<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_019-1a"/>
重校正唐文粹卷第十九之上<lb/>
　　　　　　　　　　　吳興姚　鉉　篡<lb/>
　頌甲<hi>揔六首</hi>
　　盛德大業<lb/>
　　　無疆頌<hi>李華</hi>起義堂頌<hi>僧一行又云張說</hi>
　　　開元正曆握乾符頌<hi>張說</hi>上黨舊宫述聖頌<lb/>
　　　龍池聖德頌<hi>張九齡</hi>靈武受命宫頌<hi>楊炎</hi>
　　　　無疆頌<hi>并序</hi>李華<lb/>
臣華言伏以漢眀帝時徼外蠻夷槃木白狼獻詩歌德屬事史官<lb/>
况臣自曽祖至臣備國家職貟臣又逮事玄宗肅宗今以餘年獲<lb/>
事陛下官歷御史𥙷闕尚書郎命薄多病不獲奔赴闕庭恐先朝<lb/>
露同於泥塵若無歌詩頌德曽蠻夷不若也敢述列聖爲無疆頌<lb/>
式昭皇家大慶無窮謹昧死稽首以聞<lb/>
　　　　　髙祖元頌<lb/>
<pb n="KR4h0024_SBCK_019-1b"/>
　昊昊旻天　監於下　興有德　維隋之杪<lb/>
　時黷隂凝　陽濳未登　人思照矣　雷行龍興<lb/>
　盪濯雰慝　文眀乎萬國　垂仁蒸人　載親天監<lb/>
　保我子孫　巍巍皇皇　後之皇　丕承之<lb/>
　　　　　　太宗烈頌<lb/>
　髙祖受天命　誕興太宗　成天之命　帝煬昏逾<lb/>
　黎人毒痡　甚爇于爐　甚溺于塗　以號以呼<lb/>
　呼天無辜　髙祖謂太宗　爾必有天下　爾其訐謨<lb/>
　太宗稽首　恭受天命　臣請滌除　張我師<lb/>
　撫征四國　翦薙羣慝　鼓一方　三方震驚<lb/>
　黙昭其靈　隨顧而平　我負我乳　我安我成<lb/>
　以奉君父　以臨天下　任忠孝文武　建禮章樂舞<lb/>
　我雖明德　諫則納汝　時惟帝降佑之　自古明后<lb/>
　莫如我德　我勛唐無疆　天子之無疆　本太宗休命<lb/>
<pb n="KR4h0024_SBCK_019-2a"/>
　　　　　　髙宗康頌<lb/>
　肇爲址爲堂　實勒實勛　付俾厥裔　丕承后<lb/>
　帝思不忘　神棐靜康　不耀而光　不求而昌<lb/>
　自中方　外達夷羌　瞻我大邦　助祭在于廟<lb/>
　執貢朝于王　油油時雲　雨厥百穀　漻漻景風<lb/>
　扇彼嘉穀　飴口飽腹　以厭以足　㑭壽而福<lb/>
　都阜成天人<lb/>
　　　　　　中宗興頌<lb/>
　屏蠆之毒　舋而爲蝮　謀虐天之族　天祐聖祚<lb/>
　八柱將覆　帝告五臣　保翼朕躬　赫赫彤彤<lb/>
　日升雲中　百臣受命　鉞爾頑兇　故曰再造我天下<lb/>
　生人鼓舞　旣成矣　又奉父母<lb/>
　　　　　　<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>宗德頌<lb/>
　后戚之禍再興　有危兢兢　廟祧震怒　隂命聖子<lb/>
<pb n="KR4h0024_SBCK_019-2b"/>
　翼登聖父　奮其神旅　宵杖金斧　殄殱逆亂<lb/>
　大聖照臨　元元宅心　歸祚于有功有德<lb/>
　於戲盛德<lb/>
　　　　　　玄宗文頌<lb/>
　丕鑠玄宗之眀　克孝克仁　允武允文　宣祖宗之光<lb/>
　垂于子孫　盛禮畢舉　大樂畢陳　百蠻來賔<lb/>
　元元阜殷　戎或不賔　遣師徂征　罔不頓顙<lb/>
　踣于雷霆　存漢方昌　用刑慘酷　中都繫考<lb/>
　六萬餘人　使者案録　誅千萬人　其後賢王<lb/>
　光武赫赫　誅沛賔客　以千以百　孝眀稱賢<lb/>
　楚獄連年　坐死逮捕　以萬以千　猶曰漢祚冝長<lb/>
　越我祖宗　不忍用刑　至于玄宗　哀彼鈇鑕<lb/>
　降爲鞭抶　誕告郡國　大爲屋室　醫彼百疾<lb/>
　追懷登遐　止害禽畜　旁爲陂池　養鱗介族<lb/>
<pb n="KR4h0024_SBCK_019-3a"/>
　旣濡旣渥　昆蟲草木　享國五十年　㝢縣晏然<lb/>
　逆臣犯天　天念蒸人　若曰寧我負恥　不忍人戰死<lb/>
　乃告元子　理兵朔鄙　西幸蜀都　命元子受圖<lb/>
　天下旣定　父堯子舜　歸于國都　無不欣愉<lb/>
　無不涕濡　傳聖自頥　升靈太微　嗚呼上聖<lb/>
　之道之純　不可度思<lb/>
　　　　　　肅宗孝頌<lb/>
　穆穆孝慈　有如肅宗之誠　達于神祇　爰訓六師<lb/>
　震登北陲　陵陵雷馳　西戎南蠻　北狄東夷<lb/>
　咸舉其旂　佐皇之威　帝心如天　無噬無慾<lb/>
　㽬然丘岳　破裂崖谷　逆隸傾覆　朝社大復<lb/>
　届于海之外服　以盥以濯　以舞以躍　帝在東宫<lb/>
　孝如文王　蒸蒸其心　天地知其孝　旣收鎬洛<lb/>
　祀于陵廟　奉迎上聖　天日並照　有兇有孽<lb/>
<pb n="KR4h0024_SBCK_019-3b"/>
　將噬將齧　我旂方設　則巳顛蹶　如燂於雪<lb/>
　尊嚴而仁　仁覆而嚴　大臣小臣　莫不㓗廉<lb/>
　躬勤百度　百度如其素<lb/>
　　　　　　今上照頌<lb/>
　大邦之興　維天相之　曷興曷相　有德繼王<lb/>
　昔殷王　盤庚武丁　紹登殷明　矧我帝君<lb/>
　丕承天命　疊引其慶　生我皇聖　㓜冲聖敬<lb/>
　寔左右肅宗　開國御戎　羣師稟教　舉則成功<lb/>
　自西自東　如霆如風　蕩滌元兇　罔不率從<lb/>
　旣登大位　於變時雍　人咸曰　上如太宗<lb/>
　延億兆斯年　地博天崇　罔不爾容　玄宗元孫<lb/>
　爲玄宗烈文　肅宗元子　承肅宗孝理<lb/>
　　　　起義堂頌<hi>并序</hi>僧一行<hi>又云張說</hi>
堯以天下禪舜舜以天下禪禹禹將宅百揆揔萬國一讓于稷卨<lb/>
<pb n="KR4h0024_SBCK_019-4a"/>
再讓于臯繇稷卨先舉彼商與周以之更盛臯繇後天我國家於<lb/>
兹受命非舜以考天而疇咨審靈命之隂騭非禹以享天而德讓<lb/>
知歷數之有歸及乎玄元間出光大前慶垂道德而統運依淸虛<lb/>
而立法天祚我李厥惟舊哉并州起義堂者皇天造帝之𥘉髙祖<lb/>
誓衆之地也隋氏失御國亂無家小道自賢大才胥忌惟宫室陂<lb/>
池之好惟沈湎暴慢是保上帝不歆黎人咸戚六軍踰海而東敗<lb/>
萬乗過江而南覆犲狼入邑猰㺄爭人黔首囂然方將無訴我髙<lb/>
祖感之乃龍躍晉水鳳翔太原百神前驅萬姓來奔開咸陽入天<lb/>
門用湯武之兵靜新室之亂遵唐虞之典承太王之基率百官受<lb/>
終于文祖輯五玉班瑞于諸矦類圎禋方之禮備封功爵德之議<lb/>
允約法惟簡代虐以寛子惠困窮懷柔蠻貊金石一變日月重華<lb/>
近古以來未有革命易姓若此之盛者也非天私我有唐惟天祐<lb/>
干積德非唐求于人庶惟人懷于累仁當此之時太宗内啓聖謀<lb/>
外行專斷躬擐甲胄跋履山川駕英雄而爲奥主一區域而定大<lb/>
<pb n="KR4h0024_SBCK_019-4b"/>
業周詩曰昊天有成命二后受之信今之謂也若夫脩德以降命<lb/>
奉命以造邦源濬者流長根深者葉茂天人報應豈相逺哉觀周<lb/>
之興始於后稷公劉承以大王王季皆勤儉忠厚克廣前烈至于<lb/>
文王成之武王啓之康王安之故卜世三十卜年八百天所命也<lb/>
我唐之興也始於臯繇玄元承以景皇元帝皆立言邁德垂𥙿後<lb/>
昆至於髙祖受之太宗有之髙宗守之中宗復舊業睿宗新景命<lb/>
比之周室我何謝焉且如陳德明刑庶其躬稼之績玄宗道要小<lb/>
其避狄之仁化流率土狹其江漢之域義寧大朝羞其牧野之戰<lb/>
故武德中太行出大聲曰唐興理萬年蓋天之所命年代未可涯<lb/>
也仲尼曰惟天爲大惟堯則之又曰韶盡美矣又盡善也非至德<lb/>
其孰能如此其大者乎於戲先后捨元子而立予主鬯煩大位而<lb/>
付予天下自髙祖創業百有六戰欽承丕緒十有四載東西南北<lb/>
無思不服山川鬼神亦莫不寧實惟藝祖儲福之所致豈予㓜孫<lb/>
菲德之能及方將運心干玄妙之境勵志干造化之爐發今爲祥<lb/>
<pb n="KR4h0024_SBCK_019-5a"/>
符施惠爲霖雨任賢爲兩曜仗能爲四時俾溥天之下有形者遂<lb/>
全懷生者自足樹鋪野繭田種嘉穀斵雕爲樸捐珠棄玉追大庭<lb/>
而齊風夢華胥而同俗非曰能爾願慿宗祐而效焉癸亥之歲獻<lb/>
春正月濟河橫汾省方展義存問黎老𬗟慕本邦城郭巋然桑梓<lb/>
如舊覽風物之憂思㝷王業之艱難惟髙祖若天地之開闢化成<lb/>
萬類惟太宗若日月之照臨光于四表舉晉陽之甲除君側之盗<lb/>
由唐侯之封升天子之號肇基發迹實在於茲仙駕無所或顧懷<lb/>
于舊土靈魄無方儻來歸于北堂郡縣之所冝嚴奉前人有言曰<lb/>
禮不忘本樂保其德如姬詠周原而劉歌沛邑思我烈祖如聞歎<lb/>
息之音嗟爾後人無忘成功之頌頌曰<lb/>
皇矣上帝臨下有赫降監四海求人之瘼吁彼隋煬其政不獲眷<lb/>
我髙祖此惟其宅天輔臯繇眀刑弼教道尊老氏同玄體妙仁表<lb/>
四乳明融獨照隨父託心史良辨貌髙祖誕靈神光夜耀天妹作<lb/>
合日兄夢紹祚生文帝<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>運㑹昌首唱髙祖騫飛晉陽萬夫一心<lb/>
<pb n="KR4h0024_SBCK_019-5b"/>
元戎啓行火旗炎炎雲鳥洋洋五星迓帝萬國謳唐天網恢踈王<lb/>
師節制威惟連戮老生摧斃山祇引軍河龍渡帝渭倉散積離宫<lb/>
弛閉關輔來蘇逺方咸惠長安宮室上法太微隋遷寳鼎唐在璿<lb/>
璣仗入雙闕詔出九圍三靈恊載百禄同歸帝謂太宗表正封略<lb/>
濤蕩颷掃霆馳電爍劒不摧鋒弩無再彍西平汧隴東取河洛杲<lb/>
密德充頭懸靣縳北走獯鬻南達蠻荆遼碣作乂梁𡵨底平風動<lb/>
神行海隅蒼生莫不來庭於昭義堂誓衆資始天命所起于胥頌<lb/>
美維予小子夙夜敬止於戲皇王緒思不忘<lb/>
　　　　開元正曆握乾符頌<hi>并序</hi>張說<lb/>
客有嘲臣曰聖主正新曆握乾符百僚賡歌以美時六合鼓舞以<lb/>
頌德先生獨宴黙書閤含翰詞林奚其爲儓儗也臣應之曰斗木<lb/>
不能評巨壑之量隙光未足議大明之體何者見𥚹而守隘也握<lb/>
乾符者不謂執天命歟執天命者非夫廣德休曆交相表裏況命<lb/>
者夫子之所罕言也焉可偏賛而揔握符之盛哉如作者略大本<lb/>
<pb n="KR4h0024_SBCK_019-6a"/>
舉小節不亦仲尼之門所聽瑩也是以涸思乾慮乆難其述客無<lb/>
異焉客曰請終餘論粤若我大唐慶始白雲道昇紫氣屬漢東失<lb/>
馭淮南不返髙祖舉晉陽之甲戡定關西太宗因徯后之師削平<lb/>
天下髙宗收圖海外撿玉封中九域黎人重代飲澤雖鳴鸑改號<lb/>
神龍中興周鼎歸唐玄圭祀夏中宗違代嬖孽窺國於是乎聖上<lb/>
起藩邸入鈎陳一麾水心羣兇泥首崇復大聖越踐少陽受禪當<lb/>
宁而光大前烈垂統拜璧而愼寧後嗣四海有覆盂之安百代無<lb/>
委裘之隙是之謂聖人握符之大寳也四星入輔五將出禦倚禮<lb/>
樂爲國計仗仁義爲軍勢英賢集殿而文教成千戚舞階而武功<lb/>
振敬讓光于九族孝慈行於萬宇磧嶂西南渤瀚東北熾皮火毳<lb/>
暍炎山汚熱海向風來王黑貂駮駿浮天𬈑絶冰漠連歲獻𣢾鳥<lb/>
獸無猜人之意草木無不達之氣升中于天比天同貴是之謂聖<lb/>
人握符之大政也歷試上黨黃龍飛天入淸中禁白虹指日瘞汾<lb/>
睢寶鼎見柴岱宗卿雲蔚非應事而呈瑞者雖多狎而不紀矣是<lb/>
<pb n="KR4h0024_SBCK_019-6b"/>
之謂聖人握符之大祥也以數推氣以氣定朔以星殷時以閠成<lb/>
歲考星間而革踈度置歲差而辨誤日立大衍之紀參大渾之晷<lb/>
合鍾律之聲極鬼神之情是之謂聖人握符之大曆也若夫仁聖<lb/>
根於内菁華發於外祥兆秘於前謡識灼於後自然之理也彼洛<lb/>
下閎者漢太𥘉時一巧曆耳其云後八百歲當差一日有聖人正<lb/>
之斯人也抑將露才揚術預證來聖有耆舊之傳記無史䇿之明<lb/>
文然至隋之開皇及麟德聖歷三家創法一引爲徵約之年代則<lb/>
隣近稽之圖籙則曖昧未有如新曆之昭昭者矣昔在唐虞之際<lb/>
以斗精受命者七神得四均間氣而生者又二十八人所謂三十<lb/>
五際者也禹以金德王故夏后之有天下也生數四百年契以水<lb/>
德王故殷人之有天下也成數六百年稷以木德王故周人之有<lb/>
天下也成數八百年伯益之命中天而堯族以火德乗之故漢室<lb/>
之有天下也生數再及二百年其間距王而興不能復大禹九州<lb/>
之跡及勝殘百年之命者皆五神之餘氣也皐繇降德皇唐復興<lb/>
<pb n="KR4h0024_SBCK_019-7a"/>
土精應王厚德載物生數五百成數千年命曆有歸此其大較修<lb/>
德増祚與天無窮轉筭之徒莫能究也緯以入元三百四歲爲德<lb/>
運七百六十歲爲代軌千五百二十歲爲天地出符四千五百六<lb/>
十歲爲七精返𥘉天人相應合若符節自堯典命羲和修重黎之<lb/>
舊理顓頊之曆上元甲子千五百餘歲得孔聖而春秋之曆序暨<lb/>
開元十二年甲子凡三千四十歲遇聖上而大衍之曆興是時也<lb/>
土德入生數之元天命當岀符之㑹信矣伏惟聖上聦明文思道<lb/>
德之具也豁達大度皇帝之體也藝揔六經漢光之學也文通三<lb/>
變魏祖之才也縁情定制五禮之本也洞音度曲六樂之宗也神<lb/>
於弧矢黃軒之威也聖於翰墨蒼頡之妙也兄弟善友王季之心<lb/>
也子孫衆多周文之福也大寳以定天位大政以布廣德大祥以<lb/>
合靈符大曆以啓成命德位兼才臨照如此符命介福粲彰如彼<lb/>
所謂廣德休曆交相表裏之效也善曆者必推來運以自神興王<lb/>
者不俟徃言以表聖設徴夫洛下閎之語也其不有容成之事乎<lb/>
<pb n="KR4h0024_SBCK_019-7b"/>
且如恃有命比於日孰是夏王之福也頼卜年衰其德豈謂周公<lb/>
之訓也故曰王者執天命在於俟天符致天符在於順天德布天<lb/>
德在於保天位四者備矣然後陳其盛德告於神明捨此道也胡<lb/>
可語正天曆握乾符哉謏臣懵學謝生玄造樂虞典之歌舜羡周<lb/>
詩之美文敢不敷信辭薦淸樂獻上客之課託衆篇之後云爾<lb/>
維皇六葉於赫啓聖歩玉斗握金鏡地維續天柱正山川授方雷<lb/>
雨施令淸廟九祐堯門百慶郊稷尊祖擇昌定命德自我流藝從<lb/>
我修龜易八卦龍書九疇文含玉律字吐銀鈎鳴絲鶴舞調箭猨<lb/>
愁集賢牓殿花蕚名樓神用外表事行先兆萬目朝徹千心暗曉<lb/>
卿雲爛熳黃龍窈窕遊姑射神人窅登太山天下小飛祥定瑞均<lb/>
靈踳類鞮譯窮天琛維盡地爍此金㦸鑄爲農器匪直也然探玄<lb/>
索秘軸止輪運辰居星轉得一神凝吹萬情辨發歛濳合晦明幽<lb/>
闡階蓂朝開宫槐夜卷正我長曆同符大衍天地淸焉日月貞焉<lb/>
四時行焉萬物生焉窮神知化美功成焉金版玉牒逺頌聲焉<lb/>
<pb n="KR4h0024_SBCK_019-8a"/>
　　　　上黨舊宫述聖頌<hi>并序</hi>
維開元十有一祀正月皇帝展義于河東挾右太行留宴上黨整<lb/>
兵耀武入干太原設都建頌以崇王業南轅汾睢祈穀后土天淸<lb/>
日朗神歆如荅三月庚午飲至長安六軍解嚴四方和㑹邇觀法<lb/>
象遐詠德澤大虞巡之典修美漢祠之禮舉人心翕而一變神物<lb/>
效而無方於是邠王臣守禮寧王臣憲申王臣撝𡵨王臣範薛王<lb/>
臣業獻書於内開府儀同三司臣璟尚書臣晙臣象先臣頲御史<lb/>
大夫臣漼抗䟽於外僉曰陛下受天曆數稽聖典謨道貫三靈仁<lb/>
育萬類掃隂沴而覩日開闢之功也尊文考而御天帝王之孝也<lb/>
天以陛下爲子人奉陛下爲君萬殊之福斯應畢臻三代之風頌<lb/>
聲咸作今潞人懷代邸詠泗亭採聖崖延立石將表濳龍之館勒<lb/>
啓聖之圖勤亦至矣陛下推而不報其何以下塞衆望上對神休<lb/>
哉臣聞天之所啓人之忻戴必憑睿聖玄懿之德元命眞符之紀<lb/>
功業見乎變德施加乎時德厚者施溥功玄者應速或階晦以彰<lb/>
<pb n="KR4h0024_SBCK_019-8b"/>
或由難而昌蓋生其德之謂天授其時之謂命天有成命其可没<lb/>
乎陛下昔居是州也紫雲在天神光照室白鹿來擾黃龍上昇隴<lb/>
出仙洞而神魚躍山開禪穴而靈鍾韻謡言合䜟巨迹引途嘉李<lb/>
傍連祥蓍自起當此時也金石預變獄訟先歸政殷六府人重五<lb/>
敎陶無窳器漁有讓泉神而化之人不知力昔龍負圖而大舜登<lb/>
狼銜鈎而后殷昌玄珪錫於夏禹赤伏歸於漢光應運恊符希代<lb/>
稱寶未有窮祥極瑞俶儻瓌異如今之至者矣若玄貺集而不彰<lb/>
則神心不恱鴻業成而不賛則祝告無聞是掩天休而蓋聖德也<lb/>
臣子之罪將何解焉願聽潞人以揚丕烈帝曰往者中宗違代國<lb/>
歩微艱天祚我唐大命集于睿宗大聖眞皇帝朕畏天將命不敢<lb/>
怠遑其乾符坤珍皆先聖之蝕福朕何力之有焉然重違昆弟公<lb/>
卿之請抑以敬從無爲虛美重朕不德也羣臣遊聖蕩莫能名約<lb/>
乎舊史敢頌成績辭曰<lb/>
帝德廣運乃聖乃神天祚聖兮唐惟舊邦其命惟新再受命兮帝<lb/>
<pb n="KR4h0024_SBCK_019-9a"/>
<pb n="KR4h0024_SBCK_019-10a"/>
理其績則洛爲之出書自玆巳降蓋三千歲矣其閒木火更王雲<lb/>
物告符有若狼銜鈎魚躍舟素靈出黃星見豈不以湯德有慙武<lb/>
善未盡漢道旣雜魏方亦偏唯以一至之應且爲興王之兆則未<lb/>
有天錫眞符聖受休命遠與大禹相續超與上皇比崇如我國家<lb/>
之盛者焉惟龍池蓋天之所以祚聖即今上卜居之舊里京師爽<lb/>
塏之地傍無寳澤中忽濫泉非常而靈液涓流無幾而神化寖廣<lb/>
榮光休氣若烟若雲所未曾有則此之出雖淸可以鑑而深不見<lb/>
底鱗介瑰詭充滿其中時莫知其所然日徒見其有異中宗採識<lb/>
者之議壓王氣而來遊聖上處或躍之時岀飛龍而合應臨淄始<lb/>
封也邸第在焉上黨歷試也靈符紹至天其以是永命我唐國家<lb/>
丁寧有所底止其若兹也夫數有時而否至理也無代而亡固存<lb/>
乎大聖之生也乗運而作鼓天下之動安天下之危故㢡順成功<lb/>
自古之啓佑之也如彼克定多難自天之叶賛之也如此𥘉中宗<lb/>
違代后黨日窺隙大道狃於得志羣慝起而擅朝若綴旌旒然當<lb/>
<pb n="KR4h0024_SBCK_019-10b"/>
此時也天與若不取鬼謀若不恊則我祖宗之業無乃將墜而億<lb/>
兆之命亦猶倒懸聖上感之提劒而起雷霆一奮妖沴以淸内難<lb/>
旣衰外虞有謐推戴太上照臨萬邦實天之爲與人更始系皇統<lb/>
維乾綱決綻𥙷壞蕩瑕滌穢而乃闕典咸備舊章悉舉處窮盡逹<lb/>
在困必通品物資以再生寰區爲之一變然後反華僞於朴還澆<lb/>
醨於醇以大道爲源以至仁爲根動推是心以御於事人見德而<lb/>
興行神享誠而介福故不任於刑罰亦不在於禱請大造化成玄<lb/>
猷充塞有如陽春播澤觸類皆滋泰山起雲無逺不徧雖昆蟲草<lb/>
木與蠻貊要荒樂其所生安其所習在牛羊而勿踐有干戈而載<lb/>
戢又況於衣冠華夏禮樂邦家而不形於斯須不彰於漸漬者也<lb/>
夫然何敎非德何化非經何能事之不舉何醇精之未極周溥洋<lb/>
溢成乎緝熈至於太和莫不允若體包天地之大事岀皇王之表<lb/>
豈擎跽曲拳盡禮極力將用彦聖不啻其口所能稱誦於吾君所<lb/>
可殆庶於至德且往者之有開也天感精以降聖聖敬命以奉天<lb/>
<pb n="KR4h0024_SBCK_019-11a"/>
此誠有元則欽眀文思及玆報本必嚴祗齋栗靈慶以屬之神化<lb/>
以荅之與𥘉相明其微乃著紛綸先兆非篤信歟由是言之統天<lb/>
者人合符者聖而美德序命殊尤卓絕豈多乎哉至于古之興王<lb/>
必有所感五帝更尚五運傍通土者黃中之精於金爲母水者善<lb/>
利之物於土爲妃苟應期而有來必合德而爲表是則然矣天其<lb/>
或者亦阜育羣化發揮蕃祉始告以聖有明徵終成乎帝之神冊<lb/>
因其立象之本㑹以相乗之數則載祀六百歷紀千年變而通之<lb/>
胡可量也宗子宗正卿襃信郡王璨若干人伯父伯兄仲叔季弟<lb/>
聚族相與詣闕上言天意昭著固巳乆矣人事符合亦云至矣而<lb/>
一德是建太階旣平靈臺靈沼赫赫明明天之爲大雖莫能名王<lb/>
之在鎬豈無頌聲上𥘉克讓抑而未許至於累請乃曰俞哉史臣<lb/>
不敏敢獻頌曰<lb/>
茫茫元昊載凝載薄在帝庖羲繼天而作浩浩洪水包山襄陵舜<lb/>
亦命禹夏氏以興龍圖龜書二主是<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>湯武巳下夫何足徵<hi>右元命</hi>
<pb n="KR4h0024_SBCK_019-11b"/>
於爍巨唐乗運而起纉禹之統系堯之紀五聖在天丕命曾孫高<lb/>
視河洛同符混元亦有黄龍岀於靈沼眀眀穆穆天子之表<hi>右聖德</hi>
倬彼東井昭章于天沈精降液下爲靈泉泉靈有泚有深無底泌<lb/>
之洋洋其甘如醴清德之鑑柔道之體洪源濬規實天所啓<hi>右龍泉</hi>
濯濯靈泉洞冥皇祇滋液流行化爲神池曰止曰行惟聖之作匪<lb/>
鱣匪鮪惟龍之躍植物斯生動物斯樂天根有見曾是不涸<hi>右神池</hi>
靈有休氣紛紛郁郁如山之苞如雲之族潛龍在下瞻烏在屋兆<lb/>
云其吉周爰咨詢旣契我龜又叶我人鎬雖舊京其命惟新<hi>右休氣</hi>
蜿蜿黃龍神池自出靈化惚恍噴雲沃日告帝之符其儀孔佶或<lb/>
潛于泉或見在田與時順動亦應于天克酬我皇無得稱焉<lb/>
　　　　靈武受命宫頌<hi>并序</hi>楊炎<lb/>
臣聞享天降命惟德也戡難奉時惟聖也必有非常之運是興撥<lb/>
亂之功君以蒼生爲憂不以濡足爲患以寧濟爲業不以修身爲<lb/>
道此陶唐所以捨而不畏舜禹所以受而不疑靈武宫皇帝躍龍<lb/>
<pb n="KR4h0024_SBCK_019-12a"/>
之所日者奸臣竊命四海蕩波我聖皇天帝探命曆之數啓龍圖<lb/>
作受命之書付于我皇帝皇帝方遊崆峒以求至道於是羣公卿<lb/>
士負玉旒金璽望氣芒碭之野三進於閶闔之中曰臣聞在昔蚩<lb/>
尤連禍大盜中國神農氏兵莫能勝天降玄女勑軒轅氏大定其<lb/>
災厥後堯有九州之害而命禹禹以四海之功而受舜陛下主鬯<lb/>
大位十有九年精爽者皆美德馨乾坤也必聞幽<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>玄德上逹景<lb/>
福有歸六聖覩命曆之期兆人有臨難之請陛下畏災運而不處<lb/>
棄黎元而不顧以至仁爲薄以大寳爲輕臣等若不克所請與億<lb/>
兆之衆將𬒳髪拊膺號於天而訴於帝矣皇帝唯然改容曰豈人<lb/>
心歟丁卯廣平王俶太尉光弼司徒子儀尚書左僕射冕兵部尚<lb/>
書輔國與北軍將士西土耆老萬五千人排闥以訴帝曰今豺狼<lb/>
穴居宫闕陛下兆庶爲餌宗廟爲墟若臣等誠懇未通是高祖不<lb/>
歆於太廟且陛下涉渭則洪流涸廻鑾則慶雲見布澤而川池廣<lb/>
勤道而嘉禾生靈祗髣髴玄貺幽感臣聞符命待聖而作天運否<lb/>
<pb n="KR4h0024_SBCK_019-12b"/>
終而㑹葳㽔盻蠁㑹也睿武英明聖也臣等敢昧死上聞帝乃灑<lb/>
齋宫啓金匱嗚咽拜受詔有司大赦天下改元曰至德元年尊聖<lb/>
父爲文武太皇帝是日烟雲變作士庶踴躍黃龍見於東郊紫氣<lb/>
滿於天門翌日也數百里衣裳㑹兼旬也數千里朝貢㑹踰月也<lb/>
天下兵車㑹浹時也四方戎狄㑹以一旅成百萬之師率胡夷平<lb/>
社稷之難禮郊祀戴聖皇與人合誠心以氣消天癘動罔不吉歆<lb/>
無不報是以白鹿擾於王庭靈芝産於延英化動而功成淵黙而<lb/>
頌聲言禪代者陋蒼梧易姓之名語嗣守者羞唐堯積善之辱述<lb/>
戡定者歎四紀而復夏美中興者蚩三六而滅新於戲神祗之所<lb/>
歸往品物之所法象鼓飛龍於尺水仗大義而東向矢謨發号實<lb/>
在玆都願篆石宫庭以垂萬古㑭過山澤知風雨之奥窮造化識<lb/>
天地之鑪臣炎稽首敢獻頌曰<lb/>
赫赫河圖啓天之祜雲從億萬皇在九五惟昔陶唐克傳舜禹濩<lb/>
也武也夫何足數彼妖者勃惟暴惟貪天實即命人將不堪皇曰<lb/>
<pb n="KR4h0024_SBCK_019-13a"/>
内禪于再于三盡武之善去湯之慙兵車百萬洶洶雷震橫㑹九<lb/>
州爲行爲陣恃力者踣從命者順孝以奉天神而撫運至德唐堯<lb/>
崇功大禹皤皤北叟垂白而覩沛邑空歌周原巳古徘徊頌聲永<lb/>
介玆土<lb/>
重校正唐文粹卷第十九之上<lb/>
<pb n="KR4h0024_SBCK_019-14a"/>
重校正唐文粹卷第十九之下<lb/>
　　　　　　　　　　吳興姚　鉉　纂<lb/>
　頌乙<hi>揔三首</hi>
　　封禪<lb/>
　　　紀泰山銘<hi>附玄宗御製</hi>大唐封禪頌<hi>張說</hi>
　　　大唐封東嶽朝覲壇頌<hi>蘇頲</hi>
　　　　紀泰山銘<hi>附</hi>玄宗御製<lb/>
朕宅帝位十有四載顧惟不德懵於至道任夫難任安夫難安兹<lb/>
朕未知獲戾於上下心之浩蕩若涉於大川賴上帝垂休先后儲<lb/>
慶宰衡庶尹交修皇極四海會同五典敷暢歲云再熟人用大和<lb/>
百辟僉謀唱予封禪謂孝莫大於嚴父謂禮莫尊於告天天符旣<lb/>
至人望其積固請不巳固辭不獲予與夫二三臣稽虞典繹漢制<lb/>
張皇六師震疊九㝢旌旅有列士馬無譁肅肅邕邕翼翼溶溶以<lb/>
至于岱宗頂也爾雅云泰山爲東岳周官曰兖州之鎭山實惟天<lb/>
<pb n="KR4h0024_SBCK_019-14b"/>
帝之孫羣靈之府其方處萬物之始故稱岱焉其位居五岳之伯<lb/>
故稱宗焉曰昔者受命易姓於是乎啓天地薦成功序圖録紀氏<lb/>
號朕承先王兹率厥典實欲報玄天之眷命爲蒼生之祈福豈敢<lb/>
高視萬古自比九皇哉故設壇場於山下受羣方之助祭躬封燎<lb/>
於山上兾一獻之通神斯亦因高崇天就廣增地之義也乃仲冬<lb/>
庚寅有事東岳類于昊天上帝配我高祖在天之神罔不畢降粤<lb/>
翌日禪於社首侑我聖考祀於皇祗在地之神罔不咸舉曁壬辰<lb/>
覲羣后上公進曰天子膺天符納介福羣臣拜手稽首稱千萬歲<lb/>
慶荅歡同陳誡以德大渾叶度彛倫攸叙三事百揆時乃之功萬<lb/>
物由庚兆人允植列牧衆宰時乃之功一二兄弟篤以孝友錫類<lb/>
萬國時惟休哉我儒制禮我史作樂天地擾順時惟休哉蠻夷戎<lb/>
狄重譯來貢累聖之化朕何慕焉五靈百寳日來月集㑹昌之運<lb/>
朕何感焉凡今而後儆乃在位一王度齊衆法攉舊章𥙷缺政存<lb/>
簡易去煩苛思立人極乃見天則於戯天生蒸人惟后時乂能以<lb/>
<pb n="KR4h0024_SBCK_019-15a"/>
美利利天下事天明矣坤厚載物惟后時相能以厚生生萬人事<lb/>
地察矣天地明察鬼神著矣惟我藝祖文考精爽在天其曰懿予<lb/>
㓜孫克享上帝時若馨香其丕乃曰會我之文武曾孫其誕錫新<lb/>
命纉我舊業永保天禄子孫其承之予小子敢對揚上帝之休命<lb/>
則亦與百執事尚綏兆人將多于前功而毖彼後患一夫不獲萬<lb/>
方其罪予一心有終上天其知我朕惟寶行三德曰慈儉謙慈者<lb/>
覆無彊之言儉者崇將來之訓自滿者人損自謙者天益苟如是<lb/>
則䡄迹易循基構易守磨石壁刻金記後之人聽詞而見心觀末<lb/>
而知本銘曰<lb/>
惟天生人立君以理惟君受命奉爲天子代去不留人來無巳德<lb/>
涼者滅道高斯起赫赫高祖眀明太宗爰革隋政奄有萬邦罄天<lb/>
張宇盡地開封武稱有截文表時邕高宗稽古德施周溥茫茫九<lb/>
夷削平一鼓禮備封禪功齊舜禹巖巖岱宗衍我玄神中宗紹運<lb/>
舊邦惟新睿宗繼明天下歸仁恭巳南面絪緼化醇告成之禮留<lb/>
<pb n="KR4h0024_SBCK_019-15b"/>
諸後人𬗟予小子重基五聖匪功伐高匪德矜盛欽若祀典丕承<lb/>
永命至誠動天福我萬姓古封㤗山七十二君或禪社首或禪云<lb/>
云其迹不見其名可聞祗遹文祖光照舊勲方士虚誕儒書齷齪<lb/>
佚后求仙誣神檢玉秦災風雨漢汙編録德未合天或承之辱道<lb/>
在觀政名非從欲銘心絶巖播告羣岳<lb/>
　　　　大唐封禪頌　張說<lb/>
皇唐六葉開元神武皇帝再受命致太平乃封岱宗禪社首鑿石<lb/>
紀號天文煥發儒臣志美立碣祠壇曰厥𥘉生人俶有君臣其道<lb/>
茫昧其風朴略因時而欻起與運而紛落泯泯没没無聞焉爾後<lb/>
代聖人取法象立名位衣裳以等之甲兵以怛之於是禮樂出而<lb/>
書記存矣反其源致敬乎天地報其本致美乎鬼神則封禪者帝<lb/>
王受天命告成功之爲也閱曩聖之奥訓考列辟之通術疇若天<lb/>
而不成曷背道而靡失由此推之封禪之義有三帝王之略有七<lb/>
七者何傳不云道德仁義禮智信乎順之稱聖哲逆之号狂悖三<lb/>
<pb n="KR4h0024_SBCK_019-16a"/>
者一位當五行圖籙之序二時㑹四海昇平之運三德具欽明文<lb/>
思之美是謂與天合符名不死矣有一不足而云封禪人且未許<lb/>
其如天何言舊史者君莫道於陶唐虞舜臣莫德於臯陶稷卨三<lb/>
臣降德皆有天下仲尼叙帝王之書繫周秦之誓明魯祀周公用<lb/>
王禮秦承伯益接周統孔聖微㫖不其效歟然秦定天下之功高<lb/>
享天禄之日淺天而未忘庭堅之德也故大命復集干皇家天之<lb/>
賛唐不惟奮矣其興之也玄靈啓迪黃祇顧懷應歸運以義舉撫<lb/>
來蘇以利見護也無放夏之慙武也無伐殷之戰高祖創業四宗<lb/>
重光德有格天漏泉蒸雲濡露菌蠢滋育氤氲涵煦若天地之覆<lb/>
載日月之照臨溥有形而歸景罄無外而宅心百有八年于玆矣<lb/>
皇帝攘内難而啓新命戴睿宗而纉舊服宇宙更闢朝庭始位蓋<lb/>
羲軒氏之造皇圖也九族敦序百姓昭眀萬邦咸和黎人於變立<lb/>
土圭以歩曆革銅渾以正天蓋唐虞氏之張帝道也天地四時六<lb/>
官著禮井田三壤五圻成賦廣九廟以尊祖定六律以和神盖三<lb/>
<pb n="KR4h0024_SBCK_019-16b"/>
代之設王制也武緯之文經之聖謩之神化之然猶戰戰兢兢日<lb/>
愼一日納規誨以進德遂忠良以代工講習乎無爲之書討論乎<lb/>
集賢之殿寵勇爵貴經明翼乎鵷鸞之列在庭毅乎貔豹之師居<lb/>
鄙人和旁感神寶沓至乾符坤珍千品萬類超圖溢牒未始聞記<lb/>
我后以人瑞爲心不以物瑞爲意王公卿士儼然進曰休哉陛下<lb/>
孝至于天政合乎道前年祈后土人獲大穰間歲祀圓丘日不奄<lb/>
朔感祥以祈聖因事以觀天天文交合其則不逺意者喬丘埽路<lb/>
望翠華之來上帝儲恩俟蒼壁之禮乆矣焉可專譲而廢舊勛羣<lb/>
臣固言勤帝知罪至于再至于三帝乃挹之曰欽崇天道俯率嘉<lb/>
話恐德不類敢憚于勤其撰廵狩之儀求封禪之故旣而禮官不<lb/>
戒而備軍政不謀而輯大姥練日雨師灑道六甲按隊八陣警蹕<lb/>
孟冬仲旬乗輿乃出千旗雲引萬㦸林行霍濩燐爛飛熖揚精原<lb/>
野爲之震動草木爲之風生歷郡縣省謡俗問百年舉百祀興墜<lb/>
典葺闕政攸徂之人室家相慶萬方縱觀千里如堵城邑連歡丘<lb/>
<pb n="KR4h0024_SBCK_019-17a"/>
陵聚舞其中垂白之老樂過以泣不啚蒿里之魂復見乾封之事<lb/>
堯雲往舜日還神華靈鬱爛熳乎穹壤之閒是月來至于岱祗祓<lb/>
齋宫滌濯靜室凝神玄覽將款太一議夫泰山者聖帝受天官之<lb/>
宫天孫揔人靈之府自昔立國莫知萬數克升中而建號惟七十<lb/>
而有五我高宗六之而今七矣非夫尊位盛時眀德曠代遼闊難<lb/>
并之甚哉先時將臻夫大封也累封疆於高岡築泰壇於陽趾夫<lb/>
其天壇三襲辰陛十二咸秩衆靈列坐有次崇牙樹羽管磬鏞鼔<lb/>
宫懸於重㙺之内干戚釵殳鈎㦸戣戵周位於四門之外伐國重<lb/>
器傳代絶瑞旅之於中庭玉輦金轂翠冒黄屋夾之於端路庻官<lb/>
百辟羗夷蠻貊襃成之後讓王之客序立於禮神之場髦頭弩牙<lb/>
鐡馬金鏃介胄如雪旗幟如火遠帀於清禁之野於是乎以天正<lb/>
上元法駕徐進屯千乗於平路留羣臣於谷口皇帝御六龍陟萬<lb/>
仞獨與一二元老執事之人岀天門臨日觀次沆瀣宿巉巗赤霄<lb/>
可接白雲在下庚寅𣏌高祖於上封以配上帝命衆官於下位以<lb/>
<pb n="KR4h0024_SBCK_019-17b"/>
享衆神皇帝冕裘登壇奠獻俯僂叶金奏佾羽舞撞黃鐘歌大吕<lb/>
𨳩閶闔與天語清將信公奉斗布度懋建皇極勤恤蒼生昭嘏乎<lb/>
未兆禳災乎未萌上下傳節而禮成樂遍福壽同歸而帝賜神䇿<lb/>
乃檢玉牒於中頂揚柴燎於高天庶忠誠之上達若慿熖而駕煙<lb/>
日轡方旋神心餘眷五色雲起拂馬以隨人萬歲山呼從天而至<lb/>
地越翌日尊睿宗侑地祗而禮社首遂張大樂覲東后國風惟舊<lb/>
無黜幽削爵之誅王澤惟新有眚災大賚之慶不浹日至化洽於<lb/>
人心不崇朝景福遍於天下然後藏金匱於祏室廻玉鸞於上都<lb/>
煌煌乎眞聖朝之能事而髙代之盛節者也于斯之時華戎殊俗<lb/>
異音同歎曰兵合多雨山峻多雲豈有大舉百萬之師剋期千里<lb/>
之外及行事之日則天無點翳地無纎塵嚴冬變爲韶景寒風鬱<lb/>
爲和氣非至德其孰能動天如此其順者乎昔人云自西自東自<lb/>
南自北無思不服今信知聖人作而萬物覩其心服之之謂矣或<lb/>
曰祭泰析主先后非禮歟曰是禮也非冝也王者父事天母事地<lb/>
<pb n="KR4h0024_SBCK_019-18a"/>
侑神崇孝無嫌可也且夫柴瘞外事帝王主之蒸嘗内事后妃助<lb/>
之是開元正人倫革弊禮起百王之法也故令千載睋末光聆絶<lb/>
韻咀甘實漱芳潤爍玄妙之至精流不巳之淑聲臣說作頌告于<lb/>
神明四皇墳而六帝典雖吉甫亦莫能名徒採彼輿人之詩曰大<lb/>
矣哉維天爲大惟皇則之率我萬國受天之祺子孫百代人神共<lb/>
保綏之云爾而巳矣<lb/>
　　　　大唐封東嶽朝覲頌<hi>并序</hi>蘇頲<lb/>
封祀之山五在中國㤗嶽首之昊穹之命再集巨唐皇帝受之臨<lb/>
位十四年考虞氏歲巡之義諷周王時邁之什十月辛酉歩自有<lb/>
洛十一月景戍帳殿齋於岳趾淵黙以淸繹思而照將紀功布度<lb/>
順斗承天精享也巳丑宏觀軼區宇盛儀振開闢高臨建鳳萬隊<lb/>
張皇以燭山上御飛龍百神翕習以扶道國台二藩后四髦士密<lb/>
侍信臣髙位扈封臺列升陛不下五十以聖言沖邈瑶牒寳書誓<lb/>
之㫖曰朕獲守丕業恐不克駿命惟上帝儲休錫蒼生無疆之慶<lb/>
<pb n="KR4h0024_SBCK_019-18b"/>
朕之慶也古則秘之何哉屬寒馳迅飈露淸終夕若掃若鋤晏然<lb/>
而巳庚寅天官次籙王制恊時嚴高祖以配之嗣髙宗以陟之冕<lb/>
裘立珪璧序㓗罍爼調鍾吕倨勾於簨簴戞擊乎柷敔寶駢瑞兮<lb/>
物焜煌空薄霄兮音客與則纎塵不動和氣充塞日在於觀天爲<lb/>
之門楊日大光謂小天下昭以抱戴見之卿靄郁郁紛紛喜氣烟<lb/>
煴當芝檢引紫熏太紫洞而三辰接鬱蒼揺而萬歲聞自下達上<lb/>
徯吾君君之來兮望如雲端兮睟聖之門至尊辛卯有事于社首<lb/>
以泰折如泰壇於穆我䜭宗侑而作主奠獻嗚咽天子之孝也僉<lb/>
以金匱歸勛於祖禰石䃭藏美於乾坤戒咸祑則司存癸巳載大<lb/>
旂合大樂三陔崛以惟抗四亞鏘而輅止朝羣牧揆千官底邦賦<lb/>
數庭實華蟲辨等車馬來覲周人隨人二王之賔戎狄蠻貊萬里<lb/>
重譯必拱于著執贄奉璋顒顒昂昻靡敢怠遑乃建雞竿伐鼉鼓<lb/>
帝命出皇恩溥揚巽風作解雨施舎之蕩滌之宥法罪除頗纇澒<lb/>
湧洋溢周流黮䨴不崇朝而遍者與此山俱疇翳而不拔胡㣲而<lb/>
<pb n="KR4h0024_SBCK_019-19a"/>
不鋪也亦旣稱壽申命宗伯咨爾頌焉效古之刻石臣頲稽首再<lb/>
拜而言曰<lb/>
臣聞昔在帝堯臣惟咎繇聦明之謂聖邁種之謂德天若曰依于<lb/>
巨唐易姓者李王於中華崇功者唐聖之澤德之浸也我唐祚之<lb/>
興昌符誕膺兩儀動六葉承皇帝宣高祖四宗之景烈肇開元神<lb/>
武之明號廣矣大矣莫有不寧罔有不俾咸一德之輔不二心之<lb/>
臣羣后抗詞曰臣聞先王因天事天因地事地因名山升中于天<lb/>
陛下得天之經得地之義得人之行行也者孝莫大焉兼三才以<lb/>
爲政政也者仁其大焉含萬物以爲性今三才貞萬物亨六典平<lb/>
九功成官不滔獄不放至于刑淸良有以也因斯而談淸明在躬<lb/>
志氣如神之睿者君也四國干藩四方干宣之美者臣也有物有<lb/>
則我君臣保乂之原所由於前設其教於後爾往歲邦危中否天<lb/>
討内難陛下提三尺之劒羾閶闔絶勾陳趨北軍正北辰然後翼<lb/>
翼乾乾尊尊親親立我蒸人聖考所以付天下之公器蹈汾陽之<lb/>
<pb n="KR4h0024_SBCK_019-19b"/>
淸塵唐雖舊邦其命惟新古者振兵釋旅祠土祈穀先事也我是<lb/>
以幸太原祭汾睢耀金甲肅邊鄙虜馬讋而不敢南向解嚴京師<lb/>
獲寶鼎獻宗廟戍人歸而盡務東作報福京坻於是乎爰佐五畤<lb/>
郊天以奉時爰崇九室祫祖而敬思昭格遟遟神人允釐無何籍<lb/>
三脊盛六穗不召斯至擁休之類如山則委曷月而秘豈非享物<lb/>
降嘉司火也立渾同度在璿也陛下姑謂之薄臣所未諭且管氏<lb/>
詫齊帝王凡八十九湮淪鬱没孰若致美我高宗勒岱甲子正六<lb/>
十盻蠁葳㽔故能應期我神武惟繼代奉業增髙保鴻缺乎中何<lb/>
也即先后以權蹔阻千運二宗紹復未遑厥功神闇之契不在諸<lb/>
子而當聖躬固不可辭者審矣帝曰俞畏德之不稱而左輔右弼<lb/>
雜搢紳鴻碩之倫抱蕝懷書蒸雲吐霧方集賢内殿講議前席以<lb/>
論之傳不云乎君子勤禮敬之至也易不云乎先王作樂豫以動<lb/>
也愼矣哉禮樂之爲用故執禮者具刪弊則質冝之自我變樂者<lb/>
理去啇何害謙以爲臣二者洽而三讓之制曰可始嚴鹵簿騰七<lb/>
<pb n="KR4h0024_SBCK_019-20a"/>
萃啓禁關迴九重以聽乎鸞聲之雍雍匪疾匪徐物有其容動植<lb/>
讃華夷觀駢闐緫撙羡漫半散出成臯踰滎波馮滑臺眺洪河遂<lb/>
並昆吾之墟倘佯乎大舜之澤瀕四瀆二濟入于兖徑九一三齊<lb/>
喬於岱推二旬有六而頓行在莫不皤皤華皓如藿傾陽或牽以<lb/>
餼或捧之觴傴僂乎康莊一以伸神武之今日一以感乾封之舊<lb/>
章廼餼歸之觴舉之慈且惠而與之驩沸渭頡頑矧國鄒魯家洙<lb/>
泗乗汶野而圖記可知指泮林而頌聲不墜以周公之故將孔子<lb/>
之後翹然希王者之屬車聖人之淸蹕則乆及信宿之應巖巖所<lb/>
瞻宗神曰天齊王加一等於三事户二十供王祀環十里禁人樵<lb/>
報也大禋旅之數重襃成之禄撫遺甿賜之復帝曰吁夫艱難繫<lb/>
王業休咎牽人事況天監之殊祥也殊典也不自滿而䖍鞏于位<lb/>
朕寶臣曰乾曜洎說有𥘉有終時乃風欽哉汝作朕左右丞相繄<lb/>
汝忠益以嘉猷補衮之闕罔或怠遂弘天封煥天章篆介丘而旋<lb/>
德陽大饗乎羣方程後代美其律聲其實墳作四而籍言七也臣<lb/>
<pb n="KR4h0024_SBCK_019-20b"/>
頲不敏繼伯夷之直淸㣲太史之留滯聆金奏同百獸之舞振木<lb/>
鐸採萬人之詩敢陳詩以頌曰<lb/>
天子聖兮天孫崇登以封兮報以功受命再惟皇代天之賚人所<lb/>
載士馬山嶫戈矛山沓禎符山雜靈響山荅天與人合我鋪衍兮<lb/>
長粹清太元冊兮太一精休光光我之慶成舜四朝而禹萬國莫<lb/>
之我京<lb/>
重校正唐文粹卷第十九之下<lb/>
</p>
<p>
</p>
  </div>
</body>
</text>
</TEI>
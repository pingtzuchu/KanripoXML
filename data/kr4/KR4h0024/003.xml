<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_003-1a"/>
重校正唐文粹卷第三<lb/>
　　　　　　　　　　吳興姚　鉉　纂<lb/>
　古賦丙<hi>揔三首</hi>
　　　進三大禮賦表<hi>杜甫</hi>
　　　　朝獻太清宫賦　朝享太廟賦<lb/>
　　　　有事于南郊賦<lb/>
　　　天寶十三載進三大禮賦表　杜甫<lb/>
臣甫言臣生長陛下淳樸之俗行四十載矣與麋鹿同羣而處浪<lb/>
跡於陛下豐草長林實自弱冠之年矣豈九州牧伯不歲貢豪俊<lb/>
於外豈陛下明詔不仄席思賢於中哉臣之愚頑靜無所取以此<lb/>
知分沈埋盛時不敢依違不敢激訐以漁樵之樂自遣而巳頃者<lb/>
賣藥都市寄食友朋竊慕堯翁擊壤之謳適遇國家郊廟之禮不<lb/>
覺手足蹈舞形于篇章漱吮甘液游泳和氣聲韻<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>廣卷軸斯存<lb/>
抑亦古詩之流希乎述者之意然辭理野質終不足以拂天聽之<lb/>
<pb n="KR4h0024_SBCK_003-1b"/>
崇高配史籍以永乆恐倐先狗馬遺恨九原謹稽首投延恩匭獻<lb/>
納上表進明主朝獻太清宮朝享太廟有事於南郊等三賦以聞<lb/>
臣甫誠惶誠恐頓首頓首謹言<lb/>
　　　　朝獻太清宫賦<lb/>
冬十有一月天子旣納處士之議承漢繼周革弊用古勒崇揚休<lb/>
明年孟陬將攄大禮以相籍越彞倫而莫儔歷良辰而戒吉分祀<lb/>
事而孔修營室主夫宗廟乗輿備乎冕裘甲子王以昧爽春寒薄<lb/>
而清浮虚閶闔逗蚩尤張猛馬岀騰蚪捎熒惑墯<hi>汀火反</hi>旄頭風伯<lb/>
扶道雷公挾輈通天台之雙闕警溟漲之十洲浩劫礨砢萬山颼<lb/>
飀欻臻于長樂之舎嵬入乎崑崙之丘太一奉引庖犧在右堯歩<lb/>
舜趣禹馳湯驟鬱閟宫之嵂崒坼元氣以經構斷紫雲而竦牆撫<lb/>
流沙而承霤紛隳珠而䧟碧㸌波錦而浪繡森青冥而欲雨赩光<lb/>
烱而初晝於是翠㽔俄的藻藉舒就祝融擲火以焚香溪女捧盤<lb/>
而盥漱羣有司之望幸辨名物之難究瓊漿自間於粢盛羽客先<lb/>
<pb n="KR4h0024_SBCK_003-2a"/>
來於介胄爍聖祖之儲祉敬雲孫而及此詔軒轅使合符勑王喬<lb/>
以視履積昭感於嗣續匪正辭於祝史若盻蠁之有慿肅風飈而<lb/>
乍起揚流蘇於浮柱金英霏而披靡擬雜佩於曽巓芝蓋欹以颯<lb/>
纚中漎漎以廻復外蕭蕭而未巳上穆然注道爲身覺天傾耳陳<lb/>
僭號於五代復戰國於千祀曰嗚呼昔蒼生纒孟德之禍爲仲達<lb/>
所愚鑿齒其俗窫窳其孤赤烏高飛不肯止其屋黃龍哮吼不肯<lb/>
負其圖伊神器臬兀而小人呴喻曆紀大破瘡痍未蘇尚攫拏於<lb/>
吳蜀又顚躓於羯胡縱羣雄之發憤誰一統於亨衢在拓跋與宇<lb/>
文豈風塵之不殊比聦瘣及堅特渾貔豹而齊驅愁隂鬼嘯落日<lb/>
梟呼各擁兵甲俱稱國都且耕且戰何有何無惟累聖之徽典恭<lb/>
淑愼以允緝兹火土之相生非符䜟之備及煬帝終暴叔寶𥘉襲<lb/>
編簡尚新義旗爰入旣清國難方覩家給竊以爲數子自誣敢貞<lb/>
乎五行攸執而觀者潛晤或喜至於泣矧鱗介以之鳴簴昆蚑以<lb/>
之振蟄感而遂通罔不具集仡神光而<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>闞羅詭異以戢孴地軸<lb/>
<pb n="KR4h0024_SBCK_003-2b"/>
傾而融曵洞宫儼以嶷岌九天之雲下垂四海之水皆立鳯鳥威<lb/>
遲而不去鯨魚屈矯以相吸掃太始之含靈卷殊形而可挹則有<lb/>
虹蜺爲鈎帶者入自於東揭莽蒼履崆峒素髪漠漠至精濃濃條<lb/>
㢮張於巨細覬披冩於心胷蓋脩竿無隙而仄席巳容裂手中之<lb/>
黑簿睨堂下之金鍾得非擬斯人於壽域明返樸於玄蹤忽翳日<lb/>
而翻萬象卻浮空而留六龍咸讋跖而壯兹應終蒼黃而昧所從<lb/>
上猶色若不足處之彌恭天師張道陵等洎左玄君者前千二百<lb/>
官吏謁而進曰今王巨唐帝之苗裔坤之紀綱土配君服宫尊臣<lb/>
商數起得統特立中央且大樂在懸黃鐘冠八音之首太昊斯啓<lb/>
青陸獻千春之祥曠哉勤力耳目冝乎大帶斧裳故風后孔甲充<lb/>
其佐山稽𡵨伯翼其傍至於易制取法兄以朝登五帝夕宿三皇<lb/>
信周武之多幸存漢祖之自強且近朝之濫吹仍改卜乎祠堂𥘉<lb/>
降素車終勤恤其後有客白馬固漂淪不忘伊庶人得議寔邦家<lb/>
之光臣道陵等試本之於青簡探之於縹囊列聖有差夫子聞斯<lb/>
<pb n="KR4h0024_SBCK_003-3a"/>
於老氏好問自乆宰我同科於季康敢撥亂返正乃此其所長萬<lb/>
神開八駿㢠旗掩月車畜雷騫七曜燭九垓能事頴脫清光大來<lb/>
或曰今太平之人莫不優游以自得況是蹴魏踏晉批周抉隋之<lb/>
後與乎更始者哉<lb/>
　　　　朝享太廟賦<lb/>
𥘉高祖太宗之櫛風沭雨勞身焦思用黃鉞白旗者五年而天下<lb/>
始一歷三朝而戮力今庶績之大備上方采尨俗之謡稽正統之<lb/>
類蓋王者盛事臣聞之於里曰昔武德巳前黔黎蕭條無復生意<lb/>
遭鯨鯢之蕩汨荒歲月而沸渭衮服紛紛朝廷多門者仍亘乎晉<lb/>
魏臣竊以自赤精之衰歇曠千歲而無眞人及黃圖之經綸息五<lb/>
行而歸厚地則知至數不可以乆缺凡材不可以長寄故高下相<lb/>
形而尊卑各異惟神斷繫之於是本先帝取之以義壬辰旣格于<lb/>
道祖乗輿即以是日致齋于九室所以昭達孝之誠所以明經天<lb/>
之質具禮有素六官咸秩大輅每岀或黎元不知豐年則多而筐<lb/>
<pb n="KR4h0024_SBCK_003-3b"/>
宫甚實旣而太尉叅乗司僕扈蹕望重闉以肅恭順法駕之徐疾<lb/>
公卿淳古士卒精一黕宗廟之愈深抵職司之所密宿翠華於外<lb/>
戸曙黃屋於通術氣凄凄於前旒光靡靡於嘉栗階有賔阼帳有<lb/>
甲乙升降之際見玉柱生芝擊拊之𥘉覺鈞天合律簨簴仡以碣<lb/>
磍干戚宛而婆娑鞉鼓塤箎爲之主鍾磬竽瑟以之和雲門咸池<lb/>
取之至空桑孤竹貴之多八音循通旣比乎旭日升而氣埃滅萬<lb/>
舞陵亂又似乎春風壯而江海波鳥不敢飛而玄甲<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>嵺以岳峙<lb/>
象不敢去而鳴佩剡爚以星羅巳而上乾豆以登謌美休成之旣<lb/>
享璧玉儲精以稠疊門欄洞豁而森爽黒帝歸寒而激昻蒼靈戒<lb/>
曉而來往熈事莽而充塞羣心麌以振蕩桐花未吐孫枝之鸞鳳<lb/>
相鮮雲氣何多宫井之蛟龍亂上若夫生弘佐命之道死配貴神<lb/>
之列則殷劉房魏之勲是可以中摩伊吕上冠䕫卨代天之工爲<lb/>
人之傑丹青滿地松竹高節自唐興巳來若此時哲皆朝有數四<lb/>
名垂卓絶向不遇返正撥亂之主君臣父子之别弈葉文武之雄<lb/>
<pb n="KR4h0024_SBCK_003-4a"/>
注意生靈之切雖前輩之温良寛大豪俊果決曽何以措其筋力<lb/>
與韜鈐載其刀筆與喉舌使祭則與食則血若斯之盛而巳爾乃<lb/>
直于主索于祊警幽全之物散純道之精蓋我后常用惟時克貞<lb/>
膋以蕭合酌以茅明嘏以慈告祝以孝成故天意張皇不敢殘其<lb/>
瑞神姦妥怗不敢秘其精而撫絶軌享鴻名者矣于以奏永安于<lb/>
以奏王夏福禳禳於絳闕芳霏霏於玉斚<hi>舜祠宗廟以玉斚也</hi>沛枯骨而破<lb/>
聾肓施殀胎而逮鰥寡園陵動色躍在藻之泉魚弓劒皆鳴汗鑄<lb/>
金之風馬霜露堪吸禎祥可把曽宫歔欷隂事儼雅薄清輝於鼎<lb/>
湖之上靜餘響於蒼梧之下窅然漠漠惕然兢兢紛益所慕若不<lb/>
自勝瞰牙旗而獨立吟翠駮而未乗五老侍祠而精駭千官逖聽<lb/>
而思凝於是二丞相進曰陛下應道而作惟天與能澆訛散淳朴<lb/>
登尚猶日愼業業孝思烝烝恐一物之失所懼先王之咎徴如此<lb/>
之勤恤匪懈是百姓何以報夫元首在臣等何以充其股肱且如<lb/>
周宣之敎親不暇孝武之淫祀相仍諸侯敢於迫脅方士奮其威<lb/>
<pb n="KR4h0024_SBCK_003-4b"/>
稜一則以微言勸内一則以輕舉虚馮又非陛下恢廓緒業其瑣<lb/>
細亦曷足稱丞相退上跼天蹐地授綏登車伊澒洞槍櫐先出爲<lb/>
儲胥本枝根株乎萬代睿想經緯乎六虚甲午方有事於綵壇紺<lb/>
席宿夫行所如初<lb/>
　　　　有事于南郊賦<lb/>
蓋主上兆於南郊聿懷多福者舊矣今兹練時日就陽位之美又<lb/>
所以厚祖考通神明而巳職在宗伯首崇禋祀先是春官修頌祗<lb/>
之書獻祭天之紀令泰龜而不昧俟萬事之將履掌次閱氊邸之<lb/>
則封人考㙺宫之旨司門轉致乎牲牢之繫小胥專達乎懸位之<lb/>
使二之日朝廟之禮旣畢天子蒼然視於無形澹然若有所聽又<lb/>
齋心於宿設將旰食而匪寧旌門坡陀以前騖彀騎反覆以相經<lb/>
頓曽城之軋軋軼萬戸之熒熒馳道端而如砥浴日上而如萍製<lb/>
翠毛於華蓋之角彗黃屋於勾陳之星神仙戍削以落羽魍魎幽<lb/>
憂以固扄戰岐慄華擺渭掉涇地回回而風淅淅天泱泱而氣<lb/>
<pb n="KR4h0024_SBCK_003-5a"/>
青甲胄乗陵轉迅雷於荆門巫峽玉帛清逈霽夕雨於瀟湘洞庭<lb/>
於是乗輿霈然乃作翳夫鸞鳳將至以冲融寥廓不可乎彌度聲<lb/>
明通乎純粹溟涬爲之垠堮駟蒼螭而蜿蜒若無骨以柔順奔烏<lb/>
攫而<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>蟉徒有勢於殺縛朱輪竟野而杳冥金鋑成隂以結絡吹<lb/>
堪輿以軒輊槍寒暑以前卻中營密擁乎太陽宸眷眇臨乎長薄<lb/>
熊羆弭耳以相舐虎豹高跳以虚攫上方將降帷宫之綝縭屏玉<lb/>
[車*犬]以蠼略人門行馬以拱乎合沓之場皮弁大裘始進於穹崇之<lb/>
幕衝牙鏗鏘以將集周衛轇轕而咸若月窟黑而扶桑寒田燭稠<lb/>
而曉星落肅定位以告絜藹嚴上而清超雲菡蓞以張蓋春葳㽔<lb/>
以建杓簪𥚑斐斐樽爼蕭蕭方面曲折周旋寂寥必本於天王宫<lb/>
與夜明相射動而之地山林與川谷俱標於是乎官有御事有職<lb/>
所以敬鬼神所以勤稼穡所以報本反始所以度長立極玄酒明<lb/>
水之上越席䟽布之則必取先於稻秫麴蘖之勤必取著於紛純<lb/>
文繡之飾雖三牲八簋豐備以相㳂而蒼璧黃琮實歸乎正色先<lb/>
<pb n="KR4h0024_SBCK_003-5b"/>
王之丕業繼起信可以永其昭配羣望之徧祭在斯示有以明其<lb/>
翼戴由是播其聲音以陳列從乎節奏以進退韶夏頀武采之於<lb/>
訓謨鍾石陶匏具之於梗槩變萬形於動植聽宫徴於砰礚英華<lb/>
發外非因乎簨簴之高和順積中不在乎雷鼔之大旣而臠骨胿<lb/>
罥柴燎窟塊騞擘砉赫葩斜晦潰電纒風升雪颯星碎拂勿侹濙<lb/>
眇溟蓯淬聖慮岑寂玄黃増霈蒼生顒昻毛髮清籟雷公河伯或<lb/>
<graphic n="KR1750" url="https://raw.githubusercontent.com/kanripo/KR-Gaiji/master/images/KR1750.png" mimeType="image/png"/>騃以脩聳霜女江妃乍紛綸而晻曖執紱秉翟朱干玉戚鼓瑟<lb/>
吹笙金支翠旌神光倐歛祀事虚明於是涾　乎渙汗紆餘乎經<lb/>
營浸朱崖而灑朔漠洶晹谷而濡若英耆艾涕而童子儛叢棘坼<lb/>
而狴牢傾是率土之濵覃酺醵以涵泳非奉郊之縣獨宴慰以縱<lb/>
横玄澤淡泞乎無極殷薦綢繆乎至精稽古之時屢應符而合契<lb/>
聖人有作不逆寡而雄成爾乃孤卿侯伯羣儒三老儼而絶皮軒<lb/>
趨帳殿稽首曰臣聞燧人氏巳往法度難知文質未變太昊氏繼<lb/>
天而王根啓閉於厥𥘉以木傳子攄終始而可見洎虞夏殷周兹<lb/>
<pb n="KR4h0024_SBCK_003-6a"/>
煥炳而葱蒨秦失之於狼貪蠶食漢綴之以蛇斷龍戰中莽茫茫<lb/>
夫何從聖蓄縮曽不下眷伏惟道祖視生靈之磔裂醜害馬之蹄<lb/>
囓呵五精之息肩考正氣之無轍協夫貽孫以降仗之造命更挈<lb/>
累聖昭洗中祚觸蹶氣慘黷乎暗夜之妖勢廻薄乎龍蛇之孽伏<lb/>
惟陛下勃然憤激之際天關不敢旅拒鬼神爲之嗚咽高衢騰塵<lb/>
長劒吼血尊卑配宇縣刷挿紫極之將頽拾清芬於巳缺鑪以之<lb/>
仁義鍜以之賢哲聮祖宗之耿光卷夷狄之彯撇蓋九五之後人<lb/>
人自以遭唐虞四十年來家家自以爲稷卨王綱近古而不軌天<lb/>
聽貞觀以高揭蠢爾差僭粲然優劣冝其課密於空積忽微刋定<lb/>
於興廢繼絶而後覩數統從首八音六律而惟新日起筭外一字<lb/>
千金而不滅上曰吁昊天有成命惟五聖以受我其夙夜匪遑寔<lb/>
用素樸以守于嗟乎麟鳳胡爲乎郊藪豈上帝之降鑒及兹玄元<lb/>
之垂𥙿于後夫聖以百年爲鶉<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>道以萬物爲芻狗今何以茫茫<lb/>
臨乎八極眇眇託乎羣后端䇿拂龜於周漢之餘緩歩闊視於魏<lb/>
<pb n="KR4h0024_SBCK_003-6b"/>
晉之首斯上古成法蓋其人巳朽不足道也於是天子黙然而徐<lb/>
思終將固之又固之意不在抑殊方之貢亦不必廣無用之祠金<lb/>
馬碧雞非理人之術珊瑚翡翠此一物何疑奉郊廟以爲寶増怵<lb/>
惕以孜孜況大庭氏之時六龍飛御之歸<lb/>
重校正唐文粹卷第三<lb/>
<pb n="KR4h0024_SBCK_003-7a"/>
</p>
<p>
</p>
  </div>
</body>
</text>
</TEI>
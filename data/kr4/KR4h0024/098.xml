<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_098-1a"/>
重校正唐文粹卷第九十八<lb/>
　　　　　　　　　　　呉興姚　鉉　纂<lb/>
　序辛<hi>揔二十五首</hi>
　　餞別<lb/>
　　　餞張尚書赴朔方序<hi>賈曽</hi>送桂州邢中丞序<hi>蕭昕</hi>
　　　送裴中丞赴黔中序<hi>權德輿</hi>餞副大使移軍廣陵序<hi>李白</hi>
　　　送建安郡守之任序<hi>盛均</hi>送陳郎將歸衡嶽序<hi>李白</hi>
　　　送幽州李端公序<hi>韓愈</hi>送崔羣序<hi>柳宗元</hi>
　　　送權十一序<hi>李白</hi>送區冊序<hi>韓愈</hi>
　　　送張承祖之東都序<hi>李白</hi>送王塤秀才序<hi>韓愈</hi>
　　　送王棨序<hi>陳黯</hi>送符載歸蜀省覲序<hi>崔群</hi>
　　　送族叔楊行元下第歸廣陵序<hi>歐陽詹</hi>
　　　送族弟旭下第東歸序<hi>蕭頴士</hi>
　　　送從姪耑遊廬山序李<hi>白</hi>送薛處士序<hi>杜牧</hi>
<pb n="KR4h0024_SBCK_098-1b"/>
　　　別中嶽二三眞人序<hi>陳子昻</hi>
　　　餞十七翁二十四翁㝷桃源序<hi>李白</hi>
　　　送靈徹上人歸沃州序<hi>權德輿</hi>送林公歸衡嶽序<hi>李白</hi>
　　　送浮屠文暢師序<hi>韓愈</hi>送簡師序<hi>皇甫湜</hi>
　　　送玄上人歸天竺寺序<hi>權德輿</hi>
　　　　餞張尚書赴朔方序　賈曾<lb/>
王者大司馬制軍詰禁封國正朔惠綏蠻貊刑齊猾夏其儀尚矣<lb/>
天子道穆三象功清六合截海來威窮荒揆敎將以靜流服度藩<lb/>
畿削惲凌暴昭蘇寡弱乃命元宰兵部尚書燕公專節朔方授律<lb/>
羣帥渉河之外距關之西公皆統之重分閫也公智以開物精以<lb/>
造微文爲一變之英武有萬人之敵歴登庶尹王猷載寧三宅台<lb/>
衡帝采惟亮雖坐堂足以制勝而勤國忘其定居閹茂次年仲臯<lb/>
貞閠拜手東洛馳軺北闕備官而行成旅以從是日也景風司至<lb/>
星火殷宵伯趙鳴而戒隂爽鳩習而揚武賦可以昇髙逺望詩可<lb/>
<pb n="KR4h0024_SBCK_098-2a"/>
以出宿餞行有詔具寮爰開祖宴且申後命寵以蕃錫天章賦別<lb/>
御札題牋副衣勉挾纊之誠兼壷喻投醪之㫖筐篚以將其貺筆<lb/>
硯以表其文前載未書今冊斯覩侍中安陽公以仁體國中書令<lb/>
河東公以徳熈朝爕賛功成訏謀景睱慕采薇之興悵伐木之朋<lb/>
詢彼之師卜兹郊候鼎門右轉岐路旁分當闕塞之斷山接華林<lb/>
之髙樹幕人宿設重帟雲平太官饔舉百羞霞錯四夏六胤之變<lb/>
朱于皇羽之容雷殷川原電烻林薄朝傾多士巷無居人接盖隂<lb/>
衢揚袂風野羽觴遞進列座酣而不譁清鐃間發將士激而逾厲<lb/>
視日知其吉氣吹律驗其商聲則巳景列穹都風騰沙漠西域輕<lb/>
郅支之使東胡息冒頓之虞顧夫南仲于征吉甫薄伐不其逺也<lb/>
若木還照前茅啓行聽闐闐之去鼓目悠悠之轉斾歌事者毎懷<lb/>
靡及念離者跋予望之成志在心發言同唱自天子有式叙清風<lb/>
請編出車之什以繼蒸人之雅<lb/>
　　　　夏日送桂州刺史邢中丞赴任序　蕭昕<lb/>
<pb n="KR4h0024_SBCK_098-2b"/>
桂林巨鎭臨川荒服居五嶺之表控兩越之郊俗比華風化同内<lb/>
地然而洞居砦止人好阻兵有殊貨重裝吏無廉政選其任者實<lb/>
難其才故郡乆曠官朝思稱職以腹心之寄輟爪牙之雄俾其澄<lb/>
清行獨坐之事俾其式遏揔防禦之權惟帝知人佇報尤政五月<lb/>
維夏畏途萬里溽暑方起火雲始生履蒼梧瘴癘之郊涉沅湘風<lb/>
濤之壯衆恱是舉而傷此行公陳力滅私飲氷徇節以忠則九折<lb/>
之塗可叱以信則三江之水可航聚糧戒徒肅裝候傳無酒酤我<lb/>
緩仳離之憂徵文寵別慰行邁之思僕以渭陽之故而首序云<lb/>
　　　　奉送裴二十一兄閣老中丞赴黔中序　權德輿<lb/>
裴兄居諌大夫五年休聞籍甚其於匪躬據古切劘獻替掖垣衆<lb/>
君子徒見其拜章伏閣而莫知其所言者然則發舒純誠弘大聦<lb/>
明以貢於穆清者可勝道哉毎漢庭大僚與六官貳職之缺羣情<lb/>
屬目俟其授受乆矣壬子詔書有黔巫長帥之拜秩於清憲襃以<lb/>
命服周行諸公以爲一方之幸且惜其去而未喻也及夫別殿前<lb/>
<pb n="KR4h0024_SBCK_098-3a"/>
席沃心交感重藩符之所付慮安集之不稱凡所以輟近臣惠逺<lb/>
人之旨纎悉備厚上許周月之代兄求三歲之理又以見首公急<lb/>
病而忘其僻逺淹䘏然後諸公知惜別爲細而感恩爲大在此行<lb/>
矣自牂牁通夜郎置吏以示綏懐以安剽輕失其理則蕭然愁擾<lb/>
得其和則驩然感恱方略招徠繫於官師以兄之慈惠直信粹清<lb/>
廉白爲仁由己不改其度使大化淳流在明誠洞開推人情以賦<lb/>
政便習俗而不擾彼四封之内如熱待濯如水走下史臣操簡以<lb/>
傳循吏使者急宣以將徵命雖欲復三歳之言其可得乎未間則<lb/>
褰赤帷飲醇酒晏晏言笑中無町畦雖鬱蒸霧雨之候無自而入<lb/>
矣大丈夫被薦紳彯華纓弘宣職業無有逺邇則嚮之玉堂清禁<lb/>
論思侍從與今之龍節前導金龜映組皆所以事君也豈有中外<lb/>
之異耶祖軷霑醉宣言相勉在加飡寓書而巳至若山川風物與<lb/>
離騷瞻望之嘆皆備於詩人所賦故兹不書<lb/>
　　　　餞副大使李藏用移軍廣陵序　李白<lb/>
<pb n="KR4h0024_SBCK_098-3b"/>
夫功未足以盖世威不可以震主必挾此者持之安歸所以彭越<lb/>
醢於前韓信誅於後况權位不及於此者虚生危疑而潜包禍心<lb/>
小拒王命是以謀臣將啖以節鉞誘而烹之亦由借鴻濤於奔鯨<lb/>
鱠生人於哮虎呼吸江海橫流百川左縈右拂卜有餘郡國計未<lb/>
及誰當其鋒我副使李公勇冠三軍衆無一旅横倚天之劒揮駐<lb/>
日之戈吟嘯四顧熊羆兩集蒙輪扛鼎之士杖干將而星羅上可<lb/>
以决天雲下可以絶地維翕振虎旅赫張王師退如山立進若電<lb/>
逝轉戰百勝僵屍盈川水膏於蒼溟陸血於原野一掃瓦解洗清<lb/>
全吳可謂萬里長城橫斷楚塞不絶五嶺之北盡餌於脩虵勢盤<lb/>
地蹙不可圖也而功大用小天髙路逺社稷雖定於劉章封侯未<lb/>
施於李廣使慷慨之士長吁青雲且移軍廣陵恭揖後命組練照<lb/>
雪樓舩乗風簫鼔沸而三山動旌旗揚而九天轉良牧岀祖列將<lb/>
登筵歌酣易水之風氣振武安之瓦海日夜色雲㠶中流席䦨賦<lb/>
詩以壯三軍之事白也筆巳老矣序何能爲<lb/>
<pb n="KR4h0024_SBCK_098-4a"/>
　　　　送建安郡守之任序　盛均<lb/>
大禹分九州之産生物各有其處獨人之善惡無區別之地是聖<lb/>
人知民心牽於所化也夫理有風而化有本國者風帝王之理邦<lb/>
者本牧守之化二漢以還風化相蕩貪波㪍漲人不棲身故有得<lb/>
一郡若豪虎之暴豚羊焉猛旣有餘化冝不善也有唐洗叔世之<lb/>
弊惟牧守不新其規實乃知風化之本未可移去然則禄食者佐<lb/>
國不務其理爲邦不敞其化愚不知夫禄食之道也惟閩嶠拔一<lb/>
臂西指則建安在焉其郡襟山而束水其人猱黠而易隨等閩之<lb/>
支屬特稀聞善化者得非地深法蠧㑹斂無時猾吏坐姿姦欺黎<lb/>
庶日爲葷蠆哉皇帝逺懷疲俗樂有嘉政使君前刺三郡雅稱善<lb/>
化今兹東授必能伸病俗以抒重寄矣將期後賀得以序行<lb/>
　　　　春於南浦與諸公送陳郎將歸衡嶽序　李白<lb/>
仲尼旅人文王明夷苟非其時賢聖低眉況僕之不肖者而遷逐<lb/>
枯槁固其宜耶朝心不開暮髪盡白登髙送逺使人増愁陳郞將<lb/>
<pb n="KR4h0024_SBCK_098-4b"/>
義風凛然英思逸發來下專城之榻去邀才子之詩動清興於中<lb/>
流汎素波而徑去諸公仰望不及連章祖之序慙起予輙冠名賢<lb/>
之首作者嗤我乃爲撫掌之資乎<lb/>
　　　　送幽州李端公序　韓愈<lb/>
元年今相國李公爲吏部員外郞愈甞與借朝道語幽州司徒公<lb/>
之賢曰某前年𬒳詔告禮幽州入其地迓勞之使里至毎進益恭<lb/>
及郊司徒公紅袜首鞾袴握刀左右雜佩弓韔服矢挿房俯立迎<lb/>
道左某禮辭曰公天子之宰禮不可如是及府又以其服即事某<lb/>
又曰公三公不可以將服承命卒不得辭上堂即客階即坐必東<lb/>
嚮愈曰國家失太平於今六十年夫十日十二子相配數窮六十<lb/>
其將復平平必自幽州始亂之所出也今天子之大聖司徒公勤<lb/>
於禮庻幾帥先河南北之將來覲奉職如開元時乎李公曰然今<lb/>
李公旣朝夕左右必數數爲上言元年之言殆合矣端公歳時來<lb/>
壽其親東都東都之士大夫莫不拜千門其爲人佐甚忠意欲司<lb/>
<pb n="KR4h0024_SBCK_098-5a"/>
徒公功名流千萬歳請以愈言爲使歸之獻<lb/>
　　　　送崔羣序　柳宗元<lb/>
貞松産於巖嶺髙直聳秀條暢碩茂粹然立於千仞之表和氣之<lb/>
發也禀和氣之至者必合以正性於是有貞心勁質用固其本禦<lb/>
攘氷霜以貫歳寒故君子儀之清河崔敦詩有柔儒温文之道以<lb/>
和其氣近仁復禮物義歸厚其有禀者歟有雅厚質方之誠以正<lb/>
其性慤論忠告交道甚直其有合者歟是故日章之聲振於京師<lb/>
常與隴西李杓直南陽韓安平洎余爲交杓直敦柔深明沖曠坦<lb/>
夷慕崔君之和安平厲莊端毅髙朗振邁恱崔君之正余以剛柔<lb/>
不常造次爽冝求正於韓襲和於李就崔君而考其中焉忘言相<lb/>
親黙與道合今將寧覲東周振䇿于邁且餞於野或命爲之序余<lb/>
於崔君有通家之舊外黨之親然吾不以是合之崔君以文學登<lb/>
於儀曹揚于王庭甲俊造之選首讎校之任然吾不以是視之於<lb/>
其序也故載之其末云<lb/>
<pb n="KR4h0024_SBCK_098-5b"/>
　　　　金陵與諸賢送權十一序　李白<lb/>
斯髙柄秦嬴世不二三傑伏草與漢並出莽夷未暉耿鄧乃起自<lb/>
古英逹未必盡用於當年去就之理在大運爾我君六葉繼聖熈<lb/>
于玄風垂拱穆然紫極天人其一哉所以青雲豪士散在商釣四<lb/>
座明哲皆清朝旅人吾希風廣成蕩瀁浮世素受寶訣爲三十六<lb/>
帝之外臣即四明逸老賀知章呼余爲謫仙人盖實録耳而甞採<lb/>
姹女於江華收河車於清溪與天水權昭夷服勤爐火之業乆矣<lb/>
之子也沖恬淵靜才翰駿發白毎一篇一札皆昭夷之所操吁捨<lb/>
我而南若折羽翼時歳律寒色天風枯聲雲帆渉漢冏若絶雷舉<lb/>
目四顧霜天崢嶸銜盃叙離而羣子賦詩以出餞酒仙翁李白辭<lb/>
　　　　送區冊序　韓愈<lb/>
陽山天下之窮處也陸有丘陵之險虎豹之虞江流悍急橫波之<lb/>
石廉利侔劒㦸舟舩上下失勢破碎淪溺者徃徃有之縣郭無居<lb/>
民官無丞尉夾江荒茅篁竹之間小吏十餘家皆鳥言夷面始至<lb/>
<pb n="KR4h0024_SBCK_098-6a"/>
言說不相通畫地爲字然後可以告以出租賦奉期約是以賔客<lb/>
遊從之士無所爲而至愈待罪於斯且半歲有區生者誓言相好<lb/>
自南海拏舟而來升自賔階儀觀甚偉坐與之語文義卓然莊周<lb/>
云逃空虚者聞人足音跫然而喜矣况如斯人者豈易得哉入吾<lb/>
室聞詩書仁義之說欣然喜若有志於其間也與之翳嘉林坐石<lb/>
磯投竿而漁陶然以樂若能遺外聲利而不厭貧賤也歲之𥘉告<lb/>
歸拜其親酒壷旣傾序以識別<lb/>
　　　　暮春於江夏送張承祖之東都序　李白<lb/>
吁咄哉僕書室坐愁亦巳乆矣毎思欲遐登蓬萊極目四海手弄<lb/>
白日頂摩青穹揮斥幽憤不可得也而金骨未變王顔以緇何甞<lb/>
不捫松傷心撫鶴歎息誤學書劒薄遊人間紫禁九重碧山萬里<lb/>
有才無命甘於後時劉表不用於禰衡暫來江夏賀循喜逢於張<lb/>
翰且樂舩中遇達人張侯大雅君子統泛舟之役在清川之湄談<lb/>
玄賦詩連興數月醉盡花柳賞窮江山王命有程告以于邁煙景<lb/>
<pb n="KR4h0024_SBCK_098-6b"/>
之色慘爲愁容繫飛帆於半天汎渌水於遥海欲去不去更開芳<lb/>
樽樂雖寰中趣逸天外平生酣暢未若此時至於清談浩歌雄筆<lb/>
麗藻笑飲醁酒醉揮素琴余實不愧於古人也揚袂逺別何時歸<lb/>
來想洛陽之秋風鱠伊魚以相待詩可贈逺無乃闕乎<lb/>
　　　　送王塤秀才序　韓愈<lb/>
吾甞以爲孔子之道大而能愽門弟子不能徧觀而盡識也故學<lb/>
焉而皆得其性之所近其後離散分處諸侯之國又各以其所能<lb/>
授弟子源逺而末益分蓋子夏之學其後有田子方子方之後流<lb/>
而爲荘周故周之書喜稱子方之爲人荀卿之書語聖人必曰孔<lb/>
子子弓子弓之事業不傳惟太史公書弟子傳有姓名字曰馯臂<lb/>
子弓子弓受易於商瞿孟軻師子思子思之學蓋出曽子自孔子<lb/>
殁羣弟子莫不有書獨孟軻氏之傳得其宗故吾少而樂觀焉太<lb/>
原王塤示予所爲文好舉孟子之所道者與之言信說孟子而屢<lb/>
賛其文辭夫㳂河而下苟不止雖有疾遅必至於海如不得其道<lb/>
<pb n="KR4h0024_SBCK_098-7a"/>
也雖疾不止終莫幸而至焉故學者必慎其所道道於楊墨老莊<lb/>
佛之學而欲之聖人之道者猶航斷港絶潢以望至於海也故求<lb/>
觀聖人之道者必自孟子始今塤之所由旣幾於知道如又得其<lb/>
舩與楫知㳂而不止嗚呼其可量也哉<lb/>
　　　　送王棨序　陳黯<lb/>
黯去歲自襃中還輦下輔文出新試相示其間有江南春賦篇末<lb/>
云今日併爲天下春無江南兮江北某即賀其登選於時矣何者<lb/>
以輔文家於江南其詞意有是<hi>句</hi>非前眹耶今春果擢上第夏六<lb/>
月告歸省于閩命序送行某辭以未第言不爲時重輔文曰吾所<lb/>
知者惟道與義豈以巳第未第爲重輕哉愚繇是不得讓鱗羣之<lb/>
衆也必聖其龍羽族之多也必瑞其鳯鳯非四翼龍非二首所以<lb/>
異於鱗羽者惟其稀出耳嚮使日百時千盈川溢陸則虵虺鳩雀<lb/>
無非龍鳯矣其誰曰聖且瑞哉進士科由漢迄唐爲擢賢之首也<lb/>
寰瀛之大億兆之衆歲貢其籍者數纔于千有司升其名者復止<lb/>
<pb n="KR4h0024_SBCK_098-7b"/>
于三十其不爲貴而且稀乎輔文早歲業儒而深於詞賦其體物<lb/>
諷調與相如楊雄之流異代而同工也故角於文陣而聲光振起<lb/>
今之中選是榮其歸想寜慶之晨爲郷里改觀孰不謂人之龍鳯<lb/>
乎懿哉輔文是行也足以自重<lb/>
　　　　送廬嶽處士符載歸蜀覲省序　崔羣<lb/>
旄頭光明垂三十載不習爼豆化爲侯王者十有八九焉由是隱<lb/>
逸憔悴羔鴈不行蒼山沈沈側陋不顯建中初有峨嵋客符君發<lb/>
六籍棹三湘深入匡廬絶迹半紀學窺顔子之門閾文紹陳君之<lb/>
骨鯁逸慕嚴光之垂釣志效管寧之不欺結廬熈熈人不知其然<lb/>
也頃予奉命江西三年徃復彭蠡未甞不詠湖月潄天倪造符君<lb/>
雲扃宿五老峯下動更晦朔不理還櫂偶丹霄至人白鶴羽客搴<lb/>
靈芝跪天壇相顧永息乎蓬瀛豈復又縈於塵網覩君超澹愴興<lb/>
舊遊雖笑語飲食如常終忽忽若居大夢君家在岷蜀展愛髙堂<lb/>
將聖賢典籍充人子幣帛斯所以激衰俗扇清風方伯地君不以<lb/>
<pb n="KR4h0024_SBCK_098-8a"/>
厚禮遲吾子予未之信秋九月楚人歌採蘭以送之<lb/>
　　　　送族叔楊行元下第歸廣陵序　歐陽詹<lb/>
族叔行元旣射䇿與主司不合春二月將歸淮南所寓羣公設祖<lb/>
方獻未酬族叔悄然有不暢之色羣公亦愕爾而阻懽小子侍觴<lb/>
奉而前曰歸好事春美時酒樂物叔於三者加同人將之而有未<lb/>
恱豈禮闈失意之爲乎昆吾産金荆山産玉自民役巧鎔琢盖多<lb/>
惟干將和璞有大聞非百錬則其良可用歟非三獻而其寶可眞<lb/>
歟苟良苟眞不即成不即售適以精其研稔其實如叔也亦何稽<lb/>
於一邂逅哉若昔之人作必行動必中則是蘇秦無履穿之嘆寗<lb/>
戚無石爛之歌孫弘無十上之勤商鞅無再干之勞也知泰而不<lb/>
知否知易而不知難是夫人也非所以待乎叔也叔如之何叔欣<lb/>
然見卞氏又來之路平歸心納春景安酒意四座以恊千鍾以娛<lb/>
旣醉昇車秋爲到期<lb/>
　　　　送族弟旭帖經下第東歸序　蕭頴士<lb/>
<pb n="KR4h0024_SBCK_098-8b"/>
吾族旭也洵美有聲夫蒸蒸者行之能翼翼者體之敬工文足以<lb/>
摽絶唱深識足以剖羣疑兼而備焉實爲難者意其倍積風之力<lb/>
駭絶電之姿從東道以載馳去南溟而一息此其分也翳明代擇<lb/>
人冝乎盡能使輪轅當曲直之適鑿枘靡圎方之嘆則宏綱舉而<lb/>
浮議息矣以吾弟不覉之才逢聖君如渴之日而徴求章句見遺<lb/>
甲乙是猶籠鸑鷟絆騰黃望遼廓權竒其可得也吾聞諸君子非<lb/>
無位之患惟立身實難今爾有是才居是屈能卷舒其道喜愠不<lb/>
形又其沖融坦蕩莫可得而窺也不然書未十獻歲未二毛道非<lb/>
擺闔交無薦寵而雄雖先進歎甚後時何哉論者以爲人之望也<lb/>
仲春二月東京千里之子徃矣薄言旋歸賦詩而寵別者皆上國<lb/>
之選莫不銜憤屑涕抗詞悲歌吾乃知道術親而然諾重也况乎<lb/>
西遷而五陵是宅南渡而二曹其昌居宋有摯疇之姻在周爲魯<lb/>
衛之國曽是共祖不待馮商之言已爲路人未處陶生之嘆今也<lb/>
于邁如何勿思詩不云乎凡今之人莫如兄弟不廢急難之謂也<lb/>
<pb n="KR4h0024_SBCK_098-9a"/>
　　　　秋於敬亭送從姪耑遊廬山序　李白<lb/>
余小時大人令誦子虚賦私心慕之及長南遊雲夢覽七澤之壯<lb/>
觀酒隱安陸蹉跎十年初嘉興季父謫長沙西還時余拜見預飲<lb/>
林下耑乃稚子嬉遊在傍今來有成鬱負秀氣吾衰乆矣見爾慰<lb/>
心申悲道舊破啼爲笑方告我逺涉西登香爐長山横蹙九江却<lb/>
轉瀑布天落半與銀河爭流騰虹奔電潨射萬壑此宇宙之竒詭<lb/>
也其上有方湖石井不可得而窺焉羡君此行撫鶴長嘯恨丹液<lb/>
未就白龍來遲使秦人著鞭先徃桃花之水孤負夙願慙未歸於<lb/>
名山終期後來携手五嶽情以送逺詩寧闕乎<lb/>
　　　　送薛處士序　杜牧<lb/>
處士之名何哉濳山隱市皆處士也在山也且非頑如木石也在<lb/>
市也亦非愚如市人也蓋有大智不得大用故羞恥不出寜肯與<lb/>
市人木石爲伍也國有大智之人不能大用是國病也故䖏士之<lb/>
名自負也謗國也非大君子其孰能當之薛君之䖏士蓋自負也<lb/>
<pb n="KR4h0024_SBCK_098-9b"/>
果能窺測堯舜孔子之道使指制有方弛張不窮則上之命一日<lb/>
來子之廬子之身一日立上之朝使我輩居則來問學仕則來問<lb/>
政千辯萬索滔滔而得若如此則善苟未至是而遽名曰處士雖<lb/>
吾子自負其不爲矯歟某敢用此贈行<lb/>
　　　　別中嶽二三眞人序　陳子昻<lb/>
夫愛名山歌長徃世有之矣若夫放身霄嶺宴景雲林卑俗不可<lb/>
得而聞時士不可得而見則吾欲髙視終古一笑昔人嵩山有二<lb/>
仙自浮丘公王子晉上朝玉帝遺跡金壇鳯笙悠悠千載無響吾<lb/>
毎以是臨霞永慨撫膺増歎常謂煙駕不逢羽人長徃去囂世走<lb/>
青雲登玉女之峯窺石人之廟見司馬子微馮太和霓裳眇然冥<lb/>
壑獨立眞朋羽㑹金漿玉液則有楊仙公玄黙洞天賈上士幽棲<lb/>
牝谷玉笙吹鳯瑶裝駐鶴方且迷軒轅之駕期漫汙之遊吾亦何<lb/>
人躬接兹賞實欲執青節從白蜺陪飲崑崙之庭觀化玄元之府<lb/>
宿心遂矣冥骨甘矣豈知瓊都命淺金籙道微攀倒景而迷途顧<lb/>
<pb n="KR4h0024_SBCK_098-10a"/>
中峯而失路塵縈俗累復汨吾和仙人眞侶永幽靈契翳青芝而<lb/>
延佇遥㑹何期折丹桂而徘徊逺心空絶紫煙去黃庭極仰寥廓<lb/>
而無光視寰區而寡色悠悠何徃白頭名利之交咄咄誰嗟玄運<lb/>
盛衰之感則如楊朱歧路墨子素絲尚平辭家而不歸鮑焦抱木<lb/>
而枯死可以慟可以悲古人之心吾今得之矣<lb/>
　　　　奉餞十七翁二十四翁㝷桃源序　李白<lb/>
昔祖龍滅古道嚴威刑煎熬生人若墜大火三墳五典散爲寒灰<lb/>
築長城起阿房并諸侯殺豪俊自謂功髙羲皇國可萬世思欲凌<lb/>
雲氣求仙人登封泰山風雨暴作雖五松受職草木有知而萬象<lb/>
乖度禮刑將弛則綺皓不得不遁於南山魯連不得不蹈於東海<lb/>
桃源之避丗者可謂超升先覺夫指鹿之儔連頸而同死非吾黨<lb/>
之謂乎二翁耽老氏之言繼少卿之作文以述大雅道以通至精<lb/>
卷舒天地之心脫落神仙之境武陵遺跡可得而窺焉問津利往<lb/>
水引漁者花藏仙谿春風不知從來落英何許流出石洞來入晨<lb/>
<pb n="KR4h0024_SBCK_098-10b"/>
光盡開有良田名池竹果森列三十六洞別爲一天邪今扁舟而<lb/>
行笑謝人丗阡陌未改古人依然白雲何時而來歸靑山一去而<lb/>
誰往諸公賦桃源以美之<lb/>
　　　　送靈澈上人廬山廻歸沃洲序　懽德輿<lb/>
昔廬山逺公鍾山約公皆以文章廣心地用賛後學俾學者乗理<lb/>
以詣因言而悟得非玄津之一派乎吳興長老晝公掇六義之清<lb/>
英首冠方外入其空者有沃洲澈上人上人心冥空無而跡寄文<lb/>
字故語甚夷易如不岀常境而諸生思慮終不可至其變也如風<lb/>
松迭韻氷玉相扣層峯千仞下有金碧<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>鄙夫之目𥘉不敢眎三<lb/>
復則淡然天和晦於其中故覩其容覽其詞知其心不待境靜而<lb/>
靜況㑹稽山水自古勝絶東晋逸民多遁丗於此夏五月上人自<lb/>
鑪峯言旋復于是邦予知夫拂方𫀆坐輕舟泝㳂鏡中靜得佳句<lb/>
然後罙入空寂萬慮洗然則嚮之境物又其稊稗也鄙人方景行<lb/>
企尚之不暇惡敢以離羣爲歎哉<lb/>
<pb n="KR4h0024_SBCK_098-11a"/>
　　　　江夏送林公遊衡嶽序　李白<lb/>
江南之仙山黃鶴之爽氣偶得英粹後生俊人林公世爲豪家此<lb/>
土之秀落髮歸道專精律儀白月在天朗然獨出旣灑落於彩翰<lb/>
亦諷誦於金口閑雲無心與化偕徃欲將振五樓之金䇿浮三湘<lb/>
之碧波乗杯泝流考室名嶽瞰憇冥壑凌臨諸天登祝融之峯巒<lb/>
望長沙之煙火遥謝舊國誓遺歸蹤百千開士稀有此者余所以<lb/>
嘆其峻節揚其清波龍象先輦迴眸拭視比夫汨泥沙者相去九<lb/>
牛之一毛昔智者安禪於台山逺公託志於廬嶽髙標勝槩斯亦<lb/>
嚮慕哉紫霞揺心青楓夾岸目斷川上送君此行羣公臨流賦詩<lb/>
以贈<lb/>
　　　　送浮屠文暢師序　韓愈<lb/>
人固有儒名而墨行者問其名則是校其行則非可以與之游乎<lb/>
如有墨名而儒行者問其名則非校其行則是可以與之游乎楊<lb/>
子雲稱在門墻則揮之在夷狄則進之吾取以爲法焉浮屠師文<lb/>
<pb n="KR4h0024_SBCK_098-11b"/>
暢喜文章其周遊天下凡有行必請於搢紳先生以求詠歌其所<lb/>
志貞元十九年春將行東南柳君宗元爲之請解其裝得所送叙<lb/>
詩累百餘篇非至篤好其何能致多如是耶惜其無以聖人之道<lb/>
告者而徒舉浮屠之說贈焉夫文暢浮屠也如欲聞浮屠之說當<lb/>
自就其師而問之何故謁吾從而來請也彼見吾君臣父子之懿<lb/>
文物事爲之盛其心有慕焉拘其法而未能入故樂聞其說而請<lb/>
之如吾徒者冝當告之以二帝三王之道日月星辰之行天地之<lb/>
所以著鬼神之所以幽人物之所以蕃江河之所以流而語之不<lb/>
當又爲浮屠之說而瀆告之也民之初生固若禽獸夷狄然聖人<lb/>
者立然後知宫居而粒食親親而尊尊生者養而死者藏是故道<lb/>
莫大乎仁義教莫大乎禮樂刑政施之於天下萬物得其冝措之<lb/>
於其躬體安而氣平堯以是傳之舜舜以是傳之禹禹以是傳之<lb/>
湯湯以是傳之文武文武以是傳之周公孔子書之於册中國之<lb/>
人世守之今浮屠者孰爲而孰傳之耶夫鳥俛而啄仰而四顧夫<lb/>
<pb n="KR4h0024_SBCK_098-12a"/>
獸深居而簡出懼物之爲巳害也猶且不脫焉弱之肉强之食今<lb/>
吾與文暢安居而暇食優遊以生死與禽獸異者寧可不知其所<lb/>
自耶夫不知者非其人之罪也知而不爲者惑也恱乎故不能即<lb/>
乎新者弱也知而不以告者不仁也告而不以實者不信也余旣<lb/>
重柳請又嘉浮屠能喜文詞於是乎言<lb/>
　　　　送簡師序　皇甫湜<lb/>
鳯羽而麟毛鳥與獸也經傳以比聖人豈非以其心不以其形者<lb/>
耶師雖佛名而儒其行雖夷狄其衣服而仁義其心雖未齒於士<lb/>
與麟鳯類矣不猶愈於冠朝冠服朝服或溺於淫怪之說以斁彞<lb/>
倫者耶嗚呼師吾獨賢也刑部侍郎昌黎韓愈旣貶于潮浮屠之<lb/>
徒懽快以抃師獨憤起訪予求叙行以資適潮不顧虵山鰐水萬<lb/>
里之險毒若將朝得進拜而夕死可者嗚呼悲吾絆不得侣師以<lb/>
馳<lb/>
　　　　送玄上人歸天竺寺序　權徳輿<lb/>
<pb n="KR4h0024_SBCK_098-12b"/>
度門之教根於空寂因修以取證階有以及無不踐精深之習而<lb/>
悟虚無之理者未之有也未得爲得則其病歟僕乆味斯法思與<lb/>
言者旣而得玄禪師師早誦大乗經各數萬言晩得觀門之學今<lb/>
則色空如一哀樂不入矣桑門之患爲外見所雜旣得之患爲内<lb/>
見所縛今玄公翛然於二見之間不内不外冥夫至妙身戒心惠<lb/>
合於無倪且以勾吳有山水之絶境天竺又經行之淨界振錫而<lb/>
徃其心浩然盖隨縁生興觸物成化而不爲外塵所引也幅巾男<lb/>
子權德輿稽首<lb/>
重校正唐文粹卷第九十八<lb/>
</p>
<p>
</p>
  </div>
</body>
</text>
</TEI>
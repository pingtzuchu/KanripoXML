<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_076-1a"/>
重校正唐文粹卷第七十六<lb/>
　　　　　　　　　　　　吳興姚　鉉　纂<lb/>
　記已<hi>揔一十首</hi>
　　浮圖九<lb/>
　　　撫州寶應寺律藏院戒壇記<hi>顔眞卿</hi>
　　　孤山永福寺石壁法華經記<hi>元稹</hi>
　　　福州南澗寺上方石像記<hi>歐陽詹</hi>
　　　畫西方㡧記<hi>白居易</hi>
　　　黃石巖禪院記<hi>劉軻</hi>
　　　沃州山禪院記<hi>白居易</hi>
　　　塑像記<hi>段成式</hi>
　　　信州南巖草衣禪師宴坐記<hi>權德輿</hi>
　　　鸚鵡舎利塔記<hi>韋臯</hi>
　　災沴一<lb/>
<pb n="KR4h0024_SBCK_076-1b"/>
　　　泗州大水記<hi>吕周任</hi>
　　　　撫州寶應寺律藏院戒壇記　顔眞卿<lb/>
如來以身口意三業難調伏也淨尸羅以息其内行住坐卧四威<lb/>
儀攝善心也明布薩以昭其外故曰波羅提木义是汝之師則憍<lb/>
陳如之善來迦葉波之尚法諸聲聞三歸約衆十四年以八敬度<lb/>
尼羯磨相承其致一也至漢靈帝建寧元年有北天竺五桑門支<lb/>
法領等始於長安譯出四分戒本兼羯磨與大僧受戒至曹魏有<lb/>
天竺十尼自逺而來爲尼受具後秦姚萇弘始十一年有梵僧佛<lb/>
陀邪舎譯出四分律本而關内先行僧祇江南盛行十誦至元魏<lb/>
法聦律師始闡四分之宗聦傳道覆覆傳惠光光傳雲暉願願傳<lb/>
理隱樂洪雲雲傳遵遵傳智首首傳道宣宣傳洪法勵滿意意傳<lb/>
法成成傳<hi>大亮道賔亮亮</hi>傳雲一賔岸超惠澄澄傳惠欽皆口相授受臻<lb/>
于壼奥欽俗姓徐洪州建昌人蓋漢孺子之後也二十二尋師于<lb/>
臨川楮山後五歳削髪隷于高安龍岡寺遂受戒有唐義淨則譯<lb/>
<pb n="KR4h0024_SBCK_076-2a"/>
經上足曰洪州之靈傑其秉宣羯磨者曰兩京滌法銳欽智度沖<lb/>
深神用高爽行無權實身絶開遮闡律藏而日月光明騁辯才而<lb/>
龍象蹴踏江嶺之外凜然風生開元末北遊京充福先大德常誦<lb/>
大涅槃經而講之兼明俱舍論維摩金剛經毎登講座其下日有<lb/>
二三千人由是名動輦轂屬禄山作亂杖錫南歸居于西山洪井<lb/>
雙嶺之間慕高僧觀顯之遺蹤於寺北剙置蘭若山泉之美頗極<lb/>
幽絶欽雖堅持律儀而志在弘濟好讀周易左傳下筆成章著律<lb/>
儀輔演十卷甞撰本州龍興寺戒壇碑頗見稱於作者三年眞卿<lb/>
忝刺撫州東南四里有宋侍中臨川内史謝靈運翻大涅槃經古<lb/>
臺階扃儼然軒構摧圯有高行頭陀僧智清者首事修葺安居住<lb/>
持明年秋七月眞卿績秩將滿有觀察使尚書御史大夫趙國魏<lb/>
公願以我皇帝降誕之辰奏爲寳應寺仍請山林高行僧三七人<lb/>
冬十月二十三日聖恩允許於是鼎新輪奐其興也㪍焉乃請止<lb/>
觀大師法源法泉襄陽乗覺淸源善弘羅浮圎覺佛跡十喻餘杭<lb/>
<pb n="KR4h0024_SBCK_076-2b"/>
惠達洎當州海通海岸等同住董修以資景福僉以爲學徒雖増<lb/>
毗尼未立明年三月乃請欽登壇而董振鐸焉仍俾龍岡道幹天<lb/>
台法裔招提智融白馬法胤衡岳正覺同德義盈香城藏選龍興<lb/>
藏志開元明徹等同秉法事於是逺近駿奔道場側塞聖像放光<lb/>
而龍王不雨者四旬僧尼等三百五十七人而文士正議大夫前<lb/>
衛尉少卿張延皇脫俗歸眞其名曰壞綱爲稱首焉又欽此年已<lb/>
來爲受具者凡一萬餘人江嶺湖海之間幅貟千里餘像法於變<lb/>
皆欽教道之力焉臨川在嶺隅未甞弘律於是二衆三百餘人謂<lb/>
法裔敷演而依止之後有上都資聖寺髙德曰還本律主偉兹能<lb/>
辦深嗟嘆而賛美之謂於寺東南置普通無礙禪院院内立鎭國<lb/>
觀音道場請善弘居之以開悟心要雲一上足曰智融精持本事<lb/>
如㑹尊衆乃命智光等於普通道場東置律藏院剙立戒壇以行<lb/>
欽公之來儀且施肇紀之不朽經營未幾壇殿鬱興肅乎渡海浮<lb/>
囊分毫羅刹之請嚴身瓔珞照耀摩尼之光則入佛位而披伽棃<lb/>
<pb n="KR4h0024_SBCK_076-3a"/>
者名香普薫神足無極其可勝紀而無絶乎有唐大曆辛亥歳春<lb/>
三月行撫州刺史魯郡開國公顔眞卿書而志之<lb/>
　　　　孤山永福寺石壁法華經記　元稹<lb/>
按沙門釋惠皎自狀其事云永福寺一名孤山寺在杭州錢塘湖<lb/>
心孤山上石壁法華經在寺之中始以元和十二年嚴休復爲刺<lb/>
史時惠皎萌厥心卒以長慶四年白居易爲刺史時成厥事上下<lb/>
其石六尺有五寸短長其石五十七尺有六寸座周於下蓋周於<lb/>
石砌周於堂凡買工鑿經六萬九千有二百五十錢十經之數經<lb/>
旣訖又立石爲二碑其一碑凡輸錢於經者由十而上皆得名於<lb/>
碑其輸之貴者有若杭州刺史嚴休復中書舎人杭州刺史白居<lb/>
易刑部郎中湖州刺史崔玄亮刑部郎中睦州刺史韋文恪處州<lb/>
刺史韋行立衢州刺史張聿御史中丞蘇州刺史李諒御史大夫<lb/>
越州刺史元稹右司郎中處州刺史陳岵九刺史之外搢紳之由<lb/>
杭者若宣慰使庫部郎中知制誥賈餗以降鮮不輸於經石之列<lb/>
<pb n="KR4h0024_SBCK_076-3b"/>
必以輸錢先後爲次第不以貴賤老㓜多少爲後先其一碑僧之<lb/>
徒思得名聲人聞其事以自廣余以長慶二年相先帝無狀譴於<lb/>
同州明年徙於㑹稽路於杭杭民竟相觀睹白怪問之皆曰非觀<lb/>
宰相蓋欲觀曩所聞之元白耳由是僧之徒誤以余爲名聲人相<lb/>
與日夜攻刺史白乞余文余觀僧之徒所以經於石文於碑蓋欲<lb/>
爲不朽且欲自大其本術今夫碑旣文經旣石而又九諸侯相率<lb/>
貢錢於所事由近而言亦可謂來異宗而成不朽矣由逺而言即<lb/>
不知幾萬歲而外地與天相軋隂與陽相盪火與風相射名與形<lb/>
相滅則四海九州皆大空中一微塵耳又安知其朽不朽哉然而<lb/>
羊叔子識枯樹中舊環張僧繇世爲畫師歷陽之氣至今爲城郭<lb/>
苟一吐而異世卒不可化鍜之中學數息則易成此又性與一物<lb/>
相遊而終不能兩相忘矣又安知夫六萬九千之文刻石永永因<lb/>
衆姓合成獨不能爲千萬劫含藏之不朽邪由是思之則僧之徒<lb/>
得計矣至於佛書妙奥僧當爲余言余不當爲僧言況斯文止紀<lb/>
<pb n="KR4h0024_SBCK_076-4a"/>
於刻石故不及講貫其義云長慶四年四月十一日浙江東道都<lb/>
團練觀察處置等使通議大夫使持節都督越州諸軍事守刺史<lb/>
兼御史大夫上柱國賜紫金魚袋元稹記<lb/>
　　　　福州南澗寺上方石像記　歐陽詹<lb/>
萬物闐闐各由襲㳂無襲無㳂而忽以然苟非妖怪實爲珍慶斯<lb/>
石像者其珍慶歟始孕靈韞質兆眹未見則峨峨巨石巖峭山立<lb/>
鎭郡城之前阜壓蓮宫之上界海若鞭而莫動天將泐而終固皇<lb/>
唐天寶八年五月六日淸晝忽騰雲旁涌驟雨來集驚飈環駭匉<lb/>
訇杳冥雄雄者雷騞然中震逆火噴野大聲殷空岑嶺躨跜潭洞<lb/>
簸蕩須臾風雨散雷雲收激劈輪囷斬焉中闢南委地以梯落北<lb/>
干霄而碣樹不上不下不西不東亭亭厥心隱隱眞像三十二相<lb/>
具八十種好備列侍環衛品覺有序莊嚴供養文物咸祑融然慈<lb/>
面儼矣儀形似倚雪山而授法如開月殿以趺坐異矣哉不曰博<lb/>
聞乎未聆於旣往不曰多智乎罔測其所來且物之堅莫堅於石<lb/>
<pb n="KR4h0024_SBCK_076-4b"/>
況高厚廣袤又羣石之傑一朝瓜剖中有雕琢其爲造石之𥘉致<lb/>
有相以外封乎其爲有石之後入無間以内攻乎噫不可以人事<lb/>
徵試請以神化察巍巍釋氏發揮道精其身旣傾其神不生等二<lb/>
儀以通變齊四大而有力教於時有所頽靡人於教有所忸怩則<lb/>
爲不可思議以煦以吹故示此無跡之跡難然之然俾知其我存<lb/>
存入我之門經曰千百億化身蓋隨感而應兹身者則千百億之<lb/>
一焉昔諸佛報現皆託於有命有命則有生有生則有滅曷若因<lb/>
其不朽之物慿乎不動之基形旣長存法亦隨是與夫爲童兒而<lb/>
出世假長者以來化玄玄之徼則雖一永永之利則不侔可以禮<lb/>
足而悔罪寄影以安樂予則求福不回者焚香跪仰或從釋子之<lb/>
後故爲巉巉之餘仭聊書其所由來貞元六年七月十五日記<lb/>
　　　　畫西方㡧記　白居易<lb/>
我本師釋迦如來說言從是西方過十萬億佛土有世界號極樂<lb/>
以無八苦四惡道故也其國號淨土以無三毒五濁業故也其佛<lb/>
<pb n="KR4h0024_SBCK_076-5a"/>
號阿彌陀以夀無量願無量功德相好光明無量故也諦觀此娑<lb/>
婆世界微塵衆生無賢愚無貴賤無㓜艾有起心歸佛者舉手合<lb/>
掌必先向西方有怖厄苦惱者開口發聲必先念阿彌陀佛又範<lb/>
金合土刻石織文乃至印水聚沙童子戲者莫不率以阿彌陀佛<lb/>
爲上首不知其然而然由是而觀是彼如來有大誓願於此衆生<lb/>
衆生有大因縁於彼國土明矣不然者南北東方過去見在未來<lb/>
佛多矣何獨如是哉何獨如是哉唐中大夫太子少傅上柱國馮<lb/>
翊縣開國侯賜紫金魚袋白居易當衰暮之歲中風痺之疾乃捨<lb/>
俸錢三萬命工人杜敬宗按阿彌陀無量壽二經畫西方世界一<lb/>
部高九尺廣丈有三尺彌陀尊佛坐中央觀音勢至二大士侍左<lb/>
右天人瞻仰眷屬圍繞樓臺伎樂水樹花鳥七寶嚴飾五彩彰施<lb/>
爛爛煌煌功德成就弟子居易焚香稽首跪於佛前起慈悲心發<lb/>
弘誓願願此功德迴施一切衆生一切衆生有如我老者如我病<lb/>
者皆願離苦得樂斷惡修善不越南部便覩西方白毫大光應念<lb/>
<pb n="KR4h0024_SBCK_076-5b"/>
來感靑蓮上品隨願往生從見在身盡未來際常得親近而供養<lb/>
也欲重明此願而偈讃云<lb/>
極樂世界淸淨土無諸惡道及衆苦願如老身病苦者同歸無量<lb/>
夀佛所<lb/>
　　　　黃石巖禪院記　劉軻<lb/>
古老有言曰太極之氣積成山岳洩爲川瀆然則匡阜之境其大<lb/>
者乎庚辰歲山客劉軻采拾怪異自麓至頂却下半里餘次于黃<lb/>
石巖巖中有棲禪子不知其幾臘乃賾其輕重頗見其宅心之地<lb/>
乃問其住年但手指松桂云毫髪我植今環人臂烏飛兔走吾復<lb/>
何齒矧卯戌之昏且霜炎之凍灰生落之榮顇去留之㳂泝雖云<lb/>
之自彼而於我蔑如也於戲向非巖房峭絶僧行孤峙則人境兩<lb/>
失其宜也復何言哉觀夫煙雲雜乎履舄嵐靄生於襟䄂羣形浩<lb/>
擾併入眸子毎至煙雨初霽山光澄練泠泠仙語如在耳右況又<lb/>
聳凌兢上冥冥焉知不能與洪崖接袂浮丘連駕盈縮造化吐納<lb/>
<pb n="KR4h0024_SBCK_076-6a"/>
顥氣絶慚容於厚面逺喧卑之臊穢乎不得而然者蓋鈎也餌也<lb/>
名爲利鈎利爲名餌吞鉤食餌手足覊鎻彼焉得跳躍於此乎夫<lb/>
禪子脫去桎梏四支宣展動與雲無心靜將石何機物我一致端<lb/>
邪徑塞僕所謂非斯人不能住斯境也禪師宜春人俗姓劉名常<lb/>
進人以師乆住遂以其姓易其巖名云<lb/>
　　　　沃州山禪院記　白居易<lb/>
沃州山在剡縣南三十里禪院在沃州山之陽天姥岑之隂南對<lb/>
天台而華頂赤城列焉北對四明而金庭石鼓介焉西北有支遁<lb/>
嶺而養馬坡放鶴峯次焉東南有石橋谿谿出天台石橋因名焉<lb/>
其餘卑巖小泉如子孫之從父祖者不可勝數東南山水越爲首<lb/>
剡爲面沃州天姥爲眉目夫有非常之境然後有非常之人棲焉<lb/>
晉宋以來因山洞開厥𥘉有羅漢僧西天竺人白道猷居焉次有<lb/>
高僧竺法濳支遁林居焉次又有乾興淵支遁開威藴崇實光識<lb/>
斐藏濟度逞印凡十八僧居焉高士名人有戴逵王洽劉恢許玄<lb/>
<pb n="KR4h0024_SBCK_076-6b"/>
度殷融郄超孫綽桓彦表王敬仁何次道王文度謝長霞袁彦伯<lb/>
王蒙衛玠謝萬石蔡叔子王羲之凡十八人或遊焉或止焉故道<lb/>
猷詩云連峯數千里脩竹帶平津茅茨隱不見雞鳴知有人謝靈<lb/>
運詩云暝投剡中宿明登天姥岑高高入雲霓還期安可尋蓋人<lb/>
與山相得於一時也自齊至唐兹山寖荒靈境寂寥罕有人遊故<lb/>
辭人朱放詩云月在沃州山上人歸剡縣江邊劉長卿詩云何人<lb/>
住沃州此皆愛而不到者也大和二年春有頭陀僧白寂然來遊<lb/>
兹山見道猷支竺遺跡泉石盡在依依然如歸故鄉戀不能去時<lb/>
浙東廉使元相國聞之始爲卜築次廉使陸中丞知之助其繕完<lb/>
三年而禪院成五年而佛事立正殿若干間齋堂若干間僧舎若<lb/>
干間夏臘之僧歳不暇八九十安居遊觀之外日與寂然討論心<lb/>
要振起禪風白黑之徒附而化者甚衆嗟乎支竺殁而佛聲寢靈<lb/>
山廢而法不作後數百歲而寂然繼之豈非時有待而化之有縁<lb/>
邪六年夏寂然遣門徒僧常贄自剡抵洛持書與圖詣從叔樂天<lb/>
<pb n="KR4h0024_SBCK_076-7a"/>
乞爲禪院記云昔道猷肇開兹山後寂然嗣興兹山今樂天又垂<lb/>
文兹山異乎哉沃州山與白氏其世有縁乎<lb/>
　　　　塑像記　叚成式<lb/>
在世間攘巨㓂必思袵金浴鐵强矯雄毅者雖空門亦忿怒鏖撲<lb/>
爲法大防也據内典下天處蘇迷盧之半爲忉利尉候北方毗沙<lb/>
門統藥义衆所治水精宫城護世其住處曰紛陀利曰質多羅曰<lb/>
七林曰摩偷曰如意等下壓象跡當歡喜之地上接蜂歌雜莊嚴<lb/>
之境常憍尸迦將破怨敵聖者奮勇健臂岀甲胄林獨揭勝幢不<lb/>
頓一㦸<graphic n="KR1698" url="https://raw.githubusercontent.com/kanripo/KR-Gaiji/master/images/KR1698.png" mimeType="image/png"/>迦婁而垂趐捘修羅而束手猶怒折蓮柄狂搜藕絲蓋<lb/>
多聞位居初地離十二失故經云毗沙門得方便救護之門昔縛<lb/>
喝伽藍北虜感夢而懴悔近于闐聚落西羌覩相而來降其威神<lb/>
營衛肹蠁靈應事無虚譯世不絶書相傳北方天王與贍部有縁<lb/>
謂西域瞿薩國本天王棲神之處也廬陵龍興寺西北隅先有設<lb/>
色遺像武宗五年毀廢至大中初重建寺其處爲僧乾立所居乾<lb/>
<pb n="KR4h0024_SBCK_076-7b"/>
每讇囈不安旬日方悟遽徙他室昉誓造北方變<hi>梁朝謂雕塑像亦爲變也</hi>請<lb/>
押衙熊輅爲導首輅遂與執白籌者郭宣熊師佐等縱臾閭伍爲<lb/>
說第一施結增上縁獲零憏貨貝共二十萬輅厚自損徹周歳功<lb/>
就乃多聞儀形嚴毅如生眉結雲聚目稜電擊猛焰彗肩蚑蜂搶<lb/>
軒金塗錯落而燐亂形彩陸離而芒角得工巧明矣其或夔魖蠱<lb/>
<graphic n="KR3181" url="https://raw.githubusercontent.com/kanripo/KR-Gaiji/master/images/KR3181.png" mimeType="image/png"/>[瓜*見]是不翅擊三屍磔五冡也及素天女主藏神凡四四事堂内<lb/>
三壁寫載部落雷公拗怒忖留惡覷吁可畏也吉之人香火徼福<lb/>
林篿乞靈福既據我靈詎乏主噫予曾閱正法念經說摩䤈陀山<lb/>
六齋日四天於此會計間浮提善業豈容不歸敬與輅爲學性端<lb/>
介敏辯王公多伏之復晤禪那宗要得揔持契訣常持北方眞言<lb/>
大中三年病且死忽夢天王操㦸卓地有泉迸射搏之及面因驚<lb/>
覺汗洽而愈十二年洪州狂賊盜兵殺吏尋定州差輅上府至新<lb/>
塗夢天王支槊張目曰世途若此爾欲何往即宿留數日賊毛鶴<lb/>
果膾肝飲頭尢恣殘酷其踐較著如是十三年秋予閑居漢上輅<lb/>
<pb n="KR4h0024_SBCK_076-8a"/>
爲交阯使入京請予紀釋氏事以上事請予明張北方故實焉<lb/>
　　　　信州南巖草衣禪師宴坐記　權德輿<lb/>
信州南巖有淸淨宴坐之地而禪師在焉師所由來莫得而詳初<lb/>
州人析薪者遇之于野中其形塊然與草木俱咨於州長乃延就<lb/>
兹地三十年矣州人不知其所然也遂以草衣号焉足不蹈地口<lb/>
不甞味日無晝夜時無寒暑寂黙之境一繩牀而已萬有囂然此<lb/>
身不動其内則以三世五藴皆從妄作然後以有法諦觀十二縁<lb/>
於正智中得眞常眞我方寸之地湛然虚無身及智慧二俱淸凈<lb/>
㣲言軟語有時而聞渉其境之逺近隨其根之上下如雨潤萬物<lb/>
風行空中履其門閾皆獲趣入若非斡玄機於無際窮實相之源<lb/>
底則四時攻於外百疾生於内矣古所謂遺物離人而立於獨者<lb/>
禪師得之嗚呼世人感物以遊心心遷於物則利害生焉吉㐫形<lb/>
焉牽攣鞿瑣蕩而不復至人則返靜於動復性於情夭壽仁鄙之<lb/>
殊由此作也斯蓋世諦之一說耳於禪師之道其猶稊稗邪建中<lb/>
<pb n="KR4h0024_SBCK_076-8b"/>
二年予吏役道于上饒時左司郎崔公出爲郡佐探禪師之味也<lb/>
熟爲予詳言之拂拭纓塵攜手接足洗我以善得於儀形且以爲<lb/>
楞嚴之妙㫖毗耶之密用皆在是矣又焉知此地之宴坐不爲他<lb/>
方之說法乎故粗書聞見以志于石<lb/>
　　　　鸚鵡舎利塔記　韋皐<lb/>
元精以五氣授萬類雖鱗介毛羽必有感淸英純粹者矣或炳耀<lb/>
離火或稟竒蒼精皆應乎人文以奉若時政則有革彼禽類習乎<lb/>
能言了空相於不念留眞骨於巳斃殆非元聖示現感於人心同<lb/>
夫異縁用一眞化前歳有獻鸚鵡鳥者曰此鳥聲容可觀音中華<lb/>
夏有河東裴氏者志樂金僊之道聞西方有珍禽羣嬉和鳴演暢<lb/>
法音以此鳥名載梵經智殊常類意佛身所化常狎而敬之始告<lb/>
以六齋之禁比及辰後非時之食終夕不視固可以矯激流俗端<lb/>
嚴梵倫或教以持佛名號者曰當由有念以至無念則仰首奮翼<lb/>
若承善聽其後或俾之念佛則黙然而不荅或謂之不念即唱言<lb/>
<pb n="KR4h0024_SBCK_076-9a"/>
阿彌陀歷試如一曽無爽異余謂其以有念爲縁生以無念爲眞<lb/>
際縁生不荅以爲縁起也眞際雖言言本空也毎虚室戒曙發和<lb/>
雅音穆如笙竽靜鼓天風下上其音念念相續聞之者莫不洗然<lb/>
而嘉善矣於戲生有辰乎縁其盡乎以今年七月悴爾不懌巳日<lb/>
而甚馴養者知將盡乃鳴磬告曰將西歸乎爲爾擊磬爾其存念<lb/>
毎一擊磬一稱彌陀佛洎十擊磬而十念成歛翼委足不震不仆<lb/>
揜然而絶按釋典十念成往生西方又云得佛惠者殁有舎利知<lb/>
其說者固不隔殊類哉遂命火以闍維之法焚之餘燼之末果有<lb/>
舎利十餘粒炯爾耀目瑩然在掌識者驚視聞者駭聽咸曰苟可<lb/>
以誘迷利世安往而非菩薩之化歟時有高僧惠觀常詣三學山<lb/>
巡禮聖跡聞說此身涕淚悲泣請以舎利於靈山用陶甓建塔旌<lb/>
異也余謂此禽存而由道殁而有徵古之所以通聖賢階至化者<lb/>
女蝸蛇軀以嗣帝中衍鳥身而建侯紀乎冊書其誰曰語怪而況<lb/>
此鳥有弘於道流聖證昭昭胡可黙已是用不愧直書于辭貞元<lb/>
<pb n="KR4h0024_SBCK_076-9b"/>
十九年八月十四日記<lb/>
　　　　泗州大水記　吕周任<lb/>
春秋左氏傳曰天反時爲妖地反物爲災其於水也反利爲害矣<lb/>
在唐堯時包山陵而浩滔天在漢武時浮齧桑而浸鉅野皆震蕩<lb/>
上心昏墊下人其故何哉天其或者警休明而表忠誠也皇唐貞<lb/>
元八年歳在壬申夏六月上帝作孽罰兹東土浩淼長瀾周亘千<lb/>
里請究其本而言之是時山泐桐栢發谼歕湧下注淮瀆平湍七<lb/>
丈浮壽逾濠下連滄波東風駕海潮上不落雨水相逆濺濤倒流<lb/>
矗縮迴薄衝壅淮泗積隂驟雨河瀉瓴建不捨晝夜至于旬浹乾<lb/>
坤合怒雲雷爲屯以水濟水吞洲漂防走不及竄飛不及翔連甍<lb/>
爲河宫噍類如魚鼈事岀慮外孰能圖之開府儀同三司檢校右<lb/>
散騎常侍兼御史大夫泗州刺史武當郡王張公以其始至也聚<lb/>
邑老以訪故搴薪楗石以禦之其漸盛也運心術以馭事維舟編<lb/>
桴以載之遂連舳促櫓歛邑之惸[婺-矛+牙]老弱州之庫藏圖籍官府之<lb/>
<pb n="KR4h0024_SBCK_076-10a"/>
器先寘于逺墅軍資甲楯士女馬牛遽遷于水次將徤丁壯遏水<lb/>
之不可者任便而自安逮數日而計行矣洪波汗漫不測涯涘驚<lb/>
飊鼓濤舟不得不覆巨浪崩山城不得不圮崇丘如㠀稍稍而没<lb/>
夏屋如查汎汎相繼天迴地轉混茫其中公獨與左右十數人纜<lb/>
舟於郡城西南隅女牆濕堵之上以向衝波之來不亦危哉公之<lb/>
左右失色同辭請移公曰伾天子守土臣也苟有難而違之若君<lb/>
命何且南山隔淮幾五六里吾能往矣況是别境離局姦也雖死<lb/>
不爲公於是使部内十驛遷於虹城西鄙而南傍南而東四百里<lb/>
達維揚之路俾星郵無壅又東北直渡經下邳五百里至於徐州<lb/>
通㢘察之問又移淮南城將令斷扁舟往來立標樹信以虞㓂盜<lb/>
之變公毎端拱對水而訴曰伾奉聖主明詔司牧此州以觀萬姓<lb/>
河公何爲不仁降此大沴伾之罪也厲聲正色阽危不撓歷再旬<lb/>
而水定又再旬而水抽自水始至及水始耗巳六時矣又一時而<lb/>
復流郊境之内無平不陂郛郭之間無岸不谷尺椽片瓦蕩然無<lb/>
<pb n="KR4h0024_SBCK_076-10b"/>
所有可異者唯公之露寢與内寢巋然存焉豈不可浮而往蓋不<lb/>
可顚而壞乎斯則神仰公之仁先庶物而遺巳神賞公之忠臨大<lb/>
難而守節神高公之義動適權以成務故保其聽政養安之所旌<lb/>
公之善也昔邵伯之理也人愛甘棠而勿翦方兹神靈扶持不亦<lb/>
逺乎公乃捨車而徒棄輴而泥弔亡恤存綏復軍郡逺軫聖慮詔<lb/>
左庶子姚公弔而賑之至於修府署建城池詔有司計功而償緍<lb/>
立鄽市造井屋公申勸料程以貰以貸纔踰年而城邑復常矣其<lb/>
於縮板爲垣樹柳爲麗端衢四達廨宇雙峙即公之新意也天災<lb/>
流行何代無之逢昏即盛遇賢即退故劉昆返風而火滅王尊臨<lb/>
河而水止蓋忠誠之至也公甞領羸兵守孤城以百當萬俾國家<lb/>
全山東之地名載靑史公即國之長城也今以一葦之航絓於危<lb/>
堞之上以當漲海之勢城頽而一塊不傾水止而所濟獲全公即<lb/>
國之貞臣也固知明主之委任於公也皆感而通焉周任不敏學<lb/>
於舊史氏借古以諭公未或同年矣謹述而紀之<lb/>
</p>
<p>
</p>
  </div>
</body>
</text>
</TEI>
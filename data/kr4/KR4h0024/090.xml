<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_090-1a"/>
重校正唐文粹卷第九十<lb/>
　　　　　　　　　　　吳興姚　鉉　纂<lb/>
　書十二<hi>命附緫九首</hi>
　　切磋五<lb/>
　　　别令狐拾遺書<hi>李商隱</hi>荅崔立之書<hi>韓愈</hi>
　　　重與陸賔虞書<hi>劉軻</hi>與陶進士書<hi>李商隱</hi>
　　　荅侯高第二書<hi>李翺</hi>
　　規誨三<lb/>
　　　寄從弟正辭書<hi>李翺</hi>與外孫崔氏二孩書<hi>李華</hi>
　　　寄諸弟砥石命<hi>附舒元輿</hi>
　　諭一<lb/>
　　　諭江陵耆老書<hi>劉蛻</hi>
　　　　别令狐綯捨遺書　李商隱<lb/>
子直足下行日巳定昨幸得少展寫足下去後憮然不怡今早垂<lb/>
<pb n="KR4h0024_SBCK_090-1b"/>
致葛衣書辭委曲惻惻無巳自昔非有故舊援拔卒然於稠人中<lb/>
相望見其表得所以類君子者一日相從百年見肺肝爾來足下<lb/>
仕益達僕困不動固不能有常合而有常離足下觀人與物共此<lb/>
天地耳錯行雜居蟄蟄哉不幸天能恣物之生而不能與物慨然<lb/>
量其欲牙齒者恨不得翅羽角者又恨不得牙齒此意人與物略<lb/>
同耳有所趨故不能無爭有所爭故不能不於同中而有各異耳<lb/>
足下觀此丗其同異如何哉兒冠出門父翁不知其枉正女笄上<lb/>
車夫人不保其貞汚此於親親不能無異勢也親者尚爾則不親<lb/>
者惡望其無隙哉故近丗交道幾喪欲盡足下與僕於天獨何稟<lb/>
當此丗生而不同此丗毎一㑹面一分散至於慨然相執手嚬然<lb/>
相慼決然相泣者豈於此丗有他事哉惜此丗之人率不能如吾<lb/>
之所樂而又甚懼吾之徒孑立寡處而與此丗者蹄尾紛然蛆吾<lb/>
之白擯置譏誹襲岀不意使後日有希吾者且懲吾困而不能堅<lb/>
其守乃捨吾而之他耳足下知與此丗者居常紿於其黨何語哉<lb/>
<pb n="KR4h0024_SBCK_090-2a"/>
必曰吾惡市道嗚呼此輩眞手搔鼻皻而喉噦人之灼痕爲癩者<lb/>
市道何肯如此輩邪今一大賈坐墆貨中人人往須之甲得若干<lb/>
曰其贏若干丙曰吾索之乙得若干曰其贏若干戊曰吾索之旣<lb/>
與之則欲其蕃不願其亡失口舌拜父母出妻子伏臘相見有贄<lb/>
男女嫁娶有問不幸喪死有致饋葬有臨送弔是何長者大人哉<lb/>
他日甲乙俱入之不欺則又愈得其所欲矣回環出入如此是終<lb/>
身欲其蕃不願其亡失口舌拜父母益嚴岀妻子益敬伏臘相見<lb/>
贄益厚男女嫁娶問益豐不幸喪死饋贈臨送弔哭情益悲是又<lb/>
何長者大人哉唯是於信誓有大欺漫然後罵而絶之擊而逐之<lb/>
訖身而勿與通也故一市人率少於大賈而不信者此豈可與此<lb/>
丗交者等邪今日赤肝腦相憐明日衆相唾辱皆自其時之與勢<lb/>
耳時之不在勢之移去雖百仁義我百忠信我我尚不顧矣豈不<lb/>
顧巳而又唾之足下果爲市道何如哉今人娶婦入門母姑必祝<lb/>
之曰善相冝則祝曰蕃息後曰生女子貯之幽房密寢四鄰不得<lb/>
<pb n="KR4h0024_SBCK_090-2b"/>
識兄弟以時見欲其好不顧性命即一日可嫁去是冝擇何如男<lb/>
子屬之邪今山東大姓家非能違摘天性而不如此至其羔䳱在<lb/>
門有不問賢不肖健病而但論財貨恣求取爲事當其爲女子時<lb/>
誰不恨及爲母婦則亦然彼父子男女天性豈有大於此者邪今<lb/>
尚如此況他舎外人燕生越養而相望相救抵死不相販賣哉細<lb/>
而繹之眞令人不愛此丗而欲狂走遠颺耳果不知足下與僕之<lb/>
守是邪非邪首陽之二百豈蘄盟津之八百吾又何悔焉千百年<lb/>
下生人之權不在冨貴而在直筆者得有此人足下與僕當有所<lb/>
用意其他復何云云但當誓不羞市道而又不爲忘其素恨之母<lb/>
婦耳商隱再拜<lb/>
　　　　荅崔立之書　韓愈<lb/>
斯立足下僕見險不能止動不得時顚頓狼狽失其所操持困不<lb/>
知變以至辱於再三君子小人之所憫笑天下之所背而馳者也<lb/>
足下猶復以爲可教貶損道德乃至手筆以問之扳援古昔辭義<lb/>
<pb n="KR4h0024_SBCK_090-3a"/>
髙遠且觀足下之於故舊之道得矣雖僕亦固望於吾子不敢望<lb/>
於他人者耳然尚有似不相曉者非故欲發余乎不然何子不以<lb/>
丈夫期我也故不能黙黙輒復自明僕始年十六七時未知人事<lb/>
讀聖人之書以爲人之仕者皆爲人耳非有利乎已也及年二十<lb/>
時苦家貧衣食不足謀於所親然後知仕之不惟爲人耳及來京<lb/>
師見有舉進士者人多貴之僕誠樂之就求其術或出禮部所試<lb/>
詩賦䇿等以相示僕以爲可無學而能因詣州縣求舉有司好惡<lb/>
岀於其心四舉而後有成亦未即得仕聞吏部有以博學宏辭選<lb/>
者人尤謂之才且得美仕就求其術或岀所試文章亦禮部之類<lb/>
私怪其故猶樂其名因又詣州府求舉凡二試於吏部一旣得之<lb/>
而又黜於中書雖不得仕人或謂之能焉退自取所試讀之迺類<lb/>
於俳優者之辭顔忸怩而心不寧者數月旣巳爲之則欲有成書<lb/>
所謂恥過作非者也因復求舉亦無幸焉乃復自疑以爲所試與<lb/>
得之者不同其程度及得觀之余亦無甚愧焉夫所謂愽學者豈<lb/>
<pb n="KR4h0024_SBCK_090-3b"/>
今之所謂者乎夫所謂宏辭者豈今之所謂者乎設使古之豪傑<lb/>
之士若屈原孟軻司馬遷相如楊雄之徒進於是選必知其懷慙<lb/>
乃不自進而巳耳設使與夫今之善進者競於蒙昧之中僕固知<lb/>
其辱焉然彼五子者且使生於今之丗其道雖不顯於天下其自<lb/>
負如何哉肯與夫斗筲者決得失於一夫之目而爲之憂樂哉故<lb/>
凡僕之汲汲於進者其小得蓋欲以具裘葛養窮孤其大得蓋欲<lb/>
以同吾之所樂於人耳其他可否自計巳熟誠不待人而後知今<lb/>
足下乃復比之獻玉者以爲必俟工人之剖然后知於天下雖兩<lb/>
刖足不以爲疾且無使勍者再尅誠足下相勉之意厚也然仕進<lb/>
者豈舎此而無門哉足下謂我必待是而後進者非尤相悉之辭<lb/>
也僕之玉固未甞獻而足固未甞刖足下無爲我戚戚也方今天<lb/>
下風俗尚有未及於古者邊境尚有被甲執兵者主上不得怡而<lb/>
宰相以爲憂僕雖不賢亦且濳究其得失致之乎吾相薦之乎吾<lb/>
君上希卿大夫之位下猶取一障而乗之若都不可得猶將耕於<lb/>
<pb n="KR4h0024_SBCK_090-4a"/>
寛閑之野釣於寂寞之濵求國家之遺事考賢人哲士之終始作<lb/>
唐之一經垂之於無窮誅姦䛕於旣死發潛德之幽光二者將必<lb/>
有一可足下以爲僕之玉凡幾獻而足凡幾刖也又所謂勍者果<lb/>
誰哉再剋之刑信如何也士固信於知巳微足下無以發吾之狂<lb/>
言愈再拜<lb/>
　　　　重與陸賔虞書　劉軻<lb/>
别韶卿巳逾時雖遊處讌賞不接然予心未甞一日去韶卿也且<lb/>
京洛相去八百里足以絶韶卿車轍馬跡矧又自洛南而東渉淮<lb/>
浮江㳂洄數千里安得不悒悒西望邪比予在輦下五六年始不<lb/>
知韶卿及知韶卿兩心始親而形骸巳相遠茍未能忘情忍不酸<lb/>
鼻出涕爲吾友之思邪前陸掾來得韶卿書知韶卿欲屈道以從<lb/>
人求京兆解送知韶卿道在與否固不在首解於京兆也愚甞謂<lb/>
與遊者道韶卿膚未雞髪未鶴然其心甚老脫一旦脅肩低眉與<lb/>
諸子爭甲乙於縣官豈愚所謂甚老者邪韶卿曾不是思也愚所<lb/>
<pb n="KR4h0024_SBCK_090-4b"/>
謂首岀者謂四科首顔閔三十丗家首太伯七十列傳首伯夷其<lb/>
爲首岀豈不多邪韶卿不首於是而欲首於何哉僕又聞京兆等<lb/>
試試官知與否脫有知韶卿人聞烏有不心躬嘿禮靈冠統以待<lb/>
之邪夫然亦何害小伸於知巳耳不然則東國絀臣西山餓夫微<lb/>
仲尼何傷爲展季伯夷矣韶卿獨不見旣得者邪豈盡爲顔子太<lb/>
伯伯夷然幸韶卿熟思之無以予不食太牢爲不知味者也前月<lb/>
中兩寄狀計必有一達者過重陽當決䇿東去計韶卿無以予身<lb/>
遠而不予思也勉矣自愛䇿名春官後當㑹我於眞山<lb/>
　　　　與陶進士書　李商隱<lb/>
去一月多故不常在故屢辱吾子之至皆不覩昨又垂示東岡記<lb/>
等數篇不惟其辭彩奥大不冝爲冗慢無勢者所窺見且又厚𥿄<lb/>
謹字如貢大諸侯卿士及前達有文章積學者何其禮甚厚而所<lb/>
與之甚下邪始僕小時得劉氏六說讀之常得其語曰是非繫於<lb/>
襃貶不繫於賞罰禮樂繫於有道不繫於有司密記之蓋甞於春<lb/>
<pb n="KR4h0024_SBCK_090-5a"/>
秋法度聖人綱紀乆羡懷藏不敢薄賤聮綴比次手書口詠非惟<lb/>
求以爲已而巳亦祈以爲後來隨行者之所師稟巳而被鄕曲所<lb/>
薦入來京師又亦思前輩逹者固巳有是人矣有則吾將依之繫<lb/>
鞵出門寂寞往返其間數年卒無所得私怪之而比有相親者曰<lb/>
子之書冝貢于某氏某氏可以爲子之依歸矣即走往貢之出其<lb/>
書乃復有置之而不暇讀者又有黙而視之不暇朗讀者又有始<lb/>
朗讀而中有失字壞句不見本義者進不敢問退不能解黙黙巳<lb/>
巳不復咨歎故自大和七年後雖尚應舉除吉㐫書及人慿倩作<lb/>
牋啓銘表之外不復作文文尚不復作況復能學人行卷邪時獨<lb/>
令狐𥙷闕最相厚歲歲爲寫出舊文納貢院旣得引試㑹故人夏<lb/>
口主舉人時素重令狐賢明一日見之于朝揖曰八郎之友誰最<lb/>
善綯直進曰李商隱者三道而退亦不爲薦託之辭故夏口與及<lb/>
第然此時實於文章懈退不復細意經營述作乃命合爲夏口門<lb/>
人之一數耳爾後兩應科目者又以應舉時與一裴生者善復與<lb/>
<pb n="KR4h0024_SBCK_090-5b"/>
其挽拽不得巳而入耳前年乃爲吏部上之中書歸自驚笑又復<lb/>
懊恨周李二學士以大法加我夫所謂愽學宏辭者豈容易哉天<lb/>
地之災變盡解矣人事之興廢盡究矣皇王之道盡識矣聖賢之<lb/>
文盡知矣而又下及蟲豸草木鬼神精魅一物巳上莫不開㑹此<lb/>
其可以當愽學宏辭者邪恐猶未也設他日或朝廷或持權衡大<lb/>
臣宰相問一事詰一物小若毛甲而時脫有盡不能知者則號愽<lb/>
學宏辭者當其罪矣私自恐懼憂若囚械後幸有中書長者曰此<lb/>
人不堪抹去之乃大快樂曰此後不能知東西左右亦不畏矣去<lb/>
年入南塲作判比於江淮選人正得不憂長名放耳尋復啓與曹<lb/>
主求尉于虢實以太夫人年高樂近地有山水者而又其家窮弟<lb/>
妹細累喜得賤薪菜處相養活耳始至官以活獄不合人意輒退<lb/>
去將遂脫衣置笏永夷農牧㑹今太守憐之催去復任逕使不爲<lb/>
升斗汲汲疲瘁低儽耳然至於文字章句愈怗息不敢驚張常自<lb/>
呪願得時人曰此物不識字此物不知書是我生獲忠肅之謚也<lb/>
<pb n="KR4h0024_SBCK_090-6a"/>
而吾子反殷勤如此者豈不知邪豈有意邪不知則可有意則巳<lb/>
虚矣然所以拳拳而不能忘者正以往年愛華山之爲山而有三<lb/>
得始其卑者朝高者復得其揭然無附著而又得其近而能遠思<lb/>
欲窮捜極討灑豁襟抱始以往來畨畨不遂其願閒者得李生於<lb/>
華郵爲我指引巗谷列視生植僅得其半又得謝生於雲臺觀暮<lb/>
留止宿旦相與去愈復記熟後又得吾子于邑中至其所不至者<lb/>
於華之山無恨矣三人力邪今李生巳得第而又爲老貴人從事<lb/>
雲臺生亦顯然有聞於諸公閒吾子之文粲然成就如是我不負<lb/>
華之山而華之山亦將不負吾子之三人矣以是思得聚㑹話旣<lb/>
往探歷之勝至於切磋善惡分擘進趨僕此丗固不待學奴婢下<lb/>
人指誓神佛而後巳耳吾子何所用意邪明日東去旣不得面寓<lb/>
書惘惘九月三日弘農尉李某頓首<lb/>
　　　　荅侯高第二書　李翺<lb/>
足下復書來㑹與一二友生飲酒甚樂故不果以時報三讀足下<lb/>
<pb n="KR4h0024_SBCK_090-6b"/>
書感歎不能休非足下之愛我甚且欲吾身在而吾道光明也則<lb/>
何能開難岀之辭如此之無憂乎前書所以不受足下之說而復<lb/>
闢之者將以明吾道也吾之道非一家之道是古聖人所由之道<lb/>
者也吾之道塞則君子之道消矣吾之道明則堯舜禹湯文王孔<lb/>
子之道未絶於地矣前書若與足下混然同辭是宫商之一其聲<lb/>
音也道何由而明哉吾故拒足下之辭知足下必將憤予而復其<lb/>
辭也足下再三教我適時以行道所謂時也者乃仁義之時乎將<lb/>
沈浮之時乎苟仁且義則吾之道何所屈焉爾如順沈浮之時則<lb/>
是乗流望風而高下焉茍如此雖足下之見我且不識矣況天下<lb/>
乎不修吾道而取容焉其志亦不遐矣故君子非仁與義則無所<lb/>
爲也如有一朝之患古君子則不患也吾之道學孔子者也蓋孔<lb/>
子畏于匡圍于蒲伐樹於桓魋逐於魯絶糧于陳蔡之師夫孔子<lb/>
豈不知屈伸之道邪賢不肖在我者也貴與冨貧與賤道之行否<lb/>
則有命焉君子正已而須之爾雖人不能取其容焉故孔子謂子<lb/>
<pb n="KR4h0024_SBCK_090-7a"/>
路子貢曰詩云匪兕匪虎率彼曠野吾道非邪吾何爲于此子路<lb/>
對曰意者吾未仁且智也而人之不信也與子曰有是乎使仁者<lb/>
而必信安有伯夷叔齊使智者必行安有王子比干子貢對曰夫<lb/>
子之道至大故天下莫能容盍少眨夫子之道子曰良農能稼而<lb/>
不能爲穡良工能巧而不能爲順君子能修其道綱而紀之統而<lb/>
理之而不能爲容爾不修爾道而求爲容賜而志不遠矣謂顔回<lb/>
如謂由也賜也顔淵對曰夫子之道至大故天下莫能容雖然夫<lb/>
子推而行之不容何病不容然後見君子夫道之不修也是吾醜<lb/>
也道旣巳大修而不用是有國者之醜也不容何病不容然後見<lb/>
君子孔子蓋歎之也以孔子其門人三千其聖德如彼之至也而<lb/>
知孔子者獨顔回爾其他皆學焉而不能到也然則僕之道天下<lb/>
人安能信而行邪足下之言曰西伯孔子何等人也皆以柔氣汙<lb/>
辭同用明夷也以避禍患斯人豈浮丗邪人乎夫西伯聖人也姜<lb/>
里之拘僅不免焉孔子聖人之大者也其屈厄如前所陳惡在其<lb/>
<pb n="KR4h0024_SBCK_090-7b"/>
能取容於丗乎故曰危行言遜所以遠害也其道則爾其能遠之<lb/>
與否而必容焉則吾不敢知也非吾獨爾孔子亦不知也僕之道<lb/>
窮則仁義而安之者也如用焉則推而傳之于天下者也何獨天<lb/>
下哉將後丗之人大有得於吾之功者爾天之生我也亦必有意<lb/>
矣將欲愚生民之視聽乎則吾將病而死尚何能伸其道也如欲<lb/>
生民有所聞乎則吾何敢辭也然則吾道之行與否皆運也吾不<lb/>
能自知也天下人安能害於我哉足下又曰吾子夷齊之道也如<lb/>
僕向者所陳亦足以免矣故不復有所說若韓孟與吾子之於我<lb/>
親故知我者也茍異口同辭皆如足下所說是僕於天下衆多之<lb/>
人而未有一知巳也安能合於吾心乎吾非不信子云云者也信<lb/>
子則於吾道不光矣欲黙黙則道無所傳云爾子之道子冝自行<lb/>
之者也勿以誨我<lb/>
　　　　寄從弟正辭書　李翺<lb/>
知汝京兆府取解不得如其所懷念勿在意凡人之窮達所遇亦<lb/>
<pb n="KR4h0024_SBCK_090-8a"/>
各有時爾何獨至于賢丈夫而反無時哉此非吾徒之所憂也其<lb/>
所憂者何畏吾之道未能到于古之人爾其心旣自以爲到且無<lb/>
謬則吾何往而不得所樂何必與夫時俗之人同得失憂喜而動<lb/>
於心乎借如用汝之所知分爲十焉用其學聖人之道而和其心<lb/>
使餘者以與時世進退於俯仰如可求也則不啻富且貴矣如非<lb/>
吾力也雖盡用其十秖益勞其心爾安能有所得乎汝勿信人號<lb/>
文章爲一藝夫所謂一藝者乃時丗所好之文或有盛名於近代<lb/>
者是也其能到古人者則仁義之辭也惡得以一藝而名之哉仲<lb/>
尼孟軻殁千餘年矣吾不及見其人吾能知其聖且賢者以吾讀<lb/>
其辭而得之者也後來者不可期安知其讀吾辭也而不知吾心<lb/>
之所存乎亦未可誣也夫性於仁義者未見其無文也有文而能<lb/>
到者吾未見其不力于仁義也由仁義而後文者性也由文而後<lb/>
仁義者習也由誠明之必相依爾貴與冨在外者也吾不能知其<lb/>
有無也非吾求而能至者也吾何愛而屑屑於其間哉仁義與文<lb/>
<pb n="KR4h0024_SBCK_090-8b"/>
章生乎内者也吾知其有也而能求而充之者也何懼而不爲哉<lb/>
汝雖性過於人然而未能浩浩於心吾故書其所懷以張汝且以<lb/>
樂言吾道之云爾<lb/>
　　　　與外孫崔氏二孩書　李華<lb/>
八月十五日翁告崔氏之子兩孩省吾出身入仕行四十年晩有<lb/>
汝母巳養汝二人矣吾逮事裴氏鄭氏崔氏諸姑于氏堂姑皆賢<lb/>
明淑哲爲内外師範意欲與汝言之裴氏始恩慈見吾一善未甞<lb/>
不流涕祝吾成立見吾伯仲書題誨責踈略話及舊事云無此例<lb/>
吾伯仲書題比今日中外書題其閒踈密不啻百十也吾小時猶<lb/>
省長㓜毎日兩時櫛盥起居尊行三時侍食飲食訖然後敢食猶<lb/>
責不如禮今者諸子日出高眠爭覽盤器何曾有此儀可爲歎息<lb/>
丗教如此何得不亂婦人亦要讀書解文字知今古情狀事父母<lb/>
舅姑然可無咎詩序云哀窈窕思賢才而無傷善之心焉是關睢<lb/>
之義也易曰主中饋無攸遂婦人但當主酒食待賔客而巳其餘<lb/>
<pb n="KR4h0024_SBCK_090-9a"/>
無自專之禮詩云將翺將翔佩玉瓊琚此奉舅姑助祭祀之儀也<lb/>
又曰將翺將翔弋鳧與鴈此主酒食待賔客之儀也禮經所載汝<lb/>
其記之又婦人將嫁三月教於公宫祖廟旣毀教於宗室嫁則廟<lb/>
見不見廟者不得爲婦今此禮凌夷人從茍且婦人尊於丈夫羣<lb/>
隂制於太陽丗教淪替一至于此可爲墮涙汝等當學讀詩禮論<lb/>
語孝經此最爲要也吾小時南市㡌行見貂㡌多帷帽少當時舊<lb/>
人巳歎風俗中年至西京市帽行乃無帷帽貂帽亦無男子衫袖<lb/>
蒙鼻婦人領巾覆頭向有帷㡌羃離必爲瓦石所及此乃婦人爲<lb/>
丈夫之象丈夫爲婦人之飾顚之倒之莫甚于此觸類而長不可<lb/>
勝言舉其一端告及汝耳勿謂㓜小不遵訓誡所見所聞頽風敗<lb/>
俗故申明舊事不能一一也阿馬來說汝誦得數十篇詩賦麗麗<lb/>
巳能承順十五姉顔色十七伯極鍾念吾旅病乍聞甚慰意凡人<lb/>
不患尊行不慈訓患身不能承順耳汝承十五姉仁慈十七伯訓<lb/>
誘又質性柔順當不扶自直吾所告者括羽汝耳不次翁告崔氏<lb/>
<pb n="KR4h0024_SBCK_090-9b"/>
二子省<lb/>
　　　　貽諸弟砥石命　舒元輿<lb/>
昔歲吾行吳江上得亭長所貽劒心知其不莽鹵匣藏愛重未曽<lb/>
褻視今年秋在秦無何發開見慘翳積蝕僅成死鐡意慙身將利<lb/>
器而使其不光明之若此常緘求淬磨之心於匈中數月後因過<lb/>
歧山下得片石如渌水色長不滿尺闊厚半之試以手磨理甚膩<lb/>
文甚密吾意其異石遂攜入城問於切磋工工以爲可爲砥吾遂<lb/>
取劒發之初數日浮埃薄落未見快意意工者相紿復就問之工<lb/>
曰此石至細故不能速利堅鐡但積漸發之未一月當見眞貌歸<lb/>
如其言果覩變化蒼慘剥落若青蛇退鱗光勁一水泳涵星斗持<lb/>
之切金錢三十枚皆無聲而斷愈始得之利數十百倍吾因歎以<lb/>
爲金剛首五材及爲工人鑄爲器復得首出利物以剛質鋩利茍<lb/>
蹔不砥礪尚與鐡無以異況質柔鋩鈍而又不能砥礪當化爲糞<lb/>
土耳又安得與死鐡倫齒邪以此益知人之生於代茍不病盲聾<lb/>
<pb n="KR4h0024_SBCK_090-10a"/>
音啞則五常之性全性全則豺狼燕雀亦云異矣而或公然忘棄<lb/>
礪名砥行之道反用狂言放情爲事蒙蒙外埃積成垢惡日不覺<lb/>
寤以至於戕正性賊天理生前爲造化剰物殁復與灰土俱委此<lb/>
豈不爲辜負日月之光景邪吾常覩汝輩趣嚮爾誠全得天性者<lb/>
況夙能承順嚴訓皆解甘心服食古聖人道知其必非彫缺道義<lb/>
自埋於偷薄之倫者然吾自干名在京城兎魄巳十九晦矣知爾<lb/>
輩懼旨甘不繼困於薪粟日丐於他人之門吾聞此益悲此身使<lb/>
爾輩承順供養至此亦益憂爾輩爲窮寠而斯須忘其節爲茍得<lb/>
眩惑而容易徇於人爲投刺牽役而造次惰其業日夜憶念心力<lb/>
全耗且欲書此爲戒又慮爾輩年未甚長成不深諭解今㑹鄂騎<lb/>
歸去遂寘石於書函中乃筆用砥之功以寓往意欲爾輩定持剛<lb/>
質晝夜淬礪使塵埃不得閒髪而入爲吾守固窮之節愼臨財之<lb/>
茍積習隷之業上不貽庭闈憂次不貽手足病下不貽心意媿欲<lb/>
三者不貽秖在爾砥之而巳不關他人若砥之否也則嚮之所謂<lb/>
<pb n="KR4h0024_SBCK_090-10b"/>
切金涵星之用又甚瑣屑安足以諭之然吾固欲爾輩常置砥於<lb/>
左右造次顚沛必於是思之亦古人韋弦銘座之義也因書爲砥<lb/>
石命以欲爾輩兼刻辭於其側曰<lb/>
劒之鍔砥之而光人之名砥之而揚砥乎砥乎爲吾之師乎仲兮<lb/>
季兮無墜吾命乎<lb/>
　　　　諭江陵耆老書　劉蛻<lb/>
太原王生甞移耆老書以江陵故楚也子胥親逐其君臣夷其墳<lb/>
墓且楚人之所冝怨也而江陵反爲之廟丗饗其讎謂耆老而忘<lb/>
其君父也吾以爲不然楚人之性僄悍大能復其仇讎其後自懷<lb/>
王入武關楚人怨秦不忘干戈況其人之性能忘胥之能破其國<lb/>
家而事之乎且令江陵之人牽牛羊而祀其廟者將祈年榖而獲<lb/>
凶荒禱疾病而得死亡者乎如厚其餼而虐其報則江陵知胥之<lb/>
不可祠而不祠矣若果祈年榖而得豐穰禱疾病而獲康疆有餼<lb/>
而尋其報則破人之國而居其土辱人之君而受其饗遇一食而<lb/>
<pb n="KR4h0024_SBCK_090-11a"/>
自忘楚人之殺父兄則胥自爲無勇也何獨江陵之人而忘習讎<lb/>
乎吾以爲其廟申包胥之廟也包胥有復楚之功年代<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>逺楚人<lb/>
以子胥甞封諸申故不謂包胥耳不然則子胥何爲饗人之食而<lb/>
江陵何爲事讎人之神乎耆老得書速易其版曰申胥之廟無使<lb/>
人神皆愧耳<lb/>
重校唐文粹卷第九十<lb/>
　　　　　　　　　　　　嘉靖甲申歲太學生姑蘇徐焴文明刻于家塾<lb/>
<pb n="KR4h0024_SBCK_090-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_036-1a"/>
重校正唐文粹卷第三十六<lb/>
　　　　　　　　　　　吳興姚　鉉　纂<lb/>
　論丙<hi>揔九首</hi>
　　文質三<lb/>
　　　人文化成論<hi>呂温</hi>質文論<hi>李華</hi>文章論<hi>李德𥙿</hi>
　　經旨五<lb/>
　　　編年紀傳論<hi>皇甫湜</hi>卜世論<hi>孫郃</hi>春秋無賢臣論<lb/>
　　　秦穆謚謬論<hi>皮日休</hi>太甲論<hi>陳越石</hi>
　　讓國一<lb/>
　　　吳季札論<hi>獨孤及</hi>
　　　　人文化成論　吕温<lb/>
易曰觀乎人文以化成天下能諷其言蓋有之矣未有明其義者<lb/>
也甞試論之夫一二相生大鈞造物百化交錯六氣節宣或隂闔<lb/>
而陽開或天經而地紀有聖作則實爲人文若乃夫以剛克妻以<lb/>
<pb n="KR4h0024_SBCK_036-1b"/>
柔立父慈而教子孝而箴此室家之文也君以仁使臣臣以義事<lb/>
君予違汝弼獻可替否此朝廷之文也三公論道六卿分職九流<lb/>
異趣百揆同歸此官司之文也寛則人慢糾之以猛猛則人殘施<lb/>
之以寛寛以濟猛猛以濟寛此刑政之文也樂勝則流遏之以禮<lb/>
禮勝則離和之以樂與時消息因俗變通此教化之文也文者蓋<lb/>
言錯綜庶績藻繪人情如成文焉以致其理然則人文化成之義<lb/>
其在兹乎而近代謟䛕之臣將以時君不能則象乾坤祖述堯舜<lb/>
作化成天下之文乃以旂常冕服章句翰墨爲人文也遂使君人<lb/>
者浩然忘夲沛然自得盛威儀以求至理坐吟詠而待升平流蕩<lb/>
因循闇而未悟不其痛歟必以旂常冕服爲人文則秦漢魏晉聲<lb/>
明文物禮縟五帝儀繁三王可曰煥乎其有文章矣何衰亂之多<lb/>
也必以章句翰墨爲人文則陳後主隋煬帝雍容綺靡洋溢編簡<lb/>
可曰文思安安矣何滅亡之速也覈之以名義研之以情實旣如<lb/>
彼較之以今古質之以成敗又如此傳不云乎經緯天地曰文禮<lb/>
<pb n="KR4h0024_SBCK_036-2a"/>
不云乎文王以文治則文之時義大矣哉焉可以名數末流雕蟲<lb/>
小伎厠雜其間乎<lb/>
　　　　質文論　李華<lb/>
天地之道易簡易則易知簡則易從先王質文相變以濟天下易<lb/>
知易從莫尚乎質質弊則佐之以文文弊則復之以質不待其極<lb/>
而變之故上無從亂記曰國奢則示之以儉國儉則示之以禮禮<lb/>
謂易知易從之禮非醻酢禓襲之煩也儉謂易知易從之儉非茅<lb/>
茨土簋之陋也蓋達其誠信安其君親而巳質則儉儉則固固則<lb/>
愚其行也豐肥天下愚極則無恩文則奢奢則不遜不遜則詐其<lb/>
行也痼瘠天下詐極則賊亂故曰不待其極而變之固而文之無<lb/>
害於訓人不遜而質之艱難於成俗若不化而過則愚之病淺於<lb/>
詐之病也無恩之病緩於賊亂之極也故曰莫尚乎奢也奢而後<lb/>
化之求固而不獲也利害遟速不其昭昭歟前王之禮世滋百家<lb/>
之言世益欲人專而不爲誠難乎哉吉凶之儀刑賞之級繁矣使<lb/>
<pb n="KR4h0024_SBCK_036-2b"/>
生人無適從巧者弄而飾之拙者眩而失守誠僞無由明天下浸<lb/>
爲陂池蕩爲洪流雖神禹復生誰能救之夫君人者修德以治天<lb/>
下不在智不在功必也質而有制制而不煩而巳太康啓子禹孫<lb/>
當斯時有堯舜遺人親受禹之賜國爲羿奪内則夏之六卿外則<lb/>
夏之四嶽而羿浞愚弄鬪爭内外黙然一以聽命至少康艱難而<lb/>
後復原是觀之則聖有謀訓何補哉漢髙除秦項煩苛至孝文玄<lb/>
黙仁儉斷獄幾措及武帝修三代之法而天下荒耗則文不如質<lb/>
明矣漢氏雖歷産禄吳楚之亂而宗室異姓同力合心一舉而安<lb/>
且漢德結於人心不如夏家諸吕吳楚之强倍於羿浞安漢至易<lb/>
而復夏至難何也周德最深周公大聖親則管蔡爲亂逺則徐奄<lb/>
並興夷多難復明辟兼虞夏商之典禮後王之法備矣太平之階<lb/>
厚矣至成王季年而後理唯康王垂拱囹圄虚空逮昭王南征不<lb/>
返因是陵夷則郁郁之盛何爲哉周法六官備數四時盛祭車服<lb/>
盛飾至於下國方五十里卿大夫士之多軍帥之衆大聘小聘朝<lb/>
<pb n="KR4h0024_SBCK_036-3a"/>
覲㑹同地狹人寡不堪覲謁大何得不亂小何得不亡記云周之<lb/>
人强仁窮賞罰故曰殷周之道不勝其弊考前後而論之夏衰失<lb/>
於質而無制周弱失於制而過煩故也愚以爲將求致理始於學<lb/>
習經史左氏國語爾雅荀孟等家輔佐五經者也及藥石之方行<lb/>
於天下考試仕進者冝用之其餘百家說䜟緯之書存而不用至<lb/>
於喪制之縟祭禮之繁不可備舉者以省之考求簡易中於人心<lb/>
者以行之是可以淳風俗而不泥於坦明之路矣學者局於恒教<lb/>
因循而不敢失於毫釐古人之說豈或盡善數骨肉之罪而襃叔<lb/>
向不忍聞之言而書昭伯敬龜筴之信而陳僂句使不仁之人萌<lb/>
芽賊心而仁義之士閉目掩卷何如哉其或曲書常言無禆世教<lb/>
不習可也則煩潰日亡而易簡日用矣海内之廣億兆之多無聊<lb/>
於煩彌世曠乆今以簡質易煩文而便之則晨命而夕周踰年而<lb/>
化成蹈五常享五福理必然也子言以約失之者鮮矣與其不遜<lb/>
也寧固傳曰以欲從人則可記曰大樂必易大禮必簡顔子曰無<lb/>
<pb n="KR4h0024_SBCK_036-3b"/>
施勞經義可據也如是爲政者得無以爲惑乎<lb/>
　　　　文章論　李德𥙿<lb/>
魏文典論稱文以氣爲主氣之淸濁有體斯言盡之矣然氣不可<lb/>
以不貫不貫則雖有英詞麗藻如編珠綴玉不得爲金璞之寳矣<lb/>
鼔氣以勢壯爲美勢不可以不息不息則流宕而忘返亦猶絲竹<lb/>
繁奏必有希聲窈眇聽之者恱聞如川流迅激必有洄洑逶迤觀<lb/>
之者不厭從兄翰甞言文章如千兵萬馬風恬雨霽寂無人聲蓋<lb/>
謂是也近世誥命惟蘇廷碩叙事之外自謂文章才實有餘用之<lb/>
不竭沈休文獨以音韻爲切重輕爲難語雖甚工㫖則未逺夫荆<lb/>
璧不能無瑕隋珠不能無纇文旨髙妙豈以音韻爲病哉此可以<lb/>
言規矩之内未可以言文外意也較其師友則魏文與王陳應劉<lb/>
討論之矣江南惟於五言爲妙故休文長於音韻而謂靈均以來<lb/>
此祕未覩不亦誣人甚矣古人辭髙者蓋以言妙而工適情不取<lb/>
於音韻<hi>曹植七哀詩有徊泥諎依四韻王粲詩有舉原安三韻班固漢書賛及當時詞賦多用恊韻猗歟元勳佐漢舉信是</hi>
<pb n="KR4h0024_SBCK_036-4a"/>
<hi>也</hi>意盡而止成篇不拘於隻耦<hi>文選詩有五韻七韻十一韻十三韻二十韻者今之文自四韻六韻</hi>
<hi>以至百韻無有隻者</hi>故篇無足曲詞寡累句譬諸音樂古辭如金石琴瑟尚<lb/>
於至音今又如絲竹鞞鼔迫於促節即知聲律之爲弊也甚矣世<lb/>
有非文章者曰詞不出於風雅思不越於離騷摸寫古人何足貴<lb/>
也余曰譬諸日月雖終古常見而光景常新此所以爲靈物也余<lb/>
甞爲文箴而載於此曰文之爲物自然靈氣愡怳而來不思而至<lb/>
杼軸得之澹而無味琢刻藻繪彌不足貴如彼璞玉磨礱成器奢<lb/>
者爲之錯以金翠美質旣彫良寶斯棄此爲文之大旨也<lb/>
　　　　編年紀傳論　皇甫湜<lb/>
論曰古史編年至漢史司馬遷始更其制而爲紀傳相承至今無<lb/>
以移之歷代論者以遷爲率私意蕩古法紀傳煩漫不如編年湜<lb/>
以爲合聖人之經者以心不以跡得良史之體者在適不在同編<lb/>
年紀傳繫於時之所冝才之所長者耳何常之有夫是非與聖人<lb/>
同辨善惡得天下之中不虚美不隱惡則爲紀爲傳爲編年是皆<lb/>
<pb n="KR4h0024_SBCK_036-4b"/>
良史矣若論不足以析皇極辭不足以杜無窮雖爲紀傳編年斯<lb/>
皆罪人且編年之作豈非以事繫日以日繫月以月繫時以時繫<lb/>
年者哉司馬氏作紀以項羽承秦以吕后接之亦以歷年不可中<lb/>
廢年不可闕故書也觀其作傳之意將以包該事迹叅貫話言纎<lb/>
悉百代之務成就一家之說必新制度而馳才力焉又編年記事<lb/>
束於次第牽於混并必舉其大綱而簡於序事是以多闕載多逸<lb/>
文乃别爲著録以備書之語言而盡事之夲末故春秋之作則有<lb/>
尚書左傳之外又爲國語可復省左史於右合外傳於内哉故合<lb/>
之則繁離之則異削之則闕子長病其然也於是草舊典開新程<lb/>
爲紀爲傳爲表爲志首尾其叙述表裏相發明庶爲得中將以不<lb/>
朽自漢至今代以更八年幾歷千其間賢人摩肩史臣繼踵搉今<lb/>
古之得失論述作之利病各耀聞見競誇才能改其規模殊其體<lb/>
統傳以相授奉而道行而福年之史遂廢蓋有以也唯荀氏爲漢<lb/>
紀裴氏爲宋略强欲復古皆爲編年然其善語嘉言細事詳說所<lb/>
<pb n="KR4h0024_SBCK_036-5a"/>
遺多矣如覽正史方能備明則其密漏得失章章於是矣今之作<lb/>
者苟能遵紀傳之體制同春秋之是非文敵遷固直如南董亦無<lb/>
上矣儻捨源而事流棄意而徴跡雖服仲尼之服手絶麟之筆等<lb/>
古人之章句署王正之月日謂之好古則可矣顧其書何如哉<lb/>
　　　　卜世論　孫郃<lb/>
周成王定鼎于郟鄏卜世三十卜年七百夫帝王括囊宇宙位重<lb/>
憂崇天生利民非樂兆民之上故君民者遇夫聖則禪之不遇則<lb/>
以子繼之堯之於舜舜之於禹禹之於子是以周都天地之中欲<lb/>
便四方之㑹不恃山河務從德化原其意也在乎利民豈異唐虞<lb/>
之道而反卜年卜世邪必也欲永其祚莫先德義貽厥後世天人<lb/>
祐之豈非無窮也哉何三十七百年世之有若右其卜而左其德<lb/>
俾乎厥後恃年世之永乆必輕乎德義若此之謀非君子之道也<lb/>
昔太戊懼烖而盛帝辛恃瑞而亡在此不在彼豈不知之而卜年<lb/>
卜世者乎<lb/>
<pb n="KR4h0024_SBCK_036-5b"/>
　　　　春秋無賢臣論<lb/>
春秋列國周之諸矦受周之封分爲五等五等之下臣爲陪臣陪<lb/>
臣於諸矦君父也諸矦於周王亦君父也陪臣於周義猶大父也<lb/>
夫爲子之道孝於父者必欲父孝於祖陪臣忠於諸矦者必欲諸<lb/>
矦忠於天子則忠孝兩全康乂天下今春秋陪臣張公室侵王室<lb/>
弱周以强諸矦是弱祖而强父佐諸矦而敵周是佐父而敵祖遺<lb/>
祖之怨成父之逆惡莫大焉言之於臣則非忠語之於子則非孝<lb/>
論之於道則傷義推之於情則辜恩遂使姬周削弱祀號而巳桓<lb/>
文雖以爲霸何能正之反有封禪請隧之僭管晏雖有其功何能<lb/>
諫之而有反玷毀孔之惡于時風教大壞海内焚如天不能隂騭<lb/>
下民降大聖以爲木鐸歷國七十餘說而不遇奔走齊魯宋衛之<lb/>
郊反若喪家之狗知不可訓慮後世不懼乃修春秋明向背其有<lb/>
甚者或夷之或狄之弑君三十六亡國五十二奔走失社稷者不<lb/>
可勝紀書曰帝乃震怒致令海内無一嘉祥但有妖怪謂春秋亂<lb/>
<pb n="KR4h0024_SBCK_036-6a"/>
世豈不如然于時人不堪命何邪無賢臣哉予爲此論警衆士大<lb/>
夫多稱之遂聞[唆-口+鬲]嘏[唆-口+鬲]嘏徴而竒之或謂可刋金石訓乎今後旣<lb/>
而喧傳則有難僕曰春秋豈乏賢者子謂之無激之邪鮮之邪奈<lb/>
乎孔門何曰孔門仕者鮮又家臣耳子不讀聖賢書乎易云屯其<lb/>
膏小貞吉大貞凶春秋之大夫小貞耳盍以大貞取之以王道取<lb/>
五霸猶罪人<lb/>
　　　　秦穆謚繆論　皮日休<lb/>
聖人務安民不先置不仁以見其仁焉不先用不德以見其德焉<lb/>
茍如是是見危者巳墜而欲援觀鬪者將死而方救噫其亦不仁<lb/>
矣以髙辛之仁化用一摯摯之不善天下之民捕堯以爲君以唐<lb/>
堯之仁化用一鮌鮌之不績天下之民譟禹以爲功夫如是摯之<lb/>
與鮌是髙辛唐堯誠用之非先置也推其誠而用之人民尚倍之<lb/>
如是况先置者邪當晉獻驪姬之亂後奚齊卓子之死餘重耳在<lb/>
翟夷吾居秦以秦穆之力制翟而安晉其能必矣夫重耳之賢也<lb/>
<pb n="KR4h0024_SBCK_036-6b"/>
天下知之又其從者皆足以相人國<hi>趙衰顚頡舅犯之謂</hi>如先立之必能誅<lb/>
亂公子去暴大夫翼德於成周宣化於汾晉而穆公乃取公子摯<lb/>
之言<hi>謂父子摯曰君若求置晉君以成名於天下則不如先置不仁者以猾亦中矣</hi>乃先置夷吾是爲惠<lb/>
公公之入也背内外之賂<hi>謂許里克以汾晉之田方百里平鄭貟蔡之田方七十里許公子摯河外列城</hi>
<hi>五黄金三十鎰白玉珩六雙</hi>誅本立之臣<hi>惠公二年春殺/里克秋殺<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>鄭</hi>蒸先父之室<hi>謂惠公蒸於獻</hi>
<hi>公夫人賈君是也</hi>故生民興誦<hi>謂輿人誦曰侯之/不侯果喪其由</hi>死者無報<hi>謂惠公即位改葬恭世子</hi>
<hi>而臰死達干外也</hi>卒身獲于秦<hi>公以九月/獲十月歸</hi>而子殺于晉<hi>謂十五年惠公卒懷公立秦乃召重</hi>
<hi>耳於楚而納之晋人殺懷公於髙梁</hi>嗚呼致是也非晉人之罪秦人之罪也夫摯立<lb/>
八年不善而去鮌用三載弗績而誅况晉惠公之在位作宗廟之<lb/>
蠹蝎爲社稷之稂莠一立十五年其爲害也大矣今之學者以秦<lb/>
穆爲繆尚疑其謚得斯文也可以謚<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>爲定<lb/>
　　　　太甲論　陳越石<lb/>
殷甲不惠于天下其臣放之後能改過亦爲臣之所立或曰社稷<lb/>
之臣必當如是淺於國者之爲論也至若承湯之教全殷之統立<lb/>
<pb n="KR4h0024_SBCK_036-7a"/>
臣之節豈如是邪君上之不肖與賢智豈臣下之有不知邪擇其<lb/>
嗣當求賢而立之不知其非賢以爲不明因而放之令其自新如<lb/>
日蝕不吐河淸難俟中原之鹿將軼時乗之龍待駕於臣之業何<lb/>
如哉况乎體非金石而冒霧露如懷失國之詬以損其身則弑君<lb/>
之謗消無日矣陳子曰臣之忠有幸而忠者也君之立有幸而立<lb/>
者也知殷之君臣皆幸而成者噫浞浞接踵羿羿比肩君可放乎<lb/>
哉其後新取於西魏成於東司馬氏之有天下其始也未甞不伊<lb/>
不周其終也未甞不羿不浞皆取伊周以爲嗃矢也孟子曰無伊<lb/>
尹之心則簒也有㫖哉<lb/>
　　　　吳季扎論　獨孤及<lb/>
謹按季子三以吳國讓而春秋襃之余徴其前聞於舊史氏竊謂<lb/>
廢先君之命非孝附子臧之義非公執禮全節使國簒君弑非仁<lb/>
出能觀變入不討亂非智左丘明太史公書而無譏余有惑焉夫<lb/>
國之大經實在擇嗣王者愼德之不建故以賢則廢年以義則廢<lb/>
<pb n="KR4h0024_SBCK_036-7b"/>
卜以君命則廢禮是以太伯之奔勾吳也蓋避季歷季歷以先王<lb/>
所屬故纂服嗣位而不私太伯知公器有歸亦斷髪文身而無怨<lb/>
及武王繼統受命作周不以配天之業讓伯邑考官天下也彼諸<lb/>
樊無季歷之賢王僚無武王之聖而季子爲太伯之讓是徇名也<lb/>
豈曰至德且使爭端興於上替禍機作於内室遂錯命於子光覆<lb/>
師於夫差陵夷不返二代而吳滅以季子之閎達博物慕義無窮<lb/>
向使當壽夢之眷命接餘昧之絶統必能光啓周道以霸荆蠻則<lb/>
大業用康多難不作闔閭安得謀於窟室專諸何所施其七首嗚<lb/>
呼全身不顧其業專讓不奪其志所去者忠所存者節善自牧矣<lb/>
謂先君何與其觀變周樂慮危戚鍾曷若以蕭墻爲心社稷是恤<lb/>
復命哭墓哀死事生孰與先釁而動治其未亂棄室以表義挂劒<lb/>
以明信孰與奉君父之命慰神祗之心則獨守純白不義于嗣是<lb/>
潔巳而遺國也國之覆亡君實階禍且曰非我生亂其孰生之哉<lb/>
其孰生之哉　重校正唐文粹卷第三十六<lb/>
</p>
<p>
</p>
  </div>
</body>
</text>
</TEI>
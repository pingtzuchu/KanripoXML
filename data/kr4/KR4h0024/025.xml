<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_025-1a"/>
重校正唐文粹卷第二十五<lb/>
　　　　　　　　　　　呉興姚　鉉　纂<lb/>
　表奏書䟽甲<hi>揔一十三首</hi>
　表<lb/>
　　尊號二<lb/>
　　　請土尊號表<hi>韓愈</hi>賀冊尊號表<lb/>
　　肆赦一<lb/>
　　　爲桂州王珙中丞賀赦表<hi>令狐楚</hi>
　　政事一<lb/>
　　　奉天論延訪朝臣表<hi>陸贄</hi>
　　獻事五<lb/>
　　　爲陳正卿進續尚書表<hi>蕭潁士</hi>
　　　進渾儀表<hi>張說</hi>
　　　爲東平薛太守進王氏瑞詩表<hi>高適</hi>
<pb n="KR4h0024_SBCK_025-1b"/>
　　　進張巡中丞傳表<hi>李翰</hi>
　　　爲并州長史張仁亶進九鼎銘表<hi>呉少微</hi>
　　配祭一<lb/>
　　　論郊祭合設皇地祇表<hi>賈曽</hi>
　　敎化一<lb/>
　　　請行禮樂化導三事表<hi>裴耀卿</hi>
　　請削爵一抑損外戚一<lb/>
　　　爲敬暉等論武氏冝削去王爵表<hi>岑羲</hi>
　　　請抑損外戚權寵并乞佐外郡表<hi>武平一</hi>
　　　　請上尊號表　韓愈<lb/>
臣某言臣得所管國子太學廣文四門及書筭律等七館學生沈<lb/>
周封等二百人狀稱身雖賤微然皆以選擇得備學生讀六藝之<lb/>
文修先王之道粗有知識皆由上恩天子整齊乾坤岀入神聖經<lb/>
營乎無爲之業游息乎混元之宫不謀於廷不戰於野坐收兾部<lb/>
<pb n="KR4h0024_SBCK_025-2a"/>
旋定幽都析木天街星宿清潤北嶽繄閭神鬼受職地彌天區界<lb/>
軼海外舜之十有二州周之七百餘國章亥所歩禹契所書四面<lb/>
輻湊各修貢職西戎之首北虜之渠怚威愧德失據狼狽收其種<lb/>
落逃遁逺去來獻羊馬千里不絶功旣如此德又如彼爰初嗣位<lb/>
首去姦孽隨所顧指應時清寜哀天下之鰥寡釋四海之鬱結左<lb/>
右前後莫匪俊良小大之材咸盡其用無所誅詰一和以仁由是<lb/>
五穀歲登百瑞時見六府三事惟序惟歌昔者媧皇殺黒龍以濟<lb/>
兾州堯誅九嬰以定下土血兵刻力僅就厥功以方吾君一何逺<lb/>
也堯之在位七十餘載戒飭咨嗟以致平治孔子之聖自云三年<lb/>
有成今自嗣位巳來歲有餘耳臻此功德其何捷哉置郵傳命未<lb/>
足以諭以非常之功襲尋常之號以冠古之美屈守文之名臣子<lb/>
之誠闕而不奏天號人稱不滿事實斯亦搢紳先生之過也謂臣<lb/>
官居師長不言謂何考其所陳中於義理天人合願不謀而同非<lb/>
臣之愚所敢隱蔽輒冐死以聞伏乞天恩特允誠志令公卿大夫<lb/>
<pb n="KR4h0024_SBCK_025-2b"/>
得竭思慮取正於經以定大號有司備禮擇日以頒天下幸甚天<lb/>
下幸甚<lb/>
　　　　賀冊尊號表<lb/>
臣某言伏聞宰相公卿百官及關輔百姓耆耊等以陛下功崇德<lb/>
鉅天成地平冝加號於殊常以昭示於來載陳請懇至于再于三<lb/>
陛下仰稽乾符俯順人志乃以新秋首序令月吉辰發揚鴻休膺<lb/>
受顯冊天人合慶日月揚光環海之閒含生之類誠歡誠喜頓首<lb/>
頓首臣聞體仁以長人之謂元發而中節之謂和無所不通之謂<lb/>
聖妙而無方之謂神經緯天地之謂文戡定禍亂之謂武先天不<lb/>
違之謂法天道濟天下之謂應道伏惟元和聖文神武法天應道<lb/>
皇帝陛下子育億兆視之如傷可謂體仁以長人矣喜怒以類刑<lb/>
賞不差可謂發而中節矣明照無私幽隱畢達可謂無所不通矣<lb/>
發號出令雲行雨施可謂妙而無方矣三光順軌草木遂長可謂<lb/>
經緯天地矣除剗㓂盜㝢縣淸夷可謂戡定禍亂矣風雨以時祥<lb/>
<pb n="KR4h0024_SBCK_025-3a"/>
瑞輻湊可謂先天而天弗違矣國内無饑寒四夷皆朝貢可謂道<lb/>
濟天下矣衆美備具名實相當赫赫巍巍超今冠古方當議明堂<lb/>
辟雍之事撰泰山梁父之儀捜三代之逸禮𥙷百王之漏典時乗<lb/>
六龍肆覲東后微臣幸生聖代觸犯刑章假息海隅死亡無日瞻<lb/>
望宸極心魂飛揚有永棄之悲無自新之望曽不得與鳥獸率舞<lb/>
蠻夷縱觀茹痛銜酸且愧且恥無任感恩戀闕懇迫彷徨之至謹<lb/>
奉表陳賀以聞<lb/>
　　　　爲桂州王珙中丞賀赦表　令狐楚<lb/>
臣某言伏奉十一月十日制書南郊大禮畢大赦天下者湛恩庬<lb/>
鴻大號渙汗際天接地孰不慶幸臣某中謝臣聞禘甞之禮所以<lb/>
仁祖禰也郊社之儀所以尊天地也五帝之前蕢桴土鼓致其敬<lb/>
敬有餘矣而禮不足三王巳降金罍王斚備其儀儀有餘矣而敬<lb/>
不聞秦之増封也覬望神仙漢之郊丘也穰除災害雖無文而咸<lb/>
秩終有廢而莫舉猶可以編在方冊垂其鴻名豈若國家參文質<lb/>
<pb n="KR4h0024_SBCK_025-3b"/>
于六經之中陛下酌損益於百代之後順昊天之成命得黎人之<lb/>
懽心九穀有年四方無事然後因吉土迎長日咸池屢奏太蔟登<lb/>
歌萬靈識周旋之位百神知饗獻之節雲散而柴燔高達風清而<lb/>
蕭薌逺聞信大報之無私亦玄鑒之不昧臣當時集軍將官吏僧<lb/>
道百姓等丁寧宣示訖惟天之意莫遺於微細如日之輝不隔於<lb/>
幽逺頑豔知感鬼神懷柔何者刑莫大於成獄陛下捨之罪無輕<lb/>
重恩莫深於延賞陛下推之澤及存殁行道求志敢於直言者旣<lb/>
許以親覽觸綸罣網屏在逺方者又移之近郊減來歲之新租昭<lb/>
其儉也棄比年之逋債弘諸仁也念勲臣而樹勲者益勸尊有德<lb/>
而不德者知慙賜羸老有粟帛之優禮神祇無牲幣之愛此所謂<lb/>
幽室盡曉枯條徧春雷雨作而蟄蟲昭蘇風雲行而籠鳥飛舞率<lb/>
土臣妾不勝大慶況臣蒙被恩澤獲齒生類㑹守逺郡阻窺盛禮<lb/>
徘徊天外目與心斷無任抃躍之至謹遣突將王淸朝等奉表陳<lb/>
賀以聞<lb/>
<pb n="KR4h0024_SBCK_025-4a"/>
　　　　奉天論延訪朝臣表　陸䞇<lb/>
臣某言賊泚逋誅尚穴宫禁陛下思戀宗廟痛傷黎元仁孝交感<lb/>
至於憤激猥以急務下詢微臣臣雖鄙儒尊慕行義荷陛下知已<lb/>
之遇感陛下思理之誠愚衷所懷承問輒發不以淺深自揆不以<lb/>
喜怒上虞誠缺於周防承順之規是亦忠於陛下一至之分也前<lb/>
奉詔問尋具上陳請延羣臣稍與親接廣咨訪之路開諌諍之門<lb/>
通壅鬱之情弘採拔之道自獻荅奏迨兹彌旬不聞施行不賜詶<lb/>
詰未審宸㫖以爲如何如昧於忖量但務竭盡恐由辭理蹇拙不<lb/>
能暢達事情慺慺血誠復願披瀝頻煩黷冒豈不慙惶蓋犬馬感<lb/>
恩思效之心睠睠而不能自止者也臣聞立國之本在乎得衆得<lb/>
衆之要在乎見情故仲尼以爲人情者聖王之田理道所由生也<lb/>
是則時之否泰事之損益萬化所繫必因人情情有通塞故否泰<lb/>
生情有厚薄故損益生通天下之情者莫智於聖人盡聖人之心<lb/>
者莫測於易象其列卦也乾下坤上乃爲泰乾上坤下則曰否其<lb/>
<pb n="KR4h0024_SBCK_025-4b"/>
取象也損上益下則曰益損下益上乃爲損乾爲天爲君坤爲地<lb/>
爲臣天在下而地處上於位乖矣而反謂之泰者上下交故也君<lb/>
在上而臣處下於義順也而反謂之否者上下不交故也氣不交<lb/>
則庶物不育情不交則萬邦不和天氣下降地氣上騰然後歲功<lb/>
成君澤下流臣誠上達然後理道立損益之義亦由是焉上約已<lb/>
而𥙿於人人必恱而奉上矣其不謂之益乎上蔑人而肆於已人<lb/>
必怨而叛上矣其不謂之損乎然則上下交而泰不交而否自損<lb/>
者人益自益者人損情之得失豈容易哉故喻君爲舟喻人爲水<lb/>
言水能載舟亦能覆舟也舟即君道水即人情舟順水之道乃浮<lb/>
違則没君得人之情乃固失則危是以古先聖王居人之上也必<lb/>
以其心從天下之心而不敢以天下之人從其欲乃至兢兢業業<lb/>
一日萬幾夫幾者事之微也以聖人之德天子之尊且猶愼事之<lb/>
微乃至一日萬慮豈不以居上接下懼失其情歟書曰人心唯危<lb/>
道心唯微微則萬幾之慮不得不精也危則覆舟之誡不可不畏<lb/>
<pb n="KR4h0024_SBCK_025-5a"/>
也夫揆物以意宣意以言言或是非莫若考於有跡跡或成敗莫<lb/>
若驗於巳行自昔王業盛衰君道得失史冊盡在粲然可徴與衆<lb/>
同欲靡不興違衆自用靡不廢從善納諌靡不固逺賢恥過靡不<lb/>
危故詩書稱堯之德則曰稽于衆捨已從人數舜之功則曰明四<lb/>
目達四聦言務同欲也序禹之所由興則曰益賛于禹禹拜昌言<lb/>
述湯之所以王則曰用人惟巳改過不吝言能納諫也歌文王作<lb/>
周則曰濟濟多士文王以寧美武王克殷則曰亂臣十人同心同<lb/>
德言皆從善也堯舜禹湯文武此六君子天下之盛王也莫不從<lb/>
諌而輔德詢衆以成功是則德益盛而慮益微功愈高而意愈下<lb/>
及代之衰也則道亦反焉故書曰紂有億兆夷人離心離德言違<lb/>
衆也詩曰汝炰烋于中國斂怨以爲德不明爾德時無背無側爾<lb/>
德不明以無背無卿又曰雖無老成人尚有典刑曽是莫聽大命<lb/>
以傾言逺賢也書曰謂人莫巳若者亡詩曰惟彼不愼自獨俾臧<lb/>
自有肺腸俾人卒狂言自用也前史數桀紂之惡曰智足以拒諫<lb/>
<pb n="KR4h0024_SBCK_025-5b"/>
言足以飾非言恥過也考得失於巳行之跡鑑盛衰於巳驗之符<lb/>
孰失道而不衰孰得理而不盛相應以類影響不差故不則而象<lb/>
之敬而畏之乎自秦漢曁干周隋其閒將歷千載代興者非一姓<lb/>
繼覆者非一君雖所遇殊時所爲異跡然失衆必敗得衆必成與<lb/>
堯舜禹湯同務者必興與桀紂幽厲同趣者必覆多同於善則功<lb/>
倍多同於惡則禍甚善惡同類端如貫珠成敗象行明若觀火此<lb/>
歷代之元龜也尚恐議者曰時異事殊臣請復爲陛下粗舉近效<lb/>
之尤章者以辯焉太宗文皇帝以天縱之才有神器之重武定禍<lb/>
亂文致太平威行如雷霆明照侔日月英略施於百勝聖功被於<lb/>
九歌固非庶品之所度量常情之所鑚仰然猶競競畏愼懼失人<lb/>
心毎戒臣下獻規恒以危亡爲慮夙興聽理日旰亡勞公卿迭進<lb/>
廷奏庶務評議得失與衆共之下無滯情上無私斷退朝之睱宴<lb/>
接侍臣咨訪謀猷詢求過闕或論往古成敗或問人閒事情毎言<lb/>
及暗主亂朝則省懼自戒言及賢君理代則企竦思齊言及稼穡<lb/>
<pb n="KR4h0024_SBCK_025-6a"/>
艱難則上下相臣務遵勤儉言及閭閻疾苦則君臣同慮議息征<lb/>
徭懋德懲違觸類滋長尚恐過言謬舉旣徃難追毎召宰輔平章<lb/>
必遣諌官俱入小有頗失隨即箴規得一善必遽命甄昇聽一諌<lb/>
必明加襃錫故得時無闕事人樂輸誠又引文學之流更直宿於<lb/>
内署或講求典禮或諷誦詩書毎至夜分情忘厭倦伏以太宗之<lb/>
德美貞觀之理安且猶務得人心其勤若此是則人之於理道可<lb/>
一日不接乎高宗初年亦親聽納故當時翕然歸美以爲有貞觀<lb/>
之風兼賴遺澤在人先範垂𥙿幸無改作俗以阜康數十年閒天<lb/>
下無事承平之業滋乆倦怠之意頗彰燕居益深接下彌簡前哲<lb/>
之耿光寖逺中宫之威柄濳移卒有嗣聖臨朝天授革命豈不以<lb/>
經邦之道闕疇咨於大猷宴安之懷溺偏信於近狎馴致禍變幾<lb/>
將傾危雖亂匪自他然其失一也弊俗一靡餘風遂流訖神龍景<lb/>
雲之閒皆嬖倖亂朝忠義不達玄宗躬定大難手振宏綱開懷納<lb/>
忠克巳從諌尊用舊老廣採羣才大臣不敢壅下情私服不敢干<lb/>
<pb n="KR4h0024_SBCK_025-6b"/>
公議朝淸道泰垂三十年謂化巳成謂安可保耳目之娛漸廣憂<lb/>
勤之志稍衰侈心一萌邪道並進貪權竊柄者則曰德如堯舜矣<lb/>
焉用勞神承意趣利者則曰時巳太平矣胡不爲樂有深謀逺慮<lb/>
者謂之迂誕驚衆有讜言切議者謂之誹謗邀名至尊收視於穆<lb/>
淸上宰養威於廊廟諌曹以頌義爲奉職法吏以識㫖爲當官司<lb/>
府以厚斂爲公忠權門以多賂爲問望外寵持竊國之勢内寵擅<lb/>
迴天之淫禍機熾然𦦨𦦨滋甚舉天下如居積薪之上人人懼焚<lb/>
而朝廷相蒙曽莫之省日務遊宴方謂有無疆之休大盜一興至<lb/>
今爲梗豈不以忽於戒備逸於居安憚忠鯁之怫心甘䛕詐之從<lb/>
欲漸漬不聞其失以至於大失乎肅宗懲致㓂之由藴撥亂之略<lb/>
虚受廣納同符乎太宗招延詢謀輟食廢寢洞啓城府推心與人<lb/>
豁披胸襟忘巳應物故得來蘇之望允塞配天之業勃興先皇帝<lb/>
繼守恭勤而益之以和惠惠則有感和則有親雖時經艱屯而衆<lb/>
不離㭊理尙寛大務因循而重改作然於紫宸聽朝常限三人奏<lb/>
<pb n="KR4h0024_SBCK_025-7a"/>
事時亦宣諭德令諜責侍臣或賞其盡規或含以容黙性本仁怒<lb/>
事多弘讓諌雖未從且不深忤情苟有阻終獲上通故君臣相安<lb/>
而人亦小息陛下英姿逸辯邁絶人倫武略雄圖牢籠物表憤積<lb/>
習以妨理任削平而在躬以明威照臨以嚴法制斷流弊自乆浚<lb/>
恒太深逺者驚疑而阻命逃死之亂作近者畏懾而偷容避罪之<lb/>
態生君臣意乖上下情隔君將務理而下防誅夷臣將納忠又上<lb/>
慮欺誕故睿誠不布於羣物物情不達於睿聦臣於往年曽任御<lb/>
史獲奉朝謁僅欲半年陛下嚴邃高居未甞降㫖臨問羣臣跼踳<lb/>
趨退亦不列事奏陳軒墀之閒且未相論宇宙之廣何由自通雖<lb/>
復列對使臣别延宰輔旣殊師錫且異公言未行者則戒以樞密<lb/>
勿論巳行者又謂之遂事不諌漸生拘礙動渉猜嫌由是人各隱<lb/>
情以言爲諱至於變故將起億兆同憂獨陛下恬然不知方謂太<lb/>
平可致陛下以今日之所覩驗往時之所聞孰眞孰虚何得何失<lb/>
則事之通塞備詳之矣人之情僞盡知之矣列聖升降之效歷歷<lb/>
<pb n="KR4h0024_SBCK_025-7b"/>
如彼當今理亂之由昭昭如此未有不興於得衆殆於失人𥙿於<lb/>
僉諧蔽於偏信濟美因乎納諌虧德由乎自賢善始本乎憂勤失<lb/>
人萌乎安汰今陛下將欲悔禍徼福去危從安若不循太宗創業<lb/>
之規襲肅宗中興之理鑑天寶致亂之所以懲今者遷幸之所因<lb/>
則何以孚聖懷揚令聞新逺邇之聽歸反側之心乎前承德音訪<lb/>
及庸鄙敢縁斯義輒以獻聞自爾以來反覆千慮愚智有分信非<lb/>
可移至今拳拳猶滯所見不勝愚誠懇款謹復布露以聞臣惶怖<lb/>
死罪謹言<lb/>
　　　　爲陳正卿進續尚書表　蕭潁士<lb/>
臣某言林莽介賤幼而强學竊聞諸大易之說曰觀乎天文以察<lb/>
時變觀乎人文以化成天下察乎變者立德以貞其象感其化者<lb/>
立言以賛其功故太極列三階五緯於上聖人著三墳五典於下<lb/>
至哉文乎天人合應名數指歸之大統也今之言文字者始於太<lb/>
昊徴訓典者本於唐堯振頺綱者孰若漢朝興盛言者莫如聖代<lb/>
<pb n="KR4h0024_SBCK_025-8a"/>
是則太昊联之軒轅章之唐堯祖之虞舜述之漢高作之光武維<lb/>
之祖宗開之陛下固之臣愚以爲太昊至於我高祖太宗軒轅至<lb/>
於我開元聖文神武皇帝陛下稱廣運者四代繼成功者四君咸<lb/>
宜昭布睿典光熈德政矣則伏羲創文籍黃帝立史官太古淳奥<lb/>
權輿朴略至陶唐氏而後大備故孔子美之曰堯之爲君也煥乎<lb/>
其有文章由是叙帝王之書首唐虞之典於堯則曰欽明文思於<lb/>
舜則曰誕敷文德文之時義大矣哉夏商巳後得弗及舜仲尼雜<lb/>
目其書不爲典言未能察變成化比唐虞之際也何則夏之興也<lb/>
泣辜殊於至理殷之興也慙德乖於雅樂周之興也謂武微於盡<lb/>
善其不爲帝典宜矣凌夷僭亂以曁暴秦剗亂墳籍瞽聾兆庶王<lb/>
者之風殄矣生人之道窮矣天之未喪斯文也帝道復興於漢家<lb/>
數百年閒而憲章具舉夫其推歩律曆帝堯分命之典也増修封<lb/>
禪帝舜時巡之義也約三章之法以正咎繇之刑班四時之舞以<lb/>
纉后䕫之樂臣竊觀三代之作貽範垂訓體國綏人雖載祀延長<lb/>
<pb n="KR4h0024_SBCK_025-8b"/>
德澤深逺皆因循轍迹故弗易其事孔子曰殷因於夏禮周因於<lb/>
殷禮所損益可知也未有鍾七雄交戰之末繼六籍焚如之後帝<lb/>
典缺而更張淳風醨而再洽若大漢者也且義帝之喪三軍縞服<lb/>
異夫湯武放弑其君矣諸呂之亂浹辰底定異夫羿浞之驟移其<lb/>
祚矣中興之盛華戎率服異夫呉楚之僭竊其名矣夫如是有漢<lb/>
之美固可以比肩虞后千載一時之運歟曹馬巳還曽何足擬四<lb/>
分五裂朝成暮敗其間雖晉平呉蜀隋舉陳國混并未幾危亡荐<lb/>
及法令不足以禁齊人聲明不足以垂後裔其於帝道踈矣又況<lb/>
乎南遷淮海北起獯戎者邪兹又二朝之不若也臣聞乾道運行<lb/>
否終則泰上帝有以輔文明之哲后表光宅之休期必將乗喪亂<lb/>
之極繼驅馳之運故有周之末禮樂崩壞連橫合縱俱非正朔則<lb/>
秦氏略定而漢代以興在晉之亡㝢縣崩析南吳北虜各擅名號<lb/>
隋氏削平而聖朝以此行天意一也不然何秦隋二葉而亡也如<lb/>
彼唐漢一家之盛也若此於赫盛唐正百王之闕思文陛下光五<lb/>
<pb n="KR4h0024_SBCK_025-9a"/>
聖之嗣啓運應期之符弔人代罪之義制禮作樂之本郊天禪地<lb/>
之位萬庾三登之穰河淸海晏之瑞舞七旬而殊俗格歌六律而<lb/>
薰風至故以騰子姒而絶景挹媯郊而高議矣又何東晉後魏梁<lb/>
陳周齊之足道哉誠宜詔史臣敷帝載炳唐虞之故實黜商周之<lb/>
遺制矣漢氏巳略之於前皇唐復曠之於後臣實惜焉知而不述<lb/>
臣子之罪也臣實愚淺竊不自揆敢縁聖朝稽古之道陛下文思<lb/>
之德耕牧解暇輒復若書討尋載籍于兹一紀今謹上續尚書一<lb/>
部凡若干篇卷始有漢二典次我唐二典以續夫前書堯虞之典<lb/>
也其餘文景明章之後魏晉宋齊巳還南訖有陳北起元魏歷周<lb/>
隋洎夫高氏以至聖朝揔一十二代詔䇿章䟽頌歌符檄忠臣之<lb/>
正議武士之權謀類而刋之次以年代以續夫夏啇秦魯之篇也<lb/>
臣聞古者右史記事左史記言舉其大略前書之議備矣孔聖没<lb/>
而微言絶暴秦興而挾書罪雖戰國遺策舊章駮亂於縱橫漢臣<lb/>
著記新體互約於表志其道末者其文雜其才淺者其意煩豈聖<lb/>
<pb n="KR4h0024_SBCK_025-9b"/>
人存易簡之㫖盡芟夷之義也昔文宣修五帝之書究三王之季<lb/>
臣性非天縱學異人師稟生何幸親逢聖代此皆文武聖皇之遺<lb/>
㫖臣愚曷足以知之何者臣甞伏讀貞觀實録昔太宗因聽政之<lb/>
暇觀覽尙書謂侍臣曰朕毎庶希唐虞亦恩公等齊肩稷契又曰<lb/>
今數百年外讀我國史豈獨窺兩漢哉臣故知有漢之功業與我<lb/>
唐之代理俱可以繼夫唐虞之盛也伏惟陛下玄德昭升至仁廣<lb/>
被乃二十一年正月制曰有勵精一心共興玄化俾蒼生登於仁<lb/>
壽天下還於淳樸愚臣𬗟述太宗之㫖伏惟陛下之詔固宜取類<lb/>
於三代之閒也勒成帝典不亦宜乎陛下睿思雄飛宸章閒發質<lb/>
文一變風雅大興臣聞水之細者江海假其深材之短者棟梁資<lb/>
其峻陛下必謂臣所著小有可觀賜以召見闕庭一垂試問臣採<lb/>
摭之外亦以學文縱不能光揚盛美猶庶乎細水短材之益則聖<lb/>
人之含容大矣微臣之誠願畢矣<lb/>
　　　　進渾儀表　張說<lb/>
<pb n="KR4h0024_SBCK_025-10a"/>
臣聞迎日授時莫先於曆象先天成務必歸於製作伏惟開元神<lb/>
武皇帝陛下建中立極緯武經文至德難名神功莫測於是定曆<lb/>
成歲立象考天紹唐堯欽若之典遵虞舜璿玉之義上皇能事於<lb/>
斯備矣臣書院先奉勑造游儀以測上矅盈縮去年六月造畢進<lb/>
奏又奉恩㫖更立渾儀臣等准勑令左衛率府長史梁令瓉檢校<lb/>
創造於是愽考傳記舊有張衡陸績王蕃錢樂之等並造斯器雖<lb/>
渾體有象而不能運行事非經乆旋亦毁廢臣今按據典故鑄銅<lb/>
爲儀圓以象天使得俯察上具列宿赤道周天度數注水激輪令<lb/>
其自運一日一夜天轉一周又别立二周輪絡在天外綴以日月<lb/>
令得運行毎轉一帀日行一度月行十二度十九分度之七凡二<lb/>
十九轉有餘而日月㑹三百六十五轉而行帀仍置木櫃以爲地<lb/>
平令儀半在地上半在地下晦明朔望不差毫髪又立二木人於<lb/>
地乎之上前置鐘鼓以候辰刻毎一刻則自然擊鼓毎一辰則自<lb/>
然撞鐘皆於櫃中各施輪軸鈎鍵交錯關鎻相持轉運雖周而遟<lb/>
<pb n="KR4h0024_SBCK_025-10b"/>
速各異周而復始循環不息隂陽不能逃其數度分不能隱其時<lb/>
究天地之斡運極乾坤之變化斯皆上稟聖謨旁獲神助臣等愚<lb/>
思非所能及望録付史館宣示百寮使知告成之功迥超前古無<lb/>
任勤懇之至謹隨表上進以聞<lb/>
　　　　爲東平薛太守進王氏瑞詩表　高適<lb/>
臣某言符瑞之興實由王政歌詩之作本自國風伏見范陽盧某<lb/>
母瑯瑘王氏性合希夷體於靜黙精微道本馳騖玄關旁通天地<lb/>
之心預紀休徴之盛去景龍二載撰天寶迴紋詩凡八百一十二<lb/>
字循環有數若寒暑之遞遷應變無窮謂隂陽之莫測誡其子曰<lb/>
吾没之後爾密記之當逢大道之朝必遇非常之主則眞圖之製<lb/>
便可上言君親之義不違犬馬之誠斯在臣早識其子常與臣言<lb/>
星霜屢移書奏仍闕以歲月滋乆㫖趣幽微沈吟耳目之前倐忽<lb/>
禎祥之後伏惟皇帝陛下乗道御極乃聖興化叅日月之並明一<lb/>
乾坤而同德梯航萬里爭飲淳和之風臣妾四夷盡歸仁壽之域<lb/>
<pb n="KR4h0024_SBCK_025-11a"/>
今陛下務於道道可盡乎法於天天實長久是知與道齊運比天<lb/>
同休無疆之徴乃在兹矣則天授之美其可替乎章句粲然所謂<lb/>
没而不朽者也臣某誠惶誠恐頓首頓首昔漢幸甘泉且昧神君<lb/>
之語周窮轍跡徒稱王母之謡豈若逈出名言高懸響像應皇王<lb/>
之丕命運宫商於景福且夫靈芝嘉禾以草木之瑞者黃龍丹雀<lb/>
以禽獸之瑞者猶能揚光帝載標榜頌聲方之眞圖彼未爲得特<lb/>
望編之史策列在樂章則陛下先於天而聽於人也臣才術淺劣<lb/>
<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>忝藩條曽微㳙塵以荅萬一恒馳北極毎切子牟之戀遥奉南<lb/>
山願效封人之祝<hi>云云</hi>
　　　　進張巡中丞傳表　李翰<lb/>
臣聞聖主襃死難之士育死事之孤或親推轜車或追建封邑厚<lb/>
死有以慰生撫存有以荅亡然後君臣之義貫以生死激勸之道<lb/>
著於存亡君所以不遺於臣臣所以不背其君君恩臣節於是乎<lb/>
立伏見故御史中丞贈揚州大都督張巡生於昌時少習儒訓屬<lb/>
<pb n="KR4h0024_SBCK_025-11b"/>
逆胡搆亂凶虐滔天挺身下位忠勇奮發率烏合之衆當漁陽之<lb/>
鋒賊時竊據洛陽控引幽朔驅其猛銳吞噬河南巡前守雍丘潰<lb/>
其心腹及魯炅十萬之師棄甲於宛葉哥舒以天下之衆敗績於<lb/>
潼關兩宫出居萬國波蕩賊遂僭盜神器鴟峙兩京南臨漢江西<lb/>
逼岐雍羣師遷延而不進列郡望風而出奔而巡獨守孤城不爲<lb/>
之郤賊乃撓岀巡後議啚江淮巡退軍睢陽扼其咽領前後拒守<lb/>
自春徂冬大戰數十小戰數百以少擊衆以弱制强出竒無窮制<lb/>
勝如神殺其兇醜凡九十餘萬賊所以不敢越睢陽而取江淮江<lb/>
淮所以保全者巡之力也城孤粮盡外救不至猶奮羸起病摧鋒<lb/>
陷堅俾三軍之士噉膚而食知死不叛及城陷見執終無撓詞顧<lb/>
叱兇徒精貫白日雖古之忠烈何以加焉伏以光天文武大聖孝<lb/>
皇帝陛下聦明文思睿哲神武提一旅之衆復配天之業賞功襃<lb/>
節大賚羣臣遂贈楊州官及其子此誠陛下發德音之美也而議<lb/>
者或罪巡以食人愚巡以守死臣切痛之今臣敢取十倫以議巡<lb/>
<pb n="KR4h0024_SBCK_025-12a"/>
過以塞衆口惟聖聦鑒焉臣聞人稟敎以立身刑原情而定罪故<lb/>
事有虧敎則人道不列刑有非罪則王法不加忠者臣之敎恕者<lb/>
法之情今巡握節而死非虧敎也析骸而爨非本情也春秋之義<lb/>
以功覆過咎繇之典容過宥刑故大易之戒遏惡揚善爲國之體<lb/>
録用棄瑕今衆議巡罪是廢君臣之敎絀忠義之節不以功掩過<lb/>
不以刑恕情善遏惡揚録瑕棄用非所以奬人倫明勸戒也且逆<lb/>
胡背德人鬼所讎朝廷衣冠沐恩累代大臣將相從逆北肩而巡<lb/>
朝廷不登坐宴不與不階一伍之衆不假一節之權感肅義旅奮<lb/>
身死節此巡之忠大矣賊勢慿凌連兵百萬巡以數千之衆橫而<lb/>
制之若無巡則無睢陽無睢陽則無江淮賊若因江淮之資兵彌<lb/>
廣財彌積根結盤據西向以拒王師雖終於殱夷而曠日持乆國<lb/>
家以六師震其西巡以堅壘扼其東故陜鄢一戰而犬羊北走王<lb/>
師因之而勢勝聲勢纔接而城䧟此天意使巡保江淮以待陛下<lb/>
之師師至而巡死也此巡之功大矣古者列國諸侯或相侵伐猶<lb/>
<pb n="KR4h0024_SBCK_025-12b"/>
有分災救患之義況諸將同受國恩奉辭伐罪乎巡所以固守者<lb/>
非惟懷獨克之志亦以恃諸軍之救救不至而食盡食旣盡而及<lb/>
人乖其本圖非其素志則巡之情可求矣設使巡守城之初巳有<lb/>
食人之訃損數百之衆以全天下臣猶曰功過相掩況非其素志<lb/>
乎在周典之三宥其一曰宥過失故語巡之忠則可以敦世敎議<lb/>
巡之功則可以繫中興原巡之情則可以宥過失昔夫子制春秋<lb/>
明襃貶齊桓將封禪略而不書晉文公召王河陽書而諱之蓋以<lb/>
匡戴之功大可以掩僭禪之過也今巡蒼黃之罪輕於僭禪興復<lb/>
之功重於匡戴罪疑惟輕功疑惟重聖人之訓昭然可徵臣故謂<lb/>
巡者足可以爲訓矣臣又聞罰不及嗣賞延于世此三代所以直<lb/>
道而行今巡子亞夫雖受一官不免飢寒之患江淮旣巡所保戸<lb/>
口充完臣謂冝封以百戸俾食其子臣又聞强死爲厲遊䰟爲變<lb/>
有所歸往則不爲災巡旣身首支離將士等骸骼不掩臣謂冝於<lb/>
睢陽城北擇一高原招䰟葬送巡并將士大作一墓而葬使九泉<lb/>
<pb n="KR4h0024_SBCK_025-13a"/>
之䰟猶思效命三軍之衆有以輕生旣感幽明且無冤厲亦國家<lb/>
志過旌善垂誡百世之義也臣少與巡遊巡之平生臣所知悉令<lb/>
巡死大難不覩休明惟期令名是其榮禄若不時紀録日月寖悠<lb/>
或掩而不傳或傳而不實而巡生死不遇誠可悲焉臣敢採所聞<lb/>
得其親覩撰傳一卷昧死獻上伏惟陛下大明在上廣運臨下仁<lb/>
遐之德洽于艱難有善必紀無微不録儻以臣所撰編列史官雖<lb/>
退死丘壑骨而不杇臣翰誠惶誠恐頓首頓首死罪死罪<lb/>
　　　　爲并州長史張仁亶進九鼎銘表　呉少微<lb/>
臣聞鼎者夏后氏作羣牧貢金逺方圖物備諸山澤以禦魑魅厥<lb/>
後嗣德昏亂鼎遷于商夏之寶也𣏌不足徴殷旣有之又患失之<lb/>
周德休明神寶不墜百代可繼伏惟陛下光大而當之若乃崇貴<lb/>
之器金王之鼎鎔首山發睢上列太廟序明堂克明靈命以奉上<lb/>
帝非愚臣所敢議臣聞禮之興也始諸飲食故先王之制曰舉九<lb/>
鼎蓋筠藥淳熬澄瀦膏餌御九州之美順四時之和臣所以征繕<lb/>
<pb n="KR4h0024_SBCK_025-13b"/>
北金敢貢新鼎夫有器必有名臣竊見九州同迺述九號夫永昌<lb/>
天中所以基皇周也長安及岐所以紀靈瑞也武興建都所以光<lb/>
帝閈也禮曰觀禪云云所以美升中也少陽載靑所以兾儲德也<lb/>
東原底平所以廣封植也江都淮海所以肆朝宗也江陵作鎭所<lb/>
以制荆蠻也成都奥區所以遏珍貢也夫此九者誠不足揄衍鴻<lb/>
休昭振方統庶覩者美其所稱知有由作微臣朽老不達有慙歌<lb/>
頌塵八命之寵章負中軍之重任匪躬厥獻伏表流汗其九鼎銘<lb/>
謹敢列上謹遣某官某奉鼎以聞臣某<hi>云云</hi>
　　　　論郊祭合設皇地祇表　賈曽<lb/>
臣詳據典禮謂冝天地合祭謹按禮記祭法曰有虞氏禘黃帝而<lb/>
郊嚳夏后氏禘黃帝而郊鮌傳曰大合禘然則郊之與廟俱有禘<lb/>
祭禘廟則祖宗之主俱合於太祖之廟禘郊則地祇羣望俱合於<lb/>
圓丘以始祖配享皆有事而太祭異於常祀之義禮大傳曰不王<lb/>
不禘故知王者受命必行禘禮虞書曰正月元日舜格干文祖肆<lb/>
<pb n="KR4h0024_SBCK_025-14a"/>
類于上帝禋于六宗望秩于山川徧于羣神此則受命而行禘禮<lb/>
者也言格于文祖則餘廟之享可知矣言類于上帝則地祇之合<lb/>
可知矣且山川之祀皆屬于地羣望尚徧況地祇乎周官以六律<lb/>
六呂五聲大合樂以致神祇以和邦國以諧萬人又云凡六樂者<lb/>
六變而致象物及天神此則禘郊合天神地祇人鬼祭之樂也三<lb/>
輔故事漢祭圎丘儀上帝位正南面后土位亦南面而少東又東<lb/>
觀漢記云光武即位爲壇於鄗之陽祭告天地採用元始故事二<lb/>
年正月於洛陽城南依鄗爲圎壇天地位其上南向西上按兩漢<lb/>
時自有后土及北郊祀而此巳於圎丘設地位明是禘祭之儀又<lb/>
春秋說云王者一歲七祭天地合食於四孟别於分至此復天地<lb/>
自常有同祭之義王肅曰孔子云兆圎丘於南郊又云祭天而地<lb/>
配此亦郊祀合祭之明說唯鄭康成不論禘當合祭而分昊天上<lb/>
帝爲二神専慿緯文事匪經見又其注大傳不王不禘義則云正<lb/>
歲之正祭感帝之精以其祖配注周官大司樂圎丘義則引大傳<lb/>
<pb n="KR4h0024_SBCK_025-14b"/>
五禘以爲冬至祭遞相矛盾未足可依伏惟陛下膺籙居尊繼文<lb/>
在曆自臨宸極未親郊祭今之南郊正當禘禮固宜合祀天地咸<lb/>
祑百神荅受命之符彰致敬之道豈可不崇盛禮同彼常郊使地<lb/>
祇無位未從禘享合請備設皇地祇并從祀等座則禮得稽古義<lb/>
合縁情然郊丘之祀國之大事或失其宜精禋將闕臣術不通經<lb/>
識慙愽古徒以昔謬禮職今忝諌曹正議是司敢不陳上儻事有<lb/>
可採惟斷之聖慮也<lb/>
　　　　請行禮樂化導三事表　裴耀卿<lb/>
三者禮樂化道也州牧縣宰所守者宣揚禮樂典書經籍所敎者<lb/>
返古還朴上奉君親下安郷族若皆氣和浹洽自然化理淸平由<lb/>
此言之不在刑法聖朝制禮作樂雖行之自乆而外州逺郡俗習<lb/>
未知徒聞禮樂之名不知禮樂之實竊見郷飲酒禮頒於天下比<lb/>
來唯有貢舉之日略用其儀閭里之閒未通其事臣在州日率當<lb/>
州所管縣一一與百姓勸導行禮奏樂歌至白華華黍由庚等章<lb/>
<pb n="KR4h0024_SBCK_025-15a"/>
言孝子養親及羣物遂性之義或有泣者則知人心有感不可盡<lb/>
誣但臣州乆絶雅聲不識古樂伏計太常具有樂器太樂乆備和<lb/>
聲伏望令天下三五十大州簡有性識於太常調習雅聲仍請笙<lb/>
竽琴瑟之類各三兩事令比州轉次造習每年各備禮儀准令式<lb/>
行禮稍加勸奬以示風俗又以州縣之學本以勸人禄在其中聞<lb/>
於學也今計天下州縣所置學生不減五六萬人及諸色并國子<lb/>
每年薦舉擢第過百人巳上雖有司明試務在擇才而學校衰微<lb/>
居然可驗州縣補學生之日皆不願爲逺郡送郷貢之時多有不<lb/>
願來集恐成頺弊不可因循伏望詳擇其宜微加勸革<lb/>
　　　　爲敬暉等論武氏宜削去王爵表　岑羲<lb/>
臣暉等言臣聞神器者天下之至公必歸乎有德皇極者域中之<lb/>
大寶必順乎天命歷考前古詳觀帝業皆不並興莫不更王故三<lb/>
皇氏沒而五帝氏興夏殷氏衰而周漢氏作何則帝王之曆數必<lb/>
應乎五行水盛則火衰木衰則金盛天地之運也必合乎四時春<lb/>
<pb n="KR4h0024_SBCK_025-15b"/>
往則夏來暑退則寒集則知五行之數帝王不可違違之則宗社<lb/>
不安生人不理四時之序天地不能變變之則霜露不均水旱交<lb/>
錯自有隋失御海内崩離天曆之重歸于唐室萬方樂業荷撥亂<lb/>
之功三聖重光布生成之德可謂有功於四海有德於蒸人自弘<lb/>
道遏密生靈降禍百姓哀號如喪考妣則天皇帝臨御帝圖明目<lb/>
達聦躬親庶績則有䜛邪凶孽誣惑叡德搆害宗枝誅夷殆盡英<lb/>
藩賢戚百不存一餘類在者投竄荒裔酷虐人神感傷天地忠臣<lb/>
義士實所痛心自天授之際僭稱改革武家子姪咸樹封建十餘<lb/>
年閒實亦榮極時唐室藩屏豈得並封故知事有昇降時使然也<lb/>
今則天皇帝厭倦萬務神器大寶重歸陛下百姓謳歌欣復唐業<lb/>
上至卿士下及蒼生黃髪之倫童兒之輩莫不歡欣舞抃如見父<lb/>
母豈不以唐家恩德感幽祇之心陛下仁明順天下之望今皇業<lb/>
重構聖祚中興神祇之道有助於先德矣黎人之誠無負於陛下<lb/>
矣臣又聞之業不兩盛事不兩大故天無二日土無二王前聖之<lb/>
<pb n="KR4h0024_SBCK_025-16a"/>
格言先哲之明誡自皇明反正天命惟新武家諸王封建依舊生<lb/>
者旣加茅土死者仍追賦邑萬姓失望卿士寒心何則開闢巳來<lb/>
罕有斯理帝王之道實無此法陛下縱欲開恩以行私惠豈可違<lb/>
五行運曆乎乖四時寒暑乎又海内衆情朝廷竊議謂武氏諸王<lb/>
身計亦危適將有損何處之未得其所居之實恐不安陛下雖欲<lb/>
寵之翻乃陷之不遵古典故也且唐曆有歸周命巳去爵重則難<lb/>
保禄薄則易全又則天皇帝親政之時武氏諸王亦分外職今並<lb/>
居京輦不降舊封天下之心竊將不可陛下縱欲敦崇外戚曲流<lb/>
恩貸奈宗廟社稷之計何奈卿士黎人之議何伏願陛下爲社稷<lb/>
之逺圖割私情之小愛内崇經邦之要外順遐邇之心豈不固宗<lb/>
社之本允人靈之願則陛下巍巍之業貫三光而洞九泉親親之<lb/>
義上有倫而下有序臣等特承榮寵思竭丹赤旣爲唐臣實爲唐<lb/>
計伏乞聖慈俯垂矜納焉<lb/>
　　　　請抑損外戚權寵并乞佐外郡表　武平一<lb/>
<pb n="KR4h0024_SBCK_025-16b"/>
臣平一言臣縁脩起居注太史監每季有牒臣伏見從去歲巳來<lb/>
屢有災異熒惑入羽林太白再經天太陽虧月犯大角臣伏按舊<lb/>
史文志咸非休吉之感或爲咎徴之兆臣聞災不妄生變不虚設<lb/>
象見於上人應於下其理昭彰有如影響陛下嗣膺鴻業夤畏上<lb/>
玄故皇天不言以災眚譴誡詩曰敬天之怒不敢驅馳又曰惟此<lb/>
文王小心翼翼昭事上帝聿懷多福臣伏見陛下孝愛因心敦崇<lb/>
戚族澤濡后氏恩洽外家位以慈周榮因惠假臣當宗親階越三<lb/>
等家有數侯旣忝國姻復叨枝屬朱輪華轂金牓瑶簪過東漢之<lb/>
梁鄧邁西京之許史光輝焜煌古今所絶誠陛下睦於親寵降於<lb/>
慈貸臣未息譏謀深近囂黷恩彌崇而議彌積位逾厚而舋逾擁<lb/>
臣又聞月滿必虧日盈則蝕春秋有交謝之理星律有輪環之次<lb/>
時不再來榮難乆藉昔永淳之後藩維構孽王室多難先聖考運<lb/>
從權時居寶曆臣諸房等地惟宗子爵列扞城竊禄䟽封屢迴星<lb/>
紀今皇明復辟聖政惟新自合恭守園廬遥承雨露庇影椒房之<lb/>
<pb n="KR4h0024_SBCK_025-17a"/>
末階親槐里之餘今乃再假寵靈驟貽奬渥姻從日茂爵封如初<lb/>
但見昇崇無聞損降高班厚位遂超涯極以此或隂氣僭陽乾文<lb/>
告變且頃年巳來河洛汎溢東都西京俱有水潦蓋以隂氣太盛<lb/>
所致昔王家驕貴梅福上書竇氏專權丁鴻進諌臣伏思古來后<lb/>
妃之始自呂霍上官閻董之氏皆以恩寵過深驕盈僭溢一朝傾<lb/>
覆竟無噍類易曰不逺而復又曰鼎折足覆公餗伏願思抑損之<lb/>
冝運長逺之䇿或令安車就第使剖符臨州逺之以機權錫之以<lb/>
閑逸上恭乾乾之惕下全親親之道則肅彰國圖殷鑒後葉臣舋<lb/>
招酷罰待斃苫壞聖心不棄窮穢備官史冊哀緒莫申餘隂無幾<lb/>
精魂屢竭昭恤末流如將有補明時不矜荒殆伏乞假名外郡遂<lb/>
禮私庭兾存識爽少訓<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>冒臣瞻光視漏豈復支乆旣因災眚誠<lb/>
兼宗國俯揆殘骸退深荒越<lb/>
重校正唐文粹卷第二十五嘉靖甲申歳太學生姑蘇徐焴文明刻于家塾<lb/>
<pb n="KR4h0024_SBCK_025-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_094-1a"/>
重校正唐文粹卷第九十四<lb/>
　　　　　　　　　　　　　　吳興姚　鉉　纂<lb/>
　序丁<hi>揔一十首</hi>
　　天地二<lb/>
　　　　大衍曆序<hi>張說</hi>地誌圖序<hi>吕温</hi>
　　修養一琴一<lb/>
　　　　導引圖序<hi>梁肅</hi>觀石山人彈琴序<lb/>
　　博弈二<lb/>
　　　　骰子選格序<hi>房千里</hi>序棊<hi>栁宗元</hi>
　　鳥獸三<lb/>
　　　　師子賛序<hi>張九齡</hi>鷹鶻圖賛序<lb/>
　　　　八駿圖序<hi>李觀</hi>
　　果實一<lb/>
　　　茘枝圖序<hi>白居易</hi>
<pb n="KR4h0024_SBCK_094-1b"/>
　　　　大衍曆序　張說<lb/>
特進集賢院學士修國史上柱國燕國公臣說言曆者先王以明<lb/>
時授人敬天育物者也辰極恒居斗運不息晦朔相推而變月寒<lb/>
暑往來而成歲日月右進周天之度啓星辰左旋正時之氣合積<lb/>
餘分而致閏配甲子而設蔀鳯鳥爲司疇人受職分分而加之者<lb/>
百鈞必過毫毫而減之者千里必差何則古法存而其人異也不<lb/>
見大聖孰能起之伏惟開元神武皇帝陛下欽崇天道眘徽月令<lb/>
受命再新改制創曆十有三祀詔沙門一行上本軒頊夏殷周魯<lb/>
五王一侯之遺式下集太𥘉至于麟德二十三家之衆義比其異<lb/>
同課其踈密或前疑而後定或始㑹而終乖振古未探之象必發<lb/>
揮於神筭大鈞不測之氣盡覼縷於天聦廼更審晷度之短長覆<lb/>
星間之廣狹繩九道之朓肭紏五精之進退叅大衍天地之數綜<lb/>
八卦六爻之序一轍於文王也覈春秋交蝕之辰研九疇五紀之<lb/>
奥同文於孔子也杼軸萬象優柔四載奏草朝竟一公夕落臣說<lb/>
<pb n="KR4h0024_SBCK_094-2a"/>
奉詔金門成書冊府先有理曆陳景善筭趙昇首尾叅玄之言接<lb/>
承轉籌之意因而緝含編次勒成一部名曰開元大衍曆經七章<lb/>
一卷長執曆一卷古今曆書二十四卷略例奏章一卷凡五十二<lb/>
卷所以貫三才周萬物窮數術先鬼神稱制曰者即聖人顧訪之<lb/>
旨標謹按者是曆家進對之詞非軒后至聖不啓履端之業非容<lb/>
成詣極不就歸餘之經據其圖也七政之天心不逺守其術也千<lb/>
歲之日月可知蓋中黃之寶符太紫之神器者也謹以十六年八<lb/>
月端午赤光照室之夜皇雄成紀之辰當一元之出符獻萬壽之<lb/>
新曆伏望藏之書殿録於紀言掌之太史頒於日曆制曰可<lb/>
　　　　地誌圖序　吕温<lb/>
廣陵李該博逹之士也學無不通尤好地理患其書多門歷丗<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>
廣文詞浩蕩學者疲老由是以獨見之明法先聖之制黜諸子之<lb/>
傳記述仲尼之職方㑹源流考同異務該暢從體要綽然勒成一<lb/>
家之說猶懼其奥未足以昭啓後生乃裂素爲方儀據書而畫隨<lb/>
<pb n="KR4h0024_SBCK_094-2b"/>
方面以區别擬形容之訓解命之曰地制圖觀其粉散百川黛凝<lb/>
羣山元氣剖判成乎筆端任土之毛有生之類大鈞變化不岀其<lb/>
意然後列以城郭羅于陬落内自五侯九伯外洎要荒蠻貊禹跡<lb/>
之所窮漢驛之所通五色相宣萬邦錯峙毫釐之差而下正乎封<lb/>
略方寸之界而上當乎分野乾象坤勢炳焉可觀與夫聚米擬其<lb/>
端倪畫地陳乎梗槩固不可同年而語其詳略也毎虚室燕居薄<lb/>
帷晴褰普天之下盡在屋壁戸納四海䆫籠八極名山大川隨顧<lb/>
奔走殊方絶域舉意而到高視華裔坐橫古今觀帝王之疆理見<lb/>
宇宙之寥廓出遐入幽曽不崇朝與夫役形神於歲月窮轍跡於<lb/>
區外又不可並軌而論勞逸也且夫刪百代之弊綜羣言之首繁<lb/>
而不亂踈而不漏才識以潤之丹青以炳之使嗜學之徒未披文<lb/>
而見義不由戸而覩奥斯訓導之明也窮地而述舉丗而載事極<lb/>
鴻纎理通皦昧混一家之文軌張大國之襟帶覈人物之虚實揔<lb/>
山川之要㑹表皇威之有截明王道之無外斯乃功用之大也見<lb/>
<pb n="KR4h0024_SBCK_094-3a"/>
蒼梧塗山則思舜禹䘏民之艱覩窮荒大漠則悟秦漢勞師之弊<lb/>
覽齊疆晉壤則想桓文勤王之霸觀洞庭荆門則知苗蜀恃險之<lb/>
敗王者於是明乎得失諸侯於是鑒乎興替斯又懲勸之遠也然<lb/>
則本之所以廣學流申之足以賛鴻業垂之可以示後丗豈徒由<lb/>
近觀遠以智自樂爲室中之一物哉而時無知音道不虚行舉地<lb/>
成圖聞天無路此志士儒林所以爲之頽息也某乆從君遊辱命<lb/>
序述庶明作者之意俾好事君子知其所以然<lb/>
　　　　導引圖序　梁肅<lb/>
氣之貫萬物也盛矣本乎天者資之以生本乎地者資之以成古<lb/>
之善爲道者知氣之在人不利則鬱鬱則傷性伐其命而不可援<lb/>
也於是乎張而翕之導而引之熊經鳥伸吐故納新使流於六藏<lb/>
暢於四支浹於肌膚之㑹固其筋骸之束然後百病不生耳目聦<lb/>
明可以保神可以盡年和之至也故岐伯得之爲軒轅師廣成子<lb/>
得之干二百歲而身不衰彭祖得之上及有虞下及五霸後學得<lb/>
<pb n="KR4h0024_SBCK_094-3b"/>
之隱名山而遊人間壽考者不可詳而計矣原其所岀皆以岐伯<lb/>
爲祖有浮山隱居朱少陽者得其術於黃帝外書又加以元化五<lb/>
禽之說乃志其善者演而圖之𬒳以章目凢三篇究其所由蓋乆<lb/>
視之門戸樞之善喻者也少陽年渉期頥神氣轉壯毎至虚空之<lb/>
中自試此法或屈或伸或盤或旋或廻互翕闢終日不倦毎振寂<lb/>
郵肯綮之際必砉然響然用力甚微而合於桑林之儛此又技之<lb/>
甚尤異者也暇日以所述示予予喜而序之以寘篇首俾博覽者<lb/>
以知還年之一路道者之雅戲云<lb/>
　　　　觀石山人彈琴序<lb/>
天寶中言雅樂者稱馬氏琴石侯甞得其門而入矣故其曲高其<lb/>
聲全余常觀其操縵味夫節奏和而不流淡而不厭凜其感人而<lb/>
忘夫佚志巳而謂余曰鄙夫徒能彈之而至和樂獨善其身足使<lb/>
情反乎性吾聞其語矣未辨其方也敢問何爲而臻哉古之聦明<lb/>
睿智其能爲乎余愀然曰善乎夫子之問是道也吾甞聞諸師矣<lb/>
<pb n="KR4h0024_SBCK_094-4a"/>
夫人生無其節則亂故聖人道之天和作樂以救之於是乎有五<lb/>
弦之琴以暢五音以協五行以宣五常以紀五事後丗聖人以爲<lb/>
五弦備其本而未行其變變而裁之莫先乎文武之用於是究夫<lb/>
剛柔復益其弦者非他也文武之道也亦猶八卦旣列復因而重<lb/>
之然後旣可以動天地而鼔萬物盡變化而感鬼神格聖人之能<lb/>
事反百慮於一致此琴之以爲貴也故虞帝以之乃歌南風禹湯<lb/>
以之而作夏頀周文武以之萬邦協和卜代三十成康以之刑措<lb/>
不用仲尼以之見文王之象而樂正雅頌各得其所若琴道不行<lb/>
則君子之道消而王澤不下故殷紂失之而棄河海幽厲失之而<lb/>
周道中絕晉悼失之師曠一彈而國大旱琴之興廢與理亂相並<lb/>
夫備殷薦以配祖考蕭相庶幾神降則不可廢於郊廟矣若夫和<lb/>
平其志氣暢逹於動用使邪物不接則不可廢於律度矣故自有<lb/>
國有家下逮于庶人莫不尤重焉君子所居於是有左琴右書士<lb/>
無故不徹蓋謂是也周穆載雲和空桑龍門之琴禹貢嶧陽之桐<lb/>
<pb n="KR4h0024_SBCK_094-4b"/>
以爲之歷代善琴之士與幽蘭白雪之號則吾子其自知巳夫何<lb/>
言哉問曰若何所云則今之爲琴者多矣君子之風何其未扇歟<lb/>
對曰琴樂之雅者也雅者正也正者謂能宣正其聲而行正道今<lb/>
夫鄭衛之移人乆矣其人或正則其位未大其位未大故正聲永<lb/>
𬒳君子風薄不其然乎夫雅樂之所貴者豈取清商流徴不失度<lb/>
曲而巳彼各有所起也言畢石君善之俾予紀其辭遂號爲序云<lb/>
　　　　骰子選格序　房千里<lb/>
古之敘班位列爵禄其所以治萬民揔百事且用以别白賢不肖<lb/>
堯爲君舜爲相其下有共鮌焉成王爲君周公爲相其下有管蔡<lb/>
焉舜周公之貴非幸也冝也共鮌管蔡之殛放非不幸也冝也故<lb/>
賢者冝進之雖巳貴益其禄厚其爵不爲幸不肖者冝退之雖巳<lb/>
賤奪其廩削其秩不爲歉由是人用自勵遷善去惡強奮自篤後<lb/>
代衰微升于上者不必賢沈於下者不必愚得不必功失不必過<lb/>
賢者知其善不足恃恥比肩而趨故賢未甞進不肖者知其惡不<lb/>
<pb n="KR4h0024_SBCK_094-5a"/>
果棄惟奮臂而逞故不肖未甞退有賢者退人雖心知之卒無奈<lb/>
何且曰非人也命也有不肖者進人雖心知之又益無可奈何亦<lb/>
曰非人也命也以是善不勸而惡不悛率曰賦諸命而巳矣果如<lb/>
是聖人所謂仁誼忠信者何足道哉姑徴其有命無命爾悲夫斯<lb/>
後代之不可復古豈不由是也開成三年春予自海上北徙舟行<lb/>
次洞庭之陽有風甚急繋船野浦下三日遇二三子號進士者以<lb/>
穴骼雙雙爲戲更投局上以數多少爲進身職官之差數豐貴而<lb/>
約賤卒局座客有爲尉掾而止者有貴爲相臣將臣者有連得美<lb/>
名而後不振者有始甚微而欻升于上位者大凡得失酷似前所<lb/>
謂不繋賢不肖但卜其偶不偶耳逹人以生死爲勞息萬物爲一<lb/>
馬果如是吾今之貴者安知其不果賤哉彼眞爲貴者乃數年之<lb/>
榮耳吾今貴者亦數刻之樂耳雖乆促稍異其歸於偶也同列禦<lb/>
㓂敘穆天子夢遊事近者沈拾遺述枕中事彼皆異類微物且猶<lb/>
竊爵位以加人或一瞬爲數十歲吾果斯人也又安知數刻之樂<lb/>
<pb n="KR4h0024_SBCK_094-5b"/>
果不及數年之榮邪因條所置進身職官遷黜之目爲選格序<lb/>
　　　　序棊　栁宗元<lb/>
房生直温與余二第遊皆好學余病其確也思所以休息之者得<lb/>
木局隆其中而規焉其下方以直置棊二十有四貴者半賤者半<lb/>
貴曰上賤曰下咸自第一至十二下者二乃敵一用朱墨以别焉<lb/>
房由是取二毫如其第書之旣而抵戲者二人則視其賤者而賤<lb/>
之貴者而貴之其使之撃觸也必先賤者不得巳而使貴者則皆<lb/>
慄焉惛焉亦鮮克以中其獲也得朱焉則若有餘得墨焉則若不<lb/>
足余諦睨之以思其始則皆類也房子一書之而輕重若是適近<lb/>
其手而先焉非能擇其善而朱之否而墨之也然而上焉而上下<lb/>
焉而下貴焉而貴賤焉而賤其易彼而敬此遂以逺焉然則若丗<lb/>
之所以貴賤人者有異房之貴賤於兹棊者歟無亦近而先之耳<lb/>
其有果能擇其善否者歟其敬而異者亦從而動心矣其得於貴<lb/>
者有不氣揚而志蕩者歟其得於賤者有不貌慢而心肆者歟其<lb/>
<pb n="KR4h0024_SBCK_094-6a"/>
所謂貴者有敢輕而使之擊觸者歟其所謂賤者有敢避其使之<lb/>
撃觸者歟彼朱而墨者相去千萬且不啻有敢以二敵其一者歟<lb/>
余墨者徒也觀其始與末有似棊者故敘<lb/>
　　　　師子賛序　張九齡<lb/>
夫德之所感者深物之所懷者遠中國有聖占候而自來四夷不<lb/>
玉征伐而難致故絶域有來貢没羽諸侯有不入苞茅舉其大凡<lb/>
不在遐邇頃有至自南海厥繇西極獻其方物而師子在焉爾雅<lb/>
所謂狻猊如虥貓食虎豹今之所見信然絶猛者也其天骨雄詭<lb/>
材力傑異得金精之剛爲毛羣之特仡立不動而九牛相去耽視<lb/>
且瞋則百獸皆伏所以肉視犀象孩撫熊羆其餘瑣細不置牙齒<lb/>
我天子示柔遠之義國無不庭有眼猛之威物無難制故其受羈<lb/>
絏伏閑皁馴而爲用鋒莫可當然吾君所存義不謂此蓋蠻夷君<lb/>
長歲時貢獻或殊琛絶賮實於内府或異獸竒禽擾於外囿皆其<lb/>
覲禮若中國之䞇幣所不辭讓明異方之臣妾此則非有利之之<lb/>
<pb n="KR4h0024_SBCK_094-6b"/>
心充耳目之<graphic n="KR2412" url="https://raw.githubusercontent.com/kanripo/KR-Gaiji/master/images/KR2412.png" mimeType="image/png"/>好以爲懷之之道示天地之含容不其然歟固無<lb/>
得而稱也義異大犬豈勞召公之訓美同赤豹何闕韓侯之詩凡<lb/>
我侍臣咸爲之賛<lb/>
　　　　鷹鶻圖賛序　張九齡<lb/>
鳥之<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>者曰鷹曰鶻鷹也名揚於尚父義見于詩鶻也迹隱於古<lb/>
人史闕其載豈昔之多識物亦有遺將今而嘉生材無不出爲所<lb/>
呼之變與所記不同者邪然於羽族之中絶有豪傑之表氣感剛<lb/>
悍體侔銛鋒顧視之間煒如也夫授以勁翮意不羣飛資其利觜<lb/>
義在鮮食生有自然之權用無可抑之勢古之言武士法吏齊名<lb/>
比義者以其嚴若郅都飛若李廣委質於所事報功於所養不憚<lb/>
摧翼以虧勇不立垂枝以屈節是鳥也向之擬議不亦宜乎夫鸞<lb/>
與鳯將感於仁所不及也雞與鶴猶較其德彼何有焉況其餘雖<lb/>
飛雖鳴凡者怪者肉非登俎才非下韝威力不敵羣噪無益然後<lb/>
知二禽之爲用衆鳥之絕倫者也故君子韙其然工人圖其狀以<lb/>
<pb n="KR4h0024_SBCK_094-7a"/>
象武備以彰才美雖未極其天姿有以見其風骨矣昔支遁甞養<lb/>
名馬自云重其神駿斯圖也非彼人之徒歟<lb/>
　　　　八駿圖序　李觀<lb/>
予嘗聞有周穆王八駿之說乃今獲覽厥圖雄凌趫騰彪虎文螭<lb/>
之流與今馬高絕懸異矣其名盜驪蜚黃騕䙚白羲之屬也視矯<lb/>
首則若排雲視舉足則若乗風有待馭之狀有矜羣之姿若日月<lb/>
之所不足至若天地之所不足周軒軒然嶷嶷然言其眞也實星<lb/>
降之精思其發也猶神扶其魄軾者如仙御者如夢將變化何别<lb/>
哉丗說周穆王駕八駿日㑹王母於瑶池從羣仙而遊按山海經<lb/>
去中國三萬里乃非虚說也而不知其所從得之厥神是生爲之<lb/>
用歟何古書無其匹歟圖之首有禇公遂良題云秦漢傳之降于<lb/>
梁隋至余皇唐不泯厥跡卓爾昭然竒哉信乎茍今考之於古則<lb/>
人大笑矣求之於時則曠丗矣由是知物有同者不必良有異者<lb/>
不必否或慮觀之者昧故爲序以表焉<lb/>
<pb n="KR4h0024_SBCK_094-7b"/>
　　　　荔枝圖序　白居易<lb/>
荔枝生巴峽間樹形團團如帷蓋葉如桂冬青華如橘春榮實如<lb/>
丹夏熟朶知蒲萄核如枇杷殻如紅繒膜如紫綃瓤肉瑩白如冰<lb/>
雪漿液甘酸如醴酪大略如彼其實過之若離本枝一日而色變<lb/>
二日而香變三日而味變四五日外色香味盡去矣元和十五年<lb/>
夏南賔守樂天命工吏圖而書之蓋爲不識者與識而不及一二<lb/>
三日者云<lb/>
重校正唐文粹卷第九十四<lb/>
</p>
<p>
</p>
  </div>
</body>
</text>
</TEI>
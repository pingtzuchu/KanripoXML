<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_027-1a"/>
重校正唐文粹卷第二十七<lb/>
　　　　　　　　　　　呉興姚　鉉　纂<lb/>
奏表書䟽丁<hi>揔一十三首</hi>
　䟽<lb/>
　　政事二<lb/>
　　　請崇節儉及制諸王䟽<hi>馬周</hi>請勤政崇儉約䟽<hi>張庭珪</hi>
　　學校二<lb/>
　　　請崇學校䟽<hi>韋嗣立</hi>請崇國學䟽<hi>李絳</hi>
　　巡案一<lb/>
　　　請毎十州分置御史巡案䟽<hi>李嶠</hi>
　　罷兵四<lb/>
　　　請太宗息兵罷役䟽<hi>徐賢妃</hi>諌孟春講武䟽<hi>王方慶</hi>
　　　請罷百姓西戍踈勒等四鎭䟽<hi>狄仁傑</hi>
　　　請玄宗不令突厥入仗馳射䟽<hi>呂向</hi>
<pb n="KR4h0024_SBCK_027-1b"/>
　　寺觀二<lb/>
　　　諌造大像䟽<hi>狄仁傑</hi>
　　　諌造金仙玉真二觀䟽<hi>辛替否</hi>
　　關市一<lb/>
　　　諫稅關市䟽<hi>雀融</hi>
　　亢旱一<lb/>
　　　請追癸巳日詔䟽<hi>羅隱</hi>
　　　　請崇節儉及制諸王䟽　馬周<lb/>
臣歷觀前代自夏殷及漢氏之有天下傳祚相繼多者八百餘年<lb/>
少者猶四五百年皆爲積德累業恩結於人心豈無僻王賴前哲<lb/>
以免自魏晉巳還降及周隋多者不過五六十年少者纔二三十<lb/>
年而亡良由創業之君不務廣恩化當時僅能自守後無遺德可<lb/>
思故傳嗣之王政敎少衰一夫大呼而天下土崩矣今陛下雖以<lb/>
大功定天下而積德日淺固當崇禹湯文武之道廣施德化使恩<lb/>
<pb n="KR4h0024_SBCK_027-2a"/>
有餘地爲子孫立萬代之階豈欲但令政敎無失以持當年而巳<lb/>
然自古明王聖主雖因人設敎寛猛隨時而大要惟以節儉於身<lb/>
恩加於人二者爲務故其下愛之如父母仰之如日月敬之如神<lb/>
明畏之如雷霆此其所以卜祚遐長而禍亂不作也今百姓承喪<lb/>
亂之後比於隋時纔十分之一而供官徭役道路相繼兄去弟還<lb/>
首尾不絶逺者往來五六千里春秋冬夏略無休時陛下雖毎有<lb/>
恩詔令其減省而有司作旣不廢自然須人徒行文書役之如故<lb/>
臣毎訪問四五年來百姓頗有嗟怨之言以爲陛下不存養之昔<lb/>
唐堯茅茨土階夏禹惡衣菲食如此之事臣知不可復行於今漢<lb/>
文帝惜百金之費輟露臺之役集上書囊以爲殿帷所幸愼夫人<lb/>
衣不曵地至景帝以錦繡纂組妨害女工特詔除之所以百姓乂<lb/>
安後至孝武帝窮奢極侈而承文景遺德故人心不動向使高祖<lb/>
之後即有武帝天下必不能全此於時代差近事跡可見今京師<lb/>
及益州諸處營造器物并諸王妃公主服飾議者皆不以爲儉臣<lb/>
<pb n="KR4h0024_SBCK_027-2b"/>
聞作法於治其弊猶亂陛下少處人閒知百姓辛苦前代成敗目<lb/>
所親見尚猶若此而況皇太子生長深宮不歷外事即萬歲之後<lb/>
固聖慮所當憂也臣竊尋往代巳來成敗之事但有黎庶怨叛聚<lb/>
爲盜賊其國無不㓕亡人主雖欲改悔未有重能安全者凡脩政<lb/>
敎當脩之於可脩之時若事變一起而後悔之則無益也故人主<lb/>
每見前代之亡則知其政敎之所由喪而皆不知其身之失是殷<lb/>
紂笑夏桀之亡幽厲亦笑殷紂之滅隋煬帝大業之初又笑齊魏<lb/>
之失國然今之視煬帝亦猶煬帝之視齊魏也故京房謂漢元帝<lb/>
云臣恐後之視今亦猶今之視昔此言不可不誡往者貞觀之初<lb/>
率土饑儉一匹絹纔得一斗米而天下怗然百娃知陛下甚愛憐<lb/>
之故人曽無謗讟自五六年來頻歳豐稔一匹絹得粟十餘石而<lb/>
百姓皆以陛下不憂憐之咸有怨言又今所營爲者頗多不急之<lb/>
務故也自古巳來國之興亡不由蓄積多少惟在百姓苦樂且以<lb/>
近事驗之隋家貯洛口倉而李密因之東都積布帛而王充據之<lb/>
<pb n="KR4h0024_SBCK_027-3a"/>
西京府庫亦爲國家之用至今未盡向使洛口東都無粟帛則王<lb/>
充李密未必能聚大衆但貯積者固是國之常事也要當人有餘<lb/>
力而後收之若人勞而强斂之更以資宼積之無益也然儉以息<lb/>
人貞觀之初陛下躬已爲之故今行之不難也爲之一日則天下<lb/>
知之式歌且舞矣若人旣勞矣而用之不息儻中國被水旱之災<lb/>
邊方有風塵之警狂狡因之以竊發則有不可測之事非徒聖躬<lb/>
旰食晏寢而巳古詩云動人以行不以言應天以實不以文以陛<lb/>
下之明誠欲勵精爲政不煩逺求上古之術但及貞觀之初則天<lb/>
下幸甚昔賈誼謂漢文帝云可慟哭及長歎<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>者言當韓信王楚<lb/>
彭越王梁之時使文帝即天子位必不能安又言賴諸王年少傅<lb/>
相制之長大之後必生禍亂歷代以來皆以誼言爲是臣竊觀諸<lb/>
將功臣陛下所與定天下者皆仰稟成規備鷹犬之用無威略振<lb/>
主如韓彭之徒難駕御者而諸王年並㓜少縱其長大當陛下之<lb/>
日必無他心然則萬代之後不可不慮自漢晉巳來亂天下者何<lb/>
<pb n="KR4h0024_SBCK_027-3b"/>
甞不是諸王皆爲樹置失宜不先爲節制以至滅亡人主熟知其<lb/>
然但溺於私愛故使前車旣覆而後車不改轍也今天下百姓極<lb/>
少諸王甚多寵遇之恩有過厚者臣之愚見恐其恃恩驕矜也昔<lb/>
魏武帝寵樹陳思王及文帝即位防守禁閉有同獄囚以先帝加<lb/>
恩太多故嗣主疑而畏之也此則武帝之寵陳思適苦之也且帝<lb/>
子何患不富貴身食大國封戸不少好衣美食衣食之外更何所<lb/>
須而每年别加優賜曽無紀極里語曰貧不學儉富不學奢言自<lb/>
然也今陛下以大聖創業豈唯處置見在子弟而巳當立長乆之<lb/>
法使萬代遵行之<lb/>
　　　　請勤政崇儉約䟽　張庭珪<lb/>
臣聞古有多難興王殷憂啓聖者皆以事危則志逺情迫則思深<lb/>
故能自下登高轉禍爲福者也伏見景龍之末中宗遇禍先天之<lb/>
際兇黨搆謀社稷有危於懸旒國朝殆均於絶綖陛下神武超代<lb/>
精誠動天再掃氛沴六合淸朗而後上順皇㫖俯念黔黎高運璿<lb/>
<pb n="KR4h0024_SBCK_027-4a"/>
衡光膺寶籙以日月所燭之地書軌未通之郷無不霑濡渥恩𬒳<lb/>
服元化十堯九舜未足稱也明明上帝照臨下土冝錫介祉以荅<lb/>
鴻休然頃歲以來隂陽愆候九穀失稔萬姓阻飢關輔之閒更爲<lb/>
尤劇至有樵蘇莫爨糠麧靡資不睱聊生方憂轉死偶㑹昌運遘<lb/>
兹艱儉臣竊思之皇天之意將恐陛下春秋鼎盛神聖在躬不崇<lb/>
朝而建大功自藩邸而陟元后或簡下濟之道獨滿雄圖之志輕<lb/>
虞舜而不法思漢武以自高是故昭見咎徴載加誘獎欲大君日<lb/>
愼一日雖休勿休永保天和以固邦本也斯則皇天之於陛下睠<lb/>
顧深矣陛下焉可不奉若休㫖而夤畏哉臣愚誠願陛下約心削<lb/>
志澄思勵精考羲農之書敦朴素之道登庸端士放黜佞人屏退<lb/>
逺宫減撤外廏場無蹴踘之翫野絶從禽之賞休石田之逺境罷<lb/>
金甲之懸運惠恤惸[婺-矛+牙]蠲薄徭賦去竒伎淫巧損和璧隨珠不見<lb/>
可欲使心不亂自然波清四海塵消九域農夫樂其業餘糧栖於<lb/>
畒則和氣上通於天雖五星連珠兩曜合璧未足多也珍祥下降<lb/>
<pb n="KR4h0024_SBCK_027-4b"/>
於地雖鳳皇巢閣麒麟在郊未足竒也或謂天之烱戒不足畏者<lb/>
則將上帝憑怒風雨迷錯荒饉日甚無以濟下矣或謂人之窮乏<lb/>
不足恤者則將齊甿沮志億兆攜離愁苦勢極無以奉上矣斯蓋<lb/>
安危所繫禍福之源奈何朝廷曽不是察況今陛下受命伊始敷<lb/>
政惟新卿士百寮華夷萬族莫不清耳以聽刮目以視延頸企踵<lb/>
兾有所聞顒顒如也何可怠棄典則坐孤其望哉<lb/>
　　　　請崇學校䟽　韋嗣立<lb/>
臣伏聞古先哲王立學官所以掌敎國子以六德六行六藝三敎<lb/>
備而人道畢矣禮記曰化民成俗必由學乎學之於人其用蓋愽<lb/>
故立太學以敎於國設小學以化於邑王之諸子卿大夫士之子<lb/>
及國之俊選皆造焉八歲入小學十五入太學春秋敎以禮樂冬<lb/>
夏敎以詩書是以敎洽而化流行成而不悖故自天子至于庶人<lb/>
未有不須學而成者也國家自永淳以來二十載餘國學廢散胄<lb/>
子衰缺時輕儒學之官莫存章句之選貴門後進競以僥倖昇班<lb/>
<pb n="KR4h0024_SBCK_027-5a"/>
寒族常流復因陵替弛業考試之際秀茂罕登驅之臨人何以從<lb/>
政又垂拱之後文明在辰盛典鴻休日書月至因籍際㑹入仕尤<lb/>
多加以讒邪兇黨來俊臣之屬妄執威權恣行枉酷䧟正直之伍<lb/>
死亡爲憂道路以目人無固志罕有執不撓之懷徇至公之節偷<lb/>
安苟免聊以卒歳遂使綱領不振請託公行選舉之曹彌長踰濫<lb/>
隨班少經術之士攝軄多庸瑣之才徒以猛暴相誇罕能淸惠自<lb/>
勗使海内黔首搔然不安賴陛下憂勞頻有處分然革弊斯近此<lb/>
風尚餘州縣官寮貪鄙未息而望事必循理俗致康寧求之於今<lb/>
不可得也陛下誠能下明制發德音廣開庠序大敦學校三館生<lb/>
徒即令追集王公巳下子弟不容别求仕進皆入園學伏膺訓典<lb/>
崇飾館廟尊尚儒師盛陳奠菜之儀宏敷講說之㑹使士庶觀聽<lb/>
有所發揚弘奬道德於是乎在則四海之内靡然向風延頸舉足<lb/>
咸知所向然後審持衡鏡妙擇良能以之臨人寄之調俗則官無<lb/>
侵暴之政人有安樂之心居人則相與樂業百娃則皆戀桑梓豈<lb/>
<pb n="KR4h0024_SBCK_027-5b"/>
復憂其逃散而貧窶哉今天下戸口亡逃過半租調減耗國用不<lb/>
足治人之急尤切於兹故知務學之源豈惟潤身進德而巳將以<lb/>
安人利國安可不務之哉<lb/>
　　　　請崇國學䟽　李絳<lb/>
自三代哲王巳降奄有天下者未甞不崇建太學尊重名儒習干<lb/>
戚羽籥之容盛樽爼揖讓之禮以興敎化以致太平天子親舉皇<lb/>
太子行齒胄之禮斯所以化成天下也故記曰如欲化民成俗必<lb/>
由學乎當征討之急則先武士丁治平之運則尚文德二柄相須<lb/>
百王不易故漢光武於兵革之中投戈講藝魏太祖於擾攘之際<lb/>
崇立學校歷代之於儒道如此急也後漢儒學之盛太學至有三<lb/>
萬人諷先聖之言酌當代之務鴻名碩德匡國濟時未有不遊於<lb/>
太學以躋於顯位者也國家自高祖𥘉立關中便修太學并爲功<lb/>
臣宗室子弟别立小學建黌舎大加儒訓増置生徒各立博贍鴻<lb/>
儒碩學盛於朝列質疑應問酌古辨今咸徴經據並傳師法故朝<lb/>
<pb n="KR4h0024_SBCK_027-6a"/>
廷無不根之論蕃夷有慕義之名風敎太成禮樂咸備貞觀之理<lb/>
謂之太平至于開元中亦弘國學之制後覩儒道之盛故太學興<lb/>
廢從古及今皆興於理化之時廢於衰亂之代所以俾風俗趨末<lb/>
而背本好虚而忘實蓋由國學廢講論之禮儒者靡師資之訓自<lb/>
是以降不本經義不識君臣父子之道不知禮樂制度之方和氣<lb/>
不流悖亂遂作其師氏之廢如是之害也今天下遭逢聖明蕩除<lb/>
瑕穢前代所不能舉百王所不能行而陛下行之萬方傾耳兆人<lb/>
企踵思望聖化希承德風而德盛道光闕弦歌之雅詠政流化洽<lb/>
鮮儒學之高風頃自羯胡亂華乗輿避秋中夏凋耗生人流離儒<lb/>
碩解散國學毀廢生徒無鼓篋之志愽士有倚席之譏馬廏園䟽<lb/>
殆恐及此伏惟陛下挺超代之姿發振俗之令復崇太學重延碩<lb/>
儒精選生徒奬寵愽士備徴天下名德專門之士増飾學中屋室<lb/>
厨饌之制殿最講習之優劣彰明義訓之得失明立科品使有懲<lb/>
勸拔萃出羣者縻之以禄廢業怠敎者寘之以刑自然儒雅日興<lb/>
<pb n="KR4h0024_SBCK_027-6b"/>
典墳日重先王之道日盛太學之訓日崇陛下垂拱明庭受釐淸<lb/>
禁使師氏教德不獨美於周時橋門觀禮豈復謝於漢日伏希天<lb/>
造特鑒愚言起兹廢墜弘於敎化兾禆聖敎以助皇風<lb/>
　　　　請每十州分置御史巡案䟽　李嶠<lb/>
陛下創置右臺分巡天下察吏人善惡觀風俗得失斯政途之綱<lb/>
紀禮法之凖繩無以加也然猶有未折衷者臣請試論之夫禁網<lb/>
尚踈法令宜簡簡則法易行而不煩雜踈則所羅廣而無苛碎竊<lb/>
見垂拱二年諸道巡察使所奏科目凡有四十四件至於别准格<lb/>
敕令察訪者又有三十餘條而巡察使率是三月巳後出都十一<lb/>
月終奏事時限迫促簿書塡委晝夜奔逐以赴限期而每道所察<lb/>
文武官多至二千餘人少者一千巳下皆須品量才行襃貶得失<lb/>
欲令曲盡行能則皆不暇此非敢墮軄而慢於官也實才有限而<lb/>
力不及耳臣望量其功程與其節制使器周於用力濟於時然後<lb/>
進退可以責成得失可以精覈矣又曰今之所察但准漢之六條<lb/>
<pb n="KR4h0024_SBCK_027-7a"/>
推而廣之則無不包矣無爲多張科目空費簿書且朝廷萬機非<lb/>
無事也機事之動恒在四方是故冠蓋相望郵驛繼踵今巡使旣<lb/>
岀其外其州之事悉當委之則傳驛大減矣然則御史之軄故不<lb/>
可得閑自非分州統理無由濟其繁務請大小相兼率州置御史<lb/>
一人以周年爲限使其親至屬縣或入閭里督察姦訛觀採風俗<lb/>
然後可以求其實效課其成功若此法果行必大禆政化且御史<lb/>
出持霜簡入奏天闕其於勵巳自修奉軄存憲比於他吏可相百<lb/>
也若其案劾姦邪紏擿欺隱比於他吏可相十也陛下試用臣言<lb/>
妙擇賢能委之心膂假温言以制之陳賞罰以勸之則莫不盡力<lb/>
而效死矣何政事之不理何禁令之不行何妖孽之敢興哉<lb/>
　　　　諌太宗息兵罷役䟽　徐賢妃<lb/>
自貞觀以來二十有二載風雨調順年登歲稔人無水旱之弊國<lb/>
無飢饉之災昔漢武守文之常主猶登刻玉之符齊桓小國之庸<lb/>
君尚圖泥金之望陛下推功損巳讓德不居億兆傾心猶闕告成<lb/>
<pb n="KR4h0024_SBCK_027-7b"/>
之禮云亭佇謁未展升中之儀此之功德足以咀嚼百王網羅千<lb/>
代者矣然古人有言雖休勿休良有以也守初保末聖哲罕兼是<lb/>
知大業者易驕願陛下難之善始者難終願陛下易之竊見頃年<lb/>
以來力役兼揔東有遼海之軍西有崐丘之役士馬疲於甲胄舟<lb/>
車倦於轉輸且召慕投戎去留懷死生之痛因風阻浪人來有漂<lb/>
溺之危一夫力耕卒無數十之獲一舩致損則傾數百之粮是猶<lb/>
運有盡之農工塡無窮之巨浪圖未獲之他衆喪巳成之我軍雖<lb/>
除兇伐暴有國常規然黷武翫兵先哲所戒昔秦皇并吞六國返<lb/>
速危亡之兆晉武奄有三方翻成覆敗之業豈非矜功恃大棄德<lb/>
而輕邦圓利忘害肆情而縱欲遂使悠悠六合雖廣不救其亡嗷<lb/>
嗷黎庶因弊以成其禍是知地廣非常安之術人勞乃易亂之源<lb/>
願陛下布澤流仁矜弊恤乏減行役之煩増湛露之惠妾又聞爲<lb/>
政之本貴在無爲竊見土木之功不可兼遂北闕初建南營翠微<lb/>
曽未逾時玉華創制雖復因山籍水非無架築之勞損之又損頗<lb/>
<pb n="KR4h0024_SBCK_027-8a"/>
有工力之賞終以茅茨示約猶興木石之疲假使和雇取人不無<lb/>
煩擾之弊是以卑宮菲食聖王之所安金屋瑶臺驕主之爲麗故<lb/>
有道之君以逸逸人無道之君以樂樂身願陛下使之以時則力<lb/>
無竭矣用而息之則人斯恱矣夫珍翫伎巧乃喪國之斧斤珠玉<lb/>
錦繡寔迷心之酖毒竊見服翫纎靡如變化於自然軄貢珍竒若<lb/>
神仙之所製雖馳華於季俗實敗素於淳風是知漆器非延叛之<lb/>
方桀造之而人叛玉杯豈招亡之術紂用之而國亡方驗侈麗之<lb/>
源不可不遏作法於儉猶恐其奢作法於奢何以制後伏惟陛下<lb/>
明鑒未形智周無際窮奥祕於麟閣盡探賾於儒林千王治亂之<lb/>
蹤百代安危之跡興衰禍福之數得失成敗之機故亦苞吞心府<lb/>
之中循環目圍之内乃宸衷之乆察無假一二言焉唯恐知之非<lb/>
難行之不易志驕於業泰體逸於時安伏惟抑志裁心愼終如始<lb/>
削輕過以滋重德擇後是以替前非則鴻名與日月無窮盛業與<lb/>
乾坤永大<lb/>
<pb n="KR4h0024_SBCK_027-8b"/>
　　　　諌孟春講武䟽　王方慶<lb/>
謹按禮記月令孟冬之月天子命將帥講武習射御角力此乃三<lb/>
時務農一時講武以習射御角校材力蓋王者常事安不忘危之<lb/>
道也孟春之月不可稱兵兵者甲胄干戈之揔名兵金性刻木春<lb/>
盛德在木而舉金以害盛德逆生氣孟春行冬令則水潦爲敗雪<lb/>
霜大摯首種不入蔡邕月令章句云太隂新休少陽尚微而行冬<lb/>
令以遵水氣故水潦至而敗生物也雪霜大摯析陽者也太隂干<lb/>
時雨雪而霜故太傷首種首種謂宿麥以秋種故謂之首種入收<lb/>
也春爲沍寒所傷故至夏麥不成長也今孟春講武是行冬令以<lb/>
隂政犯陽氣害發生之德臣恐水潦敗物霜雪損稼夏麥不登無<lb/>
所收入也伏望天恩不違時令至冬敎習以順天道<lb/>
　　　　請罷百姓西戍踈勒等四鎭䟽　狄仁傑<lb/>
臣聞天生四夷皆在先王封域之外故東距滄海西隔流沙北橫<lb/>
大漠南阻五嶺此天所以限夷狄而隔中外也自典籍所紀聲敎<lb/>
<pb n="KR4h0024_SBCK_027-9a"/>
所及三代不能至者國家盡兼之矣此則今日之四境巳逾於夏<lb/>
殷者也詩人矜薄伐於太原美化行於江漢是則前代之逺裔而<lb/>
國家之域中至前漢時匈奴無歲不犯邊殺略吏人後漢則西羌<lb/>
侵軼漢中東宼三輔入河東上黨幾至洛陽由此言之則陛下今<lb/>
日之土宇過於漢朝逺矣若其用武荒外邀功絶域竭府庫之實<lb/>
以爭磽确不毛之地得其人不足以増賦獲其土不可以耕織苟<lb/>
求冠帶逺夷之稱不務固本安人之術此秦皇漢武之所行非五<lb/>
帝三皇之事業也若使越荒外以爲限竭資財以騁欲非但不愛<lb/>
人力亦所以失天心也昔始皇窮兵極武以求廣地男子不得耕<lb/>
於野女子不得𧖟於室長城之下死者如亂麻於是天下潰叛漢<lb/>
武追高文之宿憤籍四帝之儲實於是定朝鮮討西域平南越擊<lb/>
匈奴府庫空虚盜賊蜂起百姓嫁妻賣子流離於道路者萬計末<lb/>
年覺悟息兵罷役封丞相爲富民侯故能爲天所祐也昔人有言<lb/>
曰與覆車同軌者未甞安此言雖小可以喻大近者國家頻歲出<lb/>
<pb n="KR4h0024_SBCK_027-9b"/>
師所費滋廣西戍四鎭東戍安東調發日加百姓虚弊開守西域<lb/>
事等石田費用不支有損無益轉輸靡絶杼軸殆空越磧踰海分<lb/>
兵防守行役旣乆怨曠亦多昔詩人云王事靡盬不能藝稷黍豈<lb/>
不懷歸畏彼罪罟念彼蒸人涕零如雨此則前代怨思之辭也上<lb/>
不是恤則政不行而邪氣作邪氣作則蟲螟生而水旱起若此雖<lb/>
禱祀百神不能調隂陽矣方今關東饑饉蜀漢逃亡江淮巳南徴<lb/>
求不息人不復業則相率爲益本根一揺憂患不淺其所以然者<lb/>
皆爲逺戍方外以竭中國爭蠻貊不毛之地乖子育蒼生之道也<lb/>
昔漢元納賈捐之之謀而罷朱崖郡宣帝用魏相之䇿而棄車師<lb/>
之田豈不欲慕尚虚名蓋憚勞人力也近貞觀年中剋平九姓冊<lb/>
李思摩爲可汗使統諸部者蓋以夷狄叛則伐之降則撫之得推<lb/>
亡固存之義無逺戍勞人之役此則近日之令典綏邊之故事竊<lb/>
見阿史那斛瑟羅隂山貴種代雄沙漠若委之四鎭使統諸蕃封<lb/>
爲可汗遣禦㓂患則國家有繼絶之美荒外無轉輸之役如臣所<lb/>
<pb n="KR4h0024_SBCK_027-10a"/>
見請捐四鎭以肥中國罷安東以實遼西省軍費於逺方并甲兵<lb/>
於塞上則恒代之鎭重而邊州之備實矣況綏撫夷狄蓋防其越<lb/>
逸苟無侵侮之患則可矣何必窮其窟穴與螻蟻計校長短哉且<lb/>
王者外寧必有内憂蓋爲不勤修政故也伏惟陛下棄之度外無<lb/>
以絶域未平爲念但當勑邊兵謹守備蓄銳以待敵待其自致然<lb/>
後擊之此李牧所以制匈奴也當今所要者莫若令邊城警守備<lb/>
逺斥候聚軍實蓄威武以逸待勞則戰士力倍以主禦容則我得<lb/>
其便堅壁淸野則宼無所得自然賊深入必有顚躓之慮淺入必<lb/>
無獲虜之益如此數年可使二虜不擊而服矣<lb/>
　　　　諫玄宗不令突厥入仗馳射䟽　呂向<lb/>
臣聞鴟梟不鳴未爲瑞鳥猛武雖伏豈齊仁獸是由配性毒行乆<lb/>
務常積故也今夫突厥者正與此類安忍殘賊莫顧君親陛下持<lb/>
武義臨之脩文德來之旣慴威靈又沭聲敎以力以勢不得不庭<lb/>
故稽顙稱臣奔命遣使陛下乃能收其傾效雜以從官赴封禪之<lb/>
<pb n="KR4h0024_SBCK_027-10b"/>
禮叅玉帛之㑹此德業自盛固不可名焉因復詔許侍遊召入禁<lb/>
仗仰英姿之西照送神藝之百發思意俱極誠無得喻焉乃更賜<lb/>
以馳逐使擽刀矢競飛鏃於前同獲獸之樂是屑略大過未敢取<lb/>
也雖聖胸豁達與物無猜而愚臣徘徊與時加慓儻此等各懷犬<lb/>
吠交肆盜憎荆卿詭動何羅竊至蹔逼嚴蹕稍冒淸塵悔將何及<lb/>
　　　　諌造大像䟽　狄仁傑<lb/>
臣聞爲政之本必先人事陛下矜羣生迷謬溺喪無歸欲令像敎<lb/>
兼行覩相生善非爲塔廟必欲崇奢豈令僧尼皆須檀施得栰尚<lb/>
捨而況其餘今之伽藍制過宮闕窮奢極壯畫繢盡工寳珠殫於<lb/>
綴飾瓌材竭於輪奐功不使鬼必在役人物不天來終須地出不<lb/>
損百姓將何以求生之有時用之無度編戸所奉恒苦不充痛切<lb/>
肌膚不辭箠楚遊僧一說矯陳禍福翦髪解衣仍慙其少亦有離<lb/>
閒骨肉事均路人身自納妻謂無彼我皆託佛法詿誤生人里陌<lb/>
動有經坊闤闠亦立精舎化誘倍急切於官徵法事所須嚴於制<lb/>
<pb n="KR4h0024_SBCK_027-11a"/>
敕膏腴美業倍取其多水碾莊園數亦非少逃丁避罪併集法門<lb/>
無名之僧凡有幾萬都下撿括巳得數千且一夫不耕猶受其弊<lb/>
浮食者衆又刧人財臣毎思惟實所悲痛往在江表像法盛興梁<lb/>
武簡文捨施無限及其三淮沸浪五嶺騰烟列刹盈衢無救危亡<lb/>
之禍緇黃蔽路豈有勤王之師比年巳來風塵屢擾水旱不節征<lb/>
役稍繁家業先空瘡痍未復時興工役力所未堪伏惟聖朝功德<lb/>
無量何必要管大像而以勞費爲名雖歛僧錢百未支一尊容旣<lb/>
廣不可露居覆以百層尚憂未徧自餘廊廡不得全無又云不損<lb/>
國財不傷百姓以此事主何謂盡忠臣今思惟兼採衆議咸以爲<lb/>
如來設敎以慈悲爲主下濟羣品應是本心豈欲勞人以存虚飾<lb/>
當今有事邊境未寧冝寛征鎭之徭省不急之費設令雇作皆以<lb/>
利趨旣失田時自然棄本今不樹稼來歲必飢役在其中難以取<lb/>
給況無官助義無得成若費官財又盡人力一隅有難將何救之<lb/>
　　　　諫造金仙玉眞二觀䟽　辛替否<lb/>
<pb n="KR4h0024_SBCK_027-11b"/>
臣甞以爲古之用度不時爵賞不當破家亡國者口說不如身逢<lb/>
耳聞不如眼見臣請以有唐以來理國之得失陛下之所眼見者<lb/>
以言之惟陛下審之聽之擇善而從之則萬歲之業自可致矣何<lb/>
憂乎黎庶之不康福祚之不永伏以太宗文武聖皇帝陛下之祖<lb/>
撥亂反正𨳩階立極得至理之體設簡要之方省其官清其吏舉<lb/>
天下職司無一虚授用天下財帛無一枉費賞必俟功官必得雋<lb/>
所爲無不成所征無不剋不多造寺觀而福德自至不多度僧尼<lb/>
而殃咎自滅道含乎天地德通乎神明故天地憐之神明祐之隂<lb/>
陽不愆風雨合度四人樂其業五榖遂其成腐栗爛帛塡街委巷<lb/>
千里萬里貢賦于郊九夷百蠻歸款于闕自古有帝皇巳來未有<lb/>
若斯之神聖者也故得享國乆長多歷年祀陛下何不取而則之<lb/>
中宗孝和皇帝陛下之兄居先人之業忽先人之化不取賢良之<lb/>
言徒恣子女之意官爵非擇虚食禄者数千人封建無功妄食土<lb/>
者百餘戸造寺不止枉費財者數百億度人不休免租庸者數十<lb/>
<pb n="KR4h0024_SBCK_027-12a"/>
萬是使國家所出加數倍所入減數倍倉不停卒歲之儲庫不貯<lb/>
一時之帛所惡者逐逐多忠良所愛者賞賞多䜛慝朋佞喋喋交<lb/>
相傾動容身不爲於朝廷保位皆由於黨附奪百姓之食以養殘<lb/>
兇剥萬人之衣以塗土木於是人怨神怒衆叛親離水旱不調疾<lb/>
疫屢起逺近殊論公私罄然五六年間至于禍變享國不永受終<lb/>
于兇婦人寺舎不能保其身僧尼不能護妻子取譏萬代見笑四<lb/>
夷此陛下之所眼見也何不除而改之依太宗之理國則百官以<lb/>
理百姓無憂故太山之安立可致矣依中宗之理國則萬人以怨<lb/>
百事不寧故累卵之危立可待矣頃自夏已來霪雨不解穀荒于<lb/>
壟麥爛于場入秋巳來亢旱成災苗而不實霜損蟲暴草菜枯黃<lb/>
下人咨嗟未知賙賑而營寺造觀日繼于時檢校試官充臺溢署<lb/>
伏惟陛下愛兩女爲造兩觀燒瓦運木載土塡坑道路流言皆云<lb/>
計用錢百餘萬貫惟陛下聖人也無所不知陛下明君也無所不<lb/>
見旣知且見知倉有幾年之儲庫有幾年之帛知百姓之間可存<lb/>
<pb n="KR4h0024_SBCK_027-12b"/>
活乎三邊之士可轉輸乎當今發一卒以禦邊陲追一兵以衛社<lb/>
稷多無衣食皆帶飢寒賞賜之間逈無所出軍旅驟敗莫不由斯<lb/>
而乃以百萬貫錢造無用之觀以賈六合之怨乎以違萬人之心<lb/>
乎伏惟陛下族阿韋之家而不改阿韋之亂政忍棄太宗之理本<lb/>
不忍棄中宗之亂階忍棄太宗乆長之謀不忍棄中宗短促之計<lb/>
陛下又何以繼祖宗親萬國昔陛下與皇太子在阿韋之時見亡<lb/>
是懼常切齒於羣兇今貴爲天子富有海内而不改排羣兇之事<lb/>
臣恐復有切齒於陛下者也陛下又何以羣兇而誅之臣往見明<lb/>
勑自今已後一依貞觀故事且貞觀之時豈有今日之造寺營觀<lb/>
加僧尼道士益無用之官行不急之務而亂政者也臣以爲棄其<lb/>
言而不行其信慕其善而不遷其惡陛下又何以刑於四海往者<lb/>
和帝之憐悖逆也爲姦人之所誤宗晉卿勸爲第宅趙履温勸爲<lb/>
園亭損數百家之居侵数百家之地工徒斵而未息義兵紛以交<lb/>
馳卒使亭不得遊宅不得坐信邪佞之說成骨肉之刑此陛下之<lb/>
<pb n="KR4h0024_SBCK_027-13a"/>
所眼見也今兹造觀臣必知非陛下公主之本意得無有趙履温<lb/>
之徒將勸爲之兾誤其骨肉不可不明察也臣聞岀家修道者不<lb/>
干預於人事專淸其身心以虚泊爲高以無爲爲妙依兩卷老子<lb/>
視一軀天尊無欲無營不損不害何必琁臺玉樹寶像珍龕使人<lb/>
困窮然後爲道哉且舊觀足可歸依無造無營以取窮竭若此行<lb/>
之三年國不富人不安朝廷不淸陛下不樂則臣請殺身於朝以<lb/>
令天下言事者伏惟陛下行非常之惠權停兩觀以俟豐年以兩<lb/>
觀之財爲公主施貧窮塡府庫則公主之福德無窮矣不然臣恐<lb/>
下人怨望不減於前朝矣前朝之時賢愚知其必敗人雖有口而<lb/>
不敢言言未發聲禍將及矣韋月將受誅於丹徼燕欽融見殺於<lb/>
紫庭此人皆不惜其身而納忠於主身旣死矣主亦危矣故先朝<lb/>
誅之陛下賞之是陛下知直言之士有禆於國臣今直言亦先朝<lb/>
直言之人也惟陛下察之<lb/>
　　　　諌稅關市䟽　崔融<lb/>
<pb n="KR4h0024_SBCK_027-13b"/>
伏見有司請税關市事條不限工商但是行人盡稅者臣謹按周<lb/>
禮九賦其七曰關市之賦竊惟市縱繁巧關通末遊欲令此徒止<lb/>
抑所以咸増賦稅臣謹商度今古料量家國竊將爲不可稅謹件<lb/>
事跡如左伏惟聖㫖擇焉往古之時醇樸未散公田籍而不稅關<lb/>
防譏而不征中代巳來澆風驟進桑麻疲弊稼穡辛勤於是各徇<lb/>
通財爭趨作巧求徑捷之速忘歳計之餘遂使田業日荒倉廩不<lb/>
積𧖟織休廢弊緼闕如飢寒猥臻亂離斯瘼先王懲其若此所以<lb/>
變古隨時依本者恒科占末者増稅夫關市之稅者謂市及國門<lb/>
關門者也惟歛岀入之商賈不稅來往之行人今若不論商人通<lb/>
取諸色事不師古法乃任情悠悠末代於何瞻仰濟濟盛朝自取<lb/>
嗤笑雖欲憲章姬典乃是違背周官臣知其不可者一也臣謹按<lb/>
易繫稱庖羲氏没神農氏作日中爲市致天下之人聚天下之貨<lb/>
交易而退各得其所班志亦云財者帝王聚人守位養成羣生奉<lb/>
順天徳治國安人之本也士農工商四人有業學以居位曰士闢<lb/>
<pb n="KR4h0024_SBCK_027-14a"/>
土殖穀曰農作巧成器曰工通財鬻貨曰商聖王量能授事四人<lb/>
陳力受職然則四人各業乆矣今復安得動而摇之蕭何又云人<lb/>
情一定不可復動班固又云曹叅相齊齊國安集大稱賢相叅去<lb/>
屬其後相曰以齊獄市爲寄愼勿擾也後相曰理無大於此者乎<lb/>
叅曰不然夫獄市者所以并容也今若擾之姦人安所容乎吾是<lb/>
以先之夫獄市兼受善惡若窮極姦人無所容竄乆且爲亂秦人<lb/>
極刑而天下叛孝武峻法而刑獄繁此其效也老子曰我無爲而<lb/>
人自化我好靜而人自正叅欲以道化其本不欲擾其末臣知其<lb/>
不可者二也四海之廣九州之雜關必據險路市必慿要津若乃<lb/>
富商大賈豪宗惡少輕死重義結黨連羣喑鳴則彎弓睚眦則挺<lb/>
劒小有失意且猶如此一朝變法定是相驚乗兹困窮或致搔動<lb/>
便恐南走越北走胡非唯流迸齊人亦自攪亂殊俗又如邊徼之<lb/>
地宼賊爲鄰興胡之旅歲月相繼儻因科賦致有猜疑一從散亡<lb/>
何以制禁求利雖切爲害方深而有司上言不識大體徒益欲帑<lb/>
<pb n="KR4h0024_SBCK_027-14b"/>
藏助軍國殊不知軍國益擾帑藏愈空臣知其不可者三也孟軻<lb/>
又云古之爲關也將以禦暴今之爲關也將以爲暴今行者皆稅<lb/>
本末同流且如天下諸津舟航所聚旁通巴漢前指閩越七澤十<lb/>
藪三江五湖控引河洛兼包淮海弘舸巨艦千軸萬艘交貿往還<lb/>
憧憧永日今若江津河口置鋪納稅則檢覆檢覆則遟留此津纔<lb/>
過彼鋪復止非唯國家稅錢更遭主司僦賂舩有大小載有多少<lb/>
量物而稅觸途淹乆統論一日之中未過十分之一因此擁滯必<lb/>
致吁嗟一朝失利則萬商廢業萬商廢業則人不聊生其間或有<lb/>
輕訬任俠之徒斬龍刺蛟之黨鄱陽暴虐之客冨中悍壯之夫居<lb/>
則藏鏹出便竦劒加之以重稅因之以威脅一旦獸窮則攫執事<lb/>
者復何以安之哉臣知其不可者四也五帝之初不可詳已三王<lb/>
之後厥有著云秦漢相承典章大備至如關市之稅史籍有文秦<lb/>
政以雄圖武力捨之而不用也漢武以霸略英姿棄之而勿取也<lb/>
何則關爲禦暴之所市爲聚人之地稅市則人散稅關則暴興暴<lb/>
<pb n="KR4h0024_SBCK_027-15a"/>
興則起異圖人散則懷不軌夫人心莫不背善而樂禍易動而難<lb/>
安一市不安則天下之市心揺矣一關不安則天下之關心動矣<lb/>
況澆風乆扇變法爲難徒欲禁末遊規小利豈知失玄黙亂大倫<lb/>
魏晉眇小齊隋齷齪亦所謂不行斯道者也臣知其不可者五也<lb/>
今之所以稅關市者何也豈不以國用不足邊宼爲虞一行斯術<lb/>
兾有殷贍然也微臣敢借前箸以籌之伏惟陛下當聖期御玄籙<lb/>
沉璧于洛刻石于嵩鑄寶鼎以窮姦坐明堂而布政神化廣洽至<lb/>
德濳通東夷蹔驚應時平殄南蠻纔動計日歸降西域五十餘國<lb/>
廣輪一萬餘里城堡淸夷亭候靜謐比爲患者惟苦二蕃今吐蕃<lb/>
請命邊事不起即目雖尚屯兵乆後終成㢮柝獨有黙啜假息孤<lb/>
恩惡貫禍盈覆亡不睱征役日巳省矣繁費日巳稀矣然猶下明<lb/>
制遵大樸愛人力惜人財王侯舊封妃主新禮所有支料咸令削<lb/>
減此陛下以躬率先堯舜之用心也且關中河北水旱數年諸處<lb/>
逃亡今始安輯儻加重稅或慮相驚況承平歲積薄賦日乆俗荷<lb/>
<pb n="KR4h0024_SBCK_027-15b"/>
深恩人知自樂卒有變法必多生怨生怨則驚擾驚擾則不安中<lb/>
旣不安外何能禦文王曰帝王富其人霸主富其地理國若不足<lb/>
亂國若有餘古人有言帝王藏於天下諸侯藏於百娃農夫藏於<lb/>
庾商賈藏於篋惟陛下詳之必若師興有費國儲多窘即請倍筭<lb/>
商客加歛平人如此則國保富强人免憂懼天下幸甚臣知其不<lb/>
可者六也陛下留神繫表屬想政源冒兹炎熾早朝晏坐一日二<lb/>
日機務不遺先天後天靈心密應時政得失小子何知卒陳瞽辭<lb/>
伏𥿄惶懾<lb/>
　　　　請追癸巳日詔䟽　羅隱<lb/>
歳貢賤臣隱旣以文不得意且抱犬馬之疾于長安夏五月京畿<lb/>
旱癸巳日聞詔大京兆用哭　鑪香蒲蕭絳幡輩致於坊市門將<lb/>
所以用舊法而召雨也臣踴起病榻閒以爲明天子憂人雖舜禹<lb/>
不如是之勤幸甚幸甚臣又聞水旱與天地同出苟時或然不可<lb/>
以蒼卒除去今秦地旱巳逾月矣而陛下禱祠亦以頻矣天之高<lb/>
<pb n="KR4h0024_SBCK_027-16a"/>
地之厚五嶽之緜亘四瀆之宏逺陛下命百執事啓祈外何甞不<lb/>
以心祝之雖莖槁苗乾而百姓不怨嗟者其感陛下之誠深也今<lb/>
以蒲蕭輩爲請者豈陛下爲其靈於嶽瀆者乎夫嶽瀆視陛下之<lb/>
公輔裂陛下之土田苟陛下憂則嶽瀆亦宜憂矣受祭據封者尚<lb/>
未能爲陛下出力彼蒲蕭輩復何足以動天臣爲陛下不取也臣<lb/>
又聞天之有雨澤猶陛下有渥恩雨澤可以委曲干之則陛下渥<lb/>
恩亦可以委曲于之矣臣聞天子有左右史將所以記事記言然<lb/>
後付太史氏臣必恐其得以容易編牘今冒死請追癸巳日詔苟<lb/>
若陛下落十六聖之敎訓雖五種栖野而百姓不暇掇豈蒲蕭輩<lb/>
之所及乎昔殷湯之代臣不以旱爲災仁聖之君在上也今旱未<lb/>
及殷代而陛下憂巳過矣臣請因旱以賀萬姓俾其知陛下心<lb/>
重校正唐文粹卷第二十七<lb/>
<pb n="KR4h0024_SBCK_027-16b"/>
</p>
<p>
</p>
  </div>
</body>
</text>
</TEI>
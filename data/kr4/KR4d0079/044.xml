<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0079_SBCK_044-1a"/>
經進東坡文集事略卷第四十四<lb/>
　　　迪功郎新紹興府嵊縣主簿臣郎　曄　上進<lb/>
　　書<lb/>
　　　　上劉侍讀書　上王兵部書<lb/>
　　　　上張太保書　上文潞公書<lb/>
　　　上劉侍讀書<lb/>
軾聞天下之所少者非才也才滿於天下而事不立天<lb/>
下之所少者非才也氣也何謂氣曰是不可名者也若<lb/>
有鬼神焉而隂相之今夫事之利害計之得失天下之<lb/>
能者舉知之而不能辦能辦其小而不能辦其大則氣<lb/>
有所不足也夫氣之所加則已大而物小於是乎受其<lb/>
至大而不為之驚納其至繁而不為之亂任其至難而<lb/>
<pb n="KR4d0079_SBCK_044-1b"/>
不為之憂享其至樂而不為之蕩是氣也受之於天得<lb/>
之於不可知之間傑然有以蓋天下之人而出萬物之<lb/>
上非有君長之位殺奪施與之權而天下環嚮而歸之<lb/>
此必有所得者矣多才而敗者世之所謂不幸者也若<lb/>
無能焉而每以成者世之所謂天幸者也夫幸與不幸<lb/>
君子之論不施於成敗之間而施於窮達之際故凡所<lb/>
以成者其氣也其所以敗者其才也氣不能守其才則<lb/>
焉徃而不敗世之所以多敗者皆知求其才而不知論<lb/>
其氣也若夫明公其亦有所得矣軾非敢以虚辭而曲<lb/>
說誠有所見焉耳夫天下有分得其分則安非其分而<lb/>
以一毫取於人則群起而爭之天下有無窮之利自一<lb/>
命以上至於公相其利可愛其塗甚夷設為科條而待<lb/>
<pb n="KR4d0079_SBCK_044-2a"/>
天下之擇取然天下之人翹足跂首而群望之逡廵而<lb/>
不敢進者何也其分有所止也天下有無功而遷一級<lb/>
者則衆指之矣遷者不容於下遷之者不容於上而况<lb/>
其甚者乎明公起於徒步之中執五寸之翰書方尺之<lb/>
簡而列於士大夫之上横翔捷出冠壓百吏而為之表<lb/>
猶以為未也而加之師友之職付之全秦之地地方千<lb/>
里則古之方伯連帥所不能有也東障崤澠北跨河渭<lb/>
南倚巴蜀西控戎夏則古之秦昭王商君白起之徒所<lb/>
以殣身殘民百戰而有之者也奮臂而取兩制不十餘<lb/>
年而天下不以為速非有汗馬之勞米鹽之能以擅富<lb/>
貴之美而天下不以為無功抗顔髙議自以無前而天<lb/>
下不以為無讓此其氣固有以大服於天下矣天下無<lb/>
<pb n="KR4d0079_SBCK_044-2b"/>
大事也天下而有大事非其氣之過人者則誰實辦之<lb/>
軾逺方之鄙人逰於京師聞明公之風幸其未至於公<lb/>
相而猶可以誦其才氣之盛美而庶幾於知言惜其將<lb/>
遂西去而不得從也故請問於門下以願望見其風采<lb/>
不宣軾再拜<lb/>
　　　上王兵部書<lb/>
荆州南北之交而士大夫往來之衝也執事以髙才盛<lb/>
名作牧於此盖亦嘗有以相馬之說吿於左右者乎聞<lb/>
之曰騏驥之馬一日行千里而不殆其脊如不動其足<lb/>
如無所着升髙而不輕走下而不軒其伎藝卓絶而效<lb/>
見明著至於如此而天下莫有識者何也不知其相而<lb/>
責其技也夫馬者有昂目而豐臆方蹄而密睫捷乎若<lb/>
<pb n="KR4d0079_SBCK_044-3a"/>
深山之虎曠乎若秋後之兔逺望目若視日而志不存<lb/>
乎芻粟若是者飄忽騰踔去而不知所止是故古之善<lb/>
相者立於五達之衢一日而眄之聞其一鳴顧而循其<lb/>
色馬之技盡矣何者其相溢於外而不可蔽也士之賢<lb/>
不肖見於面顔而發泄於辭氣卓然其有以存乎耳目<lb/>
之間而必曰久居而後察則亦名相士者之過矣夫軾<lb/>
西州之鄙人而荆之過客也其足跡偶然而至於執事<lb/>
之門其平生之所治以求聞於後世者又無所挾持以<lb/>
至於左右盖亦易踈而難合也然自蜀至於楚舟行六<lb/>
十日過郡十一縣三十有六取所見郡縣之吏數十百<lb/>
人莫不孜孜論執事之賢而教之以求通於下吏且執<lb/>
事何脩而得此稱也軾非敢以求知而望其所以先後<lb/>
<pb n="KR4d0079_SBCK_044-3b"/>
於仕進之門者亦徒以為執事立於五達之衢而庶幾<lb/>
乎一目之眄或有以信其平生爾夫今之世豈惟王公<lb/>
擇士士亦有所擇軾將自楚游魏自魏無所不逰恐他<lb/>
日以不見執事為恨也是以不敢不進不宣軾再拜<lb/>
　　　上張太保書<lb/>
軾頓首再拜伏蒙再示先人墓表特載辨姦一篇恭覽<lb/>
涕泗不知所云竊惟　先人早歳汩沒晚乃有間雖當<lb/>
時學者知師尊之然於其言語文章猶不能盡而况其<lb/>
中之不可形者乎所謂知之盡而信其然者舉世惟公<lb/>
一人雖若不幸然知我者希正老氏之所貴辨姦之始<lb/>
作也自軾與舍弟皆有嘻其甚矣之諫不論他人獨明<lb/>
公一見以為與我意合公固已論之先朝載之史冊今<lb/>
<pb n="KR4d0079_SBCK_044-4a"/>
雖容有不知後世決不可沒而先人之言非公表而出<lb/>
之則人未必信信不信何足深計然使斯人用區區小<lb/>
數以欺天下天下莫覺莫知恐後世必有秦無人之嘆<lb/>
此墓表之所以作而軾之所以流涕再拜而謝也黄叔<lb/>
度澹然無作郭林宗一言至今以為顔子林宗於人材<lb/>
小大畢取所賢非一人而叔度之賢無一見於外者而<lb/>
後世猶信徒以林宗之重也今公之重不減林宗所賢<lb/>
惟先人而其心迹粗若可見其信於後世必矣多言何<lb/>
足為謝聊發一二<lb/>
　　　上文潞公書<lb/>
軾再拜孟夏漸熱恭惟留守太尉執事台候萬福承以<lb/>
元功正位兵府備物典冊首冠三公雖曾孫之遇絶口<lb/>
<pb n="KR4d0079_SBCK_044-4b"/>
雖容有不知後世決不可沒而先人之言非公表而出<lb/>
之則人未必信信不信何足深計然使斯人用區區小<lb/>
數以欺天下天下莫覺莫知恐後世必有秦無人之嘆<lb/>
此墓表之所以作而軾之所以流涕再拜而謝也黄叔<lb/>
度澹然無作郭林宗一言至今以為顔子林宗於人材<lb/>
小大畢取所賢非一人而叔度之賢無一見於外者而<lb/>
後世猶信徒以林宗之重也今公之重不減林宗所賢<lb/>
惟先人而其心迹粗若可見其信於後世必矣多言何<lb/>
足為謝聊發一二<lb/>
　　　上文潞公書<lb/>
軾再拜孟夏漸熱恭惟留守太尉執事台候萬福承以<lb/>
元功正位兵府備物典冊首冠三公雖曾孫之遇絶口<lb/>
<pb n="KR4d0079_SBCK_044-5a"/>
不言而金縢之書囡事自顯真古今之異事聖朝之光<lb/>
華也有自京師來轉示所賜書教一通行草爛然使破<lb/>
甑敝帚復增九鼎之重軾始得罪倉皇出獄死生未分<lb/>
六親不相保然私心所念不暇及他但顧平生所存名<lb/>
義至重不知今日所犯為已見絶於聖賢不得復為君<lb/>
子乎抑雖有罪不可赦而猶可改也伏念五六日至于<lb/>
句時終莫能決輒復強顔忍恥飾鄙陋之詞道疇昔之<lb/>
眷以卜於左右遽辱還答恩禮有加豈非察其無他而<lb/>
恕其不及亦如聖天子所以貸而不殺之意乎伏讀洒<lb/>
然知其不肖之軀未死之間猶可以洗濯磨治復入於<lb/>
道徳之場追申徒而謝子產也軾始就逮赴獄有一子<lb/>
稍長徒步相随其餘守舍皆婦女幼稚至宿州御史符<lb/>
<pb n="KR4d0079_SBCK_044-5b"/>
下就家取文書州郡望風遣吏發卒圍船搜取老幼幾<lb/>
怖死既去婦女恚罵曰是好著書書成何所得而怖我<lb/>
如此悉取燒之比事定重復㝷理十亡其七八矣到黄<lb/>
州無所用心輒復覃思於易論語端居深念若有所得<lb/>
遂因先子之學作易傳九卷又自以意作論語說五卷<lb/>
窮苦多難夀命不可期恐此書一旦復淪沒不傳意欲<lb/>
寫數本留人間念新以文字得罪人必以為凶衰不祥<lb/>
之書莫肯收藏又自非一代偉人不足託以必傳者莫<lb/>
若獻之明公而易傳文多未有力裝寫獨致論語說五<lb/>
卷公退閒暇一為讀之就使無取亦足見其窮不忘道<lb/>
老而能學也軾在徐州時見諸郡盗賊為患而察其人<lb/>
多凶俠不遜因之以饑饉恐其憂不止於竊攘剽殺也<lb/>
<pb n="KR4d0079_SBCK_044-6a"/>
輒草具其事上之㑹有旨移湖州而止家所藏書既多<lb/>
亡軼而此書本以為故紙糊籠篋獨得不燒籠破見之<lb/>
不覺惘然如夢中事輒錄其本以獻軾廢逐至此豈敢<lb/>
復言天下事但惜此事粗有益於世既不復施行猶欲<lb/>
公知之此則宿昔之心掃除未盡者也公一讀訖即燒<lb/>
之而已黄州食物賤風土稍可安既未得去去亦無所<lb/>
歸必老於此拜見無期臨紙於邑惟冀以時為國自重<lb/>
經進東坡文集事略卷第四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0079_SBCK_024-1a"/>
</p>
<p>
<pb n="KR4d0079_SBCK_024-1b"/>
<pb n="KR4d0079_SBCK_024-1b"/>
經進東坡文集事略卷第二十四<lb/>
　　　迪功郎新紹興府<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣主簿臣郎<lb/>
　　萬言書<lb/>
　　　上<lb/>
　　　神宗皇帝<hi>公嘗有杭州詔還乞郡狀云王安石新得攻变易法度臣欲具論安石所</hi>
<hi>爲不可施行狀然未測聖意待臣淺深因上元有旨買嬁四千椀有司無狀虧減</hi>
<hi>市賈臣即上書論奏神宗大喜即時施/行臣以此少知神宗聖明能受盡言上</hi>
<hi>䟽六千餘言極論新法不便又於哲宗/朝有辯試館職䇿問/劄子云臣事神</hi>
<hi>宗蒙召對訪問退而上書数万言大抵皆勸神宗忠恕仁厚含垢納汙屈巳以𥙿</hi>
<hi>人公前後所言皆謂此書</hi>
熈寜四年二月　日殿中丞直史館判官告院權開封<lb/>
府推官臣蘇軾謹昧萬死上書　皇帝陛下臣近者不<lb/>
<pb n="KR4d0079_SBCK_024-2a"/>
度愚賤輒上封章言買燈事自知瀆犯天威罪在不赦<lb/>
席藁私室<hi>前漢呉王濞傳云呉楚兵既敗膠西王徒䟽席藁飲水以謝太后言將就刑戮故席藁草</hi>
以待斧鉞之誅而側聽逾旬威命不至問之府司則買<lb/>
燈之事尋巳停罷<hi>公墓誌云公攝開封推官㑹上元有旨市浙灯公密䟽舊例无有不宜以</hi>
<hi>玩好示人即有旨罷</hi>乃知　陛下不惟赦之又能聽之驚喜過望<lb/>
以至感泣何者改過不吝從善如流此堯舜禹湯之所<lb/>
勉強而力行秦漢以來之所絶無而僅有顧此買燈毫<lb/>
髪之失豈能上累日月之明而　陛下飜然改命曽不<lb/>
移刻則所謂智出天下而聽於至愚威加四海而屈於<lb/>
匹夫臣今知　陛下可與爲堯舜可與爲湯武可與冨<lb/>
民而措刑可與強兵而服戎虜矣有君如此其忍負之<lb/>
惟當披露腹心捐棄肝腦盡力所至不知其他乃者臣<lb/>
<pb n="KR4d0079_SBCK_024-2b"/>
亦知天下之事有大於買燈者矣而獨區區以此爲失<lb/>
者蓋未信而諫聖人不與交淺言深君子所戒<hi>戦國䇿馮忌㪯</hi>
<hi>服子之言曰交淺言深是亂也客曰不然交淺言深是忠也</hi>是以試論其小者而其<lb/>
大者固將有待而後言今　陛下果赦而不誅則是旣<lb/>
巳許之矣許而不言臣則有罪是以願終言之臣之所<lb/>
欲言者三願　陛下結人心厚風俗有紀綱而巳人莫<lb/>
不有所恃人臣恃　陛下之命故能役使小民恃　陛<lb/>
下之法故能勝伏強暴至於人主所恃者誰與書曰予<lb/>
臨兆民懔乎若朽索之馭六馬言天下莫危於人主也<lb/>
聚則爲君民散則爲仇讎聚散之間不容毫釐故天下<lb/>
歸往謂之王人各有心謂之獨夫由此觀之人主之所<lb/>
恃者人心而巳人心之於人主也如木之有根如燈之<lb/>
<pb n="KR4d0079_SBCK_024-3a"/>
有膏如魚之有水如農夫之有田如商賈之有財木無<lb/>
根則槁燈無膏則滅魚無水則死農夫無田則飢商賈<lb/>
無財則貧人主失人心則亡此理之必然不可逭之災<lb/>
也其爲可畏從古以然苟非樂禍好狂輕易䘮志則孰<lb/>
敢肆其胷臆輕犯人心昔子産焚載書以弭衆言<hi>左傳襄公</hi>
<hi>十年子孔當囯爲載書以位序听政辟大夫諸司門子弗順欲誅之子産止之請爲之焚書子孔不可子産曰</hi>
<hi>衆怒難犯專欲難成不如焚書以安衆乃焚於倉門之外衆而後定</hi>賂伯石以安巨室<hi>襄公</hi>
<hi>三十年子産爲政有事伯石賂與之邑子太叔不可子産曰鄭書有之曰安定囯家必大焉先姑先安大以待</hi>
<hi>其所㱕旣伯石懼而㱕邑卒与之杜預注云伯石者公孫段也有亊謂欲使之</hi>以爲衆怒難犯<lb/>
專欲難成而子夏亦曰信而後勞其民未信則以爲厲<lb/>
巳也惟商鞅變法不顧人言雖能驟至冨強亦以召怨<lb/>
天下使其民知利而不知義見刑而不見德雖得天下<lb/>
<pb n="KR4d0079_SBCK_024-3b"/>
旋踵而亡至於其身亦卒不免負罪出走而諸侯不納<lb/>
車裂以徇而秦人莫哀<hi>史記商鞅傳云鞅姓公孫氏衛之諸庻孽公子也鞅說秦孝公</hi>
<hi>変法甘龍杜摯皆不欲鞅強辯卒定変法之令居五年秦人冨強封鞅爲商君商君相秦十年宗室貴戚多怨</hi>
<hi>望者孝公卒太子立公子䖍之徒告商君欲反發吏捕之商君亡去之魏魏人弗受旣而㱕之秦商君與其徒</hi>
<hi>属發邑兵反秦兵攻殺之秦惠王車裂商君以狥</hi>君臣之間豈願如此宋襄公<lb/>
雖行仁義失衆而云<hi>左傳僖公二十二年宋公及楚人戦于泓不禽二毛不鼓不成列宋</hi>
<hi>師敗績明年公卒傷於泓故也</hi>田常雖不義得衆而強<hi>史記田敬仲元世家云田常相</hi>
<hi>簡公以大斗出貸以小斗收齊人歌之曰嫗乎采芭㱕乎田成子</hi>是以君子未論行事<lb/>
之是非先觀衆心之向背謝安之用諸亘未必是而衆<lb/>
之所樂則國以乂安<hi>晉謝安傳云亘冲旣卒荆江二州並缺物議以亘元勳望宜以授之</hi>
<hi>安以父子皆著大<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>恐爲朝廷所疑又懼亘氏失職亘石䖍復有沔陽之功慮其驍猛在形勝之地終或難制</hi>
<hi>乃以亘石民爲荆州改亘伊於中流石虔爲豫州旣以三亘據三州彼此無怨各得所任</hi>庾亮之召<lb/>
<pb n="KR4d0079_SBCK_024-4a"/>
蘇峻未必非而勢有不可則反爲危辱<hi>晉成帝時歷陽内史蘇峻頗懷</hi>
<hi>驕溢有輕朝廷之志庾亮恐峻終爲禍亂欲下詔召之舉朝皆以爲不可亮不聽於是下優詔召峻爲大司農</hi>
<hi>峻不應命遂起兵反亮帥衆討之士皆棄甲走亮與弟擇條翼俱奔尋陽</hi>自古及今未有和<lb/>
易同衆而不安剛果自用而不危者也今　陛下亦知<lb/>
人心之不恱矣中外之人無賢不肖皆言　祖宗以來<lb/>
治財用者不過三司使副判官<hi>鹽鐡度支户部是為三司國朝三司凡二十</hi>
<hi>四案有正副使每部各置判官一貟</hi>經今百年未嘗闕事今者無故又創<lb/>
一司號曰制置三司條例<hi>熈寜二年二月庚子王安石叅知政事始行新法置三司</hi>
<hi>條例司以安石與樞密陳升之領之</hi>使六七少年日夜講求於内<hi>安石旣置三司</hi>
<hi>條例别爲一局聚新進之士数人如曽布呂恵卿軰與相謀議</hi>使者四十餘軰分行營<lb/>
幹於外<hi>自王廣廉而下凡四十一人並提舉其事或爲同管當官</hi>造端宏大民實驚<lb/>
疑創法新竒吏皆惶惑賢者則求其說而不可得未色<lb/>
<pb n="KR4d0079_SBCK_024-4b"/>
於憂小人則以意而度於朝廷遂以爲謗謂　陛下以<lb/>
萬乗之主而言利謂執政以天子之宰而治財商賈不<lb/>
行物價騰踊近自淮甸逺及川蜀喧傳百口論說百端<lb/>
或言京師正店議置監官夔路深山當行酒禁拘收僧<lb/>
尼常住減刻兵吏廪禄如此等類不可勝言而甚者至<lb/>
以爲欲復肉刑斯言一出民且狼顧　陛下與二三大<lb/>
臣亦聞其語然而莫之顧者徒曰我無其事又無其意<lb/>
何恤於人言夫人言雖未必皆然而疑似則有以致謗<lb/>
人必貪財也而後人疑其盗人必好色也而後人疑其<lb/>
淫何者未置此司則無此謗豈去歳之人皆忠厚而今<lb/>
歳之人皆浮虚孔子曰工欲善其事必先利其器又曰<lb/>
必也正名乎今　陛下操其器而諱其事有其名而辭<lb/>
<pb n="KR4d0079_SBCK_024-5a"/>
其意雖家置一喙以自解市列千金以募人人必不信<lb/>
謗亦不止夫制置三司條例司求利之名也六七少年<lb/>
與使者四十餘軰求利之器也驅鷹大而赴林藪語人<lb/>
曰我非獵也不如放鷹犬而獸自馴操網罟而入江海<lb/>
語人曰我非漁也不如捐網罟而人自信故臣以爲消<lb/>
讒慝以召和氣復人心而安國本則莫若罷制置三司<lb/>
條例司夫　陛下之所以創此司者不過以興利除害<lb/>
罷之利不興害不除則勿罷罷之而天下恱人心安興<lb/>
利除害無所不可則何苦而不罷　陛下欲去積弊而<lb/>
立法必使宰相熟議而後行事若不由中書則是亂世<lb/>
之法聖君賢相未豈其然必若立法不免由中書熟議<lb/>
不免使宰相則此司之設無乃冗長而無名智者所圖<lb/>
<pb n="KR4d0079_SBCK_024-5b"/>
貴於無迹漢之文景紀無可書之事<hi>文景二紀止言勸農桑減租賦除肉</hi>
<hi>刑定箠令之類</hi>唐之房杜傳無可載之功<hi>房杜二傳止言元齡善謀如晦善断而史</hi>
<hi>臣亦称其輔贊弥縫藏諸用使人由之而不知</hi>而天下之言治者與文景言賢<lb/>
者與房杜蓋事巳立而迹不見功巳成而人不知故曰<lb/>
善用兵者無赫赫之功豈惟用兵事莫不然今所圖者<lb/>
萬分未獲其一也而迹之布於天下巳若泥中之鬪獸<lb/>
亦可謂拙謀矣　陛下誠欲冨國擇三司官属與漕運<lb/>
使副而　陛下與二三大臣孜孜講求磨以歳月則積<lb/>
弊自去而人不知但恐立志不堅中道而廢孟子有言<lb/>
其進銳者其退速若有始有卒自可徐徐十年之後何<lb/>
事不立孔子曰欲速則不逹見小利則大事不成使孔<lb/>
子而非聖人則此言亦不可用書曰謀及卿士至于庻<lb/>
<pb n="KR4d0079_SBCK_024-6a"/>
人翕然大同乃底元吉若逆多而從少則靜吉而作凶<lb/>
今自宰相大臣旣巳辭免不爲則外之議論斷亦可知<lb/>
<hi>時大臣如冨鄭公弼曽鲁公公亮皆以議論不合求去故弼罷相判毫州公亮亦罷爲集禧觀使</hi>宰相<lb/>
人臣也且不欲以此自汚　陛下獨安受其名而不辭<lb/>
非臣愚之所識也君臣宵旰幾一年矣而冨國之效茫<lb/>
如捕風徒聞内帑出數百萬緡祠部五千耳以此爲術<lb/>
其誰不能且遣使縱横本非令典漢武遣綉衣直指<hi>天漢</hi>
<hi>二年泰山琅邪羣盗徐勃等阻山攻城道路不通遣直指使者暴勝之等衣繍衣杖斧分部逐捕岀武帝紀</hi>
順帝遣八使<hi>以後漢帝纪考之順帝漢安元年八月丁卯遣侍中杜喬光禄大夫周㪯守光禄大</hi>
<hi>夫郭遵馬羡栾巴張剛周相列班等八人分行用郡今諸本皆作烕帝疑薄冩之誤</hi>皆以守宰狼<lb/>
籍出於無術行此下䇿文帝元嘉之政比於文景<hi>南史宋文</hi>
<hi>帝性仁厚㳟儉百官皆乆於其職三十年間四境之内晏安无事江左風俗於斯爲美言政治者皆称元嘉焉</hi>
<pb n="KR4d0079_SBCK_024-6b"/>
當時責成郡縣未嘗遣使及至孝武以郡縣遲緩始命<lb/>
臺使督之以至蕭齊此弊不革故景陵王子良上䟽極<lb/>
言其弊以謂此等朝辭禁門情態即異暮宿州縣威福<lb/>
便行驅迫郵傳折辱守宰公私煩擾民不聊生<hi>南史宋元嘉之</hi>
<hi>丗凡事皆成郡縣丗祖征求急速以郡縣遲緩始遣臺使督之自是使者所在旁午丗祖即孝武是也斉髙</hi>
<hi>帝姓蕭諱道成囯號斉故謂之䔥斉會稽太守聞喜公子良上表拯陳其弊請悉停臺使聞喜公即景陵王是</hi>
<hi>也</hi>唐開元中宇文融奏置勸農判官使裴寛等二十九<lb/>
人分行天下招携户口檢責漏田時張說楊㻛皇甫憬<lb/>
楊相如皆以爲不便而相繼罷黜雖得户八十餘萬皆<lb/>
州縣希旨以主爲客以少爲多及使百官集議都省而<lb/>
公卿以下懼融威勢不敢異辭<hi>亊見融本傳凡所引本傳正文詳悉者不復重</hi>
<hi>注他皆倣此</hi>陛下讀之觀其所行爲是爲否近者均稅寛恤<lb/>
<pb n="KR4d0079_SBCK_024-7a"/>
冠蓋相望<hi>仁宗嘉祐四年遣使均田減稅五年又遣使分行天下訪寛恤民力事</hi>朝廷巳<lb/>
旋覺其非而天下至今以爲謗曽未數歲是非較然臣<lb/>
恐後之視今亦猶今之視昔<hi>此二語見蘭亭叙</hi>且其所遣尤不<lb/>
適宜事少而貟多人輕而權重夫人輕而權重則人多<lb/>
不服或致侮慢以興爭事少而貟多則無以爲功必須<lb/>
生事以塞責　陛下雖嚴賜束約不許邀功然人臣事<lb/>
君之常情不從其令而從其意今朝廷之意好動而惡<lb/>
靜好同而惡異指趣所在誰敢不從臣恐　陛下赤子<lb/>
自此無寜歳矣至於所行之事行路皆知其難何者汴<lb/>
水濁流自生民以來不以種稻秦人之歌曰涇水一石<lb/>
其泥數斗且漑且糞長我禾黍<hi>此歌見前漢溝洫志謂鄭白二渠之成民得其</hi>
<hi>饒故歌之也</hi>何嘗言長我粳稻耶今欲陂而清之萬頃之稻<lb/>
<pb n="KR4d0079_SBCK_024-7b"/>
必用千頃之陂一歲一淤三歲而滿矣　陛下遽信其<lb/>
說即使相視地形<hi>熈寜二年閏十一月提舉侯叔献言開封府界夾汴河公私廢田乞置斗</hi>
<hi>門泄其餘水分爲支渠及引京索河井三十六陂水以灌漑之則環畿甸間歲可得榖百万斛乃命叔獻提舉</hi>
<hi>開封府界則遽信其說者指叔献也</hi>萬一官吏苟且信從眞謂　陛下有<lb/>
意興作上縻帑廪下奪農時堤防一開水失故道雖食<lb/>
議者之肉何𥙷於民<hi>左傳宣公十二年楚聞晉退欲還嬖人伍參欲戦孫叔敖曰戦而不</hi>
<hi>捷參之肉其足食乎</hi>天下乆平民物滋息四方遺利蓋略盡矣今<lb/>
欲鑿空㝷訪水利<hi>前漢張騫傳有鑿空之說注云空孔也猶言始鑿其孔穴也熈寜二年命</hi>
<hi>劉彛等八人分遣諸路相度農田水利</hi>所謂即鹿無虞豈惟徒勞必大煩<lb/>
擾凡所擘畫利害不問何人小則隨事酬勞大則量材<lb/>
録用若官私格沮並重行黜降不以赦原若材力不辦<lb/>
興修便許申奏替換<hi>農田利害條約云言事人並籍定姓名事件候施行訖隨功利大小</hi>
<pb n="KR4d0079_SBCK_024-8a"/>
<hi>酬獎其興利大者當議量材録用至四年六月詔應管幹官等妄有沮廢並重行黜降亦不在去官及赦原之</hi>
<hi>限又云用工致多縣分若知縣材力不辦即許申奏對換或别舉官或替下官</hi>賞可謂重罰可<lb/>
謂輕然終不言諸色人妄有申陳或官司誤興工役當<lb/>
得何罪如此則妄庸輕剽浮浪姦人自此爭言水利矣<lb/>
成功則有賞敗事則無誅官司雖知其踈豈可便行抑<lb/>
退所在追集老少相視可否吏卒所過雞犬一空若非<lb/>
灼然難行必須且爲興役何則格沮之罪重而誤興之<lb/>
過輕人多愛身勢必如此且古陂廢堰多爲側近冒耕<lb/>
歳月旣深巳同永業苟欲興復必盡追收人心或揺甚<lb/>
非善政又有好訟之黨多怨之人妄言某處可作陂渠<lb/>
規壞所怨田産或指人舊業以爲官陂冒佃之訟必倍<lb/>
今日臣不知朝廷本無一事何苦而行此哉自古伇人<lb/>
<pb n="KR4d0079_SBCK_024-8b"/>
必用郷户猶食之必用五榖衣之必用桑麻濟川之必<lb/>
用舟楫行地之必用牛馬雖其間或有以他物充代然<lb/>
終非天下所可常行今者徒聞江浙之間數郡雇役而<lb/>
欲措之天下是猶見燕晉之棗栗岷蜀之蹲鴟<hi>史記殖貨傳云</hi>
<hi>汶山之下沃壄下官踆䲭至死不飢跤音蹲謂芋也其根可食以充糧故無飢年華陽國志曰汶山郡都安縣</hi>
<hi>有大芋如蹲鴟也</hi>而欲以廢五榖豈不難哉又欲官賣所在坊<lb/>
埸以充衙前雇直雖有長役更無酬勞長役所得旣微<lb/>
自此必漸衰散則州郡事體憔悴可知士大夫捐親戚<lb/>
棄墳墓以從宦於四方者宣力之餘亦欲取樂此人之<lb/>
至情也若凋弊太甚厨傳蕭然則似危邦之漏風恐非<lb/>
太平之盛觀且今法令莫嚴於御軍軍法莫嚴於逃竄<lb/>
禁軍三犯廂軍五犯大率處死然逃軍常半天下不知<lb/>
<pb n="KR4d0079_SBCK_024-9a"/>
雇人爲役與廂軍何異其勢必輕於逃軍則其逃必甚<lb/>
於今日爲其官長不亦難乎近雖使郷户頗得雇人然<lb/>
至於所雇逃亡郷户猶任其責今遂兩稅之外别立一<lb/>
科謂之庸錢以備官雇則雇人之責官所自任矣<hi>熈寧四年</hi>
<hi>五月壬辰司農寺以免役法頒天下初舊法應三等以上稅户差役充衙前胥吏等而州郡以衙前掌賔厨驛</hi>
<hi>傳之類多破家故役法弊至是五等户皆輸錢入官以募役又以其贏入常平司自是衙前抵當輕主挽重多</hi>
<hi>失䧟官物而民間輸錢頗苦其擾故公与楊繪劉摯等皆論列之然王安石曾布主之甚力故法卒行</hi>自<lb/>
唐楊炎廢租庸調以爲兩稅取大曆十四年應干賦歛<lb/>
之數以立兩稅之額<hi>楊炎傳云自開元承平乆不爲版籍法度抗弊炎乃請爲兩稅以一</hi>
<hi>其制取大曆十四年墾田之数爲凖而均收之夏稅盡六月秋稅盡十一月其租庸雜徭悉省之大曆乃代宗</hi>
<hi>年號</hi>則是租調與庸兩稅旣兼之矣今兩稅如故柰何復<lb/>
欲取庸聖人之立法必慮萬世豈可於常稅之外生出<lb/>
<pb n="KR4d0079_SBCK_024-9b"/>
科名哉萬一不幸後世有多欲之君輔之以聚歛之臣<lb/>
庸錢不除差役仍舊使天下怨毒推所從來則必有任<lb/>
其咎者矣又欲使坊郭等第之民與郷户均役品官形<lb/>
勢之家與齊民並事<hi>凡此皆司農寺官曽布等所陳請者</hi>其說曰周禮田<lb/>
不耕者出屋粟宅不毛者有里布<hi>此出地官司徒下係載師之職</hi>而漢<lb/>
世宰相之子不免戍邊此其所以藉口也<hi>前漢昭帝紀逋更賦未入</hi>
<hi>者皆勿收如淳注云更有三品有卒更有踐更有過更古者正卒无常人皆當迭爲之一月一更是爲卒更貧</hi>
<hi>者欲得雇更錢者次直者出錢雇之月一千是謂踐更也天下人皆直戍边三日亦名爲更律所謂繇戍也雖</hi>
<hi>丞相子亦在戍边之調</hi>古者官養民今者民養官給之以田而不<lb/>
耕勸之以農而不力於是乎有里布屋粟夫家之征而<lb/>
民無以爲生去爲商賈事勢當耳何名役之且一歳之<lb/>
戍不過三日三日之雇其直三百<hi>如淳又云不可人人自行三日戍又行者</hi>
<pb n="KR4d0079_SBCK_024-10a"/>
<hi>當自戍三日不可往便還因便住一歳一更諸不行者岀錢三百入官官以給戍者是爲過更也</hi>今世<lb/>
三大户之役自公卿以降無得免者其費豈特三百而<lb/>
巳大抵事若可行不必皆有故事若民所不恱俗所不<lb/>
安縱有經典明文無補於怨若行此二者必怨無疑女<lb/>
户單丁蓋天民之窮者也古之王者首務恤此而今<lb/>
陛下首欲役之<hi>司農寺畫一陳請云坊郭等第及未成丁单丁女户寺觀品官之家有産業物</hi>
<hi>力者自來不着名役於理合令隨等第均出助役錢</hi>此等苟非户將絶而未亡則<lb/>
是家有丁而尚㓜若假之數歳則必成丁而就役老死<lb/>
而没官富有四海忍不加恤孟子曰始作俑者其無後<lb/>
乎春秋書作丘甲<hi>事見春秋成公元年杜預注云周礼九夫爲井四井爲邑四邑爲丘丘十</hi>
<hi>六井出戎馬一疋牛三頭四丘爲甸甸六十四井出長轂一乗戎馬四疋牛十二頭甲土三人歩卒七十二人</hi>
<hi>此甸所賦今魯使丘岀之譏重歛故書</hi>用田賦<hi>亊見哀公十二年注云直書之者以示改法重賦</hi>
<pb n="KR4d0079_SBCK_024-10b"/>
皆重其始爲民患也青苗錢自昔有禁今　陛下始立<lb/>
成法毎歳常行<hi>熈寜二年十一月壬子置諸路提㪯常平等官行青苗法應郡縣每歲春秋未</hi>
<hi>熟據民等以常平及廣惠倉錢飲散取息</hi>雖云不許抑配<hi>倀散青苗條制云不願請者不得抑</hi>
<hi>配</hi>而數世之後暴君汚吏　陛下能保之歟異日天下<lb/>
恨之國史記之曰青苗錢自　陛下始豈不惜哉且東<lb/>
南買絹本用見錢陜西糧草不許折兊朝廷旣有著令<lb/>
職司又毎舉行然而買絹未嘗不折鹽糧草未嘗不折<lb/>
抄乃知青苗不許抑配之說亦是空文只如治平之初<lb/>
揀刺義勇當時詔旨慰諭明言永不戌邊<hi>英宗治平元年韓魏公琦</hi>
<hi>建議請於陜西諸州點刺義勇凡主户家三丅選一六丁選二九丁選三緫得十五万六千八百七十三人司</hi>
<hi>馬温公光力爭以爲不可琦曰今巳降敕榜与民約永不充軍戍边其後十年義勇運糧出戍以爲常矣</hi>著<lb/>
在簡書有如盟約于今幾日議論巳揺或巳代還東軍<lb/>
<pb n="KR4d0079_SBCK_024-11a"/>
或欲抵換　手約束難恃豈不明哉縱使此令決行果<lb/>
不抑配計其間願請人户必皆孤貧不濟之人家若自<lb/>
有贏餘何至與官交易此等鞭撻巳急則繼之以逃亡<lb/>
逃亡之餘則均之隣保勢有必至理有固然且夫常平<lb/>
之爲法也可謂至矣<hi>漢宣帝五鳳四年大農中丞耿壽昌奏設常平倉以給北边注云穀</hi>
<hi>賤時増賈而糴榖貴時減賈而糶名曰常平</hi>所守者約而所及者廣借使萬<lb/>
家之邑止有千斛而榖貴之際千斛在市物價自平一<lb/>
市之價旣平一邦之食自足無專㪷乞匄之弊無里正<lb/>
催驅之勞今若變爲青苗<hi>熈寧二年三月詔以常平倉錢斛㪷岀俵青苗</hi>家貸<lb/>
一斛則千户之外孰敕其飢且常平官錢常患其少若<lb/>
盡數收糴則無借貸若留充借貸則所糴幾何乃知常<lb/>
平青苗其勢不能兩立壞彼成此所得幾何虧官害民<lb/>
<pb n="KR4d0079_SBCK_024-11b"/>
雖悔何逮臣竊計　陛下欲考其實則必然問人人知<lb/>
陛下方欲力行必謂此法有利無害以臣愚見恐未可<lb/>
慿何以明之臣頃在陜西<hi>公旣中制利除鳯翔府簽判故在陜西</hi>見刺義<lb/>
勇提㪯諸騎臣常親行愁怨之民哭聲振野當時奉使<lb/>
還者皆言民盡樂爲希合取容自古如此不然則山東<lb/>
之盗二世何縁不覺<hi>秦本紀二世時陳勝呉廣等起使者以反聞二世怒下之吏後使者</hi>
<hi>至上問之對曰羣盗䑕竊狗偷不足憂也上恱</hi>南詔之敗明皇何縁不知<hi>楊囯忠傳</hi>
<hi>云先是南詔質子閤羅鳯亡去帝欲討之囯忠薦鮮于仲通爲蜀郡長史率兵六万討之戦盧川㪯軍没独仲</hi>
<hi>通挺身免時囯忠兼兵部爲匿其敗更叙戦功</hi>今雖未至於斯亦望　陛下審<lb/>
聽而已昔漢武之世財力匱竭用賈人桑羊之說買賤<lb/>
賣貴謂之均輸<hi>元封元年桑㓋羊請置大農部丞数十人分部主郡囯各往往置均輸塩鉄官</hi>
<hi>又尽籠天下之貨物貴則賣之賤則買之以抑天下之物名曰平凖見史記平凖書</hi>于時商賈不<lb/>
<pb n="KR4d0079_SBCK_024-12a"/>
行盗賊滋熾幾至於亂孝昭既立學者爭排其說<hi>食貨志云</hi>
<hi>昭帝㪯賢良文斈之士問以民所疾苦皆對願罷塩鉄酒榷均輸官母与天下爭利</hi>霍光順民所<lb/>
欲從而予之<hi>昭陳懷云霍光知時務之要輕徑薄賦与民休息</hi>天下歸心遂以<lb/>
無事不意今者此論復興立法之𥘉其說尚淺徒言徙<lb/>
貴就賤用近易逺然而廣置官属多出緡錢豪商大賈<lb/>
皆疑而不敢動以爲雖不明言販賣然旣巳許之變易<lb/>
變易旣行而不與商賈爭利者未之聞也<hi>熙寜二年七月條例司言</hi>
<hi>發運使實緫六路之賦入冝假以錢貨継其用之不給凡籴買稅㰸上供之物皆得徙貴就賤用近易逺従便</hi>
<hi>変轉蓄買以待上令所有本司合置官属許令辟㪯並従之先是草澤魏継宗請置市易於京師遂下詔委三</hi>
<hi>司詳定以判官吕嘉問爲提㪯仍出中御府錢一百万缗爲市易本</hi>夫商賈之事曲折難<lb/>
行其買也先期而與錢其賣也後期而取直多方相濟<lb/>
委曲相通倍稱之息由此而得令官買是物必先設官<lb/>
<pb n="KR4d0079_SBCK_024-12b"/>
置吏簿書廪禄爲費巳厚非良不售非賄不行是以官<lb/>
買之價比民必貴其賣也弊復如前商賈之利何縁而<lb/>
得朝廷不知慮此乃捐五百萬緡以與之此錢一出恐<lb/>
不可復縱使其間薄有所獲而征商之額所損必多今<lb/>
有人爲其主牧牛羊不告其主以一牛而易五羊一牛<lb/>
之失則隱而不言五羊之獲則指爲勞績　陛下以爲<lb/>
壞常平而言青苗之功虧商稅而取均輸之利何以異<lb/>
此　陛下天機洞照聖略如神此旨至明豈有不暁必<lb/>
謂巳行之亊不欲中変恐天下必以多執德之不一用<lb/>
人之不終是以遲留歳月庶幾萬一臣切以爲過矣古<lb/>
之英主無出漢髙酈生謀撓楚權欲復六國髙祖曰善<lb/>
趣刻印及聞留侯之言<hi>留侯借箸籌之遂發八難以爲六囯不可復立</hi>吐哺而<lb/>
<pb n="KR4d0079_SBCK_024-13a"/>
駡之曰趣銷印夫稱善未幾継之以駡刻印銷印有同<lb/>
兒戯何嘗累髙祖之知人適足明聖人之無我　陛下<lb/>
以爲可而行之知其不可而罷之至聖至明無以加此<lb/>
議者必謂民可與樂成難與慮始<hi>史記商君傳鞅欲変法秦人不恱鞅言扵</hi>
<hi>孝公曰夫民不可与慮始而可与楽成</hi>故勸　陛下堅執不顧期於必行<lb/>
此乃戰國貪功之人行險僥倖之說　陛下若信而用<lb/>
之則是徇髙論而逆至情持空名而邀實禍未及樂成<lb/>
而怨巳起矣臣之所願結人心者此之謂也士之進言<lb/>
者爲不少矣亦甞有以國家之所以存云曆數之所以<lb/>
長短告　陛下者乎夫國家之所以存亡者在道德之<lb/>
淺深而不在乎強与弱曆數之所以長短者在風俗之<lb/>
厚薄而不在乎冨与貧道德誠深風俗誠厚雖貧且弱<lb/>
<pb n="KR4d0079_SBCK_024-13b"/>
不害於長而存道徳誠淺風俗誠薄雖冨且強不救於<lb/>
短而亡人主知此則知所輕重矣是以古之賢君不以<lb/>
弱而亡道德不以貧而傷風俗而智者觀人之國亦必<lb/>
以此察之齊至強也周公知其後必有篡弑之臣<hi>大公治斉</hi>
<hi>㪯賢而尚功周公曰後世必有篡弑之臣見南子并前漢地理志</hi>衛至弱也季子知其<lb/>
後亡<hi>左傳襄公二十九年呉季札適衛曰衛多君子未有患也</hi>呉破楚入郢而陳大<lb/>
夫逢滑知楚之必復<hi>左傳哀公元年云呉之入楚也使召陳懷公朝囯人而問焉逢滑曰</hi>
<hi>臣聞囯之㒷也以福其亡也以禍今吳未有福楚未有禍楚未可弃呉未可從而晋盟主也若以晋辝呉若何</hi>
<hi>公曰囯勝君亡非禍而何對曰囯之有是多矣何必不復小囯猶復况大囯乎陳侯從之</hi>晉武旣平<lb/>
呉何曽知其將亂<hi>晋武帝太康元年二月命王濬王渾等平呉克州四郡四十三何曽傳云</hi>
<hi>𥘉曽侍武帝宴退謂諸子曰主上開創大業吾每宴見未嘗聞經囯逺圖惟說平生常事非詒厥孫謀之道也</hi>
<hi>及身而巳後嗣其殆乎</hi>隋文旣平陳房喬知其不乆<hi>隋文帝開皇九年正月命</hi>
<pb n="KR4d0079_SBCK_024-14a"/>
<hi>賀若弼韓擒虎等平陳得州三十郡一百縣四百房元齡字喬開皇中天下昆壹皆謂隋祚方永元齡密白父</hi>
<hi>彦謙曰上无功德徒以周近親妄誅殺攘神器有之不爲子孫立長乆計視今雖平其亡跬可須也彦謙驚曰</hi>
<hi>无妄言巳上各見本傳</hi>元帝斬郅支<hi>漢元帝紀建昭三年秋甘延壽陳湯發兵攻郅支单于冬</hi>
<hi>斬其首傳詣京師</hi>朝呼韓<hi>元帝竟寧元年春正月匈奴虖韓邪单于來朝</hi>功多於武宣<lb/>
矣偷安而王氏之釁生<hi>元帝優游不断委政外戚卒基新莽之禍</hi>宣宗收燕<lb/>
趙復河隍<hi>唐宣宗大中五年張義潮發兵略定其旁瓜伊西甘肅蘭鄯何岷廓十州遣其兄義澤奉</hi>
<hi>十一州圖籍入見於是河隍之地尽入于唐</hi>力強於憲武矣銷兵而龐勛之<lb/>
亂起<hi>懿宗咸通九年秋七月都虞候許結等乗桂州戍卒之怨遂作乱殺都將王仲甫推糧科判官龐勛</hi>
<hi>爲主刼庫兵北還所過標掠州縣莫能禦</hi>臣願陛下務崇道德而厚風俗不<lb/>
願　陛下急扵有功而貪冨強使　陛下冨如隋<hi>文帝開皇</hi>
<hi>中有司上言府藏皆蒲无所容積於廊廡於是更闢左藏院見食貨志</hi>強如秦<hi>秦并六囯其強可知</hi>
西取靈武<hi>靈武本中囯地眞宗咸平/五年三月䧟于西蕃李継遷</hi>北取燕葪<hi>燕葪亦中</hi>
<pb n="KR4d0079_SBCK_024-14b"/>
<hi>囯地五代時石敬塘常求援於契丹旣即位囯號晋割幽薊莫涿檀順新嬀儒武雲應寰朔蔚十六州以与契</hi>
<hi>丹時天福元年也</hi>謂之有功可也而國之長短則不在此夫國<lb/>
之長短如人之壽夭人之壽夭在元氣國之長短在風<lb/>
俗世有尫羸而夀考亦有盛壯而暴亡若元氣猶存則<lb/>
尫羸而無害及其巳耗則盛壯而愈危是以善養生者<lb/>
謹起居節飲食導引關節吐故納新不得巳而用藥則<lb/>
擇其品之上性之良可以乆服而無害者則五臟和平<lb/>
而壽命長不善養生者薄節謹之功遲吐納之效厭上<lb/>
藥而用下品伐眞氣而助強陽根本已危僵仆無日天<lb/>
下之勢與此無殊故臣願　陛下愛惜風俗如護元氣<lb/>
古之聖人非不知深刻之法可以齊衆勇悍之夫可以<lb/>
集事忠厚近於迂闊老成初若遲鈍然終不肯以彼而<lb/>
<pb n="KR4d0079_SBCK_024-15a"/>
易此者顧其所得小而所䘮大也曹叅賢相也曰謹無<lb/>
擾獄市<hi>叅將去斉属其後相曰以斉獄市爲寄謹勿擾也後相曰治無大於此者乎叅曰不然夫獄市</hi>
<hi>者所以并容也今君擾之姦人安所容乎吾是以先之</hi>黃霸循吏也曰治道去㤗<lb/>
甚<hi>黃霸守頴川許丞老病聾霸不逐去或問其故覇曰数易長吏送故迎新之費所易又未必賢或不如其</hi>
<hi>故徒相益爲乱凡治道去其㤗甚者耳</hi>或譏謝安以清談廢事安笑曰秦<lb/>
用法吏二世而亡<hi>安傳云王羲之謂安曰今四郊多壘宜思自效而虚談廢務恐非當今所</hi>
<hi>宜安曰秦任商鞅二世而亡豈淸言致患耶</hi>劉晏爲度支專用果銳少年務<lb/>
在急速集事<hi>晏本傳云𥘉晏分置諸道租庸使謹東壹閣士專之時經費不充停天下攝官独租</hi>
<hi>庸得補吏積数百人皆新進敏鋭尽當時之選促督倚辦故能成功</hi>好利之黨相師成風<lb/>
德宗初即位擢崔祐甫爲相祐甫以道德寛大開廣上<lb/>
意故建中之政其聲翕然天下想望庻幾正觀及盧𣏌<lb/>
爲相諷上以刑名整齊天下馴致澆薄以及播遷<hi>唐廬相傳</hi>
<pb n="KR4d0079_SBCK_024-15b"/>
<hi>云始帝即位崔祐甫爲相專以道徳導主意建中𥘉綱紀張設赫然有正觀風及杞相諷帝以刑名繩天下乱</hi>
<hi>敗踵及</hi>我　仁祖之御天下也持法至寛用人有叙專務<lb/>
掩覆過失未嘗輕改舊章然考其成功則曰未至以言<lb/>
乎用兵則十出而九敗以言其府庫則僅足而無餘徒<lb/>
以德澤在人風俗知義是以升遐之日天下如䘮考妣<lb/>
社稷長逺終必頼之則　仁祖可謂知本矣今議者不<lb/>
察徒見其未年吏多因循事不振舉乃欲矯之以苛察<lb/>
濟之以智能招來新進勇銳之人以圖一切速成之效<lb/>
未享其利澆風巳成且大時不齊<hi>斈記云大信不均大時不斉</hi>人誰<lb/>
無過國君含垢<hi>此二語並見左傳</hi>至察無徒<hi>家語云水至淸則无魚人至察則无</hi>
<hi>徒</hi>若　陛下多方句容則人材取次可用必欲廣置耳<lb/>
目務求瑕疵則人不自安各圗苟免恐非朝廷之福亦<lb/>
<pb n="KR4d0079_SBCK_024-16a"/>
豈　陛下所願哉漢文欲用虎圈嗇夫釋之以爲利口<lb/>
傷俗<hi>張釋之傳云文帝登虎圈問上林尉禽獸簿十餘問尉左右視尽不能對虎圈嗇夫從旁代尉對甚</hi>
<hi>悉文帝欲拜爲上林令釋之曰今陛下以嗇夫口辯而超遷之臣恐天下隨風而靡遂止不拜</hi>今若<lb/>
以口舌捷給而取士以應對遲鈍而退人以虚誕無實<lb/>
爲能文以矯激不任爲有德則先王之澤將遂散微苟<lb/>
欲用之必須歷試雖有卓異之器必有巳成之功一則<lb/>
使其更變而知難事不輕作一則待其功髙而望重人<lb/>
自無辭昔先主以黃忠爲後將軍而諸葛亮憂其不可<lb/>
以爲忠之名望素非關張之倫若班爵遽同則必不恱<lb/>
其後關羽果以爲言<hi>三囯志刘備自称漢中王以關羽爲前將軍黄忠爲後將軍遣費詩</hi>
<hi>即授印綬羽聞黃忠位与己並怒曰大丈夫终不与老兵同列詩曉喻之羽乃听命</hi>以黄忠豪勇<lb/>
之姿以先主君臣之契尚復慮此而况其他世甞謂漢<lb/>
<pb n="KR4d0079_SBCK_024-16b"/>
文不用賈生以爲深恨臣嘗推究其旨切謂不然賈生<lb/>
固天下之竒才所言亦一時之良䇿然請爲属國欲係<lb/>
單于則是處士之大言少年之銳氣昔髙祖以三十萬<lb/>
衆困於平城<hi>漢髙紀七年上自將擊韓王信遂至平城爲勾奴所圍七日季布傳云髙帝兵三十</hi>
<hi>餘万困於平城</hi>當時將相羣臣豈無賈生之比三表五餌人知<lb/>
其踈<hi>班固贊云欲試属囯施五餌三表以係单于其術固巳䟽矣顔師古曰賈誼新書謂爱人之狀好人</hi>
<hi>之技仁道也信爲大操常義也愛好有实巳諾可期十死一生彼將必至此三表也賜之盛服車乗以壞其目</hi>
<hi>賜之盛食珎味以壞其口賜之音楽婦人以壞其耳賜之髙堂邃字倉庫奴婢以壞其腹於來降者上以召幸</hi>
<hi>之相娯樂親酌而手食之以壞其心此五餌也</hi>而欲以困中行說<hi>誼治安䇿云陛下試以臣</hi>
<hi>爲属囯請必係单于之頸而制其命伏中行說而笞其背中行姓也說名/也行胡剛反說讀曰悅<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>人也漢使送</hi>
<hi>公主妻匈奴説不肯行強之因以漢事告匈奴誘爲边患見史記匈奴傳</hi>尤不可信矣兵凶<lb/>
器也<hi>史記范蠡云兵爲凶器</hi>而易之正如趙括之輕秦<hi>史記趙括代廉顧將</hi>
<pb n="KR4d0079_SBCK_024-17a"/>
<hi>悉更約束秦將白起佯敗走而絶其糧道軍餓趙括自搏戦秦軍射殺之遂大賤</hi>李信之易楚<lb/>
<hi>史記秦王問將軍李信曰吾欲取荆度用幾何人李信曰不過二十万王以問王翦翦曰非六十万人不可王</hi>
<hi>曰王將軍老矣何怯也遂使李信蒙恬將二十万人伐楚信拔鄢郢引兵而西楚人隨之大敗李信殺七都尉</hi>
<hi>信乃奔還</hi>若文帝亟用其說則天下殆將不安使賈生嘗歷<lb/>
艱難亦必自悔其說施之晚歳其術必精不幸䘮亡非<lb/>
意所及不然文帝豈弃才之主絳灌豈蔽賢之士<hi>誼傳云天</hi>
<hi>子議以誼任公卿之位絳灌東陽侯馮敬之属尽害之迺毀誼天子後亦踈之</hi>至於晁錯九號<lb/>
刻薄<hi>本傳云錯爲人陗直刻深</hi>文帝之世止於太子家令而景帝旣<lb/>
立以爲御史大夫申屠賢相發憤而死<hi>申屠嘉傳孝景即位晁錯貴幸</hi>
<hi>用事嘉疾之錯爲内史門東出不便更穿一門南出南出者太上皇廟堧垣也嘉爲奏請誅錯客有語錯錯夜</hi>
<hi>入宮自歸上至朝嘉請誅錯上曰錯所穿乃外堧垣且又我使爲之錯无罪嘉悔不先斬錯因歐血而死</hi>滋<lb/>
更政今天下騷然<hi>錯本傳云錯数請問言事輙所寵幸傾九卿法令多所更定</hi>及至<lb/>
<pb n="KR4d0079_SBCK_024-17b"/>
七國發難<hi>景帝三年正月呉王濞膠西王昂楚王戊趙王遂済南王辟光甾川王賢膠東王雄渠以</hi>
<hi>晁錯削地之故皆㪯兵反</hi>而錯之術亦窮矣文景優劣於此可見大<lb/>
抵名器爵禄人所奔趍必積勞而後遷以明持乆而難<lb/>
得則人各安其分不敢躁求今若多開驟進之門使有<lb/>
意外之得<hi>王荆公安石行新法一時希合者皆力薦于上驟加迁擢如李定以一選人竟除监察御</hi>
<hi>史其他可見</hi>公卿侍從跬歩可圖其得者旣不以僥倖自名<lb/>
則不得者必皆以沉淪爲恨使天下常調舉生妄心耻<lb/>
不若人何所不至欲望風俗之厚豈可得哉選人之改<lb/>
京官常須十年以上荐更險阻計析毫釐其間一事聱<lb/>
牙常至終身淪弃今乃以一言之薦舉而予之猶恐未<lb/>
称章服隨至使積勞乆次而得者何以厭服哉夫常調<lb/>
之人非守則令貟多闕少乆巳患之不可復開多門以<lb/>
<pb n="KR4d0079_SBCK_024-18a"/>
待巧進若巧者侵奪巳甚則拙者迫隘無聊利害相形<lb/>
不得不察故近歳朴拙之人愈少而巧佞之士益多惟<lb/>
陛下重之惜之哀之救之如近日三司獻言使天下郡<lb/>
選一人催驅三司文字許之先次指射以酬其勞則是<lb/>
數年之後審官吏部又有三百餘人得先占闕常調待<lb/>
次不其愈難此外幹當發運均輸按行農田水利巳振<lb/>
監司之體各懷進用之心轉對者望以稱旨而驟遷奏<lb/>
課者求爲優等而速化相勝以力相髙以有而名實亂<lb/>
矣惟　陛下以簡易爲法以清浄爲心使姦無所縁而<lb/>
民德歸厚臣之所願厚風俗者此之謂也古者建國使<lb/>
内外相制輕重相權如周如唐則外重而内輕<hi>晚周諸侯紛争</hi>
<hi>唐末藩鎭跋扈故謂之外重内輕</hi>如秦如魏則外輕而内重<hi>秦罷侯置守魏子弟</hi>
<pb n="KR4d0079_SBCK_024-18b"/>
<hi>宗室權均匹夫故謂之外輕内重</hi>内重之弊必有姦臣指鹿之患<hi>史記李斯</hi>
<hi>傳斯巳死二世拜趙髙爲中丞相事無大小輒決於髙髙自知權重乃献鹿謂之馬二世問左右或黙或言髙</hi>
<hi>因隂中諸言鹿者以法後羣臣莫敢言其過</hi>外重之弊必有大國問鼎之憂<lb/>
<hi>左傳宣公三年楚子伐陸渾之戎遂至於雒觀兵於周疆定王使王孫滿勞楚子楚子問鼎之大小輕重焉對</hi>
<hi>曰在徳不在鼎成王定鼎於郟鄏卜世三十卜年七百天所命山周徳虽衰天命未改鼎之輕重未可問也楚</hi>
<hi>子乃還</hi>聖人方盛而慮衰常先立法以救弊我　國家租<lb/>
賦緫於計省重兵聚於京師以古揆今則似内重恭惟<lb/>
祖宗所以深計而預慮固非小臣所能臆度而周知然<lb/>
觀其委任臺諫之一端則是聖人過防之至計歷觀秦<lb/>
漢以及五代諫諍而死蓋數百人而自建隆以來<hi>太祖即位</hi>
<hi>改周顯德七年爲建隆元年</hi>未甞罪一言者縱有薄責旋即超昇許<lb/>
以風聞<hi>通典云舊例御史臺不受訴訟有通詞狀者即於臺門候御史竟往門外收採知可彈者略其</hi>
<pb n="KR4d0079_SBCK_024-19a"/>
<hi>姓名皆云風聞訪知</hi>而無官長風采所繫不問尊卑言及乗輿則<lb/>
天子改容事關廊廟則宰相待罪故　仁宗之世議者<lb/>
譏宰相但奉行臺諫風旨而巳<hi>應制科汪輔之嘗以此說譏富丞相弼</hi>聖<lb/>
人深意流俗豈知蓋擢用臺諌未必皆賢所言亦未必<lb/>
皆是然須養其銳氣而借之重權者豈徒然哉將以折<lb/>
姦臣之萌而救内重之弊也夫姦臣之始以臺諫折之<lb/>
而有餘及其旣成以干戈取之而不足今法令細密朝<lb/>
廷清明所謂姦臣萬無此理然養猫以去䑕不可以無<lb/>
䑕而養不捕之猫蓄狗以防姦不可以無姦而蓄不吠<lb/>
之狗　陛下得不上念　祖宗設此官之意下爲子孫<lb/>
立萬世之防朝廷紀綱孰大於此臣白㓜小所記及聞<lb/>
長老之談皆謂臺諌所言常隨天下公議公議所與臺<lb/>
<pb n="KR4d0079_SBCK_024-19b"/>
諌亦與之公議所擊臺諫亦擊之及至　英廟之𥘉始<lb/>
建稱親之議本非人主大過亦無禮典明文徒以衆心<lb/>
未安公議不允當時臺諫以死爭之<hi>英宗𥘉即位按故亊追贈宗室尊属</hi>
<hi>及至濮王中書以本朝未有故事請付有司詳議至治平二年六月令礼官与待制巳上評議有司以謂王當</hi>
<hi>称伯中書以謂未當必欲称親再令集議御史知雜吕誨与范純仁傳堯俞吕大防趙瞻趙鼎皆上䟽論列執</hi>
<hi>政之非遂詔罷議至三年正月言官論列不巳誨等因率其属納誥勑居家待罪丁丑降敕以皇太后手書</hi>
<hi>濮王與三夫人宜令称親尊濮王爲皇三夫人爲后壬午誨等章六七上願合班廷爭以救朝廷之失又繳前</hi>
<hi>後奏藁申中書翌日中書進呈竟皆以罪罷</hi>今者物論沸騰怨讟交至公議<lb/>
所在亦可知矣相顧不發中外失望夫彈劾積威之後<lb/>
雖庸人可以奮楊風采消委之餘雖豪傑有所不能振<lb/>
起臣恐自茲以往習慣成風盡爲執政私人<hi>温公日記云謝景温</hi>
<hi>素附介甫与介甫弟安國爲㛰姻家故介甫用爲知雜御史仍更不置中丞及諫官恐其異故</hi>以致人<lb/>
<pb n="KR4d0079_SBCK_024-20a"/>
主孤立綱紀一廢何事不生孔子曰鄙夫可與事君也<lb/>
歟其未得之也患得之旣得之患失之苟患失之無所<lb/>
不至矣臣始讀此書疑其太過以謂鄙夫之患失不過<lb/>
備位而苟容及觀李斯憂蒙恬之奪其權則立二丗以<lb/>
亡秦<hi>李斯傳云始皇東遊至沙丘而崩趙髙乃說斯殺扶蘇立胡亥斯曰安得亡囯之言髙曰長子即位</hi>
<hi>必用蒙恬爲相君侯終不懷通侯之印明矣於是斯乃听髙賜扶蘇死立胡亥爲二世皇帝竟以亡秦</hi>盧<lb/>
𣏌憂李懷光之數其惡則悞德宗以再亂<hi>唐李懷光傳云懷光爲人</hi>
<hi>䟽而愎誦言見上必請誅宰相度支等或以告盧𣏌𣏌即說帝曰懷光兵威巳振可一㪯㓕賊今入朝則必宴</hi>
<hi>勞留連賊得從容爲備卒難圖也帝乃語懷光屯便撟懷光爲姦臣限隔頗忿恚後隂連朱泚遂發兵反徳宗</hi>
<hi>自奉天遽幸粱州</hi>其心本生於患失其禍乃至於䘮邦孔子之<lb/>
言良不爲過是以知爲國者平居必常有忘軀犯顔之<lb/>
士則臨難庻幾有徇義守死之臣苟平居若不能一言<lb/>
<pb n="KR4d0079_SBCK_024-20b"/>
則臨難何以責其死節人臣苟皆如此天下亦曰殆哉<lb/>
君子和而不同小人同而不和和如和羮同如濟水<hi>左傳</hi>
<hi>昭公二十年斉侯至自田晏子侍于遄臺子猶馳而造焉子猶即梁丘據也公曰唯據与我和夫旻子對曰據</hi>
<hi>同也焉得爲和公曰和与同異乎對曰異和如羮焉水火醯醢塩梅以烹魚肉燀之以薪宰天和之斉之以味</hi>
<hi>済其不及以洩其過君臣亦然君所謂可而有否焉臣献其否以成其可君所謂否而有可焉臣献其可以去</hi>
<hi>其否今據不然君所謂可據亦曰可君所謂否據亦曰否若以水濟水誰能食之</hi>故孫寳有言<lb/>
周公上聖召公大賢猶不相恱著於經典兩不相損<hi>前漢</hi>
<hi>孫宝傳平帝立宝爲大司農會越嶲上黃龍游江中太師孔光等咸称王莽功德比周公宜告祠宗廟寳曰周</hi>
<hi>公上聖召公大賢尚猶有不相悅者著於經典兩不相損今每有一事羣臣同声得无非其美者時大臣皆失</hi>
<hi>色遂罷議</hi>晉之王導可謂元臣每與客言舉坐稱善而王述<lb/>
不恱以爲人非堯舜安得每事盡善導亦歛衽謝之<hi>導傳</hi>
<hi>辟述爲中兵属𫐠嘗見導每發言一坐莫不贊美述正色曰人非堯舜何得每事尽善導改容謝之</hi>若使<lb/>
<pb n="KR4d0079_SBCK_024-21a"/>
言無不同意無不合更唱迭和何者非賢萬一有小人<lb/>
居其間則人主何縁得知覺臣之所謂存紀綱者此之<lb/>
謂也臣非敢歷詆新政苟爲異論如近日裁减皇族恩<lb/>
例<hi>熈寜二年十一月甲戍詔裁宗室授官法唯宣祖/太祖太宗之子孫擇其後各封囯公世世不絶其</hi>
<hi>餘元孫之子將軍以下听岀外官祖免之子更不賜名授官許令應㪯</hi>刋定任子條式<hi>熈寜</hi>
<hi>元年九月兩制詳定裁减恩澤詔並依所定施行至三年十二月再裁定后妃公主及臣僚䕃𥙷恩澤</hi>脩<lb/>
營器械閱習鼔旗<hi>熈寜中每内閱諸軍時加旌賞</hi>皆　陛下神筭之至<lb/>
明乾剛之必斷物議旣允臣安敢有辭然至於所獻三言<lb/>
則非臣之私見中外所病其誰不知昔禹戒舜曰無若<lb/>
丹朱傲惟慢遊是好舜豈有是哉周公戒成王曰無若<lb/>
商王受之迷亂湎于酒徳成王豈有是哉周昌以漢髙<lb/>
爲桀紂<hi>漢周昌傳云昌甞燕入奏亊髙帝方擁戚姬昌還走髙帝逐得騎昌項問曰我如何主也昌仰</hi>
<pb n="KR4d0079_SBCK_024-21b"/>
<hi>曰陛下即桀纣之主也於是上笑之</hi>劉毅以晉武爲威靈<hi>晉武帝太康三年正月朔親祀</hi>
<hi>南郊礼畢問司隷校尉劉毅曰朕可方漢之何帝對曰威靈帝曰何至於此對曰威靈賣官錢入宫庫今陛</hi>
<hi>下賣官錢入私門以此言之殆不如也帝大笑曰威靈之世不聞此言今朕有直臣固爲勝之</hi>當時人<lb/>
君曽莫之罪而書之史冊以爲美談使臣所獻三言皆<lb/>
朝廷未甞有此則天下之幸臣與有焉若有萬一似之<lb/>
則　陛下安可不察然而臣之爲計可謂愚矣以螻蟻<lb/>
之命試雷霆之威積其狂愚豈可屢赦大則身首異處<lb/>
破壞家門小則削籍投荒流離道路雖然　陛下必不<lb/>
爲此何也臣天賦至愚篤於自信向者與議學校貢舉<lb/>
首違大臣本意巳期竄逐敢意自全而　陛下獨然其<lb/>
言曲賜召對<hi>公墓誌云熈寧四年王介甫欲変更科㪯神宗疑焉使兩制三館議之公議上神</hi>
<hi>宗悟曰吾固疑此得蘇軾議意釋然矣即日召見</hi>從容乆之至謂臣曰方今政<lb/>
<pb n="KR4d0079_SBCK_024-22a"/>
令得失安在雖朕過失指陳可也臣即對曰陛下生知<lb/>
之性天縱文武不患不明不患不勤不患不斷但患求<lb/>
治太速進人太銳聽言太廣又俾具述所以然之狀<lb/>
陛下頷之曰卿所獻三言朕當熟思之臣之狂愚非獨<lb/>
今日　陛下容之乆矣豈有容之於始而不赦之於終<lb/>
恃此而言所以不懼臣之所懼者譏刺旣衆怨仇實多<lb/>
必將詆臣以深文中臣以危法使　陛下雖欲赦臣而<lb/>
不可得豈不殆哉死亡不辭但恐天下以臣爲戒無復<lb/>
言者是以思之經月夜以繼日書成復毁至于再三感<lb/>
陛下聽其一言懷不能巳卒吐其說惟　陛下憐其愚<lb/>
忠而卒赦之不勝俯伏待罪憂恐之至<lb/>
經進東坡文集事略卷第二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0079_SBCK_049-1a"/>
經　進東坡文集事略卷第四十九<lb/>
　　　迪功郎新紹興府<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣主簿臣郎　曄　上進<lb/>
　　記<lb/>
　　　　篔簹谷偃竹記　張氏園亭記<lb/>
　　　　石氏畫苑記　石鍾山記<lb/>
　　　篔簹谷偃竹記<hi>左太冲呉都賦云其竹則篔簹李善曰竹名也篔簹生水边長</hi>
<hi>数丈圍一尺五六寸一莭相去六七尺或相去一丈廬陵界有之始㒷以南又多小</hi>
<hi>者夷人績以爲布葛</hi>
竹之始生一寸之萌耳而節葉具焉自蜩腹虵蚹以至<lb/>
于劒抜十㝷者生而有之也今畫者乃節節而爲之葉<lb/>
葉而累之豈復有竹乎故畫竹必先得成竹於胷中執<lb/>
筆熟視乃見其所欲畫者急起從之振筆直遂以追其<lb/>
<pb n="KR4d0079_SBCK_049-1b"/>
所見如兔起鶻落少縱則逝矣與可之教予如此<hi>文與可名</hi>
<hi>同梓潼人登科擢館職出典㒷元洋湖数郡与公至相厚善有石室先生丹淵集四十卷</hi>予不能然<lb/>
也而心識其所以然夫旣心識其所以然而不能然者<lb/>
内外不一心手不相應不學之過也故凡有見於中而<lb/>
操之不熟者平居自視了然而臨事忽焉䘮之豈獨竹<lb/>
乎子由爲墨竹賦以遺與可曰庖丁解牛者也而養生<lb/>
者取之<hi>莊子養生篇庖丁爲惠文君觧牛奏刀騞然莫不中音合於桑林之舞乃中經首之㑹文惠君</hi>
<hi>曰善哉技蓋至此乎庖丁曰臣之所好者道也進乎技矣今臣之刀十九年所解数千牛而刀刃若新發於硎</hi>
<hi>文惠君曰善哉吾聞/庖丁之言得養生焉</hi>輪扁斵輪者也而讀書者與之<hi>莊子</hi>
<hi>天道篇威公讀書於堂上輪扁斵輪於堂下釋椎鑿而言曰公之所讀者古人之糟粕巳公怒輪扁曰以臣之</hi>
<hi>事觀之斵輪徐則甘而不固疾則苦而不入不疾不徐得於手而應於心臣不能喻臣之子是以行年七十而</hi>
<hi>老於斵輪古之人与其不可傳也死矣然則君之所讀者古人之糟粕巳矣</hi>今夫夫子之託<lb/>
<pb n="KR4d0079_SBCK_049-2a"/>
於斯竹也而予以爲有道者則非邪子由未嘗畫也故<lb/>
得其意而巳若予者豈獨得其意并得其法與可畫竹<lb/>
𥘉不自貴重四方之人持縑素而請者足相躡於其門<lb/>
與可厭之投諸地而罵曰吾將以爲韈士大夫傳之以<lb/>
爲口實及與可自洋州還而余爲徐州與可以書遺余<lb/>
曰近語士大夫吾墨竹一派近在彭城可往求之韈材<lb/>
當萃於子矣書尾復冩一詩其略曰擬將一叚鵝雞絹<lb/>
掃取寒梢萬尺長予謂與可竹長萬尺當用絹二百五<lb/>
十匹知公倦於筆硯願得此絹而巳與可無以荅則曰<lb/>
吾言妄矣世豈有萬尺竹哉余因而實之荅其詩曰丗<lb/>
間亦有千㝷竹月落庭空影許長與可笑曰蘇子辯矣<lb/>
然二百五十匹絹吾將買田而歸老焉因以所畫篔簹<lb/>
<pb n="KR4d0079_SBCK_049-2b"/>
谷偃竹遺予曰此竹數尺耳而有萬尺之勢篔簹谷在<lb/>
洋州與可嘗令予作洋州三十詠篔簹谷其一也予詩<lb/>
云漢州脩竹賤如蓬斤斧何曽赦籜龍料得清貧饞太<lb/>
守渭濵千畒在胷中<hi>史記貨殖傳云渭川千畒竹其人与千户侯䓁</hi>與可是日<lb/>
與其妻游谷中燒筍晚食發函得詩失笑噴飯滿案元<lb/>
豐二年正月二十日與可没於陳州是歳七月七日予<lb/>
在湖州曝書畫見此竹廢卷而哭失聲昔曹孟德祭橋<lb/>
公文有車過腹痛之語<hi>魏武紀建安七年春正月曹操過浚儀治睢陽渠遣使以太牢</hi>
<hi>祀故太尉橋元褒賞令載公祀丈曰又承從容約誓之言殂逝之後路有經由不以中酒隻雞相沃酹車過三</hi>
<hi>歩腹痛勿怪雖臨時戯笑之言非至親之篤好胡肯爲此辝乎</hi>而予亦載與可疇昔戯<lb/>
笑之言者以見與可於予親厚無間如此也<hi>与可送公赴杭倅詩</hi>
<hi>云北客若来休問亊西湖虽好莫吟詩箴規如此可見其親厚无間後公竟坐杭之詩什遂𬒳譴云</hi>
<pb n="KR4d0079_SBCK_049-3a"/>
　　　張氏園亭記<lb/>
道京師而東水浮濁流陸走黄塵陂田蒼莽行者勌厭<lb/>
凡八百里始得靈壁張氏之園於汴之陽其外脩竹森<lb/>
然以髙喬木蓊然以深其中因汴之餘浸以爲陂池取<lb/>
山之怪石以爲巖阜蒲葦蓮芡有江湖之思椅桐檜栢<lb/>
有山林之氣竒花美草有京洛之態華堂厦屋有呉蜀<lb/>
之巧其深可以隱其富可以養果𬞞可以飽鄰里魚鼈<lb/>
筍茹可以餽四方之賔客余自彭城移守呉興由宋登<lb/>
舟三宿而至其下肩輿叩門見張氏之子碩碩求余文<lb/>
以記之維張氏丗有顯人自其伯父殿中君與其先人<lb/>
通州府君始家靈壁而爲此園作蘭臯之亭以養其親<lb/>
其後出仕於朝名聞一時推其餘力日増治之於今五<lb/>
<pb n="KR4d0079_SBCK_049-3b"/>
十餘年矣其木皆十圍岸谷隱然凡園之百物無一不<lb/>
可人意者信其用力之多且乆也古之君子不必仕不<lb/>
必不仕必仕則忘其身必不仕則忘其君譬之飲食適<lb/>
於飢飽而巳然士罕能蹈其義赴其節處者安於故而<lb/>
難出出者狃於利而忘返於是有違親絶俗之譏懷禄<lb/>
苟安之弊今張氏之先君所以爲其子孫之計慮者逺<lb/>
且周是故築室蓺園於汴泗之間舟車冠蓋之衝凡朝<lb/>
夕之奉燕遊之樂不求而足使其子孫開門而出仕則<lb/>
跬歩市朝之上閉門而歸隱則俯仰山林之下於以養<lb/>
生治性行義求志無適而不可故其子孫仕者皆有循<lb/>
吏良能之稱處者皆有節士廉退之行蓋其先君子之<lb/>
澤也余爲彭城二年樂其土風將去不忍而彭城之父<lb/>
<pb n="KR4d0079_SBCK_049-4a"/>
老亦莫余厭也將買田於泗水之上而老焉南望靈壁<lb/>
雞犬之聲相聞幅巾杖屨歳時往來於張氏之園以與<lb/>
其子孫遊將必有日矣元豐二年三月二十七日記<lb/>
　　　石氏畫苑記<lb/>
石康伯字㓜安眉之眉山人故紫微舎人昌言之㓜子<lb/>
也<hi>老泉嘗有送昌言岀使叙見集中</hi>舉進士不第即棄去當以䕃得官<lb/>
亦不就讀書作詩以自娱而巳不求人知獨好法書名<lb/>
畫古器異物遇有所見脫衣輟食求之不問有無居京<lb/>
師四十年出入閭巷未嘗騎馬在稠人中耳目謖謖然<lb/>
專求其所好長七尺黒而髯如丗所畫道人劒客而徒<lb/>
歩塵埃中若有所營不知者以爲異人也又善滑稽巧<lb/>
發微中旁人抵掌絶倒而㓜安淡然不變色與人游知<lb/>
<pb n="KR4d0079_SBCK_049-4b"/>
其急難甚於爲巳有客於京師而病者輒舁置其家親<lb/>
飲食之死則棺歛之無難色凡識㓜安者皆知其如此<lb/>
而余獨深知之㓜安識慮甚逺獨口不言耳今年六十<lb/>
一狀貌如四十許人鬚三尺郁然無一莖白者此豈徒<lb/>
然者哉爲亳州職官與富鄭公俱得罪者其子夷庚也<lb/>
其家書畫數百軸取其毫末雜碎者以冊編之謂之石<lb/>
氏畫苑㓜安與文與可遊如兄弟故得其畫爲多而余<lb/>
亦善畫古木叢竹因以遺之使置之苑中子由嘗言所<lb/>
貴於畫者爲其似也似猶可貴况其眞者吾行都邑田<lb/>
野所見人物皆吾畫笥也所不見者獨鬼神耳當頼畫<lb/>
而識然人亦何用見鬼此言眞有理今㓜安好畫乃其<lb/>
一病無足録者獨著其爲人之大略云爾元豐三年十<lb/>
<pb n="KR4d0079_SBCK_049-5a"/>
二月日趙郡蘇軾書<lb/>
　　　石鍾山記<lb/>
水經云彭蠡之口有石鍾山焉酈元以爲下臨深潭微<lb/>
風鼔浪水石相搏聲如洪鍾是說也人常疑之今以鍾<lb/>
磬置水中雖大風浪不能鳴也而況石乎至唐李渤始<lb/>
訪其遺蹤得雙石於潭上扣而聆之南聲函胡北音清<lb/>
越枹止響騰餘韻徐歇自以爲得之矣然是說也余尤<lb/>
疑之石之鏗然有聲者所在皆是也而此獨以鍾名何<lb/>
哉元豊七年六月丁丑余自齊安舟行適臨汝<hi>公自黄州量移</hi>
<hi>汝州</hi>而長子邁將赴饒之德興尉送之至湖口因得觀所<lb/>
謂石鍾者寺僧使小童持斧於亂石間擇其一二扣之<lb/>
<hi>空空</hi>焉余固笑而不信也至莫夜月明獨與邁乗小舟<lb/>
<pb n="KR4d0079_SBCK_049-5b"/>
至絶壁下大石側立千尺如猛獸竒鬼森然欲搏人而<lb/>
山上栖鶻聞人聲亦驚起磔磔雲霄間又有若老人欬<lb/>
且笑於山谷中者或曰此鸛鶴也余方心動欲還而大<lb/>
聲發於水上噌吰如鍾鼔不絶舟人大恐徐而察之則<lb/>
山下皆石穴罅不知其淺深微波入焉涵澹澎湃而爲<lb/>
此也舟廻至兩山間將入港口有大石當中流可坐百<lb/>
人空中而多竅與風水相吞吐有窽坎鐺鞳之聲與向<lb/>
之噌吰者相應如樂作焉因笑謂邁曰汝識之乎噌吰<lb/>
者周景王之無射也<hi>左傳昭公二十一年春周景王將鑄无射汵州鳩曰王其以心疾死</hi>
<hi>乎夫楽天子之職也夫音楽之輿也而鍾音之器也天子省風以作楽器以鍾之輿以行之小者不窕大者不</hi>
<hi>槬今鍾槬矣王心弗堪其能乆乎注云无射鍾名律中无射槬者橫大不入</hi>窽坎鏜鞳者魏<lb/>
莊子之歌鍾也<hi>囯語曰鄭伯納楽二八歌鍾二肆于晋悼公悼公錫魏絳文楽一八歌鍾一肆</hi>
<pb n="KR4d0079_SBCK_049-6a"/>
<hi>注云肆列也莊子即魏絳諸本多作魏献子之歌鍾以傳攷之獻子乃莊子之子魏舒非魏絳也疑傳冩之誤</hi>
古之人不余欺也事不目見耳聞而臆断其有無可乎<lb/>
酈元之所見聞殆與余同而言之不詳士大夫終不肯<lb/>
以小舟夜泊絶壁之下故莫能知而漁工水師雖知而<lb/>
不能言此丗所以不傳也而陋者乃以斧斤考擊而求<lb/>
之自以爲得其實余是以記之蓋歎酈元之簡而笑李<lb/>
渤之陋也<hi>公云錢塘東陽皆有水楽洞泉流空巖中自然宫啇又自靈隱下天笁而上至上天笁溪</hi>
<hi>行兩山中巨石磊磊如牛羊其声空磬然真石磬声乃知莊生所謂天籟者蓋无所不在也建中靖囯元年正</hi>
<hi>月五日自南陵还適過南安軍法掾呉春示旧所作石鍾山記復題其未</hi>
<pb n="KR4d0079_SBCK_049-6b"/>
</p>
<p>
</p>
  </div>
</body>
</text>
</TEI>
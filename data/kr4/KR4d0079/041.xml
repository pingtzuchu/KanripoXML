<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0079_SBCK_041-1a"/>
經進東坡文集事略卷第四十一<lb/>
　　　迪功郎新紹興府嵊縣主簿臣郎　曄　上進<lb/>
　　書<lb/>
　　　　上歐陽内翰書　上梅龍圖書<lb/>
　　　　上范舍人書　上梅直講書<lb/>
　　　　上曾丞相書　與曾子固書<lb/>
　　　上歐陽内翰書<lb/>
右軾啓竊以天下之事難於改為自昔五代之餘文教<lb/>
衰落風俗靡靡日以塗地　聖上慨然太息思有以澄<lb/>
其源䟽其流明詔天下曉諭厥旨於是招來雄俊魁偉<lb/>
敦厚朴直之士罷去浮巧䡖媚叢錯采綉之文將以追<lb/>
兩漢之餘而漸復三代之故士大夫不深明　天子之<lb/>
<pb n="KR4d0079_SBCK_041-1b"/>
心用意過當求深者或至於迂務竒者恠僻而不可讀<lb/>
餘風未殄新弊復作大者鏤之金石以傳久逺小者轉<lb/>
相模寫號稱古文紛紛肆行莫之或禁盖唐之古文自<lb/>
韓愈始其後學韓而不至者為皇甫湜學皇甫湜而不<lb/>
至者為孫樵自樵以降無足觀矣伏惟内翰執事天之<lb/>
所付以收拾先王之遺文天下之所待以覺悟學者恭<lb/>
承王命親執文柄意其必得天下之竒士以塞明詔軾<lb/>
也逺方之鄙人家居碌碌無所稱道及來京師久不知<lb/>
名將治行西歸不意執事擢為第二惟其素所蓄積無<lb/>
以慰士大夫之心是以群嘲而聚罵者動滿千百亦惟<lb/>
恃有執事之知與衆君子之議論故恬然不以動其心<lb/>
猶幸御軾不為有司之所排使得搢笏跪起謝恩于門<lb/>
<pb n="KR4d0079_SBCK_041-2a"/>
下聞之古人士無賢愚惟其所遇盖樂毅去燕不復一<lb/>
戰而范蠡去越亦終不能有所為軾願長在下風與賔<lb/>
客之末使其區區之心長有所發夫豈惟軾之幸亦執<lb/>
事將有取一二焉不宣軾謹啓<lb/>
　　　上梅龍圖書<lb/>
右軾啓軾聞古之君子欲知是人也則觀之以言言之<lb/>
不足以盡也則使之賦詩以觀其志春秋之世士大夫<lb/>
皆用此以卜其人之休咎死生之間而其應若影響符<lb/>
節之密夫以終身之事而決于一詩豈非誠發於中而<lb/>
不能以自蔽邪傳曰登髙能賦可以為大夫矣古之所<lb/>
以取人者何其簡且約也後之世風俗薄惡漸不可信<lb/>
孔子曰今吾於人也聽其言而觀其行知詩賦之不足<lb/>
<pb n="KR4d0079_SBCK_041-2b"/>
以決其終身也故試之論以觀其所以是非於古之人<lb/>
試之筞以觀其所以措置於今之世而詩賦者或以窮<lb/>
其所不能筞論者或以掩其所不知差之毫毛輙以擯<lb/>
落後之所以取之者何其詳且難也夫惟簡且約故天<lb/>
下之士皆敦朴而忠厚詳且難故天下之士虚浮而矯<lb/>
激伏惟龍圖執事骨鯁大臣朝之元老憂恤天下慨然<lb/>
有復古之心親較多士存其大體詩賦將以觀其志而<lb/>
非以窮其所不能筞論將以觀其才而非以掩其所不<lb/>
知使士大夫皆得寛然以盡其心而無有一日之間蒼<lb/>
皇擾亂偶得偶失之歎故君子以為近古軾長於草野<lb/>
不學時文詞語甚朴無所藻飾意者執事欲抑浮剽之<lb/>
文故寍取此以矯其弊人之幸遇乃有如此感荷悚息<lb/>
<pb n="KR4d0079_SBCK_041-3a"/>
不知所裁<lb/>
　　　上范舍人書<lb/>
右軾啓聞之古人民無常性雖土地風氣之所禀而其<lb/>
好惡則存乎其上之人文章之風惟漢爲盛而貴顯暴<lb/>
著者蜀人爲多盖相如唱其前而王褒繼其後峩冠曵<lb/>
佩大車駟馬徜徉乎郷閭之中而蜀人始有好文之意<lb/>
弦歌之聲與鄒魯比然而二子者不聞其能有所薦達<lb/>
豈其身之富貴而遂忘其徒耶甞聞之老人自孟氏入<lb/>
朝氏始息肩救死扶傷不暇故數十年間學校衰息天<lb/>
聖中伯父觧褐西歸鄉人嘆嗟觀者塞塗其後執事與<lb/>
諸公相繼登於朝以文章功業聞於天下於是釋耒耜<lb/>
而筆硯者十室而九比之西劉又以逺過且蜀之郡數<lb/>
<pb n="KR4d0079_SBCK_041-3b"/>
十軾不敢逺引其他盖通義蜀之小州而眉山又其一<lb/>
縣去嵗舉於禮部者凡四五十人而執事與梅公親執<lb/>
權衡而較之得者十有三人焉則其他可知矣夫君子<lb/>
之用心於天下固無所私愛而於父母之邦茍有得之<lb/>
者其與之喜樂豈如行道之人漠然而已㢤執事與梅<lb/>
公之於蜀人其始風動誘掖使聞先王之道其终度量<lb/>
裁置使觀天子之光與相如王褒又甚逺矣軾也在十<lb/>
三人者之中謹因閽吏進拜於庭以謝萬一又以賀執<lb/>
事之鄉人得者之多也<lb/>
　　　上梅直講書<lb/>
某官執事某每讀詩至鴟鴞讀書至君奭常竊悲周公<lb/>
之不遇及觀史見孔子厄於陳蔡之間而絃歌之聲不<lb/>
<pb n="KR4d0079_SBCK_041-4a"/>
絶顏淵仲由之徒相與問答夫子曰匪兕匪虎率彼曠<lb/>
野吾道非邪吾何為於此顔淵曰夫子之道至大故天<lb/>
下莫能容雖然不容何病不容然後見君子夫子油然<lb/>
而笑曰囘使爾多財吾為爾宰夫天下雖不能容而其<lb/>
徒自足以相樂如此乃今知周公之富貴有不如夫子<lb/>
之貧賤夫以召公之賢以管蔡之親而不知其心則周<lb/>
公誰與樂其富貴而夫子之所與共貧賤者皆天下之<lb/>
賢才則亦足與樂乎此矣軾七八嵗時始知讀書聞今<lb/>
天下有歐陽公者其為人如古孟軻韓愈之徒而又有<lb/>
梅公者從之遊而與之上下其議論其後益壯始能讀<lb/>
其文詞想見其為人意其飄然脫去世俗之樂而自樂<lb/>
其樂也方學為對偶聲律之文求斗升之祿自度無以<lb/>
<pb n="KR4d0079_SBCK_041-4b"/>
進見於諸公之間來京師逾年未甞窺其門今年春天<lb/>
下之士群至于禮部執事與歐陽公寔親試之誠不自<lb/>
意獲在第二既而聞之人執事愛其文以為有孟軻之<lb/>
風而歐陽公亦以其能不為世俗之文也而取焉是以<lb/>
在此非左右為之先容非親舊為之請屬而嚮之十餘<lb/>
年間聞其名而不得見者一朝為知已退而思之人不<lb/>
可以苟富貴亦不可以徒貧賤有大賢焉而為其徒則<lb/>
亦足恃矣苟其徺一時之幸從車騎數十人使閭巷小<lb/>
民聚觀而賛嘆之亦何以易此樂也傳曰不怨天不尤<lb/>
人蓋優哉㳺哉可以卒嵗執事名滿天下而位不過五<lb/>
品其容色温然而不怒其文章寛厚敦朴而無怨言此<lb/>
必有所樂乎斯道也軾願與聞焉<lb/>
<pb n="KR4d0079_SBCK_041-5a"/>
　　　上曾丞相書<lb/>
軾聞之將有求於人而其說不誠則難以望其有合矣<lb/>
世之竒特之士其處也莫不為異衆之行而其出也莫<lb/>
不為怪詭之詞比物引類以摇撼當世理不可化則欲<lb/>
以勢劫之將以術售其身古之君子有韓子者其為說<lb/>
曰王公大人不可以無貧賤之士居其下風而推其後<lb/>
大其聲名而久其傳雖其貴賤之闊絶而其相須之急<lb/>
不啻若左右手嗚呼果其用是說也則夫世之君子所<lb/>
為老死而不遇者無足怪矣今夫扣之者急則應之者<lb/>
疑其詞夸則其實必有所不副今吾以為王公大人不<lb/>
可以一日而無吾也彼將退而考其實則亦無乃未至<lb/>
於此耶昔者漢髙未甞喜儒而不失為明君衛霍未甞<lb/>
<pb n="KR4d0079_SBCK_041-5b"/>
薦士而不失為賢公卿吾將以吾之說而彼將以彼之<lb/>
說彼是相拒而不得其歡心故貴賤之間終不可以合<lb/>
而道終不可以行何者其扣之急而其詞夸也鬻千金<lb/>
之璧者不之於肆而願觀者塞其門觀之歎息而主人<lb/>
無言焉非不能言知言之無加也今也不幸而坐於五<lb/>
達之衢又呶呶焉自以為希世之珍過者不顧執其裾<lb/>
而强觀之則其所鬻者可知矣王公大人其無意於天<lb/>
下後世者亦安以求為也茍其不然則士之過於其前<lb/>
而有動於其目者彼將褰裳疾行而摟取之故凡皇皇<lb/>
汲汲者舉非吾事也昔者甞聞明公之風矣以大臣之<lb/>
子孫而取天下之髙第才足以過人而自視缺然常若<lb/>
不足安於小官而樂於恬淡方其在太學之中衣繒飯<lb/>
<pb n="KR4d0079_SBCK_041-6a"/>
糗若將終身至於徳發而不可掩名髙而不可抑貴為<lb/>
天子之少宰而其自視不加於其舊之錙銖其度量宏<lb/>
達至於如此此其尤不可以夸詞而急扣者也軾不佞<lb/>
自為學至今十有五年以為凡學之難者難於無私無<lb/>
私之難者難於通萬物之理故不通乎萬物之理雖欲<lb/>
無私不可得也己好則好之己惡則惡之以是自信則<lb/>
惑也是故幽居默處而觀萬物之變盡其自然之理而<lb/>
斷之於中其所不然者雖古之所謂賢人之說亦有所<lb/>
不取雖以此自信而亦以此自知其不悅於世也故其<lb/>
言語文章未甞輙至於公相之門今也　天子舉直諫<lb/>
之士而兩制過聽謬以其名聞竊以為與於此者皆有<lb/>
求於吾君吾相者也故亦有獻其文凡十篇而書為之<lb/>
<pb n="KR4d0079_SBCK_041-6b"/>
先惟所裁擇幸甚<lb/>
　　　與曾子固書<lb/>
軾叩頭泣血言軾負罪至大苟生朝夕不自屏竄輒通<lb/>
書問於朋友故舊之門者伏念軾建事祖父祖父之没<lb/>
軾年十二矣固能記憶其為人又甞見先君欲求人為<lb/>
撰墓碣雖不指言所屬然私揣其意欲得子固之文也<lb/>
京師人事擾擾而先君亦不自料止於此嗚呼軾尚忍<lb/>
言之今年四月軾既護喪還家未葬偶與弟轍閱家中<lb/>
舊書見先君子自䟽錄祖父事迹數紙似欲為行狀未<lb/>
成者知其意未甞不在於此也因自思念恐亦一旦卒<lb/>
然則先君之意永已不遂謹即其遺書粗加整齊為行<lb/>
狀以授同年兄鄧君文約以吿於下執事伏惟哀憐而<lb/>
<pb n="KR4d0079_SBCK_041-7a"/>
幸諾之豈惟罪逆遺孤之幸抑先君有知實寵綏之軾<lb/>
不任哀祈懇切之至<lb/>
經進東坡文集事略卷第四十一<lb/>
<pb n="KR4d0079_SBCK_041-7b"/>
</p>
<p>
</p>
  </div>
</body>
</text>
</TEI>
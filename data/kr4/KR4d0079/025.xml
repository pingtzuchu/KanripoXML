<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0079_SBCK_025-1a"/>
經進東坡文集事略卷第二十五<lb/>
　　　迪功郎新紹興府<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣主簿臣郎　曄　上進<lb/>
　　表<lb/>
　　　　宻州謝表　徐州謝表<lb/>
　　　　徐州謝獎諭表　徐州賀河平表<lb/>
　　　　湖州謝表　黃州謝表<lb/>
　　　　謝失察表　謝量移汝州表<lb/>
　　　　乞常州居住表　到常州謝表<hi>二</hi>
　　　　登州謝表<hi>二</hi>登州謝宣詔表<lb/>
　　　　謝中書舎人表<hi>二</hi>謝翰林學士表<hi>二</hi>
　　　　謝宣詔入院表　謝賜對衣金帶馬表<hi>二</hi>
　　　　謝除侍讀表<hi>二</hi>賀明堂赦表<lb/>
<pb n="KR4d0079_SBCK_025-1b"/>
　　　宻州謝表<hi>自此以下表皆上神宗</hi>
臣軾言昨奉勑差知宻州軍州事巳於今月三日到任<lb/>
上訖草芥賤微敢干洪造乾坤廣大曲遂私誠受命撫<lb/>
躬巳自知於不稱入境問俗又復過於所期<hi>中謝</hi>伏念臣<lb/>
家世至寒性資深下學雖篤志本　先朝進士篆刻之<lb/>
文論不適時皆老生常談陳腐之說分於聖世處以散<lb/>
材<hi>莊子養生篇匠石之齊見檪社木其大蔽牛匠石不顧而行弟子問之曰巳矣勿言之矣散木也是不材</hi>
<hi>之木也無所可用</hi>一自離去闕庭屢更歲籥<hi>周礼春官䈁章掌土鼔幽籥中春晝</hi>
<hi>逆暑中秋夜迎寒</hi>塵埃筆硯漸忘舊學之淵源奔走簿書粗識<lb/>
小人之情僞欲自試於民社庶有助於㳙埃以爲公朝<lb/>
不廢私願擕孥上國預憂桂玉之不充<hi>戰國策曰蘇秦之楚三日乃得</hi>
<hi>見王說卒辭行楚王曰先生不逺千里而臨寡人曽弗肯留願聞其說對曰楚國食貴於王薪貴於桂謁者難</hi>
<pb n="KR4d0079_SBCK_025-2a"/>
<hi>見於鬼王難見於帝今令臣食王炊桂因鬼見帝其可得乎</hi>請郡東方實欲弟昆之<lb/>
相近<hi>潁濵超然臺賦叙云子瞻旣通守錢塘三年不得代以轍之在済南也求爲東州守旣而得請髙密</hi>
<hi>時潁濵掌斉州書記故云在済南</hi>自惟何幸動獲所求雖父兄所以處<lb/>
臣其僥倖不過如此雖云踈外有此遭逢此蓋伏遇<lb/>
皇帝陛下躬上聖之資建太平之業以爲人無賢愚皆<lb/>
有可用故雖如臣等軰猶未盡捐臣敢不仰認至恩益<lb/>
堅素守推廣中和之政撫綏疲療之民要使民之安臣<lb/>
則爲臣之報國<lb/>
　　　徐州謝表<lb/>
臣軾言分符髙密<hi>漢文二年九月初與郡守爲銅虎符竹使符師古曰与郡守爲符者謂各</hi>
<hi>分其半右留京師左以與之</hi>巳竊名邦改命東徐復塵督府<hi>熈寧十年公在</hi>
<hi>密州任就差知河中府未到改知徐州二月与子由會於澶濮之間四月到徐州並見烏臺詩話</hi>荷恩<lb/>
<pb n="KR4d0079_SBCK_025-2b"/>
深厚撫己兢慙<hi>中謝</hi>伏念臣奮身農畒託迹書林信道直<lb/>
前曽無坎井之避立朝寡助誰爲先後之容向者屡獻<lb/>
瞽言仰塵聖鑒豈有意於爲異蓋篤信其所聞顧慙迂<lb/>
闊之言雖多而無益惟有朴忠之素旣乆而猶堅逺不<lb/>
忘君未忍改其常度言之無罪實深恃於至仁知臣者<lb/>
謂臣愛君不知臣者謂臣多事空懷此意誰復見明伏<lb/>
惟　皇帝陛下日月照臨乾坤覆燾察孤危之易毀諒<lb/>
拙直之無他安全陋軀卑付善地民淳訟簡殊無施設<lb/>
之方食足身閑仰愧生成之賜顧力報之無所懷孤忠<lb/>
而自憐<lb/>
　　　徐州謝獎諭表<hi>墓誌云熈寧十年自宻徙徐是歲河决曹村泛于梁山泊城將</hi>
<hi>敗公親入武衛營呼其卒長謂之曰河將害城事急矣雖禁軍冝爲我盡力卒長即</hi>
<pb n="KR4d0079_SBCK_025-3a"/>
<hi>率其徒持畚鍤以出築東南長堤首起戯馬臺尾属於城水至堤下害不及城民心</hi>
<hi>乃安然雨不止何勢益暴城不沉者三板公庐於城上使官吏分堵而守卒全城以</hi>
<hi>聞故朝廷降詔褒之</hi>
臣軾言伏奉今月四日勑以臣去歲脩城捍水粗免踈<lb/>
虞特賜獎諭者奔走服勤人臣之常事褒稱勞勉學者<lb/>
之至榮自惟何人乃辱斯語<hi>中謝</hi>伏念臣學無師法才與<lb/>
丗踈經術旣巳不深吏事又其所短累忝優寄卒無異<lb/>
稱寛如定逺之言平平無取<hi>後漢班超以功封定逺侯初超在西域被召以任尚</hi>
<hi>代之超曰塞外吏士本非孝子順孫難養易敗冝蕩佚簡昜寛小過緫大綱而巳超去後尚私謂所親曰我以</hi>
<hi>班君當有竒䇿今所言平平尔尚後竟失边和</hi>拙比道州之政下下冝然<hi>唐史陽城</hi>
<hi>傳城知道州賦稅不时翟察使数誚責州當上考功第自書曰抚字心勞催科政拙考下下</hi>乃者河<lb/>
決澶淵毒流淮泗百堵皆作<hi>鴻鴈詩百堵皆作注云一丈爲板五板爲堵五堵為</hi>
<pb n="KR4d0079_SBCK_025-3b"/>
<hi>雉</hi>蓋僚吏之劬勞三板不沉<hi>史記智伯帥韓魏攻趙㐮子以囯人圍而灌之城不</hi>
<hi>沒者三板</hi>本朝廷之威徳而臣下掠衆美上貪天功<hi>左傳僖公二十</hi>
<hi>四年介之推曰竊人之財猶謂之盗况貪天之功以爲己力乎</hi>獨竊璽書之榮以爲私<lb/>
室之寳此蓋伏遇　皇帝陛下天覆四海子養萬民哀<lb/>
無辜之遭罹特遣使以存問旣蠲免以賦調又飲食其<lb/>
饑寒所以錄臣之微勞蓋將責臣之來効臣敢不躬親<lb/>
畚築益修今歲之防安集流亡盡復平時之業庶殫朽<lb/>
鈍少補絲毫<lb/>
　　　徐州賀河平表<lb/>
臣軾言竊聞黄河決口已遂閉塞者聖謨獨運天眷莫<lb/>
違庶邦子來民罔告病萬杵雷動役不逾時遂消東北<lb/>
莫大之憂然後麥禾可得而食人無後患喜若再生<hi>中賀</hi>
<pb n="KR4d0079_SBCK_025-4a"/>
伏以大河爲災歷世所病禹治兖州之野十有三載乃<lb/>
同<hi>孔安囯云治水十三年乃有賦法与他州同</hi>漢築宣防之宫二十餘年而<lb/>
定<hi>史記河渠書云自河決瓠子二十餘歲上封禪之明年自臨決河湛白馬玉壁令群臣従官自將軍以下</hi>
<hi>皆負薪填決河廼作瓠子之歌於是卒塞瓠子築宫其上名曰宣防而導河北行二渠復禹旧迹</hi>未有<lb/>
収狂瀾於旣潰復故道於將堙俛仰而成神速若此恭<lb/>
惟　皇帝陛下至仁博施神智無方逹四聦以來衆言<lb/>
廣大孝以安宗廟水當潤下河不溢流屬嵗乆之無虞<lb/>
故患生於所忽方其決也本吏失其防而非天意及其<lb/>
復也蓋天助有徳而非人功振古所無溥天同慶維豐<lb/>
沛之大澤實汴泗之所鍾伊昔横流凛孤城之若塊治<lb/>
兹平定蔚秋稼以如雲害旣廣則利多憂獨深而喜倍<lb/>
雖官守有限不獲趨外庭以稱觴而民意所同亦能舒<lb/>
<pb n="KR4d0079_SBCK_025-4b"/>
下情而作頌<lb/>
　　　湖州謝表<hi>時监察御史裏行何中正摘公表中知其愚不適時難以追陪新進察其</hi>
<hi>老不生事或能牧養小民数語以爲妄自尊大父摧监察御史舒亶亦繳進公印行</hi>
<hi>詩冊御史中丞李定王安石客也定不服母䘮公以爲不孝悪之定以爲恨劾公作</hi>
<hi>詩謗訕故自湖州下公御史獄</hi>
臣軾言蒙恩就移前件差遣巳於今月二十日到任上<lb/>
訖者風俗阜安在東南號爲無事山水淸逺本朝廷所<lb/>
以優賢顧惟何人亦與兹選<hi>中謝</hi>伏念臣性資頑鄙名迹<lb/>
堙微議論闊踈文學淺陋凡人必有一得而臣獨無寸<lb/>
長荷　先帝之誤恩擢寘三館<hi>東坡云頃試制㪯中程英宗即欲授某知制誥</hi>
<hi>相囯韓魏公曰蘇某之才逺大噐也他日自當爲大用要在朝廷培養之使天下之士莫不畏伏皆欲朝廷進</hi>
<hi>用之然後取而用之則人人无復異辝矣今驟用之則天下之士未必尽以爲然然則適足以累之也英宗</hi>
<pb n="KR4d0079_SBCK_025-5a"/>
<hi>曰知制誥旣未可且與修起居法可乎魏公曰記注與制誥同亦未可遽授不若且於館閣中擇一近上貼聀</hi>
<hi>與之他日擢用亦未爲晚乃授直史館厥陽文忠時爲參政慮執事官中有不喜魏公者諜某以爲抗英宗</hi>
<hi>之意不便與兩制爲說乃論公之語於某某曰魏公所以於某之意乃古之所謂君子之爱人也以徳者欤事</hi>
<hi>見李方叔師友談純</hi>蒙　陛下之過聽付以兩州<hi>即宻州徐州</hi>非不欲<lb/>
痛自激昂少酬恩造而才分所局有過無功法令具存<lb/>
雖勤何𥙷罪固多矣臣猶知之夫何越次之名邦更許<lb/>
借資而顯授顧惟無狀豈不知恩此蓋伏遇　皇帝陛<lb/>
下天覆群生海涵萬族用人不求其備嘉善而矜不能<lb/>
知其愚不適時難以追陪新進察其老不生事或能牧<lb/>
養小民而臣頃在錢塘<hi>公熈寜中嘗爲杭倅</hi>樂其風土魚鳥之性<lb/>
旣自得於江湖呉越之人亦安臣之教令敢不奉法勤<lb/>
職息訟平刑上以廣朝廷之仁下以慰父老之望<hi>王庠定囯</hi>
<pb n="KR4d0079_SBCK_025-5b"/>
<hi>甲申雜記云天下之公論雖仇怨不能奪李承之知南京嘗謂予曰昨在從班李定鞠子瞻獄雖同列不敢輒</hi>
<hi>啓問一日定於崇政殿門忽謂諸人曰蘇某誠竒材也衆莫敢對巳而曰雖三十年所作文字詩句引證經傳</hi>
<hi>隨問即荅無一字差舛誠天下之竒材也歎息不巳</hi>
　　　黄州謝表<hi>魏秦東軒筆録云公繫御史臺獄神宗本無意深罪之宰臣王珪進呈</hi>
<hi>怱言蘇軾於陛下有不臣意/神宗改容曰軾於朕不應至是卿何以知之珪因</hi>
<hi>舉公檜詩根到九泉無曲處丗間淮有蟄龍知之句對曰陛下飛龍在天軾以爲</hi>
<hi>不知巳而求知地下之蛰龍非不臣而何神宗曰詩人之詞安可如此論彼自詠檜</hi>
<hi>何預朕事珪語塞章淳亦從旁解之曰龍者非獨人君人臣俱可以言龍也神宗</hi>
<hi>曰自古称龍者多矣如荀氏八龍孔明卧龍豈人君也乃退淳詰之曰相公乃欲覆</hi>
<hi>人家族也珪曰他舒亶云爾淳曰亶之唾亦可食乎時宰臣呉充直舎人院王安礼</hi>
<hi>皆乗間營敕中作詩以聞/神宗曰行釋之矣公囹圄/神宗覧之惻然太后又</hi>
<hi>以微言感動上心遂促令具獄止以團練副使安置黃州又刘元城語録云子弟</hi>
<pb n="KR4d0079_SBCK_025-6a"/>
<hi>固欲其佳然不佳者未必無用處元豊二年秋冬之交東坡下御史獄天下之士痛</hi>
<hi>之環視而不敢救時張安道致仕在南京乃憤然上書欲附京遞府官不敢受乃令</hi>
<hi>其子恕持至登聞鼓院投進恕素懦徘徊不敢投乆之東坡岀獄其後見副本因吐</hi>
<hi>舌色動人問其故東坡不荅後子由亦見之云冝吾兄之吐舌也此事正得張恕力</hi>
<hi>獨不見鄭昌之救蓋寛饒乎其䟽有云上無許史之屬下無金張之托此語正是激</hi>
<hi>宣帝之怒且寛饒正以犯許史軰有此禍今乃再許之是益其忽也且東坡何罪獨</hi>
<hi>以名大髙与朝廷争勝耳今安道之䟽乃云其实天下之竒材獨不激人主之怒乎</hi>
<hi>或曰是時敕坡者宜爲何說元城曰但言夲朝未嘗殺士大夫今乃開端則是殺士</hi>
<hi>大夫自陛下始而後丗子孫必援以爲/例神宗好名而畏義疑可以此止之</hi>
臣軾言去歲十二月二十九日准勑責降臣檢校尚書<lb/>
水部貟外郎充黄州團練副使本州安置不得簽書公<lb/>
事臣巳於今月一日到本州訖者枉愚冐犯固有常刑<lb/>
<pb n="KR4d0079_SBCK_025-6b"/>
仁聖矜憐特從輕典赦其必死許以自新祗服訓辭惟<lb/>
知感涕<hi>中謝</hi>伏念臣早縁科第誤忝縉紳親逢　睿哲之<lb/>
興遂有功名之意亦嘗召對便殿<hi>神宗見公議斈校貢㪯狀深嘉之遂特於</hi>
<hi>便殿召對</hi>考其所斈之言試守三州<hi>公自杭州通判移知密州就差知河中府未到</hi>
<hi>任改差知徐州未滿移湖州</hi>觀其所行之实而臣用意過當日趨於<lb/>
迷賦命衰窮天奪其魄<hi>左傳宣公十五年晉使趙同獻狄俘于周不敬刘康公曰不及</hi>
<hi>十年原叔必有大咎天天奪之魄矣原叔即同</hi>叛違義理辜負恩私茫如醉夢<lb/>
之中不知言語之出雖至仁屢赦而衆議不容案罪責<lb/>
情固冝伏斧鑕於兩觀<hi>家語孔子誅少正卯於兩觀之下兩觀闕名</hi>推恩屈<lb/>
法猶當禦魑魅於三危<hi>左傳文公八年太史克曰舜流四凶族以禦魑魅</hi>豈謂<lb/>
尚玷散貟更叨善地投卑麏鼯之野保全樗櫟之生臣<lb/>
雖至愚豈不知幸此蓋伏遇　皇帝陛下徳刑並用善<lb/>
<pb n="KR4d0079_SBCK_025-7a"/>
惡兼容欲使法行而知恩是用小懲而大戒天地能覆<lb/>
載之而不能容之於度外父母能生育之而不能岀之<lb/>
於死中伏惟此恩何以爲報惟當𬞞食没齒杜門思愆<lb/>
深悟積年之非<hi>莊子蘧伯玉行年五十而知四十九年之非</hi>永惟多士之戒<lb/>
貪戀聖世不敢殺身庶幾餘生未爲棄物若獲盡力鞭<lb/>
箠之下必將捐軀矢石之間指天誓心有死無易<hi>葛弍卿常</hi>
<hi>之韻語陽秋云葉石林詩話載元豐間東坡繋獄神/宗本无意罪之時相因㪯軾<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>詩謂有不臣之語得章</hi>
<hi>子厚從而解之遂薄其罪而王定囯見聞録云東坡在黃州時上欲復用王禹王以歲寒惟有蛰龍知激怒</hi>
<hi>上意章子厚力解遂釋予觀東坡自獄中出与章子厚書云某所以得罪其過惡未易一二数平時惟子厚与</hi>
<hi>子由極口見戒反復其苦某彊狠自不以爲然又云一旦有患誰无復相哀者唯子厚一居遺我以薬石及困</hi>
<hi>急又有以救恤之眞与丗俗異矣則知坡繫獄時子厚救解之力爲多石林詩話不妄也</hi>
　　　謝失察妖賊表<lb/>
<pb n="KR4d0079_SBCK_025-7b"/>
臣軾言去年十二月十五日准淮南轉運司牒奉　聖<lb/>
旨差官取勘臣前任知徐州日不斍察百姓李鐸郭進<lb/>
等謀反事臣尋具析在任日曽選差沂州百姓程棐令<lb/>
緝捕凶逆賊人致棐告獲前件妖賊因依乞勘㑹施行<lb/>
至今年七月二日復准轉運司牒坐准尚書刑部牒奉<lb/>
聖旨蘇軾送尚書刑部更不取勘盗發所臨守臣固當<lb/>
重責罪疑則赦　聖主所以廣恩自驚廢逐之餘猶在<lb/>
愍憐之數<hi>中謝</hi>伏念臣早蒙殊遇擢領大邦上不能以道<lb/>
化民達忠孝於所部下不能以刑齊物消姦宄於未萌<lb/>
致使妄庸敢圖僣逆原其不職夫豈勝誅况兹溝瀆之<lb/>
中重遇雷霆之譴無官可削撫巳知危至於捕斬群盗<lb/>
之功乃是隣近一夫之力靖言其始偶出於臣雖爲國<lb/>
<pb n="KR4d0079_SBCK_025-8a"/>
督姦常懷此志而因人成事<hi>史記毛遂云公䓁碌碌所謂因人成事者</hi>豈足<lb/>
言勞勉自列於㳙埃庶少寛於斧鉞豈謂蕩然之澤許<lb/>
以勿推收驚魄於散亡假餘生之晷刻退思所自爲幸<lb/>
何多此蓋伏遇　皇帝陛下舞虞舜之于<hi>孔安囯云干循也羽翳也</hi>
<hi>皆舞者所執修闡文教</hi>示人不殺祝成湯之網<hi>史記商本紀湯出見野張網四靣祝</hi>
<hi>曰自天下四方皆入吾網湯曰嘻尽之矣乃去其三靣祝曰欲左者左欲右者右不用命乃入吾網諸侯聞之</hi>
<hi>曰湯德至矣及禽獸</hi>與物求生其間用刑本不得巳稍有可赦無<lb/>
不從寛務在考实而原情何嘗記過而忘善益悟向時<lb/>
之所坐皆是微臣之自貽感愧終身論報無地布衣𬞞<lb/>
食或未死於饑寒石心木腸<hi>晋隱逸傳賈充䓁見夏統嘆曰此吴児是木人石心</hi>
<hi>也</hi>誓不忘於忠義<lb/>
　　　謝量移汝州表<lb/>
<pb n="KR4d0079_SBCK_025-8b"/>
臣軾言伏奉正月二十五日誥命特授臣汝州團練副<lb/>
使本州安置不得簽書公事者稍從内遷示不終棄罪<lb/>
巳甘於萬死恩实岀於再生祗服訓詞惟知感涕<hi>中謝</hi>伏<lb/>
念臣向者名過其实食浮於人兄弟並竊於賢科衣冠<lb/>
或以爲盛事旋從冊府出領郡符旣無片善可紀於私<lb/>
毫而以重罪當膏於斧鉞雖蒙恩貸有愧平生隻影自<lb/>
憐命寄江湖之上驚魂未定夢游縲紲之中憔悴非人<lb/>
章狂失志妻孥之所竊笑親友至於絶交疾病連年人<lb/>
皆相傳爲巳死饑寒併日臣亦自厭其餘生<hi>公雖謫黃州然神</hi>
<hi>廟每憐之一日語執政曰囯史大事朕意𣣔俾蘇軾成之執政有誰色遂用曽鞏上復有旨起軾以本官知</hi>
<hi>江州中書蔡確張璪受命王震當詞頭明日改氶議郎江州大平觀文明日命格不下頃之卒出手札徒軾汝</hi>
<hi>州有蘇軾黜居思咎閲歲滋深人材实難不忍終棄之句公即上表謝先是京師盛傳公巳白日仙去神宗</hi>
<pb n="KR4d0079_SBCK_025-9a"/>
<hi>對左丞蒲宗孟嗟惜乆之故公於此表有疾病連年人皆相傳爲已死饑寒併日臣亦自厭其餘生之句也</hi>
豈謂草芥之賤微尚煩朝廷之記録開其恫悔許以甄<lb/>
收此蓋伏遇　皇帝陛下湯德日新堯仁天覆建原廟<lb/>
以安　祖考<hi>神宗因聖祖降遂用漢原庿之制建景靈宫</hi>正六官而修典刑<lb/>
<hi>元豐問宋神宗用唐六典一新官制</hi>百廢具興多士爰集彈冠結綬<hi>前漢䔥育</hi>
<hi>與朱博爲友著聞當丗王陽与貢禹爲友陽仕至益州刺史貢禹聞之彈冠而待丗称曰䔥朱結綬王貢彈冠</hi>
共欣千載之逢掩靣向隅不忍一夫之泣<hi>劉向說苑云聖人之於天</hi>
<hi>下猶一堂之上也今有滿堂飲酒者一人向隅獨泣則一堂之人皆不楽矣</hi>故推㳙滴以及<lb/>
焦枯顧惟效死之無門殺身何益更欲呼天而自列尚<lb/>
口乃窮徒有此心期於異日<lb/>
　　　乞常州居住表<hi>公未至汝上表自言有饑寒之憂有田在常願得居之表朝入</hi>
<hi>夕報可人知神廟之卒喜公也</hi>
<pb n="KR4d0079_SBCK_025-9b"/>
臣軾言臣聞聖人之行法也如雷霆之震草不威怒雖<lb/>
甚而歸於欲其生人主之罪人也如父母之譴子孫鞭<lb/>
撻雖嚴而不忍致之死臣漂流棄物枯獨餘生泣血書<lb/>
詞呼天請命願回日月之照一明葵藿之心此言朝聞<lb/>
夕死無憾<hi>中謝</hi>臣昔者常對便殿親聞德音似蒙聖知不<lb/>
在人後而狂狷妄發上負恩私旣有司皆以爲可誅雖<lb/>
明主不得而獨赦一從吏議坐廢五年積憂薰心驚齒<lb/>
髪之先変抱恨刻骨傷皮肉之僅有近者蒙恩量移汝<lb/>
州伏讀訓詞有人材實難弗忍終棄之語豈獨知免於<lb/>
縲紲亦將有望於桑榆但未死亡終見天日豈敢復以<lb/>
遲暮爲歎更生僥覬之心但以禄廪乆空衣食不継累<lb/>
重道逺不免舟行自離黃州風濤驚怒舉家重病一子<lb/>
<pb n="KR4d0079_SBCK_025-10a"/>
喪亡今雖巳至泗州而貲用罄竭去汝尚逺難於陸行<lb/>
無屋可居無田可食二十餘口不知所歸饑寒之憂近<lb/>
在朝夕與其彊顔忍耻干求於衆人不若歸命投誠控<lb/>
告於　君父臣有薄田在常州宜興縣粗給饘粥欲望<lb/>
聖慈許於常州居住又恐罪戾至重未可聽從便安輒<lb/>
叙微勞庶蒙恩貸臣先任徐州日以河水浸城幾至淪<lb/>
䧟臣日夜守捍偶獲安全曾蒙朝廷降勑獎諭又嘗選<lb/>
用沂州百姓程棐令追捕凶黨致獲謀反妖賊李鐸郭<lb/>
進等一十七人亦蒙聖恩保明放罪皆臣子之常分無<lb/>
㳙埃之可言冐昧自陳出於窮迫庶幾因縁僥倖功過<lb/>
相除稍出羈囚得從所便重念臣受性剛𥚹賦命竒窮<lb/>
旣獲罪於天又無助於下怨仇交積罪惡横生群言或<lb/>
<pb n="KR4d0079_SBCK_025-10b"/>
<pb n="KR4d0079_SBCK_025-10b"/>
荷寵靈惟知感涕<hi>中謝</hi>伏念臣所犯罪戾本合誅夷向非<lb/>
先帝之至明豈有餘生於今日㗸恩未報有志不從巳<lb/>
分没身寄殘骸於魑魅敢期擇地收暮景於桑榆此蓋<lb/>
伏遇　皇帝陛下仁孝生知聦明天縱寅奉上帝之眷<lb/>
命述修　累聖之成謀念此菅蒯之微<hi>左傳成公九年楚子伐莒遂入</hi>
<hi>鄆君子曰莒恃其陋而不修城郭浹辰之間而楚克其三都無備也夫詩曰雖有絲麻無棄菅蒯雖有姬姜無</hi>
<hi>棄蕉萃言備之不可以巳也</hi>庶幾簮履之舊<hi>韓詩外傳曰孔子游少原之野有婦人哭甚哀</hi>
<hi>天子恠之使弟子問焉婦人對曰向者刈蓍薪而亡簮是以哀孔子曰珂蓍而亡簮有何悲焉婦人曰非傷亡</hi>
<hi>簮吾所悲者不忘故也賈誼新書曰昔楚昭王与吴戰楚軍敗昭王走而失履行三十歩復旋取之左右曰何</hi>
<hi>惜此一踦履乎王曰楚國雖贫豈愛一踦履哉惡与皆出弗与俱反也自是之後楚囯之俗無有相棄者風俗</hi>
<hi>通論數曰踦者竒也履舄一也</hi>俾安田畒稍出縲囚飽食無思但日陶<lb/>
於新化杜門自省當益念於往愆<lb/>
<pb n="KR4d0079_SBCK_025-11a"/>
臣軾言先蒙恩授汝州團練副使本州安置㝷上表乞<lb/>
於常州居住奉聖旨依所乞臣巳於今月二十二日到<lb/>
常州訖者罪大人微自甘永棄食貧口衆未免求安忽<lb/>
奉俞音出於獨斷仰衘恩施不覺涕零<hi>中謝</hi>伏念臣猥以<lb/>
凡才早塵仕籍生逢有作之聖獨抱不移之愚廢棄六<lb/>
年巳忘形於田野泝沿萬里偶脫命於江潭豈謂此生<lb/>
得從所便此蓋伏遇　太皇太后陛下<hi>公表䟽中所穪大皇太后即</hi>
<hi>英宗宣仁聖烈皇后髙氏也</hi>厚德載物至仁代天春生秋成本無心<lb/>
於草木風行雷動自有信於蟲魚政此幽頑亦叨恩宥<lb/>
耕田鑿井得漸齒於平民碎首刳肝尚未知其死所<lb/>
　　　登州謝表<hi>元豐八年五月癸巳朔戍戍責授汝州團練副使蘇軾復朝奉郎知登丗</hi>
<hi>先是神廟有復用公之意會晏/駕不果至哲宗即位遂有是命</hi>
<pb n="KR4d0079_SBCK_025-11b"/>
臣軾言伏奉告命授臣朝奉郎知登州軍州事臣巳於<lb/>
今月十五日到任上訖者登雖小郡地號極邊自驚縲<lb/>
紲之餘忽有民社之寄拜恩不次隕涕何言<hi>中謝</hi>臣聞臣<lb/>
不密則失身而臣無周身之智人不可以無學<hi>汲黯傳云上曰</hi>
<hi>人果不可以無學</hi>而臣有不學之愚積此兩愆本當萬死坐受<lb/>
六年之謫<hi>公自元豐二年十二月謫黃州至七年四月始有量移汝州之命</hi>甘如五鼎<lb/>
之珍<hi>牛羊豕魚麋謂之五鼎</hi>擊鼓登聞止求自便買田陽羡誓畢<lb/>
此生豈期枯朽之中有此遭逢之異收召魂魄復爲平<lb/>
人洗濯瑕玼盡還舊物<hi>左傳云少康祀夏配天不失舊物王獻之夜卧齋中有偷人入</hi>
<hi>室盗物都盡獻之徐曰青氊我家舊物可特置之羣偷驚走</hi>此蓋伏遇　皇帝陛下<lb/>
内行曽閔之孝外發禹湯之仁日將旦而四海明天方<lb/>
春而萬物作於其黨而觀過謂臣或出於愛君就所短<lb/>
<pb n="KR4d0079_SBCK_025-12a"/>
而求長知臣稍習於治郡致兹異寵驟及非才恭惟<lb/>
先帝全臣於衆怒必死之中　陛下起臣於散官永棄<lb/>
之地没身難報碎首爲期<lb/>
臣軾言伏奉告命授臣朝奉郎知登州軍州事臣巳於<lb/>
今月十五日到任上訖者寵命過優訓詞尤厚非臣愚<lb/>
惷所克承當<hi>中謝</hi>臣所領州下臨漲海<hi>韓文潮州謝表云臣所領州在廣府</hi>
<hi>極東界上漲海連天</hi>人淳事簡地瘠民貧入境問農首見父老戴<lb/>
白扶杖爭來馬前皆云枯朽之餘死亡無日雖在田野<lb/>
亦有識知恭聞　聖母至明而慈　嗣皇至仁而孝毎<lb/>
下號令人皆涕流<hi>初太皇/太后垂簾登用一時耆/舊復祖宗法毎有號令天下人謂</hi>
<hi>之快活條貫華夷稱爲女尭舜</hi>願忍垂死之年以待惟新之政言雖<lb/>
甚拙意則可知見朝廷擢臣於乆廢之中謂臣愚必有<lb/>
<pb n="KR4d0079_SBCK_025-12b"/>
以少塞其責或能推廣　上意惠康小民而臣天資鈍<lb/>
頑學問寡淺心巳耗於多難才不周其一身將何以上<lb/>
荅聖知下慰民願伏惟　太皇太后陛下以任姒之位<lb/>
<hi>大任乃文王之母大姒乃文王之妃見思齊詩</hi>行堯舜之仁勤邦儉家永爲百<lb/>
王之令典時使薄歛故得萬國之歡心豈煩爝火之微<lb/>
更助日月之照但知奉法不敢求名<lb/>
　　　登州謝宣詔赴闕表<lb/>
仕路﨑嶇群言摧沮雖死生不變乎已况用舎豈累其<lb/>
懷<hi>中謝</hi>臣草野微生雕蟲末學昔從　仁廟誤蒙拔擢之<lb/>
㤙旋至　神宗亦荷優嘉之禮祗合俯身從衆卑論趨<lb/>
時奈何明　不自知諫於未信屢遭譴罰實自己爲力當<lb/>
勉於苟安悔欲追於何及以此遷延歲月荏苒塵埃望<lb/>
<pb n="KR4d0079_SBCK_025-13a"/>
<pb n="KR4d0079_SBCK_025-14a"/>
平生之所望<hi>中謝</hi>竊以詞命之職古今所難非獨取之於<lb/>
文蓋將試之以事至於機務亦或與聞雖四户擅權<hi>雨齊</hi>
<hi>書吕文顯永明元年爲中書通事舎人与茹法等並見親幸時中書舎人各住一省謂之四户既緫重權勢傾</hi>
<hi>天下四方守宰遺餉各年各数百万其後天象失度史官奏冝祈禳王儉聞之謂上曰天文乖忤由四户仍奏</hi>
<hi>文顯等專擅上虽納之而不能改</hi>非當時之公議而五花判事<hi>唐故事中書有</hi>
<hi>軍國政事中書舎人各執所見雜書其名謂之五花判事</hi>亦前代之美談及夫三<lb/>
字之除<hi>即知制誥唐百官志長慶二年勑貟外郎知制誥</hi>乃是一切之政但謂<lb/>
内朝之法從安知宰相之屬官<hi>唐穆宗詔曰中書舎人故事佐宰相判按</hi>旣<lb/>
任止於訓詞故權移於胥史恬不知恠習爲故常　先<lb/>
皇帝道冠百王法垂萬丗建六官而修故事闢三省以<lb/>
待異人<hi>祖宗官制云元豐間詔稽唐六典以定官制使三省六曹臺省寺監各專其任先以階換官目</hi>
<hi>爲寄禄唯當聀者任此</hi>典章一新名實皆正遂申明於四禁<hi>六典中書</hi>
<pb n="KR4d0079_SBCK_025-14b"/>
<hi>舎人其禁有四一曰漏泄二曰稽緩三曰違失四曰妄誤所以重王命也</hi>俾分領於六曹<hi>聀官</hi>
<hi>分紀云中書舎人故事以六貟分押尚書六曹</hi>逺則追直閣之司近則通檢正<lb/>
之任雖未聞政而聞事蓋湏有德而有言如臣之愚無<lb/>
一而可草創潤色旣非鄭國之材<hi>語解云鄭國凡有命令必使大夫禆諶適</hi>
<hi>野以草創之東里鄭城中里名子産居東里因以爲號潤色謂華美也其亊見左傳㐮公三十一年</hi>除書<lb/>
德音又乏唐人之譽<hi>楊炎傳云炎爲中書舎人与常衮同時知制誥衮長於除書而炎善</hi>
<hi>德音自開元後言制詔者稱常楊云</hi>忽當此選莫測其由此蓋伏遇　皇<lb/>
帝陛下將聖與仁能哲而惠雖在三年不言之際巳有<lb/>
十日並照之光<hi>楚詞云十日並岀淮南子曰堯時十日並出</hi>而臣日侍邇英<lb/>
親聞訪道<hi>莊子黃帝之崆峒訪道干廣成子</hi>仰天威之甚近知聖鑒之<lb/>
難逃謂臣嘗受　先朝之知實無左右之助棄瑕往昔<lb/>
責效將來臣敢不益勵素心無忘舊學上躰周公煩悉<lb/>
<pb n="KR4d0079_SBCK_025-15a"/>
之誥助成漢家深厚之文苟無曠官其敢言報<lb/>
臣軾言伏奉制命授臣試中書舎人仍改賜章服者聖<lb/>
神獨斷出成命於省中衰病增光溢虚名於朝右訓詞<lb/>
之重士論所榮<hi>中謝</hi>臣聞有言逆心此古人所以顚沛積<lb/>
毀消骨<hi>史記鄒陽傳云衆口鑠金積毀消骨</hi>非聖主莫能保全臣本受知<lb/>
於𥙿陵<hi>神宗山陵号永𥙿陵</hi>亦嘗見待以國士<hi>戦囯策豫遜云智伯待我以囯士吾</hi>
<hi>故以囯七報之</hi>嘉其好直許以能文雖竄讁流離之餘決無可<lb/>
用而哀憐收拾之意終不少衰抱弓劒以長號<hi>黃帝採首山銅</hi>
<hi>鑄鼎于荆山下鼎旣成有龍垂胡髯下迎黃帝餘小臣不得上乃悉扳持龍髯百姓皆仰望黄帝既上乃抱其</hi>
<hi>弓与尨髯而号故後丗因名其処曰鼎湖其弓曰烏号事見史記封禅书又列仙傳云黃帝葬於橋山南空棺</hi>
<hi>无尸惟劒舄在</hi>分簮履之永棄豈期晚遇又過初心矧外制之<lb/>
深嚴極西垣之清要在唐之盛以馬周岑文本爲得人<lb/>
<pb n="KR4d0079_SBCK_025-15b"/>
<hi>馬周傳亡周数言事大宗亦加賞劳俄拜給事中十二年轉中书舎人岑文本傳云文本才名既著李靖復称</hi>
<hi>薦之擢拜中书舎人</hi>近丗所傳有楊億歐陽脩之故事<hi>歐公帰田録云囯朝</hi>
<hi>之制知制誥必先試而後命有囯以来百年不試而命者方二人陳堯佐楊億及修忝預其一尓</hi>不試<lb/>
而用于今幾人遂超同列之先逺継前修之末仧何頑<lb/>
鈍有此遭逢此蓋伏遇　大皇大后陛下憂國忘身愛<lb/>
民如子憂深故任其事者重愛極故爲之慮也長敷求<lb/>
哲人以遺嗣聖所以兼収而並用庻幾有得於其間臣<lb/>
敢不尽其所能期於无愧始終自誓故常以道而事君<lb/>
夷險不同則必見危而授命<lb/>
　　　謝翰林斈士表<lb/>
臣軾言蒙恩除臣翰林斈士知制誥者名微不稱寵至<lb/>
若驚伏念臣經術空踈吏能短淺少年自守無用於作<lb/>
<pb n="KR4d0079_SBCK_025-16a"/>
新去國生還適逢於求舊初何云補遽辱甄收此蓋伏<lb/>
遇　皇帝陛下文武生知聦明天縱法乾坤之廣運體<lb/>
日月之照微過採虚名使陳薄技<hi>司馬迁荅任安書云主上以先人之故使</hi>
<hi>得奉薄技出入周衛之中</hi>敢不激昂晚節砥礪𥘉心雖洪造之難酬<lb/>
盡微生而後巳<lb/>
臣軾言蒙恩除臣翰林學士知制誥者寵光逾分榮愧<lb/>
交中伏念臣本以踈愚起於遐陋學雖篤志皆場屋之<lb/>
空文言不適時豈朝廷之通論老於憂患望絶搢紳此<lb/>
蓋伏遇　太皇太后陛下緫覧政綱灼知治體恢復<lb/>
祖宗之舊兼收文武之資過錄愚忠以厲薄俗敢不臨<lb/>
寵而懼職思其憂非敢有意於功名庶幾少逃於罪悔<lb/>
<hi>王定國隨手雜録云子瞻爲斈士一日鎻院召至内東門小殿時子瞻半醉命以水漱口解酒巳而對授以</hi>
<pb n="KR4d0079_SBCK_025-16b"/>
<hi>除目吕公著司空平章軍國事吕大防范純仁左右僕射承旨畢/宣仁太后忽謂官家在此子瞻曰適巳</hi>
<hi>起居矣宣仁曰有事要問内翰前年任何官聀子瞻曰汝州團練副使今爲何官曰臣備貟翰林充斈士曰</hi>
<hi>何以至此子瞻曰遭遇陛下曰不関老身亊子瞻曰/必是出自/官家曰亦不関官家亊子瞻曰豈大臣</hi>
<hi>論薦耶曰亦不関大臣亊子瞻曰臣虽無狀必不別有干請曰久待要斈士知此是神宗皇帝之意當其飲</hi>
<hi>食時停節看文字則内人必曰此蘇軾文字也神宗忽時称之曰竒才奇才但未及用斈士而上仙耳子瞻</hi>
<hi>失声宣仁与/上左右皆泣已而賜坐喫茶曰内翰/内翰直須尽心亊/官家以報先帝知遇子瞻拜而</hi>
<hi>出徹金蓮炬送歸院子瞻親語予如此</hi>
　　　謝宣召入院表<hi>沈括存中筆談云唐制自宰相而下𥘉命皆無宣召之礼惟斈</hi>
<hi>士宣召盖斈士院在禁中非内臣宣召無因得入故院門別設複門亦以其通禁庭</hi>
<hi>故也</hi>
右臣今月日西頭供奉官充待詔董士隆至臣所居奉<lb/>
宣　聖旨召臣入院充學士者詔語春温再命而傴<hi>左傳</hi>
<pb n="KR4d0079_SBCK_025-17a"/>
<hi>昭公七年孟僖子云正考父一命而偻再命而傴三命而俯</hi>使華天降一節以趨<hi>玉藻</hi>
<hi>云凡君召以三莭二莭以走一莭以趍</hi>在故事以嘗聞豈平生之敢望省<lb/>
循非稱愧汗交深竊以視草之官<hi>淮南王安傳云武帝每爲安報書及賜常</hi>
<hi>召司馬相如等視草廼遣</hi>自唐爲盛<hi>唐百官志云開元二十六年又改翰林供奉爲斈士院專掌内</hi>
<hi>命其後選用益重而礼遇益親</hi>雖職親事袐號爲北門學士之榮<hi>唐刘禕之</hi>
<hi>迁洪文館直斈士上元中与元万頃䓁偕召入禁中論次新書髙宗又宻与叅决時政以分宰相權時号北門</hi>
<hi>斈士以其常於北門候進止也</hi>而禄薄地寒至有京兆掾曹之請<hi>姜公輔爲</hi>
<hi>翰林斈士嵗滿當迁尚書以母老賴禄而養求兼京兆户曹參軍事後白居易爲翰林斈士歳滿當迁帝以資</hi>
<hi>淩且家素貧听自擇官居易請如姜公輔以斈士兼京兆戸曹參軍以便養詔可</hi>豈如聖代一<lb/>
振儒風非徒好爵之縻兼享大烹之養玉堂賜篆仰淳<lb/>
化之彌文<hi>金坡遺亊云淳化中太宗謂宰臣曰蘇易簡乞朕飛白書玉堂之庐四字今附宰臣李昉</hi>
<hi>以下詔易簡於中書當靣宣賜</hi>寳帶重金佩元豐之新渥<hi>元豐中/神宗一新官制</hi>
<pb n="KR4d0079_SBCK_025-17b"/>
<hi>斈士与六尚書一䓁帶皆重金然其实始於蒲傳正傳正在翰林因入對宋神宗曰斈士職清地近非他官比</hi>
<hi>而官儀未寵自今冝加偑魚遂著爲令葉石林燕語皆嘗引此聮爲證</hi>旣厚其禮愈難其<lb/>
人而臣以空踈冗散之材衰病流離之後生還萬里坐<lb/>
閱三遷不縁左右之容躐處賢豪之上此蓋伏遇　皇<lb/>
帝陛下生資文武天胙聖神雖亮隂不言<hi>孔安囯云隂黙也髙宗居</hi>
<hi>憂信黙不言</hi>尚隱髙宗之德而小毖求助<hi>訪落詩云嗣王謀於庿小毖詩云嗣</hi>
<hi>王求助今諸本多作訪落求助疑傳冩之誤</hi>巳啓成王之心首擇輔臣次求<lb/>
法從知人材之難得采虛名而用臣敢不益勵初心力<lb/>
圖後效身不逮古雖慙内相之名<hi>陸贄傳始贄入翰林以才幸徳宗在奉天</hi>
<hi>甚親倚贄雖外有宰相主大議而贄常居中參裁可否時号内相</hi>志嘗在民庶免私人<lb/>
之誚<hi>陸贄抗䟽云頃聞物議尤所不平皆云翰林斈士是天子私人侵欺綱紀使聖朝虧至公之体宰相</hi>
<hi>有備位之名</hi>
<pb n="KR4d0079_SBCK_025-18a"/>
<pb n="KR4d0079_SBCK_025-19a"/>
<hi>人同心其利断金</hi>㪯鞭自誓敢忘希驥之心<hi>揚子云晞驥之馬亦驥之乗</hi>
臣軾言伏蒙聖慈以臣入院特賜衣一對金腰帶一條<lb/>
金鍍銀鞍轡馬一匹命服出笥榮動搢紳左驂在庭光<lb/>
生徒馭徳不稱物愧無所容<hi>中謝</hi>伏念臣衰朽無功憃愚<lb/>
不斈已分鵜梁之刺<hi>候人詩維鵜在梁不濡其翼彼其之子不称其服</hi>敢逃負<lb/>
乗之譏<hi>解卦曰負且乗致㓂至繫辝曰負也者小人之事也乗也者君子之噐也以小人而乗君子之</hi>
<hi>噐盗斯奪之矣</hi>再惟此恩何自而至此蓋伏遇　大皇大后陛<lb/>
下至神廣運盛徳兼容躬周公之勤勞而逸於委任寳<lb/>
老氏之慈儉<hi>老子云天下有三宝一曰慈二曰倹三曰不敢爲天下先</hi>而侈於禮賢<lb/>
致此光榮下及微陋慨然攬轡敢有意於澄清<hi>後漢順帝遣八</hi>
<hi>使范滂登車攬轡慨然有澄清天下之志</hi>東以立朝尚可言於賔客<lb/>
　　　謝除侍讀表<lb/>
<pb n="KR4d0079_SBCK_025-19b"/>
臣軾言今月一日蒙恩除臣兼侍讀者學術本踈老復<lb/>
加於蹇訥官聮愈近職專在於討論退省其愚莫知所<lb/>
措<hi>中謝</hi>伏以天威咫尺顧末技以何施聖敬日躋豈群臣<lb/>
之可望非張禹寛中之篤斈<hi>班固叙傳云時上卿斈鄭寛中張禹朝夕入說尚书</hi>
<hi>論語於金華殿中詔班伯受焉</hi>無量懷素之懿文<hi>禇无量傳云无量杭州塩官人㓜孤貧励</hi>
<hi>志好斈開元中与馬懷素俱爲侍讀上顧待甚厚</hi>則何以奉天子五學之游<hi>礼有</hi>
<hi>帝入東斈帝入南斈帝入西斈帝入北斈帝入大斈之說此之謂五斈</hi>求王人多聞之益<lb/>
如臣愚暗何與選掄此蓋伏遇　皇帝陛下卓然生知<lb/>
輔以好斈方髙宗恭黙之後正宣帝勵精之𥘉衆論並<lb/>
陳悉洞照其情僞陳編一覧巳周知於廢興察臣衰病<lb/>
而無求庶可親近而寡過故玆拔用驟及疲駑臣敢不<lb/>
温故知新　有司之職見危致命更輸異日之忠<lb/>
<pb n="KR4d0079_SBCK_025-20a"/>
臣軾言今月一日蒙恩除臣兼侍讀者北門視草巳叨<lb/>
儒者之極榮西斈上賢<hi>礼曰帝入西斈上䝨而貴徳</hi>復玷侍臣之髙<lb/>
選省循非稱愧汗交懷<hi>中謝</hi>竊惟講讀之臣止以言語爲<lb/>
職考功課吏無殿最之可書陳善閉邪有膏澤之潜潤<lb/>
豈臣愚陋亦所克堪此蓋伏遇　太皇太后陛下憂思<lb/>
深長徳業乆大受　先帝投艱之托爲神孫經逺之謀<lb/>
故選左右前後之人罔非吉士使知興亡治乱之效莫<lb/>
若多聞謂臣雖無大過人之才知臣粗有不欺君之實<lb/>
故使朝夕與於討論奉永日之清閑未知所報畢微生<lb/>
於盡瘁終致此心<lb/>
　　　賀明堂赦書衣<hi>二</hi>
臣軾言宗祀告成修　累朝之盛典端門肆眚荅萬宇<lb/>
<pb n="KR4d0079_SBCK_025-20b"/>
之歡心凡有識知㪯増抃躍<hi>中賀</hi>竊謂　祖宗恩信之所<lb/>
𬒳譬如天地寒暑之不差將推作解之仁必在當郊之<lb/>
歲恭惟　皇帝陛下憲章六聖左右三靈上帝眷而<lb/>
風雨時壬人去而蛮夷服講明大禮對越昊天懷柔百<lb/>
神嚮用五福大河修復奏軌道於東流藩邸顧懷錫鴻<lb/>
名於西府臣備貟法從待罪守臣想聞路寢之鼓鐘曽<lb/>
叨奉引嘉與海隅之草木同被恩私<lb/>
臣軾言嚴配礼戍民心知孝好生徳洽天下歸仁凡蒙<lb/>
一洗之恩㪯有惟新之喜<hi>中謝</hi>伏以功存廟社而辭其礼<lb/>
徳及草木而諱其名此聖人之所難幸微生之親見恭<lb/>
惟　大皇大后陛下勲髙任姒道配唐虞顧惟致治於<lb/>
和平孰不歸心於保佑合宫均福畢修　累聖之文會<lb/>
<pb n="KR4d0079_SBCK_025-21a"/>
慶告成不居　先后之位<hi>𥘉哲宗有請/大皇太后御文徳殿服冠冕受冊中书</hi>
<hi>舎人曽肇言天聖二年两制㝎議皇大后受册於崇/政殿仁宗特詔有司改文德殿蓋人主一時之制初</hi>
<hi>非典法今皇帝述/仁宗故事以拯崇奉之礼臣謂大皇大后倘於此時特下明詔屈漢天圣两制之議於</hi>
<hi>崇政殿受册則尊两誼俱得矣/皇帝之孝愈㫫/大皇太后之徳愈大皇太后嘉納三月丁巳詔曰頋予</hi>
<hi>凉薄豈敢上比章献可止就崇政殿後以旱又詔停册礼</hi>臣職叨禁從身逺闕庭<lb/>
旣欣渙汗之私溥霑動植更喜謙光之美獨冠古今<lb/>
</p>
<p>
</p>
  </div>
</body>
</text>
</TEI>
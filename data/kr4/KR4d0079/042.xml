<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0079_SBCK_042-1a"/>
經進東坡文集事略卷第四十二<lb/>
　　　迪功郎新紹興府嵊縣主簿臣郎　曄　上進<lb/>
　　書<lb/>
　　　　上兩制書　上富丞相書<lb/>
　　　　上韓太尉書　上韓樞密書<lb/>
　　　上兩制書<lb/>
軾聞古者有貴賤之際有聖賢之分二者相勝而不可<lb/>
以相參其勢然也治其貴賤之際則不知聖賢之為髙<lb/>
行其聖賢之分則不知貴賤之為差昔者子思孟軻之<lb/>
徒不見諸侯而耕於野比閭小吏一呼於其門則攝衣<lb/>
而從之至於齊魯千乘之君操幣執摰因門人以願交<lb/>
於下風則閉門而不納此非茍以為異而巳將以明乎<lb/>
<pb n="KR4d0079_SBCK_042-1b"/>
聖賢之分而不叅於貴賤之際故其攝衣而從之也君<lb/>
子不以為畏而其閉門而拒之也君子不以為傲何則<lb/>
其分定也士之賢不肖固有之矣子思孟軻不可以人<lb/>
人而求之然而貴賤之際聖賢之分二者要以不可不<lb/>
知也世衰道䘮不能深明於斯二者而錯行之施之不<lb/>
得其處故其道兩亡今夫軾朝生於草茅塵土之中而<lb/>
夕與於州縣之小吏其官爵勢力不足較於世亦明矣<lb/>
而諸公之貴至與人主揖譲周旋而無間大車駟馬至<lb/>
於門者逡廵而不敢入軾也非有公事而輒至於庭求<lb/>
以賔客之禮見於下執事固已獲罪於貴賤之際矣雖<lb/>
然當世之君子不以其愚陋而使與於制舉之末朝廷<lb/>
之上不以其踈賤而使奏其猖狂之論軾亦自忘其不<lb/>
<pb n="KR4d0079_SBCK_042-2a"/>
肖而以為是兩漢之主所孜孜而求之親降色辭而問<lb/>
之政者也其才雖不足以庶幾於聖賢之間而學其道<lb/>
治其言則所守者其分也是故踽踽然而來仰不知明<lb/>
公之尊而俯不知其身之賤不由紹介不待辭讓而直<lb/>
言當世之故無所委曲者以為貴賤之際非所以施於<lb/>
此也軾聞治事不若治人治人不若治法治法不若治<lb/>
時時者國之所以存亡天下之所最重也周之衰也時<lb/>
人莫不茍媮而不立周雖欲其立而不可得也故周亡<lb/>
秦之衰也時人莫不貪利而不仁秦雖欲其仁而不可<lb/>
得也故秦亡西漢之衰也時人莫不柔懦而謹畏故君<lb/>
臣相蒙而至於危東漢之衰也時人莫不矯潡而奮厲<lb/>
故賢不肖不相容以至於亂夫時者豈其所自為邪王<lb/>
<pb n="KR4d0079_SBCK_042-2b"/>
公大人實為之軾將論其時之病而以為其權在諸公<lb/>
諸公之所好天下莫不好諸公之所惡天下莫不惡故<lb/>
軾敢以今之所患二者告於下執事其一曰用法太密<lb/>
而不求情其二曰好名太髙而不適實此二者時之大<lb/>
患也何謂用法太密而不求情昔者天下未平而法不<lb/>
立則人行其私意仁者遂其仁勇者致其勇君子小人<lb/>
莫不以其意從事而不困於繩墨之開故易以有功而<lb/>
亦易以亂及其治也天下莫不趨於法不敢用其私意<lb/>
而惟法之知故雖賢者所為要以如法而止不敢於法<lb/>
律之外有所措意夫人勝法則法為虚器法勝人則人<lb/>
為備位人與法並行而不相勝則天下安今自一命以<lb/>
上至於宰相皆以奉法循令為稱其職拱手而任法曰<lb/>
<pb n="KR4d0079_SBCK_042-3a"/>
吾豈得自由哉法既大行故人為備位其成也其敗也<lb/>
其治也其亂也天下皆曰非我也法也法之弊豈不亦<lb/>
甚矣哉昔者漢髙之時留侯為太子少傅位於叔孫之<lb/>
後而周昌亦自御史大夫為諸侯相天下有緩急則功<lb/>
臣左遷而不怨此亦知其君臣之懽不以法而相持也<lb/>
今天下所以任法者何也任法生於自疑自疑生於多<lb/>
私惟天下之無私則能於法律之外有以效其智何則<lb/>
其自信明也夫唐永秦之間姦臣執政政以賄成徳宗<lb/>
發憤而用常衮衮一切用法四方奏請莫有獲者然天<lb/>
下否塞賢愚不分君子不以為能也崔祐甫為相不至<lb/>
朞年而除吏八百多其親舊或者以為譏祐甫曰不然<lb/>
非親與舊則安得而知之顧其所用如何爾君子以為<lb/>
<pb n="KR4d0079_SBCK_042-3b"/>
善用法今天下泛泛焉莫有深思逺慮者皆任法之過<lb/>
也何謂好名太髙而不適實昔者聖人之為天下使人<lb/>
各致其能以相濟也不一則不專不專則不能自堯舜<lb/>
之時而伯夷后䕫稷契之倫皆不過名一藝辨一職以<lb/>
盡其能至於子孫世守其業而不遷夔不敢自與於知<lb/>
禮而契不敢自任於播種至於三代之際亦各輔其才<lb/>
而安其習以不相犯躐凡書傳所載者自非聖人皆止<lb/>
於名一藝辦一職故其藝未甞不精而其職未甞不舉<lb/>
後世之所希望而不可及者由此故也下而至於漢其<lb/>
君子各務其所長以相左右故史之所記武宣之際自<lb/>
公孫魏邴以下皆不過以一能稱於當世夫人各有才<lb/>
才各有大小大者安其大而無忽於小小者樂其小而<lb/>
<pb n="KR4d0079_SBCK_042-4a"/>
無慕於大是以各適其用而不䘮其所長及至後世上<lb/>
失其道而天下之士皆有侈心恥以一藝自名而欲盡<lb/>
天下之能事是故䘮其所長而至於無用今之士大夫<lb/>
其實病此也仕者莫不談王道述禮樂皆欲復三代追<lb/>
堯舜終於不可行而世務因以不舉學者莫不論天人<lb/>
推性命終於不可究而世教因以不明自許太髙而措<lb/>
意太廣太髙則無用太廣則無功是故賢人君子布於<lb/>
天下而事不立聽其言則侈大而可樂責其效則汗漫<lb/>
而無當此皆好名之過深惟古之聖賢建功立業興利<lb/>
捍患至於百工小民之事皆有可觀不若今世之因循<lb/>
鹵莽其故出於此二者歟伏惟明公才略之宏偉度量<lb/>
之寛厚學術之廣愽聲名之煒燁冠於一時而振於百<lb/>
<pb n="KR4d0079_SBCK_042-4b"/>
世百世之所望而正者意有所向則天下奔走而趨之<lb/>
則其愍時憂世之心或有取於斯言也軾將有深於此<lb/>
者而未敢言焉不宣軾再拜<lb/>
　　　上富丞相書<lb/>
軾聞之進說於人者必其人之有間而可入則其說易<lb/>
行戰國之人貪天下之士因其貪而說之危國之人懼<lb/>
天下之士因其懼而說之是故其說易行古之人一說<lb/>
而合至有立談之間而取公相者未甞不始於戰國危<lb/>
國何則有間而可入也居今之世而欲進說於明公之<lb/>
前不得其閒而求入焉則亦可謂天下之至愚無知者<lb/>
矣地方萬里而制於一姓極天下之尊而盡天下之富<lb/>
不可以有加矣而明公為之宰四夷不作兵革不試是<lb/>
<pb n="KR4d0079_SBCK_042-5a"/>
明公無貪於得而無懼於失也方西戎之熾也狄人乗<lb/>
間以跨吾北中國之大不畏而畏明公之一詞是明公<lb/>
之勇冠於天下也明公居於山東而傾河朔之流人父<lb/>
弃其子夫弃其妻而自歸於明公者百餘萬明公人人<lb/>
而食之旦旦而撫之此百萬人者出於溝壑之中而免<lb/>
於烏鳶豺狼之患生得以養其父母而祭其祖考死得<lb/>
以使其子孫葬埋祭祀不失其故常是明公之仁及於<lb/>
百世也勇冠於天下而仁及於百世士之生於世如此<lb/>
亦足矣今也處於至足之勢則是明公無復有所羡慕<lb/>
於天下之功名也五帝三代之事百家之書莫不盡讀<lb/>
禮樂刑政之大小兵農財賦之盛衰四海之内地里之<lb/>
逺近山川之嶮易物土之所宜莫不盡知當世之賢人<lb/>
<pb n="KR4d0079_SBCK_042-5b"/>
君子與夫姦偽嶮詐之徒莫不盡究至於曲學小數茫<lb/>
昧戃怳而不可知者皆獵其華而咀其英泛其流而涉<lb/>
其源雖自謂當世之辯不能傲之以其所不知則是明<lb/>
公無復有所畏憚於天下之愽學也名為天下之賢人<lb/>
而貴為天子之宰無貪於得而無懼於失無羡於功名<lb/>
而無畏於愽學是其果無間而可入也天下之士果不<lb/>
可以進說也軾也聞之楚左史倚相曰昔衛武公年九<lb/>
十有五猶日箴儆於國曰自卿以下至於官師茍在朝<lb/>
者無謂我老耄而舍我朝夕以交戒我猶以為未也而<lb/>
作詩以自戒其詩曰抑抑威儀惟徳之隅夫衛武公惟<lb/>
居於至足而日以為不足故其没也謚之曰<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>聖武公<lb/>
嗟天明公豈以其至足而無間以拒天下之士則士之<lb/>
<pb n="KR4d0079_SBCK_042-6a"/>
進說者亦何必其間之入哉不然軾將誦其所聞而明<lb/>
公試觀之夫天下之小人所為奔走輻溱於大人之門<lb/>
而為之用者何也大人得其全小人得其偏大人得其<lb/>
全故能兼受而獨制小人得其偏是以聚而求合於大<lb/>
人之門古之聖人惟其聚天下之偏而各收其用以為<lb/>
非偏則莫肯聚也是故不以其全而責其偏夫惟全者<lb/>
之不可以多有也故天下之偏者惟全之求今以其全<lb/>
而責其偏夫彼若能全將亦為我而已矣又何求焉昔<lb/>
者夫子廉絜而不為異衆之行勇敢而不為過物之操<lb/>
孝而不徇其親忠而不犯其君凡此者是夫子之全也<lb/>
原憲廉而至於貧公良孺勇而至於闘曽子孝而徇其<lb/>
親子路忠而犯其君凡此者是數子之偏也夫子居其<lb/>
<pb n="KR4d0079_SBCK_042-6b"/>
全而收天下之偏是以若此巍巍也若夫明公其亦可<lb/>
謂天下之全矣廉而天下不以為介直而天下不以為<lb/>
訐剛健而不為强敦厚而不為弱此明公之所得之於<lb/>
天而天下之所不可望於明公者也明公居其全天下<lb/>
效其偏其誰曰不可異時士大夫皆喜為卓越之行而<lb/>
世亦貴狡悍之才自明公執政而朝廷之間習為中道<lb/>
而務循於規矩士之矯飾力行為異者眾必共笑之夫<lb/>
卓越之行非至行也而有取於世狡悍之才非真才也<lb/>
而有用於天下此古之全人所以坐而收其功也今天<lb/>
下卓越之行狡悍之才舉不敢至於明公之門懼以其<lb/>
不純而獲罪於門下軾之不肖竊以為天下之未大治<lb/>
兵之未振財之未豐天下之有望於明公而未獲者其<lb/>
<pb n="KR4d0079_SBCK_042-7a"/>
或由此也歟昔范公收天下之士不考其素苟可用者<lb/>
莫不咸在雖其狂獧無行之徒亦自效於下風而范公<lb/>
亦躬為詭特之操以震之夫范公之取人者是也其自<lb/>
為者非也㐲惟明公以天下之全而自居去其短而襲<lb/>
其長以收功於無窮軾也西南之匹夫求斗升之祿而<lb/>
至於京師翰林歐陽公不知其不肖使與於制舉之末<lb/>
而發其猖狂之論是以輒進說於左右以為明公必能<lb/>
容之所進䇿論五十篇貧不能盡寫而致其半觀其大<lb/>
略幸甚<lb/>
　　　上韓太尉書<lb/>
軾生二十有二年矣自七八歳知讀書及壯大不能曉<lb/>
習時事獨好觀前世盛衰之迹與其一時風俗之變自<lb/>
<pb n="KR4d0079_SBCK_042-7b"/>
三代以來頗能論著以爲西漢之衰其大臣守㝷常不<lb/>
務大略東漢之末士大夫多竒節而不循正道元成之<lb/>
間天下無事公卿將相安其祿位顧其子孫各欲樹私<lb/>
恩買田宅爲不可動之計抵囘畏避以茍歳月而皆依<lb/>
放儒術六經之言而取其近似者以爲口實孔子曰惡<lb/>
居下流而訕上惡訐以爲直而劉歆谷永之徒又相與<lb/>
彌縫其闕而緣飾之故其衰也靡然如蛟龍釋其風雲<lb/>
之勞而安於豢畜之樂終以不悟使其肩披股裂登於<lb/>
匹夫之爼豈不悲哉其後桓靈之君懲徃昔之弊而欲<lb/>
樹人主之威權故頗用嚴刑以督責臣下忠臣義士不<lb/>
容於朝廷故群起於草野相與力爲險怪驚世之行使<lb/>
天下豪俊奔走於其門得爲之執鞭而其自喜不啻若<lb/>
<pb n="KR4d0079_SBCK_042-8a"/>
卿相之榮於是天下之士囂然皆有無用之虚名而不<lb/>
適於實效故其亡也如人之病狂不知堂宇宫室之爲<lb/>
安而號呼奔走以自顛仆昔者太公治齊舉賢而尚功<lb/>
周公曰復世必有篡弑之臣周公治魯親親而尊尊太<lb/>
公曰後世浸微矣漢之事迹誠大類此豈其當時公卿<lb/>
士大夫之行與其風俗之剛柔各有以致之邪古之君<lb/>
子剛毅正直而守之以寛忠恕仁厚而發之以義故其<lb/>
在朝廷則士大夫皆自洗濯磨淬戮力於王事而不敢<lb/>
爲非常可怪之行此三代王政之所由興也曽子曰上<lb/>
失其道民散乆矣天下之人幸而有不爲阿附苟容之<lb/>
事者則務爲倜儻矯異求如東漢之君子惟恐不及可<lb/>
悲也已軾自幼時聞富公與太尉皆號爲寛厚長者然<lb/>
<pb n="KR4d0079_SBCK_042-8b"/>
終不可犯以非義及來京師而二公同時在兩府愚不<lb/>
能知其心竊於道塗望其容貌寛然如有容見惡不怒<lb/>
見善不喜豈古所謂大臣者歟夫循循者固不能有所<lb/>
為而翹翹者又非聖人之中道是以願見太尉得聞一<lb/>
言足矣太尉與大人最厚而又甞辱問其姓名此尤不<lb/>
可以不見今已後矣不宣軾再拜<lb/>
　　　上韓樞宻書<lb/>
某頓首上樞宻侍郎閣下某受知門下似稍異於㝷常<lb/>
人蓋甞深言不諱矣明公不以為過其在錢塘時亦蒙<lb/>
以書見及語意親甚自爾不復通問者七年於兹矣須<lb/>
聞明公入西府門前書生為作賀啟數百言軾輙裂去<lb/>
曰明公豈少此哉要當有輔於左右者昔侯覇為司徒<lb/>
<pb n="KR4d0079_SBCK_042-9a"/>
其故人嚴子陵以書遺之曰君房足下位至台鼎甚善<lb/>
懷仁輔義天下恱阿䛕順旨要領絶世以子陵為狂以<lb/>
軾觀之非狂也方是時光武以布衣取天下功成志滿<lb/>
有輕人臣之心躬親吏事所以待三公者甚薄覇為司<lb/>
徒奉法循職而已故子陵有以感發之今　陛下之聖<lb/>
不止光武而明公之賢亦逺過侯覇某雖不用然有位<lb/>
於朝未若子陵之獨善也其得盡言於左右良不為過<lb/>
今者貪功僥倖之臣勸上用兵扵西北使斯言無有則<lb/>
天下之幸孰大於此不幸有之大臣所宜必爭也古今<lb/>
兵不可用明者計之詳矣明公亦必然之軾不敢復言<lb/>
獨有一事以為臣子之忠孝莫大扵愛君愛君之深者<lb/>
飲食必祝之曰使吾君子孫多長有天下此豈非臣子<lb/>
<pb n="KR4d0079_SBCK_042-9b"/>
之願歟古之人君好用兵者多矣出而無功與有功而<lb/>
君不賢者皆不足道也其賢而有功者莫若漢武帝唐<lb/>
太宗武帝建元元年蚩尤旗見其長亘天後遂命將出<lb/>
師略取河南地建置朔方其春戾太子生自是之後師<lb/>
行盖十餘年兵所誅夷屠滅死者不可勝數巫蠱事起<lb/>
京師流血僵尸數萬太子父子皆敗故班固以為太子<lb/>
生長於兵與之終始唐太宗既平海内破滅突厥髙昌<lb/>
吐谷渾等且猶未厭親駕征遼東當時大臣房魏輩皆<lb/>
力爭不從使無辜之民身膏草野於萬里之外其後太<lb/>
子承乾齊王祐呉王恪皆繼相誅死其餘遭武氏之禍<lb/>
殘殺殆盡武帝好古崇儒求賢如不及號稱世宗太宗<lb/>
克己求治幾致刑措而其子孫遭罹如此豈為善之報<lb/>
<pb n="KR4d0079_SBCK_042-10a"/>
也哉由此言之好兵始禍者既足以爲後嗣之累則凢<lb/>
忍恥含垢以全人命其爲子孫之福審矣某既無狀竊<lb/>
謂人主宜聞此言而明公宜言此此言一聞豈惟朝廷<lb/>
無疆之福將明公子孫實世享其報某懐此欲陳乆矣<lb/>
恐未信而諫則以爲謗不勝區區之忠故移致之明公<lb/>
雖以此獲罪不愧不悔皇天后土宜聞此言<lb/>
經進東坡文集事略卷第四十二<lb/>
<pb n="KR4d0079_SBCK_042-10b"/>
</p>
<p>
</p>
  </div>
</body>
</text>
</TEI>
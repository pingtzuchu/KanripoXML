<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0079_SBCK_020-1a"/>
經進東坡文集事略卷第二十<lb/>
　　　迪功郎新紹興府<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣主簿臣郎　曄　上進<lb/>
　　䇿<lb/>
　　　　御試制科䇿一道<hi>囯𥘉制科有賢良方正能直言極諌經斈優深可爲</hi>
<hi>師法詳閑吏理逹於教化凡三科至真/廟景徳二年帝与冦凖等議因出唐朝</hi>
<hi>制利之目采其六用之七月十八日乃下詔復置䝨良方正能直言極諌博通墳典</hi>
<hi>逹於教化才識兼茂明於体用武足安边洞明韜畧運籌决勝軍謀宏逺材任边寄</hi>
<hi>等科至仁廟嘉祐六年八月二十五日帝御崇政殿試䝨良方正能直言極諌著</hi>
<hi>作佐郎王介河南府福昌縣主簿蘇軾何南府澠池縣主簿蘇轍又按公荅李端叔</hi>
<hi>書云某少年時讀書作文專爲應㪯而已旣及進士第貪得不已又㪯制䇿其实何</hi>
<hi>所有而其利號爲直言極諌是二蘇所應乃賢良方正直言極諌科今諸本皆云應</hi>
<hi>材識兼茂明於体用科者誤也公所試䇿入第三等詔授大理評事簽書鳯翔府判</hi>
<pb n="KR4d0079_SBCK_020-1b"/>
<hi>官么事</hi>
　　　䇿問<hi>此考官胡文㳟公宿所撰</hi>
　皇帝若曰朕承　祖宗之大統　先帝之休烈深惟<lb/>
　寡昧未燭於理志勤道逺治不加進夙興夜寐于兹<lb/>
　三紀朕徳有所未至教有所未孚闕政尚多和氣或<lb/>
　盭田野雖闢民多無聊邊境雖安兵不得徹利入巳<lb/>
　浚浮費彌廣軍冗而未練官冗而未澄庠序比興礼<lb/>
　樂未具户罕可封之俗士忽偕遜之節此所以訟未<lb/>
　息於虞芮刑未措於成康意在位者不以教化爲心<lb/>
　治民者多以文法爲拘禁防繁多民不知避叙法寛<lb/>
　濫吏不知懼縲繫者衆愁嘆者多仍歲以來災異數<lb/>
　見六月壬子日食于朔淫雨過節煖氣不効江河潰<lb/>
<pb n="KR4d0079_SBCK_020-2a"/>
　決百川騰溢永思厥咎深切在予變不虚生縁政而<lb/>
　起五事之失六沴之作劉向所傳吕氏所紀五行何<lb/>
　修而得其性四時何行而順其令非正陽之月伐鼓<lb/>
　救變其合於經乎方盛夏之時論囚報重其考於古<lb/>
　乎京師諸夏之表則王教之淵源百工淫巧無禁豪<lb/>
　右僣差不度治當先内或曰何以爲京師政在擿姦<lb/>
　或曰不可撓獄市推尋前丗孝文尚老子而天下冨<lb/>
　殖孝武用儒術而海内虚耗道非有弊治奚不同王<lb/>
　化所由形于詩道周公豳詩王業也而係之國風宣<lb/>
　王北伐大事也而載之小雅周以冡宰制國用唐以<lb/>
　宰相兼度支錢糓大計也兵師大衆也何陳平之對<lb/>
　謂當責之内史韋洪質之言不冝兼於宰相錢貨之<lb/>
<pb n="KR4d0079_SBCK_020-2b"/>
　制輕重之相權命秩之差虚實之相養水旱蓄積之<lb/>
　備邊陲守禦之方圜法有九府之名樂語有五均之<lb/>
　義冨人強國尊君重朝弭災致祥改薄從厚此皆前<lb/>
　世之急政而當今之要務子大夫其悉意以陳母悼<lb/>
　後害<lb/>
臣謹對曰臣聞天下無事則公卿之言輕於鴻毛天下<lb/>
有事則匹夫之言重於泰山非智有所不能而明有所<lb/>
不察緩急之勢異也方其無事也雖齊威之深信其臣<lb/>
管仲之深得其君以握手叮嚀之問將死深悲之言而<lb/>
不能去其區區之三孺<hi>又記斉丗家云管仲病威公問曰群臣誰可相者管仲曰知臣</hi>
<hi>莫若君公曰易牙何如對曰殺子以適君非人情不可公曰開方何如對曰倍親以適君非人情難近公曰孺</hi>
<hi>刀何如對曰目宫以適君非人情誰親管仲死而威公不用其言卒近用三子三子遂專權乱囯本出管子</hi>
<pb n="KR4d0079_SBCK_020-3a"/>
及其有事且急也雖唐代宗之庸程元振之用事柳伉<lb/>
之賤且踈而一言以入之不終朝而去其腹心之疾<hi>唐宦</hi>
<hi>者傳云代宗立程元振權振天下在李輔囯右凶决又過之廣徳𥘉吐蕃党項内侵詔集天下兵无一士奔命</hi>
<hi>者於是太常博土翰林待詔柳伉上䟽曰臣聞良醫療疾當病飲薬薬不當病猶无益也陛下視今日病何繇</hi>
<hi>至此乎必欲存宗廟社稷独斬元振首馳告天下悉出内使<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>諸州如此而兵不至謂赤臣族以謝䟽聞帝顧</hi>
<hi>公議不与乃下詔尽削元振官爵放㱕田里</hi>夫言之於無事之世者足以有<lb/>
所改爲常患於不信言之於有事之世者易以見信而<lb/>
常患於不及改爲此忠臣志士之所以深悲天下之所<lb/>
以亂亡相尋而世主之所以不悟也今　陛下處積安<lb/>
之時乗不㧞之勢拱手垂裳而天下嚮風動容變色而<lb/>
海内震恐雖有一事之失常一物之不獲固未足以憂<lb/>
陛下也所爲親䇿賢良之士者以應故事而巳豈以臣<lb/>
<pb n="KR4d0079_SBCK_020-3b"/>
<pb n="KR4d0079_SBCK_020-3b"/>
居法宫之中其憂勤而不息耶臣不得而知也其宴安<lb/>
而無爲耶臣不得而知也然所以知道逺之歎由　陛<lb/>
下之不勤者臣竊見　陛下以天下之大欲輕賦稅則<lb/>
財不足欲威四夷則兵不強欲興利除害則無其人欲<lb/>
表世厲俗則無其具大臣不過遵用故事小臣不過謹<lb/>
守簿書上下相安以苟歲月此臣所以妄論　陛下之<lb/>
不勤也臣又竊聞之自頃歲以來大臣奏事　陛下無<lb/>
所試問直可之而巳<hi>仁宗至和間不豫自此御朝多拱黙不言大臣奏事可即肯首否即</hi>
<hi>揺首</hi>臣始聞而大懼以爲不信及退而觀其効見則臣亦<lb/>
不敢謂不信也何則人君之言與士庶不同言脫於口<lb/>
而四方傳之捷於風雨故　太祖　太宗之世天下皆<lb/>
諷誦其言語以爲聳動之具今　陛下之所震怒而賜<lb/>
<pb n="KR4d0079_SBCK_020-4a"/>
譴者何人也合於聖意誘而進之者何人也所與朝夕<lb/>
論議深言者何人也越次躐等召而問訊之者何人也<lb/>
四者臣皆未之聞焉此臣所以妄論　陛下之不勤也<lb/>
臣願　陛下條天下之事其大者有幾可用之人有幾<lb/>
某事未治某人未用雞鳴而起曰吾今日爲某事用某<lb/>
人他日又曰吾所爲某事其事果濟矣乎所用某人其<lb/>
人果才矣乎如是孜孜焉不違於心屏去聲色放逺善<lb/>
柔親近賢逹逺覽古今凡此者勤之實也而道何逺乎<lb/>
伏惟　制䇿有夙興夜寐于今三紀徳有所未至教有<lb/>
所未孚闕政尚多和氣或盭田野雖闢民多無聊邊境<lb/>
雖安兵不得徹利入巳浚浮費彌廣軍冗而未練官冗<lb/>
而未澄庠序比興禮樂末具户罕可封之俗士忽偕遜<lb/>
<pb n="KR4d0079_SBCK_020-4b"/>
之節此所以訟未息於虞芮刑未措於成康意在位者<lb/>
不以教化爲心治民者多以文法爲拘禁防繁多民不<lb/>
知避叙法寛濫吏不知懼縲繫者衆愁歎者多凡此<lb/>
陛下之所憂數十條者臣皆能爲　陛下歷數而備言<lb/>
之然而未敢爲　陛下道也何者　陛下誠得御臣之<lb/>
術而固執之則嚮之所憂數十條者皆可以捐之大臣<lb/>
而已不與今　陛下區區以嚮之數十條爲巳憂者則<lb/>
是　陛下未得御臣之術也天下所謂賢者　陛下旣<lb/>
得而用之矣方其未用也常若有餘而其旣用也則不<lb/>
足是豈其才之有變乎古之用人者日夜深提䇿之武<lb/>
王用太公其相與問荅百餘萬言今之六韜是也<hi>一曰文韜</hi>
<hi>二曰武韜三曰龍韜四曰虎韜五曰豹韜六曰大韜</hi>威公用管仲其相與問荅亦<lb/>
<pb n="KR4d0079_SBCK_020-5a"/>
百餘萬言今之管子是也<hi>𬋩子十七篇房元齡注</hi>古之人君其所<lb/>
以反覆窮究其臣者若此今　陛下黙黙而聽其所爲<lb/>
則夫向之所憂數十條者無時而舉矣古之忠臣其受<lb/>
任也必先自度曰吾能辦是矣乎度能辦是也則又曰<lb/>
吾君能忘巳而任我乎能無以小人間我乎度其能忘<lb/>
巳而任我也能無以小人間我也然後受之旣巳受之<lb/>
矣則以身任天下之責而不辭享天下之利而不愧今<lb/>
也内不度已外不度君而輕受之受之而衆不與也則<lb/>
引身而求去　陛下又爲美辭而遣之加之重禄而慰<lb/>
之夫引身而求退者非果廉節而有遜也是邀君以自<lb/>
固也是自明其非我之欲留以逃謗也是不能辦其事<lb/>
而以其患遺後人也　陛下奈何聽之臣故曰　陛下<lb/>
<pb n="KR4d0079_SBCK_020-5b"/>
未得御臣之術也若夫徳有所未至教有所未乎者此<lb/>
實不至也徳之必有以著其徳之之形教之必有以顯<lb/>
其教之之狀徳之之形莫著於輕賦教之之狀莫顯於<lb/>
去殺此二者今皆未能焉臣故曰實不至也夫以選舉<lb/>
之重而不取十行官吏之衆而不行考課<hi>漢元帝時京房嘗建考課</hi>
<hi>之議竟不能行</hi>農末之相傾而平糴之法不立<hi>漢食貨志云魏文侯時李悝立</hi>
<hi>平籴之法以謂書平籴者必謹觀歲有上中下孰大熟則上籴三而舎一中熟則糴二下熟則糴一小飢則發</hi>
<hi>小熟之所歛中飢則發中熟之所歛大飢則發大熟之所歛而粜之故雖遇饑饉水旱籴不貴而民不散取有</hi>
<hi>餘以𥙷不足也行之魏國國以富強</hi>貧冨之相役而占田之數無限<hi>食貨志云</hi>
<hi>董仲舒說武帝曰古井田法雖難卒行冝少近古限民名田以贍不足注云名田占田也名爲立限不使冨者</hi>
<hi>過制則貧弱之家可足也</hi>天下之闕政則莫大乎此而和氣安得不<lb/>
盭乎田野闢者民之所以冨足之道也其所以無聊則<lb/>
<pb n="KR4d0079_SBCK_020-6a"/>
吏政之過也然臣聞天下之民常偏聚而不均呉蜀有<lb/>
可耕之人而無其地荆襄有可耕之地而無其人由此<lb/>
觀之則田野亦未可謂盡闢也夫以呉蜀荆襄之相形<lb/>
而饑寒之民終不能去狹而就寛者世以爲懷土而重<lb/>
遷非也行者無以相群則不能行居者無以相友則不<lb/>
能居若輩徙飢寒之民則無有不聽矣邊境已安而兵<lb/>
不得徹者有安之名而無安之實也臣欲小言之則自<lb/>
以爲愧大言之則世俗以爲笑臣請略言之古之制北<lb/>
狄者未始不通西域<hi>前傼西域傳賛曰孝武之世圗制匈奴患其與從西域結黨南羗廼</hi>
<hi>表河曲列四郡開五門通西域以断匈奴右臂隔絶南羌月氏單于失援由是逺遁而幕南無王庭</hi>今之<lb/>
所以不能通者是夏人之爲障也<hi>西戊號夏國主</hi>朝廷置靈武<lb/>
於度内幾百年矣<hi>灵武本中囯地真廟咸平五年三月䧟于西蕃李継遷</hi>議者以<lb/>
<pb n="KR4d0079_SBCK_020-6b"/>
爲絶域異方曽不敢近而况於取之乎然臣以爲事勢<lb/>
有不可不取不取靈武則無以通西域西域不通則契<lb/>
丹之強未有艾也然靈武之所以不可取者非以數郡<lb/>
能抗吾中國<hi>西夏自拓拔仁福以來丗有更夏銀綏宥靜五州之地</hi>中國自困而<lb/>
不能舉也其所以自困而不能舉者以不生不息之財<lb/>
養不耕不戰之兵塊然如巨人之病膇非不枵然大矣<lb/>
而手足不能以自舉欲去是疾也則莫若捐秦以委之<lb/>
使秦人断然如戰國之世不待中國之援而中國亦未<lb/>
始有秦者<hi>其意欲使關中自爲戰守之備而中國不預</hi>有戰國之全利而無<lb/>
戰國之患則夏人舉矣其便莫如稍徙縁边之民不能<lb/>
戰守者於空閑之地而以其地益募民爲屯田屯田之<lb/>
兵稍益則向之戍卒可以稍减使數歲之後縁边之民<lb/>
<pb n="KR4d0079_SBCK_020-7a"/>
盡爲耕戰之夫然後數出兵以苦之要以使之厭戰而<lb/>
不能支則折而歸吾矣如此而北狄始有可制之漸中<lb/>
國始有息肩之所不然將濟師之不暇而又何徹乎所<lb/>
謂利入巳浚而浮費彌廣者臣切以爲外有不得巳之<lb/>
二虜内有得已之後宮後宫之費不減敵國金玉綿綉<lb/>
之工日作而不息朝成夕毀務以相新主帑之吏日夜<lb/>
儲其精金良帛而别異之以待倉卒之命其爲費豈勝<lb/>
計哉今不去此等而欲廣求利之門臣知所得之不如<lb/>
所䘮也軍冗而未練者臣嘗論之曰此將不足恃之過<lb/>
也然以其不足恃之故而擁之以多兵不蒐去其無用<lb/>
則多兵適所以爲敗也官穴而未澄者臣嘗論之曰此<lb/>
審官吏部與職司無法之過也夫審官吏部是古考績<lb/>
<pb n="KR4d0079_SBCK_020-7b"/>
黜陟之所也而特以日月爲断今縱未能復古可略分<lb/>
其郡縣不以逺近爲差而以難易爲等第其人之所堪<lb/>
而别異之才者常爲其難不才者常爲其易及其當遷<lb/>
也難者常速而易者常乆然而爲此者固有待也使審<lb/>
官吏部與外之職司常相關通而爲職司者不惟舉有<lb/>
罪察有功而巳必使第其属吏之所堪以詔審官吏部<lb/>
審官吏部常從内等其任使之難易職司常從外第其<lb/>
人之優劣才者常用不才者常閑則冗官可澄矣庠序<lb/>
興而禮樂未具者臣蓋以爲庠序者禮樂旣興之所用<lb/>
非所以興禮樂也今禮樂鄙野而未全則庠序不知所<lb/>
以爲教又何以興禮樂乎如此而求其可封責其偕遜<lb/>
將以息訟而措刑者是却行而求前也夫上之所嚮者<lb/>
<pb n="KR4d0079_SBCK_020-8a"/>
下之所趨也而况從而賞之乎上之所背者下之所去<lb/>
也而况從而罰之乎　陛下責在位者不務教化而治<lb/>
民者多拘文法臣不知朝廷所以爲賞罰者何也無乃<lb/>
或以教化得罪而多以文法受賞歟夫禁防未至於煩<lb/>
多而民不知避者吏以爲市也叙法不爲寛濫而吏不<lb/>
知懼者不論其能否而論其乆近也縲繫者衆愁歎者<lb/>
多凢以此也伏惟　制䇿有仍歲以來災異數見乃六<lb/>
月壬子日食于朔淫雨過節煗氣不效江河潰決百川<lb/>
騰溢永思厥咎深切在予變不虚生縁政而起此豈非<lb/>
陛下厭聞諸儒牽合之論而欲聞其自然之說乎臣不<lb/>
敢復取洪範傳五行志以爲對<hi>劉向傳云向見尚書洪範箕子爲武王陳五行</hi>
<hi>隂陽休咎之應向乃集合上古以来歷春秋六國至秦漢符瑞災異之記著其占驗比類相從各有條目凢十</hi>
<pb n="KR4d0079_SBCK_020-8b"/>
<hi>一篇號曰洪範五行傳班固叙傳云春秋之占咎證是舉告往知來王事之表迷五行志</hi>直以意推<lb/>
之夫日食者是陽氣不能履險也何謂陽氣不能履險<lb/>
臣聞五月二十三分月之二十是爲一交當朔則食交<lb/>
者是行道之險者也然而或食或不食則陽氣之有強<lb/>
弱也<hi>左傳隱公三年春王二月巳巳日有食之孔頴建正義云日月雖共行於天而各有道毎積二十九</hi>
<hi>日過半行道交錯而相與㑹集以其一㑹謂之一月朔則交㑹故食必在朔旣毎朔皆㑹應毎月常食而或不</hi>
<hi>食者蓋日月動物雖行度有大量不能不小有盈縮故有雖交㑹而食者或有頻交而食者刘歆三統以爲五</hi>
<hi>月二十三分月之二十而日一食空得食日而不得加時嘆末劉洪始推月行遲速求日食加時後代脩之漸</hi>
<hi>益微宻</hi>今夫二人並行而犯霧露其疾者必其弱者也其<lb/>
不疾者必其強者也<hi>慱物志云昔有三人同冒露而行一人病一人無故一人死無故者</hi>
<hi>飲酒病者曽飯死者空腹</hi>道之險一也而陽氣之強弱異故夫日之<lb/>
食非食之日而後爲食其虧也乆矣特遇險而見焉<lb/>
<pb n="KR4d0079_SBCK_020-9a"/>
陛下勿以其未食也爲無災而其旣食而復也爲免咎<lb/>
臣以爲未也特出於險耳夫淫雨大水者是陽氣融液<lb/>
汗漫而不能收也諸儒或以爲隂盛<hi>洪範傳與五行志凢淫雨大水董仲</hi>
<hi>舒刘向皆以爲隂氣盛所致</hi>臣請得以理折之夫陽動而外其於人<lb/>
也爲嘘嘘之氣温然而爲濕隂動而内其於人也爲噏<lb/>
噏之氣泠然而爲燥以一人推天地天地可見也春夏<lb/>
者其一嘘也秋冬者其一噏也夏則川澤洋溢冬則水<lb/>
泉收縮此燥濕之効也是故陽氣汗漫融液而不能收<lb/>
則常爲淫雨大水猶人之嘘而不能噏也今　陛下以<lb/>
至仁柔天下兵驕而益厚其賜戎狄桀傲而益加其禮<lb/>
蕩然與天下爲咻嘘温煖之政萬事惰壞而終無威刑<lb/>
以堅凝之亦如人之嘘而不能噏此淫雨大水之所由<lb/>
<pb n="KR4d0079_SBCK_020-9b"/>
作也天地告戒之意隂陽消伏之理殆無以易此矣而<lb/>
制䇿又有五事之失六沴之作劉向所傳吕氏所紀五<lb/>
行何修而得其性四時何行而順其令非正陽之月而<lb/>
伐鼔救變其合於經乎方盛夏之時而論囚報重其考<lb/>
於古乎此　陛下畏天恐懼求端之過而流入於迃儒<lb/>
之說此皆愚臣之所學於師而不取者也夫五行之相<lb/>
治本不至於六六沴者起於諸儒欲以六極分配五行<lb/>
於是始以皇極附益而爲六夫皇極者五事皆得不極<lb/>
者五事皆失非所以與五事並列而别爲一者也是故<lb/>
有眊而又有蒙有極而無福曰五福皆應此亦自知其<lb/>
踈也<hi>金沴木木沴金水沴火火沴水金木水火沴土五行沴天氣相傷謂之沴猶不和意也與拂戻之戾</hi>
<hi>同惟金沴水木氣病則金沴之惟木沴金金氣病則木沴之惟水沴火火氣病則水沴之惟火沴水水氣病則</hi>
<pb n="KR4d0079_SBCK_020-10a"/>
<hi>火沴之金木水火沴土土氣病則金木水火沴之凡君道傷者病天氣不言五行沴天而曰日月乱行星辰逆</hi>
<hi>行者爲若下不敢沴天尊之之意也洪範止言五行五事刘向又本大傳増而爲六謂皇之不極則厥咎眊厥</hi>
<hi>罰常隂厥極弱旣有極而無福其說遂窮乃云五福皆應詳見五行傳并五行志</hi>吕氏之時令<lb/>
則柳宗元之論備矣以爲有可行者有不可行者其可<lb/>
行者皆天事也其不可行者皆人事也<hi>見桞又時令論上下篇</hi>若<lb/>
夫禜社伐鼔本非有益於救災特致其尊陽之意而巳<lb/>
<hi>左傳莊公二十五年夏六月辛未朔日有食之鼔用牲于社非常也隺正月之朔慝未作日有食之於是乎用</hi>
<hi>幣于社伐鼔于朝注云日食歷之常也然食於正陽之月則諸侯刑幣于社請救於上公伐鼔于朝退而自責</hi>
<hi>以明隂不冝侵陽臣不冝掩君以示大義</hi>書曰乃季秋月朔辰弗集于房瞽<lb/>
奏鼓嗇夫馳庶人走<hi>古注云辰日月所㑹房所舎之次集也不合即日食可知天子伐鼓</hi>
<hi>於社青上公瞽乃樂官進鼔則伐之嗇夫主幣之官馳車幣礼天神衆人走供救日食之百役也</hi>由此<lb/>
言之則亦何必正陽之月而後伐鼔救變如左氏之說<lb/>
<pb n="KR4d0079_SBCK_020-10b"/>
乎盛夏報囚先儒固巳論之以爲仲尼誅齊優之月<hi>前漢</hi>
<hi>陳湯傳甘延夀与湯上䟽請以郅支首及名王以下冝梟頭稾街以示万里事下有司丞相康衡䓁以為郅支</hi>
<hi>及名王莧更歷諸囯蛮夷莫不聞知月令春掩骼埋胔之时冝勿梟車騎將軍許嘉右將軍王商以為春秋夾</hi>
<hi>谷之㑹優施笑君孔子誅之方盛夏首足異門而出冝梟十日乃埋之有詔將軍議是</hi>伏惟　制<lb/>
䇿有京師諸夏之表則王教之淵源百工淫巧無禁豪<lb/>
右僣差不度此在　陛下身率之耳後宫有大練之飾<lb/>
<hi>後漢明徳馬皇后紀云后常衣大練裙不加縁朔望諸姬主朝望見后𫀆衣踈粗反以為綺縠就視乃笑后辝</hi>
<hi>曰此繒特冝棨色故用之耳六宫莫不嘆息</hi>則天下以羅綺爲羞大臣有脫<lb/>
粟之節<hi>公孫洪傳云洪身食一肉脫粟飯注云才脫粟而巳不精鑿也</hi>則四方以膏粱<lb/>
爲汙雖無有禁令又何憂乎伏惟　制䇿有治當先内<lb/>
或曰何以爲京師<hi>丗說云謝公時兵厮养逋亡多外竄在南塘下諸舡中或欲求一时捜索</hi>
<hi>謝公不許云不容置此輩何以為京師南史齊髙帝以下揉雜欲立苻伍更相檢括王儉諌曰必也昔</hi>
<pb n="KR4d0079_SBCK_020-11a"/>
<hi>煩謝安所謂不尓何以爲京師髙帝乃止</hi>政在擿姦或曰不可撓獄市<hi>曹參</hi>
<hi>傳云參將去齊属其後相曰以斉獄市爲寄謹勿優也後相曰治無大於此者乎參曰不然夫獄市者所以并</hi>
<hi>容也今君優之奸人安所容乎吾以是先之</hi>而此皆一偏之說不可以不察<lb/>
也夫見其偏而輙舉以爲說則天下之說不可以勝舉<lb/>
矣自通人而言之曰治内所以爲京師也不撓獄市所<lb/>
以爲摘姦也如使不撓獄市而害其爲摘姦則夫曹參<lb/>
者爲速逃主也伏惟　制䇿有推尋前丗探觀治迹孝<lb/>
文尚老子而天下冨殖孝武用儒術而海内虚耗道非<lb/>
有弊治奚不同臣切以爲不然孝文之所以得者是儒<lb/>
之術略用也其所以得而未盡者是儒術略用而未純<lb/>
也而其所以爲失者則是用老也何以言之孝文得賈<lb/>
誼之說然後待大臣有禮御諸侯有術<hi>誼因周勃下獄故治安策末章</hi>
<pb n="KR4d0079_SBCK_020-11b"/>
<hi>以體貌大臣譏上上深納其言养臣下有節又從誼計徙淮陽王武爲梁王得大縣四十余城徙城陽王喜爲</hi>
<hi>淮南王以抚其民及遣列侯就国其說皆誼發之</hi>而至興禮樂係單于則曰未<lb/>
暇<hi>誼請改正朔定官名㒷礼楽文帝謙遜未皇又嘗欲爲属囯以係单于其說亦不果用</hi>故曰儒<lb/>
術略用而未純也<hi>誼本傳賛云誼之所陳略施行矣</hi>若夫用老之失則<lb/>
有之矣始以區區之仁壊三代之肉刑而易之髠笞髠<lb/>
笞不足以懲其罪則又從而殺之<hi>刑法志云文帝十三年以太倉令淳于公</hi>
<hi>少女緹縈願没入爲官婢以贖父罪天子憐之乃下詔除肉刑易以髠笞之法是後外有輕刑之名内实殺人</hi>
用老之失豈不過甚矣哉且夫孝武亦不可謂用儒之<lb/>
主也博延方士而多興妖祠<hi>武帝信用方士少君文成五利之属乃祠泰一祭汾</hi>
<hi>隂礼八神脩封禅</hi>大興宫室而甘心逺略<hi>武帝起千門万户之宫以厭禳火芸又用</hi>
<hi>衛霍弍师楊僕輩以快心胡越</hi>此豈儒者教之今夫有國者徒知徇其<lb/>
名而不考其實見孝文之冨殖而以爲老子之功見孝<lb/>
<pb n="KR4d0079_SBCK_020-12a"/>
武之虚耗而以爲儒者之罪則過矣此唐明皇之所以<lb/>
溺於宴安徹去禁防而爲天寳之亂也<hi>明皇末年自以天下无事欲髙</hi>
<hi>拱无爲乃悉以政事委李林甫其後諸道節度使盡用胡人以兼統重鎮精兵咸戍北边天下之势偏重卒使</hi>
<hi>禄山傾覆天下</hi>伏惟　制䇿有王政所由形于詩道周公豳詩<lb/>
王業也而繫之國風宣王北伐大事也而載之小雅臣<lb/>
聞豳詩言后稷公劉所以致王業之艱難者也其後累<lb/>
丗而至文王文王之時則王業旣巳大成矣而其詩爲<lb/>
二南二南之詩猶列於國風而至於豳獨何疑乎昔季<lb/>
札觀周樂以爲大雅曲而有直體小雅思而不貳怨而<lb/>
不言<hi>左傳襄公二十九年呉公子札來聘請觀周楽為之歌小雅曰美哉思而不貳怨而不言其周徳之</hi>
<hi>衰乎尤有先王之遺民焉為之歌大雅曰廣哉熙熙乎曲而有直休其文王之徳乎</hi>夫曲而有直<lb/>
體者寛而不流也思而不貳怨而不言者狹而不迫也<lb/>
<pb n="KR4d0079_SBCK_020-12b"/>
由此觀之則大雅小雅之所以異者取其辭之廣狹非<lb/>
取其事之大小也伏惟　制䇿有周以冡宰制國用唐<lb/>
以宰相兼度支錢糓大計也兵師大衆也何陳平之對<lb/>
謂當責之内史韋洪質之言不冝兼於宰相臣以謂宰<lb/>
相雖不親細務至於錢糓兵師固當制其虚嬴利害陳<lb/>
平所謂責之内史者<hi>王陵傳云文帝問右丞相勃曰天下一歲决獄幾何勃謝不知問天</hi>
<hi>下錢榖一嵗出入幾何勃又謝曰不知汗出治背媿不能對上亦問左丞相平平曰有主者上曰主者爲誰乎</hi>
<hi>平曰陛下即問决獄責廷尉問錢榖責治粟内史</hi>特以宰相不當治其簿書多<lb/>
少之數耳昔唐之𥘉以郎官領度支而職事以治及兵<lb/>
興之後始立使額<hi>通典云魏尚書有度支隋𥘉爲度支侍郎焬帝除侍字唐武徳𥘉加中字</hi>
<hi>龍朔二年改度支爲司度咸亨元年復舊掌支使國用至徳以後戎事費多二年十二月吕禋爲兵部侍郎平</hi>
<hi>章事充管當度支使上元元年五月刘晏爲户部侍郎管當度支使二年一月韓晃以宰相加度支使</hi>參<lb/>
<pb n="KR4d0079_SBCK_020-13a"/>
佐甚衆簿書益繁百弊之源自此而始其後裴延齡皇<lb/>
甫鏄皆以剥下媚上至於希世用事<hi>裴廷齡傳云延齡領度支資旣苛刻</hi>
<hi>又刼于利專剥下附上皇甫鎛傳云鏄判度支裒㑹嚴亟平蔡之明年遂同中書門下平章事猶領度支鏄以</hi>
<hi>吏道進旣由聚歛爲宰相雖市道皆嗤之</hi>以宰相兼之誠得防姦之要而韋<lb/>
洪質之議特以其權過重歟故李徳𥙿以爲賤臣不當<lb/>
議令臣常以爲有宰相之風矣<hi>徳𥙿傳云時韋洪質建言宰相不可兼治錢榖</hi>
<hi>徳𥙿奏言大和後風俗寖敝令出於上非之在下此敝不止無以治囯洪質賤臣豈得以非所宜言妄觸天聽</hi>
<hi>今諸本皆以韋洪質爲韋賢誤也</hi>伏惟　制䇿有錢貨之制輕重之相<lb/>
權命秩之差虚實之相養水旱蓄積之弊邊陲守禦之<lb/>
方圜法有九府之名樂語有五均之義此六者亦方今<lb/>
之所當論也昔召穆公曰民患輕則多作重以行之若<lb/>
不堪重則多作輕以行之亦不廢重輕可改而重不可<lb/>
<pb n="KR4d0079_SBCK_020-13b"/>
廢不幸而過寜失於重此制錢貨之本意也<hi>囯語云周景王時患</hi>
<hi>錢輕將更鑄大錢人大單旗曰不可占者天降灾戻於是乎量資幣權輕重以救民民患輕則爲之作重幣以</hi>
<hi>行之於是有母權子而行民皆得焉若不堪重則多作輕以行之亦不廢重於是乎有子權母而行小大利之</hi>
<hi>今王廢輕而作重民失其資能无匱乎弗听卒鑄大錢百姓蒙利焉</hi>命者人君之所擅出<lb/>
於口而無窮秩者民力之所供取於府而有限以無窮<lb/>
養有限此虚實之相養也水旱蓄積之備則莫若復隋<lb/>
唐之義倉<hi>隋書文帝開皇五年工部尚耆長孫平奏請令諸州百姓及軍人勤課當社共立義倉收</hi>
<hi>穫之日隨其所淂勸課出粟及麥於當社造倉筶貯之即委社司執帳検校若時或不熟當社有饑饉者即以</hi>
<hi>此榖賑給自是諸州儲峙委積唐史正萑𥘉尚書左丞戴胄上言請自王公以下爰及衆庻計所墾田稼穡頃</hi>
<hi>畒毎至秋熟令出粟麥各納所在爲立義倉大宗下有司議立條制户部尚書韓仲良奏王公巳下墾田畒納</hi>
<hi>二勝其栗麥粳稻之属各依土地貯之州縣以備凶年詔従之</hi>邊陲守禦之方則莫若<lb/>
依秦漢之更卒<hi>漢書注云古者正卒无常人皆當迭爲之一月一更是爲更卒漢𥘉因秦法而</hi>
<pb n="KR4d0079_SBCK_020-14a"/>
<hi>行之</hi>周官有太府天府玉府内府外府職内職金職歲職<lb/>
幣是謂九府太公之所行以致冨<hi>太府玉府内府聀内聀嵗聀幣見天官天</hi>
<hi>府見春官聀金見秋官通典云周制以商通貨以賈易物太公又立九府圜法圜謂均而通也</hi>古者天<lb/>
子取諸侯之土以爲國均則市不二價四民常均是謂<lb/>
五均獻王之所致以爲法皆所以均民而冨國也<hi>楽語楽元</hi>
<hi>語河間献王所傳按其文云天子取諸侯之上以立五均則市无二僨四民常均強者不得困弱冨者不得要</hi>
<hi>貧則公家有餘息因及小人也</hi>凢　陛下之所以䇿臣者大略如此而<lb/>
於其末復策之曰冨人強國尊君重朝弭災致祥改薄<lb/>
從厚此皆前世之急政而當今之要務此臣有以知<lb/>
陛下之聖意以爲向之所以策臣者各指其事恐臣不<lb/>
得盡其辭是以復舉其大體而槩問焉又恐其不能切<lb/>
至也故又詔之曰悉意以陳而無悼後害臣是以敢復<lb/>
<pb n="KR4d0079_SBCK_020-14b"/>
進其偈狂之說夫天下者非君有也天下使君主之耳<lb/>
陛下念　祖宗之重思百姓之可畏欲進一人當用天<lb/>
下之所欲進欲退一人當用天下之所欲退今者毎進<lb/>
一人則人相與誹曰是出於某也是某之所欲也毎退<lb/>
一人則又相與誹曰是出於某也是某之所惡也臣非<lb/>
敢以此爲舉信也然而致此言者則必有由矣今無知<lb/>
之人相與謗於道曰聖人在上而天下之所以不盡𬒳<lb/>
其澤者便嬖小人附於左右而女謁盛於内也爲此言<lb/>
者固妄矣然而天下或以爲信何也徒見諌官御史之<lb/>
言矻矻乎難以入爲必有間之者也徒見蜀之美錦越<lb/>
之竒器不由方貢而入於宫也如此而向之所謂急政<lb/>
要術者　陛下何暇行之臣不勝憤懣謹復列之於末<lb/>
<pb n="KR4d0079_SBCK_020-15a"/>
惟　陛下寛其萬死幸甚幸甚臣謹對<lb/>
經進東坡文集亊略卷第二十<lb/>
</p>
<p>
</p>
  </div>
</body>
</text>
</TEI>
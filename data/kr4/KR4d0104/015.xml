<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0104_SBCK_015-1a"/>
文集卷第十五<lb/>
　　　嵩山景迃生晁說之字以道一字伯以<lb/>
　書<lb/>
　　　　與熈河錢帥書<lb/>
說之啟即日不審鎮洮幕府云𥘉台候比復如<lb/>
何屬者虎帳西来便欲拜状忽忽因循之故更<lb/>
不復道其實要作一書厯陳熈河古今事體非<lb/>
累𢾗千言不可以俟閒暇之日而未之能也逮<lb/>
此使臣来拜教之辱何勝愧仄重念綱紀弗振<lb/>
<pb n="KR4d0104_SBCK_015-1b"/>
母一不費整之語令人太息不已然前所欲陳<lb/>
者不若罷休如汰土兵省戍兵削蕃官卑漢官<lb/>
罷冗長使者棄侵淫蠹蝕之地不發一卒一騎<lb/>
東出以<hi>御名今上</hi>㣲固守則斯言也無乃旤人歟雖<lb/>
然首尾之状敢置古而即今以略之此熈河<lb/>
道曹南院棄而不城者也其後夏英公喜功名<lb/>
欲城之其如韓范之論何又其後有一王長官<lb/>
韶者薄游陽翟偶見英公神道碑所載云云遂<lb/>
穴以爲策以干丞相時丞相是謂韓公視王長<lb/>
<pb n="KR4d0104_SBCK_015-2a"/>
官者稚而狂之若河外𢾗州則又王長官棄而<lb/>
不城者也議者謂王忠嗣之功不减郭汾陽王<lb/>
忠嗣不肯城石堡而哥舒翰卒城之則哥舒翰<lb/>
少為忠嗣部伍而晚則罪人也彼术征之志不<lb/>
淺鬼章之睥睨尤近而著者隴拶似若無能頗<lb/>
聞有子存已長立不知今又如何方苻秦滅燕<lb/>
滅代滅涼時寕知有一慕容垂哉實有不可不<lb/>
懼者首尾之状畧如此外又有二事一曰閉関<lb/>
以謝商胡以尊國體<hi>一寸犀之類不買一塊玉</hi>二曰屯田以<lb/>
<pb n="KR4d0104_SBCK_015-2b"/>
實塞下而省轉輸二事幕府不為之以待誰為<lb/>
耶漢賈誼與吾家大夫必亦出此言唐杜牧沈<lb/>
亞之本朝尹子漸師魯兄弟亦其人也此六君<lb/>
者行年皆不及僕之老則屑屑狂言未必無當<lb/>
也特為故人一出耳彼有邵茂文者知無不言<lb/>
忠實之士也幕府可出以視之因王鞏州人行<lb/>
信筆縦書不免脫繆悚仄旦夕別上状授使臣<lb/>
囬次餘乞保重不宣立春日說之再拜鎮洮經<lb/>
略待制節下<lb/>
<pb n="KR4d0104_SBCK_015-3a"/>
　　　　薦蒲君刑曹書<hi>成州</hi>
知成州晁說之伏覩本州刑曹閬中蒲贄年四<lb/>
十一經中博士行中御史方布衣時有職太學<lb/>
偶因格改捿遲山郡衆為較其輩流往往蒙<lb/>
朝廷寵擢良可歎已說之無状假手旣知謹視<lb/>
遇民而於斯士豈獨無心竊自念歲暮之齒咋<lb/>
舌之乆何敢有鳴于　朝惟我明使者得布露<lb/>
之明使者采衆人之頌聮章以聞豈不幸甚豈<lb/>
不幸甚十一月四日知成州晁說之上某官節<lb/>
<pb n="KR4d0104_SBCK_015-3b"/>
下<lb/>
　　　　與宋運使書<lb/>
說之敢言之昨日薦蒲贄人回獨䝉教荅何勝<lb/>
感仄此外復有<hi>為一作</hi>職事謹用漢制敢<hi>此字一無</hi>言<lb/>
之本州今年秋旱同谷縣人户所訴二萬五千<lb/>
餘災其所檢校放者一萬三千餘栗亭縣訴一<lb/>
萬三千餘災而檢放者八千五百餘說之無状<lb/>
唯知夙夜愧恨深負斯民矣負斯民扵下可也<lb/>
其如上無以稱　聖君仁惠逺降御香閔雨祈<lb/>
<pb n="KR4d0104_SBCK_015-4a"/>
禱軫恤元元之意何属者運句馮徔事入境道<lb/>
路諠言正為稅事而来也說之無状竊彷徨自<lb/>
歎息曰死矣放税不如百姓之所欲将得罪於<lb/>
明使者吾何面目在人間生活耶且亂山叢溪<lb/>
之間蕞然一郡不識使臺貴属來臨者累年其<lb/>
乆矣今一旦老㓜扶携切切昂首以聼使属增<lb/>
放税𢾗以醜飢鷹刺史餓虎縣令可以風威百<lb/>
城豈不幸甚既而大不其然乃是惡所放之過<lb/>
優而𣣔令復之嗟乎天壤之間好惡不同取舎<lb/>
<pb n="KR4d0104_SBCK_015-4b"/>
頓異一至此耶是必非明府之意而句官失辭<lb/>
而然爾顧豈不為明府累耶前者疲瘵之民所<lb/>
以不至流徙亦不甚闕食者以所放之稅粗能<lb/>
畔岸之也茍若復之或少䥴削之是網羅於前<lb/>
而捕扼於後也方𣣔哺盃按而奪之手指也其<lb/>
為守者平日粗與民有信今則不勝其欺且罔<lb/>
也設常有沮洳之澤亦無以𥙷斯炎熾之酷也<lb/>
困之如彼伐之如此古人之所痛者今寕不一<lb/>
動心也耶所謂結怨於一州取笑於　朝廷者<lb/>
<pb n="KR4d0104_SBCK_015-5a"/>
又於今日而見之也竊復自念平居鄉閭餓死<lb/>
不貳吾言今茲假守以𥚹小之地遂使難為乎<lb/>
善必𣣔蹙之首鼠無它也素不自重不誠於身<lb/>
則不獲扵上而下亦莫我獲也夫鷙鳥在上重<lb/>
鼎在下不程勇力不悔其往不䂊其来儒者之<lb/>
細事患不自勉且不自信爾者舒仲應為沛相<lb/>
袁術以米十萬斛為沛軍糧仲應以給飢民術<lb/>
怒欲斬之仲應曰知當必死故為之爾寕可以<lb/>
一人之命救百姓於塗炭術謝之曰仲應足下<lb/>
<pb n="KR4d0104_SBCK_015-5b"/>
獨欲享天下重名不與吾共之耶彼袁術者人<lb/>
有犲狼者也方與羣雄血戦之時乃知出此何<lb/>
耶仲應之米十萬斛今茲雜色不當其十之一<lb/>
也况明府素不畏髙明則不虐惸獨矣說之竊<lb/>
恃明府而安之不貳也目前似少魯國男子或<lb/>
為孱守而危者不知明府者也或曰其如<lb/>
　　何曰豈無䇿哉說之老矣乞宫觀旣不諧<lb/>
行當乞放罷東歸如明府未賜斥絶尚當於明<lb/>
府布露之區區所見實繋事體可以實塞下而<lb/>
<pb n="KR4d0104_SBCK_015-6a"/>
冨國中明府必将樂乎聼之也伏惟運使大卿<lb/>
財幸十二月十八日知成州晁說之敢言之<lb/>
　　　　荅張直孺先輩書<lb/>
說之啟老罷甞謂學而不思者不足以為學而<lb/>
適足以為罔彼思而不學者亦不足以思稱而<lb/>
徒殆耳二者何不兼修並進乎如不得已二者<lb/>
孰重盖學為重則善學者必精思如不已於行<lb/>
者必圖所濟茍徒思而幸得之則不顧學矣如<lb/>
世冨貴動如所欲豈服稼穡艱難哉夫子固以<lb/>
<pb n="KR4d0104_SBCK_015-6b"/>
身為衆人率也其言曰吾嘗終日不食終夜不<lb/>
寢以思可謂勤矣而卒無益不如學之益我也<lb/>
有思渉者當益之以舟航若曰一歲之思不如<lb/>
一日之學也其後子夏得此道博學而篤志切<lb/>
問而近思之曰仁又其後子思得此道博學之<lb/>
則審問之而後<hi>御名今上</hi>思之則明辨之終以篤行<lb/>
之或曰堯之文思柰何曰子以堯之思眞與凡<lb/>
厥庶民五事之思同乎先儒不曰堯道徳純備<lb/>
而謂之思乎盖即其巍巍蕩蕩而云爾足下不<lb/>
<pb n="KR4d0104_SBCK_015-7a"/>
鄙䄂書屈臨辭彩焜燿馳騖出入若止而不止<lb/>
有餘力焉疑論語四科不當遺子游斥子我之<lb/>
預禍子貢之<hi>御名太上</hi>亂因小乎太史公足下有思<lb/>
則勞矣然足下未勞乎學也四科之疑柳子厚<lb/>
辯之矣上無子曰二字下於弟子字而不名逺<lb/>
遺乎曾子有子南宫括宓子賤之類多矣其它<lb/>
可置而不言也闞止子我亂乎宰予子我則唐<lb/>
司馬貞史記索隠辯之矣子貢一出而五國有<lb/>
變則　本朝諸公辯之者多矣足下何不於斯<lb/>
<pb n="KR4d0104_SBCK_015-7b"/>
以學焉足下於太史公書尤似未之學也大抵<lb/>
懐大徳者不知有小怨太史公首變編年之制<lb/>
創為帝紀表書世家列傳後之作者莫之或改<lb/>
世家首之以呉太伯列傳首之以伯夷貴讓也<lb/>
書首乎堯舜春秋首乎魯隠公詩首乎二南皆<lb/>
以讓徳倡天下萬世之治道也夫子旅人而參<lb/>
乎諸侯之世家老子之學自漢興之𥘉先乎儒<lb/>
學以興乃與荘周申不害韓非傳於管晏之後<lb/>
項羽與漢不並立者乃不没其實與漢同紀而<lb/>
<pb n="KR4d0104_SBCK_015-8a"/>
先之其大徳如此而藁草未成就參差抵牾之<lb/>
小怨可恕不恕乎又烏覩所謂先黄老而後六<lb/>
經乎敢併為足下謝覉旅無聊舊學素不深况<lb/>
又荒落於胡塵中足下幸察二月十六日說之<lb/>
啟上<lb/>
　　　　荅陳飬䝉刑曹書<lb/>
說之啟覉旅無歸稅客舟而不可前其所止之<lb/>
沙渚或告之曰是髙郵也既而得親故於斯焉<lb/>
慰别離而哀放逐又得所未名之寳於不售之<lb/>
<pb n="KR4d0104_SBCK_015-8b"/>
市不恨故舊之寡而每患獻酬之薄也孰謂吾<lb/>
道之窮哉雖曰遇坎則止而止莫予之坎窞也<lb/>
足下幸一再見而辱書翰文編則得未名之寳<lb/>
於不售之市者也區區感佩之私尚何可言足<lb/>
下之書是待甚髙非所敢拜其於李樞宻之出<lb/>
處僕嘗論之扵其未建牙之𥘉不及其旣貶之<lb/>
後也僕之逐乃在樞宻公罷黜之前爾足下文<lb/>
編粲然尤非老拙之所與知然有一事似可以<lb/>
為足下謝足下為漢太初厯序曰厯有本於律<lb/>
<pb n="KR4d0104_SBCK_015-9a"/>
者亦有本於易者非僕之所知也蓋厯𧺫扵律<lb/>
律起扵易一物也孰得而三之哉足下以謂如<lb/>
何它日或得𣢾晤以怱遽不一一說之上<lb/>
　　　　荅張仔秀才書<lb/>
說之啟辱書以魯頌質春秋為問甚善此義在<lb/>
新學未出前學者猶及之新學務為碎義以銖<lb/>
稱鎰紛然卒使銖鎰兩失而落於恍惚杳冥中<lb/>
誰能斯之問哉足下但觀魯僖公冝有頌乎周<lb/>
王不作而魯公僣頌夫子不得而輕重之遂亦<lb/>
<pb n="KR4d0104_SBCK_015-9b"/>
頌之則彼異姓庻邦𥘉不以周禮稱者吾尚何<lb/>
望也耶平王之詩降而風僖公之詩僣而頌則<lb/>
天下之治亂可勝言也耶春秋之王可没而夫<lb/>
子之魯僖公之頌不可没而頌之則僖公之罪<lb/>
大扵呉楚之僣王矣彼頌之體制事之有無與<lb/>
夫僖公之為人尚何待質之春秋哉說之孤陋<lb/>
偶不及聞前輩說此果如何而三十年嘗為毛<lb/>
詩傳二十卷今因金賊殘毁不存乃粗記其大<lb/>
略如此以為足下謝正以傷隕之魂招而未歸<lb/>
<pb n="KR4d0104_SBCK_015-10a"/>
理不得悉五月十一日說之上<lb/>
　　　　與吕舜徒書<hi>明州</hi>
說之啟去年十二月二十五日鄞縣逓中為問<lb/>
逹否昨日忽收十一月二十七日書承侍奉萬<lb/>
福至慰說之逺宦窮寂如𥘉無足言者貫弟得<lb/>
從賢者逰尤可喜所謂樂有賢父兄之說則未<lb/>
喻也是出於孟子乎試為吾友陳之樂賢而惡<lb/>
不才在敵以上有所不行况吾父兄之間㢤父<lb/>
兄天性甘勉其孝悌而不能已寕知所樂賢不<lb/>
<pb n="KR4d0104_SBCK_015-10b"/>
賢耶賢可樂矣顧不賢則如之何且如何而可<lb/>
謂之賢顔氏之子閔氏之弟視孔鯉不免有慚<lb/>
色矣舜五十而慕為瞽叟之賢歟文王問王季<lb/>
安否而憂喜王季之德不與也孔子亦曰喜父<lb/>
母之年耳以此三聖人之跡求之似孟子之言<lb/>
無所當也且其言父子之間不責善則䟽之矣<lb/>
今何望之深耶七丈講學最明侍次以此禀之<lb/>
便可諮諸郎曰無以吾不賢而惡之此語雖近<lb/>
乎戲然所感不淺近作申劉一篇辨舜河南事<lb/>
<pb n="KR4d0104_SBCK_015-11a"/>
輒同徃汪信民乃止扵此奈何令人痛怛不可<lb/>
言吾黨中失此一人大有所繫奈何頗恨信民<lb/>
不及見吾申劉也諸郎各想進學春寒萬萬為<lb/>
親夛愛逓中奉状草草不宣正月二十六日說<lb/>
之上舜徒船場朝奉<lb/>
　　　　荅勾龍壽南先輩書<lb/>
說之啟古之人斆不躐等學者固不敢躐等子<lb/>
貢見師乙問冝何歌曰冝歌商冝歌齊冝歌頌<lb/>
冝歌大雅小雅風是之謂等孜孜安絃而後安<lb/>
<pb n="KR4d0104_SBCK_015-11b"/>
詩然後安禮孰可得而踰㢤吾年三十而五經<lb/>
立矣譬之不藝五榖而非上農不殖百貨則非<lb/>
大賈今學者知自置於經師而不知有人師丼<lb/>
心為一經之士名曰大義而實以碎義困躓童<lb/>
子𧺫而語易薄乎詩書例詆先賢為腐儒先賢<lb/>
説雖是而未新也頗謂仁義之用不及道徳之<lb/>
恍惚有愧性命之微妙但未敢明以孔氏下乎<lb/>
老荘耳然黜春秋而尊尚偽周禮棄孝經而以<lb/>
孟子配論語㡬何不使文武之道墜地也耶足<lb/>
<pb n="KR4d0104_SBCK_015-12a"/>
下於此何為超忽世俗獨知所學哉甚善甚善<lb/>
而扵不肖猥以長書辯論孟子似亦躐等矣足<lb/>
下何不孝經論語詩書儀禮易春秋之問而孟<lb/>
子之問乎足下逺質孟子於荀卿王充及韓退<lb/>
之晚年之論近觀温公之疑孟李泰伯之孟子<lb/>
雜辯劉元甫之於瞽叟殺人劉道原之於舜禹<lb/>
避丹均則世俗孔孟之稱安乎亦嘗一日近思<lb/>
乎何煩足下逺過老僕覉旅之舎而不自珍其<lb/>
辭章乎說之前日叨為　太子詹事請　太子<lb/>
<pb n="KR4d0104_SBCK_015-12b"/>
讀論語而未讀孟子所以尊孔子而尊　太子<lb/>
之問學尚一徳也頼　陛下明聖朝奏而暮畫<lb/>
可然卿士大夫駭謗太學諸生紛紛誣毁百出<lb/>
無異報私讎者今日放逐之中尚復何言足下<lb/>
幸察不宣正月二十六日說之上<lb/>
　　　　荅李持國先輩書<lb/>
說之啟前月足下携書見過時僕痼疾𥘉作欲<lb/>
少𣢾無由徒喜吾亡同年兄之文彩見之於其<lb/>
子也尒後疾大作無生理呻吟藥餌閒不忘足<lb/>
<pb n="KR4d0104_SBCK_015-13a"/>
下之書未報也頻出誠意扵足下鄉人足下聞<lb/>
之必見亮也足下之書薄揚子劇秦羙新矣何<lb/>
不求之於雄法言尚有劇秦羙新之類者乎盍<lb/>
責之於法言而不必論是非扵斯一篇也足下<lb/>
愛淵明所賦歸去来辭遂同東坡先生和之是<lb/>
則僕之所未喻也建中靖國間東坡和帰去來<lb/>
𥘉至京師其門下賓客又徔而和之者數人皆<lb/>
自謂得意也陶渊明紛然一日滿人目前矣參<lb/>
寥忽以所和篇視予率同賦予<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>之曰造之者<lb/>
<pb n="KR4d0104_SBCK_015-13b"/>
冨隨之者貧童子無居位先生無並行與吾師<lb/>
共推東坡一人於渊明間可也參寥即索其文<lb/>
䄂之出呉音曰罪過公悔不先與公話今輒以<lb/>
厚於參寥者厚於吾年姪何如抑又聞焉大宋<lb/>
相公謂陶公歸去来是南北文章之絶唱五經<lb/>
之鼓吹近時繪畫歸去来者皆作大聖變和其<lb/>
辭者如即時遣興小詩皆不得正中者也病尚<lb/>
朱差勉奉此不旣萬一不宣説之上<lb/>
　　　　荅賈子荘書<lb/>
<pb n="KR4d0104_SBCK_015-14a"/>
說之啟去歲道出于黎鞍馬忽忽間獲見眉宇<lb/>
固已為慰比至武安見邑子士夫奉稱者如一<lb/>
人又益以為足下喜也令季時相過破我岑寂<lb/>
相與談至勝處頗恨大陸之不在席也此情區<lb/>
區未亦可言固安扵小人之常態不能以書牘<lb/>
自致乃先枉翰墨推與過當感仄又復何以言<lb/>
竊惟盛意之所遺者既誠矣敢不強以為足下<lb/>
謝足下所患讀書之未博眞得所患哉惟此一<lb/>
事自足以出流輩上譬如甘太官之膳者恨八<lb/>
<pb n="KR4d0104_SBCK_015-14b"/>
珍之未極也且以詩為之言世之人孰不讀詩<lb/>
而㡬詩在春秋間耶孟子所謂詩亡然後春秋<lb/>
作者若之何謂之亡耶其可不約春秋以為詩<lb/>
乎讀其詩必得其人而君臣父子之世次詩家<lb/>
之要也其可不通譜系之學乎十五國暨周商<lb/>
之國邑山川所感深矣其可不知古今地志乎<lb/>
鳥獸草木蟲魚今古不同名目識尤難而比興<lb/>
實於是乎在陸機顧野王之外復有所稽乎所<lb/>
謂文字詁訓者安得古爾雅以為證乎而三倉<lb/>
<pb n="KR4d0104_SBCK_015-15a"/>
廣雅方言之類其可廢乎詩之音讀實叶歌笙<lb/>
不必與它經同而古人之讀無傳可不盡信陸<lb/>
呉興之音乎夫一經之所及如此而欲坐窮五<lb/>
經之精微豈不艱哉冝足下患所讀之書未博<lb/>
也然此語不為新學輩出唯足下之好古與僕<lb/>
同病乃及之也然足下謂後之書多扵古則不<lb/>
然劉歆告揚雄云三代之書藴藏扵家直不計<lb/>
耳顧弗多耶今有一周易而無連山歸藏有一<lb/>
春秋而無千二百國寳書及不脩春秋有卿禮<lb/>
<pb n="KR4d0104_SBCK_015-15b"/>
二士禮七大夫禮二諸侯禮四諸公禮一而天<lb/>
子之禮無一傳者不知其傳孰多於其亡耶自<lb/>
歆家藴藏之後日月既乆著述之士益衆冝其<lb/>
書之愈多而不幸梁元隋煬皆有覆舟之禍士<lb/>
夫之藏因亦淪䘮近而安史五季干戈相尋之<lb/>
餘其存又復有㡬耶足下試以隋唐經藉志及<lb/>
呉氏西齋録求於今想見足下浩然嘆息継之<lb/>
怒嗔也說之累年来嘗欲求崔鴻十六國春秋<lb/>
蕭方等三十國春秋勤未之得司馬公休言温<lb/>
<pb n="KR4d0104_SBCK_015-16a"/>
公所考十六國春秋亦非崔鴻之全書則後世<lb/>
之書未多扵古也足下既欲學之愽則不可不<lb/>
極<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>牘之傳故及諸此若論古人之所以臻極<lb/>
者則此言可忘足下謂築巖釣渭之徒果在書<lb/>
耶果不在書耶說之謂二子者必有所讀之書<lb/>
耳弟不知其書為何書也而二子之所以為二<lb/>
子者非書也譬如和扁亦㕮咀世間大黄甘草<lb/>
而不可以大黄甘草名和扁也足下又疑孔子<lb/>
稱顔囬不遷怒不貳過為好學則學果不在書<lb/>
<pb n="KR4d0104_SBCK_015-16b"/>
者亦非也此孔子為魯哀公而為之言耳至於<lb/>
告季康子者則不及諸此也若夫正為顔囬而<lb/>
發則墮支體黜聦明云者其亦可乎要是無孤<lb/>
陋寡聞之顏囬耳行夏之時乗商之輅服周之<lb/>
冕非學則何以哉足下謂讀書以為學者後世<lb/>
之事則得之矣盖古人未嘗廢書而不以讀書<lb/>
為學也孔子於易三絶韋編與夫㳺夏不能措<lb/>
一辭扵春秋者皆後世增大之語也不必論其<lb/>
實否然亦不害其為孔子也足下又可不疑於<lb/>
<pb n="KR4d0104_SBCK_015-17a"/>
此也若夫孟子之書則亦不必論其文之如何<lb/>
是直萬章公孫丑之徒所次耳何有於孟子哉<lb/>
足下試以唐陸善經孟子對今孫宣公所校定<lb/>
孟子断可見其文之異同也如必以文論孟子<lb/>
則可以色論太姜太姒歟是未為知言也而文<lb/>
固大矣必以孟子論之則孟子未為擅場也足<lb/>
下所患文之髙汙史野竒怪者苟能博學於文<lb/>
而不以讀書為學則無所患也足下既不以讀<lb/>
書為學無乃主揚雄學以修性之説乎此正雄<lb/>
<pb n="KR4d0104_SBCK_015-17b"/>
之繆悠云耳愚學者未之悟也足下求諸性果<lb/>
何所虧而有待扵修耶修果何功扵性耶足下<lb/>
才邵且有志則識古人之所以學矣何有於說<lb/>
之之言㢤姑以為足下謝耳說之比來為吏棄<lb/>
盡平生之學而學佞學隨未之有得一日為足<lb/>
下而技癢其言拙無足取徒自有感扵前日也<lb/>
日来又以無年之故文移詞訟賊盜倍多益敗<lb/>
人隹思踰月乃得扵燈下草草具此較略不究<lb/>
萬一可憐恕也歲暮苦寒萬萬加愛子應此中<lb/>
<pb n="KR4d0104_SBCK_015-18a"/>
甚安不宣謹状十二月𥘉三日說之再拜子荘<lb/>
秘校足下<lb/>
　　　　荅陳秀才書<hi>明州</hi>
說之啟陳君秀才足下比䝉見臨昨日又辱長<lb/>
書仰歎文㫖甚髙非所冝施也說之駑下雖少<lb/>
淂師友而無成老矣所尚者不過先儒傳注之<lb/>
說其有甚不得已而必當改易者低徊顧瞻寕<lb/>
失之怯而不敢過乎勇又何敢借申韓以為竒<lb/>
險而攘釋老以增髙逺哉大要是知蛇本無足<lb/>
<pb n="KR4d0104_SBCK_015-18b"/>
耳身𬒳俗學之名而甘之何所逃足下乃獨謂<lb/>
之古學何耶去吾嵩潁乗興宦逰江湖數千里<lb/>
之外往徃指其衣巾而笑之又性率不自昧輒<lb/>
辯南北之學雖途人而怒目懐讐者有矣足下<lb/>
復尒稱譽之何耶人之嗜好鹽梅不同一至此<lb/>
耶夫子旣没洙泗之上并汾之間孰有如曾子<lb/>
子思有功於斯文者世乃略而不道似古人無<lb/>
曾孔荀孟之語在　本朝則栁仲塗張晦之穆<lb/>
伯長賈公踈諸公皆尊孔氏以振我　國家禮<lb/>
<pb n="KR4d0104_SBCK_015-19a"/>
樂文明之風者柰何後生漫不知其姓名則目<lb/>
前碌碌尚何為㢤足下所責扵不肖者抑又何<lb/>
耶無或貽足下之悔乎政此多雨江步艱難未<lb/>
及徃謁先此布意不宣十月二十三日嵩山晁<lb/>
說之上<lb/>
　　　　荅池州鄧君書<hi>明州</hi>
說之啟鄧君先輩大孝前歲令兄司理来求公<lb/>
墓誌説之以令兄同郡守官之故不得而辭竊<lb/>
恠令兄𥘉脱場屋事業便好古文求索於人而<lb/>
<pb n="KR4d0104_SBCK_015-19b"/>
下及扵僕既而有以信之矣至扵足下昧平生<lb/>
扵千餘里之外無或以僕之文為恠異不祥之<lb/>
物歟忽人来惠書開喻勤至又復釋然矣足下<lb/>
方此不文時言詞亹亹馳騁下上孝思之所感<lb/>
歟抑其平昔注意不凡邪甚善甚善更冀日祭<lb/>
讀禮經之餘悉取古人書讀之師友先儒無望<lb/>
專一經以成人之譬如五綵不具而繪事自結<lb/>
繩旣代之後無此理也足下以此光揚先烈於<lb/>
僕何有因思僕少時所作文全未有次第不知<lb/>
<pb n="KR4d0104_SBCK_015-20a"/>
當是何敢效扵一二宗匠前而彼一二宗匠又<lb/>
何遽推奨薦聞之耶逮今日白首粗能杼柚分<lb/>
經緯而無一人相知者前輩先九泉可勝言耶<lb/>
不意足下今日顧我良為不淺它時或得相見<lb/>
悉此懐未聞更希節哀多爱人遽逥適病目多<lb/>
日不及詳盡仍不果親書併幸恕察不宣月日<lb/>
說之上<lb/>
　　　　荅朱子雲書<hi>明州</hi>
說之啟辱問荷意甚厚且歎足下不憂樵蘓而<lb/>
<pb n="KR4d0104_SBCK_015-20b"/>
惟汲汲斯文也甚善甚善所是性與天道不可<lb/>
聞者不謂亦出扵足下之口也今之學者大抵<lb/>
巧慧扵古人之言而斲喪其意莫斯為甚子貢<lb/>
抑揚歎息其所聞之語便謂之眞無所聞也譬<lb/>
如學古文者恨九歌九章難及彼方為時文者<lb/>
未嘗對離騷面寧論其難不難耶論語此類不<lb/>
少尋常相見無因發之耳至扵學易尤不可遽<lb/>
說之徔弟沖之頗有才思臨出京師欲来傳易<lb/>
告之云吾弟𥘉未嘗為小王易尚未可言京氏<lb/>
<pb n="KR4d0104_SBCK_015-21a"/>
易况扵商瞿子木之學耶請以三年為期老兄<lb/>
歸自四明吾弟熟乎王氏京氏之淺深然後及<lb/>
之未晚也譬如不由門庭而巧入堂奥深則深<lb/>
矣其如門外之事何古之學者豈不有次第㢤<lb/>
亦敢以此為足下謝頃年嘗作易規十一篇今<lb/>
以往足下試一讀之以謂如何餘遲面言不一<lb/>
一六日說之上<lb/>
　　　　與張明仲書<lb/>
說之啟前日䝉臨訪語及說之所行解潜辭不<lb/>
<pb n="KR4d0104_SBCK_015-21b"/>
當用四之日衆口紛然指笑說之即謝吾友曰<lb/>
前已略聞於江子之継又聞於冨季申是二君<lb/>
者皆說之平生之畏友也其徳我扵今日者冝<lb/>
厚不同衆人也說之八月十四日據兵房請辭<lb/>
状稱解潜𥘉一日至𥘉四日與賊力戦云云說<lb/>
之雖不能文輒行辭曰堅戦終夕者其勇在行<lb/>
伍之外况四之日鋒鏑接夜參伐為我動揺而<lb/>
斗杓阻我勢力我鼓鼙自震而戈矛加厲寕論<lb/>
白日照明之烈㢤愚意輒與其晝夜戦也其所<lb/>
<pb n="KR4d0104_SBCK_015-22a"/>
謂四之日者盖見自昔文辭稱一之日如何二<lb/>
之日如何者甚多不勝舉也彼何男子雖家不<lb/>
藏書寜無數䇿唐人文集可檢乎夫何作者之<lb/>
常談特以身非作者遂禁不得道之耶或曰是<lb/>
有害扵詩義柰何吾友不謝之曰是詩謂豳詩<lb/>
乎夫豳詩於風俗氣候制度儀物皆本諸豳國<lb/>
而條理順事也而獨於日月參差錯出其語何<lb/>
耶大凡著述家必謹日月說者以日為月何以<lb/>
告當世之民而視後世之人㢤其義果何在耶<lb/>
<pb n="KR4d0104_SBCK_015-22b"/>
上自國家政令下及農夫稼穡雖有改正朔之<lb/>
異其本諸夏正則無改也有夏小正者周公本<lb/>
之為月令不幸吕不韋攘一為春學者遂因吕<lb/>
覽而薄之豳詩於農事日月何可少差忒耶豳<lb/>
詩六月則夏正也說者謂一之日周之正月二<lb/>
之日商之正月三之日夏之正月扵理扵事果<lb/>
何歸耶說者謂三之日于耜者夏正月也四之<lb/>
日舉趾者周四月也其修農器于夏之正月則<lb/>
其舉足而耕者夏之二月也不曰夏之二月而<lb/>
<pb n="KR4d0104_SBCK_015-23a"/>
曰周之四月必善貿亂于暦如此何耶二之日<lb/>
鑿氷沖沖三之日納于凌隂四之日其蚤献羔<lb/>
祭韭如彼說者則是藏氷於十二月二陽之臨<lb/>
用事之卦冬至水泉動之後果容沖沖之意以<lb/>
鑿氷乎且旣鑿氷矣必待暴之扵路一月之乆<lb/>
乃納之於室果當人情果適事理乎昭公四年<lb/>
申豐之言曰日在北陸而藏氷是建丑月藏氷<lb/>
豈若說豳詩者謂藏氷在建寅之乖戾也說豳<lb/>
詩謂出氷扵建寅之月不太早乎又不若申豐<lb/>
<pb n="KR4d0104_SBCK_015-23b"/>
謂西陸朝覿而出之實在建辰之月為允會也<lb/>
不知執事者果何徔耶夫公劉於豳商之諸侯<lb/>
也方在商之丗而寕有周正之可論哉借以為<lb/>
周公之所追言也周公扵豳土責農民必謹氣<lb/>
候而扵啇王使諸侯不奉正朔又復何耶凡此<lb/>
七者吾畏友豈不能白之必待老僕之費言辭<lb/>
乎老僕三十年前作詩傳所辯詳矣特以王氏<lb/>
之學方熾於世王氏於先儒之善者因而更变<lb/>
以取勝其不善者忽略不能正之顧僕一身之<lb/>
<pb n="KR4d0104_SBCK_015-24a"/>
㣲敢當一世之怒氣少出所學哉因循不為吾<lb/>
畏友而有言則其罪也又如某之言皆無所當<lb/>
而昔之人扵詩也未嘗膠固底滯如此也聞関<lb/>
関者必責之以関雎之好徳聞采采者必責以<lb/>
卷耳之勤劳可不可耶嗟夫世無魯詩齊詩韓<lb/>
詩以與毛詩辯而歐陽公劉仲原父嘗有所辯<lb/>
正而偶不此之及唯吾二三畏反之是頼也如<lb/>
何如何病目不果親書薄遽中草略不宣八月<lb/>
三十日說之上明仲學士足下<lb/>
<pb n="KR4d0104_SBCK_015-24b"/>
　　　　荅張頥先輩書<lb/>
說之啟衰暮留落髙郵首得尊公申両家五世<lb/>
之舊足下不必以書為贄見過也足下少年有<lb/>
辭章不能自抑有所懷又思舒展則其以書為<lb/>
贄見過重可喜也足下所及甚髙顧兹血淚氣<lb/>
絶之餘莫知所以報者徘徊乆之輒　曰披<lb/>
席之子何妨門户之洿耶頃年嘗作九學論一<lb/>
篇偶獲存扵金賊殘毁故禇中謹以為今日之<lb/>
　　　深考云爾惟太史公每深考而得之者<lb/>
<pb n="KR4d0104_SBCK_015-25a"/>
也悲哉學之難也惟虞翻苦學乃能嘆嗟者也<lb/>
老僕作九學論雖嘗見稱於鄭洛學者而䝉東<lb/>
都之士詆誚亦不少足下以謂如何勉旃勉旃<lb/>
五月十一日說之上<lb/>
　　　　荅錢申伯書<lb/>
說之啟申伯足下前人始知舟人不至鎮江而<lb/>
復甚愧為榮問之報者不時也念足下之言非<lb/>
若近日士子率然操筆以自可者其用㡬年之<lb/>
學為此一日之言乎甚善甚善况唯易之問而<lb/>
<pb n="KR4d0104_SBCK_015-25b"/>
它經不與乎以三才論作易之本意而率歸於<lb/>
人事窮極易家師弟子授受之源委而有意於<lb/>
家法責京房不保其身揚雄不純其行王弼何<lb/>
晏荀况本致冦之小人管輅郭璞一行未免爲<lb/>
闚觀之貞女烏覩潔淨<hi>㣲事一有精</hi>之為易哉乃獨<lb/>
推功於穆伯長劉原父邵尭夫則獨立不懼以<lb/>
濟斯世者孰得與吾申伯並邪尚容逋亡之老<lb/>
以僅存之軀妄鳴而取笑耶雖然左氏之卦変<lb/>
恐自有一書如焦林崔林之類今不復存則亦<lb/>
<pb n="KR4d0104_SBCK_015-26a"/>
難為乎其言也一卦必具八変三易不相為用<lb/>
七事不著扵當時九師自擅扵淮南則又亦亡<lb/>
言可也王弼始以荘老蟊賊易象固有罪矣其<lb/>
在荘周謂六合之外存而勿論六合之類論而<lb/>
不議春秋經世議而不辯則君子猶稱篤論也<lb/>
今南方之學辭必論句必議字必辯最為穿鑿<lb/>
傅㑹之端也惟申伯為能諒之嗟夫易之所以<lb/>
洗心者所以明乎憂患與故者其居則觀象而<lb/>
玩辭動則觀変而玩占者老僕方以此自勉則<lb/>
<pb n="KR4d0104_SBCK_015-26b"/>
何敢後乎申伯之奉㢤如何如何三月二十五<lb/>
日說之上申伯足下<lb/>
　　　　荅鍾離中逺先輩書<lb/>
說之啟老益迂拙無以立　朝上辜　睿奨招<lb/>
讒𬒳逐方出國門俟命之際遽聞胡騎渡河蒼<lb/>
黄覔舟東下至睢陽舟欲行而河絶流始古人<lb/>
欲濟無航之歎於我未甚也旣而聞胡虜破拱<lb/>
州将攻睢陽遂捨舟與凡百士族民伍雜然奔<lb/>
亡朝雨暮雲飢不知寒僅有竹輿不如徒步旣<lb/>
<pb n="KR4d0104_SBCK_015-27a"/>
過之處胡冦與潰兵踵跡相接若来追逐而彼<lb/>
方嗜殺略焚蕩使我得以小舟渡淮至髙郵見<lb/>
其可居而不顧其不可居也怱怱求覔親舊少<lb/>
以生民自置爾敢期足下惠然以長書寵臨究<lb/>
惟平昔蝉聮之契足下過誤之聞而得文彩煥<lb/>
燿坐還太平士夫之風儀豈不幸甚非常日比<lb/>
也雖然足下知徳而未知人也僕無状不能自<lb/>
立於　圖治之朝而少居<hi>御名太上</hi>亂之鄉妻孥方<lb/>
且恥笑足下乃處以前輩典刑無乃為足下知<lb/>
<pb n="KR4d0104_SBCK_015-27b"/>
徳之累乎僕今日危邦必入亂邦必居無知之<lb/>
小人也尚何足與語然或可因法語之言以謝<lb/>
盛意病者未必不知藥也夫所謂危邦不入者<lb/>
豈不謂不茍得而求利也箕子之明夷是也亂<lb/>
邦不居則寕殺吾身以諌吾君而不使吾邦禍<lb/>
亂以亡也比干之死是也茍以謂避危而去亂<lb/>
則吾君孰與居者又孰與守者吾父母之邦無<lb/>
異覉旅之舎也小雅怨刺之士肯出此言乎足<lb/>
下以謂如何足下旦夕間絶浙江逰㑹稽訪謝<lb/>
<pb n="KR4d0104_SBCK_015-28a"/>
安石王逸少之故棲必有忠厚君子因足下而<lb/>
知吾言也足下強學自愛十二月十一日箕山<lb/>
晁說之上先輩鍾離君足下<lb/>
　　　　與劉壮輿書<lb/>
說之啟壮輿足下無恙汝陽一面便相別于今<lb/>
二十餘年矣中間世故坎壈忍復言道前是六<lb/>
年說之自中山無極投劾帰継而聞壮輿亦扵<lb/>
河東自免還江南略聞動止於王立之深用為<lb/>
慰說之愚暗不曉事自取罪譴其慚於壮輿者<lb/>
<pb n="KR4d0104_SBCK_015-28b"/>
多矣幸而　聖治恩寛使得食祠庙之祿每念<lb/>
壯輿之帰便絶稍廪又益使人慚歎說之自是<lb/>
家嵩山下頗適平昔之志歲一入洛省親舊於<lb/>
司馬公家及范醇甫家見先丈外紀紀年二書<lb/>
歎息大儒用心何其愽㢤至其論著處如聼上<lb/>
林之樂鏗鏘闓鞈洞心駭耳不覺茫然自失每<lb/>
觀自序一篇則復歔欷怫鬱㡬扵涕泣殊未喻<lb/>
天旣生之天自厄之安在其為仁㢤惟是壮輿<lb/>
能順續先藁使紀年完然成一書則可無恨君<lb/>
<pb n="KR4d0104_SBCK_015-29a"/>
家上世同和君父子成梁典已足以雪䕶都水<lb/>
使者父子異同之論矣幸復見之今日而壮輿<lb/>
成紀年又何酷以休徴之成梁典邪每念十五<lb/>
六時在淮南吾先君嘗令立侍先丈之側䝉戒<lb/>
告無徔妖學無讀妖言至今白首奉之不忘益<lb/>
覺其語有味可喜是時說之雖童騃無知然心<lb/>
亦似疑先丈為一代異人也况今憂患之餘五<lb/>
十歲矣說之景仰之心冝當如何竊有所恨者<lb/>
魯直所作先丈誌文說之𥘉讀之而未知所適<lb/>
<pb n="KR4d0104_SBCK_015-29b"/>
及再讀之則疑三四讀之而竟不見振㣲攄藻<lb/>
之功不知魯直何為不得意扵此作也吾輩於<lb/>
魯直豈忍妄作瑕疵要是吾輩好悪不苟是非<lb/>
公耳又不知壮輿素謂魯直此文如何果亦有<lb/>
不足於心者乎先丈於學無不窺而精明知要<lb/>
以邁往不群之識辨先秦以来舉世積習之迷<lb/>
可謂有功於孔氏之門矣且以三事論之如六<lb/>
經無皇帝之目易宫室等三事孔子闕疑而稱<lb/>
後世聖人何其偉邪使學者皆知出此則釋氏<lb/>
<pb n="KR4d0104_SBCK_015-30a"/>
不足闢彼芟角反對互從之徒自當羞死矣若<lb/>
魯直而在固當以此爭之輒欲别得先丈言行<lb/>
之詳輸說之之愚所及者為先丈作一别傳扵<lb/>
是乎不自覺其格力卑弱非所冝稱也壮輿以<lb/>
謂如何是亦報幻童之知耳或求之而不為作<lb/>
或逺𢾗千里而求作焉無乃一反乎說之前年<lb/>
冬得官陕之河倉去冬再蒙　厚恩領祠庙其<lb/>
授命時適有役觧梁且棲薄俟春夏之交冝道<lb/>
塗時東帰今託立之致此其逹否未可知也立<lb/>
<pb n="KR4d0104_SBCK_015-30b"/>
之乆抱病可憐說之去夏長子二十三歲一病<lb/>
不起至今悲傷多感鬢髮白矣重念五世以文<lb/>
顯而身獨不能頗有望扵此子今復柰何壮輿<lb/>
想當為我慨然也復何可言者唯強飰自爱不<lb/>
宣謹状正月十八日說之頓首<lb/>
　　　　荅李子能先輩書<lb/>
說之啟幸與吾親中外之契甚明自上世而来<lb/>
相與厚矣前日乃蒙裁書見過竊計非外我也<lb/>
實好徳崇禮喜以文辭馳騁著見扵外歟書稱<lb/>
<pb n="KR4d0104_SBCK_015-31a"/>
周公屈體下士有感扵斯世而發歟冝其意壮<lb/>
而語峻也然吾親扵是過矣吾親曾祖憲成公<lb/>
其志誠屈體下士者顧如何㢤何謂藏之而不<lb/>
言歟恭惟憲成公於杭州每訪林先生扵孤山<lb/>
望林麓而屏導從歩入先生之廬其視陳蕃與<lb/>
徐孺子下榻如何㢤遇雪命趣飲具郡僚不無<lb/>
意扵歌舞髙㑹也乃與林先生清談同賞於孤<lb/>
山又視韋蘓州與秦征君系宴集郡圃如何㢤<lb/>
不幸先生一日疾不起公以䘮服哭送素棺拜<lb/>
<pb n="KR4d0104_SBCK_015-31b"/>
墓乃帰吳兒自是耻其凨俗之薄也前日張文<lb/>
潜知潁州為東坡䘮服重得罪扵廷臣不赦不<lb/>
知又如何㢤吾視不忘憲成公之所以遺子孫<lb/>
者則不特有大扵憲成公之門户亦使　朝廷<lb/>
復有如憲成公之大臣豈不幸甚吾親之所不<lb/>
言者深而老僕淺之扵言乎吾親憐此區區之<lb/>
意属𢾗日抱疾愈斍覉旅無聊為報率略正月<lb/>
十六日説之上十七哥<lb/>
　　　　荅李大同先輩書<lb/>
<pb n="KR4d0104_SBCK_015-32a"/>
說之啟前日蒙足下肯顧不待接談令人欣然<lb/>
知其為名家駒也旣而重玩所貺之書則復加<lb/>
歎何其辭之可喜而意有餘哀耶足下雅意恨<lb/>
當今文章無盟主莫有為之龍門者乃逺有得<lb/>
於古之人顧孰敢継古之人而任今之責㢤雖<lb/>
然足下有志尚不肯專為科舉之學恥乎輕薄<lb/>
之文則此邦之人有為老僕言之者因亦敢為<lb/>
足下及之漢儒鄙薄一經之士魏自一經次第<lb/>
及四經而求人材何甘沈埋扵一經一家偏見<lb/>
<pb n="KR4d0104_SBCK_015-32b"/>
獨是之說耶曷不慱之以五經而約之以孝經<lb/>
論語慱之以太史公歐陽公史記而約之以資<lb/>
治通鑑庻㡬乎讀書而為儒生矣顧何能外是<lb/>
而有文章者哉若夫喜文辭以抑揚上下而出<lb/>
没於造物之間則屈原之騷相如之賦存焉此<lb/>
如飢而食寒而衣非有甚高之論也亦有若髙<lb/>
而實平者獨尊孔子不使諸子論功於其間而<lb/>
欲觀孔子則自顔囬曾参始在學者自信如何<lb/>
云尒足下書末不忘憲成公之舊徳又非近日<lb/>
<pb n="KR4d0104_SBCK_015-33a"/>
浮淺之所及也嗟夫公卿之孫黄散之子能以<lb/>
門户爲意不忘家世之風矩者有㡬人㢤先世<lb/>
之事欲施扵今日而不免於憔悴故也憲成公<lb/>
與元献晏公宣献宋公同在西掖皆吾髙祖文<lb/>
元公門下之人也足下似未知者不得不以重<lb/>
吾両家之事契抱病情思窘束草草不宣正月<lb/>
十六日說之上三十一哥<lb/>
　　　　與三泉李奉議書<hi>一作與王漕</hi>
說之頓首属者猥辱車馬不以道塗爲勞特自<lb/>
<pb n="KR4d0104_SBCK_015-33b"/>
髙居入城相訪旣恨相見之晚仍聞即有入川<lb/>
之役雖苦留強挽恐不淂使迓吏之淹也又適<lb/>
當致齋之日曾一尊之不設况又常平使者之<lb/>
来館餼俱廢重令人怫鬱慚歎豈無意修書以<lb/>
謝下執事而傳宣直殿貴人継至雖欲自乗少<lb/>
時之閒奉状亦不可得但扵怵迫朝暮之閒展<lb/>
玩髙文以為禦侮之五兵而不待辟塵以三沐<lb/>
也甚善甚善前日區區雖不少信而荷公不鄙<lb/>
以論文見期豈敢有所懐而不為好徳者攄彂<lb/>
<pb n="KR4d0104_SBCK_015-34a"/>
所謂歐陽之文雖不敢謂前無作者弟恐後之<lb/>
来者未易可継也雖東坡南豊二公傑然名一<lb/>
世而振聳九州之牧者而自歐陽公視之則皆<lb/>
其門人之文也曾参有若不足以継夫子之席<lb/>
則它人孰可以儷吾歐陽公㢤公稱徂徠山石<lb/>
守道誠乃歐陽公自謂畏友然天下之士不以<lb/>
歐陽公畏石守道也若論齊魯間學士則徂徠<lb/>
山石守道自执弟子之禮於泰山孫明復今捨<lb/>
泰山先生而論徂徠先生恐亦未思也公謂文<lb/>
<pb n="KR4d0104_SBCK_015-34b"/>
章有純粹駮雜不倫若歐陽公者若徂徠先生<lb/>
者皆尊儒術本王道尚仁義得非公所謂純粹<lb/>
者乎彼有談儒術而雜釋老以為髙阻申韓以<lb/>
為大者是必公之所謂駮雜者歟若夫臨川則<lb/>
晏公乃其人也國史稱天下興學自晏公始晏<lb/>
公之錫乎學者其恩大矣　本朝来王元之之<lb/>
後晏公晏公之後歐陽公歐陽公之後東坡皆<lb/>
為一時之龍門而門下洒掃應對之士其後為<lb/>
公卿将相者類不可𢾗也以晏公之儒學懿文<lb/>
<pb n="KR4d0104_SBCK_015-35a"/>
視穿鑿傅㑹喜新好異之論　廟堂無智名勇<lb/>
功之尊而觀開邉聚歛尚刑名私威福紛紛貽<lb/>
患不可救藥之士相去不知其㡬多而逺也臨<lb/>
川近有汪省元革者自謂鄉里有両宰相一天<lb/>
下之幸也一天下之不幸也使革而在見人捨<lb/>
晏公而論臨川者必慟哭淚下如緶不足道也<lb/>
公之文美矣更能尊師友渊源之大者純扵王<lb/>
道則関中横渠先生之後継有人焉公必欲泛<lb/>
論人物以徂徕先生配歐陽公亦可也而近扵<lb/>
<pb n="KR4d0104_SBCK_015-35b"/>
秦雍間捨横渠先生而不論則說之所未喻也<lb/>
敢併及之不知戒塗定在何日雨暘不常更希<lb/>
強飯自愛說之赤目尚未愈口授小侄公逸代<lb/>
書怱怱不宣八月九日說之再拜<lb/>
　　　　荅陳廷藻先輩書<lb/>
說之啟頃得君子動靜之道扵易之艮曰艮止<lb/>
也時止則止時行則行動靜不失其時其道光<lb/>
明嗟夫得所止者惟能得所行也苟冒霜露之<lb/>
險阻馬蹇僕曵且不已則不特不得乎行亦莫<lb/>
<pb n="KR4d0104_SBCK_015-36a"/>
知所止矣君子為能以止而行莫或止之既行<lb/>
而止莫或尼之行止惟人所能為也何則不帰<lb/>
怨於天也不責咎扵他物也或者捨大易而為<lb/>
諸子之說曰行止非人所能為也無乃䘮已而<lb/>
役物乎其自恕則多而亦病於外乎足下不忘<lb/>
先大夫與說之先君同年之好䄂書見過雅意<lb/>
甚厚矣而責僕舎所旣安之地逺為江浙之逰<lb/>
似亦止所行而尼所止者也非僕老罷竄逐之<lb/>
本志也豈非或者之言紛紛誤足下乎然足下<lb/>
<pb n="KR4d0104_SBCK_015-36b"/>
又自有一失焉以足下雄文厚契輒及之足下<lb/>
扵髙郵人物稱孫莘老崔伯益無衆寡無異同<lb/>
之辭也而乃逺遺陳希顔近不及王逢原頗急<lb/>
扵風流才子何也紫㣲陳舎人儀状甚偉沈厚<lb/>
有材幹能處劇辭藻平雅適用天禧間史官之<lb/>
辭云尒足下試扵今日求若人者而友之則不<lb/>
特為髙郵人物之盛也僕之徳於足下者尚勝<lb/>
旣哉連日群徔俱為避地之役頗冗奉謝稽緩<lb/>
尤増愧反亮之亮之說之上陳君年家<lb/>
<pb n="KR4d0104_SBCK_015-37a"/>
　　　　荅呉才老先輩書<lb/>
說之啟蕩之七章曰雖無老成人尚有典刑詩<lb/>
人傷厲王無道周室大壊之詩也足下嗜學好<lb/>
古前日賦是詩爲長書見過無乃不類乎　國<lb/>
家重熈累洽人物甚盛因後賢而識先徳覩前<lb/>
修而勉新進猶恨泰顛閎夭之無子也所謂老<lb/>
成人者未嘗一日不見於斯世不勝典刑之奉<lb/>
也姑以足下鄉里論之紫㣲陳舎人御史孫中<lb/>
丞祕書崔監皆髙郵老成人也亦天下之老成<lb/>
<pb n="KR4d0104_SBCK_015-37b"/>
人也凛凛常存而不死者也足下何取於蕩之<lb/>
詩而有待扵僕乎恐足下習見新室子孫喜新<lb/>
好更変擯斥前之聞人一切稱為俗學遂亦發<lb/>
憤為斯言乎區區非此可既聊謝盛意萬一不<lb/>
宣說之上吳君<lb/>
　　　　荅朱仲髦先輩書<lb/>
說之啟無状晚乃學中庸然早知鄭康成之説<lb/>
中庸曰用中為常道也旣而質諸安定先生司<lb/>
馬温公之傳則益知<hi>尊一作</hi>鄭説矣彼新學出而<lb/>
<pb n="KR4d0104_SBCK_015-38a"/>
拘拳以為法穿踰以為義務新尚簡而不為篤<lb/>
實如析中庸為二端不知其所謂中者用之則<lb/>
曰和曰孝曰禮曰智曰仁曰勇曰強曰純曰一<lb/>
曰明曰誠其實皆中之謂也以故彼之學者惟<lb/>
知過不及謂之中而扵肫肫渊渊浩浩喜怒哀<lb/>
樂未發之中則莫之知也吾明道横渠伊川三<lb/>
先生者為能得中之所以為中者也嗟夫學之<lb/>
難也伊川已<hi>晚一作</hi>自畔乎二先生之說矣他人<lb/>
何望㢤足下不忘先大夫與予同年之契不鄙<lb/>
<pb n="KR4d0104_SBCK_015-38b"/>
老罷斥逐之蹤脩書見過且言乆為中庸之學<lb/>
冝其書辭懇懇於誠云尒輒以所聞篤世好而<lb/>
奉羙意如何足下志強而文純可畏也先大夫<lb/>
積徳未<hi>大字一有</hi>顯于斯世有待於其子也勉旃勉<lb/>
旃不宣說之上<lb/>
　　　　荅袁季臯先輩書<lb/>
說之啟留落在郵上足下仲兄以詩見過喜其<lb/>
温然安詩者也旣而足下仲兄来則又幸得千<lb/>
乗之國愷悌之長也夫何幸㑹之多足下復又<lb/>
<pb n="KR4d0104_SBCK_015-39a"/>
投書来講學是非明白有餘憤存焉若剛嚴御<lb/>
史然孰謂予之困窮也㢤足下扵是講明道横<lb/>
渠伊川三先生得之矣竊恐足下得其名而未<lb/>
得其實也敢因布之為謝明道之學專明大道<lb/>
而本乎仁義其徒旣少又亦未嘗著書横渠之<lb/>
學先篤乎行而後誠乎言其徒則吕晋伯與叔<lb/>
范㢲之張芸叟其書有正蒙存焉伊川之學使<lb/>
人於一徳有所入或仁或孝入徳而至乎敬其<lb/>
徒則謝顯道楊中立游定夫張思叔其書則易<lb/>
<pb n="KR4d0104_SBCK_015-39b"/>
傳存扵世而春秋方具藁草授之思叔今不知<lb/>
存亡傳曰唯通人有蔽夫三先生者亦豈無蔽<lb/>
哉明道取人太吝横渠輕視先儒伊川時出竒<lb/>
說足下亦不可不知也足下即其所蔽極其所<lb/>
善則六藝之文朝夕與身俱出也又何必若今<lb/>
之所謂儒宗配饗孔子者一切以講說文字為<lb/>
功詭異如飾非顚倒如避難學者𬒳其盲聾而<lb/>
不知非仕者畏其罪罟而莫敢難遂至今日學<lb/>
士大夫扵名教土崩瓦解也且其自任之言以<lb/>
<pb n="KR4d0104_SBCK_015-40a"/>
伯夷不諌武王劉向扵漢強聒商鞅能必行其<lb/>
令哀三良之死而責其未賢百姓可咈以徔先<lb/>
王之道平頒興積不問民之欲否釋老申韓之<lb/>
說雜然並傳六藝中矣因自　駭愚而肆也<lb/>
以謂修身治國家帝王之功皆土苴餘事嗚呼<lb/>
易知盗而同憂患春秋撥亂以尊一王之制詩<lb/>
不遺鳥獸草木蟲魚以羙刺興亡書上自堯舜<lb/>
下逮費誓同明治亂之迹禮之九經十倫詳矣<lb/>
皆修身治天下國家帝王之功徳巍巍而不可<lb/>
<pb n="KR4d0104_SBCK_015-40b"/>
須臾不本元者也以是塗塞天下學者之聦明<lb/>
為禍大矣而猶未若執經勸講人主之前者禍<lb/>
亂天下也彼其所得者如何其弊則如何其徒<lb/>
復如何足下冝終始固執之不貳也先明致㓂<lb/>
之隂後極禦㓂之陽者易之道也昔王荆公排<lb/>
明道曰伯純之學善矣其如入壁何明道曰拙<lb/>
状如壁不可入也公則如捕風矣一日荆公又<lb/>
戯明道曰伯純縱髙不過級級至十三級而止<lb/>
耳明道謝之曰公自十三級而出焉上據相輪<lb/>
<pb n="KR4d0104_SBCK_015-41a"/>
恐難乆以安也并欲足下聞之無以為一笑而<lb/>
幸少思也属連日有人事為報稽緩悚仄不宣<lb/>
二月十九日說之上<lb/>
　　　　荅朱秀才書<lb/>
說之啟朱君秀才足下說之逺吏海陂𬋩庫𥘉<lb/>
為好閑一飽之計耳斯者妻子不免飢寒如舊<lb/>
職事艱窘勘劾詬責相尋忽忽何暇及一日學<lb/>
問足下不鄙猥以書為贄相見徒髙足下之文<lb/>
采而禮意之厚則不敢拜也雖然足下以慕古<lb/>
<pb n="KR4d0104_SBCK_015-41b"/>
為説則是不獨足下之所好實亦不肖區區之<lb/>
志也輒因以為謝說之嘗謂今之士人好古極<lb/>
矣每得一古琴若古書畫硯墨鼎彞煑噐之屬<lb/>
莫不喜色自倍傾視一坐而坐客為之氣索彷<lb/>
徨竊自咎其力之不足而哀懐嫉忌者往徃是<lb/>
也其中又有最可怪者錦貴五色炳燿而古錦<lb/>
價尺新錦價匹凡斥所賤必稱瓦礫而銅爵之<lb/>
瓦珍如珠璣一羙器或少傷敗玷蝕雖復繕完<lb/>
必憎其不祥至扵開元腰鼓則補綴愈多而愈<lb/>
<pb n="KR4d0104_SBCK_015-42a"/>
益貴重嗚呼今之士人好古可謂極矣乃獨扵<lb/>
六絰之義鄙棄先儒而日逞後生銳氣角為新<lb/>
説不知其何以邪郢人有遺燕國書者夜書火<lb/>
不明因為持燭者曰舉燭而遂書舉燭非書意<lb/>
也燕相受書而說之曰舉燭者尚明也尚明者<lb/>
舉賢而任之燕相白王大悦國以治治則治矣<lb/>
非書意也竊恐斥先儒訓故而為新說者燕相<lb/>
之所是而郢人之所非也足下如有感扵此而<lb/>
玩簡易質直之説不茍異不尚奇與古書畫鼎<lb/>
<pb n="KR4d0104_SBCK_015-42b"/>
彛同好則善矣庻㡬為大義而不為碎義以副<lb/>
國家設科之意足下文甚健其已有得扵此乎<lb/>
故敢以為謝属大暑未杲徃見病目草草不宣<lb/>
十五日說之上<lb/>
　　　　與黄丞相書<lb/>
說之惶恐死罪再拜上啟僕射相公黄閤之下<lb/>
說之不度量去月嘗以流落覉旅僅存之身飢<lb/>
餓将無粥以食而狼狽於非舟非屋之居控告<lb/>
下執事如聞相公𣣔以江浙一支郡相處不知<lb/>
<pb n="KR4d0104_SBCK_015-43a"/>
其郡果如何竊料相公必有以仁之於是舉家<lb/>
始有生人之色以相屬曰殺我者一時之否運<lb/>
也生我者相公一言以傾否也不然何以見扵<lb/>
相公造命之功不使一物失所之徳而建中興<lb/>
偉績者豈不在是乎然俟命於一之日而疑多<lb/>
艱齟齬之人未應有此響應也二之日而懼雖<lb/>
有牧飬細民之㣲誠而身無以自飬也逮今三<lb/>
之日而不疑不懼者羊叔之徳難名而王導之<lb/>
功不減管夷吾也且復申之扵相公謝安能屈<lb/>
<pb n="KR4d0104_SBCK_015-43b"/>
大司馬而不能處王右軍　本朝王文正　則<lb/>
徔容以厚楊大年大年分司在陽翟而求潁不<lb/>
失為汝海守也相公方為明時修　祖宗故事<lb/>
獨容文正公優於文靖乎相公豈不聞函牛之<lb/>
鼎乎函牛之鼎最難為功蔡邕能以言邊讓而<lb/>
聞之扵何進則是鼎也終難以自言矣惟相公<lb/>
始終之仁有不待區區之言者薄遽不宣四月<lb/>
二日說之再拜<lb/>
文集卷第十五<lb/>
</p>
<p>
</p>
  </div>
</body>
</text>
</TEI>
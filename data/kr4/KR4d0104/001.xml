<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0104_SBCK_001-1a"/>
文集卷第一<lb/>
　　　嵩山景迃生晁說之字以道一字伯以<lb/>
　奏議<lb/>
　　　　元符三年應　詔封事<lb/>
四月十九日宣德郎知磁州武安縣事兼兵馬<lb/>
監押臣晁説之謹昧死再拜上書于　皇帝陛<lb/>
下臣伏聞春秋正始之義莫大于即位之始恭<lb/>
惟　陛下即位之始　德音寛大民心說豫一<lb/>
日四方萬國莫知其肰而同聲驩呼相慶盛矣<lb/>
<pb n="KR4d0104_SBCK_001-1b"/>
哉天命之所授者人心之所歸也竊以　陛下<lb/>
始初清明黜閹宦之詭隨者一二人斥侍衞之<lb/>
不正者數十人散後苑之竒工數百人天下之<lb/>
士莫不知　陛下之尚　祖宗之恭儉也前日<lb/>
海巡親事官星散民間專以防民之口伺民疑<lb/>
似之過使道路惴惴肰不敢以目者一切罷去<lb/>
天下之民至于指天吐氣覺身有宇宙之寛沛<lb/>
肰游泳之適皆曰復得　祖宗之京師以居矣<lb/>
昔唐褚遂良當髙宗時貶死愛州其後更明皇<lb/>
<pb n="KR4d0104_SBCK_001-2a"/>
憲宗之盛不得㱕塟何幸　陛下一日即位錫<lb/>
鴻恩俾劉摯梁燾范祖禹等塟自嶺南聽子孫<lb/>
叙用實度越前王有漏泉之澤也甲子　詔書<lb/>
褒揚趙普殊勲官職其子孫于是乎又有以見<lb/>
　陛下思念　祖宗創業之艱難使天下咸知<lb/>
　國家太平之基有自也恭惟　陛下積是數<lb/>
者之甚盛德宜乎日月光明五星有度乃四月<lb/>
朔日有蝕之者五行災異之説隂陽勝復之論<lb/>
臣不敢為　陛下道也天意若曰　陛下方崇<lb/>
<pb n="KR4d0104_SBCK_001-2b"/>
明徳其適見以左右　陛下乎古之明君以無<lb/>
災而懼曰天其忘予良有以也　陛下惻然發<lb/>
德音赦宥四京　詔中外臣庶實封直言　聖<lb/>
躳之闕失若左右之忠邪政令之否臧風俗之<lb/>
美惡　朝廷之德澤不下究者閭閻之疾苦不<lb/>
上聞者悉心毋有忌諱誠得其所以戒懼而仰<lb/>
足以奉天意也臣雖至愚賤不覺感極以泣曰<lb/>
何幸今日復覩　國家之有此詔也第五倫坐<lb/>
長安市中每讀建武詔書而歎息曰此聖主也<lb/>
<pb n="KR4d0104_SBCK_001-3a"/>
臣意今日復有倫輩者多也如臣之愚賤輒敢<lb/>
罄芹日之誠獻芻蕘之言凡十事以奉　明詔<lb/>
之萬一惟　陛下赦其狂瞽財幸其一曰祇徳<lb/>
其二曰法　祖宗其三曰辨國疑其四曰歸利<lb/>
于民其五曰復民之職其六曰不用兵其七曰<lb/>
士得自致于學其八曰廣言路其九曰貴多士<lb/>
其十曰無欲速無好名髙何謂祇德臣聞帝王<lb/>
居天下之崇髙因天下之利勢不患乎力之不<lb/>
足以治而患乎不以德為治也如其檢身積思<lb/>
<pb n="KR4d0104_SBCK_001-3b"/>
夙夜勉勉以祇厥德則有才而不自用内聰明<lb/>
而不自肆雖學而若無所知雖文而若無所能<lb/>
雖辯智而虚已恭黙既與人而不猜忌好謀而<lb/>
莫之蔽任賢而名實稱享治隆而克永終動必<lb/>
稽古為必畏天與天下四海同其安樂而為法<lb/>
使世世可繼傳之子孫帝王無窮也此堯舜禹<lb/>
湯文武成康之躅也茍其德之不祇而力之為<lb/>
尚如漢武帝之雄才大略適足以罷中國唐明<lb/>
皇之聰明無不及而不免禄山之叛梁武帝内<lb/>
<pb n="KR4d0104_SBCK_001-4a"/>
外之學俱博且善而身辱國危梁元帝之文足<lb/>
以著書而身執國分隋煬帝博辯多智而招江<lb/>
都之禍隋文帝驅駕豪傑平一天下而猜忌殺<lb/>
戮國不再傳唐徳宗強明文藻陽尊賢士而以<lb/>
猜忌隂親小人出居奉天晉武帝好謀善斷逺<lb/>
平敵國而近蔽于妻子社稷用傾晉元帝人材<lb/>
衆多無任賢之實竟不能興晉之統而致石頭<lb/>
之辱宋文帝元嘉之治獨隆于數百年間而元<lb/>
兇之酷亦以云甚嗚呼德之為治可不勉哉昔<lb/>
<pb n="KR4d0104_SBCK_001-4b"/>
自三代而降帝王之德莫盛于漢文居明光宫<lb/>
天下斷獄三人後世莫之及已議者皆患漢文<lb/>
不能盡賈誼之材使其功烈猶有可愧焉者臣<lb/>
愚獨以謂不然蓋誼之言不純于德化實未與<lb/>
文帝之意相當文帝非不知用而實不欲用也<lb/>
夫聞賈誼之言而不輕于作為不誘于功名挺<lb/>
然不改其清浄無為之操此漢文之所以致盛<lb/>
德者也蓋自古願治之君溺于名人可喜之論<lb/>
而不憚變更祖宗法度輕于作為自欲暴功名<lb/>
<pb n="KR4d0104_SBCK_001-5a"/>
于百王之上而卒貽天下後世之大患者不一<lb/>
也臣是以知漢文之為盛德也景帝之材業皆<lb/>
非文帝比而後世之稱治君必曰文景以配成<lb/>
康何也蓋景帝之繼文帝不必創有所能而能<lb/>
不改文帝之恭儉不失文帝之德化是亦文帝<lb/>
也逮夫武帝興而文景之風墜矣君子謂漢道<lb/>
于是乎始衰矣不待元成間也武帝之材業實<lb/>
視景帝為優有尊詩書之名有修禮樂之觀豈<lb/>
不美哉而兵窮絶域刑及反唇利悉秋毫天下<lb/>
<pb n="KR4d0104_SBCK_001-5b"/>
騷然不勝其聲使斯民不覩詩書禮樂之有益<lb/>
云者無它焉不如文景之有德也武帝嘗從容<lb/>
問東方朔曰吾欲化民豈有道乎朔對曰堯舜<lb/>
禹湯文武成康上世之事經歴數千載尚難言<lb/>
也臣不敢陳願近述孝文皇帝之時當世耆老<lb/>
皆聞見之貴為天子富有四海身衣弋綈足履<lb/>
革舄以韋帶劒莞蒲為席兵木無刄衣縕無文<lb/>
集上書囊以為殿帷以道德為麗以仁義為準<lb/>
以是天下望風成俗昭然化之武帝淫侈如此<lb/>
<pb n="KR4d0104_SBCK_001-6a"/>
而欲使民獨不奢侈失農事之難者也武帝誠<lb/>
能推甲乙之帳燔之于四通之衢却走馬示不<lb/>
復用則堯舜之隆宜可與比治矣善乎朔之此<lb/>
對直以孝文為堯舜謂唯孝文之恭儉可以救<lb/>
當世之弊也使朔之對不知出于此而迎意䛕<lb/>
悦陋文帝之恭儉髙引闊鶩増武帝之盛氣則<lb/>
朔者漢家之罪人也然朔之言豈獨為漢之利<lb/>
哉臣願　陛下視今日宫中有可推者推之不<lb/>
必甲乙帳也有可却者却之不必走馬也不役<lb/>
<pb n="KR4d0104_SBCK_001-6b"/>
耳目而不期正百度百度自正天下自治也何<lb/>
謂法　祖宗臣聞人君之于國猶人臣之于門<lb/>
户北稱崔盧南稱王謝文質風流之不同有祖<lb/>
考之舊存焉繼世守文之君何必厭百年之積<lb/>
累而欲新一日之耳目哉昔仲康昆弟之于太<lb/>
康述大禹之戒也伊尹之于大甲明言湯之成<lb/>
德也周公之于成王罔非文武之誥教也漢宣<lb/>
帝稱漢家自有制度是也天下固非一道如其<lb/>
近求諸祖宗而不合則逺考之古王未為晚也<lb/>
<pb n="KR4d0104_SBCK_001-7a"/>
周公之誥康叔先之以祗遹乃文考而後使往<lb/>
敷求于商先哲王乃卒使之别求聞由古先哲<lb/>
王是其序也夫　祖宗之德孰可得而私哉皇<lb/>
矣言文王之德而本之于大王王季大明言武<lb/>
王之德而本之于王季文王所以致其盛也自<lb/>
古以來未有如　本朝　太祖　太宗　真宗<lb/>
　仁宗　英宗　神宗聖聖相繼之盛者也後<lb/>
世繼成守文之君宜其憲章發揚之不暇而陋<lb/>
彼皇矣大明之詩乃者　朝廷命令之辭臣下<lb/>
<pb n="KR4d0104_SBCK_001-7b"/>
敷奏之言掩不發揚重光之赫奕徒誇嵗月之<lb/>
新美不知何説邪臣竊覩周公作無逸戒成王<lb/>
歴序太王王季文王之德而不及武王召公作<lb/>
公劉戒成王尊道公劉之業而不及文王武王<lb/>
古之人寧舍近取逺探其原而致其盛未有簡<lb/>
祖宗而自翦伐者也祖已言于高宗曰典祀無<lb/>
豐于眤良可念哉臣不知乃者其文不足以發<lb/>
揚歟其實未足取法歟惟我　祖宗之德澤宿<lb/>
于民心而耆老尚多能道之謳歌不忘也施設<lb/>
<pb n="KR4d0104_SBCK_001-8a"/>
舉措之詳則國史存焉臣願　陛下俯察民心<lb/>
仰鑒國史祗承　祖宗之典刑其恭儉勤勞宜<lb/>
于今日乎而受諫納言好于今日乎尊賢貴士<lb/>
誠于今日乎用兵用刑深于今日乎取于民者<lb/>
多寡于今日乎躬自允迪以福斯民實在　陛<lb/>
下臣不勝天下之願也昔在　仁宗時嘗詔學<lb/>
淑為　三朝訓鑒圖既又詔富弼為　祖宗故<lb/>
事石介作　三朝聖政録之上　仁宗嘉納焉<lb/>
　神宗因衆書詔近臣作　寶訓則夫　祖宗<lb/>
<pb n="KR4d0104_SBCK_001-8b"/>
之典刑宜乎光明盛大不可掩也　神宗因馬<lb/>
法之弊為王珪等言　朕于是愧見文彦博珪<lb/>
言當時改舊法自是王安石主議　神宗為之<lb/>
歎息或欲更館虜使之食饌者　神宗言故知<lb/>
日不變饌為不堪是　太祖之所定著不欲更<lb/>
也新作　原廟世王　太祖後之類又皆　神<lb/>
宗奉　祖宗之意也臣載惟　祖宗舊章有若<lb/>
費而省若可廢而不可以已者務以美意示天<lb/>
下其待天下忠且厚也臣固不能悉疏之輒敢<lb/>
<pb n="KR4d0104_SBCK_001-9a"/>
言其一二近而易復者如科場有　詔申重求<lb/>
士之意盛夏恤刑有　詔丁寧欽恤之意守令<lb/>
　朝辭　賜以七條皆足以感人心而使自格<lb/>
正不專設徒隷之刑左右阱以待之也天下之<lb/>
士以故貴禮義尚亷恥方以犯義不及其鄉人<lb/>
為愧何必有司刑戮之云哉惜乎曠數十年來<lb/>
未聞　朝廷下一詔書勸厲風俗或求賢賞善<lb/>
或勸農復租乃使斯民戰戰以茍免朝夕為幸<lb/>
可不惜哉其害近而方熾者河北鹽法也　仁<lb/>
<pb n="KR4d0104_SBCK_001-9b"/>
宗嘗因王拱辰欲榷河北鹽已而聞張方平之<lb/>
言亟罷　神宗又嘗因章惇欲榷河北鹽復聞<lb/>
文彦博之言而罷今卒榷之使河北商旅失業<lb/>
兵民食味不調税入不足其不法　宗祖之過<lb/>
也何謂辨國疑臣竊觀世之姦宄嫉害忠良冰<lb/>
炭不相生若有不共戴天之讎無以決其私忿<lb/>
必假君父以藉口使聞之心知其非而語不敢<lb/>
辯當其責者義有所不得辭于是乎羣小人意<lb/>
得競進以一言而殺百君子矣不幸不祥其如<lb/>
<pb n="KR4d0104_SBCK_001-10a"/>
是也隂貽天下之禍莫甚于此也然彼不祥之<lb/>
言曰擅議宗廟或曰非毁先帝類皆見于末世<lb/>
弱君强臣更相傾奪之際而盛時無有也紹聖<lb/>
羣臣指元祐為黨其猶可也至于其流及　上<lb/>
以元祐之黨非毁　我神考不知　國家隆盛<lb/>
如此　神宗之盛德如此何為亦得此耶真不<lb/>
幸哉天下有識之士不喪忠義之心者無不痛<lb/>
心疾首欲辯之厥路無由幸　陛下一日清明<lb/>
得以昭陳因以曉于無窮之來世實天下之幸<lb/>
<pb n="KR4d0104_SBCK_001-10b"/>
也彼紹聖之臣徒知快其私忿曽不顧　我神<lb/>
考在位十九年間焦心勞思百度修舉皆以固<lb/>
社稷而惠百姓何所負于天下何所慊而非謗<lb/>
可起哉天下之愚夫愚婦尚未之有萌此心者<lb/>
二三大臣獨何事而乃為此乎蓋甚非人情也<lb/>
如司馬光之進退唯　我神考為能全其髙製<lb/>
序以寵其書且命侍讀以其書聞于邇英閣如<lb/>
文彦博之耆舊唯　我神考為能發其不言之<lb/>
功賜筵賦詩以寵其㱕恩禮莫與比者如蘓軾<lb/>
<pb n="KR4d0104_SBCK_001-11a"/>
之獻言唯　我神考許以國士奪之于衆人必<lb/>
殺之地而再生之臣竊以謂此三人者恨不能<lb/>
死以徇　我神考于地下耳尚何自而非毁之<lb/>
乎所謂元祐之黨人之心葢皆此三人之心也<lb/>
德之不報毁之何端耶如以謂　元祐垂簾之<lb/>
際二三大臣言辭有抑揚政事有異同可指以<lb/>
爲言則亦不諒之甚也昔成王之時召公宅洛<lb/>
邑周公營成周而舍文武之豐鎬是周召不忠<lb/>
于文武也陳平周勃謂髙后王昆弟諸吕無所<lb/>
<pb n="KR4d0104_SBCK_001-11b"/>
不可是平勃不忠于髙祖也霍光輔昭帝不循<lb/>
武帝之舊乃罷榷酤輕徭薄賦是霍光不忠于<lb/>
武帝也堯舜之相繼宜無可議者舜于五禮五<lb/>
玉三帛二生一死贄尚何苦而修之耶　神宗<lb/>
熙寧之初鑒嘉祐治平之末士忸于安樂而或<lb/>
失之因循頹墮可更張振起之適足以崇　祖<lb/>
宗之丕謨為　神宗之丕烈也由是觀之政事<lb/>
之異同非所宜言而姦宄之害忠良假　君父<lb/>
以藉口不傳之死地則不已其亦明矣伏惟<lb/>
<pb n="KR4d0104_SBCK_001-12a"/>
陛下聰明博達必有以超然燭此無疑將見<lb/>
陛下發德音復死者之官爵還生者之禄食因<lb/>
以發揚　神宗巍巍之烈成　我神考前日在<lb/>
御之意不損　我神考知人之明使天下後世<lb/>
于　神宗無間然矣所謂二三臣者有所不足<lb/>
道也天下之士固已日夜顒顒伏望　明詔之<lb/>
下幸　陛下留意加察無徘徊也臣愚竊又有<lb/>
私憂過計以謂　陛下聰明無所牽制灼見此<lb/>
一日之疑以詔天下後世固善矣抑亦末也奈<lb/>
<pb n="KR4d0104_SBCK_001-12b"/>
何紹聖大臣肆其私意欲表裏遷就其説謂前<lb/>
日　神武之史為誣謗之書率然委一二新進<lb/>
末學重修國史特起後世之疑也後世學士大<lb/>
夫耳目不相接見新史之美而疑舊史之惡謂<lb/>
新史之公而指舊史之私不知其初固自公且<lb/>
美也其害又豈不大哉臣雖未嘗見舊史而敢<lb/>
謂舊史必不敢為之誣謗何則實無自而誣謗<lb/>
之故也蓋史也者不可得而私不可得而不實<lb/>
史官茍非許敬宗輩則莫之敢侮于斯也其為<lb/>
<pb n="KR4d0104_SBCK_001-13a"/>
重修之議者不過大臣自為之地也如　神宗<lb/>
謂吕惠卿矯蹂輕誣鄧綰操心頗僻賦性姦囬<lb/>
曽布惠卿自陷不義章惇之得罪黜湖州王安<lb/>
石才吕嘉問屢進除目而屢却之卒黜嘉問安<lb/>
石約王韶不以熙河實費奏聞而卒不能欺安<lb/>
石之退八年而禮遇日薄富弼之死則　自製<lb/>
祭文以哀之天下之人皆歎仰　神宗之明聖<lb/>
共所聞見如此者不知新史官為　神宗而書<lb/>
之乎其與大臣為地而諱不書乎臣願　陛下<lb/>
<pb n="KR4d0104_SBCK_001-13b"/>
獨運不惑之智詔　神考舊史並行不毁以祛<lb/>
後世之疑不特當今之幸也　太宗患國初承<lb/>
學之士所撰　太祖實録不足以盡創業之大<lb/>
美詔張泊等重修　太祖實録與今之好問者<lb/>
猶多求舊史以考同異是舊史之不可掩如此<lb/>
不若因之以公天下而不措意于其間也且夫<lb/>
初欲増美者猶不能塞後世異同之辯而初謂<lb/>
辯謗者能免後世二三之議乎昔司馬遷作史<lb/>
記在漢武帝時所載漢髙祖惠帝吕后文帝景<lb/>
<pb n="KR4d0104_SBCK_001-14a"/>
帝武帝之得失無所畏忌至今言者曰漢髙祖<lb/>
吕后惠文景武帝之得失其如是止耳班固作<lb/>
前漢書在後漢明帝時所載前漢二百三十年<lb/>
間君臣之得失皆無畏忌至今言者曰前漢二<lb/>
百三十年間君臣之得失其如是止耳陳夀作<lb/>
三國志在晉武帝時所載晉宣帝景帝文帝之<lb/>
于魏蜀呉事雖不得如遷固之肆然㣲而顯婉<lb/>
而可觀至今言者曰晉之取魏并呉漢其如是<lb/>
也豈不與天下為公乎未聞漢晉之君以謗前<lb/>
<pb n="KR4d0104_SBCK_001-14b"/>
烈罪遷固夀輩也幸　陛下更以徃事加察然<lb/>
謂歸利于民臣觀春秋宣公十九年冬書初税<lb/>
畝君子曰譏井田之法壊而税什二自宣公始<lb/>
也哀公十有二年春書用田賦君子曰譏其既<lb/>
什二而税田又什二而斂財其惡則不自哀公<lb/>
始因有以用之也嗚呼聖人之逺利辨惡如是<lb/>
其嚴哉然自後世視之宣公之税畝猶為至公<lb/>
至薄之税也哀公之田賦猶為至良至平之賦<lb/>
也董仲舒稱漢屯戍力役三十倍于古田租口<lb/>
<pb n="KR4d0104_SBCK_001-15a"/>
賦塩鉄之利三十倍于古是也不知聖人復出<lb/>
于今當如何其書耶今之賦役又㡬十倍于漢<lb/>
耶　本朝因唐楊炎并租庸調之二税以為税<lb/>
矣近又納義倉是再租也五等之民嵗納役錢<lb/>
是再庸也嵗有常役則調春夫非春時則調急<lb/>
夫否則納夫錢是或再或三以調也其征于民<lb/>
者固已悉矣又復為舉放利息之術曰常平錢<lb/>
曰預買錢曰蠶塩錢又復廣設名目悉籠遺利<lb/>
曰課利錢曰淨利錢曰過月錢曰施利錢其㣲<lb/>
<pb n="KR4d0104_SBCK_001-15b"/>
尚多有司且難于條對也不知斯民嗷嗷然何<lb/>
以勝其責乎有一身而叢此數責者將何以久<lb/>
乎以故　廟堂之上命令之先務公卿大臣之<lb/>
謀謨者錢也刑罰之所重雖殺人可赦而錢不<lb/>
可赦也使者旁午文移急于星火譴訶無所不<lb/>
至惟錢是恤也凡百執事能催科斂散者為賢<lb/>
不能催科斂散者為不賢又從而譴黜之其欲<lb/>
民之知亷恥逺刑罰足以飬生送死備水旱之<lb/>
災無流離死亡之患不亦難乎比年文儒日盛<lb/>
<pb n="KR4d0104_SBCK_001-16a"/>
而亷耻不興刑罰日峻而盜賊不息空倉廩以<lb/>
賑濟而民不得飽其原蓋在于此也自古固亦<lb/>
有為富國之術者皆有謂而為之也齊桓公因<lb/>
山澤之利盛兵車欲以霸天下也秦孝公因闗<lb/>
中之饒開阡陌欲以幷天下也諸葛亮因巴蜀<lb/>
之産欲滅魏吞呉復漢天下也是三者富國之<lb/>
術止如是而其名甚大也如漢武帝之初承文<lb/>
景恭儉積累之後太倉之粟紅腐而不可食都<lb/>
内之錢貫朽而不可較百姓家給人足不啻富<lb/>
<pb n="KR4d0104_SBCK_001-16b"/>
矣其後日尋干戈無嵗不大舉府庫俱空造塩<lb/>
鐵酒榷之利猶不能足而利孔百出民不聊生<lb/>
置搜粟都尉拜丞相為民侯以此而富國為何<lb/>
名也彼暴君昏主以宫室園籞之費耳目聲色<lb/>
之蠧宦官女子無貲之賞而務富國者末也臣<lb/>
所不忍言也　國家受命于兹百四十有一年<lb/>
寸紙之出旦晝之移威信萬里禮樂法度粲然<lb/>
具備而　聖聖相繼其上非區區新造之小國<lb/>
欲利也其次非窮兵黷武之欲利也其下又非<lb/>
<pb n="KR4d0104_SBCK_001-17a"/>
縱度敗禮之欲利也不知財利之臣何事而進<lb/>
乎臣竊聞　太祖躬見五代重歛斯民之困嘗<lb/>
語近臣曰更一二年倉庫有儲當放天下三年<lb/>
税賦嗚呼大矣哉開闢以來未之有也固不忍<lb/>
税賦外有取于民也　太宗時通事舍人焦守<lb/>
節監榷易院増課利　太宗曰通事舍人改官<lb/>
須爲閤門副使若以財利羨餘而進此職則守<lb/>
邊宣力之臣曷以勸守節乃遷内副使嗚呼<lb/>
太宗之不植貨利又如此名器之<hi>御名今上</hi>也而近日<lb/>
<pb n="KR4d0104_SBCK_001-17b"/>
進羨餘者視多少而得官有髙下或望輕資淺<lb/>
而為待制或不讀書而為館職恐非　太宗之<lb/>
意也夫　祖宗之裕于民者既如此逮夫景德<lb/>
祥符間斯民富且庶矣當是之時人人樂業廬<lb/>
里之中鼓樂之㫖逺近相聞熙熙然殆不知帝<lb/>
力也然是時亦嘗乏兵食矣有司請下轉運經<lb/>
度　真宗未之許也其喻有司曰下轉運司經<lb/>
度則不免役民其出　帑以給之斯民又安得<lb/>
不如是其裕如也以故雖有旱乾水溢之時而<lb/>
<pb n="KR4d0104_SBCK_001-18a"/>
無流離死亡之民比年以來一穀不登千里受<lb/>
弊失時不語豈但狼狽而使有溝中之憂也河<lb/>
北荐饑一大郡有流民至十餘萬人處其小郡<lb/>
亦無慮萬人雖小邑亦數千人母棄嬰兒父食<lb/>
壯子荼毒萬狀頗駭聞見賴　祖宗含養之久<lb/>
天地社稷之靈而無它也其為賑濟之方雖勤<lb/>
日夜無所愛惜然馭既奔者難為力拯已沈者<lb/>
難為功也　朝廷何不循其本與其厚散于凶<lb/>
年寧若寡取于平嵗無置官以專利而歸利于<lb/>
<pb n="KR4d0104_SBCK_001-18b"/>
民也　神宗一日手詔王安石曰訪聞市易務<lb/>
日近買賣大段苛細市井之人頗藉藉怨謗以<lb/>
為　朝廷將浸淫盡收天下物貨自作經營可<lb/>
子細察訪速與戒約止絶止令依魏宗元擘劃<lb/>
施行奈何賤有司不能遵奉　神宗美意卒盡<lb/>
收天下物貨　神宗因張方平之對不鬻閼伯<lb/>
㣲子之廟批出曰慢神辱國無甚于斯宜夫言<lb/>
利者永絶意于祠廟而賤有司不能遵奉　神<lb/>
宗美意卒鬻天下祠廟又復奈何　神宗後因<lb/>
<pb n="KR4d0104_SBCK_001-19a"/>
王安禮之言盡蠲市易累年之息萬萬計一日<lb/>
之中出囹圄脱桎梏者不可勝數天下欣欣然<lb/>
　神宗即有意罷市易法蔡確撓之不果司馬<lb/>
光移王安石書言光乞罷制置司追還諸路常<lb/>
平使者　主上以安石未肎是歸利于民者<lb/>
神宗之意也大抵後之善其先者當推其意<lb/>
而必固守其跡斟酌于時不必曲狥于文堯舜<lb/>
異德文武不同業斷可識矣唯　陛下幸察詔<lb/>
有司歸利于民使民得自利不勞置使者以為<lb/>
<pb n="KR4d0104_SBCK_001-19b"/>
徳不待開府庫以為恵不必發倉廩以哺其饑<lb/>
上逸而下安也或曰常平錢二分之息耳亦可<lb/>
罷乎臣竊以謂常平二分之息實　朝廷大惠<lb/>
也而患有司不能推行其法貪黷之民不足以<lb/>
行法使　朝廷之大惠為大害也蓋名則二分<lb/>
之息而實有八分之息何則農民之用不足不<lb/>
免稱利于富家者事之常而無足議者也而近<lb/>
舉于鄰疃逺舉于聚落為力甚易其請常平錢<lb/>
于縣司則有往來道路居止舍屋之費又出息<lb/>
<pb n="KR4d0104_SBCK_001-20a"/>
一分也甲頭紙筆之費又出息一分也設法雖<lb/>
嚴人情㝷常不免之費又出息一分也請納之<lb/>
費同之是謂八分之息其父兄之訓嚴者妻孥<lb/>
之累篤者乃能以八分之息畢一嵗之事如或<lb/>
不嚴不篤則遨遊廛市之間顧盻之際所請之<lb/>
錢空手矣使民至于父子相夷風俗滋弊其利<lb/>
害輕重可勝計哉今夫嚴父母之厲㓜子使手<lb/>
不得執錢恐移其志也人君之視民猶父母之<lb/>
視其子矣不處就田野逺城市而以耒耜鋤芟<lb/>
<pb n="KR4d0104_SBCK_001-20b"/>
為職而納之于邪使見異物而遷其心非所以<lb/>
迪民也古之人論知人之術猶要之貨財而<lb/>
其仁其不茍得者賢之今乃與此無知貪黷之<lb/>
小民而共財不亦難乎方其請給之時不知所<lb/>
害也如此及夫彼納之時賣田毁屋棄妻鬻子<lb/>
鞭朴是加其害百端理無足怪也弱者由是轉<lb/>
而為奴僕強者由是起而為盜賊姦黠者由是<lb/>
肆其欲為隣里之害循良者由是受侵陵而不<lb/>
得申雖無足怪亦足憐也彼如稱利于富家固<lb/>
<pb n="KR4d0104_SBCK_001-21a"/>
酷于常平二分之息而其害不至是也蓋彼無<lb/>
連甲保識之累可與者斯與之縣司則無由盡<lb/>
識其人之面目況審其人之虚實不得不嚴于<lb/>
連甲保識之令而令雖嚴其浮偽相保卒亦奈<lb/>
何或一人逃亡則累一甲或一甲逃亡則累一<lb/>
鄉矣彼又無税户之限可與者斯與之縣司非<lb/>
税户則不可與而與之者或非所欲欲之者或<lb/>
不可與難乎為法也夫民之吉凶喪祭意外有<lb/>
欲朝暮叩富家之門可得者斯得之又不必以<lb/>
<pb n="KR4d0104_SBCK_001-21b"/>
孟春之給也及其納息不一而足或多或寡或<lb/>
錢或貨一錢已上左右手受之矣不如縣司必<lb/>
責子母之錢一日俱至執鈔旁立庭下以待勾<lb/>
稽也其所與之期可先可後又不如縣司必以<lb/>
二限而刑且隨之也由是言之輸官二分之息<lb/>
實有所害而民間子母相侔得其利也夫其害<lb/>
之因縁而生者又有三焉一曰刑不可省二曰<lb/>
兼并不可抑三曰商旅不可行何則今之民力<lb/>
大屈為盜賊猶不耻況于一日縣司開府庫而<lb/>
<pb n="KR4d0104_SBCK_001-22a"/>
名欲恵之乎方且勞勞然患不得既得之患不<lb/>
多寧暇恤後日之害乎求前日抑勒不欲之弊<lb/>
蓋已不復有也前日民力猶從容與亷恥之心<lb/>
猶存似或知畏而逺後患故有不之欲者今惟<lb/>
逞欲而務得及其輸納之時下不爭則不已上<lb/>
不刑則不足遇有司如是乎不知有它術唯刑<lb/>
之為術也葢一人或可寛假而千百人不可滋<lb/>
千百人可寛假而縣令甘以身受刑乎刑其可<lb/>
省乎縣令守文不肎取新納舊或許之而新不<lb/>
<pb n="KR4d0104_SBCK_001-22b"/>
足數退有同保之累進有刑禁之嚴使民盡四<lb/>
支之敏無以爲一錢之地如不叩急于富家則<lb/>
何以塞責始求塞責茍免寧論私家之利今日<lb/>
厚薄耶兼并之人乘斯時而意得矣以故兼并<lb/>
之人唯患縣司散常平錢之不急而甚至樂歲<lb/>
年之不登也兼并其可抑乎商旅與農貿易不<lb/>
勞質劑皆指秋成以爲期今秋成之時一人在<lb/>
門一人在野征常平錢不足何暇商旅之恤乎<lb/>
商旅其可行乎嗚呼風俗之弊一至于此可謂<lb/>
<pb n="KR4d0104_SBCK_001-23a"/>
甚矣不生于民之自致而上之人有以致之可<lb/>
不惜哉何時而已耶且夫天有常時地有常産<lb/>
民有常力其間相去不能千萬也今常平之利<lb/>
取于民者嵗復一嵗不顧其弊卒使何以堪之<lb/>
乎試以一邑為之言小邑嵗俵常平錢二萬貫<lb/>
而納息錢二千貫十年之後復有母錢二萬貫<lb/>
三十年後積有母錢六十萬貫矣夫三十年之<lb/>
後民力凋瘵將如之何也果使何以堪之乎為<lb/>
國家計者寧顧目前一日之利而已乎此有重<lb/>
<pb n="KR4d0104_SBCK_001-23b"/>
可惜也上重則下覆首大則尾蹷其可忽諸且<lb/>
斯民者　國家之民也非有齊晉不相輸之患<lb/>
或藏于民或藏于府庫其地異耳其實一也唯<lb/>
藏于民則民富而國亦富將不勝其利也唯藏<lb/>
利于府庫則國富而民貧將不勝其害也子曰<lb/>
百姓足君孰與不足尚復何言耶然此百姓之<lb/>
至願而在位者或未之欲也何則　朝廷開財<lb/>
利之塗為富國之術則彼茍進汚媢之輩得以<lb/>
民為貨有顯績以受美官應髙格當以重賞非<lb/>
<pb n="KR4d0104_SBCK_001-24a"/>
若富民而無赫赫之功此又　陛下之不可不<lb/>
察者也伏惟　陛下在龍德宫時行有乞丐必<lb/>
以濟之逮夫一日臨蒞天下推是心蠲天下之<lb/>
利㱕之于民臣不勝天下之願也易乾之九二<lb/>
見龍在田德博而化九五飛龍在天則雲風從<lb/>
而萬物各得其類也臣願　陛下速詔有司悉<lb/>
歸利于民無曰初即位謙遜未遑而觀周公七<lb/>
月萬夀無疆之慶鄙子産乘輿溱洧之患逺榮<lb/>
夷公專利之徒察芮良夫王室將卑之戒既罷<lb/>
<pb n="KR4d0104_SBCK_001-24b"/>
常平法即以提舉官職事歸之轉運司俾出利<lb/>
于一孔賦用取其于一官農民官吏各得其職<lb/>
將見　陛下從欲以治也今轉運司所在空乏<lb/>
軍儲不支可為寒心者提舉司攘其利閉其用<lb/>
也何謂復民之職臣竊以謂有君臣則有官府<lb/>
有官府則有府吏胥役有府吏胥徒則差役于<lb/>
民百王不易之典未有知其始者譬如耕問奴<lb/>
織問婢職當然也　國家差役之法行之久而<lb/>
弊乃初變免役法以救其弊實大惠也然其弊<lb/>
<pb n="KR4d0104_SBCK_001-25a"/>
則去矣利亦未興而又有弊焉者正今日之急<lb/>
務也蓋作免役法將三十年矣曽無一定之論<lb/>
而耳目變改朝夕紛紛何勞而難功耶如其易<lb/>
則易知簡則易從不如是也譬之人有瘍手足<lb/>
者或曰我能藥之砭之而愈是謂良醫或曰我<lb/>
能截其手足而無患惡在其為智耶夫去差役<lb/>
之弊則誠善矣立差役之法而改為之則未知<lb/>
其說也是二者事體雖大節雖多要可以一言<lb/>
而定差役之法為民免役之法為利差役之法<lb/>
<pb n="KR4d0104_SBCK_001-25b"/>
若勞民而實逸之免役之法若利民而實病之<lb/>
不可不察也何則　國家之有倉塲庫務非以<lb/>
自利所以利斯民而民以之相生養者也官為<lb/>
擇民之物力最髙者為衙前以處之民之鬬訟<lb/>
侵枉不能自直者來赴愬于官官為擇民之次<lb/>
有物力者為吏以聽上之指蹤而左右之其就<lb/>
田野之民黍稷禾麥之利病錢鎛鎡基之好惡<lb/>
官不能盡治為擇民之物力最高者為户　長<lb/>
以主張之不幸盜賊為民之害官為擇民之次<lb/>
<pb n="KR4d0104_SBCK_001-26a"/>
有物力者為弓手以警捕之其它各以是為率<lb/>
顧不曰為民乎免役之法則不然以民嵗所輸<lb/>
之錢十用其八而雇募游手之有心力者以為<lb/>
衙前委以不貲之府庫姑因衙前而得利也雇<lb/>
募游手之有閑書筭者以為吏人責以不容奸<lb/>
偽之簿書姑因吏人而得利也并團省管以為<lb/>
保雇募保正以代耆長而地里之逺所責之不<lb/>
一則有所不恤姑因保正而得利也今盜賊既<lb/>
多于昔時雇募游手之强悍者以為弓手而使<lb/>
<pb n="KR4d0104_SBCK_001-26b"/>
之必得盜賊姑因弓手而得利也其它各以是<lb/>
為利顧不曰為利乎差役之法使民躬役於官<lb/>
若勞矣而為衙前者自以應門户保産業少常<lb/>
學以待役一日役之不致漁獵于府庫為吏人<lb/>
者少時之學尤力甚且知自愛惜而不敢巧記<lb/>
于簿書為耆長者少知其俗長任其責不雜以<lb/>
它鄉而任之專不雜以教閲而事之又專不敢<lb/>
于攘于鄉管為弓手者視鄉黨隣里之害而疾<lb/>
之不惜身于盜賊而勤察非常固不敢借賊而<lb/>
<pb n="KR4d0104_SBCK_001-27a"/>
資盜凡其役滿而㱕息于田里優游無所復輸<lb/>
顧不曰若勞民而逸之乎免役之法則不然既<lb/>
皆任游手不土著之輩而衙前以府庫爲市吏<lb/>
人以簿書獄訟爲市保正之于其保初以能新<lb/>
法射而得之其于巡稼穡之大利平爭訟之細<lb/>
事非所習弓手之視盜賊可則前不可則身自<lb/>
亡去凡其役無時幸其奸贓不敗露則終身尸<lb/>
其禄若城狐社鼠然顧不曰若利民而實病之<lb/>
乎若差役之法行使民既有職而又有大利者<lb/>
<pb n="KR4d0104_SBCK_001-27b"/>
五焉則非俗吏之所知也何者大以貲豪于鄉<lb/>
里者方且趦䞡頡頏僕役其鄉人之父兄而使<lb/>
之躬為僕役之事隂消其奸逼之心其利一也<lb/>
今之以貲自强者田宅擬公卿僕隷如官府縱<lb/>
舍自若未之有比也彼既役于官而因之識禮<lb/>
度之所設覩刑戮之所加善者勸而惡者畏其<lb/>
利二也今之民逺于上不閑教化未之有比也<lb/>
昔人欲謂濟世務猶同舟涉海一事不勞則俱<lb/>
受其敗彼其役于官者有父母妻子之懷桑梓<lb/>
<pb n="KR4d0104_SBCK_001-28a"/>
墳墓之累倉卒之間其視利病賤與貴同憂下<lb/>
與上同力必以死守其利三也今之州縣稍有<lb/>
一事横決待期左右環視無一人可以腹心委<lb/>
者民之視其長吏若胡越然未之有比也自常<lb/>
平之法行而兼并之家置田無限小民日以困<lb/>
匱若其視田産而出力役則雖不限田而細民<lb/>
免兼并之厄其利四也今之兼并方且得意未<lb/>
之有比也所謂游手之民者古樂也禁而逺之<lb/>
今也禄而親之使民去本蕩然無及若差役而<lb/>
<pb n="KR4d0104_SBCK_001-28b"/>
尚土著則雖不設土著之法而游手自將復業<lb/>
其利五也今之游手方且得意未之有比也賈<lb/>
誼謂移風易俗使天下囬心而鄉道類非俗吏<lb/>
之所能為俗吏之所務在于刀筆箱篋而不知<lb/>
大體魏鄭公謂俗吏既無逺慮不達大體唯奉<lb/>
三尺律以繩四海之人臣願　陛下不恤俗吏<lb/>
之　言自　聖衷詔有司度當今之宜依熙寧<lb/>
元年之前行差役法而嚴衙前散從官陪備之<lb/>
禁實天下幸甚夫天下之民既有常職而三路<lb/>
<pb n="KR4d0104_SBCK_001-29a"/>
保甲教閲亦可罷去蓋三路之民力役視它路<lb/>
固已重矣何可仍之此役哉其使斯民舍南畞<lb/>
之耒耜而尚西戎之弓矢鄙襏襫之衣而服兵<lb/>
戎不逞之服厭菽豆之飽而甘市井之腴又非<lb/>
所以厚斯民也或曰三時務農一時講武古之<lb/>
制也其可已乎臣不知今之講武其古之講武<lb/>
乎今可廢郡縣而封建棄杖笞而劓刖悉倣古<lb/>
乎教閲之書　祖宗之所著令則今可舉而行<lb/>
之也臣敢以為獻或曰是可以去兵而合兵民<lb/>
<pb n="KR4d0104_SBCK_001-29b"/>
為一古之制也臣又知此亦踈矣臣竊聞　太<lb/>
祖既得天下使趙普等二三大臣陳當今之大<lb/>
事可以為百代利者普等屢為言　太祖俾更<lb/>
思其上者普等畢思慮無以言乃請于　太祖<lb/>
太祖為言可以利百代者唯養兵也方凶年饑<lb/>
嵗有叛民而無叛兵不幸樂嵗而變生則有叛<lb/>
兵而無叛民普等頓首曰此　聖畧非臣下所<lb/>
能及行之至今百四十有一年矣天下有㤗山<lb/>
之安而無一日飛塵之警何勞措意于其間耶<lb/>
<pb n="KR4d0104_SBCK_001-30a"/>
乃者王安石晚年自知其法之弊爲逃責餙非<lb/>
之辭曰免後保甲市易三者有大利害焉得其<lb/>
人而行之則爲大利非其人而行之則爲大害<lb/>
緩而圖之則爲大利急而成之則爲大害嗚呼<lb/>
利害之相軋如此何其危哉真畏途險轍也耶<lb/>
孰爲利不百不變業耶孰謂帝王之道出于萬<lb/>
全耶孰謂王道易易天下可運于掌耶如成湯<lb/>
之不競不絿不剛不柔敷政優優敷奏其勇不<lb/>
震不動不戁不悚則法之所施得其人利固博<lb/>
<pb n="KR4d0104_SBCK_001-30b"/>
非其人而利亦存緩之則緩得其利急之則亦<lb/>
急得其利是謂大中至正無弊之道者乃可舉<lb/>
而措之天下也且作法于厚其弊猶涼作法于<lb/>
涼弊將奈何臣恐其初利害之雜則卒莫能純<lb/>
于利也蓋利不勝害亦久矣奚獨此為不然耶<lb/>
　祖宗之法百年乂安天下本無事何苦試此<lb/>
危道也哉譬如有人言我藥能起疾一劑而愈<lb/>
不然一劑而斃誰敢試之哉昔樊噲願得十萬<lb/>
衆横行匈奴中豈不壯哉季布謂噲面謾可斬<lb/>
<pb n="KR4d0104_SBCK_001-31a"/>
魏延從諸葛亮假精兵五千負糧五千從褒斜<lb/>
出循秦嶺而東當子午而北不過十日可到長<lb/>
安亮從斜谷來一擧而咸陽以西可定又豈不<lb/>
審且壯哉亮謂此懸危不如安從坦道可以平<lb/>
取隴右十全必克而無虞抑延不用孰謂經營<lb/>
天下百世之大法反危于季布諸葛亮之用兵<lb/>
哉唐太宗言李勣用兵毎大勝江夏王道恭不<lb/>
能大勝亦未常大敗薛萬徹之兵也唯　陛下<lb/>
幸察何謂不用兵臣聞平亂禍創業之君不可<lb/>
<pb n="KR4d0104_SBCK_001-31b"/>
不勤于用兵繼世守成之君方且敬德以奉宗<lb/>
廟急賢以崇禮樂勤政以厚風俗孜孜唯日不<lb/>
足何暇兵之議也于斯之時萬邦咸乂四夷屈<lb/>
服罔有内外小大無不臣妾又不必兵之議也<lb/>
不幸而夷狄無知來内侮古今異勢或文德之<lb/>
不來而以我之順攻彼之逆兵不接刄而彼自<lb/>
授首矣又不幸而盜賊竊發則縛豚搏犬一夫<lb/>
是力皆無勞于兵也夫繼世守成之君尚德不<lb/>
尚兵亦已明矣臣請以唐為之言明皇沈蠱衽<lb/>
<pb n="KR4d0104_SBCK_001-32a"/>
蓆自銷其前志禄山乘昏一舉而覆兩京當是<lb/>
之時天下之兵爭先甲胄不謂不衆其將則郭<lb/>
子儀李光弼髙仙芝哥舒翰不謂不武其守成<lb/>
則張巡許逺顔杲卿不謂不忠而成臯不爲之<lb/>
固潼闗不爲之險河北不爲之守者非用兵之<lb/>
罪也河北自是世爲唐患而餘風被于齊魯梁<lb/>
蔡皆效尤而爲邦盜乍臣乍叛朝廷姑息之不<lb/>
暇殆將百年武宗興而用李徳裕因高祖太宗<lb/>
之靈威不假天寶之兵不用天寶之將不勞天<lb/>
<pb n="KR4d0104_SBCK_001-32b"/>
寶之守臣不出一矢而申之以文命諭之以順<lb/>
逆即位之四年崔嘏來歸我邢州王釗來我㱕<lb/>
洺州安王來歸磁州郭誼殺劉積而澤潞平天<lb/>
下方鎮一日聳然易慮奔走朝貢回鶻于是乎<lb/>
破膽請和者非用兵之功也夫明皇之亡非用<lb/>
兵之罪而武宗之興非用兵之功則兵也者以<lb/>
之繼世守成果何有哉雖然武宗固武矣又得<lb/>
李德裕以為之相宜其功烈巍巍如此而求其<lb/>
所以致此勢順而力易者實本于髙祖太宗德<lb/>
<pb n="KR4d0104_SBCK_001-33a"/>
澤之舊而朝廷之素尊也德裕每諭河北三鎮<lb/>
之使者曰河朔兵力雖強不能自立須藉朝廷<lb/>
官爵威命以安軍情槩可見也臣故曰武宗興<lb/>
而用李德裕因髙祖太宗之威靈云不然恐亦<lb/>
未易致此也是繼世守成之君易于為德而屏<lb/>
兵不必兵之用也又如此然其所以為用兵之<lb/>
説者何自而發哉臣知其人也蓋大臣持禄固<lb/>
位之術莫如勸人主用兵功若成則謀臣賞第<lb/>
一他人草敢先其寵功若不成則上方以邊事<lb/>
<pb n="KR4d0104_SBCK_001-33b"/>
責之他人不敢繼其後身死于廟堂可也姚崇<lb/>
勸明皇不幸邊功而相明皇四年罷宋璟責明<lb/>
皇兵甲不瀆軍不輕進而相明皇五年罷再相<lb/>
亦五年罷至于李林甫導明皇封藩將而在相<lb/>
位十有九年以卒矣又彼行險徼幸之小人欲<lb/>
身富貴而無以為資乃為國生事獻開邊之謀<lb/>
其人本囚虜之材也事若成則富貴得其所欲<lb/>
事若不成而誅竄擒馘亦其所分是在彼得喪<lb/>
實無所繫而生民之膏血朝廷之威福彼漠然<lb/>
<pb n="KR4d0104_SBCK_001-34a"/>
不知恤也由是邊埸之臣阿廟堂之好廟堂之<lb/>
臣侈人君之欲誇大張皇隠亡諱敗至于日賀<lb/>
其得而不知其亡日賞其勝而不知其敗可不<lb/>
惜哉如前日將官魏釗死焉初無一人聲之者<lb/>
至釗之妻泣訴釗存亡于待漏院大臣乃言既<lb/>
是多日不知消息必是陣亡不知此為何等語<lb/>
也一將官之亡尚不以聞則卒伍之没者可勝<lb/>
歎哉今夫人孰肎鬬狗彘金玉孰肎易瓦礫奈<lb/>
何以中國之尊而較夷狄之勝負棄金帛粟米<lb/>
<pb n="KR4d0104_SBCK_001-34b"/>
之巨萬而爭不毛之尺寸哉其勝猶不足道而<lb/>
況于敗乎其得猶不足道而況于亡乎誠勝且<lb/>
得矣邊境愈逺而屯戍愈多饋運愈勞中國愈<lb/>
困恐非　朝廷之福也或曰　祖宗之土宇未<lb/>
復奈何臣以謂靈武者　太宗之所棄也代州<lb/>
之地延袤千里者　神宗之所棄也當時豈卒<lb/>
然無説哉姑侍其歸順無柔之可也且邊埸之<lb/>
地適彼適此亦其常事何必深讎而血戰以疆<lb/>
之耶設如一日盡得幽薊靈武之故地不過添<lb/>
<pb n="KR4d0104_SBCK_001-35a"/>
數十亭鄣列七八郡縣増職方之一二圖籍耳<lb/>
其于九鼎之輕重百姓之利病了無所預也且<lb/>
夷狄自有盛衰未必與中國盛衰相當果于中<lb/>
國何所重輕哉如匈奴常圍漢髙祖于平城其<lb/>
後數為漢患而至袁帝時乃上書願朝吐畨以<lb/>
二十萬衆寇松州唐太宗患之卒妻以宗女其<lb/>
後盡盜河湟薄王畿而室宣宗時自以三州七<lb/>
闗歸有司議者其以哀帝宣宗盛于髙祖太宗<lb/>
時耶彼幽薊之役在晉開運時殆今且二百年<lb/>
<pb n="KR4d0104_SBCK_001-35b"/>
矣數十年之前猶聞彼左衽之民嚬蹙思漢邊<lb/>
人多能道其語可傷也殆今寂無所聞焉者其<lb/>
久而忘異鄉之悲其聞中國賦歛之重征戰之<lb/>
苦而不知慕耶虜主今年八十餘矣每對使者<lb/>
語及　仁宗必重歎息為　仁宗作忌則　祖<lb/>
宗之德懐于夷狄者不能忘也　陛下崇德以<lb/>
綏之何事于兵乎闗中兵不解甲今又七八年<lb/>
矣饑饉相仍米斗千錢不可得古人所歎父戰<lb/>
于前子鬬于後女子乘亭鄣孤兒號于道老母<lb/>
<pb n="KR4d0104_SBCK_001-36a"/>
寡婦飲泣巷哭遥設虚祭想魂萬里之外者不<lb/>
意今日復見之也唯　陛下仁慈天授念蒼生<lb/>
介胄之苦早下罷兵之詔實天下幸甚何謂士<lb/>
得自致于學臣竊以謂欲善教者宐莫如法孔<lb/>
子孔子之使羣弟子盍各言爾志不必其志之<lb/>
一也閔子之誾誾子路之行行冉有子貢之侃<lb/>
侃夫子皆樂之豈好侃侃而惡行行哉譬如大<lb/>
匠之誨人欲圓授之規欲方授之矩其所以爲<lb/>
方圓之大小則不必授而大　之樸斵又豈一<lb/>
<pb n="KR4d0104_SBCK_001-36b"/>
斧斤之力哉漢興立五經博士易有施孟梁丘<lb/>
京氏四家書有歐陽大小夏侯氏三家詩有申<lb/>
公轅固生韓生三家禮有戴德戴聖慶普三家<lb/>
春秋有公羊榖梁左氏三家未為不得人也如<lb/>
董仲舒受公羊春秋劉向受榖梁春秋皆足以<lb/>
為漢之儒宗顯忠于漢庭也今則不然義理必<lb/>
為一説辭章必為一體曰是為一道德不知道<lb/>
德之一如其是多忌乎臣常謂今之學者三經<lb/>
義外無義理扇對外無文章老成者信之古人<lb/>
<pb n="KR4d0104_SBCK_001-37a"/>
謂草野生專自許不能博究擇從其善徒欲父<lb/>
康成兄子<hi>御名今上</hi>寧道孔聖誤諱言鄭服非鄭服之<lb/>
外皆讎者矣正今日之患也其患臣得言其所<lb/>
自　國家之初尚詩賦而士各精于詩賦如宋<lb/>
祁楊真范鎮各擅體制至于夷狄猶誦之自嘉<lb/>
祐以來尚論策而士各力于論策乃得蘓軾曾<lb/>
鞏輩至今識者各仰之自更經義以來授以成<lb/>
書謂之新經義唯善其説者乃中程上第茍為<lb/>
參差出入于其間即不中程式雖善必黜之士<lb/>
<pb n="KR4d0104_SBCK_001-37b"/>
方為禄學無少長賢愚靡然從之唯恐不相勝<lb/>
雖有長才者不得騁雖有知其牴牾非正者諱<lb/>
之不敢言塗人耳目窒人聰明溺于傅㑹穿鑿<lb/>
之論因使人材闒葺器識卑下聞見單陋不復<lb/>
可得前月瓌竒卓絶之士矣仍之援釋老誕謾<lb/>
之説以為髙挾申韓刻覈之説以為理又使斯<lb/>
士浮偽慘薄不誠不忠厚其患豈不大哉議者<lb/>
皆爲科場者風俗之所繫公卿將相之塗今科<lb/>
之壊如此　何所賴而公卿將相何所選乎<lb/>
<pb n="KR4d0104_SBCK_001-38a"/>
古人謂王衍清言之害甚于桀紂臣恐致今日<lb/>
之害者其罪又甚于王衍也此　陛下之所不<lb/>
可不省者也臣愚少常業于所謂新經義者元<lb/>
豐中以出身入仕非不知而妄作也所以中道<lb/>
而改路者誠以其學求之古人之書稽之老成<lb/>
之論而不合故也臣愚敢為　陛下申其本夫<lb/>
詩書皆本于竹簡科斗古文不幸出于秦灰燼<lb/>
之餘漢儒固有殘經之歎而魚魯豕亥至于今<lb/>
日滋為殘舛今之説者因陋就寡曽不省察不<lb/>
<pb n="KR4d0104_SBCK_001-38b"/>
亦末乎其為義説因益回舛不可一二指也而<lb/>
書之失為甚蓋今尚書又出于唐明皇時學士<lb/>
衞包之所定者矣新經義之説如敢于殄戮而<lb/>
刑足以服人心股肱不喜而有刑以俟之威不<lb/>
可訖老不可敬禍不足畏凶德不足忌之類誣<lb/>
經害教固足以病學者矣而講筵之官將以是<lb/>
説進于　斧扆之前無乃為　聖聰之惑而隂<lb/>
貽天下之禍乎臣前所謂唱此説者其罪甚于<lb/>
王衍又以此之故也伏惟　陛下之聰明略賜<lb/>
<pb n="KR4d0104_SBCK_001-39a"/>
省覽則其書之邪正無從而逃也昔虞翻䟽奏<lb/>
鄭康成五經違義尤甚者百六十七事謂呉武<lb/>
烈不可不正行乎學校傳乎將來臣翻切耻之<lb/>
夫以巍巍大宋而無一虞翻乎臣頃為蔡州學<lb/>
官王安禮為臣言　神宗皇帝天度髙逺常患<lb/>
三經義未副其意宣諭異日當别刋修則今之<lb/>
承學之士于三經義兢兢唯謹不敢低昻一語<lb/>
者未必當　神宗之意也況三經義行之數年<lb/>
後王安石乃自列其説之非是者奏請刋去不<lb/>
<pb n="KR4d0104_SBCK_001-39b"/>
知古人設諸日月不刋之書其如是乎如其嵗<lb/>
嵗改易不已則學者無乃徒費年月乎若夫<lb/>
神宗患當時文章不足用至于再三而思得人<lb/>
則又中外之所著聞也如其所字説者　神宗<lb/>
留中不以列學官近乃列在學官使學者紛紛<lb/>
然異端其書古文大小篆之不倫正俗之無别<lb/>
從篆從隷臨時遷就其私意破律亂常果何等<lb/>
書也蓋前日三經行而出之于經皆棄大旨而<lb/>
事句語有昔人年頭月尾之弊今又舍句語而<lb/>
<pb n="KR4d0104_SBCK_001-40a"/>
爭以字不愈弊乎字説之列學官甚非　神宗<lb/>
意也其此不當置而置者乃有不可罷而罷者<lb/>
春秋孔子筆削以懼萬世亂臣賊子者也有國<lb/>
者不知春秋前有䜛而弗見後有賊而不知為<lb/>
為人臣者不知其　人倫之大教也元祐之<lb/>
初常列于學官矣　恐非所以尊經術<lb/>
也昔孟子欲言周禮而患無其籍今之周禮最<lb/>
出漢末雜之以六國之制多漢儒之所倫次者<lb/>
或謂六國隂謀之書則過也大要斂財多貨黷<lb/>
<pb n="KR4d0104_SBCK_001-40b"/>
祀煩民冗猝可施于文而不可措于事者也猶<lb/>
以王制之所存得列于學官而春秋法　王之<lb/>
制反可黜乎臣願　陛下博延耆儒宿學左右<lb/>
勸講復春秋之科詔學士大夫不為專家之學<lb/>
人得自竭其聰明必有異人為　聖時而出以<lb/>
副　明詔何謂廣言路臣觀商髙宗夢帝賚良<lb/>
弼而相説於傅巖版築之間可謂非常之舉也<lb/>
意説之于髙宗有絶世非常之謀宜如何説乃<lb/>
首為之言曰木從繩則正后從諌則聖真老夫<lb/>
<pb n="KR4d0104_SBCK_001-41a"/>
常談哉蓋説之意以為人君之德莫大于從諌<lb/>
從諌之言當先天下之言而發也人君既從諌<lb/>
則無所善之不從無弊之不知而他無所復患<lb/>
也説再為之言曰王人求多聞時惟建事夫王<lb/>
人者恭黙無為之為尚而何所事于多聞哉蓋<lb/>
説所謂王人之多聞異乎儒生博士之多聞也<lb/>
要在一堂之上聞前古君臣治亂成敗之言聞<lb/>
忠臣直士犯顔逆耳不遜志之言聞閭里細民<lb/>
愁苦歎息之言有言職者固得以言而小臣賤<lb/>
<pb n="KR4d0104_SBCK_001-41b"/>
吏工商庶人奴隷女子之輩皆得言而聞之也<lb/>
如是而事之不建天下不治者未之有也夫髙<lb/>
宗卒為商之盛王者其本在是也雖然何獨髙<lb/>
宗為然哉古之治隆之君亦然也唐太宗三日<lb/>
不聞諌則切責侍臣矣況乎好諌納言者自是<lb/>
宋家家法哉　祖宗好諌納言之實載于圖牒<lb/>
布諸聞見者不勝擧也勉而崇之又在　陛下<lb/>
陛下甲子詔書方言開讜正之路消壅蔽之風<lb/>
天下之士于是欣然知　陛下有意于　祖宗<lb/>
<pb n="KR4d0104_SBCK_001-42a"/>
之盛德也夫　祖宗故事固不勝舉而其大德<lb/>
則至誠不厭者是也夫唯至誠不厭是以不獨<lb/>
好其言而又好其人上盡其公下恤其私跡若<lb/>
與之有間而心實愛之不異終身信其人而不<lb/>
疑卒至于大用其人而後已也如　仁宗貶唐<lb/>
介嶺南將行遣中使賜介黄金既又畫介像置<lb/>
之便殿潭州買珠子獄聞而謂唐介必不買介<lb/>
卒顯于　仁宗之朝是也由是士氣大振人人<lb/>
恨不能見　上為之言而　朝廷之上日聞謇<lb/>
<pb n="KR4d0104_SBCK_001-42b"/>
諤之進矣比年以來乃幸而有一人言事其一<lb/>
蹶則終身不復用古人所謂榮華于順旨枯槁<lb/>
于逆違者是也是時大臣自謂當時有順從而<lb/>
無諌爭小臣方且救過逺罪而不暇其敢言大<lb/>
臣或以同異相濟者謂之異議而黜之小臣或<lb/>
以下情上聞者謂之犯上而誅戮放逐之其好<lb/>
同惡異好譽惡諌必人之順從至于立法以禁<lb/>
之使必不得言或興大役或起大獄或講大事<lb/>
或天文變見人無愚智逺近必聞見而必言説<lb/>
<pb n="KR4d0104_SBCK_001-43a"/>
者乃下令曰言説某事者出賞若干其能來嘉<lb/>
謨嘉猷而起幽隠之言乎且夫太平之人仁仁<lb/>
則失之弱弱則禁之易令行于一狂夫而失天<lb/>
下忠良之心事滋于一日而使後生者不復知<lb/>
有忠義之事士氣沮喪人人以言為諱其視<lb/>
朝廷利病如秦人之視越人之肥瘠然真可懼<lb/>
哉嗚呼壅蔽之風如此宜　陛下下明詔欲消<lb/>
去之也臣願　陛下驗諸事體大而宜必有言<lb/>
者猶不聞言則閭閻之愁苦　朝廷將何自而<lb/>
<pb n="KR4d0104_SBCK_001-43b"/>
聞之乎如前日黜后大事也中外臣寮未有一人<lb/>
叩閽而獻言者何耶近如范仲淹逺如褚遂良<lb/>
長孫無忌既不可得如欲陳元達輩又亦不可<lb/>
得耶孰謂　國家聲教如此久大而乏人乃至<lb/>
此耶夫劉聰蕞爾偽國而有臣如此者豈偶然<lb/>
哉蓋當是之時有王彰之骨鯁切直任顗之叩<lb/>
頭流血陳休之奮不顧身劉士通之言不行而<lb/>
恚終使元達之鳴有朋也劉士通既死陳元達<lb/>
歸而祝死曰吾不能言矣安用此黙黙而生乎<lb/>
<pb n="KR4d0104_SBCK_001-44a"/>
已而元達果亦忿終槩可知也嗚呼言路之通<lb/>
塞豈一夫獨鳴之力哉臣願　陛下詢諸廷之<lb/>
臣其由諌諍而進者㡬人其以面折庭諍稱者<lb/>
㡬人其博古今達治體善議論者㡬人其骨鯁<lb/>
諒直不反覆变改者又㡬人大臣之中其無納<lb/>
交于妃嬪者乎其無締<hi>御名太上</hi>于閹宦者乎其無<lb/>
奸險快使讎以害忠良者乎其無懷二以沮天<lb/>
下之大謀者乎今日之忠言聞與不聞宜無足<lb/>
怪也　陛下即位首詔還鄒浩復置諌列又増<lb/>
<pb n="KR4d0104_SBCK_001-44b"/>
諌員猶不自足而下明詔于天下開讜正路臣<lb/>
將見天下之士願獻言于　朝者如　祖宗之<lb/>
盛也臣愚更願　陛下至誠不厭賞諌爭之臣<lb/>
振忠義之氣除謗言之禁復賢良方正之科不<lb/>
獨使諌官御史得進其忠而布衣韋帶之士亦<lb/>
得竭丹誠以佐　聖治也其復賢良方正之科<lb/>
奈何臣切以謂科目之設能極天下之材誘天<lb/>
下之忠表著人君願治之意者惟賢良方正之<lb/>
科也葢　朝廷待之尊而大臣荐之重天下之<lb/>
<pb n="KR4d0104_SBCK_001-45a"/>
人責之㴱士之自好欲不負其名者忍不以忠<lb/>
直之言獻之于吾君乎由是人君數得聞其過<lb/>
大臣不懼其不稱職則恥其不能言更相厲翼<lb/>
匹夫匹婦得因之以申其情實一舉而衆利隨<lb/>
之也故　朝廷得人此塗最盛　仁宗時富弼<lb/>
張方平相繼而出唯　陛下幸察何謂貴多士<lb/>
臣切以西漢之時蕭曹平勃丙魏之属相先後<lb/>
為相而西漢之享國最隆盛葢漢相既如此其<lb/>
得人則漢之百執事其才可知也蜀漢之時諸<lb/>
<pb n="KR4d0104_SBCK_001-45b"/>
葛亮死而蔣琬相蔣琬死而姜維相姜維乃以<lb/>
蜀漢為墟矣蓋蜀漢之相既如此其不肖則蜀<lb/>
漢之乏人可知也使蜀漢世世得人姑如琬輩<lb/>
則垂亡之魏何有于全盛之蜀哉況其如亮者<lb/>
乎唐太宗明斷而宣宗亦明斷太宗從諌如流<lb/>
而宣宗亦從諌如流太宗節儉惠愛民物而宣<lb/>
宗亦節儉惠愛民物當時切謂之小太宗而治<lb/>
亂隆替如此其甚不同者太宗朝多士而房杜<lb/>
王魏之属上下相與之誠心無貳宣宗之時無<lb/>
<pb n="KR4d0104_SBCK_001-46a"/>
多士之稱而白敏中令狐綯之輩畏威防嫌之<lb/>
不暇是其分也然則國之多士可不貴乎仰惟<lb/>
祖宗之時相二人或三人又有參知政事四三<lb/>
人樞宻宣徽使四五人使相節度使五六人學<lb/>
士舍人七八人内外兩制數十人舘職又數十<lb/>
人如西京河陽鄭許陳蔡襄鄧之類節度使使<lb/>
相旌斾相望其盛哉如是尊　朝廷鎮萬邦威<lb/>
四夷長君子之道真得多士之寧也大臣出鎮<lb/>
多開　御筵或賜之　御詩使相過闕有司供<lb/>
<pb n="KR4d0104_SBCK_001-46b"/>
帳中使問勞相繼下至刺史縣令有以優異之<lb/>
于是乎卿大夫雍雍相賢耻言人過唯患不得<lb/>
士以報國而大臣敢有其尊小臣不憚其力而<lb/>
忌疾之嫌朋黨之論告訐之風刑憲之設未之<lb/>
聞也仁宗已患近嵗大臣體輕議者以當時兩<lb/>
制不滿五十人為陋不知今日視　仁宗時大<lb/>
臣又孰輕重而兩制又孰多少耶乃者要官劇<lb/>
職闕而不補者動踰一二年兩府柄臣之闕猶<lb/>
四五年無大臣判州府者㡬三十年如青鄆之<lb/>
<pb n="KR4d0104_SBCK_001-47a"/>
類或以館職領之何為自弱乃如此耶意者大<lb/>
臣持禄固位欲死于富貴不肯與人同升于<lb/>
人主之前謂已不敢分權攘柄是忌嫉之嫌以<lb/>
致此也雖有賢才衆所許者當路之人亦不敢<lb/>
沒公議而稱之曰賢且才不幸身名一落朋黨<lb/>
中則言之曰進某人則某人之黨進矣是　天<lb/>
子之所忌者也是又得罪于　先帝者也其可<lb/>
進乎是朋黨之論以致此也夫人之生各有氣<lb/>
類孰非朋黨幸而一人身名不落朋黨中曰可<lb/>
<pb n="KR4d0104_SBCK_001-47b"/>
用矣而或指其隂過摘其往行上之人不為愛<lb/>
惜而賞其言者是告訐之風以致此也　國家<lb/>
之法日以益密使人難避而易犯士如一犯吏<lb/>
議則數十年不得調至有廢終身者是刑憲之<lb/>
設以致此也由是上之人欲用人而無可選下<lb/>
之人欲進而道無由一切以格律從事應其格<lb/>
者上下無異論不應格雖曠官敗事曰其如格<lb/>
律何如閤門祗候擧有邊功之人州學教授使<lb/>
之就程試尚書侍卽于行守試三等之外又有<lb/>
<pb n="KR4d0104_SBCK_001-48a"/>
權入一等及第髙科者為文章能斷獄斂財者<lb/>
為政事　朝廷安得而不乏材乎李林甫常進<lb/>
野無遺賢頌矣當是之時豈真無遺賢也哉于<lb/>
是數日之外又有一大弊是所以為衆弊之源<lb/>
者曰專用一相臣敢為　陛下言之蓋　國家<lb/>
既有宰相執政官之異數則門下中書侍郎左<lb/>
右丞雖皆為　陛下之股肱而勢之相逺甚不<lb/>
同也如二相則其謀參其勢分其善不居其惡<lb/>
不可容　人主之聰明日開而人材因之而進<lb/>
<pb n="KR4d0104_SBCK_001-48b"/>
非一門也如一相則其謀決而不參其勢專而<lb/>
不分善則居之而至于上亢下忽惡則無自而<lb/>
暴　人主之聰明日壅而人材必由一門出也<lb/>
其弊豈不大而為衆弊之源乎夫自召公為保<lb/>
周公為師相成王為左右而來二相之制尚矣<lb/>
其後曰左右相左右僕射之類名號雖不同大<lb/>
要皆二相也或者妄以荀卿人君論一相為之<lb/>
言不知荀卿所謂論一相陳一法明一指者正<lb/>
以其數之一乎如其不世之業資于一相者古<lb/>
<pb n="KR4d0104_SBCK_001-49a"/>
亦有之則必有不世之人而后可也此又　陛<lb/>
下之所宜加察者也或曰　方今正官冗弊之<lb/>
矣何必亡之多乎臣切以謂官冗之弊者流外<lb/>
所入之不澄邊功所賞之不<hi>御名今上</hi>官資格之不<lb/>
次　内降所命之不已閹官任子之不禁使臣<lb/>
換文之不實紛然蠧我器名非謂要官名流之<lb/>
多也　陛下即位之初灼見侍從之闕員　詔<lb/>
舉可入選者二十人天下聞之莫不為　陛下<lb/>
喜也唐趙憬號稱精治道常以國本在選賢宜<lb/>
<pb n="KR4d0104_SBCK_001-49b"/>
補闕員以育人材沈既濟良史也亦曰廣聰明<lb/>
以收淹滯先補其闕　陛下誠得之也肰久未<lb/>
聞用之耶<hi>御名今上</hi>不輕授歟人之不足授歟則臣願<lb/>
　陛下博于求賢而優用之無累于四者之弊<lb/>
復賢良之科盛儒館之選詢　祖宗用人者㡬<lb/>
塗按　神考官制所立之員㡬人則天下之材<lb/>
不可勝用而　朝廷多士矣何謂無欲速無好<lb/>
名髙臣常觀自古帝王用心既美為政既善治<lb/>
具畢張其名足以配盛王而實有所不足澤足<lb/>
<pb n="KR4d0104_SBCK_001-50a"/>
以周宇内而義有所屈焉者無他故也欲達好<lb/>
名二者累之也又是古今之大弊可為痛惜者<lb/>
也如漢明帝時講禮明度斷獄得情號居前代<lb/>
十二後之言事者莫不先建武永平之政而乃<lb/>
察察好以耳目隠發為明内外悚慄爭為嚴切<lb/>
孰敢諫者一鍾離意雖能言升平之世難以急<lb/>
化宐少寛假幸不誅辱而亦何補毫末哉欲速<lb/>
之累如此也後魏文帝屈然擅中國之統禮樂<lb/>
風聲蔚乎可觀而史臣稱其刻意尚名飾情干<lb/>
<pb n="KR4d0104_SBCK_001-50b"/>
譽自講喪服何如孝理于民親問百年何如鑾<lb/>
輿不動設食于道何如水旱不愆賜杖于家何<lb/>
如子孫侍側其又好名之累如此也至唐文宗<lb/>
之急近功隋煬帝之自許如堯舜則乃無足惜<lb/>
者也彼願治之君無欲速則能逸天下不獨一<lb/>
身之優逸也無好名髙則能安天下不獨一身<lb/>
之無憂虞也何則無欲速之累則詔令寛大政<lb/>
事簡易崇尚平康老成進而頑童逺忠厚行而<lb/>
浮躁息不得已而兵則無速戰不可寢而役則<lb/>
<pb n="KR4d0104_SBCK_001-51a"/>
無貪功田野無事民人各得其業不其逸天下<lb/>
乎無好名髙之累則奉先王之常憲遊天下之<lb/>
夷路狂生迂儒變常亂古之謀不得施愚夫妖<lb/>
人慶雲甘露之玩不為瑞冐義　詬之輩聖德<lb/>
頌不敢以前　朝廷之上若無所施而閭里之<lb/>
間實有所患不其安天下乎茍如不然其累于<lb/>
欲速規規自困雖有日月為之縮朒雖有衣裳<lb/>
為之顛倒而智者不暇為謀勇者不及陳力茍<lb/>
且誕謾之弊紛然以起威之不足而刑之刑之<lb/>
<pb n="KR4d0104_SBCK_001-51b"/>
不足而殄戮之使民將無所措手足矣其累于<lb/>
名髙惟恐其言之不大而行之難則弗顧也惟<lb/>
恐其行之不勤而塗之逺則弗恤也事既可而<lb/>
又恐其能踰也功既成　又恐其能勝也寧受<lb/>
欺于閹官小人而不欲見規于忠良輔弼過舉<lb/>
失德非不知而憚改為以遂非恐下之議已而<lb/>
機阱網羅無不設也嗚呼二者之累有至于此<lb/>
者可不惜哉恭惟　陛下富有春秋建德于不<lb/>
可傾之地玩言于無所弊之場則不疾而速欲<lb/>
<pb n="KR4d0104_SBCK_001-52a"/>
避名而名且歸之也真宗澶淵之役諸將請因<lb/>
契丹既北之勢扼其歸路一掩手而使片馬隻<lb/>
輪之不及　真宗獨不欲之也言者謂　仁宗<lb/>
宜自行威斷　仁宗曰朕在位久于天下事誠<lb/>
諳之若事事出自　朕躬或小過失使言者不<lb/>
敢力爭或憚于改過未之可也嗚呼其累于斯<lb/>
二者乎此　祖宗之盛德無可議全功無所虧<lb/>
者也唯　陛下嚴恭畏天當災变下　明詔求<lb/>
直言以輔成初政實天下幸甚臣愚且賤何足<lb/>
<pb n="KR4d0104_SBCK_001-52b"/>
以奉　明詔之萬一徒知可言之朝不易達而<lb/>
忘其身之不能言狂瞽不識忌諱唯　陛下赦<lb/>
其萬死然天下大事或有因一人之為變改者<lb/>
自古已然三代肉刑實緹縈去之也臣之所陳<lb/>
或有取于萬一而皆輿人已誦之言　斧扆已<lb/>
決之議如鷄第二鳴雖不足以起衆亦未為不<lb/>
知時也萬一無取不足以為　埃之助　陛下<lb/>
幸赦而容之然後之能言者為　陛下言之亦<lb/>
未為晚也漢文帝初即位或言事者輒停輿與<lb/>
<pb n="KR4d0104_SBCK_001-53a"/>
之語是非皆稱善後乃卒得賈誼豈曰無補之<lb/>
乎臣愚干冒　天威不識忌諱不勝惶恐戰慄<lb/>
待死之至臣説之昧死再拜面貼黄云奏為應<lb/>
詔實封言事　别貼黄云臣愚所陳皆　當今<lb/>
之急務天下之大利害仰惟　陛下明聖願治<lb/>
輒敢干冒上　進以奉　明詔之萬一　别貼<lb/>
黄云臣狂瞽獻言不識忌諱徒知　聖君臨不<lb/>
諱之朝盡言而忘私伏望　陛下特賜<lb/>
睿覽畱中不付外<lb/>
<pb n="KR4d0104_SBCK_001-53b"/>
</p>
<p>
文集卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0104_SBCK_016-1a"/>
文集卷第十六<lb/>
　　　嵩山景迃生晁說之字以道一字伯以<lb/>
　記<lb/>
　　　　榮伯樓記<lb/>
武安鼓山藩其前太醫山殿其後紫山岌其左<lb/>
百尖山峘其右　㕒<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒駱馹連属若断而續<lb/>
薄于太行其中大川四五小川七八逹于漳入<lb/>
于河凡趙國之建郡縣皆在桑枣平墅未有武<lb/>
安比冝夫人物擅山川之秀多聞人乃自古寂<lb/>
<pb n="KR4d0104_SBCK_016-1b"/>
</p>
<p>
寞無傳至於今何邪或曰武安之水多伏流非<lb/>
若淮濟之類中伏而卒大發其伏遂絶不出矣<lb/>
得非其故歟或曰非也有人焉象其山隠水伏<lb/>
不自表襮世人未之知尒予求之扵古得髙行<lb/>
一人曰臺佟孝威得大儒一人曰馬光榮伯榮<lb/>
伯隋開皇中六儒之冠也其五人者或死或逐<lb/>
獨榮伯顯文帝幸國子學榮伯以慱士升坐講<lb/>
禮甚洪贍論者莫測淺深當時以次論難者十<lb/>
餘輩皆一時碩學之士也山東三禮學自熊安<lb/>
<pb n="KR4d0104_SBCK_016-2a"/>
生後唯宗榮伯一人榮伯𥘉教授瀛愽間門徒<lb/>
千數後多負笈從榮伯長安榮伯在囯子學数<lb/>
年丁母憂歸武安故里以疾卒此非其人也邪<lb/>
予旣以孝威名軒自致予之志又以榮伯名其<lb/>
楼勸邑子知務學也邑子頋将曰馬榮伯死且<lb/>
数百歲矣縣令賢其人想其風彩如在以其人<lb/>
名楼而式之我輩苟自進與榮伯比豈不美㢤<lb/>
徃時雖有一二人華吾邑而來者烝然秀出矣<lb/>
若夫客至登楼四望如與榮伯逰而覺山川意<lb/>
<pb n="KR4d0104_SBCK_016-2b"/>
象徘徊相髙者其樂又未易可道也元符三年<lb/>
五月日嵩陽晁說之記<lb/>
　　　　娱山堂記<lb/>
予讀謝康樂山居賦見其所稱杭頂葺館殷峰<lb/>
啟軒呈羙表趣百種錯出若圖然輒歎夫境勝<lb/>
扵情外有所慕而超然獨徃之願迨矣迨陶渊<lb/>
明賦歸去来雖頗道山川登臨之勝及其所居<lb/>
則環堵蕭然不蔽風日其深自爱者不過遶屋<lb/>
之樹中園之𬞞且曰山氣日夕佳耳一何簡易<lb/>
<pb n="KR4d0104_SBCK_016-3a"/>
耶何所往而不得其楽耶若渊明者真有楽於<lb/>
山水而不待山水以為楽者也頋視康楽静壽<lb/>
之徳不其慚歟塞北之狼山無岞崿峭蒨可喜<lb/>
之姿令人矚寓惟是古昔干戈戰鬪之場與夫<lb/>
沃盬之所棲界乎隂山羯胡之域非道家所謂<lb/>
洞天福地而莫睹夫髙人隱士之遺躅壽草靈<lb/>
獸亦未知或生焉孤宦逺客每覽夫四時積雪<lb/>
而不勝飄零之感也潁川韓君表倅保州新其<lb/>
堂瞰狼山而獨楽焉夫旣自得扵清音矣必欲<lb/>
<pb n="KR4d0104_SBCK_016-3b"/>
極其志尚又取古今畫手隂嵓陽壑脫繪扵屋<lb/>
壁朝夕寝食啟處便是山間不知狼山之果羙<lb/>
惡　壁山之眞幻名之曰娱山堂得非有楽扵<lb/>
山水而不待山水以為楽者歟君表少師諸孫<lb/>
有别第在潁川嵩少箕隗乃其家山也𥘉仕杭<lb/>
州幕府窮極呉越山水矣自杭来保塞乃不怒<lb/>
憎而楽焉如此盖非厭常欣暫者說之早懐嵩<lb/>
少卜築之志貧未能即日行也聞君表之新堂<lb/>
恨不相與從容於其上敢辭拒不為之記崇寕<lb/>
<pb n="KR4d0104_SBCK_016-4a"/>
二年癸未四月乙丑嵩陽晁說之記<lb/>
　　　　愛萱堂記<lb/>
中山在戦國時近介於燕趙逺距諸韓魏其土<lb/>
地不足以當十之一其積粟器械不足以當十<lb/>
之二其君不知謂誰而足以強其囯其謀臣不<lb/>
知為誰而相與致一時之盛其势隠然韓魏燕<lb/>
趙之敵惜古史不存莫可得詳唐自天寳末大<lb/>
河之北䟦扈不軌無復君臣逮夫廣明中和間<lb/>
義武王處存者乃獨效微忠扵盜賊﨑嶇之際<lb/>
<pb n="KR4d0104_SBCK_016-4b"/>
盖常山之靈常衛之徔陶唐氏為侯國時故都<lb/>
自有所資也㢤　本朝名公偉人作鎮光輝曄<lb/>
曄接躅雄天下不特號天下勁兵處自忠献魏<lb/>
公而来其治尚簡易敦大胡虜因知　王國之<lb/>
尊慕徳懾伏而兵肅民安樂無事或苟失是選<lb/>
則衆譁然跼蹐雖勞無𥙷朝夕箕櫛視一小侯<lb/>
無異失　朝廷所以倚重之意以故魏公之績<lb/>
繪諸丹青鄉人庙祀歲時唯謹不懈其所建閱<lb/>
古堂亦雄天下彼江湖淮漢間非無危楼傑觀<lb/>
<pb n="KR4d0104_SBCK_016-5a"/>
擅山川之麗環竒清之賞而於是不得亢其傳<lb/>
也江夏黄公鎭治數月作堂於閱古之東南棟<lb/>
楹梴桷則不敢移前人而名之曰爱萱堂惟公<lb/>
自登進士第即顯於　朝蒙　累聖之知日侍<lb/>
太夫人食飲康強如壮年不惜金帛重賞勸功<lb/>
前日疲駑亦克拳扞蹶張無一飯無賔客徔容<lb/>
文史歌詩壺觴之適凡其施為舉措獨得扵<lb/>
上心良可楽矣尚何所事而萱之愛㢤豈非公<lb/>
之所楽者衆能知之而公之所憂衆不足以與<lb/>
<pb n="KR4d0104_SBCK_016-5b"/>
知乎且自謂所治未至簡易敦大而恐古今聞<lb/>
人之羞乎不然小物也公亦愛之而不忘乎不<lb/>
然則衛之詩人所思者自有所在而傳者謬曰<lb/>
令人忘憂也邪嵇叔夜之爱吾萱者狂矣復何<lb/>
足道哉客或以是意請扵公公曰吾園中多萱<lb/>
耳吾不知其他說之聞而歎曰偉㢤記之以待<lb/>
知者崇寕二年癸未夏六月戊辰承議郎知無<lb/>
極縣事兼兵馬都監武騎尉賜緋魚袋晁說之<lb/>
記<lb/>
<pb n="KR4d0104_SBCK_016-6a"/>
　　　　王氏雙松堂記<lb/>
昔夏后𥘉都陽城南踰洛陽百里而逺成湯遷<lb/>
亳殷東踰洛陽五十里而近皆舍洛陽而不都<lb/>
周興武王既定鼎郟鄏厥後召公宅洛邑周公<lb/>
營成周其意盛矣而成王卒不果遷逮夫宣王<lb/>
中興自鎬之洛狩于圃田及于敖山因以朝諸<lb/>
侯車攻之詩作焉豈不欲成周召之志歟且宣<lb/>
王嘗狩于岐而石鼓之詩亦偉矣夫子乃舍而<lb/>
不錄得非岐之狩為常而東都之狩非常乎惜<lb/>
<pb n="KR4d0104_SBCK_016-6b"/>
夫宣王卒亦不果遷也至平王是遷而周衰矣<lb/>
尚復何言唯是三代之盛所遺而不饗者氣象<lb/>
轇轕輪囷鬱然發而不施山含輝而餘秀川澄<lb/>
渊而軼潤草木得之異態日新其在風俗逸豫<lb/>
安舒特冝搢紳先生潛飬之適也盖自李耳為<lb/>
周柱下史而来風流髙矣而逺不勝道姑以近<lb/>
世三人者識之唐盧仝之隱不資嵩髙少室之<lb/>
雄而近在城闕之中草屋数間閉門不出者以<lb/>
歲紀論㣲韓愈殆莫知其賢哀帝時宰相楊渉<lb/>
<pb n="KR4d0104_SBCK_016-7a"/>
之子凝式扵學無不通嘗諌其父亡唐而復臣<lb/>
相梁不淂志因陽狂一時終五代賢者誅戮不<lb/>
自保之際逸楽白首其中盖有大過人者觀其<lb/>
丹青遺像知其為偉丈夫而筆墨之妙凛然生<lb/>
氣猶在也自慶暦来康莭先生卲尭夫貧居天<lb/>
津之南獨明先聖之道不老不釋卓然振千古<lb/>
之絶學頗苦志著書而精深難窺矣　天子嘗<lb/>
命之官不得辭而身不出公卿大夫楽徔之逰<lb/>
而莫能名其噐既死而名益髙夫此三人者唯<lb/>
<pb n="KR4d0104_SBCK_016-7b"/>
洛陽之冝也所謂逸豫安舒之風盖可觀已嗚<lb/>
呼名有帝王山川之勝而實冝夫髙人處士之<lb/>
奉坐通四海九州之湊何其盛哉以故公卿大<lb/>
夫功成得謝危楼傑觀水竹花卉之麗甲天下<lb/>
而不以為侈繩樞甕牖之生終日欣然亦自以<lb/>
為得孰非所冝者王君聖徒庭鯉世為洛人躬<lb/>
築别墅建春門裏植雙松以自見其志因以雙<lb/>
松名其堂日與平生故人徜徉圖畫壺觴之楽<lb/>
四方之賓客如歸焉靡不適可且自歎曰吾老<lb/>
<pb n="KR4d0104_SBCK_016-8a"/>
矣恐不得如吾松之壽也而吾之志則不可不<lb/>
著之異日於是懇予文以記於石予因道古今<lb/>
之所以然者書之使後之逰者得以賞焉崇寕<lb/>
四年四月十七日嵩髙晁說之記<lb/>
　　　　傳易堂記<lb/>
古者六藝之學必謹師授<hi>術一作</hi>其稱是人經明<lb/>
有家法至東都猶甚嚴也魯商瞿子木受易孔<lb/>
子五傳而至漢齊田何子装漢之易家盖自田<lb/>
何始何而上未嘗有書魏管輅謂易安可注者<lb/>
<pb n="KR4d0104_SBCK_016-8b"/>
其得先儒之心歟古今學者咸謂卜子夏受易<lb/>
孔子而為之傳然太史公劉向父子班固皆不<lb/>
論著唐劉子玄知其偽矣是書亡不傳於今今<lb/>
號為子夏易傳者崇文緫目亦斥其非是而不<lb/>
知其所作之人予知其為唐張<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>之易也是子<lb/>
夏亦未嘗有書而以易之道教授西河其後汾<lb/>
晋之間易以故特盛歟漢自田何授東武王同<lb/>
洛陽周王孫丁寛齊服生四人者乃始為之傳<lb/>
矣然王氏周氏服氏書各二篇丁氏八篇亦不<lb/>
<pb n="KR4d0104_SBCK_016-9a"/>
過訓詁舉大義云耳豈為巧慧組繡之靡也耶<lb/>
而易家著書則自王同始同授淄川楊何所謂<lb/>
易楊者是也丁寛授碭田王孫王孫授沛施讎<lb/>
東海孟喜琅邪梁丘賀三家又皆列扵學官最<lb/>
為盛矣其弟子顓門者衆厥後又有東郡京房<lb/>
之學亦得立而學官則自楊何始又其後有東<lb/>
萊費直之易有沛髙相之易唯傳民間此三家<lb/>
者雖户牖不同而堂奥之安則一也盖皆兼三<lb/>
才而備錯緫極变通焉房謂其學即孟氏學相<lb/>
<pb n="KR4d0104_SBCK_016-9b"/>
自言出於丁将軍詎弗信耶惟費氏之傳晚而<lb/>
益盛東都陳元鄭衆馬融鄭玄荀爽魏王肅王<lb/>
弼皆其人也自肅而上莫敢悖其所傳唯弼年<lb/>
少厭舊喜新乃一切擯棄師法攘荘老恍惚虗<lb/>
無之論專扵人事以怏後生耳目而稱為易之<lb/>
妙乃不知易之奥妙自有所在而無用荘老汨<lb/>
之也譬如惰農乞市以飽而弗顧南𤱔之可耘<lb/>
耔惜哉易之雜乎荘老而專明人事則自王弼<lb/>
始易家乃始失其所傳焉梁丘施孟三家於是<lb/>
<pb n="KR4d0104_SBCK_016-10a"/>
乎亡扵晋而孟氏京氏有書無師矣属江左祖<lb/>
尚玄虗弼之學滋得以盛然其𥘉虞翻傳其家<lb/>
五世孟氏之學為時推重晋王庾雖喜清談而<lb/>
專立鄭學于寳輩猶不忘乎京氏而孫盛詆弼<lb/>
之傅㑹浮麗又已力矣宋元嘉欲矜學校之盛<lb/>
而王鄭両立逮顔延之為祭酒而黜鄭置王齊<lb/>
之學王遂大盛陸澄貽王儉書云易自商瞿之<lb/>
後雖有異家之學同以象数為宗數年後乃有<lb/>
王弼之說王濟云弼所誤者多何必能頓廢前<lb/>
<pb n="KR4d0104_SBCK_016-10b"/>
儒予賞味其言未嘗不三歎息之也時王儉在<lb/>
位善澄之言扵是學者畧知鄭矣至梁何胤之<lb/>
徒又竊釋氏空有所能異端而誇於弼斯又弼<lb/>
之罪人也其在河北諸儒則專祖鄭氏所謂衣<lb/>
冠禮楽盡在中原者此亦其躅也不幸隋興縉<lb/>
紳學士反浮麗是慕弼之學遂為中原之師而<lb/>
唐因之於是乎易家古法始泯滅無聞矣然隋<lb/>
汾晋之間有仲長子光関子明王仲華王通輩<lb/>
傳易自有指歸不失乎古得非子夏之遺風㢤<lb/>
<pb n="KR4d0104_SBCK_016-11a"/>
盖漢嚴君平揚子雲魏管輅晋郭璞孫登隋関<lb/>
朗唐僧一行玄眞子張志和其扵易又特最深<lb/>
矣是謂一世偉人非有所待而興亦莫得而沮<lb/>
溺之也至　有宋華山希夷先生陳摶圖南以<lb/>
易授終南种征君放明逸明逸授汶陽穆㕘軍<lb/>
脩伯長而武功蘓舜欽子羙亦嘗徔伯長學伯<lb/>
長授青州李之才挺之挺之授河南邵康節先<lb/>
生雍堯夫惟康節先生天資旣卓越不群而夜<lb/>
不施枕惟易之學者三十年其兼三才而錯緫<lb/>
<pb n="KR4d0104_SBCK_016-11b"/>
変通之妙始大著明矣自希夷而来皆未嘗有<lb/>
書乃如子木子夏之𥘉歟有廬江范諤昌者亦<lb/>
嘗受易於种征君諤昌授彭城劉牧而聱隅先<lb/>
生黄晞及陳純臣之徒皆由范氏知名者也其<lb/>
扵康莭之易源委𥘉同而淺深不倫矣華山舊<lb/>
有希夷先生祠堂而种征君實関輔之望後之<lb/>
好事者并以繪征君之像山中有隠者又知傳<lb/>
易之所自而并康莭先生之像繪焉榜之曰傳<lb/>
易堂遊是山者徘徊俯仰三峯萬仞之峥嶸<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>
<pb n="KR4d0104_SBCK_016-12a"/>
崒其意壮矣及登斯堂覩三先生之貌聳然加<lb/>
敬逖觀上古聖人畫卦之本意而知夫防憂患<lb/>
於㡬㣲身與易準則向之所攬者又将忘之矣<lb/>
不亦偉乎是堂之傳其與山鎮俱不朽歟康節<lb/>
先生之子伯温以說之服勤康節之學俾為之<lb/>
記不得辭乃具道易之授受本末興廢淂失之<lb/>
由以尊三先生之道亦且效藏諸名山之意云<lb/>
大觀元年丁亥十有一月甲戌嵩山晁說之記<lb/>
　　　　蘭室記<lb/>
<pb n="KR4d0104_SBCK_016-12b"/>
大觀庚寅白侯将　天子命於淮浙而道踰汴<lb/>
絶淮渡揚子江又千里渡浙江逹于甬江其所<lb/>
至則刺史縣令群有司莫不奔走迎候部使者<lb/>
亦勤弗敢懈既至甬東乃獨揖予扵衆人中留<lb/>
與之語意若有所向於予者既又兩訪予扵𬋩<lb/>
庫之舍曰我京師有所居之室名曰蘭室非特<lb/>
仰喬木脩竹而俯幽花恠石中有經史百氏之<lb/>
書而緗帙牙籖也我之所以楽此者朝夕𧺫居<lb/>
蕭然玩古自得視此数物猶善人君子而吾室<lb/>
<pb n="KR4d0104_SBCK_016-13a"/>
乃芝蘭之室也子其為我記之予於是恐懼愧<lb/>
汗辭甚力而不得免累日則自念曰侯之為人<lb/>
異㢤特立而不懼者歟乃告侯曰蘭之為物乆<lb/>
被誣而且難辨何則或者見楚大夫屈原侘傺<lb/>
怫鬱之辭多以蘭為況乃曰蘭生荆楚江湖之<lb/>
山非中州之所有不知詩易禮記左氏所載之<lb/>
草木皆因其土物而致意焉非若後人徒逞浮<lb/>
虗不根之語也則蘭為中州之物而曰國香曰<lb/>
王者香矣此孔子自衛反魯見扵隠谷之中喟<lb/>
<pb n="KR4d0104_SBCK_016-13b"/>
然長歎而為之賦猗蘭操者也予乆以是為蘭<lb/>
之𬒳誣而莫或告焉侯曰是足以明吾之室也<lb/>
侯又不知屈原之所賦者秋蘭也後之人則<lb/>
菊秋而蘭春矣原又以木蘭石蘭稱今曾不辨<lb/>
之生扵石與林之異也原於蘭則九畹而蕙百<lb/>
𤱔蘭佩而蕙帶蘭不芳則蕙為茅是正蘭而庻<lb/>
蕙也今則二物相貸而徃徃以蕙為蘭不知幹<lb/>
一花者蘭而一幹叢花者蕙也其亦難乎侯曰<lb/>
我未名吾室而先知此乆矣并為我記之頋予<lb/>
<pb n="KR4d0104_SBCK_016-14a"/>
學迃而才踈荷　上㤙甚厚出罪籍而徔仕然<lb/>
衆方悪斥之官長不憎則罵者㡬侯獨向之如<lb/>
此侯其真識蘭哉室中所與居者果皆善士也<lb/>
乃為之書侯　某字某五月壬子嵩山晁說之<lb/>
記<lb/>
　　　　劉氏藏書記<lb/>
漢承秦焚書滅學之後頼故老口所誦數得聞<lb/>
先王之遺訓厥後廣開献書之路至武帝時外<lb/>
有太常太史愽士之藏内有延閣廣内秘室之<lb/>
<pb n="KR4d0104_SBCK_016-14b"/>
府雖盛矣然至武帝時乃大備著錄盖約法天<lb/>
下不出一日之中而藏書掌固必待百年之後<lb/>
也隋御府書所以特號稱最盛者以其平一南<lb/>
北而坐兼南北朝之所有也夫縣官之势何如<lb/>
哉獨扵藏書一事其勤如此况在學士大夫之<lb/>
家邪劉歆自稱三代之書藴崇於家直不計爾<lb/>
盖自楚元王而来世尙文雅而護都水使者又<lb/>
復慱極群書無不充足而歆因得以誇邪昔人<lb/>
謂三代仕宦而衣五代仕宦而食不知書又在<lb/>
<pb n="KR4d0104_SBCK_016-15a"/>
衣食之上也都官劉公凝之卓行絶識不待老<lb/>
而歸休廬山之下其遺子孫者無他物盖唯圖<lb/>
書<hi>已而</hi>其子道原少而日誦萬言既長苦心篤志<lb/>
無所嗜好晝夜以讀書為娱至扵不慕榮利忘<lb/>
去寒暑司馬温公稱其精慱宋次道稱其該贍<lb/>
范醇夫稱其宻緻則其所藏復藴崇而不計者<lb/>
歟且嘗憤疾南方士人家不藏書矣則扵是盖<lb/>
特加意焉者也公之子羲仲壯輿人視其邁往<lb/>
不群而自處憚憚循約唯恐前脩之辱也徔仕<lb/>
<pb n="KR4d0104_SBCK_016-15b"/>
四方妻子不免飢寒而敦然唯是之求索甚於<lb/>
人之飢渴而赴飲食者則其所得不特𥙷其家<lb/>
之未足而且有以振發國中之沈鬱也旣已踵<lb/>
成其父十國紀年而身採周秦以遺文以為十<lb/>
二國史嘗論著春秋矣而方且為周易之學則<lb/>
其藏書豈特充牣篋笥而誇緗帙如愚賈潤屋<lb/>
以金珠邪扵是謹識其所得書之歲月先後以<lb/>
視子孫其意為不淺也乃俾說之為之記以載<lb/>
扵目錄之上昔之時如任昉沈約輩號為藏書<lb/>
<pb n="KR4d0104_SBCK_016-16a"/>
之家者今不復論而論諸　本朝如王文康𥘉<lb/>
於周相世宗多有唐室舊書今其子孫不知何<lb/>
在寕論其書之存亡而所有者書目一編使好<lb/>
事者對之興歎也李文貞所藏旣冨而且闢學<lb/>
館以延學士大夫不待見主人而下馬直入讀<lb/>
書供牢餼以給其日力與衆共利之如此冝其<lb/>
書永乆而不復零落今其家僅有敗屋数楹而<lb/>
書不知何在也凡名公卿大夫儒林之士所有<lb/>
之書往往随其人而逝矣傳諸再世者盖寡而<lb/>
<pb n="KR4d0104_SBCK_016-16b"/>
况曾玄之守邪惟是宋宣献家四世以名徳相<lb/>
継而兼有畢丞相楊文荘二家之書其冨盖有<lb/>
王府不及者元符中一夕災為灰燼矣予家則<lb/>
五世扵兹也雖不敢與宋氏爭多而校讎是正<lb/>
則未肯自譲乃去年冬火亦吿譴不謂前日悲<lb/>
愴痛恨乎宋氏者今自涕泣也嗚呼其不艱㢤<lb/>
壮輿家扵廬山之陽寛閑之野不復有京師火<lb/>
災之虞　上方興禮楽議封禅則又永不顧盜<lb/>
賊兵甲之禍而劉氏之書與七澤俱冨矣後之<lb/>
<pb n="KR4d0104_SBCK_016-17a"/>
人視予言而祗敬先徳不忘前日畜積之艱而<lb/>
勉强學行則為書之榮也大矣㢤其書凡若干<lb/>
卷云政和乙未七月十一日戊寅嵩山晁説之<lb/>
記<lb/>
　　　　海榕記<lb/>
東坡先生謫南海自廬山遇門下士玉澗道人<lb/>
崔閑者命酒献酬淋漓之餘墮案上自然成根<lb/>
柢輪囷之状取筆墨絪緼之偃然海上之榕也<lb/>
復作海榕二字扵其下蕭散不飾實與畫稱其<lb/>
<pb n="KR4d0104_SBCK_016-17b"/>
後閑舉以遺京師周侯髙魯王諸孫世則從周<lb/>
侯得之乃懼夫觀者非所覯也屬嵩山晁說之<lb/>
識之說之伏念九州之中山川草木皆出先生<lb/>
之文章先生晚扵禹迹之外海嶠之上所得者<lb/>
又如此恨不能從吾先生遊扵斯時也今日可<lb/>
勝歎哉宣和二年庚子七月六日甲辰説之記<lb/>
　　　　鈍庵舊記<lb/>
臨淄趙子和仁𥙿僻處鄉里不交當世風雨寒<lb/>
暑晝夜一室中所學無所發施如前文人自名<lb/>
<pb n="KR4d0104_SBCK_016-18a"/>
其所居之庵曰鈍庵遇嵩山晁説之扵京師曰<lb/>
吾比捨所學而為黄帝岐伯之學為人脉薬𧺫<lb/>
死雖善矣乃未能厭吾之心不自揆乃欲極乎<lb/>
西方佛世尊之道而恨吾東州之所傳者近時<lb/>
不祖逹磨之禅暨夫慈恩之名相賢首之法性<lb/>
澄照之淨心所謂法華之本迹顯實湼槃之扶<lb/>
律顯常者吾東州之人獨無分乎子嘗逰四明<lb/>
遇天台老師数輩子旣學矣吾何不能學邪説<lb/>
之於是乎謝之曰吾曹有此三千中一物之身<lb/>
<pb n="KR4d0104_SBCK_016-18b"/>
㣲而昬散極為狂愚迷性垢心違理惡行必扵<lb/>
二死五住者孰利而非鈍也邪盖惟佛之在斯<lb/>
世也嘗有利根然灵山法華之席其衆已云鈍<lb/>
矣所謂十地菩薩大阿羅漢者亦鈍也惟佛一<lb/>
人得以利根聞然則奈此昬散而狂愚何曰惟<lb/>
佛有法惟智者振出之止以止散而不狂觀以<lb/>
觀昬而不愚所謂無量法門者畢於此二字而<lb/>
莫之加也止則定觀則慧止則寂觀則照止則<lb/>
断觀則智止則四時觀則八教止則般若觀則<lb/>
<pb n="KR4d0104_SBCK_016-19a"/>
法華靡不圎通也止乃觀之止觀乃止之觀靡<lb/>
不融妙止觀之門雖極乎三十有六而不過乎<lb/>
三曰約行曰附法曰託事又不過乎二曰惟識<lb/>
事曰實相理又不過乎一曰三千三千三諦三<lb/>
觀派之彌合㑹之彌分即三而一即一而三或<lb/>
曰理有事無或曰事有理無或曰事理各有或<lb/>
曰事理共有皆足以明三千之妙也於是乎有<lb/>
性有脩有具有造各具互具遍具而一心三觀<lb/>
三觀一心一境三諦三諦一境全無相境彂無<lb/>
<pb n="KR4d0104_SBCK_016-19b"/>
縁智心佛與衆生三無差别也三千即空蕩一<lb/>
切法三千即假立一切法三千即中玅一切法<lb/>
徔假入空觀是謂體眞止是謂二諦觀是謂慧<lb/>
眼是一切智是謂了因佛性是謂性量是謂所<lb/>
趣是謂聲聞辟支佛是謂楽法意生身是謂寂<lb/>
而常照法門身是謂無生是謂破見思感成般<lb/>
若徳徔空出假觀是謂方便随縁止是謂平等<lb/>
觀是謂法眼是謂道種智是謂縁因佛性是謂<lb/>
性具是謂能趣是謂菩薩是謂三昧意生身是<lb/>
<pb n="KR4d0104_SBCK_016-20a"/>
謂照而常寂相好身是謂無量是謂破塵沙惑<lb/>
成解脫徳中道第一義觀是謂息二邊分别止<lb/>
是謂正觀是謂佛眼是謂一切種智是謂正因<lb/>
佛性是謂性徳是謂非趣非不趣是謂佛是謂<lb/>
自性意生身是謂非寂非照而寂而照實相身<lb/>
是謂無作是謂破無明惑成法身徳言乎般若<lb/>
之脩則為宗為智為教為淨為法縁慈為真諦<lb/>
為報身佛為正偏知為四枯為修徳非豎而豎<lb/>
以攝經般若言乎解脱之修則為用為力為行<lb/>
<pb n="KR4d0104_SBCK_016-20b"/>
為楽為衆生縁慈為俗諦為應身佛為應供為<lb/>
四榮為化他非横而横以攝經淨名言乎法身<lb/>
之性則為體為性為理為常楽為無縁慈為中<lb/>
諦為法身佛為如来為非枯非榮為性徳即此<lb/>
横豎雙非攝經涅槃夫性徳之性為眞性軌則<lb/>
般若為觀照軌解脱為資成軌般若之脩為觀<lb/>
照般若則法身為實相般若解脱為文字般若<lb/>
觧脱之修為方便淨則法身為真性淨般若為<lb/>
圎淨是三淨亦曰三涅槃亦曰三菩提惟是性<lb/>
<pb n="KR4d0104_SBCK_016-21a"/>
徳修徳化他三諦以成不思議妙境有不思議<lb/>
境則有不思議智惟智惟境惟境惟智以理觀<lb/>
觀十境顯本寂三千以事觀觀十乗顯造三千<lb/>
非但惟心亦乃惟色惟聲惟香惟味非但心攝<lb/>
一切亦乃一切攝心而性惡以體之理毒以析<lb/>
之四運以推之十如以思之四悉以觀之六即<lb/>
以㑹之去丈就尺去尺就寸是之謂理具而全<lb/>
具為造全造為変以成圓教則鈍與利何在邪<lb/>
其曰藏教者其曰通教者其曰别教者皆不足<lb/>
<pb n="KR4d0104_SBCK_016-21b"/>
以與此惟圎教之事也其别接通者圓接通者<lb/>
圎接别者亦或庻㡬扵此乎其曰凡聖同居土<lb/>
者其曰方便聖居土者其曰實報荘嚴土者皆<lb/>
不足以與北此惟常寂光土之事也是事荆溪<lb/>
嘗為李華言之梁肅又嘗自為統例其後士大<lb/>
夫知之者鮮矣或知華嚴之頓而不知法華之<lb/>
圓亦可哀也巳子知正乎智助乎情正乎本助<lb/>
乎迹正乎正助乎依而知圎之有權偏之有實<lb/>
則得於具而觀乎妄心或自一法入或自二三<lb/>
<pb n="KR4d0104_SBCK_016-22a"/>
法入或法次第入或不次第入於其對轉兼具<lb/>
四者之教賖促断伏四者之行開示悟入四者<lb/>
之妙皆得扵四三昧而念念刹刹惟一常坐三<lb/>
昧端身正坐猶如奠石上焉如空中風無依止<lb/>
處下焉如宻室中燈照物明了身見及心三事<lb/>
調適以上上智断下下惑利浄鈍穢利體鈍析<lb/>
俱絶待矣且自言曰吾今此身至何位断何惑<lb/>
證何理則吾言刋諸石為座右銘既自覺而又<lb/>
覺乎東州之人則子和之逹孰禦哉宣和三年<lb/>
<pb n="KR4d0104_SBCK_016-22b"/>
辛丑正月甲寅嵩山晁説之東里易堂記<lb/>
　　　　濯鳯軒記<lb/>
周内史過曰周之興也鸑鷟鳴扵岐山以故古<lb/>
岐州今為府曰鳯翔然得鳳之一則鳳過之得<lb/>
鳯之二則鳯翔之自是而西二百里曰鳯州鸑<lb/>
鷟山則名以大之者得鳯之三而鳯集之歟故<lb/>
其驛曰鳯集驛又西而百有五十里曰成州鳯<lb/>
凰山乃以鳯凰之正名名之則其得鳯之四而<lb/>
鳯春秋下之得鳯之五而鳯沒身居之者不然<lb/>
<pb n="KR4d0104_SBCK_016-23a"/>
何以又有潭曰鳯凰潭是其濯羽之所也若又<lb/>
極乎西則濯羽弱水矣然則乾符中僧休夢扵<lb/>
鳯凰山得一峯曰鹿玉山者乃杜工部賦詩之<lb/>
鳯凰䑓也實有亭亭然臺之状可玩焉元祐中<lb/>
王仲至侍郎據酈道元注水經以長舉之鳯凰<lb/>
臺状如雙闕漢有鳯凰降焉者為正而偽之臺<lb/>
并斥乎工部恐不得以彼漢瑞正吾周儀也且<lb/>
異時而二地各以為名庸何傷乎天壌間以鳯<lb/>
凰名䑓者尚多矣何必一之也哉今成州雖不<lb/>
<pb n="KR4d0104_SBCK_016-23b"/>
得居仉池山之勝而西則雞頭山東則雞幘山<lb/>
以屬乎鳯凰山亦國中冨乎山者也雞幘山或<lb/>
名曰龍堂峽鳯凰潭或名曰萬丈潭若大雲潭<lb/>
杜工部昔日所居之地新祠而奉之者也其扵<lb/>
守居爲最近守居清心堂之背叢竹之面新有<lb/>
軒乃以濯鳯名之近式乎工部之所居逺本乎<lb/>
周内史之所志則吾州雖小而𥙿乎鳯翔而集<lb/>
焉者居守可無自菲陋而楽斯志也已宣和四<lb/>
年壬寅二月二十六日乙邜具官嵩山晁說之<lb/>
<pb n="KR4d0104_SBCK_016-24a"/>
記<lb/>
　　　清風詩十韻七首<lb/>
　　　　翰林學士晁　迥<lb/>
仙馭来相慰解顔良㑹稀病蠲冝飬素趣遠欲<lb/>
忘機懲躁寕無漸延齡或可祈影揺珠箔細聲<lb/>
泛鈿筝㣲委佩餘班扇流驩入楚衣陶潜知夢<lb/>
穏韓壽畏香飛氣爽蒼龍闕涼生白虎闈健資<lb/>
雞距筆偷撼獸環扉松下琴心逸江東鱠縷肥<lb/>
宿懐真隠處終約與同歸<lb/>
<pb n="KR4d0104_SBCK_016-24b"/>
　　　　翰林學士楊　億<lb/>
素魄離箕舌鳴鳶載錦韜㣲涼生玉宇餘韻散<lb/>
蘭臯竿轉相烏數厨揺翣脯劳渚蘋偏靃靡苑<lb/>
樹更蕭騷五斗酲𥘉析三年翼自髙陶䆫時拂<lb/>
祍楚榭正揮毫塵篋悲鸞扇雲帆戒鷺濤洞庭<lb/>
驚木葉騎省歎霜毛勢好摶羊角心終憶蟹螯<lb/>
泠然知有待仙冦異吾曹<lb/>
　　　　大理評事祕閣校理劉　筠<lb/>
閶闔重門啟飛廉别館深歊蒸全已却雅興可<lb/>
<pb n="KR4d0104_SBCK_016-25a"/>
能任雲起汾陽駕旌揺楚國心過蕭添爽籟拂<lb/>
野蕩層隂夕勁淮陽桂晨棲越鄂衾登髙徔落<lb/>
帽晏寢任吹襟珠網踈難掩銅鑪冷易侵急翻<lb/>
池上葉遥送月前砧舞袖更囬態歌梁極緒音<lb/>
最憐鵰鶚意瞬息度千岑<lb/>
　　　　太僕少卿直祕閣錢　惟演<lb/>
溽暑迎秋盡涼颷逗曉廽起蘋初浙瀝獵樹更<lb/>
徘徊欲引長烟素㣲飄畫燭煤墜桐侵玉井拂<lb/>
柳度章䑓已覺雲翻動還驚月恍開鮫簾移亂<lb/>
<pb n="KR4d0104_SBCK_016-25b"/>
影瑶瑟泛餘哀扇掩藏鸞羽荷傾側露盃正當<lb/>
河左界不待雨東来自好摶垂翅寕勞起死灰<lb/>
楚宫誰第賦宋玉正多才<lb/>
　　　　翰林學士李　宗諤<lb/>
閑舘方回暑商飈乍應金天髙𥘉起籟松澹更<lb/>
冝琴汾棹傳歌遠班詩託興深東陽仁自布西<lb/>
顥氣還侵太液翻晴旭靈和亂翠隂舟輕飛燕<lb/>
𬒮臺迥楚王襟阮嘯經時歇齊蝉度日吟愁生<lb/>
孤戍角響續莫城砧空静消雲縷庭虗轉蕙心<lb/>
<pb n="KR4d0104_SBCK_016-26a"/>
賢哉吉甫誦千載有遺音<lb/>
　　　　右諌議大夫薛　映<lb/>
爽氣乗秋至凉飈蕩暑𥘉泠泠含逺籟摵摵動<lb/>
輕𥚑翠幕波無際脩篁韻有餘潜驚塞草綠乍<lb/>
拂井桐踈素髮悲郎将霜䊵感婕妤䆫光流熠<lb/>
燿簾影亂蟾蜍塵襲青絲騎香飄紺憲車故宫<lb/>
經馺娑别館度諸胥薄莫来金埒凌晨上玉除<lb/>
寕同起窮巷睠欲賦愁予<lb/>
　　　　左諌議大夫張　秉<lb/>
<pb n="KR4d0104_SBCK_016-26b"/>
何處來蘋末蕭騷盡四隣金莖吹曉露玉宇動<lb/>
輕塵易水離歌闋齊䊵怨思新泛蘭迷舊澤落<lb/>
帽㑹佳晨籬菊飄香逺庭梧墜葉頻㠶開五湖<lb/>
客槎去九霄人曲浦鋪紋簟平蕪偃緑茵鴻飛<lb/>
資羽翮鷹擊助精神山馭歸堪待琴䆫韻更真<lb/>
披襟同楚榭千古自相親<lb/>
　　　　清風軒記<lb/>
成州守居之東隅有軒曰清風叠嶂前後為之<lb/>
屏几清風無時而不来也嗟夫囯中若此名者<lb/>
<pb n="KR4d0104_SBCK_016-27a"/>
数千百處而多也實其而稱則惟吾郡也哉何<lb/>
則吾郡漢武都郡之所領也有漢武都太守阿<lb/>
陽李翕伯都竟寕四年之碑在魚竅峡其辭曰<lb/>
民歌徳惠穆如清風昔人其本諸此而名斯軒<lb/>
歟它邦安得而與㢤其所謂清風者何在豈不<lb/>
在太守之徳惠乎且彼為何時李侯者乃能恭<lb/>
其職如此今當何時為之守者苟不能宣布<lb/>
上恩冝亦媿矣夫于時清風之生請言其状予<lb/>
則不能然予祖嘗倡而作之矣属而和者六人<lb/>
<pb n="KR4d0104_SBCK_016-27b"/>
曰楊大年劉中山錢司空李昌武薛尚書張宻<lb/>
學其辭盛行於世著之西崑集今大夫學士或<lb/>
不得而聞見謹因是軒而刋於石亦古之人藏<lb/>
諸名山之意也且其唱和墨迹乃不在吾家而<lb/>
藏諸楊氏無錫眷中今両浙不幸盗賊兇殘血<lb/>
變江水不保是詩之能存也未必異日不託此<lb/>
山城深靚無虞而傳焉或評諸公之詩曷為此<lb/>
郡而作㢤予曰天下之清風一也風之為物非<lb/>
若雲氣各象其山川人民所聚積而変有楚雲<lb/>
<pb n="KR4d0104_SBCK_016-28a"/>
秦雲之異也盖天下之清徳一也其來居守者<lb/>
或鞅掌不給或湮鬱無聊或覉旅去國之恨不<lb/>
自勝一攬諸公之符采自澄其心思俄而穆如<lb/>
之風獵鬢泛襟而鳯凰之山亦為爾歌吉父之<lb/>
誦矣以御嘉賓以柔斯民亦以楽哉詩凡七首<lb/>
如上宣　五年癸卯五月日戊午朝請大夫知<lb/>
成州軍州事嵩山晁說之謹記<lb/>
　　　　發興閣記<lb/>
唐成州治上祿縣同谷尤僻左杜子羙来自三<lb/>
<pb n="KR4d0104_SBCK_016-28b"/>
川謂可託死焉未㡬土蕃之禍尤熾子羙不得<lb/>
有其居而捨去予始因子羙之故居而祠之距<lb/>
祠堂而南還十步有萬丈潭敕利澤庙惜也陋<lb/>
甚白日必待燭入乃能有見且礙眉觸帽使人<lb/>
俯不得仰又復有可歎者屋其山之羙正如據<lb/>
要路而蔽賢掩善忌人出言而寢黙之予因正<lb/>
其神像南向之位抗髙納明使青壁之嵳峩硊<lb/>
磥直上千仞木章竹个皆出以効其峭蒨若一<lb/>
日来自它方者而仍舊之三楹則稱地形而全<lb/>
<pb n="KR4d0104_SBCK_016-29a"/>
民力也庙之東有地可建小閣以盡山川之勝<lb/>
其南則棧道窈窕抵鳯凰臺望西崖以極白沙<lb/>
渡實杜子羙入蜀之道也時方惡房琯而并棄<lb/>
杜子羙使終身不復入長安則此道為可恨者<lb/>
也北而水磑髙下相聞如笙鏞如鼓鍾不閒晝<lb/>
夜則邦人安職楽生之具也逺而岡嶺星耕隴<lb/>
𤱔棲粮則刺使縣令之尤所楽焉者也四時異<lb/>
態虎巡鹿守猿猱騰倚以植僧居清淨之業盖<lb/>
有不可勝言者彼四方㳺子假借須臾之適各<lb/>
<pb n="KR4d0104_SBCK_016-29b"/>
</p>
<p>
隨所語而聞諸逺邇必得顧凱之宗處士乃可<lb/>
圖畫而詩則絶筆於杜子美矣雖然陶渊明謝<lb/>
康楽韋蘇州輩復生焉則不能自已扵斯也閣<lb/>
今𥘉成予周覽而惘然自失不覺誦子羙萬丈<lb/>
潭之詩曰造幽無人境發興自我輩一歎而三<lb/>
致意焉則以發興名其閣復念此州自寳應𥘉<lb/>
沒土蕃後三置行州𥘉在泥公山再徙寳井堡<lb/>
卒治同谷得非有待扵此閣之建歟時方<hi>御名太上</hi>
亂也杜子羙無以託廬而閱歲逮今承平之乆<lb/>
<pb n="KR4d0104_SBCK_016-30a"/>
疇人子孫白首爼豆有終身不入城府者豈不<lb/>
幸哉予将投劾東歸輒記諸壁間以視来者使<lb/>
知昔人此日良可惜之所感而不惜登臨之費<lb/>
云宣和六年甲辰三月二十四日壬申朝請大<lb/>
夫知成州賜紫金魚袋昭徳晁說之記并書<lb/>
　　　　鈍庵新記<lb/>
臨淄趙子和仁𥙿少力學<hi>御名今上</hi>言行恐奕世盛<lb/>
徳之辱乆不得調耻乎獨善則為黄帝岐伯之<lb/>
學雖克起死而自謂隘也乃退而為佛學頗聞<lb/>
<pb n="KR4d0104_SBCK_016-30b"/>
天台智者之教而歎曰聖師不可得而見矣願<lb/>
得人師焉人師亦不可得而見乎顧無經師㢤<lb/>
且復歎曰南山之律南宗之　與觀師之經基<lb/>
師之經若論其在青齊濟岱間童　與知也唯<lb/>
是天台智者之教曾無一人之近縁乎吾庵之<lb/>
鈍名不亦稱乎宣和庚子夏京師遇嵩山晁説<lb/>
之曰子聞天台智者之教冝以聞我則謹謝之<lb/>
曰無状年過五十飄零甬江遇四明尊者法智<lb/>
諸孫幸而知智扵灵山法華㑹猶見如𥘉而未<lb/>
<pb n="KR4d0104_SBCK_016-31a"/>
散也則釋迦佛不滅而多寳佛塔亦在吾目前<lb/>
而不沒赫然放大光明以照我身亦照子身我<lb/>
之所及者亦子之所及也子無以鈍自屈且文<lb/>
殊不識妙音三昧弥勒不識地涌一人善吉茫<lb/>
然以弃鉢身子怖畏而却花子謂鈍乎利乎華<lb/>
嚴日出建立法界彼鈍根菩薩乃扵般若有聞<lb/>
焉而後入乎法界否則待法華乃入又否則待<lb/>
涅槃乃入子謂利乎鈍乎法華開權顯實而華<lb/>
嚴般若者皆吾法華之方便也前有無量義以<lb/>
<pb n="KR4d0104_SBCK_016-31b"/>
導法華之言後有觀普賢行法以篤法華之行<lb/>
法華乃徔三請四止示一佛乗火宅以接势力<lb/>
窮子以誘聲聞薬草以歸大乗化城之有定繫<lb/>
珠之無定髻珠之集功徳醫予之不集功徳皆<lb/>
利乎鈍者也若常不輕菩薩與夫喜根比丘扵<lb/>
一切衆生皆強毒之寕鈍而不利世固未嘗有<lb/>
鈍者也同成一佛也彼維摩行乎非道仁王法<lb/>
性五隂楞伽不思議熏不思議轉涅槃以衆生<lb/>
為非衆生為衆生金光明無明故有占察法依<lb/>
<pb n="KR4d0104_SBCK_016-32a"/>
妄心分别故有佛藏示相地持對教圓覺三觀<lb/>
法楞嚴七推心皆不為利恨而興悲也自佛示<lb/>
滅之後得斯㫖者曰龍樹菩薩立一心三觀是<lb/>
謂妙境是謂妙觀由是而有天台教焉即三而<lb/>
一名之曰止即一而三名之曰觀止觀者定慧<lb/>
寂照智断之異名也一切佛法盡扵茲矣先是<lb/>
南嶽禅師明不空如来藏具性具相智者因之<lb/>
開門傾倉行大法施横該四教豎徹三境是謂<lb/>
妙圓是謂妙中兼乎楞伽之変華嚴阿含之造<lb/>
<pb n="KR4d0104_SBCK_016-32b"/>
大集楞嚴佛藏之具其要則三種觀法二種觀<lb/>
境四種三昧得乎觀意證乎觀相其在四三昧<lb/>
中覺意三昧百千三昧中法華三昧六波羅蜜<lb/>
中禅波羅蜜則去丈就尺去尺就寸者也子根<lb/>
利也請以法行入句句𧺫觀請修眞如觀證心<lb/>
寂三昧鈍則請以信行入藕絲懸山請修唯識<lb/>
觀證色寂三昧究觀智者之十境十乗在隂界<lb/>
入心在煩惱心在病患心其扵四念處則在一<lb/>
念無明心荆溪法師則唯在隂界入妙楽觀不<lb/>
<pb n="KR4d0104_SBCK_016-33a"/>
出五隂輔行觀不出根塵一念厥後唯吾四明<lb/>
尊者得之乃立觀妄心一法而不觀真心就事<lb/>
辨所觀心自華嚴之頓以入法華之圎知起信<lb/>
之圎適可為吾法華之别雖或有排之者卒無<lb/>
以加損而乆益彰也大抵吾宗所以永異他宗<lb/>
不容同世並語者其唯三千乎其唯觀具乎其<lb/>
唯觀心乎唯三千則無法不備本寂三千事変<lb/>
三千界界三千彼彼三千唯具則性具修具事<lb/>
具理具造具変具各具互具偏具心攝一切一<lb/>
<pb n="KR4d0104_SBCK_016-33b"/>
切攝心唯心則不知佛法太髙不厭衆生法太<lb/>
廣而即一句一字一塵一沙皆入吾心以成法<lb/>
界於是乎身與心息三者定内合調眠食二者<lb/>
定外合調而性惡以體之理毒以析之四運以<lb/>
推之三性以檢之四悉以派之六即以㑹之以<lb/>
迷中一念為緫而理造事造三千為别或可修<lb/>
或不可修心次第或不心次第泯絶華嚴之利<lb/>
鈍是即金光明是即常寂光三千果成咸稱常<lb/>
樂由是四土之儀亦待吾智者以出也子和乃<lb/>
<pb n="KR4d0104_SBCK_016-34a"/>
請書之刻于庵壁以代坐右銘予言無一字出<lb/>
予之私也何惮而不書宣和七年乙巳二月八<lb/>
日庚申嵩山晁說之記并書<lb/>
　　　　成州同谷縣杜工部祠堂記<lb/>
自古王矦将相而廟祀者皆乗時奮厲冐敗虎<lb/>
狼死守以身為天下臨衝或巖廊嚬笑以治易<lb/>
亂即危而安其在鼎彝之外而人有奉焉否則<lb/>
賢守令眞為民之父母斯民謡頌之不足取其<lb/>
姓以名其子孫乆益不能忘則一郡之邑祠之<lb/>
<pb n="KR4d0104_SBCK_016-34b"/>
否則躬徳髙隱崇仁篤行若節媍孝女有功扵<lb/>
風俗者一鄉一社祠之顧惟老儒士身屯䘮亂<lb/>
覉旅流寓呻吟飢寒之餘数百年之後即其故<lb/>
廬而祠焉如吾同谷之於杜工部者殆未之或<lb/>
有也鳴呼盛矣㢤曰名髙而得之歟曰非也苟<lb/>
不務實而務名則當時王維之名出杜之上盖<lb/>
有天子宰相之目且衆方才李白而多之也是<lb/>
天寳間人物特盛有如髙適岑參孟浩然雲卿<lb/>
崔顥國輔薛據儲光羲綦毋潜元結韋應物王<lb/>
<pb n="KR4d0104_SBCK_016-35a"/>
昌齡常建陶翰秦系嚴維暢當閻防祖詠皇甫<lb/>
冉弟曾張継劉<hi>御名今上</hi>虗王季友李頎賀蘭進明崔<lb/>
署王湾張謂盧象李嶷之詩粲然振耀於世未<lb/>
肯少自屈而人亦莫敢致之也非湜籍輩扵韓<lb/>
門比然有良玉必有善賈厚矣韓文公之徳吾<lb/>
工部也自是而工部嶷嶷絶去一代頡頏不可<lb/>
揉屈之士而嶽立矣然猶惜也何庸李白之抗<lb/>
邪昔夫子録秦詩而不録楚詩盖秦有周之遺<lb/>
俗如玉之人在板屋則傷之也楚則僣周而王<lb/>
<pb n="KR4d0104_SBCK_016-35b"/>
矣滄浪之水旣以濯吾纓雖濁忍以濯吾足㢤<lb/>
李則楚也亦不得與杜並矣况餘子哉彼元㣲<lb/>
之讒謟小人也身不知裴度李宗閔之邪正尚<lb/>
何有扵李杜之優劣也邪然前乎韓而詩名之<lb/>
重者錢𧺫後有李商隠杜牧張祐晚惟司空圖<lb/>
是五子之詩其源皆出諸杜者也以故杜之獨<lb/>
尊於大夫學士其論不易矣而在　本朝王元<lb/>
之學白公楊大年矯之專尚李義山歐陽公又<lb/>
矯楊而歸韓門而梅聖俞則法韋蘓州者也實<lb/>
<pb n="KR4d0104_SBCK_016-36a"/>
自王原叔始勤扵工部之數集定著一書懸諸<lb/>
日月矣然孰為眞識者靡靡徒以名得之歟唯<lb/>
知其為人世濟忠義遭時艱難所感者益深則<lb/>
眞識其詩之所以尊而冝夫数百年之後即其<lb/>
流寓之地而祠之不忘也工部之詩一彂諸忠<lb/>
義之誠雖取以配國風之怨大雅之羣可也或<lb/>
玩其英華而不薦其實或力索故事之㣲而自<lb/>
謂有得者不亦負乎祠望鳯凰䑓而臨百丈潭<lb/>
皆公昔日所為詩賦之所也公去此而汗漫之<lb/>
<pb n="KR4d0104_SBCK_016-36b"/>
逰逺矣哉而此邦之人思公因石林之虗徐溪<lb/>
月之澄霽則尚曰公之故廬今公在是也予嘗<lb/>
北至鄜畤觀公三川之居愛之矣而此又其勝<lb/>
也不知成都浣花之居復又何如哉信乎居室<lb/>
可以觀士也已同谷秀才趙惟恭捐地五𤱔縣<lb/>
涑水郭慥始立祠而屬余為之記使來者羙其<lb/>
山川而禮其像忠其文且知公自其十有一世<lb/>
之祖恕予而来以忠許國矣則其所感者既逺<lb/>
人亦逺而莫之能忘與夫王侯将相之祠未知<lb/>
<pb n="KR4d0104_SBCK_016-37a"/>
果孰傳邪其像則本之成都之舊云宣和五年<lb/>
五月己未朝請大夫知成州晁說之記并書<lb/>
　　　　宋成州淨因院新殿記<lb/>
佛法自西來至秦鳩摩羅什而大矣什之弟子<lb/>
曰生曰肈曰融曰睿號為関中四聖其後通教<lb/>
則廬山逺公别教則少林逹摩玄教則天台智<lb/>
者始若変見於什門之外而卒㑹帰焉無二無<lb/>
别惟南山律師宣公為能體融之也南山上崦<lb/>
天根下嵫地軸日月萬象生焉語其人則宣公<lb/>
<pb n="KR4d0104_SBCK_016-37b"/>
是已其山之迤邐崷崪而西者是謂成州之諸<lb/>
山後之人各以名名之其實南山之列也不知<lb/>
在禹之山西經為何山歟扵是乎襲宣公之遺<lb/>
風而佛刹髙下相望雖督府㑹郡不是過也州<lb/>
治之所有淨因院者逺莫知其所自起也而耳<lb/>
目之所及則佛殿修在唐長興四年其得今名<lb/>
在晉天福三年殿𥘉三間歲乆而圮若俄頃摧<lb/>
覆者是院受業比丘廣圎歎曰我雖不得與乎<lb/>
雨花之席而幸生扵法華之後豈不聞佛種徔<lb/>
<pb n="KR4d0104_SBCK_016-38a"/>
縁𧺫乎吾之次第縁若在此吾之四衆所縁縁<lb/>
若在此則吾佛之増上縁在此其易故而新之<lb/>
增楹三為五闢門所鄉之正位必有以加𬒳我<lb/>
者此心既運而語猶未音無逺邇強弱咸　楽<lb/>
布施者汲汲競後先也𥘉曰是役也不三年若<lb/>
四年則不可而乃吿成扵累月之中山有異材<lb/>
疑若鬼神之守衛而有待者衆願納諸斧斤而<lb/>
巖阻溪拒無可徑術之繇及其首而舉之若一<lb/>
葉然先是此院之東有大梵寺制度嶫然非此<lb/>
<pb n="KR4d0104_SBCK_016-38b"/>
院之比而易為神霄玉清萬壽宫則稱有三大<lb/>
像乃仆卧扵它寺寒廡敗席之下或者因果者<lb/>
惨若疾痛之於躬也廣圎乃建飾于新殿恍如<lb/>
此世界外東方八百萬億淨光莊嚴世界過去<lb/>
諸佛以無相之法身助今釋伽文佛接導群迷<lb/>
其感之以開入者㡬何人耶廣圎先為衆披草<lb/>
莽建天寕萬壽寺績已不貲矣乃復不猒扵此<lb/>
則又難也説之世奉真如法門為此郡守無状<lb/>
靡有風教錙銖夙夜事惟愧逮此崇新殿嚴故<lb/>
<pb n="KR4d0104_SBCK_016-39a"/>
佛則楽徔圎之請以記之庻㡬善善為邦人之<lb/>
勸也宣和五年癸邜十月七日丙戌朝請大夫<lb/>
知成州賜紫金魚袋嵩山晁説之記并書<lb/>
　　　　成州新修大梵寺記<lb/>
昔王通謂佛西方聖人温公斥之曰聖人豈有<lb/>
方所邪盖大夫學士苟知修正者必期放諸四<lb/>
海而準也以所地論聖人可乎中國之有佛雖<lb/>
自漢明帝始而傅毅者果何自以對帝之所夢<lb/>
豈不前有所聞㢤漢武帝昆明池胡人之對向<lb/>
<pb n="KR4d0104_SBCK_016-39b"/>
神仙傳之所載哀帝元壽元年受大月氏王使<lb/>
浮圖之書猶信也但武帝甘泉宫列霍去病所<lb/>
得休屠王祭天金人與夫張騫使大夏聞有身<lb/>
毒之俗特其名物未闡明若後来所稱謂去云<lb/>
爾而議者指比教断自漢明則淺之其為言也<lb/>
今東有五䑓山之文殊西而俄眉山之普賢南<lb/>
而鴈蕩山之羅漢北而鼓山之羅漢亦自漢明<lb/>
帝而始邪惟以不思議境照不思議心者可與<lb/>
於此若其精舍以府寺名之亦非天竺之本名<lb/>
<pb n="KR4d0104_SBCK_016-40a"/>
盖始出扵漢有司梓匠之後遂同乎府寺而得<lb/>
名焉𥘉無禍福竒麗之說也逮梁武帝自知平<lb/>
生惡徳有不可贖者乃殚竭民力扵土木而適<lb/>
侈心焉顧豈佛之律哉冝夫逹摩面斥其無功<lb/>
徳而當時廷臣有正直不阿䛕者亦頗知諌爭<lb/>
豈人人皆與逹摩同致邪又何必以逹摩為超<lb/>
絶卓異之論乎僕觀洛陽伽藍記見元魏而来<lb/>
王公将相既得意必作寺宇以相尚否則若有<lb/>
屈扵人者九州四裔之珍随珠和璧異花恠石<lb/>
<pb n="KR4d0104_SBCK_016-40b"/>
畢具矣無㡬何其人旣自抵法而所謂危楼傑<lb/>
觀者徔而灰燼為瓦䃯則佛言因無常者扵是<lb/>
乎著矣雖然亦嘗一日有清淨士居扵兹也則<lb/>
其惡果復生善因矣前日灰燼兵戈之餘徃徃<lb/>
復出扵故地此佛一事必具三世而三世該乎<lb/>
九世以覺世間者慱乎其大者也傳毅之言梁<lb/>
武之作尚何觀㢤成州有仁王院其廢已乆不<lb/>
敢億措其所以廢之之因也何為乆而未之復<lb/>
興乎其地汚瀦榛莽更㡬姓而不居有所待邪<lb/>
<pb n="KR4d0104_SBCK_016-41a"/>
屬者故大梵寺僧法詮念其大梵寺建在唐大<lb/>
中二年今其寺之賜額荷恩厚不毁也乃請於<lb/>
州以仁王之故地復大梵之舊額凡四分律之<lb/>
所不可闕者謹以創作僕適知州事法銓請文<lb/>
以記之僕念華嚴之先照髙山淨名之始坐佛<lb/>
林般若之徔牛出乳逮乎佛藏之相楞伽之行<lb/>
地持之教必待法華而成焉維爾法銓尚其勉<lb/>
諸宣和六年甲辰三月二十一日己巳朝請大<lb/>
夫知成州嵩山晁説之記并書<lb/>
<pb n="KR4d0104_SBCK_016-41b"/>
</p>
<p>
文集卷第十六<lb/>
<pb n="KR4d0104_SBCK_016-42a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0104_SBCK_002-1a"/>
文集卷第二<lb/>
　　　嵩山景迃生晁說之字以道一字伯以<lb/>
　奏議<lb/>
　　　　靖康元年應　詔封事<lb/>
二月十六日朝請大夫賜紫金魚袋臣晁説之<lb/>
謹昧死再拜上書　皇帝陛下此者皇天眷命<lb/>
　陛下即位之七日　下詔求直言天下幸甚<lb/>
㣲臣居山邑距京師越百里而近踰月乃得随<lb/>
士庻垂涙以伏讀干戈風塵阻絶如此不謂<lb/>
<pb n="KR4d0104_SBCK_002-1b"/>
國家遭陽九之厄也女眞小醜矜棘入塞擁馬<lb/>
渡河曽不淹時勢如壊山直抵　王城之下嗚<lb/>
呼天乎忘我　祖宗配天澤民二百年之基業<lb/>
乃一日有斯酷耶在昔春秋之時周室衰㣲天<lb/>
下無王諸侯相侵莫酷于城下之師莫辱于國<lb/>
中之盟孔子春秋用是作也孰謂　國家　聖<lb/>
聖相繼重光洽熈天下太平自結䋲而來未知<lb/>
或有　天子坐廣内朝四夷而牧萬國曽不足<lb/>
以為輕重威至廣也乃于女眞小醜平昔僕役<lb/>
<pb n="KR4d0104_SBCK_002-2a"/>
髙麗臣事契丹者逡巡偃蹇乃有城下之師國<lb/>
中之盟何其甚耶義士痛心壯夫瀝血孰甚于<lb/>
斯時邪臣至愚且老敢齒于義士壯夫而逖視<lb/>
樵牧思謀妾婦思勇之際寧無一言以自効哉<lb/>
況臣一門七世食禄髙祖迴咸平景徳之際極<lb/>
禮樂文章之譽曽祖宗慤寶元康定之時專任<lb/>
西鄙之役遂参大政罷兵息民自爾以來海内<lb/>
推臣族為文學之家㣲臣之言亦其職也雖然<lb/>
臣在元符末上皇即位之初嘗應　詔有封事<lb/>
<pb n="KR4d0104_SBCK_002-2b"/>
䝉有司第臣為邪等著籍刑部初禁入京城漸<lb/>
許仕宧而擯斥卑竄二十餘年矣其所言皆天<lb/>
下大利害今莫能悉記唯是二事不能忘也一<lb/>
曰　國家　累聖功德巍巍無所與二而近日<lb/>
諂諛大奸獨推尊　考廟是觀德不在七世之<lb/>
廟而下同庶士祭行于寢乎二曰自古衰世暗<lb/>
君乃有誹謗先烈之言以鉗天下之口唯我<lb/>
神宗皇帝何所負于天下天下内外罔有一人<lb/>
不足于恩德者尚何謗毁之有彼諂䛕大奸濟<lb/>
<pb n="KR4d0104_SBCK_002-3a"/>
以凶暴徒以資一身之欲而不知上累　先帝<lb/>
之明也臣愚欲因此二事申言當今之急務豈<lb/>
顧卞和之玉再刖其足邪竊惟城下之師　明<lb/>
主夙夜焦勞憂慮之時狂夫之言未暇擇也伏<lb/>
覩戊申　大赦封豕逋遁齊民乂安凡有血氣<lb/>
之屬咸以更生相賀又不必自言也含哺鼓腹<lb/>
以沐太平之澤不知其已雖死猶生也然　赦<lb/>
文有新邊之語讀者疑焉識者則歎妄以謂涿<lb/>
州易州之地竟不能保而復弃之為新邊也既<lb/>
<pb n="KR4d0104_SBCK_002-3b"/>
而乃知所謂新邊者河間府中山府太原府三<lb/>
大鎮無慮二十餘州五六十縣自州升之為府<lb/>
而未㡬乃自中國弃之為新邊也耶嗟夫斯地<lb/>
可弃也斯民其可弃乎斯民可弃也吾　祖宗<lb/>
艱難之業其可弃乎嗟乎誰為　陛下而為此<lb/>
䇿乎昔賈誼不忍以文帝之明承天下之資而<lb/>
乆為戎人欺傲乃歎曰可謂中國無人矣臣竊<lb/>
考之當是之時髙祖之舊臣猶有在者如陳平<lb/>
周勃灌嬰季布之徒其後進者議論有袁盎晁<lb/>
<pb n="KR4d0104_SBCK_002-4a"/>
錯賈山馮唐守正有宋昌申屠嘉司刑有張釋<lb/>
之司兵有周亞夫柴武誼尚何恨哉使誼尚在<lb/>
謂今之日有人無人乎臣于是乎忘其至愚且<lb/>
老不能黙已謂專以割地為言未暇及天下事<lb/>
也唯　陛下幸察臣元符中知磁州武安縣嘗<lb/>
作朔問二篇因杜牧之論而發也牧之意則勤<lb/>
矣其論失之迂而不宻蓋山東不足以兼河北<lb/>
而河北能爲制山東牧安得以天下之勢專之<lb/>
于山東也哉凡君天下者得河北則得天下失<lb/>
<pb n="KR4d0104_SBCK_002-4b"/>
河北則失天下凡有國者得河北則其國興失<lb/>
河北則其國弱又有其國雖不正而得河北則<lb/>
强其國雖正而失河北則弱其國雖無道而得<lb/>
河北則强其國雖不至無道而失河北則弱秦<lb/>
漢晉隋唐之有天下宋武帝之不能有天下符<lb/>
堅之秦托䟦之魏朱氏之梁李氏之後唐石氏<lb/>
之晉劉氏之漢其國之所以强弱之勢與夫曹<lb/>
氏之魏强于劉氏巴蜀之漢髙氏之齊强于宇<lb/>
文氏崤咸之周其迹昭然在方䇿可考不誣是<lb/>
<pb n="KR4d0104_SBCK_002-5a"/>
謂河北之形勢臣敢　陛下略言之　陛下幸<lb/>
察臣既言河北重于天下矣乃敢復言三鎮之<lb/>
重于河北者不必繁引逺古唯事與　國家造<lb/>
邦相因者則不得畧而昔周世宗之英武雄毅<lb/>
實光武唐太宗之流承石晉父事契丹之後劉<lb/>
漢禍亂于契丹之餘即位僅踰兩月黄鉞親征<lb/>
而師出之日四壘奔北為我　有宋驅除晚以<lb/>
數千之師伐契丹不血刃而取益津闗繼取瓦<lb/>
橋闗又繼取髙陽闗是三闗者晉人弃之以為<lb/>
<pb n="KR4d0104_SBCK_002-5b"/>
契丹之元首非特為其右臂也何則契丹之所<lb/>
盜據者六國時燕地也唐方鎮中盧龍也六國<lb/>
之燕最弱非韓魏趙之比河北方鎮中盧龍亦<lb/>
最弱朱滔朱克融輩非魏博田承嗣鎭冀王武<lb/>
俊之比而其人堅忍竒倔藏禍心蓄凶謀前有<lb/>
太子丹荆軻之風後習安禄山史思明之態易<lb/>
以興亂而難與圖治也以故雖曰弱燕而常重<lb/>
于趙魏雖曰隂燕而常動揺乎魏博鎭冀之上<lb/>
弃之以奉契丹固非所宜況以奉契丹之叛臣<lb/>
<pb n="KR4d0104_SBCK_002-6a"/>
女眞小醜者譬之黠鼠得幽薊則潛窟壤得三<lb/>
闗則逰粟積其勢倍萬也然克是三闗者雖曰<lb/>
周世宗之英武而我　太祖　太宗實在師間<lb/>
也世宗嘗以千人之軍溺于亂流叢葦之中而<lb/>
契丹不敢以一鏃來加者以　三天子之威靈<lb/>
在是也其克瓦橋闗者又專在　太祖之功也<lb/>
夫以　三天子之威靈而得之者乃一日無名<lb/>
而弃之于一荒　小醜豈勝慟哭之痛哉又如<lb/>
晉開運之末出帝之醜先自梁漢璋覆師于髙<lb/>
<pb n="KR4d0104_SBCK_002-6b"/>
陽闗遂使契丹侵鎮定入京師縛晉帝而北其<lb/>
在咸平中康保裔敗于髙陽闗契丹遂得犯澶<lb/>
淵倘如康保裔無髙陽之則不勞　真宗皇帝<lb/>
為澶淵之役矣髙陽闗之勝敗猶繫中國之輕<lb/>
重如此忍論髙陽闗之存亡邪　廊廟之上肉<lb/>
食者宜為　陛下念之中山府唐義武軍也此<lb/>
軍甲兵雄于天下城壁堅髙自昔有揖客三年<lb/>
不得上之語況又其帥獨知臣節昔號河北四<lb/>
叛之時義武不與後稱河北二寇之時義武亦<lb/>
<pb n="KR4d0104_SBCK_002-7a"/>
不與也逮黄巢之亂中原四方諸鎮孰為勤王<lb/>
之師獨義武王處存擁兵渡河以解闗中之急<lb/>
不幸石晉之梁漢璋敗于髙陽契丹遂得犯鎭<lb/>
定攻中山然契丹之兵亦豈能必勝而全為入<lb/>
京師之擧哉亦且屢危矣唯是張彦澤杜重威<lb/>
以禁旅重兵至中渡橋降于契丹而中山李商<lb/>
者納契丹于中山使契丹遂得入京師成晉出<lb/>
帝之禍為中國之醜向使髙陽完師中山堅壁<lb/>
寧至是邪咸平中康保裔既敗于髙陽而定州<lb/>
<pb n="KR4d0104_SBCK_002-7b"/>
之望都且復失守遂勞　真宗皇帝革輅親征<lb/>
而傅潛擁數十萬精兵屯中山不出一騎當斯<lb/>
之時逺近智愚無不憤疾潛者取與之俱生無<lb/>
㡬何革輅班師之後潛議罪當斬　真宗特賜<lb/>
其首領竄斥之衆議甚鬱也至今聞者擊指奮<lb/>
袂而起孰知　真宗意自有在也豈臣下所易<lb/>
窺哉蓋潜實白首老將耳目親晉接開運之禍<lb/>
变今坐擁十萬精兵以完中山示怯于契丹勿<lb/>
擊堂堂之陣勿當得意之鋭脱彼豈能至澶淵<lb/>
<pb n="KR4d0104_SBCK_002-8a"/>
必不能渡河待其將成渡河之役我出中山十<lb/>
萬畜鋭請戰之師一舉而蹙之彼契丹雖衆豈<lb/>
堪填我洪流而代吾洒掃也哉彼或不克渡河<lb/>
我以此師覆其歸路片馬隻輪定不返矣恭惟<lb/>
　祖宗無失刑　真宗豈特私一傅潛也哉<lb/>
真宗清浄垂拱之君不惑于羣策而决意親征<lb/>
不以王超石普楊延斷契丹之歸路不斬傅潛<lb/>
之不濟師巍巍然振乎千古之上矣中山之形<lb/>
勢其何如哉唯我　祖宗為能用中山之形勢<lb/>
<pb n="KR4d0104_SBCK_002-8b"/>
也何則在戰國介于魏趙之間屹然自成一國<lb/>
其地雖狹而謀至廣其人雖寡而材最武西足<lb/>
以抗秦北足以制燕無論趙魏也所謂中山君<lb/>
者是已　太祖太宗時每時防秋之兵全師聚<lb/>
于定州夾唐河為大陣量蕃冦逺近出軍建柵<lb/>
　仁宗謹是　祖宗之制積粟則中山為多畜<lb/>
兵則中山為重命帥則韓琦焉至今廟而祀之<lb/>
嵗時嚴也太原府劉氏盜有之　太祖皇帝親<lb/>
徃而未之克留以待　太宗皇帝特封　太<lb/>
<pb n="KR4d0104_SBCK_002-9a"/>
宗為晉王逮夫　晉王即皇帝位之曰年親征<lb/>
克之于是　有宋受天明命平一天下萬國罔<lb/>
不臣妾逮今將二百年重惟　太祖皇帝號令<lb/>
之所加鼓鼙之所及一日削平唐末暨五代百<lb/>
年之僭亂曽不足以摧枯拉朽諭之乃于太原<lb/>
獨艱難如此何邪劉繼元雖孺子也有郭無為<lb/>
之謀俱霸榮之勇其兵嗜戰不怯死其民樂土<lb/>
不輕去且復念曰太原吾父兄之世有也吾家<lb/>
所以革晉為漢者自太原基之也彼石氏有天<lb/>
<pb n="KR4d0104_SBCK_002-9b"/>
下者亦自晉而得之遂以晉自命也晉篡李氏<lb/>
之唐而李氏所以為唐奪朱氏之梁者初實起<lb/>
諸晉也其上則髙祖太宗所以為唐者晉奉之<lb/>
也楊氏所以為隋者晉肇之也髙氏所以為齊<lb/>
者晉大之也司馬氏以晉自命者實謂受命于<lb/>
晉也其在成周宣王承厲王之亂號為中興者<lb/>
伐玁狁于太原也其後王師敗績于羌氏之戎<lb/>
王乃料民于太原為成周之盛衰者又如此也<lb/>
嗚呼太原之為鎮可輕付畀哉重以　太宗皇<lb/>
<pb n="KR4d0104_SBCK_002-10a"/>
帝之神武念太原乆未下顧視羣臣誰可與議<lb/>
者首詢之張暉暉曰戢兵育民待富庶而後為<lb/>
謀繼詢之張永德永德曰太原兵少而悍加以<lb/>
北虜為援未可倉猝取也莫若先離其戎心又<lb/>
詢之薛居正居正曰太原自古難克之國周世<lb/>
宗之伐至于師老　太祖破北虜于雁門闗南<lb/>
盡驅其人民居虎牢以西雖巢穴尚存而危困<lb/>
已甚卒得曹彬而謀之問曰顯德開寶兩征太<lb/>
原以當時兵力不能克何也　帝意豈不深哉<lb/>
<pb n="KR4d0104_SBCK_002-10b"/>
彬能身任其役帝遂決意親征躬貫介胄曹彬<lb/>
潘美郭進等為之將先以進守石嶺闗禦北狄<lb/>
乃降繼元平太原保全其人民而毁築其城郭<lb/>
將貽萬世之安也嗟夫　兩朝三帝二十餘年<lb/>
而得之者一日甘心而弃之邪或為唐自安史<lb/>
之後河北遂非朝廷所有亦何害乎為唐也哉<lb/>
臣應之曰唐之河北固重而失之然其據太行<lb/>
津大河以制河北太原猶在朝廷也此李徳裕<lb/>
相武宗毅然以身許國不赦澤潞卒能號令鎭<lb/>
<pb n="KR4d0104_SBCK_002-11a"/>
魏以誅劉稹成一代偉績也以兵論河北之鋭<lb/>
師固為三鎮而飛揚然太原青州各有兵十萬<lb/>
邠寧宣武各有兵六萬自足以制彼三鎮矣今<lb/>
又并太原而弃之古未之有也太原唐重兵之<lb/>
地今弃之矣而青州賊盜乆熾又未必有如唐<lb/>
之重兵也邠寧之兵凋殘于近嵗未易並言唐<lb/>
之宣武是謂今之汴都　祖宗以重兵威天下<lb/>
千百倍于唐宣武之兵也　太宗時張洎為能<lb/>
言京師之兵制固于唐之兵制　仁宗時尹洙<lb/>
<pb n="KR4d0104_SBCK_002-11b"/>
又能言京師兵制出于秦漢上非特與唐室論<lb/>
也後來者宜不復措意開口于斯也奈何初變<lb/>
更于王安石卒殱盡于童貫天下之勢墊矣惟<lb/>
　陛下念之天下萬方臣妾不勝至願而三鎮<lb/>
之形勢臣愚略陳之矣臣前謂　國家無名而<lb/>
賜之者敢復言之大凡王者<hi>今上御名</hi>一嚬一<lb/>
笑不易以假人不知此三鎮于一嚬一笑孰輕<lb/>
重哉謂此小醜為有功則隋唐因突厥之兵以<lb/>
有天下唐郭子儀嘗以囬紇南蛮大食之兵而<lb/>
<pb n="KR4d0104_SBCK_002-12a"/>
興復中國矣安得人人賜之土田也哉唯石瑭<lb/>
父事契丹假其兵力以即帝位割燕以委契丹<lb/>
而魏趙之地猶不與也謂其能戰則彼荒絶遐<lb/>
陬疆埸不易接未嘗一日當中國仁義之師也<lb/>
亦未嘗一日聞中國雷霆之音也果孰怯而孰<lb/>
勇哉但聞渤海者髙麗之别種也女眞者渤海<lb/>
之别種也髙麗臣事契丹而女眞因髙麗以臣<lb/>
事契丹者也在　祖宗時嘗因髙麗以入貢而<lb/>
昔困于契丹之三柵求救于淳化之初也其後<lb/>
<pb n="KR4d0104_SBCK_002-12b"/>
國家絶髙麗而不與之通女眞遂亦自絶于中<lb/>
國逮熙寧初　國家復與髙麗通而女眞方狃<lb/>
于契丹不得與也奈何一旦凶謀傾奪契丹之<lb/>
國出其故君空其寶貨而豺狼之號不能自已<lb/>
遂欲陸梁于中國哉在　祖宗時嘗來寇我白<lb/>
沙寨路略官馬三疋民一百二十八口適其貢<lb/>
馬之使在京師遂執之不得還無㡬何渤海入<lb/>
貢而渤海之酋爲謝女眞之過遂　詔還女眞<lb/>
之使不知今日女眞之暴逆不恭自干天誅孰<lb/>
<pb n="KR4d0104_SBCK_002-13a"/>
與三馬百人多少在　祖宗之令當如何哉議<lb/>
者曰乃其頓兵城下何請責之曰唐廣德初突<lb/>
厥自涇州犯長安至于代宗幸陜而郭子儀帥<lb/>
師則吐蕃望風遯去越二年僕固懐恩以吐蕃<lb/>
回紇羌渾二十萬寇京畿郭子儀以回紇伐吐<lb/>
蕃而難平皆未有割土田以奉之者也恭惟<lb/>
陛下始初清明之時天以小醜警懼　陛下増<lb/>
修盛德巖廟之上肉食者必有長駕逺御之術<lb/>
三鎮已復歸于職方氏矣顧惟踈逺小臣必待<lb/>
<pb n="KR4d0104_SBCK_002-13b"/>
百官班賀之後乃得與昆虫共慶也雖然臣猶<lb/>
將有所陳者唐杜牧最善論兵謂上策莫如自<lb/>
治漢皇甫規善用兵而先零諸種羌慕其威信<lb/>
相勸降者十餘萬則以威信為干櫓也規之言<lb/>
曰力求猛敵不如清明勤明孫呉未若奉法皆<lb/>
自治之道也又如程苞于板楯蛮但選明能牧<lb/>
守自然安集不煩征伐亦知自治者也　陛下<lb/>
誠得如皇甫規之有威信者為帥師苞程之明<lb/>
能者為州郡則三鎮之復為王土可指日而期<lb/>
<pb n="KR4d0104_SBCK_002-14a"/>
也肰而此則邊埸之臣自治之道也若夫人君<lb/>
之自治者無時而不肰猶見于变亂之後猶之<lb/>
治兵也漢路溫舒嘗為宣帝言之曰齊有無知<lb/>
之禍而小白以興晉有驪姬之難而重耳用霸<lb/>
近趙王不終諸吕作亂而孝文為太宗禍亂之<lb/>
作將以開聖人也文帝永思至德以承天心崇<lb/>
仁義省刑罰通闗梁一逺近禮賢如大賓愛民<lb/>
如赤子内恕情之所安而施于海内是以囹圄<lb/>
空虛天下太平夫継变亂之後必有異舊之恩<lb/>
<pb n="KR4d0104_SBCK_002-14b"/>
此聖賢所以昭天命也溫舒于是逺不及髙祖<lb/>
近不及武帝可謂知務矣其視東方朔對武帝<lb/>
之化民不言堯舜而言文景尤著明也今　陛<lb/>
下繼變亂之後思所以昭天命者其不在　仁<lb/>
宗乎凡溫舒之稱文帝者實爲吾　仁宗而云<lb/>
爾也核而論之　仁宗于斯大德加以嚴恭寅<lb/>
畏翼翼而純矣漢文未必無愧色也且文帝二<lb/>
十三年逮其嵗晚頗惑異端孰如　仁宗在位<lb/>
四十二年日<hi>今上御名</hi>一日圖治愈切求言愈<lb/>
<pb n="KR4d0104_SBCK_002-15a"/>
急用賢愈勤正徳愈勵使漢文加之二十年之<lb/>
後不知果又何如也語曰不知其君視其臣漢<lb/>
文之臣略如前之所陳者矣孰如　仁宗初相<lb/>
王曽李迪吕夷簡晚得杜衍文彦博韓琦富弼<lb/>
其在内外大小華國命世之臣蔚乎不可稱數<lb/>
也其用之未盡留以遺子孫者吕誨范鎮司馬<lb/>
光吕公著皆社稷之衛也　陛下今日繼變亂<lb/>
之後誠能得臣如　仁宗時不開邊以玩兵不<lb/>
專利以殘民不急刑以殺士不禁言拒諌以自<lb/>
<pb n="KR4d0104_SBCK_002-15b"/>
蔽則何慮乎女眞小醜是謂大有上九自天祐<lb/>
之吉无不利之時也是謂洪範九疇彛倫攸叙<lb/>
之時也倘或不然使梟鳴嘉木之工蛭毒清池<lb/>
之中如漢幸而有皇甫規張奐為將而不幸胡<lb/>
廣趙戒為相其中則張遜段珪曹節輩兇閹為<lb/>
之虎狼唐幸而有郭子儀李光弼為將而不幸<lb/>
元戴盧杞為相而其中則李輔國程元振魚朝<lb/>
恩輩兇閹為之虎狼則天下之事去矣是謂困<lb/>
之六三困于石據于蒺藜入于其宫不見其妻<lb/>
<pb n="KR4d0104_SBCK_002-16a"/>
凶之時也是謂洪範九疇彛倫攸斁之時也嗚<lb/>
呼天下治亂興亡之迹出一轍也如此其在治<lb/>
世既有明君則必有賢相而將臣自出矣臣雖<lb/>
至愚不願　國家獨以將稱而無相也昔者賈<lb/>
誼慟哭于明時不勝其忠也阮籍慟哭于衰世<lb/>
不勝其憂也當今執政大臣必有撥亂之才幹<lb/>
國之器請為　陛下念之臣前所謂大有上九<lb/>
自天祐之吉无不利者乃自乎六五之君厥孚<lb/>
交如吉也六五有信以交乎天下終以威乎天<lb/>
<pb n="KR4d0104_SBCK_002-16b"/>
下是謂德威故能以一柔用五剛使上九受天<lb/>
人信順之助吉无不利也大有之君于是乎得<lb/>
以遏惡揚善順天休命如其惡者不遏則善亦<lb/>
無自而揚何以為大有之休命也大有一變而<lb/>
為乾乾之德首在剛健而後曰中曰正曰純曰<lb/>
粹曰精也人君之德固宜先之以剛健而繼之<lb/>
以中正歸之于純粹精而天下何難乎為治哉<lb/>
臣愚言不識忌諱　陛下赦其死幸甚臣前所<lb/>
謂朔問二篇者今輒隨封事上　進以備乙夜<lb/>
<pb n="KR4d0104_SBCK_002-17a"/>
之　覽重増死罪　陛下赦之幸甚臣説之昧<lb/>
死再拜<lb/>
　　　朔問上<lb/>
或問唐杜牧言山東王者不得不王霸者不得<lb/>
不霸其説果是非曰牧之意勤矣其論失之迃<lb/>
而不宻蓋山東不足以兼河北河北為能制山<lb/>
東牧安得以天下之勢專之于山東也哉至于<lb/>
牧言河北視天下猶珠璣天下視河北猶四肢<lb/>
則是也牧曷不曰河北者天下之脊也有大伾<lb/>
<pb n="KR4d0104_SBCK_002-17b"/>
為地喉有大陸為地腹其勢足以吞天下而容<lb/>
納之也況有天下者得河北則得天下失河北<lb/>
則失天下凡有國者得河北則立失河北則亡<lb/>
其國雖不正而得河北則强其國雖正而失河<lb/>
北則弱其國雖無道而得河北則強其國雖不<lb/>
至無道而失河北則弱是何也自周不王而天<lb/>
下分裂六七其敵國三曰秦曰齊曰楚其與國<lb/>
三曰韓曰魏曰趙其附國一曰燕燕趙魏三者<lb/>
皆在河北而趙為約長與秦則秦重與齊則齊<lb/>
<pb n="KR4d0104_SBCK_002-18a"/>
重與楚則楚重彼狼虎之秦欲搏噬諸侯一擅<lb/>
天下者累數世而未得志也逮夫始皇二十五<lb/>
年滅燕滅趙乃明年滅齊降魏遂兼天下改諸<lb/>
侯為郡縣銘金人以視得意矣二世之立盜賊<lb/>
相隨而起陳勝雖首兵于楚而張耳陳餘立歇<lb/>
于趙天下之心始爭王矣當是時所謂河北軍<lb/>
者為最可畏也項羽渡河與秦軍遇九戰絶甬<lb/>
道大破之于是乎楚兵冠諸侯秦之失天下自<lb/>
此其決矣是河北為秦如此也漢髙祖之興非<lb/>
<pb n="KR4d0104_SBCK_002-18b"/>
勝廣之勢且無餘耳之交未嘗一日申于楚雖<lb/>
先入闗而不得王其危甚及乎命韓信曹参張<lb/>
耳帥師伐代獲夏説遂伐趙獲歇殺陳餘以張<lb/>
耳王趙由是信得以襲齊殺楚龍且越明年五<lb/>
諸圍羽垓下而滅之漢于是一祖三宗燁其盛<lb/>
矣不幸中間盜于新室更始庸孱不足以奉君<lb/>
天下光武﨑嶇北渡河其窮自稱邯鄲使者而<lb/>
屬爲北道主人者不知凡㡬人也不意漁陽上<lb/>
谷之突騎精兵良爲已來乃取邯鄲殺王良敗<lb/>
<pb n="KR4d0104_SBCK_002-19a"/>
銅馬于鄔<hi>在康城</hi>敗青犢于犬射<hi>在武徳</hi>敗謝<lb/>
躬于鄴由是鄧禹克河東冦恂克河内遂即位<lb/>
于鎬<hi>在高邑</hi>光武既以幽冀兵中興漢室乃立<lb/>
營黎陽以畜河北精鋭謂之黎陽營其視河北<lb/>
未嘗不少在意也其後子孫不知祖宗王業之<lb/>
本河北為袁紹之室矣曹操雖自視英雄而切<lb/>
齒不與俱生者唯紹也紹死譚軍黎陽與尚争<lb/>
冀州是二孺子者實自屠剪以為操之奉操得<lb/>
黎陽取邯鄲取鄴牧冀州卒以冀州之河東河<lb/>
<pb n="KR4d0104_SBCK_002-19b"/>
内魏郡趙國中山常山鉅鹿安平甘陵平原十<lb/>
郡封魏而亡漢矣是河北為漢又如此也晉因<lb/>
魏以一天下才二十年趙王倫内閧成都王潁<lb/>
外潰潁軍次于朝歌惠帝以十萬之師次于安<lb/>
陽潁以石超來戰王師敗績于蕩隂惠帝裹瘡<lb/>
流血僅以居于鄴而王浚劉元海石勒汲桑輩<lb/>
皆為潁而飛揚于河北潁初利羣胡以為一身<lb/>
之爪牙而不知其後卒移天下之荼毒豕塗鬼<lb/>
車人人自王視中原如無人境晉才阻江而有<lb/>
<pb n="KR4d0104_SBCK_002-20a"/>
之是河北為晉又如此也隋文帝以后家之勢<lb/>
竊有移周宗之謀而忘尉遲迥在相州據趙魏<lb/>
之土未敢發也及以韋孝寛取迥殺之資相州<lb/>
之勝其取周如拉朽遂滅陳一天下煬帝忘滅<lb/>
陳之師遊溺不返楊玄感李宻肇亂于黎陽王<lb/>
須㧞歴山飛輩潰于燕趙以蹙揚州之禍曽不<lb/>
得一抔土以自覆寧論隋室之存亡乎是河北<lb/>
為隋又如此也唐興楊玄感輩驅除河北其定<lb/>
中原甚易既殺劉黒闥平河北遂一天下明皇<lb/>
<pb n="KR4d0104_SBCK_002-20b"/>
以聲色喪其神志相牛仙客而將安禄山招河<lb/>
北之禍虎牢失其固潼闗失其險兩京七廟一<lb/>
日丘墟帝僅以身還自蜀而河北卒不復歸于<lb/>
朝廷蓋往時安史之禍猶太陽病者勢雖危而<lb/>
湯液亦易為功也唯是僕固懐恩飬冦自資留<lb/>
賊遺君父以禄山之黨李懐仙李寶臣田承嗣<lb/>
薛嵩輩分帥河北天下謂之四冦者其病猶殗<lb/>
殜人雖亡而厲氣不已也其後朱滔主盟以冀<lb/>
王田悦以魏王王武俊以趙王又以建興王李<lb/>
<pb n="KR4d0104_SBCK_002-21a"/>
希烈天下謂之四叛雖有馬燧為將將百萬之<lb/>
師而竟無尺寸之功益堅悖亂之志又其後朱<lb/>
克融囚張弘靖王庭湊殺田弘正天下謂之二<lb/>
冦雖有李光顔為將將百萬之師而竟無尺寸<lb/>
之功徒使姑息之風益熾又其後城堅社老風<lb/>
雨自神不復知有朝廷朝廷益弱而馬燧無子<lb/>
李光顔無孫彼狼子納孫夥且健也百餘年間<lb/>
朝廷固無一失渡河而河北三鎮按重兵視本<lb/>
朝烟塵之警播遷之虞亦未嘗有一人勤王者<lb/>
<pb n="KR4d0104_SBCK_002-21b"/>
卒以佐朱溫亡唐焉當時諸鎮跋扈者倚河北<lb/>
為城社要之即節旄者竊援河北以自張大不<lb/>
與河北締<hi>太上御名</hi>者不足以取重于朝廷朝<lb/>
廷或増一城浚一池而河北怨怒上聞即日為<lb/>
之罷役或興師問罪他鎮而河北必來撓王師<lb/>
朝廷于是聲河北之異禮而示諱執政謂為當<lb/>
然而恬不怪議者惜焉馬燧勢可以破田悦而<lb/>
逸之蓋燧自知其有所不可者憲宗能誅元濟<lb/>
而不能不救王承宗武宗欲伐澤潞而先姑息<lb/>
<pb n="KR4d0104_SBCK_002-22a"/>
魏鎮則河北為唐又如此其甚也故曰凡有天<lb/>
下者得河北則得天下失河北則失天下庸不<lb/>
然乎又如桓溫劉牢之劉裕經營中原傾國之<lb/>
力有將有兵驅海島而來勢若壊山人皆樂聲<lb/>
教而厭腥臊為日已久也奈何溫敗于石門牢<lb/>
之敗鄴裕不守闗中竟不能成天下之功皆以<lb/>
不得河北而失天下也所謂凡有國者得河北<lb/>
則立失河北則亡者苻堅之秦取燕慕容暐而<lb/>
立拒于燕慕容垂而亡托跋之魏取慕容寶而<lb/>
<pb n="KR4d0104_SBCK_002-22b"/>
立分于髙驩而亡朱氏之梁婚魏先梁而立失<lb/>
魏失相而亡李氏之後唐得魏滅梁而立契丹<lb/>
入自河北而亡石氏之晉以河北奉契丹而立<lb/>
李殷納契丹于定州張彦澤以契丹犯京師而<lb/>
亡劉氏之漢委河北父事契丹而立郭威起于<lb/>
鄴而亡也所謂其國雖不正而得河北則强其<lb/>
國雖正而失河北則弱者曹氏之魏强于劉氏<lb/>
之漢是也所謂其國雖無道而失河北則弱者<lb/>
髙氏之齊强于宇文氏之周是也嗚呼河北為<lb/>
<pb n="KR4d0104_SBCK_002-23a"/>
天下之勢重輕如此君天下者<hi>今上御名</hi>之哉<lb/>
共惟我藝祖亦自北征不戰而受天丕命<lb/>
　　　朔問下<lb/>
或問河北重于天下如此宜夫　本朝待河北<lb/>
之尊其命帥遣使凡百非他道比其優河北之<lb/>
民者所以厚天下之本也奈何近日事勢舛牾<lb/>
大河為患頻嵗而未知導之之方曰河北有大<lb/>
患二而河不與焉或問大患二何曰一曰外患<lb/>
將起二曰根本方蹶何謂外患將起大凡君子<lb/>
<pb n="KR4d0104_SBCK_002-23b"/>
相與則能始能終君子而與小人交則小人卒<lb/>
以君子為可欺而殘之況以中國之尊交于契<lb/>
丹而謂可以久而敬乎契丹自澶淵之盟到今<lb/>
凡十有八年矣可謂久矣古未有也　宗廟社<lb/>
稷之威靈于是乎在然今虜主鴻基者與有力<lb/>
焉塗路之人皆知虜主雖生羯犬之鄉為人仁<lb/>
柔諱言兵不喜刑殺慕　仁宗之德而學之每<lb/>
語及　仁宗必以手加額為　仁宗忌日齋不<lb/>
忘嘗以白金數百兩鑄兩佛像銘其背曰願後<lb/>
<pb n="KR4d0104_SBCK_002-24a"/>
世生中國其用心葢可知也虜主今年八十有<lb/>
餘矣不幸無子監徃時其叔宗元竊發之禍約<lb/>
束其孫燕王者甚至唯恐其不類已也燕王少<lb/>
時亦有令譽雄傑可畏今其為人殘忍好殺眞<lb/>
　黠之性也日夜唯田獵是好挾弓為戲自視<lb/>
年齒既壯而志不得逞益復恣睢猖狂動多不<lb/>
義日者無名頻㸃集吠馬是有器也彼有永豐<lb/>
庫者儲中國百年之金幣不知其㡬多也虜主<lb/>
未嘗輕用一毫如燕王一日發之以資南入之<lb/>
<pb n="KR4d0104_SBCK_002-24b"/>
計是有財也加之上下同欲天性能辛苦喜兵<lb/>
戰雖兒童婦女亦武而善騎不勞部伍不擇器<lb/>
械可謂有操刀必割之勢也彼徃時所謂劉六<lb/>
符者有古燕男子之風嘗為其故虜主謂曰大<lb/>
遼雖與中國通和要當十年二十年必以事撓<lb/>
之使中國知吾非怯而忘戰者中國常惴惴不<lb/>
自徳于嵗幣則大遼常有中國為之奉矣今彼<lb/>
二十年間必遣泛使有要于　朝廷者六符之<lb/>
謀行也嘉祐初蕭扈來請河東地界王原叔折<lb/>
<pb n="KR4d0104_SBCK_002-25a"/>
扈扈不能對以封疆條目示之使扈歸熙寧間<lb/>
蕭禧復以河東地界來而竟得地袤延十里又<lb/>
徃時泛使請　朝廷無納元昊之和而　朝廷<lb/>
卒與元昊和近日蕭儼請　朝廷罷兵無西討<lb/>
　朝廷乃為之罷兵其動如所欲日復加深至<lb/>
于間者斫栁敗鹽刺義勇三字近日燒榷場一<lb/>
事牙蘖不制謂中國柔可侮而不足憚宜彼有<lb/>
動如所欲之利也比年泛使嵗使馬足相及至<lb/>
于市井細民或指一胡兒曰是姓名某者嘗客<lb/>
<pb n="KR4d0104_SBCK_002-25b"/>
于吾某州某所雖未必可信蓋不可不信彼既<lb/>
徃來之數其視北州如其族帳中出入凡我地<lb/>
里之險易曲折人情之好惡休戚擧無不知若<lb/>
夫北京無重臣如韓魏公致彼改常禮而以名<lb/>
奉書安撫使無名卿如歐陽公使彼知慕而不<lb/>
敢犯守邊無宿將如王允則何承矩折衝談笑<lb/>
之間奉使不擇人動則失辭坐刑之恥兵雖分<lb/>
將専教而益驕且弱其數至寡有司以闕額錢<lb/>
爲之利府庫倉廩俱空而有坐倉之糴及時闕<lb/>
<pb n="KR4d0104_SBCK_002-26a"/>
月秩之錢入夏未賜春衣之歎置官專糴而髙<lb/>
價與細民爭利　而以度牒射利市井<lb/>
蕭條屋廬閑閴道途闢而民多饑饉流離死填<lb/>
溝壑又皆彼坦然身所見聞者其熟知中國虛<lb/>
實不誣也是謂外患將起何謂根本方蹶國之<lb/>
根本在民今河北之民實古趙魏之俗也悲歌<lb/>
慷慨起則椎剽掘冡趙俗然也剛强多豪傑侵<lb/>
奪薄恩禮好生分者魏俗然也二者至今皆然<lb/>
在唐一陷于四冦其畔援不義卒與囬鶻土蕃<lb/>
<pb n="KR4d0104_SBCK_002-26b"/>
俱唯以禮義感之則其自力亦復勁正不可奪<lb/>
唯恐其過厚所謂國藉十世之基家承百年之<lb/>
業士食舊德之名氏農服先疇之畎畝商修族<lb/>
世之所鬻工用髙曽之規矩者唯河北為然也<lb/>
今　國家禮義之所感深且久矣其民乃輕于<lb/>
轉徙若甘心溝壑者何也不幸天灾流行水旱<lb/>
之不時甚或頻年曽不間三年否則五年斯民<lb/>
何力以勝此灾耶嗚呼天歟抑亦人之自致乎<lb/>
前年兩河俱灾流民處處而居如北京十餘萬<lb/>
<pb n="KR4d0104_SBCK_002-27a"/>
人通利軍有不下三四萬人今年邊陲之人復<lb/>
罹灾繹繹而來未可以數不知河北之根本果<lb/>
何寄耶蓋又有以誘之者矣人情舍害就利為<lb/>
不可强況或誘之使前哉前日河北流民多得<lb/>
新田于唐鄧許汝之間者物賤役輕非河北比<lb/>
今日灾歉之民其心動揺每遇無年一人投袂<lb/>
而起負老襁㓜隨之者百十為伍渡河而南惴<lb/>
若不及安得根本之不蹶耶夫河北之所以重<lb/>
于天下者非謂太行常山之險河漳滹沱之阻<lb/>
<pb n="KR4d0104_SBCK_002-27b"/>
也謂有吾民十世之基百年之業武于山河也<lb/>
今嵗嵗蹙之去北而南舍畎畝而就溝壑則雖<lb/>
有天險孰為之守耶言之及此可為寒心萬一<lb/>
胡塵之起吾民如盛且强則荷戈彎弓而戰者<lb/>
皆兵也我之太行常山于是乎為險而河漳滹<lb/>
沱于是乎于阻矣民之衞室廬保墳墓有不待<lb/>
號令而奮者頋何所不克哉今日之事勢如此<lb/>
奈何彼天灾流行水旱之不時亦有固之常也<lb/>
其患何不見于異時而特出于今日乎蓋有以<lb/>
<pb n="KR4d0104_SBCK_002-28a"/>
致之然者矣漢鮑宣言當彼之時民有七亡七<lb/>
死以今日事勞論之亦有七亡七死甚于宣所<lb/>
陳者吾民安得不舍此而逝乎請試言之常平<lb/>
錢散之上户雖多初非所乏散之下户二千或<lb/>
一千無補于嵗費名為二分之息而又有頭子<lb/>
之息聨甲之息鈔旁之息人情不免之息不知<lb/>
其息竟為㡬分責之于夏則請以冬為期及冬<lb/>
則已晚而不勝其責貧者以累富强者以累弱<lb/>
一人以累一甲一甲以累十數平人辭訟鬬争<lb/>
<pb n="KR4d0104_SBCK_002-28b"/>
桎梧鞭撻多常時者數倍賣田易牛撤屋鬻子<lb/>
一亡也異時單丁女户無役第四等役户所不<lb/>
及今皆責之輸錢以弱佐强以下補上上户易<lb/>
于輸錢而樂于自恣于是快其蚕食無厭之心<lb/>
而侯田侯宅且自若下户易于效力而艱于輸<lb/>
錢平嵗猶勉强而足不幸凶年惡嵗雖有力而<lb/>
不得效必責之以平嵗之錢而募游手之民由<lb/>
是民皆樂去南畝而事游手游手恣于下兼并<lb/>
恣于上二亡也異時義勇取其藝而不䋲之以<lb/>
<pb n="KR4d0104_SBCK_002-29a"/>
文安于鄉疃而不徙之州縣今保甲諷誦教法<lb/>
殆如兒戲使之捨中國之法度而學羌戎之跳<lb/>
梁既已蕩動其心志而又集之州縣不恤所費<lb/>
如一中縣嵗教保甲三千人其偹弓矢供飯食<lb/>
一月之中人費五千則凡亡萬五千緡人費三<lb/>
十則凡亡九千緡如集之州則其費又倍之絲<lb/>
毫無所補而嵗亡萬千之緡其何以繼三亡也<lb/>
河北之鹽異于他處非觧州之地可巡禦非江<lb/>
淮之務費煎煉或河水所淤之地不生寸草而<lb/>
<pb n="KR4d0104_SBCK_002-29b"/>
白鹻是生或天生鹽地百種不生而亘野皆鹽<lb/>
鹵或生鹽草而火之而水之鹽立成矣　祖宗<lb/>
因其俗而順其欲税之而不榷河北之民以為<lb/>
　祖宗甚盛徳也　仁宗時王宣徽<lb/>
神宗時章潭相議㩁之不可及潭相當國卒申<lb/>
前日之謀而榷之一旦使營生之民為刑戮之<lb/>
隷行商失業居民失食掩恨咨嗟四亡也<lb/>
宗時或欲以河渡之利歸有司議者謂河渡本<lb/>
以利民不可及以病民而止今有司卒以河渡<lb/>
<pb n="KR4d0104_SBCK_002-30a"/>
為利又兼利乎坊場使河渡少于異時而坊場<lb/>
多于異時坊場之多是有司利于買名課利錢<lb/>
之入也方其輸買名錢時有實封投狀之法自<lb/>
謂盡善矣不知此乃投骨鬬狗之術角勝負得<lb/>
者固小人之常態而河北之民為甚椎剽侵奪<lb/>
之風非一日故也方實封投狀時不頋嵗入之<lb/>
實于已如何唯恐買名錢之不多于其儕輩及<lb/>
其得之或破産不足以為約而奸欺抵詐上下<lb/>
相䝉紛然並出唯使不逞嘯集之有地盜賊之<lb/>
<pb n="KR4d0104_SBCK_002-30b"/>
易于淵藪五亡也河北之民既多泛溢之苦辛<lb/>
而一嵗之稼不敗于波濤則起夫以完堤防如<lb/>
一中縣嵗輸夫錢六千緡猶大惠也若必責之<lb/>
為役則其費又數倍六亡也牧野之在河北尚<lb/>
矣今一切委之使編户飬馬不但損國威虧軍<lb/>
容而民秣摧之外又有視効之勞不敢出入之<lb/>
弊自漢已患一馬伏櫪當中家六口之食亡丁<lb/>
男一人之事今何獨不然七亡也七亡尚可又<lb/>
有七死凡民利入之源有司專之而日斵其資<lb/>
<pb n="KR4d0104_SBCK_002-31a"/>
一死也郡縣以文具逃責之官任游手不土著<lb/>
之吏役鄉村者狼虎鄉村居府庫者螟螣府庫<lb/>
斯民束手就斃二死也刑罰加嚴告訐之門日<lb/>
多使民出陷機穽三死也貧窮則生盜賊武事<lb/>
不戢則生盜賊田野桴鼓不少休息四死也天<lb/>
灾流行　上恩雖厚而錢榖吏艱于蠲放閣<lb/>
上恩不得下州縣怯畏不敢以民命為請寧就<lb/>
流移之大費不肎捨租税之小費凡民與其伏<lb/>
田疇而被所責于鄉縣不若流移而仰哺于他<lb/>
<pb n="KR4d0104_SBCK_002-31b"/>
州卒于溝壑之歸五死也　上之恩澤既不下<lb/>
惠而下之疾苦又不得上聞諱害而言利欲詢<lb/>
謀而不得議成法縣令不以户口多少為殿最<lb/>
而以斂財足否為賢愚當其水旱方至之時視<lb/>
民之没溺不敢發倉廩必待報于使者當其榖<lb/>
賤可糴之時又亦不敢開倉廩以收糴而必待<lb/>
報于使者使者之命來而無所及矣州縣得治<lb/>
民不得救民得刑民不得飬民六死也凡下之<lb/>
效甚于上之所好今民見　朝廷使者州縣長<lb/>
<pb n="KR4d0104_SBCK_002-32a"/>
言一切以財利為事靡然爭相封殖饕餮無紀<lb/>
不知禮義至于父子訟財夫婦異貨所謂諸侯<lb/>
好利則大夫鄙大夫鄙則士貪士貪則庶人盜<lb/>
今見之矣俗皆曰何以孝弟為財多而光榮何<lb/>
以禮義為史書而仕宦亦可以信矣彼嘉祐中<lb/>
愿實之老今皆逝矣後生耳目慣習不復知世<lb/>
間廉恥事七死也民有七亡而無一得有七死<lb/>
而無一生是謂根本方蹶然則奈何請厚本以<lb/>
弭外患于未然<lb/>
<pb n="KR4d0104_SBCK_002-32b"/>
</p>
<p>
文集卷二<lb/>
<pb n="KR4d0104_SBCK_002-33a"/>
</p>
<p>
</p>
  </div>
</body>
</text>
</TEI>
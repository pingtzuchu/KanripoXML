<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蜕巖詞</head>
    <p>
<pb n="KR4j0060_WYG_000-1a"/>
欽定四庫全書　　　　　集部十<lb/>
　蜕巖詞　　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案蜕巖詞二巻元張翥撰翥有蜕庵<lb/>
　　　　詩集已著録此編附載詩集之後而自為巻<lb/>
　　　　帙案元史翥本傳稱翥長於詩其近體長短<lb/>
　　　　句尤工歿後無子其遺稿不傳傳者有樂府<lb/>
　　　　律詩僅三巻則在當日即與詩合為一編然<lb/>
<pb n="KR4j0060_WYG_000-1b"/>
　　　　云三巻與今本不合考詩集前有僧來復序<lb/>
　　　　稱至正丙午僧大杼選刻其遺稿又有僧宗<lb/>
　　　　泐䟦作於洪武丁已仍稱將刋版以行世是<lb/>
　　　　大杼之編次在至正二十六年其刋版則在<lb/>
　　　　洪武十年而宋濓等之修元史則在洪武二<lb/>
　　　　年未及見此足本故據其别傳之本與詩共<lb/>
　　　　稱三巻也來復序題蜕庵詩集宗泐䟦亦稱<lb/>
　　　　右潞國張公詩集若干巻均無一字及詞然<lb/>
<pb n="KR4j0060_WYG_000-2a"/>
　　　　宗泐稱大杼取其遺稿歸江南選得九百首<lb/>
　　　　今詩實七百六十七首合以詞一百三十三<lb/>
　　　　首乃足九百之數則其詞亦大杼之所編特<lb/>
　　　　傳録者或附詩集或析出别行耳翥年八十<lb/>
　　　　二乃卒上猶及見仇逺傳其詩法下猶及與<lb/>
　　　　倪瓚張羽顧阿瑛郯九韶范素諸人與之唱<lb/>
　　　　和以一身歴元之盛衰故其詩多憂時傷亂<lb/>
　　　　之作其詞乃婉麗風流有南宋舊格其沁園<lb/>
<pb n="KR4j0060_WYG_000-2b"/>
　　　　春題下注曰讀白太素天籟詞戲用韻效其<lb/>
　　　　體盖白檏所宗者多東坡稼軒之變調翥所<lb/>
　　　　宗者猶白石夢牕之餘音門徑不同故其言<lb/>
　　　　如是也又春從天上來題下注曰廣陵冬夜<lb/>
　　　　與松雲子論五音二變十二調且品簫以定<lb/>
　　　　之清濁高下還相為宫犁然律吕之均雅俗<lb/>
　　　　之正則其于倚聲之學講之深矣乾隆四十<lb/>
　　　　六年十月恭校上<lb/>
<pb n="KR4j0060_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周元公集</head>
    <p>
<pb n="KR4d0065_WYG_000-1a"/>
欽定四庫全書　　　　　集部三<lb/>
　周元公集　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案周元公集八巻宋周惇頤撰惇頤<lb/>
　　　　字茂叔道州營道人元名惇實避英宗舊諱<lb/>
　　　　改焉以舅鄭向恩補官熙寧初累官至廣東<lb/>
　　　　轉運判官提㸃刑獄以疾求知南康軍卒嘉<lb/>
　　　　定十三年賜諡曰元公淳祐中封汝南伯從<lb/>
<pb n="KR4d0065_WYG_000-1b"/>
　　　　祀孔子廟廷事蹟具宋史道學傳是集馬端<lb/>
　　　　臨經籍考作七巻陳振孫書録解題謂遺文<lb/>
　　　　纔數篇為一巻餘皆附録此本首遺書雜著<lb/>
　　　　一卷次圖譜一巻其後六巻則皆諸儒議論<lb/>
　　　　及誌傳祭文與宋本不甚相合而大致亦不<lb/>
　　　　甚相逺盖後人㣲有所附益也惇頤作太極<lb/>
　　　　圖究萬物之終始作通書明孔孟之本源有<lb/>
　　　　功於學者甚大而其他詩文亦多精粹深宻<lb/>
<pb n="KR4d0065_WYG_000-2a"/>
　　　　有光風霽月之槩朱子語類謂濓溪在當時<lb/>
　　　　人見其政事精絶則以為宦業過人見其有<lb/>
　　　　山林之志則以為襟袖灑落有仙風道氣又<lb/>
　　　　謂濓溪清和孔毅甫祭文稱公年壯盛玉色<lb/>
　　　　金聲從容和毅一府皆傾其氣象可想觀此<lb/>
　　　　言足以知其著作矣其集明嘉靖間漳浦王<lb/>
　　　　㑹曽為刋行<lb/>
　　　國朝康熙初其裔孫周沈珂又重鐫之原本後<lb/>
<pb n="KR4d0065_WYG_000-2b"/>
　　　　附遺芳集五巻乃彚輯後裔之著述事蹟與<lb/>
　　　　本集不相比附今别入之總集類云乾隆四<lb/>
　　　　十五年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周元公集巻一</head>
    <p>
<pb n="KR4d0065_WYG_001-1a"/>
欽定四庫全書<lb/>
　周元公集巻一　　　　　宋　周惇頥　撰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0065_WYG_001-1b"/>
　<lb/>
周子曰無極而太極<lb/>
　上天之載無聲無臭而實造化之樞紐品彚之根柢<lb/>
　也故曰無極而太極非太極之外復有無極也<lb/>
太極動而生陽動極而靜靜而生陰靜極復動一動一<lb/>
靜互為其根分陰分陽兩儀立焉<lb/>
　太極之有動靜是天命之流行也所謂一陰一陽之<lb/>
　謂道誠者聖人之本物之終始而命之道也其動也<lb/>
<pb n="KR4d0065_WYG_001-2a"/>
　誠之通也繼之者善萬物之所資以始也其靜也誠<lb/>
　之復也成之者性萬物各正其性命也動極而靜靜<lb/>
　極復動一動一靜互為其根命之所以流行而不巳<lb/>
　也動而生陽靜而生陰分陰分陽兩儀立焉分之所<lb/>
　以一定而不移也蓋太極者本然之妙也動靜者所<lb/>
　乘之機也太極形而上之道也陰陽形而下之器也<lb/>
　是以自其著者而觀之則動靜不同時陰陽不同位<lb/>
　而太極無不在焉自其微者而觀之則冲漠無朕而<lb/>
<pb n="KR4d0065_WYG_001-2b"/>
　動靜陰陽之理巳悉具於其中矣雖然推之於前而<lb/>
　不見其始之合引之於後而不見其終之離也故程<lb/>
　子曰動靜無端陰陽無始非知道者孰能識之<lb/>
陽變陰合而生水火木金土五氣順布四時行焉<lb/>
　有太極則一動一靜而兩儀分有陰陽則一變一合<lb/>
　而五行具然五行者質具於地而氣行於天者也以<lb/>
　質而語其生之序則曰水火木金土而水木陽也火<lb/>
　金陰也以氣而語其行之序則曰木火土金水而木<lb/>
<pb n="KR4d0065_WYG_001-3a"/>
　火陽也金水陰也又統而言之則氣陽而質陰也又<lb/>
　錯而言之則動陽而靜陰也蓋五行之變至於不可<lb/>
　窮然無適而非陰陽之道至其所以為陰陽者則又<lb/>
　無適而非太極之本然也夫豈有所虧欠間隔哉<lb/>
五行一陰陽也陰陽一太極也太極本無極也五行之<lb/>
生也各一其性<lb/>
　五行具則造化發育之具無不備矣故又即此而推<lb/>
　本之以明其渾然一體莫非無極之妙而無極之妙<lb/>
<pb n="KR4d0065_WYG_001-3b"/>
　亦未嘗不各具於一物之中也蓋五行異質四時異<lb/>
　氣而皆不能外乎陰陽陰陽異位動靜異時而皆不<lb/>
　能離乎太極至於所以為太極者又初無聲臭之可<lb/>
　言是性之本體然也天下豈有性外之物哉然五行<lb/>
　之生隨其氣質而所禀不同所謂各一其性也各一<lb/>
　其性則渾然太極之全體無不各具於一物之中而<lb/>
　性之無所不在又可見矣<lb/>
無極之真二五之精妙合而凝乾道成男坤道成女二<lb/>
<pb n="KR4d0065_WYG_001-4a"/>
氣交感化生萬物萬物生生而變化無窮焉<lb/>
　夫天下無性外之物而性無不在此無極二五所以<lb/>
　混融而無閒者也所謂妙合者也真以理言無妄之<lb/>
　謂也精以氣言不二之名也凝者聚也氣聚而成形<lb/>
　也蓋性為之主而陰陽五行為之經緯錯綜又各以<lb/>
　類凝聚而成形焉陽而健者成男則父之道也陰而<lb/>
　順者成女則母之道也是人物之始以氣化而生者<lb/>
　也氣聚成形則形交氣感遂以形化而人物生生變<lb/>
<pb n="KR4d0065_WYG_001-4b"/>
　化無窮矣自男女而觀之則男女各一其性而男女<lb/>
　一太極也自萬物而觀之則萬物各一其性而萬物<lb/>
　一太極也蓋合而言之萬物統體一太極也分而言<lb/>
　之一物各具一太極也所謂天下無性外之物而性<lb/>
　無不在者於此尤可見其全矣子思子曰君子語大<lb/>
　天下莫能載焉語小天下莫能破焉此之謂也<lb/>
惟人也得其秀而最靈形既生矣神發知矣五性感動<lb/>
而善惡分萬事出矣<lb/>
<pb n="KR4d0065_WYG_001-5a"/>
　此言衆人具動靜之理而常失之於動也蓋人物之<lb/>
　生莫不有太極之道焉然陰陽五行氣質交運而人<lb/>
　之所禀獨得其秀故其心為最靈而有以不失其性<lb/>
　之全所謂天地之心而人之極也然形生於陰神發<lb/>
　於陽五常之性感物而動而陽善陰惡又以類分而<lb/>
　五性之殊散為萬事蓋二氣五行化生萬物其在人<lb/>
　者又如此自非聖人全體太極有以定之則欲動情<lb/>
　勝利害相攻人極不立而違禽獸不遠矣<lb/>
<pb n="KR4d0065_WYG_001-5b"/>
聖人定之以中正仁義而主靜立人極焉故聖人與天<lb/>
地合其德日月合其明四時合其序鬼神合其吉凶<lb/>
　此言聖人全動靜之德而常本之於靜也蓋人稟陰<lb/>
　陽五行之秀氣以生而聖人之生又得其秀之秀者<lb/>
　是以其行之也中其處之也正其發之也仁其裁之<lb/>
　也義蓋一動一靜莫不有以全夫太極之道而無所<lb/>
　虧焉則向之所謂欲動情勝利害相攻者於此乎定<lb/>
　矣然靜者誠之復而性之貞也苟非此心寂然無欲<lb/>
<pb n="KR4d0065_WYG_001-6a"/>
　而靜則亦何以酬酢事物之變而一天下之動哉故<lb/>
　聖人中正仁義動靜周流而其動也必主乎靜此其<lb/>
　所以成位乎中而天地日月四時鬼神有所不能違<lb/>
　也蓋必體立而後用有以行若程子論乾坤動靜而<lb/>
　曰不專一則不能直遂不翕聚則不能發散亦此意<lb/>
　爾<lb/>
君子修之吉小人悖之凶<lb/>
　聖人太極之全體一動一靜無適而非中正仁義之<lb/>
<pb n="KR4d0065_WYG_001-6b"/>
　極蓋不假修為而自然也未至此而修之君子之所<lb/>
　以吉也不知此而悖之小人之所以凶也修之悖之<lb/>
　亦在乎敬肆之間而巳矣敬則欲寡而理明寡之又<lb/>
　寡以至於無則靜虚動直而聖可學矣<lb/>
故曰立天之道曰陰與陽立地之道曰柔與剛立人之<lb/>
道曰仁與義又曰原始反終故知生死之説<lb/>
　陰陽成象天道之所以立也剛柔成質地道之所以<lb/>
　立也仁義成徳人道之所以立也道一而巳隨事著<lb/>
<pb n="KR4d0065_WYG_001-7a"/>
　見故有三才之别而於其中又各有體用之分焉其<lb/>
　實則一太極也陽也剛也仁也物之始也陰也柔也<lb/>
　義也物之終也能原其始而知所以生則反其終而<lb/>
　知所以死矣此天地之間綱紀造化流行古今不言<lb/>
　之妙聖人作易其大意蓋不出此故引之以證其説<lb/>
大哉易也斯其至矣<lb/>
　易之為書廣大悉備然語其至極則此圖盡之其指<lb/>
　豈不深哉抑嘗聞之程子昆弟之學於周子也周子<lb/>
<pb n="KR4d0065_WYG_001-7b"/>
　手是圖以授之程子之言性與天道多出於此然卒<lb/>
　未嘗明以此圖示人是則必有微意焉學者亦不可<lb/>
　以不知也<lb/>
　朱子曰此所謂無極而太極也所以動而陽靜而陰<lb/>
　之本體也然非有以離乎陰陽也即陰陽而指其本<lb/>
　體不離乎陰陽而為言爾□此○之動而陽靜而陰<lb/>
　也中○者其本體也□者陽之動也○之用所以行<lb/>
　也□者陰之靜也○之體所以立也□者□之根也<lb/>
<pb n="KR4d0065_WYG_001-8a"/>
　□者□之根也□此陽變陰合而生水火木金土<lb/>
　也□者陽之變也□者陰之合也□陰盛故居右□<lb/>
　陽盛故居左□陽穉故次火□陰穉故次水□冲氣<lb/>
　故居中而水火之□交系乎上陰根陽陽根陰也水<lb/>
　而木木而火火而土土而金金而復水如環無端五<lb/>
　氣布四時行也○□□五行一陰陽五殊二實無餘<lb/>
　欠也陰陽一太極精粗本末無彼此也太極本無極<lb/>
　上天之載無聲臭也五行之生各一其性氣殊質異<lb/>
<pb n="KR4d0065_WYG_001-8b"/>
　各一其○無假借也□此無極二五所以妙合而無<lb/>
　間也○乾男坤女以氣化者言也各一其性而男女<lb/>
　一太極也○萬物化生以形化者言也各一其性而<lb/>
　萬物一太極也惟人也得其秀而最靈則所謂人○<lb/>
　者於是乎在矣然形□之為也神□之發也五性□<lb/>
　五行之徳也善惡男女之分也萬事萬物之象也此天下<lb/>
　之動所以紛紜交錯而吉凶悔吝所由以生也惟聖<lb/>
　人者又得夫秀之精一而有以全乎○之體用者也<lb/>
<pb n="KR4d0065_WYG_001-9a"/>
　是以一動一靜各臻其極而天下之故常感通乎寂<lb/>
　然不動之中蓋中也仁也感也所謂□也○之用所<lb/>
　以行也正也義也寂也所謂□也○之體所以立也<lb/>
　中正仁義渾然全體而靜者常為主焉則人○於是<lb/>
　乎立而○□□天地日月四時鬼神有所不能違<lb/>
　矣君子之戒謹恐懼所以修此而吉也小人之放辟<lb/>
　邪侈所以悖此而凶也天地人之道各一○也陽也<lb/>
　剛也仁也所謂□也物之始也陰也柔也義也所謂<lb/>
<pb n="KR4d0065_WYG_001-9b"/>
　□也物之終也此所謂易也而三極之道立焉實則<lb/>
　一○也故曰易有太極□之謂也<lb/>
　　通書<lb/>
　　　誠上第一章<lb/>
誠者聖人之本<lb/>
　誠者至實而無妄之謂天所賦物所受之正理也人<lb/>
　皆有之而聖人之所以聖者無他焉以其獨能全此<lb/>
　而巳此書與太極圖相表裏誠即所謂太極也<lb/>
<pb n="KR4d0065_WYG_001-10a"/>
大哉乾元萬物資始誠之源也<lb/>
　此上二句引易以明之乾者純陽之卦其義為健乃<lb/>
　天徳之别名也元始也資取也言乾道之元萬物所<lb/>
　取以為始者乃實理流出以賦於人之本如水之有<lb/>
　源即圖之陽動也<lb/>
乾道變化各正性命誠斯立焉<lb/>
　此上二句亦易文天所賦為命物所受為性言乾道<lb/>
　變化而萬物各得受其所賦之正則實理於是而各<lb/>
<pb n="KR4d0065_WYG_001-10b"/>
　為一物之主矣即圖之陰靜也<lb/>
純粹至善者也<lb/>
　純不雜也粹無疵也此言天之所賦物之所受皆實<lb/>
　理之本然無不善之雜也<lb/>
故曰一陰一陽之謂道繼之者善也成之者性也<lb/>
　此亦易文陰陽氣也形而下者也所以一陰一陽者<lb/>
　理也形而上者也道即理之謂也繼之者氣之方出<lb/>
　而未有所成之謂也善則理之方行而未有所立之<lb/>
<pb n="KR4d0065_WYG_001-11a"/>
　名也陽之屬也誠之源也成則物之巳成性則理之<lb/>
　巳立者也陰之屬也誠之立也<lb/>
元亨誠之通利貞誠之復<lb/>
　元始亨通利遂貞正乾之四德也通者方出而賦於<lb/>
　物善之繼也復者各得而藏於已性之成也此於圖<lb/>
　巳為五行之性矣<lb/>
大哉易也性命之源乎<lb/>
　易者交錯代換之名卦爻之立由是而巳天地之間<lb/>
<pb n="KR4d0065_WYG_001-11b"/>
　陰陽交錯而實理流行一賦一受於其中亦猶是也<lb/>
　　　誠下第二章<lb/>
聖誠而已矣<lb/>
　聖人之所以聖不過全此實理而巳即所謂太極者<lb/>
　也<lb/>
誠五常之本百行之源也<lb/>
　五常仁義禮智信五行之性也百行孝悌忠順之屬<lb/>
　萬物之象也實理全則五常不虧而百行修矣<lb/>
<pb n="KR4d0065_WYG_001-12a"/>
靜無而動有至正而明達也<lb/>
　方靜而陰誠固未嘗無也以其未形而謂之無爾及<lb/>
　動而陽誠非至此而後有也以其可見而謂之有爾<lb/>
　靜無則至正而已動有然後明與達者可見也<lb/>
五常百行非誠非也邪暗塞也<lb/>
　非誠則五常百行皆無其實所謂不誠無物者也靜<lb/>
　而不正故邪動而不明不達故暗且塞<lb/>
故誠則無事矣<lb/>
<pb n="KR4d0065_WYG_001-12b"/>
　誠則衆理自然無一不備不待思勉而從容中道矣<lb/>
至易而行難<lb/>
　實理自然故易人偽奪之故難<lb/>
果而確無難焉<lb/>
　果者陽之決確者陰之守決之勇守之固則人偽不<lb/>
　能奪之矣<lb/>
故曰一日克已復禮天下歸仁焉<lb/>
　克去已私復由天理天下之至難也然其機可一日<lb/>
<pb n="KR4d0065_WYG_001-13a"/>
　而決其效至於天下歸仁果確之無難如此<lb/>
　　　誠幾德第三章<lb/>
誠無為<lb/>
　實理自然何為之有即太極也<lb/>
幾善惡<lb/>
　幾者動之微善惡之所由分也蓋動於人心之微則<lb/>
　天理固當發見而人欲亦巳萌乎其間矣此陰陽之<lb/>
　象也<lb/>
<pb n="KR4d0065_WYG_001-13b"/>
德愛曰仁宜曰義理曰禮通曰智守曰信<lb/>
　道之得於心者謂之德其别有是五者之用而因以<lb/>
　明其體焉即五行之性也<lb/>
性焉安焉之謂聖<lb/>
　性者獨得於天安者本全於已聖者大而化之之稱<lb/>
　此不待學問勉强而誠無不立幾無不明德無不備<lb/>
　者也<lb/>
復焉執焉之謂賢<lb/>
<pb n="KR4d0065_WYG_001-14a"/>
　復者反而致之執者保而持之賢者才德過人之稱<lb/>
　此思誠研幾以成其德而有以守之者也<lb/>
發微不可見充周不可窮之謂神<lb/>
　發之微妙而不可見充之周徧而不可窮則聖人之<lb/>
　妙用而不可知者也<lb/>
　　　聖第四章<lb/>
寂然不動者誠也感而遂通者神也動而未形有無之<lb/>
間者幾也<lb/>
<pb n="KR4d0065_WYG_001-14b"/>
　本然而未發者實理之體善應而不測者實理之用<lb/>
　動靜體用之間介然有頃之際則實理發見之端而<lb/>
　衆事吉凶之兆也<lb/>
誠精故明神應故妙幾微故幽<lb/>
　清明在躬志氣如神精而明也不疾而速不行而至<lb/>
　應而妙也理雖巳萌事則未著微而幽也<lb/>
誠神幾曰聖人<lb/>
　性焉安焉則精明應妙而有以洞其幽微矣<lb/>
<pb n="KR4d0065_WYG_001-15a"/>
　　　慎動第五章<lb/>
動而正曰道<lb/>
　動之所以正以其合乎衆所共由之道也<lb/>
用而和曰德<lb/>
　用之所以和以其得道於身而無所待於外也<lb/>
匪仁匪義匪禮匪智匪信悉邪也<lb/>
　所謂道者五常而巳非此則其動也邪矣<lb/>
邪動辱也甚焉害也<lb/>
<pb n="KR4d0065_WYG_001-15b"/>
　無得於道則其用不和矣<lb/>
故君子慎動<lb/>
　動必以正則和在其中矣<lb/>
　　　道第六章<lb/>
聖人之道仁義中正而巳矣<lb/>
　中即禮正即智圖解備矣<lb/>
守之貴<lb/>
　天德在我何貴如之<lb/>
<pb n="KR4d0065_WYG_001-16a"/>
行之利<lb/>
　順理而行何往不利<lb/>
廓之配天地<lb/>
　充其本然並立之全體而已矣<lb/>
豈不易簡豈為難知<lb/>
　道體本然故易簡人所固有故易知<lb/>
不守不行不廓爾<lb/>
　言為之則是而嘆學者自失其幾也<lb/>
<pb n="KR4d0065_WYG_001-16b"/>
　　　師第七章<lb/>
或問曰曷為天下善曰師曰何謂也曰性者剛柔善惡<lb/>
中而已矣<lb/>
　此所謂性以氣禀而言也<lb/>
不達曰剛善為義為直為斷為嚴毅為幹固惡為猛為<lb/>
隘為彊梁柔善為慈為順為巽惡為懦弱為無斷為邪<lb/>
佞<lb/>
　剛柔固陰陽之大分而其中又各有陰陽以為善惡<lb/>
<pb n="KR4d0065_WYG_001-17a"/>
　之分焉惡者固為非正而善者亦未必皆得乎中也<lb/>
唯中也者和也中節也天下之達道也聖人之事也<lb/>
　此以得性之正而言也然其以和為中與中庸不合<lb/>
　蓋就巳發無過不及者而言之如書所謂允執厥中<lb/>
　者也<lb/>
故聖人立教俾人自易其惡自至其中而止矣<lb/>
　易其惡則剛柔皆善有嚴毅慈順之德而無彊梁懦<lb/>
　弱之病矣至其中則其或為嚴毅或為慈順也又皆<lb/>
<pb n="KR4d0065_WYG_001-17b"/>
　中節而無太過不及之偏矣<lb/>
故先覺覺後覺闇者求於明而師道立矣<lb/>
　師者所以攻人之惡正人之不正而巳矣<lb/>
師道立則善人多善人多則朝廷正而天下治矣<lb/>
　此所以為天下善也　此章所言剛柔即易之兩儀<lb/>
　各加善惡即易之四象易又加倍以為八卦而此書<lb/>
　及圖則止於四象以為火水金木而即其中以為土<lb/>
　蓋道體則一而人之所見詳畧不同但於本體不差<lb/>
<pb n="KR4d0065_WYG_001-18a"/>
　則並行而不悖矣<lb/>
　　　幸第八章<lb/>
人之生不幸不聞過大不幸無恥<lb/>
　不聞過人不告也無恥我不仁也<lb/>
必有恥則可教聞過則可賢<lb/>
　有恥則能發憤而受教聞過則知所改而為賢然不<lb/>
　可教則雖聞過而未必能改矣以此見無恥之不幸<lb/>
　為尤大也<lb/>
<pb n="KR4d0065_WYG_001-18b"/>
　　　思第九章<lb/>
洪範曰思曰睿睿作聖<lb/>
　睿通也<lb/>
無思本也思通用也幾動於彼誠動於此無思而無不<lb/>
通為聖人<lb/>
　無思誠也思通神也所謂誠神幾曰聖人也<lb/>
不思則不能通微不睿則不能無不通是則無不通生<lb/>
於通微通微生於思<lb/>
<pb n="KR4d0065_WYG_001-19a"/>
　通微睿也無不通聖也<lb/>
故思者聖功之本而吉凶之機也<lb/>
　思之至可以作聖而無不通其次亦可以見幾通微<lb/>
　而不陷於凶咎<lb/>
易曰君子見幾而作不俟終日<lb/>
　睿也<lb/>
又曰知幾其神乎<lb/>
　聖也<lb/>
<pb n="KR4d0065_WYG_001-19b"/>
　　　志學第十章<lb/>
聖希天賢希聖士希賢<lb/>
　希望也字本作晞<lb/>
伊尹顔淵大賢也伊尹恥其君不為堯舜一夫不得其<lb/>
所若撻於市顔淵不遷怒不貳過三月不違仁<lb/>
　説見書及論語皆賢人之事也<lb/>
志伊尹之所志學顔子之所學<lb/>
　此言士希賢也<lb/>
<pb n="KR4d0065_WYG_001-20a"/>
過則聖及則賢不及則亦不失於令名<lb/>
　三者隨其用力之淺深以為所至之近遠不失令名<lb/>
　以其有為善之實也　胡氏曰周子患人以發䇿決<lb/>
　科榮身肥家希世取寵為事也故曰志伊尹之所志<lb/>
　患人以廣聞見工文詞矜智能慕空寂為事也故曰<lb/>
　學顔子之所學人能志此志而學此學則知此書之<lb/>
　包括至大而其用無窮矣<lb/>
　　　順化第十一章<lb/>
<pb n="KR4d0065_WYG_001-20b"/>
天以陽生萬物以陰成萬物生仁也成義也<lb/>
　陰陽以氣言仁義以道言詳巳見圖解矣<lb/>
故聖人在上以仁育萬物以義正萬民<lb/>
　所謂定之以仁義<lb/>
天道行而萬物順聖德修而萬民化大順大化不見其<lb/>
迹莫知其然之謂神<lb/>
　天地聖人其道一也<lb/>
故天下之衆本在一人道豈遠乎哉術豈多乎哉<lb/>
<pb n="KR4d0065_WYG_001-21a"/>
　天下之本在君君之道在心心之術在仁義<lb/>
　　　治第十二章<lb/>
十室之邑人人提耳而教且不及況天下之廣兆民之<lb/>
衆哉故曰純其心而已矣<lb/>
　純者不雜之謂心謂人君之心<lb/>
仁義禮智四者動靜言貌視聽無違之謂純<lb/>
　仁義禮智五行之德也動靜陰陽之用而言貌視聽<lb/>
　五行之事也德不言信事不言思者欲其不違則固<lb/>
<pb n="KR4d0065_WYG_001-21b"/>
　以思為主而必求是四者之實矣<lb/>
心純則賢才輔<lb/>
　君取人以身臣道合而從也<lb/>
賢才輔則天下治<lb/>
　衆賢各任其職則不待人人提耳而教矣<lb/>
純心要矣用賢急焉<lb/>
　心不純則不能用賢不用賢則無以宣化<lb/>
　　　禮樂第十三章<lb/>
<pb n="KR4d0065_WYG_001-22a"/>
禮理也樂和也<lb/>
　禮陰也樂陽也<lb/>
陰陽理而後和君君臣臣父父子子兄兄弟弟夫夫婦<lb/>
婦萬物各得其理然後和故禮先而樂後<lb/>
　此定之以中正仁義而主靜之意程子論敬則自然<lb/>
　和樂亦此理也學者不知持敬而務為和樂鮮不流<lb/>
　於慢者<lb/>
　　　務實第十四章<lb/>
<pb n="KR4d0065_WYG_001-22b"/>
實勝善也名勝恥也故君子進德修業孳孳不息務實<lb/>
勝也德業有未著則恐恐然畏人知遠恥也小人則偽<lb/>
而巳故君子日休小人日憂<lb/>
　實修而無名勝之恥故休名勝而無實修之善故憂<lb/>
　　　愛敬第十五章<lb/>
有善不及<lb/>
　設問人或有善而我不能及則如之何<lb/>
曰不及則學焉<lb/>
<pb n="KR4d0065_WYG_001-23a"/>
　答言當學其善而巳<lb/>
問曰有不善<lb/>
　問人有不善則何以處之<lb/>
曰不善則告之以不善且勸曰庶幾有改乎斯為君子<lb/>
　答言人有不善則告之以不善而勸其改告之者恐<lb/>
　其不知此事之為不善也勸之者恐其不知不善之<lb/>
　可改而為善也<lb/>
有善一不善二則學其一而勸其二<lb/>
<pb n="KR4d0065_WYG_001-23b"/>
　亦答詞也言人有善惡之雜則學其善而勸其惡<lb/>
有語曰斯人有是之不善非大惡也則曰孰無過焉知<lb/>
其不能改改則為君子矣不改為惡惡者天惡之彼豈<lb/>
無畏耶烏知其不能改<lb/>
　此亦答言聞人有過雖不得見而告勸之亦當答之<lb/>
　以此冀其或聞而自改也有心悖理謂之惡無心失<lb/>
　理謂之過<lb/>
故君子悉有衆善無弗愛且敬焉<lb/>
<pb n="KR4d0065_WYG_001-24a"/>
　善無不學故悉有衆善惡無不勸故不棄一人於惡<lb/>
　不棄一人於惡則無所不用其愛敬矣<lb/>
　　　動靜第十六章<lb/>
動而無靜靜而無動物也<lb/>
　有形則滯於一偏<lb/>
動而無動靜而無靜神也<lb/>
　神則不離於形而不囿於形矣<lb/>
動而無動靜而無靜非不動不靜也<lb/>
<pb n="KR4d0065_WYG_001-24b"/>
　動中有靜靜中有動<lb/>
物則不通神妙萬物<lb/>
　結上文起下意<lb/>
水陰根陽火陽根陰<lb/>
　水陰也而生於一則本乎陽也火陽也而生於二則<lb/>
　本乎陰也所謂神妙萬物者如此<lb/>
五行陰陽陰陽太極<lb/>
　此即所謂五行一陰陽陰陽一太極者以神妙萬物<lb/>
<pb n="KR4d0065_WYG_001-25a"/>
　之體而言也<lb/>
四時運行萬物終始<lb/>
　此即所謂五氣順布四時行焉無極二五妙合而凝<lb/>
　者以神妙萬物之用而言也<lb/>
混兮闢兮其無窮兮<lb/>
　體本則一故曰混用散而殊故曰闢一動一靜其運<lb/>
　如循環之無窮此兼舉其體用而言也　此章發明<lb/>
　圖意更宜參考<lb/>
<pb n="KR4d0065_WYG_001-25b"/>
　　　樂上第十七章<lb/>
古者聖王制禮法修教化三綱正九疇敘百姓太和萬<lb/>
物咸若<lb/>
　綱網上大䋲也三綱者夫為妻綱父為子綱君為臣<lb/>
　綱也疇類也九疇見洪範若順也此所謂理而後和<lb/>
　也<lb/>
乃作樂以宣八風之氣以平天下之情<lb/>
　八音以宣八方之風見國語宣所以達其理之分平<lb/>
<pb n="KR4d0065_WYG_001-26a"/>
　所以節其和之流<lb/>
故樂聲淡而不傷和而不淫入其耳感其心莫不淡且<lb/>
和焉淡則欲心平和則躁心釋<lb/>
　淡者理之發和者聲之為先淡後和亦主靜之意也<lb/>
　然古聖賢之論樂曰和而巳此所謂淡蓋以今樂形<lb/>
　之而後見其本於莊正齊肅之意爾<lb/>
優柔平中德之盛也天下化中治之至也是謂道配天<lb/>
地古之極也<lb/>
<pb n="KR4d0065_WYG_001-26b"/>
　欲心平故平中躁心釋故優柔言聖人作樂功化之<lb/>
　盛如此或云化中當作化成<lb/>
後世禮法不修政刑苛紊縱欲敗度下民困苦謂古樂<lb/>
不足聽也代變新聲妖淫愁怨導欲增悲不能自止故<lb/>
有賊君棄父輕生敗倫不可禁者矣<lb/>
　廢禮敗度故其聲不淡而妖淫政苛民困故其聲不<lb/>
　和而愁怨妖淫故導欲而至於輕生敗倫愁怨故增<lb/>
　悲而至於賊君棄父<lb/>
<pb n="KR4d0065_WYG_001-27a"/>
嗚呼樂者古以平心今以助欲古以宣化今以長怨<lb/>
　古今之異淡與不淡和與不和而巳<lb/>
不復古禮不變今樂而欲至治者遠矣<lb/>
　復古禮然後可以變今樂<lb/>
　　　樂中第十八章<lb/>
樂者本乎政也政善民安則天下之心和故聖人作樂<lb/>
以宣鬯其和心達於天地天地之氣感而太和焉天地<lb/>
和則萬物順故神祗格鳥獸馴<lb/>
<pb n="KR4d0065_WYG_001-27b"/>
　聖人之樂既非無因而强作而其制作之妙又能真<lb/>
　得其聲氣之元故其志氣天人交相感動而其效至<lb/>
　此<lb/>
　　　樂下第十九章<lb/>
樂聲淡則聽心平樂辭善則歌者慕故風移而俗易矣<lb/>
妖聲豔辭之化也亦然<lb/>
　　　聖學第二十章<lb/>
聖可學乎曰可曰有要乎曰有請聞焉曰一為要一者<lb/>
<pb n="KR4d0065_WYG_001-28a"/>
無欲也無欲則靜虚動直靜虚則明明則通動直則公<lb/>
公則溥明通公溥庶矣乎<lb/>
　此章之指最為切要然其辭義明白不煩訓解學者<lb/>
　能深玩而力行之則有以知無極之真兩儀四象之<lb/>
　本皆不外乎此心而日用間自無别用力處矣<lb/>
　　　公明第二十一章<lb/>
公於已者公於人未有不公於已而能公於人也<lb/>
　此為不勝已私而欲任法以裁物者發<lb/>
<pb n="KR4d0065_WYG_001-28b"/>
明不至則疑生明無疑也謂能疑為明何啻千里<lb/>
　此為不能先覺而欲以逆詐億不信為明者發然明<lb/>
　與疑正相南北何啻千里之不相及乎<lb/>
　　　理性命第二十二章<lb/>
厥彰厥微匪靈弗瑩<lb/>
　此言理也陽明陰晦非人心太極之至靈孰能明之<lb/>
剛善剛惡柔亦如之中焉止矣<lb/>
　此言性也説見第七篇即五行之理也<lb/>
<pb n="KR4d0065_WYG_001-29a"/>
二氣五行化生萬物五殊二實二本則一是萬為一一<lb/>
實萬分萬一各正小大有定<lb/>
　此言命也二氣五行天之所以賦受萬物而生之者<lb/>
　也自其末以縁本則五行之異本二氣之實二氣之<lb/>
　實又本一理之極是合萬物而言之為一太極而巳<lb/>
　也自其本而之末則一理之實而萬物分之以為體<lb/>
　故萬物之中各有一太極而小大之物莫不各有一<lb/>
　定之分也　此章與十六章意同<lb/>
<pb n="KR4d0065_WYG_001-29b"/>
　　　顔子第二十三章<lb/>
顔子一簞食一瓢飲在陋巷人不堪其憂而不改其樂<lb/>
　説見論語<lb/>
夫富貴人所愛也顔子不愛不求而樂乎貧者獨何心<lb/>
哉<lb/>
　設問以發其端<lb/>
天地間有至貴至愛可求而異乎彼者見其大而忘其<lb/>
小焉爾<lb/>
<pb n="KR4d0065_WYG_001-30a"/>
　至愛之間當有富可二字所謂至貴至富可愛可求<lb/>
　者即周子之教程子每令尋仲尼顔子樂處所樂何<lb/>
　事者也然學者當深思而實體之不可但以言語解<lb/>
　㑹而巳<lb/>
見其大則心泰心泰則無不足無不足則富貴貧賤處<lb/>
之一也處之一則能化而齊故顔子亞聖<lb/>
　齊字意復恐或有悞或曰化大而化也齊齊於聖也<lb/>
　亞則將齊而未至之名也<lb/>
<pb n="KR4d0065_WYG_001-30b"/>
　　　師友上第二十四章<lb/>
天地間至尊者道至貴者德而巳矣至難得者人人而<lb/>
至難得者道德有於身而巳矣<lb/>
　此畧承上章之意其理雖明然人心蔽於物欲鮮克<lb/>
　知之故周子每言之詳焉<lb/>
求人至難得者有於身非師友則不可得也巳<lb/>
　是以君子必隆師而親友<lb/>
　　　師友下第二十五章<lb/>
<pb n="KR4d0065_WYG_001-31a"/>
道義者身有之則貴且尊<lb/>
　周子於此一意而屢言之非復出也其丁寧之意切<lb/>
　矣<lb/>
人生而䝉長無師友則愚是道義由師友有之<lb/>
　此處恐更有由師友字屬下句<lb/>
而得貴且尊其義不亦重乎其聚不亦樂乎<lb/>
　此重此樂人亦少知之者<lb/>
　　　過第二十六章<lb/>
<pb n="KR4d0065_WYG_001-31b"/>
仲由喜聞過令名無窮焉今人有過不喜人規如䕶疾<lb/>
而忌醫寧滅其身而無悟也噫<lb/>
　　　勢第二十七章<lb/>
天下勢而已矣勢輕重也<lb/>
　一輕一重則勢必趨於重而輕愈輕重愈重矣<lb/>
極重不可反識其重而亟反之可也<lb/>
　重未極而識之則猶可反也<lb/>
反之力也識不早力不易也<lb/>
<pb n="KR4d0065_WYG_001-32a"/>
　反之在於人力而力之難易又在識之早晩<lb/>
力而不競天也不識不力人也<lb/>
　不識則不知用力不力則雖識無補<lb/>
天乎人也何尤<lb/>
　問勢之不可反者果天之所為乎若非天而出於人<lb/>
　之所為則亦無所歸罪矣<lb/>
　　　文辭第二十八章<lb/>
文所以載道也輪轅飾而人弗庸徒飾也況虚車乎<lb/>
<pb n="KR4d0065_WYG_001-32b"/>
　文所以載道猶車所以載物故為車者必飾其輪轅<lb/>
　為文者必善其詞説皆欲人之愛而用之然我飾之<lb/>
　而人不用則猶為虚飾而無益於實況不載物之車<lb/>
　不載道之文雖美其飾亦何所為乎<lb/>
文辭藝也道德實也篤其實而藝者書之美則愛愛則<lb/>
傳焉賢者得以學而至之是為教故曰言之無文行之<lb/>
不遠<lb/>
　此猶車載物而輪轅飾也<lb/>
<pb n="KR4d0065_WYG_001-33a"/>
然不賢者雖父兄臨之師保勉之不學也强之不從也<lb/>
　此猶車巳飾而人不用也<lb/>
不知務道德而第以文辭為能者藝焉而巳噫弊也久<lb/>
矣<lb/>
　此猶車不載物而徒美其飾也　或疑有德者必有<lb/>
　言則不待藝而後其文可傳矣周子此章似猶别以<lb/>
　文辭為一事而用力焉何也曰人之才德偏有長短<lb/>
　其或意中了了而言不足以發之則亦不能傳於遠<lb/>
<pb n="KR4d0065_WYG_001-33b"/>
　矣故孔子曰辭達而巳矣程子亦言西銘吾得其意<lb/>
　但無子厚筆力不能作爾正謂此也然言或可少而<lb/>
　德不可無有德而有言者常多有德而不能言者常<lb/>
　少學者先務亦勉於德而巳矣<lb/>
　　　聖蘊第二十九章<lb/>
不憤不啓不悱不發舉一隅不以三隅反則不復也<lb/>
　説見論語言聖人之教必當其可而不輕發也<lb/>
子曰予欲無言天何言哉四時行焉百物生焉<lb/>
<pb n="KR4d0065_WYG_001-34a"/>
　説亦見論語言聖人之道有不待言而顯者故其言<lb/>
　如此<lb/>
然則聖人之蘊微顔子殆不可見發聖人之蘊教萬世<lb/>
無窮者顔子也聖同天不亦深乎<lb/>
　蘊中所畜之名也仲尼無迹顔子微有迹故孔子之<lb/>
　教既不輕發又未嘗自言其道之蘊而學者唯顔子<lb/>
　為得其全故因其進修之迹而後孔子之蘊可見猶<lb/>
　天不言而四時行百物生也<lb/>
<pb n="KR4d0065_WYG_001-34b"/>
常人有一聞知恐人不速知其有也急人知而名也薄<lb/>
亦甚矣<lb/>
　聖凡異品髙下懸絶有不待較而明者其言此者正<lb/>
　以深厚之極警夫淺薄之尤爾然於聖人言深常人<lb/>
　言薄者深則厚淺則薄上言首下言尾互文以明之<lb/>
　也<lb/>
　　　精蘊第三十章<lb/>
聖人之精畫卦以示聖人之蘊因卦以發卦不畫聖人<lb/>
<pb n="KR4d0065_WYG_001-35a"/>
之精不可得而見微卦聖人之蘊殆不可悉得而聞<lb/>
　精者精微之意畫前之易至約之理也伏羲畫卦專<lb/>
　以明此而已蘊謂凡卦中之所有如吉凶消長之理<lb/>
　進退存亡之道至廣之業也有卦則因以形矣<lb/>
易何止五經之源其天地鬼神之奥乎<lb/>
　陰陽有自然之變卦畫有自然之體此易之為書所<lb/>
　以為文字之祖義理之宗也然不止此蓋凡管於陰<lb/>
　陽者雖天地之大鬼神之幽其理莫不具於卦畫之<lb/>
<pb n="KR4d0065_WYG_001-35b"/>
　中焉此聖人之精蘊所以必於此而寄之也<lb/>
　　　乾損益動第三十一章<lb/>
君子乾乾不息於誠然必懲忿窒慾遷善改過而後至<lb/>
乾之用其善是損益之大莫是過聖人之旨深哉<lb/>
　此以乾卦爻詞損益大象發明思誠之方蓋乾乾不<lb/>
　息者體也去惡進善者用也無體則用無以行無用<lb/>
　則體無所措故以三卦合而言之或曰其字亦是莫<lb/>
　字<lb/>
<pb n="KR4d0065_WYG_001-36a"/>
吉凶悔吝生乎動噫吉一而巳動可不慎乎<lb/>
　四者一善而三惡故人之所值福常少而禍常多不<lb/>
　可不謹　此章論易所謂聖人之蘊<lb/>
　　　家人暌復无妄第三十二章<lb/>
治天下有本身之謂也治天下有則家之謂也<lb/>
　則謂物之可視以為法者猶俗言則例則樣也<lb/>
本必端端本誠心而巳矣則必善善則和親而巳矣<lb/>
　心不誠則身不可正親不和則家不可齊<lb/>
<pb n="KR4d0065_WYG_001-36b"/>
家難而天下易家親而天下疎也<lb/>
　親者難處疎者易裁然不先其難亦未有能其易者<lb/>
家人離必起於婦人故暌次家人以二女同居而志不<lb/>
同行也<lb/>
　暌次家人易卦之序二女以下暌彖傳文二女謂暌<lb/>
　卦兑下離上兑少女離中女也陰柔之性外和悦而<lb/>
　内猜嫌故同居而異志<lb/>
堯所以釐降二女于媯汭舜可禪乎吾兹試矣<lb/>
<pb n="KR4d0065_WYG_001-37a"/>
　釐理也降下也媯水名汭水北舜所居也堯理治下<lb/>
　嫁二女於舜將以試舜而授之天下也<lb/>
是治天下觀于家治家觀身而巳矣身端心誠之謂也<lb/>
誠心復其不善之動而巳矣<lb/>
　不善之動息於外則善心之生於内者無不實矣<lb/>
不善之動妄也妄復則无妄矣无妄則誠矣<lb/>
　程子曰无妄之謂誠<lb/>
故无妄次復而曰先王以茂對時育萬物深哉<lb/>
<pb n="KR4d0065_WYG_001-37b"/>
　无妄次復亦卦之序先王以下引无妄卦大象以明<lb/>
　對時育物唯至誠者能之而贊其旨之深也　此章<lb/>
　發明四卦亦皆所謂聖人之蘊<lb/>
　　　富貴第三十三章<lb/>
君子以道充為貴身安為富故常泰無不足而銖視軒<lb/>
冕塵視金玉其重無加焉爾<lb/>
　此理易明而屢言之欲人有以真知道義之重而不<lb/>
　為外物所移也<lb/>
<pb n="KR4d0065_WYG_001-38a"/>
　　　陋第三十四章<lb/>
聖人之道入乎耳存乎心蘊之為德行行之為事業彼<lb/>
以文辭而巳者陋矣<lb/>
　意同上章欲人真知道德之重而不溺於文辭之陋<lb/>
　也<lb/>
　　　擬議第三十五章<lb/>
至誠則動動則變變則化故曰擬之而後言議之而後<lb/>
動擬議以成其變化<lb/>
<pb n="KR4d0065_WYG_001-38b"/>
　中庸易大傳所指不同今合而言之未詳其義或曰<lb/>
　至誠者實理之自然擬議者所以誠之之事也<lb/>
　　　刑第三十六章<lb/>
天以春生萬物止之以秋物之生也既成矣不止則過<lb/>
焉故得秋以成聖人之法天以政養萬民肅之以刑民<lb/>
之盛也欲動情勝利害相攻不止則賊滅無倫焉故得<lb/>
刑以治<lb/>
　意與十一章略同<lb/>
<pb n="KR4d0065_WYG_001-39a"/>
情偽微曖其變千狀茍非中正明達果斷者不能治也<lb/>
訟卦曰利見大人以剛得中也噬嗑曰利用獄以動而<lb/>
明也<lb/>
　中正本也明斷用也然非明則斷無以施非斷則明<lb/>
　無所用二者又自有先後也訟之中兼乎正噬嗑之<lb/>
　明兼乎達訟之剛噬嗑之動即果斷之謂也<lb/>
嗚呼天下之廣主刑者民之司命也任用可不慎乎<lb/>
　　　公第三十七章<lb/>
<pb n="KR4d0065_WYG_001-39b"/>
聖人之道至公而巳矣或曰何謂也曰天地至公而巳<lb/>
矣<lb/>
　　　孔子上第三十八章<lb/>
春秋正王道明大法也孔子為後世王者而修也亂臣<lb/>
賊子誅死者於前所以懼生者於後也宜乎萬世無窮<lb/>
王祀夫子報德報功之無盡也<lb/>
　　　孔子下第三十九章<lb/>
道德髙厚教化無窮實與天地參而四時同其惟孔子<lb/>
<pb n="KR4d0065_WYG_001-40a"/>
乎<lb/>
　道髙如天者陽也德厚如地者陰也教化無窮如四<lb/>
　時者五行也孔子其太極乎<lb/>
　　　䝉艮第四十章<lb/>
童䝉求我我正果行如筮焉筮叩神也再三則瀆矣瀆<lb/>
則不告也<lb/>
　此通下三節雜引䝉卦彖象而釋其義童稚也䝉暗<lb/>
　也我謂師也筮揲蓍以決吉凶也言童䝉之人來求<lb/>
<pb n="KR4d0065_WYG_001-40b"/>
　於我以發其䝉而我以正道果決彼之所行如筮者<lb/>
　叩神以決疑而神告之吉凶以果決其所行也叩神<lb/>
　求師專一則明如初筮則告二三則惑故神不告以<lb/>
　吉凶師亦不當決其所行也<lb/>
山下出泉靜而清也汨則亂亂不決也<lb/>
　山下出泉大象文山靜泉清有以全其未發之善故<lb/>
　其行可果汨再三也亂瀆也不決不告也蓋汨則不<lb/>
　靜亂則不清既不能保其未發之善則告之不足以<lb/>
<pb n="KR4d0065_WYG_001-41a"/>
　果其所行而反滋其惑不如不告之為愈也<lb/>
慎哉其惟時中乎<lb/>
　時中者彖傳文教當其可之謂也初則告瀆則不告<lb/>
　靜而清則決之汩而亂則不決皆時中也<lb/>
艮其背背非見也靜則止止非為也為不止矣其道也<lb/>
深乎<lb/>
　此一節引艮卦之彖而釋之艮止也背非有見之地<lb/>
　也艮其背者止於不見之地也止於不見之地則靜<lb/>
<pb n="KR4d0065_WYG_001-41b"/>
　靜則止而無為一有為之之心則非止之道矣　此<lb/>
　章發明二卦皆所謂聖人之蘊而主靜之意矣<lb/>
　附録<lb/>
　　太極圖通書總序<hi>乾道己丑</hi>　　　朱　子<lb/>
　右周子之書一編今舂陵零陵九江皆有本而互有<lb/>
　同異長沙本最後出乃熹所編定視他本最詳密矣<lb/>
　然猶有所未盡也蓋先生之學其妙具於太極一圖<lb/>
　通書之指皆發此圖之蘊而程先生兄弟語及性命<lb/>
<pb n="KR4d0065_WYG_001-42a"/>
　之際亦未嘗不因其説觀通書之誠動靜理性命等<lb/>
　章及程氏之書李仲通銘程邵公誌顔子好學論等<lb/>
　篇則可見矣故潘清逸誌先生之墓敘所著書特以<lb/>
　作太極圖為稱首然則此圖當為書首不疑也然先<lb/>
　生既手以授二程本因附書後<hi>邢寛居之云</hi>傳者見其如<lb/>
　此遂誤以圖為書之卒章不復釐正使先生立象盡<lb/>
　意之微旨暗而不明而驟讀通書者亦復不知有所<lb/>
　總攝此則諸本皆失之而長沙通書因胡氏所傳篇<lb/>
<pb n="KR4d0065_WYG_001-42b"/>
　章非復本次又削去分章之目而别以周子曰加之<lb/>
　於書之大義雖若無害然要非先生之舊亦有去其<lb/>
　目而遂不可曉者<hi>如理性命章之類</hi>又諸本附載銘碣詩文<lb/>
　事多重複亦或不能有發明於先生之道以幸學者<lb/>
　故今特據潘誌置圖篇端以為先生之精意則可以<lb/>
　通乎書之説矣至於書之分章定次亦皆復其舊貫<lb/>
　而取公及蒲左丞孔司封黄太史所記先生行事之<lb/>
　實删去重複合為一篇以便觀者蓋世所傳先生之<lb/>
<pb n="KR4d0065_WYG_001-43a"/>
　書言行具此矣潘公所謂易通疑即通書而易説獨<lb/>
　不可見向見友人多蓄異書自謂有傳本亟取而觀<lb/>
　焉則淺陋可笑皆舎去時舉子綴葺緒餘與圖説通<lb/>
　書絶不相似不問可知其偽獨不知世復有能得其<lb/>
　真者與否以圖書推之知其所發當極精要微言湮<lb/>
　没甚可惜也熹乂嘗讀朱内翰震進易説表謂此圖<lb/>
　之傳自陳摶种放穆修而來而五峰胡公仁仲作通<lb/>
　書序又謂先生非止為种穆之學者此特其學之一<lb/>
<pb n="KR4d0065_WYG_001-43b"/>
　師耳非其至者也夫以先生之學之妙不出此圖以<lb/>
　為得之於人則決非种穆所及以為非其至者則先<lb/>
　生之學又何以加於此圖哉是以竊嘗疑之及得誌<lb/>
　文考之然後知果先生之所自作而非有所受於人<lb/>
　者公蓋皆未見此誌而云云耳人有真能立伊尹之<lb/>
　志修顔子之學則知此書之言包括至大而聖門之<lb/>
　事業無窮矣<lb/>
　　太極圖解序　　　　　　　　　張　栻<lb/>
<pb n="KR4d0065_WYG_001-44a"/>
　二程先生道學之傳發於濂溪周子而太極圖乃濂<lb/>
　溪自得之妙蓋以手授二程先生者或曰濂溪傳太<lb/>
　極圖於穆修修之學出於陳摶豈其然乎此非諸子<lb/>
　所得而知也其言約其意微自孟氏以來未之有也<lb/>
　通書之説大抵皆發明此意故其首章曰誠者聖人<lb/>
　之本大哉乾元萬物資始誠之源也乾道變化各正<lb/>
　性命誠斯立焉夫曰聖人之本誠之源者蓋深明萬<lb/>
　化之一源也以見聖人之精蘊此即易之所謂密中<lb/>
<pb n="KR4d0065_WYG_001-44b"/>
　庸之所謂無聲無臭者也至於乾道變化各正性命<lb/>
　則是本體之流行發見者故曰誠斯立焉其篇云五<lb/>
　行陰陽太極四時運行萬物終始混兮闢兮其無窮<lb/>
　兮道學之傳實在乎此愚不敏輒舉大端與朋友共<lb/>
　識焉雖然太極豈可以圖傳也先生之意特假圖以<lb/>
　立義使學者黙㑹其旨歸要當得之言意之表可也<lb/>
　不然而謂可以方所求之哉<lb/>
　　太極圖解後序　　　　　　　　張　栻<lb/>
<pb n="KR4d0065_WYG_001-45a"/>
　或曰太極圖周先生手授二程先生者也今二程先<lb/>
　生之所講論答問之見於遺書者大畧可睹獨未及<lb/>
　此圖何耶以為未可遽示則聖人之微辭見於中庸<lb/>
　易繫者先生固多所發明矣而何獨秘於此耶栻應<lb/>
　之曰二程先生雖不及此圖然其説固多本之矣試<lb/>
　詳攷之當自可見學者誠能從事於敬真積力久則<lb/>
　夫動靜之幾將深有感於隱微之間而是圖之妙可<lb/>
　以嘿得於胷中不然縱使辯説之詳猶為無益也嗟<lb/>
<pb n="KR4d0065_WYG_001-45b"/>
　乎先生誠通誠復之論其至矣乎聖人與天地同用<lb/>
　通而復復而通中庸以喜怒哀樂未發已發言之又<lb/>
　就人身上推尋至於見得大本達道處又衮同只是<lb/>
　此理此理就人身上推尋若不於未發巳發處㸔即<lb/>
　何縁知之蓋就天地之本源與人物上推來不得不<lb/>
　異此所以於動而生陽難為以喜怒哀樂巳發言之<lb/>
　在天地只是理也今欲作兩節㸔切恐差了復卦見<lb/>
　天地之心先儒以為靜見天地之心伊川先生以為<lb/>
<pb n="KR4d0065_WYG_001-46a"/>
　動乃見此恐便是動而生陽之理然於復卦發出此<lb/>
　一段示人又於初爻以顔子不遠復為之証只要示<lb/>
　人無間斷之意人與天地一也就此理上皆收拾來<lb/>
　與天地合其德與日月合其明與四時合其序與鬼<lb/>
　神合其吉凶皆其度内爾<lb/>
　　通書後跋　　　　　　　　　　張　栻<lb/>
　濂溪周先生通書友人朱熹元晦以太極圖列于篇<lb/>
　首而題之曰太極通書栻刻于嚴陵學宫以示多士<lb/>
<pb n="KR4d0065_WYG_001-46b"/>
　嗟乎自聖學不明語道者不睹夫大全卑則割裂而<lb/>
　無統髙則汗漫而不精是以性命之説不參乎事物<lb/>
　之際而經世之務僅出於私意小智之為豈不可歎<lb/>
　哉惟先生生乎千有餘載之後超然獨得夫大易之<lb/>
　傳所謂太極圖乃其綱領也推明動靜之一源以見<lb/>
　生化之不窮天命流行之體無乎不在文理密察本<lb/>
　末該貫非闡微極幽莫能識其指歸也然而學者若<lb/>
　之何而可以進於是哉亦曰敬而巳矣誠能起居食<lb/>
<pb n="KR4d0065_WYG_001-47a"/>
　息主一而不舍則其德性之知必有卓然不可掩於<lb/>
　體察之際者而後先生之蘊可得而窮太極可得而<lb/>
　識矣<lb/>
　　無極而太極辯　　　　　　　　程　頥<lb/>
　極之得名以屋之脊棟為一屋之中居髙處蓋為衆<lb/>
　木之總㑹四方之尊仰而舉一屋之木莫能加焉故<lb/>
　極之義雖訓為至而實則以有方所形狀而指名也<lb/>
　如北極皇極爾極民極之類皆取諸此然皆以物之<lb/>
<pb n="KR4d0065_WYG_001-47b"/>
　有方所形狀適似於極而具極之義故以極名之以<lb/>
　物喻物蓋無難曉惟大傳以易之至理在易之中為<lb/>
　衆理之總㑹萬化之本原而舉天下之理莫能加焉<lb/>
　其義莫可得名而有類於極於是取極名之而係以<lb/>
　太則其尊而無對又非他極之比也然則太極者特<lb/>
　假是物以名是理雖因其有方所形狀以名而非有<lb/>
　方所形狀之可求雖與他書所用極字取義畧同而<lb/>
　以實喻虚以有喻無所喻在於言外其意則異周子<lb/>
<pb n="KR4d0065_WYG_001-48a"/>
　有見於此恐夫人以他書閒字之例求之則或未免<lb/>
　滯於方所形狀而失聖人取喻之意故為之言曰無<lb/>
　極而太極蓋其指辭之法猶曰無形而至形無方而<lb/>
　大方欲人知夫非有是極而謂之太極亦特托於極<lb/>
　以明理耳又曰太極本無極也蓋謂之極則有方所<lb/>
　形狀矣故又反而言之謂無極云耳本非有極之實<lb/>
　欲人不以方所形狀求而當以意㑹於此其反覆推<lb/>
　本聖人所以言太極之意最為明白後之讀者字義<lb/>
<pb n="KR4d0065_WYG_001-48b"/>
　不明而以中訓極巳為失之然乂不知極字但為取<lb/>
　喻而遽以理言故不惟理不可無於周子無極之語<lb/>
　有所難通且太極之為至理其辭巳足而加以無極<lb/>
　則誠似於贅者矣因見象山語無極書正應不能察<lb/>
　此而輒肆於麄辯為之切嘆故著其説如此云<lb/>
　　五行説<lb/>
　五行之序以質之所生而言則水本是陽之濕氣以<lb/>
　其初動為陰所陷而不得遂故水陰勝火本是陰之<lb/>
<pb n="KR4d0065_WYG_001-49a"/>
　燥氣以其初動為陽所揜而不得達故火陽勝蓋生<lb/>
　之者微成之者盛生之者形之始成之者形之終也<lb/>
　然各以偏勝也故雖有形而未成質以氣升降土不<lb/>
　得而制焉木則陽之濕氣浸多以感於陰而舒故發<lb/>
　而為木其質柔其性煖金則陰之燥氣浸多以感於<lb/>
　陽而縮故結而為金其質剛其性寒土則陰陽之氣<lb/>
　各盛相交相搏凝而成質以氣之行而言則一陰一<lb/>
　陽往來相代木火金水云者各就其中而分老少耳<lb/>
<pb n="KR4d0065_WYG_001-49b"/>
　故其序各由少而老土則分旺四季而位居中者也<lb/>
　此五者序若參差而造化所以為發育之具實竝行<lb/>
　而不相悖蓋質則陰陽交錯凝合而成氣則陰陽兩<lb/>
　端循環不巳質曰水火木金蓋以陰陽相間言猶曰<lb/>
　東西南北所謂對代者也氣曰木火金水蓋以陰陽<lb/>
　相因言猶曰東南西北所謂流行者也質雖一定而<lb/>
　不易氣則變化而無窮所謂易也<lb/>
　　通書序畧　　　　　　　　　　胡　宏<lb/>
<pb n="KR4d0065_WYG_001-50a"/>
　通書四十章周子之所述也周子名敦頥字茂叔舂<lb/>
　陵人推其道學所自或曰傳太極圖於穆修修傳先<lb/>
　天圖於种放放傳於陳摶此殆其學之一師歟非其<lb/>
　至者也希夷先生有天下之願而卒與鳳歌荷蓧長<lb/>
　往不來者伍於聖人無可無不可之道亦似有未至<lb/>
　者程明道先生嘗謂門弟子曰昔受學於周子令尋<lb/>
　仲尼顔子所樂者何事而明道先生自再見周子吟<lb/>
　風弄月以歸道學之士皆謂程顥氏續孟子不傳之<lb/>
<pb n="KR4d0065_WYG_001-50b"/>
　學則周子豈特為种穆之學而止者哉粤若稽古孔<lb/>
　子述三五之道立百王經世之法孟軻氏闢楊墨推<lb/>
　明孔子之澤以為萬世不斬人謂孟氏功不在禹下<lb/>
　今周子啓程氏兄弟以不傳之妙一囘萬古之光明<lb/>
　如日麗天將為百世之利澤如水行地其功蓋在孔<lb/>
　孟之間矣人見其書之約也而不知其道之大也見<lb/>
　其文之質也而不知其義之精也見其言之淡也而<lb/>
　不知其味之長也顧愚何足以知之然服膺有年矣<lb/>
<pb n="KR4d0065_WYG_001-51a"/>
　試舉一二語為同志者起予之益乎患人以發䇿決<lb/>
　科榮身肥家希世取寵為事也則曰志伊尹之所志<lb/>
　患人以知識聞見為得而自畫不待價而自沽也則<lb/>
　曰學顔子之所學人有真能立伊尹之志修顔子之<lb/>
　學者然後知通書之言包括至大而聖門之事業無<lb/>
　窮矣故此一巻書皆發端以示人者宜其度越諸子<lb/>
　直與易書詩春秋語孟同流行乎天下是以敘而藏<lb/>
　之遇天下之善士乂尚論前修而欲讀其書者則傳<lb/>
<pb n="KR4d0065_WYG_001-51b"/>
　焉<lb/>
　　書太極圖解後　　　　　　　　度　正<lb/>
　正始讀先生所釋太極圖説莫得其義然時時覽而<lb/>
　思之不敢廢其後十有餘年讀之既久然後始知所<lb/>
　謂上之一圈者太極本然之妙也及其動靜既分陰<lb/>
　陽既形而其所謂上之一圈者常在乎其中蓋本然<lb/>
　之妙未始相離也至於陰陽變合而生五行水火木<lb/>
　金土各具一圈者所謂分而言之一物一太極也水<lb/>
<pb n="KR4d0065_WYG_001-52a"/>
　而木木而火火而土土而金復㑹於一圈者所謂合<lb/>
　而言之五行一太極也然其指五行之合也總水火<lb/>
　木金而不及土者蓋土行四氣舉是四者以該之兩<lb/>
　儀生四象之義也其下之一圈為乾男坤女者所謂<lb/>
　男女一太極也又其下之一圈為萬物化生者所謂<lb/>
　萬物一太極也以見太極之妙流行於天地之間者<lb/>
　無乎不在而無物不然也然太極本然之妙初無方<lb/>
　所之可名無聲臭之可議學者之求之其將何以求<lb/>
<pb n="KR4d0065_WYG_001-52b"/>
　之哉亦求之此心而巳矣學者誠能自識其心反而<lb/>
　求之日用之間則將有可得而言者夫寂然不動喜<lb/>
　怒哀樂之未發者此心之體而太極本然之妙於是<lb/>
　乎在也感而遂通喜怒哀樂之既發者此心之用而<lb/>
　太極本然之妙於是而流行也然巳發者可見而未<lb/>
　發者不可見巳發者可聞而未發者不可聞學者於<lb/>
　此深體而黙識之因其可見以推其不可見因其可<lb/>
　聞以推其不可聞庶乎融會貫通太極本然之妙可<lb/>
<pb n="KR4d0065_WYG_001-53a"/>
　求而心極亦庶乎可立矣或者不知致察乎此而於<lb/>
　所謂無極云者真以為無而以為周子立言之病失<lb/>
　之遠矣先生嘗語正曰萬物生於五行五行生於陰<lb/>
　陽陰陽生於太極其理至此而極正當時聞之心中<lb/>
　釋然若有以見夫理之所以然名之所以立者先生<lb/>
　又曰乾道成男坤道成女何也此程子所謂海上無<lb/>
　人之境而人忽生乎其問者此天地生物之始禮家<lb/>
　所謂感生之道也又曰生天生地成鬼成帝即太極<lb/>
<pb n="KR4d0065_WYG_001-53b"/>
　動靜生陰陽之義蓋先生晩年表裏洞然事理俱融<lb/>
　凡諸子百家一言一行之合於道者亦無不察況聖<lb/>
　門之要旨哉遂寧傅耆伯成未第時嘗從周子遊而<lb/>
　接其議論先生聞之嘗令正訪其子孫而求其遺文<lb/>
　焉在吾鄉時傅嘗有書謝其所寄遇説其後在永州<lb/>
　又有書謝其所寄改定同人説但傅之書稿無恙而<lb/>
　周子之易説則不可復見耳聞之先生今之通書本<lb/>
　名易通則六十四卦疑皆有其説今考其書獨有乾<lb/>
<pb n="KR4d0065_WYG_001-54a"/>
　損益家人暌復无妄䝉艮等説而亦無所謂遇説同<lb/>
　人説者則其書之散逸亦多矣可不惜哉夫太極者<lb/>
　所以發明此心之妙用也通書者又所以發明太極<lb/>
　之妙用也然其言辭之髙深義理之微密有非後學<lb/>
　可以驟而窺者今先生既巳反復論辯究極其説章<lb/>
　通句解無復可疑者其所以望於後之學者至矣正<lb/>
　也輒不自量併以其聞之先生者附之於此學者其<lb/>
　亦熟復而深味之哉<lb/>
<pb n="KR4d0065_WYG_001-54b"/>
　右正少時得明道伊川之書讀之始知推尊先生而<lb/>
　先生仕吾鄉時已以文章聞於當世遂搜求其當時<lb/>
　遺文石刻不可得又欲於架閣庫訪其書判行事而<lb/>
　郡當兩江之㑹屢遭大水無復存者始仕遂寧聞其<lb/>
　鄉前輩故朝議大夫知漢州傅耆曾從先生遊先生<lb/>
　嘗以姤説及同人説寄之遂訪求之僅得其目錄及<lb/>
　長慶集載先生遺事頗詳久之又得其手書手謁二<lb/>
　帖其後過柹歸得柹歸集之成都得李才元書臺集<lb/>
<pb n="KR4d0065_WYG_001-55a"/>
　至嘉定得吕和叔淨徳集來懷安又得蒲傳正清風<lb/>
　集皆載先生遺事至於其他私記小説及先生當時<lb/>
　事者皆纂而錄之一日與今䕫路運司帳幹楊齊賢<lb/>
　相㑹成都時楊方草先生年譜且見囑以補其闕刋<lb/>
　其誤楊先生之鄉士也操行甚髙記覽亦極詳博意<lb/>
　其所考訂必巳精審退而閲之其載先生來吾鄉歲<lb/>
　月頗自差舛甚者以周恭叔事為先生事又以程師<lb/>
　孟逸行詩為趙清獻詩於是屢欲執筆未暇也及來<lb/>
<pb n="KR4d0065_WYG_001-55b"/>
　重慶官事稍閒遂以平日之所聞者而為此篇然其<lb/>
　所載於先生入蜀本末為最詳其他亦不能保其無<lb/>
　所遺誤正往時嘗有志遍遊先生所遊之處以訪其<lb/>
　遺言遺行今自以衰晩莫能遂其初志有志之士儻<lb/>
　能垂意搜羅補而修之使無遺闕實區區之志也嗚<lb/>
　呼天之未喪斯文也故其絶千有餘年而復續續之<lb/>
　未久復又晦昧至近世復燦然大明小人之用事者<lb/>
　自以為不利於已盡力以抑絶之賴天子聖明大明<lb/>
<pb n="KR4d0065_WYG_001-56a"/>
　黜陟而斯文復興如日月之麗天人皆仰之有願學<lb/>
　之志假令百世之下復有能沮毁之者其何傷於日<lb/>
　月乎其何傷於日月乎嘉定十四年八月二十有九<lb/>
　日後學山陽度正謹序<lb/>
　性善兄頃在成都夜讀通鑑其後常患目昏不能多<lb/>
　作字其編類濂溪家世年表蕃執筆從旁書之書至<lb/>
　買平紋紗杉材摴蒱綾袴段蕃曰不太苛細否曰此<lb/>
　固哲人細事如聖人食之精膾之細魚之餒紺緅之飾<lb/>
<pb n="KR4d0065_WYG_001-56b"/>
　紅紫之服當暑之絺綌鄉黨皆備書之今讀之如生<lb/>
　於千載之前同堂合席也豈可忽乎蕃恐觀者之不<lb/>
　達乎此故書之以示同志云嘉定十四年九月二十<lb/>
　有五日弟蕃百拜謹跋<lb/>
　　　　　　　　　　　　　　　　張　栻<lb/>
　按先生之書近歲以來其傳既益廣矣然皆不能無<lb/>
　謬誤惟長沙建安板木為庶幾焉而猶頗有所未盡<lb/>
　也蓋先生之學之奥其可以象告者莫備於太極之<lb/>
<pb n="KR4d0065_WYG_001-57a"/>
　一圖若通書之言蓋皆所以發明其蘊而誠動靜理<lb/>
　性命等章為尤著程氏之書亦皆祖述其意而李仲<lb/>
　通銘程邵公誌顔子好學論等篇乃或并其語而道<lb/>
　之故清逸潘公誌先生之墓而序其所著之書特以<lb/>
　作太極圖為首稱而後乃以易説易通繋之其知此<lb/>
　矣然諸本皆附於通書之後而讀者遂誤以為書之<lb/>
　卒章使先生立象之微旨暗而不明驟而語夫通書<lb/>
　者亦不知其綱領之在是也長沙本既未有所是正<lb/>
<pb n="KR4d0065_WYG_001-57b"/>
　而通書乃因胡氏所定章次先後輒頗有所移易又<lb/>
　刊去章目而别以周子曰加之皆非先生之舊若理<lb/>
　性命章之類則一去其目而遂不可曉其所附見銘<lb/>
　碣詩文視他本則詳矣然亦或不能有以發明於先<lb/>
　生之道而徒為重複故建安本特據潘誌置圖篇端<lb/>
　而書之次序名章亦復其舊又即潘誌及蒲左丞孔<lb/>
　司封黄太史所記先生行事之實删去重複參互考<lb/>
　訂合為事狀一篇至於道學之微有諸君子所不及<lb/>
<pb n="KR4d0065_WYG_001-58a"/>
　知者則又一以程氏及其門人之言為正以為先生<lb/>
　之書之言之行於此亦畧可見矣然後得臨汀楊方<lb/>
　本以校而知其舛陋猶有未盡正者又得何君營道<lb/>
　詩序及諸嘗遊舂陵者之言而知事狀所序濂溪命<lb/>
　名之説有失其本意者覆校舊編而知筆削之際亦<lb/>
　有當錄而誤遺之者又讀張忠定公語而知所論希<lb/>
　夷种穆之傳亦有未盡其曲折者常欲别加是正以<lb/>
　補其闕而病未能也兹乃被命假守南康遂獲嗣守<lb/>
<pb n="KR4d0065_WYG_001-58b"/>
　先生之遺教於百有餘年之後顧德弗類慚懼巳深<lb/>
　瞻仰髙山益切寤歎因取舊袠復加更定而附著其<lb/>
　説如此鋟板學官以與同志之士共覽觀焉淳熈已<lb/>
　亥夏五月日<lb/>
　　又<hi>延平本</hi>　　　　　　　　　　前　人<lb/>
　臨汀楊方得九江故家傳本校此本不同者十有九<lb/>
　處然亦互有得失其兩條此本之誤當從九江本如<lb/>
　理性命章云柔如之<hi>當作柔亦如之</hi>師友章<hi>當自道義者以下拆為下章</hi>
<pb n="KR4d0065_WYG_001-59a"/>
　其十四條義可兩通當並存之如誠幾德章云理曰<lb/>
　禮<hi>理一作履</hi>慎動章云邪動<hi>一作/動邪</hi>化章<hi>一作順化</hi>愛敬章云有<lb/>
　善<hi>此下一有是茍字</hi>學焉<hi>此下一/有有字</hi>曰有不善<hi>一無此四字</hi>曰不善<lb/>
　<hi>此下一有否字</hi>樂章云優柔平中<hi>平一/作乎</hi>輕生敗倫<hi>倫一作常</hi>聖學<lb/>
　章云請聞焉<hi>聞一作問</hi>顔子章云獨何心哉<hi>心一作以</hi>能化而<lb/>
　齊<hi>齊一作濟一作消</hi>過章<hi>一作/仲由</hi>刑章云不止即過焉<hi>即一作則</hi>其<lb/>
　三條九江本誤而當以此本為正如太極説云無極<lb/>
　而太極<hi>而下誤多一生字</hi>誠章云誠斯立焉<hi>立誤作生</hi>家人暌復<lb/>
<pb n="KR4d0065_WYG_001-59b"/>
　无妄章云誠心復其不善之動而巳矣<hi>心誤作以</hi>凡十九<lb/>
　條<lb/>
　　又<hi>南康本</hi>　　　　　　　　　　朱　子<lb/>
　右周子太極圖并説一篇通書四十章世傳舊本遺<lb/>
　文九篇遺事十五條事狀一篇熹所集次皆以校定<lb/>
　可繕寫熹今附見于此學者得以考焉<lb/>
　<lb/>
　周元公集巻一<lb/>
</p>
<p>
</p>
  </div>
</body>
</text>
</TEI>
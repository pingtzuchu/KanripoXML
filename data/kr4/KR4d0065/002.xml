<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周元公集卷二</head> <lb/>
    <p>
<pb n="KR4d0065_WYG_002-1a"/>
欽定四庫全書<lb/>
　周元公集卷二<lb/>
　　　　　　　　　　　　　呉縣周沈珂編<lb/>
　雜著<lb/>
　　文類<lb/>
　　養心亭説<lb/>
孟子曰養心莫善於寡欲其為人也寡欲雖有不存焉<lb/>
者寡矣其為人也多欲雖有存焉者寡矣予謂養心不<lb/>
<pb n="KR4d0065_WYG_002-1b"/>
止於寡焉而存耳蓋寡焉以至於無無則誠立明通誠<lb/>
立賢也明通聖也是聖賢非性生必養心而致之養心<lb/>
之善有大焉如此存乎其人而巳張子宗範有行有文<lb/>
其居背山而面水山之麓搆亭甚清淨予偶至而愛之<lb/>
因題曰養心既謝且求説故書以勉<lb/>
　　愛蓮説<lb/>
水陸草木之花可愛者甚蕃晉陶淵明獨愛菊自李唐<lb/>
來世人甚愛牡丹予獨愛蓮之出淤泥而不染濯清漣<lb/>
<pb n="KR4d0065_WYG_002-2a"/>
而不妖中通外直不蔓不枝香遠益清亭亭淨植可遠<lb/>
觀而不可䙝翫焉予謂菊花之隱逸者也牡丹花之富<lb/>
貴者也蓮花之君子者也噫菊之愛陶之後鮮有聞蓮<lb/>
之愛同予者何人牡丹之愛宜乎衆矣<lb/>
　　吉州彭推官詩序<lb/>
惇實慶厯初為洪州分寧縣主簿被外臺檄承乏袁州<lb/>
盧溪鎮市征之局局鮮事袁之進士多來講學於公齋<lb/>
因談及今朝江左律詩之工坐間誦吉州彭推官篇者<lb/>
<pb n="KR4d0065_WYG_002-2b"/>
六七其句字信乎能覷天巧而膾炙人口矣我聞分寧<lb/>
新邑宰尚未踰月而才明之譽巳飛數百里有謂惇實<lb/>
曰邑宰太博思永即嚮所誦之詩推官之子也吉與袁<lb/>
鄰郡父兄輩皆識推官第為善内樂殊忘官之髙卑齒<lb/>
之壯老以至於没其慶將發於是乎惇實故又知推官<lb/>
之德暨還邑局聞推官之詩益多亦能記誦不忘十五<lb/>
年而太博為刑部郎中直史館益州路轉運使惇實自<lb/>
南昌知縣就移僉署巴州郡判官㕔公事益梓鄰路也<lb/>
<pb n="KR4d0065_WYG_002-3a"/>
泝流赴局過渝州越三舍接巴州境間有溫泉佛寺<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>
舟遊覽忽覩榜詩乃推官之作喜豁讀訖錄本納于轉<lb/>
運公公復書重謝且曰願刻一石若䝉繼以短序尤荷<lb/>
厚意故序於詩後而命工刻石置寺之堂焉實嘉祐二<lb/>
年正月十五日云承奉郎守太子中舍僉署合州軍士<lb/>
判官㕔公事周惇實撰<lb/>
　　邵州遷學釋菜文<lb/>
惟夫子道髙德厚教化無窮實與天地參而四時同上<lb/>
<pb n="KR4d0065_WYG_002-3b"/>
自國都下及州縣通立廟貌州守縣令春秋釋奠雖天<lb/>
子之尊入廟肅恭行禮其重誠與天地參焉儒衣冠學<lb/>
道業者列室於廟朝夕目瞻晬容心慕至德幾與顔氏<lb/>
之子者有之得其位施其澤及生民者代有之然夫子<lb/>
之宫可忽歟而邵置於惡地掩於衙門左獄右庾穢喧<lb/>
厯年惇頥攝守州符嘗拜堂下惕汗流背起而議遷得<lb/>
地東南髙明恊卜用舊增新不日成就彩章冕服儼坐<lb/>
有序諸生既集率僚告成謹以禮幣藻蘋式陳明薦以<lb/>
<pb n="KR4d0065_WYG_002-4a"/>
兗國公顔子配<lb/>
維治平五年歲次戊申正月甲戌朔三日丙子朝奉郎<lb/>
尚書駕部員外郎通判永州軍州兼管内勸農事權發<lb/>
遣邵州軍州事上騎都尉賜緋魚袋周惇頥敢昭告于<lb/>
先師兗國公顔子爰以遷修廟學成恭修釋菜於先聖<lb/>
至聖文宣王惟子睿性通微實幾於聖明誠道確夫子<lb/>
稱賢謹以禮幣藻蘋式陳明獻從祀配神<lb/>
　　拙賦<lb/>
<pb n="KR4d0065_WYG_002-4b"/>
或謂予曰人謂予拙予曰巧竊所恥也且患世多巧者<lb/>
予喜而賦之曰巧者言拙者黙巧者勞拙者逸巧者賊<lb/>
拙者德巧者凶拙者吉嗚呼天下拙刑政徹上安下順<lb/>
風清弊絶<lb/>
　　詩類<lb/>
　　題門扉<lb/>
有風還自掩無事晝常闗開闔從方便乾坤在此間<lb/>
　　題瀼溪書堂<lb/>
<pb n="KR4d0065_WYG_002-5a"/>
元子溪曰瀼詩傳到于今此俗良易化不欺顧相欽廬<lb/>
山我久愛買田山之陰田間有清水清泚出山心山心<lb/>
無塵土白石磷磷沈潺湲來數里到此始澄深有龍不<lb/>
可測岸木寒森森書堂搆其上隱几㸔雲岑倚梧或欹<lb/>
枕風月盈中襟或吟或㝠黙或酒或鳴琴數十黄巻軸<lb/>
賢聖談無音牕前即疇囿囿外桑麻林芋蔬可卒歲絹<lb/>
布足衣衾飽煖大富貴康寧無價金吾樂蓋易足名濂<lb/>
朝暮箴元子與周子相邀風月尋<lb/>
<pb n="KR4d0065_WYG_002-5b"/>
　　書窻夜雨<lb/>
秋風拂盡熱半夜雨淋灕遶屋是芭蕉一枕髙響圍恰<lb/>
似釣魚船蓬底睡覺時<lb/>
　　石塘橋晩釣<lb/>
濂溪溪上釣思歸復思歸釣魚船好睡寵辱不相隨肯<lb/>
為爵禄重白髪猶羈縻<lb/>
　　靜思篇<lb/>
靜思歸舊隱日出半山晴醉榻雲籠潤吟忩瀑瀉清閒<lb/>
<pb n="KR4d0065_WYG_002-6a"/>
方為達士忙只是勞生朝市誰頭白車輪未曉鳴<lb/>
　　贈譚虞部致仕<lb/>
清時望郎貴白首故鄉歸有子紆藍綬將孫着綵衣松<lb/>
喬新道院鶴老舊漁磯知止自髙德寧為遁者肥<lb/>
　　天池<lb/>
斯湏暮雲合白日無餘暉金波從地湧寳燄穿林飛僧<lb/>
言自雄誇俗駭無因依安知本地靈發見隨天機<lb/>
　　遊大林<lb/>
<pb n="KR4d0065_WYG_002-6b"/>
三月山房暖林花互照明路盤層頂上人在半空行水<lb/>
色雲含白禽聲谷應清天風拂襟袂縹緲覺身輕<lb/>
　　宿崇聖<lb/>
公程無暇日暫得宿清幽始覺空門客不生浮世愁溫<lb/>
泉喧古洞晚磬度危樓徹曉都忘寐心疑在沃州<lb/>
　　題浩然閣<lb/>
劉侯戴武弁政則心吾儒士茂先興學子賢勤讀書猷<lb/>
為莫不善才力蓋有餘西北方求帥浩然寧久居<lb/>
<pb n="KR4d0065_WYG_002-7a"/>
　　題冦順之道院壁<lb/>
一日復一日一杯復一杯青山無限好俗客不曽來往<lb/>
事一如此朱顔安在哉寄與地上客歴亂竟誰催<lb/>
　　憶江西提刑何仲容<lb/>
蘭似香為友松何枯向春榮來天澤重殁去繡衣新晝<lb/>
作百年夢終歸一窖塵痛心雙淚下無復見賢人<lb/>
　　劍門<lb/>
劍立溪峰信險深吾皇大道正天心百年外户都無閉<lb/>
<pb n="KR4d0065_WYG_002-7b"/>
空有關名㸃貢琛<lb/>
　　題春晚<lb/>
花落柴門掩夕暉昏鵶數㸃傍林飛吟餘小立闌干外<lb/>
遥見樵漁一路歸<lb/>
　　題太顛壁<lb/>
退之自謂如夫子原道深排佛老非不識太顛何似者<lb/>
數書珍重更留衣<lb/>
　　牧童<lb/>
<pb n="KR4d0065_WYG_002-8a"/>
東風放牧出長坡誰識阿童樂趣多歸路轉鞭牛背上<lb/>
笛聲吹老太平歌<lb/>
　　經古寺<lb/>
琳宫金刹接林巒一逕潛通竹逕寒是處塵埃皆可息<lb/>
時清終未忍辭官<lb/>
　　同友人遊羅巖<lb/>
聞有山巖即去尋亦躋雲外入松陰雖然未是洞中境<lb/>
且異人間名利心<lb/>
<pb n="KR4d0065_WYG_002-8b"/>
　　題惠州羅浮山<lb/>
紅塵白日無閒人況有魚緋繫此身關上羅浮閒送目<lb/>
浩然生意復吾真<lb/>
　　題酆州仙都觀<lb/>
山盤江上虬龍活殿倚雲中洞府深欽想真風杳何在<lb/>
偃松喬柏共蕭森<lb/>
　　宿山房<lb/>
久厭塵氛樂靜元俸微獨乏買山錢徘徊真境不能去<lb/>
<pb n="KR4d0065_WYG_002-9a"/>
且寄雲房一榻眠<lb/>
　　遊赤水縣龍多山書仙臺觀壁<lb/>
到官處處湏尋勝惟此合陽無勝尋赤水有山仙甚古<lb/>
攀躋聊足到官心<lb/>
　　喜同費長官遊<lb/>
尋山尋水侣尤難愛利愛名心少閒此亦有君吾甚樂<lb/>
不辭髙遠共躋攀<lb/>
　　和費君樂遊山之什<lb/>
<pb n="KR4d0065_WYG_002-9b"/>
雲樹巖泉景盡竒登臨深恨訪尋遲長樓未得於何記<lb/>
猶有君能雅和詩<lb/>
　　江上别石郎中<lb/>
落葉蟬聲古渡頭渡頭人擁欲行舟别離情似長江水<lb/>
遠亦隨公日夜流<lb/>
　　香林别趙清獻<lb/>
公暇頻陪塵外遊朝天仍得送行舟軒車更共入山脚<lb/>
旌斾且從留渡頭精舍泉聲清㶁㶁髙林雲色淡悠悠<lb/>
<pb n="KR4d0065_WYG_002-10a"/>
談終道奥愁言去明日瞻思上郡樓<lb/>
　　同石守遊<lb/>
朝事誰知世外遊杉松影裏入吟幽爭名逐利千䋲縛<lb/>
度水登山萬事休野鳥不驚如得伴白雲無語似相留<lb/>
傍人莫笑凭欄久為戀林居作退謀<lb/>
　　任所寄鄉關故舊<lb/>
老子生來骨性寒宦情不改舊儒酸停杯厭飲香醪味<lb/>
舉箸常餐淡菜盤事冗不知筋力倦官清嬴得夢䰟安<lb/>
<pb n="KR4d0065_WYG_002-10b"/>
故人欲問吾何況為道舂陵只一般<lb/>
　　書類<lb/>
　　付二十六叔<lb/>
姪男惇頥啓孟秋猶熱伏惟二十六叔三十一叔諸叔<lb/>
母諸兄長尊體起居萬福周興來知安樂喜無盡惇頥<lb/>
守官外與新婦幸如常不勞憂念來春歸鄉即遂拜侍<lb/>
來閒伏望順時備加保愛不備<lb/>
　　又書與三十一叔<lb/>
<pb n="KR4d0065_WYG_002-11a"/>
姪男惇頥狀拜上七月六日夜二十六叔三十一叔諸<lb/>
叔母諸兄長座前諸弟諸姪安樂好將息好將息<lb/>
　　與仲章手帖<lb/>
首夏猶熱計新婦男女安健我此中與叔母季老通老<lb/>
韓姐善二以下並安近逓中得先公加贈官階贈諫議<lb/>
大夫家門幸事家門幸事汝備酒果香茶詣墳前告聞<lb/>
先公諫議大夫也未相見千萬好將息不具<lb/>
　　與仲章六月四日書<lb/>
<pb n="KR4d0065_WYG_002-11b"/>
叔付仲章六月四日諸處書立使周一父子送去叔母<lb/>
韓姐傳與汝新婦姪兒姪女各計安好將息好將息百<lb/>
一百二附兄嫂起居之間善二與新婦安安汝切不得<lb/>
來周三翁夫妻安否周三父子安否周一父子㸔守墳<lb/>
塋小心否周幼二安否如何也<lb/>
　　與傅秀才書<lb/>
惇實頓首傅君茂才足下昨日飯㑹上草草致書不識<lb/>
巳達否日惟履用休適惇實自春來郡事併多又新守<lb/>
<pb n="KR4d0065_WYG_002-12a"/>
將至諸要備辦稍有一日空暇則或過客或節辰或不<lb/>
時聚㑹每㑹即作詩雅則雅矣形勞亦瘁故尚未有意<lb/>
思為足下作䇿問勿訝勿訝遂州平紋紗輕細者染得<lb/>
好皂者告買一疋自要作夏衫併買摴蒱綾褲段二個<lb/>
碎事煩聒愧悚愧悚急遣人探新守次走筆不謹暄燠<lb/>
加愛不宣惇實頓首傅君茂才足下<lb/>
　<lb/>
　<lb/>
<pb n="KR4d0065_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周元公集巻二<lb/>
</p>
<p>
</p>
  </div>
</body>
</text>
</TEI>
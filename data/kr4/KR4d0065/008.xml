<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周元公集巻八</head> <lb/>
    <p>
<pb n="KR4d0065_WYG_008-1a"/>
欽定四庫全書<lb/>
　周元公集巻八<lb/>
　　　　　　　　　　　　　呉縣周沈珂編<lb/>
　祭文<lb/>
　　　墓祭文　　　　　　　　　　孔文仲<lb/>
　嗚呼童䝉之歲隨宦於洪論父之執賢莫如公公年<lb/>
　壯盛玉色金聲從容和毅一府皆傾公二永州嘗以<lb/>
　旅見公貌雖衰不以憂患主簿江西公使於南視公<lb/>
<pb n="KR4d0065_WYG_008-1b"/>
　如得豈進之貪二十年間再覩長者雖云不屢意則<lb/>
　輸寫廬山之麓是曰九江皆非土人來寓其邦此願<lb/>
　彼期終為鄰里如何今歸乃弔公子嗚呼公之平生<lb/>
　恥不明時壅培浸灌厥聞大馳有文與學又敏政事<lb/>
　絶今乃比伊傅自視出其毫纎以惠百城千里之足<lb/>
　尋尺于征民瘵以療自病易州謂宜復騁遽掩一丘<lb/>
　公之於人惇篤久長有志無年孰聞不傷況如不肖<lb/>
　辱公知厚通家之密中外之舊再拜墓下矢哀以辭<lb/>
<pb n="KR4d0065_WYG_008-2a"/>
　情長韻短續以漣洏<lb/>
　　　南康祠祭　　　　　　　　　朱　子<lb/>
　惟先生道學淵懿得傳於天上繼孔顔下啓程氏使<lb/>
　當世學者得見聖賢於千載之上如聞其聲如睹其<lb/>
　容授受服行措諸事業傳諸永久而不失其正其功<lb/>
　烈之盛蓋自孟氏以來未始有也熹欽誦遺編獲啓<lb/>
　䝉吝兹焉試郡又得嗣守條教於百有二十餘年之<lb/>
　後是用式嚴貌像作廟學宫并以明道先生伊川先<lb/>
<pb n="KR4d0065_WYG_008-2b"/>
　生配神從享惟先生之靈實鑒臨之謹告<lb/>
　　　潭州遣祭　　　　　　　　　朱　子<lb/>
　維紹熙五年歲次甲寅八月已丑朔二十有八日丙<lb/>
　辰朝散郎秘閣修撰權發遣潭州軍州兼管内勸農<lb/>
　營田事主管荆湖南路安撫司公事馬歩軍都總管<lb/>
　賜紫魚袋朱熹謹遣學生廸功郎道州寧遠縣尉馮<lb/>
　允中致祭於濂溪先生周公於皇道體沕穆無窮羲<lb/>
　農既遠孔孟為宗秦漢以還名崇實否文字所傳糟<lb/>
<pb n="KR4d0065_WYG_008-3a"/>
　粕而巳大賢起之千載一逢兩程之緒自我周翁清<lb/>
　瀟之原有嚴貌像欲覿無因徒有悵望吏以毁告閔<lb/>
　然於衷出金少府往佐其工爰俾諸生敬陳一酹先<lb/>
　生臨之有赫無昧尚饗<lb/>
　　　濂溪祠祭　　　　　　　　　王　啓<lb/>
　洙泗迹逝大義乖違賢哲篤生文明應奎濂水之源<lb/>
　一倡月巖之光遂輝意思發洩於庭草道體灼見乎<lb/>
　精微闡百代圖書之秘啓千載人心之迷二程從之<lb/>
<pb n="KR4d0065_WYG_008-3b"/>
　道學復恢偉哉有功於聖門來今丕獲乎依歸有祠<lb/>
　翼翼享祀維時光霽如在庶以慰吾人仰止之私<lb/>
　　　濂溪故里祭文　　　　　　　雷　復<lb/>
　生先生之鄉曠望乎百世之下履先生之墓慨慕乎<lb/>
　百世之前前乎百世絶學賴先生以繼後乎百世斯<lb/>
　文賴先生以傳生意猶存藹藹庭交之草春風尚在<lb/>
　亭亭手植之蓮嗚呼廬山蒼蒼九江湯湯先生之風<lb/>
　山髙水長<lb/>
<pb n="KR4d0065_WYG_008-4a"/>
　　　祭道國公文　　　　　　　　符　鍾<lb/>
　嗚呼夫子之學誠立明通夫子之政和毅從容以學<lb/>
　以政教萬世無窮者夫子之德之功予生千載竊仰<lb/>
　髙風不圖忝守兹土獲登夫子之堂拜夫子之貌而<lb/>
　覩夫子後嗣之雍雍嗚呼乃知聖脉千古攸鍾予生<lb/>
　不敏叨此官守恒切衝衝尚賴夫子大啓我聰俾弗<lb/>
　迷於政以免夫鰥痌<lb/>
　　　謁元公祭文　　　　　　　　陳鳳梧<lb/>
<pb n="KR4d0065_WYG_008-4b"/>
　道在天地太和元氣公得其全中正純粹體用一源<lb/>
　隱顯無二上探羲農以承洙泗二程授受實大其傳<lb/>
　斯文再闡如日中天睠維舂陵公之闕里祠像儼然<lb/>
　雲仍伊邇㓜讀圖書長而無似幸叨公鄉領諸教事<lb/>
　瞻望光霽五年於兹展謁之始如寐斯蘇愛蓮有亭<lb/>
　濂溪有水維公此心千古如是敬采泮芹奠於祠下<lb/>
　公其臨之佑兹文化<lb/>
　　　謁元公祭文　　　　　　　　魯承恩<lb/>
<pb n="KR4d0065_WYG_008-5a"/>
　天地之道具於吾心先生先覺覺我後人三代以還<lb/>
　道喪文弊或矯矯以立名或栖栖為禄仕或規規乎<lb/>
　註疏或囂囂然媚世空言濫觴真道之棄一節雖髙<lb/>
　於世無濟先生䀌傷究其根領愽學力行自我立命<lb/>
　道茍可仕不辭蔭補官可濟民甘心書簿久速仕止<lb/>
　歩趨先師圍範曲成不識不知或者以先生之道在<lb/>
　乎太極不知先生道大光明不在於圖而在於躬行<lb/>
　有素也不然未能孚於時何以垂於後未能行於人<lb/>
<pb n="KR4d0065_WYG_008-5b"/>
　何以質諸天地觀其吟風弄月優游閒居圖書之秘<lb/>
　易簀方示或又以先生之學由靜入門嗚呼先生終<lb/>
　日行之未見一語於及門之徒夫何言哉先生真獨<lb/>
　得孔氏之傳也夫承恩愚陋竊禄兹土幸登故里實<lb/>
　切瞻依羹牆寤寐川遊雲馳特牲醴酒聊表仰思<lb/>
　　　謁元公祭文　　　　　　　　周子恭<lb/>
　仰惟先生遯世之聖不由師傳粹然至正仕茍為貧<lb/>
　雖小官有不辭學茍為道雖人不知而無悶道德性<lb/>
<pb n="KR4d0065_WYG_008-6a"/>
　命之藴僅見於圖書而其無言不盡之教卒莫窺其<lb/>
　兆联從容和緩之色僅覩夫光霽而其行藏屈伸之<lb/>
　妙卒莫測其淵深當是在門惟有二程先生不强人<lb/>
　以未到惟開其説而不竟既而二程有得自稱體貼<lb/>
　尚不歸功於先生之門而況於修飾之士章句之儒<lb/>
　又烏足以知其真乎子恭自㓜學道既壯無聞虚負<lb/>
　歲月良愧此生幸而不死之良耿耿猶存數年以來<lb/>
　究先生之歴履探先生之為人而希慕一念若有投<lb/>
<pb n="KR4d0065_WYG_008-6b"/>
　而授之者恭亦不自知其所因也今者拜官在永得<lb/>
　踐先生之位巡歴在道復造先生之庭情切瞻仰特<lb/>
　致<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>薦嗟夫蓮草俱在風月傳神先生之教曷其有<lb/>
　罄子恭而茍不惰於向往之志焉往而非先生之所<lb/>
　陰佑而黙成者哉先生有靈尚鑒斯文<lb/>
　　　謁元公祭文　　　　　　　　唐　珤<lb/>
　惟斯文之興喪實與世之汙隆慨微言之既絶紛千<lb/>
　載而塵䝉諒有開其必先廼豫徵於星聚繄夫子之<lb/>
<pb n="KR4d0065_WYG_008-7a"/>
　挺生蓋早成而黙契極精藴之沉郁肇啓鑰於圖書<lb/>
　言有至而弗盡意獨得而有餘若大明之始升夜㝠<lb/>
　晦而復旦若多途之迷方指大道而羣鄉昔仲尼之<lb/>
　真樂惟顔氏其庶幾乃夫子之光霽歴異代而同歸<lb/>
　珤也蚤服膺於聖教幸假守於兹邦覩河洛而思績<lb/>
　入魯阜而升堂嗟庭草之巳宿覽風月之慨然聊寄<lb/>
　辭於一奠邈景行於前賢<lb/>
　　　謁元公祭文　　　　　　　　王宗尹<lb/>
<pb n="KR4d0065_WYG_008-7b"/>
　公之學以無欲為功以無極而太極為宗自修自誠<lb/>
　自明自信蓋有聖人之德闇然而不欲以自見也是<lb/>
　故趙清獻當時名公也猶不能識之於一時伊川及<lb/>
　門髙弟也且不能識之於終身其他可知也巳昔孔<lb/>
　子賛乾之初九曰潛龍勿用龍德而隱者也不易乎<lb/>
　世不成乎名遯世無悶不見是而無悶樂則行之憂<lb/>
　則違之確乎其不可拔潛龍也公實有焉宗尹修行<lb/>
　矯名淺中揚已不足以議於公之學也然一念不死<lb/>
<pb n="KR4d0065_WYG_008-8a"/>
　嚮往有期神固有知啓我荒迷<lb/>
　　　謁元公祭文　　　　　　　　蕭文佐<lb/>
　竊惟聖賢之生每湏真元之㑹蓋將以啓時運之隆<lb/>
　續道統之墜孔孟既没聖遠言湮而我元公篤生於<lb/>
　舂陵舜塚之墟九嶷崒嵂濂水漪而靈發鄒魯者再<lb/>
　見於斯則造化之培其始也有聖之資既孤而依彼<lb/>
　龍圖公二十年涵養積盛乃自得師撰圖著書心學<lb/>
　是究波衍程朱萬世領袖文佐鑽仰終身竟末之由<lb/>
<pb n="KR4d0065_WYG_008-8b"/>
　然而歴古䖍登欝孤於分寧遵其跡於湓浦則於公<lb/>
　授受之次嚴恕之施實垂緒於洪都屬土是故得以<lb/>
　竊聞其一二乃今以公之官入公宅里玩月巖味聖<lb/>
　泉瞻拜髙風似於公有親就之縁噫道本無聞心切<lb/>
　追蹤祭拜惓惓願廸顓䝉<lb/>
　　　謁元公祭文　　　　　　　　顔　鯨<lb/>
　皇帝即位之二年是為隆慶戊辰慈谿顔鯨視學楚<lb/>
　藩以六月庚辰行部至于湖南由永郡竣事趨郴州<lb/>
<pb n="KR4d0065_WYG_008-9a"/>
　道出舂陵謹齋祓用牲釋奠於宋大儒周元公濂溪<lb/>
　先生之祠曰於呼先生生千載絶學之後而能超然<lb/>
　黙契聖人不傳之秘主靜兩言無欲一要直截易簡<lb/>
　昭如日星於乎小子乃甘以形骸爾我之私勞勞焉<lb/>
　終身戰於煩惱醉夢之塲真先生之罪人也修之則<lb/>
　吉悖之則凶心為太極汝將焉從聖凡平等天地同<lb/>
　宗敬述斯言用告羣䝉而以質夫先生尚饗<lb/>
　　　謁元公祭文　　　　　　　　趙　賢<lb/>
<pb n="KR4d0065_WYG_008-9b"/>
　維萬厯二年歲在甲戌三月丙子朔越二日丁丑巡<lb/>
　撫湖廣等處地方兼贊理軍務都察院右僉都御史<lb/>
　後學汝陽趙賢以巡歴至道州敬為牲醴香帛之儀<lb/>
　謁奠元公周濂溪先生祠下而致告曰先生生三湘<lb/>
　九嶷之間當聖逖言湮之後乃於斯道不由師授獨<lb/>
　契本原圖説易通闡幽發秘固羲文孔顔子百年心<lb/>
　法之傳也蓋其所謂豪傑之士士無待而興而其言<lb/>
　雖聖人復起不能易者也賢蚤歲讀其書玩其旨而<lb/>
<pb n="KR4d0065_WYG_008-10a"/>
　想見其人餘二十年矣頃有天幸過其故里訪其遺<lb/>
　居遡濂溪營水之源覽龍山豸嶺之勝池蓮庭草霽<lb/>
　月光風若或親炙之也豈非生平希竒之覯哉顧賢<lb/>
　役役焉日從事於口耳之末簿書之煩茫乎此心靡<lb/>
　有得也謁先生之祠瞻先生之像猛然有深省焉能<lb/>
　無愧乎能無懼乎以先生之靈而鑒於賢一念嚮往<lb/>
　之誠亦將有以黙啓之而俾不終自棄巳也敬奠先<lb/>
　生不勝景仰尚饗<lb/>
<pb n="KR4d0065_WYG_008-10b"/>
　　　祭文　　　　　　　　　　　丁懋儒<lb/>
　維萬厯三年歲次乙亥二月庚午朔越二日辛未湖<lb/>
　廣永州府知府丁懋儒謹以香帛之儀致祭於宋濂<lb/>
　溪先生周元公之神曰儒生也晩幼承家學周公而<lb/>
　上孔子而下布在方册者靡不殫究間入曲阜詣闕<lb/>
　里周封孔堂如克見聖經鄒嶧山拜孟祠下而巖巖<lb/>
　氣象若酬酢焉先生生於舂陵去中土數千里恨不<lb/>
　能至其地以見若曲阜鄒嶧名山大川考斯文之肇<lb/>
<pb n="KR4d0065_WYG_008-11a"/>
　起也客歲補永郡訪故里讀遺集景嚮滋甚積誠既<lb/>
　久敢申䖍告儒向有知弱冠後博求佛老之書兀然<lb/>
　靜坐窮日夜之力謂庶幾有所啓發然苦空長生皆<lb/>
　未免有意則求之先生之言而有悟質之六經孔孟<lb/>
　無弗合焉不外人倫日用而通乎性與天道不落言<lb/>
　語文字而非遺脱世事不必求諸外物而在我無所<lb/>
　不有但當隨處體認而功效自然斷不可誣則先生<lb/>
　之誨我巳非一日深愧夫未之有得也竊怪乎學先<lb/>
<pb n="KR4d0065_WYG_008-11b"/>
　生者髙明多求速化沉潛不免牽滯則所以印先生<lb/>
　之心飲先生之醇紹先生之統世豈無若人乎儒不<lb/>
　能無感於斯惟先生鑒只尚饗<lb/>
　　　謁元公祭文　　　　　　　　何　遷<lb/>
　先生之學妙契先天圖書之著大道彰焉以繼往聖<lb/>
　以開後賢渾淪再闢永衍正傳廬山之麓祠墓森然<lb/>
　春秋祗薦儀典相沿夙志聖學仰慕有年兹倅是郡<lb/>
　益激惓惓卜吉展拜薄陳豆籩誰其配之明道伊川<lb/>
<pb n="KR4d0065_WYG_008-12a"/>
　嗚呼先生往矣神弗俱湮冀牖我明冀鑒我䖍尚饗<lb/>
　　　書院開講祝文　　　　　　　趙崇憲<lb/>
　孔孟既没天其將喪斯文乎斯文之未喪則我先生<lb/>
　發揮講明之功也廬阜之麓濂溪之湄先生之書堂<lb/>
　存焉像塑僅設室宇湫隘無以興起士心先生之道<lb/>
　殆猶欝而未宣也崇憲奉天子訓辭來守此邦用敢<lb/>
　度其堂宇之左偏廣築為學舎二十六區蓋將選邦<lb/>
　人之俊秀者朝斯夕斯以茂明先生之業惟先生陰<lb/>
<pb n="KR4d0065_WYG_008-12b"/>
　惠我多士相協厥居克昌斯文豈惟予末學丕遂徯<lb/>
　志異時人材輩出將越我國家萬年實嘉賴之<lb/>
　　　祭文<lb/>
　惟公闡明道學上契古先指授圖書下開統緒功紹<lb/>
　六藉名垂兩間體魄攸藏光霽如在兹惟仲<hi>春秋</hi>薦事<lb/>
　有期國典肇稱司存是寄駿奔敢後嚮往彌深<lb/>
　<lb/>
　周元公集巻八<lb/>
</p>
<p>
</p>
  </div>
</body>
</text>
</TEI>
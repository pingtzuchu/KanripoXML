<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周元公集巻六</head> <lb/>
    <p>
<pb n="KR4d0065_WYG_006-1a"/>
欽定四庫全書<lb/>
　周元公集巻六<lb/>
　　　　　　　　　　　　　呉縣周沈珂編<lb/>
　祠堂墓田諸記<lb/>
　　　濂溪先生祠堂記　　　　　　胡　銓<lb/>
　舂陵太守直閤向公抵書某曰紹興之初予嘗涖兹<lb/>
　土壬子春坐諸司誣鑠罷寓豐城僧舍是秋文定胡<lb/>
　公自給事中兔歸亦舘焉得朝夕請益一日謂予濂<lb/>
<pb n="KR4d0065_WYG_006-1b"/>
　溪先生舂陵人也有遺事乎對以未聞後讀河南語<lb/>
　錄見程氏淵源自濂溪出乃知先生學極髙明因傳<lb/>
　通書誠説味于其所不知兹幸復假守視事三日謁<lb/>
　先聖畢語儒官生徒先生天下後世標望誠説具在<lb/>
　後學獨不知尊仰是大漏典請建祠講堂後三元閣<lb/>
　上皆應曰諾夏四月辛夘繪事僝工闔郡鄉化翕然<lb/>
　子其記之某謂自頃興法搶攘刺郡者悉為吏牘埋<lb/>
　没至有難如素王之嘆奚暇教化公下車首尊賢崇<lb/>
<pb n="KR4d0065_WYG_006-2a"/>
　雅且懇以誠為言此盛德事某敢以固為辭況伯氏<lb/>
　辱知為舊其又奚辭竊聞韓子曰誠者不欺之名程<lb/>
　子曰誠者理之實不誠無物言無實也其説始於易<lb/>
　成於禮考之曲禮鬼神以誠考之檀弓慎終以誠考<lb/>
　之特牲婚禮以誠考之月令工師以誠考之學記教<lb/>
　學以誠考之樂記禮經以誠考之祭統祀享以誠考<lb/>
　之中庸事親以誠考之大學治天下國家以誠八者<lb/>
　一不誠焉皆欺矣大哉誠乎誠非難也至誠之誠難<lb/>
<pb n="KR4d0065_WYG_006-2b"/>
　也夫婦之愚反身可以為誠及其至也雖堯舜之誠<lb/>
　荀卿猶以為偽堯舜豈偽也哉故曰至誠之誠難也<lb/>
　禮至誠有五能盡性也能化也前知如神也無息也<lb/>
　知天地之化育也是皆實理之極不欺於人故能盡<lb/>
　性不欺於物故能化物不欺於神故能如神不欺於<lb/>
　已故能無息不欺於天地故能知天地之化育通書<lb/>
　之作蓋期學者至於是焉耳其云性者剛柔善惡中<lb/>
　而已盡性也云動則變變則化者能化也云寂然不<lb/>
<pb n="KR4d0065_WYG_006-3a"/>
　動者誠也感而遂通者神也如神也云君子乾乾於<lb/>
　誠者無息也云乾坤交感化生萬物者知天地之化<lb/>
　育也知此五者則知禮之所謂誠矣知禮之所謂誠<lb/>
　則知易之所謂誠矣易禮通書其致一也或曰通書<lb/>
　敘乾損益動云不息於誠敘家人暌復无妄云无妄<lb/>
　則誠是卦皆誠也而漢書又以為易惟乾言誠誠者<lb/>
　天之道也然則通書非乎曰否子獨不見夫一六之<lb/>
　説乎天以一生水地以六成之一六合而水可見誠<lb/>
<pb n="KR4d0065_WYG_006-3b"/>
　則明明則誠誠明合而道可見古之人蓋以誠配一<lb/>
　也言誠而止於天猶知一而不知六也按誠説乾元<lb/>
　誠之源元亨誠之通利貞誠之復夫乾四德為誠坤<lb/>
　屯臨隨无妄革亦四德也不得為誠乎元亨誠之通<lb/>
　大有蠱升鼎非誠之通乎利貞誠之復䝉同人大畜<lb/>
　離咸恒遯大壯明夷家人蹇萃漸兑渙中孚小過既<lb/>
　濟非誠之復乎推此則易非止乾為誠也明矣獨乾<lb/>
　言誠者端本之道耳故曰乾元誠之源其旨微哉公<lb/>
<pb n="KR4d0065_WYG_006-4a"/>
　往歲司風憲湖湘戢吏字民民至今思之以不屈權<lb/>
　勢落三十年而所養益剛大今復觀象濂溪務實去<lb/>
　偽豈徒角空言而已必其由先生之書以明易以合<lb/>
　乎曲禮之誠以嚴屏攝合乎檀弓之誠使民送死無<lb/>
　憾合乎特牲之誠使民婚姻以禮合乎月令之誠使<lb/>
　民器不苦窳合乎學記之誠使民風移俗易合乎樂<lb/>
　記之誠使民禮經無偽合乎祭統之誠使民祭思敬<lb/>
　合乎中庸之誠使民養思孝合乎太學之誠使吾政<lb/>
<pb n="KR4d0065_WYG_006-4b"/>
　術無頗欺無所不用其誠矣由是而充焉吾知公後<lb/>
　日登壇贊元致君堯舜上則盡性也能化也前知如<lb/>
　神也無息則久也知天地之化育也宜皆脗合通書<lb/>
　之旨視濂溪其無愧焉濂溪諱惇頥姓周氏紹興二<lb/>
　十九年五月日記<lb/>
　　　濂溪先生祠堂記<hi>淳熙丙申</hi>　　　　朱　子<lb/>
　道之在天下者未嘗亡惟其托於人者或絶或續故<lb/>
　其行於世者有明有晦是皆天命之所為非人智力<lb/>
<pb n="KR4d0065_WYG_006-5a"/>
　之所能及也夫天髙地下而二氣五行紛紜雜揉升<lb/>
　降往來於其間其造化發育品物散殊莫不各有同<lb/>
　然之理而最大者則仁義禮智之性君臣父子昆弟<lb/>
　夫婦朋友之倫是巳是其周流充塞無所虧間夫豈<lb/>
　以古今治亂為存亡者哉然氣之運也則有淳漓判<lb/>
　合之不齊人之稟也則有清濁昏明之或異是以道<lb/>
　之所托於人而行於世者惟天所畀乃得與焉決非<lb/>
　巧智果敢之私所能億度而强探也河圖出而八卦<lb/>
<pb n="KR4d0065_WYG_006-5b"/>
　畫洛書呈而九疇敘孔子於斯文之興喪亦未嘗不<lb/>
　推之於天聖人於此其不我欺也審矣若濂溪先生<lb/>
　者其天之所畀而得乎斯道之傳者歟不然何以絶<lb/>
　之久而續之易晦之甚而明之亟也蓋自周衰孟軻<lb/>
　氏没而此道之傳不屬更秦及漢歴晉隋唐以至於<lb/>
　我有宋聖祖受命五星聚奎實開文明之運然後氣<lb/>
　之漓者淳判者合清明之稟得以全付於人而先生<lb/>
　出焉不繇師傳黙契道體建圖著書根極領要當時<lb/>
<pb n="KR4d0065_WYG_006-6a"/>
　見而知之有程氏者遂擴大而推明之使夫天理之<lb/>
　微人倫之著事物之衆鬼神之幽莫不洞然畢貫於<lb/>
　一而周公孔子孟氏之傳煥然復明於當世有志之<lb/>
　士得以探討服行而不失其正如出於三代之前者<lb/>
　嗚呼盛哉非天所畀其孰能與於此先生姓周氏諱<lb/>
　惇頥字茂叔世家舂陵而老廬山之下因取故里之<lb/>
　號以名其川曰濂溪而築室於其上今其遺墟在九<lb/>
　江郡治之南十里而其荒莽不治則有年矣淳熙丙<lb/>
<pb n="KR4d0065_WYG_006-6b"/>
　申今太守潘侯慈明與其通守吕侯勝巳始復作堂<lb/>
　其處掲以舊名以奉先生之祀而吕侯又以書來屬<lb/>
　熹記之熹愚不肖不足以及此獨幸嘗竊有聞於程<lb/>
　氏之學者因得伏讀先生之書而親見其為人比年<lb/>
　以來屏居無事嘗欲一泛九江入廬阜濯纓此水之<lb/>
　上以致髙山景行之思而病不能往誠不自意乃今<lb/>
　幸甚獲因文字以記姓名於其間也於是竊原先生<lb/>
　之道所以得於天而傳諸人者以傳其事如此使後<lb/>
<pb n="KR4d0065_WYG_006-7a"/>
　之君子有以觀考而作興焉是則庶幾乎兩侯之志<lb/>
　云爾<lb/>
　　　永州府學先生祠記　　　　　張　栻<lb/>
　零陵守福唐陳公輝下車之明年令信民悦廼思有<lb/>
　以發揚前賢遺範貽詔多士他日偕通判州事曾公<lb/>
　廸詣郡學顧謂諸生曰永雖小郡而前輩鉅公名德<lb/>
　往往辱居之如本朝范忠宣公范内翰公鄒侍郎公<lb/>
　皆既建祠於學宫矣惟濂溪周先生嘉祐中嘗倅此<lb/>
<pb n="KR4d0065_WYG_006-7b"/>
　州而獨未有以表出之豈所以為重道崇德示教之<lb/>
　意乎於是教授劉安世率諸生造府請就郡學殿宇<lb/>
　之東廂門先生祠前通判武岡方公疇以書走九江<lb/>
　求先生像于先生諸孫得之陳公命零陵宰髙祈董<lb/>
　其事而成之繪像儼然欄楯周密既成屬栻為記栻<lb/>
　以晩生屬辭不獲敬誦所聞以廣其意先生諱惇頥<lb/>
　字茂叔舂陵人歴官凡九遷至通判永州用吕正獻<lb/>
　公薦擢廣南東路轉運使判官改提㸃刑獄所臨力<lb/>
<pb n="KR4d0065_WYG_006-8a"/>
　行其志晩以病丐分司築居廬山下有溪流其傍名<lb/>
　之曰濂故號濂溪先生栻嘗聞程公太中倅南安先<lb/>
　生為獄掾太中公視其氣貌非常人與語果知道者<lb/>
　因與為友故明道自十五六時聞先生論道遂厭科<lb/>
　舉之業慨然有求道之志伊川年十二三亦受業焉<lb/>
　惟二程先生倡明道學論仁義忠信之實著天理時<lb/>
　中之妙述帝王治化之源以續孟氏千載不傳之道<lb/>
　其所以自得者雖然師友可傳而論其發端實自先<lb/>
<pb n="KR4d0065_WYG_006-8b"/>
　生豈不懿乎先生著通書及拙賦皆行於世而又嘗<lb/>
　俾學者求孔顔所樂何事噫以此示人亦可謂深切<lb/>
　矣後之登斯祠者覩先生之儀容讀先生之書賦求<lb/>
　先生之心真積力久希聖希賢必有得顔子之所樂<lb/>
　者矣<lb/>
　　　道州建先生祠記<hi>淳熙五年</hi>　　　　張　栻<lb/>
　宋有天下明聖相繼承平日久元氣胥㑹至昭陵之<lb/>
　世盛矣宗工鉅儒磊落相望於是時濂溪先生實出<lb/>
<pb n="KR4d0065_WYG_006-9a"/>
　於舂陵焉先生姓周字茂叔晩築廬山之下以濂名<lb/>
　其溪故世稱為濂溪先生舂陵之人言曰濂溪吾鄉<lb/>
　之里名也先生世家其間及寓於他邦而不忘其所<lb/>
　自生故亦以是名溪而世或未之知耳惟先生仕不<lb/>
　大顯於時其澤不得究施然世之學者攷論師友淵<lb/>
　源以孔孟之遺意復明於千載之下實自先生發其<lb/>
　端由是推之則先生之澤其何有窮哉蓋自孔孟没<lb/>
　而其微言僅存於簡編更秦火之餘漢世儒者號為<lb/>
<pb n="KR4d0065_WYG_006-9b"/>
　窮經學古不過求於訓詁章句之間其於文義雖不<lb/>
　無少有所益然大本之不究聖賢之心鬱而不章而<lb/>
　又有顓從事於文辭者其去古益以遠經生文士自<lb/>
　岐為二途及夫措之當世施於事為則又出於功利<lb/>
　之末智力之所營若無所與於書者於是有異端者<lb/>
　乘間而入横流於中國儒而言道德性命者不入於<lb/>
　老則入於釋間有希世傑出之賢攘臂排之而其為<lb/>
　説復未足以盡古儒之指歸故不足以抑其瀾而或<lb/>
<pb n="KR4d0065_WYG_006-10a"/>
　反以激其勢嗟乎言學而莫適其序言治而不本於<lb/>
　學言道德性命而流入於虚誕吾儒之學其果如是<lb/>
　乎哉陵夷至此亦云極矣及吾先生起於遠方乃超<lb/>
　然有所自得於其心本乎易之太極中庸之誠以極<lb/>
　乎天地萬物之變化其教人使之志伊尹之志學顔<lb/>
　子之學推之於治先王之禮樂刑政可舉而行如指<lb/>
　諸掌於是河南二程先生兄弟從而得其説推明究<lb/>
　極之廣大精微殆無餘蘊學者始知夫孔孟之所以<lb/>
<pb n="KR4d0065_WYG_006-10b"/>
　教蓋在此而不在乎他學可以至於聖治不可以不<lb/>
　本於學而道德性命初不外乎日用之實其於致知<lb/>
　力行具有條理而詖邪淫遁之説皆無以自隱可謂<lb/>
　盛矣然則先生發端之功顧不大哉舂陵之學舊有<lb/>
　先生祠實紹興某年向侯子忞所建至於今淳熙五<lb/>
　年趙侯汝誼以其地之狹也下車之始即議更度之<lb/>
　為堂四楹併二程先生之像列於其中規模周密稱<lb/>
　其尊事之實既成使來請記栻謂先生之祠凡學皆<lb/>
<pb n="KR4d0065_WYG_006-11a"/>
　當有之豈惟舂陵特在舂陵尤所當先者趙侯之舉<lb/>
　知急務矣故為之論述如此以告後之人四月戊寅<lb/>
　承紫郎直寶文閣權發遣靜江府兼管内營田事賜<lb/>
　紫金魚袋張栻謹記<lb/>
　　　道州故居先生祠記<hi>淳熙七年</hi>　　　章　頴<lb/>
　一元之氣運乎機緘不露之間而自生自色發達萌<lb/>
　動有聲者鳴有根者英雖未著形色莫不各具條理<lb/>
　及其匪刻雕而衆巧畢陳推其由來不待深智此二<lb/>
<pb n="KR4d0065_WYG_006-11b"/>
　程先生之學所以擴充而益自光大者也程氏之門<lb/>
　咸謂程先生兄弟自十五六歲時巳有意聖學夫以<lb/>
　地之相去南北之遠至其契合心手相授此殆有以<lb/>
　推移左右於其中不然則夫自漢唐以來數千百年<lb/>
　天之所以用力者猶有幾乎二程先生以所得者曉<lb/>
　天下孔孟之教絶而復續沐其涯涘升其堂奥夫豈<lb/>
　無有醇疵然淑諸人者深貽之後也遠要亦可謂盛<lb/>
　矣由是言之太極一圖不為秘通書四十一章不為<lb/>
<pb n="KR4d0065_WYG_006-12a"/>
　約仲尼顔子樂處一語不為不富也先生故居在營<lb/>
　道頴嘗至濂溪之濱見其耕饁者無慢容講學者有<lb/>
　髙趣周氏之松楸弗剪焉自郡未新祠宇時士人胡<lb/>
　元鼎巳近其遺址創舍設象懼其弗社以久也則又<lb/>
　謀諸校官與鄉之善士象郡文學何士先連山户曹<lb/>
　義太初孟坦中歐陽顧之思益大之言不約而同費<lb/>
　弗强而具七月朔始工再浹日而成太守趙公善言<lb/>
　聞而嘉之為掲其祠夫舂陵之人其於先生朝夕注<lb/>
<pb n="KR4d0065_WYG_006-12b"/>
　乎心目之間雖弗祠猶敬也況今奠拜之所弗隘而<lb/>
　脩容有其地故事郡官以春秋祠既列州序俾弟子<lb/>
　員往展謁其先塋因復祠益俾後此者知所景仰以<lb/>
　修乎其身而風乎其邦則先生之所以望於後學者<lb/>
　巳得而學者之於先生豈但斯湏之誠而巳哉堂暨<lb/>
　門為屋二十四楹助費者姓名列之石之左<lb/>
　　　道州寧遠縣先生祠記<hi>嘉定九年</hi>　　魏了翁<lb/>
　嘉定九年了翁奉使東州為濂溪周先生河南二程<lb/>
<pb n="KR4d0065_WYG_006-13a"/>
　先生請所以易其名者詔下如章十有五年了翁召<lb/>
　還道九江謁先生故宅以元公之命書告後二年道<lb/>
　州寧遠縣令黄大明以書來曰吾聞古之鄉先生殁<lb/>
　而祭于社寧遠雖蕞爾邑而先生之流風未墜不可<lb/>
　以無祠也子也學先生之道而尊其名麗牲有日將<lb/>
　以識里人奉嘗之思子為記之了翁嘗聞人道要有<lb/>
　三曰父曰君曰師無父無生無君無以生無師猶無<lb/>
　生也唐虞三代盛時民生於風氣之未漓又得堯舜<lb/>
<pb n="KR4d0065_WYG_006-13b"/>
　禹湯文武周公為之君師今其法度紀綱猶可槩見<lb/>
　大抵合以井牧聨以比閭教以庠序導以師長維以<lb/>
　諫救攷以德藝無一壤一民不相聨屬焉正歲孟月<lb/>
　之吉黨里社營之㑹無一事一時不相警䇿焉夫然<lb/>
　後教行俗成而君師之分盡迨厲宣幽平巳不能如<lb/>
　成周之舊仁壽鄙夭民自為之為君師者不及知也<lb/>
　矧自是以降乎曾子曰上失其道民散久矣當斯時<lb/>
　而民之散已二三百年則雖以孔孟之道而無位亦<lb/>
<pb n="KR4d0065_WYG_006-14a"/>
　不能聨屬而維持之然猶不忍吾之同體倀倀然如<lb/>
　窮人之無所歸也乃屬其徒類面教之近以淑其國<lb/>
　人子弟遠以垂諸天下後世民之久散者固巳不能<lb/>
　遽返而為士者猶有所屬則斯文不墜以俟後聖猶<lb/>
　將有望焉而天未欲平治也雖以孔門弟子一再傳<lb/>
　而失之況秦漢而後學殘文闕師異指殊泮渙滋甚<lb/>
　董仲舒嘗請諸不在六藝之科孔子之術者皆絶其<lb/>
　道庶幾統紀可一民知所從而時君不足以行其説<lb/>
<pb n="KR4d0065_WYG_006-14b"/>
　迨其後也才知之士各挾其所溺以行於世不務記<lb/>
　覽則淪虚無不為權利則衒詞采至是而不特民散<lb/>
　士亦散矣不有先生發太極本然之體明二五所乘<lb/>
　之機而示人以日用常行至近至切之理則異端小<lb/>
　道將誣民惑世於無所終極又非二程子張子推而<lb/>
　大之扶持綿延以開中興諸儒則先生之絶學又將<lb/>
　孑然孤立矣猗歟盛哉然而至近世朱文公張宣公<lb/>
　吕成公諸儒人士又各挾其所以溺於人者溺人而<lb/>
<pb n="KR4d0065_WYG_006-15a"/>
　士之散滋甚記問學之末也今又非聖賢之書而虞<lb/>
　初稗官矣虚無道之害也今又非佛老之初而梵唄<lb/>
　土木矣權利誼之蠧也今又非管晏之遺而錐刀毫<lb/>
　末矣辭章技之小也今又非騷選之文而淫哇淺俚<lb/>
　矣此宜憂世之士所以悼道之湮鬱而慨然有感於<lb/>
　儒先之教象而祠之尸而祝之也然而民既散矣有<lb/>
　士以屬之士既散矣終不可復屬耶有書以屬之天<lb/>
　命流行亘千古如一日先生能見孔孟之心於千五<lb/>
<pb n="KR4d0065_WYG_006-15b"/>
　百年之久先生之書爛如日星家藏而人誦之豈無<lb/>
　見先生之心而興起者耶先生初見二程使之求孔<lb/>
　顔之所樂他日筆之於書曰志伊尹之所志學顔子<lb/>
　之所學嗚呼得孔顔之所樂則必不以務記覽工詞<lb/>
　章慕虚寂為能也得伊尹之所志則錐刀毫末之得<lb/>
　失不足以為欣戚也吾黨之士盍相與懋明此理尚<lb/>
　庶幾士有所屬而不至失望焉資政殿大學士前簽<lb/>
　書樞密院事魏了翁撰<lb/>
<pb n="KR4d0065_WYG_006-16a"/>
　　　重建先生祠記　　　　　　　龔維蕃<lb/>
　營道之西距城十八里有水曰濂溪發源於大江源<lb/>
　滙為龍湫東流二十里至樓田其鄉曰營樂其保曰<lb/>
　濂溪廣横數百畝溪行其中雖大旱不竭周氏家其<lb/>
　上即濂溪先生之故居也考其譜牒世居青州遠祖<lb/>
　諱崇昌唐永泰中為㢘白二州太守因卜居道之寧<lb/>
　遠縣大陽村其裔孫諱虞賓有子十二人中子諱從<lb/>
　遠始徙於此再傳至諫議諱輔成登祥符八年進士<lb/>
<pb n="KR4d0065_WYG_006-16b"/>
　第終賀州桂嶺令没葬於故居之側半里許累贈諫<lb/>
　議大夫諫議生二子長曰礪次則先生先生少孤舅<lb/>
　氏龍圖鄭公向篤愛之始冠奏以初秩既長從宦四<lb/>
　方嘉祐八年先生自䖍移倅永有書與其族叔及諸<lb/>
　兄云周興來知安樂喜無盡來春歸鄉即遂拜侍尋<lb/>
　移文營道縣云有田若干舊以私具為先瑩守者資<lb/>
　族子勿預營道給憑文付周興其後先生歸展墓題<lb/>
　名於含輝洞云周惇頥區有鄰陳賡蔣瓘歐陽麗治<lb/>
<pb n="KR4d0065_WYG_006-17a"/>
　平四年二月十六日同遊道州含輝洞刻石於洞口<lb/>
　是歲神宗登極覃恩遷駕部員外郎加贈父諫議大<lb/>
　夫以手劄付兄子仲章令備酒菓香茶詣墳前告聞<lb/>
　先生晩歲寓九江愛廬阜之勝築室于溪上命名曰<lb/>
　濂溪示不忘本之意其留故居者付仲章及其從弟<lb/>
　意先生既没仲章貧甚元豐三年及七年再拆其産<lb/>
　鬻於意之子伯順而故宅基尚存伯順死無後其女<lb/>
　以其地適何伯瑜生儕儕登第為邕州教官而卒至<lb/>
<pb n="KR4d0065_WYG_006-17b"/>
　淳熙已亥周與何欲拆其産聞于郡守趙汝誼閲營<lb/>
　道所承永州公牘乃治平印文按騐皆合用先生治<lb/>
　命以田俾守塋者藏其籍於學宫其故宅基尚屬何<lb/>
　氏何氏之孫揖於淳熙十一年以其地歸於意之曾<lb/>
　孫興嗣書於劵云興嗣係諫議宗族禀性純慈有志<lb/>
　力教子以紹祖風其宅地與本人住宅相接今願盡<lb/>
　將所承外祖周伯順元承祖諫議住宅祖地從東至<lb/>
　西長五丈就賣與興嗣將來起造祠堂承外氏一𣲖<lb/>
<pb n="KR4d0065_WYG_006-18a"/>
　先魂庶幾亡者於里塾有所依托不絶春秋之奉前<lb/>
　此未有先生祠紹興已夘五月太守向子忞始奉祀<lb/>
　於州學之稽古閣編修胡公銓記之淳熙已未郡博<lb/>
　士鄒旉遷於敷教堂壬戌太守趙汝誼以其偪仄更<lb/>
　剏堂四楹并二程先生像南軒張公為記庚子郡士<lb/>
　胡元鼎與其鄉人何士先義太初孟坦中歐陽碩之<lb/>
　剏舍設像教授章頴為記故居有祠昉乎此距遺址<lb/>
　十餘丈中隔小溪卑陋湫隘歲久不復遷至嘉定癸<lb/>
<pb n="KR4d0065_WYG_006-18b"/>
　酉郡守方信儒訪求濂溪之裔得興嗣之子鑰以為<lb/>
　學賓丁丑之秋維蕃被命入境延見郡士扣濂溪所<lb/>
　向皆言今祠非故基其後訪於鑰盡閲累世契劵親<lb/>
　至其地質於鄉鄰族黨始得其實溪流清泚地勢平<lb/>
　衍岡壠丘阜拱揖環合其左曰龍山右曰豸嶺山川<lb/>
　之秀實鍾於是乃鳩工度材一新棟宇命營道尉蔡<lb/>
　則董其役經始於是歲十二月落成於明年之三月<lb/>
　中為祠宇設先生像其前為堂四楹不侈不陋二齋<lb/>
<pb n="KR4d0065_WYG_006-19a"/>
　旁翼兩廡對峙外為臺門髙與堂稱左右二塾虚明<lb/>
　敞潔以延學子又其外為都門繚以垣牆庖㸑湢浴<lb/>
　㒺不畢具環以松竹門外築道屬於山之趾於是規<lb/>
　制始備而邦人嚴事之意益䖍自先生以故居溪名<lb/>
　冠九江之寓宇黄太史賦詩謂其用平生所安樂嫓<lb/>
　水而成名東坡繼有作來者承其誤莫究所從至南<lb/>
　軒張公晦菴朱公嘗畧辯證尚書章公來典教質以<lb/>
　大富橋記以為此邦自有濂溪然亦弗深考今得其<lb/>
<pb n="KR4d0065_WYG_006-19b"/>
　譜牒契劵始究源委當何氏以地歸興嗣預有建祠<lb/>
　之語迄今乃有成則廢興顯晦殆若有數而非偶然<lb/>
　者先生之學實嗣洙泗之統傳之伊洛浸以大顯載<lb/>
　在方册人知誦習凡轍跡所至今皆有祠而父母之<lb/>
　邦先塋所在乃因陋就簡於烝嘗不稱是烏可以巳<lb/>
　故因其落成述其顛末用登載於樂石文皆從舊不<lb/>
　敢增損以没其實庶以傳信俾覽者得詳焉<lb/>
　　　濂溪故居祠堂記<hi>元至正八年</hi>　　　歐陽𤣥<lb/>
<pb n="KR4d0065_WYG_006-20a"/>
　舂陵郡之西距城可十里有鄉曰營樂里曰濂溪周<lb/>
　子故居在焉左有山曰龍山其形蜿蜒如龍右有嶺<lb/>
　曰豸嶺岩石㟏岈其狀若豸中為平田有水逶迤田<lb/>
　間澄徹見底即濂水也其居舊制有堂三間門廡稱<lb/>
　是堂塑周子之父諫議大夫像居其中周子像居其<lb/>
　右側司封郎中壽徽猷閣待制燾之像以次侍坐周<lb/>
　子之二子也在宋之代春秋二仲以次丁日守令詣<lb/>
　祭聖元崇右濂洛之學追封周子為道國公祀事視<lb/>
<pb n="KR4d0065_WYG_006-20b"/>
　昔加豐而故居湫隘歲久浸弊祭畢飲福守令以下<lb/>
　雜列門廡延祐七年邑人熊偉調營道主簿嘗預祭<lb/>
　列進里儒唐道舉而勉之曰周子故居淪没弗稱祠<lb/>
　祀弗嚴君生其里可坐視乎今以繕脩之責相屬君<lb/>
　其勿辭道舉對曰故居方數歲有司輒一脩之因陋<lb/>
　就簡飾故為新補罅為完而巳吾欲異於是可乎主<lb/>
　簿嘉其好義即白之郡侯以公檄奬勵之道舉聚財<lb/>
　庀工伐石陶瓦除其旁地斥大舊基崇臺三間立為<lb/>
<pb n="KR4d0065_WYG_006-21a"/>
　專祠以祀周子列先賢碑刻於其側後為重屋上下<lb/>
　皆施雙梁如㕔事上設諫議像正坐旁設司封徽猷<lb/>
　像坐東西相向下為與祭官止息之所未及落成而<lb/>
　道舉即世後三年應詔復作東西序凡十間以畢先<lb/>
　志未幾屬邑有警兵事方殷作輟者十餘年至正六<lb/>
　年府判呉濬實來訪應詔竟成之應詔感激於是繚<lb/>
　以周垣䘬以堅甓丹堊彰施新扁昭掲規制完美百<lb/>
　倍於前為屋大小内外以楹計者百四十有竒然後<lb/>
<pb n="KR4d0065_WYG_006-21b"/>
　每歲祀事籩豆有序班次有位陟降有儀徹俎而讌<lb/>
　旅酬有所僕從列為咸有芘藾乃介士子浚儀趙君<lb/>
　嗣隆奉事狀來請𤣥記之惟昔商容商之賢人也周<lb/>
　武王伐商有天下過其閭而式之史書於册召伯布<lb/>
　政南國聽民訟甘棠之下南國之人為詩以相成曰<lb/>
　蔽芾甘棠召伯所茇勿剪勿伐夫商容一代之賢其<lb/>
　所居為時君之所敬禮召伯一日之居其所止為邦<lb/>
　人之所愛䕶猶且如是子周子上接孔孟之緒下開<lb/>
<pb n="KR4d0065_WYG_006-22a"/>
　程朱之學有功斯世昭被萬世其故居脩營是固王<lb/>
　政之所當先侯度之所當舉然贊府熊君謀於其始<lb/>
　通守呉侯濟於厥終唐氏父子實克繼紹是究是圖<lb/>
　垂三十年乃底成績其可無記載乎大德丁未戊申<lb/>
　間𤣥從先君子冀國公典教是邦歲祠屢造故居蓋<lb/>
　嘗目擊而能言者乃記以授嗣隆俾歸勒之石以勸<lb/>
　方來云至正八年歲在戊子九月已酉記<lb/>
　　　道州濂溪田記<hi>淳熙六年</hi>　　　　　章　頴<lb/>
<pb n="KR4d0065_WYG_006-22b"/>
　郡既為周先生建祠堂南軒張實文記之太守直閣<lb/>
　趙公他日曰濂溪有先塋在獨無樵牧之捍乎未幾<lb/>
　有民周與何田訟者二十年矣與甲則乙訴與乙則<lb/>
　甲訴謂不得直公令有司以案牘來累日吏抱持文<lb/>
　書幾不勝至則公一㩜眎撫几曰得之矣蓋舊牘乃<lb/>
　有濂溪倅永州時公牒云有田若干舊以私具得為<lb/>
　先塋守者資族子當勿預茍墻垣固松楸勿翦守者<lb/>
　世獲弗易也其後守者氓周興物故壻又代徙他處<lb/>
<pb n="KR4d0065_WYG_006-23a"/>
　田周與何更有之周則先生之族何乃先生所自出<lb/>
　甥得有舅家田自有法以永州公檄從事則周氏子<lb/>
　固不得有況甥可乎辯眎文書則有營道所給憑文<lb/>
　付周興者用治平新銅符按舊左驗皆合即取田之<lb/>
　非永州文所云者以與何餘即從其初頴因休暇攷<lb/>
　漫齋公其謂若前示所判數百言皆出前後數公意<lb/>
　表即檄營道丞周必端往濂溪以田界近營者田籍<lb/>
　與營道舊文同藏學宫歲以租倉升斗代輸省賦守<lb/>
<pb n="KR4d0065_WYG_006-23b"/>
　塋者李得田耕終年不聞吏呼守眎宜厪且令先生<lb/>
　江州後裔亦聞之先生學造太極先其為先冢計宜<lb/>
　遠厯百餘年始遇一賢太守遇亦難矣哉淳熙六年<lb/>
　七月望日南郡章頴記<lb/>
　　　濂溪小學記　　　　　　　　趙櫛夫<lb/>
　出道州城西二十里曰濂溪保元公故居在焉未至<lb/>
　十里許兩峰挿地門立甚偉扶輿兩峰間平陸疎林<lb/>
　雲巘如畫一水横陳乃濂溪也溪南為先諫議墓左<lb/>
<pb n="KR4d0065_WYG_006-24a"/>
　龍山右豸嶺祭田在其下元公遺劵猶存故居有元<lb/>
　公祠今奉諫議以元公侑環谿數百家皆周氏子孫<lb/>
　率學農圃郡守楊侯嘆曰此非鄭公鄉乎山川如此<lb/>
　何其子孫以鄭公莊也廼命立小學俾知營道縣錢<lb/>
　君寅翁經理之祠右有功德院蓋周氏所為奉浮屠<lb/>
　者於元公家不類宜改院為小學聚周之子孫教焉<lb/>
　議巳克合乃易像設而俎豆之去其異言異教而詩<lb/>
　書之為齋二爐亭一水竹扶疏几席靜潔足以助發<lb/>
<pb n="KR4d0065_WYG_006-24b"/>
　性靈洗凡滌陋擇端慤士為之師亡幾何巳有頴然<lb/>
　悟者侯又益喜輟公田若干畝别儲以廪之予使粤<lb/>
　之明年辟錢君為屬侯寓書曰吾州濂溪書院既成<lb/>
　上灑奎畫以賜參預䖍公辱戴筆焉敢以小學記為<lb/>
　請幸子勿辭謝不獲竊惟舂陵以道名州而元公於<lb/>
　是乎生天所命也今義理之學皆識宗祖而詩禮之<lb/>
　教不逮子孫非長民者之責乎古者上自國都下至<lb/>
　閭巷莫不有學凡公卿大夫之子與民之俊秀者皆<lb/>
<pb n="KR4d0065_WYG_006-25a"/>
　入學所以發其良知良能而復性焉耳故八歲入小<lb/>
　學教以灑掃應對進退之節禮樂射御書數之文十<lb/>
　五入大學教以窮理正心脩已治人之道肆成人有<lb/>
　德小子有造以此具也記曰時過然後學則勤苦而<lb/>
　難成今之時則過矣然性非自外來也泉養於䝉木<lb/>
　進於漸循循焉毋欲速也勉勉焉毋自畫也待其時<lb/>
　至氣化心開目明然後精以四書博以六籍易通之<lb/>
　誠神幾太極圖之陰陽動靜皆可拾級而進俗學稊<lb/>
<pb n="KR4d0065_WYG_006-25b"/>
　稗也異學蟊螣也惟毋以是先錮其心教可入矣此<lb/>
　侯所致意於周之子孫者而子孫之所當自勉也昔<lb/>
　余景瞻守劒黄子耕守台皆能扶植先儒之裔然龜<lb/>
　山故廬巳不能保上蔡之孫至為人所陵夷抑又微<lb/>
　矣元公先疇幸無恙繇士而農去本未遠賢守令又<lb/>
　從而振德之鋤荒墾良苕穎秀茁安知正考父之後<lb/>
　無達人乎政惠有限教思無窮侯眎二公功相近而<lb/>
　德則遠矣是宜書侯名允恭長沙人嘗為國子博士<lb/>
<pb n="KR4d0065_WYG_006-26a"/>
　治狀有聞擢持廣東憲節蓋元公補處云<lb/>
　　　濂溪大富橋記　　　　　　　前　人<lb/>
　道州營道縣西出郭二十里有村曰濂溪樓田保元<lb/>
　公故居實在焉未至故居二百餘歩有水縈紆隱隱<lb/>
　如青羅帶者濂溪也溪之上有小石梁横跨乎青羅<lb/>
　帶者大富橋也舊傳元公年十三時釣遊之所其然<lb/>
　豈其然耶余牧舂陵春秋行釋菜禮每詣故居兒童<lb/>
　登斯橋者毋以釣遊藉口盍有得於言外之意云咸<lb/>
<pb n="KR4d0065_WYG_006-26b"/>
　淳丙寅七月<lb/>
　　　濂溪周氏世業田記　　　　　周子恭<lb/>
　濂溪先生祠有祭而無田其嗣孫襲翰林五經博士<lb/>
　有爵而無禄永州府知府唐公瑶同知魯公承恩暨<lb/>
　通判子恭為之謀得僧寺廢田百四十有八畆請於<lb/>
　提學副使應公檟没入濂溪祠供祭祀且為博士常<lb/>
　禄之需名曰世業田而屬記於予予惟濂溪之學以<lb/>
　造化為宗以無欲為要在南昌時得暴疾幾殆視其<lb/>
<pb n="KR4d0065_WYG_006-27a"/>
　家止一敝篋錢不滿百嘗以遷擢入京師不可為資<lb/>
　則鬻其産以行過潯陽愛廬山之勝築居於溪之上<lb/>
　名之曰濂溪遂以歸骨焉是豈惟能忘物尚忘其身<lb/>
　豈惟忘其身尚忘其家學而至於忘其身與家又何<lb/>
　有於身後之祭不祭與其子孫之禄不禄哉而區區<lb/>
　為之謀若此者特以崇德象賢之義報德報功之私<lb/>
　無所於寄則藉是以見志可耳乃若效法先生之學<lb/>
　以求内有諸巳則固自有其處不在乎此也<lb/>
<pb n="KR4d0065_WYG_006-27b"/>
　附錄<lb/>
　　　江州學濂溪祠記<hi>乾道二年</hi>　　　　林　栗<lb/>
　始予讀河南程氏兄弟語錄聞茂叔先生道學之懿<lb/>
　其後閲蘇端明黄太史所作濂溪詩而想見其為人<lb/>
　及來九江前武學博士朱熹元晦自建寧之崇安以<lb/>
　書至曰濂溪先生二程之師也身没而道顯歲久而<lb/>
　名尊今營道零陵南安邵陽皆已俎豆泮宫江獨未<lb/>
　舉顧非典歟予聞之矍然適㑹先生之曾孫直卿來<lb/>
<pb n="KR4d0065_WYG_006-28a"/>
　訪敬請其象與其遺文併通書拙賦而讀之曰此之<lb/>
　謂立言者也可無傳乎亟鏨諸板而繪事於學宫使<lb/>
　此邦之人知所矜式既成將掲其號乃按其文字考<lb/>
　其所謂濂者其音切義訓與廉節之廉異矣廉之訓<lb/>
　曰清也儉也有儉歛之義又如堂之有廉箭之有廉<lb/>
　截然介辨之義也濂廉同其音似廉而不類又有里<lb/>
　㕘翻者含鑒翻者其訓曰薄也又曰大水中絶小水<lb/>
　出也予異焉曰是安取此問其人曰先生之子求詩<lb/>
<pb n="KR4d0065_WYG_006-28b"/>
　魯直避其從父之諱改焉嗚呼有是哉儒者之學本<lb/>
　於文字義訓而謹於正名毫釐之差千里之謬不可<lb/>
　忽也東坡云先生本全德廉退乃一隅因抛彭澤米<lb/>
　偶似西山夫遂即世所知以為溪之呼應同栁州栁<lb/>
　聊使愚溪愚則固巳不足於廉矣又將轉而為濂則<lb/>
　由儉以趨薄由清以絶物殆為陳仲子之操乎地以<lb/>
　人重人以名髙因諱避之訛以成聲畫之舛遂使先<lb/>
　生之德與是溪之名俱䝉薄絶之累將非後死者咎<lb/>
<pb n="KR4d0065_WYG_006-29a"/>
　與予是以正之夫山川風氣民之所稟而生也故家<lb/>
　遺俗民之所薰而習也先生之道傳於二程其所成<lb/>
　就夥矣而廬山之下濂溪之上未有聞焉或由此也<lb/>
　夫自今而後吾知九江之士清而不隘儉而不陋辯<lb/>
　而不爭嚴而不厲有檢歛之美而不流於薄絶既以<lb/>
　獨善其身又思以兼善天下見中庸之門户入誠明<lb/>
　之閫奥其必自是始矣先生名惇實避英有廟之名<lb/>
　改頥其官閥行治流風遺書則予蒲左丞所為墓誌<lb/>
<pb n="KR4d0065_WYG_006-29b"/>
　洎諸儒先紀述詳矣左無所贅其辭乾道二年二月<lb/>
　二十六日營承議郎權發遣江州軍州事兼管勸農<lb/>
　田事長樂林栗記<lb/>
　　　南康軍新立先生祠記<hi>淳熙五年</hi>　　張　栻<lb/>
　淳熙五年秋詔新安朱侯熹起家為南康守越明年<lb/>
　三月至官慨然思所以仰稱明天子德音者首以興<lb/>
　教善俗為務乃立濂溪周先生祠於學宫以河南二<lb/>
　程先生配貽其書友人張栻曰濂溪先生嘗領是邦<lb/>
<pb n="KR4d0065_WYG_006-30a"/>
　祠像之立視他州尤不可以緩子盍為我記其意栻<lb/>
　既不克辭則以平日與侯共講者述之以復焉自秦<lb/>
　漢以來言治者泪於五伯功利之習求道者淪於異<lb/>
　端空虚之説而於先王發政施行之術聖人天理人<lb/>
　倫之教莫克推尋而講明之故言治者若無預於學<lb/>
　而求道者反不渉於事孔孟之書僅傳而學者莫得<lb/>
　其門而入生民不克睹乎三代之盛可勝嘆哉惟先<lb/>
　生崛起於千載之後獨得微旨於殘編斷簡之中推<lb/>
<pb n="KR4d0065_WYG_006-30b"/>
　本太極以及乎陰陽五行之流布人物之所以生化<lb/>
　於是知人之為至靈而性之為至善萬理有其宗萬<lb/>
　事循其則舉而措之則可見先王之所以為治者皆<lb/>
　非私智之所出孔孟之意于以復明至於二程先生<lb/>
　則又推而極之凡聖人之所教人與學者之所以用<lb/>
　工本末始終精析該備於是五伯功利之習無以亂<lb/>
　其正異端空虚之説無以申其誣求道者有其序而<lb/>
　言治者有所本其有功於前聖而流澤於後世顧不<lb/>
<pb n="KR4d0065_WYG_006-31a"/>
　大矣哉春秋奉嘗編於學校禮則宜之而況此邦嘗<lb/>
　為先生所領之地祠像久焉未設誠缺典也今朱侯<lb/>
　下車未遑他議而首及乎此可謂得為政之本矣詩<lb/>
　云髙山仰止景行行止朱侯之所以望於來者豈不<lb/>
　在於斯乎雖然栻猶有説焉蓋自近歲以來先生之<lb/>
　書徧天下士知尊敬講習者寖多而其間未免或失<lb/>
　其旨妄意髙遠不由其序游談相夸不踐其實反以<lb/>
　病夫真若是者適為吾道之罪人耳夫惟淳篤慨惻<lb/>
<pb n="KR4d0065_WYG_006-31b"/>
　近思躬履不忽於卑下而審察乎細微是則為不負<lb/>
　先生之訓其於孔孟之門牆庶幾乎可以循序而進<lb/>
　也此又豈非朱侯所望於來者之意乎<lb/>
　　　韶州州學濂溪先生祠記<hi>淳熙十年</hi>　朱　子<lb/>
　秦漢以來道不明於天下而士不知所以為學言天<lb/>
　者遺人而無用語人者不及天而無本專下學者不<lb/>
　知上達而滯於形器必上達者不務下學而溺於空<lb/>
　虚優於治已者或不足以及人而隨世以就功名者<lb/>
<pb n="KR4d0065_WYG_006-32a"/>
　又未必自其本而推之也夫如是是以天理不明而<lb/>
　人欲熾道學不傳而異端起人挾其私智以馳騖於<lb/>
　一世者不至於老死則不止而終亦莫悟其非也宋<lb/>
　興九疑之下舂陵之墟有濂溪先生者作然後天理<lb/>
　明而道學之傳復續蓋有以闡夫太極陰陽五行之<lb/>
　奥而天下之為中正仁義者得以知其所自來言聖<lb/>
　學之有要而下學者知勝私復禮之可以馴致於上<lb/>
　達明天下之有本而言治者知誠心端身之可以舉<lb/>
<pb n="KR4d0065_WYG_006-32b"/>
　而措之於天下其所以上接洙泗千歲之統下啓河<lb/>
　洛百世之傳者脉絡分明而規模宏遠矣是以人欲<lb/>
　自是有所制而不得肆異端自是有所避而不得騁<lb/>
　蓋自孟氏既没歴選諸儒授受之次以論其興復開<lb/>
　創汛掃平一之功信未有髙焉者也先生熙寧中嘗<lb/>
　為廣南東路提㸃刑獄公事而治於韶洗寃澤物其<lb/>
　兆足以行矣而以病去乾道庚寅知州事周侯舜元<lb/>
　仰止遺烈慨然永懷始作祠堂於州學講堂之東序<lb/>
<pb n="KR4d0065_WYG_006-33a"/>
　而以河南二程先生配焉後十有三年教授廖君德<lb/>
　明至視故祠頗巳摧剥而香火之奉亦惰弗供乃謀<lb/>
　增廣而作新之明年即其故處為屋三楹像設儼然<lb/>
　列坐有序月日朔望率諸生拜謁歲春秋釋奠之明<lb/>
　日則以三獻之禮禮焉而猶以為未也則又日取三<lb/>
　先生之書以授諸生曰熟讀精思而力行之則其進<lb/>
　而登此堂也不異乎親炙之矣又明年以書來告曰<lb/>
　韶故名郡士多愿慤鮮浮華可與進於善者蓋有張<lb/>
<pb n="KR4d0065_WYG_006-33b"/>
　文獻余襄公之遺風焉然前賢既遠而未有先生君<lb/>
　子之教以啓廸於其後雖有名世大賢來官兹地亦<lb/>
　未聞有能摳衣請業而得其學之傳者此周侯之所<lb/>
　為惓惓焉者而德明所以奉承於後而不敢怠也今<lb/>
　既訖事而德明亦將終更以去矣夫子幸而記之一<lb/>
　言庶幾乎有以卒成周侯之志是亦德明之願而諸<lb/>
　生之幸也廖君嘗以學講於熹者因不復辭而輒為<lb/>
　論著先生倡明道學之功以視韶人使因是而知所<lb/>
<pb n="KR4d0065_WYG_006-34a"/>
　以用力之方又記其作興本末如此使來者有考焉<lb/>
　淳熙十年癸夘歲五月丁夘新安朱熹記<lb/>
　　　邵州州學濂溪先生祠記<hi>紹熙庚申</hi>　朱　子<lb/>
　邵陽太守東陽潘侯燾以書來曰郡學故有濂溪先<lb/>
　生周公之祠蓋治平四年先生以零陵通守來攝卲<lb/>
　事而遷其學且屬其友孔公延之記而刻焉其後遷<lb/>
　易不常乾道八年乃遷故處而始奉先生之祀於其<lb/>
　間既又以故府張公九成之學為出於先生也則亦<lb/>
<pb n="KR4d0065_WYG_006-34b"/>
　祠以侑焉於今蓋有年矣燾之始至首稽祀典竊獨<lb/>
　惟念先生之學實得孔孟不傳之緒以授河南二程<lb/>
　先生而道以大明然自再傳之後則或僅得其彷彿<lb/>
　或遂失其本真而不可以若是其班矣乃更闢堂東<lb/>
　一室特祀先生以致區區尊嚴道統之意今歲中春<lb/>
　釋奠於先聖先師遂命分獻而祝以告焉以吾子之<lb/>
　嘗講於其學也敢謁一詞以記之使來者有考而無<lb/>
　疑也熹發函三復為之喟然而嘆曰甚矣道之難明<lb/>
<pb n="KR4d0065_WYG_006-35a"/>
　而易晦也自堯舜以至於孔孟上下二千餘年之間<lb/>
　蓋亦屢明而屢晦自孟氏以至於周程則其晦者千<lb/>
　五百年而其明者不能以百歲也程氏既没誦説滿<lb/>
　門而傳之不能無失其不流而為老子釋氏者幾希<lb/>
　矣然世亦莫之悟也今潘侯如此乃獨深察而致謹<lb/>
　焉道之明也儻庶幾乎雖然先生之精立圖以示先<lb/>
　生之蘊因圖以發而其所謂無極而太極云者又一<lb/>
　圖之綱領所以明夫道之未始有物而實為萬物之<lb/>
<pb n="KR4d0065_WYG_006-35b"/>
　根柢也夫豈以為太極之上復有所謂無極者哉近<lb/>
　世讀書不足以識此而或妄議之既以為先生病史<lb/>
　氏之傳先生者乃增其語曰自無極而為太極則又<lb/>
　無所依據而重以病夫先生故熹嘗欲援故相蘇公<lb/>
　請刊國史草頭木脚之比以正其失而恨其力有所<lb/>
　不逮也乃今於潘侯之舉而重有感焉是以既叙其<lb/>
　事而并附此説以俟後之君子抑潘侯學識之長既<lb/>
　足以及此矣則又安知其不遂有以成吾之志也耶<lb/>
<pb n="KR4d0065_WYG_006-36a"/>
　紹熙癸丑冬十月庚申後學朱熹記<lb/>
　　　南安軍司理㕔先生祠堂記<hi>咸淳三年</hi>陳宗禮<lb/>
　濂溪先生周元公祠堂無處不有發揮道統之傳而<lb/>
　為之紀述者簡編既富矣惟南安秋官㕔實先生涖<lb/>
　官之所有甘棠遺愛存焉河南二程夫子遵父之命<lb/>
　執經問道於斯得舞雩詠歸之趣至今猶可想見於<lb/>
　是焉為之祠尤非他處汎泛遥敬之比先是設像於<lb/>
　官廨之門外也巳不足以揭䖍歲久廨圮祠亦荒凉<lb/>
<pb n="KR4d0065_WYG_006-36b"/>
　咸淳三年趙君孟適來守是邦因地懷人欽崇惟謹<lb/>
　廼先革舊廨而新之奉先生像於廨之左昔之頽垣<lb/>
　敗屋轉而大楹傑棟過者起敬善類忻躍乃走千里<lb/>
　請為文以記之竊惟官有冗暇事有精觕世變岐而<lb/>
　二之然有道君子不以此加軒輊也理官以明刑為<lb/>
　軄自謂較出入比輕重於法律而性命道德之學為<lb/>
　無預焉間有置心沖漠游意太虚實以察辭稽貌則<lb/>
　鄙之曰是俗塵也是吏軄也吾何屑於是惟濂溪先<lb/>
<pb n="KR4d0065_WYG_006-37a"/>
　生以光風霽月之標來任典獄防民之事既不土苴<lb/>
　厥職暇則與其徒講求天地萬物混而闢一而萬之<lb/>
　理以脉絡乎聖賢千載之傳豈不體用並該本末具<lb/>
　舉也乎遠稽正範固未易一一推然庭前之草生意<lb/>
　我同水中之蓮淨植我似既無一物非我則居官之<lb/>
　際豈肯以人命輕用國法又豈肯上下其手以奉上<lb/>
　官喜怒居是官也禮是祠也必盡心焉以廣天地好<lb/>
　生之大德則往哲之風可紹而賢太守所以興起墜<lb/>
<pb n="KR4d0065_WYG_006-37b"/>
　典不為無益矣授筆而書何故不肅初鳩工於四月<lb/>
　辛未告成於七月庚戌為費十萬錢<lb/>
　　　廣東憲司先生祠記　　　　　蔡　抗<lb/>
　昔先師朱文公作濂溪周夫子祠堂記曰髙極乎無<lb/>
　極太極之妙而不離乎日用之間幽探乎陰陽五行<lb/>
　造化之賾而不離乎仁義禮智剛柔善惡之際大哉<lb/>
　言乎所以闡夫子精微之旨揭萬世義理之凖也蓋<lb/>
　夫子之學體用一源顯微無間上下與天地同流此<lb/>
<pb n="KR4d0065_WYG_006-38a"/>
　豈淺近者所能窺而其見之行事則謹刑一節尤為<lb/>
　深切著明夫明刑以弼五教制政以教祗德自古聖<lb/>
　人輕重毫髮必致其謹是固陽舒陰慘仁柔義剛以<lb/>
　輔教化之不及而好生之心流行不息同胞同體視<lb/>
　之如傷於以全人性之天則於無極太極之本體亦<lb/>
　豈有間哉夫子辯分寧不決之獄爭南安非辜之囚<lb/>
　所至務以洗寃澤物為己任至於詳刑廣東則仁流<lb/>
　益遠矣天以春生萬物止之以秋聖人法天以政養<lb/>
<pb n="KR4d0065_WYG_006-38b"/>
　萬民肅之以刑此夫子之秋肅夫子之春生也深溪<lb/>
　萬仭民死於石為之減硯而著令黄苑張空民死於<lb/>
　瘴為之緩轡而徐行鄉人候吏惟恐奔走馬蹄旗脚<lb/>
　之或後而黠胥惡少則凛凛然如快刀健斧之將加<lb/>
　仁之充廣形著如是夫淳熙間繡使陸公世良因民<lb/>
　之德公也祠于丹荔堂之側有年矣近憲司楊君大<lb/>
　異改祠于相江書院今周侯弭節是邦思甘棠之遺<lb/>
　首訪舊祠吏以廢告侯惻然曰相江之祠學者之通<lb/>
<pb n="KR4d0065_WYG_006-39a"/>
　敬也而所主者教司存之祠官守之常敬也而所主<lb/>
　者刑刑教雖一而祠有不同夫豈可廢哉亟命汛掃<lb/>
　舊宇而謁至焉又慮規模湫隘不足以揭䖍妥靈遂<lb/>
　闢地於官治之西偏以庶幾羮墻之思且貽書俾抗<lb/>
　記之抗學於朱子者也酌泉知脉元公於抗有㒺極<lb/>
　之恩誼弗敢辭竊謂元公之祠遍天下而司存一祠<lb/>
　侯獨以為不可廢者何哉廣南十四州生民之命所<lb/>
　繫也為部使者旦而瞻是祠退閲未決之獄必思夫<lb/>
<pb n="KR4d0065_WYG_006-39b"/>
　子之以剛得中以動而明敢不敬朝夕而瞻是祠退<lb/>
　決非辜之囚必思夫子之中正明達燭及微曖敢不<lb/>
　敬朔望瞻是祠退而心行乎一路之間必思夫子不<lb/>
　憚出入之勤雖荒崖絶島而念慮不可不到也敢不<lb/>
　敬祠在是則敬在是敬在是則十四州之民命在是<lb/>
　也祠可不復其舊歟此侯之心也嗚呼侯之心非特<lb/>
　善一家之學將以開羣心有體有用有微有顯之學<lb/>
　也非特為曲江之地將以為天下立心立命之地也<lb/>
<pb n="KR4d0065_WYG_006-40a"/>
　前乎百八十年之既往侯既有以續元公之道後乎<lb/>
　千百世之方來必又有以續侯之心相與引之於無<lb/>
　窮仁不可勝用矣侯名梅叟元公族孫也學行為世<lb/>
　推重近歲以御史經筵召不至改外臺所學所志未<lb/>
　易量云<lb/>
　　　重脩濂溪先生墓記<hi>正德壬申</hi>　　　廖　紀<lb/>
　濂溪周先生墓在九江郡南十里許其境最幽勝先<lb/>
　生世為湖廣營道人任南康郡守時愛廬山風景不<lb/>
<pb n="KR4d0065_WYG_006-40b"/>
　殊梓里築書院於山之麓時與二程先生講道其間<lb/>
　熙寧四年遷封僊居縣太君氏鄭母夫人窆於清泉<lb/>
　社蓮花之岑越明年先生卒附於夫人之左夷考先<lb/>
　生應五星聚奎之運崛起於宋天禧間毅然繼孔孟<lb/>
　之緒倡道學之功泄造化之機發聖賢之秘歴吏治<lb/>
　之事具載宋嘉定有封前人有錄朱晦菴有記胡五<lb/>
　峰有序潘南豐有誌趙清獻公輩有題辭見諸名世<lb/>
　大儒手筆居多後學不敢復僭贅也嗚呼遡先生之<lb/>
<pb n="KR4d0065_WYG_006-41a"/>
　墓肇自熙寧六年逮今五百四十餘年此墓委於榛<lb/>
　莽謁者多嘆息𢎞治二年九江前守慈谿童公集石<lb/>
　修治聳然可瞻仰正德辛未今守蔚州李公重為繚<lb/>
　垣增飭廟宇規制雖秩然而墓之礧磈尚罅馬鬛尚<lb/>
　缺埏𡑞尚有凸凹瀦潦芻豢又或灌溉而蹂躪寖弊<lb/>
　若此烏足妥先生神靈哉正德壬申春户部主事靖<lb/>
　州宋君來司國計謁文廟之明日往拜先生墓下因<lb/>
　覽山川尋故考實謂瞻仰有像展禮有廟脩薦有厨<lb/>
<pb n="KR4d0065_WYG_006-41b"/>
　環衛有垣供祀有田守祀有十三代孫綸者墓猶若<lb/>
　此揆先生神靈或未妥也由是宋君慨然任起廢之<lb/>
　責捐公廩陶甓數萬傭工經營越兩月畢行釋菜禮<lb/>
　告成於是罅者塞缺者完凸凹者夷灌溉蹂躪者瀉<lb/>
　而禁種種完固山川改觀足成廟貌而允妥先生神<lb/>
　靈矣君有謂士有田第未贍厥子孫復劵置墓前田<lb/>
　二十畝以贍守祀夫宋君是心也懷賢向道即晦菴<lb/>
　朱先生每歴郡縣輒訪先生祠墓汲汲表章而尊崇<lb/>
<pb n="KR4d0065_WYG_006-42a"/>
　之使天下知聖賢道在天地自不少一日忘者歟嗚<lb/>
　呼濂溪先生道在萬世崇比闕里亦不為過但世之<lb/>
　宦遊者舉因陋就簡習常安故如宋君之注意崇重<lb/>
　者能幾何人繼自今始凡讀濂溪先生書仰其人當<lb/>
　思踵其迹誦其言當思踐其行窮則身體先生所謂<lb/>
　學顔子之學達則力行先生所謂志伊尹之志相與<lb/>
　勉之何患聖賢之道不明不行也哉謹書此以告來<lb/>
　學云<lb/>
<pb n="KR4d0065_WYG_006-42b"/>
　　　表崇道學大儒墓祀疏　　　　邵　寶<lb/>
　江西等處提刑按察司提督學校副使邵寳奏臣切<lb/>
　照九江府德化縣南蓮花峰下有宋儒周惇頥墓其<lb/>
　東北數里有濂溪書院亦為惇頥建臣始視學至九<lb/>
　江考檢誌傳特詣弔謁見得墓雖僅葺而書院久荒<lb/>
　重興慨歎比者知府劉璣髙友璣等因分巡僉事王<lb/>
　啓等區畫委屬時加修理墓與書院漸次就完又奉<lb/>
　巡視都御史林俊行布政使林泮等衆議於湖廣道<lb/>
<pb n="KR4d0065_WYG_006-43a"/>
　州取其裔孫周綸前來守奉三四年間臣屢至弔謁<lb/>
　起敬生慕大非舊比蓋聖明崇儒重道化被中外而<lb/>
　監司守令奉行惟謹臣竊慶之謹按周惇頥生于有<lb/>
　宋上契列聖下啓羣儒語其時貞而復元論其地大<lb/>
　而將化開人之功萬世永頼無庸贅述乃若九江之<lb/>
　地生寓精神没藏體魄實與故里相類顧百年以來<lb/>
　墓與書院久廢初復而祀不在典誠為未稱惟昔范<lb/>
　文正公生於蘇而塟於洛二處皆有祠祀崇名相也<lb/>
<pb n="KR4d0065_WYG_006-43b"/>
　岳武穆王生於相而塟於杭二處皆有祠祀崇名將<lb/>
　也我國朝於忠貞勲德禮數加隆至于如此識治君<lb/>
　子皆以為當況道學大儒如惇頥者哉惇頥之後稱<lb/>
　大儒者曰朱熹貫於婺源産於建陽祠祭之典二處<lb/>
　兼舉臣愚竊謂惇頥之於九江如婺如建當比其一<lb/>
　今墓與書院既各理如故如䝉聖明重念周氏之學<lb/>
　為世宗師表章曠墜實繫觀望乞勅禮部查撿朱熹<lb/>
　婺源建陽事例就令書院賜以春秋二祭定式擬祝<lb/>
<pb n="KR4d0065_WYG_006-44a"/>
　行令有司以時行事仍於鄰近無碍田内撥給數十<lb/>
　畝以為裔孫守墓之贍非特為一方斯文之觀實天<lb/>
　下萬世之幸也臣承乏教事欽承奏勅諭以崇正學<lb/>
　為要惟兹祀事實其一端雖懼煩瀆不敢不請臣無<lb/>
　任戰慄之至奉聖旨是<lb/>
　　　崇先賢以勵風教文移　　　　王　啓<lb/>
　江西等處提刑按察司分巡湖西道僉事王啓呈照<lb/>
　得本職于𢎞治十五年分巡至九江府據本府呈宋<lb/>
<pb n="KR4d0065_WYG_006-44b"/>
　儒濂溪周元公世家道州因過潯陽愛其山水之勝<lb/>
　遂築書堂於廬山之阜今在德化縣五里許山麓有<lb/>
　溪發源於蓮花峰下北㑹於湓浦潔清紺寒先生濯<lb/>
　纓而樂之因揭故里之名寓以濂溪之號溪上有池<lb/>
　種蓮花而愛之作愛蓮説掲於書堂先生胸次洒落<lb/>
　如光風霽月每與河南二程講道其間庭草交翠而<lb/>
　發吾與㸃也之氣象抽關啓鑰黙契道體卒孟氏不<lb/>
　傳之正學絶而復續至今仰賴然則作太極圖通書<lb/>
<pb n="KR4d0065_WYG_006-45a"/>
　手授二程亦常於此地至於其没又塟於栗樹嶺下<lb/>
　僅去五里許先生之母與其二夫人皆塟其内則先<lb/>
　生之䰟魄固安于是矣雖極崇奉如孔廟闕里亦不<lb/>
　為過夷考載典自宋郡守潘慈明重修書院文公先<lb/>
　生為之記及文公守南康先生之子孫自九江府奉<lb/>
　愛蓮説墨本于文公則知當時曾有子孫至國朝監<lb/>
　察御史徐傑項璁按察司副使焦宏兩次修舉今皆<lb/>
　圯壞其子孫亦無一人為守祀事及考其宋道州舊<lb/>
<pb n="KR4d0065_WYG_006-45b"/>
　立書院乃援九江賜額為請今九江反見零落俱無<lb/>
　以奉先賢而光世道欲行修理書堂并濯纓愛蓮光<lb/>
　霽交翠四亭以致景行之私欲買田數頃或量撥白<lb/>
　鹿租穀數百斛請先生子孫一人守祀未敢擅便等<lb/>
　因備呈欽差巡撫江西都察院右副都御史張某奉<lb/>
　批據呈崇儒重道至意布按掌印㑹提學議處停當<lb/>
　差人賫文湖廣布政司轉查真𣲖子孫勸諭前來同<lb/>
　心區處必在優濟繳隨准湖廣布政使司咨據永州<lb/>
<pb n="KR4d0065_WYG_006-46a"/>
　府道州營樂鄉四都里老何添成等呈依㑹勘得周<lb/>
　元公十二代宗子周賢男周綸長孫仕爵仕禄的係<lb/>
　真𣲖起送前來遂將德化縣德化鄉一圖民田三十<lb/>
　一畝三分陸地六畝一分發給養贍守祀<lb/>
　　　重脩祠堂增置祭田記　　　　傅　楫<lb/>
　明正德辛未春予遊九江之匡廬山父老輩欣欣然<lb/>
　指顧曰腋廬而峰者為蓮花峰頥峰而嶺者為栗樹<lb/>
　嶺賓廬距峰之巔而肖主厥墓者營道周濂溪先生<lb/>
<pb n="KR4d0065_WYG_006-46b"/>
　也窆左母夫人鄭仙居縣君者從遺命也去墓不三<lb/>
　十步有祠志銘顛末於祠之下者先生友行潘君興<lb/>
　嗣也去祠七里有濂溪不他名而仍營道濂溪者先<lb/>
　生不忘故里心也溪上築室榜以濂溪草堂者先生<lb/>
　來二程講道處也草堂撰記壽石者南康太守仲晦<lb/>
　先生也厥土坂德化縣清泉社隸九江府相遠僅十<lb/>
　里許數百年來兵燹繼至朝代交謝有墓無祠有祠<lb/>
　無祀有祀無子孫奉守之我國朝相傳一博士公僅<lb/>
<pb n="KR4d0065_WYG_006-47a"/>
　奉守營道祠祀者𢎞治庚戌浙東童公潮始置祭田<lb/>
　越戊午陳公哲增置之髙公友璣亦然癸亥都憲莆<lb/>
　田林公俊始柬營道博士公求分𣲖為奉守主又明<lb/>
　年提學副使錫山邵公寶奏准例朱仲晦兩下祀事<lb/>
　自兹祠有祀有而奉守者兼有之也祠如式祀額羊<lb/>
　一豕一春秋行也奉守者為先生十三代孫綸其人<lb/>
　也逮今又十年歲有常祀祠宇不葺神將何棲奉守<lb/>
　有人祀田浸廢額辦胡自間有二三君子雅重懷之<lb/>
<pb n="KR4d0065_WYG_006-47b"/>
　或艱于歲時之不登或阻于去就之靡常或緩于志<lb/>
　力之不勇悲夫正德庚午春新安汪公淵來同知府<lb/>
　事明年春王公惠以朝覲北上興舉㒺克就公一日<lb/>
　喟然歎曰我輩學者賴先生指南明道德由禮義牧<lb/>
　郡土位大夫此事不為更為何事遽振衣而起相視<lb/>
　墓所計工審力附山求材硺石樹墓大書濂溪先生<lb/>
　四字刻于上深近寸許復增置祭田如後數坵畆於<lb/>
　碑之陰殷勤斡旋其間不減家事嗚呼汪公之心其<lb/>
<pb n="KR4d0065_WYG_006-48a"/>
　林邵諸公之盛心乎綸徵記於予予不揣固陋特述<lb/>
　父老公論以實之俾後之君子茍克奮起是心者有<lb/>
　所考焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0065_WYG_006-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周元公集巻六<lb/>
</p>
<p>
</p>
  </div>
</body>
</text>
</TEI>
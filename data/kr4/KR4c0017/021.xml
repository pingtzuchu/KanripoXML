<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>補注杜詩巻二十一</head>
    <p>
<pb n="KR4c0017_WYG_021-1a"/>
欽定四庫全書<lb/>
　補注杜詩巻二十一　　　宋　黄希　原本<lb/>
　　　　　　　　　　　　　　黄鶴　補注<lb/>
　　蜀相<hi>上元元年作</hi>
　　　補注<hi>鶴曰蜀相謂諸葛武侯當是上元元年作公雖以乾元二年歲暮至成都而此詩言</hi>
　　　<hi>映階碧草隔葉黄鸝當是次年春日也</hi>
丞相祠堂何處尋錦官城外栢森森<hi>洙曰蜀諸葛亮傳先主建安二十六</hi>
<hi>年即帝位册亮為丞相録尚書事祠堂孔明廟也成都記府城亦呼為錦官城以江山明麗錯雜如錦也廟有</hi>
<pb n="KR4c0017_WYG_021-1b"/>
<hi>古栢武侯手植之</hi>補注<hi>鶴曰華陽國志成都夷里橋南岸道西有城故錦官也諸葛公在先主廟故宅</hi>
<hi>城西前有雙大栢</hi>映階碧草自春色<hi>洙曰江文通别賦春草碧色</hi>隔葉黄鸝<lb/>
空<hi>一作多</hi>好音<hi>洙曰王僧達詩/楊園流好音</hi>三顧頻煩天下計<hi>洙曰本傳徐庶</hi>
<hi>謂先主曰諸葛孔明卧龍也将軍宜枉駕顧之先主凡三往乃見又亮上䟽曰先主不以臣卑鄙猥自枉屈三</hi>
<hi>顧於草廬之中言先主之自見亮亮為先主而仕皆為天下大計</hi>補注<hi>鶴曰王莽傳鄭重頻煩也三國</hi>
<hi>志費禕以奉使稱能頻煩至矣</hi>兩朝開濟老臣心<hi>洙曰先主於永安病篤召見屬以後事謂</hi>
<hi>亮曰君才十倍曹丕必能安國定大事若嗣子可輔輔之如其不才君可自取亮泣曰臣敢竭股肱之力効貞</hi>
<hi>信之節繼之以死又亮表云興漢室還於舊都此臣所以報先帝而忠陛下之職分也兩朝謂先主及禪也</hi>
<pb n="KR4c0017_WYG_021-2a"/>
出師未㨗<hi>洙曰一云未戰又未用</hi>身先死長使英雄淚滿襟<hi>洙曰閔其</hi>
<hi>志不遂也本傳云十二年春亮率大衆由斜谷出以流馬運據武功五丈原與司馬宣王對於渭南相持百餘</hi>
<hi>日其年八月亮疾卒於軍軍退司馬宣王案行其營壘處所曰天下之竒才師曰亮欲合一天下未及出師一</hi>
<hi>戰而死使亮未死則吳魏豈能保其土地哉</hi>
　　卜居<hi>上元元年作</hi>
　　　<hi>洙曰屈原作卜居一首原往太卜鄭詹尹家卜已宜何所居因述其詞成都記草堂寺府西七</hi>
　　　<hi>里浣花亭三里寺極宏麗有名僧履空居其中杜員外居處逼近常恣游焉鮑曰上元元年歲</hi>
　　　<hi>次庚子公年四十九在成都劒南節度使裴冕為卜成都西郭浣花溪作草堂居焉所謂主人</hi>
<pb n="KR4c0017_WYG_021-2b"/>
　　　<hi>為卜林塘幽是也前注以主人為嚴武非趙曰縁楚辭屈原有卜居一篇故得倚以名詩公又</hi>
　　　<hi>有卜居一篇則在夔州也</hi>補注<hi>鶴曰公有寄題草堂詩云經營上元始斷於寳應年則此</hi>
　　　<hi>云卜居當是上元元年作</hi>
浣花流水<hi>一作之水</hi>水西頭主人為卜林塘幽<hi>洙曰浣花溪名主人嚴武</hi>
<hi>也鄭曰在成都趙曰主人謂地主或所館置之人不可指為嚴武也</hi>補注<hi>鶴曰寰宇記浣花溪在成都西</hi>
<hi>郭外地屬犀浦縣公至成都時裴冕為節度已為卜居浣花溪上寺今云主人指裴冕也浣花與百花潭相接</hi>
已知出郭少塵事<hi>洙曰梁張纉啟常願卜居幽僻屏避諠塵</hi>更有澄江銷客<lb/>
愁<hi>洙曰謝𤣥暉詩澄江靜如練</hi>無數蜻蜓齊上下一雙鸂鶒對沈浮<lb/>
<pb n="KR4c0017_WYG_021-3a"/>
東行萬里堪乗興須向山隂上<hi>一作入</hi>小舟<hi>洙曰蜀有萬里橋在浣花</hi>
<hi>之東昔孔明送吳使至此曰萬里之行從此始矣因此得名乗興欲傚王子猷月夜泛舟謁戴安道也山隂王</hi>
<hi>子猷所居之地</hi>
　　一室<hi>上元元年作</hi>
　　　補注<hi>鶴曰一室即草堂也當是上元元年</hi>
一室他鄉逺<hi>洙曰逺一作老後漢陳蕃曰大丈夫處世當掃除天下安事一室乎</hi>空林暮<lb/>
景懸<hi>洙曰江文通詩秋日懸清光趙曰張景陽雜詩鳴鶴聒空林</hi>正愁聞塞笛獨立<lb/>
見江船巴蜀來多病<hi>洙曰成都記其西即隴之南首故曰隴蜀以與巴接復曰巴蜀</hi>荆<lb/>
<pb n="KR4c0017_WYG_021-3b"/>
蠻去幾年<hi>洙曰荆蠻楚也詩謂之蠻荆太史公得漢古文春秋乃知中國之虞與荆蠻勾吳兄弟也</hi>
應同王粲宅留井峴山前<hi>洙曰峴山荆楚也今屬襄陽有井焉人呼為仲宣井云王</hi>
<hi>粲故宅也</hi>補注<hi>鶴曰魏志王粲字仲宣山陽人以西京擾亂乃之荆州依劉表公以此喻入蜀依裴公</hi>
　　梅雨<hi>上元元年作</hi>
　　　<hi>彦輔曰梅熟而雨曰梅雨江東呼為黄梅雨趙曰周處風土記云夏至前雨名黄梅雨沾衣服</hi>
　　　<hi>皆敗黦</hi>補注<hi>鶴曰裨雅云江湘二浙四五月間梅欲黄落則水潤土溽柱礎皆汗蒸鬱</hi>
　　　<hi>成雨謂之梅雨沾衣敗汚故自江以南三月雨謂之迎梅四月雨謂之送梅然則蜀亦不異江</hi>
　　　<hi>南也此詩在成都作第未詳何年今以詩云茅茨踈易濕意是上元元年草堂初成時</hi>
<pb n="KR4c0017_WYG_021-4a"/>
南京犀浦道<hi>洙曰𤣥宗幸蜀改成都置尹視二京號為南京鮑曰至徳二載十二月戊午大赦以</hi>
<hi>蜀郡為南京舊注以𤣥宗所改非師曰原叔以為𤣥宗所改誤矣</hi>補注<hi>希曰按舊史肅宗至徳二載十</hi>
<hi>二月戊午改蜀郡為南京為成都府郡有犀浦縣熙寧間方省為鎮入郫又蜀江有伏犀灘水有黄牛從𤏡溪</hi>
<hi>出上此崖化為石又蜀郡有石犀李氷以壓水怪犀浦之名往往本此</hi>四月熟黄梅湛湛<lb/>
長江去<hi>洙曰阮籍詩湛湛長江水上有楓樹林</hi>㝠㝠細雨來<hi>洙曰隋煬帝江都夏詩梅</hi>
<hi>黄雨細麥秋横楓樹蕭蕭江水平</hi>補注<hi>希曰楚辭靁填填兮雨㝠㝠又湛江水兮上有楓</hi>茅茨<lb/>
踈易濕<hi>洙曰茅茨以茅覆屋也庾信小園賦穿漏兮茅茨</hi>雲霧宻難開竟日蛟<lb/>
龍喜盤渦與岸回<hi>洙曰瓠子歌曰蛟龍騁兮方逺逰郭璞江賦盤渦谷轉凌濤山頽師曰水</hi>
<pb n="KR4c0017_WYG_021-4b"/>
<hi>之蟠聚而洄洑者故與岸回旋蛟龍喜以水漲故也</hi>
　　為農<hi>上元元年作</hi>
　　　補注<hi>鶴曰公嘗有南京乆客耕南畝之句今又為此詩當是上元元年營草堂後作</hi>
錦里煙塵外江村八九家<hi>洙曰華陽國志錦江織錦濯其中則鮮明濯他江必不好</hi>
<hi>故命曰錦里公居在近郊無塵埃故云煙塵外</hi>補注<hi>希曰寰宇記載華陽志云夷里橋南岸道西有城故</hi>
<hi>錦官也命曰錦里公居在錦里之外故云</hi>圓荷浮小葉細麥落<hi>一作墜</hi>輕花卜<lb/>
宅從兹老為農去國賖<hi>洙曰顔延年詩去國還故里幽門樹蓬藜</hi>逺慚勾漏<lb/>
令<hi>鄭曰交趾也</hi>不得問丹砂<hi>洙曰晉葛洪字稚川從祖元吳時學道得仙號曰葛仙翁其鍊</hi>
<pb n="KR4c0017_WYG_021-5a"/>
<hi>丹秘術悉得真法以年老欲鍊丹砂以期遐夀聞交趾出丹求為勾漏令帝以洪資髙不許洪曰非欲為榮以</hi>
<hi>有丹砂帝從之</hi>補注<hi>希曰寰宇記勾漏山在容州云是葛元鍊丹之處九域志容州有古勾漏縣城又云</hi>
<hi>勾漏山即洞天之一而唐志交州交趾郡無邑名勾漏何也</hi>
　　有客<hi>上元元年作</hi>
　　　補注<hi>鶴曰詩云幽棲地僻經過少又云莫嫌野外無供給當是上元元年在草堂作莫嫌</hi>
　　　<hi>一作不嫌</hi>
幽棲地僻經過少<hi>洙曰謝叔原遊西池詩逍遥越城肆願言屢經過謝靈運詩恣此永幽棲</hi>
<hi>豈伊年歲别</hi>老病人扶再拜難豈有文章驚海内謾勞車馬<lb/>
<pb n="KR4c0017_WYG_021-5b"/>
駐江干<hi>洙曰詩寘之河之干兮注干涯也梁范雲詩江干逺樹雲</hi>竟日淹留佳客坐<lb/>
百年麄糲腐儒飡<hi>洙曰麄糲麄衣糲食也腐儒見題省中壁詩注</hi>莫嫌野外無<lb/>
供給乗興還來看藥欄<lb/>
　　狂夫<hi>上元元年作</hi>
　　　補注<hi>鶴曰詩言風含翠篠雨裛紅蕖當是上元元年夏作</hi>
萬里橋西一<hi>一作新</hi>草堂百花潭水即滄浪<hi>洙曰公築居浣花里在萬</hi>
<hi>里橋之西萬里橋事見卜居詩注其注云蜀有萬里橋在浣花之東昔孔明送吳使至此曰萬里之行從此始</hi>
<hi>矣因得名成都記杜員外别業在百花潭臺猶在</hi>補注<hi>鶴曰萬里橋在成都門外非在浣花之近寰宇</hi>
<pb n="KR4c0017_WYG_021-6a"/>
<hi>記云杜甫宅接浣花溪地名百花潭圖經云本冀國任夫人居夫人幼時有僧過其家遍身瘡穢夫人事之甚</hi>
<hi>謹一日令浣衣皆膿血夫人不生嫌惡遂就溪濯之蓮花隨手出於潭中後貴因名楚地雖有滄浪水之名而</hi>
<hi>二字大率言水之貌選詩云垂影釣滄浪今詩意以潭水似滄浪之水而言</hi>風含翠篠娟娟<lb/>
靜雨裛紅蕖冉冉香<hi>洙曰謝靈運詩緑篠媚清漣趙曰選詩云柔條紛冉冉</hi>厚禄<lb/>
故人書斷絶<hi>洙曰言交態薄也杜元凱曰僻居林下謝絶人事厚禄故交音書斷絶晚進小子不</hi>
<hi>足與言他其如予何</hi>補注<hi>希曰後漢陳遵為河南太守至官召吏十人作私書謝京師故人</hi>恒飢<lb/>
稚子色凄凉欲填溝壑唯踈放自笑狂夫老更狂<hi>洙曰公以</hi>
<hi>狂自隠爾舊史言公於成都浣花里結廬枕江與田畯野老相狂蕩嚴武過之有時不冠其傲誕如此</hi>
<pb n="KR4c0017_WYG_021-6b"/>
　　賔至<hi>上元元年作</hi>
　　　補注<hi>鶴曰詩云臨江卜宅新當是上元元年草堂作</hi>
患氣經時乆<hi>師曰甫有肺疾故云</hi>臨江卜宅新<hi>洙曰舊史所謂結廬枕江也</hi>喧<lb/>
卑方避俗踈快頗宜人有客過茅宇呼兒正葛巾<hi>洙曰諸葛</hi>
<hi>亮葛巾手扇指麾三軍司馬宣王聞之歎曰名士也</hi>自鋤稀菜甲小摘為情親<hi>師曰</hi>
<hi>物雖薄出於力之所致</hi>
　　王十五司馬弟出郭相訪遺營草堂貲<lb/>
　　　補注<hi>鶴曰題謂遺營草堂資又詩云憂我營茅棟攜錢過野橋當是上元元年初營草堂</hi>
<pb n="KR4c0017_WYG_021-7a"/>
　　　<hi>時作</hi>
客裏何遷次江邊正寂寥<hi>修可曰陳樂昌公主詩今日何遷次新官對舊官</hi>肯<lb/>
來尋一老<hi>趙曰詩不愸遺一老</hi>愁破是今朝<hi>蘇曰阮籍乆寓西山一日友人攜酒炙雞</hi>
<hi>往見阮大笑曰今朝愁腸破矣其曠放如此</hi>憂我營茅棟攜錢過野橋他鄉<lb/>
唯表弟還往莫辭遥<hi>師曰漢初應曜隠於淮陽山中與四皓俱徴曜獨不至時人語曰南</hi>
<hi>山四皓不如淮陽一老曜即應劭八代祖次乃次舍遷次謂遷卜此居愁破言客來破吾之愁也</hi>
　　堂成<hi>上元元年作</hi>
　　　補注<hi>鶴曰公之初至成都居於浣花溪寺乆之公乃營草堂於寺側今方堂成故作此詩</hi>
<pb n="KR4c0017_WYG_021-7b"/>
　　　<hi>而詩云頻來語燕定新巢當是上元元年三月作</hi>
背郭堂成䕃白茅<hi>洙曰以白茅覆也</hi>縁江路熟俯青郊榿林礙<lb/>
日吟風葉<hi>洙曰榿木名不材可充薪而已惟蜀地最宜種</hi>籠竹和煙滴露梢<hi>洙曰</hi>
<hi>竹有籠筀名趙曰榿木籠竹正川中之物鄭曰籠力鍾切蜀有以鍾籠竹</hi>暫止<hi>一作下</hi>飛烏将<lb/>
數子頻來語燕定新巢旁人錯比揚雄宅懶惰<hi>一作慢</hi>無<lb/>
心作解嘲<hi>洙曰揚雄傳有田一㕓有宅一區世世以農桑為業哀帝時丁傳董賢用事雄方草太𤣥</hi>
<hi>或嘲雄以𤣥尚白而雄解之號曰解嘲左太冲詠史詩寂寂揚雄宅門無卿相輿</hi>
　　田舍<hi>上元元年作</hi>
<pb n="KR4c0017_WYG_021-8a"/>
　　　補注<hi>鶴曰詩云田舍清江曲柴門古道傍又云櫸栁枝枝弱枇杷樹樹香當是上元元年</hi>
　　　<hi>初夏作</hi>
田舍清江曲<hi>亦作上</hi>柴門古道傍草深迷市井地僻嬾衣<lb/>
裳<hi>蘇曰穆政林居地僻見客衣裳亦嬾着吾雖放曠如此不識客意如何</hi>櫸栁枝枝弱<hi>鄭曰</hi>
<hi>櫸居許切正作柜</hi>枇杷樹樹香鸕鷀西日照曬翅滿魚梁<hi>洙曰鸕鷀</hi>
<hi>水鳥也蜀人以之捕魚趙曰陶侃母責其為漁吏而寄鮓</hi>
　　進艇<hi>上元二年作</hi>
　　　補注<hi>鶴曰詩云南京乆客耕南畆又云並蒂芙蓉本自雙謂之乆客則當是上元二年作</hi>
<pb n="KR4c0017_WYG_021-8b"/>
南京乆客耕南畝<hi>洙曰明皇幸蜀號成都為南京置尹比兩都</hi>北望傷神卧<lb/>
北窓晝引老妻乗小艇晴看稚子浴清江俱飛蛺蝶元<lb/>
相逐並蒂芙蓉本自雙茗飲蔗漿攜所有瓷甖無謝玉<lb/>
為缸<hi>洙曰鄒陽酒賦醪釀既成緑瓷既啓宋玉招魂云濡鱉炮羔有蔗漿些</hi>
　　西郊<hi>上元元年作</hi>
　　　補注<hi>鶴曰詩云西郊向草堂又云江路野梅香當是上元元年冬作</hi>
時出碧雞坊<hi>洙曰漢郊祀志宣帝時或言益州有金馬碧雞之神可醮祭而致遣王褒持節而求</hi>
<hi>之故成都有碧雞坊鄭曰梁益記成都之坊一事有二第四曰碧雞坊</hi>西郊向草堂<hi>洙曰成都</hi>
<pb n="KR4c0017_WYG_021-9a"/>
<hi>記草堂寺府西七里</hi>市橋官栁細<hi>洙曰成都記市橋水中有石犀蓋吳漢為賊将延岑所破之處</hi>
<hi>鄭曰酈元水經注益州西南石牛門曰市橋趙曰按樂史寰宇記云於成都府載市橋在州西</hi>補注<hi>希曰</hi>
<hi>公孫述傳市橋即七星橋之一橋李膺益州記中星橋市橋也在今成都縣西南四里寰宇記常璩云石牛門</hi>
<hi>曰市橋華陽國志市橋星橋之五陶侃課諸營種栁都尉夏施盜栁種之于已門</hi>江路野梅香<lb/>
<hi>趙曰市橋江路皆草堂所經之地</hi>傍架齊書帙看題减<hi>一作檢</hi>藥囊無人<lb/>
競<hi>洙曰一云與一作覺</hi>來往踈懶意何長<hi>趙曰荆公本作覺來往甚善余嘗讀梁徐姚婦</hi>
<hi>題甘蕉示人曰夕泣已非踈夢啼真太數惟當夜枕知過此無人覺舊本作競又作執誤矣</hi>
　　所思<hi>上元二年作</hi>
<pb n="KR4c0017_WYG_021-9b"/>
　　　補注<hi>鶴曰詩云故憑錦水将雙淚當是在成都作上元二年</hi>
苦憶荆州醉司馬<hi>崔吏部猗</hi>謫官<hi>一作/居</hi>樽爼<hi>一作酒</hi>定常開九<lb/>
江日落醒何處<hi>洙曰禹貢九江孔殷地里志九江在今廬江潯陽縣南皆東合為大江然則江</hi>
<hi>以南水以大小俗呼為江應劭謂江自潯陽合為九道潯陽記有九江之名一曰烏江二曰蜯江三曰烏白江</hi>
<hi>四曰嘉靡江五曰畎江六曰源江七曰廩江八曰提江九曰箘江</hi>補注<hi>洙曰江賦流九𣲖於潯陽又潯</hi>
<hi>陽記九江在潯陽郡北五里名曰烏江逺則百餘里是大禹所䟽桑落洲上三百餘里合流又太康地記曰九</hi>
<hi>江劉歆以為湖漢九水入彭蠡也荆州之水亦合於潯陽荆州又距九江不大逺故云</hi>一柱觀頭<lb/>
眠幾回<hi>洙曰荆州路畔有一柱觀在山上士人呼為木履觀梁劉孝綽江津寄劉之遘詩經過一柱觀</hi>
<pb n="KR4c0017_WYG_021-10a"/>
<hi>出入二休臺</hi>可憐懐抱向人盡欲問平安無使來故憑錦水<lb/>
将雙淚好過瞿塘灔澦堆<hi>洙曰瞿塘峽名灧澦石名也在水中荆州記云灧澦如馬</hi>
<hi>瞿塘莫下灧澦如象瞿塘莫上盖人以為水則也</hi>
　　江村<hi>上元元年作</hi>
　　　補注<hi>鶴曰詩云長夏江村事事幽當是上元元年夏作</hi>
清江一曲抱村流<hi>趙曰此言浣花溪之澄清也舊注以為清江縣却是施州矣</hi>長夏<lb/>
江村事事幽<hi>洙曰沈佺期詩坐看長夏曉</hi>自去自來<hi>一作歸</hi>堂上燕相<lb/>
親相近水中鷗老妻畫紙為<hi>一作成</hi>碁局稚子敲針作釣<lb/>
<pb n="KR4c0017_WYG_021-10b"/>
鈎<hi>師曰妻比臣夫比君碁局直道也針本全直而敲曲之言老臣以直道成帝業而幼君壊其法稚子比幼</hi>
<hi>君也此天厨禁臠之説也或説老妻以比楊妃稚子以比禄山盖禄山為妃養子碁局天下之喻也妃欲以天</hi>
<hi>下私禄山故禄山得以邪曲包藏禍心此説為得之雖然甫之意亦不如此老妻稚子乃甫之妻子其肯以已</hi>
<hi>妻子而託意於淫婦逆臣哉理必不然皆村居與妻子適情以自樂耳</hi>補注<hi>希曰楚辭以直針而勾耶</hi>
<hi>又何魚之能得盖傷直道之難行稚子盖指小人邪曲以干世也</hi>多病所須唯藥物微<lb/>
軀此外更何求<hi>何一作無</hi>
　　江漲<hi>上元元年作</hi>
　　　補注<hi>鶴曰詩云江漲柴門外當是上元元年在草堂作</hi>
<pb n="KR4c0017_WYG_021-11a"/>
江漲柴門外兒童報急流<hi>蘇曰李栩居淫水上讀書謝絶賔客一日滻漲兒童報曰</hi>
<hi>急流至栩怡然自若整巻几上書徐徐而出人皆服其量</hi>下牀髙數尺倚杖没中洲<lb/>
<hi>趙曰鮑明逺詩倚杖牧雞豚</hi>細動迎風鷰輕揺逐浪鷗漁人縈小楫<lb/>
容易拔<hi>洙曰又云伖一作捩</hi>船頭<lb/>
　　野老<hi>上元元年作</hi>
　　　補注<hi>鶴曰詩云城闕秋生畫角哀又云片雲何事傍琴臺當是上元元年初秋作詩又云</hi>
　　　<hi>王師未報收東郡盖以乾元二年九月史思明陷東京及濟汝鄭滑四州通鑑云上元元年六</hi>
　　　<hi>月田神功破思明之兵於鄭州然東京與諸郡猶未復故云</hi>
<pb n="KR4c0017_WYG_021-11b"/>
野老籬前江岸迴柴門不正逐江開漁人網集澄潭下<lb/>
<hi>趙曰謂百花潭也</hi>賈客船隨返照來<hi>鄭曰賈公土切行曰商坐曰賈</hi>長路闗心<lb/>
悲劒閣<hi>洙曰劒門也閣棧道也</hi>片雲何意<hi>洙曰一作事又云行雲幾處趙曰事字一作意</hi>
<hi>不若事之快</hi>傍琴臺<hi>鄭曰十道志成都有琴臺即相/如與文君貰酒處今海安寺</hi>補注<hi>希曰</hi>
<hi>寰宇記相如宅在州西四里益都耆舊傳云在少城中笮橋下有百餘歩又有琴臺今為金花等寺</hi>王師<lb/>
未報收東郡<hi>馬曰滑州</hi>城闕秋生畫角哀<hi>趙曰成都改為南京故公自注得稱</hi>
<hi>城闕</hi>
　　雲山<hi>上元元年作</hi>
<pb n="KR4c0017_WYG_021-12a"/>
　　　補注<hi>鶴曰詩云神交作賦客力盡望鄉臺當是在成都作上元元年是年羌渾黨項冦涇</hi>
　　　<hi>隴史思明入東京故詩云京洛雲山外音書靜不來</hi>
京洛雲山外音書靜不來神交作賦客<hi>洙曰神交作賦客謂宋玉也山</hi>
<hi>濤阮籍為神交喻不渉形跡似神交而已趙曰京洛言長安與洛陽也賦客指班張也望長安洛陽之音書而</hi>
<hi>不來故神交於賦客而巳非謂宋玉也</hi>力盡望鄉臺<hi>洙曰成都記望鄉臺隋蜀王秀所築鄭曰</hi>
<hi>益州記昇仙亭夾路有二臺一曰望鄉臺</hi>衰疾江邊卧親朋日暮迴白鷗元<lb/>
水宿何事有餘哀<lb/>
　　遣興<hi>乾元二年作</hi>
<pb n="KR4c0017_WYG_021-12b"/>
　　　補注<hi>鶴曰詩云地卑荒野大天逺暮江遲不當是成都詩當是乾元二年秦州作而舊次</hi>
　　　<hi>與梁權道俱編在成都詩内</hi>
干戈猶未定弟妹各何之<hi>洙曰言避亂奔㪚不知其所適</hi>拭淚霑襟血<lb/>
梳頭滿靣絲<hi>趙曰以思憶而痛悼之極</hi>地卑荒野大天逺暮江遲衰<lb/>
疾那能乆應無見汝期<hi>一作時蘇曰鄧廩送子南遷執手悵恨乆之語曰汝去萬里吾</hi>
<hi>殘喘如桑榆末景應無再見汝時宜自勉力</hi>
　　北鄰<hi>上元元年作</hi>
　　　補注<hi>鶴曰此與下篇皆指草堂之隣故云時來訪老疾當是上元元年公詩多以縣令為</hi>
<pb n="KR4c0017_WYG_021-13a"/>
　　　<hi>明府此詩云明府者其王明府與王與公游公亦有詩以與之</hi>
明府豈辭滿<hi>洙曰後漢張湛傳明府注郡所居曰府明府者尊髙之稱前漢韓延夀為東郡太守</hi>
<hi>門卒謂之明府亦其義也</hi>藏身方告勞<hi>洙曰詩不敢告勞</hi>青錢買野竹白幘<lb/>
岸江臯<hi>洙曰劉隗岸幘大言意氣自若趙曰青錢蜀人語謂見錢也</hi>補注<hi>鶴曰後漢光武紀注</hi>
<hi>漢官儀曰幘者古之卑賤不冠者之所服方言覆髻謂之幘或謂之承露又謝奕為桓温司馬岸幘嘯咏青錢</hi>
<hi>如謂青銅錢是也未必用蜀人語盖白幘正是言幘之白者</hi>愛酒晉山簡<hi>趙曰山簡每出嬉游</hi>
<hi>多之池上置酒輒醉名之曰髙陽池</hi>能詩何水曹<hi>洙曰梁書何遜字仲言八歲能賦詩沈約愛其</hi>
<hi>文嘗謂遜曰吾每讀卿詩一日三復猶不能已其為名流所稱如此為安武王叅軍兼水部郎</hi>時來訪<lb/>
<pb n="KR4c0017_WYG_021-13b"/>
老疾歩屧到蓬蒿<hi>洙曰三輔决録注張仲蔚隠身不仕所居蓬蒿没人屧悉協切履薦也</hi>
　　南鄰<hi>上元元年作</hi>
　　　<hi>修可曰左太冲詩云南鄰撃鐘磬有此南鄰字故公取以為題</hi>補注<hi>鶴曰詩云錦里先生</hi>
　　　<hi>烏角巾又云相送柴門月色新正是草堂之鄰先生其所謂南鄰朱山人者乎上元元年作</hi>
錦里先生烏角巾<hi>洙曰巾之有角者郭林宗遇雨而角折人皆折角以傚之</hi>園收芋<lb/>
栗<hi>一作粟</hi>不全貧<hi>洙曰史記卓氏曰吾聞汶山之下沃野下有蹲鴟注大芋也成都風俗曰大飢</hi>
<hi>不飢蜀有蹲鴟言有所濟爾蘓曰舊本作粟甫以其園只取芋栗故謂之貧然猶有芋栗可收所以不為全貧</hi>
<hi>若更收粟則不可為貧矣</hi>補注<hi>希曰荘子䟽芋橡子也似栗而小蹲䲭猶可使人不飢若有之亦不可為</hi>
<pb n="KR4c0017_WYG_021-14a"/>
<hi>貧</hi>慣看賔客<hi>洙曰又作朋友/一本作門戸</hi>兒童喜<hi>趙曰慣看賔客則常喜即與魏野詩</hi>
<hi>云兒童不慣見車馬走入蘆花深處藏異矣</hi>得食堦除鳥雀馴<hi>蘓曰黄湛養鳥雀數百就</hi>
<hi>掌中取食俱無疑忌自號林泉逸老</hi>補注<hi>希曰長安志云興善寺素和尚齋時鳥雀就掌中取食况於堦</hi>
<hi>除乎</hi>秋水纔<hi>一作/雖</hi>深四五尺野航<hi>一作/艇</hi>恰受兩三人<hi>趙曰世多</hi>
<hi>疑此謂之航豈止恰受兩三人乎余觀詩云誰謂河廣一葦杭之如今之一葉舟也杭即航也則野航不必名</hi>
<hi>其大矣</hi>補注<hi>鶴曰詩云誰謂河廣一葦杭之毛氏曰杭度也非舟航之航雖野航不當以大小論要不</hi>
<hi>必引此為證蕭何世家多者兩三人</hi>白沙翠竹江村暮相送<hi>一作/對</hi>柴門<hi>一作</hi>
<hi>籬門</hi>月色新<lb/>
<pb n="KR4c0017_WYG_021-14b"/>
　　赴青城縣出成都寄陶王二少尹<hi>上元元年作</hi>
　　　補注<hi>鶴曰唐志成都府有少尹二人從四品下掌二府州之事歲終則更次入計此當是</hi>
　　　<hi>上元元年作青城乃蜀州外邑在成都之世故公嘗暫至焉魯訔年譜亦以為在是年</hi>
老被樊籠役<hi>洙曰一云老恥妻孥笑</hi>貧嗟出入勞客情投異縣詩<lb/>
態憶吾<hi>一作君</hi>曹東郭滄江<hi>一作/浪</hi>合<hi>洙曰蜀城之東二水合流而南下土人謂</hi>
<hi>之合水</hi>西山白雪髙<hi>洙曰西山近接維松/上有積雪經夏不消</hi>文章差底病<hi>趙曰</hi>
<hi>差病校也盖公尚投異縣以干戈雖有文章可差得病乎</hi>迴首興滔滔<lb/>
　　因崔五侍御寄髙彭州適一絶<hi>上元二年作</hi>
<pb n="KR4c0017_WYG_021-15a"/>
　　　補注<hi>鶴曰髙適為彭州詳見上注今詩云百年已過半當是寳應元年公年五十一歲作</hi>
　　　<hi>而適上元二年已代崔光逺為劒南節度當是上元二年作雖其年方五十不應言已過半恐</hi>
　　　<hi>已字誤彭州至成都不滿百里</hi>
百年已過半秋至轉飢寒<hi>蘇曰黄旦秋至人皆實其倉箱吾見飢寒相逼</hi>為問<lb/>
彭州牧何時救急難<hi>師曰此一絶詩兄弟急難故云</hi>
　　野望因過常少仙<lb/>
　　　補注<hi>鶴曰少仙當是常徴君公有寄常徴君詩云徴君晚節旁風塵當是晚年却出仕此</hi>
　　　<hi>詩當是上元元年在青城作</hi>
<pb n="KR4c0017_WYG_021-15b"/>
野橋齊度馬<hi>孫曰蜀多以竹為橋参差不齊今云野橋齊可度馬</hi>秋望轉悠哉竹<lb/>
覆青城合江從灌口來<hi>洙曰青城山名灌口地名昔秦守李氷疏鑿離堆以灌蜀土因</hi>
<hi>而得名</hi>補注<hi>鶴曰青城山在興元府而蜀州有青城縣縣亦有青城山其州又有灌口府寰宇記灌口</hi>
<hi>山在西嶺又云在彭州九隴縣鎮城西李膺益州記清水路西七里灌口此云江從灌口來則不指益州灌口</hi>
<hi>府矣</hi>入村樵徑引嘗果栗皺開落盡髙天日幽人未遣回<lb/>
　　出郭<hi>上元元年作</hi>
　　　補注<hi>鶴曰詩云逺煙鹽井上斜景雪峯西當是在成都作又云故國猶兵馬他鄉亦鼓鼙</hi>
　　　<hi>謂上元元年羌渾党項冦涇隴史思明陷東京而段子璋反陷緜州劉展反陷昇潤州西原巒</hi>
<pb n="KR4c0017_WYG_021-16a"/>
　　　<hi>又冦邉當是上元元年在成都作</hi>
霜露晚凄凄髙天逐望低逺煙鹽井上<hi>洙曰蜀都賦家有鹽井立之曰</hi>
<hi>逺煙盖煑鹽也</hi>斜景雪峯西<hi>洙曰雪山也立之/曰斜景落日也</hi>故國猶兵馬<hi>洙曰</hi>
<hi>公長安人也</hi>他鄉亦鼓鼙江城今夜客還與舊烏啼<lb/>
　　過南鄰朱山人水亭<hi>廣德二年作</hi>
　　　<hi>趙曰此篇公歸草堂所作也所謂南鄰豈前者錦里先生乎</hi>補注<hi>鶴曰詩云歸客村非</hi>
　　　<hi>逺當是廣徳二年自閬州歸草堂時作也梁權道編在上元元年恐於歸客不合</hi>
相近竹參差相過人不知幽花欹滿樹小水細通池歸<lb/>
<pb n="KR4c0017_WYG_021-16b"/>
客村非逺<hi>趙曰公自言也</hi>殘樽席更移看君多道氣從此數追<lb/>
隨<hi>趙曰曹子建公讌詩飛盖相追隨</hi>
　　恨别<hi>乾元二年作</hi>
　　　補注<hi>鶴曰詩云聞道河陽近乗勝當是乾元二年冬成都作故又云草木變衰行劒外</hi>
洛城一别四<hi>一作三</hi>千里胡騎長驅五六年<hi>洙曰一云六七年公因避</hi>
<hi>亂入蜀</hi>補注<hi>鶴曰天寳十四載禄山反至乾元二年為五年而其勢未艾将渉明年故云五六年是年</hi>
<hi>十月乙已李光弼敗史思明於河陽</hi>草木變衰行劒外<hi>洙曰宋玉九辨草木摇落兮變衰</hi>
兵戈阻絶老江邉<hi>洙曰道路梗阻未可歸也</hi>思家歩月清宵立憶弟<lb/>
<pb n="KR4c0017_WYG_021-17a"/>
看雲白日眠聞道河陽近乗勝司徒急為破幽燕<hi>洙曰幽燕</hi>
<hi>安史巢穴司徒李光弼也新破賊於河南三橋故也趙曰乾元二年司徒李光弼敗史思明於河陽幽燕思明</hi>
<hi>窟穴也</hi>
　　寄賀蘭銛<hi>廣德元年作</hi>
　　　<hi>鄭曰銛息廉切</hi>補注<hi>鶴曰詩云朝野懽悞後乾坤震蕩中謂廣德元年收京後吐畨之亂</hi>
　　　<hi>未息考公贈别賀蘭銛詩亦云國歩初反正乾坤尚風塵與此詩合當在廣德元年作是時公</hi>
　　　<hi>在閬州而梁權道編在上元元年恐非詳見贈别詩注</hi>
朝野懽娛後<hi>洙曰張景陽詠史詩昔在西京時朝野多懽娛</hi>乾坤震蕩中相隨<lb/>
<pb n="KR4c0017_WYG_021-17b"/>
萬里日揔作白頭翁<hi>洙曰曹丕書已成老翁但未白頭耳</hi>歲晚仍分袂江<lb/>
邊更轉蓬勿云俱異域<hi>洙曰古詩與君俱異域</hi>飢啄幾回同<lb/>
　　寄楊五桂州<hi>上元元年作</hi>
　　　<hi>鮑曰名譚因州叅軍段子之任即廣州段功曹也楊五長史盖自桂徙廣段子從之</hi>補注<lb/>
　　　<hi>鶴曰桂州唐屬嶺南道中都督府詩云江邊送孫楚指段子為功曹而云當是上元元年在成</hi>
　　　<hi>都作</hi>
五嶺皆炎熱宜人獨桂林梅花萬里外雪片一冬深<hi>洙曰</hi>
<hi>五嶺有梅嶺因以得名</hi>補注<hi>鶴曰山海經云桂林有八桂在畨禺東且桂州雖居嶺外然治古始安𨽻</hi>
<pb n="KR4c0017_WYG_021-18a"/>
<hi>荆州之零陵非秦漢時桂林故白樂天亦云桂林無瘴氣兹所以宜人也嶺南無雪獨桂林有之范成大云靈</hi>
<hi>川興安之間兩山蹲踞中容一馬謂之嚴闗朔雪至闗輒止大盛則度闗至桂州城下不復南矣北城舊有樓</hi>
<hi>曰雪觀所以夸南州也</hi>聞此寛相憶為邦復好音江邊送孫楚逺<lb/>
附白頭吟<hi>洙曰晋孫楚字子荆嘗叅石苞嘌隨軍事</hi>
　　逢唐興劉主簿弟<hi>上元二年作</hi>
　　　補注<hi>鶴曰莫州有唐興縣神龍元年二月四日改武昌縣為唐興台州有唐興上元二年</hi>
　　　<hi>六月改始豐為唐興又道州有唐興貞觀八年改梁興為唐興天寳元年八月二十四日復為</hi>
　　　<hi>延唐遂州有唐興亦是與道州唐興同日改為蓬溪盖莫台道遂四州皆有唐興此詩云劒外</hi>
<pb n="KR4c0017_WYG_021-18b"/>
　　　<hi>官人冷當是指遂州而言然唐志云天寳元年更唐興為蓬溪而唐㑹要又云天寳元年八月</hi>
　　　<hi>二十四日改為蓬溪而公上元二年為邑宰王潜作唐興縣客館記及此詩俱題云唐興劉主</hi>
　　　<hi>簿何也無乃因舊名而云耳此詩當是上元二年與簡王明府詩同時作</hi>
分手開元末連年絶尺書<hi>洙曰古詩中有尺素書</hi>江山且相見戎<lb/>
馬未安居<hi>洙曰戎馬之際方奔走避亂未安所止</hi>劒外官人冷<hi>洙曰蜀在劒外</hi>闗<lb/>
中驛騎疎輕舟下吳㑹<hi>洙曰都㑹之㑹謂當全吳都㑹之地</hi>主簿意何如<lb/>
<hi>趙曰公欲往兩浙而問主簿之意如何</hi>補注<hi>希曰地里志吳亦江東之一都㑹也公初到蜀已有東下</hi>
<hi>之意陳書髙祖謂蔡凝曰卿意何如</hi>
<pb n="KR4c0017_WYG_021-19a"/>
　　和裴迪登新津寺寄王侍郎<hi>上元元年作</hi>
　　　<hi>王時為蜀牧</hi>補注<hi>鶴曰成都雖有新津橋而蜀州有新津縣又有下篇和裴迪蜀州東</hi>
　　　<hi>亭送客逢梅見寄詩則寺亦在蜀州當是上元元年作蜀州至成都纔百里宜可以唱和詩云</hi>
　　　<hi>老夫貪佛日隨意宿僧房或是公暫如新津時與裴同至寺故有此作案宰相世系表裴迪出</hi>
　　　<hi>洗馬裴天常之後</hi>
何限<hi>一作恨</hi>倚山木吟詩秋葉黄蟬聲集古寺鳥影度寒<lb/>
塘風物悲遊子<hi>蘇曰江淹過㶚陵秋深葉脱嘆曰何限風物寥落袛悲遊子故園之思</hi>登<lb/>
臨憶侍郎補注<hi>希曰登臨二字本出宋玉賦登山臨水送将歸又謝靈運有登臨海嶠詩</hi>老<lb/>
<pb n="KR4c0017_WYG_021-19b"/>
夫貪佛日隨意宿僧房<hi>田曰金光明經云佛日大悲滅一切闇</hi>
　　敬簡王明府<hi>上元二年作</hi>
　　　補注<hi>鶴曰明府當是遂州唐興縣宰王潜也公上元二年辛丑歲嘗為王作唐興客館記</hi>
　　　<hi>前有逢唐興劉主簿詩此殆因劉而簡之詩云鷹秋怕苦籠上元二年秋作</hi>
葉縣郎官宰<hi>洙曰後漢方術傳王喬為葉令有神術即古仙人王子喬也明帝云郎官上應列宿</hi>
<hi>出宰百里鄭曰葉失渉切唐韻縣名在汝州</hi>周南太史公<hi>洙曰司馬遷傳是歲天子始建漢室</hi>
<hi>之圭而太史公留滯周南不得從事發憤且卒淳如曰周南洛陽也張晏曰自陕以東皆周南之地也</hi>神<lb/>
仙才有數流落意無窮驥病思偏秣鷹秋怕苦籠看君<lb/>
<pb n="KR4c0017_WYG_021-20a"/>
用髙義恥與萬人同<lb/>
　　重簡王明府<hi>上元二年作</hi>
　　　補注<hi>鶴曰詩云甲子西南異冬來只薄寒當是上元二年冬作</hi>
甲子西南異<hi>洙曰言西南寒者有異中土</hi>冬來只薄寒江雲何夜靜<lb/>
<hi>一作盡</hi>蜀雨幾時乾<hi>洙曰楚詞泥汚/后土兮何時乾</hi>行李須相問<hi>洙曰襄八年傳</hi>
<hi>知武子使行人子員對曰君有楚命亦不使一介行李告於寡君注行李行人也</hi>窮愁豈有<hi>一作</hi>
<hi>自</hi>寛君聴鴻鴈響恐致稻粱難<lb/>
　　建都十二韻<hi>寳應元年作</hi>
<pb n="KR4c0017_WYG_021-20b"/>
　　　<hi>彦輔曰建都以蜀為南京也置尹比二京鮑曰寳應元年歲次壬寅公年五十一歲在成都建</hi>
　　　<hi>卯月辛亥建五都以京兆府為上都河南府為東都鳳翔府為西都江陵府為南都太原府為</hi>
　　　<hi>北都故有是詩</hi>補注<hi>鶴曰詩云建都分魏闕下詔闢荆門則建都當是指江陵為南都案</hi>
　　　<hi>舊史上元元年九月甲午以荆州為南都州曰江陵府官吏制置同京兆而鮑以為寳應元年</hi>
　　　<hi>建都則非盖上元元年初建二年停四京及南都之號寳應元年復建五都荆門正指江陵而</hi>
　　　<hi>魏闕分為北都也此詩寳應元年作以詩云窮冬客江劒乃避成都之亂入梓州時梓劒相鄰</hi>
　　　<hi>是年復建五都故有此作江陵望幸詩所以有雄都元壯麗之句</hi>
蒼生未蘇息胡馬半乾坤<hi>洙曰半天下也</hi>議在雲臺上<hi>洙曰後漢議功</hi>
<pb n="KR4c0017_WYG_021-21a"/>
<hi>於雲臺</hi>誰扶黄屋尊<hi>洙曰黄屋天子車盖此指言誰為安王室者</hi>建都分魏闕<lb/>
下詔闢荆門恐失東人望其如西極存<hi>洙曰東人謂闗中父老也時明</hi>
<hi>皇在蜀故云西極</hi>時危當雪恥<hi>洙曰洗雪也恥國恥也</hi>計大豈輕論雖倚<lb/>
三階正<hi>洙曰東方傳云願陳泰階六符應劭曰泰階天之三階也上階為天子中階為諸侯公卿大夫</hi>
<hi>下階為士庶人三階平則天下大安是為太平</hi>終愁萬國翻牽裾恨不死<hi>洙曰魏文</hi>
<hi>帝欲遷冀州士以實河南辛毗諌帝不答而起毗引其裾</hi>漏網辱殊恩<hi>洙曰漢刑法志漏網吞舟</hi>
<hi>之魚</hi>永負漢庭哭<hi>洙曰賈誼傳/可為痛哭</hi>遥憐湘水魂<hi>洙曰屈原沉湘</hi>窮冬<lb/>
客江劒隨事有田園風斷青蒲節霜埋翠竹根衣冠空<lb/>
<pb n="KR4c0017_WYG_021-21b"/>
穰穰<hi>洙曰史記貨殖傳天下穰穰皆為利往</hi>闗輔乆<hi>一作/逺</hi>昏昏願枉<hi>一作唯駐</hi>
長安日光輝照北原<lb/>
　　嵗暮<hi>廣德元年作</hi>
　　　補注<hi>鶴曰詩云邊隅還用兵煙塵犯雪嶺當是是指吐畨廣德元年陷松維保三州雪嶺</hi>
　　　<hi>引維州也九域志云南至雪嶺二百六十里梁權道編在上元元年成都詩内然考史及通鑑</hi>
　　　<hi>是年與二年及寳應元年雪嶺無警雖吐畨寳應元年十二月冦成秦渭三州然無闗於雪嶺</hi>
歲暮逺為客邊隅還用兵煙塵犯雪嶺<hi>趙曰此篇全言吐畨之亂也西</hi>
<hi>山近接維松上有積雪經夏不消人謂之雪山也</hi>鼓角動江城天地日流血<hi>洙曰</hi>
<pb n="KR4c0017_WYG_021-22a"/>
<hi>謂多戰鬬</hi>朝廷誰請纓<hi>洙曰終軍願請長纓以繫狂虜</hi>濟時敢愛死寂寞壯<lb/>
心驚<hi>趙曰公自悼其有濟時之志而壯心已消故也</hi>
　　和裴迪登蜀州東亭送客逢早梅相憶見寄<lb/>
　　　<hi>上元元年冬作</hi>補注<hi>鶴曰此詩當是與和裴迪登新津寺詩同年作然此詩題云逢梅相</hi>
　　　<hi>憶見寄則是上元元年冬在成都作也迪與王維善維與迪游輞川賦詩相酬為樂</hi>
東閣官梅動詩興還如何遜在揚州<hi>蘇曰梁何遜作揚州法曹廨舍有梅</hi>
<hi>花一株花盛開遜吟詠其下後居洛思梅花再請其往從之抵揚州花方盛遜對花徬徨終日</hi>此時對<lb/>
雪遥相憶送客逢春<hi>一作花</hi>可自由幸不折來傷歲暮若<lb/>
<pb n="KR4c0017_WYG_021-22b"/>
為看去亂鄉<hi>一作春</hi>愁江邊一樹垂垂發<hi>蘇曰吳防雪梅賦照寒溪之豔</hi>
<hi>豔帶冷雪之垂垂想子美雪中見梅作也今梅花中用垂垂字但可雪中梅花即用之</hi>朝夕催人<lb/>
自白頭<lb/>
　　寄贈王十将軍承俊<hi>大厯元年春作</hi>
　　　補注<hi>鶴曰詩云纒結青驄馬出入錦城中則王将軍在成都而公作詩寄之則不得云公</hi>
　　　<hi>在成都作而梁權道編在上元二年則是年公在成都也以期王将軍不至考之當是在永泰</hi>
　　　<hi>間在成都欲至夔所以公大厯元年冬以期之不至而作詩此當在大厯元年春作</hi>
将軍膽氣雄<hi>趙曰孫子曰并敵一向奪其膽氣</hi>臂懸兩角弓<hi>蘇曰趙括每出乘髙</hi>
<pb n="KR4c0017_WYG_021-23a"/>
<hi>馬左右懸二白角弓</hi>纒結青驄馬出入錦城中時危未受鉞<hi>趙曰受鉞</hi>
<hi>則為大将矣</hi>勢屈難為功賔客滿堂上何人髙義同<lb/>
　　遊修覺寺<hi>上元元年作</hi>
　　　補注<hi>鶴曰詩云吾得及春遊盖公以乾元二年季冬至成都及春遊之所以有是句當在</hi>
　　　<hi>上元元年</hi>
野寺江天豁山扉花竹幽詩應有神助<hi>修可曰謝靈運嘗於永嘉西堂</hi>
<hi>思詩竟日不就忽夢見惠連即得池塘生春草大以為工常云此語有神助非吾語也</hi>吾得及春<lb/>
遊徑石相<hi>一作深</hi>縈帶川雲自<hi>一作/免</hi>去留禪枝宿衆鳥<hi>趙曰</hi>
<pb n="KR4c0017_WYG_021-23b"/>
<hi>庾信安昌寺碑云禪枝四靜公於佛寺每用佛家書斯為當體</hi>漂轉暮歸愁<hi>師曰言衆僧得所棲</hi>
<hi>託傷已漂轉曾衆僧之不若也</hi>
　　後遊<hi>上元元年作</hi>
　　　補注<hi>鶴曰當是一春兩遊之故詩云江山如有待花栁更無私同上年作</hi>
寺憶曾遊處橋憐再渡時江山如有待花栁更無私<hi>趙曰</hi>
<hi>言遊者皆得見之無所私也</hi>野潤煙光薄沙暄日色遲客愁全為减<lb/>
捨此復何之<lb/>
　　題新津北橋樓<hi>得郊字上元元年作</hi>
<pb n="KR4c0017_WYG_021-24a"/>
　　　補注<hi>鶴曰新津縣在蜀州上元元年公嘗暫如新津此詩殆其年作也又云池水觀為政</hi>
　　　<hi>當是與仕於蜀州者同登故分韻得郊字</hi>
望極春城上開筵近鳥巢白花簷外朶青栁檻前梢池<lb/>
水觀為政<hi>洙曰澄清而不撓</hi>厨煙覺逺庖<hi>洙曰言觀厨煙知其不親庖厨</hi>西川<lb/>
供客眼<hi>一作逺</hi>唯有此江郊<hi>蘇曰向兆曰唯有此江郊可喜故挂冠援老率兒童操舟</hi>
<hi>回</hi>
　　奉酬李都督表文早春作<hi>上元元年作</hi>
　　　補注<hi>鶴曰蜀之都督府獨多未詳李為何人然詩云力疾坐清曉當是上元元年作盖公</hi>
<pb n="KR4c0017_WYG_021-24b"/>
　　　<hi>初至蜀有一室詩云巴蜀來多病有客詩云老病人扶再拜難賔至詩云患氣經時乆雲山詩</hi>
　　　<hi>云衰病江邊卧詩言疾者甚多</hi>
力疾坐清曉<hi>趙曰晉載記姚戈仲求見石虎虎力疾見之師曰力疾言雖病猶力起坐也</hi>来<lb/>
詩悲早春轉添愁伴客<hi>蘇曰王當避地江表徒歩唯有愁恨伴遂無情悰作文字後醉</hi>
<hi>作放歩行</hi>更覺老隨人紅入桃花嫩青歸栁葉新望鄉應未<lb/>
已四海尚風塵<lb/>
　　登樓<hi>廣德二年作</hi>
　　　<hi>趙曰此聞代宗車駕還長安之作</hi>補注<hi>鶴曰案史崔旰以永泰元年閏月辛亥冦成都</hi>
<pb n="KR4c0017_WYG_021-25a"/>
　　　<hi>郭英乂死於靈池是時公已在雲安闕年大厯元年春尚在雲安今此詩云錦江春色來天地</hi>
　　　<hi>玉壘浮雲變古今若以西山冦盜為崔旰則是大厯元年作公在雲安不應言錦江春色來天</hi>
　　　<hi>地王注師注為非意是廣德二年作指吐畨廣德元年十二月陷松維州而言西山近維州故</hi>
　　　<hi>也廣德二年春晚公避亂還成都故贈王侍御有猶得見殘春之句故此詩亦言錦江春色詩</hi>
　　　<hi>又云北極朝廷終不改者亦謂吐畨陷京師立廣武郡王承宏為皇帝将欲改命而旋為郭子</hi>
　　　<hi>儀克復代宗還京終不為吐畨所廢趙注為是</hi>
花近髙樓傷客心萬方多難此登臨錦江春色來<hi>洙曰一作</hi>
<hi>水流</hi>天地玉壘浮雲變古今<hi>洙曰左太冲蜀都賦云夫蜀都者擴雲闗以為門包玉壘</hi>
<pb n="KR4c0017_WYG_021-25b"/>
<hi>而為宇玉壘山名也湔水出焉在成都西北岷山界蜀有銅梁玉壘</hi>補注<hi>希曰笮橋江水亦名濯錦江俗</hi>
<hi>云以此濯錦鮮明唐志玉壘山在彭州導江縣又華陽國志玉壘山出璧玉漢志玉壘山湔水所出</hi>北極<lb/>
朝廷終不改西山冦盜莫相侵<hi>洙曰時崔旰起兵於西山師曰此二句諷崔旰</hi>
<hi>反成都不能為朝廷之害</hi>可憐後主還祠廟日暮聊為梁父吟<hi>師曰諸葛</hi>
<hi>亮佐先主圖收復功未就而亮卒及後主即位祠祭亮廟嘆無人為之助亮未達時作梁父吟故甫因旰之亂</hi>
<hi>傷朝廷無諸葛之才</hi>補注<hi>鶴曰公正以代宗還京而李光弼死故以比後主之失孔明也</hi>
　　春歸<hi>廣德二年作</hi>
　　　<hi>趙曰此言歸當春時非言春色之歸也</hi>補注<hi>鶴曰詩云别來頻甲子歸到忽春華當是</hi>
<pb n="KR4c0017_WYG_021-26a"/>
　　　<hi>廣德二年避亂歸成都時作梁權道編在上元二年恐於别來頻甲子之句不合</hi>
苔徑臨江竹茅簷覆地花别來頻甲子歸到忽春華<hi>師曰</hi>
<hi>甫避崔旰亂適東川後復以春時歸草堂見江竹無恙唯落花覆地故下文云别來頻甲子甲子記時節也如</hi>
<hi>甲子混泥塗皆言歴時之乆及歸草堂倐怱又春華也内翰不明春歸草堂謂春色歸去遂以忽為輕忽誤矣</hi>
倚杖看孤石<hi>蘇曰謝安所居有石一株安常倚杖相對吟嘯終日忘歸北齊謝洙名之為玉笋峯</hi>
<hi>唐栁公權榜其亭曰獨秀峯</hi>傾壺就淺沙逺鷗浮水靜輕燕受風斜<lb/>
世事雖多梗吾生亦有涯<hi>洙曰荘子曰吾生也有涯</hi>此身<hi>洙曰一作且應</hi>醒<lb/>
復醉乗興即歸家<lb/>
<pb n="KR4c0017_WYG_021-26b"/>
　　歸鴈<hi>廣德二年作</hi>
　　　補注<hi>鶴曰詩云春來萬里客亂定幾年歸當是同前篇在廣德二年作</hi>
春<hi>洙曰一作東</hi>來萬里客亂定幾年歸膓斷江城鴈髙髙向<lb/>
<hi>洙曰一作正</hi>北飛<hi>師曰甫客居萬里外覩鴈北飛傷已未有歸期曾鴈之不若也</hi>
　　三絶句<hi>寳應元年作</hi>
　　　<hi>彦輔曰此三絶皆愍交道凋敝風俗衰薄也初章言新合之情不能乆則莫若不見之也次章</hi>
　　　<hi>言疏數之無常也三章言莫若以歲寒自守也公當亂離之際奔走流落而無上下之交故見</hi>
　　　<hi>於詩者率皆如此</hi>補注<hi>鶴曰詩云無數春笋滿林生柴門宻掩斷人行固當在成都時</hi>
<pb n="KR4c0017_WYG_021-27a"/>
　　　<hi>作梁權道編在上元二年然公經營草堂方植竹乃在上元元年一年之間笋生未應至無數</hi>
　　　<hi>當在寳應元手斷手之歲</hi>
楸樹馨香倚釣磯<hi>鄭曰楸此由切洙曰楸一作春</hi>補注<hi>希曰爾雅釋椅梓郭云即楸陸</hi>
<hi>機疏云梓者楸之類理白色而生子者</hi>斬新花蘂未應飛不如醉裏春風<lb/>
盡可<hi>洙曰一作何</hi>忍醒時雨打稀<hi>師曰此詩譏後進暴貴雖可為一時榮觀奈何思重</hi>
<hi>才薄眼見其零落不若未受恩眷之時雨比天恩以雨多故致花易壊也</hi>
門外鸕鷀乆不來沙頭忽見眼相猜自今已後知人意<lb/>
一日須來一百迴<hi>蘇曰齊騄見童癡且鄙鞭扑不時妻曰但以財使之果善事人笑謂妻曰</hi>
<pb n="KR4c0017_WYG_021-27b"/>
<hi>一日一百回亦須來往矣工部造法宜體之師曰此詩言貪利小人畏君子之譏其短也然君子以䝉養正瑜</hi>
<hi>瑾匿瑕山藪藏疾不發其隠而小人來革靣諂䛕不能愧恥也</hi>
無數春笋滿林生柴門宻掩斷人行㑹須上畨看成竹<lb/>
<hi>趙曰上畨乃川語上畨則成竹故謂上筤竹</hi>客至從嗔不出迎<hi>師曰前篇言花始雖斬新</hi>
<hi>終為風吹雨打以至零落此詩言笋初生終乎成竹而有客至從嗔不出迎之語盖言唯君子守道為歲寒異</hi>
<hi>夫小人之暴貴易壊也</hi>
　　客至<hi>上元二年作</hi>
　　　<hi>魯曰喜崔明府相過</hi>補注<hi>鶴曰詩云舍南舍北皆春水又云盤飱市逺無兼味當在浣花</hi>
<pb n="KR4c0017_WYG_021-28a"/>
　　　<hi>作然詩花已成徑酒有舊醅皆非上元元年經營時事當在二年作若云在寳應元年作則其</hi>
　　　<hi>年秋旱無春水如此</hi>
舍南舍北皆春水但見<hi>一作有</hi>羣鷗日日來花徑不曾縁<lb/>
客掃<hi>蘇曰王武仲隠居羊欣相訪武仲曰君子宜去吾不可啓闗恐踏碎滿徑落花欣嗟賞乆之而歸</hi>
蓬門今始為君開盤飱市逺無兼味<hi>趙曰潘岳作夏侯湛誄有云重珍兼</hi>
<hi>味</hi>樽酒家貧只舊醅肯與隣翁相對飲隔籬呼取盡餘<lb/>
盃<lb/>
　　遣意二首<hi>上元二年作</hi>
<pb n="KR4c0017_WYG_021-28b"/>
　　　補注<hi>鶴曰詩云孤村春水生又云細雨夜移橙當同是上元二年作</hi>
囀枝黄鳥近泛渚白鷗輕一徑野花落孤村春水生衰<lb/>
年催釀黍<hi>蒼舒曰春秋緯曰凡黍為酒陽據隂乃能動故以麥釀黍為酒</hi>細雨夜移橙<lb/>
<hi>洙曰橙香橙也柑屬</hi>補注<hi>希曰上林賦黄柑橙榛</hi>漸喜交游絶幽居不用名<lb/>
<hi>洙曰陶淵明歸去來兮請息交以絶游程曰息交絶游不好聲名故爾</hi>
簷影微微落<hi>宋曰微微落簷月斜故簷影落水而斜</hi>津流脉脉斜野船明<lb/>
細火宿鴈聚圓<hi>一作寒</hi>沙雲掩初弦月<hi>趙曰庾肩吾七夕詩初弦值早秋</hi>
香傳小樹花隣人有美酒稚子夜<hi>一作也</hi>能賖<hi>蘇曰馬舉好飲夜聞</hi>
<pb n="KR4c0017_WYG_021-29a"/>
<hi>隣家有酒使兒童去賖隣家以雙瓶贈之舉欣然曰非老好飲喜稚子能賖</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0017_WYG_021-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　補注杜詩巻二十一<lb/>
</p>
<p>
</p>
  </div>
</body>
</text>
</TEI>
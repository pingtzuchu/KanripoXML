<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>補注杜詩巻十七</head>
    <p>
<pb n="KR4c0017_WYG_017-1a"/>
欽定四庫全書<lb/>
　補注杜詩巻十七　　　　宋　黄希　原本<lb/>
　　　　　　　　　　　　　　黄鶴　補注<lb/>
　　冬日洛城北謁𤣥元皇帝廟<hi>天寶八年作</hi>
　　　<hi>洙曰天寳元年陳王府參軍田同秀上言𤣥元皇帝降于丹鳳門之通衢告錫靈符在尹喜之</hi>
　　　<hi>故宅上遣使就函谷故闗尹宅發得之乃置𤣥元廟於天寧坊是秋改為太上𤣥元皇帝宫二</hi>
　　　<hi>年追尊大聖祖𤣥元皇帝仍於天下諸郡為紫微宫改譙郡紫㣲宫為太清宫趙曰𤣥元皇帝</hi>
　　　<hi>李老君也</hi>補注<hi>鶴曰梁權道云天寳十一年公遊東都時作按舊史天寳元年立𤣥元廟</hi>
<pb n="KR4c0017_WYG_017-1b"/>
　　　<hi>九月改太上𤣥元皇帝宫天下準此二年三月壬子親祠𤣥元廟改西京𤣥元廟為太清宫東</hi>
　　　<hi>京廟為太微宫天下為紫極宫新史却云三月壬子享于𤣥元宫改云云今謂十一年游東都</hi>
　　　<hi>作此詩何為更曰廟詩所言五聖聨龍衮又却是天寳八年閏六月事詩云翠栢深留景紅梨</hi>
　　　<hi>迥得霜風箏吹玉柱露井凍銀牀當是其年冬作葢天寳九年已歸長安進三大禮賦矣賦奏</hi>
　　　<hi>命宰相試文授河西尉不拜改率府胄曹十一年未嘗至洛陽也</hi>
配極𤣥都閟<hi>洙曰配皇等極老子曰是謂配天極𤣥都觀也閟閉也神也詩閟宫有恤趙曰以廟</hi>
<hi>在城之北故曰配極𤣥都丹臺仙真之所也故用𤣥都言廟舊注言𤣥都觀妄引妄注惑亂義理</hi>慿髙<lb/>
禁籞長<hi>洙曰前宣紀詔池籞未御幸者假與貧民注籞者禁苑前漢音義曰折竹以懸繩連之使人不</hi>
<pb n="KR4c0017_WYG_017-2a"/>
<hi>得往來謂之籞</hi>守祧嚴具禮<hi>洙曰周禮分官守祧注逺廟曰祧遷主之所藏也趙曰周禮守祧掌</hi>
<hi>守先王之廟祧故監廟者謂之守祧</hi>掌節鎮非常<hi>洙曰地官掌節猶信也行者所執之信掌節掌</hi>
<hi>守邦節而辨其用以輔王命趙曰必有御賜之信以為鎮故得借掌節以為言</hi>　碧瓦初寒外<lb/>
<hi>琪曰碧瓦琉璃瓦也初寒外指冬日也</hi>金莖一氣旁<hi>洙曰劉駼騊詩曰縹碧以為瓦班孟堅西</hi>
<hi>都賦抗仙掌以承露擢雙立之金莖</hi>山河扶繡戸<hi>洙曰謂戸上繪畫若繡也梁沈約春風詠明珠</hi>
<hi>簾於繡戸散芳塵於綺席</hi>日月近雕梁<hi>修可曰檀約陽春歌白日映雕梁相近日月言高大也</hi>
仙李盤根大<hi>洙曰神仙傳老子姓李名耳字伯陽楚國苦縣屬鄉人盤根大故枝葉繁盛謂唐室</hi>
<hi>以李為聖祖也</hi>猗蘭奕葉光<hi>洙曰漢武故事曰孝景王后夢日入其懷以七月七日生武帝於猗</hi>
<pb n="KR4c0017_WYG_017-2b"/>
<hi>蘭殿奕葉猶累世也</hi>世家遺舊史<hi>洙曰史記有老/子傳而無世家</hi>道徳付今王<hi>洙曰</hi>
<hi>老子道徳經明皇御注</hi>畫手看前輩呉生逺擅場<hi>洙曰廟有呉道子畫張平子東</hi>
<hi>京賦秦政利觜長距終得擅場鮑曰古人於能事中不獨求誇時輩須要於前輩中擅場</hi>森羅移地<lb/>
軸<hi>洙曰河圗括地象曰地有三百六十軸趙曰肇論云萬象森羅海賦又似地軸挺拔而爭迴</hi>妙絶<lb/>
動宫墻<hi>洙曰言筆跡巧妙冠絶也</hi>補注<hi>希曰文選孔融論盛孝章書曰今之少年喜謗前輩宫墻</hi>
<hi>字出論語今以新改為𤣥元宫故云魏文帝與呉質書公幹五言詩之善妙絶時人然黄絹幼婦之碑在漢巳</hi>
<hi>先有此語矣</hi>五聖聨龍衮<hi>洙曰唐書天寳八年上親謁太清宫上聖祖𤣥元皇帝尊號為聖祖</hi>
<hi>大道𤣥元皇帝髙聖太宗中宗睿宗五帝皆加大聖皇帝之字禮器天子龍衮</hi>千官列鴈行<hi>洙曰</hi>
<pb n="KR4c0017_WYG_017-3a"/>
<hi>丘遲書功臣名將鴈行有序謂繪五帝侍從也</hi>冕旒俱秀發<hi>洙曰禮器天子之冕朱綠藻十有二</hi>
<hi>旒</hi>旌斾盡飛揚<hi>洙曰儀仗也</hi>翠栢深留景紅梨迥得霜風箏<lb/>
吹玉柱<hi>洙曰風箏謂掣箏掛之風際風至則鳴也江淹詩玉柱揚清曲</hi>露井凍銀牀<hi>洙曰</hi>
<hi>古詩後園鑿井銀作牀金瓶素綆汲寒漿趙曰露地之井也庾丹秋閨詩空汲銀牀井</hi>身退卑周<lb/>
室<hi>洙曰史老子周守藏室之吏也脩道德其學自以隠無名為務居國久之見周之衰乃遂去</hi>經傳<lb/>
拱漢皇<hi>師曰漢文景皆崇尚黄帝老子之術故云經傳拱漢皇拱謂用其術以致無為之治故垂衣拱</hi>
<hi>手也</hi>谷神如不死<hi>洙曰老子谷神/不死是謂𤣥牝</hi>養拙更何鄉<hi>師曰谷所以藏物谷</hi>
<hi>神猶云藏神何鄉謂無所止猶云何有之鄉</hi>
<pb n="KR4c0017_WYG_017-3b"/>
　　行次昭陵<hi>天寳五年作</hi>
　　　<hi>彦輔曰唐太宗文皇帝之陵也</hi>補注<hi>鶴曰唐地理志醴泉縣有九嵕山昭陵在西北六十</hi>
　　　<hi>里舊史云貞觀十年置昭陵於九嵕山因析雲陽咸陽二縣置醴泉縣而新史云十一年二月</hi>
　　　<hi>丁已營九嵕山為陵十年十一月乃葬文徳皇后于昭陵殆因葬后又營陵故舊史云十年者</hi>
　　　<hi>紀始事也今詩題云行次昭陵當是天寳五年自東都歸長安時作詩云幽人拜鼎湖則是未</hi>
　　　<hi>奏賦授官前也</hi>
舊俗疲庸主<hi>洙曰舊俗謂隋氏庸主煬帝疲困也</hi>羣雄問獨夫<hi>洙曰獨夫以失道而</hi>
<hi>無助也書獨夫紂羣雄如李宻之流也</hi>䜟歸龍鳳質<hi>洙曰䜟書也唐太宗龍鳳之姿</hi>威定<lb/>
<pb n="KR4c0017_WYG_017-4a"/>
虎狼都<hi>洙曰蘇秦傳秦虎狼之國謂先定闗中也</hi>天屬尊堯典<hi>洙曰父子天屬也尊堯典</hi>
<hi>謂循功典法也師曰髙祖禪位於太宗猶堯之禪位於舜故云</hi>神功協禹謨<hi>魯曰謂親定九州也</hi>
<hi>趙曰謂禹成厥功而書有大禹謨也</hi>補注<hi>希曰髙祖諡神堯又遜位如堯故以其法度為堯典太宗有九</hi>
<hi>功之徳可歌如禹也</hi>風雲隨絶足<hi>趙曰魏文與孫權送馬書曰中國雖饒馬其知名絶足亦時有</hi>
<hi>之矣師曰時李靖之徒皆以風雲之㑹隨馬足而奮也</hi>日月繼髙衢<hi>洙曰日月謂相繼而明也</hi>
<hi>謂髙祖禪位</hi>文物多師古<hi>洙曰文物典章左傳文物以紀之師古謂以古為師猶稽古也</hi>朝<lb/>
廷半老儒<hi>洙曰太宗之時朝廷多老儒碩學趙曰老儒謂房杜之徒</hi>直詞寧戮辱<hi>趙曰</hi>
<hi>如魏鄭公王珪之諫諍</hi>賢路不﨑嶇<hi>趙曰言不艱於進用如用馬周之才也</hi>往者災<lb/>
<pb n="KR4c0017_WYG_017-4b"/>
猶降蒼生喘未蘇指揮安率土盪滌撫洪鑪<hi>歐陽曰謂陶成天下</hi>
<hi>如洪鑪爾</hi>壯士悲陵邑<hi>洙曰陵邑陵/廣也有奉邑</hi>幽人拜鼎湖<hi>洙曰鼎湖黄帝鑄鼎</hi>
<hi>鼎成而仙去後世名其地為鼎湖趙曰言天變未弭而指麾安率土盪滌撫洪鑪則言太宗之意猶欲勤兵於</hi>
<hi>逺也立志方如此遽爾升遐故繼之以有陵邑之悲鼎湖之拜也</hi>玉衣晨自舉<hi>洙曰上賜霍光</hi>
<hi>玉衣梓宫耿秉死亦睗玉衣修可曰玉衣貴人死者珍異之衣</hi>鐵馬汗常趨<hi>薖日陸左公鐵馬千</hi>
<hi>羣</hi>松栢瞻虛殿<hi>洙曰虛/一作靈</hi>塵沙立暝途寂寥開國日<hi>洙曰謂太</hi>
<hi>宗躬親戎馬平一天下開建國社也易開國承家</hi>流恨滿山隅<hi>師曰追想太宗開國之日今無</hi>
<hi>英雄之主如太宗以安天下是以流恨也</hi>補注<hi>鶴曰古者陵廟多植松栢公之祖審言和李嗣真奉使河</hi>
<pb n="KR4c0017_WYG_017-5a"/>
<hi>東詩云陵園松栢田又顔延年拜陵廟詩松風遵路急公謁先主廟枯木半龍鱗謂雙栢是也昭陵多植松柏</hi>
<hi>故重經昭陵詩亦云再窺松柏路又按㑹昌三年勅諸陵植栽今後每至嵗首正二七八四箇月内擇日與百</hi>
<hi>姓栽植畢日縣與安當則唐諸陵皆有栢公作此詩時明皇任用寖非其人國勢已不如開元亂萌危兆早自</hi>
<hi>可見故流恨為之滿山隅也</hi>
　　贈韋左丞丈濟<hi>天寳七年作</hi>
　　　<hi>鮑曰唐韋濟嗣立子天寳中為尚書左丞</hi>補注<hi>鶴曰舊史天寳七載韋濟為河南尹遷尚</hi>
　　　<hi>書左丞見本傳今詩云左轄頻虚位今年得舊儒即是其年作梁權道編在十一載非</hi>
左轄頻虚位<hi>洙曰晉天文志轄星傳軫兩旁主王侯左轄為主者同姓右轄為異姓詩節南山尹</hi>
<pb n="KR4c0017_WYG_017-5b"/>
<hi>氏太師維周之氐箋云氐作挃轄之轄修可曰唐六典左右丞掌管轄省事糾舉憲章又舊唐史劉洎上疏曰</hi>
<hi>尚書萬機實為政本是以二丞方於管轄八座比於文昌故以左丞為左轄</hi>補注<hi>鶴曰舊史濟本傳云</hi>
<hi>三代為省轄衣冠榮之白居易為庾丞宣尚書右丞制云昔我太宗文皇帝嘗謂尚書丞百職綱維事一失中</hi>
<hi>則天下有受其弊者云云今乃命承宣操右轄然則以二丞為左右轄其殆起於公與白耶</hi>今年得<lb/>
舊儒<hi>趙曰皆以紀韋文也魏晉以來左丞得彈奏八座故傅咸云斯乃皇朝之司直天臺之管轄後人用</hi>
<hi>左轄義起於此舊注引晉天文志以為星名非是</hi>相門韋氏在經術漢臣須<hi>洙曰</hi>
<hi>漢韋賢及子𤣥成父子皆以經術為相</hi>時議歸前列天倫恨莫俱<hi>洙曰穀梁云兄</hi>
<hi>弟天倫也趙曰指濟兄弟是前輩為時議所歸</hi>鴒原荒宿草<hi>洙曰常棣詩脊令在原注脊令雝渠</hi>
<pb n="KR4c0017_WYG_017-6a"/>
<hi>也箋云雝渠水鳥而在原失其常處猶兄弟之於急難檀弓曽子曰朋友之墓有宿草而不哭注宿草謂陳根</hi>
<hi>也趙曰惜其一亡至於宿草已荒</hi>鳳沼接亨衢<hi>洙曰晉荀朂守尚書令朂久在中書専管機事</hi>
<hi>及失之甚惘然悵恨或有賀之者曰奪我鳳凰池諸君賀我耶趙曰濟由左丞可以接鳳池亨衢又美其為中</hi>
<hi>書之貴師曰此句言累世為尚書也</hi>補注<hi>鶴曰濟之兄洹亦為給事中故云</hi>有客雖安命<lb/>
<hi>趙曰公自言也</hi>衰容豈壯夫<hi>洙曰謂以窮達而/肥癯非壯夫也</hi>家人憂几杖<hi>洙曰</hi>
<hi>几老者所憑杖老者所扶持謂家人憂其老也</hi>甲子混泥塗<hi>洙曰襄三十年傳晉悼夫人食輿人</hi>
<hi>之城杞者絳縣人或年長矣無子而往與於食有與疑年使之年曰臣小人也不知紀年臣生之嵗正月甲子</hi>
<hi>朔四百有四十五甲子矣其季於今三之一也吏走問諸朝趙孟召之而謝過焉曰武不才任君之大事以晉</hi>
<pb n="KR4c0017_WYG_017-6b"/>
<hi>國之多虞不能由吾子使吾子辱在泥途久矣武之罪也敢謝不才遂仕之</hi>不謂矜餘力還來<lb/>
謁大巫<hi>洙曰呉志張紘傳陳琳答紘書曰小巫見於大巫神氣盡矣</hi>嵗寒仍顧遇日<lb/>
暮且踟蹰<hi>洙曰日暮謂暮齒也漢書日暮途逺</hi>老驥思千里<hi>洙曰魏武樂府云老驥伏</hi>
<hi>櫪志在千里</hi>饑鷹待一呼<hi>洙曰魏志陳登謂吕布曰曹公言待將軍譬如養鷹然飢則為用飽</hi>
<hi>則揚去蘇曰楚人云饑如鷹待此一呼事見吕氏春秋</hi>君能㣲感激亦足慰榛蕪<lb/>
<hi>洙曰明本一云折骨效區區趙曰此又不能無所求也師曰此詩有意於韋之薦拔故末章云君能微感激亦</hi>
<hi>足慰榛蕪</hi>
　　投贈哥舒開府二十韻<hi>天寳十二年作</hi>
<pb n="KR4c0017_WYG_017-7a"/>
　　　<hi>鄭曰名翰其先葢突厥施酋長哥舒部之裔</hi>補注<hi>鶴曰天寶六年十月帝在華清宫召</hi>
　　　<hi>哥舒翰見十一月辛卯以翰判西平太守充隴右節度使八載命攻石堡城又天寳十四載隴</hi>
　　　<hi>右河西節度使哥舒翰入朝今詩投贈稱開府按傳十一載加開府儀同三司翰凡三入朝初</hi>
　　　<hi>以六載十月次以十一年十二月又以十四年二月今詩云每惜河湟弃新兼節制通又云茅</hi>
　　　<hi>土加名數則是指十二年加河西節度進封西平後而在十四年拜太子先鋒兵馬元帥前梁</hi>
　　　<hi>權道編在天寳十一年是年翰未為河西節度及封王無容先言節制并茅土當是十二載作</hi>
　　　<hi>為十三載又拜太子太保加實封三百戸此詩不言矣</hi>
今代麒麟閣何人第一功<hi>洙曰漢武帝獲麟作麒麟閣以畫功臣漢宣帝甘露三年</hi>
<pb n="KR4c0017_WYG_017-7b"/>
<hi>上思股肱之美乃圖畫大將軍霍光等十二人於麒麟閣髙祖即位論功行封以蕭何功為第一師曰唐制開</hi>
<hi>府儀同三司者三公也從一品官甫意哥舒翰特膺帝眷必立大功為麒麟閣第一人</hi>君王自神<lb/>
武駕馭必英雄<hi>洙曰漢刑法志髙祖躬神武之才摠攬英雄呉張昭曰人君能駕御英雄</hi>開<lb/>
府當朝傑<hi>洙曰齊職儀曰開府儀同三司秦漢無文唐制開府儀同三司從一品官趙曰翰於天寳</hi>
<hi>十一年加開府儀同三司</hi>補注<hi>鶴曰漢未嘗無文按通典漢文帝元年用宋昌為衛將軍位亞三司東觀</hi>
<hi>漢記章帝建初三年使車騎將軍馬防班同三司殤帝元年鄧隲為車騎將軍儀同三司魏志黄權以車騎將</hi>
<hi>軍開府儀同三司晉起居注羊祐為車騎將軍開府如三司之儀</hi>論兵邁古風先鋒百<lb/>
勝在<hi>洙曰勝一作戰劉牢之為前鋒百戰百勝號為北府兵敵人畏之</hi>略地兩隅空<hi>洙曰</hi>
<pb n="KR4c0017_WYG_017-8a"/>
<hi>漢書鄂秩曰曹叅有野戰略地之功師曰北征突厥西伐吐蕃略取也故云兩隅空</hi>青海無傳箭<lb/>
<hi>洙曰翰築城青海上吐蕃攻破之移築龍駒鼻吐蕃不敢近青海趙曰胡人毎起兵則傳箭為號或曰守城之</hi>
<hi>法更夜傳箭以驚其睡</hi>天山早挂弓<hi>洙曰薛仁貴傳將軍三箭定天山天山即初連也匈奴謂</hi>
<hi>天為祁連趙曰早挂弓則不復用</hi>補注<hi>鶴曰青海天山並見八哀王思禮詩</hi>廉頗仍走敵<lb/>
<hi>洙曰見㢘頗出將頻注</hi>魏絳已和戎<hi>洙曰魏絳勸晉侯和戎以為有五利公従之魏絳盟諸戎</hi>
<hi>脩民事田以時既而鄭人來歸賂晉侯以師悝師觸師蠲歌鍾二肆具及鎛罄女樂二八晉侯以樂之半賜魏</hi>
<hi>絳曰子教寡人和戎八年之中九合諸侯如樂之和請與子樂之於是魏絳始有金石之樂禮也</hi>每惜<lb/>
河湟棄新兼節制通<hi>趙曰翰十二載進封凉國公兼河西節度使葢以河湟之久棄欲得</hi>
<pb n="KR4c0017_WYG_017-8b"/>
<hi>翰收復之故使之節度河西也師曰河隍乃河曲築隍以備寇王忠嗣守河隍為寇所敗翰入朝陳攻守計帝</hi>
<hi>以翰領節制虚心待之出入朝廷諸公莫敢比望</hi>智謀垂睿想<hi>趙曰方謀復河隍而為帝所繫</hi>
<hi>想</hi>出入冠諸公日月低秦樹乾坤繞漢宫<hi>趙曰此言收復之功也按</hi>
<hi>傳云攻破吐蕃共濟收黄河九曲以其地置兆陽郡此所謂日月所臨特低秦樹乾坤所包獨繞漢宫</hi>胡<lb/>
人愁逐北<hi>趙曰翰之威武胡人愁其攻逐而敗北矣漢書注師敗曰北舊注引吐蕃盜麥為翰所破</hi>
<hi>非是</hi>宛馬又從東<hi>鄭曰宛於爰切洙曰漢伐大宛得天馬乃作歌曰天馬來歴無草徑千里循東</hi>
<hi>道言翰能振威武故蠻夷畏服宛馬復來也</hi>受命邊沙逺<hi>洙曰邊沙一作軍麾翰屢節鎮邊郡</hi>
歸來御席同<hi>趙曰邊沙逺鎮言河西為逺御席同言復河隍功成而歸寵宴之盛洙曰翰嘗來朝</hi>
<pb n="KR4c0017_WYG_017-9a"/>
<hi>帝命髙力士賜宴詔尚食生擊鹿取血瀹腸為熱洛河以賜之</hi>軒墀曾寵鶴<hi>洙曰左傳狄人伐衛</hi>
<hi>懿公好鶴鶴有乗軒者將戰國人受甲者皆曰使鶴鶴實有祿位余焉能戰余曰邵氏聞見錄云子美軒墀曽</hi>
<hi>寵鶴左傳注云軒大夫車也非軒墀之軒或以為病惟知詩者能辨之</hi>畋獵舊非熊<hi>洙曰文王</hi>
<hi>將出獵卜之曰所獲非熊非羆非虎非貔乃霸王之輔也於是文王獵果遇太公於渭之陽載歸以為師趙曰</hi>
<hi>言翰之貴寵已如乗軒之鶴明皇得之如文王之得吕望</hi>茅土加名數<hi>洙曰禹貢徐州厥貢惟土</hi>
<hi>五色注王者封五色土為社建諸侯則各割其方色土與之使立社燾以黄土苞以白茅茅取其潔黄土取王</hi>
<hi>者覆四方名數謂等其爵位輕重而為之名數也趙曰此言翰進封西平郡王也</hi>山河誓始終<lb/>
<hi>洙曰髙祖即位封功臣為之誓曰使黄河如帶泰山若礪國以永存爰及苖裔於是申以丹書之信重以白馬</hi>
<pb n="KR4c0017_WYG_017-9b"/>
<hi>之盟</hi>策行遺戰伐契合動昭融<hi>師曰䇿行言以計用兵不暇交戰故云遺戰伐昭融</hi>
<hi>言帝之哲鑒也</hi>勲業青㝠上<hi>洙曰須賈謂范睢曰不意君能自致於青雲之上蘇曰灌夫致功名</hi>
<hi>勛業在青冥之上</hi>交親氣槩中<hi>蘇曰五侯門戸棨㦸森列百夫守衛出入交舊親契皆在豪英</hi>
<hi>氣槩之中誰敢反目</hi>未為珠履客<hi>洙曰春申君客三千餘人其上客皆躡珠履</hi>巳見白<lb/>
頭翁壯節初題柱<hi>洙曰公自言壯節有題柱志也成都記昇仙橋司馬相如初西去題其柱</hi>
<hi>曰不乗髙車駟馬不過此橋果以傳車至其處</hi>生涯獨轉蓬<hi>洙曰言晚節流離如蓬之轉風也曹</hi>
<hi>子建詩轉蓬離本根飄颻隨長風</hi>幾年春草歇<hi>修可曰梁元帝云既看春草歇</hi>今日暮<lb/>
途窮<hi>洙曰主父偃云日暮途窮嵇康書曰若道盡途窮則已耳</hi>軍事留孫楚<hi>洙曰晉孫楚字</hi>
<pb n="KR4c0017_WYG_017-10a"/>
<hi>子荆才藻卓絶爽邁不羣多所陵傲闕鄉曲之譽年四十餘始叅鎮東軍事後復參石苞驃騎將軍楚既負其</hi>
<hi>材氣頗侮易於苞初至長揖曰天子命我參卿軍事因此而嫌隙遂構劾參軍不敬府主楚既輕苞遂制施敬</hi>
<hi>於是楚始也</hi>行間識吕䝉<hi>洙曰呉志吕䝉字子明年十六幼隨妹夫鄧當嘗擊賊時當職吏以</hi>
<hi>䝉年小輕之曰彼豎子何能為此以肉餧虎耳他日與䝉㑹又嗤辱之䝉大怒拔刀殺吏出俄因校尉袁雄自</hi>
<hi>首於是袁雄得以因間言䝉於孫䇿䇿竒之召至左右一云鄉曲輕周處將軍拔吕䝉</hi>防身一長<lb/>
劒將欲倚崆峒<hi>洙曰一作防身有長劍聊亦倚崆峒宋玉賦長劍耿介倚天師曰崆峒山在西</hi>
<hi>正當吐蕃所入之道將倚劍崆峒従翰守節鎮也</hi>
　　上韋左相二十韻<hi>天寳十三載作</hi>
<pb n="KR4c0017_WYG_017-10b"/>
　　　<hi>彦輔曰按韋見素傳見素嘗為左丞相子倜鄂位至給事中孫顗為尚書左丞也鮑曰韋見素</hi>
　　　<hi>襲父爵彭城郡公十三載拜武部尚書従帝入蜀詔兼左相</hi>補注<hi>鶴曰按史天寳十五</hi>
　　　<hi>載七月明皇幸蜀次巴西郡以韋見素為左相是時天下危亂不應詩云八荒開壽域一氣轉</hi>
　　　<hi>洪鈞當是天寳十三載見素同中書門下平章事時投之故詩曰韋賢初相漢今題曰左相乃</hi>
　　　<hi>後來編寫之誤梁權道編在十一載是年見素未同平章况天寳十五載見素為左相時公旋</hi>
　　　<hi>陷賊營無容再投以詩如廟堂知至理風俗盡還淳又豈軍興人主播遷時語</hi>
鳳厯軒轅紀<hi>洙曰昭十七年傳郯子曰我髙祖少皡摯之立也鳳鳥適至故紀於鳥為鳥師而鳥</hi>
<hi>名鳳鳥氏厯正也注鳳鳥知天時故以名厯正之官史記曰黄帝名軒轅</hi>龍飛四十春<hi>洙曰自𤣥</hi>
<pb n="KR4c0017_WYG_017-11a"/>
<hi>宗即位至天寳十一載四十年十三載見素為武部尚書同中書門下平章事龍飛𤣥宗即位也</hi>八荒<lb/>
開壽域<hi>洙曰荒大也八方也敺民庶於仁壽之域昱曰列子逺在八荒之外前漢王吉疏敺一世之民</hi>
<hi>躋之仁壽之域</hi>一氣轉洪鈞<hi>洙曰張茂先答何/劭詩洪鈞陶萬類</hi>霖雨思賢佐<hi>洙曰</hi>
<hi>髙宗命傅説曰若嵗大旱用汝作霖雨</hi>丹青憶老臣<hi>洙曰趙充國以功徳與霍光等列畫未央</hi>
<hi>宫成帝時西羌嘗有警上思將帥之臣追美充國迺召揚雄即充國圗像而頌之後漢胡廣傳靈帝思感舊臣</hi>
<hi>乃圗畫廣及太尉黄瓊於省内詔議郎蔡邕為其頌云</hi>應圖求駿馬<hi>洙曰梅福傳欲以三代之</hi>
<hi>法取當世之士猶以伯樂之圗求騏驥於市而不可得亦已明矣趙曰此言見素以才見用也魏曹植獻文帝</hi>
<hi>馬表曰臣於先帝世得大宛紫騂一疋形法應圗舊注引梅福傳非干此也</hi>驚代得麒麟<hi>洙曰</hi>
<pb n="KR4c0017_WYG_017-11b"/>
<hi>張揖注相如賦雄曰麒雌曰麟其狀䴢身牛尾狼蹄一角</hi>沙汰江河濁<hi>洙曰言為吏部日也北史</hi>
<hi>新雄為尚書郎㑹沙汰郎官雄與羊琛等八人俱見留</hi>調和鼎鼐新<hi>鄭曰鼐乃代切洙曰言為</hi>
<hi>相也説命若作和羮用汝為鹽梅釋器云鼎絶大者謂之鼐</hi>韋賢初相漢<hi>洙曰韋賢字長孺授</hi>
<hi>昭帝詩宣帝本始三年代蔡義為丞相</hi>范叔已歸秦<hi>洙曰史記范雎字叔更名姓曰張祿王稽</hi>
<hi>載入秦昭王大説拜睢為客卿封應侯相秦</hi>盛業今如此傳經固絶倫<hi>洙曰韋賢</hi>
<hi>兼通禮尚書少子𤣥成復以明經仕至丞相故鄒魯諺曰遺子黄金滿籯不如一經</hi>豫樟深出地<lb/>
滄海闊無津<hi>洙曰豫樟木良材也滄海百谷之所歸其淵不可津涯</hi>北斗司喉舌<lb/>
<hi>洙曰李固傳陛下之有尚書猶天之有北斗也北斗為天之喉舌尚書亦為陛下喉舌斗斟酌元氣運平四時</hi>
<pb n="KR4c0017_WYG_017-12a"/>
<hi>尚書出納王命</hi>東方領搢紳<hi>洙曰郊祀志搢紳者弗道李竒曰搢紳挿笏於紳紳大帶也臣瓚曰</hi>
<hi>縉赤白也紳大帶也師古曰李云搢紳是也縉本作搢挿笏於大帶之間與革之間耳非挿於大帶也或作薦</hi>
<hi>紳者亦謂薦笏於紳帶之間其義同師曰東方朔為縉紳領袖或云康王之誥太保率西方諸侯入應門左畢</hi>
<hi>公率東方諸侯入應門右時公為相率百官故云領搢紳</hi>持衡畱藻鑒<hi>師曰見素天寳五年為吏</hi>
<hi>部侍郎銓序平允故云持衡畱藻鑒</hi>聴履上星辰<hi>洙曰見素時兼兵部尚書故云聴履上星辰鄭</hi>
<hi>崇哀帝時為尚書僕射數求見誎爭上納用之每見曳革履上笑曰我識鄭尚書履聲趙曰見素為吏部侍郎</hi>
<hi>平判皆誦於口銓選平允人多德之上星辰以言其親帝之旁猶言上青霄也</hi>獨歩才超古<hi>昱曰</hi>
<hi>王粲字仲宣曹植曰仲宣獨歩於漢南</hi>餘波徳照隣<hi>洙曰一云餘隂照北隣余曰左傳僖三十</hi>
<pb n="KR4c0017_WYG_017-12b"/>
<hi>三年波及晉國君之餘也</hi>聰明過管輅<hi>洙曰魏方伎傳管輅字公明喜仰視星辰明天文地理變</hi>
<hi>化之數徐州號為神童師曰天寳十五年八月肅宗立改元至徳十月丙申有星犯昴見素言於肅宗曰昴者</hi>
<hi>胡也祿山將死帝曰日月可知乎見素曰福應在徳禍應在刑昴金忌火行當火位昴之昏乃其時也及祿山</hi>
<hi>死日月皆不差管輅善天文地理今見素所言如此故曰聰明過管輅</hi>尺牘倒陳遵<hi>洙曰前漢</hi>
<hi>陳遵贍於文辭惟善書與人尺牘主皆藏弆以為榮</hi>豈是池中物<hi>洙曰呉周瑜傳晉劉元海傳並</hi>
<hi>云蛟龍得雲雨非復池中物</hi>由來席上珍<hi>無已曰記儒行儒有席上之珍以待聘</hi>廟堂<lb/>
知至理風俗盡還淳<hi>魯曰此言宰相之能事畢矣</hi>才傑俱登用愚䝉<lb/>
但隠淪<hi>趙曰公自謂也</hi>長卿多病久<hi>洙曰司馬相如字長卿常有消渇病稱疾間居不慕</hi>
<pb n="KR4c0017_WYG_017-13a"/>
<hi>官爵</hi>子夏索居貧<hi>趙曰公以二人自比也相如常有消渇病子夏離羣索居索居蕭條也</hi>回<lb/>
首驅流俗生涯似衆人巫咸不可問<hi>洙曰列子有神巫自齊來命曰季咸</hi>
<hi>知人生死存亡禍福壽夭</hi>鄒魯莫容身<hi>洙曰莊子盜跖篇孔子再逐於魯削跡於衛窮於齊圍於</hi>
<hi>陳蔡不容身於天下者豈足貴耶</hi>感激時將晩蒼茫興有神<hi>師曰時將晩傷衰老</hi>
<hi>也蒼茫曠逺貌言興之超逺</hi>為公歌此曲涕淚在衣巾<lb/>
　　奉贈太常張卿均二十韻<hi>天寳十一載作</hi>
　　　<hi>彦輔曰按唐書均張説之長子也九載為大理卿後出為建安太守嵗中召還再遷太常卿祿</hi>
　　　<hi>山亂後偽命特免死長流合浦</hi>補注<hi>鶴曰按史均未嘗為太常卿舊史帝紀天寳十三載</hi>
<pb n="KR4c0017_WYG_017-13b"/>
　　　<hi>三月均由憲部尚書貶建安太守還為大理卿均之弟垍却以太常卿貶盧溪郡司馬嵗中召</hi>
　　　<hi>還再遷為太常卿兄弟貶皆在十三載今詩當是與垍垍尚主多留禁中所以冀其援引詩殆</hi>
　　　<hi>作於十一載舊注非作是詩時公方進賦後</hi>
方丈三韓外<hi>洙曰前漢郊祀志自齊威宣燕昭使人入海求蓬萊方丈瀛洲三神山者其傳在渤</hi>
<hi>海中魏志三韓在帶方之南東西以海為限有三種一曰馬韓二曰辰韓三曰棄韓故曰三韓</hi>補注<hi>鶴曰</hi>
<hi>王洙注前漢郊祀志云威宣燕昭事葢先見史記封禪書又魏志三韓按通典則云馬韓後漢時通焉有三種</hi>
<hi>一曰馬韓二曰辰韓三曰弁辰與魏志三曰棄韓不同</hi>崑崙萬國西<hi>洙曰禹貢注崑崙在荒服</hi>
<hi>之外流沙之内羌髣髴之属皆西戎也</hi>建標天地闊<hi>洙曰天台賦赤城霞起以建標</hi>詣絶<lb/>
<pb n="KR4c0017_WYG_017-14a"/>
古今迷氣得神仙迥恩承雨露低<hi>洙曰按唐書均弟垍以主婿𤣥宗特深恩</hi>
<hi>寵許於禁中置内宅侍為文章賞賜珍玩不可勝數時均亦供奉翰林垍嘗以所賜示均均戲謂垍曰此婦翁</hi>
<hi>與女壻非是天子與學士也趙曰上四句以譬禁掖之清切乃神仙之地唯有仙風道骨者始能遊且承恩寵</hi>
<hi>也此指言張均父子</hi>補注<hi>希曰詩蓼蕭注雨露者天所潤萬物喻王者恩澤不為逺不及也</hi>相門<lb/>
清議衆<hi>趙曰張均父説相門之子故曰相門</hi>儒術大名齊<hi>魯曰均張説之子其名與父齊</hi>
<hi>等也</hi>軒冕羅天闕<hi>洙曰均垍俱能文説在中書兄弟皆掌綸翰之任</hi>琳琅識介珪<lb/>
<hi>洙曰禹貢厥貢球琳琅玕注球琳皆玉名琅玕石而似珠詩崧髙錫爾介珪以作爾寳箋云長尺二寸謂之介</hi>
<hi>非諸侯之圭故以為寳美均為介珪也</hi>伶官詩必誦<hi>洙曰邶詩簡兮序仕於伶官注伶官樂官</hi>
<pb n="KR4c0017_WYG_017-14b"/>
<hi>也伶氏世掌樂官而善焉故後世號樂官為伶官也</hi>䕫樂典猶稽<hi>洙曰書后䕫典樂趙曰此贈太</hi>
<hi>常張卿復用樂事太常卿掌樂者也</hi>健筆凌鸚鵡<hi>洙曰後漢禰衡字正平有才辯在黄祖座上為</hi>
<hi>鸚鵡賦筆不停綴文不加㸃凌過也</hi>銛鋒瑩鸊鵜<hi>洙曰鸊鵜水鳥也膏中瑩刀修可曰戴暠度闗</hi>
<hi>山詩云劍瑩鸊鵜膏</hi>補注<hi>希曰爾雅鵜鳹注云膏堪瑩劍本草鸊鵜條刀劍令不綉以膏塗之水鳥也</hi>
友于皆挺拔<hi>洙曰友于言兄弟也趙曰言均垍兄弟之貴且有勲業也</hi>公望各端倪<lb/>
<hi>洙曰公望各有所歸也余曰莊子大宗師篇反覆終始不知端倪疏云端緒也倪畔也</hi>通籍踰青<lb/>
瑣<hi>洙曰元帝紀令從官給事官司馬中者得為大父母父母兄弟通籍應劭曰籍者為二尺竹牒記其年紀</hi>
<hi>名字物色縣之宫門案省相應乃得入也謝元暉詩既通金閨籍漢給事曰暮入對青瑣門拜謂之夕郎貴瑣</hi>
<pb n="KR4c0017_WYG_017-15a"/>
<hi>以青戸邊鏤中天子制也刻為青瑣文而青塗也</hi>補注<hi>希曰元后傳赤墀青瑣孟康曰以畫戸邊鏤中</hi>
<hi>天子制也如淳曰門楣格再重如人衣領再重裹者青名曰青瑣天子門制也</hi>亨衢照紫泥<hi>洙曰</hi>
<hi>亨衢亨塗也後漢志漢舊儀曰天子信璽六璽皆以武都紫泥封青囊曰素裏兩端無縫尺一板中約署皇帝</hi>
<hi>余曰易火畜卦何天之衢亨</hi>靈虬傳夕箭<hi>洙曰梁陸倕新漏刻銘云靈虬承龍言漏刻之體以</hi>
<hi>龍承之也趙曰箭浮水之物鄭曰虬居幽切無角龍</hi>歸馬散霜蹄<hi>昱曰莊子馬蹄可以踐霜雪</hi>
能事聞重譯<hi>洙曰前漢平帝紀越裳重譯獻雉師古曰譯謂傳言也道路絶逺風俗殊隔故累譯</hi>
<hi>而後乃通趙曰言所能之事聞播於重譯之蠻夷矣</hi>嘉謨及逺黎<hi>余曰楊子或問忠言嘉謨曰謨</hi>
<hi>合皋陶之謂嘉</hi>弼諧方一展<hi>洙曰臯陶謨/曰謨明弼諧</hi>班序更何躋<hi>洙曰左傳朝以</hi>
<pb n="KR4c0017_WYG_017-15b"/>
<hi>正班爵之義帥長幼之序</hi>適越空顚躓<hi>洙曰莊子逍遙篇宋人資章甫而適諸越越人斷髪文身</hi>
<hi>無所用顛躓危困也</hi>游梁竟慘悽<hi>洙曰鄒陽齊人知呉王不可説是時梁孝王待士於是陽與枚</hi>
<hi>乗嚴忌等皆去之陽從孝王游羊勝公孫詭等疾陽惡之孝王孝王怒將殺之陽從獄中上書而得免趙曰公</hi>
<hi>初落魄嘗適越矣傳所謂客呉越是也公又嘗遊梁矣贈李白詩所謂亦有梁宋遊是也</hi>謬知終畫<lb/>
虎<hi>洙曰馬援傳初兄子嚴敦並喜譏議援在交趾還書戒之曰效杜季良不得陷為天下輕薄子所謂畫虎</hi>
<hi>不成終類狗也</hi>微分是醯雞<hi>洙曰莊子田子方篇孔子見老聃出以見顔回曰丘之道也其猶醯</hi>
<hi>雞歟微夫子之發吾覆也吾不知天地之大全也注醯雞者瓮中之蠛蠓也醯許西反</hi>萍泛無休<lb/>
日<hi>趙曰公自譬其無定也</hi>桃陰想舊蹊<hi>洙曰李廣賛曰桃李不言下自成蹊趙曰公言其想</hi>
<pb n="KR4c0017_WYG_017-16a"/>
<hi>舊蹊之桃陰乃懷念舊日見知之人也</hi>吹嘘人所羨騰躍事仍暌碧海眞<lb/>
難渉<hi>洙曰十洲記扶桑在碧海之中也一面萬里太常之宫太眞東主君所治之也</hi>青雲不可<lb/>
梯<hi>安石曰郭璞游仙詩靈谿可潛盤安事登雲梯曽曰謝靈運詩共登青雲梯</hi>補注<hi>希曰史記范睢</hi>
<hi>傳賈不意君能自致青雲之上</hi>顧深慙鍛鍊<hi>洙曰韋彪傳鍛鍊之吏注言深文之吏入人之罪猶</hi>
<hi>工冶陶鑄鍛鍊使之成熟也田曰張景陽七命曰楚之陽劍歐冶所營乃鍊乃鑠萬辟千灌注云鍛鍊刻苦成</hi>
<hi>材之義此言張卿恩顧我雖深而自慙鍛鍊之未至耳舊注所引乃刑罰鍜鍊之義非是</hi>才小辱提<lb/>
擕<hi>趙曰公自言才能之小辱張卿之提携也</hi>檻束哀猿呌<hi>洙曰呌一作巧淮南子置猿檻中巧</hi>
<hi>捷無所肆其能</hi>枝驚夜鵲棲<hi>洙曰魏武帝樂府云月明星稀烏鵲南飛繞樹三匝何枝可依</hi>幾<lb/>
<pb n="KR4c0017_WYG_017-16b"/>
時陪羽獵應指釣璜歸<hi>趙曰孝成帝時羽獵而揚雄從焉幾時陪羽獵有羨慕其得近</hi>
<hi>清光之意鄭曰璜戸光切十道志櫟陽有釣漢浦乃吕望所釣璜溪也師曰太公老年見用今甫亦有意于暮</hi>
<hi>年故云云</hi>
　　敬贈鄭諫議十韻<hi>天寶十一載作</hi>
　　　補注<hi>鶴曰諫議大夫其名起於後漢韋彪上疏曰諫議之職應用公直之士是也續通典</hi>
　　　<hi>武后龍朔二年改為正諫大夫開元以來復凡四人屬門下此詩云旅食嵗崢嶸又云使者求</hi>
　　　<hi>顔闔諸公厭禰衡當是天寶十載奏賦後作謂天子雖召試而莫有従而薦送之者梁權道編</hi>
　　　<hi>在十一載為是</hi>
<pb n="KR4c0017_WYG_017-17a"/>
諫官非不達詩義早知名<hi>趙曰為天子諫官非不謂之顯達而於作詩之義又早嵗</hi>
<hi>已有名此專美之也下句正言其詩可以知名者</hi>破的由來事<hi>洙曰言詩句中理如射之破的</hi>
<hi>也庾翼謂謝尚曰卿若破的當以鼓吹相賞尚應聲中之翼即以其副鼓吹給之</hi>先鋒孰敢爭<lb/>
<hi>趙曰破的如射之中先鋒如戰之勇王濟與王愷發射一發射破的</hi>思飄雲物外<hi>洙曰外一作動</hi>
<hi>言詩思逺到也趙曰如文賦言神游萬仞情騖八極舊注引飄飄有凌雲之氣非是</hi>律中鬼神驚<lb/>
<hi>修可曰詩律既中可驚鬼神如李白詩内云詩成泣鬼神舊注謂如律吕和諧誤矣</hi>毫髪無遺恨<lb/>
<hi>趙曰公言作詩中有一字一句不佳雖如毫髮之小則心自慊慊有遺恨矣</hi>波瀾獨老成<hi>洙曰</hi>
<hi>曲盡物理故無遺恨才思浩瀚故如波瀾</hi>野人寧得所<hi>趙曰自此以下皆公自敘也野人公自稱</hi>
<pb n="KR4c0017_WYG_017-17b"/>
<hi>耳</hi>天意薄浮生多病休儒服<hi>晏曰莊子田子方篇哀公曰舉魯國而儒服</hi>㝠<lb/>
搜信客旌<hi>趙曰欲搜幽㝠之地信客旌所指耳</hi>築居仙縹緲<hi>洙曰木𤣥虚海賦神仙縹</hi>
<hi>緲食玉清涯</hi>旅食嵗崢嶸<hi>鄭曰鮑明逺舞鶴/賦嵗崢嶸而催暮</hi>使者求顔闔<hi>洙曰</hi>
<hi>莊子讓王篇魯君聞顔闔得道之人也使人以幣先焉顔闔守陋閭苴布之衣而自飯牛終逃魯君之使</hi>諸<lb/>
公厭禰衡<hi>洙曰禰衡有才辯氣剛傲好矯時慢物曹操怒之送與劉表表恥不能容以江夏太守黄</hi>
<hi>祖性急故送衡與之後竟為祖所殺</hi>將期一諾重<hi>洙曰辯士曹丘生謂季布曰楚諺曰得黄金百</hi>
<hi>斤不如得季布一諾足下何以得此聲於梁楚之間哉</hi>歘使寸心傾<hi>洙曰謂傾嚮於鄭也徐庶</hi>
<hi>指心曰以此方寸之地鄭曰歘許勿切暴起也</hi>君見途窮哭宜憂阮歩兵<hi>洙曰阮籍</hi>
<pb n="KR4c0017_WYG_017-18a"/>
<hi>為步兵校尉率意命駕不由徑路車迹所窮輒慟哭而反</hi>
　　奉贈鮮于京兆二十韻<hi>天寶十一載作</hi>
　　　<hi>鮑曰鮮于仲通也紀十載書劍南節度使鮮于仲通及雲蠻戰于西洱河敗績不見其為京兆</hi>
　　　<hi>豈先為京兆也豈以節度為京兆耶唐開元以來在位無鮮于姓者詩有鮮于萬州乃其子也</hi>
　　　<hi>鄭曰鮮于相然切漢複姓也</hi>補注<hi>鶴曰按通鑑天寳十二載正月京兆尹鮮于仲通諷</hi>
　　　<hi>選人請為國忠刻頌立於省門制仲通撰其詞則仲通為京兆尹在十一載十一月國忠為相</hi>
　　　<hi>後也詩云獻納紆皇眷中間謁紫宸當是公獻文待詔集賢院後作梁權道編在十一載然王</hi>
　　　<hi>鉷得罪勅國忠鞫之仍兼京兆尹葢在十一載四月而五月又加京畿闗内採訪使凡鉷所綰</hi>
<pb n="KR4c0017_WYG_017-18b"/>
　　　<hi>使務悉歸國忠十一月庚申為右相意國忠為相後仲通方為京兆尹則此詩在十一載十二</hi>
　　　<hi>月作</hi>
王國稱多士<hi>洙曰文王詩思皇多士生此王國</hi>賢良復幾人異才應間<lb/>
出爽氣必殊倫<hi>洙曰氣宇清爽有殊於衆人趙曰以言鮮于京兆也</hi>始見張京兆<lb/>
宜居漢近臣<hi>洙曰張敞守京兆尹其治京兆略循趙廣漢之迹為久任職漢制出為二千石有治</hi>
<hi>狀者入為公卿故曰近臣</hi>驊騮開道路<hi>蘇曰淮陰侯韓信語蒯通曰觀子與諸郎談論辨析是非</hi>
<hi>落落可聽如駑駘駕車使驊騮開路非容易追逐也使人心服可喜可喜見國語别集</hi>鵰鶚離風<lb/>
塵<hi>洙曰猶駿異得路者然也趙曰驊騮鵰鶚言其俊也</hi>侯伯知何算<hi>洙曰一作等</hi>文章<lb/>
<pb n="KR4c0017_WYG_017-19a"/>
實致身<hi>趙曰此言侯伯之人多矣至於無算而鮮于之致身則實以文章也</hi>奮飛超等級<lb/>
容易失沉淪<hi>師曰言京兆乃輦轂之下不可驕易而失身此戒之之辭</hi>脫略蟠溪釣<lb/>
<hi>洙曰吕望釣於蟠溪</hi>操持郢匠斤<hi>洙曰莊子郢人堊漫其鼻端若蠅翼使匠石斵之匠石運斤成</hi>
<hi>風聴而斵之盡堊而鼻不傷郢人立不失容</hi>雲霄今已逼台衮更誰親<hi>趙曰上公</hi>
<hi>應天上三台衮則衮服三公一命衮故得稱衮也師曰言近天子必見擢為公相也</hi>鳳宂雛皆好<lb/>
<hi>洙曰此言鮮于諸子也陸雲幼時閔鴻見而竒之曰此兒若非龍駒當是鳳雛</hi>龍門客又新<hi>洙曰</hi>
<hi>後漢李膺性簡亢無所交接唯以同郡荀淑陳寔為師友被容接者名為登龍門師曰言門下客皆賢士也</hi>
義聲紛感激<hi>洙曰劉越石詩鄧生何感激</hi>敗績自逡巡<hi>洙曰左傳巳敵大崩曰敗</hi>
<pb n="KR4c0017_WYG_017-19b"/>
<hi>績趙曰皆公自謂也言鮮于之義聲雖紛然感激之多而我之敗績則自逡巡不進耳</hi>途逺欲何<lb/>
向<hi>洙曰逺一作永主父偃曰日暮途逺</hi>天髙難重陳<hi>鄭曰重儲用切再也洙曰劉越石棄置勿</hi>
<hi>重陳曹植云天髙聴逺</hi>學詩猶孺子<hi>洙曰一云子夏論語小子何莫學夫詩又子曰起予者商</hi>
<hi>也始可與言詩已矣</hi>鄉賦念嘉賓<hi>洙曰鄉賦猶鄉舉也鹿鳴燕嘉賓</hi>不得同晁錯<lb/>
<hi>洙曰公傳言公舉進士不第晁錯舉賢良對策髙第</hi>吁嗟後郄詵<hi>洙曰郄詵曰臣舉賢良對策為</hi>
<hi>天下第一猶桂林一枝也</hi>補注<hi>鶴曰舊史云舉進士不第故不得如晁錯郄詵之擢第考公壯遊詩云中</hi>
<hi>嵗貢舊鄉贈韋左丞云早充觀國賔盖嘗得鄉舉故云鄉賦念嘉賓</hi>計疎疑翰墨時過憶<lb/>
松筠<hi>趙曰言時已過矣則思隠於山林</hi>獻納紆皇眷中間謁紫宸<hi>洙曰殿名</hi>
<pb n="KR4c0017_WYG_017-20a"/>
且隨諸彦集<hi>洙曰江淹别賦金閨諸彦</hi>方覬薄才伸<hi>洙曰公獻三賦召試集賢殿</hi>
破膽遭前政<hi>洙曰劉陶傳闗東破膽</hi>隂謀獨秉鈞<hi>趙曰子美對詔意本望髙選而</hi>
<hi>為林甫所沮故有破膽隂謀之語師曰甫以上疏雪房琯為當權者所疾遂見斥逐故云</hi>微生霑忌<lb/>
刻萬事益酸辛交合丹青地恩傾雨露辰<hi>洙曰交契在華顯之地又</hi>
<hi>當沛澤下流之辰而愁餓死者以時所不容也趙曰丹青地指言公卿之地也鹽鐵論曰公卿者神化之丹青</hi>
有儒愁餓死早晩報平津<hi>洙曰東方朔傳臣朔飢欲死平津侯公孫𢎞開閤延賢人</hi>
<hi>與叅謀議報平津喻報鮮于也趙曰公以獨餓死為愁所賴者在鮮于京兆如公孫𢎞故人賓客仰給衣食焉</hi>
<hi>平津侯公孫𢎞也</hi>
<pb n="KR4c0017_WYG_017-20b"/>
　　贈特進汝陽王二十韻<hi>天寶五載作</hi>
　　　<hi>彦輔曰舊注王名僎天寳中封為王祕書監同正員父棣王琰琰𤣥宗第四子也琰妃韋氏少</hi>
　　　<hi>師之女也新注按唐史譲皇帝長子璡封汝陽位特進僎位祕書監此詩乃贈璡非僎也璡已</hi>
　　　<hi>見八哀詩云鮑曰璡讓皇帝子新史書贈太子太師不書特進失之舊史言小特進贈太子太</hi>
　　　<hi>師與公詩合趙曰公八哀詩太子太師汝陽王璡曰汝陽讓帝子而舊注又以此為棣王琰之</hi>
　　　<hi>子何自眩惑也此詩在八哀詩所贈之先葢其特進時耳特進正二品而太子太師正一品也</hi>
　　　補注<hi>鶴曰舊史云天寳初終父喪加特進九載卒新史不言加特進而梁權道編在十一</hi>
　　　<hi>載非葢讓皇帝憲以開元二十九年十一月薨天寶三載璡喪服方終必其年二月封琳為嗣</hi>
<pb n="KR4c0017_WYG_017-21a"/>
　　　<hi>憲王時併加璡特進此詩當在天寶五六載間公壯遊詩是開元二十四年下考功第去遊齊</hi>
　　　<hi>趙八九年則歸長安在天寶四五載間詩云賞遊實賢王則從汝陽之遊葢在天寶五六載間</hi>
　　　<hi>此詩作於其時</hi>
特進羣公表<hi>洙曰漢官儀曰諸侯功德優盛朝廷所敬異者賜位特進在三公下特進漢官也二</hi>
<hi>漢魏晉以加官表儀表也</hi>補注<hi>希曰宣帝用太子外祖許廣漢為平恩侯位特進後漢皇后兄弟率為特</hi>
<hi>進侯唐為文散官皆崇官盛德罷劇就閑居之見通典</hi>天人夙德升<hi>洙曰邯鄲淳見曹植才辨</hi>
<hi>歸對其所知歎植之才謂之天人夙早也</hi>霜蹄千里駿<hi>洙曰武帝謂劉德為千里駒師古曰其所</hi>
<hi>言若駿馬可致千里也</hi>風翮九霄鵬<hi>洙曰莊子鵬怒而飛其翼若垂天之雲摶扶搖而上者九</hi>
<pb n="KR4c0017_WYG_017-21b"/>
<hi>萬里</hi>服禮求毫髪<hi>趙曰言於禮無纎毫違背</hi>推忠忘寢興聖情常有眷<lb/>
朝退若無憑<hi>洙曰不挟貴也</hi>仙醴求浮蟻<hi>洙曰醴一作醖師古曰醴甘酒也少麴多</hi>
<hi>米一宿而熟不齊之漢書楚元王敬禮申公穆生不嗜酒王每置酒嘗為穆生設醴曹子建七唘云浮蟻鼎沸</hi>
<hi>酷烈馨香</hi>竒毛或賜鷹<hi>蘇曰隋文帝賜/楊素白花角鷹</hi>清闗塵不雜<hi>洙曰㑹稽典錄</hi>
<hi>丁寛門無雜賓</hi>中使日相乗<hi>洙曰呉志朱然傳中使日食之物相望於道</hi>晩節嬉遊<lb/>
簡平居孝義稱自多親棣萼<hi>洙曰友愛兄弟也</hi>補注<hi>鶴曰舊史讓皇帝傳</hi>
<hi>𤣥宗於興慶宫西南置樓四面題曰花萼相輝之樓諸王遊踐之所中使相望或近郊從禽或别墅追賞讓皇</hi>
<hi>帝薨葬于橋陵號為恵陵璡上表懇辭新史四方所獻酒酪異饌皆分餉之此詩雖述𤣥宗眷待其父之事然</hi>
<pb n="KR4c0017_WYG_017-22a"/>
<hi>璡傳亦云帝愛之</hi>誰敢問山陵<hi>洙曰後漢東平王蒼傳帝欲為原陵顯節陵起縣邑蒼聞之遽</hi>
<hi>上疏諫帝從而止</hi>學業醇儒富<hi>洙曰賈山涉獵書記不能為醇儒</hi>辭華哲匠能<lb/>
<hi>秦曰殷仲文詩哲匠感蕭辰</hi>筆飛鸞聳立章罷鳳騫騰<hi>洙曰羨其書翰也</hi>精<lb/>
理通談笑<hi>洙曰雖談笑皆精於理</hi>忘形向友朋<hi>洙曰不驕也</hi>寸腸堪繾<lb/>
綣<hi>昱曰板詩以謹繾綣注反覆也</hi>一諾豈驕矜<hi>洙曰一諾見鄭諫議詩注</hi>巳沗歸曹<lb/>
植<hi>洙曰見天人夙德升注</hi>何知對李膺<hi>洙曰後漢杜宻傳黨錮事起宻與李膺俱坐而名行</hi>
<hi>相次故時人亦稱李杜前有李固杜喬故言亦也范滂母曰汝得與李杜齊名死亦何恨謂膺宻也子美對汝</hi>
<hi>陽謙辭也</hi>招要恩屢至<hi>鄭曰要/伊消切</hi>崇重力難勝<hi>洙曰子美自言雖䝉招要之恩</hi>
<pb n="KR4c0017_WYG_017-22b"/>
<hi>而禮意崇重非力所能勝也</hi>披霧初歡夕<hi>洙曰衛瓘見樂廣曰見此人瑩然若披雲霧而覩青</hi>
<hi>天也</hi>高秋爽氣澄樽罍臨極浦鳬鴈宿張燈花月窮遊宴<lb/>
炎天避鬱蒸<hi>石曰猶河朔避暑之㑹</hi>硯寒金井水<hi>洙曰荆州記益陽有金井數百</hi>
<hi>故老傳金人以杖撞地輒成井</hi>簷動玉壺冰<hi>洙曰鮑明逺詩清如玉壺冰</hi>瓢飲唯三<lb/>
逕<hi>洙曰顔回一瓢蔣詡三逕</hi>巖栖異一塍<hi>洙曰謝靈運詩栖巖挹飛泉</hi>謬持蠡測<lb/>
海<hi>洙曰東方朔論以蠡測海張晏曰蠡瓠瓢也師古曰蠡音來戈反師曰今辱宴㑹酒量非公敵故云</hi>況<lb/>
挹酒如澠<hi>鄭曰澠食陵切洙曰左昭十二年晉侯與齊侯宴中行穆子相投壺晉侯先穆子曰有酒</hi>
<hi>如淮有肉如坻寡君中此為諸侯師中之齊侯舉矢曰有酒如澠有肉如陵寡人中此與君代興亦中之昱曰</hi>
<pb n="KR4c0017_WYG_017-23a"/>
<hi>澠水出齊國臨淄縣北入時水</hi>鴻寶寧全秘<hi>洙曰劉向傳上覆興神仙方術之事而淮南有枕中</hi>
<hi>鴻寶苑秘書師古曰鴻寳苑秘書並道術篇名藏在枕中存錄之不漏泄也</hi>丹梯庶可陵<hi>洙曰</hi>
<hi>謝𤣥暉敬亭山詩要欲追竒趣即此陵丹梯</hi>淮王門有客<hi>洙曰有一作下淮南王劉安善屬文</hi>
<hi>天下方術之士多往歸焉於是遂與蘇飛李向左昊田由雷被晋昌時八人及諸儒大山小山之徒共講論道</hi>
<hi>徳摠統仁義而著鴻烈解也</hi>終不愧孫登<hi>洙曰晉隠逸孫登傳初楊駿徵高士孫登遺以布被</hi>
<hi>登截被於門大呼曰斫斫刺刺後果如其言黎余幽憤詩曰昔慚栁下今愧孫登師曰楊駿無徳而登諷之璡</hi>
<hi>無愧於甫故云云</hi>
　　重經昭陵<hi>天寳九載作</hi>
<pb n="KR4c0017_WYG_017-23b"/>
　　　補注<hi>鶴曰前經昭陵詩是天寳四載此詩當是在九載作是年髙祖與四宗皆加大聖字</hi>
　　　<hi>五后皆加順聖字故詩云宗祀日光輝還見五雲飛以言天子之孝也天寳五載遊齊趙歸應</hi>
　　　<hi>詔退下復至東都有八年謁𤣥元皇帝廟詩九載歸長安重經陵下作此</hi>
草昧英雄起<hi>洙曰屯難之時也師曰草而不齊昧而不明言隋末之亂也</hi>謳歌厯數<lb/>
歸<hi>洙曰孟子謳歌者不謳歌堯之子而謳歌舜論語天之厯數在汝躬言其天命之所在也</hi>風塵三<lb/>
尺劍<hi>洙曰髙祖曰吾以布衣提三尺取天下師古曰三尺劍也</hi>社稷一戎衣<hi>洙曰武成一戎</hi>
<hi>衣天下大定衣服也一著戎服而滅紂言衆心同也</hi>翼亮貞文徳丕承戢武威<hi>洙曰</hi>
<hi>書丕顯哉文王謨丕承哉武王烈師曰置文館以招學士故云云</hi>聖圗天廣大<hi>洙曰無不覆燾</hi>
<pb n="KR4c0017_WYG_017-24a"/>
<hi>也</hi>宗祀日光輝<hi>洙曰奕葉/隆盛也</hi>陵寢盤空曲熊羆守翠微<hi>洙曰</hi>
<hi>陵山陵也寢寢廟也古詩陵寢暮煙青</hi>再窺松栢路還見五雲飛<hi>洙曰天子有孝</hi>
<hi>感則五雲見俯曰五雲五色雲也</hi>補注<hi>鶴曰唐志注長安縣有翠㣲宫後改為翠㣲寺昭陵雖在醴泉</hi>
<hi>而翠㣲尚可想其臨幸之盛熊羆指言居守之兵也爾雅疏未及頂上在旁坡陀之處名翠㣲亦是</hi>
　　鄭駙馬宅宴洞中<hi>潜曜載天寶四  作</hi>
　　　補注<hi>鶴曰按史臨晉公主皇甫淑妃所生下嫁鄭潜曜又按公所撰皇甫淑妃碑鄭潜曜</hi>
　　　<hi>尚臨晉公主乃代國長公主之子官曰光祿卿爵曰駙馬都尉又云甫沗鄭莊之賔客遊竇主</hi>
　　　<hi>之山林觀此詩與東亭詩亦可知矣碑云開元二十三年葬於河南縣而公主戚然謂左右曰</hi>
<pb n="KR4c0017_WYG_017-24b"/>
　　　<hi>自我之西嵗陽再紀乃以斯文見託則是碑作於天寳四載而詩在其先後也</hi>
主家隂洞細煙霧<hi>洙曰公主家也陰洞幽洞也</hi>留客夏簟青琅玕<hi>洙曰</hi>
<hi>江淹賦夏簟清兮晝不寐琅玕竹也</hi>補注<hi>希曰本草唐注云琅玕乃有數種色是琉璃之類且琅玕五色</hi>
<hi>其以青者為勝今出巂州自蠻中及于闐國此言簟似之</hi>春酒盃濃琥珀薄<hi>洙曰本草琥珀</hi>
<hi>是千年茯苓所化言酒色如琥珀也</hi>冰漿椀碧碼碯寒<hi>洙曰陸機苦寒行渇飲堅氷漿鄭曰</hi>
<hi>碼音馬碯乃老切石次玉夢符曰古樂府湘東王曰幄中清酒碼碯鍾</hi>悞疑茅堂過江麓<lb/>
<hi>洙曰堂一作屋</hi>巳入風磴霾雲端<hi>洙曰陸士衡詩飛陛躡雲端</hi>自是秦樓壓<lb/>
鄭谷<hi>洙曰秦樓以秦女弄玉吹簫於樓上得仙故曰秦樓鄭谷以鄭子真耕於谷口故曰鄭谷</hi>時聞<lb/>
<pb n="KR4c0017_WYG_017-25a"/>
雜佩聲珊珊<hi>洙曰孔子入見衛靈公夫人南子自絺帷中再拜環佩玉聲璆然師曰山海經曰崑</hi>
<hi>崙山有琅玕樹其子似珠以珠為簟如琅玕色琥珀出罽賓國初似桃膠凝乃成焉魏文帝碼碯賦序曰碼碯</hi>
<hi>玉屬也出自西域文理交錯有似碼碯因以名之甫有渇疾故喜飲氷漿風磴乃風路也駙馬富貴非谷口貧</hi>
<hi>賤之比雜佩珊珊指公主之環佩也</hi>
　　李監宅<hi>天寳初作</hi>
　　　補注<hi>鶴曰梁權道編在天寳十三年東都作未詳李監何所人如梁編在東都作則在天</hi>
　　　<hi>寳初作</hi>
尚覺王孫貴<hi>洙曰王孫王者之後亦相尊敬之稱韓信傳哀王孫</hi>豪家意頗濃<hi>洙曰</hi>
<pb n="KR4c0017_WYG_017-25b"/>
<hi>豪貴之家也</hi>屏開金孔雀<hi>洙曰隋長孫晟貴盛嘗畫二孔雀於屏間以擇壻</hi>褥隠繡<lb/>
芙蓉<hi>洙曰刺繡文為芙蓉也師曰隠如隠几之隠倚也</hi>且食雙魚美誰看異味<lb/>
重門闌多喜色女婿近乗龍<hi>夢符曰按楚國先賢傳孫雋李元禮俱娶太尉桓𤣥</hi>
<hi>女時人謂桓叔元兩女婿俱乗龍言得婿如龍也</hi>補注<hi>希曰光武紀郡國異味不得有所獻異味二字</hi>
<hi>出左傳子公謂食指動應嘗異味蕭史善吹簫秦穆公以女弄玉妻焉遂教弄玉吹簫作鳳鳴鳳凰來止其屋</hi>
<hi>公為作鳳臺一日弄玉乗鳳蕭史乗龍升天而去</hi>
　　重題鄭氏東亭<hi>洙曰在新安縣鮑曰即駙馬鄭潜曜  天寳三載作</hi>
　　　補注<hi>鶴曰新安縣在河南府當是公天寳三年在東都作前篇宴洞中是夏作此詩乃秋</hi>
<pb n="KR4c0017_WYG_017-26a"/>
　　　<hi>作故詩云秋日亂清暉天寶八九載雖又嘗至東都若是後來作必題云再遊鄭氏東亭不曰</hi>
　　　<hi>重題也謂之重題則紹前一篇故曰同是載作</hi>
華亭入翠微<hi>洙曰爾雅釋名山水及上曰翠㣲薛曰按爾雅釋山疏曰未及頂上在旁坡陀之處</hi>
<hi>名翠微一説山氣青縹色故曰翠微</hi>秋日亂清輝<hi>洙曰江文通詩秋日懸輝清光謝靈運山水含清</hi>
崩石欹山樹清漣曳水衣<hi>薛曰詩河水清且漣漪水成文曰漣</hi>紫鱗衝岸<lb/>
躍<hi>紫鱗魚也</hi>蒼隼䕶巢歸向晩尋征路殘雲傍馬飛<lb/>
　　題張氏隠居二首<hi>開元二十四年後作</hi>
　　　補注<hi>鶴曰舊史李白傳云少與魯中諸生張叔明等隠於徂徠山號為竹溪六逸又公作</hi>
<pb n="KR4c0017_WYG_017-26b"/>
　　　<hi>雜述亦云魯有張叔卿聰明深察是何面目黧黒不得飽飯喫意叔明叔卿止是一人卿與明</hi>
　　　<hi>有一誤耳不然亦兄弟也今日張隠居豈非其人歟詩云不貪逺害與李傳雜述頗合梁權道</hi>
　　　<hi>編在天寶十二載東都作然十二載公在長安有投哥舒翰詩及十一載十二月有投鮮于京</hi>
　　　<hi>兆詩此詩當是開元二十四年後與髙李遊齊趙時作蓋詩云石門斜日到林丘而輿地廣記</hi>
　　　<hi>云石門屬齊州公嘗與劉九法曹鄭瑕丘宴集于石門也</hi>
春山無伴獨相求伐木丁丁山更幽<hi>洙曰詩伐木丁丁伐木聲也</hi>澗<lb/>
道餘寒歴氷雪<hi>洙曰一云澗道陸機苦寒行凝冰結重澗積雪被長巒</hi>石門斜日<lb/>
到林丘<hi>洙曰謝靈運詩落雪洒林丘</hi>不貪夜識金銀氣<hi>洙曰史天官書敗軍破國</hi>
<pb n="KR4c0017_WYG_017-27a"/>
<hi>之墟下積金寶上皆有氣不可不察以不貪故夜識氣象也</hi>遠害朝看麋鹿遊<hi>洙曰伍被</hi>
<hi>諫淮南王曰昔子胥諫呉王不用乃曰臣今見麋鹿遊姑蘇之臺今臣亦將見宫中生荆棘露霑衣也</hi>乗<lb/>
興杳然迷出處<hi>洙曰言不以出處介意也</hi>對君疑是泛虚舟<hi>洙曰莊子山木</hi>
<hi>篇方舟而濟於河有虚船来觸舟雖有褊心之人不怒人能虚己以遊世孰能害之師曰歴冰雪言甫破雪訪</hi>
<hi>張氏斜日到林丘言所居幽逺也張全身逺害於此與鹿豕遊説者以麋鹿遊姑蘇之臺則誤矣虚舟以喻虚</hi>
<hi>己以遊世</hi>
之子時相見邀人晚興留補注<hi>希曰漢武帝將微行出過陽河渚作樂上見趙</hi>
<hi>飛燕而悦之先是童謡曰燕燕尾涎涎張公子時相見</hi>濟<hi>洙曰一/作霽</hi>潭鱣發發<hi>洙曰碩人</hi>
<pb n="KR4c0017_WYG_017-27b"/>
<hi>詩鱣鮪發發釋文鱣大魚口在頷下長二三丈江南呼為黄魚與鯉全異發發盛貌</hi>春草鹿呦呦<lb/>
<hi>洙曰詩呦呦鹿鳴食野之苹註鹿得草呦呦然鳴而相呼也蘇子卿詩云鹿鳴思野草可以喻嘉賓</hi>杜酒<lb/>
偏勞勸<hi>洙曰魏武帝樂府何以解憂唯有杜康杜康造酒者</hi>張梨不外求<hi>洙曰潘安</hi>
<hi>仁閒居賦張公大谷之梨</hi>前村山路險歸醉每無愁<hi>師曰之子指張氏鹿食苹則呦</hi>
<hi>呦而求其類喻張氏之相招也張梨不外求言宴飲惟園果而已意勤不必豐美其物盜賊之險可慮路險宜</hi>
<hi>無愁</hi>
　　天寶初南曹小司寇舅於我太夫人堂下累土為<lb/>
　　山一匱盈尺以代彼朽木承諸焚香瓷甌甌甚安<lb/>
<pb n="KR4c0017_WYG_017-28a"/>
　　矣旁植慈竹蓋兹數峯嶔岑嬋娟宛有塵外致<lb/>
　　乃不知興之所至而作是詩<hi>天寳元年作</hi>
　　　補注<hi>鶴曰此亦詩之序也不當為題合題曰假山唐志吏部貟外郎二人從六品上一人</hi>
　　　<hi>判南曹兵部貟外郎二人一人掌貢舉雜請一人判南曹皆為尚書侍郎之貳按六典南曹在</hi>
　　　<hi>選曹之南故謂之南曹今題曰南曹小司寇則小司寇為刑部侍郎而唐未聞以侍郎判南曹</hi>
　　　<hi>豈郎亦得稱為小司寇耶謂之天寳初專指為元年故吕汲公魯訔俱編此詩在元年不然則</hi>
　　　<hi>太夫人指公之祖母盧氏盧以天寳三載卒公作誌無姓崔者今從吕魯譜為天寳元年作</hi>
一匱功盈尺<hi>洙曰論語子曰譬如為山未成一匱註匱土籠也</hi>三峯意出羣<hi>趙曰</hi>
<pb n="KR4c0017_WYG_017-28b"/>
<hi>華山記有云其三峯直上晴霽可睹</hi>望中疑在野幽處欲生雲慈竹春隂<lb/>
覆<hi>師曰陸機本草疏云南方生子母竹今慈竹是也又謂之孝竹章帝三年子母竹生白虎殿前時謂之孝</hi>
<hi>竹羣臣作孝竹頌</hi>補注<hi>鶴曰竹紀云慈竹呉蜀皆有之其竹藂生每年笋出不離藂内夏月經雨滴㕔</hi>
<hi>下地生薦似鹿角色白堪食食之已痢本朝國初樂史有慈竹詩以喻兄弟</hi>香爐曉勢分<hi>洙曰</hi>
<hi>廬山有香爐峯</hi>惟南將獻壽<hi>洙曰詩如南山之夀</hi>佳氣日氛氲<lb/>
　　龍門<hi>魯曰在洛陽之南逺望雙闕對峙如門然鄭曰河南志龍門驛在河南縣南十八里  天</hi>
　　<hi>寶元年作</hi>
　　　補注<hi>鶴曰詳見遊龍門奉先寺注龍門一山連跨數郡今詩云氣色皇居近蓋指東京而</hi>
<pb n="KR4c0017_WYG_017-29a"/>
　　　<hi>言按公天寳元年在東京為姑萬年縣君制服又為墓誌四載又為皇甫妃范陽太君盧氏作</hi>
　　　<hi>墓誌此詩當是其時作故詩又云往來時屢改</hi>
龍門横野斷驛樹出城來<hi>曽鞏曰驛樹言驛道兩畔之樹也</hi>氣色皇居<lb/>
近<hi>洙曰東都也曽曰言近洛邑也</hi>金銀佛寺開<hi>洙曰山有佛寺洪覺範曰此蓋謂山有奉先寺</hi>
<hi>佛地有金世界銀世界</hi>往來時屢改川陸日悠哉相閲征途上生<lb/>
涯盡幾回<hi>趙曰在龍門閲視征行之人盡此生涯能幾回</hi>
　　贈李白<hi>開元十八年作</hi>
　　　補注<hi>鶴曰按公昔遊詩云昔與髙李輩晚登單父臺史又云甫與李白髙適酒酣登汴州</hi>
<pb n="KR4c0017_WYG_017-29b"/>
　　　<hi>吹䑓則公遊齊趙時多與白俱今詩云痛飲狂歌空度日飛揚跋扈為誰雄指林甫祿山俱跋</hi>
　　　<hi>扈也當是開元十八年在東都作蓋天寳初白已客㑹稽矣</hi>
秋來相顧尚飄蓬<hi>洙曰潘安仁詩譬如野田蓬斡流隨風馭</hi>未就丹砂愧葛<lb/>
洪<hi>趙曰葛洪以交趾出丹砂求為句漏令</hi>痛飲狂歌空度日飛揚跋扈為<lb/>
誰雄<hi>洙曰跋扈强梁也質帝以梁冀横當朝羣臣目冀曰此跋扈公趙曰北齊髙祖謂世子曰侯景專制</hi>
<hi>河南十四年常有跋扈飛揚之心</hi>補注<hi>希曰漢志景星歌雅聲逺佻註云佻僄佻言飛揚也史記孟嘗</hi>
<hi>君勢不兩立為雄陳子昻詩可憐驄馬使白手為誰雄又漢志董卓雖跋扈終竄逃</hi>
　　與任城許主簿遊南池<hi>天寳元年作</hi>
<pb n="KR4c0017_WYG_017-30a"/>
　　　<hi>鮑曰任城屬兖州</hi>補注<hi>鶴曰唐志任城為兖州𦂳縣此詩公遊齊趙至兖時所作以後</hi>
　　　<hi>篇登兖州城樓詩論之當是天寳元年末改為魯郡之前作詳見後註</hi>
秋水通溝洫城隅進小船晩涼看洗馬森木亂鳴蟬菱<lb/>
熟經時雨蒲荒八月天晨朝降白露遙憶舊青氊<hi>洙曰王獻</hi>
<hi>之夜臥齋中而有偷人入室盜物都盡獻之徐曰偷兒青氊我家舊物可特置之偷驚走師曰甫悲秋而思故</hi>
<hi>鄉故有是句</hi>
　　登兖州城樓<hi>開元二十九年前作</hi>
　　　補注<hi>鶴曰輿地廣記隋大業二年改兖州為魯郡唐武徳克徐圓朗復曰兖州天寶元年</hi>
<pb n="KR4c0017_WYG_017-30b"/>
　　　<hi>曰魯郡舊史上元年復為兖州今公以開元二十四年前下第後遊齊趙至此故曰兖州詩當</hi>
　　　<hi>作於開元二十九年之前</hi>
東郡趨庭日<hi>洙曰兖州漢之東郡</hi>南樓縱目初浮雲連海岱平野<lb/>
入青徐<hi>洙曰禹貢海岱惟青州又海岱及淮惟徐州王禹偁曰海岱青徐皆與兖相接</hi>孤嶂秦<lb/>
碑在<hi>洙曰秦本紀始皇東行郡縣上鄒嶧山與諸生刻石頌徳李斯作文</hi>荒城魯殿餘<hi>洙曰</hi>
<hi>王文考魯靈光殿賦序云恭王餘之所立遭漢中微未央及建章之殿悉皆見隳壞而靈光巋然獨存</hi>從<lb/>
來多古意臨眺獨躊躇<hi>師曰甫感時亂文風不振是以懷古臨眺之際躊躇而不能去</hi>
<hi>矣</hi>
<pb n="KR4c0017_WYG_017-31a"/>
　　劉九法曹鄭瑕丘石門宴集<hi>開元二十四年巳後作</hi>
　　　補注<hi>鶴曰瑕丘本魯負瑕邑漢屬山陽郡隋開皇十三年復置為魯郡唐復為兖州而瑕</hi>
　　　<hi>丘為兖上縣石門屬齊州此當是開元二十四年已後作兖與齊為鄰至兖則至齊也</hi>
秋水清無底蕭然淨客心掾曹乗逸興<hi>洙曰漢制以曹官為掾如室之</hi>
<hi>掾也言其有所負荷趙曰題是與劉法曹故云掾曹</hi>鞍馬去相尋<hi>洙曰一云到荒林</hi>能吏<lb/>
逢聨璧<hi>洙曰潘岳夏侯湛每同行人以為聨璧</hi>華筵直一金<hi>張詠曰文帝惜百金罷露</hi>
<hi>臺師古曰以為金一兩直十千則百金者一千緡乃中人十家之産也</hi>晩來横吹好<hi>沈括曰後</hi>
<hi>漢班超假鼓吹註古今樂錄曰横吹胡樂也張騫自西域傳其法於長安唯得摩訶兠勒一曲李延年因之更</hi>
<pb n="KR4c0017_WYG_017-31b"/>
<hi>造新聲二十八解乗興以為武樂後漢以給邉將</hi>泓下亦龍吟<hi>洙曰馬融長笛賦近世雙笛從</hi>
<hi>羌起羌人伐竹未及已龍鳴水中不見已截竹吹之聲相似</hi>
　　暫如臨邑至㟙山湖奉懷李員外率爾成興<hi>鄭曰㟙當</hi>
　　<hi>作厝資昔切縣在臨卬今云如臨邑至㟙山故知當作厝  天寳四載作</hi>
　　　補注<hi>鶴曰臨邑唐屬齊州按李邕有登歴下古城貟外新亭詩而公和之自註亭對鵲湖</hi>
　　　<hi>而今題云至㟙山湖奉懷李貟外則㟙山湖即鵲湖也疑㟙與鵲有一誤李貟外皆以李之芳</hi>
　　　<hi>為駕部員外郎而云然李邕唐隆元年𤣥宗清内難召拜殿中侍御史改戸部貟外郎貶崖州</hi>
　　　<hi>舍城丞開元三年擢為戸部郎中自是左遷括州司馬陳州刺史又貶為欽州遵化縣連轉括</hi>
<pb n="KR4c0017_WYG_017-32a"/>
　　　<hi>淄滑三州太守天寳初為汲郡北海二太守六載正月即就郡故殺之則邕亦可稱貟外北海</hi>
　　　<hi>郡為青州今詩云暫遊阻詞伯却望懷青闗蓋公嘗與邕宴歴下亭而却未嘗與之芳至此也</hi>
　　　<hi>當是天寶四載作在邕五載事發之前是年公西歸咸陽</hi>
野亭逼湖水歇馬髙林間鼉吼風奔浪<hi>洙曰鼉吼則風起</hi>魚跳<lb/>
日映山<hi>洙曰日暖魚跳躍</hi>暫遊阻詞伯却望懷青闗<hi>趙曰詞伯指李貟外</hi>
<hi>也王兖論衡文詞之伯也李應在青闗故有回望之句</hi>藹藹生雲霧唯應促駕還<lb/>
<hi>洙曰促駕猶速駕師曰詞伯詞人之長也指李貟外青闗地名李之所居生雲霧謂天將雨故曽車馬速歸也</hi>
　<lb/>
<pb n="KR4c0017_WYG_017-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　補注杜詩巻十七<lb/>
</p>
<p>
</p>
  </div>
</body>
</text>
</TEI>
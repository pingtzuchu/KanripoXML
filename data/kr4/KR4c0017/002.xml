<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>補注杜詩巻二</head>
    <p>
<pb n="KR4c0017_WYG_002-1a"/>
欽定四庫全書<lb/>
　補注杜詩巻二　　　　　宋　黄希　原本<lb/>
　　　　　　　　　　　　　　黄鶴　補注<lb/>
　　送孔巢父謝病歸遊江東兼呈李白<hi>至徳二載作</hi>
　　　<hi>洙曰孔巢父冀州人字弱翁早勤文史少與韓凖李白張叔明陶沔隠於徂徠山時號竹溪六</hi>
　　　<hi>逸永王璘赴江淮聞其賢以従事辟之巢父察其必敗側身潛遁由是知名後為潭州刺史湖</hi>
　　　<hi>南觀察使未行㑹徳宗幸奉天遷給事中御史大夫興元元年使李懐光於河中巢父遇害</hi>
　　　補注<hi>鶴曰舊注以為察永王必敗而不受其辟乃謝病潛遁則當在至徳二載然是時李</hi>
<pb n="KR4c0017_WYG_002-1b"/>
　　　<hi>白因永王流夜郎矣不應末云南尋禹穴見李白梁權道編在天寳十三載雖白傳云天寶初</hi>
　　　<hi>客遊㑹稽又當在十三載及非巢父不受辟之時當是巢父至徳二載逃還彭澤時作其曰南</hi>
　　　<hi>尋禹穴云者非曰白在禹穴殆謂巢父去尋禹穴若見李白則道公問訊也</hi>
巢父掉頭不肯住東將入海隨煙霧<hi>洙曰不肯住謂謝病歸江東也莊子</hi>
<hi>鴻濛拊髀爵躍掉頭曰吾弗知也趙曰掉頭者於事不可之狀</hi>補注<hi>希曰淵明詩彭祖愛永年掉頭不可</hi>
<hi>住鶴曰公嘗作雜述以為魯之張叔卿孔巢父二才士者聰明深察辨博閎大何面目黧黑常不得飽飯喫又</hi>
<hi>云巢父執雌守常吾無所贈若矣使其不能守常且有飽飯之望則應為永王所留不復入海故以富貴為草</hi>
<hi>頭之露</hi>詩巻長留天地間<hi>蘇曰吳璿投劉楨詩楨曰學海深淵非璿敢量將此巻長留天</hi>
<pb n="KR4c0017_WYG_002-2a"/>
<hi>地間後知音者賞之</hi>釣竿欲拂珊瑚樹<hi>洙曰一云三株樹西都雜記積草池中有珊瑚樹髙</hi>
<hi>一丈二尺一本三柯上有四百六十二條是南越王趙佗所獻號為烽火樹至夜光景常欲然趙曰珊瑚樹生</hi>
<hi>海底石上見晉書大秦國事以其在海底故以拂言之也言巢父歸江東之後遂乃入海有此興也</hi>深山<lb/>
大澤龍虵逺<hi>洙曰襄二十一年傳叔向之母妬叔虎之母美而不使有子謂其子曰深山大澤實</hi>
<hi>生龍虵彼美吾懼其生龍虵以禍女</hi>春寒野陰風景暮<hi>洙曰一云花繁草青春日暮</hi>蓬<lb/>
萊織女回雲車<hi>彦輔曰蓬萊三山名小雅跂彼織女終日七襄陶隠居真誥朱關内真以雲車</hi>
<hi>虛轅相適</hi>指㸃虚無引歸路<hi>定功曰曺子建虛無求列仙彦輔曰相如大人賦乗虚無而上</hi>
<hi>假</hi>自是君身有仙骨<hi>蘇曰栖岩老人見孫登曰君非世俗人身有神仙玉骨彦輔曰神仙</hi>
<pb n="KR4c0017_WYG_002-2b"/>
<hi>傳嚴青居貧忽有人以一巻素書與青曰汝有仙骨應得長生</hi>世人那得知其故惜君<lb/>
只欲苦死留富貴何如草頭露<hi>洙曰一云我欲苦留君富貴何如草頭易晞露</hi>
<hi>古詩薤上朝露何易晞彦輔曰李嶠詩曰富貴榮華能㡬時陸機歎逝賦曰草無朝而遺露李善曰露之在草</hi>
<hi>無一朝而有餘喻人之居世無一朝而能故蘇武傳曰人生如朝露師曰巢父與李白友善李白時在江東巢</hi>
<hi>父欲尋之問學神仙之術遂以病辭朝廷游江東故云掉頭不肯住東將入海隨煙霧珊瑚似琉璃有五色青</hi>
<hi>者可入藥為上生海底巢父善屬文吟詩今游江東以漁釣為樂故釣竿欲拂珊瑚樹惟餘詩集留人間與天</hi>
<hi>地相為長久而已昔叔向之母曰深山大澤實生龍蛇彼叔虎之母美恐生龍蛇以禍其族巢父棄絶房色故</hi>
<hi>云龍蛇逺風景暮為晚春執别之時巢父此行蓬萊仙人與織女各回轉雲車以迎之必將指㸃於神仙之境</hi>
<pb n="KR4c0017_WYG_002-3a"/>
<hi>盖以素有仙骨何患功不成乎草頭露言不久日出即乾巢父輕視富貴譬如草頭露也</hi>蔡侯靜者<lb/>
意有餘清夜置酒臨前除<hi>洙曰陸士衡擬古閑夜命懽友置酒迎風館除階除也彦</hi>
<hi>輔曰魏文帝詩清夜延賔客</hi>罷琴惆悵月照席幾嵗寄我空中書<hi>彦輔</hi>
<hi>曰空中書未詳或曰盖鴈書耳</hi>南尋禹穴見李白<hi>洙曰一云若逢李白騎鯨魚史自序司馬</hi>
<hi>遷南遊㑹稽探禹穴張晏曰禹巡狩至㑹稽而崩因葬焉上有孔穴或云禹入此穴趙曰禹穴在㑹稽山上史</hi>
<hi>記曰太史公登㑹稽探禹穴白時在㑹稽矣乃巢父欲入海之路也</hi>道甫問信今何如<hi>洙曰</hi>
<hi>一本云巢父掉頭不肯住東將入海隨煙霧書巻長攜天地間釣竿欲拂珊瑚樹我擬把袂苦留君富貴何如</hi>
<hi>草頭露深山大澤龍蛇逺花繁草青風景暮仙人玉女回雲車指㸃虚無引歸路若逢李白騎鯨魚道甫問信</hi>
<pb n="KR4c0017_WYG_002-3b"/>
<hi>今何如師曰靜乃蔡侯名謂懃意有餘也空中書謂鴈傳書罷琴惆悵盖惜別也因謂巢父此别㡬年得有書</hi>
<hi>相達今巢父遊江東尋見李白煩道甫問其安否此致意之辭也</hi>補注<hi>希曰法華經問訊如來而何如</hi>
<hi>二字本禮記</hi>
　　飲中八仙歌<hi>天寳年間作</hi>
　　　<hi>修可曰蔡絛云船字眠字天字前字各再押前字凡三押於古未見其體嘗質之叔父元度云</hi>
　　　<hi>此歌分八篇人人各異雖重押韻無異亦周詩分章之意也師曰詩家多為此歌重疊用韻天</hi>
　　　<hi>字二眠字二前字三以贈八人析為八章故不為病如李商隠作九日詩云正是龍山落帽時</hi>
　　　<hi>又云乞漿問路知何時既曰丹楓隕葉紛墮飛又曰歸心自逐霜鴻飛豈謂贈八人即殊不知</hi>
<pb n="KR4c0017_WYG_002-4a"/>
　　　<hi>李杜之作盖有所本詩祖於風雅頌如著詩云俟我於庭乎而充耳以青乎而尚之以瓊英乎</hi>
　　　<hi>而疊韻之法起于此耳</hi>補注<hi>鶴曰蔡興宗年譜云天寳五載而梁權道編在天寳十三</hi>
　　　<hi>載按史汝陽王天寳九載巳薨賀知章天寳並三載李適之天寳五載蘇晉開元二十二年</hi>
　　　<hi>已死此詩當是天寳間追舊事而賦之未詳何年盖李白自知不為親近所容與知章李適之</hi>
　　　<hi>汝陽王璡崔宗之蘇晉張旭焦遂為酒八仙人公所以有此作也白以寳應元年卒</hi>
知章騎馬似乗船眼花落井水底眠<hi>洙曰唐文苑傳賀知章㑹稽永興人</hi>
<hi>少以文詞知名陸象先薦為太常博士性放曠善謔笑當時賢達皆傾慕之晚年尤加縦誕無復規矩自號四</hi>
<hi>明狂客又稱祕書外監遨遊里巷天寳三載因病上疏請為道士求還鄉上許之蘇曰阮咸醉騎馬欹傾人皆</hi>
<pb n="KR4c0017_WYG_002-4b"/>
<hi>指而笑曰箇老子騎馬如乗船行波浪中王祥醉憑肩輿頭不舉歸其親戯之曰子眼花在井底身在水中睡</hi>
<hi>亦不醒耶趙曰眼花出吳均詩夢中難言見終成亂眼花師曰賀知章善乗船安若騎馬故曰騎馬似乗船此</hi>
<hi>到用文杜詩若此類者頗多如黄鵠髙於五尺童化為白鳬似老翁亦謂五尺之童髙於黄鵠又為老翁則似</hi>
<hi>白鳬井者目井也醉人目井皆生花故曰眼花落井水底眠者謂醉卧舟中任其泛泛所之豈非水底眠乎説</hi>
<hi>詩者不以文害辭不以辭害志盖謂是也</hi>汝陽三斗始朝天<hi>蘇曰北齊王詢好飲帝一日召</hi>
<hi>詢詢曰待此三斗盡方去見帝帝聞笑之</hi>道逢麴車口流涎恨不移封向酒<lb/>
泉<hi>洙曰本集八哀詩有贈太子太師汝陽郡王璡詩又贈特進汝陽王詩應劭漢官儀曰酒泉城下有泉味</hi>
<hi>如酒故曰酒泉蘇曰郭𢎞漢帝甚寵顧一日見帝帝曰欲封卿郡邑何地好𢎞好飲對曰若封酒泉郡實出望</hi>
<pb n="KR4c0017_WYG_002-5a"/>
<hi>外帝笑果封酒泉郡王趙曰汝陽王李璡也言恨不移封酒泉見麴車而口流涎戯其好飲之急曺操對叔父</hi>
<hi>詐作中風狀口流涎沫師曰朝天言朝天子按唐史拾遺汝陽王璡嘗於上前醉不能下殿上遣人掖出之璡</hi>
<hi>謝罪曰臣以三斗壯膽不覺至此麴車載麴車也按地理志酒泉今肅州漢福禄縣地武帝開之置酒泉郡城</hi>
<hi>下有泉其味甘如酒</hi>左相日興費萬錢飲如長鯨吸百川<hi>洙曰唐書李適</hi>
<hi>之傳一名昌常山王承乾之孫也雅好賔友飲酒一牛斗不亂夜則宴賞晝決公務庭無留事天寳元年代</hi>
<hi>仙客為左丞相後為李林甫陰中罷知政事賦詩曰避賢初罷相樂聖且銜盃為問門前客今朝㡬箇來晉何</hi>
<hi>曾性奢豪日食萬錢猶曰無下筯處師曰左相李適之也唐百官志有左右僕射𤣥宗時改為左右丞相唐酒</hi>
<hi>價賤每斗三百酒一石直錢三千然左相日費萬錢以斗石當其錢數而通計之則飲酒凡三石三斗有餘其</hi>
<pb n="KR4c0017_WYG_002-5b"/>
<hi>視劉伶輩一飲一石五斗解酲更髙出其右矣觀其雄飲若此豈非鯨吸百川之比乎</hi>補注<hi>希曰按史</hi>
<hi>適之喜賔客飲酒至斗餘不亂今公云日興費萬錢豈是専為醉己之資盖餉客之用俱出於此若師之説謂</hi>
<hi>唐酒價每斗三百以其錢數計之則適之日飲三石三斗有餘既無此理又恐賔客之奉蔑有矣</hi>銜盃<lb/>
樂聖稱世賢<hi>師曰酒有清有濁清者為聖人濁者為賢人樂聖言樂聖人也余曰邵氏聞見録云</hi>
<hi>子美此句世賢二字殆不可曉或云世當作避字寫本誤也盖左相李適之有直聲右相李林甫姦邪適之議</hi>
<hi>論數不同自免去詩云避賢初罷相樂聖且銜盃子美正用適之詩語也</hi>宗之瀟灑美少年<lb/>
舉觴白眼望青天皎如玉樹臨風前<hi>洙曰李白傳侍御史崔宗之謫官金</hi>
<hi>陵與白詩酒唱和晉阮籍傳能為青白眼阮籍詩朝為美少年江淹詩風吹玉階樹謝𤣥曰譬如芝蘭玉樹欲</hi>
<pb n="KR4c0017_WYG_002-6a"/>
<hi>使其生於庭階耳師曰晉阮籍能為青白眼見賢士青其眼見庸士白其眼望青天言以酒笑傲青天也視造</hi>
<hi>化如小兒耳皎如玉樹言姿質潔白美丈夫也</hi>蘇晉長齋繡佛前醉中往往愛<lb/>
逃禪<hi>洙曰蘇晉頲之子𤣥宗監國所下制命多晉藁定修可曰晉頲之子也逃禪言逃去而禪坐耳此東</hi>
<hi>坡所謂蒲褐禪同夜禪者也以晉好佛故云爾師曰蘇晉學浮屠術嘗得胡僧慧澄繡彌勒佛一本晉寳之嘗</hi>
<hi>曰是佛好飲米汁正與吾性合吾願事之他佛不愛也常於市中飲酒食猪首時人無識之者故甫有長齋繡</hi>
<hi>佛前逃禪之句</hi>李白一斗詩百篇長安市上酒家眠天子呼來<lb/>
不上船<hi>蘇曰船方言曰所謂襟紐是已夢符曰右按關中呼衣襟為船詩曰何以舟之舟亦船也其來</hi>
<hi>尚矣定功曰唐范傳正作白墓碑曰元宗泛白蓮池召李白作序時已被酒命髙將軍扶以登舟蜀人謂衣領</hi>
<pb n="KR4c0017_WYG_002-6b"/>
<hi>為船妄也</hi>自稱臣是酒中仙<hi>洙曰唐李白字太白少有逸才酣歌縦酒天寳初與道士呉筠</hi>
<hi>俱待詔翰林白既嗜酒日與飲醉於酒肆𤣥宗度曲欲造樂府新詞丞召白白已於酒肆醉矣召入宫人以水</hi>
<hi>灑面即令秉筆頃之成十餘章帝頗嘉之賀知章曰此天上謫仙人也師曰不上船不即時上船以其醉也帝</hi>
<hi>嘗宴白蓮池忽欲有所賦遣人召李白使者遍長安市上求索之已見白醉卧於酒家矣及至帝所醉不能登</hi>
<hi>舟帝命力士扶上船故云天子呼來不上船杜贈李白曰龍舟移棹晩盖謂此爾或以蜀人衫襟為船蜀方言</hi>
<hi>並無此説</hi>張旭三盃草聖傳脱帽露頂王公前揮毫落紙如<lb/>
雲煙<hi>洙曰張旭善草書而好酒飲後豪呼狂走索筆變化無窮若有神助時人號為顛後漢張奐長子芝</hi>
<hi>伯英尤好草書衣帛必書而後練臨池學書水為之黒為世所寳寸紙不遺韋仲將謂之草聖趙曰漢張芝善</hi>
<pb n="KR4c0017_WYG_002-7a"/>
<hi>草書號草聖故以比之號旭為張顛故有脱帽露頂之句師曰聖賢或露頂飲酒號為四飲張旭善草書每飲</hi>
<hi>大醉以頭濡墨就壁書及醒自以為神故有脱帽露頂之句</hi>焦遂五斗方卓然髙談<lb/>
雄辯驚四筵<hi>洙曰按新唐書白自知不為親近所容益驁放不修與焦遂等為酒八仙師曰唐史</hi>
<hi>拾遺云遂與李白號為酒八仙口吃對客不出一言醉後酬結如注射時目為酒吃</hi>
　　曲江三章章五句<hi>至徳元載作</hi>
　　　<hi>彦輔曰元和中中書舎人李肇撰國史譜其畧曰進士既捷大讌於曲江亭子謂之曲江㑹曲</hi>
　　　<hi>江大㑹在關試後亦謂之開宴天寳元年勅以太子太師蕭嵩私廟逼近曲江因上表請移他</hi>
　　　<hi>處勅二將士為嵩營造</hi>補注<hi>鶴曰以曲江蕭條秋氣髙當是至徳元載陷賊中時若曰</hi>
<pb n="KR4c0017_WYG_002-7b"/>
　　　<hi>乾元元年則六月已出為華州掾矣</hi>
曲江蕭條秋氣髙<hi>洙曰謝𤣥暉觀朝雨詩朔風吹飛雨蕭條江上來蘇曰顔延年曰秋髙氣</hi>
<hi>爽倍増蕭索修可曰出宋玉衆芳蕭條班固原野蕭條之義</hi>補注<hi>鶴曰寰宇記曲江池漢武帝所造名</hi>
<hi>為宜春苑其水曲折有似廣陵之江故名之韋述記云漢為樂遊苑於曲江池乃世祖以校文之所又一説唐</hi>
<hi>明皇封張九齡於此故號曰張曲江後以秀士每年登科第賜宴於此盖不㤀校文章之義楚辭逺遊山蕭條</hi>
<hi>而無獸兮</hi>菱荷枯折隨風濤游子空嗟垂二毛<hi>洙曰僖二十二年傳宋公</hi>
<hi>曰君子不禽二毛注頭白有二色</hi>白石素沙亦相蕩哀鴻獨呌求其曹<lb/>
<hi>洙曰禰衡賦哀鴻感類劉安招隠士禽獸駭兮亡其曹趙曰方髙秋之時非特菱荷枯折而已水既瘦涸石與</hi>
<pb n="KR4c0017_WYG_002-8a"/>
<hi>沙亦蕩潔而出鴻鵠失羣哀鳴而相求皆可感之事也師曰按西京雜記武帝於曲江頭大營亭館以為宴賞</hi>
<hi>之地號為勝絶𤣥宗時勅移太子太師蕭嵩廟於別所以敞其臺館憲宗時每宴進士必於曲江亭當時曲江</hi>
<hi>風景盛傳天下禄山之亂焚爇殆盡况秋氣蕭條菱荷枯折轉令人慘傷甫覽此風物已非昔日之盛復自傷</hi>
<hi>年老兄弟間隔豈非黍離閔宗周之比乎</hi>
　　再吟<lb/>
即事非今亦非古長歌激越捎林莽<hi>洙曰蘇武詩長歌正激烈鄭曰選羅</hi>
<hi>千乗於林莽</hi>比屋豪華固難數<hi>洙曰堯舜之世比屋可封</hi>吾人甘作心似<lb/>
灰<hi>洙曰莊子南郭子綦形如槁木心如死灰</hi>弟姪何傷淚如雨<hi>趙曰公灰心久矣弟姪不</hi>
<pb n="KR4c0017_WYG_002-8b"/>
<hi>必傷此而下淚也定功曰甫謂老年已灰少游之心雖屏跡寂寞無所憾恨但傷弟姪隔别是以涕淚如雨</hi>
　　又吟<lb/>
自斷此生休問天<hi>修可曰楚辭天問篇其序曰天問者屈原之所作也何不言問天天尊不</hi>
<hi>可問故曰天問也</hi>杜曲幸有桑麻田<hi>洙曰杜曲在長安俗云城南韋杜去天尺五言近京</hi>
<hi>蘇曰第五倫曰吾杜曲有田種麻蓺桑足免飢凍</hi>故將移住南山邊<hi>洙曰竇嬰傳屏居藍</hi>
<hi>田南山下</hi>短衣匹馬隨李廣看射猛虎終殘年<hi>洙曰前漢李廣屏居藍田</hi>
<hi>南山中射獵廣出獵見草中石以為虎而射之中石沒羽視之石也他日射之終不能入矣廣所居郡聞有虎</hi>
<hi>常自射之趙曰欲移住南山則南山之景致足樂也匹馬射虎使李廣事廣正居藍田南山中此詩人因意使</hi>
<pb n="KR4c0017_WYG_002-9a"/>
<hi>事也</hi>
　　麗人行<hi>天寳十三載作</hi>
　　　<hi>曹子建洛神賦云覩一麗人於巖之畔劉向别録有麗人歌賦梁簡文帝箏賦命麗人於玉席</hi>
　　　補注<hi>鶴曰天寳十二載楊國忠與虢國夫人鄰居第往來無期或並轡入朝不施障幕道</hi>
　　　<hi>路為之掩目冬夫人従車駕幸華清宫㑹于國忠第於是作麗人行梁權道編在十四載末句</hi>
　　　<hi>云丞相者謂楊國忠按史與通鑑十一載李林甫死而國忠以十一月庚申為左相當是十三</hi>
　　　<hi>載作</hi>
三月三日天氣新<hi>趙曰晉宋諸人侍宴曲水皆以三月三日為題唐開元中都人遊賞於曲</hi>
<pb n="KR4c0017_WYG_002-9b"/>
<hi>江莫盛於中和上巳節此三月三日所以水邊多麗人也王右軍蘭亭曲水序曰天朗氣清惠風和暢此亦天</hi>
<hi>氣清之謂秦曰詩云方秉蕳兮則知褉遊之事已起於昭王之前</hi>長安水邊多麗人<hi>鄭曰</hi>
<hi>長安古雍州地漢始都此梅曰鮑昭蕪城賦曰東都妙姬南國麗人</hi>態濃意逺淑且真<hi>蘇曰</hi>
<hi>太一仙妃態濃意逺乗風馭氣來往四方</hi>肌理細膩骨肉勻<hi>定功曰宋玉九辯有靡顔膩理</hi>
<hi>東京賦有擘肌分理</hi>繡羅衣裳照暮春<hi>洙曰繡一作畫古詩被服羅衣裳南都賦暮春之褉</hi>
<hi>元已之辰男女姣服絡繹繽紛</hi>蹙金孔雀銀麒麟頭上何所有翠微㔩<lb/>
葉垂鬢脣<hi>洙曰微一作為㔩一作匌</hi>身後何所見珠壓腰衱穏稱身<lb/>
<hi>杜曰廣韻曰㔩彩婦人髻飾花也㔩音罨爾雅曰极謂之裾郭璞云衣後裾一本㔩作匌衱作被非也</hi>就<lb/>
<pb n="KR4c0017_WYG_002-10a"/>
中雲幕椒房親<hi>洙曰班固西都賦云後宫則掖庭椒房后妃之室漢官儀曰皇后稱椒房取其</hi>
<hi>蕃實之義也詩云椒聊之實蕃衍盈升又以椒塗宫室亦取其温煖辟除惡氣師古曰椒房殿皇后所居侯樹</hi>
<hi>謂梁冀曰將軍以椒房之重西都賦成帝設雲幄雲幕於甘泉殿世謂三雲殿曹子建美女篇頭上金雀釵腰</hi>
<hi>佩翠琅玕此指言貴妃兄弟驕盛</hi>補注<hi>鶴曰車千秋傳亦云未央椒房師古以為殿名皇后所居以椒</hi>
<hi>和泥塗壁取其温而芳也楊國忠嘗謂客曰吾本家寒一旦緣椒房至此未知税駕之所不若且極樂</hi>賜<lb/>
名大國虢與秦<hi>洙曰唐后妃傳𤣥宗楊貴妃有姊三人皆有才貌𤣥宗並封國夫人之號長曰</hi>
<hi>大姨封虢國八姨封秦國並承恩出入宫掖勢傾天下嵗給錢千貫為脂粉之費</hi>紫駞之峯出<lb/>
翠釡<hi>洙曰峯一作珍漢書大月氏本行國出一封槖駞注脊上有一封髙也如封土然今俗呼為幇音峯</hi>
<pb n="KR4c0017_WYG_002-10b"/>
<hi>匈奴傳師古注槖駞言能負槖囊而䭾物薛曰酉陽雜爼將軍曲良翰作駞峯炙</hi>水精之盤行<lb/>
素鱗<hi>蘇曰漢獻帝水精盤盛鮮膾賜近臣</hi>犀筯厭飫久未下<hi>洙曰晉何曾日食萬錢猶</hi>
<hi>云無下筯處</hi>鸞刀縷切空紛綸<hi>洙曰空一作坐信南山詩執其鸞刀以啟其毛注鸞刀刀</hi>
<hi>有鸞者言割中節也潘安仁西征賦饔人縷切鸞刀若飛應刃落爼靃靃霏霏</hi>黄門飛鞚不動<lb/>
塵<hi>洙曰前漢西域傳蒲梢龍文魚目汗血之馬充於黄門凡號黄門以其給事於黄闈之内秦漢皆有黄門</hi>
<hi>侍郎按外傳虢國出入皆乗駿馬使小黄門為御薛曰右按文選鮑明逺擬古詩飛鞚越平陸</hi>補注<hi>希曰</hi>
<hi>漢百官表師古曰日中黄門謂閹人居禁中在黄門之内給事者</hi>御厨絲絡<hi>洙曰一作絡繹</hi>送<lb/>
八珍<hi>洙曰周禮膳夫珍用八物注珍用淳熬淳毋炮豚炮䍧𢷬珍漬熬肝膋也又食醫掌八珍之齊鮑明</hi>
<pb n="KR4c0017_WYG_002-11a"/>
<hi>逺詩八珍盈彫爼薛曰右按尚膳貴嚴故以絲絡䕶衛之絲絡如綺疏也子美稱此以見寵予之隆</hi>簫鼔<lb/>
哀吟感鬼神<hi>洙曰鼔一作管漢武秋風辭簫鼓鳴兮發棹歌詩序動天地感鬼神莫近於詩</hi>賔<lb/>
從雜遝實要津<hi>洙曰魏文帝與吳質書輿論徐動賔従無聲劉向傳雜遝衆賔古詩曰先據要</hi>
<hi>路津</hi>後來鞍馬何逡巡當軒<hi>一作/道</hi>下馬入錦茵<hi>洙曰鮑明逺詠史詩</hi>
<hi>賔御紛䬃沓鞍馬光照地趙曰當軒下馬言其氣勢洋洋旁若無人也師曰錦茵謂地鋪錦縟也</hi>楊花<lb/>
雪落覆白蘋青鳥飛去銜紅巾<hi>洙曰山海經曰三危之山有青鳥居之注青鳥</hi>
<hi>主為西王母取食者引自栖息於此山也漢武故事七月七日上於承華殿齋坐中忽有青鳥従西方來集殿</hi>
<hi>前東方朔曰此西王母欲來有頃王母至有二青鳥如烏夾侍王母旁趙曰青鳥應如鸚鵡之類豢養馴熟飛</hi>
<pb n="KR4c0017_WYG_002-11b"/>
<hi>銜紅巾此止借西王母以青鳥為使名之紅巾盖婦人之飾</hi>炙手可熱勢<hi>洙曰一作正</hi>絶<lb/>
倫慎莫近前丞相嗔<hi>洙曰勢一作世近一作向元載時委左右四人用事權傾中外人為</hi>
<hi>之語曰炙手可熱卓李鄭薛言勢焰燻灼可以炙手也按新唐書楊貴妃専房兄銛錡國忠最見寵遇三姊皆</hi>
<hi>美劭封韓虢秦三國恩寵聲焰震天下每命婦入班雖公主亦不敢就位臺省州縣奉請託奔走期㑹過詔勅</hi>
<hi>四方獻餉結納門若市然時國忠代李林甫為相領四十餘使盛氣驕愎百僚莫敢相可否官屬悉苛督句剥</hi>
<hi>相其心文便佞専徇帝嗜欲不顧天下成敗修可曰唐史遺安樂公主𤣥宗之季妹附㑹韋氏熱可炙手人咸</hi>
<hi>畏之趙曰炙手可熱言勢焰薫灼也舊注引元載事在杜公之後非是丞相嗔指言國忠而終篇直指丞相之</hi>
<hi>薫灼則公之不畏彊禦可見矣師曰甫有炙手可熱慎莫見嗔於丞相之句所以戒當世之士大夫無為譏切</hi>
<pb n="KR4c0017_WYG_002-12a"/>
<hi>其黨以取禍害此詩以麗人名篇豈非刺貴妃之黨徒以豔麗之色寵貴乎</hi>補注<hi>希曰古樂府今日牛</hi>
<hi>羊上丘壠當時近前面發紅</hi>
　　樂遊園歌<hi>天寳年間作</hi>
　　　<hi>彦輔曰晦日賀蘭楊長史筵醉中作</hi>補注<hi>鶴曰唐志徳宗時李泌請廢正月晦以二月朔</hi>
　　　<hi>為中和節乃著令與上巳九日為三令節即是前此以正月晦日為節梁權道編在十四載詳</hi>
　　　<hi>味詩句云公子華筵勢最髙等語皆未經禄山之亂前所作</hi>
樂遊古園崒森爽<hi>洙曰西京記曰樂遊園漢宣帝所立唐長安中太平公主於原上置亭遊</hi>
<hi>賞其地四望寛敞每三月上巳九月重陽士女戯就此祓禊登髙幄幕雲布車馬填塞虹彩映日馨香滿路朝</hi>
<pb n="KR4c0017_WYG_002-12b"/>
<hi>士詞人賦詩翌日傳於京師</hi>補注<hi>希曰唐史太平公主傳云始作鄴池樂遊原既敗賜寧申岐薛四王</hi>
<hi>都人嵗祓禊其地</hi>煙綿碧草萋萋長<hi>洙曰謝靈運詩萋萋春草繁江淹别賦春草碧色</hi>
公子華筵勢最髙秦川對酒平如掌<hi>洙曰文選王粲家本秦川周王褒關</hi>
<hi>山篇遙遙秦川水千里長如帶沈佺期長安路詩秦地平如掌</hi>補注<hi>鶴曰三秦記長安正南秦嶺根水流</hi>
<hi>為秦川</hi>長生木瓢示真率更調鞍馬狂歡賞青春波浪芙<lb/>
蓉園<hi>洙曰魏文帝有芙蓉池作在鄴都西園芙蓉園在城南曲池坊臨水亭進芳門外即樂遊園也𤣥宗</hi>
<hi>紀廣花萼樓築夾城至芙蓉園王莽傳乃西波水之北郎池之南師古曰黄圖有西波池郎池皆在石城南上</hi>
<hi>林中趙曰長生木瓢則木瓢脩長而生者盖用之以酌則始為真率也</hi>白日雷霆夾城仗<lb/>
<pb n="KR4c0017_WYG_002-13a"/>
<hi>洙曰夾當作甲</hi>補注<hi>鶴曰夾字不當作甲盖開元二十年嘗築夾城入芙蓉園</hi>閶闔晴開詄<lb/>
蕩蕩<hi>洙曰曹植平陸東行日閶闔天衢通前漢禮樂志遊閶闔觀玉臺天門開詄蕩蕩注閶闔天門蕩蕩</hi>
<hi>天體堅清之狀</hi>曲江翠幕排銀牓<hi>洙曰潘安仁籍田賦翠幕黙以雲布陳張正見詩即此神</hi>
<hi>仙内銀牓映仙宫沈炯林屋館記崑山平圃銀牓相暉蓬閬山宫金臺幄起蘇曰姚萇張翠帟繡簾掛金篆銀</hi>
<hi>牓</hi>拂水低迴舞袖翻緣雲清切歌聲上<hi>夢符曰右按曹植言華閣緣雲</hi>
<hi>此稱歌聲清切耳列子云薛譚學謳於秦青辭歸秦餞於郊衢撫節悲歌聲振林木響遏行雲西京雜記髙帝</hi>
<hi>令戚夫人歌出塞望歸之曲後宫齊唱聲入雲霄趙曰後漢王延夀魯靈光殿賦飛陛掲孽緣雲上征</hi>却<lb/>
憶年年人醉時只今未醉已先悲數莖白髮那抛得補<lb/>
<pb n="KR4c0017_WYG_002-13b"/>
注<hi>希曰南史鬱林王記齊髙帝笑曰豈有為人作曾祖而拔白髮者乎即擲鏡鑷</hi>百罰深盃亦<lb/>
不辭<hi>洙曰罰一作刻蘇曰桑乂在江揔席上曰推夾盃百罰吾亦不辭</hi>聖朝已知賤士<lb/>
醜<hi>洙曰揚子曰秦之士也賤陸機云𤣥冕無醜士</hi>一物自荷皇天慈<hi>洙曰江淹一物之微</hi>
<hi>有足悲者又天羣物之祖</hi>此身飲罷無歸處獨立蒼茫自詠詩<hi>洙曰庾信</hi>
<hi>詩蒼茫雲貌愁梁朱异田飲引值寒野之蒼茫梁元帝詩秋氣蒼茫結孟津趙曰蒼茫荒寂貌</hi>
　　渼陂行<hi>天寳十三載作</hi>
　　　<hi>趙曰渼音美士大夫非西人者多讀為于亮切乃蕩漾之漾遂使鬻書一本直作漾陂行深誤</hi>
　　　<hi>學者按長安志渼陂在鄠縣西十道志云陂魚甚美因名之</hi>補注<hi>鶴曰陂在京兆鄠縣</hi>
<pb n="KR4c0017_WYG_002-14a"/>
　　　<hi>以水味美故配水以為名以岑參攜我來遊之句當是公未薦充近侍前作又以後篇云身退</hi>
　　　<hi>豈待官乃十三載未授官時作</hi>
岑參兄弟皆好奇攜我逺來游渼陂<hi>師曰揚雄言司馬遷好奇盖遷之性</hi>
<hi>好周游天下今岑參兄弟攜我來游渼陂豈非若遷之好奇也</hi>補注<hi>鶴曰參至徳二載試大理評事攝監</hi>
<hi>察御史公同遺補薦其識度清逺議論雅正佳名早立時輩所仰充近侍</hi>天地黤慘忽異色<lb/>
<hi>洙曰王粲登樓賦天慘惨而無色</hi>波濤萬頃堆琉璃<hi>洙曰西域傳罽賔出琉璃師古曰魏</hi>
<hi>畧云大秦國出赤白黑黄青緑縹紺紅紫十種琉璃此盖自然之物也蘇曰王筠詩曰扁舟泛西池衝波碧琉</hi>
<hi>璃</hi>琉璃汗漫泛舟入<hi>洙曰張平子賦布濩汗漫梁簡文詩池水淨琉璃</hi>事殊興<lb/>
<pb n="KR4c0017_WYG_002-14b"/>
極憂思集鼍作鯨吞不復知<hi>蘇曰徐陵江行鯨鯢湧波鼍蛟作浪鄭曰鼍徒何切</hi>
<hi>説文曰水蟲似蜥蝪而長大</hi>惡風白浪何嗟及<hi>洙曰詩中谷有蓷啜其泣矣何嗟及矣</hi>
主人錦帆相為開<hi>洙曰隋煬帝以錦為帆修可曰陳陰鏗詩曰平湖錦帆張</hi>舟子喜<lb/>
甚無氛埃<hi>洙曰詩招招舟子郭璞江賦舟子於是溺棹趙曰沈休文詩夜靜滅氛埃</hi>鳬鷖散<lb/>
亂棹謳發<hi>洙曰班固西都賦鳥則鳬鷖鳩鴈朝發河海夕宿江漢沈浮往來雲集霧散又櫂女謳鼓</hi>
<hi>吹震漢武秋風辭簫鼔鳴兮發棹歌</hi>補注<hi>希曰詩有鳬鷖毛氏曰鳬水鳥也孔氏曰伯鳥鸍沈鳬郭璞曰</hi>
<hi>似鴨而小長尾背上有文今江東亦呼為鸍陸機疏云小如鴨卑脚短喙水鳥之謹愿者鷖鳬屬倉頡解詁云</hi>
<hi>鷖鷗也一名水鶚也</hi>絲管啁啾空翠來<hi>趙曰啁作包切説文啁嘐/也楚辭曰鵾雞啁<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>而悲</hi>
<pb n="KR4c0017_WYG_002-15a"/>
<hi>鳴空翠來則晴矣故絲管乾而啁啾</hi>沈竿續蔓深莫測菱葉荷花靜如拭<lb/>
宛在中流渤澥清<hi>洙曰詩蒹葭宛在水中央揚子渤澥之島蘇曰按説文東海之別有渤澥</hi>
<hi>故東與海共稱渤海</hi>補注<hi>希曰子虚賦浮渤澥師古曰海別支也</hi>下歸無極終南黑<lb/>
補注<hi>希曰終南山在長安毛萇云周之名山終南也</hi>半陂已南純浸山動影裊<lb/>
窕沖融間<hi>洙曰木𤣥虛海賦沖融滉瀁</hi>船舷暝戛雲際寺<hi>洙曰宋謝靈運詩暝</hi>
<hi>還雲際宿郭璞江賦詠採菱以扣舷舷脣也</hi>水面月出藍田關<hi>趙曰雲際山名在鄠縣東</hi>
<hi>南有大走寺藍田關在藍田縣東南船舷之戞可聞於雲際之寺月出之所可想其當於藍田關皆以陂之廣</hi>
<hi>大然也</hi>此時驪龍亦吐珠<hi>洙曰莊子列禦寇千金之珠必在九重之淵而驪龍頷下子能</hi>
<pb n="KR4c0017_WYG_002-15b"/>
<hi>得珠者必遭其睡也</hi>馮夷擊鼔羣龍趨<hi>洙曰謝惠連雪賦馮夷剖蚌列明珠注馮夷河伯也</hi>
<hi>曹子建洛神賦馮夷鳴鼔女媧清歌大人賦使靈媧鼔琴而舞馮夷釋文司馬云清冷傳曰馮夷華陰潼鄉隄</hi>
<hi>首人也服八石得水仙是為河伯</hi>補注<hi>鶴曰海賦水夷俯浪以傲睨注水夷水仙人也一本作冰郭璞</hi>
<hi>云冰夷馮夷也人面而承龍齊地記</hi>湘妃漢女出歌舞<hi>洙曰曹子建神女賦従南湘之二妃</hi>
<hi>攜漢濵之游女鄭曰舜二妃堯女娥皇女英以舜南巡不反自沈湘而死漢女即漢上游女也</hi>金支翠<lb/>
旗光有無<hi>洙曰前漢禮樂志金支秀華庶旄翠旌臣瓚曰樂上衆飾有流遡羽葆以金為支其首敷</hi>
<hi>散若草木之秀華也師古曰瓚説是司馬相如賦建翠華之旗梁元帝檄文建翠鳳之旗北齊祖孝徵詩翠旗</hi>
<hi>臨寒道</hi>咫尺但愁雷雨至蒼茫不曉神靈意<hi>洙曰漢郊祀歌靈之車結</hi>
<pb n="KR4c0017_WYG_002-16a"/>
<hi>𤣥雲靈之來先以雨又東風飄兮神靈雨趙曰舊注引靈之車來冗而非是</hi>少壯幾時奈老<lb/>
何向來哀樂何其多<hi>洙曰漢武秋風辭歡樂極少哀情多少壯幾時奈老何朋曰君子遇</hi>
<hi>憂則憂遇樂則樂俯仰屈伸任運而已詩家體格其抑揚頓挫大槩若此首叙鼍作鯨吞之可憂中叙鳬鷖菱</hi>
<hi>荷與夫湘妃漢女之樂末嘆哀樂相半故曰向來哀樂何其多凡遣辭命意常以此為法也</hi>
　　渼陂西南臺<hi>天寳十三載作</hi>
　　　補注<hi>鶴曰同上年作</hi>
髙臺面蒼陂六月風日冷<hi>朋曰六月此臺獨冷以水氣逼人也</hi>蒹葭離披<lb/>
去<hi>趙曰詩蒹葭蒼蒼其物則陂岸有之矣</hi>補注<hi>鶴曰蒹萑之未秀葭葦之未秀蒹葭至于秋成然後</hi>
<pb n="KR4c0017_WYG_002-16b"/>
<hi>謂之萑葦已上見爾雅</hi>天水相與永<hi>洙曰謝靈運詩空水共澄鮮</hi>懐新目似擊<lb/>
<hi>洙曰謝靈運詩懐新道轉迥又莊子目擊而道存</hi>接要心已領<hi>要一作惡鄭曰要於消切</hi>仿<lb/>
像織鮫人<hi>洙曰搜神記南海之外有鮫人水居如魚不廢緝績其人能泣珠海賦仿像其色又其垠</hi>
<hi>則有天琛水怪鮫人之室</hi>空䝉辨魚艇<hi>洙曰廣雅曰船二百斛以下曰艇趙曰空䝉出謝𤣥暉朝</hi>
<hi>雨詩空濛如薄霧言若無而空若有而濛也䝉即濛字</hi>錯磨終南翠顛倒白閣影<lb/>
<hi>洙曰終南白閣並山名終南五經要義云終南山長安南山也一名太一潘岳關中記曰其山一名中南言在</hi>
<hi>天之中都之南毛詩亦云</hi>崷崒増光輝<hi>洙曰一作陰西都賦巖峻崷崒鄭曰崷自秋切山峻貌</hi>
乗凌惜俄頃<hi>洙曰謝靈運詩恒充俄頃用</hi>勞生愧嚴鄭<hi>洙曰嚴陵鄭子真也嵇叔</hi>
<pb n="KR4c0017_WYG_002-17a"/>
<hi>夜幽憤詩仰慕嚴鄭樂道閑居蘇曰嵇中散曰勞生蹤跡甚愧嚴陵鄭子真耶修可曰嚴陵湛冥久幽而不改</hi>
<hi>其操鄭子真不屈其志耕於巖石之下</hi>外物慕張邴<hi>洙曰張良邴原也謝靈運詩偶與張邴合</hi>
<hi>趙曰張良貴極願棄人間事邴曼容免官養志自修</hi>世復輕驊騮吾甘雜鼃黽<hi>趙曰</hi>
<hi>重嘆世不我知而輕驊騮之駿則欲隠居於陂上焉倪曰范蠡曰吾先君魚鼈之與處而鼃黽之與同渚公詩</hi>
<hi>句之意謂此</hi>補注<hi>鶴曰穆天子傳用八駿之乗以飲干枝詩之中積石之南河天子之駿赤驥盜驪白</hi>
<hi>義渠黄驊騮緑耳爾雅在水者黽陶注本草云大而青脊者俗名土鴨其形甚壯即此黽也陶又云一種小形</hi>
<hi>善鳴喚名為鼃者即郭云青蛙者也</hi>知歸俗可忽取適事莫並<hi>洙曰適一作足</hi>身<lb/>
退豈待官<hi>洙曰謝靈運詩辭滿豈多秩謝病不待年</hi>老來苦便靜<hi>趙曰盖言身欲求退</hi>
<pb n="KR4c0017_WYG_002-17b"/>
<hi>不必待於為宮之後舊注引謝病不待年混亂之矣老子功成名遂身退天之道謝靈運詩拙疾相倚薄還得</hi>
<hi>靜者便</hi>况資菱芡足<hi>鄭曰芡巨險切説文云雞頭也方言曰南楚謂之雞頭北燕謂之䓈青徐</hi>
<hi>淮泗謂之芡䓈䓈營隻切</hi>補注<hi>希曰爾雅釋曰説文云䔖楚曰芰秦曰蘚茩</hi>庶結茅茨迥<lb/>
從此具扁舟彌年逐清景<hi>趙曰范蠡乗扁舟泛五湖</hi>
　　戲簡鄭廣文䖍兼呈蘇司業源明<hi>天寳十四載作</hi>
　　　補注<hi>鶴曰按唐史蘇源明以太子諭徳出為東平太守時濟陽太守李陵請増領二縣詔</hi>
　　　<hi>河南採訪使與五太守議不能決卒廢濟陽志云天寳十三載廢召源明為國子司業禄山陷</hi>
　　　<hi>京師源明不受偽署肅宗復兩京擢考功郎則為司業在禄山未亂之前今詩題云蘇司業當</hi>
<pb n="KR4c0017_WYG_002-18a"/>
　　　<hi>是十四載作師注謂䖍受偽署竄歸免官時源明給餉之非</hi>
廣文到官舎<hi>洙曰廣文見一巻醉時歌注</hi>繫馬堂階下醉即騎馬歸<lb/>
<hi>趙曰山簡傳日暮倒載歸酩酊無所知時時能騎馬倒著白<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>䍦</hi>頗遭官長罵才名三<lb/>
十年坐客寒無氊<hi>趙曰唐史稱鄭䖍在官貧約澹如也乃引杜甫嘗贈以詩曰才名三十年</hi>
<hi>坐客寒無氊則知公之作真詩史矣</hi>補注<hi>希曰吳隠之為度支尚書以竹篷為屏風坐無氊席三十年善</hi>
<hi>本云四十年</hi>近有蘇司業時時與<hi>洙曰一/作乞</hi>酒錢<hi>師曰䖍始為廣文館學士</hi>
<hi>性嗜酒不治事數為官長所誚怡然不以為意禄山反陷于賊受禄山偽署後竄歸坐免官故至貧窶惟蘇源</hi>
<hi>明重其才時時給餉之公詩云得錢即相覔沽酒不復疑盖謂此也</hi>
<pb n="KR4c0017_WYG_002-18b"/>
　　夏日李公見訪<hi>天寳十四載作</hi>
　　　<hi>彦輔曰一云李家令見訪</hi>補注<hi>鶴曰以貧居類村塢僻近城南樓則是在長安城南今詩</hi>
　　　<hi>題云李公見訪一云李家令見訪按宗室世系表唯蔡王房有炎為太子家令讓皇帝房有平</hi>
　　　<hi>為太子家令嗣寧王然平原去讓皇帝五世不與公同時疑是李炎在天寳十四載作</hi>
逺林暑氣薄公子過我遊<hi>蘇曰阮元瑜公子得暇可過我菊坡遊師曰公子指李白</hi>
<hi>也</hi>補注<hi>鶴曰李白雖是興聖皇帝九世孫然公凡與之詩未嘗稱之為公子亦未嘗題曰李公</hi>貧<lb/>
居類村塢僻近城南樓<hi>趙曰貧居類村塢僻近城南樓此所謂城南韋杜也</hi>傍舎<lb/>
頗淳朴所願亦易求隔屋喚西家借問有酒不<hi>鄭曰不方鳩切</hi>
<pb n="KR4c0017_WYG_002-19a"/>
<hi>弗也</hi>牆頭過濁醪<hi>蘇曰友人見陶侃侃家貧無以致誠其鄰人賢謂侃曰子門有長者軒車何不</hi>
<hi>延之論當世事侃曰貧不能備醇餌鄰人密於牆頭度以濁酒隻雞遂成終日之樂宋朝王冀公過侃廟有詩</hi>
<hi>云九重天閽夢搏翼黄雞白酒鄰舎恩名公謂其詩中題</hi>展席俯長流清風左右至<lb/>
<hi>夢符曰江淹詩晨飇自逺至左右芙蓉披</hi>客意已驚秋巢多衆鳥鬭葉密鳴<lb/>
蟬稠苦遭此物聒孰謂吾廬幽<hi>洙曰陶淵明詩衆鳥欣有託吾亦愛吾廬</hi>水<lb/>
花晩色靜<hi>洙曰古今注蓮花一名水旦一名水芝一名水花</hi>補注<hi>希曰本草水萍一名水花</hi>
<hi>陶隠居云此是水中大萍爾非今浮萍藥録云五月有花白色即非今溝渠所生者楚王渡江所得非斯實</hi>
庶足充淹留預恐罇中盡更起為君謀<hi>楊曰荷花潔靜猶清人之神思</hi>
<pb n="KR4c0017_WYG_002-19b"/>
<hi>只恐樂有餘而杯不足無以延客之歡故云云</hi>
　　奉同郭給事湯東靈湫作<hi>天寳十三載作</hi>
　　　補注<hi>鶴曰靈湫在驪山温湯之東梁權道編在天寳十四載然是年之二月禄山反狀已</hi>
　　　<hi>著公十一月往奉先有詠詩厯言驪山遊幸之弊矣此詩未必在其年作當在十三載</hi>
東山氣濛鴻宫殿居上頭<hi>趙曰東山驪山也在長安之東北望雲陽悉見山阜之形</hi>
<hi>而恒若雲霧之中故云氣濛鴻</hi>補注<hi>希曰東山即驪山天寳元年改為㑹昌山六載治湯井為池環山列</hi>
<hi>宫室又築羅城置百司及十宅開元中幸不専在十月天寳中未嘗不以十月幸故曰君來必十月按獵賦鴻</hi>
<hi>濛沆茫碣以崇山師古曰鴻濛沆茫廣大貌鴻胡孔切濛莫孔切古樂府陌上桑東方千餘騎夫婿居上頭</hi>
<pb n="KR4c0017_WYG_002-20a"/>
君來必十月樹羽臨九州<hi>洙曰湯泉温泉山上有宫殿天寳中嘗以十月幸之樹羽</hi>
<hi>立羽葆葢也趙曰言温湯也長安志云開元後𤣥宗每嵗十月幸温湯嵗盡而歸詩崇牙樹羽</hi>陰火煑<lb/>
玉泉噴薄漲巖幽<hi>洙曰温泉也海賦陽冰不冶陰火潛然修可曰博物志云凡水源有硫黄</hi>
<hi>其泉則温故云陰火</hi>有時浴赤日光抱空中樓<hi>洙曰山海經大荒之中暘谷上有扶</hi>
<hi>桑十日所浴又曰日拂于扶桑出于暘谷浴于咸池</hi>補注<hi>希曰開元十四年十二月乙已日色赤如赭此</hi>
<hi>雖汎言之因書以見日有時赤</hi>閬風入轍跡曠原<hi>一作/野</hi>延冥搜<hi>洙曰大人賦登</hi>
<hi>閬風而遙集莊子廣莫之野廣原崑崙東北脚名也趙曰崑崙一名閬風其義則周穆王欲車轍馬跡遍天下</hi>
<hi>之意謂之欲冥搜盖言乗輿自驪山而出若將訪崑崙而遊廣原也</hi>沸天萬乗動<hi>洙曰沸一作拂</hi>
<pb n="KR4c0017_WYG_002-20b"/>
觀水百丈湫<hi>洙曰前漢郊祀志湫淵祀朝那注水清澈可愛不容穢濁龍之所居趙曰鮑明逺羌</hi>
<hi>城賦歌吹沸天言其聲之多</hi>補注<hi>希曰萬乗天子之軍言𤣥宗幸湯泉時觀此龍湫</hi>幽靈新<lb/>
可怪<hi>洙曰幽靈一作靈湫</hi>王命官屬休初聞龍用壯<hi>洙曰大壯九三小人用壯</hi>
擘石摧林丘<hi>洙曰謝惠連詩落雪洒林丘</hi>中夜窟宅改移因風雨秋<lb/>
<hi>趙曰天台山賦序靈仙之所窟宅</hi>倒懸瑶池影<hi>洙曰漢郊祀志谷永云登遐倒景覽觀縣圃如</hi>
<hi>淳曰在日月之上反従下照故其景倒大人賦貫列缺之倒景趙曰此以狀湫之深廣險激公詩又於過驪山</hi>
<hi>之下曰瑤池氣鬱律舊注引倒景以證倒懸非是</hi>屈注蒼江流味如甘露漿揮<lb/>
弄滑且柔翠旗淡偃蹇<hi>洙曰九歌靈旗偃蹇兮姣服枚乗七發旌旗偃蹇相如賦建翠</hi>
<pb n="KR4c0017_WYG_002-21a"/>
<hi>華之旗注以翠羽為旗上葆也趙曰蒼江當作滄謝眺詩迴暾滄江流揮弄出郭璞賦揮弄灑珠滑且柔取周</hi>
<hi>禮柔而滑</hi>雲車紛少留<hi>薛曰楚辭乗回/風兮載雲車</hi>簫鼔蕩四溟<hi>洙曰漢武帝簫</hi>
<hi>鼔鳴兮發棹歌顔延年笳鼓震溟洲</hi>異香泱漭浮<hi>鄭曰泱烏朗切漭模朗切洙曰木𤣥虚海賦泱</hi>
<hi>漭浮七啟入乎泱漭之野</hi>蛟人獻微<hi>一作/徵</hi>綃<hi>洙曰吳都賦泉室潛織而巻綃注云鮫人織輕</hi>
<hi>綃於泉室以賣之趙曰鮫人水居南海之外有之善織綃</hi>曾祝沈豪牛<hi>魯曰穆天子傳賜文山之</hi>
<hi>民豪牛豪馬</hi>補注<hi>希曰祝謂祝史漢郊祀志使先聖之後能知山川敬於禮儀明神之事者以為祝師</hi>
<hi>古曰祝謂主祭祀之贊辭者沈牛雖見司馬相如賦而註以為水牛當是祭龍以牛沈之於水</hi>百祥奔<lb/>
盛明古先莫能儔陂陁金蝦蟆<hi>魯曰相如哀二世賦登陂陁之長阪</hi>補注<lb/>
<pb n="KR4c0017_WYG_002-21b"/>
<hi>希曰陂陁二字先見子虛賦罷池陂陁下屬江河陂音婆師古曰音普何反</hi>出見盖有由<hi>曾曰</hi>
<hi>小説有人夜見林中光屬天上如月迹而眎之有一金背蝦蟆趙曰唐五行志有載蝦蟆色如金者或云驪山</hi>
<hi>上有古碑載之矣</hi>至尊顧之笑王母不遣<hi>一作/肯</hi>收<hi>洙曰大人賦吾乃今日覩</hi>
<hi>西王母暠然白首載勝而穴處兮亦幸有三足烏為之使</hi>復歸虚無底化作長黄虬<lb/>
<hi>一作龍與虬</hi>飄飄青璅郎<hi>洙曰初秦漢别給事黄門之職後漢併為一官故有給事黄門侍郎</hi>
<hi>掌従左右給事中使開通中外及諸王朝見於殿上引王就座日暮入對青瑣門拜故謂之夕郎宫關簿曰青</hi>
<hi>瑣門在南宫衞瓘注吳都賦曰青瑣户邊青鏤也</hi>文采珊瑚鉤<hi>洙曰西域傳罽賔國出珊瑚本</hi>
<hi>草云生海底枝柯狀明潤如紅玉蘇曰相如見枚叔文謂友人曰如珊瑚之鉤璠璵之器非世間尋常所見也</hi>
<pb n="KR4c0017_WYG_002-22a"/>
<hi>趙曰以明潤如玉故比人之文采也珊瑚鉤出纂典記載嵩岳嫁女事云周穆王把酒請王母歌以珊瑚鉤擊</hi>
<hi>盃而歌師曰郭給事能為文章如珊瑚之可貴</hi>浩歌緑水曲清絶聽者愁<hi>洙曰馬季</hi>
<hi>長笛賦中取度於白雪緑水注二曲名嵇叔夜琴賦初涉緑水中奏清徵蘇曰元温月下聞笛其聲清絶同舟</hi>
<hi>數人倚檣聽久愁思浩然師曰緑水即伯牙髙山流水之音後世製為法曲名曰緑水言給事歌詩清雅絶倫</hi>
<hi>聽者愁莫能及也終又叙給事文章收功之意</hi>
　　夜聽許十誦詩愛而有作<hi>天寳十四載作</hi>
　　　補注<hi>鶴曰天寳十四載長安作従舊次許十當是居五臺學佛者故云業白出石壁</hi>
許生五臺賔業白出石壁<hi>洙曰河北有五臺山鄭曰五臺山名今在河北其山五巒</hi>
<pb n="KR4c0017_WYG_002-22b"/>
<hi>環秀巍然俗謂之五臺仙人之都也趙曰此言許生客居五臺行業精白而出也佛經以美業為白惡業為黑</hi>
<hi>達磨嘗曰當勤修白業大觀曰石壁字暗使列子載趙襄子狩於中山有一人従石壁出隨煙上下</hi>補注<lb/>
<hi>鶴曰代州有五臺縣又有五臺山旌異記曰鴈門有五臺山山形五峙白業出楞嚴經又法華經云一切衆生</hi>
<hi>作黒業者黒業相續作白業者白業不斷</hi>余亦師粲可身猶縛禪寂<hi>洙曰師粲善詩</hi>
<hi>修可曰粲可乃六祖僧粲及慧可二禪師乃禪中祖師故子美師之非師粲善能詩者也趙曰粲則僧粲可則</hi>
<hi>慧可傳燈云正與達磨世次相接公方與許生共學性空事故云許生已業白而出吾猶縛禪空而未脱也縛</hi>
<hi>字出佛書其語曰貪著禪味是菩薩縛縛則不能解也</hi>補注<hi>希曰傳燈録誌云歌律師詩律自縛</hi>何<lb/>
階子方便謬引為匹敵<hi>趙曰此言有何因階得子垂方便之行而以為之匹也舊注以</hi>
<pb n="KR4c0017_WYG_002-23a"/>
<hi>為田子方非</hi>離索晩相逢包蒙欣有擊<hi>洙曰易九二包蒙上九擊䝉</hi>誦詩<lb/>
渾<hi>一作混</hi>遊衍四座皆<hi>一作/俱</hi>辟易<hi>洙曰項羽傳人馬俱驚辟易數里</hi>應手<lb/>
看捶鉤<hi>鄭曰捶子果切又之累之睡二切洙曰莊子知北遊大馬之捶鉤者年八十矣而不失豪芒大</hi>
<hi>馬曰子巧歟曰臣有守也臣之年二十而好捶鉤於物無視也非鈎無察也是用之者假不用者也以長得其</hi>
<hi>用而况乎無不用者乎物孰不資焉趙曰莊子輪扁斲輪得之於心應之於手</hi>清心聽鳴鏑<hi>洙曰</hi>
<hi>前漢匈奴傳冒頓作鳴鏑出獵左右皆隨鳴鏑而射殺頭曼應劭曰髐箭也鄭曰鏑丁厯切矢鋒也</hi>精微<lb/>
穿溟涬<hi>鄭曰溟亡頂切涬户頂切洙曰莊子大同乎涬溟注與物無際趙曰帝系譜曰天地初起溟涬</hi>
<hi>濛鴻舊注引莊子終非本出杜公不敢倒用也師曰謂詩之精微與天地之氣相貫穿</hi>飛動摧霹<lb/>
<pb n="KR4c0017_WYG_002-23b"/>
靂<hi>洙曰公羊注曰雷疾而甚者為震震與霆皆謂霹靂也</hi>陶謝不枝梧<hi>洙曰陶潛謝𤣥暉靈</hi>
<hi>運惠連之徒項籍傳諸將讋服莫敢枝梧臣瓚曰小柱為枝斜柱為梧師曰霹靂雷霆之威謂詩思飄然飛動</hi>
<hi>雖霹靂之威亦為摧沮也</hi>風騷共推激紫鸞自超詣<hi>洙曰紫鸞當作紫燕字之誤也</hi>
<hi>西京雜記文帝自代還有良馬九其第五馬名紫燕</hi>翠駮誰剪剔<hi>洙曰爾雅駮如馬鋸牙食虎豹</hi>
君意人莫知人間夜寥闃<hi>蘇曰羲之一日披襟立池上無語羊欣曰人莫知君意何</hi>
<hi>也趙曰寥闃寂靜之義</hi>
　　橋陵詩三十韻因呈縣内諸官<hi>天寳十三載作</hi>
　　　<hi>鮑曰開元三年六月睿宗崩十月葬橋陵公故有是詩師曰天子之墳曰山陵取其髙大之義</hi>
<pb n="KR4c0017_WYG_002-24a"/>
　　　補注<hi>鶴曰橋陵在奉先西北三十里梁權道編在天寳十四載然公以十四載十一月往</hi>
　　　<hi>奉先而此詩云廨宇容秋螢又不言禄山之事但言荒嵗兒女瘦當是十三載物價暴貴人多</hi>
　　　<hi>乏食時往見諸官而作此詩</hi>
先帝昔晏駕<hi>洙曰漢天文志宫車晏駕注天子當晨起早作而方崩殞故稱晏駕者凡臣子之心</hi>
<hi>猶謂宫車晚出也趙曰先帝指言睿宗也</hi>兹山朝百靈<hi>洙曰海賦竭盤石栖百靈</hi>崇岡擁<lb/>
象設沃野開天庭<hi>洙曰張平子西京賦廣衍沃野夢符曰右按楚詞招魂象設君室靜安間</hi>
<hi>些</hi>即事壯重險<hi>洙曰易習坎重險也天台賦履重險而逾坂沈休文云即事既多矣</hi>論功<lb/>
超五丁<hi>洙曰蜀王本紀曰天為蜀王生五丁力士能徙山</hi>補注<hi>鶴曰寰宇記云蜀王開明下五</hi>
<pb n="KR4c0017_WYG_002-24b"/>
<hi>葉有開明尚始立宗廟時天生五丁能徙山每一王死輒為立大石長三丈重千鈞為墓誌今賦橋陵故云</hi>
坡陁因厚地<hi>洙曰相如二世賦登陂陀之長坂</hi>却畧羅峻屏<hi>修可曰孫綽詩逺山</hi>
<hi>却畧羅峻屏</hi>雲闕虛冉冉<hi>洙曰天台賦雙/闕雲竦以夾路</hi>風松肅泠泠<hi>洙曰顔延</hi>
<hi>年拜陵廟詩松風遵路急離騷士諌下泠泠而來風</hi>石門霜露白玉殿莓苔青<hi>洙曰</hi>
<hi>孫綽賦踐莓苔之滑石</hi>宫女晩知曙祠官朝見星<hi>洙曰以其勤恪而䖍於從事也</hi>
空梁簇畫㦸<hi>修可曰隋薛道衡空梁落燕泥</hi>陰井敲銅瓶中使日相繼<lb/>
補注<hi>希曰自唐以來内官謂之中使</hi>惟王心不寧豈徒䘏備享尚謂求<lb/>
無形<hi>趙曰禮記備物之享禮云視於無形</hi>孝理敦國政神凝推道經<hi>洙曰莊子</hi>
<pb n="KR4c0017_WYG_002-25a"/>
<hi>用志不分乃凝於神</hi>瑞芝産廟柱好鳥鳴<hi>一作/巢</hi>巖扃<hi>修可曰曹子建詩好鳥鳴</hi>
<hi>髙枝</hi>髙岳前嵂崒洪河左瀅濴<hi>鄭曰上烏定切下于扃切小水也洙曰西都賦右界</hi>
<hi>褒斜龍首之險帶以洪河涇渭之川趙曰髙岳指嵩山也洪河指言橋陵之左是洪河所過也</hi>金城蓄<lb/>
峻趾<hi>洙曰班固賦建金城之萬雉乃鑿墉之趾以益其髙也修可曰金城地名漢地理志秦地西有金城</hi>
<hi>武威唐以金城為蘭州郡公以金城對沙苑其為地名可知</hi>補注<hi>鶴曰金城本隋始平縣景龍四年中</hi>
<hi>宗送金城公主入蕃别於此因改為金城縣屬京兆華州亦有金城宫武徳二年廢顯慶三年復置與橋陵近</hi>
<hi>故應指此而言如修可所注非寰宇記云</hi>沙苑交迴汀補注<hi>鶴曰沙苑一名沙阜在馮翊縣</hi>
<hi>南十二里即西魏文帝大統三年周太祖為相國與髙歡戰于沙苑大破之以其戰處宜六畜置沙苑監多植</hi>
<pb n="KR4c0017_WYG_002-25b"/>
<hi>栁於苦泉側置羊牧唐六典沙苑監掌牧養隴右諸牧牛羊監同州馮翊朝邑兩縣界寰宇記又云沙苑古城</hi>
<hi>在朝邑縣南十七里又按唐髙祖武徳七年校獵沙苑</hi>永與奥區固<hi>洙曰西都賦防禦之阻則</hi>
<hi>天地之奥區焉</hi>川原紛眇冥居然赤縣立<hi>洙曰張衡慮圖曰崑崙東有赤縣之州風</hi>
<hi>雨有時寒暑有節史記鄒衍著書云中國名赤縣内自有九州外亦如赤縣州者有九趙曰蒲城縣本屬同州</hi>
<hi>開元四年以縣之豐山建睿宗橋陵改為奉先縣仍𨽻京兆府十七年昇為赤故公詩言赤縣舊注引崑崙東</hi>
<hi>有赤縣非是</hi>補注<hi>希曰舊史奉先縣以管橋陵開元十七年制官員同赤縣寳應二年又置𤣥宗泰陵</hi>
<hi>於縣東北按舊史上皇親拜五陵至橋陵見金粟山上有龍蟠鳳翥之勢謂侍臣曰吾千秋後當葬此地後以</hi>
<hi>廣徳元年二月辛酉葬廣徳元年即寳應三年也是年十一月改為廣徳</hi>臺榭爭岧亭<hi>洙曰江淹</hi>
<pb n="KR4c0017_WYG_002-26a"/>
<hi>詩岧亭南樓期</hi>官屬果稱是聲華真可聽<hi>蘇曰二陸聲華使人可服</hi>王劉美<lb/>
竹潤<hi>洙曰爾雅東南之美有㑹稽之竹箭焉晉江遁竹賦有嘉生之美竹</hi>裴李春蘭馨<hi>洙曰</hi>
<hi>説文蘭香草也</hi>鄭氏才振古<hi>洙曰詩振古如/兹注振自也</hi>啖侯筆不停<hi>啖杜覽切</hi>
<hi>洙曰王劉裴李鄭啖皆當時赤縣官也趙曰禰正平鸚鵡賦序筆不停綴</hi>遣辭必中律<hi>洙曰陸士</hi>
<hi>衡文賦放言遣辭良多變矣</hi>利物常發硎<hi>鄭曰硎奚經反硎石也洙曰莊養生篇庖丁為文惠</hi>
<hi>君解牛文惠君曰譆善哉技盖至此乎庖丁對曰臣之刀十九年而所解數千牛矣而刀刃若新發於硎</hi>綺<lb/>
繡相展轉琳琅愈<hi>一作逾</hi>青熒<hi>洙曰禹貢雍州厥貢球琳琅玕注皆玉名西都賦琳</hi>
<hi>珉青熒</hi>側聞魯恭化<hi>洙曰後漢魯恭為中/牟令専以徳化為理</hi>秉徳崔瑗銘<hi>洙曰</hi>
<pb n="KR4c0017_WYG_002-26b"/>
<hi>後漢崔瑗髙於文辭今座右銘傳於世</hi>太史候鳬影王喬隨鶴翎<hi>見終明府水樓</hi>
<hi>并昔遊詩注</hi>朝儀限霄漢<hi>趙曰此公之自述也知縣入朝矣而公不得預朝此所以自嘆耳</hi>
客思迴林坰<hi>洙曰謝靈運詩相送越林坰趙曰爾雅林外謂之坰</hi>轗軻辭下杜<hi>洙曰</hi>
<hi>孝宣紀尤樂杜鄠之間率常在下杜師古曰下杜即今之杜城</hi>飄颻凌濁涇<hi>吕曰詩涇以渭濁</hi>
補注<hi>希曰唐志關内大川涇渭公自杜陵往奉先故度涇水潘岳賦此有清渭濁涇鶴曰涇水本濁而後</hi>
<hi>人襲舛多以為涇清詩云涇以渭濁猶謂涇以渭而見其濁也初非言渭濁</hi>諸生舊短褐<hi>趙曰</hi>
<hi>使貧者衣短褐也</hi>旅泛一浮萍<hi>洙曰古詩泛泛江漢萍漂蕩水無根王逸曰自比如萍隨水浮</hi>
<hi>游</hi>荒嵗兒女瘦暮途涕泗零<hi>吕曰漢主父偃曰日暮途逺吾故倒行而逆施詩涕</hi>
<pb n="KR4c0017_WYG_002-27a"/>
<hi>泗滂沱</hi>主人念老馬<hi>洙曰韓詩外傳曰昔者田子方出見老馬於野喟然有志問於御者曰故</hi>
<hi>公家畜也罷而不為用故故岀田子方曰少盡其力而老棄其身仁者之不為也束帛贖之窮士聞之知所歸</hi>
<hi>心焉</hi>廨宇容秋螢流寓理豈愜<hi>趙曰謝靈運擬王粲詩序云家本秦川貴公子遭亂</hi>
<hi>流寓自傷情多也</hi>窮愁醉未醒<hi>修可曰史記虞卿非窮愁亦不能著書以自見於後世</hi>何<lb/>
當擺俗累浩蕩乗滄溟<hi>蘇曰蘇勛何時擺脱俗累乗一葉泛滄溟之浩蕩偃仰視八極</hi>
<hi>挹瓊漿丹砂吾志足矣</hi>
　　沙苑行<hi>天寳十三載作</hi>
　　　補注<hi>鶴曰當是天寳十三載羣牧都使奏就羣校交㸃馬時作而梁權道編在天寳十四</hi>
<pb n="KR4c0017_WYG_002-27b"/>
　　　<hi>載其年禄山反狀已成上下交憂果如詩史云薊北反書未聞已逸身畿甸則是時豈復誇詠</hi>
　　　<hi>苑馬如是也</hi>
君不見左輔白沙白如水繚以周牆百餘里<hi>洙曰前漢京兆尹左</hi>
<hi>馮翊右扶風謂之三輔班固西都賦有上囿禁苑繚以周牆四百餘里其中乃有大宛之馬百官公卿表注馮</hi>
<hi>輔也翊左也三輔故事曰上林連綿四百餘里</hi>補注<hi>鶴曰唐志同州馮翊郡左輔苑在馮翊故云寰宇記</hi>
<hi>云一名沙阜在馮翊縣南十二里即西魏文帝大統三年周太祖為相國與髙歡戰于沙苑以其戰處宜六畜</hi>
<hi>置沙苑多植栁於苦泉側置羊牧餘見上注</hi>龍媒昔是渥洼生汗血今稱獻<lb/>
於此<hi>洙曰前漢禮樂志天馬徠龍之媒元狩三年馬生渥洼水中作天馬歌曰霑赤汗沫流赭神異經大</hi>
<pb n="KR4c0017_WYG_002-28a"/>
<hi>宛馬蹄如汗腕可握日行千里至日中汗血乗者當以綿絮纒頭</hi>苑中騋牝三千匹<hi>洙曰</hi>
<hi>詩定之方中騋牝三千毛氏注馬七尺曰騋騋馬牝馬也風俗通曰馬一匹俗説相馬及君子與人相匹或曰</hi>
<hi>馬夜行目明照前四丈故曰一匹或説馬死賣得一匹帛或云春秋左氏説諸侯相贈乗馬束帛帛為匹與馬</hi>
<hi>之相匹耳</hi>豐草青青寒不死<hi>洙曰詩湛湛露斯在彼豐草古詩青青河畔草</hi>食之豪<lb/>
健西域無<hi>食音嗣趙曰寒時草當死而沙苑之地宜草雖寒而不死以之食馬則豪健雖西域出馬</hi>
<hi>之地亦無此豪健也</hi>每嵗攻駒冠邊鄙<hi>洙曰攻一作牧周禮夏官廋人掌十有二閑之政教</hi>
<hi>以阜馬佚特教駣攻駒注攻駒乗其蹄齧者閑之又校人春執駒鄭司農云執駒無令近母攻駒也二嵗曰駒</hi>
<hi>三嵗曰駣月令仲夏頒馬政注云教駣攻駒之類也</hi>王有虎臣司苑門入門天廏<lb/>
<pb n="KR4c0017_WYG_002-28b"/>
皆雲屯<hi>洙曰矯矯虎臣西都賦披飛廉入苑門劉表傳雲屯冀馬陸機詩胡馬如雲屯</hi>補注<hi>希曰</hi>
<hi>列子言北人之居望之若雲屯然</hi>驌驦一骨獨當御<hi>鄭曰上息逐切下色莊切洙曰左傳</hi>
<hi>定三年唐成公如楚有兩驌驦馬</hi>春秋二時歸至尊<hi>趙曰虎臣所掌之馬雖多而其中唯</hi>
<hi>驌驦一種之骨充御故一年之中春秋兩次進之舊注引周禮日中而出日中而入注春分出之秋分入之非</hi>
<hi>是</hi>至尊内外馬盈億伏櫪在坰空大存<hi>洙曰開元初牧馬二十四萬匹</hi>
<hi>十三年加至四十五萬匹魏武云老驥伏櫪志在千里詩魯頌駉駉牡馬在坰之野趙曰言櫪中坰外空大存</hi>
<hi>之而不如驌驦之駿異也</hi>補注<hi>鶴曰唐㑹要天寳十三載隴右羣牧都使奏差張通儒鄭遵意交㸃三十</hi>
<hi>三萬五千七百九十二疋内二十萬八千一疋草馬又王毛仲傳初監馬二十四萬後乃至四十三萬牛羊皆</hi>
<pb n="KR4c0017_WYG_002-29a"/>
<hi>數倍從帝東封取牧馬數萬馬每色一隊相間如錦繡其曰盈億詩人夸大之辭也</hi>逸羣絶足信<lb/>
殊傑<hi>洙曰顔延年賦伊逸倫之妙足魏文帝與孫權馬書曰此馬善中國雖饒馬其如此絶足亦少曹毗</hi>
<hi>馳馬射賦何逸羣之奇駿</hi>倜儻權奇難具論<hi>鄭曰上他厯切下他朗切不羈也洙曰禮樂志</hi>
<hi>俶儻精權奇顔延年賦雄志倜儻精權奇</hi>纍纍塠阜藏奔突<hi>塠都回切</hi>往往坡陁<lb/>
縱超越<hi>洙曰列仙傳蘇躭騎鹿遇險絶處能超越語人曰龍也趙曰言沙苑之地其髙者塠阜則馬之</hi>
<hi>奔突可藏其稍峻處陂陁則馬能超越以美馬之適性且材健也文選凌邁超越</hi>角壯翻同麋<lb/>
鹿遊<hi>洙曰顔延年賦分馳迥場角壯永埒前漢伍被傳見麋鹿遊姑蘇臺</hi>浮深簸蕩黿鼉<lb/>
窟<hi>洙曰龎公傳栖黿鼉穴於深淵之下師曰此篇甫寓意於禄山而為之若曰唐家諸將為不少𤣥宗皆以</hi>
<pb n="KR4c0017_WYG_002-29b"/>
<hi>凡材視之獨以兵權委之禄山甚見寵貴故云驌驦一骨獨見御終使禄山難制奔突超越一旦反於范陽河</hi>
<hi>北為之震蕩豈非簸蕩黿鼉窟乎</hi>泉出巨魚長比人丹砂作尾黄金鱗<lb/>
<hi>師曰甫既以馬比禄山又以魚比史思明盖思明乃禄山將相繼而叛故甫託意焉</hi>豈知異物同<lb/>
精氣雖未成龍亦有神<hi>趙曰龍或魚所化或馬所為故異物同精氣也出易精氣為物</hi>
<hi>舊注引原蚕事非是</hi>
　　驄馬行<hi>天寳十四載作</hi>
　　　<hi>彦輔曰太常梁卿勅賜馬也李鄧公愛而有之命甫製詩</hi>補注<hi>鶴曰此詩乃天寳十四載</hi>
　　　<hi>作</hi>
<pb n="KR4c0017_WYG_002-30a"/>
鄧公馬癖人共知<hi>洙曰晉杜預為春秋傳時王濟解相馬又甚愛之而和嶠頗聚斂預常稱</hi>
<hi>濟有馬癖嶠有錢癖武帝謂預曰卿有何癖曰臣有左傳癖趙曰馬乃梁卿受賜於君不可以予人鄧公愛而</hi>
<hi>取之非是故公詩以馬癖譏之也</hi>初得花驄大宛種<hi>洙曰西域傳大宛國多善馬嶠山上</hi>
<hi>有馬不可得因取五色牝馬置其下與集生駒號天馬子</hi>補注<hi>希曰太宗常所乗馬有名玉花驄者又洛</hi>
<hi>中記異天寳中大宛進汗血馬其六曰桃花叱據明皇製名百花輦其此種歟</hi>夙昔傳聞思一<lb/>
見<hi>希聲曰南史蕭摩訶千聞不如一見</hi>牽來左右神皆竦雄姿逸態何崷<lb/>
崪<hi>上自秋切下昨没切洙曰顔延年賦弭雄姿以奉引西都賦巖峻崷崪傅𤣥鷹賦雄姿邈世逸氣横生</hi>
顧影驕嘶自矜寵<hi>趙曰在人有顧影自憐者矣在馬亦宜然故使自矜寵也</hi>隅目青<lb/>
<pb n="KR4c0017_WYG_002-30b"/>
熒夾鏡懸<hi>洙曰顔延年賦雙瞳夾鏡兩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>協月又睨影髙鳴西都賦琳珉青熒趙曰張衡西京賦猛</hi>
<hi>毅䯱髵隅目髙匡注云隅目謂目有角也</hi>肉駿碨礧連錢動<hi>碨烏罪切礧力罪切洙曰爾雅</hi>
<hi>青驪鄰驒今連錢驄也梁帝紫騮馬詩金絡飾連錢蘇曰余在岐下見秦州進一馬騣如生項下重胡側立倒</hi>
<hi>毛生肉端蕃人云此肉騣也乃知鄧公驄馬行肉駿當作肉騣</hi>朝來少試華軒下未覺<lb/>
千金滿髙價<hi>洙曰韓子馬似鹿者直千金又漢使壯士持千金請宛善馬江淹詩許史乗華軒</hi>
補注<hi>鶴曰𢎞執恭詩馬鞚千金驄</hi>赤汗微生白雪毛<hi>洙曰東觀漢記曰武帝歌天馬</hi>
<hi>霑赤汗今親見其然血從前髆上小孔中出</hi>銀鞍却覆香羅帕<hi>洙曰徐敬業詩汗馬躍銀</hi>
<hi>鞍周𢎞正詩銀鞍耀紫韁</hi>卿家舊物公能取<hi>一作有之</hi>天廏真龍此其亞<lb/>
<pb n="KR4c0017_WYG_002-31a"/>
<hi>洙曰周禮凡馬八尺以上為龍趙曰天廏真龍乃天子所御之馬也非天子所賜不得而有之</hi>晝洗須<lb/>
騰涇渭深朝趨可刷幽并夜<hi>洙曰顔延年賦旦刷幽燕晝秣荆楚</hi>吾聞良<lb/>
驥老始成此馬數年人更驚豈有四蹄疾如鳥<hi>洙曰七命曰驚</hi>
<hi>紅陽之飛燕驂唐公之驌驦馬融曰驌驦馬也</hi>不與八駿俱先鳴<hi>洙曰穆天子傳曰八駿赤</hi>
<hi>驥黒驪白義渠黄驊騮騄耳</hi>時俗造次那得致雲霧晦冥方降精<hi>洙曰</hi>
<hi>春秋考異記曰地生月精為馬月數十二故馬十二月而生修可曰有雲霧而降精此所以為神異瑞應圖曰</hi>
<hi>龍馬者河水之精</hi>近聞下詔喧都邑肯使騏驎地上行<hi>彦輔曰肯使一</hi>
<hi>作知有趙曰將下詔取之為天子之御矣希聲曰末章歸功于鄧公以此馬喻鄧公非塵世所能容只恐天詔</hi>
<pb n="KR4c0017_WYG_002-31b"/>
<hi>一下騰踏帝庭矣</hi>
　　去矣行<hi>廣徳二年作</hi>
　　　<hi>鮑曰天寳十四載嵗次乙未公年四十四在率府數上賦頌不䝉采録欲辭職遂作去矣行師</hi>
　　　<hi>曰此詩為嚴武作</hi>補注<hi>鶴曰梁權道編在天寳十四載長安詩内與鮑注同豈非以明</hi>
　　　<hi>朝且入藍田山故云然味君不見鞲上鷹一飽則飛掣焉能作堂上燕銜泥附炎熱豈是在長</hi>
　　　<hi>安時語公在長安上賦投詩唯恐君相莫我知而卒無其遇豈類鞲鷹之飽未免如附炎之燕</hi>
　　　<hi>當是廣徳二年在嚴武幕中作所以永泰二年正月遂歸溪上入藍田山云者止是承上餐玉</hi>
　　　<hi>之句耳非真去為藍田之人也師注為是</hi>
<pb n="KR4c0017_WYG_002-32a"/>
君不見鞲上鷹<hi>鄭曰鞲古侯切射臂決也</hi>一飽即飛掣<hi>尺列切洙曰鮑明逺詩昔</hi>
<hi>如鞲上鷹今似檻中猿魏志吕布因陳登求徐州牧不得布怒登喻之曰登見曹公言待將軍譬如養虎當飽</hi>
<hi>其肉不則噬人公曰不如卿言譬如養鷹飢則為用飽則颺去布乃解史滑稽傳注鞲臂捍也</hi>焉能作<lb/>
堂上燕銜泥附炎熱<hi>洙曰古詩翩翩堂前燕又思為雙飛燕銜泥巢君室湛萬古懐春賦</hi>
<hi>燕銜泥而來往附炎附勢也趙曰如鷹之飽而髙不學燕之戀而附此賢人義士不阿附於權貴之門也</hi>野<lb/>
人曠蕩無靦顔<hi>鄭曰靦他典切</hi>豈可久在王侯間<hi>蘇曰江淹曰野人疎散曠</hi>
<hi>蕩無名利拘繫靦顔見公等趙曰野人公自謂也字出左傳野人予之云曠蕩者以言懐抱之閑曠也公無慙</hi>
<hi>顔豈肯曳裾於王侯之間乎沈休文奏彈王源明月曠顔曾無愧畏</hi>未試囊中飡玉法明<lb/>
<pb n="KR4c0017_WYG_002-32b"/>
朝且入藍田山<hi>洙曰周禮天官玉府王齊則供食玉注玉是陽精之純者食之以禦水氣鄭司</hi>
<hi>農云王齊當食玉屑前漢地理志藍田山出美玉在長安李預傳預居長安每羨古人飡玉之法乃採訪藍田</hi>
<hi>躬往攻掘得若環璧雜器形者大小百餘稍得麄黒者亦篋盛以還而至家觀之皆光潤可玩預乃椎七十枚</hi>
<hi>為屑日服食之</hi>
　　自京赴奉先縣詠懐五百字<hi>天寳十四載作</hi>
　　　<hi>洙曰天寳十四載十一月初作奉先屬京兆郡緣皇家陵寢武后分置醴泉縣鄭曰唐開元四</hi>
　　　<hi>年改同州蒲城為奉先以奉睿宗橋陵師曰甫時妻子在奉先縣故甫往省家焉禄山反作此</hi>
　　　補注<hi>鶴曰吕汲公蔡興宗魯訔梁權道皆謂在天寳十四載十一月作今考詩中但言逺</hi>
<pb n="KR4c0017_WYG_002-33a"/>
　　　<hi>戍之卒及述歡娛聚斂以致亂之因而不及禄山之事豈非禄山反書未至時賦此唐史拾遺</hi>
　　　<hi>云禄山反書未聞公已潛畿甸或是</hi>
杜陵有布衣老大意轉拙<hi>洙曰前漢地理志杜陵屬長安京兆尹注古杜伯國漢宣</hi>
<hi>帝葬此因曰杜陵長安南五十里趙曰杜陵公所居之地</hi>許身一何愚竊比稷與契<lb/>
<hi>蘇曰子美自許稷契人未必許也然其詩曰舜舉十六相身尊道何髙秦時用商鞅法令如牛毛此是稷契輩</hi>
<hi>口中語也</hi>居然成濩落<hi>洙曰莊子瓠落無所容猶郭落也落零落也濩胡落切</hi>白首甘<lb/>
契濶<hi>洙曰擊鼔詩死生契濶毛氏曰契闊勤苦也陸士衡贈弟士龍詩安得攜手俱契闊</hi>盖棺事<lb/>
則已<hi>大臨曰劉毅云丈夫兒蹤迹不可尋常便混羣小中盖棺事方定矣</hi>此志常覬豁窮<lb/>
<pb n="KR4c0017_WYG_002-33b"/>
年憂黎元嘆息腸<hi>一作腹</hi>内熱<hi>洙曰孟子不得於君則熱中謝靈運詩窮年迫憂患</hi>
取笑同學翁浩歌彌激烈<hi>洙曰蘇武長歌正激烈中心愴以摧</hi>補注<hi>希曰楚辭</hi>
<hi>少司命浩歌晃兮激烈</hi>非無江海志瀟洒送<hi>一作/迭</hi>日月<hi>洙曰莊子身居江海</hi>
<hi>之上心游魏闕之下</hi>生逢堯舜<hi>一作/為</hi>君不忍便永訣<hi>洙曰江淹賦誰能冩永訣</hi>
<hi>之情者乎</hi>當今廊廟具構夏豈云缺<hi>洙曰叔孫通傳贊廊廟之材非一木之枝潘尼</hi>
<hi>詩廣厦構衆材又大厦須異材廊廟非庸器潘安詩器非廊廟姿屢出固其宜</hi>葵藿傾太陽物<lb/>
性固莫<hi>一作難</hi>奪<hi>洙曰曹植求通親表若葵藿之傾太陽雖不為回光然向之者誠也陸機園葵</hi>
<hi>詩朝榮東北傾夕穎西南晞</hi>顧惟螻蟻輩但自求其穴胡為慕大鯨<lb/>
<pb n="KR4c0017_WYG_002-34a"/>
輒擬偃溟渤<hi>洙曰木𤣥虛海賦其魚則横海之鯨突杌孤遊戛巖㟼偃髙濤趙曰韓非子千丈之</hi>
<hi>堤以螻蟻之穴漬求其穴言當自安分求穴以安耳何為必欲慕學大鯨之處大海乎</hi>以兹悟生<lb/>
理獨恥事干謁兀兀遂至今忍為塵埃没終愧巢與由<lb/>
<hi>晁曰巢父許由也</hi>未能易其節沈飲聊自遣<hi>洙曰顔延年詠劉參軍詩韜精日沈</hi>
<hi>飲</hi>放歌頗愁絶嵗暮百草零疾風髙岡裂<hi>洙曰長門賦天飄飄而疾</hi>
<hi>風阮籍詩寒風振山岡</hi>天衢陰崢嶸<hi>洙曰易何/天之衢亨</hi>客子中夜發<hi>洙曰江淹</hi>
<hi>詩客子淚已零王粲詩客子多悲傷</hi>霜嚴衣帶斷指直不得結凌晨過驪<lb/>
山御榻在嵽嵲<hi>洙曰西京賦託喬基於山岡直嵽霓以髙居驪山温湯博物志凡水源有石硫</hi>
<pb n="KR4c0017_WYG_002-34b"/>
<hi>黄其泉則温漢武帝故事云驪山温湯初秦始皇砌石起室漢武帝又加修飾唐置温湯監𨽻司農</hi>補注<lb/>
<hi>鶴曰按唐志驪山在昭應縣有宫在山下咸亨二年始名温泉天寳元年更驪山曰㑹昌山七載又更曰昭應</hi>
<hi>明皇開元天寳間無嵗不幸温泉故云御榻在嵽嵲也</hi>蚩尤塞寒空蹴踏崖谷滑<lb/>
<hi>鄭曰蹴七六切蹋也洙曰史黄帝殺蚩尤於涿鹿後冡上常有赤氣出如匹絳帛民呼為蚩尤旗又星名趙曰</hi>
<hi>蚩尤乗輿前導之旗也塞寒空而蹴踏崖谷言多也舊注引蚩尤戰又指星名非</hi>瑶池氣鬱律<lb/>
羽林相摩戛<hi>洙曰穆天子傳觴王母于瑶池之上漢宣帝紀羽林孤兒注天有羽林大將之星林</hi>
<hi>喻若林木之盛羽若羽翼鷙擊之意張平子西京賦隠轔鬱律趙曰羽林扈駕之軍其所樹之如林故言相摩</hi>
<hi>戛</hi>補注<hi>鶴曰按志京兆有蚩尤冡或謂其冡之髙至塞寒空然詩意未必指此趙以為乗輿前導之旗</hi>
<pb n="KR4c0017_WYG_002-35a"/>
<hi>乃是盖本所謂駕以蚩尤之旗也瑶池即新史所謂湯泉為池環山列宫室之築羅城置百司十宅㑹要云左</hi>
<hi>右羽林軍垂拱元年五月二十七日置領羽林郎六千人至天授二年二月三十日又改為左右羽林衞</hi>君<lb/>
臣<hi>一云聖君</hi>留懽娛<hi>洙曰張景陽詩朝野多歡娛江淹詩太平多歡娛</hi>樂動殷膠轕<lb/>
<hi>修可曰當作膠葛相如子虛張樂乎膠葛之㝢曾曰甘泉賦其相膠轕盖亂貌</hi>賜浴皆長纓<hi>洙曰</hi>
<hi>江淹詩長纓皆俊乂陸機詩長纓麗且鮮</hi>與宴<hi>一作讌</hi>非短褐彤庭所分帛本<lb/>
自寒女出<hi>洙曰趙皇后傳庭中彤朱而殿上髹漆西都賦玉階彤庭郭泰機詩皎皎白素絲織為寒</hi>
<hi>女衣寒女雖妙巧不得秉杼機趙曰彤庭天子之庭以丹飾之也</hi>鞭撻<hi>一作箠</hi>其夫家聚<lb/>
斂貢城闕聖人筐篚恩實<hi>一作願</hi>欲邦國活<hi>洙曰鹿鳴又實幣帛筐篚</hi>
<pb n="KR4c0017_WYG_002-35b"/>
<hi>以將其厚意逸曰南史王廣之子珍國字徳重為南淮太守郡境苦飢乃發粟散財以賑窮乏髙帝手勅云卿</hi>
<hi>愛人活國甚副吾意</hi>臣如忽至理君豈棄此物多士盈朝廷仁者<lb/>
宜戰慄<hi>洙曰詩濟濟多士語使民戰慄趙曰上句皆申戒之辭謂當君王賜予之幣帛出於寒女之夫</hi>
<hi>鞭撻所貢宜戰慄而求活國之事然後為仁也</hi>况聞内金盤盡在衞霍室<hi>洙曰内金</hi>
<hi>盤上方器用也衞霍室勲臣家也趙曰衞霍皆以后戚而貴盖以比楊國忠輩矣</hi>中堂有神仙<lb/>
煙霧䝉玉質煖客<hi>一云煖䝉</hi>貂鼠裘<hi>洙曰魏書曰鮮卑有貂鼠子皮毛柔軟故天下</hi>
<hi>為裘</hi>悲管逐清瑟勸客駞蹄羮<hi>蘇曰陳思王製駞蹄羮一甌費千金自勸陳琳劉公</hi>
<hi>幹軰食後號為七寳羮</hi>霜橙壓香橘<hi>洙曰橙出穰縣者勝蜀中有給客橙似橘而非若柚而香</hi>
<pb n="KR4c0017_WYG_002-36a"/>
朱門酒肉臭路有凍死骨<hi>洙曰孟子庖有肥肉廏有肥馬民有飢色野有餓莩蘇曰</hi>
<hi>吳起朱門大路酒肉臭不可過焉知凍死者盈路餓而填溝壑者不忍視</hi>榮枯咫尺異惆悵<lb/>
難再述北轅就涇渭官渡又改轍<hi>洙曰官渡地名曹操袁紹相持之處</hi>羣<lb/>
水從西下極目髙崪兀疑是崆峒來恐觸天柱折<hi>洙曰列子</hi>
<hi>湯問共工氏與顓頊爭為帝怒而觸不周之山折天柱絶地維故天傾西北日月星辰就焉地不滿東南故百</hi>
<hi>川水潦歸焉史記黄帝西至于崆峒韋昭曰在隴右</hi>河梁幸未拆枝撐聲窸窣<hi>上息</hi>
<hi>七切下蘇骨切</hi>行旅相攀援川廣不<hi>一作且</hi>可越老妻寄異縣十<lb/>
口隔風雪<hi>洙曰古樂府他鄉各異縣展轉不相見</hi>誰能久不顧庶往共飢<lb/>
<pb n="KR4c0017_WYG_002-36b"/>
渇入門聞號咷幼子飢<hi>一作餓</hi>已卒<hi>洙曰易同人先號咷後笑</hi>吾寧捨<lb/>
一哀里巷猶嗚咽所愧為人父無食致夭折豈知秋未<lb/>
<hi>一作禾</hi>登貧窶有倉卒補注<hi>希曰光武詔倉卒蕪蔞亭云云</hi>生常免租税<lb/>
名不𨽻征伐撫迹猶<hi>一作獨</hi>酸辛平人固騷屑<hi>洙曰劉越石備辛酸</hi>
<hi>之苦</hi>黙思失業途<hi>一作/徒</hi>因念逺戍卒憂端齊<hi>一作際</hi>終南澒<lb/>
洞不可掇<hi>澒胡孔切掇都活切趙曰淮南子曰未有天地鴻濛澒洞莫知其門師曰甫念彼逺戍之</hi>
<hi>兵其積憂悶與山齊髙奈天下澒洞未可遽掇而絶之也澒洞亂貌</hi>補注<hi>希曰許慎注淮南子云澒讀如</hi>
<hi>項羽之項洞讀如同遊之同今諸韻切盖云水銀也當從許注及淮南子説説文獨孤及觀海詩澒洞吞百谷</hi>
<pb n="KR4c0017_WYG_002-37a"/>
<hi>周流無四垠</hi>
　　白水縣崔少府髙齋三十韻<hi>天寳十五載作</hi>
　　　<hi>洙曰天寳十五載五月作白水屬馮翊郡同州秦文公分清水為白水即漢彭衙鮑曰肅宗元</hi>
　　　<hi>年乃明皇天寳十五載也嵗次丙申五月公年四十有五在奉先以舅崔氏為白水縣尉故適</hi>
　　　<hi>白水有是詩鄭曰十道志同州白水漢栗邑南界臨白水魏文改為此縣</hi>補注<hi>鶴曰按舊</hi>
　　　<hi>史云白水隋縣公以天寳十五載夏自奉先來依舅氏崔十九故首曰客從南縣來况當朱夏</hi>
　　　<hi>赫此詩當在是年五月詩云知是相公軍鐵馬雲霧積指哥舒翰軍未敗而言也六月丙戌翰</hi>
　　　<hi>與禄山戰于靈寳西原敗績</hi>
<pb n="KR4c0017_WYG_002-37b"/>
客從南縣來浩蕩無與適<hi>洙曰古詩客從逺方來蘇曰姚萇云四溟浩蕩困鱗無所</hi>
<hi>適耳</hi>補注<hi>希曰白水在同州西北一百二十里而同州又在京兆東北二百五十里公自奉先來故以奉</hi>
<hi>先為南縣</hi>旅食白日長<hi>洙曰唐書朱克融輩皆旅食長安</hi>况當朱炎赫髙齋<lb/>
坐林杪<hi>鄭曰亡沼切木末也</hi>信宿遊衍闃<hi>洙曰左傳再宿曰信鄭曰衍于線切闃苦激切</hi>
<hi>寂靜也</hi>清晨陪躋攀傲睨俯峭壁<hi>睨五計切洙曰海賦馮夷俯浪以傲睨</hi>崇<lb/>
岡相枕帶曠野懐<hi>一作回</hi>咫尺<hi>洙曰嵇康賦託峻嶽之崇岡</hi>始知賢主<lb/>
人贈此遣愁寂危堦根青冥曾冰生浙<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>
                    <hi>洙曰招魂層冰峩峩謝惠</hi>
<hi>連雪賦霰淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>而生集趙曰青冥者青雲杳冥之際楚辭據青冥而攄虹</hi>上有無心雲下有<lb/>
<pb n="KR4c0017_WYG_002-38a"/>
欲落石泉聲聞復息動靜隨所激<hi>蘇曰郭伋曰君不見幽谷之鐘而不自鳴</hi>
<hi>人擊即聲人之動靜亦隨所擊然後應之也</hi>鳥呼藏其身有似懼彈射<hi>食亦切</hi>
吏隠適<hi>一作通</hi>情性<hi>洙曰王喬梅/福皆吏隠也</hi>補注<hi>希曰汝南先賢傳郭欽吏隠于蟻陂</hi>
<hi>之陽</hi>兹焉其窟宅<hi>洙曰海賦瑰奇之所窟宅天台賦靈仙之所窟宅</hi>白水見舅氏<lb/>
<hi>洙曰左傳晉文公謂子犯曰所不與舅氏同心者有如白水投其璧於河内薛曰右按子美近體詩有白水明</hi>
<hi>府舅氏宅喜雨詩即知白水者地名非晉文公所謂白水明矣</hi>諸翁乃仙伯補注<hi>希曰集仙</hi>
<hi>傳大茅君傳有紫陽左公太極仙伯又神仙王知逺母夢靈鳳集因而有娠僧寳誌曰生子當為神仙宗伯其</hi>
<hi>後知逺謂弟子曰吾漸遊洞府仙曹除吾為少室仙伯</hi>杖藜長松陰<hi>修可曰莊子載原憲杖藜</hi>
<pb n="KR4c0017_WYG_002-38b"/>
<hi>應門</hi>作尉窮谷僻<hi>洙曰梅福作尉人謂之仙尉</hi>為我炊雕胡逍遙展良<lb/>
覿<hi>洙曰西京雜記太液池邊皆雕胡紫籜緑節之類菰之有米者長安謂為雕胡謝靈運詩引領冀良覿趙</hi>
<hi>曰菰米為飯極滑長安人謂為雕胡出宋玉諷賦曰主人之女為臣炊雕胡之飯勸臣食也</hi>補注<hi>希曰</hi>
<hi>周禮天官醫師几㑹膳食之宜魚宜苽注云苽雕胡也淮南子原道訓浸潭苽蔣許氏注云浸潭之間以生苽</hi>
<hi>蔣實苽者蔣實也其米曰雕胡爾雅蘧蔬注云似土菌生菰草中菰草根相結而生謂之苽葑至秋結實乃雕</hi>
<hi>胡米也又楚辭招魂五穀六仞設胡粱只注苽粱蔣實謂雕胡也言楚國土地肥美堪用種植五穀又有苽粱</hi>
<hi>之飯又子虛賦東牆雕胡</hi>坐久風頗怒晩來山更碧相對十丈蛟歘<lb/>
翻盤渦坼<hi>洙曰海賦盤渦谷轉師曰自相對十丈蛟以下寓意於禄山之叛十丈蛟喻禄山也</hi>何<lb/>
<pb n="KR4c0017_WYG_002-39a"/>
得空裏雷殷殷尋地脈<hi>洙曰殷於謹切詩殷其雷長門賦雷隠隠而響起</hi>煙氛<lb/>
藹崷<hi>一作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>崒魍魎森慘戚崑崙崆峒顛迴首如不隔前<lb/>
軒頽<hi>一作推</hi>反照巉絶華岳赤<hi>洙曰爾雅曰落光反照於東謂之反景劍閣銘云大</hi>
<hi>行孟門豈云巉絶</hi>補注<hi>希曰同州西與南至華州皆不滿百里故華岳見於前軒</hi>兵氣漲林<lb/>
巒川光雜鋒鏑知是相公軍鐵馬雲霧<hi>一作煙</hi>積<hi>趙曰天寳十四</hi>
<hi>載禄山反帝召哥舒翰守潼關明年拜尚書左僕射故云相公軍也</hi>玉觴淡無味胡羯豈<lb/>
强敵長歌激屋梁淚下流衽席<hi>洙曰蘇武詩長歌正激烈曹植賦若朝日之照</hi>
<hi>屋梁趙曰黄香天子頌曰獻萬年之玉觴本中曰黄庭内景經淡然無味此言至尊旰食雖御酒而無味然有</hi>
<pb n="KR4c0017_WYG_002-39b"/>
<hi>相公之軍胡羯亦不足敵也晏曰屋梁出宋玉神女賦曰日朝出照屋梁舊注引曹植賦誤矣</hi>人生半<lb/>
哀樂天地有順逆慨彼萬國夫休明備征狄<hi>一作敵</hi>猛將<lb/>
紛填委廟謀<hi>洙曰光武明明廟謨</hi>蓄長䇿<hi>洙曰前漢匈奴傳制百蠻之長䇿劉公幹詩職</hi>
<hi>事相填委</hi>東郊何時開<hi>洙曰書命畢公保釐東郊</hi>帶甲且未釋欲告清宴<lb/>
罷難拒幽明迫三嘆酒食傍何由似平昔<hi>程曰魏子曰唯食忘憂三</hi>
<hi>嘆何也曰或賜二小人酒不夕食饋之始至恐其不足是以嘆中置自咎曰豈將軍食之而有不足是以再嘆及</hi>
<hi>饋之畢願以小人之腹為君子之心屬饜而已獻子辭梗陽人趙曰借用閻没女寛當饋而三嘆今公所歎歎</hi>
<hi>其不若往日太平之時也</hi>
<pb n="KR4c0017_WYG_002-40a"/>
　　三川觀水漲二十韻<hi>天寳十四載作</hi>
　　　<hi>鮑曰天寳十五載乙亥禄山陷京師公徒步避寇鄜州三川縣有是詩時七月也</hi>補注<lb/>
　　　<hi>鶴曰三川唐屬鄜郡為洛交郡舊史云華池水黑水洛水之三水㑹同因名鮑注與梁權道所</hi>
　　　<hi>編皆以為天寳十五載作蔡興宗以為五月避地鄜州有此作而魯訔以為七月寓于鄜州有</hi>
　　　<hi>此作然詩云我經華原來按公天寳十四載十一月自京兆之奉先明年夏自奉先之白水賦</hi>
　　　<hi>髙齋詩已是五月又自白水之鄜州故回經華原是年史不書水并雨而今詩言水為甚考彭</hi>
　　　<hi>衙行亦云一旬半雷雨竟日數里間故此詩亦云雲雷屯不已是公去白水北行即值水亦可</hi>
　　　<hi>以補史之闕鄜州在馮翊之北而彭衙亦在馮翊白水縣之北殆是赴靈武時所經如此其曰</hi>
<pb n="KR4c0017_WYG_002-40b"/>
　　　<hi>華原者謂華原郡北至防州百八十里防北至鄜百十里耳馮翊在華原東百八十里豈非公</hi>
　　　<hi>自白水西北至華原又自華原北至防復自防北至鄜也後有玉華宫詩可知至防無疑玉華</hi>
　　　<hi>宫在防州宜君縣</hi>
我經華原來不復見平陸<hi>洙曰華原屬京兆郡後魏置北雍州西魏改為宜州又置</hi>
<hi>北地郡尋改為通川郡武徳初復為通州罷郡</hi>補注<hi>鶴曰唐志義寧二年以華原宜君同官置宜君郡并</hi>
<hi>置土門縣以𨽻之武徳元年曰宜州貞觀十七年廢省宜君土門以華原同官𨽻雍州垂拱二年更華原曰永</hi>
<hi>安神龍二年復以永安曰華原天祐三年李茂貞墨制以縣置耀州故九域志云京兆西至耀州百八十里則</hi>
<hi>京兆至華原亦然</hi>北上惟土山連天走窮谷火雲無時出<hi>洙曰一云</hi>
<pb n="KR4c0017_WYG_002-41a"/>
<hi>出無時魯曰隋盧思道納涼賦火雲赫而四舉</hi>飛電常在目自多窮岫雨行潦<lb/>
相豗蹙<hi>鄭曰上呼回切相擊也洙曰海賦磊匒匌而相豗</hi>蓊匌川氣黄<hi>鄭曰上音烏下</hi>
<hi>口荅切又音溘匝</hi>羣流㑹空曲清晨望髙浪忽謂陰崖踣<hi>蒲北切</hi>
恐泥竄蛟龍<hi>泥乃計切</hi>登危聚麋鹿<hi>洙曰海賦狐玃登危而雍容</hi>枯查巻<lb/>
拔樹礧磈共充塞<hi>鄭曰查士街切礧洛罪切磈口罪切不平也</hi>聲吹鬼神下<lb/>
<hi>趙曰礧磈石也聲吹言其聲之吼</hi>勢閲人代速不有萬穴歸何以尊四<lb/>
瀆<hi>洙曰海賦江河既道萬穴俱流薛曰右按爾雅江河淮濟是為四瀆趙曰公詩作於離亂之中意在衆所</hi>
<hi>歸往以尊王也</hi>及觀泉源漲反懼江海覆漂沙圻岸去<hi>鄭曰漂匹妙切</hi>
<pb n="KR4c0017_WYG_002-41b"/>
<hi>浮也洙曰海賦飄沙礐石蕩潏島濵</hi>潄壑松柏秃<hi>洙曰海賦潄壑生角</hi>乗凌破山門<lb/>
迴斡到地軸<hi>洙曰春秋括地象去地有三千六百軸海賦似地軸挺拔而爭迴</hi>交洛赴<lb/>
洪河及關豈信宿應沈數州没如聽萬室哭穢濁殊未<lb/>
清風濤怒猶蓄<hi>洙曰江賦乃鼔怒而作濤</hi>何時通舟車<hi>昱曰中庸舟車所至師曰</hi>
<hi>南北阻隔舟車不通而云何時者厭亂願治之辭也</hi>陰氣不黲黷<hi>鄭曰上千敢切下徒卜切垢黑</hi>
<hi>也趙曰何時得水落而舟車可通且陰氣開朗而不黲黷選有上慘下黷</hi>浮生有蕩汩吾道<lb/>
正羈束人寰難容身<hi>師曰謂當兵革擾攘吾道拘束不得騁武夫悍卒正得志之秋人寰</hi>
<hi>難容身天地雖大若無所往</hi>石壁滑側足雲雷屯不已艱險路更跼<lb/>
<pb n="KR4c0017_WYG_002-42a"/>
<hi>渠玉切促也</hi>普天無川梁欲濟願水縮<hi>洙曰魏文帝雜詩欲濟河無梁陸機詩怨</hi>
<hi>彼河無梁引領望大川</hi>因悲中林士未脱衆魚腹<hi>洙曰詩肅肅兔罝施於中林王</hi>
<hi>康<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>反招隠今雖盛明世能無中林士屈原答漁父云寧赴湘流葬於江魚腹中</hi>舉頭向蒼天<lb/>
安得騎鴻鵠<hi>趙曰陸士衡擬西北有髙樓云思駕歸鴻羽</hi>
　　大雲寺贊公房四首<hi>至徳二載作</hi>
　　　補注<hi>鶴曰大雲寺在長安以泱泱泥汚人听听國多狗既未免羈絆時來憩奔走知是至</hi>
　　　<hi>徳二載陷賊中時作</hi>
燈影照無睡心清聞妙香<hi>修可曰維摩經曰有國名衆香佛號香積其界皆以香作</hi>
<pb n="KR4c0017_WYG_002-42b"/>
<hi>樓閣其國如來無文字説但以衆香令諸天人得入律行菩薩各坐香樹下聞斯妙香即獲得藏三昧</hi>補<lb/>
注<hi>希曰増一經有妙香三種謂多聞香戒香施香此三香逆風順風無不聞之最勝無等</hi>夜深殿<lb/>
突兀風動金琅璫補注<hi>希曰琅璫二字見漢書王莽傳西域傳皆以為長瑣又後漢司</hi>
<hi>徒崔烈以琅璫瑣公今所用非謂瑣自指為鈴鐸故蘇子瞻有風動琅璫月向低之句洪龜父有琅璫鳴佛屋</hi>
<hi>之句要皆本公此詩</hi>天黑閉春院地清棲暗芳玉繩回斷絶<hi>洙曰玉繩</hi>
<hi>星名</hi>鐵鳳森翺翔梵放時出寺鐘殘仍殷床<hi>趙曰鐵鳳舊注引陸倕石</hi>
<hi>闕銘銅雀鐵鳳之工其説是盖施雀鳳於屋脊上者梵放盖佛事至梵音必唱而誦之故寺外可聞也殷上聲</hi>
<hi>殷其雷之殷</hi>補注<hi>希曰薛綜西京賦注云圓闕上作鐵鳳凰令兩翼舉頸敷尾東坡詩云鐵鳳横空飛</hi>
<pb n="KR4c0017_WYG_002-43a"/>
<hi>絲繪又非聽風聲鳴鐵鳳其意若不同</hi>明朝在沃野<hi>洙曰沃野千里</hi>苦是塵沙黄<lb/>
<hi>饒曰時西郊逆賊拒官軍未已</hi>
童兒汲井華慣捷瓶上手<hi>修可曰按本草井華水令人好顔色與諸水有異謂井中</hi>
<hi>水平旦第一汲者</hi>霑洒不濡地掃除似無箒<hi>洙曰周禮宫人凡寢中之事掃除趙</hi>
<hi>曰洒濡地則沮洳掃有箒則除塵根也</hi>明霞爛複閣<hi>洙曰明一作晨夢符曰廣韻複重也又古</hi>
<hi>詩阿閣三重階</hi>補注<hi>希曰漢書髙祖從複道上如淳曰複音復上下有道故謂之複阿房宫賦亦云複道</hi>
<hi>行空</hi>霽霧搴髙牖<hi>修可曰梁元帝詩能令雲霧搴</hi>側塞被徑花飄颻委墀<lb/>
栁<hi>洙曰九辯云臯蘭被徑兮斯路漸非</hi>艱難世事迫<hi>蘇曰陳衡曰世路艱難老夫迫於生事</hi>
<pb n="KR4c0017_WYG_002-43b"/>
隠遁佳期後<hi>洙曰郭璞遊仙詩山川隠遁捷</hi>晤語契深心那能總鉗口<lb/>
<hi>洙曰鉗口結舌蘇曰袁紹曰諸大夫見晁錯總皆鉗口莫敢措一辭今諸侯分土公等何計</hi>奉辭還<lb/>
杖䇿暫别終回首<hi>洙曰曹操奉辭出征房𤣥齡杖䇿謁軍門王粲詩回首望長安趙曰奉辭</hi>
<hi>相奉而辭别之舊注引奉辭出征其義非</hi>泱泱泥汚人听听國多狗<hi>鄭曰听魚斤切</hi>
<hi>洙曰九辨猛犬狺狺而迎吠號關梁閉而不通鮑曰天寳十五年七月賊將張通儒收録衣冠汚以偽命不從</hi>
<hi>者殺之公晦迹幽隠故云泱泱泥汚人听听國多狗</hi>既未免羈<hi>一作/寓</hi>絆<hi>洙曰晉慕容垂猶鷹</hi>
<hi>也宜急其羈絆</hi>時來憩奔走<hi>趙曰於此未免羈絆則亦僅能時來憩息耳</hi>近公如白<lb/>
雪執熱煩何有<hi>趙曰詩誰能執熱逝不以濯</hi>
<pb n="KR4c0017_WYG_002-44a"/>
心在水精域<hi>洙曰清淨境土也趙曰江總大莊嚴寺碑云光遍水精之域盖佛寺莊嚴皆以金寳</hi>
<hi>故也</hi>衣霑春雨時洞門盡徐步深院果幽期<hi>馬曰謝靈運詩平生協幽</hi>
<hi>期師曰甫與贊公有期於洞門徐步以待雖春雨沾衣不為之避禮遇之誠可見矣</hi>到<hi>一作倒</hi>扉開<lb/>
復閉撞鐘齋及兹醍醐長發性<hi>洙曰釋經言聞正法如食醍醐然覺範曰世説</hi>
<hi>云淳酪養性人無妬心則醍醐之能發性抑可知已此釋經所以取喻正法也</hi>飲食遇扶衰把<lb/>
臂有多日<hi>洙曰絶交論把臂之交</hi>開懐無愧辭黄鶯度結構紫鴿<lb/>
下罘罳<hi>余曰漢文帝紀未央宫東闕罘罳灾師古曰罘罳謂連闕曲閤也以覆重刻垣墉之處其形罘</hi>
<hi>罳然罘罳屏也罘音浮</hi>愚意㑹所適花邊行自遲湯休起我病微<lb/>
<pb n="KR4c0017_WYG_002-44b"/>
笑索題詩<hi>洙曰沙門惠休姓湯氏善屬文趙曰僧湯惠善詩與文以比贊公也</hi>
細軟青絲履光明白㲲巾<hi>鄭曰㲲達協切毛布也</hi>深藏供老宿取<lb/>
用及吾身<hi>洙曰以白㲲布為巾以供老宿之物而奉吾所以言其敬時可曰南史髙昌國有草實如</hi>
<hi>繭中絲如細纑名為白㲲國人取織以為布</hi>自顧轉無趣交情何尚新道林<lb/>
才不世<hi>洙曰支遁字道林有才辯</hi>惠逺徳過人<hi>洙曰髙僧惠逺有宿徳</hi>雨㵼暮<lb/>
簷竹風吹春<hi>一作青</hi>井芹天陰對圖畫最覺潤龍鱗<hi>師曰天陰</hi>
<hi>對圖畫言二人相對如畫圖中人揚子攀龍鱗潤龍鱗言攀附贊公而有所滋潤也</hi>
　　哀江頭<hi>至徳二載作</hi>
<pb n="KR4c0017_WYG_002-45a"/>
　　　補注<hi>鶴曰至徳二載九月癸夘復京師十月壬子復東京而是詩云春日潛行曲江曲當</hi>
　　　<hi>是作於是年春盖謂之潛行又謂黄昏胡騎塵滿城乃陷賊時所作明矣梁權道亦編在是年</hi>
少陵野老吞聲哭<hi>洙曰野老甫自稱少陵杜陵也</hi>春日潛行曲江曲<hi>師曰</hi>
<hi>西京雜記京城龍華寺南有流水屈曲謂之曲江在秦時為宜春苑漢時為樂遊苑𤣥宗開元中鑿池引水環</hi>
<hi>植花木為京師勝賞之地遭禄山焚刼之後荒涼可知也</hi>江頭宫殿鎖千門細栁新<lb/>
蒲為誰緑<hi>洙曰康駢劇譚録曲江池本秦愷州開元中疏鑿為妙境花卉周環煙木明媚都人遊玩</hi>
<hi>盛於中和節江側菰蒲葱翠栁陰四合碧波紅蕖湛然可愛唐鄭注傳大和九年注言秦中有災宜興力役以</hi>
<hi>禳之文宗因吟杜甫詩云江頭宫殿鎖千門細栁新蒲為誰緑始知天寳四年曲江四面多樓臺行宫乃勅公</hi>
<pb n="KR4c0017_WYG_002-45b"/>
<hi>卿家住於曲江昆明二池起造亭觀詔神䇿兩軍造紫雲樓綵霞亭内出牌以賜之</hi>憶昔霓旌下<lb/>
南苑<hi>洙曰宋玉髙唐賦霓為旌唐曲池坊南有南苑</hi>苑中萬物生顔色昭陽殿<lb/>
裏第一人<hi>鄭曰昭陽漢殿名</hi>同輦隨君侍君側<hi>洙曰李白詩云漢宫誰第一飛</hi>
<hi>燕在昭陽謂楊妃也</hi>輦前才<hi>一作/詞</hi>人帶弓箭<hi>洙曰干寳注周禮云對舉曰輦唐制内官</hi>
<hi>才人七人蘇曰晉宣帝出獵長春苑輦前才人皆乗寳馬帶畫弓白羽箭</hi>補注<hi>希曰漢成帝遊於後庭嘗</hi>
<hi>欲班婕妤同輦載班辭曰云云上善其言而止之唐后妃傳唐因隋制皇后之下有九夫人九嬪及婕妤九人</hi>
<hi>美人九人才人九人寳林二十七人御女二十七人𤣥宗以后下復有四妃非是乃置三妃以代三夫人又置</hi>
<hi>六儀四美人七才人</hi>白馬嚼<hi>一作/噍</hi>囓黄金勒翻身向天仰射雲<hi>射食</hi>
<pb n="KR4c0017_WYG_002-46a"/>
<hi>亦切</hi>一箭<hi>一作/笑</hi>正墜雙飛翼<hi>趙曰按明皇雜録上幸華清宫貴妃姊妹各購名馬以黄</hi>
<hi>金為銜勒洙曰西都賦招白鷴下雙鵠又矢不單殺中必疊雙</hi>明眸皓齒今何在<hi>洙曰曹子</hi>
<hi>建云皓齒内鮮明眸善盼</hi>血汚遊魂歸不得<hi>蘇曰北齊初大戰累年不解王襄曰吾親知言</hi>
<hi>為遊魂歸故山不得趙曰公此詩作於至徳二載之春血汚遊魂則天寳十五載六月丁酉上皇車駕次馬嵬</hi>
<hi>賜貴妃自盡</hi>清渭東流劒閣深去住彼此無消息人生有情<lb/>
淚沾臆江水<hi>一作草</hi>江花豈終極黄昏胡騎塵滿城欲往<lb/>
城南忘南北<hi>洙云一云望城北黄曰甫朝哀江頭暮又聞史思明連結吐蕃入宼欲往城南省家</hi>
<hi>倉皇之際心曲錯亂忘南而走北也甫家居城南</hi>
<pb n="KR4c0017_WYG_002-46b"/>
　　哀王孫<hi>至徳元載作</hi>
　　　<hi>彦輔曰韓信至城下釣漂母哀之飯信信謂漂母曰吾必重報母怒曰大丈夫不能自食吾哀</hi>
　　　<hi>王孫而進食豈望報乎王深父曰安禄山驚潼關𤣥宗倉卒西幸諸嗣王及公主之在外者皆</hi>
　　　<hi>不及從其後多為禄山所屠鮮有脱者此詩記而哀之</hi>補注<hi>鶴曰詩云切聞太子已傳</hi>
　　　<hi>位當在至徳元載七月作詳見注</hi>
長安城頭頭白烏<hi>洙曰或謂頭字當作頸盖烏無頭白者</hi>夜飛延秋門上<lb/>
呼<hi>蘇曰神堯初得天下夜有飛鵲數百皆集延秋西門呼鳴至夜分方散</hi>補注<hi>希曰通鑑云上御勤</hi>
<hi>政樓下制云欲親征皆莫之信移仗北内命陳元禮整比六軍上獨與貴妃姊妹皇子妃王皇孫及親近宦官</hi>
<pb n="KR4c0017_WYG_002-47a"/>
<hi>宫人出延秋門妃王皇孫之在外者皆委之而去是日百官猶有入朝者至宫門猶聞漏聲三衞立仗儼然門</hi>
<hi>既啟則宫人亂出中外擾攘王公士民四出逃竄</hi>又向<hi>一作來</hi>人家啄大屋屋底<lb/>
達官走避胡<hi>洙曰唐書木榢達官怕趙曰白烏之號不祥也天寳十五載禄山陷潼關明皇幸蜀</hi>
<hi>從延秋門出烏飛號於門上暗言乗輿之出也乗輿既出矣公卿寧不逃避邪</hi>金鞭斷折九馬<lb/>
死骨肉不待同馳驅腰下寳玦青珊瑚<hi>玦古穴切洙曰左傳晉侯佩太</hi>
<hi>子以金玦</hi>可憐王孫泣路隅問之不肯道姓名<hi>蘇曰陳遺過武功道中逢</hi>
<hi>異人曰子先辱後榮遺與語答問俱有理遺怪而問姓名居住不答乃長揖下路入竹林中不知所之</hi>但<lb/>
道困苦乞為奴<hi>趙曰齊建安王子真被誅入牀下叩頭乞為奴贖死不從</hi>已經百日<lb/>
<pb n="KR4c0017_WYG_002-47b"/>
竄荆棘身上無有完肌膚髙帝子孫盡隆準龍種自與<lb/>
常人殊<hi>洙曰漢髙祖為人隆凖而龍顔應劭注曰隆髙也李斐曰凖鼻也趙曰隋文帝子勇勇子儼雲</hi>
<hi>昭訓所生乃雲定興女文帝喜曰皇太孫何謂生不得其地定興奏曰天生龍種所以因雲而出</hi>豺狼<lb/>
在邑龍在野王孫善保千金軀<hi>洙曰易龍戰于野光武紀䜟曰四夷雲集龍鬬</hi>
<hi>野趙曰倣陸士衡願保金石軀又沈約雜詩坐䘮千金軀</hi>補注<hi>鶴曰謂安史據兩京而𤣥宗肅宗俱在外</hi>
<hi>也其時王孫在長安者皆未遇害詩故不及之盖史云天寳十五載八月癸已肅宗即位而通鑑以為七月甲</hi>
<hi>子即位丁夘安禄山使孫李殺霍國長公主及王妃駙馬等己巳又殺皇孫及郡縣主二十餘人</hi>不敢<lb/>
長語臨交衢且為王孫立斯須<hi>洙曰周禮疏云舞交衢崔豹古今注大注交衢</hi>
<pb n="KR4c0017_WYG_002-48a"/>
<hi>師曰長音仗乃剰言也交衢謂路相交錯要衝之所甫與之問答不敢私言但共立少頃恐為姦人窺伺故也</hi>
昨夜東<hi>一作秦</hi>風吹血腥東來槖駞滿舊都<hi>洙曰師古曰槖駞言能負</hi>
<hi>囊槖而䭾物也史思明傳禄山陷南京以駞運兩京御府珍寳於范陽不知紀極鮑曰東來槖駞謂賊自東都</hi>
<hi>進也舊都謂長安也</hi>朔方健兒好身手補注<hi>希曰詩云好人服之注云好人好女手之</hi>
<hi>人</hi>昔何勇鋭今何愚<hi>洙曰世説桓車騎過江時公私儉薄自使健兒鼔行刼鈔師曰哥舒</hi>
<hi>翰領朔方兵守潼關為賊所敗故云云</hi>竊聞天子已傳位<hi>洙曰明皇傳位于肅宗</hi>聖<lb/>
徳北服南單于<hi>蘇曰霍光曰聖徳北服單于南化蠻貊民俗淳厚士各守職</hi>花門剺<lb/>
面請雪恥<hi>剺憐題切洙曰時回紇助順師曰南單于即回紇也花門乃回紇地名甫有留花門詩回</hi>
<pb n="KR4c0017_WYG_002-48b"/>
<hi>紇以花門自號剺面謂披其面皮示誠悃也夢符曰後漢耿秉卒匈奴聞之舉國號泣或至梨面流血梨即剺</hi>
<hi>字剺割也古通用</hi>慎勿出口他人狙<hi>師曰狙竊聽也甫欲王孫慎密其事恐為諜者所得</hi>
哀者王孫慎勿疎五陵佳氣無時無<hi>洙曰漢髙帝葬長陵惠帝葬安陵景</hi>
<hi>帝葬陽陵武帝葬茂陵昭帝葬平陵謂之五陵趙曰後漢王伯阿望舂陵城曰氣佳哉鬱鬱葱葱師曰𤣥宗幸</hi>
<hi>蜀諸王流離不見收録安知五陵佳氣中無天子出乎故以勿疎為戒</hi>補注<hi>鶴曰五陵謂獻陵昭陵乾</hi>
<hi>陵定陵橋陵舊注引漢五陵非也</hi>
　　悲陳陶<hi>天寳十五載作</hi>
　　　<hi>鮑曰天寳十五載十月辛丑房琯及禄山戰于陳陶斜敗績癸夘琯又以南軍戰敗績公故有</hi>
<pb n="KR4c0017_WYG_002-49a"/>
　　　<hi>是詩蘇曰琯之敗唐傳作陳陶斜杜詩作陳陶未知孰是琯既敗猶欲持重有所伺而中人促</hi>
　　　<hi>戰遂大敗故後篇云焉得附書與我軍忍待明年莫倉卒</hi>補注<hi>鶴曰當是天寳十五載十</hi>
　　　<hi>月辛丑房琯陳陶戰敗後作是年十月辛巳朔辛丑乃十月二十一日梁權道編在是年賊陷</hi>
　　　<hi>中詩内蔡興宗就謂冬有悲陳陶悲青坂</hi>
孟冬十郡良家子<hi>洙曰漢趙充國始為騎士以六郡良家子房琯傳十月庚子師次便橋辛</hi>
<hi>丑一軍先遇賊於咸陽縣之陳陶斜接戰琯軍敗績</hi>血作陳陶澤中水補注<hi>希曰陳陶</hi>
<hi>斜在咸陽縣而公詩止云陳陶盖斜者山澤之名故又曰陳陶澤</hi>野曠<hi>一作/廣</hi>天清<hi>一作晴</hi>
無戰聲四萬義軍同日死<hi>洙曰為賊所傷殺者四萬餘人存者數千而已</hi>補注<lb/>
<pb n="KR4c0017_WYG_002-49b"/>
<hi>鶴曰王洙所注本通鑑按房琯本傳亦云殺卒四萬血丹野殘衆纔數千不能軍</hi>羣胡歸來血<lb/>
洗箭<hi>血一作雪</hi>仍唱<hi>一作撚箭</hi>夷歌飲都市都人回面向北啼日<lb/>
夜更望官軍至<hi>洙曰一云前後官軍苦如此王深父序云至徳元載宰相房琯以車師戰禄山</hi>
<hi>之黨而陳陶敗績趙曰此言朔方安西回紇大食兵相助討賊然夷狄之性不無殘擾故都人不願胡兵討賊</hi>
<hi>只望官軍至也師曰禄山焚刼暴虐都人怨之而思唐徳遂有望官軍之句肅宗一舉而復兩京豈非因民謳</hi>
<hi>吟思唐之心乎</hi>
　　悲青坂<hi>天寳十五載作</hi>
　　　補注<hi>鶴曰此唐紀所謂癸夘又以南軍戰敗績南軍楊希文所將乃天寳十五載十月二</hi>
<pb n="KR4c0017_WYG_002-50a"/>
　　　<hi>十三日</hi>
我軍青坂在東門天寒飲馬太白窟<hi>魯曰在岐州郿縣去長安三百里</hi>
補注<hi>鶴曰陳希文將軍將南軍自宜夀入宜夀即扶風盩厔縣天寳元年更名曰宜夀太白山亦在扶風</hi>
<hi>郡縣陳陶方敗一日而再戰我氣折而彼方鋭自應復敗史記匈奴傳秦築長城以備胡其下有泉窟可以飲</hi>
<hi>馬征人路出於此而傷悲故釋子蘭陳琳俱有飲馬長城窟詩</hi>黄頭奚兒日向西補注<lb/>
<hi>希曰奚兒謂禄山所發同羅奚契丹室韋之衆如使何千年髙邈傳奚騎二十及使安志忠將精兵軍士門志</hi>
<hi>忠奚人是也黄頭如所謂黄頭奴黄頭郎</hi>數騎彎弓敢馳突<hi>洙曰匈奴傳士力能彎弓盡為</hi>
<hi>甲騎趙曰前篇悲陳陶則辛丑之敗也此篇悲青坂則癸夘之敗也以兩敗各散而歸所以言日向西其餘散</hi>
<pb n="KR4c0017_WYG_002-50b"/>
<hi>騎猶敢馳突以言其暴掠不改也</hi>山雪河冰野蕭飋青是烽煙白人骨<lb/>
焉得附書與我軍忍待明年莫倉卒<hi>趙曰房琯戰於陳陶斜不利猶欲持</hi>
<hi>重而牽於邢延恩所促戰故敗而公詩有忍待明年之戒所以重傷之也</hi>補注<hi>希曰西京雜記有倉卒客</hi>
<hi>無倉卒主人</hi>
　<lb/>
　<lb/>
　<lb/>
　補注杜詩巻二<lb/>
</p>
<p>
</p>
  </div>
</body>
</text>
</TEI>
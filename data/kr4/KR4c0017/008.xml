<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>補注杜詩巻八</head>
    <p>
<pb n="KR4c0017_WYG_008-1a"/>
欽定四庫全書<lb/>
　補注杜詩巻八　　　　　宋　黄希　原本<lb/>
　　　　　　　　　　　　　　黄鶴　補注<lb/>
　　病橘<hi>上元二年作</hi>
　　　<hi>洙曰此詩傷物失所而至於困悴也</hi>補注<hi>鶴曰十道志言蜀云家冇鹽泉之井有橘神之</hi>
　　　<hi>園在成都因病橘而思物之失所故作在上元二年</hi>
羣橘少生意<hi>洙曰羣一作伊</hi>補注<hi>希曰晉書殷仲文傳顧大司馬府中老槐嘆曰此樹婆娑</hi>
<hi>無復生意</hi>雖多亦奚為惜哉結實小<hi>洙曰一作少</hi>酸澁如棠梨補<lb/>
<pb n="KR4c0017_WYG_008-1b"/>
注<hi>鶴曰爾雅釋棠曰陸機疏云赤與白棠同但子有赤白美惡白色為白棠少酸滑美赤棠子澁而酸無味</hi>
<hi>俗語云澁如杜是也</hi>剖<hi>洙曰一/作割</hi>之盡蠧蟲采掇爽其宜<hi>洙曰其一作所詩芣</hi>
<hi>苢薄言采之薄言掇之</hi>紛然不適口<hi>洙曰莊子柤梨橘柚皆可於口</hi>豈止存其皮<lb/>
蕭蕭半死葉<hi>洙曰七發其根半生半死</hi>未忍別故枝𤣥冬霜雪積<hi>蘇曰</hi>
<hi>劉公幹詩自夏涉𤣥冬</hi>况乃迴風吹嘗聞蓬萊殿<hi>蘇曰唐太宗蓬萊殿九月九日</hi>
<hi>宴羣臣酒行遍賜湖南新橘宰相以下皆有詩謝</hi>羅列瀟湘姿<hi>洙曰瀟湘有橘田橘州</hi>此<lb/>
物嵗不稔玉食失光輝<hi>洙曰失一作少天子玉食周禮共食玉謂入貢王府也</hi>補<lb/>
注<hi>希曰古詩云此物何須用尚書云惟辟玉食張晏注漢書云玉食珍食也韋昭云諸侯備珍異之食漢陳</hi>
<pb n="KR4c0017_WYG_008-2a"/>
<hi>咸傳泰侈玉食師古云玉食美食如玉也</hi>寇盜尚憑陵當君減膳時<hi>洙曰天子徹樂</hi>
<hi>減膳</hi>汝病是天意<hi>師曰甫謂史思明未平天子嘗膽每遇凶年禍亂則必減食徹樂示自刻責今</hi>
<hi>橘病不貢無乃天意使吾君減徹乎</hi>吾諗罪有司<hi>洙曰諗一云愁</hi>憶昔南海使奔<lb/>
騰獻荔枝百馬死山谷到今耆舊悲<hi>洙曰唐書楊貴妃嗜荔枝必欲生致</hi>
<hi>之乃置騎傳送走數千里其味未變已至於京師也田曰漢和帝紀舊南海獻龍眼荔枝十里一置五里一堠</hi>
<hi>奔騰險阻死者繼路修可曰公借其事以譏楊妃舊注引唐書其説非唐所貢乃涪州荔枝由子午道而往非</hi>
<hi>南海也</hi>補注<hi>希曰南海獻荔枝事見東觀漢紀蜀賦云旁挺龍目側生荔枝荔枝之品閩中第一蜀川次之</hi>
<hi>嶺南為下</hi>
<pb n="KR4c0017_WYG_008-2b"/>
　　枯㯶<hi>上元二年作</hi>
　　　<hi>洙曰此詩傷民困於重斂也</hi>補注<hi>鶴曰詩云傷時苦軍乏當是上元二年時蜀有段子</hi>
　　　<hi>璋之變</hi>
蜀門多㯶櫚<hi>洙曰㯶一作栟南都賦其木則栟櫚結根竦本垂條嬋媛鄭曰櫚力居切栟櫚木名</hi>
<hi>有葉無枝</hi>高者十八九其皮割剝甚雖衆亦易朽徒布如雲<lb/>
葉青青嵗寒後交横集斧斤凋喪先蒲栁<hi>洙曰布一作有説文云楊</hi>
<hi>栁即蒲也夢符曰北史韋世康與子弟書曰耄雖未及壯年已謝霜早楸梧風先蒲栁又顧悦之髪早白帝問</hi>
<hi>其故對曰松柏之枝經霜猶茂蒲栁之質望秋先零</hi>補注<hi>希曰爾雅楊栁蒲釋曰楊一名蒲栁生澤中可</hi>
<pb n="KR4c0017_WYG_008-3a"/>
<hi>為箭笴夫㯶櫚竦本囷敷葉嵗寒不凋而今乃先蒲栁易零之物而喪則其他賦斂可知矣</hi>傷時苦<lb/>
軍乏一物官盡取<hi>鄭曰此茍切</hi>嗟爾江漢人生成復何有有<lb/>
同枯㯶木使我沉歎久死者即已休生者何<hi>洙曰一作能</hi>自<lb/>
守<hi>趙曰猶㯶之未剥者終復遭剥也</hi>啾啾黄雀啅<hi>鄭曰竹角切又作啄</hi>側見寒蓬<lb/>
走念爾形影乾摧殘沒藜莠<hi>洙曰蜀人取㯶皮以充用惟軍興誅求尤急師曰蒲</hi>
<hi>栁之為物望秋先零㯶其皮可用軍興之際割剥殆盡譬若江漢之民困於重斂然掊刻之吏刮削苦毒何異</hi>
<hi>斧斤交集而民不得保其生耶黄雀啅盖傷其無所託也蓬逐風飛喻甫為客飄蕩甫既痛嗟割剥之虐復自</hi>
<hi>悼飄蕩如飛蓬恐亦埋沒隨藜莠而已</hi>
<pb n="KR4c0017_WYG_008-3b"/>
　　枯柟<hi>上元二年作</hi>
　　　<hi>洙曰此詩傷抱材者老死丘壑而不材者見用也鄭曰柟那含切葉似桑子似杏而酸俗作楠</hi>
　　　補注<hi>鶴曰此詩託柟以傷大材不用故詩云猶含棟梁具無復霄漢志良工古昔少識者</hi>
　　　<hi>出涕淚當是為房琯作琯乾元間貶邠州刺史上元元年遷漢州刺史是時公在成都此詩二</hi>
　　　<hi>年作</hi>
楩柟枯峥嶸<hi>洙曰蜀都賦楩柟幽藹於谷底劉曰峥嶸高貌</hi>鄉黨皆莫記不知<lb/>
幾百嵗慘慘無生意上枝摩皇天<hi>洙曰魏文帝詩脩榦摩蒼天</hi>下根<lb/>
蟠厚地<hi>洙曰易坤厚載物</hi>巨圍雷霆折萬孔蟲蟻萃凍雨落流<lb/>
<pb n="KR4c0017_WYG_008-4a"/>
膠衝風奪佳氣<hi>趙曰郭璞曰今江東夏分暴雨呼為凍楚雨引楚辭使凍雨兮洒塵衝風隧風也</hi>
<hi>辭大司命曰衝風至兮水揚波</hi>白鵠遂不來天雞為愁思<hi>洙曰謝靈運天雞弄和風</hi>
<hi>七發獨鵠晨號乎其上唐書天雞雉也</hi>補注<hi>鶴曰爾雅曰鶾一名天雞赤羽之鳥也注逸周書曰文鶾</hi>
<hi>若彩雞成王時蜀人獻之釋云按汲冢周書王㑹篇云蜀人以文鶾文鶾者若翬雉孔晁注云鳥入文彩若是</hi>
<hi>也</hi>猶含棟梁具無復霄漢志良工古昔少識者出涕淚<lb/>
種榆水中央補注<hi>希曰爾雅榆白枌釋曰榆之皮色白者名枌郭云枌榆先生葉却著莢皮</hi>
<hi>色白詩陳風東門之枌毛氏注枌白榆也</hi>成長何容易截承金露盤裊裊不<lb/>
自畏<hi>洙曰西都賦抗仙掌以承露擢雙立之金莖師曰喻君子負大材不遭明聖之君而至於困頓失所</hi>
<pb n="KR4c0017_WYG_008-4b"/>
<hi>小人以柔脆猥瑣之姿反俾之居廟堂以承重任其不傾危不可得矣昔漢武帝為金人承露植以脩莖喻柔</hi>
<hi>脆之木賤而易長今用以承露盤裊裊而危可不寒心乎</hi>
　　憶昔二首<hi>廣徳二年作</hi>
　　　補注<hi>鶴曰詩云犬戎直來坐御床百官跣足隨天王謂廣徳二年吐蕃陷京師代宗幸陜</hi>
　　　<hi>當是作於廣徳二年故有願見北地傅介子之句而梁權道編在寶應元年梓州作恐非</hi>
憶昔先皇巡朔方千乘萬騎入咸陽<hi>洙曰後漢靈帝末京都童謡曰侯非</hi>
<hi>侯王非王千乘萬騎上北邙趙曰先皇言肅宗也肅宗即位靈武而朔方在靈州之隣則車駕所巡矣</hi>隂<lb/>
山驕子汗血馬<hi>洙曰史胡者天之驕子大宛有汗血馬隂山在遼東外西千餘里趙曰驕子指</hi>
<pb n="KR4c0017_WYG_008-5a"/>
<hi>言回紇也至徳二載廣平王俶為兵馬元帥郭子儀副之以朔方安西回紇南蠻大食兵討安慶緒時回紇兵</hi>
<hi>最有功也</hi>長驅東胡胡走藏<hi>趙曰東胡指安慶緒時廣平王之兵戰於溰水而慶緒敗走</hi>
鄴城反覆不足怪<hi>趙曰慶緒奔河北明年蔡希徳等復會慶緒賊復振以相州為成安府鄴</hi>
<hi>城即相州也</hi>闗中小兒壊紀綱張后不樂上為忙<hi>蘇曰梁到曰壊劉氏</hi>
<hi>紀綱者數小兒也今用權勢者乃匹夫耳趙曰東坡先生詩話有曰闗中小兒亂紀綱謂李輔國也張后不樂</hi>
<hi>上為忙謂肅宗張皇后也按張后能牢籠干預政事後與李輔國謀徙上皇又屢欲危太子皆張后之惡也</hi>
至令今上猶撥亂勞心焦思補四方<hi>洙曰今上代宗也自為太子授天下</hi>
<hi>兵馬元帥及即位内平張后越王之難外經營河朔</hi>我昔近侍叨奉引<hi>洙曰往在詩云我昔</hi>
<pb n="KR4c0017_WYG_008-5b"/>
<hi>忝近侍時代宗享郊廟也此詩亦言代宗時事然二史皆不載故不知所任官也趙曰奉引供奉之事也田曰</hi>
<hi>引唐六典補闕拾遺武后置二人以掌供奉諷諌</hi>補注<hi>鶴曰垂拱二年二月二十九日置左右拾遺二</hi>
<hi>人従八品上掌供奉諷諌故大和三年左拾遺舒元褒等奏右補闕李虞與御史中丞温造街中相逢造怒虞</hi>
<hi>不迴避事云按國朝故事供奉官行除宗相無迴避又云拾遺補闕官秩雖卑乃陛下侍臣也</hi>出兵<hi>洙曰</hi>
<hi>一云兵出</hi>整肅不可當為留猛士守未央<hi>蘇曰謂郭子儀奪兵權入宿衛也</hi>
致使岐雍防西羌補注<hi>希曰禄山之亂盡發邉兵入討賊所以吐蕃乗虛而來岐雍當</hi>
<hi>西蜀河北之地</hi>犬戎直來坐御牀百官跣足隨天王<hi>洙曰吐蕃陷長安天</hi>
<hi>子奔陜趙曰守未央東坡以為郭子儀按史程元振以子儀有天下功醜為詆譛肅宗不納其語然猶留守京</hi>
<pb n="KR4c0017_WYG_008-6a"/>
<hi>師明年吐蕃入冦陷長安</hi>願見北地傅介子<hi>洙曰傅介子北地人也持節使誅斬棲蘭王安</hi>
<hi>歸懸首之北闕封介子為義陽侯</hi>老儒不用尚書郎<hi>洙曰木蘭行云欲與木蘭賞不用尚</hi>
<hi>書郎師曰甫嘗為工部尚書郎中犬戎之難甫欲得將如傅介子以討平之也</hi>
憶昔開元全盛日<hi>修可曰鮑明逺蕪城賦曰當昔全盛之時</hi>小邑猶藏萬家<lb/>
室稻米流脂粟米白公私倉廪俱豐實<hi>洙曰開元間承平日久四郊無</hi>
<hi>虞居人滿野桑麻如織雞犬之音相聞蘇曰段希曰倉廩豐盈民亦富畜公私通客宜舉大事</hi>九州道<lb/>
路無豺虎<hi>洙曰時開逺門外西行亘地萬里餘路不拾遺行者不囊糧丁壯之人不識兵器蘇曰王</hi>
<hi>融詩澄清九州牧道路無豺虎</hi>逺行不勞吉日出<hi>洙曰言道路無阻隔所至皆通逹不必擇</hi>
<pb n="KR4c0017_WYG_008-6b"/>
<hi>日而後出也</hi>齊紈魯縞車班班<hi>洙曰齊紈魯縞世稱竒偉強弩之末不能穿魯縞桓帝初</hi>
<hi>京師童謡曰車班班入河間言上將崩乘輿班班入河間迎靈帝夢符曰前漢志齊織作冰紈綺繡純麗之物</hi>
<hi>師古曰紈素也饒曰山東出厚繒商販不絶也</hi>男耕女桑不相失<hi>梅曰言民不失其業也</hi>
宫中聖人奏雲門<hi>洙曰禮大司樂歌大呂舞雲門以祀天神</hi>天下朋友皆膠<lb/>
漆<hi>洙曰後漢陳重雷義為友語曰膠漆自謂堅不如雷與陳歐曰以信義相交接也</hi>百餘年間<lb/>
未災變叔孫禮樂蕭何律<hi>師曰百餘年間未災變謂祿山未反叔孫通為高祖制禮</hi>
<hi>蕭何定律令當是時禮樂律令修明開元之治幾於三代</hi>豈聞一絹直萬錢<hi>蘇曰河平元年</hi>
<hi>絹每端直八千至開元子美言萬錢其凶荒不言可知</hi>補注<hi>希曰絹直萬錢非指開元而言也盖自天</hi>
<pb n="KR4c0017_WYG_008-7a"/>
<hi>寳以來物價暴貴公所以傷不如開元之盛也</hi>有田種榖今流血洛陽宫殿燒<lb/>
焚盡<hi>洙曰安史之亂民困於役不得耕桑長安宫殿九廟焚燒畧盡</hi>宗廟新除狐兔穴<lb/>
<hi>洙曰張孟陽七哀詩園寢化為墟周墉無遺堵狐兔窟其中蕪穢不復掃蘇曰郭佐近除宫苑荆棘狐狸窟穴</hi>
<hi>尚未得平</hi>傷心不忍問耆舊<hi>蘇曰劉幾重過故之井邑遷移田園荒廢駐馬傷心之久不復</hi>
<hi>更問耆舊</hi>復恐初従亂離説小臣魯鈍無所能<hi>洙曰劉公幹詩小臣信頑</hi>
<hi>魯僶俛安能返</hi>朝廷記識䝉祿秩周宣中興望我皇灑血江漢<lb/>
長衰疾<hi>洙曰長一作身宣王承厲王之亂復修文武之業周道復興師曰𤣥宗承富貴之餘業物價極</hi>
<hi>賤兵興以來一絹直萬錢前日種榖之地今鞠而為戰場東都宫殿盡為煨燼宗廟失守狐兔成羣令人傷心</hi>
<pb n="KR4c0017_WYG_008-7b"/>
<hi>痛首不忍道及亂離時事甫自顧魯鈍無能叨䝉工部祿秩足認朝廷不即棄捐唯以周宣中興之功仰望其</hi>
<hi>君洒淚江漢之上惓惓朝廷無復一預朝㑹但衰疾日長老死而後已</hi>
　　冬狩行<hi>廣徳元年作</hi>
　　　<hi>魯曰時梓州刺史章彝兼侍御史留後東川</hi>補注<hi>鶴曰詩云天子不在咸陽宫盖指代</hi>
　　　<hi>宗幸陜當是廣徳元年作按公是年九月至閬州祭房相國冬回梓州有此及別章使君栁字</hi>
　　　<hi>韻諸詩梁權道編在寳應元年非</hi>
君不見東川節度兵馬雄補注<hi>鶴曰舊史地里志劍南東川節度使治梓州管</hi>
<hi>梓綿普陵樂遂合瀘渝等州嚴武傳云上皇詔以劍南兩川合為一道嚴武成都尹兼御史大夫則此詩作於</hi>
<pb n="KR4c0017_WYG_008-8a"/>
<hi>廣徳元年不應更云東川節度按㑹要云上元二年二月分為兩川廣徳二年正月八日復合為一道則廣徳</hi>
<hi>元年冬宜有東川節度也</hi>校獵亦似觀成功<hi>修可曰上林賦天子校獵李竒注云以五校兵出獵</hi>
夜發猛士三千人清晨合圍步驟同<hi>洙曰禮天子不合圍</hi>禽獸巳<lb/>
斃十七八<hi>洙曰西京賦僵禽斃獸爛若磧礫白石未及移晷巳獮其十七八</hi>殺聲落日<lb/>
迴蒼穹幕前生致九青兕<hi>沈曰爾雅曰似牛郭璞曰角青色重千斤</hi>馲駝<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>
峞垂𤣥熊<hi>鄭曰馲駝有肉鞍行百里負千斤而知水行<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>落猥切峞五毁切高貌</hi>東西南<lb/>
北百里間髣髴蹴踏寒山空<hi>洙曰羽獵賦羨漫泮散蕭條千里之外東西南北騁</hi>
<hi>嗜奔欲拖蒼豨跋犀㹈蹶浮麋斮巨狿摶𤣥猿南都賦排揵陷扃蹴踏咸陽</hi>有鳥名鸜鵒力<lb/>
<pb n="KR4c0017_WYG_008-8b"/>
不能高飛逐走蓬肉味不足登鼎爼<hi>洙曰鸚鵡賦亦何勞於鼎俎鷦鷯賦</hi>
<hi>毛弗施於噐用肉不登於鼎俎言非薦羞之物也劉曰左傳有鸜鵒來巢童謡曰鸜鵒鸜鵒往歌來哭</hi>胡<lb/>
為見羇虞羅中<hi>㴱曰陳子昻詩豈不在遐逺虞羅忽見尋</hi>春蒐冬狩侯得同<lb/>
<hi>趙曰周禮春蒐夏苗秋獮冬狩本天子之事也而諸侯同之故公詩曰侯得同</hi>使君五馬一馬<lb/>
驄<hi>洙曰章彞兼侍御史故云一馬騘</hi>况今攝行大將權號令頗有前賢<lb/>
風<hi>蘇曰孫㞯昨見耿將軍行師號令嚴明頗有前賢威風</hi>飄然時危一老翁十年<lb/>
厭見旌旗紅<hi>蘇曰甪里先生語薪者曰子十年厭見干戈旌旗只非今日耶</hi>喜君士卒<lb/>
甚整肅為我回轡擒西戎草中狐兔盡何益<hi>蘇曰韓擒虎出獵門</hi>
<pb n="KR4c0017_WYG_008-9a"/>
<hi>人諫曰將軍驅旌斾獵原野逐獸馳躍以為樂雖盡得章棘窟穴狐兔不復有益於君子宜掃奠塵坌勒功彞</hi>
<hi>鼎非細事韓大喜</hi>天子不在咸陽宫<hi>洙曰時天子避狄趙曰此篇盖廣徳二年十月已後</hi>
<hi>作也八月吐蕃入寇十月陷邠州及奉天車駕幸陜故云不在咸陽宫也</hi>補注<hi>鶴曰老翁公自謂也西戎</hi>
<hi>指吐蕃按史廣徳元年吐蕃陷隴右諸州又陷邠州十月丙子如陜此詩當作於是年十一月趙注為是且是</hi>
<hi>年嵗次癸夘遡至天寳十四載乙未巳九年故云十年厭見旌旗紅天寳九載五月諸衛與諸節度所用緋色</hi>
<hi>旗旛並改為赤所以諸將詩亦云曾閃朱旗北斗闌也</hi>朝廷雖無幽王禍<hi>洙曰史申侯與</hi>
<hi>西夷犬戎攻幽王於驪山</hi>得不哀痛塵再䝉<hi>趙曰明皇以祿山之禍䝉塵於蜀矣今天子又</hi>
<hi>以吐蕃之故䝉塵於外</hi>嗚呼得不哀痛塵再䝉<hi>洙曰時代宗在陜詔徴天下兵而程</hi>
<pb n="KR4c0017_WYG_008-9b"/>
<hi>元振用事媒孽大臣皆疑忌不進天下無一人應召者故此詩末章大有感激也</hi>
　　韋諷錄事宅觀曹將軍畫馬圗引<hi>廣徳二年作</hi>
　　　補注<hi>鶴曰詩云君不見金粟堆前松柏裏龍媒去盡鳥呼風當是葬明皇後作梁權道編</hi>
　　　<hi>在寳應元年梓州詩内恐非當在廣徳二年公再到成都時作韋諷為閬州錄事諷之居在成</hi>
　　　<hi>都詳見後篇注</hi>
國初巳來畫鞍馬神妙獨數江都王<hi>鄭曰名畫記江都王緒霍王元軌之</hi>
<hi>子</hi>補注<hi>鶴曰按史緒為江都王有名譽為金州刺史不言其能畫舊史却云緒最有才藝上元中封王</hi>
<hi>謂有才藝則畫在其間矣</hi>將軍得名三十載人間又見真乘黄<hi>黄曰詩曰</hi>
<pb n="KR4c0017_WYG_008-10a"/>
<hi>叔于田乘乘黄趙曰江都王宗室也將軍即曹將軍霸也明皇雜錄云陳義曹霸等善繪畫時稱神妙乗黄神</hi>
<hi>馬也</hi>曾貎先帝照夜白<hi>鄭曰貎莫角切下屢貎同洙曰明皇馬名别傳云上乗照夜白</hi>龍<lb/>
池十日飛霹靂<hi>蒼舒曰右按唐㑹要明皇在藩邸宅居興慶里宅有龍池湧出日以浸廣至開</hi>
<hi>元中為興慶宫趙曰以勑所畫神妙而照夜者乃真龍耳盖真龍在圖感動龍池中龍如此</hi>内府殷<lb/>
紅馬腦盤<hi>鄭曰殷鳥閑切</hi>婕妤傳詔才人索<hi>洙曰唐制以婕妤才人代世婦鄭曰</hi>
<hi>婦官也</hi>補注<hi>希曰裴行儉平都支遮匍獲碼碯盤廣二尺文采粲然外戚傳武帝制婕妤娙娥傛華充</hi>
<hi>依各有爵位師古曰婕言接幸於上妤美稱也婕音接妤音予字或作倢伃然則婕妤非唐制始有此名唐制</hi>
<hi>婕妤九人美人九人才人九人寳林二十七人御女二十七人</hi>盌賜將軍拜舞歸<hi>鄭曰盌烏</hi>
<pb n="KR4c0017_WYG_008-10b"/>
<hi>管切或作椀</hi>輕紈細綺相追飛<hi>趙曰盌別本作盤盖專賜瑪瑙盤故拜舞歸其従者輕紈</hi>
<hi>細綺也</hi>貴戚權門得筆跡始覺屏障生光輝昔日太宗拳<lb/>
毛騧<hi>鄭曰古華切太宗所乗駿名拳毛騧乃平劉闥時所乗</hi>近時郭家師子花<hi>洙曰</hi>
<hi>郭子儀收復京師代宗以花虬賜之一名師子聮</hi>今之新圗有二馬<hi>洙曰新一作畫</hi>復<lb/>
令識者乆嘆嗟此皆騎戰一敵萬縞素漠漠開風沙<hi>師曰</hi>
<hi>雖畫縞素之上而有開拓沙蹟之態</hi>其餘七匹亦殊絶迥若寒空動煙雪<lb/>
霜蹄蹴踏長楸間<hi>洙曰曹子建名都篇走馬長楸間定功曰莊子馬蹄可以踐霜雪維摩經</hi>
<hi>龍象蹴踏非驢所堪</hi>馬官厮養森成列可憐九馬争神駿<hi>洙曰漢武帝有</hi>
<pb n="KR4c0017_WYG_008-11a"/>
<hi>九逸支遁曰憐其神駿耳</hi>顧視清高氣深穏借問苦心愛者誰<hi>鄭曰借資</hi>
<hi>昔切</hi>後有韋諷前支遁<hi>洙曰支遁/字道林</hi>憶昔巡幸新豐宫<hi>洙曰新豐</hi>
<hi>宫驪山也</hi>補注<hi>希曰文紀上幸甘泉如淳曰蔡邕云天子車駕所至臣民以為僥倖故曰幸巡者本書巡</hi>
<hi>守時巡地里志新豐秦曰驪邑應邵曰太上思東歸於是高祖改築城寺街里以象豐故曰新豐今云憶昔巡</hi>
<hi>幸新豐宫盖驪山有温泉宫後改曰華清宫在新豐縣後改為昭應縣</hi>翠華拂天來向東<lb/>
<hi>洙曰南都賦望翠華之葳㽔東都賦旌旗拂天</hi>騰驤磊落三萬匹皆與此圗筋<lb/>
骨同<hi>洙曰明皇幸驪山王毛仲以廏馬數萬従每色為一隊相間若錦繡</hi>自従獻寶朝河<lb/>
宗<hi>趙曰穆天子傳天子西征至陽紆之山河北無夷都是為河宗觀春山之寳所謂朝河宗者河宗朝而獻</hi>
<pb n="KR4c0017_WYG_008-11b"/>
<hi>寶也</hi>無復射蛟江水中<hi>洙曰元封五年漢武帝自潯陽浮江親射蛟江中獲之</hi>君不<lb/>
見金粟堆前松柏裏龍媒去盡鳥呼風<hi>洙曰漢武歌曰天馬騋龍之媒</hi>
<hi>金粟堆在𤣥宗泰陵南趙曰唐舊史云𤣥宗至睿宗橋陵見金粟岡有龍盤鳳翥之勢謂侍臣曰吾千秋萬嵗</hi>
<hi>後宜葬此暨升遐羣臣遵先旨葬焉師曰自禄山反馬政荒廢天子猶不偏車騎良馬戰沒殆盡甫傷之故云</hi>
　　送韋諷上閬州錄事參軍<hi>廣徳元年作</hi>
　　　補注<hi>鶴曰詩云十載供軍食當是廣徳元年然是年春公在閬春晩自閬再歸成都云詩</hi>
　　　<hi>當在成都作不應在閬更送諷上閬州錄參也意諷居於成都故前篇云韋諷宅觀曹將軍畫</hi>
國歩猶艱難<hi>洙曰詩天步艱難</hi>兵革未衰息萬方哀嗷嗷<hi>修可曰鴻</hi>
<pb n="KR4c0017_WYG_008-12a"/>
<hi>雁詩哀鳴嗷嗷哀一作尚</hi>十載供軍食<hi>饒曰自天寶十四載至廣徳間凡十載載一作年</hi>庶<lb/>
官務割剥不暇憂反側誅求何多門<hi>晁曰謂斂取非一端也</hi>賢者<lb/>
貴為徳<hi>洙曰一云賢俊愧為力</hi>韋生富春秋<hi>洙曰高五王傳皇帝春秋富師古曰言年</hi>
<hi>㓜也比之於財方未匱竭故謂之富</hi>洞徹有清識操持紀綱地喜見朱絲<lb/>
直<hi>洙曰鮑照白頭吟直如朱絲繩</hi>補注<hi>希曰漢韓信傳曰公小人為徳不卒史記李斯傳趙高説二世</hi>
<hi>見陛下富春秋喬琳厯四州刺史嘗謂録事參軍任紹業曰子綱紀一郡能劾刺史乎故六帖亦謂之綱紀掾</hi>
當今豪奪吏<hi>趙曰管子曰凡輕重散斂以時平準故大賈富家不得豪奪吾人也</hi>自此無<lb/>
顔色必若救瘡痍先應去蝥賊<hi>洙曰詩去其螟螣及其蝥賊蘇曰吳起曰善治</hi>
<pb n="KR4c0017_WYG_008-12b"/>
<hi>田者先去蝥賊然後獲實善治國者先屏奸佞然後進賢覺範曰爾雅釋虫食心曰蝥何曰喻害民之吏</hi>揮<lb/>
淚臨大江高天意悽惻行行樹佳政<hi>馬曰樹立也</hi>慰我深相<lb/>
憶<hi>洙曰此詩欲韋抑暴斂也</hi>
　　陪章留後惠義寺餞嘉州崔都督赴州<hi>同上</hi>
　　　補注<hi>鶴曰按唐節度有留後長慶四年留後始改為知院官又唐志嘉州在唐為劍南中</hi>
　　　<hi>郡不與巂黎稚戎松列都督而九域志云嘉州唐中都督與此詩題合當是志誤公寶應元年</hi>
　　　<hi>雖至梓州而在秋冬間此詩云永願坐長夜畢景遺炎蒸當是廣徳元年作盖公自寶應元年</hi>
　　　<hi>秋歸成都迎家于梓至次年秋方往閬祭房相國魯訔年譜亦以為在今年獨梁權道編在寶</hi>
<pb n="KR4c0017_WYG_008-13a"/>
　　　<hi>應元年</hi>
中軍待上客<hi>洙曰晉以郤穀將中軍孔融謂李膺為登龍之上客趙曰中軍指章留後上客指崔</hi>
<hi>都督也</hi>令肅事有恒前驅入寶地<hi>洙曰縣令負弩前驅</hi>祖帳飄金繩<lb/>
<hi>洙曰法華經國名離垢琉璃為地有八交道黄金為繩趙曰前漢疏廣故人邑子為名祖道供帳盖摘用之耳</hi>
<hi>言佛寺佛居以七寶為地</hi>南陌<hi>洙曰一/云伯</hi>既留歡補注<hi>希曰食貨志注師古曰阡陌田</hi>
<hi>間之道南北曰阡東西曰陌陌音莫白反</hi>兹山亦深登清聞樹杪磬逺謁雲<lb/>
端僧<hi>洙曰鮑明逺雲端楚山見</hi>迴策匪新岸所攀仍舊藤耳激洞門<lb/>
飈目存寒谷冰出塵閟軌躅畢景遺炎蒸<hi>洙曰鮑明逺詩侵星赴早</hi>
<pb n="KR4c0017_WYG_008-13b"/>
<hi>路畢景逐前儔</hi>永願坐長夏將衰棲大乘<hi>洙曰法華經決定説大乗文佛自住大乘</hi>
羇旅傷宴㑹艱難懐友朋<hi>蘇曰曹修客南都見劉須曰艱難之際頗懐朋友何時相</hi>
<hi>與抵掌一笑滌我塵冗</hi>勞生共幾何<hi>蘇曰魏武帝短歌行對酒當歌人生㡬何</hi>離恨兼<lb/>
相仍<hi>蘇曰鮑照詩何慙宿昔意猜恨坐相仍師曰章彞權東川節度故云中軍中軍大將也上客指崔都</hi>
<hi>督言章彞持軍令嚴今待上客禮樂無所不用其周至寶地寺也祖餞也祖餞之地陳設帳幕故云祖帳兹山</hi>
<hi>即寺也回策回鞭也新岸即新修路以備章使君車馬也甫既送崔都督回復従舊路攀援藤蘿盖樂山水之</hi>
<hi>興也居山間蹤跡幽閟盡夏景欵留此寺遺却炎蒸之氣故下文有永願坐長夏之句釋氏有大乘有小乘如</hi>
<hi>來謂之大乘教羅漢果謂之小乘教甫以衰老之年欲棲心於大乘惜宴㑹謂惜别也</hi>
<pb n="KR4c0017_WYG_008-14a"/>
　　閬州東樓筵奉送十一舅往青城縣得昏字<hi>廣徳元年</hi>
　　<hi>作</hi>
　　　補注<hi>鶴曰青城縣屬蜀州青城山記云青城山有八大洞當是廣徳元年初至閬時作故</hi>
　　　<hi>詩云是時秋冬交節往顔色昏蔡興宗亦以為詩在此年作</hi>
曾城有高樓制古丹艧存<hi>洙曰梓材既勤樸斷惟其塗丹艧注塗以漆丹以朱而後</hi>
<hi>成趙曰淮南子崑崙之山有曾城九重</hi>迢迢百餘尺<hi>洙曰西京賦狀迢迢以亭亭古詩雙闕百</hi>
<hi>餘尺</hi>豁達開四門雖有<hi>洙曰一/作㑹</hi>車馬客而無人世喧<hi>洙曰陶淵</hi>
<hi>明結廬在人境而無車馬喧</hi>遊目俯大江列筵慰別魂<hi>洙曰謝靈運得以慰別魂</hi>
<pb n="KR4c0017_WYG_008-14b"/>
是時秋冬交節往顔色昏天寒鳥獸伏<hi>洙曰登樓賦風蕭瑟而並興天</hi>
<hi>慘慘而無色獸狂顧以求羣鳥相鳴而舉翼</hi>霜露在草根令我送舅氏<hi>洙曰沈休</hi>
<hi>文詩草根積霜露詩渭陽我送舅氏</hi>萬感集清罇<hi>洙曰謝靈運詩萬感盈朝昏</hi>豈伊山<lb/>
川間迴首盜賊繁高賢意不暇王命久崩奔<hi>洙曰謝靈運詩折岸</hi>
<hi>屢崩奔</hi>臨風欲慟哭<hi>洙曰賈/誼傳</hi>聲出巳復呑<hi>師曰此樓多是送客於此雖有</hi>
<hi>車馬往來而去塵市稍逺故云而無塵世喧顔色昏謂離別之際慘淡無顔色也天寒鳥獸休鳥獸尚得休息</hi>
<hi>而人行役故傷之也霜露在草根此乃萬物歸根之時而舅氏未能室處尚往青城是以使我對酒不能無感</hi>
<hi>懐也</hi>
<pb n="KR4c0017_WYG_008-15a"/>
　　將適呉楚留別章使君留後兼幕府諸公得栁字<lb/>
　　韻<hi>廣徳元年作</hi>
　　　補注<hi>鶴曰詩云重見衣冠走黄屋今安否當是廣徳元年十一月代宗未還京時作梁權</hi>
　　　<hi>道編在寶應元年恐非</hi>
我來入蜀門<hi>洙曰我一作甫</hi>嵗月亦已久<hi>洙曰古詩嵗月忽巳晩</hi>豈惟長<lb/>
兒童自覺成老醜<hi>洙曰阮籍詩朝為美少年夕暮成老醜</hi>常恐性坦率失<lb/>
身為杯酒<hi>洙曰古詩失意杯酒間</hi>近辭痛飲徒折節萬夫<hi>洙曰一作人</hi>
後<hi>洙曰前漢郭解年長更折節為儉以徳報怨蘇曰邢充胷襟恢廓豈折其高節挫其鋭志従萬夫之後為</hi>
<pb n="KR4c0017_WYG_008-15b"/>
<hi>參御之徒歟趙曰此言喪失其身特以愛酒而已舊注引失意非是</hi>昔如縦壑魚<hi>洙曰王子淵頌</hi>
<hi>如巨魚之縦大壑</hi>今如喪家狗<hi>洙曰孔子纍纍/然若喪家之狗</hi>既無遊方戀<hi>趙曰</hi>
<hi>禮記所遊必有方言父母在不逺遊公巳無父母故無此戀矣</hi>行止復何有相逢半新<lb/>
故取別隨薄厚不意青草湖<hi>洙曰青草湖在湖南</hi>扁舟落吾手<hi>蘇曰</hi>
<hi>張翰曰不意吴江扁舟落吾手中</hi>眷眷章梓州開筵俯高栁樓前出騎<lb/>
馬帳下羅賔友健兒簸紅旗此樂幾<hi>洙曰一作或</hi>難朽日車<lb/>
隠崑崙<hi>洙曰莊子徐無鬼若乘日之車</hi>鳥雀噪戸牖<hi>蘇曰徐騏養索曠蕩居少室山鳥雀</hi>
<hi>朝夕噪宿戸牖坐隅之間</hi>波濤未足畏三峽徒雷吼<hi>洙曰七發將以八月之望觀濤</hi>
<pb n="KR4c0017_WYG_008-16a"/>
<hi>乎武陵之曲江又云雷聞百里江水逆流海水上潮波湧而滀起混混庉庉聲如雷吼</hi>所憂盜賊<lb/>
多重見衣冠走中原消息㫁黄屋今安否<hi>洙曰黄屋斥天子也趙曰</hi>
<hi>吐蕃陷京師代宗出狩而地逺所未知也</hi>終作適荆蠻<hi>洙曰王仲宣七哀詩西京亂無象豺虎方</hi>
<hi>遘患捐棄中國去逺身適荆蠻荆蠻非我鄉何為久滯</hi>安排用莊叟<hi>洙曰謝靈運居常以待終</hi>
<hi>處順故安排</hi>隨雲拜東皇挂席上南斗<hi>洙曰靈運詩揚帆采石華挂席拾海月趙</hi>
<hi>曰屈原九歌有東皇太一東皇所以言楚春秋説題云南斗吴地也東皇之廟隨雲而拜之南斗之地挂席而</hi>
<hi>上之非適呉楚而然乎</hi>有使即寄書無使長回首<hi>蘇曰韓斐送李定出上東門握</hi>
<hi>斐手曰因風示信慰我跂仰定曰有使即寄書以通安好</hi>
<pb n="KR4c0017_WYG_008-16b"/>
　　㯶拂子<hi>廣徳元年作</hi>
　　　補注<hi>鶴曰梁權道編在寶應元年梓州詩内按公是年至梓巳是九月今詩云家貧卧炎</hi>
　　　<hi>蒸賴爾甘服膺雖曰因物以託意亦可以考其為夏作當是廣徳元年夏末間作</hi>
㯶拂且薄陋豈知身效能不堪代白羽<hi>蘇曰諸葛亮嘗持白羽扇以指</hi>
<hi>麾又顧榮伐陳敏以白羽扇麾之</hi>有足除蒼蠅<hi>洙曰詩營/營青蠅</hi>補注<hi>希曰比丘患草</hi>
<hi>蟲佛聴作拂子故詩亦云有足除蒼蠅</hi>熒熒金錯刀<hi>洙曰四愁詩美人贈我金錯刀尹曰李善</hi>
<hi>文選注金錯刀云續漢書曰佩刀諸侯王黄金錯環謝承注漢書曰詔賜應奉金錯把刀前漢食貨志曰錢新</hi>
<hi>室更造契刀錯刀契刀其環如大錢身形如刀長二寸文曰契刀刀直五百錯刀以黄金錯其文一刀直五千</hi>
<pb n="KR4c0017_WYG_008-17a"/>
<hi>熒熒金錯刀乃佩刀之屬也如對雪詩云金錯囊徒罄乃是錢刀而以金錯之也虎牙行金錯旌竿直盖以黄</hi>
<hi>金而錯縷旌竿也大抵古人之於器物以黄金錯之皆謂之金錯不可以名同不究其實焉</hi>擢擢朱<lb/>
絲繩<hi>洙曰鮑照詩直如朱絲繩</hi>非獨顔色好亦用顧盼稱<hi>趙曰金錯朱繩二物</hi>
<hi>者非特以其金朱之好顔色耳皆係乎人之顧盼也</hi>吾老抱疾病家貧卧炎蒸咂<lb/>
膚倦撲滅<hi>洙曰蠅蚋咂膚</hi>賴爾甘服膺<hi>洙曰顔子得一善則拳拳服膺</hi>物微世<lb/>
競棄義在誰肯徴三嵗清秋至未敢闕緘縢<hi>師曰按唐史𤣥宗以</hi>
<hi>李林甫代張九齡相九齡既不見用因作白羽扇賦以自見其志㯶拂其質薄雖不堪代白羽猶足以驅除蒼</hi>
<hi>蠅時林甫以瑣陋之材而代九齡其材能全無用於朝廷曾㯶拂之不若也㯶拂為物雖微有理義在盖可用</hi>
<pb n="KR4c0017_WYG_008-17b"/>
<hi>之除蠅奈何世人不肯徵信其義而競棄之甫傷清秋廢置不用不敢怠於緘藏冀其他時之復用也</hi>
　　丹青引<hi>廣徳二年作</hi>
　　　<hi>魯曰贈曹將軍霸</hi>補注<hi>鶴曰丹青以言曹將軍之能畫也謝恵連詩丹青暫彫換李善</hi>
　　　<hi>注引張綱集曰圖形丹青西漢丹青祈畫何以過子卿此詩云漂泊干戈際當是霸遭闕内之</hi>
　　　<hi>亂而入蜀梁權道云寶應元年梓州作然公有韋諷宅觀曹將軍畫馬詩在廣徳二年成都作</hi>
　　　<hi>若寳應元年先有此詩與霸則後詩必及之意其亦廣徳二年作</hi>
將軍魏武之子孫<hi>趙曰魏武曹公操也</hi>於今為庶為清門<hi>洙曰左昭三十</hi>
<hi>二年三后之姓於今為庶主所知也</hi>英雄割據雖已矣文彩風流今尚存<lb/>
<pb n="KR4c0017_WYG_008-18a"/>
<hi>蘇曰晉羊祐至蜀愛其山川風物明媚謂御驂者曰揚雄王褒君平相如雖去數百年覽其遺跡想風流文彩</hi>
<hi>宛然如在宜其典刑不泯範法猶存遂追賦四先生詩</hi>學書初學衛夫人<hi>洙曰晉李夫人</hi>
<hi>名衛善書</hi>但恨無過王右軍<hi>洙曰王羲之善𨽻書為古今之冠初羲之為老嫗書紙扇謂曰</hi>
<hi>但言是王右軍書以求百錢</hi>丹青不知老將至富貴於我如浮雲<hi>洙曰</hi>
<hi>語不知老之將至又曰不義而富且貴於我如浮雲</hi>開元之中常引見承恩數上<lb/>
南薰殿<hi>鄭曰數色角切又如字</hi>凌烟功臣少顔色<hi>洙曰唐貞觀中畫李靖等二十</hi>
<hi>四人于凌煙間</hi>將軍下筆開生面<hi>趙曰凌煙畫像顔色已暗而曹將軍重為之畫故云開生</hi>
<hi>面用字盖因左氏傳狄人歸先軫之元而面如生也</hi>良相頭上進賢冠<hi>洙曰後漢志進賢冠</hi>
<pb n="KR4c0017_WYG_008-18b"/>
<hi>古緇布冠也文儒者之服也</hi>猛將腰間大羽箭<hi>洙曰太宗嘗自製長弓大羽箭皆倍常制</hi>
褒公鄂公毛髪動<hi>洙曰鄂公尉遲敬徳褒公段志𤣥</hi>英姿颯爽來酣戰<lb/>
<hi>趙曰淮南子曰魯陽公與韓戰戰酣日暮援戈而揮之</hi>先帝天馬玉花騘補注<hi>鶴曰</hi>
<hi>明皇別錄上乘照夜白玉花騘</hi>畫公如山貎不同是日牽來丹墀下<hi>洙曰</hi>
<hi>劉孝標運命論時在赤墀之下</hi>迥立閶闔生長風<hi>趙曰天門也李善文選注有紫微宫門名</hi>
<hi>曰閶闔言馬之上而生風以其神駿</hi>詔謂將軍拂絹素意匠慘淡經營中<lb/>
補注<hi>希曰古樂府不知理何事淺立經營中畫品謂畫有六法五曰經營置位</hi>斯須九重真<lb/>
龍出一洗萬古凡馬空玉花却在御榻上<hi>趙曰玉花先帝之馬也畫</hi>
<pb n="KR4c0017_WYG_008-19a"/>
<hi>手精妙盡得其真</hi>榻上庭前屹相向至尊含笑催賜金圉人太<lb/>
僕皆惆悵弟子韓幹早入室<hi>洙曰言得其真跡也故云入室</hi>亦能畫馬<lb/>
窮殊相幹惟畫肉不畫骨<hi>蘇曰韓幹善畫馬大梁人右丞王維見其畫遂推奬之官</hi>
<hi>至太府寺丞尤工鞍馬初師曹霸於後則獨善子美子美徒以幹畫馬肥大遂有畫肉之誚</hi>補注<hi>希曰</hi>
<hi>張彦逺畫記亦云如此</hi>忍使驊騮氣凋喪將軍畫善盖有神必逢<lb/>
佳士亦寫真<hi>夢符曰顧愷之善丹青每畫人成或數年不㸃目睛人問其故荅曰四體妍媸本無</hi>
<hi>闕少於妙處傳神寫照正在阿堵中趙曰梁簡文帝詠美人看畫詩云可令俱是畫誰能辨寫真</hi>即今<lb/>
漂泊干戈際屢貎尋常行路人途窮反遭俗眼白<hi>洙曰言識</hi>
<pb n="KR4c0017_WYG_008-19b"/>
<hi>者盖寡耳</hi>世上未有如公貧但看古來盛名下<hi>洙曰唐房琯贊曰盛名之</hi>
<hi>下為難名矣</hi>終日坎壈纒其身<lb/>
　　桃竹杖引<hi>廣徳元年作</hi>
　　　<hi>洙曰贈章留後蘇曰栁子厚詩云盛時一失貴反賤桃笙葵扇安可常不知桃笙為何物偶閲</hi>
　　　<hi>方言簟宋魏之間謂笙方悟桃笙以桃竹為簟也梁簡文湘南王獻書云五離九折出桃枝之</hi>
　　　<hi>翠笋乃謂桃枝竹簟也桃竹出巴渝間</hi>補注<hi>鶴曰梁權道編在寳應元年梓州詩内今</hi>
　　　<hi>考詩云老夫復欲東南征又云滅跡於君山湖上之青峯則是其時欲下荆岳廣徳元年公在</hi>
　　　<hi>梓州亦有詩云應須理舟楫長嘯下荆門後雖不果然是年秋入閬州明年以嚴武再鎮蜀復</hi>
<pb n="KR4c0017_WYG_008-20a"/>
　　　<hi>歸成都此詩當在廣徳元年作盖寳應元年處梓不滿月雖歸成都迎家再往梓又多在外邑</hi>
　　　<hi>詩又云忽去雙杖吾將曷従盖喻嚴武章彝也是時武已召還而公又欲舍彝下東南故云失</hi>
　　　<hi>雙杖若梁編在寶應元年則是年章彝未刺梓州</hi>
江心蟠石生桃竹<hi>趙曰爾雅謂桃皮山海經謂桃枝竹也</hi>補注<hi>鶴曰戴凱之竹譜桃</hi>
<hi>枝堪為簟縻也竹記云桃枝竹皮滑可為蓆又云以四寸為節按南越志出海南縣沿海而生掩映懸翠又云</hi>
<hi>生蜀地其實如木甚堅唐志合州貢桃竹箸合與梓並屬東川故宜梓橦使君以贈公按爾雅桃枝四寸有節</hi>
<hi>注今桃枝節間相去多四寸尚書顧命敷重蔑席孔安國云篾桃枝竹周禮眷官司几筵云加次席黼純注次</hi>
<hi>席桃枝席有次列成文是也文選左太冲賦桃笙象簟李善引劉淵林注云桃笙桃枝簟也蘇子瞻贈蒲澗長</hi>
<pb n="KR4c0017_WYG_008-20b"/>
<hi>老詩已従子美得桃竹自注云此山有桃竹可作杖而士人不知予始錄子美詩遺之蒲澗寺在廣州殆不知</hi>
<hi>渝合澗有此竹</hi>蒼波噴浸尺度足斬根削皮如紫玉江妃水仙<lb/>
惜不得<hi>洙曰江賦馮夷倚浪以傲睨江妃含嚬而瞟眇注馮夷水仙也</hi>梓潼使君開一<lb/>
束補注<hi>鶴曰梓州為梓潼郡以東倚梓林西枕潼水故名時章彞為梓刺史故王内翰云此詩贈章留</hi>
<hi>後</hi>滿堂賔客皆歎息憐我老病贈兩莖出入爪甲鏗有<lb/>
聲老夫復欲東南征乘濤鼓枻<hi>餘制切洙曰一作棹</hi>白帝城<hi>洙曰白帝</hi>
<hi>城在魚腹有公孫述像也</hi>路幽必為鬼神奪杖<hi>洙曰一作拔</hi>劍或與蛟龍<lb/>
争重為告曰杖兮杖兮爾之生也甚正直慎勿見水踴<lb/>
<pb n="KR4c0017_WYG_008-21a"/>
躍學變化為龍<hi>趙曰神仙傳壺公遣費長房歸以一竹杖與之騎長房騎杖忽然如眠便到家</hi>
<hi>以竹杖投葛陂顧之乃青龍也石曰杖為物既禀正直之姿當以正直輔吾無為化龍而去</hi>使我不<lb/>
得爾之扶持滅跡於君山湖上之青峯<hi>洙曰君山在洞庭胡心也趙曰</hi>
<hi>謝靈運滅跡入靈峯</hi>噫風塵澒洞兮豺虎咬人<hi>鄭曰澒胡孔切咬古爻切洙曰時盜</hi>
<hi>賊害人如豺虎</hi>忽失雙杖兮吾將曷従<hi>師曰甫意若曰天下未平尚賴此杖扶持衰老</hi>
<hi>流寓逺鄉茍失雙杖吾將曷従</hi>
　　寄題江外草堂<hi>廣徳元年作</hi>
　　　<hi>魯曰梓州作寄成都故居泰伯曰甫従同谷入蜀卜居成都亂遂走梓州今作梓州懐思草堂</hi>
<pb n="KR4c0017_WYG_008-21b"/>
　　　<hi>遂作是詩寄題焉</hi>補注<hi>鶴曰寶應元年公避徐知道之亂至梓州今詩云顧惟魯鈍姿</hi>
　　　<hi>豈識悔吝先獨攜老妻去慘淡凌風煙盖謂不能前知徐知道之反也詩云經營上元始㫁手</hi>
　　　<hi>寶應年則此詩當是廣徳元年</hi>
我生性放誕<hi>洙曰唐賀知章晚節尤誕放蘇曰嵇肅生平放誕性僻泉石焉能王公大人門下心</hi>
<hi>緒卑屈</hi>雅欲逃自然<hi>覺範曰自然道也釋氏謂之逃禪儒者謂之逃自然</hi>嗜酒愛風<lb/>
<hi>洙曰一作脩</hi>竹<hi>蘇曰呉謨嗜酒每醉愛觀風竹怡然自樂人或曰陶𢎞景愛聴松風王子猷愛竹先生愛</hi>
<hi>風竹其清氣可相敵矣呉笑而不荅</hi>卜居此<hi>洙曰一/作必</hi>林泉遭亂到蜀江<hi>俯曰</hi>
<hi>遭亂謂祿山反</hi>卧疴遣所便<hi>趙曰謝靈運詩/卧疴對空牀</hi>誅茅初一畆<hi>洙曰屈原</hi>
<pb n="KR4c0017_WYG_008-22a"/>
<hi>卜居誅鋤草茅以力耕儒行儒有一畝之宫</hi>廣地方連延經營上元始㫁手<lb/>
寶應年<hi>趙曰公以乾元元年十二月未至成都明年即上元元年乃公建草堂之始又二年即寶應元</hi>
<hi>年乃公成草堂之日也唐高祖勅云使至知𤣥堂已成不知諸作早晚得㫁手凡營造了當言㫁手者矣</hi>敢<lb/>
謀土木麗<hi>彭曰堂名以草者取其草創豈求土木之華麗乎</hi>自覺面勢堅<hi>洙曰東京</hi>
<hi>賦審曲面勢</hi>臺亭隨高下敞豁當清川惟有㑹心侣<hi>蒼舒曰古樂府</hi>
<hi>短歌不羨一囊錢惟重心襟㑹</hi>數能同釣船干戈未偃息安得酣歌眠<lb/>
蛟龍無定窟黄鵠摩蒼天<hi>洙曰魏文帝詩脩條摩蒼天</hi>古來賢達士<lb/>
<hi>洙曰一云達士志</hi>補注<hi>希曰晉羊祐登峴山由來賢達勝士登此眺望</hi>寧受外物牽顧<lb/>
<pb n="KR4c0017_WYG_008-22b"/>
惟魯鈍姿豈識悔吝先偶㩦老妻去慘澹陵風煙事迹<lb/>
無固必<hi>洙曰語子絶四毋固毋必</hi>幽貞愧雙全尚念四小松<hi>趙曰易幽人之</hi>
<hi>貞吉</hi>蔓草易拘纏霜骨不甚長永為隣里憐<hi>師曰以四小松為念憫其</hi>
<hi>有剛姿勁節而為蔓草所戕不獲遂其生長之性故云云英乂見殺四子遇害甫託意傷之</hi>
　　述古三首<hi>寶應元年作</hi>
　　　<hi>彦輔曰此詩傷賢者不得志也</hi>補注<hi>鶴曰詩云經綸中興業何代無良才當是寶應元年</hi>
　　　<hi>代宗即位後作公時在梓州詩意主於任賢耳</hi>
赤驥頓長纓<hi>洙曰列子周穆王右驂赤驥左白藥</hi>非無萬里姿<hi>趙曰王褒聖主得賢</hi>
<pb n="KR4c0017_WYG_008-23a"/>
<hi>頌周流八極萬里一息</hi>悲鳴淚至地為問馭者誰鳯凰従天來何<lb/>
意復高飛竹花不結實念子忍朝飢<hi>洙曰劉公幹詩鳯凰集南岳徘徊孤</hi>
<hi>竹根於心不肯厭奮翅凌紫氛趙曰鵷雛非練實不食郭象注練實竹實也</hi>古時君臣合可<lb/>
以物理推賢人識定分進退固其宜<hi>洙曰大臣以道事君可則進否則奉</hi>
<hi>身以退退一作用師曰昔良驥困於鹽車遇伯樂悲鳴若有所訴鳯非竹實不食驥有萬里之姿御非其人則</hi>
<hi>必困頓於長纓鳯有應世之瑞竹花不實則必困於飢餒譬君子不逢賢聖之君不食其祿古來君臣遇合可</hi>
<hi>以物理知之是以賢人進以禮退以義知分命之所在不茍於貪冐寵榮豈非驥鳯甘於困頓飢餒之比乎</hi>
市人日中集<hi>洙曰易日中為市</hi>於利競錐刀<hi>洙曰江文通云競錐刀之利</hi>置<lb/>
<pb n="KR4c0017_WYG_008-23b"/>
膏烈火上<hi>蘇曰左濟如致脂膏於烈火之上轉増焰熾今王㑹諸侯亦然趙曰市人之爭利如膏火</hi>
<hi>之自煎爾莊子曰膏以明自煎</hi>哀哀自煎熬<hi>洙曰膏火自煎</hi>農人望嵗稔相率<lb/>
除蓬蒿<hi>蘇曰王陵母冢每春蕃蓬蒿生居人相率手除薙之</hi>所務榖為本邪贏無<lb/>
乃勞<hi>趙曰張衡西京賦云商賈禆販何必昏於作勞邪贏優而足恃注邪偽也欺偽之事自餘贏豐饒足</hi>
<hi>恃也</hi>舜舉十六相身尊道何高<hi>洙曰文十八年傳昔高陽氏有才子八人天下之人</hi>
<hi>謂之八愷高辛氏有才子八人天下之人謂之八元此十六族也堯不能舉而舜舉之天下如一同心戴舜以</hi>
<hi>為天子以其舉十六相故也</hi>秦時任商鞍法令如牛毛<hi>洙曰商君名鞅相秦十六</hi>
<hi>年天資刻薄少恩變秦法令宗室貴戚多怨望者後滅商君之家也蘇曰秦法如牛毛沛公盡革去師曰古者</hi>
<pb n="KR4c0017_WYG_008-24a"/>
<hi>敦本而抑末市人競錐刀之利如置膏火上自取煎熬𤣥宗之時利孔百出聚斂之臣削民膏血是知以利為</hi>
<hi>政未有不為亂也禹稷躬稼而冇天下則務農重榖為國之本舜舉十六相惟急親賢賢人用則民安其業民</hi>
<hi>安其業身尊而道高終享無為之治彼始皇任商鞅壊井田之制頭㑹箕斂民不堪命雖法令之宻如牛毛然</hi>
<hi>果安能禁人之不為亂乎甫意欲敦本輕徭薄賦此天下可得而治也</hi>
漢光得天下祚永固有開<hi>洙曰記有開必先</hi>豈惟高祖聖功自<lb/>
蕭曹來經綸中興業何代無良才補注<hi>希曰肅宗中興以任李輔國而</hi>
<hi>為其昏蔽故於父子之倫且有所虧則代宗之立正宜任賢相與經綸中興之業所以舉漢光武以為喻</hi>吾<lb/>
慕冦鄧勲濟時信良哉耿賈亦宗臣羽翼共徘徊休運<lb/>
<pb n="KR4c0017_WYG_008-24b"/>
終四百<hi>洙曰范蔚宗獻帝賛曰終我四百永作虞賔</hi>圖畫在雲臺<hi>洙曰雲臺圖功臣像</hi>
<hi>蘇曰崔融曰君不見耿賈輩扶顛起仆漢道中興圗形雲臺照耀萬世師曰肅宗中興是亦光武之倫奈何諸</hi>
<hi>將邀功養冦以自封其與冦鄧耿賈輩逺矣甫意傷肅宗無駕御英豪之策而作是詩也</hi>
　<lb/>
　<lb/>
　<lb/>
　<lb/>
　補注杜詩巻八<lb/>
</p>
<p>
</p>
  </div>
</body>
</text>
</TEI>
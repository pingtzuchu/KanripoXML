<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>補註杜詩</head>
    <p>
<pb n="KR4c0017_WYG_000-1a"/>
欽定四庫全書　　　　　集部二<lb/>
　補註杜詩　　　　　　　别集類一<hi>唐</hi>
　　提要<lb/>
　　　　<hi>臣</hi>等謹案補註杜詩三十六巻宋黄希原本<lb/>
　　　　而其子鶴續成之者也希字夢得宜黄人登<lb/>
　　　　進士第官至永新令嘗作春風堂於縣治楊<lb/>
　　　　萬里為作記今載誠齋集中鶴字叔似著有<lb/>
　　　　北忩寓言集今已久佚希以杜詩舊註每多<lb/>
<pb n="KR4c0017_WYG_000-1b"/>
　　　　遺舛嘗為隨文補緝未竟而殁鶴因取槧本<lb/>
　　　　集註即遺藁為之正定又益以所見積三十<lb/>
　　　　餘年之力至嘉定丙子始克成編書首原題<lb/>
　　　　補千家集註杜工部詩史所列註家姓氏實<lb/>
　　　　止一百五十一人註中徵引則王洙趙次公<lb/>
　　　　師尹鮑彪杜修可魯訔諸家之説為多其他<lb/>
　　　　亦寥寥罕見而當時所稱為蘇註者乃並見<lb/>
　　　　採綴盖坊行原有千家註本鶴特因而廣之<lb/>
<pb n="KR4c0017_WYG_000-2a"/>
　　　　故以補註為名其郭知達九家註蔡夢弼草<lb/>
　　　　堂詩箋視鶴本成書稍前<hi>案知逹本成于淳熙辛丑在鶴本前</hi>
　　　　<hi>三十餘年夢弼成于嘉泰甲子在鶴本前十有二年</hi>而註内無一字引<lb/>
　　　　及殆流傳未廣偶未之見也書中凡原註各<lb/>
　　　　稱某曰其補註則稱希曰鶴曰以别之大㫖<lb/>
　　　　在于按年編詩故冠以年譜辨疑用為綱領<lb/>
　　　　而詩中各以所作歳月註于逐篇之下使讀<lb/>
　　　　者得考見其先後出處之大致其例盖始于<lb/>
<pb n="KR4c0017_WYG_000-2b"/>
　　　　黄伯思後魯訔等踵加考訂至鶴父子而益<lb/>
　　　　推明之鈎稽辨證亦頗具苦心其間牴牾不<lb/>
　　　　合者如贈李白一首鶴以為開元二十四年<lb/>
　　　　遊齊趙時作不知甫與白初未相見至天寶<lb/>
　　　　三四載白自供奉被放後始相遇于東都觀<lb/>
　　　　甫寄白二十韻詩所云乞歸優詔許遇我宿<lb/>
　　　　心親者是其確證鶴説殊誤又鄭駙馬宅宴<lb/>
　　　　洞中一首鶴謂與重題鄭氏東亭詩皆在河<lb/>
<pb n="KR4c0017_WYG_000-3a"/>
　　　　南新安縣作不知長安志有蓮花洞在神禾<lb/>
　　　　原鄭駙馬之居即詩所云洞中並不在新安<lb/>
　　　　不可與東亭混而為一又髙都䕶驄馬行鶴<lb/>
　　　　以為天寶七載作考髙仙芝平小勃律後以<lb/>
　　　　天寶八載方入朝詩中有飄飄逺自流沙至<lb/>
　　　　語則當在八載而非七載又遣興詩赫赫蕭<lb/>
　　　　京兆句鶴以京兆為蕭至忠不知至忠未嘗<lb/>
　　　　官京兆尹詩中所指當是蕭炅又喜雨一首<lb/>
<pb n="KR4c0017_WYG_000-3b"/>
　　　　鶴謂永泰元年所作考詩末甫自註浙右多<lb/>
　　　　盜賊語正指寶應元年袁晁之亂詩當作于<lb/>
　　　　是年時甫方在梓閬間故有巴人之句鶴説<lb/>
　　　　非是似此者尚數十條皆為踈于考核又題<lb/>
　　　　與詩皆無明文不可考其年月者亦牽合其<lb/>
　　　　一字一句強為編排殊傷穿鑿然其考據精<lb/>
　　　　核者後來註杜諸家亦往往援以為證故無<lb/>
　　　　不攻駁其書而終不能廢棄其書焉乾隆四<lb/>
<pb n="KR4c0017_WYG_000-4a"/>
　　　　　十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4c0017_WYG_000-5a"/>
補注杜詩原序<lb/>
居誼兒時聞先君樂道永新大夫黄公之賢至則令出<lb/>
拜且曰此鄉先生可師法者也居誼雖不敏心竊識之<lb/>
及壯讀公之文知其博覽羣書於經史子集章句訓詁<lb/>
靡不通究於是有感先君所以幸教小子之意欲就正<lb/>
焉而公則仙去矣晚嵗杜門公之子鶴過而道舊出其<lb/>
紀年補注詩史一編蹙然請曰鶴先人生平嗜此恨舊<lb/>
注舛疎補訂未竟齎志以殁不肖勉卒先業餘三十年<lb/>
<pb n="KR4c0017_WYG_000-5b"/>
所謂千四百篇者不敢謂盡知工部意庶幾十七八矣<lb/>
盍為我序之退披其編詩以年次意隨篇釋冠以譜辨<lb/>
視舊加詳至謂耒陽廼瘞宗文髙都護之非適呂太一<lb/>
之非官又皆意逆而得之徃徃前輩或未及不但成先<lb/>
志而已昔杜預注春秋左傳世以預為丘明忠臣黄氏<lb/>
父子用功此詩謂非忠於工部不可然春秋繫年日書<lb/>
甲子預以厯法推攷有未合則歸之史誤工部雖號詩<lb/>
史凡所紀述非必如春秋書法之宻後數百年而生必<lb/>
<pb n="KR4c0017_WYG_000-6a"/>
欲一一推見當時嵗月先後亦難矣矧詩自風雅而下<lb/>
惟工部為宗其淵深浩博後人莫窺涯涘有謂工部胷<lb/>
中凡幾國子監又謂不行一萬里不讀萬巻書不可以<lb/>
觀杜詩近世鋟板注以集名者毋慮二百家固宜鈎析<lb/>
證辨無復餘藴而補遺訂謬方來未已信知工部之詩<lb/>
可觀不可盡然吾於是編又得以窺黄氏家學之懿慰<lb/>
滿夙心云寳慶二年三月清明日郡人董居誼仁甫序<lb/>
<pb n="KR4c0017_WYG_000-7a"/>
補注杜詩䟦<lb/>
山谷嘗謂老杜作詩無一字無來處第恨後人讀書少<lb/>
不足以知之今生乎數百載之後欲探古人之心於數<lb/>
百載之前凡諸家箋注之所未通者皆斷以已見自非<lb/>
胷中有萬巻書其敢任此責耶黄氏之於此詩盖如班<lb/>
馬父子之作史凡兩世用工矣積兩世之學以研精覃<lb/>
思是宜援據淹該非諸家之所敢望也博洽君子以諸<lb/>
家舊注與此合而觀之則是非得失當有能辨之者寳<lb/>
<pb n="KR4c0017_WYG_000-7b"/>
慶丙戍仲夏富沙吳文跋<lb/>
<pb n="KR4c0017_WYG_000-8a"/>
欽定四庫全書<lb/>
　補注杜詩　　　　　　　　宋　黄希　原本<lb/>
　　　　　　　　　　　　　　　黄鶴　補注<lb/>
　　傳序碑銘<lb/>
　　　唐新書杜工部傳　　　　　　　宋　祁<lb/>
甫字子美少貧不自振客吴楚齊趙間李邕竒其材先往見<lb/>
之舉進士不中第困長安<hi>𤣥宗開元二十五年甫預京兆薦貢而考功下之</hi>天寳十<lb/>
三載𤣥宗朝獻太清宫饗廟及郊甫奏賦三篇帝奇之使待<lb/>
<pb n="KR4c0017_WYG_000-8b"/>
制集賢院命宰相試文章擢河西尉不拜改右衛率府胄曹<lb/>
㕘軍數上賦頌<hi>數色角切頻也</hi>因髙自稱道且言先臣恕預以來承<lb/>
儒守官十一世迨審言以文章顯中宗時臣賴緒業自七歲<lb/>
属辭且四十年然衣不葢體常寄食於人竊恐轉死溝壑伏<lb/>
惟天子哀憐之若令執先臣故事㧞泥塗之乆辱則臣之述<lb/>
作雖不足鼓吹六經先鳴諸子至沉鬱頓挫隨時敏給揚雄<lb/>
枚臯可企及也有臣如此陛下其忍棄之㑹禄山亂天子<lb/>
入蜀<hi>天寶十四載安禄山反於范陽明年改元至徳六月禄山犯長安車駕幸劍外七月即位靈武</hi>甫避<lb/>
<pb n="KR4c0017_WYG_000-9a"/>
走三川<hi>三川縣属鄜州</hi>肅宗立自鄜州羸服欲奔行在為賊所<lb/>
得至徳二載亡走鳳翔上謁拜左拾遺與房琯為布衣<lb/>
交琯時敗陳濤斜又以客董廷蘭罷宰相甫上疏言罪<lb/>
細不宜免大臣帝怒詔三司推問宰相張鎬曰甫若抵<lb/>
罪絶言者路帝解甫謝且稱琯宰相子少自樹立為醇<lb/>
儒有大臣體時論許琯才堪公輔陛下果委而相之觀<lb/>
其深念主憂義形於色然性失於閒酷嗜鼔琴廷蘭托<lb/>
琯門下貧疾昏老依倚為非琯愛惜人情一至玷汙臣歎<lb/>
<pb n="KR4c0017_WYG_000-9b"/>
其功名未就志氣挫衂<hi>衂尼六切</hi>觀陛下棄細録大所以冒<lb/>
死稱述渉近訐激違忤聖心陛下赦臣百死再賜骸骨<lb/>
天下之幸非臣獨䝉然帝自是不甚省録時所在㓂奪<lb/>
甫家寓鄜彌年艱窶孺弱至餓死因許甫自徃省視從<lb/>
還京師出為華州司功㕘軍<hi>乾元元年甫自左拾遺移華州掾</hi>闗輔饑<lb/>
輒棄官去客秦州負薪採橡栗自給流落劍南<hi>乾元二年夏甫</hi>
<hi>棄官去華之秦十月發秦州十二月離同谷至劍南</hi>結廬成都西郭<hi>上元元年成都尹裴冕為</hi>
<hi>甫卜築草堂於浣花溪以居</hi>召補京兆功曹叅軍不至㑹嚴武節度<lb/>
<pb n="KR4c0017_WYG_000-10a"/>
劍南東西川徃依焉<hi>廣徳元年甫補京兆功曹不赴明年鄭國公嚴武復出節度劍南東</hi>
<hi>西兩川</hi>武再帥劍南表為叅謀檢校工部員外郎武以世<lb/>
舊待甫甚善親詣其家甫見之或時不巾而性褊躁傲<lb/>
誕嘗登武牀瞪視曰嚴挺之乃有此兒武亦暴猛外若<lb/>
不為忤中銜之一日欲殺甫及梓州刺史章彛集吏於<lb/>
門武將出冠鈎于簾三左右白其母奔救得止獨殺彛<lb/>
<hi>魯訔曰以甫詩考之嚴武來鎮蜀章彛已交印入覲史當失之</hi>武卒崔盰等亂甫徃來<lb/>
梓䕫間大厯中出瞿塘下江陵泝沅湘以登衡山因客<lb/>
<pb n="KR4c0017_WYG_000-10b"/>
耒陽<hi>耒陽縣在衡州之東南</hi>游嶽祠大水遽至渉旬不得食縣令<lb/>
具舟迎之乃得還令嘗饋牛炙白酒大醉一夕卒年五<lb/>
十九<hi>夕或作昔元嘗攷之於詩子美以大厯五年夏四月湖南兵馬使臧玠殺其團練使崔灌乃避地入</hi>
<hi>衡州至耒陽逰嶽祠以大水涉旬不得食耒陽縣令聶侯具舟迎之水漲遂泊方田驛子美以詩謝之繼而㳂</hi>
<hi>湘流將適漢陽暮秋歸秦有詩留別湖南幕府親友則秋已還潭暮秋北首豈以是夏而溺死耒陽乃復有此</hi>
<hi>作耶葢子美之卒當在衡湘之間秋冬之際元氏墓誌畧見本末唐史氏惑於劉斧摭遺小說之言曰子美由</hi>
<hi>蜀徃耒陽以詩酒自適一日過江上洲中飲醉不能復歸宿酒家是夕江水暴漲子美為驚湍漂泛其尸不知</hi>
<hi>落於何處𤣥宗還南内思子美詔求之聶令乃積空土於江上曰子美為白酒牛炙脹飫而死𦵏於此矣以此</hi>
<pb n="KR4c0017_WYG_000-11a"/>
<hi>聞𤣥宗故唐史氏因有牛炙白酒大醉一夕卒之語信哉史氏之訛明矣</hi>甫放曠不自檢好<lb/>
論天下大事髙而不切少與李白齊名時號李杜嘗從<lb/>
白及髙適過汴州酒酣登吹臺<hi>吹赤偽切今東京城東南隅繁臺是也</hi>慷<lb/>
慨懐古人莫測也數嘗宼亂挺節無所汙為歌詩傷時<lb/>
橈弱情不忘君人憐其忠云<lb/>
贊曰唐興詩人承陳隋風流浮靡相矜至宋之問沈佺<lb/>
期等研揣聲音浮切不差而號律詩競相㳂襲逮開元<lb/>
間稍裁以雅正然恃華者質反好麗者壯違人得一槩<lb/>
<pb n="KR4c0017_WYG_000-11b"/>
皆自名所長至甫渾涵汪茫千彚萬狀兼古今而有之<lb/>
他人不足甫乃厭餘殘膏䞉馥沾丐後人多矣故元稹<lb/>
謂詩人以來未有如子美者甫又善陳時事律切精深<lb/>
至千言不少衰世號詩史昌黎韓愈於文章慎許可至<lb/>
歌詩獨推曰李杜文章在光焰萬丈長誠可信云<lb/>
　　　唐杜工部墓誌銘　　　　　　元稹撰<lb/>
叙曰余讀詩至杜子美而知古人之才有所緫萃焉始<lb/>
堯舜之君臣以賡歌相和是後詩人繼作歴夏殷周千<lb/>
<pb n="KR4c0017_WYG_000-12a"/>
餘年仲尼緝拾選練取其干預教化之尤者三百篇其<lb/>
餘無聞焉騷人作而怨憤之態繁然猶去風雅日近尚<lb/>
相比擬秦漢已還採詩之官既廢天下俗謡民謳歌頌<lb/>
諷賦曲度嬉戯之詞亦随時間作至漢武賦栢梁詩而<lb/>
七言之體興蘇子卿李少卿之徒尤工為五言雖句讀<lb/>
文律各異雅鄭之音亦雜而詞意闊逺指事言情自非<lb/>
有為而為<hi>為上于偽切下如字</hi>則文不妄作建安之後<hi>建安乃漢獻帝年號</hi>
天下文士遭罹兵戰曹氏父子<hi>曹操曹丕</hi>鞍馬間為文徃徃<lb/>
<pb n="KR4c0017_WYG_000-12b"/>
横槊賦詩<hi>槊音朔矛属也</hi>故其遒文壯節抑揚怨哀悲離之作<lb/>
<hi>怨一作寃</hi>尤極於古晉世風槩稍存齊宋之間教失根本士<lb/>
子以簡慢矯飾舒徐相尚文章以風容色澤放曠精清<lb/>
為髙葢吟冩性靈流連光景之文也意義格力固無取<lb/>
焉陵遲至於梁陳滛艶刻飾佻巧小碎之詞劇<hi>佻敕聊切偷也</hi>
<hi>一無劇字</hi>又宋齊之所不取也唐興學官大振歴世之文能<lb/>
者互出而又沈宋之流<hi>沈佺期宋之問</hi>研練精切穩順聲勢謂<lb/>
之為律詩由是而後文變之體極焉然而好古者遺近<lb/>
<pb n="KR4c0017_WYG_000-13a"/>
務華者去實效齊梁則不逮於魏晉工樂府則力屈於<lb/>
五言律切則骨格不存閑暇則纎穠莫備至於子美葢<lb/>
所謂上薄風雅下該沈宋言奪蘇李<hi>蘇武李陵</hi>氣吞曹劉<hi>吞一</hi>
<hi>作奮曹植劉楨</hi>掩顔謝之孤髙<hi>顔延年/謝靈運</hi>雜徐庾之流麗<hi>徐陵庾信</hi>盡<lb/>
得古人之體勢而兼昔人之所獨專矣如使仲尼考鍛<lb/>
其㫖要尚不知圗其多乎哉<hi>圗一作貴</hi>茍以為能所不能無<lb/>
可無不可則詩人已來未有如子美者是時山東人李<lb/>
白亦以竒文取稱時人謂之李杜余觀其壯浪縱恣擺<lb/>
<pb n="KR4c0017_WYG_000-13b"/>
去拘束摹冩物象及樂府歌詩誠亦差肩於子美矣至<lb/>
若鋪陳終始排比聲韻大或千言次猶數百詞氣奮邁<lb/>
而風調清深<hi>奮一作豪</hi>屬對律切而脱棄凡近則李尚不能<lb/>
歴其藩翰况壼奥乎<hi>壼一作堂</hi>予嘗欲條析其文體别相附<lb/>
與來者為之凖特病嬾未就爾適遇子美之孫嗣業啟<lb/>
子美柩之襄祔事於偃師<hi>偃師縣属今河南府</hi>途次于荆楚<hi>荆州江陵</hi>
<hi>府也</hi>雅知余愛言其大父之為文拜余為誌辭不能絶余<lb/>
因係其官閥而銘其卒𦵏云<lb/>
<pb n="KR4c0017_WYG_000-14a"/>
係曰晉當陽成侯姓杜氏下十世而生依藝令於鞏<hi>鞏縣</hi>
<hi>屬河南府</hi>依藝生審言審言善詩官至膳部員外郎審言生<lb/>
閑閑生甫閑為奉天令甫字子美天寳中獻三大禮賦<lb/>
明皇竒之命宰相試文文善授右衛率府胄曹屬京師<lb/>
亂<hi>𤣥宗天寶十四載安禄山反於范陽</hi>歩謁行在拜左拾遺嵗餘以直言<lb/>
失官出為華州司功<hi>肅宗至徳二年甫走鳯翔上謁肅宗授左拾遺乾元元年因言房琯</hi>
<hi>不宜罷相遂自拾遺出掾華州</hi>尋遷京兆功曹<hi>代宗廣徳元年甫補京兆功曹不赴</hi>劍南<lb/>
節度使嚴武<hi>廣徳二年嚴武以黄門侍郎再出鎮劍南東西兩川</hi>狀為工部員外<lb/>
<pb n="KR4c0017_WYG_000-14b"/>
郎㕘謀軍事旋又棄去扁舟下荆楚間竟以寓卒旅殯<lb/>
岳陽<hi>大厯五年夏甫避臧玠之亂入衡州㳂湘流將適漢陽暮秋将歸秦是嵗秋冬之交卒于衡岳之間</hi>
<hi>藳𦵏耒陽至元和中其孫始歸𦵏於河南鞏縣元微之為誌今耒陽有甫墓是豈微之但為誌而不克遷或已</hi>
<hi>遷而故冡尚存耶</hi>享年五十有九夫人𢎞農楊氏女父曰司農<lb/>
少卿怡四十九年而終嗣子曰宗武病不克𦵏殁命其<lb/>
子嗣業嗣業以家貧無以給喪收什乞匄焦勞晝夜去<lb/>
子美殁後餘四十年然後卒先人之志亦足為難矣<lb/>
銘曰維元和之癸已粤某月某日之佳辰合窆我杜子<lb/>
<pb n="KR4c0017_WYG_000-15a"/>
美於首陽之山前<hi>按後漢書桓榮傳首陽山在今偃師縣之西北</hi>嗚呼千嵗而<lb/>
下曰此文先生之古墳<lb/>
　　　題杜子美墳　　　　　　　　韓　愈<lb/>
何人鑿開混沌殻二氣由來有清濁孕其清者為聖賢<lb/>
鍾其濁者成愚樸英豪雖没名猶嘉不肖虚死如蓬麻<lb/>
榮華一旦世俗眼忠孝萬古賢人芽有唐文物盛復全<lb/>
名書史册俱才賢中間詩筆誰清新屈指都無四五人<lb/>
獨有工部稱全美當日詩人無擬倫筆追清風洗俗耳<lb/>
<pb n="KR4c0017_WYG_000-15b"/>
心奪造化回陽春天光晴射洞庭秋寒玉萬頃清光流<lb/>
我常愛慕如飢渴不見其面生閑愁今春偶客耒陽路<lb/>
凄慘去尋江上墓召朋特地踏煙蕪路入溪村數百步<lb/>
招手借問騎牛兒牧兒指我祠堂路入門古屋三四間<lb/>
草茅縁砌生無數寒竹珊珊摇晚風野蔓層層纒庭户<lb/>
升堂再拜心惻然心欲䖍啟不成語一堆空土煙蕪裏<lb/>
虚使詩人嘆悲起怨聲千古寄西風寒骨一夜沉秋水<lb/>
當時處處多白酒牛肉如今家家有飲酒食肉今如此<lb/>
<pb n="KR4c0017_WYG_000-16a"/>
何故常人無飽死子美當日稱才賢聶侯見待誠非喜<lb/>
洎乎聖意再捜求姦臣以此欺天子捉月走入千丈波<lb/>
<hi>李白入水捉月</hi>忠諌便沉汨羅底<hi>屈原沉湘</hi>固知天意有所存三賢<lb/>
所歸同一水過客留詩千百人佳詞繡句虚相美墳空<lb/>
飫死已傳聞千古醜聲竟誰洗明時好古疾惡人應以<lb/>
我意知終始<lb/>
　　　遺補杜子美傳　　　　　　　李　觀<lb/>
唐杜甫子美詩有全才當時一人而已洎失意蓬走天<lb/>
<pb n="KR4c0017_WYG_000-16b"/>
下由蜀徃耒陽依聶侯不以禮遇之子美忽忽不怡多<lb/>
逰市邑村落間以詩酒自適一日過江上洲中飲既醉<lb/>
不能復歸宿酒家是夕江水暴漲子美為驚湍漂泛其<lb/>
尸不知落於何處洎𤣥宗還南内思子美詔天下求之<lb/>
聶侯乃積空土於江上曰子美為白酒牛炙脹飫而死<lb/>
𦵏於此矣以此事聞𤣥宗吁聶侯當以實對天子也既<lb/>
空為之墳又醜以酒炙脹飫之事子美有清才者也豈<lb/>
不知飲食多寡之分哉詩人皆憾之題子美之詞皆有<lb/>
<pb n="KR4c0017_WYG_000-17a"/>
感歎之意知非酒炙而死也髙顒宰耒陽有詩曰詩名<lb/>
天寳大骨𦵏耒陽空雖有感終不灼然唐賢詩曰一夜<lb/>
耒江雨百年工部墳獨韓文公詩事全而明白知子美<lb/>
之墳空土也又非因酒炙而死耳<lb/>
　　　杜工部詩史舊集序　　　　　王　洙<lb/>
叙曰杜甫字子美襄陽人徙河南鞏縣曽祖依藝鞏令<lb/>
祖審言膳部貟外郎父閑奉天令甫少不羈天寳中獻<lb/>
三賦召試文章授河西尉辭不行改右衛率府胄曹天<lb/>
<pb n="KR4c0017_WYG_000-17b"/>
寳末以家避亂鄜獨轉䧟賊中至徳二載竄歸鳳翔謁<lb/>
肅宗授左拾遺詔許至鄜迎家明年收京扈從還長安<lb/>
房琯罷相甫上疏言琯有才不宜廢免肅宗怒貶琯邠<lb/>
州刺史出甫為華州司功屬關輔饑亂弃官之秦州又<lb/>
居成州同谷自負薪採梠餔糒不給遂入蜀卜居成都<lb/>
浣花里復適東川久之召補京兆府功曹以道阻不赴<lb/>
欲如荆楚上元二年聞嚴武鎮成都自閬挈家徃焉武<lb/>
歸朝廷甫浮遊左蜀諸郡徃來非一武再鎮兩川奏為<lb/>
<pb n="KR4c0017_WYG_000-18a"/>
節度叅謀檢校工部員外郎賜緋永泰元年夏武卒郭<lb/>
英乂代武崔旰殺英乂楊子琳栢正節戈兵攻旰蜀大<lb/>
亂甫逃至梓州亂定歸成都無所依乃泛江遊嘉戎次<lb/>
雲安移夔州大歴三年春下峽至荆南又次公安入湖<lb/>
南泝㳂湘流遊衡山寓居耒陽嘗至嶽廟阻暴水旬日<lb/>
不得食耒陽聶令知之自具舟迎還五年夏一夕醉飽<lb/>
卒年五十九觀甫詩與唐實録猶槩見事迹比新書列<lb/>
傳彼為踳駁<hi>傳云召試京兆兵曹而集有官定後戯贈詩注云初授河西尉辭改右衛率府胄曹</hi>
<pb n="KR4c0017_WYG_000-18b"/>
<hi>傳云遁赴河西謁肅宗於彭原而集有喜逹行在詩注云自京竄至鳯翔傳云嚴武卒乃逰東蜀依髙適既至</hi>
<hi>而適卒按適自東川入朝拜右散騎常侍乃卒又集有忠州聞髙常侍亡詩傳云扁舟下峽未維舟而江陵亂</hi>
<hi>乃逰㐮衡而集有居江陵及公安詩至多傳云甫永秦二年卒而集有大厯五年正月追酬髙蜀州詩及别題</hi>
<hi>大厯年者數篇</hi>甫集初六十巻今祕府舊蔵通人家所有稱大<lb/>
小集者皆亾逸之餘人自編摭非當時第叙矣蒐裒中<lb/>
外書凡九十九巻<hi>古本二巻蜀本二十巻集畧十五巻樊晃序小集六巻孫光憲序二十巻</hi>
<hi>鄭文寶序少陵集二十巻别題小集二巻孫僅一巻雜編三巻</hi>除其重複定取千四百<lb/>
有五篇凡古詩三百九十有九近體千有六起太平時<lb/>
<pb n="KR4c0017_WYG_000-19a"/>
終湖南所作視居行之次若嵗時為先後分十八巻又<lb/>
别録賦筆雜著二十九篇為二巻合二十巻意兹未可<lb/>
謂盡它日有得尚副益諸寳元二年十月翰林學士兵<lb/>
部郎中知制誥史館修撰王洙原叔記<lb/>
　　　讀杜工部詩集序　　　　　　孫　僅<lb/>
叙曰五常之精萬象之靈不能自文必委其精萃其靈<lb/>
於偉傑之人以渙發焉故文者天地真粹之氣也所以<lb/>
君五常母萬象也縱出横飛疑無涯隅表乾裏坤深入<lb/>
<pb n="KR4c0017_WYG_000-19b"/>
隠奥非夫腹五靈精心萬象靈神合冥㑹則未始得之<lb/>
矣夫文各一而所以用之三謀勇正之謂也謀以始意<lb/>
勇以作氣正以全道茍意亂思率則謀沮矣氣萎體瘵<lb/>
則勇喪矣言蒭辭蕪則正塞矣是三者迭相羽翼以濟<lb/>
乎用也備則氣淳而長剥則氣散而涸中古而下文道<lb/>
繁富風若周騷若楚文若西漢咸角然天出萬世之衡<lb/>
軸也後之學者瞽實聾正不守其根而好其枝葉由是<lb/>
日誕月艷蕩而莫返曹劉應楊之徒唱之<hi>曹植劉楨應璩楊脩</hi>沈<lb/>
<pb n="KR4c0017_WYG_000-20a"/>
謝徐庾之徒和之<hi>沈休文謝靈運徐陵庾信</hi>争柔鬬葩聨組擅繡萬<lb/>
鈞之重爍為錙銖真粹之氣殆將滅矣洎夫子之為也<lb/>
剔陳梁亂齊宋抉晉魏瀦其淫波遏其煩聲與周楚西<lb/>
漢相凖的其夐邈髙聳則若鑿太虚而嗷萬籟其馳驟<lb/>
恠駭則若仗天䇿而騎箕尾其首截峻整則若儼鉤陳<lb/>
而界雲漢樞機日月開闔雷電昂昂然神其謀挺其勇<lb/>
握其正以髙視天壌趨入作者之域所謂真粹氣中人<lb/>
也公之詩支而為六家孟郊得其氣焰張籍得其簡麗<lb/>
<pb n="KR4c0017_WYG_000-20b"/>
姚合得其清雅賈島得其竒僻杜牧薛能得其豪健陸<lb/>
龜䝉得其贍博皆出公之竒偏爾尚軒軒然自號一家<lb/>
爀世烜俗後人師擬不暇矧合之乎風騷而下唐而上<lb/>
一人而已是知唐之言詩公之餘波及爾於戯以公之<lb/>
才宜器大任而顛宼虜汩没蠻夷者屯於時耶戾於命<lb/>
耶將天嗜厭代未使斯文大振耶惟道振當世而澤化<lb/>
後人斯不朽矣因覽公集輒洩其憤以書之<lb/>
　　　杜工部詩後集序　　　　　　王安石<lb/>
<pb n="KR4c0017_WYG_000-21a"/>
序曰予考古之詩尤愛杜甫氏作者其辭所從出一莫<lb/>
知窮極而病未能學也世所傳已多計尚有遺落思得<lb/>
其完而觀之毎一篇出自然人知非人之所能為而為<lb/>
之者惟其甫也輒能辨予之令鄞<hi>縣名属明州</hi>客有授予古<lb/>
之詩世所不傳者二百餘篇觀之予知非人之所能為<lb/>
而為之實甫者其文與意之著也然甫之詩其完見於<lb/>
今者自予得之世之學者至乎甫而後為詩不能至要<lb/>
之不知詩焉爾嗚呼詩其難惟有甫哉自洗兵馬下序<lb/>
<pb n="KR4c0017_WYG_000-21b"/>
而次之以示知甫者且用自發焉皇祐壬辰五月日臨<lb/>
川王安石序<lb/>
　　　成都草堂詩碑序　　　　　　胡宗愈<lb/>
序曰草堂先生謂子美也草堂子美之故居因其所居<lb/>
而號之曰草堂先生先生自同谷入蜀遂卜成都浣花<lb/>
江上萬里橋之西為草堂以居焉唐之史記前後牴牾<lb/>
先生至成都之年月不可考其後先生寄題草堂云經<lb/>
營上元始斷手寳應年然則先生之來成都殆上元之<lb/>
<pb n="KR4c0017_WYG_000-22a"/>
初乎嚴武入朝先生送武至巴西遂如梓州蜀亂乃之<lb/>
閬州將逰荆楚㑹武再鎮兩川先生乃自閬州挈妻子<lb/>
歸草堂武辟先生為叅謀武卒蜀又亂先生去之東川<lb/>
移居䕫州遂下荆渚泝沅湘上衡山卒於耒陽先生以<lb/>
詩鳴於唐凡出處去就動息勞佚悲懽憂樂忠憤感激<lb/>
好賢惡惡一見於詩讀之可以知其世學士大夫謂之<lb/>
詩史其所逰歴好事者隨處刻其詩於石及至成都則<lb/>
闕然先生之故居松竹荒凉略不可記今丞相吕公鎮<lb/>
<pb n="KR4c0017_WYG_000-22b"/>
成都復作草堂於先生之舊址繪先生之像於其上宗<lb/>
愈假符於此乃録先生之詩刻石置於草堂之壁間先<lb/>
生雖去此而其詩之意有在於是者亦附其後庶幾好<lb/>
事者於以考先生去來之迹云元祐庚午資政殿學士<lb/>
中大夫知成都軍府事胡宗愈序<lb/>
　　　編次杜工部詩序　　　　　　魯　訔<lb/>
騷人雅士同知祖尚少陵同欲模楷聲韻同苦其意律<lb/>
深嚴難讀也余謂少陵老人初不事艱澀左隠以病人<lb/>
<pb n="KR4c0017_WYG_000-23a"/>
其平易處有賤夫老婦所可道者至其深純宏妙千古<lb/>
不可追跡則序事穏實立意渾大遇物冩難狀之景紓<lb/>
情出不說之意借古的確感時深逺若江海浩溔<hi>溔以沼切</hi>
<hi>大水貌</hi>風雲蕩汩蛟龍黿鼉出沒其間而變化莫測風澄<lb/>
雲霽象緯回薄錯峙偉麗細大無不可觀離而序之次<lb/>
其先後時危平俗媺惡山川夷險風物明晦公之所寓<lb/>
舒局皆可槩見如陪公杖屨而逰四方數百年間猶對<lb/>
面語何患於難讀耶名公巨儒譜叙注釋是不一家用<lb/>
<pb n="KR4c0017_WYG_000-23b"/>
意率過異説如蝟余因舊集略加編次古詩近體一其<lb/>
先後摘諸家之善有考於當時事實及地里嵗月與古<lb/>
語之的然者聊注其下若其意律乃詩之六經神㑹意<lb/>
得随人所到不敢易而言之叙次既倫讀之者如親罹<lb/>
艱棘虎狼之慘為可驚愕目見當時甿庻被削刻轉塗<lb/>
炭為可憫因感公之流徙始而適中而瘁卒至為少年<lb/>
輩侮忽以訖死為可傷也紹興癸酉五月晦日丹丘冷<lb/>
齋魯訔序<lb/>
<pb n="KR4c0017_WYG_000-24a"/>
　　　増修王原叔編次杜詩後記　　王　琪<lb/>
近世學者争言杜詩愛之深者至剽掠句語迨所用險<lb/>
字而模畫之沛然自以絶洪流而窮深源矣又人人購<lb/>
其亡逸多或百餘篇少或數十句藏弆矜大復自以為<lb/>
有得翰林王君原叔尤嗜其詩家素蓄先唐舊集及採<lb/>
祕府名公之室天下士人所有得者悉編次之事具於<lb/>
記於是杜詩無遺矣子美博聞稽古其用事非老儒博<lb/>
士罕知其自出然訛缺久矣後人妄改而補之者衆莫之<lb/>
<pb n="KR4c0017_WYG_000-24b"/>
遏也非原叔多得其真為害大矣子美之詩詞有近質<lb/>
者<hi>如麻鞋見天子垢膩脚不韈之句</hi>所謂轉石於千仞之山勢也學者<lb/>
尤效之而過甚豈逺大者難窺乎然夫子之刪詩也至<lb/>
於檜曹小國寺人女子之詩茍中法度或取而弦歌善<lb/>
言詩者豈拘於人哉原叔雖自編次余病其巻帙之多<lb/>
而未甚布暇日與蘇州進士何君瑑丁君脩得原叔家<lb/>
藏及今古諸集聚于郡齋而叅考之三月而後已義有<lb/>
兼通者亦存而不敢削閱之者固有淺深也而又吴江<lb/>
<pb n="KR4c0017_WYG_000-25a"/>
邑宰河東裴君煜取以覆視乃益精宻遂鏤于板庶廣<lb/>
其傳或俾余序于篇者曰如原叔之能文稱于世止作<lb/>
記于後余竊慕之且余安知子美哉但本末不可闕書<lb/>
故槩舉以附于巻終原叔之文今遷于巻首云嘉祐四<lb/>
年四月望日姑蘇郡守太原王琪後記<lb/>
　　　増注杜工部詩序　　　　　　王彦輔<lb/>
唐興承陳隋之遺風浮靡相矜莫崇理致開元之間去<lb/>
雕篆黜浮華稍裁以雅正雖絺句繪章人得一槩各争<lb/>
<pb n="KR4c0017_WYG_000-25b"/>
所長如大羹元酒者則薄滋味如孤峯絶岸者則駭廊<lb/>
廟穠華可愛者乏風骨爛然可珍者多玷缺逮至子美<lb/>
之詩周情孔思千彚萬狀茹古涵今無有端涯森嚴昭<lb/>
煥若在武庫見戈㦸布列蕩人耳目非特意語天出尤<lb/>
工於用字故卓然為一代冠而厯世千百膾炙人口予<lb/>
毎讀其文竊苦其難曉如義鶻行巨顙折老拳之句劉<lb/>
夢得初亦疑之後覽石勒傳方知其所自出葢其引物<lb/>
連類掎摭前事徃徃而是韓退之謂光燄萬丈長而世<lb/>
<pb n="KR4c0017_WYG_000-26a"/>
號為詩史信哉予時漁獵書部嘗妄注緝且十得五六<lb/>
宦遊南北因循中輟投老掛冠杜門家居日以無事行<lb/>
樂之暇不度蕪淺既次其韻因閱舊注惜不忍去捜考<lb/>
所知再加箋釋然予不幸病目無與乎簡牘之觀遂命<lb/>
子澂洎孫端仁㕘夫討繹俾之編綴用償夙志尚愧孤<lb/>
陋未臻詳盡在昔聖人猶曰有所不知丘葢闕如顧惟<lb/>
聞見之寡兹所不免但藏篋中以貽來裔非敢示諸博<lb/>
古之君子按鄭文寳少陵集張逸為之序又有蜀本十<lb/>
<pb n="KR4c0017_WYG_000-26b"/>
巻自王原叔内相再編定杜集二十巻後姑蘇守王君<lb/>
玉得原叔家藏於蘇州進士何瑑丁脩處及今古諸集<lb/>
相與㕘考乃曰義有兼通者亦存而不敢削故予之所<lb/>
注以蘇本為正云時洪宋八葉明天子之在御政和紀<lb/>
元之三禩下元日序<lb/>
　　　杜少陵詩音義序　　　　　　鄭　卬<lb/>
讀少陵詩如馳騖晉楚之郊以言其髙則鄧林千巖楩<lb/>
楠杞梓扶疎摩雲以言其深則溟波萬頃蛟龍黿鼉徜<lb/>
<pb n="KR4c0017_WYG_000-27a"/>
徉排空拭眥極目方且心駭神悸莫知所以若其甄别<lb/>
名狀實難為功韓退之推其光熖萬丈長殆謂是矣國<lb/>
家追復祖宗成憲學者以聲律相飭少陵矩範尤為時<lb/>
尚於其淹貫羣書比類賦象渾涵天成竒文險句厭人<lb/>
目力讀者未始不以捜尋訓切為病卬近因與二三友<lb/>
質問爰就隠奥處著為音義至夫人物地理古今傳志<lb/>
咸極討論施之新學不亦可乎時紹興改元嵗次辛亥<lb/>
長至後五日長樂鄭卭序<lb/>
<pb n="KR4c0017_WYG_000-27b"/>
　　　跋杜子美詩<hi>并序</hi>　　　　　　鄭　卬<lb/>
　余讀李元賔補遺傳及韓退之題杜工部墳詩皆自<lb/>
　摭遺所載疑非二公所作然大厯元和時之相去猶<lb/>
　未為逺不當與本集牴牾若是大抵後之好事者託<lb/>
　而質之也嘗攷子美以大厯五年四月臧玠殺崔瓘<lb/>
　由是避地入衡州至耒陽遊嶽祠以大水渉旬不得<lb/>
　食耒陽聶令具舟迎之水漲遂泊方田驛子美詩以<lb/>
　謝之繼而㳂湘流將適漢陽暮秋歸秦有詩别湖南<lb/>
<pb n="KR4c0017_WYG_000-28a"/>
　幕府親友豈以夏而溺死耒陽復有此作葢其卒在<lb/>
　潭岳間秋冬之際元微之誌銘亦略見本末作史者<lb/>
　惑於摭遺之説遂有牛炙白酒一宿卒之語信史之<lb/>
　誤余不可以不辨長樂鄭卬謹跋<lb/>
杜子美之於詩實集衆家之長適當其時而已昔蘇武<lb/>
李陵之詩長於髙妙曹植劉公幹之詩長於豪逸陶潜<lb/>
阮籍之詩長於沖澹謝靈運鮑昭之詩長於峻潔徐陵<lb/>
庾信之詩長於藻麗於是子美窮髙妙之格極豪逸之<lb/>
<pb n="KR4c0017_WYG_000-28b"/>
氣包沖澹之趣兼峻潔之姿備藻麗之態而諸家之作<lb/>
所不及焉然不集諸子之長子美亦不能獨至於斯也<lb/>
豈非適當其時故耶孟子曰伯夷聖之清者也伊尹聖<lb/>
之任者也柳下惠聖之和者也孔子聖之時者也孔子<lb/>
之謂集大成嗚呼子美亦集詩之大成者歟<lb/>
　　　讀子美詩　　　　　　　　　孫　何<lb/>
世系留唐中丘封寄耒山髙名落身後遺集出人間逸<lb/>
氣應天與淳風自我還鋒鋩堪定覇徽墨可繩姦進退<lb/>
<pb n="KR4c0017_WYG_000-29a"/>
軍三令廻旋馬六閑楚詞休獨步周雅合重刪李白從<lb/>
先逹王維亦厚顔庖刀盡餘刃羿彀肯虚彎聖域分中<lb/>
土天樞奪要闗逍遙登禁闥偃蹇下塵寰麗思蘇幽蟄<lb/>
神功鑿險艱語成新體句才折好官班誰氏傳軒冕何<lb/>
人得珮環朱弦本疏越黄鳥浪緜蠻元白詞華窄錢郎<lb/>
景象慳蜀峰愁杳杳湘水浪潺潺子欲探驪頷吾思擷<lb/>
虎斑毛錐應穎脱燕石竟疎頑已襲蘭兼菊無嫌蒯與<lb/>
菅二南如有得髙躅願追攀<lb/>
<pb n="KR4c0017_WYG_000-29b"/>
　　　子美畫像　　　　　　　　歐陽脩<lb/>
風雅久寂寞吾思見其人杜君詩之豪來者孰比倫生<lb/>
焉一身窮死也萬世珍言茍可垂後士無羞賤貧<lb/>
　　　子美畫像　　　　　　　　王安石<lb/>
吾觀少陵詩謂與元氣侔力能排天斡九地壯顔毅色<lb/>
不可求浩蕩八極中生物豈不稠醜妍巨細千萬殊竟<lb/>
莫見以何雕鎪惜哉命之窮顛倒不見收青衫老更斥<lb/>
餓走半九州瘦妻僵前子仆後攘攘盗賊森戈矛吟哦<lb/>
<pb n="KR4c0017_WYG_000-30a"/>
當此時不廢朝廷憂嘗願天子聖大臣各伊周寜令吾<lb/>
廬獨破受凍死不忍四海赤子寒颼颼傷屯悼屈止一<lb/>
身嗟時之人我所羞所以見公畫再拜涕泗流推公之<lb/>
心古亦少願起公死從之遊<lb/>
　　　讀子美集　　　　　　　　　張伯玉<lb/>
寂寞風騷主先生第一材詩魂躔斗壁筆力撼蓬萊運<lb/>
動天樞朽奔騰地軸摧萬蛟盤險句千馬夾雄才勢走<lb/>
岷峨盡辭含混沌來剖山無鵲石傾廐盡龍媒薦擢誇<lb/>
<pb n="KR4c0017_WYG_000-30b"/>
三賦飄零放一盃艱難行蜀道感激上燕臺日月兵前<lb/>
沒江湖笑裏開獨吟千載後肝膽洗塵埃<lb/>
　　　觀子美畫像　　　　　　　　楊　蟠<lb/>
文光萬丈照詞林獨步才難一代欽塵土未論今日貌<lb/>
篇章空憶舊時心寂寥冠劍無由作零落丹青豈復吟<lb/>
師法望公千載後仰風三歎感知音<lb/>
<pb n="KR4c0017_WYG_000-31a"/>
欽定四庫全書<lb/>
　補注杜詩　　　　　　　宋　黄希　原本<lb/>
　　　　　　　　　　　　　　黄鶴　補注<lb/>
　　年譜辨疑<lb/>
先生姓杜氏名甫字子美本襄陽人後徙河南鞏縣按<lb/>
唐宰相世系表襄陽杜氏出自晉當陽侯預少子尹字<lb/>
世甫晉𢎞農太守二子綝弼綝字𢎞固奉朝請生襲襲<lb/>
生標標生冲冲生洪泰二子祖顒顒生景仲而先生作<lb/>
<pb n="KR4c0017_WYG_000-31b"/>
萬年縣君京兆杜氏墓誌云曽祖某隋河内郡司功叅<lb/>
軍獲嘉縣令王父依藝皇監察御史洛陽鞏縣令考審<lb/>
言修文館學士尚書膳部員外郎舊史杜易簡傳云易<lb/>
簡襄陽人周硖州刺史叔毗曽孫從祖弟審言次子閑<lb/>
閑生甫又杜甫傳云曽祖依藝終鞏令祖審言終膳部<lb/>
員外郎父閑終奉天令元微之誌云晉當陽侯下十世<lb/>
而生依藝然則自杜尹至先生為十三世故先生酹逺<lb/>
祖晉鎮南將軍文云十三葉孫又先生有示從孫濟寄<lb/>
<pb n="KR4c0017_WYG_000-32a"/>
從孫崇簡示姪佐因示從弟行軍司馬位詩而濟崇簡<lb/>
佐位皆出景仲下意叔毗與景仲為兄弟易簡審言出<lb/>
叔毗下獲嘉即叔毗之子是為先生髙祖<lb/>
睿宗先天元年壬子<lb/>
　先生生於是年蔡興宗引元微之墓誌王原叔集記<lb/>
　魯訔引唐書列傳皆云先生年五十九嵗卒於大厯<lb/>
　五年則當生於是年魯又引公上大禮賦表云臣生<lb/>
　陛下淳樸之俗行四十載矣天寳十載奏賦年三十<lb/>
<pb n="KR4c0017_WYG_000-32b"/>
　九逆數公今年生呂汲公云公生先天元年癸丑天<lb/>
　寳十三載奏賦若果十三載奏賦則先生四十三嵗<lb/>
　矣梁經祖集譜亦云十三載奏賦今考通鑑唐宰相<lb/>
　表及酹逺祖文以開元二十九年為辛已祭房公文<lb/>
　以廣徳元年為癸卯則先天元年為壬子無疑如魯<lb/>
　謂十載奏賦則是年辛卯恰四十嵗不可謂之年三<lb/>
　十九何以表謂之行四十載案朝獻太清宫賦首云<lb/>
　冬十一月天子納處士之議又云明年孟陬將攄大<lb/>
<pb n="KR4c0017_WYG_000-33a"/>
　禮則是九載庚寅預獻賦故年三十九表宜云行四<lb/>
　十載又按舊史天寳十載云是秋霖雨積旬墻屋多<lb/>
　壊西京尤甚公作秋述云秋杜子卧病長安旅次多<lb/>
　雨生魚青苔及榻又云我弃物也四十無位則是十<lb/>
　載年四十其生於是年又無疑<lb/>
先天二年癸丑改開元元年<lb/>
　是年八月明皇即位改元開元揚經祖集譜云先天<lb/>
　元年壬子八月𤣥宗即位非<lb/>
<pb n="KR4c0017_WYG_000-33b"/>
開元二年甲寅<lb/>
開元三年乙卯<lb/>
　先生在郾城觀公孫弟子舞劍行序云開元三年余<lb/>
　尚童稚記於郾城觀公孫氏舞劍器吕譜云是年纔<lb/>
　四嵗年必有誤案先生壯遊詩云七齡思即壯開口<lb/>
　詠鳳皇以七嵗能詩則四嵗而記事非不能矣魯譜<lb/>
　引進鵰賦表中語為證亦是<lb/>
開元四年丙辰　　開元五年丁已<lb/>
<pb n="KR4c0017_WYG_000-34a"/>
開元六年戊午<lb/>
　是年先生七嵗壯遊詩云七齡思即壯開口詠鳳皇<lb/>
　則自是年能詩矣故進鵰賦表云臣素賴先人緒業<lb/>
　自七嵗所綴詩筆向四十載矣約千有餘篇今所存<lb/>
　纔十一王原叔集記云千四百有五篇者多是後來<lb/>
　所作<lb/>
開元七年已未<lb/>
開元八年庚申<lb/>
<pb n="KR4c0017_WYG_000-34b"/>
　是年先生九嵗壯遊詩云九齡書大字有作成一囊<lb/>
開元九年辛酉　　開元十年壬戌<lb/>
開元十一年癸亥　開元十二年甲子<lb/>
開元十三年乙丑<lb/>
　是年先生十四歳壯遊詩云徃昔十四五出遊翰墨<lb/>
　場<lb/>
開元十四年丙寅<lb/>
　是年先生十五嵗出遊選場崔鄭州尚魏豫州啟心<lb/>
<pb n="KR4c0017_WYG_000-35a"/>
　稱之故壯遊詩云斯文崔魏徒以我似班揚<lb/>
開元十五年丁卯　開元十六年戊辰<lb/>
開元十七年已已<lb/>
　先生乾元元年戊戌有因許八寄江寜旻上人詩云<lb/>
　不見旻公三十年旻江寜僧也逆數其年則遊旻越<lb/>
　至江寜當在是年然上大禮賦表云浪跡於陛下豐<lb/>
　草長林實自弱冠之年則十九年辛未公方二十嵗<lb/>
　當以表為是詩特舉成數而言耳<lb/>
<pb n="KR4c0017_WYG_000-35b"/>
開元十八年庚午<lb/>
開元十九年辛未<lb/>
　是年先生二十嵗以進大禮賦表所云則遊吴越當<lb/>
　起於今自是下姑蘇渡㑹稽數年方歸<lb/>
開元二十年壬申　開元二十一年癸酉<lb/>
開元二十二年甲戌<lb/>
　是年先生自越歸赴鄉舉故云歸㠶拂天姥中歳貢<lb/>
　舊鄉上韋左丞詩云甫昔少年日早充觀國賔是年<lb/>
<pb n="KR4c0017_WYG_000-36a"/>
　方二十三歳宜謂少年矣<lb/>
開元二十三年乙亥<lb/>
　是年先生下第明年春以禮部侍郎掌貢舉則謂之<lb/>
　忤下考功第當在今年葢唐制年年貢士也案選舉<lb/>
　志毎嵗仲冬州縣館監舉其成者送之尚書省舊史<lb/>
　云天寳初應進士不第非<lb/>
開元二十四年丙子<lb/>
　案舊史是年三月乙未始移考功貢舉遣禮部侍郎<lb/>
<pb n="KR4c0017_WYG_000-36b"/>
　掌之新史選舉志云二十四年考功員外郎李昂為<lb/>
　舉人詆訶帝以員外郎望輕遂移貢舉於禮部以侍<lb/>
　郎主之禮部選士自此始魯譜謂開元二十六年戊<lb/>
　寅春徙禮部以春官侍郎主之不知何據而云壯遊<lb/>
　詩云忤下考功第拜辭京尹堂放蕩齊趙間裘馬頗<lb/>
　清狂則下第必在是年之前遊齊趙必在是年之後<lb/>
　詩又云快意八九載西歸到咸陽而先生天寳五載<lb/>
　歸京師應詔故逰齊趙當在今年後又大厯五年酬<lb/>
<pb n="KR4c0017_WYG_000-37a"/>
　寇十侍御云徃别郇瑕地于今四十年自今年至大<lb/>
　厯五年雖方三十五年亦舉成數而言也<lb/>
開元二十五年丁丑<lb/>
　先生逰齊趙案新史嘗從李白及髙適過汴州酒酣<lb/>
　登吹臺慷慨懐古葢白家於任城適以家貧客梁宋<lb/>
　以求丐取給故先生與之定交遣懐詩所謂憶與髙<lb/>
　李輩論交入酒壚兩公壯藻思得我色敷腴是也其<lb/>
　登吹臺雖未定何年然必在是年後又云先帝正好<lb/>
<pb n="KR4c0017_WYG_000-37b"/>
　武寰海未彫枯猛將收西域長㦸破林胡則先生登<lb/>
　吹臺時明皇正有事於西戎考通鑑開元二十五年<lb/>
　崔希逸自凉州南入吐蕃境二千餘里至青海西大<lb/>
　破之二十六年春杜希望攻吐蕃新城㧞之以其地<lb/>
　為威戎軍葢其時也<lb/>
開元二十六年戊寅　　開元二十七年已卯<lb/>
開元二十八年庚辰<lb/>
開元二十九年辛已<lb/>
<pb n="KR4c0017_WYG_000-38a"/>
　是年先生在河南有祭逺祖晉鎮南將軍于洛之首<lb/>
　陽又有冬日懐李白詩案李白傳云白天寳初客遊<lb/>
　㑹稽則與先生别當在今年故詩有未因乗興去之<lb/>
　句<lb/>
天寳元年壬午<lb/>
　是年先生在河南為萬年縣君京兆杜氏作誌萬年<lb/>
　先生之姑也即范陽太君誌所謂適裴榮期者案誌<lb/>
　云天寳元年六月二十九日遷殯于河南縣平樂鄉<lb/>
<pb n="KR4c0017_WYG_000-38b"/>
　有兄子甫紀徳於斯刻石於斯又有詩題云天寳初<lb/>
　南曹小司㓂於我太夫人堂下壘土為山而詩云惟<lb/>
　南將獻夀其曰太夫人者豈非先生指祖母范陽太<lb/>
　君盧氏而言若以為先生之母則此後不聞先生有<lb/>
　欒棘之憂或謂先生之母微故誌史不言介婦有崔<lb/>
　氏然先生何為有與諸舅詩又皆秀而仕者京兆誌<lb/>
　又云甫昔卧病於我諸姑姑之子久病女巫至曰處<lb/>
　楹之東南隅吉姑遂易子之地以安我我是用存而<lb/>
<pb n="KR4c0017_WYG_000-39a"/>
　銘之為義姑葢先生之母早亡乃育於姑而至於有<lb/>
　成也<lb/>
天寳二年癸未<lb/>
　是年先生在河南<lb/>
天寳三載是年正月甲申改年為載<lb/>
　是年五月五日先生祖母范陽太君盧氏卒於陳留<lb/>
　之私第<hi>審言前娶薛再盧氏也</hi>八月旬有六日𦵏于河南之郾<lb/>
　師先生作誌云某等遭内艱云云當是代叔父作而<lb/>
<pb n="KR4c0017_WYG_000-39b"/>
　誌又云薛氏所生子適曰某故朝議大夫次曰并幼<lb/>
　卒報復父讐國史有傳次曰專歴開約尉先是不禄<lb/>
　而不及先生之父閑為奉天令何也若以為是時閑<lb/>
　猶無恙誌代其作此後又不聞先生居父喪且并年<lb/>
　十三嵗死宜無婦而誌冡婦盧氏介婦鄭氏魏氏王<lb/>
　氏則是四婦而所載子何為與并止四人則云某等<lb/>
　遭閔凶又似指父名而言而鄭氏即先生之正母更<lb/>
　俟博考陳子昂祭審言文在景隆二年則審言卒後<lb/>
<pb n="KR4c0017_WYG_000-40a"/>
　四年先生始生三十七年盧氏始卒第未詳閑以何<lb/>
　年卒也<lb/>
天寳四載乙酉<lb/>
　是年夏先生在齊州有陪李北海宴歴下亭詩為開<lb/>
　元皇帝皇甫淑妃作墓碑云公主戚然謂左右曰自<lb/>
　我之西嵗陽載紀云云於是下教有司爰度碑版案<lb/>
　爾雅自甲至癸為嵗之陽妃以開元二十三年乙亥<lb/>
　十月癸未朔薨其月二十七日葬于河南縣龍門之<lb/>
<pb n="KR4c0017_WYG_000-40b"/>
　西北原故至今年乙酉為嵗陽載紀矣公主即臨晉<lb/>
　公主下嫁滎陽鄭潜曜鄭有園亭在河南新安縣先<lb/>
　生嘗逰之故碑云忝鄭莊之賔客遊竇主之園林又<lb/>
　有鄭駙馬宅宴洞中詩重題鄭氏東亭詩詩當作於<lb/>
　天寳二三年間<lb/>
天寳五載丙戌<lb/>
　是年先生以天子詔天下有一藝詣轂下遂西歸應<lb/>
　詔有行次昭陵詩云幽人拜鼎湖有今夕行云咸陽<lb/>
<pb n="KR4c0017_WYG_000-41a"/>
　客舍無一事乃西歸時詩蔡譜云是年有飲中八仙<lb/>
　歌徒以李適之四月罷政及先生西歸而云案史李<lb/>
　白嘗侍帝醉使髙力士脫鞾力士素貴耻之摘其詩<lb/>
　以激楊貴妃帝欲官白妃輒沮止白自知不為親近<lb/>
　所容益驁放不自脩與賀知章李適之汝陽王璡崔<lb/>
　宗之蘇進張旭焦遂為酒八仙人而賀知章以天寳<lb/>
　三載去國白亦還山凡歌所言皆天寳二三年事意<lb/>
　是天寳六七載從汝陽王遊時為王作也壯遊詩云<lb/>
<pb n="KR4c0017_WYG_000-41b"/>
　賞遊實賢王葢在西歸咸陽之後<lb/>
天寳六載丁亥<lb/>
　是年先生應詔退下作天狗賦序云天寳中上冬幸<lb/>
　華清宫甫因至獸坊怪天狗院列在諸獸院又云尚<lb/>
　恨其與凡獸近賦云吾君儻意耳尖之有長毛兮寜<lb/>
　久被斯人終日馴狎已葢喻已也案舊史天寳六載<lb/>
　冬十月幸温泉改為華清宫明年冬公又至東都故<lb/>
　知賦在今年作十一載上鮮于京兆詩云且隨諸彦<lb/>
<pb n="KR4c0017_WYG_000-42a"/>
　集方覬薄材伸破膽傷前政隂謀獨秉鈞微生霑忌<lb/>
　刻萬事益酸辛正謂是年應詔李林甫忌人斥已建<lb/>
　言草茅徒以狂言亂聖聽請付尚書試問無一中者<lb/>
　故云魯譜謂上韋左丞詩在是年不考是年濟未拜<lb/>
　左丞<lb/>
天寳七載戊子<lb/>
　是年先生在長安有寄河南韋尹詩案舊史天寳七<lb/>
　載韋濟為河南尹遷左丞詩云江湖漂裋褐霜雪滿<lb/>
<pb n="KR4c0017_WYG_000-42b"/>
　飛蓬牢落乾坤大周流道術空葢謂逰吴越齊趙多<lb/>
　年而無所成非旅寓而寄之也及韋遷左丞則有上<lb/>
　韋左丞二詩此在長安親上之故曰上詩云今欲東<lb/>
　入海即將西去秦葢應詔下復有意於逺遊明年果<lb/>
　在東都又有髙都䕶騘馬行<lb/>
天寳八載已丑<lb/>
　先生在河南有冬日洛城謁𤣥元皇帝廟詩詩云五<lb/>
　聖聨龍衮葢是年閏六月加諡髙祖及四宗大聖字<lb/>
<pb n="KR4c0017_WYG_000-43a"/>
　故云<lb/>
天寳九載庚寅<lb/>
　先生是年進三大禮賦又嘗進鵰賦案進鵰賦表云<lb/>
　自七嵗所綴詩筆向四十載矣與進三賦表云行四<lb/>
　十載矣語意相同故知進鵰賦在是年進三賦之先<lb/>
　若以為在後必如進封西岳賦表云奏賦待制於集<lb/>
　賢委學官試文章矣魯譜云是年十一月封華嶽殊<lb/>
　不知雖許封嶽而是年廟災及旱遂詔停封先生十<lb/>
<pb n="KR4c0017_WYG_000-43b"/>
　三載方進封西嶽賦而請封也又有兵車行<lb/>
天寳十載辛夘<lb/>
　先生在京師以奏賦明皇竒之命待制集賢院召試<lb/>
　文章有秋述有杜位宅守嵗詩秋述云我四十也杜<lb/>
　位守嵗云四十明朝過<lb/>
天寳十一載壬辰<lb/>
　先生在京師十一月楊國忠拜相鮮于仲通除京兆<lb/>
　尹先生有上鮮于京兆詩又有太常張卿詩鮮于詩<lb/>
<pb n="KR4c0017_WYG_000-44a"/>
　云交合丹青地恩傾雨露辰有儒愁餓死早晚報平<lb/>
　津張詩云吹嘘人所羨騰躍事仍暌當是其年召試<lb/>
　文章止送有司叅列選序故云吕譜上韋左相詩云<lb/>
　鳳厯軒轅紀龍飛四十春以𤣥宗即位至是為四十<lb/>
　年故知在今年作按史天寳十五載七月明皇幸蜀<lb/>
　以韋見素為左相今不應先云左相又案宰相表天<lb/>
　寳十三載甲午韋見素為武部尚書同中書門下平<lb/>
　章事知門下省事當是其時投之故詩云韋賢初相<lb/>
<pb n="KR4c0017_WYG_000-44b"/>
　漢蔡譜謂是嵗苦雨潦閱六旬上謂宰相非其人罷<lb/>
　陳希烈拜韋見素時明皇在位四十三年葢詩僅略<lb/>
　舉成數非若進賦之可據此說是吕譜又以麗人行<lb/>
　入今年謂丞相者為楊國忠而不知國忠今年十一<lb/>
　月方為右相當是十三載蔡譜謂次嵗以後詩為是<lb/>
天寳十二載癸已<lb/>
　先生在京師有上哥舒翰詩云幾年春草歇今日暮<lb/>
　途窮有留贈集賢院崔于二學士詩云天老書題目<lb/>
<pb n="KR4c0017_WYG_000-45a"/>
　春官驗討論倚風遺鶂路隨水到龍門竟與蛟螭雜<lb/>
　寜無燕雀喧又云儒術誠難起家聲庶已存故家多<lb/>
　藥物勝槩憶桃源欲整還鄉斾長懐禁掖垣謬稱三<lb/>
　賦在難述二公恩崔于二學士當是試文之人試後<lb/>
　止降恩澤送𨽻有司叅列選序故起故山之興<lb/>
天寳十三載甲午<lb/>
　按舊史是年二月戊寅右相兼文部尚書楊國忠守<lb/>
　司空餘如故甲申司空楊國忠受册而先生進封西<lb/>
<pb n="KR4c0017_WYG_000-45b"/>
　岳賦表云維岳授陛下元弼克生司空又云頃嵗有<lb/>
　事於郊廟幸得奏賦待制於集賢委學官試文章再<lb/>
　降恩澤乃猥以臣名實相副送𨽻有司叅列選序則<lb/>
　進封西岳賦當在是年葢未授河西尉也魯譜云此<lb/>
　賦當在未封西岳前而紀封華岳在九載又當考也<lb/>
　魯葢不考九載廟災及旱詔停封故先生進賦在今<lb/>
　年有秋雨歎有上韋左相等詩<lb/>
天寳十四載乙未<lb/>
<pb n="KR4c0017_WYG_000-46a"/>
　是年先生授河西尉不樂改授率府胄曹故官定戯<lb/>
　贈曰不作河西尉凄凉為折腰老夫怕奔走率府且<lb/>
　逍遥而夔府書懐云昔罷河西尉初興薊北師則改<lb/>
　授率府胄曹當在是年之冬葢是年十一月禄山反<lb/>
　也詩史云薊北反書未聞已逸身畿甸為非若先已<lb/>
　竄逸則改授無容在初興師之時矣吕與蔡譜俱云<lb/>
　十一月初赴奉先故有赴奉先詠懐詩然詩不言禄<lb/>
　山反狀但言歡娱聚歛以致亂又詩云豈知秋未登<lb/>
<pb n="KR4c0017_WYG_000-46b"/>
　貧窶有倉卒當是上年秋雨艱食時作非避亂時詩<lb/>
　甚明<lb/>
天寳十五載丙申<lb/>
　是年七月明皇幸蜀七月甲子肅宗即位於靈武先<lb/>
　生五月自奉先徃白水依舅氏崔十九翁有髙齋詩<lb/>
　三十韻六月又自白水徃鄜州有三川觀水漲詩按<lb/>
　本傳云聞肅宗立自鄜羸服奔行在為賊所得則在<lb/>
　是年八月故有月夜九日藍田崔氏莊哀王孫悲陳<lb/>
<pb n="KR4c0017_WYG_000-47a"/>
　陶悲青坂對雪等詩<lb/>
至徳二年丁酉<lb/>
　是年春先生在賊中有元日寄韋氏妹詩云不見朝<lb/>
　正使啼痕滿面垂又有春望憶幼子一百五夜對月<lb/>
　大雲寺賛公房等詩亦嘗至東都豈非為賊送與囚<lb/>
　者為列故有鄭駙馬池臺喜遇鄭廣文同飲詩云燃<lb/>
　臍郿塢敗指禄山死也又駙馬池臺在河南新安縣<lb/>
　夏得脱賊中故述懷詩云今夏草木長脱身得西走<lb/>
<pb n="KR4c0017_WYG_000-47b"/>
　謁肅宗于鳳翔有喜逹行在所詩六月一日有奉謝<lb/>
　口敕放三司推問狀時結衘云宣義郎行左拾遺則<lb/>
　拜拾遺必在五月按史帝紀宰相表是年五月丁巳<lb/>
　房琯罷相先生上疏捄琯肅宗怒詔三司推問中書<lb/>
　侍郎同平章事張鎬捄之就令鎬宣口敕宜放推問<lb/>
　故有謝狀鎬拜同平章在琯罷之前四日也六月十<lb/>
　二日又有同遺補薦岑參諫官狀八月放還鄜州省<lb/>
　妻子北征詩云皇帝二載秋閏八月初吉杜子將北<lb/>
<pb n="KR4c0017_WYG_000-48a"/>
　征蒼茫問家室又有徒歩歸行當是八月得墨勅閏<lb/>
　月初一日方行九月復京師十月丁卯肅宗至自靈<lb/>
　武先生亦還京師有臘日及送鄭䖍貶台州等詩<lb/>
乾元元年戊戌<lb/>
　是年春先生在諫省有春宿左省曲江對酒答岑補<lb/>
　闕送賈閣老出汝州等詩夏有端午日賜衣詩六月<lb/>
　出為華州司功有酬孟雲卿詩云明朝牽世務揮淚<lb/>
　各西東又有出金光門與親故别望岳等詩七月有<lb/>
<pb n="KR4c0017_WYG_000-48b"/>
　為華州郭使君進滅殘㓂形勢圗狀有策進士文元<lb/>
　微之誌云左拾遺嵗餘以直言出華州司户葢至徳<lb/>
　二載五月為拾遺至今六月為嵗餘第不知以言何<lb/>
　事而出有悲徃事詩云移官豈至尊當是左右有不<lb/>
　樂者是時苖晉卿為侍郎王嶼同平章而李麟崔圎<lb/>
　張鎬皆先一月罷也冬尚留華有至日遣興寄北省<lb/>
　舊閣老兩院故人詩云孤城此日堪腸斷是也魯與<lb/>
　蔡譜謂弃官至東都有閿鄉姜七少府設鱠及湖城<lb/>
<pb n="KR4c0017_WYG_000-49a"/>
　遇孟雲卿劉顥宅飲宿等詩當是冬晩至東都<lb/>
乾元二年已亥<lb/>
　是春先生自東都回華州按史三月丁亥以旱降死<lb/>
　罪流以下四月壬寅詔減常膳服御舊史亦云四月<lb/>
　癸亥以久旱徙市雩祭祈雨先生賦夏日歎故有萬<lb/>
　民尚流冗舉目唯蒿萊之句本傳闗輔饑弃官去客<lb/>
　秦州當在其年七月末葢華下苦熱詩云七月六日<lb/>
　苦炎蒸則是月初尚在華又秦州雜詩二十首多言<lb/>
<pb n="KR4c0017_WYG_000-49b"/>
　秋時景物去秦州赴同谷縣有發秦州詩云漢源十<lb/>
　月交天氣如秋凉指同谷十月如此則去秦亦必在<lb/>
　十月故至寒破峽有詩云况當仲冬交泝㳂増波瀾<lb/>
　考秦至成之界垂二百里又七十里至成今寒峽尚<lb/>
　為秦地而已交十一月則先生去秦又可知在十月<lb/>
　之末至同谷不及月遂入蜀有發同谷縣詩云賢有<lb/>
　不黔突聖有不煖席趙註云公嘗自註此詩云乾元<lb/>
　二年十二月一日自隴右赴劍南今書雖無此註而<lb/>
<pb n="KR4c0017_WYG_000-50a"/>
　木皮嶺詩云季冬攜童稚辛苦赴蜀門水㑹渡詩云<lb/>
　微月没已久可知為十二月初也至成都不出此月<lb/>
　故詩云季冬樹木蒼是時裴冀公冕牧蜀<lb/>
乾元三年庚子改上元元年<lb/>
　是年先生在成都裴公為卜成都西郭浣花寺居髙<lb/>
　適詩云聞道招提客是也二月裴歸朝以京兆尹李<lb/>
　若幽<hi>後賜名國楨</hi>為成都尹舊史李國楨傳云為京兆尹<lb/>
　上元初改成都尹兼御史大夫充劍南節度使而先<lb/>
<pb n="KR4c0017_WYG_000-50b"/>
　生未嘗與之交故詩文無一語及之是年先生營草<lb/>
　堂詩所謂經營上元初是也堂成詩云縁江路熟俯<lb/>
　青郊又云飛來語燕定新巢則三月堂已成自是居<lb/>
　草堂間嘗至外邑有賦青城縣出成都寄陶王二少<lb/>
　尹<lb/>
上元二年辛丑<lb/>
　是年二月李若幽入為殿中丞癸亥以崔光逺為成<lb/>
　都尹劍南節度使四月劍南東川節度兵馬使段子<lb/>
<pb n="KR4c0017_WYG_000-51a"/>
　璋反陷綿州髙適同崔光逺討子璋伏誅先生有贈<lb/>
　花卿云子璋髑髏血糢糊手提擲還崔大夫是也按<lb/>
　舊史光逺收段子璋以將士肆剽劫光逺不能禁肅<lb/>
　宗遣監軍中使按其罪光逺憂恚成疾上元二年十<lb/>
　月卒而紀云建子月卒舊史髙適傳又云天子怒光<lb/>
　逺不能戢軍乃罷之以適代光逺為成都尹而紀云<lb/>
　建丑月以嚴武為成都尹則適未嘗代光逺意光逺<lb/>
　罷後適攝成都故先生無詩稱其為尹也若適果代<lb/>
<pb n="KR4c0017_WYG_000-51b"/>
　光逺為尹先生近在草堂不應詩文中無一字及之<lb/>
　是時適為蜀州刺史史謂適由太子賔客出為蜀州<lb/>
　刺史遷彭州然先生有李司馬橋東承髙使君自成<lb/>
　都回詩云已傳童子騎青竹總擬橋東迓使君按九<lb/>
　域志成都在蜀州之東彭州之南以此知適為蜀州<lb/>
　甚明自元年至今年成都更李若幽崔光逺髙適然<lb/>
　後嚴武至而諸譜皆不載若李與崔宜與先生弗合<lb/>
　宜無可攷百憂集行云即今倐忽已五十强將笑語<lb/>
<pb n="KR4c0017_WYG_000-52a"/>
　供主人當是為崔李而云或謂指髙適嚴武然適武<lb/>
　俱有舊適又攝尹不久未必是指二人秋作唐興縣<lb/>
　客館記記云中興之四年又云辛已秋分大餘二小<lb/>
　餘二千一百八十八杜氏之老記<lb/>
寳應元年壬寅<lb/>
　是年四月代宗即位先生在成都上嚴武説旱葢建<lb/>
　卯月也七月武歸朝公送武至綿州有送嚴侍郎到<lb/>
　綿州同登樓及奉濟驛重送嚴公詩是時嚴武未拜<lb/>
<pb n="KR4c0017_WYG_000-52b"/>
　黄門侍郎其曰送嚴侍郎者後來所題也先生送武<lb/>
　去成都旋有徐知道之亂因入梓州徐知道反雖史<lb/>
　不書平亂之人然武入朝後不聞别除成都尹按舊<lb/>
　史髙適傳云代宗即位吐蕃㓂隴右漸逼京畿適練<lb/>
　兵於蜀臨吐蕃南境以牽制之師出無功而松維等<lb/>
　州陷代宗以黄門侍郎嚴武代還當是崔光逺不能<lb/>
　戢兵罷成都時適止攝節度事而武乃正除故武受<lb/>
　命距光逺卒時才一月意今年七月武召還後適方<lb/>
<pb n="KR4c0017_WYG_000-53a"/>
　正除西川節度故廣徳元年練兵臨吐蕃南境然先<lb/>
　生與適素厚何以送武至綿遂入梓復歸成都迎家<lb/>
　徃梓閬及嚴武再鎮成都乃始歸草堂豈非中間與<lb/>
　適頗暌舊好故爾不然何無一詩及之又何挈家優<lb/>
　游東川師古謂貧交行為嚴武作今疑為適作也<lb/>
廣徳元年癸夘<lb/>
　是年三月辛酉葬𤣥宗庚午𦵏肅宗嚴武為山陵橋<lb/>
　道使先生在梓州補京兆府功曹不赴有春日登梓<lb/>
<pb n="KR4c0017_WYG_000-53b"/>
　州城樓陪李使君泛江又陪李使君登惠義寺等詩<lb/>
　又嘗送辛貟外暫至綿州詩云直到綿州始分首又<lb/>
　云殘花悵望近人開當是三月秋八月與漢中王瑀<lb/>
　同㑹于章梓州水亭葢梓州刺史春夏是李秋冬是<lb/>
　章彛九月壬戌是為二十三日在閬州祭房琯有警<lb/>
　急詩魯譜云系云時髙公適領西川節度而詩注則<lb/>
　云趙曰又非先生所系也詩云才名舊楚將謂適為<lb/>
　楊州都督而云若果為適作亦歎其師出無功耳冬<lb/>
<pb n="KR4c0017_WYG_000-54a"/>
　十月吐蕃陷京師十二月吐蕃陷松維州先生時在<lb/>
　閬州故巴山詩云巴山遇中使云自陜城來盜賊還<lb/>
　奔竄乗輿恐未回又有收京西山王命征夫等詩呂<lb/>
　譜謂是年嚴武再鎮西川奏甫節度㕘謀檢校工部<lb/>
　員外郎葢不考武入蜀與奏㕘謀皆在二年是年冬<lb/>
　晚又略至梓所以發閬州詩有别家三月一得書之<lb/>
　句<lb/>
廣徳二年甲辰<lb/>
<pb n="KR4c0017_WYG_000-54b"/>
　是春先生復自梓徃閬州嚴武再鎮蜀復自閬歸草<lb/>
　堂依武與王十四侍御云猶得見殘春則歸成都在<lb/>
　春晚嚴武奏為節度叅謀檢校工部貟外郎賜緋魚<lb/>
　袋有揚旗詩系云二年夏六月成都尹鄭公置酒觀<lb/>
　騎士新旗幟有立秋日雨院中有作詩則入幕必在<lb/>
　是年六月史云梓州刺史章彛舊亦武判官以微事<lb/>
　忤武召赴行在殺之而先生有詩寄章十侍御乃云<lb/>
　河内猶宜借㓂恂又云朝覲從容問幽反勿云江漢<lb/>
<pb n="KR4c0017_WYG_000-55a"/>
　有垂綸何也魯蔡譜云武來領蜀彛已交印史當失<lb/>
　之然彛方是廣徳元年夏至梓未應得代其曰朝覲<lb/>
　者必是章入奏故云自是彛不見有别除而先生亦<lb/>
　無詩及之似果為武所殺秋有和嚴公軍城早秋院<lb/>
　中晚晴懐西郭茅舍到村宿府遣悶陪鄭公秋晚北<lb/>
　池臨眺等詩冬有初冬詩云垂老戎衣窄葢以是年<lb/>
　十月嚴武攻吐蕃鹽川城故着戎衣也又有至後詩<lb/>
永泰元年乙已<lb/>
<pb n="KR4c0017_WYG_000-55b"/>
　是年正月三日先生自成都院中歸溪上有詩舊史<lb/>
　代宗紀永泰元年四月庚寅成都尹嚴武薨五月癸<lb/>
　丑以郭英乂為成都尹先生與英乂有舊有奉送郭<lb/>
　中丞赴隴右節度使詩葢與英乂也然志不相合遂<lb/>
　去草堂下忠渝有去蜀詩云五載客蜀郡宴戎州揚<lb/>
　使君東樓詩云輕紅擘荔枝又有渝州侯嚴六侍御<lb/>
　不到先下峽晏忠州使君宅題忠州龍興寺所居院<lb/>
　壁等詩葢先生以是年六月至忠州故有是作其至<lb/>
<pb n="KR4c0017_WYG_000-56a"/>
　雲安亦是時自秋徂冬俱在雲安十二月一日三首<lb/>
　其一云雲安縣前江可憐葢可知也呂譜云嚴武平<lb/>
　蜀亂甫遊東川除京兆功曹不赴不考是年四月武<lb/>
　已死又未嘗平蜀亂其除京兆功曹亦在廣徳二年<lb/>
　也<lb/>
永泰二年丙午改大厯元年<lb/>
　是年春先生在雲安故客堂詩云石暄蕨芽紫渚秀<lb/>
　蘆笋緑移居夔州郭詩云春知催栁别則移居在春<lb/>
<pb n="KR4c0017_WYG_000-56b"/>
　晚也有為夔州栢都督謝上表課伐木詩云城中賢<lb/>
　府主園人送𤓰詩云相公鎮夔國園官送菜詩云常<lb/>
　荷地主恩皆指栢而云栢當是貞節也終嵗居夔州<lb/>
大厯二年丁未<lb/>
　是年春先生居赤甲按詩云卜居赤甲遷居新兩見<lb/>
　巫山楚水春則是今年春方遷赤甲暮春又遷居瀼<lb/>
　西有題瀼西草屋詩云久嗟三峽客再與暮春期秋<lb/>
　又移居東屯秋晚復自東屯歸瀼西各有詩<lb/>
<pb n="KR4c0017_WYG_000-57a"/>
大厯三年戊申<lb/>
　是年春先生出峽案贈南卿兄瀼西果園四十畆云<lb/>
　正月喧鸎未兹辰放鷁初當是正月去夔三月至江<lb/>
　陵有呈江陵幕府諸公詩云白屋開花裏孤城秀麥<lb/>
　邊又有暮春江陵赴馬大卿詩秋晩遷公安縣有移<lb/>
　居公安縣衛大郎詩云水煙通徑草秋露接園葵又<lb/>
　有公安送韋二少府公安懐古等詩憇此縣數月嵗<lb/>
　暮去之岳州有泊岳陽城下登岳陽樓等詩<lb/>
<pb n="KR4c0017_WYG_000-57b"/>
大厯四年已酉<lb/>
　是年正月先生自岳陽之潭有宿青草湖湘夫人祠<lb/>
　入喬口等詩至潭未幾入衡有發潭州詩至衡畏熱<lb/>
　復回潭有回棹詩登舟將適漢陽詩又有風疾舟中<lb/>
　伏枕書懐呈湖南親友詩云故國悲寒望羣雲慘嵗<lb/>
　隂鬱鬱冬炎瘴濛濛雨滯淫又云春草封歸恨桃花<lb/>
　費獨尋又云瘞夭追潘岳持危覔鄧林當在是年冬<lb/>
　晚作不然即次年春作是年先生必有哭子之戚故<lb/>
<pb n="KR4c0017_WYG_000-58a"/>
　用瘞夭事按先生在夔時宗文宗武俱無恙而元微<lb/>
　之誌止云嗣子宗武病不克𦵏則宗文為早世意所<lb/>
　謂瘞夭即宗文也耒陽縣北之墳豈非瘞宗文者後<lb/>
　世不考遂因牛酒之語從而附㑹以為𦵏先生于此<lb/>
　也<lb/>
大厯五年庚戌<lb/>
　是年春先生在潭州率舟居四月臧玠殺崔瓘先生<lb/>
　避亂至衡山有題衡山縣文宣王廟新學堂呈陸宰<lb/>
<pb n="KR4c0017_WYG_000-58b"/>
　詩入衡將如郴州依舅氏故入衡州詩云諸舅剖符<lb/>
　近魯譜謂諸舅為崔偉前有送二十三舅録事攝郴<lb/>
　州詩或是先生如郴因至耒陽訪聶令經方田驛阻<lb/>
　水旬餘聶致酒肉而史云令嘗饋牛肉白酒大醉一<lb/>
　夕卒嘗考先生謝攝令詩有云禮過宰肥羊愁當置<lb/>
　清醥其詩至云興盡本韻又且宿留驛近山亭若果<lb/>
　以飫死豈復更能為是長篇又復游憇山亭以詩證<lb/>
　之其誣自可不攻况元微之誌與舊史初無此説摭<lb/>
<pb n="KR4c0017_WYG_000-59a"/>
　遺謂𤣥宗還南内思子美詔天下求之聶侯乃積空<lb/>
　土於江上曰死𦵏於此矣然𤣥宗至自成都時先生<lb/>
　在諌省及升遐時先生又在成都寳應元年𤣥宗升<lb/>
　遐距大厯五年先生之死又已十嵗其敢欺世如此<lb/>
　韓昌黎詩力辨其非鄭卬李觀從而正之所恨不曽<lb/>
　引詩為據秋下洞庭故有暮秋將歸秦奉留别親友<lb/>
　詩又有洞庭湖詩云破浪南風正回竿畏日斜言南<lb/>
　風畏日又云回竿則非四年所作甚明當是是年自<lb/>
<pb n="KR4c0017_WYG_000-59b"/>
　衡州歸襄陽經洞庭詩也元微之誌云扁舟下荆楚<lb/>
　竟以寓卒旅殯岳陽其後嗣業啟柩襄袝事於偃師<lb/>
　途次于荆拜余為誌辭不能絶吕汲公亦云夏還㐮<lb/>
　漢卒於岳陽魯譜云其卒當在衡岳之間秋冬之交<lb/>
　衡在潭之上流與岳不相鄰舟行必經潭然後至岳<lb/>
　當云在潭岳之間蔡譜以史為是以吕為非葢未之<lb/>
　考耳<lb/>
　　　鶴先君未第時酷嗜杜詩頗恨舊註多遺舛嘗<lb/>
<pb n="KR4c0017_WYG_000-60a"/>
　　　補緝未竟而逝又欲考所作嵗月於逐篇下終<lb/>
　　　不果運力未必不賫恨泉下也鶴不肖常恐無<lb/>
　　　以酬先志乃取槧本集註以遺藁為之正定凡<lb/>
　　　經據引者不復重出又輒益以所聞於是稍盈<lb/>
　　　巻帙毎詩再加考訂或因人以核其時或蒐地<lb/>
　　　以校其迹或摘句以辨其事或即物以求其意<lb/>
　　　所謂千四百餘篇者雖不敢謂盡知其詳亦庶<lb/>
　　　幾十得七八矣呂汲公年譜既失之畧而蔡魯<lb/>
<pb n="KR4c0017_WYG_000-60b"/>
　　　二譜亦多疎鹵遂更為一譜以繼于後先生積<lb/>
　　　著誠多而不幸不偶此不足論獨嘗謂至成都<lb/>
　　　未幾裴冀公還朝繼帥者李國楨崔光逺郭英<lb/>
　　　乂自宜與之弗合顧與髙適定交最早相知最<lb/>
　　　深其為西川節度先生何以翻然舍之而東曽<lb/>
　　　不如依嚴武之為宻且久蜀人師氏以貧交行<lb/>
　　　為武作今疑為適而作也以此知先生賦性特<lb/>
　　　剛少不如意則不能曲徇茍合故不為當時所<lb/>
<pb n="KR4c0017_WYG_000-61a"/>
　　　容身後又復醜以牛酒之事曽不知果以飫溺<lb/>
　　　尚能為令賦詩且事遊憇乎耒陽之墳豈非宗<lb/>
　　　文早世先生所謂瘞夭者而後世附㑹滋為人<lb/>
　　　惑因書于首以俟博識嘉定丙子三月望日臨<lb/>
　　　川黄鶴書<lb/>
<pb n="KR4c0017_WYG_000-62a"/>
集注杜詩姓氏<lb/>
　唐昌黎先生韓氏<hi>名愈字退之有詩題子美墳</hi>
　唐元氏<hi>名楨</hi>
　太原王氏<hi>名洙字原叔翰林學士兵部郎中知制誥史館脩撰注子美集先古詩後近體計三</hi>
　　　　　<hi>十六巻</hi>
　建安王氏<hi>名昱字公旦建陽人度支員外郎祕閣校理</hi>
　臨川王氏<hi>名安石字介甫撫州臨川人拜左僕射諡文公</hi>
　鳳臺王氏<hi>彦輔和注子美詩四十九巻自號鳳臺子</hi>
<pb n="KR4c0017_WYG_000-62b"/>
　　　王氏<hi>名澂鳯臺子之子</hi>
　　　王氏<hi>名端仁鳯臺子之孫</hi>
　鉅野王氏<hi>名禹偁字元之濟州鉅野人翰林學士知審官院兼通進銀臺封駁司</hi>
　建安王氏<hi>名楷</hi>
　　　王氏<hi>名杞</hi>
　　　王氏<hi>名琪字君玉</hi>
　　　王氏<hi>逢原</hi>
　　　王氏<hi>深父</hi>
<pb n="KR4c0017_WYG_000-63a"/>
　　　王氏<hi>立之直方</hi>
　　　王氏<hi>性之</hi>
　永嘉王氏<hi>名十朋字龜齡集注編年詩史三十二巻</hi>
　建安王氏<hi>名紆</hi>
　眉山蘇氏<hi>名軾字子瞻眉州眉山人諡太師文忠公著釋事</hi>
　　　蘇氏<hi>養直</hi>
　西蜀趙氏<hi>次公字彦材著正誤</hi>
　西蜀趙氏<hi>夔字堯卿</hi>
<pb n="KR4c0017_WYG_000-63b"/>
　　　趙氏<hi>彦材</hi>
　　　趙氏<hi>元序</hi>
　西蜀師氏<hi>名古著詳說二十八巻</hi>
　　　師氏<hi>尹瞻民</hi>
　嘉興魯氏<hi>訔編注子美詩一十八巻</hi>
　廬陵歐陽氏<hi>名脩字永叔吉州永豐人諡文忠公</hi>
　豫章黄氏<hi>庭堅魯直</hi>
　　　黄氏<hi>少度</hi>
<pb n="KR4c0017_WYG_000-64a"/>
　　　謝氏<hi>邁槃幼</hi>
　淮海秦氏<hi>觀游少</hi>
　　　秦氏<hi>少儀</hi>
　宛丘張氏<hi>耒潜文</hi>
　永嘉張氏<hi>器先</hi>
　鄄城張氏<hi>名詠字復之濮州鄄城人諡忠定公</hi>
　　　張氏<hi>天覺</hi>
　　　張氏<hi>名逸序蜀本子美詩一十巻</hi>
<pb n="KR4c0017_WYG_000-64b"/>
　歴陽張氏<hi>孝祥安國</hi>
　　　張氏<hi>伯玉讀子美集有詩</hi>
　河東薛氏<hi>蒼舒續注子美詩</hi>
　　　薛氏<hi>夢符廣注子美詩</hi>
　　　薛氏<hi>綜</hi>
　　　薛氏<hi>士昭</hi>
　　　薛氏<hi>元肅</hi>
　城南杜氏<hi>修可續注子美詩</hi>
<pb n="KR4c0017_WYG_000-65a"/>
　　　杜氏<hi>名田字時可著補遺</hi>
　　　杜氏<hi>定功</hi>
　河南尹氏<hi>名洙字師魯起居舍人直龍圗閣</hi>
　臨川晏氏<hi>名殊字同叔諡元獻公</hi>
　臨川劉氏<hi>名敞</hi>
　東萊徐氏<hi>字居仁編次門類詩</hi>
　　　徐氏<hi>俯川師</hi>
　　　徐氏<hi>君平</hi>
<pb n="KR4c0017_WYG_000-65b"/>
　　　徐氏<hi>持晦</hi>
　　　呂氏<hi>大防撰年譜</hi>
　東萊蔡氏<hi>伯世撰年譜</hi>
　　　蔡氏<hi>天啟</hi>
　　　蔡氏<hi>絛</hi>
　西蜀孫氏<hi>倬民瞻</hi>
　　　孫氏<hi>彦忠</hi>
　西蜀程氏<hi>演良季</hi>
<pb n="KR4c0017_WYG_000-66a"/>
　　　程氏<hi>天祐</hi>
　　　宋氏<hi>名祁撰唐書子美傳</hi>
　西蜀宋氏<hi>援輔正</hi>
　　　宋氏<hi>彦材</hi>
　遯齋陳氏<hi>正敏</hi>
　后山陳氏<hi>名師道字无已一字履常號彭城居士</hi>
　　　陳氏<hi>希仲</hi>
　　　陳氏<hi>元龍</hi>
<pb n="KR4c0017_WYG_000-66b"/>
　　　陳氏<hi>體仁</hi>
　　　陳氏<hi>徳溥</hi>
　南豐曽氏<hi>名鞏字子固建昌南豐人擢試中書舍人</hi>
　　　曽氏<hi>公衮</hi>
　盱江李氏<hi>覯伯㤗</hi>
　　　李氏<hi>彭老啇</hi>
　　　李氏<hi>希聲</hi>
　　　李氏<hi>名觀補遺子美傳</hi>
<pb n="KR4c0017_WYG_000-67a"/>
　臨安李氏<hi>堯祖唐卿</hi>
　　　李氏<hi>厚載徳</hi>
　　　沈氏<hi>括中存</hi>
　　　胡氏<hi>撰子美草堂序</hi>
　苕溪胡氏<hi>仔</hi>
　　　胡氏<hi>銓衡邦</hi>
　　　唐氏<hi>庚西子</hi>
　　　梅氏<hi>聖俞</hi>
<pb n="KR4c0017_WYG_000-67b"/>
　　　韓氏<hi>駒蒼子</hi>
　　　馬氏<hi>存才子</hi>
　　　潘氏<hi>大臨邠老</hi>
　　　潘氏<hi>大觀仲逹</hi>
　　　孫氏<hi>名僅撰子美詩序</hi>
　　　孫氏<hi>子尚</hi>
　　　孫氏<hi>何</hi>
　　　洪氏<hi>芻父駒</hi>
<pb n="KR4c0017_WYG_000-68a"/>
　　　洪氏<hi>琰父玉</hi>
　　　洪氏<hi>朋父龜</hi>
　　　洪惠<hi>僧覺範</hi>
　河南邵氏<hi>博温伯</hi>
　橘林石氏<hi>敏若</hi>
　九江夏氏<hi>名竦字子喬江州人樞宻使封英國公</hi>
　　　夏氏<hi>倪父均</hi>
　　　何氏<hi>覬表人</hi>
<pb n="KR4c0017_WYG_000-68b"/>
　蘇州何氏<hi>泓</hi>
　　　髙氏<hi>荷勉子</hi>
　　　饒氏<hi>節操徳</hi>
　　　晁氏<hi>冲之叔用</hi>
　　　晁氏<hi>補之</hi>
　姑蘇丁氏<hi>脩</hi>
　永嘉丁氏<hi>鎮叔</hi>
　　　丁氏<hi>惠安</hi>
<pb n="KR4c0017_WYG_000-69a"/>
　縉雲鮑氏<hi>文虎著譜論</hi>
　蘄陽林氏<hi>敏功字子仁蘄州人贈髙隠處士</hi>
　　　林氏<hi>敏脩子敬</hi>
　　　林氏<hi>子來</hi>
　　　林氏<hi>明仲</hi>
　　　林氏<hi>致明</hi>
　長樂鄭氏<hi>卬著釋文</hi>
　　　楊氏<hi>符祖信</hi>
<pb n="KR4c0017_WYG_000-69b"/>
　　　汪氏<hi>革民信</hi>
　　　汪氏<hi>藻章彦</hi>
　　　汪氏<hi>端本子之</hi>
　　　汪氏<hi>洋源養</hi>
　建安余氏<hi>葵</hi>
　東漢詩僧<hi>祖可正平</hi>
　　　李氏<hi>錞聲希</hi>
　真隱詩僧<hi>善權巽中</hi>
<pb n="KR4c0017_WYG_000-70a"/>
　　　元氏<hi>不伐</hi>
　　　曹氏<hi>夢良</hi>
　　　傅氏<hi>藻可薦</hi>
　　　鹿氏<hi>伯可</hi>
　　　任氏<hi>居實文孺</hi>
　　　吴氏<hi>憲</hi>
　　　吴氏<hi>季南</hi>
　　　吴氏<hi>明可</hi>
<pb n="KR4c0017_WYG_000-70b"/>
　　　吴氏<hi>少雲</hi>
　　　賈氏<hi>巖老</hi>
　　　崔氏<hi>肅之</hi>
　　　萬氏<hi>先之</hi>
　　　萬氏<hi>申之</hi>
　　　萬氏<hi>大年</hi>
　永嘉甄氏<hi>雲卿</hi>
　　　龔氏<hi>實之</hi>
<pb n="KR4c0017_WYG_000-71a"/>
　　　芮氏<hi>國器</hi>
　　　馮氏<hi>方仲圎</hi>
　　　喻氏<hi>叔竒</hi>
　　　毛氏<hi>叔度</hi>
　　　朱氏<hi>邦翰</hi>
　永嘉項氏<hi>用中</hi>
　　　周氏<hi>成祖</hi>
　上蔡謝氏<hi>良佐顯道</hi>
<pb n="KR4c0017_WYG_000-71b"/>
　　　謝氏<hi>逸逸無</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>補注杜詩巻九</head>
    <p>
<pb n="KR4c0017_WYG_009-1a"/>
欽定四庫全書<lb/>
　補注杜詩巻九　　　　　宋　黄希　原本<lb/>
　　　　　　　　　　　　　　黄鶴　補注<lb/>
　　冬到金華山觀因得故拾遺陳公學堂<lb/>
　　　<hi>彦輔曰拾遺唐陳子昂也少讀書於金華山程曰子昂梓州射洪在州東南六十里子昂未達</hi>
　　　<hi>時在金華讀書有書堂存焉甫逰金華因得子昂書堂遂有此作</hi>補注<hi>鶴曰九域志州</hi>
　　　<hi>梓州有陳子昂墓宜其有書堂在金華詩題云冬到金華山盖公寶應元年秋自梓歸成都迎</hi>
　　　<hi>家再至梓十一月往射洪乃是時作明年廣徳元年雖亦居梓而冬巳在閬然則作於寶應元</hi>
<pb n="KR4c0017_WYG_009-1b"/>
　　　<hi>年無疑矣</hi>
涪右衆山内<hi>鄭曰涪扶鳩切水出徼外南入漢</hi>補注<hi>希曰水經云涪江水東南合射江故</hi>
<hi>梓州云涪右又有涪城縣</hi>金華紫崔嵬<hi>洙曰爾雅石戴士謂之崔嵬陸士衡西山何其峻層曲鬱</hi>
<hi>崔嵬</hi>上有蔚藍天<hi>師曰金華神仙有三十六洞天八十一福地蔚藍天乃洞天之名金華山有觀</hi>
<hi>故云云</hi>垂光抱瓊臺<hi>洙曰孫綽逰天台賦瓊䑓中天而懸居趙曰蔚藍則茂蔚之藍今詩人言</hi>
<hi>水曰挼藍則天之青亦可言蔚藍近世韓子蒼出汴州即事詩云水色山光盡蔚藍</hi>繫舟接絶壁<lb/>
杖策窮縈回<hi>洙曰陸士衡杖䇿將逺尋趙曰謝靈運晨策尋絶壁</hi>四顧俯層巔<hi>修可</hi>
<hi>曰謝靈運詩築臺基層巔</hi>淡然川谷開雪嶺日色死霜鴻有餘哀焚<lb/>
<pb n="KR4c0017_WYG_009-2a"/>
香玉女跪霧裏仙人來<hi>洙曰曹植逺逰詩曰靈鼇戴萬丈神嶽儼嵯峨仙人翔其隅玉</hi>
<hi>女戲其阿</hi>陳公讀書堂石柱仄青苔悲風為我起激烈傷雄<lb/>
材<hi>洙曰古詩長歌正激烈唐書陳子昂梓州射鴻人苦節讀書尤善屬文後詣闕上書自稱梓州射鴻縣草</hi>
<hi>莽愚臣則天召見竒其對拜麟䑓正字武后嘗問調元氣以何道而子昂勸后興明堂太學而史臣譏其以王</hi>
<hi>者之事勉女主故卒為訕侮而不用也師曰子昂遭時無明聖之君故其才不得展甫雖傷之亦自傷也</hi>
　　陳拾遺故宅<hi>寶應元年作上同</hi>
　　　補注<hi>鶴曰故宅當於書堂不逺亦在山間故詩云悠揚荒山日慘淡故園烟同上年作拾</hi>
　　　<hi>遺嘗有序送公之祖審言貶吉州司戸有云羣公愛禰衡之俊留在京師詩又云同遊英俊人</hi>
<pb n="KR4c0017_WYG_009-2b"/>
　　　<hi>者亦寓意其祖在同遊之列特不秉輔佐之權也</hi>
拾遺平昔居大屋尚修椽<hi>蘇曰郄鑒曰修椽大屋貯青眉粉黛</hi>悠揚荒山<lb/>
日慘澹故園煙位下曷足傷所貴者聖賢<hi>洙曰按子昂勸后興明堂</hi>
<hi>太學及條上利便三事莫非聖賢之先務具載新書</hi>有才繼騷雅哲匠不比肩<hi>趙曰</hi>
<hi>子昂初為感遇詩三十首王適見而驚曰必為天下文宗故公此篇言江左之詩至子昂而初變盖本乎離騷</hi>
<hi>二雅也殷仲文云哲匠感蕭辰</hi>公生揚馬後名與日月懸<hi>洙曰揚雄司馬相如皆蜀</hi>
<hi>人蘇曰郭沔曰男兒焉久生一死足矣若輩不見晁錯純姓名於日月懸空誰可掩蔽吾要明身後名非茍富</hi>
<hi>貴之徒也陳後主壯之師曰子昂生於揚雄司馬相如之後時雖不同其名與日月争輝固不減於二子二子</hi>
<pb n="KR4c0017_WYG_009-3a"/>
<hi>亦蜀人故甫言及之</hi>同逰英俊人多秉輔佐權<hi>洙曰子昂與陸餘慶王無競房融崔</hi>
<hi>泰盧藏用趙元最厚善</hi>彦昭超<hi>洙曰一/作趙</hi>玉價<hi>趙曰趙彦昭以權幸進然必有才智者故</hi>
<hi>以超玉價言之</hi>郭振起通泉<hi>洙曰郭元振舉進士授通泉尉後封代國公餘見後郭代公故宅</hi>
到今素壁滑<hi>洙曰湛方生曰素壁流光</hi>灑翰銀鉤連<hi>洙曰索靖書勢曰婉若銀鉤飄</hi>
<hi>若驚鴻</hi>補注<hi>鶴曰通泉縣在梓州東南一百三十里元振作尉其邑而彦昭與元振嘗同為太學生故</hi>
<hi>宜同遊壁有題字彦昭景龍中又與公之父審言同在修文舘韋讀書法墨藪云㸃欲堅重如鐡鉤欲活而有</hi>
<hi>力如銀</hi>盛事㑹一時此堂豈千年終古立忠義感遇有遺<lb/>
編<hi>洙曰傳言子昂死有文集十巻盧藏用為之序盛行于代趙曰子昂有感遇詩等篇是也師曰時同逰之</hi>
<pb n="KR4c0017_WYG_009-3b"/>
<hi>士多兼輔佐之權獨子昂官不甚顯至今素壁上尚有諸公墨迹存焉以此堂經久必壊不足以傳後代然忠</hi>
<hi>義之名不朽者惟感遇詩傳于天下覧者足以觀子昂之藴矣</hi>
　　謁文公上方<hi>寶應元年作</hi>
　　　補注<hi>鶴曰上居以言其居之可樂也佛書有上方世界翼奉傳云上方之清樂也孟康曰</hi>
　　　<hi>上方謂北與東也陽氣所萌生故為上是時當在梓州作文公未詳何所人觀詩可知其為聞</hi>
　　　<hi>士寳應元年</hi>
野寺隠喬木山僧髙下居石門日色異絳氣橫扶疎<hi>洙曰</hi>
<hi>江文通絳氣下縈薄注云絳氣赤霞氣也</hi>窈窕入風磴<hi>丁鄧切過曰風磴風路也石梯曰磴</hi>長<lb/>
<pb n="KR4c0017_WYG_009-4a"/>
蘿紛巻舒庭前猛虎卧<hi>洙曰髙僧傳僧惠永感虎來馴</hi>遂得文公廬俯<lb/>
視萬家邑煙塵對階除吾師雨花外<hi>洙曰髙僧傳有講經而天雨花者</hi>
補注<hi>鶴曰圓覺經云天風吹痿花更雨新好者</hi>不下十年餘長者自布金<hi>洙曰</hi>
<hi>給孤長者以黃金側布於祗園地</hi>禪龕只晏如大珠脫玷翳白月當空<lb/>
虚<hi>洙曰大珠白月言其性之圓明也故佛書有摩尼珠及水月之説又曰望已前為白月望已後為黒月見</hi>
<hi>佛書云</hi>甫也南北人<hi>洙曰檀弓曰今丘也乃東西南北之人革曰甫以漂蕩無定居故云</hi>蕪<lb/>
漫少耘鋤<hi>師道曰謂性地荒而不修也</hi>乆遭詩酒汚<hi>師曰甫嗜酒好吟每多因詩酒</hi>
<hi>忤權貴故云云</hi>何事忝簮裾<hi>端本曰簮裾士大夫之服</hi>王侯與螻蟻同盡隨<lb/>
<pb n="KR4c0017_WYG_009-4b"/>
丘墟願聞第一義迴向心地初<hi>洙曰第一義言其敎無上也佛書修行有十地</hi>
<hi>以歡喜為初地</hi>金箆刮眼膜<hi>師曰凡看經明達性本譬如以金箆刮去眼膜所視豁然甫欲文公</hi>
<hi>以無上敎開發甫性使悟無生法</hi>補注<hi>鶴曰梁武帝問達摩如何是聖諦第一義華嚴經有十回向東</hi>
<hi>坡云此句感慨通達其于道必有得也庖丁以牛入輪扁以輪入子美盖以詩入也耶予家有石刻坡所書説</hi>
<hi>此又湼槃經一目盲人為治目故造治良醫其時良醫即以金箆刮其眼目又見下治</hi>價重百車<lb/>
渠<hi>洙曰法華經或有行施金銀珊瑚真珠摩尼硨磲瑪瑙</hi>無生有汲引茲理儻吹嘘<lb/>
　　奉贈射洪李四丈<hi>寶應元年作</hi>
　　　補注<hi>鶴曰後魏置射洪縣婁縷灘東六里有射江語訛為洪舊史縣屬梓州梁權道編在</hi>
<pb n="KR4c0017_WYG_009-5a"/>
　　　<hi>永泰元年逃亂至梓州作然詩云南京亂初定所向色枯槁逰子無根株茅齋付秋草茅齋指</hi>
　　　<hi>草堂當是寶應元年七月徐知道反公避之至梓州九月歸成都迎家居梓州十一月嘗往射</hi>
　　　<hi>洪有陳拾遺故宅等詩當是其時作</hi>
丈人屋上烏人好烏亦好<hi>洙曰詩云瞻烏爰止于誰之屋注富人之屋烏所集也修</hi>
<hi>可曰尚書大傳曰武王登夏䑓以<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>殷民周公旦曰愛其人者愛其屋上烏</hi>補注<hi>希曰劉向説苑乃云</hi>
<hi>太史謂武王曰愛其人兼屋上之烏憎其人者惡其儲胥非周公之言</hi>人生意氣豁不在<lb/>
相逄早<hi>趙曰北史李延夀叙傳載閻信謂其祖李曉之言曰古人相知未必在早</hi>南京亂初<lb/>
定所向色枯槁<hi>趙曰南京成都府也肅宗至徳二年以蜀都為南京所謂亂初定指言前年辛</hi>
<pb n="KR4c0017_WYG_009-5b"/>
<hi>丑之歲四月劒南東川節度使段子璋反五月崔光逺擊斬之</hi>遊子無根株茅齋付秋<lb/>
草東征下月峽挂席窮海島<hi>洙曰謝靈運挂席拾海月又海賦維長綃挂長席</hi>
萬里須十金<hi>晁曰漢書百金中人十家之産師古注古者一兩金直十千千金則知為百千</hi>妻<lb/>
孥未相保蒼茫風塵際蹭蹬騏驎老<hi>洙曰蹭蹬馬失勢皃</hi>志士懐<lb/>
感傷心胸巳傾倒<lb/>
　　早發射洪縣南途中作<hi>寶應元年作</hi>
　　　補注<hi>鶴曰射洪縣在梓州東南六十里今題云早發縣南當是寶應元年十一月南之通</hi>
　　　<hi>泉時作</hi>
<pb n="KR4c0017_WYG_009-6a"/>
將老憂貧窶<hi>魯曰詩終窶且貧窶賤也</hi>筋力豈能及征途乃<hi>洙曰一作復</hi>
侵星<hi>洙曰鮑明逺侵星赴早路</hi>得使諸病入鄙人寡道氣在困無獨<lb/>
立俶裝逐徒旅<hi>魯曰顔延年詩改服飭徒旅修可曰張平子思𤣥賦占既吉而無悔兮簡元辰</hi>
<hi>而俶裝注俶始也</hi>達曙陵險澁<hi>洙曰潘正叔詩世故尚未夷崤函方險澁</hi>寒日出霧<lb/>
遲清江轉山急<hi>唐曰江為山所激</hi>補注<hi>希曰唐志雖為清江郡而公於梓州屢云清江</hi>
<hi>盖以射洪水而言如謂清江白日落欲盡之類是也</hi>僕夫行不進駑馬若維縶<hi>陟立</hi>
<hi>切趙曰詩縶之維之</hi>汀洲稍踈散<hi>何曰岸行坦夷也</hi>風景開怏悒空慰所<lb/>
尚懐終非曩逰集衰顔偶一破勝事難屢挹茫然阮籍<lb/>
<pb n="KR4c0017_WYG_009-6b"/>
途更灑揚朱泣<hi>洙曰阮籍常不由徑路而行途窮且哭楊朱泣多岐師曰甫遭窮途至於東西</hi>
<hi>南北了無定居安免楊朱之揮淚邪</hi>
　　通泉驛南去通泉縣十五里山水作<hi>寶應元年魯曰地理志通泉縣</hi>
　　　<hi>在梓州東南百三十里去縣十五里有佳山水諺號沈家坑甫至此覧眺愛其山水而有是作</hi>
　　　補注<hi>鶴曰舊史通泉漢廣漢縣地隋縣也新史大厯二年屬遂州此詩作於寶應元年十</hi>
　　　<hi>一月故詩云冬温蚊蚋集</hi>
溪行衣自濕亭午氣始散<hi>洙曰天台賦羲和亭午逰氣髙褰</hi>冬温蚊蚋<lb/>
集人逺鳬鴨亂<hi>髙曰行人少也</hi>登頓生曾隂<hi>洙曰江文通日落長沙渚曽隂萬里</hi>
<pb n="KR4c0017_WYG_009-7a"/>
<hi>生</hi>欹傾出髙岸驛樓衰栁側縣郭輕烟畔一川何綺麗<lb/>
<hi>洙曰劉公幹詩綺麗不可忘魯曰所謂沈家坑也</hi>盡日窮壯觀山色逺寂寞江<lb/>
光夕滋漫傷時愧孔父<hi>修可曰孔子嘆鳯泣麟皆傷時也</hi>去國同王粲<lb/>
<hi>洙曰王粲字仲宣山陽人避地荆州嘗思歸因登樓作賦趙曰王粲漢獻帝西遷西京擾亂乃之荆州依劉表</hi>
<hi>其七哀詩西京亂無家豺虎方遘患復棄中國去逺身適荆蠻師曰昔魏王粲去國來依劉表甫去杜鄠而逰</hi>
<hi>蜀豈不同王粲之去國乎</hi>我生苦飄零所厯有嗟嘆<lb/>
　　過郭代公故宅<hi>寶應元年作</hi>
　　　<hi>彦輔曰郭震字元振以字顯封代國公</hi>補注<hi>鶴曰郭公魏州貴鄉人也宅在宣陽里而</hi>
<pb n="KR4c0017_WYG_009-7b"/>
　　　<hi>未嘗至魏當是指作尉通泉時所居而言寶應元年十一月自射洪之通泉時作故詩云我行</hi>
　　　<hi>得遺跡池館皆疏鑿</hi>
豪雋初未遇其跡或脫略<hi>洙曰江淹賦脫畧公卿跌宕文史師曰自昔豪俊之士多</hi>
<hi>不拘小節故云云</hi>代公尉通泉放意何自若<hi>洙曰元振尉通泉嘗盗鑄及掠賣部</hi>
<hi>口以餉遺賔客</hi>及夫登衮冕直氣森噴薄<hi>洙曰靈運吳都賦噴薄沸騰趙曰先天二</hi>
<hi>年郭元振以兵部尚書復同中書門下竇懐貞等附太平公主潜謀不順𤣥宗發羽林兵睿宗聞變登承天門</hi>
<hi>樓元振躬率兵侍衛奏上前奉詔誅懐貞等</hi>磊落見異人豈伊常情度<hi>洙曰新書</hi>
<hi>武后與語竒之索文章上寶劒篇遂得擢用趙曰此專説譏太平公主事而舊注又雜之以武后召見竒之此</hi>
<pb n="KR4c0017_WYG_009-8a"/>
<hi>豈登衮冕時耶</hi>定策神龍後宫中翕清廓<hi>洙曰按新書明皇之誅太平公主元振獨</hi>
<hi>領軍扈從事定宿中書十四日以功封代國公趙曰神龍則中宗即位改元元年去先天二年凡八年而學者</hi>
<hi>毎疑之嘗論曰太平擅寵自中宗而末則禍胎在神龍而下也</hi>俄頃辨尊親指揮存頋<lb/>
託<hi>趙曰太平公主既誅則君臣之間𤣥宗得尊位父子之間𤣥宗得親儔所以感睿宗付託之意矣</hi>羣<lb/>
公見慙色<hi>趙曰𤣥宗之平亂也諸宰相皆走㐲外省獨元振揔兵扈帝</hi>王室無削弱<lb/>
逈出名臣上丹青照臺閣<hi>劉曰元振封代國公畫像凌烟</hi>我行得遺迹<lb/>
<hi>洙曰一作址晏曰遺迹故宅也</hi>池館皆䟽鑿壯公臨事斷顧步涕横落<lb/>
髙詠寶劒篇<hi>定功曰元振寶劒歌云君不見昆吾鐡冶飛炎烟紅光紫氣俱赫然良工鍜鍊凡幾</hi>
<pb n="KR4c0017_WYG_009-8b"/>
<hi>年鑄作寶劒名龍泉龍泉顔色如霜雪良工嗟咨歎竒絶璢璃玉匣吐蓮花錯鏤金環生明月正逢天下無風</hi>
<hi>塵幸得相逢君子身精光黯黯青蛇色文章片片緑龜鱗非直結交逰俠子亦曽親近英䧺人何言中路遭棄</hi>
<hi>捐零落飄淪古獄邉雖復埋沉無所用猶能夜夜氣衝天</hi>神交付冥漠<hi>修可曰潘安仁作夏侯湛</hi>
<hi>誄曰心照神交惟我與子南史劉訏字彦度阮孝緒隠居不交當世訏一造之即頋以神交</hi>
　　觀薛稷少保書畫壁<hi>寶應元年作</hi>
　　　補注<hi>鶴曰詩云我行梓州東遺跡涪江邉又云不知百載俊誰復來通泉當是寳應元年</hi>
　　　<hi>在通泉作</hi>
少保有古風得之陜郊篇<hi>洙曰公詩曰驅車越陜郊北顧臨大河師曰周公召公分</hi>
<pb n="KR4c0017_WYG_009-9a"/>
<hi>陜而治稷嘗為古風以美之</hi>惜哉功名忤但見書畫傳<hi>洙曰稷薛収之從子以詞</hi>
<hi>學知名博雅尤工𨽻書自貞觀永㣲之際虞世南褚遂良時人宗其書跡自後罕能繼者稷鋭精模倣筆態遒</hi>
<hi>麗當時無及之者又善畫博採古跡睿宗在藩留意於文學稷於是特見招引除太子少保</hi>我逰梓<lb/>
州東遺跡涪江邉<hi>鄭曰涪扶鳩切水出徼外南入漢</hi>補注<hi>鶴曰寰宇記云涪江在梓</hi>
<hi>州郪縣西二百里梓州治郪縣而詩云梓州涪江邉則寰宇記所云不合盖詩第以通泉在州東而言</hi>畫<lb/>
藏青蓮界<hi>洙曰青蓮界佛寺也</hi>書入金牓懸<hi>洙曰事見天門日射黄金牓注</hi>仰看<lb/>
垂露姿不崩亦不騫<hi>洙曰漢曹喜工篆𨽻變懸針垂露之法詩天保不騫不崩騫虧也</hi>
鬱鬱三大字蛟龍岌相纒<hi>趙曰稷所書慧普寺碑上三字字方徑三尺許筆畫䧺勁</hi>
<pb n="KR4c0017_WYG_009-9b"/>
<hi>余甞到慶寺觀之三字之傍有贔屭纒捧乃蛟龍岌相纒也</hi>又揮西方變發地扶屋<lb/>
椽<hi>趙曰其所畫西方變相則亡矣</hi>慘淡壁飛動到今色未填此行疊壯<lb/>
觀<hi>師曰甫獲觀其故宅與書畫故云疊壯觀</hi>郭薛俱才賢不知千載後誰復<lb/>
來通泉<hi>洙曰通泉前有郭代公後有薛少保故云郭薛</hi>
　　通泉縣署屋壁後薛少保畫鶴<hi>寶應元年作</hi>
　　　補注<hi>鶴曰題云通泉縣署當是寶應元年十一月自梓州之通泉時作</hi>
薛公十一鶴皆寫青田真<hi>洙曰晉永嘉記青田有雙鶴生子即便去孫曰地理志處</hi>
<hi>州青田縣在州東南一百五十里雙鶴生子即便化去人以為異</hi>補注<hi>希曰張彦逺名畫記薛稷字嗣</hi>
<pb n="KR4c0017_WYG_009-10a"/>
<hi>道善花鳥人物雜畫畫鶴知名永嘉郡記沐溪野去青田九里中有雙鶴年年生子長大便去只餘父母一雙</hi>
<hi>精白可愛多云神仙所養</hi>畫色久欲盡蒼然猶出塵<hi>修可曰北史劉歊矯矯出塵如</hi>
<hi>雲中白鶴</hi>低昂各有意<hi>洙曰薛公畫鶴如返啄疎翎戾天警露之類皆隨而名之</hi>磊落如<lb/>
長人<hi>洙曰晉嵇紹在稠人中昂然若野鳥之在雞羣</hi>佳此志氣逺豈惟粉墨新<lb/>
<hi>師曰鶴磊落比之賢人无塵俗氣象甫竒其有逺志豈特悦其粉墨之新麗哉</hi>萬里不以力羣<lb/>
遊森㑹神威遲白鳯態<hi>洙曰揚雄作甘泉賦夢吐白鳯秋胡詩行路正威遲</hi>非是<lb/>
倉庚隣<hi>洙曰詩七月有鳴倉庚</hi>補注<hi>鶴曰山海經曰丹穴之山有鳥焉其状如鶴五彩而文名</hi>
<hi>曰鳯故云鳯態而加白字於其上以其如白鳯也爾雅倉庚黧黄也釋曰即上黄鳥也釋黄鳥云幽州人謂之</hi>
<pb n="KR4c0017_WYG_009-10b"/>
<hi>黄鶯一名倉庚一名商庚</hi>高堂未傾覆幸得慰佳賓曝露牆壁外終<lb/>
嗟風雨頻赤霄有真骨恥飲洿池津<hi>師曰甫託意譏賢者羞食汚君之禄</hi>
<hi>時不用賢之咎也</hi>冥冥任所往脱畧誰能馴<hi>洙曰有遺支遁鶴者遁曰爾冲天之</hi>
<hi>物寜為耳目之玩遂放之任所往</hi>
　　陪王侍御同登東山最高頂宴姚通泉晩攜酒泛<lb/>
　　江<hi>寳應元年作</hi>
　　　補注<hi>鶴曰詩云三更風起寒浪湧又云无使霜露霑人衣當是寳應元年十一月公至通</hi>
　　　<hi>泉時作梁權道云廣徳元年其年春初公時在梓而前所謂寒浪霜露不合又其春不曾至通泉</hi>
<pb n="KR4c0017_WYG_009-11a"/>
姚公美政誰與儔不減昔時陳太丘<hi>洙曰世説陳紀字元方年十一時候</hi>
<hi>袁紹袁公問曰卿家君在太丘逺近稱之何所履行元方曰老父在太丘強者安之以徳弱者撫之以仁恣其</hi>
<hi>所安久而益敬袁公曰孤往者甞為鄴令正行此事不知卿家君父何師元方曰周公不師孔子孔子不師周</hi>
<hi>公</hi>邑中上客有柱史多暇日陪騘馬遊<hi>洙曰老子為柱下史舊説騘馬</hi>
<hi>御史</hi>補注<hi>希曰騘馬御史乃是後漢桓典為侍御史執正無所避常乗騘馬京師畏之為之語曰行行且</hi>
<hi>止避騘馬御史</hi>東山髙頂羅珍羞<hi>洙曰晉謝安雖貴而東山之志不謝</hi>下顧城郭<lb/>
銷我憂<hi>洙曰王粲登樓賦聊暇日以銷憂</hi>清江白日落欲盡復攜美人<lb/>
登綵舟笛聲憤怒哀中流妙舞逶迤夜未休<hi>洙曰漢武秋風辝擕</hi>
<pb n="KR4c0017_WYG_009-11b"/>
<hi>佳人兮不能㤀横中流兮揚素波簫鼓鳴兮發棹歌歡樂極兮哀情多宋曰逶迤即  委蛇</hi>燈前往<lb/>
往大魚出聽曲低昂如有求<hi>洙曰荀子瓠巴鼓瑟游魚出聽師曰自此以上既陳</hi>
<hi>宴樂之興遂於末章有警戒之意自三更風起寒浪湧以下皆警戒之辝</hi>三更風起寒浪湧<lb/>
取樂喧呼覺船重滿空星河光破碎四座賔客色不動<lb/>
請公臨深莫相違迴船罷酒上馬歸人生歡㑹豈有極<lb/>
無使霜露霑人衣<hi>洙曰此言樂極則悲來矣修可曰此倣謝希逸月賦月既没兮露欲晞嵗</hi>
<hi>方晏兮无與歸佳期可以還㣲霜霑人衣</hi>
　　春日戲題惱郝使君兄<hi>廣德元年作</hi>
<pb n="KR4c0017_WYG_009-12a"/>
　　　補注<hi>鶴曰廣德元年春在梓州作梁權道編亦同公亦有春日梓州登樓詩郝使君當是</hi>
　　　<hi>居通泉公在梓州作此以戯之</hi>
使君意氣凌青霄<hi>趙曰北山移文云干  青霄而直上</hi>憶昨歡娛常見招<lb/>
細馬時鳴金騕褭<hi>上於皎切下於了切修可曰盧照隣詩漢家金騕褭</hi>補注<hi>希曰</hi>
<hi>馬謂之金騕褭盖因漢武帝鑄金為麟趾褭蹄詩人遂  用之詳見下注</hi>佳人屢出董嬌饒<hi>洙曰</hi>
<hi>嬌嬈名姫也宋子侯有董嬌饒詩</hi>東流江水西飛燕可惜春光不相見<lb/>
<hi>趙曰此句以興見招之後不復見其姫也故下句有願攜之請焉</hi>願攜王趙兩紅顔<hi>端本</hi>
<hi>曰王趙亦通泉有色之妓</hi>再騁肌膚如素練通泉百里近梓州請公<lb/>
<pb n="KR4c0017_WYG_009-12b"/>
一來開我愁<hi>蘇曰王戎與公破悶開愁</hi>補注<hi>鶴曰王趙非通泉之妓當是郝使君之姫妾寶</hi>
<hi>應元年十一月公至通泉時郝招公飲出二姫以侑樽明年春公在梓州因作此詩以戯之九域志通泉在梓</hi>
<hi>州東南百三十里兹云百里者舉其成數而言耳</hi>舞處重看花滿面樽前還有<lb/>
錦纒頭<hi>洙曰唐王元寶富而無學識嘗㑹賓客明日親友謂之曰昨日必多佳論元寶曰但費錦纒頭</hi>
<hi>爾田曰唐明皇宴於清元小殿自打羯鼓曲終戯謂八姨曰樂藉今日有幸約供養夫人請一纒頭八姨曰豈</hi>
<hi>有大唐天子阿耶出三百萬為</hi>　<hi>无錢用局耳</hi>
　　天邉行<hi>永泰元年作</hi>
　　　補注<hi>鶴曰詩云十年骨肉無消息當是永泰元年在成都作是年五月公下忠渝此詩未</hi>
<pb n="KR4c0017_WYG_009-13a"/>
　　　<hi>下忠渝時所作詩又云洪濤滔天風㧞木永泰元年三月大風故耳</hi>
天邊老人歸未得<hi>蘇曰陳秀漂泊西平秋月自嘆鴻燕皆歸天邉老人尚困逆旅悽愴</hi>日<lb/>
暮東臨大江哭隴右河源不種田胡騎羌兵入巴蜀<hi>洙曰</hi>
<hi>大厯中吐蕃三道入冦誡其衆曰吾要蜀川為東府連蹈郡邑而士庶奔亡山谷趙曰廣徳元年吐蕃陷隴右</hi>
<hi>而河源不種矣十二月陷松維保三州則入巴蜀矣</hi>補注<hi>鶴曰按史至徳二年吐蕃侵取廓霸岷等州及</hi>
<hi>河源莫門軍寶應元年陷臨洮取秦成渭等州廣徳元年破西山合水城明年入大震関取蘭河鄯洮等州於</hi>
<hi>是隴右地盡亡而通鑑以為是廣徳元年又云吐蕃陷松維保三州及雲山新築二城西川節度使髙適不能</hi>
<hi>救於是劒南西山諸州亦入於吐蕃云故作此詩隴右巴蜀俱已為胡騎羌兵所有胡騎指吐蕃羗兵指黨項</hi>
<pb n="KR4c0017_WYG_009-13b"/>
<hi>羗渾奴刺之類</hi>洪濤滔天風㧞木<hi>洙曰洪濤滔天言民罹昏墊也項王圍漢王大風拔木</hi>
前飛秃鶖後鴻鵠<hi>趙曰鶖水鳥也師曰鶖鶬九頭鳥</hi>補注<hi>鶴曰唐五行志永泰元年</hi>
<hi>三月辛亥大風抜木趙以鶖為水鳥者亦以五行志云寶厯五年有秃鶖森飛集禁苑鶖水鳥也</hi>九度<lb/>
附書向洛陽十年骨肉無消息<hi>師曰甫客居天邊遭兵馬之亂歸鄉不得寧不</hi>
<hi>悲傷時吐蕃分為三路入寇一自隴右一自河源一自巴蜀田畆廢而不耕蜀中騷動故甫思欲附鶖鶬鴻鵠</hi>
<hi>奮飛以歸鄉盖有所不得也</hi>補注<hi>鶴曰天寶十四年乙未避賊與骨肉相離至永泰元年乙未已恰十</hi>
<hi>年其時公之弟在東都骨肉殆指弟而言</hi>
　　大麥行<hi>寶應元年作</hi>
<pb n="KR4c0017_WYG_009-14a"/>
　　　補注<hi>鶴曰詳考詩中之事當是寶應元年成都作梁權道編在廣徳元年梓州詩内</hi>
大麥乾枯小麥黄婦女行泣夫走藏<hi>洙曰見崆峒小麥熟注師曰古詩云</hi>
<hi>小麥青青大麥枯誰當穫者婦與姑</hi>補注<hi>希曰後漢五行志童謡云小麥青青大麥枯此用其語</hi>東<lb/>
至集壁西梁洋問誰腰鐮胡與羗<hi>洙曰集壁梁洋皆蜀地州郡名趙曰此又</hi>
<hi>言吐蕃與囘紇也鮑明逺東武吟腰鐮刈葵藿師曰集壁梁洋四州名時吐蕃入冦四州之民皆奔竄山谷腰</hi>
<hi>䥥穫麥惟羗與胡而巳</hi>補注<hi>鶴曰集壁梁洋四州唐並属山南西道按新舊史通鑑寶應元年建夘月</hi>
<hi>羗渾奴刺寇梁州建辰月奴刺冦洋州地理志成州以寶應元年沒吐蕃成與前四州均為山南道此詩當是</hi>
<hi>指其年吐蕃羗渾奴刺而言今云大麥乾枯小麥黄正是夏初事自是年至大厯三年無歲无吐蕃黨項羗渾</hi>
<pb n="KR4c0017_WYG_009-14b"/>
<hi>奴刺之亂而俱不在春夏</hi>豈無蜀兵三千人<hi>洙曰一云千人去</hi>部領辛苦江<lb/>
山長<hi>師曰時杜鴻漸以蜀兵三千遏賊衝突江山蹇澁士卒至有介胄生䖝而不得休息故云部領辛苦</hi>
<hi>江山長</hi>安得如鳥有羽翅託身白雲還故鄉<lb/>
　　苦戰行<hi>寶應元年作</hi>
　　　補注<hi>鶴曰段子璋以上元二年又陷遂州綿州遂在涪江之南今詩云去年江南討狂賊</hi>
　　　<hi>當是寶應元年作</hi>
苦戰身死馬將軍自云伏波之子孫干戈未定失壯士<lb/>
<hi>蘇曰牛繪戰死張先歎曰天下未安兵戈尚爾遽失壯士趙曰伏波漢馬援也吐蕃去冬陷松維保三州則干</hi>
<pb n="KR4c0017_WYG_009-15a"/>
<hi>戈豈便息邪</hi>補注<hi>鶴曰按舊史馬璘年五十六大厯十二年卒新史云十一年卒於軍中則璘之死在</hi>
<hi>公後六七年無容先有此詩且新舊史未嘗至蜀平子璋亂疑是為馬巴州故去嵗秋云遂州城外巴人稀公</hi>
<hi>别馬巴州亦嘗云功業終歸馬伏波</hi>使我歎恨傷精魂<hi>蘇曰山濤曰嵇中散就誅使我失精</hi>
<hi>神歎憤而巳</hi>去年江南討狂賊臨江把臂難再得别時孤雲<lb/>
今不飛時獨看雲淚横臆<hi>鮑曰謂段子璋戰遂州時公與此事送别江上今其人已</hi>
<hi>死矣故有感而作遂州在涪江少南故云江南師曰馬援為伏波將軍嘗云大丈夫當死邉野以馬革裹尸而</hi>
<hi>歸唐馬璘讀漢書至此歎曰使吾祖勲業墜地乎時馬璘與吐蕃戰没失國家壯士甫是以傷之去年江南討</hi>
<hi>狂賊謂於涪江之南討段子璋之亂也時甫與馬將軍訣别把臂今傷其死甫悵望去年别處不見雲飛故思</hi>
<pb n="KR4c0017_WYG_009-15b"/>
<hi>其人而淚下横胸臆也</hi>
　　去秋行<hi>寶應元年作</hi>
　　　<hi>魯曰時段子璋反於東川也</hi>補注<hi>鶴曰詩云去秋涪州木落時又云部曲有去皆无歸</hi>
　　　<hi>遂州城中漢節在遂州城外巴人稀當是寶應元年作</hi>
去秋涪江木落時臂槍走馬誰家兒<hi>蘇曰王宏見陸遜曰彼陣前臂槍走</hi>
<hi>馬往來返逐者誰家小兒得如此俊偉</hi>到今不知白骨處部曲有去皆無<lb/>
歸遂州城中漢節在遂州城外巴人稀<hi>包曰上元三年四月劒南節度</hi>
<hi>兵馬使叚子璋反陷緜州遂州刺史嗣虢王巨死之節度李奐奔于成都故云漢節在</hi>補注<hi>鶴曰子璋</hi>
<pb n="KR4c0017_WYG_009-16a"/>
<hi>䧟遂州意馬巴州領興㑹攻之為子璋所勝死於遂州故云漢節在又上句云部曲有去皆無歸子璋以上元</hi>
<hi>二年四月反五月伏誅而此詩云去秋涪江木落時恐誤</hi>戰塲寃魂毎夜哭空令野<lb/>
營猛士悲<hi>師曰部曲行伍部有曲昔蘇武凡十九年㽞匈奴中常持漢節時馬璘死於吐蕃持節而</hi>
<hi>死巴人屯守遂州城外吐蕃兵攻遂州巴人死盡故云稀</hi>
　　光祿坂行<hi>寶應元年作</hi>
　　　補注<hi>鶴曰崔寧傳云寶應初蜀亂道路不通與此詩所言合當是寶應元年作公時在梓</hi>
　　　<hi>州</hi>
山行落日下絶壁西望千山萬山赤<hi>洙曰山一作水謝靈運日落山照耀</hi>
<pb n="KR4c0017_WYG_009-16b"/>
樹枝有鳥亂鳴<hi>洙曰一作棲</hi>時暝色無人獨歸客<hi>洙曰謝靈運林壑歛</hi>
<hi>暝色</hi>馬驚不憂深谷墜草動只怕長弓射<hi>食亦切</hi>安得更似<lb/>
開元中<hi>洙曰一云年開元初上勵精理道天下大治安西諸國悉平為郡縣</hi>道路即今多<lb/>
擁隔<hi>鮑曰按崔寧傳寶應初蜀亂山賊乗險道路不通與此詩合</hi>
　　山寺<hi>寶應元年作</hi>
　　　<hi>洙曰章留後同遊得開字</hi>補注<hi>鶴曰公在梓有陪章侍中晏南樓等詩又有别章留後詩</hi>
　　　<hi>章名彛此詩云歲宴風破肉當是寶應元年自通泉回作</hi>
野寺根石壁諸龕遍崔嵬<hi>龕若含切</hi>前佛不復辨百身一莓<lb/>
<pb n="KR4c0017_WYG_009-17a"/>
苔<hi>洙曰天台賦踐莓苔之滑石</hi>唯有古殿存世尊多塵埃補注<hi>希曰諸經</hi>
<hi>皆以佛為世尊故云髙僧傳漢文帝夣金人空飛而至集羣臣以占傅毅奉答西域有神曰佛所夣必是乎唯</hi>
<hi>一本作雖</hi>如聞龍象泣足令信者哀<hi>蒼舒曰右按王筠棲頭陀寺經曰有比丘名曰</hi>
<hi>龍樹龍象猶佛象也修可曰維摩經云菩薩勢力譬如龍象又傳燈錄云龍象乃鱗毛類中最巨者猶麒麟之</hi>
<hi>於走獸鳯凰之於飛鳥故經稱僧之出類者曰龍象非佛像也</hi>使君騎紫馬<hi>蘇曰謝靈運出守永</hi>
<hi>嘉人曰騎紫馬者乃太守也永嘉今有紫馬祠尚傳乃播謝之徳也</hi>捧擁從西來樹羽静<lb/>
千里臨江久徘徊山僧衣藍縷告訴棟梁摧公為顧兵<lb/>
徒咄嗟檀施開<hi>夣符曰佛書信施檀越又王簡棲頭陁寺碑曰行不捨之檀施諸羣有</hi>吾<lb/>
<pb n="KR4c0017_WYG_009-17b"/>
知多羅樹却倚蓮花臺諸天必懽喜鬼物無嫌猜補注<lb/>
<hi>希曰兵徒一本作賔徒一本作兵從佛書心中初求最後檀越以為齋主注焚語檀波羅蜜華言布施此殆合</hi>
<hi>華梵之言而云檀又云諸天歡喜又云佛昔修治歡喜海</hi>以兹撫士卒孰曰非周才<lb/>
窮子失淨處髙人憂禍胎<hi>洙曰福有基禍有胎趙曰漢武帝謂臨賀王曰汝包藏禍</hi>
<hi>胎也</hi>嵗晏風破肉<hi>蘇曰蘇章傳邉地霜𦂳沙風破肉雖重裘氊帳寒色可畏</hi>荒林寒可<lb/>
迴思量入道苦自哂同嬰孩<lb/>
　　南池<hi>廣徳元年作</hi>
　　　補注<hi>鶴曰公以廣徳元年秋往閬冬囘梓明年春雖又自梓之閬今詩云粳稻共比屋又</hi>
<pb n="KR4c0017_WYG_009-18a"/>
　　　<hi>云高田失西成此物頗豐熟當是廣徳元年秋在閬州作</hi>
峥嶸巴閬間所向盡山谷<hi>洙曰巴閬蜀中二州也山多險阻故云云</hi>安知有<lb/>
蒼池萬頃浸坤軸<hi>余曰張華博物志地下有四柱廣十萬里地有三千六百軸互相牽也</hi>
呀然閬城南<hi>昱曰呀虚加切張口貌</hi>枕<hi>洙曰一作控</hi>帶巴江腹菱荷入<lb/>
異縣粳稻共比屋<hi>洙曰堯比屋可封</hi>補注<hi>鶴曰字林云秔稻不黏者本草以粳米稻</hi>
<hi>米為二物説文沛國謂稻為糯粇稻属也</hi>皇天不無意美利戒止足髙田失<lb/>
西成此物頗豐熟清源多衆魚逺岸富喬木<hi>蘇曰郭元澤近舎溪</hi>
<hi>岸有磻石可坐卧兼喬木蔽日時曵履投竿不知塵事</hi>獨歎楓香林春時好顔色南<lb/>
<pb n="KR4c0017_WYG_009-18b"/>
有漢王祠終朝走巫祝歌舞散靈衣<hi>洙曰潘安仁寡婦賦仰神宇之寥寥瞻靈</hi>
<hi>衣之披披</hi>荒哉舊風俗髙皇亦明王魂魄猶正直不應空<lb/>
陂上縹緲親酒肉淫祀自古昔<hi>蘇曰左傳非所祭而祭名曰滛祀</hi>非唯<lb/>
一川瀆干戈浩茫茫地僻傷極目<hi>趙曰楚辭目極千里傷春心</hi>平生<lb/>
江海興遭亂身局促<hi>洙曰漢景帝局促如轅下駒</hi>駐馬問漁舟躊躇<lb/>
慰羈束<hi>蘇曰邢亢駐馬立江中借問漁舟客征戰何時停我亦卜林宅師曰鬼神非其族類不歆其祀</hi>
<hi>自古淫祀媚神徼福者多矣豈特此一川瀆而已哉有道之世鬼神無所施其靈響甫傷世亂而祀典不舉固</hi>
<hi>有淫邪之祭則云干戈浩茫茫地僻傷極目局促不得騁之貎甫謂平生有五湖之興今羈束亂世而不得騁</hi>
<pb n="KR4c0017_WYG_009-19a"/>
<hi>是以駐馬問漁舟而少有所慰者也</hi>
　　發閬中<hi>廣徳元年作</hi>
　　　補注<hi>鶴曰公廣徳元年九月自梓入閬冬晩復歸梓明年初春又至閬此詩云别家三月</hi>
　　　<hi>一得書當是元年冬晩歸梓時作九域志云閬州西至梓州二百二百二十里三月之間一往</hi>
　　　<hi>反焉其愁苦可知</hi>
前有毒蛇後猛虎溪行盡日無村塢<hi>洙曰時盗賊縱横賦役煩重而民不</hi>
<hi>安居也</hi>江風蕭蕭雲拂地山木慘慘天欲雨女病妻憂歸<lb/>
意速秋花錦石誰復數<hi>趙曰此言歸梓州也秋花錦石可玩之物以歸意速不復數之</hi>
<pb n="KR4c0017_WYG_009-19b"/>
<hi>矣</hi>别家三月一得書避地何時免愁苦<hi>洙曰賢者避地趙曰公以九月</hi>
<hi>自梓往閬至十二月而復歸梓</hi>
　　閬山歌<hi>廣徳二年作</hi>
　　　補注<hi>鶴曰以後篇閬水歌云更復春從沙際歸當與此詩同是廣徳二年初春之時作</hi>
閬州城東靈山<hi>洙曰一作雪山</hi>白閬州城北玉臺碧<hi>洙曰靈山玉臺皆閬</hi>
<hi>山景也</hi>補注<hi>希曰閬州閬中縣有靈山雖寰宇記綿州巴西郡亦有之然此明曰在閬州城東玊臺則</hi>
<hi>九域志云故老相傳唐史滕王嘗於此逰憇</hi>松浮欲盡不盡雲江動將崩已<lb/>
<hi>一作未</hi>崩石那知根無鬼神㑹已覺氣與嵩華敵<hi>趙曰此言靈山</hi>
<pb n="KR4c0017_WYG_009-20a"/>
<hi>玉臺也師曰五岳西日華山中日嵩山凢名山大川鬼神之所扶持此山雖不與五岳之數安知鬼神不㑹於</hi>
<hi>是</hi>中原格鬬且未歸應結茅齋着青壁<hi>洙曰兩相敵曰格鬬</hi>補<lb/>
注<hi>鶴曰格闘謂吐蕃犯京師中原未寧故歸意且止看青壁以閬山如壁之青也</hi>
　　閬水歌<hi>廣徳二年作</hi>
　　　補注<hi>鶴曰與閬山歌同廣徳二年作</hi>
嘉陵江色何所似<hi>洙曰嘉源注源出㪚鬬而入於閬師曰地理志閬州閬中郡城臨閬水却</hi>
<hi>接連山岡</hi>補注<hi>洙曰嘉陵江止𨽻果州而閬與果為隣故云</hi>石黛碧玊相因依正<lb/>
憐日破浪花出<hi>趙曰阮籍寒鳥相因依日出正照水</hi>更復春從沙際歸<hi>趙曰</hi>
<pb n="KR4c0017_WYG_009-20b"/>
<hi>費昶雜詞春隨楊栁歸</hi>巴童蕩槳欹側過<hi>趙曰古歌云艇子打兩漿者扶兩檝而來也</hi>
水雞衘魚來去飛<hi>師曰盖言魚多也</hi>閬中勝事可腸斷<hi>蘇曰劉表曰故</hi>
<hi>鄉勝事使人臨風對月回腸欲斷</hi>閬州城南天下稀<hi>師曰城南屏山錯麗如錦屏號</hi>
<hi>為天下第一故曰天下稀本朝前輩嘗詠福唐詩云曉角吹殘十二枝春風樓閣酒旗飛杜陵未識三山好却</hi>
<hi>道閬城天下稀盖閩蜀同風故也</hi>
　　三絶句<hi>大厯三年作</hi>
　　　補注<hi>鶴曰梁權道編在廣徳二年自閩州赴成都時作徒感於舊次及鮑注以前年渝州</hi>
　　　<hi>殺刺史為叚子璋䧟綿遂今年開州殺刺史為徐知道反詳考詩中事當是大厯三年作見注</hi>
<pb n="KR4c0017_WYG_009-21a"/>
前年渝州殺刺史今年開州殺刺史<hi>鮑曰崔寧傳所書山賊也前年渝州</hi>
<hi>殺刺史謂叚子璋䧟綿遂今年開州殺刺史謂徐知道之反有乗亂者開去成都逺不知其故史不書失之師</hi>
<hi>曰步將吳璘殺渝州刺史劉卞以反杜鴻漸討平之又部卒翟封殺開州刺史蕭崇之以叛楊子琳討平之</hi>
補注<hi>鶴曰渝州唐屬劒南開州唐屬山南杜鴻漸平吳璘楊子琳平翟封在大厯元年與三年詩云今年</hi>
<hi>開州殺刺史則是年作</hi>羣盗相隨劇虎狼<hi>趙曰張孟陽云賊盗如豺虎師曰虎豺喻盗賊</hi>
<hi>也劇甚也</hi>食人更肯留妻子<lb/>
二十一家同入蜀唯殘一人出駱谷<hi>蘇曰十道志云駱谷道西南界入洋</hi>
<hi>州路属盩厔趙曰魏志姜維出駱谷圍長安即此谷道也</hi>補注<hi>希曰唐志鳯翔府盩厔縣有駱谷関九域</hi>
<pb n="KR4c0017_WYG_009-21b"/>
<hi>志亦言鳯翔有古駱谷道又唐志云洋州駱谷此當是言洋州者</hi>自説二女齧臂時<hi>洙曰</hi>
<hi>世説趙飛燕姊弟少貧微及飛燕見召與女弟齧臂而别</hi>迴頭却向秦雲哭<hi>師曰祿山亂百</hi>
<hi>姓隨𤣥宗入蜀凡二十一家後出駱谷但存一人飢困蜀亂勦盡甫聞其説自傷妻子皆幸免是以回頭望蜀</hi>
<hi>而哭痛斯民之不得其所也</hi>
殿前兵馬雖驍雄縱暴略與羌渾同<hi>洙曰時神䇿軍恣横</hi>聞道殺<lb/>
人漢水上婦女多在官軍中<hi>師曰吐谷渾西羌之種也殿前兵馬乃王師奉辭伐</hi>
<hi>罪以吊其民秋亳無撓時天子命陸璀以三千神策軍彈壓蜀中之亂奈何神䇿軍横恣虜掠婦女其殘暴更</hi>
<hi>甚於羌渾百姓怨之甫傷朝廷政治不明縱使殿前之兵搔動良民若此豈所謂王師弔民伐罪者乎</hi>
<pb n="KR4c0017_WYG_009-22a"/>
　　莫相疑行<hi>永泰元年作</hi>
　　　補注<hi>鶴曰郭英乂帥蜀時年方三十餘此詩意是為英乂作雖嚴武年少然於公未嘗不</hi>
　　　<hi>相知豈有當靣輸心背後笑之事八哀詩中嚴武詩可見公待武初終無間應無此作當是永</hi>
　　　<hi>泰元年與英乂不合去成都時作又觀此詩弊廬遣興詩寄武云還思長者轍恐避席為門若</hi>
　　　<hi>武於公果有如詩所云則去幕府之後不應詩語猶如此也</hi>
男兒生無所成<hi>趙曰李陵書男皃生無所成名</hi>頭皓白牙齒欲落真可<lb/>
惜憶獻三賦蓬萊宫自怪一日聲烜赫<hi>洙曰天寶中明皇朝獻太清宫</hi>
<hi>饗廟及郊甫時獻三大禮賦</hi>集賢學士如堵牆觀我落筆中書堂<hi>洙曰</hi>
<pb n="KR4c0017_WYG_009-22b"/>
<hi>新唐書甫獻賦帝竒之使待制集賢院命宰相試文章按開元十三年改集仙殿為集賢殿麗正殿書院為集</hi>
<hi>賢殿書院院内五品以上為學士六品以上為直學士禮孔子射於矍相之圃盖觀者如堵牆</hi>補注<hi>希曰</hi>
<hi>唐百官志開元十三年改麗正殿書院為集賢殿書院置集賢院侍講學士侍讀直學士又唐制宰相四人首</hi>
<hi>相為太清宮使次三相皆席館職如洪文館大學士集賢殿大學士是也公以獻賦命宰相試文章則集賢學</hi>
<hi>士為宰相也</hi>往時文彩動人主此日饑寒趨路傍<hi>洙曰時擢甫為京兆</hi>
<hi>兵曹㑹祿山亂後寓同谷採橡自給男女餓殍者數人趙曰至徳二載公授左拾遺及房琯罷相甫上疏論琯</hi>
<hi>不冝廢肅宗怒出甫為華州司功屬關輔饑亂棄官寓同谷自負薪採梠餔糒不給遂卜居成都</hi>晚將<lb/>
末契託年少<hi>趙曰陸機歎逝賦託术契於後生</hi>當面輸心背面笑<hi>洙曰時甫依嚴</hi>
<pb n="KR4c0017_WYG_009-23a"/>
<hi>武幾為武所殺</hi>寄謝悠悠世上兒不爭好惡莫相疑<hi>師曰甫獻三大禮賦</hi>
<hi>天子命宰相試文章一日聲馳乎天下如堵墻言列看之多也中書堂即宰相所坐之堂人主謂𤣥宗也年少</hi>
<hi>指嚴武也甫與武父挺之素善武時尚少鎮成都甫往依焉故云晩將末契託年少甫嘗醉登武牀瞋目曰嚴</hi>
<hi>挺之乃有是兒武憾其斥父名抜劒將殺之賴武母救止乃免武與甫由是有隙故甫譏其不以誠相待而有</hi>
<hi>是作</hi>補注<hi>希曰古詩多謝悠悠子瞻天如戴盆</hi>
　　遭田父泥飲美嚴中丞<hi>寶應元年作</hi>
　　　<hi>蘇曰嚴武也甫與武世舊故入蜀作之新書言甫結廬成都浣花里與田畯野老相為狎蕩</hi>
　　　補注<hi>鶴曰按舊史嚴武傳既收長安以武為京兆少尹兼御史中丞以史思明阻兵不之</hi>
<pb n="KR4c0017_WYG_009-23b"/>
　　　<hi>官出為綿州刺史兼劒南東川節度使兼御史中丞東川節度治梓州上皇詔合兩川為一道</hi>
　　　<hi>拜成都尹兼御史大夫今曰嚴中丞則是未為大夫時所作盖公有與嚴中丞嚴大夫嚴侍郎</hi>
　　　<hi>嚴鄭公先後可辨也考公説早云今蜀自十月不雨抵建夘非雩之時則是説乃寶應元年二</hi>
　　　<hi>月上嚴公注云初中丞嚴公節制劒南此説中又云管内東西兩川各遣一使則其時但是節</hi>
　　　<hi>制兩川此詩當是寶應元年春社作所謂泥飲者非飲於泥淖之中乃其醉如泥耳不然或是</hi>
　　　<hi>上旱説後便雨梁權道編在廣徳二年非況詩云拾遺能住否則是未為參謀時奏為參謀在</hi>
　　　<hi>二年冬春夏間也</hi>
步屧隨春風<hi>屧先篋切禹偁日屧草屨也隨春風謂放歩也</hi>村村自花栁<hi>蘇曰鮑明</hi>
<pb n="KR4c0017_WYG_009-24a"/>
<hi>逺行樂篇村村花栁好</hi>田翁逼社日邀我嘗春酒<hi>趙曰宋書袁粲為丹陽尹嘗步</hi>
<hi>屧白楊郊野遇士大夫便呼與酣飲</hi>酒酣誇新尹畜眼未見有迴頭指大<lb/>
男渠是弓弩手<hi>洙曰籍丁為兵也</hi>名在飛騎籍<hi>洙曰飛騎軍名趙曰傚曹子建</hi>
<hi>白馬篇名編壯士籍</hi>長畨嵗時久<hi>洙曰長畨猶長在/直也言無更代也</hi>補注<hi>希曰㑹要云貞</hi>
<hi>觀十二年十一月三日於𤣥武門置左右屯以諸衛將軍領之其兵名曰飛騎天寶七載勑左右羽林軍飛騎</hi>
<hi>請凖後加數通舊一萬五千為額六畨上下今日長畨則無上下也</hi>前日放營農<hi>洙曰放營農歸</hi>
<hi>耕也</hi>辛苦救衰朽差科死則已<hi>鄭曰差楚皆切簡也</hi>誓不舉家走今<lb/>
年大作社<hi>洙曰社祭所以祈農事也趙曰左傳鄭子産大為社</hi>拾遺能住否呌婦<lb/>
<pb n="KR4c0017_WYG_009-24b"/>
開大瓶盆中為吾取感此氣揚揚須知風化首<hi>洙曰郡守縣令</hi>
<hi>風化之首趙曰晏子傳其御者意氣揚揚</hi>語多雖雜亂説尹終在口朝來偶<lb/>
然出自夘將及酉乆客惜人情如何拒鄰叟髙聲索果<lb/>
栗補注<hi>希曰陶詩云但覔梨與栗</hi>欲起時被肘<hi>洙曰言屢為掣肘蘇曰孔文舉就里人飲</hi>
<hi>夜深而歸家人責其遲曰欲命駕數數被肘工部一世偉人造語深得要妙胸中無國子監者不可讀其詩師</hi>
<hi>曰足知甫久客與隣叟無一日不如此也</hi>指揮過無禮未覺村野醜<hi>洙曰舉止無度</hi>
<hi>不可責禮法也</hi>月出遮我留仍嗔問升斗<hi>蘇曰何憙以春秋知名海内累詔不仕嗜</hi>
<hi>酒毎飲不問升斗俱盡醉中猶長褒貶人皆欽服其量</hi>補注<hi>希曰晉陸納謂桓温曰明公近云飲酒三</hi>
<pb n="KR4c0017_WYG_009-25a"/>
<hi>升納正可三升今有一斗以備柸酌餘瀝</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0017_WYG_009-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　補注杜詩巻九<lb/>
</p>
<p>
</p>
  </div>
</body>
</text>
</TEI>
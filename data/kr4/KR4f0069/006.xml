<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0069_SBCK_006-1a"/>
茗齋五言古詩<lb/>
　　　　　　　　　　　　　　　淮南彭孫貽<lb/>
　　題武塘梅花道人墓<lb/>
元氏弋九有不能網斯人汙世無巖穴桃源路已湮烟雲師造<lb/>
化山水開天真胡沙自漠漠丘壑長清新吳興帝室兒風流秀<lb/>
絶倫奈何王孫草漬墨燕土塵道人散髮臥大虜不得臣逸氣<lb/>
横筆墨萬象蓎然陳一縑落人間天府争見珍邈彼物外踪黄<lb/>
壚詎沉淪月照魏塘白古骨蛻幽貞至今風雪窟獨枕寒花春<lb/>
　　埭溪眺月四首<lb/>
埭溪欝蒼蒼俯見白石路夕隂歛皓月坐久不知暮鳥歸群籟<lb/>
<pb n="KR4f0069_SBCK_006-1b"/>
息夜景在高樹萬物自相依流水無心住溪光受山色寒氣凍<lb/>
宿鷺衆響空漸生人跡杳非故悠然立㴱更草滴松上露<lb/>
　　二<lb/>
未覺靈境暝夕陽沉東山仰視見溪月巳落羣松間溪翁爲我<lb/>
出柴扉每忘關寒光交萬籟哀壑相逥環露白出樵徑雲霽開<lb/>
山顔悲風嘯猛虎萬籟吹潺湲幽徃意何惧清吟殊未還<lb/>
　　三<lb/>
雨歇春事盡扁舟横水涯悠悠一溪月露濕羣峰茶我約採茶<lb/>
者入山摘紫霞僧舍繞白石暝色逥樵車末晚林己黒餘霜翻<lb/>
澗花閑門閉溪影空水交清華谷應两人語寒警孤棲鴉斗柄<lb/>
<pb n="KR4f0069_SBCK_006-2a"/>
沒山角平野参横斜<lb/>
　　四<lb/>
山中萬慮屏獨坐孤松根相遇丗外友共話治亂原慰此風雨<lb/>
夕感我漁樵言月出飛鳥沒照見溪北門溪聲一何長衆籟不<lb/>
復喧萬樹吐㣲白獨有山光存哀歌倚林樾脱葉為飛翻松子<lb/>
墜如雨溪燈正黄昏<lb/>
　　題雪舟<lb/>
　　　方洲先生搆書屋于一笑山側顏曰雪夜歸舟今陳子<lb/>
　　　遇辰山池即方洲草堂遺制也書齋數椽小似漁艇𥿄<lb/>
　　　屏素几　焉一色題之曰雪舟而系以詩<lb/>
<pb n="KR4f0069_SBCK_006-2b"/>
昔我買漁竿垂綸信烟水三年嬰世網風蓑掛簷尾相尋幽齋<lb/>
啓一笑見吾子斗室同扁舟烟波在屋裏虚窓皓然白見雪不<lb/>
見𥿄良久茶烟生溟濛濕雲起秋梧風翏翏如坐布帆㡳已疑<lb/>
入剡川竹杖胡在此昔賢留斯堂水竹尚清綺俯仰千古胷卧<lb/>
逰萬山履澄觀半榻上了無一可喜道書置床頭素琴横石几<lb/>
何須枕清流漚鳥乃我侣寄語前邨漁此中吾老矣<lb/>
　　九月紅梅先放一蕚<lb/>
炎中早梅發十月滿隴首此地未黄花梅開過重九空窗朱蕚<lb/>
吐清艶照户牖秋夜入江春紅燭昏黄後鍾遲月出早幽客獨<lb/>
立久風雪未成歸忽憶山中友尋簷句未成一枝春入手白露<lb/>
<pb n="KR4f0069_SBCK_006-3a"/>
濕朙霞横參在南斗<lb/>
　　題當湖馬太常澹真遺事後<lb/>
　　　光廟龍潜時張差突禁闥廷臣多疑西宫　神祖召<lb/>
　　　對羣臣劉御史臺以奏對干天怒逮獄将重譴馬公為<lb/>
　　　刑曹郎執奏者再𬒳謫道病卒熹宗時始以言者贈<lb/>
　　　太常讀其遺事感賦<lb/>
神祖長御宇久未錫桐封羣臣翼東朝謂有夾日功何来奮推<lb/>
兒狂吠驚潜龍二聖實慈孝衆寖疑西宫一時畫地吏聚訟<lb/>
摇椒風雖愧留侯謀或諒荀息忠黄衣御未央天聴自從容疾<lb/>
雷震柱下所奏觸重瞳詎意漆室憂㡬作碧血虹全生諫臣老<lb/>
<pb n="KR4f0069_SBCK_006-3b"/>
咸歎帝徳隆誰知執法者當日仗馬公四皓羽翼成一厄龍蛇<lb/>
窮青山埋白骨萬古東湖東信史長不滅隱隱表孤衷<lb/>
　　冐雨訪范蠡湖<lb/>
少伯既覇越採藥尋滄洲長揖烏喙公飄然五湖逰錦衣入吴<lb/>
宫乃是石室囚龍乕不可餌功成謝諸侯廢寺枕遺<graphic n="KR2539" url="https://raw.githubusercontent.com/kanripo/KR-Gaiji/master/images/KR2539.png" mimeType="image/png"/>草木俱<lb/>
靈幽寒藻舞雙鯉澄波悅羣鷗高軌邈千載湖水長悠悠伍胥<lb/>
徒智勇憤决錢塘流斯人友安期隂符秘丹丘至今越来溪古<lb/>
月照我愁<lb/>
　　過徐忠襄西郊書舍有手植老桂垂䕃滿庭<lb/>
遥天青蒼蒼秋氣入㵳泬扁舟所来境一往人跡絶昔賢留遺<lb/>
<pb n="KR4f0069_SBCK_006-4a"/>
墅草木自幽悦廢沼墜紅衣池蓮落如雪𬗟懷千古人浩歌壮<lb/>
心裂手植雙桂老茗剥古鱗滅豈翳虬龍姿摧挫終不折我来<lb/>
行空園天髙暗香徹人徃物埋存餘芬寒酷烈山堂慕形容沉<lb/>
吟五情熱歸途送宿鷺林葉已㣲脱<lb/>
　　秋饑雜感<lb/>
貧邨遇歲儉畒刈不盈斛幸輸縣官租已賣𥘉生犢桑老蚕無<lb/>
收隂電墜園菽嗷嗷先秋飢突煙青不續伶仃瘦男死泣訣㓜<lb/>
女鬻生離莫悲酸聊以充飦粥雨散猶両存庶免填溝瀆西鄰<lb/>
抱愛子相枕死空屋<lb/>
　　二<lb/>
<pb n="KR4f0069_SBCK_006-4b"/>
抱秉髙原上桔橰生芝蘭農務非不勤梅雨麥秋損雖有佳由<lb/>
禾惟見宿草木大塊胡不仁久未厭兵燹頻年况羣盗燒我五<lb/>
石囷貸粟止一飱十日九無飯哀哀酷催科鞭撻血滿眼<lb/>
　　三<lb/>
淫雨禾藁短蚕火不時藴斧屋以為薪露棲蟁隱隱跽耘烈日<lb/>
傍噆脛畏伏螾水深菱角㫁斸芋苗亦盡抱鋤健男子萎黄<lb/>
秋葉殞朝采入城市酒肉肆填坌人見朱門児弹絲挟紅粉<lb/>
　　四<lb/>
行逰出郭去閔默愧流離我有二頃田八口常苦飢不能隱東<lb/>
臯力耕躬耘耔世亂久𬞞食每飯賦蹲鴟脱粟兒不飽所慙父<lb/>
<pb n="KR4f0069_SBCK_006-5a"/>
母慈鳥雀繞舍喧飛鳴我心悲天地豈無情溝瘠委路岐傾囷<lb/>
飼餓者已罄釜中糜鄰父擁髙廩閉户徒相嗤<lb/>
　　鴛湖送别<lb/>
空際滌炎𫾣吾生覺形寓扁舟窮所造沿洄䕃佳樹憫農望時<lb/>
雨惜别悲行戍聊尋波上侣暫適閒中趣風緩歸禽遲月出人<lb/>
未渡<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>然林響發萬籟静相赴夕氣澄遐觀川雲澹逥互<lb/>
　　冬日過海月庵<lb/>
尋僧入邨隖竹木暗如雨頼兹萬葉脫微見松際路閒門照溪<lb/>
影山人此中住鳥啼人未歸落日在寒樹<lb/>
　　紅梅<hi>玄覧齋紅梅一枝先子所手植丹葩繁麗清映一室今春忽枯悴萎折賦此懷之</hi>
<pb n="KR4f0069_SBCK_006-5b"/>
自我樂巖棲時抱物外慕嗟此歲寒心聊以保遲暮緋梅山窗<lb/>
發欝鬱散香霧先哲之所留亦既<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>寒沍丹砂霏絳雪清艶奪<lb/>
羣樹棲遲十年侣照我清夢窹幽居察物變零落委秋露尚有<lb/>
枯枿存飢虬蟠自顧南枝無復花殘夜月孤吐獨立浩懷人欲<lb/>
言誰予晤<lb/>
　　雙鳩<hi>雙鳩巢辛夷花側晨夕相逐每以此候晴雨空齋無人時復上階馴狎几衎巳而為狸奴隕其一其一單</hi>
<hi>棲故巢依依不去者又數年今亦不見有物害之耶抑羽化也</hi>
雙鳩日日啼伴我晝幽獨幽人閉南軒起坐午睡足經年不出<lb/>
户晴雨誰事卜晴鳩又雨鳩歲見芳艸緑晨夕聽鳥音欣然忘<lb/>
櫛沐邇來㫁人事門亦稀剥啄巢空鳩婦死牽牛蔓枯木坐對<lb/>
<pb n="KR4f0069_SBCK_006-6a"/>
辛夷殘春泥墜茅屋<lb/>
　　小李将軍尺幅山水<lb/>
蓄畫勝買山煙雲在舒掛空齋布巖壑萬象眀晨夜唐賢留絹<lb/>
素縑腐神未謝寳之自先世什襲璧等價久廢登臨屐未命禽<lb/>
生駕身坐畫圖傍深羡雲林下及我滯名山翻憶空齋畫樓臺<lb/>
異煙旭逺景入茆舍居然尺幅中百里見滻㶚臥逰厯年歲披<lb/>
對忘炎夏流離携避兵倐已隨物化餘生既多幸念此不能罷<lb/>
簷楹繞幽夢縑粉粘虚榭<lb/>
　　英石筆床以紫花梨為架雖一峯孤秀而黝潤有餘從叔<lb/>
　　然朙所贈侍几案者有年不知何人䄂攫以去<lb/>
<pb n="KR4f0069_SBCK_006-6b"/>
墨池黒蛟死退冡苔銘斑何来一拳緑削出三峨山两峰落几<lb/>
案如霧横髻鬟欲雨膚寸潤雲骨生潺湲大阮所見遺贈此黛<lb/>
彎環文梨以為床山根紫斒斕我携管城子終老巖石間廿年<lb/>
?幽討毛生常不閒小山對坐起避地同商顏誰携米䄂去不<lb/>
復秦城還歎息㺯柔翰玄扉晝長闗<lb/>
　　捫蝨<lb/>
夙昔<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>逺圖一徃氣超軼逝将掃六合焉事謀一室風塵大漠<lb/>
起日月忽巳匿時賢改冠履義士安斧鑕豈必懐此都所耻在<lb/>
國卹尚餘一頃田歲儉猶種秫窮賤非有營荷鋤吾道畢作苦<lb/>
敢言勤其雨庶艸出浩歌登髙原北望氣蕭瑟投耒志不伸觧<lb/>
<pb n="KR4f0069_SBCK_006-7a"/>
衣坐捫蝨<lb/>
　　秋成雜詩<lb/>
亂世無樂郊山畬苦恒<graphic n="KR2789" url="https://raw.githubusercontent.com/kanripo/KR-Gaiji/master/images/KR2789.png" mimeType="image/png"/>束薪以為囷幸巳刈新榖鳥雀各言<lb/>
飢飛鳴啄我粟持竿逐鳥雀呼兒𥙷茅屋未輸縣官租何暇及<lb/>
飦粥躬畊安吾志義不言干禄萬物自相求余亦倦物役覊禽<lb/>
任髙翔寒艸無意緑悠然閉茅堂自摘籬下菊<lb/>
　　二<lb/>
黄菊生凜秋不随春卉榮鳴蜩及寒候寂寞亦無聲窮達各有<lb/>
時令聞非可營艱虞見士素雖賤貴堅貞奈何髙談子紛紛逐<lb/>
塵纓結托盡巢由馳騖公與卿亦既樂㴱隱胡為騖盛名吾寧<lb/>
<pb n="KR4f0069_SBCK_006-7b"/>
謝時尚獨徃南山耕<lb/>
　　三<lb/>
採荼不言苦賦芋寜憂飢窮約貴有守甘節不可居螬余笑扵<lb/>
陵柳跖誚孔尼繁霜墜碩果惡木多横枝流涕望炎荒列宿天<lb/>
南垂遺民困羣盗何時見王師咄彼雞狗雄徒為義士嗤柴門<lb/>
避豺虎終日掩茅茨<lb/>
　　四<lb/>
長安車馬客夾轂逐輕肥狐裘㕥蒙茸側帽斒陸離嗟此含齒<lb/>
士豺質而羊皮志者自有懷隱矣復何疑寢園亦蔓艸豈暇云<lb/>
朝飢時雨土膏潤林𬞞日夜滋叢叢一尺菽採之代哺糜行歌<lb/>
<pb n="KR4f0069_SBCK_006-8a"/>
自曳薪脫粟甘如飴<lb/>
　　月夜獨上虎丘<lb/>
山色無秋冬殘夜良未曉尋幽走荒徑俯出衆木杪僧寮暗花<lb/>
竹積翠落幽篠寥寥照溪光地白人影小不知石上月悠然下<lb/>
林表羣動無一喧山寒定棲鳥獨逰澹忘歸微霜溼烟蓼<lb/>
　　再登乕丘眺月<lb/>
乕丘一片石山月獨翛然喜無絲竹繁良夜益孤妍古寺㫁人<lb/>
踪我來㺯伏泉暗水帯花影幽房竹嬋娟人語夜樵出霜白溪<lb/>
鷺眠良乆林靄朙始悟非巒煙山空生隱心坐使萬慮捐籬犬<lb/>
吠孤逰飛葉積我前沉冥送落月耿耿西南天<lb/>
<pb n="KR4f0069_SBCK_006-8b"/>
　　呉江月下早發<lb/>
夜盡霧未起坐覺吴江深此行楓已落寒氣横北林露下理短<lb/>
棹冷月流我襟余髮驚未華何為皓盈簮皎然但對影欲勸無<lb/>
孤斟洞庭青茫茫遥岫如積隂棹歌激更喧漁燈逺難尋萬櫓<lb/>
伊軋中不動沉冥心高眠望清漢列宿澹以沉還山謝物役曙<lb/>
色翔幽禽<lb/>
　　寒食偕從子脩逺元景出南郭展謁太僕殯宫歸士女踏<lb/>
　　青填城闉而出者趾相接時諸弟俱去遂無一人守舍山<lb/>
　　堂閴寂聞二子誦書聲寥寥一徃欣然呼童子掩闗煑泉<lb/>
　　潑茗不覺至夕因成此篇<lb/>
<pb n="KR4f0069_SBCK_006-9a"/>
東風緑庶草荑柳坼已吐亡臣乆寒食共弔綿上墓城隅㳫㳺<lb/>
者紆我林樾歩言歸臥草堂二屨曝簷樹泬寥人響㫁剥啄惟<lb/>
鳥咮書聲空館生墻杏落無數欣然聴忘疲觸物警有遇石泉<lb/>
發榆火瀹此松下露清賞竟日夕幽扉古槐䕶門外車馬塵紛<lb/>
綸自成霧<lb/>
　　省眎丙舍畢閒居閉户潜攬卉物崔子叩門入二弟繼至<lb/>
　　為陳楸枰餅餌坐談向夕從子脩逺更出恵山新泉一罌<lb/>
　　㵸茗共飲因叠前韻<lb/>
卧閣見山椒潜玩雲物吐雲山惬吾志長隱久誓墓亝闥僅尋<lb/>
丈芳草不盈歩藥卉蒔已成䕃映匝鄰樹為圃候東作星鳥次<lb/>
<pb n="KR4f0069_SBCK_006-9b"/>
張咮䟽植敢言勤荳花紛可數抱甕聞叩門喜與佳友遇就隂<lb/>
理楸枰敲子落松露㝠心勝負間巧拙不相䕶罷弈烹新泉霏<lb/>
霏漱香霧<lb/>
　　春日奉謁歷代先将軍墓有𫐠<lb/>
元政既不綱羣雄各虎視将軍翼真龍㧞劍奮淮泗渡江十二<lb/>
葉勲伐銘帯礪奈何天歩艱遑惜祖功墜國覆族㡬湛云誰卹<lb/>
䘏忠義藤花裊墓門䝔子出荒隧豈無樵採禁本支顧顦顇貧<lb/>
者以貿薪削柹滿筐簣徒存石羊馬漸減梧檟樲攬涕掃幽阡<lb/>
淒然發深喟<lb/>
　　和潜老十五夜望月作<lb/>
<pb n="KR4f0069_SBCK_006-10a"/>
空齋䕃孤篠忽憶幽棲者何人叩柴門此夕共杯斚昔我訪巖<lb/>
扉相與搉風雅清尊静詶唱把燭林樾下夜永芰荷濕墜露時<lb/>
一㵼同逰各今古歸燕散秋社龍湫數片石十載臥蘭若髙天<lb/>
寒蒼蒼海濤如白馬三人吟對影誰云和彌寡西風摇髩短歲<lb/>
月不我假夜氣山河清良月轉梧檟行歌木葉脱落㕍在平野<lb/>
遥望髙人居環除皆山也<lb/>
　　移居溪上和子若<lb/>
避世苦不深焉能聚我族移家離城市誅茅以為屋長溪自北<lb/>
来繞我西南隩誰云少樊籬隱翳藉林木其陽面塲圃雖冬尚<lb/>
恒燠兵戈滿郊宗謀生計何蹙幸兹容膝安既畊且復讀頺然<lb/>
<pb n="KR4f0069_SBCK_006-10b"/>
土室中四壁止書簏出處吾道存奚假詹尹卜亦豈樂終窶庶<lb/>
無愧𥘉服鄰翁閔我飢時與共饘粥每笑古賢達乞食徒僕僕<lb/>
霜雪薯蕷老沿溪擷野蔌拾薪躬為餉大飽勝廩蓄憂来日賦<lb/>
詩投管筆已秃陟隴望舊京竟日惟一哭吾生洵有涯此意難<lb/>
自暴紫芝聊可飱斯人在空谷<lb/>
　　首春冒雪入宋浦<lb/>
首春寒未盡雨雪恒相繼舟行入賁湖流澌随枻至萬彚欣懷<lb/>
新庶草尚含悴䇿杖登幽阡凌隂生朔吹𫾣火頺垣中枯桑發<lb/>
陽燧伏魚窺霰動玄獺履冰伺積素成英華皎然集衣𬒮亭臯<lb/>
一長望平淪淪水裔豈不惮沍寒松楸百感萃凄其念先烈展<lb/>
<pb n="KR4f0069_SBCK_006-11a"/>
仄不能寐空慚誓墓文獨隕防崩淚逝将尋巖築長隱終先志<lb/>
　　和楚中闕雙石宮舍立春觀梅作<lb/>
官閣揺東風簾箔春莫莫一枝㺯清影冷艶謝香澤𥘉廻北户<lb/>
暖巳吐南枝白良朋擅髙唱廵檐句相索對此氷雪侣逺念山<lb/>
中客琴樽風雨共素心樂晨夕玉壺酌寒泉麯塵沁瓊麥離<lb/>
居君不見相憶成疇昔何當恵瑶華拾英紛可藉為乗行春令<lb/>
言訪隱淪宅霜髙開未落鄰笛吹暗迫和曲慚郢人折贈傳江<lb/>
驛却憐𪠘舍冷何似邨籬適寄聲栽花者肯容野老摘<lb/>
　　獨漉行<lb/>
獨漉獨漉泥深水汩跣行渉江魚嚙我足越鳥南適道逢胡燕<lb/>
<pb n="KR4f0069_SBCK_006-11b"/>
相将嶺上飄零誰見晨征北林浮雲以隂薄帷蔽月孰眀我心<lb/>
壮士皓首跛兒踣之閉門泣血不知為誰可憐莫邪持以刈麻<lb/>
革屨嬉逰父<graphic n="KR1665" url="https://raw.githubusercontent.com/kanripo/KR-Gaiji/master/images/KR1665.png" mimeType="image/png"/>奈何狸逰塵中未辨其雄巨澤震盪一蛇一龍<lb/>
　　輓歌<lb/>
　　　貽與吴子仲木異氏同徳齊出偕處而運丁百六年僅<lb/>
　　　四九以毁致疾殉孝歾身悲夫欝青雲之國器永埋黄<lb/>
　　　壌引素驥于廣陌将即玄室匪茹臨境置翣戒嚴雖陪<lb/>
　　　執紼之列未登掩坎之地良用悼焉觀葬旣礼暌吳札<lb/>
　　　題碑又筆恧有道聊騰些以祖輴庶和哀而相輓焉爾<lb/>
首夏繁百卉丘壠自蕭條晨征出南郭素驥鳴不驕送我平生<lb/>
<pb n="KR4f0069_SBCK_006-12a"/>
友長此別逺郊柳車駕以馳芻靈互消揺哲士為糞壤萬古隔<lb/>
市朝司命胡不仁夷跖一蓬蒿酹子盈樽酒疇昔托乆要羽爵<lb/>
空復陳言笑良已遥汍瀾沾庶草隕霰傷春條<lb/>
　　二<lb/>
念與子為友不異塤與箎在昔共出處亂共隱茅茨奈何白楊<lb/>
路掩此青雲姿㓜妻泣道傍啼殺両孤兒要言不復聞良㑹無<lb/>
前期豈不懷令名金石諒莫虧戎馬阻近圻素車悵何之黄膓<lb/>
一慿慟祝予非吾私流涕望北邙欝欎以纍纍<lb/>
　集字和桃花源詩十首<hi>集桃花源記并序</hi>
　　　陶令生于典午不屈寄奴所作桃花源記詞托漁父而<lb/>
<pb n="KR4f0069_SBCK_006-12b"/>
　　　志絶義熈今時異嬴氏地鮮商雒問津焉可得乎循覧<lb/>
　　　斯文憮然用歎因取其詞錯綜離合得詩十章章凢十<lb/>
　　　句共五百言非云嗣響柴桑終期追駕子驥矣昔坡公<lb/>
　　　集歸去来兮為五言意寄髙妙然較陶詞割棄七十餘<lb/>
　　　字吾邑秋圃先生盡集其文即用陶體得十二章㫖趣<lb/>
　　　兼該字無罣漏古而可作圃之于坡不啻勝之貽也未<lb/>
　　　能和陶且願學圃陶記三百二十言而字之重見百有<lb/>
　　　八因文恊韻亦遂囊括無遺尚愧宋瑞之次工部庶㡬<lb/>
　　　懐仁之集右軍云爾<lb/>
避世遂一徃行迷欲何之郡邑旣亂後髙陵自為池無復樂田<lb/>
<pb n="KR4f0069_SBCK_006-13a"/>
舍終焉絶交知去去捨所親入山従此辭尋溪得異境乃及桃<lb/>
花時<lb/>
　　二<lb/>
家縁具妻子相随業為漁捕鮮作衣食徃徃歎無魚行逢避地<lb/>
者問訊此爲如先時咸秦亂今也元晋餘不復知髙光焉從說<lb/>
黄𥘉<lb/>
　　三<lb/>
落日下咸池停舟山之足縁岸百種花夾水數間屋髣髴見逺<lb/>
邨繽紛羙桑竹黄口雜子女垂髫路相屬阡陌自交通世道無<lb/>
徃復<lb/>
<pb n="KR4f0069_SBCK_006-13b"/>
　　四<lb/>
世路乃極狹窮通異交親元元咸劉盡未數晋魏秦扶家詣絶<lb/>
境歎此山中人問答皆世外田漁不復論何為及亂時髙足守<lb/>
要津<lb/>
　五<lb/>
田家時率作日出人並至種桑既及屋樹果復随地怡然近太<lb/>
𥘉欲言忘所自大水樂窮魚絕足扶病驥為語後来者此中異<lb/>
人世<lb/>
　　六<lb/>
土舍儼漁舟其中無不有山妻衣草衣雜作並十口邨犬驚行<lb/>
<pb n="KR4f0069_SBCK_006-14a"/>
子林外有人不殺雞還捕魚魚具悉自守相要與之言設食欣<lb/>
羙酒<lb/>
　　七<lb/>
境豁路纔出歩步百草芳溪山自曠朗未見随與光一從来此<lb/>
地歎惋數咸陽亂甚開太平英武屬元良何時徃從之百世終<lb/>
不忘<lb/>
　　八<lb/>
大亂聞未平逺行避何所還山尋若英行盡水窮處林光停落<lb/>
日便入前邨去欲問髙陽人忽見秦時女相逢各自驚相向不<lb/>
得語<lb/>
<pb n="KR4f0069_SBCK_006-14b"/>
　　九<lb/>
去日既巳盡来者遂復然今時之陵邑行即為桑田先聞秦所<lb/>
遣男女皆不還窮髮並日出路絕焉得前山林與世隔何知亂<lb/>
相延<lb/>
　　十<lb/>
舟還尋徃路桃源隔漢水縁境訊落英平阡自羙羙所誌今悉<lb/>
迷問津何地是未及延陵髙無為終南子著作尚有人云從晋<lb/>
處士<lb/>
　錢叔寳畫入能品弇州亟稱之馬蒲亭檢故篋得素扇則<lb/>
　　叔寳所畫也帋半腐重裝潢之神理巳失品格猶辨吳中<lb/>
<pb n="KR4f0069_SBCK_006-15a"/>
　　多為叔寳畫者不必皆叔寳斯固如見叔寳也<lb/>
叔寳吳地俊流譽翰墨園斯人既巳徃藻繪動璵璠敝篋理素<lb/>
扇清風為飛翻髙韻不可見隤焉丘壑存秋山入髣髴落帋聞<lb/>
清猿歎息懷之子中郎為誰虎賁<lb/>
　　歳暮<lb/>
閉户謝客久不聞剥啄喧愧自多難後負此平生言力耕既未<lb/>
能胡為寄塵樊夙昔念先烈耿耿至朝暾良朋各異轍惟此丘<lb/>
壑存碩言安歲晚霜雪卧丘園<lb/>
<pb n="KR4f0069_SBCK_006-15b"/>
<pb n="KR4f0069_SBCK_006-15b"/>
茗齋七言古詩<lb/>
　　　　　　　　　　　　　　淮南彭孫貽<lb/>
　　章有堂木芍藥盛開羯鼓催花夜飲短歌<lb/>
柴門日日春風来花底送春春不回濃花百本壓姚魏當軒對<lb/>
客參差開春光如此不一醉孤負梨花三百盃山堂坎坎夜擊<lb/>
鼓羯鼓催花疾如雨一花一盃盃莫辭客醉未眠余起舞夕陽<lb/>
西頺月亭午白首英雄古無主主人昨收五石黍且酌金尊酹<lb/>
鸚武滿堂佳客為誰豪意氣相㸔只寳刀悲歌勸爾杯中物風<lb/>
塵壮士無顔色<lb/>
　　贈城南許表<lb/>
<pb n="KR4f0069_SBCK_006-16a"/>
城南隱者髯公老雪髮參差照晴昊短布單衣不掩脛閉户經<lb/>
年理詩草梨花三月春茫茫榖雨未過杏巳黄君今不醉亦何<lb/>
益胡不花前日舉觴躭詩愛客滿茆舍日晏柴門未得罷詩成<lb/>
不顧麋鬴空句好頗遭俗物罵以兹日作爛熳逰妻嘲僕誚<lb/>
何足詶自古髙人無萬歲乃知獨醒非良謀東風無日不吹牖<lb/>
昨日紅顔今皓首頭上花枝奈老何歲歲相逢且相夀雲公勸<lb/>
汝一盃酒<lb/>
　　未央宫瓦歌<lb/>
　　　曽大父昭毅将軍都䕶秦中于漢宫故址得未央古瓦<lb/>
　　　一頭乃重簷垂霤也蟠花坌起隷書鄼侯蕭何造五字<lb/>
<pb n="KR4f0069_SBCK_006-16b"/>
　　　于覆筩上陶甓古檏然劉季已怒其侈矣今㫁去覆筩<lb/>
　　　止存圓甓如古鏡背叔大父季親隱君每摩挲示客為<lb/>
　　　賦未央宫瓦歌<lb/>
一丸泥開䧏組繫亭長重来遂稱帝未移雞犬築新豊又鑿驪<lb/>
山増壮麗芒碭雲氣如真龍赤龍火燼阿房宫渭川冩圗三百<lb/>
里盡在蕭相經營中斬蛇帝子按劔罵丞相晨朝免冠謝猶聞<lb/>
桂寢惜露臺俄巳栢梁起髙榭洛陽春去咸陽秋銅人辭漢銅<lb/>
駝愁長陵坏土一片月獨照萬古漳河流輕車都尉秦都䕶擁<lb/>
傳曽從漢闗度虎頭投筆隴西逰駐馬昔人弔古處沛公陵廟<lb/>
荆榛多野草濃花遺址露㫁甓斜分鴛咮長殘蚩剥壞蟠螭蠧<lb/>
<pb n="KR4f0069_SBCK_006-17a"/>
未央遺<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>古隷存漢籀分朙篆廽互披榛拾載壓歸裝百年留<lb/>
鎮墨君堂将軍子孫清白吏第五之名亞驃騎<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>鼎常圖慱古<lb/>
形碑銘每辯先秦字摩挲瓦上舊苔文玉瑩方花鷓鴣翠鄼矦<lb/>
名氏泐鏤題當年營製冠京西蜃灰燒冷秦刼火鳯甃陶盡肴<lb/>
函泥雄圖零落随飛電墜礫縦横古時殿空餘陳蹟感悲歌無<lb/>
復河山對髙燕君不見分香小兒圗漢禪歌舞臺成鄴城見銅<lb/>
雀荒凉亦廢基古瓦幽人磨作研<lb/>
　　寄如臯冒辟疆<lb/>
河梁與子一携手雲在髙天雁横斗空江日落無素書千里風<lb/>
塵隔杯酒憶昔避兵秦溪傍漁舟八口同倉黄荒山橡栗飢戴<lb/>
<pb n="KR4f0069_SBCK_006-17b"/>
釜淫雨泥塗足褁創我家兄弟半存亡枯魚淚盡天茫茫来病<lb/>
君子憂髙堂襆𬒳翻然歸故郷欲留不留悵吾子欲別不別臨<lb/>
岐語躑躅悲歌惜晤篇六年江海各烽烟漁人桃花隔蠻洞蜀<lb/>
帝炎荒呌杜鵑鍾山伐徧孝陵栢史本竄盡思宗編君卧樸巢<lb/>
長却掃搜詩自訂三唐藁義熈處士一陶潜同谷哀歌唯杜老<lb/>
我行度嶺䖍臺去膓㫁先臣盡忠處介推綿上只餘灰徐孺南<lb/>
州少遺絮天涯踪跡㫁浮萍匿影枯桑息倦翎忽枉故人雙鯉<lb/>
訊挑燈字照三秋螢君今四十能髙舉羡爾鴻妻佐舂杵為兄<lb/>
事親之日長有母此身未敢許松喬堂上雙扶蘇不受秦官五<lb/>
大夫春風藥欄雪寒牖羡君樂事無不有沉酣千日亂離年花<lb/>
<pb n="KR4f0069_SBCK_006-18a"/>
月七言文字友鄙人東海望清光目送南鴻一搔首尺書為我<lb/>
報相思遥折梅花向君夀<lb/>
　　戯用子服弟九月四日韻<lb/>
丈夫二十非少年麻鞋無耳縫絶縁黄花入手秋蒼然布㡌無<lb/>
恙身名全低眉向人詎足憐胡不把酒詶青天清者自聖濁者<lb/>
賢<lb/>
　　長歌詶尺非見贈<lb/>
憶昨秋飢少菰米白石撑膓閉愁胃児啼妻病突不烟空甑縈<lb/>
塵餓蠅沸入春買林歸山郷梨花雪乳流糟　故人何来慰愁<lb/>
寂昔別紅顏今鬢蒼呼兒縳雞買魚錯請與故人歡此觴樽前<lb/>
<pb n="KR4f0069_SBCK_006-18b"/>
話舊生愁思出處湖山見髙致毛人尚自羞秦役漢室能無想<lb/>
劉季今君求謂貽不肖七尺判捐虎須料丈夫生死各有懷恥<lb/>
從劔術論竒玅年来尊足閉柴關病骨寒驚朔風峭錢唐故宮<lb/>
逥晚潮一時遺逸散漁樵俠兒㺯椎伺廵輦壮士乞食吹横簫<lb/>
君令何地蔵八口武陵蠻逺仙源遥海上碧桃猶未花春風不<lb/>
到狂夫家無論萬事但沉飲晞髮醉墜烏巾紗送君蕭寺野香<lb/>
馥老梅低枝古虬蹙踈燈落葉寺門幽銅鑰雙扉啓魚目病鰥<lb/>
我是在家僧一片蒲團坐枯木棄家期爾名山㳺眀歲採芝入<lb/>
王屋<lb/>
　　朱大渭津置酒邀尺非招余余以病足不能赴以此自嘲<lb/>
<pb n="KR4f0069_SBCK_006-19a"/>
七年不見鄔君久相見<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>毛各衰朽可憐病骨掩柴門窮巷人<lb/>
稀吠孱狗挑燈論舊慘無歡物態升沉付盃酒朱生憂客日舉<lb/>
觴㽞賔花下開茅堂飛書招余愁未起惱殺紅梅花滿墻年来<lb/>
萬事成超忽悲歌墮盡荆卿髮窮愁天地振闗心病起河山甘<lb/>
付骨流鶯百囀春行遲東風不放櫻桃枝山翁倒屣擲杖笑尊<lb/>
足者存空爾為一生能着㡬两屐寸圭莫黒千莖絲以兹閉户<lb/>
自轟飲獨酌床頭金屈巵酒酣起舞僵復偃抱膝能歌梁父詞<lb/>
何如山中老木客一足<graphic n="KR3907" url="https://raw.githubusercontent.com/kanripo/KR-Gaiji/master/images/KR3907.png" mimeType="image/png"/>踔還吟詩<lb/>
　　同諸弟逰張沈二園荷花萬箇而弟遹種蓮遂無一的把<lb/>
　　酒酹荷葉戯為短歌<lb/>
<pb n="KR4f0069_SBCK_006-19b"/>
昔逰北渡射陽湖芙渠百里縈鷖鳬荷華葢頭礙舴艋蓮子<lb/>
作飰同雕胡三十年来繞孤夢金焦水落紅衣枯今年暑暍百<lb/>
不娱赤日歩禱黄埃趨貽携三弟纘遹瑜辟暑野眺城西隅城<lb/>
西沈公張公圃水竹森森滴寒乳山風蕩雨清氣来衣𬒮滄凉<lb/>
日卓午慿闌靣靣紅粧出荷葉參差大于席花前思發無一壺<lb/>
涎殺青蓮後身客弟遹招我歸山堂開瓶索酒紅蕖香花香在<lb/>
衣盃在握一飲清寒沁胷腹酒酣月出臨方池數點田田不成<lb/>
緑蛙蠙跳踉雨盖低菱角槎枒藕絲蹙我訪濂溪夫子歸汚泥<lb/>
身跡出處違碧筩久踈豪士飲白社欲徃髙賢稀無花有酒堪<lb/>
獨酌但飲杯中無是非浩歌散髮庭樹白露華漸溼流螢飛呼<lb/>
<pb n="KR4f0069_SBCK_006-20a"/>
童理取池頭葉眀年好製山中衣<lb/>
　　獵師捕得巨獺子服駿孫二弟噉之至飽調以長句<lb/>
曲池旱作龜字坼蛙蠙陸居無瀦宅獵師咋犬躍枯塘捕得秋<lb/>
風祭魚伯野貛失勢狐貉愁魴鯉安枕林塘幽玄毫脩尾欝蒼<lb/>
霧雪距銀牙縈鐡鉤一朝墜網困鷙勇鸞刀巳作盤中羞吾家<lb/>
二豪動食指涎滴空鐺滑于水巨臠未爛香已生繞釜週遭千<lb/>
百趾須臾戎鹽點蜀雪酷裂<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>椒醬醅紫銅盆對嚼風雨鳴葉<lb/>
掃春蚕雪融滓茗齋居士長齋餘夜雨山厨只刈𬞞無妻觧點<lb/>
粧額髓有僻躭列陳書魚君家貍奴千片炙何似鴟羹一尺芋<lb/>
今年射麋定相餉獺殘不待漁人漁<lb/>
<pb n="KR4f0069_SBCK_006-20b"/>
　　南湖七夕<lb/>
凉風蕭條鳴促織鼓翼晨啼錦機側匏瓜渡河未渡河河漢橫<lb/>
天斜復直驚鴉啞啞沒遠渚日落湖頭採芳芷羙人不見湖水<lb/>
生惆悵煙波暮林紫夗央湖水憶同逰單棲蕩子早悲秋雙星<lb/>
自照空床夢孤月偏随獨客舟閒牋小句傳離怨挑燈眀㓕殘<lb/>
花展白雁歸遲尺素稀紅衣墜盡羅裳捲眀星莫問夜如何覊<lb/>
人愁思一年過無須三西驚烏鵲便擬扁舟入苧蘿<lb/>
　　秋興篇<hi>木中人蓄蟋蟀范土為盆飲以晨露拾芰芡果蓏之鮮者而以時飼之其将闘也折竹為城藉以氍</hi>
<hi>毺分曺各出其雄主人品其物色鷙怯之敵也始命闘焉每一决賭金錢緡帛就質于主人勝者洋洋挟籠携</hi>
<hi>緡去榜其局日秋興偶過其地為紀斯篇</hi>
<pb n="KR4f0069_SBCK_006-21a"/>
范蠡宅前秋色早夗央湖上秋光老深閨思婦出金籠綺陌王<lb/>
孫踏幽草主人此日生秋興雕盆手挾尋寒徑拾得黄腰呌絕<lb/>
呼蝟磔雙鬚跳氊<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>虓如壮夫奔敵塲裂眦立髮勇莫當奮如<lb/>
烈士身赴義碎胸䧟腦心不二千金膽氣决盧梟一戰雌雄分<lb/>
項季我来臨眎神色馳笑憶蓬頭踞地時毀瓦每挑鄰媪罵抛<lb/>
書不悔慈親箠而今老去雄心墜又入蠻童草蟲隊行蔵七月<lb/>
老農詩世事半閑丞相戯浮生蟲臂復何云西南蠻觸日紛紛<lb/>
歸来高臥㸔行螘促織幽窗不可聞<lb/>
　　木蘭花下作<lb/>
君不見辛夷枝上花昨日爛熳今泥沙君不聞鵓鳩枝上語今<lb/>
<pb n="KR4f0069_SBCK_006-21b"/>
日春隂眀日雨人生倚伏信轉蓬焉得朱顔長鏡中眼前一樽<lb/>
試傾倒身外百歲誰窮通酌君勸君共君飲勸君莫放金杯空<lb/>
囊錢已盡不須惜花間無日無春風催花鼓繁聲乍歇何必張<lb/>
燈有眀月清暉萬朶傾玉盤朶朶銀床映華髮古来賢達盡浮<lb/>
雲風塵蠅附何紛紛有花不醉花亦笑提壺啼殺劉伶墳胡纓<lb/>
大馬彼誰子世事齷齪安足云今年未了麯蘖事来歲<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>田行<lb/>
自耘<lb/>
　　武塘客有欲㳺秦駐者時遇風雨㓜瑜弟買舟治樽榼身<lb/>
　　髙卧不出而給嚴子萃如及子服弟同之逰僅謁始皇廟<lb/>
　　而還因賦長白嘲之<lb/>
<pb n="KR4f0069_SBCK_006-22a"/>
君登秦逕去君謁秦皇還三千童子何處在十二樓閣虚無間<lb/>
曽否逢羡門可有三神山春潮撲靣舞飛絮雨打秦皇鞭石處<lb/>
黿鼍脚底慄馬毛胡不乗鼇從此去山風溼盡白練裙零落滿<lb/>
䄂歸来雲沾衣殘蜃尚五色知君定遇雲中君憶昔望黄盤三<lb/>
十六沙渚屈曲吳胥潮盡頭欲共曹娥隔江語山根萬松樹虎<lb/>
魄穴蒼䑕松花漠漠飄髻鬟每見秦時古宫女年来愁坐空<lb/>
亝裏自冩雲山圖帳𥿄烟簑掛壁長苔髮蠟屐支楹墜菌耳不<lb/>
須二子誇短笻樓髙正見東南峯隂晴百變在慿檻髣髴山<lb/>
寺闍黎鐘笑殺衝泥褁糧客何似晴天騎白龍<lb/>
　　送陳漢飛㳺燕<lb/>
<pb n="KR4f0069_SBCK_006-22b"/>
三春雪盡桃花風長安花作年年紅君到長安花正好楊桞絲<lb/>
絲拂煙草我来送君君且停折贈河橋柳色青栁色青青舟不<lb/>
發共㸔鴛央湖上月君去青雲我白雲雲山別後更思君燕京<lb/>
雙闕連天起九衢馳道平如砥十一年来舊國春三千里外馬<lb/>
蹄塵何人作客無離思何處㸔花不憶人別君送君一盃酒酒<lb/>
盃慷慨平生友野夫甘自臥泥塗壮士寜能隱林藪㳺子高堂<lb/>
定倚閭西風早報數行書三秋却寄南飛雁正是吳山桂子時<lb/>
　　長歌行貽朱二子于<lb/>
足下與吾俱四十我長六旬有六日我今衰鬂怯飛蓬君尚朱<lb/>
顔媚烏幘丈夫貧賤詎得憐白頭安能復少年身乗髙庫駕四<lb/>
<pb n="KR4f0069_SBCK_006-23a"/>
馬何似城南二頃田風塵<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞干戈裏炎方鼓角連天起長安<lb/>
反覆等弈碁清泉白石長如此上書北闕者何人羡君不羡燕<lb/>
山春閉門散髮茂林下㳺魚山鳥来相親宅傍小圃花數畆荷<lb/>
葉荷花過人首山樓面水二繞窗宛若漁舟繫髙柳海天八月<lb/>
秋潮生踏歌海上人傾城年年此日為君夀欲㵼銀河入酒槍<lb/>
百杯勸君君未醉酒酣起舞接䍦墜燒丹客至掃山房採藥人<lb/>
閑鋤隙地羡君諸子賢且文讀書門外事不聞花前抱孫復㺯<lb/>
筆閑畫管葛山頭雲<lb/>
　　南湖別駿孫弟<lb/>
長亭柳盡河梁凍拏艇𫾣冰一相送征雁風逥萬里長遥空雪<lb/>
<pb n="KR4f0069_SBCK_006-23b"/>
<pb n="KR4f0069_SBCK_006-23b"/>
然臍胡兒登漢殿西京宫闕随飛電㡬人弔古入深榛拾得寒<lb/>
<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>出炎甸何来巧匠鐫遺埵深鑿陂陁黒雲墮受瀋疑沾儒溺<lb/>
流陶形尚帯秦坑火當年研寳落江南珍重米家海嶽庵空聞<lb/>
端溪龍尾貴錮取重泉什襲函咸陽巳灰原廟改此瓦居然閲<lb/>
千載鏗然蒼璧鳴環玦瑩若玄夷吐光彩隴西公子所見遺晴<lb/>
窓潑墨雲與俱沂翁銘之坡老賛一字百縑未足竒小兒家雞<lb/>
慕野䳱卵汁瓦棺徒爾為蕭亝䑛筆尋遺製彷彿炎劉存壮麗<lb/>
未泐經營蕭相功已濡黯淡銅人淚興亡千古事難齊何限蒼<lb/>
苔剥舊題試㸔未央荒址外更無雍畤一丸泥<lb/>
　　聴倩娘歌<hi>同鄭三璧人渭臣駿孫両弟夜飲漢飛咲咲臺時有陳生擘阮倩娘倚曲平頭髙雲軰絲肉互</hi>
<pb n="KR4f0069_SBCK_006-24a"/>
<hi>奏不覺盡酔因為短歌</hi>
小春寒色濃于酒何處十千沽一斗相将同入羙人家索醉携<lb/>
筝過良友酒酣大阮擘阮咸悲歌慷慨音潺湲壮士摧頺生白<lb/>
髮羙人幽咽低朱顔雲鬟歛翠簫管歇玉容不動清商發㳺絲<lb/>
宛轉縈落花空澗琤琮溜苔月三更霜重燈燼繁清樽相對静<lb/>
不言道人乆伴梅花睡此夜孤眠有寒意渇病應生買妾愁麯<lb/>
車頓換流涎思座中狂客偏無那背人眼語頻移坐梅妻反羡<lb/>
老夫鰥石醋空驚封八怒後期相約愁奈何歸路但吟山鷓鴣<lb/>
好釀春醪三百斛莫惹閒愁入叵羅<lb/>
　　聴仲二黼弦索酔歌<lb/>
<pb n="KR4f0069_SBCK_006-24b"/>
繁弦滿天地祗從指上眀可憐讀曲者低眉蹙頷勞經營清商<lb/>
流水夲無意何勞衆吻徒争鳴逸調非關按指生清歌妙與弦<lb/>
無聲何来可兒得此觧沉吟抱阮難勝情撥捩停音音未發曵<lb/>
若㳺絲引㣲髮冥冥沉水裊爐烟淡淡梨花浸庭月静如羙女<lb/>
正儀容逺山不動朙鏡中不須掩扇瓠犀歛字字勻圓蚌珠軟<lb/>
須㬰琮琤移促柱栁絮東風滚香雨酒狂對此雄心鑠疑在邉<lb/>
霜聞曉角覊人相對成白頭鄰女倚闌知淚流曲終絃罷悄不<lb/>
語餘音空際長悠悠蛾眉自昔有人妬陽春莫惜無人和座中<lb/>
誰是老香山一夜新詞巳流播<lb/>
　　従岳隱君乞得壺盧十頭賦謝<lb/>
<pb n="KR4f0069_SBCK_006-25a"/>
彭郎家貧落魄久壁有空囊室無婦児癡女病不復言割取㫁<lb/>
壺自沽酒隱君種瓠鴛渚頭纍纍引蔓同牽牛風棚夜聚絡緯<lb/>
語露咮晨抱螳蜋逰蘀冠佩帯時一出疑是採藥長桑流當時<lb/>
擇婿沔上士愧我賃舂翻獨處<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>稽長誚無口匏隱語誰知苦<lb/>
葉字從公乞得形各殊長者擁腫短侏儒刳為樽勺無不有摩<lb/>
挲自笑狂懽呼巳拚身為五石瓠何望人惠千金壺憶昔鄂君<lb/>
繡𬒳俱春流共聴提胡盧而今子影無與娯匏瓜巳繫東籬枯<lb/>
丈人猶愛屋上烏贈我何啻萬木奴若遇陸機更相詢東吳長<lb/>
柄近有無<lb/>
　　戯題楊海石畫魚作<lb/>
<pb n="KR4f0069_SBCK_006-25b"/>
魚逰深水中無人知其樂君今何處訪波臣似泛寒汀共潺灂<lb/>
風蘋烟藻逐意生沉冥隱映各有情含華坐對忘𥿄筆潑墨未<lb/>
到皆空眀揚鬐撥刺見閒暇或浮或沉信高下魚鷹窺壁去復<lb/>
来良乆始知真是畫前身髣髴逰濠上今日空亝兀相向我非<lb/>
荘惠子非魚安識臨流此清曠楊生躭癖尤癡絶日携茶具常<lb/>
愁渇時人索書嬾不應每遭嗔詈仍怡悅當其得意酒椀傍落<lb/>
筆徃徃如輕狂大魚小魚随腕出嚼茗噴墨流青蒼騰身捲濤<lb/>
跳雷雨風逆鱗甲俱開張細者鰕䱉璅螺蜯無不生動窮毫茫<lb/>
我割剡溪藤二尺圖得三頭魴鯉鯽更須大幅冩龍門把贈騎<lb/>
鯨釣鰲客<lb/>
<pb n="KR4f0069_SBCK_006-26a"/>
　　江窰鞵杯歌<hi>昔鉄崖好以伎鞋行酒雲林多至不堪拂衣逃去弇州曽為鞵盃詩有碩君齒頰生蓮華</hi>
<hi>句座客皆服其俊頋生方明自江州歸以浮梁碧窰鞵盃見贈戲賦此萹殊愧金荃才思固當為大雅詆呵也</hi>
平生雙屐千山度錦鞵不作閒情賦巳拚米汁勸同龕無復凌<lb/>
波雕綺句春来劇飲爛如泥舞鬟誰蹋白銅鞮陶匏傾盡鸕鷀<lb/>
杓百觴未酔提壺啼江州歸客携行簏一彎<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>出鈎斜玉碧綦<lb/>
瑩奪龍泉青翠繶稍分鸚武緑狂夫滿座競流涎思握九成帳<lb/>
中足掌擎顫顫杯行遲蒲桃乳動香塵蹙不須録事糺讙譁婪<lb/>
尾春温溼伎鞾獨有老禅心似鉄亦覺舌本生蓮華香奩詞伯<lb/>
躭流湎落紅響屧猶髙燕墮舄湛留一石髠踏歌何假雙行纏<lb/>
吐茵狼藉鳯絇韉消得陶家荷鍤眠笑然馬嵬坡下襪十千空<lb/>
<pb n="KR4f0069_SBCK_006-26b"/>
費杖頭錢<lb/>
　　和潜夫中秋對月有懷知巳之作倒押来韻<lb/>
中庭地白樹影倒始知鄰桂和秋老花香不惜夜深留况復宵<lb/>
分月逾好清樽與月両相親相将勸影各沾唇把巵對月無良<lb/>
友爛熳獨醉非天真故人別後離悰恝思君酒盡杯空冽新詩<lb/>
寄我如見君照人胸臆猶眀月天南望月生逺愁江山萬里一<lb/>
金甌與君同是悠悠者摇落空山空㡬秋銀河海上横秋碧㣲<lb/>
辨三峯両峯出遥知此夜月眀中髙枕孤吟破岑寂<lb/>
　　題張逺畫扇頭二喬觀書圖<lb/>
赤烏未来白虎噬長沙猘兒渡江至共驚國色随橋公却咲髙<lb/>
<pb n="KR4f0069_SBCK_006-27a"/>
臺舞歌伎孫郎周郎俱傑出小者歸瑜大者䇿英雄夫壻娘子<lb/>
軍江東謀士空如雲不須挟䇲嚮帷幄帳頭早巳成三分僧繇<lb/>
玅筆傳人物二喬一顧皆超越指掌曺劉羽扇中動揺懷䄂東<lb/>
風發君不見短下小児徒自雄鷙妹猶事大耳翁乕女焉能配<lb/>
䑕子不如醜婦從伏龍<lb/>
　　潜夫先生讀先太僕圍城手書題以長句感涕之餘依韻<lb/>
　　次答<lb/>
江鯉寄書還剖得先臣字可憐一寸丹冩盡平生事孝陵王氣<lb/>
今有無戎馬驕嘶躪舊都康郎功臣遺廟在當年帝業開鄱湖<lb/>
西江多古多竒節練黄族後忠貞絕豫章名士半降旗湖西使<lb/>
<pb n="KR4f0069_SBCK_006-27b"/>
者徒激烈欝孤臺挿江流中登陴百戦身當衝圍城射書附歸<lb/>
㕍矢死相從文信公城亡與亡死何怍所恨天心右沙漠李陵<lb/>
衛律彼何人厲鬼雎陽儼猶活丈夫殉大義生死安足論招䰟<lb/>
䰟不歸過嶺每聲吞跣行負骨殯五父荒艸阡阡復誰顧㢘貞<lb/>
水抱南郭清題碑有道未分眀龍湫隱士惜遺蹟轉見千秋萬<lb/>
古情呼兒鈔去蝇頭冩展誦空山時一把祭忠文就更題詩老<lb/>
淚西風向南洒痴兒徒觧讀父書父<graphic n="KR1665" url="https://raw.githubusercontent.com/kanripo/KR-Gaiji/master/images/KR1665.png" mimeType="image/png"/>不報空踟蹰讀君長歌<lb/>
向天哭山禽啁唽猿累<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>君不見懦夫多自論眀哲干将肯釁<lb/>
吳鴻血平原書法爪透拳帋背墨光長不㓕<lb/>
<pb n="KR4f0069_SBCK_006-28a"/>
茗齋五言律<lb/>
　　　　　　　　　　　　　　　淮南彭孫貽<lb/>
　　八月十五夜雨<lb/>
風露浩然白滿庭秋氣中雲歸收宿雨月出隱踈桐河漢一時<lb/>
沒闗山此夜同覊人心厯厯深坐數征鴻<lb/>
　　秋海棠<lb/>
幽花何嫵媚傍砌故含情多露愁相倚朱顔畫不成能添思婦<lb/>
苦獨對小窗眀山客秋懷冷空勞繞恨生<lb/>
　　聞雁<lb/>
獨客髙齋夜孤鴻鳴向晨闗山愁北望砧杵報西鄰露咽秋将<lb/>
<pb n="KR4f0069_SBCK_006-28b"/>
㫁天低月易親江湖嗟歲晚况復未歸人<lb/>
　　病起二首<lb/>
卧榻延踈牖髙樓倚夕陽窮居安世亂病起惜秋光露咽哀蛩<lb/>
緩雲横去雁長飄蓬雙髩短籬菊未禁霜<lb/>
　　二<lb/>
藥褁闗心事柴門見物情故交投字少多難著書成白杜身将<lb/>
隱青山眼獨眀床頭孤劍在未忍負平生<lb/>
　　禾水旅懷用七弟正仲韻<lb/>
旅食山厨减羈懷物候牽秋隂黄雀雨暝色白蘋烟菊短霜初<lb/>
下宵長漏不傳天涯有兄弟歸夣隔啼鵑<lb/>
<pb n="KR4f0069_SBCK_006-29a"/>
　　朱買臣墓<lb/>
白髮㑹稽守行歌老負薪雨禽鳩逐婦水驛鷺窺人僧導㸔遺<lb/>
碣樵歸踏古榛當年驅駟馬意氣激長貧<lb/>
　　不寐<lb/>
不寐曙光發荒雞破寂寥懐中名刺滅鏡裏客顔消夜雨由拳<lb/>
樹晨霜陸䞇橋連床頼諸弟共𬒳話寒宵<lb/>
　　送僧海月庵<lb/>
高人萬古宅一片月長新雲水此中住煙波為四鄰白鷗遲客<lb/>
静紅秫飰僧貧近得無生侣知余懶是真<lb/>
　　同二立行園<lb/>
<pb n="KR4f0069_SBCK_006-29b"/>
虛堂秋色裏人外故寥寥水竹行相引雲林雅見招庭隂梧子<lb/>
落荷榭粉紅消余意自兹逺還山路未遥<lb/>
　　二<lb/>
山樓上清曠一徃出炎氛掃徑有紅葉開闗多白雲草香靈藥<lb/>
隱魚動亂荷分日暮孤吟返秋聲不可聞<lb/>
　　九日<lb/>
經年成閉户懶漫罷登髙病足常妨屐愁眠只聴潮惜花衰髩<lb/>
亂採藥壮懷消萬事空搔首西風葉自飄<lb/>
　　秋夜聴雨<lb/>
永夜空堦下蕭蕭百感生風烟暗閩越秋思入幽并暗卉潜應<lb/>
<pb n="KR4f0069_SBCK_006-30a"/>
長山畬漸可耕眀年須買墅釀酒聽倉庚<lb/>
　　二<lb/>
高齋淹暮色殘雨報新涼砧響鍾𥘉定城空漏更長移鐙驚蜥<lb/>
蝪棲桁溼螳螂莫恨秋聲减甘蕉正滿墻<lb/>
　　雨懷<lb/>
孤館聴秋雨愁人枕自支誰憐獨不見屢問夜何其老去悲眀<lb/>
鏡憂来藉屈巵耘鋤安計拙吾道合棲遲<lb/>
　　二<lb/>
物態幽居異西風自薜蘿故人天上少秋草雨中多月晦兼螢<lb/>
沒雲繁隱電過罻羅空見擬寥濶傲鴐鵝<lb/>
<pb n="KR4f0069_SBCK_006-30b"/>
　　羣鷺<lb/>
宿鷺滄洲上羣飛傍野亭立波眀素影照雨惜秋翎蓮渚魚争<lb/>
躍横塘草正青幽人将放艇坐對釣絲停<lb/>
　　南湖夜雨<lb/>
南湖秋一片孤客正<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>情殘暑空堂歇清砧夕響生烏啼買臣<lb/>
墓草白伍貟城揺落已如此愁眠况雨聲<lb/>
　　八月十八日雨後觀潮<lb/>
高城延晚色野眺俯林坰孤月随潮上遥山隔海青秋聲揺萬<lb/>
物積氣掩空冥為問觀濤者何人賦北溟<lb/>
　　海上晚眺<lb/>
<pb n="KR4f0069_SBCK_006-31a"/>
白露催寒杵青天倚晚晴十年憂丗亂五畆喜秋成沙草閒依<lb/>
渚江潮暗入城干戈愁望㫁終日暮山横<lb/>
　　二<lb/>
小市連魚歩孤城傍水開海天横白鳥秋色滿荒臺秦楚烽烟<lb/>
合江山日月廻誰知念揺落不為菊花來<lb/>
　　晨逰東㙮寺遂登朱會稽墓<lb/>
滄海歸舟客行吟落木詩晨鐘来古寺幽蘚讀殘碑栁岸秋蓉<lb/>
冷寒塘曉露滋回㸔買臣墓荒艸總離離<lb/>
　　寒夜集字<lb/>
歡酌盡殘夜鐘聲到曉聞稀音孤白雪舊友隔青雲老去虚龍<lb/>
<pb n="KR4f0069_SBCK_006-31b"/>
劔憂来送㕍羣松門應自掩簷雨正紛紛<lb/>
<hi>時孝章及弟駿孫同賦孝章詩/掩户生愁思眀燈動晚吟踈篁覆簾影獨鶴伴琴心狂飲消寒夕幽懷聴野砧層城</hi>
<hi>更漏急清夢雨餘深駿孫詩/長隱東山日開樽北海時無人堪共醉有客坐敲棊地逈江流㫁天高月落遲空林霜</hi>
<hi>露下烏鵲在南枝</hi>
　　晚泊吳江三首<lb/>
水國蒹葭裏煙波似畫圖空城叢菊少寒樹夕陽多逺戍縈平<lb/>
望秋光冷太湖雲㠶共沙鳥来徃滿平蕪<lb/>
　　二<lb/>
薄暮垂虹上青山歩屧前洞庭寒白日笠澤覆髙天戰壘棲閑<lb/>
鷺菱歌媚逺川誰憐吳地客空泛五湖船<lb/>
<pb n="KR4f0069_SBCK_006-32a"/>
　　三<lb/>
吳江楓未落已見旅愁新秋隴翻黄雀滄波起白蘋葑田菰米<lb/>
熟漁稅澱湖貧戎馬經過地孤舟月趂人<lb/>
　　王江涇夜眺<lb/>
戍火侵漁岸沙鳬狎小舟昔年經戰地殘月照寒流天濶人烟<lb/>
冷秋深水氣收危橋時極目獨夜更<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>愁<lb/>
　　包墳探梅<lb/>
包墳三百樹樹樹是梅花携杖乗春日提壺坐淺沙香流溪脉<lb/>
亂寒照帽簷斜遥問青帘下邨醪可更賖<lb/>
　　吳巨手卐齋<lb/>
<pb n="KR4f0069_SBCK_006-32b"/>
小築秋涇上幽人喜地偏迴文㸔婦織心印有燈傳闌曲花深<lb/>
處牕朙月到先維摩共天女丈室共安禪<lb/>
　　春分社日雷雨<lb/>
卧病春将半空齋午未開杏花淹宿雨笋籜迸輕雷舊社無人<lb/>
問幽棲只燕来吾生謝行藥且復付<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>盃<lb/>
　　病起遣懷十二首<lb/>
伏枕驚春老開門覺草深避人踈舊友多病怯長吟雨積花期<lb/>
緩樓髙海氣沉獨将寥濶意天際數飛禽<lb/>
　　二<lb/>
緑樹髙城上青山臥闥前十年離亂後三月艶陽天花影移枰<lb/>
<pb n="KR4f0069_SBCK_006-33a"/>
馬風絲颺𥿄鳶幽棲應自惬愁絶尚烽烟<lb/>
　　三<lb/>
一臥掩髙閣無人掃徑苔書床山雀下藥砌海棠開皂帽低闤<lb/>
闠朱顔藉酒盃不堪容鬂在花鳥日相催<lb/>
　　四<lb/>
不到東臯久知應新漲生潮迴慱陸廟雲掩越王城寒食山茶<lb/>
落春隂海市成平沙官柳直羡殺馬蹄輕<lb/>
　　五<lb/>
水竹閒居勝鶯花節候偏著書蔵直筆縦酒狎時賢榆火春燒<lb/>
藥松窻夜膩箋題詩寄苕霅将泛採茶船<lb/>
<pb n="KR4f0069_SBCK_006-33b"/>
　　六<lb/>
家貧安久亂母老愧躬耕閉户成真隱㸔山不世情罏香開帙<lb/>
𣪚花氣捲簾生物役都無累悠悠身外名<lb/>
　　七<lb/>
中年諸累盡小隱一身孤遣女惟留犬無妻可辟纑尊生焦贑<lb/>
易嫚世長卿壚漸覺浮名逺時時混酒徒<lb/>
　　八<lb/>
交逰今日見斯道昔人難鉤黨名争重清流社巳殘蒼蝇窺研<lb/>
坐黄鳥倚檐㸔待種千竿竹春来學製冠<lb/>
　　九<lb/>
<pb n="KR4f0069_SBCK_006-34a"/>
服𣪚常抛卷齋厨乆飯𬞞偶尋髙士傳慵讀𣑽王書曝砌龜飜<lb/>
甓窺罌雀伺魚無人共幽事洗筆潤方諸<lb/>
　　十<lb/>
南陲聞轉戰嶺上昔經過蓽路連熊繹桄榔隱尉佗春歸巴鳥<lb/>
怨雪盡越𧖟多何日還𥘉服雲山臥薜蘿<lb/>
　　十一<lb/>
懶慢嵇中𣪚非闗傲絶交呼童将履織向客借書鈔山色供髙<lb/>
枕鶯啼徧近郊春風蘇病骨紅日卧花梢<lb/>
　　十二<lb/>
朋舊嗟零落庭花慰長成春風征戰苦眀月古今情海雨肥黄<lb/>
<pb n="KR4f0069_SBCK_006-34b"/>
蛤山扉出紫荆坐簷時岸幘終日少逢迎<lb/>
　　嘯閣春望<lb/>
髙閣窮春望韶華俯檻前草香𧖟月雨風軟杏花天野色圍邨<lb/>
塢流光媚禁煙緑楊踈樹下何處出鞦韆<lb/>
　　雨<lb/>
細雨乗春候微暄𣪚晚墀融泥低燕子添潤上花枝秀入江山<lb/>
麗恩沾草木私野夫歡繞户却喜灌園遲<lb/>
　　雷<lb/>
疾雷檐雨過飜𥿄濕楸枰空宇沉冥動川原戰闘生伏虺翻暗<lb/>
壁殘蜃歛春城昨種南墻竹龍孫定巳成<lb/>
<pb n="KR4f0069_SBCK_006-35a"/>
　　惠力寺晚眺<lb/>
携屐来山寺行歌及晚鐘客衣朱槿墜僧舍白雲封殿冷巢栖<lb/>
鴿門紆礙古松慿軒少詶對檻外有雙峰<lb/>
　　妙智寺在東山下雙橋跨澗月色溪光亦山中一佳境也<lb/>
　　院中古樹雷火燒其一枝而清隂仍䕃數畆僧人不知佛<lb/>
　　法山野可喜爲徘徊久之<lb/>
別院東山下䨇槗一鏡中竹風交萬籟水月在禪宫雷出枯槎<lb/>
緑鶯殘墜果紅坐来塵慮盡何必更談空<lb/>
　　自南山道院後登東山巔<lb/>
琳宫依磴轉幽薜俯層隂雨過分泉<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>山空異鳥音秦溪橫海<lb/>
<pb n="KR4f0069_SBCK_006-35b"/>
㫁天目入煙深君到雲林下應知隱者心<lb/>
　　智寶㙮院在東山巔俯視西山若螘垤<lb/>
㙮院慿髙坐煙鍾出磵孤山行穿窈窱暝色合浮圖恠石眠幽<lb/>
犬歸㠶沒逺鳬誰知遺世士人外獨踟蹰<lb/>
　　顧逋翁讀書臺<lb/>
荒山惟鳥跡何處讀書臺聞道雙峰近當年故宅開雜花叢磵<lb/>
户古甓有蒼苔惆悵斯人徃閒雲自去来<lb/>
　　冷仙半畆泉<lb/>
冷仙不可見半畆日潺湲寒藻知魚樂虚亭對客閒紅塵飛海<lb/>
上白髮滿人間何地尋真隱名山採藥還<lb/>
<pb n="KR4f0069_SBCK_006-36a"/>
　　登由拳城望南湖<lb/>
南湖朙滅裏千片水雲多薄暮平蕪上遥天一鳥過人煙含宿<lb/>
雨栁色帯滄波欲採芙容去西風奈晚何<lb/>
　　夜雪<lb/>
高樓千里雪無處不知寒大漠窮隂合胡天朔吹乾更稀沉夜<lb/>
漏瓶凍怯晨餐獨擁殘燈坐蕭條戴鶡冠<lb/>
　　晝雪<lb/>
昨夜南窓雪門前㡬尺深不知招隱客何處得相尋萬樹梅争<lb/>
發髙齋客自吟山中連歲約孤負故人心<lb/>
　　積雪<lb/>
<pb n="KR4f0069_SBCK_006-36b"/>
朔雲吹不巳更作滿城寒河畔氷𥘉合林端雪未乾掃籬開客<lb/>
徑乞火㫁鄰飱相對添華髮朙年製籜冠<lb/>
　　晴雪<lb/>
青天流霰下頓覺峭寒深忽憶空山友相携出郭尋柴門黄犬<lb/>
吠粉竹白龍吟莫歎朱絃老徒傷郢客心<lb/>
　　海上<lb/>
藉草東臯去行吟海上㸔春隂連蜃合山雨帯潮寒野戍孤城<lb/>
㫁光風百卉繁𤇺煙無限意愁望水雲端<lb/>
　　真如禪院爲唐相裴休捨宅<lb/>
爲訪裴公宅當年不離禪松風生㙮院湖日媚林烟雨歇酴醿<lb/>
<pb n="KR4f0069_SBCK_006-37a"/>
後春歸杜宇前招提堪信宿殊愧飰僧錢<lb/>
　　舟行甪里<lb/>
賀家橋畔路千樹罥藤花流水深蔵屋垂楊淺映沙舟移驚睡<lb/>
鴨客至報啼鴉却喜新炊熟桑隂正未斜<lb/>
　　宿賁湖<lb/>
一宿賁湖上秋懐寐未成露寒翁仲臥月落鬼車鳴臥榻花當<lb/>
夕荒邨鳥報更自慚空誓墓物役老塵纓<lb/>
　　樓雪<lb/>
髙閣一長望皓然千里平遥空諸鳥絶積素萬山眀朔氣凝窮<lb/>
髮寒光逼太清倚欄㸔墜絮飄洒滿簾楹<lb/>
<pb n="KR4f0069_SBCK_006-37b"/>
　　舟雪<lb/>
聞道溪頭雪曾<graphic n="KR2163" url="https://raw.githubusercontent.com/kanripo/KR-Gaiji/master/images/KR2163.png" mimeType="image/png"/>近沒磯試尋青舫出一釣白魚肥寒夢同鷗<lb/>
鷺春山待蕨薇羊裘任髙隱物色故人稀<lb/>
　　羣山霽雪<lb/>
羣峰横霽色照水玉鱗鱗華髮未成隱青山依舊春歛雲崖乳<lb/>
潤融澗藥苗新㑹待溪㾗長烟蓑一問津<lb/>
　　㫁橋殘雪<lb/>
春至雪消遲湖光霽後竒雲分両高色寒立萬松枝坐石僧同<lb/>
冷尋梅屐屢欹清逰殊未已吟徧白公堤<lb/>
　　龍友以詩帙見投賦贈<lb/>
<pb n="KR4f0069_SBCK_006-38a"/>
龍友真吾友高踪衆豈知逃名長賣藥孤憤見論詩愁奪脩髥<lb/>
老心營彩筆私行蔵今可卜天地正堪疑<lb/>
　　聞仲木病瘧東訊<lb/>
来病嗟君子支床恐未勝君親雙淚盡寒暑九愁增行藥抛書<lb/>
卷端居念友朋因風寄相憶踈雨𣪚炎蒸<lb/>
　　再占前句問仲木病<lb/>
来病嗟君子相如豈倦逰小樓殘暑盡髙柳夕陽收病裏身名<lb/>
淡閒中卉物幽君㸔城市客車馬日悠悠<lb/>
　　再訊仲木病<lb/>
病卧憐同調西風𣪚欝陶贈言皆藥石掩户各蓬蒿白首身将<lb/>
<pb n="KR4f0069_SBCK_006-38b"/>
隱青山枕並高何人堪七發起色共觀濤<lb/>
　　江干<hi>以下四首和子服</hi>
十年泉壑夢此曰羡君行譚虎心猶怯㸔山眼暫明霜髙羣木<lb/>
脱月滿大潮平漸近梵邨路江聲空外生<lb/>
　　洗心亭<lb/>
五雲山外路不㫁是泉聲水静逰魚樂天髙去鳥横虚亭一以<lb/>
眺空籟自然生萬慮此中盡澄潭白日明<lb/>
　　雲栖寺<lb/>
夙昔懷真境今来意不迷安禅羣乕衛施食衆禽栖灌木人踪<lb/>
冷蒼苔草色齊寒山多妙句埽壁和新題<lb/>
<pb n="KR4f0069_SBCK_006-39a"/>
　　礼蓮池大師㙮<lb/>
宏公留蛻在浩刼自長新梵網羣皈命遺燈一照人浮雲空相<lb/>
盡枯木幻容真㸔取孤峯色應知不住身<lb/>
　　江干<hi>以下四首和駿孫</hi>
錢唐千仭雪日夜盪金堤雲氣昏天目江聲撼㑹稽鳥飛籃轝<lb/>
疾蘿掛葛巾低記取沿溪樹廽峯路向西<lb/>
　　洗心亭<lb/>
小憩危亭上夕陽山徑㣲烟巒隔人境水木湛清暉物役空相<lb/>
感浮生頓覺非忘機狎鷗鳥沙渚故依依<lb/>
　　雲栖寺<lb/>
<pb n="KR4f0069_SBCK_006-39b"/>
一入雲栖徑雲深更㡬重到来無俗客相與滌塵容礼戒寒灰<lb/>
雪𠫭禪半嶺松澄懷聴哀梵朝夕散千峯<lb/>
　　蓮池㙮<lb/>
導師遺密記齋磬粥魚知水族通經偈漁人㫁綱絲花開心印<lb/>
在雲㓕度生遲㙮院松風裏山猿禮六時<lb/>
　　乙未除夕有以守歲燭相餉戯占<lb/>
綘蠟携相贈空亝暝色𨳩不知殘臘盡止覺寸心灰刻句吟難<lb/>
就追逰興未廽燈花應觧笑此夕鬂絲催<lb/>
　　除夕渭臣以恵泉相餉夜分煑茗獨酌偶成<lb/>
除夕髙亝夜罏香獨自㸔幽情松澗雪詩思玉壺寒韻事無人<lb/>
<pb n="KR4f0069_SBCK_006-40a"/>
共清宵欲卧難㡬家燈火閙猶競五辛盤<lb/>
　　二<lb/>
六郎豪飲士㡬石了殘年為念長亝客遥分第二泉壮心消茗<lb/>
戦清思入春眠坐待晨鍾發䋲床一夜禪<lb/>
　　花朝雨中集字<lb/>
花朝盃在手聫句競勞思詠物懷今古幽栖惬歲時鄰雞宵燭<lb/>
盡深薜草堂垂且抱踈絃卧知音欲問誰<lb/>
　　出南郭尋梅遇雨遂返<lb/>
南郭尋芳出還過苐㡬橋野梅臨水店苦竹掩僧寮落日先歸<lb/>
鳥春流逆晚潮明朝定風雨莫負此良宵<lb/>
<pb n="KR4f0069_SBCK_006-40b"/>
　　飲雪舟觀梅<lb/>
尋春春不遇日暮惜空還喜共故人酌况逢良夜閒瑤華凝曲<lb/>
室風雪滿鄰山莫畏金吾禁鴉啼待啟闗<lb/>
　　水仙花<lb/>
寂寂輕寒早氷壺夣㡬回獨憐山客館却對水仙開照影凌波<lb/>
去尋春觧珮来馮夷應自賞莫遣㺯珠廻<lb/>
　　和衲山上人九月晦日登雲岫庵觀日月合朔<lb/>
夜色冥濛裏還登最上峯雙丸交晦朔一氣改秋冬天地規相<lb/>
合雲濤浴㡬重遥知城郭外尚未及晨鍾<lb/>
　　子服㓜瑜讀書南郭草堂駿孫携酌漢飛<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>同子玉渭臣<lb/>
<pb n="KR4f0069_SBCK_006-41a"/>
　　序皇即席二首<lb/>
草堂南郭外髙柳隱柴扉薄暮山容霽經春卉物肥人聲清磬<lb/>
寂書卷落花飛不少携罇興傾壺坐翠㣲<lb/>
　　二<lb/>
殘雨踈梅下開軒亂白雲鶯花濃對酒天地静論文春日臨奎<lb/>
正吳潮過浙分陳遵莫驚坐懸榻重思君<lb/>
<pb n="KR4f0069_SBCK_006-41b"/>
<pb n="KR4f0069_SBCK_006-41b"/>
茗齋五言排律<lb/>
　　　　　　　　　　　　　　　淮南彭孫貽<lb/>
　　過梵勝庵聴山僧演法華<lb/>
野服乗春出精廬傍水開曰髙僧出定霞外客重来施菓分殘<lb/>
芋談經就古梅山圍開士錫海湧渡師杯哀梵淒林鬼空池湛<lb/>
刼灰題詩閬仙去禁酒逺公廽歸路穿紅杏㳺人惜録苔踈鍾<lb/>
隱城郭留景更徘徊<lb/>
　　夏日舟經臨平<lb/>
古市臨津集嚴闗列險同地形襟越絶人物帯吳風石鏡光偏<lb/>
朗錢鏐宅尚雄河流堤樹外漁歩藕花中問俗嗟非舊行舟逺<lb/>
<pb n="KR4f0069_SBCK_006-42a"/>
若空頻年無樂土所至尚鳴弓虎嘯蒼山北江潮大鹵東客愁<lb/>
摧暮雨一沽旅顔紅<lb/>
　　寄題冒辟疆樸巢二十韻<lb/>
　　　別辟疆六年矣曩辟疆避亂客海上以樸巢詩見示流<lb/>
　　　離之餘未暇属和今年秋辟疆千里飛書新篇却寄開<lb/>
　　　函剖鯉則樸巢詩和者成帙矣自海至淮不十舍耳不<lb/>
　　　能刺船雉臯攀躋樸巢巔酌酒臨流與魚鳥狎然讀諸<lb/>
　　　公詩固不啻臥逰也囙賦一篇以寄辟疆<lb/>
爰有巢居子覊棲枕緑碕未須樓百尺堪傲櫟千圍猿坐行相<lb/>
掛龍身偃更頎根扶蒼耳滑藤綴雜花緋量笏雲留桷䟽楹葉<lb/>
<pb n="KR4f0069_SBCK_006-42b"/>
靣幃癭頭開甕牗槎腹出柴扉折齒愁施屐捫梯怯振衣喜宜<lb/>
從燕賀拙名笑鳩非檻月刳檐隙松楞斵翠㣲續騷搴木末收<lb/>
㸑操眀妃枯樹慿誰賦如椽試一揮　分鳥窠去夢窹郡槐歸<lb/>
板屋遥相憶柯亭詎易㡬不材辭匠石攸芋羡飛翬近露晨晞<lb/>
髮横竿晚礙磯喬枝烟裊裊倒景日暉暉倦息烏三匝懷人栁<lb/>
再依吟邉憐島瘦瓢外飲牛肥蠻民方争觸商賢詎少薇編茆<lb/>
從爾隱抱樸貴知希<lb/>
　　髙閣桂華盛開先侍御手植以来歷歲彌茂同諸弟携枰<lb/>
　　啜茗欣賞竟夕成十四韻<lb/>
湛露漙䟽閣幽軒俯石林誰依蟾窟暖一臥草堂深華月寒生<lb/>
<pb n="KR4f0069_SBCK_006-43a"/>
掌神飈逺拂砧白雲飄不墜黄雪舞難尋點研紛銅雀當罏失<lb/>
水沉天逥金氣爽亭午玉樓隂柱史留培植髙齋自古今繡衣<lb/>
仙斧在詩卷小山臨霄路攀何處秋懐苦獨吟老知存桂性粟<lb/>
之冷禅心拾子紛如雨眀河漸轉參姮娥嗟莫近伯仲雅空斟<lb/>
闘茗連枰戦争花壓帽簮共占靈隱句窗下㺯清音<lb/>
　　潮日海上遲月<lb/>
滄波涵灝氣内壌闕神州仙月随梧閏靈潮應朔流規圜窮髮<lb/>
合景抱太清逰隄勢飜橋鵲珠胎逼斗牛夜光犀外起隂火蜯<lb/>
中收風露凄然冷山河一以秋觀濤吹客思却扇掩宫愁分野<lb/>
交鶉首眀河笑白頭浮查如可問擲取舊羊裘<lb/>
<pb n="KR4f0069_SBCK_006-43b"/>
　　尋菊<lb/>
南郭秋容滿西風朔雁𥘉相将携蠟屐一為訪邨墟叢菊開應<lb/>
徧寒花晚漸踈叩門尋野老入徑亦吾廬竹石皆成趣兒童觧<lb/>
誦書白衣穿<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱黄蝶舞堦除霜降㸔收秫潮喧聽捕魚此中<lb/>
宜隱者乗興且歸歟漚鷺平沙外牛羊返照餘落英如可採試<lb/>
問楚三閭<lb/>
　　月夜聞弦管十韻<hi>杪秋尋菊小飲南郭酒肆中觀宫戯者作數弄不覺及暝餘酣未已命小携</hi>
<hi>茗椀酒榼至福業禪院石橋上林水隱映明月在地呼尊藉草客有擘阮者更吹洞簫以和之絲竹互引與林</hi>
<hi>響相和答夜分霜露霑衣始各罷去</hi>
玉宇凝寒節金颷送晚秋共尋黄菊去聊與白衣逰顧曲停歌<lb/>
<pb n="KR4f0069_SBCK_006-44a"/>
館提壺就酒樓偃師呈妙技善夲倚輕謳花暝城𥘉闔風廻舞<lb/>
未收坐携髙興徃復為習池留擘阮清商引吹簫素月流忽驚<lb/>
天籟發疑帯石泉幽水木澄相應闗山逈自愁露華眀夜鵲河<lb/>
漢轉牽牛良㑹行當惜知音豈易酬餘聲在林樾空境日悠悠<lb/>
　　大雪獨逰海上<lb/>
東風千里雪何處不紛紛幽事空相賞清寒獨為君荒城連戌<lb/>
沒平楚過橋分大鹵無青艸諸山盡白雲丘陵徒自出鳬鷺各<lb/>
知羣塩火陰潜發江潮晚漸聞履冰鳴屐齒縈絮集衣紋却笑<lb/>
愁添髩虚令酒䇿勲吟　背冷煖藉鴨罏熏歸寫時晴帖籠<lb/>
鵞訪右軍<lb/>
<pb n="KR4f0069_SBCK_006-44b"/>
　　冷仙亭晚眺<lb/>
冷謙湖海士㳺戯狎真皇跌宕公卿側棲遲日月傍無人知道<lb/>
術妙觧寄宫商元放形潜隱壺公迹善蔵昔時遺躅在古廟草<lb/>
㾗長水閣含飛動煙雲藹欝蒼魚沉驚野客鳥下集虚堂物外<lb/>
尋仙侣空傳有禁方丹砂滋卉藥烟雨媚鴛央白髮愁難掃黄<lb/>
冠老自傷泥塗淹歲晚霄漢欲飛翔㑹訪安期去滄溟吾故郷<lb/>
　　雪霽郊行<hi>積雪經旬稍霽同漸磐叔渭臣弟過水月禅院城雪池氷屏圍規合飛橋跨水上如玉虹飲澗</hi>
<hi>人行澗中寒瑩毛髪因出南郭訪賣花師凍梅俱含蕚未發循城而東漁舟俱負凍龜坼中寒鳬宿鷺印趾冰</hi>
<hi>上點點可數歸途眀月在天漁舟燈已映郭矣沽酒獨酌遂成八韻</hi>
霽色層城白西風萬木斜衝寒携蠟屐出郭問梅花古寺如山<lb/>
<pb n="KR4f0069_SBCK_006-45a"/>
徑行吟到水涯池光揺粉堞朔氣逼胡笳氷合魚窺網天低雁<lb/>
聚沙積隂凝廣斥野火發枯槎興盡歸途月棲遲薄暮鴉不知<lb/>
煙市暝重訪賣漿家<lb/>
　　人日掩闗用潜老蜃園除夕韻<lb/>
病起東風後愁時自掩門所懷人不見孤負酒盈罇避丗從漁<lb/>
父豊年祝稻孫茶烟吹竈濕花影盪簾昏中𣪚常多虱商丘且<lb/>
牧豚窮居勞復問古道更誰敦有劍空成缺無環可報恩蓬蒿<lb/>
棲一室池草夢諸昆容髩烽塵改滄波日夜奔龍山今夕雨應<lb/>
長過溪㾗<lb/>
　　奉懷潜夫先生用前韻<lb/>
<pb n="KR4f0069_SBCK_006-45b"/>
十年滄海上遁跡傍衡門老去愁眀鏡憂来藉酒罇何當招隱<lb/>
士誰更飯王孫絕塞烟花滿驚沙日月昏遺民悲燕雀所至賦<lb/>
雞豚雨雪新交少詩書宿好敦羞為孟嘗客不受信陵恩庶草<lb/>
迎青帝孤梅傲粉昆㡬時逥北極行在訪南奔莫復慿髙望東<lb/>
風積淚㾗<lb/>
　　元夕觀徐氏小鬟試舞呈徐江夏<lb/>
良夜淹銀燭清歌發綺叢早鶯嬌自囀乳燕語逾工試舞𥘉移<lb/>
席驚塵不受風燈前翻䄂影簾外印苔踪歛態㸔條脫低鬟䕶<lb/>
守宫十千桑落後三五月眀中曲盡花俱發春逥雪正融還應<lb/>
輸彼羙城北有徐公<lb/>
<pb n="KR4f0069_SBCK_006-46a"/>
　　兒童編竹為龍中蔵列炬戲占十一韻<lb/>
星橋晴起蟄蒼宿夜司辰似探驪龍室真逰角木津綵雲虹外<lb/>
捲朱鬛雨中新<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>燭光偏照編茅馭有神鼇峰堪並駕蜃市不<lb/>
揚塵坐抉青虬去驚流大火頻才郎羡燒尾壮士喜攀鱗元禮<lb/>
門空峻僧繇壁已貧相逢弄珠女不見射鮫人蠖伏闗飛動泥<lb/>
蟠耀隱淪巴蛇今欲㫁赤帝入咸秦<lb/>
　　江上<lb/>
江上旌旂滿金焦正鼓鼙天涯風送雁歲盡雪沾泥倚杖㸔烽<lb/>
火尋山卜故溪閩雲春欲㫁越鳥夜難栖義士尊銅馬波臣按<lb/>
水犀羽書三豕外行殿五羊西蠻徼猶知漢田横豈下齊樓船<lb/>
<pb n="KR4f0069_SBCK_006-46b"/>
滄海客詩句妙高題沉鎻寒蕪積吹笳木葉低孤城㡬愁絶烟<lb/>
草碧萋萋<lb/>
　　丙申除夕有感<lb/>
歲晚柴門冷江城物候遲餘寒廻北陸早蕚上南枝融雪蒼山<lb/>
潤嚴更成角悲交逰騖漸改失路更安之海闊星分野天髙島<lb/>
四垂魚龍箕子國燕雀伍員祠身世慿樓逈乾坤把劔疑此生<lb/>
甘橡栗何日偃旌旗藥裹封應徧蹲鴟種頗宜人多棄雞助児<lb/>
縂讓牛醫米價時賢問薪芻小吏欺浮名勞彼婦痛飲得吾師<lb/>
不寐爐𥘉燼流年夜巳移清霜雙髩動紅燭寸心知殘史留三<lb/>
箧孤懷見五噫挑燈重起坐閒和舊題詩<lb/>
<pb n="KR4f0069_SBCK_006-47a"/>
　　人日夜雪用韻<lb/>
春隂巳連夕㡬度問梅花幽賞逢人日流離念永嘉桃符栽舊<lb/>
勝田火發新畬疲邑驚征繕恒星騐歲差烽烟懐樂土天地入<lb/>
悲笳一卧貧兼病瀕年髩已華交亡吴季札俠謝魯朱家逝欲<lb/>
携羣從相将㺯九霞塵樊時獨徃清興復誰誇棐几清于滌蕭<lb/>
齋静不譁鄰児劉毅博社鼓正平撾掩户諳岑寂㣲吟寄歎嗟<lb/>
筦弦三市沸京洛五侯奢此後經多難吾生洵有涯分泉移竹<lb/>
筧斸藥附樵車牧犢行堪逐邨沽渇漫賖沉冥祛物役索處憶<lb/>
人遐倚閣簾髙下㸔松影攫拏吾衰頭自責如蠆幘難加洴澼<lb/>
愁龜手吹灰喜動葭寰中混戎馬方外礼袈裟素疊巾時着烏<lb/>
<pb n="KR4f0069_SBCK_006-47b"/>
藤杖欲斜海紅方破蕚山杏及<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>葩糞地将分菊尋僧約採茶<lb/>
名山丹室啓海市白雲遮芒屩牧㳺笈漁竿且釣槎渉江問騷<lb/>
客莫復賦脩姱<lb/>
<pb n="KR4f0069_SBCK_006-48a"/>
<pb n="KR4f0069_SBCK_006-49a"/>
茗齋七言律<lb/>
　　　　　　　　　　　　　　淮南彭孫貽<lb/>
　　己丑除夕<lb/>
㳺子天涯返故廬歸期偏過早梅初瀕年烽火人将老到日雲<lb/>
山歲巳除空向辛盤吟短句可堪丙舍見遺書春来蘿薜應<lb/>
無恙若箇眀朝問索居<lb/>
　　庚寅元旦<lb/>
䟽牖梅花傍角巾羞将短鬢照江春籜冠舊製山中服芒屩<lb/>
𥘉歸嶺外身瘴海王正悲野老草堂詩史寄騷人柴門車馬休<lb/>
相過燕雀風塵未可親<lb/>
<pb n="KR4f0069_SBCK_006-49b"/>
　　夀吳萬為先生七十<lb/>
先生髙隱傍城南踈柳三株帯竹庵鎮日倉庚相對語有時彌<lb/>
勒與同龕雄心老去甘頭責世局年来悟手談爾後升沉付滄<lb/>
海蓍床謝客不須探<lb/>
　　二<lb/>
寄傲漁樵七十春衣冠前代有遺民西窗燭剪深談易南郭山<lb/>
空獨避秦領䄂風騷吹晚軰續成檮杌罵宵人通門詞客多年<lb/>
少未許彭宣壓衆賔<lb/>
　　詠白海棠同子服駿孫両弟作<lb/>
東風裊裊㺯柔姿幽艶輕盈點雪墀柳絮簾垂春思冷畫樓人<lb/>
<pb n="KR4f0069_SBCK_006-50a"/>
睡月眀遲飛来玉燕枝微動夢入梨花蝶未知莫更催詩照銀<lb/>
燭少陵野老鬢如絲<lb/>
<hi>春日偶得白海棠一枝同兩弟古賦詩賞之孫纘/弱態絲絲對短廊一枝幽雅伴羣芳映来月下偏宜素恨在風前</hi>
<hi>未有香遥倚梨花春黯淡静㸔銀燭夜昏黄浣花溪上人知否獨少新詩寄草堂/孫遹亭亭孤韻足風流無色無香</hi>
<hi>致白幽霧縠欲仙長掩䄂玉壺有淚只低頭踈簾半織春前雨子夜偏宜月下逰院落誰人惜狼籍六朝宮粉暗成愁</hi>
<hi>詩罷諸弟戯懸乩䧏仙巳而乩動吕僊䧏評三詩曰貽詩清新秀雅然聲調非大曆以前作置之宋人中可稱絶唱纉詩</hi>
<hi>温雅有節絶似鍾譚乎筆然亦非𥘉唐格調遹詩好為䴡句詞家所卑然詠物難上亦時流所難得者花神有靈當信予</hi>
<hi>言之不誣也貽等因請乩仙亦占此一律/乩詩/久向花間閒勝逰淡粧㣲韻足風流蕭踈逺映遥疑雪旖旎𥘉開</hi>
<hi>倦倚樓睡去欲燒銀鳯燭摘来應帯玉搔頭白衣應是山人伴何事新詩獨未詶/乩仙自評此詩偶作詠物原非大</hi>
<hi>家所長終流于纎麗可方義山飛卿集中作不敢望開元諸子</hi>
<pb n="KR4f0069_SBCK_006-50b"/>
　　再詠白海棠<lb/>
一枝淡冶送輕寒寒食芳郊雨後㸔遲日㳺絲春更静浣花深<lb/>
院雪偏殘神仙縹緲飛瓊下才子風流傅粉難徔此韶光妬顔<lb/>
色無人重倚玉闌干<lb/>
<hi>孫纉詩桑枝着雨帯新煙白燕雙棲小樹邉閉院雪殘寒食後題詩人老杜陵前睡餘蝶粉花聞夣舞罷霓裳月下仙</hi>
<hi>占盡流光迴素影紛紛紅紫自争妍孫遹詩/柔情艶冶暗相親擅絶姿容照落茵雨後倚闌全欲睡風前撲絮不勝</hi>
<hi>春坐深蝶粉疑無影妬學蛾眉恰有人夢到玉樓還縹緲空庭月色已如銀/乩又評貽詩名家妙手曽負時望遠近</hi>
<hi>所賞此作新麗全得其神洵稱作手纉詩結想命詞綺語中亦有驚人語獨歩騷壇羣英所俛首㸔遹詩少年大雅羙秀</hi>
<hi>新裁令人飄飄欲仙子之謂也後將望子追駕唐賢花蕚新萹在卿家三子矣貽按前評尚多抑揚此評惟有溢羙乃</hi>
<hi>知天上神仙亦效人間世法耶又乩稱坡仙䧏亦賦此題/一首雨過中庭尚有花淡容掩映㺯春華柔絲裊裊疑殘</hi>
<pb n="KR4f0069_SBCK_006-51a"/>
<hi>雪舞蝶飛飛夢㡬家素影不堪紅燭照芳䰟常許玉闌遮舊題卿軰還相憶老眼狂歌月未斜時弟軰有誦坡公夜深</hi>
<hi>花睡句者故乩筆及之</hi>
　　和玉映㓜玉二姑詩<hi>叔大父君山有二女長日季琬歸馬氏字玉映次日季琰歸朱氏字㓜玉</hi>
<hi>皆能詩曩時叔伯羣徔賡唱一庭大父侍御公亦一徃欣然時有太傅詠絮之賞今諸父凋亡羣弟零落第五</hi>
<hi>叔大父季親隱君以和二姑詩見示命貽嗣響賦此述感</hi>
銀床刻燭剪花枝織錦西堂憶昔時一自竹林荒舊社何人桺<lb/>
絮更論詩中郎黄絹惟留琰太傅青山久罷棋重睹新詞轉惆<lb/>
悵啼鶯語燕攪春思<lb/>
　　道庵移酌玄覧齋同子服駿孫集字<lb/>
玄關髙掩徑無塵詩社𥘉開寄興新小閣朝眠對蕉影曲闌剪<lb/>
<pb n="KR4f0069_SBCK_006-51b"/>
燭向花神五弦漸吐桐君月一斗難消燕子春漫訐病懷仍放<lb/>
浪何當醉眼觧烏巾<lb/>
<hi>戊子春貽久病謝客道庵移罇招二弟共積雨空齋屐齒久㫁因出韻牌集字各成詩一首忽海上傳警戎帥介馬而</hi>
<hi>馳倉皇授兵登陴城門晝閉蒼頭奔告絡繹余請罷去道庵舉觴不顧曰即城破走視舍中無益俱死也吾寕痛飲耳飛</hi>
<hi>礟轟殷遶城不絶執炙行觴者皆皇遽無人色而賔主大釂未有行意良久乃罷去偶檢敝簏得此稿道庵詩爲䑕嚙不</hi>
<hi>可讀二弟詩存皆可觀附茟于後子服詩/百壺載酒擁飛觴舞劍寒庭夜未央身外千秋繫通塞杯前萬事見清狂</hi>
<hi>悲歌攬髮霜偏斷故舊盟心話更長此夕憐余輸獨醒敢因賦詠送流光/駿孫詩山窓坐惜茗煙虚日午移尊過隱</hi>
<hi>居聽雨易孤夢逺㸔雲况與俗情踈柴門閉後誰題鳯破研貧来誤好書莫恠棲遲在農圃浮名久己誤撨漁</hi>
　　春日過伍胥廟<lb/>
伍員祠廟枕孤林碧蘚朱門草色深石瀬野棠臨砌發髙天鸛<lb/>
<pb n="KR4f0069_SBCK_006-52a"/>
雀過湖隂江流猶向吳宫去古劍誰論國士心我自避<graphic n="KR1665" url="https://raw.githubusercontent.com/kanripo/KR-Gaiji/master/images/KR1665.png" mimeType="image/png"/>歸楚<lb/>
水菰蘆春色有悲吟<lb/>
　　将入埭溪採茶舟經鸕鷀湖<lb/>
逺水輕航信所之扁舟百里逺如期青山有約同禽慶紅雨經<lb/>
旬呌子規芳樹春流縈㫁岸晴雲大澤捲㳺絲汀鳬沙草年年<lb/>
亂應笑浮家計已遲<lb/>
　　斜橋晚眺<lb/>
桑柘離離拂釣竿野橋芳草獨慿闌雲歸天目輕隂變山入吴<lb/>
興黛色殘乳燕泥乾蠶月雨棟花風過麥秋寒深林一帯新篁<lb/>
滿直上千峯製籜冠<lb/>
<pb n="KR4f0069_SBCK_006-52b"/>
　　紫薇山雨泊<lb/>
緑隂四月雨肥天盪漿朙湖破暝煙山寺重来驚丗亂江春已<lb/>
去惜流年典衣𥘉兑餘杚酒採茗先歸陸羽船雙髩漸稀棲遯<lb/>
晚芒鞵新試萬峯前<lb/>
　　語溪<lb/>
女陽亭下日𥘉低小艇沿洄過語溪戰後荒城聞畫角雨餘芳<lb/>
草墜棠梨煙波歲月孤㠶外𬞞笋山家十　西便着輕簔放船<lb/>
去採茶僧出暮猿啼<lb/>
　　湖居二首和吳巖子韻二首<lb/>
芳艸連天雪滿湖湖頭曽貌逺山圖長堤桞色今何似十里荷<lb/>
<pb n="KR4f0069_SBCK_006-53a"/>
花近有無蘇小重来春未老林逋一臥月常孤扁舟擬約尋西<lb/>
子早辦青鞵出草廬<lb/>
　　二<lb/>
潮打錢唐水急流烟波何處看閑鷗空留舊國年年月猶作眀<lb/>
湖夜夜秋題字客尋紅棄渡掃眉人在碧山樓竹枝子夜遥相<lb/>
和吹盡江南萬古愁<lb/>
　　和卞夢珏韻<hi>夢珏字玄文姑谿吳巖子女也母子俱工詩住西子湖頭友人以其扇頭詩見示用其韻</hi>
<hi>為一首</hi>
白公堤枊舊成林拾翠才人可重尋不是两高横黛色誰傳清<lb/>
響入琴心蘭亭逸格<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>鋒媚桃葉新詩倚扇吟何處知音病司<lb/>
<pb n="KR4f0069_SBCK_006-53b"/>
馬文園消渇帯愁深<lb/>
　　夏日觀伎<lb/>
神弦送客舞新豐急管嬌歌曲再終豈有無鹽妬西子不須石<lb/>
醋罵東風撲簾柳絮争春老入手花枝得句雄今日叵羅應盡<lb/>
醉莫教興寄讓諸公<lb/>
　　寄詶如臯冒憲副嵩少<lb/>
使君深隱舊林皐萬里秋風捲素濤丁卯橋過揚子渡庚寅人<lb/>
續楚臣騷園中行藥芝長餌江上肩山枕自髙何處烽煙驚燕<lb/>
雀悠然物色滿蓬蒿<lb/>
　　二<lb/>
<pb n="KR4f0069_SBCK_006-54a"/>
端溪千里望清光忽枉新詩寄草堂避地定垂流寓傳論交許<lb/>
拜丈人行金焦天劃䢴溝㫁江海潮連展武長擬過習池談治<lb/>
亂尺書先報雁南翔<lb/>
　　寄懷冒辟疆<lb/>
相思北望雉臯西長徃深林畏鼓鼙楊子近踈竒字客於陵幸<lb/>
有辟纑妻空山與爾甘薇蕨豊草何人問鹿麛野史續編髙士<lb/>
傳君應不愧昔賢題<lb/>
　　二<lb/>
曽從海上訪安期直上秦峰望所思千日遥同長命酒三年未<lb/>
和故人詩堂前花月親猶徤蓍後天山隱不疑我至淮南訪<lb/>
<pb n="KR4f0069_SBCK_006-54b"/>
叢桂尋君共採澗中芝<lb/>
　　琴臺晚眺<lb/>
昔人遺韻有荒岑千載鍾期不可尋長嘯魚龍飛大海無絃山<lb/>
水寄髙音枯桐<graphic n="KR1882" url="https://raw.githubusercontent.com/kanripo/KR-Gaiji/master/images/KR1882.png" mimeType="image/png"/>月難勝軫古甓鋪苔久作砧歎息石橋松樹<lb/>
下抱琴歸去獨沉吟<lb/>
　　送漸磐叔渭臣弟逰匡廬<lb/>
一片孤㠶江上開去年曽此獨登臺青山共指将斜月紅燭難<lb/>
消欲别杯彭澤秋光重九後鄱湖雲物二孤来蒲亭我昔留題<lb/>
句君到為余掃碧苔<lb/>
　　二<lb/>
<pb n="KR4f0069_SBCK_006-55a"/>
天涯惜別若為歡今日天淮路更難到處鷓鴣行不得歸期蟋<lb/>
蟀歲云殘長江風起飛㠶直大海潮生駐馬㸔此去雲山遇知<lb/>
已莫将雙鋏向人彈<lb/>
　　孤山两朝忠烈祠<lb/>
古廟丹青鎻暮秋錢唐潮長水空流前朝野老争題壁舊國無<lb/>
人獨倚樓南渡煙花殘建業朔風雨雪變幽州炎荒尚有招䰟<lb/>
客白骨高臺繞故丘<lb/>
　　九日有懷江行兄弟賦得徧挿茱萸少一人<lb/>
清秋風雨鎻茅堂兄弟禁誰落帽狂此日相㸔俱盡醉孤舟何<lb/>
處自他郷茱懸衣白山人紫菊憶登髙客鬢霜共向尊前邀<lb/>
<pb n="KR4f0069_SBCK_006-55b"/>
落雁江湖書去不成行<lb/>
　　夀潜夫先生<lb/>
避秦方外有遺民道服<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>鞵漉酒巾白髮尚能留故老黄花知<lb/>
不負高人何來蓮社名僧侣未愧柴桑隱士身欲上龍湫追杖<lb/>
履海天雲物碧鱗鱗<lb/>
　　懐黄浦舊逰<lb/>
桂華零落短瓶前病撿詩題憶徃年獨㕍秋風黄歇浦重陽官<lb/>
閣白雲天拂衣陶令今何在避亂秦源更惘然此日筆床罏藥<lb/>
畔河山空負竹林賢<lb/>
　　婦子縳蟹食客逸其二螯夜聞郭索索火得蟹晨起呼<lb/>
<pb n="KR4f0069_SBCK_006-56a"/>
　　童放之溪中戲占八句<lb/>
縳來八跽江珧熟逸出雙螯郭索逰從此山童燒爾雅不煩食<lb/>
案議蝤蛑無膓公子愁還失有髮頭陀飽即休縦汝橫行湖海<lb/>
去霜清月黒自沉浮<lb/>
　　詶潜夫先生見示作<lb/>
訪嶽當時慕尚平干戈深惜負髙情一枝越鳥棲難穩五柳陶<lb/>
潜種已成便擲青𫀆行脚去羞将華髮傍人眀黄花晚節開逾<lb/>
好深坐霜籬把露莖<lb/>
　　二<lb/>
南方烽燧每驚聞十畆溪田廢晚耘何地漁樵堪寄迹不教猿<lb/>
<pb n="KR4f0069_SBCK_006-56b"/>
鶴怨離羣同時國士哀黄鳥只有空山自白雲老我長松流水<lb/>
畔可容名姓落塵氛<lb/>
　　辛卯元日過太僕殯宫<lb/>
宿草南原野火生不知何地是王正山圍烏夜邨墟合龍蟄蛟<lb/>
門雨雪晴二子還山慚卞壺無人擊筑報荆卿春風寂寂空祠<lb/>
上白水週遭繞故城<lb/>
　　題㓜玉從姑蔆月樓<lb/>
逺近諸山入倚樓寒花靣靣落簾鈎蛟門蜃起春隂合天目雲<lb/>
歸宿雨收白雪故催羣從和青溪長奉小姑逰無須向夕開眀<lb/>
鏡夜夜晴窗傍斗牛<lb/>
<pb n="KR4f0069_SBCK_006-57a"/>
　　病足枕上偶成<lb/>
積雨柴門草色新可堪伏枕越溪濵經春白髮愁中雪投老青<lb/>
山病裏人亂日關心惟藥裹覊棲抱膝自風塵知交海内休相<lb/>
問久分支離笑此身<lb/>
　　詶古晋見懐<lb/>
相思魚鳥隔飛沉極目烽煙亂客心大海波濤吞日月先朝遺<lb/>
逸滿雲林田横島外蛟龍老羊角山中雨雪深何日桃花問漁<lb/>
父九峯與爾共垂綸<lb/>
　　二<lb/>
南方萬里賦招䰟度嶺歸来早閉門獨自哀歌吹短髩空留孤<lb/>
<pb n="KR4f0069_SBCK_006-57b"/>
悶寄清樽未收彭越何人問欲葬要離古墓存近日行蔵君莫<lb/>
訝十年不負信陵恩<lb/>
　　和道彦冒雨踏青<lb/>
病起<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>盃醉似泥芳郊新漲緑平堤千山過雨花争落三月傷<lb/>
春鳥自啼寒食墓田煙寂寂天涯客思草萋萋高樓一夜東風<lb/>
急栁絮河橋盡日西<lb/>
　　甬東鄔尺非見訪海上賦贈<lb/>
臥病經旬草正青故人何意慰飄零天涯生死知交盡夜半悲<lb/>
歌醉眼醒風過赭山潮漠漠江流甬口雨冥冥慿闌共話淒凉<lb/>
事燭炧紛紛下亂螢<lb/>
<pb n="KR4f0069_SBCK_006-58a"/>
　　並蒂蘭用韻<lb/>
裛露雙来照案頭紫莖秀色逈難儔真堪林下同心去相向山<lb/>
中結佩逰騷客自傷空對影髙人却笑獨驚秋沅湘何限孤吟<lb/>
者倘為嬋娟觧少留<lb/>
　　夾竹桃<lb/>
贑水流光遶藥欄却教紅䄂倚琅玕不将艶冶争春晚漸覺朱<lb/>
顏耐歲寒蓬島種来髙士老武陵人去此君殘沿溪好約王猷<lb/>
共日日東風一笑㸔<lb/>
　　七夕書感<lb/>
絡緯風簾未上鉤不眠終夕望牽牛忽驚畫角生秋思何處孤<lb/>
<pb n="KR4f0069_SBCK_006-58b"/>
城倚晩愁烏鵲暗飜天漢白蓮房晴濕露華浮誰憐獨夜空齋<lb/>
客惟有殘星傍曉留<lb/>
　　殘月如𥘉月<lb/>
山窗又見半輪秋露白纎林感昔逰晦魄暗驚弦眺上曉風<lb/>
帯暝㾗收十年破鏡重相合此夕雙蛾一様愁獨有幽人情思<lb/>
薄梧桐小院下簾鉤<lb/>
　　霜䧏前夕逢重九同諸弟醵飲<lb/>
倦㳺風雨若為歡叢菊芳樽坐夜闌自有白衣傳酒至不愁青<lb/>
女䧏霜寒孤花老圃柴門冷大鹵髙天海色殘徧挿茱茰傷短<lb/>
髩沉吟今日向君㸔<lb/>
<pb n="KR4f0069_SBCK_006-59a"/>
　　辛卯除夕<lb/>
物役終年苦未齊衡門端合老幽栖獨憐髙枕供遲暮聞道中<lb/>
原尚鼔鼙殘夜寸心消短燭愁吟雙髩怯新題周妻何肉生涯<lb/>
盡不為清齋酔似泥<lb/>
　　壬辰元旦日<graphic n="KR1882" url="https://raw.githubusercontent.com/kanripo/KR-Gaiji/master/images/KR1882.png" mimeType="image/png"/>雷雨<lb/>
元日輕隂壓歲𥘉門前車馬客来踈寒催梅柳迎春早暖逼龍<lb/>
蛇破蟄餘虚有朱絲驚社鼓愁㸔赤曆撿農書野人不識天行<lb/>
事自摘蕪菁閉草廬<lb/>
　　與諸弟醵飲牡丹花下劉将軍不速而至徴其杖頭錢逸<lb/>
　　去以詩見嘲依韻戯詶<lb/>
<pb n="KR4f0069_SBCK_006-59b"/>
名花豔冶壓江南春色撩人可自堪閉户連朝惟痛飲投壺角<lb/>
勝各沉酣細腰鼓奏催逾急婪尾盃空釂更貪君倘杖頭錢不<lb/>
惜何妨日日酒籌探<lb/>
　　瓶中牡丹<lb/>
折得名花第一株穠芳寂寂小齋孤誰教麗質蔵金屋不遣冰<lb/>
心映玉壺長伴高吟青案冷何煩深院赤欄扶夜分獨抱花枝<lb/>
宿消渇相如病未蘇<lb/>
　　中秋日麗亰近脩諸子俱集永安湖仲木飛書見招以病<lb/>
　　不赴<lb/>
白石清泉集勝流羈人高臥獨添愁蕩舟露下芙容老招隱山<lb/>
<pb n="KR4f0069_SBCK_006-60a"/>
中桂樹秋夜静魚龍吟大海月眀烏鵲度南樓永安湖上多棲<lb/>
遁為我相尋杜若洲<lb/>
　　九日登西郊佛閣遇雨<lb/>
西風落木倚嵯峨傑閣平臨試一過大海亂雲當檻出石㠶飛<lb/>
雨抱城多側身天地頻欹帽對酒河山有放歌欲採黄花人不<lb/>
見東籬秋思近如何<lb/>
　　西陵題璧和季容<lb/>
江口秋深桂樹長西風客思正茫茫三年越客頭如雪九月吴<lb/>
山夜有霜杜宇只言歸去好芳蘭不採亦何傷南湖湖上雲泉<lb/>
滿豈必鱸魚始憶郷<lb/>
<pb n="KR4f0069_SBCK_006-60b"/>
　　将之呉晚坐章有堂雙桂花下集字賦詩留别<lb/>
紅蓼青林客去時孤舟促别雨催詩曉楓亂落烏啼樹霜菊初<lb/>
開蝶遶籬晴海正㸔蒼霧捲石湖迴望白雲吹懷人空有長吟<lb/>
在縱飲誰當酒共携<lb/>
　　二<lb/>
高樓又見暮潮生逺浦孤㠶一棹横晚色下山飛鳥盡寒花迷<lb/>
徑暗䖝鳴㡬家細草依流水無際秋江接古城眀日<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>丘堤上<lb/>
月獨随煙艇照人眀<lb/>
　　冒雨登虎丘千頃雲望天平諸山<lb/>
山寺踈鐘破暝煙石林西眺更蒼然諸峰暮靄生寒雨半壑飛<lb/>
<pb n="KR4f0069_SBCK_006-61a"/>
蘿帯暗泉短簿祠前花似雪闔閭城下草連天重来豈獨逰人<lb/>
老風物淒其異去年<lb/>
　　二<lb/>
紅葉天寒日暮時西風吹盡菊花枝虎丘寺冷蒼苔閉鄧尉山<lb/>
髙過雨遲客至但㸔歌地月僧閒不觧竹間詩淒凉人代無窮<lb/>
意只有生公片石知<lb/>
　　宋浦舟歸<lb/>
天髙霜冷菊𥘉芬細草空塘隱鷺羣野寺閉門山月吐歸舟傍<lb/>
晚㫁鴻聞㡬家竹屋環踈栁盡日溪煙𣪚碧雲幽意好携琴酒<lb/>
共菰蘆愁眺正紛紛<lb/>
<pb n="KR4f0069_SBCK_006-61b"/>
　　馬大夫種菊盛開十月花尤爛熳置酒見招口占<lb/>
十月𥘉殘嶺上梅西風猶泛菊花杯一時園綺衣冠集又見青<lb/>
林白社開暝色入簾新月上繁弦激雨海潮迴江州近日無消<lb/>
息若箇東籬送酒來<lb/>
　　癸巳元旦<lb/>
晨雞咿喔滿柴籬晝漏嚴城報曉遲殘夜尚留冬日景江春未<lb/>
到早梅枝交逰久謝稀懷刺鮭菜長貧只餔糜欲訪名山問禽<lb/>
向髙堂老矣去何之<lb/>
　　贈鏡宗上人<lb/>
髙坐西林數十年繩床永日獨安禪中庭桓子霜𥘉落南印花<lb/>
<pb n="KR4f0069_SBCK_006-62a"/>
開月正圓雪滿經行芳草地雲深入定暮鍾天攅眉可許狂居<lb/>
士净社相期更種蓮<lb/>
　　答道庵村居見示<lb/>
寥落干戈十載餘避人那復歎離居幽棲易就窮愁句續史難<lb/>
成未竟書世外尚容狂阮籍家貧誰問病相如青山何處多泉<lb/>
石半畆誅茆共結廬<lb/>
　　潜夫先生移齋頭羅漢松銀杏各一本種之龍湫山寺各<lb/>
　　賦一詩<lb/>
高人泉石逈清安移植孤根花歳寒欲畫竒姿倩韋偃兼題巨<lb/>
筆倣宜官枝蟠僧臘冬春雪濤激龍湫日夜湍我悟聲聞無半<lb/>
<pb n="KR4f0069_SBCK_006-62b"/>
偈還来雙樹習澄觀<lb/>
　　又<lb/>
家園文木㡬經春從此禪居可結鄰應笑爛銀誇素質<hi>張無盡丞相詠</hi>
<hi>銀杏有爛銀殻破琉璃眀之句</hi>何如欄跡冩天真<hi>銀杏一名鴨脚劉原父有葉如欄邉跡句</hi>先秋墜<lb/>
果甘分狖長夏清隂喜趂人莫向吳兒驕乞取<hi>魏文求鴨脚于吳</hi>霜林<lb/>
一任徃来頻<lb/>
　　三月三日上已<lb/>
東風芳草徧江南上已𥘉逢三月三山水永和經䘮亂名流禊<lb/>
事罷清談迎人社燕低相語照靣桃花笑自簮且逐行吟逐年<lb/>
少禁煙時節柳毿毿<lb/>
<pb n="KR4f0069_SBCK_006-63a"/>
　　送道彦之虎林<lb/>
昔年湖上採芙蓉曽踏吳山第一峯今日两髙秋正逺不堪雙<lb/>
屐晚相從天清桂子吹黄雪雨過江潮起白龍君到六和孤㙮<lb/>
下題詩應破紫苔封<lb/>
　　詠菊<lb/>
林花寂寂向秋殘黄菊空庭覆井榦亂後雪霜堅臥老山中風<lb/>
雨故人寒挿花吟去逢騷客對酒携來坐藥欄莫笑柴桑狂處<lb/>
士獨留晚節寄君㸔<lb/>
　　飲馬大夫菊花下<lb/>
陳遵投轄留狂客元亮開籬就菊花何似相携羣從去一樽同<lb/>
<pb n="KR4f0069_SBCK_006-63b"/>
醉故侯家高秋爽氣驅征雁宿雨寒潮帯落霞但飲盡歡須竟<lb/>
晚城頭月上未昬鴉<lb/>
　　柬謝潜夫先生<lb/>
度嶺聞猿日撫<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>冩将哀響滿行縢獨憐序次煩玄晏欲使悲<lb/>
歌續少陵鑄像願師躭句客無妻今作在家僧可容分榻陳山<lb/>
寺挑盡論文五夜燈<lb/>
　　十月梅花<lb/>
嶺上歸來歲未殘一枝已放暮林端小春花事驚蓬髩獨客江<lb/>
城畏早寒亂日闗山荒笛滿天涯何處故人㸔柴門風雪休相<lb/>
問落木空庭自倚闌<lb/>
<pb n="KR4f0069_SBCK_006-64a"/>
　　和陳乾𥘉吳仲木謁山隂劉先生祠<lb/>
髙山遥望鎻寒城劉相祠堂鎮日扃<hi>漢以御史大夫爲亞相</hi>一死孤臣耻<lb/>
薇蕨當時天子實英朙亭留手植長松老客𣪚書臺蔓草<lb/>
生今日談經門下士未知誰是鄭康成<lb/>
　　再㳺雲門次二子韻<lb/>
芒鞵竹杖憶當年重睹新篇更惘然雲氣巳收神禹穴林花空<lb/>
繞講僧筵谿前崖乳融春雪山外江聲作雨天惆悵昔逰成卧<lb/>
病何時同泛木蘭船<lb/>
　　夜坐聴潮賦天風常送海濤來<lb/>
危樓髙坐泬寥天忽送寒濤落几前横笛倚闌人漠漠孤城上<lb/>
<pb n="KR4f0069_SBCK_006-64b"/>
漢月娟娟中宵風雨晴還變空濶魚龍夜不眠便欲排虚生<lb/>
羽翼三山只尺俯蒼煙<lb/>
　　三月十九日<lb/>
干戈荏苒掩茅柴此日胡髥墜玉堦杜宇十年悲故國楊花三<lb/>
月滿秦淮愁中草色淹髙枕病起江春入詠懐聞道新亭有嘉<lb/>
㑹㡬人洒淚向天涯<hi>是日三吳名流大㑹槜李</hi>
　　詶古晋望秦駐見懐之作<lb/>
晴海微瀾曳紫煙長檣北望泖峯連春雲縹緲三山外暘谷空<lb/>
濛萬里前地盡荆蠻惟㫁髮天廻南越䕶樓船秦溪未少桃花<lb/>
徑何處東風不可憐<lb/>
<pb n="KR4f0069_SBCK_006-65a"/>
　　二<lb/>
伯牙此地有琴臺誰遣知音問棹来流水両潮眀月上相思連<lb/>
夜木蘭開登高作客懷黄浦荒徑為君掃緑苔世事不論須共<lb/>
酔茆堂花底送春回<lb/>
　　清朙前三日泛舟賁湖<lb/>
霽日平川泛綵舟清眀三月麗人逰霏微弱栁輕隂上荏苒梨<lb/>
花紫陌頭鹿苑鐘聲廻晚照鸕鷀湖色蕩春流獨憐寒食年年<lb/>
候不禁冬青杜宇愁<lb/>
　　舟經横山<lb/>
雲物邨墟繞四鄰逋翁遺宅草如茵自憐白首慚真隱獨對青<lb/>
<pb n="KR4f0069_SBCK_006-65b"/>
山憶昔人踈雨石門横逺硤落花蠶市有殘春何當卜宅雙峰<lb/>
下垂栁扁舟理釣綸<lb/>
　　題朱使君故祠<hi>朱渭叟朙府宰吾邑多惠政去後三年士民築祠尸祝之鼎革後時人移眀府主附</hi>
<hi>入故田令祠而以眀府故祠祠迎欵全城嚴周陳三人貽于眀府有國士之遇過祠下不勝感憤遂有斯作</hi>
使君遺廟海雲横膏雨當時徧海城今日野棠眠屭贔故祠移<lb/>
主傍柴荆襄陽碑墜河山改畏壘堂空燕雀争何處詶恩數行<lb/>
淚獨憐馬援有門生<lb/>
　　歲暮詶仲木<lb/>
滄波身事共悠悠牛斗孤城獨倚樓是處風煙連雨雪若為裘<lb/>
馬憶交㳺山中高卧梅花發水國餘寒侣雁愁相約南湖採芳<lb/>
<pb n="KR4f0069_SBCK_006-66a"/>
杜春潮同泛木蘭舟<lb/>
　　飲木蘭花下<lb/>
病起呼童掃緑苔東風又見木蘭開獨驚春色随蓬鬢何惜花<lb/>
枝照酒杯紅杏捲簾寒食近青山倚檻晚潮来相逢且共諸年<lb/>
少歲歲流光醉㡬囬<lb/>
　　送章玄渚之儋耳<lb/>
㡬年把酒共論文芳草河梁此送君人到五羊猶萬里春殘二<lb/>
月已三分馬頭行色臨津樹蜃外孤城隔海雲聞道南中花更<lb/>
好東風且莫悵離羣<lb/>
　　二<lb/>
<pb n="KR4f0069_SBCK_006-66b"/>
年来戰伐滿炎方君到朱厓近瘴郷不是家貧營禄仕那堪世<lb/>
亂入炎蠻荒鮫人市暗珠池雨黎母山高鐵栗香海島定多遺<lb/>
老在還應載酒問桄榔<lb/>
　　贈千峯和尚<lb/>
一量芒鞵七尺笻不知何處見千峯空山落葉經行地永夜哀<lb/>
猿入定鐘浩浩春流孤月動紛紛晴壑野雲封尋師問道無人<lb/>
識相對寒岩石上松<lb/>
　　荅潜夫先生見夀詩<lb/>
名山十載負𥘉心把臂期公共入林撥公悶欲傾千石酒無絃<lb/>
空抱一囊琴新栽𣏌菊俱盈尺舊種琅玕已十尋永日掩關稀<lb/>
<pb n="KR4f0069_SBCK_006-67a"/>
客到龍湫北望獨長吟<lb/>
　　鸕鷀湖秋望<lb/>
灝淼湖光動白蘋秋風嫋嫋獨愁人㫁雲南去蒼山出歸燕西<lb/>
飛落葉頻極浦青林聞㺯笛扁舟紅蓼見垂綸汀鷗沙鳥閒相<lb/>
待㑹向煙波寄隱淪<lb/>
　　二<lb/>
萬木亭臯野望平寒蕪極目滿江城林煙過午輕隂改宿雨還<lb/>
山落照眀漠漠幽香叢桂發鱗逺水釣船横慿闌無限驚秋<lb/>
思何處山家夕吹生<lb/>
　　夜宿長水<lb/>
<pb n="KR4f0069_SBCK_006-67b"/>
西風吹㫁逺行塵又向西風送逺人臘盡河氷連夜坼寒催官<lb/>
柳過江新髙天月白低長水積雪梅開帯早春惜別路岐須共<lb/>
醉不教分手各沾巾<lb/>
　　飲辛夷花下<lb/>
老去㸔花醉欲眠東風吹徧艶陽天花前緑酒争春色醉裏紅<lb/>
顔暫少年桃李名園三月雨清明宫禁五陵煙不須更向芳郊<lb/>
望烏夜邨南有杜鵑<lb/>
　　謁始皇廟和百旃<lb/>
昔年㡬度問荒祠一入溪山出每遲樵徑巳迷停輦路桃花不<lb/>
减避秦時雲深海島無靈藥潮長春流沒㫁碑惟有古原馳道<lb/>
<pb n="KR4f0069_SBCK_006-68a"/>
在東風歲歲草離離<lb/>
　　逰金粟寺和緯度<lb/>
閒雲古樹隱禪門誰觧拈花禮世尊人外經聲空自轉定中秋<lb/>
色葉頻飜行随流水皆無住坐對青山両不言㑹識維摩多妙<lb/>
理欲從空觀滌塵煩<lb/>
　　松濤和潜夫<lb/>
偃盖參差㺯夕飈却分天籟共刁調林空長覺秋多雨海近時<lb/>
疑晚上潮静夜微聞寒謖謖幽人髙枕思迢迢山窗鎮日吟相<lb/>
對又逐行歌過野樵<lb/>
　　和仲木幅巾見歸之作<lb/>
<pb n="KR4f0069_SBCK_006-68b"/>
十載干戈容髩改平生短褐故交移請看皂帽風塵客盡是長<lb/>
安輕薄兒閉户蓬蒿深草徑入山雨雪早梅時幅巾與爾還同<lb/>
着投老林臯晚更宜<lb/>
　　展禮　憲廟御茟麻衣道人像<lb/>
曽遇　先朝老奉宸　憲宗奎藻粲絲綸不知岩穴人何在尚<lb/>
覺丹青茟有神訪道軒皇傳聖蹟畫鷹帝子入胡塵獨留玉<lb/>
篋昭陵卷北望龍髯泣小臣<lb/>
　　虎丘懐古和堯夫<lb/>
吳亡越覇歇雄圖立馬金閶晚氣孤短簿祠荒眠屭贔百花洲<lb/>
冷戯鷖鳧山僧斵石開幽徑過客題詩剪緑蕪應羨輕舟狂少<lb/>
<pb n="KR4f0069_SBCK_006-69a"/>
伯烟波縹緲隔重湖<lb/>
　　輓　思陵長公主<lb/>
鳯城春𣪚曉烟中天上名花墜朔風東海波沉精衛去南柯月<lb/>
冷大槐空相從跨鶴追仙駕何處乗龍泣故弓遥望五陵松栢<lb/>
路啼鵑猶繞上陽宫<lb/>
　　謁鄭端簡公墓和維申<lb/>
霜落平臯野燒紅墓田秋草望来空勾塍暮色溪橋外練浦寒<lb/>
光返照中樵採近稀叢古木薦紳無復繼遺風長留千卷先朝<lb/>
史朱墨他年好折衷<lb/>
　　和陳㡬亭中翰光隱軒題壁<lb/>
<pb n="KR4f0069_SBCK_006-69b"/>
千章夏木蔽林居猶是薇郎手植餘夹日松杉環子舍避風鳥<lb/>
雀愛吾廬河山亡恙思稽阮文物飄零感應徐欲掃幽阡拜遺<lb/>
碣秋来久臥病相如<lb/>
　　再和㡬亭光隱軒觀梅<lb/>
當年擁傳下周京休沐巖扉駟馬鳴丹壁尚蔵封事草青人不<lb/>
冺黨人名天寒氷雪催梅早水抱廉貞繞墓清珍重平泉題壁<lb/>
句東風依舊滿佳城<lb/>
　　法喜寺礼凖公㙮<lb/>
古刹臨溪門自𨳩凖公遺㙮鎻荒苔篬山鎮日空相對流水無<lb/>
心去不廻花徑草深栖壞蝶經臺人静有寒灰尋僧共説前朝<lb/>
<pb n="KR4f0069_SBCK_006-70a"/>
事寂寂秋隂下石槐<lb/>
　　和子服自雲栖歸逰虎跑泉用東坡壁間韻<lb/>
遥禮名山有瓣香羡君塵外得清凉行經石甃龍湫冷定入溪<lb/>
風虎嘯長皓月三人成一笑黄花半偈問諸方前身應是東坡<lb/>
老槐火寒泉試更甞<lb/>
　　二<lb/>
秋殘黄菊未飛香夜臥寒山白祫凉伏虎道塲雲樹合雪堂題<lb/>
壁薛蘿長澄潭月出空羣品退院花深隱上方此際塵襟更無<lb/>
染僧寮茶到不須嘗<lb/>
　　用韻柬李岳東二首<hi>附書𥘉晤道範不及詢先丗蒙賜書始知之誠夣夣矣適檥舟入邨有</hi>
<pb n="KR4f0069_SBCK_006-70b"/>
<hi>豳風老農之事柚来刻入舴艋中且行且讀知翁于月窟天根探得其要領小叩小鳴大叩大鳴㨗若桴鼓正</hi>
<hi>非鈍根人所能得其堂奥也昔晦庵夫子口不譚禅而精入觀理康莭濂溪研㡬極深貫穿老氏之學吾儒了</hi>
<hi>徹入神足以括囊二氏然象山陽明二賢學者猶以禪學異端訾之方太史天資髙朗少年登第不汨沒于聲</hi>
<hi>華名利中獨能諮參此道誠當今之杰士矣觀其觧入玄虚語通宗㫖是誠天資髙明者所喜為馳驟也翁為</hi>
<hi>斯文尊宿似宜導以踐脩造履之方格物窮理之實庶足以捄乎今多引襌門語錄身擁臯比而口談白法恐</hi>
<hi>非所以為後學標的也狂瞽一得思助髙深別詩二首即用方太火韻以𫐠鄙者惟大君子進而終教之</hi>
十年譚道謝聲聞何處龍門價可增總向此中尋至要不須教<lb/>
外論真乗緇玄異趣無岐正朱陸同源有愛憎悟到㣲言忘萬<lb/>
象海天澹澹曉霞蒸<lb/>
　　二<lb/>
<pb n="KR4f0069_SBCK_006-71a"/>
金蘭前代締交深舊國云亡憶未真通籍重繙先世譜論文久<lb/>
廢隱淪身青牛著𫐠玄言少白鹿宗風講義新可許狂夫追洛<lb/>
社行吟小句徃来頻<lb/>
　　訪衲山長老<lb/>
衲山野老頻相顧十日柴扉九不𨳩祗為㸔雲人未返空勞候<lb/>
客鶴飛廻髙城雪下悲風動大澤烟横朔㕍来試挟孤笻問蕭<lb/>
寺西郊應巳見寒梅<lb/>
　　㸔雪<lb/>
歲暮髙城畫角哀朔風吹雪渡江来千林獵火衝寒返一夜漁<lb/>
舟冒凍𨳩龍蟄炎荒多卧甲獸眠石鼎有殘灰遥知髙詠山中<lb/>
<pb n="KR4f0069_SBCK_006-71b"/>
客又汲冰壺賦早梅<lb/>
　　乙未除夕雪<lb/>
莭物驚心此夜中漸㸔衰髩逐飛蓬不煩兒女為裁勝自有詩<lb/>
篇可送窮殷水薄寒鬲曉雪赭山暝色度歸鴻柴門歲宴渾無<lb/>
事試着麻衣詠北風<lb/>
　　丙申元旦有懷<lb/>
元日凝隂黯太陽嚴城曙色自蒼蒼晨炊尚蓄田蚕火鄰社多<lb/>
分蹙鞠塲小隱未成懐鹿柴傳烽又起及烏傷獨憐五畆賁湖<lb/>
上丙舍漂摇雨雪傍<lb/>
　　三月三日雨中<lb/>
<pb n="KR4f0069_SBCK_006-72a"/>
辛夷花亞畫樓低開盡辛夷花漸稀三月倉庚垂柳外㡬家上<lb/>
巳踏青歸野田無主新蒲緑社日今春舊燕飛如此流光不一<lb/>
酔年年風雨惜芳菲<lb/>
　　遥和南巢脩禊<lb/>
春縟豊溪𣪚瀫紋名流禊事逺相聞曹王祠廟多芳草吴越山<lb/>
川自白雲逆水㳺魚觴共泛吟風谷鳥韻同分羣賢詩就誰詮<lb/>
次作序還應屬右軍<lb/>
　　二<lb/>
野老髙亝獨閉門新詩誰送浣花村蘭亭山外諸陵㫁杜宇天<lb/>
南古帝存騷客驚春怨瑶草落花如雨徧名園不須感慨論人<lb/>
<pb n="KR4f0069_SBCK_006-72b"/>
事且寄幽情入酒樽<lb/>
　　清明雨中歸自南郭<lb/>
東風吹落杏花枝寒食春愁春較遲秦帝峰逥雲未𣪚伯牙臺<lb/>
暗雨如絲鵁鶄曉漲橫塘上榆柳新烟禁火時誰更樂逰原畔<lb/>
望二陵只有草離離<lb/>
　　賦得墻頭杏花<lb/>
畫垣嬌送一枝春新桃李無顔縂出塵踈雨吹殘横笛後曉風<lb/>
愁殺倚樓人鞦韆花外誰家院寒食村西㡬度春近日舞衫歌<lb/>
䄂罷東墻紅粉莫窺頻<lb/>
　　清明日冒雨再行南郭<lb/>
<pb n="KR4f0069_SBCK_006-73a"/>
細雨東風盡日吹縂無風雨亦凄其那堪弱栁新煙冷故遣梨<lb/>
花燕子遲芳艸已平驃騎壠㳺人尚弔介推祠年年寒食亡臣<lb/>
怨奮國春光却為誰<lb/>
　　馬德安歸自江州走訊江右近耗感賦<lb/>
春潮千里接江關芒屩曽行瘴嶺間夢裏匡廬湓浦月望中宮<lb/>
闕秣陵山頻年烽火今何似聞道流人己漸還如此投簮應不<lb/>
悔沙頭尚有白鷗閑<lb/>
　　二<lb/>
江干裘馬髩容凋徃事驚心涕淚遥漸近故郷聞戦伐那堪物<lb/>
態見蕭條菊荒陶令歸来徑㠶趂鴟夷去後潮近日世情君莫<lb/>
<pb n="KR4f0069_SBCK_006-73b"/>
問巾車宜逐北山樵<lb/>
　　訪檇李吕天遺㸔菊以太常所題江右計庶常墨菊卷見<lb/>
　　示名流屬和滿帙歸舟垂發不得盡憶和章追歩元韻一<lb/>
　　首<lb/>
為訪東籬處士家滿園開徧晚秋花坐㸔翰苑風流在不恨歸<lb/>
舟道路賖相國五湖留舊宅故人三徑漸霜華尋君好問柴桑<lb/>
里流水門前噪亂鴉<lb/>
　　携李鍾佽飛為尊慈項孺人乞言為夀<lb/>
斑管新編續古圗門風鍾郝冠寰區常教陶侃留賔數却笑茅<lb/>
容欵客踈九月佩茱縈綵服三山獻夀指方壺登堂盡是知名<lb/>
<pb n="KR4f0069_SBCK_006-74a"/>
士太央占星聚有無<lb/>
　　夀魏塘蔣去華六十<lb/>
採芝正值避秦時狎世依然大隱居三徑幽栖共羊仲千金卜<lb/>
宅笑鴟夷名流上夀争前席詞客登堂並賦詩自有聲稱過驃<lb/>
騎不煩羔㕍日相随<lb/>
　　蔡甡其舉茂才<lb/>
當時夫子談經處更與中郎共席来再丗通門見文舉懸知曠<lb/>
代有竒才霜蹄萬里龍媒出石室千秋虎觀𨳩老矣故人應歛<lb/>
手莫驚年少棄繻囬<lb/>
　　去㕍逺衝雲夣雪<lb/>
<pb n="KR4f0069_SBCK_006-74b"/>
楚塞風寒朔霰飄征鴻萬里去迢迢未過漢水頭先白欲度衡<lb/>
陽溼未消和曲人稀氷柱促折梅驛㫁素書遥天南望盡無消<lb/>
息目送湘雲未可招<lb/>
　　丁酉元旦<lb/>
髙樓遥對赤城霞萬井晴光動動華拂曙條風䦕竹牖捲簾春<lb/>
色在梅花帛書久㫁南中㕍下瀬空勞海上查九陌車塵知接<lb/>
跡懸知不到野夫家<lb/>
　　百旃歸自南海喜而有作<lb/>
欝孤臺下昔曽逰過嶺猿叡廻更愁君到白雲生合浦㡬時明<lb/>
月夣羅浮千山客路桄榔雨萬里歸心杜若洲南越尉佗應自<lb/>
<pb n="KR4f0069_SBCK_006-75a"/>
帝故人猶喜未淹留<lb/>
　　二<lb/>
羊城南望是蒼梧帝子廵㳺事有無天盡百蠻津樹合氣蒸五<lb/>
嶺瘴烟孤樓臺近海依鮫蜃旅館經春候鷓鴣知爾輝光照行<lb/>
李不煩持贈日南珠<lb/>
　　從吕翁天遺乞分菊種復用前韻<lb/>
續騷應自愧名家又向東籬乞種花從此落英期未採詎煩貰<lb/>
酒作交賖長鑱老圃分秋色布帽清霜惜髩華短句吟成還自<lb/>
和木蘭風動有棲鴉<lb/>
　　破顏和尚将辭精資聖禅林復還山中賦此招之資聖寺<lb/>
<pb n="KR4f0069_SBCK_006-75b"/>
　　爲晋右将軍戴威捨宅<lb/>
戴威捨宅古祗林千載髙風不可尋不是一燈来净域誰從浩<lb/>
刼印禅心法王座冷花微笑秦帝山空草更深且向人間狎鷗<lb/>
鳥風鈴殿柝自沉沉<lb/>
　　二<lb/>
偶来塵刹論風旛瓦礫随縁亦閉門壁觀便同嵩少室布金何<lb/>
處給孤園秋深落木諸方静月出山空萬象存莫效堂頭頻罵<lb/>
祖應知師利乆忘言<lb/>
　　題<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>芳軒扶桑<hi>佛桑一名扶桑閩粤間多有之五色畢具繁于吾地之槿外大父方大将軍自漳南</hi>
<hi>移歸一本種于咫園松嶺素質丹中若落霞流雪從祖五隱君分取一枝植之擥芳軒歷年弥茂将軍棄賔客</hi>
<pb n="KR4f0069_SBCK_006-76a"/>
<hi>舅氏謂桑者近䘮因伐之其種無存惟擥芳軒所植盛開隱君亦謝世夏日過軒中摘花惆悵援茟賦之</hi>
分得閒花閩海頭名園曽共竹林逰池塘燕去樓臺冷蘿薜門<lb/>
深畫幛收傍砌素英流絳雪晞陽初旭上丹丘書床茗椀俱零<lb/>
落瓜蔓東籬識故侯<lb/>
　　九日尋菊南郭因至海上觀騎射<lb/>
九日提壺問菊花開籬恰到故侯家空園薄暮楸梧冷亂石登<lb/>
臺薛荔斜風急海天寒戲馬秋深林樾動棲鴉年年兄弟茱萸<lb/>
㑹莫惜黄公酒再賖<lb/>
　　豊溪夜歸留別潁濵<lb/>
訪嶽禽生念故山西風短棹復東還主人投轄空驚座狂客聞<lb/>
<pb n="KR4f0069_SBCK_006-76b"/>
雞已度關懸榻高堂留紫氣鳴榔餘酔觧朱顔飛書再訂重来<lb/>
約十日平原㑹更攀<lb/>
<pb n="KR4f0069_SBCK_006-77a"/>
茗齋五言絶句<lb/>
　　　　　　　　　　　　　　淮南彭孫貽<lb/>
　　重過范蠡湖訪洞然上人不遇<lb/>
重過陶朱里来尋慧逺師無人共魚樂相對只鴟夷<lb/>
　　題周行畫幛八首<lb/>
眀月上空濶羣山收晚容水雲何處起又沒两三峯<lb/>
　　二<lb/>
秋山㵼寒泉紅樹映空谷喜無俗人来閒把道書讀<lb/>
　　三<lb/>
茅屋枕流水孤山隱士家故人今在否應出探梅花<lb/>
<pb n="KR4f0069_SBCK_006-77b"/>
　　四<lb/>
經旬不出户日夕對髙林何人識孤徃寂寂無絃琴<lb/>
　　五<lb/>
茅亭無人行蒼蒼向山路招隱倘尋余記取溪頭樹<lb/>
　　六<lb/>
東風吹垂楊逆水上漁歩相約醉桃花輕舟不得度<lb/>
　　七<lb/>
欲雨衆峰改空江屯濕烟前邨邪許過知是石湖船<lb/>
　　八<lb/>
屋角亂山青一夜蒼然白此中髙臥人柴門闗十日<lb/>
<pb n="KR4f0069_SBCK_006-78a"/>
　　海月庵題壁<lb/>
松徑少人迹柴扉久始開誰歟叩門者不為梅花来<lb/>
　　吳市<lb/>
買藥入吴布不逢採藥者惟有吳江流自繞吳門下<lb/>
　專諸巷<lb/>
抱刀尋俠客欲為贈生平窮巷無人問空留烈士名<lb/>
　　貞孃墓<lb/>
何䖏貞孃墓青山臥綺羅不知春色盡無奈落花多<lb/>
　　澹臺湖<lb/>
溪水遥分越江流暗向吴洞庭無限緑半入澹臺湖<lb/>
<pb n="KR4f0069_SBCK_006-78b"/>
　　千人石<lb/>
寒山無人行夜久衆籟歇只有獨逰人石上坐眀月<lb/>
　　生公講臺<lb/>
寥寥可中亭白石滿幽壑坐久寂無言㣲風松子落<lb/>
　　劔池<lb/>
山色萬仭緑劒池千古寒空留潭水影耿耿照人㸔<lb/>
　　嘯廊<lb/>
長嘯深林下㣲風動木末無人識幽意坐對林　脫<lb/>
　　千頃雲<lb/>
青山在屋下白雲在髙嶺身在白雲中那識雲千頃<lb/>
<pb n="KR4f0069_SBCK_006-79a"/>
　　憨憨泉<lb/>
磐石清泉下能生隱者心由来車馬客空羡白雲㴱<lb/>
　　王珣宅<lb/>
捨宅精藍在千秋短簿祠吳中有高士猶乞買山貲<lb/>
　　石湖<lb/>
問棹黄花後歸丹緑水前石湖煙月滿孤負載花船<lb/>
　　澱山湖<lb/>
洞庭山下去白浪接天流煙波十萬頃少箇打魚舟<lb/>
　　即事<lb/>
幽人春夢足臥聽鳥聲沸曉起問山童木蘭開也未<lb/>
<pb n="KR4f0069_SBCK_006-79b"/>
　　田螺<lb/>
蝸角身名異蛾眉身態無自憐田野質誰復問泥塗<lb/>
　　盆中朱魚<lb/>
緑藻盈盈動朱鱗両両俱悠然相樂意何處是江湖<lb/>
　　幽中州馬客吟<lb/>
客從幽州来幽州樂何許胡姬作両鬟盡是江南女<lb/>
　　二<lb/>
快馬金龍鞭獨出西苑子道逢探丸児刼持是郎主<lb/>
　　三<lb/>
漢兒學胡語觧作羗兒歌窄衫曳両貂舊隷執金吾<lb/>
<pb n="KR4f0069_SBCK_006-80a"/>
　　四<lb/>
騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>金絡蹄側坐無人随彎弓挾彈出彈殺路傍兒<lb/>
　　五<lb/>
鷂子貼天飛鴻㕍嗸中澤挟貲作郎官幽州馬行客<lb/>
　　夜卧見月<lb/>
幽人卧南樓枕上見明月花影未分眀更起吹燈㓕<lb/>
　　雙燕<lb/>
花間雙燕子日日過幽居<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>泥莫相近或恐汙琴書<lb/>
　　神弦曲<lb/>
燭花大于盤沙糖酒如乳迎郎郎不来流連郎何許<lb/>
<pb n="KR4f0069_SBCK_006-80b"/>
　　二<lb/>
人言馬公樂六博閒樗蒱花枝挿酒瓶一飲十三壺<lb/>
　　三<lb/>
采蓀持作舟縳桂以為楫河伯騎鯉魚蕩舟自相接<lb/>
　四<lb/>
黒魚長三尺白魚二尺餘雕盤薦芳俎賢聖上頭居<lb/>
<pb n="KR4f0069_SBCK_006-81a"/>
茗齋七言絶句<lb/>
　　　　　　　　　　　　　　　淮南彭孫貽<lb/>
　　山行<lb/>
行盡白雲山已昬殘月忽墜孤松根幽人踏月興未巳猛虎一<lb/>
聲山鳥翻<lb/>
　　山中夜坐<lb/>
好山一折溪一廽哀猿長嘯松門開空林槭槭舞萬葉山雨不<lb/>
来山鬼来<lb/>
　　逢採藥者<lb/>
青山欲㫁白雲生更入白雲深處行花隂仙犬向我吠知是枸<lb/>
<pb n="KR4f0069_SBCK_006-81b"/>
𣏌千年精<lb/>
　　述間二首<lb/>
碧桃花放野人家小市橋南路不賖睡起扶笻㸔花去天風吹<lb/>
我籜冠斜<lb/>
　　二<lb/>
罷釣歸来月滿身水流花落夜無人山猿伴我掃花卧鋪地白<lb/>
雲閒可親<lb/>
<hi>此和乩僊作也庚寅春諸弟子服駿孫戯以紫姑術扶乩降仙每至必有題咏因徧召古之詩人若太白于美樂天長吉</hi>
<hi>東坡佛印諸人無不立至限韻立成斐叠可誦吟詠甚多擇其佳者附筆于此/東坡𫐠閒當年金馬玉堂家此日煙</hi>
<hi>霞興未賖行雲流水無人管醉倒松西日巳斜野服山中䖏士身何如海外有仙人倦来一枕羲皇上夢裏休誇胡蝶</hi>
<pb n="KR4f0069_SBCK_006-82a"/>
<hi>親自次前韻/一時𬞞筍足山家酒肆垂簾可自賖半酔/未眠紅過離離花影巳將斜久病將歸丘壑身偶来仙洞</hi>
<hi>作閒人白雲巳盡同白鳥偏是依依情更親吕僊次前韻春風先至野人家少婦當罏酒未賖一片聞雲飛到晚提</hi>
<hi>壷歸去日西斜月眀何䖏伴閒身終日呼尊共野人未晚/醉歸抛竹杖睡聴林鳥自相親/長吉和前韻斷水門開</hi>
<hi>自一家囊空酒價問誰賖碧桃花下漁罾掛小艇將移橋板斜野寉窗前伴此身梅花月下更何人道人巳是孤眠久</hi>
<hi>莫向羅浮夣裏親又太白/過采石/月明江上遇何人/何日何年夣裏身争似騎鯨天上去迴看泉石隔凢塵子</hi>
<hi>羙鄰翁對酒偶成/野老西鄰西更西當軒鳥過日中啼/留余覔酒同歌舞滿眼山花開未齊/偶作野花雖好亦</hi>
<hi>無名日酔邨醪過此生出郭㸔山閒獨徃松風戞戛自成聲鄴矦/山中作久歷山中百歲身當年獨見白衣人汾</hi>
<hi>陽事業今何在細艸閒花世變新㸔雲松下可高眠養寉/山窗已㡬秊獨有紅塵飛不到何勞人世學神仙香山</hi>
<hi>同友作老向空門且學眠津梁渉世負當年海山道友俱/相訝此老當𥘉亦好仙/長吉/海外作採藥聴琴駕鶴</hi>
<hi>飛瀛洲海外近依㣲相期先到蓬莱客共把山藤𥙷孽衣採藥深山何䖏歩遲遲千載松精有石脂樵父偶逢驚不</hi>
<pb n="KR4f0069_SBCK_006-82b"/>
<hi>見白雲同我宿高枝東海秦山/祖龍仙去豈能攀空有/荒祠盡日關應笑當年徐福去尚餘男女望秦山佛印</hi>
<hi>追賦赤壁同人携酒泛江波方外登臨逸興多客酔恨無/紅䄂舞風流學士自能歌/詠丁香花春好山窗景物幽</hi>
<hi>丁香花發暗香浮自来不見雨中態不信此花能結愁花細香柔自滿庭木闌干外月𥘉升鄰家翆䄂頻偷摘情事山</hi>
<hi>僧久未曽何仙/詠白海棠/柔姿㺯影自迷離舊日何/郎粉再施白燕梨花應不妬東風裊裊雨絲絲/海外蓬</hi>
<hi>莱何䖏有花開羣伴閒逰此地来一片白雲留不住青鸞玄寉復飛回/訪友逰歸獨自洞門開猿寉依人月滿山相</hi>
<hi>遇山中夜来友碧桃花發翠㣲閒鳥雀空庭伴篆香野花/開處對山房仙家真是清閒殺塵世何勞鎮日忙神洲眀</hi>
<hi>月洞天歸漢浦何年隔翠㣲日處山中人静後琴聲舞鶴滿空飛以上諸作或淡逺或髙脫或婉䴡體製不同各極其</hi>
<hi>致皆七言絶之選也又昌黎咏史/讀書尚千古屠狗何足雄徔龍起沛邸妻亦姊椒宫留矦進履處圯橋黄石空一</hi>
<hi>錐雖未成杖䇿亦奏功淮隂有豪傑吹簫吳市同有母進一飯徔主入闗中蕭何㑹計吏自賤事沛公卒為丞相曹薦賢</hi>
<hi>大臣風曹參繼為相三尺事皆通漢有此數人帝業日以隆胡乃天子父垂老在新豊後人空論史徒歎漢已東誰知入</hi>
<pb n="KR4f0069_SBCK_006-83a"/>
<hi>咸陽羣英輔真龍山谷/在秀州贈冷謙兼寄劉伯温乗雲歸去天子傍藥罏丹竈臥山房鄱湖大戰日無光真龍</hi>
<hi>遭困轉倉黄全頼道力得翺翔乾坤再新羣英蔵佐命皆已分珪璋吾師獨不羡侯王黄冠走出名利塲矯矯冷謙真吾</hi>
<hi>友相期雲外共携手昔日英雄無白首惟吾與爾一盃酒更喜知㡬劉青田行歌山後復山前徔来不到凢塵裏郁離吾</hi>
<hi>汝皆老矣回首紛紛蠅附徒風塵奔走何其愚佛印/題/夗央湖夗央湖水夗央浴夗央浴罷雙雙宿王孫羙女乘</hi>
<hi>舟来驚起夗央水波緑水波緑處桃花紅恨不携尊酔此中昔年西子泛湖去湖光千載人已空逰人感慨日未晚赤壁</hi>
<hi>故人皆不同偶至題詩寄蘇軾夗央湖上晴光赤相期與爾續勝逰還招黄痴共三客/子羙/續秋興之一一住西</hi>
<hi>川已十年乗輿幸蜀喜𥘉旋孤懐萬里山河阻聖徳千秋日月懸野戰尚聞餘鬼哭農歌希見㡬家全風塵奔走空增感</hi>
<hi>日夜吞聲杜宇前以上諸作沉雄頓挫即起諸人九原無以過寕為寸鬼無為頑仙宣子無鬼論固未達斯㫖矣</hi>
　　病起偶成<lb/>
髙樓雪後見梅花病起東風感歲華燕子不来春又晚獨憐芳<lb/>
<pb n="KR4f0069_SBCK_006-83b"/>
草偏天涯<lb/>
　　雨懐<lb/>
梅子黄時麥未收雨鳩啼罷喚晴鳩矦家公子多年少又挾胡<lb/>
姬上酒樓<lb/>
　　尋菊主人不出戲題<lb/>
西風雙屐徧寒郊黄葉雙扉帯晚𫾣莫惜落英分共把行吟詞<lb/>
客正牢騷<lb/>
　　二<lb/>
園林秋色主人栽豪客携尊日徃回笑問東籬數叢菊門前㡬<lb/>
箇白衣来<lb/>
<pb n="KR4f0069_SBCK_006-84a"/>
　　夗湖感昔<lb/>
夗央湖上草萋萋曽共扁舟西水西二十年前無限恨重来只<lb/>
有子規啼<lb/>
　　題齋壁<lb/>
膽瓶棐几坐清幽滿屋梅花繞案頭𥿄帳獨眠心似水誰家春<lb/>
思在髙樓<lb/>
　　坐對簾下梅花口號<lb/>
名花相對可忘憂窈窕踈簾不上鈎坐向月朙堪獨酌何須携<lb/>
酒狎斜逰<lb/>
　　題伯載畫册二首<lb/>
<pb n="KR4f0069_SBCK_006-84b"/>
<hi>伯載天才高曠沉湛好書每五更誦讀達旦倦即揮杯沉酔為率人多不能測也所遺翰墨流落人間此册寥</hi>
<hi>寥數茟畫于墨塌舊册之背係以二詩曰海烏飛上一輪紅多少人家宿霧中禅悦寺鍾聲絶後人間何事不</hi>
<hi>匆匆書生三歎不勝情睡起蓬頭影荅形㡬許削漿人夜起可能相借一盃傾後署云曉讀即所見畫并走二</hi>
<hi>絶而鄰舍有起做豆腐者三家邨齋公吴壮輿其詩其畫無意為工而天機飛動想見伯載之曠懐髙致矣仲</hi>
<hi>木割冊尾裝為此册因以示貽夫伯載生當未亂時懷才無所試欝欝以殁吾軰浮沉苟免學道無成仰觀寥</hi>
<hi>廓之外不重可慨也夫十年前憶與仲木共宿雲岫峯頂曉起俯瞰山城宿霧㳽漫正同斯境披覧此圖懷舊</hi>
<hi>友感昔逰嗟乎伯載而何以死乎因題二詩于末</hi>
與君愛弟曽同宿起聴湖頭傍曉鐘感愴故人圖畫句十年不<lb/>
到最高峰<lb/>
　　二<lb/>
<pb n="KR4f0069_SBCK_006-85a"/>
風流公子長齋久日日攤書不下樓莫向鄰家乞餘瀋只今誰<lb/>
許賣漿逰<lb/>
　　斗室<lb/>
丈室空濛水石間當軒客去鳥飛還獨㸔畫壁雲千片正是江<lb/>
南雨後山<lb/>
　　蓽門<lb/>
柴扉日日晝長開雨後花丁灌樹来好種碧梧千百箇他年選<lb/>
取作琴材<lb/>
　　古巷<lb/>
野禽相對伴覊栖日日壺罇勸客提古巷無人似山徑何須郊<lb/>
<pb n="KR4f0069_SBCK_006-85b"/>
外聴黄鸝<lb/>
　　燕窩<lb/>
十年讀易心無繫一室焚香静自供不下茆簾待歸燕栁垂花<lb/>
暝月重重<lb/>
　　荷亭<lb/>
荷芰池塘靣靣風紅粧千箇緑波中先生詩思清于水不遣瑶<lb/>
姬夢裏通<lb/>
　　草庵<lb/>
藕花如雪柳絲絲竹覆茅庵客到遲長日掩闗無一事幽人枕<lb/>
易夢回時<lb/>
<pb n="KR4f0069_SBCK_006-86a"/>
　　長廊<lb/>
梧竹蕭蕭青十尋踈廊如到碧山岑題詩石上無人和惟有山<lb/>
禽伴苦吟<lb/>
　　小橋<lb/>
三板橋通曲澗中夾池山雨度驚鴻橋西屐齒頻相過不是詩<lb/>
翁即酔翁<lb/>
　　竹徑<lb/>
竹裏開樽興不孤此中可許着狂夫莫嫌酔後多輕脫好倩名<lb/>
流貌作圗<lb/>
　　菜畦<lb/>
<pb n="KR4f0069_SBCK_006-86b"/>
緑畦十畆間垂楊雨過園林羕甲香應共長齋貧處士剪𬞞花<lb/>
下酔春光<lb/>
　　昔逰蒲亭𪠘舍有甘蕉數株風雨淒其頗增郷思還山之<lb/>
　　後乆廢人事蕉窗夜臥風雨如昔忽憶旅逰因成二絕<lb/>
三年留滯客江州雨滴芭蕉動旅愁今日空齋風更雨可能無<lb/>
憶石門秋<lb/>
　　二<lb/>
石欄井畔两三枝滴瀝空堦到枕遲却憶故人湓浦上蒲亭風<lb/>
雨對床時<lb/>
　　簡故箧得亡婦岳所製衣有感作<lb/>
<pb n="KR4f0069_SBCK_006-87a"/>
三年不賦㫁膓詩落月空床只夢思惆悵舊時紅䄂在繡花俱<lb/>
作並頭枝<lb/>
　　緋桃一枝花發最為爛熳其枝北向為小窗所礙移南墻<lb/>
　　下<lb/>
栽向西池阿母家東風四度見飛花緋桃落盡春歸去寂寂東<lb/>
欄日已斜<lb/>
　　晚眺<lb/>
幽徑榆錢點碧苔參差花暗金櫻開<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>桃欲落殊未落鸚鵡乍<lb/>
<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>人喚迴<lb/>
　　窓前紅梅<lb/>
<pb n="KR4f0069_SBCK_006-87b"/>
曽向新寒探早梅一枝未放小春回只今𥿄帳空齋畔獨有紅<lb/>
梅冒雪開<lb/>
　　睡起<lb/>
鸎粟胎肥錦坼花春隂和雨釀朝霞掩闗睡起無情思乂喚雙<lb/>
鴉試煑茶<lb/>
　　春望曲<lb/>
東風雙騎踏平沙三月光風蕙吐花膓㫁髙樓捲簾坐馬蹄歸<lb/>
去入誰家<lb/>
　春草<lb/>
小樓人去杏花殘寂寂紗窓夢亦寒何事多情芳草色蕪人<lb/>
<pb n="KR4f0069_SBCK_006-88a"/>
時伴倚闌干<lb/>
　　荆橋早泊<lb/>
木落吳江處處秋蓼花紅處有扁舟寒山一片多情月又照覊<lb/>
人作逺逰<lb/>
　　伏枕<lb/>
午眠𥘉起栁隂斜落日三三両両鴉孤負故人連夜約包墳携<lb/>
酒㸔梅花<lb/>
　　樓望<lb/>
髙柳春城罨靄間當窓遥見白雲還幽人睡起慿闌坐閑㸔城<lb/>
頭雨後山<lb/>
<pb n="KR4f0069_SBCK_006-88b"/>
　　窓月<lb/>
春寒𥿄帳夜闌珊寂寂餘香燼慱山滿地松隂滿床月山窗應<lb/>
是夜忘闗<lb/>
　　午眠<lb/>
茶寮烟冷藥罏寒啼鳥聲中午夣殘一覺松軒欠申起辛夷花<lb/>
影過闌干<lb/>
　　睡起<lb/>
斑鳩啼歇落梅風小院沉冥墜海紅不是幽人無午夣一春花<lb/>
事鳥聲中<lb/>
　　春逰書所見<lb/>
<pb n="KR4f0069_SBCK_006-89a"/>
東風弱栁萬條斜桃李名園未有花遥見朱闌倚紅䄂粉墻山<lb/>
杏是誰家<lb/>
　　曉眠未起聞書聲喜不復寐<lb/>
曉鍾纔盡小窗朙展轉松軒夣不成紅日未髙春鳥静寥寥只<lb/>
有讀書聲<lb/>
　　雨中冩懐<lb/>
春愁寂寂過花時獨倚髙樓有所思却憶去年寒食後牡丹花<lb/>
下共題詩<lb/>
　　禾水戲題旅壁<lb/>
空城細雨連三日小閣殘燈伴獨眠欹枕不知春夣㫁參横月<lb/>
<pb n="KR4f0069_SBCK_006-89b"/>
落夜如年<lb/>
　　元夕獨坐偶成<lb/>
春宵烟月滿林埛羯鼔笙歌夜不停唯有髙齋髙臥客罏香獨<lb/>
對讀書燈<lb/>
　　買花口號<lb/>
紅板橋西問酒家子規聲裏歇韶華㳺人不識春歸盡猶向街<lb/>
頭問賣花<lb/>
　　雪後曉起<lb/>
夜永天寒不上潮髙樓風雪更蕭蕭呼童曉起南窓望壓折林<lb/>
間辟火蕉<lb/>
<pb n="KR4f0069_SBCK_006-90a"/>
　　醉同渭臣弟踏月尋仲生不見戯作<lb/>
霜高露重菊飛花半醉歸来鬂巳華夣踏市橋南畔月不知胡<lb/>
蝶入誰家<lb/>
　　二<lb/>
夜色柴門暗似春空将擘阮問西鄰却憐孤負多情月對影三<lb/>
人少一人<lb/>
　　雨雪出郊口占<lb/>
衝泥踏雨出郊来豈為尋春探早梅多少山中隱君子柴門雪<lb/>
滿不曽開<lb/>
　　上巳<lb/>
<pb n="KR4f0069_SBCK_006-90b"/>
花徑蒼苔盡日閒春晴好鳥自間闗花開却恐眀朝雨日日登<lb/>
樓㸔逺山<lb/>
　　上巳閣望<lb/>
杏花雨歇鳥争啼緑過河橋西復西正是倚闌凝望處碧天無<lb/>
際𥿄鳶低<lb/>
　　三月三日口號<lb/>
三月三日不聞蛙城南城北社鼓撾兒童争挽垂楊髻㳺女偏<lb/>
簮野菜花<lb/>
　　懐北窗甘蕉三首<hi>北窗甘蕉數株長夏清隂雨窗餘響真足殢人幽况去冬大雪連宵凍萎俱盡</hi>
<hi>今春遂無一枝矣春雷夜雨連宵伏枕不寐口占三絶句</hi>
<pb n="KR4f0069_SBCK_006-91a"/>
小閣春雷夢不成幽人欹枕漏三更可憐今夜西囱下無復芭<lb/>
蕉舊雨聲<lb/>
　　二<lb/>
緑窗長日送清書隱几攤書聴鳥音此日暗窗風雨後更無清<lb/>
響送孤吟<lb/>
　　三<lb/>
寂寂蒼苔獨立時芭蕉葉上自題詩只今暮雨空堦上欲冩春<lb/>
愁好寄誰<lb/>
　　落花<lb/>
小閣㣲風燕子斜曉寒紅日上窗紗捲薕睡起慿闌坐閒㸔山<lb/>
<pb n="KR4f0069_SBCK_006-91b"/>
童掃落花<lb/>
　　瓶花口號<lb/>
空亝緑樹冒檐牙疑是深邨野老家莫笑無錢買園圃案頭瓶<lb/>
有四時花<lb/>
　　題徐歌所畫紅拂伎<lb/>
天人所窈窕畫堂中巳辨微時李衛公畫得蛾眉有髙下不知<lb/>
何處識英雄<lb/>
　　二<lb/>
素面朱衣强自扶傳宣盗得令公符夜行莫更持紅拂若个烏<lb/>
紗是丈夫<lb/>
<pb n="KR4f0069_SBCK_006-92a"/>
　　夜卧菊花下<lb/>
小帳秋眠下碧紗苦吟不就髩成華空亝幽事無人共數起移<lb/>
燈照菊花<lb/>
　　二<lb/>
夜卧眀燈對菊叢花隂却土𥿄屏風床頭㺯影髙還下疑在東<lb/>
籬眀月中<lb/>
<pb n="KR4f0069_SBCK_006-92b"/>
<pb n="KR4f0069_SBCK_006-92b"/>
</p>
<p>
</p>
  </div>
</body>
</text>
</TEI>
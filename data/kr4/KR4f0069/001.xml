<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0069_SBCK_001-1a"/>
茗齋詩初集<lb/>
　海鹽彭孫貽羿仁先生著<lb/>
　　　　　　　　　同里後學張伯魁春溪校刋<lb/>
　五言古<lb/>
　　子陵釣臺作<lb/>
子陵非釣者垂竿此烟水不樂經世務何心見天子御<lb/>
榻共龍卧辭歸富春山仍披故羊裘理釣白石間江峯<lb/>
渺然碧溪流亦潺湲所志不在魚綸竿聊自適山中有<lb/>
斯人烟水不岑寂我來斯人徃古磯空蒼苔荒亭絶行<lb/>
迹高風安在哉蕭條桐江上檥棹此登臺<lb/>
<pb n="KR4f0069_SBCK_001-1b"/>
　　古詩<lb/>
鴻鵠志萬里振翮摩蒼天徘徊在霄漢俯視六合間稻<lb/>
粱豈不營烏能入虞樊朝啄蒼梧粟夕飮華池巓孤尙<lb/>
自有托饑渴何足患翩翩華堂燕乃巢檐幕端細娛足<lb/>
媮樂廣厦非所安<lb/>
崇蘭發幽澗馨香吐奇姿流風攬其輝承露挹華滋荃<lb/>
蕙本自芳蕭艾欲因之攀縁時作伍紛糅誰見知結佩<lb/>
奉君子明德欣所私凡卉待春暘霜雪委路岐容華寧<lb/>
久畱恐隨秋草菱願言事松柏歲寒以爲期<lb/>
灼爍桃李花含英發中庭聞君愛顔色私自吐芳馨陽<lb/>
<pb n="KR4f0069_SBCK_001-2a"/>
春沐光澤衰草日夜青容華慮消歇舍意苦未屏欲以<lb/>
委所歡落落如晨星意長惜歲短獨立自屏營<lb/>
蟪蛄嗚桑條焉知春與秋浮萍泛大海莫定東西流人<lb/>
生非不朽脩短焉可謀奄忽謝朝露白骨歸山邱生時<lb/>
長氣盛冺没委道周萬物信所化蚓蟻嘬王侯朂哉保<lb/>
令德千載長悠悠<lb/>
飄風起長河千里浮雲來流氛蕩華日總總生塵埃倦<lb/>
鳥眷故林征馬憚崔嵬何爲遠行子朋好易相乖峨峨<lb/>
高山柏盤石亦礧礧磐石永不移松柏安由摧飛蓬起<lb/>
何因漂蕩無根荄高飛南山巓遠墜北海隈零落信所<lb/>
<pb n="KR4f0069_SBCK_001-2b"/>
遇躑躅動予懷<lb/>
明日未可卜不飮當何時回樽酌美酒自勸玳瑁巵二<lb/>
八理朱絃逸態世所稀高音動中曲欲言難致辭同聲<lb/>
意相悅情諧心自知爲歡浩無方顧景惜若悲人生鮮<lb/>
百歲憂樂常互俱歡娛不宿昔零落在須臾無爲感窮<lb/>
逹刺促日摧眉<lb/>
明月何皎皎攬之有餘輝不眠知夜長鳴蟀動中帷紅<lb/>
顔苦無歡蕩子愁無衣凉風變庻草肅肅征鳥飛遠望<lb/>
何益別輕行何益歸潔身待君子誰復惜朝饑<lb/>
少年重意氣結客長安陌千金買寳劍爛若芙蓉色相<lb/>
<pb n="KR4f0069_SBCK_001-3a"/>
逢豪俠友脫贈無所惜烽火連朔方羽書蔽白日壯心<lb/>
縱橫起結束吳鈎出焉能老牖下腰鎌事阡陌<lb/>
晨征入空谷仰見百尺桐枝枝拂青雲葉葉生回風其<lb/>
根激清泉㵼湍若驚鴻匠石持斧斤揕伐離澗中伯牙<lb/>
一顧此旋以命良工黃金錯其尾白玉爲絃徽飾以合<lb/>
歡綺檿絲以繚之昔爲枯朽質今登清廟隅貴重非所<lb/>
羡長願守根株<lb/>
秋風動百草游子多惨顔四顧白日墮客行殊寡歡悠<lb/>
悠思故鄕去去忽言旋故鄕非云樂客行常自憐欲歸<lb/>
道無因願言托綵牋桑榆易云晩惜此華盛年<lb/>
<pb n="KR4f0069_SBCK_001-3b"/>
京洛欝紛紛車馬争絡繹春風吹衣帶冠葢互相値共<lb/>
投金門裏竝戲長安陌追隨令人好黃金捐不惜英英<lb/>
天上雲磊磊澗中石母爲要路津各轍避疇昔<lb/>
南山一何高去天不百里白鹿遊其上丹霞觸膚起中<lb/>
有飛仙人鶴髪緑覆耳不病亦不饑往來自輕舉對我<lb/>
大歎息言汝勞神髓再拜長跽之予我藥一圭服之耳<lb/>
目異混混無所思無復煩名理口亦絶令辭茫昧觀萬<lb/>
古偓佺相等期<lb/>
　　湖上晩眺<lb/>
長河見天末流雲澹明昧園林入清曠廻巒暝奇槪斜<lb/>
<pb n="KR4f0069_SBCK_001-4a"/>
陽下平臯歸笛隐牛背晩出人負薪夕飱畦刈菜炊烟<lb/>
邨竝起船火魚潛退遠樹巳烏啼柴門况犬吠菰蘆客<lb/>
未眠兼葭人可在孤懷賞幽豁登陟窮眄睞山川感今<lb/>
昔風物嗟人代憮然發遠想長嘯高巖內<lb/>
　　湖上雜興<lb/>
眷兹杪秋日曠焉渉平臯空林翳陽景澄江繫寒舠斜<lb/>
日樂遊鱗鳴琹散夕號𬗟懷岩穴士邱中友蓬蒿抗意<lb/>
絶塵表長往辭干旄白雲積戸牖石泉沁瓊醪所嗟芳<lb/>
蘭質幽谷徒爲勞躊躇一命駕援琹不成操<lb/>
　　宿吳關<lb/>
<pb n="KR4f0069_SBCK_001-4b"/>
夕氣霽高樹長河帶平原天低萬象暝鳥雀無復喧遙<lb/>
阡交遠風征鶻翩焉翻遊子眇無緒客懷忘故園山川<lb/>
變離吟登眺入愁言夕息共澤鷺曉夢驚啼猿含情睇<lb/>
烟樹落日下吳門<lb/>
　　竹醉日詩<lb/>
衆人苦愛醒是惡知醉意卽有解醉者惟與酒爲比醉<lb/>
可令人遠不在麯蘖事蕭蕭竹數竿亷虛寡外嗜清踈<lb/>
見妙理其志諒可異眞得茗之神醉醒各有寄余亦沃<lb/>
醉泥笑彼獨醒類然非公榮儔不飮亦無寐竹醉以得<lb/>
雨雨多竹如睡醉竹竹蕭散醉雨雨蒼翠我醒起對竹<lb/>
<pb n="KR4f0069_SBCK_001-5a"/>
欣然忘醉思不知竹醉日竹與我誰醉<lb/>
　　哭伯母劉五百五十字<lb/>
戊寅應鍾月伯母棄桮棬是夕天凛霜侍女捜衣顫夜<lb/>
黑哀鴟啼睡昏燈色眩窻楞𥿄縫鳴窣颯鬼風旋屈指<lb/>
病沉綿十旬卧帷薦畏喧罷機絞俱從事罏碾返魄少<lb/>
胡香燼乾膏益煎參貴兩一鍰買不惜環鈿告凶龜兆<lb/>
橫示儆妖夢踐牲殺窮師巫祝釐合族眷形銷骨附衣<lb/>
垂革愴所戀兒女掩淚坐呻吟不忍見刲膓苦難割長<lb/>
瞑目微眴嗌轉如有言緦緦哽連咽愛女年及笄裝須<lb/>
及時繕手刺衣上花裁我篋中絹遺金可作釵零瑣宜<lb/>
<pb n="KR4f0069_SBCK_001-5b"/>
整穿所事無缺遺如璫珥環釧阿坤止入齡妹更小而<lb/>
獧呼母母不聞扶床袂空牽天乎遂㝠㝠見背何可援<lb/>
搶地仆無聲百身贖堪塡有婦侍重泉無婦執羮奠地<lb/>
下巳待姑夜臺三夕先可憐垂絶姑悼亡淚猶濺寧知<lb/>
哭婦淚噤作含珠嚥長別不須臾葢棺遽相面繐帷垂<lb/>
不單青熒缸閃煽互哭酸婢鬟人聞之腸斷伯父尙丁<lb/>
年何以慰言晏入戸怳有亡殘針骨遺線痛定始知哀<lb/>
悲深畏來唁開箱檢餘物施佛邀㝠縁懴罪禮空王華<lb/>
幢結壇墠慈儉仰餘徽衣無踰縞練井臼每有常纎縮<lb/>
而盈羡其童僕指千肅然懼呵譴自念無過愆惟悔性<lb/>
<pb n="KR4f0069_SBCK_001-6a"/>
稍卞粘壁以自警暴怒戒能遣中年奉佛名長齋謝葷<lb/>
膳我五六歲時憶髪猶未卷長弟我長之止二歲相懸<lb/>
兄姊年比肩都得伯母眄視伯母猶母母顧亦歡忭俛<lb/>
仰二十年兄弟盡婚弁長兄病十載長姊墓草芉崔姊<lb/>
兩舉甥陳妹巳適倩長弟今㷀㷀降割禍眞延昨秋哭<lb/>
殤子勞瘵婦相纒方悲同夢逝天只遽徂眩之生痛鮮<lb/>
民之死愴所媛䨇寢成虛房空堂去梁燕昔日黃梅花<lb/>
芬香繞庭院人謝花亦零憔悴搖霜霰攀花餘履迹苔<lb/>
滑生人莧<lb/>
　　偶作<lb/>
<pb n="KR4f0069_SBCK_001-6b"/>
卧疴偶居內百憂相煎蹙嗜睡瞋啼鳥畏喧遠童僕微<lb/>
雨打梨花經月廢櫛沐斷飮踈洒人箕踞啖筍菽昨秋<lb/>
年糓儉畝收不盈斛晉楚盗如毛未聞奏平復軍興更<lb/>
加稅賣兒多道哭餓骸仆路衢爵啄死人肉荒荒豺虎<lb/>
橫夜眠不能熟<lb/>
愛此間庭幽移床就花影蒼蒼古瓦緑衣桁駕紅杏春<lb/>
風吹好懷濃睡得寒醒添衣拂林坐松竹對孤冷小酌<lb/>
攜榼壺微酣舄鳴警以兹怡遠情潔焉抱高秉<lb/>
岑寂苦畏囂病與愁相友閉目理枯坐匡床不舒肘素<lb/>
書束梁上恐以勞心手山妻未解意申申詈偏詬有兒<lb/>
<pb n="KR4f0069_SBCK_001-7a"/>
懼讀書好弄挈瓶缶㓜女能學拜十日九蓬首其小者<lb/>
可憐牽衣繞床走家貧未能奮衣食累父母念此五情<lb/>
震焉能守蓬牖<lb/>
晨起初盥潄獨坐前軒楹鳥雀悅曙景林端弄春聲心<lb/>
無榮物慕淡永得高情忽念蓬茅質譚道友躬畊滄海<lb/>
歎橫流塵坱何時平閒居愧獨樂聊以安吾生憑高常<lb/>
北望慷慨頓長纓<lb/>
　七言古<lb/>
　　落葉吟<lb/>
八月初寒風獵獵滿庭秋怨啼還怯妾身薄命如落花<lb/>
<pb n="KR4f0069_SBCK_001-7b"/>
君心揺蕩如落葉落花春夢杳難㝷落葉秋風愁殺人<lb/>
去年落葉送郎去今年落葉知何處搖落生憎君不知<lb/>
東西兩地總相思浮萍聚散有時合落葉分飛無見期<lb/>
江口丹楓紅徧野離人掩淚長亭下邊塞胡笳捲復吹<lb/>
御溝流水愁難冩惆悵輕軀不耐秋辭條一去恨悠悠<lb/>
斜拂搗衣砧上月廻侵望遠驛中樓寂寞䦨干間徙倚<lb/>
紛紛亂墜空庭裏偏將蕭瑟感深閨那復飄零愁蕩子<lb/>
何人對此不思家獨有狂夫行未巳憶昔繁華妾少年<lb/>
而今憔悴妾空憐安得妾身輕似葉隨風一夜到居延<lb/>
　　魏監生祠歌<lb/>
<pb n="KR4f0069_SBCK_001-8a"/>
世間萬事胡可測魏監昔時祠此堂土木森然有氣勢<lb/>
嵯峨靣貌生精光貂蟬方冠大璫珥蟠龍錦繡泥金裝<lb/>
尙方賜額耀日月詞臣據石書文章監司鵠列朱垣外<lb/>
崩角中丞冠獬豸土偶氣𦦨若有神鼻息威靈動光恠<lb/>
熹皇龍髯攀不住叢神無靈木石壊父老猶能說上公<lb/>
當時殺人惟睚眦嗚呼睚眦能殺人帝謂忠賢予弄臣<lb/>
至尊嚬笑藉靈寵四海望氣俱逡廵金書鐵劵白手得<lb/>
乳兒黃口金麒麟厮奴養子盡湯沐錦衣出入明光宿<lb/>
陸博能令天帝笑監宮不畏長門哭有時倚醉戲殿上<lb/>
手攫龍袍殿前服銅山橫壓金門齊甲第翻笑天家低<lb/>
<pb n="KR4f0069_SBCK_001-8b"/>
沁水公主不敢奏平奪田園豈須售五侯伏道望馬箠<lb/>
承相肩輿從狗竇天旋地轉日翻覆霹靂青天赤龍吼<lb/>
狐兎紛紛㱲首死彪邪虎邪竟誰是昔時權勢安足論<lb/>
棘刺頃刻叢朱門陰風獵獵墜蚩吻頽垣鬼火司其昏<lb/>
道傍行人未敢過蒼狸夜泣青門路豈惟邸第生悲凉<lb/>
四海叢祠亦非故舊時有司下馬入今日野犬當門坐<lb/>
　　掉頭行<lb/>
黃金臺成凡馬至驊驑騄耳俱逡廵凌雲詞客新得意<lb/>
驕嘶高馬胡由馴彭郞掉頭仰天笑翻身歸釣西川鱗<lb/>
鱸魚正肥蓴菜熟痛飮三百青梨春狂來或走諸山上<lb/>
<pb n="KR4f0069_SBCK_001-9a"/>
海水一杯莽相向觀潮起色僕未能文園卧病人亡恙<lb/>
世上文章那足論窮途意氣輕相讓丈夫落落非失意<lb/>
乾坤尙有容汝地或可披裘大澤中不然去採湘江芰<lb/>
齷齪母爲妻子羞清狂不畏時人忌長安第宅高比天<lb/>
須史鳥雀羅秋烟黃金横印何赫奕指顧牛羊上墓田<lb/>
以兹感慨更投筆曵耒歸山抱犢眠<lb/>
　　七夕篇<lb/>
湖頭楊柳秋風多天上白榆鴻㕍過一一梧桐墜金井<lb/>
雙雙烏鵲飛銀河驚鴉樸簌空林起長河明滅清光裏<lb/>
未須抱犢待黃姑幸不投校逢織女黃姑織女有前期<lb/>
<pb n="KR4f0069_SBCK_001-9b"/>
紫陌紅樓相見時良人盡出三星戸宮妾俱臨百子池<lb/>
太液蓮房船似藕青門瓜蒂玉連枝迎凉若箇承歡宴<lb/>
乞巧誰家鬪女兒水榭風亭誇富麗池館侯家羅綺細<lb/>
薤簟三花月下開龍綃七尺風前曵共看北斗酒漿傾<lb/>
更憐南阮衣裳敝君王此夕館招凉高捲珠簾月未央<lb/>
雲母雕盤承綘雪水晶玉殿搗玄霜結成綵岫飛神雀<lb/>
更起高樓引鳳凰齋宮夜宿長生殿青雀翩翩集臺院<lb/>
琤琮環珮五銖衣歴轆雲軿九華扇桂麝微吹菡蓞香<lb/>
蘭燈小結芙蓉片偏是長門有夜愁玲瓏不下九龍鈎<lb/>
舊恨年年掩紈素新聲處處起箜篌九孔連環針易透<lb/>
<pb n="KR4f0069_SBCK_001-10a"/>
同心宛轉結難收獨有長安遊冶客把臂行歌過南陌<lb/>
開襟方醉胡姬樓曝衣卽卧平康宅妾似天孫雲錦裳<lb/>
郎㝷帝子支機石深閨何處試輕風香汗流蘓半臂紅<lb/>
小合蛛絲粘翠帶明燈蟋蟀鬪金籠焚香閣裏私祈罷<lb/>
拜月堂前細語通却笑畫樓秋不度蕩子空床無曉暮<lb/>
機上千絲織不回刀頭一鏡飛猶破歡會何時動綺筵<lb/>
相思獨自看庭樹太白西南耿不明客星海上泛槎行<lb/>
傳將方士臨卭信問取驪山避暑情人間天上俱惆悵<lb/>
莫賦明河惱太清<lb/>
　　小木天歌爲王蘓作<lb/>
<pb n="KR4f0069_SBCK_001-10b"/>
混沌初開蒼帝目神工黯淡精靈哭名山徧地藏不難<lb/>
有亦人間未能讀王郞好客書滿床更闢茅堂作書屋<lb/>
其中充棟盡縑緗枕藉無非漆與竹客來抛卷卽呼杯<lb/>
奇字相商驚詰屈吾聞木天多秘書金函玉冊百萬餘<lb/>
侍臣簪筆俻顧問內史讐校承明廬豎儒泥首卧牖下<lb/>
秃毫破帙長趦趄半生腹恥識字豸老死蠧殺神仙魚<lb/>
布衣咿唔倚虀石十年賦成人莫識尙方筆札堆於山<lb/>
白身欲前那可得近傳天子重詞臣甘泉諸彦皆要津<lb/>
帝謂文章在天下焉知散吏無經綸簿書羣吏亦仙吏<lb/>
掌書乃與天顔親起草徒聞屬高第紫衣例不衣山人<lb/>
<pb n="KR4f0069_SBCK_001-11a"/>
王郞意氣殊寥廓小有百城殊不惡雪牖寧煩金馬門<lb/>
蕭齋何减然藜閣隃麋在右麐角左終日丹鉛坐探索<lb/>
瀛洲貴人徒草草白眼看之勿復道閒將醉筆冩凌雲<lb/>
君軰風流堪絶倒<lb/>
　　峽山老衲歌<lb/>
僧海上來雙行脚杖擔兩頭頭覆箬白雲破衲穿糢糊<lb/>
衲只懸囊多貯藥道傍施亦隨手散誓不從人一錢索<lb/>
叢林僧飮不肯飱市中自托蓮花盆是何居士長閉門<lb/>
乞食其門通者<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>主人方苦齊侯疥麻姑鳥瓜無全痕<lb/>
攢眉向師師大笑良苦主人可試言刀圭出手不盈七<lb/>
<pb n="KR4f0069_SBCK_001-11b"/>
季和痂失桃斑存乃知神術不思議不然藥上何爲尊<lb/>
居士霍然欠申起起謝云師且休矣師言此術何足奇<lb/>
貧道濟人徒爾爲仰天曳杖出門去贈錢不收仍置地<lb/>
惟取諸公所贈萹且行且誦名山前<lb/>
　　春睡曲<lb/>
落花風輕簾不動桃李無言鶯有夢美人飛上巫山峯<lb/>
珊瑚枕寒玉肌凍闌干十二悄無人遊絲寂静吹網塵<lb/>
蜂喧蝶嚷春不管一縷雲鬟香剪剪無端芳草是天涯<lb/>
歴亂關山忘近遠<lb/>
　　鄂王廟歌<lb/>
<pb n="KR4f0069_SBCK_001-12a"/>
金風北來汴河濁汴梁城高晝吹角三千神臂禁不發<lb/>
宮車鹿鹿走窮朔渡江匹馬化爲龍六飛縮地吳山東<lb/>
岳城春秋讀未終起挽五石烏號弓背嵬徤兒盡如虎<lb/>
長刀擁雪不鳴鼓岳家營陳若撼山繡旗血染桃花斑<lb/>
燕雲唾手八杯酒痛飮欲奪鑾輿還朱仙鎭頭胡馬走<lb/>
倉皇書生叩馬首二帝空騰白㕍書諸軍虛望黃龍口<lb/>
風吹丹詔從天來丞相力促班師回風波片紙大星隕<lb/>
十年報國成飛埃臣飛一死何足耻從此中原長巳矣<lb/>
死痛重昏五國冤生慚臣構中華耻杳㝠四壁神鬼愁<lb/>
精靈長爲乾坤留荒堦老檜徒突兀石馬躑躅嘶驊騮<lb/>
<pb n="KR4f0069_SBCK_001-12b"/>
蘄王歌舞半荒草趙相箕尾歸丹邱松楸南偃百萬樹<lb/>
六陵玉椀同千秋<lb/>
　　山中有得豹雛者文采陸離具威猛德爲賦豹子<lb/>
　　　行<lb/>
豹子何斑斑連錢錦毛五色爛草枯木落生氣勢雕虎<lb/>
咤㗫文犀還豹子來自南山南山霧深一千丈猩㹳驚<lb/>
嘯浮雲閒飮齕泰山側矯顧青邱址樵蘓一失足羅網<lb/>
從兹始豹子來燁燁以離披星芒粲爛射箕水山鬼窈<lb/>
窕從文貍曾聞七日澤雲雨詎容寸管窺瑰奇長林深<lb/>
谷翳光彩虞人矰獲奚施爲豹子來錦尾曵徘徊黃風<lb/>
<pb n="KR4f0069_SBCK_001-13a"/>
奪色白日掩赤嶺凋氣玄雲來青熊紫羆互相弔蒼精<lb/>
野兕紛驚猜豹子來互爲在樊籠我欲乘汝去浪坂千<lb/>
尺青蒙茸君不見乾坤跼踳多陷穽中原未絶豺狼踪<lb/>
　　濠梁歌<lb/>
濠梁水深赤龍起大風猶吹故豐里父老多能識太公<lb/>
鐵冠天眼開鴻蒙五丁闢地成龍穴亘天華渚眠長虹<lb/>
蟄龍一卧三百載銅馬躑躅黃河東寳氣猶騰虎邱阜<lb/>
風雷不徙媧皇宮橋山衣冠烏夜號支祈躍泗龜山搖<lb/>
高垣土崩鳥獸亂王孫啄矢隨林燕况復草菅人亂麻<lb/>
紅門火照無陵殿芒碭千秋雲氣眞屠兒酒肆舊何人<lb/>
<pb n="KR4f0069_SBCK_001-13b"/>
開平中山塵土像毛髪怒欲張麒麟<lb/>
　　五人墓下作<lb/>
軒臺晝晦鼾驪龍妖狸噴沫塗椒宮貂衣社鼠夾扆嘯<lb/>
白日彪虎嘷雌風小臣斬馬徒碎首中監指鹿移重瞳<lb/>
句圜星搖貫索裂北寺虹埋萇氏血錦衣緹騎行辟易<lb/>
乘傳南人黨人籍吳門側目勢如虎市中屏息不敢怒<lb/>
紫泥初開詔書發億萬人冠盡衝髪競前交口問詔書<lb/>
吏部何愆蒙檻車黃衫獰惡諸列校馬撾擊人大呵呌<lb/>
魏公之意欲爾爲寧問區區天子詔萬喙飮氣吻若雷<lb/>
轟然蹋地山崩摧黃麻矯詔入手斷香案橫墜揚飛埃<lb/>
<pb n="KR4f0069_SBCK_001-14a"/>
官旂折脅尉破額中丞繡斧無由裁事往幕府誅亂首<lb/>
藁街五頭血一斗此曹生亦屠酤耳吳門惡少足齒否<lb/>
翻令豎子得一死天下聞其名某某諸公箕尾騎上天<lb/>
或收此曹隨馬走青天震電蕩飛塵橋山龍甲升高旻<lb/>
冰山西傾媚祠拆空基瓦礫生荆榛莫鋤荆榛鋤瓦礫<lb/>
要離髑髏今瘞得<lb/>
　　蝗不爲災行爲劉快閣明府<lb/>
倚鋤田叟支斜笠月黑飛蝗打頭入風吹禾黍颯窣動<lb/>
八口荒黃繞阡泣老婦持竿折衣桁敝帬縫幟當風立<lb/>
跳躍兒童似蝇虎掩撲讙譁撲前拾是時六月禾秸微<lb/>
<pb n="KR4f0069_SBCK_001-14b"/>
欲棲不得還羣飛民之訛言蝗神物助天爲虐禾可食<lb/>
家家屠豕禱田祖里巫醉飽坐鳴鼓賽社甘賖剜肉錢<lb/>
卑災怯舉祛螟火黃風北來天角昏吹若敗葉翻空原<lb/>
村農額手起相慶蝗咽奪得殘黎命豚蹄敢兾滿汙邪<lb/>
庻免鬻妻哭婷娉近聞加賦派民田暫累吾民又一年<lb/>
中原羣盗如毛髪軍需億萬縻金錢亢暘况遇連饑疫<lb/>
桔橰生<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>脚無力無蝗歲事尙間關奈可追呼吏如織<lb/>
憶昔揮鞭出淮甸蝗遮馬頭不相見淮揚千里草不青<lb/>
菜色芸黃上人靣三吳通歲尙有收氓之蚩蚩昧遠憂<lb/>
豐年狼戾忘歲儉亦不甚惜於乾餱市鮮傾囷出賤粟<lb/>
<pb n="KR4f0069_SBCK_001-15a"/>
嫁女飾裝買犢牛所嗟智不如鳬雁秋饑常早稻粱謀<lb/>
祲災詎曰非天意三餘好作餘三計勿喜蝗今從此去<lb/>
勤動幸母然泄泄<lb/>
　　雨中燈市歌<lb/>
春烟帶雨吹香霧春城漠漠搖春樹春雨霏微澹月流<lb/>
春燈歴亂輕寒駐可憐殘雪落梅花可惜春寒冷狹邪<lb/>
鮫珠出海光全濕麝月含輝暈亦華細雨樓臺春一縷<lb/>
燈火依微疑不雨石燕啣花鳳咮明燭龍浸影蚖脂吐<lb/>
火樹烟花照碧空却疑春霽斂長虹倡家盡唱淋鈴去<lb/>
遊冶齊歌水調工宻雨銀花輝此夕不羡晴光搖紫陌<lb/>
<pb n="KR4f0069_SBCK_001-15b"/>
繡馬障泥惜未行桃枝蠟屐攜相失華燈彩映雨珠香<lb/>
紅雨花飛燈燼芳誰家結綺留春夜何處梨花映洗粧<lb/>
春雨春燈各自春瓊枝璧月綺羅新却憐烟火揚州市<lb/>
偏照巫山行雨人<lb/>
　　春日登西郊浮屠圖復觀儈房倒影作<lb/>
萬山落日凌倒景振袖扶䦨風力猛足底平看出地雲<lb/>
忽掣斜陽落人影一點粘天颺紙鳶高於小鳥沒蒼烟<lb/>
援毫題字盈絶頂海氣搖筆蛇龍旋凭闌長嘯海波湧<lb/>
角鷹呼風天地動高舂三尺巳無痕掉臂下天意猶勇<lb/>
下方烟樹晩蒼蒼行吟重過朗公房石橋流水閒吠犬<lb/>
<pb n="KR4f0069_SBCK_001-16a"/>
深林啼鴂眠幽篁山僧對客忘主客相逢不揖相攜入<lb/>
庭際浮圖倒影來桐牕半掩開西壁七盤隱映何玲瓏<lb/>
還驚阿育留神功憑虛如墜最高頂胡爲匡坐䋲床中<lb/>
松軒寂寂春陰暖㙮院松濤吹茗椀相對曇摩壁觀深<lb/>
倚簷優鉢飛花滿月上踈鐘破夕曛壁間風鐸静疑聞<lb/>
相將歸踏落花去回首香臺生白雲<lb/>
　　種蘭<lb/>
閩南紫莖青數尺贑水緑葉久參差道遠無因致佳種<lb/>
黃磁綺石俱傾欹陽羡叢蘭細於葦一穗數花相間之<lb/>
青錢三百買十束小奴擔負歸我居龍泉盆子緑玉窰<lb/>
<pb n="KR4f0069_SBCK_001-16b"/>
青花隱起爲蟠螭山泥細和挿數本欹踈歴落紛離披<lb/>
懷風蕭蕭舞容與對我故故翩葳𬎼鐵棱棐几恠石供<lb/>
山窻坐隱䋲床支罷琴枕書欠申卧清芬如與幽人期<lb/>
滿墻桃李閙鸎蝶睹此何異茅艾蘼<lb/>
　　壽吳母查太孺人<lb/>
尙書家無餘奉錢公子但給城南田十年共姜奉宗祏<lb/>
清門不墮尙書賢黃門仲子美且仁守祧爰作尙書孫<lb/>
共姜有子若巳子子若子騫無間言吳生年少吾畏友<lb/>
束髪角巾共攜手朂哉相礪猶弟昆恒許登堂拜其母<lb/>
猗歟令德垂令名清節嚴似青山清尙書門前霜十丈<lb/>
<pb n="KR4f0069_SBCK_001-17a"/>
寒入松栢俱堅貞奉觴再拜更前壽三爵攸宜豈多又<lb/>
高尙書門必賢胄<lb/>
　　西院雅集詩<lb/>
僧寮梧竹高於城萬樹風起俱同聲白雲在天月在地<lb/>
相對無語知平生古人結交必有以黃金如山視如水<lb/>
吳鈎三尺身七尺不與吳鈎說知巳豪華任俠等輕塵<lb/>
布衣卿相安足論寸心耿耿自千古何事昭盟爾大神<lb/>
酒酣意氣忽坌湧搖筆天人壯英勇角巾窕窈䇿一通<lb/>
滿袖成謀指畫中乃知瑣士角文采相鬪何異鳴秋蟲<lb/>
乘車戴笠各相語子其爲龍我能雨懽歌耳熱燭花沸<lb/>
<pb n="KR4f0069_SBCK_001-17b"/>
海風欲搖整毛羽<lb/>
　　與諸子就飮漢蜚家<lb/>
秋日一繚拖雨痕與客攜手俱入門客子據床岸幘嘯<lb/>
索酒爲余開巨樽小山嵯峨高刺天名山名以黃門傳<lb/>
穿林據石坐危磴慷慨臨風懐昔賢丈夫墮地須不朽<lb/>
榮枯不與天公權一心異姓而兄弟良友娛人同筦弦<lb/>
敝衣芒履豈貧賤今之從政吾何羡觴前自負非狂言<lb/>
青天高眺眼爲電陳子年少書滿床鍵戸著書人莫當<lb/>
門前倒屣盡豪儁中懐凛烈天雨霜晶晶北斗下垂地<lb/>
明河澹芒欲搖彗風烟滿天卧一龍矯首長安雨清淚<lb/>
<pb n="KR4f0069_SBCK_001-18a"/>
　五言律<lb/>
　　過法相寺<lb/>
山行如入畫野寺忽相通松影石壇静鳥鳴春澗空籜<lb/>
龍橫竹徑石虎嘯溪風便欲離塵俗澄懷叩朗公<lb/>
　　和叔大父季親隱君招諸衲入社詩<lb/>
朱門友山澤净侶得無生思向拈花發詩從擊鉢成槿<lb/>
籬芳徑曲苔砌石床平晨夕談交處枝禽語共賡<lb/>
白社高踪在蓮華許結盟塵中無俗駕方外謝浮名小<lb/>
句寒山和清泉陸羽評坐談忘語黙風送落梅聲<lb/>
　　人日隨大人飮外大父方將軍咫園<lb/>
<pb n="KR4f0069_SBCK_001-18b"/>
别墅風光媚飛觴佐劇談主賔賢共七伯仲雅成三<hi>時賔</hi>
<hi>主七人三舅氏俱在座</hi>燭爲催詩剪梅因問信探不須頻煑茗霜<lb/>
果剥餘甘<lb/>
　　九月庭梅忽吐數蕚伯父喜而成詠命貽和之<lb/>
九月梅花發催寒物候知笛驚吹律早庭訝降霜遲嶺<lb/>
上開應晩江城落未宜美人何處在夙夕夢中期<lb/>
　　吳門無題<lb/>
朱欄金井上倚水是兒家照月堪移鏡臨流欲浣紗門<lb/>
多交讓木庭有合歡花爲問青驄馬何時過狹邪<lb/>
　　得濟下書<lb/>
<pb n="KR4f0069_SBCK_001-19a"/>
驛使江南至鄕書濟下傳平安稍足慰留滯幾時遷俸<lb/>
薄難分餉官貧更貸錢遙聞留五馬東岳罷朝天<lb/>
　　老鸛亭<lb/>
老鸛亭西路晨征更閴寥草深將斷徑水涸欲欹橋沙<lb/>
雁衝人起飢驘向客驕此來安畏路不遣旅魂消<lb/>
　　牛山<lb/>
驛路秋蓬裏牛山返照前斷雲縈濟樹遠雁極胡天花<lb/>
落雄圖歇猿啼客思偏當時揮淚地陵谷徧寒烟<lb/>
　　雷澤<lb/>
石瀨群流滙人傳古帝漁暑雲凝樹濕沙日抱潭虛歸<lb/>
<pb n="KR4f0069_SBCK_001-19b"/>
電龍收雨空梁鸛伺魚舜祠樵牧外荒草沒柴車<lb/>
　　兗東雜詩<lb/>
淮陰西北望平野日昏黃千里無青草悲風止白楊地<lb/>
環齊魯濶山控岱恒長縱有還家夢應遲到故鄕<lb/>
沭陽驅馬道灌莽接萑蒿赤日長河紫青天野雁高風<lb/>
塵隨㓂盗輕俠少賢豪雲樹庭帷近寧知客思勞<lb/>
蕞爾鄒滕邑遺風古俗存不毛多瘠土蒿目斷中原梨<lb/>
棗垂官道牛羊卧郭門三騶同晩食野薤足盤飱<lb/>
驅馬大河北蕭蕭鳴雁悲黃塵肥子國碧落女郞祠齊<lb/>
婦廮垂項胡僧雪覆眉蹇驢休躑躅茅舍有青旗<lb/>
<pb n="KR4f0069_SBCK_001-20a"/>
　　登臨溪城望葛山<lb/>
一片青山色週遭上女墻貫城穿渌水抱郭鎻危梁茗<lb/>
外人烟少林端鹿跡長憑高遙以眺烟靄正蒼蒼<lb/>
　　蟋蟀<lb/>
小兒憐健鬪思婦惜悲吟巳作籠中玩空留物外心斷<lb/>
腸摧曉露餘響在秋砧夢到豳風侶莎雞老故林<lb/>
　　惜壊蝶<lb/>
鳳子何來集山童捉共圍蛾眉愁後損粉黛墜來稀落<lb/>
羽沾輕扇鉤花碎舞衣飄零風剪剪猶作綵雲飛<lb/>
　五言排律<lb/>
<pb n="KR4f0069_SBCK_001-20b"/>
　　海上千佛閣落成時沈菁莪工部奉使桂藩賢王<lb/>
　　　題榜施金遠頒海上里人詠歌紀其勝事敬賦<lb/>
　　　長律三十韻以步其末<lb/>
化城雄展武璇榜下湘都粟雨空中墜星芒象外孤布<lb/>
金傾舍衛賜饌佐伊蒲石鼓疑傳籕靈威乍啟符犀文<lb/>
洵龍種鳳德表鵷雛同姓咸推旦㝷盟舊長吳歌風唐<lb/>
蟋蟀協頌魯騶虞鴻挾淮南寳驪探赤水珠西園尊揖<lb/>
客東閣禮羣儒神解知潛契僧祗誓共扶慧心標指月<lb/>
宏力轉浮圖巳悟三乘妙何煩半字敷擘窠縈鐵畫飛<lb/>
白麗金鋪芒角垂雲篆璿璣貫斗樞捧書鱗族至啣帛<lb/>
<pb n="KR4f0069_SBCK_001-21a"/>
雁行趨署體師梁鵠奇章紀董狐瑞毫隨翰湧巨手到<lb/>
空摹蒼頡觀殊駭韋將瞪絶呼遙通航海竺遠寄渡江<lb/>
蘆星使頒茅土天潢禮苾芻如椽爛奎壁不壊鎭枌榆<lb/>
勢壓摩厓壯鋒馳筆陣驅諸天窺倒井五色炫離朱驛<lb/>
假冬曹節香披帝子罏繙謄嗟譯史彷搨亂官奴賀厦<lb/>
喧元鳥開林系赤烏一時新刻桷從此照迷塗宅捨裴<lb/>
丞相橋題漢大夫重樓動波磔入法變虛無遙望朝宗<lb/>
地衡陽隔楚巫<lb/>
　　茗齋新搆二十韻<lb/>
小築移庭石新條罨座隅八窻朝蜃眩沿砌古苔鋪屈<lb/>
<pb n="KR4f0069_SBCK_001-21b"/>
戍初開竇汙邪乍剪蕪野花栽菊婢馴鴿蓄飛奴有約<lb/>
時看竹無人獨據梧客來聞剥啄談劇更懽呼箋易元<lb/>
誰解焚香静自娛逍遙註莊子孤憤續潛夫痛飮傾家<lb/>
釀高歌對唾壺此身眞鹿鹿擊缶且烏烏楚客非狂士<lb/>
荆軻詎酒徒龍泉知我者松徑曷歸乎白社踈巾幘青<lb/>
郊縱履絇荷鑱㝷橡栗遵渚采雕胡隱矣鳳兮鳳嗟哉<lb/>
觚不觚尙容卿軰在何可此君無出處隨漚鳥行藏唱<lb/>
鷓鴣名山千帙擁流水五絃孤漫挾風雲壯寧知歲月<lb/>
徂茗柯懷實理三沸點寒爐<lb/>
　　詠庭中雪山三十韻<lb/>
<pb n="KR4f0069_SBCK_001-22a"/>
積雪初成岫諸峯杖履前乍驚飛忽至恐與谷同遷逼<lb/>
檻寒光繞凌軒霽色鮮玲瓏巧射月明净不生烟融乳<lb/>
岩常滴崩厓髓未堅背陰争障日縮地擬參天象鼻垂<lb/>
如墜羊腸沃始連彷緱疑見鶴壓華欲舒蓮苑裏螢争<lb/>
耀園中兎避筵蜀蠶叢並狹越犬吠尤獧神禹虛探簡<lb/>
狂嬴誤着鞭謡聞黃竹凍封笑白雲乾詎數夸娥力奚<lb/>
殊聚米年素鰲寒競捧粉鷲暗仍騫綴葉琪堪剪刳瓊<lb/>
璞始穿也應鮫作室非謂鵲能塡羣玉今安在瑤臺竟<lb/>
杳然錫驚難傍麓石叱未成眠嶺訝催花發宮疑擢蘂<lb/>
妍燭啣低自照星隕爛孤懸僵卧躭幽壑清音動撫絃<lb/>
<pb n="KR4f0069_SBCK_001-22b"/>
美人庭絮下詩思㶚橋邊莞爾歌招隱欣然欲拜顚懐<lb/>
君玉樓賦對客藐姑仙銀闕何時夢冰心此夕憐風塵<lb/>
閉元圃子弟想藍田謝屐空攜齒洪崖浪拍肩剡歸疑<lb/>
有棹郢和可無篇朗朗成公似峩峩叔夜偏高情堪獨<lb/>
賞豈費買山錢<lb/>
　　奉和世父新葺蕉室書齋卽事二十二韻時將待<lb/>
　　　對公車<lb/>
築室懷嘉遯躭幽樂遂初門風高有豸館籍謝無魚霽<lb/>
月光懷抱浮雲任卷舒武冠辭韎<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>野服集芙蕖榻敝<lb/>
輕華莞窻空傲綺䟽蕉因題句盡草亦帶經鋤花影低<lb/>
<pb n="KR4f0069_SBCK_001-23a"/>
婀娜松聲引疾徐誰歟堪比屋我自愛吾廬世事從抛<lb/>
枕時艱入累嘘詎煩焚燭蠟時可借蟾蜍對座常揮麈<lb/>
凝塵不上祛論文窮四部裁賦弔三閭豈謂衡茅下悠<lb/>
然大隱居寧教蓬戸掩未放酒樽虛癖古摩周鼎休糧<lb/>
嗜禹餘將軍多揖客柱史秘藏書靈運窮登眺陳蕃倦<lb/>
掃除斯人猶短褐公等曵長裾攬<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>方滋蕙羮藜且刈<lb/>
𬞞征途將結駟射䇿定巾車落落嗟薪桂勞勞羡散樗<lb/>
上林行較獵早晩覔相如<lb/>
　　南湖放舟<lb/>
菰蘆三十里雙槳蕩烟霞一艇纔飛葉沿溪數落花天<lb/>
<pb n="KR4f0069_SBCK_001-23b"/>
疑寛浩淼地轉失盤拏汗漫遊無定滄浪興有涯澄河<lb/>
肥藻甲淺渚浸蒲芽秋思中流楫仙人貫月查兩頭行<lb/>
載酒八口合浮家漁父過湘水鴟夷去館娃至今留古<lb/>
宅何必賦懷沙相約㝷西子扁舟訪若耶<lb/>
　　三塔寺賦得三塔<lb/>
鼎立皈依地宗分衍教年仙山湧阿育華掌削金天牛<lb/>
乘連車至龍文并藏懸光搖諸界合影矗法輪圓定力<lb/>
超眞宰神功攝衆權恒沙無量滿覺路幾燈然證聖身<lb/>
俱幻觀空相欲捐三塗堪共指從此不述川<lb/>
　　檇李天寧寺寺有嚴助墓<lb/>
<pb n="KR4f0069_SBCK_001-24a"/>
祗林輝勝域古郡闢蓮臺初地恒沙静諸天梵月開鷲<lb/>
峯依崒嵂雞嶺擁崔嵬香葢雲常繞珠毫夜自迴函經<lb/>
龍藏啟聞法雁王來花鬘空中雨鐘聲下界雷承明題<lb/>
墓去衣裓禮眞回風外時飛錫河流可渡杯現身分色<lb/>
相凡眼尙塵埃便欲超神諦無因辨刼灰幻觀窮一切<lb/>
證聖本秭垓悟後俱無着何當置辯才<lb/>
　　楞嚴寺<lb/>
净土莊嚴外阿蘭出世間大千分色界不二冺河山喻<lb/>
法青蓮現繙經白馬還金人緘石室銅掌出禪關花散<lb/>
香雲葢天低滿月顔楞伽無一字妙湛總成間五葉空<lb/>
<pb n="KR4f0069_SBCK_001-24b"/>
相辯干函盡可刪欲投方丈室壁觀掩䨇環<lb/>
　　東遊紀行一百二十二韻往歴下省覲作<lb/>
朱明徂暑候玄駟授旌綏采芭搴長薄飄蓬觸遠思晚<lb/>
英翩躑躅䌓芷颯萎𬎼咫尺辭庭榭蒼茫判路岐柳條<lb/>
禁贈别芍藥怨將離行色匆難止當樽慘不怡塵埃蔽<lb/>
晻曖昃景在崦嵫戚友臨征術閨人計返期線添縫袖<lb/>
宻書囑寄函私揮揖回諸弟牽裾撫弱兒天涯從此逝<lb/>
慷慨詎須悲井邑看旋失河梁竚巳疲木蘭春棹急攜<lb/>
李夜帆遲閃電隨燈黒低蓬帶枕欹金閶停鼓枻林屋<lb/>
納流颸吳市肥魚鱖蘇臺滿鹿麋竹枝歌漠漠荷葉水<lb/>
<pb n="KR4f0069_SBCK_001-25a"/>
瀰瀰嵐霧迷汀煖蘋鷗竝席移榴花驕客鬂蒲節届浮<lb/>
巵繋䌫雲陽市郵亭日午時<graphic n="KR2081" url="https://raw.githubusercontent.com/kanripo/KR-Gaiji/master/images/KR2081.png" mimeType="image/png"/>簾招野鳥把盞酧芳蘺<lb/>
賸有愁千縷奚煩佩五絲龍舟觀競渡鼉鼓賽靈祇浪<lb/>
濺辛夷棹波翻結桂旗佳辰懐楚俗幽恨弔湘纍候入<lb/>
黃梅變衣教白苧施旅途中夏杪行次大江湄鐵甕圍<lb/>
於帶金焦峙作坻山川增灝淼登覧助凄其延眺人千<lb/>
里占風月半規覊心横暮笛斷夢隔天陲烟火維揚域<lb/>
鉛華往代遺倡家多趙女酒肆衒胡姬勝蹟猶存晉窮<lb/>
奢夙著隋草深荒苑樹螢照廢樓基破壁凋圖畫蒼苔<lb/>
間菉葹故宮埋瓦礫瓊觀易蕃釐鶴自何年跨簫應此<lb/>
<pb n="KR4f0069_SBCK_001-25b"/>
夕吹昔遊增悵望新句懶題詩牛斗星分盡東南地脉<lb/>
虧摩霄翔鸛雀潛滸懼蛟螭賈舶宵銜尾嚴關曙解維<lb/>
滄浪旭低出淅瀝葦交蘼泗上俱罹㓂淮陰正誓師近<lb/>
聞方輟警數日散登陴百感艱難集孤征雪淚隨束裝<lb/>
稍戒陸䇿蹇乍橫覊曠埜天爲羃平林樹若薺饑狐竄<lb/>
豐冡狡兔躍頽陂邨落墟殘竈岡巒布累棊無邊惟灌<lb/>
莽所歴但茅茨浣服經時換舂糧并日炊眠寧親莞簟<lb/>
餐曷具盤匜纂纂徒懸棗萋萋只旅葵羹藜空啗黍煮<lb/>
豆卽然萁瘠馬嘶寥廓荒雞唱喔咿蜚蝗蔽丘隴枯澤<lb/>
老蒿萑古邑郕侯國寒城嶧首碑漸臨齊境土回盻魯<lb/>
<pb n="KR4f0069_SBCK_001-26a"/>
郊垂引吭謠梁甫低回嚮孔尼鵲峯行在目岱麓可容<lb/>
窺亂岫穿堯嶺空原過舜祠花洲晨飮騎趵突暑流澌<lb/>
抃舞渾忘倦奔趨不自支高堂今近矣遊子復何之長<lb/>
耳驕逾疾蒼頭悅載嬉稍堪勞苦慰預擬問安詞八郭<lb/>
遙傳訊前驅愕乍知掛冠先命駕卧轍巳遵逵自乞淮<lb/>
陽病將㝷扁氏醫大清湖寂寞長白嶺厜㕒後至來何<lb/>
晩窮途哭可追僕夫呼偃蹇從者立嗟咨黙黙神搖曵<lb/>
皇皇意忸怩芒然䘮家走困甚觸藩羸資斧囊羞竭乾<lb/>
餱腹畏饑趾傷重繭裂篋負一肩罷袍類西河敝顔看<lb/>
季子黧肥陽崖嶻嶪濟北澨漣洏雲樹成脩阻征途亘<lb/>
<pb n="KR4f0069_SBCK_001-26b"/>
委蛇隻身附萍梗單舸逐鴟夷畏路風波惡孤踪霜露<lb/>
欺輕颷漁艇速巨艦石尤危儆暗行船喚旁呼泊岸誰<lb/>
辯聲同雀躍審聽兩狐疑夢寐驚猜見蒼黃拜起遲欲<lb/>
言噤不語未泣慟前持嚙臂分兒痛傷心惻母慈酸辛<lb/>
塞喉咽嗚悒愬興居夜盡重添燭風纎更掩帷躬從遭<lb/>
難得貧亦罷官宜天意開羣盗人生遘百罹長成憐弟<lb/>
妹僮婢憫創痍喜劇餘怦怖譚深轉涕洟濁河湍漭沆<lb/>
擊汰楫淋漓返斾兼程迅還家計日推芙蓉生極浦風<lb/>
雨滯邗池荇藻牽青髪蒹葭映緑荑橫塘睡島鴨烟渚<lb/>
美蓴蕬斫鱠鱗飛玉浮瓜月剖脂鄕音諳髣髴城闕睨<lb/>
<pb n="KR4f0069_SBCK_001-27a"/>
參差揚子高檣稳中峯兀植奇攀躋熒象罔指顧見支<lb/>
祁景物從來好江山似舊披蘭陵買醇酎震澤釣文魮<lb/>
冐濕衝霖㴻探泉汲綆縻褰裳飛瀑湧濯足亂流徙信<lb/>
宿郊園到旋歸婦子嘻戸庭剛洒掃車馬軋喧卑隣巷<lb/>
塡肩背賔朋接履綦家人譁聚首羣穉競含飴鞅掌勤<lb/>
初釋田疇樂始兹石猶青故故蘭亦茂猗猗媚眼娛堦<lb/>
卉投閒坐竹籬桂香皆釀秫草秀自生芝浮世吾何有<lb/>
狂歌今殆而憂時休扼腕曠覧獨舒眉直道應安黜清<lb/>
眞且任訾希因知我貴隱又用文爲萬事聊云爾千秋<lb/>
諒在斯東臯容嘯傲南畝或耘耔遮莫生騷屑哀吟賦<lb/>
<pb n="KR4f0069_SBCK_001-27b"/>
五噫<lb/>
　　呈鄭鴻逵郡伯十六韻<lb/>
專城雄列郡五馬古諸侯湖海搴帷入山川露冕收餘<lb/>
風肅僚采比戸有歌謳清論推匡濟承明動袞旒康成<lb/>
讓經術子産伍田疇白鹿隨車至鴛鴦繞郡流城漕通<lb/>
國計導水浚長湫河潤由拳樹波平范蠡舟弘文開別<lb/>
館聲教及窮陬桃李連枝發英髦接軫遊時賢皈北斗<lb/>
物望屬南州此地眞仁壽蒼生仰覆幬新飈吹醉里天<lb/>
漢燭牽牛爽氣看橫笏亷泉瑩泛甌遂<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>三事召眞上<lb/>
五雲頭應照銜恩侶泥塗恐暗投<lb/>
<pb n="KR4f0069_SBCK_001-28a"/>
　　詠螢火<lb/>
熠燿西風裏飛飛攪獨愁太陰連月犯大火未西流腐<lb/>
草甘長隱餘輝肯惜收燭銀搖不定雲母障空留點袖<lb/>
光偏冷穿林映轉幽暗侵車武室俱集阿𡡉樓入雨燃<lb/>
難滅無烟燒巳秋聚星占太史照乘會羣侯怯膽驚燐<lb/>
出室庭訝露浮暗窺燈隱現祇避扇輕柔願入佳人幙<lb/>
羅襦見解裯<lb/>
　　壽外王父副將軍方耆翁七十三十韻翁以七月<lb/>
　　　初度避暑改卜佳日於九秋<lb/>
豐沛攀鱗舊平原賜履先壯猷元有在繁祉古希全世<lb/>
<pb n="KR4f0069_SBCK_001-28b"/>
印常懸鵲高文早勒燕牂牁通𤏡道建水出蠻阡瘴雨<lb/>
昆池煖滇茶洱海鮮鴨輸金入賦螺數貝當錢銅柱南<lb/>
陲矗勾町井野連旋師六詔定移幕入閩遷較射桄榔<lb/>
嶼投醪荔子川龍江鳴柝静象郡獻琛偏桂蠧佗方貢<lb/>
朱厓漢不捐驛隨梅信遠柑共橘奴傳一檄開窮島羣<lb/>
<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>請受<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>功成黃石隱逰遂赤松還買地新開圃穿林<lb/>
曲引泉看山時莞爾聽鳥故悠然露警知更雀萍翻縮<lb/>
項鯿繞籬栽槿藿和土種蘭荃結屋芙蓉上垂綸楊柳<lb/>
邊杖留卭笮竹屏割點蒼烟義故無前軰耆英各比肩<lb/>
公今正强健衆謂卽神仙七月生申候初秋避暑筵逃<lb/>
<pb n="KR4f0069_SBCK_001-29a"/>
人祈巧後借酌佩茱天籌數添重九樽㩦價十千黃花<lb/>
吹鬂冷青女搗霜妍舉案同眉壽遺經總象賢瑤臺王<lb/>
母詠虀臼外孫篇肥牡隨諸舅靈椿祝永年老彭吾祖<lb/>
也願祖亦如籛<lb/>
　　奉送朱渭叟明府內擢兵部尙書郞<lb/>
赤縣東封戸文昌右列丞天迴郎宿轉地静海波澄夫<lb/>
子西昌彦朝端自此升當年初製錦豪族畏批䋲驥足<lb/>
奇龎統龍門峻李膺盡人帡夏屋諸吏飮寒冰凋瘵今<lb/>
尤甚輸將困不勝至尊憂㓂盗加賦出金繒未見兵能<lb/>
戢還祈歲漸登樂郊猶袵席洊亂苦頻仍昔覲飛鳬舄<lb/>
<pb n="KR4f0069_SBCK_001-29b"/>
遮轅截馬鐙重來驩父老動色慶紳朋邦政虗前箸追<lb/>
鋒趣上徵僉云民失乳帝曰汝爲肱五餌方論欵雙殽<lb/>
巳躪澠同時推賈誼行卽相孫弘物望高司馬歸心折<lb/>
季鷹暫淹彭蠡棹相送越杭層天目山橫浙章江閣倚<lb/>
滕門生追執轡學者走擔簦貽也嶔㟢久君其棄置應<lb/>
入罏陶大治傳火愧元燈㧞自衆人後加之國士稱片<lb/>
言金未貴一顧價俄增短翮難攀鵠培風漫上鵬寸心<lb/>
空磊落兹道寡師承原憲貧窮巷相如病茂陵泥塗隔<lb/>
霄漢翹首五雲凝<lb/>
　　壽如臯冐嵩少憲副偕配馬宜人五十令子辟疆<lb/>
<pb n="KR4f0069_SBCK_001-30a"/>
　　　乞言海內爲祝敬賦長律十四韻<lb/>
江山雄奠服眞氣滿如臯邦國推英畧安危倚俊髦皇<lb/>
華馳使節水鏡領天曹麟鳳羅應徧䕫龍望益高威聲<lb/>
下齊魯成績表旌旄石闕碑千口丹顔鬂二毛拂衣海<lb/>
門月酌斗廣陵濤婪尾收羣卉𬎼賔叶八璈青青綻梅<lb/>
子的的乳含桃眉有鴻堪並車將鹿共操攝提貞肇錫<lb/>
服政鮮遊遨南極星文燦東山夢寐勞百齡輝合璧雙<lb/>
柱見擎鰲豈羡揚州鶴孤飛振雪翿<lb/>
　　崇安柴明府遠翰惠存賦詩報謝兼述鄙懷<lb/>
雲札來梁月書郵動使星開椷懽踊躍把卷意丁寧契<lb/>
<pb n="KR4f0069_SBCK_001-30b"/>
濶秋三易寒暄露再零當時奉函丈髣髴想儀型白鹿<lb/>
新移院飛鳬遠渡汀堂高緑野静峯合五夷青清嘯餘<lb/>
琴軫垂簾只幔亭絃歌少塵事吏隱亦仙靈績巳書循<lb/>
傳名應冩御屏何當滯花縣行矣上槐㕔門下留綿菆<lb/>
從公舊執經鹽車猶伏櫪羊角漫摶溟閩樹參霄暗甌<lb/>
江過甬停懐人題尺素挑燭起流螢去雁衝寥廓虛牕<lb/>
思杳㝠錢塘潮信濶字濕鯉魚腥<lb/>
　　雪山三十韻<lb/>
貌山開磵戸積素俯庭陰邱壑於中置烟巒只此深餘<lb/>
寒搖片几暝色上孤吟<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱循難竟清高夙所欽居然<lb/>
<pb n="KR4f0069_SBCK_001-31a"/>
成委宛觸處盡球琳小院春遲入荒園客滯淫狂呼懽<lb/>
劇拜買隱得招㝷在壁俄分響當牕忽撫琴階前渾皓<lb/>
闕塵外挹瑤林芋火凉松牖茶烟覆竹鬵懐人看作案<lb/>
怨妾想凝砧潤覺輝長韞光留璞尙禁非緱偏見鶴彷<lb/>
嶽遠遊禽削出工何巧驅來勢豈任愚公誇徙谷郢里<lb/>
絶聞音五朶粘雲起三尖抹霧沉吸風姑射外凍雀不<lb/>
其陰點綴俱云勝嶃巖詎待鋟近檐低合沓盈砌亞嶔<lb/>
崟延爽徒支笏添峯更着簪凭䦨邀命屐坐對怯披襟<lb/>
島瘦眞余侣稽頽怳至今擘痕留華掌築手倩商霖暮<lb/>
卽梅橫嶺晴宜月滿岑一簾增皎㓗環堵澹蕭森輕笑<lb/>
<pb n="KR4f0069_SBCK_001-31b"/>
麻衣襞融驚汗粉淋染嵐飛白重疉幅米家臨盆石聊<lb/>
拈景壺冰未喻心含毫花乍墜得句酒頻斟冩後霜流<lb/>
字濤箋顫冷金<lb/>
　　夢謁禹陵詩<lb/>
　　　杪秋夢遊會稽探禹穴山靈<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>衣前導過雙闕<lb/>
　　　下金人數百介冑立各長數丈入門數重巨神<lb/>
　　　夾道各異其狀又進則五雲擁座山川嶽瀆諸<lb/>
　　　神鵠立左右或端冕執圭或兠牟帶劍最上達<lb/>
　　　石城高出雲表左懸萬石巨鐘聲若雷霆石城<lb/>
　　　之上五色雲湧起如柱夭矯百㝷金人掌自雲<lb/>
<pb n="KR4f0069_SBCK_001-32a"/>
　　　間出上捧丹書雲篆大踰方丈仰視可辨而髣<lb/>
　　　髴莫識山靈示余曰此神禹陵也再拜而寤異<lb/>
　　　而紀之<lb/>
卧遊窮禹穴占夢問<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>夷神觀連雙闕重樓敞四垂斂<lb/>
容朝象帝通謁贊龍威擁陛金人䕶司香玉女披石函<lb/>
藏宛委鐵鎻壓巫祈澤有防風骨川依導水師巨靈皈<lb/>
大手岣嶁鎭豐碑啟母陰符合媧皇造化移五行含一<lb/>
氣九鼎鑄無私仙掌擎霄出丹陵蔽雨虧精英搖海岳<lb/>
肸蠁動雲旗夙昔懷明徳平成厪衆思冥心餘髣髴幽<lb/>
寤忽參差緑字探疑得蒼厓泐未隳註經聞郭璞溝洫<lb/>
<pb n="KR4f0069_SBCK_001-32b"/>
表宣尼不朽文謨在千秋甸服遺應知聲教訖裸壤亦<lb/>
冠綏<lb/>
　　過當湖投吳元蕚明府二十韻<lb/>
三台郎位近九水五湖深遂有神仙令來從翰墨林雄<lb/>
文蔚麟鳳粹品重球琳清白高相映聲華世所欽遠猷<lb/>
占魏丙正氣懾宵壬蒲邑寧殊古中牟復見今萬花栽<lb/>
滿縣百里坐鳴琴談道開公廨樞衣進子衿如公眞愛<lb/>
日若旱定爲霖猛虎俱潛渡飛鴞亦好音入邨無吠犬<lb/>
在道少遺金畫諾煩諸掾催科瘁此心官閒多卧閣退<lb/>
食只孤吟陸茗浮陽羡荀香爇水沉訟庭來野鶴奏最<lb/>
<pb n="KR4f0069_SBCK_001-33a"/>
下神禽擬昔循良傳何須漢代㝷他年襄袞職當宁問<lb/>
宵箴褐短難藏璧珠投愧獻琛仁風動懷扇霽月映披<lb/>
襟㑹送䨇鳬舄冠彈柱後簪<lb/>
　　上文燈巖司理<lb/>
文峯左蠡遠垣角法星寒氣肅由拳樹威迴鐵葉冠觸<lb/>
邪堪豸佐棲枳暫儀鸞早歲翔天府清時振羽翰風生<lb/>
霹靂手冰瑩雪霜肝砥世眞孤柱中流障倒瀾宮庭遵<lb/>
畫一金石著無刋大憝新鋤艾當門不礙蘭宵人俱側<lb/>
目畏路若飛湍直道應如矢危言仰辯奸一時推陸賈<lb/>
八代起歐韓學海高江表登堂拜講壇褰帷觀禹穴拄<lb/>
<pb n="KR4f0069_SBCK_001-33b"/>
笏眺銅官檇李公門滿嘉禾獻瑞看追鋒千里駕直上<lb/>
五雲端水鏡天曹領除書押未乾<lb/>
　七言律<lb/>
　　玉山旅宿<lb/>
玉溪别館倚斜陽夾戸雲峯萬里長天入牛斗連太末<lb/>
山分江浙下西昌身隨去雁忘爲客夢斷啼猿憶故鄕<lb/>
驛路鶯花正明媚傳車喜得奉高堂<lb/>
　　弋陽城早發<lb/>
朱幡皂葢引危旌曙色光輝擁傳行疲馬幾家臨驛路<lb/>
亂山到處有猿聲東來二浙春光盡南浸三江夏漲生<lb/>
<pb n="KR4f0069_SBCK_001-34a"/>
冷落公厨添旅思饑烏空噪弋陽城<lb/>
　　貴溪道中<lb/>
褰帷五馬捧除書馳傳旌旗擁屬車見說省方容露冕<lb/>
未須游子奉籃輿鵞湖水長春江暖龍虎山空綘闕虛<lb/>
暫得淹留探勝蹟洞天金簡近何如<lb/>
　　遊龍沙寺<lb/>
灌嬰城闕鎻春風指顧江山極望中天矯蒼龍圍玉扆<lb/>
嵯峩丹鷲擁珠宮身遊法界諸塵静日出恒沙萬境空<lb/>
知有仙眞留記載更教題句紫雲籠<lb/>
　　早發鄱湖<lb/>
<pb n="KR4f0069_SBCK_001-34b"/>
大江風雨片㠶開巨浸稽天入望迴五老參差烟樹合<lb/>
二孤明滅白雲來樓船尙憶沉戈日高閣誰占作賦才<lb/>
南望瀟湘更無際歸鴻欲下自徘徊<lb/>
　　舟經南康晩泊望廬山<lb/>
廬山積翠晩氤氲道是江干五色雲北靣蒸湘猶萬疉<lb/>
南天軫翼此中分行空瀑布羣龍下氣裊香罏午夜聞<lb/>
未識紫霄峯外路暫來岩畔訪匡君<lb/>
　　湖口望鞵山戲作二首<lb/>
萍踪踏徧楚天涯屐齒寧堪印渚沙初月半彎浮玉筍<lb/>
澄江如帶浴蓮花圖歸南岳青絇濕醉卧湘君墜舄斜<lb/>
<pb n="KR4f0069_SBCK_001-35a"/>
賜履倘分湖一曲日㩦芒屩弄蒼霞<lb/>
錦鞵詞客故多情欲賦名山惱尙平仙子凌波羅襪冷<lb/>
江妃歸峽歩虛明落霞岫映飛鳬沒澎浪磯迴響屧鳴<lb/>
争似道人心似石獨㩦隻履問西行<lb/>
　　金陵晴望<lb/>
十里鶯花繞苑墻鍾山佳氣欝蒼蒼城頭芳樹連朱雀<lb/>
臺上宮雲下鳳凰寳馬驕嘶馳道直清江曲抱孝陵長<lb/>
蹇驢踏徧天街道擬賦三都壯帝鄕<lb/>
　　同霅川盛叟登金山塔巓<lb/>
四顧黃流逈絶塵更攀飛磴出嶙峋樓臺空際眞無地<lb/>
<pb n="KR4f0069_SBCK_001-35b"/>
霄漢中天若有人逼檻虛危低七曜盪胸𬈑渤渺三神<lb/>
吳門咫尺家鄕在迴眺澄江匹練新<lb/>
　　秋夜海上望月<lb/>
海天清望極神都振屧長堤逈自扶平野秋空千里盡<lb/>
大荒月湧一輪孤銀河夜色垂金斗鮫室寒光滿玉壺<lb/>
咫尺龍宮知不遠綵毫若箇得驪珠<lb/>
　　送人歸霅川<lb/>
人散棲烏夜起時青天白月照江蘺秋風縱好難爲客<lb/>
衰柳何堪又贈離秦駐峯高迴棹遠霅溪水冷去㠶遲<lb/>
不知別後愁多少且醉今宵酒一巵<lb/>
<pb n="KR4f0069_SBCK_001-36a"/>
　　訪藴虛上人<lb/>
精廬小徑閡樵車䇿杖還過開士家定起却隨雲出岫<lb/>
客來先向佛拈花夕陽排闥踈鐘晩哀梵穿林落葉斜<lb/>
小句偶題旋不憶閒看鴻爪印寒沙<lb/>
　　送馬丈省覲舟山<lb/>
離筵把酒送斜暉客裏登高可當歸去路自看青草合<lb/>
孤㠶只向白雲飛樓船幕府開於越上將星文切太微<lb/>
君到牙門多暇日凝香畫戟繞庭幃<lb/>
　　癸酉元旦得齋字和胡德州孝轅韻<lb/>
掩關物色擁高齋碧蘚無人自上堦謝客不煩開竹徑<lb/>
<pb n="KR4f0069_SBCK_001-36b"/>
探梅有待試芒鞵江南春事亂花鳥河北風烟多虎豺<lb/>
聞道君王頻側席徵書旦夕下天街<lb/>
　　元夕前一日侍大人邀胡孝轅德州姚孟承山人<lb/>
　　　小集得文字<lb/>
張鐙高館漏稀聞蘿薜簪纓對隱君照席何人懐似月<lb/>
生風四座客如雲刻殘銀燭催花落禁啟金吾識夜分<lb/>
盡醉莫教愁墜舄尙容進履挹餘芬<lb/>
　　元夕後一日世父置酒齋中邀諸名勝燕集分賦<lb/>
　　　攀字<lb/>
簷花細雨自䦨珊月暗嚴城夜不關燈市尙留元夕後<lb/>
<pb n="KR4f0069_SBCK_001-37a"/>
酒星偏近少微間詞人列坐依金谷醉客臨風想玉山<lb/>
末座尙容狂小阮竹林高會幾追攀<lb/>
　　登湧月臺望海<lb/>
登臨遠眺極蓬瀛萬古滄波日夜橫廣野樓臺争蜃出<lb/>
長檣風雨射鮫生吳潮北折浮黃浦越燕南歸辨赤城<lb/>
誰向高臺題湧月凌空筆勢挾飛鳴<lb/>
　　望海<lb/>
大壑中央亘地維茫茫積氣載坤儀披圖分野星垂盡<lb/>
測影山河夜不移東去文身通日窟北連窮髪有天池<lb/>
雲霞欲問蓬萊境縹緲神都總未知<lb/>
<pb n="KR4f0069_SBCK_001-37b"/>
萬壑東南擁谷王天垂極目總蒼茫何煩採藥求徐市<lb/>
自有飛車返越裳牛女浮查侵析木鮫人結室倚扶桑<lb/>
乘風不待樓船出斥堠春波見遠防<lb/>
浩蕩滄波一氣流飛揚何處見瀛洲星辰積水寒光動<lb/>
日月虞淵片影浮坼地東南窮禹迹談天中夏定神州<lb/>
亦知廣澤無荒漠自有魚鹽佐國籌<lb/>
蛟門江上對嵯峩白晝風雷隱浪過塡海神禽飄木石<lb/>
驅山帝子䇿黿鼉島夷向日窮荒至颶母迴颷入夏多<lb/>
當代聖人辭遠物未煩市舶探滄波<lb/>
　　滇戸侯黃袍任俠嗜飮酒兼妙丹青萬里遊海上<lb/>
<pb n="KR4f0069_SBCK_001-38a"/>
　　　更名曰黃谷字松石因贈以詩<lb/>
萬里風塵一蒯緱囊中金盡不知愁曾㩦粉黛參牛首<lb/>
自謂丹青類虎頭行篋止㩦卭竹杖酒錢不惜鷫鸘裘<lb/>
凌烟勲舊今誰寫君是雲溪老醉侯<lb/>
　　九日登湖上山望浙江時藩臬諸司合樂山上<lb/>
千峯夕照逈登臨縱目蒼茫盡古今哀壑經秋惟落木<lb/>
愁人薄暮一長吟寒江白日如縈帶大地黃花有布金<lb/>
聞道羣公正高會西風皂㡌可勝簪<lb/>
　　陳隱君則梁畜二鶴而跛其雌以雄者贈馮子贊<lb/>
　　　皇雌雄俱不鳴似有悵別意復媵以病鶴作詩<lb/>
<pb n="KR4f0069_SBCK_001-38b"/>
　　　送之余亦和焉<lb/>
芝田仙驥本同生霄漢分飛豈獨鳴自是胎禽無俗匹<lb/>
非關别鶴有離情前身子晉三峯近病骨青城萬里輕<lb/>
此日銜恩皆舊侶不須遼海變歸聲<lb/>
　　首冬拜掃宋浦湖阡有黃芝生於壠上正當先王<lb/>
　　　父侍御幽宮光采暐曄上産小芝更層疉吐秀<lb/>
　　　孝亷世父賦詩因歩原韻<lb/>
青楓落葉錦離披神草幽宮競吐奇偃葢金雲仙液滿<lb/>
靈根石室露華滋却憐謝傅稱佳後不羡秦源避皓時<lb/>
遙望纍纍三秀畔眞人紫氣未曾移<lb/>
<pb n="KR4f0069_SBCK_001-39a"/>
　　姑蘓懷古<lb/>
吳宮零落野烟消感慨興亡說往朝雞市少年分擊鞠<lb/>
魚腸劍客逐吹簫當時舞蝶臨香徑尙有菱歌鬪畫橈<lb/>
今日高臺止麋鹿多情芳草亦蕭蕭<lb/>
　　登虎邱寺浮圖遇雨<lb/>
蓮華高掌欲飛鶱金虎消沉瘞蘚痕山氣洩雲蒸震澤<lb/>
河流縈練繞吳門天低落雁翻風盡水濶長虹帶雨昏<lb/>
縱目下方烟樹晩蒼蒼斜照没平原<lb/>
　　謁于忠肅公祠<lb/>
野徑蒼苔虎迹腥空堂蕭瑟語精靈誰令北極金甌壯<lb/>
<pb n="KR4f0069_SBCK_001-39b"/>
却憶南城玉輦停事往孤臣埋白骨夜深山鬼哭丹青<lb/>
石家樓閣荒凉盡猶識清風共勒銘<lb/>
　　棲霞嶺夜歸<lb/>
松楸夾道亂山低咫尺前峯轉欲迷松鼠晩窺僧鉢下<lb/>
竹雞晝隱墓林啼隱囊白袷寛相稱靈壽烏藤倦卽㩦<lb/>
日落歸途棲鳥噪芒鞋踏月更沿溪<lb/>
　　懷家宜人時偕任濟下<lb/>
鮑山雪下近燕州慈母高堂滯宦遊青鏡流年驚改歲<lb/>
白雲千里見登樓排空岱岳中天出坼地清河繞郡流<lb/>
欲寄北風無雁到樹蘐何以慰忘憂<lb/>
<pb n="KR4f0069_SBCK_001-40a"/>
　　大人歴下初度伯父以公車便道過濟南賦詩遙<lb/>
　　　祝<lb/>
江南風信候梅花攬景遙知感歲華投轄共傾官舍酒<lb/>
垂簾自散訟庭鴉馬蹄踏雪燕關遠雁足衝寒岱首斜<lb/>
相對樽前鄕思發故園無恙莫思家<lb/>
　　錫山舟曉<lb/>
五兩沿洄去復停沙鳬泛泛起踈汀離家海月愁初見<lb/>
歸路江鴻不可聽林屋蒸雲遙嶼白錫山收雨衆峯青<lb/>
秋風好待南還棹汲水重翻陸羽經<lb/>
　　五日雲陽午泊<lb/>
<pb n="KR4f0069_SBCK_001-40b"/>
長河風起散微暄野屋榴花出短垣梅雨欲晴江漲减<lb/>
山城過午水雲昏愁中客路寛衣帶醉裏天涯憶故園<lb/>
誰向烟波重弔屈孤舟客子正銷魂<lb/>
　　舟阻邗關<lb/>
淮海盤紆道路長覊人心事正茫茫江聲白日收殘暑<lb/>
夜月青天在野航孤客豈堪聞謝豹嚴關何意困宏半<lb/>
㟙山此去猶千里河水東流濟半黃<lb/>
　　登北固山眺長江<lb/>
磴道盤紆歴翠微空江浩蕩送斜暉孤城夏月隨湖上<lb/>
暮色歸帆帶鳥飛大海波迴吞鐵甕長淮天壓鎻支祈<lb/>
<pb n="KR4f0069_SBCK_001-41a"/>
他鄕烟樹茫茫裏何處登臨可當歸<lb/>
千里滄波日夜流憑高客思自悠悠祇因風物留吟眺<lb/>
翻覺覊人易遠遊句曲白雲橫建業海門飛雨過揚州<lb/>
孫劉故跡蒼苔上南北江山返照收<lb/>
　　廣陵卽事<lb/>
日落蕪城暮色凝登高更覺旅愁增濯纓邗水河如帶<lb/>
縱飮清淮酒似澠廢苑月明螢自照荒堤風起柳難凭<lb/>
吹簫怯向樓頭聽歸思琴心徧廣陵<lb/>
　　江都懷古<lb/>
城闕參差列畫圖翠華曾此幸江都長堤柳色遙通汴<lb/>
<pb n="KR4f0069_SBCK_001-41b"/>
廢苑潮聲暗入吳燕墜寳釵耕自出草深螢火夏常枯<lb/>
雷塘北望愁心折昔日烟花近有無<lb/>
　　露筋祠下作<lb/>
白鳥千邨徧野塘露筋祠下水茫茫一江明月流環玦<lb/>
夾岸青山遶畫墻天入射陽淮泗合草深甓社芰荷長<lb/>
無人過此題黃絹空向清溪祀女郞<lb/>
　　登淮安城<lb/>
畫角孤城淮水濆登樓詞客感從軍沙橫赤日低炎樹<lb/>
雨過黃河變夏雲漂母古祠江漠漠覊人長笛雁紛紛<lb/>
窮途意氣空相激搖落西風不可聞<lb/>
<pb n="KR4f0069_SBCK_001-42a"/>
　　自淮陰北渡黃河<lb/>
驅馬平沙渉大河夕陽明滅亂流過中原地劃邗溝斷<lb/>
大鹵山橫海岱多行篋水經懷禹跡孤舟鄕思入漁歌<lb/>
青徐歴歴空雲樹到日西風動薜蘿<lb/>
　　舟經桃源謁先主祠<lb/>
古廟桃園野岸西荒原石馬草萋萋長河不識三分恨<lb/>
山鳥空勞鎭日啼謝豹只知懐蜀帝銅駝何處問漳隄<lb/>
獨留一片淮陰月偏照黃流濁水泥<lb/>
　　𣏌梁妻廟<lb/>
𣏌梁遺廟鎻荒坪過客題詩折杜蘅畫壁幾朝留故粉<lb/>
<pb n="KR4f0069_SBCK_001-42b"/>
青山萬古抱頽城女貞樹老春長在石闕碑横草自生<lb/>
惟有哀音流激楚汶陽溪上斷猿聲<lb/>
　　舜井<lb/>
馬首嵯峩辨歴山舜祠遺井白雲間無煩野老論遺跡<lb/>
且酌清流湛客顔古甃碧苔寒漠漠石欄晴竹雨斑斑<lb/>
行吟㳺子空紆目南望湘烟未可攀<lb/>
　　汶陽道上雨中望華不注<lb/>
青霄翠壁削炎氛一半晴光散夕曛汶水人烟林杪合<lb/>
濟陰山色雨中分秋來驛路連黃葉天際孤城上白雲<lb/>
知是高堂歸思早北風南雁日紛紛<lb/>
<pb n="KR4f0069_SBCK_001-43a"/>
　　度泰山麓四首<lb/>
名山結志遠相從驅馬迢遙訪岱宗翠輦未窺軒后迹<lb/>
青天忽落丈人峯夕陽海月明三觀欲雨秋陰下五松<lb/>
歸路定來探漢簡題詩會掃白雲封<lb/>
岱麓縈紆輦路長中原四望欝蒼蒼巖前返照低華注<lb/>
馬首飛雲接太行避俗禽生空有約多愁平子信難忘<lb/>
征途莫恨偏消渴好乞池頭玉女漿<lb/>
嶽勢崚層擁至尊欲排閶闔禮天孫中宵星斗懸厓出<lb/>
入峽蛟龍過雨昏梁父獨吟還自和茂林遺草更誰論<lb/>
應憐物役多塵滓會駕翔螭訪羡門<lb/>
<pb n="KR4f0069_SBCK_001-43b"/>
紫炁氤氛接太虛却疑身到列仙居休從漢簡探靈境<lb/>
好傍秦松結草廬河勢西來交濟漯山形東坼繞青徐<lb/>
行吟遊子歸心切匹練吳門思有餘<lb/>
　　元覽齋丹桂下産紫芝一本莖高盈尺秀出芳草<lb/>
　　　間喜而得句<lb/>
蕭齋秋色正紛綸靈草葳𬎼吐緑茵喜見小山招隱客<lb/>
同㩦甪里避秦人彤雲偃葢低初住玉露金莖濯更新<lb/>
何事沅湘問空谷階前三秀自相親<lb/>
　　春日登遠人樓<lb/>
俯檻羣山展畫看縠池風皺柳絲寒好啼幽鳥行相答<lb/>
<pb n="KR4f0069_SBCK_001-44a"/>
避蝶飛花落未安桃塢緋烟薰夕照石林晴緑暈空䦨<lb/>
春光一片圍村樹不放歸雲過遠巒<lb/>
　　湖上贈相者王生<lb/>
湖上西風起亂螢相逢雙眼爲君青浮家小艇來苕水<lb/>
故里名山指洞庭却笑方瞳空相馬何須長鋏有侯鯖<lb/>
塵埃物色誰能辨目送高鴻上紫㝠<lb/>
　　杪春侍大人飮外祖方大將軍文鱗閣得斜字和<lb/>
　　　俞福寧坤名韻<lb/>
高樓雲物湛清華座容風前欵落花白墮傾來零露重<lb/>
緑么抱出忽雷斜盡歡寧更勞投轄歸隱何須學種瓜<lb/>
<pb n="KR4f0069_SBCK_001-44b"/>
喜得追遊陪杖履城頭暮色候昏鴉<lb/>
　　五日風雨舞蛟石下小酌<lb/>
一庭風雨䕶烟蘿共把昌陽泛叵羅照座小山蒼蘚合<lb/>
支楹高樹白雲過樽前雅集無苛禮醉裏覊懷托放歌<lb/>
深掩西窻重剪燭窺人其奈舞蛟何<lb/>
　　秋日同漠飛雲舒子羽遊秦駐山<lb/>
人迹空山破杳㝠草荒石磴坐頻經歕沙小雨衣前紫<lb/>
貼水羣峯屐底青僧院午炊饑鳥集雲根松卧蟄龍腥<lb/>
同來弔古誰堪問共拂苔痕讀舊銘<lb/>
　　次韻雲舒謁始皇帝廟<lb/>
<pb n="KR4f0069_SBCK_001-45a"/>
金支想像翠旗來馳道清塵斷海隈天子氣消沉九鼎<lb/>
大夫松折圻三台鮫人遠避行營去魚燭虛傳內隧開<lb/>
今日荒祠繞叢棘潮聲猶殷屬車雷<lb/>
　　晉陵唐山人君則久逰邊塞歸隱賣漿㩦家釀遊<lb/>
　　　海上贈之二章<lb/>
混跡風塵貫濁醪破羗㩦種舊葡萄散金劍客盈前席<lb/>
凍雪蘭生滿後槽使氣怒常呵醉尉報恩貧不賣并刀<lb/>
酒泉乞得堪歸老食肉空憐燕頷高<lb/>
欵語憑君借酒籌窮年馬走誤封侯天涯傾葢多青眼<lb/>
醉後悲歌易白頭擊筑應從燕市飮賣漿誰共信陵遊<lb/>
<pb n="KR4f0069_SBCK_001-45b"/>
肆中倘遇臨卭客莫向相如索典裘<lb/>
　　婁東王生以幻術客海上<lb/>
江湖滿地逐飄蓬浪跡人間計轉工秘戲禁方傳素女<lb/>
丹符役鬼禮壺公擲杯滿座俱看鶴彈劍雙丸便起虹<lb/>
呪得綵灰人欲語返魂香裏月朦朧<lb/>
　七言排律<lb/>
　　賦得梅花落處疑殘雪得肴字二十韻<lb/>
踈林如霰動輕颵露濕殘英草映膠淅瀝偏疑聞墮葉<lb/>
飄零何處惜餘苞沾衣細細看徐下傍沼霏霏澹未淆<lb/>
雨送辭條迴斷影魚吹浮沬吐微泡空城暮色催橫笛<lb/>
<pb n="KR4f0069_SBCK_001-46a"/>
繞屋清芬藉短茅拾蘂兒童閒故故啄花小鳥弄咬咬<lb/>
遊人踏去還迷徑山雀銜歸欲趁巢墮片過墻猜蛺蝶<lb/>
飛絲罣瓣喜蠨蛸俄驚玉屑揮談麈却怪綃痕剪夜鮫<lb/>
荒墅孤烟縈古樹野航數點綴長茭㝷來索笑愁成句<lb/>
評後輸香解獻嘲入院共憐梨夢冷繞籬一任竹聲𫾣<lb/>
徘徊騷客禁吟眺惆悵嬋娟歛艶姣曾否風流誇水部<lb/>
可應痩韻讓寒郊承茵歴亂眠仙蕚侵鬂參差曳舞髾<lb/>
誤却菱開霜鏡側倩將苔襯小亭坳遺鈿乍訝盈蘭砌<lb/>
似絮生憎見柳梢浸向幽泉沉月茗泛教雪爼透芳肴<lb/>
也拚紙帳圖相竝不放湘簾捲乍交好待泥金箋襞盡<lb/>
<pb n="KR4f0069_SBCK_001-46b"/>
瓊瑤堪競吐珠抛<lb/>
　　九日同海昌陳雲舒及家弟麐孫登西郊浮圖絶<lb/>
　　　頂得三江十六韻<lb/>
聯屐登高塔影谾同攀飛磴躡霞幢生風屐底輕無兩<lb/>
攬帶茱邊佩亦雙鱗次人烟低附郭熹微野色散當牕<lb/>
曲盤一線河身狹尖矗三山海勢降越岸天雞知甬上<lb/>
吳雲如馬辨婁江下窺華藏紛成粟俯聽蒲牢吼似撞<lb/>
帝座摘星俱在掌佛燈指日爛於釭旋螺印度蝸争角<lb/>
擁霧栴檀鼎罷扛法乳藻瓶流净域頻伽仙樂洗凡腔<lb/>
排虛倒影翀宜舉側足危䦨眺不<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>斷雨斜侵支短笠<lb/>
<pb n="KR4f0069_SBCK_001-47a"/>
渴虹小飮挂徒杠霜隨青女沾迴雁雷學啼嬰儆吠厖<lb/>
便擬剪霓爲羽袖從兹入漢駕飛艭悄然無用重參趙<lb/>
空有何勞更問龎綺語久空文字障禪機猛喝酒徒憃<lb/>
聊將米汁供彌勒擊鉢分籌傍玉缸<lb/>
　五言絶句<lb/>
　　迎春曲<lb/>
東郊迎春去車馬雜飛塵不見春色至看殺㝷春人<lb/>
誰家細腰女競唱踏春詞紅衫不掩靣微盻冶逰兒<lb/>
　　懊儂曲<lb/>
可憐姑惡鳥啼著楊柳樹楊花願飄揚不愛銜着去<lb/>
<pb n="KR4f0069_SBCK_001-47b"/>
荷花自有心殺藕絲難斷辛苦背靣啼底是嗔郞喚<lb/>
昨夜夢歸家雙槳石頭下江路不分明五兩健如馬<lb/>
無端忽對鏡空留可恨容落花作聲息吹向東南風<lb/>
連日强梳頭挽髻坐當牕懊惱乾鵲噪唶唶語成雙<lb/>
　　吳門觀競渡<lb/>
蕩舟湖上去俱言弔屈原鴟夷倘相遇莫復過胥門<lb/>
日落湖水生紅粧出波上儂作木蘭舟歡爲木蘭槳<lb/>
　　揚州曲<lb/>
婀娜一相顧含羞未能前遺歡藕花子儂自得人憐<lb/>
高樓望江口天盡䦨干頭聞歡隔江去流盻長江流<lb/>
<pb n="KR4f0069_SBCK_001-48a"/>
浣沙吳女郞臨江出素足相逢不得語迴眸背人矚<lb/>
誰家女兒子持鏡照嬌羞今朝可憐色扶病對梳頭<lb/>
　七言絶句<lb/>
　　桐江夜泊<lb/>
一路春山江影空雨添新翠落孤蓬微茫小徑入雲去<lb/>
寺在半天踈樹中<lb/>
　　乞梅花<lb/>
玉樹迷離破曉寒臨風朶朶雪中看君家正與高樓近<lb/>
畫角聲多恐易殘<lb/>
　　眞娘墓<lb/>
<pb n="KR4f0069_SBCK_001-48b"/>
眞娘墓上草芬菲粉蝶香銷舊舞衣春色似憐紅袖盡<lb/>
落花不住向人飛<lb/>
　　蘓臺夜眺<lb/>
楊花如雪野鶯啼細草絲絲雨不迷零落采菱歌巳斷<lb/>
夜來月上越來溪<lb/>
　　和伯父贈歌者送別鴛湖之作<lb/>
急雨西飛一葉舟嬋娟相送悵同遊徘徊無奈船頭鷁<lb/>
翻逐鴛鴦水北流<lb/>
　　新婚別四首嘲子羽弟<lb/>
流蘓羽帳貼飛凰竝蒂蓮開紫玉房慣是獨眠憎繡被<lb/>
<pb n="KR4f0069_SBCK_001-49a"/>
合歡新様織鴛鴦<lb/>
别語丁寧屏侍兒恨無芍藥寄將離雙分臂上金條脫<lb/>
莫忘嗔郞挽臂時<lb/>
百鍊金彄映骨寒别時留取贈君看離愁繞指柔腸轉<lb/>
紅筯春尖不忍彈<lb/>
蘭釭花落燼烟低鐵馬丁東烏夜啼可奈愁多禁漏永<lb/>
從今不恨汝南雞<lb/>
　　五日舟泊雲陽<lb/>
孤帆日午去遲遲蒲葉青青照酒巵莫問樽前長命縷<lb/>
客心早巳亂如絲<lb/>
<pb n="KR4f0069_SBCK_001-49b"/>
　　渡揚子江憶家<lb/>
江雲千里送孤舟此夕閨中定倚樓傳語行人寄消息<lb/>
片帆今日過揚州<lb/>
　　青樓曲二首<lb/>
青樓日暮按紅牙急管催花月未斜莫唱關山楊柳曲<lb/>
應知蕩子不思家<lb/>
花落胡姬上酒樓商歌一曲古梁州不知江上三年别<lb/>
却道嬌歌易白頭<lb/>
　　語溪夜泊<lb/>
月黑天星高復低扁舟夜泊語兒溪酒醒忘却半宵夢<lb/>
<pb n="KR4f0069_SBCK_001-50a"/>
記得棲鳥不住啼<lb/>
<pb n="KR4f0069_SBCK_001-50b"/>
</p>
<p>
</p>
  </div>
</body>
</text>
</TEI>
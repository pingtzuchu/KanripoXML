<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0069_SBCK_013-1a"/>
茗齋詩五言古<lb/>
　　　　　　　　　　　　　淮南彭孫貽羿仁著<lb/>
　　古興三十三首<lb/>
匠石求連城鑿厓穿榛樾沒人縋重淵採此盈握月下墜螭蜃<lb/>
宮上探豺虎窟歾身營至寳灰命入超忽安知方寸間襟嗉藴<lb/>
靈物至人葆其真榮爽無流越朴然澹遂𥘉庻以逺天伐<lb/>
　　二<lb/>
孟軻言仁義乃立汙君朝抗論薄鄉愿言必舜與堯謂彼絶刺<lb/>
非亷㓗自名高混俗汙流𣆀周以逍遥希光絶其朕祼䄇豈能<lb/>
撓不見狎世禽傲跖任同條鄙哉刀錐末儒墨空紛呶<lb/>
<pb n="KR4f0069_SBCK_013-1b"/>
　　三<lb/>
魯人怪仁獸雜然縱斧㝷鴟鴞囀良夜自喜工好音世道行復<lb/>
然殃祸常見侵方幅矩歩徒衆目謂宵壬下士長大笑養拙屏<lb/>
喬林<lb/>
　　四<lb/>
幽居逹元化弱䘮悲群生飛奔逐物態将随萌坼榮桃李各相<lb/>
媚因春吐忱誠榮爲賤所基衰與盛相并不見榮啟期衣䋲若<lb/>
組纓<lb/>
　　五<lb/>
龍爲幽陽質雲物司威神一卧千百載崩厓豁騫騰大之彌四<lb/>
<pb n="KR4f0069_SBCK_013-2a"/>
海小則藏膚皴謂龍乃無欲嗜燕及璣琛以斯登醢𦵔八珍肪<lb/>
紫鱗塊形土木魗不材夀千春<lb/>
　　六<lb/>
絡緯何殷勤鼓臂鳴我側托身寄㣲命沙蟲比形質因君爱此<lb/>
聲張燈啼著夕人生無萬歲所貴逹胸臆清商滿天地蟲響叶<lb/>
金石抱琴而不彈此意無人識<lb/>
　　七<lb/>
務光譲天下乃自沉于河殉名者墜形何異赴爥蛾至人能外<lb/>
物剷影韜至和商丘躬牧豕穢迹親負塗紛紜巢許流驚世嬰<lb/>
樊羅<lb/>
<pb n="KR4f0069_SBCK_013-2b"/>
　　八<lb/>
朝菌生松上朝榮不至夕青松哀其夭寓采徒曄澤一朝斧斤<lb/>
至松栢就蟠炙賢愚同形命戕真事非一茅茨痩堯禹桐棺葬<lb/>
孔翟蜉蝣夀己足寄暢蝜蝂室雲中方瞳人空自矜顔色<lb/>
　　九<lb/>
淫霖决檐霤廻沫沾我𥚑大者鳴匹練其細散成珠山澤理自<lb/>
通膚寸歛盈虗倚楹騐物變餘潤漬琹書幽潜龍見中動蟄将<lb/>
焉知<lb/>
　　十<lb/>
丕莾悦尭舜禅譲愚黎元詩書謨誥存皆以文奸言伊周負土<lb/>
<pb n="KR4f0069_SBCK_013-3a"/>
才如奕寘所尊以斯不學徒蹈此成㓕門嵇生非湯武流俗烏<lb/>
足論天道有轉轂元氣為朝昏何由扇薄習汰偽返扵純<lb/>
　　十一<lb/>
仙人煉大薬潜形海島間六合寓玉壺日月跳両丸何為鶩佻<lb/>
巧神鬼衒無端逝将流澹漠冲氣息扵　寄聲鶴上翁寕貴生<lb/>
羽翰<lb/>
　　十二<lb/>
造物恒徃復螾蠖或為龍寄奴與子元豈必皆英雄酒人廣武<lb/>
歎狂言似大公世㑹所使之智巧成愚蒙俛仰函盖間流沙不<lb/>
可終<lb/>
<pb n="KR4f0069_SBCK_013-3b"/>
　　十三<lb/>
東臯事耦耕力畊賦不給八口喧嬰雛焉知両税急争梨與分<lb/>
肉啾啾烏攫食兹累本自然寕敢薄稼穡憶當昌盛年君親咸<lb/>
有責自許乃臯夔豈僅可岳伯時變安其常秉耒吾道畢秋成<lb/>
良在兹桔橰挂西壁<lb/>
　　十四<lb/>
真宰閟靈境偶罅桃花源漁父彼安知乃為外人言雞犬不世<lb/>
情鄰里互壺飱既無官吏煩惟識耉老尊人間紛甲子榮落候<lb/>
斯存無暦自永年求仙虚討論<lb/>
　　十五<lb/>
<pb n="KR4f0069_SBCK_013-4a"/>
中散暮養生絶以逺患才儁累大道畢命廣陵散阮生盡其愚<lb/>
沈湎寄誕謾所惜册命文醇白見汙漫蘓門長嘯人凝睇無流<lb/>
盻鸞皇在絳霄仰視隔天漢<lb/>
　　十六<lb/>
蘭生於幽谷含氣無人知神飈忽相送絪緼風所為採摘登華<lb/>
堂君子佩攸冝既以<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>令聞夭形亮在兹<lb/>
　　十七<lb/>
雀雉為蜃蛤陵舃烏足逰誰哀人不化瞽舜産蟜牛倡樂歌舞<lb/>
人一夕後宫收光寵耀門閭弟昆奴為侯大運有衰榮雲生而<lb/>
川流槿落非惡夕木凋豈怨秋儻然齊物始寄生亦何憂<lb/>
<pb n="KR4f0069_SBCK_013-4b"/>
　　十八<lb/>
行逰歩中庭喧累苦未屏囂然稍逺市湫隘意靡騁縱目慿廣<lb/>
除遐觀送流影纎雲辭太空素月上東井蕩蕩六宇寛不礙山<lb/>
河影引醇忘萬物紛惑從兹静<lb/>
　　十九<lb/>
利俗苦諍闘斧戈日相㝷托分為兄弟轉瞬胡與秦邁俗有上<lb/>
土思脱思汰淫西排化人宫請得舒憂心花氏諸聖賢蹙頞謝<lb/>
時人此中末法敝險毒逾灾祲不如返濁世㱕葆愚孩真名理<lb/>
口不談餔糟㸑長薪<lb/>
　　二十<lb/>
<pb n="KR4f0069_SBCK_013-5a"/>
世人已富貴服食祈長年延年亦何為盛衰同轉圜公卿降氓<lb/>
隷覇圗随飛烟雞皮老夷光衆嗤為不妍茍欲娯彼目塗澤窮<lb/>
朱鉛朱顔非此時涕泗慕婵娟<lb/>
　　二十一<lb/>
眷言埃宇狹逺適昆侖丘肆形理亂外暢志冥百憂乗雲若寢<lb/>
床明玕為庻羞浩樂澹忘㱕意足復焉求仙人趨我返子㱕復<lb/>
来逰歸来人代易九點移神州其中蠛蠓子興廢㡬王侯流涕<lb/>
復自笑顧影俄白頭<lb/>
　　二十二<lb/>
大海無輕舟修塗非疾歩将褁萬里糧逺適遺世路桃花為我<lb/>
<pb n="KR4f0069_SBCK_013-5b"/>
飯白雲齎幬幙一徃去不返松子墜成樹囘觀望故丘井邑徒<lb/>
蟻聚<lb/>
　　二十三<lb/>
漚鳥舞海上喋唼随風湍網罟既靡外無異患千翩翩雙玄鳥<lb/>
營巢廣厦出入華堂側衆鳥羡其安一朝貴盛厺朱門倏摧殘<lb/>
荆棘生綺䟽貛貉嘯臺端燕歸㝷故巢巢傾卵不完寄托藉榮<lb/>
勢零落徒含酸<lb/>
　　二十四<lb/>
幻人示妙技萬變不得瞬偃師所造倡膚毛丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>㸑百竅理斯<lb/>
存象指靡不狥大巧奪化工神鬼熒悔吝技止諸無作弛貌類<lb/>
<pb n="KR4f0069_SBCK_013-6a"/>
儺侲以斯貴太朴塊然以形順如何雕辯子日夜窮心刃<lb/>
　　二十五<lb/>
蚩尤造五兵爰以毒天下軒轅始用師伐暴除亂者仁義成盗<lb/>
貲神武為凶假安娲氏罏隂陽為大冶消盡金革事弦絲長奏<lb/>
雅<lb/>
　　二十六<lb/>
䖏世既多患悠悠念無生紛感雜然来中夜忽涕零昔我携手<lb/>
好恍惚夢餘形揮杯滌哀樂坐見高臺平<lb/>
　　二十七<lb/>
朱蘭竟秋杪凌寒畏晨霜徙之就南牖庻以媚朝陽嗟彼在幽<lb/>
<pb n="KR4f0069_SBCK_013-6b"/>
谷曽不憂夭傷士願守蓬茅貞素安其常<lb/>
　　二十八<lb/>
杜鵑為望帝胡蝶為荘周欣戚理或殊自得者夷猶草衣橡食<lb/>
子行歌樂㱕休陶白殚精魄聚智營筭籌徒為造物愚役役萬<lb/>
世謀青山黄壌間祼卧一黔婁逹者意有餘羸形亦無求<lb/>
　　二十九<lb/>
大化本浩浩物感無終窮化虎成異類㣲者為沙蟲天心豈衒<lb/>
妄含識噬相攻獯鬻盤瓠祖軒轅與神農天道絀諸夏四裔代<lb/>
為雄聖詰其奈何沒齒隐顓蒙<lb/>
　　三十<lb/>
<pb n="KR4f0069_SBCK_013-7a"/>
風胡造良刃其澤若連波光影鑠太隂魑魅不得過所遇無衡<lb/>
物精神燭宵多佩之既有年一日屢摩挱不當宰割地良材且<lb/>
如何<lb/>
　　三十一<lb/>
南國産之子容質妙端妍燁若朝霞敷氣勝茞與蘭秉徳含惠<lb/>
心幽貞明自然十載隐蓬茨無人察盛年北里有名倡巧笑出<lb/>
人所顧一當意属車載言旋歌舞傾戚里俱飛入九天顧視彼<lb/>
姝子低眉長獨憐<lb/>
　　三十二<lb/>
仗劍出門去北遊渡遼濡漁陽多㳺俠椎埋從博徒我欲結豪<lb/>
<pb n="KR4f0069_SBCK_013-7b"/>
儁㣲功立區區風塵孰相識立馬且斯湏<lb/>
　　三十三<lb/>
浮偽日相扇閉户避塵樊吾形已不逮不遑肆典墳攤書暢情<lb/>
素意得獨嘯言雖無琹樽具自覺斯道尊燭至命濁醪引醇祛<lb/>
鄙昏時或物外友相思叩我門荆扉為君開酬酢弗我煩談諧<lb/>
竟晨夕退坐䆒化原<lb/>
　　詶胡山梅里見懷用牧雲大老湖上見月憶南中諸子五<lb/>
　　　十五韻作<lb/>
憶離燥髪年志在四方乆辟彼中林鹿其行必求㕛所慕鴻鵠<lb/>
舉恥學牛馬走是時皇塗寛不跼地益厚豪逰少年塲繫馬在<lb/>
<pb n="KR4f0069_SBCK_013-8a"/>
烏臼常将肝鬲事寄與寳刀口醉時呵亭尉行不避牧守同逰<lb/>
十數子出必互先後零落經變故世亂如焚廐不聞歲在呉惟<lb/>
見月犯斗呉中諸高士求死羡速朽我亦奉老親走而遺厥偶<lb/>
群賊與義兵徃徃小勝狃将以卒與敵臣也主為售雜然詣牙<lb/>
下倡楽笑鼓缶此地無深山管葛僅部塿雉羅觸易罹距虗負<lb/>
空陡兹事難重陳偕亾竟安捄破甑顧何益敗棊刼復誘不見<lb/>
獵者乎諸君功乃狗嫫母既云妍毛施自然醜晚交得胡山流<lb/>
寓一㕓受談諧多觸發過從無時候携詩以見示正變靡不有<lb/>
高文毎破的下學猶張彀邇来益醇深不復輕臧否苦飢屡播<lb/>
遷賣薬供粔糗嗟無好事者百金為母夀梅里多賢逹長水清<lb/>
<pb n="KR4f0069_SBCK_013-8b"/>
且瀏賔謁日滿門户限穿踐蹂塈茨躬負伐木山有杻且爾一<lb/>
枝栖聊藉把茅覆屋梁仰見月故人隔枕潄相思寄雙魚踈濶<lb/>
喜我宥古南古尊宿𣣔質此義䆒與君預相期共詣一析剖身<lb/>
同寒號蟲窒穴秃抖擞經旬卧風雪噤不出甕牖懷君秉幽貞<lb/>
素履徃無咎幸托高隐廡詎嫌或曰陋長篇實寡和諒難逾子<lb/>
右鼎立馳中原逐鹿入誰手文章明寸心於言無所苟何年北<lb/>
山田與爾作亞耦耦耕復和歌蕢桴應屢叩賦繁民重困林澤<lb/>
咸盗薮臯壌半流亾空梁委敝笱茫茫大塊中無地著此叟妃<lb/>
匹猿為雌餱糧菊十𤱔庻㡬避追呼守此待康阜斯願恐莫必<lb/>
吾衰已蒲桞泥塗安蠖尺勲名僅<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>垢突梯而取容寓言恒十<lb/>
<pb n="KR4f0069_SBCK_013-9a"/>
九撩虎尾箕尾烹蕨首陽首悠哉且卒歲努力各飲酒<lb/>
　　燈下和鍾伯敬瓶中梅影映壁上畫梅影作<lb/>
素壁冩梅影空香如有聞瓶花就逺燈濃淡了不分花側影乃<lb/>
輕影重識花正燈斜古墨痕寒光與之静欲於無影䖏𥙷作吹<lb/>
粉姿燈昏偏作芲向背費㝷思搨𥿄向壁間影揺花屢改詩成<lb/>
畫不成燈盡梅花在<lb/>
　　又<hi>麟溪沈獻吉梅影詩注花傾者影淡花正者影濃梅蕚影淺梅枝影深梅心無影可謂妙得畫理思致入㣲</hi>
沈郎梅花屋燭冷滋逺心静坐察花影㣲悟欣自今梅蕚冩則<lb/>
淺枝梅横更深素壁為之㡠真賞㑹在襟淡墨無𧺫止帷燈耿<lb/>
幽沉含毫竟遥夜未忍即空衾<lb/>
<pb n="KR4f0069_SBCK_013-9b"/>
　　禾水晚㱕<lb/>
風逆㱕舟遲薄雲驅晚至飛鳥各知還沿洄此留滯林燈警河<lb/>
光破瞑析幽視夜景只蒼蒼天星到空墜倚舷似有㑹欲言忘<lb/>
所自<lb/>
　　西鄰詩用古南韻戲作和胡山<lb/>
我有西鄰叟與我北屋接出入同一巷不遠數歩屧其先亦軒<lb/>
冕所遺豊世業刀布溢帑藏緡帛盈笥笈雞豚㕍鳬鴨烹射必<lb/>
雙叠收責徧里閭子母四漁獵壚多数錢女水有賃渡楫峻宇<lb/>
高垣墉飛蹻不可躡陳倉紅腐滿營利逮錐鑷口不談文義握<lb/>
管氣先懾儒暫入户憎恚動眉鬛矢不豎儒親寕逄狗盗刼以<lb/>
<pb n="KR4f0069_SBCK_013-10a"/>
兹雀可羅及階㫁賔攝毎哀彭生愚胡乃困淹浥孔方吾同氣<lb/>
君獨不與恊身無卿相寄妄或議調爕當途肆詆譏楮墨多枝<lb/>
葉君如朝露菌鮮采虗暐曄騏驥無試不如田牯㨗欲答莫置<lb/>
詞叟且謂讋鄙夫誠復懦豈伊陶白愶彼哉何足較休矣母煩<lb/>
諜青雲諸大夫梯榮非驟躐爾既慕彼榮有兒不鼓篋霄路亦<lb/>
茫茫仰視難見睫将㝷天馬去空逐浮雲薾昇高顛必墜予角<lb/>
翼靡挾奢願寕可踐長貧宿余惬知交憐寡徒投贈紛牋牒詶<lb/>
唱取㨗給何殊利口喋富貴本祸羅玄端説牢荚亀言不我欺<lb/>
蓍言無用揲俄而虎為䑕胥也蟲化蝶噩夢衆莫醒蟄龍睡不<lb/>
魘今之詩書子發塚探珠類如箕亦如棬巧佞腰百摺不恥有<lb/>
<pb n="KR4f0069_SBCK_013-10b"/>
鴞刺惟叩無魚鋏兹事僕未能奴顔羞寺妾老去心偏壮窮居<lb/>
志猶俠𣣔濟川無梁卬須抬人渉大言驚寡成舌嘺口虗呿人<lb/>
識長卿慢市笑韓生怯力畊謀未遂尸饔婦空饁條桑四月天<lb/>
緑蒲羙於箑青菰持作飯大布裁為帢負薪而行歌怡然此中<lb/>
怗寄語西隣叟積金任過堞屡空良晏如銅山何嶻嶪<lb/>
　　入吴雜詠四首<lb/>
　　其一<hi>呉江<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>
                    </hi>
呉江城下麫一銖成百素案鋪雪茵薄刅翔飛葉似聞宫啇鳴<lb/>
不離心手㨗輕縷縈落花重縷晃胡蝶皎然淡無影濡汁忘沾<lb/>
唼數經松陵城留棹因此物昔来悵兵燹今過舟速發懸釡空<lb/>
<pb n="KR4f0069_SBCK_013-11a"/>
作羮流涎沾明月<lb/>
　　二<hi>虎丘簑衣餅</hi>
盤桓千人石日午竟忘飱風吹餅餌香麥秋花事闌携朋詣餅<lb/>
師環玦薦玉柈春酥<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>截肪豨膏溢泥丸文武得疾徐空明透<lb/>
肺肝析簑比輕脆角徴叶齒端人飽必數枚分甘童僕歡樵青<lb/>
寄汝力寕忍使飢寒<lb/>
　　三<hi>惠山泉酒</hi>
嘗聞酒人言清和乃酒勝聖次冽又次甘飴餳品非正過甘靈<lb/>
宇淆大烈妨湛㝎恵山泉下酒雲液升丹甑葛冽蔣則甘冽者<lb/>
譬臣諍諧佞比甘醴時咸謂甘勝檥舟飲山下醉殺春申徑晨<lb/>
<pb n="KR4f0069_SBCK_013-11b"/>
𧺫潄餘酲松風眠石磴<lb/>
　　四<hi>天池茶</hi>
春杪萬峰雨一旗始展青金虎阜下泉得比中南泠我因望山<lb/>
渇澄觀入青冥散歩翳修廊一椀滌素靈下觀俯雲海<hi>人世浮</hi>
蔕萍胥門杳茫茫蚊睫喧雷霆寕知曠覧士瀹泉坐翠屏<lb/>
　　過鄭公丙舎作<lb/>
㫺過尚書廬户尚列棨㦸是時甫鴉角兄弟争棗栗乳媪曵阿<lb/>
縞臧獲盡文舃我僕多喜悦毎過飫酒食俛仰五十年此事成<lb/>
陳迹徃者朱門閭燕巢驚主易我行知束芻不携絮雞炙丙舍<lb/>
枕墓田野花夹寝室道逄采桑女導我出阡陌臨風懐昔賢無<lb/>
<pb n="KR4f0069_SBCK_013-12a"/>
涙自沾臆<lb/>
　　行七弟空園<lb/>
獨徃叩空園應門惟有媪湏臾跛児出釋杖僵欲倒我来因苦<lb/>
笋蹈葉入荒草新篁半成林舊籜半已槁春殘花則稀亂紅厚<lb/>
無掃地荒㫁種魚止有蛙黽道主人絶逰觀海鳥下沙鴇歎息<lb/>
坐徘徊孤情歇幽討浮生嗟多累尺寸難自保胡不暢素襟丘<lb/>
中豁懷抱<lb/>
　　喜金二劍耿投劾㱕自海南<lb/>
一葉落天上飛墜大海南君銜百里符冐毒渡瓊儋黎母界其<lb/>
間山行雜虺蚺感㤙城斗大官舎同僧庵香草為人眷訟庭闘<lb/>
<pb n="KR4f0069_SBCK_013-12b"/>
鶉鵪黎女戴雜花輸租語呢喃蒲鞭挂茨户伍伯多蠻男聞君<lb/>
在海外公衙無一事自擇獠　児秀目稍辨字飯之在官厨句<lb/>
讀躬訓咡十年各通經可應貢舉試嗟爾經綸才志大恥作吏<lb/>
奈何簿書堂蕭條仍講肆鱷潮鰌雨下沉冥十二年誰知瘴外<lb/>
人皆通聖人言為吏等治生賦給民不煩胡為清貧令乃荷弹<lb/>
墨㤙觧組况累歲三易榕葉根鷓鴣趣我㱕桄榔授予飱去時<lb/>
尚紅顔㱕日髭雪繁海南所納姬生子觧魯論海波噏連山巨<lb/>
舶　吐吞巨絙床中懸嘔偃營胃翻君槖　間少海若諒見存<lb/>
徐聞既北渉賣葛始具轅躑躅過弋陽改歲逹故村余弟昔度<lb/>
嶺訪君瓊臺門朱厓隔聲問空役旅客魂病夫掩倉琅賔謁乆<lb/>
<pb n="KR4f0069_SBCK_013-13a"/>
㫁閽片帋見名刺驚𧺫屣倒捫再拜驚各痩無暇及寒暄憶昔<lb/>
祖筵别呉生共離樽故人半黄壌雲霄或鶴猿君才豈令宰帝<lb/>
室誰愷元四海想臨御英豪困虞樊皇途如更清公等莫懸貆<lb/>
君無八百桑更乏三徑園何以慰十口空<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>曝頺垣乆䆠楽罷<lb/>
官力畊羡乗軒逝将歲寒期窮逹長勿諼<lb/>
　　夢三君詩<lb/>
欹枕緑窓眠忽焉在齋室琹書静無人凝塵湛滿席飄然兩髯<lb/>
至笑與二公揖拂我東閣床侍坐見生側見贈羅浮枝魁此衆<lb/>
春色索句欲相詶耿耿含素臆又報蕭君来不衫亦不幘三人<lb/>
成一笑墜枕窓月白寤言驚同夢花影透簾隙小喜共徘徊已<lb/>
<pb n="KR4f0069_SBCK_013-13b"/>
悟春消息<lb/>
　　龍文鑑公卜築海上投贈<lb/>
僧鑑人中英五峯削神骨文章鸞鳯姿不受世覊紲一滴曹溪<lb/>
水開徧人天目師子下喬林百禽喑偃伏忽發大音聲震動山<lb/>
河窟公從虞山来草屨半泥沒拂水巖下雲猶沾行衲䄌公将<lb/>
結團焦南郭倚榛樾携杖叩我扉我行采荼蕨及我叩行窩乞<lb/>
士出持盋先蒐床書讀詩槀皺塗黦公曽見我詩和句妥突兀<lb/>
行者㝷公㱕相見眉宇豁謂公呉地雋江山秀無歇安知秦晋<lb/>
間産此盈握月朗潤奪地靈清言破煩堨公言昔䘮亂在昔尚<lb/>
燥髪憲中飢豺狼所經恣屠割日刳千百顱盬腦甘其血平陽<lb/>
<pb n="KR4f0069_SBCK_013-14a"/>
蒲坂墟尭舜澤汪<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>虎嘯太行道咸作吻中物朝㓂夕官軍不<lb/>
停車轉括流離竄鳥獸夜逐鬼火㓕奄忽三十載灰飛羣梟圽<lb/>
真龍有九有此軰乃螟蠛兵戈蝟毛𧺫孤鶴自超越騰出世網<lb/>
上千仭罡風㧞我夢虞山好惜未一指轄時登呉山巔北望隔<lb/>
溟渤陳朝七星檜似見霜硉矹公胡去此中瞥若縧辭鶻秦徑<lb/>
多槁壌河流况今渇攅眉歎師言海虞民力竭賦重米逾賤鍰<lb/>
一六十斛盡刈田中禾不充公賦役孝秀胥靡牽薦紳姬女鬻<lb/>
世事今盡然四海望黄屋安危在親政更弦民始活斯土尚茍<lb/>
安樸陋少逐末僦居城南端稍稍剪蓬葛亭泥聊窒䑕植四防<lb/>
獺容膝茅盖頸同乳燭共䟦浮世本露電寓形鄰海玥嗟余塵<lb/>
<pb n="KR4f0069_SBCK_013-14b"/>
鞅深紛累難湔祓道風拂晨夕五藴得條逹待公誅茒畢移榻<lb/>
就松栝身心竟諮叩苦荈為我潑<lb/>
　　毘陵逆旅婦行用朱四張韻<lb/>
　　　朱張云毘陵旅舍有夫婦自北至呉探親者北㱕至毘陵<lb/>
　　　逄胠筐者資斧既竭留滯旅邸不得㱕漕艘之魁窺其<lb/>
　　　妻悦之問逆旅主人得其踪大喜招其夫願載之徃北<lb/>
　　　夫既欣然婦察魁色不良固不從夫怒之強與附載彼<lb/>
　　　魁厚欵通殷動婦益疑之魁以他事遣其夫至呉婦泣<lb/>
　　　止之不聼婦潜為防衣䄃腰帶縫紉俱百結夫既行魁<lb/>
　　　置酒欵婦聯舟舵師婦数人皆魁外宅也從容道魁結<lb/>
<pb n="KR4f0069_SBCK_013-15a"/>
　　　好意婦毅然拒之中夕魁相逼婦大呌驚𧺫鄰舟人不得<lb/>
　　　肆魁怒而止婦就縊舟中魁豪有力經營寝其事同舟<lb/>
　　　者不平鳴之官魁乃抵辟惜未詳其里氏亦朱張云張<lb/>
　　　以詩見示即用其韻為毘陵逆旅婦行一篇以傳於時<lb/>
朱張為我言有婦信竒傑傳自毘陵道道路稱不絶名氏今未<lb/>
詳乆恐益冺㓕或云彭城産濁流激清冽流轉客毘陵舉室行<lb/>
相挈訪戚過茸城㱕槖胠箧竭乞食毘陵肆死生寕可决何來<lb/>
飛輓獪求匹狐則悦投餌媚厥天附載謀篡竊嗟哉見金夫烏<lb/>
知彼網設夫遣婦安恃矢死志靡缺鑑貌中自防毁形衣自結<lb/>
填<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>望夫石飲泣濡縷血群鴇麀一梟益覺貞㕍孑見逼甘就<lb/>
<pb n="KR4f0069_SBCK_013-15b"/>
刅退縊更遑説所恨同牢人不得握手訣乾坤樹大經柔粉作<lb/>
金鐡衆喙何由平芳酷終見雪英風流鬼哭口碑宣鐸舌惜我<lb/>
呉趨㱕㱕途未諮晰人生貴求義窮逹豈有别忝兹軒冕徒有<lb/>
恧笄縂列黄輿東南傾支柱頼恒碣甲申乙酉際何乃多明哲<lb/>
曽参當我欺寄命臨大節擲筆望毘陵悲歌如意折<lb/>
　　同董大尹志訪龍長老不遇<lb/>
㧞俗離城市行歌遵翠㣲積隂梅雨歌試葛𥘉成衣耒㝷清凉<lb/>
地觸暑無炎威衣上深樾影五藴生寒暉已到忘叩門良乆欵<lb/>
竹扉旅葵夾徑開宿羽穿林飛童子啓水窓言師出未㱕風磴<lb/>
石自掃枯查卧成磯欲叩身心事於焉知息機沉吟理㱕屐灌<lb/>
<pb n="KR4f0069_SBCK_013-16a"/>
木四成圍<lb/>
　　次鑑公𥘉居城南見贈韻<lb/>
飛鳥本無心倦飛枝偶憇豈翳營巢謀經營倪與計欲言莫可<lb/>
告頑石聚相礪世人役精爽多才為道蔽雕鏤太空中小慧驚<lb/>
匠製如瓶㵼瀾翻羙哉其己細萬殊無一有群動誰傳麗公来<lb/>
蜃市角猥獨與余契嗟余嬰世網望林慕松桂幸絶外物牽形<lb/>
累神不滯欲以鈍鋒機當公飛括銳矢聲鋒自相觸雲出山不<lb/>
閉卜居未梅雨徂暑蝉一唳時當詣幽棲警䇿期勿替<lb/>
　　鴛湖貞女篇為金孝亷大𧺫賦<lb/>
　　　貞女鍾氏就李諸生楚竒女許聘同里金孝亷大𧺫從<lb/>
<pb n="KR4f0069_SBCK_013-16b"/>
　　　子鼎鼎年十九死于兵貞女二十猶未嫁聞鼎䘮縞素<lb/>
　　　三年䘮畢告其父請從金氏謁舅姑楚竒許之登車辭<lb/>
　　　其母曰兒生金之人死金鬼也既之金氏出笄䄂間拜<lb/>
　　　舅姑修婦職致敬金之大小無失禮四年舅殁又三年<lb/>
　　　姑殁奉事湯薬盡孝如父母䘮葬㐮事如禮遺有瘠田<lb/>
　　　四十𤱔拮据僅足完公賦饘粥不繼紡績刺文繡以供<lb/>
　　　朝夕凡二十有一年貞女年已逾四十父過省而哀之<lb/>
　　　女曰維虀維脱粟未亾人甘之固如飴且纂組足以餬<lb/>
　　　此父何憂倘徼福扵父未亾人得殁扵地下俾死者終<lb/>
　　　有身後名父其念之楚其歎曰孰謂竒也乃有此女乎<lb/>
<pb n="KR4f0069_SBCK_013-17a"/>
　　　邑人聞之列状上有司将樹坊表里焉貽聞楽得而賦<lb/>
　　　之為賦鴛湖貞女篇以風世云<lb/>
冬青萬年樹霰雪詎云凋其實曰女貞秉徳異申椒如掌由拳<lb/>
城婺嬃爥九霄孌彼淑令姿鳯質翽以翹詩書㓜所敦大義明<lb/>
乆要結縭雖未遑婦職亮夙昭夫子生民秀芝英茁芳標金行<lb/>
鎩鸞翮崑炎璠璵燒百歲願方違十年字徒勞委禽乆定誼豈<lb/>
伊必同牢奔車拜姑嫜笄加客光消妾身既分明庻足奉昏朝<lb/>
肪膬殚卒瘏㐮窀瘁行橇黾勉二十年茹荼螫中焦望夫空抱<lb/>
石㙼塊何嶕嶢尚未識藳砧石闕悲憀蕭明明中天月魄死精<lb/>
不消桂栢理雖枯芬馥判蘼茅流聲𬒳鵾絃令名永不祧<lb/>
<pb n="KR4f0069_SBCK_013-17b"/>
　　中夏同維申雲其静庵巨展諸公集劉倩敷文山堂夾池<lb/>
　　　然火樹林木晃耀烟靄四合賔主驩洽逹曙紀事<lb/>
高燕洽良朋簮𥚑集扵此林臯媚煙景燈火照川溪以兹蘿薜<lb/>
情暫惬岩觀㫖山堂類喬林炎暑消為水絲竹一發聲清啇肅<lb/>
然𧺫平生金石交投分期終始榮賤非異堦窮逹同素履殷勤<lb/>
命康爵酬酢諒有以文章今古心終不負吾子願言朂所聞黾<lb/>
勉副青紫<lb/>
　　宿旅庵作<lb/>
經旬不出户肺腑空雲山携此逺俗心暫得離塵寰㣲凉踏曉<lb/>
徑叩兹松竹關掩關㫁人事竟日身世間賖醖勸酒人提壺溪<lb/>
<pb n="KR4f0069_SBCK_013-18a"/>
上還醇醪滌氛累皓魄澄形顔板床木棉幬静氣了不煩檜栢<lb/>
影𥚑塵骨咸珊珊不寐警林籟風繊　斗間攬衣矍然興晨光<lb/>
了瀛寰<lb/>
　　苦熱行四首<lb/>
愆陽赫炎月六氣無餘隂耳厭玄蝉號終日沸北林散髪石床<lb/>
上几席如釜<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>木火共㷊和澄府虞見侵至人觀其𥘉踵息于<lb/>
焉深何煩䟽形滯流衍戲五禽<lb/>
　　二<lb/>
赤日無逃形祼袒眠空舎客至遂不冠頗遭俗物罵冥心逰物<lb/>
外暫作炎蒸謝安得買山錢隂厓鑿臺榭芰荷夾寝床水周於<lb/>
<pb n="KR4f0069_SBCK_013-18b"/>
堂下此願徒夢中浃汗沾蒲籍<lb/>
　　三<lb/>
累月不出門謝客十七八揮箑尚沾衣况兹輪蹄軋越葛作單<lb/>
絞剪製輕無　猶懷懐武秋喘謂重由基札累次入寥天流鈴<lb/>
風瑟戞以兹重代毛盪滌驅疑<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>
　　四<lb/>
大火金石流炎景不可狎雖服五石散神明困湫隘空齋送餘<lb/>
眠憫彼農夫鍤桔橰逺風上沒水羡鳬鴨耘耔敢云勞畏兹嚴<lb/>
令甲暴巫㫁屠沽有渰空颯霎烹羊天乃雨讀史抛書夾<lb/>
　　為琰旉題張逺畫飲中八仙李白圖<lb/>
<pb n="KR4f0069_SBCK_013-19a"/>
太白真謫仙詎臣荒天子羞從白蝠軰高論吐嚥事酣飲非酒<lb/>
人聊以汰其滓偶來金門裏遊戲人間耳開元有急召眠市乃<lb/>
不𧺫諒無宣室問徒然媚妃子萬古一知心千秋狂道士飯顆<lb/>
山前流悠悠豈識此<lb/>
　　與粒粟庵静公同訪龍文鑑公<lb/>
吾家老尼父博學尚黙識于其所不知盖以闕如貴刪定百家<lb/>
言筆削去其偽粲然立大經義取于衆著孟軻不信書智辯乃<lb/>
莫二臯夔稷卨時誦讀者何事奈何子雲等躭癖以為嗜沉博<lb/>
擅雕蟲不恥羙新句荆公尚古學以此亂宋世明室有新都藏<lb/>
書奪中秘及其論大禮不如兩張桂大道如日月昭昭眉睫際<lb/>
<pb n="KR4f0069_SBCK_013-19b"/>
着衣與喫飯　豈必尚竒異况此竺乾言飛鴻跡偶寄三藏十<lb/>
二　部本來無一字阿難大搃持見斥飲光軰聦逹不足恃忽<lb/>
悟而悲涕大士乃西来文字掃一切知公有神悟早己超義諦<lb/>
能以迅機鋒破彼衆疑滯于今知觧流紛紛詞說費多才為道<lb/>
累口耳作三昩畏公墻壁堅卷舌收其鋭慚余亦夏蟲未識氷<lb/>
雪意與師相觸發豁逹竄翻器不離文字禅頓入三摩地生天<lb/>
與成物搃非第一義不如兩忘言是真見師利桂花落閒階香<lb/>
乃在衣䄃吾無隐乎爾你且喫茶去<lb/>
　　馬嘷城秋望<lb/>
歩屧登高城㧞身秋氣上不離塵物外焉知宇宙曠俯屐園林<lb/>
<pb n="KR4f0069_SBCK_013-20a"/>
杪烟井隐相望樓臺如水雲晻靄各異况乃知圗畫裏理能窮<lb/>
所難状大海空茫茫東垂杳無障浩瀚萬古胷于斯齊得䘮幽<lb/>
懷見㝷菊邈焉寄孤尚傾壺就籬落向夕遥情暢<lb/>
　　同崔大蘧非及渭臣子服信弦㓜瑜諸弟昭威寓庸露況<lb/>
　　　三從子郊行訪菊留飯粒粟庵<lb/>
素秋探夕英循歴徧幽甸金颷從西來千林旬流霰遥風泛空<lb/>
馥香近花始見既酬飱英志言過花氏院静喧各有屬一任寒<lb/>
罏濺相對两忘形歛枰悟無戦飽飱㓕萬慮流目送歸㕍悠然<lb/>
至斜陽為君樂游衍<lb/>
　　秦山僧案賦歎三首<lb/>
<pb n="KR4f0069_SBCK_013-20b"/>
老氏貴無身曇摩輕有漏此功徳主吹若衣毛垢不如緘身心<lb/>
㓕形而𥙷竇憫兹有情類趨罪勇赴闘苟既中不虧何傷䟽梏<lb/>
福堂本阿含鈴柝同唄呪聊将清静理滌此多生疚<lb/>
　　二<lb/>
大法日淩替又刈共晨昏天親與無着今誰良友昆黙然諸見<lb/>
㓕始是不二門至道一無諍寕辨風與旛雖居榛棘中自有觧<lb/>
脱存能坐滿團破畫地亦忘言拈花供圄帝如對希有尊兹意<lb/>
仁者知群忘何足論<lb/>
　　三<lb/>
巨鱗趨涸澤螾蛭群噆之朱鳯罣虞羅<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬噪相欺寕知彌天<lb/>
<pb n="KR4f0069_SBCK_013-21a"/>
網止麗冥行兒晏坐無畏床羅徒爾為利刃雖吹毛虗空復安<lb/>
施譬若斬春風風自了不知知君乆辦此流俗任然疑<lb/>
　　客㳺上洋謁先伯令公祠堂㱕述感賦<lb/>
客㳺茸城㱕云理上洋棹暇日詢謡俗言過令公廟在昔令此<lb/>
邦仁慈流怙冒亷不名一錢飲水必予鈔鞭箠終日弛朽蠧至<lb/>
枯燥煦育若乳哺聲色冺静躁朞月風遂醇漸且希两造去官<lb/>
因鼎革世亂多聚嘯孑遺懐舊徳尸祝象惟肖飲食必醻酹巫<lb/>
覡神卜筊彷彿我公存細大必報告二十四載餘口碑長載道<lb/>
客来因㳺謁過此一瞻眺東海聖人榜爛爛掲堂奥入門形已<lb/>
肅松栝幽窈窕巍峩進賢冠鬚眉<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>遺照和氣溢大宅容光霽<lb/>
<pb n="KR4f0069_SBCK_013-21b"/>
㣲笑知公惡鞭撻象設無獰貌寓形諸掾史寛博垂衫㡌公知<lb/>
故人来當必動幽順祠傍逄父老指點為我導凄凉談徃事流<lb/>
涕沾耆耄經亂廟逾新不罹兵與盗祠下黄浦流萬古長浩浩<lb/>
山河有旋轉楹桷無頺撓憶昔此中逰官衙侍清悄晚食僅魚<lb/>
飱宵寒㡬薪燎閔閔憂早容對酒不得釂俛仰隔人代風流足<lb/>
慿吊殘書相為理徃徃見牋敎上洋估客多至或至海徼毎詢<lb/>
公後人相見喜劇倒深澤在人心淪㵸入髓竅<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>恩頒縷縷流<lb/>
連相慰勞欲紀昔所聞吾形惜己耗重聞歸客言於邑中自悼<lb/>
䑛筆揚仁風流泗如横潦<lb/>
　　海烈婦行仍用朱張韻<lb/>
<pb n="KR4f0069_SBCK_013-22a"/>
　　　前為毘陵逆旅婦行矣今得其詳云烈婦彭城海氏陳<lb/>
　　　有量妻也有量貧困携婦之雲間就從子海雲龍于梁<lb/>
　　　大将軍牙下雲龍移戍閩亾憀返下邳舟次毘陵族子<lb/>
　　　海秀從軍在江隂以事徃鎮江遇烈婦子途驚問之哀<lb/>
　　　其流落捐十金為僦居常州期江上歸更謀進止毘陵<lb/>
　　　亡頼児楊二窺烈婦姿艾挑之峻拒之楊二飛掲有量<lb/>
　　　為逃人以脅之毘陵僑寓者多彭城人共證公府事得<lb/>
　　　已二更結驩請兄事有量烈婦知其不良數諌有量不<lb/>
　　　聴時時從二飲酒醉乃㱕二復貸有量金錢以嫂謁烈<lb/>
　　　婦軟語撩之必怒而詈二含愠未有以報也鳯陽艘兊<lb/>
<pb n="KR4f0069_SBCK_013-22b"/>
　　　漕毘陵旗丁林顯瑞兄弟五人横濠上顯瑞為之魁顯<lb/>
　　　瑞淫惡二常漁而致之稱莫逆二既無如何于烈婦因招<lb/>
　　　顯瑞飲盛稱海麗顯瑞心動二復語顯瑞有量夫婦圗<lb/>
　　　北歸顧力不任假之附載何圖之弗遂顯瑞日素無謀<lb/>
　　　面彼烏能就我二曰君苐捐數金令我聘一書冩人説<lb/>
　　　之無不濟顯瑞立卑三金予二二囙説有量如約二因<lb/>
　　　扣前所貸金僅以數星予有量有量乃告婦烈婦曰曩<lb/>
　　　見顯瑞狐涎而狼顧死則死耳不能與共載有量遂寝<lb/>
　　　則金已盡二聞烈婦不行也嗾顯瑞訟逋金于運弁攝<lb/>
　　　二人入舟厚欵餌烈婦累日不食数日楊二走嬲曰彼<lb/>
<pb n="KR4f0069_SBCK_013-23a"/>
　　　姝樂乎顯瑞愠曰舷户不一啟而乃云云二曰胡不遣<lb/>
　　　夫夫顯瑞悟乃以二十金遣有量市風㠶于鎮江烈婦<lb/>
　　　止之不可既行顯瑞誘烈婦勿能動市㠶返二復至問<lb/>
　　　問已諧乎顯瑞曰二笑何懦乎彼焉能趣就若事在君<lb/>
　　　耳顯瑞拊掌頷之復遣有量下姑蘓買䌫及香箑烈婦<lb/>
　　　力止不聴囙泣與别既行顯瑞令所淫二婦持十金餌<lb/>
　　　烈婦烈婦罵之竄去宻縫上下衣裳自衵服履褋層㳫<lb/>
　　　相連屬明燈支牖坐三更顯瑞决牖入俯而㓕燈烈婦<lb/>
　　　仆顯瑞叩　大呼盗殺人鄰舟盡驚𧺫共呵顯瑞倉皇<lb/>
　　　走烈婦拒户自經顯瑞潜𧺫傍徨聞烈婦咽中格格急<lb/>
<pb n="KR4f0069_SBCK_013-23b"/>
　　　呼二婦失户入已絶觧捄之不復甦藏尸米中遣弟林<lb/>
　　　四疾走姑蘓令搜有量所携金鳴官謂之盗急收呉縣<lb/>
　　　獄絶食以斃之已復令水工藍廷追佐四廷北平人心<lb/>
　　　不平潜走常州府告諸董　漕林推官推官令廷潜伏<lb/>
　　　舟側戒曰中夜官吏至收顯瑞若急出辯之抵暮推官<lb/>
　　　召經歴繆明宻告之期防弁呉守偹賛漕王縣丞開城<lb/>
　　　至水次稱奉漕司飛檄逐捕逃人于漕艘運弁則令顯<lb/>
　　　瑞詗其艘顯瑞走詣經歴前謂艘實無逃人也藍廷突<lb/>
　　　出指之跪曰此即強姦殺人賊經歴急令騶卒琅鐺擁<lb/>
　　　而返笑告運弁曰斯即逃人矣握弁手歩入城乃謝却<lb/>
<pb n="KR4f0069_SBCK_013-24a"/>
　　　之寘顯瑞于獄推官令經歴鞫之顯瑞以黄金賄經歴<lb/>
　　　不受鞠同舟盡得逼姦死烈婦状檢烈婦尸容色如生<lb/>
　　　繯痕儼然衣寸寸縫不可觧經歴曰尸傷明白烈婦大<lb/>
　　　節昭然勿再檢令以良材殮之并收楊二有量既至呉<lb/>
　　　烈婦見夢旅邸告以死状趣急𧺫奔㱕林四至不遇乃<lb/>
　　　免海秀亦自鎮江至共詣訊鞫所士民叢擊楊二垂斃<lb/>
　　　數日死顯瑞卒抵法毘陵人士倡建烈婦祠欲肖其像<lb/>
　　　易棺更殮尸三月不變因肖其容于祠徃来者咸以詩<lb/>
　　　弔之廡序壁皆滿即葬烈婦扵祠後云<lb/>
下邳英雄塲好女状人傑萬古黄流濁清氣今不絶義烈奮寒<lb/>
<pb n="KR4f0069_SBCK_013-24b"/>
媛魄死名弗㓕延陵城下水江潮激芳烈彼匹誠懦夫餬口室<lb/>
南挈訪故軍已移㱕　<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>則竭窮途遇親識屢顧驚未决捐金<lb/>
聊相振僦宅稍慰悦綏綏狐與豺狼顧而䑕竊金挑計不成邛<lb/>
渉羅遂設泣諌匣石轉矢心無璧缺鴻毛視七尺嚙指鍼萬結<lb/>
願糜滛毒肉齒我罵賊血身懸梁燕輕魂暗檠燈孑見夢愬所<lb/>
天嗚咽分明説綱常既已樹生死從兹訣幸逄郤金吏執法凛<lb/>
霜鐵㱲彼九頭暴為爾重泉雪廟貌奔百工弔頌殚衆舌瞽史<lb/>
入搊弹稗官助詳晰露筋義不殊剛猛寕差别突兀黄絹碑峥<lb/>
嶸紅粉列紳維頼以峙十字延陵碣嗚呼立懦風翻在傾城哲<lb/>
斑斑淚不磨堅貞森若節此腰不屈人瓣香遥磬折<lb/>
<pb n="KR4f0069_SBCK_013-25a"/>
　　漢季高士詩六首<lb/>
田疇仗節士表信立高名抗義折白馬哭墓答忠誠﨑嶇並塞<lb/>
馳國卿非苟榮将以報所命庻不負生平先願既弗酬掃迹逺<lb/>
人世深耕徐無山㓗身明吾志區區方寸㱕者遂成市　聲服<lb/>
蠻族穢貊且致遺彼牋我冠盖恨未能報之聊藉梟雄力蟻宸<lb/>
一剪夷何惜单騎導出此㫁徑危功成耻受爵徙族田鄴畿高<lb/>
蹈不可攀覇主徒嗟咨<lb/>
　　二<lb/>
㓜安秉潜徳避亂遼海濵結茒翳山谷括<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>閟經綸曽是龍戦<lb/>
時能使荒俗淳諸賢盡應召長徃獨況淪見㡬去危邦浮家還<lb/>
<pb n="KR4f0069_SBCK_013-25b"/>
北海疾風簸巨浸晦冥迷厥載神燈幽島出逺火泛光采台司<lb/>
累見徴丘壑隤然在義不汙君朝三事塵鼎鼐高賢留躅痕木<lb/>
榻穿未改<lb/>
　　三<lb/>
邴原懐雅量淡泊見清真終日無醉容能引一石醇㫁酒惡荒<lb/>
湛浮查避黄巾猛虎囓賢豪不窺大徳樊異類且無猜梟桀難<lb/>
共存清剛當見忌削迹返丘園嗟此亂世雄羅致國士援五官<lb/>
佻逹児豈知斯道尊歎息未高舉栖遲霸府門<lb/>
　　四<lb/>
王烈隐方矩自汙扵啇賈身在樊籠外乃可狎雕虎遼西阻海<lb/>
<pb n="KR4f0069_SBCK_013-26a"/>
僻暫以紓刀爼奈何避地士危冠講鄒魯持此驚謡俗焉能安<lb/>
農圃彦方實俊民不與管邴伍公孫若漚鳥視我如塵土以兹<lb/>
終消揺脱然逺圭組<lb/>
　　五<lb/>
焦先隐河上不食亦不語縱然忘萬物亦莫知寒暑寓迹瓜牛<lb/>
廬編茒代蓐苧野火見燔焼祼袒以露處太虚為我床霜雪為<lb/>
我禇心逰五形外猿豕行相與寝䖏土侵膚骸垢神不滓婚宦<lb/>
胸不交休咎豈獨許誰能向邦伯詶對作椘椘焦山兀江門髣<lb/>
髴見遐舉<lb/>
　　六<lb/>
<pb n="KR4f0069_SBCK_013-26b"/>
青牛何先生無姓徒有字飄揺理亂間跡偶落㕓肆風角及鳥<lb/>
情聊卜行藏事青葙駐顔色百歲容無二相從一扈累䘮耦随<lb/>
流寓㼾甎作行障厨床因假寐晝寝寄潜思宵分望星氣沉吟<lb/>
詠内文詶答忘所自世豈無其人云誰察孤致<lb/>
　　崔甥雲萬㱕自遼西以詩卷見呈作以兼示陳大龍孫舎<lb/>
　　　弟羡門<lb/>
送君渡遼時春氷始迨泮君昔到遼西是時氷未半長征銜舳<lb/>
艫溽暑困蒸汗含悽别所生酬恩赴親串丈夫志四方寕貴守<lb/>
里閈不渉萬里途幽襟豈能散江湖廓勝情邊塞凌壮觀羅列<lb/>
山川胷次第入柔翰羡子数飛鴻翺翔去霄漢陳生故我友相<lb/>
<pb n="KR4f0069_SBCK_013-27a"/>
知縂角丱少年如雕虎英賢資博覧志豈居人下常羞伍絳灌<lb/>
一行去作吏捧檄學治幹埋頭着青衫屈指理緡筭遼東百戦<lb/>
塲三帥此魚爛在昔錦州圍大凌築且㫁當時虎闘地今為豊<lb/>
沛冠　飛大漠上貂挾豐毛竄長白與黒龍廻環周几案所部<lb/>
多貴人圈屯接烟爨賦簡訟亦稀牋牒敝漫漶庭鼓不須撾吏<lb/>
人同水<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>朝朝故衙罷痩馬飲河畔公子逐圍獵奚丁射狐豻<lb/>
妺氏長閨閣足不窺井幹褰帷逰絶塞直欲效錦繖弱兒及穉<lb/>
女風霜途不惮繡床終日閒針薾歇女伴時觀可敦入語若鳥<lb/>
相喚驛馬送皇姑槖駝錦繡叚勞乎百里宰趨走疲昏旦却笑<lb/>
鳴琴堂毎作射熊舘吾甥挾文筆無所事講貫翻喜富魚錯<lb/>
<pb n="KR4f0069_SBCK_013-27b"/>
鯔不論擔鮮蛤大於錢灤鯽肥飽啖黄䑕玉瑩脂雪蛆甘溢瀾<lb/>
葡萄榛松實編貝齒芬<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>以兹緩鄉思庻其忘覊絆惟苦遼酒<lb/>
薄千鍾夫豈但奉錢止榆莢貂参空璀璨巳習飲潼酪兼耐咀<lb/>
胡蒜何圖𥘉願違倐己歸装換犢車驅塞塵春色臨關暗山海<lb/>
劃争開中華於此判旅食淹潞河益𧺫歸欤歎伹秋復沍寒返<lb/>
斾辭鞅靽横波沿决口瓠子遵殘岸徃返悉水經乆逰辨方諺<lb/>
倚閭繫親帷卜卦疲爻彖重挑未寐燈細照㱕人盥别緒及行<lb/>
踪縂向詩筩騐慚余老牖下跧伏嬰多難攬此壮懐發如聴漁<lb/>
陽掺沉吟返子詩朔風卷閑幔<lb/>
　　行園問朱甥雲卿疾示甥三首<lb/>
<pb n="KR4f0069_SBCK_013-28a"/>
覊栖囿㕓肆雲壑意徒殷暫來一詣君何必更深山流水周堂<lb/>
下林篁翳檐間弹琴暢神智服散妙怡顔<lb/>
　　二<lb/>
寓形寄大塊不異覊旅客胡為役精爽戚戚在朝夕君㸔帶索<lb/>
翁行歌遺穗拾百年諒有窮憂生亦何益<lb/>
　　三<lb/>
松栢生高嶺雪霜不能摧山谷忽崩移㧞兹隆棟才無情尚有<lb/>
壊有情良易灰至人慎危殆泊素保其孩<lb/>
<pb n="KR4f0069_SBCK_013-28b"/>
<pb n="KR4f0069_SBCK_013-28b"/>
七言古<lb/>
　　日出入行<lb/>
飛光汝何徃来不暫停浴乎暘谷汜乎無景周圍三十六萬里<lb/>
屢易<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>尾辰為經尊盧太皇以上人夀各億計黄帝尭禹僅百<lb/>
載猶謂役智雕殀干天刑我欲長縻繫烏足使之不得墜入窮<lb/>
髪趨玄冥赫曦中天無寒暑月不盈朒同恒星丹顔不老亦不<lb/>
死姣好宛爾桃花形青春奈何衰且至雖有聖喆誰千齡南山<lb/>
陳黍瘞此物玉椀已出流胔腥少年相見願努力眼前利逹俱<lb/>
浮萍賢豪椎魯莫嗤笑摶土引絙空精靈<lb/>
　　鞠歌行<lb/>
<pb n="KR4f0069_SBCK_013-29a"/>
夷叔餓死季倫族老籛亦亾囘不禄束身罄折苦自拘不如酣<lb/>
飲長擊鞠平頭小奚椎大鼓鞠塲軟滑净如鹵驚塵駿馬迅㳺<lb/>
龍細仗捎雲落花舞邇来輕薄児自誇好身手不上蹋鞠塲齊<lb/>
立錦茵厚雙尖鞾縫不動塵鴛鴦小蹴㢠身後朝出惟鞠歌暮<lb/>
㱕惟鞠歌鞠歌未畢司命召悔不娱樂相蹉跎<lb/>
　　雉朝飛<lb/>
雄雉日出而高飛晨光陸離揚其翬澤中無復能孑處十歩一<lb/>
啄将厥妃吾寕山樊挾雌更抱子何用織文析羽貢衮衣蟜牛<lb/>
有鰥尚二女我獨惸老長無依朝出牧犢驅復㱕孤覊絶絃古<lb/>
調稀单棲之雉啄不肥<lb/>
<pb n="KR4f0069_SBCK_013-29b"/>
荆山之髯一丈二紫光熊熊爛照地小奄攀得髯尚存徃徃仙<lb/>
人此遨戲我奪胡<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>謁紫皇軒轅宫通輦道傍白茅藉地燕息<lb/>
坐厭棄萬乗仝覊韁軒皇謂余神不懌授以容成素女之秘方<lb/>
用之不衰復不夭長運靈液揺天漿再拜稽首謝軒后人間至<lb/>
樂誠無央焉能猥璅學嬰姹日弄婦豎巾帷房束茅為龍亦可<lb/>
馭獨来獨徃高馳翔<lb/>
　　公無渡河<lb/>
吕梁無風長白波高檣連山未敢過三千懸仭在天上况復甘<lb/>
人者黿鼉公不顧妾柰公何誰能止公無渡河太行車箱未云<lb/>
絶人心嶮巇常苦多高車不可馳峻坂盛勢長見嬰祸羅勸公<lb/>
<pb n="KR4f0069_SBCK_013-30a"/>
囘趾保妻孥風波無渉安䋲樞公胡狂行汨泥塗箜篌淚盡魚<lb/>
目枯河伯有婦妾有夫河伯不仁沒須臾自嗟不及填河鵲願<lb/>
搴長茭從夏芻<lb/>
　　君子有所思行<lb/>
思羙人兮在天末瀟湘之南蒼梧北朔風捲驚沙驅我棧轅笮<lb/>
馬入窮漠箐篁翳天猿狖愁湘娥泣花江水流鼈靈峡拆杜宇<lb/>
死貳負䟽梏尭幽囚蠻文貝葉不可識呉将軍首何䖏得傾城<lb/>
帝主婿槃猧目望南雲涙沾臆<lb/>
　　前有一樽酒行<lb/>
顧兎在東西赤烏日月轂轉同流波昨日少年今皓首青春不<lb/>
<pb n="KR4f0069_SBCK_013-30b"/>
住柰公何顔囘短折舜野死原壌䘮母猶高歌聖賢無禄不肖<lb/>
壽三公五等俱媕婀身佩相印妻尚主不易半醉朱顔酡勸君<lb/>
痛飲金叵羅今朝一花開明朝一花落落花不再上故枝主人何<lb/>
忍離棬杓焉能富貴復長年空服大藥求神仙君看嬴劉两狂<lb/>
叟蓬莱方丈成烏因之日作爛熳逰日日相逄互相壽身後之<lb/>
名烏足論所歡前有一樽酒<lb/>
　　結客少年塲行<lb/>
百金買狐裘萬金買良劍白日殺人無主名夜夜紅樓酔相見<lb/>
千塲縱博乗餘興更復探丸賭身命平明上直入羽林竄身隂<lb/>
借孤児姓相合一杯酒相怒一杯酒片言罵坐各出門狭路相<lb/>
<pb n="KR4f0069_SBCK_013-31a"/>
逄無不有羽書昨夜入薊門三年亾命身幸存獨携寳劍遼西<lb/>
去未暇報讐與報㤙<lb/>
　　大道曲<lb/>
堇羔不以止渇野葛非可療飢墨知狥名而餒死姬旦負扆首<lb/>
領危棘津老叟貪赤社𧺫擲魚竿從虎羆張良強飯因吕雉橋<lb/>
邊黄石忘我為古来賢逹盡皮相松喬安羡混迹誰知之悠悠<lb/>
蓬蒿寕願富與貴青芻白飯何患無醒時胡姬十八工歌舞細<lb/>
馬輕馱挾騶豎紫衫下馬大道傍對撥瑟琶滚花雨狂吟豪飲<lb/>
醉莫辭寕惜車茵任君吐白頭傾刻成少年亂挿花枝㡌<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>嫵<lb/>
君不見洛城日夕㡬歌鐘此地逰人已黄土<lb/>
<pb n="KR4f0069_SBCK_013-31b"/>
　　明妃詞<lb/>
明妃辭漢宫光采照天子漢皇重大信不惜蛾眉死蛾眉萬古<lb/>
落邊塵三十六宫皆不春君王按圗空索駿畫師不識傾城真<lb/>
莫因國色誅延壽雲䑓将相更何人燕支入漢家胡女無顔色<lb/>
青冢葬如花徒羡南㱕翼可憐絶域近烏孫瑟琶馬上長相憶<lb/>
　　楚妃歎<lb/>
阿錫曵翠懤君在高唐寝仙䄃下巫山彷彿㽞神枕君王雲夢<lb/>
逰不㱕細腰楚女無容輝樊姬當御内寵歇龍陽陪席前魚非<lb/>
君心自是同明月易缺易盈終夕稀花殘待更春月虧應復朓<lb/>
不見瀟湘苦竹痕斑斑濕盡蒼梧道<lb/>
<pb n="KR4f0069_SBCK_013-32a"/>
　　邯郸才人嫁為厮飬卒婦<lb/>
趙宫舊舞人著得羅衣在春色落叢臺猶復㽞光采夜来春夢<lb/>
入邯郸舞衣歌䄂尚珊珊鼓瑟趙王一時顧平原公子醉頻看<lb/>
嬌羞意態曽相目酒痕燭影横相干棧馬一鳴荒雞白紅衣空<lb/>
對三騶濕漳水悠悠不復囬鸞鎞欲寄無消息<lb/>
　　中山王孺子妾歌<lb/>
中山嫗人辭漢宫未央絲管随春風蛾眉永巷㝷常見纔入恒<lb/>
山貌不同靖王宫内俱穠李伎園一一紛羅綺承恩花下見君<lb/>
王御筵開樂悲歌𧺫同携漢月出宫墻一時粉黛空朱邸名花<lb/>
滿眼盡君㤙枝枝百二十同根不知若個尤宜子抱日樓桑照<lb/>
<pb n="KR4f0069_SBCK_013-32b"/>
薊門<lb/>
　　臨江王節士歌<lb/>
已渝水疾雷霆奔劍門抉險排天根鼈靈峽坼望帝死湘蛾泣<lb/>
霧留斑痕東園帝子宫車發朱輪低摧輪掩月一時祖道泣驪<lb/>
駒烈士不平咸指髪君王重士高青雲干将照人肝膽分爲君<lb/>
伏莭許君死何須絲繡平原君<lb/>
　　博陵王宫俠篇<lb/>
博陵帝子稱豪雄結交輕俠生死同一言不合揕胷腹氣盖酒<lb/>
徒博肆中寶刀不惜國租賦下士寕論人困窮白日貪吏忽㫁<lb/>
首大索主名竟無有長安年少探丸児辟易市中衆共知金吾<lb/>
<pb n="KR4f0069_SBCK_013-33a"/>
司隷不敢問薄暮紅塵無不為太平矛㦸無可試伏節從戎向<lb/>
月支<lb/>
　　扶風歌<lb/>
朝飲㶚陵酒挟客宿新豐闘鷄平樂觀走馬右扶風扶風豪士<lb/>
偏爱客白璧黄金多不惜後房家伎出秦筝前部名倡横趙瑟<lb/>
眼中輕薄各自賢結交何必皆盛年開閣平津厄晚逹棘津釣<lb/>
叟貧華顛窮途顛倒莫須笑魚龍燕雀俱茫然得雄者王雌者<lb/>
覇陳倉寳鷄惟野煙渭水縈囘界汧<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>渼陂演漾淫藍田豪華<lb/>
戦闘一陳迹郿隖積粟臍空然不如娯樂肆心意絳紗女樂喧<lb/>
管絃五噫童子徒自困鹿車椎結何人憐<lb/>
<pb n="KR4f0069_SBCK_013-33b"/>
　　東武吟<lb/>
君行瑯邪道定聞東武吟㤗山猛虎手可摶入林豈懼惡木隂<lb/>
早年剽賊作亡命三次殺人變亡命名姓赦㱕仗劍出玉門馬<lb/>
毛逆風角弓劲軍功數立終未録恃勇囙輕霍去病徒行賣馬<lb/>
重入關低頭向人空手還崛𧺫逆旅偏争席撫劍悲歌一叩環<lb/>
君不見緇丘斬黿河伯駭二桃殺士亦等閒烈士寕論碎腰腹<lb/>
誓将猛氣留人間肯随牧豎逐豚犢空使宣髪成斕斑螳郎怒<lb/>
鼃公莫忽博浪屬章且見攀<lb/>
　　齊謳行<lb/>
臨淄倡楽十萬家高堂遺調相矜夸為君歌齊奏竽筑請君傾<lb/>
<pb n="KR4f0069_SBCK_013-34a"/>
耳聴無譁營丘四履開子牙小白尊王朝京華談天碣石傾稷<lb/>
下好辯騶子輕田巴豪雄将相禮殊賤鷄鳴狗盗權竒見一炬<lb/>
𥘉燔即墨軍尺書立下聊城箭魯郊不識西狩麟三齊忽王胯<lb/>
下人文夫厄窮皆如此弹鋏無魚非是貧惜君豪逰苦不早丈<lb/>
人日觀寰瀛小滄海安期倘易逄金𬞞玉椹湏應飽求仙終古<lb/>
眇虗無一石縱飲真吾徒且挟青州老從事羅𥜗香澤長歌呼<lb/>
　　呉趨曲<lb/>
楚妃越艶歇謡歈聴我緩聲歌呉趨呉門匹練連閶闔虎阜金<lb/>
精照湛盧昔時文身蛟蜃族今盡鸞鵠雕龍徒延陵碑字炳<lb/>
日月澹䑓姓氏流山湖覇圖割㩀英雄𧺫三江两越無前壘伍<lb/>
<pb n="KR4f0069_SBCK_013-34b"/>
牙一戦水犀鶖荆尸既出平陵毁　間首㫁莫邪鳴魚腸鱠斫<lb/>
専諸死興亾千載綺羅空闘鷄陂冷草丰茸西施顰處月留鏡<lb/>
貞嬢墓下蝶翻飛風獨有藏名采薬客呉市浮沉逐門卒靈艸<lb/>
還㝷星檜壇秘方𣣔訪鴟夷宅洞庭山下千木奴乆判浮家老<lb/>
具區更携舂粟臯槁士同上荒臺感鷓鴣<lb/>
　　前緩聲歌<lb/>
晨風出林逐鴐鵝鷦雉下入蓬蒿多太行蟻垤争高下顯位長<lb/>
自遭讒詖開心冩意成管鮑翻覆蘓張原舊好鉗徒来索魏相<lb/>
頭厠中死人能報仇榮枯非所問泥塗敢申悶車輪過腹空百<lb/>
轉五岳不平隐方寸眼前榮辱未可知莫怨富貴忘我為<lb/>
<pb n="KR4f0069_SBCK_013-35a"/>
　　行路難三首<lb/>
提君青絲之玉壺勸君<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>醁之羙酒太行嵯峨不為高孟門非<lb/>
險六馬朽樽前意氣弟與昆明日戈矛在翻手季子車裂成安<lb/>
刎殺身本是同門友虺蝮可握堇可餐多謝知交不忠厚<lb/>
　　二<lb/>
我有匣中雙玉劍蟠螭為帶綺作緱太白屬月光耿耿㒺两匿<lb/>
景鬼魅愁悲鳴十載長不試大仇在側猶戴頭壮夫摧頽寳刀<lb/>
賣傖奴無用将觧牛<lb/>
　　三<lb/>
瞽者欲測天蹇兒思歴塊跛牂焉能踰太行折葦可以杭東海<lb/>
<pb n="KR4f0069_SBCK_013-35b"/>
風雲未濟虎爲䑕吕牙鬻漿由也醢宣尼㣲服拜婁豬李斯教<lb/>
獄困胡亥行路何難遇遘難頭上秋蓬不相待<lb/>
　　長相思<lb/>
蜀桞柔碧色盡是含情枝呉𧖟不上筐那得長相思相思道長<lb/>
心㫁絶隴水無聲寄嗚咽悠悠千里下晴川秦川盡處洲如月<lb/>
月明恐不到君傍君對月明應㫁腸清霜両地訴容髩莫憶故<lb/>
人憶故鄉<lb/>
　　烏棲曲<lb/>
栖烏夜飛猶未栖門前烏臼争夜啼閨中紅筯應聲落知是遼<lb/>
西蕩子妻夗央錦字廻環織銀釭作花影着壁爲君眠食寝容<lb/>
<pb n="KR4f0069_SBCK_013-36a"/>
儀何况關山欲㱕客<lb/>
　　燕歌行<lb/>
征燕横霜流草根青髩漸改愁人心少年盛氣干長雲思扼雕<lb/>
虎批龍鱗逡廵遲暮成積薪當時執乎諸故人皆已馳騖懐黄<lb/>
銀歲華一去不再春且酌九醖浮蘭淳左挾夷䴡右洛濵蛾眉<lb/>
巧妙工入神芳時艶令娯衆賔忽聞清歌激哀音滿堂變容各<lb/>
沾巾殊悲異戚無不顰始知名逹長苦辛燕樂無方湏及晨<lb/>
　　白紵辭<lb/>
新成白紵勝檿絲裁為飛袿冐<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>離酒容歌態世所稀為君騁<lb/>
妍呈妙姿人前作意大小垂輕盈無骨迅中規歛容内視息不<lb/>
<pb n="KR4f0069_SBCK_013-36b"/>
吹修趺凝植猶若移齊心同願相追随華艶易老况離居日成<lb/>
向余一揚眉君憐君惜端属誰不在容悦在心知<lb/>
　　東飛伯勞歌<lb/>
東飛伯勞東復西鰥魚獨宿鶯對栖誰家女子省人事未到破<lb/>
瓜愁孑居盈盈十五看不足叵曽掠削先驚目願持花艶得人<lb/>
憐軍情個影只争眠空将無限懊儂意亾頼今年同去年<lb/>
　　河中之水歌<lb/>
河中之水河上舟莫愁一見使人愁相思相就不相信何異溝<lb/>
水東西流燕姬未及莫愁好能持厚意投懷抱人生貴在相知<lb/>
心濁醪亦足同傾倒酒酣爲我弹坎侯知君高氣凌九秋清啇<lb/>
<pb n="KR4f0069_SBCK_013-37a"/>
繊指爲君發一一白髪生我頭豪㳺海内無人識可憐鉛粉攄<lb/>
心臆逝将宻爱結襟期不羡陳雷古膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
　　楊白花<lb/>
浮萍入水桞作蛾随人輕薄可人多曲房宛轉三百六蝴蝶深<lb/>
深入綺羅春風漫天雪飛去愁殺江南江北何青娥連臂歌思<lb/>
苦不忿朱顔棄成土空宫早啼白項烏白楊生花楊未枯寄語<lb/>
南栖梁上燕飛絮沾泥迹在無<lb/>
　　楊叛児<lb/>
花飛白門道大者乃如鴉君身本輕薄况復過儂家雙心壹意<lb/>
共百孔玲瓏獸吐金辟邪沉香火底君莫坐宫鶯啼殺上楊花<lb/>
<pb n="KR4f0069_SBCK_013-37b"/>
　　效鮑参軍梅花落<lb/>
梅花發嶺上九月已盈枝随風飛過嶺寒盡春歸人不知閨中<lb/>
只怨含情苦那識長征隴上児隴頭春殘梅未落江南梅乳己<lb/>
相思<lb/>
　　雙燕離<lb/>
雙燕巢君幕出入不相離雄飛漢水曲雌入椘江湄覊禽飄泊<lb/>
慕儔侣君獨何為長獨栖楊花上天雨落地随風搃作路傍泥<lb/>
　　宛轉歌<lb/>
三星渡漢河作橋相歡相見属今宵傾情輸意無所惜焉能含<lb/>
態復含嬌含嬌重宛轉宛轉向君前憶君宻爱寕獨宿感君心<lb/>
<pb n="KR4f0069_SBCK_013-38a"/>
知逄盛年姬人空簟懊明月小婦挾琴悽夜泉沉冥衣䄃君得<lb/>
觧纒綿氣息君冝憐博山爐香裊氤氲徘徊流光兩難分鳴筝<lb/>
在膝絃歇指低聲就君又不聞<lb/>
　　擣衣篇<lb/>
邊庭㱕信返金㣲却言春盡尚寒衣昨宵秋風卷綃幕連夕妾<lb/>
身不下機殷勤䄂卷雙羅綺萍花波動門前水自憐减退别時<lb/>
顔臨流獨語衣重理戦裙蟣蛻舊針<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>矢鏃痕穿宻縫縷襊成<lb/>
絞角錦石傍可憐細杵發㣲霜空閨力怯君不見野外音多人<lb/>
㫁腸将新手𥙷稍歛縮乆别君愁當瘦長襟前繡作當㱕字願<lb/>
着槀砧還故鄉<lb/>
<pb n="KR4f0069_SBCK_013-38b"/>
　　仙人攬六箸篇<lb/>
天帝寂居云不娱趣召玉女暫投壺偶爾中耳電母笑二十四<lb/>
驍翹鹿盧侏儒二帝弄臣哆口短下愽山巾命司博矢矢墜地<lb/>
大咍絶倒瞬目上掩脣帝愠眡斥籍謫作<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>稽郭舍人嗸牙嘲<lb/>
嗤靡不有長受榜箠抑僂身帝遣省之戒莫傲戲無悛躭六博<lb/>
潜上太山日觀峯日與神人争握槊攀翻玉姬洗頭盆擲塞狂<lb/>
嘷振林薄岱輿員嶠點作籌積筭五城十二樓酒緡準罰不可<lb/>
數倒吸天河涸絳流得梟為王雉五覇却為一局分項劉人間<lb/>
齡齷齪無博進虗将寸壌賭方州<lb/>
　　元旦飲劉生研山草堂歌<lb/>
<pb n="KR4f0069_SBCK_013-39a"/>
參政飲酒讀書䖏我友種松皆鳯翥元正避客就劉郎主人相<lb/>
㽞客不去手談已倦倒巨鴟百罰金尊百不辭呼盧决勝賭年<lb/>
命快絶投梟翻酒匜人生所貴適志耳公侯将相将何為今年<lb/>
種秫𤱔二斛不了麯蘖糟丘池科頭跣足雙不襪山寒毫侵幽<lb/>
姿山童驚顧恠袒禓疑是避暑高陽児壺乾杯燥客盡醉罷席<lb/>
酩酊歌接䍦張燈扶醉踏霜返春城海氣揺参旗<lb/>
　　食頻果作<lb/>
早年䇿馬歴山返羊棗查梨滿秋坂就中頻果不論錢玉切風<lb/>
絲蒸作飯却憶児童大母前争果分甘豈讓先當時江南珍貴<lb/>
此雕盤封餉恒連拳邇来洊亂分南北三十餘年㫁珍目㕠丫<lb/>
<pb n="KR4f0069_SBCK_013-39b"/>
婢子忽擎将紅𥿄題椷出黄玉已驚萍食椘江来不數林檎柰<lb/>
苑開芳脆投頥供阿母魁竒刺眼喧嬰孩霜刀剖取命小婦染<lb/>
指流涎亦何有木奴壓倒洞庭春一斗莫愁無下酒<lb/>
　　長歌寄懷周行客呉門<lb/>
周行妙畫世無敵大手一揮数十尺千巖萬壑肺腑生盡向老<lb/>
髯筆端出家貧恥作干謁人能詩善書俱絶倫可憐翰墨無人<lb/>
識淪落摧藏五十春人間未知重手蹟時冩雲山抵酒緡聲名<lb/>
一日傾呉下呉中作者驚相訝此中那有斯人坐令時軰摧聲<lb/>
價競輸長幅買生綃巨壁虚堂坐高架烟雲滃浡随丹青墨酣<lb/>
筆飽機不停峥嶸五岳峙方寸二儀高下窮流形時人空自弄<lb/>
<pb n="KR4f0069_SBCK_013-40a"/>
毫素徒有刻畫無精靈山川從此開生面唐宋居然見典型杪<lb/>
各㽞滯婁江客大雪欲㱕㱕不得經年契濶換髩毛書㫁故人<lb/>
鴻㕍高東風聊借呉江鯉蕩漾春流上海潮<lb/>
　　朱二景肅胥川草堂觀黄鶴山樵十二家山水歌<lb/>
至正以後畵格敝大痴倪迂盛得名粗毫淡墨益老草無復秀<lb/>
潤流清英黄鶴山樵文敏甥筆墨神雋天機精十二名家古山<lb/>
水随意經營毫末裏烟嵐濃淡各有情草木暄妍澤膚理荆関<lb/>
董巨觸手變作者都忘神所以其中数幅更絶殊金碧洞耀丹<lb/>
青腴似到藍田輞川下身随田牯行東圩朱生好客兼好画寶<lb/>
藏此冊寕論價不逄識者肯借觀秘惜寕邅俗物罵我來探梅<lb/>
<pb n="KR4f0069_SBCK_013-40b"/>
坐石根爾時丘壑容獨存十年不見此畵乆錦<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>為我開南軒<lb/>
纔披短幅己滃欝水雲漠漠池晝昏形神漸入畫圗去那知對<lb/>
坐成枯猿細看梅桞盡甲拆誰者綃紵誰林園主人屡呼客不<lb/>
應良乆始覺持金樽呼童急為卷此畫軸寒具已寒酒不温無<lb/>
須主人重勸客客竟醉矣忘夕飱畫中先為我冩照㱕晚帶月<lb/>
𫾣柴門<lb/>
　　春鳥啼曲<lb/>
春鳥閒啼聲可聼間關宛轉盈前庭山客尚眠林欲曙百囀喚<lb/>
𧺫春沉冥花枝纔動音裊裊飛上紅樓猶未了羙人午夢恰驚<lb/>
囘道是巫山春乍曉有時一鳥獨自鳴一聲一聲復一聲啼来<lb/>
<pb n="KR4f0069_SBCK_013-41a"/>
𣣔歇殊不歇疑若無情似有情忽然相呼下儔侣巧舌交交學<lb/>
人語衆聲錯雜各分明璅細窓前話児女春隂帯雨花不關春<lb/>
鳥呌芲日百囘花隂深處啼㫁續常帶林中風雨来為爱禽言<lb/>
坐花下小鳥啼春嬌似罵落紅庭院静無人百舌春殘杜鵑謝<lb/>
　　為劉倩敷文賦項聖謨大幅山水歌<lb/>
近畵多推項聖謨尺幅徃徃時人殊烟雲明潤草木秀居然萬<lb/>
里開江湖平生大手不多見項生巨幅尤竒變高壑千巖高挿<lb/>
天白石移山入庭院邇來畫手圗雲山𥙷綴烟雲㫁續間山高<lb/>
必借雲氣隔暗谷隂崕何處還吁嗟項生畫雄濶見神力連山<lb/>
不㫁百十重鳥道盤天鑿空入林踈谷朗無片雲隐約烟嵐在<lb/>
<pb n="KR4f0069_SBCK_013-41b"/>
膚澤項生頭白筆轉妍此画還應及壮年荆關筆力未相讓近<lb/>
代何必無前賢老夫登陟苦足弱十年一息如蟲縁松根石上<lb/>
屡坐臥翹首却望樵子同飛仙纔觀此畫心己怯<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>鞵斗笠不<lb/>
知㡬日乃可窮其巔勸君寳此同尺璧必逄佳日堂中懸<lb/>
　　惠山老松歌調朱二子于<hi>子于欲畫此松腹痛臥舟中囙調之</hi>
惠山老松勢竒絶虬枝連蜷形百折衆竅俱含丘壑姿古心欲<lb/>
迸肝腸雪何年偃蹇卧山中疑見春申此澗東呉亾楚㓕㡬千<lb/>
載呼噏雲烟與昔同我来探泉更倚石竟日嗟咨老蚪側摩挲<lb/>
坐卧㸔此松返棹催㱕㱕不得朱生自謂畵無敵悔不登山携<lb/>
帋筆直湏腹橐掃龍形鐡幹槎枒撑素鬲憐君腹痛卧輕舟應<lb/>
<pb n="KR4f0069_SBCK_013-42a"/>
是松根矗胷臆㱕粉君家雪色壁潑墨蒼龍三百尺畵畢同烹<lb/>
第二泉謖謖寒濤盪襟掖<lb/>
　　爲劉煒賦李星明檇里歌夀湯重庵司理<lb/>
左角天官臨就李上指李星明太紫滮湖一片清照人不見秋<lb/>
霜見春水當今　聖主重祥刑使君佐命廣好生福堂草深人<lb/>
不入一十一郡推亷平訟庭日長晝漏永昌陽榴火紅弄影乃<lb/>
知佳節近天中南極光輝傍東井使君自是神仙儔九仙山下<lb/>
第一流文章吞吐抉元氣風骨翩珊鳴玉球暫來作吏司淑問<lb/>
直靈位業同千秋鴛鴦水繞范蠡宅自古仙真隐越州知公軒<lb/>
冕若蝉翼㳺戲金門非有求方壺員嶠東海外在公轄下堪夷<lb/>
<pb n="KR4f0069_SBCK_013-42b"/>
猶塩洲却近徐福島安期羡門之所㳺願從此中乞靈草採得<lb/>
九節浮金甌登堂門生挟白鹿共借海屋添觥籌祝公三爵為<lb/>
公壽上考中書還黒頭<lb/>
　　竹醉日詩<lb/>
竹醉五月十三日不知竹醉何時醒窗前恨無㝷丈地乞取百<lb/>
个琅玕青每到池篁幽絶䖏輙思載酒賖林亭世人冨林園種<lb/>
笋非種竹未遇春雷理短鑱不爱篔簹千𤱔緑憐余舊是高陽<lb/>
陽尸祝鄭泉親酒壺近來爱竹不爱醉十載無論麯蘖事我醉<lb/>
無寕令竹醉竟日沉酣飽空翠竹醉爛熳冩竹真醉竹豈必在<lb/>
酒人為君干霄拂青雯上飲天漿吸流雲酒可千日而不飲何<lb/>
<pb n="KR4f0069_SBCK_013-43a"/>
可一日無此君<lb/>
　　築門歎<lb/>
築縣門縣門欲高高入雲樓傾門倒民尚可築門工𧺫愁殺人<lb/>
南山流髠多巨木沒官造樓估己足巨木㫁作杙長材截作椽<lb/>
賣充小吏纒頭錢十金日罰磚百金日罰瓦輸納稍遲邅楚檟<lb/>
不湏買瓦上門楼官今折價准庫收只恐門工完莫怨門工急<lb/>
門工已餘罰未息<lb/>
　　開河謡<lb/>
褁錢復褁飯縣間出開河河高泥一丈下者五尺餘欙土詣何<lb/>
許舟載海上灘無舟安得前聊復畚泥両岸間河深未及底市<lb/>
<pb n="KR4f0069_SBCK_013-43b"/>
中累土高于山又復捉民丁負填龍君祠下窟見年出錢重雇<lb/>
夫千錢三日苦未足不如将錢買老胥土泥不挑河任淤河塞<lb/>
尚通舟河開絶水路厓傾沙墜石填河民錢空費河柰何<lb/>
　　祈雨諺<lb/>
祈雨祈雨爾出巨羖我出牡豕官今下令云㫁屠官衙支肉敢<lb/>
謂無伍伯來飲酒索錢曰無有攫肉告縣官官差如雨鞭若狗<lb/>
鞭之見血木<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>頭囚何罪以豕首三日不雨禾為立槀鳴鼓聚<lb/>
人官以歩禱秋收無望困箠鞭賣児夜夜償棒錢<lb/>
　　張逺畫士女屏風自呉門緘寄舍弟信弦同觀欣賞賦此<lb/>
　　　寄張并示逺門下呉章朱亶二子<lb/>
<pb n="KR4f0069_SBCK_013-44a"/>
周昉畫後無羙人瘠雨㣲雲掩至真人間佳麗君閱盡落筆嫣<lb/>
然觧損神屏山十二春㫁續廣額豊鬟看未足舂容修短無不<lb/>
宜秀外恵中各清淑内家貴重天貌嚴位置神仙在金谷疑君<lb/>
曽到宫掖㸔萬朶宫花照上闌豈無閨中林下質草茅人物猶<lb/>
单寒呉門緘寄張堂上凝立神痴兀相向頓令精魄成綵灰便<lb/>
欲飛形上圖障其中尤物費百思如顰欲睡端為誰欠申背面<lb/>
無窮意不入圖中不遣知憐君客邸孤棲乆畵成始覺覊無偶<lb/>
呉中妙麗見應多鉥腎<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>肝副心手近代士女推仇英淫思古<lb/>
意殚至精呉章朱亶君門下将次與君争盛名卷圗莫向燈前<lb/>
出絶纓恐誤諸狂客伎圍笑殺肉屏風空自横陳滿君側<lb/>
<pb n="KR4f0069_SBCK_013-44b"/>
　　夜聴絡緯歌<lb/>
幽牕無人客獨眠蟲聲續續月上弦𥘉啼咭戞未成調疑有繰<lb/>
車當户前凄其乍聞似山雨窣㳫林中㫁復連閒階曝薬忘收<lb/>
拾驚𧺫山童履倒穿<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>札札鳴不已始覺絡絲蟲夜語深閨<lb/>
小婦夢難成那恠床空頻夜𧺫乍歇乍啼如有情數聲漸低高<lb/>
一聲聲殘月黒音莫了更漏𥘉長花悄悄山翁卧聴忍悠㳺挑<lb/>
盡踈燈螢火流更稀燈暗啼更急偏是幽人不觧愁隔墻隣女<lb/>
猶夜作難息停機望女牛<lb/>
　　馬窵篇戲為六弟望賦<lb/>
　　　葉子𧺫於宋季五方土俗各不相襲錢塘闘特楊州闘<lb/>
<pb n="KR4f0069_SBCK_013-45a"/>
　　　虎六張八張取勝不同五十年前絶無所謂馬窵者其<lb/>
　　　風盛于啟楨之際明末清興其流益廣禾中黄觧元在<lb/>
　　　獄増為新目南北諸院翕然宗之都下䢴溝呉門又各<lb/>
　　　為譜士大夫下迨負販無不風靡成習不佞酷不好之<lb/>
　　　亦猶寄奴云畏觧不畜也秋日屡過阿六所見十弟信<lb/>
　　　弦與苕客軰角戲連日夕故為賦之<lb/>
宣和稗官啞貫中三十六兕横山東罡星墜後嚆矢盡猶復帋<lb/>
上争英雄三呉自昔闘特虎邇来馬窵争新譜名姬賽巧矜散<lb/>
花豪客㽞錢衒兠肚我家十郎乆罷官少年意氣横闌干自誇<lb/>
彦道驩絶倒常笑劉毅猶酸寒驅車委巷拈百子四隅兀坐分<lb/>
<pb n="KR4f0069_SBCK_013-45b"/>
<pb n="KR4f0069_SBCK_013-45b"/>
槃瓠共啄矢誰嗾臣獒使躇階君家白棒不離手獰龍毒象鉗<lb/>
椎走直饒相遇古伽文亦教棒殺将餉狗只今狂薬滿泥塗紛<lb/>
紛長啄皆瘈奴權門揺尾子盧軰捫足避若公莫呼從此豁然<lb/>
破疑滯狗子誰云佛性無<lb/>
　　鑑公入山期訪公山中桂花下遇雨不果公已出山與静<lb/>
　　　因長老弟渭臣共訪有作<lb/>
桂花未放師入山與師相期岩桂間桂枝開盡月亦盡山人不<lb/>
至山芲開花開花落秋無主雲踪懶出非關雨雨餘山霽山僧<lb/>
㱕携得秋香拂柔艣平生懷想入山深寕煩叢桂相招㝷况逄<lb/>
白社不禁酒羞殺黄花空布金師㱕我出吟秋色㝷僧聯屐行<lb/>
<pb n="KR4f0069_SBCK_013-46a"/>
南陌上堂若道木穉香只問同来老禅徳<lb/>
　　朱亶畫㑹真人物圖題冊<lb/>
君㳺周張二公門十年精耗移形䰟心縈毫末窺萬象神妙時<lb/>
時輕宋元見君西廂圖如見㣲之言漢卿實甫所貌冩已洞情<lb/>
髄非神存想君含頴定慘楚筆憨墨恨雙文語将軍白馬嘶鱗<lb/>
鬛侍女紅腮暗綃紵形消骨化羙人情千載酸辛溢毫楮漢唐<lb/>
人物今不傳近推仇英前龍眠㳺絲縈鐡渲入肉兼此二物君<lb/>
其然聞君近畫麒麟閣漢代丹青開丙霍圗成未了人競觀好<lb/>
事携金坐相索功名将相自有真定無痴骨妍皮人營平博陸<lb/>
各異状一一虎顧鳶肩倫可憐先入呉儂手不作内府天家珍<lb/>
<pb n="KR4f0069_SBCK_013-46b"/>
今君此畵冝自惜借觀評䟦湏佳客莫與呉中子弟㸔綵灰倘<lb/>
或汙真跡<lb/>
　　九日子服弟約㝷菊㣲病不果口占<lb/>
年年重九菊未花却如覊客滯天涯今年花開先重九㡬度見<lb/>
花惜無酒相期采菊在重陽未到登高髩已霜揺落西風供伏<lb/>
枕孤負秋光照人飲自憐病骨怯登山白酒黄花相對閒黄花<lb/>
未殘酒未竭遲我寒香在明發卧㳺山客𥙷登高㝷菊㱕來尚<lb/>
足豪<lb/>
　　重九後一日同六弟望行南郭登孫户侯寓園林亭小山<lb/>
　　　采菊㱕有述<lb/>
<pb n="KR4f0069_SBCK_013-47a"/>
今年黄菊為誰好途遇孫侯<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>劇倒相携爱弟登小山果已秋<lb/>
光入林早君家鄰老花隔籬種滿林無好枝非無好花花不韻<lb/>
園林縱有不題詩喜君折花許相贈鬂挿清霜展孤興銅瓶急<lb/>
洗鷓鴣㱕喚花奴叩三徑<lb/>
　　飲劉倩研山草堂聽諸奚擊鼓歌<lb/>
霜黄菊紫秋更嫵上客深杯酌鸚鵡劉郎勸客且盡觴為喚花<lb/>
奴夜擊鼓燈花歴亂簷花舞㣲月朦朧為君吐繁音緩節各有<lb/>
情簫沉管咽流泛聲㳺絲宛轉捲花雨飛絮輕颺點渌萍青山<lb/>
亭亭頭不動揎䄂横掺神采勇為君變作漁陽撾滿座風生洒<lb/>
毛孔聲沉鼓歇客散時林霜坼盡東籬枝<lb/>
<pb n="KR4f0069_SBCK_013-47b"/>
　　天岫自梅里過訪草堂以省墓不相值寄詩為報<lb/>
相思毎憶君到門君至我行入西村㱕来惆悵君不見却喜寘<lb/>
几詩篇存黄花巳盡隐士園木棉可着裘不温閉户不出畏荆<lb/>
棘長身漸瘦同鶴猿羡君流寓多勝友重君逺㳺無羡援迷楼<lb/>
故址弔枯桞金焦㠶影衝老黿江山盡入興廢眼筆墨半冩漁<lb/>
樵言拏舟何日泛長水烏臼葉丹楓已翻催租興敗無好句聊<lb/>
寄尺鯉通寒暄<lb/>
　　就飲六弟望所放歌<lb/>
朔風凛凜集百憂六博不能消我愁<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>錢已盡無可典焉從貰<lb/>
酒鳴雌侯吾家阿六伶籍儔一日不肯離觥甌暇時徒歩日相<lb/>
<pb n="KR4f0069_SBCK_013-48a"/>
過便窺大甕登糟丘君㸔世路盡荆棘轉眼膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>戈與矛漫誇<lb/>
文章好箝口且避時名罷浪逰一夕一夕一白頭君胡不醉醉<lb/>
豆休杯中能使人年少暫得紅顔相勸酬山河枰局戲嬴項詩<lb/>
卷咳吐争曹劉身名焉用此長物二豪瑣瑣皆蜉蝣<lb/>
<pb n="KR4f0069_SBCK_013-48b"/>
<pb n="KR4f0069_SBCK_013-48b"/>
五言律<lb/>
　　題子卿牧羝圗<lb/>
屬國㱕來後麒麟貌已髙當時困沙磧大漠在秋毫氷柱懸羝<lb/>
角天花墜節旄李陵臺下雪潼乳沒黄羔<lb/>
　　詶長水周篔見懷韻<lb/>
愧未芝眉識相聞辱報章高山長在望空谷亦何傷雪軫弦三<lb/>
歎銀筝㕍㡬行和歌疑有誤屢顧矚周郎<lb/>
　　首春過宻庵訪東明禅師<lb/>
風急春城外晴雲海氣寒相携龎藴去一詣懶融㸔松火生煨<lb/>
芋茶香泛握蘭䋲床話㕠徑繚繞白雲端<lb/>
<pb n="KR4f0069_SBCK_013-49a"/>
　　自三昩庵至栴檀菴<lb/>
精廬不數武小憇各經過幽意無人問禅機一字多春光駐啼<lb/>
鳥瞑色上烟蘿末已探梅興行吟奈晚何<lb/>
　　用韻詶董大尹志得四首<lb/>
殘夜驚衰暮幽栖感歲時流光大衍暦心亊少陵詩雪後燈将<lb/>
燼花間漏轉遲年華不相待已遣鬂毛知<lb/>
　　二<lb/>
薜荔新衣帶條風澤鬂絲搃無軒盖過任啟竹扉遲檐旭生何<lb/>
早江春到㡬時呼童数梅蘂曽發向南枝<lb/>
　　三<lb/>
<pb n="KR4f0069_SBCK_013-49b"/>
物態稀懷刺年光逐酒巵春來土牛　潮上午鷄時瓦卜占豐<lb/>
稔農祥騐雪知蜃窓隂似雨把卷一褰帷<lb/>
　　四<lb/>
不識東風至開門緑始知徑苔㢠凍乆巷桞折絲遲綺思看芲<lb/>
發雄心引鏡悲酒徒寥落盡空對月如巵<lb/>
　　潜夫李先生抱病卧東郊再過不得晤留詩言别依韻奉詶<lb/>
平生丘壑意去住總難忘病𧺫先春色㱕舟帶夕陽懐君芳樹<lb/>
合言别渚蘋香卧㸔公車客勞勞上帝鄉<lb/>
　　秦山法雲寺<lb/>
偶爾看山至雲山有宿因當機無可語對坐更何人竹外松風<lb/>
<pb n="KR4f0069_SBCK_013-50a"/>
静沙頭鳥迹新相看俱了義梅影印階塵<lb/>
　　禮破顔和尚塔<lb/>
十年弹指事孤影塔輪中日午群峯正天高大海空魚龍咸喻<lb/>
法松竹乆聞風無縫誰相扣捫蘿舉似公<lb/>
　　過夏家庵訪千公不遇遇之山上投贈<lb/>
相㝷不相見相見偶相逄送客梅千點盤山路㡬重海潮涵印<lb/>
度山月指門宗誰道公孤廻寒岩石上松<lb/>
　　藍田浦野廟小憇<lb/>
野廟藍田浦東南敞不扃海王朝嶽瀆水徳表威靈净肉齋鐘<lb/>
冷顛毛客鬂青㝷僧無可語索茗眺危亭<lb/>
<pb n="KR4f0069_SBCK_013-50b"/>
　　馮氏天坐閣眺<lb/>
紅塵只尺裏誰識有雲林空際此間盡幽篁㡬曲深䦨干山四<lb/>
面樓閣蜃中心不隔紗窓畫梅花雪滿襟<lb/>
　　陽羡胡天岫檇李陳九陶禇㓜隆並過草堂<lb/>
屐齒遒然至何人集草堂諸君俱大雅乃不鄙踈狂湖海論交<lb/>
舊名山托業長野夫欣竊比此道日輝光<lb/>
　　病𧺫<lb/>
一卧春将盡流年強自扶浮生嗟物累多病覺身孤跡漸踈詩<lb/>
社名空罣酒徒嚮来飛動意幽夢滿江湖<lb/>
　　野老移送来禽喜作<lb/>
<pb n="KR4f0069_SBCK_013-51a"/>
繁英驚滿樹野老送来禽接得棠梨種移栽小院隂試花知雀<lb/>
喜候實辟蟲侵爲趂清明雨流膏劚土深<lb/>
　　春盡十首<lb/>
春盡江城日風花作意飛輕隂生海市漸暖入牛衣愁病思岐<lb/>
伯身名騐少㣲亂紅雙徑滿相約采茶歸<lb/>
　　二<lb/>
伏枕餘年在當杯萬事空鶯啼㕠屐外春去百花中寒食開𧖟<lb/>
市條風報社公石湖船有約稍待五湖東<lb/>
　　三<lb/>
湖海烟波濶風塵出䖏難饔飱菱角飯栖遁行皮冠買妾非司<lb/>
<pb n="KR4f0069_SBCK_013-51b"/>
馬無妻事伯鸞時平多禁網不敢問垂竿<lb/>
　　四<lb/>
飛絮過三月啼鵑滿一枝感時江統論懷友李陵詩山市收蒼<lb/>
耳松隂闘畫眉閒中理幽事伸帋譜圍棊<lb/>
　　五<lb/>
燕子梨花候清明禁火餘悲風揺墓草喜雨潤林𬞞故國龍蛇<lb/>
盡新愁杜宇𥘉相㸔何獨痩憔悴念三閭<lb/>
　　六<lb/>
少年行楽處囘首鬂滄浪艶曲傳歌清樽醉索郎風和盤馬地<lb/>
草軟闘雞坊事事關心緒鶯花搃㫁腸<lb/>
<pb n="KR4f0069_SBCK_013-52a"/>
　　七<lb/>
獨徃空携屐㱕来早閉門木䦨栖海燕沙雨濕山樊身賤親偏<lb/>
老民窮吏益尊著書夫豈敢流涕賈生言<lb/>
　　八<lb/>
砌石移花影鄰隂下草堂吹簫賣餳過擊鞠落紅坊魚虎窺<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>
坐風鷹閙𥿄長児童㸔共喜翻逐老夫狂<lb/>
　　九<lb/>
巫門東望地於越㑹稽山窮髪通諸夏文身自百蠻黄流南印<lb/>
濶赤道大瀛環驚顧乾坤狭漁樵何䖏間<lb/>
　　十<lb/>
<pb n="KR4f0069_SBCK_013-52b"/>
春来躬灌卉半臂著单衫小句教鸚武新詞摘阮咸愁多踈酒<lb/>
盞懶甚㫁函每薄相如賦文章逹狗監<lb/>
　　王家溪<lb/>
風㠶溪口望楊桞沒深邨花宻人烟小雲多水閣昏王祖半漁<lb/>
稅家政在鷄豚此地民情古焉知官吏尊<lb/>
　　行虎丘再次信弦壁間舊題韵<lb/>
勝地同良友雲林思轉遥山情人外冷春色雨餘調野艶撩㱕<lb/>
夣清暉殢小橋貞孃墓傍石藉草一相招<lb/>
　　逰恵山秦園次壁間韻<lb/>
一境入圖畵烟嵐擬巨然何人買山隐想在避秦年窗鑿生雲<lb/>
<pb n="KR4f0069_SBCK_013-53a"/>
石池分吐月泉焉能及群鶴終日此中眠<lb/>
　　二<lb/>
磵户幽房冷塵囂静不聞名山真托契人境已離群空翠生松<lb/>
檜清暉淡水雲暫來忘返棹魚鳥莫移文<lb/>
　　詶梅里凃長簡韻<lb/>
新詩長把讀片札忽相聞四月𥘉弦月懷君若見君蓬蒿藏仲<lb/>
蔚羔㕍薄陳羣窮逹平生審雲山自此分<lb/>
　　即事和胡天岫梅里見懐韻<lb/>
相思嗟不見忽忽似殘春天地無情甚棲覊如此人隂濃了花<lb/>
事海色㫁山巾詶唱言愁句雙魚徃復頻<lb/>
<pb n="KR4f0069_SBCK_013-53b"/>
　　用韻示胡周二君<lb/>
　　　天岫和青士訪二上人不遇詩有欲竟浮沉事句此事<lb/>
　　　如何竟即用前韻舉似二君不必示二上人也<lb/>
浮沉竟何事欲数已難名般若同蛛網成唯亦蜃城篆㣲香不<lb/>
了月正影無生二士誰堪論團焦可結盟<lb/>
　　二<lb/>
何煩相覿面原不費参求無䖏堪　屑惟應問石頭茅亭杳然<lb/>
閉花徑自成幽莫可容詞句君其任去休<lb/>
　　訪虗白上人<lb/>
聞説虚公乆幽栖得暫過經行盡林樾氣候尚清和塵事此中<lb/>
<pb n="KR4f0069_SBCK_013-54a"/>
冷孤踪一鉢多茅茨聊隐翳踈懶奈公何<lb/>
　　二<lb/>
到䖏名山滿山僧不住山寕知把苑地自足遠人間燒茗春潮<lb/>
上參禅鳥語間何煩公説法聴水自潺潺<lb/>
　　午日感懷三首用商隐韻<lb/>
令莭逄重午端陽夏已深高堂長命縷為黍歲時心漸老諳修<lb/>
薬多愁觧畜琴五兵符可辟偃革望當今<lb/>
　　二<lb/>
使者煩頻至東隅乆宴如其空悲白苧毎食㫁黄魚昌歜孤斟<lb/>
懶蒲葵却扇踈午眠驚半覺風至墜床書<lb/>
<pb n="KR4f0069_SBCK_013-54b"/>
　　三<lb/>
阿况嗟零落三年絶燕㳺晚凉生海月舊恨在江樓小婦驚梟<lb/>
汁雛兒繫虎頭前邨聞競渡欲趂采樵舟<lb/>
　　再和董大尹志同訪静公作<lb/>
言過方丈室正及可中時潮信逄弦减茶烟上午遲人間逄二<lb/>
士物外得相知岸幘槐隂下松風竟日吹<lb/>
　　大暑避客旅菴四首<lb/>
浮生原逆旅随遇足栖遲避暑依深樾披襟䕃曲池炎歊對僧<lb/>
盡吟唱有蝉知只此堪忘世雲林慰宿期<lb/>
　　二<lb/>
<pb n="KR4f0069_SBCK_013-55a"/>
乆惬丘中賞言抽物外身浮況寛世網老病怯生辰弄筆惟題<lb/>
句科頭喜避人紛紛城市裏名刺沸蹄輪<lb/>
　　三<lb/>
叢林多杖拂吾爱此公真乞食随供佛無禪可答人何常離法<lb/>
縂不厭僧貧諸累空俱盡寕須掃六塵<lb/>
　　四<lb/>
午餐無一事繞室漫經行掃地㽞花影闉門隔鳥聲偶來如出<lb/>
世静坐覺浮生遂息身心卧䋲床夣始清<lb/>
　　秋夜獨坐集字<lb/>
招得棲遲客菰蘆聴雨眠踏歌傍樵路露宿半漁船面郭溪橋<lb/>
<pb n="KR4f0069_SBCK_013-55b"/>
冷輕隂夕照懸淹留三雅畔詩思滿巖泉<lb/>
　　二<lb/>
玉砌望舒隐當杯聞洞簫堤槐垂細細葭露乍蕭蕭碧落臨虚<lb/>
沼磯痕送暮潮空齋清興接下榻㡬愁消<lb/>
　　秋夜集字<lb/>
卧閣夜展轉秋蛩滿院吟短蓬𥘉入鬂畫扇倐驚心漏㫁辰星<lb/>
淡苔稀破屋侵仙居倚叢桂遥過萬峯㝷<lb/>
　　二<lb/>
昏中廻北斗潜景杳蒼蒼囱影移燈聚環波印沼方梅林莎徑<lb/>
緑蘭若菊花黄放浪壺樽乆平時見古狂<lb/>
<pb n="KR4f0069_SBCK_013-56a"/>
　　夜𧺫燒茗不覺達曙<lb/>
老去秋懷减清宵未忍眠雞聲流燭䟦蟲響咽茶烟已負看山<lb/>
約空㝷乞食縁鈔書重剪炧詩譜已三牋<lb/>
　　摘白髭次韻<lb/>
心事蒼髯外添愁更㡬莖空勞懷地肺何用避山精少艾窺㣲<lb/>
笑雄心照屡驚高堂雖徤在垂老愰無成<lb/>
　　種竹次韻<lb/>
數箇扶亭砌喧卑覺已新非関移遇雨終日遠囂塵踈節真吾<lb/>
友孤標重此人愁然成獨嘯未許客過頻<lb/>
　　秋日病中次觀濤韻<lb/>
<pb n="KR4f0069_SBCK_013-56b"/>
秋清驚伏枕潮響撼空塘病骨添踈放幽襟𧺫激昂山河揺地<lb/>
影角徴激林霜無復觀濤興寒罏瀹乳湯<lb/>
　　二月雪和僧衍維韻<lb/>
二月花無頼無風作意吹千林惟一色向暖不多時寒食飛何<lb/>
早㝷春濕未知綺羅歌䄂澀毳衲自離披<lb/>
　　早𧺫燒柘煮茗有作<lb/>
幽事無人識晨興候鳥鳴鈔詩兼楷法聴雨惑茶聲酒徳衰殊<lb/>
甚文心賦晚成敢希高士傳庻不愧躬畊<lb/>
　　東觀商隐期共訪僧鑑不佞先詣鑑㱕見二子㽞題乃有<lb/>
　　　此作<lb/>
<pb n="KR4f0069_SBCK_013-57a"/>
乆負㝷僧約何當把菊枝空堂來二屨携杖出多時海氣林楓<lb/>
冷霜天侣㕍悲相㝷不相見定有感秋詩<lb/>
　　同潘大洪㣧董大尹志訪虚白上人自和舊題韻二首<lb/>
秋色滿三徑幽人更一過竹高晨景暗霜暖晚風和林下僧元<lb/>
少人間跡遂多同来携二客皆不愧羊何<lb/>
　　二<lb/>
語黙對深坐夕陽已在山種枀籬内外造屋竹中間僧𧺫自燒<lb/>
茗客來相向閒因機欲忘去月上澗潺潺<lb/>
　　客夜聞曲見懷答胡天岫韻<lb/>
飄零何處客短棹逐淪漪旅夢同歌枕離燈對雨垂相思無片<lb/>
<pb n="KR4f0069_SBCK_013-57b"/>
字過㕍㡬行悲剪燭書梧葉憐誰為觧頥<lb/>
　　同董生商隐六弟渭臣訪宻庵東明長老<lb/>
幅巾同一出精舍叩　㢝欵語機鋒外清談末法無南軒負晴<lb/>
旭北牖矗浮圗坐乆茶三<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>籬猧送客呼<lb/>
　　二<lb/>
怖鴿聊棲止瓜牛自有廬浮名悲物役懶性合真如積水寒蕪<lb/>
沒遥風朔氣虗天親與無着毎出屢相於<lb/>
　　冬夜讀史懷諸葛武侯八首<lb/>
炎燼垂将㓕隆中寄此生君王重三顧談笑服群英峽拆黄陵<lb/>
廟鵑啼白帝城定軍山下路終不負躬耕<lb/>
<pb n="KR4f0069_SBCK_013-58a"/>
　　二<lb/>
漢賊知何限興亾只繫君當途将易代此出始三分梁父誰為<lb/>
和州平雅不群西川諸傑士因得附青雲<lb/>
　　三<lb/>
長嘯隆中日南陽抱耒動如何秭歸路孤負渡瀘人龍虎茅廬<lb/>
小風雲水鏡新凄凉出師涙千古尚沾巾<lb/>
　　四<lb/>
流馬終年出綸巾竟不㱕天心知已去臣力事應非魚復江聲<lb/>
急荆門樹影稀無慚公父子身後願多違<lb/>
　　五<lb/>
<pb n="KR4f0069_SBCK_013-58b"/>
三代遺人物寕須論廢興翻然下㐮漢致主遂飛騰管楽竟誰<lb/>
許周郎雅自矜祠堂滿巴益餘恨在西陵<lb/>
　　六<lb/>
風流漢名士千古歎竒才出處心無愧君臣義自該知人負先<lb/>
帝上将坼中台五丈高原路於今尚可哀<lb/>
　　七<lb/>
磊落雄姿者何人得羽翰忠誠匹伊吕竒巧奪輸般此土不可<lb/>
再乗時自古難悠悠渭南水無日下長安<lb/>
　　八<lb/>
條桑沔南士踪跡両相高抱膝復何事鞠躬良自勞流風銅鼓<lb/>
<pb n="KR4f0069_SBCK_013-59a"/>
寨餘恨錦江濤寂寂斯人徃徒令典午豪<lb/>
　　弔孫伯符<lb/>
英姿何濶逹壮畧冠江東所遇無前鋭同時不両雄斯人苟不<lb/>
死孟徳若爲功呉越今寥落山川與古同<lb/>
　　懷周公瑾<lb/>
竒寸不世出英逹見周郎搃角君臣合同心計畧長蛟龍變雲<lb/>
雨熊虎逼荆㐮歎息巴丘路餘風更莫忘<lb/>
　　二<lb/>
風流兼雅量一見意應消逺度涵諸葛英姿照小橋江山人物<lb/>
盡歌曲覇圗遥公與孫郎在曹劉未可驕<lb/>
<pb n="KR4f0069_SBCK_013-59b"/>
　　弔大史子義<lb/>
東莱狥義客排觧見英風酬徳囙慈母輕身報孔融寸心然諾<lb/>
外勲烈壮懷中歡笑神亭士非君孰與同<lb/>
　　弔龎士元<lb/>
㐮陽産英杰驥足在蒿莱指顧三川定君非百里才干将犀一<lb/>
折威鳯鎩偏摧零落涪城下啼鵑為客哀<lb/>
　　懷法孝直<lb/>
孝直風威厲功名在鼎彛竒謀脱險阻致主見清夷睚眦酬何<lb/>
疾君親報豈私東行嗟明翮惟有葛生知<lb/>
　　弔徐元直<lb/>
<pb n="KR4f0069_SBCK_013-60a"/>
早歲悲輕俠從君識所㱕相期共王業此願與初違豈不識明<lb/>
主無因奉徳暉隆中談宿昔慷慨意應非<lb/>
　　融雪<lb/>
高樓融雪外懸霤漸成聲殘歲疑多雨終宵漏到明岫雲屯更<lb/>
濕海市厚難晴徐理㸔山屐呼童掃徑行<lb/>
　　二<lb/>
鄰竹枝枝折寒河徃徃氷棹随流液動山待泄雲登徑<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>苔㱕<lb/>
緑林踈月隐稜墨池呵暫暖待拂剡溪藤<lb/>
　　謁歟城蕭相國廟<lb/>
相國何年廟西風繫短舠呉中諸子弟誰識故功曹谷水溪橋<lb/>
<pb n="KR4f0069_SBCK_013-60b"/>
鎻欤城秋氣高丘陵入懷古登覧更蕭騷<lb/>
　　二<lb/>
古木荒祠外俱傳祀鄼侯元功刀筆吏野廟鬼神逰馬矢寒焼<lb/>
茗茭田夜飯牛從来輕絳灌感慨重淹㽞<lb/>
<pb n="KR4f0069_SBCK_013-61a"/>
<pb n="KR4f0069_SBCK_013-62a"/>
五言排律<lb/>
　　秦山詣始皇廟<lb/>
遺廟千秋在求仙誤祖龍循山開輦道並海盡提封王氣東南<lb/>
見英雄草澤鍾一呼蛇劍躍萬乗鮑軍從粉黛三千散金人十<lb/>
二鎔精靈留肸蠁像設冷塵蹤蜃市成宫闕鼉城作附庸隂風<lb/>
栖冕蝠雷火削門枀㫁碣猶通讀丸泥孰見容餘威叨血食失<lb/>
勢困耕傭石馬嘶無汗雲旗燁㡬重澉湖環若帶越嶠望来濃<lb/>
向晚神燈出知應亂夕峰<lb/>
　　春行過旅黙二庵同醉月作<lb/>
乆負㝷親約行吟見古狂同携阮生屐来叩郎公房亭午春潮<lb/>
<pb n="KR4f0069_SBCK_013-62b"/>
滿巫門海市長輕隂苔漠漠深坐竹蒼蒼塔院幢相向經行徑<lb/>
不妨氣暄鳴石蛤花實接沙棠飽食蒸藜飯間談種菊方鑿池<lb/>
收積雨移卉避餘霜半字誰題偈多時懶上堂㱕途逐樵牧新<lb/>
桞已斜陽<lb/>
　　奉和張黄門螺浮承　詔省稼畿甸入謁鳯臺山　陵三<lb/>
　　　十二韻作<lb/>
省耕循甸服蔵劍拜橋陵陪位群公在威靈九廟慿御圖知有<lb/>
兆景命亶新<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>大寳淵冲纉洪庥宻勿凝帝圖恢一　戦王㑹下<lb/>
三登氛祲扵焉息皇猷自此升投戈戎革偃觧網㤗階弘天授<lb/>
非人力多才悉與能聰明誠莫測巍蕩洵何稱至徳周其盛卑<lb/>
<pb n="KR4f0069_SBCK_013-63a"/>
宫禹不矜端居辰極建重譯海波澄從諌虚懐受求賢納陛陞<lb/>
推心人置腹勵翼汝為肱反側㱕寛大奸囘就準䋲無偏神獨<lb/>
運猶病若難勝黔首咸膏雨宵衣益履氷優俳踈束晳詞賦重<lb/>
枚乗龍馭終攀駕鴞音憶啟縢隂疑際居攝末命得依凭遏宻<lb/>
云殂落如䘮盡角崩郊壇配顓嚳昭穆徧曹滕給事邦之直朝<lb/>
陽日者昇周爰慰荼苦汛掃拂騫騰蒿目紓籌䇿披肝想鉄稜<lb/>
欲将宣室對奏伐謁外羡<hi>音延</hi>燈萬歲襟山海中條鑰岱恒暫看<lb/>
持節使非乆賜環徴武庫堪前箸文昌上左丞封章嗟賈誼豪<lb/>
舉羡何曽談虎餘驚悸探驪尚震兢安危望諸老畿甸困頻仍<lb/>
且盡離樽酒誰論淄與渑<lb/>
<pb n="KR4f0069_SBCK_013-63b"/>
　　送周篔之太原<lb/>
周篔忠信士仗䇿赴關西岐路誰知已長征任馬蹄朔風榆塞<lb/>
𧺫邊樹㕍門低此地頻攻取于今罷鼓鼙當罏趙宫女挾瑟侍<lb/>
中妻代騎多羌部并刀照鸊鵜罽裘霜不入潼乳醉成泥洵羙<lb/>
非吾土憐君更可児相逄定豪雋作客勝覊棲汾晋諸参幕聲<lb/>
名動刺閨上賔尊皂㡌别館致朱提咳唾羣英廢山川片帋題<lb/>
三河黄浩浩四月草凄凄祖道歌行邁離情手獨携鄉園廻月<lb/>
越燕藩鎮傍觜蠵到日滹沱首還應念故溪<lb/>
　　和商隐訪虗白上人韻<lb/>
避世嗟無路浮名悔有家但能從白社何必訪丹霞古道沿溪<lb/>
<pb n="KR4f0069_SBCK_013-64a"/>
曲柴門帶樹斜候禽啼布糓地産足菰麻短褐<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>迎客長薪自<lb/>
煮茶施臺留鳥食㫁罟懴漁牙阡界因栽竹餘泥乃種花狸奴<lb/>
作童行糞掃見生涯誰復依禅徳空来玩物華相期當再訪凉<lb/>
月變蒼葭<lb/>
　　海上楊亷使祠與海神廟同時落成夏日修謁有懷荆南<lb/>
　　　張觀察得三十四韻<lb/>
　　　邑持捍海塘爲固明亷使楊公瑄豊城人在言職弹曹<lb/>
　　　石得罪出搃外臺築塘海上有大功民尸祝之與海神<lb/>
　　　廟並載之祀典有司不以時葺二祠日圮龍君象設披<lb/>
　　　苫盖秋祭露禱壊楹下牲醪僅草具張黄門螺浮請<lb/>
<pb n="KR4f0069_SBCK_013-64b"/>
　　　上親覧萬㡬失大臣㫖出鎮荆南便道㱕里謁二祠慨<lb/>
　　　然捐金半千一新之夏日謁祠喜而有作兼懐張公<lb/>
析木黄輿上扶桑赤縣東安危惟一髪保障藉羣公工吐納生<lb/>
成外周流闔闢中澹灾當　睿聖廟食乆楊公曹石封章奏臺<lb/>
臣社稷功紀綱存秉憲川瀆助孤忠下楗黿鼉窟爲防鱷蜃宫<lb/>
精誠干地脉物怪役靈聪底績三呉奠攸居百粤通先朝思捍<lb/>
患典祀異神叢向若祈雩配巫咸降格同星文次辰位威徳長<lb/>
鱗蟲土偶鯢桓重龍堂日角豐山玄圭穆穆畵衮雨濛濛将吏<lb/>
皆鯨族蛟螭擁介弓禱祠䖍祝史膏澤寡年凶慨自揚波警何<lb/>
人報禮崇荒臺横馬矢壊殿挂魚筒軒冕泥塗盡鮭鯖爼豆空<lb/>
<pb n="KR4f0069_SBCK_013-65a"/>
瘞毛臨糞壌舞樂翳葌蓬箕尾光<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>昩胡髯鬼怨恫陽侯狂肆<lb/>
虐精衛力斯窮給事㱕休澣廷争見匪躬咨嗟感頺廢指顧𧺫<lb/>
穹窿丹黍仍桓角金鋪更蜀銅女墻呉越判蚩吻斗牛籠厭勝<lb/>
秦皇道形塩覇國風門圖宋无忌仙繪古韓衆壮觀提封䴡綢<lb/>
繆海王雄尸鰥羞邑宰班胙及鄰翁殊盛真希有方鳩頼始終<lb/>
鄙夫耑肅謁小喜破幽忡遥望荆門樹高飛夢澤鴻慿誰涵尺<lb/>
素為我寄行<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>
　　七夕喜聞劉氏女舉第六外孫時姬人乆未就館因得句<lb/>
　　　調之<lb/>
炎劉傳奕葉唐棣已連柯烏鵲為橋早熊羆載寝過月垂弓韣<lb/>
<pb n="KR4f0069_SBCK_013-65b"/>
影襁繡錦雲羅蛛網宜男巧池凉百子和舉雄懸犢鼻就館駐<lb/>
鸞梭紅甲研朱的青房哺緑荷辟邪針九孔鎮惡石雙珂犀貫<lb/>
三台正干無八字訛祈靈禱牛女防駭徙鸚哥客座謙豚犬宗<lb/>
祠報祝鮀相期湯餅㑹暫罷果瓜多抱預儲阿保風湏避孟婆<lb/>
支機今叶卜周晬定提戈小字工誰擬竒徴洵則那應憐虀臼<lb/>
好其奈草翁何謔學黄幡綽園師郭槖駝未甘為蜾臝猶服御<lb/>
纎蛾宅相占頻慰長生願不磨曝書驩倒劇織句費延俄帶笑<lb/>
調西閣頻年浪渡河<lb/>
　　自和前韻<lb/>
試向牽牛問慿誰為執柯應煩嬃婺軰相媵帝孫過天上橋𥘉<lb/>
<pb n="KR4f0069_SBCK_013-66a"/>
就人間雀可羅當階數<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>葉停織理雲和錦製三朝襁㐮成第<lb/>
七梭裹児衷袒腹益母煮么荷象齒胎㽞誌簷牙月似珂室温<lb/>
就西爽暑退改南訛争抱讙群婢餘泉浴八哥顛毛驚䑛犢奓<lb/>
口愧鯊鮀香粉筵虚設麻姑蛘漸多穿鍼無綵女懷果有頻婆<lb/>
良㑹愁催箭佳期願挽戈開襟留婉孌私語避伊那祝彼螽斯<lb/>
羽當如粲者何金錢飄繡穂珍異賽明駝他日騎銀鹿牽嬢汙<lb/>
翠蛾重拈丹不律闘㨗鏡新磨小婦長眉淺兠郎側弁俄腰支<lb/>
今更削羞殺帶如河<lb/>
<pb n="KR4f0069_SBCK_013-66b"/>
<pb n="KR4f0069_SBCK_013-66b"/>
</p>
<p>
</p>
  </div>
</body>
</text>
</TEI>
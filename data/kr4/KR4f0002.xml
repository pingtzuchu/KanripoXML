<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4f0002_WYG_001-1a"/>
　欽定四庫全書<lb/>
世宗憲皇帝御製文集巻一<lb/>
　　敕諭<lb/>
　　　諭總督<lb/>
　自古帝王疆理天下必有岳牧之臣以分猷佐治而後<lb/>
　四方寧謐共臻上理此封疆大臣以總督為最重也總<lb/>
　督地控兩省權兼文武必使将吏協和軍民綏輯乃為<lb/>
　稱職但統轄遼逺職務殷繁較廵撫之所屬更大是在<lb/>
<pb n="KR4f0002_WYG_001-1b"/>
　遴選屬僚之賢能者委任得宜則振綱飭紀可無廢弛<lb/>
　之虞而以人報國亦得大臣之體特是澄清吏治必本<lb/>
　大公之心虗懐察訪果係清節素著才具練逹者任以<lb/>
　要劇即行保薦則舉一可以風百今或以逢迎意指為<lb/>
　能以沽名市譽為賢甚至暗通賄賂私受請託不肖官<lb/>
　吏濫列薦章而樸素無華敦尚實治者反抑而不伸是<lb/>
　豈風厲屬員之道乎朕視天下如一家視臣鄰如一體<lb/>
　爾等亦宜深體此意以一家之心視兩省以一體之心<lb/>
<pb n="KR4f0002_WYG_001-2a"/>
視屬吏本之至公用之至當則上司之任使下僚如身<lb/>
之使臂臂之使指凡有才有守之人皆樂為効用矣至<lb/>
於所在管轄地方有作奸犯科之豪猾倚勢剥民之搢<lb/>
紳理應重加懲治因巧於結納反得僥倖自全而家居<lb/>
之大臣官員皆經<lb/>
皇考任用之人致政投閑安静自好為大吏者並不加<lb/>
以禮貌或反被土豪侵欺者有之亦非所以表率屬僚<lb/>
彰善癉惡之道也總督與廵撫将軍提督誼屬同寅凡<lb/>
<pb n="KR4f0002_WYG_001-2b"/>
地方軍民事務宜互相商㩁各本虚公勿苟且雷同勿<lb/>
偏執臆見方於國計民生有所禆益總督叅劾知府例<lb/>
由司道揭報叅劾州縣例由兩司道府揭報衆論僉同<lb/>
所以示公也近有叅劾之後始行補揭夫果其當劾司<lb/>
道府不能揭報於前既有狥庇之愆而令其補揭於後<lb/>
又欲寛其失察之罪彼此巧飾以欺朝廷尚得謂之至<lb/>
公乎朕觀古之純臣載在史册者興利除弊以實心行<lb/>
實政實至而名亦歸之故曰名者實之華也今之居官<lb/>
<pb n="KR4f0002_WYG_001-3a"/>
者釣譽以為名肥家以為實而云名實兼収不知所謂<lb/>
名實者果何謂也爾督臣膺兹簡畀固宜篤矢忠誠尤<lb/>
當戒諭屬員痛改陋習更有仕宦之初頗著亷名及身<lb/>
躋大位則頓易其撡者古人謂之巧宦其心事豈可問<lb/>
乎且職居制閫亦非徒以清操自善也若但謹身節用<lb/>
而遇地方大事一籌莫展雖免貪冒之名究鮮屏翰之<lb/>
實國家又何所倚毗耶爾督臣皆<lb/>
皇考擢任之大臣朕嗣紹丕基一切遵循成法惟冀爾<lb/>
<pb n="KR4f0002_WYG_001-3b"/>
等察吏安民練兵核餉崇實行而不事虚名秉公衷而<lb/>
不持偏見故諄諄告誡並兩司道府州縣各有諭㫖爾<lb/>
等亦宜細心體察與爾屬吏共勵官箴交相儆惕朕自<lb/>
優加恩禮始終保全若爾等恣意狥私不能竭忠盡職<lb/>
則深負<lb/>
皇考簡用之恩其罪甚大國法森嚴朕雖欲寛貸爾等<lb/>
不可得矣特諭雍正元年正月初一日<lb/>
　　諭廵撫<lb/>
<pb n="KR4f0002_WYG_001-4a"/>
國家任官守土綏輯兆民封疆之責惟撫臣為重今之<lb/>
廵撫即古者保釐夾輔之臣也一省之事凡察吏安民<lb/>
轉漕裕餉皆統攝於廵撫苟非正已率屬振飭勵精則<lb/>
一切政刑錢糓必致隳堕拊循保障之功何賴乎夫吏<lb/>
治不清民何由安從來大法則小亷自兩司以至郡縣<lb/>
平時叅見接談即可略知其才品優劣迨試以委任訪<lb/>
之輿情賢否清濁自難淆混惟上官偏私好諛屬僚善<lb/>
於逢迎者即推為才能其樸直自好潔已愛民之員反<lb/>
<pb n="KR4f0002_WYG_001-4b"/>
無見知之地及至計典黜陟并遇選擇保題之缺或先<lb/>
納賄賂或責報異時始為之薦引亦有寄耳目於監司<lb/>
等官聼毁譽於幕賔僚友之口以致舉劾不公潜滋奔<lb/>
競勸賞黜陟既失其當地方安得良有司乎藩庫錢粮<lb/>
虧空近來或多至數十萬盖因廵撫之貲用皆取給於<lb/>
藩司或以柔和交好互相侵那或先鈎致藩司短長繼<lb/>
以威制勒索分肥入已徒供一身夤縁自奉之費罔顧<lb/>
朝廷帑藏財用之虚及事發難掩惟思加派補庫展轉<lb/>
<pb n="KR4f0002_WYG_001-5a"/>
累民負國營私莫此為甚州縣積榖本為備荒之計水<lb/>
旱歉収之嵗待此拯濟於民生最有闗係今皆視為正<lb/>
供之餘項借出陳易新之名半為胥吏中飽半為州縣<lb/>
補空一遇灾荒茫無賑貸皆由廵撫平時踈略包容玩<lb/>
愒所致也屬員缺出委署雖由兩司詳請其實廵撫操<lb/>
其權下屬鑚營囑託以缺之美惡定酬賂之輕重攝篆<lb/>
之人久則年餘近亦數月徃徃視為傳舍情同行劫不<lb/>
恤小民之脂膏但飽谿壑於無厭務償得署之餽遺而<lb/>
<pb n="KR4f0002_WYG_001-5b"/>
止試思此一年數月之間窮黎何罪而可縱貪暴以剥<lb/>
削之乎此等積弊尤為國法所不容者廵撫叅劾知府<lb/>
應由司道揭報叅劾州縣應由司道府揭報所以示公<lb/>
慎無私之義也近有先行叅劾而令其補揭若所劾不<lb/>
公則其補揭未免以勢凌之使不得不從果其當劾則<lb/>
司道府既不能公揭於前而復巧飾於後以寛其狥庇<lb/>
失察之咎上下容隐視功令為具文公慎無私之謂何<lb/>
撫標兵丁多者二千餘名少亦千餘名境内設有匪類<lb/>
<pb n="KR4f0002_WYG_001-6a"/>
竊發藉以捍禦搜捕今撫臣自謂無行軍進勦之職置<lb/>
標兵强弱於度外不加訓練噐械朽鈍營伍廢弛裁汰<lb/>
老弱之兵空糧悉歸私橐大非國家設兵衛民之意矣<lb/>
雲貴川廣猺獞雜處其奉公輸賦之土司皆當與内地<lb/>
人民一體休飬俾得遂生樂業乃不虚朕懐保柔逺之<lb/>
心嗣後毋得生事擾累致令峒氓失所至於土豪巨猾<lb/>
結交官吏武斷鄉曲逞奸干紀之徒毎或彌縫漏網而<lb/>
告休歸田之大臣官員安分杜門反狥私吹索借端凌<lb/>
<pb n="KR4f0002_WYG_001-6b"/>
踐此皆大失好惡之公尤損保全耆舊之義非鎮撫者<lb/>
所當留意乎爾諸撫臣皆荷<lb/>
皇考任用之恩受全省撫綏之寄朕纉承大統祗遵成<lb/>
憲優禮大臣保全終始惟兾爾等各抒忠悃安靖封疆<lb/>
朕所諭者有則悔悟速改無則省躬加勉兩司道府州<lb/>
縣各有諭㫖爾亦宜詳細體察與諸屬吏共相勉朂同<lb/>
心恊力以盡職守若不念<lb/>
皇考簡畀之隆致貽地方黎庶之害負恩曠職自取罪<lb/>
<pb n="KR4f0002_WYG_001-7a"/>
戾朕又安能廢法以宥爾乎特諭雍正元年正月初一<lb/>
日<lb/>
　　諭布政司<lb/>
朕惟國家官制分省開藩爾職居方伯任寄旬宣所以<lb/>
綏輯羣黎布昭徳意實庶邦之喉舌列服之綱維任既<lb/>
重矣責亦大矣府州縣官之賢不肖最闗民生休戚當<lb/>
不時察核治行務知其實分别臧否以告督撫爾以無<lb/>
私自信督撫自不以私心致疑協和盡力以勸賢懲不<lb/>
<pb n="KR4f0002_WYG_001-7b"/>
肖則除害興利一方安矣今計典之黜陟特疏之薦彈<lb/>
朝廷憑督撫之奏章督撫慿布按之詳揭爾布政為官<lb/>
吏表式自當益矢公忠若愛憎任情是非倒置以謟事<lb/>
上官通行請託為賢以不善逢迎耻投暮夜為不肖其<lb/>
何以稱之屏之翰百辟為憲者哉夫官至監司敡歴有<lb/>
年當服官之初亷潔自守漸登髙位頓改初心更有矯<lb/>
飾虚聲潜納賄賂陋俗相沿謂之名實兼収其罔上行<lb/>
私為尢甚孔子謂事君勿欺寧不聞乎賦役㑹計皆爾<lb/>
<pb n="KR4f0002_WYG_001-8a"/>
専司調劑均平乃為稱職今錢糧火耗日漸加増重者<lb/>
毎兩加至四五錢民脂民膏朘剥何堪至州縣差徭巧<lb/>
立名色恣其苛𣲖竭小民衣食之資供官司奴𨽻之用<lb/>
爾試思户版税籍誰為職掌私𣲖横征誰任其咎顧可<lb/>
失於覺察乎各省庫項虧空動盈千萬是侵是那總無<lb/>
完補耗蠧公帑視為泛常尤為不法宜嚴革前弊永杜<lb/>
侵那如司庫盤查之責在廵撫虧空之根亦由廵撫廵<lb/>
撫借支而布政不應者少矣然職在監守果能亷正自<lb/>
<pb n="KR4f0002_WYG_001-8b"/>
持則廵撫挾勢借支斷不能行爾但謹身節用量入為出<lb/>
司庫必無虧空矣州縣庫盤查之責在知府覺察虚實之<lb/>
責獨在布政爾但潔已率屬不容狥庇州縣庫必不虧空<lb/>
矣朕深悉弊原所以反覆諄切言之冀爾等悔且改也<lb/>
皇考徳洽區宇六十餘年朕嗣守丕基惟成法是式爾<lb/>
等皆蒙<lb/>
皇考簡㧞職任蕃宣果能各効忠誠凛遵功令朕自始<lb/>
終保全加以擢用若營私黷貨曠職累民爾既負<lb/>
<pb n="KR4f0002_WYG_001-9a"/>
皇考之深恩朕又安能弛國家之令典三尺莫逭爾其<lb/>
慎之特諭雍正元年正月初一日<lb/>
　　諭按察司<lb/>
朕惟直省大小獄訟民命所闗國家各設按察司以専<lb/>
掌之一切州縣申詳至爾司而獄成凡督撫逹部題奏<lb/>
事件皆由爾司定案任豈不重歟<lb/>
皇考仁覆如天毎覧西曹奏牘反覆推詳惟寛惟慎逮<lb/>
情真罪當猶施緩決之恩好生之徳洽於民心六十餘<lb/>
<pb n="KR4f0002_WYG_001-9b"/>
年於兹朕嗣守大訓思四海之内有匹夫匹婦罰非其<lb/>
辜者即非所以繼<lb/>
皇考之志夙夜凛凛焉何道而能不濫不冤實爾司是<lb/>
賴朕惟國家考定律例所以弼教非以厲民是故嚴立<lb/>
刑書防其或麗於法及至斷獄又條分縷析思以曲全<lb/>
其生書曰欽哉欽哉惟刑之恤哉又曰與其殺不辜寧<lb/>
失不經此律例之本意也今或情例相違牽合文法以<lb/>
納民於網或有兩例並見輙上下其手以自遂其私安<lb/>
<pb n="KR4f0002_WYG_001-10a"/>
得無寃獄哉<lb/>
太祖髙皇帝之訓曰生殺之際不可不慎聼斷之官必<lb/>
期得情大哉聖言包舉虞書周禮之義夫折獄憑口供<lb/>
而平反憑案巻今法吏不求得情惟求完結州縣案巻<lb/>
之申詳爾司者多鍜鍊口供附於律例兾免爾司之駁<lb/>
查爾司之詳督撫督撫之揭部院者又加文致焉兾免<lb/>
三法司之駁查漢路温舒所云奏當既成雖皋陶視之<lb/>
猶以為死有餘辜者也口供案巻如是寃抑何從平反<lb/>
<pb n="KR4f0002_WYG_001-10b"/>
咎在聼斷之初心原非欲必得其情也今宜釐剔宿弊<lb/>
歸於明允毋得因循故事自墮姦欺也大計黜陟由爾<lb/>
司詳報督撫宜以用刑明慎執法不阿者為賢能毋以<lb/>
善事督撫弗逆爾意者為賢能也地方豪猾若苖有莠<lb/>
不除不翦害我嘉生至於良善巨室致政大臣猾吏或<lb/>
借端侵抑之非所以稱朕意也邇來士大夫好云名實<lb/>
兼収所謂名者官爵也所謂實者貨財也習俗媮薄朕<lb/>
甚憫焉夫六亷之義百司攸同至納賄出入人罪於法<lb/>
<pb n="KR4f0002_WYG_001-11a"/>
尤重戕人之命破人之家以潤屋奉身歴觀古來逃於<lb/>
國法者十無一二免於天罰者更百無一二書之呂刑<lb/>
曰獄貨非寳非聼訟者之明訓歟爾司其正已率下使<lb/>
法無枉撓庶㡬刑措之風尚其朂諸特諭雍正元年正<lb/>
月初一日<lb/>
　　諭道員<lb/>
爾等官歴僉司所以贊襄藩臬承流宣化者也分守分<lb/>
廵職居協理糧河鹽驛各有専司身居是官必顧名思<lb/>
<pb n="KR4f0002_WYG_001-11b"/>
義名者實之華也克副其實而後名歸焉如守廵兩道<lb/>
首當潔已惠民凡府州縣之亷潔貪汚俱宜細加察訪<lb/>
不時宻詳督撫以憑舉劾地方有土豪武斷尤宜禁戢<lb/>
翦除衛良鋤莠乃稱其實若但知趨承大吏或祗圖下<lb/>
屬陋規一切吏治民生槩置不問貪庸陋劣殊負朝廷<lb/>
設官之意矣糧道専理漕運職任匪輕使徒知起運規<lb/>
例扣尅運費苦累運丁營私煩擾有玷官箴貽害百姓<lb/>
何所底止河道有董率工程之責凡分修河員孰賢孰<lb/>
<pb n="KR4f0002_WYG_001-12a"/>
否俱應洞晰並宜親身經歴查勘估計某口險峻某口<lb/>
平易某處隄工堅固某處冐支帑金倘不計虚實不辨<lb/>
勤惰僅以納賄多者為能員餽遺少者為拙吏而於工<lb/>
程漠不經意一遇坍潰誰之咎耶鹽道一官尤闗國課<lb/>
邇年鹽法弊竇叢生正項錢糧毎多虧欠一由上下各<lb/>
官需索商人巧立名色誅求無已窮商力竭不得不那<lb/>
新補舊上虧國課髙擡鹽價下累小民至於官鹽騰貴<lb/>
貧民販賣私鹽捕役鬬毆株連人命流弊無窮一由商<lb/>
<pb n="KR4f0002_WYG_001-12b"/>
人用度奢靡相仍陋俗不知節儉致欠額徴爾等運籌<lb/>
鹽法宜將陋例積習盡情禁革必思何以甦商何以裕<lb/>
課上供軍國下利閭閻方為稱職驛道為驛站錢糧所<lb/>
係必亷潔自守乃克剔弊釐奸凡驛逓馬匹數目多寡<lb/>
每有假冒開銷嵗修船隻亦有虚浮不實該員一貪貲<lb/>
貨勢必昬庸或過於苛覈勒索多方經管屬吏疲不能<lb/>
支總之病官病民悉縁貪黷敬爾有官垂諸古訓靖共<lb/>
爾位載在風詩爾等各有常職各守官方名實二字極<lb/>
<pb n="KR4f0002_WYG_001-13a"/>
宜體認今以獻賂為實虚譽為名動云名實兼収内以<lb/>
欺已外以負國有靦面目其何以立身而抒忠藎乎<lb/>
皇考御極六十餘年以軫恤民生為首務各省道員必<lb/>
親加遴擢諄諄戒勉極其詳慎朕纘承大統翼翼小心<lb/>
惟仰體<lb/>
皇考愛飬元元至意亦期爾等争自濯磨振飭風憲以<lb/>
副朕望果能肅清綱紀無致廢弛朕當破格奨勵其或<lb/>
因循不改朕必置之重法特諭雍正元年正月初一日<lb/>
<pb n="KR4f0002_WYG_001-13b"/>
　　諭知府<lb/>
國家親民之官莫先於守令盖州縣官與民最親而知<lb/>
府又與州縣官最親凡州縣興利除弊之事皆於知府<lb/>
有専責焉是知府一官分寄督撫監司之耳目而為州<lb/>
牧縣令之表率承流於上宣化於下所繫綦重矣漢宣<lb/>
帝有曰太守吏民之本也又曰庶民所以安其田里而<lb/>
無歎息愁恨之心者政平訟理也與我共此者其惟良<lb/>
二千石乎故兩漢循良稱盛而賢守尤多龔黄召杜諸<lb/>
<pb n="KR4f0002_WYG_001-14a"/>
人大都皆亷潔和平正身率屬以與民休飬生息史稱<lb/>
其所居民富所去民思此皆彰明較著者也<lb/>
皇考澄肅官方慎簡僚吏知府中有政績茂異聲名著<lb/>
聞者必加優眷數年之間即膺殊擢所以鼓勵循良務<lb/>
令羣黎受福爾等䝉<lb/>
皇考簡用之恩受國家民社之寄地方不甚遼逺則於<lb/>
民間之疾苦可以周知勢分不甚懸殊則於屬下之賢<lb/>
否可以洞悉爾果亷正自持屏絶賄賂則督撫監司必<lb/>
<pb n="KR4f0002_WYG_001-14b"/>
不致肆行需索而州牧縣令亦不敢肆意貪婪近聞州<lb/>
縣火耗任意加増㒺知頋忌以小民之脂膏飽貪吏之<lb/>
谿壑由爾不能却遺金於暮夜又安能禁屬吏之濫征<lb/>
乎盤查倉庫必須覈實不可視為故事乃或借盤查之<lb/>
名勒索餽遺是因盤查而虧空愈甚矣爾能時勤勸誡<lb/>
加以體恤則州縣可無虧空之虞能制節謹度淡泊是<lb/>
安則爾亦可免虧空之累勸農課桑以厚風俗禁戢强<lb/>
暴以安善良平情聼斷以清獄訟皆爾職守之所當盡<lb/>
<pb n="KR4f0002_WYG_001-15a"/>
者至於督撫舉劾州縣必由爾之詳揭務須秉公持正<lb/>
勿渉偏私若善於逢迎者從而庇䕶薦㧞之而端方恬<lb/>
静之人反故為摧抑下吏皆苟且營私以求容悦地方<lb/>
之事尚可問乎居官者毎有初入仕途清操自矢漸登<lb/>
華要頓改初心既知砥礪亷隅即當始終一節更有巧<lb/>
於仕宦者人毎謂其名實兼収朕最不觧此語夫名者<lb/>
實之華果能潔已愛民奉公盡職此所謂實也治行稱<lb/>
首民歌輿頌此所謂名也實至而名隨之如本立而華<lb/>
<pb n="KR4f0002_WYG_001-15b"/>
茂焉若以弋取虚譽為名而以封殖多藏為實此則小<lb/>
人之尤更甚於貪黷彰聞之輩矣朕纘承大統夙夜祗<lb/>
懼惟恐有負<lb/>
皇考付託之重深兾爾等各體此意精白乃心以古循<lb/>
良自勉若狥私納賄不能率屬愛民貽害地方蔑視憲<lb/>
典三尺具在朕不能為爾等寛也特諭雍正元年正月<lb/>
初一日<lb/>
　　諭知州知縣<lb/>
<pb n="KR4f0002_WYG_001-16a"/>
朕惟國家首重吏治爾州牧縣令乃親民之官吏治之<lb/>
始基也貢賦獄訟爾實司之品秩雖卑職任綦重州縣<lb/>
官賢則民先受其利州縣官不肖則民先受其害膺兹<lb/>
任者當體朝廷惠飬元元之意以愛民為先務周察蔀<lb/>
屋綏輯鄉里治行果有其實循卓自有其名非内聚賄<lb/>
而外干譽謂之名實兼收也全省吏治如作室然督撫<lb/>
其棟梁也司道其垣墉也州縣其基址也書云民惟邦<lb/>
本本固邦寧夫所以固邦本者在吏治而吏治之本在<lb/>
<pb n="KR4f0002_WYG_001-16b"/>
州縣苟州縣之品行不端猶基不立則室不固庸有濟<lb/>
乎<lb/>
皇考臨御六十一年灼知州縣之重特行引見咨詢明<lb/>
試至詳至慎其有亷能之員毎不次超擢以示鼓勵今<lb/>
海内羣黎皆<lb/>
皇考所懐保也朕膺<lb/>
宗社重寄思纘<lb/>
皇考之治功惟爾州縣諸臣具有父母斯民之責其為<lb/>
<pb n="KR4f0002_WYG_001-17a"/>
朕立之基址以固邦本焉誠能潔已奉公實心盡職一<lb/>
州一縣之中興仁興讓教孝教忠物阜民安刑清訟簡<lb/>
朕将升之朝宁用作股肱如或罔念民瘼恣意貪婪或<lb/>
朘削肥家或濫刑逞虐或借刻以為清或恃才而多事<lb/>
或謟媚上司以貪位或任縱胥吏以擾民或狥私逞欲<lb/>
以上虧國帑王章具在豈爾貸歟更有任州縣時私肥<lb/>
已槖而漫云且俟顯要方立名節者其與初市清名晩<lb/>
而改操之人何以異哉至於錢糧闗係尤重絲毫顆粒<lb/>
<pb n="KR4f0002_WYG_001-17b"/>
皆百姓之脂膏増一分則民受一分之累減一分則民<lb/>
沾一分之澤前有請暫加火耗抵補虧空帑項者<lb/>
皇考示諭在廷不允其請爾諸臣共聞之矣今州縣大<lb/>
耗任意加増視為成例民何以堪乎嗣後斷宜禁止或<lb/>
被上司察核或被科道紏参必從重治罪决不寛貸夫<lb/>
欲清虧空之源莫如節儉正直節儉則用無不足正直<lb/>
則上官不可干以私若朘小民之生以飽上官之貪欲<lb/>
冒不測之罪以快一時之奢侈豈砥礪亷隅為民父母<lb/>
<pb n="KR4f0002_WYG_001-18a"/>
　之道乎爾州縣等官其恪共乃職勿貽罪戾毋謂地逺<lb/>
　官卑朕不及察其賢否也特諭雍正元年正月初一日<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0002_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻一<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_002-1a"/>
　欽定四庫全書<lb/>
世宗憲皇帝御製文集巻二<lb/>
　　敕諭<lb/>
　　　諭提督<lb/>
　國家武功赫濯綏靖區夏用資專閫統率全省將士俾<lb/>
　黎庶諴和疆圉寜謐提督之任綦重矣當兹海宇承平<lb/>
　士卒狃於晏安不以兵革為事相沿日乆營伍漸弛非<lb/>
　所以肅軍政飭戎行也爾等皆係<lb/>
<pb n="KR4f0002_WYG_002-1b"/>
　皇考簡用節鉞之大臣尤宜恪遵令典倡率所屬將弁<lb/>
　簡閲卒伍整理噐械操演技勇平時討論軍寔訓練精<lb/>
　勤乃稱節制之師折衝禦侮庶幾有備無患矣夫儲糧<lb/>
　裕餉所以足兵食壯干城非為飽一人之私槖也乃虚<lb/>
　兵冒餉侵漁扣尅視為故常以致朝廷恤兵養士之典<lb/>
　止供將吏肥家之計居心多慾自難彈壓下僚馭衆寡<lb/>
　恩何以振興士氣提臣職任拊循果能亷正自持無虚<lb/>
　給餉俾士飽馬騰有不感激思奮者乎至山海要區得<lb/>
<pb n="KR4f0002_WYG_002-2a"/>
人最重爾身為大帥凡將佐偏禆果其智勇素著才技<lb/>
優長肅紀律而輯兵民歴有成績之員或軍政薦舉或<lb/>
破格題請皆當予以優擢如本係庸劣之弁徇情面受<lb/>
賄賂始則權宜委任旋復列名保奏不特冒干名噐必<lb/>
致貽誤地方濫用匪人之咎其能逃於功令乎且設兵<lb/>
所以衛民文武官屬殊途而轄兵愛民均有責焉如各<lb/>
執已見不相和協勢必有縱兵虐民挾制長吏以逞威<lb/>
作奸者在文臣豈容辭咎而提臣統領水陸重師管轄<lb/>
<pb n="KR4f0002_WYG_002-2b"/>
不嚴調劑不力致文武抗衡兵民異視責更難逭書曰<lb/>
同寅協㳟和𠂻哉爾當一秉虚公和衷辦事嚴飭將弁<lb/>
於所屬汛地實心捍衛勤緝奸宄俾居民安堵無虞地<lb/>
方咸受其利益爾等皆勤勞素著効力年乆之人<lb/>
皇考屢加㧞擢洊膺斯任朕祗遵成憲優遇大臣保全<lb/>
終始爾等其各抒忠悃以無負朕愛養兵民之至意其<lb/>
總兵副將㕘逰等官各有諭㫖爾亦應詳細體察同心<lb/>
協力共相䇿勵靖共爾位永奠封疆特諭雍正元年正<lb/>
<pb n="KR4f0002_WYG_002-3a"/>
月初一日<lb/>
　　諭總兵官<lb/>
國家幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>廣大凡巖疆重鎮關塞要害之地設立總兵<lb/>
俾之鎮守上承督臣之節制下樹將弁之表率輯兵安<lb/>
民厥任綦重居是官者當以寜謐地方為念嚴飭官兵<lb/>
廵緝奸宄倘有匪類務必窮盡根株使宵小無從潛匿<lb/>
良民得以寜居若平時漫無覺察日乆必致蔓延綢繆<lb/>
未雨之謂何武臣雖不干民事然保障捍衛責有攸歸<lb/>
<pb n="KR4f0002_WYG_002-3b"/>
守此方即當軫念此方之民毋得視之膜外縱兵肆擾<lb/>
至文武職任雖分盡心王事則一彼此和𠂻同心共濟<lb/>
自不致貽誤公事況揆文振武經術同源善於恤兵必<lb/>
善於愛民尚何至縱兵虐民失國家設兵衛民之意乎<lb/>
總兵統轄營汛甚多當以訓練為先嫻騎射整隊伍備<lb/>
噐械限期校閲勤惰嚴分賞罰明而軍政肅隱然一長<lb/>
城矣所屬將弁兵丁智勇超羣則立登薦剡武藝精熟<lb/>
則特㧞戎行以之鼓厲軍士猶有古良將風焉兵之所<lb/>
<pb n="KR4f0002_WYG_002-4a"/>
需糧餉㝡重給糧而扣尅則師旅有枵腹之憂缺兵而<lb/>
不補則營伍有空虚之患總兵率先潔已嚴飭偏禆毋<lb/>
得乆懸兵缺以恣侵漁毋得尅減額糧以肥囊槖則兵<lb/>
籍無虚士氣益奮有不収臂指之效者乎至於馭兵之<lb/>
道務在寛嚴得中過寛則兵以怠玩而生驕過嚴則兵<lb/>
以拘廹而滋怨能於嚴明之中隠寓愛恤之意庻幾上<lb/>
下一心忠義自奮此又在爾鎮臣之善為運用者也仰<lb/>
惟<lb/>
<pb n="KR4f0002_WYG_002-4b"/>
皇考垂誠提鎮諸臣有曰韜鈐宜裕紀律宜明拊循宜<lb/>
至訓練宜精又曰文武輯睦毋相抗衡軍民調劑各得<lb/>
其平煌煌<lb/>
天語勒於箴規乆矣爾等皆係<lb/>
皇考簡畀之人果能實心力行不致始勤終怠上負<lb/>
聖訓朕心嘉乃成績必懋鍚殊典如其徒擁厚禄虚縻<lb/>
爾位既無益於兵民致有乖於令典國法森嚴朕不爾<lb/>
貸也特諭雍正元年正月初一日<lb/>
<pb n="KR4f0002_WYG_002-5a"/>
　　諭副將㕘將遊擊等官<lb/>
朕惟國家兵制凡疆宇要地既設提督總兵統率鎮守<lb/>
又設副將参逰分列營伍逓相鈐轄盖從古治兵有大<lb/>
帥必有偏禆所以宣揚威武協贊軍機収指臂之効奠<lb/>
磐石之安也爾等所屬地形有險昜兵數有多寡各宜<lb/>
預定練兵之法親校騎射嚴試技勇簡㧞驍鋭更換老<lb/>
羸務令一營士卒人材雄健武藝精嫻又時教以行陣<lb/>
使之歩伐進退井然有法日演月習氣壯心齊自成有<lb/>
<pb n="KR4f0002_WYG_002-5b"/>
制之師而無難折衝禦侮矣乃有不肖將弁不勤訓練<lb/>
按籍徒有虚名責效毫無實濟營伍廢弛為害㝡大究<lb/>
其弊由於將弁之貪利而廢法一在冒虚糧而兵無實<lb/>
數一在尅月糧而兵有怨心上虧天家之糧餉下朘窮<lb/>
卒之脂膏身司戎務而不能亷正以服衆雖日示訓練<lb/>
之法誰為之踴躍用命乎爾等遇有兵丁空缺即選力<lb/>
勇技精者補足隊伍至於馬歩各糧按期領給不得尅<lb/>
減分毫古之良將多以愛恤士卒克建膚功投醪挾纊<lb/>
<pb n="KR4f0002_WYG_002-6a"/>
之風爾等宜知嚮慕焉官軍之協守一方所以捍衛一<lb/>
方之百姓故曰設兵以衛民也防亂於未萌緝奸於已<lb/>
發俾居民安家樂業共享昇平自然受兵之利而不受<lb/>
兵之害倘或約束不嚴縱兵肆虐誘賭放債恃強奪利<lb/>
甚至地方小警漫不防禦緝捕以致奸宄滋蔓徒缷責<lb/>
於有司文武失和秦越相視殊背國家設兵鎮守之意<lb/>
律法具在罪有攸歸至於爾等簡用督撫中軍責任匪<lb/>
輕尤宜潔已奉公恪遵法紀至都司守備千總把總等<lb/>
<pb n="KR4f0002_WYG_002-6b"/>
貟各有城守汛防之責亦宜努力稱職自奮功名朕念<lb/>
爾等曽受<lb/>
皇考選擢之恩自應保守前勞力圗後效果能整飭戎<lb/>
伍允著干城之望朕自不惜寵以崇階倘若廢隳武備<lb/>
侵漁糗芻甚且妄執武官不惜死之言恣意逞威虐民<lb/>
生事為害地方王法森嚴決難輕貸特諭雍正元年正<lb/>
月初一日<lb/>
　　諭督學<lb/>
<pb n="KR4f0002_WYG_002-7a"/>
朕惟自古帝王皆以興賢育才為務我國家自<lb/>
太祖<lb/>
太宗肇造鴻圗<lb/>
世祖定鼎中夏首隆學校加意人才開國規模超越前<lb/>
古至我<lb/>
皇考聖祖仁皇帝御極六十一年培養教育怙冒涵濡<lb/>
深仁厚澤有加無已<lb/>
御製訓飭士子文頒布學宫東西南朔海澨山陬戸習<lb/>
<pb n="KR4f0002_WYG_002-7b"/>
詩書家敦禮樂遐邇無不嚮風文教之隆無過於此矣<lb/>
朕纘承大統遵守舊章寤寐求賢惟恐或失念學校為<lb/>
士子進身之階督學一官尤人倫風化所繫遴選各省<lb/>
學臣倍加鄭重爾等湏亷潔持身精勤集事實行文風<lb/>
兩者所當並重若徒事文華而不敦崇實行猶未為盡<lb/>
職也表揚忠孝節義崇祀先聖先賢訪求山林隠逸搜<lb/>
羅名蹟藏書而衡文一道專以理明學正典雅醇潔為<lb/>
主古人云言乃心聲氣由夙養必士品端而後文風正<lb/>
<pb n="KR4f0002_WYG_002-8a"/>
他日為國家柱石為朝廟羽儀不綦重歟勿私納苞苴<lb/>
勿瞻徇情面勿輕視武途勿濫取祠䕃勿矯激沽名勿<lb/>
昏庸廢事勿卑汚貶節勿驕暴凌人胥吏必謹闗防幕<lb/>
客尤宜選擇如此則内外交毖本末兼修上不負朝廷<lb/>
下不愧多士朕耳目所及必有見聞若㒺頋聲名亷隅<lb/>
不飭國有常憲罰必隨之尚其勉旃毋忽特諭雍正元<lb/>
年正月初一日<lb/>
　　諭各省闗差鹽差<lb/>
<pb n="KR4f0002_WYG_002-8b"/>
從來闗𣙜鹽税之設所以通商裕國或用欽差專轄或<lb/>
令督撫兼理無非因地制宜利啇便民之至意也朕前<lb/>
於闗鹽兩差各下諭㫖誥誡諄切但旗員向來相沿成<lb/>
習陽奉隂違任意侈靡不知撙節額外加派苦累商民<lb/>
差滿之日惟恐囬京有當差効力之事毎以缺額懇求<lb/>
寛限希圖掩飾是以不憚丁寜再加申飭大抵闗差之<lb/>
弊皆未講日計不足月計有餘之長䇿惟知目前小利<lb/>
恣意侵漁聼信家丁縱容胥吏開關分别遲早肆無厭<lb/>
<pb n="KR4f0002_WYG_002-9a"/>
之誅求報单任意重輕為納課之多寡飽谿壑者則任<lb/>
其漏稅代為朦朧不遂欲者則倒篋傾箱一物不免致<lb/>
商賈畏懼裹足不前行旅徬徨越闗迂道則困商實所<lb/>
以自困也鹽差之弊尤合重懲飛渡重照貴賣夾帯弊<lb/>
之在商者猶小加派陋規弊之在官者更大若不徹底<lb/>
澄清勢必致商人失業國帑常虧夫以一引之課漸添<lb/>
至數倍有餘官無論大小職無論文武皆視為利藪照<lb/>
引分肥商家安得而不重困賠累日深則配引日少配<lb/>
<pb n="KR4f0002_WYG_002-9b"/>
引日少則官鹽不得不貴而私鹽得以横行故逐年之<lb/>
課難以奏銷連嵗之引盡皆壅滯非加派之所致與故<lb/>
闗差惟在嚴禁苛求使舟車絡繹貨物流通則税自足<lb/>
額鹽差惟在力除加派使啇困少蘇盡復舊業則課自<lb/>
贏餘至於督撫係封疆大吏更當仰體朝廷歸併之意<lb/>
闗政不得視為帯理漫不經心誤任屬員聼其剥削鹽<lb/>
政不得㒺恤窮商獨專厚利硬派州縣計口征錢夫𣙜<lb/>
闗部屬尚有顧忌恐督撫持其短長今歸督撫則何所<lb/>
<pb n="KR4f0002_WYG_002-10a"/>
瞻顧廵鹽御史地方官或不奉約束今歸督撫則孰敢<lb/>
抗違況欽差猶毎年更換而督撫兼理則無限期若不<lb/>
實心奉行使風清弊絶則大負歸併之本意矣至將耗<lb/>
羡充課固屬急公但恐以耗羡歸正額而正額之外復<lb/>
加耗羡商民重輸疊出何以堪此朕深悉闗鹽擾累之<lb/>
害垂念商民營逐之苦特諭爾等經理𣙜税者務期奉<lb/>
公守法遴委得人知啇旅之艱辛絶箕歛之弊竇通啇<lb/>
即所以理財足民即所以裕國如自利自便㒺上行私<lb/>
<pb n="KR4f0002_WYG_002-10b"/>
責有攸歸其悉遵朕意特諭雍正二年二月初二日<lb/>
　　諭八旗文武官員人等<lb/>
國家念爾等祖父皆屬從龍舊臣著有勲績故加恩後<lb/>
裔量材授官兾収心膂驅䇿之効爾等自當恪守官箴<lb/>
勤勞王事建股肱之盛烈垂清白之家聲庶幾上以仰<lb/>
報君恩下以顯揚世羙乃毎見旗員居官賢否雜出不<lb/>
能悉體朕意由筮仕之初輙謂旗人與漢人不同漢人<lb/>
無累可以硜硜自守旗人則本旗官屬需索多端親族<lb/>
<pb n="KR4f0002_WYG_002-11a"/>
往來責望甚衆萬一任滿又不免有當差之累自此念<lb/>
一起百弊叢生不以忠君體國為心不以曠職殃民為<lb/>
懼潛通賄賂恣意苞苴惟期囊槖之充盡䘮亷隅之守<lb/>
殊不思國家察吏亷者奬貪者懲滿與漢無二法也爾<lb/>
等果能潔已奉公始終一節休聲丕著惠政日聞朕自<lb/>
當從優擢用以示奬勵凡所過慮皆可不必如其不然<lb/>
則法網難寛縱家擁厚貲安能坐享乎至於爾等家世<lb/>
武功業在騎射近多慕為文職漸至武偹廢弛而由文<lb/>
<pb n="KR4f0002_WYG_002-11b"/>
途進身者又秪僥倖成名不能苦心向學玩日愒時迄<lb/>
無所就平居積習尤以奢侈相尚居室噐用衣服飲饌<lb/>
無不備極紛華爭誇靡麗甚且沉湎梨園遨逰博肆不<lb/>
念從前積累之維艱不顧向後日用之難繼任意糜費<lb/>
取快目前彼此效尤其害莫甚朕特加諄諭自兹以後<lb/>
出仕者各宜精白乃心靖共爾位人人以亷能自矢不<lb/>
得藉漢人無累旗人有累之説以遂其㒺上行私之術<lb/>
八旗子弟各習其業文則潛心制義博覽詩書務求用<lb/>
<pb n="KR4f0002_WYG_002-12a"/>
　世之實學武則嫻習弓馬講究韜畧預儲閫外之良材<lb/>
　苟謀一業必思一業之成則人無廢業將授一官自獲<lb/>
　一官之用而國無曠官矣且各崇儉戒奢安分循禮殳<lb/>
　以誡其子兄以誡其弟與其恣情縱意博一日之豪華<lb/>
　何如量入為出謀百年之生計與其蕩檢踰閑作無藉<lb/>
　之匪類何如謹身寡過勉有用之事功以報朝廷以綿<lb/>
　世澤以敦風俗以保身家顧不羙歟大雅之詩曰凡周<lb/>
　之士不顯亦世盖欲䟽附先後之子孫亦世世脩徳與<lb/>
<pb n="KR4f0002_WYG_002-12b"/>
　周匹休也爾八旗皆佐命後昆深願克紹前脩榮名悠<lb/>
　逺國家亦重有賴焉其各欽承毋忽特諭雍正二年二<lb/>
　月初二日<lb/>
　<lb/>
　<lb/>
　<lb/>
　<lb/>
世宗憲皇帝御製文集巻二<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_003-1a"/>
　欽定四庫全書<lb/>
世宗憲皇帝御製文集巻三<lb/>
　　敕諭<lb/>
　　　諭直省督撫等官<lb/>
　朕惟撫養元元之道足用為先朕自臨御以來無刻不<lb/>
　厪念民依重農務本業已三令五申矣但我國家休養<lb/>
　生息數十年來戸口日繁而土地止有此數非率天下<lb/>
　農民竭力耕耘兼収倍穫欲家室盈寜必不可得周官<lb/>
<pb n="KR4f0002_WYG_003-1b"/>
　所載廵稼之官不一而足又有保介田畯日在田間皆<lb/>
　為課農設也今課農雖無專官然自督撫以下孰不兼<lb/>
　此任也其各督率有司悉心相勸並不時諮訪疾苦有<lb/>
　絲毫妨於農業者必為除去仍於毎鄉中擇一二老農<lb/>
　之勤勞作苦者優其奬賞以示鼓勵如此則農民知勸<lb/>
　而惰者可化為勤矣再舍旁田畔以及荒山不可耕種<lb/>
　之處度量土宜種植樹木桑柘可以飼蠶棗栗可以佐<lb/>
　食桕桐可以資用即榛楛雜木亦足以供炊㸑其令有<lb/>
<pb n="KR4f0002_WYG_003-2a"/>
司督率指畫課令種植仍嚴禁非時之斧斤牛羊之踐<lb/>
踏奸徒之盗竊亦為民利不小至孶養牲畜如北方之<lb/>
羊南方之彘牧養如法乳字以時於生計不無禆益總<lb/>
之小民至愚經營衣食非不廹切而於目前自然之利<lb/>
反多忽畧所賴親民之官委曲周詳多方勸導庶使踴<lb/>
躍爭先人力無遺而地利始盡不惟民生可厚風俗亦<lb/>
可還淳爾督撫等官各體朕惓惓愛民之意實心奉行<lb/>
倘視為具文苟且塗飾或反以擾民則尤其不可也特<lb/>
<pb n="KR4f0002_WYG_003-2b"/>
諭雍正二年二月初九日<lb/>
　　諭武臣<lb/>
我<lb/>
皇考聖祖仁皇帝優待武臣恩眷之隆自昔希比諸武<lb/>
臣感激恩寵遇事則奮力効命甚屬可嘉但平日居官<lb/>
砥勵操守於此方兵民安靜撫恤之道不及夫為將弁<lb/>
者固貴乎材勇然使但有衝鋒破陣之才而不能潔已<lb/>
愛人撫綏士衆或至扣尅貪婪人罹其害則與拚命圖<lb/>
<pb n="KR4f0002_WYG_003-3a"/>
利之盗賊何異彼盗賊之肆行刼掠不恤身命何嘗不<lb/>
勇但因利人財物遂謂之為賊而法必誅戮勇不足稱<lb/>
適為可恥凡爾武官務湏亷潔持躬奉法循令恤兵愛<lb/>
民綏輯地方遵國憲正所以重身家也設或婪財奕利<lb/>
横生事端致干法網則地方既滋擾害而法所不容國<lb/>
家又失一勇力可用之材豈不可惜是知心存報國㝡<lb/>
在平日之愛恤兵民安靜守分耳若至生事擾害之後<lb/>
雖或捐軀亦何所補從前縱有㣲勞亦不足以贖此日<lb/>
<pb n="KR4f0002_WYG_003-3b"/>
之罪愆矣爾將弁當各輕目前小利勉為國家棟梁垂<lb/>
名竹帛以圖光前裕後之功業可也勉之戒之勿負朕<lb/>
諄諄告誡之意特諭雍正三年五月初五日<lb/>
　　諭中外臣民<lb/>
自古帝王致治諴民莫不以重農為先務書陳無逸先<lb/>
知稼穡之艱難詩載豳風備叙田家之力作論語云百<lb/>
姓足君孰與不足孟子云民事不可緩也盖國以民為<lb/>
本民以食為天農事者所以承天養人乆安長治之本<lb/>
<pb n="KR4f0002_WYG_003-4a"/>
也我國家撫綏寰宇<lb/>
聖祖仁皇帝臨御六十餘年深仁厚澤休養生息户口<lb/>
日増生齒益繁而直省之内地不加廣近年以來各處<lb/>
皆有収成其被水歉収者不過州縣數處耳而米價遂<lb/>
覺漸貴閩廣之間頗有不敷之慮望濟於鄰省良由地<lb/>
土之所産如舊而民間之食指愈多所入不足以供所<lb/>
出是以米少而價昂此亦理勢之必然者也夫米榖為<lb/>
養命之寳人既賴之以生則當加意愛惜而不可萌輕<lb/>
<pb n="KR4f0002_WYG_003-4b"/>
棄之心且資之者衆尤當隨時撙節而不可縱口腹之<lb/>
欲毎人得省一勺在我不覺其少而積少成多便可多<lb/>
養數人若人人如此則所積豈不更多所養豈不更衆<lb/>
乎養生家以食少為要訣固所以頥神養和亦所以節<lb/>
用惜福也況脾主於信習慣便成自然毎見食少之人<lb/>
其精神氣體未嘗不壯此顯而可見者至於各省地土<lb/>
其不可以種植五穀之處則不妨種他物以取利其可<lb/>
以種植五榖之處則當視之如寳勤加墾治樹藝菽粟<lb/>
<pb n="KR4f0002_WYG_003-5a"/>
安可舎本而逐末棄膏腴之沃壤而變為果木之塲廢<lb/>
饔飱之恒産以倖圖贏餘之利乎至於烟葉一種於生<lb/>
人日用毫無禆益而種植必擇肥饒善地尤為妨農之<lb/>
甚者也小民較量錙銖且但顧目前而不為乆逺之計<lb/>
故當圖利之時若令其舎多取寡棄重就輕必非其情<lb/>
之所願而地方官䋲之以法則勢有所難行轉滋紛擾<lb/>
惟在良有司勤勤懇懇諄切勸諭俾小民豁然醒悟知<lb/>
稼穡為身命之所闗非此不能生活而其他皆不足恃<lb/>
<pb n="KR4f0002_WYG_003-5b"/>
則羣情踴躍不待督課而皆盡力於南畆矣朕聞江南<lb/>
江西湖廣粤東數省有一嵗再熟之稻風土如此而仍<lb/>
至於乏食者是地土之力有餘而播植之功不足豈非<lb/>
小民習於怠惰而有司之化導者有未至耶或者曰米<lb/>
榖太多則價賤而難於糶賣昔人有榖賤傷農之説諺<lb/>
語所謂熟荒者此則不必過慮假若小民勤於耕作収<lb/>
穫豐盈致於價賤而難於出糶朕必多發官價以糴買<lb/>
之使重農務本之良民獲利而有餘貲也朕生平愛惜<lb/>
<pb n="KR4f0002_WYG_003-6a"/>
米糓毎食之時雖顆粒不肯抛棄以朕玉食萬方豈慮<lb/>
天庾之不給而所以如此撙節愛惜者實出於天性自<lb/>
然之敬慎並不由於勉强且以米榖乃<lb/>
上天所賜以生養萬民者朕為天下生民主惟有敬謹<lb/>
寳重仰冀<lb/>
天心黙佑雨暘時若嵗穫有秋俾小民家有盖藏人歌<lb/>
樂土朕既為億萬生民計不敢輕忽<lb/>
天貺爾等紳衿百姓獨不自為一身一家之計乎朝夕<lb/>
<pb n="KR4f0002_WYG_003-6b"/>
生養之需既受<lb/>
上天之賜若果加意愛惜隨時撙節則<lb/>
天必頻加鍚賚長享盈寜之福若恣情縱欲暴殄天物<lb/>
則必上干<lb/>
天怒不䝉眷賚而水旱災祲之事皆所不免其理豈或<lb/>
爽哉又聞江西廣西地方竟有以米榖飼養豚豕者試<lb/>
思榖食之與肉食孰重孰輕孰緩孰急而乃以<lb/>
上天之所賜小民終嵗勤苦之所獲者為豢養物類之<lb/>
<pb n="KR4f0002_WYG_003-7a"/>
用豈不干<lb/>
天和而輕民命乎朕所以惓惓訓諭惟期天下之人專<lb/>
務夲業以杜浮靡愛惜物力以圖乆逺共體朕敬迓<lb/>
天庥勤恤民隠之意則爾等家室必益至於豐饒爾等<lb/>
子孫必永綿其福澤思之思之毋忽朕言特諭雍正五<lb/>
年三月初三日<lb/>
　　諭科甲出身官員<lb/>
記載之失實人多忽而不知覺察朕侍<lb/>
<pb n="KR4f0002_WYG_003-7b"/>
皇考聖祖仁皇帝數十年時時祗聆<lb/>
聖訓今觀臣工記載者舛錯踈漏之處甚多朕嗣統以<lb/>
來元年二年内閣面奉之㫖書寫時動輙訛舛自張廷<lb/>
玉為大學士聽朕諭㫖悉能記憶繕録呈覽與朕言相<lb/>
符盖記載一事良非昜昜毫釐千里之差不可不慎是<lb/>
以諸臣欲記朕諭者朕皆令繕寫進呈之後方許存稿<lb/>
恐其失實以傳訛也朕因科甲積習有闗世道人心屢<lb/>
進翰詹科道諸臣而面諭之旋令翰詹等百餘員記録<lb/>
<pb n="KR4f0002_WYG_003-8a"/>
所聞繕摺以進朕一一披覽則人人各殊有與諭㫖全<lb/>
不相符者有數語偶合而記憶不全者又有詞句鄙俚<lb/>
意義䝉晦者以一日同奉之諭㫖而至於百其人者百<lb/>
其説不亦舛謬之甚乎其中若有能文之士私自存録<lb/>
流傳於後遂以為朕當日之訓㫖固然也其貽誤不淺<lb/>
矣朕觀前史所載未可全信毎滋後人之口實如漢文<lb/>
帝見賈誼問以鬼神至夜半前席一事李商隠則為詩<lb/>
譏之曰可憐夜半虚前席不問蒼生問鬼神夫賈誼入<lb/>
<pb n="KR4f0002_WYG_003-8b"/>
見時文帝方受釐坐宣室因感鬼神之事而問之此固<lb/>
非問蒼生時也如欲問蒼生之事隨時可以召對又何<lb/>
必夜半哉至於坐乆前席亦尋常事耳且文帝漢之賢<lb/>
主也恭儉仁厚移風昜俗閲歴世務深矣視賈誼之踈<lb/>
狂少年其才識相去何啻什伯盖知其不足與問蒼生<lb/>
故姑問鬼神耳賈誼經濟具見治安䇿中不獨論當世<lb/>
之務迂濶難行其於堯舜之治道亦未窺見本原也賈<lb/>
誼之䇿僅託諸空言文帝之功已見諸實事文帝豈棄<lb/>
<pb n="KR4f0002_WYG_003-9a"/>
才之主哉而王勃又謂屈賈誼於長沙非無聖主竄梁<lb/>
鴻於海曲豈乏明時朕以為屈賈誼於長沙必須聖主<lb/>
竄梁鴻於海曲正待明時鴻之詭激自棄於肅宗之朝<lb/>
誼之踈狂未足以佐文帝之治安得以是為二君譏議<lb/>
哉孔子嘗言為君難即此可見設有一夫私議妄自記<lb/>
載非惟庸主無由剖析雖明哲之君亦何從聞見而正<lb/>
其是非其流傳失實受誣於後世者不知凡幾矣孟子<lb/>
曰盡信書則不如無書誠以記載未可盡憑而欲杜好<lb/>
<pb n="KR4f0002_WYG_003-9b"/>
議論者之口也人情厭常喜新稗官野乘好事者流無<lb/>
端撰成一説娓娓動聽按之皆子虚烏有此其荒唐誕<lb/>
幻無足論者若夫記言記事國之大典將以徴信後世<lb/>
烏可或忽今乃親承提命而記録多舛尚足當載筆纘<lb/>
言之任而無忝乎用是薈萃翰詹諸臣奏摺細加揀汰<lb/>
其與朕之諭㫖間有符合者採摭聯綴融㑹成篇付諸<lb/>
剞劂人賜一帙俾各朝夕觀省是訓是行以袪科甲之<lb/>
積習并知記載失實之非庶乎憬然愓然歴乆而勿忘<lb/>
<pb n="KR4f0002_WYG_003-10a"/>
也夫<lb/>
諭科甲出身官員等國家設科取士原欲得讀書明理<lb/>
之人列於庶位俾皆公忠體國實心任事於國計民生<lb/>
均有禆益此科甲之所以可重也乃科甲出身之人不<lb/>
思秉公持正以報國恩相率而趨於植黨營私之習夤<lb/>
縁請託朋比袒䕶以至顛倒是非排䧟報復無所不為<lb/>
風俗人心之害莫過於此朕御極以來多有人論科甲<lb/>
中人不可信朕於爾等科甲諸臣推心置腹期待甚厚<lb/>
<pb n="KR4f0002_WYG_003-10b"/>
以為用人者若捨爾等讀書之人則將以何等人為可<lb/>
用然使爾等積習相沿惟以黨䕶師生同年為事夤縁<lb/>
朋比貽害於人心風俗將使為君上者雖欲用科甲之<lb/>
人而有所不可則科甲諸臣抑何自暴自棄貽笑於天<lb/>
下以至此也朕早夜孜孜欲使萬民各得其所措天下<lb/>
於乆安長治何事不加整頓釐飭務令秩然就理豈容<lb/>
爾等科甲中黨援積習為世道生民之害而不望其翕<lb/>
然丕變乎夫以科甲流品相誇尚其風自唐宋以來即<lb/>
<pb n="KR4f0002_WYG_003-11a"/>
有之至前明而流弊已極不知讀聖賢之書惟以致君<lb/>
澤民為貴不在科甲之名也古之臯䕫稷契誰為科目<lb/>
乎科目中人遇不從科目出身者即鄙薄而非笑之不<lb/>
知彼之非笑科目者更甚此如江浙人譏山陜為粗魯<lb/>
山陜人亦誚江浙為懦弱何闗人品之輕重乎國家用<lb/>
人行政惟貴至公有人因科目而營私黨䕶即有非科<lb/>
目之人偏受其害如黜陟之際不肖者或以科目之黨<lb/>
援而升擢必有賢才因而屈抑矣賞罰之間有罪者或<lb/>
<pb n="KR4f0002_WYG_003-11b"/>
以科目之黨援而倖免必有無辜因而寃濫矣科甲之<lb/>
積習一日不革則天下之公理一日不著爾等當豁然<lb/>
醒悟庶可使歴代相沿之弊習廓然頓除也且爾等亦<lb/>
思朕之不惜煩勞諄諄誥誡必欲爾等覺悟改昜者豈<lb/>
惟上為國而下為民乎盖以爾等品行之邪正於此分<lb/>
爾等名節之成敗於此判而爾等切身之利害更即於<lb/>
此而辨若使請託公行毫無顧忌則地方官員皆得任<lb/>
意作奸戕虐百姓罹其害者非爾之至親族屬即爾之<lb/>
<pb n="KR4f0002_WYG_003-12a"/>
鄉黨鄰里爾亦何所利焉況爾等以黨援袒䕶為利者<lb/>
不過圖一時門庭之烜赫而已獨不思身後子孫能必<lb/>
其世世常為科甲乎一朝失勢則爾等子孫不即轉受<lb/>
科目之欺凌傾䧟乎目前之利甚小日後之患害甚大<lb/>
朕為爾等計之熟矣爾等乃不自猛省乎朕非禁絶爾<lb/>
等師生之分誼欲其不相往來也誠使師生同年平時<lb/>
互相規勸朂以道義勵以公忠各為國家分猷宣力雖<lb/>
日相親近奚害焉且爾等素以師生之誼情同父子則<lb/>
<pb n="KR4f0002_WYG_003-12b"/>
為父兄者自當教子弟以正豈可使之夤縁請託而不<lb/>
知恥乎為子弟者自當事父兄以禮豈可與之夤縁請<lb/>
託而不知非乎從來請託營求甚屬無益如州縣選得<lb/>
地方有求部院大臣作書囑託上司者在公正大臣自<lb/>
必不應設或應其所請而致書彼督撫大吏遂肯徇情<lb/>
曲庇乎徒使其人恃有奥援之請託遂至放佚怠惰不<lb/>
自檢束以極於貪汙狼籍難免督撫之𠫭劾彼請託者<lb/>
能挽救之乎不如無所請託其有才有守者不患無以<lb/>
<pb n="KR4f0002_WYG_003-13a"/>
自見即中材之人亦以胸無倚仗皆警勉砥礪不敢為<lb/>
非而得以自全然則科目中人為其子弟親屬鑽營請<lb/>
託者亦愚之至矣朕之訓誨開導至再至三亦似為從<lb/>
古君臣之際所最罕得之遭逢爾等皆讀書明理之人<lb/>
果能深體朕懐服膺朕訓幡然洗心滌慮盡改其積習<lb/>
有何不能辦理之事百僚師師和衷共濟何患政治不<lb/>
臻上理乎且人無不可改之過亦無不可化之氣質孔<lb/>
子云雖愚必明雖柔必强惟在其人自勵耳爾等聼朕<lb/>
<pb n="KR4f0002_WYG_003-13b"/>
訓㫖不但貴於心悦誠服要在身體力行不可一時面<lb/>
從過後輙忘須時時警愓常若在朕前親受提撕方不<lb/>
虚朕諄切訓誨之至意也爾等翰林自以文章為職業<lb/>
但須為經世之文華國之文一切風雲月露之詞何所<lb/>
用之若既改官則各有當盡之政務人之心思才力難<lb/>
以兼營不可自負文人荒其職守盖文章政治理本相<lb/>
通事無旁貸急所當務方為盡職至於賦詩飲酒自附<lb/>
於晉人風流此種惡習所當深戒而痛絶者也翰林科<lb/>
<pb n="KR4f0002_WYG_003-14a"/>
道乃國家所賴以轉移風化之人朕所以屬望爾等者<lb/>
甚為切至朕觀初次訓誨時爾等領㑹者數十人中數<lb/>
人而已二三次覺領㑹者過半今則不能領㑹者大約<lb/>
不過四五人誠知朕所以再三訓諭不惜煩勞者實為<lb/>
國計民生之休戚實為人心風俗之安危實為爾等身<lb/>
家子孫之利害爾等各有天良自應人人覺悟感奮翕<lb/>
然丕變盡去其黨援朋比之積習為朝廷殫竭忠誠秉<lb/>
公持正辦理庶務將見君臣上下一徳一心治道自此<lb/>
<pb n="KR4f0002_WYG_003-14b"/>
而日隆世風自此而日厚我國家億萬年長享昇平爾<lb/>
等子孫亦世䝉其福如此而謂科目之取士固足重也<lb/>
豈不羙歟爾等其共勉之特諭雍正七年十一月初五<lb/>
日<lb/>
　　諭内外羣臣<lb/>
自古帝王之治天下未有不以懲逰惰為要務者考之<lb/>
制曰無曠土無逰民周禮曰宅不毛者出里布民無職<lb/>
業者出夫家之征所以董戒之者至詳且悉矣但人祗<lb/>
<pb n="KR4f0002_WYG_003-15a"/>
知逰手逰食之人以及僧道之軰不耕而食不織而衣<lb/>
以為此安坐而食不事生産者也自朕觀之上自天子<lb/>
下至百官庶職何一非逰手逰食之人哉名不𨽻農工<lb/>
商賈之籍身不習耕桑負販之勞以庶民之脂膏供一<lb/>
已之日用而出者受者皆安為固然盖以天生民而立<lb/>
之君承以大夫師長本欲其率作興事興利除害以惠<lb/>
養黎元憂民之憂樂民之樂使天下清和咸理庶績恬<lb/>
熈共受昇平之福故下之人力而致之上之人坐而享<lb/>
<pb n="KR4f0002_WYG_003-15b"/>
之即不耕而食不織而衣亦可以對斯民而不愧誠以<lb/>
我之職掌無虧論報施之理亦當如此也至若不能稱<lb/>
職之君臣食人之食衣人之衣而於民間疾苦漠然不<lb/>
一經其心其咎已與逰惰之民等若再行一不便於民<lb/>
之事發一不利於民之令使閭閻愁困不獲寜居是小<lb/>
民竭其手足胼胝之力以供上而轉受上人之苛虐擾<lb/>
累不但捫心自問慚赧實多即神明昭察責以報施之<lb/>
常理其能逃於譴責乎彼逰惰之人不事生業不過自<lb/>
<pb n="KR4f0002_WYG_003-16a"/>
敗其行檢未嘗害人而人猶惡之況受人之養而即以<lb/>
害人又豈逰惰之可比乎朕為此時刻儆愓不釋於懐<lb/>
毎見天下官吏習而不察者甚多用是信筆直書俾覧<lb/>
者各自猛省特諭雍正九年正月二十日<lb/>
　　諭辦理軍機大臣<lb/>
自古用兵之道首以申明號令為務周易曰師出以律<lb/>
周書曰不愆於六歩七歩不愆於四伐五伐乃止齊焉<lb/>
可知進退歩驟之間尺寸不可違越方為節制之師而<lb/>
<pb n="KR4f0002_WYG_003-16b"/>
平日必須申明號令使三軍之士無不熟知深曉倘其<lb/>
中或有不遵者則按軍律置之於法是其獲罪乃本人<lb/>
之自取無所歸咎雖領兵將帥不能以已意一毫輕重<lb/>
於其間此大公之道也我國家武備精强超越往古歴<lb/>
來軍行之際紀律嚴明信賞必罸是以天戈所指迅奏<lb/>
膚功此中外臣民所共知者今承平日乆新進少壯之<lb/>
人未曽親歴戎行則於從前規制未必一一諳練若不<lb/>
詳悉申明宣諭以致官弁兵丁等或因䧟於不知而遽<lb/>
<pb n="KR4f0002_WYG_003-17a"/>
　罹罪譴朕心實為不忍今特令大臣等酌議軍令條約<lb/>
　經朕親加覽定凡大端細務莫不備載其中者盖以軍<lb/>
　機闗係至重必使事事合於紀律人人祗奉章程勿犯<lb/>
　重罰而妄冀從輕勿因事小而不遵成法將來荷<lb/>
　天眷佑奏凱言旋凡我弁兵等數十萬人有大功而無<lb/>
　小過此則朕心所厚望者也着即刋刻交與兩路大將<lb/>
　軍通行頒布咸使凛遵特諭雍正九年八月初十日<lb/>
　<lb/>
<pb n="KR4f0002_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻三<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_004-1a"/>
　欽定四庫全書<lb/>
世宗憲皇帝御製文集巻四<lb/>
　　詔<lb/>
　　　登極詔<lb/>
　惟我國家受<lb/>
　天綏祐<lb/>
　聖祖<lb/>
　神宗肇造區夏<lb/>
<pb n="KR4f0002_WYG_004-1b"/>
　世祖章皇帝統一疆隅我<lb/>
　皇考大行皇帝臨御六十一年徳茂功髙文經武緯海<lb/>
　宇寧謐厯數悠長不謂謝棄臣民遽升<lb/>
　龍馭親授神器屬於藐躬朕<lb/>
　皇考大行皇帝<lb/>
　徳妃之子昔二皇子弱齡建立深為<lb/>
　聖慈鍾愛寢處時依恩勤倍篤不幸中年神志昏憒病類風狂<lb/>
　皇考念<lb/>
<pb n="KR4f0002_WYG_004-2a"/>
宗社重任付託為艱不得已再行廢斥待至十有餘年<lb/>
沉疾如故痊可無期是以<lb/>
皇考升遐之日<lb/>
詔朕纘承大統朕之昆弟子姪甚多惟思一體相闗敦<lb/>
睦罔替共享昇平之福永圖磐石之安孔子曰三年無<lb/>
改於父之道我<lb/>
皇考臨御以來良法羙政萬世昭垂朕當永遵成憲不<lb/>
敢少有更張何止三年無改至於<lb/>
<pb n="KR4f0002_WYG_004-2b"/>
皇考知人善任至明至當内外諸大臣朕方亟資翊贊<lb/>
以期終始保全務宜竭盡公忠恪守亷節俾朕得以加<lb/>
恩故舊克成孝思倘或不守官箴自干國紀既負<lb/>
皇考簡㧞委任之恩又負朕篤愛大臣之誼部院屬吏<lb/>
直省有司亦宜實心任事潔己奉公不得推委上官自<lb/>
曠厥職天下百姓受<lb/>
皇考恩澤日久蠲賑頻施勸懲備至間有愚氓干犯律<lb/>
令<lb/>
<pb n="KR4f0002_WYG_004-3a"/>
皇考毎遇讞決必加詳審爰書累牘披閲靡遺少有可<lb/>
生之路立施法外之仁凡我百姓各宜孝親敬長畏罪<lb/>
懐刑以副朕仰法<lb/>
皇考如天好生之意兹因諸王貝勒大臣文武官員人<lb/>
等僉謂天位不可久虚再三陳請朕勉狥輿情暫抑悲<lb/>
痛於是月二十日祗告<lb/>
天地<lb/>
宗廟<lb/>
<pb n="KR4f0002_WYG_004-3b"/>
社稷即皇帝位以明年為雍正元年仰惟<lb/>
先志之宜承深望<lb/>
皇圖之永固遹昭新化期衍舊恩於戯追慕<lb/>
前徽繼述無忘於夙夜廣推<lb/>
聖澤恩膏願被於寰區凡爾親賢文武其共矢藎誠各<lb/>
輸心膂用紹無疆之業永垂有道之休布告天下咸使<lb/>
聞知<lb/>
　　恭上<lb/>
<pb n="KR4f0002_WYG_004-4a"/>
聖祖仁皇帝廟號尊諡詔<lb/>
古帝王有出世之勲必有非常之諡故黄帝表中和之<lb/>
羙顓頊著謙約之文大行受大名揚光本因乎法地有<lb/>
功兼有徳加號必極乎同天此追尊之鉅典守國之常<lb/>
經也恭惟我<lb/>
皇考大行皇帝<lb/>
受籙綿長<lb/>
膺圖悠乆以生知安行之至聖行存誠主敬之實功無<lb/>
<pb n="KR4f0002_WYG_004-4b"/>
一事不上合<lb/>
天心無一念不下周民慮郊禋饗<lb/>
帝嵗必<lb/>
躬行祈榖佑民典恒䖍舉<lb/>
慈闈定省宗系展庸問夜求衣卑宮菲食萬㡬悉歸於<lb/>
盡善庶政一出於大中式勸官方廣開言路奨亷課吏<lb/>
敕法儆邪噐以使人公能服衆賑䘏之詔屢下十行放<lb/>
免之租動成千萬寛刑肆赦發帑賚兵廵省恩膏備詳<lb/>
<pb n="KR4f0002_WYG_004-5a"/>
方畧治河經畧具載史書以自强不息之精神為久道<lb/>
化成之事業<lb/>
武功之赫濯則蕩清三孽平定沙漠元裔滅除臺灣置<lb/>
郡収水西而撫紅苖定土番而復三藏<lb/>
文徳之光華則<lb/>
親臨太學<lb/>
特幸闕里嚴飭學臣敦訓士子増博士之員躋十哲之<lb/>
享<lb/>
<pb n="KR4f0002_WYG_004-5b"/>
手定五經窮研六藝詩同雅頌文嫓典謨學貫百家聖<lb/>
實天縱深仁厚澤溯四千餘載之史册莫有等倫偉烈<lb/>
豐功紀六十一年之政治何能悉舉今<lb/>
龍馭上賔星霜未改普天之思慕應與嵗月而俱深率<lb/>
土之攀號惟望<lb/>
徽稱之允合朕纘承鴻寳嗣守丕基方繼述之是圖豈<lb/>
追崇之敢後謹命諸王貝勒大臣文武羣臣稽考禮文<lb/>
恭薦<lb/>
<pb n="KR4f0002_WYG_004-6a"/>
諡號卿士百辟不謀同辭肇舉上儀恪遵舊典祗告<lb/>
天<lb/>
地<lb/>
宗廟<lb/>
社稷於雍正元年二月十九日奉<lb/>
册<lb/>
寳恭上<lb/>
皇考大行皇帝<lb/>
<pb n="KR4f0002_WYG_004-6b"/>
尊諡曰<lb/>
合天𢎞運文武睿哲恭儉寛裕孝敬誠信功徳大成仁<lb/>
皇帝<lb/>
廟號曰<lb/>
聖祖既表尊親之大義當施逮下之洪恩於戯<lb/>
帝徳難名固揄揚之莫罄<lb/>
聖功丕顯期昭示於無窮庶慰遐邇之心以協<lb/>
天人之願布告天下咸使聞知<lb/>
<pb n="KR4f0002_WYG_004-7a"/>
聖祖仁皇帝配<lb/>
天詔<lb/>
朕惟孝經云孝莫大於嚴父嚴父莫大於配天禮記云<lb/>
惟聖人為能饗帝孝子為能饗親故周頌著思文之什<lb/>
大易垂殷薦之辭歴稽邁古侑食始於有虞爰考前章<lb/>
合祀起於周室所以報功崇徳尊祖顯宗也朕纘承大<lb/>
業綏理萬方既用享於<lb/>
祈年将升中於<lb/>
<pb n="KR4f0002_WYG_004-7b"/>
迎日恭惟<lb/>
聖祖仁皇帝<lb/>
動符乾健<lb/>
静合坤元<lb/>
廣大髙明奉無私以成化<lb/>
含𢎞清穆推至教以乗時育萬物而顯諸仁<lb/>
徳周有截包五行而藏諸用<lb/>
道運不言建極敷猷剛柔並濟體元立制仁義兼施禮<lb/>
<pb n="KR4f0002_WYG_004-8a"/>
樂兵農法四序之春秋冬夏刑威勸賞代六氣之風雨<lb/>
雷霆户牖三光提封八極東漸西被北燮南諧中國有<lb/>
聖人瀛海仰日星之臨照<lb/>
王者大一統遐荒沐霜露之霑濡得一以清得一以寧<lb/>
號均三大無不持載無不覆幬聲並兩儀論參贊之成<lb/>
功與地天而俱泰補化育之不足見民物之咸亨蕩蕩<lb/>
無名豈梯階之可及蒼蒼在望非測管之能窺三五以<lb/>
來所稱裁成輔相範圍曲成先天而天弗違後天而奉<lb/>
<pb n="KR4f0002_WYG_004-8b"/>
天時者惟我<lb/>
聖祖仁皇帝實克盡之允宜<lb/>
配享南郊躋壇北畤用是上稽前典下慰輿情昭告<lb/>
天<lb/>
地<lb/>
宗廟<lb/>
社稷率諸王貝勒文武羣臣於雍正元年十一月二十<lb/>
五日冬至恭祀<lb/>
<pb n="KR4f0002_WYG_004-9a"/>
上帝奉<lb/>
聖祖仁皇帝配享雍正二年正月初六日上辛祈榖恭<lb/>
祀<lb/>
上帝五月初一日夏至恭祀<lb/>
皇地祗並奉<lb/>
聖祖仁皇帝配享振金聲以逹氣<lb/>
昊帝來賔捧玉瓚而獻誠<lb/>
列聖昭格隆儀備舉浩澤均宣於戯貽謀佑啓敢忘覆<lb/>
<pb n="KR4f0002_WYG_004-9b"/>
載之<lb/>
洪慈對越駿奔儼覩隂陽之合撰青門升燎䖍一人報<lb/>
本之心紺幄<lb/>
居歆協萬國尊親之願布告天下咸使聞知<lb/>
　　遺詔<lb/>
自古帝王統御天下必以敬<lb/>
天法<lb/>
祖為首務而敬<lb/>
<pb n="KR4f0002_WYG_004-10a"/>
天法<lb/>
祖皆本於至誠之心不容一息有間是以宵旰焦勞無<lb/>
日不兢兢業業也朕䝉<lb/>
皇考聖祖仁皇帝為<lb/>
宗社臣民計慎選於諸子之中命朕纘承統緒紹登大<lb/>
寳夙夜憂勤深恐不克負荷惟仰體<lb/>
聖祖之心以為心仰法<lb/>
聖祖之政以為政勤求治理撫育烝黎無一事不竭其<lb/>
<pb n="KR4f0002_WYG_004-10b"/>
周詳無一時不深其祗敬期使宗室天潢之内人人品<lb/>
端行方八旗根本之地各各奉公守法六卿喉舌之司<lb/>
紀綱整飭百度維貞封疆守土之臣大法小亷萬民樂<lb/>
業十三年以來竭慮殫心朝乾夕愓勵精政治不憚辛<lb/>
勤訓誡臣工不辭諄復雖未能全如期望而庶政漸已<lb/>
肅清人心漸臻良善臣民徧徳遐邇恬熈大有頻書嘉<lb/>
祥疊見朕秉此至誠之心孜孜罔釋雖至勞至苦不敢<lb/>
一息自怠方兾圖安保泰久道化成今朕躬不豫奄棄<lb/>
<pb n="KR4f0002_WYG_004-11a"/>
臣民在朕身生本無生去來一如但我<lb/>
皇考聖祖仁皇帝付託之重至今日雖可自信無負而<lb/>
志願未竟不無㣲憾寳親王皇四子御名秉性仁慈居<lb/>
心孝友<lb/>
聖祖皇考於諸孫之中最為鍾愛撫飬宫中恩逾常格<lb/>
雍正元年八月間朕於乾清宫召諸王滿漢大臣入見<lb/>
靣諭以建儲一事親書諭㫖加以宻封収藏於乾清宫<lb/>
最髙之處即立御名為皇太子之㫖也其後仍封親王<lb/>
<pb n="KR4f0002_WYG_004-11b"/>
者盖令備位藩封諳習政事以増廣識見今既遭大事<lb/>
著繼朕登極即皇帝位仰賴<lb/>
上天垂佑<lb/>
列祖貽謀當兹寰宇乂安太平無事必能與億兆臣民<lb/>
共享安寧之福至於國家刑罰禁令之設所以詰奸除<lb/>
暴懲貪黜邪以端風俗以肅官方者也然寛嚴之用又<lb/>
必因乎其時從前朕見人情澆薄官吏營私相習成風<lb/>
罔知省改勢不得不懲治整理以戒将來今人心共知<lb/>
<pb n="KR4f0002_WYG_004-12a"/>
儆愓矣凡各衙門條例有從前本嚴而朕改易從寛者<lb/>
此乃從前部臣定議未協朕與廷臣悉心斟酌而後更<lb/>
定以垂永久者應照更定之例行若從前之例本寛而<lb/>
朕改易從嚴者此乃整飭人心風俗之計原欲暫行於<lb/>
一時俟諸弊革除之後仍可酌復舊章此朕本意也嗣<lb/>
後遇此等事則再加斟酌若有應照例者仍照舊例行<lb/>
自今以後實願内外親賢股肱大臣念朕朝乾夕愓之<lb/>
苦衷仰答<lb/>
<pb n="KR4f0002_WYG_004-12b"/>
皇考聖祖仁皇帝利益<lb/>
社稷蒼生之誠念各秉忠良屏除恩怨一心一徳仍如<lb/>
朕在位之時共相輔弼俾皇太子御名成一代之令主<lb/>
則朕付託得人追隨<lb/>
列祖<lb/>
皇考在天之靈亦可不愧不怍矣御名仰承<lb/>
祖宗積累之厚受朕訓誨之深與和親王𢎞晝同氣至<lb/>
親實為一體尤當誠心友愛休戚相闗親正人行正事<lb/>
<pb n="KR4f0002_WYG_004-13a"/>
聞正言勿為小人所誘勿為邪説所惑<lb/>
祖宗所遺之宗室宜親國家所用之賢良宜保自然和<lb/>
氣致祥綿<lb/>
祖宗<lb/>
社稷萬年之慶矣荘親王心地醇良和平謹慎但遇事<lb/>
少有擔當然必不至於錯悞果親王至性忠直才識俱<lb/>
優實國家有用之材但平日氣體清弱不耐勞瘁倘遇<lb/>
大事諸王大臣當體之勿使傷損其身若因此而損賢<lb/>
<pb n="KR4f0002_WYG_004-13b"/>
王精神不能為國家辦理政務則甚為可惜大學士張<lb/>
廷玉噐量純全抒誠供職其纂修<lb/>
聖祖仁皇帝實録宣力獨多每年遵㫖繕冩上諭悉能<lb/>
詳逹朕意訓示臣民其功甚鉅大學士鄂爾泰志秉忠<lb/>
貞才優經濟安民察吏綏靖邉疆洵為不世出之名臣<lb/>
此二人者朕可保其始終不渝将來二臣着配享<lb/>
太廟以昭恩禮其應行儀制悉遵成典持服二十七日<lb/>
釋服布告天下咸使聞知<lb/>
<pb n="KR4f0002_WYG_004-14a"/>
　册文<lb/>
　　追封孔子五世祖木金父公册文<lb/>
右文稽古思統緒之相承重道尊師溯淵源於自逺舉<lb/>
千秋之曠典蘋藻維馨超五等之崇封絲綸式煥緬維<lb/>
先師孔子之五世祖木金父公系本殷朝居從魯國治<lb/>
惟尚質傳樸素之舊風貴而彌恭守謙和之家法積功<lb/>
累行聿𢎞毓聖之基貽慶鍾祥遂極生民之盛朕初登<lb/>
大寳欽想前規欲伸景仰之誠用議顯揚之制特追封<lb/>
<pb n="KR4f0002_WYG_004-14b"/>
為肇聖王錫之册命於戯克昌厥後永立人倫之宗有<lb/>
開必先並膺素王之號服兹嘉命垂示無窮<lb/>
　　追封孔子髙祖祈父公册文<lb/>
道髙聖域宜推師表之源恩浹儒宗用廣尊崇之典擬<lb/>
王封而晉秩禮軼古今定鴻號而加稱榮増洙泗緬惟<lb/>
先師孔子之髙祖祈父公系出商宗望隆宋國姓分公<lb/>
族為孔氏之再傳瑞啓聖人逮宣尼而間出溯淵源於<lb/>
累葉知徳盛而世昌鍾靈秀於一人實教尊而功溥朕<lb/>
<pb n="KR4f0002_WYG_004-15a"/>
羹牆至聖寤寐前徽思敬禮之加隆必恩綸之及逺特<lb/>
追封為裕聖王錫之册命於戯衮衣端冕視躬桓蒲榖<lb/>
而彌尊春禴秋嘗與鳬繹龜䝉而並久膺兹寵命永荷<lb/>
鴻休<lb/>
　　追封孔子曽祖防叔公册文<lb/>
聖人覺世道有開而必先王者尊師禮必隆於所自備<lb/>
顯揚之典用煥千秋申嚮徃之誠特超五瑞𬗟惟<lb/>
先師孔子之曽祖防叔公殷朝賢裔魯國儒宗潛徳彌<lb/>
<pb n="KR4f0002_WYG_004-15b"/>
彰守髙曽之矩矱詒謀自逺藴詩禮之淵源聿開天縱<lb/>
之能四科立教爰起時中之聖一貫傳心朕寳位初膺<lb/>
前徽是式溯儀刑而景仰加名號以褒崇特追封為詒<lb/>
聖王錫之册命於戯爼豆常新峻秩與尼山並峙絲綸<lb/>
誕賁恩光與泗水長流永荷寵嘉昭垂無斁<lb/>
　　追封孔子祖伯夏公册文<lb/>
化民善俗道首賴乎師資累行積功誼應推夫祖徳閲<lb/>
再傳而誕聖垂裕貽謀超五等而加封創興盛典緬惟<lb/>
<pb n="KR4f0002_WYG_004-16a"/>
　先師孔子之祖伯夏公東山毓秀泗水鍾靈生秉禮守<lb/>
　義之邦漸磨既久奉崇信尊賢之訓牖廸尤深集慶在<lb/>
　躬早兆四科之教克昌厥後遂開萬世之䝉朕寳歴初<lb/>
　膺景行彌切推降祥之有自念顯號之宜加特追封為<lb/>
　昌聖王錫之册命於戯溯尼山之世澤茂績丕昭崇闕<lb/>
　里之家聲斯文益振服兹嘉命永示光榮<lb/>
　　　追封孔子父叔梁公册文<lb/>
　逹天盡性溯道統之攸傳崇徳報功體孝思之不匱惟<lb/>
<pb n="KR4f0002_WYG_004-16b"/>
　誕生夫睿哲遂永樹乎師模用賁徽章特升峻秩緬惟<lb/>
　先師孔子之父叔梁公望重魯邦業傳郰邑秉姿勇毅<lb/>
　垂史傳之盛名積慶悠長衍家庭之令緒感殊祥於闕<lb/>
　里兆啓素王徴靈應於尼山運鍾至聖粤從前代顯贈<lb/>
　上公兹當纘緒之初更議推恩之典特追封為啓聖王<lb/>
　錫之册命於戯澤惟裕後聿𢎞作述之規善則歸親宜<lb/>
　極尊崇之禮儀型如在嘉命是承<lb/>
世宗憲皇帝御製文集巻四<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_005-1a"/>
　欽定四庫全書<lb/>
世宗憲皇帝御製文集卷五<lb/>
　　論<lb/>
　　　朋黨論<lb/>
　朕惟天尊地卑而君臣之分定為人臣者義當惟知有<lb/>
　君惟知有君則其情固結不可觧而能與君同好惡夫<lb/>
　是之謂一徳一心而上下交乃有心懐二三不能與君<lb/>
　同好惡以至於上下之情睽而尊卑之分逆則皆朋黨<lb/>
<pb n="KR4f0002_WYG_005-1b"/>
　之習為之害也夫人君之好惡惟求其至公而已矣凡<lb/>
　用舍進退孰不以其為賢而進之以其為不賢而退之<lb/>
　惟或恐其所見之未盡當也故虚其心以博稽衆論然<lb/>
　必衆論盡歸於至正而人君從之方合於大公若朋黨<lb/>
　之徒挾偏私以惑主聼而人君或誤用之則是以至公<lb/>
　之心反成其為至私之事矣孟子論國君之進賢退不<lb/>
　肖既合左右諸大夫國人之論而必加察焉以親見其<lb/>
　賢否之實洪範稽疑以謀及乃心者求卿士庻民之從<lb/>
<pb n="KR4f0002_WYG_005-2a"/>
而皇極敷言必戒其好惡偏黨以歸於王道之蕩平正<lb/>
直若是乎人君之不自用而必欲盡化天下之偏私以<lb/>
成大同也人臣乃敢溺私心樹朋黨各徇其好惡以為<lb/>
是非至使人君懲偏聼之生奸謂反不如獨見之公也<lb/>
朋黨之罪可勝誅乎我<lb/>
聖祖仁皇帝御極六十年用人行政邁越千古帝王而<lb/>
大小臣僚未能盡矢公忠往往要朋結黨<lb/>
聖祖戒飭再三未能盡改朕即位以來屢加申飭而此<lb/>
<pb n="KR4f0002_WYG_005-2b"/>
風尚存彼不顧好惡之公而徇其私暱牢不可破上用<lb/>
一人則相與議之曰是某所汲引者也於是乎逺之若<lb/>
凂曰吾避嫌也不附勢也爭懐妬心交騰謗口以媒糵<lb/>
之必欲去之而後快上去一人則相與議之曰是某所<lb/>
中傷者也親暱者為之惋惜踈逺者亦慰藉稱屈即素<lb/>
有嫌隙者至此反致其殷勤欲借以釋憾而修好求一<lb/>
人責其改過自新者無有也於是乎其人亦不復自知<lb/>
其過惡而愈以滋其怨上之心是朝廷之賞罰黜陟不<lb/>
<pb n="KR4f0002_WYG_005-3a"/>
足為重輕而轉以黨人之咨嗟歎息為榮以黨人之指<lb/>
摘詆訾為辱亂天下之公是公非作好惡以隂撓人主<lb/>
予奪之柄朋黨之為害一至是哉且使人主之好惡而<lb/>
果有未公則何不面折廷諍而為是陽奉隂違以遂其<lb/>
植黨營私之計也書曰予違汝弼汝無面從退有後言<lb/>
當時君臣告語望其匡弼而以面從後言為戒夫是故<lb/>
一堂之上都俞吁咈用能賡歌颺拜以成太和之運朕<lb/>
無日不延見羣臣造膝陳詞何事不可盡逹顧乃黙無<lb/>
<pb n="KR4f0002_WYG_005-3b"/>
獻替而狡獪叵測蓄私見以肆為後言事君之義當如<lb/>
是乎古純臣之事君也必期致吾君於堯舜而人君亦<lb/>
當以堯舜自待其身豈惟當以堯舜待其身亦當以臯<lb/>
䕫稷契待其臣孟子曰責難於君謂之㳟陳善閉邪謂<lb/>
之敬吾君不能謂之賊夫以吾君不能而謂之賊則為<lb/>
君者以吾臣不能亦當謂之忍語云取法乎上僅得乎<lb/>
中苟不以唐虞君臣相期待而區區傚法僅在漢唐以<lb/>
下是烏能廓然盡去其私心而悉合乎大公至正之則<lb/>
<pb n="KR4f0002_WYG_005-4a"/>
哉宋歐陽修朋黨論創為邪説曰君子以同道為朋夫<lb/>
罔上行私安得為道修之所謂道亦小人之道耳自有<lb/>
此論而小人之為朋者皆得假同道之名以濟其同利<lb/>
之實朕以為君子無朋惟小人則有之且如修之論將<lb/>
使終其黨者則為君子觧散而不終於黨者反為小人<lb/>
朋黨之風至於流極而不可挽實修階之厲也設修在<lb/>
今日而為此論朕必斥之以正其惑世之罪大抵文人<lb/>
掉弄筆舌但求騁其才辯毎至害理傷道而不恤惟六<lb/>
<pb n="KR4f0002_WYG_005-4b"/>
經語孟及宋五子傳註可奉為典要論語謂君子不黨<lb/>
在易渙之六四曰渙其羣元吉朱子謂上承九五下無<lb/>
應與為能散其朋黨之象大善而吉然則君子之必無<lb/>
朋黨而朋黨之必貴觧散以求元吉聖人之垂訓亦既<lb/>
明且切矣夫朋友亦五倫之一朋黨不可有而朋友之<lb/>
道不可無然惟草茅伏處之時恒資其講習以相佽助<lb/>
今既登朝蒞官則君臣為公義而朋友為私情人臣當<lb/>
以公滅私豈得稍顧私情而違公義且即以君親之並<lb/>
<pb n="KR4f0002_WYG_005-5a"/>
重而出身事主則以其身致之於君而尚不能為父母<lb/>
有况朋友乎况可藉口於朋以怙其黨乎朕自四十五<lb/>
年來一切情偽無不洞矚今臨御之後思移風易俗躋<lb/>
斯世於熈皥之盛故兼聼並觀周諏博採以詳悉世務<lb/>
且熟察風俗之變易與否而無知小人輙議朕為煩苛<lb/>
𤨏細有云人君不當親庻務者信若斯言則臯陶之陳<lb/>
謨何以云一日二日萬㡬孔子之贊舜何以云好問好<lb/>
察此皆朋黨之錮習未去畏人君之英察而欲䝉蔽耳<lb/>
<pb n="KR4f0002_WYG_005-5b"/>
目以自便其好惡之私焉耳朕在藩邸時坦易光明不<lb/>
樹私恩小恵與滿漢臣工素無交與有欲徃來門下者<lb/>
嚴加拒絶<lb/>
聖祖鍳朕居心行事公正無私故令纉承大統今之好<lb/>
為朋黨者不過冀其攀援扶植緩急可恃而不知其無<lb/>
益也徒自逆天悖義以䧟於誅絶之罪亦甚可憫矣朕<lb/>
願滿漢文武大小諸臣合為一心共竭忠悃與君同其<lb/>
好惡之公恪遵大易論語之明訓而盡去其朋比黨援<lb/>
<pb n="KR4f0002_WYG_005-6a"/>
之積習庻肅然有以凛尊卑之分歡然有以洽上下之<lb/>
情虞廷賡歌颺拜明良喜起之休風豈不再見於今日<lb/>
哉<lb/>
　　性理論<lb/>
性之與理就上而言即無極太極就下而言即太極隂<lb/>
陽性縁理而立理從性而生即生而言只有理而不知<lb/>
有性即立而言只有性而不知有理理者事之宜也天<lb/>
地間萬事各具自然之萬宜非人可更加之以理者一<lb/>
<pb n="KR4f0002_WYG_005-6b"/>
貫之道性善之論非至誠不能逹也誠者誠一無偽之<lb/>
謂凡有二者皆屬虗偽誠之為道且即君君臣臣父父<lb/>
子子而言曰忠曰孝亦萬事本具萬冝之名色耳豈君<lb/>
臣父子之外别有忠孝乎廣而推之萬事萬理可一體<lb/>
照而自明矣即冝用冝道心也悖冝不冝人心也此乃<lb/>
聖人從下引後學於上逹由精一而入執中之意因恐<lb/>
後學不能一旦精一執中寧令依於道心而不令依於<lb/>
人心之教太極中雖具隂陽然太極内不見隂陽如隂<lb/>
<pb n="KR4f0002_WYG_005-7a"/>
中求陽不可得也陽中求隂不可得也若隂陽中覔太<lb/>
極更豈得乎此言本性依於道心而尚不可何况依於<lb/>
人心之謂至於隂中具陽陽中具隂隂陽包含於太極<lb/>
太極不離於隂陽之論其言性固然矣理何在焉如晝<lb/>
中有夜夜中有晝男中有女女中有男水中有火火中<lb/>
有水之論若然將人心即為道心可乎更有胷中勉强<lb/>
立一主見妄執以為道心千條萬緒中逐件分别取捨<lb/>
將向日耳目學問邉陳腐章句以為規則若如此尋枝<lb/>
<pb n="KR4f0002_WYG_005-7b"/>
别葉欲上逹隂陽太極一體之道即性即理本源之學<lb/>
如入海筭沙不能也程子曰一旦豁然貫通則衆物之<lb/>
表裏精粗無不到而吾心之全體大用無不明矣此論<lb/>
實逹太極隂陽之性格物致知之理後學者當體先聖<lb/>
立言之苦心屏盡私欲時存天理拳拳服膺日就月將<lb/>
至一旦豁然貫通時方能㑹曽子曰唯之意若徒求之<lb/>
言表何可與言性理之道冝乎至聖三嘆民鮮能乆也<lb/>
　記<lb/>
<pb n="KR4f0002_WYG_005-8a"/>
　　圓眀園記<lb/>
圓眀園在<lb/>
暢春園之北朕藩邸所居<lb/>
賜園也在昔<lb/>
皇考聖祖仁皇帝聼政餘暇遊憇於丹陵沜之涘飲泉<lb/>
水而甘爰就眀戚廢墅節縮其址築<lb/>
暢春園熈春盛暑時臨幸焉以扈蹕拜<lb/>
賜一區林臯清淑陂淀渟泓因髙就深傍山依水相度地<lb/>
<pb n="KR4f0002_WYG_005-8b"/>
宜構結亭榭取天然之趣省工役之煩檻花堤樹不灌溉<lb/>
而滋榮巢鳥池魚樂飛潜而自集盖以其地形爽塏土<lb/>
壤豐嘉百彚易以蕃昌宅居於茲安吉也園既成仰荷<lb/>
慈恩錫以園額曰圓眀朕嘗恭迓<lb/>
鑾輿欣承<lb/>
色笑慶天倫之樂申夏日之誠花木林泉咸増榮寵及<lb/>
朕纉承大統夙夜孜孜齋居治事雖炎景鬱蒸不為避<lb/>
暑迎涼之計時踰三載僉謂大禮告成百務具舉宜寧<lb/>
<pb n="KR4f0002_WYG_005-9a"/>
神受福少屏煩喧而風土清佳惟園居為勝始命所司<lb/>
酌量修葺亭䑓邱壑悉仍舊觀惟建設軒墀分列朝署<lb/>
俾侍直諸臣有視事之所構殿於園之南御以聼政晨<lb/>
曦初麗夏晷方長召對咨詢頻移晝漏與諸臣相接見<lb/>
之時為多園之中或闢田廬或營蔬圃平原膴膴嘉頴<lb/>
穰穰偶一眺覧則遐思區夏普祝有秋至若慿欄觀稼<lb/>
臨陌占雲望好雨之知時兾良苖之應候則農夫勤瘁<lb/>
穡事艱難其景象又恍然在苑囿間也若乃林光晴霽<lb/>
<pb n="KR4f0002_WYG_005-9b"/>
池影澄清淨練不波遥峰入鏡朝暉夕月映碧涵虚道<lb/>
妙自生天懐頓朗乗機務之少暇研經史以陶情拈韻<lb/>
揮毫用資典學凡兹起居之有節悉由<lb/>
聖範之昭垂隨地恪遵罔敢越軼其采椽栝柱素甓版<lb/>
扉不斵不枅不施丹雘則法<lb/>
皇考之節儉也晝接臣僚宵披章奏校文於墀觀射於<lb/>
圃燕閒齋肅動作有恒則法<lb/>
皇考之勤勞也春秋佳日景物芳鮮禽奏和聲花凝湛<lb/>
<pb n="KR4f0002_WYG_005-10a"/>
露偶召諸王大臣從容遊賞濟以舟楫餉以果蔬一體<lb/>
宣情抒冩暢洽仰觀俯察㳺泳適冝萬象畢呈心神怡<lb/>
曠此則法<lb/>
皇考之親賢禮下對時育物也至若嘉名之<lb/>
鍚以圓明意㫖深逺殊未易窺嘗稽古籍之言體認圓<lb/>
明之徳夫圓而入神君子之時中也明而普照逹人之<lb/>
睿智也若舉斯義以銘戸牖以朂身心䖍體<lb/>
天意永懐<lb/>
<pb n="KR4f0002_WYG_005-10b"/>
聖誨含煦品彚長飬元和不求自安而期萬古之寧謐<lb/>
不圖自逸而冀百族之恬熈庻㡬世躋春䑓人遊樂國<lb/>
廓鴻基於孔固綏福履於方來以上答<lb/>
皇考垂祐之深恩而朕之心至是或可以少慰也夫爰<lb/>
宣示予懐而為之記<lb/>
　　七曜㑹聚記<lb/>
天之垂象與人事相應諸經垂訓惟敬與戒無他説也<lb/>
後世遇嘉祥之徴多紀年加號然或不求實應而徒尚<lb/>
<pb n="KR4f0002_WYG_005-11a"/>
　虗文適為厥徳之累昔人謂應天以實朕有取焉雍正<lb/>
　三年春歴官奏二月二日庚午七曜㑹聚為難逄之天<lb/>
　瑞繪圖以進於是廷臣援髙陽漢髙宋太祖時事頻請<lb/>
　慶賀朕不之允且諭以經緯遇合之故禎祥昭示之由<lb/>
　推<lb/>
　皇考至徳之感及今日敬應之實再三詳諭然後在廷<lb/>
　之臣曉然知朕之意慶議乃寢據候騐者奏稱亥子之<lb/>
　交日月符㑹合之度五星列聨綴之形榮光爛然漢志<lb/>
<pb n="KR4f0002_WYG_005-11b"/>
　所謂如合璧如連珠者昭然在目及晨則天朗以清氣<lb/>
　和而穆見者聞者莫不歡忻傳説以為曠世稀覯太平<lb/>
　之瑞應顧朕自繼統以來雖圖治不遑而政皆平歟吏<lb/>
　皆賢歟民皆康歟俗皆淳歟朕實不敢自信而何以致<lb/>
　此自信且不敢又何以當此其惟益凛日躋之敬庻保<lb/>
　天貺於永永也既諭廷臣謹記以示夫後云<lb/>
　<lb/>
世宗憲皇帝御製文集巻五<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_006-1a"/>
　欽定四庫全書<lb/>
世宗憲皇帝御製文集卷六<lb/>
　　序<lb/>
　　　數理精藴序<lb/>
　粤稽前古堯有羲和之咨舜有后䕫之命周有商髙之<lb/>
　訪逮及歴代史書莫不志律歴備數度用以敬天授民<lb/>
　格神和人行於邦國而周於鄉閭典至重也我<lb/>
　皇考聖祖仁皇帝生知好學天縱多能萬幾之暇留心<lb/>
<pb n="KR4f0002_WYG_006-1b"/>
　律歴算法積數十年博考繁賾搜抉奥微参伍錯綜一<lb/>
　以貫之爰<lb/>
　指授莊親王等率同詞臣於大内䝉飬齋編纂毎日進<lb/>
　呈<lb/>
　親加改正彚輯成書總一百卷名為律歴淵源凡為三<lb/>
　部區其編次一曰歴象考成其編有二上編曰揆天察<lb/>
　紀論本體之象以眀理也下編曰眀時正度宻致用之<lb/>
　術列立成之表以著法也一曰律呂正義其編有三上<lb/>
<pb n="KR4f0002_WYG_006-2a"/>
編曰正律審音所以定尺考度求律本也下編曰和聲<lb/>
定樂所以因律製器審八音也續編曰協均度曲所以<lb/>
窮五聲二變相和相應之源也一曰數理精藴其編有<lb/>
二上編曰立綱眀體所以觧周髀探河洛闡㡬何明比<lb/>
例下編曰分條致用以線面體括九章極於借衰割圜<lb/>
求體變化於比例規比例數借根方諸法盖表數備矣<lb/>
洪惟我國家聲靈逺届文軌大同自極西歐羅巴諸國<lb/>
專精世業各獻其技於閶闔之下典籍圖表燦然畢具<lb/>
<pb n="KR4f0002_WYG_006-2b"/>
我<lb/>
皇考兼綜而裁定之故凡古法之嵗乆失傳擇焉而不<lb/>
精與西洋之侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>詰屈語焉而不詳者咸皆條理分明<lb/>
本末昭晰其精當詳悉雖專門名家莫能窺萬一所謂<lb/>
惟聖者能之豈不信歟夫理與數合符而不離得其數<lb/>
則理不外焉此圖書所以開易範之先也以線體例絲<lb/>
管之别以<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>角求經緯之度若此類者皆數法之精而<lb/>
律歴之要斯在故三書相為表裏齊七政正五音而必<lb/>
<pb n="KR4f0002_WYG_006-3a"/>
通乎九章之義所由試之而不忒用之而有效也書成<lb/>
纂脩諸臣請序而傳之㳟惟<lb/>
聖學髙深豈易鑚仰顧朕夙承<lb/>
庭訓於此書之大指㣲義<lb/>
提命殷勤嵗月斯乆尊其所聞敬効一詞之賛盖是書<lb/>
也豈惟<lb/>
皇考手澤之存實稽古凖今集其大成髙出前代垂千<lb/>
萬世不易之法將欲協時正日同律度量衡求之是書<lb/>
<pb n="KR4f0002_WYG_006-3b"/>
則可以建天地而不悖俟聖人而不惑矣<lb/>
聖諭廣訓序<lb/>
書曰毎嵗孟春遒人以木鐸狥於路記曰司徒修六禮<lb/>
以節民性明七教以興民徳此皆以敦本崇實之道為<lb/>
牖民覺世之模法莫良焉意莫厚焉我<lb/>
聖祖仁皇帝乆道化成徳洋恩普仁育萬物義正萬民<lb/>
六十年宵衣旰食祗期薄海内外興仁講讓革薄從忠<lb/>
共成親遜之風永享昇平之治故<lb/>
<pb n="KR4f0002_WYG_006-4a"/>
特頒上諭十六條曉諭八旗及直省兵民人等自綱常<lb/>
名教之際以至於耕桑作息之間本末精粗公私鉅細<lb/>
凢民情之所習皆<lb/>
睿慮之所周視爾編氓誠如赤子<lb/>
聖有謨訓明徴定保萬世守之莫能易也朕纉承大統<lb/>
臨御兆人以<lb/>
聖祖之心為心以<lb/>
聖祖之政為政夙夜黽勉率由舊章惟恐小民遵信奉<lb/>
<pb n="KR4f0002_WYG_006-4b"/>
行乆而或怠用申誥誡以示提撕謹將<lb/>
上諭十六條尋繹其義推衍其文共得萬言名曰<lb/>
聖諭廣訓旁徴逺引徃復周詳意取顯明語多直樸無<lb/>
非奉<lb/>
先志以啟後人使羣黎百姓家喻而戸曉也願爾兵民<lb/>
等仰體<lb/>
聖祖正徳厚生之至意勿視為條教號令之虛文共勉<lb/>
為謹身節用之庻人盡除夫浮薄囂凌之陋習則風俗<lb/>
<pb n="KR4f0002_WYG_006-5a"/>
醇厚家室和平在朝廷徳化樂觀其成爾後嗣子孫並<lb/>
受其福積善之家必有餘慶其理豈㦯爽哉<lb/>
　　雍邸詩集序<lb/>
朕昔在雍邸自幸為天下第一閒人然所謂閒者非若<lb/>
箕頴遺世竹木肆志之類也朕生當國家鼎盛之時三<lb/>
逆蕩平四方寧謐仰䝉<lb/>
皇考鍾愛承歡膝下位列親藩寝門定省之餘無他事<lb/>
事境之所處閑矣兼之賦性不樂浮華既無庸皇皇於<lb/>
<pb n="KR4f0002_WYG_006-5b"/>
富貴更不煩戚戚於貧賤秪期消融機巧遂覺隨處樂<lb/>
天情之所寄又閑矣雖然䆒其所以優游恬適得四十<lb/>
餘年為一閑人者莫非我<lb/>
皇考教育深恩有以成就之也朕素不嫻聲律每於隨<lb/>
從塞北扈蹕江南偶遇<lb/>
皇考命題屬賦勉强應制一博<lb/>
天顔歡笑初不計字句工拙至於讌賞登臨觸物寓感<lb/>
有㑹而作因詩紀事借以陶寫性情而已豈曰與文人<lb/>
<pb n="KR4f0002_WYG_006-6a"/>
墨客較論短長耶嵗月積乆裒焉成集迨壬寅冬恭承<lb/>
皇考付託之重臨御寰宇封章重叠機務殷繁旰食宵<lb/>
衣猶虞叢脞夙興夜寐莫敢求安向之優㳺恬適今則<lb/>
易而為惕勵憂勤花朝月夕之吟皆成祁寒暑雨之思<lb/>
矣檢閲舊作曷勝惘然緬想曩日之閑境閑情奚啻邈<lb/>
若河漢也哉爰序於雍邸集首以示朕意云<lb/>
　　九日宴羣臣擬栢梁體詩序<lb/>
朕繼大統惟朝乾夕惕兢兢仰法<lb/>
<pb n="KR4f0002_WYG_006-6b"/>
皇考期賢哲盈廷民康物阜永承至隆之聖治嘗思古<lb/>
之明良賡歌喜起君臣一徳同心曠代為之欣慕今在<lb/>
廷臣工協衷以資贊理顧瞻濟濟皆我<lb/>
皇考數十年教育裁培之所詒也是以庻政具舉兆民<lb/>
樂業朕實嘉頼焉康熈二十一年春<lb/>
聖祖於乾清宫開昇平之讌振賡颺之歌盛稱一時美<lb/>
冠千古今丙午九月節届重陽覧百榖之斯登忻三農<lb/>
之有稔光風溢目海宇澄清爰集王公卿尹用陳几筵<lb/>
<pb n="KR4f0002_WYG_006-7a"/>
笑言勿禁威儀不拘既相悦於一堂可弗限夫三爵然<lb/>
禮著享燕之義詩有嘉賔之詠古君臣於飲食燕㑹間<lb/>
即具獻納拜颺之典也唐虞文武之世休風如昨朕與<lb/>
諸卿宜則傚之今用栢梁體朕為倡始諸卿逓成篇什<lb/>
今日也非徒命酒徴歌揚華摛藻盖欲昭<lb/>
聖祖飬育之深恩朕廷泰交之雅㑹垂之奕世永傳斯<lb/>
事云爾<lb/>
　　大清律集解序<lb/>
<pb n="KR4f0002_WYG_006-7b"/>
周禮大小司㓂之職以三典詰四方以五刑聼獄訟正<lb/>
嵗帥其屬而觀刑象不用法者國有常刑月吉始和布<lb/>
刑於邦國都鄙乃懸刑象之法於象魏使萬民聚而觀<lb/>
之是知先王立法定制將以明朝野俾官習之而能斷<lb/>
民知之而不犯所由息争化俗而致於刑措也㳟惟我<lb/>
皇考聖祖仁皇帝大徳如天以至仁涵育羣生法司上<lb/>
奏率多全宥停刑肆赦屢沛恩綸<lb/>
臨御六十一年厚澤周浹乎宇内血氣心知之倫熙然<lb/>
<pb n="KR4f0002_WYG_006-8a"/>
安處於仁夀之域朕紹守丕圖深懐繼述雍正元年十<lb/>
月乃命諸臣將律例館舊所纂修未畢者遴簡西曹殫<lb/>
心蒐輯稿本進呈朕以是書民命攸闗一句一字必親<lb/>
加省覽每與諸臣辨論商㩁折中裁定或析異以歸同<lb/>
或刪繁而就約務期求造律之意輕重有權盡讞獄之<lb/>
情寛嚴得體三年八月編校告竣刊布内外永為遵守<lb/>
易曰先王以明罰敕法漢鄭昌言律令一定愚民知所<lb/>
避姦吏無所施是書也豈惟百爾有位宜精思熟習悉<lb/>
<pb n="KR4f0002_WYG_006-8b"/>
其聪明以察大小之比凡士之注名吏部將膺民社之<lb/>
責者講明有素則臨民治事不假於幕官胥吏而判决<lb/>
有餘若自通都大邑至僻壤窮郷所在州縣倣周禮布<lb/>
憲讀法之制時為解說令父老子弟遞相告戒知畏法<lb/>
而重自愛如此則聴斷眀於上牒訟息於下風俗可正<lb/>
禮譲可興於以體<lb/>
皇考好生之徳而追虞廷從欲之治不難矣朕實有厚<lb/>
望焉<lb/>
<pb n="KR4f0002_WYG_006-9a"/>
　　詩經傳說彚纂序<lb/>
朕惟詩之為教所以成孝敬厚人倫美教化移風俗其<lb/>
用逺矣自說詩者各以其學行世釋解紛紜而經㫖漸<lb/>
晦朱子起而正之集傳一書参考衆說探求古始獨得<lb/>
精意而先王之詩教藉之以明國家列在學官著之功<lb/>
令家有其書人人傳習四始六義曉然知所宗尚我<lb/>
皇考聖祖仁皇帝右文稽古表章聖經<lb/>
御纂周易折中既一以本義為正於春秋詩經復<lb/>
<pb n="KR4f0002_WYG_006-9b"/>
命儒臣次第纂輯皆以朱子之説為宗故是書首列集<lb/>
傳而採漢唐以來諸儒講解訓釋之與傳合者存之其<lb/>
義異而理長者别為附録折中同異間出已見乙夜披<lb/>
覽親加正定書成凡若干巻名曰詩經傳説彚纂朕惟<lb/>
詩三百篇先生所以明勸懲而行黜陟盖治世之大經<lb/>
而後世文人學士乃以風雲月露之辭自托風雅學經<lb/>
者又溺於訓詁詞章之陋習烏在其能明先生之道也<lb/>
我<lb/>
<pb n="KR4f0002_WYG_006-10a"/>
　皇考指授儒臣勒為是編期以闡先王垂敎之意與孔<lb/>
　子刪詩之㫖學於是者有得於興觀羣怨之微而深明<lb/>
　於事父事君之道從政專對無所不能則經學之實用<lb/>
　著而所謂用之鄉人用之邦國以化天下者亦於是乎<lb/>
　行焉刋校既竣敬述<lb/>
　聖意序之簡端<lb/>
　<lb/>
　<lb/>
<pb n="KR4f0002_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集卷六<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_007-1a"/>
　欽定四庫全書<lb/>
世宗憲皇帝御製文集卷七<lb/>
　　序<lb/>
　　　駢字類編序<lb/>
　我<lb/>
　皇考徳秉生知學深稽古萬㡬之暇披覽簡編自六經<lb/>
　諸史以逮諸子百家莫不探其本源窮其閫奥又令詞<lb/>
　臣纂集群言廣稽博採丹黄甲乙薈萃成編所就者非<lb/>
<pb n="KR4f0002_WYG_007-1b"/>
　止一書所録者動盈萬卷咸秉<lb/>
　宸𠂻之釐定並為秘府之珍藏又以自古類書或以事<lb/>
　而相從或以韻而相次因循故轍訛偽相沿乃<lb/>
　命儒臣纂修駢字類編一書字從所統若律呂之有元<lb/>
　聲類以字分如百川之歸大壑提綱挈領義例燦然首<lb/>
　天地而時令次之次山水居處而珍寳數目又次之次<lb/>
　方隅采色噐物而草木鳥獸蟲魚人事又次之部分則<lb/>
　簡而不繁取材則博而能要極詞壇之瑋麗創類苑之<lb/>
<pb n="KR4f0002_WYG_007-2a"/>
竒觀朕景仰<lb/>
前徽欽承丕緒如子史精華圖書集成等書悉遵<lb/>
先志分命臣工夙夜校讐並皆竣事而駢字類編亦以<lb/>
今秋告成記曰比事屬辭盖駢之義也易曰方以類聚<lb/>
則類之始也今字則從駢義雖不同而不妨於並列編<lb/>
則從類事雖互見而不至於混淆於是乎乾坤之藴民<lb/>
物之繁大備於一書之中而蔚然萃羣書之秀矣洪惟<lb/>
我<lb/>
<pb n="KR4f0002_WYG_007-2b"/>
皇考盛徳際天地大業照古今述作上繼夫聖明文章<lb/>
悉歸於性道是書之成豈徒為藝林之盛事而已哉形<lb/>
而上者謂之道形而下者謂之器引而伸之觸類而長<lb/>
之無器之非道也爰書大意弁之簡端庶㡬以學務時<lb/>
敏之思為紹庭陟降之志云爾<lb/>
　　音韻闡㣲序<lb/>
聲音之道㣲矣天地有自然之聲人聲有自然之節古<lb/>
之聖人得其節之自然者而為之依永和聲至於八音<lb/>
<pb n="KR4f0002_WYG_007-3a"/>
諧而神人和胥是道也文字之作無不講求音韻顧南<lb/>
北異其風土古今殊其轉變喉舌唇齒清濁輕重之分<lb/>
辨在毫釐動多訛舛樊然淆混不可究極自西域梵僧<lb/>
定字毋為三十六分五音以總天下之聲而翻切之學<lb/>
興儒者若司馬光鄭樵皆宗之其法有音和類隔互用<lb/>
借聲類例不一後人苦其委曲繁重難以驟曉徃徃以<lb/>
類隔互用之切改從音和而終莫能得其原也我<lb/>
聖祖仁皇帝亶聰首出天地萬物之奥律歴象數之秘<lb/>
<pb n="KR4f0002_WYG_007-3b"/>
靡弗心觧神㑹洞徹本原以國書合聲之法出於自然<lb/>
足以盡括漢文翻切之要妙也於是指授大學士李光<lb/>
地擬定條例節目俾諸生王蘭生纂輯之後復以尚書<lb/>
徐元夢董其成始自康熙五十四年迄今十載奏竣命<lb/>
之曰音韻闡㣲盖其為法也緩讀則成二字急讀則成<lb/>
一音在音和中尤極其和總出於人聲之自然而無所<lb/>
勉强洵為簡明易曉從來翻切家所莫及而講求音韻<lb/>
者習之良甚便也雖然此特就切韵言之耳嘗觀皇極<lb/>
<pb n="KR4f0002_WYG_007-4a"/>
經世書律感呂而聲生吕感律而音生律呂倡和相生<lb/>
不窮以聲音統攝萬物之變説者謂其以聲起數以數<lb/>
合卦而萬物之理備焉我<lb/>
聖祖仁皇帝獨見音韻之本原即用以審音定律作樂<lb/>
崇徳其道舉無所不貫盖睿知淵通更有極乎至㣲者<lb/>
夫豈羣下所能仰窺萬一哉<lb/>
　　古今圖書集成序<lb/>
欽惟我<lb/>
<pb n="KR4f0002_WYG_007-4b"/>
皇考聖祖仁皇帝聰明睿知亶生知之質而又好古敏<lb/>
求孜孜不倦萬幾之睱置圖書於左右披尋玩味雖盛<lb/>
暑隆寒未嘗暫曠積數十載之乆研綜古今搜討殆遍<lb/>
屡命儒臣𢎞開書局若周易折中發四聖之㣲言朱子<lb/>
全書㑹群儒之奥義皆禀自<lb/>
睿裁復<lb/>
躬加校定若律歴淵源推軒皇之神䇿叶虞代之元聲<lb/>
皆<lb/>
<pb n="KR4f0002_WYG_007-5a"/>
親行指授以天縱之能而凖於儀器凡注經考史選詩<lb/>
論文以及博聞多識之資所纂輯雕鐫充溢於内府刪<lb/>
述之功嘉恵無窮稱極盛矣而又以為未攬其全乃<lb/>
命廣羅群籍分門别類統為一書成冊府之鉅觀極圖<lb/>
書之大備而卷帙浩富任事之臣弗克祗承既多訛謬<lb/>
每有闕遺經歴嵗時乆而未就朕紹登大寳思繼<lb/>
先志特命尚書蔣廷錫等董司其事督率在舘諸臣重<lb/>
加編校窮朝夕之力閲三載之勤凡釐定三千餘卷増<lb/>
<pb n="KR4f0002_WYG_007-5b"/>
刪數十萬言圖繪精審攷定詳悉書成進呈朕覽其大<lb/>
凡列為六編析為三十二典其部六千有餘其卷一萬<lb/>
始之以歴象觀天文也次之以方輿察地理也次之以<lb/>
眀倫立人極也又次之以博物理學經濟則格物致知<lb/>
誠意正心治國平天下之道咸具於是矣惟我<lb/>
皇考法天行之剛健協坤徳之含𢎞察於人倫明於庻<lb/>
物尊六經而禮先儒釐六官以敷大政故是書之成貫<lb/>
三才之道而靡所不該通萬方之略而靡所不究也我<lb/>
<pb n="KR4f0002_WYG_007-6a"/>
皇考金聲玉振集五帝三王孔子之大成是書亦海涵<lb/>
地負集經史諸子百家之大成前乎此者有所未偹後<lb/>
有作者又何以加焉敬藏石室寳垂久逺用叙其本末<lb/>
綴於篇首上以彰<lb/>
皇考好學之聖徳右文之盛治并紀朕繼志述事兢兢<lb/>
業業罔敢不欽若於<lb/>
丕訓云爾<lb/>
　　子史精華序<lb/>
<pb n="KR4f0002_WYG_007-6b"/>
恭惟<lb/>
皇考聖祖仁皇帝天縱聰明秉上聖之姿而垂意典籍<lb/>
勤於稽古<lb/>
御極六十餘年萬㡬之暇披覽卷帙不輟寒暑廵幸所<lb/>
至必以緗素自隨逮於耄齡精硏不倦延閣廣内之藏<lb/>
搜討無遺所謂好古敏求多學而一以貫之也欲以編<lb/>
輯成書嘉恵天下後世嗜學之士<lb/>
特命開書局於武英殿召集詞臣歴嵗修纂每成數卷<lb/>
<pb n="KR4f0002_WYG_007-7a"/>
即上呈<lb/>
御覽<lb/>
親加指示前後所成充溢冊府而子史精華之纂為最<lb/>
後朕纉緒之初尚未告竣敬承<lb/>
先志俾就厥功綜觀大凡其部三十其目二百七十有<lb/>
九自天文地理帝徳王功禮樂兵刑之大人倫日用之<lb/>
常以及九邉之殊域二氏之異教方術技藝之巧草木<lb/>
鳥獸之蕃門分類别條理具備而采掇子史芟蕪擷秀<lb/>
<pb n="KR4f0002_WYG_007-7b"/>
甚有禆於學者盖士之嚮學通經為先而博及於子史<lb/>
固不能若窮經之專一惟攬其精華而識之勿忘俾考<lb/>
古者於茲尋其緒則無慮於簡牘之繁績文者於兹取<lb/>
其材則有助於翰墨之富用力甚簡而成功已多是<lb/>
聖祖皇帝垂教無窮之至意也剞劂既畢展閲全編敬<lb/>
為叙引昭示久逺用綴於篇端<lb/>
　　書經傳説彚纂序<lb/>
朕思六經皆治世之書而帝王之大經大法昭垂萬古<lb/>
<pb n="KR4f0002_WYG_007-8a"/>
者惟尚書為最備盖自繼天立極精一執中二帝三王<lb/>
之心法遞相授受而治法亦因之以傳今觀書所載成<lb/>
天平地經國造邦建官立教禮樂兵刑之𢎞綱大用與<lb/>
夫賡颺都俞之休風嘉謨嘉猷之陳告凡所為永膺天<lb/>
命而致時雍協和之効者雖相去數千年尚可於方䇿<lb/>
中想見其欽明寅畏之𠂻敷布經綸之跡後之君臣得<lb/>
奉為模楷以追踪於唐虞三代之隆詎不於書是賴哉<lb/>
我<lb/>
<pb n="KR4f0002_WYG_007-8b"/>
皇考聖祖仁皇帝聖學淵深治功𢎞逺存於中者二帝<lb/>
三王之心發於外者二帝三王之治而稽古好學於典<lb/>
謨訓誥之篇沉潜硏究融㑹貫通初<lb/>
命講官分日進講著有觧義一編頒示海内復<lb/>
指授儒臣薈萃漢唐宋元明諸家之説叅考折中<lb/>
親加正定廣大悉備於地理山川援今据古靡不精核<lb/>
為書經傳説彚纂凡二十有四卷茲值刋校告竣與易<lb/>
詩春秋諸經次第傳布敬製序文勒之卷首夫後世之<lb/>
<pb n="KR4f0002_WYG_007-9a"/>
天下唐虞三代之天下也而治法之垂為典章心法之<lb/>
原於性命者先後同揆百世之聖君賢輔未能易也故<lb/>
為君者必思比徳於堯舜禹湯文武而後無忝乎為君<lb/>
為臣者必思嫓休於臯䕫伊傅周召而後無忝乎為臣<lb/>
朕夙夜兢兢兾克守主敬存誠之道以遂覲光揚烈之<lb/>
懐尤兾卿尹百執事共體元首股肱之誼殫協㳟勵翼<lb/>
之忱寅亮天工諴和民志俾薄海内外永底乂安於以<lb/>
逺宗聖哲而仰承<lb/>
<pb n="KR4f0002_WYG_007-9b"/>
皇考尊崇經學啓牖萬世之盛心顧不羙歟是為序<lb/>
　　清漢文孝經序<lb/>
孝經者聖人所以彰明彛訓覺悟生民溯天地之性則<lb/>
知人為萬物之靈叙家國之倫則知孝為百行之始人<lb/>
能孝於其親處稱惇實之士出成忠順之臣下以此為<lb/>
立身之要上以此為立教之原故謂之至徳要道自昔<lb/>
聖帝哲王宰世經物未有不以孝治為先務者也恭惟<lb/>
聖祖仁皇帝纘述<lb/>
<pb n="KR4f0002_WYG_007-10a"/>
世祖章皇帝遺緒<lb/>
詔命儒臣編輯孝經衍義一百卷刋行海内垂示永久<lb/>
顧以篇帙繁多慮讀者未能周徧朕乃命專譯經文以<lb/>
便誦習夫孝經一書詞簡義暢可不煩注觧而自明誠<lb/>
使内外臣庻父以教其子師以教其徒口諷其文心知<lb/>
其理身踐其事為士大夫者能資孝作忠揚名顯親為<lb/>
庻人者能謹身節用竭力致飬家庭務敦於本行閭里<lb/>
胥嚮於淳風如此則親遜成化和氣董蒸躋比户可封<lb/>
<pb n="KR4f0002_WYG_007-10b"/>
之俗是朕之所厚望也夫<lb/>
　　清漢文小學序<lb/>
古者八嵗而入小學教之以灑掃應對進退之節愛親<lb/>
敬長之義俾童而習之以飬其徳性其説散見經傳朱<lb/>
子採集為小學一書所以示人教學之方而有以為正<lb/>
心修身之本其言約其理該盖六經四子性理諸書之<lb/>
階梯也<lb/>
皇考聖祖仁皇帝嘗<lb/>
<pb n="KR4f0002_WYG_007-11a"/>
　特頒諭㫖令有司兼以命題課士海内士子固已咸知<lb/>
　誦法矣又<lb/>
　命尚書顧八代一人翻譯清文日進呈<lb/>
　覽<lb/>
　欽定三年而後成嘉恵後學之心至深且厚當日未經<lb/>
　刋刻頒行朕敬承<lb/>
　皇考遺志特命校對授梓以資肄習讀者宜知綱常倫<lb/>
　紀之當崇視聼言動之當謹與夫嘉言懿行之當遵循<lb/>
<pb n="KR4f0002_WYG_007-11b"/>
　慕效修其職自在家庭日用之常經而充其量可以成<lb/>
　聖賢忠孝之大節子弟之習於是而淳教化之原於是<lb/>
　而備詩曰成人有徳小子有造朕盖深有望焉<lb/>
　<lb/>
　<lb/>
　<lb/>
　<lb/>
世宗憲皇帝御製文集巻七<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_008-1a"/>
　欽定四庫全書<lb/>
世宗憲皇帝御製文集巻八<lb/>
　　序<lb/>
　聖祖仁皇帝實録序<lb/>
　粤稽古載籍以來聖帝明王徳隆業茂莫不揚休紀美<lb/>
　照耀簡編若夫<lb/>
　上天純佑下民聚扶輿積厚之氣篤生<lb/>
　至聖備道徳之崇廣集皇王之大成經綸宇宙彪炳帝<lb/>
<pb n="KR4f0002_WYG_008-1b"/>
　紀巍巍乎蕩蕩乎自羲軒至今未有如我<lb/>
　皇考聖祖仁皇帝之盛者也洪惟<lb/>
　太祖<lb/>
　太宗肇搆鴻基發祥垂裕<lb/>
　世祖開天建極統一寰區暨我<lb/>
　皇考天亶神靈丕承<lb/>
　先烈以徇齊敦敏之質而學有緝熙以繼體守成之時<lb/>
　而事兼開創以光華格被之勲而日新盛徳以郅隆熙<lb/>
<pb n="KR4f0002_WYG_008-2a"/>
洽之運而時勅㡬康<lb/>
臨御寳阼六十餘年歴服綿長超越千古仁漸義摩文<lb/>
經武緯典章大備聲教覃敷峻徳崇功蟠天際地有如<lb/>
敬<lb/>
天凛昭事之誠尊<lb/>
祖切覲揚之志<lb/>
郊壇禋祀嵗必躬親<lb/>
廟享薦馨心䖍對越用致<lb/>
<pb n="KR4f0002_WYG_008-2b"/>
蒼穹之昭格聿彰<lb/>
謨烈之顯承奉事<lb/>
兩宫尊飬備極承歡致敬閲數十年廵幸則躬扶<lb/>
鸞輅侍疾則歩禱<lb/>
南郊送龍輴而親行瞻<lb/>
寢園而灑淚自古天子之孝莫與比隆友愛裕親王等<lb/>
垂老靡間視疾臨喪㤙禮交至推仁宗室教育天潢展<lb/>
親惇族誼莫厚焉宵衣旰食明目逹聰<lb/>
<pb n="KR4f0002_WYG_008-3a"/>
親政六十餘年夙夜勵精始終惟一<lb/>
臨軒召對虗已求言敷陳有益於民生必蒙採録㢘能<lb/>
實見諸治效立荷<lb/>
寵褒眷耆舊而體貎優崇簡俊乂而程材器使小廉大<lb/>
法百僚皆得其人綱舉目張庻司各修其職四方之利<lb/>
弊周知萬里之情形洞燭愛民如子軫恤維殷普樂利<lb/>
於農桑裕盖藏於積貯偶遇水旱立沛恩施發帑蠲租<lb/>
動以數百萬計即在屬國運粟賜糧視同一體徳洋恩<lb/>
<pb n="KR4f0002_WYG_008-3b"/>
溥故黎庻樂業中外阜康慎重刑章哀矜庶獄毎於奏<lb/>
讞明允之中施仁法外嚴寒停遣盛夏弛刑大逆寛族<lb/>
誅叛人無孥戮如天好生之徳洽於民心欽恤之仁無<lb/>
以加矣<lb/>
講幄𢎞開精硏道要考六藝之折中抉性理之精義<lb/>
宸翰則鸞廻鳳翥<lb/>
天章則玉振金聲<lb/>
御定諸書包涵萬有融貫百家緗帙瑶編充牣冊府生<lb/>
<pb n="KR4f0002_WYG_008-4a"/>
知天縱莫名<lb/>
聖學之高深加以重道尊<lb/>
師表章儒術<lb/>
親詣闕里瞻拜加䖍賜博士於五賢躋紫陽於十哲<lb/>
訓飭多士敦崇實學加科廣額恵浹儒林夀考作人於<lb/>
斯極盛<lb/>
聖武布昭<lb/>
神謨宻運天戈所指立奏膚功平三逆收䑓灣布爾尼<lb/>
<pb n="KR4f0002_WYG_008-4b"/>
應期而授首鄂羅斯望風而請命<lb/>
躬率六師三臨朔漠殱噶爾丹而藩服乂安<lb/>
命將徂征長驅絶域復逹賴喇嘛而西陲寧謐銷鋒灌<lb/>
燧俾薄海内外永慶昇平厪念河防<lb/>
親臨指授覽全河之形勢運疏㵸之神功開中河築高<lb/>
堰而淮黄底績東南獲袵席之安濬永定隄子牙而漳<lb/>
滏順流畿甸享膏腴之利地平天成萬世永賴至若<lb/>
躬行節儉而大官服御務崇樸素之風<lb/>
<pb n="KR4f0002_WYG_008-5a"/>
秉徳謙沖而<lb/>
徽號鴻名屢卻廷臣之請<lb/>
至誠不息而朝乾夕惕本行健以法天<lb/>
聖敬日躋而肅廟雝宫儼動容之中禮凡茲盛美莫罄<lb/>
名言是以乆道化成太和翔洽天庥滋至嵗奏屢豐户<lb/>
樂盈寧人登仁夀自古未賔之國重譯踵至戴高履厚<lb/>
莫不尊親<lb/>
升遐之日自僻壤遐陬逺暨蠻夷荒服含生負氣之倫<lb/>
<pb n="KR4f0002_WYG_008-5b"/>
感慟哀號如喪考妣羣臣恭擬<lb/>
廟諡曰<lb/>
聖曰<lb/>
仁祗薦<lb/>
祖號萬口一心允孚公論猗歟休哉至矣大矣朕纘承<lb/>
鴻緒念切紹庭踐阼之初即簡命大臣等董率儒臣開<lb/>
館纂修發金匱之祕藏稽綸言於政地表年繋日敬謹<lb/>
編輯紀言紀事鉅細靡遺朕齋肅展禮親加詳閲歴今<lb/>
<pb n="KR4f0002_WYG_008-6a"/>
九載敬成<lb/>
聖祖仁皇帝實録若干卷又於尊藏皇史宬外恭繕全<lb/>
帙䖍供几案時時展讀以遂朕敷時繹思繼志述事之<lb/>
意於戯帝載難名而嵗功昭布日月之運行星辰之經<lb/>
緯可以仰觀成象焉聖徳難名而治法昭垂條理之精<lb/>
詳規模之宏逺可以仰求成憲焉我<lb/>
皇考參贊位育之神欽明精一之藴雖非簡牒所能殫<lb/>
述而<lb/>
<pb n="KR4f0002_WYG_008-6b"/>
鴻謨駿業炳於紀載與天無極萬世勿諼後之紹作君<lb/>
作師之任求治統道統之全者於是乎在敬弁言簡端<lb/>
以昭示我子孫俾永永敬承於億萬世謹序<lb/>
聖祖仁皇帝聖訓序<lb/>
朕荷<lb/>
皇考聖祖仁皇帝付託至重兢兢業業早作夜思以期<lb/>
無負繼述仰惟<lb/>
皇考留貽矩矱朕得監於成憲是則是傚實天下萬世<lb/>
<pb n="KR4f0002_WYG_008-7a"/>
所當欽承觀法爰命大學士等纂修<lb/>
聖祖仁皇帝實録閲時九載書成千卷自古帝王功徳<lb/>
之隆盛記載之繁富未有加於此者顧<lb/>
實録乃編年之書我<lb/>
皇考順時布化若<lb/>
天道之流行春秋冬夏各協其宜而其中條分縷析飭<lb/>
綱振紀精㣲所寓随舉一端皆為法式於是復令纂修<lb/>
諸臣分類㳟輯聖訓六十卷洋洋乎<lb/>
<pb n="KR4f0002_WYG_008-7b"/>
盛徳<lb/>
大孝敬<lb/>
天勤民文教之誕敷武功之赫濯禮樂之明備政刑之<lb/>
修舉一經<lb/>
睿謨千古莫易夫六經諸史之傳皆有經有緯朕於<lb/>
皇考神功聖徳精心體察以<lb/>
實録爲經以<lb/>
聖訓爲緯於編年見因時之宜於分類見隨事之要一<lb/>
<pb n="KR4f0002_WYG_008-8a"/>
敷施而有所循也一話言而有所守也一寤寐飲食而<lb/>
有所遵也於戯如天之仁如日之照如神之哲萬類雖<lb/>
賾莫不含𢎞并包於<lb/>
聖人之度内而儆惕訓諭之辭尤必凜凛於時幾孜孜<lb/>
於熈績勤勤於小民之恬飬亹亹於嘉師之祥刑盖<lb/>
聖心愈切而<lb/>
聖徳愈崇是以統乾坤之範圍而不過發聖賢之閫奥<lb/>
而靡遺以六十餘載之鴻規為千萬世後昆之垂裕其<lb/>
<pb n="KR4f0002_WYG_008-8b"/>
所禆益曷有涯量哉此朕命官敬纂<lb/>
皇考實録而又恭繕<lb/>
聖訓之深意子子孫孫其永寳諸<lb/>
聖祖仁皇帝庭訓格言序<lb/>
欽惟<lb/>
皇考聖祖仁皇帝性秉生安道參化育臨御悠乆宇宙<lb/>
清寧六十載<lb/>
聖徳神功超越萬古凡為史臣所記注黎獻所覩聞者<lb/>
<pb n="KR4f0002_WYG_008-9a"/>
固已備編於<lb/>
實録<lb/>
寳訓珍藏於金匱琅函矞矞皇皇盛矣大矣朕曩者偕<lb/>
諸昆弟侍奉<lb/>
宫庭親承<lb/>
色笑每當視膳問安之暇<lb/>
天顔怡悦倍切<lb/>
恩勤提命諄詳鉅細悉舉其大者如對越天<lb/>
<pb n="KR4f0002_WYG_008-9b"/>
祖之精誠侍飬<lb/>
兩宫之純孝主敬存誠之奥義任人敷政之宏猷慎刑<lb/>
重榖之深仁行師治河之上略圖書經史禮樂文章之<lb/>
淵博天象地輿歴律歩算之精深以及治内治外飬性<lb/>
飬身射御方藥諸家百氏之論説莫不隨時示訓遇事<lb/>
立言字字切於身心語語垂為模範盖由我<lb/>
皇考質本生知而加以好學聖由天縱而益以多能舉<lb/>
天地間萬事萬物之理融㑹貫通以其得之於心者宣<lb/>
<pb n="KR4f0002_WYG_008-10a"/>
為至教視聼言動悉合經常飲食起居咸成矩度而<lb/>
聖慈䔍摯啓廸周詳涵育薫陶循循善誘朕四十年來<lb/>
祗聆黙識夙夜凛遵仰荷纘承益圖繼述追思疇昔天<lb/>
倫之樂𬗟懐丁寧告戒之言既歴歴以在心尚洋洋其<lb/>
盈耳謹與誠親王允祉等記録各條萃㑹成編㳟名為<lb/>
庭訓格言於戯<lb/>
聖謨𢎞逺包涵無際以今所紀揆昔所聞僅存什一於<lb/>
千百闕略甚多實深愧悚然而是編也文辭精要意㫖<lb/>
<pb n="KR4f0002_WYG_008-10b"/>
深長苟能引伸而擴充之則片語能涵衆義隻字可括<lb/>
千言雖卷帙簡約而格致誠正修齊治平之道罔弗兼<lb/>
該堯舜禹湯文武周孔之傳一以貫之矣爰奉秘集夀<lb/>
之琬琰以昭垂於億萬世書曰監於先生成憲其永無<lb/>
愆詩曰詒厥孫謀以燕翼子朂哉後嗣恪循<lb/>
祖訓念茲罔斁受益靡窮世世子孫尚其永乆敬承哉<lb/>
謹序<lb/>
　　大清㑹典序<lb/>
<pb n="KR4f0002_WYG_008-11a"/>
自昔書契肇興百官以治是知上古之代雖風氣樸略<lb/>
始製文字必垂典憲以昭誡有位用能允釐百工咸熙<lb/>
庻績觀虞書舜命九官具載訓辭宏綱畢舉則其節目<lb/>
之詳於簡冊者可想而知也爰歴夏殷至周大備孔子<lb/>
言周監於二代又言殷因夏禮周因殷禮所損益可知<lb/>
周禮一書盖承唐虞夏殷之緒而加以文武制作之隆<lb/>
上紹古先下開來葉自是厥後漢唐宋明膺運享祚者<lb/>
莫不著之章程布在方䇿設官分職猶師虞周之成憲<lb/>
<pb n="KR4f0002_WYG_008-11b"/>
焉我<lb/>
太祖髙皇帝受<lb/>
天景命經綸草昧<lb/>
太宗文皇帝肇基王迹創制顯庸<lb/>
世祖章皇帝混一寰瀛禮明樂備至我<lb/>
皇考聖祖仁皇帝載定泰平功隆業茂是則我朝之興<lb/>
四聖相承兼唐虞之勲華綜豐鎬之謨烈巍乎成功焕<lb/>
乎文章之並盛者也康熙二十三年<lb/>
<pb n="KR4f0002_WYG_008-12a"/>
聖祖仁皇帝勅命閣臣纂修大清㑹典起於崇徳元年<lb/>
迄於康熙二十五年大經大猷咸臚編載<lb/>
聖祖仁皇帝歴數緜長又閲三紀敬勤愈至法制増修<lb/>
憲古宜今至精至備可謂規型之盡善儀典之大成而<lb/>
散在卷牘未及彚緝以蕆全書朕纘承寳位體<lb/>
皇考之心以為心法<lb/>
皇考之政以為政其有因時制宜更加裁定者無非繼<lb/>
志述事之意紹聞衣徳之思爰允禮臣蔣廷錫所請命<lb/>
<pb n="KR4f0002_WYG_008-12b"/>
閣臣開館纂修自康熙二十六年至雍正五年所定各<lb/>
部院衙門禮儀條例悉行檢閲照衙門分類編輯凡經<lb/>
九載篇帙告竣於是<lb/>
聖祖仁皇帝臨御六十餘年立綱陳紀之端命官敷政<lb/>
之要首末完具燦然如日星之炳照與虞書周禮並垂<lb/>
不刋夫制度之有損益隨時以處中之道也書曰惟精<lb/>
惟一允執厥中易曰變通者趨時也中無定體動惟厥<lb/>
時斯<lb/>
<pb n="KR4f0002_WYG_008-13a"/>
聖祖仁皇帝所以乾健日新為萬世立極也朕兢兢業<lb/>
業永懐紹庭陟降之義爾在廷臣工能恪遵而時繹之<lb/>
上之可以程功次亦不失爲寡過然其所以行之者必<lb/>
本於至誠非徒縁餙虗文奉行故事以為盡職也其交<lb/>
相懋勉忠勤不懈以贊襄我國家悠乆無疆之泰運追<lb/>
邁二帝三王之盛朕於茲有厚望焉<lb/>
　　硃批諭㫖序<lb/>
朕向在藩邸未諳政事不識一人毫無閲歴聞見及受<lb/>
<pb n="KR4f0002_WYG_008-13b"/>
皇考聖祖仁皇帝付託之重臨御寰區惟日孜孜勤求<lb/>
治理以爲敷政寧人之本然耳目不廣見聞未周何以<lb/>
宣達下情洞悉庻務而訓導未切誥誡未詳又何以使<lb/>
臣工共知朕心相率而遵道遵路以繼治平之政績是<lb/>
以内外臣工皆令其具摺奏事以廣諮諏其中確有可<lb/>
採者即見諸施行而介在兩可者則或勅交部議或宻<lb/>
諭督撫酌奪奏聞其有應行指示開導及戒勉懲儆者<lb/>
則因彼之敷陳發朕之訓諭每摺或手批數十言或數<lb/>
<pb n="KR4f0002_WYG_008-14a"/>
百言且有多至千言者皆出一已之見未敢言其必當<lb/>
然而教人為善戒人為非示以安民察吏之方訓以正<lb/>
徳厚生之要曉以福善禍滛之理勉以存誠去偽之功<lb/>
徃復周詳連篇累牘其大指不過如是亦既殫竭苦心<lb/>
矣至其中有兩人奏事而朕之批示㢠乎不同者此則<lb/>
因人而施量材而教嚴急者導之以寛和優柔者濟之<lb/>
以剛毅過者裁之不及者引之並非逞一時之胸臆信<lb/>
筆直書前後矛盾讀者當體朕之苦心也此等奏摺皆<lb/>
<pb n="KR4f0002_WYG_008-14b"/>
本人封逹朕前朕親自覽閲親筆批發一字一句皆出<lb/>
朕之心思無一件假手於人亦無一人贊襄於側非如<lb/>
外廷宣布之諭㫖尚有閣臣等之撰擬也雍正六年以<lb/>
前晝則延接廷臣引見官弁傍晚觀覧本章燈下批閲<lb/>
奏摺毎至二鼓三鼓不覺稍倦實六載如一日此左右<lb/>
近侍及内直大臣所備知者近年以來天下庻政漸次<lb/>
就理下情稍覺洞逹臣工之奏摺較前減少而朕躬精<lb/>
力亦不如前批答之事始從簡便此實情實事可舉以<lb/>
<pb n="KR4f0002_WYG_008-15a"/>
告天下者今檢内外諸臣繳回硃批之摺不下萬餘件<lb/>
因思自古帝王治天下之道以勵精為先以怠荒為戒<lb/>
朕非敢以功徳企及古先哲王而惟此勤勉之心自信<lb/>
可無忝於古訓實未負我<lb/>
皇考付託之深恩也又念此等批示之語實出於朕之<lb/>
苦心或可為人心風俗之一助但本人承㫖之時不敢<lb/>
宣露於外他人無由知之今將外任之大臣官員奏摺<lb/>
經朕手批酌量可以頒發者檢出付之剞劂計算實不<lb/>
<pb n="KR4f0002_WYG_008-15b"/>
過十分之二三俾天下臣民展讀咸知朕圖治之念誨<lb/>
人之誠庻㡬將此不敢暇逸之心仰報我<lb/>
皇考於萬一耳或人人觀此而感動奮發各自砥礪共<lb/>
為忠良上下蒙福朕心愉快更當何如<lb/>
　　欽定訓飭州縣規條序<lb/>
牧令為親民之官一人之賢否闗係萬姓之休戚故自<lb/>
古以來慎重其選而朕之廣攬旁求訓勉告誡冀其奏<lb/>
循良之績以恵我烝黎者亦備極苦心矣惟是地方事<lb/>
<pb n="KR4f0002_WYG_008-16a"/>
務皆發端於州縣頭緒紛繁情偽百出而膺斯任者類<lb/>
皆初登仕籍之人未練習於平時而欲措施於一旦無<lb/>
怪乎徬徨瞻顧心志茫然即採訪咨詢而告之者未必<lb/>
其盡言無隠此古人所以有學製美錦之歎也向以大<lb/>
學士朱軾左都御史沈近思外任多年周知地方利弊<lb/>
雍正二年曽令二臣商著規則以為州縣之南車乃書<lb/>
未就緒而沈近思物故邇年以來朱軾復時多病此事<lb/>
遂至遲延去年始降㫖委諸總督田文鏡李衞令二臣<lb/>
<pb n="KR4f0002_WYG_008-16b"/>
各抒所見繕録諸條以進朕親加披覽見其條理詳明<lb/>
言辭剴切民情吏習罔不兼該大綱細目莫不備舉誠<lb/>
新進之津梁庻官之模範也在二臣各就其所閲歴者<lb/>
而言繁簡同異之間不必一致而慎守官方勤恤民隠<lb/>
興利除害易俗移風其大指則一而已矣爰就本文付<lb/>
之剞劂頒賜州縣各官一帙俾置之几案間朝夕觀覧<lb/>
省察提撕治效未臻必思所以勉之弊端未革必思所<lb/>
以去之本之以實心行之以實力毋始勤而終怠毋静<lb/>
<pb n="KR4f0002_WYG_008-17a"/>
言而庸違如此則不但國家得司牧之賢草野有父母<lb/>
之頌而爾等身膺顯擢叨被榮光福貽子孫名標史冊<lb/>
豈不美歟<lb/>
　　悦心集序<lb/>
朕生平澹泊為懐恬静自好樂天知命随境飬和前居<lb/>
藩邸時雖身處繁華而寤寐之中自覺清逺閒曠超然<lb/>
塵俗之外然不好放逸身心披閲經史之餘旁及百家<lb/>
小集其有寄興蕭閒寓懐超脱者佳章好句散見簡編<lb/>
<pb n="KR4f0002_WYG_008-17b"/>
或如皓月當空或如涼風解暑或如時花照眼或如好<lb/>
鳥鳴林或如泉響空山或如鐘清午夜均足以消除結<lb/>
滯浣滌煩囂令人心曠神怡天機暢適因随意採録若<lb/>
干則置諸几案間以備觀覧自總理萬㡬以來宵旰不<lb/>
遑求如曩時之怡情悦目不可復得然寧靜之宰不因<lb/>
物動恬澹之致豈為境移此乃可以自信者爰取向所<lb/>
採録彚為一書名之曰悅心集夫心者人之神明所以<lb/>
為萬化之源萬事之本而勞之則苦擾之則煩蔽之則<lb/>
<pb n="KR4f0002_WYG_008-18a"/>
　昏窒之則滯故聖賢有存心洗心之明訓佛祖有明心<lb/>
　寂心之㣲言無非涵飬一心之沖虗靈妙使無所累與<lb/>
　天地太和元氣渾然流行無入而不自得也如孔門之<lb/>
　春風沂水仙家之吸露飱霞如來之慧雨香花以及先<lb/>
　儒之霽月光風天根月窟其理同其㫖趣何弗同耶是<lb/>
　編所録有莊語有逸語有清語有趣語有淺近語不名<lb/>
　一體人有仕有隠有儒有釋有高名有無名亦不専一<lb/>
　家總之戒貪祛妄屏慮釋思寄清淨心遊歡喜地言近<lb/>
<pb n="KR4f0002_WYG_008-18b"/>
　指逺辭簡味長俯仰之間隨時可㑹然而喧寂在境而<lb/>
　不喧不寂者自在心往往跡寄清廓之鄉而神思縈擾<lb/>
　身處塵氛之地而志氣安舒則見道未見道之分也昔<lb/>
　朗禪師以書招永嘉禪師山居師荅曰未識道而先居<lb/>
　山者但見其山不見其道未居山而先識道者但見其<lb/>
　道必忘其山見道忘山者人間亦寂也見山忘道者山<lb/>
　中乃喧也㫖哉斯言知此義者始可與讀悦心集<lb/>
世宗憲皇帝御製文集卷八<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_009-1a"/>
　欽定四庫全書<lb/>
世宗憲皇帝御製文集巻九<lb/>
　　雜著<lb/>
　　　執中成憲御論<lb/>
　　家語舜之為君也其政好生而惡殺其任授賢而替<lb/>
　　不肖徳若天地而静虚化若四時而變物是以四海<lb/>
　　承風暢於異類鳯翔麟至鳥獸馴徳無他好生故也<lb/>
　　虞舜寛裕而温良敦敏而知時畏天而愛民恤逺而<lb/>
<pb n="KR4f0002_WYG_009-1b"/>
　　親近<lb/>
　虞舜好生而惡殺盖生者發育長飬之意是以聖人好<lb/>
　之殺者閉藏收歛之威是以聖人惡之二者皆天地四<lb/>
　時自然之功用故下文曰徳若天地而静虚化若四時<lb/>
　而變物盖天地以静虚為徳故其生殺也以神應而無<lb/>
　心四時以變物為能故其生殺也亦化行於不悖觀風<lb/>
　霆雨露之兼施秋肅春温之迭嬗則知天地四時之有<lb/>
　殺正天地四時之惡殺正天地四時之好生也聖人合<lb/>
<pb n="KR4f0002_WYG_009-2a"/>
天地四時以為心故惡殺而不能不用殺如四凶之誅<lb/>
五刑之作皆堯舜好生惡殺之實心實政若務好生之<lb/>
虚名而以無殺為惡殺則其流必出於姑息之一途政<lb/>
寛民慢如水弱之玩而多死是非真能惡殺乃適成其<lb/>
為好殺也豈天地好生惡殺之心豈聖人好生惡殺之<lb/>
道乎帝堯之言曰一人有罪此我䧟之也惟存此心然<lb/>
後可以惡殺盖明罰敕法正以遏惡揚善順天休命期<lb/>
於人人皆知逺殺其斯為真能惡殺者乎<lb/>
<pb n="KR4f0002_WYG_009-2b"/>
　書曰先王克謹天戒臣人克有常憲百官脩輔厥后<lb/>
　惟明明<lb/>
人君出治仰承天命俯臨百官必也上之明於天戒而<lb/>
省愆脩徳以承眷佑之恩下之明於百官脩輔之道而<lb/>
選才任能以收贊襄之益故曰厥后惟明明也苟不能<lb/>
明於天戒是不知敬天固無足論矣不能明於百官脩<lb/>
輔之道必至賢否混淆誠偽雜出失辨才論官之宜而<lb/>
庶績皆為叢脞矣是以百官修輔之當明與明天戒而<lb/>
<pb n="KR4f0002_WYG_009-3a"/>
並重也<lb/>
　史記湯出見野張網四面祝曰自天下四方皆入吾<lb/>
　網湯曰嘻盡之矣乃去其三面祝曰欲左左欲右右<lb/>
　不用命乃入吾網諸侯聞之曰湯徳至矣及禽獸<lb/>
成湯觧網三靣史記以為諸侯悦服稱其徳及禽獸由<lb/>
斯而言則是聖人當日設為解網之事以籠絡人心聳<lb/>
動觀聼類於權術之為非聖人之心也且既有觧網之<lb/>
仁則當放桀南巢何為不觧網而釋之乎以此詰問将<lb/>
<pb n="KR4f0002_WYG_009-3b"/>
不免於後人之疑矣朕謂聖人之心至公無私慶賞刑<lb/>
威皆因物付物而已所執之法如網張於一面而三面<lb/>
皆虚左右之間皆人人可生之地乃人或不肯由三面<lb/>
以自全而甘心蹈一靣之網則聖人亦無如之何矣若<lb/>
夏桀者自蹈於一面之網者也書曰天討有罪聖人奉<lb/>
若天道而已何所容心於其間哉<lb/>
　商王太甲曰天作孽猶可違自作孽不可逭<lb/>
天以仁愛為心必無作孽於人之理此皆由人之自取<lb/>
<pb n="KR4f0002_WYG_009-4a"/>
也其云天作孽者乃人有過失天降災異以示儆而人<lb/>
能恐懼修省自可潛為轉移故曰猶可違也若有過愆<lb/>
而上天垂訓仍無忌憚不知畏懼故曰自作孽也其能<lb/>
逭乎<lb/>
　商王盤庚曰若網在綱有條而不紊若農服田力穡<lb/>
　乃亦有秋<lb/>
為政之道大綱舉而後衆目張所謂大綱者莫有過於<lb/>
農事田功也是以聖人知服田力穡之為綱而所其無<lb/>
<pb n="KR4f0002_WYG_009-4b"/>
逸惟念小民之依則乃亦有秋者即網之有條而不紊<lb/>
也由是而家給人足時和年豐百度之脩明萬邦之作<lb/>
乂莫不於農事統之矣<lb/>
　又曰汝分猷念以相從各設中于乃心<lb/>
分猷分念人臣之職也但事有至當之理不及不可過<lb/>
亦不可所謂中也若能得中則所分之猷所分之念皆<lb/>
有益於國計民生苟不得中則雖有佐理之才何能獲<lb/>
贊襄之益乎而此大中之理又不待外求也人性皆善<lb/>
<pb n="KR4f0002_WYG_009-5a"/>
返之此心而自得故曰各設中于乃心<lb/>
　商王武丁曰股肱惟人良臣惟聖<lb/>
股肱之道左右元首與庶司百職承流宣化者不同故<lb/>
必得其人乃可以翊贊君上康濟兆民若居股肱之任<lb/>
而不能盡股肱之道則非其人矣是即伊尹所稱任官<lb/>
惟賢才左右惟其人之義也至於才全徳備盡啓沃寅<lb/>
亮之功而為良臣者此乃禹臯稷契伊尹周公之流立<lb/>
臣道之極所謂聖人者也故曰良臣惟聖若云良臣輔<lb/>
<pb n="KR4f0002_WYG_009-5b"/>
而君聖何以良臣如箕子比干而不能輔導君徳於萬<lb/>
一乎此専為臣道而發者况辭意顯然甚易明曉後人<lb/>
因聖字不敢居遂勉强詮觧大失本㫖矣<lb/>
　又曰惟后非賢不乂惟賢非后不食其爾克紹乃辟<lb/>
　于先王永綏民<lb/>
惟賢非后不食舊說賢人待食於君斯亦淺之乎言賢<lb/>
矣朕謂賢非后不食者乃聖賢之心必欲得君以行其<lb/>
道否則憂國憂民寢食為之不寧又或如易井渫不食<lb/>
<pb n="KR4f0002_WYG_009-6a"/>
禮記穫而弗食之義言賢者抱道而不遇主譬猶清泉<lb/>
嘉榖而不得為人所食也<lb/>
　孟子曰文王視民如傷望道而未之見<lb/>
常人不能見道而自妄以為聞道者無足論矣若夫文<lb/>
王乃生安之聖身在道中動容周旋自然中道從心所<lb/>
欲皆合天理渾然與道為一孟子曰望道而未之見也<lb/>
此正言文王聖不自聖惟恐或離於中道即無斁亦保<lb/>
之義也<lb/>
<pb n="KR4f0002_WYG_009-6b"/>
　書武王曰惟天地萬物父母惟人萬物之靈亶聰明<lb/>
　作元后元后作民父母<lb/>
臯陶曰天聰明自我民聰明武王曰天視自我民視天<lb/>
聽自我民聼是天不自聰明而以百姓之視聼為聰明<lb/>
為人主者必能明四目逹四聰以天下人之耳目為耳<lb/>
目方能理無不燭物無不照謂之亶聰明而克盡元后<lb/>
父母之道其自恃為神靈天縱者非亶聰明之道也<lb/>
　又曰天畏棐忱民情大可見小人難保徃盡乃心無<lb/>
<pb n="KR4f0002_WYG_009-7a"/>
　康好逸豫乃其乂民我聞曰怨不在大亦不在小惠<lb/>
　不惠懋不懋<lb/>
聖人以仁民愛物為心自無歛怨之理以大公至正為<lb/>
道亦無避怨之方歛怨者咈百姓以從已之欲者也避<lb/>
怨者違道以干百姓之譽者也夫已之欲必不可從而<lb/>
百姓之譽亦不可干何也天下之人心不同則含怨之<lb/>
情亦異善者之所不怨者必惡者之所怨惡者之所不<lb/>
怨者必善者之所怨是以為人君者不在乎辨怨端之<lb/>
<pb n="KR4f0002_WYG_009-7b"/>
大小而為之去就不在乎統怨端之大小而為之趨避<lb/>
惟問我之所行惠與不惠懋與不懋而已吾果惠而順<lb/>
於理即任怨之意果懋而勤於事即任勞之意則在已<lb/>
者信無可怨兆庶之廣即中有怨之之人而無可怨之<lb/>
實則雖怨猶不怨也不能如是則不怨猶怨也實心愛<lb/>
民之君臣常任怨任勞而有所不恤不辭即如子産古<lb/>
之賢臣也為政之初百姓怨之迨及三年百姓頌之同<lb/>
一子産也同一民情也同一子産之政也而先後之間<lb/>
<pb n="KR4f0002_WYG_009-8a"/>
民情㢠異如此然則為政者惟凖於理而已何所用其<lb/>
取舍哉<lb/>
　孟子書曰天降下民作之君作之師惟曰其助上帝<lb/>
　寵之四方有罪無罪惟我在天下曷敢有越厥志一<lb/>
　人衡行於天下武王耻之此武王之勇也而武王亦<lb/>
　一怒而安天下之民<lb/>
君師之道非有兩端君師之責亦非分屬為君者教飬<lb/>
並施正徳利用厚生缺一不可其理自兼為師是師道<lb/>
<pb n="KR4f0002_WYG_009-8b"/>
即在君道之中未有為君而不兼師者也為師者以先<lb/>
知覺後知以先覺覺後覺而君道亦寓孔子為萬世師<lb/>
表其所垂之道法人人尊奉率由實如臣服且千古帝<lb/>
王無不奉令而承教則君道即在師道中矣君師之任<lb/>
有不可岐視者<lb/>
　書成王曰我聞曰至治馨香感于神明黍稷非馨明<lb/>
　徳惟馨爾尚式時周公之猷訓惟日孜孜無敢逸豫<lb/>
　又曰爾有嘉謀嘉猷則入告爾后于内爾乃順之于<lb/>
<pb n="KR4f0002_WYG_009-9a"/>
　外曰斯謀斯猷惟我后之徳嗚呼臣人咸若時惟良<lb/>
　顯哉<lb/>
成王此語乃向君陳而言故教以善則歸君一徳一心<lb/>
之義當如此也若為臣者果有嘉謀嘉猷入告於君可<lb/>
以福蒼生而利社稷則為君者亦自揚播於衆以表彰<lb/>
其善焉盖君陳臣也故成王訓以為臣之道而成王之<lb/>
所以為君者已在不言之表矣若言成王為一偏之論<lb/>
則大失古聖王垂訓之深意苦心也<lb/>
<pb n="KR4f0002_WYG_009-9b"/>
　書穆王曰五刑之疑有赦五罰之疑有赦<lb/>
刑罰之疑而後有赦疑者其事曖昧而難知游移而莫<lb/>
定聖人罪疑惟輕故赦之也若無可疑則無可赦矣帝<lb/>
王之道賞不僭而刑不濫夫刑之失入固為濫而失出<lb/>
亦為濫後世相沿於刑罰之情状顯然供証歴歴者猶<lb/>
屢加平反而减等以示寛則是於不疑者亦矜恤之矣<lb/>
若復援肆赦之文槩為宥釋則姑息之害其濫不亦甚<lb/>
乎有明刑之責者極當詳慎<lb/>
<pb n="KR4f0002_WYG_009-10a"/>
　漢世宗書詔丞相御史列侯中二千石二千石諸侯<lb/>
　相舉賢良方正直言極諫之士丞相衛綰所舉賢良<lb/>
　或治申商韓非蘓秦張儀之言請皆罷奏可詔曰公<lb/>
　卿大夫所使總方畧壹統類廣教化美風俗也夫本<lb/>
　仁祖義襃徳禄賢勸善刑暴五帝三王所由昌也朕<lb/>
　夙興夜寐嘉與宇内之士臻於斯路故旅耆老復孝<lb/>
　敬選豪俊講文學稽政事祈進民心深詔執事興亷<lb/>
　舉孝庶㡬成風紹休聖緒夫十室之邑必有忠信三<lb/>
<pb n="KR4f0002_WYG_009-10b"/>
　人並行厥有我師今或至闔郡而不薦一人是化不<lb/>
　下究而積行之君子壅於上聞也二千石官長紀綱<lb/>
　人倫将何以佐朕燭幽隐勸元元厲烝庶崇鄉黨之<lb/>
　訓哉且進賢受上賞蔽賢蒙顯戮古之道也其與中<lb/>
　二千石禮官博士議不舉者罪<lb/>
漢武帝下求賢之詔而曰議不舉者罪盖其求賢若渴<lb/>
之意廹切於中故其形於教令者如此夫知人則哲古<lb/>
帝其難之故人不難於舉而難於所舉之公且明也使<lb/>
<pb n="KR4f0002_WYG_009-11a"/>
　臣工果賢則不待罪之而自能舉即或不舉亦必有不<lb/>
　舉之故舉不舉公當則均有益即此亦可以觀舉者之<lb/>
　　心志如臣工未必皆賢則所舉何能盡當又豈可䋲之<lb/>
　以法使之借口以不得已濫舉塞責乎古者進賢受上<lb/>
　賞蔽賢䝉顯戮盖謂素所深知之賢而<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉遏抑不與<lb/>
　同升耳非概言不舉者俱加之以重罰也<lb/>
　<lb/>
　<lb/>
<pb n="KR4f0002_WYG_009-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻九<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_010-1a"/>
　欽定四庫全書<lb/>
世宗憲皇帝御製文集巻十<lb/>
　　雜著<lb/>
　　　經筵講義<lb/>
　　子曰参乎吾道一以貫之曾子曰唯子出門人問曰<lb/>
　　何謂也曾子曰夫子之道忠恕而已矣<lb/>
　忠恕二字朕以為忠者誠也恕者應也存諸己者惟一<lb/>
　誠物來順應萬事自具萬理皆一以貫之至於書經云<lb/>
<pb n="KR4f0002_WYG_010-1b"/>
　時亮天工天道運行各因乎時而時亮即時中因時制<lb/>
　宜惟忠恕方能時亮此亦一貫之理也<lb/>
　　其行已也恭其事上也敬其養民也恵其使民也義<lb/>
　此四者雖論臣道而君道亦然恭己南面乃人君出治<lb/>
　之本人君之事天即如人臣之事君也敬謹之心豈容<lb/>
　一刻稍懈至於養民之惠使民之義君與臣更無二道<lb/>
　也朕謂子産四端不但人臣當以為法即人君亦當以<lb/>
　為法<lb/>
<pb n="KR4f0002_WYG_010-2a"/>
　子以四教文行忠信<lb/>
講章内將文行忠信分為四端此是常觧朕以為仁義<lb/>
道德之理見於詞章者為文見於躬行者為行實有諸<lb/>
己則為忠誠孚於物則為信分之固為四端合之只此<lb/>
一理聖人四教即謂之一教亦可<lb/>
　中也者天下之大本也和也者天下之逹道也<lb/>
中和一理不可視為岐二亦不可言渾一中之理本具<lb/>
和但致中之時而存和之見則中必不致和之道本即<lb/>
<pb n="KR4f0002_WYG_010-2b"/>
中但致和之時而存中之見則和必亦不致能各盡專<lb/>
功方能㑹歸一本如此則位天地育萬物參賛之功能<lb/>
備矣<lb/>
　致中和天地位焉萬物育焉<lb/>
性曰天命天地萬物共之中為一本和乃散殊此致中<lb/>
和彼各位育乃自然者聖人却不自以為功能故曰天<lb/>
地無心而成化聖人有心而無為<lb/>
　君子之中庸也君子而時中<lb/>
<pb n="KR4f0002_WYG_010-3a"/>
時中中字凢屬講章俱講成中<hi>去聲</hi>字尚未盡時中之精<lb/>
義君子之中也以敬而統庸於中君子之庸也以誠而<lb/>
推中於庸不然即不能時中矣朕意如此<lb/>
　唯天下至誠為能經綸天下之大經立天下之大本<lb/>
　知天地之化育<lb/>
經綸天下之大經立天下之大本知天地之化育向來<lb/>
詮觧皆以為至誠之用朕以為此即至誠之體至誠渾<lb/>
然天理真實無妄天下之大經大本天地之化育皆全<lb/>
<pb n="KR4f0002_WYG_010-3b"/>
備於性分之中非大經大本化育之外别有至誠亦非<lb/>
至誠之外别有大經大本化育也至誠全體包含具足<lb/>
自然而然若因本文能字遂指為至誠之功用恐於理<lb/>
觧未融<lb/>
　后稷教民稼穡樹藝五榖五榖熟而民人育<lb/>
上古聖人於洪荒之世草昧初開殫心竭力以開粒食<lb/>
之原養育萬民傳及後世田疇既闢成法具詳為君臣<lb/>
者倘不能實盡其重農務本之道以厚民生對之古人<lb/>
<pb n="KR4f0002_WYG_010-4a"/>
能無深媿<lb/>
　立人之道曰仁與義<lb/>
天之隂陽地之剛柔人之仁義各以功能而言故有分<lb/>
著之名而其實總是一理天地之道亦不外乎仁義人<lb/>
之道亦即此隂陽剛柔聖人以仁義立人極而隂陽合<lb/>
撰剛柔交濟遂成參贊位育之功此三才一貫之道也<lb/>
　天工人其代之<lb/>
天工人其代之向來講章俱言天工乃上天付與君臣<lb/>
<pb n="KR4f0002_WYG_010-4b"/>
當行之事也朕謂此不惟君臣代天之工即在百姓士<lb/>
農工商各執一業即各有當盡之責皆上天所付與莫<lb/>
非天工也君與臣必能勉教養之道與百姓同能各代<lb/>
天工方可謂無曠厥職<lb/>
　后克艱厥后臣克艱厥臣政乃乂黎民敏德<lb/>
講章内君以天之心為心臣以君之心為心朕謂君臣<lb/>
一德一心人君欽崇天道人臣寅亮天工皆當以天之<lb/>
心為心也總之元首股肱原屬一體若云人君以天之<lb/>
<pb n="KR4f0002_WYG_010-5a"/>
　心為心人臣以君之心為心是君臣之間尚有分析矣<lb/>
　朕意如此<lb/>
　　皇建其有極歛時五福用敷錫厥庻民<lb/>
　極者萬事萬物之標凖隨地而有者也人君當立天下<lb/>
　之極至於督撫則當立一省之極州縣有司則當立一<lb/>
　方之極在廷臣工則當正心端本輔翼賛襄以成人君<lb/>
　建極之道朕與諸臣願共勉之<lb/>
　　推賢讓能庶官乃和<lb/>
<pb n="KR4f0002_WYG_010-5b"/>
　書言推賢讓能庶官乃和朕以為和者政治之本惟公<lb/>
　斯和非公必不能和或非和而假於和如同不和故推<lb/>
　讓本無心因賢能而有推讓其所推所讓者若果因人<lb/>
　而施則於不賢不能者不但不推不讓且當逺之斥之<lb/>
　故曰乃和盖相因而成也若非一堂盡秉公忠推讓乃<lb/>
　和四字豈可輕言哉<lb/>
　<lb/>
世宗憲皇帝御製文集巻十<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_011-1a"/>
　欽定四庫全書<lb/>
世宗憲皇帝御製文集巻十一<lb/>
　　題辭<lb/>
　　　御書扁額題辭<lb/>
　　　　敦崇孝弟<hi>宗人府</hi>
　堯舜之道不外孝弟天潢繁衍尤宜親遜恭順風示臣<lb/>
　民敦崇不可不講賜宗人府<lb/>
　　　　公正持衡<hi>吏部</hi>
<pb n="KR4f0002_WYG_011-1b"/>
　能虛中之謂公能端已之謂正以才以器循名責實銓<lb/>
　選之法莫重於此賜吏部<lb/>
　　　　九式經邦<hi>户部</hi>
　周禮以九式之法均節國之財用職綦重焉尚其平凖<lb/>
　出納阜成兆民毋曠乃守賜户部<lb/>
　　　　慎儲九榖<hi>倉塲</hi>
　三農生九榖是惟民之天邦之本必髙廪神倉儲積充<lb/>
　裕斯可以足國而阜民其慎之賜倉塲衙門<lb/>
<pb n="KR4f0002_WYG_011-2a"/>
　　　寅清賛化<hi>禮部</hi>
秩宗為典禮之司必心存寅畏志氣清明始無忝厥職<lb/>
故特取虞書夙夜惟寅直哉惟清二語示之賜禮部<lb/>
　　　整肅中樞<hi>兵部</hi>
司馬之官為樞衡重任國家武備脩明道在整肅是所<lb/>
望於司其職者賜兵部<lb/>
　　　眀刑弼教<hi>刑部</hi>
司㓂掌邦禁明刑所以弼教也必輕重咸宜始成協中<lb/>
<pb n="KR4f0002_WYG_011-2b"/>
之化慎守爾典欽哉毋忽賜刑部<lb/>
　　　敬飭百工<hi>工部</hi>
五材是飭六府孔修繄冬官攸掌綜理核實審度程功<lb/>
其悉體此意賜工部<lb/>
　　　公忠勤慎<hi>八旗都統</hi>
八旗為國家之根本時厪朕懷教必先而率必謹爾等<lb/>
司統率者立心則教勉以忠敬行事則教勉以公勤居<lb/>
家則教勉以節儉技勇則教勉以精熟守定滿洲從來<lb/>
<pb n="KR4f0002_WYG_011-3a"/>
尊君親上醇樸之善俗永邀<lb/>
上天之眷佑以成至治之風豈惟我君臣現䝉其福我<lb/>
國家萬億斯年子子孫孫長享昇平之道皆本於此尚<lb/>
其勉諸<lb/>
　　　宣化遐方<hi>理藩院</hi>
盛代聲施赫濯無逺弗届遐方屬國共効享王務在𢎞<lb/>
宣德化以盡懷柔之道賜理藩院<lb/>
　　　慎司喉舌<hi>通政司</hi>
<pb n="KR4f0002_WYG_011-3b"/>
夙夜出納虞廷所重銀臺職在納言實膺喉舌之司可<lb/>
不慎歟賜通政司<lb/>
　　　執法持平<hi>大理寺</hi>
廷尉天下之平也持平則法當一切輕重出入務存矜<lb/>
慎用能洽好生之德致刑措之風賜大理寺<lb/>
　　　職思綜理<hi>内務府</hi>
典司内府庶務繁要謹度課功飭法制用必規畫周詳<lb/>
各盡厥職俾宫府相為一體賜内務府<lb/>
<pb n="KR4f0002_WYG_011-4a"/>
　　　祗肅明禋<hi>太常寺</hi>
禋祀貴眀潔凡鍾簴豆籩洎祼薦興俯之節罔敢不祗<lb/>
肅賜太常寺<lb/>
　　　肅清畿甸<hi>順天府</hi>
畿甸首善之區必政肅風清乃可使四方觀化非剛正<lb/>
㢘明者曷克勝任賜順天府<lb/>
　　　敬慎有節<hi>光禄寺</hi>
禮始諸飲食古聖人制節謹度克勤小物雖盤盂必有<lb/>
<pb n="KR4f0002_WYG_011-4b"/>
箴銘可弗敬諸賜光禄寺<lb/>
　　　勤字天育<hi>太僕寺</hi>
古之太僕左馭前驅車馬是供厥後因沿其制天育雲<lb/>
屯資牧字焉尚克勤脩乃職賜太僕寺<lb/>
　　　肅賛朝儀<hi>鴻臚寺</hi>
序九賓賛九儀俾大小班行靡不整肅所以尊朝廷而<lb/>
作萬國之觀瞻賜鴻臚寺<lb/>
　　　文行忠信<hi>國子監</hi>
<pb n="KR4f0002_WYG_011-5a"/>
學者文行並重尤以忠信為本故孔子垂為四教成均<lb/>
造士之法無踰於此賜國子監<lb/>
　　　奉時敬授<hi>欽天監</hi>
聖人敬天勤民奉天時所以重民事也羲和之職在觀<lb/>
象授時俾作訛成易循序不愆用以釐工而熈績其敬<lb/>
之賜欽天監<lb/>
　　　恪恭輿衛<hi>鑾儀衛</hi>
輿衛之設所以尊朝廷彰物采也萬國觀瞻於是乎在<lb/>
<pb n="KR4f0002_WYG_011-5b"/>
惟練習典章恪恭將事始稱厥職賜鑾儀衛<lb/>
　　　風清輦轂<hi>提督</hi>
輦轂之間兵民雜處必寛嚴互用禁暴戢民然後九陌<lb/>
風清四民和㑹賜提督衙門<lb/>
　　　和碩怡賢親王遺稿題辭<lb/>
朕弟怡賢親王天資髙卓頴悟絶倫如禮樂射御書數<lb/>
之属一經肄習無不精妙入神為人所莫及而其心則<lb/>
謙抑遜讓欿然不自足也平日所作詩篇抒寫性情和<lb/>
<pb n="KR4f0002_WYG_011-6a"/>
平大雅無纎毫塵腐之氣而王自謙學力不充總未存<lb/>
稿是以王仙逝後邸中竟無留存者因憶昔年兄弟聚<lb/>
首時讌集唱和王每以所作就正於朕朕扈從塞垣王<lb/>
亦間有寄懷之句片楮寸縑朕皆愛而藏之不令棄置<lb/>
今檢㸃篋笥中得王詩三十二首爰彚為一帙附於朕<lb/>
詩集之後以存其槩此在王雖為餘事然自古名臣碩<lb/>
彦偶有吟咏著述即殘篇剰簡而當時後世之人咸寳<lb/>
重愛惜流傳歌誦想慕其為人初不在篇什之繁富所<lb/>
<pb n="KR4f0002_WYG_011-6b"/>
謂詩以人重也王以不世出之名賢而有此清新俊逸<lb/>
之詞翰且忠孝慈惠之意藹然流露於筆墨間吉光片<lb/>
羽豈惟朕心不忍湮没諒亦天下後世所共珍歟<lb/>
　賛<lb/>
　　賜原任總督楊宗仁像賛<lb/>
粤稽往代崇奬勲賢名藏太室身畫凌烟睠余良佐令<lb/>
德無愆逮事<lb/>
聖祖開府旬宣暨於朕躬制閫斯遷廉潔之守如氷在<lb/>
<pb n="KR4f0002_WYG_011-7a"/>
　淵耿介之性如石彌堅嘉乃丕績湖湘澤延未遑三接<lb/>
　昔用拳拳兹覽遺照儀度凝然清風亮節丹青是傳錫<lb/>
　以宸翰煥彼瑶編朂哉後昆永紹厥先<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0002_WYG_011-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻十一<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_012-1a"/>
　欽定四庫全書<lb/>
世宗憲皇帝御製文集巻十二<lb/>
　　題䟦<lb/>
　　　望海樓詩䟦<lb/>
　粤惟海以卑而能納故成其深廣盈而能持故成其悠<lb/>
　乆有君人之度焉涵濡萬類咸遂生全灌注百川靡不<lb/>
　周徧有政治之象焉至若修鱗長翮羣逰浩蕩之天巨<lb/>
　浪洪濤胥慶朝宗之盛復何異於賢才際㑹乎風雲逺<lb/>
<pb n="KR4f0002_WYG_012-1b"/>
　近奔趨於都邑而成衆庶和樂百昌蕃殖之休乎海之<lb/>
　為道大矣哉聖人上律天時下襲水土良有以也朕在<lb/>
　藩邸時恭逢<lb/>
　皇考御極六十年大慶特遣代祀<lb/>
　陵廟瀋陽境鄰東海因登望海之樓聊抒遐覽寫懷繪<lb/>
　景遂賦四韻二章在昔視膳問<lb/>
　安優游多暇今承大統日御萬幾宵旰勤勞殆無寜晷<lb/>
　思承<lb/>
<pb n="KR4f0002_WYG_012-2a"/>
色笑邈焉莫及復觀舊詠今昔興懷且昔攬東瀛之勝<lb/>
今撫四海為家惟深上律下襲之思永昭海晏河清之<lb/>
象斯朕之願也爰於詩末復紀斯言<lb/>
　　御書秦誓䟦<lb/>
朕昔在藩邸時讀大學所引秦誓篇語於公私好惡之<lb/>
間辨析精切每流連往復銘諸座右以休休有容為法<lb/>
以<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾妨賢為戒期無愧古大臣之風範焉今統臨寰<lb/>
宇誨廸臣工即以當日自勉之辭用相儆朂並書箋素<lb/>
<pb n="KR4f0002_WYG_012-2b"/>
以作官箴果能深體朕懷祗遵古訓純公忠樂善之心<lb/>
屏妬賢嫉能之習則中外皆良臣矣諸臣其共勉之<lb/>
　　䟦淳化閣帖後<lb/>
自古帝王臨政之暇往往留意翰墨其間名臣喆士多<lb/>
工書法漢晉以下代有聞人後世采集勒石俾流傳永<lb/>
乆銀鈎鐵畫照耀百世如三代彛鼎信可寳玩盖書學<lb/>
為六藝之一揮毫濡墨縱筆所如而波磔意度之間結<lb/>
搆神采勁健古秀斯為上品朱子䟦韓琦與歐陽修帖<lb/>
<pb n="KR4f0002_WYG_012-3a"/>
云書札細事而於人之德性相關程明道亦云某冩字<lb/>
時甚敬只此是學栁公權心正筆正之對載諸史䇿以<lb/>
臨池之學精而論之足以通心性之淵微見學問之要<lb/>
㫖則書法顧可輕言哉宋太宗淳化間嘗集歴代君臣<lb/>
書蹟命侍書王著摹勒為法帖十巻榻以澄心堂紙李<lb/>
廷珪墨歐陽修集古録所謂官法帖是也我<lb/>
聖祖皇帝法書雲輝星燦集古今之大成朕朝夕侍左<lb/>
右瞻仰<lb/>
<pb n="KR4f0002_WYG_012-3b"/>
天章時䝉<lb/>
聖訓故留心書法最乆所見歴代法帖亦最多此帖乃<lb/>
四十年前為直𨽻廵撫崔澄購得以畀其壻法海計藏<lb/>
於佟氏者三十八年矣今以藏本進覧紙墨潤㓗神氣<lb/>
宛然真初榻之尤佳者如張芝草書内不辨行動潜處<lb/>
耳他本處字作不可二字王導書内酸字酉中一㸃上<lb/>
挑他本皆下直王獻之書内委曲字畫聨絡他本委字<lb/>
中斷鴨頭丸丸字中無㸃他本皆添㸃劉道士鵞羣鵞<lb/>
<pb n="KR4f0002_WYG_012-4a"/>
字一筆書成清真勁細他本鳥字頭微肥而不甚分曉<lb/>
觀此數處足信其為官本初搨無疑而再搨與别刻皆<lb/>
不能及也朕披閲再三心契神㑹如接古人於硯席益<lb/>
悟字學之精微見古法之嚴整書此以識企慕云<lb/>
　　嘉禾圖䟦<lb/>
朕念切民依今嵗令各省通行耕耤之禮為百姓祈求<lb/>
年榖幸邀<lb/>
上天垂鍳雨暘時若中外逺近俱獲豐登且各處皆産<lb/>
<pb n="KR4f0002_WYG_012-4b"/>
嘉禾以昭瑞應而其尤為罕見者則京師耤田之榖自<lb/>
雙穗至於十三穗御苑之稻自雙穗至於四穗河南之<lb/>
榖則多至十有五穗山西之榖則長至一尺六七寸有<lb/>
餘又畿輔二十七州縣新開稻田共計四千餘頃約收<lb/>
禾稻二百餘萬石暢茂頴栗且有雙穗三穗之竒廷臣<lb/>
僉云嘉禾為自昔所未有而水田為北地所創見屢詞<lb/>
陳請宣付史館朕惟古者圖畵豳風於殿壁所以誌重<lb/>
農務本之心今蒙<lb/>
<pb n="KR4f0002_WYG_012-5a"/>
上天特賜嘉榖養育萬姓實堅實好確有明徴朕祗承<lb/>
之下感激歡慶著圖頒示各省督撫等朕非誇張以為<lb/>
祥瑞也朕以誠恪之心仰蒙<lb/>
帝鑒諸臣以敬謹之意感召<lb/>
天和所願自兹以往觀覧此圖益加儆惕以脩德為事<lb/>
神之本以勤民為立政之基將見嵗慶豐穰人歌樂利<lb/>
則斯圖之設未必無禆益云<lb/>
　　瑞榖圖䟦<lb/>
<pb n="KR4f0002_WYG_012-5b"/>
朕從來不言祥瑞是以從前降㫖自雍正五年以後各<lb/>
省所産嘉禾俱停其進獻今據貴州廵撫張廣泗奏稱<lb/>
黔省各屬新闢苗疆今年風雨應時嵗登大有所産稲<lb/>
榖粟米之屬自一莖兩穂至十五六穗不等稲榖每穗<lb/>
四五百粒至七百粒之多粟米每穗長至二尺有竒實<lb/>
從來所未見特將瑞榖呈覧並繪圖附進等語朕覧各<lb/>
種瑞榖碩大堅實迥異尋常不但目所未見實亦耳所<lb/>
未聞若但見圖畫而未見榖本則人且疑而不信矣又<lb/>
<pb n="KR4f0002_WYG_012-6a"/>
據廣西廵撫金鉷摺奏今年粤西通省豐收十分者十<lb/>
之九九分者十之一榖價每石自二錢以至三錢二三<lb/>
分乃粤西未有之事等語朕思古州等處苗蠻界在黔<lb/>
粤之間自古未通聲教其種類互相讐殺草菅人命又<lb/>
常越境擾害鄰近之居民刧奪往來之商客以致數省<lb/>
通衢行旅阻滯迂道然後得逹而内地犯法之匪類又<lb/>
往往逃竄藏匿其中此實地方之患不得不為經理者<lb/>
今總督鄂爾泰籌畫周至調度有方廵撫張廣泗敬謹<lb/>
<pb n="KR4f0002_WYG_012-6b"/>
奉行殫心奮力俾苗衆革靣革心抒誠向化地方寜謐<lb/>
和氣致祥感召<lb/>
天和黔粤二省嵗登大稔而黔省磽瘠之區苗彛新闢<lb/>
之地又蒙<lb/>
天賜瑞榖顯示嘉徴仰見<lb/>
天心以經理苗疆為是特昭瑞應以表封疆大臣之善<lb/>
績朕心實為慶幸若歸美於朕朕不居也著將張廣泗<lb/>
所進瑞榖圖交與武英殿繪畫刋刻頒賜各省督撫俾<lb/>
<pb n="KR4f0002_WYG_012-7a"/>
　觀覧之共知勉勵<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0002_WYG_012-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻十二<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_013-1a"/>
　欽定四庫全書<lb/>
世宗憲皇帝御製文集巻十三<lb/>
　　碑文<lb/>
　景陵聖徳神功碑<lb/>
　皇天眷佑我國家顯謨盛烈世世相承<lb/>
　太祖<lb/>
　太宗肇基東土締搆鴻圖<lb/>
　世祖混一寰瀛克成駿業篤生我<lb/>
<pb n="KR4f0002_WYG_013-1b"/>
　皇考皇帝亶神聖之姿立君師之極大德廣運健行不<lb/>
　息至明如日至仁如天集皇王之大成亘古今而首出<lb/>
　書契以來罕有倫比以揚<lb/>
　列聖之耿光以裕我無疆大歴服予小子纉承基緒既<lb/>
　奉冊寳恭上<lb/>
　尊謚山陵禮畢宜建穹碑頌揚功德欽惟我<lb/>
　皇考臨御六十餘年厚德崇功布濩宇宙盈溢簡牒巍<lb/>
　巍乎蕩蕩乎不可殫述謹掇大概鐫勒貞珉用昭垂於<lb/>
<pb n="KR4f0002_WYG_013-2a"/>
億萬祀叙曰<lb/>
聖祖合天𢎞運文武睿哲恭儉寛裕孝敬誠信功德大<lb/>
成仁皇帝諱<lb/>
世祖體天隆運定統建極英睿欽文大徳𢎞功至仁純<lb/>
孝章皇帝第三子也<lb/>
母孝康慈和莊懿恭惠温穆崇天育聖章皇后在姙時<lb/>
孝莊文皇后見<lb/>
孝康章皇后衣裾若有龍繞知為毓聖之祥逮降誕之<lb/>
<pb n="KR4f0002_WYG_013-2b"/>
辰異香盈室經日不散五色光華與日並耀宫人内侍<lb/>
咸所瞻仰天表竒偉耳大聲洪雙瞳日懸隆凖岳聳膚<lb/>
理瑩白皎然玉質舉止嚴重性度恢宏敦敏聰明出言<lb/>
中理辛丑正月嗣登大寳時甫八齡<lb/>
孝莊文皇后問所欲對曰惟願天下乂安兆人樂業共<lb/>
享太平之福<lb/>
孝莊文皇后動容嘉歎知能荷神器為生民主也自初<lb/>
讀書十行俱下畧不遺忘講幄既開日與儒臣論難往<lb/>
<pb n="KR4f0002_WYG_013-3a"/>
復雖烈暑沍寒未嘗暫輟焚膏繼晷常至中宵遜志覃<lb/>
思好古敏求勤篤甚於儒素譚經評史發揮道奥流覽<lb/>
之功徧於七畧爰及緯象聲律算數百家之書莫不觸<lb/>
類洞徹得其精要故知性知天察人倫而明庶物雖一<lb/>
名一物皆研究精㣲而一以貫之敬<lb/>
天尊<lb/>
祖禋祀必親齊明盛服率禮無怠至年踰六十頗艱拜<lb/>
起冬至上辛祫祭羣臣懇請遣官恭代猶必<lb/>
<pb n="KR4f0002_WYG_013-3b"/>
親詣<lb/>
郊<lb/>
廟省視陳設行迎神之禮退居齋幄黙致精誠俟禮畢<lb/>
然後旋輅天性純孝事<lb/>
孝莊文皇后垂三十年致愛盡誠委曲周至從幸時乘<lb/>
馬不離左右道路少仄即下馬扶輦踰嶺則扶掖升降<lb/>
彌加恭謹康熈二十六年冬<lb/>
孝莊文皇后聖體不豫<lb/>
<pb n="KR4f0002_WYG_013-4a"/>
皇考親嘗湯藥席地而坐目不交睫衣不解帶者三十<lb/>
五晝夜逮疾大漸自撰祝詞歩禱南郊請減已算以延<lb/>
慈夀伏地誠懇涕泗交頥至居廬時哀瘠過甚不盥沐<lb/>
者數十日釋服後仍處偏殿衣布素恭送龍輴每日必<lb/>
歩隨數里朝夕慟戚如初䘮終身思慕每一言及聲淚<lb/>
俱發事<lb/>
孝惠章皇后垂六十年備極孝養省方江南避暑塞外<lb/>
必奉鑾輿以行康熈四十九年<lb/>
<pb n="KR4f0002_WYG_013-4b"/>
孝惠章皇后夀躋七旬<lb/>
皇考亦年近六旬矣正月元夕宫中張燈設宴躬親起<lb/>
舞稱萬夀觴中外傳為天家盛事友愛裕親王等同問<lb/>
安慈寜宫每叙家人之禮親親之誼乆而彌篤其疾也<lb/>
屢親視之其薨也屢親臨之宗室中用其才俊而禮其<lb/>
髙年無爵位者亦有常廪自康熈六年始親政事未明<lb/>
求衣日昃忘食數御門延見公卿詳論得失綜理萬幾<lb/>
日有常程靡所稽滯嘗於廵幸之次章奏未至秉燭以<lb/>
<pb n="KR4f0002_WYG_013-5a"/>
俟或於四鼓披覧逹旦遂忘寢息孜孜圖治不自暇逸<lb/>
歴六十餘年終始惟一虛己求言以廣視聼片詞之善<lb/>
必䝉采録或星象示異水旱為沴即命羣下直陳休咎<lb/>
所起無所隠諱又命督撫諸臣宻奏地方利弊所宜興<lb/>
罷者雖在萬里之外周悉情狀眎若目前審官班禄必<lb/>
惟其當内自六卿之屬外自縣令以上臨軒召見觀其<lb/>
可否然後命之其以清修苦節著聞者立行甄擢以勸<lb/>
有位介胄之士無小大必親試其能開霽天顔從容詢<lb/>
<pb n="KR4f0002_WYG_013-5b"/>
問寸長㣲績並加奬勵人皆感激自奮<lb/>
聖性天授一經覲謁歴乆不忘故文武之選程材使器<lb/>
官得其人人稱其職<lb/>
皇考智勇天錫廟算如神三逆未叛之前即燭其終為<lb/>
悖亂宜早定大計遣大臣趣召之吴三桂果反耿精忠<lb/>
繼之乃宣睿畧簡禁兵守荆州安慶鎮江為聲勢命諸<lb/>
王大臣為大將軍分道並進三桂自出至衡州湖南皆<lb/>
䧟王師扼之於岳州用戰艦據江湖斷賊餉道三桂憂<lb/>
<pb n="KR4f0002_WYG_013-6a"/>
怖死遂㧞岳州盡收湖南地由陜西取漢興定四川明<lb/>
年定貴州又明年定雲南逆孽自焚餘黨悉平精忠兵<lb/>
出仙霞旁擾温台大兵遏之衢州屢摧其鋒逐北入仙<lb/>
霞順流而下精忠自縛軍前温台賊悉破散尚之信最<lb/>
後反王師北自韶州東自潮州蹙之之信束身乞降其<lb/>
間孫延齡陸梁於桂林王輔臣潰亂於寜羌戈鋋所指<lb/>
不乆就俘當賊勢之熾大江以西五嶺以南悉為賊踞<lb/>
烽火幾半海内<lb/>
<pb n="KR4f0002_WYG_013-6b"/>
皇考黙運神謨不動聲色八載之間再定寰宇廓清氛<lb/>
翳耿精忠之亂鄭經自厦門盗踞下游三府精忠敗大<lb/>
兵乘勝復三府經遁歸厦門越二年克厦門經遁歸䑓<lb/>
灣以海舟守澎湖為門户<lb/>
皇考決䇿命帥治艨艟以六月乗北風攻澎湖再戰破<lb/>
之臺灣震讋乞降遂以其地為郡縣海氛起於明季自<lb/>
鄭成功巢穴兹島傳子經及其孫歴三世出沒為閩南<lb/>
患至是悉靖察哈兒部布爾尼者元之遺裔其先世納<lb/>
<pb n="KR4f0002_WYG_013-7a"/>
欵獻傳國璽故荷特恩尚主封王父阿布奈漸為狂恣<lb/>
皇考不忍置之法覊諸盛京俾布爾尼襲封召之不至<lb/>
遂以所部叛遣將率禁旅討之兩月之内殱厥渠魁招<lb/>
撫其衆北藩以寜俄羅斯夙慕德化奉職貢乃其邊人<lb/>
羅刹踞雅克薩城納我逋逃以擾索倫興師徂征㧞其<lb/>
城縱其俘振旅而還㑹俄羅斯之國王遣使上䟽謝罪<lb/>
命大臣往定邊界東北數千里延及海邊胥𨽻版圖厄<lb/>
魯特者元之牧牲人也其頭目噶爾丹梟桀習戰鬥刼<lb/>
<pb n="KR4f0002_WYG_013-7b"/>
服諸番殘囘子數百餘城復與喀爾喀搆難潛刼其衆<lb/>
故喀爾喀七旗數十餘萬衆皆稱臣内附<lb/>
皇考親廵塞外受其朝謁錫之名爵頒諭兩部落息兵<lb/>
寜人噶爾丹顧頑梗弗率以追喀爾喀為名闌入邊界<lb/>
皇考計安藩服躬申天討以康熈三十五年春親統六<lb/>
師由中路直抵克魯倫料賊必逸而西别遣大將由西<lb/>
路進兵土剌噶爾丹聞天兵至棄其輜重連夜西奔恰<lb/>
遇西師於昭木多大破之噶爾丹收合餘衆竄伏窮荒<lb/>
<pb n="KR4f0002_WYG_013-8a"/>
其冬車駕再出至鄂爾多斯遣使招附明年春又出寜<lb/>
夏循賀蘭山哈宻擒其子以獻其族類丹濟拉等潜輸<lb/>
誠欵師次狼居胥山天兵四布噶爾丹勢孤援絶仰藥<lb/>
自盡丹濟拉携其遺骸及子女人口來歸朔漠蕩定其<lb/>
兄子䇿妄阿喇布坦素與噶爾丹有隙乘其南發潛據<lb/>
其地誘致逋逃種類漸滋因圖青海諸部及西域諸番<lb/>
暗遣人攻拉藏殺之掠據藏地<lb/>
皇考以<lb/>
<pb n="KR4f0002_WYG_013-8b"/>
太宗文皇帝時班禪額爾德尼逹頼喇嘛知東土有聖<lb/>
人遣使歸命追念厥誠不可以勿救於是分遣諸將率<lb/>
西寜諸路之兵自青海入四川雲南之兵自拉里入整<lb/>
旅前驅不遺一矢遂定藏地復逹頼喇嘛之位安西域<lb/>
之衆其他西番諸國無不欣喜感戴委贄恐後軫念東<lb/>
南水患屢勤翠華躬視河淮每歩長堤或駕小舟周廽<lb/>
觀覽髙下險易瞭若指掌授䇿河臣罔不奏效開中河<lb/>
以避黄河百八十里之險治下河則疏人字芒稻河注<lb/>
<pb n="KR4f0002_WYG_013-9a"/>
之江濬蝦鬚諸溝注之海治清河則培髙堰塞六壩以<lb/>
蓄其勢開張福口裴家場以暢其流治黄河則浚雲梯<lb/>
關以通海口築挑水壩開陶莊引河以導其北向築減<lb/>
水壩修鹽河以洩其旁溢於是淮不東漫而北敵黄黄<lb/>
不南灌而東趨海下河七州縣化浸為沃農桑遍野漕<lb/>
艘商舶上下數千里安若袵席其在畿輔之内則隄子<lb/>
牙而漳滏滹沱無泛濫開栁坌口而盧溝不横決皆<lb/>
皇考頻年廵省面授經畫用迄於成績勤求民瘼凡所<lb/>
<pb n="KR4f0002_WYG_013-9b"/>
在暘雨之期封疆大吏隨時奏聞偶有旱潦無不周知<lb/>
賑恤之恩不稽旬日籌畫詳盡溥徧優渥故雖有愆伏<lb/>
而民忘其灾逺至蒙古諸藩並厪睿慮分遣使臣教以<lb/>
網罟耒耜之利俾知鮮食艱食每聞積雪荒歉即賜之<lb/>
牲畜米糧咸獲贍給康熈三十六年朝鮮以大饑告截<lb/>
河南漕米由登州汎海發盛京倉儲合水陸運致數萬<lb/>
石平糶賜賚凋瘵盡起舉國忭慶蠲租之詔無嵗不下<lb/>
所在灾傷見告即與減除積年逋負輙免追征積算無<lb/>
<pb n="KR4f0002_WYG_013-10a"/>
慮億萬計人用底於殷阜四十八年特勅逓免天下地<lb/>
丁錢糧三嵗而遍八埏之内次第霑被寛仁之澤浹於<lb/>
黎烝隆冬停流遣之期盛夏觧囹圄之禁法司奏讞多<lb/>
所矜釋和氣薫陶萬方康泰至於三藩之亂所全宥不<lb/>
可勝紀明降敕諭尚之信耿精忠罪大惡極法應及族<lb/>
但念尚可喜耿仲明航海歸誠著有勞績其兄弟俱從<lb/>
寛免罪屬下人有父兄子弟在賊中者一無所問又如<lb/>
噶爾丹子女赦弗誅俾子有室女有家仍官其子自秦<lb/>
<pb n="KR4f0002_WYG_013-10b"/>
漢以降叛逆之條蔓及宗族横枉無辜<lb/>
皇考𢎞曠蕩之恩遂除二千年誅戮慘酷之弊慎兹祥<lb/>
刑復於三代興行教化申之以誥誡<lb/>
御製訓飭士子文刋於學宫<lb/>
聖諭十六條頒於州縣訓詞深厚丁寜周至士習民風<lb/>
於焉丕變崇敬先師表章前賢東廵狩至於兖州親詣<lb/>
闕里致祭<lb/>
孔子拜跪之儀有加於往代廣賢裔博士之封宋儒周<lb/>
<pb n="KR4f0002_WYG_013-11a"/>
邵二程張朱皆稱子而不名升朱子祀於堂夀考作人<lb/>
開鄉㑹試者各二十有二科髦俊蔚興相繼軰出增江<lb/>
浙入學名數廣直省鄉試解額文思光被苗猺之秀𨽻<lb/>
籍黌宫島上君長遣子弟就業辟雍窮山越海靡然向<lb/>
風右文稽古命儒臣纂修周易折中圖象卦爻之緼親<lb/>
加論定又修書詩春秋傳說彚纂性理精義朱子大全<lb/>
經籍之道煥然大明又親授詞臣考訂律歴歴得合天<lb/>
律諧真度誠萬世不易之法按北極之髙測地理南北<lb/>
<pb n="KR4f0002_WYG_013-11b"/>
東西差得皇輿全圖其他所編緝巻帙繁富充於内府<lb/>
聼政之暇喜操翰墨文成典誥詩為雅頌書蹟神運天<lb/>
矩為百代楷模闓五鈞之弓射大鏃之矢發則必中中<lb/>
必洞貫文事武備並臻其極所謂天縱之聖又多能也<lb/>
致敬前代禮踰常典自夏商以及元明帝王膺歴服者<lb/>
咸入廟而享祀焉前後南廵親祭明孝陵者三又欲封<lb/>
其後裔俾承世祀予小子祗奉遺言錫之侯爵公卿大<lb/>
臣戎行將帥多服官至四五十年<lb/>
<pb n="KR4f0002_WYG_013-12a"/>
皇考眷待耆舊恩禮優渥凡朝㑹讌享龎眉皓首濟濟<lb/>
盈廷三代而下誠為盛典<lb/>
皇考自㓜齡奉<lb/>
孝莊文皇后慈訓凡飲食起居視聼言動皆有矩度盛<lb/>
德自然周旋中禮端扆涖政天顔肅穆雖宫庭閒讌一<lb/>
言一笑不以假人太和元氣充於四體冬不罏而自温<lb/>
夏不扇而手足未嘗濡汗正衣冠尊瞻視終日儼乎若<lb/>
思逮於耄齡聖敬日躋敦尚儉素衣不辭澣濯食不取<lb/>
<pb n="KR4f0002_WYG_013-12b"/>
珍異宫掖人數至少光禄寺一嵗所費較之前代僅十<lb/>
之一服御器用歴乆不易未嘗以故敝棄遺廵幸所至<lb/>
不煩民間一物宫室舟舫純用樸斵無丹青之飾秉德<lb/>
謙冲自平定三逆肅清朔漠凱旋告功及五旬六旬<lb/>
萬夀節五十六十年寳歴國家大慶諸王公文武臣僚<lb/>
太學生徒京兆耆老屢請恭上<lb/>
尊號雲集闕下備陳丹懇<lb/>
皇考頻下諭㫖讓而弗居於戯惟我<lb/>
<pb n="KR4f0002_WYG_013-13a"/>
皇考躬備聖德乆道化成風教翔洽錫福烝人胥躋於<lb/>
仁夀乃至鳥獸草木咸若守成之業恢於創造拓開疆<lb/>
宇廣袤各數萬里在昔未賔之國重譯踵至戴天履地<lb/>
含生負氣之倫莫不尊親自有生民盖莫盛於斯日者<lb/>
然且兢兢業業緝熈單心敬上天之明威察下民之視<lb/>
聽焦勞萬務未嘗以天位為樂憂勤惕厲以迄於終身<lb/>
是所以接堯舜禹湯文武孔子之心傳優入聖域而仁<lb/>
覆天下也康熈六十一年冬十一月甲午崩<lb/>
<pb n="KR4f0002_WYG_013-13b"/>
聖夀六十有九雍正元年九月丁丑葬<lb/>
景陵謹拜手稽首而作頌曰<lb/>
維我皇清<lb/>
上天眷命二儀凝祉<lb/>
三朝篤慶<lb/>
皇考紹烈建中表正亶聰亶明乃神乃聖翼翼昭事仰<lb/>
格<lb/>
髙穹化將道贊祭以誠通䖍承<lb/>
<pb n="KR4f0002_WYG_013-14a"/>
九廟孺慕<lb/>
兩宫大孝備矣至德光融爰在冲年夙成睿智致㤗之<lb/>
基徴乎言志日就月將古訓是嗜理數兼該窮源抽秘<lb/>
萬幾在御八表君臨克勤於政無逸為箴求衣忘食日<lb/>
昃宵深慮周禹迹事厪堯心廣聼並觀樹旌建鼓無情<lb/>
不逹有善必取四門攸闢百司式叙文采珪璋武羅貔<lb/>
虎苞有三蘖怙勢悖恩黙運神機載奠乾坤斾麾烽熄<lb/>
弩指鯨奔提封式廓截海為藩元裔速辜不修厥職禁<lb/>
<pb n="KR4f0002_WYG_013-14b"/>
旅一臨兇渠伏殛羅刹擾邊邊師討賊㧞城縱俘感恩<lb/>
懷德維彼雄梟搆難比鄰比鄰内附稽顙稱臣敢抗明<lb/>
詔怙惡不悛<lb/>
天子三征掃蕩邉塵蠢兹遺孽搆氛西徼自恃荒遐狂<lb/>
跳縱暴堂堂天兵何幽不到底定三危恩同再造瑶池<lb/>
之水崑崙之岡窮域絶漠越海踰洋書傳所記咸我昄<lb/>
章敷天率土無不來王睠念河淮頻乘四載既安二瀆<lb/>
亦通百𣲖一授成功萬世永頼胥樂同憂仁膏遍沛周<lb/>
<pb n="KR4f0002_WYG_013-15a"/>
　詩時邁虞典嵗廵省方詢俗輦路生春蠲租賜復嵗有<lb/>
　恩綸惠心溥渥益道平均暘雨偶愆恩澤已布朔漠朝<lb/>
　鮮同霑膏露象魏既懸雞竿屢樹貫索其空桁楊可厝<lb/>
　德惟善政道在遺經紆御東魯親奠兩楹禮明樂備檜<lb/>
　柏增榮光華復旦天下文明覃心四府研精儒術典籍<lb/>
　大興英髦踵出爰在璣衡協時正日玉振金聲審音調<lb/>
　律海涵地負大哉王言鸞鶱鳯翥煥乎宸翰文經武緯<lb/>
　異用同源道髙能博藝備德尊歴代帝王祀典彌厚備<lb/>
<pb n="KR4f0002_WYG_013-15b"/>
　列几筵光延籩豆修敬前朝親臨鍾阜三恪垂封烝嘗<lb/>
　有後功勲耆舊恩禮優容龎眉皓首濟濟雍雍撝謙克<lb/>
　讓川受谷冲穆穆其敬安安其恭六幕啟宇八垓肇域<lb/>
　維我<lb/>
　皇考憂勞靡極三靈集祜五紀膺歴維我<lb/>
　皇考兢勤不息貽我臣庶食德難忘貽我子孫卜世無<lb/>
　疆昌瑞之山峯峙川長功德穹碑天日同光<lb/>
世宗憲皇帝御製文集巻十三<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_014-1a"/>
　欽定四庫全書<lb/>
世宗憲皇帝御製文集巻十四<lb/>
　　碑文<lb/>
　　　歴代帝王廟碑文<lb/>
　歴代帝王崇祀之制肇於唐天寳七載始置廟京城止<lb/>
　及三代以前而已明洪武六年始於金陵立廟嘉靖十<lb/>
　年乃建於京師阜成門内當明初定制時議禮之臣不<lb/>
　能通知大體崇祀祗創業之君從祀惟開國之臣自兹<lb/>
<pb n="KR4f0002_WYG_014-1b"/>
　以後闕焉我<lb/>
　皇考聖祖仁皇帝秉大公之道折衷百代深惟祀典之<lb/>
　宜修康熈六十一年<lb/>
　特頒諭㫖命廷臣詳悉從容確議具奏逮朕紹緒之初<lb/>
　廷議始上舊崇祀帝王二十一位今增一百四十三位<lb/>
　舊從祀功臣三十九人今増四十人朕遵奉<lb/>
　先志重書牌位諏吉入廟行祭告之禮仰惟<lb/>
　聖祖皇帝用意之厚立論之正夐乎不可及也夫三代<lb/>
<pb n="KR4f0002_WYG_014-2a"/>
以上若夏啓之能敬承殷之太甲大戊武丁周之成王<lb/>
康王宣王頌美詩書光耀史牒三代以下英君哲后或<lb/>
繼世而生則德教累洽或間世而出則謨烈重光胥能<lb/>
致海㝢之乂安躋斯民於康阜嘉言傳於信史善政式<lb/>
為良規至凡䝉業守成之主即或運㑹各殊屯亨不一<lb/>
苟無聞於失德咸帝命所寵綏爰及歴代名臣亦皆川<lb/>
岳鍾靈為時輔佐功在社稷德協股肱比諸從龍之彦<lb/>
何多讓焉而尚論未詳明禋乆曠其為缺畧也大矣夫<lb/>
<pb n="KR4f0002_WYG_014-2b"/>
欽崇往哲景企前徽明德可懷羮墻興慕睠流風之所<lb/>
被洵歴世而勿諼若乃擴追逺之鴻規破拘墟之臆見<lb/>
自非忠厚立心寛仁為量卓識超於千古盛德冠於百<lb/>
王未有能論及此者典禮修明有待今日然則<lb/>
聖祖皇帝之重加釐定公當周詳誠千萬世莫及之仁<lb/>
心而千萬世不易之定論也廟貌既新叙述本末鐫於<lb/>
青珉用昭示乆逺焉<lb/>
　　黄寺碑文<lb/>
<pb n="KR4f0002_WYG_014-3a"/>
雍正元年正月喀爾喀澤卜尊丹巴胡土克圖四十九<lb/>
旗札薩克七旗喀爾喀厄魯特衆札薩克汗王貝勒貝<lb/>
子公額駙札薩克台吉他布嚢等合詞奏言臣等荷<lb/>
聖祖仁皇帝教誨養育如天覆燾之恩歴六十二年殊<lb/>
域窮荒溥徧周浹以子以孫世世䝉頼無所申其報效<lb/>
區區之忱不能自己臣等同心一力合貲凡四萬三千<lb/>
兩造三世諸佛像八座塔番藏經京城北郭外有原為<lb/>
逹賴喇嘛修盖之黄寺請以贏財葺而理之丹青黝堊<lb/>
<pb n="KR4f0002_WYG_014-3b"/>
煥然以新供佛像寳塔藏經於兹寺臣等感激攀慕之<lb/>
情庶盡涓埃朕惟<lb/>
皇考聖祖仁皇帝以天下為一家以萬國為一體深仁<lb/>
厚澤所以嘉惠藩服者淪入肌膚骨髓而不可忘也諸<lb/>
藩王等詞語懇切具見誠悃遂允所請命親王大臣往<lb/>
董厥役工既告竣勒文豐碑以揚<lb/>
皇考功德之隆以表藩服忠愛之篤用昭垂於乆逺自<lb/>
今以始爾諸藩王等其益修乃政事撫乃臣庶睦乃隣<lb/>
<pb n="KR4f0002_WYG_014-4a"/>
封俾民物蕃滋疆宇寜泰恭順述職永享我朝太平之<lb/>
福斯則<lb/>
皇考陟降之靈日鑒在兹爾諸藩王等其敬念之無斁<lb/>
焉是為記<lb/>
　　育嬰堂碑文<lb/>
朕撫御寰瀛子育兆庶欲使普天之下咸躋仁夀之域<lb/>
粤稽周禮有慈幼之文戴記有養孤之典德意深厚施<lb/>
及襁褓盖王政之仁雖鳥獸之胎卵草木之萌芽皆為<lb/>
<pb n="KR4f0002_WYG_014-4b"/>
之教令以愛䕶之使至於生植而況於人乎國家泰平<lb/>
日乆丁口蕃息或有不能自鞠養者朕惻然念之京師<lb/>
廣渠門内舊有育嬰堂一區以字遺稚顧其規制未備<lb/>
所存濟者尚少朕用錫之題額以重其事又賜帑金特<lb/>
諭府尹重加經理公卿士庶多有捐資為善者凡乳保<lb/>
醫療之人寒暑衾服之具施設周詳行之可乆孔子曰<lb/>
大道之行也人不獨親其親不獨子其子言孝慈之道<lb/>
廣也詩曰商邑翼翼四方之極言京師者四方之表也<lb/>
<pb n="KR4f0002_WYG_014-5a"/>
誠使九州之内自通都大邑至於市鎮繁富之所郡縣<lb/>
長吏各殫厥心倣此而推行之倡好義之士𢎞恤孤之<lb/>
政豈惟保抱携持幼得所養而人人興起其仁心喜於<lb/>
為善則老安少懷風俗益臻醇茂斯朕之所厚望也夫<lb/>
　　平定青海告成太學碑文<lb/>
我國家受<lb/>
天眷命撫臨八極日月所照罔不臣順遐邇乂安兆人<lb/>
䝉福乃有羅卜藏丹津者其先世固始汗自國初稽首<lb/>
<pb n="KR4f0002_WYG_014-5b"/>
歸命當時使臣建議畀以駐牧之地其居雜番羗宻近<lb/>
甘涼我<lb/>
皇考聖祖仁皇帝睿慮深逺每厪於懷既<lb/>
親御六師平定朔漠威靈所加青海部落札什巴圖兒<lb/>
等震讋承命<lb/>
聖祖仁皇帝因沛殊恩封為親王兄弟八人咸賜爵禄<lb/>
覊縻包容示以寛大而狼心梟性不可以德義化三十<lb/>
年來包藏異志朕紹登寳位優之賜賚榮其封號尚冀<lb/>
<pb n="KR4f0002_WYG_014-6a"/>
革心輯寜部衆而羅卜藏丹津昏謬狂悖同黨吹拉克<lb/>
諾木齊阿爾布坦温布藏巴札布等實為元惡謂國家<lb/>
方𢎞浩蕩之恩不設嚴宻之備誕敢首造逆謀廹脅畨<lb/>
羗侵犯邊城反狀彰露用不可釋於天誅遂命川陜總<lb/>
督太保公年羮堯為撫逺大將軍聲罪致討以雍正元<lb/>
年十月師始出塞自冬渉春屢破其衆凡同叛之部落<lb/>
戈鋋所指應時摧敗招降數十萬衆又降其貝勒貝子<lb/>
台吉等二十餘人朕猶憫其蠢愚若悔禍思愆束手來<lb/>
<pb n="KR4f0002_WYG_014-6b"/>
歸尚可全宥而怙惡不悛負險抗違乃決翦滅之計以<lb/>
方畧宻付大將軍羮堯調度軍謀簡稽將士用四川提<lb/>
督岳鍾琪為奮威將軍于仲春初旬禡牙徂征分道深<lb/>
入搗其窟穴電掃風驅搜剔巖阻賊徒蒼黄糜潰窮蹙<lb/>
失據羅卜藏丹津之母及逆謀渠魁悉就俘執擒獲賊<lb/>
衆累萬牲畜軍械不可數計賊首逃遁我師踰險窮追<lb/>
獲其輜重人口殆盡羅卜藏丹津孑身易服竄匿荒山<lb/>
殘喘待斃自二月八日至二十有二日僅旬有五日軍<lb/>
<pb n="KR4f0002_WYG_014-7a"/>
士無乆役之勞内地無轉輸之費克奏膚功永清西徼<lb/>
三月之朔奏凱旋旅鐃鼓喧轟士衆訢喜四月十有二<lb/>
日以倡逆之吹拉克諾木齊等三人獻俘<lb/>
廟<lb/>
社受俘之日臣民稱慶伏念<lb/>
聖祖仁皇帝威靈震於遐方福慶流於奕葉用克張皇<lb/>
六師殄滅狂賊行間將士亦由感激<lb/>
湛恩厚澤為朕踴躍用命斯役也芟夷凶悖綏靖番羗<lb/>
<pb n="KR4f0002_WYG_014-7b"/>
俾烽燧永息中外人民胥享安阜實成<lb/>
先志以懋有丕績廷臣上言稽古典禮出征而受成於<lb/>
學所以定兵謀也獻馘而釋奠於學所以告凱㨗也宜<lb/>
刋諸珉石掲於太學用昭示於無極遂為之銘曰<lb/>
天有雷霆聖作弧矢輔仁而行威逺寜邇維此青海種<lb/>
類實繁錫之茅土列在藩垣被我寵光位崇禄富負其<lb/>
阻遐禍心潛搆恭惟<lb/>
聖祖慮逺智周睠念荒服綏撫懷柔朔野既清西陲攸<lb/>
<pb n="KR4f0002_WYG_014-8a"/>
震爵號洊加示之恩信如何兇狡造謀逆天鼔動昏憝<lb/>
㓂侵於邊惟彼有罪自干天罰桓桓虎貔爰張九伐王<lb/>
師即路冬雪初零日耀組練雷響鼙鉦蠢兹不順敢逆<lb/>
戎旅奮張螳臂以當齊斧止如山嶽疾如雨風我戰則<lb/>
克賊壘其空彼昏終迷曾不悔戾當翦而滅斯焉決計<lb/>
厲兵簡將往𢷬其巢踰歴嶔嶇坦若坰郊賊棄其家我<lb/>
縶而獲牛馬谷量器仗山積蹇兎失窟何所逋逃枯魚<lb/>
遊釡假息煎熬師以順動神明所福旬日凱歸不疾而<lb/>
<pb n="KR4f0002_WYG_014-8b"/>
速殪彼逆謀懸首藁街獻俘成禮金鼓調諧西域所瞻<lb/>
此維雄特天討既申群酋惕息槖戈偃革告成辟雍聲<lb/>
教遐暨萬國來同惟我<lb/>
聖祖親平大漠巍功煥文邁桓軼酌流光悠乆視此銘<lb/>
辭繼志述事念兹在兹<lb/>
　　黒龍潭碑文<lb/>
京師之西有黑龍潭焉地靈所鍾實能興致雲雨我<lb/>
聖祖仁皇帝撫臨萬邦治臻上理軫念羣生每禱於斯<lb/>
<pb n="KR4f0002_WYG_014-9a"/>
輙有靈應百榖用成康熈二十年乃重建祠廟<lb/>
御製碑文勒之珉石以昭神庥朕嗣位以來仰體<lb/>
聖祖之心以為心夙夜孜孜惟冀雨暘時若盈寜康阜<lb/>
用諴和萬民甲辰春雨澤㣲愆爰詣兹潭特申祈祝回<lb/>
鑾之後澍雨應時三月初甘霖叠沛逺近霑足二麥豐<lb/>
登朝野同聲罔不歡慶盖感應若斯之㨗也朕惟天人<lb/>
合一之理莫大於誠而幽明昭格之幾莫先於敬傳曰<lb/>
先成民而後致力於神又曰民和而神降之福朕愛養<lb/>
<pb n="KR4f0002_WYG_014-9b"/>
元元惟恐一物失所致隂陽之沴而干天地之和故浹<lb/>
嵗之中屢下蠲租之詔偶值愆陽見告不憚躬親祝帛<lb/>
以薦馨香而㝠漠之中亦若有肹蠁荅之靈爽憑之者<lb/>
朕因民而祈福於神神惠民而效靈於朕皆黙通於誠<lb/>
敬之中而不疾而速不行而至理有固然無足疑者顧<lb/>
嵗月滋乆不更加修葺恐非所以宅明神答靈貺乃命<lb/>
官庀材經始於二年之三月告成於三年之五月殿廡<lb/>
門寢煥然一新訖工之日有司磨治豐碑以記請夫禮<lb/>
<pb n="KR4f0002_WYG_014-10a"/>
有大雩之文詩載同雲之什故祭則受福而有舉必書<lb/>
且誠敬之念所以交神明格上下用紹我<lb/>
聖祖仁皇帝軫念蒼生懷保萬民之至意者尤朕所時<lb/>
厪於中而不能釋也是為記<lb/>
　　隆福寺碑文<lb/>
京城之内東北隅有寺曰隆福肇建於明景泰三年逾<lb/>
嵗而畢工營搆之費悉出於官盖以為祝釐之所自景<lb/>
泰四年距今二百七十餘年風雨侵蝕日月滋乆朕昔<lb/>
<pb n="KR4f0002_WYG_014-10b"/>
曾經斯寺有感於懷兹乃𢎞施貲財庀材召匠再造山<lb/>
門重起寳坊前後五殿東西兩廡咸葺舊為新飾以采<lb/>
繪寺宇増輝煥之觀佛像復莊嚴之相既告厥成因勒<lb/>
貞石以紀其事夫佛之為道寂而能仁勸導善行降集<lb/>
吉祥故歴代崇而奉之然朕非以自求福利洪範曰歛<lb/>
時五福用敷錫厥庶民言王者之福被及羣生為大也<lb/>
然惟我<lb/>
皇考聖祖仁皇帝功德隆厚歴數綿長四海兆人胥登<lb/>
<pb n="KR4f0002_WYG_014-11a"/>
仁夀之域自古帝王備福之盛無有比倫朕纘嗣鴻基<lb/>
思繼<lb/>
先志使遐邇烝民嚮教慕義俱植善果各種福田藉大<lb/>
慈之佑感召休徴錫以繁祉井里安阜耄耆康寜享泰<lb/>
平之福永永無極則朕所以受<lb/>
上天之景福承<lb/>
皇考之慶澤者莫大乎是此朕為蒼生勤祈之至願也<lb/>
夫<lb/>
<pb n="KR4f0002_WYG_014-11b"/>
　　都城隍廟碑文<lb/>
國家受<lb/>
天眷命懷柔百神祀典所陳罔不䖍肅況畿甸之内輦<lb/>
轂之間隂陽之所和風雨之所㑹人民稠集庶物蕃滋<lb/>
以熈以遊以長以遂佐予茂育厥惟<lb/>
神庥都城舊有廟祀<lb/>
城隍之神禮臣以時享薦其内朕慮廟貌不肅展敬無<lb/>
由雍正四年正月特發帑金命官修飭是年五月告成<lb/>
<pb n="KR4f0002_WYG_014-12a"/>
土木之工丹雘之飾恢宏鉅麗視昔有加焉足以妥侑<lb/>
神明壯觀都邑禮臣搆亭礱石請賜文以為記朕惟禮<lb/>
有六祈之祭書有咸秩之文皆以報賽神功為民求福<lb/>
也方今海内乂安萬物得所豐亨豫大富夀康寜酒醴<lb/>
牲牷豐潔咸備惟<lb/>
神實歆格焉而感格之道惟在一誠盖誠則通通則格<lb/>
陟降上下錫福在人以致年榖順成閭閻樂業繁禧日<lb/>
集罄無不宜將朕與百姓咸嘉頼之今廟貌聿新用誌<lb/>
<pb n="KR4f0002_WYG_014-12b"/>
嵗月且令祠官之有事於庭者讀其文皆知設誠於中<lb/>
致恭於外齋明蠲潔克薦馨香副朕敬事神祗之意云<lb/>
　　天津海神廟碑文<lb/>
天津直沽口海神夙著靈應<lb/>
皇考時以盛京嵗偶不登命汎舟輸粟出直沽口浮於<lb/>
遼海逹於奉天惟<lb/>
神効祥三日而至<lb/>
皇考嘉悦為<lb/>
<pb n="KR4f0002_WYG_014-13a"/>
　神立祠製文勒石昭美報也朕嗣膺大統輯寜兆庶凡<lb/>
　天神地祗能為我民禦灾捍患者咸稽舊典加封秩祀<lb/>
　况海為百谷王沐日浴月出雲興雨品物遂生其利益<lb/>
　於民甚溥而<lb/>
　神之降福兹土昭明顯融歴有年所又朕心所敬禮者<lb/>
　也既崇封號以答<lb/>
　神休爰敕有司載新祠廟更立豐碑垂示乆逺<lb/>
　神其益降嘉祥舟航以通風雨時若永恵我民則朕有<lb/>
<pb n="KR4f0002_WYG_014-13b"/>
　厚望焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻十四<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_015-1a"/>
　欽定四庫全書<lb/>
世宗憲皇帝御製文集巻十五<lb/>
　　碑文<lb/>
　　　黄河澄清碑記<lb/>
　朕聞<lb/>
　上天孚佑生民日監在兹垂示休徴警覺有位凡欲使<lb/>
　之懋德勤政無怠無荒而修省加䖍用荅嘉貺天人感<lb/>
　應之理致不爽也我<lb/>
<pb n="KR4f0002_WYG_015-1b"/>
　皇考聖祖仁皇帝功德隆盛臨御久長厚澤深仁洋溢<lb/>
　於薄海内外朕寅紹鴻圖仰承<lb/>
　盛烈蒙被<lb/>
　福䕃民物阜安數年以來嘉祥叠見乃雍正四年十有<lb/>
　二月河道總督齊蘇勒及副總河嵇曽筠漕運總督張<lb/>
　大有河南廵撫田文鏡山東廵撫塞楞額陜西廵撫法<lb/>
　敏先後馳奏黄河自陜西府谷縣歴山西河南山東以<lb/>
　至江南之桃源氷開水清湛然澄澈其在陜西山西始<lb/>
<pb n="KR4f0002_WYG_015-2a"/>
見於雍正四年十有二月八日乙丑迄於雍正五年正<lb/>
月十三日庚子凡三十有六日其在河南山東始見於<lb/>
十有二月九日丙寅迄於次年正月十日丁酉凡三十<lb/>
有一日山東之單縣亦清於丙寅至癸酉甲戌清澈見<lb/>
底而是月之二十二日己夘漸復其舊凡十有四日其<lb/>
在江南則始於十有二月十六日癸酉迄於是月二十<lb/>
三日庚辰凡七日盖其清也自上而下及其復舊則自<lb/>
下而上故時日之先後逺近漸次如是維時中外臣民<lb/>
<pb n="KR4f0002_WYG_015-2b"/>
僉以河清為千年罕見之盛事稽諸史册咸稱上瑞况<lb/>
横亘三千一百餘里緜歴三旬有餘尤亘古所未睹合<lb/>
詞懇請御殿受賀至再至三朕維上天之錫福降災猶<lb/>
人君之用賞行罰感召之機分於敬肆一念甫動休咎<lb/>
頓殊朕祗若<lb/>
昊天敬慕<lb/>
皇考翼翼小心夙夜罔有懈怠因得仰邀<lb/>
皇考昭察黙籲<lb/>
<pb n="KR4f0002_WYG_015-3a"/>
蒼穹錫兹福慶朕惟慮前此之受貺無因且恐將來之<lb/>
承庥不易朝乾夕惕益深謹凛特命䖍告<lb/>
景陵以申忱悃專遣大臣致祭<lb/>
河神以彰靈應至升殿受賀沿襲頌羙之虚文朕所不<lb/>
取是以堅却不允而廣推<lb/>
皇考錫嘏𢎞仁施恩中外羣臣有專職者咸晉一階諄<lb/>
諭周詳共加敬勉爰允廷臣所請勒石以紀夫天一生<lb/>
水實為天地之氣所流通而河稱四瀆之宗上應雲漢<lb/>
<pb n="KR4f0002_WYG_015-3b"/>
澄潔安流用昭嘉瑞<lb/>
天和協應必有自來詩曰文王陟降在帝左右盖言文<lb/>
王與天同德而子孫䝉其福澤也我<lb/>
皇考配<lb/>
天之靈於昭在上眷顧啓廸至深且厚朕祇承瑞應恐<lb/>
懼悚惶嘉與羣臣增修實政書曰昭受上帝天其申命<lb/>
用休又曰先王奉若天道君臣上下之間無忘戒儆朕<lb/>
亦惟是嚴恭寅畏不遑康寜庶幾求無負於<lb/>
<pb n="KR4f0002_WYG_015-4a"/>
上天<lb/>
皇考錫予嘉祥之至意濡毫紀實鐫勒貞珉用抒朕祗<lb/>
敬之誠永自儆朂云爾<lb/>
　　北鎭廟碑文<lb/>
國家敬共明神䖍修秩望岳鎭海瀆之祀罔不祗肅醫<lb/>
巫閭山實為北鎮近接興京翊衛關輔曩者<lb/>
皇考御書扁額以展褒崇復遣官修飭廟貌<lb/>
御製碑文光昭奕代典至盛矣康熈五十九年朕奉<lb/>
<pb n="KR4f0002_WYG_015-4b"/>
皇考命恭謁<lb/>
祖陵於興亰道經山麓躬詣展禮瞻仰祠廟蠲潔致禱<lb/>
因捐貲庀工載加整葺嗣是雨暘時若禾黍有秋遼左<lb/>
黎元咸沾嘉貺洎朕臨御之初復遣專官董司營治棟<lb/>
宇榱桷丹雘一新雍正四年冬厥工告成朕惟兹山表<lb/>
自虞書載在周禮盖自天地開闢以來靈秀之所萃聚<lb/>
越數千年神應彰顯而我<lb/>
祖宗發祥關左豐岐重地王氣所鍾惟<lb/>
<pb n="KR4f0002_WYG_015-5a"/>
神實為擁䕶永奠鴻基靈蹟頻昭朕懷允愜展敬之念<lb/>
夙夜加䖍<lb/>
神其宏敷蕃祉益顯豐功俾方輿之内四序順成百榖<lb/>
鬯遂風雨慶其調和民物樂其康阜洪禧黙賛嵗事豐<lb/>
穰慰兆庶依庇之心以稱朕愛育羣生肅奉<lb/>
靈祗之意式鐫琬琰用昭示於億萬斯年<lb/>
　　善因寺碑文<lb/>
洪惟我<lb/>
<pb n="KR4f0002_WYG_015-5b"/>
皇考聖祖仁皇帝恩被九有威加八紘曩嵗厄魯特噶<lb/>
爾丹跳梁朔漠擾亂喀爾喀諸部喀爾喀七旗數十萬<lb/>
衆懷德慕義稽首内附<lb/>
皇考躬率六軍逺行天討<lb/>
駐蹕多倫諾爾之地受喀爾喀諸部君長朝謁錫之封<lb/>
爵為我屏垣既剪兇渠蕩定朔漠撫安藩服允從諸部<lb/>
所請爰於斯地創建彚宗寺俾大喇嘛章嘉胡圖克圖<lb/>
居之章嘉胡圖克圖道行髙超證最上果博通經品克<lb/>
<pb n="KR4f0002_WYG_015-6a"/>
臻其奥有大名於西域諸部蒙古咸所尊仰今其後身<lb/>
秉質靈異符騐顯然且其敎法流行徒衆日廣朕特行<lb/>
遣官發帑金十萬兩於彚宗寺之西南里許復建寺宇<lb/>
賜額曰善因俾章嘉胡圖克圖呼畢爾汗主持兹寺集<lb/>
㑹喇嘛講習經典廣行妙法蒙古汗王貝勒貝子公台<lb/>
吉等俱同為檀越主人前身後身敬信無二自必率其<lb/>
部衆聽從誨導胥登善域稽古聖王之治天下因其敎<lb/>
不易其俗使人易知易從此朕纉承<lb/>
<pb n="KR4f0002_WYG_015-6b"/>
先志䕶持黄教之意也况此地為我<lb/>
皇考駐蹕之所靈蹟斯存惟兹兩寺當與漠野山川並<lb/>
垂無極諸部䝉古台吉屬下永逺崇奉歡喜信受薫烝<lb/>
道化以享我國家億萬年太平之福朕深有望焉<lb/>
　　廣寜門外石道碑文<lb/>
周禮地官小司徒令野修道遂師廵其道修秋官野廬<lb/>
氏掌逹國道路至於四畿禮月令季春之月命司空循<lb/>
行國邑周視原野修利隄防道逹溝瀆開通道路毋有<lb/>
<pb n="KR4f0002_WYG_015-7a"/>
障塞是知古先聖王經國理民之方纎悉備具至於道<lb/>
途之間咸所加意焉京師為四方㑹歸萬國朝宗之地<lb/>
我國家幅員廣大文軌所同廓於無外梯山航海者聨<lb/>
鑣接軫絡繹而交馳廣寜門其必由之路門外通逵輪<lb/>
蹄所踐嵗月滋久漸至深窪時雨既降潦水渟注則行<lb/>
旅經渉淹蹇泥淖之中朕甚憫之乃命奉宸苑相度修<lb/>
治自廣寜門至小井村長一千五百丈皆填窪為髙砌<lb/>
以巨石其廣二丈凢費户部帑金八萬兩工既竣司役<lb/>
<pb n="KR4f0002_WYG_015-7b"/>
之臣請紀其事朕宵衣旰食勤求治理凡可以濟人利<lb/>
物者惟恐智慮之未周而施行之不力念兹國門之外<lb/>
輻輳之衢稽於經籍王政所重宜以時修治且期堅固<lb/>
永久使仕宦商旅車馬往來胥由於蕩平正直之路朕<lb/>
心慰焉爰濡筆而紀之詩曰周道如砥其直如矢以是<lb/>
逹之天下庶兾經國理民之方莫不備舉云爾<lb/>
　　朝陽門至通州石道碑文<lb/>
自朝陽門至通州四十里為國東門孔道凡正供輸將<lb/>
<pb n="KR4f0002_WYG_015-8a"/>
匪頒詔糈由通州逹亰師者悉遵是路潞河為萬國朝<lb/>
宗之地四海九州嵗致百貨千檣萬艘輻輳雲集商賈<lb/>
行旅梯山航海而至者車轂織絡相望於道盖倉庾之<lb/>
都㑹而水陸之衝逵也雖平治之令以時舉行而輪蹄<lb/>
經渉嵗月滋久地勢漸窪又時雨既降積雪初融之後<lb/>
停注泥淖有一車之蹶需數十人之力以資牽挽者矣<lb/>
朕心軫念爰命所司相度鳩工起窪為髙建修石路計<lb/>
長五千五百八十八丈有竒寛二丈兩傍土道各寛一<lb/>
<pb n="KR4f0002_WYG_015-8b"/>
丈五尺長亦如之其由通州新城舊城至各倉門及東<lb/>
西沿河兩道亦皆建修石路共計長一千五十餘丈廣<lb/>
一丈二尺及一丈五尺不等費帑金三十四萬三千四<lb/>
百八十四兩有竒經始於雍正七年八月至雍正八年<lb/>
五月告竣有司請為文以紀其事嘗稽周禮地官司徒<lb/>
令野修道遂師廵其道修鄭鍔䟽曰道路以通往來之<lb/>
途使賓至如歸亦修文德以來逺人之意禮月令季春<lb/>
之月命司空循行國邑周視原野開通道路毋有障塞<lb/>
<pb n="KR4f0002_WYG_015-9a"/>
典籍所垂凡體國經野之政至備具也朕臨御以來詳<lb/>
求治理早夜孜孜惟恐不逮近而郊圻逺而郡邑即遐<lb/>
陬僻壤之區其有闗於利濟民物者莫不因地制宜以<lb/>
次修舉是役也逺師古聖王之良法美意而斟酌久逺<lb/>
一勞永逸良用欣慰庶使遵是路者瞻周道之蕩平正<lb/>
直咸慶同軌之盛治焉爰誌其嵗月而勒諸石云<lb/>
　　浙江海神廟碑文<lb/>
國家䖍修祀典以承上下神祗嶽瀆海鎮之神秩祀惟<lb/>
<pb n="KR4f0002_WYG_015-9b"/>
謹視前代為加隆朕臨御以來夙夜以敬<lb/>
天勤民為念明神之受職於<lb/>
天而功德被於生民者昭格薦歆敬禮尤至其為民禦<lb/>
大灾捍大患合於祭法所載則尊崇廟貌以昭德報功<lb/>
盖所以遂斯民瞻仰之願而動其敬畏祇肅之心使無<lb/>
敢慢易為非以得永荷明神之嘉貺意至逺也皇輿東<lb/>
南際大海而浙江海寜居瀕海之衝龕山赭山列峙其<lb/>
南颶風怒濤潮汐震蕩縣治去海不數百歩資石塘以<lb/>
<pb n="KR4f0002_WYG_015-10a"/>
為捍蔽雍正二年潮湧堤潰有司以聞朕立遣大臣察<lb/>
視修築且念小民居恒罔知敬畏慢神䙝天召灾有自<lb/>
爰切諭以修省感應之道令所司家諭户曉警覺衆庶<lb/>
比年以來徼<lb/>
明神庥祐塘工完固長瀾不驚民樂其生閭井蕃息越<lb/>
七年秋汛盛長幾至泛溢吏民震恐已而風息波恬隄<lb/>
防無恙逺近歡呼相慶謂惟<lb/>
大海之神昭靈黙佑惠我烝黎以克濟此朕念滄海含<lb/>
<pb n="KR4f0002_WYG_015-10b"/>
納百川際天無極功用盛大<lb/>
神實司之海寜為海壖劇邑障衛吳越諸大郡海潮内<lb/>
溢則昬墊斥鹵咸有可虞<lb/>
神之禦患捍灾莫此為大特發内帑白金十萬兩勅督<lb/>
臣李衛度地鳩工建立<lb/>
海神之廟以崇報享經始於雍正八年春三月洎雍正<lb/>
九年冬十有一月告成門廡整秩殿宇深嚴丹雘輝煌<lb/>
宏壯鉅麗時展明禋典禮斯稱爰允督臣之請勒文穹<lb/>
<pb n="KR4f0002_WYG_015-11a"/>
碑垂示久逺俾斯民欣悚瞻誦共喻朕欽崇<lb/>
天道祗迓<lb/>
神庥懷保兆民之至意相與嚮道遷善服教畏神則<lb/>
神明之日監在兹顧荅歆饗其炳靈協順保䕶羣生奠<lb/>
安疆宇與造物相為終始有永勿替朕實嘉頼焉<lb/>
　　關帝廟後殿崇祀三代碑文<lb/>
自古賢聖名臣各以功德食於其土其載在祀典由亰<lb/>
師逹於天下郡邑有司嵗時以禮致祭者社稷山川而<lb/>
<pb n="KR4f0002_WYG_015-11b"/>
外惟<lb/>
先師孔子及<lb/>
關聖大帝為然<lb/>
孔子祀天下學宫而<lb/>
關帝廟食徧薄海内外其地自通都大邑下至山陬海<lb/>
澨村墟窮僻之壤其人自貞臣賢士仰德誦義之徒下<lb/>
至愚夫愚婦兒童走卒之㣲賤所在崇飾廟貌奔走祈<lb/>
禳敬畏瞻依凛然若有所見盖<lb/>
<pb n="KR4f0002_WYG_015-12a"/>
孔子以聖<lb/>
關帝以神神之陟降上下顯赫鑒觀以警動覺悟保佑<lb/>
扶持與斯人呼吸相應答者感而通㣲而著洋洋乎忠<lb/>
義正直之氣充塞乎宇宙之間與日月星辰同其明江<lb/>
河山岳同其體風雷雨露同其功用宜其英靈之振古<lb/>
常新而為歴代賢豪所莫能並也本朝崇奉典禮綦隆<lb/>
我<lb/>
世祖章皇帝順治九年勅封<lb/>
<pb n="KR4f0002_WYG_015-12b"/>
神為忠義神武關聖大帝較往代封號尤尊且正京師<lb/>
白馬關帝廟為奉<lb/>
神之所嵗遣大臣將事惟謹朕纉緒膺圖尊隆秩祀登<lb/>
極之初既加封<lb/>
先師五代以展尊師重道至意更念<lb/>
神福國庇民禦灾捍患英風冠古浩氣不磨生有自來<lb/>
鍾靈孔厚宜追封三代晉爵上公爰允禮臣之議加封<lb/>
神曾祖光昭公祖裕昌公父成忠公博稽史冊名諱弗<lb/>
<pb n="KR4f0002_WYG_015-13a"/>
　傳特用闕疑以彰敬慎䖍製<lb/>
　木主於雍正五年六月供奉後殿春秋崇祀著為令典<lb/>
　夫禮繇義起而善則稱先事神事人理無二致<lb/>
　神威靈赫濯昭灼於千萬世則<lb/>
　神之先人享眀禋崇美報歴千萬世而勿替以稱國家<lb/>
　昭事<lb/>
　眀神之盛典禮制攸宜至宏逺也是用勒文貞石紀奉<lb/>
　祀所始以貽示來茲俾有考焉<lb/>
<pb n="KR4f0002_WYG_015-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻十五<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_016-1a"/>
　欽定四庫全書<lb/>
世宗憲皇帝御製文集巻十六<lb/>
　　碑文<lb/>
　　　修建闕里聖廟碑文<lb/>
　朕惟<lb/>
　上帝垂佑蒸民篤生<lb/>
　至聖先師孔子以仁義道德啓廸萬世之人心而三綱<lb/>
　以正五倫以明後之繼天御宇兼君師之任者有所則<lb/>
<pb n="KR4f0002_WYG_016-1b"/>
　傚以敷政立教企及乎唐虞三代之隆大矣哉聖人之<lb/>
　道其為福於羣黎也甚溥而為益於帝王也更宏宜乎<lb/>
　尊崇之典與天地同其悠乆也曲阜廟庭為<lb/>
　孔子里宅毓聖鍾靈之地神爽式憑廟貌崇閎由周而<lb/>
　來久且加盛我<lb/>
　皇考聖祖仁皇帝德符元化悟徹性天自羲農堯舜禹<lb/>
　湯文武周公之道集成於<lb/>
　孔子者一一體於身心宣為政治聖統在上應運而承<lb/>
<pb n="KR4f0002_WYG_016-2a"/>
康熈甲子東廵狩<lb/>
臨幸闕里謁奠廟林殷禮隆儀漢唐莫及朕恭膺丕緒<lb/>
志切羮牆即位之初加封<lb/>
先師五代王爵詣雍釋菜題額歌詩佩德報功之願夙<lb/>
夜罔釋於懷雍正二年闕里<lb/>
聖廟不戒於火有司奏告朕悚惕靡寜詣<lb/>
廟致祭旋發帑興修命大臣專董厥役殿廡規模悉凖<lb/>
宫闕製器備物亦令繪圖呈式裁酌協宜數年來諄諭<lb/>
<pb n="KR4f0002_WYG_016-2b"/>
執事臣寮經營周至纎毫無憾始愜朕衷七年冬有司<lb/>
具奏大成殿上梁前二日慶雲見於曲阜合詞稱瑞朕<lb/>
以天人感應理固不爽而誠敬㣲忱詎能邀<lb/>
上帝<lb/>
先師之垂鑒用是祗將祀事倍増試額俾普天率土被<lb/>
聖人之德化者同心感慶庶足以廣教澤而答嘉庥而<lb/>
撫躬警勉恒朝夕凛凛焉朕嘗謂帝王之尊聖尊其道<lb/>
也尊其道貴行其道居行道之位而能擴充光大逹之<lb/>
<pb n="KR4f0002_WYG_016-3a"/>
政令脩齊治平得其要紀綱法度合其宜禮樂文章備<lb/>
其盛舉凡聖道之未行於當時者悉行於後世雖去聖<lb/>
久逺而心源相接不啻親授於一堂之上黙證於千載<lb/>
之前如是欽崇褒顯悉由於中心之誠服而治化日盛<lb/>
聖道斯尊且夫聖人之道一天道也天以牖民之責屬<lb/>
之聖人刪定贊修代天宣教彛倫敦叙禮法彰明後之<lb/>
帝王奉其道以治世師承罔斁資益良多然則尊天尊<lb/>
聖理原合一今兹之崇禮<lb/>
<pb n="KR4f0002_WYG_016-3b"/>
至聖正所以欽若<lb/>
昊天而於修建廟庭之重典有不至誠至敬者哉朕勤<lb/>
求上理宵旰孜孜兾以仰述<lb/>
皇考之鴻謨丕揚<lb/>
先師之厚澤爰敬推上天篤生聖人與聖人承天立教<lb/>
垂憲奕世之意勒文碑石以昭示臣民於無極而系以<lb/>
辭曰<lb/>
天心覺世聖治承天治法道法聖聖相傳三五之隆以<lb/>
<pb n="KR4f0002_WYG_016-4a"/>
道致治峻德𢎞昭豐功逺被聞知續統<lb/>
至聖挺生中天復旦文教昌明經緯三才陶融萬象體<lb/>
具中和功侔参兩表揚六籍程式五常如㑹滄海若掲<lb/>
秋陽惟我<lb/>
皇考聰明睿智苞藴圖書滙宗洙泗德與聖合禮為道<lb/>
崇升堂容肅過里恩隆緒纉朕躬勤圖紹述至訓煌煌<lb/>
箴銘宥宻維皇建極惟聖時中古今雖邈心理攸同作<lb/>
帝王師與天地配開闢一人神靈如在奕奕新廟輝映<lb/>
<pb n="KR4f0002_WYG_016-4b"/>
尼防金絲在御車服盈堂煥乎天文五雲示慶錫祜者<lb/>
天承庥者<lb/>
聖敢云瑞應鑒厥㣲誠普祈洪貺永福編氓文治光華<lb/>
日星晶麗木鐸揚聲垂億萬世<lb/>
　　和碩怡賢親王碑文<lb/>
朕惟國家啓昌隆之運則誕降名臣祖宗鍾福慶之貽<lb/>
則篤生賢胄粤若師師虞代稷契為帝室之英濟濟周<lb/>
朝旦奭是姬宗之彦莫不紀諸謨典頌以聲詩前績可<lb/>
<pb n="KR4f0002_WYG_016-5a"/>
稽遺編具在如朕弟怡賢親王則於古有光者也王秉<lb/>
乾坤之清淑萃川嶽之精華爰自㓜年早徴至行禁庭<lb/>
奉<lb/>
誨循禮度以持躬内殿承<lb/>
歡篤孝思於繞膝實超出於同氣久黙識於中懷是以<lb/>
纉紹之初慎選親賢之寄特加恩命晉授王封正在亮<lb/>
隂俾膺總理當良奸之雜處以鎮静服羣情遇綱紀之<lb/>
待釐以精明襄萬務成勞既著眷倚逾殷綜中外之訏<lb/>
<pb n="KR4f0002_WYG_016-5b"/>
謨司兵農之大計而王恪勤匪懈兢勵彌深體朕心為<lb/>
己心視國事如家事詳核度支之積竇府藏充盈請蠲<lb/>
吳越之浮糧閭閻康阜興田功於畿内秔稻連疇夀水<lb/>
利於江南河渠順軌至若邊形指掌瞭大勢於川原武<lb/>
畧在胸贊成謀於帷幄壯戎容於鴈磧組練鮮明裕軍<lb/>
實於龍沙驊騮騰躍蒼黔恬樂罔聞徴發之煩朝省安<lb/>
閒莫見運籌之迹是其潛思黙筭備竭精誠故能應變<lb/>
投機不形聲色者矣扶持正直公道於以昭彰薦逹猷<lb/>
<pb n="KR4f0002_WYG_016-6a"/>
為人材由兹奮起度惟謙挹同事務協於和衷量本寛<lb/>
洪曹官胥歸於涵茹領周廬之環衛訓練維勤定宫府<lb/>
之規模施為悉當凡關於民生吏治知無不言曽經其<lb/>
熟計深圖言皆有效祗慎而不宣於衆退謙而恐居其<lb/>
名皆中禁之宻陳豈外廷之能曉心迹則青天白日衾<lb/>
影無慚節操則瑩玉清氷垢塵不染研幾窮理得聖經<lb/>
賢傳之精微輔世寜民具帝佐王臣之藴負道光竹帛<lb/>
恢平章調燮之勲瑞叶星雲樹喜起明良之範朕實頼<lb/>
<pb n="KR4f0002_WYG_016-6b"/>
王治安寰㝢王實為朕翊贊昇平既歴八年有如一日<lb/>
斯乃<lb/>
上天降佑<lb/>
烈祖垂庥賚良弼於本支作盛時之梁棟於<lb/>
皇考為孝子於朕躬為純臣自昔罕倫在今幸覯惠慈<lb/>
之性宜其克享遐年豈弟之恩足以迓承繁祉人情胥<lb/>
願天數難齊詎盡瘁以忘軀遂抱疴之纒體禱神祗而<lb/>
靡應商醫藥而弗瘳王忠愛之忱始終一致沉綿之候<lb/>
<pb n="KR4f0002_WYG_016-7a"/>
遷避而弗敢上聞危篤之期溘逝而慮傷永訣朕將臨<lb/>
視王已飄升望幻影於雲中靈竒示象蛻色身於塵界<lb/>
慧覺超凡生有由來理當可信王幽明感德逺近歸仁<lb/>
錫命每申則日晴紫陌祖筵方徹則風藹青阡䖍叩繐<lb/>
帷動舉朝之痛憶競隨素紼溢長路之悲號嘗賜標題<lb/>
畧傳梗概忠敬而兼之誠直勤慎而益以廉明禮重易<lb/>
名約一言而該美善義隆加謚冠八字以示寵褒朕親<lb/>
奠郊坰頻紆車駕時陳牲醴每遣臣僚敦儉素之風塋<lb/>
<pb n="KR4f0002_WYG_016-7b"/>
兆本由於自擇議推崇之典經費優給於官供吉兆既<lb/>
安豐碑宜勒於戯念股肱之誼重雕刻金鏞惓手足之<lb/>
情深鋪揚玉牒功髙德茂享亘古之鴻聲生榮死哀備<lb/>
生人之全福將使斯文炳煥偕星曜以流輝貞石嵯峨<lb/>
與峯巒而並峙云爾<lb/>
　　惠濟廟碑文<lb/>
永定河古所稱桑乾河出太原經馬邑合鴈雲諸水奔<lb/>
注畿南發源既髙滙流甚衆厥性激湍數徙善潰康熙<lb/>
<pb n="KR4f0002_WYG_016-8a"/>
三十七年我<lb/>
皇考聖祖仁皇帝親臨指授䟽導之方新河既瀦遂慶<lb/>
安瀾爰錫嘉名永昭底定立廟盧溝橋北題額建碑奎<lb/>
文炳燿河神之封實自此始朕纘紹鴻基加意河務設<lb/>
官發帑深籌䟽築之宜比年以來永定河安流順軌無<lb/>
衝蕩之虞民居樂業嵗獲有秋豈惟人事之克脩實頼<lb/>
神功之贊佑念石景山據河上游捍禦宜亟爰命相擇<lb/>
善地作新廟以妥神朕弟和碩怡賢親王躬往營度得<lb/>
<pb n="KR4f0002_WYG_016-8b"/>
地龎村之西鼎建斯廟長河西遶而南縈峯嶺北紆而<lb/>
左騖控制形勝負山臨流殿宇崇嚴規制宏敞䕶以佛<lb/>
閣界以繚垣經始於雍正七年冬逾一年役竣復以盧<lb/>
溝神廟<lb/>
皇考聖蹟所在載加崇飾丹雘維新並增建傑閣翼如<lb/>
煥如稱朕敬神恵民之意爰賜廟名曰惠濟勒文貞珉<lb/>
以紀其事詩稱懷柔百神及河喬嶽河之有神備載祀<lb/>
典况永定為畿輔之名川靈應夙著田疇廬舍繡錯郊<lb/>
<pb n="KR4f0002_WYG_016-9a"/>
圻其得安耕鑿而樂盈寜者胥仰荷<lb/>
皇考方畧之昭垂而<lb/>
明神顯靈黙相孚佑蒸黎邀福孔多宜加崇敬今茲十<lb/>
里内廟貌相望䖍修秩祀尚其妥侑歆饗俾斯民康阜<lb/>
乂安以𢎞我國家無疆之慶豈惟朕承兹惠貺我<lb/>
皇考平成之駿烈實嘉頼焉<lb/>
　　惠逺廟碑文<lb/>
我國家受<lb/>
<pb n="KR4f0002_WYG_016-9b"/>
天眷命撫御寰瀛光被四表莫不尊親<lb/>
太宗文皇帝崇德七年班禪額爾德尼逹頼喇嘛知東<lb/>
土有<lb/>
聖人遣使通欵路渉萬里時經數載始逹盛京逮<lb/>
世祖章皇帝時遂親至京師朝覲備䝉<lb/>
恩眷後以䇿妄阿喇布坦肆惡逞奸殘蹂西藏<lb/>
皇考聖祖仁皇帝特遣大師計日平定撫綏人衆各復<lb/>
生業賜今胡畢爾漢册印封號安置禪榻重興黄教用<lb/>
<pb n="KR4f0002_WYG_016-10a"/>
以慰畨衆皈依佛法之誠並酬班禪逹頼喇嘛累世恭<lb/>
順之悃也朕御極以來加意䕶持俾安淨土因思古今<lb/>
之有佛教特以勸善懲惡濟人覺世為本黄教之傳所<lb/>
以推廣佛經之㫖也演教之地愈多則佛法之流布愈<lb/>
廣而畨彛之嚮善者益衆西藏既有班禪額爾德尼而<lb/>
近邉之畨彛離藏遼逺皆有皈依佛法之心惟兹川省<lb/>
打箭爐之外有地曰噶逹昔年逹頼喇嘛曽駐錫於此<lb/>
爰相度川原創建廟宇發帑金數十萬兩遣官董司工<lb/>
<pb n="KR4f0002_WYG_016-10b"/>
役依西方白頼本佛廟之圖式凡為殿堂樓房一千餘<lb/>
間又為平房四百間賜額曰惠逺丹雘輝煌器用充備<lb/>
置兵以衛之逹頼喇嘛來登禪榻率諸徒衆咸就新居<lb/>
諸畨耆幼踴躍忻喜使臣奏言彼土早寒自造寺以來<lb/>
氣候和暖深秋未凍則知茲寺之建神人胥慶山川著<lb/>
靈朕所以仰體<lb/>
皇考厚酬逹頼喇嘛累世恭順之忱且以廣布黄教宣<lb/>
講經典使畨彛道俗崇法慕義億萬斯年永躋仁夀之<lb/>
<pb n="KR4f0002_WYG_016-11a"/>
域則於佐助王化實有禆益是用紀文豐碑以昭示久<lb/>
逺焉<lb/>
　　河源神廟碑文<lb/>
四瀆之中河為大自星宿發源經行數千里而入中國<lb/>
亘絡坤維澤潤九宇方望之祭三代以來尚矣我國家<lb/>
敬共明神欽崇祀事精禋昭格靈貺丕彰南北隄工安<lb/>
瀾底績漕艘利濟輸輓以時以至引河自汕於中泓沮<lb/>
洳悉淤為沃壤澄清千里經歴三旬上瑞光昭鴻庥屢<lb/>
<pb n="KR4f0002_WYG_016-11b"/>
著兖豫江淮之境各建廟宇春秋展祀尊崇令典視前<lb/>
代為加䖍顧河源所自廟貌闕焉於禮未稱朕念崑崙<lb/>
逺在荒徼命使不能時至而禹貢有導河積石之文考<lb/>
其地在今西寜河州境内黄河流入中國自此始則建<lb/>
廟以祀河源之神實惟兹地為宜廼命禮官詳議敕甘<lb/>
肅撫臣於河州相度善地恭建新廟髙門廣殿肅穆閎<lb/>
深發帑鳩工專官董役雍正九年冬十月告成朕親灑<lb/>
宸翰賜額曰福祐安瀾先是諭㫖甫頒經營伊始雍正<lb/>
<pb n="KR4f0002_WYG_016-12a"/>
八年六月之望河州有慶雲捧日之瑞自午至申萬衆<lb/>
瞻仰七月五日臨洮道臣相地積石闗外見河流澄澈<lb/>
上下百有餘里徹底瑩潔凡三晝夜同時入告共慶祥<lb/>
符朕惟河嶽山川均為造化之功用而潤澤廣逺利頼<lb/>
溥被惟河最靈<lb/>
河神之福國祐民歴有明騐今兹立廟之地顯著休徴<lb/>
益以知<lb/>
天心降鑒感則必通神德昭明誠無不格爰誌建廟嵗<lb/>
<pb n="KR4f0002_WYG_016-12b"/>
月掲諸貞珉兼紀<lb/>
明神顯應之蹟垂示永久以昭朕夙夜懋勉恭承<lb/>
天眷敬迓<lb/>
神庥之至意云<lb/>
　　祐寜寺碑文<lb/>
西寜郭隆寺地處通途喇嘛之自西藏來者於茲取道<lb/>
為邊陲古刹自羅卜藏丹津之叛結連奸頑喇嘛煽惑<lb/>
畨彛一時蠢動是以大兵進討燒焚寺宇俾奸宄無所<lb/>
<pb n="KR4f0002_WYG_016-13a"/>
藏匿凶徒既殄邉境敉寜梵刹舊基理宜修復爰發帑<lb/>
鳩工遣官往董其事山門佛殿規制秩然僧舍經堂一<lb/>
凖舊式限令延僧二百人常住薫修宣揚妙法往來梵<lb/>
衆亦得棲息之所役既告竣以舊稱不雅勅定嘉名賜<lb/>
額曰祐寜寺並紀文勒石以詔久逺夫黄教之傳盛於<lb/>
西域凡厥部衆尊崇信奉逺邇一心其為道盖佛氏之<lb/>
支流開示迷途因俗利導於治化不為無助書曰惠廸<lb/>
吉從逆㓙惟影響覽兹寺廢興之由順逆之理昭然矣<lb/>
<pb n="KR4f0002_WYG_016-13b"/>
我國家𢎞敷德澤以振興黄教綏撫畨彛繼自今其恪<lb/>
守清規䖍修梵行諸部落皈依崇奉之願久且益堅將<lb/>
見鴻慈普佑永戴清寜兹寺與西土山川同其悠久可<lb/>
也<lb/>
　　廣惠寺碑文<lb/>
黄教之興盛於西土其道根源天竺演説因果覺悟羣<lb/>
生使為善者知勸作惡者思懲與作善降祥作不善降<lb/>
殃之理黙相符㑹所以易俗移風禆助於王化為益𢎞<lb/>
<pb n="KR4f0002_WYG_016-14a"/>
矣西寜舊有郭莽寺地處通途為邉方古刹從西藏進<lb/>
口之喇嘛皆於兹托足即佛家所謂十方院也自羅卜<lb/>
藏丹津悖義作逆兹寺奸頑喇嘛相與連結煽動部落<lb/>
遂使修行之區轉為藏奸之藪是以大兵進討除其衆<lb/>
而燬其寺所以鉏惡止亂非得已也邇來氛翳廓清疆<lb/>
土寜謐宜振興黄教以綏撫畨彛爰發帑金遣官往為<lb/>
重建佛殿經堂僧舍山門規模復舊丹雘一新常住之<lb/>
僧以二百人為限俾其宣揚妙法且使往來僧衆有所<lb/>
<pb n="KR4f0002_WYG_016-14b"/>
棲憩董役之臣請易嘉名賜額曰廣惠寺所望重建之<lb/>
後遐邇畨彛一心信奉敦崇善行以延慶祐永享我國<lb/>
家億萬載太平之樂是朕錫福蒸民躋諸仁夀之意也<lb/>
紀文勒石用昭示於久逺焉<lb/>
　　太上清宫碑文<lb/>
天師張道陵漢時煉丹成道得神授秘文祓除隂慝通<lb/>
靈變化享夀百二十有三子孫世嗣其法所傳經籙符<lb/>
章印劍代以一人典之弟子法官轉相師授其教以忠<lb/>
<pb n="KR4f0002_WYG_016-15a"/>
孝正直感動神明安善驅邪佑民䕶國君臣父子倫叙<lb/>
秩然閱數十傳神應如響是以歴朝重之世襲真人之<lb/>
封於今勿替貴溪龍虎山者天師煉形修丹之地元壇<lb/>
丹竈在焉後即其地建上清宫唐宋元明以來代有修<lb/>
建我朝康熙二十六年<lb/>
聖祖仁皇帝親灑宸翰賜號碧城並頒太上清宫扁額<lb/>
錫帑金以修葺殿宇歴年已久宜事鼎新朕特發内帑<lb/>
專遣廷臣前往重修増飾廟貌又以斗為帝車羣生之<lb/>
<pb n="KR4f0002_WYG_016-15b"/>
所托命復令相方卜址創建斗殿以為祈禳善地萃工<lb/>
庀材百堵偕作宏敞堅固煥如翼如經始於雍正九年<lb/>
五月明年七月工竣復賜田三千四百餘畝以永為世<lb/>
業夫天師以忠孝為道法之宗自東漢迄今千五百年<lb/>
法裔相仍克修緒業効忠闡教捍患除灾盖其精誠所<lb/>
感實足以通貫幽明知鬼神之情狀故能常垂宇宙禆<lb/>
益聖功福國濟人功騐昭著太上清宫為神祗之所陟<lb/>
降法籙之所憑依福地仙都山靈擁䕶増新崇搆典禮<lb/>
<pb n="KR4f0002_WYG_016-16a"/>
　攸宜是用紀事述文勒諸貞珉以昭示永久俾知國家<lb/>
　酬庸報功𢎞奬忠孝之至意云爾<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0002_WYG_016-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻十六<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_017-1a"/>
　欽定四庫全書<lb/>
世宗憲皇帝御製文集巻十七<lb/>
　　碑文<lb/>
　　　髙家堰碑文<lb/>
　黄河為運道民生所關而治河以導淮刷沙為要髙家<lb/>
　堰者所以束全淮之水并力北趨以入河河得清淮則<lb/>
　沙不積而流益暢故考河道於東南以髙堰為淮黄之<lb/>
　關鍵淮自中州挾汝潁渦汴諸水滙注於洪澤一湖蕩<lb/>
<pb n="KR4f0002_WYG_017-1b"/>
　激瀠洄浩渺無際而淮揚兩大郡居其下流惟恃堰堤<lb/>
　以為障禦所繫詎不重哉我<lb/>
　皇考聖祖仁皇帝為億兆蒼生籌萬世永頼之計屢勤<lb/>
　清蹕指示臣工方畧昭垂神謨卓越全河形勢經畫周<lb/>
　詳而髙堰隄工尤厪<lb/>
　睿慮迄今數十年來河臣遵守成䂓列郡得安袵席者<lb/>
　皇考聖績神功之所賜也朕紹承鴻緒注念河防思髙<lb/>
　家堰隄工綿逺保䕶維艱惟不惜多費帑金全建石工<lb/>
<pb n="KR4f0002_WYG_017-2a"/>
使髙厚堅固乆逺可恃斯於運道民生實有禆益朕衷<lb/>
黙定詢度僉同爰特發帑金庀材鳩役專命大臣董其<lb/>
事經始於雍正八年二月越雍正十年六月大工告竣<lb/>
仰藉<lb/>
神庥風濤恬静薪石雲集工作易施増卑而髙培薄而<lb/>
厚易圮而新孔固孔完其増廣皆有加於舊凡六千三<lb/>
百四十餘丈延袤四十餘里所費帑金一百一萬餘兩<lb/>
於是髙堰之工屹然為淮揚巨障河臣上言大工之成<lb/>
<pb n="KR4f0002_WYG_017-2b"/>
不可無紀用俞所請摛文勒石以示朕宵旰疇咨之至<lb/>
意兾河流濟運永慶安瀾保障無虞民生樂業以無忝<lb/>
皇考底定平成之績云爾<lb/>
　　拈花寺碑文<lb/>
昔我<lb/>
世祖章皇帝萬幾餘暇㽞神内典其時法門龍象受知<lb/>
最深者曰玉琳琇國師嘗欲令其徒䒢溪森主席京師<lb/>
宣揚道法眷顧之意至厚朕閱玉琳䒢溪語録嘆其髙<lb/>
<pb n="KR4f0002_WYG_017-3a"/>
風卓識超冠叢林因為頒諭表章追封賜祭以仰承<lb/>
世祖皇帝優崇正梵之至意既又念直省刹寺碁布開<lb/>
堂秉拂者日衆而禪宗愈衰是以再三誥誡俾各勤求<lb/>
本分直透向上一闗仍擇宗門法侣具正知正見者為<lb/>
之表率倡導焉京師内城西北隅有䕶國報恩千佛寺<lb/>
者創自前明歴百有六十載琳宫頽敝鐘鼓寂寥爰命<lb/>
重加修整經始於雍正十一年正月本年九月告成梵<lb/>
宫禪宇煥儼輝煌堪為大衆熏修㕘學之所因擇琇國<lb/>
<pb n="KR4f0002_WYG_017-3b"/>
師下法嗣名超善者命主方丈錫寺額曰拈花掲之山<lb/>
門粤自世尊以正法眼藏湼槃妙心實相無相㣲妙法<lb/>
門囑付摩訶迦葉迨香至来兹震旦提唱宗乘為不立<lb/>
文字教外之别傳迄今數千年靈山一㑹儼然未散鬘<lb/>
陀優鉢徧滿寰區日月星辰山河大地人民六畜城郭<lb/>
市㕓有情無情即色非色處處是拈花道塲法㑹刻刻<lb/>
是拈花時節因縁物物是如来手中之花塵塵刹刹有<lb/>
調御丈夫人天師宛爾拈出但湏本分衲僧瞥然薦取<lb/>
<pb n="KR4f0002_WYG_017-4a"/>
便續從上以来諸祖心燈如或未能則㕘須真㕘悟須<lb/>
實悟三藏十二分千七百則公案不出此二字字中有<lb/>
大海潮音噌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>匒匌震諸人耳根字中有大摩尼珠晃<lb/>
朗照耀奪諸人眼識盖執指忘月便是二鐡圍山見月<lb/>
忘指便是曹溪一滴也居此寺者尚其證琇國師之所<lb/>
證入此大圓覺海歩歩踏得正修行處不負世尊當日<lb/>
拈花示衆與<lb/>
世祖皇帝䕶持佛法深恩以為直省刹寺倡朕有厚望<lb/>
<pb n="KR4f0002_WYG_017-4b"/>
焉<lb/>
　　賢良祠碑文<lb/>
朕惟國家鍾昌隆之運誕降賢臣宇宙成熈皥之風端<lb/>
資良弼故徽聲聿播旂常銘勒於生前而元祀攸崇俎<lb/>
豆歆承於身後用以寵褒已往勸勵方來所由沛殊恩<lb/>
舉曠典也爾和碩怡賢親王忠孝自天敬勤成性嘉猷<lb/>
入告啓乃心以沃朕心庶績咸熈圖國事即如己事勲<lb/>
髙爕理立臣道之儀型禮極哀榮備人生之祉福爾大<lb/>
<pb n="KR4f0002_WYG_017-5a"/>
學士公圖海等際王迹肇基之始業贊運籌當皇朝一<lb/>
統之期績参佐命我<lb/>
皇考聖祖仁皇帝緜膺歴祚簡公卿以翊昇平載定寰<lb/>
瀛選将帥而宣威武中朝外任多令名清節之完人跨<lb/>
海窮邉著破敵開疆之偉畧朕眷懷舊德詢訪僉謀既<lb/>
祠宇之告成叙官階而列位於戯念鴻功於同氣自古<lb/>
希倫追盛烈於羣賢於今不冺綸章丕錫永垂圖牒之<lb/>
輝珉石深鐫式煥星雲之色凡百有位其咸觀感於兹<lb/>
<pb n="KR4f0002_WYG_017-5b"/>
　　昭忠寺碑文<lb/>
朕惟疆塲用命因敵愾以効忠行陣争先值臨危而殉<lb/>
節追尋壯槩殊切軫懷載建豐碑用光崇祀爾和碩敬<lb/>
謹親王尼堪等賦姿雄毅秉性堅貞均際㑹於從龍各<lb/>
圖功於汗馬我國家蕩平區㝢命上将以專征綏靖邉<lb/>
陲張王師而撻伐戈鋋所向旋見廓清貔虎前驅一惟<lb/>
奮勇或氣凌勁㓂縱横萬衆之中或志鋭先登出入重<lb/>
圍之内王公将帥既赴義以如歸禆校卒徒亦銜恩而<lb/>
<pb n="KR4f0002_WYG_017-6a"/>
自矢勵致身之素志蹈刃何辭耿報國之丹誠嬰鋒不<lb/>
顧芳名常著摛文宜付於史官英爽猶生勤事允符於<lb/>
祀典乃者搆成棟宇羅設几筵考厥官資定其位次握<lb/>
麾擁節並肸蠁於一堂擐甲荷殳得從班於兩廡懸之<lb/>
臣牓表厥忠勲錫以綸章昭兹節烈於戯華楹敞朗長<lb/>
廻日月之輝雕琰嵯峨永壯風雲之色聿傳乆逺式載<lb/>
寵榮<lb/>
　　普陀山普濟寺碑文<lb/>
<pb n="KR4f0002_WYG_017-6b"/>
普陀洛伽山為觀音大士示現之地歴徴靈應自梁貞<lb/>
明中始立佛寺宋元以來代加修葺我<lb/>
皇考聖祖仁皇帝廵幸浙西遣官興建殿宇上為<lb/>
皇太后祝禧<lb/>
御題賜額勒文豐碑以紀其事山靈擁䕶聖績丕昭朕<lb/>
纘紹鴻基於兹十載念兹山為古聖道塲重以<lb/>
聖祖仁皇帝宸翰留貽尤宜敬謹崇奉爰特發帑金重<lb/>
加修餙專官往董其役經始於雍正九年九月雍正十<lb/>
<pb n="KR4f0002_WYG_017-7a"/>
一年六月告成朕惟天下名山大川皆扶輿清淑之氣<lb/>
磅礴而融結普陀秀峙海壖逈立於天風紫濤浩涆無<lb/>
際之中尤靈秀所萃聚宜其為仙真之所栖息况大士<lb/>
以慈悲濟物為心隨聲赴感無所往而不在其示現在<lb/>
一時實無時而不示現神通感應不可思議即示現與<lb/>
不示現舉可不論也夫佛法廣大無邉大海包涵無際<lb/>
億萬百千里不足以測海之廣而一勺未嘗非海也億<lb/>
萬百千法不足以盡佛之相而一法無適非佛也今以<lb/>
<pb n="KR4f0002_WYG_017-7b"/>
大海視普陀一拳石耳而菩薩現像之塲善衆皈依之<lb/>
地泛慈航於彼岸結寳筏於迷津證普度之慈緣顯𢎞<lb/>
深之願力珠宫在望香界重新寜不與鷲峰鹿苑均為<lb/>
浄域之名區也歟用為斯記鐫諸翠珉以志靈山之勝<lb/>
槩<lb/>
　　普陀山法雨寺碑文<lb/>
法雨寺者普陀山大士之别院也<lb/>
皇考聖祖仁皇帝既修建普濟寺上為<lb/>
<pb n="KR4f0002_WYG_017-8a"/>
慈聖祝禧復念兹寺為海氛所震蕩發帑重新俾僧徒<lb/>
得所栖止<lb/>
賜額立碑増輝瀛嶠歴今已數十載宜加崇飾朕特遣<lb/>
專官賫内帑庀材鳩工不勞民力香林梵宇丹雘煥然<lb/>
與普濟寺大工同時告竣督臣請摛文勒石以紀夫大<lb/>
士以慈縁普濟度盡衆生為願朕嘗繹法雨之義謂濟<lb/>
物之普遍者莫如雨當夫慈雲布濩甘<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>滂沱髙下逺<lb/>
近一時霑足凌霄聳壑之喬柯勾萌甲坼之㣲卉華葩<lb/>
<pb n="KR4f0002_WYG_017-8b"/>
果蓏無不濡被潤澤發榮滋長暢茂條逹各遂其性而<lb/>
不自知假使物物而雨之朝朝而溉之将不勝其勤而<lb/>
終不足以徧給惟本大慈悲現大神力周遍一切在在<lb/>
具足所謂天降時雨山川出雲膚寸而合不崇朝而遍<lb/>
乎天下者濟物之功莫大於是神山寳刹緇侣雲集自<lb/>
當有被時雨之化證心印而傳法乳普利生之實用以<lb/>
不負大士隨緣接引之慈恩而副朕𢎞振宗風䕶持正<lb/>
覺之至意者朕深有望焉<lb/>
<pb n="KR4f0002_WYG_017-9a"/>
　　崇恩寺碑文<lb/>
崇恩寺在江南荆溪之磬山故明天隠修禪師演法道<lb/>
塲也禪師與宻雲悟同得法於龍池幻有傳具正知正<lb/>
見以本分事接人不墮語言窠臼其著述單提直指洞<lb/>
本通㣲得從上之正傳於禪宗實有禆益漢月藏悖負<lb/>
本師恣其狂臆用知解心設穿鑿法一時毒霧紛迷教<lb/>
外别傳之㫖幾晦宻雲悟憫其誑世惑人大聲疾呼一<lb/>
闢冄闢而禪師同心應和復為釋疑普説以斥其謬當<lb/>
<pb n="KR4f0002_WYG_017-9b"/>
時之人眼目不具莫辨金鍮然雖一時未能遽掃雰霾<lb/>
而辨異闢邪之卓見䕶持正印之苦心洵可稱盲俗之<lb/>
金鎞法門之大匠也禪師一傳為玉琳琇國師再傳為<lb/>
䒢溪森禪師並䝉<lb/>
皇祖世祖章皇帝恩遇顧問提唱宗乘不墜家風向非<lb/>
禪師眼目浄正法乳純真後代兒孫能若是傑出乎朕<lb/>
間披閲琇森父子語録益知其淵源所自有不可誣者<lb/>
寺在磬山去縣三十餘里舊制湫隘不足容㕘學徒衆<lb/>
<pb n="KR4f0002_WYG_017-10a"/>
爰命擴舊易新増葺殿宇經始於雍正十一年越明年<lb/>
二月告成有司請勒碑以紀緣起朕念義興山水靈秀<lb/>
古德髙人時所棲託自龍池𨗳源天童磬山皆生其地<lb/>
相繼建大法幢震大法雷以開示正法眼藏甚勤且力<lb/>
斯寺之建豈無紹祖燈續佛慧擔荷大事無忝前修者<lb/>
勃興其間乎若徒以増輝梵刹崇飾講堂為山門標榜<lb/>
不肯真㕘實悟則辜負朕恩與魔外所見無異是昔者<lb/>
乃祖磬山之所深訶也念之哉<lb/>
<pb n="KR4f0002_WYG_017-10b"/>
　　報恩寺碑文<lb/>
古德有云行解相應謂之為祖又云眀道者多行道者<lb/>
少可知心性邉事固貴眼明必須踐履行不應解定非<lb/>
真觧明而不行豈是真明昔人十二時中並無雜用心<lb/>
處又謂數十年始得打成一片皆為此也朕於玉琳琇<lb/>
國師盖不勝仰止之歎焉國師紹法磬山年始二十有<lb/>
四即開堂於吳興之報恩寺提唱宗乗惟以本分事激<lb/>
發學者其自勵四誓與答客問七諦當因課誦示衆語<lb/>
<pb n="KR4f0002_WYG_017-11a"/>
自為為人悉皆如實具足無一虗字舞弄狂機疑悮後<lb/>
學實㕘實悟真修真行我<lb/>
世祖章皇帝慕其名德延入内廷對<lb/>
御敷陳無非道要朕嘗擬於黄帝之訪崆峒成湯之問<lb/>
隨光惟<lb/>
皇祖究竟真宗故能得此大士而國師實能無忝<lb/>
恩遇始終無一言一行世諦流布與本分間隔洵不謬<lb/>
為佛祖兒孫人天眼目者矣朕既選其語録刋布叢林<lb/>
<pb n="KR4f0002_WYG_017-11b"/>
復念報恩法席宜加修整爰命有司庀材増葺以昭我<lb/>
皇祖尊崇有道相得益彰之盛軌抑兹寺也磬山修先<lb/>
嘗演法而玉琳琇繼之所謂白雲千頃老屋數間一榻<lb/>
髙眠令土木瓦石為大衆轉大法輪者磬山之家風也<lb/>
合諸檀越建大禪堂十方聚㑹應時及節為大衆說法<lb/>
者玉琳之行履也今磬山玉琳皆已入大般若湼槃而<lb/>
白雲如故木石依然法堂之鐘鼓重開十方之善信不<lb/>
少大衆入此門来還見種種轉大法輪相否還聞時節<lb/>
<pb n="KR4f0002_WYG_017-12a"/>
說法無量音聲否如果親見親聞則報恩法㑹儼然未<lb/>
散只在本人當下領取以毋負國師常住切實為人處<lb/>
是所望於努力修持者<lb/>
　　十方普覺寺碑文<lb/>
西山夀安有唐時古刹以窣堵波為門泉石清幽層巖<lb/>
夾峙乃入山第一勝境寺在唐名兠率後曰昭孝曰洪<lb/>
慶曰永安實一寺也中有旃檀香佛像二其一相傳唐<lb/>
貞觀中造其一則後人範銅為之皆作偃卧相横安寳<lb/>
<pb n="KR4f0002_WYG_017-12b"/>
牀俗稱卧佛見於紀載詩歌者屢矣嵗乆頽圮朕弟和<lb/>
碩怡賢親王以無相悉檀庀工修建嗣王𢎞晈𢎞曉繼<lb/>
之捨貲葺治於是琳宫梵宇丹雘煥然遂為西山蘭若<lb/>
之冠工既竣命無閡永覺禪師超盛往主法席夫象教<lb/>
之設所以顯示真宗佛身充滿於法界普現一切羣生<lb/>
前隨緣赴感靡不周而恒處此菩提座是以造像多為<lb/>
五色蓮臺結跏趺座而兹獨示卧相者其義何居善見<lb/>
毘婆沙律釋佛逰王舍㑹城謂遊有四一者行二者住<lb/>
<pb n="KR4f0002_WYG_017-13a"/>
三者坐四者卧以是四法名之曰逰然則竪窮三際横<lb/>
亘十方惟一真心冺絶對待應緣現迹任物成名凡此<lb/>
四威儀邉在在三摩鉢地如玉鏡之交照似寳珠之五<lb/>
色非同非異非即非離居斯常寂光中便是毘盧頂上<lb/>
今者石泉流於舍下木葉飄於巖間非王舍衛城行法<lb/>
遊乎塔鈴少選而聲銷旛角無風而動息非王舍衛城<lb/>
住法逰乎行者住者如是坐者卧者同然矣夫虛空無<lb/>
相不拒諸相發揮法性無身匪礙諸身顯見果能不起<lb/>
<pb n="KR4f0002_WYG_017-13b"/>
有情無情之妄想不生心内心外之邪思将一法纔通<lb/>
萬像悉歸心地千途並㑹光明遍滿恒沙此七寳牀工<lb/>
古佛現前丈六金身盖覆大地占斷三際不往不来豈<lb/>
非一佛卧逰十方普覺歟因名之曰十方普覺寺而勒<lb/>
是語於碑並記朕弟和碩怡賢親王修寺縁起以示來<lb/>
者<lb/>
　　紫陽道院碑文<lb/>
性命無二途仙佛無二道求長生而不知無生執有身<lb/>
<pb n="KR4f0002_WYG_017-14a"/>
而不知無相法身如以箭射空力盡還墮非無上至真<lb/>
之妙道也道祖云外其身而身存豈非世尊無我而有<lb/>
我之㫖乎又云觀空亦空空無所空所空既無無無亦<lb/>
無無無既無湛然常寂夫此湛然常寂豈非常樂我浄<lb/>
之妙諦乎彼夫滯殻迷封癡狂外走者烏能測知萬一<lb/>
哉大慈圓通禪仙紫陽真人張平叔著悟真篇發明金<lb/>
丹之要自序以為是乃修生之術黄老順其所欲漸次<lb/>
導之至於無為妙覺逹摩六祖最上一乘之㫖則至妙<lb/>
<pb n="KR4f0002_WYG_017-14b"/>
至㣲卒難了徹故編為外集形諸歌頌俟根性猛利之<lb/>
士因言自悟於戱若真人者可謂佛仙一貫者矣紫陽<lb/>
生於台州城中有紫陽樓乃其故居去郡城六十里有<lb/>
百歩溪傳為紫陽仙化䖏又嘗焚修於桐柏崇道觀嵗<lb/>
久香火岑寂特命發帑遣官載加整葺夫以真人靈源<lb/>
朗徹決定無生三界十方隨心轉用何有於蟬蛻之鄉<lb/>
更何有於塵棲之迹特以朕景仰髙蹤表其宅里俾學<lb/>
道之士人人知此向上一路千途同軌非可强分區别<lb/>
<pb n="KR4f0002_WYG_017-15a"/>
自生障礙庶幾真人捄迷覺世之薪傳不冺於後也自<lb/>
紫陽樓迄百歩溪崇道觀三處各為殿堂門廡若干楹<lb/>
併置田若干畆以資香火有餘則以贍其後裔雍正十<lb/>
二年二月經理告竣爰誌其緣起而刻諸石<lb/>
　　天竺寺碑文<lb/>
浙中多名山古寺天竺乃昭著之大刹也湖山明秀勝<lb/>
地鍾靈觀音大士歴徴顯應竒木妙相舍利瑞光普現<lb/>
𢎞慈乆而彌彰有感必通如響斯㨗<lb/>
<pb n="KR4f0002_WYG_017-15b"/>
皇考聖祖仁皇帝廵幸浙西重新香界<lb/>
御製碑文照耀穹宇為<lb/>
慈聖祝釐為蒼生祈福意至厚也祝融不戒宜事鼎新<lb/>
爰因總督李衛之請命發帑金載加修葺雍正十二年<lb/>
十一月工竣璇題朱網丹雘煥如逺近人民瞻仰歡悦<lb/>
用勒文翠珉以紀其事夫佛法廣大無邉不可思議而<lb/>
大士慈悲為念隨聲赴感普濟羣生是以善信皈依有<lb/>
求輙應然天人感召之理無他曰誠敬而已矣當其誠<lb/>
<pb n="KR4f0002_WYG_017-16a"/>
　心懇至雖以愚夫愚婦之㣲賤而冥漠之際呼吸相通<lb/>
　如其不然即有靈明響應悲憫救䕶之聖心亦不能强<lb/>
　迷頑者而施之惠澤故曰神無常享享於克誠又曰至<lb/>
　誠而不動者未之有也不誠未有能動者也夫斯人生<lb/>
　享太平之福日用飲食一絲一粟在在皆天地覆載之<lb/>
　恩即在在皆明神庇祐之力使非時存敬信之心好善<lb/>
　逺罪以迓福祥而獨於祈禱廹切之時奔走膜拜冀邀<lb/>
　鍳格則誠意㣲薄豈能感應尚安望休祥之敷錫乎是<lb/>
<pb n="KR4f0002_WYG_017-16b"/>
　以大士之慈悲靈聖振古如兹而斯人之昭受神庥必<lb/>
　由自致誠能䖍敬居心實力嚮善湔除惡念廣種福縁<lb/>
　則善氣和㑹感致繁禧大士慈恩降祥錫祉年豐物阜<lb/>
　風雨以時衍蕃昌而躋仁夀朕愛養黎元之至意其深<lb/>
　慰矣夫<lb/>
　<lb/>
　<lb/>
世宗憲皇帝御製文集巻十七<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_018-1a"/>
　欽定四庫全書<lb/>
世宗憲皇帝御製文集巻十八<lb/>
　　祭文<lb/>
　　　歴代帝王廟祭文<lb/>
　於赫上帝降𠂻下民惟后綏猷繼天立極大統肇開於<lb/>
　三古丕基逓嬗於累朝崇祀<lb/>
　帝王廟者凡二十有一君厥惟舊矣我<lb/>
　皇考大行皇帝一中允執兩大兼㕘彚治功道量之全<lb/>
<pb n="KR4f0002_WYG_018-1b"/>
　極武烈文謨之盛俗盡躋于上理情彌軫乎前光定諸<lb/>
　史之公評抒千秋之卓識謂興王創業既多戡定鴻勲<lb/>
　即令辟守文不乏綏和美化歴年多寡不必同符致治<lb/>
　淺深原難一轍履至尊而制六合聨寰宇以為一家萬<lb/>
　方共戴尊親億兆胥依父母即當奕世維新之治追念<lb/>
　勝朝式廓之疆曽經食土踐毛尚有先疇舊德豈得以<lb/>
　拘儒苛論妄絜短長更難以稗乗尠聞恣憑褒貶<lb/>
　特頒明諭遍採羣言豆豋溥薦於<lb/>
<pb n="KR4f0002_WYG_018-2a"/>
百王榱桷永光夫萬禩亦有熊羆之士宣力旂常不無<lb/>
鼎鼐之臣勞心輔弼股肱一體生前獲荷天休廊廡列<lb/>
筵身後仍陪廟享於戯彛章隆重仰惟志事以䖍遵至<lb/>
治馨香尚冀<lb/>
神靈之黙佑式孚㝠漠庶克居歆<lb/>
　　追封孔子五代告祭文<lb/>
道尊往聖宜錫類以推恩牒溯前徽乃縁情而制禮絲<lb/>
綸聿賁俎豆維新仰惟<lb/>
<pb n="KR4f0002_WYG_018-2b"/>
先師孔子撰合乾坤名髙日月纂修删定煥六籍之文<lb/>
明祖述憲章樹百王之儀範朕夙承<lb/>
庭訓嚮往實深誕紹丕基欽崇彌切惟德全而業盛知<lb/>
積厚而流光爰命廷臣式稽譜系詒謀式榖洵篤慶於<lb/>
一門毓秀鍾靈宜上追於五代並躋祀典特晉王封體<lb/>
皇考敬師之心𢎞<lb/>
先聖顯親之孝於戱金聲玉振集今古之大成木本水<lb/>
源享烝嘗之美報靈其不昧尚克來歆<lb/>
<pb n="KR4f0002_WYG_018-3a"/>
　　文廟増定從祀告祭文<lb/>
道宗前聖尊萬世之師資緒啟後賢備千秋之祀典䖍<lb/>
将蘋藻聿告几筵仰惟<lb/>
先師孔子德配乾坤心傳堯舜文垂六籍掲大義以昭<lb/>
明教設四科育英才而蔚盛雖㣲言漸逺難窺逹天盡<lb/>
性之功而正脉相承不乏入室升堂之彦朕紹登寳位<lb/>
親詣辟雍爰因釋奠之時更切崇儒之念特頒諭㫖博<lb/>
訪廷臣考自有周逮於昭代凡在傳經之哲咸躋從祀<lb/>
<pb n="KR4f0002_WYG_018-3b"/>
之班兹卜良辰以林放等二十六人新造牌位安奉兩<lb/>
廡以張載之父張迪新造牌位安奉崇聖祠於戯闡揚<lb/>
經術長歆俎豆之馨廣厲學宫益篤羮墻之慕伏惟<lb/>
聖鑒格享苾芬<lb/>
　　闕里告祭文<lb/>
仰惟<lb/>
先師孔子道髙千古業著六經集聖學之大成樹人倫<lb/>
之標凖朕紹承丕緒仰止<lb/>
<pb n="KR4f0002_WYG_018-4a"/>
師模溯譜系以追封入成均而釋奠不謂杏壇之地忽<lb/>
生回禄之灾雖<lb/>
像位幸存而榱楹俱燼具聞奏報實切兢惶豈成毁有<lb/>
時竟莫争於定數恐尊崇未至祗難釋於中懷即遣所<lb/>
司協同大吏飭工材而備豫占時日以經營將式煥夫<lb/>
宫牆期重新於丹雘辟雍伊邇已親詣以昭䖍闕里云<lb/>
遥用專官而展祭慰安靈爽瞻望格歆謹告<lb/>
　　太學文廟祭文<lb/>
<pb n="KR4f0002_WYG_018-4b"/>
金聲玉振集神聖之大成霞蔚雲蒸表天人之上瑞肅<lb/>
將蘋藻奉告几筵仰惟<lb/>
先師孔子德邁皇王學該河洛綜五百年之傳緒聿峻<lb/>
宫墻立億萬代之師模永光俎豆自廟堂之重建凖宫<lb/>
殿之鴻䂓盡誠敬以經營務尊崇其制度乃者將升畫<lb/>
棟選卜良辰忽覩卿雲光輝晴晝芝英爛熳映泗水以<lb/>
霏烟車盖輪囷倚尼岡而結影當前期之二日有開必<lb/>
先瞻垂象者三時惟形則著絢於東國顯徴丹雘之祥<lb/>
<pb n="KR4f0002_WYG_018-5a"/>
耀彼南方𢎞闡文明之運<lb/>
上帝之凝庥滋至<lb/>
先師之降鑒孔昭實感慶於𠂻懷用吉蠲而躬詣於戱<lb/>
羮墻如見彌殷重道之忱霄漢為章佑唘作人之化<lb/>
神其如在歆享苾芬謹告<lb/>
　　先師孔子誕辰告祭文<lb/>
金聲玉振開宇宙之文明月角珠庭垂聖神之儀範肅<lb/>
敷筵几聿薦藻蘋仰惟<lb/>
<pb n="KR4f0002_WYG_018-5b"/>
先師孔子學綜圖疇統承堯舜道超萬類喻海河泰岳<lb/>
之崇深德服羣賢比江漢秋陽之皎潔温良恭讓之度<lb/>
邦國共欽齊荘中正之容簡編備載新營廟貌䖍製俎<lb/>
樽竭誠敬之心思極尊嚴之規制乃者嵗逢庚戌序属<lb/>
仲秋上溯周朝近當今日推之長歴即尼山降誕之時<lb/>
卜以良辰是闕里増輝之㑹用稽徽典適協貞符於戲<lb/>
棟宇恢閎已慶雲霞之糺縵堂楹端儼重瞻日月之光<lb/>
華<lb/>
<pb n="KR4f0002_WYG_018-6a"/>
神鍳孔昭苾芬歆享<lb/>
　　聖廟告成祭文<lb/>
逹天盡性樹萬世之師模重道尊經煥千秋之廟貌肅<lb/>
將嘉祀用告成功仰惟<lb/>
先師孔子得聖之時由天所縱纂修删定啟宇宙之文<lb/>
眀祖述憲章綜帝王之統緒升堂入室洪施樂育之恩<lb/>
學禮誦詩永作義方之榘比髙懸之日月亘古莫踰喻<lb/>
出類之鳯麟生民未有朕奉遺編而欽企儀典務極其<lb/>
<pb n="KR4f0002_WYG_018-6b"/>
推崇循舊址而鼎新經營必盡其誠敬頒於國帑董以<lb/>
大臣每繪式以先呈乃按圖而指授楩楠栝柏求大木<lb/>
於名山簠簋樽罍選良工於内府晶熒黄瓦凖制度于<lb/>
宸居璀璨玉圭儼威容於<lb/>
聖座懸標題之巨牓洒翰親書建屹峙之豐碑摛文恭<lb/>
紀工程累嵗時深嚴恪之心棟宇宏䂓益備觀瞻之美<lb/>
華榱雕柱増輝講道之壇璆磬金鏞重振大成之殿數<lb/>
仭之宫墻逾峻兩楹之俎豆䖍陳特遣皇五子𢎞晝等<lb/>
<pb n="KR4f0002_WYG_018-7a"/>
親詣几筵敬行祭告於戱卿雲糺縵已開丹雘之祥古<lb/>
檜貞堅佇望青蒼之色惟祈鍳格式享苾馨<lb/>
　　日月合璧五星聨珠告祭<lb/>
景陵文<lb/>
聖德流光貽嘉祥於奕世<lb/>
天文垂象煥精采於重霄紀史籍以揚芬陳几筵而告<lb/>
慶欽惟<lb/>
皇考聖祖仁皇帝道邁義軒功㕘覆載秉至明以照物<lb/>
<pb n="KR4f0002_WYG_018-7b"/>
日月齊輝凝庶績以宜民星辰就叙心通歴數稽宻度<lb/>
於渾儀化協隂陽騐休徴於洪範山陬海澨無非樂利<lb/>
之區炎嶠朔陲盡是協和之氣延<lb/>
穹蒼之眷佑覩辰次之昭回乃者候届仲春日當初吉<lb/>
二曜同躔而璧合五星聚舍以珠聨營室應清廟之占<lb/>
娵訾號乾宫之位自歴元而後曽聞顓頊之時由世紀<lb/>
所書直比陶唐之代歴四千餘年之乆逺再見星占追<lb/>
六十一載之皥熈用彰<lb/>
<pb n="KR4f0002_WYG_018-8a"/>
天錫仰惟<lb/>
先烈實為鍾慶之餘逮及眇躬幸值迓庥之始當累傳<lb/>
之寳祚景命彌隆合萬國之歡心鴻名益耀於戱貞符<lb/>
上瑞式勤昭事之忱<lb/>
峻德豐功長切祗承之念伏祈<lb/>
慈鍳俯賜格歆謹告<lb/>
景陵懸匾告祭文<lb/>
陵園葱鬱森警衛於百神<lb/>
<pb n="KR4f0002_WYG_018-8b"/>
殿宇深嚴肅精禋於億禩因標題而展敬告筵几以申<lb/>
忱欽惟<lb/>
皇考聖祖仁皇帝學貫圖疇道髙軒頊日新盛德恒惕<lb/>
念於萬幾天縱多能復㳺情於六藝趋庭而仰觀<lb/>
聖蹟時荷<lb/>
親傳伸紙而恭倣<lb/>
宸章特承<lb/>
睿奨乃者因山啓隧已占靈淑之徴巨牓豐碑宜極尊<lb/>
<pb n="KR4f0002_WYG_018-9a"/>
崇之制濡毫灑墨庶誠敬之潜通澄慮凝神儼<lb/>
音容之如對䖍題<lb/>
徽號兾揚疇昔之耿光聿頌<lb/>
隆恩莫寫平生之孺慕手追心企長懷<lb/>
寳翰之煙雲僾見愾聞遥感橋山之霜露謹告<lb/>
　　黄河澄清告祭<lb/>
景陵文<lb/>
瑞應光昭荷垂庥之慶澤嘉徴迭告顯黙佑之鴻慈望<lb/>
<pb n="KR4f0002_WYG_018-9b"/>
園寝以抒誠薦馨香而伸悃欽惟<lb/>
皇考聖祖仁皇帝道濟羣生恩濡萬國豐功巍煥慶海<lb/>
宇之清寜至治恬熙溥寰區之樂利播六十一載之深<lb/>
仁厚澤德化旁流緜億千萬世之景祚洪禧太和翔洽<lb/>
𬗟<lb/>
神靈之陟降尤<lb/>
福庇之深長嘉貺頻仍珍符屢見乃者黄河效順碧浪<lb/>
澄清由陜州而至桃源地連五省自嘉平而逾獻嵗時<lb/>
<pb n="KR4f0002_WYG_018-10a"/>
閲三旬臣民共慶其難逢史籍曾稱其罕覯俯慚冲眇<lb/>
實切悚惶深惟昭事之小心敢懈祗承之素志顧此數<lb/>
年之治理詎能篤迓純庥或因一念之恪誠幸得仰邀<lb/>
慈眷籲<lb/>
昊天而錫福致大地之呈祥鑒已往之勤䖍勵将来之<lb/>
兢業寵綏有自感激難窮祗薦牲牢肅陳筵几於戱溯<lb/>
神謨之底定<lb/>
方略昭垂揚<lb/>
<pb n="KR4f0002_WYG_018-10b"/>
駿烈於懷柔苞苻炳耀伏惟<lb/>
聖鍳俯賜格歆<lb/>
　　北鎮廟祭文<lb/>
惟<lb/>
神名著禮經位均方嶽峙興京之重地擁衛畿東炳福<lb/>
國之明靈庇安遼左朕昔奉謁<lb/>
陵之<lb/>
命曽申詣廟之䖍瞻望層楹遂捐資而營葺紹承寳位<lb/>
<pb n="KR4f0002_WYG_018-11a"/>
復發帑以増修煥丹雘其如新鐫青珉而紀事溯工程<lb/>
之肇啟閲嵗序之屢更十雨五風協休徴於泰運萬箱<lb/>
億庾占瑞應於豐年神貺昭彰朕心感慶遣專官以將<lb/>
事陳牲醴而薦馨所兾巒岫鬱葱奠鴻基之鞏固郊原<lb/>
膴厚賛和氣以蕃昌惟爾<lb/>
明神尚其歆鍳<lb/>
　　追封關帝三代祭文<lb/>
秉兩間之正氣毓聖有基冠五等之崇班恩推及逺絲<lb/>
<pb n="KR4f0002_WYG_018-11b"/>
綸誕賁譜牒増輝惟公隴右家聲晉中族望慶餘積善<lb/>
垂矩矱於髙門祥裕詒謀溯淵源於奕葉啟後昆之忠<lb/>
義大節炳於日星景先世之風䂓令範昭於弓治宜加<lb/>
錫命用示褒揚爰詔禮臣特隆封典建上公於三世崇<lb/>
報祀乎千秋於戯緬厚德以流光克昌厥後凛英風而<lb/>
佐化有開必先表曠代之芳型肇明禋之盛舉尚其歆<lb/>
格鍳此殊榮<lb/>
　　闗帝告祭文<lb/>
<pb n="KR4f0002_WYG_018-12a"/>
敦大倫而表範忠冠古今追先世之詒謀禮崇祖考式<lb/>
頒茂典用展精禋緬惟<lb/>
闗帝素志忠誠天姿勇毅九霄皎日長懸翼戴之心萬<lb/>
古英風不泯勁剛之氣學宗洙泗生平誦習春秋光動<lb/>
河山義烈昭垂宇宙仰靈威之赫濯無間於走卒兒童<lb/>
薦俎豆之馨香且遍於遐陬僻壤髙名完節既長耀於<lb/>
史編福國庇人久特隆於廟祀念神竒之所自信積累<lb/>
之有基爰命廷臣聿稽門緒千秋華胄美三葉之芳規<lb/>
<pb n="KR4f0002_WYG_018-12b"/>
五等崇班錫上公之顯號於戯義堅事主躬正直以炳<lb/>
靈孝重顯親溯本源而褒贈<lb/>
神其歆格鍳此告䖍<lb/>
　　清和宣恵風伯之神祭文<lb/>
惟<lb/>
神象著箕星德符巽卦動而致雨聿彰地工之功静不<lb/>
揚波爰表澤中之瑞考典章於祠部方展精禋覧奏疏<lb/>
於河臣宜崇封號眷惟淮甸瞻廟宇之舊存念此洪湖<lb/>
<pb n="KR4f0002_WYG_018-13a"/>
　頼隄防而永固氣調清籟經時協應律之占響息商颷<lb/>
　歴載奏安瀾之慶喜<lb/>
　天和之潛感荷<lb/>
　神貺之昭靈是用特封為<lb/>
　清和宣恵風伯之神并命河臣䖍陳牲醴所兾導揚元<lb/>
　化順四序以節宣佑保蒸民䕶百川而奠定尚其鍳格<lb/>
　歆享苾芬<lb/>
　<lb/>
<pb n="KR4f0002_WYG_018-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻十八<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_019-1a"/>
　欽定四庫全書<lb/>
世宗憲皇帝御製文集巻十九<lb/>
　　祭文<lb/>
　　　都城隍廟祭文<lb/>
　靈爽丕昭作皇都之保障規模増煥肅廟貌之觀瞻爰<lb/>
　告成功聿修祀典惟<lb/>
　神拱衛金湯憑依畿甸錫嘉祥於民物應感無私黙呵<lb/>
　䕶乎邦家明威有赫嵗時乆崇夫祈報殿廡方待於繕<lb/>
<pb n="KR4f0002_WYG_019-1b"/>
　修朕敬禮<lb/>
　明神䖍新祠宇發金錢於内府命董理於大臣鳥革翬<lb/>
　飛掩映雲霞之彩虹梁虬柱輝煌金碧之觀妥侑是宜<lb/>
　明禋式舉於戯聰明正直固萬雉於金甌寒燠雨暘調<lb/>
　四時於玉燭<lb/>
　神其昭鑒來饗苾芬<lb/>
　　　運河神祭文<lb/>
　國家輓運全藉漕渠河水暢流最需雨澤惟<lb/>
<pb n="KR4f0002_WYG_019-2a"/>
神功能佑國惠足庇民愷澤所敷兆人攸頼乃者春夏<lb/>
之交愆陽間告朕深懷憫惻夙夜省躬維縁河一帯愆<lb/>
雨澤之施以致水淺運艱人勞舟滯揆厥所由朕心甚<lb/>
疚或係去年運阻之日曾施挑濬之功畚挿所加有傷<lb/>
地脉或係地方官吏嵗時奉祀不誠或係在運官丁隠<lb/>
痛不聞致違戾隂陽之節凡諸譴告罪在朕躬是用齋<lb/>
心省過遣官致祭<lb/>
神其鑒此肫誠蘇我黎庶念七州之飛輓速溥雷雨之<lb/>
<pb n="KR4f0002_WYG_019-2b"/>
慈逹百萬之天庾大霈油雲之澤俾河水暢流全漕利<lb/>
濟尚其降格歆此明禋<lb/>
　　黄河神祭文<lb/>
惟<lb/>
神源通星漢𣲖衍崑崙四瀆稱宗九州滋潤惠澤廣逺<lb/>
靈應夙彰頃者決口合龍民居攸奠既奏安瀾之績旋<lb/>
呈清泚之祥里計二千時經旬月錫福固由於<lb/>
天眷效靈實顯夫<lb/>
<pb n="KR4f0002_WYG_019-3a"/>
神功用遣專官䖍修祀典惟兾光昭庥佑永慶阜安延<lb/>
景福於萬年溥純禧於兆姓尚其歆格鑒此精誠<lb/>
　　河神祭文<lb/>
朕注心河務禮敬<lb/>
明神歴嵗以來休徴屢著若蘭陽之引河自汕儀封之<lb/>
深渠忽開允賴<lb/>
神功豈關人事惟今年黄河之伏汛具覩安恬而季夏<lb/>
山左之南陬偶生暴漲入駱湖而驟溢望洪澤以奔趨<lb/>
<pb n="KR4f0002_WYG_019-3b"/>
踰越長隄散瀰廣陌河臣撫臣雖心力之交勵懼功績<lb/>
之難施乃或畚鍤未加而沙淤已見或茭薪甫下而水<lb/>
勢遽消至如宿虹彭家堡者當灣溜之頂衝本嵗修之<lb/>
險要加以漫開百丈洶湧倍常忽焉水徑歸於中泓波<lb/>
自廻於北向延袤而出堆為遥擁之灘直暢以流形類<lb/>
斜挑之壩不獨塞一時之暫決抑且省毎嵗之増修萬<lb/>
夫共歎為竒逢四野争傳夫異瑞三旬之内早奏安瀾<lb/>
無縻費於金錢匪淹遲於日月糧艘復循其道麥隴未<lb/>
<pb n="KR4f0002_WYG_019-4a"/>
失其時不作而成豈經營所能就不期而致豈謀慮所<lb/>
及知斯實<lb/>
穹昊垂庥<lb/>
明神贊佑式昭符應深慰朕懷特遣河臣䖍修祀事聿<lb/>
申謝悃惟<lb/>
神鑒歆彌顯光靈永庇助我國家平成之慶<lb/>
　　河神祭文<lb/>
惟<lb/>
<pb n="KR4f0002_WYG_019-4b"/>
神功昭四瀆德冠羣靈澤國蒙庥新祠在望乃者洪湖<lb/>
積水沮洳全消惟兹淮甸奥區平原相接長阡廣陌増<lb/>
二萬頃之良疇東作西成貽億兆人之恒産<lb/>
天庥滋至靈貺孔彰特命河臣遣官致祭兾𢎞開於樂<lb/>
利用永奏於昇平惟爾<lb/>
明神尚其歆鑒<lb/>
　　河源神祭文<lb/>
惟<lb/>
<pb n="KR4f0002_WYG_019-5a"/>
神象應漢津源䟽崑閬滙百泉而出地燦列繁星經九<lb/>
曲以安流遥趨大海績成底定瑞現澄清兹惟湖淀之<lb/>
新淤喜覩河濵之沃衍乘天時而収地力盈二萬頃之<lb/>
膏腴裕國計而富民生垂千百年之美利感<lb/>
帝心之仁愛念<lb/>
神貺之昭彰特遣專官䖍修祀典所兾榮光照燭協世<lb/>
運之貞符慶澤綿延成寰區之永賴<lb/>
神其鑒格享此苾芬<lb/>
<pb n="KR4f0002_WYG_019-5b"/>
　　河神祭文<lb/>
惟<lb/>
神靈發崑崙源通星宿啓圖書之上瑞四瀆稱宗邁蒲<lb/>
榖之崇封百川咸納功𢎞潤物滋大地以成能利頼通<lb/>
漕裕天儲以足用朕自御極以來肇舉明禋屢䝉<lb/>
神貺波恬浪静澄清上徹乎榮光闢土便民沮洳悉呈<lb/>
夫沃壤至於安瀾循軌隄防按候以興工不日成功章<lb/>
奏合詞而告竣永綿亘於三千餘里普美利於億萬斯<lb/>
<pb n="KR4f0002_WYG_019-6a"/>
年惟兹政務之咸修實荷<lb/>
神靈之黙佑是用䖍將祀事報答鴻庥特遣河臣肅申<lb/>
謝悃所兾金隄永固著嘉績於平成茂典長膺慶洪流<lb/>
之底定尚其歆格鑒此苾芬<lb/>
　　清口河神祭文<lb/>
惟<lb/>
神源開星宿𣲖導龍門因澤國之蒙庥建特祠而崇祀<lb/>
粤從今嵗聞水勢以厪懷爰命河臣殫心思而經理乃<lb/>
<pb n="KR4f0002_WYG_019-6b"/>
者洚流千里歴汛候以恬波漕運萬艘循長隄而安輓<lb/>
帆檣載路既國計之攸充禾黍連疇復民生之有慶喜<lb/>
蒙靈貺顯著休徴聿遣所司親行祀事所兾南趨淮浦<lb/>
㑹䨇瀆以俱澄東注海壖納百川而永奠<lb/>
神其昭鑒来享苾芬<lb/>
　　武陟縣河神祭文<lb/>
惟<lb/>
神澤滋坤壤象應天津恒福國以昭靈用庇民而垂佑<lb/>
<pb n="KR4f0002_WYG_019-7a"/>
自豫州而過東土遍地安瀾從春半以逮秋中經時順<lb/>
軌乃若儀封北岸濬深渠而迅浪通流蘭邑南隄汕引<lb/>
河而中泓直瀉表瑞三旬之内助靈兩縣之區畚鍤未<lb/>
施工程已固荷<lb/>
明神之黙相感嘉貺之疊彰特命河臣䖍修祭典所兾<lb/>
奠兹巨瀆永觀底定之功惠我蒸黎溥被平成之慶<lb/>
神其鑒格歆此苾馨<lb/>
　　永定河神廟告成祭文<lb/>
<pb n="KR4f0002_WYG_019-7b"/>
朕注心河務禮敬<lb/>
神明逺籌捍禦之宜備舉尊崇之典惟永定河源從山<lb/>
右古號桑乾經馬邑以奔趨湍波易激歴畿南而漫衍<lb/>
暴漲難馴顯佑於<lb/>
皇考之時肇祀於盧溝之北既隆封典爰錫嘉名靈貺<lb/>
孔昭鴻庥協應朕思石景實處上㳺宜建廟以安<lb/>
神命河臣而度地岡巒擁衛控金隄而制洪流棟宇輝<lb/>
煌駐雲旗而廽巨浪肅將祀事祗告落成惟<lb/>
<pb n="KR4f0002_WYG_019-8a"/>
神鑒歆永垂庇佑安瀾奏績俾廬井之恬熈潤下成能<lb/>
享春秋之祈報謹告<lb/>
　　奉安石景山永定河神像祭文<lb/>
惟<lb/>
神源濬天池𣲖分馬邑滙鴈雲之衆水為畿甸之洪流<lb/>
睿謨指授於當年嘉名肇錫靈貺昭彰於歴嵗祀典䖍<lb/>
修朕纘紹鴻基留心河務喜經流之順軌允頼<lb/>
神庥相石景之上㳺載營廟貌輝煌丹雘庶幾靈爽之<lb/>
<pb n="KR4f0002_WYG_019-8b"/>
式憑蠲潔牲醪特命耑官而祗薦洒翰而題巨牓製文<lb/>
以勒豐碑備舉隆儀用酬嘉貺<lb/>
神其體兹忱悃惠我蒸黎隄岸無虞喜澄波之永奠田<lb/>
廬有賴樂繡壤之常豐謹告<lb/>
　　清口河神祭文<lb/>
朕軫念民生厪懷河務䖍修祀典敬禮<lb/>
明神數載以來屢䝉嘉佑惟東南之澤國當邳宿之要<lb/>
區湖泊瀰連毎戒風濤之險淮黄交滙時深漲溢之虞<lb/>
<pb n="KR4f0002_WYG_019-9a"/>
聿自今秋時逢汛候洪波萬𣲖循軌道以安流巨浪千<lb/>
層繞長隄而順下畚鍤先時而増築共保堅完帆檣載<lb/>
路以輓輸允資利渉嵗事有京坻之慶居民登袵席之<lb/>
安斯皆仰荷鴻庥顯承靈貺封章來告感慰實深特命<lb/>
河臣載稽典禮明禋敬展用申報享之精誠<lb/>
神爽式憑尚兾鑒歆而來格永孚黙相𢎞贊平成尚饗<lb/>
　　浙江海神祭文<lb/>
明神受職於<lb/>
<pb n="KR4f0002_WYG_019-9b"/>
天恩覃澤國禦災捍患利賴宏深凡兹東南黎庶所得<lb/>
保室家而安耕鑿者<lb/>
神之賜也朕恭膺<lb/>
天命撫御寰區夙夜敬共以承上下神祗之祀所期海<lb/>
宇蒼生永䝉庇佑惟兹浙西郡邑實為瀕海要衝比年<lb/>
以來仰荷<lb/>
神靈嘉貺頻昭安瀾共慶廼者風潮鼓盪衝潰隄防近<lb/>
逼民居吏人震恐朕痌瘝在念軫惻惟殷遄遣重臣周<lb/>
<pb n="KR4f0002_WYG_019-10a"/>
行相度涓日鳩工為海疆圖乆逺奠安之計用是潔誠<lb/>
致禱䖍命在工大臣敬展祀事昭告悃忱惟<lb/>
明神俯念海壖億萬生靈城郭田廬於兹託命隄工木<lb/>
石皆出脂膏力役所需民衆勞苦伏兾洪昭福佑黙相<lb/>
大工綏静百靈風恬波息俾功作得施長隄孔固克底<lb/>
厥績衛䕶蒸民保聚生全安享樂利則東南列郡溥被<lb/>
庥祥朕實拜<lb/>
明神之功德於無疆矣謹告<lb/>
<pb n="KR4f0002_WYG_019-10b"/>
　　河源神祭文<lb/>
惟<lb/>
神源從天漢澤潤坤輿溯禹迹於當年時營廟貌顯<lb/>
神功於歴嵗黙佑生靈惟甘陜之巖疆實邊陲之重地<lb/>
乃者和風甘雨協應以時下隰髙原豐登有慶閭井樂<lb/>
恬熈之俗蒼黎享仁夀之休靈貺孔昭朕心嘉慰用展<lb/>
馨香之薦䖍申報謝之典不盡之忱統祈<lb/>
神鑒尚饗<lb/>
<pb n="KR4f0002_WYG_019-11a"/>
　　河神祭文<lb/>
朕心殷河務敬禮<lb/>
明神歴載以來屢䝉庥應惟是睢寜之境正當河道之<lb/>
衝向因北岸之淤沙横激中泓之巨浪難施疏濬㝡屬<lb/>
險工乃至今年欣瞻上瑞時惟伏汛自汕引河順水勢<lb/>
以東趨暢流無阻刷遥灘而直下化險為平大溜通行<lb/>
闢延袤之正軌新沙旋擁䕶綿亘之長隄人力不勞河<lb/>
防永固朕懷慰惬感慶實深凡斯嘉貺之𢎞昭允賴<lb/>
<pb n="KR4f0002_WYG_019-11b"/>
神功之黙相是用䖍申謝悃祗薦苾芬仰冀明靈彌徴<lb/>
顯佑俾兹南土永慶安瀾<lb/>
　　祈雨祭風神文<lb/>
朕奉<lb/>
天子民刻刻以雨暘時若為念乃今春三月膏雨愆期<lb/>
恒風示儆朕心懷悚惕瞻仰焦勞思過省愆誡勉臣庶<lb/>
伏念節宣和氣<lb/>
神實專司夙彰福國之功宜切勤民之𨼆是用潔蠲齋<lb/>
<pb n="KR4f0002_WYG_019-12a"/>
　祓昭告悃忱仰冀<lb/>
　明神黙垂孚佑風威歛息㴻雨均霑用觀百榖之成大<lb/>
　慰三農之望竭誠籲禱惟<lb/>
　神鑒之謹告<lb/>
　　　太嵗壇諸神祈雨祝文<lb/>
　朕承<lb/>
　眷命撫御蒸黎宵旰孜孜勤求民瘼乃者時當仲夏雨<lb/>
　澤愆期旱暵可虞焦勞倍切齋居省過惶悚靡寜諄諭<lb/>
<pb n="KR4f0002_WYG_019-12b"/>
　臣工實心修省方殷籲禱幸沐甘霖仰惟<lb/>
　天鑒之垂慈實賴<lb/>
　神功之黙相載抒誠悃䖍展精禋伏兾膏澤覃敷雨暘<lb/>
　時若溥洽三農之慶用觀百榖之成謹告<lb/>
　<lb/>
　<lb/>
　<lb/>
世宗憲皇帝御製文集巻十九<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_020-1a"/>
　欽定四庫全書<lb/>
世宗憲皇帝御製文集巻二十<lb/>
　　祭文<lb/>
　　　歴代帝王廟碑亭告成祭文<lb/>
　繼天立極勲華光被於寰區撫世諴民功徳丕昭於宇<lb/>
　宙緬懐前烈知創業之維艱歴溯芳徽念守成之不易<lb/>
　我<lb/>
　皇考聖祖仁皇帝綜百王之盛徳定萬世之公評<lb/>
<pb n="KR4f0002_WYG_020-1b"/>
　特沛綸音𢎞修毖祀朕敬承<lb/>
　先志祗薦明禋廟貌増崇既布筵而列位豐碑式建爰<lb/>
　洒翰以摛文備舉彛章用垂曠典於戯皇猷炳煥累朝<lb/>
　之統緒相承至治馨香百代之英靈如在尚祈昭鑒來<lb/>
　享苾芬<lb/>
　　　關帝廟碑亭告成祭文<lb/>
　英風炳著麗皎日於中天茂典加隆溯靈源於先代増<lb/>
　光秩祀肅展明禋緬惟<lb/>
<pb n="KR4f0002_WYG_020-2a"/>
闗帝氣壯乾坤靈昭宇宙仰<lb/>
神威之赫濯欽世澤之綿長晉秩上公耑祠後殿頃值<lb/>
豐碑之肇建特陳雕俎以告䖍於戯寵賁絲綸薦烝嘗<lb/>
於三世文鐫琬琰昭義烈於千秋尚兾來歆鑒兹忱悃<lb/>
　　都城隍廟碑亭告成祭文<lb/>
明威有赫資翊衞於金湯秩祀惟䖍仰憑依於廟貌肅<lb/>
陳牲醴用展精禋惟<lb/>
神聰明正直𢎞宣福國之功化育生全覃布佑民之澤<lb/>
<pb n="KR4f0002_WYG_020-2b"/>
朕䖍修祀典敬禮<lb/>
明神春秋之祈報既隆棟宇之規模益擴兹者聿新丹<lb/>
雘爰勒青珉用遣專官載申昭告仰兾<lb/>
神功黙相靈貺丕彰繡甸䝉庥慶百嘉之暢遂金甌鞏<lb/>
固樂四氣之調和謹告<lb/>
　　明太祖并十三陵祭文<lb/>
國家善政覃敷鴻恩徧浃而殊禮更施於勝國優秩特<lb/>
加於後人廢絶之祀復興妥侑之靈有託隆規錫慶奕<lb/>
<pb n="KR4f0002_WYG_020-3a"/>
禩承休仰惟<lb/>
聖祖仁皇帝至徳同天深仁溥地萬幾之暇睠念前猷<lb/>
謂有<lb/>
明太祖創業維勤宅心克廣經文緯武英略盖於九州<lb/>
酌古凖今制作隆於一代逮於繼世雖無暴虐之君爰<lb/>
及末年每值災荒之運因賊徒之蠭起致國祚之潛移<lb/>
我朝戡定寰區屢加恩澤禁樵蘇而設䕶詣<lb/>
陵寢以薦馨然而胄裔寖微春秋闕祀<lb/>
<pb n="KR4f0002_WYG_020-3b"/>
皇情感惻每眷遺徽<lb/>
宸翰留貽將行曠典朕上承<lb/>
先志命考宗支以<lb/>
明太祖第十三子代簡王之後<lb/>
恩賜阿思哈尼哈番朱廷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之嫡孫朱之璉授為一等<lb/>
侯列五等之班備三恪之典俾傳世爵以奉烝嘗載煥<lb/>
儀章用申祭告於戯崇階厚禄我國家特沛夫殊恩濡<lb/>
露降霜<lb/>
<pb n="KR4f0002_WYG_020-4a"/>
帝子孫永承其禋祀尚其歆格鑒此榮施<lb/>
　　賢良祠祭文<lb/>
功銘鐘鼎尚書垂元祀之文徳冠巖廊周禮著大烝之<lb/>
典盖旗常載績本臣子之素懐而俎豆薦馨乃朝廷之<lb/>
崇報几筵斯設牲醴攸陳爾和碩怡賢親王望重親賢<lb/>
萃靈川嶽忠誠體國樹當代之羽儀精白一心作羣僚<lb/>
之模範爾大學士公圖海等當烈祖肇基創造朝多佐<lb/>
命之英逮<lb/>
<pb n="KR4f0002_WYG_020-4b"/>
皇考膺歴綿長時盛宣猷之彦驅除暴亂定疆㝢於域<lb/>
中震耀聲靈收版圖於海外内則台星卿月奏亮工熈<lb/>
績之勲外則錫鉞授麾贊阜物安民之化或寛𢎞為度<lb/>
喻江海之包涵或清白持躬比冰霜之皎潔或純勤宣<lb/>
力夙夜靡愆或慎宻居心始終一節朕追思前蹟聿考<lb/>
遺徽特渙綸音用咨廷議允諧公論爰卜良辰既祠宇<lb/>
之告成序官階而列次將以表揚既徃沛酬庸褒徳之<lb/>
恩激勸將來勵懐古欽風之志於戯名傳史牒美茂迹<lb/>
<pb n="KR4f0002_WYG_020-5a"/>
之長昭禮重明禋想英靈之如在奠兹芬苾尚克歆承<lb/>
　　和碩怡親王初次祭文<lb/>
業成翊贊資藩翰之懿親化致昇平賴股肱之良弼而<lb/>
况勞績獨髙於朝宁徳位俱隆勲庸迥越於簡編親賢<lb/>
備美既忘身以盡瘁深悼徃而傷懐惟王為<lb/>
皇考聖祖仁皇帝之子朕之親弟也天與恪誠性成忠<lb/>
孝凛晨昏之<lb/>
聖訓謹奉步趨盡臣子之良規仰䝉<lb/>
<pb n="KR4f0002_WYG_020-5b"/>
慈愛當朕鴻基之初紹命王總理之是膺矢白日以勿<lb/>
欺竭恭勤而匪懈剛方卓立鎮靜於紛繁之時悃愊自<lb/>
將贊襄於宻勿之地是用益加委任俾展謨猷理軍務<lb/>
之機宜管度支之出納督領周廬之環衞興修畿甸之<lb/>
營田而王體朕心為巳心視國事如家事總宫府之鉅<lb/>
細經畫咸周殫夙夜之公忠施為悉當至於民生吏治<lb/>
察利弊而極力敷陳吉士藎臣辨貞邪而多方保䕶是<lb/>
用周知旁燭幽隐得以上聞决䇿定謀膚功於焉迅奏<lb/>
<pb n="KR4f0002_WYG_020-6a"/>
佐治安之大計致熈皥之淳風凡歴八年有如一日忠<lb/>
敬而兼之誠直勤慎而加以亷明朕嘗表之以示褒王<lb/>
實當兹而不愧功在社稷洵中外所共知名勒鼎鐘亘<lb/>
古今而罕匹斯乃迓庥<lb/>
列祖篤生碩輔於皇家荷慶<lb/>
上天誕降宗親於泰運寛厚仁慈之度宜其延享遐年<lb/>
和平正直之懐足以祗承多福豈期證候漸致沉綿尚<lb/>
力疾以入庭每思覲謁迨養疴而移地惟恐聞知朕縈<lb/>
<pb n="KR4f0002_WYG_020-6b"/>
繫弗忘焦憂莫釋商量醫藥恨療救之無方黙禱神祗<lb/>
歎精䖍之靡感雖流芬耀烈非闗夀算之短長而一徳<lb/>
同心寧解肝腸之悽愴豐功偉績合配享於<lb/>
廟廷懿徳鴻聲更光垂於史牒親臨朱邸悵望繐帷方<lb/>
頒優恤之恩綸特薦芳筵於初祭於戯眷腹心之宻寄<lb/>
精爽常存念手足之至情音容已隔濡毫紀行書百幅<lb/>
以難宣釃酒抒哀淚千行而不竭王其鑒格尚克歆承<lb/>
　　和碩怡賢親王祭文<lb/>
<pb n="KR4f0002_WYG_020-7a"/>
嗚呼哀哉賢弟仙逝倐已閲三載矣音容儼然遂隔幽<lb/>
明思念纒綿與時俱積從前奠醊悉循國家之典制而<lb/>
為文祭告亦多授意摛詞今則葬期巳届揮淚含痛自<lb/>
製祭章親率宫眷及諸弟子姪輩以家人之禮致奠攢<lb/>
廬至情無文直抒胸臆惟賢弟聽之憶昔幼齡趨侍<lb/>
庭闈晨夕聚處比長遵奉<lb/>
皇考之命授弟算學日事討論每歲塞外扈從形影相<lb/>
依賢弟克盡恭兄之道朕兄深篤友弟之情天倫至樂<lb/>
<pb n="KR4f0002_WYG_020-7b"/>
宛如昨日事也朕兄臨御之初實賴賢弟為腹心股肱<lb/>
之寄賢弟秉忠誠之至性展翊贊之嘉謨凡有闗於吏<lb/>
治民生國政軍計者無不悉心籌畫慎宻敷陳務期海<lb/>
宇乂安蒼生被澤即宫中府中事無鉅細亦莫不措置<lb/>
咸宜經營悉當自古史册所傳良弼懿親一心一徳者<lb/>
疇能興賢弟比倫乎賢弟之徳備矣功宏矣不亟為表<lb/>
揚以傳永久朕兄之心其能安乎縱極力表揚而於賢<lb/>
弟之丹誠偉績又豈足云報乎嗚呼修短之不齊者數<lb/>
<pb n="KR4f0002_WYG_020-8a"/>
也生死之難忘者情也得賢弟而中道棄捐朕兄之徳<lb/>
涼也賴朕兄而遺徽表著賢弟之福厚也今者朕兄以<lb/>
念弟之深痛弟之切大顯其勲名尊崇其典禮凡經理<lb/>
於身後者無不殫竭其心思而賢弟生也榮死也哀名<lb/>
既不朽夀且無疆賢弟之福不已全乎假令克享大年<lb/>
後朕而逝即朕之孝子順孫善體朕心亦未必能洞悉<lb/>
賢弟數十年之心跡如今日朕之經理周詳罔有遺憾<lb/>
然則賢弟洵有全福而朕之懐憂抱恫失所依毗其福<lb/>
<pb n="KR4f0002_WYG_020-8b"/>
不及賢弟逺矣朕兄數年以來追慕<lb/>
皇考<lb/>
皇妣明發有懐悽愴曷極今賢弟又舍我而仙逝矣既<lb/>
抱終天之恨更増同氣之悲含酸茹歎其何能自巳耶<lb/>
賢弟忠愛之悃朕兄所深知況萬幾在御決不肯過自<lb/>
悲傷以貽九京之隐痛惟有敬念<lb/>
皇考付託之重深體賢弟輔弼之忱於當日忠讜箴規<lb/>
之言比時未曽見諸施行者必追憶而悉踐之力圖政<lb/>
<pb n="KR4f0002_WYG_020-9a"/>
治之有成以不負<lb/>
皇考不負賢弟庶幾在天之靈為之欣慰而黙相庇佑<lb/>
焉嗚呼援筆寫心肆筵饋奠哀衷滿紙淚酒盈觴賢弟<lb/>
其領受之嗚呼哀哉<lb/>
　誄<lb/>
　　和碩怡親王誄<hi>并序</hi>
雍正八年五月初四日和碩怡親王以疾薨於位春秋<lb/>
四十有五嗚呼哀哉維我弟賢王夙承<lb/>
<pb n="KR4f0002_WYG_020-9b"/>
皇考聖祖仁皇帝懿訓陶鎔徳器諳練謨猷以忠誠正<lb/>
直之心沉毅堅剛之力寛厚和平之量精明豁達之才<lb/>
輔翼朕躬勤勞王事宫府一體上下同心萬幾之協贊<lb/>
匪輕八載之恪恭如一國尊良弼誼切懿親斯固<lb/>
上帝之庇佑邦家<lb/>
皇考之保安宗社黙佑我賢王以𢎞宣偉烈永佐昇平<lb/>
而眉夀蕃禧自將申錫於無疆者也詎意謀猷方壯倚<lb/>
賴殊殷累月沉疴一朝薨逝悼股肱之莫寄悵肺腑而<lb/>
<pb n="KR4f0002_WYG_020-10a"/>
難言友愛之情纒綿曷巳嗚呼去歲冬聞王有疾心焉<lb/>
憂之選醫視藥祝禱神祇日夕徬徨廹兾痊可廼王則<lb/>
時覲庭軒時移逺墅恐病狀之宣露致心緒之牽縈力<lb/>
疾上言多方安慰迨王言旋京邸朕以祈雨還宫聞王<lb/>
疾篤命駕臨視王知之脱然仙逝盖不欲以永訣傷朕<lb/>
懐焉嗚呼王於生死存亡之頃惟知有君而不知有身<lb/>
王之心至是安矣朕將何以為情哉王之薨也王公卿<lb/>
尹僚吏弁卒欽王之徳望佩王之教澤感王之恩施者<lb/>
<pb n="KR4f0002_WYG_020-10b"/>
罔不驚悼倉皇涕泗相告謂王為國柱石為世楷模失<lb/>
我賢王我將安仰及至發引之辰徒行而送者萬計貴<lb/>
賤老穉匍匐呼號嗚呼王之生也人肅然敬殁也人惨<lb/>
然悲非王之賢何以致此然而王之美徳懿行不樂人<lb/>
知人亦無從而知即朕知王之深亦言之而莫能罄也<lb/>
雍正四年朕嘗書額賜王曰忠敬誠直勤慎廉明八字<lb/>
之褒無溢詞有遺美焉王純孝之性徴於髫齔凛遵<lb/>
慈誨謹度飭躬以故榮遇有加始終勿替朕御極之初<lb/>
<pb n="KR4f0002_WYG_020-11a"/>
命王總理國政屹然靜鎮衆莫能撓盖王識力迥越仁<lb/>
智兼優敏決而黙運小心嚴明而善持大體其領度支<lb/>
也賦式維均出納有節其營水利也心勞樹藝績底平<lb/>
成其於吏治則惠民者興曠職者去見聞所及鉅細敷<lb/>
陳其於人才則不棄微長弗苛小過鑒别悉當培植良<lb/>
多至於嚴督禁旅宻運軍機轉餉籌邉更徴武略王少<lb/>
稱神勇留意兵戎帷幄運籌計周萬里以故年來征討<lb/>
重賴其能嗚呼王之厚徳豐功昭然天壤而王之造膝<lb/>
<pb n="KR4f0002_WYG_020-11b"/>
籲請大有造於國家者中外臣民無由通曉及今而不<lb/>
言美將湮焉朕心何忍維王誠心愛國好善施仁䕶端<lb/>
正之賢藩保忠勇之良佐蠲浮徴而永紓民力補虧帑<lb/>
而不事追賠宿逋子裔亦予矜全細過羣僚悉還舊秩<lb/>
凡此皆王之一片公心平時讜論為熙朝植良善為盛<lb/>
世沛恩膏而宻勿之請命宣忠其為功於寰宇者不誠<lb/>
大且逺哉稽之周禮司勲有曰凡有功者書於太常祭<lb/>
於大烝然則太廟之饗配以有功固酬徳報勲之彛典<lb/>
<pb n="KR4f0002_WYG_020-12a"/>
也如我怡親王之純孝純忠以光輔鴻業則為<lb/>
皇考之令子大猷大䇿以底定丕基則為<lb/>
列祖之㓛臣几筵分配永顯殊庸集議於朝僉云允協<lb/>
王固建不朽之盛烈稱宇宙之全人矣嗚呼儀文具備<lb/>
悲悼徒増加謚崇封聊申隐痛朕上念<lb/>
九廟付託之身下納百僚勸慰之語亦復深自節抑未<lb/>
敢過情惟是徳心之契昆弟之親實有迥異於尋常者<lb/>
情極而悲時難自遏不得已仿古昔哀誄之體備述令<lb/>
<pb n="KR4f0002_WYG_020-12b"/>
徳攬淚成篇俾千萬世子孫臣庶周知遺烈追慕賢藩<lb/>
其詞曰<lb/>
天昌鴻祚國仰元臣興朝篤慶睦族敦倫友恭之軌史<lb/>
牒炳麟纘承大統倚毗懿親偉矣賢宗厥惟淑弟手足<lb/>
相依腹心攸繫壎箎克諧鹽梅互劑愛以親生心由天<lb/>
契朕懐乾惕凛若冰淵樹旌振鐸饑渇求賢疑丞輔弼<lb/>
疏附後先顧兹上爵孰秉中權於維我王位崇徳備三<lb/>
光麗霄五嶽鎮地緯武經文懐仁抱義總攝之司惟王<lb/>
<pb n="KR4f0002_WYG_020-13a"/>
弗愧王心精白如日皎然王性果決如玉彌堅精思獨<lb/>
運巨力能肩鞠躬盡瘁於兹八年八年星霜九重宵旰<lb/>
班集晨墀牘陳夕案一字無欺片言善斷不憚辛勤良<lb/>
勞翊贊心膂協應形影追隨時都時俞時警時咨臨軒<lb/>
俯聽趨殿書思雍雍式好肅肅其儀朝宁家庭千秋萬<lb/>
歲骨肉深恩永懐勿替寸晷未離何堪長逝異地猶悲<lb/>
奚容隔世嗚呼哀哉人生不朽曰徳與功徳臻盛大功<lb/>
極穹窿氣充天表神滿寰中夀民夀國齡享奚窮維王<lb/>
<pb n="KR4f0002_WYG_020-13b"/>
大忠可貫金石維王深仁代宣雨澤扶翼天樞滋培國<lb/>
脉百鍊之金無瑕之璧其忠維何本乎至誠心在社稷<lb/>
屏絶私營其仁維何原於好生惠施朝野不市虗名胸<lb/>
有鈞衡身為屏翰邦之九賦黙抒成算國之六師奬勤<lb/>
警玩調燮咸宜經綸兼貫明農治地率吏安民有聞必<lb/>
奏罄意而陳懐抱氷雪氣煦陽春化被黎庶徳徧臣鄰<lb/>
赤誠之佐保以百口青海之師紓其掣肘衞國者心廻<lb/>
天者手咎且弗辭㓛於何有朕沛大澤實允王言為王<lb/>
<pb n="KR4f0002_WYG_020-14a"/>
　造福慶衍璿源偶與王語汗若泉奔稽首辭謝曰天子<lb/>
　恩公忠如彼仁厚若此甫申鍾靈旦奭嫓美元化方調<lb/>
　瑞徴旋起何意亨衢遽羈修軌茂勲赫奕顯秩崚嶒望<lb/>
　垂惇史饗配大烝禮因徳備謚以功増<lb/>
　廟庭禮典王克歆承峩峩賜塋神筮叶吉屹屹豐碑烺<lb/>
　燿星日赤舄衮衣永安靈宅雲馬風車出遊象闕嗚呼<lb/>
　哀哉徳動天鑒慶象昭彰吉人舉事瑞現雲光善孚衆<lb/>
　志仰戴難忘萬聲合慟奠醊悽愴生榮死哀於斯已極<lb/>
<pb n="KR4f0002_WYG_020-14b"/>
　惟朕深情輾轉胸臆恭順之容依依若即忠讜之言歴<lb/>
　歴堪憶繐帷親奠莫解幽憂素服匝月未釋深愁鶺鴒<lb/>
　聲婉棠棣花稠交暉園近雲物先秋王有良嗣朕其訓<lb/>
　誨王有殊勲朕其紀載仰荷皇圖寧不自愛抑情紀哀<lb/>
　傳流億代嗚呼哀哉<lb/>
　<lb/>
　<lb/>
世宗憲皇帝御製文集巻二十<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_021-1a"/>
　欽定四庫全書<lb/>
世宗憲皇帝御製文集巻二十一<lb/>
　　詩<hi>雍邸集</hi>
　　　春園讀書<lb/>
　一片芳菲上苑東晝長人坐落花風蒙茸細草侵階緑<lb/>
　濃艶夭桃映閣紅香惹逰蜂窺几席晴薰舞蝶傍簾櫳<lb/>
　韶光脉脉春如海諷詠芸編興不窮<lb/>
　　　山池晩步<lb/>
<pb n="KR4f0002_WYG_021-1b"/>
　夕陽斜映緑波清閒傍長橋步屧行山靜鹿過銜瑞草<lb/>
　溪平魚泳趂飛英濛濛嵐氣侵衣潤款款香風撲面輕<lb/>
　徙倚景光天欲暮凌虚樓閣帯霞明<lb/>
　　　咏自鳴鐘<lb/>
　巧製符天律隂陽一彈包絃輪旋宻運鍼表恰相交晷<lb/>
　刻毫無爽晨昏定不淆應時清響報疑是有人敲<lb/>
　　　春日泛舟<lb/>
　蘭舟宛轉浪紋平一櫂容與蕩晩晴上苑深春芳草緑<lb/>
<pb n="KR4f0002_WYG_021-2a"/>
西山落照逺峰明長空鴉返千林暝絶塞鴻歸萬里情<lb/>
縹緲中流憑覽勝始知仙境有蓬瀛<lb/>
　　夜坐<lb/>
獨坐幽園裏牕開竹影斜稀聞更轉漏但聽野鳴蛙活<lb/>
活泉流玉溶溶月照沙悠然怡靜境把巻待烹茶<lb/>
　　春暮登樓<lb/>
坐惜芳華晩登樓獨舉觴眼看春色暮行踏落花香藻<lb/>
宻魚堪隱林深鳥易藏憑欄無限思新月逗清光<lb/>
<pb n="KR4f0002_WYG_021-2b"/>
　　月夜對落花有感<lb/>
落花滿徑月朦朧夜靜閒吟料峭風煙外鐘聲来院落<lb/>
天邊桂影入簾櫳萋萋芳草春将去冉冉韶光酒莫空<lb/>
新緑成隂紅紫減清和天氣正沖融<lb/>
　　月下獨酌<lb/>
春月娟娟映水清一斟一酌聽泉聲微風暗拂花枝動<lb/>
㡬㸃殘紅撲酒罌<lb/>
　　春院小飲<lb/>
<pb n="KR4f0002_WYG_021-3a"/>
春深紅紫映樓臺檻外風香花盡開東海玉盤看乍湧<lb/>
恰逢童子抱尊来<lb/>
　　雨霽<lb/>
節届清和春未賒㸔山不厭半雲遮微風扇暖蒸新雨<lb/>
為我催開後院花<lb/>
　　暮春<lb/>
春暮饒佳景閒行踏碧苔落花浮水面戯蝶舞墻隈風<lb/>
拂蘭叢暖隂移竹影囘流光將入夏更有牡丹開<lb/>
<pb n="KR4f0002_WYG_021-3b"/>
　　立夏<lb/>
熏風吹水緑於苔羲馭徐催朱夏来隄畔龍鱗皴古栢<lb/>
庭前兎目綻新槐<lb/>
　　暢春園芍藥花開作<lb/>
首夏清和殿閣開園中景物足徘徊翩翾紫燕銜泥去<lb/>
睍睕黄鶯過水来槐影初圓當永晝桐隂漸引上層臺<lb/>
更憐芍藥臨風好香襲書帷錦作堆<lb/>
　　花間小飲<lb/>
<pb n="KR4f0002_WYG_021-4a"/>
長夏初臨芍葯開薫風拂席送香來仙姿綽約翻紅袖<lb/>
月影婆娑照緑盃<lb/>
　　曉晴<lb/>
曉起浮忩日色明苔㾗滋碧露光瑩繞堦㡬樹看花發<lb/>
對岸一聲聽鳥鳴潑剌逰魚翻浪急低徊舞蝶傍簾輕<lb/>
春雲漠漠寒偏峭黙乞天公十日晴<lb/>
　　宫中直宿作<lb/>
寳殿燭煇煌承恩宿未央御爐香不燼宫漏滴初長堦<lb/>
<pb n="KR4f0002_WYG_021-4b"/>
砌移花影罘罳透月光太平無一事常願奉<lb/>
君王<lb/>
　　夏日讀書<lb/>
夏日書齋静荷風拂檻来芬芳盈几席翠帙帯香開<lb/>
　　早行<lb/>
早行晴野樹如煙日出東山映繡韉寂寂荒村臨水際<lb/>
翩翩飛鳥向雲邊空濛朝露侵衣潤艶冶閒花入目妍<lb/>
扈從<lb/>
<pb n="KR4f0002_WYG_021-5a"/>
鑾輿承<lb/>
色笑欣隨豹尾快揚鞭<lb/>
　　江邊書屋<lb/>
湍響聽瀧瀧簾開對大江園幽人跡少把巻倚南忩<lb/>
　　晩登海河樓<lb/>
晩景登樓望波涵夕照明觀瀾清俗慮倚檻動詩情孤<lb/>
鶩衝霞去扁舟向海行悠然塵境逺惟聽棹歌聲<lb/>
　　題友人園<lb/>
<pb n="KR4f0002_WYG_021-5b"/>
茒堂氣象幽墻角遶清流雨霽西山近風來北牖秋踈<lb/>
檐看皓月輕舫逐浮鷗即景陳杯斚心期好自由<lb/>
賜觀金蓮花<lb/>
異種遥從塞外傳香臺曽為捧金仙檀心吐艶薫風裏<lb/>
鈿朶含芳積翠邊月殿桂飄難比瑞秋籬菊綻不同妍<lb/>
移來御砌増佳翫千葉休誇太液蓮<lb/>
　　友人書屋<lb/>
羡君瀟灑致如仙心逺何妨地更偏雨洗嵐光青入牖<lb/>
<pb n="KR4f0002_WYG_021-6a"/>
風揺竹影緑當筵<lb/>
　　雨牕<lb/>
茅簷飛細雨爽氣乍侵人移榻臨牕坐詩懐自覺新<lb/>
　　熱河園中避暑<lb/>
别業遥連上苑邊承恩避暑興怡然蘭舟曉泛清波裏<lb/>
荷盖擎珠顆顆圓<lb/>
　　夏日泛舟<lb/>
殿閣風生波面涼溯洄徐泛芰荷香栁隂深處停橈㸔<lb/>
<pb n="KR4f0002_WYG_021-6b"/>
無數纎鯈戯碧塘<lb/>
　　園中即景<lb/>
林亭幽靜晚風涼水氣侵衣荇藻香好景片時期莫負<lb/>
開牕披巻意徜徉<lb/>
　　晚泛<lb/>
畫橈閒泛暮霞明風細波微暑氣輕更轉碧山尋勝蹟<lb/>
恰逢䨇鶴似相迎<lb/>
　　月下閒歩<lb/>
<pb n="KR4f0002_WYG_021-7a"/>
閒行曲岸邊西嶺暮蒼然草蔓迷幽逕橋危咽細泉溪<lb/>
風吹緩帯夜色逼吟肩徙倚㸔林杪雲開月影遷<lb/>
　　觀雨<lb/>
宻雨如膏灑碧絲稻花漠漠遶長陂虚齋睡起推牕㸔<lb/>
私喜甘霖正及時<lb/>
　　前廊<lb/>
曲廊斜轉接修篁坐倚層巖意興長細草敷榮侵榻緑<lb/>
野花爭艶襲衣香碧梧枝上聽蟬噪翠栁隄邊㸔鶴翔<lb/>
<pb n="KR4f0002_WYG_021-7b"/>
此際閒身無一事怡然嘯咏自徜徉<lb/>
　　書齋秋暝<lb/>
幽齋新雨後爽氣泛池荷碧落疎星淡晴忩皓月多隔<lb/>
花聞漏滴倚枕和漁歌更愛流螢好悠揚拂檻過<lb/>
　　恭侍乾清宫<lb/>
殿閣參差際碧天玉階秋草靜芊綿雲開北闕祥光滿<lb/>
雨過西山霽色鮮寳座金爐香靄靄彤墀仙掌露涓涓<lb/>
承歡頻荷<lb/>
<pb n="KR4f0002_WYG_021-8a"/>
温顔接凛惕趨蹌<lb/>
繡扆前<lb/>
　　中元侍從<lb/>
中元令節慶皇州雲散晴空暑氣收薄海兆民歌大有<lb/>
鈞天廣樂奉宸逰瑶星合彩蘭盆映銀蕋分光蓮浦浮<lb/>
燈月交輝㸔似晝<lb/>
聖情怡豫太平秋<lb/>
　　山翁<lb/>
<pb n="KR4f0002_WYG_021-8b"/>
山翁避暑在山中竹籟松濤面面風三樂啟期何所事<lb/>
朝陽睡到夕陽紅<lb/>
　　漁翁<lb/>
漁翁獨釣曲江灣春雨秋風總是閒滿眼兒孫長繞膝<lb/>
賣魚沽酒醉蒼顔<lb/>
　　運河舟中二首<lb/>
扈<lb/>
蹕乗文舸沿流閱運河曉忩飄白絮夜岸沐金波酒幔<lb/>
<pb n="KR4f0002_WYG_021-9a"/>
籬邊颺漁舟葦畔歌長途看美景偏覺此中多<lb/>
　　其二<lb/>
解纜放中流晨光漾桂舟逺村煙淡淡野老意悠悠抛<lb/>
粒逰魚聚依萍乳鴨浮水天同一色疑是泛瀛洲<lb/>
　　登望海樓<lb/>
觀海登樓日未斜晴空萬里淨雲霞纔經一陣風過檻<lb/>
倐起千堆雪捲花貝闕鰲峰如可接鵬津鮫室豈終遐<lb/>
詭詞未許張融賦到此方知語不誇<lb/>
<pb n="KR4f0002_WYG_021-9b"/>
　　自鳴鐘<lb/>
八萬里殊域恩威悉感通珍竒爭貢獻鐘表極精工應<lb/>
律符天健聞聲得日中蓮花空製漏奚必老僧功<lb/>
　　詠玉泉山竹<lb/>
御園修竹傳名乆嫩篠抽梢早出墻雨滌微塵新浥翠<lb/>
風穿宻葉澹聞香低侵幽㵎波添緑靜羃虚牕影送涼<lb/>
更羡堅貞能耐雪長竿節節挺琳瑯<lb/>
　　秋夜<lb/>
<pb n="KR4f0002_WYG_021-10a"/>
新秋秋月照虚檐寂歴山扉夜不闗黙坐焚香遺萬慮<lb/>
蕭蕭梧竹水潺湲<lb/>
　　晩晴<lb/>
雨餘林隙漏斜曛石砌幽花似茜裙爽氣漸來殘暑退<lb/>
移牀巖畔看秋雲<lb/>
　　聽蟬<lb/>
幽齋人跡少蟬翼響疎林大火方流序微涼早託音乍<lb/>
聽分逺近欲覔隱高深旦夕軒亭外清機伴我吟<lb/>
<pb n="KR4f0002_WYG_021-10b"/>
　　題劉松年畫<lb/>
瀟灑松年畫丰神迥不羣松杉相間秀風水自成文柔<lb/>
櫓輕隨浪蒼山半入雲超然三島境何處得塵氛<lb/>
　　臨流<lb/>
脉脉清渠遶舎流移牀就栁坐溪頭鏡涵霽影浮斜日<lb/>
波映寒光報早秋村畔砧聲聽漸暝林端蟬翼噪逾幽<lb/>
此中偃息容疎懶底用乗槎海上逰<lb/>
　　扈<lb/>
<pb n="KR4f0002_WYG_021-11a"/>
蹕途中觀穫<lb/>
秋爽獵邊城天高氣象清登場占物候觀穫暢<lb/>
皇情巖谷縈車騎雲霞拂斾旌豫逰叨扈從薄劣愧恩<lb/>
榮<lb/>
　　塞外中秋<lb/>
駐蹕邊庭夜中秋一鏡圓遥從滄海畔飛落碧峯巔溢<lb/>
彩浮堯斚流輝拂舜筵坐深光愈迥景物倍清妍<lb/>
　　大獵<lb/>
<pb n="KR4f0002_WYG_021-11b"/>
五校琱弓勁三秋野獸肥乘時講武事大獮振兵威狡<lb/>
兎寧藏跡封熊悉入圍獵歸數軍實落日照龍旂<lb/>
　　塞外秋興二首<lb/>
路出關山外秋空日漸高清霜凝曉斾寒色透征袍風<lb/>
勁飛鷹㨗川長獵騎豪<lb/>
皇威揚四逺邊徼戢弓刀<lb/>
　　其二<lb/>
駐蹕依林麓風多野水鳴旌旗飄暮靄鐃吹咽邊聲雞<lb/>
<pb n="KR4f0002_WYG_021-12a"/>
塞霜逾白龍沙月更清郤看行殿外諸部盡歡迎<lb/>
　　題范蠡載歸圖<lb/>
獨有艱危時方見子臣職吳越爭雌雄彼此各努力夫<lb/>
差好拒諫只為紅顔惑所以范大夫留之恐傾國功成<lb/>
載歸湖斯意無人識朗然照青史去住皆可式<lb/>
　　答友<lb/>
筆健如錐世共稱開緘但覺霧雲興深藏未許懸齋壁<lb/>
直恐龍蛇帯雨騰<lb/>
<pb n="KR4f0002_WYG_021-12b"/>
　　瀛䑓泛舟二首<lb/>
春深逰上苑鼓枻盪中流波湧方壺島林開翡翠樓落<lb/>
花飄兩岸垂栁拂扁舟此日歡無極<lb/>
君恩被特優<lb/>
　　其二<lb/>
暮轉西池棹風微錦浪平蜻蜓閒自得鸂鶒遞和鳴舉<lb/>
網䨇鱗獲停杯四韵成仙山何處訪即此是蓬瀛<lb/>
　　即事<lb/>
<pb n="KR4f0002_WYG_021-13a"/>
　當晝垂帷靜清和景物佳鋪箋摹古帖披巻暢幽懐檻<lb/>
　外花香度簾前燕語諧日長真似歲緑竹伴虚齋<lb/>
　　　初夏至玉泉山<lb/>
　緑野薰風至夜來春已過撲衣飄落絮貼水出新荷浪<lb/>
　暖魚吹沫泥香燕作窠臨泉聊命酒披拂愛煙蘿<lb/>
　　　書齋坐雨<lb/>
　長夏書齋靜雲低拂講帷竹風掃翠石荷雨滴清池逸<lb/>
　興開新釀閒情檢舊詩晩涼生几席團扇不須披<lb/>
<pb n="KR4f0002_WYG_021-13b"/>
　　　午日<lb/>
　天中節届日逾賒解愠薫風透薄紗處處相酬三角黍<lb/>
　家家笑饋五時花蒲觴引滿廵筵轉桂楫如飛競渡譁<lb/>
　四海纎邪消影跡佩符何用繪丹砂<lb/>
　<lb/>
　<lb/>
　<lb/>
世宗憲皇帝御製文集巻二十一<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_022-1a"/>
　欽定四庫全書<lb/>
世宗憲皇帝御製文集巻二十二<lb/>
　　詩<hi>雍邸集</hi>
　　　便殿恭侍<lb/>
　承歡便殿接天香披拂熏風愛日長時雨連朝滋稻隴<lb/>
　晴霞一片映湖光凛遵<lb/>
　聖訓聞詩禮勉竭愚忱效頌揚浩蕩恩波淪億兆衢歌<lb/>
　喜聽祝無疆<lb/>
<pb n="KR4f0002_WYG_022-1b"/>
　　　狼居胥山大閱<hi>十韻</hi>
　帝為生民計狼胥大閱兵窮荒金鼓震朔漠斾旌明令<lb/>
　出山川動威揚神鬼驚技嫻百戰勇恩重一身輕預卜<lb/>
　妖氛散懸知海宇清彼狂擒子獻蠢爾倒戈迎遁去渾<lb/>
　無路爭歸盡布誠鷹搏驅鳥伏螳臂駭車行不憚殊方<lb/>
　逺惟期邊塞平濡毫歌懋烈吉日愧難賡<lb/>
　　　功成囘<lb/>
　鑾恭頌二首<lb/>
<pb n="KR4f0002_WYG_022-2a"/>
指顧靖邊烽懐生盡服從遐荒歸禹甸大漠紀堯封廟<lb/>
算無遺䇿神功邁昔蹤凱旋旌耀日光景霽<lb/>
天容<lb/>
　　其二<lb/>
翠華旋萬里即日解征袍共仰神機邃深維<lb/>
聖體勞凱歌喧後隊巷舞迓前旄拓土無中外<lb/>
皇猷協覆幬<lb/>
　　扈<lb/>
<pb n="KR4f0002_WYG_022-2b"/>
蹕山行<lb/>
紫塞秋山麗霜楓錦作堆草深麋鹿伏風急雁鴻來瀑<lb/>
水穿林響寒花向日開忻隨<lb/>
清蹕後攬轡重徘徊<lb/>
　　塞外觀稼<lb/>
邊陲環沃壤樹藝遍臯陽東作頻霑雨西成未隕霜兩<lb/>
岐占瑞應遺秉見豐穰比戸盈寧日衢歌感<lb/>
聖皇<lb/>
<pb n="KR4f0002_WYG_022-3a"/>
　　觀魚<lb/>
羽衛隨行幄逶迤緑水隈棹分寒藻入波湧錦鱗來網<lb/>
罟無空舉鱣魴自暴腮烹鮮供<lb/>
御饌竟日豫清洄<lb/>
　　冬日<lb/>
聖駕自塞外囘鑾謁<lb/>
陵恭紀<lb/>
威徳綏荒服<lb/>
<pb n="KR4f0002_WYG_022-3b"/>
乗輿按部囘歡聲盈朔漠瑞靄被龍堆鞭拂霜花淨旗<lb/>
飄野吹開更遵豐沛路<lb/>
陵殿薦尊罍<lb/>
　　陪京<lb/>
新豐傳舊里今覩濯龍池天地開神奥山河啓<lb/>
帝基金戈勞百戰玉葉衍千枝追逺<lb/>
皇情切趨從仰孝思<lb/>
　　侍從興京謁<lb/>
<pb n="KR4f0002_WYG_022-4a"/>
陵二首<lb/>
承先崇報本橋道駐龍旗萬國梯航集敷天雨露隨精<lb/>
誠通寢殿肅穆奉宗彛敬仰松楸古昭森盛烈垂<lb/>
　　其二<lb/>
龍興基景命王氣結瑶岑不覩艱難迹安知啓佑心山<lb/>
河<lb/>
陵寢壯弓劍嵗時深盛典叨陪從威儀百爾欽<lb/>
　　登望海樓<lb/>
<pb n="KR4f0002_WYG_022-4b"/>
極目澹滄海涵泓無所從量包天地外色染古今容浪<lb/>
起思鯤化雲飛羡鶴蹤坐觀淵黙裏萬𣲖自朝宗<lb/>
皇父勘河省方不獲奉侍瞻戀慚悚交迫於懐敬成一<lb/>
　　　律<lb/>
河漕籌國計疏導恤民生俯允廷臣請親勞<lb/>
聖主行未能隨<lb/>
法駕何以效愚情定省無由達中宵愧悚并<lb/>
聖駕南巡自春徂夏瞻依心切恭賦斯篇<lb/>
<pb n="KR4f0002_WYG_022-5a"/>
春光荏苒熏風至<lb/>
聖駕勤民尚未還幸有壎箎隨越舸愁無羽翼赴吳關<lb/>
晨趨北闕螭頭上夜夢南雲豹尾閒<lb/>
清蹕恭迎堪計日㡬囘翹首潞河灣<lb/>
皇父親祀北郊甘霖大霈恭紀<lb/>
甫竣宣防畧鑾囘五月中郊原需惠雨稼穡切<lb/>
皇衷方澤期將届精禋事必躬禮成霖澍霈<lb/>
聖意信天通<lb/>
<pb n="KR4f0002_WYG_022-5b"/>
　　雨後即事<lb/>
雨足適新晴翛然天宇清殷憂舒<lb/>
北闕櫛比望西成殿閣微風度階除殘暑輕濡毫思誌<lb/>
喜禾黍競滋榮<lb/>
　　立秋日怡情亭<lb/>
亭引微風暑氣蠲碧空如洗淨雲煙地饒佳景供清賞<lb/>
節送新凉稱午眠㡬處蟬鳴啁積翠數行魚隊樂漪漣<lb/>
誰云秋色多蕭瑟無限青山入目妍<lb/>
<pb n="KR4f0002_WYG_022-6a"/>
　　孟秋扈<lb/>
蹕觀稼恭紀<lb/>
殿角微涼起豳歌大火流蓮房新墜粉梧葉早驚秋玉<lb/>
露滋芳甸金風入畫樓<lb/>
聖心勤稼穡躬自省西疇<lb/>
　　賦得一輪寒月照書厨<lb/>
燦爛書千巻瑩然一鏡懸映籖光瀲瀲透幌影娟娟祕<lb/>
閣搜竒字芸牕理舊編夜深㸔愈皎清坐嬾成眠<lb/>
<pb n="KR4f0002_WYG_022-6b"/>
　　冬日早朝<lb/>
星疎紫禁啓金扉銀燭輝煌映瑣闈鐘鼓聲催仙仗肅<lb/>
虹蜺影逐彩旂飛寒風㡬度輕摇珮瑞雪初飄乍㸃衣<lb/>
喜覩太平文物盛天香滿袖早朝歸<lb/>
　　雪夜即事<lb/>
永夜漏方中瓊瑶灑半空氣侵書幌冷光閃燭花紅興<lb/>
洽張琴好心清得句工詰朝恭省候披拂玉階風<lb/>
　　元夕<lb/>
<pb n="KR4f0002_WYG_022-7a"/>
皓月高懸不夜城燈輝萬井慶昇平臣民語和嵩山語<lb/>
喧笑聲連爆竹聲火樹拂雲飛赤鳯琪花滿地落丹英<lb/>
金吾弛禁歡逰劇載路笙歌直到明<lb/>
　　詠黄河燈<lb/>
華燈夜滿原布置列星繁縹緲探三島離竒演八門旌<lb/>
旗隨火轉語笑逐風喧寓意藏韜畧逰觀荷<lb/>
聖恩<lb/>
　　早春<lb/>
<pb n="KR4f0002_WYG_022-7b"/>
凍解和風至璿杓正建寅叢梅初綻玉餘雪已銷銀栁<lb/>
眼窺人近鶯聲到耳新須知迎日處應早被陽春<lb/>
　　舟次<lb/>
扈<lb/>
蹕閱長河微風起碧波牙檣連百里珠斾轉層坡拂几<lb/>
調琴韻臨牕聽棹歌時清多樂事萬彚總春和<lb/>
　　晩泊<lb/>
傍栁泊湖船停橈薄暮天逺村煙樹裏歸雁水雲邊釣<lb/>
<pb n="KR4f0002_WYG_022-8a"/>
叟垂香餌樵童曵紙鳶江鄉民物美風景更熈然<lb/>
　　順風放舟<lb/>
長河風力駛千里片帆輕槳歇村頻轉橈停岸自迎野<lb/>
鳬衝荇起歸雁拂雲鳴試問郵亭吏何如駟馬行<lb/>
　　天津舟中對月<lb/>
初月照扁舟潮聲洗客愁孤村一樹矗隔岸數帆收霄<lb/>
漢聞鳴雁沙汀玩宿鷗漁歌入夜寂風景似清秋<lb/>
　　水圍<lb/>
<pb n="KR4f0002_WYG_022-8b"/>
春日獵汀洲歡聲拍浪浮雲檣排八陣桂棹競中流鳴<lb/>
鏑摧騰羽飛煙罨綵斿昆明誇水艦豈足擬<lb/>
宸逰<lb/>
　　春日潞河<lb/>
潞河初解凍桂檝溯瀠洄霽色明書帙春濤勸酒杯雲<lb/>
排羣鳥度風鼓萬帆開扈從<lb/>
軒逰日惟慚作賦才<lb/>
　　自暢春園入城途次口占<lb/>
<pb n="KR4f0002_WYG_022-9a"/>
錦堞連雲日欲西暖風弱栁玉河隄翩翩紫燕如相識<lb/>
一路飛鳴逐馬蹄<lb/>
　　春日隨<lb/>
駕舟次<lb/>
新栁緑絲柔依依拂<lb/>
御舟悠揚牛背笛款乃水邊謳翠羽飛桑扈嬌音囀栗<lb/>
留春晴天氣好歡喜奉<lb/>
宸逰<lb/>
<pb n="KR4f0002_WYG_022-9b"/>
　　園居<lb/>
十分春色屬清明翠積嵐光媚曉晴簾幙爭飛村社燕<lb/>
池臺巧囀上林鶯青絲摇曵縈煙檻紅雨霏微撲繡楹<lb/>
賦罷小詩清晝永閒隨白鶴栁邊行<lb/>
　　春郊<lb/>
䇿馬向春田閒逰野趣偏飛花時㸃袂舞蝶故隨鞭萍<lb/>
宻藏溪鶩風高戾紙鳶酒旗遥入望茅店古松邊<lb/>
　　閱永定河應<lb/>
<pb n="KR4f0002_WYG_022-10a"/>
制<lb/>
帝念切民生鑾輿冐暑行遶堤翻麥浪隔栁度鶯聲萬<lb/>
姓資疏濬羣工受凖程<lb/>
聖心期永定河伯助功成<lb/>
　　巡子牙河建壩應<lb/>
制<lb/>
承恩隨鷁首私幸覩<lb/>
皇猷躬定安瀾䇿民無昏墊憂秧針抽複隴梅雨灑良<lb/>
<pb n="KR4f0002_WYG_022-10b"/>
疇勉效河平頌多慚士女謳<lb/>
　　恭覩<lb/>
聖心勤勞頌揚不盡又成長句<lb/>
叨陪<lb/>
法駕閱新隄夙夜辛勤閔庶黎底定九河功嫓美時巡<lb/>
三輔典堪稽煙村黯黯青帘颺岸栁隂隂白馬嘶沉璧<lb/>
寘薪誠黙契神人應有緑圖携<lb/>
　　秋日<lb/>
<pb n="KR4f0002_WYG_022-11a"/>
淅瀝金風暑漸収園林景物足清幽青山環列遥如畫<lb/>
雲漢斜暉望欲流露咽寒蛩聲唧唧月明野鶴意悠悠<lb/>
豐年不用農人告手把香秔騐有秋<lb/>
　　作書<lb/>
搦管曾聞渇驥奔魚箋揮灑墨香痕雖慚腕弱無佳致<lb/>
淨几明忩頌<lb/>
聖恩<lb/>
　　荷花<lb/>
<pb n="KR4f0002_WYG_022-11b"/>
玉井移根種亭亭曲沼中紅衣初墜粉翠盖晚摇風隔<lb/>
浦纎歌隱囘塘麗影同彩鴛䨇泳處珠露㵼香藂<lb/>
　　對月<lb/>
新秋玉露洗長空氷鏡孤懸映綺櫳一片清光涼似水<lb/>
萬年宫樹照青葱<lb/>
　　秋雨<lb/>
一雨收殘暑微涼發樹端風清催早桂氣潔媚幽蘭曲<lb/>
沼波痕漲平疇稻頴繁詩成晩霽後秋月逗煙巒<lb/>
<pb n="KR4f0002_WYG_022-12a"/>
駕幸新園<lb/>
警蹕臨山墅仙雲拂曉來池臺増景色旌盖仰昭囘野<lb/>
鳥迎鑾舞閒花傍輦開歌慙魚藻詠賦乏上林才<lb/>
　　宫中秋日應<lb/>
制<hi>限暉闈衣歸</hi>
九重殿閣卿雲繞鴛瓦參差麗曙暉北闕輕隂連瑣闥<lb/>
西山爽氣裛彤闈疎桐轉影遥迎盖早桂含香乍拂衣<lb/>
欲頌高深言莫罄朝朝慚戴<lb/>
<pb n="KR4f0002_WYG_022-12b"/>
聖恩歸<lb/>
皇父頒賜<lb/>
御製詩扇恭紀<lb/>
慈恩莫並與天崇<lb/>
御製遥頒寵錫隆揮灑仙毫凝湛露捧摇寳扇被仁風<lb/>
四詩尋繹<lb/>
宸章裏八體兼収<lb/>
睿筆中<lb/>
<pb n="KR4f0002_WYG_022-13a"/>
聖藴難窺真萬仭於兹力學願磨礲<lb/>
　　禁苑秋霽應<lb/>
制<hi>有序</hi>
康熈庚辰秋七月十九日時雨初晴風日清朗新涼入<lb/>
座林沼澄鮮<lb/>
皇父聽政之暇親洒<lb/>
宸翰製禁苑秋霽詩一章命諸昆弟分賦應<lb/>
制臣未及與向晚趨<lb/>
<pb n="KR4f0002_WYG_022-13b"/>
庭荷䝉<lb/>
頒示天籟琳瑯雲章絢爛囘環捧誦莫測高深又<lb/>
命臣補賦伏念臣才學弇淺初研聲律未涉藩籬恭覩<lb/>
聖藻昭垂目奪神移益深愧悚仰承<lb/>
恩諭<lb/>
君父之前詎敢自藏其醜謹呈蕪句用博<lb/>
天顔一笑云爾<lb/>
靈囿逢秋霽西山曉翠張澄波添太液爽氣發長楊叢<lb/>
<pb n="KR4f0002_WYG_022-14a"/>
　桂含香嫩疎桐轉影涼<lb/>
　宸襟披拂處魚藻有輝光<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0002_WYG_022-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻二十二<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_023-1a"/>
　欽定四庫全書<lb/>
世宗憲皇帝御製文集巻二十三<lb/>
　　詩<hi>雍邸集</hi>
　　　望海樓二首<lb/>
　凌霄雄傑聳層樓碧海蒼茫逺望收混一乾坤雲水闊<lb/>
　濯磨日月浪花浮百川輸委盈襟帶萬類涵濡任泳游<lb/>
　聞道此中覃帝澤幾曽汪濊有停流<lb/>
　　　其二<lb/>
<pb n="KR4f0002_WYG_023-1b"/>
　朱欄畫棟最髙樓海色天容萬象收海底魚龍應變化<lb/>
　天中雲雨毎蒸浮無波不具全潮勢此日真成廣漢㳺<lb/>
　仙客釣鼇非我意憑軒惟是羡安流<lb/>
　　　瞻仰盛京宫闕念<lb/>
　祖宗創業艱難恭賦二十韻<lb/>
　奉<lb/>
　命趨遼海猗歟仰舊宫逶迤龍脈逺詄蕩鳳城雄念昔<lb/>
　開洪造乘時建武功師征方自葛考卜重遷鄷一劍風<lb/>
<pb n="KR4f0002_WYG_023-2a"/>
塵際三陲指顧中神威宣率土<lb/>
皇極協蒼穹式廓彌増壮維垣遂克崇八門連閫域䨇<lb/>
闕竦髙空曵珮千官列輸琛萬國同兵農咸定制禮樂<lb/>
漸移風爰及純熈介覃敷景歴融寰區欣奠鼎故里抱<lb/>
遺弓沛邑恩優渥舂陵望欝葱星躔争拱北王氣本從<lb/>
東綿瓞鍾靈盛凝庥後裔䝉<lb/>
聖慈殷孝享<lb/>
敕諭遣微躬肅覩興京勝恭承祀典隆丕基勞櫛沐奕<lb/>
<pb n="KR4f0002_WYG_023-2b"/>
葉荷帡幪松檟靈祗䕶檐楹肹蠁通<lb/>
祖宗光烈在眀發愓愚衷<lb/>
　　曉度杏山<lb/>
曙色催樵牧山崖徑欝盤霜凝鴉背白沙印馬蹄乾海<lb/>
氣籠朝旭林飈送早寒鳳城清漏隔遥憶<lb/>
寝門安<lb/>
　　望醫巫閭山<lb/>
翠黛滿雲封遥㸔北鎮雄壮觀侔五嶽峻秩比三公葱<lb/>
<pb n="KR4f0002_WYG_023-3a"/>
欝興王氣扶摇廣莫風勒銘維<lb/>
祖烈瞻仰萬年同<lb/>
　　渡句驪河<lb/>
遼水東西岸寒雲接渺茫平沙㽞鴈跡堠火靖龍荒木<lb/>
落晴巒出冰堅雪練長經時踈定省望日陟髙岡<lb/>
　　謁<lb/>
福陵恭頌<lb/>
一峰天柱象崑崙聖武開基百世尊<lb/>
<pb n="KR4f0002_WYG_023-3b"/>
廟貌輝煌蔵劍舄塵氛盪滌闢乾坤赤龍遐舉雲留影<lb/>
石馬宵趨汗漬㾗赫濯聲靈通僾肅春秋霜露感長存<lb/>
　　謁<lb/>
昭陵恭頌<lb/>
鍾靈毓秀氣佳哉宇宙從兹景運開<lb/>
帝統兼因文治廣<lb/>
聖基豈獨武功恢遼韓海水涵深澤松杏山髙接上台<lb/>
䖍肅奉觴恭拜畢五雲飛處久徘徊<lb/>
<pb n="KR4f0002_WYG_023-4a"/>
　　避暑口外<lb/>
爽塏髙原古上都欝蒸節候熱全無千尋木䕃招涼扇<lb/>
幾道泉飛辟暑珠時任鏤氷為鳥獸灣從銷夏泛菰蒲<lb/>
<hi>銷夏灣在吳郡洞庭西山</hi>何如此地随<lb/>
仙蹕披拂清風勝舞雩<lb/>
　　口外山村<lb/>
鳥外窺烟樹微茫磧路斜地寒宜種黍坡暖好栽𤓰比<lb/>
戸裁駝褐居人置兎罝誰将淳朴意傳冩入中華<lb/>
<pb n="KR4f0002_WYG_023-4b"/>
　　田家即事二首<lb/>
沙磧髙低禾黍盈羣飛銅雀繞田鳴竹弓蒿矢堪驅嚇<lb/>
漫向黄雲試射聲<lb/>
　　其二<lb/>
戍烽罷舉息征塵肆力耕耘屬幸民榆栁隂踈秋社近<lb/>
縁邉笳鼓賽田神<lb/>
　　中秋從獵塞外<lb/>
萬里清輝度塞寒一輪飛鏡耀雲端穹廬影静金波蘸<lb/>
<pb n="KR4f0002_WYG_023-5a"/>
行漏聲沉玉露漙光射龍沙眀逺磧香飄仙桂拂層巒<lb/>
普天今夕同忻賞何似趨承<lb/>
膝下歡<lb/>
　　金蓮花<lb/>
菡萏敷鮮彩絢爛雲錦重茜裳雜縞袂擢艶白復紅根<lb/>
株徧陂澤名品将無同昔傳天竺師鉢咒青芙蓉非闗<lb/>
造物力色相自虛空獨有金蓮號圖譜考莫從我來古<lb/>
塞北野卉競丰茸羅生巖谷底𤨏屑焉能窮燦然覩竒<lb/>
<pb n="KR4f0002_WYG_023-5b"/>
葩誰施冶鑄工六丁鼔爐韝幾費丹陽銅鏤刻成千瓣<lb/>
片片黄金鎔碧莖裊翠葉挺出薰風中儼如九品䑓寳<lb/>
絡垂玲瓏金仙此趺坐演偈降獰龍幽芳宜見賞輦路<lb/>
㑹當逢亭亭黄屋側照耀衘壁釭<lb/>
宸逰毎披拂香氣向日融願言植堦砌净浥清露濃惜<lb/>
哉逺難致忍令伍蒿蓬綴詞續花譜以冠羣芳藂<lb/>
　　塞上晚眺<lb/>
倒影餘霞麗晴沙入望平千峰含暮靄萬幕起秋聲度<lb/>
<pb n="KR4f0002_WYG_023-6a"/>
壟牛羊下歸鞍雉兎盈割鮮将進酒邉月照髙旌<lb/>
　　雨後<lb/>
凉雨晴偏好邉秋氣轉清虹從林杪斷月傍隴頭生落<lb/>
葉飄含潤回沙溜有聲仰㸔羣鴈度寒影貼雲眀<lb/>
　　扈<lb/>
駕幸檀柘寺恭紀<lb/>
省耕郊外鳥聲歡敬從祗林擁八鸞法苑風飄花作雨<lb/>
香溪水激石鳴湍含桃宻綴紅珠樹嫩籜新抽碧玉竿<lb/>
<pb n="KR4f0002_WYG_023-6b"/>
勝地從容駐清蹕慈雲鎮日䕶巖巒<lb/>
　　㸔竹口占<lb/>
林含虗籟扇清和翠篠娟娟浥露多結實成陰偏得所<lb/>
幸<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>
鸞馭數經過<lb/>
御賜櫻桃恭賦<lb/>
朱實纔春薦宫鶯啄未殘香堪齊蜜荔味自奪氷丸圓<lb/>
轉珠千粒輕勻露一盤天厨欣恵賜絶勝駐顔丹<lb/>
<pb n="KR4f0002_WYG_023-7a"/>
　　扈<lb/>
駕觀麥<lb/>
雨潤郊原奉豫逰勤民<lb/>
御輦向西疇摇空翠浪沄沄起覆隴黄雲冉冉浮三白<lb/>
降穰占嵗稔兩岐擢秀應農謳佇㸔比屋連耞動擊壤<lb/>
聲中麥有秋<lb/>
　　曠然塵慮清<lb/>
性静涵真趣澄觀宇宙中未離人境外頓覺俗情空有<lb/>
<pb n="KR4f0002_WYG_023-7b"/>
色穿簾月無心過竹風一聲長嘯罷俯仰浩靡窮<lb/>
　　四時詠應<lb/>
制<lb/>
　　　春<lb/>
土融波暖遍陽春睍睕雛鶯學語頻嘉卉滿園争獻笑<lb/>
良苖接畛亦懐新韶華有意㽞三殿恵澤無邉及兆民<lb/>
畿甸時廵東作始康衢忭舞頌<lb/>
堯仁<lb/>
<pb n="KR4f0002_WYG_023-8a"/>
　　　夏<lb/>
麥黄節候届朱眀百草蕃滋萬彚榮檻覆槐隂當午宻<lb/>
階羅葵蕚向陽傾濯枝雨過園林潤觧愠風來殿閣清<lb/>
一榻桃笙臨水畔對時育物豫<lb/>
皇情<lb/>
　　　秋<lb/>
碧天薦爽火西流序轉商颷應蓐收警鶴聲中清露下<lb/>
征鴻影外斷雲浮梧楸蕭瑟宜新霽禾黍離披慶有秋<lb/>
<pb n="KR4f0002_WYG_023-8b"/>
省歛順時勤<lb/>
御蹕不躭清興宴瓊樓<lb/>
　　　冬<lb/>
飄風發發迎嚴節瑞雪霏霏増暮寒納稼三農休蔀屋<lb/>
飛葭九陛肅郊壇梅踈破臘開温室竹勁凌霜挺玉欄<lb/>
敬惜嵗餘聆<lb/>
聖訓忻依<lb/>
内殿日承歡<lb/>
<pb n="KR4f0002_WYG_023-9a"/>
　　癸未嵗随<lb/>
駕南廵渡揚子江恭紀<lb/>
敬從泛樓船春江二月天雲開孤塔逈風送逺㠶聨津<lb/>
栁迎<lb/>
清蹕沙洲接<lb/>
御烟中流囬望處翠岫列晴川<lb/>
　　癸未中秋對月時以疾假不獲扈從出塞感賦<lb/>
十載中秋月都從北塞㸔祗今臨皎鏡逺愧隔<lb/>
<pb n="KR4f0002_WYG_023-9b"/>
鳴鑾暑退身差健宵良意强歡當軒對罇酒重念<lb/>
聖恩寛<lb/>
　　皓月鍳丹宫<lb/>
新秋爽氣滿瑶京鴛瓦流輝一色眀耿耿銀河低紫禁<lb/>
溶溶冰鏡上丹楹素娥珮冷凌風響金桂香飄合殿清<lb/>
但願千秋輪不缺團圞光彩對常盈<lb/>
　　小園讌集<lb/>
小園觴飲罷閒歩碧溪頭嵐秀秋増色林深晩更幽同<lb/>
<pb n="KR4f0002_WYG_023-10a"/>
吟今夜月囬憶舊年逰風景真堪賞相携逐鷺鷗<lb/>
　　徳州曉渡<lb/>
襟帶燕齊此路分舟梁曉渡馬嘶羣舉鞭南指峰如黛<lb/>
佳氣蘢葱結五雲<lb/>
　　望岱<lb/>
芙蓉萬仭挿丹梯海上羣峰莫與齊九㸃青烟㸔野馬<lb/>
五更紅日候天雞雲封峭壁松多古蘚積殘碑字未迷<lb/>
冉冉嶺頭笙鶴下仙壇曽此降金泥<lb/>
<pb n="KR4f0002_WYG_023-10b"/>
　　過䝉隂<lb/>
望裡東䝉近微茫草樹遮面城峯礙日遶郭水鳴沙户<lb/>
盡繰桑繭人多摘茗芽曽聞魯酒薄村店一旗斜<lb/>
　　扈<lb/>
蹕閲河<lb/>
聖主民依切金堤<lb/>
玉輦臨平成齊禹烈底定慰堯心屢慶禾盈隴勤栽栁<lb/>
結隂翕河今有頌鼓枻入歌吟<lb/>
<pb n="KR4f0002_WYG_023-11a"/>
　　渡揚子江<lb/>
臨江山勢欝岧嶤江面風和絮亂飄錦䌫觧開揚子渡<lb/>
龍旗飛過廣陵潮重光麗日懸天鏡幾道晴虹駕海橋<lb/>
一曲汾歌懷<lb/>
帝徳榜人齊唱擁蘭橈<lb/>
　　金山夜泊遇雨<lb/>
宿慕金山寺今方識化城雨昏春嶂合石激晩潮鳴不<lb/>
辨江天色惟聞鐘磬聲因知覊旅境觸景易生情<lb/>
<pb n="KR4f0002_WYG_023-11b"/>
　　其二<lb/>
勝地饒佳致都教一雨收風掀髙樹吼江疉怒濤流坐<lb/>
久雲徐歛宵深象始幽暫時煩慮息我亦欲勾留<lb/>
　　登焦山上方口占<lb/>
浩浩天邉水蒼蒼山頂松老僧禪定後隔岸一聲鐘<lb/>
　　雨中泊舟楓橋遥對虎阜<lb/>
維舫楓橋晩悠然見虎邱塔標雲影直鐘度雨聲幽僧<lb/>
舍當門竹漁家隔浦舟茫茫吳越事都付與東流<lb/>
<pb n="KR4f0002_WYG_023-12a"/>
　　　扈<lb/>
　駕幸西湖<lb/>
　宸章璀璨麗湖軒映帶烟波羽衛屯山入<lb/>
　御筵青未了草迎<lb/>
　蹕道緑方繁暮巢鶴歛雲間翅逺寺僧歸月下門花栁<lb/>
　六橋争爛熳齊承<lb/>
　睿日似春温<lb/>
　<lb/>
<pb n="KR4f0002_WYG_023-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻二十三<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_024-1a"/>
　欽定四庫全書<lb/>
世宗憲皇帝御製文集巻二十四<lb/>
　　詩<hi>雍邸集</hi>
　　　五倫圖歌<lb/>
　天樞位地維張人於其間叙倫常五者闕一斯不可上<lb/>
　自朝廷下閨房豈止含齒并戴髪凡有血氣秉彝良試<lb/>
　㸔翩幡衆羽族接翼引隊朝鳳凰鳳凰髙據碧梧儼臨<lb/>
　御君臣禮數何煌煌鳴鶴在隂其子和仙音嘹喨松風<lb/>
<pb n="KR4f0002_WYG_024-1b"/>
　長夫婦唱隨諧琴瑟䨇飛䨇宿䨇鴛鴦可憐鶺鴒至翾<lb/>
　細往來在原集復翔行摇雅有急難意同氣兄弟期相<lb/>
　将緬彼新鶯向春栁金梭織翠為底忙聞聲相恱求其<lb/>
　友臨風百囀和笙簧感茲羣鳥義可取從眀五教敷條<lb/>
　章丹青之筆此足貴等閒花草徒芬芳非惟滿紙絢文<lb/>
　采良禽指㸃醒頑狂若人立志慕忠孝須懸此圖出入<lb/>
　瞻玩無相忘<lb/>
　　　山氣日夕佳<lb/>
<pb n="KR4f0002_WYG_024-2a"/>
嶺銜斜照澹雲收翠靄參差晩更幽心静随縁皆自得<lb/>
情空何事可闗愁烟鬟碧染蒼茫暮霜葉紅飛爛漫秋<lb/>
此際若逢陶隐士更邀眀月續佳逰<lb/>
　　百籟坐自吟<lb/>
颯然一𣲖起秋林相和無人竟夕吟落葉蕭蕭聲乍隐<lb/>
懸泉㶁㶁響堪尋悠揚豈似臨風笛斷續非闗搗練砧<lb/>
黙坐寂寥聴不厭恍於静裏得空心<lb/>
　　秋日随<lb/>
<pb n="KR4f0002_WYG_024-2b"/>
駕郊外駐蹕遇雨<lb/>
村荘駐輦省農田共慶西成恵澤宣雷繞千峰眀逺電<lb/>
雨傾四野響飛泉博山香爇餘煙裊龍井茶敲活火煎<lb/>
幾杵鐘聲雲外杳頓令心地覺超然<lb/>
御題松鶴圖恭紀二首<lb/>
　　　松<lb/>
通身鱗鬛作龍文翠色㕘天半入雲<lb/>
天筆普垂新雨露一株獨向殿前分<lb/>
<pb n="KR4f0002_WYG_024-3a"/>
　　　鶴<lb/>
頂染丹砂縞素衣青城何日復招歸一時墨妙邀<lb/>
宸賞千古名傳丁令威<lb/>
　　趵突泉應<lb/>
制<hi>限七陽韻</hi>
歴下重臨羽斾揚名泉漾漾麗池光拂開玉鏡涵天影<lb/>
㸔湧銀濤噴雪香<lb/>
睿藻昔曽懸日月恩輝今又照滄浪温然乳液通靈脉<lb/>
<pb n="KR4f0002_WYG_024-3b"/>
泒引陽和浩刼長<lb/>
　　珍珠泉應<lb/>
制<hi>限八庚韻</hi>
<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>珠舊有名官署一泓眀<hi>泉在廵撫署内</hi>似沸光靡定無風浪<lb/>
自平流長知物潤源潔覺心清兩度邀<lb/>
宸賞澄泓荷寵榮<lb/>
萬夀頌三章<lb/>
玉殿班齊捧<lb/>
<pb n="KR4f0002_WYG_024-4a"/>
御筵千官歌祝筭綿延籌添甲子逢初度椿紀干支慶<lb/>
永年逺貢越裳重九譯來朝絳節㑹羣仙更張内宴簾<lb/>
髙捲叠奏雲韶響徹天<lb/>
　　其二<lb/>
紫禁春深麗景融熙然身入慶雲中瞻<lb/>
天有喜趨承近祝<lb/>
聖無疆拜舞同毫覆<lb/>
堯眉含秀采神凝<lb/>
<pb n="KR4f0002_WYG_024-4b"/>
舜目烱方瞳生成竒表占徴應共指南山比夀崇<lb/>
　　其三<lb/>
南極星眀耀蔚藍夀昌有象瑞光含聲傳中嶽聞呼萬<lb/>
絃鼓虞廷度曲三日月升恒<lb/>
皇祚逺海河清晏<lb/>
聖恩覃捧觴戱綵春長好嵗嵗慚無貢㫖甘<lb/>
　　溪水碧於草<lb/>
傍澗尋花去沿堤歩翠行誰将芳草色染得碧溪眀衫<lb/>
<pb n="KR4f0002_WYG_024-5a"/>
縠風中縐眉痕鏡裏生紅顔云易改可似水常清<lb/>
　　山居自怡<lb/>
生平躭静僻毎愛住深山百卉從榮謝䨇丸任往還朝<lb/>
廷容懶慢天地許清閒睡起三竿日仙蹤似可攀<lb/>
　　今月曽經照古人<lb/>
磨洗無從鑑更真清光一片自常新既然此地臨今夕<lb/>
豈不當年照古人冉冉浮生成往跡茫茫世事總飛塵<lb/>
㑹須直上清虛府永向蟾宫伴桂輪<lb/>
<pb n="KR4f0002_WYG_024-5b"/>
　　幽居<lb/>
小築幽居愛近郊夜遲月色隐林梢寒侵珠箔燈光淡<lb/>
風動紗牕竹影交野外鐘聲聞斷續案頭詩律費推敲<lb/>
翛然兀坐情空盡識得原無物可淆<lb/>
　　七夕<lb/>
萬里碧空浄仙橋鵲駕成天孫猶有約人世那無情弦<lb/>
月穿針節花隂滴漏聲夜凉徙倚處河漢正盈盈<lb/>
　　即事<lb/>
<pb n="KR4f0002_WYG_024-6a"/>
晚行西郭外䇿馬上層岡暑退無多日踈林已半黄<lb/>
　　一日閒<lb/>
閉門一日隔塵囂深許淵眀懶折腰觀奕偶将傍著悟<lb/>
横琴只按古音調新情都向杯中盡舊慮皆從枕上銷<lb/>
信得浮生俱是幻此身何處不逍遥<lb/>
　　就正齋九日賞菊<hi>得七陽</hi>
重陽髙㑹幔亭張堦下寒英正吐芳為羡霜叢矜晩節<lb/>
同来香徑領秋光嘉賔落㡌風流在綺席徴歌雅興長<lb/>
<pb n="KR4f0002_WYG_024-6b"/>
却笑當年彭澤叟東籬寂寞獨傾觴<lb/>
　　寒夜有懐<lb/>
夜寒漏永千門静破夢鐘聲渡花影夢醒囬思記最真<lb/>
那堪夢短難常親兀坐誰教夢更添起歩修廊風動簾<lb/>
可憐兩地隔吳越此情惟付天邉月<lb/>
　　山居偶成<lb/>
山居且喜逺紛華俯仰乾坤野興賖千載勲名身外影<lb/>
百年榮辱鏡中花金罇潦倒春将暮蕙徑葳蕤日又斜<lb/>
<pb n="KR4f0002_WYG_024-7a"/>
聞道五湖烟景好何縁簑笠釣汀沙<lb/>
　　途次暑雨<lb/>
泱漭夏雲屯滂沱塞雨繁繞渠沙路浄注澗石泉渾鸛<lb/>
浴依邱垤駝鳴傍水源凉颸起林末吹入小行軒<lb/>
　　山頂船樓<lb/>
樓居製倣船居好山檻風如水檻多飄渺千峰翻翠浪<lb/>
怒號萬木吼蒼波晴霞片片開㠶影禽鳥聲聲唱棹歌<lb/>
閒拄一篙雲外泛青松白石任吟哦<lb/>
<pb n="KR4f0002_WYG_024-7b"/>
　　中元登獅子嶺感懐<lb/>
晩登獅子嶺四望凈雲烟葉落瘦崖樹雨過響澗泉人<lb/>
顔移嵗月秋色老山川令節須酬賞天空月正圓<lb/>
　　妙髙堂<lb/>
碧峯頂上結茒廬可擬巢由物外居雲變白衣眼底事<lb/>
風翻貝葉案頭書性天融㑹無今古心月圓眀徹太虛<lb/>
睡起北忩時一嘯干山答響自如如<lb/>
　　早起寄都中諸弟<lb/>
<pb n="KR4f0002_WYG_024-8a"/>
曉起輕寒透薄帷風光節物暗推移正當邉塞秋臨早<lb/>
况是闗山月落遲一鴈孤鳴驚旅夢千峰攅立動詩思<lb/>
鳳城諸弟應相憶好對黄花泛酒巵<lb/>
　　熱河閒詠七首<lb/>
塞北開行殿窓臨萬壑松雲封雙塔嶺烟鎻磬錘峯飄<lb/>
渺層巒接盤廽曲徑重紅塵難到處何事不從容<lb/>
　　其二<lb/>
一人臨塞北萬里息邉烽朽木含生意閒花逞冶容䕫<lb/>
<pb n="KR4f0002_WYG_024-8b"/>
魈潜隐跡虎豹盡蔵蹤羣動無紛擾惟聞響梵鐘<lb/>
　　其三<lb/>
避冗原無意捜竒念乆灰境幽饒野趣山静絶浮埃馴<lb/>
鹿時來去閒雲自往囬長年頥養得何畏景光催<lb/>
　　其四<lb/>
卜居豈為避三庚巒壑幽深氣象清絶頂蒼松多古韻<lb/>
前川皓月倍常眀薄衾坐擁渾忘我髙枕欹吟别有情<lb/>
萬籟寂然銀漢轉一聲破夢曙鐘鳴<lb/>
<pb n="KR4f0002_WYG_024-9a"/>
　　其五<lb/>
泠泠碧澗勝絲竹疉疊蒼嵓列畫圗異卉手拈陳几案<lb/>
野蔬親摘付庖厨閒中随展經千頁睡起新烹茶半壺<lb/>
莫謂超然觧遺世廟堂清福一慵愚<lb/>
　　其六<lb/>
山深地僻塵囂隔斜䕃茒堂百尺松石壁有斑憑雨鑿<lb/>
柴門無鑰倩雲封盤巖曲磴㽞麋跡繞砌平沙印鶴蹤<lb/>
夢覺南牕何所事獨吟獨酌儘從容<lb/>
<pb n="KR4f0002_WYG_024-9b"/>
　　其七<lb/>
閒來忘暑兼忘我浩氣冲融貫太虛城市山林君子宅<lb/>
山林城市帝王居不尋仙客談元㫖懶覔髙僧講梵書<lb/>
天地古今惟一嘯悠然自得有誰如<lb/>
　　恭謁五臺過龍泉闗偶題<lb/>
隔斷紅塵另一天慈雲常䕶此山巔雄闗不阻驂鸞客<lb/>
勝地偏多應跡賢兵象銷時崇佛象烽烟靖始颺爐烟<lb/>
治平功效無生力贏得村翁自在眠<lb/>
<pb n="KR4f0002_WYG_024-10a"/>
　　　将至五臺山月下作<lb/>
　深沉院落隔囂塵夜静髙懸月一輪芍葯欄邉蔵祖意<lb/>
　葡萄架裏露天真契機且共論詩酒忘我何妨互主賔<lb/>
　聞說臺山驀直路眀朝不必問前津<lb/>
　　　仲秋有懐<lb/>
　飜飛庭院葉初乾悵怏難禁獨倚欄兩地西風人夢隔<lb/>
　一天凉雨鴈聲寒驚秋剪燭吟新句把酒論文憶舊歡<lb/>
　辜負此時曽有約桂花香好不同㸔<lb/>
<pb n="KR4f0002_WYG_024-10b"/>
　　　秋夜直院<lb/>
　碧落沉沉蠟炬寒清秋直院夜将殘金吾禁肅千門静<lb/>
　玉漏聲稀列宿闌宫樹半籠蟾影澹天街欲濕露華溥<lb/>
　垂簾兀坐心如水此際憑誰舉話端<lb/>
　<lb/>
　<lb/>
　<lb/>
世宗憲皇帝御製文集巻二十四<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_025-1a"/>
　欽定四庫全書<lb/>
世宗憲皇帝御製文集卷二十五<lb/>
　　詩<hi>雍邸集</hi>
　　　長至日<lb/>
　候琯灰初動曈曨旭日臨晴光金闕迥佳氣帝城深子<lb/>
　建三微首功添一線隂静觀消長理不息見天心<lb/>
　　　梅花二首<hi>歩林和靖韻</hi>
　氷蕊舒芬臘欲殘香魂脉脉自凌寒先春不借東皇力<lb/>
<pb n="KR4f0002_WYG_025-1b"/>
　冒雪惟容隐士㸔素面濃嫌梨粉艶仙標狂鄙栁綿乾<lb/>
　玲瓏鐵榦珠光映宛若疎星傍曉闌<lb/>
　　　其二<lb/>
　開遲寕逐雪消殘嵗底曽經徹骨寒未識芳心何處託<lb/>
　欲将冷眼向誰㸔飲餘含笑香微吐暖入凝酥暈不乾<lb/>
　一種天然清意味毎牽幽賞到更䦨<lb/>
　　　松<lb/>
　矯矯拂雲姿能教衆木卑蒼鱗疑挾雨翠鬛静含颸花<lb/>
<pb n="KR4f0002_WYG_025-2a"/>
暖飄香粉膏流結紫芝千齡待黄鶴集此最髙枝<lb/>
　　竹<lb/>
緑染竿竿潤青籠个个隂節髙寒愈勁氣潔暑難侵宻<lb/>
雨驚龍起清風引鳯吟幸邀君子號為爾觧虛心<lb/>
　　梅<lb/>
瘦影亭亭立幽香細細清竹希霜後操松訂嵗寒盟先<lb/>
得東風意猶含太古情超然羣卉外一味澹為生<lb/>
　　元旦<lb/>
<pb n="KR4f0002_WYG_025-2b"/>
輝輝燈火曙光連氣淑風條景物鮮䨇闕禁鐘鳴朔旦<lb/>
千門春帖迓芳年金花雜組新裁勝栢葉清樽喜侍筵<lb/>
仰戴<lb/>
聖皇康且夀長朝元節沐<lb/>
恩偏<lb/>
　　春日閒行<lb/>
清旭籠雲暖氣含逺山如黛水如藍啼鳩到處青桑隴<lb/>
乳鴨誰家碧栁潭公子醉鞭金勒騎佳人笑摘野花簮<lb/>
<pb n="KR4f0002_WYG_025-3a"/>
春光駘蕩東風緩蜂蝶悠揚晩更憨<lb/>
　　園居二首<lb/>
晴暉蕩林翠芳岫映春漪燕怯飛還歇鷗馴信可期異<lb/>
書探古字真蹟辨蔵碑晩更携蘭棹溯洄月上遲<lb/>
　　其二<lb/>
懶問浮沉事閒娛花栁朝吳兒調鳳曲越女按鸞簫道<lb/>
許山僧訪碁将野叟招漆園非所慕適志即逍遥<lb/>
　　風<lb/>
<pb n="KR4f0002_WYG_025-3b"/>
綄影悠揚五兩輕少男應律蟄蟲驚破萌拆甲全無跡<lb/>
拂幔開楹若有情草偃方将行夏令條鳴切莫變秋聲<lb/>
松濤竹籟俱堪賞雪後飄梅韻更清<lb/>
　　花<lb/>
深淺穠纎萬種姿愛花自古有情癡書窓艶入紅牙管<lb/>
粧鏡嬌添緑鬂絲韋曲千芳初放日洛陽群卉正當時<lb/>
若将觧語朱顔比争似長年錦滿枝<lb/>
　　雪<lb/>
<pb n="KR4f0002_WYG_025-4a"/>
誰把氷綃細剪裁絮飄軒檻粉鋪苔千山種遍峯峯玉<lb/>
九陌開齊樹樹梅鶴氅離披驢背詠漁簑冷淡鴨頭回<lb/>
驂鸞擬赴瑶池宴飛舞瓊花入酒杯<lb/>
　　月<lb/>
體空質妙禀陽輝一鏡眀能徧九圍冷伴畫樓吹玉笛<lb/>
清臨香閣理金徽纎纎栁外星光隐寂寂花間燭影微<lb/>
獨有滄江烟浪裏扁舟載得滿輪歸<lb/>
　　池邉<lb/>
<pb n="KR4f0002_WYG_025-4b"/>
齋居讀書暇晩向池邉歩水面落花浮水底行雲度山<lb/>
色從西來泉聲日東注静觀物何閒超然得妙悟<lb/>
　　花前<lb/>
小園目眩攬羣芳紅紫成帷錦繡張次第迎風争獻笑<lb/>
参差向日各分香無名也自矜韶節入品方堪逞艶陽<lb/>
抱蕊攅英蜂與蝶何曽觧得惜春光<lb/>
　　清涼紀逰一十四首<lb/>
　　　入山<lb/>
<pb n="KR4f0002_WYG_025-5a"/>
清涼境界梵王宫碧染芙蓉聳昊穹萬古雲封五頂寺<lb/>
千株松納四時風盤廽鳥道珠幡裏繚繞爐烟畫障中<lb/>
石立儼然如接引疑逢青髻化身童<lb/>
　　　東臺<lb/>
嵯峨東陟揷雲峯壁翠巒蒼亘百重妙吉祥師常說法<lb/>
那羅延窟慣蔵龍逺窺滄海初升日響振空林欲曙鐘<lb/>
一𣲖眀霞光絢爛天然佛鏡豁心胸<lb/>
　　　南臺<lb/>
<pb n="KR4f0002_WYG_025-5b"/>
巋然秀拔峙南臺頂勢穹窿若覆盃香閣遥瞻烟鎻處<lb/>
寳燈聞說夜飛來仙巖鋪錦慿誰繡虎窟屯雲為我開<lb/>
欲禮真容先在望頻催前騎躡崔嵬<lb/>
　　　西臺<lb/>
掛月巖前一徑探岧嶤紫翠叠烟嵐圓機風與溪相答<lb/>
秘義人同石共譚靈異蹟多難罄筆清涼峯好盡如簮<lb/>
無邉覺海毫端入八水源頭不用參<hi>西臺有八功徳水</hi>
　　　北臺<lb/>
<pb n="KR4f0002_WYG_025-6a"/>
北臺秀矗斗杓傍樓殿凌虛結上方衆壑俱從簷下落<lb/>
萬縁都向檻邉忘洪河如帶眀分野恒嶽為鄰接大荒<lb/>
世界三千空色喻豈離般若一毫光<lb/>
　　　中臺<lb/>
五朶青蓮簇翠鬟峩峩一朶湧中間近來若個宗風徹<lb/>
至此方知佛日閒採菊梵仙歸洞去踏花獅子自空還<lb/>
法身寳塔門門現畢竟逰人未到山<lb/>
　　　真容院<lb/>
<pb n="KR4f0002_WYG_025-6b"/>
殊像原無二荘嚴屬畫工昔聞叱牛叟今見跨獅翁月<lb/>
面光瑩玉珍纓貫慧風真容從未隐謾道現虛空<lb/>
　　　清涼石<lb/>
光寒如鏡卧深雲半是雲斑半蘚紋誰識方方一片裏<lb/>
古今容盡屐交紛<lb/>
　　　其二<lb/>
體本清涼自觧煩天然秀色蓄雲根曼殊說法今何在<lb/>
㕘客空尋趺坐痕<lb/>
<pb n="KR4f0002_WYG_025-7a"/>
　　　過清涼山諸寺<lb/>
祗林幾處隠松闗門帶寒溪碧玉灣歴叩花宫尋白足<lb/>
遍登香閣看青山無塵覺地猿能定不繫禪心雲共閒<lb/>
一片清涼蒼翠色家家分得滿忩間<lb/>
　　　出山途中口占<lb/>
路轉層臺樹幾重緑隂如幄䕶金容行從琪草瑶花過<lb/>
衣染生香百和濃<lb/>
　　　其二<lb/>
<pb n="KR4f0002_WYG_025-7b"/>
日射闗門宿霧開化城咫尺首重囬仙雲片片随行騎<lb/>
直自清涼山頂來<lb/>
　　　射虎川臺麓寺<lb/>
精藍欝起碧巖幽此日齋誠駐紫騮東指鳳城䨇闕逈<lb/>
西瞻鷲嶺半空浮梵鐘縹緲香雲外寳翰昭回古殿頭<lb/>
神表天弧開淨域河沙浩刼頌<lb/>
宸逰<lb/>
　　　再度龍泉闗<lb/>
<pb n="KR4f0002_WYG_025-8a"/>
遨逰從浄土安稳度香城鳥亦通禪悦松如響梵聲山<lb/>
嵐朝夕幻闗栁去來迎鳳闕慈雲近惟殷問<lb/>
寝情<lb/>
　　熱河道中<lb/>
山色嵐光映馬韉軟沙細草緩鳴鞭花開遍野時飛蝶<lb/>
雲散晴空好射鳶孤店酒帘飄栁外幾家溪水遶門前<lb/>
穿林暮返携鋤叟畧彴欹斜度晚烟<lb/>
　　湖亭觀荷<lb/>
<pb n="KR4f0002_WYG_025-8b"/>
館宇清幽曉氣涼更宜澹蕩對烟光湖平水色涵天色<lb/>
風過荷香帶葉香戱泳金鱗依宻荇低飛銀練貼芳塘<lb/>
蘭橈折取憐䨇蒂殊勝陳隋巧様粧<lb/>
　　河燈<lb/>
月湧湖心白燈燃湖面紅琪花開色界電彩燦虛空棹<lb/>
泛眀河裡人逰列宿中蘭舠鳴梵唄飄入藕花風<lb/>
　　田家四時詞<hi>六言</hi>
　　　春<lb/>
<pb n="KR4f0002_WYG_025-9a"/>
陌頭楊栁初放溪上桃花欲燃處處青鳩呼雨家家黄<lb/>
犢耕烟牧童羣嬉挑菜餉婦自觧撑船借問浪逰城市<lb/>
何如樂業村田<lb/>
　　　夏<lb/>
帶露葉盈蠶箔翻雲麥熟田家白水千塍秧馬緑隂幾<lb/>
戸繰車日午鳴蟬逺近風薫飛燕横斜男女適均勞逸<lb/>
相逢只說桑麻<lb/>
　　　秋<lb/>
<pb n="KR4f0002_WYG_025-9b"/>
風露微涼天氣四鄉一𣲖秋光蕎吐東阡雪白禾香南<lb/>
畆雲黄青刈園蔬足雨紅收林實經霜舉室欣逢樂嵗<lb/>
商量築圃登場<lb/>
　　　冬<lb/>
靄靄炊烟茒舍霏霏臘雪柴門䦨静閒眠羔犢籬牢安<lb/>
穏鷄豚夜織梭鳴啞軋朝㫪杵韻喧繁賽社争撾祭鼓<lb/>
歌呼新釀盈盆<lb/>
　　亭上<lb/>
<pb n="KR4f0002_WYG_025-10a"/>
幽亭臨玉沼芳草帶金塘石叠玲瓏巧花飄荏苒香油<lb/>
雲翻濕影絲雨濺虛涼倚檻紆流覽天容蕩水光<lb/>
　　閏中秋<lb/>
一年最是中秋好八月欣逢兩度過彩耀桂輪前夕滿<lb/>
涼生玉露此時多<hi>是日交節</hi>入簾喜若重來客照席歡宜續<lb/>
舊歌自笑閒情誰得似漏深更戀賞金波<lb/>
　　大覺寺<lb/>
翠微塵外境峯壑畫圖成寺向雲邉出人從樹杪行香<lb/>
<pb n="KR4f0002_WYG_025-10b"/>
臺喧鳥語禪室遶泉鳴日午松隂轉鐘傳說偈聲<lb/>
　　月夜泛舟<lb/>
隄栁隂分舉畫橈數聲嘔軋蕩輕舠芙蓉館北香浮沼<lb/>
桑柘村西月滿橋雪鳥衝烟孤鷺起金鱗破浪巨魚跳<lb/>
溯洄一片清光裏心㑹南華秋水謡<lb/>
　　秋夕<lb/>
初月明樓角微風動樹條夜凉蟲語細秋老雁聲驕息<lb/>
慮徴神爽忘懷覺境超隂隂深竹裏時見一螢飄<lb/>
<pb n="KR4f0002_WYG_025-11a"/>
　　九日<lb/>
九日秋容老山山晴色宜紫茰香可佩黄菊艶當時屐<lb/>
為登髙著尊因選勝移願言多載酒拂石醉題詩<lb/>
　　黒龍潭<lb/>
平麓蟠崇阜雲潭結澗阿鏡光涵鐵冷溜響噴珠多秘<lb/>
識龍蔵穴深疑蜃蛻窩農田望霖雨於此乞恩波<lb/>
　　擬漁樵耕牧四首<lb/>
　　　漁<lb/>
<pb n="KR4f0002_WYG_025-11b"/>
舴艋漂摇随處家一篙緑水度年華風罾逐浪蘋溪逺<lb/>
雨網衝烟栁渚斜在在躭閒<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>白鷺朝朝買醉饌紅蝦<lb/>
團圞兒女歡篷底豈羡浮名舉世誇<lb/>
　　　樵<lb/>
一生蹤跡在烟霞不植條桑不種麻翠栢斫來青帶葉<lb/>
古藤擔去紫垂花歌長時引猿窺穴歸晚常乘月到家<lb/>
笑指雲山為活計那須巵酒祝篝車<lb/>
　　　耕<lb/>
<pb n="KR4f0002_WYG_025-12a"/>
茅屋踈籬翠蔓牽繞籬桑拓翳平田村中斑白閒無事<lb/>
隴上青黄喜有年比戸機梭鳴月下一家兒女聚燈前<lb/>
那能更羡公侯貴蟹羙魚肥稻熟天<lb/>
　　　牧<lb/>
平原淺草澹烟和指㸃牛羊下緑坡逐隊飲時泉響細<lb/>
偷閒卧處栁隂多長河曲岸悠揚笛斜日微風斷續歌<lb/>
借問道傍騎馬客何如犢背穏披簑<lb/>
　　四花詞<lb/>
<pb n="KR4f0002_WYG_025-12b"/>
　　　桃花<lb/>
玉洞仙葩綘露滋纎濃早占仲春時群芳奪色朝霞艶<lb/>
向日先開第一枝<lb/>
　　　荷花<lb/>
緑蒂紅衣薄醉妝凌波舒影覆鴛鴦蓮房有子心偏苦<lb/>
藕節含香絲更長<lb/>
　　　桂花<lb/>
月殿珠英綻嫩黄婆娑翠葉隠微霜為含貞性能長潔<lb/>
<pb n="KR4f0002_WYG_025-13a"/>
獨向秋風壓衆芳<lb/>
　　　梅花<lb/>
綽約瓊姿澹自真清標冐雪倍精神不同羣卉争妖艶<lb/>
一種寒香最可人<lb/>
　　元夕過僧寺<lb/>
歩入東林月滿壇逶迤曲徑遶平欄禪心清浄塵心逺<lb/>
燈影幽微旛影寒香煑玉泉分茗椀静依寳筏坐蒲團<lb/>
廟堂不繫偷閒客得向宗門舉話端<lb/>
<pb n="KR4f0002_WYG_025-13b"/>
　　初春郊行<lb/>
土膏開動草芬芳緩轡循行十里塘細雨斜飄山漸緑<lb/>
小桃半吐栁初黄閒随戱水沙鷗狎又見營巢海燕忙<lb/>
寓目物情忻自得良辰倍覺惜韶光<lb/>
　　臨軒寓目<lb/>
綺忩罷撫紫瓊琴香燼金爐鶴夢沉多事草偏名醒醉<lb/>
可人花觧結同心風翻曲沼千層碧雲過重簷一霎隂<lb/>
欄外有情䨇蛺蝶翩翩飛入海棠深<lb/>
<pb n="KR4f0002_WYG_025-14a"/>
　　三春景物滋<lb/>
陽春百物向榮時况復郊原雨露滋黍緑禾青麻翳隴<lb/>
桃紅李白杏交枝逰蜂舞蝶紛紛戯乳燕鳴鳩處處宜<lb/>
幸際<lb/>
聖皇熙皥世佳辰若負便為癡<lb/>
　　睡起<lb/>
小齋岑寂漏聲遲書巻香爐得自怡花不識愁工巧笑<lb/>
栁恒如醉類情癡夢回窓隙風翻帙光動簾鈎月映池<lb/>
<pb n="KR4f0002_WYG_025-14b"/>
静裡陶然清興劇苔牋石墨坐題詩<lb/>
　　栁絮<lb/>
楝花風過雪霏霏萬㸃沾衣不濕衣輕逐東西香轂轉<lb/>
狂随來去馬蹄飛河橋漠漠迷漁艇村店紛紛撲酒旗<lb/>
巧入踈簾如有意拂琴飄巻伴書幃<lb/>
　　春深閒居<lb/>
長日愜幽棲軒忩面小溪雲開徐自歛鳥歇又重啼愛<lb/>
水頻垂釣㸔花偶一題坐憐春已暮望裡緑隂齊<lb/>
<pb n="KR4f0002_WYG_025-15a"/>
　　詠牡丹<lb/>
酣艶枝枝五色妝難将蘭麝與論量欲留春住舒竒彩<lb/>
獨擅嬌多領衆芳天女霞冠簮寳髻仙姝玉佩曵霓裳<lb/>
瓊漿飲罷瑶池宴䨇頰潮紅膩粉光<lb/>
　　新緑<lb/>
昨樹花多葉今㸔葉勝花翠含新色嫩緑重午隂斜霽<lb/>
景鳴乾鵲烟光亂乳鴉最宜初夏候掩映碧牕紗<lb/>
　　寓目<lb/>
<pb n="KR4f0002_WYG_025-15b"/>
漠漠雲無際茸茸草漸齊花繁從徑窄溪漲覺橋低捎<lb/>
蝶巢梁燕<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>魚沒浪鵜偶來松下坐斜倚㸔澆畦<lb/>
　　詠榴花<lb/>
春芳零落綘英佳獨茂薫風正色諧翠葉布隂新緑染<lb/>
蕊珠吐艶宻紅排石家擊碎珊瑚樹趙燕攅成瑪瑙釵<lb/>
好是一花生百子中含瓊液笑當階<lb/>
　　午日<lb/>
緑菖青艾綘紗囊菰葉堆盤觧粽香競渡楚人傳故事<lb/>
<pb n="KR4f0002_WYG_025-16a"/>
　賣符道士弄靈章葵心向日擎枝麗榴火燒雲並蒂芳<lb/>
　拂拂薫風初試葛華軒揮扇引蒲觴<lb/>
　　　池上待月<lb/>
　水含夕籟静余亦澹懐空星彩低穿樹花香暗度風初<lb/>
　㸔幽徑白漸露小橋紅行到天心處清光更不同<lb/>
　　　雨後園亭即景<lb/>
　玉溪宛轉雲流鏡翠巘㕘差黛掃屏堤樹風翻深淺葉<lb/>
　徑苔雨染淡濃青鳴琴遥和巖頭瀑凉箔齊鈎水面亭<lb/>
<pb n="KR4f0002_WYG_025-16b"/>
　最是夜初羣籟寂臨軒坐擁一湖星<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻二十五<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_026-1a"/>
　欽定四庫全書<lb/>
世宗憲皇帝御製文集巻二十六<lb/>
　　詩<hi>雍邸集</hi>
　　　荷花<lb/>
　裊裊摇波碧亭亭映日紅芳能消暑氣秀獨占薫風葉<lb/>
　翠遮塵盖莖香勸酒筒仙姿時一挹清潔與心通<lb/>
　　　夏日樓前<lb/>
　栁布濃隂覆釣磯樓前翠嶂緑成圍驟過白雨長虹見<lb/>
<pb n="KR4f0002_WYG_026-1b"/>
　㸃破青天一鳥飛閒處方知塵事擾静中始悟道機微<lb/>
　不煩驅暑摇團扇水面風生透葛衣<lb/>
　　　七夕<lb/>
　沉李浮𤓰乞巧筵銀河今夜渡仙軿鴛鴦樓㸔霞成錦<lb/>
　翡翠屏開月上弦滴露梧桐秋影薄凌波菡蓞晚香鮮<lb/>
　綵盤鍼線年年事一瞬歡期萬劫縁<lb/>
　　　再過大覺寺<lb/>
　一徑烟蘿夕照深山窓幽竹更添隂老僧譚法揮松麈<lb/>
<pb n="KR4f0002_WYG_026-2a"/>
異鳥啣花歛雪襟<hi>山中有白鵲</hi>閣響鐘聲傳宻義潭空雲影<lb/>
鑑禪心頻來端愛風泉潔却向無弦聼好音<lb/>
　　喜晴<lb/>
隂翳看銷盡晴光喜滿扄雲歸天湛碧雨過樹餘青癡<lb/>
蝶深蔵蕊逰魚戱逐萍無塵憐浄几偶一閱金經<lb/>
　　秋夕泛舟<lb/>
芙蓉吐艶漙清露楊栁垂條曳晩烟幾㸃鳬鷖驚畫漿<lb/>
一湖風月載蘭船棗懸碩果心皆赤芡劈香包實本圓<lb/>
<pb n="KR4f0002_WYG_026-2b"/>
攬得秋光逰興劇清宵景物倍鮮妍<lb/>
　　中秋<lb/>
雲歛星踈浄碧穹月圓今夕正秋中十分眀照三垣徹<lb/>
一片光含萬象同樽泛金波凉灔灔花浮玉露濕濛濛<lb/>
恍疑夜半聞仙樂滿院香飄桂子風<lb/>
　　園景十二詠<lb/>
　　　深栁讀書堂<lb/>
欝欝千株栁隂隂覆草堂飄絲拂硯石飛絮㸃琴牀鶯<lb/>
<pb n="KR4f0002_WYG_026-3a"/>
囀春枝暖蟬鳴秋葉凉夜來窓月影掩映簡編香<lb/>
　　　竹子院<lb/>
深院溪流轉廽廊竹徑通珊珊鳴碎玉裊裊弄清風香<lb/>
氣侵書帙凉隂䕶綺櫳便娟蒼秀色偏茂嵗寒中<lb/>
　　　梧桐院<lb/>
棹泛灣灣水橋通院院門吟風過翠屋待月坐桐軒秋<lb/>
葉催詩落春花應節繁祗應金井畔好借鳳凰鶱<lb/>
　　　葡萄院<lb/>
<pb n="KR4f0002_WYG_026-3b"/>
紆廽深樹裏一水暗通舟乳汁香兼潤冰丸滑欲流隂<lb/>
鋪青葉䕶架絡翠藤稠西域傳竒種園丁獻早秋<lb/>
　　　桃花塢<lb/>
水南通曲港水北入廽溪綘雪侵衣艶赬霞遶屋低影<lb/>
迷棲棟燕聲杳隔林鷄檻外風微起飄零錦墮泥<lb/>
　　　耕織軒<lb/>
軒亭開面面原隰對畇畇禾稼迎窓緑桑麻窣地新簷<lb/>
星窺織火渠水界田畛辛苦農蠶事歌詩可繋豳<lb/>
<pb n="KR4f0002_WYG_026-4a"/>
　　　菜圃<lb/>
鑿地新開圃因川曲引泉碧畦一雨過青壤百蔬妍潔<lb/>
愛沾晨露鮮宜潤晚烟倚亭閒佇覽生意用忻然<lb/>
　　　牡丹臺<lb/>
叠雲層石秀曲水繞臺斜天下無䨇品人間第一花艶<lb/>
宜金谷賞名重洛陽誇國色誰堪並仙裳錦作霞<lb/>
　　　金魚池<lb/>
甃地成卍字注水蓄文魚藻映十分翠欄圍四面虚泳<lb/>
<pb n="KR4f0002_WYG_026-4b"/>
游溪漲後潑剌月明初物性悠然適臨觀意亦舒<lb/>
　　　壺中天<lb/>
峯峻疑無路雲深却有扉鶴閑時獨唳花静不輕飛洞<lb/>
裏春長駐壺中月更輝一潭空似鏡碧色動簾衣<lb/>
　　　澗閣<lb/>
平橋依麓轉一帶接垂楊閣峻横雲影欄虚漾水光度<lb/>
香花外厦挹翠樹西廊倚檻㸔飛鳥披襟引興長<lb/>
　　　蓮花池<lb/>
<pb n="KR4f0002_WYG_026-5a"/>
雲錦溥新露紛披映栁塘淺深分照水馥郁共飄香姿<lb/>
羙天然潔波清分外凉折花休採葉留使䕃鴛鴦<lb/>
　　扈從水圍觀獵<lb/>
河冰初泮候鳬雁集春灣號令眀蒐獵威儀肅<lb/>
聖顔禽從星箭落<lb/>
恩自御舟頒圍罷<lb/>
皇情豫歡騰鵷鷺班<lb/>
　　秋獮扈<lb/>
<pb n="KR4f0002_WYG_026-5b"/>
駕<lb/>
玉帳秋風勁朱旗霜野開千屯瞻鳳葆萬騎待龍媒犬<lb/>
疾追狐竄弓鳴逐鹿囬<lb/>
天顔微一笑歡動震如雷<lb/>
　　侍<lb/>
駕景山觀殺虎<lb/>
山擁黄扉壮林開碧殿隈雄風生虎腋腥霧襲龍衣血<lb/>
濺琱戈勁弧張利爪摧桓桓争奏技歛手有餘威<lb/>
<pb n="KR4f0002_WYG_026-6a"/>
　　湯泉<lb/>
凌雲蘭殿欝崔嵬繞檻漣漪温液廽養正為能恒浄潔<lb/>
瑩心不止盪氛埃宿含炎徳珠光潤只覺陽和澗底來<lb/>
著績豈徒堪愈疾溶溶一脉萬年開<lb/>
　　上元<lb/>
玉宇沉沉夜花隂皓魄升畫欄凝瑞靄綺席上春燈笛<lb/>
引歌聲疊衣翻舞袖層任教蓮漏促莫負酒如澠<lb/>
　　清眀<lb/>
<pb n="KR4f0002_WYG_026-6b"/>
春雲藹藹罨重城二月天容逗嫩晴雪盡栁條青可折<lb/>
寒消桃蕊綘初成誰家新燕低飛影何處歸鴻晚度聲<lb/>
忩外好風罇内酒鑚榆取火又清眀<lb/>
　　春日<lb/>
獨有東風擅剪裁朱朱白白後先開鳥因枝宻潜身隐<lb/>
蝶為香多作隊來紫陌笙歌喧陸海青郊車馬動春雷<lb/>
更欹曉枕尋殘夢何事林鳩故故催<lb/>
　　初夏扈<lb/>
<pb n="KR4f0002_WYG_026-7a"/>
蹕熱河<lb/>
行苑留仙蹕層巒儼赤城煙光濃樹色暑氣散泉聲地<lb/>
僻花偏艶山深夢亦清瞻依忻<lb/>
聖豫風物慰<lb/>
皇情<lb/>
　　獅子園夏日<lb/>
石屋荆扉枕翠崗烟巒朝夕鬱丹蒼碁敲緑樹隂中局<lb/>
酒泛紅薇架下觴珠箔晝摇新竹影玉池晚送嫩荷香<lb/>
<pb n="KR4f0002_WYG_026-7b"/>
居閒漫謂全無事一榻臨風蝶夢長<lb/>
　　山亭<lb/>
蔦蘿滿樹帶烟垂篩月梳風作幔幃流水似琴還似筑<lb/>
青山宜畫又宜詩飢鼯竊果縁枝㨗乳雉呼羣出草遲<lb/>
獨倚石欄舒逺目亭前幽谷起雲時<lb/>
　　畫欄<lb/>
薫風披拂畫欄東照眼榴花爛熳紅暑氣不侵松閣内<lb/>
清隂長在竹窓中由來邱壑情堪寄即此蓬瀛路可通<lb/>
<pb n="KR4f0002_WYG_026-8a"/>
次苐藥階香晚露纎纎新月上梧桐<lb/>
　　羙人把鏡圖四首<lb/>
手摘寒梅檻畔枝新香細蕊上簮遲翠鬟梳就頻臨鏡<lb/>
只覺紅顔減舊時<lb/>
　　其二<lb/>
曉籹髻揷碧瑶簮多少情懷倩竹吟風調毎憐誰觧㑹<lb/>
分眀對面有知心<lb/>
　　其三<lb/>
<pb n="KR4f0002_WYG_026-8b"/>
竹風颯颯振琅玕玉骨稜稜耐峭寒把鏡幾囬頻拂拭<lb/>
愛他長共月團欒<lb/>
　　其四<lb/>
曉寒庭院閉蒼苔妝鏡無聊倚玉臺怪底春山螺淺淡<lb/>
畫眉人尚未歸來<lb/>
　　羙人展書圗二首<lb/>
丹唇皓齒瘦腰肢斜倚筠籠睡起時畢竟癡情消不去<lb/>
緗編欲展又凝思<lb/>
<pb n="KR4f0002_WYG_026-9a"/>
　　其二<lb/>
小院鶯花正感人東風吹軟細腰身抛書欲起嬌無力<lb/>
半是憐春半惱春<lb/>
　　題墨竹一十二首<lb/>
毫端風雨集竹石氣蕭森葉葉香含潤枝枝影結隂珍<lb/>
同雲母賞儼對越王吟<hi>雲母大竹也嚴州産越王竹生大石上</hi>展巻題新<lb/>
墨清飇欲拂襟<lb/>
　　其二<lb/>
<pb n="KR4f0002_WYG_026-9b"/>
摹寫新篁致不群臨風嫋嫋墨花芬嫩梢已具凌霜節<lb/>
纎葉初開个字文粉緑浄含情冷澹烟蒼乍拂翠紛紜<lb/>
蓬萊何必浮筠簳始引仙鸞下矞雲<lb/>
　　其三<lb/>
為愛清臞訂素交一林寒玉受風敲名傳嶰谷從今炫<lb/>
富遜淇園任笑嘲<lb/>
　　其四<lb/>
曽聞渭川千畆竹露梢霜節連雲緑又聞湘江竹最佳<lb/>
<pb n="KR4f0002_WYG_026-10a"/>
龍形鳳尾凌空矗自昔江南好事家白樓謝館分苖族<lb/>
竿竿碧玉戛吟牕枝枝濕翠侵書屋風晨雨夕韻堪聼<lb/>
月色烟痕清可掬蕭閒自不染塵氛浄掃浮華媚幽獨<lb/>
東坡居士曽有言不可無竹寕無肉畫師惟數湖州翁<lb/>
興來愛寫篔簹谷對此長莖復短莖寒碧精神光奪目<lb/>
葉不因風長欲動恍然有聲溢紙幅頓教爽籟發衣襟<lb/>
舉觴一酌春生腹<lb/>
　　其五<lb/>
<pb n="KR4f0002_WYG_026-10b"/>
淡濃十葉五葉髙下一枝兩枝瘦影娉婷綽約春烟好<lb/>
為扶持<lb/>
　　其六<lb/>
宜傍幽人宅饒多處士風清標與髙節長耐嵗寒中<lb/>
　　其七<lb/>
衆卉争穠艶修筠晚色蒼嚴冬貞耐冷永夏澹生香鳳<lb/>
實含霜稔龍孫帶雨長祠猶傳遯水斑尚記瀟湘獨抱<lb/>
中虚質堅持嵗暮芳松髙隣最洽梅潔配堪當時引清<lb/>
<pb n="KR4f0002_WYG_026-11a"/>
風至頻來好鳥蔵䕃堦紛翠黛敲戸響琳瑯叔夜貪留<lb/>
屐劉伶對舉觴爽増詩裏興影蕩石邉牀浄植寒泉畔<lb/>
移從古澗傍截竿宜把釣織簟可招凉筆底何竒絶烟<lb/>
雲萬斛量<lb/>
　　其八<lb/>
我亦愛修竹手植滿萬竿春樷抽新碧夏葉生嫩寒更<lb/>
宜當素秋蕭蕭舞檐端乃至入元冬蒼然秀可餐帶露<lb/>
裛神光遲月弄夕爽烟雨快逸情風雪聴幽響能備四<lb/>
<pb n="KR4f0002_WYG_026-11b"/>
時好永結平生賞搆屋豁軒墀面面曵風枝開忩張素<lb/>
琴鑿池懸釣絲為縁情好䔍寤寐懷清姿寫真驚墨妙<lb/>
灑然涵幽芬似我園中籜緑霧凝蒼雲為詩歌此君聊<lb/>
以述所忻<lb/>
　　其九<lb/>
凌雲勁節堪延賞應物虛心更可師曲折欄邉千萬籜<lb/>
蕭踈籬畔兩三枝偏饒素士清髙致雅具閒僧冷淡姿<lb/>
倚檻修容經雨沐隔簾弄影被風篩能令白傅牽詩興<lb/>
<pb n="KR4f0002_WYG_026-12a"/>
不使希公笑墨癡愛此縱横揮滿紙于今妙手勝王維<lb/>
　　其十<hi>三五七言</hi>
玉个个翠重重一灣流水北雙板小橋東竿短竿長皆<lb/>
入畫枝疎枝宻總含風<lb/>
　　其十一<hi>菉竹二章章三句</hi>
瞻彼菉竹有節其直惟君子之式兮<lb/>
瞻彼菉竹有葉其森惟君子之馨兮<lb/>
瞻彼菉竹有實其繁惟君子之飱兮<lb/>
<pb n="KR4f0002_WYG_026-12b"/>
　　其十二<hi>四言</hi>
青青翠竹在淇之澳其臭維馨其潔若沐籊籊修篁載<lb/>
茂瀟湘慕彼清風移植我堂娟娟緑筠在渭之濵置我<lb/>
軒戸淡交以親亭亭樷玉可以濯俗筆墨靈竒寫以相<lb/>
属<lb/>
　　題畵扇<lb/>
㶑灔春波十丈髙水光山色入輕舠從來不借推移力<lb/>
只待東風長翠濤<lb/>
<pb n="KR4f0002_WYG_026-13a"/>
　　贈羽士二首<lb/>
身在蓬瀛東復東道㕘天地隐壺中還丹訣秘隂陽要<lb/>
濟世心存物已同朱篆緑符靈寳籙黄芽白雪利生功<lb/>
一瓢一笠浮雲外鶴馭優游遍泰嵩<lb/>
　　其二<lb/>
羽帔翩翩泠御風醮章長達上清宫化龍有技蒼雲繞<lb/>
跨鶴無心顥氣通玉屑駐顔千嵗赤丹砂養鼎一爐紅<lb/>
真機妙諦因師觧何必羅浮訪葛翁<lb/>
<pb n="KR4f0002_WYG_026-13b"/>
皇父御極之六十年嵗次辛丑元日群臣上<lb/>
夀恭頌<lb/>
歴綿花甲周還始運衍鴻鈞祝祚昌虞樂和音蹌百獸<lb/>
堯圖應律洽三陽夀齊天地占悠逺恩重<lb/>
君親慶永長今日斑衣聨劍佩年年同此奉霞觴<lb/>
　　碧霞祠題寳旛歩虛詞<lb/>
寳閣氷簾紫靄籠仙風裊裊拂旛紅扇開日月飛䨇鳳<lb/>
座繞星辰列九宫子視群䝉敷恵澤母臨率土荷帡幪<lb/>
<pb n="KR4f0002_WYG_026-14a"/>
敬将玉帛當庭獻願普慈光遍域中<lb/>
　　其二<lb/>
瓊宇璇宫日月長竒花瑶草總飄香琉璃作殿蒼龍衛<lb/>
雲霧裁帷青鳥翔拂露霓旌珠燦爛御風鸞駕玉鏗鏘<lb/>
常将天福人間錫奨孝褒忠佑萬方<lb/>
　　書扇與僧<lb/>
緑隂垂永晝人静鳥啼烟脫網游金鯽翻階艶石蟬無<lb/>
心猶是妄有說即非元偶值朝來暇留師品茗泉<lb/>
<pb n="KR4f0002_WYG_026-14b"/>
　　秋興四首<lb/>
啇飈瑟瑟動遥林萬里天長白雁吟緑栁葉凋三徑翠<lb/>
黄花蕊綻一叢金炎涼相代成時序日月頻遷變古今<lb/>
不厭㸔雲樓上坐秋雲觧作最髙隂<lb/>
　　其二<lb/>
粼粼碧水畫樓東蓼葉蘋絲錦滿藂弱葦放花摇雪白<lb/>
踈林垂實帶霜紅幾畨凉送梧桐雨一陣香飄桂子風<lb/>
轉眼園亭秋色改明霞爛漫映丹楓<lb/>
<pb n="KR4f0002_WYG_026-15a"/>
　　其三<lb/>
天髙氣肅夜凄清倚遍欄杆花外曲光吐銀蟾箔捲珠<lb/>
香浮金鴨箏鏘玉吟風爽籟自成音應候鳴蛩誰迫促<lb/>
獨愛海棠紅上階漏深似為燃眀燭<lb/>
　　其四<lb/>
丹葉迎暉眀逺樹碧雲被野迷孤鶩霜澄潦水宿塵空<lb/>
木落秋山真面露酒泛紅螺月檻開歌翻白紵風簾度<lb/>
清幽光景最佳時逰目騁懷誰共賦<lb/>
<pb n="KR4f0002_WYG_026-15b"/>
　　栁月<lb/>
鴛鴦樓外栁條長斜挂如鈎吐練光恰似粧臺風鬢亂<lb/>
青絲閒理玉梳凉<lb/>
　　梅月<lb/>
梅花幾樹玉玲瓏香度黄昏細細風新月彎環枝上映<lb/>
素娥飛入蕊珠宫<lb/>
　　松月<lb/>
翠鬛蒼鱗千尺松月光籠樹樹光濃恍疑戯水虬龍出<lb/>
<pb n="KR4f0002_WYG_026-16a"/>
夭矯擎珠上碧峯<lb/>
　　竹月<lb/>
蕭蕭踈映月昬黄浥露凝烟暈素光隂轉粉牆鋪翠影<lb/>
湖州新寫墨篔簹<lb/>
　　梧月<lb/>
梧舒新翠接檐深潔潤偏宜好月臨一片清光枝影瘦<lb/>
緑窓人静擬秋吟<lb/>
　　山月<lb/>
<pb n="KR4f0002_WYG_026-16b"/>
林深鳥宿夕烟暝玉鏡揚輝不受扄夜籟寂然群動息<lb/>
一輪飛過萬山青<lb/>
　　池月<lb/>
半畆池涵天作底一畨風過水流金驚㸔錦鯉如梭擲<lb/>
織就横紋緑綺衾<lb/>
　　樓月<lb/>
百尺樓髙逼太清廣寒宫近接檐楹夜深玉笛穿雲響<lb/>
應使姮娥夢裡驚<lb/>
<pb n="KR4f0002_WYG_026-17a"/>
　　　船月<lb/>
　夜泛輕舟一葉飛長江圓璧湛流輝清光肯令空狼籍<lb/>
　力挽蘭橈滿載歸<lb/>
　　　宴月<lb/>
　花月依依入暮春坐花醉月綺筵新始知蟾魄無私照<lb/>
　瓦缶金罇各一輪<lb/>
　　　寒夜<lb/>
　燒燭消長夜經霜百草乾風吹鶴夢警月射劍光寒東<lb/>
<pb n="KR4f0002_WYG_026-17b"/>
　磬傳清梵西鐘度紫壇<hi>邸第有東佛樓西斗壇</hi>新詩閒詠罷古鼎<lb/>
　爇沉檀<lb/>
　　　冬日潞河視倉<lb/>
　曉發啓眀東金鞭促玉驄寒郊初噴沫霜坂乍嘶風百<lb/>
　雉重城壮三河萬舶通倉儲闗國計欣騐嵗時豐<lb/>
　<lb/>
　<lb/>
世宗憲皇帝御製文集巻二十六<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_027-1a"/>
　欽定四庫全書<lb/>
世宗憲皇帝御製文集巻二十七<lb/>
　　詩<hi>雍邸集</hi>
　　　耕圖二十三首<lb/>
　　　　浸種<lb/>
　百穀遺嘉種先農著懋功春暄二月後香浸一溪中重<lb/>
　穋随宜辨筠籠用力同每多賢父老占節識年豐<lb/>
　　　　耕<lb/>
<pb n="KR4f0002_WYG_027-1b"/>
　原隰韶光媚茅茨暖氣舒青鳩呼雨急黄犢駕犂初畎<lb/>
　畮人無逸耕耘事敢踈勤劬課東作扶䇿歴村墟<lb/>
　　　　耙耨<lb/>
　農務時方急春潮堰欲平烟籠髙栁暗風逐去鷗輕壓<lb/>
　笠低雲影鳴簔亂雨聲耙頭船共稳斜立叱牛行<lb/>
　　　　耖<lb/>
　南畆耕初罷西疇耖復親四蹄聼活活十頃望畇畇蝶<lb/>
　舞黄萱晚鶯歸緑樹新春光長不負祗有力田人<lb/>
<pb n="KR4f0002_WYG_027-2a"/>
　　　碌碡<lb/>
如輪轉機石歴碌向東臯驅犢亦何急平田敢告勞春<lb/>
塍縈似帶沃壤膩於膏水族堪供餉傾罇醉蟹螯<lb/>
　　　布秧<lb/>
種包忻拆甲岸畔競携筐活活衝泥布紛紛落隴香追<lb/>
随歡幼稚祝禱願豐穰氣候今年早行㸔刺水秧<lb/>
　　　初秧<lb/>
<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>惜占城種携兒上隴來一溪添雨足盈畆喜秧開宿<lb/>
<pb n="KR4f0002_WYG_027-2b"/>
露濃相裛韶陽暖復催忻忻頻笑指轉眼可移栽<lb/>
　　　淤䕃<lb/>
鳥鳴村陌静春漲野橋低已愛新秧好旋㸔複隴齊淤<lb/>
時争早作課罷豈安棲沾體兼塗足忙忙日又西<lb/>
　　　㧞秧<lb/>
吉辰逢社後比戸趁忙時盈把分青壤和根灌緑漪兒<lb/>
童擔餉榼婦子製秧旗慣得為農樂辛勞自不知<lb/>
　　　挿秧<lb/>
<pb n="KR4f0002_WYG_027-3a"/>
令序當芒種農家挿蒔天倐分行整整佇㸔影芊芊力<lb/>
合聞歌發栽齊聴鼓前一朝千頃遍長日正如年<lb/>
　　　一耘<lb/>
飽雨纎纎長含風葉葉柔載芟除宿莠挹注引新流隂<lb/>
借臨溪樹聲傳隔隴謳炊烟村畔起歸路緩驅牛<lb/>
　　　二耘<lb/>
欝欝平疇緑勞勞一載耘理苖踈是法非種去宜勤笠<lb/>
重初收霧鋤輕半帶雲日髙忙餉婦稚子故牽裙<lb/>
<pb n="KR4f0002_WYG_027-3b"/>
　　　三耘<lb/>
鋤莠日當午驕陽若火燔耘耔須盡力辛苦只今畨蟬<lb/>
噪風前急蛙聲水底喧釀花宜欝暑翠浪舞翩翻<lb/>
　　　溉灌<lb/>
藝奪天工巧人勤地力加桔橰聲振鼓戽斗疾翻車灌<lb/>
注畦旋滿嘔啞日欲斜况兼風露羙蒨蒨吐新華<lb/>
　　　收刈<lb/>
西成已在望早作更呼讙刈穗香生把盈筐露未乾啄<lb/>
<pb n="KR4f0002_WYG_027-4a"/>
遺鴉欲下拾滯稚争歡主伯欣相慶豐年俯仰寛<lb/>
　　　登場<lb/>
紅秈收十月白水浸陂塍釀熟田家慶塲新嵗事登雲<lb/>
堆香冉冉露積勢層層勞瘁三時過饔飱幸可慿<lb/>
　　　持穗<lb/>
力田欣有嵗曬稻喜晴冬響落連耞急塵浮夕照濃䑕<lb/>
銜猶畏懦鷄啄自從容幸值豐亨世堯民比屋封<lb/>
　　　舂碓<lb/>
<pb n="KR4f0002_WYG_027-4b"/>
野陌霜風早柴門晚日多舂聲接鄰響杵韻洽豳歌顆<lb/>
顆珠傾篚瑩瑩雪滿籮為憐艱苦得把握屢摩挲<lb/>
　　　籭<lb/>
治粒頻求潔田家亦苦心篩風當戸北避日就檐隂一<lb/>
飽功非易終年力不禁君㸔圓似玉我愛勝如金<lb/>
　　　簸揚<lb/>
朝來風色好箕宿應維南敢惜翻飛力寜教糠粃㕘乾<lb/>
圓輸縣吏狼藉戒童男得免催租負方無俯仰慙<lb/>
<pb n="KR4f0002_WYG_027-5a"/>
　　　礱<lb/>
地結霜痕白檐虛夜氣青聲殷礱早穀風勁閉寒扄玉<lb/>
色鮮堪比珠光瀉不停蒸炊謀室婦農祖薦朝馨<lb/>
　　　入倉<lb/>
勤勞臨嵗暮入囷及良朝墉櫛寜奢望儲蔵幸已饒賦<lb/>
完農有暇門静吏無囂苫廪牢封固無虞雨雪飄<lb/>
　　　祭神<lb/>
雨暘徴帝徳豐稔慰氓愚賽鼔村迎社神燈夜禱巫酒<lb/>
<pb n="KR4f0002_WYG_027-5b"/>
漿瀉罌盎肴核獻盤盂敢乞長年恵穰穰遂所需<lb/>
　　織圖二十三首<lb/>
　　　浴𧖟<lb/>
門多楊栁風溪漲桃花水村酒醖羊羔春閨浴蠶子纎<lb/>
纎弄翠盆戢戢蠕香紙雪繭與氷絲婦功從此始<lb/>
　　　二眠<lb/>
百舌鳥初鳴再眠蠶在箔陌桑青已柔隄草緑猶弱正<lb/>
宜旭日和惟恐春寒作媍忙兒不知棗栗頻啼索<lb/>
<pb n="KR4f0002_WYG_027-6a"/>
　　　三眠<lb/>
春風拂簾櫳春露繁桑柘遶箔理三眠燒燈遶五夜大<lb/>
姑席未安小姑梳弗暇喔喔唱鄰雞提筐邀比舍<lb/>
　　　大起<lb/>
今春寒暖勻南陌條桑好箔上葉憂稀枝頭採戒早不<lb/>
知春幾多但覺蠶欲老阿誰紅粉粧尋芳踏堤草<lb/>
　　　捉績<lb/>
生熟乃有時老嫩莫紛糅恐煩姑與嫜服勞夜繼晝松<lb/>
<pb n="KR4f0002_WYG_027-6b"/>
火發瓦盆星芒射階霤次第了架頭怱忙顧童幼<lb/>
　　　分箔<lb/>
新燕掠風輕新蠶偕日長分箔天氣暄食葉雨聲響少<lb/>
媍採林間倦歸歇陌上門前桑騷騷黄雲接青壤<lb/>
　　　採桑<lb/>
清和天氣佳比戸採桑急瀼瀼零露繁冉冉緑隂濕髙<lb/>
柯學猱升落葚教兒拾昨摘滿籠歸姑猶嗔不給<lb/>
　　　上簇<lb/>
<pb n="KR4f0002_WYG_027-7a"/>
東鄰催早耕西舍呼浸榖花殘蜀鳥啼春老吳蠶熟蚑<lb/>
蚑鞠雪腰盈盈皤絲腹剪草架初齊女郎㸔上簇<lb/>
　　　炙箔<lb/>
温扇花信風寒釀麥秋雨葭簾張蟹舍松盆煖蠶戸香<lb/>
生雪繭眀光吐銀絲縷門忌少人蹤語燕喧衡宇<lb/>
　　　下簇<lb/>
前月浴新蠶今月摘新繭浴蠶栁葉纎摘繭栁綿捲膏<lb/>
沐曽未施風光覺潛轉鄰曲慰勞來懽情一共展<lb/>
<pb n="KR4f0002_WYG_027-7b"/>
　　　擇繭<lb/>
傾筐香雪眀擇繭檐日上大半作絲綸三分充綿纊囑<lb/>
嫗理從容擇慣知瘠壮所慮梅雨過挿秧趂溪漲<lb/>
　　　窖繭<lb/>
挽袖觧長裙香汗濕紅頰農事委良人蠶功獨在妾層<lb/>
層下簇完勞勞窖繭接作苦感天公氷雪滿箱篋<lb/>
　　　練絲<lb/>
烟流矮屋青水汲前溪潔掉車若捲風映釡如翻雪絲<lb/>
<pb n="KR4f0002_WYG_027-8a"/>
頭入手長左右旋轉忙軋軋聴交響行人聞繭香<lb/>
　　　蠶蛾<lb/>
鄰始通往來暫時觧忙促出繭影翩翩翅光膩粉沃秧<lb/>
苖已抽青桑葉再見緑送蛾須水邉流傳咲農俗<lb/>
　　　祀神<lb/>
豐祀報先蠶洒庭佇来格釃酒注罇罍獻絲當圭璧堂<lb/>
下趨妻孥堂上拜主伯神恵乞來年盈箱賜倍獲<lb/>
　　　緯<lb/>
<pb n="KR4f0002_WYG_027-8b"/>
盈盈緯車婦荆布事素樸絲絲理到頭的的出新濯心<lb/>
忙不遑食腕倦何曽覺忽聴歸鴉啼斜陽挂屋角<lb/>
　　　織<lb/>
一梭復一梭頻擲青燈側豔豔機上花朶朶手中織嬌<lb/>
女眠齁齁秋蟲語唧唧檐頭月漸髙紙窓眀曉色<lb/>
　　　絡絲<lb/>
女紅亦頗勞凄然當户嘆燈昬絡素絲籰重困柔腕纎<lb/>
纎鬢影寒沉沉夜氣半妾心不敢忙心忙絲緒亂<lb/>
<pb n="KR4f0002_WYG_027-9a"/>
　　　經<lb/>
昨為籰上絲今作軸中經均勻細分理珍重相叮嚀君<lb/>
㸔千萬縷始成丈尺絹城市紈袴兒辛苦何甞見<lb/>
　　　染色<lb/>
深淺練縓纁蒼黄運巧智把絲曬柴荆臨風含綺思煥<lb/>
然五色紛爛若雲霞熾好語付機工金梭織錦字<lb/>
　　　攀花<lb/>
織絹當織長挽花要挽雙緒繁勞玉腕梭冷燼銀缸新<lb/>
<pb n="KR4f0002_WYG_027-9b"/>
様勝吳綾斜文賽蜀錦成匹落誰家詎忍裁衾枕<lb/>
　　　剪帛<lb/>
千絲復萬絲成帛良非偶握尺重含情欲剪頻低首紅<lb/>
分的的桃青擘柔柔栁但免舅姑寒妾單亦何醜<lb/>
　　　裁衣<lb/>
九月屆授衣縫紉難容緩戔戔逐剪裁楚楚稱長短刀<lb/>
尺迎風寒元黄委雲滿帝力併天時農蠶慰飽暖<lb/>
　　羣仙冊一十八首<lb/>
<pb n="KR4f0002_WYG_027-10a"/>
　　　譚元<lb/>
勝境邀仙侣飛軿訪上真瑶華拂星珮沆瀣濕雲巾餌<lb/>
玉顔含彩懐丹氣自春長生探秘訣守寂錬形神<lb/>
　　　桃熟<lb/>
移種瑶池畔今㸔實壓枝香含紅熟透露濕碧榮滋七<lb/>
顆盛盤日干年又摘期朝來謁金闕甘羙獻天墀<lb/>
　　　賞荷<lb/>
翠盖千重合氷華萬古清人寰誇玉井仙露勝金莖質<lb/>
<pb n="KR4f0002_WYG_027-10b"/>
秀香尤異波凉暑不生逍遥蓬島内未擬赴瑶京<lb/>
　　　鼓瑟<lb/>
樹樹花如雪層層玉作天芝栽成五色鶴養已千年雲<lb/>
帔来真侣霞漿飲上仙和歌新製曲寳瑟奏氷弦<lb/>
　　　鹿輦<lb/>
白鹿充仙馭青禽識羽童期朝太素帝約㑹上清宫草<lb/>
拾瑶池畔笙吹欝島中更傾瓊液酒一醉夀春紅<lb/>
　　　迎福<lb/>
<pb n="KR4f0002_WYG_027-11a"/>
翠凝松萬嵗香發桂雙柎地接三清境天開五福圖童<lb/>
顔如冠玉仙珮總垂珠行滿虛皇召驂鸞立可須<lb/>
　　　跨角獸<lb/>
凌霄丹嶂逈行處彩霞飛獨角仙家騎雙童鳥羽衣遨<lb/>
逰三島徧俯瞰九河微南極尋前約雲邉啓玉扉<lb/>
　　　戯獅<lb/>
青猊原瑞物長養属仙家遲日呼童子春風試爪牙食<lb/>
惟銜露草卧為䕶丹砂好獻通眀殿天衢馭帝車<lb/>
<pb n="KR4f0002_WYG_027-11b"/>
　　　泛海<lb/>
碧海長無浪紅雲不作秋月槎飄一葉蓮瓣蕩扁舟競<lb/>
向銀河渡還從星渚留年年賡帝夀元鶴記添籌<lb/>
　　　採苓<lb/>
聖人長馭世仙子啓靈踪秘結千齡餌香腴萬載松雪<lb/>
霜凝珀質龍虎䕶雲封釀酒充堯斚春光駐鶴容<lb/>
　　　燒丹<lb/>
鉛砂和藥物松柏繞雲壇爐運隂陽火功兼内外丹光<lb/>
<pb n="KR4f0002_WYG_027-12a"/>
芒冲斗耀靈異衛龍蟠自覺仙胎熟天符䧏紫鸞<lb/>
　　　巨桃<lb/>
根盤紅日近枝聳碧雲髙閬苑鄰青李瑶池映翠濤偷<lb/>
須防曼倩熟擬宴仙曹莫訝如𤓰大甘香勝玉膏<lb/>
　　　歩雪<lb/>
綘雪呈竒瑞瓊枝花遍開崑崙銀爛漫碧落玉崔嵬粉<lb/>
蝶凌風舞霜禽接翅来海天長不夜真境識蓬莱<lb/>
　　　檜下㑹真<lb/>
<pb n="KR4f0002_WYG_027-12b"/>
太乙鬚眉古虛皇冠佩尊元初㕘得一天地論歸根瓊<lb/>
液巵巵滿琪花處處繁欣㸔前種檜老幹已龍騫<lb/>
　　　撫鹿<lb/>
遥指蓬山麓軒臨弱水濆鹿馴眠細草沙暖覆香雲石<lb/>
亦含靈氣泉皆發異芬呦呦鳴未已林外每呼羣<lb/>
　　　雙鸞<lb/>
一𣲖簫璈湧歌聲雲外飄青童擎羽蓋翠扇執垂髫曉<lb/>
籟鳴環玉天風拂粉綃雙鸞王母使傳簡下層霄<lb/>
<pb n="KR4f0002_WYG_027-13a"/>
　　　　放鶴<lb/>
　白羽裁為氅丹砂結作鬟九臯長嘯後華表復飛還巖<lb/>
　洞煙霞侣蓬瀛供奉班放教随意去切莫戀塵寰<lb/>
　　　　授法<lb/>
　太上乘龍䧏羣真曵佩㕘靈科宣玉簡秘籙發金函傳<lb/>
　訣開丹鼎焚香結紫嵐侍仙通古篆援筆録元談<lb/>
　<lb/>
　<lb/>
<pb n="KR4f0002_WYG_027-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻二十七<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_028-1a"/>
　欽定四庫全書<lb/>
世宗憲皇帝御製文集巻二十八<lb/>
　　詩<hi>四宜堂集</hi>
　　　苫次述哀<hi>有序</hi>
　我<lb/>
　皇考深㤙慈愛過於髙厚一旦背棄再覲無期遥想<lb/>
　音容彌殷哀慕苫塊之次言岀痛忱非同寄情於詩文<lb/>
　也於戯㒺極之徳報曷能盡終天之慕辭豈可宣此篇<lb/>
<pb n="KR4f0002_WYG_028-1b"/>
　乃中心廹切不能自禁之詞翰林諸臣看畢各依原韻<lb/>
　呈進朕覽<lb/>
　慕思<lb/>
　君父泪千行四十餘年顧復長髙厚深㤙悲㒺極瞻依<lb/>
　情切託靡方<lb/>
　天顔咫尺忽成隔庭訓趨承難再望提命諄諄猶在耳<lb/>
　樽彛肅肅總摧腸銜哀但覺蒼旻逺舉首惟悲白日凉<lb/>
　展轉心増風木恨劬勞忍誦蓼莪章<lb/>
<pb n="KR4f0002_WYG_028-2a"/>
仙軿已返層霄上夜夢仍親<lb/>
御座傍海水可枯石可化終天仰戀詎能忘<lb/>
　　賜莊親王<lb/>
一本論𤓰瓞連枝喜最親推㤙先邇室畧分講家人盡<lb/>
洗膏粱習湏教學業醇股肱兼耳目屬望更諄諄<lb/>
　　賜裕親王<lb/>
朱邸連雲翼紫宸屏藩重望屬親臣銀潢𣲖接恩波近<lb/>
玉葉枝分湛露新善體詒謀惟愛國逺承家法在勤民<lb/>
<pb n="KR4f0002_WYG_028-2b"/>
同心夾輔應無忝常鞏瑶圗億萬春<lb/>
　　賜怡親王<lb/>
天上根盤若木枝朝陽輝映日紛披葵心北拱輸丹禁<lb/>
棣萼春榮䕶赤墀幹濟有才頻入告軄司無缺亦書思<lb/>
忠勤佐就昇平業長保勲名奕世垂<lb/>
　　賜果郡王<lb/>
花萼連枝夾帝京英才挺秀信維城沖和自保穣穣福<lb/>
恭謹無勞赫赫名同氣一堂親燕笑推㤙千禩佐休明<lb/>
<pb n="KR4f0002_WYG_028-3a"/>
更期永矢忠勤節長看盤根應候榮<lb/>
　　賜大學士馬齊<lb/>
黄扉出入領朝簮宿徳耆英眷注深才是濟川需作楫<lb/>
功同望嵗佇為霖常思國事如家事益勵臣心沃主心<lb/>
喜起明良傳盛烈薫風千載播瑶琴<lb/>
　　賜大學士松祝<lb/>
玉陛覘風度金甌卜姓名常時依紫極何以福蒼生化<lb/>
理資調爕訏謨屬老成公忠勤體國力為賛昇平<lb/>
<pb n="KR4f0002_WYG_028-3b"/>
　　賜大學士白潢<lb/>
宻勿黄扉重清時掌國均平成需弼亮光輔貴經綸共<lb/>
勉三公職無慚一个臣蓼蕭多雨露應及老成人<lb/>
　　賜大學士徐元夢<lb/>
位以中台峻名因主眷髙六卿推舊徳百職藉薫陶報<lb/>
國訏謨切銜㤙翊賛勞運籌稱自昔前席禮頻叨<lb/>
　　賜大學士張鵬翮<lb/>
一徳登黄閣三台燭紫霄化功兼衮補和氣作羮調運<lb/>
<pb n="KR4f0002_WYG_028-4a"/>
軸推元老持鈞序庶僚賡歌應可嗣賴爾恊簫韶<lb/>
　　賜大學士王頊齡<lb/>
綸扉簡命出宸衷元老官儀自古隆帝徳無私資賛化<lb/>
臣心匪懈在抒忠勤宣天澤敷霖雨善劑人情布巽風<lb/>
一徳明良歌喜起臯夔事業古今同<lb/>
　　賜内大臣馬武<lb/>
禁籞宣勞重近臣貂蟬奕葉載㤙綸入㕘帷幄抒丹悃<lb/>
出典周廬翊紫宸鎮静實堪心膂寄老成尤見性情純<lb/>
<pb n="KR4f0002_WYG_028-4b"/>
天家濊澤無私厚勤恪應霑雨露頻<lb/>
　　賜尚書孫柱<lb/>
卿月光華燦朝廷任重臣分曹資輔國列位濟斯民正<lb/>
直先寮屬端嚴領縉紳所期宏偉畧報國不謀身<lb/>
　　賜尚書朱軾<lb/>
髙岳生良佐興朝重老成南宫持藻鑑北斗秉權衡忠<lb/>
豈惟供職清能不近名眷言思共理為國福蒼生<lb/>
　　賜尚書田從典<lb/>
<pb n="KR4f0002_WYG_028-5a"/>
百工允敕重朝端職典樞機未易殫出納望同天北斗<lb/>
清芬品擬省中蘭分曹政洽調元氣補衮心懸效寸丹<lb/>
日昃共期勞庶績履聲常聴下金鑾<lb/>
　　賜尚書張廷玉<lb/>
峻望三台近崇班八座尊棟梁才不忝葵藿志常存大<lb/>
政資經畫訏謨待討論還期作霖雨為國沛殊㤙<lb/>
　　賜尚書勵廷儀<lb/>
喉舌宣王命綱維轄衆僚星辰環紫極劍履上青霄獨<lb/>
<pb n="KR4f0002_WYG_028-5b"/>
坐心常凛西曹法自昭書思頻獻納退食肯逍遥<lb/>
　　賜侍郎蔣廷錫<lb/>
立政資良佐宣猷重貳卿樞機同出納郎署仰澄清自<lb/>
合稱華選還期矢樸誠在公勤夙夜懋績有賢聲<lb/>
　　賜侍郎史貽直<lb/>
率屬分曹地望崇位躋卿貳賴和衷彤墀跡躡中臺履<lb/>
玉珮聲含曉殿風勿憚賢勞親吏職好将兢業亮天工<lb/>
公忠不負衣冠選槐棘均叨雨露同<lb/>
<pb n="KR4f0002_WYG_028-6a"/>
　　癸夘十一月十三日恭遇<lb/>
聖祖仁皇帝忌辰緬懐<lb/>
顧復深㤙瞻對無由不勝悽愴敬賦六韻以抒㒺極之<lb/>
　　　思<lb/>
寢門不再省晨安睽隔傷懐閱暑寒思慕情殷勞夢寐<lb/>
几筵頻展痛汍瀾嵗時每愴推遷易<lb/>
㤙徳難㤀覆載寛付託獨深羞淺薄命提莫望益悲酸<lb/>
天心此日猶能復<lb/>
<pb n="KR4f0002_WYG_028-6b"/>
聖範無時更奉懽瞻對<lb/>
御容風木慘何禁哀涕欲摧肝<lb/>
　　耕耤<lb/>
農事惟邦本先民履𤱔東翠華臨廣陌綵軛駕春風禮<lb/>
備明神格年期率土豐勸耕時厪慮敢為惜勞躬<lb/>
　　詣太學<lb/>
禮樂牖民資大化國家造士在斯文臨雍觀禮崇儒切<lb/>
視學論經飬儁殷濟濟橋門龍斾繞雍雍璧水鳯毛紛<lb/>
<pb n="KR4f0002_WYG_028-7a"/>
千官咸慶文明盛還佇同風率土訢<lb/>
　　三月三日得雨<lb/>
三春淑氣動萌荄膏雨知時四野皆東作共看霑溉足<lb/>
西成咸慶嵗時諧柔桑陌上青<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>秀穉麥田間綠正佳<lb/>
竚覽霏霏飄灑意眷予兆庶少抒懐<lb/>
　　賜大學士張鵬翮暫假塟親<lb/>
孝思忠悃本相成蜀道迢迢去帝京自是白雲増戀慕<lb/>
非闗綠野樂幽清松楸得展酬親志魏闕長懸報國情<lb/>
<pb n="KR4f0002_WYG_028-7b"/>
好待瀧岡封馬鬛速還黄閣賛昇平<lb/>
母后週年述哀一首<hi>有序</hi>
母后升遐倐經週嵗痛色笑之難追想音容而切慕<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>
然淚下賦此哀辭<lb/>
為念<lb/>
慈㤙重難禁涕淚懸尊榮心莫罄恍惚嵗云遷物候常<lb/>
如此音容獨𣺌焉寢門空在望一望一凄然<lb/>
　　述懐<lb/>
<pb n="KR4f0002_WYG_028-8a"/>
𦕈躬臨億兆兢業凜淵深先哲羮墻見前徽手澤尋弛<lb/>
張遵<lb/>
祖訓賞罰順<lb/>
天心庻績勤宵旰微㡬慎影衾衛詩防湎酒夏訓戒從<lb/>
禽每喜親耕稼長懐勸織紝菽葵村落圃桑柘水邉林<lb/>
民乃邦之本誠為<lb/>
帝所歆三冬盈瑞雪九有遍甘霖嵗稔田家樂河清漁<lb/>
父吟羣英㐮治理列士獻規箴勉詠南薫曲多慚繼舜<lb/>
<pb n="KR4f0002_WYG_028-8b"/>
琴<lb/>
　　冬至齋宫二首<lb/>
晨曦炯炯潔齋宫一縷爐烟散綺櫳暖氣潜囘葭琯律<lb/>
早梅先綻玉階風中孚黙契天人理来復明彰造化功<lb/>
漫道書雲成故事精禋惟藉寸心通<lb/>
凌寒松柏耐嚴冬帶月含霜度禁鐘午夜無眠思戒凛<lb/>
詰朝崇祀務齋恭初陽鼓動開三殿萬象昭囘暎九重<lb/>
嘉節届臨生意始䖍祈<lb/>
<pb n="KR4f0002_WYG_028-9a"/>
上帝惠吾農<lb/>
　　甲辰十一月十三日恭值<lb/>
皇考二週忌辰感時永慕哀痛填膺灑泪述哀敬成一<lb/>
　　　律<lb/>
霜露重驚嵗月侵撫時莫觧感傷心慕思實切終身永<lb/>
恩徳難酬㒺極深那得<lb/>
寢門重問膳每懐<lb/>
聖訓更霑襟朝来廻憶前年事痛抱終天自古今<lb/>
<pb n="KR4f0002_WYG_028-9b"/>
　　是日瞻拜<lb/>
御容追憶<lb/>
慈顔不勝悲愴再成一律<lb/>
屈指違<lb/>
顔嵗再週飛光逝水兩難留<lb/>
聖儀秋肅欽淵黙<lb/>
天語春温想噢咻薦食哀生松殿裏捧觴泪灑玉階頭<lb/>
兢兢繼述何堪道服<lb/>
<pb n="KR4f0002_WYG_028-10a"/>
訓常懐負荷憂<lb/>
　　耕耤詩<hi>有序</hi>
禮天子為耤千畆躬秉耒以耕所以敬祀典重農功示<lb/>
先民也稽之月令毎嵗孟春古帝王實從事焉我<lb/>
聖祖冲齡踐祚越十一載壬子始行耕耤禮夫耤以敬<lb/>
天重農而<lb/>
聖祖在位六十餘年宵旰憂勤靡時或釋凡立心行政<lb/>
盖無刻而非寅畏昭事之誠無時而非勞民勸相之實<lb/>
<pb n="KR4f0002_WYG_028-10b"/>
也是以家給人足時和年豐而成長治久安之天下朕<lb/>
繼統之次年甲辰春既率羣僚躬耤南郊今嵗乙巳復<lb/>
舉行焉是日也靈雨既零春陽初霽履我阡陌秉我耒<lb/>
耜三推禮成兆庶歡洽傳曰先之勞之又曰無倦斯典<lb/>
也朕非欲為一時之盛觀亦非欲博千載之羙名况大<lb/>
典非炫耳目之具而飾名之事又朕素所弗為惟是祗<lb/>
承<lb/>
聖祖重農家法率吾民敦崇本務而與臣工敬勤無倦<lb/>
<pb n="KR4f0002_WYG_028-11a"/>
以庶㡬康阜之成俗也并紀以詩<lb/>
蒼馭千官引乘時事耤田従来重稼穡何敢惜勞先履<lb/>
𤱔迎膏發羣公繼耦聨所祈同億兆嵗嵗介豐年<lb/>
　　雍正三年乙巳二月十有二日<lb/>
皇考服制告除違情從禮遡時増愴敬述紀哀<lb/>
告祫今朝愴益滋服除從吉禮從宜頻看冉冉流光轉<lb/>
每慮悠悠報徳虧承大業惟循夙訓念詒謀祗奉成規<lb/>
無如瞻戀終難及莫罄纒綿結永思<lb/>
<pb n="KR4f0002_WYG_028-11b"/>
　　初夏偶閒<lb/>
清閒偶得萬㡬餘水殿蓬壺九夏初夜聴甘霖澆沃野<lb/>
曉看佳氣繞宸居緑荷池畔吟新句翠竹林中披異書<lb/>
時領薫風知觧愠松濤緩送度忩虚<lb/>
母后二週諱辰<lb/>
自隔<lb/>
慈顔杳重臨此日悲音徽徒有慕尊飬已無時<lb/>
恩念劬勞重心驚嵗月馳朝来益為愴撫序淚空垂<lb/>
<pb n="KR4f0002_WYG_028-12a"/>
　　賜莊親王<lb/>
金章玉珮冠通侯班列彤階最上頭儀表宗潢髙樂善<lb/>
屏藩王室重宣猷桐圭分錫開朱邸棣萼聮輝暎鳯樓<lb/>
捧日丹忱勤翼賛天家㤙澤自長流<lb/>
　　賜果郡王<lb/>
天潢崇錫爵宗子重維城共荷屏藩寄知敦翼賛情好<lb/>
書傳沛獻樂善紀東平望古㡬前哲相期保令名<lb/>
　　乙巳仲冬追憶<lb/>
<pb n="KR4f0002_WYG_028-12b"/>
皇考升遐倐周三載孺慕之忱與時俱積恭詣<lb/>
景陵拜謁以伸哀痛<lb/>
恭陳<lb/>
服御儼慿依拜奠菁茅凛不違四十年餘<lb/>
恩浹髓一千日裏涕沾衣<lb/>
寢園翠繞熊羆䕶陵樹霜寒鳥雀稀翹首五雲猶在望<lb/>
忍乗清蹕告言歸<lb/>
　　暮春野望<lb/>
<pb n="KR4f0002_WYG_028-13a"/>
户牖凌虚百尺樓川原霽色坐中收緑蘿灌水園蔬茂<lb/>
碧浪翻風壠麥稠楊栁坡邉眠牧䜿杏花村畔泊漁舟<lb/>
昇平覩此豐年景更憶英賢濟逺猷<lb/>
　　閒咏<lb/>
苑栁千條拂地垂紅塵飛不到軒墀炷餘古鼎晴煙裊<lb/>
題罷長箋晝漏移松影㕘差摩詰畫禽聲上下浩然詩<lb/>
遥空喜見濃雲合恰是吾民望雨時<lb/>
母后三週諱辰<lb/>
<pb n="KR4f0002_WYG_028-13b"/>
鞠我<lb/>
恩深重違顔夢𣺌茫三年成逝水百感對流光黯黯慈<lb/>
雲在迢迢仙路長朝来又臨諱含愴仰空蒼<lb/>
　　偶題<lb/>
舜禹傳心十六字執中一語貫精微漫従體用觀真妄<lb/>
不向筌蹄覓是非大地春風揚道妙碧天秋月露清機<lb/>
箇中宻諦何人㑹魚自深潜鳥自飛<lb/>
　　月夜聴泉聲得句<lb/>
<pb n="KR4f0002_WYG_028-14a"/>
逶迤洲渚薜蘿幽苑静偏宜秉燭遊萬樹林梢看月上<lb/>
三峰巗畔聴泉流濺衣珠灑晴疑雨戞玉湍鳴夏似秋<lb/>
風激潺湲聲不斷夜深戀賞未囘舟<lb/>
　　知魚亭待月<lb/>
傳呼不用上林丞傍水登臨逺鬱蒸觧渴漫調金掌露<lb/>
清心勝飲玉壺氷知魚亭畔觀魚躍得月臺前望月升<lb/>
煙斂碧池星漢皎玉欄髙處儘堪凭<lb/>
　　賜怡親王<lb/>
<pb n="KR4f0002_WYG_028-14b"/>
勤政樓頭花萼芳親賢心膂藉匡㐮忠誠謹慎謨猷著<lb/>
公正㢘明譽望彰經理度支需贊畫疇咨水土奏豐穣<lb/>
年年景福由天賜長秉丹衷達九閶<lb/>
　　賜侍郎沈近思<lb/>
冡宰官資貴寅恭属亞卿俱<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>三命重並列六曹榮操<lb/>
比寒潭潔心同秋月明所期庶政理海宇日澄清<lb/>
　　賜總督查弼納<lb/>
時雍佳氣浹寰瀛繡㦸牙幢制閫榮兩省風霜澄吏治<lb/>
<pb n="KR4f0002_WYG_028-15a"/>
三春雨露洽輿情位髙定效公忠實職鉅非循㢘謹名<lb/>
文武兼資才自裕佇期嘉績佐昇平<lb/>
　　賜總督楊宗仁<lb/>
絳節金章制上㳺雄藩兼控主㤙優分疆名帥歸鈐轄<lb/>
繡錯方州待運籌文武和衷羣吏憲軍民一體大臣猷<lb/>
殷勤早夜遵天語㑹見酬庸第一流<lb/>
　　賜總漕張大有<lb/>
天儲闗國計輸輓最艱辛艦軸来千里膏脂念萬民無<lb/>
<pb n="KR4f0002_WYG_028-15b"/>
憂任土貢已得濟川人豈靳功髙賞㤙光寵錫頻<lb/>
　　歩月至泉畔試茶<lb/>
飛閣流雲䕶碧紗曲欄掩暎竹隂斜廵簷歩月敲竒句<lb/>
坐石烹泉品貢茶乳液清逾花上露舂旗嫩展雨前芽<lb/>
水天一色明如晝照見溪魚戯淺沙<lb/>
　　聞鴈<lb/>
萬㡬聽覽省行㳺鏡裏韶華逐水流木葉榮枯紀嵗月<lb/>
鴈聲南北報春秋<lb/>
<pb n="KR4f0002_WYG_028-16a"/>
　　　觀瀑布<lb/>
　風過林静片雲還物外逍遥意趣閒鴷鳥扣闗聲剥啄<lb/>
　澗流噴雪響潺湲光寒古鑑飛霜練翠滴晴嵐滌霧鬟<lb/>
　豈必蓬瀛誇勝蹟翛然清境在人間<lb/>
　　　湖際聞野寺鐘聲<lb/>
　長伴予遊鶴與松何煩扈蹕得従容湖烟淡罨迎人月<lb/>
　山寺遥傳定夜鐘不問清脩談内典懶將宻意叩南宗<lb/>
　悠然梵響因風送暗數雲林第㡬峯<lb/>
<pb n="KR4f0002_WYG_028-16b"/>
　　　月<lb/>
　寳鏡奩開昇自東星踈雲浄正秋中従看圎潔今宵滿<lb/>
　即此晶輝萬古同弈弈榮光蟾吐彩溶溶澄景水明空<lb/>
　當筵坐愛團□好時得香飄桂子風<lb/>
　<lb/>
　<lb/>
　<lb/>
世宗憲皇帝御製文集巻二十八<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_029-1a"/>
　欽定四庫全書<lb/>
世宗憲皇帝御製文集巻二十九<lb/>
　　詩<hi>四宜堂集</hi>
　　　仲丁祭<lb/>
　文廟<lb/>
　扶植綱常百代陳天將<lb/>
　夫子覺斯民帝王師法成隆治兆庶遵由臻至淳道統<lb/>
　常垂今與古文明共仰聖而神功能遡自生民後地闢天<lb/>
<pb n="KR4f0002_WYG_029-1b"/>
　開第一人<lb/>
　　　耕耤<lb/>
　無逸農功重幽風穯事先方春勤夙駕乗令為親田夾<lb/>
　隴千官肅扶犁百辟聨禮成終畝後父老慶豐年<lb/>
　　　夏夜不成寐<lb/>
　踈簾香㪚御罏烟萬井沉沉翠慢懸夜静梵音来水面<lb/>
　月明漁唱到窗邉虚堂慮息難成寐冰簟心清即入襌<lb/>
　惟有團團荷上露晶瑩可擬意珠圎<lb/>
<pb n="KR4f0002_WYG_029-2a"/>
　　雨後湖亭看月<lb/>
鄙聼秦聲却楚優每於山水暫淹留翠含宿雨千竿竹<lb/>
髙出層雲百尺樓湖影逺浮隨棹月栁塘斜繫釣魚舟<lb/>
坐深暑退凡情爽一片清光入鏡流<lb/>
　　宫中偶成<lb/>
紫禁遥聞玉漏遲露華滴遍萬年枝風簾不動塵喧隔<lb/>
月滿瑶階意孰知<lb/>
　　賜淳親王<lb/>
<pb n="KR4f0002_WYG_029-2b"/>
滿樹繁花應候榮蟠根奕葉託瑶京試看花萼相承意<lb/>
更聴壎箎迭和聲帶礪永存苗裔業豆籩有踐弟昆情<lb/>
天朝屛翰家庭事莫負皇心眷顧誠<lb/>
　　賜都統拉錫<lb/>
羽林十二應星文直宿周廬向夜分陣識風雲才自裕<lb/>
身依日月志彌勤鷹揚早領熊羆士虎拜常参鵷鷺羣<lb/>
辦得丹心捧宸極時清莫漫羡竒勲<lb/>
　　賜提督郝玉麟<lb/>
<pb n="KR4f0002_WYG_029-3a"/>
元戎擁節鎮巗疆特簡殊榮姓氏香閫外長城資一面<lb/>
胸蔵武庫靖多方旌旗整暇軍容肅紀律嚴明士氣揚<lb/>
盛世籌邉重頗牧楓宸應為錫龍光<lb/>
　　賜提督髙其位<lb/>
太和累洽慶櫜弓專閫還推赫濯功禆益軍民資偉畧<lb/>
劑調文武在和衷拊循正及從容日謀勇皆由訓練中<lb/>
元老旂常書茂績雅歌應有穆如風<lb/>
　　桃花塢即景<lb/>
<pb n="KR4f0002_WYG_029-3b"/>
禁園宜雨復宜晴别館春深枕簟清數片落花驚午夢<lb/>
一聲漁唱惹閒情暫移榻向松間坐恰聴禽来竹裡鳴<lb/>
惟有東風知我意滿池新綠浪紋生<lb/>
　　詣太學<lb/>
辟雍親蒞止典禮重参稽管籥仍魚雅威儀自整齊禮<lb/>
門資至化義路牖羣黎永翊文明治休徴共受禔<lb/>
　　其二<lb/>
善俗禮為本仁民域可躋崇儒申術教造士列東西共<lb/>
<pb n="KR4f0002_WYG_029-4a"/>
式習如性咸成璋與珪興賢勤寤寐振徳日提撕<lb/>
　　春夜釣魚磯聞笛<lb/>
暮雨一簾初捲東風萬卉齊芳隔林漁火明滅沿溪笛<lb/>
韻悠揚<lb/>
　　㑹心處試筆<lb/>
秋霽瑶臺晚眺夜深便殿宵衣神㑹園林妙趣心勤一<lb/>
日萬㡬<lb/>
　　桃源深處<lb/>
<pb n="KR4f0002_WYG_029-4b"/>
溪外毎聞犬吠林間日聴鶯聲漫問武陵何處且来此<lb/>
地移情<lb/>
　　響泉山房賞月<lb/>
薄暮鳴蟬歇松濤響曲廊清隂生殿閣霽色暎林塘皎<lb/>
潔銀河近迢遥玉漏長波飄菰米滑風動藕花香坐石<lb/>
吟新月臨流納晚凉一鈎纔吐艷粲爛隐螢光<lb/>
　　仁明齋咏懐<lb/>
憶昔園林趨覲囘朱門静掩不輕開怡情看竹邀僧話<lb/>
<pb n="KR4f0002_WYG_029-5a"/>
餘事移松傍水栽勤政原因涵飬到任勞却自静功來<lb/>
萬㡬日日如絲緒勉竭心思手自裁<lb/>
　　沿湖遊覽至菜圃作<lb/>
一行白鷺引舟行十畝紅蕖觧笑迎疊澗湍流清俗念<lb/>
平湖烟景動閒情竹蔵茅舎踈籬遶蝶聚𤓰畦晚照明<lb/>
最是小園饒野致菜花香裏轆轤聲<lb/>
　　帝京篇<lb/>
磐石占幽薊金湯固帝京幅員寧有外帶礪自堪盟形<lb/>
<pb n="KR4f0002_WYG_029-5b"/>
勢河山拱星文氣象清休徴荷地力瑞應感天成濟濟<lb/>
匡時器熙熙擊壌情溪流穿禁籞霞彩暎重城日照朱<lb/>
甍麗塵飛紫陌輕烟花織錦繡鶯燕唱昇平池暖魚吹<lb/>
絮蘭熏蝶抱英新荷初浥露宿麥晚蒸晴極浦漁舟杳<lb/>
斜陽牧笛横所希均雨澤南畝問春耕<lb/>
　　舟中納涼<lb/>
開遍芙蕖水為香踈槐鴉影亂昏黄停舟待月尋佳句<lb/>
捲幔吟風納晚凉漁笛數聲飄逺岸茶烟一縷颺修篁<lb/>
<pb n="KR4f0002_WYG_029-6a"/>
暢舒心志逢清夏寂寂花隂漏正長<lb/>
　　賜怡親王<lb/>
皇皇藩服惟德是榮眷言賢王謨猷光眀夙夜小心以<lb/>
忠以誠弼予一人庶績用成嘉兹翊賛朱邸斯營上棟<lb/>
下宇永安且寕有策其基有壯其楹奕世承之長衛帝<lb/>
京慶既令居式昭頌聲<lb/>
　　又<lb/>
惇族由來重本支賢聲况復叶塤箎心懸北闕知忠悃<lb/>
<pb n="KR4f0002_WYG_029-6b"/>
第賜東華表令儀禁院聨輝雙蒂樹上林移植萬年枝<lb/>
永惟堂構資寅亮載咏南山福祿宜<lb/>
　　暮春雜詠<lb/>
春雲澹蕩滿平湖渺渺烟波接緑蕪芳甸雨過花競笑<lb/>
畫橋風起栁相扶鶯歌鳥語天然曲水秀山清自在圗<lb/>
勝景已超塵世界何湏駕海訪蓬壺<lb/>
　　其二<lb/>
爐烟裊裊拂簾櫳太液波澄曉鏡融卜嵗喜看三月雨<lb/>
<pb n="KR4f0002_WYG_029-7a"/>
惜春深坐百花風紅塵不到黄金闕香霧時遮碧玉宫<lb/>
對此上林光景好清平願與萬方同<lb/>
　　夏日勤政殿觀新月作<lb/>
勉思觧愠鼓虞琴殿壁書懸大寳箴獨攬萬㡬憑溽暑<lb/>
難抛一寸是光隂絲綸日注臨軒語禾黍常期擊壌吟<lb/>
恰好碧天新吐月半輪為啓戒盈心<lb/>
　　雨後九洲清宴望西山<lb/>
蒹葭葉上雨聲過乍覺新凉颯颯多山色崔嵬千叠翠<lb/>
<pb n="KR4f0002_WYG_029-7b"/>
湖光㶑灧萬重波遊魚避釣依寒藻翔鳥驚弦就碧蘿<lb/>
莫訝金風催改序秋暉偏好快晴和<lb/>
　　仲秋月夜題於清㑹亭<lb/>
深沉院宇桂香浮寂寂溪園色相幽静向庭中持佛偈<lb/>
閒来月下泛扁舟雲迷入夢林間鶴浪逐㤀機水面鷗<lb/>
對此清光神㑹處岸蘆汀蓼一天秋<lb/>
　　新霽苑中秋色頗佳臨流翫賞率成一律<lb/>
歩輦從容雨後臨湖亭景物可追尋幽花戯蝶紅芳晚<lb/>
<pb n="KR4f0002_WYG_029-8a"/>
宻藻潜鱗碧漲深寥泬天光増逺趣潺湲澗水静塵心<lb/>
閒逰不用調絲管自有松篁奏好音<lb/>
　　喜雪<lb/>
夙夜期瓊屑三冬日見晴省修求直諫祈禱秉精誠瑞<lb/>
雪春時降彤庭喜氣盈<lb/>
蒼旻仁愛普億兆荷生成<lb/>
　　戊申除夕守嵗<lb/>
送臘迎新節年過半百初道心随日進佳興逐時舒寳<lb/>
<pb n="KR4f0002_WYG_029-8b"/>
鼎宫香靄瑶階瑞雪餘載欣豐裕兆大有望頻書<lb/>
　　春夜永春亭作<lb/>
霏微池館罨春烟銀漢迢迢淑景妍魚躍清波驚犬吠<lb/>
月穿綠栁覺鶯眠折蕉戯寫題花句接竹斜通傍檻泉<lb/>
良夜寸隂應共惜豈容虚度豔陽天<lb/>
　　百花亭春詠<lb/>
漣漪碧水浸苔㾗垂桞絲絲静掩門月上海棠驚烏夢<lb/>
雨来庭院浴花魂<lb/>
<pb n="KR4f0002_WYG_029-9a"/>
　　幾暇偶題<lb/>
識得幾暇趣絲綸不假言孰知宵旰裡却是絶塵喧<lb/>
　　暮春有感<lb/>
虗窗簾捲曙光新栁絮榆錢又暮春聴政每㤀花月好<lb/>
對時惟望雨暘勻宵衣旰食非干譽夕惕朝乾自體仁<lb/>
鳯紀分頒雖七度民風深愧未能淳<lb/>
　　如意歌賜怡親王<lb/>
彩雲冉冉鸞鶴翩鸞鶴背馭雙神仙南極西池環珮聨<lb/>
<pb n="KR4f0002_WYG_029-9b"/>
雙雙同慶帝胄賢手執如意来當前篆刻蝌蚪黄金填<lb/>
晶熒上下星文纒瑶臺此日喜氣偏琅琅更聴仙語傳<lb/>
唱隨偕老如和絃既指山海為嵗年復言日月同團圎<lb/>
煌煌帶礪眷便便子孫永保福且綿予因仙語嘉喜駢<lb/>
為爾歌雙如意篇<lb/>
　　朕御極七載宵旰萬幾未遑他出己酉夏因命将<lb/>
　　　逺討誓師於南海子緬懐曩日侍奉<lb/>
皇考廵幸此地<lb/>
<pb n="KR4f0002_WYG_029-10a"/>
色笑儼在目前而<lb/>
龍馭杳然邈不可攀俯仰徘徊曷勝今昔之感爰成一<lb/>
　　　律以述追思<lb/>
花開野甸不知名按轡依然輦路平細草當時隨駐蹕<lb/>
垂楊此日繞行營河山滿目音容邈風景闗心嵗月更<lb/>
禁旅多年䝉<lb/>
教飬畀予戡定作干城<lb/>
　　已酉夏南甸大閱<lb/>
<pb n="KR4f0002_WYG_029-10b"/>
陳師鞠旅卜良朝萬里餱糧備已饒習戰自能閑紀律<lb/>
臨戎惟在戒矜驕劍瑩鸊鵜清光閃旗繞龍蛇赤羽飄<lb/>
聴徹前鋒歌六月雲臺合待姓名標<lb/>
　　其二<lb/>
風拂榆槐曉角鳴築壇選將命專征颼颼羽箭穿楊巧<lb/>
獵獵雲旓耀日明萬里玉闗平虜穴三秋瀚海渡天兵<lb/>
裹糧帶甲湏珍重掃蕩塵氛逺塞清<lb/>
　　秋日登四佳樓晚眺<lb/>
<pb n="KR4f0002_WYG_029-11a"/>
庶務紛紜綜理暇偶將幽興寄泉林樓臺况復秋光潔<lb/>
花木偏宜霽景臨西嶺層巒千疊翠東湖細浪萬重金<lb/>
澹煙輕靄踈槐杪接陣鴻歸夕照沉<lb/>
　　月夜平湖放舟<lb/>
風捲平湖玉簟紋沙汀落葉正紛紜㣲㣲隔岸螢光隐<lb/>
歴歴横空鴈字分碧浪載舟舟破浪白雲籠月月穿雲<lb/>
渺然秋爽超凡界欲問西山鸞鶴羣<lb/>
　　偶占<lb/>
<pb n="KR4f0002_WYG_029-11b"/>
碧桃吐艷鶯初囀丹桂含芳燕又歸日往月来傳大道<lb/>
花香鳥語洩真機<lb/>
　　仲秋月夜感懐<lb/>
碧天皓魄印長空嘹嚦初聞度塞鴻榴子結成崖石畔<lb/>
桂香飄入渚煙中溪環松老重添翠巗暎楓踈半綴紅<lb/>
追憶昔年秋夜宴不禁此際感西風<lb/>
　　追憶舊景有感<lb/>
時名向鄙倩人推洗竹澆花坐釣臺畫舫新晴看月上<lb/>
<pb n="KR4f0002_WYG_029-12a"/>
平橋細雨送春囘行無干譽心恒逸境不移情量自恢<lb/>
蕭散當年吟獨樂憂勤今日覔群材民風澆薄湏陶化<lb/>
世態参差待品裁覽䟽宵㤀泉石羙臨朝曉聴鼔鐘催<lb/>
纎毫坐悉千官奏方寸頻勞庻務来追憶安閒成夢幻<lb/>
䨇眉鎻處阿誰開<lb/>
　　偶成<lb/>
晴空瞬息片雲生風捲千堆雪浪驚石虎泥龍争鬬罷<lb/>
澄潭湧出月輪明<lb/>
<pb n="KR4f0002_WYG_029-12b"/>
　　又<lb/>
長空萬里碧天秋絶㸃純清亦不收識得如如妙中妙<lb/>
塵塵刹刹任悠悠<lb/>
　　賜總督髙其倬<lb/>
崇牙髙建秉洪鈞逺控巗疆軼等倫兩省山河司筦鑰<lb/>
萬民肥瘠視經綸還持絳纛開軍壘永矢丹忠荅禁宸<lb/>
操凛氷霜功帶礪匡時重鎮眷良臣<lb/>
　　賜總督李衛<lb/>
<pb n="KR4f0002_WYG_029-13a"/>
　保障鴻才奏績新毎將重寄委賢臣須知令器承殊眷<lb/>
　貴有丹忱答紫宸訓練多方資輯旅撫綏無怠在諴民<lb/>
　龍章用錫昭旌勸益朂嘉猷輔一人<lb/>
　　　平湖秋月<lb/>
　樹杪暮煙收晴光逐水流淺沙閒立鷺輕浪稳眠鷗心<lb/>
　月雙圎鏡湖天一色秋恍疑星漢裡縹渺玉京逰<lb/>
　　　長至日題於至誠不息軒<lb/>
　殿角星踈報曙鐘乾乾無逸每憂農葭灰恊律雲占嵗<lb/>
<pb n="KR4f0002_WYG_029-13b"/>
　粉絮翻階雪應冬時對神明持敬念日臨兆庶用中庸<lb/>
　願言四海昇平共莫道尊安屬九重<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集巻二十九<lb/>
</p>
<p>
</p>
  </div>
<div> <lb/>
    <p>
<pb n="KR4f0002_WYG_030-1a"/>
　欽定四庫全書<lb/>
世宗憲皇帝御製文集巻三十<lb/>
　　詩<hi>四宜堂集</hi>
　　　朕因去冬未雪憂懐莫釋夙夜竭誠祈禱於驚蟄<lb/>
　　　　後二日荷蒙<lb/>
　上天鑒佑春雪下降朝野同歡因成一律用誌欣慶<lb/>
　霡霂愆期憂嵗儉臨軒愁詠憫農歌三冬望雪心如渴<lb/>
　此日飛霙氣始和<lb/>
<pb n="KR4f0002_WYG_030-1b"/>
　蒼昊垂慈施愷澤黔黎有幸沐㤙波遥思九土應同慶<lb/>
　積素凝華知㡬多<lb/>
　　　圎明園道中寓目<lb/>
　御園西郭外初夏景堪娱金線遮橋栁濃隂夾道榆麥<lb/>
　翻千頃浪魚躍半池珠雨後平蕪緑塵清輦路濡<lb/>
　　　多稼軒勸農詩<lb/>
　夜来新雨過畿甸綠平鋪克盡農桑力方無饑凍虞蠶<lb/>
　筐携織婦麥飯飽田夫坐對春光晚催耕聽鳥呼<lb/>
<pb n="KR4f0002_WYG_030-2a"/>
　　哭怡賢親王二首<lb/>
宗室屏藩重朝端柱石崇持身惟正直應物本虚公青<lb/>
史經天略丹心貫日忠銜哀為作誄難與述豐功<lb/>
　　其二<lb/>
繐帳陳筵日雲軿載道時悲深萬民淚痛失百寮師獻<lb/>
替猶如昨儀容儼在斯可憐風雨急花萼損連枝<lb/>
　　怡賢親王輓詩三十韻<lb/>
天錫親賢篤本支惟王徳業賛純熈功存廊廟寰區仰<lb/>
<pb n="KR4f0002_WYG_030-2b"/>
道冠宗藩百辟儀少日温恭承<lb/>
帝眷髫齡孝謹荷<lb/>
㤙慈問安每候龍樓啓扈蹕常随豹尾馳圭璧精神昭<lb/>
粹質鳯麟苞彩擅英姿自然才藝該文武卓爾端凝絶<lb/>
黨私三紀無慚臣子道八年攸頼股肱資溯従大統祗<lb/>
承日厯想嘉猷翊輔時佐理萬㡬安億兆綜釐庶政挈<lb/>
綱維度支式定邦財裕水利功興浩澤施減賦蠲逋勤<lb/>
布算櫛風沐雨勸鎡基淤流通處成膏壌田壠開時飬<lb/>
<pb n="KR4f0002_WYG_030-3a"/>
稲粢九品掄才分玉石六韜訓士總熊羆霜威秋肅明<lb/>
條教愷澤春温善撫綏萬里邉防㐮廟算兩軍輸輓佐<lb/>
疇咨任兼宫府仔艱鉅理析豪釐辨等差偉績固難更<lb/>
僕數清標更繫久長思撝謙不恃金枝貴精白匪求黼<lb/>
座知樂善薦賢時亹亹奉公體國日孜孜寛仁恤下孚<lb/>
羣望廉潔居心凛自持八字褒崇皆實行四時賜賚必<lb/>
晴曦慶流正喜天人合善積還期福祿宜豈意賡揚方<lb/>
際盛忽驚寢疾永睽離鞠躬遑恤身前計矢志空餘沒<lb/>
<pb n="KR4f0002_WYG_030-3b"/>
後悲猶憶懇情辭吉地竟循薄塟守遺規公卿徒歩隨<lb/>
旌仗老穉扶觀泣路歧贈諡載光崇徳典加壇還樹册<lb/>
勲碑明禋配享千秋重素服銜哀浹月期縦極寵榮頒<lb/>
禮數難酬懿羙罄言詞應知靈爽歸仙籍留得鴻名萬<lb/>
古垂<lb/>
　　夜静<lb/>
星漢斜臨避暑宫石欄干曲綠隂籠風廻巗畔泉聲咽<lb/>
夜静人間月鏡空繞砌蘭薫香馥郁滿壺氷潔玉玲瓏<lb/>
<pb n="KR4f0002_WYG_030-4a"/>
隔簾漏斷天如洗新句吟成一枕中<lb/>
　　松月吟<lb/>
香飄桂子月初盈涼泛松濤溪共鳴叢桂影中和月影<lb/>
萬松聲裏聴溪聲<lb/>
　　謁西山大覺寺<lb/>
重開香積奉金仙松逕紆廻警蹕傳野鳥静吟僧院竹<lb/>
梵鐘遥度御爐煙清幽水樹紅塵外寂歴雲山太古前<lb/>
自有莊嚴超色相何湏慧逺論真禪<lb/>
<pb n="KR4f0002_WYG_030-4b"/>
　　秋分前二日月下作<lb/>
露濕天階夜景賖湘簾髙捲樹棲鴉寒蛩唧唧吟深砌<lb/>
曲沼盈盈漲淺沙風度桂叢香馥郁月穿竹籞影横斜<lb/>
襟懐凄爽秋將半落葉蕭蕭菊欲華<lb/>
　　暮秋<lb/>
散歩御園東清溪跨玉虹一亭風冷淡疊砌石玲瓏秋<lb/>
老松含翠霜濃柿綴紅蕭然天氣肅雲外度征鴻<lb/>
　　花下偶成<lb/>
<pb n="KR4f0002_WYG_030-5a"/>
對酒吟詩花勸飲花前得句自推敲九重三殿誰為友<lb/>
皓月清風作契交<lb/>
　　清閒<lb/>
世間何處覓清閒只在朝堂城市間即此是非名利客<lb/>
何殊野衲閉禪闗<lb/>
　　口占<lb/>
花謝花開寒暑雁来雁往春秋惟有壺中日月無今無<lb/>
古無休<lb/>
<pb n="KR4f0002_WYG_030-5b"/>
　　仰瞻星垣<lb/>
桂香芬馥夜凉生露咽吟蛩萬籟清碧漢接樓森斗宿<lb/>
銀河映沼轉璣衡雲開八表情無極鶴杳三峯夢不成<lb/>
此際寸心同朗月微垣歴厯湛虚明<lb/>
　　永春亭留春<lb/>
小池風力軟檻外柳隂交花㸃逰魚藻泥香乳燕巢淡<lb/>
煙浮水面纎月挂松梢戀詠留春句題箋未忍抛<lb/>
　　年華迅速倐值端陽箱貢氷紈案陳角<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>於頒賜<lb/>
<pb n="KR4f0002_WYG_030-6a"/>
　　　諸王大臣之際念及吾弟怡賢親王仙逰已週<lb/>
　　　一載不禁淒然涕下援筆賦此<lb/>
韶光荏苒暗中遷開到榴花又一年節届香蒲陳似舊<lb/>
貢来細葛賜誰先檢文悲覽賢臣頌搦管慵裁棣萼篇<lb/>
偉績殊勲無可答為營佳兆表新阡<lb/>
　　國家爲凖噶爾跳梁不得已有用兵之舉自己酉<lb/>
　　　以来將帥士伍枕戈負盾野宿風餐三載於兹<lb/>
　　　矣朕毎一厪念食不甘味寢不安席因避居便<lb/>
<pb n="KR4f0002_WYG_030-6b"/>
　　　殿停御讌㑹日與廷臣籌計軍需惟冀<lb/>
上蒼黙佑師旅早旋論功頒賞朕懐始釋爰作截句四<lb/>
　　　首以見意<lb/>
天禄崇儒方偃武長楊罷獵豈佳兵無端戍火明西塞<lb/>
勞我星旗向逺征<lb/>
　　其二<lb/>
月照天山玉帳髙風吹霜氣透征袍年来倦聼嘉禾頌<lb/>
一飯寧㤀汗馬勞<lb/>
<pb n="KR4f0002_WYG_030-7a"/>
　　其三<lb/>
玉門闗外草連天一騎飛馳到日邉報道單于甘就撫<lb/>
羽林齊唱凱歌旋<lb/>
　　其四<lb/>
將軍跨馬擁戈矛壯士驅車久未休一紙㨗書期早至<lb/>
黄金鑄印待封侯<lb/>
　　環秀山房對月<lb/>
暑退林泉爽新秋景物佳蛩吟依蘚砌鶴跡印溪沙擱<lb/>
<pb n="KR4f0002_WYG_030-7b"/>
筆評山色擎杯對月華坐深羣籟寂竹樹影横斜<lb/>
　　觀釋典偶題<lb/>
渾㤀雲駛月輪遲不悟舟行覺岸移世界三千皆有量<lb/>
慧珠一顆浄無涯<lb/>
　　秋日登樓有感<lb/>
尺璧誰言抵寸隂曠然懐抱豁登臨放情緬邈雲峯古<lb/>
極目蒼茫烟水深猶憶童年花下戲倐經鶴髮鬢邊侵<lb/>
眼前秋色當堪賞况復新晴月滿襟<lb/>
<pb n="KR4f0002_WYG_030-8a"/>
　　除夕<lb/>
今年今夕送明嵗明晨迎只此憂勤念乾乾無滅生<lb/>
　　晚晴逺眺<lb/>
垂栁隂隂亭榭落花㸃㸃池塘情怡平林暮靄目極芳<lb/>
草斜陽水磑溪邉自轉魚罾□外誰張萬里清光皎潔<lb/>
數聲笛韻悠揚<lb/>
　　端陽前一日爲吾弟怡賢親王二週之辰毎一回<lb/>
　　　思輙傷懷抱作五言律誌感<lb/>
<pb n="KR4f0002_WYG_030-8b"/>
詰朝端午節再命罷稱觴嵗月如流邁容儀何日㤀安<lb/>
邦思柱石覓句夢池塘物候頻増感情隨綵縷長<lb/>
　　去冬無雪今春雨未霑足朕心憂畏莫可言喻幸<lb/>
　　　于前五月十八日甘霖傾注枯焦頓觧不覺喜<lb/>
　　　而成詠<lb/>
節過五月半膏雨尚愆期晝夜憂農事精䖍籲<lb/>
帝慈風廻雲氣合澤沛野苖滋田畯湏勤課耘耔正及<lb/>
時<lb/>
<pb n="KR4f0002_WYG_030-9a"/>
　　深栁讀書堂消夏<lb/>
麴塵綠染萬條絲窣地濃隂暑暗移旋漬霜毫鋪玉版<lb/>
細研荷露寫新詩一天月色畵圗古兩部蛙聲鼓吹竒<lb/>
瀟灑樓臺臨碧水夜深倒影静垂垂<lb/>
　　秋日寓目成詠<lb/>
玉露金飈肅昊穹澄泓秋水暎簾櫳羣峰黛染呈寒碧<lb/>
逺浦霞明蕩晚紅風度桂林香滿院月穿鴈字影書空<lb/>
予懐喜慰西成候多稼如雲處處同<lb/>
<pb n="KR4f0002_WYG_030-9b"/>
　　秋夜印月池作<lb/>
雨後添新漲盈盈碧沼深臨流洗俗耳對月静塵心松<lb/>
引仙禽舞萍摇錦鯉沉颯然風拂面翠竹助清吟<lb/>
　　壬子嵗九月七日吾弟怡賢親王定窆於水東村<lb/>
　　　朕念手足至誼兼以輔弼功勤獻替忠款撫今<lb/>
　　　憶昔情不能已因親臨奠送稍伸積痛夫神遊<lb/>
　　　於天魄藏於地亘古迄今理之常也但以吾弟<lb/>
　　　之親賢為國家柱石幽明異路於兹永别當深<lb/>
<pb n="KR4f0002_WYG_030-10a"/>
　　　秋草木黄落之際朕心曷勝悽愴爰賦此詩以<lb/>
　　　寫懐<lb/>
西風瑟瑟草離離慘對靈筵奠酒巵荆樹凋殘驚日晚<lb/>
雁羣零落入雲悲邈焉不返逰仙夢行矣休歌薤露詞<lb/>
此際親臨無限痛九泉英爽料應知<lb/>
　　暮春四宜堂咏懐<lb/>
花繁如錦草如茵雨細風輕物候新朱邸舞筵成往事<lb/>
斑衣戲綵久凝塵萬㡬宵旰忙中趣百嵗光隂夢裏真<lb/>
<pb n="KR4f0002_WYG_030-10b"/>
不問春歸何處去惟聼燕語報芳辰<lb/>
　　荷池玩月<lb/>
閒行傍水覺清凉半刻徘徊百慮忘月上園林添秀色<lb/>
風来池沼送幽香紅衣露墜蓮房粉素練光凝鏡面霜<lb/>
夜静暑消多野趣悠然自得咏滄浪<lb/>
　　立秋前二日遊湖亭<lb/>
放情幽興付漁簔瀟灑林亭樂太和毎踏芳叢尋古句<lb/>
閒乘小艇泛清波烟凝翠黛山疑霧風蹙斜紋水似羅<lb/>
<pb n="KR4f0002_WYG_030-11a"/>
深砌蛩鳴殘暑退髙梧蟬噪晚凉多炎雲漸斂秋将近<lb/>
霽景纔看夏欲過静聽菱歌音韻好何湏簫鼓濟汾河<lb/>
　　初秋咏月影溪聲<lb/>
月挂半空飄素影溪流一𣲖送秋聲溪聲入耳原無意<lb/>
月影穿簾似有情<lb/>
　　秋日登朗吟閣寓目<lb/>
縹緲遥峯帶夕曛晴光厯厯望中分橋移虹影當溪卧<lb/>
風度蟬聲隔岸聞數片晚霞三徑菊一潭秋水半床雲<lb/>
<pb n="KR4f0002_WYG_030-11b"/>
髙亭避暑纔吟罷又聽金飈送鴈羣<lb/>
　　秋夜述懐<lb/>
桂香盈院宇銀漢浄無垠耿耿難成寐澄懐慮兆民<lb/>
　　立春<lb/>
晴光當戸映淑氣逐人来凍草蘇先覺枯條暖自催薦<lb/>
新紅菜甲應候緑英梅為問迎春吏農疇㡬處開<lb/>
　　初夏西苑遊矚<lb/>
前廷午退紫宸班廻輦尋幽竹石間一息不停新綠水<lb/>
<pb n="KR4f0002_WYG_030-12a"/>
四時相對舊青山溪烟澹蕩平䑓晚林影参差夕照閒<lb/>
鳥識禁園棲託稳每看飛去又飛還<lb/>
　　蓬莱洲詠古<lb/>
唐家空築望仙樓秦漢何人到十洲塵外嘯歌紅樹晚<lb/>
壺中坐卧碧天秋廟堂待起煙霞侣泉石還看鶴鹿遊<lb/>
弱水三千休問渡皇家自有濟川舟<lb/>
　　萬方安和軒秋日作<lb/>
霜飈颯颯度楓林紅葉如花碧水潯每感金行成物品<lb/>
<pb n="KR4f0002_WYG_030-12b"/>
常推道念格人心翺翔彼鳥呼羣樂含哺吾民鼔腹吟<lb/>
四野喜看農事畢聿修百職政維今<lb/>
　　中秋<lb/>
氷輪圎此夕華彩耀寰瀛雲霧長空淨乾坤一色明金<lb/>
波簾影動玉露桂香清海内同歡莭家家笑語聲<lb/>
　　感秋<lb/>
清秋玉宇浄纎塵銀漢澄輝物候新雁陣排空横紫塞<lb/>
桂香綻露報霜辰涓涓石瀨溪流月瑟瑟金飈風度蘋<lb/>
<pb n="KR4f0002_WYG_030-13a"/>
撫景不禁興感慨啼螿無那送聲頻<lb/>
　　雨後郊外泛舟<lb/>
霧斂西巗暑氣消微風正好泛輕橈新晴燕雀低臨水<lb/>
積雨菰蒲宻礙橋到處湖山惟竹月數家烟火盡漁樵<lb/>
瀛洲宛在京畿右不羡仙家去路遥<lb/>
　　夏夜<lb/>
畵檻臨池栁半遮纎塵不到静無譁惠均方物分丹荔<lb/>
冷浸盤氷剖碧𤓰風送荷香来枕畔月移竹影上忩紗<lb/>
<pb n="KR4f0002_WYG_030-13b"/>
數聲鶴唳清詩思銀漢流輝夜景賖<lb/>
　　新晴遣興<lb/>
逺水明斜照殘霞有似無嵐光浮樹杪橋影射池隅鵲<lb/>
唱平安曲荷呈如意珠天然詩裏畵懶繪輞川圗<lb/>
　　偶題<lb/>
秋宵噭噭雲間鶴古調泠泠松下琴皓月清風為契友<lb/>
髙山流水是知音<lb/>
　　秋夜<lb/>
<pb n="KR4f0002_WYG_030-14a"/>
瑟瑟西風起白蘋臨池曲檻浄無塵苑供火棗盈盤赤<lb/>
枝綴葡萄下架新雨後晚涼清几案山空夜氣静心神<lb/>
悠然一縷爐烟細虚室㤀言契道真<lb/>
　　河沙<lb/>
河沙千世界只此一微塵為見禽魚樂方知天地春無<lb/>
心還是妄有說却非真識得西来意時時景物新<lb/>
　　自遣<lb/>
清晝梵風傳磬中宵禪月滿床聲色是我得㑹色聲與<lb/>
<pb n="KR4f0002_WYG_030-14b"/>
我兩㤀<lb/>
　　偶成<lb/>
斗柄旋東月建寅餘寒斂盡嵗云新鳥歌花舞真如相<lb/>
水綠山青自在人<lb/>
　　自疑<lb/>
誰道空門最上乘謾言白日可飛昇垂裳宇内一閒客<lb/>
不衲人間個野僧<lb/>
　　題畵<lb/>
<pb n="KR4f0002_WYG_030-15a"/>
一𣲖濤聲湧渡頭寒江漠漠楚天秋可憐兩㟁蕭條栁<lb/>
似為行人綰去舟<lb/>
　　雨後對月偶成<lb/>
碧天一輪蕩漾皎潔萬里晴輝夜漏沉沉院宇寂然黙<lb/>
㑹圎機<lb/>
　　深栁讀書堂避暑<lb/>
三庚節届祝融臨閒對明忩閲古箴樹杪鶯喉調妙曲<lb/>
檻邉蝶翅舞芳襟嫩荷香逺風頻逓深栁隂重暑不侵<lb/>
<pb n="KR4f0002_WYG_030-15b"/>
移榻簾前何所思要賡觧阜入虞琴<lb/>
　　夏夜即景<lb/>
松䕃溪流静雨餘峰影寒夜深塵慮滌河耿漏聲殘清<lb/>
韻風敲竹幽香露滴蘭長空神妙合心月㑹䨇丸<lb/>
　　中秋夜<lb/>
月華當戸彩盈盈九十髙秋序正平他夕偏宜兹夕好<lb/>
今年却勝去年明輝含珠露凝仙液光委金波滿玉觥<lb/>
聞說蟾宫多桂子天香時覺拂衣清<lb/>
<pb n="KR4f0002_WYG_030-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0002_WYG_030-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
世宗憲皇帝御製文集卷三十<lb/>
</p>
<p>
</p>
  </div></body>
</text>\m</TEI>
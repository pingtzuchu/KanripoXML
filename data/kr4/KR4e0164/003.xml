<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>莊渠遺書巻三</head>
    <p>
<pb n="KR4e0164_WYG_003-1a"/>
欽定四庫全書<lb/>
　莊渠遺書巻三　　　　　　明　魏校　撰<lb/>
　　書<lb/>
　　　復王濟美<lb/>
久不聞問積有馳情忽蒙惠書感慰無量稔聞令親有<lb/>
志為己之學此固僕所願交也而乃過聴於塗欲執弟<lb/>
子禮相見僕惡乎敢當惡乎敢當僕鄙人也生二十四<lb/>
年始獲聞敬齋先生之學而輕弱之質終莫能自强乃<lb/>
<pb n="KR4e0164_WYG_003-1b"/>
聖門一罪人耳二三年來頼天之靈得一二同志朝夕<lb/>
以所聞切磋似若粗見為學端緒而栽培未厚體驗未<lb/>
真茫乎其無所得間以質諸髙明之士則議論又多不<lb/>
同而蔽錮之深終亦莫能棄此而從彼也夫師者傳道<lb/>
受業而解惑也今以言乎道則未聞以言乎業則未修<lb/>
以言乎惑則斯未能信三者無一焉豈敢輕為人師也<lb/>
哉荀子曰務學不如務求師師嚴然後道尊楊子曰師<lb/>
者人之模範也模不模範不範為不少矣夫模範不足<lb/>
<pb n="KR4e0164_WYG_003-2a"/>
而為人師則不嚴不嚴則道不尊道不尊則師之禮自<lb/>
我而廢矣願以鄙意達諸令叔翁先生以謝來命之辱<lb/>
抱病家居不獲晉謁以叙契闊之情惟東望悵然而已<lb/>
　　　與張常甫<lb/>
病臥窮鄉久不獲聞故人動定朝夕懸仰不忘近者送<lb/>
敦夫因得與朱守忠邂逅詢以年兄起居始知為玉堂<lb/>
元老所留尚未得遂便養初志即欲作書奉訊而小舟<lb/>
楮墨弗便此心歉然今忽忽又二旬矣曩承諭纂輯春<lb/>
<pb n="KR4e0164_WYG_003-2b"/>
秋周禮註疏祇以備遺忘便檢閱而已决不至於狥外<lb/>
為人此足以窺高明之所存而淺陋未免為過慮也然<lb/>
揆以愚見終有未安夫聖賢所說許多道理本自具於<lb/>
吾心只因世人迷而弗知故聖賢為之指示今讀聖賢<lb/>
之書便當尋向自已身上體貼做去若滯於言語文字<lb/>
間則是逐末忘本矣明道先生有言學只要鞭辟近裏<lb/>
著已而已纂輯之事縱無狥外為人之意亦恐未免分<lb/>
却向裏工夫况古之聖賢其學皆深造自得不得已而<lb/>
<pb n="KR4e0164_WYG_003-3a"/>
著書皆從廣大胸中流出昔和靖謂伊川踐履盡一部<lb/>
易其作易傳只是因而冩成試觀其書何等親切有味<lb/>
愚見如此高明其自擇焉<lb/>
　　　與王純甫<lb/>
敦夫北來有書奉上想已達左右矣别一二日得尊兄<lb/>
維揚所慰書讀之不勝兢惕近來覺得平時雖號講學<lb/>
只是悠悠泛泛度日間斷處多以故全無得力仔細㸃<lb/>
檢病痛皆因不能立志之罪天理人欲不並立譬如越<lb/>
<pb n="KR4e0164_WYG_003-3b"/>
王勾踐復讎直湏臥薪嘗膽方做得成趙宋晏安江沱<lb/>
漫只說恢復畢竟不曾取得中原一塊土此有志無志<lb/>
之辨也存養省察工夫固是學問根本亦湏發大勇猛<lb/>
心方做得成就若全不曾發憤只欲平做將去可知是<lb/>
做不成也敦夫謂只因心不痛切故工夫不覺散漫了<lb/>
此言良有味也三復來教直是痛快喫𦂳實用功者自<lb/>
别南北參商去尊兄聲容日逺所願時惠藥石之言匡<lb/>
警不逮使得免於小人之歸則校之受賜也大矣一得<lb/>
<pb n="KR4e0164_WYG_003-4a"/>
之愚亦不敢不自竭也朋友之職所係甚重今人多欠<lb/>
缺了直湏視人之惡便知自已底惡一般自家要為善<lb/>
便湏要大家都為善方能不廢朋友之職也傳聞人言<lb/>
尊兄對客間亦談及詩文駸駸有好意此固未必然但<lb/>
恐不知不覺留下了些種子他日終㑹發也昔過太平<lb/>
門見有老父與一十四五嵗童子並走爭先因竊自歎<lb/>
吾輩旣有志於道而與詩人文士輩争長則何以異於<lb/>
此老父哉向託敦夫寄語不知曾道及否士夫議尊兄<lb/>
<pb n="KR4e0164_WYG_003-4b"/>
在儀部時頗覺放寛一步不及在府學時方知窮困能<lb/>
堅人之志熟人之仁愚意竊以為未然禪教中魁傑人<lb/>
猶能如龍如虎世間富貴功名縛他不住以尊兄之卓<lb/>
立豈以簞食萬鍾而貳其心哉為此議者殆淺之乎其<lb/>
為丈夫矣然在尊兄則聞人之言便當内省諸已不可<lb/>
謂他説我不着而忽之也來諭謂弱的人終不濟事而<lb/>
病某之逐人靣上説一般話深有取於崇志之剛此論<lb/>
甚精切但某之茍且處則校亦有罪焉耳古人學問篤<lb/>
<pb n="KR4e0164_WYG_003-5a"/>
實孝則真箇是孝弟則真箇是弟故與之交游者自然<lb/>
有箇感發處今與渠交二年矣只因自家不曾實用功<lb/>
夫祇以空言講説故不能有所感發况又資其多聞所<lb/>
講者又未必全是切己説話自家猶自拖泥帶水安能<lb/>
救拔得水裏底人静言思之良以自愧<lb/>
　　　與查原博<lb/>
病臥窮鄉久不獲聞故人動定朝夕懸仰不忘緬想尊<lb/>
兄亦未能無離索之歎也校家居簡出有時散步田野<lb/>
<pb n="KR4e0164_WYG_003-5b"/>
間但見村落蕭條望之别有一般悽慘氣象詢之父老<lb/>
咸謂有司苛政日朘月深部使者無可赴愬惟泣而籲<lb/>
天耳嗚呼哀哉嗚呼痛哉觀一方如此則四方可知矣<lb/>
尊兄今方僉憲八閩綱紀列郡仁民愛物之心素所抱<lb/>
負正宜大為一方造福但恐行部所至未能遍歴窮鄉<lb/>
小民寃號之聲未必得而盡聞也愁苦之狀未必得而<lb/>
盡見也所願廣視博聴以通達下情激濁揚淸以興起<lb/>
吏治正己以先之賞信罰必毋為大利害所動搖朝廷<lb/>
<pb n="KR4e0164_WYG_003-6a"/>
數十萬生靈不忍使之困於貪官汚吏之手將見威名<lb/>
赫於上下德澤流於遐邇異時顯庸於朝由此而遂澄<lb/>
淸天下豈不大為朋友之光哉因風曷勝欣願之至正<lb/>
己之道無他請無忘舊日所學當意向有散緩時力量<lb/>
有退屈時但向自已心上體究古人因甚發憤忘食自<lb/>
家因甚只恁宴安古人因甚見義必為自家因甚不免<lb/>
退縮猛著精彩看來看去便自有箇奮發振作的意只<lb/>
此便是得力處亦便是著力處便宜於平日以義理浸<lb/>
<pb n="KR4e0164_WYG_003-6b"/>
灌涵泳此心令其栽培深固則臨事愈覺著力矣詩云<lb/>
采葑采菲毋以下體淺陋之見高明其自擇焉<lb/>
　　　與裴大典<lb/>
尊兄自離南都薦紳之士嘖有後言葢未知尊兄之心<lb/>
而徒摭其跡以生謗議耳平時交游之士亦不能自解<lb/>
於人言此則莫能曉其故斯管鮑之所以難遇也因憶<lb/>
曩在南都時交游有聞尊兄之過肯相規者終亦囁嚅<lb/>
而不發葢億尊兄必不樂受盡言也當時深以為非妄<lb/>
<pb n="KR4e0164_WYG_003-7a"/>
意人當少壯時多激昻自進中年以後此箇意氣漸衰<lb/>
因循汩沒忽焉而若忘者衆矣尊兄天資生得來謙下<lb/>
寡過今年已過中而進學之心精神鼓舞不倦此誠何<lb/>
處得來深可敬畏不知何以得此於士夫間也静言思<lb/>
之終莫能曉朋友之職視人之過便如已過一般暇時<lb/>
輙為尊兄追省其過最後忽若有得焉但淺陋之識不<lb/>
足以窺高明亦未知其是否也請試陳之尊兄其自擇<lb/>
焉竊謂自古中行之士甚難其次必湏剛毅自立孔門<lb/>
<pb n="KR4e0164_WYG_003-7b"/>
惟顔子可當中行自曾子以至子思孟子氣質皆偏於<lb/>
剛然其所以傳聖人之道則皆得剛毅之力也文公謂<lb/>
世衰道㣲人欲横流不是剛毅的人亦立脚不住伊川<lb/>
因論曾子易簀亦謂後人雖有好言語終被氣象卑不<lb/>
類道皆為此也尊兄天資謹厚固是近於中行但終覺<lb/>
少箇剛毅的意以故日用之間或未免有容易放過去<lb/>
處更願尊兄常常涵泳剛毅氣象公私利義之間猛著<lb/>
精神直窮到底剖判得明便與一刀兩斷不令牽惹粘<lb/>
<pb n="KR4e0164_WYG_003-8a"/>
連異時養成天徳之剛當此世界人欲横流之時壁立<lb/>
萬仭一毫汚染不得矻如中流砥柱豈不大為吾道之<lb/>
光哉文公論陳忠肅公一言一行未嘗不推而决諸義<lb/>
利取舍之間惟其析而精之也入毫芒故其擴而充之<lb/>
也塞宇宙門人有問義利之辨者文公謂但心以為近<lb/>
利處即便捨却異時精義入神只有割捨不盡的不消<lb/>
慮其割捨過甚此言於吾輩深有益也狂瞽之言率爾<lb/>
輕發尊兄幸毋忽焉<lb/>
<pb n="KR4e0164_WYG_003-8b"/>
　　　答方時鳴<lb/>
曩聞執事以復命徃京師久稽奉詢敦夫來訪始聞從<lb/>
者已還南臺繼辱來教何慰如之承需改亭箴記深荷<lb/>
不鄙校後進無似執事折輩行而與之交豈敢愛數語<lb/>
但以愚意有未安者不敢不自竭也子曰已矣乎吾未<lb/>
見有過而内自訟者也執事一旦忽覺前日之過而奮<lb/>
然欲改之此其悔悟必有深切懇惻處又恐此箇意思<lb/>
久則或至於忘故復以改名亭庶幾目見而神受之則<lb/>
<pb n="KR4e0164_WYG_003-9a"/>
此心戚然萌動其能改過必矣凡此等處正如人有病<lb/>
負痛一般雖使自家言語形容亦説不得决非他人所<lb/>
能形容縱使十分摸寫得似亦只是添得一重障礙與<lb/>
自家心地上實功元無分毫之益且如執事日用間要<lb/>
為一事覺得過差便與截斷莫為只消改之一字已是<lb/>
多了此處豈容他人著得力也又有旣知其過欲改而<lb/>
未能處此却是天理人欲交戰之機必須猛著精彩提<lb/>
起自訟意思當下便自退聴矣他人言語到這裏亦使<lb/>
<pb n="KR4e0164_WYG_003-9b"/>
不著也愚見若斯非敢違命千萬亮察永淸以言得罪<lb/>
其於世故闗繫匪輕執事抗章申救甚切此誠忠愛所<lb/>
發但未知天意何如耳<lb/>
　　　答周以發<lb/>
左遷之事當置之度外况公論如彼其昭昭也達人大<lb/>
觀無物不可執事諒已悠然於懐矣豈俟余之贅言哉<lb/>
嘗謂今之士大夫得一階半級則以為喜失一階半級<lb/>
則以為憂譬如鳥在籠中縱令底下直飛至頂上許大<lb/>
<pb n="KR4e0164_WYG_003-10a"/>
世界終無出日曷為寘欣戚於其間邪且如以人譽而<lb/>
得官此吾命該得耳因人毀而失官此吾命該失耳彼<lb/>
何能損余孔子曰公伯寮其如命何孟子曰臧氏之子<lb/>
焉能使予不遇哉正此意也貧富貴賤此皆吾分宜爾<lb/>
人固莫能逃彼譖人者自喜其計之得行殊不知自君<lb/>
子觀之但自添得一箇小人之名耳其何能困吾直可<lb/>
付之一笑承以出處見詢深荷不鄙但愚意以為君命<lb/>
不可違未拜而歸不幾於不受君命矣乎之任數月以<lb/>
<pb n="KR4e0164_WYG_003-10b"/>
後惟高志所欲為其誰曰不可請裁之<lb/>
　　　與李一淸<lb/>
前嵗余病殆純甫入問曰病中覺有進否余對他説前<lb/>
次病中使令人不如意輙怒此番覺得心氣稍平不怒<lb/>
矣前次病中急欲病好其實無益祗增病耳今次只一<lb/>
味調理藥石不管責效病亦自易好純甫曰此二事大<lb/>
難得後純甫病余入問復以此二事告之純甫深以為<lb/>
然今復舉似吾兄以效獻芹之意伏惟採而納之不為<lb/>
<pb n="KR4e0164_WYG_003-11a"/>
無補於病云<lb/>
　　　寄李立卿一<lb/>
承示别後於篤實上用功深覺有得力處此即大學之<lb/>
所謂毋自欺也以高明之才而又自治深切如此雖造<lb/>
於聖賢不難矣聞之曷勝欣仰之至又謂沈潜終做不<lb/>
得此則未敢聞命豈謙光之談邪夫沈潜在我不沈潜<lb/>
亦在我或是尊兄薄沉潜而不為豈有欲為而不能之<lb/>
理竊意高明才識旣優氣勢又盛事來揮霍得下應付<lb/>
<pb n="KR4e0164_WYG_003-11b"/>
得行不知不覺多於好處蹉了徃徃心有未宻察理有<lb/>
未精使在他人便敢撑駕説去更不可告以善言今高<lb/>
明自知闕却沈潜工夫此正百尺竿頭更進一步處也<lb/>
今乃逡巡欲為不為甘伏批退相似無乃自畫矣乎須<lb/>
知纔曉得不能沈潜便是能沈潜本領只在吾心一轉<lb/>
移間耳尊兄試於日用間體驗便自可見<lb/>
　　　二<lb/>
靜中來承惠書深自刻責多過謙之辭此葢尊兄盛德<lb/>
<pb n="KR4e0164_WYG_003-12a"/>
之所存其視淺淺丈夫萬萬矣尊兄所處當於古人中<lb/>
求之校安敢不以古道而處尊兄近者得於道路之言<lb/>
未知虛實夫為人上者安能每事盡善正宜廣詢博問<lb/>
以通達下情校以尊兄之心為心故有所聞不敢不告<lb/>
庶幾可禆見聞之所不及傳聞邑宰中有貪暴害民為<lb/>
兩浙之最者欲棄印綬而逃尊兄聴王汝霖之言追令<lb/>
考滿公論淸議不歸怨於汝霖而歸罪於尊兄以昔者<lb/>
仰望之隆故今者責望之備也兹事不識誠有之否更<lb/>
<pb n="KR4e0164_WYG_003-12b"/>
請尊兄於此益振風裁去㤗去甚不可有一分狥人情<lb/>
之心以激揚濁世使朝廷數百里生靈不為暴官汚吏<lb/>
所困則德澤流於遐邇威名赫於上下他日澄淸海内<lb/>
亦舉此而措之耳校又聞之直道難行正人未易合葢<lb/>
自古已然矣今尊兄當上下難為之時宜有窒礙行不<lb/>
得處而亦若順利然豈盛德之所感化大才之所斡旋<lb/>
固非淺近所易測識邪抑亦不無一二遷就其間思欲<lb/>
補偏救弊隨時以立功名邪孔孟之在當時也其心汲<lb/>
<pb n="KR4e0164_WYG_003-13a"/>
汲未嘗忘天下而終其身不肯枉尺而直尋今之人事<lb/>
未至不可為便欲枉尋而直尺故與聖賢作為天地懸<lb/>
隔此正公私利義之辨王伯純駁之分更願尊兄將此<lb/>
二端日用之間常自勘驗務令直截分明壁立千仭以<lb/>
大為吾道之光幸甚幸甚尊兄常以篤實得力處印證<lb/>
若於此處纔有放過便不得為篤實者矣狂瞽之言率<lb/>
爾輕發尊兄其毋忽焉<lb/>
　　　與王純甫<lb/>
<pb n="KR4e0164_WYG_003-13b"/>
舊嵗與敦夫語每愧深厚懇惻處不及古人敦夫謂此<lb/>
難勉强須是本原上涵養出端倪來校自體驗知學以<lb/>
來聰明開發似亦勝前而徳性深厚懇惻處終覺多愧<lb/>
臨事時分明見得天理當如此吾心亦欲如此而蔽固<lb/>
之深不能得發見且如過墟墓當興哀也而未必有惻<lb/>
怛之意遇窮困雖可愍也而未必如疾痛在身心與理<lb/>
打成兩片無如之何纔急廹求之便往往至於暴氣尊<lb/>
兄用功親切此等處涵養得當自不同上古氣化渾厚<lb/>
<pb n="KR4e0164_WYG_003-14a"/>
民生甚淳自少至長涵育在善教中自然有深厚懇惻<lb/>
氣象後世氣化漸漓人生稟質多駁自少至長艮心斵<lb/>
䘮處多轉使人薄故生於今之世而欲其深厚懇惻如<lb/>
古之人非百倍其功不可也但未知功夫當何如用耳<lb/>
尊兄於此體驗必有得力處願以教我幸甚幸甚<lb/>
　　　與徐郡守朝儀<lb/>
不腆敝郡屈吾年兄為守下車之初仁聲布於遐邇小<lb/>
民自慶何幸復見康平之治一二父老咸欣欣相謂曰<lb/>
<pb n="KR4e0164_WYG_003-14b"/>
吾今庶幾其有瘳乎朝夕引領以望善政而年兄方且<lb/>
不自滿假延禮士大夫詢訪得失人孰不樂告以善哉<lb/>
校忝同年深欲一見備陳吳氓昔日窮苦之狀今日仰<lb/>
望之情而病體在告未能入城此懐徒耿耿耳乃蒙數<lb/>
數存問近者偶送故人次於吳門之外又辱干旌賁臨<lb/>
勤勤下問屬有他客至不獲盡所言然盛意不可虛辱<lb/>
也竊觀年兄善政可紀者甚多然皆隨事補益如愚見<lb/>
更欲年兄舉一郡而甄陶之以懇惻愛民之心施剛果<lb/>
<pb n="KR4e0164_WYG_003-15a"/>
濟時之政壁立萬仭凜乎不肯動搖凡世之所謂毀譽<lb/>
利害者一切不少芥蔕胸中自為國為民外了無他念<lb/>
正身以先之使寮屬莫敢不出於正延見長吏詢訪士<lb/>
民俾之悉陳利弊毋隠規模先定次第罷行俾吳氓悉<lb/>
蒙至治之澤集一郡之長以治一郡之事異時功徳在<lb/>
人固將廟食百世矣由此而宰制天下亦舉是道而措<lb/>
之焉耳年兄大度士也故校敢進其狂言惟年兄裁之<lb/>
　　　咨毛希秉<lb/>
<pb n="KR4e0164_WYG_003-15b"/>
汝病新愈又有骨肉之悲殆天拂亂汝也汝宜自寛毋<lb/>
益舊病人心平時易散漫疾病哀苦中却覺致一發得<lb/>
來直是痛切驗得何如此念久漸散緩他念便生常是<lb/>
重者先發試自省察便見此亦是為學一箇關捩子也<lb/>
　　　與胡永淸<lb/>
自兄之赴詔獄也士大夫知與不知咸謂禍且不測洶<lb/>
洶傳聞為兄食不下咽寢不安枕者亦屢矣復聞聖㤙<lb/>
寛大將歸故鄉立卿相約候兄西湖之上喜不可言詎<lb/>
<pb n="KR4e0164_WYG_003-16a"/>
意今復有遼左之謫耶然原吾兄初心固將以死殉國<lb/>
今尚為輕典不待排遣胸中固當泰然也計吾兄不能<lb/>
忘情者令尊丈倚閭之望耳夫孝莫大於顯親吾兄此<lb/>
行其為榮親多矣定省常禮曾何足云况吾兄今在萬<lb/>
里外此身安而後親之心安能勿以思親鬰鬰成疾乃<lb/>
所以慰其親也嗚呼天於豪傑之士其生之也難故其<lb/>
成之也常若有以相之遼左之謫正孟子所謂天將降<lb/>
大任於是人也若復因循廢學是為棄天學焉而不務<lb/>
<pb n="KR4e0164_WYG_003-16b"/>
大成亦非所以承天意也竊觀吾兄之學志於經世故<lb/>
其所講者皆切於事功却於自家身上未必著力夫學<lb/>
所以變化氣質涵養德性吾兄自念積學以來材能知<lb/>
識當大勝前德性氣質與未學時果能大進否天下國<lb/>
家之本在身吾兄有志天下國家且試㸃檢自家身上<lb/>
還有病痛否明道曰不有躬無攸利不立已後雖向好<lb/>
事猶為化物不得以天下萬物撓已已立後自能了當<lb/>
得天下萬物文公曰今公有掀然飛揚之心以為治國<lb/>
<pb n="KR4e0164_WYG_003-17a"/>
平天下可指諸掌不知自己身上有多少病痛在他人<lb/>
心放猶放得近公却更放得逺今吾兄謫居無事願將<lb/>
聖賢之言切已體驗卓然就身心上用功以吾兄之才<lb/>
而能篤志於聖賢之學則亦何逺之不可到哉尊體近<lb/>
來何如養德養身元無二理孔門之學只是求仁天地<lb/>
間氤氤氲氲一箇生理充滿流行於四時而春氣融融<lb/>
尤易體驗分明吾人一箇仁底氣象也人能求仁常存<lb/>
得箇善底意思便與天地萬物血脈相通胸中和氣自<lb/>
<pb n="KR4e0164_WYG_003-17b"/>
然充滿天地好氣亦相湊泊孔顔之樂正以是耳夫子<lb/>
所以謂仁者夀也且如秋氣嚴凝便有一般淸高氣象<lb/>
固亦自好終是肅殺又如地氣高寒便不生物和煖便<lb/>
生物人常存得温和惻怛之意便自然可愛然求仁莫<lb/>
外乎敬今之持敬者多拘廹故覺累墜不快活血氣且<lb/>
不得舒暢如何得道理發生不知敬是吾心自做主宰<lb/>
處不消苦著力只略綽提撕便是文公所謂覺得心放<lb/>
心便在了可謂發千聖不傳之妙矣伊川有言惟是動<lb/>
<pb n="KR4e0164_WYG_003-18a"/>
容貌整思慮則自然生敬又曰中心斯須不和不樂則<lb/>
鄙詐之心入之矣此與敬以直内同理謂敬為和樂固<lb/>
不可然敬須和樂只是心中無事也吾兄試將孔門出<lb/>
門如見大賓使民如承大祭等語優游涵泳就自己身<lb/>
上體貼去做做來做去自當有妙悟處知敬則知仁矣<lb/>
躬所未逮姑誦所聞明者幸毋以人廢言遼左高寒願<lb/>
自愛<lb/>
　　　與邵思抑<lb/>
<pb n="KR4e0164_WYG_003-18b"/>
貴體多恙殆不必過憂天將降大任於是人也必先使<lb/>
之備嘗險阻吾輩旣無大阨窮患難宴安酖毒易以溺<lb/>
人惟有疾痛猶足動心忍性若復因此舒肆是自放倒<lb/>
其為棄天大矣吾兄旣已識得此意願常提撕聳拔則<lb/>
進德孰禦焉<lb/>
　　　與王純甫<lb/>
吾兄立徳足以顯親行狀之文自當傳諸不朽間有一<lb/>
二可疑者敢有請於執事如叙生祖母孫其辭不無回<lb/>
<pb n="KR4e0164_WYG_003-19a"/>
䕶而意則彰矣孝子慈孫之心無乃有未安邪舜後母<lb/>
之頑只是他人見得如此舜則負罪引慝至誠為之設<lb/>
或告曰汝母不慈舜將愀然不忍聞也今未知吾兄所<lb/>
以致隆於生祖母者果能如其所以事嫡祖母者乎萬<lb/>
一有所未至則於大倫無乃有未盡乎嫡祖母生祖母<lb/>
稱謂皆據吾兄立文而叔父獨稱同産弟瑄其後再見<lb/>
皆斥名之無乃失㳟順之禮乎兄弟之子猶子也吾兄<lb/>
能事之猶父乎處偏待下等語無乃使人疑夫繼母之<lb/>
<pb n="KR4e0164_WYG_003-19b"/>
不以慈處吾兄乎舜之負罪引慝肯為是言乎凡此愚<lb/>
意皆所未安出示思抑亦寘疑焉故敢有請願吾兄反<lb/>
求諸心寜過於厚不可過於薄也友人有過吏部望見<lb/>
吾兄者謂兄傲然之色可掬也不知何以得此聲於梁<lb/>
楚間哉又有謂吾兄天資直是峻截但傷於少恩者其<lb/>
然邪其未然邪仰慕深切故有所聞悉以見告吾兄其<lb/>
自察焉文公嘗言五峰善思然思過處亦有之曩承寄<lb/>
性與天道説實出於精思然過亦甚矣似與昔致知易<lb/>
<pb n="KR4e0164_WYG_003-20a"/>
簡説猶是一模脱出也更願虛心遜志以求先儒之言<lb/>
且母自信太過吾兄家業素貧非勤苦則無以為養賢<lb/>
兄弟七人而兄為之長想各有分職俾之治生但人情<lb/>
喜佚而惡勞見他人顯者力能潤親戚而吾兄已貴乃<lb/>
獨常使甘賤貧勢將有甚難處者想吾兄懇惻一念有<lb/>
以動之亦何難之不易也<lb/>
　　　與邵思抑<lb/>
校屛居僻壤間無嚴師畏友先後夾持間中易得墜墮<lb/>
<pb n="KR4e0164_WYG_003-20b"/>
思欲取友於四方因循未果乃蒙故人不我遐棄惠然<lb/>
先施侍數日受益良深瀕行復申之以藥石之誨敢不<lb/>
敬蚤夜以期無負吾兄之盛心未審别後若何進修想<lb/>
高明之資當一日千里也校竊謂人若真有希聖希賢<lb/>
之志則其日用所學决須下希聖希賢功夫若乃交無<lb/>
益之友觀無益之書談無益之言作無益之事不惟不<lb/>
暇為亦且不屑為也更願高明以此猛省有則痛絶之<lb/>
庶幾用志不紛得以其全力而向於道則何聖賢之不<lb/>
<pb n="KR4e0164_WYG_003-21a"/>
可為也<lb/>
　　　與余子積<lb/>
近㑹周世亨極稱吾兄居家有守居官有為不勝歎服<lb/>
又謂兄量頗褊隘嫉惡太深好作詩譏刺人惡其然邪<lb/>
其弗然邪許台仲來訪云在余子華處得㑹吾兄反復<lb/>
論性衮衮千餘言子華色忤而辯愈力氣象剛勁樸實<lb/>
良可敬愛詩云朋友攸攝攝以威儀容貌辭氣之間儘<lb/>
有麤疎不耐㸃檢處仰慕深切故有所聞不敢不悉以<lb/>
<pb n="KR4e0164_WYG_003-21b"/>
告吾兄論性著述成書恐只是明理之學更願就性情<lb/>
上實用功夫方為已有人一日間喜怒哀樂不知發了<lb/>
多少其中節也常少其不中節也常多雖無所喜怒哀<lb/>
樂時而喜怒哀樂之根已自先伏於其間承問已發未<lb/>
發之㫖自愧欠缺處多不敢率爾奉答願與吾兄共進<lb/>
此道來諭政繁少暇不得以書冊相親竊意日用之間<lb/>
書冊之外恐亦無處不可用功也<lb/>
　　　與李立卿<lb/>
<pb n="KR4e0164_WYG_003-22a"/>
故人入凾谷久不聞起居第切馳仰海内窮困極矣日<lb/>
望吾兄大用匡濟時艱才高者多怨名重者見毁閲邸<lb/>
報忽見彈文及聞縉紳飛語深為世道隠憂吾兄素有<lb/>
器量凡世之毀譽榮辱一切不以動心此自資質有大<lb/>
過人處今胸中自應泰然也易曰山上有水蹇君子以<lb/>
反身修德更願吾兄深自修省自念慮之萌以至言語<lb/>
之發及乎政事之施不使小有不正及毫髪之不誠則<lb/>
彼之攻我者皆吾之藥石也吾友夏惇夫嘗言溫公相<lb/>
<pb n="KR4e0164_WYG_003-22b"/>
元祐有旋乾轉坤之功只是積得誠意久能感格上下<lb/>
之心若専靠才力為之能幹得多少事許崇志嘗言豪<lb/>
傑之才未用須善韜晦常如在匣太阿若先發露鋒芒<lb/>
安能濟得大事此言深有味也呂仲木馬伯循韓汝節<lb/>
居家何為願屈已下賢廣集衆善勤攻已闕思抑來訪<lb/>
云永清在遼左甚適家亦平安但未知何日得賜環耳<lb/>
　　　復毛希秉<lb/>
來問種種諸疑只是一疑大抵人心是箇主宰更無主<lb/>
<pb n="KR4e0164_WYG_003-23a"/>
宰之者敬只是吾心自做主宰處略綽提撕當體便在<lb/>
本不須大段著力義理吾心固有若常涵泳自然便有滋<lb/>
味悦心病中若欲恬養只此養德飬身之道已備初做<lb/>
亦未免生習久自熟汝每有聞徃徃當下亦能領㑹只<lb/>
因不曾時習久之此箇意思依舊昏塞遺忘却只管要<lb/>
求契悟處又欲别尋路逕所以用力多而見功寡常抱<lb/>
不决之疑也今莫若習持敬功夫就放去收來處體驗<lb/>
知有欛柄入手此是生死路頭此處得力則其餘功夫<lb/>
<pb n="KR4e0164_WYG_003-23b"/>
皆可次第而舉矣人持敬拘迫固難久然亦不可尋箇<lb/>
和樂敬中自有和樂心莊則體舒若要尋和樂便自知<lb/>
和而和如何得不放倒飲食亦自有恰好處過與不及<lb/>
皆不可但與其過也寜不及耳<lb/>
　　　與張巡撫<lb/>
禹稷三過其門而不入孔子賢之禹思天下有溺者由<lb/>
已溺之稷思天下有饑者由已饑之是以若是其急也<lb/>
㳟惟明公以天子大吏奉璽書鎮綏東南一夫不獲時<lb/>
<pb n="KR4e0164_WYG_003-24a"/>
公之辜其任禹稷之任也其心禹稷之心也兹者天毒<lb/>
降災於吳氓俾不獲康食自冬十月至夏五月雨小民<lb/>
枵腹捍田曰天其憫我乎今則已矣不可復為矣心絶<lb/>
志悲哭聲徧野待斃而已小民奄奄有死之心毋生之<lb/>
氣老弱相呴甘為餓莩壯者非徙則死耳等死耳聚而<lb/>
為盗以逭死焉禍自此興而亂自此作勝而殺之吾民<lb/>
肝腦塗地矣是何異於敺之殺人而又殺之也焉有仁<lb/>
人在位而忍視其民死也嗚呼數百萬生靈大命將絶<lb/>
<pb n="KR4e0164_WYG_003-24b"/>
迓續厥命猶幸而頼明公一人耳嗚呼閭閻窶人憔悴<lb/>
萬狀上之人固弗得而盡見也寃號達旦上之人固弗<lb/>
得而盡聞也厥或有流涕痛哭以告者其能信邪公若<lb/>
臨敝境親覩兹患固將寢不安席食不下咽凡可以活<lb/>
民者雖殫竭心力固不憚為之矣綂内細民引領望公<lb/>
至曰㣲公其誰活我此亦禹稷過門不入之時也人之<lb/>
言曰今上下困窮以賑濟則公帑竭以勸借則私廩空<lb/>
戛乎其難矣然則坐視其死乎凡事豫則立及今講求<lb/>
<pb n="KR4e0164_WYG_003-25a"/>
豈盡無䇿及今措置豈盡無財伏願下令先慰吾民曰<lb/>
所不與吾民奏請蠲免賑貸者有如天日用安定之遏<lb/>
其思亂之志早以哀痛血誠奏聞朝廷之上先祈蠲免<lb/>
之恩次乞賑貸之惠截留上供綱運查理侵盗錢糧不<lb/>
足則丐朝廷接濟一請不聴則至於再再請不聴則至<lb/>
於三朝廷必不忍遂棄東南也國家内帑空虛有司之<lb/>
力誠有限量然皇上天地父母之心固無終窮一聞湖<lb/>
廣水災遂捐百萬吾蘓獨非王民乎蕞爾吳壤地利能<lb/>
<pb n="KR4e0164_WYG_003-25b"/>
幾何而國家征取以鉅億計小民樂嵗不得一飽竭力<lb/>
上供今百五十年矣是世世忠孝有功於國家甚大也<lb/>
今兹嵗凶朝廷豈忍坐視數百萬生靈飢死而不一救<lb/>
之邪天聴雖高公為國大臣瀝誠以告萬無不從也昔<lb/>
也以一方而當天下之賦今也以天下之大而救一方<lb/>
亦罔不濟荒政在人禹稷救之豈一手足之為烈哉郡<lb/>
縣親民之官也明公布徳施惠非郡縣孰與致之民乎<lb/>
願先簡别守令以提其綱然後立科條具寮屬選委賢<lb/>
<pb n="KR4e0164_WYG_003-26a"/>
能而汰其才不勝任者黜其志不在民者所至延見問<lb/>
民疾苦可使及今講畫荒政以觀其材他日因之以責<lb/>
實此唐虞詢事考言之法也孟子曰好善優於天下明<lb/>
公誠能召問父老詢訪士夫下而羣黎亦各周爰咨諏<lb/>
所期閭閻之情盡達郡縣郡縣之情盡達明公而公達<lb/>
諸朝廷之上廣集衆思兼總羣議畫為條品次第施行<lb/>
他日舉而措之天下亦運之掌耳其於一方何有語云<lb/>
活千人者後必有封伏願明公仰思國家付託之隆俯<lb/>
<pb n="KR4e0164_WYG_003-26b"/>
痛生靈困苦之極一念懇惻感格天人於以迓續數百<lb/>
萬生靈未絶之命吾見功德在人廟食百世天將報公<lb/>
夀考胡福慶流子孫無窮矣嵗在庚午吳㑹大饑怨氣<lb/>
薰蒸疫乃大作小民死者百餘萬人餓莩滿野屍闐於<lb/>
川時逆瑾擅朝有司懼罪而立視其死耳未亡之民僅<lb/>
存喘息比嵗恒歉而征歛日益煩苛東南膏血竭矣今<lb/>
兹嵗凶設又弗救是真所謂周餘黎民靡有孑遺矣抑<lb/>
校願復有言焉今兹水患豈惟天時亦人事耳書曰三<lb/>
<pb n="KR4e0164_WYG_003-27a"/>
江旣入震澤底定今東江則湮矣淞江經流也其下壅<lb/>
弗宣洩故吳之南偏歲被水患婁江東迤北滙為陽城<lb/>
昆承諸湖舊有白茅塘受之以泄於江而塞也久矣故<lb/>
吳之北偏嵗被水患吳地邊高而中下昔人象為盤盂<lb/>
一有淫雨水勢瀰漫四望成湖吾民之不為魚亦幸而<lb/>
已非大疏白茅及瀹淞江下流則水患曷其有極邪此<lb/>
大勢也細論各處今田無高卑蕩然漂沒矣救而僅存<lb/>
必圩小而岸闊堅者也其潰而不可救必圩大而岸善<lb/>
<pb n="KR4e0164_WYG_003-27b"/>
崩者也設令平時修築圩岸分其大圩以為小圩高築<lb/>
堤岸廣闊堅牢雖有大水民力亦尚可支豈若今㴞天<lb/>
之患也哉昔文公南康東浙救荒咸以興水利為請謂<lb/>
為務一兩得范文正公守鄉郡請修水利以救荒今與<lb/>
其俟民之饑然後丐國家百萬之粟以延殘喘俾坐而<lb/>
食焉敦若力請於朝早捐數十萬之財大興水利豈惟<lb/>
拯一時之艱實百萬年無疆之大利也病臥閭閻久不<lb/>
敢陳論當世之務兹者目擊愁苦耳聞呻吟心怛焉如<lb/>
<pb n="KR4e0164_WYG_003-28a"/>
割一二父老泣而告曰我公未來聞公仁聲公旣戾止<lb/>
聞公仁言今餓且死其有仁政以活吾民乎吾情莫能<lb/>
上達鄉士大夫弗為我昂首道一言於上固吾儕小人<lb/>
命卒之時也禹聞善言則拜校是以忘其鄙陋敢採輿<lb/>
人之言達於鈞聴情迫詞切伏惟明公寛其僣易舉而<lb/>
施行之斯民幸甚斯世幸甚<lb/>
　　　與胡永淸<lb/>
人有回自遼左者細詢吾兄起居似猶有故吾氣象以<lb/>
<pb n="KR4e0164_WYG_003-28b"/>
高明之才之志而久置之阨窮放棄之餘使得大肆其<lb/>
力於學豈非天將降大任於吾兄邪願吾兄祇承天意<lb/>
毋自失焉所問子積易春秋疑義不知彼答云何昔有<lb/>
請於文公先讀二經者先生極言二經難讀勸令先讀<lb/>
四書其教人徃徃稱是今髙明之學將以為已乎將以<lb/>
為人乎若欲切已為學莫若先取四書循序讀之不待<lb/>
考索不費説辭句句切於日用反覆諷誦身心便覺肅<lb/>
然涵泳思惟義理淵源自見意味深長此於高明變化<lb/>
<pb n="KR4e0164_WYG_003-29a"/>
氣質涵養德性之功當大有助易春秋非不切已但此<lb/>
乃聖人妙用深奥精㣲覺得於今日身心大段闊逺况<lb/>
象數失傳事迹難信大費考索辭説故文公嘗謂四書<lb/>
功夫少得效多六經功夫多得效少高明其擇之緩急<lb/>
先後之間必當有辨<lb/>
　　　復桂子實<lb/>
㳟惟高明難進易退之節夙為縉紳所欽昔者見不可<lb/>
而退今者見可而進其於出處大義揆之精矣而猶博<lb/>
<pb n="KR4e0164_WYG_003-29b"/>
謀逺及淺陋走也不敏何足以知之來命祗辱左右去<lb/>
國日久萬里造朝固將一望主上顔色不知爾時聞乘<lb/>
輿已出否乎百司除日進擬畫可而行不知高明姓名<lb/>
曾徹行在否徃嵗孟夏邵思抑來訪出示吾兄前所寄<lb/>
書時從者北上久矣道逺無由奉答其於瞻仰徒切惓<lb/>
惓嵗莫㑹許台仲詢知吾兄改尹湖之屬邑吾儒澤民<lb/>
之功歛而施之於百里固當沛然也<lb/>
　　　與胡永淸<lb/>
<pb n="KR4e0164_WYG_003-30a"/>
久矣不聞故人起居曷勝惓惓之至令子來館半年矣<lb/>
氣象無能改於其初深用慙負然其質頗有過人者雖<lb/>
旣往弗可追矣而猶有望其將來也禍患天所以相吾<lb/>
兄不知比來用功復何所得讀易私記從令子借觀皆<lb/>
叅取先儒之説間附已意得之為多但聖人精蘊恐不<lb/>
止此吾兄之學所以超然過人者只為勇於力行故所<lb/>
見雖淺却是切實更能深造涵泳聖言反求諸已則所<lb/>
至豈可量邪若瑣瑣滯於文義間非惟不能補救其所<lb/>
<pb n="KR4e0164_WYG_003-30b"/>
短恐亦不能成就其所長也<lb/>
　　　與夏惇夫<lb/>
與故人别又三年矣伏承指教區區立志用功宜有一<lb/>
日千里之勢而今嵗只如是人明嵗亦只如是人何也<lb/>
當時思之不得其説邇者深自修省始知平日學問全<lb/>
未有得力處只因大段欠剛故志氣易得散漫工夫作<lb/>
徹無常有退無進思欲振迅一洗舊習而未能尊兄不<lb/>
我遐棄時惠警䇿之言儼如嚴師畏友之在其左右庶<lb/>
<pb n="KR4e0164_WYG_003-31a"/>
不墮落小人之歸幸甚幸甚<lb/>
　　　復周充之<lb/>
相望千里邈無㑹晤之期曷勝瞻仰近世一種學議論<lb/>
直截高妙能聳拔人然反求諸躬未免知卑禮崇約文<lb/>
博禮若與聖人之道不相似然昔者常辱吾兄靣命及<lb/>
别後寄詩二章駸駸乎覺已先入其説矣故校不憚諄<lb/>
復累獻所疑而吾兄嘿無一語見教豈鄙言不合尊意<lb/>
遂置不省耶今承來諭似有督過之意謂校有所隱而<lb/>
<pb n="KR4e0164_WYG_003-31b"/>
弗言豈校之心邪道乃天下公理正當相與講明而固<lb/>
守之不有益於彼必有益於我此校之心也誠意講章<lb/>
累承下問謹條一二所疑録具别紙<lb/>
　　　别紙<lb/>
誠意一章乃聖賢喫𦂳為人處文公章句或問説得十<lb/>
分痛切吾兄只合將𦂳要處提掇示人令有深省處今<lb/>
翻騰許多説話累千百言汎而不切章末添説敬添説<lb/>
擴充又出一段新意愈覺拖枝帶葉未免將持守之功<lb/>
<pb n="KR4e0164_WYG_003-32a"/>
為講説之資前書所疑意偏枯而詞蔓衍不審尊意云<lb/>
何人不能誠意只是自不肯誠禁止自欺務求自慊正<lb/>
是實下手處欺是自欺慊是自慊故君子必慎其獨此<lb/>
是誠意一箇闗捩子也今謂毋自欺以下是釋誠意之<lb/>
義直至慎獨纔是下手工夫未免將聖賢喫𦂳意思説<lb/>
得全散緩無力了小人揜餙謂是天命之善不可冺滅<lb/>
故其端復萌此説出於東萊甚巧似非究極之論葢天<lb/>
理人欲只在幾㣲之間正要人精察明辨小人見君子<lb/>
<pb n="KR4e0164_WYG_003-32b"/>
若發一㸃羞惡之心欲改其不善而從善這纔是天理<lb/>
復萌若惶恐被人知要揜其不善而著其善則全是人<lb/>
欲此非羞愧自為不善乃羞愧人知其不善也何處得<lb/>
有天理來又何其幾迭為消長之有<lb/>
　　　與余子積<lb/>
吳門之㑹侍教連日極荷警發受賜多矣竊窺尊兄精<lb/>
神丰采大不如曩時以案牘勞形所致也精太用則竭<lb/>
神太用則絶願保合冲和明道云節嗜欲定心志便是<lb/>
<pb n="KR4e0164_WYG_003-33a"/>
天氣下降地氣上躋魯齋云萬般補養皆虛偽只有操<lb/>
存是要規㫖哉言也吾兄其敬聴之禍亂頻起尋就滅<lb/>
亡伯安之功社稷攸頼思慮先見喟然益懐永清也朱<lb/>
子晩年定論近始見之似不計年之先後論之異同但<lb/>
合已意即收載之耳永淸遼左書回亦深疑之今亦無<lb/>
論其他如載答何叔京書所謂因良心發見之㣲猛省<lb/>
提撕使心不放便是做工夫本領此正中年以前未定<lb/>
之論與中和舊説相同者也文公論心學凡三變如存<lb/>
<pb n="KR4e0164_WYG_003-33b"/>
齋記所謂心之為物不可以形體求不可以聞見得惟<lb/>
存之之久則日用之間若有見焉此則少年學禪見得<lb/>
昭昭靈靈意思及見延平盡悟其失後㑹南軒始聞五<lb/>
峰之學以察識端倪為最初下手處未免闕却平時涵<lb/>
養一節工夫别南軒詩所謂惟應酬酢處特達見本根<lb/>
答叔京書尾謂南軒入處精切皆謂此也中和舊説論<lb/>
此尤詳其後自悟其失改定已發未發之論然後體用<lb/>
不偏動静交致其力功夫方得渾全此其終身定見也<lb/>
<pb n="KR4e0164_WYG_003-34a"/>
祭南軒文始所同嚌而終所共棄其此類也夫大抵先<lb/>
生自其初年固已卓然有志聖學然未免為言語文字<lb/>
分却工夫至於中年以後方有一定規模今日正當因<lb/>
先生已定之論而反證其未定者庶幾有所持循也愚<lb/>
見如此未知然否高明幸有以教之<lb/>
　　　與尹令<lb/>
久不覿靣政聲日聞小民咸欣欣然望大惠之且及已<lb/>
也而仰首以俟崑邑幸甚曩者獲見執事孳孳好善虛<lb/>
<pb n="KR4e0164_WYG_003-34b"/>
襟受言思欲竭愚慮以禆萬一顧疾病之弗間弗獲一<lb/>
登使君之庭此心恒惓惓也乃者竊觀閭閻窶人相聚<lb/>
疾首蹙額苦於丁田銀徴歛太急勢如倒懸而里胥尤<lb/>
甚破家者踵相繼矣問之言與淚下且謂鄰封皆無之<lb/>
亦非經常之賦不以咎貳尹而獨致憾於使君譬若人<lb/>
子有患難為之父母者恬然不一引手救則怨慕之心<lb/>
固其所也况貳尹實受命於使君哉催科之政須通計<lb/>
諸色財賦乃知緩急今貳尹専委一事矧嘗受綱運之<lb/>
<pb n="KR4e0164_WYG_003-35a"/>
累勢必以嚴刑驅之小民危迫之情當何如也伏願明<lb/>
使君以父母之心為心亟罷前令停免丁田之徴如不<lb/>
可停亦請使君親任其事寛與之期輕示之罰使闔境<lb/>
疾首蹙額之人莫不歡忻鼓舞以戴盛德豈不休哉<lb/>
　　　與王純甫<lb/>
舎弟嘗覿盛德之光但自㓜失學不復能道左右精進<lb/>
之功以助鞭䇿懐仰之渴何可言也聞已復補選曹柄<lb/>
用伊邇世道人材願精入思議豫加訪求也惇夫久不<lb/>
<pb n="KR4e0164_WYG_003-35b"/>
得書子積永淸源甫皆得相㑹否思抑數通書伯潜起<lb/>
居何如崇志想數得相㑹校離羣索居汩沒荒廢已甚<lb/>
病中涵泳仁體覺得胸中漸有一般融融意思和氣發<lb/>
生天地萬物血脈不至斷絶若私欲一萌便有一般邪<lb/>
氣與和氣相反只提起涵泳意邪氣自消若不遏之於<lb/>
㣲邪氣一盛和氣便都消鑠盡了待覺得又須重新整<lb/>
頓起來日用應事時若渾厚包涵慈祥愷悌便與此箇<lb/>
意思合若急暴殘刻昏縱便與此箇意思相反静時易<lb/>
<pb n="KR4e0164_WYG_003-36a"/>
持動時難保日用工夫最難得合一因思明道先生識<lb/>
得此理以誠敬存之及求義理栽培充拓得去數語然<lb/>
後恍然覺有箇下手處平日每愧不能深厚懇惻只因<lb/>
不曾做得此等工夫耳相望千里深恨不得就正於高<lb/>
明今特舉似數語願兄决其是非也<lb/>
　　　答陳應和<lb/>
别後緬懐氷蘗之姿隠隠心目寮友咸望吾兄有令子<lb/>
承來諭乃復差池天命固有遲速邪昔竇禹鈞蒙神告<lb/>
<pb n="KR4e0164_WYG_003-36b"/>
以無子而殀盍行陰德禹鈞如其言凡可以濟人者無<lb/>
不為之其後神復告以有子而夀世所傳誦靈椿一株<lb/>
老丹桂五枝芳者也范文正公記其本末以勸後之人<lb/>
校蒙友愛敢以禹鈞為祝今執事位望日崇呴沬成雨<lb/>
露叱咤成風雷茍一以慈祥愷悌為主如先哲所謂臨<lb/>
政不合著心惟於恕上著心則人之蒙被徳澤多矣天<lb/>
錫祚𦙍當不啻如禹鈞也詩云先民有言詢於蒭蕘執<lb/>
事其擇之承寄測景臺量天尺感感<lb/>
<pb n="KR4e0164_WYG_003-37a"/>
　　　與胡永淸<lb/>
别後悠悠我思日以勤只我兄還朝機㑹奚若語默去<lb/>
住云何重雲蔽日率土憂疑誰抉浮障以扶東明乎聞<lb/>
上居宫中澹然無他玩好惟勤讀書陽德之亨庶其在<lb/>
此但聖躬㣲弱恐劬苦或非所宜古者教世子必以禮<lb/>
樂日用間轉移變化引續資培之功妙不可言聖學失<lb/>
傳後世専以書冊為務其泛而不知要者反以溺心疲<lb/>
精勞神天機窒而不發深足嘆嗟有能切已體驗者所<lb/>
<pb n="KR4e0164_WYG_003-37b"/>
得固亦無窮但専靠此則易入於枯稿偏滯於天地生<lb/>
生之機不相湊泊今日忠愛吾君之深者宜莫若勸以<lb/>
修習先王禮樂遺法以養聖心充長善端導迎和氣有<lb/>
不知所以然而然者矣自古國家敗亡多起於朋黨之<lb/>
禍今其勢遂成彼此愈激愈甚似有鬼神交鬭其間者<lb/>
願吾兄以至誠大公之心消融其隙一以愛君為念且<lb/>
置舊事勿陳釋前忿生後福否則甚於唐季牛李之覆<lb/>
轍吾兄不可一日立於朝矣子積思抑皆有書勸吾兄<lb/>
<pb n="KR4e0164_WYG_003-38a"/>
堅臥勿起為嘉靖完人葢憂兄忠憤激烈雖慮善以動<lb/>
或動非厥時耳故人意良厚高明擇焉可也<lb/>
　　　答湛元明<lb/>
校天地間一棄人尚蒙垂念懐我以好音慚悚慚悚怨<lb/>
艾之餘頗覺此心出入徃來若有路徑放去收回在握<lb/>
其機恨未得靣質也聞南雍絃歌盈耳猗歟偉歟但古人詠<lb/>
詩隨事取義妙在動發天機且更唱迭和彼此相成則<lb/>
可以引續善念恐不必拘以五倫也<lb/>
<pb n="KR4e0164_WYG_003-38b"/>
　　　與王濟美<lb/>
盛德久未拜謝榮行過我病臥於床弗獲請教别後積<lb/>
有馳情糧役一疏譬如拯溺救焚亦足小試康濟之䇿<lb/>
但恐終歸有司文具耳嗟乎兹事本末甚長更㒒未易<lb/>
數自古豈有建都於北荒棄地利全仰給於東南者乎<lb/>
亦豈有數千里餽糧而無通融之術者乎二者已足坐<lb/>
耗天下加以冗食冗費漫無紀極而又有坐食之冗兵<lb/>
賦役煩苛風俗移靡有司者又從而侵牟之四海所以<lb/>
<pb n="KR4e0164_WYG_003-39a"/>
困窮也安得吾君從頭整頓一番使人歌舞堯舜之澤<lb/>
不然塗炭未涯也<lb/>
　　　與余子積<lb/>
思抑轉致尊教意懇然可掬不惟苦口亦苦心矣不肖<lb/>
安敢不自力以終貽故人羞耶聞諸立卿云吾兄少衰<lb/>
矣其然乎其未然乎兄松柏之質受氣厚完而猶若是<lb/>
矧蒲栁之質耶嵗莫一友過我見校凝塵滿室泊然處<lb/>
之歎曰學以神明厥徳吾所居必灑掃涓潔虛室以居<lb/>
<pb n="KR4e0164_WYG_003-39b"/>
塵囂不雜則與乾坤清氣相通齋前雜樹花木時觀萬<lb/>
物生意深夜獨坐或啟扉以漏月光至昩爽時恒覺天<lb/>
地萬物淸氣自逺而届此心與相流通更無窒礙今室<lb/>
中蕪穢不治弗以累心賢於玩物逺矣但恐於神爽未<lb/>
必有助也校慕古人居家簡重不以事物經心友人曰<lb/>
人心須完宻一事不可放過學而不事事則踈漏處必<lb/>
多應事時必缺䧟了道理吾見清高虛静之士多矣久<lb/>
之未有不墮落者一陰一陽之謂道今喜静厭動正如<lb/>
<pb n="KR4e0164_WYG_003-40a"/>
有陰無陽不成造化矣校聞言聳然又曰生生之謂易<lb/>
吾輩學皆枯稿偏滯如何得生良由不習先王禮樂之<lb/>
教耳今禮壊樂崩而三百篇固在學者祇玩其文所得<lb/>
淺蹙若朝夕諷詠命童子歌之與同志更唱迭和節以<lb/>
鐘磬鼗鼔和以琴瑟笙簫則感觸天機自不容已更能<lb/>
相與舞蹈妙處尤不可言大抵善念非引續則不能深<lb/>
長惡念非消融則不能蕩滌先王禮樂之教所以誘人<lb/>
入於善而不自知也校愚不足與此而深有味其言吾<lb/>
<pb n="KR4e0164_WYG_003-40b"/>
兄長校豈止一格所見當又别也願益以教我校平日<lb/>
學不得力只因此心收聚時少游散時多悔艾之餘頗<lb/>
覺此心出入徃來若有機竅放去甚速收回亦速而持<lb/>
乆甚難臨别請問友人徐指示曰其機在目校聞之躍<lb/>
然而喜深恨不得靣質於吾兄也<lb/>
　　　答李立卿<lb/>
辛未之春送兄大江之滸以篤實沈潜為贈别後六載<lb/>
兄過余東海之濱竊見兄議論宏濶氣詡發揚因以自<lb/>
<pb n="KR4e0164_WYG_003-41a"/>
滿相戒後復勸以毋為出匣太阿念之宛其如昨不知<lb/>
為别十有一年矣緬想德業日懋但未知收歛向裏攝<lb/>
於宻㣲處何如天地混沌而後開闢閉藏而後發生今<lb/>
天下困窮極矣大司冦之擢天固將大用吾兄願完養<lb/>
厚畜以大厥施也人心通竅於舌是以能言多言之人<lb/>
此心奔迸外出未言舌常有動意故其畜聚恒淺應用<lb/>
易疎古語塞兑固靈根可謂識其機括但與其箝制於<lb/>
外不若收歛於中驗之放去收轉之間而心之存亡攸<lb/>
<pb n="KR4e0164_WYG_003-41b"/>
繫當自有著力處也兄昔議論英發故敢以此為獻校<lb/>
自少亦頗有志於學昏惰無成良由勇而無剛不能畜<lb/>
其全力此心收聚時少游散時多善日以消惡日以積<lb/>
今方自怨自艾下士晩聞道聊以拙自修不知終能寡<lb/>
過否也兹承下問且稱辛未丙子二年每見學每加進<lb/>
慙負曷勝<lb/>
　　　答王純甫<lb/>
校也處義弗精頼兄裁割犂然當於愚心此由心體麤<lb/>
<pb n="KR4e0164_WYG_003-42a"/>
疎故應用炤察弗到殆天假良便救此輕脱也承教效<lb/>
法於坤惟平實乃能廣大勸於人情物理用功且自謂<lb/>
更嘗差多觀省加宻足占吾兄别後精進其賜不啻韋<lb/>
弦也但覺英氣時復逼人豈剛大發越固難自掩邪近<lb/>
每讀象山講學之書明白正大深歎其卓識超然妙契<lb/>
聖傳但辭氣軒輊竊疑其猶有虛氣驕志存乎其間恐<lb/>
去淵騫尚逺不識吾兄以為何如天道淵乎㣲哉校豈<lb/>
能窺測但所以厚吾之生玉吾於成者徃徃而是校也<lb/>
<pb n="KR4e0164_WYG_003-42b"/>
棄天甚多故每慙懼耳海内名士甚多校所甚服者惟<lb/>
陳生激𠂻及吾兄為最萬望時賜教言鞭䇿不逮至懇<lb/>
至懇<lb/>
　　　答黄起亨<lb/>
久不挹碧梧翠竹之姿時入懐抱鑑湖風月無恙否雲<lb/>
霞出海其樂何如校多病杜門聊以拙自修時出觀化<lb/>
俯仰宇宙氤氲寥廓欣然㑹心物我俱忘觀來書似猶<lb/>
以舊事芥蔕願開拓萬古心胸虛名在人間世譬猶閒<lb/>
<pb n="KR4e0164_WYG_003-43a"/>
雲在天浮漚在海聚散起滅何常之有語曰達人大觀<lb/>
無物不可狂言何如常甫久不聞起居煩叱姓名致意<lb/>
　　　與胡永淸<lb/>
别後又兩月矣瞻仰曷勝惓惓竊慕君子愛人以德故<lb/>
昔敢以不進則退之言奉獻左右吾兄視太公出將武<lb/>
公入相之年尚自逺在而遽有趙孟之偷此校之所深<lb/>
憂也自兹以往將敬端士而畏之矣畏之則疎而褻狎<lb/>
之人進矣雖好讜言或姑置之矣置則人不復言道古<lb/>
<pb n="KR4e0164_WYG_003-43b"/>
今而譽盛德者多矣一心之㣲衆欲攻之其與存者嗚<lb/>
呼幾希韓相國休廣平曲江流亞也素善挺之而惡嵩<lb/>
佞晩年乃曰嚴太苦勁蕭較軟美此恐必有受病根源<lb/>
不可放過也吾輩三四人情同骨肉子積最為苦口校<lb/>
不敢後也願吾兄閒中涵濡聖賢遺訓維持此心至懇<lb/>
蔡西山發揮武侯六十四陳圖奉以備覽玉髓經二冊<lb/>
容抄畢納還欲借一二書冊希付舍弟就彼抄畢送還<lb/>
天氣嚴凝惟冀善自保燮不具<lb/>
<pb n="KR4e0164_WYG_003-44a"/>
　　　二<lb/>
正嵗天運一新恭惟吾兄年彌高德彌劭法天行以自<lb/>
强至祝至祝嵗莫承賜箴砭之益敢忘大惠韓魏公有<lb/>
言諫主於理勝而以至誠將之告於人亦當爾校所以<lb/>
深服子積吾兄懇惻之心也舊講學未合退而反求極<lb/>
有警省處但未知吾兄曾細察否校平生學苦不得力<lb/>
困則又求今亦安敢自執第因此頗易著力當下操舍<lb/>
便明雖然又懼其差毫釐繆千里也則常以孔顔之言<lb/>
<pb n="KR4e0164_WYG_003-44b"/>
自勘惜也卑弱不能猛進耳有所疑録具别紙來諭病<lb/>
立卿論治頗似少年縱横時而無真實懇惻畏天命悲<lb/>
人窮之意至哉言矣責善朋友之道海内人物如立卿<lb/>
論治能幾交游能幾人吾兄不可放過論治不合且姑<lb/>
置之惟發其惻怛之心此為正其根本又當握其樞機<lb/>
立卿惻怛未至只爲易言以故蓄積不深輕於漏泄但<lb/>
恐吾兄有所咈意則先動氣此却當自責矣子積書云<lb/>
夏間有書附希曾㑹間煩一問之書紳與銘盤跡相邇<lb/>
<pb n="KR4e0164_WYG_003-45a"/>
也實相逺也吾兄嘗察之否乎請遂言之子張務外其<lb/>
心茫無著落夫子説與言行鞭辟就身上用功言行俱<lb/>
從心發出忠信篤敬功夫自内做向外來又恐未言未<lb/>
行時疎漏繼之曰立則見其參於前也在輿則見其倚<lb/>
於衡也工夫至此渾無罅隙矣明道先生黙識此意故<lb/>
曰學只要鞭辟近裏著已而已可謂妙契聖心子張當<lb/>
時書紳亦甚感發但此意思却淺蓄德不深與夫子所<lb/>
謂内自訟默而識之工夫何如譬如今人銘齋及書座<lb/>
<pb n="KR4e0164_WYG_003-45b"/>
隅初亦有警久而玩焉漫為陳迹矣湯之銘盤自是聖<lb/>
心懇惻又書此以置左右目睹則怵於心假令子張書<lb/>
紳同此一模流出却是淵騫位中人矣文者非他是出<lb/>
於人之心也心安從生是出於天地之風氣也故文格<lb/>
不能不與時高下雖同時或不能齊吾兄試觀孟子之<lb/>
雄辯與子思之淵慤何如文公之詳明與伊川之簡重<lb/>
何如是皆超出風氣者而猶不能盡免又如明道醇和<lb/>
而氣脈却促伊川有拙直處而氣脈却長皆有所闗係<lb/>
<pb n="KR4e0164_WYG_003-46a"/>
校論文格其感深矣噫豈惟文哉平生守拙詩文皆屏<lb/>
絶不為日諷詠三百篇間或未識作者之意因旁採漢<lb/>
魏以及盛唐其調每下漢初語意尚渾涵魏晉漸覺發<lb/>
露其後費雕琢矣沖澹閒逺之趣為之頓衰慨然有感<lb/>
古今風氣淳漓不同學問之淳漓亦異竊不自量志期<lb/>
返樸還淳來諭謂校辭不能達意誠然誠然校旣不屑<lb/>
後世語言而學逺愧於古心聲所發正自不免墮在風<lb/>
氣卑弱中吾兄豪傑眼力逈别雖然兄亦不免擇合而<lb/>
<pb n="KR4e0164_WYG_003-46b"/>
受弗及相與究竟所疑雖小事上皆可觸悟也<lb/>
　　　答胡郡守孝思<lb/>
正嵗敷和天地交泰敢賀君子道長嵗莫承教愛恐勞<lb/>
執事不敢造謝而别十事郡人稱誦快然而喜更願持<lb/>
以信必吳氓幸甚射以觀德固男子所有事但黑王相<lb/>
公所處亦似有理公謂何如仲木世方仰如泰山北斗<lb/>
願且毋出其書君子當愛人以德謹具别紙請教久聞<lb/>
仲木先生篤信好學海内推重校嘗恨弗獲薰覿盛德<lb/>
<pb n="KR4e0164_WYG_003-47a"/>
因請叩學問淵源以自砥礪豈天警校之惰俾無縁親<lb/>
仁邪乃今何幸承示仲木演釋諸書受教多矣厚重老<lb/>
成言語前後可質其曰此與志學次第却異曰知格物<lb/>
則下七者皆知曰學者當革舊染之汚不然血肉之軀<lb/>
焉能學貫天人曰此知行並進之㫖若曰先知而後行<lb/>
等到幾時行得却是後世以博洽為知矣曰若先立乎<lb/>
其大者則他好自換不得至哉言乎雖然有疑亦不敢<lb/>
隠今未敢瑣科條以請若曰讀易人懼為惡玩圖人易<lb/>
<pb n="KR4e0164_WYG_003-47b"/>
從善曰學者果能識此當日就到顔子欲罷不能之境<lb/>
曰為文不可謂藝易修辭立其誠曰氣能入虛則能盡<lb/>
性虛能實氣則能踐形其然與其未然與校意更欲進<lb/>
此言之則慙負不言則就正無繇竊惟千萬世而下學<lb/>
者只當以夫子為師讀論語如聴聖人親誨恁地去行<lb/>
務要體貼來做工夫當自不暇自不屑語言假如當時<lb/>
有一弟子退將夫子教言敷演解説衆必駭聞夫子旣<lb/>
我師諸弟子雖前輩長者且緩之待我求得路逕已定<lb/>
<pb n="KR4e0164_WYG_003-48a"/>
却將他學聖人様子勘驗自家我若未是舍而從之彼<lb/>
如與師訓未合亦豈敢遵信雖則如此又當極其尊讓<lb/>
不敢輕有賛訾却似判斷一般不肖平生常苦學不得<lb/>
力困則又求淺陋之見今亦何敢自信但覺頗易著力<lb/>
不識高明以為何如願因執事以為階就正於有道者<lb/>
　　　與高汝白<lb/>
日拜疏陳謝後久不聞起居王時行云見吾兄於白鹿<lb/>
洞忿心釋然以消信乎盛德之感人深矣校困學無朋<lb/>
<pb n="KR4e0164_WYG_003-48b"/>
常思海内賢者以自鞭辟竊惟孟子心學淵㣲其大要<lb/>
有三端發於善邪順而導之惡邪逆而折之夾雜邪因<lb/>
而轉移之齊宣王不忍易牛人常有是念孟子教以察<lb/>
識擴充可保四海梁惠王問利國亦人常情孟子明炳<lb/>
幾先知此隙一開末流不可復制其善惡兩岐如好樂<lb/>
之類一於導之惡將伏藏一於折之善且弗萌孟子為<lb/>
之撥轉使向於善者專則惡自消日用間循此用功頗<lb/>
覺得力求諸夫子之教則有當著力者有無所容力者<lb/>
<pb n="KR4e0164_WYG_003-49a"/>
渾若造化涵育薰陶嗟乎善念固當擴充必兼培壅引<lb/>
續則愈深長惡念固當遏絶更當蕩滌消融則自脱落<lb/>
故夫子教人妙在感觸其天機使不容已提撕警覺使<lb/>
此意思常新顔子稱循循善誘可謂妙體聖心校輩去<lb/>
聖久逺謂宜篤信以求深造愚陋之見敢請質於高明<lb/>
曲者思就繩病者欲求砭願不我遐棄幸甚幸甚<lb/>
　　　與金士惇<lb/>
僕回承諄諄之誨隔千里如靣談謹當佩服人從京回<lb/>
<pb n="KR4e0164_WYG_003-49b"/>
咸道士惇忠厚篤信不容口至誠有以動之也嗟乎人<lb/>
惟心宻乃能謹㣲每謹於㣲天徳成矣此士惇所長但<lb/>
事亦有當執體要者若過於煩碎瑣屑不免鄭重周章<lb/>
則與乾坤易簡或不相似傳聞在京師宻於交際徃來<lb/>
之禮獨振頽風但縁此日不暇給僕夫亦為之告勞其<lb/>
主勤瘁可知矣古之聖賢或不如是士惇必曰此禮也<lb/>
吾身雖勞吾心常安愚則謂尊賢之等與親疎之殺天<lb/>
實叙之故雖朋友之中交誼厚薄亦不能齊禮文隆殺<lb/>
<pb n="KR4e0164_WYG_003-50a"/>
因之以異矧非朋友而泛交者乎禮有相趣也相揖也<lb/>
相問也相見也而後及於朋友焉今士惇槩欲從厚恐<lb/>
其勢有所難行吾人與天地叅宇宙間事業當幹者何<lb/>
限乃困精力於此堯舜之急先務或未然乎天地大化<lb/>
聖賢心學一動一静相乘而静常為主今終日勞吾之<lb/>
形恐其汩吾之神也校昔居南都寡於交際失之不及<lb/>
今乃以勸士惇噫過猶不及惟欲士惇歸於中耳何如<lb/>
何如<lb/>
<pb n="KR4e0164_WYG_003-50b"/>
　　　答余子積<lb/>
得永清立卿書始知吾兄滇南之擢悵然有懐共惜賢<lb/>
者逺去立卿又謂兄徳愈進而身愈健少慰朋友之憂<lb/>
想兄處此裕如也三月朔始領吾兄所寓希曾書如渴<lb/>
得飲日所述友人之言高妙超絶其所自得為多近考<lb/>
之聖門不盡合以其略稽古之功也賈太傅有致火致<lb/>
日之譬讀之爽然吾兄疑之良是但其鞭辟得力處亦<lb/>
當取以自輔也承諭其機在目此乃四勿之一尚缺其<lb/>
<pb n="KR4e0164_WYG_003-51a"/>
三兄得無有未察乎校静中默觀五臟六腑闗系隠隠<lb/>
如歴落然始知此心通竅於目而能視通竅於耳而能<lb/>
聴通竅於舌而能言通竅於百體而能運動此心若走<lb/>
作數者皆其透漏之路也而口之透漏為多日嘗舉塞<lb/>
兑固靈根請教雖然口之透漏豈若目之透漏為甚也<lb/>
葢諸竅總闗於目此心之放皆縁境而生聖學樞機旣<lb/>
從此放出却從此收入至為簡易兄謂目尚閉時心亦<lb/>
放去此辯似精切但未知纔舉念時便已著境暗處透<lb/>
<pb n="KR4e0164_WYG_003-51b"/>
漏與明處透漏亦總一般惟瞽目之人透漏開悟其機<lb/>
乃在於耳而不在目願兄默而體之更以見教承誨出<lb/>
處之義詞婉而意確深感厚愛之情令嗣進修何如天<lb/>
氣漸暑願兄從容静養自愛<lb/>
　　　復高汝白<lb/>
承諭出處此故人相愛之情也校實天之廢才分當杜<lb/>
門以求寡過今聞潢池有警若上章弗允勢不免扶病<lb/>
而西病不可强則徐圖之耳逺承教言平正慤實讀之<lb/>
<pb n="KR4e0164_WYG_003-52a"/>
心開目明因而轉移天機妙處在此日用得力最多高<lb/>
明曰否所謂長得一格則見又别也雖然願於起念處<lb/>
更加研别何如以易體之吉凶易辨正惟悔吝難免以<lb/>
善惡交互耳大抵人心立得箇主宰則全體渾然在此<lb/>
隨發處研審則其應用燦然支離空寂均之有偏然其<lb/>
差處皆於毫釐而其後不復自覺我輩講學異同正宜<lb/>
各相救正以淺陋窺之高明似欲以立本與研幾處相<lb/>
混不識果然否也便中得常賜教幸甚幸甚<lb/>
<pb n="KR4e0164_WYG_003-52b"/>
　　　與霍渭先<lb/>
别後有懐高風退而賦隰桑以見志不識以何日覲天<lb/>
顔對上第一義安出信嚮何如倘有未合願益存誠潜<lb/>
思以求感悟天下之事若從憤世嫉邪起端未免偏於<lb/>
肅殺必也從太和中發出則四時之氣咸備而春生常<lb/>
為之主乃可合徳造化也近讀春秋窺聖人撥亂反正<lb/>
次第只是識得輕重緩急分明而寛大從容故能不動<lb/>
聲色而事自治耳純甫金玉君子執事與之漸摩必有<lb/>
<pb n="KR4e0164_WYG_003-53a"/>
日新之益也病中言不能悉<lb/>
　　　與胡純<lb/>
主上英資天挺而上下扞格不得大有為久矣今令尊<lb/>
為御史大夫而遜菴為太宰此誠挽回世道一機但聞<lb/>
上好明察遣人四出羅事汝宜痛自謹飭常念曰吾父<lb/>
今受天下重任吾守禮法可以增父之光豈惟天下咸<lb/>
受厥賜吾一家亦福澤無窮矣若稍縱肆上累吾父豈<lb/>
惟墜厥家聲將天下之怨咸歸焉閉門歛踪跡縮首避<lb/>
<pb n="KR4e0164_WYG_003-53b"/>
名勢此吾姪今日事也舉業雖久荒廢但汝天資過人<lb/>
閒中尚能温習乎<lb/>
　　　十四事贈胡永淸<lb/>
一開悟君心妙在因機順導上好讀書就於書上開導<lb/>
勸以勿滯訓詁務求體而行之自然聖德日進無疆一<lb/>
今日第一義莫大於通君臣扞格之情先勸吾黨將順<lb/>
聖美釋上之疑勸上先延訪大臣時賜召對不惟明習<lb/>
天下之事又可以察羣臣忠邪一今日得君莫如五六<lb/>
<pb n="KR4e0164_WYG_003-54a"/>
君子而士大夫指為黨人不知自陥於黨今欲消釋黨<lb/>
禍莫若勸五六君子各以公天下為心日以善道輔主<lb/>
士大夫將自愧服若不免於輕且激則將愈疑天下之<lb/>
心一宜勸上愛䕶精神延廣嗣續或諷或規因事勸之<lb/>
則言易入仍簡賢士大夫知醫者入侍調䕶聖躬朝廷<lb/>
一日二日萬幾豈能徧覽章奏宜勸上以執體要務為<lb/>
大明勿事小明一今日急務在薦賢宜破資格開薦舉<lb/>
更相推讓以興人才特敇大臣先舉所知者人各以類<lb/>
<pb n="KR4e0164_WYG_003-54b"/>
舉所未知試以唐虞詢事考言之法大臣進退重在薦<lb/>
賢蔽賢庶幾肯屈已詢訪一聖上英資將大有為而今<lb/>
日因循之弊已極宜勸上靣敇大臣各陳所當興革大<lb/>
事次第罷行以救天下窮困大臣不勝任别求賢者代<lb/>
之務在推誠委任以責成功一宜勸上恢宏聖度勿使<lb/>
有所芥蔕於心一宜勸上畏天常察天之灾變恐懼修<lb/>
省一言官章奏宜置籍以考之少其員則可以妙選選<lb/>
有㨗法許羣臣盡言時政得失擇其能直諫識治體者<lb/>
<pb n="KR4e0164_WYG_003-55a"/>
拔擢之仍責臺諫有闕自舉而嚴不稱之罰一上雅意<lb/>
重守令此誠安民之本但外輕已極宜立法變通若漢<lb/>
宣帝表二千石補九卿唐明皇選卿監出守皆可行也<lb/>
古之守令有君道焉今特僕道耳若非重其職久其任<lb/>
天下何由太平一河運之塞殆亦天意有大興革與其<lb/>
求中䇿下䇿莫若勸上廣興北方地利搬糴減漕此為<lb/>
上䇿一他日兵革終起於邊宜深畱意要在選有威望<lb/>
大臣修明紀綱慎勿以吏事制戎事一周公理財自王<lb/>
<pb n="KR4e0164_WYG_003-55b"/>
宫后宫始今上㳟儉宜勸以四分制國用之法立㑹計<lb/>
之書瑣科條冗費盡革以寛民天下孰不歌舞聖徳一<lb/>
宦官之禍皆起於壅蔽若君臣同游則不動聲色而自<lb/>
消矣<lb/>
　　　與胡永淸李立卿<lb/>
别後有懷如渴校已扶病入汴抗顔復臨諸生有靦靣<lb/>
目所至當為國求才噫使科舉而得人也雖奔走空皮<lb/>
骨固樂為之今徒勞何補北上聞聖徳淸明深為世道<lb/>
<pb n="KR4e0164_WYG_003-56a"/>
慶但小民未沾膏澤有觸於日則怵然我心吾兄身侍<lb/>
五雲俯念百億萬蒼生命墮顛涯受辛苦其懇惻又當<lb/>
何如也黄河淸今上生今黄河復淸前星其將耀乎願<lb/>
賛君相布寛洪惻怛之政以迓天休自京口入汴感慨<lb/>
良多録具别紙請教過歸徳乃宋故墟因上褒崇先聖<lb/>
之奏篇終效野人獻芹未知可否幸改教天氣正温願<lb/>
若時調燮保合太和不具<lb/>
　　　與霍渭先<lb/>
<pb n="KR4e0164_WYG_003-56b"/>
别後有懐如渴嘗一奉書不識已達左右否明良相逢<lb/>
千載竒遇願從容鎮定順機開悟聖心天下事立一大<lb/>
規模却次第從頭整頓慎勿因一事觸激如治亂絲而<lb/>
棼之也<lb/>
　　　與郭尹<lb/>
張柱史南還寓書奉問想已達下執事矣吾蘇民力久<lb/>
竭内實彫弊而外被富庶之虛名若吾崐則又加以綱<lb/>
紀久廢小民尤為嗷嗷以易象之蠱之時也過此不可<lb/>
<pb n="KR4e0164_WYG_003-57a"/>
為矣明公之來殆天愍斯人之窮特遣福星以迓續厥<lb/>
命也公初下車謗言日至多不根之言校驗於衆曰吾<lb/>
嘗識其人也是故能茹剛吐柔不激不隨者也囂囂之<lb/>
言殆噬腊肉而遇毒乎且雨露雪霜造化亦並行而不<lb/>
悖茍當矣雖震之以雷霆亦不為過但不可常耳既而<lb/>
家中附書至極言神明之政數十年所未有衆始信愚<lb/>
言之不誣也雖然愚意更願明公若持衡秉權因物輕<lb/>
重一付之無心校狂直且恃昔者故舊之情率爾言此<lb/>
<pb n="KR4e0164_WYG_003-57b"/>
不知高明以為何如天氣正温静處春生動處春一家<lb/>
春散萬家春敢以為祝<lb/>
　　　與唐虞佐<lb/>
維時春意融融充盎宇宙萬物茁然以萌此天地之盛<lb/>
德氣象也然其根乃從隆冬沍寒之時閉藏極於嚴宻<lb/>
夫然後薰蒸醖釀盛大流行是故聖門之學莫大於求<lb/>
仁而求仁之功必先於主静吾兄以易名家其於乾坤<lb/>
端倪閲之熟矣校敢以所見質之高明噫天下之事惟<lb/>
<pb n="KR4e0164_WYG_003-58a"/>
簡可以治繁未有以繁治繁者也惟静可以制動未有<lb/>
以動制動者也不識高明以為何如<lb/>
　　　二<lb/>
來諭奬借太甚惶恐無所容昔者隨時之疑殆出淺之<lb/>
為丈夫者然必舉似吾兄葢生今之時若與世俗絜長<lb/>
短易墜墮了人若以古人與自家較量便覺得不可及<lb/>
處甚多方有發憤進步處也承示楓山行狀愚意頗未<lb/>
滿其諸未免於辭勝乎<lb/>
<pb n="KR4e0164_WYG_003-58b"/>
　　　與張常甫<lb/>
承諭明刑弼教此非俗吏之所能也昔居刑曹幾陸沉<lb/>
於案牘乃今復為廷尉平仰視臯陶如在天上葢臯陶<lb/>
之學以天為主其心純乎天徳凡事俱是代天有為今<lb/>
也胸中私意填塞如秤失星乃欲强持天下之平豈能<lb/>
酌其輕重也愧甚愧甚年兄不棄時賜教言以警昏惰<lb/>
至懇至懇<lb/>
　　　與錢元抑<lb/>
<pb n="KR4e0164_WYG_003-59a"/>
昔居星溪之上久坐室中時出而適野曠然得大觀焉<lb/>
天文四垂為宇渾渾乎六合一家也日星升沈雲霞巻<lb/>
舒乾端坤倪軒豁呈露時至則草木欣欣向榮氣反則<lb/>
歸根復命可以覩造化之全功焉一自入朝庭户之間<lb/>
所見咫尺神爽每為之不怡然猶匏繫於此者吾皇天<lb/>
挺英哲校食芹而美冀欲一獻之也老兄丰神瀟灑望<lb/>
之如畫圖中人翛然有出塵之趣久與之處則此心惓<lb/>
惓惟欲人為君子惟恐人不為君子大有助於名教也<lb/>
<pb n="KR4e0164_WYG_003-59b"/>
詩云皎皎白駒在彼空谷生芻一束其人如玉毋金玉<lb/>
爾音而有遐心每令人一唱三嘆令嗣令姪進學何如<lb/>
天氣漸向熱惟冀若時保燮天元不具<lb/>
　　　與方思道<lb/>
神交半生乃今始得一見又交一臂而失之悵惋悵惋<lb/>
公固天下竒才也自古脱略細故人闊綽能幹大事雖<lb/>
然願公為在匣太阿毋為出匣太阿古語云自勝之謂<lb/>
强收視之謂明返聴之為聰公於日用間其藴蓄也恒<lb/>
<pb n="KR4e0164_WYG_003-60a"/>
多其發泄也恒少所進詎可量哉諺有之曰狂夫之言<lb/>
明者擇焉敬以葑菲為獻<lb/>
　　　與徐用中<lb/>
承諭朱陸之學此以能問於不能以多問於寡之盛心<lb/>
也正欲靣質所疑無何而執事行矣請卒言之天地氣<lb/>
化渾厚則開文明澆薄則開巧偽故學湏完養本源漸<lb/>
次開天聰明故曰大人者不失其赤子之心此正氣化<lb/>
渾厚未開時也文公廣大剛健篤實明睿此固作聖之<lb/>
<pb n="KR4e0164_WYG_003-60b"/>
資且精力超絶今古使其自少便從根原上培養開廓<lb/>
起來如顔學孔可以優入聖域今未免為多才多藝所<lb/>
使用志或分幾於鑿開混沌潜龍以不見成徳愚深惜<lb/>
文公見之太早也象山振古豪傑其學超然默契根原<lb/>
而氣質太麤譬如渾金未經鍛鍊渣滓尚多也愚生也<lb/>
晩其於二先生曽不能為役非敢妄議短長特欲求正於<lb/>
高明耳<lb/>
　　　答程本虛<lb/>
<pb n="KR4e0164_WYG_003-61a"/>
聞汝已開閫千里生靈命脈繫於汝身有罹鋒刃者仁<lb/>
人所宜慘怛也昔所論學非是支離乃傷於急迫非可<lb/>
久之道耳見元城必能正之李守備松死於王事守廵<lb/>
逃責反歸罪焉忠魂誰與昭雪聞其逐妾有子而悍妻<lb/>
蔽之官與小叔襲此一脈寜忍使之絶乎今汝建牙嶺<lb/>
西自是天意莫若先收養其子徐勘其事白諸撫巡奏<lb/>
請於朝以録其忠以繼其後兹乃激勸一大事也本虛<lb/>
其盡心焉<lb/>
<pb n="KR4e0164_WYG_003-61b"/>
　　　與胡永淸<lb/>
聖恩寛大吾兄得以從容燕飬保全其天年疾其有瘳<lb/>
乎雖然有心病有身病吾兄之身病亦心病有以重之<lb/>
吾兄恁地聰明其於死生已能了悟而於疾病常過憂<lb/>
始也因鬰致病今復因鬰增病何明於大而暗於小乎<lb/>
曷若坦懐任之死則死耳縱種種危急終不以汩吾胸<lb/>
中之和心泰則神怡神怡則身康不求卻病而自郤矣<lb/>
何如何如校方尋遂初賦非久當㑹吾兄三江五湖間<lb/>
<pb n="KR4e0164_WYG_003-62a"/>
也<lb/>
　　　與顧惟賢<lb/>
古人明我明德於天下者自國始國自家始家自我身<lb/>
始要修我身又自正心始葢天下國家之本在身而心<lb/>
乃我身主宰此已是説到盡頭處乃學之綂宗㑹元也<lb/>
下靣三轉甚𦂳正是提掇箇起頭處教人先儒不免説<lb/>
得㪚了如何是欲正其心者先誠其意葢萬事都歸一<lb/>
於心而心却發出兩路善惡岐焉誠意是管歸一路也<lb/>
<pb n="KR4e0164_WYG_003-62b"/>
如何是欲誠其意者先致其知葢善惡各有來路善是<lb/>
從心體明處發來惡便是從暗處發來吾若覺得是惡<lb/>
又是明處但通體暗只有這些子明須著開大致知是<lb/>
要推明破暗開而大之也如何又説致知在格物葢心<lb/>
體本明暗處是有物蔽我良知也故心與物交若心做<lb/>
得主以我度物則暗者可通若舎已逐物物反做主明<lb/>
者可塞故功夫起頭只在先立乎其大者孟子所謂權<lb/>
然後知輕重度然後知長短物皆然心為甚王請度之<lb/>
<pb n="KR4e0164_WYG_003-63a"/>
書所謂若虞機張往省括于度則釋皆此意也愚見如<lb/>
此未知果能弗畔矣夫願吾兄反覆思之還以一言定<lb/>
其可否至懇至懇<lb/>
　　　答桂子實<lb/>
惟公素自任以天下之重遭逢聖明託以心膂知靡不<lb/>
為其於死生且不遑恤矧世間一切利害得䘮曾何足<lb/>
芥蔕於胸中乎寵辱不驚殆未足為執事道也必也蹇<lb/>
之反身修德泰之包荒夬之壯於頄咸可以備弦韋之<lb/>
<pb n="KR4e0164_WYG_003-63b"/>
助也言乃心聲出言或疎得無存心之未宻乎志惟氣<lb/>
帥氣盛過猛得無持志之未定乎更嘗既深觀省加熟<lb/>
此言殆為弗試之藥矣令嗣執弟子禮甚㳟校不敢安<lb/>
亦不敢讓乃知家法所漸久矣今日從耕帝籍倦不能<lb/>
興伻回力疾布此言不能悉<lb/>
　　　與陳宗獻<lb/>
一别忽已改嵗其於瞻仰曷勝惓惓嗟乎世道相交大<lb/>
抵以貌而省齋甚真法家相承率主於刻而省齋獨恕<lb/>
<pb n="KR4e0164_WYG_003-64a"/>
宜天之昌其後也省齋行無何而三法司紛多故矣衆<lb/>
咸服省齋之知幾且處之無跡也校多病求還釣磯天<lb/>
之棄才不可强也幸託林泉交物少故於情性得功多<lb/>
省齋邇來佩韋其益奚若此養德養身第一義也維時<lb/>
春氣氤氳生意充盎宇宙藹然吾人之仁也若忿怒躁<lb/>
急時便覺無此氣象省齋驗之何如<lb/>
　　　答李立卿<lb/>
承教多矣詩調文體視昔皆有進豈筆墨蹊徑亦時為<lb/>
<pb n="KR4e0164_WYG_003-64b"/>
之邪慨自天地旣闢不知翻覆幾多纔有今人許多文<lb/>
藝直是無端吾人只當返樸還淳以回造化痛定録讀<lb/>
之惻然當時治兵目擊元元塗炭朝夕苦心事定後追<lb/>
思便覺瘡痍滿眼故略陳撫定方略而於出竒制勝處<lb/>
皆不忍言也嗚呼仁哉奏篇善因事以為功真救時之<lb/>
長䇿但其間亦有見得太敏不及深思處略救得些便<lb/>
放過了淺見若斯不識高明以為奚若<lb/>
　　　答胡永淸<lb/>
<pb n="KR4e0164_WYG_003-65a"/>
吾兄袖却活國手段也須康濟自身若被病纒縛不求<lb/>
擺脱非豪傑矣人年老則氣衰其性宜緩而反疎急於<lb/>
壯年者脾土受制肝木自甚也凡見此證不可不過為<lb/>
之防怡神養性便是無上藥方也何如何如<lb/>
　　　答夏惇夫<lb/>
吾兄聞謗自修此盛徳事也校多病自救不暇安能發<lb/>
藥於兄乎雖然請試言之吾兄天資甚美純正有餘而<lb/>
剛大若有不足從容涵養固成就其所長而勇猛奮發<lb/>
<pb n="KR4e0164_WYG_003-65b"/>
所以補助其短者尚覺有所未至也以故人情物理研<lb/>
究或未精斷制或未當况今精神又非少壯時比照管<lb/>
自是不能到矣徃事今不必論只問新功何如願常提<lb/>
撕莫放頽惰時以古聖賢鞭䇿自家愚見若此未知是<lb/>
否吾兄擇焉可也<lb/>
　　　答黎世謙<lb/>
别後聞汝備嘗險阻人不能堪固天所以玉汝也南方<lb/>
松栢不歷氷霜㡬與凡卉無異大丈夫嵗寒之節正須<lb/>
<pb n="KR4e0164_WYG_003-66a"/>
受得催挫挺拔出羣纔有根器可致逺大<lb/>
　　　答周道通<lb/>
三復書陳誼甚高惓惓誨我以道且欲曉之人人甚盛<lb/>
心也顧淺陋何以克堪拜命之辱雖然執事旣以古道<lb/>
敦我豈敢唯唯以負執事嗟乎上天之載無聲無臭惟<lb/>
潜龍近之汲汲欲立言皆聲臭也欲成名者也慨自孔<lb/>
孟旣沒惟明道深得其傳正以完養不輕發耳今所纂<lb/>
輯表揚不知呈似明道還首肯否道本天下公理人惟<lb/>
<pb n="KR4e0164_WYG_003-66b"/>
各有私心不免因同異以為取舍何由廓然大公詩云<lb/>
采葑采菲無以下體淺陋之言高明其擇之<lb/>
　　　答聶郡守文蔚<lb/>
日論此心出入闗竅與收攝功夫至易至簡而守之為<lb/>
難到這裏一字也著不得須屛絶一切見解掃除許多<lb/>
語言只就放去處收回得這欛柄入手精彩當自逈别<lb/>
也虎行如病鷹立如睡皆畜其力而全剛生焉纔輕易<lb/>
發洩便覺浮泛無力矣諺云愚者千慮必有一得又云<lb/>
<pb n="KR4e0164_WYG_003-67a"/>
狂夫之言聖人擇焉高明其毋以人廢言<lb/>
　　　答鄒謙之<lb/>
日瞻儀刑消釋鄙吝受益孔多雖然竊有疑也古人不<lb/>
云乎克已最難兄之言學若易易者纔一開口便有一<lb/>
副當見成話頭恐攔阻了進修實功却治不得真病校<lb/>
敢謂之葛藤願兄希顔之愚為曾之魯截斷言語文字<lb/>
之累於操存舍亡處著實用力到謇訥不能出口時纔<lb/>
是大進也塞兑固靈根此機括何如<lb/>
<pb n="KR4e0164_WYG_003-67b"/>
　　　答沈景明<lb/>
逺承寓書奬借太過愧甚不敢當愧甚不敢當竊念校<lb/>
平生無他長惟好善而已昔官留都體羸多病常杜門<lb/>
自修或告曰某善士也則忘病亟徃見之至則所見不<lb/>
如所聞若此者屢矣而終不悔以故前後得益友數人<lb/>
德業相勸過失相規今故舊半凋落而校亦且衰矣追<lb/>
思徃年恍若隔世聰明不及於曩時道徳日負於初心<lb/>
每用憤嘆㳟惟執事邁徃之資年富力强仕優而學謂<lb/>
<pb n="KR4e0164_WYG_003-68a"/>
宜博求四方善士與相漸摩他日德業進修不可量也<lb/>
欣願欣願維時天氣溽暑大火熾然若蒸静為躁君惟<lb/>
寜定可以逺熱善自保愛不具<lb/>
　　　答施聘之<lb/>
慨自天涯一别十載於兹緬懐故人宛其如昨雲翰飛<lb/>
墮若挹丰神何日坐我水晶宫沃聞高論也吾兄天才<lb/>
逸發利器百未一施遭䜛中廢凡在交游皆不覺為兄<lb/>
五嶽起方寸隠然詎能平吾兄曠達襟懐吞吐雲夢者<lb/>
<pb n="KR4e0164_WYG_003-68b"/>
八九曾不芥蔕壯哉壯哉吾身安從生出於天地天地<lb/>
㑹有壊時矧於吾身譬一浮漚起滅於海乃絆却虛名<lb/>
生許多畔援歆羡達人大觀可發一笑也天氣溽暑火<lb/>
老候濁願加調攝保固天元不具<lb/>
　　　答吕仲木<lb/>
三復寓書温㳟退讓儼如登君子之堂而式瞻儀刑有<lb/>
溢於言語之外者矣噫聖雖學作兮所貴者資當今之<lb/>
世先生其人也雖然嘗覽易觧諸書及應酬之作似非<lb/>
<pb n="KR4e0164_WYG_003-69a"/>
作聖之功惟善人能受盡言故有懐不敢隠嗟乎大道<lb/>
㪚為天下裂也久矣辭章訓詁皆易以溺心必也一洗<lb/>
而空之顓意孔顔返樸還淳以回造化詩云帝謂文王<lb/>
無然畔援無然歆羡誕先登於㟁敬為高明誦之<lb/>
　　　與王直夫<lb/>
陳元誠過余山中坐林泉間商量舊學其人超然絶塵<lb/>
如鳯鸞翔於千仞語校曰學者立志湏能如伯夷餓死<lb/>
西山乃可入道又曰學者自期待當以聖賢剋責當以<lb/>
<pb n="KR4e0164_WYG_003-69b"/>
禽獸乃能攔截得人欲𦂳嚴又曰學者須判别臭腐神<lb/>
竒超乎萬物之表與天者游則淸明在躬汩於私骸墮<lb/>
落利欲坑塹則滿體皆血肉腥臊矣又曰人能勘破生<lb/>
死置之度外則名利不須設闗矣又曰後世口説身不<lb/>
行却是把講字代學字聖門何嘗有此又曰天地萬物<lb/>
皆我之師胡為専泥古人糟粕校深有味其言敬以告<lb/>
執事高明以為何如<lb/>
　　　與穆伯潜<lb/>
<pb n="KR4e0164_WYG_003-70a"/>
初聞調命為兄悵然胡善類之多蹇邪旣乃釋然曰兹<lb/>
天所以大造吾兄也兄篤實沈潜神明内藴造聖之資<lb/>
也而縻於文字之官不無滯於詞章訓詁是故瑩矣而<lb/>
未光今得超然一脱斯累蕩滌而照徹之日新之盛德<lb/>
固有匪夷所思者矣欽仰欽仰維時火老候濁金氣肅<lb/>
殺一番玉宇澄淸陽氣潜蔵於黄宫實基於此愚故曰<lb/>
聖門之學惟在乎求仁求仁之功莫大乎主静若非摧<lb/>
䧟廓淸亦未有能静者也淺陋之見願高明是正之<lb/>
<pb n="KR4e0164_WYG_003-70b"/>
　　　與邱以義提學<lb/>
軺車所過多士欣欣信從感動之機亦旣有隠於中矣<lb/>
鼓之舞之丕變厥舊固有引領而望之者矣願高明加<lb/>
之意焉日承枉駕獲瞻儀刑信孚謙恭固有不言而化<lb/>
者矣承諭嘗從事於作敬功夫此聖學第一義也但愚<lb/>
意竊謂心是吾身主宰敬只是吾心自做主宰處若有<lb/>
所添却是别尋一心來治此心其勢必至拘廹血氣不<lb/>
得舒暢天理其能流行乎書曰雖畏勿畏雖休勿休禮<lb/>
<pb n="KR4e0164_WYG_003-71a"/>
曰虛中以治之其言最為要妙可久可大之功也躬所<lb/>
未逮姑誦所聞高明取節焉可也暑中奔走校文形神<lb/>
勞止今旣竣事端居無為天淸地寜復還吾舊其樂只<lb/>
且天王補心丹方藥奉助含飬元神鑒納是荷趙子常<lb/>
春秋集傳十五巻聞已求得之不勝欣慕願録全帙見<lb/>
惠葢自昔説春秋者多鑿惟子常論著有所據依若更<lb/>
向上求之則聖人經世之志可得也<lb/>
　　　與聶郡守文蔚<lb/>
<pb n="KR4e0164_WYG_003-71b"/>
舊嵗免烖因㑹計不早定故實惠不及小民今嵗有詔<lb/>
漕運折色若干甚大惠也聞㑹計在邇願早定畫一之<lb/>
規揭示各邑鄉村使愚夫皆可與知千里之内誰不歌<lb/>
舞盛徳可泉每定烖數輙先期出票曉示小民胥吏雖<lb/>
有神姦不及措手公明察如神亦豈無遺照但願每事<lb/>
執要而毋好詳則吳民蒙福多矣<lb/>
　　　二<lb/>
承惠南軒節要讀之警發良多但刪取大意終未能知<lb/>
<pb n="KR4e0164_WYG_003-72a"/>
尚覺有冗泛語安得暇日相與商量數條庶㡬究極歸<lb/>
一處也今先舉第一條求教太極二字聖人賛易始言<lb/>
之論語中未嘗舉以教人今費許多説辭旣云太極所<lb/>
以形性情之妙又云明動静之藴似皆推測而未得要<lb/>
之皆葛藤也竊意南軒天資高爽英邁超越常倫而下<lb/>
手功夫一時求未端的故文公表其墓稱先生之學始<lb/>
皆極於高逺而卒反就平實今掇其未定之學示人正<lb/>
恐疑誤後學也淺見若此不識高明以為何如<lb/>
<pb n="KR4e0164_WYG_003-72b"/>
　　　與聞靜中<lb/>
大河横流厥有砥柱大火鑠金淸風泠然宇宙間少此<lb/>
様人不得吾兄確乎自守人莫可得而親疎卓哉願兄<lb/>
益求所未至相望數千里何以贈之剛大二言敢以獻<lb/>
於執事<lb/>
　　　答吕仲木<lb/>
昔者不度進其狂言吾兄應之如響斯答有若無實若<lb/>
虛今於吾兄見之矣雖然愚意終願吾兄從今伊始盡<lb/>
<pb n="KR4e0164_WYG_003-73a"/>
斷訓詁辭章而超然深造聖域也維時春氣㣲温生意<lb/>
盎然萌動充鬰且久太和滿盈於宇宙間藹然吾人之<lb/>
仁也然其原乃自冬氣閉藏嚴宻中來夏首連山商首<lb/>
歸藏此聖學第一義也靜處春生動處春一家春散萬<lb/>
家春敢以為祝<lb/>
　　　答歐陽崇一<lb/>
兩承教言恍如親聆故人謦欬深感惓惓厚情或告我<lb/>
曰崇一移疾南還矣以故久不答書今乃知傳者誤也<lb/>
<pb n="KR4e0164_WYG_003-73b"/>
克已最難近年講學者固多英才然言之太覺易易似<lb/>
與聖門訥言敏行相反執事今為師匠尤宜先行其言<lb/>
而後從之也校臥病衡門日惟震无咎而憂悔吝所謂<lb/>
下士晩聞道聊以拙自修高明幸有以振我<lb/>
　　　答薛僑<lb/>
承諭療痔幾殆此固輕信庸醫得毋乃欲速之心使之<lb/>
乎噫天下事皆若是矣三折肱成良醫因是警惕進徳<lb/>
何可量也令兄遭變固有定力然此舉終未免輕從此<lb/>
<pb n="KR4e0164_WYG_003-74a"/>
惕厲乃天將降大任於是人也若頗徳色則阻進修矣<lb/>
何如何如令兄樂聞善言想不以為忤也傳聞改官水<lb/>
部終日勤勞象山輪管庫三年其學大進曰這方是執<lb/>
事敬亦嘗以此自驗否仕宦易奪人志切宜牢立脚跟<lb/>
骨少肉多終易頽塌也何如何如<lb/>
　<lb/>
　<lb/>
　<lb/>
<pb n="KR4e0164_WYG_003-74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　莊渠遺書巻三<lb/>
</p>
<p>
</p>
  </div>
</body>
</text>
</TEI>
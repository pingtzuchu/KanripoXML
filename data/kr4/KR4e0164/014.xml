<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>莊渠遺書巻十四</head>
    <p>
<pb n="KR4e0164_WYG_014-1a"/>
欽定四庫全書<lb/>
　莊渠遺書巻十四　　　　　明　魏校　撰<lb/>
　　拾遺<lb/>
　　書<lb/>
　　　與周行之<lb/>
别後緬懐高風賦白駒以見志恭惟吾兄心如蜆絲紬<lb/>
繹有緒愈出而愈無窮井井不亂雖有善秤停事者莫<lb/>
能過矣吾兄長處在此其或雜然而紬之反以自亂紏<lb/>
<pb n="KR4e0164_WYG_014-1b"/>
紛而不可解乃知斬絶為難吾兄短處亦在此孟子曰<lb/>
心之官則思思則得之不思則不得也今吾兄之思得<lb/>
失中半焉毋乃主宰未定乎孟子所謂先立乎其大者<lb/>
只要此心自作得主宰耳淺陋之見不識高明以為何<lb/>
如<lb/>
　　　與王誕敷<lb/>
昔者傳聞尊恙孔棘且殆憂懼良深比小僕回則聞貴<lb/>
體已安而後喜可知也繼此毎欲遣人問候起居值家<lb/>
<pb n="KR4e0164_WYG_014-2a"/>
君背瘍調治新愈以故未遑傾仰之切積有馳情楊稔<lb/>
來致尊命欲需㸃藥遣人詣馮彼適治邑宰疾是以弗<lb/>
果來奉藥少許病後飲量亦嘗痛節之否乎此物氣味<lb/>
誠嘉然其性慓悍酷烈吁可畏也已目疾腸風皆其餘<lb/>
毒所發也消渇而發癰疽古無治法尚頼年兄形壯質<lb/>
厚早得良醫易於收救然亦凛乎其可為寒心矣遍詢<lb/>
醫者咸謂積毒未除再發必不可治國事癈弛然後盗<lb/>
賊交侵年兄勿以敵退為可喜而以敵之再至為可憂<lb/>
<pb n="KR4e0164_WYG_014-2b"/>
斯乃萬全之道也人當病甚時將恐將懼引盃覆之猶<lb/>
曰遲矣病愈之後將安將樂此意漸移曰雖飲庸何妨<lb/>
乎自古未聞以儆戒而致危亡惟其因循悦豫則禍亂<lb/>
之所由生也故豫之六二曰介于石不終日貞吉年兄<lb/>
平日天資夷曠是其所長發勇猛心立决定志是其所<lb/>
短惓惓之情不能自已故敢獻其藥石之言或可為執事<lb/>
佩弦之助知舊嘗過毘陵詢訪善政稱之不容口但云<lb/>
平易中纔有偏處便不可回此亦千慮之一失也附此<lb/>
<pb n="KR4e0164_WYG_014-3a"/>
以告<lb/>
　　　與費先生<lb/>
屢遣人偵候明公未至託諸方丞杜門鄉居人跡罕至<lb/>
忽傳明公信宿吳門亟諗方丞則云已行無及矣自離<lb/>
門下數載天假良會交一臂而失之引領牙纛悵然有<lb/>
懐傳聞明公盛氣顛實顔如渥丹差以自慰兹因信伯<lb/>
柱史南行附問起居幣一疋奉引下忱乞賜鍳納校蒙<lb/>
上恩曲成吐吸煙霞吟弄風月遂為天地間散人矣伏<lb/>
<pb n="KR4e0164_WYG_014-3b"/>
願明公保合太和遵養時晦令嗣賢弟敬而無失慮以<lb/>
下人敢以保族亢宗為祝石翁之禍私嘗憂之其猶屬<lb/>
陽乎公今可以免矣事屬隂矣雖然弗過防之從或戕<lb/>
之神龍之在陸也蝦螾或得侮予鄉人寧無險而健者<lb/>
乎萬有一造釁徃呌帝閽鬼神交搆之或能加罪於明<lb/>
公之𨽻人也願公闔門養威重絶口不道時事約束族<lb/>
人含垢忍耻犯者弗較詩云既明且哲以保其身又云<lb/>
采葑采菲無以下體敢一獻其狂言<lb/>
<pb n="KR4e0164_WYG_014-4a"/>
　　　答夏惇夫<lb/>
承諭壁立萬仞校不能企也而安敢不勉以求無負教<lb/>
言校不合已决去志而尚遲遲者竊謂義如利斧擘截<lb/>
分明然不可露㾗迹耳講章亦送閣下但不曾改耳傳<lb/>
者過也<lb/>
　　　與汪汝成<lb/>
鴟嚇鵷雛曷損吾兄盛德第可惜者鳳縹緲而逺逝其<lb/>
如世道何人心空洞如太虛生意盎然充滿悠悠之言<lb/>
<pb n="KR4e0164_WYG_014-4b"/>
曾何足芥蔕乎若㣲有礙便當挽却天河一蕩滌之也<lb/>
病中聊此問訊<lb/>
　　　答葉尚源<lb/>
文莊盛德海内所欽矧於鄉之後進乎矧其子孫乎承<lb/>
諭兢業不敢辱先此心何心也即令先祖之心也即自<lb/>
古先民之心也保而勿失推而勿怠不可勝用矣大夫<lb/>
士有問文莊之後何人者校再舉執事以對則皆欣欣<lb/>
有喜色此人心之秉彞也<lb/>
<pb n="KR4e0164_WYG_014-5a"/>
　　　答許崇志<lb/>
海内講學者衆矣深造實踐如吾兄者何處得來承諭<lb/>
主靜之功深感至教人心湛如太虛不着一物故能宰<lb/>
萬物若與事物滚何由超然純甫剛大之資未免因病<lb/>
擔閣惇夫温潤如玉似少栗然補天之功今固難望校<lb/>
歸期當在秋渇欲一會晤也<lb/>
　　　答唐應德<lb/>
令姪逺來愧無以答其盛意虛負此行雖然亦嘗與之<lb/>
<pb n="KR4e0164_WYG_014-5b"/>
指陳天根之學妙在涵蓄而忌於漏洩高明之士或亦<lb/>
有助焉耳應德聰明絶人更願用志不分以其全力而<lb/>
向於道勿溺心於世俗詞章以耗吾眞元汩吾神明則<lb/>
其進何可量也仲春擬過毘陵進謁不識天意肯助之<lb/>
晴否<lb/>
　　　答歐陽崇一<lb/>
詩云一日不見如三秋兮與故人别且三歲矣瞻仰何<lb/>
啻饑渇忽聞南征喜若從天而降也抱病空谷旌斾往<lb/>
<pb n="KR4e0164_WYG_014-6a"/>
返吳門皆不及聞知失此良會曷勝悵怏崇一夙有大<lb/>
志慨然欲興斯文今貳成均一道德而同風俗固其職<lb/>
也亦其時也雖使崇一自擇何以踰此官但末流澆漓<lb/>
昜長浮偽故曰天下無道則言有枝葉所願革薄從忠<lb/>
庶幾返朴還淳以廻造化此自學校人第一義也人心<lb/>
放去收回如反覆手若切實用功則心常收日見不足<lb/>
處若只管講説則心常放侈然若有餘矣塞兌固靈根<lb/>
聖學樞機在此愚見如是不識高明以為何如姪參卒<lb/>
<pb n="KR4e0164_WYG_014-6b"/>
業南雍虛心求教願賜陶鎔<lb/>
　　　與吕仲木<lb/>
病中得復獲覩大篇但隨肺腑流出不復有意筆硯蹊<lb/>
徑間而重厚雅馴長者氣象自别雖然氣得無少衰乎<lb/>
愛莫助之如校之愚願兄并此一切謝却凝精完神此<lb/>
乃養德養身第一義也天官沿革傳半篇奉上求教此<lb/>
巻即舊寄李立卿者也中間紕繆及遺漏處不吝斤削<lb/>
幸甚幸甚仍願勿出此書示人姪參卒業南雍特令受<lb/>
<pb n="KR4e0164_WYG_014-7a"/>
教門下願與進之萬萬<lb/>
　　　二<lb/>
昔兄留南多士爭欲出入門下飽德而歸今師成均海<lb/>
内風動天將興起斯文也頗聞以嚴見憚豈士習放弛<lb/>
也乆卒難就䂓矩邪此在君子必有弛張之宜恩義兼<lb/>
盡今之法與古之法將無同邪否耶昔者明道未嘗廢<lb/>
法然不拘拘於法也日寄天官太宰篇渇欲聞教願終<lb/>
誨之<lb/>
<pb n="KR4e0164_WYG_014-7b"/>
　　　答王仲實<lb/>
别乆積有馳情承惠歲書使山中亦知甲子感荷無涯<lb/>
忽聞令郎怔忡之疾深為之憂此殆思憂太過執泥太<lb/>
過所致天相吉人想已勿藥有喜矣若猶未也則宜自<lb/>
度官與身孰輕莫若優游林泉瀟灑以送日月庶可以<lb/>
保壽命之源也昔敦夫嘗得心疾乆而自悟用功疾亦<lb/>
良已其詩曰方寸原無事要忘還有心這些關捩子妙<lb/>
在自家尋和靖云放教虛閒自然近道斯言可以養德<lb/>
<pb n="KR4e0164_WYG_014-8a"/>
可以保身也<lb/>
　　　與蕭子雝<lb/>
昔者持鐸中州正與吾兄易地而教校且愧且懼上疏<lb/>
懇辭故人永清立卿咸以書勸曰子雝正人也教法素<lb/>
明今承乏特易易耳入汴見善善惡惡分明一遵舊約<lb/>
束毋敢變而少加寛焉無何召命至矣故於吾兄遺風<lb/>
不能少禆萬分一也己丑之春横議暴作雖素持公論<lb/>
者亦不能無依違於羣咻大抵因端守一事也吾兄豪<lb/>
<pb n="KR4e0164_WYG_014-8b"/>
傑之資天下事可迎刃而解艱危須仗濟時才兄之謂<lb/>
矣但恐是出匣太阿未是在匣太阿須防缺折更願主<lb/>
之以忠信孫以出之温厚勝於肅殺進德進福其在兹<lb/>
乎火老候濁惟冀凝靜以固天真不具<lb/>
　　　答邵思抑<lb/>
楊令至承懐好音恍若覿靣之人也愷悌君子民之父<lb/>
母今而後吾氓有福矣姓未復譜未出也以故遲遲聞兄<lb/>
舍其子而䕃兄之子足見友于至情可惇薄俗萬里相<lb/>
<pb n="KR4e0164_WYG_014-9a"/>
望何以贈故人惟曰磨兠堅又何以贈故人惟亦曰遂<lb/>
初焉耳令嗣今在都下從何人游矯輕警惰是其對病<lb/>
藥也<lb/>
　　　與潘希召<lb/>
卧病衡門忽蒙故人來訪聴教數日啟沃實深邇來一<lb/>
别又三月矣每一南望悵焉采葛之詩立卿來樂道年<lb/>
兄之善且言諫垣一疏功被江右彼民世世感德也傳<lb/>
聞武毅之民强梗不順號稱難治然可以誠感而不可<lb/>
<pb n="KR4e0164_WYG_014-9b"/>
以力驅可以義動而不可以刑服尊兄處之當自有餘<lb/>
裕矣校近讀論語内省厥躬不勝兢懼春秋之時去古<lb/>
未遠又親得聖人為之依歸而孔門高弟若子夏子張<lb/>
之徒尚不免用心於外吾夫子盖嘗數數提耳誨之猶<lb/>
不自覺故吾夫子嘗歎曰古之學者為已今之學者為<lb/>
人又曰古者言之不出耻躬之不逮也又曰已矣乎吾<lb/>
未見能見其過而内自訟者也其言喫𦂳痛切一至於<lb/>
此今去聖人二千餘年風俗日益偷薄此心終日向外<lb/>
<pb n="KR4e0164_WYG_014-10a"/>
馳求讀吾夫子之言其敢不愓然深省邪更願故人不<lb/>
棄時賜箴砭之言庶幾常知警懼也楓山老先生想時<lb/>
得相見每有所聞願轉以教我<lb/>
　　　與王純甫<lb/>
離索數年乆矣不獲承麗澤之益又以地僻艱於致書<lb/>
雖欲請見而無由無任懐仰近見薛君采老子解未識<lb/>
其人似黙而好深沉之思先嘗役心於詞章後乃落其<lb/>
華而就實者發明昔人未及處多雖然亦只恐未曾用<lb/>
<pb n="KR4e0164_WYG_014-10b"/>
功來也聞吾兄注此書必有精㣲獨得處昔嘗請於兄<lb/>
今託可泉錄一册轉致願勿吝教嘗怪漢儒專門訓詁<lb/>
而聖學寥焉闊哉無傳道家者流見傳於世者却云善<lb/>
修黄帝老子言吾儒可以猛省矣何如<lb/>
　　　别紙<lb/>
古者天子諸侯絶旁期惟祖父母正統之期不降大夫<lb/>
士遭祖父母之䘮自應解官持服周衰禮廢世鮮克行<lb/>
伊川看詳學制士人遭祖父母䘮不得應舉此意最為<lb/>
<pb n="KR4e0164_WYG_014-11a"/>
深長校昔在官遭祖父母之䘮哀慕大弗克如禮逮今<lb/>
猶恨過之爾時養病例嚴不獲歸奔葬事校讀春秋至<lb/>
葬某公某君處往往廢巻不能讀為吾兄計早宜移疾<lb/>
而歸佐令尊以襄大事謂既去理難再來此猶是形迹<lb/>
上論不幸遭䘮移疾而歸若或居家難處則大事既襄<lb/>
之後遲一二年復以病痊赴部北可處則仍補北北不<lb/>
可處則告而南似猶勝於外補之謀也考滿伊邇恩典<lb/>
雖可指日待然令尊丈方斬焉在衰絰之中得之速亦<lb/>
<pb n="KR4e0164_WYG_014-11b"/>
未為榮也若遲一二年間則考滿之期適與起復相近<lb/>
宜亦無不可者雖然事難遥度今言之已遲計此書得<lb/>
逹尚在明春若大事已襄恐遂無及矣惟吾兄裁之勿<lb/>
貽後悔<lb/>
　　　二<lb/>
歲莫嘗奉書計今春始得逹左右别紙所疑不知曽入<lb/>
思議否大道自然吾軰以意見窺測豈能無蔽正惟虛<lb/>
心體騐寛以居之乃能有得慎勿執着一説便謂不易<lb/>
<pb n="KR4e0164_WYG_014-12a"/>
之論也近得子積與執事書詞氣甚是鄙倍只為胸中<lb/>
先横了一箇意見雖有恁人言皆不能入矣此可以自<lb/>
省也吾軰講學亦須廣大兼容乃能集有衆善如子積<lb/>
書議論固多鑿然其間亦儘有發明至到者不可以其<lb/>
大體不合而遂廢之也何如舜好問而好察邇言所以<lb/>
為大智也近讀尚書見唐虞君臣更相告誡此氣象最<lb/>
可黙識今交友多唯唯之氣願與純甫共惇古道時惠<lb/>
我以藥石之言亦不敢不盡其心周官體大程朱未遑<lb/>
<pb n="KR4e0164_WYG_014-12b"/>
先儒著述衆矣承惠何司冦集註一二小小文義亦多<lb/>
發明但建立規模徧布精宻可通古今處則殊未之及<lb/>
耳安得會晤盡獻所疑相與是正<lb/>
　　　與周充之<lb/>
一冬天氣晴和途中想安好令嗣念家寢食能如故否<lb/>
此宜徐察而寛譬之靜中精進功夫想更深密不識可<lb/>
推餘緒以告故人否校惟道體浩浩無窮吾軰既為氣<lb/>
質拘住若欲止據已見持守固亦自好終恐規模窄狹<lb/>
<pb n="KR4e0164_WYG_014-13a"/>
枯燥孤單豈能展拓得去古人所以親師取友汲汲於<lb/>
講學者非故泛濫於外也正欲廣求天下義理而反之<lb/>
於身合天下之長以為一已之長集天下之善以為一<lb/>
已之善庶幾規模闊大氣質不得而限之自古未聞有<lb/>
聖賢杜門獨坐者今年兄之學屢叩亦不鳴校往往獻<lb/>
所疑聴者黙而不答相與付諸忘言問者雖已開端亦<lb/>
難自竟其説加以會合之難如在數百里外者每讀麗<lb/>
澤兑君子以朋友講習未嘗不悵然也乆不聞年兄起<lb/>
<pb n="KR4e0164_WYG_014-13b"/>
居奉此以待靣晤天寒山中願自愛<lb/>
　　　與王德懋<lb/>
别後每與陸伯載言未嘗不歎公之厚德長者公昔在<lb/>
蘓飲蘇之水而已誣善者乃以蒼蠅㸃白璧豈知質之<lb/>
盛者不受飾矧受汙邪祗見其營營自勞耳校幽居罕<lb/>
人事黜陟不聞舍親周子樞持教鐸入蜀詢知公為憲<lb/>
長奉此以問起居吳蜀相去萬里何以贈公曰寛不容<lb/>
非又何以贈公曰歛華就實會晤未期惟冀若時保爕<lb/>
<pb n="KR4e0164_WYG_014-14a"/>
自愛<lb/>
　　　與盧木伯<lb/>
别後得雲陽所寓書知溽暑中在途廸吉此天祐之也<lb/>
校昔官刑曹八載吳德翼嘗語校曰頭上是青天時時<lb/>
對越眼前皆赤子念念哀矜校亦恒言春生之意每行<lb/>
於秋殺之中陽舒之恩常溢扵隂慘之外敬為親家誦<lb/>
之<lb/>
　　　答林令<lb/>
<pb n="KR4e0164_WYG_014-14b"/>
往歲使者來云執事以太倉回日相見跂余望之竟無<lb/>
消息想勞於王事而弗遑也多病中乆失裁謝兹承使<lb/>
者至下問庶孫為其庶祖母承重語意未明當云生祖<lb/>
母凡言為後者主適而言無適則庶長是也王純甫嘗<lb/>
為其生祖母丁憂國朝之制生母與適母俱服三年應<lb/>
承重者既為其祖父母三年則生祖母亦當三年也來<lb/>
諭有伯父二人則令尊不得為父後執事亦不得為祖<lb/>
後既非承重服祖父止于期年生祖母亦當期年勿問<lb/>
<pb n="KR4e0164_WYG_014-15a"/>
可知矣乃若孝思無窮非禮法所可拘然為非禮之禮<lb/>
則亦不可言孝也校學術荒落姑述禮法所宜以復明<lb/>
問惟賢者裁之<lb/>
　　　答應元忠<lb/>
承寓楊推書尚未逹若即轉寄秦子元者則已得而拜<lb/>
讀之矣吾兄两持繼母服昔者嘗與校語反之心以為<lb/>
疑承諭陽明以為非是竊謂其一尚有説其一則更無<lb/>
説想當時但知從厚而未知其失中也毋乃擇義之未<lb/>
<pb n="KR4e0164_WYG_014-15b"/>
精乎所問林宰事彼既不當承重則為其祖止服期年<lb/>
豈有為其生祖母三年之禮王純甫嘗為生祖母丁憂<lb/>
以其父庻長當為後也與林宰異矣<lb/>
　　　答薛尚謙<lb/>
昔歲哭令姪於吳門有書託令弟職方將上想已逹左<lb/>
右矣承寄研幾之書啟廸多矣但其間尚有合商量處<lb/>
而吾兄之意似執律同而欲以此恊天下之聲如區區<lb/>
者又何敢賛一詞哉來書又復謙虛想吾兄之進勢當<lb/>
<pb n="KR4e0164_WYG_014-16a"/>
一日千里是又不可以故吾論也吾兄消息舊歲已聞<lb/>
兹來真天假良會校適有痁病轉為河魚疾南望神馳<lb/>
氣倦言不能悉汝中處近有便嘗寓書想未逹也相見<lb/>
煩致意<lb/>
　　　與胡永清<lb/>
正歲天運一新願天純祐國家使兄舊疾脱若去體出<lb/>
而霖雨蒼生吾皇英資自不待賛説而輔導者不無乖<lb/>
其所之吁嗟天乎人乎心者神明之官治節焉静則氣<lb/>
<pb n="KR4e0164_WYG_014-16b"/>
和而理躁則十二官咸擾百疾之所由也以吾兄之高<lb/>
明誠能靜以治躁克廣德心則於治身治天下之道舉<lb/>
得之矣何如<lb/>
　　　二<lb/>
日會子積自言過臨安時常見尊丈得聞吾兄起居少<lb/>
慰惓惓之望又云吾兄方在顛沛患難中而萬里還書<lb/>
所以勸其父兄與教其妻子者毅然無一不出於正士<lb/>
大夫平時好講義理及臨小利害輙䘮所守視吾兄當<lb/>
<pb n="KR4e0164_WYG_014-17a"/>
愧死無地也因相與歎慕無已然校之所望于吾兄者<lb/>
殆不止是自古豪傑之士代不乏人而全才完德者至<lb/>
少無乃質美而未之學邪抑學焉而非其道也願吾兄<lb/>
因其所已能而益求其所未至玩味聖賢言語就自家<lb/>
身上充養起來則聖賢可跂而及也<lb/>
　　　三<lb/>
大司空之擢天眷甚隆願為天下自重渭先過余東海<lb/>
之上毅然欲興太平第一開導上心求海内賢者共濟<lb/>
<pb n="KR4e0164_WYG_014-17b"/>
彼甚傾仰吾兄也校所憂者恐其急迫揚露安得持重<lb/>
識大體以公天下為心者匡其所不逮此有為之機但<lb/>
慮諸賢相持相激則事未可知耳承示宗賢書奏反覆<lb/>
觀之才識儘高氣魄或弱志大言大似少密功但得不<lb/>
自滿假尚可進也撫蜀雜稿足占吾兄濟時規模其所<lb/>
長者善因事以為功實不為文具更能進此天下之福<lb/>
也<lb/>
　　　四<lb/>
<pb n="KR4e0164_WYG_014-18a"/>
自兄之去體國忠誠憂深思遠者頓覺寥寥其人一旦<lb/>
緩急不知誰堪撑拄校歸興毎一動便覺神爽南飛但<lb/>
明主不世出食芹而美冀欲一獻之故戀戀未决耳吾<lb/>
兄暫弛重擔更願愛養精神散湮鬰屏嗜慾胸中融融<lb/>
常如初春此身壽考康寜國家柱石終必賴之純敏質<lb/>
也勿令乆在大忙中使得肆力於學以昌厥後<lb/>
　　　與胡純<lb/>
敉也聞選通政經歴不知有子未也近寓書想又不逹<lb/>
<pb n="KR4e0164_WYG_014-18b"/>
烋也有書勸之因而責之然猶故吾也汝能亢宗忽抱<lb/>
竒疾今其何如清心寡慾此汝第一義故曰靜為躁君<lb/>
重為輕根此言妙有至理河運聞已通行喜甚邉境邇<lb/>
來何如其出沒之路可為我一訪邉將孰可以當吉囊<lb/>
者孰可以當俺答者少慰漆室之憂<lb/>
　　　二<lb/>
聞汝得選為御史大夫掾此國家厚恩令先公遺教也<lb/>
願益篤志忠孝以報君親切勿驕盈古語云衰至便驕<lb/>
<pb n="KR4e0164_WYG_014-19a"/>
何常之有㓗白之操堅之益堅慎勿干請人亦勿受人<lb/>
干請行可質於幽明令先公雖亡猶存也<lb/>
　　　答林相<lb/>
登泰山後所得又何如大林丘山之善於人心亦其人<lb/>
者不勝此亦不可不知汝高才清節更宜攝其粗疏造<lb/>
於㣲密若髙擡此心不在本位則自覺進處反是退處<lb/>
也何如<lb/>
　　　答彭通判<lb/>
<pb n="KR4e0164_WYG_014-19b"/>
承惠周禮儀禮二經乆稽致謝見執事所集歸田樂詩<lb/>
足以占志尚簡遠世紛不足以攖其心欣羡欣羡雖然<lb/>
得無猶有待於外乎莊生有言大林丘山之善於人也<lb/>
亦其人者不勝神可以勝孟子曰萬物皆備於我矣反<lb/>
身而誠樂莫大焉此之謂居天下之廣居此之謂足乎<lb/>
已無待於外惟時初春欲温未温天地大和元氣流行<lb/>
於四時而春氣氤氲尤昜體騐盎然吾人之仁也其根<lb/>
卻欲靜中來冬氣閉藏極於嚴密故春生温厚之氣醖<lb/>
<pb n="KR4e0164_WYG_014-20a"/>
釀薰蒸隂崖寒谷亦透靜處春生動處春一家春散萬<lb/>
家春敢以為祝<lb/>
　　　與吳克學<lb/>
閒中每自省何以獲罪于天其大有二天不使吾有知<lb/>
猶可諉也賴天之靈頗窺聖學端倪弗克專勤精進是<lb/>
為負天是為棄天罪一矣古之哲人多窮校何人斯而<lb/>
承祖考遺業安安而居弗能廣施以光先人之德顧隂<lb/>
耗之罪二矣後者人各有能有不能天或以精力恕吾<lb/>
<pb n="KR4e0164_WYG_014-20b"/>
其前則在吾决志而徃也<lb/>
　　　與霍渭先<lb/>
校自少有志於學鍜鍊之弗至琢磨之弗加人只是舊<lb/>
人氣質依然只是原來氣質但口頭却會説幾句大話<lb/>
如何打破得鬼門關天心仁愛大儆動於我心自今不<lb/>
敢不力但未知終能領惡全好否高明不棄願有以誨<lb/>
余近成六書精藴頗發心學路遠不獲請教謹錄序文<lb/>
并九字求正幸指摘其紕繆<lb/>
<pb n="KR4e0164_WYG_014-21a"/>
　　　答唐虞佐<lb/>
古人有言求忠臣必於孝子之門太夫人在堂吾兄急<lb/>
流勇退舍禄仕而就色養其於忠孝可謂一舉而兼之<lb/>
矣欣仰欣仰承諭杜門讀書以求見道此古人不自滿<lb/>
假之心也恨道遠不獲請教詩云毋金玉爾音而有遐<lb/>
心便中幸有以教我晉語云行未能咫聞則多矣此後<lb/>
世通弊不敢為吾兄道傅說云惟學遜志務時敏厥修<lb/>
乃來永懐于兹道積于厥躬武王曰𢎞于天若德裕乃<lb/>
<pb n="KR4e0164_WYG_014-21b"/>
身敬為吾兄誦之但今所説時敏未必説之意也<lb/>
　　　與王郡守克敬<lb/>
吾蘇在天下蕞爾一郡財賦上供舉天下大布政司莫<lb/>
能及焉民力勞弊勿問可知矣故吾蘇在今日最號難<lb/>
治政事浩繁盤根錯節視一布政司殆甚然一言而舉<lb/>
其要不過錢糧之難清耳錢糧之不可清無他徵歛太<lb/>
重飛詭必多貧弱者愈困矣今得明公攤其耗不均則<lb/>
而則自平不變法而法自便昔年飛詭宿弊一旦不革<lb/>
<pb n="KR4e0164_WYG_014-22a"/>
而自除貧弱下户莫不隂受其賜雖然此猶一時之功<lb/>
也昔者吾蘇幾不可成郡賴周文襄暨况侯奏减糧額<lb/>
數十萬石民始得更生至於今雖婦人孺子猶知稱二<lb/>
公敬之如神明愛之如父母今明公燠休吾民復上减<lb/>
糧之奏此真百世之功周文襄况侯復生也人之無良<lb/>
乃有隂壊仁政者公焦勞數年精神亦為之减不過為<lb/>
吾民焉耳今功垂成而廢是使億萬生靈命墮顛崖受<lb/>
辛苦者永無出期也願公亟為之天必祐公福壽樂康<lb/>
<pb n="KR4e0164_WYG_014-22b"/>
慶流子孫矣<lb/>
　　　與范袁州<lb/>
仰令名之日乆矣天假良緣邂逅于鍚山一會弗獲從<lb/>
容别後中心如缺昔李康惠公守南昌校送之謂曰大<lb/>
丈夫欲致君澤民不為相則莫如為守矣何也近君者<lb/>
莫如相而近民者莫如守也其後康惠公出將入相實<lb/>
南昌基之胡端敏公亦嘗出將入相然舉平生得行其<lb/>
志處必曰廣西太平執事有二公之長才一麾守筠雖<lb/>
<pb n="KR4e0164_WYG_014-23a"/>
未足轉舞䄂然無南昌之繁難太平之頑獷德澤尤為<lb/>
昜施也他日將相之業終必賴之萬宰新令李參校自<lb/>
幼挈在官邸教之有成居鄉素能有守今居官未知其<lb/>
設施如何幸而處鑪錘之下願勿以上下司視之而以<lb/>
師弟子處之凡百教誨使踐墨而行詩云匪手擕之言<lb/>
示之事匪靣命之言提其耳倘得少有惠澤及民皆執<lb/>
事成已成物之功也<lb/>
　　　與鄒謙之<lb/>
<pb n="KR4e0164_WYG_014-23b"/>
聞南雝以禮樂為教妙哉轉移之機乎昔者見甘泉咏<lb/>
歌一高則必一下非復天然浙中翻曲調為歌調則又<lb/>
出之以人矣惟陳元誠歌聲若出金石聶雙江聞之不<lb/>
覺歎曰是真足以動天地感鬼神矣斯人心學淵慤故<lb/>
其發聲自然莊重從容也古樂妙在散聲文公謂樂絶<lb/>
不可復譜者正惟此失其傳耳每見元誠咏歌或一字<lb/>
具三四散聲或半聲或全無散聲者皆天然而然不容<lb/>
損益如思齊詩肆成人有德小子有造古之凡十一字<lb/>
<pb n="KR4e0164_WYG_014-24a"/>
通無散聲至人字散聲忽見勢若飛動欲活者天生斯<lb/>
人固興古樂之機也而乃使之數竒不遇不知天意竟<lb/>
如何斯人心學實曾服瞑眩藥來舉世知者亦罕惟伯<lb/>
載嘗見之深服其人<lb/>
　　　與林以吉<lb/>
一别十有二年於兹始見於潞河詩云温温恭人惟德<lb/>
之基再見情好彌篤氣則若稍揚者禮有之盛氣顛實<lb/>
揚休故不復以告由今觀之乃知充養有素有開必先<lb/>
<pb n="KR4e0164_WYG_014-24b"/>
也校也為善不力天厭否德䘮子䘮孫春秋傳所謂於<lb/>
是有隱慝焉敢不惕然内省吾兄昔也無子而今有子<lb/>
此則天佑善人也願益進德修業以承天休伊川有云<lb/>
仕宦能奪人志一日看除目三年損道心緇衣者流謂<lb/>
相逢盡道休官去林下何曾見一人其輕吾儒如此不<lb/>
知大行於我何加窮居於我何損固吾儒事也髙明今<lb/>
居萬山中與清風明月作主想人間世功名冨貴不復<lb/>
罣胸次矣何樂如之<lb/>
<pb n="KR4e0164_WYG_014-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0164_WYG_014-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　莊渠遺書巻十四<lb/>
</p>
<p>
</p>
  </div>
</body>
</text>
</TEI>
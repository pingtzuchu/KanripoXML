<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>莊渠遺書巻八</head>
    <p>
<pb n="KR4e0164_WYG_008-1a"/>
欽定四庫全書<lb/>
　莊渠遺書巻八　　　　　　明　魏校　撰<lb/>
　　譜牒<lb/>
　　　莊渠李氏族屬譜序<lb/>
孝弟也者本其所以生也爾身從何生也曰吾父母遺<lb/>
體也父安從生曰吾祖宗傳體也而忘之則其心死諸<lb/>
昆弟伯叔父何親也曰同胞也而忘之則其手足不仁<lb/>
然則子孫非曰吾有之也吾祖考散而成體也是故昆<lb/>
<pb n="KR4e0164_WYG_008-1b"/>
弟之子猶子也一視同仁也先王教民仁其九族立愛<lb/>
自親上本髙祖下逮於元孫而旁及諸父昆弟喪則五<lb/>
服以相戚也祭則紀之以小宗五世親盡而服窮矣而<lb/>
宗易矣而情何盡矣由親同姓以往懼其漸以疏逺也<lb/>
則大合族而統之以大宗故親者彌相親也而疏者雖<lb/>
百世猶相繼毋散校之立統宗譜以合大宗也則始祖<lb/>
以為主代上下相承無間也其道曰尊尊詳適而畧庶<lb/>
則又立族屬譜以厚吾小宗也而髙祖為之主矣前後<lb/>
<pb n="KR4e0164_WYG_008-2a"/>
相附以互見也其道曰親親詳近而畧逺與統宗譜相<lb/>
錯前表莊渠始遷祖世系録其自適而分著我自出也<lb/>
迺起自我髙祖彦行府君而盡於吾之族昆弟圖成而<lb/>
五服之屬四世之宗咸萃焉油然生其孝愛之心吾與<lb/>
族昆弟之子若孫生則附生則附親屬雖始竭而猶未<lb/>
忍相棄也子孫續為譜則遷祖考親盡者奠諸前復自<lb/>
其髙祖始而改紀其親屬尊尊親親無窮也修譜必也<lb/>
告於大宗以統宗譜相質校復采耳目所覩聞談祖宗<lb/>
<pb n="KR4e0164_WYG_008-2b"/>
時故事命曰世説子孫而聞之庶其音容若接矣乎嗚<lb/>
呼天地之大徳曰生人也而弗念厥祖弗哀其父母劬<lb/>
勞自戕賊其心也昆弟而路人自痿痺其手足也是豈<lb/>
人之性也哉其無乃俗流失與物欲迷與亦教之孝弟<lb/>
而已矣凡我族人其毋忘本哉<lb/>
　　五服圖説<lb/>
　　　上殺<lb/>
父斬衰三年<lb/>
<pb n="KR4e0164_WYG_008-3a"/>
母齊衰三年<lb/>
祖父母齊衰期<lb/>
曾祖父母齊衰三月<lb/>
髙祖父母齊衰三月<lb/>
　　　下殺<lb/>
父為長子斬衰三年<lb/>
庶子齊衰期<lb/>
孫大功九月<lb/>
<pb n="KR4e0164_WYG_008-3b"/>
曾孫緦麻三月<lb/>
元孫緦麻三月<lb/>
　　　旁殺<lb/>
昆弟齊衰期<lb/>
從父昆弟大功九月<lb/>
從祖昆弟小功五月<lb/>
族昆弟緦麻三月<lb/>
世叔父母齊衰期<lb/>
<pb n="KR4e0164_WYG_008-4a"/>
從祖父母小功五月<lb/>
族祖父母緦麻三月<lb/>
從祖祖父母小功五月<lb/>
族祖祖父母緦麻三月<lb/>
族曾祖父母緦麻三月<lb/>
昆弟之子齊衰期<lb/>
從父昆弟之子小功五月<lb/>
從祖昆弟之子緦麻三月<lb/>
<pb n="KR4e0164_WYG_008-4b"/>
昆弟之孫小功五月<lb/>
從父昆弟之孫緦麻三月<lb/>
昆弟之曾孫緦麻三月<lb/>
五世袒免為親同姓<lb/>
六世而親屬始竭<lb/>
父母至親也故喪三年至痛極也此喪禮之大綱五服<lb/>
因是以生矣父母之於子其痛同而庶子以尊加之故<lb/>
降而期則以降為正服而長子三年為加隆焉耳以傳<lb/>
<pb n="KR4e0164_WYG_008-5a"/>
重也祖尊矣故自三年而期而孫以尊加之則為大功<lb/>
適子死則適孫為祖承重三年故於適孫加隆為期也<lb/>
曾髙祖尊同而恩殺矣故不敢以大功小功服之而為<lb/>
之齊衰則殺其數為三月也曾元孫緦同不可加其月<lb/>
數也此皆正統之親也昆弟一體也自吾父而推故期<lb/>
從父昆弟自吾祖而推故大功從祖昆弟自吾曾祖而<lb/>
推故小功族昆弟自吾髙祖而推故緦也世叔父自吾<lb/>
祖而推當大功矣以吾父一體則加隆而為期其報服<lb/>
<pb n="KR4e0164_WYG_008-5b"/>
與庶子同昆弟之子猶子也從祖父從祖祖父自吾曾<lb/>
祖而推也故小功族祖父族祖祖父族曾祖父皆自吾<lb/>
髙祖而推也故緦而報服同以旁尊不可加之也此皆<lb/>
旁親也尊卑之體適庶之分親疏逺近之等恩義曲盡<lb/>
矣<lb/>
　　　祖系<lb/>
一世祖諱茂實字實之二世祖譚吉甫生一子孟莊其<lb/>
一支為吾髙祖恕世次為穆<lb/>
<pb n="KR4e0164_WYG_008-6a"/>
我李宋南渡故家也建炎之初髙宗棄汴來遷於杭時<lb/>
則有編修府君者從而南寓吳葑門為始遷祖其子官<lb/>
至金紫光禄大夫於古為始興而世系不書者無徵也<lb/>
故今定莊渠始遷祖為一世是為實之府君生元之初<lb/>
宋滅而華夏稍變更矣其子吉甫府君生元盛時元徴<lb/>
之不起後老矣及見元之亡而遇我太祖之興再立人<lb/>
極宋遺民之孫復見聲明文物之盛矣<lb/>
　　　族屬圖<lb/>
<pb n="KR4e0164_WYG_008-6b"/>
髙祖　　曾祖　　祖　　禰　　昆弟<lb/>
　　　附圖<lb/>
子　　孫<lb/>
　　　　已上見家乗<lb/>
　　　世説<lb/>
我太祖遣大将軍徐達北定中原以次削平四海定有<lb/>
天下之號曰大明建元洪武越明年而吾髙祖生自此<lb/>
天下太平矣享年八十有一卒正統十四年三月七日<lb/>
<pb n="KR4e0164_WYG_008-7a"/>
是嵗也先入冦土木之變英宗蒙塵髙祖母金氏卒<lb/>
景泰三年三月十日時景皇帝中興故君雖蒙塵而天<lb/>
下不傾也<lb/>
髙祖彦行府君有馴行闇若與古符其孝友因心而發<lb/>
生母袁病篤迫黙禱於天祈以身代弗得遂刲股救母<lb/>
弟信亦刲厥肱孝誠相通不謀自同乃煑糜粥食母母<lb/>
病遂瘳兄弟創亦遄愈孝誠動天人罔間言鄉人至於<lb/>
今猶然稱之曰二孝子也<lb/>
<pb n="KR4e0164_WYG_008-7b"/>
髙祖有子四人而吾曾祖行三出後崑山魏士珣族曾<lb/>
祖奕宗大生洪武三十二年時建文君在位傳至棠為<lb/>
繼髙祖之宗與弟松今居郡城敏宗學贅荻溪王氏子<lb/>
孫今居荻溪生洪武三十五年是嵗也而太宗靖内難<lb/>
聰宗文生永樂八年傳至權為繼曾祖之宗權父瓛能<lb/>
道祖宗時故事髙祖之後惟此一支居於莊渠<lb/>
髙祖與魏士珣同娶於金而士珣無子則育吾曾祖以<lb/>
誠府君為子魏故農家世積善得曾祖而家道日隆遂<lb/>
<pb n="KR4e0164_WYG_008-8a"/>
為巨族士珣夫婦甚賴之後庶出有子而曾祖亦不復<lb/>
歸宗<lb/>
曾祖寛厚有徳言貌温温聞人之過口終不忍言惟聞<lb/>
人善則喜談之不置終身未嘗詈人雖甚觸忤之終不<lb/>
恚怒但徐呼小郎則人皆不安曰爾奈何犯長者<lb/>
吾蘇蕞爾地不能方二百里而財賦當天下少半郡城<lb/>
繁華四方商旅輻輳過者嘖嘖羡富饒豈知鄉氓彫敝<lb/>
其力穡者終嵗勤動僅能還官樂嵗尚咨寒饑遇凶嵗<lb/>
<pb n="KR4e0164_WYG_008-8b"/>
則餓莩滿野屍填於川錢糧自此虧額矣有司鞭撻血<lb/>
肉淋漓吾曾祖嘗舉為糧長積三十餘年専以誠長者<lb/>
處區民不忍一施鞭扑區民化其徳終不忍逋負之至<lb/>
今稱為佛子家吾父亦嘗為糧長有祖風然區民漸貧<lb/>
不能無逋負者又三十年而民力憊甚嵗率拖欠以為<lb/>
常有司督責糧長賠納多破家亡身矣嗚呼天子仁聖<lb/>
非大蠲賦無由活此一方民也<lb/>
有惡少嘗不快於曾祖三放火來熸屋廬輒心怖而止<lb/>
<pb n="KR4e0164_WYG_008-9a"/>
一日自首伏曾祖以酒肉勞之曰儂可罷休兹詎好事<lb/>
其人感泣遂為善人<lb/>
曾祖始居信義舊宅在真義浦東莊渠之族中衰而信<lb/>
義興矣吾祖别治宅於浦之西信義之族亦惟我一支<lb/>
為盛噫起家艱辛子孫詎能盡知邪曾祖生永樂七年<lb/>
卒成化十一年十一月八日曾祖母顧氏生同年以成<lb/>
化六年十月二十一日先卒是時國家全盛極矣然自<lb/>
太宗遷都於燕控制形勢天下始奠安而吾東南困於<lb/>
<pb n="KR4e0164_WYG_008-9b"/>
轉漕民力亦竭矣<lb/>
曾祖族𦵏磚塲字圩與新宅鄰曾祖歿後人夢其騎從<lb/>
甚都呼曰上帝以我公直今為神矣<lb/>
吾祖新婚適有訟事里媪呫囁私語曰新婦不祥曾祖<lb/>
母怒曰官事年注月定偶值婚期奈何作此離間語其<lb/>
賢明皆此類也<lb/>
伯祖聞逺號一黙有大志魁傑人也其所交多一時豪<lb/>
傑有司强補邑弟子員治書經數舉進士不第以嵗貢<lb/>
<pb n="KR4e0164_WYG_008-10a"/>
授玉山訓導後世以尚書相傳遂為仕族生宣徳四年<lb/>
是時宣宗不親政而能屬任元老稱太平天子卒成化<lb/>
二十三年八月十五日伯祖疾革則語家人曰速治我<lb/>
後事吾且從上賔天是嵗憲宗登遐<lb/>
伯祖母沈氏好潔其所居室常自灑掃無纎塵<lb/>
伯祖三子從伯父涇清伯號菊泉繼祖之宗貌清癯讀<lb/>
書以詩鳴為鄉人師有祖孫三世受業者繼娶不慈一<lb/>
哥庭椿游蕩死其子炤繼髙祖之宗<lb/>
<pb n="KR4e0164_WYG_008-10b"/>
淮清叔贅洪墟鍾氏幼有奇質父友見而異之曰是兒<lb/>
清徹一似雪晴新月遥映梅花長乃嗜酒御童僕少恩<lb/>
一夕大醉溺水從者援之遲遂咯黑血死時從伯母年<lb/>
二十八矣鍾故富家父母既歿伯祖宦逺方尋卒於官<lb/>
從伯母㷀㷀無倚族人利從伯母之改嫁也則稍蠶食<lb/>
其産且盡從伯母讓之弗與争晝夜紡績自給養其二<lb/>
孤庭楠庭朴勤苦萬端屹弗改節𢎞治十四年卒享年<lb/>
五十有一矣鄉人髙其貞潔相率狀其行於有司奏請<lb/>
<pb n="KR4e0164_WYG_008-11a"/>
旌表門閭以既歿而寢校自幼則見吾從伯母面常有<lb/>
憂容目汪汪如淚流也慎黙寡言與人言煦煦如恐傷<lb/>
之至其節操毅然人亦莫能奪也<lb/>
庭朴五哥嘗學醫有老醫語之曰汝用心過不通也學<lb/>
醫先守常法正治不愈乃可從治汝今好奇不肯就病<lb/>
治病輒求隔二隔三治之此未學行先學走也<lb/>
湘清夫贅吳涇胡氏子庭樗今居吳涇庭樟徙陽城村<lb/>
四面皆湖也伯祖之後多讀書能文而貧不振庭樟六<lb/>
<pb n="KR4e0164_WYG_008-11b"/>
哥目不知書而敦篤異常家亦温飽鄉人倪姓者以軍<lb/>
籍誣我伯祖往見清軍御史不屈則以大義質之其人<lb/>
震怒伯祖膝行而前曰昔者勾補軍伍惟恐平民不為<lb/>
軍今清理軍伍正恐平民為軍其人為之霽威伯祖復<lb/>
抗章奏於朝事竟得白子孫賴之<lb/>
大父元律府君朴茂而長身言必謹慤作事必周詳喜<lb/>
怒不輕見於色子孫有過弗忍笞也召而敦戒諭之使<lb/>
愧而改下至臧獲亦不忍輕撻一人性勤儉昧爽先家<lb/>
<pb n="KR4e0164_WYG_008-12a"/>
衆興綜畫諸務夜則候人定徧視門户扄鑰乃就寢暇<lb/>
靡他玩惟好觀書有得或忘寢食忙後常黙坐移時休<lb/>
養精神迪知衣食之艱難懇懇語子孫以耕織勞苦疏<lb/>
衣糲食與衆同之少見紛華意輒不悦厭世俗之侈靡<lb/>
也則有志淳古之風故自號朴隱也<lb/>
吳固澤國也禹貢揚州厥土塗泥厥田下下國朝而田<lb/>
賦登上上亦既竭澤而漁之矣而水利久廢莫之興也<lb/>
吳人以水田為命嵗數被灾大父意慘然不樂也乃講<lb/>
<pb n="KR4e0164_WYG_008-12b"/>
求水利之學曰吳地邊髙中下昔人象為盤盂不大決<lb/>
其下流注之海則胡以止湖翻矣禹貢所謂三江既入<lb/>
震澤厎定者也今淞江全受震澤諸水實惟經流而中<lb/>
多阻如腸胃病噎然西迤北地形愈卑則匯為陽城昆<lb/>
承諸湖故有白茅塘受之以瀉於江而今塞矣此吾蘇<lb/>
第一患也大父木訥不善文則數使人言於達官冀有<lb/>
聞於上者𢎞治八年東南數大水孝宗命侍郎徐貫治<lb/>
水於吳一時工程惟開白茅重大而有司者多文具勞<lb/>
<pb n="KR4e0164_WYG_008-13a"/>
而無功大姓復有私萑葦之利隂持之者大父憾之終<lb/>
身正徳十六年武宗命撫臣尚書李光嗣復治之白茅<lb/>
遂通其他水利亦未能盡興也<lb/>
大父嘗嘆圩田窪下恃岸為防岸崩則禾蕩然滅矣必<lb/>
也大圩分小圩牢築岸脚使耐風浪<lb/>
大父嘗嘆海口潮汐漲落易淤泥沙五代錢氏有土時<lb/>
設卒撩淺其法可迄今守也而廢也久矣<lb/>
大父嘗嘆世衰則刑繁今新例充軍者日報也而曾不<lb/>
<pb n="KR4e0164_WYG_008-13b"/>
足以禁頑而徒為貪酷吏舞文作威福也每誦張釋之<lb/>
之言曰法者天下公共也今法如是更重之是法不信<lb/>
於民也又誦戴胄之言曰敕者出於一時之喜怒法者<lb/>
國家所以布大信於天下也則又嘆曰誰與以此言聞<lb/>
於上者𢎞治十一年孝宗厭新例之冗瑣也則命羣臣<lb/>
廷議舉要而刪其繁定為問刑條例大父猶恨一時大<lb/>
臣不能将順上美惟守大明律以一民也<lb/>
大父嘗謂縣丞簿最為親民矣而禄薄少自慎重宜增<lb/>
<pb n="KR4e0164_WYG_008-14a"/>
俸以養其㢘庶可為民造福也<lb/>
大父嘗愛伊川格言自檢束則日就規矩注其下曰誠<lb/>
上達君子纔放肆則日就曠蕩注其下曰真下流小人<lb/>
命校書置屋壁以自儆<lb/>
大母王氏外大父張仲侃魁傑士也獨奇愛大母曰此<lb/>
女吾自主之一日見大父撫其首而異焉遂以歸於我<lb/>
大母體貌豐碩凝重有威寡言笑每乗舟未嘗左右顧<lb/>
岸鼻顙一黑子宛如元珠被服惟布素雖敝尚整潔若<lb/>
<pb n="KR4e0164_WYG_008-14b"/>
出於新壯嵗即却環珥粉黛弗御大母性孝一夕天寒<lb/>
使婢以衣覆女孫則嘆曰人言母憶兒兒不憶母吾母<lb/>
在家而寒也誰以衣覆之哉<lb/>
曾大母性嚴諸婦少有當其意者惟大母善事之能得<lb/>
其歡心<lb/>
季父幼多病大母憐愛之異甚夜卧置之腹遺矢亦不<lb/>
移<lb/>
大父偶失愛於伯祖大母聞之則治具延兄公呼二兒<lb/>
<pb n="KR4e0164_WYG_008-15a"/>
使侍食焉伯祖感嘆曰吾聞兄弟之好以婦人敗未聞<lb/>
以婦人全也吾弟婦其賢矣哉<lb/>
大父一日嗛内姪之子有所恨過之曰卑幼也而數犯<lb/>
我大母曰汝母族惟一息耳奈何不能寛容大父矍然<lb/>
稱善<lb/>
大母嘗語吾子孫曰莊渠之族爾家本根也其勿忘<lb/>
大母嘗戒子孫鄉鄰與若平等勿以我富而驕勿以彼<lb/>
貧而憎<lb/>
<pb n="KR4e0164_WYG_008-15b"/>
蘇氓困於重賦勢且不能聊生宣徳初元有詔蠲重額<lb/>
十之三而户部格弗下蘇守况鍾則抗章以死争得蠲<lb/>
數十萬石大父嘗嘆曰微公吾民不活矣近嵗詔有司<lb/>
立廟以祀夏忠靖公原吉周文襄公忱大父嘆曰二公<lb/>
廟食於吾土固當雖然必以况侯配校官刑曹每訊重<lb/>
囚則大父輒見夢告戒之精爽若生<lb/>
大母晩嵗中風語多不慧而形益肥善飯以無齒不能<lb/>
食也吾母則跪而哺之踰年遺矢則親抱持每自浣滌<lb/>
<pb n="KR4e0164_WYG_008-16a"/>
大母且歿嘆曰吾溷汝多矣願汝子孫咸孝順汝君子<lb/>
以比崔山南<lb/>
大母以正徳二年十月十五日卒越明年四月十三日<lb/>
而大父卒時校在官畏法網不敢請告回也嗚呼痛哉<lb/>
是時武宗不事事宦官劉瑾擅權毒痡四海又二年始<lb/>
伏誅而法網解矣然羣小用事不衰也大父生宣徳十<lb/>
年享年七十有四臨終曰吾今獲考無所恨惟孫校在<lb/>
官弗獲一見吾欲成為清白吏其以田三百畝廩之以<lb/>
<pb n="KR4e0164_WYG_008-16b"/>
養㢘<lb/>
先君諱奎字孟文而人稱為竹泉翁短而豐下色温體<lb/>
舒性仁厚雖婦人孺子皆知其坦然無欲害人之心也<lb/>
以校貴敇封南京刑部主事而吾母張氏封安人先君<lb/>
生天順六年二月三日而大父夢文昌之星降精於家<lb/>
是時英宗復辟聞處士吳與弼賢遣使往聘之至則以<lb/>
為左諭徳不拜復遣使送還與弼厲志聖賢為我朝學<lb/>
者倡噫自有科舉而士彌賤若與弼可謂髙鴻在寥廓<lb/>
<pb n="KR4e0164_WYG_008-17a"/>
矣<lb/>
先君未弱冠聞大父之在官而雨霑服體盡濕也亟往<lb/>
代之而為塘長而為糧長大父得以佚老終身水利僉<lb/>
事伍姓者貪酷吏也而勤政然不辨淑慝每行縣則塘<lb/>
長駢首受杖有死者惟陸祥以重賄免而先君死而復<lb/>
甦他日又行縣大母哭語人曰長男昔代爺死裏得活<lb/>
今該少男代之雖然吾終不忍也先君聞而慰大母曰<lb/>
兒自往耳弟弱詎能受大杖邪是時幾再喪生校兒時<lb/>
<pb n="KR4e0164_WYG_008-17b"/>
尚憶大父母欲觀杖瘡先君終不肯而私與四叔祖觀<lb/>
之則相持泣也臀若虎餂蓋将䕶三月纔愈伍動大衆<lb/>
開京口河先君與其役大父在家病危殆先君心忽悸<lb/>
動夜寐不安而家人至則紿曰老官有病今瘳矣先君<lb/>
哭曰是欲欵我勿回耳冒禁而逃晝伏夜行聞林木有<lb/>
聲則驚以為虎也蒲伏不敢動良久乃行還家而大父<lb/>
適以是日愈復往終役故敕詞褒先君云孝感有徴義<lb/>
聲無忝蓋指兹事也<lb/>
<pb n="KR4e0164_WYG_008-18a"/>
大父仁慈雖甚愛先君而先君孝謹奉之若嚴朝廷嘗<lb/>
一夕大醉扶歸從者曰及門矣則蹶然醒見大父言動<lb/>
無少差退入室則惛醉如初也<lb/>
先君未營居室先立祠堂其制前為同堂而分其後以<lb/>
為四室祠位各奠於室由禰而上皆得南向而有常尊<lb/>
祭位同享於堂自曾祖而下各統於尊而暫屈嵗時奉<lb/>
祀惟謹祝文則用御製教民者世俗童僕從其主姓先<lb/>
君各因其本姓以為稱曰吾今不奪人姓他日亦免混<lb/>
<pb n="KR4e0164_WYG_008-18b"/>
亂吾姓也<lb/>
正徳九年校之召為職方郎中也則語先君曰今邊帥<lb/>
握重兵隨上居大内而藩王有反謀兒義不可出也先<lb/>
君曰汝内自斷勿謀諸人親戚聞而交勸我多事矣自<lb/>
是移疾不出者八年中間嘗有召命時宰議處校於銓<lb/>
曹先君意不能無動一日聞上私出遊幸則大駭為之<lb/>
隱憂語校曰古今詎有是事汝當藏修遂初志耳校官<lb/>
南曹頗名執法人有謀干先君以撓之者至則聞其名<lb/>
<pb n="KR4e0164_WYG_008-19a"/>
卒不敢嗚呼校之出處辭受實先君有以全之也<lb/>
吾家由先世以來未嘗有亭沼也而校之移疾而歸先<lb/>
君特築精舎前為小亭臨池曰汝可濯纓於斯矣其後<lb/>
土屋數椽因其舊亦蒔以花木使成隂曰汝可游焉息<lb/>
焉於斯矣則又語校曰家務勿以經心也吾自主之吾<lb/>
欲汝惟志其逺者大者焉耳鄉人二三子來學則館榖<lb/>
之四方朋友有至者則歎曰吾以為書院也而田舍也<lb/>
何以歎蓋歎其村樸有古風也而校則語之曰此侈於<lb/>
<pb n="KR4e0164_WYG_008-19b"/>
陋巷矣亦嘗出户觀野乎天文四垂為宇六合一家觀<lb/>
生意於苑囿臺池間也則已蹙矣乃相與歎先君之儉<lb/>
徳曰逺矣哉<lb/>
先君好賔客人見其時而豐也而莫知其恒於儉也自<lb/>
奉澹薄如大父時人或弗之見矣而先君則歎曰昔者<lb/>
吾也逮事父母得一甘脆未嘗以爽吾口則持而進之<lb/>
二親今而子孫以奉我噫吾何忍嘗則庋以待賔客<lb/>
先君治家亦既勤只而人未嘗見其勞也蓋事有漸次<lb/>
<pb n="KR4e0164_WYG_008-20a"/>
使人各程其能武宗崩年而校為典學使者将行先君<lb/>
與吾母戒曰嗟吾兒嗟吾兒汝毋以已長格人毋以求<lb/>
備取士教則莫如寛矣他日聞校罷斥學官之不職者<lb/>
則寓書曰兒亦知夫師儒之清貧乎而弗恤之而徒責<lb/>
之使砥行也人得無弗堪乎<lb/>
先君鄉飲一嘗為賔退而泣也先君之泣蓋傷大父昔<lb/>
者鄉飲旅於衆賔而今顧居上也<lb/>
嘉靖元年以上母后徽號恩而先君與吾母賜四品服<lb/>
<pb n="KR4e0164_WYG_008-20b"/>
越明年五月十日先君卒於家不肖校督學嶺南弗獲<lb/>
永訣終天之痛尚忍言哉𦵏長洲陽山之中麓卒之明<lb/>
年而大禮之議起徽號三易乃定<lb/>
嶺南陳激衷有道之士也一見先君歎曰吾閲士多矣<lb/>
若太公厚徳君子哉先君既終校門下二三子各為叙<lb/>
述其言不同而稱厚徳則同<lb/>
先兄子賢面常帶笑容天性樂易平生無怨惡於一人<lb/>
胃氣積傷於酒煎熬真隂多飲而少食竟以噎亡<lb/>
<pb n="KR4e0164_WYG_008-21a"/>
先兄不事事而竭力為鄉人捍灾嵗大雨且傷稼則先<lb/>
馳會鄉父老與謀曰事急矣尅水必以土某涇口可壩<lb/>
為堰以遏水衝某圩岸善潰則為之增髙倍薄某處可<lb/>
立大朋車戽水某家速辦船載乾土用也量地逺近及<lb/>
田之多寡以起役夫曰先從吾家始則為立期會定賞<lb/>
罰奔走督責不憚塗泥人有持酒勸之者則卻而弗受<lb/>
曰吾今何忍沾唇事成復酣飲口不言勞一日聞校與<lb/>
客講學則語校曰吾為汝一言而終收其放心而已矣<lb/>
<pb n="KR4e0164_WYG_008-21b"/>
我乃放而不知求聞論孫吳兵法曰是謂多詐勝少詐<lb/>
耳<lb/>
先兄一日以事過里人其人出不遜語甚倨也先兄黙<lb/>
念此改常矣則以善言慰之是夕其人暴死使當時小<lb/>
有忿言則難至若掇矣先兄娶顧氏以産厄死時正徳<lb/>
十有三年越明年寧王反罪人得而武宗南征天下洶<lb/>
洶义二年武宗病彌留而今上入嗣大統社稷幾危而<lb/>
安天也<lb/>
<pb n="KR4e0164_WYG_008-22a"/>
季父橘泉翁字仲文長身而目微露幼多病不慧長而<lb/>
精悍嚴明嘗學醫善切脉理前知人死生已而棄去則<lb/>
専治生埓於封君後乃為府醫學正科待缺未上也生<lb/>
天順八年是嵗英宗崩而憲宗嗣位我朝宦官之禍始<lb/>
於太宗而成於英宗晩年益明習天下事内侍不能大<lb/>
欺也君臣不相親自憲宗始然能久任大臣天下以寧<lb/>
國初重薦舉天順而後始以資格拘矣校嘗歎後世科<lb/>
舉也取士資格也用人而文法也制吏治四海所由困<lb/>
<pb n="KR4e0164_WYG_008-22b"/>
窮也以吾季父之材能有如舉為農師寛假約束使盡<lb/>
地利於北方則其利民豈淺鮮哉校嘗語季父曰我國<lb/>
家北都燕而逺漕江南粟非計也則莫若修舉虞集遺<lb/>
策矣曰集之䇿何如曰京師瀕海萑葦之場也集請如<lb/>
浙東捍潮法化鹵地為桑田募富民使闢土能以千夫<lb/>
耕者授以千户以萬夫耕者授以萬户功成則世襲以<lb/>
官季父笑曰我多多益辦耳季父娶趙氏宋宗室之後<lb/>
也<lb/>
<pb n="KR4e0164_WYG_008-23a"/>
嘉靖九年校致政以九月朏還家而季父以八月十九<lb/>
日前卒後十一月二十三日而兄卒嗚呼痛哉是嵗也<lb/>
而上更定大祀禮后出北郊親蠶罷孔子王爵<lb/>
四叔祖行節魁首巨腹形短而肥少時嘗一賭賻曾大<lb/>
父召而戒之則歎曰人非草木過不能改是我非夫遂<lb/>
終身絶賭性寛厚家人侈衣食旁竊利孔弗訶也坐是<lb/>
先富而後貧則鬱鬱不得志而病風痺言笑常如哭聲<lb/>
卒𢎞治十五年時孝宗清明有志圖治而天奪之速噫<lb/>
<pb n="KR4e0164_WYG_008-23b"/>
此我朝治忽大機也<lb/>
外王父張叟諱澤世農家而外王母曰季姥外王父生<lb/>
而樸愚自少出贅季之族人以其無聞知也百方侮之<lb/>
以為笑樂有勞役則曰汝往尸之仡仡終日未嘗憚煩<lb/>
官府有所誅求則曰汝往應命至則受夏楚而歸未嘗<lb/>
疾怨外王父惟一拙誠自居而季之族人久自慙負不<lb/>
復施其巧知君子曰張叟年既耋耄而徳如嬰兒庶幾<lb/>
哉無懐氏之民與人人如叟刑可措也外王母貞順慈<lb/>
<pb n="KR4e0164_WYG_008-24a"/>
良孝敬勤儉外婉而中慧通詩書謹禮度内外宗戚咸<lb/>
尊事之下至婢妾亦樂其徳來則相率懽迎去則戀戀<lb/>
不忍相捨也吾母能言矣聞人談外王父短長退而以<lb/>
告外王母驚曰兒莫如是此之謂學舌故吾母於終身<lb/>
於人是非耳雖得聞口不復道也吾母能食矣外王母<lb/>
之王母與他兒食而不以及吾母退而以告外王母驚<lb/>
曰兒莫如是此之謂争食故吾母終身甘澹薄於飲食<lb/>
未嘗有所揀擇也嗟乎以外王父之慤與外王母之賢<lb/>
<pb n="KR4e0164_WYG_008-24b"/>
而善教也而所生子多不類天其萃美於吾母乎而吾<lb/>
母之生也外王母之王父驚喜告人曰兒女子大有福<lb/>
徳<lb/>
　　　詩<lb/>
鼻祖道上世之事也吾家聚族莊渠尊實之為始遷祖<lb/>
矣乃始祖則力田質樸有古風顧氏妣以貞徳開厥先<lb/>
二世祖吉甫惇行孝弟迪子孫讀古人書彬彬為文獻<lb/>
家矣<lb/>
<pb n="KR4e0164_WYG_008-25a"/>
古我鼻祖始基莊渠於璞未鑿於醇未漓渾渾一脉匪<lb/>
且今且<lb/>
繄先妣顧壯嵗而嫠嫗育二雛遐日奮飛曏如何其逢<lb/>
天百罹其究如之何百福是釐<lb/>
徴君吉甫玉爾温如戀戀母慈兄弟于于和氣盈門厥<lb/>
慶乃餘<lb/>
　　　　鼻祖三章二章章六句一章章八句<lb/>
呼天孝子情迫也髙祖篤孝母病祈以身代弗得遂刲<lb/>
<pb n="KR4e0164_WYG_008-25b"/>
股救母弟信亦刲厥肱母食之遄愈孝誠動天也<lb/>
兒呼天兮天髙弗聞母氏誠死我何用生<lb/>
兒呼父兮父不我應母生獲延遑恤我命<lb/>
　　　　呼天二章章四句<lb/>
萬石長者恤民也吾蘇賦於民重矣罷不能償有司誅<lb/>
求急曾祖長區賦三十餘年寧自受責不忍鞭撻一人<lb/>
人亦不忍逋負之既歿如失慈母<lb/>
縣官召翁汝督萬石汝辦弗前死不償責<lb/>
<pb n="KR4e0164_WYG_008-26a"/>
翁退慰民汝勤罔佚樂輸奉公世忠於國<lb/>
翁顰以泣汝勞實多輸租已畢室中嗚嗚<lb/>
民各前喏儂忍累翁我儉我勤我聊自充<lb/>
　　　　萬石四章章四句<lb/>
烏婦孝事姑也大母病風痺善飯不能自食吾母蒲伏<lb/>
哺之大母益充肥吾母抱扶不勝其重遺矢則親滌除<lb/>
勞甚弗敢自愛也大母語不慧然徳吾母不忘每嘆曰<lb/>
吾命恃汝願天好還子孫多多孝汝<lb/>
<pb n="KR4e0164_WYG_008-26b"/>
老我齒齳兮我腹長鳴傴汝哺我兮死我復生<lb/>
老我齒齳兮我胃長虚傴汝哺我兮我瘠而肥<lb/>
人咥笑吾老兒呱呱我謂冢婦人中之烏<lb/>
汝孝天知天胡然報之予呌天以祈曰有子如烏曰有<lb/>
孫如烏曰孝且多<lb/>
　　　　烏四章三章章四句一章章六句<lb/>
　　王氏錢氏二譜附<lb/>
　　　髙墟王氏族譜序<lb/>
<pb n="KR4e0164_WYG_008-27a"/>
校大母王淑人出自髙墟以賢徳來興吾家自信義至<lb/>
於髙墟數里而近逮今嵗時往來猶之東西隣也髙墟<lb/>
之氓力耕而好酒其始户口阜殷今耗焉散矣校童子<lb/>
時識其處宦游而歸問其室廬皆已易主惟王氏故居<lb/>
獨存然多以酒病暴死校乃拊心歎曰吾蘇固彈丸地<lb/>
也而財賦上供居天下少半民竭力且不支矧重之以<lb/>
酒禍邪其母諉曰大政使然矣大母有姪春每過余輒<lb/>
醉醉則大呼曰若可為我譜以毋忘吾姑校惟王氏得<lb/>
<pb n="KR4e0164_WYG_008-27b"/>
姓逺矣則未知姬姓之王與媯姓之王與其居於吳則<lb/>
未知晉東渡者與宋南渡者與文獻一無可徵所可知<lb/>
者我太祖再造華夏乃洪武三年智凱占籍為民越明<lb/>
年户部家給一帖紙敝尚存後之人其有興乎文獻之<lb/>
可徵莫大於是矣古者治道各從其柢是故大司徒掌<lb/>
人民之版土地之圖我太祖令民版籍為定其政黙與<lb/>
古合大司徒夫家之法實寓教養其中智凱編戸時少<lb/>
未有室其父福三無恙年猶未艾也有司者舍父而以<lb/>
<pb n="KR4e0164_WYG_008-28a"/>
其子毋乃以教化為迂邪校今考論世次定以福三為<lb/>
王氏始祖且勸之以孝弟力田毋荒於酒申之以孝弟<lb/>
之義曰哀哀父母至尊至親祖宗何人吾父所自生昆<lb/>
弟何人吾父之所生族昆弟何人吾祖之所生吾弗敬<lb/>
所尊自絶吾本根吾弗愛所親骨肉塗之人一樹千百<lb/>
枝葉葉落歸根<lb/>
一世　　二世　　三世　　四世　　五世<lb/>
六世　　七世　　八世　　九世<lb/>
<pb n="KR4e0164_WYG_008-28b"/>
按帖智凱父福三母閻逮事大母徐四口之家田不能<lb/>
十畝井地之法行福三當始受田至曾孫珪為餘夫生<lb/>
子乃别受田珪字廷佩校兒時及見王太公長而髥偉<lb/>
如也取牆裏張生一子四女長女為吾大母外王父張<lb/>
仲侃魁傑人也奇愛吾大母曰此女吾自主之一見吾<lb/>
大父謂有福徳故以歸於我大母已嫁而孝不衰於父<lb/>
母故施及其子孫春嘗暴富有司攀為糧長幾破其家<lb/>
禮不下庶人小宗之法固通於民間也春為繼祖之宗<lb/>
<pb n="KR4e0164_WYG_008-29a"/>
而其宗之者鮮㫤繼髙祖之宗也而宗之者亦鮮古人<lb/>
有言曰余寡兄弟而不忍也骨肉有幾其交相愛哉<lb/>
　　　題吳越錢氏世譜<lb/>
會稽錢某氏吳越武肅王二十一世孫也視余以文僖<lb/>
公所修大宗譜因流光譜而增述之者也文僖而後則<lb/>
其子孫所續書然亦久廢莫之修矣武肅暴貴傳國且<lb/>
百年唐衰而建邦宋興而納土大有功徳於生民異於<lb/>
夥涉之為王沉沉者非神明之胄詎克爾邪流光譜撰<lb/>
<pb n="KR4e0164_WYG_008-29b"/>
次世本起於帝軒轅氏代相承也其道千古若今日事<lb/>
乃無復闕有間者棐余所能知矣而某真為武肅苗裔<lb/>
於越人户知之我太祖嘗錫其家以銀圖書曰忠孝子<lb/>
孫今某寳藏惟謹天語褒嘉為龍為光逾於上世所受<lb/>
玉冊矣<hi>一作何啻九鼎大吕</hi>某之父暉舉𢎞治已未進士以文行<lb/>
知名恒緘一篋固甚病革屬其妻曰吾子克肖乃授之<lb/>
勿輕也其後某長矣請於母欲觀之其母賢母也曰而<lb/>
謂篋中有物乎而父好施而不輕取瓶常無粟籝詎有<lb/>
<pb n="KR4e0164_WYG_008-30a"/>
金此必上世典籍也某固請之發篋乃流光大宗二譜<lb/>
也今兩浙之錢咸祖武肅相與通族然莫能通譜者多<lb/>
矣某問余譜法余嘉其孝行乃告以大義人本乎祖其<lb/>
初一身也分而千百其身骨肉同也古之人尊祖故敬<lb/>
宗敬宗故收族聫其骨肉使毋散也夫譜何為也哉所<lb/>
以尊祖敬宗而大合族油然生其孝友之心也非以夸<lb/>
美於人也非吾祖宗也謂吾所自出也微而冐他人之<lb/>
顯者是棄吾祖宗也其不孝上通於天矣非吾祖宗之<lb/>
<pb n="KR4e0164_WYG_008-30b"/>
子孫也謂他人顯而强攀附他人亦謂吾顯推而附吾<lb/>
是誣吾祖宗也其不孝亦上通於天矣譜法無他信以<lb/>
傳信著以傳著而疑以闕疑其贗者乎有削而無筆<lb/>
　　　錢氏受姓考<lb/>
錢氏受姓謂本諸彭祖帝軒轅之苗裔曰陸終世為火<lb/>
正有子六人後皆為顯諸侯彭祖其三也此錢氏所從<lb/>
出之祖也彭祖之苗裔曰孚仕周為泉府因官為氏此<lb/>
錢氏所從受姓之祖也然莫知其為彭祖何别相傳在<lb/>
<pb n="KR4e0164_WYG_008-31a"/>
周之時而莫知在何王之世矣譜稱孚親彭祖之二十<lb/>
八子蓋彭祖生陶唐以前而孚生於周曠千有餘嵗而<lb/>
父子相繼乎斯已疏矣古者官有世功則有官族泉府<lb/>
士也於法不得賜氏豈自庶府登於大寮與或曰私氏<lb/>
也史不云乎居官者長子孫因以為氏今庫氏倉氏古<lb/>
倉庫吏之後也泉譌而為錢亦莫知何時錢讀若翦田<lb/>
器也詩云庤乃錢鎛國語周景王鑄大錢則其譌也久<lb/>
矣後世以錢代泉而全琮之後因居南陽白水乃更其<lb/>
<pb n="KR4e0164_WYG_008-31b"/>
姓為泉其貿亂有如此者謂白水為泉此自漢以後語<lb/>
耳古未有之也或曰籛彭祖姓也其名鏗或曰籛其名<lb/>
也後之人乃去竹而為錢夫籛俗書也古未之有也而<lb/>
古之人乃以為姓若名乎其下俚有如此者戰國有處<lb/>
士丹秦有御史大夫産此錢氏之始著見於史者也産<lb/>
子孫居下邳漢有廣陵守讓避王莽亂徙居烏程此錢<lb/>
氏始遷江東之祖也其在六朝晉有青州刺史端宋有<lb/>
太史令樂之然錢自得姓以來亦越至於武肅始大著<lb/>
<pb n="KR4e0164_WYG_008-32a"/>
所謂龍虎變化不測魁傑人者非邪<lb/>
　　　世系<lb/>
古武肅王化家為國暨於忠懿王讓國以為家余謂某<lb/>
不宜混之於大宗譜某曰公有命我敢不從雖然未知<lb/>
此若言何謂也曰君臣禮異然則若之何曰周禮有之<lb/>
當奠其世系余讀太史公世表其猶有三代譜厯之遺<lb/>
法乎師其意可也余遂言曰大宗小宗者卿大夫之禮<lb/>
也援以斷國論則是未知大人世及以為禮也正統旁<lb/>
<pb n="KR4e0164_WYG_008-32b"/>
支者天子諸侯之禮也比而同之於有家則是使族人<lb/>
得以戚戚君也雖然則又有難者某曰此若言又何謂<lb/>
也曰適庶有定分吳越有國與五季相始終立子以賢<lb/>
不以長其舉常在於支得毋紊正統乎若為别之請問<lb/>
曰貴命世治則定於立適世亂則擇而舉賢權以達經<lb/>
者也變而不失其正國是以昌禮封君不臣諸父昆弟<lb/>
封君之子不臣諸父其昆弟則臣之矣雖適長也不得<lb/>
嗣為君則固臣於今君矣其視支庶均之為别子也宜<lb/>
<pb n="KR4e0164_WYG_008-33a"/>
各為圖附麗於後俾無干國統<lb/>
　　　大宗譜<lb/>
封建滅井地裂細人無世業以活其大人乎無世禄以<lb/>
養而宗嗣乃輟是故國無世臣家無禮俗王澤易竭宋<lb/>
天子褒大忠懿王之烈與國同休世世官其子孫勿絶<lb/>
噫斯其世禄之遺意乎余語某繇忠懿王而下世系不<lb/>
可復列當為大宗譜以合族之人如領斯裳挈其法取<lb/>
諸蘇氏而世自為處也父子也别以著代也兄弟也合<lb/>
<pb n="KR4e0164_WYG_008-33b"/>
以連蔕也其曰適子某庶子某者於禮未盡愜今更之曰<lb/>
繼子某庶子某别子為祖大宗以繼别小宗以繼支孽語<lb/>
在宗法中在古魯有展氏亦越有栁下氏晉有荀氏亦越<lb/>
有知氏有輔氏皆支庶興為大夫於别之中又自為别者<lb/>
也忠懿之季惟演以文章為翰林學士官至使相是為文<lb/>
僖公仁宗降帝子嬪於文僖之孫景臻拜駙馬都尉生也<lb/>
封公死也封王於是大長公主老矣從髙宗南渡賜第天<lb/>
台諸若此者在禮皆當尊而為别或曰貴莫崇於王公胡<lb/>
<pb n="KR4e0164_WYG_008-34a"/>
以弗比古諸侯表其世系而乃下與卿大夫絜曰古今禮不<lb/>
相襲宋因唐制封建祇寄空名焉耳爵則有列土田實未有<lb/>
徹周禮内諸侯禄也外諸侯嗣也匪直邦君族人其將為之<lb/>
服斬乎無亦主於齊衰三月是故事貴正名名必與實協<lb/>
　　宗法<lb/>
　　　大宗小宗圖<lb/>
大宗别子為祖繼别為宗百世不遷<lb/>
宗子統族人主始祖廟祭族人服之齊衰三月<lb/>
<pb n="KR4e0164_WYG_008-34b"/>
小宗祖遷於上宗易於下五世親盡則遷<lb/>
繼禰之小宗統其昆弟其相為服齊衰期年<lb/>
繼祖之小宗統其從父昆弟其相為服大功九月<lb/>
繼曾祖之小宗統其從祖昆弟其相為服小功五月<lb/>
繼髙祖之小宗統其族昆弟其相為服緦麻三月至𤣥<lb/>
孫之子親盡則遷<lb/>
愚按古者國於天地有與立焉是故並建親賢爰有世<lb/>
臣舊族禮家所稱别子者公子不敢上禰先君自我作<lb/>
<pb n="KR4e0164_WYG_008-35a"/>
祖别於尊也始興者亦稱别子自今起家别於舊也别<lb/>
子立廟百世不遷謂之太祖其繼别子者世為大宗統<lb/>
治族人有君道焉為之服齊衰三月尊之如君也封建<lb/>
廢天下無世家矣而宗法亦因以亡合族羣居勢當有<lb/>
所統壹古猶今也禮可義起謂宜推本始祖一人世存<lb/>
墓祭放古之别子其世適放古繼别之宗族人雖不敢<lb/>
為服固當以所事大宗者事之乃若今制有爵延及後<lb/>
嗣者自當復古大宗之法<lb/>
<pb n="KR4e0164_WYG_008-35b"/>
　　　宗譜<lb/>
嗚呼宋社之屋也已久矣我太祖肇立人極遺民之子<lb/>
始即於奠安余謂某宋既隕姓錢亦踣氏爾後不可為<lb/>
大宗譜矣然則若何曰為宗譜可也而其法則取於歐<lb/>
陽氏繇髙祖逮於元孫每五世則一更端也乃元孫復<lb/>
為髙祖以各綴其所生而禪於無窮期父子相仍兄弟<lb/>
聯次族之親疏咸在也而無失其倫親屬有服者各相<lb/>
邇也大宗小宗隠隠其中形分而氣連末異而本同余<lb/>
<pb n="KR4e0164_WYG_008-36a"/>
語某聞汝之先自台而遷其處者實惟大宗君道存焉<lb/>
上世鐵劵猶在也我太祖大封功臣嘗取以為式某今<lb/>
雖不敢以庶民為君之服服之乃其祇事之禮古今一<lb/>
也宜亟通譜嵗恒往來若也生不相聞死不相弔恝如<lb/>
行路之人矣所貴乎故家者謂其能惇孝弟也不邪謂<lb/>
其能崇禮讓也不邪然而弗大合族則是弗敬宗也弗<lb/>
能敬宗則是弗尊祖也無祖則是無天也水倍原而流<lb/>
竭木附榦而扶疏尚其念哉<lb/>
<pb n="KR4e0164_WYG_008-36b"/>
　　五服圖<lb/>
　　　上殺<lb/>
父斬衰三年<lb/>
母齊衰三年<lb/>
祖父母齊衰期<lb/>
曾祖父母齊衰三月<lb/>
髙祖父母齊衰三月<lb/>
　　　下殺<lb/>
<pb n="KR4e0164_WYG_008-37a"/>
父為長子斬衰三年<lb/>
庶子齊衰期<lb/>
孫大功九月<lb/>
曾孫緦麻三月<lb/>
元孫緦麻三月<lb/>
　　　旁殺<lb/>
昆弟齊衰期<lb/>
從父昆弟大功九月<lb/>
<pb n="KR4e0164_WYG_008-37b"/>
從祖昆弟小功五月<lb/>
族昆弟緦麻三月<lb/>
世叔父母齊衰期<lb/>
從祖父母小功五月<lb/>
族祖父母緦麻三月<lb/>
從祖祖父母小功五月<lb/>
族祖祖父母緦麻三月<lb/>
族曾祖父母緦麻三月<lb/>
<pb n="KR4e0164_WYG_008-38a"/>
昆弟之子齊衰期<lb/>
從父昆弟之子小功五月<lb/>
從祖昆弟之子緦麻三月<lb/>
從弟之孫小功五月<lb/>
從父昆弟之孫緦麻三月<lb/>
昆弟之曾孫緦麻三月<lb/>
五世袒免為親同姓<lb/>
六世而親族始竭<lb/>
<pb n="KR4e0164_WYG_008-38b"/>
父母至親也故喪三年至痛極也此喪禮之大綱五服<lb/>
因是以生矣父母之於子其痛同而庶子以尊加之故<lb/>
降而期則以降為正服而長子三年為加隆焉耳以傳<lb/>
重也祖尊矣故自三年而期而孫以尊加之則為大功<lb/>
適子死則適孫為祖承重三年故於適孫加隆為期也<lb/>
曾髙祖尊同而恩殺矣故不以大功小功服之而為之<lb/>
齊衰則殺其數為三月也曾元孫緦同不可加其月數<lb/>
也此皆正統之親也昆弟一體也自吾父而推故期從<lb/>
<pb n="KR4e0164_WYG_008-39a"/>
父昆弟自吾祖而推故大功從祖昆弟自吾曾祖而推<lb/>
故小功族昆弟自吾髙祖而推故緦也世叔父自吾祖<lb/>
而推當大功矣以吾父一體則加隆而為期其報服與<lb/>
庶子同昆弟之子猶子也從祖父從祖祖父自吾曾祖<lb/>
而推也故小功族祖父族祖祖父族曾祖父皆自吾髙<lb/>
祖而推也故緦而報服同以旁尊不可加之也此皆旁<lb/>
親也尊卑之體適庶之分親疏逺近之等恩義曲盡矣<lb/>
　　　第宅志<lb/>
<pb n="KR4e0164_WYG_008-39b"/>
作室以傳子孫古人所謂歌於斯哭於斯聚國族於斯<lb/>
非邪然其興也廢也大命在天小命在人其永命存乎<lb/>
積徳矣志第宅以毋忘祖宗之舊陳思王角吟云起家<lb/>
難難難難保家難難難難可以一咏三嘅其徙而之他<lb/>
者亦附見焉雖别散分離庶幾哉猶可復聚也<lb/>
　　　丘墓志<lb/>
古者成民之事陵為之終志丘墓以系孝子慈孫之思<lb/>
嗟乎爾身何出祖考遺脉體魄攸藏其曷忍忘<lb/>
<pb n="KR4e0164_WYG_008-40a"/>
　　　科第表<lb/>
古者鄉舉里選尚矣自有科舉也士始輕雖則云然士<lb/>
匪此則無以入仕顯親報君樹功揚名胥此塗出作科<lb/>
第表噫鳳凰翔於千仭兮覽徳輝而後下自應不在此<lb/>
　　　恩澤表<lb/>
宋以忠厚禮其大夫士大夫士亦忠厚以成風錢氏與<lb/>
宋一代相為始終其受天寵至渥也當時見謂忠孝子<lb/>
孫作恩澤表以為世勸其受恩於異代者悉書天寵一<lb/>
<pb n="KR4e0164_WYG_008-40b"/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　莊渠遺書巻八<lb/>
</p>
<p>
</p>
  </div>
</body>
</text>
</TEI>
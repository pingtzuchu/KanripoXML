<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>莊渠遺書巻四</head>
    <p>
<pb n="KR4e0164_WYG_004-1a"/>
欽定四庫全書<lb/>
　莊渠遺書巻四　　　　　　明　魏校　撰<lb/>
　　書<lb/>
　　　與顧禹錫<lb/>
榮行偵候失期弗及攀送中心缺然涖政已久民情事<lb/>
體應副得何如傳曰如保赤子心誠求之雖不中不逺<lb/>
矣校昔少年入官懵於民情事體此心惻怛惟恐有寃<lb/>
人也不憚屈已求教於前軰長者識與年長漸覺展拓<lb/>
<pb n="KR4e0164_WYG_004-1b"/>
得開雖然每至疑獄未嘗不寢食俱廢而為之反覆思<lb/>
惟也校愚鈍所經厯如此髙明之資固不在此例然或<lb/>
者亦可少禆萬分也嶺南之事盜賊為重願宻與程叅<lb/>
戎謀之使胸中常有一定經畫而又隨時善為之區處<lb/>
詩云謀夫孔多是用不集發言盈庭誰敢執其咎古今<lb/>
以此僨事者多矣程金玉君子其言决可信也<lb/>
　　　與程本虚<lb/>
聞汝赤心為國只欲救安蒼生甚善甚善於赫上帝實<lb/>
<pb n="KR4e0164_WYG_004-2a"/>
鑒此心吾知其必助信矣但恐立本不固世俗功名富<lb/>
貴之念乘間發生起來其初只是些兒不曽斬截其後<lb/>
便突兀漸大恰如漫天雲霧一般矣宜常自猛省不知<lb/>
不覺容易䘮了初心也<lb/>
　　　與薛僑<lb/>
聞汝南征跂余望之久矣及過余而余乃在海上歸而<lb/>
悵然收鈔細務何足以溷汝然潔廉惠愛使行旅欣欣<lb/>
然咸願出於其塗則其益亦非小也不寧惟是縉紳過<lb/>
<pb n="KR4e0164_WYG_004-2b"/>
者日得相親其善者可為吾法其不善者可為吾鑒且<lb/>
得廣詢博訪開拓胸襟人有未同勿强聒與之講學我<lb/>
之虚憍與謙抑與只接物間亦自可驗也昔曽寓一書<lb/>
至京師不識己達左右否惟中愷悌君子而為姦民所<lb/>
誣願為世道計力扶公論幸甚幸甚便中草此尚容後<lb/>
布<lb/>
　　　與李子庸<lb/>
緬惟吾兄孝心純篤夙䘮慈母哀恫終身弗弔昊天胡<lb/>
<pb n="KR4e0164_WYG_004-3a"/>
今奪先公之遽曾不憖遺以慰孝子之思未審自罹荼<lb/>
毒氣體何似校卧病空谷中山川阻修既弗獲趨弔比<lb/>
於執紼之役又弗克以時奉慰下忱曷勝惓惓素帛一<lb/>
匹奉致几筵少充賻儀鑒納是荷嗟乎吾兄純孝今而<lb/>
後無可以報二親矣惟專勤精進自致其身於聖賢則<lb/>
可以顯親為聖賢之親啓聖太中所以流光百世也傳<lb/>
曰大孝尊親吾兄之力足以企此故為執事誦之昔者<lb/>
承諭今之講聖學者其說似若易簡與世俗之支離者<lb/>
<pb n="KR4e0164_WYG_004-3b"/>
不同夷考其行顧反不逮噫非吾兄之力學不能為此<lb/>
言也昔者舜戒禹以人心惟危孔子告顔子以克已顔<lb/>
亦自病仰鑚瞻忽之難而今之講學者其說太易易然<lb/>
只因不曽真切用功日用間雖有窒礙處不自知也夫<lb/>
子曰為之難言之得無訒乎又曰其言之不怍則為之<lb/>
也難只此二說真偽判矣淺陋之見髙明以為何如<lb/>
　　　與霍渭先<lb/>
别久瞻仰髙風曷勝引領聞寓書懋貞自言死期且至<lb/>
<pb n="KR4e0164_WYG_004-4a"/>
屬以墓銘想天祐吉人病今有瘳矣嗟乎自古豈有不<lb/>
死之人哉而衆庶每生故常怛化吾兄達生如此足以<lb/>
占灑落胸襟矣死生大事既己勘破此闗則人間世寵<lb/>
辱利鈍又何足以芥蔕哉雖然校猶有疑也吾兄既齊<lb/>
死生其於身後名何有而奚以墓銘為哉乾之姤曰不<lb/>
易乎世不成乎名遯世無悶不見是而無悶此其超然<lb/>
為何如也吾兄之力足以企此故為執事誦之<lb/>
　　　别紙<lb/>
<pb n="KR4e0164_WYG_004-4b"/>
崆峒集奉覽其文學史記學選最後學子惜其未嘗反<lb/>
而求之六經也盖晩而與校論學自悔見道不明且曰<lb/>
昔吾汩於辭章今而厭矣静中時恍有見意味逈其不<lb/>
同則從而録之校曰録後意味何如獻吉黙然良久驚<lb/>
而問曰吾實不自知纔劄記後意味漸散不能如初何<lb/>
也校因與之極言天根之學須培養深沈切忌漏洩因<lb/>
問平生大病安在曰公才甚髙但虗志與驕氣此害道<lb/>
之甚者也獻吉曰天使吾早見二十年詎若是哉<lb/>
<pb n="KR4e0164_WYG_004-5a"/>
　　　與李敉<lb/>
令先公安厝不知卜以何日是新阡穴是附舊塋山川<lb/>
阻修吾病不獲執紼言之痛心汝少不更事凡事只遵<lb/>
照令先公舊規咨禀於令堂及謀於族中諸尊長易曰<lb/>
藉用白茅无咎寧過於謹畏毋得輕忽也待人接物常<lb/>
宜謙恭此須出於誠篤若裏面驕肆視人莫己若而外<lb/>
面作如此聲音笑貌却是詐矣傲固㓙德詐尤賊德之<lb/>
大者近世講學好說大話欺人固為可惡然俗學卑陋<lb/>
<pb n="KR4e0164_WYG_004-5b"/>
沈溺科舉中只要做好官不思量做好人尤可厭鄙也<lb/>
令郎長養想能行久矣慎勿姑息太過愛之適以害之<lb/>
胡純家貧族中尊長又多聒擾儘能撑持静菴有子矣<lb/>
余杰驕惰慣了聞甚不肖未免為訒齋身後憂柰何柰<lb/>
何<lb/>
　　　答王直夫<lb/>
承諭持敬主静恐流於禪隨事磨礪又恐無本今且從<lb/>
事四勿愚謂此三言者若實用功則固合一也人之一<lb/>
<pb n="KR4e0164_WYG_004-6a"/>
心貫串千事百事若不立箇主宰則終日營營凡事都<lb/>
無統攝不知從何處用功又有兀坐以收放心事至不<lb/>
管是自隔絶道理如何貫串得來如愚見日用間不問<lb/>
有事無事常存此心有箇主宰在此事來就此事上用<lb/>
功直截依著道理行莫要被私慾遮障纒繞如此纔能<lb/>
貫串得過夫子賛易曰敬以直内義以方外而又曰六<lb/>
二之動直以方也愚見如此不識髙明以為何如<lb/>
　　　答季明德<lb/>
<pb n="KR4e0164_WYG_004-6b"/>
承示學問主宰全在忠信而其樞機自不妄語始若匪<lb/>
鞭辟功深何以能如是欽仰欽仰但觀論學二書言之<lb/>
又太易易似與聖賢訥言敏行相反恐非所謂立誠也<lb/>
大抵吾兄天資過人不患見不能及只患守不能堅不<lb/>
患不能發揮只患不能檢束詩云采葑采菲毋以下體<lb/>
惟髙明擇之<lb/>
　　　答歐陽崇一<lb/>
純甫聞至南雍甚為吾道喜但未知彼此能虚心相從<lb/>
<pb n="KR4e0164_WYG_004-7a"/>
否邇來講學者衆吾道其復興乎但往往好為空言與<lb/>
晉清談何異昔者禹陳克艱舜不敢當而歸之堯臯陳<lb/>
知人安民禹歎雖堯猶難只此可見唐虞氣象若在後<lb/>
世便只管說去更不顧行矣廻狂瀾於既倒障百川而<lb/>
東之繄吾兄是望<lb/>
　　　與王純甫<lb/>
嗟夫世道之衰極矣人才至於今每下則以科舉壊之<lb/>
也而邇來講學者衆天其將興斯文乎而又往往好為<lb/>
<pb n="KR4e0164_WYG_004-7b"/>
大言太樸愈散徒長驕肆不知天意終當何如而兄適<lb/>
為大司成此誠一大機㑹也願兄以興起斯文為已任<lb/>
夫子循循善誘人所願惓惓汲引使人才丕變一畨慎<lb/>
毋髙亢自居則物情不通多士無縁興起以吾兄之才<lb/>
之行而不篤意於斯文校將何望焉崇一賢寮也而講<lb/>
學似訥行敏言者願兄積誠以動之則所助必多矣<lb/>
　　　答利賓<lb/>
仕宦而能廟食百世者惟守令為然耳以實惠易及民<lb/>
<pb n="KR4e0164_WYG_004-8a"/>
也汝莫嫌自才短亦莫怨他民頑只要積一箇誠若真<lb/>
能愛民如子民亦真愛我如父母矣切忌不可用術民<lb/>
至愚而神争以詐術應我一不成而萬有餘䘮矣才髙<lb/>
之人往往坐此而敗况才短者乎行有不得者皆反求<lb/>
諸已汝但憂誠之未至不憂民之未孚也嗟乎今世吏<lb/>
道多汚此與盜賊何别豈盡亡羞惡之心哉良由義利<lb/>
大界限不明便因循墮落至此汝素能立身决為清白<lb/>
吏無疑然亦不可不常勵志中心如自固外物豈能侵<lb/>
<pb n="KR4e0164_WYG_004-8b"/>
卓立故也誰道百鍊鋼化作繞指柔頽塌故也承問紀<lb/>
兒邇來多病今小瘳矣只為才髙易肆也詩云温温恭<lb/>
人如集於木惴惴小心如臨於谷㫖哉言乎<lb/>
　　　答徐伯仁<lb/>
慨自聖學不明吾民久不蒙至治之澤矣汝小試一邑<lb/>
毋曰民寡是即孔門之為邦也若誠心惻怛子恵我民<lb/>
民欣戴之真如父母只此便是三代矣所示鄉約諭民<lb/>
條章俱惇本善俗憂深思逺之事但須先有一叚誠意<lb/>
<pb n="KR4e0164_WYG_004-9a"/>
感孚於民然後因機導之庶幾不為文具言不必文亦<lb/>
不必繁只須直說使婦人孺子皆可通曉保障一節上<lb/>
下恐難行此實有聨絡氣勢而隱然無迹乃善耳海鹽<lb/>
吳布政昻循良吏也地近凡事可以咨詢天氣漸熱願<lb/>
靖共自愛<lb/>
　　　答林相<lb/>
故人貽我書恍如對靣語甚慰甚慰今學者立脚跟不<lb/>
定只為義利大界限不能直截分明汝能固窮凛凛松<lb/>
<pb n="KR4e0164_WYG_004-9b"/>
栢之操足以風勵諸生更須直以師道為己任先求諸<lb/>
我身合於聖賢者益勉之背於聖賢者亟懲創之鞭辟<lb/>
近裏著已朝夕以古之學誨諸生振起俗學之卑陋使<lb/>
各以聖賢自期待讀聖賢之書句句就自己身上體認<lb/>
踐行氣質有長處則與成就其美短處則與匡救其偏<lb/>
信吾者交相切磋疑信且半者更相誘掖弗信者姑俟<lb/>
之其尤弗率教者勿遽怒之姑惟教之不悛而後警之<lb/>
必自引咎自警省待之如初庶其改之陽信而陰自恣<lb/>
<pb n="KR4e0164_WYG_004-10a"/>
者宜炤察之勿為所欺察而知之容蓄勿露又有一種<lb/>
好髙自大以聖賢自命而實虗志驕氣使之者此不必<lb/>
輕與辯論須就其日用行事處細與㸃檢彼若自覺過<lb/>
差肯實用功夫却儘可望也義利辨别貴嚴又須渾厚<lb/>
不露圭角乃善虗以受人謙以自牧此不是强為須真<lb/>
箇欿然不敢自是不敢自足乃能日新耳<lb/>
　　　與王純甫<lb/>
聞將移疾歸寓書問候無何而留别書至矣天假邱壑<lb/>
<pb n="KR4e0164_WYG_004-10b"/>
匪欲以安佚遺兄固將望之以完養厥德大庇斯民耳<lb/>
願勿虗送日月昔嵗校夢孫真人問余養生之道答以<lb/>
飯後當為言之既而悔過請教真人贈余茯苓盈斛其<lb/>
中有如貫珠者余頓還赤子乍有知識以前真境吾兄<lb/>
在旁真人呼將與語未及而覺校於養生茫然弗知何<lb/>
故乃有斯夢兄昔抱竒疾究心於此願有以教我<lb/>
　　　與劉汝楠<lb/>
子曰才難不其然乎匪天不降才良由人多不能自成<lb/>
<pb n="KR4e0164_WYG_004-11a"/>
其才耳故人佐郡無以相告惟曰天下之寳當為天下<lb/>
惜之校昔少年筮仕刑曹人情物理懵然不通惟惻怛<lb/>
憂民之寃毎訊一重獄必夢先祖告誡以故日惕一日<lb/>
不敢任血氣輕易箠撻人有愬不平者雖甚喧聒必盡<lb/>
其辭時多病或厭則自責曰問事兢挽鬚誰能即瞋喝<lb/>
盍不推是心此皆拙者所經厯故為髙明誦之<lb/>
　　　與聞人提學<lb/>
頃承使節辱於敝邑考校士類惟公惟明而復崇奬實<lb/>
<pb n="KR4e0164_WYG_004-11b"/>
才表章遺烈甚盛德也疇不祗服但彭烈婦入祠一節<lb/>
尚以傳文未詳致厪明慮而未允某等義不容黙輙敢<lb/>
誦其所聞昔烈婦之䘮其夫也其時家業陵夷無以糊<lb/>
口而舅姑並没煢煢靡依雖存夫兄六人雅不讀書識<lb/>
禮况有贅姑意若氷炭而居烈婦度物審時灼見其有<lb/>
不可久存之勢而秉心塞淵又篤守夫親没不復歸寧<lb/>
之節且知其兄介菴鄭公之賢真可以託其孤是故以<lb/>
義自裁先託其孤於舅氏然後從容就死死出於正夫<lb/>
<pb n="KR4e0164_WYG_004-12a"/>
豈泥愛夫婦而忍情於母子間哉嘗聞其遣婢抱子以<lb/>
適舅氏時飲乳其子出而復召召更乳之撫摩良久如<lb/>
是者三戀戀然而不舍訣則其託孤處死實出於萬萬<lb/>
不得已之情可以質諸鬼神而無疑也使當其時家雖<lb/>
貧而舅姑未亡亡矣而其家守禮或烈婦之兄弗存存<lb/>
而未必賢孤不可託如是而死猶為可訾今既自全其<lb/>
烈而又善遺其孤孤卒頼舅氏以有立及今子孫為良<lb/>
醫於藩府則烈婦之奇節逺識殆無間然矣比之見祠<lb/>
<pb n="KR4e0164_WYG_004-12b"/>
三貞豈相上下彼既已尸而祝之烈婦乃不得爼豆於<lb/>
其間其於缺典為何如也某等不佞謹稽諸舊乘叅以<lb/>
故老之言直陳如是伏惟執事詳而察之俯賜俞允若<lb/>
夫鄭節婦之孀居七十三年白甌自保始終一節可與<lb/>
秋霜烈日争嚴者執事固已諒之矣不敢贅辭亦惟早<lb/>
賜施行使一節一烈隆然並祠匹夫匹婦有所觀感其<lb/>
有功於名教豈小小哉某等辱在下風不任惓惓瞻望<lb/>
之至<lb/>
<pb n="KR4e0164_WYG_004-13a"/>
　　　與聞静中<lb/>
戴司冦亦近時名卿也御屬嚴然乏知人之鑒諸曹濁<lb/>
甚而多髙才上之人倚信焉負其勢刼持同寮使從已<lb/>
胡希曾以一㢘處羣汚中上下交徧摧之屹不易節既<lb/>
而胡永清李立卿至部中若増而重才高足以壓制小<lb/>
人也及得余子積張時峻善類益多而朋黨分矣校入<lb/>
官時小人道消久遂不復有黨今吾兄為司冦子部多<lb/>
賢昔是昔非又何足論但希曽一時矯㢘之功不可忘<lb/>
<pb n="KR4e0164_WYG_004-13b"/>
也故為吾兄誦之校觀近世士大夫争以文學議論相<lb/>
髙而莫肯事事何異於晉人之清談哉矧所謂學當務<lb/>
有本有用若詩文已耳則適足以長傲竟何益哉吾兄<lb/>
有志於世道人才願於此加意<lb/>
　　　答黄汝玉<lb/>
聞汝出宰江陰且喜相去伊邇政聲可日聞也吾嘗謂<lb/>
今世仕宦堪以廟食百世者惟守令則然令尤親民矣<lb/>
然曠百世僅僅一二見者何哉卑者汩利髙者騖名而<lb/>
<pb n="KR4e0164_WYG_004-14a"/>
實惠及民者寡耳汝為人父母其毋謂民頑毋歉才短<lb/>
民之頑與勿庸忿之姑惟勸之才之短也勤以補拙問<lb/>
以求助毘陵有毛司諫者吾友也唐音者吾徒也皆可<lb/>
問也推類而廣之邑中薦紳鄉閭父老皆可問也屈已<lb/>
以求之虗心以察之皆有益於我也守已㓗㢘愛民懇<lb/>
惻推此道也蠻貊可行也矧文獻之邦邪<lb/>
　　　答沈一之<lb/>
校昔妄謂學須反求諸已然非篤信聖人或能自誤以<lb/>
<pb n="KR4e0164_WYG_004-14b"/>
故一遵聖賢之言就自已身上體貼去做見到的然處<lb/>
方敢自信雖然猶恐易差也兹承來諭厭時學之自髙<lb/>
可謂確論吾兄篤信矣更願於反求處加之功何如何<lb/>
如承問祔祭事校詎能裁决哉但既下問不敢不盡其<lb/>
愚竊聞禮時為大順次之勛固宗子今既未立後而吾<lb/>
兄以尊行權攝遽使之當尊則非其時亦且為不順但<lb/>
當隨其叔父祔食俟立後再議耳<lb/>
　　　答林相<lb/>
<pb n="KR4e0164_WYG_004-15a"/>
小兒蒼顔而頎才髙而竒遽爾短折此吾不德獲譴於<lb/>
天又不善教所致也怨艾莫追矣所幸小孫風骨頗異<lb/>
校雖不德祖宗積善也久其發於兹乎來諭比擬大非<lb/>
其倫固以寛吾不知䧟吾於惡惶恐無地所示條約鄉<lb/>
約甚善甚善但條約所論功夫須體㑹為一纔是立本<lb/>
纔是易簡否則只是凑合也反求諸心還能虗否若有<lb/>
意氣在便易外馳江右禮俗吾甚愛之慕之鄉約須與<lb/>
俗約並行更與鄉士大夫講究宗法譜法欲大合族必<lb/>
<pb n="KR4e0164_WYG_004-15b"/>
立宗子族長族尊族正相輔而行鄉約亦須立尊盖禮<lb/>
俗須是士大夫倡率則上行而下效也保伍法更宜講<lb/>
究只就鄉約中黙寓軍法不可明言義總之名亦不必<lb/>
立在臨時命之耳性理節太草草明道先生遺言最切<lb/>
於後學吾嘗與陸伯載歎說三代而下命脉實在此欲<lb/>
提掇出示人未遑也周禮沿革傳乃吾未成之書尚覬<lb/>
有進序文傳出甚是不安宜毁之吾友静菴忠義奮發<lb/>
死生以之不合則亟奉身而退屹有大臣之節承示周<lb/>
<pb n="KR4e0164_WYG_004-16a"/>
太卿可繼静菴不勝欣仰惜無縁一見也吾氣體尚如<lb/>
舊不必逺念<lb/>
　　　與鄭窒夫<lb/>
别久不獲望見顔色寤寐有懐時見一二大篇侃侃正<lb/>
論金玉爾相鐵石爾腸偉哉偉哉毎歎天下固多英才<lb/>
無端被銅狄引却一輩訓詁詞章又絆了一軰故判然<lb/>
成古今雖然是皆為風氣所驅者也若夫豪傑之士自<lb/>
當超出風氣不作三代以下人物愛莫助之聊致祝望<lb/>
<pb n="KR4e0164_WYG_004-16b"/>
之意<lb/>
　　　與應元忠<lb/>
吾兄天挺英才也任真而行喜佛學之空曠一似缺却<lb/>
鍜鍊功夫今天降拂抑將有大造於吾兄也承諭古人<lb/>
進德多在莫年以衛武公蘧伯玉為法卓越如此敬服<lb/>
敬服更願奮厥大勇如夫子之發憤忘食孟氏之所謂<lb/>
動心忍性增益所不能始得百尺竿頭進步耳從今何<lb/>
以驗勤惰哉但就日用間忿怒處或著實體察或是德<lb/>
<pb n="KR4e0164_WYG_004-17a"/>
性上發來或是血氣上發來此一大證見也佛學與聖<lb/>
學其差毫釐而天壤易處願精察之若不叅透此闗終<lb/>
被達磨踏在脚底做不得振古人豪也校不幸䘮子今<lb/>
復䘮孫此天譴否德欲䘮吾也昔者汰不盡之汚穢今<lb/>
欲一切浄盡之而畏天以終身吾兄不棄願時有以振<lb/>
我廣右之事承諭乃知其精詳足見憂國憂民赤心但<lb/>
孫方伯昔嘗同寮似是同年吳德翼軰人今若此可駭<lb/>
也<lb/>
<pb n="KR4e0164_WYG_004-17b"/>
　　　答王純甫<lb/>
參姪㑹試特令請教門下後以陸路寓書竟弗得達校<lb/>
甲午䘮子以達破憂以敬易哀今春復䘮孫爾時百念<lb/>
俱忘恍若見性始悟釋老之幻聖賢若可企及而連續<lb/>
為難校之否德天實厭之或大警之敢不一洒胸中汚<lb/>
穢畏天以終身未知何日得以樂天也海内同志莫如<lb/>
吾兄神交數千里外願常有以振我嗣續之計方此圖<lb/>
之未知天肯宥吾否敦夫久不得書維時溽暑願靖共<lb/>
<pb n="KR4e0164_WYG_004-18a"/>
自愛<lb/>
　　　與王郡守克敬<lb/>
承問四事此吳中膏肓之病小民所由困窮也明公欲<lb/>
從新整頓一畨吳儂孰不歌舞盛德校雖不敏聴於下<lb/>
風不勝欣幸矧承執事下問敢不罄其一得之愚第恐<lb/>
匹夫匹婦不獲盡其情則事終未善已命二三子博訪<lb/>
民情土俗所宜俟有成說乃敢以告丈量一事今且就<lb/>
緒矣采集士民輿論先以上聞其弊根最盤錯者各圩<lb/>
<pb n="KR4e0164_WYG_004-18b"/>
總數與各圩細數不同總數常多細數常少然有一簡<lb/>
易法可破又便於民盖總數之多者乃書手作弊專為<lb/>
做荒欲多免糧也細數之少却是小民毎年還糧實數<lb/>
今但㨿細數查對各圩還糧原數不欠即己就將總數<lb/>
差處改正不惟弊革且不擾民况侯在吾蘇功德甚大<lb/>
廟食百世今蘇民無長少咸謂明公百年難遇欲望公<lb/>
復為况侯所為特抄况侯奏减蘇州重額田粮疏稿奉<lb/>
上此外惟願明公提紀綱惜精神督各縣可也代各縣<lb/>
<pb n="KR4e0164_WYG_004-19a"/>
不可也小事海涵大事斧斷静若泰山動若轟雷昔者<lb/>
嘗面告矣更願加意幸甚<lb/>
　　　弔費主事懋賢<lb/>
日令先公趨朝校卧病弗克出迓心殊不安則又自解<lb/>
曰公康强固無恙有如解組南還逺候江滸未為晩也<lb/>
詎意薨逝太速辛巳一别遂為永訣邪毎數歸期遣人<lb/>
偵候一日張允清報云鵝湖公䘮且至矣亟扶病出吳<lb/>
門問諸郵傳杳無消息允清又云傳者妄耳返棹未數<lb/>
<pb n="KR4e0164_WYG_004-19b"/>
日復遣人偵候則云靈柩已過矣山川阻修多病弗克<lb/>
一往弔哭䀌傷我心毎念筮仕初即蒙令先公以范文<lb/>
正期待今日月逾邁道德日負於初心俯仰慚愧自度<lb/>
無可以報令先公矣惟願少湖文星抗志高明超然如<lb/>
在天表不以一毫塵滓累心赤誠以報國樸素以承家<lb/>
使天下咸稱願曰卓哉此子乃鵝湖公之善教也校忝<lb/>
通家與有光矣幣一匹奉充賻儀聊以將逺忱鑒納是<lb/>
荷<lb/>
<pb n="KR4e0164_WYG_004-20a"/>
　　　與錢治徴<lb/>
承顧愧無以為忠告惟是守已愛民不替初心再三致<lb/>
此意更願令尊諄諄分付隨去僕從此行不是樂地乃<lb/>
是險地慎守則遷喬木疎失則入幽谷昔人有言萬分<lb/>
廉介不過小善半㸃貪汚便成大惡士大夫不但當以<lb/>
此檢律自已亦當以此防範家人也<lb/>
　　　答唐應德<lb/>
别後恒切嚮往聞杜門讀書聖賢之書既以妨於心學<lb/>
<pb n="KR4e0164_WYG_004-20b"/>
弗讀然則所讀者乃諸子百家之書或後世類書文集<lb/>
不知以此求放心邪聊遮眼邪若遮眼謂之玩物䘮志<lb/>
否邪此為格物致知邪多聞多見邪譬諸取友將求勝<lb/>
已者邪同己者邪長吾游心汩吾炤心不可不精察也<lb/>
聞嘗以讀書為業次此恐未合於聖門近世詭聖之言<lb/>
多出於好人而一向差却便至於此願與勘破庶可相<lb/>
切磋若不知不覺被留下些種子他日能為害也<lb/>
　　　答馮用先<lb/>
<pb n="KR4e0164_WYG_004-21a"/>
校也生今而好古志大而才疎固天所棄也日故人過<lb/>
我偶因事論事是何足以言經綸人從心上起經綸必<lb/>
也養得此心篤厚懇切可以對越神明庶幾感格上下<lb/>
所至響應才識意氣小小能解耳大學云如保赤子心<lb/>
誠求之雖不中不逺矣未有學養子而後嫁者也今人<lb/>
多學養子不知只患未誠心果真切自能求民所疾苦<lb/>
也世豈有赤子號而慈母嬉嬉者乎天久晴明利於收<lb/>
穫樂民之樂更願憂民之憂不備<lb/>
<pb n="KR4e0164_WYG_004-21b"/>
　　　答方時舉<lb/>
伻來知尊體常欠和失於問候校淺之為丈夫矣乃蒙<lb/>
長者下問欲消鄙吝之萌愧甚愧甚敢述其所聞人間<lb/>
世最難透者是死生一闗透得此闗一切順逆得䘮又<lb/>
何足道必須提起此心方纔炤勘得破若逐事物滚何<lb/>
由超然也宋太祖詩云未離海底千山暗纔到中天萬<lb/>
國明淺見若此不識髙明以為何如<lb/>
　　　答王純甫<lb/>
<pb n="KR4e0164_WYG_004-22a"/>
鄭壻書回述吾兄聞校䘮子䘮孫意沮色慘兹承數千<lb/>
里致慰且有楓山之祝深感厚情校昔少年筮仕時有<lb/>
王舉人診校脉曰他日類楓山寧非素定邪今不敢望<lb/>
其壽但願天早賜一綫是天赦吾也承教簡略數言而<lb/>
有無窮之意雖然竊有疑焉喜怒哀樂未發性本空也<lb/>
發而皆中節其應亦未嘗不空聖人體用一原也世人<lb/>
不無潛伏故有前塵妄動故有縁影是故不可無戒懼<lb/>
慎獨之功釋氏厭人欲之幻并與天性不可解於心者<lb/>
<pb n="KR4e0164_WYG_004-22b"/>
而欲滅之將乍見孺子入井怵惕真心與内交要譽惡<lb/>
其聲之妄心同謂塵影則與聖賢之學霄壤矣吾兄志<lb/>
大才大而作用處不免孤髙得無少偏乎願更加察也<lb/>
　　　答唐應德<lb/>
逺承書問感荷無涯開門授徒無乃省事中又添却一<lb/>
事誰始為舉業作俑知耗了人多少精神心中添了多<lb/>
少葛藤蔓說縱斬絶之猶恐牽纒况可引惹乎若欲因<lb/>
此轉移人才却是先以欲勾牽後令入佛智也文公謂<lb/>
<pb n="KR4e0164_WYG_004-23a"/>
舉業是一厄詩文是一厄簿書是一厄校謂只此三厄<lb/>
埋沒了天下多少人才願應德卓乎萬物之表莫以此<lb/>
等攖心若謂此是業次是指尋花問栁與力穡同也愚<lb/>
見如此不識髙明以為何如<lb/>
　　　與彭通判<lb/>
聞名久矣日承過我望見顔色知為古貌古心君子人<lb/>
也王事有程期雨中不能留客中心闕如屢欲為陽羡<lb/>
之游擬從容承教屬家中多故未遑此情恒惓惓也聞<lb/>
<pb n="KR4e0164_WYG_004-23b"/>
有子夏之悲老景遭此旅懐其何以堪緬惟石屋古樸<lb/>
之姿朝著中著不得仕途中著不得自當於山林中求<lb/>
之昔者為七十二峯主人亦是暫主若千峰玉立萬壑<lb/>
鳴璆天將盡畀之延清風明月為主賔昔人有言幸託<lb/>
林泉交物少故於情性得功多又云秋光好似宦情薄<lb/>
山色不如歸興濃校與應德雅欲久留相親吾儕之幸<lb/>
也吾鄉之幸也豈不惜賢達其如髙尚心毎用此怏怏<lb/>
溽暑在邇願為道自愛<lb/>
<pb n="KR4e0164_WYG_004-24a"/>
　　　與邵子存<lb/>
嗚呼令先公髙才服善樂從人言憂國憂民出於惻怛<lb/>
勤儉之德儀刑於家真一時正人也而今已矣嗚呼傷<lb/>
哉聞葬度已後期弗獲比於執紼之役中心缺然令先<lb/>
公正人汝為冢嗣必也執禮遵儀使死者有知乎生者<lb/>
不愧死者愈安乃可謂孝今不免俯徇俗態令先公難<lb/>
瞑目矣大丈夫凍死則凍死餓死則餓死方能堂堂立<lb/>
天地間若開口告人貧要人憐我以小惠呴沫我子存<lb/>
<pb n="KR4e0164_WYG_004-24b"/>
汝自猛省若此得無為賤丈夫乎義助一事汝今頗悔<lb/>
否一則遮沒了朝廷厚恩二則壊令先公清德三則汝<lb/>
還要做人否官府切不可輕身出入以事干之子存汝<lb/>
自猛省他日做官把朝廷公法來做私情心下還過得<lb/>
麽大廵聞是令先公門人忠厚之至此聲一出求託汝<lb/>
者必多妬忌汝者必多况又是大比之年汝宜絶足不<lb/>
進察院大廵必愈重汝兩司必自敬汝若不能自持出<lb/>
則譊譊輕言入則瑣瑣有所請託則汝必不成人令先<lb/>
<pb n="KR4e0164_WYG_004-25a"/>
公不享汝食矣令伯父想不我信不敢輕致書以全交<lb/>
也相見為我致敬<lb/>
　　　答歐陽崇一<lb/>
嵗莫王汝中過我自咎只於宛轉世情和合議論上用<lb/>
功不曽收歛停蓄校聞之悚然受教多矣今承來教亦<lb/>
如之信行斯言則昔日講學異同皆不必論矣日用間<lb/>
行事疑礙必多凡所切磋皆實事求是矣世之變也君<lb/>
子自以為有餘其治也自以為不足敬為吾道賀校遭<lb/>
<pb n="KR4e0164_WYG_004-25b"/>
百罹天大儆之而亦牖之幸於性情有得力處學問之<lb/>
道無他其用功在復性其收功在定性然不知定性則<lb/>
亦不能復性矣<lb/>
　　　與王汝中<lb/>
别久瞻仰如渇每欲懐以好音而無南歸之便兹值良<lb/>
便病中不能作書昔承教時毎見自訟只於和合議論<lb/>
宛轉世情上用功不曽收歛停蓄至哉言也假令聖賢<lb/>
復生所以箴砭汝中者亦無以加此矣但願益以此言<lb/>
<pb n="KR4e0164_WYG_004-26a"/>
鞭辟近裏著已篤吾赤誠訥訥不能發口纔發口便覺<lb/>
慚愧萌生如此方是内自訟也何如何如<lb/>
　　　答歐陽崇道<lb/>
嗟夫嗟夫東吳民力竭矣外被富庶之名内實罷敝區<lb/>
區彈丸黒子之地而當天下之半其何以堪物不極不<lb/>
返今兹天遣福星固將大活此一方之民也幸甚幸甚<lb/>
願以周文襄王端毅為法開拓心胸集衆人耳目為耳<lb/>
目乃能盡民間利弊一二罷行之邇來吏道貪殘猫與<lb/>
<pb n="KR4e0164_WYG_004-26b"/>
䑕同卧忽聞有所劾治打草驚蛇自此亦當嚴憚矣王<lb/>
守竭力為吳氓賦役二事豈便謂能解倒懸亦且得伸<lb/>
一口氣而困於多言微公主之又只作一塲話說矣恐<lb/>
終為人所阻愚見賦當寛民更莫増科壹以便民為主<lb/>
匪專革弊役當少優士大夫不惟杜其多言亦國家待<lb/>
賢之禮也别久瞻仰如渇天假良㑹旌節旬宣吳中校<lb/>
適以病不獲晉謁道生靈困苦之狀與其仰望之情伻<lb/>
來忽蒙惠書重之以腆貺感荷無涯承念嗣續匪公之<lb/>
<pb n="KR4e0164_WYG_004-27a"/>
厚德直道安肯為此言銘刻銘刻校夭子三人矣自度<lb/>
精力稍勝前而有所不足方尋醫問藥為補此一叚造<lb/>
化未知天意如何<lb/>
　　　答聶丹徒<lb/>
病中久不聞尊叔父起居恒切懐仰忽承執事書如覿<lb/>
顔靣校也進道不勇日月將不待人執事方富年謂宜<lb/>
立志如天之崇而循序用功如地之實上以古聖賢為<lb/>
我師胡乃執禮過恭下問於校得無借聽於聾乎聞命<lb/>
<pb n="KR4e0164_WYG_004-27b"/>
祗辱儻髙明不以人廢言日用間有得力處及疑礙打<lb/>
不過處相與商量不敢不盡其愚也今日至難為者莫<lb/>
如縣令然仕宦廟食百世者亦惟守令為然校毎見從<lb/>
政者始未嘗不憂勤渇欲聞善久而識達世故寖異於<lb/>
初以一邑惟吾獨尊虚美者多不得聞其過也此乃恒<lb/>
人之情髙明决不為此然不敢不以告也<lb/>
　　　與聶郡守文蔚<lb/>
天厭否德䘮子䘮孫怨艾之餘始知病根俱縁不勇虚<lb/>
<pb n="KR4e0164_WYG_004-28a"/>
底天理不能勝實底人欲天故大儆之今敢不自淬勵<lb/>
畏天以終身自量精力未衰寡欲而博施儻天赦吾尚<lb/>
可以得子也僻居窮鄉無由通起居曷勝懐仰令姪遣<lb/>
使至敬附此書所願大進此道敏行訥言以静御動屈<lb/>
以尺蠖未也蟄之以龍蛇何如何如<lb/>
　　　答胡郡守孝思<lb/>
多病久疏故人伻來忽承書問恍然若覩丰神承諭行<lb/>
事必近於王欽仰欽仰嗟夫王道之不明也久矣其故<lb/>
<pb n="KR4e0164_WYG_004-28b"/>
何邪王道之不行也久矣其故何邪此無他闕却天德<lb/>
也若篤吾赤誠上下誰不響應如不吾信請觀温公當<lb/>
時豈無才過於温公者乎至於感動天人則邈乎不及<lb/>
逺矣温公嘗謂劉忠定公云天人元無兩箇道理只因<lb/>
有這軀殻須著思誠又云自不妄語始卓哉言乎聖人<lb/>
復起不能易矣敬為公誦之<lb/>
　　　與薛君采<lb/>
校雖未及識執事而神交久矣王令下車蒙寄聲惓惓<lb/>
<pb n="KR4e0164_WYG_004-29a"/>
校何以得此哉昔嘗獲見老子解集竊意執事黙而好<lb/>
深沉之思天資本自近道第從前似嘗役心於辭章後<lb/>
乃落其華而就實習心或猶未忘聲利天下所趍知動<lb/>
執事不得但未知思慮尚能不累心否聖雖學作兮所<lb/>
貴者資執事既有其資矣願益篤志聖學如易所謂知<lb/>
崇禮卑者不崇則不能超然不卑則不能去切已之實<lb/>
病詩云采葑采菲毋以下體故敢效其區區古之善修<lb/>
黄帝老子者今莫知其若何用功矣凡涉訓詁者前後<lb/>
<pb n="KR4e0164_WYG_004-29b"/>
自不相入一章之中亦首尾衡決獨執事之書貫若一<lb/>
也雖然校生也固不固則不能叩執事之微言明道有<lb/>
云此言論道非所以論為道也不知此書是欲發明道<lb/>
理是欲指示人功夫令循循有入處若欲教人下手願<lb/>
提掇一二言而毋費辭乃真迷者之指南也天氣漸寒<lb/>
願若時深根寧極不具<lb/>
　　　答顧禹錫<lb/>
校老且衰矣乃承下問勤勤得毋借聴於聾乎聞命祗<lb/>
<pb n="KR4e0164_WYG_004-30a"/>
辱執事年富力强謂宜大肆力於聖賢之學所進詎可<lb/>
量乎昔人有言文章一小技於道未為尊豈直未尊而<lb/>
已邪溺志妨功其為害道大矣承諭欲斬絶之甚善甚<lb/>
善但恐心於重處發熟處難忘罅漏未易塞耳又云讀<lb/>
經史無所得此固謙謙之辭然亦未知若何讀之博吾<lb/>
見聞邪反求諸心邪此通塞之機聖學俗學之辨也管<lb/>
見如此不識髙明以為何如<lb/>
　　　復王道思<lb/>
<pb n="KR4e0164_WYG_004-30b"/>
昔承下問校嘗誦其所聞隨問以答窮所未逮慚負實<lb/>
多不謂髙明乃能聽受志向有加於前欣慕欣慕所願<lb/>
立決定志用刻苦功勿認意氣為志勿以大言盖之虚<lb/>
檯此心不在本位克已最難事事不肯放過猶未免有<lb/>
錯也管見若此未知髙明以為何如王純甫心學淵深<lb/>
人品超卓屈己以親之當有益也<lb/>
　　　復胡郡守孝思<lb/>
伻囬嘗復書請教王亞叅過又承寓書詢及周禮沿革<lb/>
<pb n="KR4e0164_WYG_004-31a"/>
傳成否惓惓好善之心公之盛德也此書尚未成自量<lb/>
精神未衰欲完養以覬有進耳承寄秦安志筆力雅健<lb/>
追古作者自非博學髙才詎能若是加之以端重及常<lb/>
有恂恂之意則當於古人中求之矣見海漕策為之駭<lb/>
然校雖不敢隃度然此天下大勢亦可以理推後世水<lb/>
官失其職也久矣而考工記數語尚存有曰凡溝逆地<lb/>
阞謂之不行水屬不理孫謂之不行又曰凡溝必因水<lb/>
勢凡阞必因地勢善溝者水潄之今倡議者不知曽察<lb/>
<pb n="KR4e0164_WYG_004-31b"/>
其地脉否曽度其水勢駃否書云海濵廣斥世所傳千<lb/>
里長沙即其地也既是浮沙則漲没不常開通未幾淤<lb/>
塞隨至勞費將無窮況河運必須所至有居民瀕海之<lb/>
地恐不能興旺也伻回急不盡所欲言若他有長策出<lb/>
人意表者便中願亟還教校所欲急聞也<lb/>
　　　慰羅達夫<lb/>
杜門幽居如卧空谷故人如達夫非不寤寐有懐而無<lb/>
由一通起居慶門有大㓙變欲奉慰者數矣竟以乏便<lb/>
<pb n="KR4e0164_WYG_004-32a"/>
而止負罪負罪達夫孝心天至其於哀痛固當倍百蓰<lb/>
恒情雖然孝有逺者大者所願抑損至情頫從先王之<lb/>
禮篤志好學成身成親達夫自致於聖賢則親為聖賢<lb/>
之親啓聖太中所以流光百世也達夫昔奔䘮過姑蘇<lb/>
時校聞之也後不及往弔人頗傳聞言論風㫖如愚之<lb/>
固陋更願達夫於自聖作聖處精察之絹一匹奉充賻<lb/>
儀千里微誠藉此以將鑒納是荷<lb/>
　　　與陳原習<lb/>
<pb n="KR4e0164_WYG_004-32b"/>
昔見吾兄自言渇欲得人規過雖然如校之直亦無開<lb/>
口處他人彌難矣此恐有箇病原願反求之汎汎以求<lb/>
亦未必得願精求之求得後却取别紙開看何如何如<lb/>
　　　答王時行<lb/>
一别十有六年遐想吾兄進德甚勇其於瞻仰曷勝惓<lb/>
惓今兹承寄三天悟易說髙明所見固自卓爾不群雖<lb/>
然吾兄豪傑之才也根本不帖帖地鞭辟近裏著己固<lb/>
嘗用力其於致力或未遑伊川有云立言貴涵蓄不使<lb/>
<pb n="KR4e0164_WYG_004-33a"/>
知德者厭無德者惑何時得一見相與剖天根月窟之<lb/>
秘以闡心易邪<lb/>
　　　答路賔陽<lb/>
南都一别十有六年而始㑹於淮陽今又十有餘年矣<lb/>
故人之書屢至校鄉居如卧空谷非惟不得候望顔色<lb/>
亦無由可通起居恒切懐仰承諭著實之益只此一言<lb/>
不勝私喜乃知故人進德修業加於曩多矣毎歎交游<lb/>
中别之十年或二十年比再見之聲譽日隆才識日進<lb/>
<pb n="KR4e0164_WYG_004-33b"/>
而完然赤子之心非復曩之時矣如吾兄所稱古人脚<lb/>
踏實地做者何可得哉何可得哉但所指功名㨗徑者<lb/>
則恐未然凡立功名者上雖有愧於道德必不決性命<lb/>
之情以饕富貴也今邊備大可寒心吾兄昔在上谷必<lb/>
能洞知其利弊不知若何處分乃可以銷國家莫大之<lb/>
慮中州在今日視他鎮為晏然一有事則截然為砥柱<lb/>
國家任用意當在此二處俱求一圖盖欲知山川脉絡<lb/>
也惟時天氣漸温盎然吾人仁底氣象擴而充之六合<lb/>
<pb n="KR4e0164_WYG_004-34a"/>
同春也願若時調爕以迓天休不具<lb/>
　　　答唐應德<lb/>
總總中承賻并示之教言無任感荷久失致謝人心元<lb/>
神昭昭靈靈收歛停蓄因其真機引而伸之觸類而長<lb/>
之自有無窮之妙校未之能也億而屢中校亦弗屑焉<lb/>
應德邇來作何功夫想日精進此學須見得收功處則<lb/>
發端不差應德髙明一洒支離之陋豈非大快事却覺<lb/>
似好㓗者又未免别生出弊端專内遺外日用間分本<lb/>
<pb n="KR4e0164_WYG_004-34b"/>
末作兩叚事如此又仍是支離也愚見如此然與否與<lb/>
　　　與胡中丞孝思<lb/>
校嘗謂今日事最大而勢甚難處者宜莫如黄河久欲<lb/>
請於執事以乏良便而止兹因便風敢布一言黄河變<lb/>
遷亦多故矣要其跡多在今山東願選於屬官中沈實<lb/>
而有文學者得數人指授以方畧令循行遷徙處考古<lb/>
證今畫為一圖令他日治河者有所馮據以發其獨智<lb/>
豈非千古之一快哉圖成早得賜教至懇至懇<lb/>
<pb n="KR4e0164_WYG_004-35a"/>
　　　與王純甫<lb/>
校每見講學者往往未老而衰無收結處因内自猛省<lb/>
覺有多少牽絆在自治不痛切長惡容姦天安得不與<lb/>
之大敗露毛髪聳然吾兄剛大之資逈與校異但恐用<lb/>
功處亦未能大副天也吾軰今俱是五十以上人若不<lb/>
致力更待何時願賜砥礪共進此道<lb/>
　　　復沈一之<lb/>
承教衰年宜有接助校豈敢不屑為但不知耳執事若<lb/>
<pb n="KR4e0164_WYG_004-35b"/>
肯見教幸甚幸甚近體大學頗窺聖學之樞機至易至<lb/>
簡說者自生繁難陽明盖有激者也故翻禪學公案推<lb/>
佛而附於儒被他說得太快易聳動人今為其學者大<lb/>
抵髙擡此心不復在本位而於義利大界限反多依違<lb/>
明眼人觀之亦自易破静夫若實用功今雖路錯畢竟<lb/>
肯回頭也只怕不肯切實克已耳<lb/>
　　　答鄧魯<lb/>
别後屢得故人書噫汝之惓惓於吾亦猶吾之惓惓於<lb/>
<pb n="KR4e0164_WYG_004-36a"/>
汝也聖雖學作兮所貴者資汝資固自近道但未嘗死<lb/>
中求生勇猛用一畨功來天理人欲不容並立要須誓<lb/>
不與賊戴天乃可決勝耳<lb/>
　　　與吕仲木<lb/>
小兒短折兩承惠書深感通家之誼近見詩樂譜惓惓<lb/>
哉吾兄好古之心意未嘗不欲推今世為唐虞也猗與<lb/>
偉與但此生不知而作吾兄盛德善不必其自已出也<lb/>
而樂取諸人亟為之刋行為之奏請毋乃未深察與吾<lb/>
<pb n="KR4e0164_WYG_004-36b"/>
兄心體至虚至平試因校言而少加察將惡之矣盖其<lb/>
術本不能誤人而借重於道德名賢反足以誤後學也<lb/>
樂之道圓而神其妙全在散聲矣此天籟所以混融也<lb/>
散聲多者不可損少者不可益天然而然或傳開元詩<lb/>
樂直以一聲叶一字文公深疑之此殆神解謹奉采蘋<lb/>
譜一篇試求知音者布之八音何如何如<lb/>
　　　答胡孝思<lb/>
承諭𨽻楷興而篆廢壊愚謂廢則由之壊則當罪斯篆<lb/>
<pb n="KR4e0164_WYG_004-37a"/>
古人天然之妙悉從廣大胸中流出傳久而譌六王畢<lb/>
四海一李斯適當同文之任乃以小智穿鑿妄改古文<lb/>
此與盪滅先王法度同一軌轍也李陽冰作篆髙古上<lb/>
配李斯真可雄視百代但其妄作殆有甚焉只如謙卦<lb/>
一字而數體此何為哉好竒逞恣故也尚可以語心畫<lb/>
也哉愚意欲考定六經一復古文之舊但校既多病又<lb/>
無同志者彼此商量以故事竟落落難合也昔所寄六<lb/>
書願一一正其紕繆至懇至懇便中草此容俟後布<lb/>
<pb n="KR4e0164_WYG_004-37b"/>
　　　與何子時<lb/>
故人逺在萬里詩云一日不見如三月兮矧别已數載<lb/>
我思當如之何昔之大儒自少卓然欲學聖人卒其所<lb/>
成就尚不能自滿其意吾人學已後時若不立決定志<lb/>
勇猛用功日復一日必大負於初心矣元誠心學光㓗<lb/>
勿欺志行卓爾不羣汝與之相切磋必大有益也<lb/>
　　　與王純甫别紙<lb/>
子言之十室之邑必有忠信如丘者焉不如丘之好學<lb/>
<pb n="KR4e0164_WYG_004-38a"/>
也漢唐篤行者固不乏人列之於德行則不可恐所學<lb/>
未是孔顔之學也兄稱管幼安為潛龍且謂去舜一間<lb/>
如此豈但優於冉閔乎恐未免通人之蔽也<lb/>
論孟子處語意卓絶但不免有過處校嘗歎顔孟之學<lb/>
固自不同亦由不幸不及孔門使得親炙夫子則許多<lb/>
英氣不知不覺暗消常自以為不足矣純公最淳厚而<lb/>
其言露圭角處亦時有之校每見此惕然内省盖吾人<lb/>
去聖彌逺尤宜於虚志驕氣上磨礱黙思聖人德容以<lb/>
<pb n="KR4e0164_WYG_004-38b"/>
求融釋脫落也有若言行氣象似孔子恐其學未免求<lb/>
之於外曽子謂江漢以濯之秋陽以暴之此真知聖人<lb/>
心學者也以此觀文中子不是從本原上學只是從外<lb/>
靣安排續經非吳楚僣王但氣象自陋耳<lb/>
一貫忠恕之論深悟聖賢宗㫖但以忠為正心事恕為<lb/>
修身事此猶未免小疵聖人之心渾然天理周流無間<lb/>
吾人被人欲間隔必須發箇真實懇惻底心逐事事上<lb/>
打透故忠恕不是兩箇功夫通大學格物至平天下都<lb/>
<pb n="KR4e0164_WYG_004-39a"/>
包了大要只是一箇活底敬也<lb/>
嬰兒哺乳一叚妙甚<lb/>
正心修身體用之說甚當而意未完誠意正心修身一<lb/>
節宻似一節誠對偽言似容得惡在惡是萬善之鬼賊<lb/>
故曰毋自欺正對偏言是過不及有所說得重本體受<lb/>
他累也修只是檢㸃恐發用處不覺有偏之其所說得<lb/>
輕大偏已去防有小偏也到齊家治國平天下更不說<lb/>
節序都只從身上說起而闗紐歸誠意<lb/>
<pb n="KR4e0164_WYG_004-39b"/>
相望千里㑹晤無由有不合處千萬一一批示<lb/>
　　　與林相<lb/>
自汝之别吾旦夕念汝亦旦夕憂汝汝之才可以大受<lb/>
可以深造而今則未且道何以故汝自思之吾欲與汝<lb/>
下一語曰放心以逺易曰聞言不信汝必信未及則又<lb/>
為汝下一語曰汝喜事以為功為所牽引汝信乎汝疑<lb/>
之乎古語其心之出有物采之又曰與接為搆日以心<lb/>
鬬又曰心卧則夢偷則自行使之則謀又曰心於重處<lb/>
<pb n="KR4e0164_WYG_004-40a"/>
發熟處難忘皆至言也夫學以定性為極然不見性亦<lb/>
無由定矣且道如何見性莫引陳言直舉心所自得處<lb/>
說達夫曽有謝書未知已達否答王純甫書録具别紙<lb/>
　　　答甘欽采<lb/>
兩得故人書惓惓於講學此吾兄樂善不倦之盛心也<lb/>
敬服敬服林廣文往有書奉復想達左右矣嗟乎學之<lb/>
不講也久矣今而講學者日以衆道其復明矣夫雖然<lb/>
談道者一何多也而實體道者一何寡也談若太易易<lb/>
<pb n="KR4e0164_WYG_004-40b"/>
然道其不明矣夫吾軰欲學聖人不求諸人生而静秪<lb/>
就孩提有知識後說起又不察性之欲與物欲則是以<lb/>
念念流轉者為主無端生出許多議論來聽其言不曰<lb/>
且聖矣夷考其行猶是凡夫且虚擡此心不在本位日<lb/>
用間真病痛却都放寛校為此懼深願諸君子以拙自<lb/>
處把世間一切名利底心斬絶浄盡立志如天之崇循<lb/>
序用功跬步皆踏實地但諸君子自占地步已髙又有<lb/>
喜同惡異之心莫肯退聴大學指授知止此是千聖淵<lb/>
<pb n="KR4e0164_WYG_004-41a"/>
源且道止是如何若於此悟入則功夫有箇起處便有<lb/>
箇究竟處若由大路然校作六書精藴於此有相發明<lb/>
者謹奉數字請教録具别紙固陋之見不識髙明以為<lb/>
何如<lb/>
　　　答鄒謙之<lb/>
久别惄如饑渇兹行天假良㑹校聞也晩又復無縁得<lb/>
京口書曷勝馳仰承命欲校為下頂門一鍼惡校何人<lb/>
乃敢校何人乃敢來教自病常炤常流是必因用以遡<lb/>
<pb n="KR4e0164_WYG_004-41b"/>
體又病無成佛作祖志與應付僧較短量長是必發其<lb/>
真心超凡以入聖不暇為葛藤如此是已鍼著百㑹真<lb/>
穴想周身血氣都掣動瞑眩一畨精神大變換矣欽仰<lb/>
欽仰每見吾兄所作文字明白疏爽而力稍輕今停蓄<lb/>
收歛也久氣象必深沈言語必簡當非惟不當以故吾<lb/>
相待亦且絶筆不肯為人役矣何以故學佛者說我不<lb/>
是應付僧他直把來作黄葉飄飄看又不看作葛藤也<lb/>
出處猶語黙死生猶出處只在反求我心莫要粘帶莫<lb/>
<pb n="KR4e0164_WYG_004-42a"/>
被牽引便常超然明道云外靣有些罅隙便走又云理<lb/>
無大小其要只在慎獨敬為吾兄誦之詩云采葑采菲<lb/>
無以下體髙明毋以人廢言<lb/>
　　　答霍渭先<lb/>
承西樵寄大學原中庸原其間發明固多亦儘有合商<lb/>
量者此是繼千聖絶學須從實經歴處說但未有命不<lb/>
敢獻所疑兄子縝東還承吾兄寄所辨子静之書今上<lb/>
其船者多矣而兄獨否卓哉卓哉目睹秋毫者不能自<lb/>
<pb n="KR4e0164_WYG_004-42b"/>
見其睫善乎兄之下問也此不自滿假之心也敬以所<lb/>
聞對象山振古豪傑也然而學未近道客氣累之也吾<lb/>
兄之辨自察客氣何如慎勿自恕象山直指人心雖則<lb/>
能聳動人能救㧞人而無實下手處如四勿三省之類<lb/>
惜也呌噪己甚上焉者厭下焉者惑中焉者為其所驅<lb/>
若先讀晦翁書乍而讀此若驚若怪不為無助若先讀<lb/>
明道書有得然後及此則固不暇過而問焉矣孟子雄<lb/>
辯猶被英氣害事况子静乎假令孟子親炙孔門叅於<lb/>
<pb n="KR4e0164_WYG_004-43a"/>
顔愚曽魯之間固將薫為太和當欿然自覺不足矣吾<lb/>
輩去聖彌逺謂宜追慕盛德儀容使麤心浮氣脫然融<lb/>
釋不作孟子以下人物何如何如<lb/>
　　　答王長沙子正<lb/>
使君為政未久坦夷之心潔白之操愚夫愚婦或能知<lb/>
之薦紳先生乃聞有不樂欲相料理者東海病夫久不<lb/>
管人間是非未知其事有無然在使君正好自煆煉吾<lb/>
輩若透却名利闗人安能軒輊我縱毁我譽我萬方我<lb/>
<pb n="KR4e0164_WYG_004-43b"/>
只消不見不聞便都了却我若是真金儘教他做烈火<lb/>
儻還有些查滓却藉他做洪鑪猛煎熬一過是添我多<lb/>
少精神雖然此猶是小小闗頭若還透得生死大闗更<lb/>
脫灑在承雅愛不覺率爾發其狂言髙明以為何如校<lb/>
欲致書請問於鄧守不得階願求故人為之先容天氣<lb/>
漸寒陽德潜藏於黄宫惟冀若時保固天真不具<lb/>
　　　與王純甫<lb/>
蒙陰令言邑去今武城太逺難於寓書子游絃歌武城<lb/>
<pb n="KR4e0164_WYG_004-44a"/>
在其邑中二十里弟子周士淹回録吾兄大學解語意<lb/>
卓絶受教多矣但恐天資髙未嘗用過苦功夫來說得<lb/>
易易耳愚見録似别紙請教紕繆處毋吝一一是正至<lb/>
懇至懇老子解渇欲一見之千聖相傳俱是教人反樸<lb/>
還淳夫子老子說得尤切生於衰世故也不如此何以<lb/>
挽回造化但老子說得未免矯枉過正耳後世目為異<lb/>
端非惟不知老子恐於聖門宗㫖亦未必知矣<lb/>
　　　别紙<lb/>
<pb n="KR4e0164_WYG_004-44b"/>
大學功夫復性而已矣明我明德吾性自足元不須増<lb/>
添只要去其昏蔽此一言已盡矣新民者明我明德於<lb/>
人也變文言之者人性亦不須我増添只因壊了却要<lb/>
我變化他明明德有箇機竅識得則功夫有著落夫何<lb/>
故只為這道理就在當人血氣上發出來容易被他遮<lb/>
蔽日用間試自省察血氣用事常多其始就是人欲中<lb/>
剔括出天理久之天理纔做得主雖然何敢恃也那去<lb/>
不盡的人欲剗不㓗浄少縱則復張皇矣教人者若分<lb/>
<pb n="KR4e0164_WYG_004-45a"/>
我人則無含𢎞之量有忿疾之心只把做自家事反求<lb/>
所未至則意懇惻亦易感動他止至善者定性也此是<lb/>
究竟處吾兄見得甚髙至善者非他明德之本體也明<lb/>
德是他發出來的本來靣目性初萌動處難於名言謂<lb/>
之曰善冲漠無朕妙不容言故謂之至善此本然之善<lb/>
不與惡對中庸所謂喜怒哀樂之未發謂之中上天之<lb/>
載無聲無臭也大學先言明明德新民而後及止至善<lb/>
何故先從知止說起此欲人見性也知止是欲學者悟<lb/>
<pb n="KR4e0164_WYG_004-45b"/>
入處定静安慮煞有功夫吾兄說得輕了雖則見得吾<lb/>
性本静若血氣德性未能合一此心依舊牽惹得動正<lb/>
是雲駃月運舟行岸移必須用執持功夫校故曰執持<lb/>
而後静謂之定不執持而自定謂之静學至於静至矣<lb/>
何以又言安曰此兼境言是處皆静謂之安如何又有<lb/>
慮在此又兼有事言所謂動亦静也到此動静合一乃<lb/>
為真止學者若不知止非聖人之學也初學何能知故<lb/>
聖經惓惓本末之辨教人反求諸身傳文提出知本甚<lb/>
<pb n="KR4e0164_WYG_004-46a"/>
懇切<lb/>
新親古字互用大學新民作親書親逆作新易大傳易<lb/>
知則有親讀作新纔與可久語脉相貫古書似此甚多<lb/>
若不識古文古韻便多窒礙校謂新民是明我明德於<lb/>
人之變文只以明明德於天下一言證之自見壹是句<lb/>
猶云同此也否則與皆字重所厚正是良心親切處與<lb/>
中庸思修身不可以不事親同意傳文容後請教<lb/>
　　　答喻吳江時<lb/>
<pb n="KR4e0164_WYG_004-46b"/>
書至知故人在鄰邑喜甚喜甚噫割雞得無用牛刀乎<lb/>
校多病杜門忘世久矣雖然毎聞守令一善政則喜動<lb/>
顔色其不善則蹙額久之何也民吾同胞故休戚若在<lb/>
已也故人之來吳江數十萬生靈今而後得所矣前政<lb/>
足以為鑒其先有張明道者足以為法張嘗及吾門其<lb/>
人學佛無世俗一副當名利心故平易安静民依之如<lb/>
父母然視卓魯尚未及必也淳公乎扶溝晉城此真故<lb/>
人之師也伻回先此奉復<lb/>
<pb n="KR4e0164_WYG_004-47a"/>
　　　答陳元誠<lb/>
可琛至得元誠書未論言語何如只温醇氣象自藹然<lb/>
溢於言外病我叙文自信太過無虚心屈已之意又疑<lb/>
吾近日學問見得佛老與聖人同大為我懼說到此可<lb/>
謂苦心矣深感深感校且老䘮子䘮孫罹此大難而志<lb/>
不少衰惟恐懼修省此無他欲自致於聖賢也古無自<lb/>
足之聖賢校今去聖賢甚逺何敢自足邪佛老之學自<lb/>
少年見得與聖賢别今更見得同則是中道而叛聖人<lb/>
<pb n="KR4e0164_WYG_004-47b"/>
也老子又不可與佛並言乃若是處雖出於佛亦不可<lb/>
棄但恐實陷溺而不自覺如此則全頼元誠救正也書<lb/>
尾静修之言引而不發昔聞元誠論静云一念不生既<lb/>
不執持又不茫昧三件犯著一件便不是今人多賴動<lb/>
為静此正是元誠心學淵微處故能發胸中所藴然此<lb/>
是就已静上說不知未到此地位如何用功纔得到此<lb/>
既到此地位還有功夫用否千萬極言毋吝指教疑義<lb/>
録具别紙願一一訂其是非<lb/>
<pb n="KR4e0164_WYG_004-48a"/>
　　　别紙<lb/>
純甫氣魄甚大人品孤髙然學似信佛勢己不可反雖<lb/>
然吾猶欲其反之故校答書引用佛語而折𠂻以吾儒<lb/>
之言使知佛學縱有妙處亦不出於聖人佛所謂塵指<lb/>
妄念也必先有這種因時纔發出來故曰前塵此語亦<lb/>
自好但起念都說是前塵動得是處也說是縁影則大<lb/>
謬矣精藴中辨佛處亦儘多<lb/>
翻篆而楷凡楷本從篆翻因取便失了本義自宋來好<lb/>
<pb n="KR4e0164_WYG_004-48b"/>
古者毎毎欲正之但欠精詳耳字莫備於小篆昔嘗讀<lb/>
之毎覺其未安自思古人若如此豈不自然何故却如<lb/>
此蓄疑不敢發後忽見古文乃與吾意暗合又有舊時<lb/>
思量未到忽見古文豁然開我心見得既多乃敢說李<lb/>
斯是小智穿鑿造古文者其心大以宻故凡學問之功<lb/>
經綸之法造化之秘觸處自然發出來非吾强說吾但<lb/>
識得與他發揮或因而附已意耳六書若止象形則不<lb/>
足以盡變第三巻字下曽畧為之分别體例就象形論<lb/>
<pb n="KR4e0164_WYG_004-49a"/>
須㑹之以神毋泥其形乃得天然之真稽實待虚以此<lb/>
言易己落第二義以後六書亦不如此<lb/>
混沌是對開闢言此是先天一之所由起有一而未形<lb/>
到開闢初有一自此有二而萬生矣這都屬後天吾心<lb/>
一念不生時便是混沌<lb/>
當其無有器之用此是老子語妙甚與聖人亦同大抵<lb/>
造化從無立有從微至著故學問要反本研幾<lb/>
大抵有質纔有文文勝則䘮質人知文勝之弊而不知<lb/>
<pb n="KR4e0164_WYG_004-49b"/>
盡去其文之弊恣睢自用與夷狄禽獸同如秦是己老<lb/>
子夫子俱生周末文盛時俱有志於反樸還醇挽回造<lb/>
化夫子說得平正老子便覺矯枉并不滿於先王惹得<lb/>
後來處士横議秦人出來一切掃去文遂不成世界矣<lb/>
容再思之十一元也到十便反元方好再起百千萬一<lb/>
如之凡事皆如此此承反於一而言無此句意亦足今<lb/>
除之<lb/>
知道無中邊而不知内為主則茫無下手處知内為主<lb/>
<pb n="KR4e0164_WYG_004-50a"/>
而不知道無中邊則隘故曰此心學之全功也<lb/>
天文左右前皆動也惟北辰不動人身背亦如之故曰<lb/>
天根之學本易艮背之㫖<lb/>
日行遲月行疾正是天象示人君逸臣勞之義先儒反<lb/>
之然於天終不合也<lb/>
内經云心藏神又有神闕神庭穴妙甚雖然此神明升<lb/>
降往來之道也非神之宅也諸臟皆實而心獨虚故神<lb/>
都焉元誠涵養精深必有超悟處願開其天天發亮則<lb/>
<pb n="KR4e0164_WYG_004-50b"/>
太和元氣盡洩不成造化矣惟其體𤣥團聚光耀只在<lb/>
日月上發故天元全人體内幽只開竅於目露洩神光<lb/>
目為之使故人之天元全<lb/>
閉口勿言則於求放心甚易上文言心之全體都奔在<lb/>
舌上舌不言亦有動意故下即引此句欲其閉口以固<lb/>
此心即仁者其言也訒修辭立其誠之意若嫌其是仙<lb/>
家語改曰善根何如<lb/>
電光以下語意本出文公因嫌五峰之學不務涵養本<lb/>
<pb n="KR4e0164_WYG_004-51a"/>
原只要執發見一端便張皇作用故有急迫助長之病<lb/>
明道見湯瓶便知陰陽消長之理見石壇濕便知天地<lb/>
升降之理爕字大則為調和陰陽小則為調和飲食字<lb/>
意故有抽添火候之言初不就修煉上說但修煉家不<lb/>
能外耳<lb/>
　　　二<lb/>
盧可琛回有書奉寄想已達左右矣可琛行後始得見<lb/>
所與二三子書真切懇到深造自得之言也但所答梁<lb/>
<pb n="KR4e0164_WYG_004-51b"/>
生說却未免支離豈欲游戲翰墨邪校雅不欲元誠作<lb/>
詩書意似不謂然夫詩之有律猶文之有駢儷終是俳<lb/>
體古人決不屑此未論三百篇只如枚乘阮籍陶淵明<lb/>
皆涵蓄有餘味亦可陶天真也雖然此猶是掠下說黙<lb/>
而成之不言而信何暇假此乎<lb/>
　　　與吕仲木<lb/>
吾兄出處闗時運之盛衰凡在朝野莫不太息愚意獨<lb/>
推諸天道術為天下裂也久矣天將大有厚於吾兄使<lb/>
<pb n="KR4e0164_WYG_004-52a"/>
得專一於聚精㑹神之學反本而復其初挽回世道在<lb/>
此世俗酬應之作一切罷絶之何如與其俯狥人情孰<lb/>
與恭黙以承天意詩云帝謂文王無然畔援無然歆羡<lb/>
誕先登於岸又云帝謂文王予懐明德不大聲以色不<lb/>
長夏以革不識不知順帝之則敬為吾兄誦之山中静<lb/>
極深造黙成自得當益淵慤願時有以教我至懇至懇<lb/>
昔承賜先叔父母薶銘校具書拜謝願有過必告有疑<lb/>
必請以此為謝不識曽達左右否<lb/>
<pb n="KR4e0164_WYG_004-52b"/>
　　　答鄧魯<lb/>
各在天一涯忽得汝書若從天而降何喜如之雖然其<lb/>
喜也乃不勝其憂也又不勝其懼也吾將苦口言之乎<lb/>
汝聞言必未我信雖然汝亦知吾苦心乎嗚呼後世英<lb/>
才不為少矣往往没溺於身毒之教只為自家立脚不<lb/>
住為其所驅一遇棒喝師遂失其故吁可嘆哉亦可鄙<lb/>
哉昔者汝也好說光景今并撤開胸襟中滯礙若小釋<lb/>
者然而流蕩難反矣只為無實功故被新學聳動又去<lb/>
<pb n="KR4e0164_WYG_004-53a"/>
凑合佛學謂與聖人同聖人之教以三綱五常為主佛<lb/>
教欲絶滅三綱五常還可謂之同乎慈湖侮聖賢大無<lb/>
忌憚而汝好之何邪所示對竹數言大是脫空晉之清<lb/>
談未必如是今之講學能切實用功者無如陳元誠試<lb/>
就正之何如新學大抵敏言訥行先利後義說得太易<lb/>
易然髙擡此心不在本位所行不復可檢㸃明眼人決<lb/>
不能瞞也試一省看何如餘具别紙<lb/>
　　　答張希虞<lb/>
<pb n="KR4e0164_WYG_004-53b"/>
往古來今人生何限矣其存也能不與禽獸同歸者幾<lb/>
何其没也能不與草木同腐者幾何此無他皆因志不<lb/>
立及用功不精專也天理人欲勢不兩立果能誓不與<lb/>
賊俱生以死決勝則何人欲之難除也古人一日千里<lb/>
士别三日當刮目相待矧三嵗邪明年必得㑹晤當豫<lb/>
拭目以須也<lb/>
　　　答王宗尹<lb/>
别汝多年無日不思汝何也以汝為學不無偏滯而肯<lb/>
<pb n="KR4e0164_WYG_004-54a"/>
樸實用功若此自能求所未至故吾常望汝大進惜道<lb/>
逺無由一見之忽承遣人存問始知從政於杭甚為杭<lb/>
人喜今之為民父母者往往學養子而未必心誠求之<lb/>
心一不真萬事悉為虚文癢疴疾痛豈復闗於吾身汝<lb/>
素以毋自欺為學此言似不必告汝恐汝執著已見而<lb/>
不能盡民之情則所求者未必能中耳古之聖賢超乎<lb/>
萬物之表禄之以天下不足為榮困于泥塗不足為辱<lb/>
後人胸次小纔為卑官便道受人氣不過不由進士科<lb/>
<pb n="KR4e0164_WYG_004-54b"/>
便道志不得大行此其自期待何淺淺也汝萬萬不屑<lb/>
此然微芥蔕於心亦能損吾天德也杭郡多事終日在<lb/>
大忙中應物而不與俱往守正而不主故常足以驗吾<lb/>
學力蘇杭宻邇風便願數懐我以好音<lb/>
　　　與沈一之<lb/>
子程子有言不學便老而衰讀故人莫春書颯然有衰<lb/>
意何邪吾人學不大進只為被凡心絆却故天心不純<lb/>
拙者所見不知髙明以為奚若端峰遺範當自有親切<lb/>
<pb n="KR4e0164_WYG_004-55a"/>
人言恐不足為重輕汲汲似猶有好名意何如何如<lb/>
　　　與吕仲木<lb/>
王子崇西行老母病不及奉書其後託可泉轉致不知<lb/>
曽達左右否天下之望在兄一人傳聞吾兄頗有衰意<lb/>
惕然動心程子有云不學便老而衰吾兄完養有道人<lb/>
言諒非真然亦可助内省三代而下學聖人甚難甚難<lb/>
者但知識神之為神不知全其元神也前書舉文王必<lb/>
如是乃能純乎天德管見若此能不畔否願就正於髙<lb/>
<pb n="KR4e0164_WYG_004-55b"/>
明邇來作何功夫想益深造自得願有以振德我<lb/>
　　　弔歐陽崇一<lb/>
羅達夫過我聞知令先公遘疾心常懸懸今嵗林相來<lb/>
則聞吾兄已奉䘮南還矣𬗟惟孝心純至其於哀恫固<lb/>
當倍百恒情未審自罹荼毒氣體何似哀毁滅性聖有<lb/>
明戒所願强加饘粥輔養精神孝莫大於尊親願吾兄<lb/>
務其逺者大者篤厚懇惻致其身為聖賢則顯親為聖<lb/>
賢之父啓聖太中所以流光百世也山川阻修病體羸<lb/>
<pb n="KR4e0164_WYG_004-56a"/>
弱弗克趨弔中心缺然素紗一匹奉充賻儀鑒納是荷<lb/>
　　　與李司業汝立<lb/>
别汝忽忽十年矣古人有言士别三日刮目相待矧十<lb/>
年邪其所樹立造就當何如也欣羡欣羡吾山林之日<lb/>
雖長媿無所得惟是死生闗畧看得破人間一切虚名<lb/>
浮利直是悠悠胸中差覺無事耳<lb/>
　　　與黄宗賢<lb/>
承惠寄雲中疏藁足以占經濟大畧矣欽仰欽仰竊惟<lb/>
<pb n="KR4e0164_WYG_004-56b"/>
執事所抱負者天德王道也其中語意頗覺抑揚得毋<lb/>
猶有人者在邪或恐郢書而燕說之此則愚之固也雖<lb/>
然不固不足以發執事之疑而助其觀省哲人斷國信<lb/>
於蓍龜雲中事勢竟當何如執事沈幾先物必有以洞<lb/>
照之矣惟時天氣漸暑願恬養自愛<lb/>
　　　答應元忠<lb/>
胡純過我言吾兄以事在杭承來教憤世疾邪已甚勢<lb/>
若五嶽起方寸隱然詎能平嗟夫直道難容坐令正人<lb/>
<pb n="KR4e0164_WYG_004-57a"/>
困兹多口雖然兹乃天之降禍邪將天福之邪吾兄超<lb/>
邁之資本自天植不知所以切之磋之琢之磨之果能<lb/>
副天之玉汝於成否邪今兹紛紛毋乃天將大警動之<lb/>
邪吾兄何不奮厥大勇以其憤世疾邪者自發憤自憎<lb/>
疾於性情上實用功夫大學之至善中庸之無聲無臭<lb/>
此吾兄歸宿之地也詩云采葑采菲無以下體願勿因<lb/>
人廢言<lb/>
　　　與王汝中<lb/>
<pb n="KR4e0164_WYG_004-57b"/>
昔在山中夢汝中偕伯載訪我校謂伯載曰汝中言甚<lb/>
懇切而學不加進何哉無何汝中果至消息亦大矣但<lb/>
所謂不進者陰陽相反乃神靈託以告余謂校不進也<lb/>
敢不自惕未知汝中内省以為何如大學功夫定性而<lb/>
已矣此心容易牽動何由止止汝中游道大廣講說過<lb/>
多康節有云亦恐因而害天性所願羞澁其言毋使口<lb/>
滑慎擇所與交以輔吾仁凝然如山亭亭湛乎如水澂<lb/>
澂其於進德何可量也<lb/>
<pb n="KR4e0164_WYG_004-58a"/>
　　　與崔子鍾<lb/>
留都一别且也三十餘年矣遐想年兄進德日以精深<lb/>
欣仰欣仰校也下士晩聞道聊以拙自修而又未能也<lb/>
亦太不勇矣近世講學者日以多道其復明矣乎道其<lb/>
復行矣乎吁憂方大耳虚志驕氣欲一蹴至聖人而言<lb/>
行判若兩截此恐即是談天衍彌天道安之流耳近見<lb/>
序文深斥陸學愚意陸學且未可非彼其功夫雖麤却<lb/>
是實做也淺見如此不識髙明以為何如<lb/>
<pb n="KR4e0164_WYG_004-58b"/>
　　　與周行之<lb/>
吳氓亦嘗荐臻荒年然未有若今兹歉嵗細民敖敖不<lb/>
欲生若此其甚也今幸麥熟茍延鄉人有為令於山東<lb/>
者談彼中烖荒尤甚乃若河南則口不忍道耳不忍聞<lb/>
痛心痛心吳中糧額太重雖良有司盡心法終不能盡<lb/>
善雖然若匪盡心小民受害那復可言昔者南昌况侯<lb/>
奏减七十餘萬石郡是以再造其後戸部持三十餘萬<lb/>
石古額不肯蠲除賈似道公田之類是也周文襄公設<lb/>
<pb n="KR4e0164_WYG_004-59a"/>
法隨糧起耗使輕者不失其為輕而重者折為輕齎以<lb/>
救其困其後派折之弊百出則以等則太多也王端毅<lb/>
公復更其法隨田起耗重者差覺减輕而派折之弊終<lb/>
莫能革天水胡侯始驗糧均派昔之神姦不剗自除而<lb/>
輕重復不均文安王侯乃為之牽攤其耗愚夫愚婦可<lb/>
使戸知凡沙痩水深者則為之量減其法視前政最善<lb/>
而弊不無者有司度田未必實也此非法弊乃是人弊<lb/>
若得良有司踏實永有利而無害矣宋人争差役雇役<lb/>
<pb n="KR4e0164_WYG_004-59b"/>
利害議論孔多今吳中實利雇役而有司以差役為名<lb/>
其害百端大抵官得其一而私費其四五甚則有破家<lb/>
者矣王侯始立雇役之法小民式歌且舞今更欲講求<lb/>
便於小民而復士大夫亦既有成畫矣二者皆吳中永<lb/>
久之利而言人人殊盖或未究其本末也吾兄素善秤<lb/>
亭天下之事非憂國憂民無所用其心其於鄉邦利弊<lb/>
固已燭照而數計之矣乃聞深不滿於二法校且疑之<lb/>
未得其說敢請問於左右以求至當之歸病卧衡門瞻<lb/>
<pb n="KR4e0164_WYG_004-60a"/>
仰故人如渇無由一通起居兹因小壻王一誠卒業南雝<lb/>
附此問訊<lb/>
　　　答崔子鍾<lb/>
自陽明之說行而慈湖之書復出禍天下殆天數邪年<lb/>
兄與湛年兄辭而闢之意則甚善但名未正耳何謂名<lb/>
曰慈湖之書逆天侮聖人之書也昔孟子名楊朱曰無<lb/>
君名墨翟曰無父慈湖之行未必能過墨與楊而邪說<lb/>
則甚以其為佛學也校嘗謂佛氏無天今慈湖既已叛<lb/>
<pb n="KR4e0164_WYG_004-60b"/>
聖人而從佛親為之奴矣而又呵佛罵祖陽主聖教欲<lb/>
髙出一層其敢於侮聖人之言者盖學狠和尚棒喝禪<lb/>
宗呵佛罵祖家法無天莫大焉此書不焚不知顛了無<lb/>
限後生校毎思之未嘗不為痛心疾首也承教漫及此<lb/>
　　　與郭水部<lb/>
一别十年忽承干旌訪我於野愧無以告之竊謂講學<lb/>
不必多言只在自知實病痛處方可真切磋心不可有<lb/>
游思身不可有惰氣游思多則神明散惰氣勝則嗜欲<lb/>
<pb n="KR4e0164_WYG_004-61a"/>
滋斯言或可充韋弦之用也<lb/>
　　　答熊恱之<lb/>
吾兄忠赤之忱潔白之操因心自然有大過人者來諭<lb/>
懇懇憂國惟恐不能保晩節是憂善哉言矣世之治也<lb/>
君子自以為不足其亡也若有餘使在位者皆能持是<lb/>
心太平可望也海賊盤根雖久然無難㧞者近日之事<lb/>
本只該捕盗事勢相激遂致用兵主兵者權輕兵法不<lb/>
立遂至敗北賊徒追我師但觸下體不敢傷上體盖欲<lb/>
<pb n="KR4e0164_WYG_004-61b"/>
自開後門也以故我軍死者甚少但船與兵仗盡為所<lb/>
得今聞湯總兵且來若能整肅軍法而無張大其事激<lb/>
彼民攻彼冦寧漏有罪而不忍殺無辜開其黨自相斬<lb/>
捕不日可平也傳聞逺方不知賊巢虚實多信流言又<lb/>
有生事之人造為征亂語吾兄膺留守重任必能静以<lb/>
鎮之但恐此中事情言人人殊未有能得其的者故敢<lb/>
敢以告亦煩與撫公及操江公一言先定廟筭嗚呼兵<lb/>
動於外福生於内廟筭若善不知是救多少生靈廟筭<lb/>
<pb n="KR4e0164_WYG_004-62a"/>
不善不知多少生靈肝腦塗地也嗚呼士大夫要幹大<lb/>
事者必須視民如痛肉一般自然上帝黙祐易於成功<lb/>
若有要避禍及立功底心便是逆了上帝帝乃震怒功<lb/>
何由成況此賊本不多人今日平之易於反掌若張大<lb/>
其事奏聞於朝萬一朝廷謂冦盗不足與輕動兵端流<lb/>
禍豈有極也私憂過計故發此迂言詩云采葑采菲無<lb/>
以下體吾兄其留意焉<lb/>
　　　與王憲副克敬<lb/>
<pb n="KR4e0164_WYG_004-62b"/>
傳聞有尊恙或以為瘧也或以為滯下也皆不可知所<lb/>
可知者必焦勞吾民所致也公之於吾蘇可謂良工心<lb/>
獨苦矣天祐吉人想勿藥有喜校適有兄子之䘮不獲<lb/>
躬候謹遣人問安總兵何日至其人智勇不問可知矣<lb/>
未知仁與信何如其嚴何如易曰師貞丈人吉子曰必<lb/>
也臨事而懼好謀而成願公與之深語其人若銳於立<lb/>
功不可也專於殺戮不可也不嚴於立軍法期期不可<lb/>
也兵能分而不能合能合而不能分不可也合數百惡<lb/>
<pb n="KR4e0164_WYG_004-63a"/>
少為曹人有必死之心我軍雖衆不可見利直前而不<lb/>
顧後患也必也上下文武合為一心首去貪酷之吏嚴<lb/>
僨軍之誅賊必破膽開賊生路凡互相斬捕者有賞解<lb/>
散其徒者免罪來首自歸者充軍非賊首但解散及來<lb/>
歸者俱赦不罪故曰上兵伐謀其次伐交百戰百勝不<lb/>
如不戰而屈人兵也凡用兵有機今日事勢固須調兵<lb/>
不若乘其機激沙民使用命又不若乘沙民之機諭沙<lb/>
賊使自歸昔者唐髙仁厚出兵五日而平蜀冦數萬只<lb/>
<pb n="KR4e0164_WYG_004-63b"/>
是一箇誠心愛人開賊生路而已校書生不知兵哀元<lb/>
元之無辜聊陳管見助廟筭之萬一惟髙明擇焉可也<lb/>
　　　與余烋<lb/>
昔者得汝書吾意汝先公葬也久矣汝弟煥至亟問之<lb/>
涕泣而對乃知未也吾責之曰大孝尊親汝弗能矣其<lb/>
次弗辱汝弗能矣其下能養乃父何嘗一日享汝兄弟<lb/>
之奉哉身後暴露且也十有三年矣若此與無子何别<lb/>
昔者何子平有故不得葬尚自謂我情事未伸天地間<lb/>
<pb n="KR4e0164_WYG_004-64a"/>
一罪人耳況無故而不葬罪將安逃禮過時而不葬主<lb/>
䘮者不釋服今汝兄弟俱釋衰絰從吉施施焉于于焉<lb/>
與他人同是可忍也孰不可忍也正以名教則汝兄弟<lb/>
不可復入學校之門矣雖然此責在汝尤重何也以汝<lb/>
為兄一家之長也嗚呼乃父學為大儒官至少宰身後<lb/>
暴露不得安其體魄孤魂漂漂其竟何依汝兄弟恬然<lb/>
安焉是夷貊之道非復詩禮之家矣亦獨何心煥求吾<lb/>
作墓志銘吾平生未嘗為此昔者静菴葬胡純來求銘<lb/>
<pb n="KR4e0164_WYG_004-64b"/>
墓遜菴葬李敉來求銘墓叔父之葬吾弟苦欲吾自銘<lb/>
皆辭不作今老矣豈可獨為令先公破此例邪雖然吾<lb/>
心戚戚不忍也欲為汝兄弟轉求陸伯載文章鉅公也<lb/>
不然轉求周尚書伯明汝父同年也問行狀及事實皆<lb/>
無之豈能以空文作志邪念汝弟千里逺來又懼汝兄<lb/>
弟以無埋銘為辭差池葬事故不得已以吾所知者代<lb/>
汝作壙記庶幾不誤葬期嗚呼祖父有善而弗能傳謂<lb/>
之不孝煥幼不能知汝長當知可即條録嘉言善行請<lb/>
<pb n="KR4e0164_WYG_004-65a"/>
文於立德立言之君子以圖不朽吾日夜望之記録成<lb/>
當遄寄我煥又言兄子圭長成今游邑庠矣吾聞之甚<lb/>
喜庶幾克肖乃祖哉欲繩祖武在行不在文在立志在<lb/>
勤用功不專在才力圭勉之哉圭字朝信已當故不著<lb/>
於字說<lb/>
　　　與王資穆<lb/>
聞資穆今嵗不得與於賔興人皆稱屈雖然天難忱斯<lb/>
安知天意不大警資穆使百尺竿頭更進一步邪大丈<lb/>
<pb n="KR4e0164_WYG_004-65b"/>
夫自視何如顯揚其親豈在一第今秋榜已掛事又屬<lb/>
陰矣天公毎張此一叚公案令人自參人竟不悟枉自<lb/>
勞攘許多詩云上天之載無聲無臭儀刑文王萬物作<lb/>
孚又云帝謂文王無然畔援無然歆羡誕先登於岸人<lb/>
能反求以此自照勘則於世味得失自然輕矣資穆今<lb/>
用何功夫讀書有得有疑可寄我一商量否<lb/>
　　　與鄒謙之<lb/>
伯載誦吾兄書樂與四方講學者接此吾兄惓惓盛心<lb/>
<pb n="KR4e0164_WYG_004-66a"/>
也雖然講學者衆世道固甚可喜而亦甚可憂何也講<lb/>
而不學者衆也是以講為學者也行必顧言義必勝利<lb/>
吾兄亦嘗省其私乎髙明今方為人師匠一言一行後<lb/>
進楷模願以聖門訥言敏行為主人心多動則不能自<lb/>
還明道有言只外靣有些罅隙便走又曰人心縁境出<lb/>
入亦不自知敬為吾兄誦之<lb/>
　　　答陳元誠<lb/>
嵗莫林烈至得元誠書改嵗而劉叔憲所寄書亦至一<lb/>
<pb n="KR4e0164_WYG_004-66b"/>
念未起時語意超妙足見元誠心學淵微但他語不無<lb/>
滯處來諭相見乎離非藏乎離此固元誠獨得處然道<lb/>
理未有不可通於人者更思之何如神闕神庭語出内<lb/>
經心藏神亦内經語也心之神明無乎在而無乎不在<lb/>
也無乎不在而有在也静則氣母歸根動則神機發見<lb/>
故疑其在彼而不知實在於心雖有在也而無迹也鄙<lb/>
見如此不知髙明以為何如<lb/>
　　　答林烈<lb/>
<pb n="KR4e0164_WYG_004-67a"/>
士淹回道汝意極懇懇學患心不真此心若真何事不<lb/>
可成來書人鬼之語甚切此是善惡已動念時功夫更<lb/>
自體驗善惡未動念時有功夫否人心立極雖有間斷<lb/>
處亦好接頭否則終日向學不免散而無統也<lb/>
　　　答蘇駕部<lb/>
校不才多病天所棄也亦天逸之使為閒民也康節有<lb/>
云滿眼清才在朝著病夫無以繫安危故人天方向用<lb/>
宜積赤誠以待機㑹老杜有云艱危須仗濟時才又云<lb/>
<pb n="KR4e0164_WYG_004-67b"/>
獨使至尊憂社稷諸公何以答昇平故人不可不勉也<lb/>
承問復古手叚噫有三代而上之學術斯有三代而上<lb/>
之人才有三代而上之人才斯有三代而上之功業今<lb/>
聖賢經天緯地之學具存後之人只向方圓上測䂓矩<lb/>
而不肯就䂓矩上出方圓非古道不可復也泥古之迹<lb/>
不能神而明之也校於古人不能為役而志不敢自小<lb/>
者亦欲學古之道竭吾才以求之也維時雨淫害稼暑<lb/>
至而不至氣鬱以蒸他日交秋火必不肯退位嵗氣勝<lb/>
<pb n="KR4e0164_WYG_004-68a"/>
復何時而已邪故人願自燮理吾身陰陽毋為偏氣所<lb/>
沴也<lb/>
　　　與唐應德<lb/>
此行天將有大造於應德也應德天植忠義而於消息<lb/>
盈虚之理或未深察其微故天牖之使操心也危而慮<lb/>
患也深他日出而任世道之責可以萬全不輕於一擲<lb/>
矣天平數語極其苦心當時一似死肉頑不之省過後<lb/>
始警懼真至理誠言也銘感不敢忘銘感不敢忘聞欲<lb/>
<pb n="KR4e0164_WYG_004-68b"/>
秋凉過我敬灑掃先人之廬以俟近日讀詩欲以雅頌<lb/>
之音銷鑠群慝聞兀崖有詩解應德若有之便中願早<lb/>
寄示<lb/>
　　　與唐音<lb/>
得書自覺學未探本原甚善甚善乘此戚然大有警於<lb/>
心百尺竿頭務求進步處乃不枉此一生耳麐入學舉<lb/>
業想日有進但恐德業日忘日逺不患妨功惟患奪志<lb/>
斯言宜惓惓服膺髙汝白幼時其叔父教之以舉業歎<lb/>
<pb n="KR4e0164_WYG_004-69a"/>
曰便做到狀元三年一箇何足慕哉及長登進士第其<lb/>
叔父以書戒之曰此何足喜吾正憂汝從此不免墮坑<lb/>
可置一簿記毎日過差寄我汝白自謂我終日侍傍何<lb/>
不相信如此試問其僕答曰比在家漸不同矣因此而<lb/>
懼乃置簿記過過不可勝書因此大懼刻苦用功若汝<lb/>
白之學與其叔父之教可以為法矣<lb/>
　　　與林相<lb/>
跂余望汝久矣徐亞參樾過我始知汝已回嘉禾抱病<lb/>
<pb n="KR4e0164_WYG_004-69b"/>
未出則未知為舊病與新病與語非醫不能治汝之病<lb/>
雖然亦嘗黙而思之凡病之作十二官必有不得其職<lb/>
者矣心為天官何莫不由之是故致病在心治病亦在<lb/>
心茍能握其樞旋乾轉坤在兹秋凉望早過我重為輕<lb/>
根静為躁君輕則失根躁則失君溽暑中驗之尤得力<lb/>
也許台仲暨錢采之沈静夫曽相見否李參過嘉禾特<lb/>
附此信百凡作縣事可盡告之是固有志為民者也<lb/>
　　　與王宗尹<lb/>
<pb n="KR4e0164_WYG_004-70a"/>
在杭三載上下信之無異辭足以見毋自欺之效雖然<lb/>
願嗛焉其毋自足也足則怠且驕雖有自欺亦不自知<lb/>
矣由世俗希曠觀之嘖嘖滿人口固當由古之人觀之<lb/>
此誠不足以當堯舜之萬分一也嗟乎堯舜其猶病諸<lb/>
是誠何心也乃天德也吾以堯舜之道望汝故不以頌<lb/>
而以規汝前書媿不能如羔羊大夫而欲為兎罝野人<lb/>
意則甚善語或滯矣羔羊名大夫也兎罝自是十亂中<lb/>
人昔者文王舉大顛閎天於兎罝詩人因而咏歌其事<lb/>
<pb n="KR4e0164_WYG_004-70b"/>
肅肅者誠敬之極功也施於中林而終始表裏一致矣<lb/>
春秋傳論舉冀缺而曰敬者德之聚能敬必有德盖其<lb/>
源流如此李參受萬宰令過杭欲得一見故人問為政<lb/>
臨民之道此可與言者也聞曽太平多善政并煩述以<lb/>
告參<lb/>
　　　與聞静中<lb/>
昔三原王公在留都其志未嘗一日不在天下國家故<lb/>
無一日不與賢士大夫來往嘗一日出有狂夫向之呼<lb/>
<pb n="KR4e0164_WYG_004-71a"/>
萬嵗入部延屬僚諮之婁駕部曰昔張忠定公行軍三<lb/>
軍呼萬嵗公曰止勿言即回衣冠坐㕔上戒閽人謝賔<lb/>
客勿通反覆思得數策明早請婁駕部語之婁不答公<lb/>
乃問曰當時忠定何以處之曰亟下馬呼萬嵗公喟然<lb/>
歎曰吾軰安能及古之人彼倉卒應變而有餘吾無事<lb/>
終日思而不足其好善如此吾兄為國柱石為縉紳楷<lb/>
模其志與三原公先後一致也但未知門下士孰可為<lb/>
吾兄師者孰可為吾兄友者又孰可為汲引而長養成<lb/>
<pb n="KR4e0164_WYG_004-71b"/>
就之者天下事大可憂惟此一著可以應急可以定傾<lb/>
可以任重保大吾兄願加之意焉<lb/>
　　　與周行之<lb/>
日李康惠公為刑部屬見素林公為僉都謂李曰昔三<lb/>
原王公在南都其志未嘗一日不為天下國家故無一<lb/>
日無賢士大夫往來門下今吾門何寥寥豈吾不能屈<lb/>
已邪何賢者之不至也李因問曰公今所交何人曰司<lb/>
㓂張公實太宰楊應寧司諌楊方震請各問所長曰某<lb/>
<pb n="KR4e0164_WYG_004-72a"/>
長於某請各問所短曰某短於某請問公所長林遜謝<lb/>
請問公所短林因虚心問焉曰承勛毎侍教所聞惟節<lb/>
義文章而未嘗及學問公所長在是所短其亦在是乎<lb/>
林大歎服前輩風度如此願吾兄以三原公見素為法<lb/>
屈已下賢博求人才以自助益亦因而汲引成就後生<lb/>
斯固吾兄成已成物之功也鄉别於嶺南校謂子庸曰<lb/>
吾兄毎言無適而非道若見得無適而是道則學大進<lb/>
矣亦嘗與吾兄有言不識尚可為韋弦之助否肅齋公<lb/>
<pb n="KR4e0164_WYG_004-72b"/>
既去前所行二政勢必動揺他日小民復受弊而追思<lb/>
其利彌覺多事矣<lb/>
　　　與方叔賢<lb/>
校以空言鄉學天厭否德䘮子䘮孫春秋傳所謂於是<lb/>
有隱慝焉敢不惕然内省吾兄昔也無子而今有子兹<lb/>
乃天祐善人願兄丕惟進德以祗承天意恭惟吾兄平<lb/>
生最髙處全在服善故曰聖雖學作兮所貴者資今位<lb/>
日崇望日隆萬一好善之心或不如初則雖有過人莫<lb/>
<pb n="KR4e0164_WYG_004-73a"/>
肯告矣吾兄昔寓錫山校憚暑失此良㑹今乃闊焉數<lb/>
年南望天一方曷勝鄉往衛武公年九十有五矣猶作<lb/>
抑戒以自儆且使國人交儆我吾兄之年視武公尚壯<lb/>
其心亦猶武公之心也不知邇來作何功夫承惠大學<lb/>
原中庸原受益多矣可疑處亦往往有之以未得尊命<lb/>
故未敢言嘗有書答純甫論大學録求是正<lb/>
　　　與陳元誠<lb/>
近讀詩以雅頌之言銷鑠群慝覺於性情有功安得日<lb/>
<pb n="KR4e0164_WYG_004-73b"/>
薫元誠咏歌舞蹈天機更當流動盈滿也讀大小雅至<lb/>
於宣王之詩未嘗不喟然而歎曰周其遂衰乎或曰宣<lb/>
王中興之主也胡不責平王而下反追咎宣王邪噫宣<lb/>
王之於周固若下弦之月矣惟患其虧也而可自盈乎<lb/>
哉一時君臣其德精明而乏天地深厚氣象中有一事<lb/>
便形於咏歌文公論周世宗一言極好曰為善須教顯<lb/>
顯地做盖至於魯頌則無可言矣其真文而不慚者與<lb/>
所以胥而為亡秦也斯意不知髙明以為何如<lb/>
<pb n="KR4e0164_WYG_004-74a"/>
　　　與羅達夫<lb/>
達夫别我去清風明月猶疑見達夫丰神夫子嘗歎才<lb/>
難吾輩所當猛省如達夫者何處得來而未免有我人<lb/>
見不肯舍已以從聖人顧欲率聖人之言從已毋乃擔<lb/>
閣其才乎校嘗謂更不必問才如何只因犯了孟子所<lb/>
謂不能盡其才誰能如顔子之既竭吾才也昔者之舉<lb/>
忠義則有之語道則未盡韓魏公最名有膽任大事死<lb/>
生以之然深服范文正公察乎消息盈虚之理富文忠<lb/>
<pb n="KR4e0164_WYG_004-74b"/>
公視文正為麤然慮不萬全不發日語次見達夫未深<lb/>
省故黙不言達夫聰悟絶人今當洞識之矣莊生一言<lb/>
極好易之者皥天不宜深有合於易道也李參受萬宰<lb/>
令附此以訊起居參平生居家有守今居官亦欲有為<lb/>
未知得行其志否袁與吉相去逺近若何若有所聞願<lb/>
有以教之<lb/>
　<lb/>
　莊渠遺書巻四<lb/>
</p>
<p>
</p>
  </div>
</body>
</text>
</TEI>
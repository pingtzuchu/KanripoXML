<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>莊渠遺書巻十一</head>
    <p>
<pb n="KR4e0164_WYG_011-1a"/>
欽定四庫全書<lb/>
　莊渠遺書巻十一　　　　　明　魏校　撰<lb/>
　　拾遺<hi>書</hi>
　　　與王純甫<lb/>
承寄性與天道二說議論精確理即是氣氣為天性等<lb/>
語吾兄必自有見得端的處故敢直截擔當說出不經<lb/>
人道之語今亦未易以口舌與吾兄爭也明道先生有<lb/>
言上天之載無聲無臭其體則謂之易其理則謂之道<lb/>
<pb n="KR4e0164_WYG_011-1b"/>
其用則謂之神其命則謂之性率性則謂之道修道則<lb/>
謂之教孟子於其中又發揮出浩然之氣可謂至矣此<lb/>
說最為完備浩然章曰其為氣也配義與道無是餒也<lb/>
既謂之配還好說理氣無别否近與一人論理氣因問<lb/>
之曰人當哀痛時滿體如割涕淚交流此惻隱之心也<lb/>
當羞愧時面為發赤汗流被體此羞惡之心也今且分<lb/>
别誰是理邪誰是氣邪其人唯唯曰未也哀痛羞愧固<lb/>
有發不中節時亦復涕汗流出豈亦理之為邪其人不<lb/>
<pb n="KR4e0164_WYG_011-2a"/>
能自解校曰理非别有一物只就氣該得如此便是理<lb/>
理本該得如此然却無為其能如此處皆氣為之也然<lb/>
氣運不齊有不能盡如此處理氣合一則理即是氣氣<lb/>
即是理昭乎不分孟子所謂配也氣與理違則判而二<lb/>
矣夫子所謂回也其心三月不違仁又謂人能𢎞道非<lb/>
道𢎞人皆此意也今試就吾心日用間體驗有時分明<lb/>
見得理該如此而吾不能如此打成兩片若謂氣即是<lb/>
理只好說善底一邊惡那一邉便說不去矣願吾兄更<lb/>
<pb n="KR4e0164_WYG_011-2b"/>
精思而黙識之可否幸速旋教烏反哺羝跪乳此是物<lb/>
性稟得來孝至於鵝不復知有母是他性中元無那理<lb/>
世間又自有孝鵝此意恐儘有商量承示伯潜進修動<lb/>
履憂喜相兼伯潜固吾畏友也曩嘗大進一畨今别後<lb/>
又復一畨精進校輩慚愧無地矣但其病體則深有可<lb/>
憂者竊惟養徳養身元無二理願以孔門求仁之㫖告<lb/>
之若只恁謹嚴固亦自好但恐拘迫太過則血氣且不<lb/>
得舒暢如何得道理發生鄙見如此不知高明以為何<lb/>
<pb n="KR4e0164_WYG_011-3a"/>
如<lb/>
　　　其二<lb/>
吾兄處晦觀動其於治亂興亡大故固已黙㑹於心傳<lb/>
聞主上英<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>天挺此大有為之機也乃以典禮扞格黨<lb/>
禍將興天下倒懸誰與之解校嘗以天時人事窺之文<lb/>
同既死上必注意渭先氣盛而才雄銳然以興致太平<lb/>
自任此亦有為之機校憂其過也且懼其輕也又恐人<lb/>
言激之則愈甚也願兄以公天下為心正其學術隨事<lb/>
<pb n="KR4e0164_WYG_011-3b"/>
補救其偏慎毋輕與之辨論凝定以鎮之從容以誨之順<lb/>
其機而轉移之天下安危將繫此人身上兄不可不加<lb/>
之意也<lb/>
　　　别紙<lb/>
承諭孔顔所欲勿者非禮也疑校并視聽言動亦將勿<lb/>
之信斯言也則與仙家目既不視魂自歸肝耳既不聴<lb/>
魄自歸肺何異豈校辭不别白與竊謂心放處正是非<lb/>
禮孔顔所欲勿者在此非謂纔視聴言動便是放也大<lb/>
<pb n="KR4e0164_WYG_011-4a"/>
抵人心通竅於耳目口體天君奠位四者守位稟命何<lb/>
待於收惟此是心放出走作則四者皆其透漏之路而<lb/>
目為甚故曰既從此放出却須從此收回此乃孔顔所<lb/>
謂勿也心學淵㣲吾兄剖析於毫釐正校千里之謬深<lb/>
感惓惓至情但此心往來機竅更願吾兄黙而察之何<lb/>
如<lb/>
　　　其三<lb/>
别後每以吾兄抱病為憂陳知縣鯨過武城不識曽使<lb/>
<pb n="KR4e0164_WYG_011-4b"/>
之診治否竊謂吾兄欲求萬全之安非主靜不可屈之<lb/>
以尺蠖未也必蟄之以龍蛇夏首連山商首歸藏此乃<lb/>
聖學第一義吾兄天資盖世茍能從事於兹凝精完神<lb/>
深造自得其於却疾也何有嘗與崇志論此甚詳不識<lb/>
曽舉似吾兄否元中超邁絶倫而學未精確責善輔仁<lb/>
正友朋責也不識吾兄何以告之<lb/>
　　　别紙<lb/>
允薦先生乆聞其名未得面㑹今亦未敢致書質疑煩<lb/>
<pb n="KR4e0164_WYG_011-5a"/>
兄自以已意徃問一二至懇<lb/>
周禮春官天産作隂徳地産作陽徳古今註者皆欠了<lb/>
然<lb/>
大司樂圜鐘為宫三叚古今註者皆莫能曉其義願求<lb/>
箋註數語<lb/>
律書三分損益隔八相生所從來乆矣筭法甚精然其<lb/>
術易窮故不得已而用半律變律但既曰半曰變則非<lb/>
律之本聲矣宋元儒者始為隔八相生乃旋宫之法非<lb/>
<pb n="KR4e0164_WYG_011-5b"/>
定律之法定律自當依周禮六律六同之序陽律皆左<lb/>
旋隂吕皆右旋其法往而可返禪於無窮近世又謂黄<lb/>
鍾之管長三寸九分蕤賓九寸乃黄鍾之變而非黄鍾<lb/>
也其說何如求一折𠂻之論<lb/>
古詩三百篇皆可合於絃歌願求譜數篇見寄近見允<lb/>
薦大成樂譜甚精但以一聲協一字今譜古詩須有散<lb/>
聲方合天然之妙向見陳元誠歌古詩散聲多少皆出<lb/>
天然安排不得必須譜出來然後人可學耳瑟學乆絶<lb/>
<pb n="KR4e0164_WYG_011-6a"/>
乆薦既能之願譜一二見教孔門甚重瑟千萬留意<lb/>
　　　其四<lb/>
國家以漕河故河淮濟三瀆皆拂經汶水東注而障之<lb/>
西乆則將變其他禍皆小惟大河北傾將使千里生靈<lb/>
魚鱉校深憂之而未有以處之不知高見以為奚若<lb/>
　　　與鄧魯别紙<lb/>
聖人說話都是教人切實做工夫如學而首章聖人分<lb/>
付要如此如此假令有一學生只管去念衆必驚訝以<lb/>
<pb n="KR4e0164_WYG_011-6b"/>
為病狂䘮心嗚呼此乃後世記誦之學設有一生只管<lb/>
對人解說學是如何習是如何衆必驚訝以為病狂䘮<lb/>
心嗚呼此後世訓詁之學設又有一生要求勝夫子夫<lb/>
子說學他便要說以不學為學夫子說習他便要說以<lb/>
不習為習如此衆有不大驚訝者乎此即慈湖是也此<lb/>
正棒喝禪師訶佛罵祖者也魯生魯生胡不觀鷹乃學<lb/>
習都是實事空言使不得也<lb/>
　　　與胡永清<lb/>
<pb n="KR4e0164_WYG_011-7a"/>
校不才一嵗之中聖恩荐至有非疎逺小臣所當得者<lb/>
寜不感激思奮嗟乎欲致太平求賢第一若學術不正<lb/>
人才不興而期得賢萬無是理昔我太祖開設學校固<lb/>
先行而後文科舉取人亦因文以觀行師儒從有司自<lb/>
辟譬如大家延師今科舉弊壞已極士不務實學惟務<lb/>
空言師儒多非其人教化所由壅也校昔不自度其不<lb/>
肖强欲更張但俗學溺人已深此官終難行志雖勞何<lb/>
補且撫已内怍亦無顔復臨諸生吾兄知我愛我與其<lb/>
<pb n="KR4e0164_WYG_011-7b"/>
使罷精竭神較閱掇拾俳偶之文而實無補於世孰若<lb/>
使之優㳺林下發明周官經世大法及條春秋撥亂綱<lb/>
要庶幾可以助興太平玉汝於成惟兄是賴叔賢渭先<lb/>
避嫌不敢通問俟得請後奉瀆也<lb/>
　　　其二<lb/>
傳聞元山病故上必注意渭先矣世道之責吾兄不可<lb/>
不自任明主可為忠言但救其末流不若正之於本指<lb/>
陳闕失白發姦弊不若因機而導之其機安在羣臣不<lb/>
<pb n="KR4e0164_WYG_011-8a"/>
得面見無可致力者聞上聰明好讀書惟有開陳古聖<lb/>
賢讀書之法使上自求之庶幾有大開悟但古聖賢讀<lb/>
書與後世絶異其差只在毫釐間不可不辨也病倦言<lb/>
不能悉世道可憂處將來何者為甚願吾兄常籌之庶<lb/>
幾轉移救正容易著力也<lb/>
　　　其三<lb/>
近讀吾兄執中一奏不覺心開目明其於君徳國體關<lb/>
係甚大而切經術正所以經世務不我誣矣校嘗學春<lb/>
<pb n="KR4e0164_WYG_011-8b"/>
秋頗覺聖人撥亂次第此莫還是第二着且道第一着<lb/>
何先請兄靜中洞察天機所向必能中其肯綮也<lb/>
　　　其四<lb/>
上祈雪於南郊十七日有事於大社是日祭畢而大雪<lb/>
此吾皇精誠感格也噫以吾皇之英明而導之以聖學<lb/>
明乾坤易簡之理體天地交泰之道其於太平何有吾<lb/>
兄精忠體國聞此亦當鼓舞惜乎有君無臣不能不為<lb/>
之浩嘆耳<lb/>
<pb n="KR4e0164_WYG_011-9a"/>
　　　與余子積别紙<lb/>
嘗謂古人讀書主於體而行之與後世惟事講明者異<lb/>
武王曰今民將在祗遹乃文考紹聞衣徳言往敷求於<lb/>
殷先哲王用康保民汝丕逺惟商耉成人宅心知訓别<lb/>
求聞由古先哲王用保乂民𢎞於天若徳裕乃身夫子<lb/>
曰誦詩三百授之以政不達使於四方不能專對雖多<lb/>
亦奚以為此古聖相傳讀書之大法明戒也聖人之學<lb/>
大以宻校近讀周禮見其區處天地萬物各得其所建<lb/>
<pb n="KR4e0164_WYG_011-9b"/>
立規模綱中有紀紀中有目徧布至為精宻誠聖人經<lb/>
世大典也而乆鬰弗彰校頗發明其義務求可以推行<lb/>
於今吾兄深思善悟懇惻直言敢録天官冡宰及太宰<lb/>
分職奉上請教願兄且勿開看先將聖經及諸家注疏<lb/>
閱遍思量聖人包括運用處然後閱此則彼此得失瞭<lb/>
然便中求摘紕繆匡其不逮更願兄畱意此書於世道<lb/>
大有助也<lb/>
　　　其二<lb/>
<pb n="KR4e0164_WYG_011-10a"/>
承諭徐州水灾重大民窮盜起賑濟無糧勦捕無術自<lb/>
病書生之學未適時宜此固足以見吾兄憂勞惻怛之<lb/>
盛心矣校不佞敢再以書生之論上瀆高明今日事勢<lb/>
困窮極矣願吾兄方寸間常以禹稷之心為心凡可以<lb/>
救民者無所不用其極請命於朝力言百姓饑且死懼<lb/>
散而為盜賊以貽國家憂積誠意以動上安知廟堂不<lb/>
惻然而念之乎否則受人牛羊求牧與芻而不得孟子<lb/>
所以語平陸大夫者可謂無遺䇿矣録寄春秋繁露二<lb/>
<pb n="KR4e0164_WYG_011-10b"/>
章讀之未能深了豈内經所謂知其要一言而終不知<lb/>
其要流散無窮者邪趙氏屬辭固有鑿處然考訂該博<lb/>
功夫精專足備一家之學恐與程氏本義大有不同也<lb/>
高明暇時熟玩當自見之<lb/>
　　　與夏惇夫<lb/>
在滁事簡望尊坐鎮雅俗使善類有所瞻依其益多矣<lb/>
雖然勿以事簡而弛防閑也御下不可不嚴也臨事不<lb/>
可不慎也山水雖佳幸毋終日徜徉觀之比曰觀我生<lb/>
<pb n="KR4e0164_WYG_011-11a"/>
君子无咎汝節天下竒才也而未必能遜志於學吾兄<lb/>
痛相切磋彼此必大有益也學者第一義必也恢恢乎<lb/>
有好善之心不自足已不求勝人乃可以深造也淺陋<lb/>
之見不識高明以為何如<lb/>
　　　其二<lb/>
愷悌君子遐不作人想今已有次第恨道逺未獲聞其<lb/>
詳也承諭今音歌古詩同於俗樂云云深得慎重謹宻<lb/>
之道但校所取者正以其曉音律耳感人天機莫神於<lb/>
<pb n="KR4e0164_WYG_011-11b"/>
樂此乃後世一大闕事校甞小試於嶺南頗有效騐食<lb/>
芹而美故欲獻之吾君也伊川不答溫公甚善但在校<lb/>
則可吾兄舉似源甫則不可彼正病於不肯盡言今又<lb/>
益其疾矣天氣正溫充盎宇宙願兄養徳養身自愛<lb/>
　　　復邵思抑<lb/>
前屢得吾兄書意向甚切頽惰之餘賴以振迅然猶未<lb/>
得平日端的用功今承來教愈覺鞭辟近裏所舉病痛<lb/>
皆就實地上說出來昏弱之資受益多矣惇夫有言此<lb/>
<pb n="KR4e0164_WYG_011-12a"/>
心提起處便是天理放倒處便是人欲提起心自提起<lb/>
放倒心自放倒至哉言矣日用間常切提撕須令應事<lb/>
接物與靜坐讀書時功夫合一方有得力處耳靜中涵<lb/>
養體騐所得所疑更願遂一見教幸甚所論良心數語<lb/>
甚精鄙意亦謂如此江西典學舊為有時名者作壞一<lb/>
畨近日典學臨難不能死節師道掃地朝廷選擇而起<lb/>
吾兄大愜士望其責甚隆也象山故江西人今其學張<lb/>
皇於一方此吾道明晦通塞之機人材盛衰世運否泰<lb/>
<pb n="KR4e0164_WYG_011-12b"/>
皆將繫焉非得吾兄㧞本塞源何以力救兹弊此又同<lb/>
志所責望於吾兄也伏承不棄遣使持書以出處之事<lb/>
下詢淺陋顧校何足以知之願以昔日求去之心而度<lb/>
今日可出之義則將不俟終日決矣<lb/>
　　　其二<lb/>
故人日以逺悠悠我思吾兄親切用功日用間想有得<lb/>
力處天徳本自完具却被已私障蔽重重自非決堅定<lb/>
志用勇猛功如何得透出校因學不得力未教而已知<lb/>
<pb n="KR4e0164_WYG_011-13a"/>
因慚對夫子宫牆故人不棄願有以振我秋令嚴肅天<lb/>
高氣晶願兄法天推盪胸中陳垢以收摧䧟廓清之功<lb/>
不具<lb/>
　　　其三<lb/>
不才多病乆當退藏天意固將大儆昏惰之資而畀以<lb/>
丘壑違天不祥不敢不勉日承下問畧獻所疑今復麤<lb/>
舉一二以吾兄切實用功當先了了矣古人口未甞說<lb/>
性終日於性上用功如何是性動處可見善乃天真性<lb/>
<pb n="KR4e0164_WYG_011-13b"/>
之本然惡乃人偽從軀殻起故不可無澄汰之功古人<lb/>
所以貴於精一也然必須篤信性之本善與聖人同乃<lb/>
能確然立志子積論性得無支離矣乎今欲於理氣處<lb/>
求一說融貫可通恐涉於想像講說矣象山天資甚高<lb/>
論學甚正凡所指示坦然如由大道而行但氣質尚麤<lb/>
鍜鍊未粹不免好剛使氣過為抑揚之詞反使人疑昔<lb/>
議其近於禪學此校之陋也喜怒當求之性情不當求<lb/>
之議論今舉先儒同異之說而求一說可通是又想像<lb/>
<pb n="KR4e0164_WYG_011-14a"/>
墮於言語間矣躬所未逮率爾奉答慚負慚負<lb/>
　　　其四<lb/>
來諭若以奔走廢學古人造次必於是顛沛必於是豈<lb/>
待安安而後用功邪明道有言學者為氣所勝習所奪<lb/>
只當責志吾兄以為何如<lb/>
　　　其五<lb/>
别乆寂不聞起居伻來喜動顔色吾兄蒞政臨民不識<lb/>
此心常精明否儻因而汩没却須求一出塲也禮曰孝<lb/>
<pb n="KR4e0164_WYG_011-14b"/>
子將祭慮事不可以不豫比時具物不可以不備又曰<lb/>
虚中以治之此言論敬極為親切邊事本易處分而廟<lb/>
筭或欠整暇盖未知敵虚實也中國大勢盜賊實惟近<lb/>
憂然莫如山東為甚今機械已萌矣吾兄所論列必切<lb/>
事情便中幸有以教我<lb/>
　　　其六<lb/>
永清南還吾兄朝夕又得親一畏友此殆天相二人也吾<lb/>
兄明敏有餘却似剛毅不足故於沈潛之功決定之志<lb/>
<pb n="KR4e0164_WYG_011-15a"/>
未能自慊於心與永清處當甚有益永清豪傑之才但<lb/>
涵養徳性變化氣質之功未免從前缺少近告以體仁<lb/>
功夫躍然而喜但未知别後得力處何如願以孔門程<lb/>
門所示求仁之方與相切磋台仲數得相聚否近道之<lb/>
資好善之志深用嘆服但其用功次第未知何如莫於<lb/>
閒中消了日月責善輔仁朋友之職願各努力相勉<lb/>
　　　與桂子實<lb/>
乆不聞故人起居懷想無已姜源甫余子積來訪盛稱<lb/>
<pb n="KR4e0164_WYG_011-15b"/>
吾兄進修之功昆仲自相師友朝夕漸摩以講明禮樂<lb/>
為已任聞之曷勝欣仰先王之禮乆不明於天下高明<lb/>
乃獨深信而篤好之考求其故冀可行之於今此其志<lb/>
當於古人中求之校病卧家居深恨弗獲執經請益抑<lb/>
嘗聞之明道謂横渠以禮教學者甚善又病其下稍頭<lb/>
溺於儀章度數之末如喫木札相似此言又何謂也二<lb/>
程先生平日教學者未嘗不以禮然其言曰涵養須用<lb/>
敬進學則在致知此其本末先後之間必當有辨高明<lb/>
<pb n="KR4e0164_WYG_011-16a"/>
其自擇焉<lb/>
　　　與聞靜中<lb/>
卧病衡門乆矣不聞故人動定今始知年兄改官考功<lb/>
深為朝廷得人賀今國家紀綱尚存海内幸而未亂者<lb/>
前後考覈亦與有力焉明年春當考覈之期天下之治<lb/>
係於年兄天下之亂亦惟年兄天下之望咸在年兄天<lb/>
下之責亦惟年兄尚其朂哉惟吾兄惇厚靖黙近仁之<lb/>
資朋軰鮮有能及者而且精密小心動無過舉黜陟大<lb/>
<pb n="KR4e0164_WYG_011-16b"/>
事固當加詳但未知剛斷明決處比舊何如耳君子居<lb/>
其職則思死其官有官守者不得其職則去昔裴洎三<lb/>
爭事於上前不聴李藩謂曰曽以出處決之否憲宗乃<lb/>
從洎言所願年兄壁立萬仞以澄清天下為已任勿為<lb/>
大利害所動摇其察之也必精其詢之也必廣其行之<lb/>
也必果其持之也必堅所陟也必有以慰天下之望所<lb/>
黜也必有以快天下之心公道大明紀綱益振則海内<lb/>
猶可望治也聞諸縉紳咸以公輔之器期待年兄年兄<lb/>
<pb n="KR4e0164_WYG_011-17a"/>
一生勲業咸在此舉尚其朂哉<lb/>
　　　其二<lb/>
校昔官南都司直劉公寔為吏部端居簡出惓惓於鑒<lb/>
别人才爾時世道方傾危君子有所恃而不恐小人有<lb/>
所畏而不敢為非隱然為一時之重吾兄清徳重望與<lb/>
劉公同素善品評人物雖然校不惟欲兄為衡鑑更欲<lb/>
兄為大匠今世人才衰㣲須大振作之汲引之挽回世<lb/>
道庶幾在此<lb/>
<pb n="KR4e0164_WYG_011-17b"/>
　　　别紙<lb/>
天下大勢有緩急故君子之應之也有經權今國家之<lb/>
事亦孔棘矣若以常法應之恐未足以救兹變也東南<lb/>
大水數百里生靈將化為魚不識當道何以救之乎<lb/>
　　　其三<lb/>
源甫所載革除時事雅有史才其包舉也廣其考訂也<lb/>
精其臧否也正今亦不必改竄但取其所載事畧以朱<lb/>
墨别之凡朱㸃者録出便可成書矣墨㸃者亦不可棄<lb/>
<pb n="KR4e0164_WYG_011-18a"/>
别録出之以備料檢故事愚見如此不知高明以為何<lb/>
如又源甫所查者多吏部兵部事更願託相知者備查<lb/>
户部禮部工部及刑部事各衙門亦然但有關係者皆<lb/>
科條録出可以大補我國家典故不但可補史氏之闕<lb/>
遺也校昔見兵馬司所取妖人南赤肚供招備載藥劑<lb/>
分兩製法可以延年可以生子不覺吐舌君子作事當<lb/>
為逺圖此事竒甚必且傳播四方豈無癡人欲嘗試者<lb/>
但云假造秘方殺童男童女和附子等藥為方則其術<lb/>
<pb n="KR4e0164_WYG_011-18b"/>
不復售人亦不談之矣吾兄老成持重必能深長思招<lb/>
議中決不草草也未知此事畢竟何以處之<lb/>
　　　與吴徳翼<lb/>
校讀尚書見唐虞君臣互相戒飭凜然生祗懼之心今<lb/>
交友多唯唯之風願與吾兄共惇古誼校嘗竊謂吾人<lb/>
材質易為氣稟拘住若只就謹言正行上做工夫固不<lb/>
失為自修之士終恐規模窄狹展拓不開直須卓然立<lb/>
志以古聖賢自期見得箇義理大原學問要切處日用<lb/>
<pb n="KR4e0164_WYG_011-19a"/>
之間先立箇大綱領然後循序用功庶幾規模闊大不<lb/>
受氣質限量孟子之所謂能盡其才也<lb/>
　　　答潘希召<lb/>
承諭某近已回頭但猶未轉步此誠可為吾道之喜但<lb/>
以愚見窺之某豪傑之士才高氣雄此等人既已回頭<lb/>
不憂其不能轉步但恐未肯回頭耳然此亦難以口舌<lb/>
爭要在積誠意以感動之耳古人只在實地上用功孝<lb/>
則真箇是孝弟則真箇是弟存養真箇是存養省察真<lb/>
<pb n="KR4e0164_WYG_011-19b"/>
箇是省察故朋友之際相勸而善工夫冣多不消費許<lb/>
多言語後世只為實地上工夫不及古人故議論愈多<lb/>
愈閙承諭近讀孟子只覺深得一格子此等必有灑然<lb/>
自得處第恨離索之逺不獲面詣以領教言<lb/>
　　　與張常甫<lb/>
往嵗㑹於吴門承諭天人之際逮今猶覺凜然年兄既<lb/>
已識得此意其於戒謹恐懼之功自不容已日用之間<lb/>
必有獨覺其進處但未知虚心受善及廓大規模處比<lb/>
<pb n="KR4e0164_WYG_011-20a"/>
舊何如校竊聞之夫子曰吾十有五而志於學孟子曰<lb/>
乃所願則學孔子也學者立志直截要學聖人則日用<lb/>
所講皆聖人之學便自見得箇根本簡要處決不作枝<lb/>
葉瑣碎功夫其於訓詁辭章非惟不屑為實亦不暇為<lb/>
矣年兄聰明過人又多材藝恐於訓詁辭章未能絶利<lb/>
一源故區區有懷尚欲以此瀆告耳<lb/>
　　　别紙<lb/>
嘗慨心體湛如太虚只因軀殻上起種種私意便如漫<lb/>
<pb n="KR4e0164_WYG_011-20b"/>
天雲霧莫能就根上勘明我身從天地來天地開闢㑹<lb/>
當有混沌時我身有生固當有死何啻海上一漚風前<lb/>
一塵死生已透更無關則人間世所謂名利關聲色關<lb/>
者更無難透矣而後心體超然天徳自見且道世間貪<lb/>
生怖死底畢竟免得否人何不自省悟愚見如此敢呈<lb/>
似吾兄以求是正<lb/>
　　　與蔡希淵<lb/>
吴門一别相將二三十年吾兄則既老矣而校年亦踰<lb/>
<pb n="KR4e0164_WYG_011-21a"/>
艾不敢復以世俗常禮筆墨陳言溷長者記有之高山<lb/>
仰止景行行止鄉道而行忘身之老也不知年數之不<lb/>
足也俛焉日有孜孜斃而後已請以是為高明獻承示<lb/>
新刻太極圖解及改竄西銘足占吾兄精力沛其有餘<lb/>
不然豈其皓首而猶游戲翰墨邪未知元公純公見之<lb/>
還首肯否<lb/>
　　　與崔子鍾别紙<lb/>
體仁舊說當時雖頗知鞭辟近裏尚涉想像日用間缺<lb/>
<pb n="KR4e0164_WYG_011-21b"/>
却行著習察實功立本處未能致一不免更端邇來杜<lb/>
門修省逺求堯舜危微之戒近體孔顔克復之傳用是<lb/>
惕然愧懼所恨昏惰之資不能勇猛奮前願吾年兄常<lb/>
賜鞭䇿<lb/>
　　　與徐子榮<lb/>
别乆瞻仰曷勝吾兄位望日隆當自任以天下之重校<lb/>
天之廢才也乃扶病入汴抗顔復為人師慚負慚負過<lb/>
歸徳考按諸生乃微子所封先聖祖宗所自出之地也<lb/>
<pb n="KR4e0164_WYG_011-22a"/>
曠百年無表章之者盖有待於皇上焉耳校謹具奏以<lb/>
請事下春官願兄與西樵共成兹美此萬世一時也<lb/>
　　　與王時行<lb/>
一别十有六年始有虎丘之㑹竊覸吾兄所存剛大尚<lb/>
存精神視舊則歛藏矣此固可喜然猶未足深喜者欲<lb/>
吾兄百尺竿頭更進一步也校嘗謂人能虚已從善則<lb/>
天下之善皆將歸焉易曰或益之十朋之龜弗克違元<lb/>
吉孟子曰好善優於天下吾兄若於此處著力所進詎<lb/>
<pb n="KR4e0164_WYG_011-22b"/>
可量邪更願沈潜以求之勇往以行之沖澹以守之毋<lb/>
以教外别傳亂吾聖門宗㫖使彼此失是也<lb/>
　　　其二<lb/>
别乆曷勝瞻仰古之大臣不用則天下仰之用則功被<lb/>
天下何哉其誠素積有以感格天人也故曰才與誠合<lb/>
然後能勝天下大事吾兄今當暇時正宜勤懇大進厥<lb/>
徳訪求人才講求經世急務以古聖賢豪傑自期待毋<lb/>
徒養望自高也何如何如<lb/>
<pb n="KR4e0164_WYG_011-23a"/>
　　　與梁仲用<lb/>
校無似誤䝉教愛二載於兹緬惟執事以黙名菴而言<lb/>
語傷易傷煩十常七八豈欲寡其過而未能邪人心通<lb/>
竅於舌舌動則聲因以宣故人之多言者舌常有動意<lb/>
盖此心全體俱奔在上面也仙家守氣必先塞兊固靈<lb/>
根吾儒欲存此心亦須捫口勿言不輕漏泄意自歸根<lb/>
則養得心完密無罅隙可走易曰修辭立其誠所以居<lb/>
業也人之所以輕易其言只因不把當事才高之人事<lb/>
<pb n="KR4e0164_WYG_011-23b"/>
來應付得去揮霍得下其失尤多凡此皆放其心而不<lb/>
知求也故嘗妄論欲求放心必自謹言始校方咸其輔<lb/>
而乃以艮其輔勸執事可謂舎已之田而芸人之田者<lb/>
矣然在執事自不當因人廢言也<lb/>
　　　與陳宗獻<lb/>
校多病惟泉石之與居鶴鹿之與游世與我而相忘乆<lb/>
矣意猶依依在天台雁蕩間者念省齋素菴之真率也<lb/>
渺山川之阻修歎聲問之日疎兹得秦黄門出宰望邑<lb/>
<pb n="KR4e0164_WYG_011-24a"/>
今而後彼此得以常相聞矣昔歐陽文忠公每見學者<lb/>
好語吏事以其有及物之功也國朝設大明律後法例<lb/>
日多吏莫知所遵守𢎞治間刪為問刑條例其後奏行<lb/>
又復増多省齋一生為刑官冣乆平恕多及物之功今<lb/>
當閒居取舊例而閱之中有難行者私論其故因機上<lb/>
聞此天下之福也校嘗怪大明律中文武官犯公罪文<lb/>
武官犯私罪因何不行起於何年何人奏請死罪真犯<lb/>
雜犯法家承用已乆莫知其原省齋必能究其本末也<lb/>
<pb n="KR4e0164_WYG_011-24b"/>
便中幸賜教<lb/>
　　　與王誕敷<lb/>
傳聞吾兄治郡勤勞乆而弗懈此盖忠厚懇惻之心不<lb/>
容自己吾夫子所謂居之無倦行之以忠者也但為治<lb/>
亦當綜執體要振揚紀綱庶幾恩惠所施周徧廣闊若<lb/>
徒屑屑庶務屈首於簿書聴斷間則將有偏而不舉之<lb/>
處此理勢之必然也然吾所謂體要非簡畧庶事也深<lb/>
識治體舉其大可以包羅細事而無遺也吾所謂紀綱<lb/>
<pb n="KR4e0164_WYG_011-25a"/>
非專委任他人也分政百職吾可以坐鎮於上而責其<lb/>
成功也校讀經史見古之人雖位有大小時有汙隆然<lb/>
其治皆先有一定規模然後次第施設故用力少而成<lb/>
功多也年兄大度士乃敢進以此言<lb/>
　　　其二<lb/>
傳聞貴治灾傷頗與敝郡相似何辜斯人荐遭酷罰哀<lb/>
哉年兄素寛厚覩兹艱難其於慘怛固當倍百恒情也<lb/>
目下荒政檢勘宜早蠲免宜寛下司奏行咸觀望上司<lb/>
<pb n="KR4e0164_WYG_011-25b"/>
意嚮所在大絃急者小絃絶願明諭屬吏一以救民益<lb/>
下為心庶幾少延垂絶之命年兄尚念之哉<lb/>
　　　復徐子謙<lb/>
姑蘇密邇貴治傳誦政聲洋洋滿耳夫以<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻憂民之<lb/>
心而濟之以平易精密之政宜乎事便而民安然徳翼<lb/>
又稱善政所召天降嘉禾自楊守承芳以來僅一見嗟<lb/>
乎天人之易格固如是哉然在年兄則當謙而弗居日<lb/>
慎一日可也郡守之職至為親民君子學道則愛人如<lb/>
<pb n="KR4e0164_WYG_011-26a"/>
欲少行其志無以踰此官矣然其澤有在一時者有及<lb/>
於數十年之後者有百年者有百世者顧其規模次第<lb/>
何如耳居今之世牽制孔多又多簿書期會之冗坐縻<lb/>
精神不得專意於其逺者大者然此為常人言耳年兄<lb/>
豪傑士也豈復時勢所能拘哉充吾懇惻愛民之心盎<lb/>
然天地之初意氤氤氲氲盈滿於胸中發而施之於政<lb/>
事凡世俗之毁譽利害休戚得䘮一毫毋使芥蔕於心<lb/>
以雜吾正念集郡之賢士大夫逺近父老相與講求諮<lb/>
<pb n="KR4e0164_WYG_011-26b"/>
議兼總條貫次第施行因平易之政而更為乆逺之制<lb/>
因精密之政而加以闊大之規則其澤之所被逺且百<lb/>
世近亦百年兄於兹土將廟食無窮矣南望旌麾每欲<lb/>
瞻拜而多病所縻弗獲如願徒切引領而已<lb/>
　　　與胡希曽<lb/>
吾兄清節瑩如冰壺一旦青蠅㸃白璧天下咸嗟矧於<lb/>
知己五岳起方寸隱然詎能平也乆矣然在吾兄吞雲<lb/>
夢者八九此何足芥蔕人間世利害得䘮寵辱關心只<lb/>
<pb n="KR4e0164_WYG_011-27a"/>
為有我若曠然無我任他萬起萬㓕豈能汩吾胸中之<lb/>
和且我身安從生固出於天地今夫天地原也從混沌<lb/>
來畢竟又混沌去我身住得天地間能幾時何故却就<lb/>
軀殻上起許多意思維絆却浮名如蠶自纒自縛不得<lb/>
堂堂自由世間只有道理冣大生天生地吾身又從天<lb/>
地生當初天地生我時完全交付與我今也須完全交<lb/>
付還他生一日便當盡一日道理故曰窮居不損大行<lb/>
不加巻之不盈分散之彌六合維時春氣氤氲生意流<lb/>
<pb n="KR4e0164_WYG_011-27b"/>
動充滿盎然吾人之仁也靜處春生動處春一家春散<lb/>
萬家春敢以為祝<lb/>
　　　與毛黄門<lb/>
乆仰耆徳願見而未得階乃䝉辱先以書儼若承教左<lb/>
右嗟夫聖學不傳乆矣空言溺心異端惑志願長者一<lb/>
振頽風行著習察而後道可明也維時正得秋而萬寳<lb/>
成更望收歛歸蔵以法造化不具<lb/>
　　　與方時舉<lb/>
<pb n="KR4e0164_WYG_011-28a"/>
校病弗獲詢起居懷仰懷仰人物志稍増於舊頗聞有<lb/>
後言或未必面告校辱過愛故敢以告願精覈之更博<lb/>
訪之死而是非未定者姑徐之又如唐節婦周賢婦皆<lb/>
古人所難而名不出於里門恐潜徳尚多不遇君子表<lb/>
章遂爾湮没二婦尚無恙例不當書故未敢白恐前此<lb/>
或有類於是者衆司人物權衡者不可不留意也朱節<lb/>
婦鄭烈婦已載五貞祠而傳不之及衆皆訝之未諗尊<lb/>
意云何<lb/>
<pb n="KR4e0164_WYG_011-28b"/>
　　　與支孝先<lb/>
昔聞論及華人農惰而不知耕山有葛而女不知織養<lb/>
蠶矣而不知治繭水中有魚而無漁師吾因賛曰若興<lb/>
此數利此廟食百世功也願為蒼生汲汲<lb/>
　　　與吕仲木<lb/>
吾兄載道而西校兩奉書不識能達左右與否詩云高<lb/>
山仰止景行行止鄉往之私意未嘗不在豐鎬間也大<lb/>
哉聖人之道峻極於天願吾兄超然於訓詁辭章之表<lb/>
<pb n="KR4e0164_WYG_011-29a"/>
聚精㑹神不作三代以下人物子曰予欲無言天生精<lb/>
神幾何那得許多應付世俗儘隨緣說得無限好話當<lb/>
不得四時行百物生也矧於不好人也要說他好三代<lb/>
直道而行無乃不若是乎校於吾兄何能有所禆益然<lb/>
猶時獻其一得之愚者以吾兄好善肯舎已而從人也<lb/>
春氣漸温願若時完養太和之氣不具<lb/>
　　　答吕仲木<lb/>
兩生侍教醉飽盛徳而歸明道有云後人雖有好言語<lb/>
<pb n="KR4e0164_WYG_011-29b"/>
終被氣象卑不類道吾兄以厚重淳美之徳涵養既深<lb/>
盎於面背正當於古人中求之耳今也講學者太易易<lb/>
然而内省或缺似與聖門訥言敏行相反高擡此心不<lb/>
在本位天下事一以浮氣大語盖之未知流弊何極吾<lb/>
兄身繫海内重望愚意深望高明用志不紛以其全力<lb/>
而向於道勿滯於訓詁勿散於詞章庶可障百川而東<lb/>
之迴狂瀾於既倒也源甫經濟之學明習國家典章長<lb/>
於兵法而人鮮知者今得同官當有切磋之益也敢以<lb/>
<pb n="KR4e0164_WYG_011-30a"/>
為賀願常叩之庶可以發其胸中之竒源甫薫沐徳容<lb/>
益知鞭辟近裏著已則所造亦當長一格也<lb/>
　　　與鄒謙之<lb/>
昔者請教承問發於屢空邪抑億而中邪善哉發藥矣<lb/>
空空願學焉而未能億則校所不敢然而人苦不自知<lb/>
譬如病者不自知其病得明醫指示而後曉然投以瞑<lb/>
眩之藥而後疾脫然去體矣吾兄既知病證願賜藥劑<lb/>
使無深入膏肓至懇至懇六書精藴中三巻知字四巻<lb/>
<pb n="KR4e0164_WYG_011-30b"/>
忠字六巻格字二巻靈字與來教有相符處願取一觀<lb/>
訂其得失幸甚幸甚承賜東郭文集骨骼開張明白痛<lb/>
快善啓發人受教多矣但其間有說得甚是著題而殊<lb/>
不切於其人者豈應酬之體當如是邪信如是無漏佛<lb/>
菩薩亦時復為應付僧邪鄭壻若曽嘗受教於涇野今<lb/>
卒業南雍獲在鈞陶之内何幸如之願加鍜鍊汰其查<lb/>
滓底於精純至幸至幸<lb/>
　　　復徐曰仁<lb/>
<pb n="KR4e0164_WYG_011-31a"/>
病卧窮鄉乆不獲故人動定積有馳情兹承惠書深懲<lb/>
吾黨各立門户之私意極惓惓竊惟道乃天下公理愚<lb/>
夫愚婦皆可與知人惟各有私心是以自生障蔽吾輩<lb/>
相與正宜公天下以為心故曰大舜有大焉善與人同<lb/>
舎已從人樂取諸人以為善若乃自立意見以私智窺<lb/>
測大道便謂此乃天地之純古人之全體同已者則以<lb/>
為是異已者則以為非斯其去道亦逺矣此校之所不<lb/>
敢也安得吾輩同志數人相與聚首一處僕得聴於下<lb/>
<pb n="KR4e0164_WYG_011-31b"/>
風彼此坦懷盡言無隱各陳所學質其是非騐之吾心<lb/>
性情之實考之聖賢經傳之言參之天地萬物之理辨<lb/>
異端近似之非振俗學支離之弊務求至當歸一精一<lb/>
無二剖破藩籬以為大家豈不快哉若欲仍立門户不<lb/>
求同理而求同已則亦末如之何矣此校之所深願而<lb/>
未能者也嵗暮邵思抑過我道及高明有書與之講學<lb/>
恨不獲聞其詳今㑹晤未涯幸以教思抑者教我雖心<lb/>
之精㣲言不能盡然既陳其端庶幾思而得之可為他<lb/>
<pb n="KR4e0164_WYG_011-32a"/>
日承教之地也至懇至懇<lb/>
　　　與楊實夫<lb/>
惟時孟春和氣藹藹充盎寰極間萬物欣欣咸有生意<lb/>
吾兄負蒼生之望願體此意以福斯民嗟乎時事日益<lb/>
非矣每讀殷書周雅喟然不能為懷想吾兄在位者當<lb/>
倍慘怛也舊嵗呉下大水嘗奉書吾兄勸當途大施蠲<lb/>
免賑貸之惠意弗得達今民之憔悴極矣而徴歛益苛<lb/>
是何異於敺民以填溝壑也斯實禹稷過門不入之時<lb/>
<pb n="KR4e0164_WYG_011-32b"/>
矣願勸新中丞速解一方倒懸之急幸甚幸甚<lb/>
　　　答王天宇<lb/>
聞名二十餘年尚未㑹面惟神交而已伏承下問為學<lb/>
功夫茫然不能答請姑陳其自訟之意吾人學不得力<lb/>
只因無必為聖人之志以故纒繞於文辭擔擱於意見<lb/>
不肯喫𦂳做功夫今欲反此必須辨得朝聞夕死之心<lb/>
而後庶幾有成耳<lb/>
　　　與唐應徳<lb/>
<pb n="KR4e0164_WYG_011-33a"/>
侍教連日獲探心之精㣲洒然超脫塵俗卓哉卓哉但<lb/>
毫釐易差恐㣲有近禪處徴諸孔門或有未合辨之弗<lb/>
明弗措乃可洞極幾㣲於此尚覺欠耳賈傅致火致日<lb/>
之譬聖學殆有取焉何如何如<lb/>
　　　其二<lb/>
聞讀周易以應徳之高明必有超然㑹心處便中毋惜<lb/>
示教校昔治五經惟春秋易致力為多賴天之靈偶有<lb/>
所見而又得之弗完體之未合恒用歉然深願應徳撥<lb/>
<pb n="KR4e0164_WYG_011-33b"/>
轉天機莫被葛藤纒去也雖然又不可落空不識高明<lb/>
以為然否<lb/>
　　　其三<lb/>
虎丘之㑹承諭所用功夫視前乎此可謂盡言無隱矣<lb/>
學患不能行如應徳之力於行所進何可復量但校有<lb/>
所疑亦不敢隱應徳信道篤矣而執徳似未𢎞仁以行<lb/>
之矣而學以聚之問以辨之寛以居之似有所未足吾<lb/>
輩不幸去聖乆逺學絶道䘮不稽之以聖人之言安保<lb/>
<pb n="KR4e0164_WYG_011-34a"/>
其無差校自度言輕不足以回應徳雖然應徳昔者持<lb/>
之甚堅亦猶今者持之甚堅但願毋使他日之悔亦猶<lb/>
今日之悔也聞欲過我跂余望之<lb/>
　　　與林勿欺别紙<lb/>
兀厓之亡於世道有大關係南京一小内臣大呌曰朝<lb/>
廷崩一座山矣里人有在山東作縣回者曰昔傳駕又<lb/>
將出官民俱不知死所卒賴兀厓回天則兀厓非但忠<lb/>
臣乃直𨽻河南山東之再生父母也<lb/>
<pb n="KR4e0164_WYG_011-34b"/>
　　　答簡中丞<lb/>
修門一别八載於兹瞻仰厚徳宛其如昨海瀕多盜屢作<lb/>
屢止屢止屢作要皆販鹽之徒目前之禍尚小他日為東<lb/>
南大害者必此也明天子挈長江表裏之封付公經畧<lb/>
必能為國逺慮坐消此莫大之憂欽仰欽仰天氣正暑<lb/>
願靖共自愛<lb/>
　　　謝錢清戎<lb/>
日旌節過敝里校偶出弗獲迎迓中心缺然承賜腆<lb/>
<pb n="KR4e0164_WYG_011-35a"/>
貺深感厚徳兵不土著世費清勾上下俱困一夫<lb/>
行戌輒破數十家而禍未已也故曰難盡法者莫<lb/>
如清戎而易積隂徳者亦莫如清戎恭惟執事秉<lb/>
國之鈞叱咤生雷霆呴煦成雨露東南億萬生靈<lb/>
仰以為命先正有言寛一分則民受一分之惠校<lb/>
不佞敢述小民仰望之情獻於臺下幸毋以人<lb/>
廢言<lb/>
　　　謝郭侍御<lb/>
<pb n="KR4e0164_WYG_011-35b"/>
聖天子方殷憂在上共惟道長方振風采於臺端今日<lb/>
之事敵勢可憂未若漕河可憂之遠也漕河可憂未若<lb/>
中原盜賊將起未起可憂之大也等而上之憂端齊終<lb/>
南願披丹誠為明主忠言之自本而末沿流泝源俾天<lb/>
下蒼生轉禍為福幸甚幸甚<lb/>
　　　與徐朝儀<lb/>
荒政至急者蠲免賑濟今則蠲免尤急自來官司檢踏<lb/>
災傷上司必復熟幾分一圩之中間有田成熟者必累<lb/>
<pb n="KR4e0164_WYG_011-36a"/>
一圩荒田故低田小民往往將高田開没以免後患今<lb/>
必須先期勘騐廣施蠲免之恩下令禁戒庶絶兹患一<lb/>
年饑則缺二年之食乆雨後必晴比及秋冬水勢須退<lb/>
必資春熟庶可接濟秋成宜及今設法多收大麥種至<lb/>
期給散貧民勸令廣種是亦救荒一助也更緩數旬麥<lb/>
價必踊貴矣水勢滔天窮民乗機易聚為盜况於素為<lb/>
盜區者乎昔承垂問盖已軫憂所謂太上救失於未萌<lb/>
也今其勢己兆矣遏盜之機正在今日昔庚午嵗盜賊<lb/>
<pb n="KR4e0164_WYG_011-36b"/>
充斥官塘白晝不敢行父老有識者議令沿塘各區糧<lb/>
長每區出巡船一隻與巴城塘浦東西二巡司往來巡<lb/>
視因命㸃閘盜賊當聞風屏息也父老所謂建是議者<lb/>
彼嘗目擊近地有賊官府差人不能擒後命各區糧長<lb/>
與俱捕獲故也巡司嘗憂地方貽害每欲申請特未敢<lb/>
耳校採輿人之論達於台座伏望年兄早賜舉行如有<lb/>
效則推於他處可也<lb/>
　　　復胡郡守孝思<lb/>
<pb n="KR4e0164_WYG_011-37a"/>
承示所定名宦鄉賢允愜公論千百年缺典一旦舉行<lb/>
甚盛甚盛校不敏豈能有所賛襄爰舉一二缺遺告於<lb/>
下執事伏俟鑒裁名宦若漢都尉任延太守第五倫張<lb/>
霸梁郡丞江革唐刺史蕭定宋知州閻象通判徐奭僉<lb/>
判司馬光知州孫覺李光鄉賢則高士若龍丘萇忠義<lb/>
若張乗孝子若龔明之篤行若陳之竒名臣若王葆流<lb/>
寓若黄士毅毅嘗受業於考亭之門其他可稱述者尚<lb/>
衆願命三學諸生悉心蒐訪科條其人㕘以史傳而明<lb/>
<pb n="KR4e0164_WYG_011-37b"/>
公詮定焉垂示永逺以為法程校不勝欣願<lb/>
　　　别紙<lb/>
鄉賢有沈既濟者觀其選舉議及請冠中宗之年書武<lb/>
氏之事乃經世之識也嘗坐楊炎薦左遷終身後陸宣<lb/>
公為之申薦更願考訂其人俞琰神仙家似不可與其<lb/>
所作弦歌毛詩譜願就其家訪求之此書渇欲一見也<lb/>
　　　其二<lb/>
别後風伯所阻遂不果行有虚尊賜文選及陽冰法帖<lb/>
<pb n="KR4e0164_WYG_011-38a"/>
已拜嘉貺嗟乎文章字畫皆生於人心又繫於天地之<lb/>
風氣故不能不與時高下雖豪傑之才亦未免囿於風<lb/>
氣之中雖然天地氣化渾厚澆漓固各有時而吾人返<lb/>
朴還淳豈無其道論其要不越乎此心收聚放散之間<lb/>
耳每讀易至於大畜小畜未嘗不三歎焉葑菲之見不<lb/>
識高明以為何如傳聞荒奏已得請小民歌舞徳澤願<lb/>
刻日散布民間庶沾實惠<lb/>
　　　其三<lb/>
<pb n="KR4e0164_WYG_011-38b"/>
承示樂府其格雄渾其調悲壯沈鬱或婉而麗盖兼衆<lb/>
體而雜出之者乎雖然校不敢賛而敢獻所疑古詩中<lb/>
聲之所出所謂人詣乎天為至人言詣乎天為至言故<lb/>
可被之八音其極動天地感鬼神而况於人乎今所傳<lb/>
三百五篇非盡孔氏之舊以其繁聲多也而後世莫能<lb/>
非之知言者鮮知音者彌鮮樂府要皆出於風氣多屬<lb/>
繁聲其勁以急者邉聲也有殺聲者必有殺心其靡靡<lb/>
者俗樂也有淫聲者必有淫思是故君子不可以不慎<lb/>
<pb n="KR4e0164_WYG_011-39a"/>
也高明以為然否天氣正寒願若時凝固天真不具<lb/>
　　　答聶郡守文蔚<lb/>
林廣文過我首詢吾兄起居且聞所以不出之意甚慰<lb/>
逺懷豪傑樹立自别今之講學者好說心常動而不靜<lb/>
不復知人生而靜為天根來書獨深取蟄龍之譬山林<lb/>
之日長道義之功深足占吾兄進徳矣達夫邇來用功<lb/>
何如校勸其辨自聖作聖之别不知渠肯俯聽否彭石<lb/>
屋完然赤子之心而講學頗闊步相會淺不曽獻得一<lb/>
<pb n="KR4e0164_WYG_011-39b"/>
服藥也<lb/>
　　　與王郡守克敬<lb/>
今吴下惟糧長為苦役公十分盡心莫不知感大抵其<lb/>
害有四一曰起運此大政使然由今觀昔固自有間雖<lb/>
然宿弊實未盡除士大夫度量小便欲邀功生事減去<lb/>
加耗使糧長重困願加優恤二曰收頭此其弊在有司<lb/>
今蒙禁革立為櫃收之法甚善甚善但姦頑細户不納<lb/>
者有司不肯查姦書總結在糧長户上則又累矣願加<lb/>
<pb n="KR4e0164_WYG_011-40a"/>
之鑒察三曰大户此則士大夫不能無責今既自兊則<lb/>
無此累矣却有姦民二三石上下者恃頑不納煩查照<lb/>
近年楊二守事例令糧長查報難徴人户文册在官先<lb/>
行追併四曰包陪此須設法開墾荒田實為永乆之利<lb/>
調收極不便於糧長極便於小民舊嵗聽糧長自收小<lb/>
民十分嗟怨今嵗願仍調收但須督有司耐煩着實催<lb/>
徵不致墮誤以累糧長乃為兩便大抵收糧之時小民<lb/>
可憐而糧長可惡兊糧之時糧長又可憐而兊軍可惡<lb/>
<pb n="KR4e0164_WYG_011-40b"/>
交兊之時兊軍又可憐更有可惡者安得如公輩布列<lb/>
上下内外使人人安生樂業乎校所採民言若此敢轉<lb/>
告於執事傳曰芻蕘之言明者擇焉<lb/>
　<lb/>
　<lb/>
　<lb/>
　<lb/>
　莊渠遺書巻十一<lb/>
</p>
<p>
</p>
  </div>
</body>
</text>
</TEI>
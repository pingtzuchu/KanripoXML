<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_005-1a"/>
宛陵先生集卷第五<lb/>
　　　　　　　　宋宛陵梅堯臣聖俞著<lb/>
　　　贈黃庭筠舉進士<lb/>
橘柚生南國幽林日葱蒨上有嘉禽鳴五色被<lb/>
餘絢彼美發華英厥包待秋薦根本當自持無<lb/>
爲風土變<lb/>
　　　和滕公遊穿山洞<lb/>
洞口水石淺潺潺瀉緑蒲縁源進巖竇隂黒人<lb/>
境殊中言有物怪蟠蟄春未蘇霖雨雖有意風<lb/>
<pb n="KR4d0056_SBCK_005-1b"/>
雷莫有扶風雷自鼓盪不乆當何如幸欣禪林<lb/>
近鍾梵來有無回策履幽逕衣香草露濡老僧<lb/>
長松下麋鹿與之俱溪雲時見起山鳥自相呼<lb/>
羡爾得玆樂何用勞形軀<lb/>
　　　陳眞卿將有秋試倐見訪不日告行送<lb/>
　　　於北門歌鵠庭爲五言以贈<lb/>
送君北崗上舉酒歌黃鵠黃鵠去何高天池待<lb/>
棲宿寧復戀江湖聊玆混雞鶩暉暉振羽裳不<lb/>
羡淵明菊<lb/>
<pb n="KR4d0056_SBCK_005-2a"/>
　　　秋日詠蟬<lb/>
羣蟲喜炎熱此獨愛高隂薄蛻聊依葉清聲巳<lb/>
出林人閑感衰節風急雜遙砧虚腹曾何竟常<lb/>
憂螗斧侵<lb/>
　　　范饒州夫人挽詞二首<lb/>
聽飮大夫日止言京兆辰常憂伯宗直曾識仲<lb/>
卿貧蒿里歸䰟逺芝山旅殯新江邉有孤鶴嘹<lb/>
唳獨傷神<lb/>
君子䘮良偶拊棺哀有餘莊生慙擊缶潘岳感<lb/>
<pb n="KR4d0056_SBCK_005-2b"/>
游魚夕苑凋朱槿秋江落晩蕖猶應思所歷入<lb/>
室淚漣如<lb/>
　　　弔礦坑惠燈上人<lb/>
生棲雲際巘沒葬寺傍村破案殘經卷新墳出<lb/>
樹根松悲隔溪路月照舊山門自昔多詩句而<lb/>
今幾許存<lb/>
　　　寄題石埭權縣樂尉碧瀾亭<lb/>
遙知溪上亭秋水瀁泠泠雲影無時翠嵐光到<lb/>
底清危樓喧晩鼓驚鷺起寒汀聊作淵明飮臨<lb/>
<pb n="KR4d0056_SBCK_005-3a"/>
流酒易醒<lb/>
　　　斑竹管筆<lb/>
翠管江潭竹斑斑紅淚滋束毫何勁直在橐許<lb/>
操持欲寫湘靈怨堪傳虞舜辭蔚然君子器安<lb/>
用俗人知<lb/>
　　　古意<lb/>
月缺不改光劔折不改剛月缺魄易滿劔折鑄<lb/>
復良勢利壓山岳難屈志士腸男兒自有守可<lb/>
殺不可苟<lb/>
<pb n="KR4d0056_SBCK_005-3b"/>
　　　觀博陽山火<lb/>
十月原野枯連山起狂燒高熖過危峰飛火入<lb/>
遐嶠玉石被焚灼誰能見輝耀猿猱失輕捷亦<lb/>
不暇相弔長風又助惡怒號生萬竅炎炎赤龍<lb/>
奔劃劃隂電笑願傾寒江潮勢逆難沃澆願傾<lb/>
天河水雖順雲衢遙青松心巳爛蔓草根未焦<lb/>
小農候春鋤寒客失冬樵誰知兼幷子平陸閑<lb/>
肥饒不易天地意長養非一朝<lb/>
　　　聞鴈寄歐陽夷陵<lb/>
<pb n="KR4d0056_SBCK_005-4a"/>
閑坐獨無寐鴈來更未䦨聲長河漢逈影落戸<lb/>
庭寒荆楚橘包熟瀟湘楓葉丹南飛過三峽試<lb/>
問故人看<lb/>
　　　送謝舍人奉使北朝<lb/>
漢使下西清胡人擁道迎寒笳隨宿堡衞甲出<lb/>
孤城犯雪貂裘重衝風錦綬輕山川辭國逺車<lb/>
騎踏沙行授館氊爲幄供庖酪和羹戎王拜天<lb/>
賜虜帥伏名卿紫塞千烽靜黃雲萬里平甘泉<lb/>
歸奏日重見鳯池榮<lb/>
<pb n="KR4d0056_SBCK_005-4b"/>
　　　觀放鷂子<lb/>
白晳少年子秋郊臂蒼隼日暖饑目開風微雙<lb/>
翅緊草際鳴鶉驚蒿間黃雀窘下鞲誠必獲得<lb/>
俊還復哂碎腦此非辜食肉爾何忍取樂在湏<lb/>
臾我心良惻憫<lb/>
　　　食橙寄謝舍人<lb/>
洞庭朱橘未弄色襄水錦橙已變黃玉臼擣虀<lb/>
憐鱠美金盤按酒助盃香雖生南土名猶重未<lb/>
信中州客厭甞欲寄白苞慿驛去只應佳味怯<lb/>
<pb n="KR4d0056_SBCK_005-5a"/>
風霜<lb/>
　　　夜聞居人喊虎<lb/>
猛虎豈云猛潜藏伺天昏行行出叢薄稍稍入<lb/>
孤村孤村何所利所利犬與㹠誰知仁者勇去<lb/>
惡義自敦<lb/>
　　　採白术<lb/>
吳山霧露清羣草多秀發白术結靈根持鋤採<lb/>
秋月歸來濯寒澗香氣流不歇夜火煑石泉朝<lb/>
煙徧巖窟千歲扶玉顏終年固玄髮曾非首陽<lb/>
<pb n="KR4d0056_SBCK_005-5b"/>
人敢慕食薇蕨<lb/>
　　　寓言<lb/>
寒燈不照逺光止一室明小人不慮逺義止目<lb/>
前榮燈旣無乆熖人亦無乆情誰言結明月明<lb/>
月豈長盈<lb/>
　　　送李尉子京之邵武光澤<lb/>
母老不擇禄一官勤夙興長河未結凍去客已<lb/>
懷氷露蟬不飽腹志士甘曲肱逺方人所畏所<lb/>
畏非所兢<lb/>
<pb n="KR4d0056_SBCK_005-6a"/>
　　　銅坑<lb/>
碧鑛不出土青山鑿不休青山鑿不休坐令鬼<lb/>
神愁<lb/>
　　　朝日<lb/>
日色纔出海曉月無光彩曉月在青空不與日<lb/>
色同誠知大君德照耀無不通<lb/>
　　　失鷓鴣<lb/>
愛翫日巳乆開籠爲馴故點臆雪花圎連祛浪<lb/>
紋素鉤輈格磔鳴鵓㲞翻<graphic n="KR2119" url="https://raw.githubusercontent.com/kanripo/KR-Gaiji/master/images/KR2119.png" mimeType="image/png"/>去誰知煙渚深緑<lb/>
<pb n="KR4d0056_SBCK_005-6b"/>
水脩篁處<lb/>
　　　過小石潭<lb/>
樹老石連潭潭深煙翠入羣魚石下游獨鳥潭<lb/>
上立泉暖草長緑山高風自急徘徊興不窮苔<lb/>
屐雲霑濕<lb/>
　　　縣齋對雪<lb/>
宻雪夜來積起見萬物春山川忽改色草木一<lb/>
以新古邑失荒穢王路覆平均從玆慶豐年蹈<lb/>
詠慙小臣<lb/>
<pb n="KR4d0056_SBCK_005-7a"/>
　　　對花有感<lb/>
新花朝竟妍故花色顦顇明日花更開新花何<lb/>
以異<lb/>
　　　山中夜行<lb/>
孤客心多恐寒風夜度溪山長羸馬困月黒怪<lb/>
禽啼逺火生樵舍荒榛亂野蹊喜言林館近聞<lb/>
犬入猶迷<lb/>
　　　啄木<lb/>
中園啄盡蠧未有出林飛不識黃金彈雙翎墜<lb/>
<pb n="KR4d0056_SBCK_005-7b"/>
落暉<lb/>
　　　夢與公度同賦藕華追録之<lb/>
吳王舊宫闕水殿芙蓉披濁泥留玉骨疑是葬<lb/>
西施西施䰟不㓕嬌艷照清池<lb/>
　　　和綺翁游齊山寺次其韻<lb/>
蒼山南望截雲煙中有紺宇通諸天長橋直度<lb/>
清溪水寒湖收潦曠平田古木隂森大堤上千<lb/>
峰濃淡高樓前龍筍未迸角出縮虎石亂踞筋<lb/>
拳攣隂崖乳泉濕苔蘚陽谷暖氣留蘭荃澗戸<lb/>
<pb n="KR4d0056_SBCK_005-8a"/>
曉闢煙的的松軒夜啓月姢姢聞有謫僊乗興<lb/>
入飄然欲拍洪崖肩玩遊逐勝不覺逺露竒發<lb/>
怪工無全捫蘿但識康樂徑飮酒安問逺公禪<lb/>
清猿不到俗士耳香草已入騷人篇水鳥念佛<lb/>
次淨界野鹿㘅花來象筵在昔探賞猶可數深<lb/>
景秀句今得傳辭韻險絕玆所駭何特杜牧專<lb/>
當年重以平淡若古樂聽之䟽越如朱絃秘藏<lb/>
禇中爲不朽咨諏坐上皆曰然誰意麤官獲此<lb/>
貺洗去鄙吝空池邊聊欲報言罕驛使春郊唯<lb/>
<pb n="KR4d0056_SBCK_005-8b"/>
見鴈連連<lb/>
　　池州後詩<hi>下</hi>
　　　范待制約遊廬山以故不徃因寄<lb/>
平昔愛山水玆聞廬嶽遊逺期無逸興獨徃畏<lb/>
湍流舉手謝雲壑棲心暫鳥鷗香爐碧峰下應<lb/>
爲一遲留<lb/>
　　　范饒州坐中客語食河豚魚<lb/>
春洲生荻芽春岸飛楊花河豚當是時貴不數<lb/>
魚鰕其狀巳可怪其毒亦莫加忿腹若封豕怒<lb/>
<pb n="KR4d0056_SBCK_005-9a"/>
目猶吳蛙庖煎苟失所入喉爲鏌鎁若此喪軀<lb/>
體何湏資齒牙持問南方人黨護復矜誇皆言<lb/>
美無度誰謂死如麻我語不能屈自思空咄嗟<lb/>
退之來潮陽始憚餐籠蛇子厚居柳州而甘食<lb/>
蝦蟇二物雖可憎性命無舛差斯味曾不比中<lb/>
藏禍無涯甚美惡亦稱此言誠可嘉<lb/>
　　　徐元輿見邀與諸君同遊至峯山溪上<lb/>
　　作<lb/>
春霽重行行行行在墟里攄懷厭樓觀寓興欣<lb/>
<pb n="KR4d0056_SBCK_005-9b"/>
山水斷壁翠連雲寒流清見底主人開緑樽下<lb/>
馬臨芳芷澄溜瀉灣漘跳波生石齒園林始弄<lb/>
蕚臯壠時鳴雉談謔忘機心笑言驚俗耳曠哉<lb/>
玆日遊何羡稽山美<lb/>
　　　和元輿遊春次用其韻<lb/>
乗閑多逺興信馬與君行碧樹斜通市清流曲<lb/>
抱城山花高下色春鳥短長聲日暮吾廬近還<lb/>
歌空復情<lb/>
　　　留别李君君頗有歸意而未遂<lb/>
<pb n="KR4d0056_SBCK_005-10a"/>
酌我罇中酒知君羡北歸如何沙上鳥逺逐片<lb/>
帆飛<lb/>
　　　離蕪湖至觀頭橋<lb/>
江口泊來乆菰蒲長舊苗爭雛洲鵲鬪遺子浦<lb/>
魚跳宿岸欣逢戍歸船競趂潮時時望鄕樹巳<lb/>
恨白雲遙<lb/>
　　　馬秘書始約同行乆而未至因以寄<lb/>
渡江落我前入汴居我後日日是南風時時爲<lb/>
廻首逢船一借問逺棹見來否明朝儻相及閑<lb/>
<pb n="KR4d0056_SBCK_005-10b"/>
歩河堤柳<lb/>
　　　寄建德徐元輿<lb/>
才子方爲邑千峰對縣門靜寒琴意古閑厭鳥<lb/>
聲喧山茗烹仍緑池蓮摘更繁訟稀應物詠庭<lb/>
下長蘭蓀<lb/>
　　　詠苜蓿<lb/>
苜蓿來西域莆萄亦旣隨胡人初未惜漢使始<lb/>
能持宛馬當求日離宫舊種時黃花今自發撩<lb/>
亂牧牛陂<lb/>
<pb n="KR4d0056_SBCK_005-11a"/>
　　　汴河雨後呈同行馬秘書<lb/>
雨霽晩虹收河堤淨如掃清隂拂人樹翠色垂<lb/>
流草漢漕走王都華言雜夷獠時方同馬生野<lb/>
泊聊論道<lb/>
　　　夏日汴中作<lb/>
倚棹望平野低雲宻未收黃鸝度高柳歸燕拂<lb/>
行舟濁水不堪照清江空憶遊晩晴蒸潤劇喘<lb/>
月見吳牛<lb/>
　　　夢故府錢公<lb/>
<pb n="KR4d0056_SBCK_005-11b"/>
故相方來夢分明接座隅只知冠劒是不道死<lb/>
生殊西府看如舊東山詠乆徂遽然興寤歎不<lb/>
覺淚霑鬚<lb/>
　　　謝紫微以畵鷺二軸爲寄<lb/>
白鷺畵雙素粉毫幽趣多翹沙依折葦刷羽對<lb/>
衰荷浦思懸秋壁江情憶釣簔因君逺相寄時<lb/>
詠對滄波<lb/>
　　　宿州河亭書事<lb/>
逺泛千里舟暫向郊亭泊觀物趣無窮適情吟<lb/>
<pb n="KR4d0056_SBCK_005-12a"/>
有託林中鵶舅獰席上蠅虎攫雨乆草苗盛田<lb/>
蕪瓜蔓弱香粳稚子慣脫粟家人薄少年都下<lb/>
來聊問時所作新衣尚穿束舊服變褒博我今<lb/>
貧且賤短褐隨宜著<lb/>
　　　晩泊觀鬪雞<lb/>
舟子抱雞來雄雄跱高岸側行初取勢俯啄示<lb/>
無憚先鳴氣益振奮擊心非愞勇頸毛逆張怒<lb/>
目眥裂盰血流何所爭死鬪欲充玩應當激猛<lb/>
毅豈獨專晨旦勝酒人自私粒食誰爾喚<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>懷<lb/>
<pb n="KR4d0056_SBCK_005-12b"/>
彼興魏傍睨當衰漢徒然驅國衆曾靡救時難<lb/>
羣雄自苦戰九錫邀平亂寶玉歸大姦干戈託<lb/>
竒算從來小資大聊用一長歎<lb/>
　　　聞表兄施先軰上第<lb/>
昔人事功名五十未爲老而今君巳及得桂誠<lb/>
非早所慰白頭親且將黃綬好吾始日夜心望<lb/>
盡京關道拜慶早歸來莫變秋庭草<lb/>
　　　雍丘逢錢寺丞載陽<lb/>
殷勤魏公子落莫吳王孫下客獨垂淚傷心魚<lb/>
<pb n="KR4d0056_SBCK_005-13a"/>
舊恩<lb/>
　　　廟子灣辭<lb/>
廟子灣風俗云有白黿慿險日爲波潮以驚異<lb/>
上下余過而作辭云<lb/>
我之東來兮過彼雍丘舟師奏功兮濁水湍流<lb/>
歷長灣兮勢曲鉤傾高斗折兮若奔虬潜伏怪<lb/>
物兮深幽幽發作暴漲兮爲潮頭土人立祠兮<lb/>
在彼沙洲老木蒼蒼兮蟬噪啾啾輸卒引繂兮<lb/>
蓬首躶體劇縲囚赤日上煎兮膠津蹙氣塞咽<lb/>
<pb n="KR4d0056_SBCK_005-13b"/>
喉胸盪肩挨同軛牛足進復退不得休竟持𥿄<lb/>
幣挂廟陬微風飄揚如喜收我今語神神聽不<lb/>
何不歸海事陽侯穹魚大龜非爾儔奚必區區<lb/>
此汴溝驚愚駭俗得肴羞去就當决何遲留<lb/>
　　　送蔡侍禁赴長沙<lb/>
寒葉下瀟湘之官逐鴈行水經菱浦晩船過橘<lb/>
洲香二女竹林外三閭楓葉傍平時息戎律物<lb/>
景助才章<lb/>
　　　送馬廷評之餘姚<lb/>
<pb n="KR4d0056_SBCK_005-14a"/>
越鄕知勝楚君去莫辭遙曉日魚蝦市新霜橘<lb/>
柚橋河流通海道山井應江潮近邑逢鷗鳥先<lb/>
應避畵橈<lb/>
　　　送秀州海鹽知縣李寺丞<lb/>
吳帆千里去邑屋冨魚鹽霜鶴亭臯唳風烏海<lb/>
客占滄凉朝日近紫翠晩山尖若過陸機宅寒<lb/>
蕪應不嫌<lb/>
　　　送馬廷評知康州<lb/>
南去晉康郡風帆幾千里辭家上洞庭落葉過<lb/>
<pb n="KR4d0056_SBCK_005-14b"/>
湘水瀧吏迎使君壼漿出蠻壘問俗言未通觀<lb/>
風想先喜曾非異方趣頗與華人擬期子寄梅<lb/>
花無由問行李<lb/>
　　　過鳴鴈城<lb/>
九月過鳴鴈斜陽上廢臺兵車千載會桑柘萬<lb/>
疇開代謝隨秋草英靈化死灰我來空詠古寒<lb/>
鳥有餘哀<lb/>
　　　送余駕部江州<lb/>
内史九江行潦收波巳清何時鷁舟上逺見爐<lb/>
<pb n="KR4d0056_SBCK_005-15a"/>
峰迎野色連葭菼秋香薦橘橙寒潮如特送不<lb/>
肎過湓城<lb/>
　　　依韻和陳秘校見寄<lb/>
鬱鬱東堂桂常期接袂攀羽翰殊不及蓬蓽却<lb/>
空還江水幾經歲鑑中無壯顏音塵能見問誰<lb/>
道隔雲山<lb/>
　　　送張子野祕丞知鹿邑<lb/>
忽作五年别相逢雙鬂踈不知從此去當見復<lb/>
何如公秫時爲酒晨庖日有魚沛譙風物美聊<lb/>
<pb n="KR4d0056_SBCK_005-15b"/>
以樂琴書<lb/>
　　　送王紫微北使<lb/>
天子命儒臣遐方重專對持書下西閣擁節來<lb/>
窮塞貂服紫蒙茸虎旗光綵綷將迎走氊騎衛<lb/>
從羅金鎧當宣漢恩德更使胡欣戴幾日過隂<lb/>
山南飛鴈相背<lb/>
　　　九月都下對雪寄永叔師魯<lb/>
隂風中夜鳴宻雪逗曉積誰言有蓬巷但見鋪<lb/>
瑤席忽憶在山中開戸羣峰白當時吟不厭盡<lb/>
<pb n="KR4d0056_SBCK_005-16a"/>
日坐巖石徬徨懷故人憔悴爲遷客欲泛剡溪<lb/>
船路長安可適<lb/>
　　　劉弟示詩一軸走筆答之<lb/>
昔與伯氏吟青銅照人髮今又讀君詩寒水徹<lb/>
人骨時時探古趣徃徃到月窟清濟流不休終<lb/>
期至溟渤<lb/>
　　　劉十秀才見過尋以爲寄次韻和酬<lb/>
放言破崖岸塵事盡磨刮况此氣澄明幽襟亦<lb/>
軒豁竟日坐衡茅同心異胡越吾道今不孤長<lb/>
<pb n="KR4d0056_SBCK_005-16b"/>
吟爲君發<lb/>
　　　依韻和劉敞秀才<lb/>
安得采虚名師道欲吾廣雖然存術業曾不計<lb/>
少長孔孟乆巳亡冨貴得亦儻後生不聞義前<lb/>
軰懼爲黨退之昔獨傳力振功不賞舌吻張洪<lb/>
鍾小大扣必響近世復泯滅務覺多忽怳今子<lb/>
誠有志方駕巳屢枉自慙懷道淺所得可下上<lb/>
正如種青松而欲託朽壤典冊皆可尋聖言皆<lb/>
可仰幸與增我過此語固不爽<lb/>
<pb n="KR4d0056_SBCK_005-17a"/>
　　　依韻和劉十秋霖<lb/>
秋草更緑秋林衰長安遊客未成衣凄凄斗欲<lb/>
變寒色一夜獨語看燈輝<lb/>
　　　送劉十徃荆渚<lb/>
臨水一太息解舟當落暉上樓人巳逺極目鳥<lb/>
空飛荆楚時方晏江湖客未歸定知吟憶處林<lb/>
外月光微<lb/>
<pb n="KR4d0056_SBCK_005-17b"/>
</p>
<p>
宛陵先生集卷第五<lb/>
<pb n="KR4d0056_SBCK_005-18a"/>
宛陵先生集目録卷第五<lb/>
　池州後詩<hi>上</hi>
　　贈黃庭筠舉進士　和滕公游穿山洞<lb/>
　　贈陳眞卿秋試　秋日詠蟬<lb/>
　　范夫人挽詞　弔礦坑惠燈上人<lb/>
　　寄題石埭碧瀾亭　斑竹管筆<lb/>
　　古意　觀博陽山火<lb/>
　　聞鴈寄歐陽　送謝舍人奉使<lb/>
　　觀放鷂子　食橙寄謝舍人<lb/>
<pb n="KR4d0056_SBCK_005-18b"/>
　　夜聞居人喊虎　採白术<lb/>
　　寓言　送李尉之邵武<lb/>
　　銅坑　朝日<lb/>
　　失鷓鴣　過小石潭<lb/>
　　縣齋對雪　對花有感<lb/>
　　山中夜行　啄木<lb/>
　　夢與公度同賦　和綺翁遊齊山寺<lb/>
　池州後<hi>下</hi>
　　范待制約遊廬山　范饒州語食河豚<lb/>
<pb n="KR4d0056_SBCK_005-19a"/>
　　徐元輿邀遊山　和元輿遊春<lb/>
　　留别李君　離蕪湖<lb/>
　　寄馬祕書　寄建德徐元輿<lb/>
　　詠苜蓿　汴河雨後呈同行<lb/>
　　夏日汴中作　夢故府錢公<lb/>
　　謝紫微寄畵鷺　宿州河亭書事<lb/>
　　晩泊觀鬪雞　聞表兄施先軰上第<lb/>
　　雍丘逢錢寺丞　廟子灣辭<lb/>
　　送蔡侍禁赴長沙　送馬廷評之餘姚<lb/>
<pb n="KR4d0056_SBCK_005-19b"/>
　　送李寺丞　送馬廷評知康州<lb/>
　　過鳴鴈城　送余駕部知江州<lb/>
　　和陳祕校見寄　送張子野知鹿邑<lb/>
　　送王紫微北使　九月都下對雪<lb/>
　　答劉弟示詩　劉秀才見過<lb/>
　　和劉敞秀才　和劉十秋霖<lb/>
　　送劉十徃荆渚<lb/>
目録終<lb/>
</p>
<p>
</p>
  </div>
</body>
</text>
</TEI>
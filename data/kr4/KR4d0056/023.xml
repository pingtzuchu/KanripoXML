<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_023-1a"/>
宛陵先生集卷第二十三<lb/>
　　　　　　　　宋宛陵梅堯臣聖俞著<lb/>
　　　送刁經臣歸潤州兼寄曇師<lb/>
古來山林士一徃不復返區區世上名豈畢車<lb/>
自挽前有高山危後有落日晩未知所止息巳<lb/>
慕田家飯愛君京口歸萬事不著眼乘馬飾鞍<lb/>
轡乗舟畵屋版長途與白浪徤駛固莫限力殫<lb/>
風定時各各繫岸棧寄語老空人青崕勿鋤剗<lb/>
　　　贈狄梁公十二代孫國賔<lb/>
<pb n="KR4d0056_SBCK_023-1b"/>
雄雉飛上天牝雞白日鳴驅逐鳯皇雛百鳥不<lb/>
出聲豈無鵰與鶚至死莫得爭孤鶴獨不懼使<lb/>
風羽翼成鶴性本君子嘹唳通太淸至今有其<lb/>
孫踉蹌田中行明時與稻粱重節亦貴名爾無<lb/>
冲天力且與鶖鶬并愼勿啄泥穢坐使白鷺輕<lb/>
　　　寄金山曇頴師呈永叔内翰<lb/>
江中峩峩山上有道人住風濤響殿閣雲霧生<lb/>
席屨道人如不聞道人如不顧誰能識此心來<lb/>
徃只鷗鷺京洛三十年塵埃一相遇我與信都<lb/>
<pb n="KR4d0056_SBCK_023-2a"/>
公已落衣冠故平生守仁義齒髪忽衰暮世事<lb/>
不我拘自有浩然趣未由逢故人坐石語平素<lb/>
　　　寄題刁經臣潤州園亭<lb/>
新作城邊圃陂原上下斜竹多劉𥙿宅松接戴<lb/>
顒家山色不須買江流何處涯但邀東海月莫<lb/>
聽五更鴉<lb/>
　　　次韻和永叔夜坐鼓琴有感二首<lb/>
夜坐彈玉琴琴韻與指隨不辭再三彈但恨世<lb/>
少知知公愛陶濳全身衰弊時有琴不安絃與<lb/>
<pb n="KR4d0056_SBCK_023-2b"/>
俗異所爲寂然得眞趣乃至無言期<lb/>
舜琴曰朕有語舜鬱陶乎孝悌怨則否傲狠愧<lb/>
豈無我嘗撫卷歎歎此孟氏書此書有深意仁<lb/>
義世乆虛公今乃有感其不在茲歟魚躍與鶴<lb/>
舞物情曾未殊無情則無應何必問鳥魚<lb/>
　　　李尙書挽詞二首<lb/>
相門三世貴家法百年同天子賜恩禮史臣書<lb/>
祖風笳聲穿苦霧隴穴啓寒蓬自古焉能免扵<lb/>
茲是始終<lb/>
<pb n="KR4d0056_SBCK_023-3a"/>
伊水西頭月靑山北脚雲夜臺無復曉陰嶺有<lb/>
時熏龍劒雙埋沒庭蘭竟鬱芬不知門下客誰<lb/>
刻道傍文<lb/>
　　　送朱司封知登州<lb/>
駕言發夷門東方守牟城城臨滄海上不猒風<lb/>
濤聲海市有時望閭屋空虛生車馬或隱見人<lb/>
物亦縱横變怪其若此安知無蓬瀛昨日聞公<lb/>
說今日聞公行行將勸農耕用之卜陰晴<lb/>
　　　送代州錢防禦<lb/>
<pb n="KR4d0056_SBCK_023-3b"/>
堂堂鴈門行赫赫符節分紫塞千里障紅旗十<lb/>
萬軍世家王爵貴祖廟將臣勲鍾鼓陳牛酒衣<lb/>
裘論典墳呼鷹下靑漢牧馬出黄雲竇憲何爲<lb/>
者燕然解勒文<lb/>
　　　寄題廬陵董氏桂林書齋<lb/>
山東桑柘多江南松桂茂種桑事春𧖟栽桂事<lb/>
華構嘗聞雲葢下聚書爲大富徃徃見子孫緣<lb/>
天掇星宿掇星星若珠光彩出屋漏秋收萬種<lb/>
田作酒日爲壽亦有千里歸錦衣行白晝<lb/>
<pb n="KR4d0056_SBCK_023-4a"/>
　　　次韻永叔乞藥有感<lb/>
子厚論鍾乳要若鵞翎筒安取㗖棗栗謂相出<lb/>
山東所産有所美愼勿憑村僮公問我餌藥石<lb/>
臼將使礱我餌乃藤根得方非倉公曾聞李習<lb/>
之其品今頗同此物俗爲賤不入貴品中吾妻<lb/>
希孟光自舂供梁鴻荏苒歳月乆顏丹聽益聰<lb/>
雖能氣血盛不療貧病攻何如靣黧黒腰金明<lb/>
光宮亦莫如學釣緡鉤懸香藭但知烟水樂寧<lb/>
計身瘠豐我生無快意豈異抱篤癃公乎忽我<lb/>
<pb n="KR4d0056_SBCK_023-4b"/>
求略辨雌與雄雄赤而雌白由來不同功沙合<lb/>
固切似朋好殊未窮長年苟不遇笑殺渭上翁<lb/>
　　　和王景彝正月十四夜有感<lb/>
燈光暖熱夜催春天半樓開飮近臣馳道横頭<lb/>
起山岳露臺周匝簇朱輪隔簾艷色多相照下<lb/>
馬輕豪各競新我巳暮年殊趣嚮濃油一盞桉<lb/>
邊身<lb/>
　　　送雷太簡知虢州<lb/>
牛車讀古書少作㳺秦客一朝起爲郎華省何<lb/>
<pb n="KR4d0056_SBCK_023-5a"/>
赫赫若有南山雲時時生枕席雲潤不益老呼<lb/>
吸乗間隙抱痾初駭聞旣愈頼藥石遂請虢太<lb/>
守虢事簡且適况有三堂存韓詩猶可覿永歌<lb/>
復飮酒東平希阮籍<lb/>
　　　次韻和景彝元夕雨晴<lb/>
春雲收暮城九陌灑然淸星出紫霄下月從滄<lb/>
海明車音還似晝鼓響已知晴靜閉衡門卧無<lb/>
心學後生<lb/>
　　　早春書局卽事<lb/>
<pb n="KR4d0056_SBCK_023-5b"/>
薔薇結舊蔓夭桃種新紅傷根桃不死著架蔓<lb/>
依叢要以玩芳物亦寧負春風誰念太行下移<lb/>
谷學愚公<lb/>
　　　古意<lb/>
林中卽鹿人常爲虎所卽虎豈援鹿者亦各求<lb/>
其食趨利不顧害禍患安可息古來遯世士輕<lb/>
彼用智力<lb/>
　　　送李閣使知冀州<lb/>
騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>黄金絡春風北渡河將軍守漢法壯士發<lb/>
<pb n="KR4d0056_SBCK_023-6a"/>
燕歌綠水塘蒲短晴天塞鴈多家聲復年少矍<lb/>
鑠笑廉頗<lb/>
　　　郭園梅花<hi>二月一日</hi>
未逢桺條靑獨見梅蘂好猶怯春風寒不比江<lb/>
南早淸香拂酒杯素色欺蓬葆佳人金縷衣唱<lb/>
徹嗟身老<lb/>
　　　送襄陵李令彥輔<hi>李宋丞相妹婿永叔少居隨州尚徃其家</hi>
公相爲近親翰林爲故人親舊各貴顯靑袍未<lb/>
離身六十去作令豈慕要路津又思漢東歸便<lb/>
<pb n="KR4d0056_SBCK_023-6b"/>
置漉酒巾深希陶淵明澹然意巳眞食棗齒易<lb/>
黄晉俗誠自淳尙不顧隋珠安肯與此鄰送君<lb/>
識君心掃跡向世塵<hi>且歸漢東便欲致仕</hi>
　　　詠劉仲更澤州園中醜石<lb/>
君家太湖石何從太湖得太湖天東南太行天<lb/>
西北相去三千里雖有何致力古人煩舟車頑<lb/>
質無羽翼竅引木蓮根木蓮依以植秋虵出其<lb/>
中舌吐虹霓色君嘗夸扵我怪怪亦特特以醜<lb/>
世爲惡茲以醜爲德事固無醜好醜好貴不惑<lb/>
<pb n="KR4d0056_SBCK_023-7a"/>
　　　送趙子淵知頴州<lb/>
舊榖不棲畝新春原鹿饑野荒多冦<graphic n="KR3458" url="https://raw.githubusercontent.com/kanripo/KR-Gaiji/master/images/KR3458.png" mimeType="image/png"/>詔發撫<lb/>
疲羸驛騎東風急菑田小雨遲應同漢太守膏<lb/>
澤亦能隨<lb/>
　　　寄題楊敏叔虢州吏隱亭<lb/>
賢哉虢略君守虢事頗簡有亭後園中登覽早<lb/>
至晩了了松栢關氣象入醉眼花草發瑣細禽<lb/>
鳥啼睍睆竟日人不來亦莫去杯盞<lb/>
　　　次韻王舍人憶省中小桃寄江學士<lb/>
<pb n="KR4d0056_SBCK_023-7b"/>
淺綻燕脂紫蠟芳深斟吳酎白瓊觴鳯池人憶<lb/>
去年艷雉省客無今日狂髣髴物華先上苑依<lb/>
俙歌吹下昭陽平明社雨莫催促應翫移牀欲<lb/>
近傍<hi>去歳正聞禁中賞花</hi>
　　　次韻劉原甫社後對雪<lb/>
社日遇群飮北風歸馬驕陽烏雲斗晦來燕翅<lb/>
難調朝霰侵花冷春陰到地消宿酲無酒解薄<lb/>
被覺寒饒爐炭重然獸衣裘更御貂蟄宮蟲復<lb/>
閉時鳥腹將<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>點綴何多思輕狂不柰飄唯知<lb/>
<pb n="KR4d0056_SBCK_023-8a"/>
妍可玩寧恤氣爲妖剡客偶然興海神非次朝<lb/>
唱高仍和寡公又作長謠<lb/>
　　　次韻永叔二月雪<lb/>
春雪損萌芽未必摧𣏌菊我心無愛憎隨分樂<lb/>
自足桃李紅間白豈不恱我目𣏌菊嫩且甘豈<lb/>
不飽我腹看花食𬞞仍舉杯趂取衰遲鬢猶綠<lb/>
　　　聞王景彝雪中禖祀還<lb/>
二月漫漫雪齋宮夜寂寥壇塲祠乙鳥桑柘響<lb/>
陰梟履帶春泥重駒回廣野驕還批五色詔池<lb/>
<pb n="KR4d0056_SBCK_023-8b"/>
上踏瓊瑤<hi>來帖云絃歌之外時復林梟哀鳴</hi>
　　　次韻景彝祀高禖書事<lb/>
聞說郊祺喜氣翔曾由乙卯命封商今朝鍾鼓<lb/>
登歌祀何日熊羆作夢祥掃雪野廬風凛凛陞<lb/>
壇公衮佩鏘鏘君門賜胙予何有不似矜誇鳯<lb/>
沼傍<lb/>
　　　次韻和永叔雨中寄原甫舍人<lb/>
頼得春巢燕未歸高簷終日雨衰衰細籠芳草<lb/>
踏靑後欲打梨花寒食時美景巳嗟空過盡名<lb/>
<pb n="KR4d0056_SBCK_023-9a"/>
園猶許悞相隨錦鞍切莫九衢去拍拍一如鵞<lb/>
鴨池<hi>社日曾愼赴北園</hi>
　　　毛君寶秘校將出京示予詩因以荅之<lb/>
古城踏成谷不見人馬蹤古人豈不行舊跡豈<lb/>
不重從何求故歩徃返自憧憧觀君百篇詩善<lb/>
畵人形容毫髪無不似落筆任横縱曷如握明<lb/>
鏡物物目所逢贈以東南歸擲去手中笻<lb/>
　　　劉仲更扵唐書局中種郁李<lb/>
冷局少風景買花栽作春前時櫻桃過今日雀<lb/>
<pb n="KR4d0056_SBCK_023-9b"/>
李新搦條紅蓓蕾婀娜含雨勻舊來薔薇叢饒<lb/>
借與近鄰始移棣蕚密不慙車下榛日暮綴書<lb/>
罷暫賞舉杯踆<lb/>
　　　和劉原甫復雨寄永叔<lb/>
堦下青苔欲染衣晴光纔漏又霏微衝風鷰子<lb/>
㗸泥去隔樹鵓鴣嗔婦歸乍冷乍陰將禁火自<lb/>
開自掩不關扉渾身酸削懶能出莫怪與公還<lb/>
徃稀<lb/>
　　　送正仲都官知睦州<lb/>
<pb n="KR4d0056_SBCK_023-10a"/>
毎嗟相逢少常苦離别多行行復壯壯徃徃起<lb/>
悲歌古來易水上義士有荆軻捐軀思報恩飮<lb/>
恨歌柰何况彼兒女懷牽纒如蔓蘿是以世間<lb/>
人鬢髪易畨畨喜君得郡章東歸隨春波灘上<lb/>
嚴子祠繫船聊經過其人當漢興富貴不可羅<lb/>
足加天子腹傲去釣于河冬披破羊裘夏披破<lb/>
草蓑心中小宇宙尤哂獻玉和我慙賤丈夫豈<lb/>
異帶靣儺未免爲鬼笑誰知懼揮訶安得如君<lb/>
行收跡巳嗟跎空將閒歳月塵埃浪銷磨正同<lb/>
<pb n="KR4d0056_SBCK_023-10b"/>
三峽賈盡力向盤渦<lb/>
　　　續永叔歸田樂秋冬二首<lb/>
秋風忽來鳴蟪蛄豆葉半黄陂水枯織婦夜作<lb/>
露欲冷社酒已熟人相呼坎坎擊鼓坐林下醉<lb/>
去自有兒童扶壯男獨獵南山虎中子已扱荒<lb/>
徑狐田家此樂樂有餘食肉緝皮裘豈無我雖<lb/>
愛之乏寸土待買短艇歸江湖<lb/>
北風如刀割寒骨榖已成囷不倉猝任從宻雪<lb/>
落交加旋採乾薪燒榾柮鋤犁滿屋牛在牢鵝<lb/>
<pb n="KR4d0056_SBCK_023-11a"/>
鴨亂鳴雞亂發割烹炊黍待鄰叟飽向茅簷間<lb/>
兀兀田家此樂樂無涯誰道一生空汨沒公希<lb/>
平子定何如我效梁鴻終適越<lb/>
　　　和介甫明妃曲<lb/>
明妃命薄漢計拙憑仗丹青死悞人一别漢宮<lb/>
空掩涙便隨胡馬向胡塵馬上山川難記憶明<lb/>
明夜月如相識月下琵琶旋製聲手彈心苦誰<lb/>
知得辭家只欲奉君王豈意蛾眉入虎狼男兒<lb/>
返覆尚不保女子輕微何可望青冡猶存塞路<lb/>
<pb n="KR4d0056_SBCK_023-11b"/>
遠長安不見舊陵荒<lb/>
　　　酬楊愈太丞之壽州見别<lb/>
疇昔西州謝法曹聲名籍甚我徒勞升沉一府<lb/>
巳荒冡憔悴兩人猶二毛眼見榮華能幾日心<lb/>
知富貴只秋毫淮南魚美香粳滑飽去清吟豈<lb/>
不高<lb/>
　　　贈太子太傅王尚書挽詞二首<lb/>
周原開隴隧鹵部葬名臣北極履聲絶東朝車<lb/>
跡湮蔵舟移夜壑棲鵩去承塵共看劉寛墓碑<lb/>
<pb n="KR4d0056_SBCK_023-12a"/>
陰幾許人<lb/>
平生性忠厚所守必尊君靣實賢愚混心惟白<lb/>
黑分事光中執法書集右將軍天意若埋沒北<lb/>
邙松栢墳<lb/>
　　　送陜西都運彭待制<lb/>
塞下兵難去關中粟未多君心同漢帝糧道得<lb/>
蕭何函谷馬蹄入渭橋車轍過地形終險固山<lb/>
色舊嵯峨不媿先賢傳重聽得寶歌歸來奏天<lb/>
子安穩看鳴珂<lb/>
<pb n="KR4d0056_SBCK_023-12b"/>
　　　送羅職方知秀州<lb/>
陸雲嘗誇千里蒓便輕羊酪同埃塵君今得郡<lb/>
正千里巳患無羊猒此珍乃知南北各所樂乗<lb/>
舟不如乗馬惡水邊不見秦羅敷縱有西施肌<lb/>
肉薄使君事事未稱意綠水芙蓉定何若<lb/>
　　　寄懷劉使君<hi>敔</hi>
昔我從仲父三年在河内春㳺丹水上花木弄<lb/>
粉黛人誇走馬來盡眼看沒背薄暮半醉歸挿<lb/>
花紅簇隊使君今少年時徃勸耕耒安行過樹<lb/>
<pb n="KR4d0056_SBCK_023-13a"/>
下野杏正破纇何不學山公酩酊還倒載令人<lb/>
知使君心膽不瑣碎切莫懲婦翁慷慨臨并代<lb/>
一朝由謗謫雖去民苦愛實計幸不幸豈較進<lb/>
與退因書寄此懷繩墨老且悔<lb/>
　　　贈僕射侍中劉相公挽詞三首<lb/>
處外諸侯重居朝聖主知祅逢庚子日夢異武<lb/>
丁時歸槨關山遠凝笳道路悲欲傳千古跡佐<lb/>
世本無爲<lb/>
古今皆可見富貴不常存歌者未離席弔賔俄<lb/>
<pb n="KR4d0056_SBCK_023-13b"/>
在門朱輪空返轍綠酒尚盈樽人事固如此令<lb/>
名貽後昆<lb/>
歎此微末跡見公三十年貴爲天子相能擇大<lb/>
夫賢東第門䦨在南州隴隧延立碑思叔子墮<lb/>
淚峴山前<lb/>
　　　送胥平叔太愽通判湖州<lb/>
依依堤邊柳泛泛水中舟舟行無遠近柳影不<lb/>
隨流東風欲粉絮相逐江上頭正見魮魚來貫<lb/>
條尾脩脩使斫横刀膾便銷千里愁檣端燕暫<lb/>
<pb n="KR4d0056_SBCK_023-14a"/>
語卽飛入高樓樓中饒客飮共候風色柔明朝<lb/>
同掛㠶直過南徐州吳地多平湖纜柂明鏡秋<lb/>
芙蕖拂雨舷女艇花底謳不羡乗五馬却逢羅<lb/>
敷羞此官當此時莫憶塵中㳺<lb/>
　　　寄題張令陽翟希隱堂<lb/>
毎讀陶濳詩令人忘世慮濳本太尉孫心遠跡<lb/>
亦去不希五斗粟自種五株樹矌然箕山情復<lb/>
起濠上趣今時有若此我豈不懷慕<lb/>
　　　李士元學士守臨卭日有榖一莖九穟<lb/>
<pb n="KR4d0056_SBCK_023-14b"/>
　　　者數本芝數本蓮花連葉並蔕者各一<lb/>
　　　本因賦之<lb/>
臨卭傳瑞物太守在郡時旣多九穟榖復有三<lb/>
秀芝芝以保萬壽榖以豐東菑更看芙容葉並<lb/>
蔕照清池<lb/>
宛陵先生集卷第二十三<lb/>
<pb n="KR4d0056_SBCK_023-15a"/>
宛陵先生集目錄卷第二十三<lb/>
　　送刁經臣歸潤　贈狄梁公孫<lb/>
　　寄曇頴呈永叔　寄題刁氏園亭<lb/>
　　次酬永叔　李尙書挽詞<lb/>
　　送朱司封知登州　送代州錢防禦<lb/>
　　寄題董氏書齋　次酬永叔<lb/>
　　和景彝上元夜　送雷太簡知<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州<lb/>
　　和景彝元夕雨晴　早春書局卽事<lb/>
　　古意　送李閣使知冀州<lb/>
<pb n="KR4d0056_SBCK_023-15b"/>
　　郭園梅花　送襄陵李令<lb/>
　　詠仲更園中醜石　送趙子淵知頴州<lb/>
　　寄題<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州吏隱亭<lb/>
　　和王舍人憶省中小桃<lb/>
　　和原甫社後對雪　和永叔二月雪<lb/>
　　聞景彝禖祠廻　和景彝祀高禖書事<lb/>
　　和永叔雨中　荅毛秘校<lb/>
　　仲更種郁李　和原甫復雨寄永叔<lb/>
　　送正仲都官知睦州<lb/>
<pb n="KR4d0056_SBCK_023-16a"/>
　　續永叔歸田樂　和介甫明妃曲<lb/>
　　酬楊太丞見别　贈王尙書挽詞<lb/>
　　送陜西都運彭待制<lb/>
　　送羅職方知秀州　寄懷州劉使君<lb/>
　　劉相公挽詞　送胥太博湖州倅<lb/>
　　寄題陽翟希隱堂　賦李學士榖芝蓮<lb/>
<pb n="KR4d0056_SBCK_023-16b"/>
</p>
<p>
目錄終<lb/>
</p>
<p>
</p>
  </div>
</body>
</text>
</TEI>
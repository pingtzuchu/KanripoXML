<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_062-1a"/>
宛陵先生集拾遺<lb/>
　　　得餘干李尉録示唐人干越亭詩因以<lb/>
　　　寄題<lb/>
餘水之干越之鄙築基相對琵琶尾琵琶日日<lb/>
有秋聲鴈過洞庭風入葦南斗戞湖波不起長<lb/>
刀剡峰碧耳耳姱娥夜出在寒谿青銅瑩磨光<lb/>
幾里朝因吳客幅蒲輕滿𥿄如𧖟書可喜<lb/>
　　　送君石祕校尉河内<lb/>
古縣太行下老槐三四株以言新作吏不似舊<lb/>
<pb n="KR4d0056_SBCK_062-1b"/>
爲儒黃綬心猶壯青雲志豈無漢朝吾逺祖不<lb/>
道此官麤<lb/>
　　　雙羊山㑹慶堂記<lb/>
余以附城之地勢勝神靈所栖故建閣曰寶章<lb/>
以嚴帝書爲堂曰㑹慶以安吾先君先叔畫像<lb/>
有僧澄展願歲時奉香火澄展先叔於其有恩<lb/>
雖然抑之不欲背本堂之前許其置佛俾報恩<lb/>
奉佛兩得焉况吾之親域在其右欲因以固護<lb/>
初余一發意吾鄕孝子義士咸助以資噫愛人<lb/>
<pb n="KR4d0056_SBCK_062-2a"/>
之愛親者知其有親也不愛人之愛親者知其<lb/>
不有親也不有其親則孟子所謂慕少艾慕妻<lb/>
子慕君者歟余老矣慕親而不可得見見墳傍<lb/>
之草樹不敢慢常若吾親髣髴在其下唯恐令<lb/>
傷一草樹切切焉不忍去欲常居此則業爲王<lb/>
官欲致爲臣又無以自給僧能專事藉以守之<lb/>
守之必精㓗其宇無令棄俗趣而樂處之余之<lb/>
存心者此耳堂之經畫始終由吾里人張景崇<lb/>
景崇力爲之者愛吾有其心以吾貧不能自爲<lb/>
<pb n="KR4d0056_SBCK_062-2b"/>
也衆人亦由景崇然後從而愛之愛他人之愛<lb/>
親者於其親可知矣吾不得不書以示後人知<lb/>
吾鄕之多禮義又書其姓于石隂至和二年八<lb/>
月初吉宛陵梅堯臣記<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_008-1a"/>
宛陵先生集卷第八<lb/>
　　　　　　　　宋宛陵梅堯臣聖俞著<lb/>
　　　夏日晩晴登許昌西湖<lb/>
新晴萬柳齊鶯度水東西城上明殘照雲間挂<lb/>
斷霓煙蒲勻若翦沙岸淨無泥菓壓繁枝重人<lb/>
乘小駟低嵐光開翡翠湖色浸玻瓈只欠朱藤<lb/>
宻如過罨畵谿<lb/>
　　　許昌晩晴陪從過西湖因詠謝希深蘋<lb/>
　　　風詩愴然有懷<lb/>
<pb n="KR4d0056_SBCK_008-1b"/>
踈雲漏斜照殘雨葉間明飛蓋城頭去澄湖水<lb/>
正平荷盛鮫客淚蔓濯野人纓公獨思康樂臨<lb/>
流誦句清<lb/>
　　　故原戰<lb/>
落日探兵至黃塵鈔騎多邀勲輕赴敵轉戰背<lb/>
長河大將中流矢殘兵空負戈散亡歸不得掩<lb/>
抑泣山阿<lb/>
　　　故原有戰卒死而復蘇來說當時事<lb/>
縱橫尸暴積萬殞少全生飲雨活胡地脫身歸<lb/>
<pb n="KR4d0056_SBCK_008-2a"/>
漢城野貛穿廢竈妖鵩嘯空營侵骨劔瘡在無<lb/>
人爲不驚<lb/>
　　　西湖閑望<lb/>
夏景巳多趣湖邉日更佳園葵雜紅紫岸柳自<lb/>
欹斜雨氣收林表城隂接水涯愛閑輸白鳥盡<lb/>
日立汀沙<lb/>
　　　寄謝師直<lb/>
憶同仲春月冐雨過穰亭聊酌山酒别獨吟夜<lb/>
燈青明朝上嶺路羣岫張雲屏忽入川谷秀固<lb/>
<pb n="KR4d0056_SBCK_008-2b"/>
非平生經緑竹間紅蕚紫藤垂千扃春塘水決<lb/>
決野老髪星星田父相與至里言尚可聽始聞<lb/>
丹砂岑遂識五壠形傍瞻禹湯迹競信廟貌靈<lb/>
邀我陟巉巉宿霧方冥冥暗霑衣裘濕時襲草<lb/>
木馨棟宇敞絕頂牲酒列幽亭竹杯占禍福巫<lb/>
錦醉一嚀日晏别雲外月出至近坰僕夫疲不<lb/>
進鞭策無暫停我馬忽顚墜君心同鶺鴒再駕<lb/>
體無傷扣關燭巳熒自玆期莫逆未契心所銘<lb/>
怱怱撡行袂汎汎如水萍今來各一方安得同<lb/>
<pb n="KR4d0056_SBCK_008-3a"/>
醉醒<lb/>
　　　感二鳥<lb/>
雄雌雙好鳥託棲空樹中有蛇出傍穴噴毒氣<lb/>
如虹半夜此驚飛瞥目隨西東有喙不能逹啼<lb/>
雲復嘯風廻翔隔歲月老木高童童眼生衆禽<lb/>
噪雖近未由通昨朝煙雨晦並翼向幽叢鷹鸇<lb/>
尚橫集颺颺意無窮<lb/>
　　　古相思<lb/>
劈竹兩分張情知無合理織作雙紋簟依然淚<lb/>
<pb n="KR4d0056_SBCK_008-3b"/>
花紫淚花雖復合疑岫幾千里欲識舜娥悲無<lb/>
窮似湘水<lb/>
　　　舟次朱家曲寄許下故人<lb/>
藹藹桑柘岸喧喧雞犬村晩雲連雨黒秋水帶<lb/>
沙渾稍聽隣船語初分異土言雖嗟逺朋友日<lb/>
喜近田園<lb/>
　　　送曇頴上人徃廬山<lb/>
潯陽幾千里無不見爐峰蒼翠入衆目巖壑少<lb/>
行蹤高僧忽獨徃杳杳懷逺公嘗聞虎溪上醉<lb/>
<pb n="KR4d0056_SBCK_008-4a"/>
令或來同而今競邀致幾里聞松風塵心古難<lb/>
洗瀑布垂秋虹<lb/>
　　　弔石曼卿<lb/>
前時京師來對馬嘗相揖埃塵正滿衢笑語曾<lb/>
未及雖然恨莫親徃徃聞風什星斗交垂光昭<lb/>
昭不可挹獨哦秋露中豈顧衣裘濕酒盃輕宇<lb/>
宙天馬難羈縶今朝我還都但見交朋泣借問<lb/>
泣者誰曼卿䰟巳蟄堂堂豪傑姿遂爾一棺戢<lb/>
君生寒月明君沒寒月入月入還復升精魄寧<lb/>
<pb n="KR4d0056_SBCK_008-4b"/>
未集孤墳細草遍翠碣嗟新立<lb/>
　　　醉中留别永叔子履<lb/>
新霜未落汴水淺輕舸惟恐東下遲遶城假得<lb/>
老病馬一歩一跛令人疲到君官舍欲取别君<lb/>
惜我去頻增嘻便歩髯奴呼子履又令開席羅<lb/>
酒巵逡廵陳子果亦至共坐小室聊伸眉烹雞<lb/>
庖兎下筯美盤實飣餖栗與梨蕭蕭細雨作寒<lb/>
色猒猒盡醉安可辭門前有客莫許報我方劇<lb/>
飮冠幘欹文章或論到淵奥輕重曾不遺毫釐<lb/>
<pb n="KR4d0056_SBCK_008-5a"/>
間以辨謔毎絕倒豈顧明日無晨炊六街禁夜<lb/>
猶未去童僕竊訝吾儕癡談兵究弊又何益萬<lb/>
口不謂儒者知酒酣耳熱試發泄二子尚乃驚<lb/>
我爲露才揚巳古來惡卷舌噤口南方馳江湖<lb/>
秋老鱖鱸熟歸奉甘㫖誠其宜但願音塵寄鳥<lb/>
翼愼勿却効兒女悲<lb/>
　　　汴水斗減舟不能進因寄彥國舍人<lb/>
朝落幾寸水暮長幾寸沙深灘鼇背出淺浪龍<lb/>
鱗斜秋風忽又惡越舫嗟初閣坐想掖垣人猶<lb/>
<pb n="KR4d0056_SBCK_008-5b"/>
如在寥廓<lb/>
　　　陪淮南轉運魏兵部遊頴州女郎臺寺<lb/>
舊傳嬀氏女將適楚人時築館自臨水故臺空<lb/>
此基因爲楚宮媵來與使車期樓上望湖上煙<lb/>
林晩蔽虧<lb/>
　　　望僊亭<hi>并序</hi>
壽春望僊亭廣平宋公所作也宛陵梅堯臣之<lb/>
官吳興道出其下公命賦之<lb/>
公來有餘樂所樂爲郡間訟稀聊自適靜勝以<lb/>
<pb n="KR4d0056_SBCK_008-6a"/>
紓顏清軒開曉幔歷歷見淮山山色洗新雨佳<lb/>
氣如可攀代異雞犬去時平草木閑試望天衢<lb/>
近飛駕應此還<lb/>
　　　陪淮南轉運魏兵部遊濠上莊生臺<lb/>
周當戰國時何爲守靜正干戈旣日尋仁義固<lb/>
不競天下皆跖徒寧知聖爲聖是將萬物齊不<lb/>
顧千金聘所以忘形骸所以保性命安能小仲<lb/>
尼豈不識世病我從魏公來訪古停烏榜聊識<lb/>
賢者心吁嗟一長詠<lb/>
<pb n="KR4d0056_SBCK_008-6b"/>
　　　淮上雜詩六首<lb/>
宿雲未全歛微雨入船踈問伴失前後暝行隨<lb/>
疾徐相親沙上鴈自樂水中魚亭午日光透逺<lb/>
分林際居<lb/>
暗開淮水平逺見孤城出出舟問舟子遽對郍<lb/>
能悉始聞莊生臺還想觀魚日果得眞隱心魚<lb/>
鳥情非宻<lb/>
輕舟晩投處聒聒渚禽嘶橡子隨薪束𬞞科帶<lb/>
土擕岸幽雲滿石潮落蚌生泥客思無憀極唯<lb/>
<pb n="KR4d0056_SBCK_008-7a"/>
將魯酒迷<lb/>
野鴈不知數翳然川上鳴曾無設羅意空自見<lb/>
船驚渺渺拍波去紛紛孤嶼盈苦寒非塞外霜<lb/>
落夜淮清<lb/>
漠漠晝煙披縱橫見漁艇輕橈上急水或與飛<lb/>
鴻並魚大釣絲微牽隨碧潭逈向晩得志歸浩<lb/>
謌山月靜<lb/>
舟閣下灘遲蒼黃暮灘上偏愁逆水風更駕崩<lb/>
沙浪落日看巳昬漁燈逺相向夜䦨天轉寒坐<lb/>
<pb n="KR4d0056_SBCK_008-7b"/>
待潮流漲<lb/>
　　　赴霅任君有詩相送仍懷舊賞因次其<lb/>
　　　韻<lb/>
湖山饒邃處曾省牧之遊鴈落葑田闊船過菱<lb/>
渚秋野煙昬古寺波影動危樓到日尋題墨猶<lb/>
應舊壁留<lb/>
　　　過楊州叅政宋諫議遺白鵞<lb/>
曾遊鳯池上曾食鳯池萍乞與江湖去將期養<lb/>
素翎不同王逸少辛苦寫黃庭<lb/>
<pb n="KR4d0056_SBCK_008-8a"/>
　　　金山寺<hi>并序</hi>
昔嘗聞謝紫微言金山之勝峰壑攅水上秀拔<lb/>
殊衆山環以臺殿高下隨勢向使善工摸畫不<lb/>
能盡其美初恨未遊赴官吳興船次瓜洲值海<lb/>
汐冬落孤港未通獨行江際始見故所聞金山<lb/>
者與謝公之說無異也因借小舟以徃乃陟廻<lb/>
閣上上方歷絕頂以問山阿危亭曲軒窮極山<lb/>
水之趣一草一木雖未蕚發而或青或凋皆森<lb/>
植可愛東小峰謂之鶻山有海鶻雄雌棲其上<lb/>
<pb n="KR4d0056_SBCK_008-8b"/>
每歲生雛羽翮旣成與之縱飛迷而後返有年<lb/>
矣惡禽猛鷙不敢來玆以搏魚鳥其亦不取近<lb/>
山之物以爲食可義也夫薄暮返舟寺僧乞詩<lb/>
強爲之句以應其請偶然而來不得髣髴敢與<lb/>
前賢名迹耶<lb/>
吳客獨來後楚橈歸夕曛山形無地接寺界與<lb/>
波分巢鶻寧窺物馴鷗自作羣老僧忘歲月石<lb/>
上看江雲<lb/>
　　　瓜洲對雪欲再遊金山寺家人以風波<lb/>
<pb n="KR4d0056_SBCK_008-9a"/>
　　　相止<lb/>
臘月海風急雪吹巖下窻輕舟不畏浪昨日過<lb/>
寒江渡口復夕興區中無與雙忽牽兒女戀空<lb/>
聽逺鐘撞<lb/>
　　　金山芷芝二僧擕茗見訪<lb/>
一遊江山上日日吟不足雙錫忽來過衣霜帶<lb/>
初旭况能持茗具向此烹新緑中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水若飴北<lb/>
焙花如粟還將塵慮滌自愧冠纓束何以報勤<lb/>
勤馳奴扣雲谷<lb/>
<pb n="KR4d0056_SBCK_008-9b"/>
　　　淮南遇𣑽才吉上人因悼謝南陽疇昔<lb/>
　　　之遊<lb/>
乆已猒宦旅故玆歸江南始時遽辭邑不及事<lb/>
春𧖟殘臘猶在道險阻固所諳扁舟次淮海喜<lb/>
遇釋子談契濶十五年尚謂卧巖庵偶見如夙<lb/>
期淹留良亦甘歎遊獨泫然懷悲情豈堪班班<lb/>
雲中鳥共看投夕嵐是不念舊隱山水唯素耽<lb/>
我從湖上去微爵輕子男<lb/>
　　　送櫟陽宰朱表臣<lb/>
<pb n="KR4d0056_SBCK_008-10a"/>
塞上備胡羗關中調兵食秦民尚苦輸漢吏勤<lb/>
求職君今喜懷詔馳騎寧暇息其邑嘗雨金於<lb/>
時豈能得行當經灞上故事猶可憶前代多戰<lb/>
爭鬼火弄隂黒蒼蒼路傍草憔悴希春色縣涂<lb/>
誠有政威惠爲令德<lb/>
　　　次韻和長吉上人淮甸相遇<lb/>
淮上一相遇憶在京都時雖驚歲月換未改松<lb/>
桂姿童侍兩三人缾錫相與隨自言東越來篋<lb/>
中多好詩文字皆妥貼業術無傾欹前軰嘗有<lb/>
<pb n="KR4d0056_SBCK_008-10b"/>
言清氣散人脾語妙見情性說之聊解頥始推<lb/>
杼山學得非素所師此固有深趣吾心乆巳知<lb/>
橫琴乃玄悟豈必弄鳴絲古樂衆少聽誰知彼<lb/>
吹箎師曠沒世後伯牙衆身悲願同黃鵠舉逺<lb/>
歸滄海涯老驥雖不病長坂安可馳天台况竒<lb/>
勝日夕勞夢思尚忝齒纓綬終年趨路岐俯愧<lb/>
淵中魚游泳水之湄仰羡雲間鷙凌厲辭縶維<lb/>
居嘗起斯念未去情不怡今朝更道舊感愴各<lb/>
嚬眉同遊謝公門逺想袂霑洟惜哉胡不仁碎<lb/>
<pb n="KR4d0056_SBCK_008-11a"/>
彼東方琪又出數𥿄書手澤尚可披眷眷疇昔<lb/>
意於今當語誰復遺三百言玩味自挽髭序事<lb/>
盡成故慨吟良有資其詞何亹亹宛若對風規<lb/>
冷然聳心目不覺整冠緌重以超俗韻顧予賤<lb/>
職司是猶猿鳥情並此駑櫪卑報投仍勉強實<lb/>
謬匠者爲應哂不量力短兵兹巳疲<lb/>
　　　歲日旅泊家人相與爲壽<lb/>
舟中逢獻歲風雨送餘寒推年増漸老永懷殊<lb/>
鮮歡江邉無車馬鑑裏對衣冠孺人相慶拜共<lb/>
<pb n="KR4d0056_SBCK_008-11b"/>
坐列盃盤盤中多橘柚未咀齒巳酸飮酒復先<lb/>
醉頗覺量不寛岸梅欲破蕚野水微生瀾來者<lb/>
卽爲新過者故爲殘何言昨日趣乃作去年觀<lb/>
時節未變易人世良可歎<lb/>
　　　寄題梵才大士台州安隱堂<lb/>
巢禽託靜林潜魚戀深壑豈不能自安翔泳得<lb/>
所樂逹士逺紛華於兹守沖漠堂前鳴松風堂<lb/>
後馥花蕚好鳥時一呼澄明望寥廓詩興猶不<lb/>
忘禪心詎云著所以得自然寧必萬縁縛未能<lb/>
<pb n="KR4d0056_SBCK_008-12a"/>
與之游懷慕徒有作<lb/>
　　　農難<lb/>
稂莠非所殖嘉禾共一田老農實惡之豈共時<lb/>
稼捐管蔡與盗跖同氣詎能遷周公不妨聖柳<lb/>
惠不妨賢賢哉彼薅矣取舍得其然<lb/>
　　　舟中值雨裴刁二君相與見過<lb/>
江上渰淒淒天形接野低岸痕生舊水馬跡踏<lb/>
春泥風急侵衣重山昬卷幔迷誰驚二客論不<lb/>
愧巨源妻<lb/>
<pb n="KR4d0056_SBCK_008-12b"/>
　　　題刁經臣山居時巳應辟西幙<lb/>
向不樂郡府遂云歸田園結廬復種蓻草樹日<lb/>
巳繁散帙理舊學了然無俗喧春雨一廻過覽<lb/>
耕登古原青山每自愛霽色當衡門故人苟來<lb/>
徃名宦未嘗言趣適巳不淺道心良亦存忽聞<lb/>
辟書至便令驅犢轅豈期同瓠瓜長繫蒿萊根<lb/>
始知古君子出處惟義敦<lb/>
　　　前者裴君雨中見過因以詩謝復承來<lb/>
　　　章輒依韻奉和<lb/>
<pb n="KR4d0056_SBCK_008-13a"/>
主人門下客寂寞在江涘我昨謝銅章解組猶<lb/>
脫屣前日至朱方正值春雨起君時冐雨來曾<lb/>
不避泥滓林枝滴衣襟沙岸平履齒相歡了無<lb/>
間偶論通逺㫖去逢交親問爲報心如水<lb/>
　　　甘露寺<lb/>
曾非逺城郭寂爾隔囂氛尚有南朝樹能留北<lb/>
固雲川濤觀海若霜磬入江濆衞國丹青在孤<lb/>
堂緑桂薫<lb/>
　　　依韻和刁經臣讀李衛公平泉山居詩<lb/>
<pb n="KR4d0056_SBCK_008-13b"/>
　　　碑有感<lb/>
當時植珍木豈是昧前規廢宅長春草故山存<lb/>
舊碑巳嗟良璧毀安識古松姿叔子每懷慕此<lb/>
心空自知<lb/>
　　　春日舟中對雪寄刁經臣<lb/>
誰道江南暖新春見雪飛鷗來親客艇花亂上<lb/>
人衣古郡地偏寂野窻寒入微戴家人不逺欲<lb/>
去未能歸<lb/>
　　　依韻和逹觀禪師春日雪中見寄<lb/>
<pb n="KR4d0056_SBCK_008-14a"/>
宻霰來新歲春陽氣漸微侵庭草芽凍紛雜鴈<lb/>
行飛江寺誰開逕湖山我欲歸雨花無六出休<lb/>
怪着人衣<lb/>
　　和刁太博新墅十題<lb/>
　　　靜舍<lb/>
野木扶踈重復重塘蒲涵水緑茸茸琴書尤古<lb/>
得爲樂休問前山有戴顒<lb/>
　　　西齋<lb/>
靜節歸來自結廬稚川閑去亦多書請君架上<lb/>
<pb n="KR4d0056_SBCK_008-14b"/>
添芸草莫遣中間有蠧魚<lb/>
　　　北軒<lb/>
冬日迎暄此未宜苦吟那對朔風時秪誇砌下<lb/>
留殘雪不看簷間斗柄垂<lb/>
　　　叢杉<lb/>
植榦森然美在庭更憐相倚自青青翠姿且有<lb/>
千雲勢豈是孤生向逺坰<lb/>
　　　松阜<lb/>
勾引風聲巳可聽高隂仍更接崗形知君乆欲<lb/>
<pb n="KR4d0056_SBCK_008-15a"/>
平心氣早晩根傍長茯苓<lb/>
　　　小舫<lb/>
小肪閑撑莫猒遲比於刳艇劣相宜漕河有處<lb/>
通陂水深入荷花人不知<lb/>
　　　移竹<lb/>
逺愛檀欒碧逕開荷鋤乘雨破秋苔直湏探作<lb/>
阮家趣更向煙林缺處栽<lb/>
　　　花塢<lb/>
雜芳春發淺深叢曲塢逶迤紫間紅色賤格微<lb/>
<pb n="KR4d0056_SBCK_008-15b"/>
應不數少添蘭菊待秋風<lb/>
　　　綿檜<lb/>
翠色凌寒豈易衰柔條堪結更葳蕤松身栢葉<lb/>
能相似勁拔縁何不自持<lb/>
　　　新井<lb/>
淺淺清泉自鑑開鱗鱗寒甃未生苔山中亭午<lb/>
野禽渴不畏人驚欲下來<lb/>
　　　發陶莊却寄刁經臣裴如晦<lb/>
方看梅柳春共别川河上移舟人巳歸廻首竹<lb/>
<pb n="KR4d0056_SBCK_008-16a"/>
林望水渾不照影山逺猶相向聞道欲西遊漢<lb/>
家今尚壯<lb/>
　　　發丹陽後寄徐元輿<lb/>
别君忽五年相望非一日會合如夢寐欣喜對<lb/>
形質是時春巳仲臨水柳未宻載酒相與遊輕<lb/>
舠劣容膝禪扃竹下過乳井松間出烹茶覺暫<lb/>
醒岸幘情彌逸興䦨乗月歸及旦解行繂離懷<lb/>
更宿酲逺想都如失<lb/>
　　湖州後詩<lb/>
<pb n="KR4d0056_SBCK_008-16b"/>
　　　胡武平遺牡丹一盤<lb/>
疇昔居洛陽看盡名園花臨水復䕃竹艷色照<lb/>
彤霞良友相與至競飲歡無涯而今猶老翁鬂<lb/>
髮但未華昨日到湖上碧水涵蒲芽此情頗巳<lb/>
愜薄宦非初嗟况乃蒙見憐帶雨摘春葩雖無<lb/>
向時樂惠好仍有加<lb/>
　　　題滕學士九華山書堂<lb/>
處山方畏淺曾慕結深廬要與雲峰近寧將野<lb/>
客踈澗苗來入爼林鳥或窺書何事輕兹樂而<lb/>
<pb n="KR4d0056_SBCK_008-17a"/>
從出塞車<hi>公今爲涇洲</hi>
　　　送劉成伯還都<lb/>
余昔困川途今非羡行者離心寄南風相送過<lb/>
平野旣吹蓮葉舟更逐桂條馬中州多故人懷<lb/>
抱幸君寫<lb/>
　　　送舍弟正臣赴都<lb/>
吳兒能刺舟其駛劇飛鳥行行固莫留望進前<lb/>
山小家貧吾不憂身計爾自了何當還里門拜<lb/>
慶期秋杪<lb/>
<pb n="KR4d0056_SBCK_008-17b"/>
　　　訪報本簡長老<lb/>
比泛苕溪來初逢卞山雨雨收精舍出喜與高<lb/>
僧語門臨水若鑑萬象皆可覩清淨欲誰隣野<lb/>
蓮無處所<lb/>
　　　依韻答淮南祝秘校初春見寄<lb/>
客有袖中書初慿春鷰寄春鷰不時來秋鴻今<lb/>
始至水落蒲藻寒悠悠江浦意<lb/>
宛陵先生集卷第八<lb/>
<pb n="KR4d0056_SBCK_008-18a"/>
宛陵先生集目録卷第八<lb/>
　汝州後詩<lb/>
　　夏日晩登許昌湖　許昌晩晴<lb/>
　　故原戰　故原戰卒死復蘇<lb/>
　　西湖閑望　寄謝師直<lb/>
　　感二鳥　古相思<lb/>
　　舟次寄故人　送曇頴徃廬山<lb/>
　　弔石曼卿　醉中留别永叔子履<lb/>
　　汴水斗减寄彥國　陪遊女郞臺寺<lb/>
<pb n="KR4d0056_SBCK_008-18b"/>
　　望僊亭　陪遊莊生臺<lb/>
　　淮上雜詩六首　赴霅任君有詩<lb/>
　　宋諫議遺白鵞　金山寺<lb/>
　　瓜洲對雪　金山二僧擕茗至<lb/>
　　淮南遇𣑽才上人　送櫟陽朱宰<lb/>
　　和長吉上人相遇　歲日旅泊<lb/>
　　寄題𣑽才安隱堂　農難<lb/>
　　舟中值雨　題刁經臣山居<lb/>
　　和詶裴君見過　甘露寺<lb/>
<pb n="KR4d0056_SBCK_008-19a"/>
　　和刁經臣有感　春日舟中對雪<lb/>
　　和逹觀禪師見寄　和刁太博新墅十題<lb/>
　　發陶莊　發丹陽後寄徐元輿<lb/>
　湖州後詩<lb/>
　　胡武平遺牡丹　題滕學士書堂<lb/>
　　送劉成伯還都　送舍弟赴都<lb/>
　　訪報本簡長老　答祝秘校見寄<lb/>
<pb n="KR4d0056_SBCK_008-19b"/>
</p>
<p>
目録終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_045-1a"/>
宛陵先生集卷第四十五<lb/>
　　　　　　　　宋宛陵梅堯臣聖俞著<lb/>
　　　五月十七日四皷夢與孺人在宫庭謝<lb/>
　　　恩至尊令小黃門宣諭曰今日社與卿<lb/>
　　　喜此佳辰便可作詩進來枕上口占<lb/>
同謁未央殿共霑明主恩冕旒親日月蹈舞荷<lb/>
乾坤龍尾三重峻螭頭幾級尊德音欣社日撫<lb/>
語走黃門隂㑹皆如實陽開不復存空餘破窻<lb/>
月流影到牀垠<lb/>
<pb n="KR4d0056_SBCK_045-1b"/>
　　　依韻和吳季野題岳上人澄心亭<lb/>
空山舊逕緑苔滿古寺齋盂白薤蒸暑雨坐中<lb/>
飛漠漠野泉林外落層層從來勝絕皆離俗未<lb/>
有幽深不屬僧唯愛溪頭一㝷水莫聞流浪莫<lb/>
聞澄<lb/>
　　　次韻和馬都官宛溪浮橋<lb/>
在昔當陽侯建橋臨大川洪波不爲阻馳道南<lb/>
北連何此小溪上擬象坦且平馬頭分朱欄水<lb/>
底裁碧天白雨緊大笮斷虹生橫舷游魚不可<lb/>
<pb n="KR4d0056_SBCK_045-2a"/>
見車騎乆臨淵<lb/>
　　　寄隱靜山懷賢長老<lb/>
山有枇杷樹樹多獼猴羣高僧心不着一似五<lb/>
峰雲隨飈來溪口石上起氤氲果熟獼猴去自<lb/>
向瀑澗分<lb/>
　　　次韻和馬都官苦熱<lb/>
日光亭午時赫若鎔黃金鳴鳶不生風流雲不<lb/>
成隂赤地有焦土烈野無沃霖涸潭深幽幽枯<lb/>
嶽高岑岑火龍將焚鬛陽烏多渇心肌膚非木<lb/>
<pb n="KR4d0056_SBCK_045-2b"/>
石絺綌煩衣襟氷盤不可見空對瓊玖吟<lb/>
　　　歷陽過杜挺之遂約同入汴<lb/>
滄海瀉玉自外天牛斗傍邊客正廻人說維摩<lb/>
居士病我同王子雪舟來汀沙沮洳潮新落山<lb/>
日曈曚霧始開去約河隄春柳動與君吹紫歩<lb/>
徘徊<lb/>
　　　和胡公踈送嶼師移居寶光寺<lb/>
宋日天王寺梁時太子園地猶隨世變物豈與<lb/>
人存欲問移居意還應避俗喧相期唯有月夜<lb/>
<pb n="KR4d0056_SBCK_045-3a"/>
夜在高原<lb/>
　　　胡公踈示祖擇之盧氏石詩和之<hi>盧肇家</hi>
袁州太守蓬山客來過盧家㝷怪石盧家百物<lb/>
今巳空唯石難移留舊蹟埋沒尚存三四分雨<lb/>
淋日炙如皴皵太守惻然呼徤兒荷鋤秉鍤爭<lb/>
來役徤兒掘土不爲堅旋旋剜沙見圭隙漸竒<lb/>
漸異人忘勞更索更深知幾尺痩峰削出嵩華<lb/>
骨虚竅鑿破蛟螭額千指曵繩車四輪擊鼓助<lb/>
力歸東陌東陌頭頭湖水傍黃泥洗盡何蒼碧故<lb/>
<pb n="KR4d0056_SBCK_045-3b"/>
宅愈冷東湖喧貴賤競觀無礙隔太守自憐堅<lb/>
直心愛少憎多屢遭謫南至蒼梧及桂林名山<lb/>
徧訪無窮僻所宜厭慣不入眼向此歌吟尤愛<lb/>
惜我思永叔滁陽時大誇古翠菱溪獲作詩逺<lb/>
寄予與蘇高唱相隨無節拍今知賢人趣向同<lb/>
玩好託情忘俗格建康從事胡公踈一見詫君<lb/>
如李白雄才落筆瀉天河綴韻孤清仍險窄入<lb/>
探虎穴誰爲難辭通造化方能敵殿後吾雖膽<lb/>
力強獨鞭疲馬終無益<lb/>
<pb n="KR4d0056_SBCK_045-4a"/>
　　　逢曾子固<lb/>
前出秦淮來船尾偶攙鷰遽傳曾子固願欲一<lb/>
相見順風吹長帆舉手但慕羡楊子東園頭下<lb/>
馬情眷眷昔始知子文今始識子靣吐辭亦何<lb/>
嚴白晝忽飛霰我病不飮酒烹茶又非善冷坐<lb/>
對寒流蕭然未知倦<lb/>
　　　眞州東園<lb/>
國賦有常計計者豈不賢日夜疲精神自鑒膏<lb/>
火前新春力有餘鋤荒東乳偏壘上以起榭掘<lb/>
<pb n="KR4d0056_SBCK_045-4b"/>
沼以秋蓮竹栢爲冬榮桃李爲春妍役役吳楚<lb/>
艘來泊常留連下江忘其險入漕忘其邅許公<lb/>
作此意吾亦見其權不獨利於已願書棠樹篇<lb/>
　　　行吟<lb/>
持轡趨代北妄意希名馬代北馬如雲由來重<lb/>
取舍王官待才能高下不苟且行都未脩飭黃<lb/>
金誰變瓦吾當保吾眞甘歸事田野<lb/>
寘蟻橘林下正在結實時附縁與出入安可責<lb/>
於斯養大不問細使逺不問遲逺遲必有報細<lb/>
<pb n="KR4d0056_SBCK_045-5a"/>
大必有期休哉豢龍氏終自辨蛟螭<lb/>
　　　僧子思以卷來見<lb/>
明珠與翡翠中國反好之詩書出鄒魯誦學無<lb/>
蠻夷服彼而習此養騂安問犂古者耕釣士處<lb/>
心殊處卑譬彼乃可語吾病強扶持<lb/>
　　　依韻和楊州許待制竹拄杖<lb/>
楚竹翦霜叢何慙漢使笻鳩形殊用刻馬箠不<lb/>
同功挺特生難變支離分已窮輕肥思比鶴短<lb/>
髪任如蓬倚以爲高趣持之見素風歩郊聊實<lb/>
<pb n="KR4d0056_SBCK_045-5b"/>
下行樂偶從東屢刺莓苔破深穿苑圃通辯繁<lb/>
時畫地黙意或書空古血有湘跡舊林無阮蹤<lb/>
將渠誰覺老要此豈關慵莫駭傾巢鳥湏虞蠧<lb/>
穴蟲誰能求道術跨作上天龍<lb/>
　　　遇畵工來嵩<lb/>
朝來又入揚州郭千萬中人識者誰唯有來嵩<lb/>
曾畵我依俙見似昔年時<lb/>
　　　省符上人<lb/>
春秋一萬八千字不間吳人楚人事佛衣儒談<lb/>
<pb n="KR4d0056_SBCK_045-6a"/>
世已罕節行又與其徒異徃來楊州三十年曾<lb/>
見華堂荆棘地獨聞依舊坐焚香尚把殘編討<lb/>
遺意<lb/>
　　　沈學士景休知眞州<lb/>
太守旛旗近國門州民迎望若雲屯家風自有<lb/>
東陽詠主道新移北海罇紅錦臂韝觀粉質塗<lb/>
金珂勒駕朱軒他時儻取春秋對莫以周襄出<lb/>
鄭論<lb/>
　　　送杜君懿屯田通判宣州<lb/>
<pb n="KR4d0056_SBCK_045-6b"/>
京兆外郞稱善書當時相與集江都日書藤𥿄<lb/>
爭持去長鉤細畫如珊瑚自玆乖隔三十載始<lb/>
駕吾鄕別乘車吾鄕素誇紫毫筆因我又加蒼<lb/>
䑕鬚最先賞愛杜丞相中間喜用蔡君謨爾後<lb/>
倣傳無限數州符縣板仍抹塗䑕雖可殺不易<lb/>
得猫口奪之煩叱驅若君字大笔亦大穿墉瑣<lb/>
質無長覘君到官治事餘呼諸葛試問渠<lb/>
　　　張聖民學士出<lb/>
　　　御書并法帖共閱之<hi>又一軸蘇子美書杜懿病焉</hi>
<pb n="KR4d0056_SBCK_045-7a"/>
氷膠楚舸歲將窮廣陵別乗憐老翁殷勤來邀<lb/>
強一徃虚堂肴酒羅甘豐我病胃寒不下咽七<lb/>
筯謾舉叨席中主人欲客心意歡岀以飛帛騰<lb/>
龍鸞刑政二字布楷法古今書帖未足觀坐間<lb/>
杜子好弄筆詆譏前軰無全完一見寶蹤天下<lb/>
妙稽首贊仰舌吻乾如此別識已太險我不頌<lb/>
詠還應難<lb/>
　　　讀黃莘秘校卷<lb/>
嵇康昔彈廣陵散商聲高與宫聲緩託名山鬼<lb/>
<pb n="KR4d0056_SBCK_045-7b"/>
未傳人古桐紉絲絲不斷一聞殭卧竊其音世<lb/>
間雖得能亦罕賢明以之知盛衰愚昧以之爲<lb/>
妄誕頃年過我在蕪城忽聽長拍去欲懶鳯凰<lb/>
養雛飛未高雞鶩成羣翅終短龍章秀骨苦輕<lb/>
時繼作五絃湏欵欵<lb/>
　　　贈許待制歲旦生旦<lb/>
天曆重更端哲人玆命世嘗聞月旦評况是高<lb/>
陽裔椒花作壽杯爆火通罏桂穹龜及蒼鶴尚<lb/>
以千年係曰惟五行秀復與明時契他日求老<lb/>
<pb n="KR4d0056_SBCK_045-8a"/>
成不湏從渭汭<lb/>
　　　答宣闐司理<lb/>
司理義趣深傳訓或得失後人語雖淺辨識猶<lb/>
百一歐陽最知我初時且尚窒比以爲橄欖廻<lb/>
甘始稱逆老於文學人尚不卽究悉宜乎與世<lb/>
士橫爾遭詬喞誓將黙無言負暄方抱膝非非<lb/>
孰是是都莫答問詰歲暮宣叅軍辭如鮑昭逸<lb/>
粲然傾明珠襃我頗過實便言楚江萍光彩侔<lb/>
旭日自慙流浪蹤不得蒿芹匹復爲苦硬句酬<lb/>
<pb n="KR4d0056_SBCK_045-8b"/>
報強把筆<lb/>
　　　答鵞湖長老紹元示太玄圖<lb/>
鵞湖有鵞吾不問鵞湖無鵞吾不疑道士湏換<lb/>
黃庭經釋子自明太玄辭噫嘻兮此意逈與山<lb/>
隂別我亦曾非逸少爲<lb/>
　　　新韻曾子進早春<lb/>
新雷歲旦發聲嚴氷管寒銷細滴簷花甲將看<lb/>
枝上拆虵鱗不復地中濳黃河分派來應早白<lb/>
首歸朝意自恬強欲擬君爲秀句便無才思似<lb/>
<pb n="KR4d0056_SBCK_045-9a"/>
江淹<lb/>
　　　依韻和馬都官齊少卿酬和<lb/>
同時沈宋稱二豪曾說龍門奪錦袍我對前流<lb/>
接淸唱㤗山輕重於鴻毛<lb/>
　　　贈江寧王高士<lb/>
自古江南風俗美喜君高趣慕先賢藥無逺近<lb/>
寜論報家有圖書不計錢巳住秦淮借風月遍<lb/>
㝷吳國舊山川塵纓我繫未能解毎一來過駐<lb/>
畫船<lb/>
<pb n="KR4d0056_SBCK_045-9b"/>
　　　答蕭淵少府卷<lb/>
君先大夫臨終時夢中嘗賦曉寒歌騎龍跨魚<lb/>
不是誕直對上帝傳吟哦才如李賀天亦少宜<lb/>
其在世尤難多文章父子不相似君今平易祖<lb/>
襲郍錮鐵錦褧各有用高下安得與等科大都<lb/>
精意與俗近筆力驅駕能逶迤野雉五色且非<lb/>
鳯知時善鳴雞若何<lb/>
　　　答孫直言都官卷<lb/>
具深相割啗不如無勇人以詩而酬詩徒用多<lb/>
<pb n="KR4d0056_SBCK_045-10a"/>
少均我言雖至簡意切誰見親汲井欲到深磨<lb/>
鑑欲盡塵寒泉與青銅光潔靡故新臨觴報嘉<lb/>
貺醉語是天眞<lb/>
　　　依韻王司封寶臣答卷<lb/>
王家再見仲宣詩魚目盈車換斗璣自愧不從<lb/>
靈蚌吐誰教相並夜蟾飛暫增光價千金重終<lb/>
覺枯陳一芥微已屈至珍來彈雀恩虵銜報此<lb/>
能希<lb/>
　　　高士王君歸建業<lb/>
<pb n="KR4d0056_SBCK_045-10b"/>
風雨起春寒乗潮曉帆送目看瓜歩雲心近茅<lb/>
家洞忽覺柳已青來時枝尚凍羡爾向江南正<lb/>
開新釀甕<lb/>
　　　吕寺丞家膳<lb/>
春雨薄無泥野苗青入爼深堂開畵圖飛鳥驚<lb/>
寒渚名筆今寂寥嘉賓競推許主人何太勤不<lb/>
異具雞黍<lb/>
　　　趙秘校見訪<lb/>
文學儒家子儒本通天人蠨蛸尚先喜吾黨何<lb/>
<pb n="KR4d0056_SBCK_045-11a"/>
迷津津亭一相過不笑復不嚬應此識恬泊曾<lb/>
匪慢爾賓<lb/>
　　　答張令卷<lb/>
嘗聞甥似舅似舅詩尤少古意得河源新聲變<lb/>
春鳥讀之不敢倦十未能一曉顚倒文字間使<lb/>
吾心擾擾<lb/>
　　　依韻答㤗州王道粹學士見寄<lb/>
君同黃鵠游海嶠我學白雲歸帝鄕已愛徤翅<lb/>
自鼓舞誰憐孤影猶飄揚安得相從在霄漢于<lb/>
<pb n="KR4d0056_SBCK_045-11b"/>
今留滯嗟縶韁欲隨輕風挹君袂滿野春雨生<lb/>
迷茫<lb/>
　　　依韻和孫浦二都官展墓由大明精舍<lb/>
　　　而歸<lb/>
新松煙翠入衣巾雨後岡原不起塵霜露悲懷<lb/>
今正切曾非結客去㝷春<lb/>
拜壠忽生寒食心應縁春入感啼禽淚沾宿草<lb/>
根仍凍馬立荒沙跡巳深野老輟耕風料峭山<lb/>
房開晝日隂森歸鞍却望原頭路羃歷輕煙物<lb/>
<pb n="KR4d0056_SBCK_045-12a"/>
景沈<lb/>
　　　張聖民席上聽張令彈琴<lb/>
一聽履霜霜滿足再聽緑水聲縁谷我行日月<lb/>
　春波嫰苔沙雨侵魚目漁歌晩唱泛水來天<lb/>
浸滄浪光可掬坐中此意自絃生中郞五弄人<lb/>
難熟人知難熟獨善彈彈拍未終脂駕速鄭衞<lb/>
古來多喜聞卒章爲我歌淇澳<hi>時聖民赴齊少卿家㑹</hi>
　　　走筆送王琪<lb/>
江南二月草青青送子歸時已滿汀誰信而今<lb/>
<pb n="KR4d0056_SBCK_045-12b"/>
有忠義秪知七日哭秦庭<lb/>
　　　宣司理餉蒸鵝<lb/>
昔年相國籠之贈今日叅軍饟以蒸一咀肥甘<lb/>
酬短句定應無復謗言興<lb/>
宛陵先生集卷第四十五<lb/>
<pb n="KR4d0056_SBCK_045-13a"/>
<pb n="KR4d0056_SBCK_045-14a"/>
宛陵先生集目録卷第四十五<lb/>
　　五月十七日夜夢　和題岳上人澄心亭<lb/>
　　和馬都官溪橋　寄隱靜賢長老<lb/>
　　和馬都官苦熱　歷陽過杜挺之<lb/>
　　和公踈送嶼師　和示擇之盧氏石詩<lb/>
　　逢曾子固　眞州東園<lb/>
　　行吟　僧子思以卷來見<lb/>
　　和許待制竹拄杖　遇畫工來嵩<lb/>
　　省符上人　沈學士知真州<lb/>
<pb n="KR4d0056_SBCK_045-14b"/>
　　送杜屯田宣倅　閱張學士岀書<lb/>
　　讀黃秘校卷　許待制歲旦生旦<lb/>
　　答宣闐司理　答鵞湖長老<lb/>
　　和曾子進早春　酬和馬都官齊少卿<lb/>
　　贈江寧王高士　答蕭少府卷<lb/>
　　答孫都官卷　和王司封答卷<lb/>
　　王高士歸建業　吕寺丞家膳<lb/>
　　趙秘校見訪　答張令卷<lb/>
　　和答王學士見寄　和孫浦二都官<lb/>
<pb n="KR4d0056_SBCK_045-15a"/>
　　　聽張令彈琴　走筆送王琪<lb/>
　　　宣司理餉蒸鵝<lb/>
<pb n="KR4d0056_SBCK_045-15b"/>
目録終<lb/>
</p>
<p>
</p>
  </div>
</body>
</text>
</TEI>
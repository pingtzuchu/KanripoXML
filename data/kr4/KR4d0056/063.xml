<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_063-1a"/>
宛陵先生集附録<lb/>
　　　送梅主簿歸河陽序　歐陽脩<lb/>
至寶濳乎山川之幽而能先羣物以貴於世者<lb/>
負其有異而巳故珠濳于泥玉濳于璞不與夫<lb/>
蜃蛤珉石混而棄者其先膺美澤之氣輝然特<lb/>
見於外也士固有濳乎卑位而與夫庸庸之流<lb/>
俯仰上下然卒不混者其文章才美之光氣亦<lb/>
有輝然而特見者矣然求珠者必之乎海求玉<lb/>
者必之乎藍田求賢士者必之乎通邑大都據<lb/>
<pb n="KR4d0056_SBCK_063-1b"/>
其㑹就其名而擇其精焉爾洛陽天子之西都<lb/>
距京師不數驛搢紳仕宦雜然而處其亦珠玉<lb/>
之淵海歟余方據是而擇之獨得於梅君聖俞<lb/>
其所謂輝然特見而精者耶聖俞志高而行㓗<lb/>
氣秀而色和嶄然獨出於衆人中初爲河南主<lb/>
簿以親嫌移佐河陽常喜與洛之士游故因吏<lb/>
事而至於此余嘗與之徜徉於嵩洛之下每得<lb/>
絶崖倒壑深林古寺則必相與吟哦其間始則<lb/>
歡然以相得終則暢然覺乎薰蒸浸漬之爲益<lb/>
<pb n="KR4d0056_SBCK_063-2a"/>
也故乆而不猒旣而以吏事訖言歸余且惜其<lb/>
去又想夫濳乎下邑混於庸庸然所謂能先羣<lb/>
物而貴於世者特其異而巳則光氣之輝然者<lb/>
豈能掩之哉<lb/>
　　　注孫子序　歐陽脩<lb/>
世所傳孫武十三篇多用曹公杜牧陳皥注號<lb/>
三家孫子余頃與撰四庫書目所見孫子注者<lb/>
尤多武之書本於兵兵之術非一而以不窮爲<lb/>
竒冝其說者之多也凡人之用智有短長其設<lb/>
<pb n="KR4d0056_SBCK_063-2b"/>
施各異故或膠其說於偏見然無出所謂三家<lb/>
者三家之法皥最後其說時時攻牧之短牧亦<lb/>
慨然最喜論兵欲試而不得者其學能通春秋<lb/>
戰國時事甚博而詳然前世言善用兵稱曹公<lb/>
曹公嘗與董吕諸袁角其力而勝之遂與吳蜀<lb/>
分漢而王傳言魏之諸將岀兵千里毎坐計勝<lb/>
敗授以成算諸將用之十不失一一有違者兵<lb/>
輒敗北故魏世用兵悉以新書從事其精於兵<lb/>
也如此牧謂曹公於注孫子尤略盖惜其所得<lb/>
<pb n="KR4d0056_SBCK_063-3a"/>
自爲一書是曹公悉得武之術也然武嘗以其<lb/>
書干吳王闔閭闔閭用之西破楚北服齊晉而<lb/>
伯諸侯夫使武自用其書止於強伯及曹公用<lb/>
之然亦終不能滅吳蜀豈武之術盡於此乎抑<lb/>
用之不極其能也後之學者徒見其書又各牽<lb/>
於巳見是以注者雖多而少當也獨吾友聖俞<lb/>
不然嘗評武之書曰此戰國相傾之說也三代<lb/>
王者之師司馬九伐之法武不及也然亦愛其<lb/>
文略而意深其行師用兵料敵制勝亦皆有法<lb/>
<pb n="KR4d0056_SBCK_063-3b"/>
其言甚有次第而注者汨之或失其意乃自爲<lb/>
注凡膠於偏見者皆抉去傅以巳意而發之然<lb/>
後武之說不汨而明吾知此書當與三家並傳<lb/>
而後世取其說者徃徃於吾聖俞多焉聖俞爲<lb/>
人謹質温恭衣冠進趨眇然儒者也後世之視<lb/>
其書者與太史公疑張子房爲壯夫何異<lb/>
　　　上梅直講書　蘇軾<hi>子瞻</hi>
某官執事每讀詩至鴟鴞讀書至君奭常切悲<lb/>
周公之不遇及見孔子厄於陳蔡之間而絃歌<lb/>
<pb n="KR4d0056_SBCK_063-4a"/>
之聲不絕顏淵仲由之徒相與答問夫子曰匪<lb/>
兕匪虎率彼曠野吾道非邪又何爲至此顏淵<lb/>
曰夫子之道至大故天下莫能容雖然不容何<lb/>
病不容然後見君子夫子油然而笑曰回使爾<lb/>
多財吾爲爾宰夫天下雖不能容而其徒自足<lb/>
以相樂如此乃今知周公之冨貴有不如夫子<lb/>
之貧賤夫以召公之賢以管蔡之親而不知其<lb/>
心則周公誰與樂其冨貴而夫子所與共貧賤<lb/>
者皆天下之賢才則亦足以樂乎此矣軾七八<lb/>
<pb n="KR4d0056_SBCK_063-4b"/>
歲時始知讀書聞今天下有歐陽公者其爲人<lb/>
如古孟軻韓愈之徒而又有梅公者從之游而<lb/>
與之上下其議論其後益壯始能讀其文詞想<lb/>
見其爲人意其飄然脫去世俗之樂而自樂其<lb/>
樂也方學爲對偶聲律之文求升斗之禄自度<lb/>
無以進見於諸公之間來京師逾年未嘗窺其<lb/>
門今年春天下之士羣至於禮部執事與歐陽<lb/>
公實親試之誠不自意獲在第二旣而聞之人<lb/>
執事愛其文以爲有孟軻之風而歐陽公亦以<lb/>
<pb n="KR4d0056_SBCK_063-5a"/>
其能不爲世俗之文也而取是以在此非左右<lb/>
爲之先容非親舊爲之請屬而向之十餘年間<lb/>
聞其名而不得見者一朝爲知巳退而思之人<lb/>
不可以苟冨貴亦不可以徒貧賤有大賢而爲<lb/>
其徒則亦足恃矣苟其僥一時之幸從車騎數<lb/>
十人使閭巷小民聚觀而贊歎之亦何以易此<lb/>
樂也傳曰不怨天不尤人盖優哉游哉可以卒<lb/>
歲執事名滿天下而位不過五品其容色温而<lb/>
不怒其文章寛厚敦朴而無怨言此必有所樂<lb/>
<pb n="KR4d0056_SBCK_063-5b"/>
乎斯道也軾願與聞焉<lb/>
　　　宛陵先生年譜序<lb/>
宛陵梅先生以道德文學發而爲詩變晩唐卑<lb/>
陋之習啓盛宋和平之音有功於斯文甚大歐<lb/>
陽文忠公知之最深旣題其詩稿又序其集又<lb/>
序其所注孫子又銘其墓而哀之以文盖文忠<lb/>
公之知先生猶子房謂沛公爲殆天授者是豈<lb/>
容贊一辭哉然昔之君子以言語文字爲天下<lb/>
後世所貴重者必其出處語黙之際無或少悖<lb/>
<pb n="KR4d0056_SBCK_063-6a"/>
於理而後能垂世而行逺此年譜之所爲作也<lb/>
張君師魯叔輿世爲宛陵人著宛陵先生年譜<lb/>
余得而讀之愛其詞約而事備論覈而理明其<lb/>
多以歐陽子之書爲據依巳爲得書之體至於<lb/>
辯魏㤗邵博之厚誣使先生可作亦自喜後之<lb/>
人爲能知巳者且尤有補於世教也抑又考之<lb/>
宋嘉祐二年詔脩取士法務求平澹典要之文<lb/>
文忠公知貢舉而先生爲試官於是得人之盛<lb/>
若眉山蘇氏南豐曾氏橫渠張氏河南程氏皆<lb/>
<pb n="KR4d0056_SBCK_063-6b"/>
出乎其間不惟文章復乎古作而道學之傳上<lb/>
承孔孟然則謂爲文忠公與先生之功非耶吾<lb/>
鄕周丞相定著文忠公年譜學者賴之此書當<lb/>
與之並行宛陵文獻於是足徴矣叔輿以余誦<lb/>
習歐陽子之書屬叙而刻之不獲辭謝爲識卷<lb/>
末云<lb/>
至元二年丁丑八月旣望序　廬陵劉性<lb/>
　　　墓誌銘<lb/>
嘉祐五年京師大疫四月乙亥聖俞得疾卧城<lb/>
<pb n="KR4d0056_SBCK_063-7a"/>
東汴陽坊明日朝之賢士大夫徃問疾者騶呼<lb/>
屬路不絕城東之人市者廢行者不得徃來咸<lb/>
驚顧相語曰玆坊所居大人誰耶何致客之多<lb/>
也居八日癸未聖俞卒於是賢士大夫又走弔<lb/>
哭如前日益多而其尤親且舊者相與聚而謀<lb/>
其後事自丞相以下皆有以<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>䘏其家粤六月<lb/>
甲申其孤增載其柩南歸以明年正月丁丑葬<lb/>
于宣城雙羊山聖俞字也其名堯臣姓梅氏宣<lb/>
州宣城人也自其家世頗能詩而從父詢以仕<lb/>
<pb n="KR4d0056_SBCK_063-7b"/>
顯至聖俞遂以詩聞自武夫貴戚童兒野叟皆<lb/>
能道其名字雖妄愚人不能知詩義者直曰此<lb/>
世所貴也吾能得之用以自矜故求者日踵門<lb/>
而聖俞詩遂行天下其初喜爲清麗閑肆平淡<lb/>
乆則涵演深逺間亦琢剥以出怪巧然氣完力<lb/>
餘益老以勁其應於人者多故辭非一體至於<lb/>
他文章皆可喜非如唐諸子號詩人者僻固而<lb/>
狹陋也聖俞爲人仁厚樂易未嘗忤於物至其<lb/>
窮愁感憤有所罵譏笑謔一發於詩然用以爲<lb/>
<pb n="KR4d0056_SBCK_063-8a"/>
驩而不怨懟可謂君子者也初在河南王文康<lb/>
公見其文嘆曰二百年無此作矣其後大臣屢<lb/>
薦宜在舘閣嘗一召試賜進士岀身餘輙不報<lb/>
嘉祐元年翰林學士趙槩等十餘人列言于朝<lb/>
曰梅堯臣經行脩明願得留與國子諸生講論<lb/>
道德作爲雅頌以歌詠聖化乃得國子監直講<lb/>
三年冬祫于太廟御史中丞韓綘言天子且親<lb/>
祠當更制樂章以薦祖考惟梅堯臣爲宜亦不<lb/>
報聖俞初以從父䕃補太廟齋郞歷桐城河南<lb/>
<pb n="KR4d0056_SBCK_063-8b"/>
河陽三縣主簿以德興縣令知建德縣又知襄<lb/>
城縣監湖州監稅簽署忠武鎭安兩軍節度判<lb/>
官監永濟倉國子監直講累官至尚書都官貟<lb/>
外郞嘗奏其所撰唐載二十六卷多補正舊史<lb/>
闕謬乃命編脩唐書書成未奏而卒享年五十<lb/>
有九曾祖諱超祖諱邈皆不仕父諱讓太子中<lb/>
舍致仕贈職方郞中母曰僊游縣太君束氏又<lb/>
曰清河縣太君張氏初娶謝氏封南陽縣君再<lb/>
娶刁氏封渤海縣君改恩平縣君子男五人曰<lb/>
<pb n="KR4d0056_SBCK_063-9a"/>
増曰墀曰坰曰龜兒一早卒女二人長適太廟<lb/>
齋郞薛通次尚㓜聖俞學長於毛氏詩爲小傳<lb/>
二十卷其文集四十卷注孫子十三篇余嘗論<lb/>
其詩曰世謂詩人少逹而多窮盖非詩能窮人<lb/>
殆窮者而後工也聖俞以爲知言銘曰<lb/>
不戚其窮不困其鳴不躓于艱不履于傾養其<lb/>
和平以發厥聲震越渾鍠衆聽以驚以揚其清<lb/>
以播其英以成其名以告諸㝠<lb/>
　　　感二子　歐陽脩<lb/>
<pb n="KR4d0056_SBCK_063-9b"/>
黃河一千年一清岐山鳯鳥不再鳴自從蘇梅<lb/>
二子死天地寂然收雷聲百蟲坏戸不啓蟄萬<lb/>
木逢春不發萌豈無百鳥解言語喧啾終日無<lb/>
人聽二子精思極搜抉天地鬼神無遁情及其<lb/>
放筆聘豪俊筆下萬物生光榮古人謂此覷天<lb/>
巧命短疑爲天公憎昔時李杜爭橫行麒麟鳯<lb/>
皇世所驚二物非能致太平湏時太平然後生<lb/>
開元天寶物盛極自此中原疲戰爭英雄白骨<lb/>
化黃土冨貴何止浮雲輕惟有文章爛日星氣<lb/>
<pb n="KR4d0056_SBCK_063-10a"/>
凌山岳常崢嶸賢愚自古皆共盡突兀空留後<lb/>
世名<hi>蘇謂舜欽也</hi>
　　　哀挽詩　歐陽脩<lb/>
昔逢詩老伊水頭青衫白馬渡伊流灘聲八節<lb/>
響石樓坐中辭氣凌淸秋一飮百琖不言休酒<lb/>
酣思逸語更遒河南丞相稱賢侯後車日載梅<lb/>
與鄒我年最少力方優明珠白璧相報投詩成<lb/>
希深擁鼻謳師魯卷舌藏戈矛三十年間如轉<lb/>
眸屈指十九歸山丘凋零所餘身百憂晩登玉<lb/>
<pb n="KR4d0056_SBCK_063-10b"/>
墀侍珠旒詩老虀鹽太學愁乖離㑹合謂無由<lb/>
此㑹天幸非人謀頷鬚巳白齒根浮子年加我<lb/>
貌則不歡猶可強閑屢偷不覺歲月成淹留文<lb/>
章落筆動九州釡甑過午無饙餾良時易失不<lb/>
早收篋櫝瓦礫遺琳璆薦賢轉石古所尤此事<lb/>
有職非吾羞命也難知理莫求名聲赫赫掩諸<lb/>
幽翩然素旐歸一舟送子有淚流如溝<lb/>
　　又　王安石<lb/>
詩行於世先春秋國風變衰始栢舟文辭感激<lb/>
<pb n="KR4d0056_SBCK_063-11a"/>
多所憂律吕尚可諧鳴球先王澤竭士巳偷紛<lb/>
紛作者始可羞其聲與節急以浮真人當天施<lb/>
再流篤生梅公應時求頌歌文武功業優經奇<lb/>
緯麗散九州衆皆少銳老則不翁獨辛苦不能<lb/>
休惜無來者人名遒貴人憐公青兩眸吹嘘可<lb/>
使高岑樓坐令隱約不見收空能乞錢助饙餾<lb/>
疑此有物司諸幽栖栖孔孟葬魯鄒後始卓落<lb/>
稱軻丘聖賢與命相楯矛勢欲強逹仍無由詩<lb/>
人况又多窮愁李杜亦不爲公侯公窺窮厄以<lb/>
<pb n="KR4d0056_SBCK_063-11b"/>
身投坎軻坐老當誰尤吁嗟豈卽非善謀虎豹<lb/>
雖死皮終留飄然載䘮下隂溝粉書軸幅懸無<lb/>
旒高堂萬里哀白頭東望使我商聲謳<lb/>
　　　又<lb/>
我得聖俞詩於身亦何有名字託文編他年知<lb/>
不朽<lb/>
我得聖俞詩於身果何如留爲子孫寶勝有千<lb/>
金珠<lb/>
　　　謁墓詩　宣城縣丞南郡滕珂<lb/>
<pb n="KR4d0056_SBCK_063-12a"/>
百年詩老卧空山猶憶當時語帶酸嬴得兒童<lb/>
喚夫子可憐名位秪都官手編新史唐文備骨<lb/>
立殘碑漢籕漫落日牛羊上丘隴草埋翁仲獨<lb/>
峩冠<lb/>
宛陵城南柏山寺行到西廂見舊祠人物欲觀<lb/>
嘉祐老銘文空有醉翁辭銀章粉墨誰舒卷金<lb/>
薤琳琅自陸離毎見河豚起春岸永懷風致細<lb/>
哦詩<lb/>
　　　又　寧國守廬陵文天祥<lb/>
<pb n="KR4d0056_SBCK_063-12b"/>
滄滄宛水陽鬱鬱都官墳喬松拱道周縁塋茁<lb/>
芳蓀古時北邙歎白楊邈游魂大雅獨不墜脩<lb/>
名照乾坤再拜墳上士躧履揖諸孫握手慨以<lb/>
慷而有典刑存渥洼生騏騮荆山產璵璠悠哉<lb/>
清渭流眷言葆其源<lb/>
　　　又　監察御史張經<lb/>
歐公去巳乆誰爲柏山愁白髪詩千首蒼煙土<lb/>
一丘諸孫時拜掃過客獨遲留寂寞僧窻晚春<lb/>
溪水自流<lb/>
<pb n="KR4d0056_SBCK_063-13a"/>
　　又　按察副使盧摯<lb/>
一上高齋憶謝公雲間江樹有無中詩家政有<lb/>
都官宅腸斷荒山落葉風<lb/>
　　　又　憲司經歷真定靳汝弼<lb/>
宋有梅夫子靈鳯朝陽鳴文章炳星日當時照<lb/>
東京歐陽期並轡朋軰俱名卿事業何顯著滿<lb/>
腹儲太平思之不得見但恨遲我生陵谷變遷<lb/>
後薄宦來宣城儒素藹鄕里雲仍亦賢英幸因<lb/>
休澣日下馬拜荒塋栢山得其高雙溪得其清<lb/>
<pb n="KR4d0056_SBCK_063-13b"/>
二者能永乆延公千古名<lb/>
　　　又　寧國路經歷劉瑀<lb/>
昔聞夫子名今始拜其墓栢山寺古碑斷橫三<lb/>
尺荒墳儼如故稻溝流水聲且哀老樹號風悲<lb/>
更怒詩僊巳去二百載壞垣空走狸與兎嗚呼<lb/>
再奠一盃酒澘然回首西山暮<lb/>
　　　又　寧國路同知阮麟翁<lb/>
嘉祐微言絕重經二百年殘詩留斷石荒壠入<lb/>
平田山鶴夜應怨河豚春又鮮邦人說夫子寒<lb/>
<pb n="KR4d0056_SBCK_063-14a"/>
食寺門前<lb/>
　　　祭宛陵先生文<lb/>
維淳祐二年歲在壬寅某月某日朔朝散大夫<lb/>
顯謨閤待制知寧國軍府事兼管内勸農營田<lb/>
使王遂等謹以清酌庶羞之奠致祭于<lb/>
故都官梅公宛陵先生之墓惟宋文章曰歐與<lb/>
蘇有梅夫子歐蘇之徒在漢去誕於唐棄䛕八<lb/>
百餘年掃去朽枯如斵元氣變化百殊慶曆之<lb/>
盛上跨周虞顚倒奔走溢浚之都空餘翰墨一<lb/>
<pb n="KR4d0056_SBCK_063-14b"/>
世楷模相厥寒泉在彼坤隅文氣貫天落日平<lb/>
蕪遂生雖晩此意中孚肅肅官僚陳其啜餔斯<lb/>
人逺矣不可呌呼文猶未墜其在玆乎尚饗<lb/>
維咸淳六年歲在庚午三月某日知寧國軍府<lb/>
事文天祥謹以清酌庶羞之奠致祭于<lb/>
先賢尚書都官宛陵先生梅公之墓而言曰大<lb/>
江西東實倡古文西則歐陽東則先生上追韓<lb/>
孟下啓蘇曾先生在天斯文有靈僕生也晚實<lb/>
在歐鄕天子有命來守公邦感時改火爰薦苾<lb/>
<pb n="KR4d0056_SBCK_063-15a"/>
芳尚饗<lb/>
　　　又　文天祥<lb/>
視我廬陵夫子歐陽彰韓癉昆孕蘇育黃公於<lb/>
其間以詩名世葩韓搴芳肩蘇挹袂故醉翁於<lb/>
公之德則曰衣冠儒者也於公之詩則曰英華<lb/>
而雅者也翁旣與韓而終始公亦與翁而上下<lb/>
公仕于何如鮎上竹生遇昭陵官同鄭谷使詩<lb/>
遂窮人則三百篇之作者將其身之俱不淑<lb/>
　　又　劉朔齋<lb/>
<pb n="KR4d0056_SBCK_063-15b"/>
嗚呼名位之不可兼得也乆矣然得位者榮身<lb/>
一時得名者流芳千載以公之文學行義雖仕<lb/>
不稱德而自嘉祐至今踰二百年矣天下之言<lb/>
詩人者必曰聖俞國人之誦所尊敬者必曰宛<lb/>
陵先生是則天之所以厚公者固在此而不在<lb/>
彼也震孫少嘗竊誦公之詩今幸守公之邦式<lb/>
公之墓悲其亭之乆廢而烝甞無所乃卽故址<lb/>
而改作焉表以石刻繚以垣墻而封植其宰木<lb/>
迨茲考成乃率僚寀釃酒一酹庶幾懷賢尚德<lb/>
<pb n="KR4d0056_SBCK_063-16a"/>
之意精爽如在尚歆顧之<lb/>
　　　題干越亭送君石秘校詩後　閻復<lb/>
南昌一尉老西都文采風流接聖俞詩好見稱<lb/>
歐永叔書工不減蔡君謨洞庭鴈過風生葦干<lb/>
越峯青斗戞湖細讀粉箋當日詠終篇無字不<lb/>
驪珠<lb/>
　　又　張斯立<lb/>
宛陵梅夫子才名冠當世歐蘇與並驅時稱天<lb/>
下士哲人去巳乆手澤見英氣可慕不可攀悠<lb/>
<pb n="KR4d0056_SBCK_063-16b"/>
悠千古意行義魯臧孫流芳垂後裔今遇叔章<lb/>
君箕裘元不墜<lb/>
　　又　貢奎<lb/>
詩還二百年來作身死三千里外官知已若論<lb/>
歐永叔退之猶自媿郊寒<lb/>
　　　又　張伯淳<lb/>
聖俞先生宣城裏經行脩明教胄子不特詩名<lb/>
滿世間紀載精詳繼前史當時晦叔誦其文曰<lb/>
二百年未有此先生㤗山北斗然管窺蠡測難<lb/>
<pb n="KR4d0056_SBCK_063-17a"/>
爲言我從聞孫見手澤定知家學有根源繭𥿄<lb/>
可腐石可泐世美自有不朽存<lb/>
　　又　劉必大<lb/>
先生文章在青史先生勲名揭白日誰謂二百<lb/>
有餘年得見兩詩親翰筆花箋松煤色尚鮮元<lb/>
祐偉人如再出名器時來或可求家珤世傳難<lb/>
可必叔章持此上天朝橫斗高風低少室<lb/>
　　　又　王士熈<lb/>
宛水留荒宅空山老栢株詩名唐正體經法漢<lb/>
<pb n="KR4d0056_SBCK_063-17b"/>
先儒賢裔今重見高風古亦無郞官爲直講遺<lb/>
說辯精麤<lb/>
　　　又　汪澤民<lb/>
宋代文章梅與歐薦賢何不致公侯宛陵詩老<lb/>
名千載嘉祐郞官閟一丘調寫心聲諧寶瑟書<lb/>
存手澤粲銀鉤曾經干越琵琶尾愁絕西風鴈<lb/>
過秋<lb/>
　　　跋前二詩　茍宗道<lb/>
拜觀宛陵梅先生手書寄題干越亭送君石秘<lb/>
<pb n="KR4d0056_SBCK_063-18a"/>
校尉河内之作詩律謹嚴楷法莊重盖天禀仁<lb/>
厚樂易發見於心聲心畫自有不能掩者歐陽<lb/>
公謂氣完力餘益老以勁斯二章足以當之矣<lb/>
　　　又　宋渤<lb/>
前軰文章字畫無不楷謹精宻者正若平生大<lb/>
節余嘗見昌黎韓公福先寺下題名歐陽文忠<lb/>
公集古跋尾司馬文正公日曆東坡論語解易<lb/>
說皆起草時冊子雖旁注細書一一端正可讀<lb/>
至圈改行間悉可見其先後用意處今觀梅屯<lb/>
<pb n="KR4d0056_SBCK_063-18b"/>
田公自書詩兩章校其同時諸人若一軌轍又<lb/>
用筆作方闊法李西臺蔡端明然<lb/>
　　　又　陳儼<lb/>
宛陵公去世二百餘年今觀遺墨二詩猶旦暮<lb/>
遇之也或以爲平淡或以爲枯槁惟具眼能識<lb/>
之惟公生而卒以詩窮死然世愈逺而愈増重<lb/>
雖與日月爭光可也視當時烜赫者溘然泯黙<lb/>
不復知爲何人相去盖有間矣亦可謂一世之<lb/>
屈百世之信者歟寥寥遺響子其嗣之<lb/>
<pb n="KR4d0056_SBCK_063-19a"/>
　　　又　李倜<lb/>
樊宗師苦心琢句非韓公不能見知於世梅都<lb/>
官之於歐陽公亦然何異世而同軌也耶仍孫<lb/>
奕芳持公干越亭并送君石秘校二詩出示亦<lb/>
可想見其風度矣咨藏之勿墜<lb/>
　　　又　元明善<lb/>
梅宛陵負一代詩名歐陽公吃吃推重想當日<lb/>
課一首用心亦苦矣妙墨二𥿄髣髴得其勁氣<lb/>
愈信歐公爲知人<lb/>
<pb n="KR4d0056_SBCK_063-19b"/>
　　　又　張與材<lb/>
聖俞詩名爲歐蘇所重後之人不容復議矣獨<lb/>
翰墨見於世者少其八世孫叔章能珤藏之今<lb/>
觀其筆意瀟散有高人逸士風度此豈汲汲於<lb/>
聲利者心畫正爾豈特坐詩窮耶<lb/>
　　　又　龔嘯<lb/>
去浮靡之習超然於昆體極弊之際存古淡之<lb/>
道卓然於諸大家未起之先此所以爲梅都官<lb/>
詩也當聲名文物之盛有歐公爲之依歸而歐<lb/>
<pb n="KR4d0056_SBCK_063-20a"/>
公收拾人才識拔於科舉之外者於先生與老<lb/>
泉可謂不遺餘力矣雅道相與輝映千古猶計<lb/>
官資而曰不遇是孰爲有遇乎尚論其世誦其<lb/>
詩讀其書必知其人者始足以語此宛陵先生<lb/>
之鄕子孫在焉叔章暇日岀示真蹟使人歆慕<lb/>
無巳按尚書屯田貟外郞當是階官後遷都官<lb/>
耳卽元豐官制改後朝奉郞也國子監直講乃<lb/>
是職事官宋初巳置常選通經有實行者爲之<lb/>
宜歐公以爲公薦也書局編脩亦公辟云<lb/>
<pb n="KR4d0056_SBCK_063-20b"/>
　　　跋㑹慶堂記後　汪澤民<lb/>
宛陵梅先生爲文以記㑹慶堂其奉先思孝如<lb/>
存之誠至矣歲乆石泐嗣孫致逺致和寔等具<lb/>
碑請余重書刻置堂上噫繼自今歲時禴烝百<lb/>
世一日則梅氏子孫之職釋子能固護棐栢如<lb/>
澄展之心則各盡其道矣尚朂之謹之<lb/>
</p>
<p>
</p>
  </div>
</body>
</text>
</TEI>
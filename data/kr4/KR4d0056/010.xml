<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_010-1a"/>
宛陵先生集卷第十<lb/>
　　　　　　　　宋宛陵梅堯臣聖俞著<lb/>
　　　臧子文剡縣主簿<lb/>
剡水無淺深歷歷能見底潜鱗莫見窺塵紱聊<lb/>
堪洗古木潭上隂遺祠巖下啓應識道傍碑因<lb/>
風奠醪醴<lb/>
　　　余令之會稽新昌<lb/>
越舸將渡西陵時臘雪欲作隂雲垂古岸潮廻<lb/>
夜冰閣冰上鯉魚紅尾鬐知君奉親聊自得窮<lb/>
<pb n="KR4d0056_SBCK_010-1b"/>
冬渉險仍熈熈縣民但可觀此意休羡江邊孝<lb/>
女碑<lb/>
　　　傳神恱躬上人<lb/>
握中一寸毫寶匣百鍊金鑑貌不鑑道寫形寧<lb/>
寫心古人固不識今人或所欽依然見其質儼<lb/>
爾恨無音子誠丹青妙巧奪造化深妍媸必盡<lb/>
得幻妄恐交侵<lb/>
　　　文曜師之南徐<lb/>
班班上川羽薄暮未安巢擾擾方外士歲晏遊<lb/>
<pb n="KR4d0056_SBCK_010-2a"/>
逺郊正值風霜急晩冰隨處𫾣何時居巖下都<lb/>
把塵事抛<lb/>
　　　茂芝上人歸姑蘇<lb/>
身衣竺乾服手援犧氏琴繁聲不願奏古意一<lb/>
何深晏景託孤艇倦飛還舊林闔閭城下寺幾<lb/>
里認鍾音<lb/>
　　　唐寺丞知南雄州<lb/>
前林尚含凍南國使君行逆水春風峭孤舟桂<lb/>
席輕踏謌聞舊俗信鬼有頽氓當識朱衣貴壼<lb/>
<pb n="KR4d0056_SBCK_010-2b"/>
漿擁道迎<lb/>
　　　依韻和孫秀才朱長官見寄<hi>二首同韻</hi>
古來富貴蹈危機樂性安貧莫謂非未及功名<lb/>
蒼鬢改欲從踈懶五湖歸昔年同志逢時盡今<lb/>
日相親似子稀犀僕忽辭雲海上逺持雙璧扣<lb/>
吾扉<lb/>
　　　謝尉西歸<lb/>
曾爲洛陽客喜見洛陽人每憶舊遊處相逢借<lb/>
問頻當時伊水上醉弄巖花春而今絕玆樂欲<lb/>
<pb n="KR4d0056_SBCK_010-3a"/>
語巳酸辛明朝君當去又復與誰親唯應有素<lb/>
月相照寒溪濱<lb/>
　　　陳浩赴福州幕<lb/>
梅殘杏將坼楊柳都未堪欲贈無所贈春風吹<lb/>
酒酣逺山猶帶雪野水巳如藍羽檄不應有詩<lb/>
書自可躭<lb/>
　　　示沈生<lb/>
稚子每多疾始與藥物親由玆沈生跡遂歷吾<lb/>
門頻我居無鳥䑕乃知屋室貧舉世競趨利爾<lb/>
<pb n="KR4d0056_SBCK_010-3b"/>
非閭井人<lb/>
　　　和潘叔治早春遊何山<lb/>
泛泛寒溪流縈紆向山去淺石長蒲茸朝煙暖<lb/>
巖樹捨舟當禪扉踏蘚汚野屨誰愛鮑叅軍登<lb/>
臨多秀句<lb/>
　　　張法曹歸闕<lb/>
海底日未上屋頭羣雀喧晨興溪館逈坐聽櫓<lb/>
聲煩出戸望行舸羡心如野猿暮春余亦去爲<lb/>
見故人言<lb/>
<pb n="KR4d0056_SBCK_010-4a"/>
　　　送張叔展北歸<lb/>
江南春候早水暖野芹生北客欲歸日故人持<lb/>
贈行莫嫌爲物薄言采幽蘭并休惜臨流醉高<lb/>
帆去棹輕<lb/>
　　　依韻和叔治晩春梅花<lb/>
楚人住處將爲援越使傳時合有詩常是臘前<lb/>
混雪色却驚春半見瓊姿笛吹逺曲還多怨風<lb/>
送清香似可期我欲細看持在手誰能爲折向<lb/>
南枝<lb/>
<pb n="KR4d0056_SBCK_010-4b"/>
　　　僧元復院枕流軒<lb/>
寺外寒流駛開軒靜者棲淺深看藻荇出沒愛<lb/>
鳬鷖一悟此中趣萬縁皆可齊誰來驚節物岸<lb/>
木長春荑<lb/>
　　　惱儂<lb/>
期我以踏青花間儻相遇果然南陌頭翩若驚<lb/>
鴻度不語強躊蹰羞人映芳樹兩心常自憐兩<lb/>
目空相注依依不得親薄暮還愁去記取似丹<lb/>
葩知開在何處<lb/>
<pb n="KR4d0056_SBCK_010-5a"/>
　　　相逢<lb/>
晩日南城歸橋邊見郞去逺逺逐郞廻羅衣汗<lb/>
微汚不惜汚羅衣要與郞相顧留連芳苑中肯<lb/>
謝花夭嫭傍欄思晤言羞畏情誰諭草草各還<lb/>
家幽懷是飛絮<lb/>
　　　檣烏<lb/>
檣頭飛去烏夜夜啼聲碎猶不如水禽雙棲向<lb/>
煙外煙外少分張渚間多蘙薈休同八九子反<lb/>
哺人誰愛<lb/>
<pb n="KR4d0056_SBCK_010-5b"/>
　　　過華亭<lb/>
晴雲嘷鶴幾千隻隔水野梅三四株欲問陸機<lb/>
當日宅而今何處不荒蕪<lb/>
　　　月暈<lb/>
月暈巳知風燈花先作喜明日挂帆歸春湖能<lb/>
幾里<lb/>
　　　逢謝師直<lb/>
昔歲南陽道中别今向華亭水上逢把酒語君<lb/>
悲且喜流光冉冉去無蹤<lb/>
<pb n="KR4d0056_SBCK_010-6a"/>
　　　廻自青龍呈謝師直<lb/>
共君相别三四年巖巖痩骨還依然唯髭比舊<lb/>
多且黒學術乆巳不可肩嗟余老大無所用白<lb/>
髪冉冉將侵顚文章自是與時背妻餓兒啼無<lb/>
一錢幸得詩書銷白日豈顧富貴摩青天而今<lb/>
飲酒亦復少未及再酌腸如煎前夕與君歡且<lb/>
飲飲纔數盞我巳眠雞鳴犬吠似聒耳舉頭屋<lb/>
室皆左旋起來整巾不稱意挂帆直走滄海邊<lb/>
便欲騎鯨去萬里列缺不借霹靂鞭氣沮心衰<lb/>
<pb n="KR4d0056_SBCK_010-6b"/>
計欲睡夢想先到蘋渚前與君無復更留醉醉<lb/>
死誰能如謫僊<lb/>
　　　青龍海上觀潮<lb/>
百川倒蹙水欲立不乆却廻如鼻吸老魚無守<lb/>
隨上下閣向滄洲空怨泣推鱗伐肉走千艘骨<lb/>
節專車無大及幾年養此膏血軀一旦飜爲漁<lb/>
者給無情之水誰可慿將作尋常自輕入何時<lb/>
更看弄潮兒頭戴火盆來就濕<lb/>
　　　社前<lb/>
<pb n="KR4d0056_SBCK_010-7a"/>
欲社先知雨將歸未見花那能長作客夜夜夢<lb/>
還家<lb/>
　　　水次髑髏<lb/>
不知誰氏子枯首在沙洲肉化鳥鳶腹肢殘波<lb/>
浪頭曾聞南靣樂寧有九原愁厚葬不爲貴漢<lb/>
官其登丘<lb/>
　　　葉大卿挽詞<hi>三首</hi>
位列名卿重年躋賜几尊臧孫宜有後定國巳<lb/>
高門舊族聲華逺名藩治行存秋風簫吹咽隴<lb/>
<pb n="KR4d0056_SBCK_010-7b"/>
隧啓雲根<lb/>
自古賢才少滔滔豈足云善人安得見清譽乆<lb/>
來聞器隕龍文鼎䰟歸馬鬛墳豐碑幾當立籍<lb/>
甚著遺芬<lb/>
終始爲全德生榮沒亦榮里人悲畵翣郡吏拜<lb/>
銘旌石馬天麟肖松枝國棟成更看追孝意捧<lb/>
土作新塋<lb/>
　　　湖州寒食陪太守南園宴<lb/>
寒食二月三月交紅桃破纇柳染梢隂晴不定<lb/>
<pb n="KR4d0056_SBCK_010-8a"/>
野雲宻黕黕鼓聲湖岸拗使君千騎出南圃歌<lb/>
吹前導後鳴鐃是時輒預車馬末傾市競觀民<lb/>
業抛竹亭臨水美可愛嗑咂草木皆吐苞遊人<lb/>
春服靚粧出笑踏俚歌相與嘲使君白髪體尤<lb/>
健自晨及暮奏酒肴爾軰少年翻易倦倚席欠<lb/>
伸誰得教公雖不責以正禮我意未容誠斗筲<lb/>
逡廵秉燭各分散小人爭路何呶呶<lb/>
　　　牡丹<lb/>
洛陽牡丹名品多自謂天下無能過及來江南<lb/>
<pb n="KR4d0056_SBCK_010-8b"/>
花亦好絳紫淺紅如舞娥竹隂水照増顏色春<lb/>
服貼妥裁輕羅時結游朋去尋玩香吹酒靣生<lb/>
紅波粉英不忿付狂蝶白髪強挿成悲歌明年<lb/>
更開余巳去風雨摧殘可柰何<lb/>
　　　惜春三首<lb/>
九十日春無幾日不堪風雨競吹花舞英逐水<lb/>
向何處泛泛斜溪伴晩霞<lb/>
前日看花心未足狂風暴雨忽無慿此身不及<lb/>
深溪水隨得殘紅出武陵<lb/>
<pb n="KR4d0056_SBCK_010-9a"/>
春色斗空花亦休緑園深鎻更誰遊殘枝遺蕚<lb/>
不中看暮雨霏霏起暗愁<lb/>
　　　花娘歌<lb/>
花娘十二能歌舞籍甚聲名居樂府荏苒其間<lb/>
十四年朝作行雲暮行雨格夫氣俊能動人人<lb/>
能動之無幾許前歲適從江國來時因讌席相<lb/>
微語雖有幽情未得傳暗結殷勤度寒暑去春<lb/>
送客出東城舟中接膝巳心傾自玆稍稍有期<lb/>
約五月連航並釣行曲堤别浦無人處始笑鴛<lb/>
<pb n="KR4d0056_SBCK_010-9b"/>
鴦浪得名爾後頻逢殊嬿婉各恨從來相見晩<lb/>
月下花前不暫離暫離巳抵銀河逺青鳥傳音<lb/>
日幾廻雞鳴歸去暮還來經秋度臘無纎失愛<lb/>
極情專易得猜前時南圃尋芳卉小忿不勝投<lb/>
袂起官私乘釁作威稜督促倉惶去閭里蕭蕭<lb/>
風雨滿長溪一舸翩然逐流水忽逢小史向城<lb/>
來泣淚寄言心欲死願郞日日致青雲妾巳長<lb/>
甘在泥滓更悲恩意不得終世事難慿何若此<lb/>
郞聞玆語痛莫深天地無窮恨無巳我今爲爾<lb/>
<pb n="KR4d0056_SBCK_010-10a"/>
偶成章便欲緘之託雙鯉<lb/>
　　　程山人歸歙州<lb/>
新安固與吾鄕鄰山水清絕殊可擬我今暫來<lb/>
子亦歸空聽杜䳌雲樹裏<lb/>
　　　重過南園<lb/>
誰作此園爲宴喜而今樂事巳難并佳人去後<lb/>
門長鏁蔓草離離上古城<lb/>
　　　送滕監簿歸寧岳陽<lb/>
乃翁守西鄙胡騎敢慿凌撫士無餘貨吏以文<lb/>
<pb n="KR4d0056_SBCK_010-10b"/>
結䋲向聞來三堂今復走巴陵泝流幾千里雲<lb/>
夢苦炎蒸風檣易陣馬猶使勇氣增子今逺寄<lb/>
省寄謝余豈能江山可留詠燕許昔嘗曾<lb/>
　　　寄題千歩院兼示諲上人<lb/>
郊郭山林有美處皆爲釋子所棲託高閑不與<lb/>
時俗侵寂靜豈唯魚鳥樂朝望平田挿稻苗暮<lb/>
看西村收雨脚<lb/>
　　　早夏陪知府學士登疊嶂樓<lb/>
高陵自可眺况復更層樓峩峩衆山翠活活寒<lb/>
<pb n="KR4d0056_SBCK_010-11a"/>
溪流新篁未掃籜縁險巳脩脩曲道出林杪飛<lb/>
宇跨城頭春餘衆芳歇子結纍蔓抽庭空野䑕<lb/>
竄日暝啼禽留誰知郡府趣適有林壑幽主人<lb/>
易吾土惟襲是瀛洲伊我去閭井爾來三十秋<lb/>
昔望白雲下今從輕軒游<lb/>
　　　得孫仲方畵美人一軸<lb/>
駿駒少馴良美女少賢德常聞敗君駕亦以傾<lb/>
人國因觀壁間畵筆妙仍竒色持歸非奪好來<lb/>
者恐爲惑<lb/>
<pb n="KR4d0056_SBCK_010-11b"/>
　　　涂次寄羅道濟<lb/>
去年五月君到官紅蕖正開湖水寛共酌汀洲<lb/>
不知暮扣舷月露霑衣寒今年我罷欲歸去朋<lb/>
酒乆來無此歡移舟不忍便爲别競挈盃肴情<lb/>
未䦨城闉欲閉各分散溪雲暗澹生悲端明日<lb/>
抱酲風雨急野蓮空看寄君難<lb/>
　　和潘叔治題劉道士房畵薛稷六鶴圖<lb/>
　　　啄食<lb/>
窮年見俛啄但有饑乏意雖存玉山禾不入丹<lb/>
<pb n="KR4d0056_SBCK_010-12a"/>
青喙因思方朔嘲此豈優諧類<lb/>
　　　顧歩<lb/>
舉足徒有勢行沙遂無蹤廻頸誠巳乆未知竟<lb/>
何從安能見儔侣顧望自顒顒<lb/>
　　　唳天<lb/>
引吭向層霄聲聞期在耳鼓吻意豈踈知音何<lb/>
巳矣安得九臯同流響入萬里<lb/>
　　　舞風<lb/>
如逢僊圃風飄颻奮雙翅拊節余欲助和歌誰<lb/>
<pb n="KR4d0056_SBCK_010-12b"/>
爾類但看矯然姿固於流雪異<lb/>
　　　警露<lb/>
孤標近僊壇依約聞墜露儼如舉止揚稍見神<lb/>
爽悟曉月坐清軒寒添壁間素<lb/>
　　　理毛<lb/>
六鶴皆不同初生薛公筆况玆刷羽者奮迅如<lb/>
天質墨客懷賞心題詩仍我率<lb/>
　　　留題毗陵潘氏宅假山<lb/>
人心本好靜世事方擾擾丘壑未去時庭中結<lb/>
<pb n="KR4d0056_SBCK_010-13a"/>
山小長欲見蒼翠何湏聽猿鳥有志同尚平當<lb/>
期㛰嫁了<lb/>
　　　觀居寧畵草蟲<lb/>
古人畵虎鵠尚類狗與鶩今看畵羽蟲形意兩<lb/>
俱足行者勢若去飛者飜若逐拒者如舉臂鳴<lb/>
者如動腹躍者趯其股顧者注其目乃知造物<lb/>
靈未抵毫端速毗陵多畵工圖寫空盈輻寧公<lb/>
實神授坐使羣軰伏草根有纎意醉墨得巳熟<lb/>
權豪不可致節行今仍獨<lb/>
<pb n="KR4d0056_SBCK_010-13b"/>
　　和頴上人南徐十詠<lb/>
　　　鐵甕城<lb/>
壍江以爲池増山以爲壁鐵甕喻其堅金城非<lb/>
所敵前朝經䘮亂曾是輕鋒鏑覽古一徜徉空<lb/>
聽漁浦笛<lb/>
　　　北固山<lb/>
山勢自北來高城倚爲固當時偶登臨邇者遂<lb/>
淪誤微雲思作雨古樹嘗霑露今非恃險艱草<lb/>
木藏狐兎<lb/>
<pb n="KR4d0056_SBCK_010-14a"/>
　　　京口水<lb/>
江頭潮正平日照土山口坐見逺來舟高帆忽<lb/>
前後將隨入浦風稍度遙圻柳客無南北虞信<lb/>
是承平乆<lb/>
　　　金山寺<lb/>
山與衆山殊寺非諸寺擬無靣不當江有林皆<lb/>
照水南泠隔吳會北渡通楊子還看上下帆日<lb/>
日何常巳<lb/>
　　　望海樓<lb/>
<pb n="KR4d0056_SBCK_010-14b"/>
嘗聞觀蹄涔詎識海水大浩浩與天同淊淊衆<lb/>
流會平吞江作練逺瀉河如帶終日郡樓間欲<lb/>
取長鯨鱠<lb/>
　　　季子廟<lb/>
信如季子賢自昔知能幾依約有荒祠寂寥無<lb/>
奠篚壞梁生濕菌古木慿山鬼英靈豈顧玆青<lb/>
史辭亹亹<lb/>
　　　鶴林寺<lb/>
松竹暗山門颼飀給青吹傳聞宋高祖舊宅爲<lb/>
<pb n="KR4d0056_SBCK_010-15a"/>
玆寺地以黒龍升經因白馬至何必問興亡山<lb/>
川應可記<lb/>
　　　夫子篆<lb/>
季札墓傍碑古稱尼父篆始㳂春秋義十字固<lb/>
莫淺磨𫾣任牧童侵剥因野蘚嗟爾後之人萬<lb/>
言書不顯<lb/>
　　　甘露寺<lb/>
山頭百畝宫庭下千年樹在昔甘露霏嘗疑神<lb/>
物護隂連殿閣寒聲撼雷霆怒瞻影衞公堂英<lb/>
<pb n="KR4d0056_SBCK_010-15b"/>
魂想來去<lb/>
　　　范公橋<lb/>
謂公天下才非專一方惠及此作輿梁力行無<lb/>
鉅細旣異國僑爲將同傅巖濟礱石亘長川寧<lb/>
湏伐山桂<lb/>
　　　邵伯堰下王君玉餞王仲儀赴渭州經<lb/>
　　　畧席上命賦<lb/>
未破河西冦朝廷尚有憂淮南命儒帥塞上足<lb/>
封侯莫擐黃金甲湏存百勝謀昔嘗經黠虜今<lb/>
<pb n="KR4d0056_SBCK_010-16a"/>
去正防秋<lb/>
　　　悼亡三首<lb/>
結髪爲夫婦于今十七年相看猶不足何况是<lb/>
長捐我鬢巳多白此身寧乆全終當與同穴未<lb/>
死淚漣漣<lb/>
毎出身如夢逢人強意多歸來仍寂寞欲語向<lb/>
誰何窻冷孤螢入宵長一鴈過世間無最苦精<lb/>
爽此銷磨<lb/>
從來有脩短豈敢問蒼天見盡人間婦無如美<lb/>
<pb n="KR4d0056_SBCK_010-16b"/>
且賢譬令愚者壽何不假其年忍此連城寶沉<lb/>
埋向九泉<lb/>
　　　淚<lb/>
平生眼中血日夜自㳙㳙瀉出愁腸苦深於浸<lb/>
沸泉紅顏將洗盡白髪亦根連此恨古皆有不<lb/>
湏愚與賢<lb/>
　　　秋日舟中有感<lb/>
天乎余困甚失偶淚滂沱世事隨時逺秋風順<lb/>
水多鰥魚空戀穴獨鳥未離柯歲月都無幾存<lb/>
<pb n="KR4d0056_SBCK_010-17a"/>
亡可柰何兒嬌從自哭婢騃不能呵巳覺愁容<lb/>
改休將舊鑑磨弊衣留暗垢殘藥恨沉痾斗猒<lb/>
驅驅役終期老薜蘿<lb/>
　　　書哀<lb/>
天旣喪我妻又復喪我子兩眼雖未枯片心將<lb/>
欲死雨落入地中珠沉入海底赴海可見珠掘<lb/>
地可見水唯人歸泉下萬古知巳矣拊膺當問<lb/>
誰憔悴鑑中鬼<lb/>
<pb n="KR4d0056_SBCK_010-17b"/>
</p>
<p>
宛陵先生集卷第十<lb/>
<pb n="KR4d0056_SBCK_010-18a"/>
宛陵先生集目録卷第十<lb/>
　湖州後詩<lb/>
　　剡縣臧主簿　余令之會稽新昌<lb/>
　　傳神恱躬上人　文曜師之南徐<lb/>
　　芝上人歸姑蘇　唐寺丞知南雄<lb/>
　　和孫朱二公見寄　謝尉西歸<lb/>
　　陳浩赴福州幕　示沈生<lb/>
　　和潘叔治遊何山　張法曹歸闕<lb/>
　　送張叔展北歸　和叔治晩見梅花<lb/>
<pb n="KR4d0056_SBCK_010-18b"/>
　　　僧院枕流軒　惱儂<lb/>
　　　相逢　檣烏<lb/>
　　　過華亭　月暈<lb/>
　　　逢謝師直　廻自青龍呈師直<lb/>
　　　青龍海上觀潮　社前<lb/>
　　　水次髑髏　葉大卿挽詞<lb/>
　　　寒食陪南園　牡丹<lb/>
　　　惜春三首　花娘歌<lb/>
　　　程山人歸飲　重過南園<lb/>
<pb n="KR4d0056_SBCK_010-19a"/>
　　送滕監簿歸寧　寄題千歩院<lb/>
　　早夏陪登疊嶂樓　得孫仲方畵美人<lb/>
　　涂次寄羅道濟　和潘叔治六鶴圖<lb/>
　　啄食　顧歩<lb/>
　　唳天　舞風<lb/>
　　警露　理毛<lb/>
　　留題潘氏假山　觀居寧畵草蟲<lb/>
　　和頴上人南徐十詠<lb/>
　　邵伯堰下　悼亡三首<lb/>
<pb n="KR4d0056_SBCK_010-19b"/>
　淚　秋日舟中有感<lb/>
　書哀<lb/>
目録終<lb/>
</p>
<p>
</p>
  </div>
</body>
</text>
</TEI>
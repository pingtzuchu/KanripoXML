<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_060-1a"/>
宛陵先生集卷第六十<lb/>
　　　　　　　　宋宛陵梅堯臣聖俞著<lb/>
　　　覽翠亭記<lb/>
郡城非要衝無勞送還徃官局非冗委無文書<lb/>
迫切山商征材巨木腐積區區規規襲不爲宴<lb/>
處乆矣始是太守邵公於後園池傍作亭春日<lb/>
使州民遊遨予命之曰共樂其後别乗黃君於<lb/>
靈濟崖上作亭㑹飮予命之曰重梅今節度推<lb/>
官李君亦於廨舍南城頭作亭以觀山川以集<lb/>
<pb n="KR4d0056_SBCK_060-1b"/>
嘉賓予命之曰覽翠夫臨高逺眎心意之快也<lb/>
晴澄雨昬峯嶺之顚也心意快而笑歌發峯嶺<lb/>
明而氣象歸其近則草樹之煙緜溪水之澄鮮<lb/>
㘅鱗翩來的的有光掃黛侍側嫵嫵發秀有趣<lb/>
若此樂亦由人何則景雖常存人不常暇暇不<lb/>
計其事簡計其善决樂不計其得時計其善適<lb/>
能處是而覽者豈不暇不適者哉吾不信也<lb/>
　　　林和靖先生詩集序<lb/>
天聖中聞寧海西湖之上有林君嶄嶄有聲若<lb/>
<pb n="KR4d0056_SBCK_060-2a"/>
高峯瀑泉望之可愛卽之逾清挹之甘㓗而不<lb/>
厭也是時予因適㑹稽還訪於雪中其談道孔<lb/>
孟也其語近世之文韓李也其順物玩情爲之<lb/>
詩則平澹邃美讀之令人忘百事也其辭至乎<lb/>
靜正不主乎刺譏然後知趣尚博逺寄適於詩<lb/>
爾君在咸平景德間巳有大聞㑹天子脩封禪<lb/>
未及詔聘故終老而不得施用於時凡貴人鉅<lb/>
公一來相遇無不語合慕仰低回不忍去君旣<lb/>
老朝廷不欲強起之而令長吏歲時勞問及其<lb/>
<pb n="KR4d0056_SBCK_060-2b"/>
殁也諡曰和靖先生先生少時多病不娶無子<lb/>
諸孫大年能掇拾所爲詩請予爲序先生諱逋<lb/>
字君復年六十一其詩時人貴重甚於寶玉先<lb/>
生未嘗自貴也就輒棄之故所存百無一二焉<lb/>
嗚呼惜哉<lb/>
　　　紅鸚鵡賦<lb/>
相國彭城公尹洛之二年客有獻紅鸚鵡籠之<lb/>
甚固復以重環縶其足遂感而賦云<lb/>
蹄而毛翼而羽以形以色别類而聚或嘯或呼<lb/>
<pb n="KR4d0056_SBCK_060-3a"/>
逺人而處在鳥能言有曰鸚鵡產乎西隴之層<lb/>
巒巢于喬木之危端其性惠其貌安與禽獸異<lb/>
爲籠檻觀吾謂此鳥曾不若尺鷃之翻翻復有<lb/>
異於是者故得以粗論吾昔窺爾族喙丹而緑<lb/>
今覽爾軀體具而朱何天生爾之乖耶俾爾爲<lb/>
爾類尚或弗取况爾殊爾衆不其甚與何者徒<lb/>
欲謹其守固其樞加以堅鏁置以深廬雖使飮<lb/>
瓊乳啄彫胡以充饑渴鑄南金飾明珠以爲關<lb/>
閉又奚得於烏鳶之與雞雛吾是知異不如常<lb/>
<pb n="KR4d0056_SBCK_060-3b"/>
慧不如愚巳乎巳乎<lb/>
　　　述釀賦<lb/>
少居楚鄕楚多釀者故觕識酒之然夫酒之作<lb/>
也必良其器必香其泉法式具舉酸敗罕<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>取<lb/>
有豐約味有醲泊則曰聖曰賢和神懌氣積日<lb/>
彌年自時厥後茲道寢隳昔飮其醇今飮其醨<lb/>
昔也熈熈終日不亂舒暢四肢今也冥冥迷䰟<lb/>
倒魄不知其醒吾觀于世未始逹此夫以天下<lb/>
爲壚甖兆庶爲粱米君臣爲麴蘖道德爲酒醴<lb/>
<pb n="KR4d0056_SBCK_060-4a"/>
酣仁漱義四海薫和莫知所以逮乎率土澆弊<lb/>
材不授矣君臣乖異法不施矣道德遂薄酒弗<lb/>
飴矣餔詐啜僞昏然而無歸矣安得滌其具更<lb/>
其術時其物清其室然後漬以椒桂侑以棖橘<lb/>
吾將霑醉乎窮日<lb/>
　　　靈烏賦<lb/>
烏之謂靈者何噫豈獨是烏也夫人之靈大者<lb/>
賢小者智獸之靈大者麟小者駒蟲之靈大者<lb/>
龍小者龜鳥之靈大者鳯小者烏賢不時而用<lb/>
<pb n="KR4d0056_SBCK_060-4b"/>
智給給兮爲世所趍麟不時而出駒流汗兮擾<lb/>
擾於脩途龍不時而見龜七十二鑚兮寧自保<lb/>
其堅軀鳯不時而鳴烏鵶鵶兮招唾罵於邑閭<lb/>
烏兮事將兆而獻忠人反謂爾多㐫㐫不本於<lb/>
爾爾又安能㐫㐫人自㐫爾告之㐫是以爲㐫<lb/>
爾之不告兮㐫豈能吉告而先知兮謂㐫從爾<lb/>
出胡不若鳯之時鳴人不恠兮不驚龜自神而<lb/>
刳殻駒負駿而死行智騖能而日役體劬劬兮<lb/>
䘮精烏兮爾靈吾今語汝庶或汝聽結爾舌兮<lb/>
<pb n="KR4d0056_SBCK_060-5a"/>
鈐爾喙爾飮喙兮爾自遂同翺翔兮八九子勿<lb/>
噪啼兮勿睥睨徃來城頭無爾累<lb/>
　　　南有嘉茗賦<lb/>
南有山原兮不鑿不營乃產嘉茗兮囂此衆氓<lb/>
土膏脉動兮雷始發聲萬木之氣未通兮此巳<lb/>
吐乎纎萌一之日雀舌露掇而製之以奉乎王<lb/>
庭二之日烏喙長擷而焙之以備乎公卿三之<lb/>
日槍旗聳搴而炕之將求乎利嬴四之日嫩莖<lb/>
茂團而範之來充乎賦征當此時也女廢蠶織<lb/>
<pb n="KR4d0056_SBCK_060-5b"/>
男廢農畊夜不得息晝不得停取之由一葉而<lb/>
至一掬輸之若百谷之赴巨溟華夷蠻貊固日<lb/>
飮而無厭富貴貧賤不時啜而不寧所以小民<lb/>
冐險而競鬻孰謂峻法之與嚴刑嗚呼古者聖<lb/>
人爲之絲枲絺綌而民始衣播之禾麰菽粟而<lb/>
民不饑畜之牛羊犬豕而丼脆不遺調之辛酸<lb/>
醎苦而五味適宜造之酒醴而讌饗之樹之果<lb/>
𬞞而薦羞之於兹可謂俻矣何彼茗無一勝焉<lb/>
而競進於今之時抑非近世之人體惰不勤飽<lb/>
<pb n="KR4d0056_SBCK_060-6a"/>
食粱肉坐以生疾藉以靈荈而消腑胃之宿陳<lb/>
若然則斯茗也不得不謂之無益於爾身無功<lb/>
於爾民也哉<lb/>
　　　鳲鳩賦<lb/>
時人謂䳢鶨癡拙禽也茲禽然癡且拙猶能以<lb/>
喙寫心布于辨音者焉曰我智不如燕鴈識氣<lb/>
候之蚤晚隨陽而來知社而返勇不如鵰鶻鷹<lb/>
鸇恣搏擊於秋天下無全物落不空拳惠不如<lb/>
鸚鵡鸜鵒入崇堂兮䕃夏屋事言語以如人餌<lb/>
<pb n="KR4d0056_SBCK_060-6b"/>
菓粱而飫腹巧不如女匠挂巢室於枝上畏風<lb/>
雨之漂搖紩茅莠而宻壯年不如鸛鶴絜羽毛<lb/>
於寥廓希霖雨而鳴垤和氣類而靡爵兹五者<lb/>
實無有於羣鳥分馴馴於林表癡亦誠多拙亦<lb/>
不少雖不能趍暄<graphic n="KR2789" url="https://raw.githubusercontent.com/kanripo/KR-Gaiji/master/images/KR2789.png" mimeType="image/png"/>之時亦毛翮而自持雖不<lb/>
能决爪吻之利亦飮啄而自遂雖不能弄喉舌<lb/>
之辯亦呼鳴而自善雖不能理窠之完亦棲處<lb/>
而自安雖不能適變赴情亦隨宜而自寧噫唯<lb/>
癡與拙天之所生若此而巳矣又烏足爲之重<lb/>
<pb n="KR4d0056_SBCK_060-7a"/>
輕<lb/>
　　　麈尾賦<lb/>
野有壯麈兮罹虞人於廣原其身巳殺其肉巳<lb/>
燔其骨巳棄獨其尾之猶存飾雕玉以爲柄入<lb/>
君握而承言聊指麾之可任雖脫落而蒙恩噫<lb/>
譬諸犬豕其死則均其肉與骨亦莫逡廵自古<lb/>
及今若此泯沒者日有億計曾不一毫以利人<lb/>
是以生若蚍蜉死若埃塵生無以異於其類死<lb/>
不爲時之所珍故仲尼疾沒世而名㓕子長亦<lb/>
<pb n="KR4d0056_SBCK_060-7b"/>
著論而有因乃感玆獸而用告乎朋親<lb/>
　　　擊甌賦<lb/>
余觀今樂愛乎清越岀金石之間所謂擊甌者<lb/>
本埏埴異琳球入伶倫兮間齊優其可尚者鳴<lb/>
非瓦釡律度合鼓非土缶音韻周和非塤箎上<lb/>
下應作非鐘罄節奏侔而又氷質瑩然水聲脩<lb/>
然度曲冷然入耳瀏然猶有非之者曰善則善<lb/>
矣未若艶女之歌喉何則是謂絲不如竹竹不<lb/>
如肉以其近自然之氣况此曾何叅於樂録之<lb/>
<pb n="KR4d0056_SBCK_060-8a"/>
目乎余辨之曰融結合於造化堅白播於陶鈞<lb/>
發和於器導和於人可以樂嘉賓可以暢百神<lb/>
安得絲竹謳吟之匪倫也哉<lb/>
　　　哀鷓鴣賦<hi>并序</hi>
余得二鷓鴣飼之甚勤旣乆開籠肆其意其一<lb/>
翩然而去其存者特愛焉鷓鴣於禽最有名頃<lb/>
未識也思持歸中州與朋友共玩之凡養二年<lb/>
呼鳴日善罷官至蕪湖一夕爲䑕傷死遂作賦<lb/>
以哀云<lb/>
<pb n="KR4d0056_SBCK_060-8b"/>
物有小而名著亦有大而無聞吾於禽類得鷓<lb/>
鴣兮不群其音格磔其羽斕斑其生遐僻其趣<lb/>
幽閑飮啄乎水裔棲翔乎竹間徃咨羅者求之<lb/>
於野生致二雛形聲都雅愛之蓄之籠之服之<lb/>
爲日巳乆言馴熟兮縱晞朝旭一逸而不復兮<lb/>
謂之背德非我族兮戀而不去尤可榖兮晨啼<lb/>
暮宿何嗟獨兮固當擕之中國爲士大夫之目<lb/>
兮不意孽䑕事濳伏兮破笯囓嗉何其酷兮嗚<lb/>
呼翻飛逺逝不爲失兮安然飽食不爲福兮焉<lb/>
<pb n="KR4d0056_SBCK_060-9a"/>
知不爲名之累兮焉知不爲鬼所瞰而禍所速<lb/>
兮哀哉誠不如秃鶬鴞鵩兮凡毛大軀妖鳴飫<lb/>
腹何文彩之佳何名譽之淑前所謂大而無聞<lb/>
其自保而自足者與<lb/>
　　　問牛喘賦<hi>和人鄧州六首</hi>
客有感前史問牛喘廣而賦義有由余得摭遺<lb/>
辭掇遺韻索遺意而用以酬夫寒爲冬燠爲夏<lb/>
和爲春肅爲秋和以發生則物萌而抽燠以長<lb/>
養則物盈而周肅以登就則物實而收寒以閉<lb/>
<pb n="KR4d0056_SBCK_060-9b"/>
結則物藏而休是則隂陽之道順而爕和之職<lb/>
脩若乃當春而燠是爲行夏令而火侵於木時<lb/>
則有雨水不降草樹早落火訛相驚疾疫多作<lb/>
故丞相當是月而見牛喘恐天令之愆錯問從<lb/>
來之逺邇兮或力或暵而可度匪賤人而憂畜<lb/>
實原微而意博所以元化日調萬彚時若及其<lb/>
後世我自我物自物天自天人自人胡爲乎冬<lb/>
胡爲乎春孰謂差忒孰謂平均曰吾委佩而端<lb/>
冕服美而食珍上奉天子下役蒸民夫何預於<lb/>
<pb n="KR4d0056_SBCK_060-10a"/>
我哉我亦無愧於玆辰<lb/>
　　　凌霄花賦<lb/>
厥草惟夭厥木惟喬草有柔蔓木有繁條縁根<lb/>
兮附質布葉兮敷苗朱華粲兮下覆本榦蔽兮<lb/>
不昭嗟乎此木幾歲幾年而至於合抱夫何此<lb/>
草一旦一夕而遂曰凌霄是使藜藿蒿艾慕髙<lb/>
豔而仰翹翹也安知蘋藻自潔蘭蕙自芳芙容<lb/>
岀汙而自麗芝菌不根而自長或紉珮帶或采<lb/>
頃筐或製裳於騷客或登歌於樂章故得爲馨<lb/>
<pb n="KR4d0056_SBCK_060-10b"/>
爲薦爲嘉爲祥皆無附著亦以名揚奚必託危<lb/>
柯而後昌吾謂木老多枯風高必折當是時將<lb/>
恐摧爲朽荄不復萌蘖豈得與百卉並列也耶<lb/>
　　　矮石榴樹子賦<hi>并序</hi>
襄城縣庭下生矮石榴徃來者異之予作賦寫<lb/>
其狀因以自勵云<lb/>
有矮石榴高倍尺中訟庭麗戒石訪諸走胥云<lb/>
非封植忽此生榮三傳歲曆宻葉如蓋繁條如<lb/>
織萎蕤下垂疲軟無力緗苞貯露纍纍仄仄下<lb/>
<pb n="KR4d0056_SBCK_060-11a"/>
人俯視顚本可識雀愧卑棲而不肯集兮故啾<lb/>
喞以矯翼偃偃盤盤若屈若鬱紉紉結結非曲<lb/>
非直榦不足攀隂不足息夫何挺質之可惑耶<lb/>
意爲異與爲妖與人以爲異我不知其異曰殊<lb/>
衆人之類類人以爲妖我不知其妖曰乖衆木<lb/>
之翹翹然而不生樊圃臺榭遊觀之所產玆堂<lb/>
下其有以警而有以覩因形戕義庶將有補當<lb/>
革蔓衍之多枝無若輭柔之不舉勿俾苞苴之<lb/>
流行勿使吏氓之輕侮勿淟涊以自抑勿猶豫<lb/>
<pb n="KR4d0056_SBCK_060-11b"/>
而失處勿闒茸以接卑勿上下之不撫夫如是<lb/>
則異也妖也固弗取維戒懼斯主<lb/>
　　　風異賦<lb/>
庚辰歲三月丙子天大風壬午詔出郡縣繫獄<lb/>
死罪巳下夫風者天地之氣也猶人之呼嘘喘<lb/>
吸豈常哉若應人事之變則余不知故賦其大<lb/>
畧云<lb/>
吾因迓勞適于郊憩亭舍日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>時羣軰外囂曰<lb/>
火來<hi>音罹</hi>火來喔呼噫嚱岀屋逺望西北之陲<lb/>
<pb n="KR4d0056_SBCK_060-12a"/>
亘天接地混混赫赫不見端涯逡廵則赤埃赭<lb/>
霧突盪奔馳陽精失色白晝如晦號空吼穴揚<lb/>
砂走塊衆心驚惶廣衢翳昧莫辨誰何執手相<lb/>
對其少頃也稍明故歸人未寧兮相與而爲隊<lb/>
順前者措足之不暇逆進者舉武而愈退睇山<lb/>
川兮安陳趍城郭兮安在所可視者五六歩之<lb/>
内越翌日四方恬霽乾坤黯慘物色憔悴牛復<lb/>
馬還絕銜鼻草靡木折莢實墜禽鳥墮死泥滿<lb/>
喙几案傾欹塵覆器民廬毀壞商車顚躓旣而<lb/>
<pb n="KR4d0056_SBCK_060-12b"/>
衆曰此何景也伺彼徃來兮問逺邇之所自或<lb/>
曰起浚都播許鄭歷洛汭以及唐鄧漢隋之地<lb/>
稽厥時厥狀無與此土異未迨旬浹德音遐曁<lb/>
是知本聞之不僞聊綴辭也若此言變咎則非<lb/>
愚者之能議<lb/>
　　　乞巧賦<lb/>
孟秋七日夕戸未扃余歸自外見家人之在庭<lb/>
列時花與美果祈織女而丁寧乞天巧之付與<lb/>
惡心手之鈍冥余旣寢而弗顧又烏辨乎列星<lb/>
<pb n="KR4d0056_SBCK_060-13a"/>
兒女前曰故事所傳餘千百齡何獨守拙迷猶<lb/>
未醒遂起坐而嘆曰吾試語汝汝其各聽夫芒<lb/>
忽之間變而有氣氣而有形形而有生生而有<lb/>
靈愚愚慧慧自然之經賦巳定矣今返妄營則<lb/>
何異高山之木兮不能守枝葉之亭亭欲戕而<lb/>
爲犧象兮利塗飾乎丹青且復天巧與人巧將<lb/>
不同也天孫又安得此而輒私天之巧者總隂<lb/>
陽運四時懸日月星辰而不忒其璇璣鼓雷風<lb/>
雨雪而不失其施生萬物死萬物而物得其冝<lb/>
<pb n="KR4d0056_SBCK_060-13b"/>
此天之所以任大巧而不虧人之巧者非它直<lb/>
心口手足也心巧於慮口巧於詞手巧於技足<lb/>
巧於馳亦各有極不可強爲故慮之巧不過多<lb/>
智謀使爾多謀多智則精騖而魄離詞之巧不<lb/>
過多辯言使爾多言多辯則鮮仁而行遺技之<lb/>
巧不過多能藝使爾多能多藝則藝成而跡卑<lb/>
馳之巧不過多履歷使爾多履多歷則速老而<lb/>
筋疲如是則吾焉用而乞之吾學聖人之仁義<lb/>
尚恐沒而無知肯乞世間之輕巧以汨吾道而<lb/>
<pb n="KR4d0056_SBCK_060-14a"/>
奪吾之所持吾决守此而巳矣爾勿吾疑<lb/>
　　　思歸賦<lb/>
禄有可慕禄有可去何則移孝爲忠曾無内顧<lb/>
則禄可慕而可據上有慈顏以喜以懼故禄可<lb/>
去而不可寓噫吾父八十母髪亦素尚爾爲吏<lb/>
夐焉遐路嗷嗷晨烏其子反哺我豈不如鬱其<lb/>
誰訴惟秋之氣至憀慄而感人日興愁思側睇<lb/>
江濱憶爲童子當此凛辰百果始就迭進其珍<lb/>
時則有紫菱長腰紅芡圎實牛心緑蔕之柿獨<lb/>
<pb n="KR4d0056_SBCK_060-14b"/>
苞黃膚之栗青芋連區烏椑五出鴨脚受彩乎<lb/>
微核木瓜鏤丹而成質素乳之梨頳壺之橘蜂<lb/>
<graphic n="KR4205" url="https://raw.githubusercontent.com/kanripo/KR-Gaiji/master/images/KR4205.png" mimeType="image/png"/>淹醝榠樝漬蜜膳羞則有鵁鶄野鴈澤鳬鳴<lb/>
鶉清江之膏蠏寒水之鮮鱗冒以紫薑雜以菱<lb/>
首觴浮茰菊爼薦菁韭坐溪上之松篁掃門前<lb/>
之桐柳僕侍不譁圖書在右或靜黙以終日或<lb/>
歡言以對友信吾親之所樂安閭里其玆乆切<lb/>
切余懷欲辭印綬固非效淵明之𥚹衷耻折腰<lb/>
於五斗盖自成人以及今未嘗一日侍傍而稱<lb/>
<pb n="KR4d0056_SBCK_060-15a"/>
壽豈得不决去於此時將恐貽恨于厥後<lb/>
　　　鬼火賦<lb/>
放舟於頴水之上夜憇於項城之野隂氣四垂<lb/>
而雨微下左右望之若無覩者有光熒然明於<lb/>
水邊人皆謂之鬼火吾獨未爲然焉噫謂鬼爲<lb/>
無吾不敢謂之無謂鬼爲有吾不敢謂之有但<lb/>
觀韓氏之言舊矣曰鬼無形鬼無聲旣無聲與<lb/>
形又安得此而明嘗聞巨浸之涯百物皆能發<lb/>
光而吐輝又草木之腐亦能生耀而化飛爾知<lb/>
<pb n="KR4d0056_SBCK_060-15b"/>
彼是而此非曰若電者因形乎因勢乎苟因形<lb/>
因勢則此何疑而弗及嗚呼昔人有論電者隂<lb/>
陽之氣相薄而成何湏形勢將就此妄名謂爲<lb/>
物光可也謂爲鬼火則吾不敢聽<lb/>
　　　鬼火後<lb/>
吾旣爲鬼火賦客有謂余曰嘗覩舊說鬼火曰<lb/>
憐前人有述子何不信言未畢余遽辨曰爾不<lb/>
熟究吾㫖耶吾豈忽而不知且聞兵死之血乆<lb/>
而化之旣云血化安有鬼爲比夫草木之腐固<lb/>
<pb n="KR4d0056_SBCK_060-16a"/>
合其宜宜曰物光又豈爲過此論確如牢不可<lb/>
破尚恐未然更聽吾言彼燁燁者胡可以烹煎<lb/>
彼熒熒者胡可以燠暄彼焰焰者胡可以炎上<lb/>
彼熠熠者胡可以燎原盖無此並蔓說徒繁客<lb/>
慚忸無辭而起余方掩乎衡門<lb/>
　　　魚琴賦<hi>并序</hi>
丁從事獲古寺破木魚斵爲琴可愛玩潘叔冶<lb/>
從而爲賦余又和之將以道其事而寄其懷<lb/>
爲琴之美者莫若梧桐之孫枝夫其生也附崖<lb/>
<pb n="KR4d0056_SBCK_060-16b"/>
石逺水涯隂凝其腋陽削其皮曾亡漫戾而沉<lb/>
實之韻資噫始其遇匠氏也有幸不幸焉故未<lb/>
得盡厥宜其於不偶若䧟於夷刳中刻鱗加尾<lb/>
及鬐宛然而魚日擊而椎主彼齊衆之律令則<lb/>
聲聞囂爾而四馳粤有好事者朅來睨之取爲<lb/>
雅器製擬庖犧徽以黃金絃以檿絲音和律調<lb/>
乃升堂室嗚呼琴兮遇與不遇誠由於通窒始<lb/>
時效材雖甚辱兮於道無所失今而决可以叅<lb/>
金石之奏焉無忘在昔爲魚之日<lb/>
<pb n="KR4d0056_SBCK_060-17a"/>
　　針口魚賦<lb/>
有魚針喙形甚小常乗春波來不少人競取之<lb/>
一掬不重乎銖抄其爲針也頴不能刺肌膚目<lb/>
不能穿絲縷上不足以附毉而愈疾下不足以<lb/>
因工而進補以口得名終親技女大非膾材唯<lb/>
便鮓滷烹之則易爛貯之則易腐嗟玉色之可<lb/>
愛聊用實乎雕爼過此巳徃未知其所處<lb/>
　　　靈烏後賦<lb/>
靈烏我昔閔爾之忠告人之凶遭人唾罵於時<lb/>
<pb n="KR4d0056_SBCK_060-17b"/>
不容覆巢彈類驅逐西東余是時作賦以弔汝<lb/>
非乗爾困而責爾聰今也主人悟彈者去豐爾<lb/>
食於大倉置爾巢於高樹晨雞不鳴百鳥爭慕<lb/>
傍睨鳯皇下窺鵷鷺爾於此時徒能縱蒼鷹逐<lb/>
狡兎不能啄叛臣之目伺賊壘之去而復憎鴻<lb/>
鵠之不親愛燕雀之來附旣不我德又反我怒<lb/>
是猶秦漢之豪俠逺巳不稱昵巳則譽夫然吾<lb/>
分足而巳矣又焉能顧<lb/>
　　　重刋板序<lb/>
<pb n="KR4d0056_SBCK_060-18a"/>
余𬒳命來守宛陵視事之翌日有客謂予曰郡<lb/>
學請鏤版印書公留意否乎乃問其目曰梅聖<lb/>
俞詩集自遭兵火殘編斷簡靡有全者幸郡教<lb/>
官有善本余樂聞而應之曰昔龎叅爲漢陽太<lb/>
守郡人任棠有竒節叅到先候之棠不與言但<lb/>
以薤一本水一盂置戸屏前抱兒伏於戸下叅<lb/>
思其微㫖曰水欲吾清拔薤欲吾擊強宗抱兒<lb/>
當戸欲吾開門恤孤率而行之漢陽大治余殿<lb/>
此邦之初學官諸生以學校爲言今客又以聖<lb/>
<pb n="KR4d0056_SBCK_060-18b"/>
俞梅公詩集爲言客其吾之任棠也與聖俞公<lb/>
以詩聞於當世寔此邦之前哲客其欲予先庠<lb/>
序之教而借梅文以爲諭余固淺陋雖不足以<lb/>
發揚幽光敢不率行或庶幾乎如漢陽之治也<lb/>
乃命學官董其事鏤板旣成請序於余余豈敢<lb/>
辭聖俞公之詩簡古純粹華而不綺清而不癯<lb/>
涵泳於仁義之流出入於詩書之府而其工歐<lb/>
陽文忠公巳序於集首此不復道姑敘鏤板之<lb/>
由云爾紹興十年上元日檢校少傅保信軍節<lb/>
<pb n="KR4d0056_SBCK_060-19a"/>
度使知宣州軍州事兼管内勸農營田使新安<lb/>
郡開國公食邑五千二百戸食實封二千一百<lb/>
戸汪伯彥後序<lb/>
<pb n="KR4d0056_SBCK_060-19b"/>
</p>
<p>
宛陵先生集卷第六十終<lb/>
<pb n="KR4d0056_SBCK_060-20a"/>
宛陵先生集目録卷第六十<lb/>
　　覽翠亭記　林和靖詩集序<lb/>
　　紅鸚鵡賦　述釀賦<lb/>
　　靈烏賦　南有嘉茗賦<lb/>
　　鳲鳩賦　麈尾賦<lb/>
　　擊甌賦　哀鷓鵠賦<lb/>
　　問牛喘賦<hi>和人</hi>凌霄花賦<lb/>
　　矮石榴樹子賦　風異賦<lb/>
　　乞巧賦　思歸賦<lb/>
<pb n="KR4d0056_SBCK_060-20b"/>
　　　鬼火賦　鬼火後賦<lb/>
　　魚琴賦　針口魚賦<lb/>
　　　靈烏後賦<lb/>
目録終<lb/>
</p>
<p>
</p>
  </div>
</body>
</text>
</TEI>
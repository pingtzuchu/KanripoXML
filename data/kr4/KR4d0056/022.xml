<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_022-1a"/>
宛陵先生集卷第二十二<lb/>
　　　　　　　　宋宛陵梅堯臣聖俞著<lb/>
　　　次韻景彞奉慈廟孟秋攝事二十韻<lb/>
閟宫初告饗駕輅巳迎秋公衮惟時攝齋廬用<lb/>
爾休椒漿茲徃奠鸞馭或來㳺任姒徽音繼邦<lb/>
家故事脩前期嚴受誓侵曉肅傳騶雞狗蔵深<lb/>
戸蚊蠅響暗溝别祠緣相漢舊禮傚宗周蕭氣<lb/>
接庭燎鼓聲通市樓樂章分廟奏牲物用毛柔<lb/>
木主升新座牙盤列庻羞叩階除劔履宿羽動<lb/>
<pb n="KR4d0056_SBCK_022-1b"/>
梧楸錫胙人移爼焚辭漏晝籌豆籩將降陛胥<lb/>
史劇奔牛事畢歸烏巷隂餘晦綵油驅車多叱<lb/>
咤負檐起歌謳却直中書省重瞻十二旒詞供<lb/>
五更敏詔示四方優宻議存王體斜封賛禹謀<lb/>
勤誠酬異等潤色闡嘉猷强擬鄴中詠我思康<lb/>
樂侯<lb/>
　　　次韻和景彞秋興<lb/>
日月機上梭年華東注波未驚凉葉墜巳見白<lb/>
髪多牧馬歸方徤調弓力漸和籬邊賸曉菊陶<lb/>
<pb n="KR4d0056_SBCK_022-2a"/>
令柰貧何<lb/>
　　　司徒陳公挽詞二首<lb/>
位至三公有恩加賜諡無再調金鉉鼎屢剖玉<lb/>
麟符巳歎鸞同穴還嗟鳯欠雛擁途看鹵部誰<lb/>
爲畢三虞<lb/>
公在中書日朝廷百事崇王官多不喜天子以<lb/>
爲忠富貴人間少恩榮歿更隆若非笳鼓咽寂<lb/>
寞柰秋風<lb/>
　　　秋思<lb/>
<pb n="KR4d0056_SBCK_022-2b"/>
梧桐在井上蟋蟀在牀下物情有與無節候不<lb/>
相假寥寥風動葉颯颯雨墮瓦耳聽心自靜誰<lb/>
是忘懷者<lb/>
　　　送葉都官赴蜀州倅<hi>仲舒</hi>
毎有人之蜀先憑問海棠徒知花底醉不報樹<lb/>
頭芳上馬秋風急登山古路長西南生片月遙<lb/>
想見清光<lb/>
　　　次韻荅吳長文内翰遺石器八十八件<lb/>
山工日斵器殊匪事樵牧掘地取雲根剖堅如<lb/>
<pb n="KR4d0056_SBCK_022-3a"/>
剖玉食具與果具待賔良有朂亦將茶具并飽<lb/>
啜時出俗公何都贈予金多不入目我家固宜<lb/>
之瓦椀居漏屋得此尤稱窮客來無不足唯應<lb/>
赤脚婢收拾怨常酷夏席堆靑虀冬盤飣㫖蓄<lb/>
竟無梁肉饌甚愧蕭家錄<lb/>
　　　送張君儀太祝簽判奉寧軍<lb/>
社雨燕巢空古陂菱葉老燕去春當還菱枯秋<lb/>
不早莫以西風高扵焉亂懷抱指途無幾里駛<lb/>
馬一秣草彼美賢主公文章爲世寶笑談樽爼<lb/>
<pb n="KR4d0056_SBCK_022-3b"/>
間勿負風月好<lb/>
　　　寄題陽武宰王安之慶豐亭<lb/>
官爲人父母身自奉其親結宇後園中散歩以<lb/>
怡神寒温適所適朝夕饋爾珍諸孫同在傍嬉<lb/>
戲情各均庭下香草秀梁上乳鳥馴乳鳥名曰<lb/>
烏反哺豈不仁香草名曰蘭相襲使之紉二物<lb/>
巳可知百里風俗淳<lb/>
　　　北州人有致逹頭魚于永叔者素未聞<lb/>
　　　其名葢海魚也分以爲遺聊知異物耳<lb/>
<pb n="KR4d0056_SBCK_022-4a"/>
　　　因感而成詠<lb/>
孰云北海魚乃與東溟異適聞逹頭乾偶得書<lb/>
尾寄枯鱗冐輕雪登爼爲厚味向來昩知名漁<lb/>
官疑竊位有如臧文仲不與柳下惠從茲入杯<lb/>
盤應莫慙鮑肆<lb/>
　　　送柳秘丞大名知錄<hi>瑾</hi>
言今魏都去聽我願少休地息戎馬牧民苦黄<lb/>
河流渾渾發西極奮奮入九州自古患决溢于<lb/>
今爲瘡疣禹力順而東漢防築其陬完壞非一<lb/>
<pb n="KR4d0056_SBCK_022-4b"/>
日利害經千秋主印無切責治水莫輕謀府公<lb/>
山西種貴巳爲通侯樽酒與歌舞上客共優㳺<lb/>
　　　送何都官通判䖍州<hi>若谷</hi>
楚越封圻接㠶檣上下頻商通洲橘熟信到嶺<lb/>
梅春白紵歌脩頸金盤饋紫鱗同勤太守職龔<lb/>
遂漢名臣<lb/>
　　　秋雷<lb/>
春雷不發蟄秋雷不收聲向無一日雨今無一<lb/>
日晴昨夕玉女笑閃閃揚目晴雷公與雨師自<lb/>
<pb n="KR4d0056_SBCK_022-5a"/>
取號令明舒慘由上天誕妄推五行日月不粒<lb/>
食安問下土耕雖然屋瓦爛還有地菌生損彼<lb/>
以益此誰能較人情堯時不無水用禹水乃平<lb/>
黎民思堯仁徃徃見扵羔猶吾大君意星火立<lb/>
水衡水衡雖努力豈將雷雨爭<lb/>
　　　送俞尙寺丞知蘄春縣<lb/>
應見言風物于今有貢虵濳蹤遠鼃黽飮露上<lb/>
蒹葭淸潔一如此傷殘都莫涯君惟修職業男<lb/>
耒女繰車<lb/>
<pb n="KR4d0056_SBCK_022-5b"/>
　　　和劉原甫白鸎鵡<hi>出注輦國注輦在西海斯中州四十一萬</hi>
<hi>舟行過西王母三年乃逹畨禺也</hi>
能言異國鳥來與舶㠶飄嘗過西王母曾殊北<lb/>
海鰩雪衣應不妬隴客幸相饒因憶禰處士舊<lb/>
洲蘭蕙凋<lb/>
　　　送劉定賢良下第赴廣陵令<lb/>
劉蕡不登科衆口誦其䇿得者爲之羞聞者爲<lb/>
之惜摧蔵一時屈論議千古白至今簡篇中一<lb/>
字不敢易其言究時病舂刺若戈㦸引經見大<lb/>
<pb n="KR4d0056_SBCK_022-6a"/>
法非蹈春秋僻我朝屢得人無不陞顯赫乃知<lb/>
所中否實命繫通厄中則首公相人情作冠幘<lb/>
否則走仕塗人情作履舄秋風廣陵城千里夷<lb/>
門客壯心雖暫失美寶有時獲怊悵以送君致<lb/>
龍翻點額<lb/>
　　　九日永叔長文原甫景仁鄰幾持國過<lb/>
　　　飮<lb/>
秋堂雨更靜佳菊粲粲芳置酒延群公掇英浮<lb/>
新黄心猶慕淵明歸來醉柴桑莫問車馬之去<lb/>
<pb n="KR4d0056_SBCK_022-6b"/>
跡亂康莊<lb/>
　　　送鮑都官錢塘通判<lb/>
文鰩㳺西海夕飛向吳洲朱鼈生明月淵濳未<lb/>
可求由來有變化何能計沉浮君子蹈出處誰<lb/>
將等隅陬臨水賦二者相送無離憂<lb/>
　　　送通州通判刁國愽<lb/>
古郡見郎山海雲遮一半陽烏出滄波光彩臨<lb/>
硯桉小吏抱牘來磨墨爲點竄豈以島嶼人百<lb/>
事皆漫漫朝廷通守任不使守專斷是恐繆其<lb/>
<pb n="KR4d0056_SBCK_022-7a"/>
才民勞乃生亂辛勤雖然多魚蠏莫知筭夜月<lb/>
上蓬瀛偷閒舉杯看因行計較足少别休興歎<lb/>
　　　吳資政挽詞二首<lb/>
天下文章老爲公地底銘平生懷道德舗寫若<lb/>
丹靑蒲市一朝罷洛人皆淚零嗟嗟廟堂貴今<lb/>
以栢爲庭<lb/>
峩峩陘土厚自古葬賢人百尺不逢水千年空<lb/>
閉春夜臺埋琬琰隴道刻騏驎西望緣纓淚曾<lb/>
無幕府賔<lb/>
<pb n="KR4d0056_SBCK_022-7b"/>
　　　九月二十四日大風<lb/>
秋飈無蹤跡空中聲奔馳枯桑因巳驗老病仍<lb/>
先知驚沙入破隙危葉墮緑枝幽懷聒不寐山<lb/>
岳將恐移<lb/>
　　　二十五日雪<lb/>
秋露未爲霜秋空已飛雪著樹增葉危壓叢憂<lb/>
菊折平明開戸看斗覺頽簷潔天時莫倉猝誰<lb/>
預衣裘設<lb/>
　　　送唐待制子方北使<lb/>
<pb n="KR4d0056_SBCK_022-8a"/>
王命來天外閼氏坐帳中儀雖聘鄰國禮豈異<lb/>
和戎漢使方持節胡人自帶弓唯應沙漠凛不<lb/>
减諫臣風<lb/>
　　　送劉元忠學士歸陳州省親<lb/>
芸香閒秘秩蘇合著新裘公子言歸日天王賜<lb/>
問優治分周太宰禮重漢諸侯拜慶無如樂黄<lb/>
金作酒舟<lb/>
　　　送陳賢良忠正軍簽判<lb/>
書對三千字恩科第一人鯤魚飛北海龍劒躍<lb/>
<pb n="KR4d0056_SBCK_022-8b"/>
平津直悟聰文主深論險剋臣巳能明世弊枉<lb/>
作幕中賔<lb/>
　　　送韓持正寺丞知餘姚<lb/>
君家二仲父連爲吳越宰錢塘與蕭山治跡應<lb/>
無改魚蝦莫猒腥網罟從人采天晴姚江深縣<lb/>
鼓朝翻海<lb/>
　　　送周介之學士通判定州<lb/>
相公秉文武視卒如嬰兒今徃佐其軍豈不重<lb/>
撫綏我有愚者慮贈君臨路𡵨相公居并州托<lb/>
<pb n="KR4d0056_SBCK_022-9a"/>
土曾不疑羌戎起濳變一旦覆我師我師無不<lb/>
勇將吏實易之常抱雪耻志此㫖君所知兵家<lb/>
尤戒貪持重養以威正當土門路自昔屯虎貔<lb/>
朔朝及旬望大校飫酒巵未若投單醪共飮河<lb/>
水湄古人維其均今人意參差臨事欲之死身<lb/>
徃心巳移上能同甘苦下必同安危願君因議<lb/>
論茲語何難爲<lb/>
　　　送畨禺杜杆主簿<lb/>
行識桄榔樹初窺翡翠巢地蒸蠻雨接山潤海<lb/>
<pb n="KR4d0056_SBCK_022-9b"/>
雲交訟少通華語蟲多入膳庖不須思朔雪梅<lb/>
吐臘前梢<lb/>
　　　還柳瑾秘丞詩編<lb/>
吾友蘇子美聞昔許君詩子美今下世令人重<lb/>
嗟咨當其不得志泥水蟠蛟螭未激西海流安<lb/>
可氣吐霓吳洲逢朱鼈腹有百碧遺他時使我<lb/>
觀我觀顔忸怩便欲焚筆硯柰何難爭馳<lb/>
　　　送張殿丞吉甫知資陽<lb/>
單騎欲之蜀綵衣初過秦王喬鳬是舄陶令酒<lb/>
<pb n="KR4d0056_SBCK_022-10a"/>
名巾㶚上愁逢雪襃中喜見春兩川風物美不<lb/>
似走京塵<lb/>
　　　丁端公北使<lb/>
出聘天王使來乗御史驄馳車看燕婦貂扇禦<lb/>
胡風俗與華人似言從左袵通罽庭觀拜舞不<lb/>
似未央中<lb/>
　　　張斯立遂州司理<lb/>
自身買馬箠爲婦置羃䍦將出咸陽門同渉蜀<lb/>
道危疇昔未祿仕日夕講書詩不能青雲高乃<lb/>
<pb n="KR4d0056_SBCK_022-10b"/>
作黄綬卑前人未遇時徃徃甘棲遲如築九層<lb/>
臺始起一板基雖然用功深歳久終莫隳我今<lb/>
惜君行無力可致之去勿藉芳草世俗多夸毗<lb/>
　　　寄題哀賢亭<hi>馬仲龍圖墳前所剏立也</hi>
蒼蒼墓門樹亦有黄鳥哀賢者不在世常恨埋<lb/>
蒿萊山根入溪泉流響出夜臺東方見子胥助<lb/>
濤高崔嵬<lb/>
　　　荅建州沈屯田寄新茶<lb/>
春芽研白膏夜火焙紫餅價與黄金齊包開靑<lb/>
<pb n="KR4d0056_SBCK_022-11a"/>
蒻整碾爲玉色塵遠及蘆底井一啜同醉翁思<lb/>
君聊引領<lb/>
　　　送曹測崇班駐泊相州<lb/>
知君鄴城去歷覽古時蹟峩峩銅雀臺其下遺<lb/>
瓦礫不化鴛鴦飛多近蟾蜍滴哀哉魏武帝雄<lb/>
智圗九錫俄聞望西陵作妓向朝夕曾何百年<lb/>
間事徃如霹靂空餘幾仞土陰峭古蘚碧下有<lb/>
牧羊人上有䍧與䍽寒風吹枯草草短聲刺刺<lb/>
珠翠爲埃塵冠劒埋百尺顏回飮一瓢仲尼不<lb/>
<pb n="KR4d0056_SBCK_022-11b"/>
暖席擁徒食人肝生莫如盗跖令名今猶存焉<lb/>
在刻金石我軰當太平白首如戰敵又知爲善<lb/>
樂尚媿苟仕籍行行勤撫兵竪威酬德澤<lb/>
　　　十一月二十三日歐陽永叔劉原甫范<lb/>
　　　景仁何聖徒見訪之什<lb/>
夷門魏公子來過抱關人車馬立市中貴義不<lb/>
耻貧市人無不驚此老靣黧皴豈將流俗眼能<lb/>
辯玉與珉爾後幾千載此賢埋埃塵誰謂四君<lb/>
子蹈古猶比辰上馬後苑門訪我東城闉爲公<lb/>
<pb n="KR4d0056_SBCK_022-12a"/>
開蓬戸沽酒焚紫鱗銀杯青石盤共飮不計廵<lb/>
薄暮各巳醉歡笑頺冠巾來旣無猜嫌去亦無<lb/>
踈親曷若世上士惟顧勢力均<lb/>
　　　次韻和原甫陪永叔景仁聖徒飮余家<lb/>
　　　題庭中枯菊之什<lb/>
九日車馬過我庭黄菊鮮重來踰七旬枯蕚無<lb/>
復妍自非凌霜操枝葉徒相連衰敗未忍去根<lb/>
荄尚翹然不意憔悴叢猶爲君子憐固值時節<lb/>
晩豈恨地勢偏直如木上蘿縁蔓欲到天一朝<lb/>
<pb n="KR4d0056_SBCK_022-12b"/>
風雪厲零落向暮年至此事乃等高低復何言<lb/>
公休誇松栢彭祖與顔淵各不相徤羡焉能論<lb/>
柔堅願公時飮酒周孔今不泉<lb/>
　　　次韻和永叔飮余家詠枯菊<lb/>
今年重陽公欲來旋種中庭巳開菊黄金碎翦<lb/>
千萬層小樹婆娑嘉趣足鬢頭挿蘂惜光煇酒<lb/>
靣浮英愛芬馥旋種旋摘趂時候相笑相尋不<lb/>
拘束各看華髪巳垂顚豈更少年苔色緑自茲<lb/>
七十有三日公又連鑣入余屋堦傍猶見舊枯<lb/>
<pb n="KR4d0056_SBCK_022-13a"/>
叢根底青芽歎催促但能置酒與公酌獨欠琵<lb/>
琶彈啄木所歎坐客盡豪英槐上凍鴟偷側目<lb/>
盤中有肉鴟伺之烏鳥不知啼觜曲諸公醉思<lb/>
索筆吟吾兒暗寫千毫秃明日持詩小吏忙未<lb/>
解宿酲聊和屬<lb/>
　　　送李獻甫寺丞知虹縣先歸金陵<lb/>
今日歸爲美塗金作馬纓願言膏沐婦相望石<lb/>
頭城得邑柳堤合還家梅野晴里中多樂事州<lb/>
牧是名卿<lb/>
<pb n="KR4d0056_SBCK_022-13b"/>
　　　衛尉邵少卿挽詞二首<lb/>
位至九卿亞年過七十春桐鄕歸葬日棠樹去<lb/>
思人霧裏開蒿隧原邊起石麟地遙徒有淚灑<lb/>
向北風頻<lb/>
買得吳門宅歸來自種花春風未歌徹東岱巳<lb/>
魂賒昔作千年調今爲一日嗟人將鐫美德磨<lb/>
石取江沙<lb/>
　　　次韻和永叔對雪十韻<hi>玉月梨梅柳絮粉皆不用</hi>
紛紛何亂目凛凛自開門著莫風難定侵凌物<lb/>
<pb n="KR4d0056_SBCK_022-14a"/>
巳繁裝成新樹色遮盡古苔㾗冷入梁王苑清<lb/>
乗衛國軒欺貧凍蓬蓽增險想轘轅小隙皆能<lb/>
及洪爐逼不温雲衣隨處積水甲等閒屯團戲<lb/>
爲丸轉堆雕作獸蹲豈愁穿破履幸喜有清樽<lb/>
誰問諸公子高樓與後園<lb/>
　　　寄題劉仲叟澤州園亭<lb/>
城臨太行谷谷暖宜草木旣移洛陽花又種阮<lb/>
家竹五色雜黄紅一林常翠緑其間廣亭開亦<lb/>
欲危榭築春歸百禽嚎摶黍及布榖桑上啄椹<lb/>
<pb n="KR4d0056_SBCK_022-14b"/>
食林下窺果熟果收椹巳盡飛去不須逐婆娑<lb/>
黄楊樹誰謂逢澗縮物猶有進退此理何用告<lb/>
余心當效君未有地可卜綴書豈貪樂且以苟<lb/>
微禄<lb/>
　　　送李灝秀才南歸<lb/>
乗驢雪中來别我千里歸江南梅花發身與越<lb/>
烏飛幾年客大梁著盡篋中衣空餘一束書去<lb/>
恨識者稀<lb/>
宛陵先生集卷第二十二<lb/>
<pb n="KR4d0056_SBCK_022-15a"/>
宛陵先生集目録卷第二十二<lb/>
　　和景彞攝事　和景彞秋興<lb/>
　　司徒陳公挽詞　秋思<lb/>
　　送葉都官蜀倅　次荅吳内翰遺石器<lb/>
　　送張簽判奉寧軍　寄題陽武慶豐亭<lb/>
　　酬永叔分遺海魚　送柳知錄大名<lb/>
　　送都官䖍州倅　秋雷<lb/>
　　送蘄春俞寺丞　和原甫白鸎鵡<lb/>
　　送劉賢良下第　九日永叔諸公過飮<lb/>
<pb n="KR4d0056_SBCK_022-15b"/>
　　送鮑都官錢塘倅　送刁國博通州倅<lb/>
　　吳資政挽詞二首　九月二十四日大風<lb/>
　　二十五日雪　送唐待制北使<lb/>
　　送劉學士歸陳州　送陳賢良忠正簽判<lb/>
　　送韓寺丞知餘杭　送周學士定州倅<lb/>
　　送番禺杜杆主簿　還柳瑾祕詩編<lb/>
　　送張殿丞知資陽　丁端公北使<lb/>
　　張斯立遂州司理　寄題哀賢亭<lb/>
　　荅沈屯田寄茶　送曹崇班駐泊相州<lb/>
<pb n="KR4d0056_SBCK_022-16a"/>
　　永叔諸公見訪<lb/>
　　和原甫陪永叔題枯菊<lb/>
　　和永叔飮余家　送獻甫知虹縣<lb/>
　　衛尉邵少卿挽詞　和永叔對雪<lb/>
　　寄題澤州園亭　送李灝秀才南歸<lb/>
<pb n="KR4d0056_SBCK_022-16b"/>
</p>
<p>
目錄終<lb/>
</p>
<p>
</p>
  </div>
</body>
</text>
</TEI>
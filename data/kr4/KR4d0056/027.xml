<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_027-1a"/>
宛陵先生集卷第二十七<lb/>
　　　　　　　　宋宛陵梅堯臣聖俞著<lb/>
　　　荅宋學士次道寄澄心堂𥿄百幅<lb/>
寒溪浸楮舂夜月敲冰舉簾匀割脂焙乾堅滑<lb/>
若鋪玉一幅百錢曾不疑江南老人有在者爲<lb/>
予嘗說江南時李主用以蔵秘府外人取次不<lb/>
得窺城破猶存數千幅致入本朝誰謂奇漫堆<lb/>
閒屋任塵土七十年來人不知而今製作巳輕<lb/>
薄比扵古𥿄誠堪嗤古𥿄精光肉理厚邇歲好<lb/>
<pb n="KR4d0056_SBCK_027-1b"/>
事亦稍推五六年前吾永叔贈予兩軸令寶之<lb/>
是時頗叙此本末遂號澄心堂𥿄詩我不善書<lb/>
心每愧君又何此百幅遺重增吾赧不敢拒且<lb/>
置縑箱何所爲<lb/>
　　　二月雨後有蚊蚋<lb/>
春夜一二蚊蚋飛乆不見之尙可喜而今稍喧<lb/>
來聒人向後更暖柰爾觜<lb/>
　　　春寒<lb/>
春晝自陰陰雲容薄更深蝶寒方歛翅花冷不<lb/>
<pb n="KR4d0056_SBCK_027-2a"/>
開心亞樹靑帘動依山片雨臨未嘗辜景物多<lb/>
病不能㝷<lb/>
　　　荅韓三子華韓五持國韓六玉汝見贈<lb/>
　　　述詩<lb/>
聖人扵詩言曾不專其中因事有所激因物興<lb/>
以通自下而磨上是之謂國風雅章及頌篇刺<lb/>
美亦道同不獨識鳥獸而爲文字工屈原作離<lb/>
騷自哀其志窮憤世嫉邪意寄在草木蟲邇來<lb/>
道頗䘮有作皆言空烟雲寫形象葩卉詠靑紅<lb/>
<pb n="KR4d0056_SBCK_027-2b"/>
人事極䛕謟引古稱辨雄經營唯切偶榮利因<lb/>
被蒙遂使世上人只曰一藝充以巧比戲弈以<lb/>
聲喻鳴桐嗟嗟一何陋丼用無言終然古有登<lb/>
歌緣辭合徴宮辭由士大夫不出扵瞽矇予言<lb/>
與時軰難用猶篤癃雖唱誰能聽所遇輙瘖聾<lb/>
諸君前有贈愛我言過豐君家好兄弟響合如<lb/>
笙叢雖欲一一報强說恐非衷聊書類頑石不<lb/>
敢事磨礱<lb/>
　　　前以詩荅韓三子華後得其簡因叙下<lb/>
<pb n="KR4d0056_SBCK_027-3a"/>
　　　情<lb/>
前者報君詩妄說良有以昔予在京師多爲人<lb/>
所詆短章然無工實未甘藝比因君有過褒聊<lb/>
且發憤悱何言敢爲師乃是貴不韙平常遭口<lb/>
語攅集猶毒矢此論苟一出是非必蜂起偶爾<lb/>
道瘖聾多疑巳竊指雖恃不欺衷恨未致速死<lb/>
安得二頃田歸耕曷爲耻誰能事州郡雞狗徒<lb/>
聒耳<lb/>
　　　過頴橋懷永叔<lb/>
<pb n="KR4d0056_SBCK_027-3b"/>
昔送之官東郡時夜䦨對酒風揭屋君今淮海<lb/>
予再過古驛依依老槐緑<lb/>
　　　椹澗晝夢<lb/>
誰謂死無知每出輙來夢豈其憂在途似亦會<lb/>
相送初看不異昔及窹始悲痛人間轉靣非淸<lb/>
魂殁猶共<lb/>
　　　靈樹舗夕夢<lb/>
晝夢同坐偶夕夢立我左自置五色絲色透縑<lb/>
囊過意在畱補綴恐衣或綻破殁仍憂我身使<lb/>
<pb n="KR4d0056_SBCK_027-4a"/>
存心得墮<lb/>
　　　汝州王待制以長篇勸予復飮酒因謝<lb/>
　　　之<lb/>
前因飮酒多乃苦傷營衛嘔血踰數升幾不成<lb/>
病肺上念父母老下念妻兒稚不死常抱痾於<lb/>
身寧自貴樊子來勸我止飮良有謂公復遺我<lb/>
詩責我詞甚毅指以年齒衰非酒何養氣春飮<lb/>
景可樂夏飮暑可避秋飮心忘愁冬飮暖勝被<lb/>
醉歌人不怪醉言人不忌在酒功實多止酒酒<lb/>
<pb n="KR4d0056_SBCK_027-4b"/>
何罪假如壽九十今子巳半世不飮徒自苦未<lb/>
必止爲利胡汨妄與眞恐乖逹者意屈原吟澤<lb/>
畔方悟獨醒累子居今之時安免人病議是以<lb/>
告子勤子守亦謬計我讀纔一過不覺顏起愧<lb/>
自茲願少飮但不使疾熾書此以謝公公言誠<lb/>
有味<lb/>
　　　陪王待制淸涼院觀牡丹賦詩<lb/>
公言牡丹盛未覩古人詩品衆自爭貴葉多方<lb/>
見奇名因他姓著色爲别根移華髪我何感洛<lb/>
<pb n="KR4d0056_SBCK_027-5a"/>
陽年少時<lb/>
　　　和王待制牡丹詠<lb/>
誰移洛川花一日來汝海濃淡百般開風露幾<lb/>
畨改傍欄人自醉惜翦春有待使君方少年共<lb/>
賞喜我在<lb/>
　　　洛陽牡丹<lb/>
古來多貴色殁去定何歸淸魄不應散艷花還<lb/>
所依紅棲金谷妓黄值洛川妃朱紫亦皆附可<lb/>
言人世稀<lb/>
<pb n="KR4d0056_SBCK_027-5b"/>
　　　汝州等慈寺閣望嵩岳<lb/>
崢嶸古寺閣蒼山挿晴簷少室出天外巍巍何<lb/>
尊嚴王都在其下風露國所霑日暮飛雲歸巳<lb/>
失中頂尖<lb/>
　　　睡意<lb/>
少時好睡常不足上事親尊日拘束夜吟朝誦<lb/>
無暫休目胔生瘡臂消肉今踰四十無所聞又<lb/>
况䘮妻仍獨宿虛堂淨掃焚淸香安寢都忘世<lb/>
間欲花時啼鳥不妨喧清暑北窓聊避燠葉落<lb/>
<pb n="KR4d0056_SBCK_027-6a"/>
夜雨聲滿堦雪下暁寒低壓屋四時自得興味<lb/>
佳豈必鏘金與鳴玉萬事易猒此不猒眞可飬<lb/>
恬無夭促且夢莊周化蝴蝶焉顧仲尼譏朽木<lb/>
人事幾不如夢中休用區區走榮禄<lb/>
　　　三月十四日汝州夢<lb/>
我歸十九年飮不負升斗昨夕夢見之謂須多<lb/>
置酒雖慰魂來言定不復入口俟當返吾廬且<lb/>
爲貯罌缶夢寐何敢欺從笑愚所守<lb/>
　　　再别仲議<lb/>
<pb n="KR4d0056_SBCK_027-6b"/>
前别歲月遠道同情相親三旬忽相見愈厚不<lb/>
猒頻昔云思數靣今無愧古人睠然東去懷紛<lb/>
若陌上塵<lb/>
　　　夕發陽翟<lb/>
我行陽翟道慕雨原上急麒麟塜相望霹靂碑<lb/>
下立農耕傍山去鬼火迸林入莫問泉下人馬<lb/>
隤衣更濕<lb/>
　　　缺月<lb/>
缺月來照屋角時西家狗吠東家疑夜深精靈<lb/>
<pb n="KR4d0056_SBCK_027-7a"/>
鬼𥘉動僁窣古莾無風吹<lb/>
　　　道次靈井<lb/>
井靣水不動傍分龍鱗激泉氣時生漚上湧光<lb/>
的皪深苔翠堪染石底清可覿旱歲或來祠彈<lb/>
絃屬靈覡<lb/>
　　　荅江十鄰幾<lb/>
蔡州雖非遐作書素所懶春風領燕來得君詞<lb/>
欵欵燕廻須在秋此報莫言緩何日見嵇康重<lb/>
彈廣陵散<lb/>
<pb n="KR4d0056_SBCK_027-7b"/>
　　　喜謝師厚及第<hi>時第一甲二十八人君名在二十三</hi>
宿雨洗新綠朝日𥘉聞鸎風從天門來吹下玉<lb/>
簡名列星二十八經緯何縱横南方朱鳥目光<lb/>
熖令人驚其餘撒沙衆龜龞瓜瓠明吾欣安石<lb/>
後世世有令聲<lb/>
　　　孟夏二日通判太愽惠庭花二十枝云<lb/>
　　　是手植因以爲荅<lb/>
前日巳春盡夏卉抽嫩青唯君所植花餘紅猶<lb/>
滿庭常惜畏景逼贈未及飄零欲挿爲之醉但<lb/>
<pb n="KR4d0056_SBCK_027-8a"/>
慙髪星星<lb/>
　　　水丘扵西湖得活鯽魚三尾見遺余頃<lb/>
　　　在襄城獲數尾時歐陽永叔方自乾德<lb/>
　　　移滑臺畱待其至且有詩後居京師蔡<lb/>
　　　仲謀者亦有以贈乃思襄時所畱復有<lb/>
　　　詩扵今三得三詠之矣<lb/>
襄城得圓䱶畱以待吾友大梁又得之始憶終<lb/>
按酒今君復持贈重念滁陽守滁陽石瀬中此<lb/>
物豈無有三得實嘉遺我敢自私口口且不爭<lb/>
<pb n="KR4d0056_SBCK_027-8b"/>
丼事亦難利誘<lb/>
　　　和江鄰幾見寄<hi>自此許州起慶曆六年夏盡其年終</hi>
清風當晝起吹我庭下槐軒軒枝上葉碎影亂<lb/>
緑苔左右無人聲時有啼禽來啼禽感所懷其<lb/>
音一何哀思歸無曉夕血滴山榴開曰予當是<lb/>
時爲之腸九廻江子方謫官復有擬古才遠寄<lb/>
平淡辭曷報瓊與瓌<lb/>
　　　雀奪燕巢生四雛<lb/>
去年燕營巢啣泥入我廬秋歸春復來横被雀<lb/>
<pb n="KR4d0056_SBCK_027-9a"/>
所居翩然去不較義者欲與除毁覆必傷卵愛<lb/>
彼此何踈乃竢長黄口逐之寧曰紓果得生四<lb/>
雛卉色頭戢如後當還燕巢穿屋不害余<lb/>
　　　和歐陽永叔啼鳥十八韻<lb/>
南方窮山多野鳥百種巧口乗春鳴深林參天<lb/>
不見日滿壑呼嘯誰識名但依音響得其字因<lb/>
與尔雅殊形聲我昔曾有禽言詩粗究一二啼<lb/>
嚎情苦竹岡頭泥滑滑君時最賞趣向精餘篇<lb/>
亦各有思致恨未與盡衆鳥評君今山郡日無<lb/>
<pb n="KR4d0056_SBCK_027-9b"/>
事靜聽鳥語如交爭提壺相與來勸飮戴勝亦<lb/>
助能勸耕我念此鳥頗有益如欲使君勤以行<lb/>
勸耕幸且强職事勸飮亦兾無獨醒杜鵑蜀魄<lb/>
哭歸去小人懷土愼勿聽城頭春鳩自謂拙鵲<lb/>
巢輙處安得平高窠喬木美毛羽哢吭葉底無<lb/>
如鶯口中調簧定何益下啄蚯蚓孰曰清自餘<lb/>
多類不足數一一推本煩神靈我居中土别無<lb/>
鳥老鴉鸜鵒方縱横教雛呌噪日群集豈有勸<lb/>
酒花下傾願君切莫猒啼鳥啼鳥扵君無所營<lb/>
<pb n="KR4d0056_SBCK_027-10a"/>
　　　和永叔桐花十四韻<lb/>
湛湛碧井水其上有梧桐春隨井氣生白花飛<lb/>
濛濛曉枝滴丼露味落寒泉中結實待瑞羽歲<lb/>
晚半枯空桐旣無鳯皇井豈濳蛟龍乃知至神<lb/>
物未易令人逢當時集頴川偶值黄次公次公<lb/>
入爲相此鳥曷不從遂使神鶡雀竟用奇怪窮<lb/>
我言非毁古欲遵平直蹤我願二千石但使德<lb/>
化隆有桐鳯不來扵桐無愧容有鳯政不舉扵<lb/>
鳯何爲崇荅君桐花篇聊以發我衷<lb/>
<pb n="KR4d0056_SBCK_027-10b"/>
　　　和王仲儀詠癭二十韻<lb/>
汝水岀山險汝民多病癭或如鷄精滿或若猿<lb/>
嗛並女慙高掩襟男大闊裁領飮水擬注壺吐<lb/>
詞侔有鯁樗里旣巳聞杜預亦不幸秦人號智<lb/>
囊吳瓠繫狗頸　常住頥彾㣔安及脛只欲<lb/>
仰問天無由俯窺井挾帶歲月深冐犯風霜冷<lb/>
猒惡雖自知剖割且誰肯不唯羞把鏡仍亦愁<lb/>
弔影内療煩羊厴外砭費針頴在木曰楠榴刳<lb/>
之可爲皿此誠無所用旣有何能辟<hi>音屏</hi>膨脝厠<lb/>
<pb n="KR4d0056_SBCK_027-11a"/>
無首臃腫異臚頂難將靣目施可與胎胞逞賢<lb/>
哉臨汝守世德調金鼎氓俗雖醜乖教令日修<lb/>
整風土恐隨遷晨昏憂屢省儻欲便慈顏名城<lb/>
不難請<lb/>
　　　憶吳松江晚泊<lb/>
念昔西歸時晚泊吳江口廻堤遡清風淡月生<lb/>
古柳夕鳥獨遠來漁舟猶在後當時誰與同涕<lb/>
憶泉下婦<lb/>
　　　使者自隨州來知尹師魯寓止僧舍語<lb/>
<pb n="KR4d0056_SBCK_027-11b"/>
　　　其處物景甚詳因作詩以寄焉<lb/>
驛使話漢東故人遷謫處所居雖非居有樹卽<lb/>
嘉樹日膳或鷄㹠時𬞞多荀芋夜堂虵結蟠晝<lb/>
戸鵲噪聚著書今未成愛靜巳得趣予欲訪其<lb/>
人炎蒸未能去<lb/>
　　　夏日對雨偶成寄韓仲文昆弟<lb/>
日日城頭雨還添湖上波窓中人自聽門外潦<lb/>
應多不畏車生耳還愁麥化蛾吾廬無所有頻<lb/>
看壁間梭<lb/>
<pb n="KR4d0056_SBCK_027-12a"/>
　　　憶將渡揚子江<lb/>
月暈知天風舟人夜相語平明好挂㠶白浪須<lb/>
出浦此身猶在吳歸夢預到楚今日念同來吾<lb/>
妻巳爲土<lb/>
　　　秀叔頭虱<lb/>
吾兒乆失恃髪括仍少櫛曾誰具湯沐正爾多<lb/>
蟣虱變黑居其元懷絮宅非吉蒸如蟻亂緣聚<lb/>
若𧖟初岀鬢搔劇蓬葆何暇嗜梨栗翦除誠未<lb/>
難所惡累形質<lb/>
<pb n="KR4d0056_SBCK_027-12b"/>
　　　稚子獲雀雛<lb/>
屋頭小雀雛氣力苦未長乗暄學調羽忽掛蜘<lb/>
蛛網其母不能救啁啾空下上乃爲人所探不<lb/>
是蟲絲枉<lb/>
　　　丙戌五月二十二日晝寢夢亡妻謝氏<lb/>
　　　同在江上早行忽逄岸次大山遂徃逰<lb/>
　　　陟予賦百餘言述所覩物狀及窹尚記<lb/>
　　　句有共登雲母山不得同宮處倣像夢<lb/>
　　　中意續以成篇<lb/>
<pb n="KR4d0056_SBCK_027-13a"/>
晝夢與子行早發江上渚共登雲母山不得同<lb/>
宮處何嗟不同宮似所猒途旅樹杪俯烏巢坼<lb/>
㲉方仰乳雄雌更守林號噪見飛䑕䑕驚竪毛<lb/>
怒裊枝如發弩逡廵吼風雲遠望射嵓雨東南<lb/>
横虹霓萬壑水噴吐下㝷歸路迷欲暮各愁語<lb/>
忽覺皆巳非空庭日方午<lb/>
　　　蜜<lb/>
燕㗸芹根泥蜂掇花上蘂帶雨兩股飛所取日<lb/>
能幾調和露與英凝丼滑扵髓天寒百蟲蟄割<lb/>
<pb n="KR4d0056_SBCK_027-13b"/>
房霜在匕燕巳成雛歸蜂憂凍餒死乃見萬物<lb/>
心多爲造化使<lb/>
　　　王德言自後圃來問疾且曰圃甚蕪何<lb/>
　　　不治因荅<lb/>
幾日不行圃野草過人頭客怪苦荒穢誰與持<lb/>
鋤鉤雖然自薅薙抱痾方吿休卽當秋風高掃<lb/>
蘀將遲逰<lb/>
　　　夢覩<lb/>
閉目光不揚夢覩良亦審旣非由目光所見定<lb/>
<pb n="KR4d0056_SBCK_027-14a"/>
何禀白日杳無朕㝠遇嘗在寢此恨不可窮悲<lb/>
淚空流枕<lb/>
　　　悲書<lb/>
悲愁快扵刀内割肝腸痛有在皆舊物唯爾與<lb/>
此共衣裳昔所製篋笥忍更弄朝夕拜空位繪<lb/>
寫恨少動雖死情難遷合姓義巳重吾身行將<lb/>
衰同穴詩可誦<lb/>
　　　合流曹光道惠鉅李知其炎酷中有此<lb/>
　　　味味亦可樂也輙以詩寄<lb/>
<pb n="KR4d0056_SBCK_027-14b"/>
頴傍成蹊李其實小於拳誰知皴枝痩生此紺<lb/>
玉鮮摘以筠梢籠沉以石根泉濛濛粉未落粲<lb/>
粲葉猶連䕃樹咀丼液安知有苦煎報君惜茲<lb/>
樂時詠逍遥篇<lb/>
　　　深夏忽見柰樹上猶存一顆實<lb/>
纍纍後堂柰落盡風雨枝行樂偶散歩倚杖聊<lb/>
縱窺林葉隱孤實山鳥曾未知物亦以晦存悟<lb/>
茲身世爲<lb/>
　　　病癰在吿韓仲文贈烏賊觜生醅醬蛤<lb/>
<pb n="KR4d0056_SBCK_027-15a"/>
　　　蜊醬因筆戲荅<lb/>
我嘗爲吳客家亦有吳婢忽驚韓夫子來遺越<lb/>
鄕味與官官不識問儂儂不記雖然苦病癰饞<lb/>
吻未能忌<lb/>
　　　寄光化退居李晉卿<lb/>
乆無歸田人今喜子去禄移家漢水濵日見漢<lb/>
水緑川鱗可爲饔山毛可爲蔌竟歲猒徃還行<lb/>
堤樂風俗青巾艑上郎漆鬢顏如玉倚檣臨落<lb/>
照獨唱江南曲聽若在江南歡然自爲足我心<lb/>
<pb n="KR4d0056_SBCK_027-15b"/>
雖有羡未遂平生欲更期畢婚嫁方可事嵒麓<lb/>
買山須買泉種樹須種竹泉以濯吾纓竹以慕<lb/>
賢躅此志應不忘他時同隱錄<lb/>
　　　汝南江鄰幾云鄎南並淮浮光山有張<lb/>
　　　隱居種松檜扵其上飬母甚孝時有猛<lb/>
　　　獸馴庭中又郡西麻田山土沃泉美乆<lb/>
　　　不墾有劉叟者闢而居之近董氏黄氏<lb/>
　　　欲買土爲鄰故江有慕之之作予輙次<lb/>
　　　其韻<lb/>
<pb n="KR4d0056_SBCK_027-16a"/>
峩峩淮山上中有隱者棲不知松檜下但見虎<lb/>
豹蹊人群固巳遠樵客入猶迷且奉采蘭飬應<lb/>
無抱玉啼麻田異麻源石路春無泥髙士不近<lb/>
俗更在西嶺西石泉飮自足深壑無人躋不學<lb/>
淮南王安問犬與雞二人逍遥性所樂唯杖蔾<lb/>
復有來慕鄰他年寧荅嵇願君且勉職聖世未<lb/>
易暌<lb/>
　　　魏文以予病渴贈薏苡二叢植庭下走<lb/>
　　　筆戲謝<lb/>
<pb n="KR4d0056_SBCK_027-16b"/>
媿無相如才偶病相如渴潩水有丈人薏苡分<lb/>
叢茇爲飮可扶衰餘生幸且活安知惡巳者不<lb/>
願變野葛<lb/>
宛陵先生集卷第二十七<lb/>
<pb n="KR4d0056_SBCK_027-17a"/>
宛陵先生集目録卷第二十七<lb/>
　　荅宋學士寄𥿄　二月雨後有蚊蚋<lb/>
　　春寒　荅三韓見贈述詩<lb/>
　　叙荅三韓簡　過頴橋懷永叔<lb/>
　　椹澗晝夢　靈樹鋪夕夢<lb/>
　　謝王汝州勸復飮　陪王待制觀牡丹<lb/>
　　和王待制牡丹詠　洛陽牡丹<lb/>
　　等慈寺望嵩岳　睡意<lb/>
　　三月十四日汝州夢<lb/>
<pb n="KR4d0056_SBCK_027-17b"/>
　　　再别仲儀　夕發陽翟<lb/>
　　　缺月　道次靈井<lb/>
　　　荅江十鄰幾　喜謝師厚及第<lb/>
　　　荅通判惠庭花　水丘遺魚<lb/>
　　　和鄰幾見寄　雀奪燕巢<lb/>
　　　和永叔啼鳥　和永叔桐花<lb/>
　　　和王仲儀詠癭　憶吳松江晚泊<lb/>
　　　寄尹師魯　夏日寄韓仲文<lb/>
　　　憶將渡楊子江　秀叔頭虱<lb/>
<pb n="KR4d0056_SBCK_027-18a"/>
　　稚子獲雀雛　丙戌五月晝夢<lb/>
　　蜜　荅王德言<lb/>
　　夢覩　悲書<lb/>
　　寄曹光道惠李　深夏尚見柰樹有實<lb/>
　　戲荅仲文惠海味　寄光化退居李晉卿<lb/>
　　次酬江鄰幾　戲謝魏文惠薏苡<lb/>
<pb n="KR4d0056_SBCK_027-18b"/>
</p>
<p>
目録終<lb/>
</p>
<p>
</p>
  </div>
</body>
</text>
</TEI>
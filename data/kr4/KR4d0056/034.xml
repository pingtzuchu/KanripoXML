<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_034-1a"/>
宛陵先生集卷第三十四<lb/>
　　　　　　　　宋宛陵梅堯臣聖俞著<lb/>
　　　使風<lb/>
跨下橋南逆水風十幅蒲帆彎若弓淮波帶日<lb/>
魚鱗紅岌岌飛上北斗中龜山始撞人定鐘岸<lb/>
草澁澁鳴秋蟲<lb/>
　　　田家屋上壺<lb/>
脩蔓屋頭綴大壺簷外垂霜乾葉猶苦風斷根<lb/>
未移收挂煙突近開充酒具遲賤生無所用㑹<lb/>
<pb n="KR4d0056_SBCK_034-1b"/>
有千金時<lb/>
　　　九月二日夢後寄裴如晦<lb/>
裴生安徤否試問鴈經過處士賦鸚鵡將軍養<lb/>
駱駝食魚今飽未索米柰貧何昨夜分明夢持<lb/>
書認篆窠<lb/>
　　　昭信淮上<lb/>
清淮渺然去白浪勢如奔同發巳先逺獨行將<lb/>
向昬洲長寧辨路夜泊偶依村燈火稍覺亂應<lb/>
聞人語喧<lb/>
<pb n="KR4d0056_SBCK_034-2a"/>
　　　小村<lb/>
淮濶州多忽有村棘籬踈敗謾爲門寒雞得食<lb/>
自呼伴老叟無衣猶抱孫野艇鳥翹唯斷纜枯<lb/>
桑水齧只危根嗟哉生計一如此謬入王民版<lb/>
籍論<lb/>
　　　難知<lb/>
自古難知不遇人朝爲蛇䑕暮龍麟魏齊客溺<lb/>
簀中死亭長妻輕跨下貧白石夜歌誰與進黃<lb/>
金懷印自能伸丈夫只患無才業何恨區區逐<lb/>
<pb n="KR4d0056_SBCK_034-2b"/>
路塵<lb/>
　　　九山<lb/>
我經九山問野叟崔嵬一無安曰九且恐斷岸<lb/>
積瓊玖復意陂原多產韭又疑堆壠若柱灸四<lb/>
者未悟叟不言使我臨流獨搔首<lb/>
　　　淮岸<lb/>
秋水刷土骨峭瘦如老石虚沙歸島嶼寒浪漱<lb/>
竅隙下過白魚尾上有蒼獺跡平崗自相連野<lb/>
籜鳴風櫟<lb/>
<pb n="KR4d0056_SBCK_034-3a"/>
　　　原有禽倐鳴升遽黙下<lb/>
小禽不盈握羽翮自輕捷裊裊上雲鳴聲窮如<lb/>
隕葉雀懷啄粟娛鷃有棲蒿愜嗟嗟力甚微枉<lb/>
與鷹鸇接<lb/>
　　　浮來山<hi>舊說此山產雲母</hi>
秦鬼驅卯沙聚結無蒼翠誰云海上移能與潮<lb/>
浮至洞嘘蛟鼉腥廟畵風雷異雲母今有無庶<lb/>
爲僊藥餌<lb/>
　　　泊下黃溪<lb/>
<pb n="KR4d0056_SBCK_034-3b"/>
黃溪晚來泊得見田家微刺艇斜陽下耕洲載<lb/>
耒歸牛鳴向空犢犬喜入人衣復有返樵者檐<lb/>
枯翹雉肥<lb/>
　　　濠梁感懷<lb/>
天子昔封禪吾叔從金輿廻首㤗山下出建雙<lb/>
隼旟來㝷觀魚臺遂逺承明廬當時十五詠螢<lb/>
照墨石書<lb/>
　　　渦口<lb/>
秋水見灘底淺沙交浪痕白魚跳處急宿鴈下<lb/>
<pb n="KR4d0056_SBCK_034-4a"/>
時昬帶月入渦尾落帆防石根淸淮行未盡明<lb/>
日又前村<lb/>
　　　夢同諸公餞仲文夢中坐上作<lb/>
巳許郊間陳祖席少停車馬莫催行劉郎休恨<lb/>
三千里樽酒十分聽我傾<lb/>
　　　過塗荆二山遇暗石<lb/>
淮流兩山間勢束秋漲急聚石如伏兵歛歛波<lb/>
下立輕舟不可防而况昧所習暗值柂巳毁後<lb/>
者戒前及同發去漸遙更愁寒灘澁<lb/>
<pb n="KR4d0056_SBCK_034-4b"/>
　　　舟上采菊<lb/>
泯泯平慢流行當季秋月演漾過汀洲汀洲芳<lb/>
杜歇白露夜正霏黃菊寒更發采以泛酒巵不<lb/>
獨映華髪<lb/>
　　　朝暮<lb/>
氣候輙未定寒暄朝暮間挾纊水風生衣綌川<lb/>
陽還緑草藏邃岸枯櫟植高山且非天時異順<lb/>
理心自閑<lb/>
　　　荆山<lb/>
<pb n="KR4d0056_SBCK_034-5a"/>
和楚人玆楚地泣玉山無所記但見楚人誇產<lb/>
玉古廟幽幽無鬼哭儻有鬼定無足<lb/>
　　　塗山<lb/>
古傳神禹迹今向舊山阿莫問辛壬娶從來甲<lb/>
子多夜淮低激射朝江上嵯峨荒廟立泥骨巖<lb/>
頭風雨過<lb/>
　　　曉日<lb/>
岀舟曉日升曈曨波上爛爛黃金鎔羃歷紫煙<lb/>
生鏡中釣船似畵分横縱風莫從虎雲從龍變<lb/>
<pb n="KR4d0056_SBCK_034-5b"/>
作霏霞重復重<lb/>
　　　雞聲<lb/>
雞聲踏曉呼呼起扶桑烏含光如車輪碾雲蹤<lb/>
跡無誰教夸父逐逺向鄧林趨復從海底轉循<lb/>
環似轆轤<lb/>
　　　采𣏌<lb/>
誰謂岸無𣏌條其長矣誰謂杞無實爛其皇矣<lb/>
掇彼征矣檐旣盈矣捨棘與蠧造此冝酒維此<lb/>
宜酒我挹我注我飮我助以養我籲<lb/>
<pb n="KR4d0056_SBCK_034-6a"/>
　　　泊橛澗觀渡<lb/>
隔岸呼舟檝臨河立馬牛解鞍沙上憩沉網渚<lb/>
間收殘日銜沙尾孤帆落戍頭莫愁暄作雨晚<lb/>
水白煙浮<lb/>
　　　看山寄宋中道<lb/>
前山不礙逺斷處吐尖碧研青點無光淡墨近<lb/>
有跡前林横白雲復與後嶺隔孤舟川上人引<lb/>
望不知夕安得老畵師寫寄幽懷客<lb/>
　　　暮雨<lb/>
<pb n="KR4d0056_SBCK_034-6b"/>
水上魚吹白露山頭雲與龍附潭中水作潭中<lb/>
雨朱鼈飛過吳洲去鯉魚相隨不知數老蛤銜<lb/>
泥在深處<lb/>
　　　細雨樵行<lb/>
蛟人困卧寒潭底怗波濛濛垂白絹波上女兒<lb/>
飛輕橈逆流自與郎去樵風吹鬢髪不及撩鴉<lb/>
翅卷起蠆尾翹濃纈羅帶長繞腰日暮下來吹<lb/>
短簫<lb/>
　　　晨鴉<lb/>
<pb n="KR4d0056_SBCK_034-7a"/>
雲昬月黒鴉不知皷聲鼕鼕雞報啼睥睨未辨<lb/>
夫東西癡雛噪舞羣翅低野桑葉卷風凄凄濃<lb/>
霧不起寒雨迷晨鴉却歸巢上棲<lb/>
　　　㑹稽婦<lb/>
食藕莫問濁水泥嫁婿莫問寒家兒寒兒黧黒<lb/>
靣無脂驥子縱瘦骨骼竒買臣貧賤妻生離行<lb/>
歌負薪何媿之高車來駕建朱旗銅牙文弩擐<lb/>
犀皮官迎吏走馬萬蹄江潮晝起橫白霓舊妻<lb/>
呼載後乗歸悔淚夜落無聲啼吳酒雖美吳魚<lb/>
<pb n="KR4d0056_SBCK_034-7b"/>
肥儂今豢養慙猪雞園中高樹多曲枝一日挂<lb/>
與桑蟲齊<lb/>
　　　九日次壽州<lb/>
昔人把菊望青榼今我持酒無黃花自催屋裏<lb/>
紅鱗膾不彈墻頭白項鴉壽春城高枕淮水緑<lb/>
蒲踈踈暮帆起登臨不學孟叅軍帽墜山風費<lb/>
嘲𥿄<lb/>
　　　泊壽春龍潭上夜半黑風破一舟<lb/>
盲風吼空來不識前山遮廻激入灣口暗浪騰<lb/>
<pb n="KR4d0056_SBCK_034-8a"/>
水涯喧聞破我船沉沒驚一家晦昧若塗漆心<lb/>
緒如亂麻燈光不出戸鬼火空照沙百物任漂<lb/>
蕩薄命誰怨嗟但存此空舟坐類鳥寄槎妻孥<lb/>
皆失色一夕鬢欲華詹惶俟天明頃刻抵歲遐<lb/>
雨寒雞唱遲况乃城上鴉<lb/>
　　　頴上得鯉魚爲膾懷餘姚謝師厚<lb/>
青蓑潭上老赬尾網中魚買作秋盤膾還思逺<lb/>
客書越虀橙熟乆楚飯稻舂初雖去故鄕逺不<lb/>
嫌爲饌踈<lb/>
<pb n="KR4d0056_SBCK_034-8b"/>
　　　丘家渡早發<lb/>
曲頴若秋蛇屈盤鱗甲活問戍得耕人拾魚逢<lb/>
祭獺草窠殘野燒樹挂經流沫百里相對看頻<lb/>
行媿迂闊<lb/>
　　　水次蘚花<lb/>
秋雨日霏霏碧花生疊疊水邊有神女粧去遺<lb/>
翠靨岸側小家婦不知所宜愜未得未還人自<lb/>
將渾靣帖<lb/>
　　　夜行憶山中<lb/>
<pb n="KR4d0056_SBCK_034-9a"/>
青熒鬼火動不悟前山雨昬徑梟鳥鳴獨行毛<lb/>
髪聚桷葉枯綴林風動疑有虎低迷薄雲開心<lb/>
喜淡月吐<lb/>
　　　村醪<lb/>
雨濕破荆籬風搖樹亞旗小槽聲不急挈榼問<lb/>
沽遲摘果野棠熟望人船大隨燈前相對飮還<lb/>
似昔過時<lb/>
　　　川上田家<lb/>
斜光隔河明入照桑柘下臯壠生麥苗青青尚<lb/>
<pb n="KR4d0056_SBCK_034-9b"/>
堪把逺見牛羊歸相親童稚野醉歌秋草間頗<lb/>
與世家寡<lb/>
　　　發匀陵<lb/>
秋雨宻無迹濛濛在一川孤村望漸逺去鳥飛<lb/>
巳先向晚雲漏日微光人倚船安知偶自適落<lb/>
岸逢沙泉<lb/>
　　　聞鴈<lb/>
濕雲夜不散薄處微有星孤鴈去何急一聲愁<lb/>
更聽心應失舊侣翅巳高青冥幾日江海上鳬<lb/>
<pb n="KR4d0056_SBCK_034-10a"/>
鷗共滿汀<lb/>
　　　牽船人<lb/>
沙洲折脚鴈疑人鋪翅行柰何暮雨來復值寒<lb/>
風生濕毛染泥滓縮頸無鳴聲爾軰正若此猶<lb/>
勝𬒳堅兵<lb/>
　　　田人夜歸<lb/>
田收野更逈墟里隔煙陂荒徑巳風急獨行唯<lb/>
大隨荆扉候不掩稚子望先知自是一生樂何<lb/>
湏閭井爲<lb/>
<pb n="KR4d0056_SBCK_034-10b"/>
　　　行次頴州聞張甥宗亮不捷鄕薦以詩<lb/>
　　　唁而迎之<lb/>
風前汝隂道雨冷江南書始歎與意異何慙定<lb/>
鑑踈但能存楚玉切莫道黔驢不負當時約馳<lb/>
迎一乗車<lb/>
　　　聞櫓<lb/>
靜夜有舟下中流聞櫓聲隔牎燈巳暗卷幔月<lb/>
微明漸向寒灣逺遙應宿枕驚客心何苦急曾<lb/>
是不縁名<lb/>
<pb n="KR4d0056_SBCK_034-11a"/>
　　　晚鷗<lb/>
晴川帶微陽鷗鳥雙飛去雙飛如有歸並宿向<lb/>
何處汀寒霧羃歷永落沙沮洳不避近行舟應<lb/>
知心寡慮<lb/>
　　　新晴<lb/>
隂雲忽掃盡朝日吐清光萬里不礙日衆鳥欣<lb/>
哢吭草樹巳搖落山川尚鬱蒼百事擇佳日佳<lb/>
日唯晴陽<lb/>
　　　將次項城阻風舟不能進<lb/>
<pb n="KR4d0056_SBCK_034-11b"/>
逆水寒風急輕舟晚不前因來泊古渡聊且上<lb/>
平田草軟行方穩鶉驚去瞥然却㝷孤岸逺吹<lb/>
幘亂華顛<lb/>
　　　斫膾懷永叔<lb/>
高河古穴深下有蒼鱗鯽岀水獰將飛落刀細<lb/>
可織香粳炊正滑白酒美少力但欠平生歡共<lb/>
此中路食<lb/>
　　　夜漁<lb/>
夜漁歸自速短艇若飛雲水動月猶白挐音人<lb/>
<pb n="KR4d0056_SBCK_034-12a"/>
不聞廻身明燭底撫卷至宵分我以此爲足勞<lb/>
勞非爾羣<lb/>
　　　驚鳬<lb/>
驚鳬雖避人終戀舊所泊盡背船頭去却從船<lb/>
尾落湏知取勢高不是初飛錯<lb/>
　　十月三日相公花　小飮賦四題<lb/>
　　　拒霜<lb/>
木杪芙蓉花開非紅艶早常畏晚霜寒朱華競<lb/>
衰草<lb/>
<pb n="KR4d0056_SBCK_034-12b"/>
　　　九月二十八日牡丹<lb/>
香包巳向青春發又見秋深特地開應笑菊殘<lb/>
無意思不能邀賦洛陽才<lb/>
　　　殘菊<lb/>
零落黃金蘂雖枯不改香深叢隱孤秀猶得奉<lb/>
淸觴<lb/>
　　　三日讌集<lb/>
蕭然寒圃有殘芳吟徧朱欄向夕陽旣許坐陪<lb/>
公衮貴却慙蒿羽接鸞凰<lb/>
<pb n="KR4d0056_SBCK_034-13a"/>
　　　依韻許主客北樓夜㑹<lb/>
一月能逢幾笑歡高樓紅蠟滴金盤吟餘隴首<lb/>
雲初散唱盡陽關露巳寒不管星河漸西落自<lb/>
將煙水去程寛當時坐客各南北誰憶重遊泛<lb/>
木蘭<lb/>
　　　謹和相國屋上菊叢<lb/>
屋上有叢菊結根深瓦縫旣無地勢美又乏土<lb/>
力擁乃因塗明生不由人所種亦能應節開焉<lb/>
取入公用公來歩廣庭聞鴈目始縱忽見粲然<lb/>
<pb n="KR4d0056_SBCK_034-13b"/>
英降植合常從賓僚席其傍詠玩意已重物莫<lb/>
猒僻逺㑹遇良可頌<lb/>
　　　寒菜<lb/>
畦𬞞收莫晚圃吏巳能供根脆上將凍葉萎霜<lb/>
漸濃不應虚巳筯還得間庖饔㫖蓄詩人詠從<lb/>
來用禦冬<lb/>
　　　送裴節推歸京<lb/>
逺水未生凍輕舟歸大梁岸廻初向月篙滑始<lb/>
霑霜淸世豈淹俊上公存薦章行應重對策莫<lb/>
<pb n="KR4d0056_SBCK_034-14a"/>
愧漢賢良<lb/>
　　　十月菊上蜂<lb/>
黃蜂得晴日不道菊開稀向蘂晚寒起落叢無<lb/>
力飛輕輕難自舉怗怗一何微莫問巢房處斜<lb/>
陽柰欲歸<lb/>
　　　送江學士睦州通判<lb/>
渉淮淮水淺泝溪溪水遲君到桐廬日正值采<lb/>
茶時試問嚴陵跡今復有誰知<lb/>
　　　和民樂<lb/>
<pb n="KR4d0056_SBCK_034-14b"/>
歲晚埸功畢野老相經過有酒自斟酌適意同<lb/>
笑歌大兒緝牛衣小兒護雞窠囷廩見餘積息<lb/>
戍靡負戈林間落熟果屋裏鳴寒梭㑹待朔雪<lb/>
時狐兎生罝羅飫鮮持作腊贈乏不言他是非<lb/>
了莫問此理當何如<lb/>
　　　和晚花<lb/>
春花莫猒早秋草莫猒遲各不相羡慕榮枯乃<lb/>
繋時芙蓉東籬英雖晚亦自宜霜前給給開霜<lb/>
後差差萎深處有孤蕚寒月尚見披野蜂徒愛<lb/>
<pb n="KR4d0056_SBCK_034-15a"/>
香凍翼不能支抱枝無力去憫然見恩私<lb/>
　　　聞進士販茶<hi>自此宣州至和二年五月後</hi>
山園茶盛四五月江南竊販如犲狼頑凶少壯<lb/>
冒嶺險夜行作隊如刀槍浮浪書生亦貪利史<lb/>
笥經箱爲盗囊津頭吏卒雖捕獲官司直惜儒<lb/>
衣裳却來城中談孔孟言語便欲非堯湯三日<lb/>
夏雨刺昬墊五日炎熱譏旱傷百端得錢事酒<lb/>
䏑屋裏餓婦無糇糧一身溝壑乃自取將相賢<lb/>
科何爾當<lb/>
<pb n="KR4d0056_SBCK_034-15b"/>
　　　梅雨<lb/>
三日雨不止蚯蚓上我堂濕菌生枯籬澗氣醭<lb/>
素裳東池蝦蟇兒無限相跳梁野草侵花圃忽<lb/>
與欄干長門前無車馬苔色何蒼蒼屋後昭亭<lb/>
山又被雲蔽藏四向不可徃靜坐唯一牀寂然<lb/>
忘外慮微誦黃庭章妻子笑我閑曷不自舉觴<lb/>
巳勝伯倫婦一醉猶在傍<lb/>
　　　鳥毁燕巢<lb/>
堂間兩胡燕哺雛㘅百蟲老鴉亦養子偷雛燕<lb/>
<pb n="KR4d0056_SBCK_034-16a"/>
巢中燕巢忽墮地六七皆命窮赤身無羽翼腸<lb/>
斷彼雌雄來徃<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>鳴聲安得置室宫我閔樓簍<lb/>
籔俄已彊雨風從今更生卯不若受女娀<lb/>
　　　五月十三日大水<lb/>
誰知山中水忽向舍外流誰知門前路已通溪<lb/>
中舟窮蛇上竹枝聚蚓登階陬我家地勢高四<lb/>
顧如湖滮浮萍穿籬眼斷葑過屋頭官吏救市<lb/>
橋停車當市樓應念此中居望不辯馬牛危湍<lb/>
瀉天河漫漫無汀洲羣蛙正得時日夜鳴不休<lb/>
<pb n="KR4d0056_SBCK_034-16b"/>
戢戢後池魚隨波去難留揚鬐雖自在江上多<lb/>
網鉤紛紜閭里兒踊躍競學泅吾慕孔宣父有<lb/>
意乗桴浮<lb/>
宛陵先生集卷第三十四<lb/>
<pb n="KR4d0056_SBCK_034-17a"/>
<pb n="KR4d0056_SBCK_034-18a"/>
宛陵先生集目録卷第三十四<lb/>
　　使風　田家屋上壺<lb/>
　　夢後寄裴如晦　昭信淮上<lb/>
　　小村　難知<lb/>
　　九山　淮岸<lb/>
　　原有禽　浮來山<lb/>
　　泊下黃溪　濠梁感懷<lb/>
　　渦口　夢諸公餞仲文<lb/>
　　過塗荆山　舟上采菊<lb/>
<pb n="KR4d0056_SBCK_034-18b"/>
　　朝暮　荆山<lb/>
　　塗山　曉日<lb/>
　　雞聲　采𣏌<lb/>
　　泊橛澗觀渡　看山寄中道<lb/>
　　暮雨　細雨樵行<lb/>
　　晨鴉　㑹稽婦<lb/>
　　九日次壽州　泊壽春龍潭<lb/>
　　頴上得鯉爲膾　丘家渡早發<lb/>
　　水次蘚花　夜行憶山中<lb/>
<pb n="KR4d0056_SBCK_034-19a"/>
　　村醪　川上田家<lb/>
　　發匀陵　聞鴈<lb/>
　　牽船人　田人夜歸<lb/>
　　唁張甥不捷鄕薦　聞櫓<lb/>
　　晚鷗　新晴<lb/>
　　項城阻風　斫膾懷永叔<lb/>
　　夜漁　驚鳬<lb/>
　　相公後園四題　和許主客夜㑹<lb/>
　　和相國屋上菊叢　寒菜<lb/>
<pb n="KR4d0056_SBCK_034-19b"/>
　　送裴節推歸京　十月菊上蜂<lb/>
　　送江學士睦倅　和民樂<lb/>
　　和晚花　聞進士販茶<hi>自此宣州至和二年五月後</hi>
　　梅雨　烏毁燕巢<lb/>
　　五月十三日大水<lb/>
目録終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_009-1a"/>
宛陵先生集卷第九<lb/>
　　　　　　　　宋宛陵梅堯臣聖俞著<lb/>
　　　依韻和胡武平懷京下游好<lb/>
南國易悲愁西風起高樹枯荷復送雨度鴈寧<lb/>
知數欲問北來音繫書復若故冥飛杳無跡弋<lb/>
者徒有慕况在白蘋洲而懷石渠署石渠多故<lb/>
人鵷鵠方騫翥鏘鳴尚可希綷翼何由附主人<lb/>
賴知已未變疇昔顧乗桴豈仲尼好勇非季路<lb/>
幸依南郡帳不學邯鄲歩自守終日愚都忘向<lb/>
<pb n="KR4d0056_SBCK_009-1b"/>
時慮睠戀此江湖親年當喜懼旣獲庭闈近又<lb/>
多山水趣邇來對明月千里猶會晤長橋人絕<lb/>
聲舉酒逢秋露逈聞孤舟笛煙水在何處俯檻<lb/>
意無涯跳波魚夜乳頗得眞隱情奚湏慕巢許<lb/>
思寄梅枝香逺隔蘭溪渡緘之付好風精爽亦<lb/>
隨去<lb/>
　　　依韻和武平九月十五日夜北樓望太<lb/>
　　　湖<lb/>
東吳臨海若看月上青冥河漢微分練星辰淡<lb/>
<pb n="KR4d0056_SBCK_009-2a"/>
布螢細煙沈逺水重露裛空庭孤坐饒清興惟<lb/>
將影對形<lb/>
　　　依韻武平憶玉晨觀<lb/>
世路多氛垢人間浪逐名是非還自喻寵辱固<lb/>
堪驚薄宦眞何戀丹砂儻可成終尋谷口隱鄭<lb/>
子豈其卿<lb/>
　　　凝碧堂<lb/>
始至荷芰生田田湖上宻復當花競時艷色凌<lb/>
朝日今來蓮巳枯碧水墮秋實更待雪中過羣<lb/>
<pb n="KR4d0056_SBCK_009-2b"/>
峰應互出樽有緑蟻醅爼有頳壼橘可以持蟹<lb/>
螯逍遙此居室<lb/>
　　　送劉成伯著作赴弋陽宰<lb/>
我昨之官來值君爲郡掾當年巳知名是日纔<lb/>
識靣未乆嗟還都始應羣公薦遂除芸省郞出<lb/>
治江上縣縣劇素所聞其俗到可見水精製盤<lb/>
盂<hi>去</hi>氷瑩產郊甸鳴箏斵桐梓雕飾雜寶絢有<lb/>
藥化銅鈆方士多伏鍊君今齒尚壯好學常不<lb/>
倦二者定非惑吾言亦狂狷絃歌將有餘幸可<lb/>
<pb n="KR4d0056_SBCK_009-3a"/>
窮經傳歸來期著書篋楮盈百卷莫學此踈慵<lb/>
無能守貧賤明朝君當行勉勉自出餞豈無一<lb/>
壼酒豈無一鼎饌<lb/>
　　　冬雷<lb/>
上帝設號令隱其南山下震發固有時曷常事<lb/>
慿怒春以動含生夏以奮風雨冬其息不用藏<lb/>
在黃厚土我今來江南歲曆惟建午如何小雪<lb/>
前向曉疑鳴釡蛟虵龜蟲厄鱗裂口塊吐蝦䗫<lb/>
不食月深窟僵兩股天公豈物欺若此汨時序<lb/>
<pb n="KR4d0056_SBCK_009-3b"/>
或言非天公實乃隂怪主嘗觀古祠畵牛首推<lb/>
連鼓黒雲雜狂飈相與爲肺腑是不由昊穹安<lb/>
能順寒暑吾因考厥事復以驗莽鹵市井欺量<lb/>
衡定知不活汝元惡逆大倫弗加霹靂斧此豈<lb/>
曰無私故予未所取必恐竊天威似將文法侮<lb/>
焉顧五行錯詎畏萬物覩欲扣九門陳恨身無<lb/>
鳥羽<lb/>
　　　劉成伯遺建州小片的乳茶十枚因以<lb/>
　　　爲答<lb/>
<pb n="KR4d0056_SBCK_009-4a"/>
玉斧裁雲片形如阿井膠春谿闘新色寒籜見<lb/>
重包價劣黃金敵名將紫笋抛桓公不知味空<lb/>
問楚人茅<lb/>
　　　冬日送暹上人<lb/>
霜風刮地如刀鎌鳥不逺飛魚巳潜何况削髪<lb/>
冷入骨草屨不畏氷雪霑縁山渉水去幾里晝<lb/>
鉢野飯誰來添毗陵舊寺苦欲到索我贈行無<lb/>
乆淹<lb/>
　　和壽州宋待制九題<lb/>
<pb n="KR4d0056_SBCK_009-4b"/>
　　　熈熈閣<lb/>
初日照城樓流暉及菌閣上收花霧紅下見春<lb/>
煙薄信羙是殊邦而淹佐時略自慙江外人敢<lb/>
慕淮南作<lb/>
　　　春暉亭<lb/>
卉木日巳發中圃日巳嘉歡言樂和景及此鬂<lb/>
未華春風實無幾凌亂枝上花山隂况暮月俯<lb/>
仰誠可嗟<lb/>
　　　白蓮堂<lb/>
<pb n="KR4d0056_SBCK_009-5a"/>
蟋蟀在秋堂芙蕖出深水浩露同一色澄澈寒<lb/>
鑑裏佳人耻施朱欲與天眞比沙鳥閑且都誰<lb/>
將擬公子<lb/>
　　　式宴亭<lb/>
從事誰獨賢而來均宴喜幽禽雜嘯呼珍木竟<lb/>
叢倚興將物色俱閑猒簫鼓美寧同不聞問訟<lb/>
息時遊此<lb/>
　　　秋香亭<lb/>
高軒盛叢菊可以泛緑罇餘甘自同薺忘憂寧<lb/>
<pb n="KR4d0056_SBCK_009-5b"/>
用萱有木皆剥實何草不陳根獨此冐霜艷芬<lb/>
郁滿中園<lb/>
　　　狎鷗亭<lb/>
羣生自知機不可欺以異此雖鷗與馴鷗亦魚<lb/>
所避坐熊臨碧水安得同一致然此海客心還<lb/>
應無有愧<lb/>
　　　齊雲亭<lb/>
城隅結危棟髣髴凌煙霓平觀飛雨來俯窺巢<lb/>
禽棲浩蕩孤思發羃歷蔓草齊長安去不逺何<lb/>
<pb n="KR4d0056_SBCK_009-6a"/>
言西北迷<lb/>
　　　美䕃亭<lb/>
野材仍翦茅當此茂林下晴暉葉上明翠影盃<lb/>
中瀉鮮風時颼飀輕裾自蕭灑固殊嵇生鍜曷<lb/>
慕巖栖者<lb/>
　　　望僊亭<lb/>
嘗聞淮南王雞犬從此去至今山頭石馬跡尚<lb/>
有處使君辭從官終日絕塵慮望望雲漢間想<lb/>
見賓天馭<lb/>
<pb n="KR4d0056_SBCK_009-6b"/>
　　　依韻和僧說上人見訪<lb/>
客從東國來山雲猶在屨是時正窮臘鴈落溪<lb/>
隂暮投宿古城隅雪迷松下路衣楮足蘭荃相<lb/>
過寧猒屢<lb/>
　　　立春前一日雪中訪烏程宰李君俞尋<lb/>
　　　有詩見貺依韻和答<lb/>
粉絮先春拂靣翔臨風躍馬到君堂縣民將喜<lb/>
土膏起令尹未驚農事忙疾呼小吏具山酌便<lb/>
欲盡醉爲詩狂我牽塵俗不得乆何意更煩投<lb/>
<pb n="KR4d0056_SBCK_009-7a"/>
夜光<lb/>
　　　送劉比部<lb/>
青山夜來雨溪水巳潺湲侵曉桂旗動傷離蘋<lb/>
渚前百壼臨祖道兩槳破春煙舊業西河上歸<lb/>
心向日邊<lb/>
　　　贈月上人彈琴<lb/>
人閑溪上橫刳木素琴寒倚一枝玉吳王城畔<lb/>
鏁深房月下空彈孤鴈曲<lb/>
　　　冬日陪胡武平遊西余精舍<lb/>
<pb n="KR4d0056_SBCK_009-7b"/>
侵晨霜氣嚴溪口氷巳合烏榜將進遲寒篙旋<lb/>
摧拉遙看松竹深雪屋藏山衲登臨興都盡薄<lb/>
暮㳂清霅<lb/>
　　　依韻和武平苕霅二水<lb/>
昔愛伊與洛今逢苕與霅南郭復西城曉色明<lb/>
於甲塵纓庶可濯白鳥誰來狎落日潭上歸魚<lb/>
謌自相答<lb/>
　　　依韻和武平昇卞二山<lb/>
北峰壓城蒼南岫縁溪緑誰知昔人遊尚想叢<lb/>
<pb n="KR4d0056_SBCK_009-8a"/>
桂馥鳥獸安可羣呼鳴自爲族儻聞羡門術一<lb/>
躡塵外躅<lb/>
　　　送崔主簿赴睦州清溪<lb/>
舟輕不畏險逆上子陵灘七里峽天翠千重雲<lb/>
木寒古祠鳴野鳥亂石激春湍正與高懷愜寧<lb/>
歌行路難<lb/>
　　　依韻和劉比部留别<lb/>
春雲巳泊簾濃淡半晴天沙草微抽緑林枝逺<lb/>
帶煙况玆逢晩景那更送歸船苦酒聊爲酌無<lb/>
<pb n="KR4d0056_SBCK_009-8b"/>
勞辨聖賢<lb/>
　　　送潘供奉承勛<lb/>
與君迹熟情巳親欲將行邁聊感人舉酒不能<lb/>
効時俗半醉苦語資立身長大實好帶刀劒曷<lb/>
不徃助清邊塵門㦸雖高豈自有當思乃祖爲<lb/>
功臣所宜勇躍發竒策嘉名定體庶得眞儻以<lb/>
斯言作狂說乗肥食脆任青春<lb/>
　　　答新長老詩編<lb/>
江東釋子多能詩窻前樹下如蟬嘶朝風暮月<lb/>
<pb n="KR4d0056_SBCK_009-9a"/>
只自老建安舊體誰攀躋唯師獨慕陶彭澤竒<lb/>
蹟仍收王會稽<hi>嘗示余右軍書一軸</hi>此焉趣尚巳不淺更<lb/>
在措意摩雲霓<lb/>
　　　題劉道士奉眞亭<lb/>
降眞沈水生爐煙扣齒曉漱華池泉心存崑閬<lb/>
未可到夜瞻北斗何聯聯顧玆虚室如有遲一<lb/>
草一石幽且妍芝蓋雲軿杳無至不知誰更似<lb/>
楊權<lb/>
　　依韻和烏程李著作四首<lb/>
<pb n="KR4d0056_SBCK_009-9b"/>
　　　縣署西園<lb/>
春入西園何苦誇我曾狂醉洛城花如今老大<lb/>
都無興獨坐晴軒看落霞<lb/>
　　　霅上二首<lb/>
共愛霅溪風物美春來清可鑑鬚眉蘋生楚客<lb/>
將歸日花暖吳𧖟始浴時臨水竹樓通市陌跨<lb/>
橋雲屋接川湄畵船載酒期君醉巳是無謀助<lb/>
翦夷<lb/>
靚粧艷服遊川上簫鼓聲中俗自歡寄語春風<lb/>
<pb n="KR4d0056_SBCK_009-10a"/>
休用惡恐教潭水起波瀾<lb/>
　　　早春遊南園<lb/>
東國春歸早南園百卉宜萱芽開翠頴杏蕚破<lb/>
煙姿青壠將鳴雉喬林未囀鸝石尤風莫起芳<lb/>
物畏君吹<lb/>
　　　送簽判張秘丞赴秀州<lb/>
江鷰歸時君亦歸鷰巢未暖君還去去去溪邊<lb/>
楊柳多正值清明欲飛絮競折贈行何所益時<lb/>
當長養傷嘉樹不如舉酒對青山酒罷移舟湏<lb/>
<pb n="KR4d0056_SBCK_009-10b"/>
薄暮嘉禾主人余乆知跡冗不擬強攀附儻或<lb/>
無忘問姓名爲言懶拙皆如故<lb/>
　　　送弟赴和州幕<lb/>
夾河爲郡不如古江北江南作冗官湏記長傳<lb/>
一經訓雖貧莫改飮瓢歡歷陽况與吾廬近春<lb/>
榖休言問膳難此日停舟聊舉酌明當水驛自<lb/>
加餐<lb/>
　　　寄題徐都官新居假山<lb/>
太湖萬穴古山骨共結峯嵐勢不孤苔徑三層<lb/>
<pb n="KR4d0056_SBCK_009-11a"/>
平木末河流一道接墻隅巳知谷口多花藥秪<lb/>
欠林間落狖鼯誰侍巾鞲此遊樂里中遺老肯<lb/>
相呼<lb/>
　　　送梵才吉上人歸天台<lb/>
頃余遊鞏洛值子入天台當時羣卿士共羡出<lb/>
氛埃荏苒踰一紀却向人間來問子何爲爾言<lb/>
興般若臺雖將發愚闇般若安在哉此教乆巳<lb/>
熾增海非一盃我言亦爝火豈使萬木灰蓋欲<lb/>
守中道焉能力損裁子勿疑我言遂以爲嫌猜<lb/>
<pb n="KR4d0056_SBCK_009-11b"/>
忽聞擕錫杖思向石橋廻城霞與琪樹璨璨助<lb/>
詩才嘉辭徧人口幸足息巖隈<lb/>
　　　公度以余嘗語洛中花品而此邦之人<lb/>
　　　多不敢言花於余今又風雨經時花期<lb/>
　　　遂過作詩以見貽故次其韻<lb/>
去年三月來吳中欲擬看花無與從今年二月<lb/>
花偏早發作無節雨與風前時晴明要尋賞謂<lb/>
夸洛陽多不容我心豈是限南北美好未必湏<lb/>
深紅姚黃魏品若盡有春色定應天下空因君<lb/>
<pb n="KR4d0056_SBCK_009-12a"/>
見贈又及此莫怪還思澗水東<lb/>
　　　留題可及明心堂<lb/>
秭雉巳先嘷卉木蕚漸歇俯檻弄條枚因心悟<lb/>
生滅上人本高胄季父踐清列而能猒紛華樂<lb/>
彼方外說<lb/>
　　　陪武平游雅上人房卞峯亭<lb/>
晩愛池上清羣峰對簷隙常恐雲氣生坐令蒼<lb/>
翠隔復繞曲塘隂映實孤花拆誰知禪者居來<lb/>
伴使君適<lb/>
<pb n="KR4d0056_SBCK_009-12b"/>
　　　送張舍人自安吉移宰桐安<lb/>
逺辭湖上山徙治海邊邑機杼吳俗饒魚蝦越<lb/>
人給操琴在更張殊土冝順襲何以贈勤勤薄<lb/>
言玆所及<lb/>
　　　劉彞秀才歸江南<lb/>
鳯鳥不在笯麒麟寧受靽君思此二物中夜忽<lb/>
興歎况值南風來襲蘭歸楚岸<lb/>
　　　送胡武平<lb/>
來見江南昬使君詠汀蘋再看蘋葉老汀畔送<lb/>
<pb n="KR4d0056_SBCK_009-13a"/>
歸人人歸多慕戀遺惠在玆民始時繞郊郭水<lb/>
不通蹄輪公來作新塘直抵吳松垠新塘建輿<lb/>
梁濟越脫輈仁言度新塘去隨跡如魚鱗從今<lb/>
新塘樹便與蔽芾均我雖備僚屬筆舌敢妄陳<lb/>
因行録所美願與國風振<lb/>
　　　廻陳郞中詩集<lb/>
嘗觀陳伯玉感遇三十篇矯矯追古道粲爾日<lb/>
星懸今公豈其後佳詠乆巳傳憶爲童子日早<lb/>
誦錦繡妍玆來預官屬而許玩竒編明珠三百<lb/>
<pb n="KR4d0056_SBCK_009-13b"/>
琲一一徑寸圎他人握中有未獲毫髪焉家貧<lb/>
敢懷寶况近驪龍淵又畏風雨作神物不得全<lb/>
再拜捧明月長跪還席前<lb/>
　　　依韻和武平别後見寄<lb/>
溪逺檣危一望遙此焉悽絕府中僚巳同鴈鶩<lb/>
依清淺共看鸞皇上泬寥别岸無端縈細柳廻<lb/>
舟不忍過新橋醉來事事能生感誰道愁腸酒<lb/>
易銷<lb/>
　　　蘄州廣濟劉主簿<lb/>
<pb n="KR4d0056_SBCK_009-14a"/>
相識雖非乆相親似舊年論文君豈後尚齒我<lb/>
慙先慣狎吳兒水將浮楚客船安知不離恨高<lb/>
柳正鳴蟬<lb/>
　　　依韻和僧說夏日閑居見寄<lb/>
城郭非清凉山僧抱微疾又况三伏時當玆一<lb/>
禪室炎飊正爍爍溪水徒瑟瑟唯詠氷雪辭可<lb/>
以銷夏日<lb/>
　　　依韻和李宰秋思<lb/>
一葉與風舞巳知天地情將令百菓實競振羣<lb/>
<pb n="KR4d0056_SBCK_009-14b"/>
蟲聲陶令欲收秫豳人思誓觥更吟君麗句誰<lb/>
爲寫鍾評<lb/>
　　　送儲令赴韶州樂昌<lb/>
嘗聞韶石下虞舜古祠深至樂乆巳寂况持陶<lb/>
令琴炎方不道逺一去值秋霖<lb/>
　　　隱眞亭<hi>烏程史尉署</hi>
作尉慕吾祖吾祖非得時誰似芙蓉國日見芙<lb/>
蓉披凉雨隨風來清香入酒巵自得眞隱趣不<lb/>
慙吳市爲<lb/>
<pb n="KR4d0056_SBCK_009-15a"/>
　　　說上人遊廬山<lb/>
夙懷高世趣固足林壑情欲遊名山徧遂爲廬<lb/>
岳行又訪逺公蹟東林氣象清瀑布秋影落香<lb/>
爐曉煙生洗蕩萬古慮薫蒸千載名我今滯孤<lb/>
宦空羡瓶錫輕<lb/>
　　　和元之述夢見寄<lb/>
高秋枕席凉晝寢還清曠不嘲君腹便獨夢予<lb/>
爾訪豈忘相規言仍記羣小謗始知端正心寐<lb/>
語尚不誑敞怳何讒人告子亦孟浪吾聞有尸<lb/>
<pb n="KR4d0056_SBCK_009-15b"/>
蟲伺惡多相尚耽睡受其惑子心恐成恙勉子<lb/>
守庾曹勿使玆物王䰟交昧聰明寤後成清唱<lb/>
誦玩自省循徒爾増怊悵不能檢細微遂使言<lb/>
屢貺雖然甚頑鄙内顧無過當仲尼稱天厭季<lb/>
路猶行行何當謝勤誠爲子傾嘉釀<lb/>
　　　秋日卧疾恭上人來過不及見因以詩<lb/>
　　　答<lb/>
溪上秋霧多溪居曉寒入呼吸遂生痾嘔泄不<lb/>
下粒素知江南地大率皆卑濕乆從吳土居氣<lb/>
<pb n="KR4d0056_SBCK_009-16a"/>
候非所襲伏枕欲經旬冠帶拈巳澁女奚特扣<lb/>
關問疾提山笠我非金粟身寄謝何暇揖屈性<lb/>
玆不能他時冀來及<lb/>
　　　依韻和守賢上人晩秋書事<lb/>
秋霧鬱不開曚曨夾溪樹深枝尚宿禽寒葉時<lb/>
驚露我居溪之隂早景誠所慕開谿吐初陽獨<lb/>
吟神與晤豈意方袍人而懷此焉趣忽枉瓊玖<lb/>
章無慙惠休句<lb/>
<pb n="KR4d0056_SBCK_009-16b"/>
</p>
<p>
宛陵先生集卷第九<lb/>
<pb n="KR4d0056_SBCK_009-17a"/>
<pb n="KR4d0056_SBCK_009-18a"/>
宛陵先生集目録卷第九<lb/>
湖州後詩<lb/>
　　和胡武平懷京下　和武平望太湖<lb/>
　　和武平憶玉晨觀　凝碧堂<lb/>
　　送劉著作弋陽宰　冬雷<lb/>
　　送成伯遺建荈　冬日送暹上人<lb/>
　　和宋待制九題　和說上人見訪<lb/>
　　雪中訪烏程李宰　送劉比部<lb/>
　　贈月上人彈琴　陪武平遊西余<lb/>
<pb n="KR4d0056_SBCK_009-18b"/>
　　和武平苕霅二水　和武平昇卞二山<lb/>
　　送崔主簿赴青溪　和劉比部留别<lb/>
　　送潘供奉承勛　答新長老詩編<lb/>
　　題劉道士奉眞亭　和烏程李著作四首<lb/>
　　送簽判張秘丞　送弟和州幕<lb/>
　　寄題徐都官假山　送吉上人歸天台<lb/>
　　次答公度　留題可及明心堂<lb/>
　　陪武平游卞峰亭　送張舍人<lb/>
　　劉彞秀才歸江南　送胡武平<lb/>
<pb n="KR4d0056_SBCK_009-19a"/>
　　廻陳郞中詩集　和武平别後見寄<lb/>
　　蘄州廣濟劉主簿　和僧夏日閑居<lb/>
　　和李宰秋思　送儲令赴樂昌<lb/>
　　隱眞亭　說上人遊廬山<lb/>
　　和元之述夢　答恭上人<lb/>
　　和守賢晩秋書事<lb/>
<pb n="KR4d0056_SBCK_009-19b"/>
</p>
<p>
目録終<lb/>
</p>
<p>
</p>
  </div>
</body>
</text>
</TEI>
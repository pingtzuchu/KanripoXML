<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_004-1a"/>
宛陵先生集卷第四<lb/>
　　　　　　　　宋宛陵梅堯臣聖俞著<lb/>
　　　池州進士陳生惠然見過不日且行因<lb/>
　　　以詩贈别<lb/>
呼童具雞黍頗識故人期竹館忽枉駕此樽聊<lb/>
解頥醉歌返北郭春雨生東陂便與千峰隔登<lb/>
高空復思<lb/>
　　　春隂<lb/>
濃淡雲無定凄微氣宇寒鳩鳴桑葉吐村暗杏<lb/>
<pb n="KR4d0056_SBCK_004-1b"/>
花殘客子行裘薄春塘野水寛輕雷欣巳發謬<lb/>
作採茶官<lb/>
　　　春晴對月<lb/>
雲掃魚鱗靜天開桂魄清梨花鑑中色杜宇晝<lb/>
時聲寥落將寒食覉離念故京都無惜春意罇<lb/>
酒爲誰傾<lb/>
　　　植梔子樹二窠十一本於松側<lb/>
舉世多植梨而我學種梔顔色固不别良苦誠<lb/>
異宜團團緑堦側豈畏秋風吹同心誰可贈爲<lb/>
<pb n="KR4d0056_SBCK_004-2a"/>
<pb n="KR4d0056_SBCK_004-3a"/>
梅葉未藏禽梅子青可摘江南小家女手弄門<lb/>
前劇齒軟莫勝酸弃之曾不惜寧顧馬上郞春<lb/>
風滿行陌<lb/>
　　　挾彈篇<lb/>
長安細侯年尚小獨出春郊不湏暁手持柘彈<lb/>
霸陵邊豈惜金丸射飛鳥金丸射盡飛鳥空解<lb/>
衣市酒向新豐醉倒銀缾方肯去去卧紅樓歌<lb/>
吹中不管花開與花老明朝還去杜城東<lb/>
　　　五日登北山望競渡<lb/>
<pb n="KR4d0056_SBCK_004-3b"/>
南方傳競渡多在屈平祠簫鼓滿流水風煙生<lb/>
畵旗千橈速飛鳥兩舸刻靈螭盡日來江畔誰<lb/>
知輕薄兒<lb/>
　　　寄新安通判錢學士<lb/>
昔人言訪舟江水賦清泚冬春常一色深淺皆<lb/>
見底崖日半寒潭澄明動朱鯉君懷素已高塵<lb/>
慮都應洗<lb/>
　　　得歐陽永叔回書云見來客問予動靜<lb/>
　　　備詳<lb/>
<pb n="KR4d0056_SBCK_004-4a"/>
昨日使人回聞君與之坐君問我何爲但云思<lb/>
寡過寡過眞未能得便北窻卧此趣今巳深世<lb/>
間誰與和<lb/>
　　　建德新墻詩<lb/>
此廨不營堵筠篁爲宻籬初年固可蔽晏歲不<lb/>
能支巳被巢蜂蠧復爲荒葛虆夏雨乆枯脆秋<lb/>
風遂傾欹雞鶩恣穿逸牛羊來踐窺我議欲板<lb/>
築羣走皆不怡首吏先進白土踈不可爲潦雨<lb/>
忽暴集澗流如突馳我心賾其極斯語其見欺<lb/>
<pb n="KR4d0056_SBCK_004-4b"/>
用竹乃戸率破得縁而私冬歛葺西角春調完<lb/>
北陲循環日有壞煩擾無虚時介決弗爾惑遂<lb/>
飭闢其基榛莽一芟去畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>能恱隨膏潤非朽<lb/>
壤峭削隱金鎚荏苒未踰月屹如長雲垂䟽壍<lb/>
備水害旣圬復蓬茨豈唯禦貛豹亦以防狐狸<lb/>
且有内外隔絕聞閭巷卑安然玆燕息來者勿<lb/>
吾隳<lb/>
　　　九月五日得姑蘇謝學士寄木蘭堂官<lb/>
　　　醖<lb/>
<pb n="KR4d0056_SBCK_004-5a"/>
公田五十畝種秫秋未成杯中無濁酒案上唯<lb/>
丹經忽有洞庭客美傳烏與程言盛木蘭露釀<lb/>
作甕間清木蘭香未歇玉盎貯華英正值菊初<lb/>
坼便來花下傾一飮爲君醉誰能解吾酲吾酲<lb/>
巳不解百日毛骨輕<lb/>
　　　九月見梅花<lb/>
江南風土暖九月見梅花逺客思邊草孤根暗<lb/>
磧沙何曾逢寄驛空自聽吹笳今日樽前勝其<lb/>
如秋鬢華<lb/>
<pb n="KR4d0056_SBCK_004-5b"/>
　　　新安錢學士以近詩一軸見貺輒成短<lb/>
　　　言用敘單悃<lb/>
早事太尉府謬以才見論身作邑中吏日陪丞<lb/>
相尊嵩山雲外寺伊水渡頭村泉味入香茗松<lb/>
色開清罇題詩人半醉馬上景巳昏歸來屬後<lb/>
乘冠蓋迎國門悠悠失貧賤苒苒歷凉温而今<lb/>
處窮僻落莫思舊恩終日自鮮適終年長不言<lb/>
巳覺人事寡惟聞雞犬喧東風有來信滿幅蘭<lb/>
與蓀深知故人意遺我滌冥煩一章言罨畵谿<lb/>
<pb n="KR4d0056_SBCK_004-6a"/>
好如目存何湏到雲壑便若遊花源一一先造<lb/>
化可以輕瑤琨成誦今在口願將醒病䰟<lb/>
　　　答陳五進士遺山水枕屏<lb/>
妙畵能成趣谿山逈得君漁舟長映浦巖樹半<lb/>
藏雲征鴈無時沒橫橋有處分數峰來枕席曾<lb/>
不愧移文<lb/>
　　　謝賓客挽歌三首<lb/>
位不登三事才宜列四科清名時自得華冕世<lb/>
空多望氣悲埋劒臨風歎逝波吳阡蒿作里楚<lb/>
<pb n="KR4d0056_SBCK_004-6b"/>
挽薤成歌㑹葬千人至來觀數郡過無由親執<lb/>
紼東首淚滂沱<lb/>
自昔居門下游觀必許偕豈將千里别遂作九<lb/>
泉乖巳恨霜松折行嗟玉樹埋蒼生空有望丹<lb/>
旐不勝懷曩日言歸里飛章願乞骸今朝赤松<lb/>
畔煙壠對蒼崖<lb/>
當年罷㑹稽還郡錦爲衣老作龍樓貴終將鳯<lb/>
沼違英魂遊岱去石槨渡江歸楊子春風惡南<lb/>
徐過客稀衆帆看屢溺素舸獨如飛始見中郞<lb/>
<pb n="KR4d0056_SBCK_004-7a"/>
孝松門自有輝<lb/>
　　　徃東流江口寄内<lb/>
艇子逐溪流來至碧江頭隨山知幾曲一曲一<lb/>
増愁巢蘆有翠鳥雄雌自相求擘波投逺空丹<lb/>
喙橫輕鯈呼鳴乃不巳共啄向蒼洲而我無羽<lb/>
翼安得與子遊<lb/>
　　　代内答<lb/>
結髪事君子衣袂未嘗分今朝别君思歷亂如<lb/>
絲棼征僕尚顧侶嘶馬猶索羣相送不出壼倚<lb/>
<pb n="KR4d0056_SBCK_004-7b"/>
楹羡飛雲日暮秋風急雀聲簷上集併作千里<lb/>
愁愁極翻成泣<lb/>
　　　訪礦坑老僧<lb/>
山深無外事日夕愛潺湲趺坐樹間石力耕溪<lb/>
上田解言南國事能詠碧雲篇莫貰逺公酒余<lb/>
非陶令賢<lb/>
　　　除夕與家人飮<lb/>
莫嫌寒漏盡春色來應早風開玉砌梅薫歇金<lb/>
爐草稚齒喜成人白頭嗟更老年華箇裏催清<lb/>
<pb n="KR4d0056_SBCK_004-8a"/>
鏡寧長好<lb/>
　　　立春在元日<lb/>
新春與新歲時候不相先未肯欺殘臘何曾占<lb/>
舊年綴條花翦綵揷戸柳生煙獨坐空山裏唯<lb/>
驚節物遷<lb/>
　　　遊水簾巖<lb/>
春山時獨徃榛穢旋芟斸飛泉蔽幽巖杳藹䟽<lb/>
朝旭光垂白龍髯鳴漱寒潭玉半壁生晝寒隂<lb/>
草潤秋緑穿藤出溪口流沫縈山足莫遣吏人<lb/>
<pb n="KR4d0056_SBCK_004-8b"/>
來方歌白雲曲<lb/>
　　　詠官妓從人<lb/>
少爲輕薄悞失行落優倡去作小家婦願同貧<lb/>
里裝無心歌子夜有意學流黃他日東郊上誰<lb/>
人見採桑<lb/>
　　　夏雨<lb/>
林梅初弄熟宻雨閉重關潤裛衣巾上凉生竹<lb/>
樹間水聲通逺澗雲色暝前山野鳥寂無語公<lb/>
庭盡晝閑<lb/>
<pb n="KR4d0056_SBCK_004-9a"/>
　　　五日與陳眞卿飮<lb/>
五日逢南國三年别舊都招䰟傳楚客撫節見<lb/>
靈巫蒿艾因時採蛟龍爲俗驅清罇與鵞炙忻<lb/>
此故人俱<lb/>
　　　彼鴷吟<lb/>
斷木喙雖長不啄栢與松松栢本堅直中心無<lb/>
蠧蟲廣庭木云美不與松栢比臃腫質性虚杇<lb/>
蝎招猛觜主人赫然怒我愛爾何毀彈射出窮<lb/>
山羣鳥亦相喜啁啾弄好音自謂得天理哀哉<lb/>
<pb n="KR4d0056_SBCK_004-9b"/>
彼鴷禽吻血徒爲爾鷹鸇不搏擊狐兎縱橫起<lb/>
况玆樹腹怠力去宜濱死<lb/>
　　感遇<lb/>
衆黙瘖莫辨衆寐盲不知問而使之對覺而使<lb/>
之窺瘖盲自窮矣所感在一時苟昧哲人理寐<lb/>
黙定妍媸<lb/>
　　雪詠<lb/>
雪色混青冥搴幃宿酒醒龍虵縁古木鳯鵠舞<lb/>
幽庭宻勢因風力輕姿任物形公堂何寂寞橫<lb/>
<pb n="KR4d0056_SBCK_004-10a"/>
案對玄經<lb/>
　　　臘日出獵因遊梅山蘭若<lb/>
我與二三騎爭馳孤戍旁逐麋逢野寺息馬據<lb/>
胡牀鷹想支公好人思灞上狂歸來何薄暮煙<lb/>
火照溪光<lb/>
　　　依韻和楊敏叔吳門秋晚見寄<lb/>
方在洞庭上秋懷郍得禁西風楚波急度鴈海<lb/>
雲隂洛客吟初苦騷人思巳深顚毛隨日减冉<lb/>
冉不勝簮<lb/>
<pb n="KR4d0056_SBCK_004-10b"/>
　　　田家<lb/>
南山嘗種荳碎莢落風雨空收一束萁無物充<lb/>
煎釡<lb/>
　　　陶者<lb/>
陶盡門前土屋上無片瓦十指不霑泥鱗鱗居<lb/>
大厦<lb/>
　　　縣署叢竹<lb/>
裊裊幽亭竹團團自結叢寒生緑罇上影入翠<lb/>
屏中陶柳應慙弱潘花只競紅方持雪霜操不<lb/>
<pb n="KR4d0056_SBCK_004-11a"/>
敢倚春風<lb/>
　　　巧婦<lb/>
巧婦口流血辛勤非一朝莠荼時補紩風雨畏<lb/>
漂搖所託樹枝弱而嗟巢室翹周公誠自感聊<lb/>
復賦鴟鴞<lb/>
　　　聞歐陽永叔謫夷陵<lb/>
共在西都日居常慷慨言今嬰明主怒直雪諫<lb/>
臣冤謫向蠻荆去行當霧雨繁黃牛三峽近切<lb/>
莫聽愁猿<lb/>
<pb n="KR4d0056_SBCK_004-11b"/>
　　　聞尹師魯謫富水<lb/>
朝見諫臣逐暮章從謫官附炎人所易抱義爾<lb/>
惟難寧作沉泥玉無爲媚渚蘭心知歸有日時<lb/>
向斗牛看<lb/>
　　　寄饒州范待制<lb/>
山水番君國文章漢侍臣古來中酒地今見獨<lb/>
醒人坐嘯安浮俗談詩接上賓何由趨盛府徒<lb/>
爾望清塵<lb/>
　　　詠王右丞所畵阮歩兵醉圗<hi>胡公踈新勒石</hi>
<pb n="KR4d0056_SBCK_004-12a"/>
右軍筆通妙阮籍思玄虚獨畵來東平倒冠醉<lb/>
乘驢力頑不肯進俛首耳前趨一人牽且顧一<lb/>
士旁挾扶捉鞍舉雙足閉目忘窮途想像得風<lb/>
度纎悉古衣裾玉骨化爲土丹青終不渝而今<lb/>
幾百歲乃有胡公踈買石遂留刻漬墨許傳模<lb/>
白黒就髣髴毫芒辨精麤千古畜深意終朝懸<lb/>
座隅誰謂盈尺𥿄不慙雲霧圗<lb/>
　　　猛虎行<lb/>
山木暮蒼蒼風凄茆葉黃有虎始離穴熊羆安<lb/>
<pb n="KR4d0056_SBCK_004-12b"/>
敢當掉尾爲旗纛磨牙爲劒鋩猛氣吞赤豹雄<lb/>
威躡封狼不貪犬與豕不窺藩與墻當途食人<lb/>
肉所獲乃堂堂食人旣我分安得爲不祥麋鹿<lb/>
豈非命其類寧不傷滿野設罝網競以充圎方<lb/>
而欲我無殺柰何饑餒腸<lb/>
　　　白鷴<lb/>
喬木暗青山晴川下白鷴春雲生嶺上積雪在<lb/>
囂間緑草張新翳柔冠總翠鬟時哉養文素不<lb/>
是雜斑斑<lb/>
<pb n="KR4d0056_SBCK_004-13a"/>
　　　後園桃李花<lb/>
後園桃李花灼灼復皎皎南枝開巳繁北枝縈<lb/>
尚少蘤蕚相輝映根本自鈎繞無爲驚風吹紛<lb/>
紛逐飛鳥<lb/>
　　　道傍虎跡行<lb/>
朝履猛虎迹暮宿猛虎林猛虎終夜嘯隂風生<lb/>
逺岑我懷何所畏所畏在官箴傷哉此遺體冐<lb/>
險輕百金<lb/>
　　　脩眞觀李道士年老貧餓無所依忽縊<lb/>
<pb n="KR4d0056_SBCK_004-13b"/>
　　　死因爲詩以悼之<lb/>
唐室王子後黃冠事隱淪餐霞不滿腹披雲不<lb/>
蔽身八十不能死縊以頭上巾始慕老莊術終<lb/>
厭道德貧營營求長生反困甑中塵<lb/>
　　　野田行<lb/>
輕雷長陂水農事乃及辰茅旌送山鬼瓦鼓迎<lb/>
田神青臯暗藏雉萬木欣巳春桑間偶耕者誰<lb/>
復來問津<lb/>
　　　水輪詠<lb/>
<pb n="KR4d0056_SBCK_004-14a"/>
孤輪運寒水無乃農者營隨流轉自速居高還<lb/>
復傾利纔畎澮間功欲霖雨幷不學假混沌亡<lb/>
機抱甕罌<lb/>
　　　山村行<lb/>
征馬去不息幽禽隨處聞深源樹蓊鬱曲塢花<lb/>
芬蒀淡淡平田水濛濛半嶺雲長鬟弄春女溪<lb/>
上自湔裙<lb/>
　　　鳴雉詞<lb/>
雄雉鳴桑林雌雉雊麥隴結愛誠有宜别啄義<lb/>
<pb n="KR4d0056_SBCK_004-14b"/>
亦竦哺雛深莽中摧頽錦翅擁辛勤何爾爲應<lb/>
自念遺種<lb/>
　　　寄公異弟<lb/>
池塘去後春一夕生緑草無由夢阿連詩句何<lb/>
能好<lb/>
　　　去春城<lb/>
前日去春城今朝還故陌馬有甚煩意人多逺<lb/>
行色暫爾厭風埃郍堪爲乆客<lb/>
　　　讀范桐廬述嚴先生祠堂碑<lb/>
<pb n="KR4d0056_SBCK_004-15a"/>
二蛇志不同相得榛莽裏一蛇化爲龍一蛇化<lb/>
爲雉龍飛上高衢雉飛入深水爲蜃自得宜潛<lb/>
游滄海涘變化雖各殊有道固終始光武與嚴<lb/>
陵其義亦云爾所遇在草昧旣貴不爲起翻然<lb/>
歸富春曾不相助治至今存清芬烜赫耀圗史<lb/>
人傳七里灘昔日來釣此灘上水濺濺灘下石<lb/>
齒齒其人不可見其事清且美有客乘朱輪徘<lb/>
徊想前軌著辭刻之碑復使存厥祀欲以廉貪<lb/>
夫又以立懦士千載名不忘休哉古君子<lb/>
<pb n="KR4d0056_SBCK_004-15b"/>
　　禽言四首<lb/>
　　　子䂓<lb/>
不如歸去春山云暮萬木兮參雲蜀天兮何處<lb/>
人言有翼可歸飛安用空啼向高樹<lb/>
　　　提壼<lb/>
提壼蘆沽美酒風爲賓樹爲友山花繚亂目前<lb/>
開勸爾今朝千萬壽<lb/>
　　　山鳥<lb/>
婆餅焦兒不食爾父向何之爾母山頭化爲石<lb/>
<pb n="KR4d0056_SBCK_004-16a"/>
山頭化石可奈何遂作微禽啼不息<lb/>
　　　竹雞<lb/>
泥滑滑苦竹崗雨蕭蕭馬上郞馬蹄凌兢雨又<lb/>
急此鳥爲君應斷腸<lb/>
　　　讀漢書梅子眞傳<lb/>
子眞實吾祖耿介仕炎漢權臣始擅朝忠良被<lb/>
塗炭輦下莫敢言上書陳治亂是時卿大夫曾<lb/>
不負愧汗其文信雄深爛然今可玩危言識禍<lb/>
機㓕迹思汗漫一朝弃妻子龍性寧覉絆九江<lb/>
<pb n="KR4d0056_SBCK_004-16b"/>
傳神僊㑹稽隱㕓閈舊市越溪隂家山鏡湖畔<lb/>
唯餘千載名撫卷一長歎<lb/>
<pb n="KR4d0056_SBCK_004-17a"/>
</p>
<p>
宛陵先生集卷第四<lb/>
<pb n="KR4d0056_SBCK_004-17b"/>
</p>
<p>
</p>
  </div>
</body>
</text>
</TEI>
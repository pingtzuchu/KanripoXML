<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_032-1a"/>
宛陵先生集卷第三十二<lb/>
　　　　　　　　宋宛陵梅堯臣聖俞著<lb/>
　　　送范景仁學士歸蜀焚黃<lb/>
蒼山過秦梁山盡見川陸下馬古城都訪壟得<lb/>
喬木掃籜開奠席隕淚濕俎肉當時相如歸徒<lb/>
自盛車轂不聞有是爲事乃今古獨還因問耆<lb/>
舊亦莫遺隱卜荒祠古栢下殘月杜䳌哭憑君<lb/>
約史筆書作西來目<lb/>
　　　送宋中道鄭州拜掃<lb/>
<pb n="KR4d0056_SBCK_032-1b"/>
酣酣道傍杏戢戢壠上栢不知煙火禁但感風<lb/>
露易開關掃墓隧向樹繫車軶灑淚有餘悲麒<lb/>
麟高幾尺<lb/>
　　　送韓子華歸許昌<lb/>
不值風雨暴杏過梨巳開社後清明前鷰與人<lb/>
歸來湖中水方漫誰共泛其隈儻有問顦顇顦<lb/>
顇未忘盃<lb/>
　　　鷰<lb/>
涏涏隻來鷰飛飛自舞空輕如漢家后斜避楚<lb/>
<pb n="KR4d0056_SBCK_032-2a"/>
臺風斗折撩沙觜相高接草蟲向人全不畏切<lb/>
莫入吳宮<lb/>
　　　送周衍長官知遼州<lb/>
二月遼陽去遼陽草未生春風吹胡沙卷起黃<lb/>
雲平土人耕耨晚種黍何時成塞地寒且薄百<lb/>
役子宜輕<lb/>
　　　寒食<lb/>
墳塜徧青山高低占原谷向來路巳荒今迷問<lb/>
樵牧渉水到雲林隔崗聞近哭沃酒白楊下悲<lb/>
<pb n="KR4d0056_SBCK_032-2b"/>
風何飋飋雨止梨園殘鳩聲在茅屋<lb/>
　　　依韻和太祝同諸君遊園湖見寄<lb/>
陽春何處來客自商丘至一唱新辭工始見故<lb/>
人意園林誰與遊卉木欣巳媚花上有微隂水<lb/>
邉無近思遙憐數觴豆何必親歌吹牧馬憶當<lb/>
時招延遺舊地不逢浮沼鴈但見銜魚翠日予<lb/>
謬詞律答句嗟蕪累安能接贒彦樂事聮輕騎<lb/>
獨不負春風塵纓此懷愧<lb/>
　　　門學士院試含桃薦寢廟詩擬作<lb/>
<pb n="KR4d0056_SBCK_032-3a"/>
交交鳴谷鳥粲粲熟荆桃寢廟此先薦離宮將<lb/>
以遨旣同羞俎實且異獻溪毛露顆明朝日朱<lb/>
光逼赭袍戴經傳自乆漢令著方高天子從玆<lb/>
食羣臣賜亦叨<lb/>
　　　韓子華約遊園上馬後雨作遂歸<lb/>
誰約玩春物狂風雲驟開擺叢多落蘂蔽路足<lb/>
昬埃逆水鷰迎雨將生鵝怕雷嵇康今轉懶騎<lb/>
馬半途廻<lb/>
　　　大風<lb/>
<pb n="KR4d0056_SBCK_032-3b"/>
夜風晝不止天理何可常正當春木榮擺磨枝<lb/>
葉傷東皇務長養乃值此物狂曷不訴於帝斥<lb/>
之出逺方風伯有罪五孰肯進皂囊徃時歲苦<lb/>
旱救熱雨欲滂吹之不使下雲雷遂深藏復搖<lb/>
江海波白日沉舟航又卷關塞沙千里塡河隍<lb/>
㧞木與退鷁書傳言巳詳今者天柔和煦煦皆<lb/>
敷芳獨爾何不仁嚎怒事雄强旣其背天時誅<lb/>
殛固所當鳶鳴兼虎嘯助惡黨亦昌<lb/>
　　　春風<lb/>
<pb n="KR4d0056_SBCK_032-4a"/>
常愁春雲低誰料春風惡搖扇無定響折幹時<lb/>
聞落吹花擁細草送雨來高閣江燕倚身輕逆<lb/>
飛前復却<lb/>
　　　送侯寺丞知鞏縣<hi>侯洛人</hi>
伊洛合河流正臨歸鞏路崖壁人畏崩芹泥岸<lb/>
長固山廻邑郭見馬入雲煙暮宰兹雖所淹况<lb/>
與鄕黨附<lb/>
　　　宋次道家摘寶相花歸清平里<lb/>
徃歲見此花開遲手擷羣芳因醉嗅今來湏約<lb/>
<pb n="KR4d0056_SBCK_032-4b"/>
爛熳看及過風雨又巳後主人爲我特殷勤架<lb/>
底深深掇孤秀宻枝隂蔓不爭開薄紅細葉尖<lb/>
相闘先時已落已掃除最晚堪憐子所厚呼童<lb/>
歸遺不可緩金盤付與急<hi>奔驟</hi>暮還巳見映雪䯻<lb/>
初拈尚覺香在袖官橋夜市正沽酒沽酒共賞<lb/>
莫待晝<lb/>
　　　送南京簽判㓂中舍<lb/>
東風莫迎船船下黃流急送車猶未動顧棹巳<lb/>
不及離宮佳氣盤賔幙平時入因君報親舊將<lb/>
<pb n="KR4d0056_SBCK_032-5a"/>
去江南邑<lb/>
　　　送韓奉禮隨侍之許昌<lb/>
岸之側多菖蒲蒲之下多乳魚乳魚可以饌菖<lb/>
蒲可以葅羡君調膳去且樂因使無忘寄我書<lb/>
　　　金明池遊<lb/>
三月天池上都人祇服多水明搖碧玉岸響集<lb/>
靈鼉畫舸龍延尾長橋霓飲波苑花光粲粲女<lb/>
齒笑瑳瑳行袂相朋接遊肩與賤摩津樓金間<lb/>
采幄殿錦文窠挈榼車傍綴歸郎馬上歌川魚<lb/>
<pb n="KR4d0056_SBCK_032-5b"/>
應望幸幾日翠華過<hi>霓入聲</hi>
　　　和應之還邑道中見寄<lb/>
向老思舊交欲見恨無翅前時君來都欣喜乃<lb/>
一至亦旣勤我懷酌酒去拘忌自從離洛陽此<lb/>
㑹無三四謝尹最賢豪巳嗟存沒異因酬馬上<lb/>
篇遂寫相逢意<lb/>
　　　送韓仲文知許州<lb/>
孰不爲太守所榮歸故鄕僚官詫舊識邸吏窺<lb/>
新章前去别馬上今仰立道傍野老拜車塵里<lb/>
<pb n="KR4d0056_SBCK_032-6a"/>
人持壺漿至家塤箎美謁壠雲日光盛事難盡<lb/>
書且舉國門觴<lb/>
　　　送薛殿丞知逹州<lb/>
逺郡古通川雲煙秀重疊江從巴蜀來山與岷<lb/>
峨接啼鳥異方音青林四時葉使君當問俗市<lb/>
賈皆紅頰<lb/>
　　　依韻朱學士廉叔憶頴川西湖春色寄<lb/>
　　　獻尚書晏公且將有宛丘之命<lb/>
物景有先後春工無舊新追歡成杳藹寄詠苦<lb/>
<pb n="KR4d0056_SBCK_032-6b"/>
逡廵湖水與濠接岸亭將寺隣艷花篸舞髻弱<lb/>
藻罥垂緡客奏桓伊笛人歌柳惲蘋何嘗煩几<lb/>
案自得去埃塵縱語曾忘倦從游未覺頻賦詩<lb/>
高壓古下筆敏如神每想䰟俱徃終知夢是因<lb/>
廣騷常慕屈感遇亦希陳借問摛詞者當時别<lb/>
乗人喜公移幕府連賞二州春<lb/>
　　　集英殿賜百官宴以雨放<lb/>
春來無點雨三月始聞雷曉殿鳴簷急羣公罷<lb/>
食廻燕迎風翅徤馬踏霧泥開晚覺微陽透飛<lb/>
<pb n="KR4d0056_SBCK_032-7a"/>
光上緑槐<lb/>
　　　送陳太祝歸河陽<lb/>
羸馬度關去夜向河橋歸水風來何急吹裂游<lb/>
子衣到家莫乆留速書赴禮闈大對必有藴時<lb/>
哉無闊稀<lb/>
　　　送祖擇之祕丞知海州<lb/>
驥有千里足不使千里馳人有抱長才亦復不<lb/>
得施去去作守長政化尚可爲勿云海濱陋豈<lb/>
無彼黔黎事舉訟必簡安能忘酒巵水物錯在<lb/>
<pb n="KR4d0056_SBCK_032-7b"/>
爼醎腥應自宜朐山日相對亦莫厭其卑蒼翠<lb/>
入畫㦸濃淡若秀眉但向此中樂用捨乃繋時<lb/>
　　　戊子三月二十一日殤小女稱稱三首<lb/>
生汝父母喜死汝父母傷我行豈有虧汝命何<lb/>
不長鴉雛春滿窠蜂子夏滿房毒螫與惡噪所<lb/>
生遂飛揚理固不可詰泣淚向蒼蒼<lb/>
䔒蕾樹上花瑩絜昔嬰女春風不長乆吹落便<lb/>
歸土嬌愛命亦然蒼天不知苦慈母眼中血未<lb/>
乾同兩乳<lb/>
<pb n="KR4d0056_SBCK_032-8a"/>
高廣五寸棺埋此千歲恨至愛割難斷剛性剉<lb/>
以鈍淚傷染衣班花惜落蔕嫰天地旣許生生<lb/>
之何遽困<lb/>
　　　與用文師<lb/>
師名學佛者何乃愛吾詩吾方嗟世人各各事<lb/>
奔馳蒼鷹絶海至不異攫䑕䲭所趨有逺近所<lb/>
向皆餒饑潄水對無語風動庭樹枝<lb/>
　　　小女稱稱塼銘<lb/>
吾小女稱稱慶曆七年十月七日生至八年三<lb/>
<pb n="KR4d0056_SBCK_032-8b"/>
月二十一日死嗚呼鳥獸螻蟻猶有歲時之命<lb/>
汝不然也汝禀氣血爲人豐然晢然其目瞭然<lb/>
耳鼻眉口手足備好其喜也笑不知其樂其怒<lb/>
也啼不知其悲動舌而未能言無口過動股而<lb/>
未能行無蹈危飲乳無犯食之禁愛惡無有情<lb/>
之系若是則得天真與保和何病夭之遽乎得<lb/>
不推之於偶然而生偶然而化偶然而壽偶然<lb/>
而夭何可必也吾將衣汝衣歛汝棺塟汝于野<lb/>
亦人道之常分汝之䰟其散而爲大空其復託<lb/>
<pb n="KR4d0056_SBCK_032-9a"/>
爲人不可知也其質朽而爲土不疑矣富貴百<lb/>
年者尚不免此汝又何冤瘞之日父母之情未<lb/>
能忘故書之塼非欲傳之乆且以誌其悲云銘<lb/>
曰<lb/>
母孕而夢夢維虺虵古占女祥夫其豈然耶復<lb/>
占我夢我遺我稱我名命汝平御妾媵旣厲而<lb/>
乖胡然乎靡應<lb/>
　　　送吳冲卿學士歸蔡州<lb/>
孟夏日南歸馬耳竪迎風急雨不及避斷霓明<lb/>
<pb n="KR4d0056_SBCK_032-9b"/>
向東古城汝水傍化俗寄我公君今去拜慶酥<lb/>
酪美將同<lb/>
　　　下土橋送刁景純忽大風韓子華先歸<lb/>
　　　遺其小方巾明日持還副以此詩<lb/>
昨日汴水頭共餞東去人暴風吹黃沙對靣不<lb/>
相親歸來乗大馬悞擲小方巾平明馳奴還偷<lb/>
樣古逼真<lb/>
　　　刁景純期水門再别以風雨不徃<lb/>
餞客客未至明朝當更來風雨㝷船懶車馬向<lb/>
<pb n="KR4d0056_SBCK_032-10a"/>
城廻烏帽吹覺重淸樽想誰開終期江上見俗<lb/>
禮聊損裁<lb/>
　　　韓子華訪石昌言不遇石有詩韓邀和<lb/>
　　　答<lb/>
嘗聞載酒者去訪子雲居乃值徒御出遂令談<lb/>
笑虚爲黍寧乏具題鳯豈有諸一聽負剕語還<lb/>
想藺相如<lb/>
　　　舟中夜聽汴河水聲<lb/>
夏雨漲黃流夜鳴隣船柁乗危冐險人不識西<lb/>
<pb n="KR4d0056_SBCK_032-10b"/>
山餓<lb/>
　　　逢王公慥太愽<lb/>
駑馬不惜蹄出門莫畏泥泥中逢故友十載相<lb/>
乖睽但怪蒼鬢色斑斑俯鐵驪少立不及語交<lb/>
策或東西向晚我還舟君來訪長堤對論出處<lb/>
跡存沒生悲啼勿言少壯日志意吐虹霓而今<lb/>
七不堪懶又甚於嵇<lb/>
　　　寄題洪州慈濟師西軒<lb/>
西軒無落暉所賴西庭竹竹間有古葉竹上有<lb/>
<pb n="KR4d0056_SBCK_032-11a"/>
䌓緑夜雨一洗梢朝陽似晞沐焚香愛此心自<lb/>
不同諸俗<lb/>
　　　送謝著作歸陳州<lb/>
騏驥泥中行偶蹶未千里終當至高衢尚苦泥<lb/>
行耻今歸雨濛濛嘶鳴欲何止乃念彼名駒近<lb/>
在清川涘他日見騰驤駑櫪此垂耳<lb/>
　　和石昌言學士官舍十題<lb/>
　　　病竹<lb/>
水邊移得巳傷根枝葉如枯生意少主人不使<lb/>
<pb n="KR4d0056_SBCK_032-11b"/>
荒穢侵遂長琅玕勝凡草<lb/>
　　　石榴花<lb/>
春花開盡見深紅夏葉始䌓明淺緑秪知結子<lb/>
熟秋霖不識來時有笻竹<lb/>
　　　薏苡<lb/>
葉如華黍實如珠移種官庭特葱蒨伹蠲病渴<lb/>
付相如勿恤謗言歸馬援<lb/>
　　　石蘭<lb/>
言石曾非石上生名蘭乃是蘭之類療痾炎帝<lb/>
<pb n="KR4d0056_SBCK_032-12a"/>
與書功紉佩楚臣空有意<lb/>
　　　萱草<lb/>
人心與草不相同安有樹萱憂自釋若言憂及<lb/>
此能忘乃是人心爲物易<lb/>
　　　葵花<lb/>
此心生不背朝日肯信衆草能蘙之眞似節旄<lb/>
思屬國向來零落誰能持<lb/>
　　　𬞞畦<lb/>
手自除荒手自鋤葱鍼巳挿壅薤本朝芸夕灌<lb/>
<pb n="KR4d0056_SBCK_032-12b"/>
豈不勤比食翦苗閑且穩<lb/>
　　　水紅<lb/>
江天淡淡江水平江岸有花紅作穗今日特向<lb/>
都城開晝時只合銜魚翠<lb/>
　　　甘菊<lb/>
世言此解制頽齡便當園𬞞春競種到秋猶得<lb/>
泛其英爛醉莫辭官有俸<lb/>
　　　蘭<lb/>
楚澤多蘭人未辯盡以淸香爲比擬蕭茅杜若<lb/>
<pb n="KR4d0056_SBCK_032-13a"/>
亦莫分唯取芳聲襲衣美<lb/>
　　　勉致仕李祕監<lb/>
淵明歸柴桑家貧食不足當其勇去時不待秫<lb/>
稻熟借問何以然實耻暫屈辱公常爲近臣曾<lb/>
不輙媚曲一縁府舍災遂使還秩禄禄仕四十<lb/>
年内乏釡鍾粟歸來託四隣恓恓無片屋去就<lb/>
異前人其義巳介獨譬之食嗟來應自甘退縮<lb/>
當營負郭田漸可事水竹<lb/>
　　　送施景仁太博提點江南坑冶<lb/>
<pb n="KR4d0056_SBCK_032-13b"/>
楚山豈無銅楚匠豈不工大鑪常乏鑄碧丱那<lb/>
得充積弊在鄕縣孰肯以利籠君今承詔行諭<lb/>
民當得中苟能使之發亦莫取之窮此乃事可<lb/>
乆山深山自通<lb/>
　　　夜泊虹縣同施景仁太博河上納凉書<lb/>
　　　事<lb/>
與君愛清風移榻就明月月落見星繁星䌓如<lb/>
晝熱霑衣輕露墜響岸崩湍齧坐思都城時誰<lb/>
許脚不韈<lb/>
<pb n="KR4d0056_SBCK_032-14a"/>
　　　施景仁邀詠泗州普照王寺古檜<lb/>
來㝷淮上寺老檜莫知年劫火巳鎔像樛枝寧<lb/>
改煙根拏怪石入節駮蒼苔堅欲問浮波箭空<lb/>
嗟此獨傳<lb/>
　　　送王判官同提點坑冶<lb/>
地雖不愛寶利在與民共務國不務民儻有安<lb/>
得用孟氏美王囿其說乆巳誦聊此陳薄言忉<lb/>
怛不能重<lb/>
　　　淮雨<lb/>
<pb n="KR4d0056_SBCK_032-14b"/>
雨脚射淮鳴萬鏃跳點起漚魚亂目濕帆逺逺<lb/>
來未收雲漏斜陽生半幅<lb/>
　　　舟次山陽呈王宗說寺丞<lb/>
逺客雖有樂莫如逢故人夜懷夷門時月照楚<lb/>
水濱自居扁舟上隨處與船隣冝將到此日因<lb/>
使報朋親<lb/>
　　　送崔黃臣寺丞宰臨海<lb/>
補官桐廬時巳飽嚴陵釣進吏六百石又得臨<lb/>
海嶠因之論出處足以見風調洪潮可登觀萬<lb/>
<pb n="KR4d0056_SBCK_032-15a"/>
里漲川竅收縮向何歸由來人莫料慿君能賦<lb/>
才庶或窮其妙<lb/>
　　　楚童<lb/>
楚童能捕魚乃在水邊居手取眼不顧情知獺<lb/>
未如鬂上浮萍草點點緑有餘旣挈不暇理歸<lb/>
來莫取渠<lb/>
　　　雜詩絕句十七首<hi>自此寶應道中起慶曆七年夏</hi>
蛙行動萍葉悞觀作游魚稍稍引兩股巳變科<lb/>
斗書<lb/>
<pb n="KR4d0056_SBCK_032-15b"/>
青草生水中日日隨水長水落何所依撩亂爲<lb/>
宿莽<lb/>
有蟲託斷葑斷葑日夕流不知止息處隨夫非<lb/>
自由<lb/>
荒水浸籬根籬上蜻蜓立魚網挂遶籬野船籬<lb/>
外入<lb/>
茸茸翦熟絲雨染燕脂暈滿樹歛黃昬槿花無<lb/>
此分<lb/>
青青老鏡葉下有繁實尖浪頭撥船女刺手終<lb/>
<pb n="KR4d0056_SBCK_032-16a"/>
不嫌<lb/>
岸傍草樹宻徃徃不知名其間有啼鳥似與船<lb/>
相迎<lb/>
青蠅何處來聚集滿盤間誰知腹中物變化如<lb/>
循環<lb/>
水上賣瓜女摘瓜陂上田長麻巳不識滿把青<lb/>
銅錢<lb/>
買魚問水客始得鯽與魴操刀欲割鱗跳怒鬐<lb/>
鬛張<lb/>
<pb n="KR4d0056_SBCK_032-16b"/>
沙頭風雨來帖水野雲黑如觀曹公營萬弩射<lb/>
船側<lb/>
前時雙鴛鴦失雌鳴不巳今更作雙來還悲舊<lb/>
流水<lb/>
度水紅蜻蜓傍人飛欵欵但知隨船輕不知船<lb/>
去逺<lb/>
塘上挽船人塘泥深及脛落日望前村心將道<lb/>
途競<lb/>
燕立茅屋脊燕銜芹岸泥巢成同養子薄暮亦<lb/>
<pb n="KR4d0056_SBCK_032-17a"/>
同棲<lb/>
鵲銜高樹蟬危脇繰車響露腹不曾肥殺之嗟<lb/>
巳徃<lb/>
河畔有釣翁團泥爲甕缶坐想秦人聲思傾杜<lb/>
陵酒<lb/>
<pb n="KR4d0056_SBCK_032-17b"/>
</p>
<p>
宛陵先生集卷第三十二<lb/>
<pb n="KR4d0056_SBCK_032-18a"/>
宛陵先生集目録卷第三十二<lb/>
　　送景仁歸蜀焚黃　送中道鄭州拜掃<lb/>
　　送子華歸許昌　燕<lb/>
　　送周長官知遼　寒食<lb/>
　　和諸君游湖見寄　擬試含桃薦寢廟<lb/>
　　子華約游園　大風<lb/>
　　春風　送侯寺丞知鞏縣<lb/>
　　次道家摘寶相花　送南京㓂中舍<lb/>
　　送韓奉禮隨侍許昌<lb/>
<pb n="KR4d0056_SBCK_032-18b"/>
　　金明池遊　和應之還邑<lb/>
　　送韓仲文知許州　送薛殿丞知達州<lb/>
　　和朱學士憶頴川　集英殿宴以雨放<lb/>
　　送陳太祝歸河陽　送祖擇之知海州<lb/>
　　殤小女　與用文師<lb/>
　　小女塼銘　送吳學士歸蔡州<lb/>
　　送刁景純　刁景純期水門再别<lb/>
　　和答韓子華　舟中聽汴水<lb/>
　　逢王公慥太博　寄題洪州慈濟西軒<lb/>
<pb n="KR4d0056_SBCK_032-19a"/>
　　送謝著作歸陳州　和石學士官舍十題<lb/>
　　勉致仕李祕監　送江南施提點<lb/>
　　夜泊虹縣　施景仁邀詠古檜<lb/>
　　送提點王判官　淮雨<lb/>
　　舟次山陽呈王寺丞<lb/>
　　送崔寺丞宰臨海　楚童<hi>寶應道中起慶曆七年夏</hi>
　　雜詩絕句十七首<lb/>
<pb n="KR4d0056_SBCK_032-19b"/>
目録終<lb/>
</p>
<p>
</p>
  </div>
</body>
</text>
</TEI>
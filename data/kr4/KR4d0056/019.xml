<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_019-1a"/>
宛陵先生集卷第十九<lb/>
　　　　　　　　宋宛陵梅堯臣聖俞著<lb/>
　　　次韻和酬裴寺丞喜子修書<lb/>
唐宋典冊竟駢羅漢詔重令與削磨古聖規模<lb/>
猶可法衆賢馳騁必無蹉旣除太史來爲尹遂<lb/>
用非才徃補訛代匠只憂傷手甚君宜憐我不<lb/>
遑他<lb/>
　　　送趙虞部士宏知蜀州<lb/>
春風跨臘至雪作蝴蝶飛偏知蜀太守撩亂撲<lb/>
<pb n="KR4d0056_SBCK_019-1b"/>
行衣何當海棠下歌管紅袖圍一飮一斗酒决<lb/>
訟如發機洛陽花自好聽從杜䳌啼<lb/>
　　　月蝕<lb/>
有婢上堂來白我事可驚天如青玻瓈月若黑<lb/>
水精時當十分圓只見一寸明主婦煎餅去小<lb/>
兒敲鏡聲此雖淺近意乃重補救情夜深桂兎<lb/>
出衆星隨西傾<lb/>
　　　次韻和酬刁景純春雪戲意<lb/>
雪與春歸落歳前曉開庭樹有餘妍楊花撲撲<lb/>
<pb n="KR4d0056_SBCK_019-2a"/>
白漫地蛺蝶紛紛飛滿天胡馬嘶風思塞草吳<lb/>
牛喘月困沙田我貧始覺今朝富大片如錢不<lb/>
解穿<lb/>
　　　次韻和楊樂道待制詠雪<lb/>
梁苑孝王跡㶚陵㳺客心牧羊來海上泛棹向<lb/>
山隂興賞曾何淺羇棲亦以深穆歌猶在竹郢<lb/>
曲自傳琴旗凍霑天仗槍寒拂羽林且爲豐歳<lb/>
慶休作苦寒吟掩帙都忘慮焚香靜擁衾晴明<lb/>
一登閣暮色徧高岑<lb/>
<pb n="KR4d0056_SBCK_019-2b"/>
　　　次韻和景彝閏臘二十五日省宿<lb/>
君嘗納史似吳兢又直甘泉馬踏冰重臘雪花<lb/>
方漫漫宿㕔書架自層層桉頭美酒初温火簾<lb/>
底微風欲動燈永夜未眠鍾巳發此心閒寂是<lb/>
高僧<lb/>
　　　姪宰與外甥蔡駰下第東歸<lb/>
事莫必有勝必勝難可持迩來罕相見世上多<lb/>
誇馳黄金鑄佩印白玉刻佩龜朝見恃赫赫夕<lb/>
見同蚩蚩方得靡不羡旣處焉所施此理非一<lb/>
<pb n="KR4d0056_SBCK_019-3a"/>
日更後當應知志士無終窮斯言非爾欺<lb/>
　　　次韻和永叔<lb/>
省樹高槐雪壓條沉沉古屋蔽䟽寮毎嗟守印<lb/>
如枯木欲棄明珠學緯蕭漸老但知貧賤樂向<lb/>
來徒用歳時銷新年不管魚龍躍安得乗風入<lb/>
剡樵<lb/>
　　　次韻和范景仁舍人對雪<lb/>
三尺沒腰雪京華頻歳無高低相掩覆竅隙似<lb/>
封糊帖缺都迷醜增妍不問枯因時混貧富遇<lb/>
<pb n="KR4d0056_SBCK_019-3b"/>
物得圓觚眩目曾何數流風不可圗冥冥山霧<lb/>
合浩浩海雲舗未覺花飛葉先看霰集珠落機<lb/>
裁扇素獵野割膚腴粲爾娥奔月皤然叟赴酺<lb/>
薄才今揣稱小巧媿非夫<lb/>
　　　嘉祐巳亥歳旦永叔内翰<lb/>
堦前去年雪鏡裏舊時人不覺應銷盡相看只<lb/>
似新屠酥先尙㓜綵勝又宜春獨愛開封尹鍾<lb/>
陵請去頻<lb/>
　　　次韻和吳沖卿歳暮有懷<lb/>
<pb n="KR4d0056_SBCK_019-4a"/>
舊曆卷將盡慨然增永懷唯希歩兵醉莫作大<lb/>
常齋孟浪從人笑踈愚共世乖定知當汩沒名<lb/>
不與功偕<lb/>
　　　次韻和沖卿元日<lb/>
天心欲銷變元會罷來朝新歳起今日舊年猶<lb/>
昨宵凍雲低覆闕殘雪稍封條又聽驅儺鼓群<lb/>
邪不可饒<lb/>
　　　次韻和景仁對雪<lb/>
北風吹雪至浩蕩地疑無弈弈將如舞漫漫欲<lb/>
<pb n="KR4d0056_SBCK_019-4b"/>
似糊沙埸行不盡銀漢落應枯興發詩千首豪<lb/>
吞酒百觚山川容可改圭璧巧能圖花竟因酥<lb/>
點砧爭以練鋪未燖調鼎鵠全混蔽旒珠懷昔<lb/>
餐衣絮誰今食豢腴善歌知寡和醵飮遂成酺<lb/>
衆筆排堅陣多多困老夫<lb/>
　　　次韻三和景仁對雪<lb/>
北度龍沙遠南來狗犬無玉階三尺峻粉壁萬<lb/>
重糊獸餒行迷穴禽寒立並枯長川平界限大<lb/>
屋竦稜觚稍見蓬萊闕初張雲霧圖受降鍪甲<lb/>
<pb n="KR4d0056_SBCK_019-5a"/>
積罷獵羽毛鋪被褐思懷寶㳺都學賣珠車皆<lb/>
陳鋈轡人盡得瓊腴縞巳贈吳札席將開漢酺<lb/>
鳯池批詔手特地逞工夫<lb/>
　　　次韻和永叔新歳書事見寄<lb/>
尖風細細欲穿簾殘雪微銷凍結簷盞裏醇醪<lb/>
無限滿鏡中白髪不知添妍童喜舞開羅幕小<lb/>
吏愁凘入硯蟾幸得從公持直筆定應無復歎<lb/>
虀鹽<lb/>
　　　送辛都官<hi>有終</hi>知鄂州<lb/>
<pb n="KR4d0056_SBCK_019-5b"/>
衣上大梁雪門前武昌車使君行有期將逢鳥<lb/>
隼旟車動自轣轆旟輕自舒舒去都越千里城<lb/>
在江上居黄鶴有高樓樓頭挂蟾蜍下見鸎鵡<lb/>
洲葭茁可以菹爲弔禰處士沉蹤異三閭憶昔<lb/>
我仲父五馬來躊躇願君訪舊跡因報八行書<lb/>
　　　次韻王景彞正月十六夜省宿過景靈<lb/>
　　　街<lb/>
宮街不閉東城月圓影纔虧夜色春自躍金羇<lb/>
來宿省從他錦帳欲誇人燈光遠近疑爭晝歌<lb/>
<pb n="KR4d0056_SBCK_019-6a"/>
韻髙低競起塵我老都無㳺樂意似君淸枕睡<lb/>
侵晨<lb/>
　　　送韓玉汝太傅知洋州三首<lb/>
函關見殘雪褒谷聞春禽禽響通朱輪馬嘶入<lb/>
靑林花明亂石路雲抱寒泉岑天外漢江來城<lb/>
下漁網沉庖供縮項鯿坐使宮娥斟農桑不須<lb/>
教古俗自通今<lb/>
渭入秦宮古褒分蜀道難泉聲春雨後月色曉<lb/>
程寒𧖟浴桑牙短禽啼杏蕚丹從來稱召杜民<lb/>
<pb n="KR4d0056_SBCK_019-6b"/>
俗在君安<lb/>
春風東來幾萬里相送入關如有情㶚陵原邊<lb/>
桺條暗咸陽橋畔桃花明自古恨别此兩處十<lb/>
千美酒瑠璃傾日落未落車馬動子規滴血壯<lb/>
士驚行哉使君負膽氣蜀道雖險心常輕是時<lb/>
門前大桐樹爛漫紫蕚啼流鶯弟兄同懷不可<lb/>
見應亦夢覺嗟遠程太白山前一尺雨桑下問<lb/>
𧖟田問耕郡城夜開百姓喜喜從迢遞壺漿迎<lb/>
　　　李廷老祠部寄荆柑子<lb/>
<pb n="KR4d0056_SBCK_019-7a"/>
踏雪衝風馳小吏帶霜連葉寄黄柑擗包欲咀<lb/>
才全動舉盞逢衰酒易酣書尾自題知遠意筆<lb/>
頭親荅猒多談故人莫覔新詩卷都似嵇康七<lb/>
不堪<lb/>
　　　韻語荅永叔内翰<lb/>
世人作肥字正如論饅頭厚皮雖然佳俗物巳<lb/>
可羞字㳒歎中絶今將五十秋近日稍稍貴追<lb/>
蹤慕前流曾未三數人得與古昔儔古人皆能<lb/>
書獨其賢者畱後世不推此但務扵書求不知<lb/>
<pb n="KR4d0056_SBCK_019-7b"/>
前日工隨𥿄泯巳休顏書茍不佳世豈不寶收<lb/>
設如楊凝式言且直節修又若李廷中清愼實<lb/>
罕侔乃知愛其書兼取爲人優豈書能存乆賢<lb/>
哲人焉廋非賢必能此惟賢乃爲尤其餘皆泯<lb/>
泯死去同馬牛大尹歐陽公昨日喜疾瘳信筆<lb/>
寫此語謂可忘病憂黄昏走小校寄我東郭陬<lb/>
綴之輙成篇聊以助吟謳<lb/>
　　　次韻和韓子華内翰扵李右丞家移紅<lb/>
　　　薇子種學士院<lb/>
<pb n="KR4d0056_SBCK_019-8a"/>
紅薇花樹小扶踈春種秋芳賞愛餘丞相舊園<lb/>
移帶土侍臣清署看臨除薄膚痒不勝輕爪嫩<lb/>
榦生宜近禁廬此地結根千萬歳聮華榮莫比<lb/>
茅茹<lb/>
　　　次韻和吳長文舍人卽事見寄<lb/>
莫問春風有後先但逢佳處去揚鞭桃花洞遠<lb/>
迷應乆杏樹壇荒迹自傳放與曉寒能幾許卽<lb/>
看芳意不多偏古來閒氣爭强弱謾費黄金抛<lb/>
楚權<lb/>
<pb n="KR4d0056_SBCK_019-8b"/>
　　　次韻和長文社日禖祀出城<lb/>
曉出春風巳擺條應逢社伯馬蹄驕壇邊宿雨<lb/>
微霑麥水上殘冰壅過橋燕子飛來依約近鴈<lb/>
行歸去試教調北扉西掖多才思相與飄飄在<lb/>
沈寥<lb/>
　　　次韻和長文禖祀郊外見寄并呈韓子<lb/>
　　　華<lb/>
鵓鴣知雨在桑中雄逐䳄飛自不同胡粉未生<lb/>
輕蝶白燕脂先綻野櫻紅高高樹裏鞦韆月獵<lb/>
<pb n="KR4d0056_SBCK_019-9a"/>
獵墻頭蓓蕾風曉下祠壇多寄詠衣冠方侍大<lb/>
明宮<lb/>
　　　送馬行之都官<lb/>
昭亭山下送君時不畏西行劔棧危笮馬跨來<lb/>
身更徤吳船乗去計非遲錢塘湖上尋雲屋巾<lb/>
子峰前種槿籬此趣巳高天下士不須功業似<lb/>
鴟夷<lb/>
　　　和王景彞詠薜荔<lb/>
植物有薜荔足物有蜥蜴固知不同類亦各善<lb/>
<pb n="KR4d0056_SBCK_019-9b"/>
縁壁根隨枝蔓生葉侵苔蘚碧後凋雖可嘉勁<lb/>
挺異松栢<lb/>
　　　和江鄰幾省中賞小桃<lb/>
年年二月賣花天唯有小桃偏占先初見嫩紅<lb/>
無不喜終知俗艷幾多妍鄰翁巳折郊園裏貴<lb/>
客爭誇粉署邊可惜工夫吟向此㑹須畱醉牡<lb/>
丹前<lb/>
　　　長歌行<lb/>
世人何惡死死必勝扵生勞勞塵土中役役歳<lb/>
<pb n="KR4d0056_SBCK_019-10a"/>
月更大寒求以<graphic n="KR2789" url="https://raw.githubusercontent.com/kanripo/KR-Gaiji/master/images/KR2789.png" mimeType="image/png"/>大暑求以清維餒求以饁維<lb/>
渴求以觥其少慾所惑其老病所嬰富貴拘法<lb/>
律貧賤畏笞搒生旣若此苦死當一切平釋子<lb/>
外形骸道士完髓精二皆趨死徒足以見其情<lb/>
遺形得極樂昇僊上玉京是乃等爲死安有蛻<lb/>
骨輕日中不見影陽魂與鬼并莊周謂之息漏<lb/>
泄理甚明仲尼曰焉知不使人道傾此論吾得<lb/>
之曷要世間行<lb/>
　　　依韻和長文紫微春雨二首<lb/>
<pb n="KR4d0056_SBCK_019-10b"/>
年年潑火雨苦作清明寒梨花猶半綻塘水巳<lb/>
迷漫愁看日更永冷漏夜未䦨酒沫起玉盞燭<lb/>
淚生銅盤春衣向來脫帶眼斗覺寛試問彼俠<lb/>
少何處跨金鞍<lb/>
春雨固多喜雖多安得愁旣能勒花苞又解滋<lb/>
耕疇池添㾗㾗漲渠有細細流不同離婦怨一<lb/>
落不可收定知矜有年豈似斗粟賙西掖吳夫<lb/>
子吟觀意遲畱正聲隮雅頌高論等陽秋我慙<lb/>
才甚薄難繼東山謳<lb/>
<pb n="KR4d0056_SBCK_019-11a"/>
　　　送滕寺丞歸蘇州<lb/>
驅車入蜀時有弟母不徃畱婦侍母傍以子囑<lb/>
婦養昨得閶門書婦子死泉壤此心那得安弃<lb/>
官提轡鞅東馳三千里鬻馬求吳槳吳槳速如<lb/>
飛歸來拜堂上堂前去時樹巳覺枝條長豈無<lb/>
懷抱感爲壽酌春醠<lb/>
　　　次韻和醻永叔<lb/>
春候倏巳和林上鳴鳥譁前日是清明驟雨霑<lb/>
梨花初聞結客㳺愛此物景嘉歌舞未終宴夕<lb/>
<pb n="KR4d0056_SBCK_019-11b"/>
暮各興嗟所嗟歸路暗嘶馬自知家公家八九<lb/>
姝鬒髪如盤鴉朱脣白玉膚參年始破瓜幾日<lb/>
苦霖霪當道跳魚蝦閉門飮濁醪鞦韆繫樹丫<lb/>
群姝莫要劇爲公歌啞啞公當是日醉歡適不<lb/>
可涯孔氏有高第内自戰紛華我公豈其然秉<lb/>
直異蓬麻果效歸田去願從招轅車<lb/>
　　　次韻和江鄰幾送客囘同過金明池<lb/>
送别西亭車馬塵天池回傍欲迷津畵船龍尾<lb/>
何時發丹杏梢頭漏泄春<lb/>
<pb n="KR4d0056_SBCK_019-12a"/>
風光猶未老扵人獸口泉聲瀉碧津一洗塵襟<lb/>
無俗慮柳條開眼共看春<lb/>
<pb n="KR4d0056_SBCK_019-12b"/>
</p>
<p>
宛陵先生集卷第十九<lb/>
<pb n="KR4d0056_SBCK_019-13a"/>
<pb n="KR4d0056_SBCK_019-14a"/>
宛陵先生集目錄卷第十九<lb/>
　　和景彞喜子修書　送趙虞部<lb/>
　　月蝕　和刁景純春雪<lb/>
　　和楊待制詠雪　和景彞宿省<lb/>
　　姪與甥下第　次韻和永叔<lb/>
　　和范舍人對雪　歳旦呈永叔<lb/>
　　和沖卿歳暮有懷　和沖卿元日<lb/>
　　和景仁對雪　三和景仁對雪<lb/>
　　和永叔新歳書事　送辛都官知鄂州<lb/>
<pb n="KR4d0056_SBCK_019-14b"/>
　　和景彞過景靈街　送韓玉汝知洋州<hi>三首</hi>
　　李祠部寄荆柑　韻語荅永叔内翰<lb/>
　　和子華移紅薇　和吳舍人卽事<lb/>
　　和長文社日出郊　和長文禖祀郊外<lb/>
　　送馬都官　和景彞詠薜荔<lb/>
　　和鄰幾賞小桃　長歌行<lb/>
　　和長文春雨<hi>二首</hi>送滕寺丞歸蘇<lb/>
　　和酬永叔　和鄰幾同過金明池<lb/>
目錄終<lb/>
</p>
<p>
</p>
  </div>
</body>
</text>
</TEI>
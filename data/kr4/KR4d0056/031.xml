<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0056_SBCK_031-1a"/>
宛陵先生集卷第三十一<lb/>
　　　　　　　　宋宛陵梅尭臣聖俞著<lb/>
　　　杜挺之贈端溪圓硯<lb/>
雪壓古寺深中有卧病客訪之語乆淸饑馬齧<lb/>
庭栢桉頭蠻溪硯其狀若圓璧指此欲爲贈而<lb/>
將助吟席非意予敢貪旣拒頗不懌大岀楮中<lb/>
有素許當自擇强持慰勤心歸以示朋戚哂曰<lb/>
豈其然爲汲寒泉滌滌彼僞餙物𥿄乾見頑石<lb/>
淸晨走髯奴無猒願求易拜賜遂如初明月懷<lb/>
<pb n="KR4d0056_SBCK_031-1b"/>
吞蝕微分鸜目瑩尙漬墨花碧詞荅謂我愚悔<lb/>
復料巳逆明日未央朝執手笑啞啞<lb/>
　　　吳冲卿示和韓持國詩一卷輙以爲謝<lb/>
葉公所好者熟巳識頭角一日眞物來駭汗沛<lb/>
且渥我初見韓子蜿蜒噴雷雹子復蛟龍文氣<lb/>
象不可捉畏懷但驚顧得與前事較<lb/>
　　　新息重修孔子廟記<lb/>
新息古邑也自漢以來幾因亂而孔子之廟歲<lb/>
享不絶于今雖邑宰有賢否祀典繫國家也儻<lb/>
<pb n="KR4d0056_SBCK_031-2a"/>
不賢屋隳不葺有矣祀其廢諸慶曆七年清河<lb/>
張君伸爲是邑始勤扵治民謹扵條約恪扵事<lb/>
上旣而民信訟且簡乃修孔子祠及祭器子未<lb/>
知君之果學耶學而果知道耶以斯舉則君似<lb/>
有本者學者未必信奉如之嗚呼孔子之道與<lb/>
天地乆與日月昭一郡一邑之廟不足以光顯<lb/>
厥德報厥功也略究爲郡邑之人少誦其書長<lb/>
就其藝遂得其禄忍負不爲一岀口之勞完其<lb/>
廟至使瓦墮簷風雨壞桶甓缺階塵昏像犬豕<lb/>
<pb n="KR4d0056_SBCK_031-2b"/>
穴墻垣徃來其間哉新之無是患庻幾賢巳然<lb/>
則苟因爲利廣爾宮俾不肖有說非予望扵君<lb/>
也况邑隷蔡守吳公輔臣大儒名重天下聞君<lb/>
能是得不樂耶予思昔忝邑時見邑多不本朝<lb/>
廷祭法徃徃用巫祝扵傍曰牛馬其肥癘疫其<lb/>
銷榖麥其豐瀆悖爲甚予旣革之君觀有若是<lb/>
者當改爲以從著式云<lb/>
　　　范景仁席中賦莆萄<lb/>
朱盤何纍纍紫乳封霜厚今爲馬谷繁昔釀梁<lb/>
<pb n="KR4d0056_SBCK_031-3a"/>
州酒乃知西土珍漢使傳應乆<lb/>
　　　夜聽鄰家唱<lb/>
夜中未成寐鄰歌聞所稀想像朱唇動髣髴梁<lb/>
塵飛悞節應偷笑竊聽起披衣披衣曲巳终窓<lb/>
月存餘暉<lb/>
　　　宋次道得廣南金橘爲餉且有詩因和<lb/>
　　　酬<lb/>
越橘如金丸爛然巳盈篋誰傳嶺外信尚帶霜<lb/>
前葉莫嫌道路遠得與樽爼接主人無吝心懷<lb/>
<pb n="KR4d0056_SBCK_031-3b"/>
歸予敢輙<lb/>
　　　李廷老席上送韓持國歸許昌<hi>得早字</hi>
馬蹄踐霜華逰客歸何早重裘不畏寒况復非<lb/>
遠道誰言未顧期登第鬢如葆解裝喜可知月<lb/>
下金壺倒<lb/>
　　　送韓持國<lb/>
曰予非才敏乃與世寡㳺三四洛陽友過半已<lb/>
成丘晚節五六人文行皆潔修韓氏棣蕚盛扵<lb/>
我爲薫蕕君比衆最篤我唱君非酬昔我竹軒<lb/>
<pb n="KR4d0056_SBCK_031-4a"/>
下𬒳窓風颼飀君時不猒過逍遥談未休頗爲<lb/>
俗士憎恬不防吝尤邇來我還都君亦辭舊州<lb/>
舊州君所隱安得此乆畱雪晴命駕歸使我生<lb/>
悲愁誰見潩水上定更不驚鷗<lb/>
　　　遲月<lb/>
遲月月巳上淸光在高木未能照我庭團團隔<lb/>
東屋<lb/>
　　　風笛<lb/>
旣殊岀塞聲還非江上聽夜吹送悠揚高樓月<lb/>
<pb n="KR4d0056_SBCK_031-4b"/>
方逈<lb/>
　　　霜鍾<lb/>
昔向寒溪卧遠寺撞白雲今也趨早朝殘月馬<lb/>
上聞<lb/>
　　　鳴琴<lb/>
雖傳古人聲不識古人意古人今巳遠悲哉廣<lb/>
陵思<lb/>
　　　和曹光道詠直廬屏中六鶴<lb/>
漢家爲瑞雙黄鵠只道飛翻太液池不似雲屏<lb/>
<pb n="KR4d0056_SBCK_031-5a"/>
六畵鶴帝宮深處有人知<lb/>
　　　晚歸聞韓子華見訪<lb/>
門外多車騎後迹亂前蹤誰識此來過塵蹄重<lb/>
復重歸有野僕言恨不故人逢豈無肴酒設所<lb/>
向乖所從未能一徃見懶拙其必容<lb/>
　　　送丹陽新守李國愽歸洪州<lb/>
蔡水冬不枯唯愁夜氷結歸船及暖下窮臘未<lb/>
飛雪淮頴地漸偏川上雲常泄幾日接春波南<lb/>
風楚江徹拜親懷郡章予慕嗟才劣<lb/>
<pb n="KR4d0056_SBCK_031-5b"/>
　　　食薺<lb/>
世羞食薺貧食薺我所甘適見採薺人自出國<lb/>
門南土蠧瘦鐡刀霜亂青竹籃携持入凍池挑<lb/>
以根葉參手龜不自飽食此尙可慙肥羔朱尾<lb/>
魚腥羶徒爾貪<lb/>
　　　甘陵亂<lb/>
甘陵兵亂百物灰火光屬天聲如雷雷聲三日<lb/>
屋瓦摧殺人不問嬰與孩守官迸走蔵浮埃後<lb/>
日稍稍官軍來圍城幾匝如重鋂萬甲雪色停<lb/>
<pb n="KR4d0056_SBCK_031-6a"/>
皚皚孰敢專輙但取裁黄土始堅難速頺<lb/>
　　　夜飮席上賦松子<lb/>
風松有霜子吹落幽人庭幽人畏狼籍日掃岀<lb/>
<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>扄誰將稱遠物乃信渉滄溟<lb/>
　　　送李審言殿丞歸河陽<lb/>
大河冬合時上可馳車馬歸子從橋安黄流在<lb/>
氷下况命使扵家其美世爲寡是宜飭以行慰<lb/>
此懷慕者<lb/>
　　　送王宗說寺丞歸南京<lb/>
<pb n="KR4d0056_SBCK_031-6b"/>
晏歲欲飛雪滿天含凍雲犯寒單騎速獵吹紫<lb/>
裘薫庭鵲還先喜池鴻去始聞公應問貧賤善<lb/>
說莫如君<lb/>
　　　李審言將歸河陽值雪遺金波酒<lb/>
朔吹卷天吼遠郊無鳥飛忽驚開戸白昨夜打<lb/>
窓微閭巷我方懶關山君獨歸翻能寄醇酎爲<lb/>
此解寒威<lb/>
　　　對雪憶徃歲錢塘西湖訪林逋三首<lb/>
昔乗野艇向湖上泊岸去㝷高士𥘉折竹壓籬<lb/>
<pb n="KR4d0056_SBCK_031-7a"/>
曾礙過却穿松下到茅廬<lb/>
旋燒枯栗衣猶濕去愛峰前有徑開日暮更寒<lb/>
歸欲懶無端撩亂入船來<lb/>
樵童野犬迎人後山葛棠梨案酒時不畏尖風<lb/>
吹入牗更教牀畔覔䲭夷<lb/>
　　　元日朝<lb/>
萬國諸侯振玉珂踏雲朝㑹雪初過欲聞鳯管<lb/>
天邊度數聽雞人樓上歌放仗旌旗方偃亞廻<lb/>
頭宮闕更嵯峨謬陪王屬曾何補泛泛慙同上<lb/>
<pb n="KR4d0056_SBCK_031-7b"/>
下波<lb/>
　　　荅祖擇之遺新羅墨<lb/>
海上老松苑霹靂燒瘦龍胡人犀皮膠團煤烟<lb/>
膏濃色奪陽爲翅來渉溟渤重君獲乃爲贈我<lb/>
謬蟲鳥蹤且作異土玩不愧西域笻<lb/>
　　　對殘雪懷歐陽永叔<lb/>
窮臘一尺雪跨春氣逾嚴童僕苦病瘃庭戸無<lb/>
與杴日消夜復凍霰積泥相醃懶岀獨懷遠何<lb/>
由寄江㠶<lb/>
<pb n="KR4d0056_SBCK_031-8a"/>
　　　寄題時上人碧雲堂<lb/>
望望佳人來未來雲巳暮當時千里恨不獨看<lb/>
雲故何此啓虛堂定知吟秀句還㑹古人心古<lb/>
人非特賦<lb/>
　　　和宋中道元夕二首<lb/>
結山當衢靣九門華燈滿國月半昏春泥踏盡<lb/>
㳺人䌓鳴蹕下天歌吹喧深坊靜曲走車轅爭<lb/>
前闘盛亡卑尊靚妝麗服何柔温交觀互視各<lb/>
吐吞磨肩一過難乆存眼尾獲笑迷精魂貂裘<lb/>
<pb n="KR4d0056_SBCK_031-8b"/>
比比王侯孫夜䦨鞍馬相馳奔<lb/>
春風來解吹殘雪燈燭迎陽萬戸燃竟看䌓星<lb/>
在平地不妨明月滿中天赭袍巳向端門御僊<lb/>
曲初聞法部傳車馬不閒通曙色康莊時見拾<lb/>
珠鈿<lb/>
　　　李國愽遺浙薑建茗<lb/>
吳薑漬吳糟越茗苞越蘀咀辛聊案杯啜味可<lb/>
奴酪但拜故人貺何言爲物薄我心易厭足不<lb/>
比塡溝壑<lb/>
<pb n="KR4d0056_SBCK_031-9a"/>
　　　送臨江胥令<lb/>
初從桃源還却向竟陵去今作中州官山水不<lb/>
曾飫且當傳竹枝莫學乗籃轝雲木杜䳌時千<lb/>
嵓響行處<lb/>
　　　寄題滁州醉翁亭<lb/>
瑯琊谷口泉分流漾山翠使君愛泉清每來泉<lb/>
上醉醉纓濯潺湲醉吟異憔悴日暮使君歸野<lb/>
老紛紛至但留山鳥啼與伴松間吹借問結廬<lb/>
何使君㳺息地借問醉者何使君閒適意借問<lb/>
<pb n="KR4d0056_SBCK_031-9b"/>
鐫者何使君自爲記使君能若此吾詩不言刺<lb/>
　　　戊子正月二十六日夜夢<lb/>
自我再婚來二年不入夢昨宵見顔色中夕生<lb/>
悲痛暗燈露微明寂寂照梁棟無端打窓雪更<lb/>
被狂風送<lb/>
　　　賜緋魚<lb/>
蹉跎四十七腰間始懸魚茜袍雖可貴髪短齒<lb/>
巳踈兒女眼未識競來牽人裾不知外朝衆君<lb/>
恩慙有餘<lb/>
<pb n="KR4d0056_SBCK_031-10a"/>
　　　和答韓子華餉子魚<lb/>
南方海物難具名子魚珍美無與并完鱗全乙<lb/>
異臭腥素鹽漬曝生花輕其頭戢戢筠篋盈出<lb/>
自通印時所評遠渉川陸來都城親賓交遺巳<lb/>
見情食指甞動吾竊驚果獲異味亦足明<lb/>
　　　和答韓奉禮餉荔枝<lb/>
韓盛人所希四海饋名物韓復未踈予分珍曾<lb/>
不一莆陽荔子乾皺殻紅釘宻存甘尚可嘉本<lb/>
味固巳失遙思海樹䌓帶露摘初日安得穆王<lb/>
<pb n="KR4d0056_SBCK_031-10b"/>
駿能置萬里疾<lb/>
　　　閏正月二日夜張氏納婦<hi>太素子</hi>
婚姻貴及時周有標梅詩雪後花將發人歸室<lb/>
且宜坐中傳漏鼓戸外轉星旗環佩遙聞出當<lb/>
脩廟見儀<lb/>
　　　酌别謝通微判官兼懷歐陽永叔<lb/>
識君童稚時而今君齒壯不見二十年顏貌巳<lb/>
非向親戚多零落欲語還悲愴更問平生交乆<lb/>
從滁水上君又滁水歸寄音傾桂釀儻復二十<lb/>
<pb n="KR4d0056_SBCK_031-11a"/>
年吾焉保無恙<lb/>
　　　和永叔郡齋聞百舌<lb/>
響舌能令百鳥羞聽時丹杏發山郵春雲不定<lb/>
雨來急濕翅蒼茫高樹頭<lb/>
　　　送陶太博通判廣信軍<lb/>
平時易水頭不復起邊愁壯士去來乆寒波空<lb/>
自流臨塘移鷺羽隔戌見氊裘半似江南美軍<lb/>
和賸宴㳺<lb/>
　　　荅王太祝卷<hi>整</hi>
<pb n="KR4d0056_SBCK_031-11b"/>
朝廻泥塗不可岀饑馬倦僕驅之頑閉門獨與<lb/>
古人語黄卷未終聞扣關賢哉公族肯來顧詩<lb/>
䄂大篇令我刪珠光玉瑩絶瑕纇强欲指擿徒<lb/>
羞顏自同培塿最淺狹安得與子論丘山<lb/>
　　　雨賦<lb/>
春雨之至兮風呵而雲導在上爲膏在塗爲淖<lb/>
被末漸本潤萬物者歟施及天下不收報者歟<lb/>
入波而隨流因積而成潦專好而失道者歟壞<lb/>
瓦漏屋蒸菌出木過而爲酷者歟朝使人愁夜<lb/>
<pb n="KR4d0056_SBCK_031-12a"/>
使鬼哭迷而不知復者歟將吿之雨雨無聽也<lb/>
將告之天天且夐也窮居知命是何病也噫<lb/>
　　　送張太博通判袁州<lb/>
君非身尤謫南州南方尚鬼其俗媮虵爲鄰虎<lb/>
爲陬丹茅苦竹深幽幽邑人祠鬼拜古樹竹杯<lb/>
一仰來烹牛牛死齧戄常不幸誰得禁止專鋤<lb/>
鉤借曰未信君且徃民將語怪君聽不仰山頭<lb/>
有行舟<lb/>
　　　依韻和宋中道雨夜<lb/>
<pb n="KR4d0056_SBCK_031-12b"/>
暗驚料峭寒春雪兼春雨知勝早朝人閒眠不<lb/>
開戸丘壑豈無容泥塗還自取誰吟何遜詩不<lb/>
覺逢逢鼓<lb/>
　　　讀裴如晦萬里集書其後<lb/>
君自萬里廻遂成萬里集其詩二百篇文字必<lb/>
已立定應侔前人未嘗有蹈襲古溪蠻鐡刀岀<lb/>
塜土花澁誰將飾以玉鐔上光熠熠宋子序其<lb/>
端精悍孰鉗摯搜新造空蒙俗眼不得入示予<lb/>
要賦之短戈慙後執<lb/>
<pb n="KR4d0056_SBCK_031-13a"/>
　　　見胥平叔<lb/>
歷君門兮九重雲黕黕兮欲雨隱翠幕兮觀予<lb/>
心眷眷兮不語<lb/>
　　　宣麻<lb/>
彬美下一國曾無相印酬莫驚除拜峻自是戰<lb/>
功優壯士頗知勇諸儒方貴謀淮西封亦薄裴<lb/>
度死生羞<lb/>
　　　朧月<lb/>
夜晴𥘉見月雲薄未分明高樹尚無影遠鴻時<lb/>
<pb n="KR4d0056_SBCK_031-13b"/>
有聲下階嫌履濕閉戸認苔生寂寂墻陰暝更<lb/>
長巳漸傾<lb/>
　　　兵<lb/>
太平無戰陣漢卒乆生驕金甲不曾擐犀弓應<lb/>
自調嗟爲燎原火終作覆巢梟若使威刑立三<lb/>
軍豈敢囂<lb/>
　　　泥<lb/>
一夜添春雨中衢長舊泥屐粘憂折齒馬滑畏<lb/>
顛啼去啄從江鶴相呼任竹雞朝來放朝請始<lb/>
<pb n="KR4d0056_SBCK_031-14a"/>
與逸人齊<lb/>
　　　聞韓仲文使歸<lb/>
傳道使車廻柳條黄未開曉寒非絶漠春色近<lb/>
章臺名馬北方至賔鴻南國來明朝齋祓見天<lb/>
子始稱才<lb/>
　　　未晴<lb/>
未晴初止雨蒸潤尚侵衣缺月如羞岀荒雲不<lb/>
肯歸杏花朱欲綻梅蕚雪將稀遠鴈來何急衝<lb/>
風濕翅飛<lb/>
<pb n="KR4d0056_SBCK_031-14b"/>
　　　夜陰<lb/>
月色明還暗雲寒散復濃古堂移魍魉積霧合<lb/>
蛟龍濕菌飛螢岀蒼苔上朽重獨吟嗟向老氣<lb/>
澁覺偏慵<lb/>
　　　夜晴<lb/>
新晴月正明頻聽夜烏驚未向高枝穩時爲繞<lb/>
樹聲群飛自紛泊衆鳥不屏營躁靜扵焉見誰<lb/>
能度物情<lb/>
　　　古鑑<lb/>
<pb n="KR4d0056_SBCK_031-15a"/>
古鑑得荒塜土花全未磨背菱尖尚在鼻獸角<lb/>
微訛月暗蝦䗫蝕塵昏魍魉過但令光彩發表<lb/>
裏是山河<lb/>
　　　槖駞<lb/>
鳴駞岀西域衘尾自連連漢驛凌雲去胡人踏<lb/>
雪牽常時識風候過磧辨沙泉老覺肉封側猶<lb/>
蒙錦帕鮮<lb/>
　　　李庭老許遺結絲勒帛<lb/>
紉絲作長帶正勝茱茰紋冉冉仍垂紼<graphic n="KR2233" url="https://raw.githubusercontent.com/kanripo/KR-Gaiji/master/images/KR2233.png" mimeType="image/png"/>
                    <graphic n="KR2233" url="https://raw.githubusercontent.com/kanripo/KR-Gaiji/master/images/KR2233.png" mimeType="image/png"/>自<lb/>
<pb n="KR4d0056_SBCK_031-15b"/>
有薫鮮華非稱我脩飾未如君曾不日來取賢<lb/>
哉知禮云<lb/>
　　　貧<lb/>
生甘類原憲死不學陶朱但樂詩書在未憂鍾<lb/>
鼎無耻隨波上下難免鬼歔歈陋巷曲肱者終<lb/>
朝還似愚<lb/>
　　　行僧<lb/>
風衣何揭揭有若瓠葉翻塵土不遠去白雲蔵<lb/>
石門　宛陵先生集卷第三十一<lb/>
<pb n="KR4d0056_SBCK_031-16a"/>
宛陵先生集目録卷第三十一<lb/>
　　杜挺之贈端現　謝冲卿示持國詩卷<lb/>
　　重修孔子廟記　席中賦莆萄<lb/>
　　夜聽鄰家唱　和次道金橘<lb/>
　　送韓持國歸許昌　送韓持國<lb/>
　　遲月　風笛<lb/>
　　霜鍾　鳴琴<lb/>
　　和光道屏中六鶴　聞子華見訪<lb/>
　　送丹陽宰李國愽　食薺<lb/>
<pb n="KR4d0056_SBCK_031-16b"/>
　　甘陵亂　夜飮席上賦松子<lb/>
　　送李殿丞歸河陽　送王寺丞歸南京<lb/>
　　李審言學士遺金波酒<lb/>
　　對雪憶訪林逋　元日朝<lb/>
　　荅祖擇之遺墨　對殘雪懷永叔<lb/>
　　和中道元夕　寄題碧雲堂<lb/>
　　李國愽遺薑茗　送臨江胥令<lb/>
　　寄題滁州醉翁亭　夜夢<lb/>
　　賜緋魚　和荅韓子華餉子魚<lb/>
<pb n="KR4d0056_SBCK_031-17a"/>
　　和荅韓奉禮餉荔枝<lb/>
　　張氏納婦<lb/>
　　酌别謝判官兼懷永叔<hi>京師延慶曆八年春盡夏五月楚州道中</hi>
　　和永叔聞百舌　送陶太博廣信倅<lb/>
　　荅王太祝卷　雨賦<lb/>
　　送張太愽袁州倅　和宋中道夜雨<lb/>
　　書裴如晦集後　見胥平叔<lb/>
　　宣麻　朧月<lb/>
　　兵　泥<lb/>
<pb n="KR4d0056_SBCK_031-17b"/>
　　聞韓仲文使歸　未晴<lb/>
　夜陰　夜晴<lb/>
　　古鑑　橐駞<lb/>
　　庭老許遺結絲勒帛<lb/>
　　貧　行僧<lb/>
目録終<lb/>
</p>
<p>
</p>
  </div>
</body>
</text>
</TEI>
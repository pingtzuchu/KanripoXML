<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0501_SBCK_012-1a"/>
淵穎呉先生集卷之十二　門人金華宋濂編<lb/>
　　桒海遺録序<lb/>
頃予嘗從郷先生學見福唐劉汝鈞貽書括蒼吳思齊子善<lb/>
論文丞相宋瑞事云自江西𥘉起時﨑嶇山谷購募義徒畊<lb/>
甿洞丁造轅門請甲仗不啻數萬而尹玉實為驍将大衣冠<lb/>
指麾衆皆詣闕感泣求效死巳而當國二揆交沮用兵帥無<lb/>
宣諭卒無犒賞盤桓月餘僅令守姑蘇一路張彦提重兵居<lb/>
毗陵且有叛志尹玉竟以絶太湖吊槗首尾不救而溺死未<lb/>
㡬獨松告急朝廷四詔政府六書趣弃聊攝援根本一日一<lb/>
夜倉皇就道及至行都而獨松随以破䧟復令駐兵餘杭守<lb/>
獨松朝議不一衆心離散㑹有尹京之命餘慶遽奪其印不<lb/>
予漢輔遁徳剛遁北軍入城與權又絶江遁乃即日拜樞使<lb/>
又拜右揆𥙷与權䖏且令往軍前講解毅然請行及𬒳囚以<lb/>
<pb n="KR4d0501_SBCK_012-1b"/>
北中道奔迸收集亡散無兵無粮天下大勢去矣帝覇交馳<lb/>
正偽更作是不一妵當世之爲大臣元老者視易妵如閱傳<lb/>
郵况當滄海橫流之際而彼乃以異妵未深得朝廷事權欲<lb/>
隻手障之至死不屈微箕二子且有愧色於宗國矣其書大<lb/>
略如此予後又獲見淮隂龔開所作文宋瑞陸秀夫二傳盖<lb/>
益詳焉方唐末五代之季藩鎮䟦扈武臣驕矜君臣父子之<lb/>
義不明而土地甲兵之強類無不欲黄屋左纛自爲者先宋<lb/>
知其然一旦踐大位即罷諸莭度兵符遽用<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>臣以爲治終<lb/>
不足以盡復乎石晋所割之境土迨乎宣和衰乱北兵南下<lb/>
急若建瓴曽不得乗一障設一候而遂至奔亡不守後宋再<lb/>
造東南區區山海之間内政不修外猶恃夫江淮以爲固乆<lb/>
之南北夾攻而汴蔡之藩籬自撤其蔽荆㐮受圍鄂渚有警<lb/>
巴蜀侵䧟廣西之烽燧亦不絶此其國勢垂盡受兵䖏多殆<lb/>
<pb n="KR4d0501_SBCK_012-2a"/>
如囊中探丸圍中逐鹿無𣸪有潜藏隠伏地矣所可幸者天<lb/>
下學士大夫二三百年祖宗培飬作成之澤薰蒸者久忠臣<lb/>
義子或死莭或死事盖無媿焉卒之宋瑞秀夫前後死國精<lb/>
忠激烈誠有在於天地而不在於古今者嗚呼呉晋陳陏之<lb/>
変豈復有一人若是哉龔開者字聖予少甞與秀夫同居廣<lb/>
陵幕府及世巳改多往来故亰家益貧故人賔客候問日至<lb/>
立則沮洳坐無几席一子名浚每俯伏榻上就其背按紙作<lb/>
唐馬圖風騣霧鬛豪骭蘭筋備盡諸態一持出人輒以數十<lb/>
金易得之藉是故不飢然竟無所求於人而死志莭既峻儀<lb/>
觀甚偉文章議論愈髙古至爲此二傳大率類司馬遷班固<lb/>
所爲陳夀以下不及也此其人殆亦無負扵秀夫者哉予故<lb/>
私列二傳以彂其端詢之故老徴之雜記題曰棄海遺錄且<lb/>
以待太史氏之采擇<lb/>
<pb n="KR4d0501_SBCK_012-2b"/>
　　古詩考錄後序<lb/>
予甞從黄子學詩黄子集漢魏以来古詩凡數十百萹詩之<lb/>
作尚矣盖古今之言詩者異焉古之言詩主扵聲今之言詩<lb/>
主於辞辞者聲之寓也昔者孔子自衞反魯乃與魯太師言<lb/>
樂樂既正矣而後雅頌各得其所史遷則曰古詩三百餘萹<lb/>
聖人特取其三百而𬒳之弦歌所謂洋洋盈耳者不獨主扵<lb/>
聲也或因其㫁章取義而欲以導其言語之所彂或夲其直<lb/>
指全體而務以約其<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>情之無邪是又不以其辞哉制氏世<lb/>
世在大樂官盖頗識其鐘鼓之鏗鏘而不能言其義鹿鳴騶<lb/>
虞伐檀文王四調猶得為漢雅樂之所肄且混扵趙燕椘代<lb/>
之謳者無㡬自其辞言古今義理之極致一也自其聲言則<lb/>
樂師矇<graphic n="KR3636" url="https://raw.githubusercontent.com/kanripo/KR-Gaiji/master/images/KR3636.png" mimeType="image/png"/>之任未必䏻勝夫齊魯韓毛四家之訓詁者也雖<lb/>
然古之安樂怨怒哀思之音盖将因其辞之所寓者而盡見<lb/>
<pb n="KR4d0501_SBCK_012-3a"/>
之故當時之聞韶者則從容和緩觀武者則彂揚蹈厲是獨<lb/>
非以其聲辞之俱備然哉自漢魏以来誠不可以朢古三百<lb/>
萹至於上下千有餘載作者間出如以其聲則沈休文之樂<lb/>
志王僧䖍之技録自能辨之苟以其辞則今無越乎黄子之<lb/>
所集者吾猶恐古之言詩不專主扵聲而今之言詩亦不專<lb/>
主於辞也何則古之言詩本無㝎聲亦無㝎韻聲取其諧韻<lb/>
取其恊平固未始甞為平仄固未始甞為仄清固未始不叶<lb/>
為濁濁固未始不叶為清自近世王元長沈休文之徒始著<lb/>
四聲㝎八病無復古人深意新安呉棫材者乃用是而𥙷音𥙷<lb/>
韵先<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>亦甞取是而叶詩叶離騷盖古今之字文不同南北<lb/>
之語言或異而音韵随之是雖不待於叶而自能叶焉者也<lb/>
故當觀其辞然則古之言詩者辞而言樂者則聲也采詩之<lb/>
官不置樂府之署不設吾無以聲為也若夫今之言詩既曰<lb/>
<pb n="KR4d0501_SBCK_012-3b"/>
古近二體古體吾不敢知而近體乃謂之為律者何也又安<lb/>
得不求夫聲辞之俱備而後為至哉考乎古者考此足矣試<lb/>
以是而復之黄子序于末編<lb/>
　　陳氏大衍易數後序<lb/>
凡天下之物必有理而後有象有象而後有數數始於一有<lb/>
一而後有二一者竒二者耦而後有隂陽老少之変七八九<lb/>
六之筞筞三變而成爻爻六變而成位此聖人所以觀変而<lb/>
立卦考象數而建卜筮者也易曰大衍之數五十其用四十<lb/>
有九自其大衍之五十者緫之則又合於太極之一是皆天<lb/>
地自然之運又豈待乎人力之強為者㦲何則一定者理也<lb/>
雖其體甚實所<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>無形未始有定者事也雖其跡本虚因應<lb/>
乃有理在是數亦不外乎是欲求其極則天地之開闢人物<lb/>
之消盡且可以數莖之蓍參兩而盡决之者吾聖人固未肯<lb/>
<pb n="KR4d0501_SBCK_012-4a"/>
䡖爲之說也是何丗之喋喋者然㢤自秦㓕六經易以卜筮<lb/>
故存漢<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>林傳孔子六傳至菑川田何易道大興魏郡太守<lb/>
亰房則又受學外黄焦延夀不与何同漢初河内女子始獻<lb/>
易說卦盖与老子同藏於風雨屋牆之間京房之說互相出<lb/>
入故世之稽吉凶刺休咎者徴焉是果吾聖人之遺意哉它<lb/>
則進退以㡬而爲一卦之主者爲丗對待以丗而爲其主之<lb/>
相者爲應世之所位而隂陽之所肆者爲飛肇乎所配而隂<lb/>
陽終不脫其本者爲伏起乎丗應周乎内外終終始始而後<lb/>
動爻互體五行納甲之変無不具者人自以爲能探河洛圖<lb/>
書之賾家自以爲能彂周孔爻象之藴餘則或入於淫瞽方<lb/>
技之流与易大相逺矣先正盖有見焉必以名理論易而或<lb/>
不以象數論易雖然是又可得而盡廢者哉括蒼陳生甞出<lb/>
大衍易數一卷間爲予占考其法則曰聖人之立卦者八故<lb/>
<pb n="KR4d0501_SBCK_012-4b"/>
天下之物苟囿扵數者亦不過八吾則夲其所值之數輒以<lb/>
八乗除之或以身之所䖏定其坐作動静之殊或以字之所<lb/>
畫測其向背俯仰之異八而巳矣自八而六十有四自六十<lb/>
有四而四千九十有六用此道也嗚呼生之於易勤矣要之<lb/>
特亰房之法耳生則又曰是固本之希夷氏者也豈彼生者<lb/>
希夷氏之遺裔欤先天四圖吾聖人之學也生盍歸而務求<lb/>
其要欤一中造化心上經綸盡在是矣<lb/>
　　秦階六符經後序<lb/>
泰階六符經者本黄帝有熊氏丗不傳當漢建元之間東方<lb/>
朔始陳其說欲以觀天表之変定上心之侈者應劭仲逺又<lb/>
䟽其文頗類甘石諸人所為託之者也盖古昔聖人之論隂<lb/>
陽五行者尚矣幽賛乎神道彂揮乎天理是豈無其故乎特<lb/>
未甞膠扵多忌之學欲肆其一定之說也苟曰乾坤開闔莫<lb/>
<pb n="KR4d0501_SBCK_012-5a"/>
非一造化亭毒之妙某言必有某徴某事必有某應喜樂好<lb/>
悪出扵人之情饑華泄雹興於天之治天人兩間似皆有以<lb/>
潜囬其機宻運其軸而無難者是亦管窺蠡測而巳矣自劉<lb/>
向言皇極之建不建亰房又推易卦直日用事董仲舒睦孟<lb/>
之徒又分春秋二百四十二年灾異之驗或身遽以死或國<lb/>
随以䠞迄不少救然而天文月令䜟緯術數百家雜起不曰<lb/>
龜龍河洛洞幽靈之府必曰鈐决㝠奥覈<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>福之源蠭談而<lb/>
角辯啓穴而鑿牖秖足以長姦偽而甚不足以祛邪惑者大率<lb/>
漢世世主以是論政儒生以是論學何其泥也子不語恠力<lb/>
亂神又曰性與天道不可淂而聞也庸詎有若是云云者乎<lb/>
當東方朔陳是說時上始為微行行暴肆侈越制亡度舉盩<lb/>
厔鄠杜陸海之饒廣上林苑東征西伐軍旅數起黎民失業<lb/>
父子相食斯其為人痾也酷矣天人一理也吾知修吾事以<lb/>
<pb n="KR4d0501_SBCK_012-5b"/>
畏天可也日蝕地震冬雷夏霜蒙氣還風旱乾水溢天之為<lb/>
也人何與焉天豈若世之小大夫然哉惉然喜頩然怒人人<lb/>
而欲應之以吉凶妖孽之决也一日之頃雖千技百変而為<lb/>
之亦不足矣要之天為天人為人母相瀆也至其所以兼統<lb/>
而一貫之者昭昭冥冥理無変氣有変也然上𥘉即位天表<lb/>
巳多変關東大饑風赤如血齊椘二十九山同日崩考之人<lb/>
事則猶未有可感者変何自作哉将人子未甞有過父母乃<lb/>
先作色以待其有過固不可也使朝廷多欲之心一窒文景<lb/>
富庶之政未改是且委之天運之適然者欤抑亦君徳之勝<lb/>
為足以銷天變之迭至者歟不然未可知也而今乃欲以膚<lb/>
學謏聞者盡之則非矣揚子雲曰通天地人曰儒通天地而<lb/>
不通人曰伎嗚呼伎而止者此非黄帝書也甘石諸人所為託<lb/>
之者也雖然觀是者又可無畏乎哉<lb/>
<pb n="KR4d0501_SBCK_012-6a"/>
　　王氏範圍要訣後序<lb/>
天文星暦五行之說尚矣黄帝風后漢河上公有三命一家<lb/>
藝文志不著録也梁陶弘景始述三命抄略唐僧一行桒道<lb/>
茂劉孝恭咸精其術韓退之言李虚中善用人年月日時知<lb/>
人命貴賤夀夭者是巳貞元𥘉李弼乾又推十一星行暦後<lb/>
傳終南山人鮑該曹士蒍世係之星暦所謂十一星者日月<lb/>
五星四餘是也然而天體至圎二十八宿與之為經日月五<lb/>
星皆動物也且相循環運轉乎三百六十五度有畸之内與<lb/>
之為緯尚書堯典考四仲中星各以時異秦漢以來諸儒又<lb/>
推十二次度數十二國兮野及所入州郡躔次乃若有一定<lb/>
不可易之䖏是何天運之常旋地維之不動者又若是參差<lb/>
不齊也哉晋天文志天東南有十二國星其星有変各以其<lb/>
國将天之所覆至廣華夏之所占特東南牛女二宿之下欤<lb/>
<pb n="KR4d0501_SBCK_012-6b"/>
此十二國星又与前十二國之分野異矣意者牛女二宿當<lb/>
十二次則爲玄枵星紀之交當十二國則爲齊呉濵海之地<lb/>
天運之常旋者夲不常居地維之不動者固有㝎属也雖然<lb/>
北極居天之中常在人北北斗實爲帝車運乎中央亦䖏人<lb/>
北盖甞北至幽州碣石之野斗極且當人上北過居庸西渡<lb/>
滦水北斗巳南迤而下人且背之而馳矣由是觀之華夏之<lb/>
所占者豈直東南十二國星哉未可以一槩論也日君象也<lb/>
行則有常月五星臣象也行則無常盖日之常行也則有中<lb/>
道暦家所謂黄道是巳月五星既無常行乍南乍北或嬴或<lb/>
縮且或不出於周天二十八宿黄道之度而雜犯乎河漢内<lb/>
外諸星此又豈可以區區算數少測之哉它則紫氣以祥彗<lb/>
孛以妖羅㬋計都以蝕神首尾古未嘗与七政並列春秋之<lb/>
書星孛或入北斗或在大辰夲是妖星爲異老子之出函谷<lb/>
<pb n="KR4d0501_SBCK_012-7a"/>
紫氣臨關亦是氛祲雜占王朴五代欽天暦又謂蝕神首尾<lb/>
僅行於民間小暦而巳今其說一本之都利聿斯經都利盖<lb/>
都頼也西域康居城當都頼水上則今所謂聿斯經者婆羅<lb/>
門術也李弼乾實婆羅門伎士而曹士蔿又作民間小暦者<lb/>
此其爲術固異於甘石之舊矣夫以天地隂陽之合散而庶<lb/>
人庶物莫之䏻遺氣賦之形理賦之<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>
                    <graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>之體本粹然至善<lb/>
者也氣之運譬之草木春而榮秋而槁倐而凝聚忽而凘盡<lb/>
亦其宜者苟不推之以一理之同而徒役之以多衍之異不<lb/>
亦末乎嚴陵王生乃以範圍要訣一卷示予其法皆原於易<lb/>
又有過於三命十一星之外者列之以千百十零附之以氣<lb/>
名體性尤與潜虗擬玄者合也此其㝡近扵理者欤将其人<lb/>
之創爲是法者亦且有得於河洛圖書之奥者欤故予又特<lb/>
采別說以序之<lb/>
<pb n="KR4d0501_SBCK_012-7b"/>
　　司馬子微天隠子注後序<lb/>
司馬子微天隠乎注一卷八萹天隱子亡其妵族邑里或曰<lb/>
子微託之者也夫黄老之說始自黄帝老子太史公老子列<lb/>
傳則称其以自隠無名為務至其道乃曰無為自化清净自<lb/>
正無它異也當漢𥘉黄老盛行至武帝又好神仙文成五利<lb/>
之徒迃誣恠譎之士神光巨跡千変百幻雖嘗一致槁山之<lb/>
祠欲追黄帝之遺風者獨不及老子神仙方技豈又與道家<lb/>
戾歟東漢以来丗之<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>者方以天文卦候為内學而為天子<lb/>
公卿之所賔禮甚則自䧟於鬼道尤慈啓之葛玄紹之玄之<lb/>
後則有鄭君鄭君之後則有葛洪葛洪之後則有陶弘景洪<lb/>
與弘景本<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>者當天下多故欲自縦扵方外逸民之間一傳<lb/>
而王逺知再傳而潘師正三傳而呉筠司馬子微考其學今<lb/>
天隱子之所述巳盡之矣予觀天隠子冲澹而閑曠虚靚而<lb/>
<pb n="KR4d0501_SBCK_012-8a"/>
寡欲黄老之遺論耳然而龍<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>鉛汞抽添吐納之事未之及<lb/>
也豈或秘而不言欤夫以老子之脩道飬夀雖太史公猶不<lb/>
盡信又况後世之迃誣恠譎者可必得而悉徴之欤自今道<lb/>
家而言彼謂<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>宗<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>者則曰此心也必主於覺彼謂命宗<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>
者則曰此氣也必保其純一天人達<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>命囙其血肉口鼻之<lb/>
粗而得與造化𬈑涬同入於無盡盡之妙此古之人所以長<lb/>
生而不死者豈或別有其術欤不然天隠子之學亦止於是<lb/>
而巳欤或曰孔子甞師老子吾聖人盖尸假者也特以語恠<lb/>
而不言故曰述而不作敏而好古竊比於我老彭老則老聃<lb/>
彭則彭祖也雖然老子東周一柱下史耳幽王時有伯陽父<lb/>
顯王時有史儋夲是二人且不與老子同時老子固夀矣太<lb/>
史公欲合伯陽父史儋爲一人且爲老子則亦疑弗能㝎也<lb/>
彭祖本大彭氏國陸終氏苐三子當堯時始封又國語曰大<lb/>
<pb n="KR4d0501_SBCK_012-8b"/>
彭豕韋則商㓕之注謂在武丁時自尭至武丁中興上下且<lb/>
七八百年亦無縁大彭之國自興至㓕止當彭祖一世世之<lb/>
言彭祖夀者吾又可得而必信之欤盖孔子所言老彭自是<lb/>
商之賢大夫不謂老聃彭祖也老子甞問禮矣彭祖者竟何<lb/>
爲耶豈或果有飬生之說耶嗚呼吾聖人未甞言養生然亦<lb/>
未甞不飬生禮者所以莭其動容周旋樂者所以彂於詠歌<lb/>
舞蹈禮樂不可斯湏去身無非養也固未甞以養生言也天<lb/>
地隂陽闔闢屈伸之変亦何所不有夫又何謂乎尸假矣哉<lb/>
嗚呼天隠子逺矣吾将東往海上廣桒而問焉庶㡬果有所<lb/>
遇而必得之者耶<lb/>
　　歐陽氏急<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>章解後序<lb/>
歐陽子急<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>章一卷盖㩀元豐九域志作也自唐失其御天<lb/>
下分爲十數至宋而復合然猶不足以復唐世之土宇曽未<lb/>
<pb n="KR4d0501_SBCK_012-9a"/>
㡬何南北乕争光岳氣裂兵戈日尋生靈涂击灰於是我朝興<lb/>
焉一麾而克有中原再舉而底㝎江左然當大軍百戰之後<lb/>
閭里蕭條荆榛滿目户口凋瘵流轉異郷雖以昔日大藩列<lb/>
府控制局面今則徒類附庸雄城壮縣顯著版籍今則不聞<lb/>
建置甚者至以東南財賦之嬴而往濟西北之不足頋獨何<lb/>
哉嘗聞古稱秦雍為天府齊地負海亦號東秦唐丗頗稱楊<lb/>
一盖二而東西秦寖為不及宋承唐季亂離之緒内緫二十<lb/>
三路外制兩國遼淂燕雲三關之險夏制靈武河西之饒太<lb/>
河東圵陜西五路之民歲窘於兵不暇自救一旦而南遷呉<lb/>
㑹荆襄兩淮又為邉面而應敵重以山東張林李全之変淮<lb/>
甸空虚蜀夲㝡險平世金珠錦繡之美衣𬒳中國金房假道<lb/>
徒示夾攻黎嶲竒兵竟成斡腹由是兵燹相仍創殘不振則<lb/>
亦非復唐舊矣然惟呉㑹近畿之境自唐五代以来呉越世<lb/>
<pb n="KR4d0501_SBCK_012-9b"/>
奉正朔保境息民盖至宋移蹕江閩嶺海之所犇輳及其既<lb/>
亡又未嘗苦操尺寸之兵而拒敵故今人物之所聚土地之<lb/>
所産猶足以為天下㝡雖若一城百里之縣至或升為散州<lb/>
上秩以治之國家經費度支資給陸輦海運動至百萬豈民<lb/>
力之果𥙿哉此猶富家萬金之産田連阡陌粟盈倉廥要亦<lb/>
取之有窮用之有竭𥘉不可以富強恃而不惟安養之是務<lb/>
也嗚呼豈惟東南一隅雖㠯西北休養生息之餘亦不可以<lb/>
不深加其意矣是故當今之務欲富國者必在於養民欲養<lb/>
民者又必在扵重郡縣之選嚴守今之職苟重其選将任之<lb/>
以久而可成功苟嚴其職将權有所歸而易集事今之世每<lb/>
以三歲為守令滿秩曽未足以一新郡縣之耳目而巳去又<lb/>
况用人不得<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>辟臨事不得専議錢糧悉拘扵官而不得専<lb/>
用軍卒弗出扵民而不得与聞盖古之治郡者自辟令丞唐<lb/>
<pb n="KR4d0501_SBCK_012-10a"/>
世之大藩亦多自辟幕府僚属是故守主一郡之事或司金<lb/>
榖或按刑獄各有分職守不煩而政自治雖令之主一邑丞<lb/>
則賛治而但掌農田水利主簿惟掌簿書尉則惟督盜賊令<lb/>
亦不勞獨議其政之當否而已今自一命而上皆出扵吏部<lb/>
遇一事公堂完署甲是乙否吏或因而為姦勾稽文墨𥙷苴<lb/>
罅漏塗摖歲月填塞辭欵而益不能以盡民之情状至於唐<lb/>
世之賦上供送使留州自有㝎額兵則郡有都試而惟守之<lb/>
所調遣宋之盛時歲有常貢官府所在用度贏餘過客往来<lb/>
禀賜豐厚故士皆樂扵其職而疾於赴功兵雖不及扵唐義<lb/>
勇民丁團結什伍衣装弓弩坐作擊刺各保郷里敵至即彂<lb/>
而郡縣固自兼領者也今則官以錢糧為重不容盜臣常俸<lb/>
至不能自給或多贓吏兵則自近戍逺既為客軍尺籍伍符<lb/>
各有統帥但知坐食郡縣之租稅然巳不復繫守令事矣夫<lb/>
<pb n="KR4d0501_SBCK_012-10b"/>
辟官涖政理財治軍郡縣之四權也而今皆不淂以専之是<lb/>
故上下之體統雖若相維而令不一法令雖若可守而議不<lb/>
一為守令者既不得其職将欲議其法外之意必且玩常習<lb/>
故辟嫌碍例而皆不足以有為又况三時耕稼一時講武不<lb/>
復古法之便易而兵農益分遇歲一儉郡縣之租稅悉不及<lb/>
額軍無見食東郍西挟倉廥空虗而郡縣無復贏蓄以待用<lb/>
或者水旱洊至閭里蕭然農民菜色而郡縣且不能以賑救<lb/>
而坐致流亡是以言涖事而事權不在於郡縣言與利而利<lb/>
權不在於郡縣言治兵而兵權不出於郡縣尚何以復論其<lb/>
富國𥙿民之道哉嘗求其故自我國家起自北土絲理中原<lb/>
中原豪傑擅動甲兵保有郷里因而降附使據其境土如古<lb/>
諸侯大開幕府辟置官属錢糧獄訟一皆<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>制扵已而不復<lb/>
有關乎上巳而山東猘子地富兵強跳踉負固卒貽征誅殱<lb/>
<pb n="KR4d0501_SBCK_012-11a"/>
㓕而後天下郡縣一命之官悉歸於吏部錢粮獄訟類皆關<lb/>
白奏讞而不敢少自専焉由是郡縣守令之職始䡖而不得<lb/>
自重矣必也辟官涖政理財治軍四者之權一歸於郡縣則<lb/>
守令必稱其職國可富民可𥙿而兵農各得其業矣此予所<lb/>
謂重郡縣之選嚴守令之職者盖視唐宋之故典為然實當<lb/>
今之急務也於是夲歐陽子之所集為䟽其古今郡縣之沿<lb/>
革與夫政令之設施不同者以序之雖然此固非歐陽子之<lb/>
意也予亦過論矣哉<lb/>
　　樂府類編後序<lb/>
𥘉太原郭茂倩次古今樂府但取標題無時世先後紛亂<graphic n="KR2989" url="https://raw.githubusercontent.com/kanripo/KR-Gaiji/master/images/KR2989.png" mimeType="image/png"/>
雜摹擬盗襲層見間出厭人視聽今故就茂倩所次辨其時<lb/>
代且選其所可學者使各成家又從而論之曰古之言樂者<lb/>
必夲扵詩詩者樂之辞而播於聲者也太史采之太師肄之<lb/>
<pb n="KR4d0501_SBCK_012-11b"/>
世道之盛衰時政之治亂盖必於詩之正変者得之詩殆難<lb/>
言矣乎自秦変古詩樂失官至漢而始欲脩之燕代荆椘稍<lb/>
恊律吕街衢巷陌交相唱和當丗學者司馬相如之徒徒以<lb/>
西蜀雕蟲篆刻之辞而欲立漢家一代之樂府傳及魏晋流<lb/>
風䆮盛而其所謂樂者亦止於是嗚呼今之去漢則又逺矣<lb/>
故今或觀樂府之詩者一切指為古辭雖其浮淫鄙倍不敢<lb/>
芟夷殘訛缺漏不能附益頋獨何哉誠以古辞重也魏晋以<lb/>
降盖惟唐人頗以詩自名家而樂府至雜用古今體當其𥘉<lb/>
年江左齊梁宫闈粉黛之尚存及其中世代北蕃夷風沙戰<lb/>
伐之或作是則古之所謂亂丗之怨怒亡國之哀思者而唐<lb/>
人之辞為盡有之欲求其如漢魏之古辞者少矣雖然漢承<lb/>
百王之敝治不及古唐之於漢則又不及扵漢者逺甚是故<lb/>
秦虢列苐國忠秉政妖淫蠱惑養成禍亂而天下之俗日趋<lb/>
<pb n="KR4d0501_SBCK_012-12a"/>
於弊蕃戎搆難隴右䧟沒侵陵侮辱䠞我場疆而天下之勢<lb/>
卒以歲䖏於邉擐甲執兵無有休息唐之盛時雖若未見其<lb/>
䘮敗亂亡之戚及其既衰而遂不能救然則唐丗之治固有<lb/>
以致之而唐人之辞亦於是乎有以兆之者矣嗚呼世道之<lb/>
盛衰時政之治亂盖必於詩之正變者得之豈不然哉然而<lb/>
上自朝廷下至閭閻委巷苟觀其詩者則又必因其言辞之<lb/>
所指聲音之所彂而悉悟其心術之所形氣數之所至予聞<lb/>
唐有宋沆者開元宰相璟之曽孫每太常樂工奏伎即能揣<lb/>
其樂聲之休咎遇有工善篳篥者且曰彼将神逰墟墓伎雖<lb/>
善至尊不宜近巳而果然衆工大驚夫以春秋之丗鄭之七<lb/>
子嘗賦古詩而趙孟欲以觀其志之所向然今宋沉乃能以<lb/>
其善樂之故察人死生貴賤不遺毫髮何其神哉嗚呼詩本<lb/>
所以為樂也詩殆難言矣乎今之學者深沉之思不講而講<lb/>
<pb n="KR4d0501_SBCK_012-12b"/>
為麁踈鹵莽之語中和之莭不諧而益為寂寥簡短之音此<lb/>
其心術之所形氣數之所至不惟趙孟知之是皆見誚於宋<lb/>
沉者也予故論之使後之讀是編而欲學是詩者可不慎哉<lb/>
　　春秋釋例後題<lb/>
春秋左氏漢𥘉夲無傳者劉子駿始建明之欲立學官諸儒<lb/>
莫應然傳之者亦巳衆多賈景伯服子慎並為訓解及晋而<lb/>
杜元凱又作經傳集解三十卷釋例四十卷且歴詆劉賈之<lb/>
違獨不言服氏豈或不見服氏書乎亦不應不見也世族譜<lb/>
夲之劉向世夲地志夲之泰始郡國圖長暦夲之劉洪乾象<lb/>
暦世多言其天文星暦為長然說經多依違以就傳似不得<lb/>
為左氏忠臣者南北分裂館陶趙世業家有服氏春秋是晉<lb/>
永嘉舊冩華隂徐生往讀之遂撰春秋義章以教學者是永<lb/>
嘉時猶未尚杜氏青州刾史杜坦及其弟驥丗傳其業故齊<lb/>
<pb n="KR4d0501_SBCK_012-13a"/>
地亦多習之坦元凱之玄孫也姚文安秦道静𥘉亦學服氏<lb/>
後更兼講杜說劉蘭張吾貴之徒則又隠括兩家同異義例<lb/>
無窮嗚呼漢𥘉習經者専門而今河洛習傳者宗服子慎江<lb/>
左尚杜元凱矣晋劉兆始取公榖及左氏說作春秋調人而<lb/>
今蘭吾貴又㑹服杜之說矣聖人之道不自是而愈散哉自<lb/>
唐孔穎達春秋正義一用杜氏非徒劉賈之說不存服義亦<lb/>
不盡見固不若兩存之以見服杜之為孰愈也今釋例具在<lb/>
有劉蕡序蕡太和中對賢良筞譏切人主斥罵䆠者文極激<lb/>
學一夲春秋與漢董生天人三筞相為上下蕡亦自擬董生<lb/>
且曰昔董仲舒為漢武帝言之未盡者今臣復為陛下言之<lb/>
壮哉蕡乎至為此序獨不類唐文之衰至此極矣<lb/>
　　春秋纂例辨疑後題<lb/>
自唐世言文者一變而王楊盧駱再變而燕許三變而韓栁<lb/>
<pb n="KR4d0501_SBCK_012-13b"/>
雖其文振八代之弊及見當世經生攻訓詁治義䟽則深敬<lb/>
之太常殷侑新注公羊退之欲爲之序幸得掛名經端以蘄<lb/>
不朽及寄詩盧仝又言其抱遺經束三傳然仝所著春秋摘<lb/>
微一卷間見一二亦未甚爲學者䡖重惟子厚荅元饒州書<lb/>
恒願掃於陸先生之門執弟子禮㑹先生病子厚出邵州竟<lb/>
不克卒業先生盖河東陸淳元冲也與子厚同郡且云先生<lb/>
師天水啖助及趙匡知聖人之旨兼用二帝三王法至先生<lb/>
大備春秋集注纂例辨疑微指䓁書苞羅旁魄轇轕上下一<lb/>
出於正於是乎春秋有啖趙陸氏之學住予北㳺亰師始從<lb/>
國子學見陸氏纂例十卷是金泰和間禮部尚書趙秉文手<lb/>
夲太原板行後又得陸氏辨疑七卷微指二卷而集注久闕<lb/>
自唐世學者說經一夲孔氏正義及宋之盛說者或不用正<lb/>
義六經各有新注争爲一己自見之論而欲求勝扵先儒巳<lb/>
<pb n="KR4d0501_SBCK_012-14a"/>
成之說宋子亰傳唐書猶不滿扵啖助者豈啖助實有以開<lb/>
之故欤雖然啖趙陸氏未可毁也後之學者自肆扵藩籬閫<lb/>
域之外口傳耳剽而不難於議經者必引啖趙陸氏以自解<lb/>
是或未之思也夫<lb/>
　　春秋折衷後題<lb/>
自西漢學者專門之習勝老儒經生世守訓詁不敢少変繼<lb/>
而舊說日以磨㓕新傳之後出者獨傳於今春秋一經始立<lb/>
公羊氏學又立穀梁氏學東漢左氏學又盛行古傳後出者<lb/>
日勝後<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>注古傳而世亦取後出者為宗公羊氏有胡母生<lb/>
嚴彭祖顏安樂而後何休獨有名榖梁氏有江公尹更始而<lb/>
後范寗獨有名左氏前有劉子駿賈逵服虔後有杜預故預<lb/>
亦獨有名嗚呼豈預必能為左氏忠臣哉休固陳蕃客也自<lb/>
謂妙得公羊本意故今有公羊墨守十四卷榖梁廢疾三卷<lb/>
<pb n="KR4d0501_SBCK_012-14b"/>
左氏膏肓十卷北海鄭康成獨反之學者多篤信康成今猶<lb/>
見寗所集榖梁解又服雯自有左氏釋痾一卷不見也雖然<lb/>
公榖左氏三家之說後出者皆傳扵今殊不知胡母生江公<lb/>
劉子駿諸人復云何也藉令諸人所說不廢至今並傳孰能<lb/>
有以大公至正之道一正之哉不然猶治亂絲益棼之也訛<lb/>
日以訛舛日以舛不以聖人之經觀經而徴諸傳不以賢者<lb/>
之傳解傳而又徴諸何氏范氏杜氏獨何歟幸今三家之說<lb/>
尚未泯則唐陳岳之折衷此也庶有得乎盖昔漢儒甞以春<lb/>
秋㫁獄予謂非徒經法可以㫁獄而獄法亦可以㫁經何者<lb/>
兩造之辞具備則偏聴之惑無自而至矣揚子雲曰衆言淆<lb/>
亂折諸聖讀春秋者曾不明漢晋諸儒之遺論又何貴乎學<lb/>
者之知經也哉<lb/>
　　春秋權衡意休後題<lb/>
<pb n="KR4d0501_SBCK_012-15a"/>
劉子作春秋權衡自言書成世無有能讀者至意林猶未脫<lb/>
藁多遺闕盖昔左氏言孔子作經從諸國赴告故又愽採他<lb/>
事以附經今劉子乃據閔因叙謂聖人悉徴百二十國寳書<lb/>
傳者從之将當時諸國所赴告者各有書也抑此豈即墨子<lb/>
所稱百二十國春秋乎東遷以来晋有乗椘有檮杌魯有春<lb/>
秋秦世家文公以後始有史以紀事王道衰諸侯力政二百<lb/>
四十二年之間凡經傳之可見者一百一十七國晋地理志<lb/>
且引夏商時國二斟豕韋過戈之属非周舊也齊桓晋文之<lb/>
盛朝聘盟㑹侵伐敗亡者無慮數十而附庸小邑蠻夷雜種<lb/>
又豈悉有書可徴乎史稱魯君資孔子之周因老聃觀書周<lb/>
室且歴聘七十國又云與魯君子左丘眀觀史記自隱公訖<lb/>
于獲麟要之春秋固魯史也因麟出而虚其應故取而修之<lb/>
非夲書獲麟者所書周室事亦鮮無觀周史孔子丗家孔子<lb/>
<pb n="KR4d0501_SBCK_012-15b"/>
甞往来齊宋衞陳蔡之郊晋故霸國也聞趙簡子殺竇犫鳴<lb/>
犢至河而弗渡椘亦欲以書社七百里地封之子西靳不可<lb/>
又輒反扵魯将所聘者又未必有七十國也然亦何暇悉徵<lb/>
其書乎墨子戰國人妄稱有百二十國春秋耳非聖人之遺<lb/>
言也何則杞宋王者後爵称公皆大國也宋頗存王禮而杞<lb/>
乃以辟陋而用夷孔子曰文獻不足故也足則吾䏻徴之矣<lb/>
唯古之官名得之剡子它無見也雖然聖人作春秋但囙魯<lb/>
事以寓王事隠桓之𥘉王政不行而魯與齊鄭宋䘙交齊桓<lb/>
肇伯而魯事齊晋文繼伯而魯又事晋襄昭以降伯統将絶<lb/>
而魯又事吴椘故經之所載類不出此數國事然則春秋固<lb/>
魯史也魯史所不載聖人誠不得而筆削之又何待悉徴百<lb/>
二十國之書乎嗚呼閔因之說是亦無徴而弗信者矣<lb/>
　春秋通旨後題<lb/>
<pb n="KR4d0501_SBCK_012-16a"/>
自宋季徳安之潰有趙先生者北至燕燕趙之間學徒從者<lb/>
殆百人嘗乎出一二經傳及春秋胡氏傳故今胡氏之說特<lb/>
盛行胡氏正傳三十卷傳外又有緫貫條例證據史傳之文<lb/>
二百餘章子寜集之名曰春秋通旨輔傳而行當胡氏傳春<lb/>
秋時光堯南渡父讎未報國歩日䠞将相大臣去戰主和寖<lb/>
忘東京宫闕西亰陵寝而不有者是故特假春秋之說進之<lb/>
經筵且見内夏外夷若是之嚴主辱臣死若是之酷冀一悟<lb/>
主聽則長淮不至於自畫江左不可以偏安此固非後丗學<lb/>
春秋之通論也然而胡氏傳文大槩夲諸程氏程氏門人李<lb/>
參所集程說頗相出入胡氏盖多取之欲觀正傳又必先求<lb/>
之通旨故曰史文如畫筆經文如化工若一以例觀則化工<lb/>
與畫筆何異惟其随事而変化則史外傳心之要典聖人時<lb/>
中之大權也世之讀春秋者自䏻知之同不可以昔者歆向<lb/>
<pb n="KR4d0501_SBCK_012-16b"/>
之學而異論矣趙先生者諱復字仁甫國𥘉南伐攻徳安潰<lb/>
之仁甫遭擄遇姚文獻公軍中文獻與言信竒士仁甫方以<lb/>
國破家殘不欲北且蘄死㑹夜月出即迯乃亟𬒳鞍躍馬號<lb/>
積尸間見其解髮脫屨仰天呼泣盖欲求至水裔而未溺也<lb/>
文獻曉以徒死無益乃還然後盡出程朱性理䓁書及諸經<lb/>
傳故今文獻與許文正公遂為當代<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>宗仁甫為有以彂之<lb/>
也先正有云世之去聖日逺故學者惟傳經最難仁甫當天<lb/>
下擾攘之際乃䏻盡彂先<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>傳䟽而傳之不亦難乎上在濳<lb/>
邸嘗召見曰我欲取宋卿可導之乎對曰宋父母國也未有<lb/>
引他人之兵以伐父母者故仁甫雖在燕久常有江漢之思<lb/>
誠若是則吾仁甫亦無愧乎胡傳之學矣<lb/>
淵穎呉先生集卷之十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0501_SBCK_005-1a"/>
淵穎呉先生集卷之五　門人金華宋濂編<lb/>
　　論倭<lb/>
臣愚不佞揆今之世提封萬里東西止日所出入南北皆<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>
于海邉徼無烽燧之警士卒無矢鏃之費外夷重譯郷風効<lb/>
順梯山航海莫不来獻方物漢唐之盛所未有也然以倭奴<lb/>
海東蕞爾之區獨違朝化三十餘年奉使無禮恃險弄兵當<lb/>
翦其鯨鯢以為誅首可也而迄今未即誅意者其有說乎臣<lb/>
切即前事觀之海東之地為國無慮百數北起拘耶韓南至<lb/>
耶馬臺而止旁又有夷洲紵嶼人莫非倭種度皆與㑹稽臨<lb/>
海相望大者户數萬小者僅一二百里無城郭以自固無米<lb/>
粟以為資徒居山林捕海錯以為活漢魏之際巳通中國其<lb/>
人弱而易制慕容嵬曽掠其男女數千捕魚以給軍食其後<lb/>
種類繁殖稍知用兵唐攻百濟百濟借其兵敗扵白江口乃<lb/>
<pb n="KR4d0501_SBCK_005-1b"/>
逡廵歛甲而退今之倭奴非昔之倭奴也昔雖至弱猶敢拒<lb/>
中國之兵况今之恃險且十此者乎鄊自慶元航海而来艨<lb/>
艟數十戈矛劍㦸莫不畢具銛鋒淬鍔天下無利鐡出其重<lb/>
貨公然貿易即不滿所欲燔<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>城郭抄掠居民海道之兵猝<lb/>
無以應追至大洋且戰且郤戕風鼔濤<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>湧前後失扵指顧<lb/>
相去不啻數十百里遂無柰何䘮士氣虧國體莫大扵此然<lb/>
取其地不能以益國掠其人不可以強兵徒以中國之大而<lb/>
使見侮扵小夷則四方何所觀仰㦲唐太宗擒頡利而靺鞨<lb/>
来朝太宗曰靺鞨逺来突厥既服也今倭奴不及扵突厥逺<lb/>
甚若其内屬如靺鞨者又多臣恐其有効尤扵後也以臣度<lb/>
之倭奴之國去髙麗躭羅不逺今戍髙麗躭羅者當不下數<lb/>
百萬戍慶元海道者當亦不下數百萬比嵗水教以作士卒<lb/>
之氣大艦數百薄海上下然迄未能以兵服之者地絶大海<lb/>
<pb n="KR4d0501_SBCK_005-2a"/>
險故之以間徃征之三軍之士感激嗚咽誓不再見父母妻<lb/>
子颶風連晝夜大魚䟦扈驚觸篙柂勁弩不暇發囓舌相視<lb/>
不幸而有覆艦之虞衣衿結聮溺死枕藉幸而一存㧞刀斫<lb/>
舷手指可掬雖親戚不相救援生死尚未能保何暇較勝負<lb/>
㢤昔者隋人統五十二萬人伐髙麗髙麗終拒守不下所恃<lb/>
者鴨緑一小江耳今倭奴之強固不如髙麗而大海之險甚<lb/>
扵鴨緑水者奚啻幾十倍其人率多輕悍其兵又多銛利性<lb/>
習扵水若鳬鴈然又能以攻擊爲事而吾海道之兵擐甲而<lb/>
重戍無日不東面望洋而嘆使其恃強不服雖盡得而勦之<lb/>
摧朽拉腐也而彼乃肆然未嘗一懼非恃險也何敢若是吳<lb/>
嘗浮海伐夷洲矣獲其人三千而兵不助強隋嘗浮海伐留<lb/>
仇矣㧞其城數十而國不加益何也人非同我嗜欲弗能生<lb/>
也地非接我疆土弗能有也爲今之計果出兵以擊小小之<lb/>
<pb n="KR4d0501_SBCK_005-2b"/>
倭奴猶無益也古之聖王務脩其徳不敢勤兵扵逺當其不<lb/>
服則有告命之詞而巳今又往往遣使臣奉朝旨飛舶浮海<lb/>
以與外夷互市是有利扵逺物也逺人何能格㢤魏文帝謂<lb/>
辛毗曰昨張掖獻徑寸大珠今欲求之曷若辛毗對曰聖王<lb/>
惟徳之務四夷畢獻方物求而得之不足貴也今不若罷我<lb/>
互市從彼貿易中國免徼利之名外夷知効順之實計莫便<lb/>
扵此彼倭奴者心嗜利甚我苟不以利徼之雖不煩兵猶服<lb/>
也何以知其然也漢建安中鮮卑軻比能稍㓂遼東三郡其<lb/>
後来朝則詰之曰我雖夷狄亦人也禽獸猶知擇美水草以<lb/>
居况我人乎㦲前者守臣數徼我以利使吾不得畜牧吾故<lb/>
叛去今反其法吾故来又况倭奴之人稍知文字豈反不及<lb/>
軻比能耶而獨不知効順者此臣所以日夜扼腕切齒為朝<lb/>
廷惜也臣年長矣毎思傅介子班超之所為慨然嘆息使二<lb/>
<pb n="KR4d0501_SBCK_005-3a"/>
子不自奮扵絶域未免為田里之匹夫功或不成扵漢朝至<lb/>
老死亦無聞扵後世臣自揆不能如二子之智而欲有二子<lb/>
之功罪不容扵死幸而朝廷假臣一命奉其告辭得徃喻之<lb/>
亦一竒也議者必曰郷曽數遣使猶不得要領近自對馬絶<lb/>
景䓁島渡大海徑趍太宰府髙麗耽羅沮撓百出留使臣不<lb/>
使遽見中夜守護排垣破户喧呶器號兵燧交舉後雖僅得<lb/>
其使介来廷終至渝平而不服意者一泛使之遣未足以服<lb/>
之乎自臣觀之今則髙麗躭羅巳服所未服者倭奴而已然<lb/>
亦不勝其懼矣故今遣使不可與郷遣使並論也臣必謂其<lb/>
王曰海東之地曽不能當中國一大州其兵衆之多寡可料<lb/>
而知也以今中國之盛不即加誅扵海東者天子之徳不忍<lb/>
煩兵扵逺非有愛扵海東也郷者王之衆航海而来驚我海<lb/>
道之兵且戰且郤王之輜重䘮失者太半而我曽不損一毫<lb/>
<pb n="KR4d0501_SBCK_005-3b"/>
三軍之士忿然含怒甚唯寐忘之當慶元海道者莫不𬒳堅<lb/>
甲蹠勁弩帶利劍飛艦蔽海而東超足距躍輕風濤萬里之<lb/>
險决死生以問罪扵王兼之髙麗躭羅之衆其識海道習水<lb/>
性與王國同是王數面受敵也然迄今未即加兵者意王猶<lb/>
有人心欲以禮義服之又不忍煩兵以苦王以故遣使臣来<lb/>
今朝廷攻王之土地非如伐夜郎略朝鮮可以置城守也雖<lb/>
得之越海弗能有也寳珠金帛積如丘山不恃外夷之貢獻<lb/>
也殊方異物来獻于廷又不假王之重貨也罷我之互市從<lb/>
王之貿易是吾土地之所産王反得而用之也然王之名物<lb/>
不譯扵舌人也乆邉隙一𨳩市易且有禁非王之利也旦夕<lb/>
大兵且来王必悔之王若聴使臣是得効順之美名而免受<lb/>
敵之實患也此臣喻之之說也<lb/>
　　形釋<lb/>
<pb n="KR4d0501_SBCK_005-4a"/>
客有問曰生故<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>㳺也頗有聞扵今之世乎泰階既平滄海<lb/>
不波仁漸八荒徳𬒳邇遐東陬渺蟠木西紀泝流沙麒麟鳳<lb/>
凰襂褷翕赩徴瑞乎山谷神芝朱草勾萌甲坼納祥于水涯<lb/>
上又招賢良選廉茂訪遺逸舉孝弟開承明廣内之廷設金<lb/>
馬石渠之署髙者登公卿大夫次猶𥙷文學掌故逺方鄙人<lb/>
詹望歌詠以需進用之日者乆矣又豈有卑汚連蹇局縮齷<lb/>
齪不少遇乎生嘗竊志於是少始知學長又益加義理析秋<lb/>
毫辭章掞春華亦既絶江河畧青徐東掎齊魯之郊北睨燕<lb/>
趙之都英豪間出俊造交驅指南文苑擩嚌道腴盖將追蹤<lb/>
乎三五而方駕乎羲蘧然且名不躋仕版身不離樵蘇口不<lb/>
攻辨智足不利走趍誠不能與世之豐衍博碩輕便侈汰者<lb/>
比數乃若此之拘也是何昔者元造肖形之過乎予則應曰<lb/>
唯唯否否若客所謂知其一未知其二者也乾清坤濁交錯<lb/>
<pb n="KR4d0501_SBCK_005-4b"/>
<pb n="KR4d0501_SBCK_005-4b"/>
思屈原宋玉王揚司馬支離輪囷綺繢艶冶言文辭者則或<lb/>
蜀而或楚詩書禮樂雕龍炙輠公平正大浮淫奓詡言道術<lb/>
者則或齊而或魯喑嗚則雷震指顧則雲聚立談則谷風發<lb/>
條遄怒則秋雨流潦頎然而長厖然而厚博然其肩背哆然<lb/>
其顴輔出材扵山野升俊乎天府竆足憫黎民逹足事聖主<lb/>
猶欲發乎汪罔之封守敺乎昭如之海濵軺車尚有所不能<lb/>
載三馬尚有所不能勝若是乎恢梧倜儻苞容庨<graphic n="KR2290" url="https://raw.githubusercontent.com/kanripo/KR-Gaiji/master/images/KR2290.png" mimeType="image/png"/>有異扵<lb/>
恒人者乃足爲國家之用稱天下之珎則予之不足也知已<lb/>
甚矣今夫予志氣不剛筋力不強容貌不通扵世俗衣冠不<lb/>
合扵康荘空洞坋塞而無統繆悠迂誣而不得當䖏闤闠則<lb/>
心勦形瘵望山林則獸駭鳥<hi>行鳥</hi>忼慨而長嘯跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>以自鍳且<lb/>
謂夫元造肖形之過也則客將閔宋人之苗而揠之使長乎<lb/>
不然世固有是者矣竦肩而千技攘臂而百變拏棹則凌氷<lb/>
<pb n="KR4d0501_SBCK_005-5a"/>
霜膏車則犯雪霰盖已前鼓金張之虗譽後攀許史之宻援<lb/>
王貢弹冠而肯慶蕭朱結綬以互薦是固先聲之所及無論<lb/>
乎么麽眇小血肉之軀而上不許之見也客乃逌然笑惕然<lb/>
謝曰古之人不云乎形之厖也類有徳聲之宏也類有能然<lb/>
卒以是致敗而不復振予不敢復相天下士矣是故鯨鯢蕩<lb/>
而失水雖螻螘之細㣲或為之制麋鹿介而離山雖文豹之<lb/>
拳捷或肆其噬晏嬰短而臨菑安趙武呐而故絳理沈尹瘠<lb/>
而屈折白公孟嘗眇而招徠多士斯豈非其人乎姑欲激生<lb/>
而使進扵此也生今上希道徳中効儒墨巧匠之手無曲木<lb/>
而惟其器之用聖人之門無棄人而惟其材之得不究其學<lb/>
之是非乃徒汝形之為惑是且輕詩人之忠厚掩說士之噤<lb/>
吟捨茈葫桔梗扵戦國之澤而不収榛楛棫樸扵成周之林<lb/>
也不亦左乎<lb/>
<pb n="KR4d0501_SBCK_005-5b"/>
　　改元論上<lb/>
先王之始得天下也必明一代之好尚以新斯民之耳目聞<lb/>
改正朔矣未嘗聞改元也然則啇訓稱元祀春秋書元年者<lb/>
何以㦲曰是直史官紀述之常體耳將以志人君之在位乆<lb/>
近者也非王者以是爲重事也後之說春秋者乃欲以改元<lb/>
爲重春秋之𥘉周平王立四十有九年而魯隱公又改稱元<lb/>
年藉令重在改元何不襲稱王者之年傫數而明詔扵人㦲<lb/>
抑魯以周公之裔且僣改之也苟或僣改必冝誅絶扵夫子<lb/>
之筆削又反從而書之獨非撥亂反正之道乎盖自古未嘗<lb/>
有改元爲是說者特出扵戦國秦漢之間周之既衰秦與列<lb/>
國争稱王其𥘉即位時猶以諸矦之爵行國中國人皆稱之<lb/>
曰公及後以王自稱史官欲少異之明其稱王之始故曰某<lb/>
王改元是豈班班然播吿扵其國者㦲徒以書之載籍而巳<lb/>
<pb n="KR4d0501_SBCK_005-6a"/>
耳何則秦恵文王孝公之子也立十三年矣十四年乃稱王<lb/>
而秦史改元魏恵王武侯之子也立三十六年矣三十七年<lb/>
乃稱王而汲冡竹書亦改元又十六年而後恵王卒非改元<lb/>
也明秦魏之始稱王也此殆爲史官者自志其國之事猶春<lb/>
秋之扵魯史也求其說而弗得又大惑焉且謂西伯在啇紂<lb/>
世亦嘗稱王亦嘗改元其兆特因戦國之秦魏秦魏豈果以<lb/>
改元爲王者之重事㦲說者恒曰爲國君者即位之明年必<lb/>
告廟以臨群臣然後改元然以之言告廟則可臨群臣則可<lb/>
以之言改元則未可國君嗣位定扵𥘉䘮先君之終即嗣君<lb/>
之始若曰縁終始之義一年不二君特臣子之情不忍遽死<lb/>
君父故居䘮自稱曰子國内民人之心繫之乆矣將爲史官<lb/>
者以先君之薨年不得便爲嗣君之始年始待其明年告廟<lb/>
之際乃次第以書之如太甲祗見厥祖而元祀之文著扵商<lb/>
<pb n="KR4d0501_SBCK_005-6b"/>
訓也以事繫日以日繫月以月繫時以時繫年書之以年則<lb/>
又繫扵一國之君是皆有不得不然者也故曰直史官紀述<lb/>
之常體耳然則何以變一為元杜預曰人君即位欲其體元<lb/>
而居正故不言一年一月此說善也而後之說春秋者自異<lb/>
焉亦不合扵春秋矣<lb/>
　　改元論下<lb/>
為春秋者曰惟王者然後改元東周之遷王政不行諸侯亦<lb/>
皆改元近而宋魯逺而晉椘下及邾莒滕薛雜小國莫不皆<lb/>
然魯或以是而改暦晋或以是而改正朔秦或以是而創閏<lb/>
月此又似是而實非者也太史公三代本紀有三代世表徴<lb/>
尚書尚書無年故年不可載乃以世紀之十二諸侯世家有<lb/>
十二諸侯年表六國年表共和以下徴春秋左氏内外傳秦<lb/>
始皇以上徵戦國䇿皆有年故既以世紀之又以年實之然<lb/>
<pb n="KR4d0501_SBCK_005-7a"/>
或已失其世系失其年代失其名爵矣且先王之世有小史<lb/>
外史以掌邦國四方之志諸侯無私史也晉之乗椘之檮杌<lb/>
魯之春秋至東周而後有是故十二諸矦之年始可得譜然<lb/>
不可得譜者亦多矣燕至恵矦而始有君秦至穆公而始有<lb/>
名椘至若敖而始有年滕薛騶雖文武之褒大封小不足齒<lb/>
他大國當西周之盛亦徒紀之以世而巳近者詳逺者畧也<lb/>
非必曰以周之衰而諸矦各自改元推春秋之義此尚得為<lb/>
大一統乎盖古之王者無改元惟用舊歲季冬頒来歲十二<lb/>
月朔扵諸矦諸矦受而蔵之祖廟至則以特羊吿廟請而行<lb/>
之東周既不頒暦故魯亦作私暦猶私史也若諸矦固自有<lb/>
日御矣秦以僻陋之國邊在戎夷扵是始有史官始創閏月<lb/>
則猶魯暦也然三王之正不同而獨夏數得天啇周革命且<lb/>
改正朔以示不相沿襲廵狩承享兵農田獵猶自夏焉故周<lb/>
<pb n="KR4d0501_SBCK_005-7b"/>
官有正月有正歲正月夏正正歲周正三正之通于民俗尚<lb/>
矣汲冡竹書雖用夏正以紀晉事抑何嘗有改元之說㢤若<lb/>
曰東周諸矦皆改元則此晉事上起殤叔殤叔晉穆侯少子<lb/>
成師也别封曲沃是時文矦昭矦猶在殤叔比晉一大夫耳<lb/>
無縁改元特武公卒併宗國不數文矦直推殤叔以繼穆矦<lb/>
徒志其始封與卒年也太史公漢興以来諸矦世表髙祖功<lb/>
臣矦年表類扵毎國書某王元年某矦元年方天下大定奉<lb/>
漢法度行漢年號固也又况孝武新建元而輙自改元可乎<lb/>
淮南鴻烈亦稱淮南元年許慎註云淮南王安始封之年也<lb/>
特為史官者欲著每國之名爵年代世系故一以是書之非<lb/>
改元也<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之扵漢者如此則可見東周諸矦之必不然矣<lb/>
　　秦誓論上<lb/>
秦穆公因𣏌子之謀以伐鄭鄭人知之既還而晉人又敗之<lb/>
<pb n="KR4d0501_SBCK_005-8a"/>
于殽内愧蹇叔外為諸矦所笑咨嗴痛惜發言自誓且以咎<lb/>
其聽言之失而巳欲戦之心固自若也修而車賦儆而師徒<lb/>
逞其憤怒求以報復非不欲詢老成棄新進也言猶未已而<lb/>
兵遽出扵晉郊然則夫子何以獨列之書乎將不取其悔過<lb/>
乎曰夫人誰無過過而能悔然後能改改過君子之心也以<lb/>
君子之心行王者之事將巳亂非生亂將寡怨非積怨穆公<lb/>
有一扵此乎今徒信其區區自誓之言不察其無道用兵之<lb/>
罪雖說春秋者亦不敢少責扵秦反以深責扵晉是不知秦<lb/>
猶晉也且曰晉人三敗秦師秦之見報人之常情也未至如<lb/>
晉之甚晉人又輙報之則過矣故春秋常情待晉㐮王事待<lb/>
秦穆文之四年穆公雖見伐而不報然後可以實其悔過之<lb/>
言是又非也夫以秦之所謂悔過云者吾知其心矣必也追<lb/>
念既往之敗引咎歸已作為言語以自觧扵國人使國人不<lb/>
<pb n="KR4d0501_SBCK_005-8b"/>
徒忘其死傷暴骨之戚且又作其迅奮欲戰之憤封殽地之<lb/>
死骨啓隴西之覇圖盖巳盡在扵自誓之一日是則因敗為<lb/>
勝轉禍為福而闘士自倍者也若夫文之四年穆公非不欲<lb/>
報伐也兵出累年民勞國敝又復有事西戎闢國十二固少<lb/>
愒耳未始一飯不在晉也六年之夏穆公卒矣不然晉不先<lb/>
動而秦輙加兵非結怨亂之甚者乎雖以康靈桓景繼體之<lb/>
君出事巳隔世讎猶未釋自僖三十三年殽之戰迄宣十五<lb/>
年輔氏之戰凡幾戰矣三四十年之間和好未嘗恊兵釁未<lb/>
嘗觧不顧義理之是非而專以干戈為報復夷狄之道也春<lb/>
秋且以是而狄之矣穆公為有以基之者也烏在其能悔過<lb/>
乎雖然自其言而論君子不以人廢言此夫子所以獨列之<lb/>
書也自其事而<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>二帝三王以来世變至此極矣是未可以<lb/>
王事待之者也齊宣王伐燕而敗慚見孟子而陳賈乃教之<lb/>
<pb n="KR4d0501_SBCK_005-9a"/>
以文過由是較之則穆公之所以為賢者豈不逺矣<lb/>
　　秦誓論下<lb/>
方周之東遷平王之命盖與成康太平之世無以異扵是哀<lb/>
痛慘惻之心亡矣周道不幾於衰乎雖然聖人猶有望扵魯<lb/>
魯周公之胄秉禮之國也魯不足望則天下之勢不併扵秦<lb/>
而不止是故帝王之末簡而秦魯之誓書附之予嘗論其不<lb/>
然當春秋之時秦幾覇矣始無與扵王室之盛衰自殽之戰<lb/>
大敗扵晉兵戈日尋無有寜歲東諸矦不復與盟會又且南<lb/>
合扵椘晉椘争衡秦何有焉晉人曰齊秦椘狄方強今三強<lb/>
服矣敵楚而巳椘人曰捨齊秦他國請相見也是秦不晉椘<lb/>
若也且秦之興始扵孝公之用啇鞅成扵恵王之取巴蜀地<lb/>
形便兵力壯蠶食六國倂吞二周戰國之秦也非春秋之秦<lb/>
也此其去吾聖人之卒也亦乆矣雖吾聖人之荅子張以百<lb/>
<pb n="KR4d0501_SBCK_005-9b"/>
世可知必曰其所因者在乎禮其所損益者在乎制度文為<lb/>
小過不及之間耳非若後世䜟緯術數之學也烏知周之必<lb/>
併扵秦㢤聖人不作諸子雜說並起左丘明國語載史伯之<lb/>
言亦曰夫椘重黎之後也黎為髙辛氏火正昭顯天地以生<lb/>
柔嘉姜嬴荆芈實與諸姬代相干也姜伯夷之後嬴伯益之<lb/>
後也伯夷能礼扵神以佐尭伯益能儀扵物以佐舜其後皆<lb/>
不失祠而未有興者周衰將起矣又曰武王之子不在應韓<lb/>
必在扵晉且使鄭桓公勿偪焉而别寄帑扵虢檜然亦何以<lb/>
異嚮所云㢤夫西周之末王政舛錯史伯知其必亂則當矣<lb/>
齊固大國也雖晉文矦帥師以救周難猶次國耳椘亦蠻夷<lb/>
蕞尓子男之邑秦仲方入仕于周尚未得𡵨豐地未列扵諸<lb/>
矦豈特與諸姬代干也㢤必周之東遷齊始覇晉亦相繼而<lb/>
覇秦則桀驁扵西椘則暴横扵南而鄭也適居四方之會交<lb/>
<pb n="KR4d0501_SBCK_005-10a"/>
南北之衝彼四國者恒困之矣丘明將與魯悼公同時且推<lb/>
其所見而言皆傅㑹無誠實猶戰國之世見秦之強遂謂聖<lb/>
人叙書之際巳覩其势之若此而特以感傷之微意寓焉非<lb/>
行事之深切著明者也然則書何以列費誓秦誓曰伯禽𥘉<lb/>
封適有淮夷之㓂以修内備以扞外侮井井然各有條法盖<lb/>
聖人善之者也非有望扵魯也若夫秦誓則吾前論及之亦<lb/>
詩之取魯頌啇頌也如是而巳矣<lb/>
　　孔子不貶季札論<lb/>
春秋呉子使札來聘呉蠻夷之國也君稱爵大夫稱名而不<lb/>
氏因其始通禮盖未同扵中國也是特椘椒秦術一例而書<lb/>
耳說者曰春秋責賢者備呉子使札春秋不稱其公子是貶<lb/>
也然則曷為貶札賢者也本其辭國以生亂故聖人特託其<lb/>
來聘而貶之也是不然夫呉子夀夢有子四人長曰諸樊次<lb/>
<pb n="KR4d0501_SBCK_005-10b"/>
曰餘祭次曰夷昧季則札也父知其賢兄弟亦知其賢嘗欲<lb/>
立以為嗣矣又且約以次傳而致國矣然終不肻有其國豈<lb/>
不曰立嫡者以長傳國者以賢苟不顧人道之大倫以成其<lb/>
父兄之志誠不若守匹夫之介節而得其退耕于野之安也<lb/>
何則長㓜之序不可紊君臣之分不可奸將巳亂也非生亂<lb/>
也今則諸樊兄弟巳死夷昧之子僚乃立吾將奉嗣君之命<lb/>
而歴聘乎上國豈料魚劍之變驟起扵肘腋之間㢤聖人固<lb/>
不得以是而豫貶之也闔廬之謀王僚之弑且知季札必不<lb/>
受成國扵賊手僅以先君傳授之次第藉口扵國人雖常人<lb/>
之情猶得之矣况聖人乎說者則曰太伯犇呉而不返季歴<lb/>
嗣位而不辭武王繼統而受命亦不以配天之業譲伯邑<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>
也是又不然夫太伯之去因古公之欲立其弟季歴嗣位非<lb/>
不辭也端委治呉而不返豈可殞周家已成之業㢤若伯邑<lb/>
<pb n="KR4d0501_SBCK_005-11a"/>
<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>則且爲御扵啇見殺扵文王之世矣使太伯返則季歴不<lb/>
肯承西伯之任伯邑<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>在則武王亦不肻任天下之責太伯<lb/>
之德雖在扵譲季歴之賢武王之聖非皆出扵不譲也父子<lb/>
世常法也兄弟及則法之始變也陽甲盤庚之間殷以是亂<lb/>
者九世豈獨季子之辭國乃生亂㦲說者則曰叔齊之徳不<lb/>
越伯夷孤竹舎長而立㓜私意也諸樊兄弟無及季札之賢<lb/>
者父兄眷眷焉欲立札公心也是又不然夫伯夷以父命爲<lb/>
尊叔齊以天倫爲重彼此交致其譲而各盡其心以故聖人<lb/>
賢之然季札又何以知其爲公心㢤諸樊兄弟欲承父兄之<lb/>
志使有其國盍不扵吾魯隱桓之際觀之乎恵公欲以桓爲<lb/>
嫡禮之所不得爲也恵公縦其邪心而爲之隱公又探其邪<lb/>
志而成之秪以自禍而巳夀夢其恵公也諸樊兄弟其隱公<lb/>
也吾見其邪尚何公心之足云㦲且謂季札生亂扵辭國殊<lb/>
<pb n="KR4d0501_SBCK_005-11b"/>
不知使有其國亂益甚矣說者則曰春秋多變例聖筆有特<lb/>
書<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>椘無大夫而屈完書族王朝下士以人通而子突書字<lb/>
諸矦公子以名著而季友書子母弟之無列者不登其姓名<lb/>
而叔肹書氏皆以賢而特書也若仲尼亦賢季札必依此例<lb/>
而特書矣是又不然夫齊桓召陵之師椘人未有必盟之意<lb/>
也而屈完請服王人救衛之役王室㣲矣而又使子弟主兵<lb/>
故子突不得有功季子來歸則我公請之扵齊而欲以靖魯<lb/>
國之亂叔肹之卒則又或以公弟之貴而世遂為卿聖人之<lb/>
特書者特因四子以主義豈得与季札例言之㢤然則春秋<lb/>
之㫖主扵呉之来聘不主扵季札之譲國季子之来聘可見<lb/>
也譲國不可見也呉之始通禮未同於中國呉子之使札是<lb/>
猶椘子之使椒秦伯之使術也聖人一以是書之至若椘之<lb/>
自州而國自國之有君有大夫而後漸同扵中國後日椘子<lb/>
<pb n="KR4d0501_SBCK_005-12a"/>
之使薳罷君以爵大夫以名氏椘殆盛矣聖人果賢之乎否<lb/>
也今則春秋書之曰札而不稱公子者呉之始通猶未至扵<lb/>
椘之<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>盛故也又况呉子之使聘者一國之事季札之譲國<lb/>
者一家之事春秋魯史也主扵呉之聘我者耳若季札之辭<lb/>
國生亂非惟聖人不䏻扵是貶之雖聖人欲扵是而稱其譲<lb/>
國之賢亦所不能也要之為此說者公羊則曰賢季子糓梁<lb/>
則曰善使季子夫季子固賢者也春秋亦不以其賢而不名<lb/>
也公羊所謂許夷狄者不一而足是也若以呉子之使札為<lb/>
善札賢而名所以成尊扵上椘椒秦術名而非賢也又將何<lb/>
以成其君乎是盖呉之始通而後有聘賢札貶札聖人不暇<lb/>
論也今又反因二傳之說強附他義且貶為非賢者何㦲失<lb/>
聖人之本旨矣<lb/>
　　與黄明逺第一書論日夜食<lb/>
<pb n="KR4d0501_SBCK_005-12b"/>
頃見舉糓梁春秋違失有日夜食之辨及觀劉氏權衡亦謂<lb/>
春秋據見而録不應書日夜食何休難之得矣鄭康成強為<lb/>
文過耳予嘗<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之日月之贏縮有常度則日月之薄蝕者候<lb/>
之亦且有常聖人之作春秋所以宣明暦數而示諸人者固<lb/>
不䏻必日之不夜食也荘之十有八年三月日食上不著日<lb/>
辰下不稱晦朔是則糓梁求所以觧經足以知日之有夜食<lb/>
鄭君知所以驗日之有夜食以故寕分糓梁之過而不辭古<lb/>
者天子有日官諸矦有日御世脩其業以攻其術孔子為春<lb/>
秋之故亦脩殷之故暦夫暦春秋之所重也後之儒者或造<lb/>
家術或用黄帝以来諸暦必先推<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>日食以驗春秋何則日<lb/>
之行也有中道月之行也有南北九行當其晦朔之交或食<lb/>
淺或食深或頻月迭食或曠嵗不食是皆後世善筭者所能<lb/>
及也何休難曰春秋書日食不言月食日者因其無形也故<lb/>
<pb n="KR4d0501_SBCK_005-13a"/>
闕其疑何縁以夜食書乎予嘗推鄭君之說知日之必有夜<lb/>
食言乎前月之晦日入久矣言乎次月之朔日出而已虧傷<lb/>
盖天之晝夜以日之出入為分人之晝夜以天之昏明為節<lb/>
此傳所謂因王者之朝日而後見日之有虧傷也今而曰一<lb/>
日一夜合為一日日始岀而虧傷未完是朔食也如或不見<lb/>
其虧傷則可謂夜食耳夫自周天三百六十五度有畸者而<lb/>
論之天平運而舒日月則内轉而縮日一日一夜一周天而<lb/>
在天為不及一度若月巳不及十三度有畸以日之速用月<lb/>
之遲退以及之一月之間積二十九日九百四十分日之四<lb/>
百九十九日月一㑹是則二十九日少半日也天運之參差<lb/>
不齊日食之在晝在夜不可以一定論也必以日之始出則<lb/>
為晝食日之旣沒夜行地下則將不得為夜食乎徐邈曰日<lb/>
夜食衆星無光盖衆星託日以為光者也世之登泰山者夜<lb/>
<pb n="KR4d0501_SBCK_005-13b"/>
半觀海出日人世之闇闇猶故也於此而或食謂之食朔可<lb/>
矣晝食未可也又安得不曰夜食乎予嘗逺徴前代魏永安<lb/>
二年十月已酉日食地下虧從西南角起近據宋世淳熈十<lb/>
二年九月望太史言月食在夜新暦楊忠輔言月食在晝慶<lb/>
元四年九月朔太史言日食在晝草澤陳大猷言日食且在<lb/>
夜月猶有晝食又况糓梁巳有日夜食之傳乎夫暦本春秋<lb/>
之所重者也今而曰孔子從周何嘗<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>殷暦設<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之矣今論<lb/>
語家語禮記中庸皆不見也雖然論語所載詩書禮樂皆嘗<lb/>
討論獨無一語及春秋將謂春秋非孔子作可乎㐮之二十<lb/>
有八年書春無冰哀之十有二年書冬十有二月螽不冝有<lb/>
螽而有螽可以有冰而無氷是二者仲尼或指以為司暦之<lb/>
過魯暦差矣則殷暦庸有不<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>者乎今而又曰杜元凱嘗用<lb/>
劉歆三統暦著春秋長暦亦不曽因推長暦言日夜食雖然<lb/>
<pb n="KR4d0501_SBCK_005-14a"/>
元凱長暦晦朔參差甲乙舛錯委曲從傳反謂經必有誤是<lb/>
雖未始明言日食之在夜吾以天運<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之則必知日之有夜<lb/>
食不敢謂聖經之必無也抑長暦併<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>古今十暦乃知三統<lb/>
最踈固不肯因而用之以著長暦長暦大㮣劉洪乾象暦耳<lb/>
乾象斗分細故不可通扵古殷暦斗分粗故不可通扵今姜<lb/>
岌有是言也庸詎知春秋不用殷暦乎今而又曰自尭以来<lb/>
因日之出納為晝夜若日出而已虧傷便是晝食不必言夜<lb/>
是故旦則験日𥘉昏則験星此說善矣然聖人之作春秋所<lb/>
以宣明暦數而示諸人者將不復以日月薄蝕之故而後定<lb/>
也不然則固不能必日之不夜食也嗚呼天文暦數之學不<lb/>
易言矣聖人之占天也有可以度數求者有不可以度數求<lb/>
者而其理固自行乎其間又豈得以吾耳目之所及者而遽<lb/>
定也㢤然今曰日夜食經本無明文惟見扵糓梁子糓梁子<lb/>
<pb n="KR4d0501_SBCK_005-14b"/>
魯學也至漢鄭君信之晋范寗又信之今之世學者主胡氏<lb/>
胡氏亦信之予固不敢以不信也然則吾明逺之所舉云者<lb/>
傳之不信而惟何休劉敞之緒論是徴故又敢始終辨之<lb/>
淵頴呉先生集卷之五<lb/>
<pb n="KR4d0501_SBCK_005-15a"/>
</p>
<p>
</p>
  </div>
</body>
</text>
</TEI>
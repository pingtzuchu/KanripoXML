<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0501_SBCK_014-1a"/>
附録一卷<lb/>
　　淵頴先生碑<lb/>
浦陽江之上有大儒曰淵穎先生吴公以精深玄懿之學彂<lb/>
沉䧺竒絶之文闔隂闢陽出神入鬼縦橫變化其妙難名生<lb/>
雖弗克顯融以伸其志既沒而言立浩浩穰穰其書滿家信<lb/>
一代之偉人足以播芳猷扵弗朽者也先生諱莱字立夫姓<lb/>
呉氏其先<graphic n="KR3361" url="https://raw.githubusercontent.com/kanripo/KR-Gaiji/master/images/KR3361.png" mimeType="image/png"/>陵人一遷于番再遷于睦三遷婺浦江之新田<lb/>
唐乾寜𥘉有諱公飬者又遷縣西之吴溪實徳政郷尊仁里<lb/>
也髙祖諱聞贈中奉大夫福逮道宣慰使護軍追封渤海郡<lb/>
公妣盛氏追封渤海郡夫人曽祖諱蕃累贈資善大夫太常<lb/>
禮儀院使上護軍追封渤海郡公妣沈氏追封渤海郡夫人<lb/>
祖諱<hi>伯紹</hi>累贈翰林學士承旨榮禄大夫柱國追封渤國公妣<lb/>
金氏追封渤國夫人父諱直方集賢大學士榮禄大夫致仕<lb/>
<pb n="KR4d0501_SBCK_014-1b"/>
妣盛氏初盛夫人懐娠始七月翰林公忽夢西域神人飛空<lb/>
而来直止夫人之寢心異之越翼日先生遂生囙名曰来夫<lb/>
人頗知書年四歳授以孝經論語春秋糓梁傳随口成誦七<lb/>
歲善屬文有奴僕命騷之言嵓南先生方公鳯見而竒之曰<lb/>
此邦家材也取南山有臺詩中語更今名族父幼敏家素多<lb/>
書先生時出與群童敖私挟一編以歸盡夜讀竟又復往易<lb/>
或以聞于幼敏迫而觀之乃班固漢史也幼敏指谷永杜鄴<lb/>
傳謂曰尓竊觀吾書能記是當不尔責先生琅然誦之至終<lb/>
苐一字不遺幼敏以為偶熟此卷三易他編其誦皆如初乃<lb/>
盡出所蔵書卑之讀巖南益異之許以孫女妻焉且授易書<lb/>
詩三經義暨秦漢而下諸文章大家先生一覧即悉其指趣<lb/>
巖南退謂人曰眀睿如吴某雖汝南應世叔政不足多也自<lb/>
是以来先生博極羣書至扵制度沿革隂陽律暦兵謀術數<lb/>
<pb n="KR4d0501_SBCK_014-2a"/>
山經地志字學族譜之属尤無所不通矣時朝廷将有事于<lb/>
東夷即自奮曰此小醜耳何必上勤王師使某持尺書諭之<lb/>
足矣囙撰䟽論其事㑹病不果上延祐間貢舉法行有司以<lb/>
先生名上豫章熊公朋来巴西鄧公文原及吾郡胡公長孺<lb/>
主去留士此三數公輩行老成學術淹貫自非博古該今眀<lb/>
體適用咸懼不得在兹選而先生與焉扵是東經齊魯梁楚<lb/>
之郊北拞燕每遇中原竒絶䖏輒瞪然長視平岡灌莽一望<lb/>
千里昔人歌舞戰争之地壹皆前迎後却畢在塵沙霜露中<lb/>
遂與當塗李翼餘姚方九思臨川傅斯正貰酒髙歌天寒風<lb/>
急毛髪上竪自謂綽有司馬子長遺風尋以論議不合扵禮<lb/>
官退歸田里出㳺海東洲㦄蛟門峡過小白華山豋盤陀石<lb/>
著觀日賦以見志還寓同縣陳士貞家士貞之居與龍湫五<lb/>
洩鄰榛篁蒙羃似不類人世先生日歗咏其中暢然自得或<lb/>
<pb n="KR4d0501_SBCK_014-2b"/>
至暮忘返㳺覽之暇不廢纂述重取春秋傳五十餘家各随<lb/>
言而逆其意一以理折衷之譬猶法家奏讞傳逮爰書既得<lb/>
其情而曲直真偽無所隠至若繁露釋例纂例辨疑微旨折<lb/>
衷權衡意林通旨之類皆有論著復謂孟子乃亞聖之大才<lb/>
司馬遷不當使與鄒衍奭淳于髠慎到荀卿墨翟尸佼長盧<lb/>
同傳囙刪去諸子益以萬章公孫丑之徒作孟子弟子列傳<lb/>
古今樂府不同郭茂倩不當但取標題無時世先後就其所<lb/>
次辨其時代使各成家名樂府類編古之賦學<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>尚音必使<lb/>
宫啇相宣徴羽迭變自宋玉而下唯司馬相如揚䧺栁宗元<lb/>
能調協之囙集四家所箸名椘漢正聲其他著述若此者衆<lb/>
不能殫舉也四方學士慕其聲光多負笈從之㳺先生遇之<lb/>
恒若撫子姓羞服有不給者周之監察御史許君克學行部<lb/>
浙東以茂才薦署饒州路長薌書院山長未行而疾作衺風<lb/>
<pb n="KR4d0501_SBCK_014-3a"/>
挾沴血交襲顏面壅黒兩脛罷孱不可越户限重紀至元六<lb/>
年先生年四十四棲遲衽席愈不自振忽夢作重汪踦賛覺<lb/>
謂人曰汪踦殤者也予自嬰疾以来何藥不嘗而勢革若此<lb/>
今歲殆不起邪夏四月九日竟卒于家遺命治喪不用浮屠<lb/>
法諸生胡邦翰鄭銘䓁来相治後事二子士諤士謐以至正<lb/>
元年十一月二十四日奉柩窆郷之盉塢去家南五里而近<lb/>
及門之士以其經義玄深而文辤貞敏也私謚曰淵穎先生<lb/>
郡太守縣大夫復各祠之扵學官云先生自少有大志専思<lb/>
澤物不欲以文士名毎慕張宣公為人推眀義利雖一毫不<lb/>
苟取表裏一致與人㳺驩然有㤙愈久愈固身雖羸弱若不<lb/>
勝衣雙瞳碧色爛爛如巖下電見者改容鑒裁精絶人以古<lb/>
詩文試之先生察其辤氣即知其為某代某人所作當其賦<lb/>
咏捷如雨風一日扵故人家見几上堆剡紙數十畨戯為長<lb/>
<pb n="KR4d0501_SBCK_014-3b"/>
歌頃刻而盡屬對嚴巧文采縟麗觀者驚以為神謂非人所<lb/>
能及所著書有尚書標說六卷春秋世變圗二卷春秋傳授<lb/>
譜一卷古職方錄八卷孟子弟子列傳二卷楚漢正聲二卷<lb/>
樂府類編若干卷唐律刪要若干卷文槀六十卷别如詩傳<lb/>
科條春秋經說胡氏傳攷誤未完夫自文氣日卑士無真識<lb/>
往往倚人之論以為低昂其推古之作者則曰䧺渾贍富唯<lb/>
有漠之文為然淳質雅奥亦唯有漢之文為然今之從事藝<lb/>
文者如之何可及也嗚呼豈其然㦲苟以先生諸作寘之司<lb/>
馬遷相如劉向王褒之間吾知其未必有愧也苐以數與時<lb/>
違弗沾一命以至扵死不大顯白于世所幸䧺萹鉅冊彪炳<lb/>
烜著有如日星尚當蔵諸名山以俟後世之知掦子雲者銘<lb/>
曰<lb/>
大火焞焞司于南辰重眀宣昭神之伸也有赫<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>靈郁紛輪<lb/>
<pb n="KR4d0501_SBCK_014-4a"/>
囷敷為至文降于人也斧藻交横黼黻斯皇變化凌厲動無<lb/>
方也雲流猋行品彚咸亨於燁其光寂無聲也胡積之腴不<lb/>
顯其施返于混茫朱鳥之區也騎箕之精上為列星彂天之<lb/>
符合地坤也石室之蔵雄文吐<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>鬼神呵衞禁不祥也泰華<lb/>
嶙峋長河奫沄永世有耀與之俱存也門人前史官金華宋<lb/>
濓撰<lb/>
　　謚議<lb/>
傳曰物生而後有象象而後有滋滋而後有數數成而文見<lb/>
矣是則文者固囿乎天地之中而實能衛翼乎天地品裁六<lb/>
度叶和三靈敷陳五彛開道四德何莫非文之所為而所謂<lb/>
文者非他道而已矣故聖人載之則為經學聖人者必法經<lb/>
以為文譬之於木經其區幹者歟文其柯條者歟安可以𡵨<lb/>
而二之也自史氏失職以訓故列之儒林以辭章書之文苑<lb/>
<pb n="KR4d0501_SBCK_014-4b"/>
雖欲昭後之世而失之古義盖逺矣有如長薌書院山長呉<lb/>
公先生風裁峻明才猷允茂潄六藝之芳潤為一代之文英<lb/>
纂述之勤汗簡日積於詩書則科分脉絡而標其凡於春秋<lb/>
則脫略三傳而彂其藴於諸子則研覈真偽而極其言於三<lb/>
史則析分義例而嚴其断藻繢所及無物不華汪如長江峻<lb/>
如喬嶽激如雷電和如春陽其妙用通于造化其變通莫拘<lb/>
若應龍之不可覊觀其所志真欲等秦漢而上之凡流俗剽<lb/>
竊無根之學孱弱不振之章皆不足闖其藩垣而逐其軌轍<lb/>
者也嗚呼盛哉門生學子僉曰經義玄深非淵而何文辭貞<lb/>
敏非頴而何於是私謚曰淵頴先生云門人金華宋濓等謹<lb/>
議<lb/>
附録一卷<lb/>
<pb n="KR4d0501_SBCK_014-5a"/>
呉淵穎集十二㢧濓溪宋學士編錄<lb/>
古人扵師弟之誼甚䔍於此可見然<lb/>
淵穎之學誠不媿乎一日之長而春<lb/>
秋猶其長也及門高弟有濓溪烏<lb/>
傷二公皆肖集行世余日思一覩爲<lb/>
而無資置之中惟悒悒不知何時得<lb/>
<pb n="KR4d0501_SBCK_014-5b"/>
遂斯志也近以虞山太史教天下讀書<lb/>
風尚漸以復古放濓溪吴孛懐麓歸<lb/>
震川文集世頗宗之今年太史己殁<lb/>
主持文教者盖難乎其人惟誦其遺<lb/>
言而流傳其教而巳矣追溯淵源淵<lb/>
穎之集不可不反𣸪誦之也時<lb/>
<pb n="KR4d0501_SBCK_014-6a"/>
康熈甲長嵗夏六月卄三日葉石君重<lb/>
装于成軒并跋<lb/>
<pb n="KR4d0501_SBCK_014-6b"/>
</p>
<p>
</p>
  </div>
</body>
</text>
</TEI>
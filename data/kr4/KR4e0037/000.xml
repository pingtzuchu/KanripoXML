<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4e0037_WYG_000-1a"/>
欽定四庫全書　　　　集部六<lb/>
　提要<lb/>
　　藍澗集六巻　　　　别集類五<hi>明</hi>
　　　　<hi>臣</hi>等謹案藍澗集六巻明藍智撰其字諸書<lb/>
　　　　皆作明之而永樂大典獨題性之當時去明<lb/>
　　　　初未逺必有所㨿疑作明之者悞也明史文<lb/>
　　　　苑傳附載陶宗儀傳末稱洪武十年以薦授<lb/>
　　　　廣西按察司僉事著㢘聲志乗均失載其事<lb/>
<pb n="KR4e0037_WYG_000-1b"/>
　　　　迹集中有書懐詩十首乃在粤時所作以寄<lb/>
　　　　其子雲松樵者張榘為之䟦稱其持身亷正<lb/>
　　　　處事平允三載始終無失則史言著亷聲者<lb/>
　　　　當必有㨿劉昺集有輓藍氏昆季詩云桂林<lb/>
　　　　持節還髙風振林谷則晚年又嘗謝事歸里<lb/>
　　　　矣智詩清新婉約足以肩隨其兄五言結體<lb/>
　　　　髙雅翛然塵外雖雄快不足而雋逸有餘七<lb/>
　　　　言頓挫瀏亮亦無失唐人矩矱與藍山一集<lb/>
<pb n="KR4e0037_WYG_000-2a"/>
　　　　卓然可稱二難靜志居詩話謂藍山藍澗集<lb/>
　　　　中詩選家互有參錯殆亦因其格調相近故<lb/>
　　　　不能猝辨歟智集原目已不可考觀焦竑經<lb/>
　　　　籍志所載惟有藍靜之集而藍澗集獨未之<lb/>
　　　　及是明之中葉已有散佚近亦未見傳本故<lb/>
　　　　杭世駿榕城詩話曰二藍集閩人無知者何<lb/>
　　　　氏閩書藍仁有藍山集藍智有藍澗集竹垞<lb/>
　　　　嘗輯入詩綜中以為十子之先詩派實其昆<lb/>
<pb n="KR4e0037_WYG_000-2b"/>
　　　　友倡之集本合刻呉明經焯嘗於呉門買得<lb/>
　　　　藍山集是洪武時刋有蔣山張榘二序與竹<lb/>
　　　　垞言脗合而藍澗集究不可購徐惟和輯晋<lb/>
　　　　安風雅時二藍闕焉則此集之亡久矣云云<lb/>
　　　　惟永樂大典各韻中所收尚夥蒐輯裒綴共<lb/>
　　　　得古今體三百餘首雖篇什不及藍山集之<lb/>
　　　　富而大畧已見謹以類編次釐為六巻俾其<lb/>
　　　　兄弟著作均不致冺沒於後世云乾隆四十<lb/>
<pb n="KR4e0037_WYG_000-3a"/>
　　　　六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
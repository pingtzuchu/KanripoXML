<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0445_SBCK_011-1a"/>
松雪齋詩文外集<lb/>
　　詩<lb/>
　　　　題李侯詩卷<lb/>
　　序<lb/>
　　　　御集百夲經序<lb/>
　　　　農桒圗序<lb/>
　　　　為政善悪事類序<lb/>
　　　　送張元卿序<lb/>
　　記<lb/>
　　　　五䑓山文殊菩薩顯應記<lb/>
　　　　重脩觀堂記<lb/>
　　　　天目山大覺正䓁禪寺記<lb/>
<pb n="KR4d0445_SBCK_011-1b"/>
　　　　濟南福夀禪院記<lb/>
　　碑銘<lb/>
　　　　大元大普慶寺碑銘<lb/>
　　　　仰山棲隠寺滿禪師道行碑<lb/>
　　　　五兄壙誌<hi>代</hi>
　　　　魏國夫人管氏墓誌銘<lb/>
　　䟽<lb/>
　　　　五䑓山寺請謙講主講清涼䟽<lb/>
　　　　請雨公長老住聖安禪寺䟽<lb/>
　　　　幻住菴主月公金書楞嚴經䟽<lb/>
　　　　請謙講主茶㮄<lb/>
　　題䟦<lb/>
<pb n="KR4d0445_SBCK_011-2a"/>
　　　　題東老事實後<lb/>
　　　　紀夢稽侍中<lb/>
松雪齋詩文外集<lb/>
　　　　　　　　花谿沈氏伯玉刋于家塾<lb/>
<pb n="KR4d0445_SBCK_011-2b"/>
<pb n="KR4d0445_SBCK_011-2b"/>
松雪齋詩文外集<lb/>
　詩<lb/>
　　　題李侯詩卷<lb/>
翩翩者鶴羙孝子也　翩翩者鶴爰飛爰止其下維何曰<lb/>
有孝子伊人之生無父何恃父罪當刑子代之死翩翩者<lb/>
鶴載翱載翔其翔維何孝子之祥毋目有眚子舐使眀亦<lb/>
既眀止我心則降翩翩者鶴載飛載下伊人之生孰無父<lb/>
母孝㢤李侯為人所難咏言嘉之使我慨歎帝命曰咨咨<lb/>
尓李侯錫尓寵祿惟徳是讐夀嘏孔寧百福来求子孫其<lb/>
昌世濟厥休侃侃李侯國之舊臣維孝維忠萃于一門非<lb/>
忠無君非孝無親作此好頌以勗我人<lb/>
　　　　　翩翩者鶴五章章八句<lb/>
<pb n="KR4d0445_SBCK_011-3a"/>
　序<lb/>
　　　御集百夲經叙奉<lb/>
　　　敕撰<lb/>
盖聞滄海之大一勺可以知其味玄天之髙土圭可以測<lb/>
其㬌所謂聞一而知十執簡以御緐殊塗而同歸分殊而<lb/>
理一者也佛以一音演說妙法細無不入大無不包廣愽<lb/>
淵深莫知涯涘圎融權實未易槩量散扵大蔵之中斂扵<lb/>
無言之内皆所以敷揚至理究竟真空括萬法而靡遺㦄<lb/>
曠刼而恒在施羣生之藥石作彼岸之津梁兼體用而並<lb/>
行故列叙扵三蔵憂性資之異䓁故分别扵三乗非聖哲<lb/>
莫究其宗非英才莫燭厥義頓悟者以言語為末泥象者<lb/>
起文字之塵徒使幽玄悉歸汗漫況扵愚昧益堕渺茫非<lb/>
<pb n="KR4d0445_SBCK_011-3b"/>
資上聖之照臨孰憫迷途而開導弘通無礙利益有情<lb/>
皇上法天聡眀齊佛知見爰以萬機之睱深㕘内典之微<lb/>
乃取諸經共成百卷釐為十帙歸扵一乗隠奥兼眀廣大<lb/>
悉備繙閱者不難扵寓目誦讀者亦易扵銘心可謂設䋄<lb/>
而提綱挈裘而知領以因因而證果果由夲夲以達原原<lb/>
警人欲之横流契佛心之正覺所願　在天列聖同證菩<lb/>
提　皇太后益増福夀普及沙界咸獲勝因乃命臣僧眀<lb/>
仁刋板流布仍俾微臣孟頫製叙萹端臣聞命震兢深慙<lb/>
淺陋莫盡標題之意敢抒讃歎之誠謹稡<lb/>
御集百夲經捴目列之卷首云至大四年十月序<lb/>
　　農桒圗叙奉　敕撰<lb/>
延祐五年四月廿七日<lb/>
<pb n="KR4d0445_SBCK_011-4a"/>
上御嘉禧殿集賢大學士臣邦寕大司徒臣源進呈農桒<lb/>
圗<lb/>
上披覧再三問作詩者何人對曰翰林承旨臣趙孟頫作<lb/>
圗者何人對曰諸色人匠提舉臣楊叔謙<lb/>
上嘉賞乆之人賜文綺一叚絹一叚又命臣孟頫叙其端<lb/>
　臣謹奉明詔臣聞詩書所紀皆自古帝王爲治之法<lb/>
㦄代傳之以爲大訓故詩有七月之陳書有無逸之作七<lb/>
月之詩曰三之日于耜四之日舉趾同我婦子饁彼南畒<lb/>
又曰十月穫稲又曰十月滌塲皆農之事也其曰女執懿<lb/>
筐爰求柔桒𧖟月條桒八月載績載玄載黄皆婦工之事<lb/>
也無逸之書曰君子所其無逸先知稼穡之艱難乃逸二<lb/>
者周公所以告成王盖欲成王知稼穡之艱難也欽惟<lb/>
<pb n="KR4d0445_SBCK_011-4b"/>
皇上以至仁之資躳無為之治異寳珠玉錦繍之物不至<lb/>
扵前維以賢士豐年為上瑞嘗命作七月圗以賜東宮又<lb/>
屢降旨設勸農之官其扵王業之艱難盖已深知所夲<lb/>
矣何待逺引詩書以禆<lb/>
聖眀此圗實臣源建意令臣叔謙因大都風俗随十有二<lb/>
月分農桒為廿有四圗因其圗像作廿有四詩正豳風因<lb/>
時紀事之義又俾翰林承旨臣阿憐怗木児用畏吾児文<lb/>
字譯扵左方以便<lb/>
御覧頋臣學術荒陋乃過䝉<lb/>
聖奬且拜綺帛之　賜臣既叙其事下情無任榮幸感<lb/>
恩之至<lb/>
　　　為政善悪事類叙<lb/>
<pb n="KR4d0445_SBCK_011-5a"/>
書不云乎作善降之百祥作不善降之百殃善悪之應若<lb/>
水之流濕火之<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>燥乃天理之自然毫髮無爽者也人之<lb/>
生也性夲皆善中人以上固不待勉而後為善中人以下<lb/>
或移扵氣習或狃扵利欲迷焉而不知𣸪學焉而不知警<lb/>
悪日積而不自知及乎天㝎禍不旋踵凡人皆尓而仕宦<lb/>
者尤不可以不慎盖士大夫受<lb/>
天子命位于州縣之上權足以威衆而事足以及物善固<lb/>
易宣而悪亦易播然為善者安富尊榮澤流子孫為不善<lb/>
者毒流衆庶身世殄絶可不懼㢤此括蒼葉君為政善悪<lb/>
報應事類之所以作也此書之行其亦有聞風而善者乎<lb/>
葉君名㽞字景良觀其用意可知其為善人己延祐六年<lb/>
十一月叙<lb/>
<pb n="KR4d0445_SBCK_011-5b"/>
　　　送張元卿序<lb/>
延祐三年夏五月松潘容曡威茂六州宣撫張元卿拜僉<lb/>
廣東道肅政㢘訪司事将行来求余言余觀元卿恂恂有<lb/>
儒者之風盖嘗學扵蕭先生之門則其扵理道當深知之<lb/>
矣余𣸪何言㢤雖然侯之意䔍忍而不言不誠也故遂言<lb/>
之國家之設守令夲以為民也㢘訪司之設國家之不得<lb/>
巳也使守令皆循良民安扵田里無歎息愁怨之聲雖不<lb/>
設官以紏之可也然而守令或不肖不能宣<lb/>
上徳意視民如仇而後㢘訪司始不可無矣故曰㢘訪司<lb/>
之設國家之不得已也南海去亰師萬里民之沾<lb/>
聖化也難侯行矣數路之廣守令數十百人必有賢者侯<lb/>
舉之使為善者益勸為悪者益知所畏而不敢為常使之<lb/>
<pb n="KR4d0445_SBCK_011-6a"/>
知　國家不得已而設㢘訪司之意則其自待也必<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>自<lb/>
得也<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>則必强為善而重為悪若夫持之若束褫冠裂裳<lb/>
日以箠楚從事則余懼非儒者之政也元卿其擇焉<lb/>
記<lb/>
　　　五䑓山文殊菩薩顯應記<lb/>
聖上即位之二年以<lb/>
世祖聖徳神功文武皇帝遺旨将建寺于五䑓山春三月<lb/>
詔中書右丞張公九思偕平章政事叚公那懐徃相其宜<lb/>
公奉　詔星馳越四月既望至五䑓寓宿金界寺寺僧五<lb/>
䑓僧録出宋張啇英所著清涼傳示公載當時所見圎光<lb/>
金橋聖燈菩薩獅子顯現之異甚詳公意啇英文士容有增飾<lb/>
未之信也十七日訖事言還閏四月廿二日再𬒳　旨至<lb/>
<pb n="KR4d0445_SBCK_011-6b"/>
五䑓鳩工興事祠后土龍王公時行𥘉獻事奠畢寺東南<lb/>
有雲氣如兠羅綿状漸升至日邉遂成五色中有億萬菩<lb/>
薩升降出沒至扵旌幡幢盖之属亦以億萬計不可名状<lb/>
一時同行者若中殿所遣使若軍官若從者<graphic n="KR2005" url="https://raw.githubusercontent.com/kanripo/KR-Gaiji/master/images/KR2005.png" mimeType="image/png"/>徒莫不具<lb/>
睹廿三日中殿飯四千僧食時東南方𣸪見光景如獻奠<lb/>
之日日既西還自山中方據鞍次𣸪見如初行三十里餘<lb/>
光亦随之其靈祥若此寺僧乞記扵公以傳乆逺公以命<lb/>
孟頫盖聞諸佛菩薩以神通力放大光明自短見淺聞莫<lb/>
不以為誕然古書所載亦徃徃而有不可盡以為恠而非<lb/>
之昔昌黎開衡山之雲蘇子有海市之異彼山靈川祇猶<lb/>
能感動扵二公況以公之忠誠衘<lb/>
天子命建佛塔廟菩薩神力能無感應乎此理之必然者<lb/>
<pb n="KR4d0445_SBCK_011-7a"/>
也遂略記其槩以為山中故實云元貞元年六月十一日<lb/>
記<lb/>
　　　重脩觀堂記<lb/>
佛以慈悲哀愍一切盡未耒世咸欲使之覺妙眀心不堕<lb/>
邪見凡有可以開群迷者不遺餘力衆生因心有想因想<lb/>
有妄掃除妄想使得正觀佛所說經其法具在依佛所說<lb/>
而脩習之非有嚴浄處所道将安寄故通都大邑徃徃皆<lb/>
有觀堂而吴興觀堂特為宏敞池水行樹荘嚴靚深盖創<lb/>
建扵宋嘉泰間經始之者講主行瓊輔成之者澧王師揆<lb/>
也宋之末年住持者非才葺治弗勤漸至頺廢甲戍乙亥<lb/>
之際兵事澒洞奸民乗之剽竊摧剥棟宇傾圯風雨不蔽<lb/>
仰見日星暨<lb/>
<pb n="KR4d0445_SBCK_011-7b"/>
聖元綂一區宇人獲奠居乃相與謀曰觀堂吾邦一大道<lb/>
塲也今癈壊至此非得有福徳力量者主之其何以興起<lb/>
乎衆咸曰非雲岩饒公不可扵是相與吿之澧王之孫孟<lb/>
齊深以為允遂具禮延請以至元十三年之春来主法席<lb/>
約己劬躬振餝𥙷苴由是聲譽藉甚聞于捴綂所捴統所<lb/>
賢其人給札以命之雲岩乃殫智悉力思所以宏其教者無<lb/>
所不至昔者常住之田僅四頃餘雲岩出衣鉢日益增廣<lb/>
齋鼓粥魚聲和響荅廼以至元二十一年鳩材僝工因寳<lb/>
殿之舊而一新之堂宇丈室左右列祠三門廊廡瓴甓之<lb/>
破缺者完之榱桷之毀折者易之㦄十年而後備至扵荘<lb/>
嚴像設金碧輝映光采奪目父老興歎謂逾厥初而翠柏<lb/>
紅蓮清涼香㓗浄土境界種種現前然後脩觀想之業者<lb/>
<pb n="KR4d0445_SBCK_011-8a"/>
乃始得其所雲巖扵佛事可謂勤矣余觀天地間物廢興<lb/>
雖有時然常係乎其人得人則興失人則廢盖古今一致<lb/>
也向使觀堂不能致饒公則凡礫茂草亦已乆矣其能興<lb/>
建扵積壊之餘㢤予常嘉饒公之為人而公以記請故遂<lb/>
次苐其状而記之雲岩名廣饒俗姓陳氏長興之芦碕人<lb/>
也大徳元年九月記<lb/>
　　　天目山大覺正䓁禪寺記奉　敕撰<lb/>
延祐三年四月十有九日三蔵法師般刾那室利言臣僧<lb/>
徃年逰江南㦄禪刹多矣獨天目山大覺正䓁寺為髙峰<lb/>
妙禪師道塲地勢清髙人力壮偉實杭州一大伽藍而髙<lb/>
峰之道逺續諸祖座下僧常數十百人皆清齋禪㝎有古<lb/>
藂林之風髙峰既寂其教至于今不少衰獨寺未有紀載<lb/>
<pb n="KR4d0445_SBCK_011-8b"/>
之文臣僧請下文學之臣文之以刻諸石誠<lb/>
聖世一盛事也扵是　詔臣孟頫汝爲文以記之臣謹按天<lb/>
目山在杭州扵潜縣爲淛右群山之宗圗經云廣八百里<lb/>
髙三萬餘尺界乎杭湖宣城之間竆岩幽壑雪古雲深仙<lb/>
人神龍之所窟宅大覺正䓁禪寺居山之蓮花峰髙峰禪<lb/>
師名原妙吴郡吴江人早得法扵雪岩欽公臨濟十七世<lb/>
孫盡得瞿曇氏靈眀真覺之要行業孤峻機用險絶影不<lb/>
出山者三十年道風日馳逺方學徒如西域南詔不逺數<lb/>
萬里雲臻水赴師悉拒不納至栖巖席草以依師至元<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>
夘故兩淛運使臣瞿霆彂嚮師道望謁師于師子岩之死關<lb/>
仰扣玄音心領神悟恍若宿契歎禪衲之至無所扵容慨<lb/>
然有建寺之志廼割鉅荘先後凡二百頃有畸及買山田<lb/>
<pb n="KR4d0445_SBCK_011-9a"/>
若干指其歲入首剏梵宇命嗣法沙門祖雍洎乆㕘上首<lb/>
弟子䓁各盡才能以董其伇當是時山靈地媪見聞驚異<lb/>
大奮神功捜竒材掲臣石不容有所蔵而獻之閱五年則<lb/>
厨庫大殿輪奐㕘差宛如天降師知時至嘱祖雍攝住持<lb/>
而吿寂焉衆心悲感檀户益張赱斧飛斤鼓舞群力千楹<lb/>
萬礎海湧雲騰與夫雕鎪髹飾陶冶丹雘百尓咸臻大徳<lb/>
庚子<lb/>
成宗皇帝首降玉音作大護持至大戊申締搆之功充<lb/>
擴大備髙閣周建長廊四起飛樓湧殿之雄麗廣堂䆳宇<lb/>
之靚深像設鼓鐘之偉竒金繩寳鐸之嚴整凡庖湢寮舎<lb/>
<pb n="KR4d0445_SBCK_011-9b"/>
床榻噐用所求皆足是嵗開堂臣霆發大營齋饌烟包雲<lb/>
衲遐迩奔湊㑹者数萬指坐立圍繞禅影山齊梵音雷動<lb/>
人天交賛淂未曽有臣聞覺樹垂隂曇華現瑞以甘蔗種<lb/>
哀憫群迷乗積生大願輪不起寂埸遍入塵刹未揺舌夲<lb/>
大闡玄音其聲光震耀雖日麗霆轟不可為比道埸塔廟<lb/>
曽不期建立而二千餘年後先出㒷凡大林深藪覩史夜<lb/>
摩忽從地涌惟罔知所自者旣疑且駭異議紛然殊不知<lb/>
大願輪中真實種子時縁既偶如春發榮万卉千葩不知<lb/>
其萌而萌矣甞攷竺墳覺之為義有始有本有頓有圎惟<lb/>
破有法王坐靈鷲山堅秉化權目之為大覺巳而飲光傳<lb/>
之曹溪唱之臨濟握金剛王劒以振之髙峰淂此而跡愈<lb/>
晦聲愈彰能大其家丗臣霆發慕此而割膏腴樹禅宫曲<lb/>
<pb n="KR4d0445_SBCK_011-10a"/>
盡施心了無難色信大覺之念如此以之壽<lb/>
国脉祝　聖筭隆佛運利含識不亦宜乎或謂翆竹黄<lb/>
花盡真如體白雲青嶂咸大覺埸生佛未具巳前不曽欠<lb/>
少豈待梯空架險破山壓石而為之耶對曰道埸之㒷覺<lb/>
其所以迷也迷之不反安知塵沙法界為大覺埸其或徇<lb/>
縁而趍勝逐境以滋塵既昧覺因轉增迷倒佛化豈若是<lb/>
哉遂併書之以為記<lb/>
　　　濟南福夀禪院記<lb/>
余退食㘴草亭有比丘尼謁余而言曰福聚所居福夀禅<lb/>
院者自五代以来古刹也㦄宋至金而吾師雨公以佛法<lb/>
道行為叢林表當時戚里貴人以禮延致者甚衆<lb/>
大朝龍興崇重佛法遣使者馬侍讀妙選天下僧尼而吾<lb/>
<pb n="KR4d0445_SBCK_011-10b"/>
師實在選中𣸪請住福夀院福聚因縁祖師之遺䕃濫主<lb/>
斯席不思所以傳乆逺則古迹易泯師徳不彰福聚心實<lb/>
懼焉碩公作為文章将刻諸堅石幸悲聚之志余問之曰<lb/>
若所言者吾将安㯫福聚乃出䄂中錦嚢嚢中出三𥿄書<lb/>
其一則<lb/>
聖朝選僧尼使者請其師雨公䟽也其二則金駙馬都尉<lb/>
與其妻公主請雨公住積慶寺䟽也其三則周顯徳三年<lb/>
存㽞院額敕牒也余一再觀之皆真實不虗按周世宗即<lb/>
位之眀年廢天下佛寺三千三百三十六所今敕文云齊<lb/>
州奏福夀禪院殿宇頗多尼衆不少乞存㽞者正其事也<lb/>
嗟乎自古王侯公卿功名富貴赫奕一時者不可勝數徃<lb/>
徃無㡬何時皆巳灰滅而不可紀而此院㦄周而宋而金<lb/>
<pb n="KR4d0445_SBCK_011-11a"/>
至于今日數百年間常住不毀況濟南自宋度南以来數<lb/>
罹兵火故雖顯䆠之家亦多不知其上世名諱與其姓氏<lb/>
所出而二三比丘尼乃能殷勤鄭重扵膠膠擾擾之中收<lb/>
拾前代遺文以為故事與五代史記相表裏豈不可嘉尚<lb/>
㢤至若雨公之徳行已載在兩䟽中而余觀福聚之為人<lb/>
亦有以知其師之賢何者余嘗至其院尼衆肅若行其廷<lb/>
草木沃若升其殿堂香火馥若以是推之其師必不碌碌<lb/>
矣宜其見重當時傳法後世非偶然也院去南城㡬歩入<lb/>
南門西行㡬里許由周以前院之所始不可知今為屋凡<lb/>
若干楹垣墻之内凡若干畒佛殿僧堂齋舎庖廩悉具視<lb/>
五代時當小減而視他院尚完整也初雨公自金㤗和間<lb/>
賜號通慧大徳金遷于汴賜號慧嚴大師至<lb/>
<pb n="KR4d0445_SBCK_011-11b"/>
大朝號圎明大師後改妙嚴大師俗姓郭氏禹城人也七<lb/>
歲出家嗣其法者名皆從福曰福祐曰福慶曰福聚今院<lb/>
主求文扵余者也曰福寳曰福順曰福㤙曰福成福之嗣名<lb/>
皆從善曰善欽善淵善義善因善照善静善端善玉善秀<lb/>
善泉善廣善仙善玣善金善之嗣名皆從慧曰慧錦慧滿<lb/>
嗟乎若福聚者誠可嘉巳天下之為人子孫不能使其祖<lb/>
考之徳傳扵後者亦多矣而聚當盛暑中命工礱石不憚<lb/>
喘汗奔赱求余文至十數惟恐其師之徳不傳余雖嬾且<lb/>
拙欲辭而固拒之則不近扵人情故遂為記且俾刻此三<lb/>
𥿄書扵背使其徒知其師傳授之意後之覧者庶有攷焉<lb/>
　碑銘<lb/>
　　　大元大普慶寺碑銘奉<lb/>
<pb n="KR4d0445_SBCK_011-12a"/>
<pb n="KR4d0445_SBCK_011-13a"/>
　　　敕撰<lb/>
　惟<lb/>
上帝降大命于<lb/>
聖元<lb/>
太祖法天啓運聖武皇帝起自朔方肈基<lb/>
帝業兵威所至冈不臣服盖以<lb/>
<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>宗仁聖景㐮皇帝為之子<lb/>
<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>宗躬擐甲胄翦金河南雖不及撫有多方䔍生<lb/>
聖嗣是為<lb/>
世祖聖徳神功文武皇帝聡眀冠古無逺弗燭雄略盖世<lb/>
而神武不殺命将出師不再舉而宋平九域分裂者餘<lb/>
　二百年一旦一之遐陬荒裔咸受正朔幅貟之大古所<lb/>
<pb n="KR4d0445_SBCK_011-13b"/>
未有扵是治㦄明時建官立法任賢使能制禮作樂文<lb/>
物粲然可紀中綂至元之間海内晏然家給人足而又<lb/>
　妙悟佛乗欽崇梵教慈恵之徳洽于人心肆<lb/>
世祖之享國三十有五年施及<lb/>
𥙿宗文恵眀孝皇帝正位儲宫仁孝而敬慎問安視膳之<lb/>
　暇順羙㡬諌天下隂受其賜多矣至元廿二年<lb/>
𥙿宗陟方未㡬<lb/>
順宗昭聖衍孝皇帝亦遽賔天三十一年<lb/>
世祖登遐當是時<lb/>
徽仁𥙿聖皇后不動聲色召<lb/>
成廟扵撫軍萬里之外授是神器易天下岌岌者爲泰山<lb/>
　之安大徳二年<lb/>
<pb n="KR4d0445_SBCK_011-14a"/>
武宗撫軍于北<lb/>
今上日侍<lb/>
隆福怡言煦之摩手撫之擇師取友俾知先王禮樂刑政<lb/>
　為治國平天下之具恩莫大焉四年<lb/>
𥙿聖上仙<lb/>
皇上追思冈極因念在<lb/>
世祖時　帝師八合思巴弘闡佛法故我得聞其義捨歸<lb/>
　依三寳脩崇㝠福将何以盡吾心始建佛殿于大都既<lb/>
　而之國覃懐属<lb/>
成廟登遐内難将作<lb/>
上馳至京師先事而發殄殱大慝封府庫奉苻玺清宫以<lb/>
　安<lb/>
<pb n="KR4d0445_SBCK_011-14b"/>
太后遣使以迎<lb/>
武宗武宗既踐阼以<lb/>
上至徳偉功不踰月而立<lb/>
上為皇太子<lb/>
上緬懐疇昔報本之意乃命大剏佛宇因其地而擴之凡<lb/>
為百畒者二鳩工度材萬<graphic n="KR2005" url="https://raw.githubusercontent.com/kanripo/KR-Gaiji/master/images/KR2005.png" mimeType="image/png"/>並作置崇祥監以董其事<lb/>
其南為三門直其北為正覺之殿奉三聖大像扵其中<lb/>
　殿北之西偏為最勝之殿奉釋迦金像東偏為智嚴之<lb/>
　殿奉文殊普賢觀音三大士二殿之間對峙為二浮圗<lb/>
　浮圗北為堂二属之以廊自堂徂門廡以周之西廡之<lb/>
間為捴持之閣中寘寳塔經蔵環焉東廡之間為圎通<lb/>
　之閣奉大悲弥勒金剛手菩薩齋堂在右庖井在左㝡<lb/>
<pb n="KR4d0445_SBCK_011-15a"/>
　後又爲二閣西曰真如東曰妙祥門之南東西又爲二<lb/>
　殿一以事護法之神一以事多聞天王合爲屋六百間<lb/>
　盤礎之固陛戺之崇題楶之騫藻繪之工若忉利兠率<lb/>
　化出人間凡工匠之傭悉皆内帑一毫不<graphic n="KR2005" url="https://raw.githubusercontent.com/kanripo/KR-Gaiji/master/images/KR2005.png" mimeType="image/png"/>扵民既成<lb/>
　賜名曰大普慶寺給田地民匠碓磑房廊䓁以爲常住<lb/>
　歲收其入供給所須<lb/>
上既即大位崇祥監臣請立石紀事<lb/>
　敕臣孟頫䓁爲文垂示乆逺臣聞佛教福田之中以三寳<lb/>
爲㝡勝福田<lb/>
皇上深㕘祕典建寺造像書經飯僧凡此勝因所以資<lb/>
𥙿聖暨<lb/>
祖宗在天之靈證無上覺<lb/>
<pb n="KR4d0445_SBCK_011-15b"/>
今皇太后怡愉康强享無量福夀其餘澤所𬒳至于海隅<lb/>
　黎庶法界㑹靈咸獲安樂功徳可數量㢤臣䓁謹稽首<lb/>
　再拜為之頌其詞曰<lb/>
皇元應運誕受萬方<lb/>
帝以聖承于前有光眀眀<lb/>
天子神眀八葉徳盛功豐富有大業維兹大業<lb/>
太祖張之<lb/>
世祖皇之<lb/>
天子康之扵赫<lb/>
皇武皇武桓桓<lb/>
聖謨孔神　神器斯安有粲之載有作其彬典章具舉煥<lb/>
　乎尭文道冠百王仁䨱群生宏觀英圗日臻太平粤昔<lb/>
<pb n="KR4d0445_SBCK_011-16a"/>
𥙿聖功在社稷我報之圗天乎冈極惟覺皇氏具大神力<lb/>
　人天共依是資福徳廼卜隂陽相地柔剛嵗吉辰良大<lb/>
　匠是将廼斵廼繩築構遄興務殫乃心毋費是懲<graphic n="KR2005" url="https://raw.githubusercontent.com/kanripo/KR-Gaiji/master/images/KR2005.png" mimeType="image/png"/>者<lb/>
　謳歌相厥子来匪民是庸一須國材有岑其宇有踐其<lb/>
　廡有楹維旅金鋪雕礎瞿瞿其瞻劌劌其㢘秩秩其正<lb/>
　扵粲其嚴載瞻聖容瑞相儼然是信是崇獲福無邊獲<lb/>
　福無邊聿歸<lb/>
𥙿聖嘉與<lb/>
慈闈式普其慶<lb/>
皇帝孝仁永命于天<lb/>
　聖子神孫維千萬年<lb/>
　　　仰山棲隠寺滿禪師道行碑奉<lb/>
<pb n="KR4d0445_SBCK_011-16b"/>
　　　敕撰<lb/>
　師名行滿號萬山俗姓曽氏其先出東魯盖曽子之後<lb/>
　逺祖仕江右遂爲吉州太和人父諱應龍字拱辰號翠<lb/>
　庭先生繇科舉入仕母樂氏師生而頴異不爲児嬉齠<lb/>
　齔日記數千言學問之暇常黙然宴㘴有出塵之態先<lb/>
　生曰此児非吾家可有遂捨送雲亭蕩原弥陀院爲童<lb/>
　行名福可時九域甫一師自念曰佛祖出世爲一大事<lb/>
　因縁我䓁溺扵塵勞何日撤去挈包笠北逰首登五䑓<lb/>
　至元庚辰至仰山有㑹心䖏遂㽞薙髮禮澤庵　公爲<lb/>
　師更今名受具扵大同大普恩之圎戒㑹自是䖏叢林<lb/>
　中策勤砥礪爲衆之念甚扵爲已旦夕㕘叩素菴璉公<lb/>
　至忘飢渇之莭寒暑之變素菴深器之一日激之以洞<lb/>
<pb n="KR4d0445_SBCK_011-17a"/>
　山寒暑因縁師應聲云寒則普天寒熱則普天熱刀斧<lb/>
　劈不開我又如何說菴云畢竟如何師云紅爐一點雪<lb/>
　菴云别别師云有什麽别䖏菴云若能恁麽㑹方始契<lb/>
　如如師扼聲云錯掩耳而出菴付之以衣頌曰從我十<lb/>
　年談麈尾策勳一日占鰲頭如今分付無文印續熖聮<lb/>
芳萬古秋時至元庚寅嵗也尓後𣸪㕘雲門臨濟皆能<lb/>
得其骨髄大徳癸夘仰山之學者請師歸住舊隠師以<lb/>
青州大刹非小因縁力辭衆守之數日欲逃不可不得<lb/>
　已升堂說法演無量義自是聲聞大振四方求法者歸<lb/>
　之如流水梵僧宣政使相迦失里功徳使大司徒輦真<lb/>
吃刾思相慕爲道友王公貴人皆稽首歸敬<lb/>
武宗皇帝在北邉時下令施鈔萬貫造文殊菩薩像既<lb/>
<pb n="KR4d0445_SBCK_011-17b"/>
　即位駕幸其寺施金百兩銀五百兩鈔六萬貫賜號佛<lb/>
慧鏡智普照大禪師<lb/>
敕尚方造織成金龍錦縁僧伽黎大衣窮極工巧經歲<lb/>
　乃成<lb/>
　召師至禁中出以賜焉<lb/>
今上在春宫嘗三幸其寺命有司作尊勝塔扵東嶺及建<lb/>
　眀逺觀光二亭以備臨幸洎<lb/>
　登極亟命工部尚書臣鄭伯顔領大匠脩其寺凡土木<lb/>
　之故而敝者圗畫之乆而漫者咸易而新之㫄絫厓石<lb/>
　以方廣其基髙者至百餘尺造普賢觀音像增建堂殿<lb/>
　亭䑓凡几格供張什器之物靡所不備樹碑于門頌<lb/>
天子聖徳既又賜蘇杭水田五千畝為常住業又固安州<lb/>
<pb n="KR4d0445_SBCK_011-18a"/>
鵲䑓福嚴寺自木菴公没後為它人所有師奏淂<lb/>
旨𣸪歸仰山為下院云皇慶元年<lb/>
制授師銀青榮禄大夫司空師之大弟子曰覺用曰善<lb/>
興曰文祥曰海深曰思贇曰圎中曰福添曰廣夀各能<lb/>
　弘揚宗旨主席名山其門資之盛具列碑隂素菴之徒<lb/>
曰正義正義之徒曰圎垂傾心竭力謀立石以紀師行業且彰<lb/>
天子寵錫之渥臣伯顔以<lb/>
聞詔曰可乃命臣孟頫為文書于石謹按棲隱寺始建<lb/>
扵遼至師為二十六代臣聞浮屠氏之道言其廣大則<lb/>
無所不容言其變通則無所不入以無生為有生之夲<lb/>
以不用為大用之原至矣㢤非言語之所究也<lb/>
皇元建國之大盡天地之所覆載倫别類分悉為臣妾出<lb/>
<pb n="KR4d0445_SBCK_011-18b"/>
扵水土蔵扵山澤悉為府庫數十年之間斯民不聞鼙<lb/>
鼓之聲以<lb/>
聖繼聖以<lb/>
眀繼眀使民不知日趨扵為善浮圗氏之道大矣夫道無<lb/>
盛衰所以盛衰存乎其人自四海一家梵僧徃徃至中<lb/>
國而師出扵江左能以其道鳴于京師以承<lb/>
天子之寵命真世所希有銘曰　峨峨仰山如青蓮華中<lb/>
有寳坊古佛之家天王衞門地神扶棟㕘差珠閣葳㽔<lb/>
金鳯欝欝青松羅蒼玉林清風過之振海潮音住此山<lb/>
中有大禅老宴䖏寂静萬縁皆了<lb/>
天子時廵樂此境勝謂師之道與境為稱乃施重寳增飾<lb/>
厥宇結構峥嶸鵉軒鳯翥師道既弘<lb/>
<pb n="KR4d0445_SBCK_011-19a"/>
帝眷益隆位以司空實古三公師以佛心為國囬嚮徧河<lb/>
　沙界功徳無量<lb/>
天子謂臣時汝能言勒碑此銘惟千萬年<lb/>
　　　五兄壙誌<hi>代</hi>
先君諱孟頖字景魯姓趙氏宋秀安僖王至先君六世<lb/>
矣宋南度自大梁来居吴興遂為吴興人曽祖諱師垂<lb/>
宋太師新興郡王謚恭㐮妣荘氏衞國夫人祖諱希永<lb/>
宋朝奉大夫直華文閣贈通議大夫妣鄭氏碩人<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>諱<lb/>
與訔宋正議大夫户部侍郎贈銀青光禄大夫妣李氏<lb/>
　碩人生母丘氏先君重<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>寡言年十四以侍郎䕃𥙷承<lb/>
務郎咸淳丁夘請國子監舉免銓庚午差知臨安府仁<lb/>
　和縣臨平鎮是歲以度宗祀眀堂恩轉承奉郎甲戌以<lb/>
<pb n="KR4d0445_SBCK_011-19b"/>
<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>主即位覃恩轉承事郎臨平考滿授簽書髙郵軍判<lb/>
官廳公事未上宋歸于<lb/>
元䆠情素薄浮沉里閭不求仕進日以翰墨為娱書九經<lb/>
　一過細字謹楷人傳以為玩喜與名僧逰書蓮花華嚴<lb/>
楞嚴圎覺金剛諸經皆數過眀窓浄几焚香瀹茗四時<lb/>
花草婆娑愛賞欣然自得大徳乙巳五月瘍彂于背竟<lb/>
　不起嗚呼哀㢤先君生扵<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥七月十七日<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>扵乙巳<lb/>
　五月廿三日享年五十有五娶陸氏故吏部尚書陸公<lb/>
徳輿之女先三十<hi>年<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>
                    </hi>子男五人由辰次由宣從浮屠法<lb/>
祝髮為比丘次由宿由宓由賔女三人其二巳嫁其一<lb/>
為比丘尼孫男二人鄱老順孫孫女三人皆㓜由辰䓁<lb/>
　以是年八月甲申忍死奉柩合葬烏程縣蘇湾方屏山<lb/>
<pb n="KR4d0445_SBCK_011-20a"/>
遵治命也　逺日薄未能乞銘扵當世君子姑誌梗槩<lb/>
納諸幽孤哀子由辰䓁泣血謹書<lb/>
　　魏國夫人管氏墓志銘<lb/>
夫人諱道昇姓管氏字仲姬吴興人也其先管仲之子<lb/>
孫自齊避難于吴興人皆賢之故其地至今名栖賢考<lb/>
諱伸字直夫妣周氏管公性倜儻以任俠聞郷閭夫人<lb/>
生而聡眀過人公甚竒之必欲得佳壻予與公同里閈<lb/>
公又竒予以爲必貴故夫人歸于我至元廿四年<lb/>
世祖聖徳神功文武皇帝召孟頫赴<lb/>
闕自布衣擢奉訓大夫兵部郎中廿六年以公事至杭<lb/>
乃與夫人偕至京師既而除直集賢同知濟南路捴管<lb/>
府<lb/>
<pb n="KR4d0445_SBCK_011-20b"/>
成宗皇帝召入史院夫人亦俱余以病辭同歸吴興余提<lb/>
舉江淛儒學滿任遷㤗州尹<lb/>
今上皇帝在春宫遣使召孟頫除翰林侍讀學士夫人亦<lb/>
同至<lb/>
　闕下至大三年冬也眀年<lb/>
上即位特授集賢侍講學士中奉大夫夫人封吴興郡夫<lb/>
　人皇慶元年請假歸為先人立碑夫人亦以管氏無丈<lb/>
　夫子欲命繼又無其人乃即故居作管公樓孝思道院<lb/>
俾道士奉其考妣祭祀事見道院記次年使者荐至扵<lb/>
是夫人復從余入朝延祐四年予入翰林為承<lb/>
　旨加封魏國夫人五年冬舊所苦脚氣疾作<lb/>
上遣太醫絡繹胗視六年増劇聞于<lb/>
<pb n="KR4d0445_SBCK_011-21a"/>
上得<lb/>
旨還家四月廿五日彂大都五月十日行至臨清以疾<lb/>
薨于舟中年五十八嗚呼哀㢤余與子雍護柩還吴興<lb/>
是歲　月　日塟徳清縣東衡山之原禮也子三人亮<lb/>
早<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>雍奕女六人夫人天姿開朗徳言容功靡一不備<lb/>
翰墨辭章不學而能䖏家事内外整然歲時奉祖先祭<lb/>
祀非有疾必齊眀盛服躳致其嚴夫族有失身扵人者<lb/>
必贖出之遇人有不足必周給之無所吝至扵待賔客<lb/>
應世事無不中禮合度心信佛法手書金剛經至數十<lb/>
卷以施名山名僧<lb/>
天子命夫人書千文敕玉工磨玉軸送秘書監<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>池收蔵<lb/>
因又命余書六體為六卷雍亦書一卷且曰令後世知<lb/>
<pb n="KR4d0445_SBCK_011-21b"/>
我朝有善書婦人且一家皆能書亦竒事也又嘗畫墨<lb/>
　竹及設色竹圗以進亦䝉<lb/>
聖奨賜内府上尊酒嘗謁興聖宫<lb/>
皇太后命㘴賜食恩意優渥受知<lb/>
兩宫可謂榮矣夫人之亡内外族姻皆爲之慟嘗與余<lb/>
　㳺者莫不流涕則夫人之徳可知巳銘曰<lb/>
夫人云亡夫喪賢婦子失慈恃家無内助嗚呼夫人古<lb/>
之烈女仁智賢眀僂指莫數翰墨之工受知<lb/>
聖主通籍東朝淂謁<lb/>
太毋婦人之榮可謂至極碎璧霣珠行路嗟惜人倫之重<lb/>
　況扵夫婦天實爲之誰謂荼苦東衡之原夫人所擇䂓<lb/>
爲同穴百世無易樹以青松銘以貞石婉婉之徳萬古<lb/>
<pb n="KR4d0445_SBCK_011-22a"/>
是式<lb/>
　䟽<lb/>
　　　五䑓山寺請謙講主講清涼䟽<lb/>
說方便法開方便門誘群生扵漸悟住清涼山講清涼<lb/>
　䟽演諸佛之真乗須得碩師庶開後覺恭惟　性天開<lb/>
廓心月朗眀萬論千經皆為正受七䖏九㑹乆巳圎融<lb/>
徧恒河沙覆以廣長之舌作法界觀普宣微妙之音香<lb/>
風吹天雨之花甘露洒海雲之㑹請升猊座便彂麈談<lb/>
寳光現五䑓讃佛恩之難盡金輪鎮萬國祝<lb/>
聖夀之無疆<lb/>
　　　請雨公長老住聖安禪寺䟽<lb/>
聖安名刹鐘鼓振乎十方禪門正宗衣鉢傳乎六祖必<lb/>
<pb n="KR4d0445_SBCK_011-22b"/>
得人天之共仰乃為道俗之同歸伏惟　枯木寒岩澄<lb/>
　江孤月道心無礙非聲音色相之求諸性夲空在文字<lb/>
語言之外雷音響處驚悟羣生甘露洒時潤沾庶品顧<lb/>
禪関之虗乆徯杖錫之来臨敢望慈仁俯從衆碩聞苐<lb/>
　一義覺佛日之増眀惟億萬年祝<lb/>
皇圗之永固<lb/>
　　　幻住菴主月公金書楞嚴經䟽<lb/>
昔阿難為魔女所攝故世尊現化佛說經七䖏徴心究<lb/>
首楞嚴之妙義一音演法宣般怛羅之真言顯大神通<lb/>
有勝功徳當幻住道塲之新建宜真乗法寳之荘嚴黄<lb/>
　金研為泥書十萬言而豈易白米賤如土舎百千石以<lb/>
　何難長者但彂肯心貧道便成勝事百寳光聚燦爛彂<lb/>
<pb n="KR4d0445_SBCK_011-23a"/>
　扵毫端千葉蓮開芬香遍扵沙界祝吾<lb/>
皇之聖夀増施主之福田<lb/>
　　　請謙講主茶㮄<lb/>
雷震春山摘金芽扵榖雨雲凝建椀聴石鼎之松風請陳<lb/>
闘品之竒功用作齋餘之清供恭惟　心如止水辯若懸<lb/>
河天雨寳花法潤普沾扵衆渇地生靈草清香大啔扵群<lb/>
䝉性相夲自圎融甘苦初無差别雪山牛乳分一滴之醍<lb/>
醐北菀龍團破大千之夢幻舌頭知味鼻觀通神大衆和<lb/>
南請師點化<lb/>
　題跋<lb/>
　　　題東老事實後<lb/>
白酒醸来縁好客黄金散盡為收書吕僊翁此語似若猶<lb/>
<pb n="KR4d0445_SBCK_011-23b"/>
有世俗相推奬之意然至扵散盡黄金便覺蝉蛻汙濁之<lb/>
中浮㳺塵埃之外東老能尓豈非僊材世人愛惜錢物如<lb/>
護性命殊不知爲飛空下視者之所憐閔佛說遺教經亦<lb/>
云不知足者爲知足者之所憐閔故我說法亦復如是<lb/>
　　　紀夣嵇侍中<lb/>
延祐元年十一月十九日彰徳朱長孺道邦人之意求書<lb/>
晉嵇侍中之廟六字余毎敬其忠莭不辭而書之運茟如<lb/>
飛若有神助是夜京口石民瞻舘于書室中夣一丈夫晉<lb/>
人衣冠蓬首玄衣流血被面謂民瞻曰我嵇侍中也今日<lb/>
趙子昻爲余書廟額故来謝之民瞻既覺猶汙流亦異事<lb/>
也<lb/>
松雪齋詩文外集終<lb/>
<pb n="KR4d0445_SBCK_011-24a"/>
大元故翰林學士承　旨榮禄大夫知　制誥兼脩國<lb/>
史趙公行狀<lb/>
　　　　曾祖<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>師垂故宋㝎江軍莭度使開府儀同三<lb/>
　　　　　　司萬壽觀使累贈太師追封新興郡王謚<lb/>
　　　　　　恭㐮<lb/>
大元贈集賢侍讀學士中奉大夫護軍追封吴興郡公<lb/>
　　　　妣衛國夫人荘氏追封吴興郡夫人<lb/>
　　　　祖考希永故宋朝奉大夫直華文閣致仕累贈<lb/>
　　　　　　通議大夫<lb/>
大九贈資善大夫太常禮儀院使上護軍追封吴興郡公<lb/>
　　　　妣碩人鄭氏追封吴興郡夫人<lb/>
　　　　考與訔故宋正議大夫尚書戶部侍郎兼知臨<lb/>
<pb n="KR4d0445_SBCK_011-24b"/>
　　　　　安府浙西安撫使歸安縣開國子累贈銀青<lb/>
　　　　　光禄大夫<lb/>
大元累贈集賢大學士榮禄大夫柱國追封魏國公<lb/>
　　　　妣碩人李氏生母丘氏並追封魏國夫人<lb/>
公諱孟頫字子昂姓趙氏宋太祖子秦王徳芳之後五世<lb/>
祖秀安僖王子偁實生孝宗始賜苐居湖州故公為湖州<lb/>
人祖考太常府君早䘚無子祖妣夫人鄭氏選同宗子為<lb/>
之後魏公夲出蘭溪房時侍兄殿撰與譍倅湖州夫人一<lb/>
見愛其凝重曰是真吾子況昭穆又相當乎遂以上聞内<lb/>
降許之公魏公苐七子也魏公薨公始十一歲生母丘夫<lb/>
人董公使為學曰汝㓜孤不能自強扵學問終無以覬成<lb/>
人吾丗則亦巳矣語巳泣下沾襟公由是刻厲晝夜不休<lb/>
<pb n="KR4d0445_SBCK_011-25a"/>
性通敏書一目輒成誦未冠試中國子監注真州司戶叅<lb/>
軍<lb/>
皇元混一後閒居里中丘夫人語公曰<lb/>
聖朝必收江南才能之士而用之汝非多讀書何以異扵<lb/>
常人公益自力扵學時從老儒敖継公質問疑義經明行<lb/>
脩聲聞湧溢達于<lb/>
朝廷吏部尚書夹谷公竒之舉翰林　國史院編脩官辝<lb/>
至元丙戍十一月行臺治書侍御史程公鉅夫奉<lb/>
詔捜訪江南遺佚得廿餘人公居首選又獨引公入見公<lb/>
神采秀異珠眀玉潤照耀殿庭<lb/>
丗祖皇帝一見稱之以為神仙中人使㘴扵右丞葉公之<lb/>
上耶律中丞　言趙某乃故宋宗室子不宜薦之使近之<lb/>
<pb n="KR4d0445_SBCK_011-25b"/>
左右程公奏曰立賢無方<lb/>
陛下盛徳今耶律乃以此劾臣将䧟臣扵不測<lb/>
上曰彼竪子何知頋遣侍臣傳<lb/>
㫖立逐使出䑓毋過今日立尚書省<lb/>
命公草詔書揮茟立成<lb/>
上問知其大旨喜曰卿淂之矣皆朕心所欲言者<lb/>
詔集百官扵刑部議法公適侍立左右<lb/>
上命公徃共議衆欲以至元鈔二百貫贓滿處死公曰始<lb/>
造鈔時以銀為夲虗實相權今廿餘年間輕重相玄至數<lb/>
十倍雖改中統為至元歷廿年後則至元必𣸪如中統使<lb/>
民計鈔抵法疑扵太重古者以来絹二物乃民生所湏謂<lb/>
之二實銀錢與二物相權渭之二虗四者為直雖升降有<lb/>
<pb n="KR4d0445_SBCK_011-26a"/>
時終不大相逺以絹計贓最為適中況鈔乃宋人所造施<lb/>
扵邊徼金人<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>而用之皆出扵不得巳又欲以此㫁人死<lb/>
命似不足深取或者以公為宋宗室少年初自南方来詆<lb/>
金法不便意頗不平刑部郎中楊某作色而起讓公曰今<lb/>
朝廷行至元鈔故犯法者以之計贓公以為非是豈欲沮<lb/>
至元鈔耶昔金人㝎法亦與大儒共議豈遽無如公者公<lb/>
曰法者人之命議有重輕則不淂其死某奉<lb/>
詔預議心有所不可不敢不言中綂鈔虚改至元鈔謂至<lb/>
元鈔終無虚時豈有是理哉君言不揆扵理徒欲以勢相<lb/>
陵何也楊有愧色既出謝曰某之失在扵不學公之言是<lb/>
也<lb/>
上命時宰位置公初擬尚書吏部侍郎㕘議髙眀持不可<lb/>
<pb n="KR4d0445_SBCK_011-26b"/>
丁亥六月授奉訓大夫兵部郎中公捴天下驛置使客飲<lb/>
食之費一歲之中不過中統鈔二千㝎此数乃至元十三<lb/>
年所㝎計今物直髙下與是時相去㡬十餘倍使者徴發<lb/>
有司請事及外國貢獻非時往来亦日以加多吏無以給<lb/>
之强取扵民僻縣小市賣衒殆絶旦暮喧争不勝其擾請<lb/>
扵中書增至二萬㝎至元鈔法滯澁不行遣尚書劉公宣<lb/>
與公乗傅至江南問行省丞相慢令之罪左右司及諸路<lb/>
官則徑笞之公深以為衣冠之辱力辭桒哥以威逼公不<lb/>
得巳受命雖徧歷諸郡未甞笞一人還<lb/>
朝桒哥大以譴公然士大夫莫不誦公之厚徳五<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>臣言<lb/>
平江路捴管趙全所為不法<lb/>
詔遣<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>臣按問葉右丞執奏以為不可<lb/>
<pb n="KR4d0445_SBCK_011-27a"/>
不聴公進曰趙全在平江為政貪暴固當治然<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>臣前守<lb/>
此郡多强買人田縦賔客為奸利全数與之争結怨至深<lb/>
<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>臣罪幸在赦前若遣之即訊必假公法以報私讎甘心<lb/>
扵全所問縦實人将疑其不然<lb/>
上悟乃遣他使桒哥為丞相鍾初鳴即㘴尚書聴事六曺<lb/>
官後至者笞公偶後至㫁事官引公受笞公突入都堂訴<lb/>
之葉右丞大怒責桒哥曰者刑不故上大夫所以飬之以<lb/>
㢘耻教之以莭義且辱士大是辱<lb/>
朝廷也桒哥慚慰遣公使出自是所笞者唯曺史以下<lb/>
上聞公貧賜中統鈔五十㝎庚寅五月拜集賢直學士奉<lb/>
議大夫是歲地震北亰尤甚地陷黒砂水涌出死傷者数<lb/>
萬人<lb/>
<pb n="KR4d0445_SBCK_011-27b"/>
上深憂之時<lb/>
駕至龍<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>臺遣平章阿刺渾撒里公馳還京師　召問<lb/>
集賢翰林兩院官致災之繇戒毋令桒哥知諸公畏桒哥<lb/>
終不敢言及時事徒泛引經傳以為天道幽逺五行災異<lb/>
之言多出扵附㑹唯慎脩人事以應之而巳先是桒哥建<lb/>
遣忻都王濟䓁理算天下錢粮巳徴数百萬未徴猶数千<lb/>
萬州縣别置牢獄逮捕人晝夜鞭笞械繋者相属扵道大<lb/>
家臣室無慮悉破壊甚至逼人妻女為娼風俗為之大變<lb/>
一時諸使所至徴取尤甚富人逃入山林彂兵捕之率衆<lb/>
拒捕則又疑其竊彂兩河之間羣盜数萬人名為理算其<lb/>
實皆無名横斂强奪之扵民勢燄熏灼無敢沮其事者公<lb/>
素與阿刾渾撒里公善宻告之曰今理算錢粮民不聊生<lb/>
<pb n="KR4d0445_SBCK_011-28a"/>
地震之變實繇扵此宜引唐太宗故事大赦天下盡與蠲<lb/>
除庶㡬天變可弭阿刾渾撒里公奏如公言<lb/>
上恱從之<lb/>
詔具桒哥㑹兩院諸公于都堂舉目圜視諸公辟易屏息<lb/>
不敢出氣公前讀<lb/>
詔書阿刾渾撒里公為譯者讀至除免逋欠桒哥怒揺手<lb/>
以為不可且謂必非<lb/>
上意公曰凡錢粮未徴者皆無用虚數其人死亡已盡何<lb/>
所扵取非及是時因<lb/>
詔書除免它日言事者儻謂尚書省界失陷錢粮数千萬<lb/>
丞相何以自解詎不為已深累耶桒哥悟乃曰吾初不知<lb/>
其意如此<lb/>
<pb n="KR4d0445_SBCK_011-28b"/>
詔下之日萬姓大恱有蘇息之望焉<lb/>
上問㽞尚書葉右丞二人優劣何如公對曰夢炎嚮與臣<lb/>
父同在宋朝是時臣甫数歲其或忠或佞臣所不能知今<lb/>
幸得與夢炎同事<lb/>
天朝夢炎為人性重厚䔍扵自信思慮甚逺善㫁國事有<lb/>
大臣之噐李所讀之書即臣所讀之書李所知所能臣亦<lb/>
無不知無不能<lb/>
上曰卿意豈以夢炎賢扵李㢤夢炎在宋状元及苐位至<lb/>
丞相賈似道懐諼誤國罔上不道夢炎徒依阿取容曽無<lb/>
一言以悟主聽李布衣之士乃能伏闕門上書請斬似道<lb/>
是李賢扵夢炎眀矣李論事厲聲色盛氣凌人若好巳勝<lb/>
者剛直太過故人多怨焉卿以夢炎父執友故不敢斥言<lb/>
<pb n="KR4d0445_SBCK_011-29a"/>
其非今朕既得卿之情可為朕賦詩以譏刾夢炎公賦詩<lb/>
曰状元曽受宋家恩國困臣强不盡言往事已非那可說<lb/>
且将忠直報<lb/>
皇元<lb/>
上善卒章之意歎賞不已公出見徹理奉御在帳殿側吿<lb/>
之曰<lb/>
上論賈似道誤國之罪責㽞夢炎不能言之桒哥誤國之<lb/>
罪甚扵似道我輩不能言他日何以色責苐我踈逺之臣<lb/>
言必不聴觀侍臣中讀書知義理慷慨有大莭又為<lb/>
上所親信無踰公者夫捐一旦之命為萬姓除去殘賊此<lb/>
仁人之事也公必勉之徹理公曰今災變屢見民多流亡<lb/>
盜賊徧海内皆桒哥聚斂之所致此吾所為日夜切齒腐<lb/>
<pb n="KR4d0445_SBCK_011-29b"/>
心者公幸教我以有機可乗殆天為之遂徑至<lb/>
上前極数桒哥之惡百倍似道不亟誅之必亂天下<lb/>
上大怒命衛士批其頬口鼻流血委頓于地少間𣸪呼而<lb/>
問之其對如初巳而大臣亦有繼進而言者<lb/>
上大悟遂按誅桒哥他日徹理公與公論及此事歎曰使<lb/>
我有萬世名公之力也尚書省罷大臣多以罪去中書㕘<lb/>
政賀伯顔奏臣不通文字大事不敢專决今按牘盈積四<lb/>
方奏請或利<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>所繋不以時報臣愚常恐得罪不久願<lb/>
陛下早擇輔相以幸天下<lb/>
上周視左右乃属目扵公曰卿宜亟至中書㕘決庶政以<lb/>
分朕憂公辭<lb/>
上慰勉再三公終辭不拜<lb/>
<pb n="KR4d0445_SBCK_011-30a"/>
上問翰林學士閻𣸪集賢學士宋渤二人如何公對曰皆<lb/>
非相才也是日亰師傳公已入中書暮歸賀客塞門公謝<lb/>
遣之廼稍稍引去有<lb/>
旨許公出入<lb/>
宮門無間毎見公語必從容久之或至夜分乃罷<lb/>
上謂公聡眀絶人剛正有守敢爲直言数有意大用公自<lb/>
惟若進䖏要地必爲人所忌故輒遜辭然侍<lb/>
上言扵天下之事無所不及<lb/>
上甞問公曰卿趙太祖孫耶太宗孫耶公對曰臣趙太祖<lb/>
十一世孫<lb/>
上曰趙太祖真英主其行事卿知之乎公對曰臣蚤失所<lb/>
怙長老不以語臣臣不能知<lb/>
<pb n="KR4d0445_SBCK_011-30b"/>
上曰趙太祖行事多可法者朕皆知之暇日當以諭卿又<lb/>
甞謂公曰朕年老聰眀有所不逮大臣奏事卿必與俱入<lb/>
或行事過差或意渉欺罔卿悉為朕言之朕方假卿自助<lb/>
卿必盡力公謝不對自是稀入<lb/>
宮中力請補外壬辰正月進朝列大夫同知濟南路捴管<lb/>
府事兼管夲路諸軍奥魯捴管闕官公獨署府事随事決<lb/>
遣輕則諭解訟者稀少府事清蕳或經月無繋囚有元掀<lb/>
児者<graphic n="KR2005" url="https://raw.githubusercontent.com/kanripo/KR-Gaiji/master/images/KR2005.png" mimeType="image/png"/>扵鹽官不堪作苦竊逃之旁郎其父疑共<graphic n="KR2005" url="https://raw.githubusercontent.com/kanripo/KR-Gaiji/master/images/KR2005.png" mimeType="image/png"/>者殺<lb/>
之荒澤之間得遺骴焉刀斧之餘唯存肩背之偏以為子<lb/>
屍逮治同<graphic n="KR2005" url="https://raw.githubusercontent.com/kanripo/KR-Gaiji/master/images/KR2005.png" mimeType="image/png"/>者不勝箠椘自誣服公疑其冤㽞之踰月掀<lb/>
児果歸府中稱為神眀公之為政毎以興學校為先務城<lb/>
東有田八頃皆膏腴地兩家争之数十年不決責其劵則<lb/>
<pb n="KR4d0445_SBCK_011-31a"/>
曰亡之扵兵間公曰大兵後執劵以相治猶恐不得直况<lb/>
無劵乎遂以為贍學田繇是餼廩充羡生徒来集夜出廵<lb/>
邏聞讀書聲輒削其柱以記之翼日使人饋酒以勞其勤<lb/>
能為辞章者必加褒羙與之聲譽或授以法度使慕髙古<lb/>
至今三十年俊乂之士遂為天下冠旱禱龍洞山有雲如<lb/>
車盖随馬而行頃之大雨驟至逾月復旱東門外有龍潭<lb/>
潭上有廟公為文以責之是夜雷雨大作槁苗𣸪蘇白直<lb/>
数人共盜米其徒自首公曰若寘之扵法将終身以累癈<lb/>
乃盡舎之比解官数人者送至亰師號哭不能去强盗刺<lb/>
面必自臨視戒吏細書曰此豈欲為盜者或迫扵飢寒或<lb/>
為人詿誤是以至此其人感泣曰公仁人也轉相吿語盗<lb/>
為衰息<lb/>
<pb n="KR4d0445_SBCK_011-31b"/>
成宗皇帝以脩<lb/>
世祖皇帝實錄　召至亰師未㡬歸里大徳丁酉除太<lb/>
原路汾州知州兼管夲州諸軍奥魯勸農事未上<lb/>
召金書蔵經許舉能書者自随書畢所舉廿餘人皆受<lb/>
賜得官執政将㽞公入翰苑公力請歸已亥八月改集賢<lb/>
直學士行江浙䓁䖏儒學提舉秩滿至大已酉七月陞中<lb/>
順大夫楊州路泰州尹兼勸農事未上<lb/>
仁宗皇帝在東宮收用文武才士素知公賢遣使者<lb/>
召庚戌十月拜翰林侍　讀學士知　制誥同脩　國史<lb/>
及即位<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥五月陞集賢侍　講學士中奉大夫用從二<lb/>
品例推恩二代祖<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>贈嘉議大夫太常卿上䡖車都尉追<lb/>
封吴興郡侯祖妣吴興郡夫人考贈昭文館大學士中奉<lb/>
<pb n="KR4d0445_SBCK_011-32a"/>
大夫護軍追封吴興郡公妣及生毋皆吴興郡夫人甞謁<lb/>
告上冡歸及半嵗𣸪<lb/>
召皇慶癸丑六月改翰林侍講學士知　制誥同脩<lb/>
國史十一月轉集賢侍讀學士正奉大夫延祐甲寅十<lb/>
二月陞集賢學士資徳大夫丙辰七月進拜翰杯學士承<lb/>
旨榮祿大夫知　制誥兼脩　國史用一品例推㤙三代<lb/>
曽祖考贈集賢侍讀學士中奉大夫護軍追封吴興郡<lb/>
公曽祖妣吴興郡夫人祖<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>加贈資善大夫太常禮儀院<lb/>
使上護軍加封吴興郡公祖妣吴興郡夫人<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>加贈集賢<lb/>
大學士榮祿大夫柱國加封魏國公妣及生毋皆贈魏國<lb/>
夫人妻管氏累贈魏國夫人<lb/>
仁宗聖眷甚隆字而不名甞<lb/>
<pb n="KR4d0445_SBCK_011-32b"/>
詔侍臣曰文學之士世所難得如唐李太白宋蘇子瞻姓<lb/>
名彰彰然常在人耳目今朕有趙子昂與士人何異有所<lb/>
撰述輒傳宻旨獨使公為之間與左右論公人所不及者<lb/>
数事帝王苗<graphic n="KR4384" url="https://raw.githubusercontent.com/kanripo/KR-Gaiji/master/images/KR4384.png" mimeType="image/png"/>一也状貌昳麗二也愽學多聞知三也操<lb/>
履紸正四也文詞髙古五也書畫絶倫六也旁通佛老之<lb/>
旨造詣玄微七也有不恱公者間言公乃趙太祖子孫<lb/>
上𥘉若不聞其人㳺辞不巳<lb/>
上作色以視之曰汝言趙于昂乃趙太祖子孫豈家世不<lb/>
汝若耶其人惶懼趋出又有上書稱<lb/>
國史所載多兵謀戰筞不宜使公與聞<lb/>
上大怒曰趙子昂<lb/>
世祖皇帝所蕳㧞以為惟幄之臣朕憫其年老侍優以禮<lb/>
<pb n="KR4d0445_SBCK_011-33a"/>
貌置之扵舘閣之間使之討論古義典司述作傳之後世<lb/>
亦足以增重國家此属呶呶者何也非加罪一二無以戒<lb/>
来者扵是謗者始息<lb/>
上賜中統鈔五百㝎謂侍臣曰中書甞稱國用不乏此必<lb/>
持而不與以普慶寺别貯鈔給之公甞累日不至<lb/>
宫中<lb/>
上以問左右對曰子昂年老畏寒不出遽　敕御府賜<lb/>
貂鼠翻披它學士撰郊天祝文有曰雖亥童𣸪生不足以<lb/>
歩有元之幅貟及謹以<lb/>
大祖聖武皇帝正東向之位公曰子以其富誇之扵父可<lb/>
乎公不為禮乎大祫之制太祖東向居中子孫在左南向<lb/>
故稱昭在右者北向故稱穆若南郊之位<lb/>
<pb n="KR4d0445_SBCK_011-33b"/>
上帝南面<lb/>
太祖皇帝自宜西向故事祝攵苐稱配天作主公不用何<lb/>
也其人謝服悉從公所改㝎<lb/>
皇太后有<lb/>
旨議改隆福宫名它學士擬光被公擬光天它學士曰光<lb/>
天二字出陳後主詩不祥公曰帝光天之下出虞書何名<lb/>
不祥扵是各書所擬以進卒用光天初程公鉅夫薦公起<lb/>
家為郎其後程公以翰林學士承　旨致仕公遂代之先<lb/>
往拜其門而後入院坐主門生相繼為翰長真衣冠盛事<lb/>
也延祐已未五月謁吿欲歸<lb/>
上初以為難既又重違其意從之既歸遣使<lb/>
賜衣叚其冬使者趣<lb/>
<pb n="KR4d0445_SBCK_011-34a"/>
召還朝公以疾不䏻行<lb/>
今上皇帝即位至治<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>酉春遣使傳<lb/>
旨俾書孝經尋移文乞致仕未報壬戌春遣使存問<lb/>
賜上尊酒衣二稱其年六月<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>巳薨千里苐之正寝是日<lb/>
猶觀書作字談笑如常時至暮翛然而逝年六十有九魏<lb/>
國夫人先四年薨子男三人長亮早<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>次雍次奕九月丙<lb/>
午雍䓁奉公柩與魏國合塟于徳清縣千秋郷東衡山原<lb/>
從治命也公治尚書甞為之注多所彂眀律呂之學尤精<lb/>
深得古人不傳之妙著琴原樂原各一萹性善書専以古<lb/>
人為法篆則法石鼓詛椘隷則法梁鵠鍾繇行草則法逸<lb/>
少獻之不雑以近體他人畫山水竹石人馬花鳥優扵此<lb/>
或劣扵彼公悉造其微窮其天趣至得意䖏不減古人事<lb/>
<pb n="KR4d0445_SBCK_011-34b"/>
有難眀情有難見能扵手書数行之内盡其曲折尤善鍳<lb/>
㝎古噐物法書名畫年祀之久近誰某之所作與其真偽<lb/>
皆望而知之不待諦玩也詩賦文辭清邃髙古殆非食烟<lb/>
火人語讀之使人飄飄然若出塵世外或得其書不翅拱<lb/>
璧尺櫝亦蔵去為榮手寫釋道書散之名山甚衆天竺國<lb/>
在西徼数萬里外其髙僧亦知公為中國賢者且寳其書<lb/>
然公之才名頗為書畫所掩人知其書畫而不知其文章<lb/>
知其文章而不知其經濟之學也素鄙塵事家務一委之<lb/>
夫人豪髮不以于慮専意詩書夫人公同里人也諱道昇<lb/>
字仲姬有才略聰眀過人亦䏻書為詞章作墨竹筆意清<lb/>
絶<lb/>
仁宗甞取其書合公及子雍書善<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>為卷軸識之<lb/>
<pb n="KR4d0445_SBCK_011-35a"/>
御寳蔵之秘書監曰使後世知<lb/>
我朝有一家夫婦父子皆善書亦竒事也公性持重未甞<lb/>
妄言咲與人交不立厓岸眀白坦夷始終如一有過輒面<lb/>
加質責雖氣色沮䘮不少衰正然直而不許故罕有怨者<lb/>
被遇<lb/>
五朝官登一品名滿天下而未始有自矜之色待故交無<lb/>
異布衣時扁燕䖏曰松雪齋自號松雪道人所著詞章曰<lb/>
松雪齋文集㛰嫁既畢方将優㳺齋中膺滫瀡之飬以逸<lb/>
其老而汔不遂此志嗚呼痛㢤載受業扵公之門㡬廿年<lb/>
甞次苐公語爲松雪齋談録二卷𣸪採其平生行事以爲<lb/>
行状諗當世立言君子且移<lb/>
國史院請立傳移太常請謚謹状<lb/>
<pb n="KR4d0445_SBCK_011-35b"/>
　至治二年八月日承務郎饒州路同知浮梁州事楊載状<lb/>
<pb n="KR4d0445_SBCK_011-36a"/>
</p>
<p>
</p>
  </div>
</body>
</text>
</TEI>
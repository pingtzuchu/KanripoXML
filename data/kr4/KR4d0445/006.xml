<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0445_SBCK_006-1a"/>
松雪齋文集卷苐六<lb/>
　雜著<lb/>
　　　樂原<lb/>
樂夲乎律律始扵數正扵度度曷從而正之曰以候氣正<lb/>
之何以知其然也古者有絫黍之法黍之為物也大小不<lb/>
齊就耴其中者從絫之而然横絫之而否是故不可以為<lb/>
㝎法也必擇土中使善㦄者候氣焉氣應則律正律正則<lb/>
度正矣較之絫黍之為不亦善乎律之長短鄭氏之法不<lb/>
可易也是其上下之所以相生也所以随時而變易也夫<lb/>
音之清濁㝎扵管之長短凡其空圍則一而已矣非有大<lb/>
小之異也先儒制律有大小之異者非愚之所知也律不<lb/>
可以徒律徒律不可以為樂必施之扵音而後樂生焉用<lb/>
<pb n="KR4d0445_SBCK_006-1b"/>
之而天地應鬼神格人民和故曰移風易俗莫善扵樂世<lb/>
衰道微流為賤工之事為士者益恥之豈特不以為已任<lb/>
而已㢤然樂之所以動天地感鬼神移風易俗者不可豪<lb/>
釐差也禮運曰五音六律十二管還相為宫謂律之各自<lb/>
為宮而啇角徴羽從之也仲冬之月律中黄鍾夫黄鍾為<lb/>
宮則太簇為啇姑洗為角蕤賔為變徴林鍾為徴南呂為<lb/>
羽應鍾為變宫此自然之理也還之扵律而七音備矣被<lb/>
之扵器而八音諧矣大呂而下亦猶是也今之樂以一清<lb/>
混扵七音之中豈不<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>乎黄鍾為衆律之祖宮聲為衆音<lb/>
之君皆尊而無二者也惟其然也是以有清聲焉此聖人<lb/>
作樂之妙用也還宮之法黄鍾之均無清聲謂黄鍾為宫<lb/>
則啇角徴羽以漸而清自然順序不待用清聲也大吕為<lb/>
<pb n="KR4d0445_SBCK_006-2a"/>
宫則黄鍾為變宮還宫之法宮為濁變宮為清若乃大吕<lb/>
均以黄鍾為變宮則是變宫友濁扵宫矣是上陵之漸也<lb/>
而可乎扵是以黄鍾之清聲代之夫清聲者豈扵十二律<lb/>
之外他有所謂清聲者㢤黄鍾之為四寸二分寸之一是<lb/>
黄鍾之清聲也豈惟黄鍾為然十有二律皆有之今也不<lb/>
然四清之外無有也必欲𣸪古則當復八清八清不復而<lb/>
欲還宫以作樂是啇角徴羽重扵宫而臣民事物上陵於<lb/>
君也此大亂之道也<lb/>
　　　琴原<lb/>
琴也者上古之器也所以謂上古之器者非謂其存上古<lb/>
之制也存上古之聲也世衰道微禮壊樂崩而人不知之<lb/>
耳琴絲音也非絲無以鳴然而絲有緩急聲有上下非竹<lb/>
<pb n="KR4d0445_SBCK_006-2b"/>
無以正之竹之為音一㝎而不易是以用之正緩急而定<lb/>
上下也是故音十有二均調琴之法亦十有二而世俗一<lb/>
之黄鍾之均一宮二啇三角四徴五羽六七比一二大吕<lb/>
太簇如之夾鍾之均二宫三啇四角五徴一羽六七比一<lb/>
二姑洗如之中吕之均三宮四啇五角一徴二羽六七比<lb/>
一二蕤賔林鍾如之夷則之均四宮五啇一角二徴三羽<lb/>
六七比一二南呂如之無射之均五宮一啇二角三徴四<lb/>
羽六七比一二應鍾如之如之者非同之如其徽之應而<lb/>
緩急不同也茍為不同則曷從而正之曰以管正之也黄<lb/>
鍾之均一弦為宫吹黄鍾之管以合一弦而後弦正自是<lb/>
以降以大吕合大吕以太簇合太簇無不正矣夾鍾之均<lb/>
二弦為宮合之無以異也中呂之均三弦為宮合之無以<lb/>
<pb n="KR4d0445_SBCK_006-3a"/>
異也夷則之均四弦為宮無射之均五弦為宫合之亦無<lb/>
以異也此十有二均之大略也夫一弦為宮者至五弦而<lb/>
止五弦而止者五音之外不可加也二弦為宫者一弦還<lb/>
而為羽羽不可以濁也故以六弦代之三弦為宫者一二<lb/>
還而為徴羽徴羽不可以濁也故以六七代之其正體不<lb/>
出乎五弦也其所以七弦者亦清聲還宫也至于四弦為<lb/>
宫者則羽不足矣不亦竆乎曰羽在三弦七徽之上以按<lb/>
聲求之亦清聲也此琴之大略也<lb/>
　　　五栁先生傳論<lb/>
志功名者榮禄不足以動其心重道義者功名不足以易<lb/>
其慮何則紆青懷金與荷鉏畎畒者殊途抗志青雲與徼<lb/>
倖一時者異趣此伯夷所以餓于首陽仲連所以欲蹈東<lb/>
<pb n="KR4d0445_SBCK_006-3b"/>
海者也矧名教之樂加乎軒冕違已之病甚扵凍餒此重<lb/>
彼輕有由然矣仲尼有言曰隱居以求其志行義以逹其<lb/>
道吾聞其語未見其人嗟乎如先生近之矣<lb/>
　　　夷齋說<lb/>
孟頫徃年仕亰師識田君潤之及来佐濟南田君長山東<lb/>
㢘訪幕府從㳺既乆出一卷示孟頫則踈齋盧公所書潘<lb/>
君記夷齋之文也夷齋者田君所居室之名也天下之名<lb/>
屋室者衆矣而君獨名之曰夷者所以見君之心也夫夷<lb/>
之為言平易坦夷之謂也老子曰大道甚夷是也田君自<lb/>
少年仕御史府無傾險刻薄之私其名齋曰夷不亦宜乎<lb/>
夷與險對者也嘗試言夫險者則夷之義自見今夫天下<lb/>
之險無踰扵水水之險則有吕梁灔澦若江若河以至于<lb/>
<pb n="KR4d0445_SBCK_006-4a"/>
海而水之險極矣然舟楫既具人力既盡則若履平地其<lb/>
或至扵顛覆盖有幸不幸存焉耳若夫人心之險又非水<lb/>
之能喻也談咲而戈矛生謀慮而機穽作不飲而醉不酖<lb/>
而毒同則刎頸膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>異則對面椘越及其至也以錙銖之<lb/>
利豪釐之忿使人上下乖骨肉離險之禍可勝言㢤田君<lb/>
無是也則其名齋曰夷不亦宜乎因田君之意推而為之<lb/>
說以頌田君之徳而警夫世之險者焉<lb/>
　　　趙郡李氏世譜<lb/>
李氏嬴姓帝顓頊之後大業生女華女華生皋陶字庭堅<lb/>
為尭大理以刑法助教化㦄虞夏啇子孫守其官以官為<lb/>
氏至紂之時理徴字徳靈以直道不容扵朝其妻陳契和<lb/>
氏與子利貞避難伊侯之墟食木子淂全改理為李利貞<lb/>
<pb n="KR4d0445_SBCK_006-4b"/>
亦娶契和氏生昌祖為陳大夫五世孫碩受采地扵宗周<lb/>
康王食苦碩孫乹字文果周上御史大夫娶益夀氏女嬰<lb/>
敷生耳字聃一字伯陽柱下史掌三皇五帝之書耳自著<lb/>
書名老子其言至深周道衰去西之流沙不知其所終孫<lb/>
宗字尊祖魏大夫世所称叚干木即其人也孫兊相趙恵<lb/>
文王恵文王有沙丘之難兊發兵救之微兊趙㡬不全自<lb/>
兊始居趙郡為趙郡李氏之祖六世孫曇字貴逺入秦為<lb/>
御史大夫塟柏人西四子崇辨昭璣崇字伯祐秦隴西守<lb/>
是為隴西李氏之祖孫信字有成大將軍滅燕斬燕太子<lb/>
丹始皇帝称之以為能孫廣漢前將軍匈奴號之為飛将<lb/>
軍十六世孫暠西涼武昭王為唐始祖追尊興聖皇帝此<lb/>
其尤盛者也璣生牧相趙封武安君北破林胡拓地千餘<lb/>
<pb n="KR4d0445_SBCK_006-5a"/>
里西却秦人之師始皇帝用頓弱之說縦反間扵趙趙殺<lb/>
牧秦滅趙牧弟齊居中山尚食監髙祛為文帝言以為賢<lb/>
將者也牧孫左車仕陳餘封廣武君漢大將韓信聞陳餘<lb/>
不能用廣武君之策乃敢下兵井陘擊陳餘泜水上信已<lb/>
破陳除購千金求廣武君師事之曽孫秉字世範漢穎川<lb/>
大守徙頴川六世孫脩字伯㳺後漢太尉生膺字元禮司<lb/>
隷校尉中常侍張譲弟翔為野王令無道殺孕婦畏膺弃<lb/>
官歸京師匿譲舎合柱中膺率吏攻翔殺之生瓌瓉瑾曹<lb/>
撡微時數從瓉逰瓉以意厚之語子宣䓁曰孟徳英雄也<lb/>
天下亂非孟徳不䏻㝎張孟卓袁夲𥘉雖與吾親舊皆不<lb/>
足依孟卓名超廣陵太守本初名紹冀州牧後諸子果賴<lb/>
撡淂免扵難及撡破紹乃舉家還趙郡瑾四世孫楷字雄<lb/>
<pb n="KR4d0445_SBCK_006-5b"/>
萬晉司農丞治書侍御史避趙王倫之難北徙常山五子<lb/>
輯晃芬勁叡叡字㓜黄髙平太守居巷東為東祖勁字少<lb/>
黄治書侍御史與兄芬居巷西為西祖輯字護宗髙宻太<lb/>
守自楷時徙平棘自平棘𣸪徙柏人子慎敦世甚微從叔<lb/>
晃還趙郡晃字仲黄鎮南府長史共稱南祖其别宗為江<lb/>
夏遼東漢中三房子孫咸盛魏齊周隋之世多為大官至<lb/>
唐位宰相者十七人曰㳺道曰藩曰固言曰日知曰敬玄<lb/>
曰伸曰元素曰絳曰嶠曰珏曰懐逺曰吉甫曰徳𥙿曰泌<lb/>
曰磎曰鄘曰安期蚤䏻以功名著扵世者泌與吉甫父子<lb/>
泌字長源少年慕神仙不死之術隱華山天寳之亂肅宗<lb/>
使人訪得之帝與俱出入軍中指之曰衣黄者聖人衣白<lb/>
者山人繼相代宗徳宗受命扵艱難之際使唐室再造危<lb/>
<pb n="KR4d0445_SBCK_006-6a"/>
而𣸪安大槩皆泌之功也所與共事者乃李輔國盧𣏌之<lb/>
徒能以智自免故君子以泌比張子房吉甫之系出西祖<lb/>
子隆字太彛後魏阜城令六世孫祖威唐倉部郎中生悪<lb/>
行嘉州刺史孫栖筠為工部侍郎奏毀之歲益租二百萬<lb/>
平盧行軍司馬許杲将潰<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>渡江東欲為變拜栖筠浙西<lb/>
觀察使杲懼而逃拜御史大夫元載竊國柄横甚代宗倚<lb/>
栖筠使圗之栖筠見帝牽制不時決憂憤而<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>子吉甫字<lb/>
弘憲自代宗時以姑息御藩鎮有終身不易地者吉甫相<lb/>
歲中易三十六鎮劉闢反扵蜀李錡反扵吴用吉甫計辛<lb/>
斬闢與錡每為憲宗言藩鎮不奉命則朝廷不尊伐叛之<lb/>
謀當以時決李逢吉沮其功心甚恨之及呉元濟擅立則<lb/>
自請至淮西招之不従必俘以為獻㑹暴疾卒吉甫長扵<lb/>
<pb n="KR4d0445_SBCK_006-6b"/>
政事所推多賢士大夫盡其軄元和之治視貞觀開元盖<lb/>
庶㡬焉生徳𥙿字文饒力學卓犖有大莭尤善著文徐州<lb/>
王智興紿天子築壇度僧資國家大福徳𥙿為御史中丞<lb/>
言江淮間失男子六十萬人非小變詔止之徙劒南莭度<lb/>
使建籌邊樓按南道山川與蠻相出入者圖之左西道山<lb/>
川與吐蕃相出入者圗之右部落衆寡饋餉逺迩曲折咸<lb/>
具名習邊事者與共計敵情偽盡知之請安㝎人為甲觧<lb/>
州人為弓杭州人為弩器械必犀利率戸二百耴一人教<lb/>
戰𣸪勿事緩則農急則兵分為十一軍號雄邊軍武宗立<lb/>
召相徳𥙿唐自中葉數困扵西戎党項囬鶻吐蕃更相誅<lb/>
亂邊徳𥙿以數應之使勢蹙不甝<graphic n="KR2143" url="https://raw.githubusercontent.com/kanripo/KR-Gaiji/master/images/KR2143.png" mimeType="image/png"/>為大變是時兵屢勝<lb/>
瀕河将盡惴不敢動武宗之治號為中興宗盛時系趙郡<lb/>
<pb n="KR4d0445_SBCK_006-7a"/>
而逹者昉字眀逺饒陽人周開封尹宋太祖時貶道州司<lb/>
馬再貶延州别駕治生為終老計遣使召之乆而後至太<lb/>
祖望見昉大喜曰趙普不妄薦人昉再相持重知大體嘗<lb/>
舉王旦謂必為太平宰相後果如其言沆字太𥘉臨洺人<lb/>
相真宗日耴四方水旱盗賊奏之王旦參知政事以為細<lb/>
事不足煩上聴沆曰人主少年當使知艱難不然血氣方<lb/>
剛不留意聲色狗馬則土木甲兵禱祠之事興矣吾老不<lb/>
及見君他日之憂也大中祥苻之際丁謂䓁以天書惑帝<lb/>
治宫室費財鉅萬萬王旦欲諌則業已同之欲去則上遇<lb/>
之厚不忍去大以為恨冦莱公薦丁謂沆不用準怒曰謂<lb/>
才不足用耶準言不足聴耶沆曰謂不可使在人上準曰<lb/>
謂可使在人下乎沆歎曰君必悔之謂相果逐莱公故世<lb/>
<pb n="KR4d0445_SBCK_006-7b"/>
称沆為聖相迪字𣸪古濮陽人舉進士苐一與王曾並相<lb/>
扵國家大計多所匡正昉傳以為徳𥙿次子比部貟外郎<lb/>
渾之後居饒陽五公里金末裔孫成避亂徙愽陵塟祖父<lb/>
博陵西北亂甚徙河南乆之𣸪還河北居瀛州之參户又<lb/>
又為參戶人三子謙榮瑄謙字仲黙生信徳信生遜遯遷<lb/>
遹徳生造逹適遐榮字茂之勤扵為生能斥其餘以與人<lb/>
鄉里稱為長者生秀世英秀字子實有大才<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>孤以善事<lb/>
毋稱嗛口之食便體之衣有不須也未有須而後具焉者<lb/>
毋亦甚安之遂不忍去其毋而仕教子弟嚴以身率之故<lb/>
子弟䏻力學以自赴扵成人饒陽之緒㡬至是而𣸪生迪<lb/>
字光道<lb/>
大元吏部郎中有能名生逸通世英字仲傑生逖述逖漢<lb/>
<pb n="KR4d0445_SBCK_006-8a"/>
隂主簿生植述大子洗馬瑄生義居仁義生某居仁生道<lb/>
道生髙麗吴興趙孟頫曰余官太史氏識光道為余言其<lb/>
世家余乃為泝沿淂其世次如上而次叙之李氏之出趙<lb/>
郡者傳二千餘年逹者不可勝數盖皋陶之烈也今光道<lb/>
賢而能官祖父皆有積徳其後當益大云<lb/>
　序<lb/>
　　　書今古文集註序<lb/>
詩書禮樂春秋皆經孔子刪㝎茟削後世尊之以為經以<lb/>
其為天下之大經也秦火之後樂遂無𣸪存詩書禮春秋<lb/>
由漢以来諸儒有意𣸪古殷勤收拾而作偽者出焉學者<lb/>
不察尊偽為真俾得並行以售其欺書之古文是已嗟夫<lb/>
書之為書二帝三王之道扵是乎在不幸而至扵亾扵不<lb/>
<pb n="KR4d0445_SBCK_006-8b"/>
幸之中幸而有存者忍使偽亂其間耶又幸而覺其偽忍<lb/>
無述焉以眀之使天下後世常受其欺耶余故分今文古<lb/>
文而爲之集註焉嗟夫可與知者道難與俗人言也余恐<lb/>
是書之作知之者寡而不知者之衆也昔子雲作法言時<lb/>
無知者曰後世有子雲必愛之矣庸詎知今之世無與我<lb/>
同志者㢤<lb/>
　　　印史序<lb/>
余嘗觀近世士大夫圗書印章壹是以新竒相矜鼎彛壷<lb/>
爵之制遷<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>對偶之文水月木石花鳥之象盖不遺餘巧<lb/>
也其異扵流俗以求合乎古者百無二三焉一日過程儀<lb/>
父示余寳章集古二編則古印文也皆以印印紙可信不<lb/>
誣因假以歸采其尤古雅者凡模得三百四十枚且脩其<lb/>
<pb n="KR4d0445_SBCK_006-9a"/>
考證之文集為印史漢魏而下典刑質朴之意可仿彿而<lb/>
見之矣諗扵好古之士固應當扵其心使好竒者見之其<lb/>
亦有改弦以求音易轍以由道者乎<lb/>
　　　贈趙虞卿序<lb/>
平陽趙虞卿從其兄来吴興兄卒官虞卿因留不去蕭然<lb/>
<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>旅無一簞之儲飯豆茹虀衣褐垢弊䖏之無竆愁之色<lb/>
人或饋者亦欣然弗拒及遇人有不足輒乞之無吝情觀<lb/>
其人嗒然無所為聴其言淵乎以道而其奕又通天下之<lb/>
善奕者也人不知未嘗言人知之未嘗矜意其胸中有淂<lb/>
故外物不足以累之嗟夫人患無所淂即有淂雖千金之<lb/>
富駟馬之貴若将凂焉虞卿其肯以此易彼耶孔子曰志<lb/>
扵道據扵徳依扵仁㳺扵藝若虞卿者所謂㳺藝志道者<lb/>
<pb n="KR4d0445_SBCK_006-9b"/>
耶虞卿居呉興乆吾黨之士徃往與之㳺扵是相與賦詩<lb/>
贈之而趙孟頫又為之序<lb/>
　　　送呉㓜清南還序<lb/>
士少而學之扵家盖亦欲出而用之扵國使聖賢之澤沛<lb/>
然及扵天下此學者之𥘉心然而徃徃淹留偃蹇甘心草<lb/>
莱岩穴之間老死而不悔豈不畏天命而悲人竆㢤誠退<lb/>
而省吾之所學扵時為有用耶為無用耶可行耶不可行<lb/>
耶則吾出䖏之計瞭然㝎扵胸中矣非苟為是栖栖也近<lb/>
年以来<lb/>
天子遣使者廵行江左捜求賢才與圗治功而侍御史程<lb/>
公亦在行程公思觧<lb/>
天子渴賢之心得臨川吴君澄與偕来吴君愽學多識經<lb/>
<pb n="KR4d0445_SBCK_006-10a"/>
明而行脩逹時而知務誠稱所舉矣而余亦濫在舉中既<lb/>
至亰師呉君翻然有歸志曰吾之學無用也迂而不可行<lb/>
也賦淵眀之詩一章朱子之詩二章而歸呉君之心余之<lb/>
心也以余之不才去吴君何啻百倍吴君且徃則余當何<lb/>
如也吾郷有敖君善者吾師也曰錢選舜舉曰蕭和子中<lb/>
曰張復亨剛父曰陳慤信仲曰姚式子敬曰陳康祖無逸<lb/>
吾友也吾䖏吾郷從數子者㳺放乎山水之間而樂乎名<lb/>
教之中讀書彈琴足以自娱安知造物者不吾舎也而吾<lb/>
豈有用者㢤呉君行有日謂余曰吾将歸㳺江淛求子之<lb/>
友余既書所賦詩三章以贈行又列吾師友之姓名使吴<lb/>
君因相見而道吾情至杭見戴表元率𥘉者鄞人也鄧文<lb/>
原善之者蜀人也亦吾友也其亦以是致吾意焉<lb/>
<pb n="KR4d0445_SBCK_006-10b"/>
　　　送凌徳庸赴淮東憲幕序<lb/>
世所謂丈夫者率盛氣大言驕岸倨肆常易一介之士至<lb/>
一介之士當仁不譲奮然仗義與人爭是非不肯碌碌茍<lb/>
止亦非世所謂丈夫者所能也凌君徳庸與余居同邦生<lb/>
同年今年之春相遇都下握手言咲若有雅故盖適千里<lb/>
者見似人而喜況余同邦同年者㢤然余所以與凌君相<lb/>
淂者又有出扵是余聞凌君徃年司獄建昌囚有冤皆爲<lb/>
平反之與其上官抗略無少假借府史固不論甚者與察<lb/>
司徃𣸪折難無詭随依阿聲凌君位甚卑無當路之援容<lb/>
顔不能動人世所謂丈夫者常易之安知凌君自䖏者不<lb/>
卑也彼凌君所恃者以吾之是却彼之非而巳彼以其富<lb/>
我以吾仁彼以其爵我以吾義豈虗言㢤今凌君入淮東<lb/>
<pb n="KR4d0445_SBCK_006-11a"/>
憲司幕府亦粗可以行其志矣夫數罟竭澤盛世不設深<lb/>
文苛察亦君子不為也使吏不淂以賕賂行私意不敢以<lb/>
架漏欺公家則淮東之民實𬒳<lb/>
聖上寛仁之澤抑豈獨余之望将使世所謂丈夫者知一<lb/>
介之士所守如是是非可易者豈不偉與扵其行書此以<lb/>
為贈凌君其或有耴焉<lb/>
　　苐一山人文集叙<lb/>
宋以科舉耴士士之欲見用扵世者不得不繇科舉進故<lb/>
父之詔子兄之教弟自㓜至長非程文不習凡以求合扵<lb/>
有司而已宋之末年文體大壊治經者不以背扵經旨為<lb/>
非而以立說竒險為工作賦者不以破碎纎靡為異而以<lb/>
綴緝新巧為得有司以是耴士以是應程文之變至此盡<lb/>
<pb n="KR4d0445_SBCK_006-11b"/>
矣狃扵科舉之習者則曰鉅公如歐蘇大儒如程朱皆以<lb/>
是顯士舎此将焉學是不然歐蘇程朱其進以是矣其名<lb/>
世傳後豈在是㢤王君壮猷自弱冠賦聲滿塲屋間耴郷<lb/>
舉如拾芥非唯王君視功名唾手可淂一時之士亦孰不<lb/>
以髙科期之尔来科舉既癈王君出其胸中之藴作為詩<lb/>
文成數臣編暇日携以見過求余為之叙余讀一再過文<lb/>
不茍作字不茍置意深而氣直涵泳書易出入騷選宜可<lb/>
以名世傳後而非一時科舉僥倖求合扵有司之作也非<lb/>
自㧞扵流俗者能若是耶余既為是說遂書以為王君文<lb/>
集叙王君名方叔字壮猷其先自盱眙徙吴興故推其所<lb/>
自題其編曰苐一山人文集云<lb/>
　　　陳子振詩序<lb/>
<pb n="KR4d0445_SBCK_006-12a"/>
予友鄧善之張仲實陳無逸皆英爽之士其言語文字足<lb/>
以雄一時予愛之重之一日而淂三子者之書皆曰吴中<lb/>
陳子振佳士也尤長扵詩今將求叙引扵子予乆杜門聞<lb/>
詩人之欵予也喜甚亟出肅陳君陳君䄂出其所為詩文<lb/>
曰牡逰集八卷余益喜亟耴讀數萹陳君誠能詩獨未觧<lb/>
所謂壮逰名集者意陳君南適越北之燕趙東逰齊魯而<lb/>
西赱秦晉凡天下名山大川如岱華太行江淮河海皆嘗<lb/>
㦄覽其形勢而窺其祕奥故以是名之耶然讀之終萹其<lb/>
所至不過吴中數郡而巳陳君呉人也其逰不出扵呉而<lb/>
名其集曰壮逰余甚惑焉思而不得其說則以問諸陳君<lb/>
陳君曰逰豈有逺近㢤顧壮懐何如耳至讀君自叙有曰<lb/>
不好追蹈前人法則嗟乎若是者雖余亦壮之而逰何必<lb/>
<pb n="KR4d0445_SBCK_006-12b"/>
廣㢤古之作序者皆序所以作者之意故余因其名集而<lb/>
為之序若夫詩文之羙觀者當自得之不待余言之賛也<lb/>
贅而賛之余懼非作序之法也又集中有贈葉文炳詩云<lb/>
墨妙當今亞子昻余不識葉假令葉善書當追配古人余<lb/>
書何足重扵世而云然㢤余甚愧焉請陳君為刪之<lb/>
　　　薛昻夫詩集叙<lb/>
嗟夫吾觀昻夫之詩信乎學問之可以變化氣質也昻夫<lb/>
西戎貴種服旃裘食湩酪居逐水草馳騁獵射飽肉勇決<lb/>
其風俗固然也而昻夫乃事茟硯讀書屬文學為儒生彂<lb/>
而為詩樂府皆激越慷慨流麗閑婉或累世為儒者有所<lb/>
不及斯亦竒矣盖昻夫嘗執弟子禮扵湏溪先生之門其<lb/>
有得扵湏谿者當不止扵是而余所見者詞章耳夫詞章<lb/>
<pb n="KR4d0445_SBCK_006-13a"/>
之扵世不為無所益今之詩猶古之詩也茍為無𥙷則聖<lb/>
人何耴焉繇是可以觀民風可以觀世道可以知人可以<lb/>
多識草木鳥獸之名其博如此嗟乎吾讀昻夫之詩知問<lb/>
學之變化氣質為不誣矣他日昻夫為學日深徳日進道<lb/>
義之味淵乎見扵詞章之間則余愛之敬之又豈止扵是<lb/>
㢤<lb/>
　　　左丞郝公注唐詩鼓吹序<lb/>
鼓吹者何軍樂也選唐詩而以是名之者何譬之扵樂其<lb/>
猶鼓吹乎遺山之意則深矣中書左丞郝公當遺山先生<lb/>
無恙時嘗學扵其門其親得扵指授者盖非止扵詩而巳<lb/>
公以經濟之才坐廟堂以韋布之學研文字出其愽洽之<lb/>
餘探隱彂奥人為之傳句為之釋或意在言外或事出異<lb/>
<pb n="KR4d0445_SBCK_006-13b"/>
書公悉耴而附見之使誦其詩者知其人識其事物者逹<lb/>
其義覽其詞者見其指歸然後唐人之精神情性始無所<lb/>
隱遁焉嗟夫唐人之扵詩羙矣非遺山不能盡去耴之工<lb/>
遺山之意深矣非公不能彂比興之藴世之學詩者於是<lb/>
而紬之繹之厭之飫之則其爲詩将見隱如宫啇鏗如金<lb/>
石進而爲詩中之韶濩矣此政公恵後學之心而亦遺山<lb/>
裒集是編之𥘉意也耶公命爲序不敢辭謹序其大意云<lb/>
　　皇朝字語觀瀾綱目序<lb/>
余嘗讀北史見當時臣族貴種皆以工譯語相髙其間雖<lb/>
時見一二語恨無文字相傳不知作如何云云也盖譯語<lb/>
皆有聲而無文雖欲傳其可得乎<lb/>
聖朝混一區宇乃始造爲一代之書以文寄聲以聲成字<lb/>
<pb n="KR4d0445_SBCK_006-14a"/>
于以道達譯語無所不通盖前代之所未有也古婺王伯<lb/>
逹深觧其義編集是書曲盡微妙其亦善言語之良師也<lb/>
古人有言塗無逺而不弥理無微而不綸余扵是書亦云<lb/>
　　　送田師孟知河中府序<lb/>
予讀漢史至循吏傳觀古循吏之所為政事教化之所感<lb/>
召能使蝗不入境虎度河去民至稱之為父母嗟乎何以<lb/>
得此扵民㢤三代而上未置郡縣循吏之名未立繇漢以<lb/>
来士大夫之賢者苟不淂一郡一邑而為守令政事不見<lb/>
扵世徳澤不及扵民何由列扵史官使循良之名愈乆而<lb/>
常存也予友田侯師孟以儒家子弱冠而仕于朝且三十<lb/>
年若銓選財用刑名凡國家急務莫不周知而練達而又<lb/>
未嘗一日廢書故扵經史百家悉能深知其義而不同扵<lb/>
<pb n="KR4d0445_SBCK_006-14b"/>
流俗朝家循序而遷得知河中府或謂如侯者當位之扵<lb/>
朝出其所學上為<lb/>
朝廷羽儀展其所長亦足以禆𥙷扵眀時予謂不然以師<lb/>
孟之才且賢得一城而守之宣布<lb/>
聖天子徳澤下及扵百姓將古循吏𣸪見扵今日矣河中<lb/>
古蒲阪舜所都也有虞氏之遺風存焉民淳而事蕳亦師<lb/>
孟之所樂也一旦<lb/>
聖天子擢天下之治最者而大用之必自河中始扵其行<lb/>
群公賦詩贈之而孟頫為之序侯名衍師孟其字云<lb/>
　　　劉孟質文集序<lb/>
文者所以眀理也自六經以来何莫不然其正者自正竒<lb/>
者自竒皆随其所彂而合扵理非故為是平易險恠之别<lb/>
<pb n="KR4d0445_SBCK_006-15a"/>
也後世作文者不是之思始誇詡以爲富剽疾以爲快談<lb/>
詭以爲戲刻畫以爲工而扵理始逺矣故嘗謂學爲文者<lb/>
皆當以六經爲師捨六經無師矣江右劉君某年甚盛氣<lb/>
甚充作爲詩文數百萹其鋒殆不可當然竊患刘君之才<lb/>
過多若有不必作而作者夫六經之爲文也一經之中一<lb/>
章不可少一句一字不可闕盖其謹嚴如此故立千萬年<lb/>
爲世之經也余老病癈學刘君不以余爲不肖一再下問<lb/>
不敢不以誠告劉君以余言爲然耶則一以經爲法一以<lb/>
理爲夲必不可不作者勿使無可不作者勿使剰如此他<lb/>
日當追配古人豈止劘屈賈之壘短曹劉之墻而已㢤<lb/>
　　　南山樵吟序<lb/>
南山樵吟者呉君仲仁所爲詩也詩在天地間視他文最<lb/>
<pb n="KR4d0445_SBCK_006-15b"/>
為難工盖今之詩雖非古之詩而六義則不能盡癈由是<lb/>
推之則今之詩猶古之詩也夫鳥獸草木皆所寄興風雲<lb/>
月露非止扵詠物又況由古及今各自各家或以清澹称<lb/>
或以雄深著或尚古恠或貴麗宻或㫪容乎大萹或收斂<lb/>
扵短韻不可悉舉而人之好悪不同欲以一人之為求合<lb/>
扵衆豈不誠難工㢤必淂其才扵天又充其學扵已然後<lb/>
能盡其道耳呉君年盛資敏不以家事癈學故其為詩清<lb/>
新華婉有唐人之餘風此予所以深嗟累歎愛之不能已<lb/>
也山谷道人有言曰夲之以國風雅頌深之以離騷九歌<lb/>
此作詩之良法予既序樵吟𣸪告之以是者所以起呉君<lb/>
也吴君名壽民仲仁其字南山其自號云<lb/>
　　　古今㦄代啓䝉序<lb/>
<pb n="KR4d0445_SBCK_006-16a"/>
金陵王君元鼎耴自三皇五帝以来事跡編為四言又韻<lb/>
其語欲以教童䝉使之誦習俾知古今携以見示求為叙<lb/>
引余聞古者八歲入小學十歲學書計<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>儀十有三年學<lb/>
樂誦詩二十而冠始學禮自是以徃博學不教未嘗以知<lb/>
古今責童子也後世欲子弟早成應對之間便以不知古<lb/>
今為耻故為師者亦必以是求合扵學者之父兄盖自唐<lb/>
李瀚巳有䝉求矣若䝉求之類以十数皆不行扵世獨䝉<lb/>
求尚有誦習者良由䝉求語意眀白易誦故耶然皆不若<lb/>
王君所編為包括古今該備治亂不悖扵先儒之論議扵<lb/>
小學不為無𥙷然余疾讀一過猶以事跡之緐有非童子<lb/>
所能悉者雖成人亦可讀之以為㦄代史記之目也若王<lb/>
君之用心不既勤矣乎敬題其卷首而歸之<lb/>
<pb n="KR4d0445_SBCK_006-16b"/>
　　　玄武啓聖記序<lb/>
易曰天一生水地六成之夫一者數之始也水者萬物成<lb/>
形之始也生數竒成數偶扵位為北北者背也北方象人<lb/>
背故北極出地最髙又北之為文從人相背陽至冬至而<lb/>
止又自冬至而𣸪生扵卦為坎水之為文象形為坎卦東<lb/>
西分流扵乾坤之四徳為貞貞者正而固也二義太玄擬<lb/>
易扵貞曰罔冥亦二義在天斗牛女虗危室壁七宿列於<lb/>
北方成形為玄武玄武者龜蛇也青龍白虎朱雀皆一物<lb/>
而玄武獨二物不謂之龜蛇而謂之玄武玄之為色赤而<lb/>
黒龜蛇則然有鱗甲武之象也玄武之神始降宋真宗時<lb/>
為祠徧天下<lb/>
大元之興實始扵北方北方之氣将王故北方之神先降<lb/>
<pb n="KR4d0445_SBCK_006-17a"/>
事為之兆天既告之矣武當山在西南方巍然髙真大玄<lb/>
武神依焉黒衣被髮仗劒而踐龜蛇人徃徃見之至今常<lb/>
然五龍觀主張君洞淵䔍扵信道強立不撓<lb/>
皇太后聞而召之㑹亰師大旱自去年九月不雨至于四<lb/>
月<lb/>
天子以為憂<lb/>
皇太后使人持香從張君禱焉先雨張君為之日時巳而<lb/>
果然大雨累數日乃止逺近皆霑足<lb/>
皇太后厚賜之盡分其徒不以一錢私已其行若是真所<lb/>
謂絶無而僅有者㢤是宜神之相之也張君持所刋啓聖<lb/>
記徼余為叙余為誦所聞而書之<lb/>
　　　清權齋内藁序<lb/>
<pb n="KR4d0445_SBCK_006-17b"/>
清權子䖏山林而不忘扵世故混人事而不累扵塵俗一<lb/>
草冠一布衣逍遥天地之間傲睨景物之表歌聲琅然若<lb/>
出金石古所謂碨磈列缺魁詭譎恠之士吾何幸聞其言<lb/>
讀其書耶古之能言者去之千載或數百年皆不淂而見<lb/>
之所賴而傳者書也然則余雖未得與清權子談固已因<lb/>
其書知其人矣亦有因余言而淂清權之心者乎子名石<lb/>
翁姓黄氏清權其自號云<lb/>
　　　葉氏經疑序<lb/>
大凡讀書不能無疑讀書而無所疑是盖扵心無所淂故<lb/>
也無所得則無所思不思矣何疑之有此讀書之大患也<lb/>
善讀書者必極其心思一字不通弗舎之而求一句一句<lb/>
不通弗舎之而求一章一章不通弗舎之而求一萹夫如<lb/>
<pb n="KR4d0445_SBCK_006-18a"/>
是則思之深思之深則必有疑囙其疑而極其心思則其<lb/>
有得也凡書皆然經為甚何者六經其来㝡古傳之乆而<lb/>
訛<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>生焉以今人而臆度古人吾見其不能矣則夫疑之<lb/>
多也何恠通川葉君白首扵六經凡有疑皆萃而為一編<lb/>
其疑之淺深固未易遽釋而其所以疑者有以見葉君之<lb/>
用心扵經書而非泛泛口耳之學所可同年而語矣葉君<lb/>
以㒒嘗從事扵斯不逺千里来求叙引故叙其所以疑者<lb/>
覽者其詳諸<lb/>
　　　闕里譜系序<lb/>
魯國孔君文昇以書抵㒒示以闕里譜系求㒒為之序且<lb/>
自叙其世家曰文昇之十二世祖諱檜唐同光間避亂自<lb/>
闕里来居温州之平陽檜生奕奕生源源生實實生麗水<lb/>
<pb n="KR4d0445_SBCK_006-18b"/>
縣丞㑹㑹生平平生達達生公志公志生䖏州司户參軍<lb/>
師古師古生炳炳生貴敬貴敬生潼孫是爲文昇皇考始<lb/>
家于杭宋徳祐末職教建康當是時大兵渡江道梗不可<lb/>
南因又家焉至元廿八年以官事赴大都道卒臨清文昇<lb/>
忍死扶柩歸塟建康而諸孤長者方十歲小者未離乳抱<lb/>
家貧累衆不能𣸪歸温州既又娶于溧陽携諸孤就外氏<lb/>
以居遂爲溧陽人矣竊懼乆而忘其所自来故切切然以<lb/>
譜系爲急㒒嘗謂人之得姓始皆一也至其末流餘裔徃<lb/>
徃不知其所從来者㦄年之多遷徙之不常而文獻之不<lb/>
足徴也今孔君自曲阜而温自温而建康自建康而溧陽<lb/>
凡三徙矣其視温之族已若温之視曲阜矣數世之後愈<lb/>
逺而愈踈譜系之作其可緩乎子曰夏禮吾能言之杞不<lb/>
<pb n="KR4d0445_SBCK_006-19a"/>
足徴也殷禮吾能言之宋不足徴也文獻不足故也孔君<lb/>
清脩好學故能繼紹先志纉述家譜使後世子孫知夲支<lb/>
之傳愈乆而不忘夫禮者所以教民不忘其所由生也君<lb/>
子謂孔君扵是乎知禮謹按自先聖至平陽府君凡四十<lb/>
二世至文昇凡五十四世継自今子子孫孫脩先世之志<lb/>
勤勤以譜系為事雖百世可知也厯年雖多遷徙雖不常<lb/>
尚何乆而忘之之懼乎君字退之今為浙西㢘訪掾云<lb/>
　　　髙惟正吴山紀實詩序<lb/>
吴僧亢拙與余逰三十年一日自吴過余持臨卭髙文度<lb/>
字惟正所為詩見示且曰吾郷有丁景仁自少小學扵髙<lb/>
惟正惟正既沒景仁哀其師之無成而至扵<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>也求其遺<lb/>
藁得詩百萹刋諸木使行于世余聞而嘉之自師弟子之<lb/>
<pb n="KR4d0445_SBCK_006-19b"/>
道癈世之學者其始未嘗無師及其稍有所立即以師為<lb/>
諱盖不止扵師死而遂倍之也而況髙君之竆其生也無<lb/>
以為資其死也不以夀而又無子孫以継其後景仁拳拳<lb/>
不忘其私㳤之意必欲使其名因是編以不朽忠厚之至<lb/>
也推是以徃則其扵人倫之間從可知已故余深嘉之而<lb/>
為之序若夫髙君之詩清雋竒雅吾友龔子敬言之詳矣<lb/>
余𣸪何言㢤景仁名應榮濟陽人今居吴云<lb/>
松雪齋文集卷苐六<lb/>
</p>
<p>
</p>
  </div>
</body>
</text>
</TEI>
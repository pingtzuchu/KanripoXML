<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>申齋集卷十四</head>
    <p>
<pb n="KR4d0476_WYG_014-1a"/>
欽定四庫全書<lb/>
　申齋集卷十四　　　　　元　劉岳申　撰<lb/>
　題贊<lb/>
　　題泣麟圖<lb/>
按春秋魯哀十四年西狩於大野叔孫氏之車子鉏商<lb/>
獲麟以為不祥以賜虞人仲尼觀之曰麟也然後取之<lb/>
榖梁曰引取之也釋者曰麟為孔子來魯引而取之公<lb/>
羊氏曰大之也以為春秋撥亂反正之應與文成致麟<lb/>
<pb n="KR4d0476_WYG_014-1b"/>
合然其間載孔子稱孰為來者二稱吾道窮者一且記<lb/>
反袂拭面涕沾袍之事此秘書監何澄所畫圖盖本此<lb/>
意而畫有史筆廬陵劉岳申謹拜稽首而為之贊曰<lb/>
詩首闗雎其應麟趾詩亡而後春秋終矣于嗟麟兮奈<lb/>
何至此春秋文成闗雎盈耳㳺夏二子未知述作如何<lb/>
大野有麕而角聖曰麟也然後取之俯仰感慨斯焉取<lb/>
斯鳯兮吾已麟也吾窮吾窮吾已此始此終昔者此麟<lb/>
何為而紱今者此麟何為而獲聖老于行麟繋而覊志氣<lb/>
<pb n="KR4d0476_WYG_014-2a"/>
之感内恕孔悲䘮予祝予莫知我哀知我罪我孰為來<lb/>
哉庶幾以俟聖人復起萬世君臣萬世父子<lb/>
　　題宋髙宗御書酒徳頌後<lb/>
當建紹間而暇為翰墨之娯車攻之吉日可書也六月<lb/>
采芑可書也如此宋不為建紹矣此不書而書酒徳頌<lb/>
諸葛亮有言此臣之所未觧者也<lb/>
　　益國周文忠公贊<lb/>
此宋南渡之司馬其公論之在天下不如在宦者其所<lb/>
<pb n="KR4d0476_WYG_014-2b"/>
居為緑野不如為蘭若此千萬間之廣厦所以不如一<lb/>
丘一壑之畫也<lb/>
　　題胡剛簡考功印紙後<lb/>
右剛簡胡公考功印紙一卷得不與出身以來文字同<lb/>
時追毁若端平追復贈官朝奉當由至元初悉上送官<lb/>
今不知在亡矣大徳丙午余客洪泮時縉雲鄭公潜昭<lb/>
提學江右三山王澧翁適劉公舘中胡楊自立以此卷<lb/>
屬余求公一言遂併得王詩語各有意去之二十五年<lb/>
<pb n="KR4d0476_WYG_014-3a"/>
自立之子士㑹復求書其後謹按剛簡當宋寳慶乙酉<lb/>
上書言濟邸事稱周公蔡蔡叔而封蔡仲此周之所以<lb/>
長齊桓公殺子紏唐太宗殺建成元吉皆絶其世此齊<lb/>
之所以亂不旋踵則天之所以殺唐子孫幾盡又引申<lb/>
生得請其應為韓謂濟王不幸事異蔡叔子紏元吉宜<lb/>
厚其追贈褒崇録用其子孫嵗時致其祭祀使濟王之<lb/>
寃如戾太子之得以自伸不致如恭世子之欝而不散<lb/>
語極沉痛此宋三百年理義之所漸摩涵飬者也於乎<lb/>
<pb n="KR4d0476_WYG_014-3b"/>
逺矣反覆此書有味其言故特著之卷末昔先祖成敬<lb/>
先生與剛簡同年以詩貢於鄉名次適相先然宋嘉定<lb/>
丙子也至順改元八月朔里樊家諸孫劉岳申拜手謹<lb/>
書<lb/>
　　䟦張魏公與劉和州手帖<hi>和州名子昂字仲謙安成東江人</hi>
右宋丞相張魏公與劉和州徃復手帖尚見當時宰相<lb/>
識度之逺英雄籌筞之良君子有考焉和州當兵興而<lb/>
課縣最嚴邉防而寛民力民不知擾而㓂不敢入境敵<lb/>
<pb n="KR4d0476_WYG_014-4a"/>
不敢窺邉邉閫長材非承平循良小吏比也嘗以江淮<lb/>
十五事獻書秦檜檜不能用以十二筞與防江三劄獻<lb/>
虞雍公公亟稱賞嘗夜移海陵城外横江數十萬艘燒<lb/>
隂沙積米三十餘萬石先是金人謀欲絶舟與糧至是<lb/>
失色遂奪其餘馬長江之成算雍公嘆服切中事機及<lb/>
高宗廵幸建康魏公起長沙為留守首以書招之倉卒<lb/>
應辦取之和州如一切豫備魏公深嘉其功而甚噐其<lb/>
材力薦之上以有和州之命仍留之建康以為首尾和<lb/>
<pb n="KR4d0476_WYG_014-4b"/>
應駕還臨安而後赴和州當創殘之餘守禦備至憂勤<lb/>
盡瘁以疾不起魏公痛恨深悲之嗟夫南渡事㑹之可<lb/>
惜人材之不幸多矣至如和州曽不及大用賫志以沒<lb/>
向㣲魏公此帖幾無有知和州者又安知其材略如此<lb/>
吾鄉安成多故家多鉅公名士和州六世孫謙而能不<lb/>
失舊物於是宋亡元興又六十年矣而忠賢邪佞之在<lb/>
人心者猶如當日未聞有得秦丞相書是寳藏之如是<lb/>
者又何也謙之父為漢川之父為溥泉皆和州賢子孫<lb/>
<pb n="KR4d0476_WYG_014-5a"/>
云時至元六年庚辰五月二十八日劉岳申書<lb/>
　　題李御史監祭畵像贊<hi>時為東粤憲副求贊</hi>
有豸其冠何奸不逐有蒼者裘何善不録彼滛于慝匪<lb/>
我仇之此周于徳匪我醻之昔也臨事如承大祭今也<lb/>
臨祭國之大事於皇大社祀有成典御史蒞之羣工無<lb/>
慊彼都人士繪其冠服望之儼然式如金玉帝命我公<lb/>
䋲此南邦執其憲度以壹紛龎嗟爾逺人千載竒逢欲<lb/>
知我公視此徳容<lb/>
<pb n="KR4d0476_WYG_014-5b"/>
　　題文丞相真<lb/>
死忘其元生愛其膝宋亡誰謚宋史誰筆當日穆陵不<lb/>
可第七萬古廬陵進士第一<lb/>
　　題文丞相拜羅氏百嵗母圖<lb/>
文丞相以咸淳癸酉二月朔日率里中士奉幣載酒升<lb/>
堂拜新安羅氏百嵗母母答拜諸孫皆拜奉觴壽母母<lb/>
釂酢賔諸孫從執爵禮成丞相為留三日賦詩題㕔壁<lb/>
鄉人好事列為圖繪于是宋亡元興又六十八年矣後<lb/>
<pb n="KR4d0476_WYG_014-6a"/>
生誦其詩玩其圖者猶如當日至有得其臨本爭執之<lb/>
以為至寳者想見當日旌旗騎從之都賔從雜遝之衆<lb/>
筆墨淋漓之樂詩成燕喜酒酣樂作何如其盛也閭里<lb/>
見之而老老㓜㓜人人歆羡四方傳之而子子孫孫家<lb/>
家誦説計丞相奉兩國宦遊海陸之珍家山魚笋之美<lb/>
其聲名文物衣冠禮樂又有在鐘鳴鼎食之外者再踰<lb/>
年而丞相出師江上入衛京畿明年宋亡脱身京口亡<lb/>
命淮海走閩閩潰走粤粤沈向㣲潮陽蹉跌以幽燕獄<lb/>
<pb n="KR4d0476_WYG_014-6b"/>
市為枕蓆而安之即此紙流落復有能寳藏之如今日<lb/>
所觀者乎母蕭氏生宋淳熈甲午為承務郎致仕羅公<lb/>
士友生母終壽於宋亡之嵗百有三嵗云五孫為五桂<lb/>
其四曰畊字存叟宋開慶已未與丞相仲氏同年官至<lb/>
廣東提刑司幹官諸孫學孟有士行有文采與余遊視<lb/>
余此圖求余題其後時至元六年後庚辰六月望日里<lb/>
後學劉岳申謹題<lb/>
　　題須溪先生真贊<lb/>
<pb n="KR4d0476_WYG_014-7a"/>
其清足以洗一世之衆濁其新足以去千古之重陳昔<lb/>
之見者尚不足以得其真今之謗者復何足以望其塵<lb/>
嗚呼何年復見若人<lb/>
　　題東坡書牆有茨三章<lb/>
聖筆不删坡書不辱中冓之言猶可讀也<lb/>
　　題趙學士子昂照夜白圖<lb/>
曹將軍檄槊遺餘風流文采丹青在衛夫人王右軍外<lb/>
天馬玉花又在凌烟功臣外然不能自道頼子美能以<lb/>
<pb n="KR4d0476_WYG_014-7b"/>
斯須垂之萬古不然良工心苦誰其知之松雪公兼有<lb/>
曹杜之長能自致不朽猶區區著同時一二知者以記<lb/>
微意向微㬅碩道傳安知斯人為慱古君子哉於是松<lb/>
雪苦心愈益可悲矣東野王君得此卷於天上人間之<lb/>
後寳而藏之嗚呼必有能為子美者<lb/>
　　題程趙兩公手題馬圖<lb/>
右程趙兩公手題馬圖一卷藏東野王氏時臨川呉先<lb/>
生與伯生㬅碩皆有懐兩公情見乎辭而先生録趙舊<lb/>
<pb n="KR4d0476_WYG_014-8a"/>
詩與卷中程詩意同尤可感今先生已脱<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>羈而虞掲<lb/>
二君方入天駟振鬛長鳴萬馬俱喑為東野誦老驥千<lb/>
里援筆慨然<lb/>
　　題唐君臣畵像<lb/>
　　　　<hi>唐太宗狄仁傑</hi>　<hi>魏徴/陸贄</hi>　<hi>李靖卿/顔真</hi>　<hi>郭子儀裴度</hi>
觀此然後知龍鳯之姿天日之表非異人不能識固宜<lb/>
英雄不敢仰視若鄭魏公之媚嫵非是君不能見衛公<lb/>
之姿貌魁秀非是君不能用畵史獨著其君臣慶㑹有<lb/>
<pb n="KR4d0476_WYG_014-8b"/>
以也其六七人而逸其姓名者二人必皆若是班者忠<lb/>
州遯荒闔户不使人識其面而與单騎免胄回鶻羅拜<lb/>
者並傳開元天子不識平原太守何如人而與斗南一<lb/>
人所至有生祠退然中人而神觀邁爽外夷君長問其<lb/>
年貌者相先後槩有凌烟筆意又有紀傳贊意友人李<lb/>
君仲元寳而藏之其將為良為忠修其可願者乎<lb/>
　　題呉草廬真贊<lb/>
其心休休其容肅肅多學多識以似以續耄有不倦瀆<lb/>
<pb n="KR4d0476_WYG_014-9a"/>
無不告允矣君子是宜其服<lb/>
　　䟦周益公撰王駒父居士墓銘書翰<lb/>
右宋故相益國周公銘居士王某墓所嘗與復某書居<lb/>
士曽孫璧寳藏遺墨也新余每伏讀未嘗不掩卷三歎<lb/>
也居士與丞相比隣誌稱把酒論文無虚日而以布衣<lb/>
終其身固已去人逾逺其校讐六籍百家淹貫群書尤<lb/>
不妄交遊鄉先生楊文節公稱為淮海文士詩人楊廣<lb/>
文以為有北忩風致謝尚書湯舍人劉袁州尤推重之<lb/>
<pb n="KR4d0476_WYG_014-9b"/>
其著書古史法家集皆可録而傳向㣲益國此銘雖孝<lb/>
子慈孫有不能之者矣太史公稱閭巷之士欲砥行立<lb/>
名非附青雲之士惡能施於後世豈不信哉抑居士可<lb/>
謂忘人之勢益國可謂忘其勢矣益國自書此銘而以<lb/>
登仕郎胡柯題其額柯亦居士其流亞者歟昔我先人<lb/>
與居士之子逺叔交遊最深厚児時于侍側耳熟焉秘<lb/>
書歐陽公實銘其墓今其聞孫能自立不辱其先𤣥孫<lb/>
又能世其業於是君子之澤五世其昌矣璧字君玉其<lb/>
<pb n="KR4d0476_WYG_014-10a"/>
讀書之室曰舊隠子㤗字與時延字與齡至正三年癸<lb/>
未七月既望里契家諸孫劉岳申謹書<lb/>
　　䟦巽齋歐陽公撰逺叔王先生墓銘後<lb/>
右鄉先賢著作歐陽公所撰王先生逺叔墓誌先生岳<lb/>
申先友也公以宋景定戊辰辭建昌通判不赴由宣教<lb/>
郎轉奉議郎庚午以著作郎兼崇殿説書入謝兼權都<lb/>
官郎官七月遷著作郎八月考試國子監出院免官歸<lb/>
此銘作於辛未九月葬前距明年壬申正月公易簀前<lb/>
<pb n="KR4d0476_WYG_014-10b"/>
數月耳嗚呼向使先生之子不知乞銘于公即先生世<lb/>
羙雖家藏百年手澤其誰知之其誰知之嗚呼先生可<lb/>
謂有子矣公為文章有歐蘇之羙此誌叙無羙若繁而<lb/>
實不可殺稱先生可謂有而實不可得在公集中為變<lb/>
例多㣲意罕有識者先生能守先人敝廬上遡先大父<lb/>
晏子之心益推廣故相賢徳此意豈愧恊律公與進士<lb/>
結主知與隠士君不愛鄉衮薦而從居謫徙者此豈有<lb/>
為鄉校而致謗尚煩守宰過聼朋友費辭者誌稱先生<lb/>
<pb n="KR4d0476_WYG_014-11a"/>
再被謗并載公所為辨謗者學廢俗偷志感也坡公有<lb/>
言有其實是辭其名者有後先生豈獨辭其名而且不<lb/>
辭其謗是足以有後矣岳申從先君子侍側聞先生躬<lb/>
行為多先生死先君子哭之慟謂岳申曰汝曹不復識<lb/>
王逺叔矣此誌從家藏刻本熟復今從先生之孫璧得<lb/>
覧公遺墨益増感涕念昔先君子之䘮須溪先生命子<lb/>
將孫致奠命岳申曰爾父孝友忠信俯仰不愧怍汝知<lb/>
之乎爾父千里外為他人作孝子爾知之乎嗚呼岳申<lb/>
<pb n="KR4d0476_WYG_014-11b"/>
不孝于是愧先生之子多矣先生有孫又能以時材自<lb/>
樹立不辱其先此豈可與流俗人共語哉岳申不獲辭<lb/>
而竊附姓名以繼世好益著先友代有賢子孫以信文<lb/>
正世徳云璧字君玉即誌所稱璧者有子可教公侯必<lb/>
復在斯乎延祐戊午六月初伏上距公誌之四十八年<lb/>
里後學劉岳申頓首謹書<lb/>
　　題百鴈圖<lb/>
如此稻粱全無矰繳猶是江南水淺土薄<lb/>
<pb n="KR4d0476_WYG_014-12a"/>
　　題彭小溪家藏五馬圖<lb/>
以良五馬少見其畫而况真者<lb/>
　　題子昂竹<lb/>
其翛然也有儒者之意其温然也有王孫之貴其頽然<lb/>
也有茅檐之味其儼然也有玉堂之氣清而不寒髙而<lb/>
不畏古之人與今之人瑞也嗚呼以嗜者尚其致<lb/>
　<lb/>
　<lb/>
<pb n="KR4d0476_WYG_014-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　申齋集卷十四<lb/>
</p>
<p>
</p>
  </div>
</body>
</text>
</TEI>
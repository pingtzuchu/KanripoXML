<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>申齋集卷十一</head>
    <p>
<pb n="KR4d0476_WYG_011-1a"/>
欽定四庫全書<lb/>
　申齋集卷十一　　　　　元　劉岳申　撰<lb/>
　碑誌<lb/>
　　奉議大夫泉州路總管府推官周君墓誌銘<lb/>
儀之豫章武寜人棣華堂周氏諱天鳯有過人之資負<lb/>
用世之材其愽覧可備顧問其文章可為詞林史舘其<lb/>
言天下得失利害可入奏䟽施為皆有其方用之内外<lb/>
小大俱要治劇皆得其宜嘗逰京師翰林之老為文學<lb/>
<pb n="KR4d0476_WYG_011-1b"/>
者御史臺之執法知大體者中書之用人識治體者皆<lb/>
欲得儀之以為其屬一時之名士後來皆至大官者皆<lb/>
推挽儀之然不能集一吏議卒墮筦庫困州縣老閩嶠<lb/>
坐眎諸公衮衮終以無輦轂下之跡僅僅與俗吏循資<lb/>
正等至令四方識與不識皆稱周儀之嗚呼此有志憐<lb/>
材者所共憾恨也周氏其先㑹稽茂族唐末有名御史<lb/>
中丞鎮遏九江者曰勍始家九江入宋有明經教授鄉<lb/>
里者曰師教徙海昬其後再徙武寜累世同居者曰世<lb/>
<pb n="KR4d0476_WYG_011-2a"/>
修曽祖考諱友賢宋寜宗御書棣華堂敕旌表其門閭<lb/>
祖考諱汝翼宋贈朝請郎考諱應合試别院第一以史<lb/>
舘抗言忤宰相官至朝奉郎知瑞州軍州事國朝贈奉<lb/>
議大夫龍興路總管府治中驍騎尉追封南昌縣子妣<lb/>
王氏萬氏追封南昌縣君伯兄諱天驥以童子能文試<lb/>
中書第一在宋治於髙安宋亡元興有功徳於廬陵官<lb/>
至正議大夫饒州路總管儀之周旋父兄家教五嵗能<lb/>
誦十嵗能文通春秋大義十五為吉州路太和縣主簿<lb/>
<pb n="KR4d0476_WYG_011-2b"/>
能官從廬陵鄉先生聶淳吉甫講學先生有師道教以<lb/>
古人學問即日去官侍親十七䘮瑞州能執禮免䘮事<lb/>
母萬夫人出則從先生卒業夫人寢疾革籲天乞致飬<lb/>
疾良已者七年然後至於大故免䘮從饒州京師有怨<lb/>
家子誣饒州於朝儀之叩閽陳情舉朝動色被㫖下中<lb/>
書直其事授撫州路金谿縣主簿未上行大司農燕公<lb/>
公楠薦授管勾架閣改袁州路分宜縣丞方議科徴夏<lb/>
稅儀之力言其不便始得免縣連嵗水災屢請賑濟至<lb/>
<pb n="KR4d0476_WYG_011-3a"/>
是民居多沒溺儀之以私財糴官米二百斛以舟載飯<lb/>
臨屋山而食之如是者環邑十餘里大家始相率出米<lb/>
以繼有朱某告李某歐死其徒弟者儀之亷問死者其<lb/>
母其母殊不知問其鄉鄰知其地多虎復得死者顔狀<lb/>
服色於其母乃率鄉丁入虎穴得髑髏缺二齒與遺棄<lb/>
衣服服色如母言母見慟哭命母刺指滴血其骨皆飲<lb/>
其血徐命告者刺血血不復入然後服罪李氏祠儀之<lb/>
於其里及代燕公以湖廣右丞掾儀之公捐舘左丞李<lb/>
<pb n="KR4d0476_WYG_011-3b"/>
公世安留之㑹撫州路平凖行用庫提領命下李公以<lb/>
省檢校剡上之京師京師諸公喜得儀之交章推舉吏<lb/>
議持已除必不可改儀之至官盡心其職以便細民市<lb/>
賈行旅為先至大初鈔法稍變斟酌便宜民甚利之授<lb/>
邵武路光澤縣尹始嚴偽鈔枝蔓之禁盱撫饒信皆接<lb/>
壤始受其賜有來歸不忍去者包銀令下有田者不征<lb/>
而閩無無田之富民郡以一切應命儀之力爭不可則<lb/>
請分豁有田無田者定為式以上從之果報罷其不應<lb/>
<pb n="KR4d0476_WYG_011-4a"/>
征者為鈔九萬緡有竒邵武所征止萬緡光澤才六百<lb/>
緡在官七年種桑成林民不見吏選建寜路建陽縣尹<lb/>
初建陽包銀嵗輸六萬一千一百五十緡儀之累牘援<lb/>
邵武例且為過使客力言福建瀕海依山近年經理與<lb/>
兩廣俱免今包銀両廣免而福建獨重民將不堪變起<lb/>
不測㑹平章於公至儀之言之尤力公還朝為江南悉<lb/>
罷之嘗禁民藝蔗者使藝粟倡以奉復建義庄嵗積粟<lb/>
二千石復興考亭書院課朱氏子孫學選泉州路推官<lb/>
<pb n="KR4d0476_WYG_011-4b"/>
累官至奉議大夫有徳化蔣氏坐殺夫儀之察詳其夫<lb/>
坐殺牛不勝淹乆謀其兄蘄速死其兄隂毒其飯而以<lb/>
蔣氏逓進之原情論止杖罪逆賊院風子脅從九人議<lb/>
當流戍儀之竟論免之先後凡為建陽泉州活江閩偽<lb/>
鈔枝蔓者為多㤗定丙寅考試江淛獨稱儀之能得士<lb/>
天厯己巳六月縣君楊氏卒儀之以楊氏之䘮歸殯于<lb/>
吉之鴣山未及殯而得寒疾以十二月五日卒得年六<lb/>
十有六楊氏有賢行宋四川總領伯兩之曽孫封南昌<lb/>
<pb n="KR4d0476_WYG_011-5a"/>
縣君子男三志禮志行志崇女許蕭憲孫而夭孫男三<lb/>
女一將以庚午七月某日葬鴣山鉅瑞州墓一里而近<lb/>
志禮以余與父同門又深友宜為銘乃論次而銘之儀<lb/>
之材能逹志能逹事而不見聲色不拘小節而不可奪<lb/>
為政不好貨殖而不可儉於義嘗割田嫁兄子減米散<lb/>
母族喜賔客多汎愛而不為妻子明日計奉入常不使<lb/>
有餘退無田宅以居沒無貲財以歛可謂賢矣惜也仕<lb/>
不顯而施已狹去京師二十餘年知儀之者非不多又<lb/>
<pb n="KR4d0476_WYG_011-5b"/>
非不顯而卒莫能以儀之顯者嗚呼其命也夫余聞尚<lb/>
書曹子貞恭政王儀伯舉儀之才可修朝廷任使乆棄<lb/>
逺外又聞有安童丞相之後曰脫禾赤監泉州嘗稱一<lb/>
周儀之可勝俗吏百千輩嗚呼使柄用人者皆此儀之<lb/>
其不終老下僚也哉銘曰<lb/>
以世以才而止於斯亦奚以為彼何人哉而與之夷甚<lb/>
者過之禄不辭少澤苟在民猶樂其貧官不卑小任苟<lb/>
在身皇䘏其勤我銘其藏以著其志兹山之良以昌其<lb/>
<pb n="KR4d0476_WYG_011-6a"/>
世<lb/>
　　元故從仕郎吉水州判官馮君墓誌銘<lb/>
自余聞永新三馮瑞其鄉想見其人及科興大馮奨翁<lb/>
兩舉江西鄉稱馮氏有才子小馮翼翁兩科連舉登泰<lb/>
定甲子第歴官漢陽丞湖廣照磨上猶尹有能名然骯<lb/>
髒必不可獲上以非其道用齟齬坐困乆之終不變衆<lb/>
謂有家學老馮諱魯初名希元長余二嵗晚就飬城西<lb/>
凈掃一室罕見其面時為余一出户融怡如春風爽朗<lb/>
<pb n="KR4d0476_WYG_011-6b"/>
如秋月有典有則無一恨事胸次意象靄如也有言其<lb/>
少之日嘗市故書得琲珠數十悉歸其人又嘗謂友人<lb/>
用金幣直數萬緡錢活之於死獄終不自名一錢師友<lb/>
鄉先生水忩劉公講習進修務實踐不為虚譽學者爭<lb/>
迎致人人為盡科興嘗一試有司即棄去曰老矣付吾<lb/>
兒矣卒如其言初至元丁丑鄉邑兵亂大父叔父未葬<lb/>
而父沒於是晝夜號慟積尸中既葬大父叔父尋奉祖<lb/>
母母避逃山中既免而祖母母相繼即世死䘮原隰䘮<lb/>
<pb n="KR4d0476_WYG_011-7a"/>
亂流離能於其間不廢問學迄用有成其天資仁厚為<lb/>
人師與人交篤於信誠終身言動無一不顧嗚呼賢矣<lb/>
其有子宜哉余嘉大馮為士君子小馮不為今之從政<lb/>
者使人不知其父而視其子以為至足矧余深相知者<lb/>
乎馮氏由吉州司理槃以官為家有葬其鄉登豐者曰<lb/>
琬曽祖諱世昌伯祖藤州僉判安國始大有豪家意祖<lb/>
諱宣子考諱文孫以韋布自藏益深宻妣江氏公生寳<lb/>
祐戊午國朝封從仕郎吉水州判官設以沒至元庚辰<lb/>
<pb n="KR4d0476_WYG_011-7b"/>
十一月甲申年八十有三葬所居西偏竹林以其月丙<lb/>
午娶譚氏有淑徳配其君子生宋咸淳乙丑國朝封宜<lb/>
人沒以至正癸未二月甲辰年七十有九葬某所以某<lb/>
年月日子男四奬翁翼翁次増光為叔父誠孫後次可<lb/>
玉先卒女二顔某龍某其婿孫男四與耕某永寅賔永<lb/>
新多故家大族輕財利以為常士節俠有氣槩如老馮<lb/>
盖四世守儒矣鄉族昬友皆曰是宜銘二子經稽顙再<lb/>
拜以請余誼不得辭銘曰<lb/>
<pb n="KR4d0476_WYG_011-8a"/>
其外吉蠲其中塞淵徳邁其年子肖其賢其歸也全其<lb/>
藏也堅銘永為傳<lb/>
　　王母湯氏墓誌銘<lb/>
廬陵宣溪王氏子斯覺因吾友交熈伯楊貫道踵門而<lb/>
見曰昔我髙祖妣湯夫人於先妣為曽祖姑宋故相江<lb/>
文忠公守廬陵日實銘其墓斯覺葬母三年而不得銘<lb/>
於先生不名為人子邵武令尹楊君伯學嘗狀其行敢<lb/>
藉手稽顙再拜以請余惟玉氏世徳内行之詳見于文<lb/>
<pb n="KR4d0476_WYG_011-8b"/>
字者名賢如陸放翁章文肅公鄉先生如敷文王公忠<lb/>
簡胡公文節楊公近年歐陽都官劉太史余何人何足<lb/>
以與於斯盖辭之辭之乆而弗獲按江文忠公誌稱湯<lb/>
本殷氏有為吉州刺史者因家禾川之遺直里稱殷使<lb/>
君家宋初避廟諱姓湯狀稱夫人諱聖師生而有聞於<lb/>
家在父母家為賢女歸王氏公塗為賢妻公塗之家事<lb/>
治賔祭必肅中更傷亂雖遷無常處而綜理有常法亂<lb/>
定始去故里一舍而居遭公塗之䘮終䘮葬盡禮潔已<lb/>
<pb n="KR4d0476_WYG_011-9a"/>
肥家歸女教男春秋無廢事族婣無間言王氏闔族稱<lb/>
曰難初公塗以兄子繼至是迎其私親周給其諸父昆<lb/>
弟復堂構於蕭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>故址重建呉丞相潜所書耆昌堂匾<lb/>
稍還宣溪舊觀而治家課孫賑饑卹貧飬老疾葬流殍<lb/>
亦惟日不足然猶以哭㓜子斯受夫婦卧病而終辛未<lb/>
八月十六日也得年七十有六子男二人女三人婿胡<lb/>
巖老李尤壽胡定孫孫男女各六人曽孫男女三人葬<lb/>
其鄉周原口亭子坑以壬申某月某日惟王氏世科望<lb/>
<pb n="KR4d0476_WYG_011-9b"/>
族三太守先後相望蔚為三槐余猶及識潮州使君其<lb/>
風流文采晚猶傾動如湯氏以貞白起家中廢子孫不<lb/>
失舊物可不謂賢乎銘曰<lb/>
宣溪三槐百年雨露一旦忽諸<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>莫知故肅肅湯孫守<lb/>
志莫舊歸視其家槐有三蘖于嗟女徳興亡勃忽曷不<lb/>
觀此堂構突兀墓木森森槐隂欝欝過而式者無侮無<lb/>
拂<lb/>
　　桂楊縣尹蕭憲孫妻周氏墓誌銘<lb/>
<pb n="KR4d0476_WYG_011-10a"/>
余友蕭克有以其妻周氏之葬求余銘為余言周氏征<lb/>
東提學長孺之女年十九歸於憲孫事姑二十餘年如<lb/>
始至友娣姒如同氣下逮妾媵皆有恩愛每循先世故<lb/>
規收飬棄児必擇乳哺親在視而加廩給之多病特少<lb/>
歡趣獨喜得事太夫人寢疾有間則喜疾病則憂不幸<lb/>
至于大故周氏疾日革既葬遂却藥以死至元後戊寅<lb/>
十月二日也得年四十有一憲孫哀其不幸無以慰其<lb/>
死而塞余悲死不欲朽將在斯文敢請余聞蕭氏世積<lb/>
<pb n="KR4d0476_WYG_011-10b"/>
徳而賢内助為多黄夫人相鄉帥以忠厚起家嘗謂人<lb/>
非甚不幸不至鬻田宅宜隂益之以照其羡費每緡錢<lb/>
必加十為百萬錢加千千緡加萬矣率用此市田宅以<lb/>
為常夫人生長名家嬪于徳門能循法度為大夫妻教<lb/>
子忠孝為名御史聞于當時彭夫人䘮御史方盛年而<lb/>
有柏舟之志撫三子皆異母而有鳲鳩之徳故自御史<lb/>
之亡至于今三十有八年而家道如一日子婦又見周<lb/>
氏焉克有今為彬州路桂陽縣尹鄉稱御史才子子男<lb/>
<pb n="KR4d0476_WYG_011-11a"/>
二祖生次奎生後其季孚有女二婿劉觀次許賀鑑某<lb/>
年月日葬廬陵儒林鄉之尚禮銘曰<lb/>
惟婦徳内實家之腴匪婦徳由諸侯大夫是故召南<lb/>
其應騶虞惟茲蕭氏積徳不渝高曽祖禰世濟其羭我<lb/>
銘女士輝于女史貽厥孫子<lb/>
　　劉一飛墓誌銘<lb/>
吉水折桂劉氏其先見余所誌萬翁墓詳矣萬翁有賢<lb/>
行㓜孤善視叔父善睦族善居鄉其從弟謙翁自其父<lb/>
<pb n="KR4d0476_WYG_011-11b"/>
與余還徃再世至是以其孫一飛年十五為殤子縁世<lb/>
好求余銘以塞其悲一飛自㓜己見稱竒童至正甲申<lb/>
生十有四年矣請大父父必試鄉闈大父父不能止也<lb/>
比入院省憲逹官疑其年召而詰之應對不懾已竒其<lb/>
材又詰之曰孰使汝來曰聲教所暨聞風而來益竒其<lb/>
對試畢投卷讀者驚異出門有執其手而識其姓名者<lb/>
自是愈益力學明年乙酉重九後七日以一疾至于不<lb/>
幸大父父哭之慟母李㓜受書吾兒復因外家以請其<lb/>
<pb n="KR4d0476_WYG_011-12a"/>
辭尤哀或疑殤子何銘余謂魯人欲勿殤重汪錡問於<lb/>
聖人聖人許之且曰能執干戈以衛社禝欲勿殤不亦<lb/>
可乎一飛能執筆以戰文塲勿殤可也銘之曰<lb/>
嗟爾一飛吾銘其藏莊生有言莫壽乎殤<lb/>
　　張先傳墓誌銘<lb/>
吉水堤平張氏自外固徙今三世矣由外固初祖十五<lb/>
世至堤平譜稱上距曲江十七世見趙儀可志伯修甫<lb/>
墓云伯修諱進徳魁偉岸識度絶人機畧尤深善言行<lb/>
<pb n="KR4d0476_WYG_011-12b"/>
必依于厚常㧞人死地以為當然方内附初刑新用重<lb/>
鄉隣而有闘輙以㓂論詿誤輙附死伯修所全活甚衆<lb/>
所完復民夫婦父子不知名其間毁家以當供億剥牀<lb/>
以奉誅求何限而教子孫禮賔師如承平愈益有又何<lb/>
裕也其子諱籌無改於父鄉稱景良者如伯修其孫諱<lb/>
務志無忝乃祖鄉稱先傳者又如景良於是堤平三世<lb/>
又自為初祖修之不已將復為曲江又可量哉余識先傳<lb/>
時年未二十許厥後東西南北不相聞去年獨聞其死<lb/>
<pb n="KR4d0476_WYG_011-13a"/>
今年甫識其子每得其鄉人之稱先傳者曰自其身以<lb/>
及其家自其家以及其族里昏友凡履常處變修好禦<lb/>
務壹守大父成式以奉親懽以為家訓餘事為舉子業<lb/>
見舉於鄉尤嗜好古詩文招致四方名勝惟恐不及用<lb/>
是生計不踈而子孫不愚每儉月常以貸為賑嵗儉即<lb/>
以賑為施鄉鄰惟恐其蕃衍盛大也方景良北歸寢疾<lb/>
左右卧起十五年身積憂勞以至病憊及四年而竟致<lb/>
大故又四年而棄老母弱子以死臨分母子父子語訣<lb/>
<pb n="KR4d0476_WYG_011-13b"/>
又何悲也余讀王君吾素所為狀使人廢卷孰知生斯<lb/>
世為斯民有不得以天年終者多矣是家世積忠厚為<lb/>
豐家而方來未艾又在其後之人謂天夢夢何也人有<lb/>
常言墻薄亟仆繒薄亟裂酒薄亟酸凡薄未有能乆長<lb/>
者是故玉長短大小價同惟厚者價百倍厚固當貴重<lb/>
如是耶娶蕭氏子男四欽鉉鑑銓女一婿王貫孫男女<lb/>
四生至元壬辰六月十八日卒至正壬午四月六日得<lb/>
年五十將以某年月日葬其鄉某里欽來請銘曰欽之<lb/>
<pb n="KR4d0476_WYG_011-14a"/>
先人嘗及門矣其季弟銓之婦翁李直又助之請銘曰<lb/>
惟地持盈海晏河清惟地載重不戁不踈厚徳者長順<lb/>
徳者昌厚徳以殃逆徳以亡惟兹張氏曲江尚矣匪胄<lb/>
遥遥惟富無驕惟堤之平如月哉生又如居諸與嵗俱<lb/>
除來日方將以莫不臧子孫孫子富於文史銘揚其羙<lb/>
自今以始<lb/>
　　蕭熈明墓誌銘<lb/>
廬陵在宋科盛時通藝者抗四方工詞賦者抗三山詩<lb/>
<pb n="KR4d0476_WYG_011-14b"/>
學最盛吉水吉水推文昌蕭氏余受詩家庭辱知衡州<lb/>
推官與其弟甲戌進士一門興詩如漢匡韋衡州有子<lb/>
當宋亡科廢教子孫不廢學故科興而子孫世科亦不<lb/>
絶於是世為通家君諱如愚字熈明於衡州為季伯兄<lb/>
早世與仲兄采熈績元其家學仲亡君尤自彊終身不<lb/>
可一日不競平居退然一臞儒應門獨立天姿彊明必<lb/>
不可為弱而昧者此其所以興也君事親無不自致其<lb/>
所當盡者事兄如父不辭難嘗曰弟有子職弟子職當<lb/>
<pb n="KR4d0476_WYG_011-15a"/>
如是身所率先惟敏於事勸於學日孜孜焉雖賦役無<lb/>
寜嵗而從容有常雖幹裕無虚日而講習不輟故家事<lb/>
治家教肅而外禦給客至傾倒雖盛寒暑不變又不獨<lb/>
應俗出至談迂濶尤加禮貌所與平生深交舘轂不出<lb/>
其門所甚愛故人子甚如其子老友劉實翁晚貢於鄉<lb/>
其子震早登上第君喜過折屐遇羅氏兄弟亦然其天<lb/>
性彛好也延佑初科仲子立夫為伯兄後者登乙卯第<lb/>
授南豐州判官孫霽天厯已巳舉於鄉一門彬彬雖科<lb/>
<pb n="KR4d0476_WYG_011-15b"/>
暫廢常如興時鄉人父兄子弟至今敬教勸學以君為<lb/>
法嗚呼如君可不謂賢乎君嘗捐田三百石助里人役<lb/>
費未死然由欲擴而充之鄉黨宗族皆稱曰賢使君用<lb/>
世世亦用君惠且施族有政矣曽祖諱日躋祖諱深見<lb/>
鄉先生楊伯子所為廸功誌銘考諱符世衡州府君也<lb/>
娶王氏先卒繼孫氏後君數月卒子男五鼎孫立夫道<lb/>
孫壽孫宗孫立夫從孫先後卒女一適王氏先卒孫男<lb/>
九女十一曽孫男六女三君與余同生宋景定庚申沒<lb/>
<pb n="KR4d0476_WYG_011-16a"/>
以皇元元統壬申七月年七十有三諸子謂余宜銘銘<lb/>
曰<lb/>
學如力穡是名學殖孰有不學而家不落惟兹蕭氏世<lb/>
有肅心夙夜競勸以莫不欽天之所啟莫能閉也子孫<lb/>
孫子尚勿替也<lb/>
　　元故三公府掾鄧克順墓誌銘<lb/>
鄧氏由汴徙家撫之金谿五世再徙吉之吉水鄉為中<lb/>
鵠里為小陂里孫氏世積善為甥舅家君諱愷字克順<lb/>
<pb n="KR4d0476_WYG_011-16b"/>
由孫氏子繼鄧氏以親親長長聞於其家善事王父母<lb/>
父母無一飲啜不盡勸比及䘮葬祭無一節不盡禮於<lb/>
其私親又無一不用其至自親昆弟至於堂從無一日<lb/>
不咸自族里昬友無一語不讎皆曰難弟克順其順矣<lb/>
乎天性倜儻一言可以立棄千金終身不可苟取一分<lb/>
其中心嗜好誠乎為善甚於酒色貨財使人人皆如克<lb/>
順天下平治不難諸公貴人聞其賢爭辟為三公府掾<lb/>
明日以疾卒臨終正衣冠如常顧謂左右今日必雨两<lb/>
<pb n="KR4d0476_WYG_011-17a"/>
時吾當逝矣已乃果然盖至正乙酉七月丙辰也得年<lb/>
四十有一君雅好逰嘗泛海東至于日本南至于交趾<lb/>
廣河北至于京又北至于上京胸次意氣故不可齷齪<lb/>
不能五十又不可延數日之命卒以客死上京聞者皆<lb/>
哭失聲殯之日巷哭道祭塞路出都門送者千餘人行<lb/>
道神傷曽祖如海祖應和父貴文妣戴氏娶曽氏子男<lb/>
三鏞鐔鐸女二季釗壻彭明恕次叔真孫男一源女一<lb/>
蠟娘余始與克明莫逆君諸兄也晚與君有連甥孫為<lb/>
<pb n="KR4d0476_WYG_011-17b"/>
其子舍兒子文華又同客京城多倡和讀書常過夜分<lb/>
葬仁壽鄉上槎厥富山以十二月三日銘曰<lb/>
一鄉之士可友之以為善三公府不可得之以為掾男<lb/>
子四方子何非死所遊魂濕子上京雨歸斯復子姜吾<lb/>
土嗚呼順甫<lb/>
　　將仕郎韶州路知事蕭府君墓誌銘<lb/>
禹鼎諱瑞姓蕭氏世家吉水虎溪嵩華山之下蕭氏世<lb/>
科故家至禹鼎始遷廬陵之馬塘距忠簡胡公丞相文<lb/>
<pb n="KR4d0476_WYG_011-18a"/>
公故第為近盖擇而處之遂為馬塘蕭氏鄉先生湏溪<lb/>
劉公扁其室曰嵩崖示不忘禹鼎嘗逰京師集賢以其<lb/>
名聞省部定從江西水補江西復從憲司試選始用為<lb/>
學正封州興學歸田一日必葺封州還教授梧州如封<lb/>
州梧州還授將仕郎賓州行用庫尋除韶州路總管府<lb/>
知事見知宣憲两司方被遇而以病卒于官至順辛未<lb/>
五月二十二日也始死郡長貳率僚屬徃哭之比䘮還<lb/>
賻奠有加其子逹觀以其䘮歸而請銘於余其詞甚悲<lb/>
<pb n="KR4d0476_WYG_011-18b"/>
余少客其族里時科院蕭公獻可以風流厚薦為鄉丈<lb/>
人一門群從多知名者禹鼎二父際南北初混方逰秦<lb/>
淮北闚中原始盡更其故所居以科院領客而落之屢<lb/>
造焉科院即世群從相繼淪沒盛年以主簿死曲江者<lb/>
余友周逺也今又哭禹鼎焉禹鼎以别業起廬陵為豐<lb/>
家以三仕死曲江為中壽余銘禹鼎孰知余悲祖仲貴<lb/>
從事郎淮東轉運使諮議父曰敬張氏子男五逹觀逹<lb/>
胡逹章逹𤣥止敬女一壻文寀丞相諸孫也孫男女九<lb/>
<pb n="KR4d0476_WYG_011-19a"/>
葬某所以某年月日余聞禹鼎早孤事季父如父昬嫁<lb/>
庶弟妺如一分財利必均二弟安裕至今日者禹鼎力<lb/>
也銘曰<lb/>
嗚呼曲江奪我良友嗚呼禹鼎竟隕中壽嗚呼此碑亦<lb/>
堕吾淚嵩華峩峩歸來無棄<lb/>
　　劉母黄氏宜人墓誌銘<lb/>
宜人姓黄氏諱徳順追封承事郎同知太和州事劉君<lb/>
諱時明之妻文林郎韶州路樂昌縣尹中孚之母也初<lb/>
<pb n="KR4d0476_WYG_011-19b"/>
至順壬申宜人拜命感泣承事不及見語子姪曰吾家<lb/>
事處州司户府君夫人歴六世而後乃今復見之嗚呼<lb/>
尚矣状稱劉氏系出定王二十五世孫義徙吉陽塲之<lb/>
億田以進士第發身者十四人而廣西提刑諱鳯㝡著<lb/>
廣西從弟諱鏜上遡四世祖處州司户叅軍諱洵為進<lb/>
賢里梅南初祖生太和府君宋亡家廢宜人相府君起<lb/>
家教子力能昏嫁其群從周急其踈族屬同㸑有三世<lb/>
者賓親旦暮至隣婦倉卒乞貸以為常終身蚕績必至<lb/>
<pb n="KR4d0476_WYG_011-20a"/>
夜分子能仕初任曲江簿曺謀奉親就飬不許曲江<hi>闕</hi>
府君䘮居䘮有聞終䘮改新㑹簿歴象州判鐔津尹皆<lb/>
稱亷平至鐔津二十有七月棄官乞便飬及樂昌命下<lb/>
將行而宜人至於大故族婣鄉黨知其平生者無不追<lb/>
悼痛惜生宋咸淳丙寅十二月十二日終元朝至正壬<lb/>
午十一月二十二日得年七十有七明年十一月癸酉<lb/>
葬廬陵儒行車鼓之原子男一中孚孫男女各四曽孫<lb/>
男女各一先葬中孚請曰臨川先生呉公幸銘太和府<lb/>
<pb n="KR4d0476_WYG_011-20b"/>
君若不得先生銘吾母是重不孝也敢泣血以請惟先<lb/>
江陵府君與廣西同年樂昌又辱與逰三仕不辱其先<lb/>
嶺海不欺其志讀奎章虞公所序梅南詩受其文詞故<lb/>
為之銘銘曰<lb/>
夫也良士子兮良吏賢妻賢母斯丘斯志過而下馬無<lb/>
傷其拱把<lb/>
　　承徳郎武昌路推官馬君墓誌銘<lb/>
馬氏其先幽州薊人宋樞宻正惠公知節判鎮州一子<lb/>
<pb n="KR4d0476_WYG_011-21a"/>
留家鎮之藁城縣廣楊里其後宋去汴南徙子孫不仕<lb/>
金金末有諱増者魁岸雄竒有勇略尚氣節鎮將檄為<lb/>
禆副不就盡以祖父貲産讓其兄子進而已之鄰邑鼓<lb/>
城縣買田築室焉遂為真定路晋州縣人鼓城者春秋<lb/>
鼓子之國也有子四人其季諱良善事父兄是生武昌<lb/>
府君諱忠信家順卿君自兒時鄉里皆稱其有祖風至<lb/>
元甲戌江淮軍需繁急侍郎無極楊公某以時名來為<lb/>
晋州君被謀選其供億㝡先辦而鄉人不知楊公入朝<lb/>
<pb n="KR4d0476_WYG_011-21b"/>
首以君為賢而薦之㑹建閩省為閩掾見知叅政史公<lb/>
弼公以治法征謀自任然必咨訪而後行居閩二年力<lb/>
薦君材可大用君將之京盡以鄉人之䘮至自閩而各<lb/>
歸其所親㑹省部例䧏嘗任江南者授君淛漕塩司管<lb/>
勾君不較至官修其法去其弊盡給民工本而塩課自<lb/>
足先是塩司裹塩以誣民為私塩立破民家至是君悉<lb/>
禁止之竈户有嫗衣濡裳而訴其子下之於水者君視<lb/>
其履襪俱燥怒曰汝不墜水而以惡逆誣而夫之子不<lb/>
<pb n="KR4d0476_WYG_011-22a"/>
仁嫗退果繼母也史公宣慰淛西置君閫幙時權臣奸<lb/>
黨肆為㓙虐君退呉山之下至元辛卯㫖下淛省鞠訊<lb/>
其黨史公為右丞左丞董公仕選舉君治其獄有西域<lb/>
僧領江南釋教者其罪惡最大而繫援最强爭欲釋之<lb/>
君略不少貸而盡得其情未幾其子以行宣政院副來<lb/>
取嘗訟其父者殺之而終不敢一語及君明年以兩淮<lb/>
𨽻汴建汴省申書移選淛省掾奉圖籍於汴衆舉君至<lb/>
即為户曹有蒙古軍人訟其富驅背主議下所屬以驅<lb/>
<pb n="KR4d0476_WYG_011-22b"/>
還之君視牘其父已放之為民矣詰之曰子安得背父<lb/>
抑良為驅有官族子訟其季奄有其兄若弟絶户財産<lb/>
君命均分之而共其役師伐南交諸路當供鎧仗有宣<lb/>
慰淮西者勲巨之冑素驕蹇議以君董其役至即語其<lb/>
屬曰誤軍需者法當死敢不畏死翼日來見且饋蒸糕<lb/>
君盡以食衆工鎧仗立具授承事郎蘄州蘄水縣尹蘄<lb/>
産竹嵗貢簾條官役民負竹詣郡吏因為奸則請降條<lb/>
式而縣為條以進諸縣得以為例每勸學邵農不為文<lb/>
<pb n="KR4d0476_WYG_011-23a"/>
具置社學由先風化嘗一新公宇而民皆不知此滿借<lb/>
留者數百人改潭州路推官有少婦誣其繼母昔毒其<lb/>
父今與奴私因殺男妾以滅口在繫又嘗生子宣慰司<lb/>
趣其成獄乃與繼母爭家貲不獲父死後母嘗誤殺妾<lb/>
因取他人兒為母姦生子君得兒父母所言故所與兒<lb/>
褓證之婦然後服他所訊獄多此類官滿貧不能歸留<lb/>
潭州以至大己酉五月二十八日卒於潭潭人哭之哀<lb/>
其秋授承徳郎武昌路推官至治壬戌六月某日歸葬<lb/>
<pb n="KR4d0476_WYG_011-23b"/>
鼓城升平鄉祖茔之次君通經史熟唐律性剛正不畏<lb/>
後禍嘗許當世以馳驅然官止六品年五十僅過二所<lb/>
施狹矣娶耿氏同郡萬夫長之女有婦徳中外百口稱<lb/>
其孝敬祖姑李氏尤愛之教子孫有法後君十有八年<lb/>
以泰定丙寅六月二十一日沐浴更衣而終某年月日<lb/>
合葬於君之兆子男六欽吉安路總管府照磨銓桂陽<lb/>
廵檢先卒鎬鋭鎡釗女四壻百夫長汴梁鄭某河内牛<lb/>
某承務郎攸州判㐮郡趙某㓜早卒孫男一女三欽讀<lb/>
<pb n="KR4d0476_WYG_011-24a"/>
書知大體有長材善論事與余㳺求余銘余惟正惠公<lb/>
歴事宋太祖太宗真宗以直聞面折王欽若丁謂軰於<lb/>
上前子孫義不仕金待聖朝而後仕仕雖未顯其將在<lb/>
欽與後乎乃為之銘曰<lb/>
天之將爽必先以昧物有顯時中必甚晦侃侃正惠直<lb/>
聞天下子孫在金終無仕者世有偉人在晋仕國待時<lb/>
休明歸於有徳當官無畏故不卑官臨事無畏亦罔後<lb/>
艱惟其不疚是以不憂惟其憂悔是以寡尤不逹不年<lb/>
<pb n="KR4d0476_WYG_011-24b"/>
則不敢知有子而賢天實報之孰厚其積而閟其光斯<lb/>
銘斯藏世世其昌<lb/>
　　張氏墓誌銘<lb/>
余友許有孚可行誦其妻張氏之賢由其家訓父母身<lb/>
教故為張氏賢女既嫁見愛於魯郡太夫人友於其伯<lb/>
仲叔姒為許氏賢婦惜也有四三年離憂之懐而無終<lb/>
嵗室家之樂以死誦荆公一日歸行有可傷心者焉張<lb/>
氏生十有四年而許嫁又七年而始昬其冬有孚將上<lb/>
<pb n="KR4d0476_WYG_011-25a"/>
春官明年蒙恩賜進士以歸明年五月魯郡太夫人不<lb/>
幸終于仲兄維揚之官所有孚奔走南北因二兄克襄<lb/>
大事終䘮從有孚提舉湖廣儒學檢校行中書廼由力<lb/>
疾哭太夫人甲戌忌一慟失聲而疾病以八月七日生<lb/>
一女而卒後十五日女亦亡孚感其契闊而遽有死生<lb/>
之分也先生以父兄執友幸而賜之銘張氏死且不朽<lb/>
余與許氏通家再世天厯乙已及見可行以新昬歸寕<lb/>
其後出處無不與聞又安得辭乃序次而銘之張氏世<lb/>
<pb n="KR4d0476_WYG_011-25b"/>
家大都檀州祖某贈某官父某奉訓大夫茶陵知州張<lb/>
氏死時年二十有六可行為之齊衰期銘曰憂樂違行<lb/>
不可齊而樂是違死生契闊不可知而死是期我銘如<lb/>
史以永之子生者之思來者之垂<lb/>
　　張元英墓誌銘<lb/>
平里子姓張氏諱俊大字元英世為蘄州蘄春安平里<lb/>
人自號平里子宋故兵部尚書晏然之從子通判江陵<lb/>
軍府正大之季弟也少孤依江氏娣南徙渡江家於湓<lb/>
<pb n="KR4d0476_WYG_011-26a"/>
水季蘄為清野湓户口日増江閫建景星精舍以飬淮<lb/>
蜀士平里子繇精舍始知名宋亡用寡時自振能不落<lb/>
其故家壻蔡氏蔡制閫幙屬也蔡死不忍更娶蔡氏義<lb/>
以叚氏女繼其室凡二十有七年與蔡氏同居如一姓<lb/>
義不分蔡氏貲産蔡氏必欲分與之而終不忍言平里<lb/>
子不逮事父母悉推讓先疇以與其親昆有竊㨿蔡氏<lb/>
田者有謀取叚氏田平里子皆悉心與力助之歸田至<lb/>
蔡氏誼以田償更棄劵與叚氏其平居赴人之急有甚<lb/>
<pb n="KR4d0476_WYG_011-26b"/>
己巳未衣食念人寒饑義不先已後人其素所蓄積也<lb/>
衆謂平里子逮事二親有不為孝子者乎使平里子與<lb/>
親昆弟同居顧肯出張公藝下耶平里子如得志於時<lb/>
者仁其三族不難也又肯取非其有乎平里死十有一<lb/>
年矣其子鑑能繼其志與蔡氏無間言至今能揚其父<lb/>
之羙使不遂冺沒鑑始來廬陵翰林學士臨川呉公以<lb/>
書遺余曰吾徒也至是以景星書院山長滿改葬其父<lb/>
以呉公命來徴銘曽祖權道宋鄉貢進士妣項祖祓宋<lb/>
<pb n="KR4d0476_WYG_011-27a"/>
廸功郎妣許孝武子妣袁子男四鑑鉉鎮銓女二孫男<lb/>
五師道履道首道觀道升道女一平里子死時年六十<lb/>
有二葬呉源今與蔡氏合葬鳯岡銘曰<lb/>
士有隠徳而顯維時其身已矣其子逢之匪其子逢隠<lb/>
徳之功孰顯是者惟臨川公公實命我子銘其藏嗚呼<lb/>
平里猗歟鳯岡<lb/>
　　元從仕郎同知全茗州事賀府君墓碣<lb/>
故友江西提學蕭禹道讀書工詩有節俠氣骯髒不可<lb/>
<pb n="KR4d0476_WYG_011-27b"/>
諧戾契取自致平生四海惟燕國材右丞間居鄉評物<lb/>
論嚴如史筆間為余歴選群從之良諸孫之盛亟稱賀<lb/>
性翁余知性翁始此性翁諱士貴系出永新良坊賀氏<lb/>
由唐洪州史君泰天祐中死封疆廟食象牙灘至今有<lb/>
賀使君廟子孫散處安成衡陽夷陵為世科巨室去良<lb/>
坊三舍而徙龍田者諱弁以詩賦稱其鄉世為守儒𤣥<lb/>
孫諱宋武字憲仲娶蕭氏生二子長曰公武季曰震亨<lb/>
以季為母舅後而公武死憲仲不嗣震亨有大志負其<lb/>
<pb n="KR4d0476_WYG_011-28a"/>
材能自㧞興以大其母家而以季子紹賀氏是性翁性<lb/>
翁嘗遊都城歴十餘年多識諸公貴人多賛其材嘗一<lb/>
再被命司知州事由將仕陞從仕順隆改全茗嘗以近<lb/>
臣薦典中心閣乆之又嘗從近臣見延祐聖人於便殿<lb/>
雖特㫖不奪吏議亦乆客倦遊念逺道多致異味時蓄<lb/>
善藥常急足馳寄奉老母至是浩然賦歸日奉甘脆跪<lb/>
起歌呼上壽為娯恱自父族母族富安周急飬老慈㓜<lb/>
一用其至及門必盛饌痛飲必至釂别去贈賄必盡情<lb/>
<pb n="KR4d0476_WYG_011-28b"/>
奉客尤謹必盡歡遇儉嵗必賑貸其鄉凡耕其田者動<lb/>
以萬計至順庚午募入粟與流官固不待勸而分隠民<lb/>
食其粟者數千家郡議以聞則以老母辭省部定以孝<lb/>
義旌其門其鄉龍溪為江西河南要津每嵗為浮梁輙<lb/>
壊尤病朝渉復捐錢數萬緡伐石為長橋壓以大木<lb/>
䕃大屋度可支數百嵗江湖兩界實利頼至一不與外<lb/>
事不侮奪人不閔有司教子恂恂讀書應門無或險危<lb/>
其大人死之日棄老母不終飬又恨未割田為祀田為<lb/>
<pb n="KR4d0476_WYG_011-29a"/>
義學屬其子必繼其志娶趙氏故宋宗室賀州同知某<lb/>
之女子景文貳教曲阜次廸官學湖湘女四孫男四女<lb/>
三性翁嘗為祖父母父母及其私親建龍山寺供佛<lb/>
飰僧又為雲峯寺捐財歸田作新寺還舊僧凡費楮弊<lb/>
萬緡寺有羅漢逹奚為永新上刹其用甚逺余讀性翁<lb/>
所録賀氏家譜愛其考覈謹辨證明得其族屬繁世科<lb/>
乆又見鄉先生自歐陽都官劉太史鄧禮部諸公所為<lb/>
文字盖忠臣逺孫文儒故家其所由來者漸矣性翁起<lb/>
<pb n="KR4d0476_WYG_011-29b"/>
豐家芳年京國熟世情偽晚更夷曠歸老醉鄉以天年<lb/>
終其見逺識㣲類古所稱蚤知之士禹道真知人哉余<lb/>
友掲㬅碩既銘其墓貢士馮子將復叙其事求余文掲<lb/>
之墓上使世子孫無忘來者有考云<lb/>
　<lb/>
　<lb/>
　<lb/>
　申齋集卷十一<lb/>
</p>
<p>
</p>
  </div>
</body>
</text>
</TEI>
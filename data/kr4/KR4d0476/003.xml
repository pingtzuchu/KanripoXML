<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>申齋集卷三</head>
    <p>
<pb n="KR4d0476_WYG_003-1a"/>
欽定四庫全書<lb/>
　申齋集卷三　　　　　　元　劉岳申　撰<lb/>
　說<lb/>
　　性存說<lb/>
昔者堯有天下天下之人被堯之澤者七十年堯樂之<lb/>
昔者舜有天下天下之人被舜之澤者五十年舜樂之<lb/>
其間堯未得舜日與驩兠共鯀之徒吁咈於朝堯何其<lb/>
憂也舜未得禹稷四㐫族未去位舜何其憂也禹自懐<lb/>
<pb n="KR4d0476_WYG_003-1b"/>
㐮以後作十有三載以前稷未播奏艱食鮮食民未知<lb/>
藝五榖當是時與湯未放桀文王未伐崇宻武王周公<lb/>
未誅紂伐奄戮飛亷惡來其心又豈有異耶雖孔子不<lb/>
得位而轍環而老於行又豈有異耶以數聖人所憂則<lb/>
所不憂而樂可知也然而數聖人所得於天者皆不繫<lb/>
此何也使堯舜禹稷湯文武周公不得志行乎中國而<lb/>
僅僅為孔子其生知安行者固不為之減少使孔子而<lb/>
為堯舜禹稷湯文武周公又豈有増多於其生知安行<lb/>
<pb n="KR4d0476_WYG_003-2a"/>
者哉故聖人者其心所存即為道所欲即為義其徳之<lb/>
潤身者即如富之潤屋其動容周旋中禮者即其盛徳<lb/>
之至此所謂天所畀付天理之在人無窮逹無得志不<lb/>
得志者也故曰由堯舜至於湯由湯至於文王至於孔<lb/>
子其五百嵗同其聞知同故曰禹稷當平世為君為相<lb/>
顔子當亂世一簞食一瓢飲其道同古滕王守徳字性<lb/>
存求字說於余余為孟子䟽義作性存說以示之守徳<lb/>
有如知生民物則上帝䧏衷雖凢民果不異乎上聖大<lb/>
<pb n="KR4d0476_WYG_003-2b"/>
賢雖為天子宰相為庶人果無加損乎物則無少多乎<lb/>
䧏衷則所以明善復初者當無所不用其至矣孟子道<lb/>
性善意也<lb/>
　　初心說<lb/>
三山林宗起以漢果守被檄與余同校文湖廣嘗謂余<lb/>
曰掾吏周克明者幕之良也問齋居之名於我我將告<lb/>
之曰初心子以為何如余聞而韙之曰此赤子之心也<lb/>
本心最初無如赤子惟此時四端萬善之根已具惟此<lb/>
<pb n="KR4d0476_WYG_003-3a"/>
時四肢百骸九竅之欲未開惟時雖怵惕惻隠之心其<lb/>
情可以為善者猶未發又安有内交要譽惡其聲而然者<lb/>
雜於其中也哉此最初心也故又曰本心惟是心可與<lb/>
天地日月四時鬼神合惟是心可以正已而物正惟是<lb/>
心可以格君心之非而大人者安有一毫付畀増益於<lb/>
其初僅能存養之不失之而已由是而舉斯心加諸彼<lb/>
由是引而伸之觸類而長之由是逹之天下一致而百<lb/>
慮同歸而殊途人見其為大人也以為其心有異乎億<lb/>
<pb n="KR4d0476_WYG_003-3b"/>
兆人之心而不知億兆人者為赤子之心則赤子之心<lb/>
未嘗不與大人同及其長也徃徃失其本心徃徃放其<lb/>
心而不知求浸浸為細人之歸豈不大可哀也哉克明<lb/>
於此蚤夜孜孜求其本心以明善復初而有志乎大人<lb/>
之事其誰能禦之余嘉宗起能反求其初又喜克明善<lb/>
取諸人故作初心說以與共學者講求之焉元統乙亥<lb/>
重九日廬陵劉岳申書<lb/>
　　掲汯字元量說<lb/>
<pb n="KR4d0476_WYG_003-4a"/>
應奉翰林文字官掲君㬅碩之子汯字伯防余請字之<lb/>
曰元量夫汯者水之深廣者也夫水至深廣莫如海至<lb/>
於海無所事防猶有防焉其深廣非其至者也夫江河<lb/>
有時而溢溢而人然後為之防海未有聞其溢者其量<lb/>
不開也夫有大功而伐有異能而矜者非功能之至也<lb/>
江河之量也其量可知也神禹其功能在天地在萬世<lb/>
而不矜不伐者四海之量也其量不可知也自有聖人<lb/>
以來知仁勇宜無如夫子孝弟忠信宜無如夫子而曰<lb/>
<pb n="KR4d0476_WYG_003-4b"/>
我無能又曰某未能一此之謂大此之謂化其所過如<lb/>
四序功成之不可留其所存如元氣方來之不可測此<lb/>
其為深廣可量不可乎哉君子學以至乎聖人者也水<lb/>
至海而除學至聖人而除故曰何福不除夫學如是量<lb/>
亦如是量如是福亦如是以是為掲汯字元量説<lb/>
　　藍氏二子字説<lb/>
藍氏二子其伯子之子曰思敏叔子之子曰思順皆求<lb/>
字於余余字敏曰伯時順曰叔時名不同而字同何也<lb/>
<pb n="KR4d0476_WYG_003-5a"/>
夫敏者與時俱競時不可失也苟一失之不敏莫大焉<lb/>
夫順者惟時是從時不可違苟一違之不順莫大焉古<lb/>
之學者無時不習故曰時習習敏德也古之君子随時<lb/>
取中故曰時中中順德也<lb/>
　　何德輔字説<lb/>
元統乙亥八月望余以校文三至湖廣始識至治癸亥<lb/>
所得進士何槐孫德符其先蜀人由漢大司空武封汜<lb/>
鄉侯子孫始為南陽人唐僖宗幸蜀有諱騰者以扈駕<lb/>
<pb n="KR4d0476_WYG_003-5b"/>
為資州丹山令復為蜀人四世至徳符遷中渡為中渡<lb/>
初祖其子從連為嘉定史君孫之偃為瀘州郡丞曽孫<lb/>
倞遷内江為内江初祖内江之子剛中兄弟三人皆舉<lb/>
進士子為太學上舍珙孫為貢士子演孫之孫為昌元<lb/>
尉汝賢昌元之子為省天元駿宋藤州文學也宋季蜀<lb/>
破藤州因世父文伯俞貳令蒲折有徳於民蒲折人讙<lb/>
趣之曰貳令吾父母也爭留之因家焉遂為蒲折人其<lb/>
子宋貢士某是生祀孫貢士以槐孫貴贈蒲折縣尹終<lb/>
<pb n="KR4d0476_WYG_003-6a"/>
其身所知者不過藤州而上三世向微蜀僧宗壽得其<lb/>
先數世墓碣安知有中渡初祖而其子槐孫不免字其<lb/>
名哉盖亂離奔播故家破亡一至於此槐孫以㤗定丁<lb/>
邜賜進士歴撫州宜黄尹至是以雲夢尹同校文湖廣<lb/>
始知避中渡初祖諱求余更其字於是去中渡十三世<lb/>
矣余聞而嘉之曰司空之澤逺矣乎昔晋欒武子有大<lb/>
功於晋室至其孫盈而其施已沒其後䧏在皂𨽻聞者<lb/>
傷之司空至丹山不知幾世丹山至雲夢又十六世而<lb/>
<pb n="KR4d0476_WYG_003-6b"/>
科第仕宦方興未艾皇皇求免於藉談之愧此豈獨司<lb/>
空之積而已余請更其字曰德輔盖昔人有樹槐以必<lb/>
其子孫為三公者已而果然此樹德之報也然至於為<lb/>
公為侯而德衰者有矣始慙卿慙長蔗杪之所以薄也<lb/>
歟公侯之子孫必有世世修德不徒食舊徳者而後可<lb/>
復其始嗚呼難矣孟子曰輔世長民莫如德齒德不俱<lb/>
不可長民爵德不稱不可輔世德輔免之有公輔之符<lb/>
必有公輔之德詩不云乎子子孫孫勿替引之<lb/>
<pb n="KR4d0476_WYG_003-7a"/>
　　鄧願之字説<lb/>
鄧寕字安之以其説問於余余與之言曰寕之義為安<lb/>
固也子如安於仁安於貞安於至善不亦善乎既寕矣<lb/>
又安之將非宴安乎非安安而不能遷者乎余將改字<lb/>
子曰願之按釋文願辭語有之與為彼寕為此又曰寕<lb/>
若此無若彼故稱願辭子知願乎舜之命禹曰敬修其<lb/>
可願㫖哉言乎夫堯舜禹湯文武周公皆修其身可願<lb/>
者也故終備五福焉令名垂於萬世桀紂幽厲皆修其<lb/>
<pb n="KR4d0476_WYG_003-7b"/>
不可願者也故終備六極焉而惡名亦垂於萬世為桀<lb/>
紂為幽厲而其終有不忍言者雖桀紂幽厲其初亦豈<lb/>
願其至此哉大人未有不願為五福之民而願為六極<lb/>
者夫可願者何即可欲之謂善也故傳曰賀善故攸好<lb/>
德與壽富康寕考終命為類應而人有不願之者乎故<lb/>
惡弱與㓙短折疾憂貧為類應而或者為我願之可乎<lb/>
余將使子為聖為賢以備五福之歸未知人生可願有<lb/>
大此否雖子自擇所願有大此否昔有謂孟子曰敢問<lb/>
<pb n="KR4d0476_WYG_003-8a"/>
所安孟子曰姑舍是乃所願則學孔子也夫孟子舍所<lb/>
安而求所願必有所見者也子其擇於斯二者<lb/>
　　劉昕字賔旭字説<lb/>
古人愛日雖斜暉無幾猶重惜之然惜之之意常如不<lb/>
欲其中非不欲其中不欲其昃也於是愛日之情有甚<lb/>
廹者矣故愛日者曰旭日始旦愛其人者如日之升今<lb/>
夫賓日者夏以寅春秋以邜冬以辰皆出日也今夫餞<lb/>
日者夏以戌春秋以酉冬以申皆納日也今夫人生或<lb/>
<pb n="KR4d0476_WYG_003-8b"/>
五十或二十或三四十為中身或百年或四十或五六<lb/>
七八十為百年夫人不能皆百嵗猶不能常夏日也則<lb/>
豈獨三十即二十猶不可不愛昔者夫子十有五而志<lb/>
於學有不待二十者矣夫子以十有五為旭日此夫子<lb/>
之寅賓也古以七十為稀年則十五為旭日有不信可<lb/>
惜乎安成劉氏子昕字賓旭美哉是父是兄之命子也<lb/>
朂哉是師是友之字子也夫賓者如見大賓盖旭日甚<lb/>
可愛而不可玩故加敬焉兢兢焉業業焉雖然子之父<lb/>
<pb n="KR4d0476_WYG_003-9a"/>
兄師友之愛子至矣抑余將進子於道必始𠂻終之衛<lb/>
武公八九十猶使人誦詩以教戒我是尤兢兢於納日<lb/>
也曽子之易簀子路之結纓皆是也朂哉賓旭寅餞如<lb/>
賓慎終如始是終身皆旭日也朂哉賓旭<lb/>
　<lb/>
　<lb/>
　<lb/>
　<lb/>
<pb n="KR4d0476_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　申齋集卷三<lb/>
</p>
<p>
</p>
  </div>
</body>
</text>
</TEI>
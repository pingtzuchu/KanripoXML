<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>申齋集目錄</head>
    <p>
<pb n="KR4d0476_WYG_000-1a"/>
欽定四庫全書　　　　　集部五<lb/>
　申齋集目錄　　　　　　别集類四<hi>元</hi>
　　卷一<lb/>
　　　序<lb/>
　　卷二<lb/>
　　　序<lb/>
　　卷三<lb/>
　　　說<lb/>
<pb n="KR4d0476_WYG_000-1b"/>
　　卷四<lb/>
　　　書<lb/>
　　卷五<lb/>
　　　記<lb/>
　　卷六<lb/>
　　　記<lb/>
　　卷七<lb/>
　　　碑<lb/>
<pb n="KR4d0476_WYG_000-2a"/>
　　卷八<lb/>
　　　碑銘<lb/>
　　卷九<lb/>
　　　碑誌<lb/>
　　卷十<lb/>
　　　碑誌<lb/>
　　卷十一<lb/>
　　　碑誌<lb/>
<pb n="KR4d0476_WYG_000-2b"/>
　　卷十二<lb/>
　　　祭文<lb/>
　　卷十三<lb/>
　　　傳<lb/>
　　卷十四<lb/>
　　　題賛<lb/>
　　卷十五<lb/>
　　　雜著<lb/>
<pb n="KR4d0476_WYG_000-3a"/>
　　　　<hi>臣</hi>等謹案申齋集十五卷元劉岳申撰岳申<lb/>
　　　　字髙仲吉水人以學行稱於時為劉辰翁吳<lb/>
　　　　澄等所推重與劉詵龍仁夫齊名嘗以澄薦<lb/>
　　　　召為遼陽儒學副提舉不就後授泰和州判<lb/>
　　　　致仕學者稱為申齋先生是集乃其門人蕭<lb/>
　　　　洵所輯李祁為之序元季嘗付剞劂久經淪<lb/>
　　　　燬惟抄帙僅存顧嗣立元詩選蒐羅至備獨<lb/>
　　　　不及此編江西通志亦謂岳申文集今已不<lb/>
<pb n="KR4d0476_WYG_000-3b"/>
　　　　傳盖屬希覯之本矣岳申為文根柢六經而<lb/>
　　　　以韓蘇為圭臬故其氣骨遒上無後來卑冗<lb/>
　　　　之習豫章人物志以簡約峻潔許之殆非虚<lb/>
　　　　美至集中碑誌之作居什之四五尤可據以<lb/>
　　　　考證史事如文天祥傳比宋史所載為詳夏<lb/>
　　　　貴墓誌稱其出竒計立戰功甚悉而貴之失<lb/>
　　　　節並不為之諱且深致惋惜之詞亦非曲筆<lb/>
　　　　諛墓者可比洵可謂知作文之體要者也乾<lb/>
<pb n="KR4d0476_WYG_000-4a"/>
　　　　隆四十二年五月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0476_WYG_000-5a"/>
申齋集序<lb/>
廬陵文章詩書之鄒魯也斷自歐陽公而下舂容大雅<lb/>
鳴琚佩玉者有之刻削峭厲嵬眼澒耳者有之琳琅炳<lb/>
煥磊珂竒傑或同時競秀或殊世儷美在有元國初時<lb/>
猶聞有相頡頏以甲乙數者近至四五十年之間則惟<lb/>
申齋劉先生昻然獨步一時無所與讓當時在朝諸老<lb/>
如草廬吳公相知最先且厚虞掲諸老亦相與推敬恨<lb/>
不及相挽入直館閣四方嬴糧執贄而来請者足相躡<lb/>
<pb n="KR4d0476_WYG_000-5b"/>
於庭由是而先生之文日益富矣先生學問根據切實<lb/>
故其文思深逺閱涉積乆故其文氣老成好持論論古<lb/>
今事變人品髙下確然不可易故其文詞簡而盡約而<lb/>
明峻潔修整而和易暢達決不肯厠一冗語贅一冗字<lb/>
以自同衆人與人談至有一言而足以得其終身者此<lb/>
先生之文之大畧也先生之文多至千餘篇遭世亂蕩<lb/>
失過半其門人蕭洵徳瑜日夜捃摭編校將以刻諸梓<lb/>
而無其財於是吉水郡侯番易費君振逺慨然領之期<lb/>
<pb n="KR4d0476_WYG_000-6a"/>
以梓成當置諸郡庠使四方之聞者見者知廬陵文章<lb/>
一代之統系在此而徳瑜復来請余文為序且謂余嘗<lb/>
侍教於先生先生極知愛余宜不可辭因念余之生也<lb/>
後數十年又逺隔江湘數百里不及見廬陵先軰諸老<lb/>
而猶以得見先生為幸先生每見余輙舉老杜好心事<lb/>
真顔色之句為余誦之余亦每念不忘今也何幸復見<lb/>
先生文章之有傳哉先生與客坐談笑又嘗好舉先軰<lb/>
諸老言論行事及其笑貌舉止一一可敬可慕故余私<lb/>
<pb n="KR4d0476_WYG_000-6b"/>
竊自幸以為余雖不及見廬陵先軰諸老見先生如見<lb/>
諸老焉後之來者雖不及見先生見先生之文章如見<lb/>
之諸老焉徳瑜之請不可辭費侯之美意不可泯故為<lb/>
述之亦因以寄余懷云雲陽李祁序<lb/>
</p>
<p>
</p>
  </div>
</body>
</text>
</TEI>
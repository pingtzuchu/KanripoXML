<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>申齋集卷十</head>
    <p>
<pb n="KR4d0476_WYG_010-1a"/>
欽定四庫全書<lb/>
　申齋集卷十　　　　　元　劉岳申　撰<lb/>
　碑誌<lb/>
　　廣西宣慰文公墓誌銘<lb/>
文氏繇成都徙吉之永和繇永和徙富川公諱璧贈太<lb/>
保邢國公諱某之曽孫贈太傳永國公諱某之孫贈太<lb/>
師惠國公諱某之子丞相少保信國公諱某之母弟也<lb/>
皇元混一區宇得忠臣孝子於一門公與丞相兄弟二<lb/>
<pb n="KR4d0476_WYG_010-1b"/>
人而已初公與丞相俱學俱貢俱第將入對太師疾病<lb/>
獨留侍丞相擢進士第一至開慶己未公始對賜第授<lb/>
廸功郎臨安府司户叅軍以致稱用京尹馬公光祖舉<lb/>
改官知瑞州新昌縣録大獄二十餘皆得其情正宗室<lb/>
子嬖妾殺婦之罪决盗牛訟乆而不决者縱牛牛歸故<lb/>
牢而盗服由是新昌訟牒不入郡青匱方議興學校救<lb/>
荒定役法而以言去簽判寜海軍通判臨安軍府稱治<lb/>
辨浙西安撫司升置制主管機宜文字司存改制置兩<lb/>
<pb n="KR4d0476_WYG_010-2a"/>
浙主管官告院仍舊職舉㝡丞相開閫江西奏以公為<lb/>
助得主差主管書冩機宜文字事無大小必由公議而<lb/>
後行丞相趨朝乞祠留侍除直秘閣主管台州崇道觀<lb/>
尋有㫖差知惠州尋升直寳謨閣知海州軍州復由兵部郎<lb/>
提㸃廣南東路刑獄樞宻使陳宜中都督諸路軍馬以<lb/>
將作監叅議其府事多所禆畫至行在所時暫兼權樞<lb/>
宻副都承㫖尋除秘閣修撰摳宻副都承㫖江西路轉<lb/>
運副使陞兼叅謀尤多宻議除權尚書户部侍郎總領<lb/>
<pb n="KR4d0476_WYG_010-2b"/>
廣東財賦兼知惠州丁齊魏國夫人憂還葬惠州誓墓<lb/>
終身尋累詔起復除寳章閣待制依舊任兼東廣招諭<lb/>
使叅讚都督軍事又除權户部尚書偪側兵間兼運籌<lb/>
給餉於危急存亡之秋所謂鞠躬盡力死而後已者明<lb/>
年丞相敗海上公始圖全宗及丞相北行公始入覲授<lb/>
少中大夫惠州路總管兼府尹尋改大中大夫臨江路<lb/>
授嘉議大夫同知廣南東道宣慰使司事改宣慰廣西<lb/>
分司邕管念廣民兵後瘡殘凡可以救民於水火與衣<lb/>
<pb n="KR4d0476_WYG_010-3a"/>
冠於塗炭者盡心焉以大徳戊戌十有一月二十有一<lb/>
日終于正寢初丞相賦詩有云親䘮君自盡猶子是吾<lb/>
兒又云三仁生死各有意至為文以祭太師之墓則云<lb/>
有姪曰陞我身是嗣公既命其子後丞相當丞相生死<lb/>
之際公所以為人弟者備極人所難為而曲盡其至自<lb/>
臨江即謁告之惠州改葬齊魏不獲則命其屬吏行不<lb/>
幸屬吏死循州有故吏總管循州者遣使間道䕶䘮以<lb/>
歸公適至自南安孫氏妺至自龍泉不期而同曰與相<lb/>
<pb n="KR4d0476_WYG_010-3b"/>
㑹值夏方孫氏妺母子俱北多方謀所以返之者而後<lb/>
得與俱還彭氏妺病羸齊魏尤鍾愛因迎飬惠州與俱<lb/>
夫家破亡得免則飬之終身經紀其季璋食其伯指盡<lb/>
復其所沒田乃已教母黨之子官其季明孺固其從弟<lb/>
妺之貧病與其䘮葬飬妻母杜及其乳母薦其兄子南<lb/>
翁官至大社令丞郡又教飬其子維斗自廣西歸日不<lb/>
暇給以丞相前請得加封三代買先廬之沒入者命子<lb/>
隆子稍倣古制建家廟祠惠國而上永國邢國齊魏國<lb/>
<pb n="KR4d0476_WYG_010-4a"/>
夫人而上永國邢國夫人以太師由伯祖而後太傅伯<lb/>
祖一子無後命子京為之孫又以太師本生梁夫人改<lb/>
適無後命為别室以祀梁以丞相常築别室山中又將<lb/>
買田創祠山中以方外人掌之教陞盡所以為人後者<lb/>
命陞迎母間闗萬里生還首丘而公已矣又求丞相遺<lb/>
文而傳之梓尊視事太師之先友如父兄絶甘分一飯<lb/>
必俱尤愛劉正伯之子以恭與倡酬以恭與之銘語正<lb/>
伯曰公百嵗後某為孝子家無宿舂囊無留帛親踈逺<lb/>
<pb n="KR4d0476_WYG_010-4b"/>
邇畢用其情四方來者各得其所願欲而去死之日族<lb/>
姻賓友四方㑹哭者盡哀如哭丞相之初娶曽氏繼張<lb/>
氏子男五長某某官次某為丞相後某官次某某次某<lb/>
女十有二趙良梓蕭米鄒止善廖璵燕璋胡桂周道<lb/>
某彭震龍鍾齊趙法保黄與愚朱元順其婿孫男四某<lb/>
某某某女某葬某所余從今集賢直學士受字都所述<lb/>
家傳徴余銘余惟公之孝弟為人所難與丞相大忠並<lb/>
傳其從兄盡力兵間易世盡心遺民還歸盡情倫紀皆<lb/>
<pb n="KR4d0476_WYG_010-5a"/>
可書孔子曰殷有三仁焉後有君子之論而將曰宋有<lb/>
二仁是宜銘銘曰<lb/>
東南道學垂三百祀科目以來孰厚待士厯數有終精<lb/>
一不已報以忠臣報以孝子猗歟廬陵盛哉文氏<lb/>
　　觧上舍墓誌銘<lb/>
觧氏族出鴈門繇唐同州刺史琬始以魏州先城著其<lb/>
孫隠為蘄州司户叅軍家于廬陵縣司水鄉叅軍六世<lb/>
孫盛始遷于今吉水古東門坊科第常不絶十六世而<lb/>
<pb n="KR4d0476_WYG_010-5b"/>
至公公諱夢斗字孔賜曽祖叔逹祖寅父谷宋淳祐己<lb/>
酉壬子江西貢士母王氏以公入學恩封孺人公生宋<lb/>
端平乙未弱冠䘮貢士君事母至孝事兄如父業進士<lb/>
有能賦聲尤以唐宋故家自持恂恂有士君子之行景<lb/>
定甲子貢於鄉咸淳戊辰入學庚午再舉子監名卿大<lb/>
夫皆愛其文而敬其有宇京學賦六月共武之服有以<lb/>
公賦中者賦傳相國賈似道取其賦讀之至四郊無徃<lb/>
以非秋六月不知其為夏惡其語有多壘之憂擲之地<lb/>
<pb n="KR4d0476_WYG_010-6a"/>
然賦益傳他賈其餘勇者尤多癸酉以母憂歸居䘮有<lb/>
聞終䘮代遷杜門讀書教于家必以身教鄉人子如其子<lb/>
二子謹飭能世其業申叟常教萬安縣學辰叟奉省檄<lb/>
教永安縣學公每飭之曰教然後知困此汝學時也又<lb/>
聞科復又曰吾家世科數百年汝曹無慮見黜於有司<lb/>
慮于鄉黨朋所黜爾聞者皆以為訓諸孫林立競勸於<lb/>
學公平居退然若無所有非賢者莫能識不為厓異而<lb/>
有所不為終不可奪寡言笑不妄交遊所與厚終無間<lb/>
<pb n="KR4d0476_WYG_010-6b"/>
言與鄉人處終身不失年垂八十猶不廢斆學及門之<lb/>
徒見其終始嚴重稱之莊山先生以皇慶癸丑十二月<lb/>
丙寅終于家死之日鄉族姻友無稱其過者娶蕭氏生<lb/>
女三繼鄧氏生男二應辰應申女一孫男八女三曽孫<lb/>
男一延祐乙卯十月甲午葬於鑑湖叅軍祖墓之側先<lb/>
葬徴余銘余惟代有陵谷則有負乗慮無不一蹴可致<lb/>
者惟喬木不可一日為自唐宋至今七百有餘嵗而譜<lb/>
不絶世不失於士祀田不易姓者惟觧氏非樹徳不及<lb/>
<pb n="KR4d0476_WYG_010-7a"/>
此使其子孫徒食舊徳亦不至此嗚呼鄉里孤白眎公<lb/>
何有由公眎之竟何如哉銘曰<lb/>
衆誇毗獨也静衆回遹獨也正歴八代惟一性世子孫<lb/>
無改行永厥垂鴻厥慶<lb/>
　　梁先生墓誌銘<lb/>
余平生老友梁君景行有雋材負盛氣年未二十以詞<lb/>
賦論筞知名塲屋未三十宋亡然科廢猶三十年不廢<lb/>
程文君以材雄馳騁其間者亦三十年而君老矣科興<lb/>
<pb n="KR4d0476_WYG_010-7b"/>
稍屈折從學顧儕輩少有存者嘗獨行踽踽諸老先生<lb/>
已逺悵悵無誰知已平生以學校為井田月費嵗靡<lb/>
亦可比百石由由然安之年九十以終君諱節自號高<lb/>
峯先生在宋可擢上第然由景定甲子至咸淳癸酉己<lb/>
巳不得志為鄉闈於是宋科終矣元興提學學官多用<lb/>
一時名士而君曽不可一奉檄於江西江西提學蕭禹<lb/>
道方欲剡薦君㑹禹道病卒廬陵太守杜侯元忠剡薦<lb/>
君矣而當其剡於家及明經取士不忍技癢猶一至豫<lb/>
<pb n="KR4d0476_WYG_010-8a"/>
章望世闈而返衆謂此行豈不可雍熈二年梁灝哉不<lb/>
過為鄉校博士訓弟子員以止豈命耶君材負恃傲倪<lb/>
一時余少君十嵗自叚禹謨晏鎬民先輩名士一見稱<lb/>
為我輩人君始與余定交又聞湏溪劉先生語始異視<lb/>
終始六十年君我二人君為文老而猶雋老猶不亂良<lb/>
由少年盛氣終不可除生宋己酉九月四日同年生者<lb/>
多富貴人或至二品而君以賓師終於家實至元四年<lb/>
戊寅二月二十一日四月某日葬廬陵青龍山梁氏由<lb/>
<pb n="KR4d0476_WYG_010-8b"/>
長沙徙西昌子孫屢徙而至廬陵余見君城中五遷而<lb/>
至今寓舍祖某父某娶曽氏子男三女三俱先卒孫男<lb/>
三女三五十年前君哭長子某去年及哭李子淳至是<lb/>
其孫蕭孫徒跣泣血請銘銘曰<lb/>
科廢恨蚤科興恨老老哭収子忽忽必死天之生材竟<lb/>
何為哉何以慰之銘告後來<lb/>
　　廣東宣慰郭公墓誌銘<lb/>
余徃來豫章四十年士大夫稱賢者必曰杜仲寛諸公<lb/>
<pb n="KR4d0476_WYG_010-9a"/>
稱長者必曰杜仲寛以至省若憲從事之良無不以仲<lb/>
寛為賢且能㝡後聞仲寛東歸宗為郭氏而人皆稱其<lb/>
孝又聞仲寛以其官終而皆悲悼其不幸仲寛何自得<lb/>
此為人人哉仲寛諱恕世家蔡州曽祖某祖某父某世<lb/>
與同里杜氏相好故壻杜氏由是姓杜從公襄樊下江<lb/>
南積勞為省掾潭州遷江西見知賢相呼都克特穆爾嘗<lb/>
慮囚廬陵而安福有紙得偽鈔官起疑獄多濫無辜者<lb/>
有告被刼掠官故縱賊乆而不伏反被困者皆立决嘗<lb/>
<pb n="KR4d0476_WYG_010-9b"/>
救一老儒生以豪右下石且死立出之嘗罪一吏一廵<lb/>
檢尤毒民者立罷出之時决獄數而放還者尤多永新<lb/>
有坐仇家告變兌死獄中百口垂沒入官者官繫羣盗<lb/>
耄倪數百日食於市民者踰年民尤不堪盡放還之自<lb/>
掾史歴照磨且十餘年以㝡聞江西遷廣東帥府經歴<lb/>
從家幕議其間蠻獠反側帥府暴怒幾危者屢矣由君<lb/>
復安遷浙東制用院都司以儉出薄入為本悉去苛細<lb/>
取嬴之弊能使公私俱羡除融州知州㑹中書賢相達<lb/>
<pb n="KR4d0476_WYG_010-10a"/>
爾罕選委問彰徳鐡冶淮東市舶等事設法除弊悉罷<lb/>
行害利能使冶鑄便益官民漕運不為奸人所欺舶貨<lb/>
市易逺人悅來功狀彰灼遷江西都事已熟江廣民情<lb/>
益順民好惡江粤始俱安升中順大夫廣東道宣慰副<lb/>
使僉都元帥府事始念本以郭氏後杜氏不忍杜民日<lb/>
昌而郭氏日㣲請復為郭氏如既得請益感激思効忠<lb/>
以報念粤民疲於征輸而軍用益乏稍務寛民力而師<lb/>
興亦不匱使君能待忠更粤人歌舞其賜者何限而以<lb/>
<pb n="KR4d0476_WYG_010-10b"/>
一疾遽不起君始積年著勞績江右稍敡歴東粤然後<lb/>
出幙府持旌麾庶幾行志澤物而來日已無幾不遇名<lb/>
文詞必可傳者以傳其姓名將遂湮沒而已豈不益可<lb/>
為痛悼哉君勇於為義而退避利禄乃其天性故亷不<lb/>
為刻能不為暴民受其賜士懐其徳猶有古循吏之風<lb/>
嗚呼賢矣君生丙午某月某日卒以延祐甲寅四月年<lb/>
六十有九葬其盆留祖墓之次實丙辰十二月娶杜氏<lb/>
子男文炳承事郎吉安路永新州判官之官永新道出<lb/>
<pb n="KR4d0476_WYG_010-11a"/>
廬陵徴余銘曰能以先人不朽者公也乃為之銘曰<lb/>
惟天生物使之一本而大報本在其衮衮君為杜氏不<lb/>
忍郭亡既貴且老弱䘮還鄉杜氏有後郭吾其宗子孫<lb/>
世祀吾祖其從維仲寛父克孝以忠粤民父老曰我郭<lb/>
公惟我江西猶稱杜母匪杜之思惟仲寛父嗚呼仲寛<lb/>
善無不報我銘好辭為來者告君子有子君子之澤庶<lb/>
幾夙夜永永無斁<lb/>
　　渤海郡夫人王氏墓誌銘<lb/>
<pb n="KR4d0476_WYG_010-11b"/>
江西憲使信都呉公繹為廬陵太守之日見其子鈞於<lb/>
郡文學為劉岳申曰鈞不幸無母且三年矣子諸侯賔<lb/>
客鈞不得為博士弟子耻也敢請岳申辭不獲命公始<lb/>
為言渤海郡王夫人之賢曰王氏諱某同里人未嫁為<lb/>
賢女既嫁為賢婦太夫人甚愛之從余中書省斷事官<lb/>
兼寜王傅遷尚書省移江福安余之儉薄使余不以過<lb/>
聞至治三年自福移杭十二月二十三日杭大火余倉<lb/>
皇馳救馬軼王氏聞已即驚悸不能語明日卒太夫人<lb/>
<pb n="KR4d0476_WYG_010-12a"/>
哭之慟為廢眠食初余兄寜王司馬早䘮余嫂王氏白<lb/>
太夫人請以其装更聘嫂氏至是嫂亦哭之慟諸妾媵<lb/>
䘮女君者皆行哭失聲男五人鐸内供奉其下三人皆<lb/>
先卒㓜郎鈞也女七人存者為次女宜同適髙瑞王氏<lb/>
死時年四十八明年正月三日殯仁和城東余不忍其<lb/>
不幸早世又湮沒無傳幸賜之銘以庶幾不朽惟夫人<lb/>
以邦君之妻而不知有富貴一聞其君子履危難即以<lb/>
死繼之其志節有過人者是宜銘以夫貴進封渤海郡<lb/>
<pb n="KR4d0476_WYG_010-12b"/>
夫人銘曰<lb/>
肅肅渤海爰自京都從官閩浙曰嬪於呉渤海之徳自<lb/>
昔罕聞為夫君死如伯姬燔姑曰孝婦不貳其志世短<lb/>
存長長於永世君子有子勿替以引以徴余文以垂永<lb/>
永<lb/>
　　蕭存逺墓碣<lb/>
吉水虎溪蕭氏繇宋修職郎監江陵府糧科院諱來新<lb/>
以景定壬戌奏賦南宫第一與一時賢士大夫交逰見<lb/>
<pb n="KR4d0476_WYG_010-13a"/>
稱長者教其子宗古孫甲叟俱為宋太學慱士廬陵劉<lb/>
先生高弟弟子宗古字如壎宋鄉漕貢進士甲叟字存<lb/>
逺科院季子予五嵗為貢士後七嵗江南内附先生避<lb/>
地其鄉竒其材曰如壎不死矣十嵗先生撫之曰恨汝<lb/>
不識江丞相以如壎為丞相客丞相嘗銘其墓故也又<lb/>
三年而廬陵鄉飲酒按察馬徳昌一見稱其不凡當是<lb/>
時逰先生之門者一旦皆出存逺下及徐子方叅政江<lb/>
西徳昌以郎中重來存逺從先生見兩公兩公即署為<lb/>
<pb n="KR4d0476_WYG_010-13b"/>
白鷺洲書院山長既滿除教授潯州路未至潯科院訃<lb/>
至馳歸終䘮調田州路自陳得改湖州路湖學復興授<lb/>
將仕郎湖州路歸安縣主簿嘗考試誠江浙得士監杭<lb/>
稅課得羡被檄委問得當然竟用當得怨浙俗以贓罪<lb/>
誣人者為賖告有豪民為僧者尤善誣工賖以為姦利<lb/>
用報怨避罪誣存逺又有疾存逺才名者顯為將直其<lb/>
事而隂實擠之盖深助僧者甚於僧存逺既受誣落職<lb/>
為袁州路平淮行用庫副使三年不得代以疾去及還<lb/>
<pb n="KR4d0476_WYG_010-14a"/>
舊職秩將仕郎潭州路長沙縣主簿而存逺以病請老<lb/>
未幾死死時年六十矣始廬陵先生為古文祖史漢而<lb/>
宗歐蘇其論詩為宋三百年間一人而已存逺既盡得<lb/>
其㣲又慱采佛老方技之書歴覧南北山水之勝而壹<lb/>
發為文詞其詩尤工然家益落身益僨坐視妄庸得志<lb/>
更用以資為嗤笑使人憤惋向㣲子能嗣業尚得為有<lb/>
天道耶余少客虎溪科院遇我特厚與存逺語面相質<lb/>
責不少恕然必極歡别乆移書亦然去年過豫章見存<lb/>
<pb n="KR4d0476_WYG_010-14b"/>
逺寓舍相視無言既去乃為余痛哭殆死别也娶陳氏<lb/>
子男二元秀元仁仁後其弟孫男二梓桂元秀求余文<lb/>
掲於其阡余哭存逺三世矣感其始終盛衰之際乃為<lb/>
之詩曰<lb/>
天之生材夫豈云易摧敗毁傷惟恐不至盛時恨少多<lb/>
才恨富既老而貧積毁滋垢乃知生世無用文章我碣<lb/>
其藏以永其楊猶有鬼神在其後之人<lb/>
　　亡室鄒氏宜人墓誌銘<lb/>
<pb n="KR4d0476_WYG_010-15a"/>
宜人鄒氏世為吉水士族父諱天濟以試選歴洪進賢<lb/>
贑瑞金兩縣文學嘗謂廬陵劉岳申同事鄉先生心逺<lb/>
聶公吉甫故鄒氏歸於我逮事先妣周氏夫人十有一<lb/>
年日飯夫人八十母兄殆及其老子童孫夫人鍾愛葉<lb/>
氏姊以姊婿嗜酒不念家館之别室鄒氏奉吾姊撫吾<lb/>
甥以志飬飬姑姊不幸蚤世鄒氏以嫁時服飾歛之夫<lb/>
人稱之曰孝婦既婚嫁葉氏六男女男斗壽年五十有<lb/>
六兒女四人而後舅氏於是夫人即世三十有四年矣<lb/>
<pb n="KR4d0476_WYG_010-15b"/>
昏婣隣曲之厚者皆曰鄒氏為婦孝而恭為妻順而正<lb/>
為母慈而教五十餘年家無妖孽雞豚狗彘無嵗不時<lb/>
醬醯酒醴無嵗不羙人皆曰冲和所聚也未嘗二日無<lb/>
客未嘗一語疾聲色而<hi>闕</hi>　給家事常治死至元丁丑<lb/>
三月三日二兒一女皆不及訣年七十<hi>闕</hi>　　父諸弟<lb/>
姪皆哭失聲葉氏甥為服期以報余獨哀其蚤<hi>闕</hi>
長貧晚又厭其多病不俟同穴而溘先有可傷心者去<lb/>
年以<hi>闕</hi>　恩封宜人子男文昌文華女中婿藍王振孫<lb/>
<pb n="KR4d0476_WYG_010-16a"/>
女五季省八九<hi>闕</hi>　適玉振之子思順八先葬二十七<lb/>
日而殤葬吉水仁壽鄉東山之原戊寅四月初七日銘<lb/>
曰<lb/>
是為孝婦之墓世萬子孫春秋霜露其罔有攸斁<lb/>
　　蕭象明妻李氏墓誌銘<lb/>
吉水水以東其鄉曰中鵠里曰太原平居人李氏世積<lb/>
忠厚至叔澄始大用儉勤起家身致鉅萬當路貴人聞<lb/>
其名翰林大老誌其墓有子十人敦篤淳龎皆保家之<lb/>
<pb n="KR4d0476_WYG_010-16b"/>
主其八子曰恒吉有女一人惟恭歸於廬陵城西蕭奎<lb/>
是為今福建塩運幕府之仲子南䑓御史之聞孫瓊管<lb/>
安撫之曽孫江西安撫之𤣥孫惟恭以賢淑稱於家聞<lb/>
於族姻相攸得所而不幸不得年父母晝夜哭曰自吾<lb/>
有此女鍾愛之嫁不離家今轉棄余族姻哭之哀曰此<lb/>
女歸於徳門宦族將以光昭李氏庇其宗黨姻婭而遽<lb/>
如許凡妾媵之老者少者無不哭失聲是何二妙之不<lb/>
相違而兩羙之不可長也生㤗定丙寅八月十六日沒<lb/>
<pb n="KR4d0476_WYG_010-17a"/>
至正丙戌七月十三日年二十有一葬其鄉和常洲以<lb/>
明年丁亥某月某日先葬來請銘銘曰<lb/>
錦衾角枕兮嵗行周松風草露兮幾千秋徃者不可及<lb/>
兮來者猶可聞嗚呼斯之<hi>闕</hi>
　　處士郭圖南墓誌銘<lb/>
廬陵郭氏有隠君子二人曰靜山字仁壽曰正表字公<lb/>
進其先有受業宋袁州史君劉公予澄者其學務躬行<lb/>
心得不務虚髙談性命以資淫縱為物慾不幸無用世<lb/>
<pb n="KR4d0476_WYG_010-17b"/>
之日世亦不及用之以困阨窮獨終其身而不怨尤其<lb/>
宗人有得其傳者曰處士諱適字圖南能决去俗學徃<lb/>
從之逰身備五福一門昆季子孫俱有相道隂隲之何<lb/>
其逢吉也郭氏世家由汾陽王六世謫官廬陵子暉徙<lb/>
麻江又六世徙南林又十世至南村翁諱日正字士先<lb/>
為徳人君子夫人羅氏故名家有婦徳母儀處士家有<lb/>
嚴君難兄弟外有良師畏友以知其真知踐其實踐印<lb/>
岡又多君子母家在焉有别墅講業其中用師說補獲<lb/>
<pb n="KR4d0476_WYG_010-18a"/>
麟後六十年史缺文節要通鑑綱目删繁禮書註䟽集<lb/>
傳程氏胡氏為春秋五傳又嘗講業蘄之梅川教子授<lb/>
徒益廣進修㑹江西覈田議増賦處士上書廬陵賢守<lb/>
馮公翼極言増賦不便不罷且激變守為白江西幸而<lb/>
免然且贑㓂起三省兵興處士言益騐復上書言荒政<lb/>
宜鄉勸分以救餓莩官減繁以救流亡賦必從田役必<lb/>
從義而後苛横可寛吏知通儒民知教子而後訟獄可<lb/>
衰使其言行治平可待守嘉予之訪求五世至十世祖<lb/>
<pb n="KR4d0476_WYG_010-18b"/>
墓得十三墓於荆榛中割田以供祀事又割田立後<hi>闕</hi>
　　　　　仁壽於是仁壽死五十年矣方求余志如<lb/>
新建素心堂其所居之左求余記為箴夜深坐念平生<lb/>
無不可對越者旦起拜髙堂祖禰子孫環侍賔友就飬<lb/>
下逮童奴無不肅給與客語竟日皆可家教世範所至<lb/>
皆有花柳間意四時皆佳致卒嵗皆優㳺之日逺近望<lb/>
者皆曰神仙中人且死精神志氣無一語亂得年八十<lb/>
有五曽祖諱襄然祖諱三傑先後娶羅氏皆賢子男六<lb/>
<pb n="KR4d0476_WYG_010-19a"/>
長申孫先卒次虎孫虤孫復免生牛兒女三孫男十五<lb/>
女十七曽孫男女各一葬吉水仁壽莊山以至正元年<lb/>
辛巳十有二月某日徴余銘余嘗恨四書行世而士大<lb/>
夫不諱言利士君子不嫌<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾有可傷心流涕者如處<lb/>
士胷次氣象可常遇乎友人周宗孟錢逺復為余言處<lb/>
士功行甚悉處士常過淮淮士多從之㳺貴人有遣余<lb/>
入學其後父子皆知名處士易簀時子姪前數月皆至<lb/>
自淮族里昏友四方賢士大夫走集㑹哭皆失聲行道<lb/>
<pb n="KR4d0476_WYG_010-19b"/>
咨嗟嘆息淮人聞處士死扶路悲啞有餘哀是可銘已<lb/>
銘曰<lb/>
善種榖者㓙嵗仍熟善種徳者百年不足是故世徳不<lb/>
同世禄世禄難培世徳難覆培有厚者無如其福伯夷<lb/>
之樹伯夷之築兹基余銘過者必肅既固既安以似以<lb/>
續<lb/>
　　張士正妻李氏墓誌銘<lb/>
李氏諱㓜貞世家永豐為歐鄉歸于吉水南湖張氏為<lb/>
<pb n="KR4d0476_WYG_010-20a"/>
故家張氏謨字舜申長者能使人分其富子諱淑字伯<lb/>
儀孫天陞字士正能無改行於其大父父士正以宋咸<lb/>
淳丁邜薦於江西轉運使宋亡家毁身死子㓜盗起師<lb/>
興官饕吏毒常餉軍不給而航海交征當此時有竒男<lb/>
子無所措而李氏由中制外以常應變以福勝禍能自<lb/>
立於亂以保其孤㓜余聞其公事畢而家事治田園不<lb/>
蕪而子孫不愚為外姪治装必使得所外弟有弱䘮而<lb/>
歸者既盡復其田廬又為之家室年八十有七以延祐<lb/>
<pb n="KR4d0476_WYG_010-20b"/>
丁巳某月考終子男喜孫明孫喜蚤世孫男文行女五<lb/>
又明年葬於某處又一十年文求余銘余感張氏由長<lb/>
者至見翁四世而復為豐家至文五世而尤為才子子<lb/>
又有孫殆天報之也是宜銘銘曰<lb/>
詩歌女士從以孫子家國之興靡不由此南湖諸孫有<lb/>
行有文銘彰母教以永于聞<lb/>
　　李英叔墓誌銘<lb/>
余聞西昌李英叔其鄉茶灘啁石二陂每嵗屢築已輙<lb/>
<pb n="KR4d0476_WYG_010-21a"/>
壊殆不可築英叔以錢二萬緡幕千夫鑿石堤江水陂<lb/>
成灌螺溪良田三十萬鄉人稱之曰李公陂又聞每嵗<lb/>
儉月英叔發廪數千先糴市榖一石而因其直為損十<lb/>
一其妻助之又益家量十一糴者石得榖百二十升以<lb/>
為常今五十年矣嗟夫以若所聞英叔又何惡斁於天<lb/>
與人哉英叔以至元丙子八月十二日卒得年七十有<lb/>
八其鄉人求余銘者皆稱英叔蚤孤母周年垂九十而<lb/>
終孝慕不衰教子孫循循謹飭善遇族姻鄉里賔友凶<lb/>
<pb n="KR4d0476_WYG_010-21b"/>
年勸分常過萬石得官承事郎同知栢興府事當上以<lb/>
母老辭行好施與如橋庵航渡觀壇塔寺皆不靳英叔<lb/>
羙鬚髯長拂地黒白分敷可數見者偉視所居佳花羙<lb/>
木法書名畫異時寳玩徃徃歸之逺近名園不能至也<lb/>
别治䑓池亭舘奉過使客大人至為促席移日家付予<lb/>
珍珍又能逺怨其家鄉使其親享優㳺之福者二十年<lb/>
余感昔人積善累功幾世幾年僅僅不過中人數十家<lb/>
之産終身曽無一日之樂英叔起家至鉅萬比封君傾<lb/>
<pb n="KR4d0476_WYG_010-22a"/>
其鄉里子孫賔客日奉觴上壽歌呼鼓吹彈繫為歡娯<lb/>
以壽考終雖乗時亦盛福豈非天哉英叔諱一蜚世家<lb/>
大和南岡娶胡氏子男一<graphic n="KR2123" url="https://raw.githubusercontent.com/kanripo/KR-Gaiji/master/images/KR2123.png" mimeType="image/png"/>女某孫男某女某某年某<lb/>
月某日葬某鄉余又聞英叔書謂書生盡還其鄉舟人<lb/>
所顛越于貨者書生感泣請以為謝英叔大笑書生奈<lb/>
何教人受禦耶銘曰<lb/>
富國有經小者豐家生財有道大者無涯王侯將相何<lb/>
如素封為大夫種孰與朱公貪夫黷貨仍非巧宦墨以<lb/>
<pb n="KR4d0476_WYG_010-22b"/>
敗官始漸負敗史傳貨殖皆壽考終歴選其人亦垂無<lb/>
窮嗚呼英叔身致千金傾其鄉里豈怨是任沒而可思<lb/>
不繫其富沒而可傳孰銘其墓斯人斯志尚克永世<lb/>
　　安撫同知羅榮可墓碣<lb/>
廬陵平江羅氏其先由豫章徙六世至榮可值大一統<lb/>
起家逰輦轂下邅遇聖明一日輝赫向此平江遂聞于<lb/>
時晚以蜀閫掦名蚤知勇退親見真人勃興為龍為光<lb/>
念平生教忠有子能仕以君賜歸榮日與鄉人父老歌<lb/>
<pb n="KR4d0476_WYG_010-23a"/>
呼飲燕樂其天年以無忘明時大徳榮可可不謂榮矣<lb/>
乎狀稱榮可諱仁則方至元丙子故家巨室一日為墟<lb/>
已能自異其所扶樹極救或面數責誚讓無不當謂人<lb/>
心鄉黨是知四方誦之大徳中因近臣以布衣見見知<lb/>
延祐聖人於潜邸授分寜等處茶司提舉能執法杭郡<lb/>
守以貪饕毒民者茶户為復業上官亷得其才因極言<lb/>
當罷此司竟罷遂用為𣙜茶轉運副使以行其言至官<lb/>
以嚴自律不陵長不偪同而儼然不可犯下不敢為姦<lb/>
<pb n="KR4d0476_WYG_010-23b"/>
而得罷行害利如衆所欲惡九江大饑民食薇蕨㑹雪<lb/>
凍蕨且不可得食民多莩出私錢七千五百緡得官米<lb/>
三百石救饑民千七百二十餘家以待賑貨之至分司<lb/>
淮浙婺源官課已重前官創増萬三千餘緡提舉司又<lb/>
强委儘辨文引多至五萬餘緡因頓足大呼曰國初天<lb/>
下茶課不過五萬餘緡耳婺源一州乃七倍國初天下<lb/>
民何以堪幾何不為變盡収所强委者併罷前官所増<lb/>
比還計各路所収已過萬引同寮持不可且得罪則身<lb/>
<pb n="KR4d0476_WYG_010-24a"/>
任之曰寜我罷官無衆誤國用此名益聞以蜀閫奏有<lb/>
四川威茂等處軍民安撫司同知之命議建橋白沙河<lb/>
可嵗救溺死者無數意止蠻獠三百户與灌州民雜處<lb/>
者得不遷諸羗安堵如故出蜀蜀亂明年入覲賜金織<lb/>
二兩以歸又明年十一月十有八日以疾終於家年八<lb/>
十有二訃聞贈䘏有加哀榮備至娶任氏先卒子男三<lb/>
于岡玉坦于岡全寜府判官先卒玉以文學稱嘗迎駕<lb/>
龍翔獻所註孝經又嘗侍親入朝咸寜女三壻劉惟信<lb/>
<pb n="KR4d0476_WYG_010-24b"/>
彭以南劉廸存孫男二武孫文孫女三曽孫一嵗某月<lb/>
某日葬安平鄉之虎峯坦以季父命奉書幣拜稽首<lb/>
求之掲于墓余聞其鄉人云里有木源村民被誣者自<lb/>
言㣲羅公無噍類矣他如此甚衆如其才力時命能羣<lb/>
雄詘伏退讓由未足多惟壽富安榮雖名世貴戚大臣<lb/>
近侍有愧歸全若賢子孫蚤有譽能自致必不可為庸<lb/>
人以老則愧之者多矣使其先或有隠慝必不至此身<lb/>
多慚負示不及此是宜彰示後之人<hi>闕</hi>
<pb n="KR4d0476_WYG_010-25a"/>
以勿替引之且以勸為善無怠<lb/>
　　元封濟南路同知濵州事嚴府君墓誌銘<lb/>
君諱慶字仲祥姓嚴氏世家滕州祖諱津始徙沛再徙<lb/>
碭考諱<graphic n="KR2123" url="https://raw.githubusercontent.com/kanripo/KR-Gaiji/master/images/KR2123.png" mimeType="image/png"/>少孤稍長奉母丁避亂關中亂定東歸家薛<lb/>
水上母子儉勤為生稍有餘則多以貸人貸者多不能<lb/>
償因過孟嘗君墓喟然嘆曰孟嘗亦人耳獨使靖郭君<lb/>
稱有子可乎出所藏劵無新故多少皆火棄之鄉人皆<lb/>
髙其誼妻朱氏俱年八十五以壽終仲祥追念先志思<lb/>
<pb n="KR4d0476_WYG_010-25b"/>
廣繼述恐志不逹則學為毉既盡得其述則畢逹其志<lb/>
一視富貴賤貧而為之不遺餘力常恨不能生死人尤<lb/>
好禮自家之吉㓙賔嘉以及鄉族昬必用其志無徃不<lb/>
周人之急終不可一介苟取諸人生無一跡渉訟庭夜<lb/>
無一事不可對越有子五人曰忠以家學為檀州毉學<lb/>
曰信能力田曰敬由胄監貢吏工部掾殊祥院補外尹襄<lb/>
陵清池皆劇縣皆有能聲選為臨江路推官聲益聞曰<lb/>
訥由般陽路學録教蒲䑓縣曰義退耕碭之野女二人<lb/>
<pb n="KR4d0476_WYG_010-26a"/>
壻顔某方某孫男四以子貴封承務郎濟南路同知濵<lb/>
州事時至順元年五月也以其年七月二十卒得年亦<lb/>
八十有五娶賀氏有婦徳卒延祐七年二月二日年七<lb/>
十有二贈恭人敬以至元四年某月某日卜吉沛泗亭<lb/>
東北原自碭遷祖考妣考妣之䘮而序葬之命其子某<lb/>
來廬陵乞銘余感嚴氏積善三世矣敬又好學而文嚴<lb/>
氏其興庸可量乎乃為之銘曰<lb/>
漢祖歌風有芒碭氣一時和習千年風致嚴君有子真<lb/>
<pb n="KR4d0476_WYG_010-26b"/>
沛子弟君以毉隠功過良吏使為良相有不行志我亦<lb/>
沛人由長沙徙同自芒碭而我劉氏我銘君墓維桑梓<lb/>
故過而下馬以俟來者<lb/>
　<lb/>
　<lb/>
　<lb/>
　<lb/>
　申齋集卷十<lb/>
</p>
<p>
</p>
  </div>
</body>
</text>
</TEI>
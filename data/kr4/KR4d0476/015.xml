<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>申齋集卷十五</head>
    <p>
<pb n="KR4d0476_WYG_015-1a"/>
欽定四庫全書<lb/>
　申齋集卷十五　　　　　元　劉岳申　撰<lb/>
　雜著<lb/>
　　筞問三史<lb/>
唐虞三代吐辭為經經不自名然自二典三謨伊訓説<lb/>
命無逸立政諸書七月文王公劉卷阿諸詩為千萬世<lb/>
經筵之祖後之談經有能近之者乎唐虞三代左右前<lb/>
後無不有史然謨典禹貢訓誥誓命之為書二百四十<lb/>
<pb n="KR4d0476_WYG_015-1b"/>
二年筆削之為春秋為千萬世史舘之祖後之修史有<lb/>
能近之者乎皇元開經筵以來天子日親儒臣朝夕不<lb/>
倦臣子得近清光其為啓沃陳善閉邪宜若易然也皇<lb/>
元設史舘以來天子親督史臣務成信史臣子恪共乃<lb/>
事其為紀録為萬世法程宜若易然也或曰漢諸儒傳<lb/>
經至宋洛建大儒而至當歸一精義無二矣宋視漢唐<lb/>
内無女色閹寺之禍外無彊籓外戚之變經學不為無<lb/>
功而國勢不免積弱然歟否歟或曰漢司馬父子班氏<lb/>
<pb n="KR4d0476_WYG_015-2a"/>
父子相繼為史至宋歐陽公司馬公朱文公而史法經<lb/>
意始無遺憾矣宋非無權臣而終畏清議非無朋黨而<lb/>
終尚氣節史筆不為無功而士論幾于太横然歟方今<lb/>
學主程朱士用明經修行或曰時無甘露石渠同異之<lb/>
辨事異建公武鄉郎將之講經筵史館可謂兼前代之<lb/>
徳而無前代之失矣然歟否歟或曰修遼金史當如歐<lb/>
公之五代史修宋史當如歐公之唐書以司馬遷班固<lb/>
之筆力而用司馬公朱文公之法程然歟否歟或曰經<lb/>
<pb n="KR4d0476_WYG_015-2b"/>
筵以飬君徳正君心與務為儒者章句訓詁不同當如<lb/>
禹臯益稷伊傅周召之為臣而後可此其道何繇或曰<lb/>
史舘以法祖宗監前代為重公天下之是非定萬世之<lb/>
得失當如書春秋之制作而後可此其要安在諸君講<lb/>
於斯也熟矣必有以俾益聖世者願悉聞其説<lb/>
　　書崖山碑後<lb/>
皇元混一天下盡有華夏蠻貊之地及至元乙亥命丞<lb/>
相巴延下江南而後大統一越三年戊寅命元帥張公<lb/>
<pb n="KR4d0476_WYG_015-3a"/>
平崖山明年崖山平而後正統定議者以為元帥之功<lb/>
不在丞相下盖是役也元帥親奉聖謨以大事付之而<lb/>
卒伐功成武烈者元帥也當是時江南已定崖山雖存<lb/>
焉能為有無然漢亡而章武興正統固在以曹氏父子<lb/>
雄傑師武臣力終身不能得之庸禅而以閏位死此元<lb/>
帥所以功盖天下而名冠古今也惜也崖潰而元帥已<lb/>
疾還朝而元帥不起官不至極品年不及中壽然元帥<lb/>
且死而如生死而有子為不死於是天以不賞之功報<lb/>
<pb n="KR4d0476_WYG_015-3b"/>
之其子孫今翰林承㫖蔡國公以忠清直亮歴事累朝<lb/>
抑權佞誅奸宄討亂賊為時名相元功第一聖朝始贈<lb/>
其顯考官太師謚獻武爵淮陽王以報之其身後今廣<lb/>
東亷訪使以文學政事世濟其美為公卿王之聞孫也<lb/>
因刻石崖山於先生所刻石之傍以記三爵謚以與南<lb/>
海相為無窮罔極且以彰示子孫嗚呼自古有大功徳<lb/>
者無不報而報以賢子孫者為尤難故羊叔子峴山一<lb/>
碑使人堕淚而叔子無後尤可悲杜元凱自為二碑一<lb/>
<pb n="KR4d0476_WYG_015-4a"/>
置峴山之上一沉漢水之淵而其子孫未見有能訪求<lb/>
其遺跡而顯掦之者孰若王有子為賢相有孫為名臣<lb/>
而天下稱頌之也哉嗚呼海可竭不可阞而王之名不<lb/>
可滅張氏世萬子孫讀此碑者尚其念諸詩不云乎子<lb/>
子孫孫勿替引之<lb/>
　　中書叅知政事耿公徳政頌<lb/>
上臨御之二載慎選中外執法大臣以肅清天下耿公<lb/>
文叔繇省䑓歴掦聲實擢為江西憲使于時憲長以亮<lb/>
<pb n="KR4d0476_WYG_015-4b"/>
直清彊董正憲綱其要使其下不可犯而公尤務靖共<lb/>
簡肅宣上徳意益厚風憲大體要使姦偽昬暴畏服其<lb/>
中心甚于誅伐戮辱實與憲長相濟以相成明年春叅<lb/>
預江西大政當四方連嵗兵興之後方數千里饑饉流<lb/>
亡之際緩和鎮撫慰止賙救無一不用其極凡而賦弊<lb/>
餉調之必不可緩噐物饍羞之必不可損多方以奉上<lb/>
裕下者必使肅而給從容而濟集公於是雖不動聲色<lb/>
而竭其心思亦云至矣然方其為憲府不必有所施張<lb/>
<pb n="KR4d0476_WYG_015-5a"/>
可以震動戁竦而人畏之及其為省臣又不必有所建<lb/>
樹比于摧䧟廓清而人服之又明年夏擢為南䑓侍御<lb/>
史如在憲府而益務大體正大綱使南紀為之肅然召<lb/>
為户部尚書進為中書叅政如在江西而宻贊大猷議<lb/>
大政使天下為之晏然於是公去江西且逾數年矣而<lb/>
為士者思之曰公于士類未嘗樹一私恩而藹然下士<lb/>
之意真欲為國得人所以長飬成就之者何其優且渥<lb/>
也為民者思之曰公於吾民未嘗施一小惠而悠然愛<lb/>
<pb n="KR4d0476_WYG_015-5b"/>
國之心惟恐傷其國本所以休飬生息之者何其頎且<lb/>
到也若嘗執吏事以事公者每語及公始終及公退食<lb/>
嘗獨立之時又未嘗不愛之如父母畏之如神明也嗟<lb/>
夫難矣公在南䑓江西引領而望曰南䑓領江南諸道<lb/>
公不我忘庶撫我乎頌公遺愛述公盛徳者所在乎有之<lb/>
而皆相與屬筆於廬陵劉岳申曰是能言而能不以私<lb/>
相譽為悦者宜求必得余辭不獲則士民合辭以請夫<lb/>
為政而不可以一事書者皆善政也為政而不驚世駭<lb/>
<pb n="KR4d0476_WYG_015-6a"/>
俗者無所為而為之故也是故得神武不殺之意而奉<lb/>
行之者可以為天子賢執法得財成輔相左右民之意<lb/>
而擴充之者可以為天子賢宰相兼斯二者惟公有焉<lb/>
在國家宜著旗常勒金石以傳不朽在天下宜善頌禱<lb/>
求歌謡以垂罔極雖徳慚吉甫才乏與人敢惮修辭以<lb/>
乖彛好乃為詩以誦之其詞曰聖人在上天下無妄君<lb/>
子在位庶人不議惟茲江右自昔民勞饑饉疾癘仍嵗<lb/>
荐遭惟皇仁聖爰命䑓臣由憲而省曰惟吉人其人伊<lb/>
<pb n="KR4d0476_WYG_015-6b"/>
何文叔耿公道不干譽義不計功暴有豺虎公如祥麟<lb/>
百獸率舞易暴為仁衆為鷹鸇公如威鳯群鳥畢随以<lb/>
一服衆衆佐䑓綱不競不絿公預政本不剛不柔惟公<lb/>
徳威威在不殺惟公聼明明在不察知公之亷莫如天<lb/>
地天地知之甚於官吏好公之賢莫如鬼神鬼神好之<lb/>
甚于士民士曰休哉載謀載惟何以遺之我有好詞民<lb/>
曰樂哉載興載寢何以諗之我有羙錦維此織文自彼<lb/>
天孫濯以河漢晞以朝暾大江沄沄天下訢訢孰以乆<lb/>
<pb n="KR4d0476_WYG_015-7a"/>
聞不在斯文<lb/>
　　書黄彌高所藏其先孝友故牘<lb/>
巽齋先生初為里巷趙徳善教子每食輙持歸以奉其<lb/>
母趙有賢妻日必置饌二而致其一於其家曰先生之<lb/>
母食矣先生樂為盡㑹有十趙氏嵗幣以請者先生不<lb/>
顧竟以趙氏三子卒業成名及客郡齋家報母病馳歸<lb/>
則母仆眩良乆已醒矣即為書郡齋云計守道食頃正<lb/>
母眩仆時也母眩仆於家而子安食于外守道尚可為<lb/>
<pb n="KR4d0476_WYG_015-7b"/>
人子乎自今跬歩尚可離膝下乎時郡守古心江公也<lb/>
先生天性孝友少孤事母終身孺慕以為常事兄如父<lb/>
愛兄子如子為文章由衷罄竭無有人心者亦於焉變<lb/>
尤樂道人之善不啻如已有里巷黄和卿孝友一事先<lb/>
生以其發於真心足助政俗凡一再言之先後郡守郡<lb/>
為給榜嵗時置饋和卿拜受其饋以奉其母而藏其榜<lb/>
於家里巷竟不可一見又得葉氏終娶盲女事實以告<lb/>
先生而聞於郡郡守為附郡志世易代遷其子發始從<lb/>
<pb n="KR4d0476_WYG_015-8a"/>
故牘得先生當日劄狀郡守書判以求題䟦其孫仰復<lb/>
以示余余惟此書不待䟦而傳而和卿有可傳者二非<lb/>
此書則世無知者余不可不傳之盖和卿之孝可能其<lb/>
不求人知不可能也志不沒人之善尤不可能也和卿<lb/>
有鄠人之孝而無鄠人之旌門復賦使有旌若復和卿<lb/>
必不受之矣何以知之以其却郡榜知之榜里巷猶不<lb/>
欲而况樹宅里者乎此和卿與鄠人異者也雖韓公復<lb/>
生猶將許之若葉氏子有劉廷式之名而無廷式之位<lb/>
<pb n="KR4d0476_WYG_015-8b"/>
使無和卿則雖郡有先生足為坡而無由信於先生與<lb/>
郡守又何以聞於今和卿能使鄉鄰不知有鄠人而知<lb/>
有劉庭式已有善惟恐人知人有善惟恐人不知是心<lb/>
也非無所為而為之者乎此宜先生所深與也此事在<lb/>
孝友之外余故掲而出之以為世勸而亦先生本志也<lb/>
和卿死今三世矣三世有寳藏此書者難矣又求發揮<lb/>
者愈難矣此又不可不書者也嗟夫為善何負於人哉<lb/>
是可以勸矣<lb/>
<pb n="KR4d0476_WYG_015-9a"/>
　箴<lb/>
　　廬陵劉高仲邂逅蘇昌齡淮海之上風神秀甚論<lb/>
　　辨偉然覧元學士為党居仁書時習朋來四字愾<lb/>
　　我無聞因述聖訓箴以自厲云<lb/>
學以進徳難在始入謂鳥數飛如鷹學習所貴習者由<lb/>
外契中由生入熟理到深融昔與我二今我為一學茍<lb/>
在我動罔不吉是故講習易繋之兊以言乎悦無出其<lb/>
外於是乎時習是謂日新後時廢日天之棄民<lb/>
<pb n="KR4d0476_WYG_015-9b"/>
　　　右時習<lb/>
學有始終斆為學半惟知與仁聖以一貫明徳新民均<lb/>
謂之學以後民迷孰云先覺盡人物性乃盡其性有道<lb/>
無教豈天之命朋爾逺來均我受中朋之不來學亦罔<lb/>
終我日邁矣而月隨之聖有明訓欽哉惟時<lb/>
　　　右朋來<lb/>
　銘<lb/>
　　廣陵高生名齋自得求銘於廬陵劉子乃為之銘<lb/>
<pb n="KR4d0476_WYG_015-10a"/>
　　　云<lb/>
民皆有道不可使知所以君子必自得之禹臯伊萊不<lb/>
在堯湯周公上聖非待文王萬物在我反身非遥故曰<lb/>
顔子非樂簞瓢素行者四而逆境三自得我樂人自不<lb/>
堪九夷可居孰曰陋邦而况陳蔡又况宋匡於乎小子<lb/>
自求自趣師友父兄理不能與銘汝自名我銘汝思汝<lb/>
自得矣何以銘為<lb/>
　<lb/>
<pb n="KR4d0476_WYG_015-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　申齋集卷十五<lb/>
</p>
<p>
</p>
  </div>
</body>
</text>
</TEI>
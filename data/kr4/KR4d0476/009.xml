<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>申齋集卷九</head>
    <p>
<pb n="KR4d0476_WYG_009-1a"/>
欽定四庫全書<lb/>
　申齋集卷九　　　　　　元　劉岳申　撰<lb/>
　碑誌<lb/>
　　元通奉大夫湖廣等處行中書省叅知政事鄭公<lb/>
　　墓誌銘<lb/>
公姓鄭氏諱昂霄字顯卿世家鄭州滎陽里由高平公<lb/>
宰輔州陽城縣十餘年寛賦興學盗不入境及代民遮<lb/>
留不得去始為陽城人曽祖諱珪祖諱臯忠昌軍節度<lb/>
<pb n="KR4d0476_WYG_009-1b"/>
使贈寜路總管高平郡侯父諱甫勇略絶人讀書善騎<lb/>
射以扈從征西有功歴尹陽城陽夏長子潞城平棘五<lb/>
縣有惠政于民同知潞定不從長吏加鐡冶之課改知<lb/>
邠州以邠告老贈廣東宣慰使都元帥高平郡公夫人<lb/>
宋氏路氏皆有賢行公其冡子也初公伯父潞國忠肅<lb/>
諱鼎用莊靖李先生太保劉公薦扈從西征南伐有功<lb/>
嘗負世皇度雪山擁世皇度金沙河世皇深嘉其忠而<lb/>
戒其驍勇以平陽太原萬户戍蘄黄移戍鄂州竟以戰<lb/>
<pb n="KR4d0476_WYG_009-2a"/>
殁樊口子澤國忠宣公制宜襲尋授樞宻院判官湖廣<lb/>
叅政以叔父延瑞襲延瑞老不任以公襲公始宿衛世<lb/>
皇至是以萬户從征八畨順元反者破諸寨勦郡蠻斬<lb/>
賊首宋隆濟酋長阿女以懐逺大將軍進定逺大將軍<lb/>
從征安西猺獠斬賊首梁君政等以中奉大夫廣西兩<lb/>
江都元帥招撫右江復其城郭人民有某萬户以公陞<lb/>
擢授公職公重棄祖父勲名辭元帥仍受萬户㑹西猺<lb/>
賊復作有㫖出征以竒珠左丞及公督師公即日就道<lb/>
<pb n="KR4d0476_WYG_009-2b"/>
馳至慶逺等處設方畧渉險隘抵賊巢燬其室廬倉廪<lb/>
獲其首從㑹有㫖原其悔罪者因諭以禍福䧏其洞寨<lb/>
八十五處猺賊二百五十户男女八百五口噐械數百<lb/>
餘盡完聚其所掠民男女班師以還天厯元年九月授<lb/>
湖廣行中書省叅知政事有㫖領平陽保定兩軍近黄<lb/>
河屯駐聴調尋授行樞宻院副使戍虎牢扼潼闗以禦<lb/>
西軍西軍潰㫖還京賜銀鈔辭不受明年二月㫖授通<lb/>
奉大夫以湖廣叅政事領軍思播征蜀臨遣賜表裏衣<lb/>
<pb n="KR4d0476_WYG_009-3a"/>
甲弓刀三月至自京師始還署三日即發湖廣四月播<lb/>
州石虎闗蜀軍潰六月至自播州以疾辭中書勉諭毋<lb/>
勞謙退而公常不安席八月知貢舉公力疾留貢院誓<lb/>
天為國得人竣事士論歸之長貳僚佐日請還署而公<lb/>
以疾竟不起九月二十七日也享年六十夫人郭氏封<lb/>
高平郡夫人子濤宣武將軍襲萬户鎮武昌嘗從公征<lb/>
西公之初薨也夫人與濤俱慟絶乆乃𣸪甦濤妻范氏<lb/>
侍姑從夫竟以慟絶家無以歛治命還葬濤以某月某<lb/>
<pb n="KR4d0476_WYG_009-3b"/>
日葬其鄉某山從祖父之兆以余嘗校文知公公又辱<lb/>
知泣請銘曰先生以試士來湖廣殆天以不肖孤慁先<lb/>
生而掦其先羙盖其遺𦙍也敢泣血稽顙以請伏地者<lb/>
乆之余惟鄭氏自其祖父父兄世樹功勲而公又備著<lb/>
忠勤顯有勞績親結主知歴位叅樞而謙退不伐是宜<lb/>
富貴壽考而家無遺財年僅中壽有令妻賢子子婦又<lb/>
孝是可銘也已公治兵有法臨財亷臨陣勇平居愛民<lb/>
下士其忠心誠實厚有徳君子也銘曰<lb/>
<pb n="KR4d0476_WYG_009-4a"/>
天祐忠臣以興上聖上聖龍興克篤其慶維兹鄭氏勲<lb/>
在上心祖父父兄式克至今忠肅之忠忠宣之勤高平<lb/>
再世膏澤下民以名將子有循吏風子又克世王臣匪<lb/>
躬戰不辭難功不居寵惟儉惟勤將懼將恐妻賢子肖<lb/>
曰公家教無財無恱有婦死孝見者盡傷聞者感歎至<lb/>
今荆州四境猶晏昔歌凱還今哭還葬風號天旱雨泣<lb/>
嵗旱國有恤典史有易名庶足徴者不在斯銘<lb/>
　　有元隠君子冷正叔桐鄉阡碣<lb/>
<pb n="KR4d0476_WYG_009-4b"/>
自余聞分寜冷正叔為義田以仁其族逺近無所然罕<lb/>
有言其為之有本而行之有序者若其志節之盛行誼<lb/>
之高則世有未必知也余讀周儀之所為狀而悲之其<lb/>
狀曰正叔十嵗試宋童科以文武藝冠一時遂免觧少<lb/>
長即慕古人問學以當世自任及寳章捐舘章貢家難<lb/>
國亡正叔間闗千里以䘮歸終䘮有聞即絶世念用孝<lb/>
友為政於家不逮事母事生母黄孝謹居䘮校楊氏附<lb/>
註家禮可傳於世事伯兄常如未昬宦時仲兄蚤世教<lb/>
<pb n="KR4d0476_WYG_009-5a"/>
育其遺腹子至於冠㛰如其父未亡季弟為人後者友<lb/>
之如未嘗後人方義田之未成也族多不舉子有不娶<lb/>
者有流落無死所者及義田既成族無不舉子男女無<lb/>
無室家者矣有過五十而娶有子者有六十始育八十<lb/>
而以天年終者有老且死他邦不逺千里而來歸者有<lb/>
濱死而生者死而得所歸者然其法與文正少異再嫁<lb/>
者削之守志者倍給之壯能自食其力者量給之離族<lb/>
者削之無恒心者削之又皆有意然後次及親黨隣里<lb/>
<pb n="KR4d0476_WYG_009-5b"/>
又次及故人逺客無不隨事多方各用其情嗚呼可謂<lb/>
難矣今之讀正叔詩文者但見其雄渾雋永而不知其<lb/>
為顧行之言又不知其躬行皆過其言之行也盖至於<lb/>
疾病且死不亂而後知之使正叔遂行其所學必不顧<lb/>
遺餘其才志事君有如不幸必不茍以謀其身與其家<lb/>
其功施豈止族里言行又豈止耳目所覩記哉正叔嘗<lb/>
被命湘鄉縣尹不赴有書義田事於郡志者命急去之<lb/>
曰此先世善慶之積先公賜禄之餘某何力之有正叔<lb/>
<pb n="KR4d0476_WYG_009-6a"/>
諱頥孫世為豫章分寜泰清里人系出周世宗時淮南<lb/>
租庸塩鐡轉運判官嘉曽祖諱某贈奉直大夫父諱某<lb/>
宋朝議大夫直寳章閣廣東路經畧安撫使分寜縣開<lb/>
國男食邑三百户母宋氏王氏俱贈宜人生母黄封孺<lb/>
人娶周氏宋瑞州使君周公某之女先卒子男三有泰<lb/>
以海南北道憲司帥府照磨管勾知名有益以文學聞<lb/>
有觀方學父兄之學女六孫男十女五曽孫女一生宋<lb/>
寳祐丙辰七月二十八日卒以泰定乙丑七月三日明<lb/>
<pb n="KR4d0476_WYG_009-6b"/>
年丙寅某月某日葬武寜桐鄉余友羅以通郭公晋能<lb/>
讀六經四書與君深友言君平生與儀之令狀畧同儀<lb/>
之有文學政事瑞州使君才子也余悲君才志不獲展<lb/>
而言行不多見知君者又不多死之日自吾鄉㑹哭者<lb/>
其色容必哀比葬自吾鄉㑹葬而求余文者其辭尤頎<lb/>
至是可銘矣有益請銘以掲於其阡乃掲之曰有元隠<lb/>
君子銘之曰<lb/>
士不用世則必附驥世非不用而驥不至自淑其身以<lb/>
<pb n="KR4d0476_WYG_009-7a"/>
見古人古人不作不朽焉作不尚有聞嗚呼此其墳<lb/>
　　余士南墓誌銘<lb/>
君諱湘字士南世居永豐之故縣相傳其先自撫州徙<lb/>
士南㓜孤昆弟三人二昆既盡亡其故祖父遺業士南<lb/>
始折節讀書始變始躬耕五畆之田以為生終三時無<lb/>
一隙其法以深耕勝廣畆畆常収二畆半其後田愈益<lb/>
多墾愈益勤又以率其同社人以為常不率者輙為之<lb/>
耕尤善畜牧魚可計日滿尺牛羊随地輙成群種樹有<lb/>
<pb n="KR4d0476_WYG_009-7b"/>
法被服其家爰及鄉人取材手植以為居室用噐皆中<lb/>
尺度二昆所棄故業身盡復之至盡然終身儉勤不改<lb/>
或從之貨不厭或請夷山逕修江橋不卻常恨人心不<lb/>
盡得我以濟毎被誣輙厚費然財輙日益盖天與之地<lb/>
常遣其孫來學命之曰不耕則學勤乃有獲有如惰農<lb/>
同奏罔功又曰吾起耕稼是謂本富末富如倚市門姦<lb/>
富如殺越人雖積數鉅萬不願汝曹效之毎誦其言嘗<lb/>
過其家門外多役水為舂連晝夜聲不絶機杼聲聞於<lb/>
<pb n="KR4d0476_WYG_009-8a"/>
外與書聲雜里有龍塘産嘉魚過者輙以盗論君得之<lb/>
而㢮其禁以享先祖以羞嘉客即止嘗自謂終身用物<lb/>
皆身勤力所自致然至老死不敢過亦可謂賢矣曽祖<lb/>
某祖某父某生宋辛亥終大元太定丁卯正月十六娶<lb/>
羅繼劉子男某孫某咸來請銘銘曰<lb/>
自古王政必先樹畜莫重省耕其次考牧頌有載芟雅<lb/>
有無羊周人以興卜世以長䧏及秦漢漸為賈區始禁<lb/>
賈人衣糸乗車古風又䧏䧏及近代姦富爭雄盗憎民<lb/>
<pb n="KR4d0476_WYG_009-8b"/>
憝惟兹歐鄉庻幾余氏孰令而行孰禁而止茍非其力<lb/>
不食不衣終身衣食惟恐過之率其鄉人教其孫子續<lb/>
古之人以續以似我銘此墓以易俗故世萬子孫勿㬱<lb/>
斯文<lb/>
　　元奉議大夫吉安路吉水州知州驍騎尉永豐縣<lb/>
　　子孫君墓誌銘<lb/>
延祐乙卯贑寜都亂㣲孫氏寜惟寜都不守贑不支廬<lb/>
陵亦曰殆哉初江西經理白糧民不堪命贑為甚寜都<lb/>
<pb n="KR4d0476_WYG_009-9a"/>
又甚有蔡午玖者因之脅從其鄉以叛而從之者三鄉<lb/>
同知趙某遇害自七月朔攻圍州城十有四日城守堅<lb/>
稍退復進後八日圍城數重朝廷命三省討賊聲援稍<lb/>
集而飛芻輓粟不繼孫氏悉其牛羊倉廪府庫以備供<lb/>
億又多設方略以家僮民義先官軍衝冐萬死力戰潰<lb/>
圍又八日而薄諸河踰月而拉其巢又踰月生擒午玖<lb/>
而後亂甫定當城中食盡時危不能朝夕城不䧟兵不<lb/>
潰衆謂孫氏力為多而終不言功則孫公有大徳於其<lb/>
<pb n="KR4d0476_WYG_009-9b"/>
鄉也事平命下旌其門方事之殷有謂公盍盡室去諸<lb/>
公怒斥言者賢内助尤贊公急毁紓嚴守禦逮糗糧多<lb/>
芻茭具脯資餼牽則其鄉人人能言之公真徳人哉余<lb/>
每恨酷吏妬財常疾視富家有盗憎主人之意不思㓙<lb/>
年勸分倉卒守望即有大調大徴發致期取其將屬之<lb/>
蓽門圭竇之人乎䋲樞甕牗之子乎甚矣其為臣不忠<lb/>
也於是復見至元丙子距乙卯二十有二年矣公之訃<lb/>
至廬陵而思公者如新公之子寳孫以州判官張本所<lb/>
<pb n="KR4d0476_WYG_009-10a"/>
狀世系功行因余友周某求余銘余素聞輿人之誦又<lb/>
嘉寜都大夫之賢誼不得辭按贑寜都在唐為處之處<lb/>
化狀稱寜都孫氏自唐中書舍人拙避亂徙家處化始<lb/>
中書五世至宋桂州節度使判官立節嘗抗丞相不為<lb/>
條例司又嘗奏論活十二人於死蘇文忠稱之為剛者<lb/>
必仁其子勰勴從公逰勰歴官至岳州使君岳州六世<lb/>
至興禮以子貴國朝追封登仕郎撫州萬户府經歴公<lb/>
其仲子也諱正臣事登仕府君母曽氏宜人備極孝餋<lb/>
<pb n="KR4d0476_WYG_009-10b"/>
府君即世五十孺慕繼志終身貧者待其餋生送死大<lb/>
徳丙午丁未大祲賑其州及于豫章于金陵他如鑿山<lb/>
通道彼岨者夷使盗失㨿為梁為亂必有巷田使民永<lb/>
頼嘗修鄉校以為國育才又即京師鑄寳瓶于廬陵塔<lb/>
寺於其鄉建經閣為華嚴院以為天下祝聖人壽仁皇<lb/>
在宥擢寳孫少府監丞制封公奉議大夫吉安路吉水<lb/>
知州驍騎尉永豐縣子夫人陳氏永豐院君泰定中賜<lb/>
酒咸寜又賜命服及帯公卿大夫咸為歌詩以餞優游<lb/>
<pb n="KR4d0476_WYG_009-11a"/>
家居享壽康之福者又十有二年而以至元丙子八月<lb/>
三日終於正寢得年七十有六鄉人哭者皆慟部使郡<lb/>
守而下致奠尤哀子男三寳孫今為䕶聖營膳司令伯<lb/>
顔大司農司語官鼎龍興平凖行用庫使先卒公命以<lb/>
弟師為之後女三長壻吉安萬户邸貫先卒孫男五赫<lb/>
師大司徒宣使孫女五曽孫男一女二治命葬懐徳鄉<lb/>
心化里竹龍橋余今年始識司令愛其寛深博厚又聞<lb/>
其平反西京寃獄七人公喜形於色奉㫖修光天殿亷<lb/>
<pb n="KR4d0476_WYG_009-11b"/>
省常費數萬董營大刹省費十餘萬故有營膳之命乙<lb/>
亥冬馳驛覈田計賦奉常先帝祠廟明年春至廬陵聞<lb/>
公疾馳歸而公疾愈先是伯顔以叔出季處辭朝還侍<lb/>
至是與其兄嘗藥進膳者又五月而後公卒非厚徳盛<lb/>
福不及此嗚呼公之徳足以似續其先人而化又行於<lb/>
妻子不賢而能之乎銘曰<lb/>
善人為政使富者仁㓙人在位使富者貧民茍貧矣將<lb/>
焉用之無所用衆國何以為惟兹孫氏惟徳是種是其<lb/>
<pb n="KR4d0476_WYG_009-12a"/>
種徳已歴唐宋朔南教暨雨露恩深使縱尋斧安得至<lb/>
今年飢誰望㓂至誰仗兵興誰飾城守誰仰天助皇家<lb/>
亦右富民蕃祉老壽以活鄉人活人多矣何以報之民<lb/>
之所好神之好之相其子孫永仁無已嗟爾鄉人子孫<lb/>
二子少者携壺老者扶路年年寒食來祭公墓<lb/>
　　彭魯叔墓誌銘<lb/>
安城處士彭君諱絲字魯叔江陵府君長子也府君學<lb/>
行不可少愧古人既第恨不及餋不就禄不忍言挂冠<lb/>
<pb n="KR4d0476_WYG_009-12b"/>
嫌以本忠歸<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>當世世既變始益杜門裹足著書以終<lb/>
其志魯叔與弟長庚用著述為幹裕修踐為孝餋切偲<lb/>
為怡恱作小學進業廣記廿卷補救人心世道末舉九<lb/>
章算法恨未盡念周大司徒設教與賓興賢能九數其<lb/>
一自劉向父子班固鄭康成皆通其義前代置博士科<lb/>
目百餘年間曠不復講今其書固在悉本禮經中雜秦<lb/>
官制算術如科條疑秦漢間人補綴然苦難讀乃取二<lb/>
百四十六問為註䟽圖名曰算經圖釋凡九卷勾股少<lb/>
<pb n="KR4d0476_WYG_009-13a"/>
廣羃積最隠互者㝡有功始悟禮經八十縷為升乃由<lb/>
經緯各八十積六千四百縷為方一升殆借良法以明<lb/>
度法合㮚氏為量方深一尺之義與算經合由算悟律<lb/>
於是黄鍾樂律不定千五百餘年矣法圓經羃積㝡難<lb/>
惟祖冲之宻率㝡而未嘗以算黄鍾惟蔡季通候氣法<lb/>
最善而未嘗得算法徒以圓田術乗除約之故于律孔<lb/>
經為䟽宜用蔡氏候法而加以祖氏算術用圓周求徑<lb/>
徑定則積實亦定乃作黄鍾律說凡八篇自謂神䕫復<lb/>
<pb n="KR4d0476_WYG_009-13b"/>
生必有取此嗟夫季世士大夫髙科厚禄晚致為臣歸<lb/>
見孫曽四世不知平生學問曽不如古人十五嵗以前<lb/>
而父子兄弟間可愧憾多矣况論及物哉嗟夫魯叔父<lb/>
子豈有一日民社之責而常懐萬世太平之心良由俱<lb/>
存無故俯仰不愧用意常在千載之上千載之下嘗輯<lb/>
八先生書説槩取諸周程以下府君定著纂傳多所取<lb/>
焉嘗謂易潔静精㣲之書無事不包不當拘一事一義<lb/>
故其書曰易包春秋春王正月實建子本㤗誓十有一<lb/>
<pb n="KR4d0476_WYG_009-14a"/>
年春一月自武王已改時改月攷國語及唐大衍厯皆<lb/>
合此夫子所以欲有行夏之時也故其書曰春秋辨疑<lb/>
禮記有集説四十九卷前無此書已多論著猶未脫藁<lb/>
府君當之江陵有為䟽廣效子孫計者則對客人各有<lb/>
志清白遺子孫不更勝耶先廬偪仄有操書致者則白<lb/>
府君以無故之恩必不可受梁伯夷所築亦不可使伯<lb/>
夷傷惠府君三遷而至黄山有屋山之警請必治之以<lb/>
為小懲大誠乃人之福今不懲將不利鄉人小人亦終<lb/>
<pb n="KR4d0476_WYG_009-14b"/>
㓙于其身置之理而其感悟卒為良民門外雪深數尺<lb/>
猶執筆細書不輟病中齊叔曲臂之則吾生平多憂顧<lb/>
憂貧若病哉吾父著書滿家吾著書數種今吾已矣將<lb/>
其在吾弟乎張也汝必勉之嗟夫使魯叔得志必有被<lb/>
其澤者然不可得魯叔不加損而民之無禄哀哉將其<lb/>
在後之人乎曽祖某祖某父某宋江陵府教授鄉先生<lb/>
太學博士劉辰翁私謚為端素先生妣羅氏娶劉繼劉<lb/>
子男通孫先卒以弟張後之女四婿周某劉某劉某生<lb/>
<pb n="KR4d0476_WYG_009-15a"/>
宋嘉熈己亥四月十四日沒大元大徳己亥七月二十<lb/>
五日葬翔鸞鄉府君墓側張求余銘銘曰<lb/>
文富無貧良貴無賤茍不怨尤又何歆羡義理宻㣲必<lb/>
辨其非象數隠互必求其著禮樂有興丘厚無起茂陵<lb/>
有求空谷無似吁嗟魯叔其人如玊暴之天下以俟來<lb/>
者<lb/>
　　湘隂知州崔架之墓誌銘<lb/>
余平生老友崔架之質直方正天性好誼誼至髙尤惡<lb/>
<pb n="KR4d0476_WYG_009-15b"/>
薄當世者常欲挽天下熈熈穰穰皆回心而鄉誼甚盛<lb/>
心也喜賓客至傾竭接脫妻子所服<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>質貨以供燕勞<lb/>
贈賄以為常人人滿意去不知架之故無宿舂聞人有<lb/>
急暮夜馳赴不一語家人尤恐後事已不歸徳故信義<lb/>
士也架之諱棟世為晋寜綘州翼縣人系出唐國子博<lb/>
士駰弱冠試吏江西鈔提舉司行泉府司理問所知名<lb/>
提控富州安福州撫州路案牘名益聞歴大都人匠都<lb/>
總管府留守司少府監知事陞監經歴改留守司都事<lb/>
<pb n="KR4d0476_WYG_009-16a"/>
經歴瑞州路省䑓交章不報授天臨路同知益陽州事<lb/>
年六十九以奉議大夫天臨路湘隂州知州致仕架之<lb/>
有守有為常思奮不顧身以脫人於險其素所蓄積甚<lb/>
于人所嗜欲常從韓理問多方白員主簿實不與贓通<lb/>
員得不死瑞州日飯施縣丞又代輸其誣服之臧施得<lb/>
不以餓死鞭笞死皆人所甚難而意不滿不能力爭省<lb/>
憲脫二人於亡辜西師興益陽當轉輸播州徃復道理<lb/>
六十判官當督餉故墜馬竟辭行架之屢請身督餉救<lb/>
<pb n="KR4d0476_WYG_009-16b"/>
四十萬軍士饑欲死者父老遮留不許至常徳而蜀平<lb/>
班師架之亦還治則天也益陽有故監縣太原人無子<lb/>
而家貲鉅萬諸壻二十餘年不决架之遣吏其鄉訪求<lb/>
得其族子當為後者而訟為息此居官理余所知者也<lb/>
其間居有鄉人逺服賈于洪失利而病且死自言識架<lb/>
之實未嘗識聞其名居則曰魏仁卿為謁醫治病病已<lb/>
又為稱貸以資為賈乃好飲盡亡其財脫身逰高安竟<lb/>
以責累架之他日其父携孫來求亡子以父命召之不<lb/>
<pb n="KR4d0476_WYG_009-17a"/>
至父歸置其子崔氏乆之仁卿以疾病來八日死架之<lb/>
為買棺以葬又教育昬娶其子焉嗟夫薄俗多藏厚積<lb/>
遺所不知何人而塗人視其親昆弟於其族之人與所<lb/>
厚昬友棄不遑惜者皆是也而况素不識人者乎架之<lb/>
豈不誠賢士大夫矣哉使架之蚤從州縣徧歴省䑓當<lb/>
使所至風移俗易人人耻為薄夫鄙人豈不世道人材<lb/>
亦職有頼而卒以滯淹老死下位與架之同時共起在<lb/>
髙位者多矣能進退人材者無餘責乎孔子稱下展禽<lb/>
<pb n="KR4d0476_WYG_009-17b"/>
為不仁又為竊位可勝恨哉架之死元統甲戌某月日<lb/>
年七十有一矣非不得年也娶常氏封宜人先四年卒<lb/>
實賢内助子男二思誠國學生累官至承事郎廣州路<lb/>
畨禺縣尹次思立女二婿鄭文煥張顔孫男四葬某所<lb/>
以某月日銘曰<lb/>
無不知已孰蔽其賢無不俾爾又假之年而止於斯於<lb/>
乎架之<lb/>
　　元承務郎江州路彭澤縣尹姚君墓表<lb/>
<pb n="KR4d0476_WYG_009-18a"/>
元統二年秋七月監察御史姚緩將㫖東粤道出廬陵<lb/>
過余衡門之下再拜以請曰緩之先人彭澤府君葬鼎<lb/>
湖祖墓翰林學士臨川呉公既為之誌以賁之幽惟是<lb/>
葬十有六年而墓上之碑不刻立無以彰示子孫敢請<lb/>
序次而論之曰府君諱某字敬甫其先河中人有仕金<lb/>
為虢州某官者遂為陜人考諱某監陜州酒稅贈某官<lb/>
敬甫由廣東宣慰司歴南陵簿劉莊塩丞長陽尹采石<lb/>
塩引提領授承務郎江州路彭澤縣尹未上而卒于真<lb/>
<pb n="KR4d0476_WYG_009-18b"/>
州之寓舍初廣東富啇有被强盗而誣服其仇者因賄<lb/>
成之宣慰有入其語者所連三十人寃死獄者已十一<lb/>
人餘皆誣服然終無贓仗㑹嵗終改𨽻敬甫得其寃狀<lb/>
以聞于時廣東論囚不俟報宣慰命十九人皆致諸辟<lb/>
敬甫廷諍安有贓仗不具而人可殺者即死不敢奉命<lb/>
宣慰大怒愈益急趣則抱牘踰垣走匿僧舍後五日梅<lb/>
州械送正賊贓仗俱備敬甫引十九人破械而廷釋之<lb/>
十九人羅拜歡呼曰生我者父母再存我者姚敬甫也<lb/>
<pb n="KR4d0476_WYG_009-19a"/>
當時敬甫不以活十九人自多而以十一人不可復生<lb/>
為恨夫十一人者不死于敬甫之手明矣而敬甫猶恨<lb/>
之於是廣東之人皆知敬甫非沽譽真洗寃者也或曰<lb/>
五日十日賊不獲奈何曰五日而賊得天也茍惟不得<lb/>
敬甫遵海濱而處可也何以帥掾為自是廣東凡獄成<lb/>
必由敬甫先後所平反無所惜也彭澤之人不與被其<lb/>
澤而敬甫之施已狹矣敬甫之施雖狹而南陵長陽之<lb/>
人有隂受其惠而不自知者若劉莊采石受其寛分之<lb/>
<pb n="KR4d0476_WYG_009-19b"/>
賜者尤多士大夫茍為政何必赫赫之功哉此敬甫所<lb/>
以有後敬甫死時年六十有六矣紱之弟曰紳今為某<lb/>
官嗚呼為善無不報而敬甫初心豈望報哉天之報施<lb/>
善人在身者有顯晦在其子孫者有遲速未有或爽其<lb/>
應者嗚呼姚氏世子孫勿替引之哉<lb/>
　　倪處士墓誌銘<lb/>
白下有處士曰倪君景和修于家教于鄉自其子若孫<lb/>
與其家之群從子弟其鄉人子弟從處士講說六藝四<lb/>
<pb n="KR4d0476_WYG_009-20a"/>
書人人忻忻然如得羙食甘寢處士死皆悵悵如有所<lb/>
失如無所歸皇皇焉如不可一朝夕處士常語學者孟<lb/>
子稱堯舜與人同汝知所以同者乎知此則知性矣又<lb/>
曰孟子距楊墨不過閑先聖之道佛者以其說鼓行於<lb/>
天下垂二千年儒者所憂不當在我乎又曰孔子稱志<lb/>
士仁人有殺身以成仁宋亡惟廬陵文丞相一人而已<lb/>
聞者悚然不敢自名讀書為士其子存逺與余逰方將<lb/>
從處士求一日之益而處士已矣處士其先自金陵徙<lb/>
<pb n="KR4d0476_WYG_009-20b"/>
歴宋崇寜靖康至渡江百餘年髙科膴仕知名者尤多<lb/>
處士浸灌于其家學也深故其論議絶去鄙俗亦無倍<lb/>
道其徒有楊景行者為延祐初科進士歴官有守有為<lb/>
今為宜黄縣尹尤能其官以處士族出學行求銘於余<lb/>
余謝不敏而再不獲則告之曰余不及與處士交際其<lb/>
斆學之詳吾不能知大者如此他可略也以是銘處士<lb/>
可乎景行復書曰是足以銘吾師聞於來世矣處士諱<lb/>
某字景和曽大父諱可功宋贈朝請郎大父諱千齡宋<lb/>
<pb n="KR4d0476_WYG_009-21a"/>
朝奉郎父諱韶孫宋咸淳庚午貢士娶劉子男一齊慶<lb/>
女二婿某某孫男四曽孫男二處士卒以至順辛未二<lb/>
月二十七日年七十有五葬鐡溪浮潭以十月十九日<lb/>
有文集三十卷講義十二卷随筆録三十卷藏於家銘<lb/>
曰<lb/>
倪入春秋自犂來始去邑從人見公羊氏千乗者寛為<lb/>
漢御史淮海其裔金陵再徙崇寜良瀚八行之名靖康<lb/>
死孟死扞京城父曰師尹子曰求已倪氏世科莫盛於<lb/>
<pb n="KR4d0476_WYG_009-21b"/>
此灼守南康立身英徳維二史君聲實輝赫至於處士<lb/>
成徳道尊南康群從英徳諸孫世羙其家惟徳之華成<lb/>
教其鄉于道之光亦有才子克濬其源亦有進士不辱其<lb/>
門天將報之俾厚其施施常恨少報豈曰小斯銘斯墓<lb/>
毋或傷其樹嗚呼倪氏來來無止<lb/>
　　彭齊叔墓誌銘<lb/>
吾鄉先進惟安城彭氏父子兄弟自為師友能自致不<lb/>
朽鄉先生劉公㑹孟為端素先生謚崔君舉為魯叔碣<lb/>
<pb n="KR4d0476_WYG_009-22a"/>
既各取其傳者傳之於是齊叔死十年而前修逺矣其<lb/>
子彛始屬筆於余余固辭彛固請謹按端素先生宋江<lb/>
陵府教授諱應龍字<hi>闕</hi>　夫長公諱絲字魯叔其學如<lb/>
古所稱愽習修潔者殆過之齊叔諱長庚能繼父兄志<lb/>
業不茍同先儒不茍異流俗不茍難鄉曲無不及古之<lb/>
人已然未嘗以尚人余猶及一識恨無由極論獨從鄉<lb/>
評家傳彷彿生平忍不與四方學者知之其可乎齊叔<lb/>
不用世而學必不可為無用不學為科舉而科舉與必<lb/>
<pb n="KR4d0476_WYG_009-22b"/>
不可廢其學嘗稱父兄著書務明千古是非不徒觀衆<lb/>
人耳目恐不幸萬有一佚墜先父兄遺緒謂文公於四<lb/>
書集衆長而無我意權度精切矣然且更定猶終身不<lb/>
置其意豈無待於後之學者故其徒黄直卿真希元於<lb/>
其師說而有新意學貴知新以此非為異也作四書辨<lb/>
疑然後辨疑春秋禮記周禮辨詩易書下至諸史律厯<lb/>
太𤣥濳虚皇極叅同隂符皆有商論名為萬卷莊日記<lb/>
又以春秋辨疑未盡復作春秋集傳槩謂漢儒以濟北<lb/>
<pb n="KR4d0476_WYG_009-23a"/>
王而稱春秋是蔡仲以衛太子而稱春秋是衛輙以昌<lb/>
邑王而稱春秋出襄王晋人附賈后誣廢楊后而稱春<lb/>
秋是魯莊絶文姜幾以惧亂臣賊子者為亂賊勸深著<lb/>
其非是以教世子為天下國家本作春坊百鑑鄉里節<lb/>
士烈女恐乆遂湮沒作廬陵先賢傳後世用法徴例本<lb/>
吕刑上下王制小大漢律决事皆有比致吏胥所欲活<lb/>
傳生議所欲䧟與死比定先定法尤先任人當擇守尤<lb/>
當擇令官吏不過三嵗而土人在官無禄者封建其間<lb/>
<pb n="KR4d0476_WYG_009-23b"/>
樹根深固窖刻骨髓宜痛斷根株絶之而定其録三嵗<lb/>
一易群縣嵗上計簿宜知户口滋耗占吏治得失其窮<lb/>
居憂愛至豈迂儒瞽生懵不通知世務者比哉平生說<lb/>
經有得其說者因而成之如向秀於郭象然未嘗自言<lb/>
戒諸子無敢言或畔去重來見之如初盖惟恐不成人<lb/>
之羙真古之人也古之人也嗟夫齊叔其所樹立可必<lb/>
傳無疑何以余為哉曽祖某祖某父江陵府君母某氏<lb/>
娶某子男某女適某生宋淳祐庚戌三月朔沒㤗定甲<lb/>
<pb n="KR4d0476_WYG_009-24a"/>
子五月某日吾友真定范濟卿清白吏亟稱齊叔樂貧<lb/>
嗜學無毫分勢利意以阨藭終其身是甘心焉是宜銘<lb/>
銘曰<lb/>
有賢父兄吾難子弟成一家言以俊君子其鄉翔鸞其<lb/>
阡羅浮賢哉斯人樂哉斯丘立銘著其志以尚無愧<lb/>
　　嘉興路儒學教授俞君墓誌銘<lb/>
延祐科興余徃來塗學幾亡誦絃聲元統壬申浙俞鎮<lb/>
伯貞以教授來塗士稍集然每試得士又如未嘗廢業<lb/>
<pb n="KR4d0476_WYG_009-24b"/>
者隣州縣徃徃亦響應伯貞與余遊間視余以其父嘉<lb/>
興教授壙志請銘廼伯貞以延祐丁巳魁鄉貢至治癸<lb/>
亥季弟銳亦貢皆家教也俞氏以呉越睦州刺史稠世<lb/>
家汴至宋殿中侍御宗古始家杭曽祖宋廸功郎諱應<lb/>
龍從兄樞宻文惠公應符尉嘉興府棠徳縣始家縣<lb/>
南南津鄉通賢里祖諱儒宗考諱國梁君諱天民蚤擅<lb/>
詞賦尢工駢儷至元丙子大疫大父父不幸俱至大故<lb/>
祖母劉維卒君奉母梁夫人治䘮終䘮而家事益治始<lb/>
<pb n="KR4d0476_WYG_009-25a"/>
遷縣甘澤坊為奉親教子地翰侍講學士鄧文源善之<lb/>
其乆交也君遣子鎮等從之學家素寒而喜賓客尤睦<lb/>
族姻下帷友教諸弟子以樂其貧歴主一永嘉兩書院<lb/>
長以嘉興路儒學教授致仕命未下而卒至順庚午三<lb/>
月也年七十有三娶徐氏先卒子男五鎮楙釣佳銳楙<lb/>
佳先卒銳衢州路儒學正女三婿葛瑛陸其楊祖孫男<lb/>
四女十二往嵗宋亡故家世族多流落君侍御樞宻之<lb/>
後能家教不隨子孫與科俱興身教可知已鎮以至順<lb/>
<pb n="KR4d0476_WYG_009-25b"/>
癸酉合葬其考妣通賢故里銘曰<lb/>
繇汴徙杭繇杭徙越遷國以亡興家以勃侍御之世樞<lb/>
宻之家通賢里第有韡棣華惟志尹甫教子世科我碣<lb/>
其藏華山其阿<lb/>
　　宋户部尚書贈端明殿學士宋忠穆公墓誌銘<lb/>
宋咸淳徳祐間士大夫有官守有封疆有師徒之衆委<lb/>
而去之者多矣不去者以媒其身國已破閩已潰而相<lb/>
從航海以身殉焉而後已非知其不可而為之者乎吾<lb/>
<pb n="KR4d0476_WYG_009-26a"/>
見罕矣故户部尚書贈端明殿學士謚忠穆青城宋公<lb/>
真其人也公諱遇字安序眉州青城其先唐宰相璟之<lb/>
後世居荆州廣明之亂扈從入蜀因家焉公登紹定壬<lb/>
辰第歴官黎州教授嚴道縣主簿監郡大司尤溪鈆銅<lb/>
埸官滿因家南劔知彬州宜章縣監行在和劑局提轄<lb/>
文恩院司農簿軍噐大監司農少卿大卿户部侍郎福<lb/>
建運使權户部尚書兼侍讀終户部尚書常營䑓池植花<lb/>
木扁老圃為終焉計詎家七里所劔津上洋為先世祠<lb/>
<pb n="KR4d0476_WYG_009-26b"/>
象築塋墓時乙亥嵗也明年閩建行都從行都閩亡明<lb/>
年行都航海從海上不幸以病終於于化州呉川縣之<lb/>
<graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>州實戊寅三月朔夫人杜氏同日死之行都命合葬<lb/>
于縣之浮流樞宻張公世傑陸公秀夫奏贈端明殿學<lb/>
士謚忠穆方公之家劔也以都大司屬官嘗活饑民官<lb/>
滿民懐其惠而留之為宜章日有㓂以强糴猖獗飛虎<lb/>
將軍不能支公單騎徃諭之曰汝等以貧無食富者又<lb/>
不仁故至此當盡發常平以濟不足則以官㑹繼之既<lb/>
<pb n="KR4d0476_WYG_009-27a"/>
與約日又椎牛釃酒以勞之皆投戈羅拜而去既去發<lb/>
常平用官㑹如約嘗侍經筵盡心啓沃居從班盡誠奏<lb/>
對知貢舉籲天祈得士無不一用其忠志誠不忍荷國<lb/>
厚恩身被顯擢坐視國亡而家再造苟完且萬無完理<lb/>
决起携家夫婦同日并命荒洲之上與海舟俱淪沒以<lb/>
終嗚呼如公者可謂不欺其志矣生宋嘉定戊辰沒宋<lb/>
亡戊寅年七十有一曽祖申承事郎祖丙廸功郎父景<lb/>
瞻中奉大夫子男某宣義郎大社令女嫁某人孫男三<lb/>
<pb n="KR4d0476_WYG_009-27b"/>
大社以兵後理墓田修祠宇如初以世好逺徴銘謹論<lb/>
次其槩如上而銘之曰<lb/>
嗚呼宋徳天而既厭誰從日月未光絶炎烈烈宋公桐<lb/>
鄉南劍浮海去之僊聖在念婦從其夫同日就歛朝有<lb/>
易名以死猶艶嗟時之人寜不有歛劍有土田洵也不<lb/>
僣劔有子孫祀也不忝我作銘詩以望公封<hi>音去聲</hi>慰我<lb/>
永懐公則何欠<lb/>
　　王遵墓誌銘<lb/>
<pb n="KR4d0476_WYG_009-28a"/>
汴人王誠仲敬䘮其兄子遵于廣文之官舍夫婦哭之<lb/>
慟耆老諸生不忍聞三日殯于佛寺哀動路人有不忍<lb/>
觀者始余聞遵讀書金陵學舉子業父母愛之諸父愛<lb/>
之仲敬尤愛之以廬陵多士使來卒業比及三年而歸<lb/>
父母見之何如其喜也而未及數月以䘮歸將何以塞<lb/>
其父母之悲此宜仲敬夫婦所為哭泣悲哀不自勝者<lb/>
也遵將歸葬仲敬泣而言曰誠不忍吾兄見此子之生<lb/>
行死歸安得先生長者賜之一言是使斯子為不朽而<lb/>
<pb n="KR4d0476_WYG_009-28b"/>
吾兄為不恨也且不虚來廬陵不得誠不可以為人<lb/>
弟敢告又曰誠兄弟八人遵在諸子中最長且賢不肯<lb/>
一日去誠以㜐而乃從誠宦學以死也傷哉乎遵敢請<lb/>
余感仲敬克友閔遵不幸乃叙次而銘之王氏繇濟南<lb/>
歴城徙家汴考城繇歴鵲山徙葬城次岡贈朝列大夫<lb/>
同知汴梁路總管府事都尉太原郡伯諱興其曽大父<lb/>
朝列大夫廣州路總管府治中致仕諱或其大父登仕<lb/>
郎大平路總管府知事諌其父母劉氏聘劉氏遵字克<lb/>
<pb n="KR4d0476_WYG_009-29a"/>
勉生廬陵以大父大徳丙午判安福州之嵗死廬陵以<lb/>
季父至順庚午教授之嵗十月二十四日也年二十有<lb/>
五以某年月日葬某所銘曰<lb/>
生於斯死於斯銘於斯其魂氣無不之也其死而有不<lb/>
澌者矣<lb/>
　<lb/>
　<lb/>
　<lb/>
<pb n="KR4d0476_WYG_009-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　申齋集卷九<lb/>
</p>
<p>
</p>
  </div>
</body>
</text>
</TEI>
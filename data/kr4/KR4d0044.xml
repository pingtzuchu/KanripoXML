<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>公是集巻一</head> <lb/>
    <p>
<pb n="KR4d0044_WYG_001-1a"/>
欽定四庫全書<lb/>
　公是集巻一<lb/>
　　　　　　　　　　　　宋　劉敞　撰<lb/>
　賦<lb/>
　　秦昭和鐘賦<hi>并序</hi>
　　　袐閣有秦昭和鐘形制絶異其始得之豳雍之<lb/>
　　　間其銘首曰不顯朕皇祖十有二公云云其藏<lb/>
　　　于冊府久矣予因為之賦<hi>直集賢院作</hi>
<pb n="KR4d0044_WYG_001-1b"/>
閱故府之藏器厯先秦之遺蹤哀三代之逾逺美昭和<lb/>
之寳鐘何形制之瑰譎駭觀聴之鮮同上盤拏而夭矯<lb/>
若騰蛟兮升龍下紛結而扶倚狀菱華與芙蓉彼僻陋<lb/>
之小國曽鑄作之絶工非以其銘祖考之休烈交人神<lb/>
之肅雝者哉越千祀而獨存兮俟有道而一見諒鬼神<lb/>
之圖佑兮諶盛徳之幽贊夫固夏聲之所出兮襲二周<lb/>
之餘徽苟延陵之既沒兮哀知音其為誰詢欵識之尚<lb/>
傳兮邈沮頡之遺迹世行隸之趨俗兮又雖久而不覿<lb/>
<pb n="KR4d0044_WYG_001-2a"/>
響沈潛以寂黙兮文幽晦而蔽匿鮮人情之好假兮在<lb/>
獨異而為謫幸䝉君之厚徳兮發隂壤之祕封去瓦石<lb/>
之汚處兮厯君門之九重庇高閣之虛爽兮参衆寳而<lb/>
見容儷笙鏞以干際兮終詭時而不逢審則而儀量兮<lb/>
尚毋惑于權度推律而攷鈞兮猶將謹夫韶濩等棄之<lb/>
而勿庸兮喟觀者之未悟保厥美以安處兮焉惆悵而<lb/>
懐遇<lb/>
　　栟櫚賦<lb/>
<pb n="KR4d0044_WYG_001-2b"/>
圓方相摩純粹精兮剛健専直交神靈兮馮翼正性栟<lb/>
櫚榮兮中立不倚何亭亭兮受命自天非曲成兮外無<lb/>
附枝匪其勞兮宻葉森森劒㦸鋩兮温潤可親亷而不<lb/>
傷兮霜雪青青不凍僵兮壽比南山邈其無疆兮被髪<lb/>
文身何佯狂兮沐雨櫛風蹇無所妨兮苦身克已用不<lb/>
失職兮磨頂至踵尚禹墨兮黄中通理類有得兮屹如<lb/>
承天孔武且力兮懔其無華不尚色兮表英衆木如繩<lb/>
墨兮播棄蠻夷反自匿兮遯世無悶曷幽嘿兮明告君<lb/>
<pb n="KR4d0044_WYG_001-3a"/>
子吾將以為則兮<lb/>
　　罪歳賦<hi>并序</hi>
　　　星傳曰歳星所居五榖逢昌又曰其國不可伐<lb/>
　　　伐之反受其殃所從來逺矣自去年而歳旅于<lb/>
　　　鳥帑及今朞焉鳥帑曰翼軫翼軫楚也自黔中<lb/>
　　　至于長沙自鄢郢至于鄂皆楚也于歳星至之<lb/>
　　　日郢大水壊其兩邑其後黔中長沙之蠻皆叛<lb/>
　　　所殺掠編户不可勝紀吏士死者數十人厮役<lb/>
<pb n="KR4d0044_WYG_001-3b"/>
　　　扈養死者數千人今又大旱安在其逢昌且不<lb/>
　　　可伐也予甚惑之作罪歳賦云<lb/>
昔余受命于聖哲兮謂天道其不吾欺何重華之莫予<lb/>
諒兮忽乎使予以交疑歳涒灘之南征兮旅鳥帑以徘<lb/>
徊美瞽史之有言兮曰允慶而無菑皇天既付至仁兮<lb/>
固下民以為歸忽不察予𠂻兮紛多故而逢殆民離㪚<lb/>
而震愆兮洵擾擾兮晦在何向者慕用之誠兮今顧為<lb/>
此敦害水與旱以並爽兮中與外而交悴天蒼蒼其不<lb/>
<pb n="KR4d0044_WYG_001-4a"/>
言兮吾誰與鑒夫賞罰吾初惡夫倿人兮在邦家而必<lb/>
聞羗名是而實非兮苟以濟夫不仁何重華之昭晰兮<lb/>
猶有此之不情棄終古之所守兮喪厥初之令名察重<lb/>
華其若兹兮又况三苖與驩吺寕世道之交喪兮余壹<lb/>
不知其郵入周章兮帝廷出旁皇兮兩垣哀蠢蠢兮下<lb/>
民君胡悅而宴安祛君蔽兮任忠敷大徳兮無窮降福<lb/>
兮穰穰憂民兮<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>徃者不可及兮來者猶可終也<lb/>
　　病暑賦<lb/>
<pb n="KR4d0044_WYG_001-4b"/>
伊年六月天久不雨陽亢而不能反隂笮而不能舉赫<lb/>
兮歊歊上下癉暑其中人也螴蜳鬱蠖若曛若曜若烹<lb/>
若灼若病大甚而不可救藥若壯士之困而草之解縛<lb/>
若昔酒之酲若毒蠱之蠚若漬膠漆若僨溝壑若商之<lb/>
季懔乎厥角若秦之敝無所措手足目眩白黒耳亂清<lb/>
濁噫其甚也哉彼天地之上信有所謂造化者耶隂陽<lb/>
之樞信有所謂陶冶者耶一動一靜信有所謂槖籥者<lb/>
耶彼其鎔之爍之炊之沃之萬物職職其所以作也耶<lb/>
<pb n="KR4d0044_WYG_001-5a"/>
惟共若是是以少者且壯而老矣鮮者且花而槁矣若<lb/>
膏之燃若薪之傳若影之改而不見其眹焉豈不悲夫<lb/>
孰能違俗之昬昬去物之汶汶款大莫之所極超無有<lb/>
而獨存亘萬古而一息兮吾請從其後云<lb/>
　　離憂賦<lb/>
抱戚戚以長處兮弔惸惸以自眎魂離離以駿邁兮精<lb/>
䝉䝉而就翳氣貿亂以轇轕兮形爽沕而荒瘁信民生<lb/>
之多囏兮伊天命之方摯知隕性之無續兮畏忝經而<lb/>
<pb n="KR4d0044_WYG_001-5b"/>
遺義日月騰以漂忽兮春與秋其狎至卒撫心以抑志<lb/>
分諒投艱以遺大胄帝堯之餘烈兮厯三正而相仍下<lb/>
天漢而逾熾兮啟東藩于大彭國交訌以泯棼兮賢辟<lb/>
世而迅征遡江介以幽處兮汔三徙而弗聲求王明而<lb/>
受福兮祖來儀于太平<hi>自彭城以來凡三徙皆江南</hi>友羣龍以登績<lb/>
兮敕休命于逺夷兆别子于都邑兮更名教于京師繇<lb/>
清白以象賢兮爰頽慶而厯兹馭長䇿以遹駿兮周窮<lb/>
荒而不疑敵輸歡以馴教兮𤏡變服而來嬉中心實使<lb/>
<pb n="KR4d0044_WYG_001-6a"/>
生外兮諶大道之難推惟保姓之蟬聮兮上参差以千<lb/>
歳裕後葉之孔艱兮憚情申而事廢志激揚之未究兮<lb/>
不克荷而為罪誨丁寕之在耳兮洵僶俛而違殆忽馳<lb/>
思于昊天兮又寤擗而自懟發與齡以交永兮旦命訴<lb/>
而罔害凉不肖而遘愍兮曽夫人之髣髴原本始而罔<lb/>
豫兮心沸湯以崩潰靦履厚而戴髙兮顧久生其誰賴<lb/>
願去人間以超舉兮復供養以弭憂苟一覩于顔色兮<lb/>
豈餘生之足留中怳惚而自失兮恭聞命乎前修天不<lb/>
<pb n="KR4d0044_WYG_001-6b"/>
可以忌兮道不可與謀毋苟襲匹婦以圖諒兮固將徇<lb/>
騫父以寡尤<lb/>
　　在陳賦<hi>并序</hi>
　　　予讀孔子世家蓋三至陳皆困焉及他傳說亦<lb/>
　　　徃徃言孔子在陳事竊以謂賢者辟地翔而後<lb/>
　　　集危邦不入亂邦不居以彼其明聖則宜有以<lb/>
　　　先知無顛沛之憂矣然而動離厄難至于門人<lb/>
　　　加疎喟然思歸遂終不寤何哉予甚惑焉作賦<lb/>
<pb n="KR4d0044_WYG_001-7a"/>
　　　以辯之<hi>陳州作</hi>
循太昊之故墟兮撫上古之遺風世超絶而莫紀兮竊<lb/>
獨悲夫孔公在天縱之將聖兮亦何所其不容周四海<lb/>
而厯聘兮汔棲遲于此邦似先迷而後得兮反過涉而<lb/>
為凶方從者之告病兮門人愠而加疎雖藜羮有不具<lb/>
兮死與生而雜居麟傷足于鉏商兮龜見縻于豫且處<lb/>
陷阱而不知避兮謂聖智其焉如其身之不皇恤兮庸<lb/>
後世之能圖游中國莫我信兮在蠻貊而行乎吾誠疑<lb/>
<pb n="KR4d0044_WYG_001-7b"/>
此二三兮亦君子之病諸惟㣲服以過宋兮又接淅而<lb/>
去齊詭蒲盟而信邁兮臨晉淵而思歸狂狡無所售其<lb/>
謀兮姧邪不得以遂非亦何先覺之昭昭兮至于今而<lb/>
忽迷信天命之固然兮亦人事之未盡非驕氣與矜色<lb/>
兮謬伯陽之所徇儻修身以飾智兮惑任公之幽訓不<lb/>
捐盡而絶學兮傷萊子之深吝時滑稽而倨傲兮自晏<lb/>
嬰而患進夫大白必汙兮大直必曲賫章甫而適越兮<lb/>
諒求榮而愈辱天下多大國兮何必安此陋俗謂舜後<lb/>
<pb n="KR4d0044_WYG_001-8a"/>
為庶幾兮曰不知韶之已亡明楛矢之逺集兮既驚愚<lb/>
而駭狂不徳我以刺譏兮反仇予以甲兵鷾鴯之智不<lb/>
給處兮千古之愚而知來孰有誠明之全徳兮顧臨幾<lb/>
而惑哉信天命之固然兮迨無妄而為災所貴松栢之<lb/>
特操兮非以其在春夏而青青必將厯歳寒而後彫兮<lb/>
斯可以見天地之炳靈且夫水激則旱矢激則逺孰知<lb/>
夫桑落之下兮乃春秋以終顯感吾黨而懐歸兮聊舒<lb/>
憂以淫衍躬木鐸而周流兮豈戚嗟而思反<lb/>
<pb n="KR4d0044_WYG_001-8b"/>
　　竒羊賦<hi>并序</hi>
　　　今年有貨藥于市者牽一羊有三口觀者異之<lb/>
　　　或謂物有同類而殊名六合内毛羽鱗介不可<lb/>
　　　勝紀也其罕見者人則怪之此儻自一物而未<lb/>
　　　必羊也為作賦訂其意<hi>庚子作</hi>
伊造化之播物兮猶巧冶之曲變雖轇轕而紛錯兮亦<lb/>
同形而相嬗何茲羊之瑰異兮邈獨違于天理孰祖胄<lb/>
之自出兮不屬毛而離裏察飲齕其如衆兮駭形貎之<lb/>
<pb n="KR4d0044_WYG_001-9a"/>
特詭嵒兮運頤粲兮嚼齒剛外柔中名祥實毁安芻拳<lb/>
之近禍兮衆樞機以便已彼率然之救首兮雖謝害而<lb/>
弗如蚘爭利而自傷兮愧厥貪之有餘揆四氣之平分<lb/>
兮察五緯之盈虚萬物莫能兩大兮是曷徳而至于斯<lb/>
體離明之炎上兮曽何視之不逺象兑説之引吉兮又<lb/>
奚很之甚反抑神靈所不化兮宜茲世之或鮮儻殊方<lb/>
之異禀兮固非吾人之能辨或曰士之怪羵羊兮殆季<lb/>
孫之所嘗得無將聖之𤣥覽兮夫孰鑒其肝鬲或曰羊<lb/>
<pb n="KR4d0044_WYG_001-9b"/>
之神獬豸兮自堯時而來覿蔑庭堅之明允兮尚焉誶<lb/>
夫枉直試刑之而不嘷兮諒以判夫羣惑誠存之而勿<lb/>
論兮慕哲人之遺則<lb/>
　　下令如流水賦<hi>以令順民心如流水矣為韻</hi>
因人而治惟徳之優下令而順如水之流葢有悅從之<lb/>
美而無底滯之憂命苟出中勢殆無于反汗理符趨下<lb/>
速奚止于置郵稽昔伯臣誕修人紀謂君者所以出令<lb/>
必先于得衆令者所以馭俗故譬之流水得其道則萬<lb/>
<pb n="KR4d0044_WYG_001-10a"/>
方咸若猶川之決焉失其義則千里違之如澤之壅爾<lb/>
必也訏謨定命平易近民使上有淵源之喻下無墊隘<lb/>
之因先甲後庚示國彛之必信開物成務俾王澤之咸<lb/>
均且夫政不出于上則民無所軌令不行于下則君失<lb/>
其勢欲其出于上莫若壹而止欲其行于下莫若順而<lb/>
已是以喻彼旁流逹茲至理下而忘返源于君豈源于<lb/>
山乎逝者如斯漸于人不漸于海矣取類為密貽謀孔<lb/>
深葢憲度者國之紀而主上者民之心孚號未明戒泉<lb/>
<pb n="KR4d0044_WYG_001-10b"/>
流之胥敗逺猶斯布畏川壅之為臨邇罔弗從逺無不<lb/>
順四邦之内泳其沫窮海之表䝉其潤木鐸修禁譬決<lb/>
䝉而就卑象魏觀書法行險而有信如是則君之發令<lb/>
也可不慎夫令之于國也奈何忽諸焉有水逆行而物<lb/>
無傷者令廢格而國不亂歟與其亂而救于後孰若詳<lb/>
而慎其初得百姓之歡曽建瓴而何逺硏諸侯之慮非<lb/>
赴壑而焉如已矣乎功以衆成官以理盛未有違衆而<lb/>
功遂越理而官正故君子于流水必觀焉以其有似于<lb/>
<pb n="KR4d0044_WYG_001-11a"/>
令<lb/>
　　登臺觀雲賦<hi>以書其祲祥以為歲備為韻</hi>
天事見象人君順時登觀臺而謹爾候雲物以書其陟<lb/>
茲累土之居非求自佚占彼垂天之狀庶或前知古之<lb/>
為邦敏于節事葢隂陽之數不可以獨越則水旱之變<lb/>
冝先其未至升高而望是臺也固經始于子來推象而<lb/>
言彼雲也可逆為于歳備貴若侯氏尊如天王並有事<lb/>
于覽觀示察微于祲祥誠由慎徳者固務民者昌峻或<lb/>
<pb n="KR4d0044_WYG_001-11b"/>
九層豈憚煩于陟降變惟五色殆無惑于豐荒若乃日<lb/>
月分至春秋啟閉氣動乎下而雲為之出祥見乎上而<lb/>
物莫能蔽于是儼君儀以居髙詔保章而占歳義殊臨<lb/>
國固無魯史之譏志取望氛允恊楚臣之說豈不以先<lb/>
天者天所不違憂民者民亦說隨故登臺也可以知勤<lb/>
民之至觀雲者可以見奉天之為因爽塏以四通髙為<lb/>
貴者辨郁紛之萬狀書用識之毋以臺為奢其意甚美<lb/>
毋以雲為逺其應甚邇胡不揆厥攸建察其所以備不<lb/>
<pb n="KR4d0044_WYG_001-12a"/>
虞者善政有焉無逺慮者近憂至矣故漢明復古見頌<lb/>
于孟堅魯僖秉常取貴于左氏稽合典禮昭明策書非<lb/>
臨下之為樂葢恤人而有初寓目以觀陋章華之奉已<lb/>
非煙是紀類河廣之跂予彼執同律者聴軍事之吉凶<lb/>
序星辰者詔天文之精祲雖均先見之美本非南面之<lb/>
任固未若躬靈臺而候五雲順四時以施禁<lb/>
　　無可無不可賦<hi>以聖人之道應物無方為韻</hi>
有能有不能之謂賢無可無不可之謂聖賢也者擇善<lb/>
<pb n="KR4d0044_WYG_001-12b"/>
而固守聖也者體神而終靜萬物並作無得稱其名億<lb/>
變齊同莫不盡其性且夫自然為質不測為神尸居而<lb/>
龍變天運而日新能體全徳是謂至人故雖有取捨其<lb/>
迹難窺雖有去就其情不私寂爾任物汎乎適時且若<lb/>
是而已矣曽何足以間之是以語著仲尼之賢毋意毋<lb/>
必詩頌文王之美不識不知豈非可否者俗之明變化<lb/>
者聖之道游于俗内者須有適而有莫躋于聖域者亦<lb/>
奚醜而奚好序才而處彼誠一曲之人與化而遷此盖<lb/>
<pb n="KR4d0044_WYG_001-13a"/>
上天之造其大也無為其行也善應體逹節以素遊觀<lb/>
萬物以交勝進退有義可以其理求用舍無常難以其<lb/>
類證是故雖柳惠之并容伯夷之不屈各自守于一節<lb/>
詎兼通于庶物夫惟抱惟睿之識應變而不窮蹈無名<lb/>
之方旁行而弗咈且世之所謂可者未必可世之所謂<lb/>
愚者未必愚故信其可而作將同乎芻狗指其愚而去<lb/>
何異乎守株必也行無轍迹獨與道俱苟出處之非地<lb/>
豈汙隆之在吾智絶自私信能周于萬類大斯容物亦<lb/>
<pb n="KR4d0044_WYG_001-13b"/>
允奉于三無得是道者靜而聖動而王葢舉一而廢百<lb/>
者陋賤彼而貴我者亡苟非聖人之性也孰能若是其<lb/>
無方者哉<lb/>
　　我戰則克賦<hi>以仁義行師何有不克為韻</hi>
以仁合衆以義濟師内輯和于中國外震憺于四夷當<lb/>
之者失其據動之者悅也隨故曰我戰則克其義在斯<lb/>
且夫以道徳為藩以禮讓為國以忠信為用以仁義為<lb/>
力故守必有威動則能克葢威也無暴彊之名克也非<lb/>
<pb n="KR4d0044_WYG_001-14a"/>
權詐而得在乎審所治修厥誠使民愛之若父母而敵<lb/>
畏之如神明若是則綏之而服令之而行決機兩陣之<lb/>
間孰能違我制勝千里之外敢有爭衡且兵者凶器戰<lb/>
者危亊何衆人言之甚難而君子用之反易葢言之難<lb/>
以其有後患行之易以其無死地無死地故雖柔而必<lb/>
彊有後患故雖勝而不義籌于廟堂之上寕越余心陣<lb/>
于原野之中罔違朕志且彼慿其衆則不加我民恃其<lb/>
勇則孰若吾仁故金鼓之聲未之能以㑹旌旗之用未<lb/>
<pb n="KR4d0044_WYG_001-14b"/>
之能以陳然而必敗之形曰兆于勍敵獨克之勢方在<lb/>
于斯人是以堯伐三苖禹誓羣后髙宗討叛于鬼方周<lb/>
武致戎于商紂念刺伐而豈無謂奔北而則不乃知戰<lb/>
在勝不在多術在徳不在他是以棄天時與地利貴王<lb/>
道與人和四國順之顧獨夫其安徃上帝臨汝非大凱<lb/>
而如何若是失吾道者棄其衆敗其績亦孔之醜用吾<lb/>
義者保其國伏其敵于戰何有葢用不用之間為克不<lb/>
克之道是以喟然嘆曰莫我知也夫何功業之可偶<lb/>
<pb n="KR4d0044_WYG_001-15a"/>
　　孔子佩象環賦<lb/>
謙以比徳取其無窮聖人雖明而若䝉雖盈而若沖卻<lb/>
佩玉以居讓用象環而飾躬生而知之謙不期于比徳<lb/>
文為貴者義可見于無窮原夫服物者常士之儀佩用<lb/>
者衆人之飾左結右設所以助成于儼恪退揚進揖所<lb/>
以豫防于淫慝然而非上聖之法豈中庸之徳故我以<lb/>
象為佩因環作則瑳而備用識純粹之積中循之無端<lb/>
妙變化之不測豈無珠璣惡夫尚竒豈無金碧為其異<lb/>
<pb n="KR4d0044_WYG_001-15b"/>
冝獨資巴浦之美外恊聖師之為昔以賄而焚軀吾無<lb/>
取爾今中規而成象禮亦冝之豈徒觀夫粲如英瓊結<lb/>
以綦綬参逢掖而並用約華組而獨受徑雖五寸以文<lb/>
理而獲稱佩可終身由旋相而見取然則服稱其貎之<lb/>
謂中禮徳過其飾之謂好謙陋白珩之致侈抱素修以<lb/>
無嫌容止可觀治獸齒而為用肉好若一偉儒服之相<lb/>
兼雖無鏘鳴之音吾見其美雖無希世之價吾貴其理<lb/>
葢退讓者君子服焉易簡而王事得矣豈非抗逹節之<lb/>
<pb n="KR4d0044_WYG_001-16a"/>
休風導將聖之深㫖飾櫑劒而崇武未可儗倫佩緩玦<lb/>
以斷疑胡能為比象者何如由象表而名諸環者孰謂<lb/>
自環中而録夫游心于象表則合乎天縱應物于環中<lb/>
則契乎道樞嘉名體之脗合諒竒衺之獨無盛服以行<lb/>
初訝執規之子鞠躬而至適同反絶之夫嗟乎微言既<lb/>
亡去聖彌久葢思其人則想見其為狀玩其服則兼明<lb/>
其所守有㫖哉賦仲尼之象環不然則不<lb/>
　　季春出火賦<hi>以季春出火象天為之為韻</hi>
<pb n="KR4d0044_WYG_001-16b"/>
國有常憲月當季春俾出火以便俗示奉天而牖民治<lb/>
厯明時占心宿之昬見範金合土順炎精之日新眇觀<lb/>
古初啟迪法象星之神也猶隱見之有序火之利也冝<lb/>
出納之無爽葢天人之相與或精祲之交蕩得不慎爾<lb/>
日用戒茲炎上著于月令候建辰而勿逾儆乃官儀敕<lb/>
司爟而攸掌用能與世垂法授人以時仰列舍以欽若<lb/>
率百工而悅隨察夫日月之交歳既單矣謹此陶冶之<lb/>
用民咸從之肇自五帝至于三季雖建國之不同其修<lb/>
<pb n="KR4d0044_WYG_001-17a"/>
火也無異葢以稽合乾度丕承天意且謂阜財之道貴<lb/>
節用而遵常熯物之功罔奸時而邀利是以及大辰之<lb/>
初見因成象之自然奮木鐸以修禁正夏數之得天大<lb/>
則焚于草萊符戴氏之舊記小亦鑽夫榆柳協鄹子之<lb/>
遺篇噫為政者毋慢于從辰制器者勿亟于行火慢則<lb/>
匱民而乏用亟則爭明而取禍故相土正其序商人因<lb/>
而勃興子産失其常士弱議其不可非夫識蹈先覺智<lb/>
周百為厯春秋而協紀奮淳耀以從冝又安得百姓與<lb/>
<pb n="KR4d0044_WYG_001-17b"/>
能咸冨陶鈞之化六府交正蔑聞災燀之期彼候西陸<lb/>
以啟冰占定中而揆日或義専于薦享或功止于宫室<lb/>
豈若詔司存而火紀時焉器用于是乎出<lb/>
　　王配于京賦<hi>以王配于京世徳作求為韻</hi>
大哉天祚明徳世有哲王纉乃祖之休烈配于京而溥<lb/>
將三后成功逹孝思而維則四夷面内知聖徳之無疆<lb/>
且昔者羣雄紛爭五季昬忒惟我藝祖自天生徳内揖<lb/>
讓以興治外征伐以宣力武節飆逝怙惡者喪其巢盛<lb/>
<pb n="KR4d0044_WYG_001-18a"/>
徳日新為善者得其職于是餘孽未靖神宗作求躬一<lb/>
戎以歸獸曠百王而繼周正朔所加葢罔有于不服封<lb/>
禪之禮猶未遑乎聿修克成大勲用集先帝丕顯元徳<lb/>
發明王制上則升中于天下則作程于世故創業如彼<lb/>
之艱難守成若此之昭晳豈非文武並用而治亂隨時<lb/>
明聖不同而述作相繼者哉冝乎世濟厥美工配于京<lb/>
實對越而在上茲遹駿而有聲亦何必道上古之書希<lb/>
成康之治語鴻荒之事慕堯舜之名且夫湛恩濛涌而<lb/>
<pb n="KR4d0044_WYG_001-18b"/>
易豐憲度著明而不昧故王在京而善繼帝在天而克<lb/>
配豈獨下武之什歌周發于丕承同墠之靈美姬公于<lb/>
裒對且上方法太祖之武以平叛繼二宗之文以永圖<lb/>
越無名之蕩蕩返茲世之于于因斯談之則何貴乎周<lb/>
鎬攷于徃者將孰先于浚都客有起而頌曰於皇上天<lb/>
輔景鑠兮有赫天子恢聖作兮祗遹祖考垂矩矱兮萬<lb/>
有千歳永欽若兮<lb/>
　　貴知我者希賦<hi>以知我者希其貴多矣為韻</hi>
<pb n="KR4d0044_WYG_001-19a"/>
衆所共知者其器小人鮮能察者其理微故聖人不從<lb/>
事于俗老𥅆貴知我者希和其光同其塵毋䘏驁民之<lb/>
怨出乎類拔乎萃豈嫌舉世之非然後覩其操之暠暠<lb/>
見其徳之巍巍已古之聖賢以賤為在人以貴為在已<lb/>
葢審乎内外之分辨乎榮辱之理是以不同譽于流俗<lb/>
期度越于諸子豈以其重若彼其輕若此未遘真賞雖<lb/>
多亦奚以為忽逢知音有以少為貴矣且夫在邦必聞<lb/>
者斯佞人之行也遯世無悶者惟有徳者能之如是則<lb/>
<pb n="KR4d0044_WYG_001-19b"/>
苟患乎不立無憂乎弗知遇非其人則同舟有胡越之<lb/>
異得其所謂雖萬世猶旦暮之期物固有密不若疎衆<lb/>
不若寡與其顯于常士孰若稱于識者盡獲下流之譽<lb/>
我必其辱焉一遇忘言之知吾見其珍也譬夫荆山之<lb/>
璞以非寳見欺魯郊之獸以不祥獲疑及夫被旌于卞<lb/>
氏見賞于仲尼然後一角之麟後王明其瑞矣連城之<lb/>
璧厯代仰夫温其況乎道之精者可以神交不可以功<lb/>
計意之微者可以心照不可以言謂是以知之彌衆者<lb/>
<pb n="KR4d0044_WYG_001-20a"/>
其術彌下識之愈希者其身愈貴亦猶巴人之唱苟下<lb/>
里皆可以繼聲虞韶之音非至人不能以忘味豈徳與<lb/>
世邈者應必少技與衆同者和必多多而易求斯賤也<lb/>
已少則難得非貴如何嗟乎世之士務于人之知而不<lb/>
計其不可急于已之貴而不悟其在我將市義于比周<lb/>
而衒名于衆夥斯人也鄉原之徒歟道奚由果<lb/>
　　三命不踰父兄賦<hi>以内朝治親尊卑以齒為韻</hi>
元聖制禮内朝治親屈三命之殊寵後先生于下陳受<lb/>
<pb n="KR4d0044_WYG_001-20b"/>
位造庭義不踰于父行循牆盡禮恭無亂于天倫古訓<lb/>
與稽舊章為美正外者必慎其内化逺者亦資于邇由<lb/>
是敕公侯以惇睦自燕朝而基始班異官爵位雖極于<lb/>
命卿誰無父兄理自冝于序齒疎不凌近卑不瀆尊修<lb/>
之廷内而君臣之叙立逹于天下而孝友之教存車馬<lb/>
之賜雖優豈無定著長㓜之倫勿廢以詔後昆然則百<lb/>
官疎也故朝于外九族親也故治于内于外故右賢而<lb/>
貴爵于内故尚親而立愛貴爵然後知王官之不可亂<lb/>
<pb n="KR4d0044_WYG_001-21a"/>
立愛然後見人道之不可廢禮或三賜親惟一槩若弟<lb/>
若子敢介寵而自矜有尊有先冝適卑而少退肅肅合<lb/>
族雍雍在朝飾情文而皆盡戒容貎之有驕名位不同<lb/>
彼鄉飲也或不齒之為尚少長有禮此宗室也冝入事<lb/>
而勿佻且夫事父嚴則忠可資于君事兄謹則順可逹<lb/>
于治故尊尊貴貴者禮之叙親親長長者仁之至奈何<lb/>
治其外不修其内有其一遂慢其二爵雖元士非父黨<lb/>
之可踰位絶諸昆亦鴈行之相次職在庶子教成有司<lb/>
<pb n="KR4d0044_WYG_001-21b"/>
示訓民于親愛昭辨等于尊卑想攷父之益恭由茲可<lb/>
見雖唐堯之惇叙捨此奚為是謂人之大倫國之元紀<lb/>
以睦兄弟以親父子貴無驕汰之失賤有和順之理故<lb/>
曰正家而天下平非此則何以哉<lb/>
　　士摯用雉賦<hi>以相見之禮庸雉為摯為韻</hi>
士之相見摯以為儀必用雉以將命取擇交而有時見<lb/>
于所尊常難進而謹爾執以自致示守介而如之伊昔<lb/>
聖王慎別名類知禮之貴者毋䙝欲人之交也有義由<lb/>
<pb n="KR4d0044_WYG_001-22a"/>
是逺取諸物必依于摯四民殊業士獨有于常心六禽<lb/>
異名雉可昭于尚志將使謹爾攸執慎其所從深明出<lb/>
處之趣無煩左右之容志恥懐居擇文禽而章物義羞<lb/>
屈節視疏趾以思庸且夫無因而至者殆或可疑非禮<lb/>
而動者何足為見必將稱摯以仗信飭躬而進面雉實<lb/>
有别士非自衒從大夫之後秉殊羽舞之為游諸公之<lb/>
間拱若山雌之薦豈非用舍殊檢尊卑異冝仰羔鴈而<lb/>
非僭顧雞騖而若遺潔已不汙取象爰資于禽作多文<lb/>
<pb n="KR4d0044_WYG_001-22b"/>
是冨著誠足驗于離為然則可殺不可辱者人之賢易<lb/>
得而難畜者鳥之美將因物以昭徳故習容而奉雉是<lb/>
以周公創典咸等于諸臣虞舜省方特稱夫一死彼佩<lb/>
瑗玦者但旌于屢斷秉文行者或示于有章豈若煥翬<lb/>
翟而拱揖盛辭讓之交相事賢友仁我則逹剛毅之節<lb/>
書名委質我則示耿介之方惜乎古風既渝澆俗寖啟<lb/>
進則無仗節之教退則多競進之禮吾乃知摯雉之儀<lb/>
為國家之大體<lb/>
</p>
<p>
</p>
  </div>
<div>
<head>公是集巻二</head> <lb/>
    <p>
<pb n="KR4d0044_WYG_002-1a"/>
欽定四庫全書<lb/>
　公是集巻二<lb/>
　　　　　　　　　　　　　宋　劉敞　撰<lb/>
　賦<lb/>
　　御試戎祀國之大事賦<lb/>
戎在禦侮祀専饗神皆有邦之大事豈庶政以同倫宜<lb/>
社而行外伸威于殊俗受釐以報内均福于生民蓋所<lb/>
謂朝廷之先務教化之本因者也稽合前經發揮至理<lb/>
<pb n="KR4d0044_WYG_002-1b"/>
政有常法事或殊軌以保民者莫若戎以馭神者莫如<lb/>
祀善師不戰諒治體之孰加精意克禋眷彞倫之莫擬<lb/>
是故將命武事也必有歸脈將格神貺也必先執膰蓋<lb/>
大其所當大尊其所可尊干戈肖躬信丕經之斯在玉<lb/>
帛薦徳㣲末節以同論然則治道有後先國務有小大<lb/>
威四海者兵為急敘五經者祭為最民神之事不一皆<lb/>
以底和平腥熟之俎不同皆以福中外故聖王勞意于<lb/>
用衆致誠于逆禧動則謹爾下皆仰之知夫事之大不<lb/>
<pb n="KR4d0044_WYG_002-2a"/>
在于彼禮之重莫先于斯亦猶仲尼陳三慎之端惟齋<lb/>
及戰箕子序八政之目兼祀與師用能祭典不奸天威<lb/>
無隕或謹以進胙或重之受脈邇遐一體<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>武節而服<lb/>
從上下交歡欣徳馨之明允故曰聖人之祭不能獨豐<lb/>
天下雖治亦将禦戎大而慎之則蒙福細而慢之則亡<lb/>
功謹禁暴戢兵之機惟政之本明昭孝息民之義何治<lb/>
之隆盛哉丕冒羣生欽崇大節非戎無以威遠非祀無<lb/>
以著潔故蠻夷服而鬼神饗焉有以緝熙于鴻烈<lb/>
<pb n="KR4d0044_WYG_002-2b"/>
　　化成殿瑞芝賦<hi>以天瑞明徳芝秀於殿為韻</hi>
惟皇四世徳茂洽乎無極仁化昭乎上天伊中扆之祕<lb/>
地擢靈芝乎盛年徒觀其萃寳玉浮紫煙浸瑞露涵靈<lb/>
泉華煜燿居蜎蜵葢所謂非致而致自然而然者也始<lb/>
其禦人獻祥宫童效異按以神謀稽以天意參以人事<lb/>
驗以孝治伊化成者所以昭徳至乎無窮亦芝秀者所<lb/>
以見美包乎衆瑞是謂道與之貎人與之名騰茂實飛<lb/>
英聲昭絶代烜後生金為之華兮玉為之英報景貺融<lb/>
<pb n="KR4d0044_WYG_002-3a"/>
休明揚盛徳諴至誠帝錫之命兮神儲之精怳爾而就<lb/>
倐焉而榮豈蕩蕩黙黙不知其力天台以三秀為竒銅<lb/>
池以九莖夸徳語地則幽鄙較美則昬昃豈若功就三<lb/>
后上陟于帝廷氣涵九重中位于樞極于是天子怡爾<lb/>
而念茫然而思且曰見瑞而怠者雖于災變無以異矣<lb/>
聞美而勸者吾與大夫其勤圖之乃命吉士賓逺夷捐<lb/>
不急之務隆日新之基夫然者将以升介丘之禪修后<lb/>
土之祠豈獨堯仁如天紀生階之蓂莢漢道雜霸詠齋<lb/>
<pb n="KR4d0044_WYG_002-3b"/>
房之紫芝而已哉于是撃壤之臣稱而言曰靈芝伊何<lb/>
有徳斯秀昔聞其傳今遂于覯濯淳治于風俗熙元化<lb/>
乎幽陋是宜薦郊廟垂策書被金石昭樂胥使同穎之<lb/>
禾不能逺過連理之木無以加於亂曰宋治有道自天<lb/>
眷兮祥氣回復于斯殿兮萬有干歲尚無變兮<lb/>
　　后非賢不乂賦<hi>以君得賢者而後寜乂為韻</hi>
厯選上古究觀盛君将圖治以無非忽得賢而未聞兼<lb/>
聴萬機思降衷而俾乂敷求多士貴圖任而成勲發揮<lb/>
<pb n="KR4d0044_WYG_002-4a"/>
舊經稽合至徳民不能自治待君而率教君不能獨化<lb/>
待賢而宣力是以博選羣智仰成衆職同體之宻若股<lb/>
肱之自然注意之勞期寤寐而必得此所以流化率土<lb/>
熙功上天髙拱而物服不言而教宣豈非為之用者衆<lb/>
助之治者専聚精㑹神增固本朝之重創業垂統盛推<lb/>
當世之賢且夫外輯四夷内懐中夏一人之明也當戒<lb/>
乎遺逺萬乘之勢也率難乎逮下釐爾天工屬之能者<lb/>
使甚盛之徳覃及乎方隅無窮之休丕承乎宗社以此<lb/>
<pb n="KR4d0044_WYG_002-4b"/>
見非明君毋以得士非賢士毋以康時譬猶濟川者假<lb/>
力乎舟楫禦侮者因備乎藩籬其具修則其事立其用<lb/>
闕則其功隳然而臨政而失人無足觀已捨賢而望治<lb/>
不亦逺而是以聖王總覽英雄旌别能否仄席思進詢<lb/>
謀虚受重祿賞以勸其前逺䜛邪以固其後名澤純粹<lb/>
士得以願忠功烈昭明下欣于戴后且虞舜之聖也由<lb/>
穆穆而興文王之仁也以濟濟而寧葢好善者得民之<lb/>
大略籲俊者事帝之丕經一徳永孚實茂宣于聖職衆<lb/>
<pb n="KR4d0044_WYG_002-5a"/>
材並用彌上燀于君靈盛矣㢤民非后罔安后非賢孰<lb/>
乂母舉枉以亂直母損正以盈穢庶㡬乎太平之功垂<lb/>
萬世而不廢<lb/>
　　觀逺臣以其所主賦<hi>以視其所主人豈廋哉為韻</hi>
善不徒立徳常有鄰将盡遠臣之趣必原内主之因來<lb/>
賓于王信無迷于懐寳深察所館可不誤于知人原夫<lb/>
士無懐居居無常所欲精覈于趣操宜䆒觀于出處葢<lb/>
夫人之過猶各于其黨士之窮必視其所與翔而後集<lb/>
<pb n="KR4d0044_WYG_002-5b"/>
既觀國以來斯為之先容庶推類而及汝誠由攷行于<lb/>
鄉里者易察擇臣于羇旅者難知故論其主也則情可<lb/>
見攷其交也則行不疑仲尼悦司城之賢徳斯著矣商<lb/>
鞅因景監之嬖禍亦宜其固未有仁者而依于不仁義<lb/>
者而寓于不義明君則以此而鑒其下智士則以此而<lb/>
引其類爾慎已歸衆将彼視譬之鳥矣猶有擇木之稱<lb/>
豈伊人焉而謬託身之智然則居上而治者知臣則為<lb/>
優自外而至者無主則不留思得臣必自逺者始思觀<lb/>
<pb n="KR4d0044_WYG_002-6a"/>
遠必以近而求覽乎徳輝雖疏賤而何有賓于私館識<lb/>
邪正之焉廋故曰善以彚征物以類聚士謹身兮誠難<lb/>
乎所寓君相士兮亦先乎得主譬若聲之生響清濁之<lb/>
不欺影之附人曲直之可覩此其分也豈或亂哉是以<lb/>
四方之賢可得而官使一介之士彌務于朋來困雖旅<lb/>
人苟自他而有耀善得常主将藉外而論才已矣乎親<lb/>
仁實然附勢則豈諒䘮道兮固久曷知賢而無㡬孰能<lb/>
舉而行之亦庶㡬乎卓偉者哉<lb/>
<pb n="KR4d0044_WYG_002-6b"/>
　　圭璋特達賦<hi>以圭璋特達昭徳之至為韻</hi>
禮崇朝聘器用圭璋推至珍而在御昭特達以為常抗<lb/>
瑞節而來儀含章有耀先庭實而自至比徳彌光察舊<lb/>
典之遺文窺盛王之懿則圭以底信璋惟輔徳朝而至<lb/>
則上公之饗王后聘而用則諸侯之交邦國雖有皮馬<lb/>
之幣莫得而同升雖有黼黻之珍不能以致飾何哉内<lb/>
不足者籍外以見美質有餘者畧文以効竒我用至寳<lb/>
爾捐末儀自玉人而作矣及賓禮而陳之慎其獨焉有<lb/>
<pb n="KR4d0044_WYG_002-7a"/>
君子之象少為貴者協禮器之辭徒觀夫辨物乎行人<lb/>
正名乎典瑞虹氣温潤珍光純綷陳其數雖待人而彰<lb/>
備其用不因物而致瑑八寸以旁達豈貨之多冠四器<lb/>
而獨升維徳之至且夫結好莫如聘尊王莫如朝斯禮<lb/>
也由玉而後達斯玉也因禮而孔昭天質顒卬以難得<lb/>
而稱貴繅文絢耀雖専達而非驕然則王者之制有尊<lb/>
卑天下之理有本末苟尊矣卑安得而並及是本也末<lb/>
不足以上達因方挺質無一物之可偕判白凝輝非衆<lb/>
<pb n="KR4d0044_WYG_002-7b"/>
珍之能奪噫幣美則禮㡬乎没徳盛則物莫能齊此所<lb/>
以専尚乎寳鎮特旌夫半圭彼束錦加琮何相湏之宻<lb/>
白鹿薦璧何競進之迷貴賤于此乎分媺惡于此乎識<lb/>
譬夫體道者無待而素遊性善者直前而自得則夫學<lb/>
禮之人何怪夫圭璋之特也<lb/>
　　享禮有容色賦<hi>以因聘行享容色可觀為韻</hi>
聘既盡禮享難極恭儼多儀而将事發和氣而盈容庭<lb/>
實序陳嘉奉辭之遜悦賓榮改觀知飾貎之肅雍古之<lb/>
<pb n="KR4d0044_WYG_002-8a"/>
諸侯交于鄰國其聘也珪璋以申信其享也璧琮以徃<lb/>
徳信莫如固則示之誠慤徳莫如厚則論之文飾然而<lb/>
誠慤難以見故嚴其狀貌文飾易以明故逞其顔色儀<lb/>
不及物諒君好之益隆和以宣心何天機之自得想夫<lb/>
肅肅宗廟顒顒國賓能曲直而赴節毋怠荒而亂倫鞠<lb/>
躬之慎也豈不誠善致享之歎也吾無所因奉幣入門<lb/>
有舒揚以率已升堂受命靡促數以臨人然則隆殺者<lb/>
禮之不同文質者儀之可象致辨異于賓主戒猥并于<lb/>
<pb n="KR4d0044_WYG_002-8b"/>
聘享曩子襲而今子禓見美可推正爾容而悦爾顔參<lb/>
和足仰且夫臣之致使也過恭而奚害客之結好也非<lb/>
嚴而何觀葢夫弛張者所以為文武之道茂悦者所以<lb/>
昭邦國之歡寳四器以同升體盛則文縟率衆介而将<lb/>
事心廣而體胖是以上不為縮縮之矜下不為愉愉之<lb/>
盛先私覿以致獻聳溫顔而承命上觀儀禮周公舉此<lb/>
而著經近察魯論仲尼法之以行聘豈非厚恩惠者享<lb/>
不可以闕遠暴慢者色不可以輕必在修采章而時當<lb/>
<pb n="KR4d0044_WYG_002-9a"/>
和體貌而躬行且異察祀于神専尚恭之説㑹同于國<lb/>
擅主詡之名此葢盛升降以示人踐行色而在我濟君<lb/>
靈于輯睦戒臣節于輕惰夫如是享禮之有容奚適而<lb/>
非可<lb/>
　　右射騶虞賦<hi>以右射騶虞天子之禮為韻</hi>
射于右學歌以騶虞示君儀之至重識文教之誕敷王<lb/>
在西郊爰舉尚功之曲聲依九節以成觀徳之謨伊昔<lb/>
武王既平商紂未革新禮聿遵徂后其習射也欲偃武<lb/>
<pb n="KR4d0044_WYG_002-9b"/>
而興文其居學也姑賤左而貴右詩樂之節雖遠及于<lb/>
國風臣主之儀母下瀆于貍首想夫主歸自鎬天方授<lb/>
周外飭萬乗中嚴七騶眷西學而戾止法澤宫而載遊<lb/>
乃習斯射曰昭厥猷<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>矢之威所以服四海揖讓之禮<lb/>
所以懐諸侯苟微仁聲安取正已不有嘉樂孰明盡美<lb/>
故必攷律度于太師辨等威于天子勇非貫革取服猛<lb/>
以示人巧在循聲明備官于同軌且夫射也講徳而繹<lb/>
志序賓而攷聲内可以教士外可以事天習非其地則<lb/>
<pb n="KR4d0044_WYG_002-10a"/>
禮失而亂聴非其節則樂流而偏是故因商人養國老<lb/>
之方抗侯有所奏召南應鵲巢之什舍㧞無愆用能上<lb/>
有常尊下亡僭禮遵國郊而西顧闢儒宫而洞啟彼或<lb/>
教胃昭尚右于質家我以和容歌得賢于治體豈非事<lb/>
為之制物有其儀國之興也建學則不暇王之射也于<lb/>
左則已卑慎所習者誰能間之號稱瞽宗豈特育材之<lb/>
用禮行君鵠必先彼茁之詩稽仲尼之遺言偉宗周之<lb/>
善化急于誘民也故因先代之太學篤于尊王也故正<lb/>
<pb n="KR4d0044_WYG_002-10b"/>
列侯之左射聖人之治世也葢皇皇然豈苟悦于自暇<lb/>
哉<lb/>
　　鄉飲升歌小雅賦<lb/>
古者為國厚于養賢故鄉飲登歌之節取周詩小雅之<lb/>
篇左聖序賓推人聲而在上肆三官始揜風什以居先<lb/>
攷縟儀于古經得嘉言于達者禮有盛而進取儀有輕<lb/>
而迨下燕雖示惠亶合樂于二南飲葢屬民反升歌于<lb/>
宵雅何則養老以教愛上賢而習鄉孝悌之本邦家之<lb/>
<pb n="KR4d0044_WYG_002-11a"/>
光微重禮不能以變俗微備樂不能以賓王由是獻酒<lb/>
于阼席工于堂庶令在位之人徧聞其奏雖用諸侯之<lb/>
樂未失其常且夫教希闊則政昏禮廢壊則民擾十月<lb/>
飲酒也吾猶以為簡三年興賢也吾猶以為少宜乎發<lb/>
徳于民上永言于物表曲髙和寡美周徳之尚衰氣盛<lb/>
化神知王政之有小用能丕變黎俗發揚至和飲雖微<lb/>
也教讓以為主雅雖尊也厚賢而匪他亦猶士冠本微<lb/>
三加爵并之服鄉射至簡一用騶虞之歌葢志恭者貎<lb/>
<pb n="KR4d0044_WYG_002-11b"/>
必甚嚴禮盛者文豈宜畧方将序長幼之等成賓主之<lb/>
樂坐以四面正齒位而無逾倡者二人始鹿鳴而有作<lb/>
然則飲非鄉也不足以敦化歌非雅也不足以獨升仰<lb/>
徳容之交舉俾兆衆之欽承然後和樂而不流符戴氏<lb/>
之著記恭儉而好禮協師乙之所稱是謂導民豈曰崇<lb/>
飲領其音者信國風之為陋處其位者䆒陽禮之有品<lb/>
故曰觀鄉知王道之易易焉由此而可審矣<lb/>
　　不下堂見諸侯賦<hi>以覲禮尊君不下於堂為韻</hi>
<pb n="KR4d0044_WYG_002-12a"/>
諸侯北面天子當陽義葢専于尊主儀蔑聞于下堂順<lb/>
命于王爾有盡恭之節受享于廟此無思降之常原夫<lb/>
制有萬國必依于順時序四朝必示之信所以昭上下<lb/>
之交正示威懐之至慎焉有親屈至尊下從肆覲矧秋<lb/>
見之最質貴君儀之特峻儲精蠖濩俟輯瑞之來升髙<lb/>
拱穆清觀入門之序進大節斯著祲容不䌓下屈體而<lb/>
彌謹上抗威而益尊萬玉前趨伊述職之無爽九筵洞<lb/>
啟奚降階之可言葢覲也所以比天下之功堂也所以<lb/>
<pb n="KR4d0044_WYG_002-12b"/>
示王者之禮必毋損上以益下是謂正位而居體臨軒<lb/>
自若仰徳度之顒顒當扆不遷俯駿奔之濟濟用能制<lb/>
爾多辟宗于大君思體貌之無䙝自廟堂而可分擯詔<lb/>
交相焉取就卑之誚威顔咫尺曾微去所之勤不如是<lb/>
則朝廷之勢易凌臣主之節不厚易凌則生犯上之漸<lb/>
不厚則多苟簡之咎豈若謹入覲以為常謂倨見而則<lb/>
不車馬效貢序臣職于蕃宣被衮居髙儼天姿于户牖<lb/>
得非正逺在乎近慎終戒乎初修之朝㑹而易干之制<lb/>
<pb n="KR4d0044_WYG_002-13a"/>
定謹于廊廟而陵僭之患除専九尺之崇髙儀惟謹爾<lb/>
定一王之制度世得據於丕宣國經揮綽皇化惟覲也<lb/>
有貴于師事斯堂也非美乎能下獨不見夷王之亂典<lb/>
常凌遲而至于五霸者哉<lb/>
　　路寢聴政賦<hi>以君居路寢而聴朝政為韻</hi>
朝位非一邦儀必分稽辨方于路寢資聴政于人君深<lb/>
居法宫聳顒昻之上徳總攬㡬務集丕遠之洪勲古之<lb/>
大猷禮存異數朝廷有内外之辨必為之定位宫室有<lb/>
<pb n="KR4d0044_WYG_002-13b"/>
游燕之别宜慎其常度於赫太寢維親庶務政教于此<lb/>
乎成號令于此乎布收視反聴雖深處于虎門安上治<lb/>
民将率遵于王路業業明后巍巍廣居誠制治而欽若<lb/>
豈便安而自如髙拱内朝思無求于出位究觀治體制<lb/>
必便于宗予大則四方之風小則一國之政舉而失則<lb/>
民受其弊行而當則世蒙其慶安得不儲思乎凝嚴養<lb/>
神乎清净間于戸牖曾靡宴惰之容垂其衣裳是専法<lb/>
度之正且夫尊而不可不慎者位也是君之儀貴而不<lb/>
<pb n="KR4d0044_WYG_002-14a"/>
可不勤者政也是國之基故必嚴其所啟處謹其所施<lb/>
為然而外朝則已逺小寢則已卑酌是中制垂為典彞<lb/>
恭已五門之中人皆仰止厲精萬㡬之㑹政靡殆而是<lb/>
何垂憲有邦裁儀廣廷託民上以臨御躬日昃而觀聴<lb/>
是使獨化陶鈞之表物莫能違游精巖廊之間治将自<lb/>
定然則路大名也示君徳之孔昭政本務也貴民事之<lb/>
不佻必推重于正處表克勤于視朝獨不見齋居決事<lb/>
者漢宣之賢取褒于史策應門失守者周康之過興刺<lb/>
<pb n="KR4d0044_WYG_002-14b"/>
于歌謡是以為君外統百官内嚴正寢辨居處以勿貳<lb/>
専聴斷而有禀宜乎天子諸侯遵以為常見治道之必<lb/>
審<lb/>
　　郊用夏正賦<hi>以三王之郊一用夏正為韻</hi>
王雖有三郊則惟一因正歳之更始卜上幸而協吉聖<lb/>
人饗帝禮莫重于感生夏數得天氣遂迎于長日原夫<lb/>
損益殊世質文異宜謂治人之政則可得而革奉天之<lb/>
禮則無得而移必正其節必嚴其儀五精不同雖各祀<lb/>
<pb n="KR4d0044_WYG_002-15a"/>
其祖出三正非一而咸貴于夏時若乃厯告王春律囘<lb/>
人統天地之氣交㤗隂陽之和錯綜驗之于卦三著者<lb/>
效已明參之于天大報之儀可用于是天子對越在上<lb/>
親見于郊席以槀秸器用陶匏因天事天則發生之侯<lb/>
為稱禘祖配祖而肸蠁之靈可交故曰祭莫重于時時<lb/>
莫先于孟将修嚴父之饗必用前王之正葢所以欽若<lb/>
昊天迪知帝命用祈農事順啟蟄而布和将擁神休迨<lb/>
發春而施令然則周以建子其陽尚藏商以建丑乃地<lb/>
<pb n="KR4d0044_WYG_002-15b"/>
之方皆不足以逆繁禧于吉土格上靈于彼蒼是以稽<lb/>
合徂后發揮盛王統和天人是資出震之始降興上下<lb/>
聿為嗣歳之常古之制也此其盛者徳非王不足以興<lb/>
大禘禘失時亦何以格純嘏故魯侯博卜春秋譏其用<lb/>
郊顔淵問邦仲尼告以行夏得非祭祀之典貴乎咸秩<lb/>
沿革之制美乎登三順天時之資始見王道之相參夫<lb/>
然則郊之用夏正也蔽百代而無慙<lb/>
　公是集巻二<lb/>
</p>
<p>
</p>
  </div>
<div>
<head>公是集巻三</head> <lb/>
    <p>
<pb n="KR4d0044_WYG_003-1a"/>
欽定四庫全書<lb/>
　公是集巻三<lb/>
　　　　　　　　　　　　宋　劉敞　撰<lb/>
　騷<lb/>
　　逐伯强文<hi>并序</hi>
　　　寳元二年予羇旅淮南醫來言曰今兹歳多疾<lb/>
　　　疫予因作文以逐伯强伯强厲也能為疫者故<lb/>
　　　逐之<lb/>
<pb n="KR4d0044_WYG_003-1b"/>
皇皇上天兮浩浩后土厥生孔䌓兮其施甚溥陶陶仲<lb/>
夏兮草木蕃廡鳥獸孳息兮我民樂胥我民孔靈兮上<lb/>
帝是仁天子孔聖兮百工日新上無粃政兮下無悖人<lb/>
鄰里其集兮樂哉欣欣伯强何為兮孰畀以政反世五<lb/>
福兮持極以令我民不怡兮既喪其盛白黒眩瞀兮孰<lb/>
詧其正謂壽反天兮謂康反病仁義無益兮苟且為幸<lb/>
嗟爾子强兮其獨何心絶世和氣兮俾民不任上天孔<lb/>
神兮大徳曰生天不可長罔兮民不可久侵天誅誠加<lb/>
<pb n="KR4d0044_WYG_003-2a"/>
兮靡所避雷公驅兮風伯逝嗟爾子强兮何所詣南有<lb/>
蠻兮為㓂為逋西羗戎兮恃艱自虞天子孔仁兮靡焉<lb/>
畢屠子强往兮代天伐誅嗟中國兮不可久留子不去<lb/>
兮顛倒思予<lb/>
　　屈原嘏辭<hi>并序</hi>
　　　梅聖俞在江南作文祝于屈原譏原好嘏辭民<lb/>
　　　習尚之因以鬭傷溺死一歳不為輒降疾殃失<lb/>
　　　愛民之道其意誠善也然競渡非屈原意民言<lb/>
<pb n="KR4d0044_WYG_003-2b"/>
　　　不競渡則歳輒惡者訛也故為原作嘏辭以報<lb/>
　　　祝明聖俞禁競渡得神意<lb/>
維時仲夏吉日維午神歆既祠錫辭以嘏曰朕之初生<lb/>
皇揆予度嘉朕以名終身是守抑豈不淑不幸逢遇離<lb/>
愍被憂天不可訴宗國為墟寧敢自賊惟朕忍生豈不<lb/>
永年悁悁荆人是拯是憐赴水蹈波歳不廢㫋既招朕<lb/>
魂巫祝昔先豈朕是私将徳是傳淪胥及溺初亦不悛<lb/>
其後風靡民益輕死匪朕之心是豈為義婦弔其夫母<lb/>
<pb n="KR4d0044_WYG_003-3a"/>
傷其子人訊其端指予以詈予亦念之其本有自昔朕<lb/>
婞直不為衆下世予尚之謂予好怒昔朕不容自投于<lb/>
江世予尚之謂予棄躬既習而鬭既逺益謬被朕偽名<lb/>
汓朕以咎朕生不時亂世是遘民之秉彞嘉是直道從<lb/>
仁于井朕亦不取汝禁其俗幸懐朕忠好競以誣一何<lb/>
不聰我實鬼神民焉是主其祀其禱予之所厚予懼天<lb/>
明焉事戲豫予憫横流焉事競渡予懐堯舜焉事狎侮<lb/>
汝惟賢人曾不予怒徇俗雷同譏予以好履常徇直切<lb/>
<pb n="KR4d0044_WYG_003-3b"/>
諫盡節人神所扶未必皆福去邪即正何以有罸曾非<lb/>
予懐可禁其偽毋使佞臣指予為戒錫爾多福畀爾龎<lb/>
眉使爾忠言于君畢宜<lb/>
　　寄胡二因甫<lb/>
我思友人兮在江之臯去我無所兮遠哉遥遥世豈無<lb/>
美士兮莫慰我勞願為白鶴兮從之逍遥<lb/>
　　河之水<hi>并序</hi>
　　　自河決商胡八年于兹矣用事者議塞之與勿<lb/>
<pb n="KR4d0044_WYG_003-4a"/>
　　　塞至今未決而河頗為害予至河北問河之曲<lb/>
　　　折作河之水二章以告病<lb/>
河之水兮一直而一曲嗟湯湯兮安所屬<lb/>
河之水兮一濁而一清嗟湯湯兮何時平<lb/>
　　彼山詩<lb/>
　　　郡縣多曠土往往徑三四十里無一人耕者問<lb/>
　　　之曰逃矣或十年或七八年或五六年或四三<lb/>
　　　年嗚呼百姓非樂去墳墓違君長也凡有不得<lb/>
<pb n="KR4d0044_WYG_003-4b"/>
　　　已朝廷詔書欲招徠之甚赦其罪戾捐其租粟<lb/>
　　　濟其不及恩至深矣猶莫有至者異乎予所聞<lb/>
　　　作彼山之詩道所以不來之意<lb/>
彼山之阻兮虎豹兟兟我旋而歸兮虎來即人<lb/>
彼山之澳兮雄虺攸伏我息而作兮虺将起陸<lb/>
深不可游兮髙不可飛我後而悔兮安庸歸<lb/>
　　武溪深<lb/>
武溪之水兮日夜而東流淺不可厲兮深不可游<lb/>
<pb n="KR4d0044_WYG_003-5a"/>
武溪之山兮髙下而相乘卑不可越兮危不可憑<lb/>
母水于憾兮毋山于仇庚武溪兮曷云其尤<lb/>
　　懐歸詩<lb/>
淮水悠悠兮去我無舟匪我無舟兮此焉優游<lb/>
淮水洋洋兮去我無梁匪淮無梁兮此焉翺翔<lb/>
淮水東注兮惟禹之績古人不可及兮吾獨淹留其何<lb/>
得<lb/>
　四言古詩<lb/>
<pb n="KR4d0044_WYG_003-5b"/>
　　魏京詩<hi>并序</hi>
　　　上二十年始建北京以章明先帝巡狩之徳以<lb/>
　　　達孝思于下于是野之處士或相與議曰蓋文<lb/>
　　　王都豐武王都鎬之間不能數百里文武之位<lb/>
　　　不過侯伯而詩乃以聖人之徳天子之事歌之<lb/>
　　　有如聖朝徳位相侔述作相繼而無遹駿烝哉<lb/>
　　　之詩此乃處士之罪非公卿之過也乃攷聲譔<lb/>
　　　辭以繼大雅垂之無窮其文曰<lb/>
<pb n="KR4d0044_WYG_003-6a"/>
皇作大都大都雄雄奄定北國四方來同<lb/>
皇曰卿士在昔聖考祗遹文武維慈幼老<lb/>
天監在上既有明徳乃命于下罔有不服<lb/>
匪允命之亦章慶之匪允服之亦保育之<lb/>
時維玁狁侮予之疆靡度靡虞跳呼以狂<lb/>
業業烝黎載震載驚侵魏及澶羣心不寧<lb/>
帝奮厥武百萬其士匪怒以棘于三十里<lb/>
如虎如貔如霆如雷靡有遠邇天子其來<lb/>
<pb n="KR4d0044_WYG_003-6b"/>
天子來止士增其喜孰偷其生以不奮興<lb/>
驅之渾渾攘之賁賁靡有輈張殱厥鯨鯤<lb/>
或獻其寳或請其命帝振于旅惟時既定<lb/>
屹屹魏土山河之固匪山河則固惟上帝伊怒<lb/>
既閟爾弓既櫜爾矛玁狁臣此四方是休<lb/>
皇曰卿士聖考之徳允于孝思孝思惟則<lb/>
爾視京魏以作我都以赫厥靈俾後勿踰<lb/>
皇曰卿士惟帝時功時亦惟人惟㓂萊公<lb/>
<pb n="KR4d0044_WYG_003-7a"/>
爾慎爾止弼予于治期爾前人用迪爾事<lb/>
皇曰卿士惟帝作武垂是萬年莫敢予侮<lb/>
㤗山之封后土之禪予監若兹惟天是眷<lb/>
翼翼之土天子國之穆穆原廟聖人則之<lb/>
孰為强暴敢不來覲俾怛于威于忠是訓<lb/>
顯顯天子孝徳自躬率是休烈覃之北戎<lb/>
河水東注昭哉禹績時萬斯年天子之徳<lb/>
　　古怨詩<lb/>
<pb n="KR4d0044_WYG_003-7b"/>
鴻鴈飛矣邕邕其族孰是人斯惸惸其獨<lb/>
鴻鴈飛矣或羣或伍孰是人斯惸惸其處<lb/>
天兮地兮戴且履兮孰是人斯莫我視兮<lb/>
日兮月兮出兮没兮孰是人斯遠我忽兮<lb/>
　　雜詩效阮歩兵<lb/>
浮雲泱鬱迨天未雨習習和風長我稷黍乾道變化羣<lb/>
龍以序元首永康股肱是輔其輔惟何惟伊及吕其康<lb/>
惟何惟堯及禹我食既豐我衣惟楚無有後艱既歌且<lb/>
<pb n="KR4d0044_WYG_003-8a"/>
舞我徂何往于彼淮濱俯玩其流清波磷磷扶搖起鷴<lb/>
四海揚塵孰能髙蹈獨潔其身衆人惑惑賢者葆真獨<lb/>
寐寤歌忘我賤貧<lb/>
　　四皓歌<lb/>
　　　四皓之意傷秦之虐而劉項之暴又甚故往而<lb/>
　　　不反也漢已平天下又恥髙祖侮予故云爾<lb/>
與汝攜手南山之阿富貴多憂孰知其他<lb/>
大風横厲江海蕩波嗟汝鱗介傷如之何<lb/>
<pb n="KR4d0044_WYG_003-8b"/>
髙巖有薇深谷有芝人生實難委曲何為<lb/>
　　閔雨詩<hi>并狀</hi>
　　　臣伏見春首以來天久不雨厯官李用晦治大<lb/>
　　　衍軌革太醫趙從古治黄帝六氣咸以謂風旱<lb/>
　　　歳惡而然陛下焦心勞意側躬修徳撤蕃樂損<lb/>
　　　膳議獄宥過以迎導善氣爰及言事得罪者唐<lb/>
　　　介杜樞之徒復特見甄序小大之臣莫不欣然<lb/>
　　　人情悦則天氣和矣乃三月已已日入而雨至<lb/>
<pb n="KR4d0044_WYG_003-9a"/>
　　　于庚午詩不云乎益之以霡霂既優既渥既霑<lb/>
　　　既足生我百榖以此見我聖人之徳與天相符<lb/>
　　　言出而物應行發而神助雖水旱之占有常數<lb/>
　　　者猶不能違之況其眇者乎竊觀詩書所載盛<lb/>
　　　徳之君至誠動天之速未有及陛下者也臣不<lb/>
　　　勝鼓舞之至謹撰閔雨詩一首十三章章六句<lb/>
　　　投進以聞干冒天威臣無任云云<lb/>
堪輿絪緼一晦一明或沈而毁或亢而暘自古已然世<lb/>
<pb n="KR4d0044_WYG_003-9b"/>
習為常<lb/>
民生冥冥靡究靡知其幸而吉不幸而災猖狂妄行惟<lb/>
所遇之<lb/>
天命降監在我元聖兼覆廣裕四方既定惟民之恤無<lb/>
所疵病<lb/>
伊年暮春旱久不雨人曰時哉厯有常數禹湯之賢莫<lb/>
能弗遇<lb/>
帝獨喟息是豈足言化育萬物若容以埏患在誠薄不<lb/>
<pb n="KR4d0044_WYG_003-10a"/>
能動天<lb/>
退而齋心淵黙以居鐘鼓不設宴游不娛左右肅然壹<lb/>
懐瞿瞿<lb/>
疏獄省刑與物更始内恕孔悲引咎在已爰及四海愚<lb/>
智咸喜<lb/>
追悟讜直褒進淹滯聲色無迕式序在位嬖習權近懾<lb/>
威屏氣<lb/>
已已乃雨若有鬼神凄凄其風渰渰其雲自東徂西罄<lb/>
<pb n="KR4d0044_WYG_003-10b"/>
無不均<lb/>
匪震匪拔匪溢匪洩生我百榖區萌畢達以享以食小<lb/>
大胥悦<lb/>
天子之徳視雨之施肇自京師達于四裔無有蠻貊孚<lb/>
我君惠<lb/>
天子之政視雨之時養老長幼速哉熙熙更化易俗而<lb/>
民不知<lb/>
天子之慶視雨之積自天降康時萬時億眉壽無疆以<lb/>
<pb n="KR4d0044_WYG_003-11a"/>
靖四國<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻三<lb/>
</p>
<p>
</p>
  </div>
<div>
<head>公是集巻四</head> <lb/>
    <p>
<pb n="KR4d0044_WYG_004-1a"/>
欽定四庫全書<lb/>
　公是集巻四<lb/>
　　　　　　　　　　　　　宋　劉敞　撰<lb/>
　五言古詩<lb/>
　　雜詩二十二首<lb/>
五都貨財地車馬趨市闤平明側肩入薄暮掉臂旋意<lb/>
氣何所期盛衰俛仰間乃知藝利合厚薄未可原張陳<lb/>
父子游一旦復相殘萬古稱凶終此獨何足言<lb/>
<pb n="KR4d0044_WYG_004-1b"/>
大火序炎夏盛陽劇炮燔空桐疾風來書景中變寒皇<lb/>
天自平分四氣尚相干涼燠異朝夕萬事誰獨堅宛彼<lb/>
風中籜衆芳自此殘至理冥變化履霜用為歎<lb/>
至人邁龍徳世豈識潛升昔在周道衰伯陽起西征胡<lb/>
為委一世畏此網與罾川竭山亦摧喟然吾何稱豈不<lb/>
懷徘徊民言憯無懲亹亹强著書後賢以為經<lb/>
崑崙邈人境日月相蔽虧上有仙聖居帝閽俯崔嵬王<lb/>
毋坐少廣有娥閟瑶臺弱水不可梁大荒曠無厓周穆<lb/>
<pb n="KR4d0044_WYG_004-2a"/>
昔好游超絶僅能陪方朔偷桃兒沈濁何乃來青鳥通<lb/>
其使雄鳥為之媒靈化信難測真契從此推<lb/>
勿以隋侯珠彈雀千仞峯勿以和氏璧投人昬夜中彈<lb/>
雀不可期投人未必容大賢惡皦皦所以明若蒙<lb/>
積薪莫自高失馬莫自悲薪積常先焚馬失常復歸人<lb/>
情習所近物理豈易推君看禍福間紛糾如纆徽<lb/>
朱暉乗餘香三月覺徂暑流光不相待時節猶逆旅煌<lb/>
煌園中花零落㑹見汝啼鴂鳴空林良辰竟何許<lb/>
<pb n="KR4d0044_WYG_004-2b"/>
秋風吹賓鴻千里飛一息水闊稻粱寡天寒霜雪逼豈<lb/>
不抱逺志顦顇傷顔色<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鴯乗春暉采采華羽翼側身<lb/>
襲人間慧巧誰怵愓出入金玉堂戸牖初不隔上無飲<lb/>
啄患下有居處益胡為事高逺骯髒莫自適<lb/>
駑駘不下廏騏驥行萬里勞逸誰為多芻豢復誰美天<lb/>
機信其冝人事亦何恥世無王樂徒駿骨或空死<lb/>
悠悠浮空雲明暉何倐忽造物固難恃變化亦倉猝響<lb/>
莫為雷霆明莫為日月日月易遮蔽雷霆易奔絶<lb/>
<pb n="KR4d0044_WYG_004-3a"/>
古風不可復習俗已久敝咄嗟忠與信流蕩為詐術詐<lb/>
忠惑其君詐愚安其身色厲内以荏行違貎取仁三年<lb/>
始横流後來更日新至公棄塗炭正道敗荆榛已矣千<lb/>
載後誰能反其身<lb/>
毁巢鳯不至竭澤龍不游賢者有所歸得非龍鳯儔周<lb/>
公下白屋聖徳被九州趙禹謝賓客漢朝以為優澆淳<lb/>
不相襲用舍何其繆苟循一身利不為萬姓謀哀彼杖<lb/>
杜詩死生遺道周<lb/>
<pb n="KR4d0044_WYG_004-3b"/>
皇天不絶命百姓何震愆歳暮霜雪至悠悠事南遷羇<lb/>
鳥哀去巢游魚樂懐淵如何道旁子逝將不復還西望<lb/>
周鄭郊顧想河洛間伯魚不可作涕流為淪漣<lb/>
㸑桐深竈下埋劍古獄間怨聲動旁人憤氣凌彼天當<lb/>
時頗見旌後世稱為賢自古聞知音此事或偶然<lb/>
嶰山有竒竹老棄隂崖巔太丘有神鼎逃匿千丈淵光<lb/>
景閟不見音容杳無傳豈能向時俗干進心拳拳世貴<lb/>
一人敵又稱朱絲弦吾欲評其風願君詠此篇<lb/>
<pb n="KR4d0044_WYG_004-4a"/>
鑿井取泉飲上山采薇食豈不信憔悴所願皆我力泉<lb/>
也非難致薇也亦易得志士恥徒飽衆人苟所獲犧牲<lb/>
畏芻拳樊籠害羽翼悟理冝在早無為晩更惑<lb/>
蛟龍蟠深泥魚龜頗同調變化且何有蝘蜓亦可笑煌<lb/>
煌千金珠百仞閟其耀風雷在所遇隱顯始獨妙屈身<lb/>
天地間微物安得料<lb/>
伯夷逃西山尼父居九夷世苟不我用我方從此辭道<lb/>
悠豈忌逺義豐不云飢世非乏賢士為問從者誰由也<lb/>
<pb n="KR4d0044_WYG_004-4b"/>
實好勇叔齊固同時捨此乃無人籧篨而戚施逺矣千<lb/>
歳後愴焉我心悲<lb/>
道薄徳亦㪚功名為時須用力世所賢守正衆云愚智<lb/>
者競蒿目小人復邇圖悠悠三季後此風益已渝安知<lb/>
治未病䑛痔而多車堯舜無能名越哉巳矣夫<lb/>
雍門妙絃歌哀響激人耳偉哉孟嘗君慷慨淚如水當<lb/>
生復念死誰謂悲能已絲桐信感人世固乏之子<lb/>
昔者有化人來集周王庭咫尺逝萬里頃刻超百齡五<lb/>
<pb n="KR4d0044_WYG_004-5a"/>
音蕩心神耳亂不可聴衆采眩其目不分丹與青飄鷂<lb/>
惑真偽怳忽迷窈㝠馳思八極表詎知日與星未嘗出<lb/>
户牖自疑涉天廷左右莫覺悟兀然殆遺形祈招作悲<lb/>
歌聖賢用為經<lb/>
翩翩丹穴鳥志在萬里外營營持罦叟何事守蒿艾聲<lb/>
音可得聞羽翮不能害嗟彼雉與兔首身自此碎<lb/>
　　詠古詩十二首<lb/>
虹蜺明西方五色相屬聫浮雲萬里來泱鬱天宇間白<lb/>
<pb n="KR4d0044_WYG_004-5b"/>
日晦無象盛陽變為寒洚水彌九土陵谷相貿遷盈虛<lb/>
叵前測物理有固然<lb/>
長離乗風起四顧求所棲路窮臨蒼梧復排層霄飛豈<lb/>
不願安處不知所可依罾繳充逕隧鴟梟正鳴悲瞑夫<lb/>
抱同律曠絶將何希<lb/>
趙國棄鳴犢孔聖為之回西伯善養老伯夷以為歸馳<lb/>
驅西楚郊徘徊太皥墟周漢多封君不祀既忽諸三墳<lb/>
基皇徳八索總道樞若人豈欺我虞夏亦典謨萬里如<lb/>
<pb n="KR4d0044_WYG_004-6a"/>
浮雲古風訖無餘徃矣不可追喟然為躊躇<lb/>
游鱗泳泉下黄鵠巢林端得失不相及天理庸自全有<lb/>
虞垂衣裳西母獻厥環周穆賓崑丘車轍萬里間宗廟<lb/>
頽為墟閶闔不可攀祈招作悲詩萬里用為歎<lb/>
靈山生神芝一年再三秀絢彩奪霞露熒煌寄巖岫眞<lb/>
人勸我飡可以躋萬壽自古王子喬祕此莫輕授采之<lb/>
豈辭逺時逝不可又歳晏懐所思終焉不盈䄂<lb/>
元鈞運洪爐晝夜不少停萬物更相禪一氣紛異形駒<lb/>
<pb n="KR4d0044_WYG_004-6b"/>
掇出竈下久竹為青寕孰知范氏犧晩就南畝耕至人<lb/>
友造化逝與一世冥善惡故不屑寵辱何足驚<lb/>
東遊滄海濱回首面大荒豁逹三齊風連山鬱蒼蒼在<lb/>
漢田横氏不忍南面王磊落五百賢從死忽若亡壯士<lb/>
不必成令名固為長異體同一心萬年尚耿光<lb/>
天道不可聞自昔孔子徒籍籍秦漢間將非愚且誣大<lb/>
河決東郡火徳以為符哀哉冀州壤兆民散為魚公孫<lb/>
雖前覺執政疾魯儒世無異物神終竟遺泥塗<lb/>
<pb n="KR4d0044_WYG_004-7a"/>
萇𢎞謀周室憤血死猶碧子胥殞呉門江水為之逆精<lb/>
能動天地忠不諭兩國九鼎既西逝姑蘇亦東側偷容<lb/>
習為俗萬世未遽易形勢敺使然生民豈惡直<lb/>
麒麟不可羈安得書春秋鳯凰云難致孰使鳴岐周無<lb/>
田于甫田歳月忽已遒如非行邁謀自冝道路脩安知<lb/>
吹鳴律燕谷成良疇不見託秋駕崑墟亦能游<lb/>
通都天下衢名化交百廛鳴鷄側肩入日暮掉臂還有<lb/>
生寄無窮過若空中煙俯仰異去就況乃多厯年留候<lb/>
<pb n="KR4d0044_WYG_004-7b"/>
獨悟此解組從列仙萬户如脫屣故為絶世賢<lb/>
南山有樛木葛虆蔓其封上枝結紛菲下枝散䝉蘢下<lb/>
能使上好上亦令下通寕知力不足歳暮摧烈風苦成<lb/>
任兩國徳孰與棟隆君苟以此始又當以此終<lb/>
　　讀峴山詩寄獻八舅龍圖<lb/>
道悠寄先覺神契無近知彼美羊公意今在峴山詩陵<lb/>
谷非一變榮名獨至兹當時偶然語正與來者期慷慨<lb/>
激悲歌崔嵬構叢祠懐哉千歳後慰此江漢思公亦蹈<lb/>
<pb n="KR4d0044_WYG_004-8a"/>
前人方為帝王師奮筆成不朽何啻中亭碑<lb/>
　　偶作二首<lb/>
蓬蒿附髙原芙蕖植汙池物生自有性不為髙下移貴<lb/>
在世所用未可以為師賤在衆不識未可以為嗤<lb/>
州來薄千乘巢父輕九州齊景登牛山涕泗獨交流左<lb/>
右同來人嗚咽不息収共知富貴樂變化不可留四顧<lb/>
更悲嘆萬類莽悠悠歌舞未終曲回首已可愁或指白<lb/>
楊下荒草古時丘危辭才感拂耿耿相應詶豈識逹觀<lb/>
<pb n="KR4d0044_WYG_004-8b"/>
士笑爾若蜉蝣<lb/>
　　䝉示容齋詩輒為五言仰續逸唱<lb/>
逹人與道運投迹繫所逢在治信若鳯處幽固猶龍外<lb/>
物紛屢變中扃豁兼容乃知雲夢區未足嬰其胸明公<lb/>
蹈康濟茲世已陶鎔優游就偃息暇豫奏時雍髙齋危<lb/>
舍字數畝環崇墉虛軒便炎夏奥室冝隆冬采眞混出<lb/>
處造適觀羲農玩名肆獨樂怙勢輕萬鍾越人起丹穴<lb/>
子房去赤松材為用見循道以世難從古事何昭昭斯<lb/>
<pb n="KR4d0044_WYG_004-9a"/>
民積顒顒獨應甘棠樹方使來者封<lb/>
　　得汝州舍弟新詩<lb/>
魯人貴韶濩海鳥眩以憂豈不盛鐘鼓性違理自愁憶<lb/>
在田野時終歳頗優游食魚出有車夏葛冬亦裘弄翰<lb/>
不自量著書望孔周處身笑汲汲視世良悠悠誤及時<lb/>
君門過縁名字求軒冕非已好簿書反自羞因欲飾所<lb/>
短强為妻子謀精神敝蹇淺學殖誰勸修歸卧常喟然<lb/>
歳月屢以流愧爾從軍詩氣完語更遒豈獨古人風逺<lb/>
<pb n="KR4d0044_WYG_004-9b"/>
與王粲儔實為平生賞若慰鍾儀囚我年向四十蒼髪<lb/>
已滿頭篋中無寸書磨滅悲蜉蝣念此可以驚如何復<lb/>
淹留昔買呉下田頗聞利鋤耰汝宦何時歸相與尋滄<lb/>
洲處使有茅屋出使有漁舟知命贊易篇沒身記春秋<lb/>
但令文章顯不愧時俗偷世事非所了咄哉無夷猶<lb/>
　　續黄子温讀陶淵明詩十首<lb/>
四海方蕩潏匡山得三隱若人獨秀士逸響露深藴江<lb/>
漢東南流滔滔未之盡<lb/>
<pb n="KR4d0044_WYG_004-10a"/>
羽輕鮮知福地重毎貪禍有以羲皇民居然北牕卧此<lb/>
意俗莫悟將非首陽餓<lb/>
長梧有高韻千載不可及五柳遺世名于今亦獨立悲<lb/>
哉市朝士夸競常汲汲<lb/>
子綦委天樂窮逹兩已忘九歅爾何知梱也安得祥一<lb/>
吟責子篇千古如相望<lb/>
追俗情易合玩竒當企爾柴桑彼何者髙唱屢在此<hi>凡有</hi>
<hi>三柴桑</hi>縣令不俛眉吾又悲揚子<lb/>
<pb n="KR4d0044_WYG_004-10b"/>
州縣徒勞人著作非所務道殊豈自强氣直已多迕屢<lb/>
招遂長徃歸歟彼何暮<lb/>
昔在八州牧功業濟衰晉吾聞賢者後鮮不祚休運如<lb/>
何竟廖廓天道葢難問<lb/>
孟嘗實超邁舉世少其並風流自有鍾若士復孤迥祖<lb/>
述酒中趣乃知外家性<lb/>
吾今乞食士因詠乞食詩諒無乞食怨復想乞食時貧<lb/>
賤自古然豈愧世上兒<lb/>
<pb n="KR4d0044_WYG_004-11a"/>
曩遊潯陽郭懐古愴來暮不意陳蔡間起予欣有遇彼<lb/>
此共一時悵然感佳句<lb/>
　　晝寢三首<lb/>
日出百事集人生亦多憂曲肱試少息乃得逍遥游圉<lb/>
圉為潛魚因之乗波流翻翻為飛鳥爰以凌空遊在已<lb/>
孰是非于物任沈浮觀化悟獨樂眞偽竟悠悠<lb/>
成敗勞耳目是非喪神慮我生天地間安得棄之去始<lb/>
疑昬逾明漸覺夢勝寤但可寐無聰安知歳云暮神交<lb/>
<pb n="KR4d0044_WYG_004-11b"/>
既倜儻魄定奚憂懼此以遣朝昬因之保吾素<lb/>
久思謝時俗奔走難自諧逍遥衡門下雖陋得我懐汲<lb/>
彼井底泉掃兹風中埃歊蒸為之去襟抱蕭然開養心<lb/>
貴能適造適不及排胡為車馬客一徃忘歸來<lb/>
　　晝寢上府公<lb/>
長日無所為髙卧聊自如清風拂庭樹蕭蕭牕户虚曠<lb/>
逸追羲皇粹和反華胥暢然物外遊謂若天下無方今<lb/>
少陽交田野東作初壯者固不暇老者日競趨胡為乃<lb/>
<pb n="KR4d0044_WYG_004-12a"/>
自便徐徐以于于從吏代力耕飽食良自娯事賢庇敏<lb/>
政宿官特多餘念兹寄幽閒未覺勞簿書但恨不可雕<lb/>
正當砭其愚<lb/>
　　六月二十六日西閣晝寢<lb/>
馳騖聖不足治安愚有餘願言從物役即事實燕居清<lb/>
切掖垣峻深沈雲閣虚食有萬錢膳架多四部書低頭<lb/>
悟素飡遊日慚古初非吏復非隱人言定何如平生山<lb/>
林尚自與功名疎何為出不反視此歳月徂秋風隕髙<lb/>
<pb n="KR4d0044_WYG_004-12b"/>
林蟋蟀鳴階除行矣浮扁舟季鷹不欺余<lb/>
　　苦雨二首<lb/>
洪河滔冀州大陸日夜摧天時普隂沴飛雨皆北來崩<lb/>
騰亂雲霧頃刻不暫開通衢為深淵髙堂生蒼苔稼穡<lb/>
日以沒民生一何哀微禹既已矣我其為魚哉<lb/>
獨坐空堂上漏濕無與娯晨炊煙不然敗竈將生魚被<lb/>
服鼃蠙衣出入螺蚌居里閭杳相絶滔滔水漸車安得<lb/>
䨇羽翰超然謝泥塗<lb/>
<pb n="KR4d0044_WYG_004-13a"/>
　　久雨三首<lb/>
繁隂過五日積雨迷九天衣冠亦泥塗陵陸成深淵忘<lb/>
屨已乗橇舍車始思船曰余蹈滄海良知時適然<lb/>
清渠彼涓流通逵此夷坦風雲瞬息間江漢倏生眼淵<lb/>
源詎能問浩蕩頗可憚白日蔽九霄吾行幸當返<lb/>
巖巖蓬萊巔赫赫崑崙墟上帝嚴紫垣羣仙亦深居髙<lb/>
出雲電外俯視風雨除安知昬墊民汩沒纔闔廬<lb/>
　　石林亭成宴府僚作五言<lb/>
<pb n="KR4d0044_WYG_004-13b"/>
吾愛謝宣城適意安獨徃雖聮鳯池步不廢山泉賞吾<lb/>
慕應休璉感事能屬書頗嬰下流謗獨占仁智居寥寥<lb/>
二賢後忽忽千載餘若士不可追此風或在予延石象<lb/>
衆山決泉瀉交渠林壤使我欣不知歳月徂薜蘿分蔽<lb/>
虧松竹相扶疎時時四方客顧此亦踟蹰儻遇鍾子期<lb/>
知子情所攄<lb/>
　　自京師汎舟還郡作三首<lb/>
秋夜何迢迢一夢八九覺孤舟寄風雨短燭才自照冥<lb/>
<pb n="KR4d0044_WYG_004-14a"/>
冥髙雲過寂寂山鬼嘯展轉誰與歡漂泊未可料昔我<lb/>
自兹邁春華巧相笑今我復來此落葉紛滿道客行無<lb/>
逺近勞苦略同調一歳再羇旅人生豈長少良無二頃<lb/>
田詎得守蓬藋<lb/>
昔在馬少游抗志安故土共後龎徳公迹不踐城府出<lb/>
乗欵段馬身與麋鹿伍鄉里稱善人妻子同隴畝人生<lb/>
資衣食既足尚何取致求多贏餘筋力但自苦<lb/>
常隂貫秋序洚水彌平陸居人逐飛鳥徃徃巢樹木四<lb/>
<pb n="KR4d0044_WYG_004-14b"/>
顧何茫茫江海忽在目古語乃信然髙陵或為谷乗桴<lb/>
義無憾斷髪憂可辱弁冕績禹功誰其悲濡足<lb/>
　　西陽池新舟邀府公遊泛<lb/>
昔賢濟川意固與斯人共曠代屬明徳至樂下及衆池<lb/>
臺固舊賞舟楫為新用忽疑江湖景稍信風瀾縱追參<lb/>
鳬雁泳厯覽魚鼈動頗已寓高興矧今結輿誦嘯歌一<lb/>
時適顧盻萬全重好勇知未能乗桴自欣從<lb/>
　　贈馬惲供奉<lb/>
<pb n="KR4d0044_WYG_004-15a"/>
朝廷功名次晉國在第一受遺先皇帝事與周召匹丹<lb/>
青爛勲伐終始最密勿宗族宜甄庸百世皆寵秋公孫<lb/>
非遐胄何乃尚淹屈官名雖供奉宂散眞士卒努力習<lb/>
文華家貧傳清徳翰飛終不髙好事見心骨人生繫逢<lb/>
遇進退豈定律古者如爾徒萬户自可必今者如爾徒<lb/>
富貴亦未失主張有眞宰時態莽回聿咄嗟元功世頗<lb/>
復困蓬蓽吁彼山野人奚由自奮出<lb/>
　　出城<hi>城角東積水如江湖壤田甚多居民捕魚種蓮芡自給從丙申巳來四年矣</hi>
<pb n="KR4d0044_WYG_004-15b"/>
出城得自便下馬事幽討曠野荒不耕蒺藜牛滿道徃<lb/>
徃逢飢人羣背掘野草不惟黄頭兒亦有白髪老問之<lb/>
指積水此去殊浩浩室廬久漂蕩樹木多立槁食此且<lb/>
賖死堯年亦久澇不能去墳墓更欲依蒲藻昨來計蓮<lb/>
芡頗不減粳稻明年當大種妻子或相保<lb/>
　　夢中<lb/>
誰謂夏夜短一夕夢九逝夢中如平生歡笑隨母氏覺<lb/>
來拊形軀獨在人間世上呼聲連天洒泣血滿地何忍<lb/>
<pb n="KR4d0044_WYG_004-16a"/>
留我生哀哀抱微志<lb/>
　　癭木樽<lb/>
先民任天眞吾得見其器其器云如何葢若刳木類不<lb/>
戕生以戚不傷材以蔽不以逺見遺不以枯見棄因其<lb/>
無用姿授以有用意取彼自然象廓此閎然制豈無彫<lb/>
磨工不欲敗淳粹豈無青黄文不欲増巧偽其髙豈無<lb/>
葢不設簋簠制其下豈無舟不著雞鳥麗任真肆穫落<lb/>
肯慕金玉貴兒童誚敦朴婦女驚醜異豈若輕薄子形<lb/>
<pb n="KR4d0044_WYG_004-16b"/>
容混兹世矜愚以相高飾貎以自喜淳風陷衰薄古道<lb/>
喪簡易自非窊樽民慎勿同一醉<lb/>
　　泛舟<lb/>
長嘯望江漢緬懐滄浪行因浮扁舟去共盡幽人情春<lb/>
日天氣佳近郊潁水清雜花亂繽紛好鳥相嚶鳴解纜<lb/>
相沿泝凌風恣縱横適心故眞樂徇物皆虚名興盡相<lb/>
與歸夕陽半東城<lb/>
　　過士建中屯田居此君年六十請致仕所居蔽風<lb/>
<pb n="KR4d0044_WYG_004-17a"/>
　　雨而已<lb/>
市朝隠非一躁靜理不同多君金閨彦逺有山林風千<lb/>
鍾卧名利三徑入蒿蓬似是於陵子又云張長公相望<lb/>
千年外獨得環堵中自古用先進誰當駐飛鴻<lb/>
　　出城<lb/>
簡服謝車馬逍遥理輕䇿平原草樹美百里見秋色稍<lb/>
知人境殊似與囂塵隔悠悠出岫雲杳杳歸林翮煩腸<lb/>
寛鬱紆逺相俱幽寂孤煙起晴縹去水照心白所期尚<lb/>
<pb n="KR4d0044_WYG_004-17b"/>
臯壤生事視耕植適野非昔賢于焉如有獲<lb/>
　　泛舟三首<lb/>
冰泮池水緑春意亦已歸長楊特多思浩蕩隨風飛弄<lb/>
舟不用楫漾漾陶春暉回還無終極孰謂江湖非舉觴<lb/>
屬坐人行樂常苦稀一醉捐百慮念子勿相違乗日復<lb/>
來游北林稍芳菲當令魚與鳥識我心無機<lb/>
雪消泉似漲冰解舟可通操篙不憚冷環渚故無窮歌<lb/>
詠淹短日醉酣輕朔風何須萬乗相始辨鴟夷翁<lb/>
<pb n="KR4d0044_WYG_004-18a"/>
方池亦通舟水色涵碧霄解舟不用楫漾漾隨風飄中<lb/>
河乍縱横顧眄幽興饒白鳥逃人飛赤鯉時復跳稍與<lb/>
外物逺解襟歌且謡安知抱憂思謂我士也驕<lb/>
　　初到毗陵<lb/>
獻歳涉重江仲春安我居衆物已熙熙新花生遶廬解<lb/>
裝慰羇旅置此琴與書稍稍道吾真幽襟得軒虚頗聞<lb/>
蘭陵俗尚有荀卿餘文章幸仰止夙好今欲攄膏雨復<lb/>
應候帶經得耕鋤歌成擬焱氏賦就期相如出處方自<lb/>
<pb n="KR4d0044_WYG_004-18b"/>
爾名聲亦從渠無煩畏礨民屑屑俎豆予<lb/>
　　雨後城下<lb/>
雨餘百川漲逺水浮林梢忽怪有帆席何為出鳥巢登<lb/>
臨非吾土虚爽慰南交稍見暝烟起隂蟲啼草茅<lb/>
　　下汴<lb/>
畏途心多驚强寢終不安雖是仗忠信猶有行路難古<lb/>
今惡隨波今乃知所患胡為出溷濁幽興悠然寛<lb/>
　　望九華山<lb/>
<pb n="KR4d0044_WYG_004-19a"/>
九華非人境聞譽不相識南浮大江波始見蒼翠色是<lb/>
時雨初霽積靄尚融液九峯若驚龍並躍雲外碧森然<lb/>
聳牙角未謂眞是石問名審其實歡喜愜所適恢竒一<lb/>
何甚逺想始開闢造化競淫巧斧斤恣彫刻不然何其<lb/>
功不與嵩華敵我行宇宙間若此曽未覿中國名山川<lb/>
幾何亢斯迹徘徊不能去塵土媿行役平生樂間曠時<lb/>
俗況迫阨誰為隱君子攜手宅巖隙<lb/>
　　鷄冠花<lb/>
<pb n="KR4d0044_WYG_004-19b"/>
秋至天地間百芳變枯草愛爾得雄名宛然出陳寳未<lb/>
甘階墀陋肯與時節老赤玉刻縝栗丹芝謝凋槁鮮鮮<lb/>
雲葉巻粲粲鳬翁好由來名實副何必榮華早君看先<lb/>
春花浮浪難自保<hi>此花白露後益殷鮮可愛玉書云赤如鷄冠</hi>
　　陳郎中竹園<lb/>
蒼竿十餘畝歳晩色更好詰曲逗逺村深沈象晴島鳴<lb/>
禽自相應風葉不待掃何事主人心白頭三署老<lb/>
　　浮雲<lb/>
<pb n="KR4d0044_WYG_004-20a"/>
髙雲乗飇風泱漭縱所適大哉九霄闊俾爾萬里客豈<lb/>
無一掬潤浩蕩洗南國應龍潛冀州回首空眇黙<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻四<lb/>
</p>
<p>
</p>
  </div>
<div>
<head>公是集卷五</head> <lb/>
    <p>
<pb n="KR4d0044_WYG_005-1a"/>
欽定四庫全書<lb/>
　公是集卷五<lb/>
　　　　　　　　　　　　　宋　劉敞　撰<lb/>
　五言古詩<lb/>
　　題度支㕔事許道寕畫松石呈彦猷鄰幾直孺<lb/>
長松森無依蒼石儼相對自然山林氣若出天壤外許<lb/>
生筆妙絶今世殊少輩發揮得意表瀟洒與神㑹炎熱<lb/>
五月交塵土九衢内微風度牕來左右含天籟下有漁<lb/>
<pb n="KR4d0044_WYG_005-1b"/>
樵翁生事尤可愛茅茨乍隐見畎畆更向背吾廬若辦<lb/>
此軒冕本不頼願從二三子相與駕言邁<lb/>
　　擬阮步兵一夕復一晨<lb/>
一昬復一晨一晨復一夕擾擾若有為悠悠定何役譬<lb/>
如風中葉不自知所適譬如池中魚强自營所得朝乘<lb/>
日車出暮與羇鳥息昔我髪純漆今我髪半白誰能邀<lb/>
神靈傳我雲表翼我與從之遊覽觀元化極<lb/>
　　紀危<lb/>
<pb n="KR4d0044_WYG_005-2a"/>
四月河水湍怒風復相乘維絶柁亦摧舟人廢其能中<lb/>
流急迴環頃刻不可勝性命委自然豈知所依憑堤旁<lb/>
多聚觀失色氣崩騰孰不願引手而乏鉤與䋲嗟我亦<lb/>
天幸既危乃復興追思方厄時汗出如洗冰側聞前此<lb/>
者覆溺已屢曽此事通為邦長民可以懲因書作長詩<lb/>
俾不忘戰兢<lb/>
　　十二月十一日雷電有作<lb/>
今兹方隆冬陽春尚宜少<hi>去聲幼少之少</hi>何忽雷早聞因之電<lb/>
<pb n="KR4d0044_WYG_005-2b"/>
争曜砰轟非常怒䃸磹通夕照號令無乃乖災祥諒誰<lb/>
召吾聞玉女戯獨得天公笑此理正應爾君毋强譏誚<lb/>
　　種紫蘇<lb/>
赤日厚地裂百草殆立枯朝雨應所至雖微念勝無力<lb/>
難興禾黍可以成嘉蔬嵗暮有此望帯經且親鋤今兹<lb/>
五月交盛陽消已徂汲汲愧老圃仲尼云不如養生寄<lb/>
空瓢雖乏未可虚正以營一飲形骸如此劬<lb/>
　　遣懐三首<lb/>
<pb n="KR4d0044_WYG_005-3a"/>
天道與性命聖人罕其言七十豈常士游夏終不聞鞠<lb/>
躬慕仁義或不免饑寒奸雄何為者往往為世賢倘復<lb/>
有眞宰無用預其間<lb/>
有形毎共生逹士獨無惑昔有䝉袂子恥從嗟來食物<lb/>
生㑹當盡夀非金與石但恨居世俗不能盡胸臆壯士<lb/>
志溝壑斯言著前識<lb/>
初嵗志慮淺所慕在輕肥自恨聞道晩不虞失性非迷<lb/>
途將未逺回駕有庶幾古賢多事業出處何不知寕受<lb/>
<pb n="KR4d0044_WYG_005-3b"/>
芻豢辱倘為鴻鵠飛<lb/>
　　歸牧相訪示所作詩賦篇予與其兄子緯還往頗<lb/>
　　熟<lb/>
曰予謝賔客久與時世疎何忽衡門下見枉使君車彤<lb/>
斾映落日腰間有懸魚抵掌若平生論文及空虚昔與<lb/>
君猶子結交幸通書往還苦不早相見情有餘置我二<lb/>
阮間逺慙徳不如强來束帯起投謁尋君廬<lb/>
　　大雨中入局寄彦猷時以疾臥家<lb/>
<pb n="KR4d0044_WYG_005-4a"/>
歊蒸變繁隂快雨如破谷明趨閶闔路深水入馬腹此<lb/>
地常結轍江海忽在目冥行畏坎井躡迹戒顚覆慙問<lb/>
高眠翁不知泥塗辱<lb/>
　　賀龍圖兼知延安<lb/>
大兵昔摧傷兩将折旗鼓哀哉中國士化作城下土寃<lb/>
魂不得返殺氣凌彼蒼天亦為之悲白晝日無光人言<lb/>
此城下往往鬼神哭此事天子憂此心大夫辱昔公守<lb/>
東越人怨公不用今日公在西知公徳持重築城不必<lb/>
<pb n="KR4d0044_WYG_005-4b"/>
堅解甲不可攻何况保金城弛張皆繫公汲黯輔炎漢<lb/>
淮南内竦懼郅都守窮邊匈奴為之去此事昔所聞今<lb/>
日見所親折衝樽俎間震動旃裘民國恥行且刷寇讎<lb/>
不可保斯人嘆微管願及太平老<lb/>
　　奉和宋次道遊嵩十五韻<lb/>
嵩峯三十六皆在青雲端宿昔望見之恨不生羽翰卷<lb/>
臠塵土中日月如波瀾邇來老将至更覺行路難聞君<lb/>
謝車徒選勝羣峯巒幽深每獨往神異多所觀若有眞<lb/>
<pb n="KR4d0044_WYG_005-5a"/>
仙子羽衣白玉顔吹笙煙霧中舉手留盤桓信非人間<lb/>
境邈與時俗懸顧懐平生舊慰以逍遥篇三復想在目<lb/>
令人愧衣冠處世濶且疎㓜輿亦有言一丘與一壑自<lb/>
謂無間然安得從君游解纓弄雲泉昬昬嵗復晏相望<lb/>
空長歎<lb/>
　　和聖俞逢羊<lb/>
道旁逢羣羊問羊将何之朝供大官膳躑躅未自知觳<lb/>
觫此何罪無乃芻豢為肥軀一報徳鼎爼安可辭寕辱<lb/>
<pb n="KR4d0044_WYG_005-5b"/>
泥塗中故人所以悲<lb/>
　　懐歸<lb/>
圖養始干祿執官復辭親外物與我違幽懐安得仲低<lb/>
徊畏簡書苟且謀賤貧碌碌已無期規規徒自珍秋風<lb/>
巻層雲鴻雁知所賔我獨無羽翰不能絶飇塵<lb/>
　　送吕光禄<hi>自十一月留郡下凡十餘日得劉字</hi>
氾濫誠易挹俊賢噬肯留愧君殊邂逅卒嵗能優游㑹<lb/>
心到稽吕訪古窮嬴劉誰令春風來翩翩動歸舟千里<lb/>
<pb n="KR4d0044_WYG_005-6a"/>
在明發一樽成獻酬江湖望魏闕離思空悠悠<lb/>
　　題改芷亭作水鑑亭<lb/>
昔人種白芷既以名此亭今我開蠪淵復以水鑑名吾<lb/>
豈異昔人而徒易其稱所樂於水乎内明而外清内明<lb/>
可比心外清可照形照形不吾欺比心不吾傾虚静吾<lb/>
自居逍遥以無營㑹有水鑑賢吾能與同登<lb/>
　　閉門二首<lb/>
閉門無所事嵗月忽已極豈敢空絶交出門諒安適是<lb/>
<pb n="KR4d0044_WYG_005-6b"/>
非歛外慮文字堆四壁堯舜參在前孔孟凛居側崑崙<lb/>
黙泛覽萬里在瞬息夐古時幽尋千年僅頃刻悠悠富<lb/>
貴士此趣猶未得胡為逐車馬辛苦牽事役<lb/>
傅巖由帝賚圯橋自神授商道粲復興漢基翕然構窮<lb/>
通苟有命貧賤豈足疚斯道誰得聞人方薄圭竇<lb/>
　　小孤山<lb/>
驚波觸南崖反怒射北壁蒼山相與排所謂小孤石蟠<lb/>
根萬仞淵聳角百丈碧祠堂豁精嚴行旅進粉澤或云<lb/>
<pb n="KR4d0044_WYG_005-7a"/>
婦女神肸蠁頗有迹吾知定名意似欲旌介特流俗失<lb/>
其眞傳聞莫開釋居人私其利禍福妄損益競為媚妒<lb/>
説以誣聪明徳先王秩山川禮典有廟食奈何媚於竈<lb/>
屈已忘正直吾欲為小孤作書解行客復恐不見從嗟<lb/>
哉世多惑<lb/>
　　新種雜花樹<lb/>
天地大逆旅浮生逺行客大無萬里異逺不百年役乘<lb/>
流惟其遇得性從所適何必思舊鄉而復名一宅此邦<lb/>
<pb n="KR4d0044_WYG_005-7b"/>
非吾土此廬非我迹彼我苟巳齊賓主不足擇終樹宿<lb/>
所好及閒易為力芳草十餘品往往手自植春風二月<lb/>
交重疊庭下碧欣欣生意好一一見顔色對之黙終日<lb/>
澹若無情極四時背人馳壮士每歎息憂來忽無方外<lb/>
物不可釋中和一相伐頭髪先為白萱乎爾能忘於我<lb/>
獨有徳<lb/>
　　滕司諫知涇州<lb/>
天狼東南鳴雨矢西北集覆載豈不容縳虎宜在急詩<lb/>
<pb n="KR4d0044_WYG_005-8a"/>
書擢将帥高枕付城邑權變非武臣恩威在呼吸壮夫<lb/>
氣已激義士感成泣籍籍名四喧蕭蕭髪競立行旂亂<lb/>
鷹集已有邊風入遥知謁明光介胄但長揖<lb/>
　　城下<lb/>
秋成雨更綠高下共萋萋浮烟晩自起歸鳥暝爭棲山<lb/>
谷入幽想茅茨多舊蹊日涉遂成趣身將麋鹿齊<lb/>
　　庶幾堂<lb/>
徂暑亦已煩清旦尚餘爽薰風應候至芳物與春往庭<lb/>
<pb n="KR4d0044_WYG_005-8b"/>
樹交浮隂山禽轉清響空堂更幽寂初日正蒼莽時節<lb/>
無所感忘言以為賞<lb/>
　　涼夜<lb/>
疎雨洗明月清風生晩涼動揺星辰影汎澹河漢光螢<lb/>
變覺草腐蟲吟知境荒端憂易逺感不眠疑夜長<lb/>
　　秋梁公李太尉廟<lb/>
就列貴陳力立功尚成名兩君雖異時令望相提衡治<lb/>
獄多隂徳不戰屈人兵去思獨至今奉祀見遺氓文武<lb/>
<pb n="KR4d0044_WYG_005-9a"/>
百世師将相一時榮念我誰與歸愴然悲九京<lb/>
　　畢吏部冢<hi>在太一宫側</hi>
蓬蒿道旁冡云是晋時賢名聲與陵谷共盡一千年惟<lb/>
昔縱逹觀死生同蜕蟬安知泉下魄非復甕間眠<lb/>
　　和張洞春雪<lb/>
水國雖暑濕亦惡春令早雨暘恒不時過燠未為好凌<lb/>
威集驕陽瘴疹一以埽宿麥根復濡豐年不煩禱堪輿<lb/>
氣清眞生物同夀考大哉造化力排斡正穹昊能令四<lb/>
<pb n="KR4d0044_WYG_005-9b"/>
時順少失安足道君胡乃嗟嘆哀彼花與草方今王正<lb/>
始節物自未老繁華雖云遲秀實終自保可以寛君愛<lb/>
毋為色枯槁<lb/>
　　雪意<lb/>
淒風起幽朔白日晦光色仰視浮雲高蒼茫天容碧林<lb/>
林𢥠羣木栗栗抱寒魄今朝識天意欲見松與柏<lb/>
　　雪後<lb/>
日出桑柘巔鶴鳴風景和縱心適田野顧覺春意多欣<lb/>
<pb n="KR4d0044_WYG_005-10a"/>
欣林間叟負薪行且歌此中有眞樂富貴如余何<lb/>
　　夀寕觀殘雪<lb/>
春陽漏潛筦凛氣留深殿金莖向飛露碧瓦仍鋪練寒<lb/>
光寂寞迴暖色依微變壺中異風景㑹待花如霰<lb/>
　　初雪<lb/>
荒居人迹絶但覺嵗月頺北風不我欺吹雪天上來入<lb/>
户時繽紛當軒肆徘徊有情知相親高臥未足哀他日<lb/>
門晝闗今旦門早開開門將誰為南山玉崔嵬<lb/>
<pb n="KR4d0044_WYG_005-10b"/>
　　雪中寄貢弟<lb/>
天寒雲長浮雪急風更厲行子歸何時逺遊感人思脊<lb/>
令顧儔下鴻雁順時逝原隰無安居稲梁無深志誰令<lb/>
嵗月晩坐使羽毛瘁江湖可遣憂引領正相遲<lb/>
　　月夜<lb/>
日入更洒埽翛然庭檻空酒杯落明月白羽來清風佳<lb/>
興自不淺幽人無異同徘徊卧林下重露霑蘭叢<lb/>
　　和閻都官九月十三日夜對月是夕某與子華聖<lb/>
<pb n="KR4d0044_WYG_005-11a"/>
　　俞如晦㑹飲君謨所<lb/>
秋霖恣滛溢后土無時乾忽驚浮雲盡更覺天宇寛涼<lb/>
月如白璧飛來青㝠端衆星稍滅没驚鵲自盤桓興發<lb/>
思逺遊惜無凌風翰聊尋故人家呼酒澆肺肝適與二<lb/>
三子四座俱解鞍意合心同賞百觴不辭難玩古騐漢<lb/>
魏<hi>君謨出漢魏時金錯銅機精麗有分寸尺度天下竒物也</hi>舞姝試邯鄲詼諧雜謡<lb/>
語大笑傾衣冠足為一時樂未悟清夜䦨毎至絶倒處<lb/>
恨君不獲觀明發得新詩照人瑩琅玕又知共兹翫正<lb/>
<pb n="KR4d0044_WYG_005-11b"/>
若相從歡君本青雲人淹留尚郎官曠懐不自屑遇景<lb/>
宴且般古來悲秋士局促宋與潘相望如轅駒豈足為<lb/>
君歎<lb/>
　　夜月<lb/>
執熱不可濯昬昬倦衣巾涼月如有情萬里來慰人浮<lb/>
雲巻層虚六合隨清新河漢涵光輝城郭息埃塵兹時<lb/>
一可畏與子聊相親逍遥夜未央更益情性眞<lb/>
　　夜起呼徐監簿同看月<lb/>
<pb n="KR4d0044_WYG_005-12a"/>
夜長愁無端嵗晚易多感徘徊中庭步相與肆遐覽繁<lb/>
霜冷次骨皎月清照膽幽意暫欲飛秀色若可攬明夕<lb/>
雖復來素華巳應減念兹徑使醉無使我心慘<lb/>
　　南伐詩<lb/>
兵行何怱忽百里不一息南征有期㑹相觀各努力三<lb/>
年戍西荒蟣虱生金革歸來席未煖羽檄何奔廹行行<lb/>
當逾嶺五月逼炎赫尚有筋骨存所虞生死隔山林如<lb/>
惔焚溪水沸湍激自古皆有言一夫萬人敵蝮蛇長相<lb/>
<pb n="KR4d0044_WYG_005-12b"/>
逐虎豹不可格主将貪功名謀臣貴恩澤奈何輕人命<lb/>
棄置曽不惜探湯入其中未半死已積蒼生亦齊民不<lb/>
必皆盗賊賢主尚扇暍仲春猶掩骼一身不自愛所懼<lb/>
失為國堯舜有舊書廟堂為法則<lb/>
　　城樓送别<lb/>
驚風走枯蓬百里不暫息宻雲乘飛雨前山坐成隔蓬<lb/>
老初無根豈辭逺為客山高雖可望路逺當不識去留<lb/>
類如此覽物意寕極鞍馬未動間㑹合彌可惜緩歌送<lb/>
<pb n="KR4d0044_WYG_005-13a"/>
清觴更醉日将夕<lb/>
　　李緜州訪别<lb/>
天寒起常晏日出扉未啟深巷聞傳呼兒童怪旌棨知<lb/>
是漢中守訪舊來至此適我平生懐趨迎願少止結交<lb/>
許忘年並坐每抗禮語罷當逺行眷然色不喜君惟二<lb/>
千石我徒一男子貧賤宜輕肥反如不能巳善化遲朞<lb/>
月壮心隘萬里側聞報政速永觀凌風起寕復悲東山<lb/>
㴞㴞厯年祀<lb/>
<pb n="KR4d0044_WYG_005-13b"/>
　　食橘<lb/>
吾聞江陵橘乃比千户侯嵗獻天子旁取為廟堂羞問<lb/>
其何能爾無脛而逺遊橘也不自言請君以臆酬憑生<lb/>
覆載中頗亦萬木儔通為騷人頌謬得禹貢収託身聖<lb/>
賢間自覺名譽浮苞苴頼㩗挈富貴常見求明珠無先<lb/>
容按劍或暗投而我適衆口鑠金不予憂物生有通塞<lb/>
不必在中州何用懐苦辛但為時所仇<lb/>
　　留鄰幾君章奕棊便宿小齋<lb/>
<pb n="KR4d0044_WYG_005-14a"/>
簿書易短景燈火宜清夜過從喜吾子尊酒迨我暇歡<lb/>
來中扃豁興盡外物借錯落盤上棊白黒互陵跨決機<lb/>
競神速取勝頗雄覇惜我壮士氣局此萬里駕時乎無<lb/>
由試寓目亦悲咜天地一枰土古今萬物化願無辨其<lb/>
間痛飲但來舎<lb/>
　　與鄰幾對棊戯作<lb/>
碌碌無用智玩此方罫間君乘百戰餘勝氣不可攀拙<lb/>
速亦天幸出竒犯險艱數俘効軍實斥境除邊關捧觴<lb/>
<pb n="KR4d0044_WYG_005-14b"/>
跪進養座客歡解顔安得百壺酒使君酩酊還<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻五<lb/>
</p>
<p>
</p>
  </div>
<div>
<head>公是集巻六</head> <lb/>
    <p>
<pb n="KR4d0044_WYG_006-1a"/>
欽定四庫全書<lb/>
　公是集巻六<lb/>
　　　　　　　　　　　　　宋　劉敞　撰<lb/>
　五言古詩<lb/>
　　今古路<lb/>
出門道路多縱横不可測我今欲逺行須問曽行客徐<lb/>
徐逄路人借問青松側客曰今何徃答之遊京國客乃<lb/>
指要路而言行有益古路雖大道不如今路直但行今<lb/>
<pb n="KR4d0044_WYG_006-1b"/>
人路猶如假羽翼彼客别我去獨自躊躇立為見今古<lb/>
路信乃無差忒今路足輪蹄古路多荆棘欲行今人路<lb/>
恐背古人迹欲行古人路今人笑迂僻又擬不出門奈<lb/>
何飢寒逼哀哀此時路悠悠蒼天色不避今人嫌路須<lb/>
行古陌古陌雖然逺且保無蹶失勉哉自勉哉前去難<lb/>
云適不獲見楊朱萬古凝愁魄<lb/>
　　曉至池上<lb/>
宿雨墜高葉薄雲麗朝陽園林澹澹秋庭户蕭蕭凉水<lb/>
<pb n="KR4d0044_WYG_006-2a"/>
淺魚怫鬱荷深鷺低昂幽懐欣自得住賞契所望忽恐<lb/>
羣動作深林沸蜩螗<lb/>
　　晚凉<lb/>
落日蔽崑崙微風起閶闔蟲聲語悽惻樹影翻離合蚤<lb/>
露結明珠圓蟾瑩塵匣浩歌始自放喟此區中狹<lb/>
　　金山東崖北望海門<lb/>
憑高仍一望北固何崔嵬地形東吳越江險通卭崍英<lb/>
雄既已矣壮觀空在哉寂寥寒潮上孤帆當檻來<lb/>
<pb n="KR4d0044_WYG_006-2b"/>
　　屏上兩賢二首<lb/>
謝公樂山水不以官爵間天機有所賦世俗從爾訕上<lb/>
躡巉巖峯下㺯清冷澗吾生慕如此敢避刺疎慢寜為<lb/>
途中龜勿作蒿下鷃<hi>謝靈運</hi>
人在誰不如妄為世所束興來當自徃興盡期自復大<lb/>
雪暗溪路新晴月微燭去非之子慕返豈斯人辱優游<lb/>
便所適偃蹇媚幽獨<hi>王子猷</hi>
　　贈梅聖俞<lb/>
<pb n="KR4d0044_WYG_006-3a"/>
耳聞梅聖俞及此将十載洛下聚英豪文章富如海<hi>聖俞</hi>
<hi>昔與銭丞相歐陽公尹洙王復㑹洛中皆名士</hi>聲名動冠劔久合參朝寀何意<lb/>
幕中客新違江上宰<hi>聖俞以諸侯從事知建徳縣罷歸京師</hi>材高雖用晚<lb/>
大器終有在三公識者多薦抜可立待棲棲九衢裡塵<lb/>
土増厭殆相逄恨知晩乍似去貧餒鄰居幸見過沃此<lb/>
胷礧磈<lb/>
　　登禪智寺上方贈同遊諸公<lb/>
重岡抱城起清川帶野回舊都遷陵谷遺寺空池臺脩<lb/>
<pb n="KR4d0044_WYG_006-3b"/>
竹入晻靄荒溪轉崔嵬鳴禽畏人起故老驚客來置酒<lb/>
感興廢浩歌寄歡哀伊昔游此人于今安在哉谷深春<lb/>
先覺地爽景後頽造適假一笑願君盡餘盃<lb/>
　　楊白花<lb/>
飛飛楊白花随風渡江水江水來不極楊花去無已鴉<lb/>
啼淺深樹雪落千萬里春風傷人心緜緜復如此<lb/>
　　涵虚閣玩𤣥猿孔雀<lb/>
清池明夕景高樹含凉風巴猿戯前檻越鳥安深籠悲<lb/>
<pb n="KR4d0044_WYG_006-4a"/>
吟激清漲文繡揮䝉茸弱喪不自非全生或為容曠然<lb/>
感真樂逹哉濠梁翁<lb/>
　　雨霽同望民登西北樓<lb/>
雨餘暑氣滅日出浮雲開高樓極逺目百里無纎埃山<lb/>
形西北騖江勢東南來舊都尚能記北觀多可哀微風<lb/>
激清嘯浩霧侵寒杯亦知非吾土聊復樂徘徊<lb/>
　　秋典三首<lb/>
微風起閶闔秋意日已滋隂蟲羣悲鳴草木同變衰天<lb/>
<pb n="KR4d0044_WYG_006-4b"/>
道雖茫昧平分為四時功名自當去揺落獨何悲<lb/>
魏牟貴公子沉没功名間一浮江湖水惨戚頽朱顔魯<lb/>
連揖萬乘蹈海如忘還棄世脱敝屣風流安可攀<lb/>
耿耿河漢輝中夜西南流牛女永相望婉孌悲素秋安<lb/>
知乘槎翁徑出海外遊天路或幽險神仙非所求<lb/>
　　留城子房廟<lb/>
大風起豊沛海水羣飛揚逐鹿未有歸飛熊猶道旁一<lb/>
見契千載立談開八荒蛟龍不可羈鴻鵠得新翔昔為<lb/>
<pb n="KR4d0044_WYG_006-5a"/>
黄石師智䇿無與䨇晩蹈赤松賞功名忽如忘由來神<lb/>
仙流理與天地長陵谷自有遷若人豈復亡我行覧遺<lb/>
蹟城邑空蒼蒼感古追逺遊白雲杳無鄉<lb/>
　　同介甫和聖俞贈狄梁公裔孫<lb/>
陳平智有餘周勃勇無敵兩人相提衡終復漢社稷梁<lb/>
公柱石姿獨立謝羣力匡居多直言薦士有深畫既扶<lb/>
将頽運復起未然䇿事業兼二子浩然雪霜白偏材戒<lb/>
獨徃特達見令徳誰謂十世逺風義猶不隔末孫何支<lb/>
<pb n="KR4d0044_WYG_006-5b"/>
離畎畆有餓色明詔問樂鄉布衣列士籍名垂天壤間<lb/>
氣使懦夫激聞君啇聲歌更若出金石<lb/>
　　贈聖從待制<lb/>
君居御街西我居御街東如何百步間十日不相從君<lb/>
非園中植落落千丈松我亦湖海人庶㡬孤飛鴻俱逰<lb/>
人世間俛仰豈不同蕭蕭髪向白哀哀嗟轉蓬仕固不<lb/>
期逹貧亦不諱窮行當一麾去幸識攖寜翁<lb/>
　　早至凉榭觀芙蕖<lb/>
<pb n="KR4d0044_WYG_006-6a"/>
林深池亦淺日出光晩及粲粲花尚含漙漙露猶浥良<lb/>
魚潛復躍幽鳥翔又集物情怳如慕心賞浩難戢誰能<lb/>
贈逺人采采空佇立<lb/>
　　同客飲涪州薛使君佚老亭<lb/>
百尺井底泉激輪乍飛流潺湲入庭户宛轉如奔虬主<lb/>
人三署即持節西南州棄之臥故里富貴安足留郤埽<lb/>
長閉門贏餘非所求官來坐林下樽酒相獻酬未嘗語<lb/>
朝市餘亊良悠悠乃知獨徃意不必山林幽衣冠多雋<lb/>
<pb n="KR4d0044_WYG_006-6b"/>
才繼踵公與侯誰能懸其車五十未白頭嗟嗟賢大夫<lb/>
此風可鎮浮為問三輔間何如馬少遊<lb/>
　　曲水臺竹間黙坐<lb/>
杖履不能逺逍遥池上林微風起衆響炎日隔繁隂斐<lb/>
亹激流泉間闗語鳴禽放懐在離人寄賞欣㑹心既謝<lb/>
朝市喧亦忘山谷深雖知非吾室猶以開煩襟<lb/>
　　永興軍中<lb/>
凉風響高樹清露墜明河誰復夏夜短已覺秋氣多豔<lb/>
<pb n="KR4d0044_WYG_006-7a"/>
膚麗華燭皓齒揚清歌臨觴不作意奈此粲者何<lb/>
　　北軒手種竹兩竿近輒有甘露降其上作五言示<lb/>
　　諸同舍<lb/>
秋來手種竹憔悴不成林復此雪霜晩空驚孤直心如<lb/>
何沾瑞露似欲慰窮隂珠華粲将墜玉色潤還深含春<lb/>
乍荏苒載日尚蕭森𤣥澤非人力樵蘇無見侵<lb/>
　　舅氏見索新詩<lb/>
賤子本不學大賢宜見踈奈何手賜教反謂詩起予高<lb/>
<pb n="KR4d0044_WYG_006-7b"/>
義終炯然内慙良闕如得非魯仲尼不廢狂接輿羇旅<lb/>
習荆楚荒唐存簡書敢驚和者稀長恐歳已徂雲漢回<lb/>
天章圖書祕石渠瓊瑶落咳唾寒暑随吹嘘百年渭陽<lb/>
悲萬古秦風餘嗟我送舅氏終焉非路車<lb/>
　　贈蘇頌<lb/>
犬豕䝉虎革氣能懾羣雌衆人見之美蘇生見之嗤褐<lb/>
客懐寶玉精神暗塵緇他人望而唾蘇生望而知知之<lb/>
竟何補位下容貌卑雷同世方尚獨異誠難施嗟子豈<lb/>
<pb n="KR4d0044_WYG_006-8a"/>
不謬拳拳心不移拜我呼我兄問我謂我師奔蜂負藿<lb/>
蠋誰道當其宜憫子空慕古且為世人非古人亦如此<lb/>
如此名已垂但當勵行習慰我千里思<lb/>
　　雪後城上作<lb/>
雪後原野曠春生風氣和藹藹林表色輝輝池上波形<lb/>
閒境逾静望逺意更多年華適可玩不醉将謂何<lb/>
　　寄因甫<lb/>
君雖委計吏官似宣尼公貧賤更何恨優游聊與同忘<lb/>
<pb n="KR4d0044_WYG_006-8b"/>
懐䲭夷酒乘興松江風此亦隠柱下何用臥隆中<lb/>
　　寄聖俞<lb/>
徘徊帝城裏獨詠有所思故人昔别此秋風今古兹流<lb/>
水去不已新鴈來有期寄聲可相及一見慰天涯<lb/>
　　秋雨<lb/>
天道去人逺好惡常若違始耕苦炎旱既穫雨過時憔<lb/>
悴兩無補飢寒方自兹素飽猶可恃眷言采其薇<lb/>
　　寄密令楊彦文再舉學官皆中正<lb/>
<pb n="KR4d0044_WYG_006-9a"/>
三年不相見相見當何時曩别不謂久後期庸可知周<lb/>
南滯留地宿昔太史悲春草愁山中王孫髪垂絲懐寶<lb/>
常若迷獻玉常若疑聞君已屢薦終歳獨差池得鹿在<lb/>
詭遇亡羊實多岐著書成自樂回首空相思<lb/>
　　贈黄子温别<lb/>
䨇鴻俱異鄉來集清川流鳴聲偶邂逅形影共沉浮一<lb/>
以風波去一以罦網留去留雖殊趣失侣自懐愁五里<lb/>
一斂翼十里一回頭有情同覆載誰免顧朋儔南國江<lb/>
<pb n="KR4d0044_WYG_006-9b"/>
海闊豐年稻梁優力弱霜霰繁無因攜汝遊<lb/>
　　同謝十三賦盆池<lb/>
碧沼含白水動揺明鏡光浮沉見魚樂舒巻聞荷香賞<lb/>
翫兹有適紛囂因以忘多君江湖意不復疑坳堂<lb/>
　　庭前箭竹<lb/>
冉冉東南美託根郡在兹鳯凰不可待歳月方屢移非<lb/>
復山林意空餘霜霰姿清風有時至獨與幽人期<lb/>
　　新置盆池種蓮荷菖蒲養小魚數十頭終日玩之<lb/>
<pb n="KR4d0044_WYG_006-10a"/>
　　甚可愛偶作五言詩<lb/>
采芳未盈手積潤不滿尋游魚亦何樂幽客同此心安<lb/>
排在所寓相與忘浮沉濟理趣自足孰知慕高深鵬翻<lb/>
蕩滄海龍起焚山林體妨反多累豈若終蹄涔<lb/>
　　送鬱林楊守<lb/>
鴻鵠懐逺心不畏霜露寒鷄鶩守樊籠朝遊暮來還人<lb/>
生感意氣朋友死一言况分社稷憂復在君臣間楊侯<lb/>
一麾守萬里蒼梧山瘴海不可游衆人昔云難升車獨<lb/>
<pb n="KR4d0044_WYG_006-10b"/>
慷慨即路無險艱乃知抱忠信可以居夷蠻昔賢尚功<lb/>
名天子憂南蕃報國恩汲汲勿令歳月遷<lb/>
　　送春<lb/>
莫埽林下花花存春尚在一随南風散飄忽不可待四<lb/>
時相乘凌萬物随變改不如玩三秀忘年蹈雲海<lb/>
　　答舅氏時詔不就學官者郡勿舉故見督赴期<lb/>
飛鳥知深林潛魚樂淵濬升沉久相笑出處各自殉漆<lb/>
雕不願仕孟子恥獨進軒冕世所榮吾斯未能信辟雍<lb/>
<pb n="KR4d0044_WYG_006-11a"/>
焕文章王國聚英俊及門足自喜内省媿多吝且将事<lb/>
畎畝亦以樂堯舜悠悠謝知音當識斯言訒<lb/>
　　送張宗道崇班自潁徙秦不樂于行<lb/>
宛馬來東道燕鴻起南飛適時必有遇去逺不獨迷左<lb/>
攬繁弱絃右拂青萍輝笑作千里别出門亦依依人生<lb/>
何新故行道情有違勉率歌清風以慰君永懐<lb/>
　　陳元龍<lb/>
元龍湖海士固有湖海氣自臥百尺樓羣兒仆諸地大<lb/>
<pb n="KR4d0044_WYG_006-11b"/>
賢資逺到高節邁一世四野為戸庭九河乃衣帶靈機<lb/>
有時屈英識豈獨閉蛟龍随波游恥與魚鼈計撃劒歌<lb/>
啇聲捐書謝俗議功名留當年異代見君意<lb/>
　　一月贈深甫<lb/>
一月三過公此非兒女情詩人感伐木相鳥猶嚶鳴尚<lb/>
友百世近結交千里輕矧惟生並時况復居同城攜手<lb/>
未宜少興發從公行開口露肝膽觧衿頓塵纓心親愛<lb/>
自至外物都忘形赤日留中天火雲正崢嶸頗復哀老<lb/>
<pb n="KR4d0044_WYG_006-12a"/>
子安眠枕羣經<lb/>
　　懷歸<lb/>
徃昔佩觽日童䝉幸相求中間萬里别倐忽二十秋人<lb/>
事固契濶歳華易如流聞君尚黄綬失意成白頭奄速<lb/>
不可期升沉亦難謀寜知及門晩忽辱從政優感舊勞<lb/>
心腸相逄恨淹留寄聲不盡意何以紓離憂<lb/>
　　同寄題康州陳生連理木<lb/>
幽人吉素履佳瑞應精誠蕭蕭衡門下珍木為之榮連<lb/>
<pb n="KR4d0044_WYG_006-12b"/>
理出高榦交隂庇前庭顧恐俗未知天方表其閎太邱<lb/>
徃千歳慈孝復騰聲誰言報施逺有若晝夜明世悲上<lb/>
留田吾慕董生行作詩寄南州且以慰父兄<lb/>
　　雪後<lb/>
雪銷吐膏潤日出春意歸藹藹多時趣融融含夕暉徘<lb/>
徊終林下髣髴田野期天歡頗不減吏隠亦庶㡬歳宴<lb/>
竟何事濁酒但當揮<lb/>
　　和彦文秋興<lb/>
<pb n="KR4d0044_WYG_006-13a"/>
商飊零枯林疎雨堕中夕覧物愴已驚懐人𣺌難得明<lb/>
發聆逸唱願言慰幽寂胡為抱紆鬱更使動悽惻蜚鴻<lb/>
識來賔鷹隼知所撃物微有逄辰子北獨失職高夭終<lb/>
難問淺俗每忌直浮沉豈非智器逺固難識<lb/>
　　贈周生<lb/>
騏驥能千里不能走䑕穴猛虎拘穽中不如狗善齧周<lb/>
生學干禄强進屢顚蹶時不用周生周生亦不屑行年<lb/>
過五十頗就知命説未嘗畜妻子名利敢貪竊所憂道<lb/>
<pb n="KR4d0044_WYG_006-13b"/>
未能欲辨孔與桀人知如此鮮况不厭藜蕨與我始相<lb/>
見便覺抱高節人皆用其巧子獨趨所拙春秋舉逸民<lb/>
蔽善尚貶絶誰期大夫賢薦使在班列<lb/>
　　嘯亭納凉<lb/>
翻翻竹梢葉習習蘋末風水氣稍澄澈雲隂反䝉籠解<lb/>
襟面虛曠幽興欲飛冲得意恥獨善慨然環堵中<lb/>
　　過澶州陽橋有感<lb/>
河水東赴海還從天上回寕知今日波還復前時來岸<lb/>
<pb n="KR4d0044_WYG_006-14a"/>
栁亦已荑原田正莓莓念我平生歡悵然使心哀<lb/>
　　春晩小園<lb/>
歳華一何速春物俱已老緑柳低映墻臯蘭生滿道郊<lb/>
居止幽曠野色慰懐抱入鳥不亂羣閉門但郤埽平生<lb/>
佯狂性更覺高臥好不及古之人吾誰玩芳草<lb/>
　<lb/>
　<lb/>
　<lb/>
<pb n="KR4d0044_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻六<lb/>
</p>
<p>
</p>
  </div>
<div>
<head>公是集巻七</head> <lb/>
    <p>
<pb n="KR4d0044_WYG_007-1a"/>
欽定四庫全書<lb/>
　公是集巻七<lb/>
　　　　　　　　　　　　宋　劉敞　撰<lb/>
　五言古詩<lb/>
　　停雲詩<lb/>
停停何山雲靄靄在我廬濃光賁草木潤氣下琴書望<lb/>
望若可親久之翳寒虛坐恐猋風來東西隨所如我道<lb/>
與世異里閭相見疎嗟雲亦何事低徊能慕予諒以無<lb/>
<pb n="KR4d0044_WYG_007-1b"/>
心故形影暫相於<lb/>
　　華山隠者圖<lb/>
神仙不可學淺俗如醯雞逍遥二三叟乃獨秦遺黎避<lb/>
地思遠適名山得幽棲深巖紫芝秀歸路桃花迷稍逺<lb/>
人世隔遂忘陵谷移至今山中人往往猶見之吾聞秦<lb/>
皇帝甚慕真人為駕石窺蓬萊載車象雲蜺沙丘往不<lb/>
返四海忽若遺安知全真子近在西山垂一千二百年<lb/>
修身未嘗衰古稱山澤臞非復萬乘期觀君此圖意有<lb/>
<pb n="KR4d0044_WYG_007-2a"/>
以和天倪<lb/>
　　送上元張孟侯著作<lb/>
避世金馬門歇直承明廬月贏一囊粟調笑騶侏儒忽<lb/>
憶東南行秋風熟鱸魚聞君已先我扁舟向江湖銅章<lb/>
垂腰問賜履雙飛鳧千室豈不憂弦歌自為娯古稱有<lb/>
人民無事専讀書自顧都城游刺促轅間駒六朝若流<lb/>
川覽古半有無山中折瑶華千里懐離居<lb/>
　　小隠吟<lb/>
<pb n="KR4d0044_WYG_007-2b"/>
世道喪純粹徼名掠其美悲哉山林客過半朝市死夸<lb/>
誕一相習澆浮益紛起古風日飄泊末路空頽靡堯舜<lb/>
安得逢巢由亦已矣我歌竟誰和惆悵同心子<lb/>
　　招隠<lb/>
鱣鱘不容池鴻鵠常畏網全真貴逺到先覺每獨往綺<lb/>
皓遺泰憂季鷹樂吴壤知幾効來世前識妙難賞勿謂<lb/>
鳥獸羣高山適予仰<lb/>
　　反招隠<lb/>
<pb n="KR4d0044_WYG_007-3a"/>
伊尹樂堯舜伯夷傲姬周顔生一簞瓢陋巷亦自休豈<lb/>
不困寂寞時俗非所謀脱身洒泥滓緬與前人游嗟哉<lb/>
波上鳧徒為信沈浮鴻鵠假長風不能占渠溝晞羽扶<lb/>
桑阿刷翼滄海流世途既超邈矰繳何足愁所以狂接<lb/>
輿肆歌悟東丘觸時懐慷慨視世悲蜉蝣哲人有先覺<lb/>
達者無近憂綺皓吾所師緒言起長謳<lb/>
　　郡齋燕居寄海陵道粹儀真景休高郵不疑三太<lb/>
　　守學士<lb/>
<pb n="KR4d0044_WYG_007-3b"/>
尚容恥玩世畏景希就陰一麾諧微願千里非遐心平<lb/>
生志江海寤寐在山林及此吏如隠始知古猶今鷾鴯<lb/>
避落實蜎蠉安蹄涔但恐得已多尚非力可任諸公蓬<lb/>
萊秀夙昔交契深擊柝聲相聞照鄰光四臨清濁涇以<lb/>
渭離合商與參願言三秋思毋閟金玉音<lb/>
　　新作涼軒㑹張拱辰至<lb/>
張翁垂白鬚扶病過我廬向無俗客至適慰幽人居酌<lb/>
此瓢中泉振兹架上書雖無徳與汝㑹有歌起予欲識<lb/>
<pb n="KR4d0044_WYG_007-4a"/>
消長情願君講盈虚<lb/>
　　發桑乾河<lb/>
四牡懷靡及侵旦肅征騑凝霜被野草四顧人迹稀水<lb/>
流日邊去鴈向江南飛我行亦已久羸馬聲正悲覽物<lb/>
嵗華逝撫事壯心違豈伊越鄉感乃復淚沾衣<lb/>
　　寄呂侍郎<hi>呂先予數日北行</hi>
荒山逄故轍自上重岡立君車不可望君手何由執旅<lb/>
思隨日逺徂年背人急舞劔中夜興應知憂感集<lb/>
<pb n="KR4d0044_WYG_007-4b"/>
　　廣陵蔣生死十四年矣尸猶温其妻與其女閉門<lb/>
　　守之未嘗與鄰里通水火或者疑其有道而杜君<lb/>
　　懿實之蓋嘗有自逺來者以書一封畀其家視之<lb/>
　　蔣生迹也故俗以為仙因作五言贈君懿<lb/>
仙翁棄妻子徃為壺中客玉棺竟未掩人世已成昔白<lb/>
雲無回期三徑滅餘迹猶傳有青鳥往往寄消息<lb/>
　　新年<lb/>
流光無停期二十忽復五古昔如我人功烈難遽數上<lb/>
<pb n="KR4d0044_WYG_007-5a"/>
天終無私日月不少駐三皇與五帝回首焉得顧新年<lb/>
獨何為擾擾趁俗務壯羞兒女態浩歎覺已屢巍巍九<lb/>
重闕象魏懸法度木鐸非仲尼布衣欲何預滄溟百萬<lb/>
里乗桴意決去顧世聊徘徊非為取材誤<hi>子曰無所取材</hi>東風<lb/>
發幽滯花彩映草樹爛醉苟自娱終焉背時譽<lb/>
　　築室種樹<lb/>
誅茅作吾廬種樹滿百株偃仰可卒嵗優游問誰如墨<lb/>
翟不暖席仲尼無安居良知聖賢貴逝與功名疎清泉<lb/>
<pb n="KR4d0044_WYG_007-5b"/>
可深鑿惡草須早除適意田野間誰能歎歸歟<lb/>
　　題所種金鳯花自淮北攜子種之云<lb/>
愛此名字佳攜之不憚逺豈惟江淮闊兼恐嵗月晩手<lb/>
植中庭地分破紫蘭畹緑葉紛映階紅芳爛盈眼輝輝<lb/>
丹穴禽矯矯翅翎展卑飛何在此寂寞難自顯按圖感<lb/>
形似覽物意繾綣三復接輿歌悲風動湘沔<lb/>
　　得隠直書并聞將之洛陽<lb/>
三月一得書始知去君逺開緘見無恙豁達百慮展秋<lb/>
<pb n="KR4d0044_WYG_007-6a"/>
風催時節揺落嵗向晩遲遲行旅外色瘁足更趼邉封<lb/>
鳴狐狸牙爪貴鷹犬儒者非所湏棄置自未免上書報<lb/>
聞罷試吏何繾綣雖無小官羞頗貴有道巻洛陽雄王<lb/>
都主簿亦極選折腰得免否局促時態淺<lb/>
　　閲武堂<lb/>
涼風郤炎暑飛雨除氛埃旅行得興㑹珍館為我開主<lb/>
人平生舊上客自逺來何異東序賢共此中山杯留連<lb/>
恨落日披冩仍髙䑓山川愴興廢歌舞寄歡哀徐方多<lb/>
<pb n="KR4d0044_WYG_007-6b"/>
賢牧天禄繼英才遊子悲故鄉為君更徘徊<lb/>
　　寄張十二時在城北讀書簡云幾至絶糧<lb/>
新秋意無聊多病時畏晩出門塵埃隔扶杖行歩蹇雖<lb/>
聞一城居邈有千里逺風雨思雞鳴幽懐固繾綣食貧<lb/>
非余病學道與時反悲歌空相望不復能裹飯<lb/>
　　因甫移宰晋陵<lb/>
自我游毗陵五年今于兹未嘗不閔雨未嘗不苦饑成<lb/>
湯周宣世豈復能過斯上無桑林禱下無雲漢詩赤子<lb/>
<pb n="KR4d0044_WYG_007-7a"/>
餓溝渠良田生蒺藜聼于閭里間愁毒不可為思得一<lb/>
賢人救其渇與飢上天似悔禍子乃今來尸愛民在㳟<lb/>
儉自可為吏師但恐百里小膏澤難盡施子本湘鄉君<lb/>
湘人望子來下難兄弟别上顧墳墓違將母以諗君上<lb/>
書再三辭朝廷欣然許多士咸謂宜為政推此心可令<lb/>
孝者慈吾聞屠牛刀不貴于割雞思君苦道逺莞爾寄<lb/>
此詞<lb/>
　　同彦文送敦儒宰晋陵<lb/>
<pb n="KR4d0044_WYG_007-7b"/>
朝廷貴儒術子以文學顯郡國重民社子由政事選榮<lb/>
名信難兼衆望固不淺古人定何如壯志獨能勉由來<lb/>
跬歩益必有千里逺去去聆絃歌吾當謝言偃<lb/>
　　九日<lb/>
霜薄氣早寒木落景已變佳晨事厭勝習俗推往彦憂<lb/>
來初無方興盡復自遣所遇無故物登臨殊非願<lb/>
　　寓言<lb/>
感豫常出異禦宼哀壺丘好大固累已巢父笑許由東<lb/>
<pb n="KR4d0044_WYG_007-8a"/>
海有意怠飛飛何所求縱軀天地間細故紛悠悠願言<lb/>
不死鄉可與賢逹游<lb/>
　　晩景<lb/>
結廬玩蓬藿反畏人足聞杖藜有時去入獸不亂羣踈<lb/>
雨洗徂暑夕陽澹微曛俛仰多物態逍遥遣塵紛興適<lb/>
將何述寄心孤飛雲<lb/>
　　野人致枸杞青蒿<lb/>
味薄時共笑野人猶相高春田有餘暇饋我杞與蒿酌<lb/>
<pb n="KR4d0044_WYG_007-8b"/>
酒謝其意採之亦誠勞城中多好事過半稱賢豪杯肴<lb/>
具五鼎珠玉輕一毫將之獻門下皆有千金襃何故背<lb/>
此計而反從吾曹淡泊徒自樂膏薌未能叨信知老農<lb/>
美頗欲耕東臯因閒有餘力從爾觀芟薅<lb/>
　　春暮到小園<lb/>
春餘百芳歇喬木有輕隂客子成春服商絃應鳴琴獨<lb/>
行迕世俗長往期山林庭竹風正駛池波雨已深臨流<lb/>
窺躍魚倚杖聆遷禽順時寄俯仰適興契飛沈試謝及<lb/>
<pb n="KR4d0044_WYG_007-9a"/>
門客未慙招隠吟<lb/>
　　送雅禪師若神<lb/>
太湖三萬頃澄澈浮寒穹明月不可取孤帆安所窮俯<lb/>
弔滄浪人<hi>禪師若神與蘇子美遊子美自作滄浪亭</hi>緬懐鴟夷翁古今共灰<lb/>
滅得失如夢中詩興觸物逺禪心隨念空猶多碧雲句<lb/>
寄信東南風<lb/>
　　蒼筤源<lb/>
日出江氣暖歩行村落間偶逄蒼筤息若在山中閒綠<lb/>
<pb n="KR4d0044_WYG_007-9b"/>
篠既䝉密清波自回環初疑人迹絶乆有笑語諠脱足<lb/>
渉澗水隔林叩柴闗主人疎世事相見亦歡然稍覺耳<lb/>
目曠久之遂忘還歸來詫舟子適過武陵源<lb/>
　　樂郊陳漁䑓下柏林中結茅作小亭命曰幽素本<lb/>
　　懿臣刑部之書也謝且戱之<lb/>
結茅更何好列柏自成林素履宜獨往幽人欣宿心炎<lb/>
輝翳羽葢清吹和瑤琴稍與事物逺忽如丘壑深良無<lb/>
山水趣安得契知音<lb/>
<pb n="KR4d0044_WYG_007-10a"/>
　　種蔬二首<lb/>
時雨破膏壤荷鋤回城隂疾耕意不足覆隴力可任里<lb/>
巷多父兄往來迹相尋見我山野服欣然用盡簮勸我<lb/>
勿滅裂哀我識浮沈雖微生平故頗用愧其心採芝商<lb/>
於嶺食薇首陽岑念我非其人豈敢慕山林聊以資素<lb/>
飽身世實﨑嶔文人不我厭荷蓧時見臨<lb/>
種蔬南岡下地薄旱亦久抱甕出復入拮据病两手輟<lb/>
耕起長歎四海萬億畆過亢今若兹我誰與餬口縣官<lb/>
<pb n="KR4d0044_WYG_007-10b"/>
祈雨澤四望已並走巫女歌且舞土龍矯其首上天何<lb/>
寥寥百請未一偶霖雨待爾輩古人亦可醜咄嗟雲漢<lb/>
詩萬古竟何有天地何不仁百姓為芻狗<lb/>
　　重陽<lb/>
勞生惜流隂徂嵗逼窮律燦燦黄菊花離離紫茱實芳<lb/>
香不可再採掇自有術零落勢足悲盛時亦未失登高<lb/>
㪚百慮驅馬恣所出或云避陽九可以納元吉嘉願誰<lb/>
間然且當醉終日<lb/>
<pb n="KR4d0044_WYG_007-11a"/>
　　浚井<lb/>
鑿井勿憚深汲繩欲令長鑿深源不竭汲逺氣自涼豈<lb/>
如潢汙水汩汩道路旁雖復不逺求飲之劇燖湯虚煩<lb/>
生四支淟涊不自强野語合為國願君著巖廊<lb/>
　　古寺<lb/>
唐殿弛棟梁空庭長荆棘坳堂客水腥壊碣苔蘚積經<lb/>
營東晋始逺近千嵗逼興廢紛可悲徘徊意不懌尚餘<lb/>
土木巧未露斤斧迹使鬼固已勞斯民忍終役悠悠競<lb/>
<pb n="KR4d0044_WYG_007-11b"/>
頽波擾擾非一國臺城更荒唐萬古共悽惻<lb/>
　　書候潮亭<lb/>
滄江浸長空天使限南北繁隂屬暮嵗波浪無時息烈<lb/>
風何轟豗深木騰霹靂逺吹湖中白來蔽江南碧巉巖<lb/>
千峯玉變化不可測恐是時向晩鬼神任胸臆燭龍銜<lb/>
長耀來集崑嶺側又疑呉王兵如荼壓上國勇氣吞中<lb/>
原晶光洞江北久望生悸慄嗟我問津客横流豈難制<lb/>
路險未可得吾道固當然滔滔欲誰易<lb/>
<pb n="KR4d0044_WYG_007-12a"/>
　　徐安撫<lb/>
伏波喜功名南伐終不返死餘薏苡謗生恨鷦鳥晩干<lb/>
戈非一方智勇易謀顯富貴誰不然枯榮子何反冥冥<lb/>
炎州隔杳杳天道逺荆楚猶古風招魂動哀挽從人除<lb/>
憂謗不得志者罕<lb/>
　　石首縣<lb/>
叢石浮水中峻隄缺復連往往為深潭波流自回環秋<lb/>
山未揺落碧樹皆參天仰觀積水痕仍在高樹巔里人<lb/>
<pb n="KR4d0044_WYG_007-12b"/>
半巢居出入隨烏鳶令尹亦菜色市樓寂無烟皇天不<lb/>
純命百姓何震愆苦云耕織廢租税尚未蠲赤子向漂<lb/>
蕩所存皆偶然雖知負官輸未忍更棄捐柰何唐堯世<lb/>
復見昬墊年何以救汝飢朝廷急憂邉<lb/>
　　召諸弟博飲<lb/>
今日寒頗甚淮南似京土江風既落木山雪亦帶雨幽<lb/>
居自無聊病卧亦寡侣壯心顧牢落出門孔多阻古人<lb/>
戯梟盧志氣本尚武勝來在快意百萬不足數恨無酒<lb/>
<pb n="KR4d0044_WYG_007-13a"/>
如澠杯盂空屢舉開顔强隠几豈必歎貧窶<lb/>
　　别和弟<lb/>
暫㑹復逺别惆悵終無極人生非神仙豈有頭不白維<lb/>
舟相邀宿淮水風浪黑輾轉不復眠四聼人盡息丈夫<lb/>
非懐安少壯宜努力況子行多歡自怪情不懌誰言冬<lb/>
宵永達旦才頃刻雞鳴日光出握手各南北仰謝雲中<lb/>
鴈羣飛接羽翼何以紓我懐作詩寄相憶<lb/>
　　舟中夜飲憶和弟聨句<lb/>
<pb n="KR4d0044_WYG_007-13b"/>
人生如浮雲聚㪚苦不定<hi>原</hi>向來詩酒歡雖唱誰與應<lb/>
<hi>貢</hi>蟋蟀鳴在户玉衡逼冬孟悠悠千里思寂寂中夜静<lb/>
豈曰無他人不如我同姓<hi>原</hi>吁嗟繋名利有若置機穽<lb/>
窘然塵埃中恥無六翮勁訪戴舟已慙攀嵇駕難命<hi>貢</hi>
臨觴置不飲引領起獨詠莽莽天地昬誰知我心怲<hi>原</hi>
　　蘇安上之淮南十八舍弟之河北十九舍弟之漢<lb/>
　　中皆㑹予賦三韻為送<lb/>
攜手常苦難傾葢不易得今宵四面坐明日異鄉客秋<lb/>
<pb n="KR4d0044_WYG_007-14a"/>
風楚懐悲出處各努力<lb/>
　　鳳凰篇贈府公給事别<lb/>
鳯凰起北海少留南嶽巔梧桐有餘音烏鵲相回旋耳<lb/>
聞和聲樂目怪文采鮮雖知非儔匹慕用亦欣然祥飇<lb/>
巻層雲迅羽凌九天卑飛忽如縶絶迹不可攀徘徊故<lb/>
林下歎息高風前願及䕫作韶率舞如舜年<lb/>
　　　承以鳯凰篇為況謹用來韻和酬<hi>吴育和作附</hi>
　丹山鬱世表巖巖千仞巔自非常雛輩安得參周旋<lb/>
<pb n="KR4d0044_WYG_007-14b"/>
　胡為此弱羽越簉祥儀鮮飛鳴過所據飇駭俄翻然<lb/>
　退則安棲地翔風娛楚天始病孰儔侶乃與朱鸞攀<lb/>
　英英日相照老翮徒愧前少别正傾聼覽輝當聖年<lb/>
　　深甫往固陵<lb/>
聞君異鄉客嵗暮江淮間山雪夜多興桂枝春可攀南<lb/>
風玩啙窳浮俗矜游閒安所彈長鋏何當問刀環天倫<lb/>
眉最白子舍衣仍斑勿學髠接輿佯狂因不還<lb/>
　　飲郇公園贈章湖州何漢州<lb/>
<pb n="KR4d0044_WYG_007-15a"/>
朝暉散浮隂天氣清且佳春城足行樂況此公侯家珍<lb/>
館深窈窕茂林揚芬葩幽禽囀新聲宿草含芳芽覽物<lb/>
曲池平置酒白日斜因歌雍門詩四座皆歎嗟平生布<lb/>
衣願不過東陵瓜致求多嬴餘竟是迷紛華一醉稱日<lb/>
富此風獨可嘉安能拘浮俗局若井底蛙客有章與何<lb/>
髙冠耀文緺方為二千石㑹促别且賒他日還相思當<lb/>
在天一涯歡極情難忘願君盡流霞<lb/>
　　雪後到薦福寺梅下<lb/>
<pb n="KR4d0044_WYG_007-15b"/>
行尋殘雪逺暖就梅隂坐悟彼寒氣消識此春景破留<lb/>
僧迨日暮聼鳥忘巾墮從此到芬芳應湏數來過<lb/>
　　呈獻臣<hi>并序</hi>
　　　始四月予來上清宮見石榴花方盛開已而復<lb/>
　　　有青箱忘憂紅絲夜合蜀葵朱槿芙蕖蒲劒紫<lb/>
　　　薇紅蓼金錢之屬相繼不絶而適及秋矣過此<lb/>
　　　又將有雞冠拒霜黄菊為續豈神仙之居固自<lb/>
　　　嘉哉因歌以寄獻臣<lb/>
<pb n="KR4d0044_WYG_007-16a"/>
兹心厭囂宂幸與上清鄰上清何崔嵬高静違飆塵珍<lb/>
林㪚玲瓏寳氣浮氤氳綠華未及衰絳蘂忽復新閒館<lb/>
賓列仙祕殿朝衆真濃香無停期豔彩驚幽人顧謝武<lb/>
陵子四時長見春<lb/>
　　寄吳江大博徐君章<lb/>
吏退簿書斂日落風景涼偶無事物累真得逍遥鄉疎<lb/>
花媚空園脩竹䕃廣坐濁酒不難醉磐石可徑卧何必<lb/>
凌江漢乃能濯埃塵何必潛山林乃能寄隠淪人多笑<lb/>
<pb n="KR4d0044_WYG_007-16b"/>
此言此言未易笑非君契心賞誰肯過蓬藋<lb/>
　　觀魚臺<lb/>
城下春池深潛魚時復躍高臺可以望暇日從爾樂㪚<lb/>
懐混飛沈適意宜丘壑始悟濠梁翁荒唐謝名爵<lb/>
　　府公射堂飲酒輒陪尊丈侍郎兼揖諸孫拜獻拙<lb/>
　　詩<lb/>
煌煌南極星粲粲北維斗稟齡瑞明時運柄變萬有降<lb/>
神非尋常希世曽一偶積善如公家于今見純佑安車<lb/>
<pb n="KR4d0044_WYG_007-17a"/>
告歸日三府升平久萬石均禄秩魯公拜前後茫茫周<lb/>
漢來此事復聞否黄金鑄大印綠絲綰長綬方為累世<lb/>
滎況多後來秀戲禽試强弩勸客滿春酒賤子敢再拜<lb/>
願公更眉夀<lb/>
　　秋隂<lb/>
浮雲初無心已南復更北蕭蕭清風急忽忽白日匿時<lb/>
逝物稍變感集意鮮適𤣥蟬號庭樹蟋蟀吟四壁自古<lb/>
共此悲豈伊越鄉客<lb/>
<pb n="KR4d0044_WYG_007-17b"/>
　　久隂<lb/>
南方信卑濕風雨無時節春風仍晩寒陽和恐中絶蛟<lb/>
龍乗江湖雲霧欺日月驅除懐熏風悒悒生内熱<lb/>
　　蟋蟀<lb/>
七月鳴在野八月鳴在宇九月登我堂十月入床下滔<lb/>
滔嵗方晏促促聲亦苦悲秋不悲已終夜如獨語時俗<lb/>
有新聲誰能一聼汝<lb/>
　　送王十二還乾州<lb/>
<pb n="KR4d0044_WYG_007-18a"/>
窮通蓋有命富貴不能早君侯希世珍三十未為老棲<lb/>
遲升斗禄奔走周秦道及親固為榮捧檄豈辭小北風<lb/>
正凝霜千里徑無草人生貴感激豈以外物擾當為昂<lb/>
藏駒勿自使枯槁<lb/>
　　坐嘯亭納涼<lb/>
長嘯振林木半空鸞鶴聲清風蘋末來孤月海上生坐<lb/>
久物色改如有神仙迎<lb/>
　　王昭君<lb/>
<pb n="KR4d0044_WYG_007-18b"/>
嬋娟巫峽女秀色傾陽臺昔為一片雲飛入漢宫來明<lb/>
鏡徒自姸幽蘭誰為媒丹青固難恃逺嫁委塵埃十歩<lb/>
一反顧百歩一徘徊出門如萬里淚下成霰摧左右相<lb/>
娛樂絲竹聲正哀豈不强言笑鬱鬱不可開黄河入東<lb/>
海還從天上回嗟爾獨抱恨一往擲蒿萊<lb/>
　　重一首同聖俞鄰幾持國作用前韻<lb/>
昭君信絶世窈窕祕瑶臺嵗華坐將晩玉輦何當來一<lb/>
以畫為賞有如鴆為媒含悲下紫殿即路指黄埃光豔<lb/>
<pb n="KR4d0044_WYG_007-19a"/>
動左右君心再徘徊白水不可變孤芳從此摧盛時能<lb/>
幾何千載獨餘哀至今青塚傍積怨昬不開掖庭用色<lb/>
選丹青以利回寄語閨中子何憾處蒿萊<lb/>
　　憶松<lb/>
松隂何婆娑松蓋何偃蹇松香不堪折松色無可選旦<lb/>
暮青松間吟懐未嘗逺嚴霜百木死高秀初欲展泠泠<lb/>
海風飄輝輝甘露泫<hi>昔年予居閩時甘露降</hi>去矣混塵滓懐哉邈<lb/>
林巘諒無刀斧憂千載行可踐輦轂念山海誰期共攀<lb/>
<pb n="KR4d0044_WYG_007-19b"/>
搴獨有風入聲琴中尚悠衍<lb/>
　　留侯<lb/>
張良韓孺子夙昔志未伸授書黄石公問禮倉海君契<lb/>
合見神助濟時効經綸指揮轉雷電顧盻定楚秦以伋<lb/>
三寸舌抗兹百萬軍一為帝王師晩就赤松賓富貴心<lb/>
不屑功名諒誰論出處何昭昭賢哉古之人<lb/>
　　録近文呈晏公<lb/>
麟趾感素文躍魚赴鳴琴殊類豈自識至和動其心濟<lb/>
<pb n="KR4d0044_WYG_007-20a"/>
世有先覺鑄人不鑄金刪詩在正始好樂非好音萬生<lb/>
依陶冶一氣諧飛沈賤子晩及門獨學謬知今趨隅誦<lb/>
所志踴躍不自任救渇而飲河栖枝以巢林量微志復<lb/>
小俛仰感高深<lb/>
　　讀晏子春秋<hi>并序</hi>
　　　世譏晏嬰之節偪下夫晏嬰大不治宮室細不<lb/>
　　　治冠帶無衣帛之妾則信儉且陋矣至其脱左<lb/>
　　　驂以濟越石父之困出倉粟以成北郭騷之孝<lb/>
<pb n="KR4d0044_WYG_007-20b"/>
　　　又何其裕哉世之君子未嘗道其裕也而獨病<lb/>
　　　其陋是以宮室則必修冠帶則必䴡陳妾則必<lb/>
　　　富所惡陋于已者從矣所能裕于賢者誰哉吾<lb/>
　　　聞陋于已裕于賢之謂儉陋于賢裕于已之謂<lb/>
　　　吝晏子固儉矣于聖人之道何貶焉<lb/>
平生實善交厚薄等新故觧驂濟越石調禄謂車御猶<lb/>
稱禮偪下未免儉則固高風往既息頽迹後方騖陳妾<lb/>
輕綺紈賢士敝𥜗袴若人不重得遺論今始布吾亦太<lb/>
<pb n="KR4d0044_WYG_007-21a"/>
史徒執鞭所欣慕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_007-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻七<lb/>
</p>
<p>
</p>
  </div>
<div>
<head>公是集巻八</head> <lb/>
    <p>
<pb n="KR4d0044_WYG_008-1a"/>
欽定四庫全書<lb/>
　公是集巻八<lb/>
　　　　　　　　　　　　　宋　劉敞　撰<lb/>
　五言古詩<lb/>
　　以近文投謝學士<lb/>
自昔周旦死珍鳯閟空巒民斯未嘗見猶取圖象觀況<lb/>
彼聖人沒衆説紛無端能言拒楊墨豈秪均遺鸞念我<lb/>
生苦後讀書樂瓢簞潛精探遺文倣象良云難猶如琢<lb/>
<pb n="KR4d0044_WYG_008-1b"/>
圭玉攷法求所安雖無繩與矩我知不為丸凝誠矢弗<lb/>
變勢利非攸歡譬于寸木微積久能巑岏有羽必懐聳<lb/>
有聲必希彈方期沐清徳敢不振斯冠<lb/>
　　答呉沖卿學士<lb/>
人生若浮雲聚㪚不自知昔與子相逢綵衣汝水湄兩<lb/>
家賀羊酒道路生光輝變故一朝革各在天一涯我病<lb/>
陳蔡間固窮莫自持君為周南居流涕極所思日月忽<lb/>
已改舊游不可追豈悟羣玉峯攜手如素期感愴從中<lb/>
<pb n="KR4d0044_WYG_008-2a"/>
來當歡反成悲求友聆嘉音喟然見新詩廢學老將落<lb/>
積憂志益衰俛仰諸公間嘿嘿慙見嗤子我平生交夙<lb/>
昔聆箴規相愛當見朂勿同衆人為<lb/>
　　寄朱三學士<lb/>
憶在京輦居相與巷南北幸非勢利合同有春秋癖往<lb/>
來熟杖屨假借通經籍誰謂數斯疎要云諒且直别離<lb/>
淹日月寤寐見顔色惠我以好音欣然對真迹微官事<lb/>
如毛徇俗頭欲白庸知尚可敎願子更良食<lb/>
<pb n="KR4d0044_WYG_008-2b"/>
　　送李綖學士請示江韓諸君<lb/>
我醉闕門外卧備東藩臣君從天上來秀色落青雲留<lb/>
連三日語多得所未聞僻陋不自知喟予久離羣南風<lb/>
吹白沙六月天晝昬送行不盡境引望空復勤相識何<lb/>
必舊白頭或如新有信當寄書毋遺傾葢人<lb/>
　　今旦<lb/>
今旦風淒冷始覺隂氣繁白日無光彩未敢啓前軒卜<lb/>
居止容膝他時用為嘆及此殊覺勝閉塞有餘温撥棄<lb/>
<pb n="KR4d0044_WYG_008-3a"/>
當世慮縱觀上古言禹稷稱櫛風孔顔樂閉門窮通或<lb/>
相背勞逸足自論優游蓋卒嵗逹者嘗有言<lb/>
　　送李才元<lb/>
車馬何赫奕觀者更歎息冨貴歸故鄉任州二千石賜<lb/>
金為親夀衣錦供子職里閈納華駟公堂列嚴㦸地兼<lb/>
百城㑹衆有萬户籍指撝吏奔走宣布民悦懌丈夫雖<lb/>
非通豈負稽古力懐章過故人笑别見顔色吾徒若匏<lb/>
𤓰長繋慙不食贈君當何言有信勉相憶<lb/>
<pb n="KR4d0044_WYG_008-3b"/>
　　送焦生<lb/>
蒼鷹懐風雲六月不忘習寒蛟待雷雨深水聊自蟄多<lb/>
君起江湖力學如不及擇師視洙泗履奥窺所立翰飛<lb/>
自兹逺變化誰能縶孤劔屢感激四方慎翔集公子誠<lb/>
愛客相門許長揖結轡因北游揮手謝朋執藏書就史<lb/>
氏觀國榮天邑藉甚諸公間青紫亦可拾寧復悲歸來<lb/>
眷眷兒女泣<lb/>
　　聖俞受詔行田是時聖俞葬其弟公異未畢而去<lb/>
<pb n="KR4d0044_WYG_008-4a"/>
蟲潦敗耕耘西成絶人望鄉農籲天意守闕書屢上憂<lb/>
民聖天子擇吏賢宰相王畿葢根本嵗賦在寛放曰君<lb/>
往行田究彼荒稔狀一當薄其租用以息民謗朝廷慎<lb/>
指使推擇無與讓非君精明姿曷以致忠諒憂公劇私<lb/>
為即夕治行仗懐悲念其弟卜日不果葬乃知體純粹<lb/>
世士難以尚徳澤既敷宣風謠還歴訪歸來悟明主自<lb/>
致誰云妄<lb/>
　　張老子出田所<lb/>
<pb n="KR4d0044_WYG_008-4b"/>
魯人有林類底春獨被裘沿畦拾遺穗帶索仍長謳知<lb/>
命忘其老樂天固不憂既驚端木賜復感東家丘夫翁<lb/>
何為者嵗暮亦逺遊北風吹白髮蕭颯田隴頭此意如<lb/>
昔賢世人知爾不<lb/>
　　同聖民圍棋釣魚<lb/>
山林自微尚軒冕非所營每及逍遥趣欣然得吾生春<lb/>
塘漾綠水珍樹啼黄鶯心逺忘外喧境幽識人情垂釣<lb/>
如有求而無得失驚臨局非期勝聊為白黒争得意物<lb/>
<pb n="KR4d0044_WYG_008-5a"/>
可遺忘言賞逾精此理俗鮮悟固當屬淵明<lb/>
　　秋園晩歩<lb/>
秋物足悲咤丘園良考槃翺翔攄結慮徙倚縱遐觀爽<lb/>
氣使心厲淒風令自單酸念無逕託那使百憂寛鳥下<lb/>
見人寂螿啼知露寒夕煙起城際反照映林端竚立不<lb/>
能返迷懐増屢歎<lb/>
　　競渡<lb/>
三閭雖已死郢人獨見思五月江水深遶城碧邐迤輕<lb/>
<pb n="KR4d0044_WYG_008-5b"/>
舟爛龍鱗利楫劇鳥飛簫鼓駭蛟龜鷹隼亂旌旗争先<lb/>
愛中流觀者被水湄漠漠懐沙魂一去不可追千載萬<lb/>
嵗後兒女以為嬉已矣國無人終焉莫子知<lb/>
　　讀離騷<lb/>
空庭衆囂息風葉獨紛紛秋期此時改感歎坐黄昬逺<lb/>
懐靈均子著書為平分念爾剛直心吐茲清䴡文上嘉<lb/>
唐虞世下悼商周君能與日月争不能卻浮雲浮雲蔽<lb/>
日月嵗暮柰憂勤精誠誰謂逺恍惚若相聞<lb/>
<pb n="KR4d0044_WYG_008-6a"/>
　　秋過臨波亭寄陜府資政給事<lb/>
不復池上遊秋意忽已繁卧桞半死生枯荷自翩翻憶<lb/>
昔載後車逍遥臨中園觀魚有縱辨運斤契忘言豈獨<lb/>
嵗月晩正傷離别魂人遐室空邇幽興誰與論<lb/>
　　讀聖俞我今五十二詩感之<lb/>
子真神仙吏不識傷别離忽逢舊交歎始悟人間悲嵗<lb/>
月流水逝富貴浮雲馳徘徊撫往事感激吐新詩流水<lb/>
難以追浮雲難以推百年半如此萬事從可知且欲拂<lb/>
<pb n="KR4d0044_WYG_008-6b"/>
衣行聊及鱸魚期君若變名姓相逢復何時<lb/>
　　上嶺下嶺<lb/>
上嶺惟恐遲下嶺懼顛覆一嶺但數里思慮千盈腹不<lb/>
聞二大夫致身未嘗辱<lb/>
　　送袁同年殿丞陟通判撫州因還洪井舊居袁在<lb/>
　　朝數上書言當世事某與袁别十年矣語舊多可<lb/>
　　悲者留三日乃去<lb/>
輕舟何翩翩斵冰浮清川問之亦奚樂嵗宴道且邅云<lb/>
<pb n="KR4d0044_WYG_008-7a"/>
我大梁客游説萬乗前畫䇿不見収故鄉復言旋薄禄<lb/>
及吾親就官若歸田名實两有適逺近誰間然憶昔都<lb/>
門别爾來彌十年蒼蒼豫章質更覺摩青天語舊或涕<lb/>
流舉觴愧留連相從且未果使我心勞悁<lb/>
　　送裴殿丞<lb/>
君已頭髪白猶著五綵衣出門我意失贈别雙涕揮自<lb/>
古不澤禄念公早旋歸天歡固為樂外物焉足希逹矣<lb/>
老萊子千年見餘輝<lb/>
<pb n="KR4d0044_WYG_008-7b"/>
　　裴殿丞訪别説春秋期嵗初復來<lb/>
吾衰不夢周知我在春秋斯道宜未墜夫公能見求相<lb/>
看頭可白感别嵗空遒念子期雞黍母懐汗漫遊<hi>殿丞此君</hi>
<hi>好道士攝生之術</hi>
　　送雍秀才歸瑯琊山<lb/>
希聲未易合皇華衆方笑與子東西人相逢偶同調億<lb/>
年寄神觧萬里在心照此間豈容言吾得安蓬藋煌煌<lb/>
千金珠舉世矜賞好安知緯蕭翁棄置久高蹈盛論山<lb/>
<pb n="KR4d0044_WYG_008-8a"/>
水趣局促恨未到江湖且相望送子一長嘯<lb/>
　　鳴禽<lb/>
朝日升屋梁喧禽鳴樹巔東風不相期自與春意旋振<lb/>
衣起前庭天色緑窅然非煙颺㣲和目極相緜緜行尋<lb/>
林間歩荑英已可攀萬物在陽舒胡為慘不歡幸有二<lb/>
三子采芳玩華年不及古之人幽懐聊復蠲<lb/>
　　驚禽<lb/>
幽鳥何所託高棲衆林端風巢雛鷇危露葉毛羽寒半<lb/>
<pb n="KR4d0044_WYG_008-8b"/>
夜吐明月驚鳴遞囂讙迎光怪焚巢顧影疑飛丸何為<lb/>
貪擇木通夕不自安乗高非爾謀宜下易所觀不見丹<lb/>
穴鳯深居全綵翰<lb/>
　　八角井<lb/>
誰鑿八角井不方亦不圓此地饒美水此井獨苦泉泉<lb/>
甘常早竭泉苦更永年浪得世上名對之還慨然<lb/>
　　雨過張先生<lb/>
禀生本迂闊習性益疎嬾遇境賸欲留得人輒迷返先<lb/>
<pb n="KR4d0044_WYG_008-9a"/>
生老鄉曲素髪頗樗㪚相遇年已忘心親禮逾簡幸無<lb/>
富貴憂時可青白眼驚呵左右人邂逅以繾綣初隨朝<lb/>
陽出忽報山雨晩天路良幽艱歸途失平坦<lb/>
　　寄公黙先生<lb/>
昔賢避言色先覺如觀火作者有七人清風緬遺我浮<lb/>
俗滋鈌鈌羇人畏瑣瑣知言豈易値巻迹恨莫果所願<lb/>
學孔子無可無不可寡過知未能同聲賴銘左<lb/>
　　恩賜御書呈同舍諸公<lb/>
<pb n="KR4d0044_WYG_008-9b"/>
聖神紹先古述作備新書㣲生濫中祕重賜等諸儒日<lb/>
月明天文龜龍粲河圖精神駭耳目黼藻賁泥塗發揮<lb/>
箧中藏更得神宗初光華混新舊筆墨肖錙銖幸生堯<lb/>
禹間而見典與謨上為四方賀善繼古所無下竊私室<lb/>
榮搢紳誰與俱漢史探㑹稽周臣覽崑墟蕭條千萬里<lb/>
筋力固已劬而我獨何人荷寵安厥居受學庶無負傳<lb/>
家既多餘願從二三子講誦無時虚<lb/>
　　與景仁聖俞飲景彛西園<lb/>
<pb n="KR4d0044_WYG_008-10a"/>
鬢髪今日白山林未能往每逢負郭趣嘿有歸田想置<lb/>
酒松柏間當春更蕭爽欣欣二三子相與留一賞早花<lb/>
何娟娟秀色傾宿莽馴禽聲喧呼永不忌羅網物情樂<lb/>
于適未必在深廣育育井中魚胡然困偃佒佳哉主人<lb/>
翁示我以天壤放懐寓一醉益愧鳴佩響<hi>園井中有魚數十頭</hi>
　　送懐安李使君屯田<lb/>
汝潁多竒士磊落布方冊先進存古風若人復令徳詩<lb/>
書秀英華鷹鶻勇排擊曩者從軍行早聞平戎策縱横<lb/>
<pb n="KR4d0044_WYG_008-10b"/>
志未展慷慨意更激坐驚齒牙脱忽使頭髪白頗與嵇<lb/>
阮同閉闗以藏迹老驥甘道路黄鵠羞斥澤復持一麾<lb/>
去堅取萬里役旌旗暗長亭已想蜀山碧鼓吹喧前除<lb/>
稍知楚風易專城自足貴逺覽固多適胡為結離愁恨<lb/>
此晩同得<lb/>
　　題賈大夫射雉圖<lb/>
控弦誰家子馳射落名翬傾城絶代女巧笑揚脩眉覽<lb/>
古按圖畫悵然増我唏壯士不擊賊顧從兒女嬉威弧<lb/>
<pb n="KR4d0044_WYG_008-11a"/>
無用世反事禽荒為嘿嘿千嵗後正為來者嗤<lb/>
　　示張直温<lb/>
築山必使高鑿井必使深百工戒淺近盛徳羞浮沈焉<lb/>
有尺寸枝能棲垂天禽焉有升斗泉能容横江鱘借兹<lb/>
喻物理足以開君心隘在容不足弱在力不任大道如<lb/>
路然固無古與今<lb/>
　　臨淵亭望鳯凰等山作<lb/>
孟公多勝詣故在杯酒間雖非菊花時輒復尋龍山平<lb/>
<pb n="KR4d0044_WYG_008-11b"/>
明騎馬出日暮倒幘還若人難重得此風猶可攀問我<lb/>
亦何為翛然方閉闗忘言在得意獨往路已難<lb/>
　　聞隠直欲調官<lb/>
蛟龍居池中仰活數掬水虎豹離山林求食輒搖尾張<lb/>
君宜大用亦是龍虎比何得圖小官折腰五斗米屈伸<lb/>
蓋時命隠顯乃君子譬由合抱材當自毫末起昔為青<lb/>
雲高今落塵土裏可喭復可驚誰能叩天耳<lb/>
　　津亭<lb/>
<pb n="KR4d0044_WYG_008-12a"/>
西風豁愁隂天水兩涵泳微波蕩寒日極目萬里浄離<lb/>
披蒹葭老蕭瑟原野迥物容驚客懐櫓聲動歸興倦游<lb/>
髪恐白多慮身復病緬慕蒼梧雲無心自輝映<lb/>
　　和持國登開寳寺上方院寄孔寧極崔象之孫曼<lb/>
　　叔<lb/>
重山抱城起清川帶野回深嚴古佛寺嵽嵲聳高臺此<lb/>
地宜眺覽冠絶都城隈逺近見千里令人心目開憶在<lb/>
七月中丞相自魏來百官迎道傍休騎兹徘徊衣冠相<lb/>
<pb n="KR4d0044_WYG_008-12b"/>
勝凌塵土如炎灰我隨衆人趨出入再歴階不得及此<lb/>
時披襟濯氛埃至今意耿耿負愧不可裁邇來讀君詩<lb/>
足慰平生懐忽如升其巔四顧心悠哉往者不可及信<lb/>
陵久已頽來者不可見孔侯與孫崔古今殊茫茫慨嘆<lb/>
成歡哀㑹復從君遊于焉謝崔嵬<lb/>
　　臨波亭飲席贈徐二<lb/>
華星爛長天明月被清池良景豈易得佳賓共在兹形<lb/>
骸久相忘巵酒安足辭高歌激風飆宜笑㪚春暉中置<lb/>
<pb n="KR4d0044_WYG_008-13a"/>
浩長歎民生信多為非無逍遥鄉固在閒暇時及爾不<lb/>
快飲嵗月忽欲馳世事紛悠悠放言為吾師<lb/>
　　送張四隠直遊邉<lb/>
吾昔讀漢書逺嘉馬文淵慷慨有大志不辭走窮邉嘗<lb/>
言功名期當及少壯年生圖萬里勲死裹馬革還此語<lb/>
頗豪蕩書之在青編其人雖已亡其意猶凛焉羌戎未<lb/>
伏誅王旅多䘮偏安得如此人西行隴與汧借籌資方<lb/>
略還為天子言海上惟歎息今時豈無賢忽聞張公子<lb/>
<pb n="KR4d0044_WYG_008-13b"/>
奮起殊欣然歴覽涇渭旁究觀敵根源寧復謝古人正<lb/>
堪豁憂煎衛青出行伍去病幸有天相繼取封侯有若<lb/>
翻手間男兒誰不如可得甘棄捐讀書反三黜何用師<lb/>
孔宣我豈少游徒規規守鄉田力弱非志弱送君心長<lb/>
懸<lb/>
　　同貢甫詠丁晋公園池<lb/>
一死復一生一虛復一盈猶悲門易軌況乃谷為陵曲<lb/>
池久蕪沒高屋尚峥嶸自古若傳舍毋為方歎驚<lb/>
<pb n="KR4d0044_WYG_008-14a"/>
　　送韓七寺丞知蕭山<hi>原註韓潁川人兄弟八人皆仕宦顯名</hi>
君家潁川上時論數八龍聲華自照映逺與高陽同季<lb/>
慈又青出秀氣凌秋空安歩可逺到何為菰蘆中㑹稽<lb/>
自禹來山水天下雄古人每獨往勝事殊未窮聊欲因<lb/>
弦歌登臨極江東超然語高邁令人媿樊籠我昔更此<lb/>
邑稚年尚兒童邇來成夢寐自笑成秃翁安得方寸金<lb/>
換君腰下銅越吟不自然極目南飛鴻<lb/>
　　初夜<lb/>
<pb n="KR4d0044_WYG_008-14b"/>
汲汲書彌短悠悠夜増長貧家不具燭坐湏明月光隠<lb/>
几四寂黙隂蟲鳴我傍天時有推敚物性隨悲傷感彼<lb/>
忽自驚喟然發心狂壯年何所成憂患攢中腸咄嗟牛<lb/>
衣叟婦女知激昂國恥吾亦羞如何埽封疆譬如籠中<lb/>
禽左右不得翔知音古亦稀誰謂歌中商<lb/>
　　静夜<lb/>
花影不可埽縱横月明中光芒裛新露香氣生微風夜<lb/>
永興不淺幽人與誰同<lb/>
<pb n="KR4d0044_WYG_008-15a"/>
　　迎恩甫<lb/>
相别才一月相憶如一年豈無白首游不及夫子賢邂<lb/>
逅發寤寐奮飛絶由緣忽聞乗春浪千里下歸船雞黍<lb/>
可以具班荆暢幽悁<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_008-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻八<lb/>
</p>
<p>
</p>
  </div>
<div>
<head>公是集巻九</head> <lb/>
    <p>
<pb n="KR4d0044_WYG_009-1a"/>
欽定四庫全書<lb/>
　公是集巻九<lb/>
　　　　　　　　　　　　宋　劉敞　撰<lb/>
　五言古詩<lb/>
　　雨中獨居有懷江梅<lb/>
晨起風雨交蕭蕭秋意寒出門無所詣行道如此難思<lb/>
我平生游相得他日歡興來未嘗約趣合不待言濁酒<lb/>
有與醉孤琴能一彈時時商聲歌磊落千琅玕浮雲歸<lb/>
<pb n="KR4d0044_WYG_009-1b"/>
無期宿草秋向殘獨咏雞鳴詩一唱三四歎<lb/>
　　過聖俞讀其近文明日寄之<lb/>
昨日過君家雙瞳偶清刮非無塵俗累喜見秋隂豁注<lb/>
瑟請新聲瑶音邈超越神驚自束躅不為天寒發<lb/>
　　憶梅<lb/>
豈無棟梁材為君構明堂豈無調羹資為君致烹鬺獨<lb/>
使限荒鄙委之道路旁嵗晏吐竒秀芬芬有餘香疾風<lb/>
見松柏衆穢知蕙芳譬彼君子質幽沈道逾彰安得假<lb/>
<pb n="KR4d0044_WYG_009-2a"/>
神術徙根儷長楊遼哉計不果我心不能忘<lb/>
　　傷胡二<lb/>
人生期百齡子適四之一人仕期萬石子適升斗秧禀<lb/>
靈甚純粹守道復貞吉無負於神明如何有倉猝雖登<lb/>
爵一命亦治邑千室名竟未達君澤亦不被物鬼神莽<lb/>
無狀天道𣺌難詰𠖇𠖇九原深永與顔賈匹<lb/>
　　觀永叔五代史<lb/>
大均運元和萬物分一氣相雜以成文自然故為貴道<lb/>
<pb n="KR4d0044_WYG_009-2b"/>
衰三王末議出百家沸仲尼日月也薄日為之既春秋<lb/>
日筆削天地復經緯大法初粲然亂臣以為畏微言迨<lb/>
秦漢變雅從晉魏逐末競錐刀澆淳玩花卉安知作述<lb/>
本庸識文章意中間馬與班二子稱髣髴猶云崇貨力<lb/>
尚或排剛毅才難乃其然可以長歔欷退之不為史于<lb/>
道其猶未胡為體明哲曾是回怨誹國典竟蕪雜唐風<lb/>
亦隐厞陵夷九易姓禍亂森如蝟儒術駭中絶斯民遲<lb/>
攸塈紛紜混朱紫清濁誰涇渭龍飛真人出虎變斯文<lb/>
<pb n="KR4d0044_WYG_009-3a"/>
蔚天意晩有屬先生拔乎彚是非原正始簡古斥辭費<lb/>
哀善傷獲麟疾邪記有蜚處心必至公撥亂豈多諱何<lb/>
必藏名山端如避羅罻曰余仰爐治有意自勍剕踵門<lb/>
投耒耜假䕃親蔽芾所望窺册府無寕辱賙餼狂者實<lb/>
進取日中固必熭飲河雖非量滿腹尚自慰演孔幸受<lb/>
經居齋竊忘味<lb/>
　　寄張拱辰<lb/>
楚人少眉壽此翁七十餘剕士多輕揚此翁乃好書世<lb/>
<pb n="KR4d0044_WYG_009-3b"/>
醫悦膚淺此翁識古初習俗争錐刀此翁尚𤣥虚數欲<lb/>
見此翁為其亦起予責人必求備堯舜猶病諸漁者公<lb/>
閱休逸人狂接輿有之幸見告我且從彼居<hi>休輿比楚人</hi>
　　竹牀<lb/>
櫛櫛裁脩竹熒熒粲寒光浮筠凝烟霧疎節留雪霜甘<lb/>
寝百疾觧側身夏日長此時四海波亦已如探湯嗟我<lb/>
智慮短苟為安一牀<lb/>
　　哀三良詩<hi>并序</hi>
<pb n="KR4d0044_WYG_009-4a"/>
　　　秦風有哀三良詩刺穆公以人從死後王粲作<lb/>
　　　哀三良者興曹公以已事殺賢良也陳思王亦<lb/>
　　　作之者怨已不及死者也吾以哀三良仍有餘<lb/>
　　　意猶可賦詩故復作焉當有能知者<lb/>
士為知已死女為恱已容咄嗟彼三良殺身徇穆公丹<lb/>
青懷信誓夙昔哀樂同人命要有訖奈何愛厥躬國人<lb/>
悲且歌黄鳥存古風死復不食言生寧廢其忠存為百<lb/>
夫防逝為萬鬼雄豈與小丈夫事君謬始終<lb/>
<pb n="KR4d0044_WYG_009-4b"/>
　　馬生自汝南來求入太學不得請詩以歸<lb/>
士貧謀國拙安得辭泥塗馬生負長劔嘆曰歸來乎尺<lb/>
薪等芳桂斗粟兼明珠王門不見容憔悴如枯魚我無<lb/>
升斗水慰子朝夕須亦有西江濤疏逺不可圖相勸早<lb/>
旋歸詩書自為娛男兒患無術餘事從巻舒時至當奮<lb/>
飛翩如巢中雛微物尚變化況君七尺軀<lb/>
　　詠史<lb/>
主父希世者畫䇿妙縱横指麾一言用震動諸侯驚日<lb/>
<pb n="KR4d0044_WYG_009-5a"/>
暮臨逺塗中道方倒行不忍藜藿食意從五鼎烹寧知<lb/>
鹿門翁白首長躬耕天下非所保功名安足營<lb/>
　　入荆江<lb/>
此江自岷山浩瀚浮西極中為三峽束壅閼氣憤激崩<lb/>
騰得平地千里怒未息雖投洞庭濶争道猶逼窄觸岸<lb/>
皆倒流勢兼萬牛力渾黄不可鑑咫尺瞢𤣥白頗似崑<lb/>
崙流洩源下積石逶迤屢屈折九曲乃大直始信枉渚<lb/>
歌至今猶悽惻中流忽沙沸惨惨半江黒俄頃成丘陵<lb/>
<pb n="KR4d0044_WYG_009-5b"/>
方舟渡安得坤儀理専静何故輙損益多異真窮鄉所<lb/>
逢豈中國墨生忍黔突孔子不暖席賢聖亦逺遊吾寧<lb/>
倦行役<lb/>
　　和隣幾持國景徳寺納涼<lb/>
四時急相乘五月大火中天地為熾爐萬物皆沸銅吁<lb/>
嗟望雲漢長嘯懐清風覆載雖高厚跼蹐似不容蚩蚩<lb/>
道旁子奔走勞厥躬外以塵土傷内為利害攻狂酲無<lb/>
由濯勢與羣物終安知逍遥遊采真得所從寳宇豁髙<lb/>
<pb n="KR4d0044_WYG_009-6a"/>
嚴劇談叩真空虚白從中來清涼脱樊籠惜哉但獨樂<lb/>
不與斯人同作詩寄妙賞藐若凌青穹依隐或玩世詭<lb/>
時在不逢三復金玉音曠然已發矇<lb/>
　　送劉初平謁㑹稽范吏部<lb/>
劉生大梁客五十恥獨醒觀書汎為通不肯明一經壯<lb/>
嵗懷慷慨邊游忍伶仃擔簦售白璧垂蒯提青萍歸來<lb/>
面朝士口寫山川形公侯盡高意禮數争分庭落魄破<lb/>
小節浮游謝塵𠖇詼諧若流輠㨗勝如建瓴荏苒混朝<lb/>
<pb n="KR4d0044_WYG_009-6b"/>
市繽紛邁年齡有云致官爵百説無一聼二子才劔吷<lb/>
衆豪固螟蛉以兹滯玉帛亦不羞巖坰太尉辟開府<hi>夏竦</hi>
<hi>也</hi>中丞請居廷<hi>孔道輔也</hi>拂衣東南走髙揖千巖青禹穴發<lb/>
窮寳雷門叩驚霆邦侯萬人傑憂國心無寧得善輙觧<lb/>
榻發竒肖開硎抽辭肯聼瑩宴舊方淹停箬下進醇酎<lb/>
鑑中結飛鈴髙哉鴻鵠心去矣窮滄溟<lb/>
　　謝主簿示雜文<lb/>
少不學為吏僶俛亦非良終日簿書間忽疑鬢髪蒼無<lb/>
<pb n="KR4d0044_WYG_009-7a"/>
聞畏後生素習成兼忘吾子豈獨迷相從道文章上論<lb/>
聖賢心下救世俗荒磊落古人風粲然在我旁精莩眩<lb/>
日月爰居惑鏗鏘置此但為好切磋非所望<lb/>
　　開元寺<hi>寺在汝寜府本顔魯公真卿舊居</hi>
自古皆有死豈惟直如弦魯公既中夭狂宼不獨延茲<lb/>
寺數經亂叢林廢為煙若人昔所居故老廣其傳直氣<lb/>
觸白日沈憂凌青天悠悠穹壤間肯與蛛蟻捐事往理<lb/>
㝠漠悲來涕潺湲作詩識其處尚想音容全<lb/>
<pb n="KR4d0044_WYG_009-7b"/>
　　漢武帝二首<lb/>
武帝固英雄總擥皆軼材南并桂林地北守單于臺軍<lb/>
費累萬金馬迹窮九垓時獨卜大夫規規輸其財忠義<lb/>
豈不然告緡自此開茫茫文景後田野卒汙萊孰謂將<lb/>
相謀竟貽黔首哀晚悟富民侯後時信悠哉<lb/>
洪波漏金隄河伯獨不仁不有封禪行安知愁吾民翩<lb/>
翩海濱子自以通鬼神黄金成虚言鴻飛邈無因武安<lb/>
玩天時獨秉萬國鈞愴似宣房詩郎吏終負薪寂寞千<lb/>
<pb n="KR4d0044_WYG_009-8a"/>
載間真偽共沉淪何乃忘謗書世固無直言<lb/>
　　楚風四首<lb/>
三楚多秀士從古謂之然接輿既髠首三閭復沈淵大<lb/>
屈備時玩白珩為世傳粃糠鳳鳥歌瓦礫離騷篇已矣<lb/>
徳既隐孔車為回旋<lb/>
嚴嚴章華宫灼灼高唐觀慶弔隨俯仰離合異昏旦人<lb/>
生詎能幾物化毎交亂千秋萬嵗後寂寞江與漢<lb/>
宜僚樂市肆叔敖榮寝丘不惡漁釣卑吾聞公閲休顛<lb/>
<pb n="KR4d0044_WYG_009-8b"/>
𠖇天地間世與我悠悠豈悟多種橘可齊千户侯<lb/>
唐侯兩驌驦夙昔困多難蔡國雙狐白豈知反為患世<lb/>
衰道為遹服美自取間敝緼可終身鴻飛諒何簒<lb/>
　　雜詠<lb/>
今年四十一髪白牙齒脱未能遊逍遥意毎不自豁偶<lb/>
尋樂天詩往在江州日年幾與我同哀疾與我埒伊人<lb/>
了無生外物均寂滅而且于形骸變化難自適況我狹<lb/>
中者萬縁日相伐力小覺任重憂多使内熱安能保平<lb/>
<pb n="KR4d0044_WYG_009-9a"/>
和但有就衰竭賢哉香山翁精誠妙前哲懸車未六十<lb/>
鼓缶終大耋以茲揆損益亦似有與奪至理何心得吾<lb/>
其守茲説<lb/>
　　二十六日大風寄貢甫<lb/>
雨止天大風草木皆怒號居人不得寐起見星月高鳥<lb/>
獸羣悲鳴空虚如波濤行子今安至愴愴我心勞山川<lb/>
幸非逺嵗月亦未㴞自傷下澤車不及鄉里豪衮衮隨<lb/>
飛蓬悲歌撃長刀丈夫寒如此何愧兒女曹無由託飛<lb/>
<pb n="KR4d0044_WYG_009-9b"/>
雲更寄身上袍<lb/>
　　墨河館連日大風<lb/>
空桐倚不周近戴北斗魁上天限中外自古常風霾我<lb/>
行廹隆冬周覽窮荒回魑魅醜正直共工負其材初如<lb/>
百萬兵鳴鼔天上來日月慘不光星辰為之頺又如海<lb/>
水翻洪洞奔天臺四顧無復人但聼萬壑雷揺山墮危<lb/>
石略野荒纎荄鳥雀失食悲虎豹忘羣哀大呌不自聞<lb/>
卻行尚欲摧而我仗漢節何由脱氛埃先王外荒服赤<lb/>
<pb n="KR4d0044_WYG_009-10a"/>
子棄草萊隂姧竊號令天網殊恢恢我車傷崔嵬我馬<lb/>
勞虺隤感彼雞鳴詩聊以慰永懷<lb/>
　　奉和永叔夜聞風聲有感用其韻<lb/>
往為名山客浩蕩多竒觀六月湖海卧飄飄生羽翰悮<lb/>
升紫垣籍草野非所安金火三伏交束帶愁衣冠飛塵<lb/>
變形骸内熱焦肺肝豈惟天有時人事亦可歎適有凉<lb/>
風來蕭騷庭葉乾感之意飛動忽若驂龍鸞銀漢水可<lb/>
涉枯槎去無難洞庭魚正肥逰子行足歡飲酒讀離騷<lb/>
<pb n="KR4d0044_WYG_009-10b"/>
睥睨天壤寛要當以樂死日月誰控摶夫子文章伯已<lb/>
在青雲端且方濟一世詎肯哀盤桓作詩破𠖇煩磊落<lb/>
氷雪顔懔懔屈宋詞千秋劇椒蘭<lb/>
　　春旱天多風贈深甫<lb/>
春旱天多風十步不見人自非勢利役誰肯輕出門我<lb/>
亦閉户居寂寞臥晏温歎息中庭花散隨扶揺翻百芳<lb/>
半摧折白日或翳昏安得超塵埃髙乘雲雷奔壯心更<lb/>
激烈中熱生肺肝愧君憂陋巷眷眷迂輕軒髙論清我<lb/>
<pb n="KR4d0044_WYG_009-11a"/>
懷忽然失𠖇煩<lb/>
　　吕梁<lb/>
吕梁信天險魚鼈不可游引棹出叢石一絙用百牛洶<lb/>
湧含風電蜿蜒噴蛟虬世自有畏塗吾仍恥隨流側見<lb/>
百仞奔俯窺千丈幽自非跂達觀未易寛百憂夙昔涉<lb/>
老莊縱心㑹虚舟忠信猶足恃放言禮門由<lb/>
　　蜀岡南麓<lb/>
山深行易迷南麓偶清曠雞犬鳴谷中樵童戲巖上茅<lb/>
<pb n="KR4d0044_WYG_009-11b"/>
茨肖浮居牖户相背向竹徑通往來清隂亦彌望白頭<lb/>
三四老相見語歡暢心疑避世子形迹一何放行将從<lb/>
之遊自恨苦羇鞅不能問姓名聊作招隐唱<lb/>
　　種竹偶書<lb/>
少有王子癖長憐此君雅常嫌地喧窄不敢謀瀟洒昨<lb/>
日山客來勸我栽砌下感荷知我心遂得移遶舍其中<lb/>
置磐石可以措尊斚于此更一座以待違名者山禽時<lb/>
復來清囀如郊野其餘即無見不辨春與夏吾惟厭時<lb/>
<pb n="KR4d0044_WYG_009-12a"/>
俗人亦來者寡順然兩無議外譽焉足假新筍漸盈尺<lb/>
新枝已鋪瓦燕雀勿相驚深沈似隆夏<lb/>
　　勸思弟于南軒種竹<lb/>
世皆笑幽獨何不少自貶種竹南軒間亦足以相檢況<lb/>
兹嵗華晚衆卉日凋歛清節良自如栽培匪為謟豈知<lb/>
牕户側秀色窺荏苒㑹茲東南美相對情不慊楚人昔<lb/>
頌橘行比伯夷忝此君最孤髙堅直難外掩凛氣有精<lb/>
粹筠光射圭琰他時雪中客往往疑清剡<lb/>
<pb n="KR4d0044_WYG_009-12b"/>
　　古俠客行<lb/>
壮年志慷慨結交慕英雄大梁多長者燕趙有古風千<lb/>
金起為壽一諾不顧躬自謂松與栢忽為萍與蓬市道<lb/>
今乃知利窮非義窮<lb/>
　　深甫過留宿并示近詩<lb/>
别長㑹時稀樂少憂日多邂逅非素期悲歡奈君何明<lb/>
燈照空牕風雪滿天地此時坐相對達旦終不寐少年<lb/>
慕結交徒以此方寸危生始自感來日安可問意氣久<lb/>
<pb n="KR4d0044_WYG_009-13a"/>
已奪形髪亦已衰如何切磋意不廢平生時驚禽墜虚<lb/>
弦病葉隕輕露一聞傷心奏涕下已如注<lb/>
　　留張十二宿<lb/>
少年有佳趣老夫意獨驩常恨離别乆忽忘㑹聚難殷<lb/>
勤置杯杓蕭㪚遺衣冠誠知惜短夜為我强盤桓<lb/>
　　和鄰幾八月十五日夜對月<lb/>
外事已波濤囘首已陳迹獨有雲間月相見不改色慰<lb/>
我平生懷故在中秋夕我髪見二毛羇旅多所厯毎逄<lb/>
<pb n="KR4d0044_WYG_009-13b"/>
桂花秋興發勸更劇江湖與山林所至得真適今年都<lb/>
城游日與賤事逼得閒輙昏醉向晦專寝黙覺醒忽天<lb/>
明不見千里白誰令心賞違坐使歳華隔徘徊不自愜<lb/>
悵望空歎息見君新詩章暫若對寒魄清光動人目諷<lb/>
詠當自釋<lb/>
　　腳冷<lb/>
踐霜腳如脱知我血氣衰况復齒牙落鬢邊亦有絲人<lb/>
生㑹當老何計遲速為但願多美酒憂來忽如遺<lb/>
<pb n="KR4d0044_WYG_009-14a"/>
　　和江十飲范景仁家晩宿秘閣睹伯鎮題壁記畨<lb/>
　　直日月感之作五古<lb/>
阮公有大度于世無所營顧獨好飲酒而欣為歩兵未<lb/>
嘗語是非舉俗駭且驚夫豈知胸中磥磈獨不平西登<lb/>
廣武原咄嗟豎子明朅來蓬池上詠懷激哀聲此風久<lb/>
不聞寥落成千齡鄰幾頗其流貧賤能忘形校書天祿<lb/>
閣不忍游公卿時從好事飲傲兀人間情髪白不自疑<lb/>
歸來臥前楹顧見壁上書始知歳月傾喟然感舊交因<lb/>
<pb n="KR4d0044_WYG_009-14b"/>
欲東南行黄鵠眞去矣白雲遠冥冥吾聞至人語大塊<lb/>
勞我生天地一毫間出處何重輕但使樽有酒長醉不<lb/>
用醒君當觧此意獨往何必清<lb/>
　　賀王介甫初就職祕閣<lb/>
鳳凰信髙逺矰繳安得羈非君九韶奏詎肯一來儀王<lb/>
子美無度孤飛絶雲霓常恐濁一世斯人莫見之天子<lb/>
蹈軒虞公卿聚臯䕫孰言阿閣下定有朝陽詩願得調<lb/>
律呂聆音辨雄雌毋空著圖象但取夸童兒<lb/>
<pb n="KR4d0044_WYG_009-15a"/>
　　修府學後同官僚見諸生<lb/>
用儒沐休運撫俗奉明詔雖愧文翁治猶非武城笑兹<lb/>
堂丞相規頗盡泮宫妙髙閣横青冥長廊騖䆗窱春秋<lb/>
大復古修舊非所誚庭壇一巳新丹堊歘相照迂踈賴<lb/>
衆才簡黙希坐嘯况多都邑賢厯講道術要藩籬可目<lb/>
渉弦誦或耳剽氾鄉亦何人千載名獨劭<lb/>
　　煌煌京洛行<lb/>
紫極開天門慶雲麗皇居卜郊定九鼎懸闕觀寳書徳<lb/>
<pb n="KR4d0044_WYG_009-15b"/>
澤浸無疆風俗返華胥冠葢百萬家車馬十二衢輕肥<lb/>
耀朝日富庶極中區游俠信陵後節義大梁餘顧盼生<lb/>
光輝吹拂動萎枯貴賤且貿遷高陵忽為墟變化若有<lb/>
神升沉豈嘗拘咄嗟鄒魯士何用空躊躇<lb/>
　　代書寄鴨腳子于都下親友<lb/>
予指老無力不能苦多書書苟過百字便覺筋攣拘京<lb/>
都多豪英往往在石渠作書不可周寄聲亦巳疎後園<lb/>
植佳果逺贈當鯉魚中雖無尺素加餐意何如<lb/>
<pb n="KR4d0044_WYG_009-16a"/>
　　寄貢甫時隨侍入蜀<lb/>
曩别百里近愁心亂清秋今别百里遥秋色縈逺愁我<lb/>
飛乏羽翰我居悵淹留忽如轅下馬局足難自謀古人<lb/>
有先覺不願往諸侯我乃今知之曰歸邈無由朝吟南<lb/>
陵篇暮弦梁山謳離魂如明月昔昔西南流<lb/>
　　戴村<lb/>
羇旅淹歳改江臯屬春早幽村屢獨往勝事時黙討深<lb/>
竹尚殘雪陽崖已芳草茅茨忽連接鄰里自相保人猶<lb/>
<pb n="KR4d0044_WYG_009-16b"/>
安道族景是山陰道徘徊問耆舊或遇棲真老<lb/>
　　種瓜瓠<lb/>
吾生拙用大江海思遠適豈獨為瓠𤓰長繫取不食漆<lb/>
園有遺意放蕩豁心臆樹此無何鄉近身見多益五日<lb/>
拙一旬十日成百尺纍蔓更相引甘實行可摘因之浮<lb/>
汗漫去矣笑跼蹐從我其誰與由也不可得<lb/>
　　簡深甫<lb/>
與君一城居其實跬歩間慊慊不相從十日俄忽然一<lb/>
<pb n="KR4d0044_WYG_009-17a"/>
城豈為逺十日豈為短客子局人事心與迹相反而況<lb/>
各異鄉茫茫隔山陂嵗時若奔車過去誰復推伊昔厭<lb/>
幽獨願子東西隣雖隣尚不覿何似南北人人間實如<lb/>
此千别能一㑹興來即上馬埽塌聊相對<lb/>
　　贈陳襄秘丞自峽中召歸<lb/>
淮海南國衝冠葢結浮雲面交固不數白首猶若新之<lb/>
子天際來各自東西人一語旦連夕歡如平生親豈伊<lb/>
名聞久固以意氣均馳騖詩書間博哉醇乎醇我昔病<lb/>
<pb n="KR4d0044_WYG_009-17b"/>
俗學莫明聖與仁常恐遂至地豈期晩有隣君還覲清<lb/>
光一二席上珍賢者任必重勉旃覺斯民<hi>陳廻此與其談性命仁聖</hi>
<hi>之間留五日乃别</hi>
　　送沖卿守高郵<lb/>
雞騖守樊籠鴻鵠游四溟羡君一麾去不負人間名孤<lb/>
㠶西北風海日東南明回首笑富貴浮雲亦何輕我憶<lb/>
童子時綵衣戲五亭離懷重自感堕淚沾長纓<lb/>
　公是集巻九<lb/>
</p>
<p>
</p>
  </div>
<div>
<head>公是集巻十</head> <lb/>
    <p>
<pb n="KR4d0044_WYG_010-1a"/>
欽定四庫全書<lb/>
　公是集巻十<lb/>
　　　　　　　　　　　　　宋　劉敞　撰<lb/>
　五言古詩<lb/>
　　聞王十八除檢討<lb/>
滄海有蓬萊去人初不逺舟車自難到方士曽空返聞<lb/>
子騎鯨魚姓名已金簡誰云路幽險但怪波清淺俯窺<lb/>
紫貝闕洞視白玉版神仙豈學致變化絶㣲顯乃知淮<lb/>
<pb n="KR4d0044_WYG_010-1b"/>
南藥力可及雞犬相望雲霧深㝠冥白日晩<lb/>
　　任城道中<lb/>
驅車太山下過憩任與樊此地昔建侯邈哉羲皇孫市<lb/>
朝非一世茂草空平原三十餘萬嵗忽如飛鴻奔毁墓<lb/>
骨已銷但有石槨存縱横委路隅㝠漠㳺岱魂古今一<lb/>
邱貉成敗誰復論區區東家翁乃復哀璵璠牛山顧千<lb/>
駟涕下何由諼忠義獨不朽庶㡬長者言<lb/>
　　陳橋别隱直<lb/>
<pb n="KR4d0044_WYG_010-2a"/>
柔逺在無外飲冰寧顧家旌麾辭北闕原隰生光華水<lb/>
涸雨亦收勁風巻驚沙送車何其多髙葢垂文緺張侯<lb/>
平生親情義固所加哀我志慷慨睠我天一涯出宿水<lb/>
上亭暮談見晨霞百里亦已逺心乎不云遐我自東西<lb/>
人豈能守蓬麻周爰愧靡及敢不重拜嘉<lb/>
　　答江鄰㡬到潁州見寄并封示晏公送行<lb/>
日夕風雪佳相念思乗興忽憶君在逺離憂紛難定入<lb/>
門對新詩滿眼冰玉瑩因疑君居側恍惚不自勝别来<lb/>
<pb n="KR4d0044_WYG_010-2b"/>
雖無㡬日月稍已迸一葦悲河廣况乃山川迥逺逰殊<lb/>
風土孤響謬羣聴常恐弔原憲夫子歎何病幸傳丞相<lb/>
篇復見仁者贈懸知愜真賞有以誇厯聘何用慰索居<lb/>
一朝再三詠<lb/>
　　寄深甫兄弟時在潁<lb/>
回面簿領役終嵗無一欣思君阻晤語坐想如古人百<lb/>
里非遐方書踈絶相聞亦知平生懐未為踈數分昔君<lb/>
幸見憐約禮博以文今也知不及瞠然已絶塵裹飯更<lb/>
<pb n="KR4d0044_WYG_010-3a"/>
欲馳漭漭風雪晨髙㑹汝潁間千秋愧荀陳<lb/>
　　舟次潁上寄貢甫<lb/>
我詩持寄君宛在汝水潯君詩欲寄我蒼茫烟浪深寒<lb/>
水争赴壑駛流激清音扁舟泝游往寂寞嗟獨尋潁烟<lb/>
稍塞望淮月初清心恨無知賞同樽酒誰獻斟相思意<lb/>
不極宛抑訴鳴琴曉燈半明滅抱膝成苦吟<lb/>
　　古意三首<lb/>
相逢偶相識相識竟相離㑹知别情苦寧作未相知相<lb/>
<pb n="KR4d0044_WYG_010-3b"/>
見如夢中夢中還相見薄帷鑒明月恍惚仍對面<lb/>
主父昔未仕頗為鄉人輕上書雖晚逹稱説何縱横不<lb/>
忍脱粟飯甘為五鼎烹豈不愛厥身徒為喪其生吾聞<lb/>
南山翁軒冕不得榮<lb/>
栁下不違俗獨恥伐國言三黜何嘗憂一問遂慘然世<lb/>
衰狙詐用賢者防其源孟軻不言利顧有仁義存何乃<lb/>
百世後功名為時敦<lb/>
　　秋意四首<lb/>
<pb n="KR4d0044_WYG_010-4a"/>
陰蟲鳴空階危葉墮髙樹秋風雖昨日所遇已如故悠<lb/>
悠嵗方晏采采行多露芳香日可閔宛彼蘭與杜<lb/>
鴻鴈起海濱凌風自翺翔冥㝠清雲間矰繳安可望千<lb/>
里一悲鳴一里一徬徨時變感自深豈伊恨越鄉<lb/>
鷾鴯信多智出處能自謀非無人間畏而襲人間逰微<lb/>
風動髙林梁棟生早秋歛葉從所願落實安得留<lb/>
翻翻林間藿昔惟桃李華飄颻終焉薄江海無津涯榮<lb/>
華寄須臾顦顇空泥沙良無凌霜節安得復嘆嗟<lb/>
<pb n="KR4d0044_WYG_010-4b"/>
　　雨晴率張生及諸弟到建福僧居<lb/>
沈陰天氣昏忽霽景物好牆陰且殘雪池岸已芳草愁<lb/>
懐無端涯强出慰枯槁白日當青天所至豁如埽山僧<lb/>
一飯畢鐘鼓不復考庭宇若無人牕軒照丹藻徒行不<lb/>
知逺適興愜所禱如覺逍遥逰頗堪謝煩惱諸子吾宗<lb/>
秀張生一經老相顧能不言歡然屢絶倒<lb/>
　　初鴈<lb/>
翩翩南飛鴈契濶萬里道朔雪常逼秋知㡬諒宜早敵<lb/>
<pb n="KR4d0044_WYG_010-5a"/>
兵盛西北弓矢斷飛鳥側翅鋒鏑間悲鳴觸懐抱往時<lb/>
商山翁自放亦忘老避地吾所師相望戒輕矯<lb/>
　　始聞鴈<lb/>
冬夜何漫漫北風扇凄惻始聞南飛羽稍稍過我側来<lb/>
賓無乃後恐非嵗時忒朔方稽常貢物性隨變易哀音<lb/>
一何厲路逺霜雪積就陽既云歸感義寧自黙胡為堂<lb/>
上士撫劒重歎激<lb/>
　　沒蕃士<lb/>
<pb n="KR4d0044_WYG_010-5b"/>
丁年仕轅門欲食萬里肉敵兵方强梁邊境日局縮是<lb/>
時十月交轉戰大河曲落日天地昏風塵蔽川陸我師<lb/>
自憑陵敵騎出深谷路窮矢交墜壮士同僇辱投身致<lb/>
網罟南向長慟哭忠義安可論功名亦已覆悠悠捐嵗<lb/>
序忽忽抱心曲每生悔為禍致死倘還福夜渡黄河冰<lb/>
獨依荒榛宿狐狸鳴我旁虎豹相馳逐脱身僅毫毛夜<lb/>
動晝必伏肌膚存空骨性命半鬼籙十月到亭堠門人<lb/>
識風俗回頭復長望慷慨淚盈目憶昔萬人出今還一<lb/>
<pb n="KR4d0044_WYG_010-6a"/>
身復可憐同時輩視我猶鴻鵠永棄絶域中㡬時脱臣<lb/>
僕叩門謁主帥長跪向人哭可汗甚雄傑其下亦輯睦<lb/>
弩力思長策勿輕用人屬<lb/>
　　寄子華内翰時亦宿齋是夕風雨<lb/>
君居白玉堂我在紅藥署出處豈不同咫尺限相遇風<lb/>
雨聞雞鳴節物驚嵗暮思君正展轉夢中亦知路<lb/>
　　過澶州橋有感<lb/>
河水東赴海還從天上回寧知今日波還復前時来岸<lb/>
<pb n="KR4d0044_WYG_010-6b"/>
栁亦已荑原田正莓莓念我平生歡悵然使心哀<lb/>
　　和江鄰㡬雪軒與持國同賦二首<lb/>
君居近城市每獨厭囂煩積雪成髙卧故人来在門埽<lb/>
除更爽塏談笑寂無喧開牕延寒月拂席置清樽真得<lb/>
酒中趣安知狐白温<lb/>
長安雖大雪車馬無休時窮巷有髙士閉門獨何為朝<lb/>
烟不黔突彈琴方賦詩逍遥無忤色慷慨多逸辭適有<lb/>
感同好寄聲贈所思調髙當和寡無以答君知<lb/>
<pb n="KR4d0044_WYG_010-7a"/>
　　養雞<lb/>
茅茨一畆寛生理備委曲雞豚自古昔豢飬隨世俗鑿<lb/>
垣安其棲幼長何碌碌旦出四散飛暮還相從宿頗哀<lb/>
鴻鵠輩飲啄不充腹何事萬里逰羈旅傷局促衣冠相<lb/>
嫵媚庭廡更追逐未悟糞土非豈知稻粱辱物理常有<lb/>
此人情苦不足安見避世翁頽然卧空谷<lb/>
　　乗小舟入朝京門訪安道<lb/>
南山厭清流春光滿上頭懐人不勝意乗興去扁舟静<lb/>
<pb n="KR4d0044_WYG_010-7b"/>
吟日光午孤棹正脩脩固當見安道曷若王子猷<lb/>
　　送陳竒祕校逰寝邱<lb/>
世徃人物非古今共滔滔聞君寝邱客因憶孫叔敖脱<lb/>
身田野間功業青雲髙憂國不憂家子孫負薪勞苟無<lb/>
滑稽士亦已埋蓬蒿嗟来千户封晚受侯王褒賢卿尚<lb/>
遺忘反慕貪與饕况彼里閭人安能厭糠糟伊昔方斷<lb/>
蛇許身輕鴻毛陰徳尚有報天寧紿吾曹努力道路勤<lb/>
我心良鬱陶<lb/>
<pb n="KR4d0044_WYG_010-8a"/>
　　宴得解進士<hi>先是予為監試</hi>
汝潁紀南國星極麗中州多竒兆兩漢粹氣兼九邱里<lb/>
巷含古風文章耀前修上恩榮計偕博選充詔求雜㳫<lb/>
㑹駿骨軒昻出驊騮日余瞢深識有司屬同憂攻玉固<lb/>
以石妍媸豈云侔登龜但投餌美惡非其儔堂上歌<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>
鳴樽前親獻酬有功幸九錫與祭為諸侯<lb/>
　　送胥元衡殿丞通判湖州<lb/>
平生笑山濤非隱復非吏今更欲似之顛瞑老将至羡<lb/>
<pb n="KR4d0044_WYG_010-8b"/>
君負清識於世寡所求能從魏闕下徑取江湖逰扁舟<lb/>
駕長風千里破髙浪倚檣一清嘯佚氣横雲上醲碧箬<lb/>
下酒紅鱗苕溪魚綵衣起為壽此樂天下無誰不慕軒<lb/>
冕顧多困朝市人生難自諧禄仕當若此<lb/>
　　譏謝十三<lb/>
利交勢相營義交氣相得千嵗若旦暮萬里猶咫尺昔<lb/>
我相聞聲但嫌未相識今我相同逰又恨莫相益同時<lb/>
復同道同官又同籍平生重結交然諾亦自惜子為太<lb/>
<pb n="KR4d0044_WYG_010-9a"/>
守丞我為里中客雖復戒疎數不應事形迹<lb/>
　　宿九里潭<lb/>
潭樹老垂葉蔭兹千百尋蛟潛伏遺劒魚躍應鳴琴逺<lb/>
客何所羡神淵涵净心<lb/>
　　橄攬<hi>本草言橄欖解鯸鮐及酒毒最效也</hi>
吾昔評橄欖不在百果後其材中棟梁其實過橙楱俗<lb/>
人多未識至美或莫售材以逺見遺實以苦為詬華堂<lb/>
娛嘉賓甘脆陳左右此物萬里来真味寧免陋欲觀絶<lb/>
<pb n="KR4d0044_WYG_010-9b"/>
倫效宜與危事遘江魚肆潛毒頃刻輒僵仆昔酒發狂<lb/>
醒千日尚沈瞀性命如危絃一絶不可救幸能服刀圭<lb/>
咄嗟反其舊此亦天下竒能使夭者壽豈殊魯連子談<lb/>
笑解紛鬭功成歸海濱不願千乗富<lb/>
　　聞伯庸再安撫涇原<hi>壬午九月鎮戎喪師復再徃</hi>
西師又失律将帥各顛覆流血丹川原積屍委山谷咄<lb/>
嗟仁壽域短夭生理促王命有不行國威為之衂鄙夫<lb/>
無憂責感慨祗慟哭况聞哀痛詔輟食想頗牧朝廷足<lb/>
<pb n="KR4d0044_WYG_010-10a"/>
名卿多壘各含辱謀議宜深長瘡痍待湔浴使乎非常<lb/>
任天子意所屬百萬氣未蘇吾民且局縮賢人勤功名<lb/>
報國忍勞篤往者博望侯昔時来君叔再三持漢節白<lb/>
髪走川陸豈不乆顦顇事業光簡牘闗河據上㳺郡國<lb/>
同心腹征膳向五年强宗亦單獨君乗赤輪車一一詢<lb/>
比屋唐虞升平風惆悵難再沐<lb/>
　　鄰㡬過門不留戯作<lb/>
陳平少負郭亦回長者車貧賤雖足羞猶問道何如此<lb/>
<pb n="KR4d0044_WYG_010-10b"/>
風固宜少未謂今便無所望臺閣賢尚能念古初左轓<lb/>
塗朱漆長綬要銀魚化我不少留始知心見疎彌年寄<lb/>
禄仕竟日勞簿書相與同笑言俱幸逃空虚春秋期知<lb/>
我雅頌誨起予兹意未可忘君宜誦權輿<lb/>
　　秋雪<lb/>
剝候凋羣陽幽陰肆騰涌清霜飛雲初大雪吁不兇繽<lb/>
紛舞鴻鵠細碎翻蠛蠓北風故相資凍雨仍更縱泥塗<lb/>
絶行道珠璧棄郊壟峩峩九重髙兀兀雙玉聳寒光坐<lb/>
<pb n="KR4d0044_WYG_010-11a"/>
輝映凛氣彌衝擁壮士歌慷慨儒生議刑寵長年昔未<lb/>
逢噤語空多悚皇天無私尤徳惠答䖍鞏豈伊傷時和<lb/>
盖亦遵順動况兹秋方髙民麥皆在隴龍蛇蟄既坯鳥<lb/>
獸毛亦氄農夫樂休役天子寛垂拱信此豐年祥爾曹<lb/>
何必恐<lb/>
　　秋雪寄獻臣<lb/>
三年海水旁卑濕厭歊熱都城幸相從比嵗秋逢雪秦<lb/>
吳乖風土南北異時節惟君嵗寒<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>一致乃欲别出門<lb/>
<pb n="KR4d0044_WYG_010-11b"/>
顧道路冰霰埋車轍咫尺阻相過誰當慰寥泬<lb/>
　　月夜期江梅兩君不至聞在李二審言家飲<lb/>
日入更灑埽翛然庭檻空酒杯落明月白羽来清風佳<lb/>
興自不淺幽人無與同徘徊卧林下重露沾蘭叢<lb/>
　　城樓<lb/>
新晴彊人意步上西城樓雲烟開井邑綺繡錯田疇離<lb/>
離麥就熟翳翳桑尚柔懐歸感初服覽物悵淹留<lb/>
　　子髙作司諫見舉自代<lb/>
<pb n="KR4d0044_WYG_010-12a"/>
智短多不堪宂官畧自保念非撥煩用猶覬趙魏老故<lb/>
人紫㣲仙自致青雲早回首記平昔露章慰枯槁先容<lb/>
輪囷木進取萬里道妄意巉巖石庶㡬千金寶過聴為<lb/>
君羞貪名怯陰討人亦謂我何自笑方絶倒<lb/>
　　聞子飛作諫官寄隱直<lb/>
玉以二獻珍金以百鍊精錢侯困躓時詎免時俗輕感<lb/>
激生憤勇辛勤就功名居然取髙第自此凌諸生諫官<lb/>
近冕旒地望臨公卿報國須薦賢致君在舉能蕭朱尚<lb/>
<pb n="KR4d0044_WYG_010-12b"/>
結綬張杜猶提衡小雅紀伐木㣲禽識同聲此風乆已<lb/>
無賢者當肯行念子早治装復令世人驚<lb/>
　　賀隱直<hi>錢子飛言之中丞中丞奏辟主簿</hi>
三年守一官五年調一職選門萬餘人過半頭髪白賢<lb/>
愚必待次先後各循格相與為波流其誰辨白黑子今<lb/>
特招起方與塵土隔翰林誠知人<hi>錢子飛</hi>中丞亦好徳古<lb/>
来御史屬自與二府敵於今任雖卑其實名不易必将<lb/>
寄紀綱豈獨親簿籍鴻鵠須逺飛騏驥無近迹往矣勿<lb/>
<pb n="KR4d0044_WYG_010-13a"/>
自疑天方佑正直<lb/>
　　賀王純臣<lb/>
昔者巖穴客多隨辟書起榮名耀山澤髙閣下閭里此<lb/>
道不復振此時竟已矣不圖廷中賢有意及之子十年<lb/>
困鄉書三黜竟不仕一朝遘知音籍籍到天耳窮通諒<lb/>
有數自古多若此年華猶未晚富良方自治伐木情所<lb/>
深彈冠坐增喜請歌反招隱以激南州士<lb/>
　　詠庭檜贈深甫<lb/>
<pb n="KR4d0044_WYG_010-13b"/>
自吾卧家巷幽獨謝鄰里顧憐庭中檜常以比君子春<lb/>
秋色不變朝夕影雙峙誰言冰霰繁稍亂蒹葭毁始知<lb/>
嵗寒甚慘慘不自喜悵然對之歎爾復那至此陳蔡稱<lb/>
愠見由也徳可鄙天損吾能違放歌有焱氏<lb/>
　　檜花<lb/>
百花乗春輝紅白相嫵媚暫開已半落過眼如夢寐繁<lb/>
奢能㡬時寂寞都埽地兒童惜徘徊婦女瞻歔欷中庭<lb/>
兩檜樹百尺浮雲際芳意不玩俗秀色亦自喜綠烟凝<lb/>
<pb n="KR4d0044_WYG_010-14a"/>
　參差金粟㸃細碎霏霏墮疎香裊裊隔清吹足明後凋<lb/>
　節不與衆草類忽思折瑶花自放天宇外<lb/>
　　初秋病中作五言呈君錫待制介夫學士<lb/>
　蹇淺闇聞道螴蜳自焚和負兹嵗陰改閉閤秋風過濃<lb/>
露變園草號蟬翳庭柯覽時悵頽暮顧影驚婆娑平生<lb/>
　江湖尚薄逰不願多奚為役外物况乃淹舊疴徂西識<lb/>
　艽野采菽聆悲歌今昔容不同情感殆靡他勞生共逆<lb/>
旅馳景均騰波行矣自免歸息陰安薜蘿<lb/>
<pb n="KR4d0044_WYG_010-14b"/>
　　送王子直還斥溝<lb/>
薄薄雲蔽日凄凄寒中人飛飛燕歸蟄漠漠鴈来賓送<lb/>
子獨無友悲秋空病身登山復臨水便覺二毛新<lb/>
　　初卜潁州城西新居<lb/>
羇鳥能擇木㳺魚知赴淵飛沈豈異意行止私自憐玩<lb/>
世本無術辟人庸得賢卜居幸樂國負廓依良田心與<lb/>
地俱逺我徒共熙然生涯亦何有聊以忘吾年<lb/>
　　早行<lb/>
<pb n="KR4d0044_WYG_010-15a"/>
虚舟却煩暑初旦更清和塵襟暫軒豁幽興亦滋多黄<lb/>
鳥囀深樹良魚躍層波岸花間紅紫村叟雜笑歌稍忘<lb/>
溯洄力未悟嵗時過側肩市朝客偃蹇奈予何<lb/>
　　晴日後園<lb/>
羣鳥飛朝日鳴鶴響晴空宿雪乍消釋滯陰反冲融幽<lb/>
居亦可愛老圃願與同負暄空林下逰目故城東世事<lb/>
見流水嵗華指飛蓬酣歌用自適貧賤何必終<lb/>
　<lb/>
<pb n="KR4d0044_WYG_010-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻十<lb/>
</p>
<p>
</p>
  </div>
<div>
<head>公是集巻十一</head> <lb/>
    <p>
<pb n="KR4d0044_WYG_011-1a"/>
欽定四庫全書<lb/>
　公是集巻十一<lb/>
　　　　　　　　　　　　　宋　劉敞　撰<lb/>
　五言古詩<lb/>
　　新作石林亭<lb/>
朝廷入忘返山林往不還念無髙世姿聊處可否間築<lb/>
基倣崔巍鞭石輕險艱羣玉相磊落萬峯正孱顔種樹<lb/>
亦蒼蒼激流復潺潺湡浯歘在眼崐閬若可攀自我嬰<lb/>
<pb n="KR4d0044_WYG_011-1b"/>
世網邇来鬚毛斑邱壑成弱喪簿書常自環及爾滅聞<lb/>
見曠如逺塵寰豈敢同避世庶㡬善閉闗子牟困懐魏<lb/>
謝傅悲徂山兹焉可遺老詎厭終嵗閒<lb/>
　　樊口<lb/>
回舟武昌郭暫往樊水上樊水何清冷樊山亦孤壮壽<lb/>
藤驗百嵗<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>木過十丈絶俗殊崎嶇攀縁幸可傍林端<lb/>
見漁舍户牖相背向雞犬鳴雲中神仙豈殊状昔聞元<lb/>
次山於焉寄荒浪鄰里俱已非陵谷平得喪茅茨固㣲<lb/>
<pb n="KR4d0044_WYG_011-2a"/>
物蕪滅不可訪向乏數巻書終隨衆人葬清時易直道<lb/>
末俗擯髙尚陳迹成渺茫孤吟屢惆悵<lb/>
　　宿州道中逢聖俞入京<lb/>
翩翩河中船一西復一東相逢且不留相别何時逢黄<lb/>
鵠安稻粱有時顧池籠一為滄浪去不復思樊中哀君<lb/>
蒼髪白擾擾悲途窮努力千萬乗寄聲謝醉翁<lb/>
　　謝學士赴闕還京師<hi>謝之先徳嘗典記注</hi>
公提史臣筆記注天子側日成唐虞風噩噩在典策家<lb/>
<pb n="KR4d0044_WYG_011-2b"/>
聲繼純粹論著多切直周南未成書流涕嘗感激忽從<lb/>
東溟飛上拱宸斗極清淮净無波歸馬閑且奕帝宫青<lb/>
冥間白日升曉色儒人相慶語文道宜乆職公歸演綸<lb/>
誥制度期能覿<lb/>
　　和甫自京師至<lb/>
過事與日多歡憂兩如夢安知盈樽酒此國今宵共寸<lb/>
心不如昔感遇每易動孤笑破羣愁强顔不為用天河<lb/>
轉屋角缺月照樑棟燼落屢繽紛良時亦倥偬<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>駒晨<lb/>
<pb n="KR4d0044_WYG_011-3a"/>
在門十里起相送暫醉醒不遲舊愁来更重<lb/>
　　得鄰㡬書<lb/>
君乗使者車我為列郡守地理秦與越天文井兼斗夢<lb/>
寐且不通言笑安得同忽傳咫尺書逺愧西南風衰老<lb/>
容貌遷憂患志氣落聞君白紛如我亦不如昨捨書計<lb/>
離别忽忽三四年一日成九秋此語猶信然天地大逆<lb/>
旅外物不可必出處多舛馳相逢定何日尚禽晚且㳺<lb/>
沮溺長耦耕此意雖未合且當勤寄聲<lb/>
<pb n="KR4d0044_WYG_011-3b"/>
　　答李谷同年書<lb/>
歸客江南来迢迢數千里故人遺我書細字三四紙上<lb/>
言平生懐伐木義所倚下道相知心結綬方獨喜寧知<lb/>
淮陽翁棄外甘卧理不預朝廷議何由發吾子<lb/>
　　楊彦文過<lb/>
病起時節改遶池飛脊令賓交絶来往門户常晝扄朔<lb/>
風捭閶闔凍雨翻滄溟泥塗墊后土氣象昏圓靈局促<lb/>
乆増欷據梧目思瞑窅然顧環堵嗒若亡我形夫子亦<lb/>
<pb n="KR4d0044_WYG_011-4a"/>
何事羇旅復伶仃孔懐在接淅過我不遑寧嵗晏絶晤<lb/>
語誰當慰長醒<lb/>
　　晩過深甫<lb/>
忽忽衡門下㡬希田舍翁有時寄一笑目送南飛鴻今<lb/>
旦天正佳草樹揺春容忽驚枝上花飄落隨西風偶然<lb/>
幽興展思樂古人同塵埃比殊深杖屢亦可通誰謂車<lb/>
馬多澹如初不逢<lb/>
　　讀鄰㡬泰山十二詩<lb/>
<pb n="KR4d0044_WYG_011-4b"/>
宿心慕鄒魯寤寐泰山杪慷慨念遐觀滯留想輕矯人<lb/>
寰何鼎鼎羣動困擾擾安知有神靈獨立萬物表圓天<lb/>
似車葢滄海稱池沼丹梯無留迹絶壑通過鳥古今更<lb/>
廢興萬事論莽眇七十二家舊永興耳目窅羡君能自<lb/>
力窮覽謝煩湫超然昔賢趣處覺兹世少吐詩状竒䴡<lb/>
思與雲縹緲忽如按圖畫所向得了了悠哉仲尼意信<lb/>
彼天下小<lb/>
　　休復謹次韻和呈垂覽拙詩之作<lb/>
<pb n="KR4d0044_WYG_011-5a"/>
　朝躋天門路暮宿白雲杪超然六合外如翼鸞鳯矯<lb/>
　運眸極遐曠收念息奔擾盤盤上絶頂獨立顥氣表<lb/>
　天壁涌神泉玉龜泳靈沼凌奥無螫蟲集灌盡百鳥<lb/>
　勝境窮賞踐陳迹嗟緬眇接遯終焉託真仙事殊窅<lb/>
　雲路相飄颻塵途忘湫湫躡屐㳺已屢操觚才患少<lb/>
　思軋㡬沈伏神馳空縹緲謝客興不淺尚子計未了<lb/>
　何時出塵籠重看衆山小<lb/>
　　送從兄<lb/>
<pb n="KR4d0044_WYG_011-5b"/>
東門楊栁深下有還鄉路之子千里行春風三月暮旅<lb/>
心常草草飄忽不可駐居者空徘徊行者亦反顧丈夫<lb/>
方貧賤四海無所遇不如轍中魚猶以沫相喣悠悠大<lb/>
江水日夕自東注何當激風雷慰爾饑渴慕<lb/>
　　山光寺送獻臣<lb/>
嘉集常苦難送歸豈辭逺檥舟故相逐携手行自挽古<lb/>
寺何崔巍深林象巖巘幽尋取乗興造適非素選寒泉<lb/>
冰深池衰草被長坂嵗窮景蕭條僧老意繾綣勝賞竟<lb/>
<pb n="KR4d0044_WYG_011-6a"/>
誰同相知幸非晩離懐自無極日暮仍忘返<lb/>
　　燕譽堂飲别朱著作<lb/>
嵗晚節物變㑹難羇旅悲踈燈照四座殘菊醉空巵歌<lb/>
闋風雨起舞餘冠佩攲天明念陳迹忽忽叢予思<lb/>
　　以石為玉<lb/>
梧臺有沈璞由来非一春時無司南駕自比連城珍寧<lb/>
如崑邱叟相與笑緇磷勿以名夸世而将暗投人<lb/>
　　夜分東牕見月<lb/>
<pb n="KR4d0044_WYG_011-6b"/>
逾望月彌晩宵分在東牕隨風漏踈隙散彩奪寒釭留<lb/>
翫坐忘寐啓書對空缸惜哉皆陳迹誰為足經邦<lb/>
　　酬某<lb/>
讀書與博簺亡羊信多岐何以消煩憂謝墅觀奕棋寓<lb/>
物多歡適吾道有張弛誰能長刺促屈首就鞅羈陳遵<lb/>
嗜盃酒柏松見誚嗤袁絲沈里閭劇孟相追隨君方總<lb/>
府事吏牘正紛披走見固所願清閒在他時<lb/>
　　酬林國華先輩<lb/>
<pb n="KR4d0044_WYG_011-7a"/>
昔吾臨汝南休騎思俊賢此邦號多士今世猶依然奉<lb/>
詔選計偕至者皆比肩子時避逃我常獨懐悁悁豈我<lb/>
非其人長鯨隘蹄泉将由求之失黄鵠去不還察亷未<lb/>
塞責負課終彌年解印歸卧家百憂正纒綿聞子来仕<lb/>
門華裾燦雲烟手携一巻書金碧紛蟬聨慰我平生懐<lb/>
意好何深堅始知向難進非以相棄捐鄉評讓父兄觀<lb/>
國氣無前翰飛果自致大笑諸老先毫末為豫章衆流<lb/>
成深淵物常積於乆念子亦勉㫋令名百世榮文學貴<lb/>
<pb n="KR4d0044_WYG_011-7b"/>
本元愛至相期深愧無長者言<lb/>
　　夜雨<lb/>
盛陽爍微陰五月氣藴隆天地為大爐萬物皆廢銅俯<lb/>
欲濯江漢仰思凌蒼穹縮身投蝸角救暍號天公天亦<lb/>
哀人謀𤣥雲送雷風須臾雨如瀉一埽萬里空有似脱<lb/>
炮烙又如逃祖龍大哉造化力因見王霸功<lb/>
　　登吕屯田清暑亭<lb/>
日永雖徂暑虚堂自清幽主人意未展改席兹城樓嘉<lb/>
<pb n="KR4d0044_WYG_011-8a"/>
樹逺近合清川縱横流好風萬里至浩蕩開客愁長嘯<lb/>
欲飛動勞生局逺逰眇然不自愜目極孤雲浮<lb/>
　　許州西湖<lb/>
羇旅懐江湖氛埃願臯壤及兹已俱適初意恨獨往樓<lb/>
觀湧參差軒欞豁髙爽清光見毛髪衆影兼俯仰昔者<lb/>
廊廟客於兹濯塵網疏源不憚逺勝事日以廣美矣流<lb/>
水意當為知音賞<lb/>
　　晩過西湖<lb/>
<pb n="KR4d0044_WYG_011-8b"/>
日暮無與適緩帶此逍遥湖光悦我心步上西城橋逺<lb/>
烟被林莽樓閣隱岧嶤歸鳥先後飛夕風正飄飄悵然<lb/>
念逺渚興盡復行謡<lb/>
　　睡起<lb/>
日午更稍休池上逍遥眠水木澹相映庭户清無喧時<lb/>
有山中禽来鳴髙樹巔㣲風拂徑過㑹意成翛然有生<lb/>
滯形役萬物安静便愧無淮陽績髙卧亦終年<lb/>
　　奉和府公新作盆山激水若泉見招十二韻<lb/>
<pb n="KR4d0044_WYG_011-9a"/>
誰謂山水秀忽登君子堂乃知仁智樂不與冠葢妨濃<lb/>
靄萬叠碧懸流百尺長列峯映落落遶溜含蒼蒼氣爽<lb/>
變衡霍聲幽激瀟湘意真景自逺趣逸累已忘鳴玉無<lb/>
時續翠屏終日張賞音得虛寂寓興成軒昂夙昔慕邱<lb/>
壑邇来倦簪裳欣符洗耳願遽有尋源狂縱目寄歴覽<lb/>
挟琴寫鏗鏘但疑主人厭應接殊未央<lb/>
　　逰五嶽觀寄鄰㡬聖俞<lb/>
五嶽神仙境可聞不可攀安知采真逰近在都城間樓<lb/>
<pb n="KR4d0044_WYG_011-9b"/>
觀横飛雲虎豹司重闗車馬自兹止始覺非人寰層波<lb/>
漲滄溟參差出三山金銀䴡宫闕日月相循環東来復<lb/>
㡬時花草紛斑斑長楊垂輕絲若委千髻鬟氛埃無由<lb/>
及魚鳥相與閒造適不自知忽如脱沈<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>那得窺壺中<lb/>
逍遥去塵闤主人自瑶盃勸客流霞殷此中可遺老豈<lb/>
獨聊忘還嗟嗟二三子世路迷險艱流光競奔走俯仰<lb/>
移朱顔誰肯委俗紛相從解朝班濯君冠與纓春谷水<lb/>
潺潺<lb/>
<pb n="KR4d0044_WYG_011-10a"/>
　　谿上避暑<lb/>
滴瀝松下雨清㣲萍際風欣然此時賞我與斯人同倦<lb/>
鳥墮水上㳺魚翔鑑中不言閲羣動未覺幽興窮<lb/>
　　東館避暑<lb/>
虚館含微風髙梧散層陰逍遥敞户牖曠蕩披煩襟雲<lb/>
光壓孤城火氣連千岑四海俱探湯獨清亦何心願傾<lb/>
西湖水起就三日霖落落抱寸誠此志誰能任<lb/>
　　得隱直書<lb/>
<pb n="KR4d0044_WYG_011-10b"/>
庭柯結浮陰深竹聴鳴鵙晚凉愛軒宇黙念得佳客適<lb/>
有南逰鳥墮君一封帛眷予方幽獨慰我正相憶洛中<lb/>
輕肥地子復顦顇色富貴若可求吾從執鞭役<lb/>
　　隱直近詣闕獻書報聞<lb/>
炎暉若探湯周道行倭遲之子忍重跰斯人方病痱上<lb/>
書蒼龍闕移副鼎足司卓躒動羣聴謂言即張弛虞卿<lb/>
萬乗相子房帝王師古事可髣髴世塗實參差天閽虎<lb/>
豹深棄我忽若遺却走國西門素衣化為緇行行屢回<lb/>
<pb n="KR4d0044_WYG_011-11a"/>
首未忍從此辭賢者愛其君肯如悻悻為吾聞先逹語<lb/>
進退自有時版築不為辱飯牛豈嫌遲男兒建功名或<lb/>
與老大期努力梁甫吟古人不予欺<lb/>
　　将入京得淮南王工部書及遣壽州官船以来五<lb/>
　　言寄之<lb/>
生理厭漂蕩三年若棲苴春深感松柏流涕望京華誰<lb/>
言數舍近局滯成天涯鬢色新二毛悵然空復嗟明侯<lb/>
平生意雖逺不云遐叩君金玉音眷我需於沙旭日明<lb/>
<pb n="KR4d0044_WYG_011-11b"/>
清川扁舟問貧家雖非方外逰此亦海上槎盡日庇短<lb/>
篷不慙負舍蝸愧君濟川才引領隔雲霞何由一乗興<lb/>
世累紛如麻<lb/>
　　答君章譽兩兒見寄<lb/>
窺鏡見二毛自憐憂患餘豈惟壮心盡方與功名踈終<lb/>
嵗不捉筆歴時長束書顧常念絶學正復傷離居忽忽<lb/>
莫自聊悠悠空嵗除過壮而無聞我其衆人歟故人来<lb/>
江南丹轂映隼旟尚持平生意期我相得初殷勤作新<lb/>
<pb n="KR4d0044_WYG_011-12a"/>
詩爛漫聨瓊琚溢美及兒曹伻来問起予雖知非其實<lb/>
但愧情相於矧乃筆力雄駸駸逼曹徐一讀必三歎何<lb/>
由望儲胥故人昔流落襟抱乆不攄乃者始再遷通直<lb/>
承明廬蒼龍脱韝絏快馬從輕車神至氣自豪心廣體<lb/>
亦舒淵源未易測變化天池魚寧獨揚子雲其工似相<lb/>
如苟能哀顦顇有似慰空虗月寄三四幅窮愁直見祛<lb/>
　　答無逸秀才寄示新文<lb/>
金華神仙境山川天下無之子復清發自與常人殊問<lb/>
<pb n="KR4d0044_WYG_011-12b"/>
學當世賢不違智如愚歸来守桑梓寂寞安故廬此風<lb/>
足蠣俗有以光吾儒如何卧空谷自樂詩與書我辱廷<lb/>
中臣一麾寄江湖薦賢力不足相望空長吁<lb/>
　　對酒憶諸子<lb/>
此酒自足飲胡為坐無歡念我意中人四顧用長歎平<lb/>
生交逰少而復聚㑹難萬古膠漆姿各在天一端用兵<lb/>
輕文儒諸子俱小官物生繫所逢窮逹何足言但恨適<lb/>
有酒共醉乃無縁<lb/>
<pb n="KR4d0044_WYG_011-13a"/>
　　出塞曲三首<lb/>
桓桓良家子趫趫羽林兒恩讐乆未報感激氣拂霓無<lb/>
用丈二組不須一丸泥獨身斬敵首手攬封王圭<lb/>
丈夫不懼死所懼潛闒茸出身義許國桀石賈餘勇豈<lb/>
無親戚憐决去甘登隴人生在奮發将相寧有種<lb/>
茫茫郊塞逺木落原野空鼔鼙濕前雨笳吹悲後風山<lb/>
川行無極敵窟未可窮生當取榮名死當為鬼雄<lb/>
　　移葦<lb/>
<pb n="KR4d0044_WYG_011-13b"/>
蕭蕭江上葦夏老叢已深悠悠文王死常懼牛羊侵遷<lb/>
根横汙池慰我江湖心清風日夕過白鷺時見臨疎響<lb/>
拂琴瑟緑華曠衣襟處卑節不改習静情足欽炎暉已<lb/>
堪愛秋景坐可尋願及搆明堂甘心辭故林<lb/>
　　欲於舊州石橋作偶浯臺以備逰覽先為五言<lb/>
河決鉅野溢此時吾山平百川㑹兩澤千里圍孤城桑<lb/>
野就蕪漫石橋尚峥嶸往往有白鶴飛来羣悲鳴我欲<lb/>
覽風土因之省民耕誰能同我樂誰肯從我行楚人哀<lb/>
<pb n="KR4d0044_WYG_011-14a"/>
江南倚沼而畦瀛臨髙誦斯語正復傷人情當築十丈<lb/>
臺偶浯為之名上可容宴豆下堪列斾旌棹歌出中流<lb/>
簫鼓㑹前楹浮雲来東山落日隱北溟此樂或難忘請<lb/>
公為我評<lb/>
　　章華臺<lb/>
楚子志方盛築臺臨章華度髙累百尋計産逾萬家參<lb/>
差蔽日月煥爛生烟霞侍酒皆列侯佐歡盡名娃嬉逰<lb/>
未云樂荆棘紛已芽奈何竭民力用此為盗誇蔓草匿<lb/>
<pb n="KR4d0044_WYG_011-14b"/>
頽基長風巻飛沙廢興若糾纒故老猶咨嗟<lb/>
　　曲水臺<lb/>
杖履不能逺逍遥池上林㣲風起衆響炎日隔繁陰斐<lb/>
亹激流泉間闗語鳴禽放懐在離人寄賞欣㑹心既謝<lb/>
朝市喧亦忘山谷深雖知非吾室猶以開煩襟<lb/>
　　暖景偶作<lb/>
垂楊欲吐花芳草遍抽芽低風動簾幕細雨濕堤沙暖<lb/>
景蕩愁思一城千萬家<lb/>
<pb n="KR4d0044_WYG_011-15a"/>
　　冬雨偶作<lb/>
江上朝来雨城中起寒色凄凄濕塵土漠漠蔽空碧築<lb/>
場看已晚及物悵無益苞蓍怨下泉客子長太息<lb/>
　　豫章儒者<lb/>
豫章有儒者讀書三十年但識上古風不知時俗遷一<lb/>
聞西戎叛有意摧羣頑詣闕上封章臣知用兵權不在<lb/>
勞士卒不須役戈鋋要先正其本本正末自安臣觀朝<lb/>
廷中或有可廢員臣觀草澤中或有可用賢國家既失<lb/>
<pb n="KR4d0044_WYG_011-15b"/>
此奸吏隨矯䖍吏奸萬事隳外患隨因縁所以子玉存<lb/>
文公積愁顔所以汲黯亡淮南為無難天子覽表歎當<lb/>
朝常拳拳迴頭謂羣公可付史館編可使靡好爵以補<lb/>
風化源豈知貴臣忌投爾南海壖不得面指陳胸襟曷<lb/>
由宣卒走驅使行行行酌貪泉名與囚𨽻俱位乃胥校<lb/>
聨九重竟不知猶謂列王官奈何樂堯舜乃是取危顛<lb/>
誰云遇明主未免遭棄捐遂令天下士齚舌戒勿言寧<lb/>
有死壑中安有議君前浮雲蔽白日自古同所歎豈為<lb/>
<pb n="KR4d0044_WYG_011-16a"/>
此生悲我歌願臚傳<lb/>
　　賀尹學士辟經略府<lb/>
年来方苦兵邊氛蕩區夏西陲亭障盡人骨蔽荒野漢<lb/>
家飛将多程李相上下試問誰董之王朝大司馬分廷<lb/>
授斧鉞號令從此把主憂臣當辱開府納儒雅堂堂䝉<lb/>
山舊乃是謫仙者謀畫當代無胸襟一朝寫誠知鑠鉛<lb/>
鑛不合煩大冶要使借前籌非公諒誰假鷹饑肯擇肉<lb/>
驥逸始流赭由来抱軒昂可得不脱灑昨聞負芻粟中<lb/>
<pb n="KR4d0044_WYG_011-16b"/>
户困楚檟此事已大急哀哉動鰥寡兵家尚神速世務<lb/>
忌苟且願公更深謀郤敵如破瓦䲔鯢埽封境疲瘵沐<lb/>
純嘏豈令魯仲尼獨贊王孫賈<lb/>
　　鷾鴯巾<hi>余率意作之以便當暑其形制如燕也</hi>
逺思意而子因作鷾鴯中慮世本遺物全生翻近人輕<lb/>
凉便肌髪瀟灑外埃塵山林有獨往此亦陶唐民<lb/>
　　望洞庭<lb/>
洞庭七百里浩蕩敵溟渤雲夢開其胸巴陵束喉舌東<lb/>
<pb n="KR4d0044_WYG_011-17a"/>
流匯羣川盛漲五六月飄颻浮乾坤倚葢低兀臲吾行<lb/>
寰海間未見此水濶峡流下衣帶島嶼盡毫末髙秋巻<lb/>
氛翳兩涯浴日月何得徑寸珠晦明互出沒蒼茫蛟龍<lb/>
宅溷雜魚鼈窟太古到於今沈潛孰分别風帆引北極<lb/>
波浪限百越國絶南顧憂獻琛各通逹山川非一險此<lb/>
實輔明哲俯笑三苖愚竟為獨夫滅逺逰世俗隘偶此<lb/>
耳目豁淅瀝臨清風滂沱濯炎熱蕭蕭霜林暮藹藹芳<lb/>
草歇壮觀激我懐當歌意復咽寂寥軒轅樂萬古逸響<lb/>
<pb n="KR4d0044_WYG_011-17b"/>
絶慘淡虞帝魂九疑莽嵽嵲况聞屈賈輩各賜楚漢玦<lb/>
至徳無復還後王寝衰缺滔滔更南征鬱鬱抱㣼怛太<lb/>
湖雖云深未救懐古渴<lb/>
　<lb/>
　<lb/>
　<lb/>
　<lb/>
　公是集巻十一<lb/>
</p>
<p>
</p>
  </div>
<div>
<head>公是集巻十二</head> <lb/>
    <p>
<pb n="KR4d0044_WYG_012-1a"/>
欽定四庫全書<lb/>
　公是集巻十二<lb/>
　　　　　　　　　　　　　宋　劉敞　撰<lb/>
　五言古詩<lb/>
　　同聖俞寄金山曇頻次韻<hi>是時予方欲請東南一郡</hi>
我雖游都城心亦無所住誤得世俗償形骸寓冠屨少<lb/>
時侍吾親游覽愛北顧至今頗思之想見江上鶩白頭<lb/>
曇道人夙昔竟未遇聞其最安禪無念無作故勞生有<lb/>
<pb n="KR4d0044_WYG_012-1b"/>
喧寂得意無早暮塵埃未易厭臯壤固多趣若復乘桴<lb/>
行從君款幽素<lb/>
　　送僧歸君山<lb/>
羇旅頭髪白寤寐君山青逺遊負雅志舉俗笑獨醒西<lb/>
風吹新秋幽興浮洞庭忽見九疑峯如列枕上屏遼遼<lb/>
伯牙意寂然誰為聴歸客適我願歡然叩柴扃振錫循<lb/>
東道汎槎問南星瀟湘落君手去矣鴻冥冥橘柚雨初<lb/>
熟杜蘭晚更馨上方試回顧笑指江漢萍<lb/>
<pb n="KR4d0044_WYG_012-2a"/>
　　入山<lb/>
連山何叢叢相背復相向盤溪殆千曲險石彌萬狀或<lb/>
疑天地翻斗起渤碣浪蹙沓更騰凌變化倐竒壯舟車<lb/>
未為用夷夏永觖望鑿空伊誰氏重譯肇霸王茫茫千<lb/>
萬嵗冉冉道交喪薄伐策已卑割據事逾妄衣冠慘分<lb/>
裂玉帛敝辭讓至仁有柔服逺馭恥懲創非無一丸泥<lb/>
不乏萬人將齊讎紓九世魯錦輕百兩羊腸勞躋攀魚<lb/>
齒困沿並彼岐亦云岨易簡徳固曠大哉天作詩因見<lb/>
<pb n="KR4d0044_WYG_012-2b"/>
聖者量<lb/>
　　治渠<lb/>
旱久溝畎廢忽雨浸我廬晨興不及屨出門自手鋤一<lb/>
直復一曲水流若江湖蚯蚓為蛟龍蟻封即邱墟生理<lb/>
避燥濕一室足有餘人事戒偷安未能輕須臾豈恨規<lb/>
摹小所傷筋力劬衰疾實使然不勝一匹雛伊昔論五<lb/>
帝毎嫌盡信書及兹始欲歎微禹吾其魚<lb/>
　　東門行<hi>古曲言貧士不安其居妻子留之今改言時薄不恤賢士士欲逺逰猶顧念舊國</hi>
<pb n="KR4d0044_WYG_012-3a"/>
拂衣趨長道撫劍獨歎息并嵗不易衣期旦曾一食悠<lb/>
悠風俗薄顧我若異域積金要能笑彈鋏輕下客豈辭蓬<lb/>
蒿居未與塵世隔黄鵠非池禽東南舉六翮出門尚徘<lb/>
徊悲鳴念舊國何日復來還為君涕沾臆<lb/>
　　歩登南門呈府公<lb/>
秋至久獨醒今旦始一醉非公愛賓客何以强茲意清<lb/>
風與人期蕭瑟萬里至落日髙城西參差數間地顧茲<lb/>
景方夕悟彼嵗亦逝造適常若希開懐欲誰忌暢然就<lb/>
<pb n="KR4d0044_WYG_012-3b"/>
酩酊更盡酒中味<lb/>
　　小雨<lb/>
春陽轉為旱惠澤積不泄稼穡亦已晚泉湧為之竭吁<lb/>
嗟叫蒼天閶闔不可越精誠憑土龍神化空怳惚今旦<lb/>
微風來朝陰度城闕霏霏墮疎潤稍稍漏白日塵埃暫<lb/>
埽地草樹纔沐髮終宜雲漢枯尚喜雷電發帝方復威<lb/>
令世莫患妖魃寧作成湯時彌年困飢渴<lb/>
　　淮上微雨寄天隱彦文<lb/>
<pb n="KR4d0044_WYG_012-4a"/>
海風吹微雲載雨淮上來灑埽區宇間削然無塵埃四<lb/>
月雖徂暑幽襟為之開思我同心人閟兹千里懐悠悠<lb/>
日巳逺勤勤首屢回安得乘輕飇相從孝王臺<lb/>
　　細雨<lb/>
小雨滿前軒濃陰不時巻隨風氣潛潤竟日花微泫池<lb/>
光慘澹昬樓危依微辨寒添夕景長坐逼秋容晚楚客<lb/>
歌泬寥吟懐孰云淺<lb/>
　　呉九秋過西池作詩持國和之邀予同賦<lb/>
<pb n="KR4d0044_WYG_012-4b"/>
三山凌波濤雲漢邈氛埃世無乘槎客安得窮昭回天<lb/>
門洞閶闔海池含風雷淵淪蛟龍室焜炫金銀臺西顥<lb/>
何蕭條百芳日已摧誰能瑩心賞喟子懐仙才時變感<lb/>
所思駐車載徘徊已秋孰願夏覽物彌歡哀韓生肆爽<lb/>
言觀變均齊諧而我拘俗者俊游日已乖欲濯纓上塵<lb/>
何時與君偕<lb/>
　　讀雜説小書<lb/>
長日無與語聊及齊諧書紛紜六合外莽眇三皇初近<lb/>
<pb n="KR4d0044_WYG_012-5a"/>
既難必有逺亦非必無古今夢寐間過事蚉䖟如達生<lb/>
齊萬物曲士拘一隅苟以忘吾憂焉能識其餘<lb/>
　　初到淮西讀書申申堂寄友<lb/>
禀性實無用干名謬所望中為祿仕逼誤有世俗償組<lb/>
綬見羈縻簿書正搶攘語言畏時忌談笑憂事妨往者<lb/>
託山林未能下羲皇邇來失吾眞終日幾發狂期㑹非<lb/>
本務米鹽豈大方洒心頼篇籍發興依松篁朋友素所<lb/>
畏道路阻且長怨極倘見思寄聲慰離腸<lb/>
<pb n="KR4d0044_WYG_012-5b"/>
　　夜讀漢書<lb/>
明燈一編書往古千嵗事值歡輙孤笑觸憤還累欷四<lb/>
旁寂無聲童僕正熟寐歡憤雖不同均非平和氣可憐<lb/>
自戕伐忽忽老將至反愛童僕愚冥然不識字<lb/>
　　和永叔寒夜㑹飲寄江十<lb/>
昔與江翁别酣歌國門道黄花落酒罇白髮藉霜草本<lb/>
謂此行逺定知此樂難豈意二三子復為今夕歡主人<lb/>
文章伯談道輒忘倦每至絶倒處恨不使君見鳥迹上<lb/>
<pb n="KR4d0044_WYG_012-6a"/>
古書龍頭冢中器其人骨已朽感此相與醉呼問西飛<lb/>
雲游子何當返寒風吟枯梧嵗月益已晚吾聞太華峰<lb/>
乃有神仙居莫逐秦時人獨結山中廬<hi>永叔出所收古文碑碣及龍頭</hi>
<hi>銅鎗示客以張飲興也</hi>
　　三日同景仁隣幾濟川晦叔景<hi>案原缺一字</hi>吕祕校劉<lb/>
　　判官㑹南曹飲五君皆尚書外郎劉吕修唐書官<lb/>
秋氣迎節至<hi>立秋前一日</hi>涼雨乘髙風車馬㪚北闕冠葢㑹<lb/>
南宫從吏殆成隱玩嵗復將窮簿書幸無他談笑偶多<lb/>
<pb n="KR4d0044_WYG_012-6b"/>
同郎選冠一時史才映羣公著書駭深妙聞道惴顓䝉<lb/>
但願竊餘論常此樽不空寄迹三署老不慙顔與馮<lb/>
　　期隣幾飲不至醉作江侯詩并解座客<lb/>
秋雲樂邂逅拂我榻上塵江侯舊多信今作叵信人我<lb/>
求江侯意因得江侯眞乘興本當出興盡便回輪已諾<lb/>
雖可嘉將非俗中倫棄言似不誠未害方外羣江侯不<lb/>
為名名者實之賓江侯不為貌貌疎意自親作詩解江<lb/>
侯飢渴夜復晨<lb/>
<pb n="KR4d0044_WYG_012-7a"/>
　　十月二日邀隣幾飲裴二如晦來遂留至夕<lb/>
晚下渠石閣方轡得傾盖天寒畏干人巵酒自相對裴<lb/>
侯非宿約來預心賞㑹吾季方家居四坐客解帯獻酬<lb/>
雜嘲謔歡笑以為快幸無俗中士形迹一不怪蟋蟀鳴<lb/>
髙堂嵗月聿已邁于今鮮吏責無所憂其外但當勤來<lb/>
顧數醉此庭内良無徳與汝聊足紓慷慨<lb/>
　　和貢甫瓜歩詩<lb/>
江介多悲風川廣不可越畏塗非吾土游子愴明發羣<lb/>
<pb n="KR4d0044_WYG_012-7b"/>
山起楚蜀衆水㑹溟渤地險自適然天衷豈端設憑陵<lb/>
三雄際偃蹇五國末非無英雄姿于此智勇竭疑城尚<lb/>
虎踞戎馬餘飲窟人謀雖工拙神物有予奪請陳眞人<lb/>
朔頗亊丹浦伐風雲埽氛埃雷雨救焚暍禹功東漸海<lb/>
漢使南誚越太平自茲始盛徳信貽厥<lb/>
　　和江十雨中與持國師直飲<lb/>
旦上天祿閣暮直承明廬避喧雖足慰取適固已疎佳<lb/>
雨及我暇兹晨殊晏如紾絺委冠帯髙枕睨庭除熏風<lb/>
<pb n="KR4d0044_WYG_012-8a"/>
㪚微涼潤氣浮郊墟沸聲湧江瀬暝色晦綺疏驚電時<lb/>
爍目疾雷不廢書商歌勤金石塵谷盈鼃魚此樂不可<lb/>
改古人良起予惜無同音賞幽獨成離居聞君逹亹亹<lb/>
樽酒㑹朋裾髙賢卧家巷固多長者車寧無寂寞者閉<lb/>
闗講𤣥虚<lb/>
　　不飲<lb/>
憶昔常好飲非以酒多味親友惠兹適笑語坦無畏不<lb/>
知天地廣豈問嵗月逝爾來顧可憐自覺不如意秋風<lb/>
<pb n="KR4d0044_WYG_012-8b"/>
正蕭騷萬物盡憔悴頗欲濯旅懐無人共昬醉獨遊何<lb/>
時歡白眼向兹世<lb/>
　　石頭城<lb/>
石頭非人力翠壁百仞髙上盤巉巖雲下激<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>湧濤攀<lb/>
躋猿猱苦游涌魚鼈勞乃知百萬師未易損一毛混茫<lb/>
有開鑿形勢豈一朝太古至徳世斯民各逍遥艱難非<lb/>
所嬰秦漢仍寂寥發揮自孫氏力控劉與曹基業何崔<lb/>
巍謀謨亦雄豪龍蟠與虎踞勢足萬古牢徳義苟不修<lb/>
<pb n="KR4d0044_WYG_012-9a"/>
忽焉亡其操繽紛不一姓氣象何蕭條往者游獵區盡<lb/>
為黍稷苗前事不可忘後來鑒孔昭客行倦煩促勝槩<lb/>
愜所遭眇然抱幽想慷慨成鬱陶古人若騰波逝者日<lb/>
已滔壯觀誰與論悠悠背行舠<lb/>
　　直舍留道粹廣淵君實聖民伯初飲是日隣幾濟<lb/>
　　川宴王金吾園亭不預㑹戯作五言寄之<lb/>
校讎中祕書聞子宴城隅大第丞相府主人執金吾浮<lb/>
雲駐清唱回雪舞妖姝金罍溢醇液犀筯厭鮮腴髙談<lb/>
<pb n="KR4d0044_WYG_012-9b"/>
鬱不發應接固已劬我從四五公置酒此石渠開牕埽<lb/>
殘雪列俎焚枯魚谹言規姚姒小説本虞初不知敝緼<lb/>
寒未覺膏粱殊從容忽竟日此樂亦誰如長安事交游<lb/>
貧富固有徒不恨我失君恨子不顧予回頭成陳迹萬<lb/>
事與化俱題詩寄餘歡毋乃笑其迂<lb/>
　　過聖俞飲<lb/>
積雨不出門局促如井蛙初晴强人意今日來君家下<lb/>
馬笑握手埽堦去塵沙銀瓶撥醅酒紫碗雙井茶黄雀<lb/>
<pb n="KR4d0044_WYG_012-10a"/>
隨素魴安榴雜木瓜舉非一方物逺或萬里遐不知王<lb/>
侯宅此味何以加扶疎庭下槐燦爛盤中花春事豈不<lb/>
多遊覽何必賒與公平生親總角見髪華飲當外形骸<lb/>
語當恕喧譁縱心倒所詣相對白日斜江韓亦我徒但<lb/>
恨宿約差願使公多財此樂寧有涯<lb/>
　　招隣幾聖俞和叔于東齋飲觀孔雀白鷴及周亞夫<lb/>
　　玉印赫連勃勃龍雀刀辟邪宫璽數物又使女奴<lb/>
　　奏伎行酒聖俞首示長篇因而報之<lb/>
<pb n="KR4d0044_WYG_012-10b"/>
前日俱逺别夢中毎難期何言一堂上相與同宴嬉幸<lb/>
勿卑陋巷陋巷何獨卑幸勿辭樽酒樽酒安足辭君看<lb/>
籠中禽亦有山林思習習不如意焉用文章為君尋古<lb/>
人物信有陵谷悲擾擾不自適㑹為後世嗤促節無窄<lb/>
袖緩歌逐鳴絲自美亦自惡貴賤吾不知縱談劇虚舟<lb/>
快飲若漏巵人生但如此為樂自一時誰言冬夜長俛<lb/>
仰星漢移念無千金夀愧子勤稱詩<lb/>
　　答黄寺丞紫薇五言<lb/>
<pb n="KR4d0044_WYG_012-11a"/>
紫薇異衆木名與星垣同應是天上花偶然落塵中豔<lb/>
色麗朝日繁香㪚清風㛹娟雖自喜幽寂逝將終主人<lb/>
謫仙籍浩歌滄浪翁卜居抗静節搴秀憐芳叢猗狔庭<lb/>
中華固為悦已容如何又將去含意黙忡忡青苔侵履<lb/>
綦揺落知嵗窮獨賴君子徳庶幾甘棠封<lb/>
　　曲陽亭送别<lb/>
海濱寂寥地送别何須頻數上曲陽亭自然愁旅人晴<lb/>
日排寒色清光湛奫淪微風海上來滿目飛魚鱗孤雲<lb/>
<pb n="KR4d0044_WYG_012-11b"/>
去無所野鳥鳴相馴信美非吾土送目倦南津<lb/>
　　寄貢弟<lb/>
勁雲翔空林積雨荒茂草哀鳴聞離獸驚棲見羇鳥時<lb/>
逝運自頽物壯勢還老感至境寥愴悲來色枯槁玩此<lb/>
豈有極辨之苦不早如何復傷别咫尺成逺道<lb/>
　　和弟自京師來<lb/>
四海無風濤五年再相逢㑹合如此難況我罹百凶悲<lb/>
端素塡膺觸事涙滿胸欲言不能語豈知涕所從良久<lb/>
<pb n="KR4d0044_WYG_012-12a"/>
得仰視恍忽如夢中非復平昔遊豈復平昔容危生若<lb/>
霜葉懔懔待烈風不有親戚歡其如憂患攻破啼强為<lb/>
笑意氣徒衰翁慰爾友于情急難義所隆<lb/>
　　送秦州通判陸學<lb/>
秦地天下險秦兵天下强曩在景祐末叛國正陸梁渡<lb/>
河窺中原不見飛鳥翔漢將雖城守覆沒猶相望時秦<lb/>
獨髙枕毫髪無所傷豈惟形勢然固亦任使良近者敵<lb/>
已弱旄頭滅無光尚須得猛士分命修封疆陸子呉中<lb/>
<pb n="KR4d0044_WYG_012-12b"/>
賢英英富文章作人易感激遇事殊軒昻舊知軍中樂<lb/>
復愛邊地涼不忍京塵間著書鬢毛蒼拜疏如終軍請<lb/>
纓督羣羌大笑朱買臣衣錦憐故鄉旌旗導前車絲竹<lb/>
嗚後房指呼百夫走談笑千里康雖云半刺史其實專<lb/>
一方古來成功名竒偶不可常得時或幸㑹微賤升廟<lb/>
堂況君閲詩書智策未易量協心得元帥展意輸所長<lb/>
朝廷酹勲閥曽不矜銀黄他日重見君非復東觀郎<lb/>
　　貢甫在京口阻潮未渡<lb/>
<pb n="KR4d0044_WYG_012-13a"/>
向晦月消魄楚濤為之衰坳堂無深渉客子緩歸期吟<lb/>
遶沙歩闊眺賞秋山時大川奔南島落日明西垂登髙<lb/>
既易賦懐古豈難詩喟彼一帶阻積此三嵗思何當命<lb/>
海若利涉慰調飢<lb/>
　　淮西延平以詩見寄因書陜城即事用酬來唱<lb/>
陜郊古云重雄勝地所該羣山左右顧大河西北來府<lb/>
署憑中髙一日萬景開是時八九月秋色清池臺樽酒<lb/>
雨餘酌笙歌雲際回追歡緬前㑹眞樂非昔陪賓客雖<lb/>
<pb n="KR4d0044_WYG_012-13b"/>
日過禮俗多嫌猜于焉備廚傳安得忘形骸神交與心<lb/>
賞懐舊何悠哉<lb/>
　　送獻臣是時獻臣侍親之淮南予亦且侍行臨荆<lb/>
　　州獻臣先從東門出故有此作<lb/>
風土樂荆楚塵埃倦都洛東遊欣邂逅勿復驚離索尚<lb/>
悔不同舟令人慙李郭<lb/>
　　送客不及<lb/>
欲折楊栁枝贈言别所思日落飛鳥息孤帆奔何之行<lb/>
<pb n="KR4d0044_WYG_012-14a"/>
人樂前途何以寛我懐還將别離思吹示横笛兒<lb/>
　　送隣幾<lb/>
日沒崑邱峯月出滄海波區區三萬里相望能幾何一<lb/>
出仍一處一合復一離正爾人間世無復歡笑時子行<lb/>
何怱怱將老思所試恨我無羽翰不能省君治黄河從<lb/>
天來太華出雲上登臨若相思寄聲問無恙<lb/>
　　送彦猷<lb/>
蒼蒼南山桂嵗暮獨華滋非無棟梁用道逺莫致之黄<lb/>
<pb n="KR4d0044_WYG_012-14b"/>
雀巢其巔螻蟻穴其卑全生亦以遂匠石空復悲兩唐<lb/>
邁青節千嵗接光輝珪璋固特達鴻鵠佳羽儀庶幾朝<lb/>
廷老出入王者師何事江湖間浮沈衆人為我實牛馬<lb/>
走不能强縶維欲往路苦艱愴兹四愁詩<lb/>
　　送直温<lb/>
終軍西入闗棄繻笑路旁丈夫貴成名用此還故鄉雖<lb/>
無魯儒操意氣殊激昻稚齡如頽波詎忍鬢髪蒼古人<lb/>
汝南秀契闊升我堂宿昔夢生翼已排九門翔未盡復<lb/>
<pb n="KR4d0044_WYG_012-15a"/>
來歸帝閽隔微茫髙卧三年喑忽隨南風揚萬里快超<lb/>
詣豈知道路長努力戒後時相勸不可忘<lb/>
　　送孜生<lb/>
遭遇爵位輕治平進取難不見明經士白首成一官憐<lb/>
爾吾家駒學問知所安得名萬衆中奮迅生羽翰天子<lb/>
臨廣廷公卿肅衣冠傳呼署甲乙誰不傾目觀我時忝<lb/>
陪侍趨拜玉座前鄂秀莩亦榮不自知欣懽勿言勢尚<lb/>
卑無以地固寒鸞鳯曽棘棲蛟龍亦泥蟠孟軻稱三樂<lb/>
<pb n="KR4d0044_WYG_012-15b"/>
富貴不與焉恨我不如爾千鍾益悲歎奈何方逺别浩<lb/>
蕩江湖間臨分豈自勝流涕空汍瀾<lb/>
　　送楊十一公緼之延平<lb/>
寡欲求易給縦心居常安一為淮陽卧及再芳嵗單處<lb/>
事非事事居官豈官官念以拙者效而為朝責寛故人<lb/>
懐英邁撫轡辱盤桓心期謝外奬談笑用為歡淹泊遂<lb/>
將永望舒毁其團别君感匏繫更欲愁且歎<lb/>
　　送王國卿<lb/>
<pb n="KR4d0044_WYG_012-16a"/>
功名世所濟時節不可遲夙昔聞斯語至今良獨疑筋<lb/>
力與時背進取將願違譬如寳燕石無用于重貲不恨<lb/>
歲月晚畏為豪俊嗤見君復感歎吾道其如台古之英<lb/>
賢人隱顯亦不齊出處各努力悠悠慰我思<lb/>
　　送子南<lb/>
南師鼔琴者餘力推歩精千里求知音徒歩入王城能<lb/>
髙頗自負一一游公卿朝廷富貴人寵辱心若驚聞至<lb/>
必解榻招邀劇生平以兹祿命術獨得當時名朱絃與<lb/>
<pb n="KR4d0044_WYG_012-16b"/>
素徽棄置莫為聽往往黙自撫或疑非斷聲紅塵車馬<lb/>
中隨俗翻營營振衣忽長歎吾巳知時情巻槖郤東下野<lb/>
風蕭然清且賫山水意永待鍾期生<lb/>
　<lb/>
　<lb/>
　<lb/>
　<lb/>
　公是集巻十二<lb/>
</p>
<p>
</p>
  </div>
<div>
<head>公是集巻十三</head> <lb/>
    <p>
<pb n="KR4d0044_WYG_013-1a"/>
欽定四庫全書<lb/>
　公是集巻十三<lb/>
　　　　　　　　　　　　　宋　劉敞　撰<lb/>
　五言古詩<lb/>
　　幽懐<lb/>
山梁鳴雌雉節物春已深故花稍辭枝新葉漸成隂流<lb/>
光不可挽四序密相尋今晨已非昔明日豈復今自我<lb/>
愜幽獨放言冥此心胡為復屢嘆孔聖有遺音<lb/>
<pb n="KR4d0044_WYG_013-1b"/>
　　送隱直侍行陜郊<lb/>
相如忽將老推輓竟無力如何羇旅後棄我復逺適貧<lb/>
病束我身送子恨不得時登髙邱望塵土蔽西北山河<lb/>
繞秦隴闗陜入胸臆形勝懸眼前顧盼生感激指陳出<lb/>
圖像踴躍効功績朝廷厭兵久勉上平戎策<lb/>
　　九月三日逰樂郊作五言贈同逰<lb/>
昔在西省直常有中園思今來非吾室猶稱宣城詩芳<lb/>
郊後揺落秋初尚華滋丹寳何纂纂黄花復離離俯見<lb/>
<pb n="KR4d0044_WYG_013-2a"/>
淵魚翔仰觀雲鳥嬉物性附所適吾生亦爾期置酒得<lb/>
同好追勝不知疲和歌涼風起看舞白日移興言想邱<lb/>
壑弱喪慚旌麾負郭如辦此懐金寧足為<lb/>
　　夜月露卧<lb/>
微月翳西林繁星燦如錦歡言戀清景展席不遑寢涼<lb/>
風能相期沆瀣若可飲勞生傷局促徂嵗急苒荏為君<lb/>
捐萬慮髙卧且安枕<lb/>
　　因季㸃同幕中諸君過車輞湖歩行野間<lb/>
<pb n="KR4d0044_WYG_013-2b"/>
山野宜獨往出郭愧賓從終為吏事役猶與賢者共平<lb/>
湖色清淺霜落冰始凍逺郊氣氤氲臘近春稍動鳥飛<lb/>
甚閒暇獸起或驚縱愛此去人逺相勸解君鞚崇岡象<lb/>
崤阪宿莽似雲夢游目際天地褰裳凌菰葑吟非騷人<lb/>
怨賞及舞雩誦塗逺意逾適笑彼阮籍慟<lb/>
　　適野<lb/>
夏至無與適驅馬出東城漸去市井喧稍増耳目明風<lb/>
勁山瘦髙露寒水澄清造景不及言暢然得此生姓名<lb/>
<pb n="KR4d0044_WYG_013-3a"/>
謝朝隠出處與物冥豈伊漁樵合鳥獸亦不驚待此用<lb/>
卒嵗優㳺諧我情<lb/>
　　挽葉翰林<lb/>
翰林氣英發博學起徒歩初射東堂策巳稱濟時具出<lb/>
入三千嵗差池千一遇青雲得自致白眼與俗迕勁節凌<lb/>
秋旻𤣥文匿深霧尺璧可令毁堅石難使鑄董生膠西<lb/>
相賈子長沙傅終疑希世才良用制作誤銜悲去修門<lb/>
觖望動行路落落長松姿嵗晏悴霜露平生慕髙名邂<lb/>
<pb n="KR4d0044_WYG_013-3b"/>
逅隔清晤心許千金劍無由挂君墓<lb/>
　　端居<lb/>
端居亦無賴幽賞每多違扁舟試獨泛鷗鳥肯相依日<lb/>
暮無所詣興盡復還歸<lb/>
　　答黄寺丞九月二十一日出郊<lb/>
閉闗予非用適野子能謀勿言雅俗異卒嵗共優㳺清<lb/>
詩狀景物秀氣豁霜秋篇終寄一笑因以緩心憂<lb/>
　　讀三國志<lb/>
<pb n="KR4d0044_WYG_013-4a"/>
獨夜一巻史上尋千嵗間咄嗟興廢更俯仰朝市遷古<lb/>
人病無聞愚智矜後先共樂無窮中正如朝露然向觀<lb/>
功名際自以皆萬年邇來令人悲蚊蚋過目前安得謝<lb/>
浮俗髙舉凌九天捐書以絶學寄心崆峒仙<lb/>
　　十二月二十一日雪中早朝<lb/>
海風水羣飛中夜滿城雪聞雞倒衣起猶謂庭下月出<lb/>
門望天地髙下同瑩潔念非汗漫期驅馬正迷轍我本<lb/>
江湖人雲端想華闕今來怳自失旅唱空愁絶<lb/>
<pb n="KR4d0044_WYG_013-4b"/>
　　得彦文書將遊呉中<lb/>
微霜下芳草日月逝逾邁青青松與柏嵗暮兩相對念<lb/>
我平生逰孤懐用慷慨誰言干里近引領若海外清潁<lb/>
流東南浮雲向呉㑹臨風意莫展將子多自愛<lb/>
　　寄王子堅時在寢邱治東臯<lb/>
達人視天下輕重如浮雲震雷不經聽蟲飛寜足分吾<lb/>
慕龎徳公谷口自耕耘身世兩相棄放言麋鹿羣此風<lb/>
久難尚之子今復聞我亦問津者滔滔逺慙君<lb/>
<pb n="KR4d0044_WYG_013-5a"/>
　　菊花枕<lb/>
鮮鮮秋菊花粲粲黄金錢採掇時苦晚棄遺情所憐道<lb/>
人教為枕示可以延年早昧攝生術恐為多病纒又從<lb/>
省俗事視聽苦不便往往發昬憒未知所除蠲但使寐<lb/>
無覺不謂藥可痊今者誠有遇祕之愼其傳愈風得難<lb/>
老髙卧齊古賢作詩叙終始物薄戒輕捐<lb/>
　　答張洞推官<lb/>
憂患使志衰羇旅哀年邁夙昔仰髙山邇來得傾葢孤<lb/>
<pb n="KR4d0044_WYG_013-5b"/>
㳺幸無恨三益良有待惠我金玉音醒如濯聾瞶悵然<lb/>
反自感久矣病昬憊微君念氣臭誰與振菅蒯聆弦感<lb/>
英韶觀海憚珍怪内省終懸罄無由報雜佩<lb/>
　　洪州黄推官<lb/>
江表山水區南昌神仙宅固宜生賢俊邈與塵土隔昔<lb/>
在君伯氏實為萬夫特文采何輝煌聲名盛赫奕差池<lb/>
中道夭冥漠神理黙徳業誰與倫天倫自準的龍蟠豈<lb/>
終潛鳥伏必逺擊君今鍾其美逺到未可測<lb/>
<pb n="KR4d0044_WYG_013-6a"/>
　　聞官輸竹箭毛翎<lb/>
邊兵未云備競矜弓弩强斯人久銜恩獻力固所當上<lb/>
山伐檀欒入林候飛翔豈無解網心大義須勤王安得<lb/>
㑹稽嶺集居共工旁安得解羽澤在君禮義鄉<hi>山海經羣鳥解</hi>
<hi>羽有大澤</hi>剪翎副之箭一一堅且良朝發摧西戎夕發斃東<lb/>
𦍑不煩天下民萬里坐寧康<lb/>
　　秋日<lb/>
平日日在簷今日日在堂西風稍已急百草不復芳蟋<lb/>
<pb n="KR4d0044_WYG_013-6b"/>
蟀何獨悲戚戚鳴四牆客子多所感中夕起徬徨貧病<lb/>
自早衰何必秋氣涼心憂不能眠非惟寒夜長<lb/>
　　桐軒晚坐<lb/>
孤軒遶危桐颯颯聞閙雨驚起視前除飛花亂如舞輕<lb/>
香密伊席晚景容當户玉粉散㳺蜂珠華濺髙宇紛紛<lb/>
綠苔上半已隨泥土邈彼丹穴鳥何年翥文羽芳時不<lb/>
可驟嵗晏聊容與<lb/>
　　李覯以太學助教召曾鞏以進士及第歸俱㑹郡<lb/>
<pb n="KR4d0044_WYG_013-7a"/>
　　下素聞兩人之賢留飲涵虚閣<lb/>
孤鸞方北㳺威鳳復南翔邂逅中道遇其音何鏘鏘太<lb/>
平向百年此固多美祥擾擾都人士爭先顯輝光雖無<lb/>
醴泉流江水清且長雖無朝陽桐翠樹茂且芳念將萬<lb/>
里逝願得少徬徨為君賦巻阿因以謝楚狂<lb/>
　　秋晴<lb/>
浮飆解重陰白日麗青天凛凛秋氣肅蕭蕭風景鮮脂<lb/>
車駕我馬覽物往于田幽興未能盡中途復來旋古人<lb/>
<pb n="KR4d0044_WYG_013-7b"/>
不可及獨往秖自憐豈若偃吾室優游以忘年<lb/>
　　曉晴<lb/>
朝光出屋角鳥雀聲正喧天寒未能起緼袍有餘温智<lb/>
士困朝市勇士敝中原自古貴髙卧豈嫌長閉門<lb/>
　　送蔡奕同年<lb/>
功名貴早達時俗輕小官念子兩未適出門何獨歡古<lb/>
賢有祿仕先聖戒色難義慊固為美勢卑豈足歎采蘭<lb/>
嵗云暮接淅心不安宛轉腰間絲崔嵬頭上冠車馬有<lb/>
<pb n="KR4d0044_WYG_013-8a"/>
光輝里閭有聳觀勉旃愛玉體自致青雲端<lb/>
　　送裴煜同年<lb/>
裴侯江海士往者未相識但聞太學生素號萬人敵羣<lb/>
雄㑹南宫精鑒動宗伯先鳴氣軒昂一日聲烜赫青雲<lb/>
開岐路黄鵠張羽翮多幸旅後陳同時被親策指縦聽<lb/>
髙論洒落駭餘力不意沈下僚于予有愧色蘭臺校中<lb/>
書幕府贊婉畫起家固多榮負米輕逺役此心古人少<lb/>
于義吾子得秋風感羇旅道逺思自適<lb/>
<pb n="KR4d0044_WYG_013-8b"/>
　　送楊闢同年<lb/>
昔在谷子雲語妙氣縦横遨逰五侯間談笑臨公卿丈<lb/>
夫伸知巳未必老一經懐寳迷其邦古人誰謂平楊侯<lb/>
東州客三嵗不飛鳴雜沓二府書繽紛委弓旌結靷西<lb/>
入闗長揖謝諸生風霜豈不永意氣故自輕伊昔惟一<lb/>
劍蒯緱吐悲聲當令代舍長見我珠履榮<lb/>
　　秋月<lb/>
暮歸欲投息明月强我行越陌復度阡古人知此情叩<lb/>
<pb n="KR4d0044_WYG_013-9a"/>
門童奴走升堂兒女驚呼酒徑就醉益復招友生不可<lb/>
不與飲子眞勝公榮顧聞四壁間絲竹金石聲此非孔<lb/>
子居那得爾鏗轟夜䦨興不盡積雲解我醒噫嘻王子<lb/>
猷浪得千載名<lb/>
　　韓文公畫像分題<lb/>
微言昔廢絶大道隨荒榛上下千嵗間天將復斯文若<lb/>
人實命世述作參鬼神横制萬里波不為流俗珍大音<lb/>
破昬聾有若雷霆震惜乎世莫用竟以竒怪聞哀哉揭<lb/>
<pb n="KR4d0044_WYG_013-9b"/>
陽貶勢屈道則伸孔子亦有言求仁而得仁我昔讀其<lb/>
書固常見其人邇來觀遺像忽若平生親輪扁不言巧<lb/>
丹青豈復真尚存髙山意俯仰冀日新<lb/>
　　楊十一沒後重登見山樓有感<lb/>
平生交一臂觀化此山川俯仰成陳迹髙低俱絶弦浮<lb/>
雲杳何處衰病兀蕭然擾擾紅塵合誰予慰目前<lb/>
　　卧北牕下讀書<lb/>
髙枕北牕下柴門晝仍闗偶有微風至欣然解人顔瞑<lb/>
<pb n="KR4d0044_WYG_013-10a"/>
目恣逺想超遥出塵寰自昔太古來幾人得此閒讀書<lb/>
取適心名譽非所攀堯跖本不辨況乃章句間牛羊死<lb/>
牢筴麋鹿安深山牧性有不齊何知智與頑<lb/>
　　寄贑<lb/>
相去不在逺百里若異方相别不在久一日如嵗長我<lb/>
昔不願仕㑹知出處妨因循竟不免密勿猶自强黙黙<lb/>
抱逺志悠悠視流光豈知豢雞鶩止欲歸稻粱飛鳥呼<lb/>
其儔羈馬憶故鄉況兹平生懐奔走非所望朝吟在子<lb/>
<pb n="KR4d0044_WYG_013-10b"/>
邊夕夢居子旁嵗暮菽可採云誰助傾筐桑落酒當熟<lb/>
誰復共稱觴忽忽無一歡昬昬坐中堂拂衣告言歸念<lb/>
彼穉且狂作此聊自娯我思不能忘<lb/>
　　八月六日寄鄰幾諸君<lb/>
謬為天官屬得與選事親略計三百州綠衣九千人<hi>今日</hi>
<hi>以前在曹人數</hi>較材迷長短守法愧因循救末知不足澄源力<lb/>
難伸諸君備鄉老多士競國賓鑒形肖止水播物參洪<lb/>
鈞解論皆造微詳延必逢眞仰成寛吏責端本慰吾民<lb/>
<pb n="KR4d0044_WYG_013-11a"/>
功則太平始任非百職倫聚精㑹冠劍重鑰閟埃塵寄<lb/>
重地必禁問迹疎無因風雨何蕭蕭雞鳴夜將晨一日<lb/>
如三月況兹别累旬<lb/>
　　寄王深甫<lb/>
前日君逺逰相憐每獨悲寧知君未返自笑還若兹賢<lb/>
者易姓逃聖者微服馳聖賢不必容吾道其如飴浮舟<lb/>
潁水清逺與塵囂違卜鄰西郊郭得近樵漁期主人文<lb/>
章伯聲望髙一時平生莫往還見我如舊知勢與年俱<lb/>
<pb n="KR4d0044_WYG_013-11b"/>
忘胸中坦無疑人當意氣展何有憂寒飢反思萬類情<lb/>
紏纒未易推向者雖定居睽孤常不怡邇來暫奔走師<lb/>
友足自持物或損而益吾又何怨為且苟無陳人吾豈<lb/>
能至斯嵗窮景蕭條多感令志衰須君濟其弱嗟子何<lb/>
當來<lb/>
　　風雨寄貢甫<lb/>
積雨不自巳季秋聞驚雷行子方逺道憔悴感我懐流<lb/>
潦紛縱横髙岡蔚崔嵬左右無所覩出入蒿與萊百歩<lb/>
<pb n="KR4d0044_WYG_013-12a"/>
一躑躅十歩一徘徊村墟斷人煙沈竈或産蛙日月懸<lb/>
一隅雲霧安得開天逺人事邇勞生使心哀獨不如鳧<lb/>
鵠奮翼超髙飛相望空長歎撫襟泣如頺<lb/>
　　寄王深甫<lb/>
城東與城西相去咫尺耳不得同朝夕譬如隔山水況<lb/>
兹歴三秋正復累百里念我誰與逰悵然豈能已古人<lb/>
稱莫逆未必居密邇自嫌感豫深更失笑談理寡陋使<lb/>
心憂空虚見人喜觀過而知仁且當謝君子<lb/>
<pb n="KR4d0044_WYG_013-12b"/>
　　寄論翊<lb/>
走馬平舒道初日明三峯嵐光共淡蕩千丈青芙蓉伊<lb/>
昔臨畫圖但愛神仙蹤安知復壯麗翰墨難為工我行<lb/>
天地間異景曾此逢至今想見之秀氣常沖融世事勞<lb/>
人生壯年成老翁山中定見佳恨未與君同<lb/>
　　寄永叔<hi>永叔後予數日使北</hi>
俱持强漢節共下承明殿相從不相及相望不相見平<lb/>
生慕儔侣宿昔異鄉縣展轉多逺懐恍惚猶對面桑乾<lb/>
<pb n="KR4d0044_WYG_013-13a"/>
北風度冰雪捲飛練古來戰伐地慘澹氣不變贈君貂<lb/>
襜褕努力犯霜霰一尺握中策無由奉深眷<lb/>
　　寄鄰幾<lb/>
昨日非今日今吾非故吾蠱鳴知嵗晚鬚變哀年徂萬<lb/>
事異俯仰達者與化俱故人千里外髙義獨何如眷眷<lb/>
尺素書湛湛雙酒壺勸我加餐食示我長相於可憐平<lb/>
生好不異東西居我今心如結那得從公舒<lb/>
　　寄佑之<lb/>
<pb n="KR4d0044_WYG_013-13b"/>
長安風塵地見子若舊交意氣何激昻骨幹真蒲梢戎<lb/>
馬擾邊封殺氣連二崤丈人國長城多壘憂四郊勁兵<lb/>
向海西千里沸鼓鐃共傳校尉印勇略如虎虓功業繫<lb/>
感激念當覆妖巢秋風日夜清敵人知折膠努力張國<lb/>
家寄聲慰衡茅<lb/>
　　寄貢甫<lb/>
貧别書信闊接壤如天涯沉憂心膓窄少日如嵗時食<lb/>
荼苦在味集蓼辛在外百感従中生通夕不遑寐世路<lb/>
<pb n="KR4d0044_WYG_013-14a"/>
豈飄風游子常轉蓬鏡中見二毛何啻非老翁晚慕馬<lb/>
少游結廬守鄉井簡略或易足長當並形影<lb/>
　　寄張宜<hi>福州人敎弟子數百人多成進士者</hi>
張君于福樂先進野人也曩者吾見之大驚彼何者鬚<lb/>
眉交蒼白被服必儒雅故善殷周間不居王鄭下諸士<lb/>
多及門之子獨在野食有脱粟飯出無欵段馬鄉閭行<lb/>
雖髙時俗知亦寡昨聞修庠序造士繫陶冶斯人宜聘<lb/>
起可以專楚檟養賢須勤渠風教隨用舍望君萬里餘<lb/>
<pb n="KR4d0044_WYG_013-14b"/>
誰謂我心寫<lb/>
　　寄阮二舉之楊十七彦文<lb/>
我昔居宋都潛有伐樹憂不期得君子卒嵗同優㳺楊<lb/>
生舊相知情分故綢繆阮公出傾葢而肯如白頭古人<lb/>
有忘年嗟我非此儔譬如羔袖微豈可參狐裘知人視<lb/>
其友孔聖稱焉廋所以梁楚間亦聞東家丘相從未云<lb/>
厭相别難自留贈我數百言精神露蛟虬楊子期我用謂<lb/>
當佐王侯阮公推我文云可齊尹歐斯言豈易當斯道<lb/>
<pb n="KR4d0044_WYG_013-15a"/>
豈易求奈何千金珠中夜而暗投書紳願自勗雜佩非<lb/>
可酬欲知相憶心淮水清悠悠<lb/>
　　寄楊阮<lb/>
中堂明華燈宥坐湛清酒筆硯居我前史籍在我後君<lb/>
知我不樂我念平生友强醉誰與歡悵然夜將久<lb/>
　　温柑<lb/>
后皇富佳樹柑實掩羣衆磊落驪珠圓參差金壺重剖<lb/>
丹瓊瑶碎蓄潤霜雪凍封苞萬里險照耀髙堂供憶昔<lb/>
<pb n="KR4d0044_WYG_013-15b"/>
伯禹籍蒼茫闕斯貢及乎騷人賦流落遺爾頌反登橘<lb/>
柚輩海物隨錯綜圖諜迷萬世不平竟誰訟頗疑古未<lb/>
有彼故得豪縦溟海通蓬萊近由仙者種又疑美過絶<lb/>
䜛口斥不用寂寥三王時此理彌可痛安得舉其族北<lb/>
遷越巖洞嵗比萬户封蠲煩與人共<lb/>
　　贈山僧<lb/>
貧病不出門趣與時俗乖髙卧謝賓客秋葉忽滿階今<lb/>
旦為誰埽釋子逺見懐問我平安否曠然外形骸貌疎<lb/>
<pb n="KR4d0044_WYG_013-16a"/>
意如眞語淡情反諧旅人非一感及爾能安排聞道常<lb/>
愧晚智也豈有涯他日更解榻虚談慰心齋<lb/>
　　達師<lb/>
師雖支離流于道乃全人未嘗事感豫來者自欲親時<lb/>
時平是非往往動精神縱横及萬事慷慨驚四隣乃知<lb/>
全一身不必山野民乃知憂當世不必朝廷臣語黙兩<lb/>
有適動静皆可循彼哉小丈夫孰能識吾眞<lb/>
　　喜晴寄彦猷<lb/>
<pb n="KR4d0044_WYG_013-16b"/>
積陰向十日不見江南山何意浮雲盡依然庭户間芳<lb/>
草晚巳歇瑶華初可攀故人在逺道悵望凋朱顔<lb/>
　　永叔西齋送沖卿知陜府<hi>得華字</hi>
我求一州牧竟至無津涯相看佩銅虎似欲凌青霞分<lb/>
陜本相事憩棠成棣華<hi>君元兄大資政于陜有遺愛</hi>優游山河勝肯<lb/>
厭多風沙<lb/>
　　後出郊二首<lb/>
人逺地形曠氣收天宇髙不辭乘興出直恐應接勞送<lb/>
<pb n="KR4d0044_WYG_013-17a"/>
雁時揮弦羨魚復臨濠君知適意樂未悟生二毛<lb/>
歳晚農事畢里閭競歡然相見有餘情獨游頗忘年上<lb/>
懐羲皇世下感沮溺賢豈以六金印而輕二頃田<hi>黄詩中頗</hi>
<hi>有田野意故及</hi>
　　涼榭許道寧畫山<lb/>
許生擅邱壑融結隨毫端醉埽堂上壁參差皆可觀飛<lb/>
雪暗連峯對之中夏寒吾能捐萬事于此聊盤桓<lb/>
　<lb/>
<pb n="KR4d0044_WYG_013-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻十三<lb/>
</p>
<p>
</p>
  </div>
<div>
<head>公是集巻十四</head> <lb/>
    <p>
<pb n="KR4d0044_WYG_014-1a"/>
欽定四庫全書<lb/>
　公是集巻十四<lb/>
　　　　　　　　　　　　宋　劉敞　撰<lb/>
　五言古詩<lb/>
　　獨釣南湖<lb/>
澄澄春波深中有魴與鯉無人收潛隱好生得吾子投<lb/>
竿坐孤石盡日倦未起既失常若驚有逄忽然喜子心<lb/>
豈殘物子道豈娯已人誰辨子意我請盡其理垂釣須<lb/>
<pb n="KR4d0044_WYG_014-1b"/>
得鮮治國須得賢所以不憚勤豈無蝦魚間君子愛其<lb/>
君諷諭以為先詹何臧丈人古事皆已然誰將子之術<lb/>
更誦吾君前<lb/>
　　負暄四首<lb/>
歳晚天地閉積隂凍乾坤大鈞止亭育羣鬼私自尊竊<lb/>
弄造化柄擅令衆隂存幽奸發𤣥漠死氣蒸黎元朋黨<lb/>
漸相蔽大辰訴其寃帝惟百物憂恐不見陽春敕使拘<lb/>
衆鬼朝曦送㣲温大明煥幽鬱和氣迥崑崙初曉尚餘<lb/>
<pb n="KR4d0044_WYG_014-2a"/>
禀漸高遂增暄煩冥避窮朔玉燭調中原衆蟄久僵俘<lb/>
今來更騰鶱㣲禽鷃與雀弄影勢飛翻草木反生意益<lb/>
思擢鮮繁潛魚離冰穴無數遊清源嗟我同此慶兀然<lb/>
坐朝昏緼袍幸可賴卒歳無復論稍稍出辭氣仰天荷<lb/>
公恩始知過狐白願得陳至尊昔宋有愚叟亦能欵君<lb/>
門况今事西討十萬羅櫜鞬烽火通警急鐡衣遶夷蕃<lb/>
辛悲墮指魄少慰無衣魂誠使勝挾纊豈在衣便蕃斯<lb/>
言出感激忠信非詐諼何由露天聽虎豹守天閽<lb/>
<pb n="KR4d0044_WYG_014-2b"/>
南極無永晝北方多苦寒負暄意頗適容膝居亦安嘯<lb/>
傲長者轍崔嵬切雲冠道書異俗味稚子同大歡不覺<lb/>
老將至安知利害端<lb/>
被褐暖不足負暄温有餘内慙意氣狹婉孌在庭除清<lb/>
晨倚西楹夕暮守東隅常恐浮雲起冰雪不須臾靳靳<lb/>
懐薄願安得留飛烏<lb/>
日出東南隅晨光散瞳曨山形西北去暖氣浮冲融天<lb/>
地大逆旅客身一飄蓬胡雛啼朝霜邊馬嘶朔風獨懐<lb/>
<pb n="KR4d0044_WYG_014-3a"/>
負暄樂未許斯人同歸當獻天子無乃笑愚忠<lb/>
　　遊仙<lb/>
焦明忌常處蟪蛄愁永年淺俗更相訾曠懷自邈然我<lb/>
從造化遊夐立萬物先四海固咫尺大椿不獨延日月<lb/>
為我駕昏明相回旋超遥無終薄浩蕩遺拘蠻豈與功<lb/>
明士姝姝以暖暖智極蝸角下形敝陽榮間<lb/>
　　種萱<lb/>
種萱不種蘭自謂憂易忘緑葉何萋萋春愁更茫茫古<lb/>
<pb n="KR4d0044_WYG_014-3b"/>
人有虚語名實未必當南箕與北斗燦爛空成章<lb/>
　　讀莊子三首<lb/>
簫韶豈不美爰居終自悲俛仰魯城上驚顧不能怡伊<lb/>
昔舜廷内鳴鳯為來儀和聲詎中變衆聽邈難齊澆淳<lb/>
懸異代聰昧未殊施咄嗟播鼗武永乏滄海歸<lb/>
漢隂灌園叟抱甕力難任規為一何拙機事自傷心賜<lb/>
也不受命媿之汗沾襟至言與世邈幽操非俗尋以此<lb/>
高宇宙豈知倦山林彼哉夸奪子佩服爛朱金<lb/>
<pb n="KR4d0044_WYG_014-4a"/>
商丘有竒樹厥生非一朝修根走靈社騰榦拏赤霄拳<lb/>
局無大用液樠不可彫誰謂非世器終焉托逍遥致身<lb/>
適有遇松桂寧免樵<lb/>
　　呉中大水有負郭田在常州云已漂潰作一首示<lb/>
　　公儀<lb/>
百谷馳東南三江澆吴㑹積隂漏雲漢涌水翻積塊斯<lb/>
民既昏墊我稼墮顛沛魚鼈有餘糧郊原靡遺穗餬口<lb/>
竊自恕矜寡將何賴天道有盈虚吾寧罪于歳救飢苦<lb/>
<pb n="KR4d0044_WYG_014-4b"/>
謀拙禹稷不可待行矣㠶長風因之浮海外<lb/>
　　覽古二首<lb/>
固國不須險用兵不須强域民在所守威敵在所良由<lb/>
余仕諸戎秦穆警封疆晏子猶在齊范昭識難亡小國<lb/>
有其人大國豈易當奈何億萬師牧野遂煌煌<lb/>
天馬出西極由來中國用楩楠秀荆楚乃作晉梁棟遺<lb/>
材彼興憂得寳此以重伍員楚亡命一旦摧郢衆世薄<lb/>
事有然申胥得無慟<lb/>
<pb n="KR4d0044_WYG_014-5a"/>
　　和聖俞織女無恥羞<lb/>
織女有恥羞歳一過牽牛暫來巳遽往光景不少留㑹<lb/>
合一何亟離别一何脩不知靈匹意正使今人愁河漢<lb/>
清且廣風波無時休蹇修古不存烏鵲相為謀理拙心<lb/>
莫同誰令結綢繆蛾眉坐自老紈扇空悲秋<lb/>
　　同獻臣七月七日夜詠牛女<lb/>
熒煌昭回章婉孌靈匹燕薄霧垂絪衣明星綴華瑱潔<lb/>
身奉君子所幸常顧眷風浪既多艱歳時劇飛箭㑹賒<lb/>
<pb n="KR4d0044_WYG_014-5b"/>
别堪疑那能<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不變願構虹蜺梁與君常相見<lb/>
　　觀水<lb/>
楚山積隂霖百谷盛號怒虎豹亡其曹蛟龍失所据勢<lb/>
排蒼崖列力與巨石注頃刻浮青天㣲茫浸高樹兹城<lb/>
依平原自古北懸瓠<hi>汝南城謂之懸瓠</hi>墊溢安敢辭漂浮實所<lb/>
懼禹功不可及河伯欲誰惡寧以蛙龜歡姑為下民蠧<lb/>
築防力不足疏瀉志猶慕安得鞭馮蠵從兹萬里騖<lb/>
　　喜雨<lb/>
<pb n="KR4d0044_WYG_014-6a"/>
海上雨初至中庭樹交翻幽人整冠帯喜見雷電存積<lb/>
潤瀉河漢餘滋被邱原魚龍倘可活鼃黽誰嫌喧稍稍<lb/>
秋欲變㣲凉入前軒古人致亹亹吾亦開吾樽御叔小<lb/>
丈夫頗知笑臧孫賢愚定誰是興盡忽忘言<lb/>
　　送張氏家姊至丹陽早别<lb/>
曠夜凉氣早八月風已寒遥雲結層隂白雲被芳蘭徬<lb/>
徨步高隰怵惕傷肺肝奈何逺别離涕下若波瀾<lb/>
　　木鴈堂<lb/>
<pb n="KR4d0044_WYG_014-6b"/>
聽訟吾猶人安得終曰間從吏巳可知拂衣未能還逍<lb/>
遥及餘暇苟且寛心顔洒掃延清颷空凉闢重闗古人<lb/>
有所處才與不才間持此以自娯將非真隱然<lb/>
　　寄題蕭山歳寒堂<lb/>
伊堂早頺挫松栢亦憔悴常惟摧為薪中塗失蒼翠昨<lb/>
來始營葺榱桷復高麗蕭蕭青雲榦始有百大意神明<lb/>
頓來還故老咸歔欷朝燕得所常問誰救其敝吾家渥<lb/>
洼駒頗有超絶氣好亊能復古愛竒趣起廢後凋甚明<lb/>
<pb n="KR4d0044_WYG_014-7a"/>
白來者思髣髴此實賢智謀古人貴豈弟仲尼頌子産<lb/>
其飬民也惠召公憇甘棠後世歌蔽芾勉旃崇其業事<lb/>
足伯父繼<hi>伯父曾宰此邑</hi>令名與佳樹自可俱億歳<lb/>
　　示鄉人陳生<hi>祖母之侄曾孫</hi>
我祖學蘆山潛光玩詩書君家獨先覺一見矜里閭固<lb/>
有如陳平長貧賤者乎青雲果自致逺鑒驚羣愚鳴風<lb/>
兆有媯懿占信不誣粲然諸子賢仕各列大夫號稱萬<lb/>
石君盛事衣冠無聲華輝圖史豈獨榮枌榆外族繼清<lb/>
<pb n="KR4d0044_WYG_014-7b"/>
高恥為亊物拘未嘗入城府奕世風不渝宜有羔鴈求<lb/>
怪其久闕如君來就鄉賦信足光慶餘郡守勸駕行紫<lb/>
庭與計俱努力事學問豫章擢扶疎游子懷故鄉矧伊<lb/>
接葭莩勉率為歌詩尚能念起予<lb/>
　　聽府妓歌憶春卿資政給事<lb/>
南方酒如澠醉倒本容易蔡姬緩聲歌清響動雲際惜<lb/>
哉知音稀此輩自難值曩者東山游一日巳三歳人遐<lb/>
成陳迹興盡失超詣寥寥方外歡獨數嵇阮輩凍雲臨<lb/>
<pb n="KR4d0044_WYG_014-8a"/>
寒空掩鬱邁往氣引杯亂愁思擊節還拊髀<lb/>
　　招斁<lb/>
鑿井不及水雖勞乃無功耕田捨終畝歳暮安俟豐人<lb/>
當少年時耳目明以聰所為患不能所學患不通患之<lb/>
不自勉老去逾顓䝉雖復欲自力歳時已飄蓬譬彼陟<lb/>
大水不能曉西東諭爾安可忘我嘗夢周公<lb/>
　　朝乘<lb/>
朝乘日車出暮戴星影還顛冥朝暮中出入咫尺間已<lb/>
<pb n="KR4d0044_WYG_014-8b"/>
覺素志非更知人理艱小利専欲速大徳不踰閑<lb/>
　　雪<lb/>
楚塞常閔雪窮冬未為晚欣看朔風過想自萬里逺崩<lb/>
騰龍沙飛浩蕩北溟巻勢排炎荒瘴力救南國旱悲鴈<lb/>
飛何之蟄龍卧終偃至神亦憔悴爾輩何繾綣歳隂倐<lb/>
將改天運有必反慷慨吾何言短衣數自挽<lb/>
　　復雪二首<lb/>
十日三雨雪同隂坐朝昏幽人感歳晚更覺日月奔勁<lb/>
<pb n="KR4d0044_WYG_014-9a"/>
風西北來轟哮動乾坤中州山崑墟四徹皆璵璠鴻鴈<lb/>
遊可哀竹柏生僅存念此使心悲何時見陽春志士則<lb/>
憔悴薄俗安足論鄉里狐狢兒反怪天正温<lb/>
前夕盛雷電謂言春和發典衣買春酒歳事亦可悦不<lb/>
知天難諶信宿更凝冽朝來雪盈尺初計頓乖越吾廬<lb/>
甘重塞敝褐忍百結豈敢咨祁寒又非慕炎熱隂陽相<lb/>
交錯萬一成災孽憶昔魯隱公九年春三月癸酉雨震<lb/>
電庚辰大雨雪春秋書為法其事何照晰曾經聖人筆<lb/>
<pb n="KR4d0044_WYG_014-9b"/>
下學而上逹况此四月間又當季春末願排閶闔㦸一<lb/>
獻春秋説路逺泥阻深愁哉卧巖穴<lb/>
　　書堂<lb/>
客身困旅人未如負舍蝸滚滚荆呉間所居不常家宴<lb/>
安非吾事但恐髪早華且復一日葺隨時具生涯白盛<lb/>
爛四壁塋凈磨疵瑕虚明豁心府永使思無邪愁來莫<lb/>
與語起就書龍蛇亦足寫方寸放歌快咨嗟苦嫌中庭<lb/>
窄所生野草花故須種松竹反憶日月遐歳寒與誰共<lb/>
<pb n="KR4d0044_WYG_014-10a"/>
惆悵終無他<lb/>
　　答江丈雨中<lb/>
繁隂乘炎夏晦色正朝暮蛟龍困雲雷虎豹病氛霧過<lb/>
時畏昏墊推分縱所遇閉閤空自愁救飢𦕈無素江侯<lb/>
卧閭里本自濟時具方與造物遊昔同斯人慮作詩破<lb/>
幽憤㥛筆紆逺慕磊落三賢人千秋如面晤道同義相<lb/>
契未必形影附長謡雞鳴篇因見君子度<lb/>
　　九月十日雨中孚先見過圍碁嘗茶<lb/>
<pb n="KR4d0044_WYG_014-10b"/>
幸從大夫後而無吏事憂出沐風雨夕閉門松菊秋素<lb/>
交辱見過意氣何綢繆車騎皆雨立富貴若浮雲圍棊<lb/>
紓壯心酌茗當獻酬豈惟鄰里好足慰平生游書籍可<lb/>
許通水火得所求獨恨雞黍薄無以從淹留我窮若匏<lb/>
𤓰于世良悠悠寂寞守一隅非君誰見收庶幾除三徑<lb/>
玩此歳方遒莫令子衿詩更作商聲謳<lb/>
　　渴雨示府僚<lb/>
東風破窮隂農者亦望歳宿雪滋巳消驕陽更為沴璣<lb/>
<pb n="KR4d0044_WYG_014-11a"/>
衡運元化律吕導和氣四序宜平分斯人尚憔悴闗中<lb/>
大兵後所向半凋敝荆棘獨至今睠言可涕泣憶昨辭<lb/>
紫宸從容畫民事焦勞見顔色曠蕩洒恩惠開倉出其<lb/>
陳履畝奪浮議乃知聖神心獨在舜禹際所憂吏不稱<lb/>
未足效兼濟安得三日雨滂沱澤厚地百昌奮皆作吾<lb/>
亦免于戾吁嗟望雲漢冥漠想萍翳交泰及此時羣生<lb/>
豈終否<hi>某朝辭目面陳發倉救飢及罷均田履畝之擾皆見許</hi>
　　成冬<lb/>
<pb n="KR4d0044_WYG_014-11b"/>
富貴抱憂患貧賤苦煎熬居此二者間幸無終歳勞養<lb/>
生賴裘葛卜隱開蓬蒿既不碌碌宂又不巍巍高炎凉<lb/>
縱所遇寒暑俱可逃竭力供子職大歡對兒曹至人貴<lb/>
真樂名位豈所饕咄嗟路傍子生死堪悲號<lb/>
　　卜居謝晏公<lb/>
燕雀赴廣廈雞鶩就卑棲我生共有託生理與汝齊憂<lb/>
患歴險艱轉徙疲東西常慕蠻與觸所居能自賫哀吟<lb/>
蹈楚郊主人欲招攜卜築煩里旅婦姑免勃谿此邦非<lb/>
<pb n="KR4d0044_WYG_014-12a"/>
故鄉習俗素所迷頗以羈見忌得安糝與藜下見賢相<lb/>
仁恤隱逾天倪隂徳少陽報眉夀至介圭巳當受一廛<lb/>
終身活灌畦<lb/>
　　卜居<lb/>
清波照蓽門垂栁拂危軒靜境偏相慰鳴禽時一喧羡<lb/>
魚還結網引水自疏源嘯傲陶唐世幽憂不可諼<lb/>
　　蘆泉<lb/>
吾山㑹雨澤汗漫千里秋不如蘆泉水來入城中流經<lb/>
<pb n="KR4d0044_WYG_014-12b"/>
營萬餘家澄澈去無際我樂與衆同泉能起人意泉旁<lb/>
宜嘉林時多桐與梓泉間宜美魚時有魴與鯉誰能捐<lb/>
萬事來我泉上居我欲解章綬從之泉上漁<lb/>
　　浮光山人<hi>居山中與虎豹處初不疑憚有母八十餘</hi>
先生方獨往逝與一世辭雖未超雲霞豈嘗顧喧卑事<lb/>
親止于適接物能不為谷中虎豹多往往行自隨此是<lb/>
真人風何必太古時吾欲從之遊自嫌迹尚非寄心逍<lb/>
遥間聊可以相期<lb/>
<pb n="KR4d0044_WYG_014-13a"/>
　　初到東平得雨<lb/>
少服逢掖衣又為梁甫吟謬膺東藩守似慰畸人心宣<lb/>
布祗上恩浚明肅官箴治醇俗易美事半功反深嘉雨<lb/>
蘇旱苖慶雲結重隂天將假民樂我以開煩襟鉅野㑹<lb/>
百川東山凌衆岑庶幾緩吾帶一一窮登臨<lb/>
　　雨中送張六<lb/>
秋隂蔽陽光雨潦如昏墊居人鬱無聊游子行可念方<lb/>
攜一樽酒欲别情不厭雖無車馬贈篇賦私敢占人生<lb/>
<pb n="KR4d0044_WYG_014-13b"/>
逺圖在離索安足慊願為東南風刮日割長熖取觴醉<lb/>
車軌千里由此漸<lb/>
　　攝領審官六日還印長文戲作五言<lb/>
山野不事事未嘗中繩墨得官筆硯間懶與慢成癖前<lb/>
日承君乏始親薄領役捶鈎校毫芒簡髪差寸尺自知<lb/>
非其任良有不可力君誠神仙人那得頭不白繇兹謝<lb/>
睎跂依隱就閒寂<lb/>
　　桐花<lb/>
<pb n="KR4d0044_WYG_014-14a"/>
一株青玉立千葉緑雲委亭亭五丈餘高意猶未巳仙<lb/>
僧年九十清淨老不死自云手種時一顆青桐子<lb/>
　　同梅聖俞送尹郎中監舒川靈仙觀<lb/>
真人西度闗乃祖獨知之强著五千言竦身棄喧卑靈<lb/>
光無時没人世自超忽上下千歳間裔孫亦清出論兵<lb/>
復擊劒逺與道同符功名不如意白髪笑桑榆藏書天<lb/>
禄閣<hi>郎中上所集兵書詔藏秘閣</hi>卜居天柱山此職無吏責去去何<lb/>
時還山中醉白雲山下弄流水吾巳了損益未知生死<lb/>
<pb n="KR4d0044_WYG_014-14b"/>
耳聊登千仞巔下視寰中塵更因長風來揮手謝世人<lb/>
　　記所居草樹<lb/>
幽蘭晚已秀新竹直且疎樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>亦巢禽坳堂自容魚長<lb/>
日肆炎赫周軒正清虚適心不貴多一畝覺有餘理㑹<lb/>
遣孤笑興來味羣書彼何擾擾爾我獨欣欣歟人臣無<lb/>
懷安吏治猶蘧蘆幸及三年淹庶幾閒燕居<lb/>
　　銅雀臺瓦硯<lb/>
當時鴛鴦夢飛入魏宫來崇構减餘香碧瓦空在哉磨<lb/>
<pb n="KR4d0044_WYG_014-15a"/>
礱變新硯洗刷滌故苔但取圭角全何必瓊與瑰<lb/>
　　樹下二首<lb/>
中庭兩佳樹密葉如翠帷擢榦一何高鋪隂被前墀清<lb/>
風自翩翻正晝無炎曦拱揖在我前我常往參之隱几<lb/>
旦復暮巻書坐忘疲安知非華屋聊以庇䕃為瑶室隕<lb/>
帝辛璧臺喪周姬由來滅亡禍不為草野施偃仰更何<lb/>
顧欣歡方在兹<lb/>
召公愛小棠百歳俾勿拔仲尼憩大樹一宿輒巳伐聖<lb/>
<pb n="KR4d0044_WYG_014-15b"/>
賢豈殊途人事有窮逹出處何可常我身固㣲末上無<lb/>
燕伯遇下無宋人孽從容聖賢間得此亦已竊<lb/>
　　庭樹<lb/>
中庭無多樹花盡自成隂熏風吹清和午影還蕭森上<lb/>
有出谷鳥間闗鳴好音下有放言人寂寞卧機心人鳥<lb/>
各相忘語黙不見侵吾廬此最好豈意在山林<lb/>
　　送石昌言知宿州<lb/>
宦情重居内世論輕守藩出處苟自得重輕安足原昔<lb/>
<pb n="KR4d0044_WYG_014-16a"/>
常怪蕭傅恥乗太守幡頗獨多嚴生厭直金馬門優游<lb/>
樹風迹宣布流上恩何負廷中臣而貶千乘尊石侯古<lb/>
人風自令薄夫敦平日不汲汲左遷更軒軒輕舟趣行<lb/>
裝合符去天閽高卧可以治簿書豈所煩我亦羈旅人<lb/>
不堪市朝喧又無適時用坐自悲素餐願為江湖長聊<lb/>
復育元元子若未北歸相過識吾言<lb/>
　　題和弟所居桐樹<lb/>
卜隱謝林藪考槃寄閭里嘉樹為我徒清風濯塵耳手<lb/>
<pb n="KR4d0044_WYG_014-16b"/>
披漆園書身擬長梧子窮秋忽感悲埽榻且歡喜<lb/>
　　冬晚贈深甫<lb/>
客游巳昨日已復歳月改流光一如此故物紛晦在忽<lb/>
使中心悲悠悠若浮海相思間何闊此意君當解<lb/>
　<lb/>
　<lb/>
　<lb/>
　公是集巻十四<lb/>
</p>
<p>
</p>
  </div>
<div>
<head>公是集巻十五</head> <lb/>
    <p>
<pb n="KR4d0044_WYG_015-1a"/>
欽定四庫全書<lb/>
　公是集巻十五<lb/>
　　　　　　　　　　　　　宋　劉敞　撰<lb/>
　五言古詩<lb/>
　　效陶潛體<lb/>
出門逢一士抱書亦南山問其何為爾欲語輒復歎少<lb/>
小貴詩書志業覬孔顔爾來三十載鬢髪倐已斑唐虞<lb/>
不可待世譽亦恥干寧赴巖谷老行行未遽還其言乃<lb/>
<pb n="KR4d0044_WYG_015-1b"/>
可感使我再凄然人生歸有命窮逹何足言勸爾飲此<lb/>
酒唐虞在其間<lb/>
　　懶詩<lb/>
分表難强營俗中彌不堪始覺懶亦真功名焉可貪婆<lb/>
婆玩流光幽寂信所諳束帶愁逢迎燕處倦交談碌碌<lb/>
史隱間將為兹世慚<lb/>
　　菖蒲<lb/>
香清自足愛味厚非所倫如何缺缺徒反以花為真花<lb/>
<pb n="KR4d0044_WYG_015-2a"/>
竒不可見舉世皆忌辛誰將擢仙骨願比芝苖珍<lb/>
　　登薦福寺山亭<lb/>
時事如不聞煩襟尚鬰怫高亭一何壯俾我遺外物是<lb/>
時夏景初竹樹雨飄拂燕雀飛簷楹喧爭互强倔世紛<lb/>
類如此小大何得失始知絶羣動方外真有佛此地可<lb/>
終隱不惟謝炎鬱逍遥鞭其後豈恨久蟠屈<lb/>
　　九曲池<lb/>
廣陵春欲歸九曲池先暖積雪未全消流波已全滿宫<lb/>
<pb n="KR4d0044_WYG_015-2b"/>
城落喬木岸竹排纖簳古事無足悲登臨苦日短<lb/>
　　和永叔夜坐鼓琴二首<lb/>
衆人于五音醜正不醜隨所以匣中琴寂寂少人知淳<lb/>
和太平風簡淡邃古時得意亦忘言居然見無為非公<lb/>
藴真樂此道誰復期<lb/>
知音古亦少况乃今人乎至和動殊類此則今世無舜<lb/>
韶舞百獸事可觀于書但非耳目接便自疑其虚誰謂<lb/>
今之人反不如獸歟大音蓋希聲聾俗或萬殊中孚有<lb/>
<pb n="KR4d0044_WYG_015-3a"/>
不化嗟嗟乎豚魚<lb/>
　　苦寒行<lb/>
驅馬涉長磧千里徑無草天寒日光淡積雪常杲杲勁<lb/>
風裂肌膚狐狢甚魯縞况我被甲鎧寢遲起常早崔嵬<lb/>
陟高山日落尚逺道人生各有命豈憚事遐討飲冰傷<lb/>
心骨重研如巨棗義深自最勵身賤寧要好親戚何可<lb/>
逄功名未自保少年慕壯健我獨貴疎老<lb/>
　　送霍邱謝寺丞<lb/>
<pb n="KR4d0044_WYG_015-3b"/>
吾聞歐公客必皆當世賢衆中一見子始信斯言然綵<lb/>
衣得意歸笑語春風前輕賫尚方履去影裊翩翩百里<lb/>
不足仕桂枝淹華年故須多種秫爛醉揮鳴絃<lb/>
　　答黄寺丞濠梁雜詠<lb/>
閉門委餘事久矣卧幽寂忽枉臨濠篇如逮問魚客山<lb/>
川盡寫倣人物多在昔形倨遊自逺善行固無迹吁嗟<lb/>
相知晚起予遽多益乃悟文字工足兼造化力熒煌淮<lb/>
夷珠磊落荆山璧他人竭澤求吾子希世得禽微戒輕<lb/>
<pb n="KR4d0044_WYG_015-4a"/>
彈路暗慎虛擲如何忽在此詠歎生感激<hi>蠙珠荆山濠梁事實黄所</hi>
<hi>賦也因以為興答</hi>
　　黄寺丞九月十三日見寄<lb/>
兹年見二毛秋至獨多悲况乃霜露繁悟彼歳月馳衡<lb/>
門靜無轍幽徑荒不治眷眷武夷翁傾蓋成舊知每枉<lb/>
林下步笑言輒移時目擊良已久鳯歌復見詒諒君徜<lb/>
徉意當以振其衰<lb/>
　　生槐<lb/>
<pb n="KR4d0044_WYG_015-4b"/>
苒苒庭下槐蒼蒼山中檜臭味久矣殊榮枯莫相待胡<lb/>
為寓形生曾不異風概擢榦初無根交隂忽成籟死生<lb/>
詣膠漆㓜壯姿姿態本同非不佳末異終恐害吾意造<lb/>
化巧淫樂為狡獪玩此三公才比之女蘿輩不然世俗<lb/>
薄苟合耻剛介妄彼特立姿樂附柔弱類誰能極物理<lb/>
且以嘲大塊陶冶如吾言庸庸亦何怪<lb/>
　　櫻桃<lb/>
東風吹陳根萬木含芳華客愁獨不改浩蕩津無涯朝<lb/>
<pb n="KR4d0044_WYG_015-5a"/>
光破浮隱暄鳥聲交加櫻桃此時盛滿樹紛彤霞當户<lb/>
仍拂簾參差自相遮日高卧未起顧見驚且嗟此復幾<lb/>
日繁譬如空中花非無一樽酒玩之到景斜多慮使意<lb/>
衰悵然奈爾何<lb/>
　　摘櫻桃<lb/>
此花前日時素雪揺東風已驚變濃緑忽更垂繁紅俛<lb/>
仰物三換歳華終無窮因笑樹下人未悟成老翁磊落<lb/>
火齊珠參差珊瑚叢贈逺限道路成蹊縱兒童<lb/>
<pb n="KR4d0044_WYG_015-5b"/>
　　春隂<lb/>
朝日送風光宿雲濃不巻微隂助惆悵旅思増婉婉新<lb/>
花秀且含芳草緑更逺樂賞及融怡春暉未應晚<lb/>
　　除草二首<lb/>
昔歳有壯志恥事一室中獨願埽萬里指麾走羣雄少<lb/>
壯意更衰棄書學老農羈旅無田園飄如野間蓬徘徊<lb/>
陳蔡間呰窳見楚風託足不期廣所存一畝宫秋草日<lb/>
蕪没荷鋤事兒童歎息念變化古人頗固窮<lb/>
<pb n="KR4d0044_WYG_015-6a"/>
中庭不踰畝百草何荒蕪緑葉間紫莖薫蕕互相渝所<lb/>
憐薄筋力豈愛不埽除賢者曾蒿萊吾徒亦何如公侵<lb/>
藩垣出蔓也自難圖下牀值蛇蟒依隱行鬱紆至使蚊<lb/>
蚋多不堪匝肌膚古人遺我言芳蘭戒必鋤努力蔑小<lb/>
惠作詩感躊躇<lb/>
　　早發襄城之龍山呈曼叔<lb/>
鳥啼齋前樹促駕吾當西朝從良友别夕赴幽人期方<lb/>
以㑹合喜敢曰道路疲予戇昧時利百事棄不為惟有<lb/>
<pb n="KR4d0044_WYG_015-6b"/>
好賢心未媿緇衣詩<lb/>
　　敔來速嘗新酒<lb/>
徒咢無與同徒歌無與和徒行莫之友徒語無所破慷<lb/>
慨一無徒始覺從君過欣聞酒新釀堂有佳客座歡從<lb/>
尊罍罄醉聽冠巾墮庶可效名士因君讀楚些<lb/>
　　日醉<lb/>
犀首從横時無事猶飲酒我生太平際日醉亦何有太<lb/>
平多賢才臺閣固其藪濟世圖功名汲汲常恐後我寧<lb/>
<pb n="KR4d0044_WYG_015-7a"/>
樂自放甘與物俱朽顧惟人間迹澶漫獨已久智謀乏<lb/>
施設筋力倦奔走幸為朝廷知而免職亊守人當自量<lb/>
度快意安所受何能强繩檢希世視自負晶熒流霞波<lb/>
泔淡白玉斗歡來無虚席嘲笑命賓友殘冬雖餘幾自<lb/>
足數開口浩歌迎春風安用獨醒叟<lb/>
　　寒蘆<lb/>
雖居江上城不識江邊路故移蘆葦叢粗慰江湖趣翠<lb/>
華侵硯席疎影入牖户歳寒待爾共好尚與時迕勿以<lb/>
<pb n="KR4d0044_WYG_015-7b"/>
比蒹葭蒼蒼瘁白露<lb/>
　　和兩府諸公馬上作<lb/>
富貴信多士况乃主恩深京洛多風塵冠葢自成隂片<lb/>
言代拱璧一顧溢千金嗟我固貧賤處俗謬浮沈咄咄<lb/>
人間世俯仰媿山林<lb/>
　　和永叔十九韻送魏廣<lb/>
信陵貴公子仁義不掛口猶有三千客名聲極高厚而<lb/>
况賢者門四方所奔走豈無青雲士磊落照前後我雖<lb/>
<pb n="KR4d0044_WYG_015-8a"/>
非其人慕用意殊久差池混出處百望乖一隅羈旅陳<lb/>
蔡間忙如喪家狗擔簦始自致傾葢許白首中堂陳詩<lb/>
書高㑹置樽酒豈惟聽餘論復喜識賓友魏侯希世珍<lb/>
頗為平生舊他時恨契濶並生喜邂逅危冠切浮雲長<lb/>
劔掛南斗同志此莫逆孤遊信無負切磋變新巧綵繪<lb/>
飾餘醜自謂當窮年如何復分手士生得所師文學致<lb/>
不朽吾衰莫自力子壯諒何有當取天下名還為生人<lb/>
壽<lb/>
<pb n="KR4d0044_WYG_015-8b"/>
　　遊龍山<lb/>
孟公乗興出必造龍山頭回望黙不言夕陽始還輈千<lb/>
年雖悠逺此意故風流咄嗟無知者寂寞空荆州霜風<lb/>
蕭騷晚楚水荒凉愁安得欵叚馬往來時獨遊<lb/>
　　放鸇<lb/>
上天賦爾才若不受羈紲失身偶見獲羞與家禽列秋<lb/>
風半夜起鴻鵠兩飄瞥物生各自適聽爾歸寥泬白雲<lb/>
入雙眸尺地肯自屑慎勿逐鷃爵<hi>缺原本  二字</hi>不足絶不過<lb/>
<pb n="KR4d0044_WYG_015-9a"/>
倉廪中朋黨為偷竊鴂鶗最堪憎擅使芳草歇勉力霜<lb/>
霰期方為鳥中傑<lb/>
　　嗚蟬<lb/>
芳草久已歇星火奄向中日暮𤣥鳴蟬歳華坐將空輕<lb/>
舉塵壤外逍遥神仙同豈伊感時節悲嘯臨長風夕露<lb/>
鮮餘潤炎颷成藴隆清虚浪自足高餓亦云窮<lb/>
　　和聖俞十二韻<lb/>
處世誠碌碌白髪生滿頭所以不自慚數從長者遊醉<lb/>
<pb n="KR4d0044_WYG_015-9b"/>
翁名世者事業晞孔周獨立千歳外邈然已難儔韓范<lb/>
青雲姿奮飛起西州徘徊霄漢間下視輕蜩鳩詩老最<lb/>
前輩名聲三十秋篇章被海表豈獨魯與鄒今我親見<lb/>
之執鞭乃所求何况登其堂舉觴預獻酬清談破羣疑<lb/>
嘲笑寛百憂以此捐歳月吾生同悠悠<lb/>
　　宿緑溪<lb/>
雲昬江水闊兩淮不可測山邱望亦迷馬牛豈易識高<lb/>
㠶乗長風俄傾屢欹仄未知所趣向稍稍萬㝢黑近津<lb/>
<pb n="KR4d0044_WYG_015-10a"/>
見蘆葦其外水正白操舟投其間宿鳥俱闢易水深不<lb/>
可纜䕺梗以為力蚊蚋秋尚繁不眠坐通夕中宵風逾<lb/>
厲潮水相蕩擊安得似人者謦欬在我側天明啓牕户<lb/>
願見白日色莽蒼暘谷間竟為霧雨隔追觀宵征處波<lb/>
惡生悸惕絶糧非陳蔡從者亦悽惻<lb/>
　　如意臺<lb/>
冷冷清池水汎汎不繫舟興來可獨往興盡自難留留<lb/>
無淹回責往無進取憂世人共擾擾真賞空悠悠章華<lb/>
<pb n="KR4d0044_WYG_015-10b"/>
楚人困姑蘇麋鹿遊君看如意臺乃知賢者謀<lb/>
　　閔雨<lb/>
長夏炎氣隆高田劇焚燒惜哉淮海卑無力能沃焦起<lb/>
顧郊野間離離悉苞蕭日夕多狂風飛塵蔽招揺誰能<lb/>
起蛟龍雷雨蘇宿苖眇然坐自想幽意增煩歊<lb/>
　　和過騏驥院觀馬因飲李氏夜歸復與江謝㑹于<lb/>
　　敝居<lb/>
子真王濟徒愛馬有馬癖毎嫌駑駘衆未覩千里格朅<lb/>
<pb n="KR4d0044_WYG_015-11a"/>
來飛龍廐一一數白黑始驚麒麟骨秀出無與敵旗旄<lb/>
亂雲霞鼓吹喧霹靂從容看回旋感激私歎息此當逝<lb/>
崑崙上與天無極奈何局軒陛終歳老羈靮主人貴公<lb/>
子埽榻多命客聊欲寛其意無為稍戚戚珍羞雜水陸<lb/>
清酒漾金碧嘲笑心目開留連日已夕歸來興不盡駐<lb/>
馬問所適知我方㑹友投鞭遽登席貧家竟何如脯醢<lb/>
乏餘力歌舞復無素兒童强敦逼多君平生懷不與貧<lb/>
富隔歡來亦酩酊俛仰愧三益<lb/>
<pb n="KR4d0044_WYG_015-11b"/>
　　早行<lb/>
雨息風亦止落月猶在天舟人相呼起稍出蘆葦間暗<lb/>
中各紛拏四聽聲正讙開户視所從大江自漫漫衆星<lb/>
若連珠纍纍浮深淵津涯杳難知勢與天地寛俯見舟<lb/>
楫㣲萬牛一毛然虎豹嘷岸傍蛟龍浮其涎兢兢抱危<lb/>
懼忽忽忘食眠人生誠多憂况乃行路難<lb/>
　　重陽日得景烈送酒<lb/>
歳晚見黄菊悲秋空復情故人豈知我朋酒適平生舉<lb/>
<pb n="KR4d0044_WYG_015-12a"/>
杯逺相屬目盡歸鴻聲醉眠東籬下此亦淵明情<lb/>
　　和焦生石字韻<lb/>
我惟一逢掖入為二千石聲迹不相同禮貎謂誰敵既<lb/>
許游藩籬又喜升宴席酌酒澆磥魁賦詩聽警策朋從<lb/>
常苦少佳節古所惜既醉忘形骸笑言俱莫逆使公貴<lb/>
且壽富有貧賤客<lb/>
　　寄隱直<lb/>
㑹短别日長愁多歡情少古來人間世于道同擾擾我<lb/>
<pb n="KR4d0044_WYG_015-12b"/>
髪日已蒼我顔日已槁離憂固如此四十未應老誰能<lb/>
跨浮雲相與成莽𦕈吾子心莫逆庶當悟意表<lb/>
　　旦日城東渡汝水與鄰幾飲别歸作五言寄之<lb/>
繁霜墮衆木朝光破初寒游子侵旦發隱忍行旅艱走<lb/>
馬東郊門别愁莽無端川長不可厲泛舟觸波瀾相及<lb/>
墟落逺解驂請盤桓班荆道路側酌酒還據鞍殊鄉閲<lb/>
人多浮俗見子難結交形骸外生計出處間江湖天一<lb/>
涯冰雪歳欲䦨昔賢往不反子陵與伯鸞東游信不惡<lb/>
<pb n="KR4d0044_WYG_015-13a"/>
相望終永歎<lb/>
　　寄深甫君章<lb/>
爛漫十日飲未快逺别情醉魂幾時醒直見潁水清前<lb/>
歡絶莫尋離念紛更盈車騎暫休汝賞晤得時英披襟<lb/>
兩相照話言僕屢更論史既衮衮説經亦鏗鏗一觴亦<lb/>
一詠樂事真相并㑹合固難常我獨嗟南行回首念前<lb/>
好感物非嚶鳴明發成寤歌勉勉趣遥程<lb/>
　　寄裴呉江<lb/>
<pb n="KR4d0044_WYG_015-13b"/>
王喬一雙鳧乃是尚方履誤逐閶闔風飄然太湖水湖<lb/>
水連天涯茫茫湛清輝秋來興不盡似欲都忘歸玉疊<lb/>
鱠如雪碧壺酒若澠醉輒問左右何如張季鷹君乃蓬<lb/>
邱人神仙有名籍不應自放浪久為塵中客我頃卧廣<lb/>
陵西風見白髪八月觀海濤壯心謝超越因欲解印綬<lb/>
從君五湖遊功名非所及為具鴟夷舟<lb/>
　　寄贈獻臣<lb/>
龍興幽泉中溶雲自潛飛氣還大淵下灰籥先察㣲氣<lb/>
<pb n="KR4d0044_WYG_015-14a"/>
應不必邇至誠神與歸嗟予接休徳志合無纖譏譬諸<lb/>
死灰然安事旦夕違胡為久相越書問月增稀<lb/>
　　五言寄江丈鄰幾時往尉氏未還<lb/>
終日相與居豈知相得懽出門一分袂乃覺攜手難西<lb/>
風過浮雲急雨生早寒清秋令人悲兹遊何當還歳月<lb/>
游將晚念君尚加餐<lb/>
　　寄深甫<lb/>
往卜潁上居徒愛潁上人巢由節並世管鮑必相親而<lb/>
<pb n="KR4d0044_WYG_015-14b"/>
我與夫子阡陌東西鄰正可白首遊豈計中道分人生<lb/>
莫自必一别俄六春入踐西掖垣出乗兩朱輪佐時乏<lb/>
明畧來往徒紛紛上愧洗耳翁下慙圖霸臣念欲投劾<lb/>
去結茅復從君攄我宿昔意寄聲謝水濵<lb/>
　　寄楊忱明叔<lb/>
君有湖海氣沆碭凌斗牛逺持一巻書濯我千歳憂大<lb/>
音不衆合至寳非暗投感激移人心汍瀾使涕流俗譏<lb/>
陳元龍世乏劉豫州安得排羣兒卧君百尺樓<lb/>
<pb n="KR4d0044_WYG_015-15a"/>
　　雨中寄徐二<lb/>
北風吹飛雨中夏變早寒浮雲滿天地坎井成波瀾秋<lb/>
興集我懐旅愁散無端陽光旦自匿后土何得乾嗟君<lb/>
貧非病所寄瓢與簞陋巷無雜賔啇歌激清彈甚願裹<lb/>
薄飯相從饜朝餐亦思造暘谷相與晞朝冠力弱泥潦<lb/>
深乃知行路難<lb/>
　　論交<lb/>
張陳父子游乃為白刃仇蕭曺平生歡亦作□眦讎交<lb/>
<pb n="KR4d0044_WYG_015-15b"/>
合名利間安得無後憂商山有四人衰老俱白首但食<lb/>
巖谷芝終身不相尤未必能獨賢苟云無他求古稱結<lb/>
交難成敗視此由作詩告同心市義誠足羞<lb/>
　　秋霽醼北軒<lb/>
北軒屬秋霽曉見風葉零置觴命賓友環坐飛渌醽遇<lb/>
適輒獻笑放言豁中扃兀然不省醉起見天上星勉强<lb/>
相勸引我謡子宜聽幸無兵農憂稔歳䝉休寧讀書業<lb/>
文外惟有醉不醒世途若波濤富貴乃浮萍置之無可<lb/>
<pb n="KR4d0044_WYG_015-16a"/>
稱視彼鴻㝠㝠<lb/>
　　送楊十七祕丞知瀛州河間<lb/>
洪濤翻金堤冀州變泥塗哀哉百萬室所憂半為魚流<lb/>
穴接道路呻吟交里閭若無慈仁長安使疲疹蘇子在<lb/>
新密時治聲溢西都大水無麥禾閔然若疾痛不忍使<lb/>
者求建言解其粗邦人喜更生老㓜歡以呼繩墨制奸<lb/>
吏弦歌訓諸儒復新卓侯廟慕用巳不誣今者河朔行<lb/>
豈其易然乎彼將譽所試况子材有餘但恨治者小百<lb/>
<pb n="KR4d0044_WYG_015-16b"/>
里為區區割雞用牛刀孔聖所歎吁賢者必愛民民活<lb/>
心乃愉㓜學長行之固為聖人徒位下非所恤勉哉寧<lb/>
君軀<lb/>
　　送梁山軍徐祕丞<lb/>
鷾鴯一何智俯仰人間遊落實不給視去之畏少留高<lb/>
賢在天下富貴如浮雲得失不概懐損益寧所憂若人<lb/>
古巳亡今復得徐侯詞科二十載朝籍方見收四海厭<lb/>
名聲廟堂多軰儔後時不自失觀化君悠悠入辭未央<lb/>
<pb n="KR4d0044_WYG_015-17a"/>
廷逺牧荒山陬去矣成獨往豈嫌時俗羞<lb/>
　　東鄰花<lb/>
卜居非卜鄰適幸鄰花發照曜東軒東暄然二三月露<lb/>
香送清吹晨艷開繁雪稚子戲牆根鳴鷄出林樾我來<lb/>
奔羈旅疑及武陵歇欲訪竟無從空觀對寥寂為人懵<lb/>
俗事鄰里多謝絶獨爾可相親芬芳未應滅<lb/>
　<lb/>
　<lb/>
<pb n="KR4d0044_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻十五<lb/>
</p>
<p>
</p>
  </div>
<div>
<head>公是集巻十六</head> <lb/>
    <p>
<pb n="KR4d0044_WYG_016-1a"/>
欽定四庫全書<lb/>
　公是集巻十六<lb/>
　　　　　　　　　　　　　宋　劉敞　撰<lb/>
　七言古詩<lb/>
　　憶洞庭<lb/>
少年慷慨輕逺行岀入楚越多所經每令百川盡衣帶<lb/>
獨憶岳陽觀洞庭方輿沈潛似無地倚葢回還徒見星<lb/>
始疑上帝限南北恐有漏澤連青冥西風八月氛霧收<lb/>
<pb n="KR4d0044_WYG_016-1b"/>
曠宇千里令人醒苦為外境相誘掖欲棄塵世浮滄溟<lb/>
當時發狂頗自怪真擬乗興攜湘靈至今局促不如意<lb/>
坐視嵗月無時停涼秋滿眼更多感回首尚覺君山青<lb/>
　　聞鴈<lb/>
去年聞鴈江湖邊爾時異鄉望白雲今年鴈南身更北<lb/>
可憐送目懐居人我生羇旅自南北鴈飛何為亦逺役<lb/>
浮雲滿天我無翼相與因風寄消息<lb/>
　　庭楸<lb/>
<pb n="KR4d0044_WYG_016-2a"/>
中庭長楸百尺餘翠葉晻藹當四隅晨霞夕日自相翳<lb/>
並坐可得千人俱憶昔河決鉅野溢定之方中作宫室<lb/>
當時魯人始種此還賦衛風伐琴瑟春華亹亹六十年<lb/>
髙榦錯落摧寒烟悵望空隨衆木老中舍至音無與宣<lb/>
　　送張公往建溪<lb/>
秋風駕流溪水急君帆胡為破烟入仙人近約武夷㑹<lb/>
漢祀山頭羽旄立羣山叢叢野波緑君纓無塵見心曲<lb/>
江淹夢筆靈有餘君歸何時佇盈軸<lb/>
<pb n="KR4d0044_WYG_016-2b"/>
　　曉起<lb/>
棲烏未動清漏殘寥寥空堂生早寒相重樹色如潑墨<lb/>
欲落月采成渥丹市聲嘈嘈入人耳自笑帶星還若此<lb/>
　　防秋<lb/>
秋霜折膠邊馬壯邊馬窺邊怒邊將游騎夜入燒回中<lb/>
烽火朝傳過隴上闗東行客闗西來欲説兵形先啜哀<lb/>
長戈不能斷右臂壯士無過委黄埃嵗輸繒帛顧何益<lb/>
匈奴反以馳荆棘安得連山如長城遍限中原郤蠻貊<lb/>
<pb n="KR4d0044_WYG_016-3a"/>
　　打魚<lb/>
南人登魚作膢臘清潭數里奔舟檝層冰始解川氣和<lb/>
百尺分明見鬐鬛大網如雲遮要津須臾牽網迴水濱<lb/>
地髙勢蹙漸逼窄忽復逸出黄金鱗釣叟篙師共驚駭<lb/>
失聲奪氣俱逡巡素魴赤鯉不足數棄擲千萬如埃塵<lb/>
豈知異物通變化暫網中還有神<lb/>
　　戲題西湖中魚<lb/>
育育水滿湖中有千金魚浮沈得意似太古不畏網罟<lb/>
<pb n="KR4d0044_WYG_016-3b"/>
畏鵜鶘緑蒲欲齊藻初密紅尾差差映朝日疾雷驟雨<lb/>
人莫知潛有蛟龍取之逸<lb/>
　　養魚<lb/>
鑿池不容數斛水養魚才勝十餘尾可憐出沒萍藻間<lb/>
還如汎澹江湖裏君勿笑坳堂坎井無逺期假有神物<lb/>
君不知風雲變化在倏忽隨衆幽潛聊爾為<lb/>
　　和永叔食糟民<lb/>
嵗豐飲酒衆同醉嵗饑散糟民亦濟乃知酒酤在官為<lb/>
<pb n="KR4d0044_WYG_016-4a"/>
長䇿上可足財下均利黄頭稚子白髪翁哺糟相隨塵<lb/>
土中豈嫌身居犬彘後還喜生值恩施豐翰林仙伯屈<lb/>
主諾憂民之憂樂民樂禍階六筦不易救恵及連城自<lb/>
云薄周公以來千百年希世俗儒玩糟粕排斥酒誥終<lb/>
莫用感激長謡豈虚作恨公未為富民侯此等區區豈<lb/>
所憂<lb/>
　　漁翁<lb/>
白頭老翁披敗蓑求魚終日罩淮波波深水濶望不絶<lb/>
<pb n="KR4d0044_WYG_016-4b"/>
網目雖繁能幾何大魚鱣鱏入淵底小魚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鯢登網裏<lb/>
手皸足趼吁可憐何不為網大如天<lb/>
　　苦雨<lb/>
東風十日不肯回濃雲猛雨無時開紛然萬瓦垂組練<lb/>
忽變百里吹塵埃河魚無翼蹈平陸水鳥哺子升髙臺<lb/>
羲和送日不竟夜陽烏翅濕方摧頽腐薪數吹不堪濕<lb/>
靈井已滿無用汲大衢泥潦安得出敗瓦漏缺端愁入<lb/>
街頭紅粟更騰踴嵗晏敝裘方綴緝黄花熒熒獨不憂<lb/>
<pb n="KR4d0044_WYG_016-5a"/>
悵然為爾臨風立<lb/>
　　麻黄州送李斯石銘二十一字<lb/>
麻侯昔為萊子國海濱漁人獻文石云是秦始皇帝東<lb/>
巡碑二十一字李斯迹桑田變海岸為谷此石亦沈滄<lb/>
海側浪翻水轉石段空偶存數尺非人力文章雖傳失<lb/>
首尾猶與史記無差忒字形訛缺非昔時蟄龍病虺相<lb/>
排迮念昔屬車八十一氣如虎狼食中國方士獻䇿通<lb/>
神仙諛臣奮筆夸功徳始皇未死名已滅秦地初分石<lb/>
<pb n="KR4d0044_WYG_016-5b"/>
皆泐邇來似覺天意然欲令後世羞其惑君不見夏禹<lb/>
九鼎傳三王末年乃隨殷社亡時平往往暫一見龍文<lb/>
玉鉉曾無傷聖賢作事宜萬代事非聖賢多立壊<lb/>
　　畫草蟲扇子<lb/>
周南草蟲但書興爾雅蟲魚浪多證豈如紈扇裂冰霜<lb/>
畫出肖翹皆絶勝蠅讒蝶輕<hi>去</hi>螗蜋狷同類殊名悉相<lb/>
應毗陵老匠含天真獨得于心非氣孕牸牛落筆殊偶<lb/>
然秦女驂鸞不相稱因　筆力尤天下一借㣲軀聞萬<lb/>
<pb n="KR4d0044_WYG_016-6a"/>
乗<lb/>
　　聽江十誦食鱠詩戲簡聖俞<lb/>
長安貧客食無魚浩歌彈鋏歸來乎主人聆歌知客意<lb/>
酌酒買魚相與醉一魚百金不可償操刀作鱠揮雪霜<lb/>
鱗分骨解珠玉光舉盤引筯絲線長楚飯彫胡香且潔<lb/>
吳羮入口如沃雪主歡賦詩客稱夀裂簡揺毫落寒月<lb/>
我亦羇旅秋蕭條思鱸回首江漢遥過門大嚼取快意<lb/>
詠詩忘味如聞韶君若乗風駕滄海更鱠長鯨且相待<lb/>
<pb n="KR4d0044_WYG_016-6b"/>
　　積雪示張翁<lb/>
冥冥同雲晝如墨十日江城雪三尺騏驥長鳴向朔風<lb/>
鴻鴈悲飛困雙翼此時窮巷多泥塗念子衰年少筋力<lb/>
時俗反稱少壯賢丈夫動與飢寒逼乗興能枝笻竹來<lb/>
煮魚温酒澆胸臆<lb/>
　　苦雪<lb/>
積雪冥冥春不淹流光驟去十之三根拳枝折物可念<lb/>
衣敝履穿吾自堪天樞回環錯寒燠地軸開闔差朔南<lb/>
<pb n="KR4d0044_WYG_016-7a"/>
乾坤密移世莫測安得辨士能劇談<lb/>
　　雪夜留二三客飲<lb/>
髙樓鼔絶昏鴉宿疎簾暗幕開明燭雪風振海夜未央<lb/>
酒池無冰春更緑迎年送臘醉莫辭回環四序長相續<lb/>
　　奉和聖俞春雪<lb/>
一日朔風三日雪冬來嚴凝春復結不知長此終安窮<lb/>
芳物差池且三月雷公怒號何淬嗟欲起草木呼龍蛇<lb/>
可憐慘栗奪氣意正復惟悴哀泥沙紫宸放朝車馬息<lb/>
<pb n="KR4d0044_WYG_016-7b"/>
鄰里謝交門徑寂解龜換酒聊自樂浮雲蔽日殊未極<lb/>
　　同聖俞十二月十三日喜雪<lb/>
楚越祅氛雜炎瘴憑陵中州冬益壯天兵横厲江湖間<lb/>
殺氣冥冥逐飛將南風不競寒律回暮雪逺從閶闔來<lb/>
雲崩濤涌天地閉埽洒萬里空塵埃公卿入賀陛下聖<lb/>
海神來朝軍事定<lb/>
　　和永叔喜雪<lb/>
隂風觸物生晚勁積雪經旬戲春令氣排水國吁可駭<lb/>
<pb n="KR4d0044_WYG_016-8a"/>
勢覆山城力誰競繽紛乍逐飛霰奪慘淡仰見浮雲定<lb/>
稍并日夜明相續欲亂𤣥黄色交映邱陵迤邐增更髙<lb/>
市井喧卑聽逾静包荒含垢似天徳履素居純近民性<lb/>
可憐佳境浩無極非有雄辭豈能詠怱憶避地歌其雱<lb/>
攜手驅車及寛政邇來盈尺亦何有髙卧閉門方自慶<lb/>
矧占豐嵗宜九糓重抑驕陽敺百病龍蛇在蟄鶯在谷<lb/>
與我俱欣四時正新詩翩翩摧古人汝隂太守明廷臣<lb/>
侔色揣稱笑流俗與民樂賡陽春曲由來曲髙和必寡<lb/>
<pb n="KR4d0044_WYG_016-8b"/>
況我才居郢人下<lb/>
　　去年對雪一首贈江十<lb/>
去年對雪本憶梅今年看梅更憶雪繁香浩色他日時<lb/>
誰為年年劇胡越乃知古來人間世十常八九不如意<lb/>
況我與君羇旅人别多㑹少誰復計閒來看梅取一笑<lb/>
對雪更作明年調<lb/>
　　月夜<lb/>
清風巻雲天雨霜衆星滅沒月騰光紛紜六幕含蒼蒼<lb/>
<pb n="KR4d0044_WYG_016-9a"/>
瑩如冰壺察毫芒太虚真人河漢旁攀援桂枝曳霓裳<lb/>
紫貝為闕白玉堂珠筵瑶席羅羽觴倚風微吟聲抑揚<lb/>
揖我起㳺謂我臧左驂蛟螭左鳯凰倏忽萬里天路長<lb/>
塵埃下土殊茫茫樂如何其樂未央<lb/>
　　依韻和永叔即席送擇之出守陜府<lb/>
驪駒在門且勿喧主人留客姑進酒一時轉盼巳陳跡<lb/>
千里相望更何有祖侯聲名二十年天下英豪共奔走<lb/>
誰云白髪寄郎曹更喜朱轓入吾手揚雄天禄就寂寞<lb/>
<pb n="KR4d0044_WYG_016-9b"/>
召伯甘棠變枯朽乃知人事不如意自古十常有八九<lb/>
男兒何曾計出處時運由來有竒偶莫嫌青雲晚著鞭<lb/>
㑹取黄金大如斗君能食飲和天倪餘事無可付莊叟<lb/>
　　飛輪團扇歌<lb/>
赤雲燒天天欲焚深堂如炮井如饙肴乾不食酒具陳<lb/>
君胡愁嗟念南熏主人白羽竒且新㨗逾輠膏機有神<lb/>
飛亷舒御旋相奔晻藹翕霍娯坐賓衣襟飄飄恍凌雲<lb/>
何用御風絶埃塵主人顧嗟顔色顰安得救暍通下民<lb/>
<pb n="KR4d0044_WYG_016-10a"/>
羊角扶揺非敢珍願使大鵬離隠淪上客捧觴起為賀<lb/>
君宜千年位卿佐<lb/>
　　雨過前軒偶記<lb/>
江南羇客懐鄉墅曉起前軒對零雨清波滿目如鑑中<lb/>
遶岸髙松十餘樹砌旁芳草似汀洲巉巖殿角飛紅樓<lb/>
沈光倒影入浪底宛是若邪溪上頭薄霧疎烟迷近逺<lb/>
水色誰能辨深淺忽驚謝去塵中游不知正自居京輦<lb/>
何人草服倚長松迴頭誤問釣魚翁眼前景致偶相同<lb/>
<pb n="KR4d0044_WYG_016-10b"/>
豈異仙術逰壺中<lb/>
　　贈才元學士<hi>家貧自秣馬賜書使者至言之上上以語丞相就職而拜廣安守</hi>
待詔先生窮巷居簞瓢屢空方晏如自操井臼秣羸馬<lb/>
郤整衣冠迎賜書王人駐車久嘆息天子聞知動顔色<lb/>
飽死曾不及侏儒牧民㑹肯輸筋力詔書朝出蓬萊宫<lb/>
繡衣還鄉由上衷君今已作二千石亦復將為第五公<lb/>
　　題梅尉春波亭<lb/>
層欄壓湖春水碧日照髙穹同一色東風引浪飛魚鱗<lb/>
<pb n="KR4d0044_WYG_016-11a"/>
極目傷心如楚澤茫茫白芷連芰荷倚沼畦瀛遥望多<lb/>
官賢與衆共其樂漁樵日暮常經過君家徳祖呉門子<lb/>
棄職從仙如脱屣此中吏隠人不知且濯君纓洗君耳<lb/>
　　吳宫<lb/>
吳兒歈鄭女舞彩衣姣服垂楚楚姑蘇臺髙春日遲急<lb/>
節新聲閙鐘鼓美人歡醉捧瑶爵君王萬夀長如許吳<lb/>
宫四面盡山川越兵那得到城下<lb/>
　　隂山女歌<hi>接伴副使知制誥馬祐事</hi>
<pb n="KR4d0044_WYG_016-11b"/>
種玉不滿畦種花易滿枝王生寄石自有處花飛隨風<lb/>
那得知嬋娟翠髪隂山女能為漢裝説漢語春心未知<lb/>
向誰是夜彈琵琶涙如雨赤車使者過鳯凰闇中一聞<lb/>
先斷腸碧牕鎖烟未容去侍兒密獻江南璫鵲飛上天<lb/>
星沈海人心不同事隨改翦環洗妝許君老百年如夢<lb/>
情終在妾乗油壁郎乗驄西陵松栢墨色濃新歡未已<lb/>
舊愁起水流曲曲山重重周周銜羽鶼比翼天生相親<lb/>
人豈識雖不及清路塵猶當作山上石<lb/>
<pb n="KR4d0044_WYG_016-12a"/>
　　遷南行<hi>甲申十二月桂陽叛蠻平遷其種于京西諸郡</hi>
伏波將軍昔征南功業雖壯身不還曾出封疆鑄銅柱<lb/>
竟留種族依荒山君不見如今聖天子埽蕩妖巢悉内<lb/>
徙雕題來作冠帶民鼻飲翻宜伊洛水此功一成萬世<lb/>
寧五嶺三苖長坦平<lb/>
　　寄王二子直<lb/>
鴻飛輒上天魚躍還入淵故人去我百里餘我欲附書<lb/>
無由縁俗間離合誰得免心雖欲近身逾逺少壯相歡<lb/>
<pb n="KR4d0044_WYG_016-12b"/>
長年悲自恨今為丈夫淺<lb/>
　　夜寄獻臣<lb/>
同居汴水上自與君居隔月出城頭人盡歸思君攜手<lb/>
獨不得興來狂歌無與賡白雲時向望中生城外明月<lb/>
未應減期君對舉黄金觥<lb/>
　　和永叔鳴鳩詩<lb/>
晴鳩讙求雌雨鳩閙逐婦天地有晴隂嗟爾何欣復何<lb/>
怒柔桑如雲春暮時吳蠶半眠紫葚肥食不過數粒寢<lb/>
<pb n="KR4d0044_WYG_016-13a"/>
不過一枝婦子相安可以老何用汲汲合且離雷公號<lb/>
呼風伯舞天借之權作霖雨可憐汝愚終不省反室于<lb/>
怒誰哀汝昔人惡爾巧今人笑爾拙巧不得近瑶臺拙不<lb/>
能保家室爾巧爾拙非汝情天機回闔難自平世人假<lb/>
爾推隂晴<lb/>
　　秋蛩<lb/>
促即復促即秋蛩一何力不見機杼巧但聞日夜織霜<lb/>
隕木落天下寒嗟我婦子衣裳單大鈞萬物各有在爾<lb/>
<pb n="KR4d0044_WYG_016-13b"/>
獨憔悴使人歡一鳴復一飛秋堂燕將歸四時自興歎<lb/>
天道不得違憶昔春風和且柔畏人來入人間游鷹隼<lb/>
横厲自兹始索寞分散還可愁<lb/>
　　三瑞堂<lb/>
甘露被草朝陽易晞池蓮並蒂及秋變衰獨有長松連<lb/>
理老益壯十年百年仍附枝昔來一物足為瑞何況三<lb/>
異俱稱竒吳中衣冠不勝數天意自與寧馨兒露乾蓮<lb/>
死不復見正以青松并驗之凱風孝子嘗悲思三荆兄<lb/>
<pb n="KR4d0044_WYG_016-14a"/>
弟傷分離此家遺風五十慕物理推類誰能欺到客為<lb/>
爾俱題詩<lb/>
　　聞轆轤<lb/>
轆轤復轆轤日夜聲相續長綆無已時深泉變空谷君<lb/>
不見開闢至今千萬年斗樞坤軸相廻旋河漢西流亦<lb/>
不息見爾滄海成桑田<lb/>
　　過王氏弟兄<lb/>
出城問窮僻負郭正瀟灑主人著書長閉闗佳樹當門<lb/>
<pb n="KR4d0044_WYG_016-14b"/>
宜繫馬下馬上堂還讀書新詩古琴雙起予昏鴉棲雞<lb/>
欲斂翼興盡將去猶須臾徒見城中軒冕客不如吾人<lb/>
一縫掖安得茅茨同里居子在東阡我南陌<lb/>
　　同永叔贈沈博士<lb/>
我不識醉翁亭又不聞醉翁吟但見醉翁詩愛彼絶境<lb/>
逢良琴上多髙峯下流泉後有芳草前茂林𤣥猨黄鵠<lb/>
翩翻共悲鳴兮白雲翠靄倏忽而陽隂此間真意不可<lb/>
盡未遇知者猶荒岑醉翁昔時逃世紛戀此酩酊遺朝<lb/>
<pb n="KR4d0044_WYG_016-15a"/>
簮心雖獨醒迹彌晦舉俗莫得窺浮沈邇來十年定誰<lb/>
覺獨沈夫子明其心寫之絲桐寄逸賞曲度寥落含髙<lb/>
深絶調衆耳多不省醉翁一聞能别音乃知精識自有<lb/>
合何必相與凌﨑嶔伯牙鍾子期目擊意已歆蓬萊三<lb/>
山蕩析不可見惟有水仙之操傳至今安知後世萬千<lb/>
嵗此地不為水火侵但存君詩與君曲雖逺猶可期登<lb/>
臨沈夫子與醉翁斯言至悲君更尋<lb/>
　　六月六日自城北還過深甫避暑<lb/>
<pb n="KR4d0044_WYG_016-15b"/>
熱不就惡木枝渇不近盜泉水自古有成言念我還如<lb/>
此愛君井源百尺深愛君庭樹千里隂相知豈計一飯<lb/>
報長嘯聊為猛虎吟<lb/>
　　得蕭山書言吏民頗相信又言湘湖之竒及生子<lb/>
　　名湘戲作此詩<lb/>
吾家千里駒氣與齒俱壯去年射䇿雄東堂今年調官<lb/>
在越上指揮小吏遣簿書笑語不廢才有餘清酒肥魚<lb/>
宴賔客時時騎馬臨湘湖湖波無風百里平人道官心<lb/>
<pb n="KR4d0044_WYG_016-16a"/>
如此清居民愛尹氏為字<hi>韓子為縣百姓生子皆字韓</hi>令尹生兒湖<lb/>
作名家家祝君多男子越中更有餘山水<lb/>
　　翦楸葉詞<lb/>
涼風天際來拂我階前樹稍驚枝上禽復墮葉間露兒<lb/>
童畏我逢秋悲刻葉作花矜嵗時祝我宜秋勸使插未<lb/>
能免俗復爾為鬢邊二毛殊不惡淮南何須傷木落<lb/>
　　寄書<lb/>
十里一反顧五里一徘徊悠悠三千里莫知我心哀客<lb/>
<pb n="KR4d0044_WYG_016-16b"/>
愁紛無涯嵗月忽如擲人生莫自料皓首豈易測節旄<lb/>
未落歸去來天遣春風隨我回入朝寧食建業水還家<lb/>
郤賦南山雷婦能秦聲妾趙舞稚子可使行酒杯急須<lb/>
為樂娯日夜何事憔悴淹塵埃行矣乎歸去來<lb/>
　　答金陵使君答王待制見寄雜言<lb/>
阮公青雲器寓意必豪縱西臨廣武寄一笑英雄紛紛<lb/>
競如夢有時不能平途窮即長慟仕哉詠懐篇千載共<lb/>
悲諷金陵昔為帝王居氣象蕭索無復餘長江連天水<lb/>
<pb n="KR4d0044_WYG_016-17a"/>
東注臺城髣髴存邱墟主人文章謫仙老感古能無激<lb/>
懐抱作亭正得山水勝登臨更值風月好賓客滿堂絲<lb/>
竹悲古今風流自一時君家夷吾雖有慷慨語快意未<lb/>
必如君詩淮水東流千萬年此亭方與淮共傳念君歸<lb/>
老廟堂上未負賡歌留北山<lb/>
　　古城<lb/>
古城何巍巍古墓何纍纍生逰市朝死田野從古到今<lb/>
無免者城荒郤為狐兔宅墓在他人種松栢伏羲以來<lb/>
<pb n="KR4d0044_WYG_016-17b"/>
三萬年此城此墓幾變易誰人聽唱野田詩能令君悲<lb/>
亦不悲<lb/>
　　築室種樹<lb/>
撫劍欲逺適舍旃輒復息四海廣大身正孤東西南北<lb/>
頗同役築室種樹反開門閭里小人哀王孫丈夫委順<lb/>
故任俗餘事悠悠何足論<lb/>
　　風花<lb/>
風花不自知髙下逐風飛故有多情處時來㸃客衣仙<lb/>
<pb n="KR4d0044_WYG_016-18a"/>
源應在晴溪側弄雪吹香不忍歸<lb/>
　　種蓮<lb/>
雨餘池上清且滿浮萍漂漂緑蒲短主人惜此芳意薄<lb/>
移藕丁寧不辭逺南陂芙蓉少人識疊蘂重房無俗格<lb/>
託根得地今始逢西風白露為君容<lb/>
　<lb/>
　<lb/>
　<lb/>
<pb n="KR4d0044_WYG_016-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻十六<lb/>
</p>
<p>
</p>
  </div>
<div>
<head>公是集巻十七</head> <lb/>
    <p>
<pb n="KR4d0044_WYG_017-1a"/>
欽定四庫全書<lb/>
　公是集巻十七<lb/>
　　　　　　　　　　　　　宋　劉敞　撰<lb/>
　七言古詩<lb/>
　　朱雲<lb/>
志士不忘棄溝壑勇士不忘喪其元伏雞搏狸狗襲虎<lb/>
感激只在精神存漢朝陵替外戚盛五岳振蕩三辰昏<lb/>
臣强主弱上不悟庭中唯唯誰能言朱生節義邁金石<lb/>
<pb n="KR4d0044_WYG_017-1b"/>
面劾不避師傅尊願求上方斬馬劍誅一厲百清其源<lb/>
天威震怒不我受利刃接頸雷霆奔當前折檻色不變<lb/>
命在頃刻誰扳援昔時仲尼魯司寇七日行戮端乾坤<lb/>
嗟我此生心不就㝠㝠后土埋其冤漢家社稷變王氏<lb/>
張禹虚蒙師保恩卓然先見在物表佞臣敗國誰復論<lb/>
我願乗雲款天閽巫陽掌夢招其魂立朝蹇蹇辨邪正<lb/>
無復姧諛開倖門<lb/>
　　金山廨院<lb/>
<pb n="KR4d0044_WYG_017-2a"/>
門前松響亂頭上壁上江圖流眼前松聲水響兩不辨<lb/>
似有疑非心悠然安得乗興浮輕船<lb/>
　　潘道士<lb/>
上清宫中老道士曾從先皇去封祀山頭候夜窺火輪<lb/>
汾上掊鈎出金耳雲成龍虎當翠華豐隆前導清泥沙<lb/>
萬靈扶駕百神䕶雜沓仙侶堆雲霞黄衣羽客十有餘<lb/>
多能引説軒轅初漢廷儒士議迂濶天子自用申公書<lb/>
金繩玉䇿埋石壤神光夜見連空虚天心報貺宸意喜<lb/>
<pb n="KR4d0044_WYG_017-2b"/>
白茅玉印旌其徒帷宫賜席接虎幄待之如賓盡誠慤<lb/>
中書祕術使之觀神動精揺易飛躍鼎湖龍去何超越<lb/>
日月茫茫自奄忽龍髯墮地秋草生人世霜華滿頭髪<lb/>
　　遇海舟<lb/>
秦王好神仙東上琅琊臺蛾眉緑髪五千輩去乗長風<lb/>
款蓬萊此時秦人海旁立生别死分不敢泣但見髙帆<lb/>
雲中沒野鳥悲鳴為翔集過海舟何時還火焚荆棘空<lb/>
驪山<lb/>
<pb n="KR4d0044_WYG_017-3a"/>
　　猛虎行<lb/>
陸不辭虎豹怒水不避蛟龍争衆人亦有命大賢豈虚<lb/>
生千嵗猶須臾四野如戸庭解弓掛扶桑脱劍倚太清<lb/>
騰身騎日月萬事如蚊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貧賤有固窮慷慨激中情炎<lb/>
火燎崑邱乃知白璧精雪霜沒衆草髙松獨青青甯生<lb/>
歌車下戚促兒女聲時至乗化遷運頽與物㝠震雷不<lb/>
經聽芥蔕何足嬰君不見賈豎競錐刀蚍蜉利羶腥何<lb/>
如乗雲御氣逰咸池長嘯濯我冠與纓<lb/>
<pb n="KR4d0044_WYG_017-3b"/>
　　雷陂勸耕作雜言<hi>此陂蓋江都宫之地呉王釣臺在其旁先時民三十家耕其中</hi>
　　<hi>後强為吏所奪廢不耕者十餘年矣子按地籍悉召還耕者使縣大夫授之地如其舊</hi>
君不見江都宫昔時何崔嵬下臨雷陂水前踞吳王臺<lb/>
臺傾無餘級水竭空塵埃隋人已曾顧此長嘆息今世<lb/>
更為隋人哀乃知天地間一盛亦一衰但從伏羲已來<lb/>
三十餘萬嵗未有書契勝言哉堯桀是非何兩忘我欲<lb/>
勸人闢草萊種稻水一方藝麻陵四頽爽鳩之樂非我<lb/>
有聊獨玩此田莓莓未知百世間更復誰當來且欲及<lb/>
<pb n="KR4d0044_WYG_017-4a"/>
閒從賓客省耕訪此時徘徊<lb/>
　　碧瀾堂<lb/>
苕溪之水揺空山霅溪波流無日閒上有髙堂䕃華宇<lb/>
蒼翠凌亂軒楹間異時客心樂真曠白鳥鵁鶄期往還<lb/>
解纓敧枕便所適焉能復問居夷蠻嵐光稜稜聳屏幌<lb/>
水響濫濫揺瓊環正如明鑑發塵匣萬象聚眼醒容顔<lb/>
秋風已髙白芷老編荷制蕙文斕斑魂清魄爽弄明月<lb/>
洞庭跬步尋非艱神仙有無未可信物色但訝非人寰<lb/>
<pb n="KR4d0044_WYG_017-4b"/>
瑶宫紫府竟何若茫然逺想令人潸長竿獨繭可以老<lb/>
安用馳獵盧重鐶況復邦人講文墨風雅不待仲尼删<lb/>
丞相詞章狀元筆犖犖神裁無由攀嗟我胡然陷塵滓<lb/>
不能追逐鷗白鷴發狂醉問二三子吳溪釣碣何如頑<lb/>
<hi>陳丞相詩王狀元書刻于石</hi>
　　濉陽歌<lb/>
梁人猶為濉陽歌隋人水調能相和梁人池臺已平地<lb/>
隋人岸樹空嵯峨梁人隋人去如水水聲日夜流不已<lb/>
<pb n="KR4d0044_WYG_017-5a"/>
張巡廟前春草生里人尚識將軍名國讎已滅心不死<lb/>
憤氣半夜凌欃槍丈夫節義豈在下願為長劍刳長鯨<lb/>
　　馬蹄硯<lb/>
巴巫之山足竒石氣含秋雲如黛色君家寳硯安所得<lb/>
圓為馬蹄螢為璧宛城路阻流沙長中國久絶真乗黄<lb/>
惜哉逸足世不識所存一迹猶形相鄙夫雖非伯樂比<lb/>
偶見褭蹄識千里願君不惜勤示人倘有驊騮免空死<lb/>
　　天中山<lb/>
<pb n="KR4d0044_WYG_017-5b"/>
兹山陂陀但盈尺其下盤根乃無極勇如共工莫可觸<lb/>
力敵愚父無能役開闢以來傳至今形勢雖小當天心<lb/>
斗極回旋未易測日影短長猶可尋石旁隂穴穿洞府<lb/>
中有神物為之主禱祠往往見光景暵旱時時作霖雨<lb/>
由來邱山貴靈不貴大正復陂陀亦何怪<lb/>
　　岸旁倒樹<lb/>
滄洲老樹生幾秋榦如墨龍根紫虬雨水摧激勢突兀<lb/>
夭矯出飲滄江流危不見持顛不扶蕭蕭生意令人愁<lb/>
<pb n="KR4d0044_WYG_017-6a"/>
豈無耕夫與過客暫時憇爾行則休西風八月海水飛<lb/>
枯槎昔曾凌斗牛恐爾漂零未終極掛帆欲去仍回頭<lb/>
　　黄寺丞井上桐樹為雷所擊<lb/>
君家井泉深百尺上有髙桐十尋碧鳯鳥不至獨何憂<lb/>
蛟龍深潜莫能識迅雷烈風來擊時地軸翻倒海水飛<lb/>
正直摧傷豈天意爨不成琴殊未遲<lb/>
　　送人之㑹稽<lb/>
鷹隼羞逐巢上雛騏騮恥隨廄中駒由來俊邁惡羈縶<lb/>
<pb n="KR4d0044_WYG_017-6b"/>
子獨三年留上都江南秋風鱸魚美庖鱠炊粳東入吳<lb/>
腰間蘭佩垂左右船若神仙人不如㑹稽古來好風俗<lb/>
嚴助買臣相繼驅近來太守廷中臣拔賢好善當朝無<lb/>
子今東去懐自許解榻非君尚誰與剋日飛聲動洛陽<lb/>
聽君如聴雷門鼓<lb/>
　　題深甫所種樹<lb/>
中庭郤埽無餘地憐君種樹還有意重隂覆屋千尺時<lb/>
徙坐讀書殊可喜似君秀骨不易攀當援桂枝星漢間<lb/>
<pb n="KR4d0044_WYG_017-7a"/>
豈能玩此便自老塵俗紛紛聊閉闗<lb/>
　　雷氏子推迹石鼓為隸古定聖俞作長詩敘之諸<lb/>
　　公繼作予亦繼其後<lb/>
結繩既亡書契出文字變化尤倏忽太山七十有二代<lb/>
遺事昏昏萬無一岐陽石鼓起晚周宣王之詩史籀筆<lb/>
天下金石凡幾存此當為甲彼皆乙體勢鳥迹雜蝌蚪<lb/>
詞章車攻與吉日六書既廢小雅缺能使兼存此其實<lb/>
韓公昔甞歌感激若弦周詩播琴瑟雷生今復隸古定<lb/>
<pb n="KR4d0044_WYG_017-7b"/>
如破魯璧傳簡帙道之難行乃若兹二千年間能事畢<lb/>
先王親用必貴本流俗玩文因喪質此雖于今似不急<lb/>
豈不班班見儒術藏之天府自其所大訓河圖亦何物<lb/>
㑹稽羣玉久㝠寞漆簡韋編尚髣髴昔人雖死名不朽<lb/>
智者能為巧當述太學先生事起廢誦此勤勤救埋沒<lb/>
㑹令永與天壌傳不比酒誥俄然失<lb/>
　　城頭烏<lb/>
城頭月出天正白衆烏驚飛啼夜色枝髙風多露新滴<lb/>
<pb n="KR4d0044_WYG_017-8a"/>
畏聲惡影不能息愁人感之援鳴琴拂弦成聲淚沾襟<lb/>
嗟爾一生八九雛游翔不過東西林白頭反哺無所恨<lb/>
桓山分飛獨何心<lb/>
　　驚烏<lb/>
北林風多丹葉稀棲烏畏月夜中飛哀音亂發不自得<lb/>
孤影履翻無所依作巢欲髙避彈射誰道通宵不能息<lb/>
山深林逺去冥冥清露寒霜損毛翼<lb/>
　　梅<lb/>
<pb n="KR4d0044_WYG_017-8b"/>
江東梅樹江西客僻地相逢眼俱白雜花亂草鬭青春<lb/>
玉樹瓊枝比顔色輕隂漠漠寒不返清雨髙風旦連夕<lb/>
惜無白日照芳菲決雲之劍那能得忽憶曾過上林苑<lb/>
五柞長楊心所識結根擢秀皆尋常得地翻宜帝王側<lb/>
后皇嘉樹無逺邇爾生自合居南國勉留佳實和君羮<lb/>
丁寧婦女無所摘<lb/>
　　蒲萄<lb/>
蒲萄本自涼州域漢使移根植中國涼州路絶無遺民<lb/>
<pb n="KR4d0044_WYG_017-9a"/>
蒲萄更為中國珍九月肅霜初熟時寳璫碌碌珠纍纍<lb/>
凍如玉醴甘如飴江南萍實聊等夷漢時曾用酒一斛<lb/>
便能用得涼州牧漢薄涼州絶可怪今看涼州若天外<lb/>
　　和道粹探春<lb/>
去嵗探花煩兩郎今年逢春情更長廣文主人似知我<lb/>
一首新詩能發狂載酒可以過揚子肩輿不嫌干辟彊<lb/>
東風老去甚容易百日醉倒我無妨<lb/>
　　岳州引水詩<lb/>
<pb n="KR4d0044_WYG_017-9b"/>
洞庭清波一千里城中釀酒常無水泥塗逺汲人共悲<lb/>
缾缶屢空罍亦恥鑿井引竿髙下流清泉泠泠六物修<lb/>
邦人巳息漢隂拙楚酒無復邯鄲憂誰謂機心有機械<lb/>
大賢事業終除害<lb/>
　　去年得澄心堂紙甚惜之輒為一軸邀永叔諸君<lb/>
　　各賦一篇仍各自書藏以為翫故先以七言題其<lb/>
　　首<lb/>
六朝文物江南多江南君臣玉樹歌擘牋弄翰春風裏<lb/>
<pb n="KR4d0044_WYG_017-10a"/>
斵冰析玉作宫紙當時百金售一幅澄心堂中千萬軸<lb/>
摛辭欲巻東海波乗興未盡南山竹樓船夜濟降幡出<lb/>
龍驤將軍數軍實舳艫銜尾獻天子流落人間萬無一<lb/>
我從故府得百枚憶昔繁麗今塵埃祕藏篋笥自矜玩<lb/>
亦恐嵗久空成灰後人聞名寧復得就令得之當不識<lb/>
君能賦此哀江南寫示千秋永無極<lb/>
　　題永叔白兔同貢甫作<lb/>
梁王兔園三百里不聞有與雪霜比今公畜此安取之<lb/>
<pb n="KR4d0044_WYG_017-10b"/>
瑩若寒玉無磷緇春秋書瑞不常有歴年曠世曾一偶<lb/>
寧知彼非太隂魄鳯凰麒麟亦郊藪周南之人公腹心<lb/>
張罝肅肅横中林獻全不損一毫末顧直肯計千鈞金<lb/>
雕籠密檻回君寵初不驚人有時拱由來文采絶世必<lb/>
見羈豈能隨衆碌碌自放原野為<lb/>
　　三清殿木槿<lb/>
三清殿前木槿樹朝繁夜暗自相催晨光始出洛水上<lb/>
暮雨又下雲陽臺仙姬神女衣服麗紫玉雜佩垂玫瑰<lb/>
<pb n="KR4d0044_WYG_017-11a"/>
春餘衆木苦寥落況乃漸逼清秋來繁花滿目真可惜<lb/>
稍稍萬戸舖蒼苔黄冠道士情意薄見似不見年年開<lb/>
清風滿席車馬少莫與共賞傾金罍嘗疑壺中有仙術<lb/>
安得升天繫白日<lb/>
　　和吳九元㑹<lb/>
漢家初成長樂宫亦以十月朝百工武夫崛起少儀節<lb/>
秦制苟簡非王風猶云始知天子貴此甚可笑田舍翁<lb/>
聖朝禮樂百年備文物寖盛兼羲農月正元日古所用<lb/>
<pb n="KR4d0044_WYG_017-11b"/>
數嵗一講賓王公東至日出西太䝉南極丹穴北崆峒<lb/>
重譯欵闗惟恐後奉琛薦幣無不恭太常調樂辨韶武<lb/>
少府拭璧差桓躬旗常巻舒王路肅干羽出沒頑民從<lb/>
協風入律效朔易瑞雪盈尺迎年豐隂慘陽舒變頃刻<lb/>
天決地闢含沖融君看此等聖人事豈得復顧叔孫通<lb/>
道旁撃壤九齡叟校室受書三尺童慣習昇平不自覺<lb/>
豈悟帝力髙無窮賴君作詩播英實如以鳴鼔祛昏聾<lb/>
吾知朝廷億萬載與地侔富天比崇<lb/>
<pb n="KR4d0044_WYG_017-12a"/>
　　荆州兒歌<lb/>
都盧小兒歌且舞口吹鳴笛手擊鼓日落羣遊塵土中<lb/>
噭咷不分巴與楚年年送臘迎春光家家相隨夜開戸<lb/>
嗟汝兒曹舞更歌及爾不為如老何<lb/>
　　贈文顯<lb/>
古來畫工著名者呉氏鬼神韓氏馬鬼神既偽不足稱<lb/>
狗馬空難亦多假顯師幼年獨寫人至今精絶疑有神<lb/>
灑毫便覺面如面後素倏訝身觀身髙冠長劍天子側<lb/>
<pb n="KR4d0044_WYG_017-12b"/>
他時金聲復玉色師皆對之槃礴臝衆謂十常八九得<lb/>
諸公固為廊廟賢麒麟未畫宜私傳一邱一壑吾亦可<lb/>
煩仗丹青無間然<lb/>
　　戲作汛槎篇呈知府給事<lb/>
君不見枯槎去時八月風海水自與天河通飄飄反出扶<lb/>
桑上恍惚遍歴羣仙宫宫旁佳人瑩如玉邂逅相聚歡<lb/>
不足詐言物外日月長正苦歸來光景促回頭稍與煙<lb/>
霞隔世人空辨支磯石伯勞燕子東西飛惆悵中間斷<lb/>
<pb n="KR4d0044_WYG_017-13a"/>
消息<lb/>
　　春日作<lb/>
天王城西金明池三月欲盡花菲菲逰人白馬黄金羈<lb/>
騑驂結駟來金堤禁城恩波無逺邇清光面面均流水<lb/>
　　賞閣後小桃同景純作<lb/>
僕本山野之生民不堪刺促拘冠紳江湖自放老將至<lb/>
豈悟嵗月如馳輪謬隨多士貢王府浪得虚名通紫宸<lb/>
遽從下列居第一當時頗似稱平津感激更恩報天子<lb/>
<pb n="KR4d0044_WYG_017-13b"/>
僶俛從事希涓塵濫書閨籍比朝舊驟上天禄均儒臣<lb/>
肖躬顧影每自愧譬如蒿艾參松筠未能引分拂衣往<lb/>
正用飽食慙懸鶉太平中外雖少事賢哲馳騖猶辛勤<lb/>
幸無官守逃吏責自可昏醉窮青春夭桃花繁髙倚樓<lb/>
似若有意娛佳賓浩歌大笑忘檢局座客歡倒知吾真<lb/>
東風瞥來能幾時況子東西南北人人間㑹合常苦少<lb/>
撃鮮舉白毋羞貧林端啼鴂風雨夕異方相憶空酸辛<lb/>
　　土牛行<lb/>
<pb n="KR4d0044_WYG_017-14a"/>
立春自昔為土牛古人設象今人愁豈有笵泥作頭角<lb/>
便可代天熙九疇村夫田婦初不知繽紛圍遶爭相祈<lb/>
皆云宜蠶又宜穀拜跪滿前同致詞由來人事常反覆<lb/>
久立要津寧爾福請看今者拜跪徒少選分張取其肉<lb/>
牛實無知何用祭牛能有情豈不媿化育萬物非爾才<lb/>
世人資爾聊為戲<lb/>
　　胡九齡畫牛歌<lb/>
書契已來有繪事畫牛著牛今始二胡生戴氏雖異時<lb/>
<pb n="KR4d0044_WYG_017-14b"/>
形似之間實兄弟鬼神易寫狗馬難古人舊語乃信然<lb/>
不爾寥寥千萬年筆墨曠絶無比肩胡生曾畫百一牛<lb/>
變態曲盡稱為尤翰林主人題辭古四海文士歌賦優<lb/>
俗情䕶前喜排後此事戴嵩未曾有㑹知誦玩無巳時<lb/>
畫與胡生俱不朽<lb/>
　　同鄰幾觀中道家書畫<lb/>
宋公好古天下聞法書奇畫多求真獨將文雅遺後世<lb/>
官雖貴達家尤貧近自唐室逺及秦上下畧數千餘春<lb/>
<pb n="KR4d0044_WYG_017-15a"/>
丹青翰墨著名者一二収拾忘辛勤象賢濟美聲不墜<lb/>
手澤鉅細皆如新朝廷交逰累千百未嘗肯示尋常人<lb/>
蔡侯江翁與梅伯于今磊落稱絶倫退朝相從得盡見<lb/>
更覺清門無雜賓鑒微賞異極毫髪四座若獲千金珍<lb/>
往往發狂或大叫詠詩落筆爭紛綸我隨衆人久碌碌<lb/>
學殖欲落衣生塵願登羣玉探禹穴不憚山海馳舟輪<lb/>
此君家近未宜後率然欲往懐逡巡淹留秖覺嵗月老<lb/>
復恐異物潛通神但傳妙唱想絶蹟誦歎慷慨書搢紳<lb/>
<pb n="KR4d0044_WYG_017-15b"/>
　　西戎行<lb/>
吾聞聖人之兵有不戰不戰之勝善之善況復良將握<lb/>
天威西戎雖强安得擅憶昔屬國羽書聞中宴徹酒詔<lb/>
圖勲丞相陳謀御史請獨可遣將誅其君吏民詿誤不<lb/>
足治我以威徳周無垠尚書侍郎盡明哲秉鉞載旆如<lb/>
火烈羽林積卒眀號令賊兵蹙戚憂巢穴方春緩誅已<lb/>
偷息天不假易行勦絶太常請獻象功舞史臣願勒西<lb/>
山岊懸頭藁街敕狂慢積粟金城撫疲苶西戎行告爾<lb/>
<pb n="KR4d0044_WYG_017-16a"/>
勿逆果自坑百蠻來威天下平<lb/>
　　題浙西新學<lb/>
文翁昔時理蜀土能令蜀人似鄒魯范公今者鎮江東<lb/>
亦云教化似文翁文翁范公本同志蜀人吳人有殊異<lb/>
蜀人之先自魚鳧不聞道徳能過吳吳前泰伯後季札<lb/>
禮讓繼為天下師迄今遺風未全滅得逢賢侯益昭晰<lb/>
本之舊俗已相百況乃磨礱皆俊傑當時文翁化蜀者<lb/>
獨有揚雄及司馬後生可畏不可誣安知不在吳公下<lb/>
<pb n="KR4d0044_WYG_017-16b"/>
吳人于今歌且仰我公去矣安所倣願公上佐天王明<lb/>
姬文孔術從兹行<lb/>
　　戲金壺道士法墨走筆雜言寄鄰幾聖俞<lb/>
狂鯨蕩海海逆潮巨鼇抃山山動揺疾雷勁風自相薄<lb/>
潛鱗伏介俱不聊我無巨麴復藉糟無思逺人心㣼㣼<lb/>
　<lb/>
　<lb/>
　公是集巻十七<lb/>
</p>
<p>
</p>
  </div>
<div>
<head>公是集巻十八</head> <lb/>
    <p>
<pb n="KR4d0044_WYG_018-1a"/>
欽定四庫全書<lb/>
　公是集巻十八<lb/>
　　　　　　　　　　　　　宋　劉敞　撰<lb/>
　七言古詩<lb/>
　　送劉涇州<lb/>
劉侯之弓三百斤壯氣可以摧浮雲不忍區區事狐兔<lb/>
自請治郡當邉塵天子外家異恩禮秋廟舊鼎多功勲<lb/>
少雖侍中貴省士匈奴宜避飛將軍憶昔汝南始相得<lb/>
<pb n="KR4d0044_WYG_018-1b"/>
十年見君我髪白可憐日月如過翼我誠儒生猶恨惜<lb/>
腰間寳刀手中䇿馳騖萬里須努力<lb/>
　　種桐<lb/>
東園方樹盈百株四桐晩種皆丈餘不縁桃李鬪顔色<lb/>
不為琴瑟養肌膚霜秋要成萬葉子他日與致丹山雛<lb/>
野人此意真不誣鳳鳥不至吾已夫<lb/>
　　懷歸操二章<lb/>
蟋蟀在堂嵗月除今我不樂鬱以紆豈不懐歸畏簡書<lb/>
<pb n="KR4d0044_WYG_018-2a"/>
蟋蟀在堂嵗月逝今我不樂濡以滯豈不懐歸朋友畏<lb/>
　　新灘行<lb/>
憶昔秭歸之山崩震驚千里如雷霆江水逆流洞庭竭<lb/>
至今蓄怒猶騰凌洄淵沈沈色如墨髣髴半露峯巒形<lb/>
懸波一瀉三百仭魚鼈蛟龍俱不寧天宫高居漏天隔<lb/>
無故設險憂羣生時無伯禹真巳矣坐念蔬鑿何由能<lb/>
　　靈椿館風折椿樹<lb/>
野人獨愛靈椿館館前靈椿聳危幹風柔雨練三月餘<lb/>
<pb n="KR4d0044_WYG_018-2b"/>
奕奕中庭蔭華傘清陰及物不自惜赤日當天損炎旱<lb/>
危簷宻牖清有餘翠竹猗桐何足算南山白虎嘯狂飇<lb/>
孤根易動枝條散芳華寂寞未及衰萎遲遂比溝中斷<lb/>
君不見月中紫桂天上榆有名無實安自如天河均濶<lb/>
易生植甘露洒葉長扶疎結根得所應自貴庇蔭雖逺<lb/>
真徒虚靈椿乎莊子浪叟誠爾徒爾當自取八千嵗今<lb/>
顛蹶矣人誰扶<lb/>
　　觀林洪範禹貢山川圖<lb/>
<pb n="KR4d0044_WYG_018-3a"/>
若昔文命熈帝虞大龜浮洛出元謨翍山瀉澤魑魅走<lb/>
四海砥定由天扶周摧嬴仆亂疆理壁中但得司空書<lb/>
先生始病學者惑為畫盈尺山川圖職方輿地在眼下<lb/>
地勢天文高下殊始驚六合可舒巻吾道指掌何難乎<lb/>
先生當時持此藝欲以稽古開天意命乖時背竟何為<lb/>
于今傳者為張宜宜生五十頭已白連蹇不為州郡辟<lb/>
朝廷何時舉行河合笑平當未精賾<hi>平當以經明禹貢舉行河</hi>
　　昨日風贈王舒<lb/>
<pb n="KR4d0044_WYG_018-3b"/>
昨日風今日雨門前泥坑昨夜土秋懐悽愴誰最多江<lb/>
南秀才洛下旅十年麻衣走南北飢寒不比倉中鼠悠<lb/>
悠暖日庇重雲舉頭看天不得語<lb/>
　　同永叔和介甫昭君曲<lb/>
漢家離宫三十六宫中美女皆勝玉昭君更是第一人<lb/>
自知等輩非其倫耻捐黄金買圖畫不道丹青能亂真<lb/>
别君上馬空反顧朔風吹沙闇長路此時一見還動人<lb/>
可憐怏怏使之去早知傾國難再得不信傍人端自誤<lb/>
<pb n="KR4d0044_WYG_018-4a"/>
黄河入海能郤來昭君一去不復回青冡消摧人迹絶<lb/>
惟有琵琶聲正哀<lb/>
　　子直攜雜文見過<lb/>
王孫少年敏於筆壯如驊騮勇鸇鶻揺毫裂簡殊多端<lb/>
因事陳詞不専一春風吹空花滿眼秋霜縮物寒吹骨<lb/>
元氣回復無常形四時變化豈定律斯文法天亦自然<lb/>
古來逹者猶識偏今君始冠便如此後日更老當誰先<lb/>
憶昔孟軻有遺語取之左右逢其源乃知述作繋根本<lb/>
<pb n="KR4d0044_WYG_018-4b"/>
根本苟盛枝條繁君能致身取不朽得世知吾得賢友<lb/>
　　戲題歐陽公㕔前白鶴<hi>歐云此鶴畏寒常于屋中養之</hi>
明公雙鶴未易知志在赤霄萬里外低頭啄泥不自聊<lb/>
拊翼向人幾可愛北風崩雲三尺雪側睨天池頗愁絶<lb/>
不忍鳬鴈争稲梁誤譏燕雀附炎熱答公厚意終一飛<lb/>
萬人仰首公看之<lb/>
　　大風<lb/>
嘈嘈大風起朔方白日不没天蒼蒼洞庭彭蠡半飛灑<lb/>
<pb n="KR4d0044_WYG_018-5a"/>
厚地圓天俱抑揚鵾鵬變化不可測風雲感㑹生羽異<lb/>
方春殺氣何時極生物悲愁少顔色<lb/>
　　同永叔哭聖俞<lb/>
子真之後千餘年人物寥落無幾傳聖俞晚出江海壖<lb/>
眉目自覺真神仙氣如陽秋和以妍文若河漢清且淵<lb/>
大鈞匠物豈强鐫飛黄絶塵寧俟鞭名為實賓道所捐<lb/>
才與時<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>行苦邅起草建禮衰可憐掌教國子寒無氈<lb/>
誰不富貴君重遷誰不耄期君疾蹎長松摧壑芝焚烟<lb/>
<pb n="KR4d0044_WYG_018-5b"/>
誰其尸之當問天遺草大小三千篇白玉落落珠聨聨<lb/>
此自可敵當世權物莫兩大猶信然我家江南再世前<lb/>
與君通家情有連見君縂角今華顛于我莫逆好巳偏<lb/>
今也已矣嗟絶絃涙如翻波正淪漣翰林文章日月懸<lb/>
鑿石銘徳埋九泉上書立後禄紹先分宅恤窮祭有田<lb/>
嗚呼豈非天下賢義不背死而苟焉念子可以無悁悁<lb/>
　　魯風二首時聞孔中丞卒<lb/>
太山之雲朝觸石清陰油油麗空碧塵生東田禾麥槁<lb/>
<pb n="KR4d0044_WYG_018-6a"/>
季女呼嗟待膏澤北風吹空不成雨中道無復見形迹<lb/>
嗚呼天高誰問天人今相説䜛風伯<lb/>
新甫之栢徂徠松枯根高齊千仭峯天令爾生禀剛直<lb/>
夀比王喬誰與同驚霆何時發巖底堅節青姿化為燬<lb/>
君不見蟠木但以左右為先容能令人意尚竒詭<lb/>
　　續楊十七輓蘓子美詩<lb/>
吾聞蘓侯不及識内嘉孤雄世難得文如翻波氣龍虎<lb/>
風雲晦明在頃刻中間流落自天意今雖暫困當永適<lb/>
<pb n="KR4d0044_WYG_018-6b"/>
忽傳長逝既巳矣知與不知同歎息曩者避地金馬門<lb/>
獻書著論驚上國材豪志劇少所有倐忽變化不可測<lb/>
結交必皆天下士朝廷見人退自斥指揮功名力可取<lb/>
城郭披露曽不惜廟堂諸公交口薦天子亦稱萬人敵<lb/>
中道齟齬空歸來扁州東浮問損益登臨姑蘓睨滄海<lb/>
憤歎始覺區中窄徉狂爛醉遺日月欲乘長風掛危席<lb/>
安期洪厓殊髣髴蓬萊方壺定可陟浩歌秀句凌斗牛<lb/>
至今紫氣猶融奕若人不應逐物化吳中好事先巳惑<lb/>
<pb n="KR4d0044_WYG_018-7a"/>
邇來安知非形解世上蜉蝣限畛域遺編逸藁尚多有<lb/>
但恐靈物隨變匿君當收拾藏永久毋以交情死生易<lb/>
　　大雨行<lb/>
日中驟雨海上來懸流滂沱正奔猛㘭堂舊乾不濡足<lb/>
回頭穿鑿成方井炎凉更代如恍惚明晦回環不俄頃<lb/>
地形天事無久長何况人情足馳騁君不見張耳陳餘<lb/>
刎頸交中道相捐豈終永<lb/>
　　錦繡溪行<lb/>
<pb n="KR4d0044_WYG_018-7b"/>
金霞巻風漾清碧翠藻玉沙相厯厯旌旗不動蛟龍眠<lb/>
空濛錦繡張春色五紋婉轉沈吟香時時飛出雙鴛鴦<lb/>
笑窺貝闕倚瑶瑟金華射天高下光海近蓬萊郤清淺<lb/>
星客浮槎莫輕返齋房幾日饜華芝瑶席香殘舞燕歸<lb/>
錦繡溪邉春幾許欲尋清淺醉芳菲<lb/>
　　送鄰幾之官兼遊天台四明見于詩中<lb/>
蓬萊謫仙頭半白揺揺去為江南客長風醉送浮海航<lb/>
宿雨自蠟登山屐山海使人行易迷君雖吏隠歸何時<lb/>
<pb n="KR4d0044_WYG_018-8a"/>
若攀琪樹亦相憶三鳥飛來寄消息<lb/>
　　襃信新蔡兩令言飛蝗所過有大鳥如鸛數千為<lb/>
　　羣啄食皆盡幕府從事往按視如言因作短歌記<lb/>
　　其實<lb/>
廣州竒禽鴻鵠羣勁羽長翼飛蔽雲嘯儔命侣自其職<lb/>
飲水棲林餘不聞今年飛蝗起東國所過田疇畏蠶食<lb/>
神假之手天誘𠂻此鳥乃能去螟賊數十百千如合圍<lb/>
捜原剔藪無孑遺厯尋古記未曽有細察物理尤應稀<lb/>
<pb n="KR4d0044_WYG_018-8b"/>
憶昔虞舜徳動天象為耕地鳥耘田聖時多瑞亦宜爾<lb/>
請學春秋書有年<lb/>
　　月夜聞唱歌<lb/>
滿城明月中宵白淮南唱歌如淮北春風忽起高入雲<lb/>
餘聲卻下盤阡陌南音俚曲自相知時復一笑情熙熙<lb/>
誰道幽蘭白雪好只見獨謡應獨悲<lb/>
　　寄楊彦文<hi>楊窮居呉中子與楊友貧無以贍作此見意</hi>
高冠長劍非一賢子獨困窮情可憐差池早為後曺掾<lb/>
<pb n="KR4d0044_WYG_018-9a"/>
坎砢復就東山眠昔者結交期白首邇來傾葢凡幾年<lb/>
窮轍決江竟寥濶緼袍共敝無由縁人生如處不如意<lb/>
自古富貴皆由天天門九重不可問咄嗟拊髀心拳拳<lb/>
　　寄范十九<lb/>
君毋走馬君竟走走馬蹶塊傷君手蹭蹬翻成折臂翁<lb/>
世間肯要三公否西郊敵騎非常壯年年犯邉殺邉將<lb/>
勁弓長劍如君徒始堪追逐青海上功名棄置時未可<lb/>
意氣激昻人所望側身萬里風雪寒無由贈子黄金丹<lb/>
<pb n="KR4d0044_WYG_018-9b"/>
　　劉涇州以所得李士衡觀察家寳硯相示與聖俞<lb/>
　　玉汝同觀戯作此歌<lb/>
李侯寳硯劉侯得上有刺史李元刻云是天寳八年冬<lb/>
端州東溪靈卵石我語二客此不然天寳稱載不稱年<lb/>
刺史為守州為郡此獨云爾奚所傳兩君盧胡為絶倒<lb/>
嗟爾于人幾為寳萬事售偽必眩真此固區區無足道<lb/>
　　和府公觀劉團練寳刀詩<hi>此刀新羅所貢上以劉正先為珧珌鐐琫制作</hi>
　　<hi>絶巧也</hi>
<pb n="KR4d0044_WYG_018-10a"/>
吾宗寳刀清如水東夷昔時獻天子孤光晝射滄海寒<lb/>
殺聲夜吼蛟龍起上為鐐琫下珧珌粲如珠璣耀朝日<lb/>
制度還存三代風精神未是塵中物祕藏武庫人莫窺<lb/>
外家將軍獨得之四方昇平竟未試流落功名翻可悲<lb/>
時無薛燭誰賞異廟堂宗工詩絶世丈夫要取萬里侯<lb/>
肯令神兵負詩意<lb/>
　　與聖俞君章樞言持國飲因以太公大刀王莽錯<lb/>
　　刀示之<hi>大刀長五寸半闊一寸正為刀形鑄作絶精巧其靣有古文三字上一字可曉曰齊</hi>
<pb n="KR4d0044_WYG_018-10b"/>
　　<hi>下二字不可曉其背為圜法錯刀長二寸厚四分金錯篆文兩字上曰一下曰刀又其下曰平五千</hi>
　　<hi>沂州民鑿地破古塚獲之各數十百枚稍為好事者購取王公和守沂州求得數枚以其一遺予</hi>
君不見九府圜法傾東鄰齊公大刀又日新君不見黄<lb/>
牛白腹蕩滄海亡新錯刀忽遽改一盈一虚更貿遷勢<lb/>
如流波不復還邇來上下各千嵗<hi>自太公至新室千嵗自新室至今亦千嵗</hi>
何異俛仰須㬰間王伯之事百存一况此錢刀握中物<lb/>
愚智共盡令人悲興廢相尋空史筆前有一樽酒浩歌<lb/>
為君夀君能識此當日醉身世悠悠復何有<lb/>
<pb n="KR4d0044_WYG_018-11a"/>
　　往年築青澗城各有得佩刀者莫知其何世物余<lb/>
　　按故史則赫連勃勃所鑄也所謂大夏龍雀者是<lb/>
　　矣客因以遺予為作七言詩<lb/>
赫連寳刀利且堅霜鱗錯落龍雀環當時鑄作妙一世<lb/>
赫赫似與天相連雷公祝融借光彩蓬飛中原鯨振海<lb/>
神物羞為不義屈一去人間向千載蛟蟠虎化自有時<lb/>
氣如投蜺世莫知力能提攜倚天外一埽雲霧君看之<lb/>
　　寒林石屏風<lb/>
<pb n="KR4d0044_WYG_018-11b"/>
屏風畫山皆任假寒林石屏自然者蒼紋紺脈亂交加<lb/>
短樹高枝自瀟灑觀者寧分畫與非但怪竒妙非人為<lb/>
又疑古苔著石瘦何得本末無纎遺桑田變海松柏死<lb/>
寒暑不及榮枯期佳哉大鈞育羣類埏鎔精巧無巨細<lb/>
天真通貎皆生成俗師筆墨那形似居人幽獨最相宜<lb/>
樸厚逺謝雕鏤姿城中雲母屏更好慎勿浪示豪家兒<lb/>
　　秋園行<lb/>
空園過霜無餘綠上有梧楸下蘭菊疎陰雖存不自蔽<lb/>
<pb n="KR4d0044_WYG_018-12a"/>
殘香已斷誰更續憶昔繁華今九秋天時人事略相侔<lb/>
放懐未能驚物化爛醉聊可為君謀<lb/>
　　槐陰<lb/>
都城廣陌如綺分緑槐左右結浮雲火輪東升又西没<lb/>
倒影参差朝復曛輕車重馬誰家子側肩相逢宻如蟻<lb/>
共看擇蔭須㬰間可憐争道尋常裏下有溝水日夜流<lb/>
年華視此俱悠悠<lb/>
　　春陰<lb/>
<pb n="KR4d0044_WYG_018-12b"/>
楚山春陰誰復數朝朝出雲暮暮雨高唐恍惚信有神<lb/>
晦明代謝今猶古蜀江渺渺水東流苦霧淒雨翻似秋<lb/>
日月高懸不可遇眼看卑濕令人愁<lb/>
　　桃源<lb/>
武陵谿水清無塵武陵桃樹花長春會買漁舟謝賔客<lb/>
來作武陵山下人秦人洞府晉人谿碧草紅桃處處迷<lb/>
流水至今堪悵望問津從古失端倪山川非復壼中見<lb/>
雞犬猶傳雲外啼頋視人間真敝屣為煩仙子託幽棲<lb/>
<pb n="KR4d0044_WYG_018-13a"/>
　　和永叔十二韻<hi>次韻</hi>
愛公猶愛屋上烏何况公家手種菊憶昔重陽醉共賞<lb/>
已落紗帽歡不足誰令繁霜逼芳意坐使嚴風巻餘馥<lb/>
主人于此情不淺上客方來强令束馬聲玲瓏揺玉環<lb/>
屨綦參差破苔緑重尋荒徑憶五栁因咏東籬憇茅屋<lb/>
巳憐歸鳥有真意更覺晨風傷局促引杯大釂傾玉壺<lb/>
擊節應非響喬木物華瞬息暫入夢世事蚊虻一過目<lb/>
浮邱接袂當鳳舉俗士歌驪真狗曲衣冠頃來塵土變<lb/>
<pb n="KR4d0044_WYG_018-13b"/>
形貌今者毛髪秃公詩乃使我㤀老逸調何由能繼屬<lb/>
　　今城寄仲弟<lb/>
共城稲秧如黍禾共城木少種竹多熟聞邇來風土美<lb/>
貧無置錐知奈何百門蒼翠太行麓百泉清泠淇水澳<lb/>
長安宦遊跬步到隠居鷄黍終年足人生早念少游言<lb/>
燕領莫矜飛食肉即今囊空未果歸且為黎侯歌式微<lb/>
寄聲好在久良苦異時自檝來迎汝<lb/>
　　田家行<lb/>
<pb n="KR4d0044_WYG_018-14a"/>
春耕高原不辭苦晚嵗離離滿百畆豈知輸稲如輸金<lb/>
始信種田虚種黍持黍易金入市行粳稻踴貴黍價輕<lb/>
十鍾一石亦不憚三時力農空自驚去年嵗荒食丰菽<lb/>
今年嵗豐彌不足物理悠悠難豫謀誰謂豐荒略相覆<lb/>
　　荒田行<lb/>
大農棄田避征役小農挈家就兵籍良田茫茫少耕者<lb/>
秋來雨止生荆棘縣官募兵有著令募兵如率官有慶<lb/>
從今無復官勸農還逐魚鹽作亡命<lb/>
<pb n="KR4d0044_WYG_018-14b"/>
　　戯作青甆香毬歌<lb/>
藍田仙人採寒玉藍光照人瑩如燭蟾肪淬刀昆吾石<lb/>
信手鐫花何委曲濛濛夜氣清且嫮玉縷噴香如紫霧<lb/>
天明人起朝雲飛髣髴疑成此中去<lb/>
　　櫻桃花開留徐二飲<lb/>
晨暉照屋清露晞櫻桃花房開欲齊繁花先得造物巧<lb/>
不與衆卉爭高低参差蕚蕚相照耀恍惚滿眼令人迷<lb/>
鳥驚風過若無意雲起雪飛空滿蹊仰攀濃香俯玩影<lb/>
<pb n="KR4d0044_WYG_018-15a"/>
應接不暇昏鴉棲流光易失動壯士斗酒相勞和天倪<lb/>
浩歌直欲并日夜醉耳不能分鼓鼙人間出處未嘗定<lb/>
暫雖㑹合終當暌子今躍馬至萬里脱略塵土排雲霓<lb/>
豫知明年花復發悵望君子無由携少年且作後日意<lb/>
更使封植驚淮西<lb/>
　　萬巻生<lb/>
白頭書生南國賢讀書萬巻夜㤀眠陋巷簞瓢未曽飽<lb/>
苦心獨行竟誰憐繙經遍窮十二等陳力夐過三千年<lb/>
<pb n="KR4d0044_WYG_018-15b"/>
莫笑青袍學士老太平能頌連中絃<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻十八<lb/>
</p>
<p>
</p>
  </div>
<div>
<head>公是集巻十九</head> <lb/>
    <p>
<pb n="KR4d0044_WYG_019-1a"/>
欽定四庫全書<lb/>
　公是集巻十九<lb/>
　　　　　　　　　　　　宋　劉敞　撰<lb/>
　五言律詩<lb/>
　　野望<lb/>
重陽去寥落小雪碧蒼茫獸起駭枯草鳥歸横夕陽薄<lb/>
雲低引白衰菊暗消黄佇立何為久愴人非故鄉<lb/>
　　蕪城閒望二首<lb/>
<pb n="KR4d0044_WYG_019-1b"/>
幽㝷古城上秋景日悽悽落照映原沒陰蟲當路啼隋<lb/>
宫變蕪蔓楚分失端倪自是傷亡國非闗醉眼迷<lb/>
春草忽更緑荒城陰霧滋風存鮑昭賦秋益宋生悲慨<lb/>
想秦兵出傳聞羽檄馳江湖嵗將晚空羡逐鴟夷<lb/>
　　夏晚<lb/>
閏餘時候早夏晚似新秋月出空堂靜蟬鳴深樹幽健<lb/>
逢鷹學習喜見火傾流早晚涼飈起重修白罽裘<lb/>
　　聴鐘<lb/>
<pb n="KR4d0044_WYG_019-2a"/>
陋巷客回轍夕陽鐘送秋寒聲滿空谷暝色下髙樓陡<lb/>
逐悲風起㣲兼逺角收旅懷傷急景聴此愧淹留<lb/>
　　野望<lb/>
江水不可越扁舟浮夕陽高秋露寥落逺樹出毫芒澗<lb/>
水清兼濁山苖緑映黄漁翁豈招隐何待唱滄浪<lb/>
　　觀南戍士卒作樂<lb/>
簫鼓軍中樂旌旗嵗晚過激昂雙劒舞慷慨萬人歌睥<lb/>
睨荆衡小騰凌虎兕多北風隨殺氣横絶洞庭波<lb/>
<pb n="KR4d0044_WYG_019-2b"/>
　　聞聖俞移官霅上以便歸養<lb/>
親老不擇禄此心如古人戴星捐吏事戲綵過鄉隣若<lb/>
下開新酌汀邊詠白蘋醉吟俱入手亦未負青春<lb/>
　　西域請平三首<lb/>
西域請都䕶崆峒獻凱歌兩階增羽籥萬里肅山河甲<lb/>
第旃裘少春宫苜蓿多雌雄雙匣劍棄置欲如何<lb/>
禦戎傳上策不戰屈人兵逐斷祁連臂何湏萬里城出<lb/>
車非逺畧高枕得昇平戰骨翻空死吁嗟壯士名<lb/>
<pb n="KR4d0044_WYG_019-3a"/>
單于貪漢物自古號天驕賜予金銀貴行來玉帛遥悲<lb/>
傷賈太傅慷慨霍嫖姚慟哭辭新第英雄未可招<lb/>
　　雪後登觀風樓<lb/>
雪帶郊原闊城横碧玉齊夕陽寒似落逺樹望如迷旅<lb/>
鴈情更急棲鳥飢亂啼强歌非郢客竟日戀危梯<lb/>
　　開竹下小徑招君章<lb/>
翠竹生無數蕭蕭一徑新陰繁催短日地僻斷飛塵磐<lb/>
石兼容客幽禽不避人君能爛漫醉當及七賢真<lb/>
<pb n="KR4d0044_WYG_019-3b"/>
　　贈刁十八自蜀還鄉昔與此君别於福唐<lb/>
瘴海三年别巴山萬里迷相逢忻邂逅即事恨睽攜夢<lb/>
減清江外愁寛太白西知君偃鄉墅巳忘子規啼<lb/>
　　送李監丞致仕還鄉<hi>前漳州縣尉</hi>
耄期吏隐倦歸去上恩榮國子瞻師保鄉人慶父兄揮<lb/>
金慰游舊擊壤傲昇平逺笑吴門叟何為變姓名<lb/>
　　懷陳州舊居所種桐寄黄翁<lb/>
忽憶南軒樹春風空復來陳亡韶已矣孔老鳳悠哉不<lb/>
<pb n="KR4d0044_WYG_019-4a"/>
作溝中斷應隨㸑下灰舊居阡陌並君到為徘徊<lb/>
　　荷華<lb/>
水國非人境芙蕖五月秋亂香清宿醉濃豔破征愁魚<lb/>
戲都堪數鷗飛絶自由㑹湏窮一賞詰曲任扁舟<lb/>
　　七月二日<lb/>
西風入庭樹天氣颯然秋細雨纔成潤高雲淡不流平<lb/>
分感一葉逺興憶扁舟蟋蟀何湏急羇人始欲留<lb/>
　　秋雨所居漏濕<lb/>
<pb n="KR4d0044_WYG_019-4b"/>
皇天不愛物風雨害秋成未恨泥塗辱端憂柱石傾淹<lb/>
留驚嵗宴堅臥悵雞鳴吾道還如此商歌天未明<lb/>
　　秋雨<lb/>
采蕭逼晚嵗飛雨度高雲暝色空牕見秋聲墜葉聞過<lb/>
螢低似滅逺岫望如分蟋蟀悲虚織輕絲競欲棼<lb/>
　　始凉<lb/>
北風吹過雨晚景留新秋高臥來一笑如棼寛百憂精<lb/>
神露鷹隼意氣激驊騮自覺亦飛動江湖思逺遊<lb/>
<pb n="KR4d0044_WYG_019-5a"/>
　　八月旦始凉<lb/>
騷騷北風急杳杳白雲飛江漢波新起蒹葭露欲睎狂<lb/>
歌聞鳳鳥楚製見荷衣歴歴先賢趣南浮亦庻幾<lb/>
　　重到謝氏園亭寄裴博士俊叔王主簿宗傑<hi>時裴往淮</hi>
　　<hi>南王詣京師</hi>
徘徊逺林下幽草為誰芳前日同遊客今朝俱異郷東<lb/>
風雖淡蕩陳迹似淒涼何用江千里春心故易傷<lb/>
　　送晁殿丞僉判鄭州<lb/>
<pb n="KR4d0044_WYG_019-5b"/>
世徳緇衣美天倫玉樹温于君如舊識曽子欲奚言東<lb/>
里賢能宅成臯戰伐原從容訪耆老遺蹟尚多存<lb/>
　　檀州<hi>正月二日</hi>
窮谷回看盡孤城平望遥<hi>自古北口山至此都盡</hi>市聲衙日集<hi>此州</hi>
<hi>衙日市集</hi>海葢午時消<hi>毎旦海氣如霧至午消盡士人謂之海葢</hi>冠帶才通漢山<lb/>
川更入遼春風觧氷雪最覺馬蹄驕<lb/>
　　雨中聞鐘<lb/>
疎鐘不隔雨迢遞入重城倦客未能寐歸禽初不驚霏<lb/>
<pb n="KR4d0044_WYG_019-6a"/>
微通暮色颯沓隱秋聲簾幕鮮風起明朝應早晴<lb/>
　　珍簟<lb/>
珍簟平鋪水珠簾半捲風勞生高枕裏多事劇棋中性<lb/>
僻非朝隱民淳頼嵗豐翛然對松菊但覺訟庭空<lb/>
　　蟬<lb/>
微軀定誰恨清嘯不知勞屈宋悲秋苦夷齊臥隐高風<lb/>
林含咽絶露葉動蕭騷何必催揺落人今巳二毛<lb/>
　　臨雨亭<lb/>
<pb n="KR4d0044_WYG_019-6b"/>
秋至感人思登臨成惘然浮雲帝鄉外落日古城邉歸<lb/>
鴈聲相别幽花色可憐名山負獨往觸物見徂年<lb/>
　　同梅二十五飲永叔家觀所抄集近事<lb/>
陶公一畆宅尤愛北牕風心逺地成僻客來樽不空觀<lb/>
書太史氏全性市門翁予亦何為者于兹清賞同<lb/>
　　伏波<lb/>
伏波志慷慨南涉武溪深銅柱功一跌壺傾悲至今吾<lb/>
聞威四海亦有失前禽試察兩階舞應如丹浦心<lb/>
<pb n="KR4d0044_WYG_019-7a"/>
　　客有遺予注輦國鸚鵡素服黄冠語音甚清慧此<lb/>
　　國在海西距中州四十一萬里舟行半道過西王<lb/>
　　母三年乃逺番禺也<lb/>
四十萬里外孤舟天與隣應誇王母使更遇越裳人素<lb/>
質宜姑射黄冠即羽民那将籠禽比蕭灑絶埃塵<lb/>
　　九月十四日于雍熙院為舅氏齋設作<lb/>
他時傷逺别渭北遽成悲今作終天恨悠悠奈我思平<lb/>
生華屋處回首不勝悲寂寞西州路何堪再到時<lb/>
<pb n="KR4d0044_WYG_019-7b"/>
　　晦日<lb/>
是月佳遊勝兹辰舊俗同㑹湏陶一醉相與送諸窮江<lb/>
栁参差緑林花㸃染紅春期猶大半作意競東風<lb/>
　　新蟬<lb/>
五月微隂始鳴蟬高樹幽倚風偏送曉迎露欲先秋孤<lb/>
管清兼濁幺絃斷復留年華自當爾羇客浪多愁<lb/>
　　和江學士聞蟬<lb/>
微陰變潛律濃霧引疎音時化能無感清吟獨有心蕭<lb/>
<pb n="KR4d0044_WYG_019-8a"/>
條映落日斷續響中林秋風忽滿眼嘆息嵗華深<lb/>
　　寄隱直<lb/>
避人非故土帶郭喜幽居淺俗情多畏新知意尚疎負<lb/>
暄勝構火汲井足滋疏二物関身外悠悠謝里閭<lb/>
　　寄袁陟<hi>與陟去年約夏初相見時陟自蜀江下南郡</hi>
巫峽行雲外春江落日邉隔年雞黍具萬里孝亷船逺<lb/>
道比何若相思長𣺌然郢中輕白雪逸響待君傳<lb/>
　　寄范佑之<hi>時病似狂</hi>
<pb n="KR4d0044_WYG_019-8b"/>
吾子世罕識他時醒亦狂由來韻高逸固自得軒昂阮<lb/>
籍哭道路接輿歌鳳凰之人亦豈病相嘆不能忘<lb/>
　　寄王二十<lb/>
累累煩書札悠悠感别離平生義繾綣相憶路逶迤羇<lb/>
旅老将至江湖天一涯佯狂人事絶乗興爾難期<lb/>
　　寄蘇州張六<lb/>
西風入簾幕游子念江湖丹橘垂珠實肥魚薦玉腴他<lb/>
時肯招隱快意欲乗桴物色煩相候佯狂興不無<lb/>
<pb n="KR4d0044_WYG_019-9a"/>
　　寄隱直<hi>時寓汝州僧舍予亦居輦寺</hi>
俱為異鄉客似伴老僧禪虚室矜生白時流笑草𤣥嵗<lb/>
寒差自若生理直翛然無術能乗興蒼茫欲雪天<lb/>
　　寄張獻臣<lb/>
締交從若水百里絶相過平日相離索期年見揣摩從<lb/>
容席上客清絶郢中歌擬屬陽春和伊予獨在薖<lb/>
　　寄張晉卿時棄官還家<lb/>
聞道新安尉清<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>只自如歸來陶令賦養性子真書情<lb/>
<pb n="KR4d0044_WYG_019-9b"/>
在交遊厚心于仕進疎人憂棄妻子獨入剡中居<lb/>
　　寄范佑之<lb/>
范子三年别長安北望深相知非勢利寄信各浮沉勇<lb/>
鋭百夫敵軒昂萬里心何時殺羣賊自取肘邊金<lb/>
　　寄梅山陰<lb/>
縣與吳門近居家識舊游山回江表盡水入鑑中流勝<lb/>
事皆高古詩懷易滿眸春風花又發能寄北人不<lb/>
　　寄蘇頌兄弟<lb/>
<pb n="KR4d0044_WYG_019-10a"/>
秋風生眼前客子思悠然羇旅獨無友别離私自憐賦<lb/>
甘傖父誚詩許俗人傳他日梁王客偏懷太子賢<lb/>
　　寄因甫<lb/>
昔别大梁下至今三嵗餘豈無萬里使不寄一行書風<lb/>
俗與時薄交游于義疎知君淡如水非是故忘予<lb/>
　　寄張仲謀<lb/>
張也真吾友今年見老成自彊雖不息積習亦諸兄曲<lb/>
講聞師汎題詩使客驚莫如班定逺投筆笑諸生<lb/>
<pb n="KR4d0044_WYG_019-10b"/>
　　和直孺夜涼<lb/>
急雨逐雲過微風吹月生寥寥天宇濶粲粲葛衣輕展<lb/>
轉漏将永昭回河正横秋槎舊有信忽憶汎滄瀛<lb/>
　　送楘州王學士<lb/>
春草碧将歇江南鶯亂飛王孫去有適綵服粲生輝古<lb/>
郡富山水斯人歌海沂惟應布寛詔談笑樹風徽<lb/>
　　素屏<lb/>
簡拙違時好丹青謝爾工坐看居士室想見古人風當<lb/>
<pb n="KR4d0044_WYG_019-11a"/>
戸月常入過春霜未融物情忌太白少自晦塵中<lb/>
　　城樓望春<lb/>
高樓新雪後春意已端倪遶石泉聲急圍城栁色齊滯<lb/>
流貪適興幽僻嬾招攜舊種桃千樹春遊豫恐迷<hi>桃谷在樓</hi>
<hi>下</hi>
　　送邵武張學士<lb/>
待詔勤穿履承明厭直廬一麾從此去千騎上頭居嵗<lb/>
事畬田早風謡鴂舌餘班春急乗傳知不為鱸魚<lb/>
<pb n="KR4d0044_WYG_019-11b"/>
　　野思<lb/>
野色行行逺春輝樹樹繁看花頻落帽聼鳥久能言遣<lb/>
興惟詩句開懷獨酒樽誰能顧名利終嵗不窺園<lb/>
　　訪楊異寺丞<hi>楊所居在城外甚多雅致</hi>
三徑向松菊始疑元亮居但多栁五樹復對隼雙旟相<lb/>
識是傾葢劇談能起予樵蘇不用㸑耳目且清虚<hi>楊新得鬱</hi>
<hi>林州</hi>
　黄寺丞風雨中見過<lb/>
<pb n="KR4d0044_WYG_019-12a"/>
節物重陽晚風雲萬里陰君來慰孤憤語次豁愁心名<lb/>
下如舊識人間仍陸沈獨醒感庭菊蕭索萬黄金<lb/>
　　送洛南周寺丞<lb/>
不知商洛道空慕紫芝歌從事老将至送君情獨多雙<lb/>
鳧尚方去駟馬故鄉過想見揮弦樂春風初扇和<lb/>
　　弔南宜守尉<lb/>
百越誰生禍南宜遂不師干戈傷耋老守尉死城陴荒<lb/>
洞招魂逺官軍請救遲弱妻携稚子嗟爾欲何之<lb/>
<pb n="KR4d0044_WYG_019-12b"/>
　　弔亡卒<lb/>
厲俗侵王畧祅冤積楚氛民荒誰念亂功敗失圖勲天<lb/>
子憂南土戈船促大軍何時收爾骨委祭越江濆<lb/>
　　和楊備國愽弔屈原<lb/>
知音不恨逺異代忽同聲靈魂自識路幽遇亦含情<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>
記屬揚子臨淵悲賈生鬲文激頽俗㑹使衆人清<hi>楊前嵗夢</hi>
<hi>中作詩後數月招除歸守既署事過謁屈平祠相見物色如夢中所覩作文祭之刻之于石</hi>
　　聞夏太尉自長安徙備西邉<lb/>
<pb n="KR4d0044_WYG_019-13a"/>
防秋未得還戰士出長安地利山河險天時闗塞寒𦍑<lb/>
夷避飛将天子倚良翰見説成功近秦中意似寛<lb/>
　　三月四日上方寺送隨州十一屯田<lb/>
載酒憐春盡尋芳到翠微緜緜芳草逺颺颺雜花飛俯<lb/>
仰悲陳迹淹留恨落暉青楓千里目那復送将歸<lb/>
　　嘯臺<lb/>
尚有高臺在遺名幸未空不時嗟眼白失所念途窮已<lb/>
矣先生意蕭然烈士風清芬定誰嗣漫嘯白雲中<lb/>
<pb n="KR4d0044_WYG_019-13b"/>
　　日晚夜歩過孫監丞<lb/>
幽居巷南北雞犬略相聞乘興偶有適杖藜聊復勤高<lb/>
城秋草落宻樹夕光曛微爾開三徑悠悠麋鹿羣<lb/>
　　浮舟西陽池中<lb/>
愛水都成癖浮舟不厭頻寒泉清見底刳木畧容人故<lb/>
故乘流往飄飄得意真槎頭尺許地鷗鳥欲相馴<lb/>
　　乏酒<lb/>
揺落偏悲客清寒昜中人寂寥那自守淡泊亦殊真浮<lb/>
<pb n="KR4d0044_WYG_019-14a"/>
俗仍皆醉虚談浪飲醇高歌傲燕市忽憶重千鈞<lb/>
　　西戎乞降<lb/>
南國傳消息西戎送好音懷柔知帝力啟佑亦天心御<lb/>
酒葡萄逺離宫苜蓿深仍聞編舊里五嶽望君臨<lb/>
　　壽山<hi>在中京南云多老人往往百餘嵗</hi>
白隰見層峯<hi>白隰即中京</hi>巉巖倚碧空上多千嵗木下有百<lb/>
年翁櫟社不材永東陵非義終<hi>太史公云盜跖日殺不辜竟以夀終</hi>吾聞<lb/>
仁且夀故在太平中<hi>爾雅距齊州以東至日出為太平太平之人仁也</hi>
<pb n="KR4d0044_WYG_019-14b"/>
　　山寺<lb/>
野竹檀欒翠孤峯杳靄青山樓隨詰曲石路上青冥雲<lb/>
色移時合鐘聲隔水聼似聞堪避世遊子未嘗經<lb/>
　　城南泛舟三首<lb/>
乗興隨所適出郊聊汎然青波能照髮白鷺巧迎船老<lb/>
樹悲秋雨高風急暮蟬孤城隐不見落日暝浮烟<lb/>
不踏城南陌從春及素秋蕭條非復昔顧眄莾堪愁白<lb/>
露蒹葭老清風蘭杜幽佯狂驚楚俗應識棹夷猶<lb/>
<pb n="KR4d0044_WYG_019-15a"/>
高岸看為谷通波幾覆城橧巢非太古野俗競偷生雨<lb/>
逐行雲過山依返照明楚歌揺落際更動北歸情<lb/>
　　斁除蘇州掾<lb/>
三年不相見萬里比何如聞道詞曹掾新承選部書弓<lb/>
裘傳習在簪笏抗塵初努力人間世毋為薄詔除<hi>叔父初任</hi>
<hi>鏑㕔及第思亦修進士業皆在蘇州故畧見意第五句中</hi>
　　黄州臨臯亭<lb/>
春秋黄子國楚越穆陵闗比屋皆編竹孤城半踐山岸<lb/>
<pb n="KR4d0044_WYG_019-15b"/>
泥觀虎迹雲水暗荆蠻三入承明客那能鬢不斑<lb/>
　　暴雨<lb/>
山晚雲霧合江秋風雨多憑夷何事舞楚水忽翻波黯<lb/>
黯夕陽盡翩翩暮鳥過輕舟送兩槳聞唱石城歌<lb/>
　　驟雨<lb/>
炎日大冶沸清風愁意蘇黒雲過山岳白雨覆江湖彷<lb/>
彿鬼神戰騰凌車騎趋森然異氣象真復慰泥塗<lb/>
　　夏夜暴雨<lb/>
<pb n="KR4d0044_WYG_019-16a"/>
大暑積炎夏沈陰昬楚天疾雷五河裂飛電萬星懸漲<lb/>
澤通南國孤城鬭百川似傳黄鳥語欲反濯龍淵<lb/>
　　久雨<lb/>
秪憶風回雪俄驚地出雷沈隂連甲子春事總歸來湖<lb/>
水寒侵夜江雲去復回開年厭卑濕不待熟黄梅<lb/>
　　久雨二首<lb/>
江雨黄梅實湖雲起蟄龍寒生夜牀簟聲絶暮山鐘藥<lb/>
裹添新粉書編坼舊縫雖知恨卑濕涼夜尚吾容<lb/>
<pb n="KR4d0044_WYG_019-16b"/>
頗憶家居日朝眠一事無邇來趨幕府曙雨踏泥塗城<lb/>
郭飛鳴鶴階除戲浴鳧秋風殊不逺行欲問江鱸<lb/>
　　茶山送道粹<lb/>
海上相逢少山中别恨多浮雲自向闕秋水更増波攜<lb/>
手意不盡班荆情若何徘徊强一醉且勿奏驪歌<lb/>
　　招晉卿時晉卿到丹陽<lb/>
識心非識面常恨不相從那作經年别曽無一日逢興<lb/>
來清剡雪吟出暮山峯浄埽門前路期君馬繫松<lb/>
<pb n="KR4d0044_WYG_019-17a"/>
　　女郞臺<lb/>
城郭臨湖盡樓臺此地偏動揺浮積水高絶近諸天應<lb/>
接都無暇虚空足悟禪塵中故易厭興盡惜回船<lb/>
　　閔雨<lb/>
風伯㑹何憾高雲不少留聲如鬼神過勢巻日星浮河<lb/>
漢漠無象魚龍方自憂古書難盡信雩舞竟悠悠<lb/>
　　砧婦<lb/>
清霜石上乾孤響耳中酸嵗逼秋芳盡風量板屋寒君<lb/>
<pb n="KR4d0044_WYG_019-17b"/>
行自悠逺妾意亦艱難此夜闗山月應知帶日寛<lb/>
　　李太傅輓詞三首<lb/>
數聞伏閣議屢上薦賢書任重道空逺名榮身反疎異<lb/>
鄉悲鵩鳥清詔隔公車招隐真虚語江湖萬里餘<hi>漢清詔使</hi>
<hi>以故大夫為之</hi>
報國念推轂逢憂甘噬臍孤鳴一垂翅舉俗競吹齋山<lb/>
鬼離居逺靈魂失路迷天高不可問愁意日淒淒<lb/>
識理未曾誤疾邪惟過深豈忘事反覆不忍俗浮沈去<lb/>
<pb n="KR4d0044_WYG_019-18a"/>
國尚回顧埋名方自今異時山水意惻惻弔鳴琴<hi>予殿試程</hi>
<hi>文特為君激賞署天下第一議者乃皆决</hi>
　　魯拾遺輓詞二首<hi>君晉初狀元及第至其曽孫始塟</hi>
市朝非故日年代屬傳聞始兆滕公室來觀季子墳埋<lb/>
名書故事編簡屬遺文苦恨相如賦俱隨諫草焚<lb/>
西晉登賢日東堂第一人競推天下士爭辟幕中賓故<lb/>
國無喬木流風及搢紳新阡廣陵上荒草欲含春<lb/>
　　庶幾堂<lb/>
<pb n="KR4d0044_WYG_019-18b"/>
閉門吾自足況亦近墻東滴滴階鳴雨梢梢竹過風緑<lb/>
苔侵杖屨秋色近梧桐高臥殊多興詩成寂寞中<lb/>
　　晝寢<hi>予自注云甲子四月十七日午時作據甲子為元豐七年公是年屬□奏乞以宅為寺疾</hi>
　　<hi>愈僦居城中</hi>
井逕從蕪漫青藜亦倦扶百年惟有且萬事總無如<hi>詩載</hi>
<hi>芟匪且有且注且此也梵志出家白首而歸鄰人見之曰昔人尚存乎梵志曰吾猶如也昔人非昔人也</hi>棄<lb/>
置焦中鹿<hi>列子穆王篇鄭人有薪于野者遇駭鹿擊而斃之恐人見之也遽而藏之隍中覆之以焦</hi>
<hi>不勝其喜俄而遺其所藏之處遂以為夢焉順塗而詠其事旁人有聞者用其言而取之既歸告其室人曰向</hi>
<pb n="KR4d0044_WYG_019-19a"/>
<hi>薪者夢得鹿而不知其處吾今得之彼直真夢者矣室人曰若将是夢見薪者之得鹿耶詎有薪者耶今真得</hi>
<hi>鹿是若夢之真耶夫曰吾據得鹿何用知彼夢我夢耶</hi>驅除屋上烏<hi>此掃除外累也劉向説苑</hi>
<hi>愛其人者兼屋上之烏杜詩主人屋上烏人好烏亦好</hi>獨眠牕日午往往夢華胥<lb/>
<hi>列子黄帝篇帝退而閒居大庭之館齋心服形三月不親政晝寝而夢逰于華胥氏之國</hi>
　　延州沈待制輓詞<lb/>
詩書謀國體談笑卻邉塵巳矣今成昔歸來悲故人餘<lb/>
忠焚諫草遺恨畫麒麟禁角聞鼙鼓能無憶虎臣<lb/>
　　祠部王郞中送山水枕屏作<lb/>
<pb n="KR4d0044_WYG_019-19b"/>
枕上萬峯合蒼蒼驚夢魂如浮武林水臥向桃花源杖<lb/>
屨幾時士茅茨何處村悠然獨往意欲問復忘言<lb/>
　　城樓望水<hi>是日龍掛影</hi>
逺水全無地高城畧近天龍吟忽半見虹飲競相鮮魚<lb/>
鼈争乗渚兒童狹濟川秋風只昨日物意已蕭然<lb/>
　　送南昌郭主簿<lb/>
楚劒炟照地梅真從吏鄉簿書非急務鴻鴈試高翔貍<lb/>
品牛尾貴茶牙鷹𤓰長因君訪風土游子不能忘<lb/>
<pb n="KR4d0044_WYG_019-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_019-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻十九<lb/>
</p>
<p>
</p>
  </div>
<div>
<head>公是集巻二十</head> <lb/>
    <p>
<pb n="KR4d0044_WYG_020-1a"/>
欽定四庫全書<lb/>
　公是集巻二十<lb/>
　　　　　　　　　　　　　宋　劉敞　撰<lb/>
　五言律詩<lb/>
　　戯和同年時在薦福寺<lb/>
逃暑涓涓酒開襟細細風過雲催急雨落日澹秋空樹<lb/>
影經行熟泉聲笑語通少年興不淺寧與老人同<lb/>
　　鍊丹井<lb/>
<pb n="KR4d0044_WYG_020-1b"/>
丹成人已去泉在月空沉輕舉非吾事泓澄似客心飲<lb/>
雖資一腹貪不近千金更愛雙桐好曽非惡木陰<lb/>
　　水齋<lb/>
野塘春水平間客自揚舲鷗鷺時相近波濤亦俯聼榜<lb/>
歌漁父曲醉讀屈平經便欲從兹去秋河泛客星<lb/>
　　長蘆口<lb/>
泱漭東流白微茫逺嶼青風飈萬里浪性命一浮萍飛<lb/>
鳥戢倦翼潛蛟浮暗腥由來限南北天意亦冥冥<lb/>
<pb n="KR4d0044_WYG_020-2a"/>
　　登東城樓二首<lb/>
揺落客愁亂登臨秋色空溪流寒更碧霜樹晩増紅曠<lb/>
野駐殘日虚軒來朔風懷歸復感别不語向征鴻<lb/>
高樓望不極野興逺相宜宇宙一長嘯山川多所思薄<lb/>
寒才勝酒短景不禁棊俯仰哀羣動遼遼見爾為<lb/>
　　送人之嶺南<lb/>
君去炎方逺行行萬里餘漸驚南瘴酷益見北人疎山<lb/>
谷藏雄虺谿潭養鱷魚秋風鴈不到何處俟歸書<lb/>
<pb n="KR4d0044_WYG_020-2b"/>
　　城樓避暑<lb/>
積水動微吹高樓浮薄陰登臨倦非土瀟灑勸披襟滌<lb/>
滌原野曠熹熹城郭深浮雲空蔽日無意欲為霖<lb/>
　　寄内<lb/>
風雨驚春老山川入夢遥此時看破鏡何處正吹簫舊<lb/>
種萱叢碧新歸燕語嬌佳期漫自笑不似浙江潮<lb/>
　　送祖學士使北<lb/>
漢廷用五餌無復請長纓猶是輶軒使時通絶域情山<lb/>
<pb n="KR4d0044_WYG_020-3a"/>
川資覽眺戰伐想縱横不負四方志那辭萬里行<lb/>
　　聞張六復棄官歸<lb/>
應懐折腰辱復作棄官行頗似陶彭澤兼疑尚子平兵<lb/>
戈未消散盜賊苦縱横余亦存邱壑相期作耦耕<lb/>
　　螢<lb/>
翩翩豈自知厯厯眩羣飛故作穿疎牖時來鍳薄帷助<lb/>
明清夜永除害一身微秋草隋宫路茫茫舊賞非<lb/>
　　送簽判雍祕丞還朝<lb/>
<pb n="KR4d0044_WYG_020-3b"/>
我有幕中士名高天下聞方從玉堂召欲就子虚文相<lb/>
得已非早送歸寧易分期君望此府急自致青雲<lb/>
　　定水二首<lb/>
定水涵空碧羣山凝逺嵐淵魚頗易得菱實最餘甘曠<lb/>
野應人語凉風快酒酣誰云陵谷換自此識南潭<hi>唐刺史陸</hi>
<hi>長源時汝有南潭孟郊集有詩今疑此地是</hi>
此地去人近向來幽賞違使君留隼斾烟水浄魚磯秋<lb/>
入冷蛩急波明白鷺飛異時江漢興撫事更懐歸<lb/>
<pb n="KR4d0044_WYG_020-4a"/>
　　索米<lb/>
索米東方朔端居陸士衡書仍聞北闕賦亦讓南傖感<lb/>
激秋風起提攜夜劍横南軍敗王畧誰事請長纓<lb/>
　　自屯田歸望山别墅<lb/>
岱陰宿雨霽汶北秋風過獨往予所慕躬耕人謂何林<lb/>
間雞黍具日慕漁樵歌郤望青山郭應知惆悵多<hi>古詩夕宿</hi>
<hi>青山郭日上青山上青山不可上步步常惆悵</hi>
　　送高處士歸豐邑别墅<lb/>
<pb n="KR4d0044_WYG_020-4b"/>
不及西京盛空知鄠杜間衣冠為我累邱壑羡君還隴<lb/>
麥逢春秀林花着雨斑雞豚社下醉多與謝南山<lb/>
　　射雕<lb/>
將軍樂射雕壯士挟烏號影捩重雲静聲翻一箭高獵<lb/>
酣生鼻火空濶散風毛快意中原㨗何辭汗馬勞<lb/>
　　和楊襃雨中見寄二首<lb/>
佳雨雲龍㑹高堂河漢聲驅除三伏過埽蕩九衢清造<lb/>
物不無意為霖真有情憐君獨高臥亹亹向羣生<lb/>
<pb n="KR4d0044_WYG_020-5a"/>
明暗變牕色蕭騷翻樹聲閉門無所詣高枕有餘清櫪<lb/>
馬正局迹韝鷹多逺情分明動秋興似欲惱潘生<lb/>
　　貰酒<lb/>
小徑入村塢風帘拂暮霞桃源還可宿樽酒亦容赊舉<lb/>
眼青山秀隨松白露斜尋常出郊少未醉莫還家<lb/>
　　張學士送酒<lb/>
秋風埽飛葉客子鬢垂斑好事煩攜酒懐情惬閉闗坐<lb/>
看凉月墮醉送暮鴻還後日相思意蕭蕭叢菊間<lb/>
<pb n="KR4d0044_WYG_020-5b"/>
　　朱橋<hi>鹿兒館前</hi>
朱橋栁映潭忽見似江南風物依然是登臨昔所諳犬<lb/>
聲寒隔水山氣晩成嵐留恨無人境幽竒不盡探<lb/>
　　閏月朔日寄府公給事二首<lb/>
良閏百年逢<hi>自周廣順至今再閏正月</hi>佳辰獻嵗同春應隨北斗天<lb/>
與緩東風栁帯参差翠花英㸃染紅韶華供醉眼未負<lb/>
黒頭翁<hi>紅翠府公宅歌舞者名</hi>
嘉月重非常芳期及載陽卻因春意晩得見嵗華長餘<lb/>
<pb n="KR4d0044_WYG_020-6a"/>
雪留寒色新梅著早香祗應勤一醉持以答風光<lb/>
　　晦日自薦福院泛舟上女郎臺<lb/>
晦日疑春晩佳辰强客㳺放船無用楫置酒不驚鷗牽<lb/>
率㤀多病登臨亂百憂繁陰欺白日容易暮雲浮<lb/>
　　新鴈二首<lb/>
逢時志萬里非為稲粱謀眇眇江漢阻蕭蕭霜路秋知<lb/>
機自有素側翅莫多愁風起浮雲暮空看片影流<lb/>
萬里南飛鴈今年復此逢自難隨燕雀非不病秋冬風<lb/>
<pb n="KR4d0044_WYG_020-6b"/>
急聲高下雲深影疊重江湖雖異土汎汎爾能容<lb/>
　　白河逢鴈<lb/>
白河見歸鴈顧我影徘徊憶昔從此逝相看經嵗回春<lb/>
生聊自樂鄉近不湏哀為問經南國能無尺素來<lb/>
　　雪中鴈<lb/>
萬里羽毛弱經時霰雪紛江湖更何取天地正同雲影<lb/>
困低如落聲悲逺似聞識時端北向送目感離羣<lb/>
　　燈花<lb/>
<pb n="KR4d0044_WYG_020-7a"/>
寒燈不及鄰花豔競爭新重疊芝三秀分明桂半輪東<lb/>
風誰變律芳意自驚春流玩堪通夕長眉莫效顰<lb/>
　　王秀才自蜀之京留月餘歸南都<lb/>
相逢暫相會又向睢陽行險夢尚存蜀緇衣空厭京故<lb/>
園見樹喜舊友出郊迎幸去君家近飛鴻時寄聲<lb/>
　　哀王十三都官<lb/>
把臂猶昨日如何長不歸賓天亦有似招隠固疑非玉<lb/>
折謝庭樹綵餘萊子衣永懐想平昔涕下不能揮<lb/>
<pb n="KR4d0044_WYG_020-7b"/>
　　始秋二首<lb/>
暑兼流火逝秋共北風迴嵗晏蒹葭色宵征蟀蟋哀平<lb/>
分感揺落留滯悵徘徊知負滄洲約枯槎八月來<lb/>
秋色忽已改旅程殊未央水雲含變態山雨送凄凉杳<lb/>
杳青楓暮菲菲白芷香多才悲宋屈揺落近滄浪<lb/>
　　送張器判官<hi>此君自初登第至今二十餘年某縂角時盛聞其名</hi>
王國推多士聞名二十年白頭傾敝葢珠履尚賔筵禮<lb/>
樂期先進功名望昔賢激昻知已晩意氣歘飄然<lb/>
<pb n="KR4d0044_WYG_020-8a"/>
　　隠直感秋思南游予欲北還未得<lb/>
櫪馬常嘶北邉鴻郤願南一時秋氣感兩地物情諳俗<lb/>
怪𤣥尚白自疑青出藍何當鹿門隠數就徳公談<hi>隠直書云</hi>
<hi>故交同學皆已軒騰</hi>
　　始聞鴈<lb/>
長風送羽翼千里逐陽和朔漠應飛雪江湖始見波識<lb/>
時機不淺愁旅叫空多勿以稲梁故早飛乘網羅<lb/>
　　府公説牡丹盛開是日逼晩意不及觀<lb/>
<pb n="KR4d0044_WYG_020-8b"/>
落日含明艶輕風襲煖香傳聞亂人意相見㺯春光醉<lb/>
裏嵗空晏愁中夜未央異時驚麗絶秉燭正難㤀<lb/>
　　與楊十二廷評同登城東門<lb/>
緑樹浮萍合青山晝障開登臨共今古壯觀雜歡哀長<lb/>
日消棊局微風引酒杯浮雲滿西北容易雨飛來<lb/>
　　春暮聞鶯<lb/>
醉裏春空盡江邉客未歸可憐鳴晛晥似欲訴芳菲珍<lb/>
樹移時語殘花入眼稀離居亦幽獨求友莫相違<lb/>
<pb n="KR4d0044_WYG_020-9a"/>
　　除日雪<lb/>
迎年椒獻頌駐臘雪留寒偏坐春華早微増暮景寛瓊<lb/>
瑶九城闕玉帛萬衣冠欲書甘泉會他時盛暑看<lb/>
　　秋鶯<lb/>
高舉慕求友翩然辭谷中那知改春序又復到秋風節<lb/>
物感歸燕異聲嗟逺鴻歸非今正好霜露脱梧桐<lb/>
　　凉夜露卧<lb/>
風露清相襲銀河湛不流澄輝亦終夕爽氣特先秋高<lb/>
<pb n="KR4d0044_WYG_020-9b"/>
臥自微尚冥煩嗟倦游不眠計萬事出處竟悠悠<lb/>
　　空釣得魚<lb/>
持鈎非有釣吾猶臧丈人何知引纎繭忽復得潛鱗獨<lb/>
樂意逾適儻來情亦真君看渭旁叟八十老垂綸<lb/>
　　秋月<lb/>
蟾光瑩碧墀天色凍琉璃市響新晴後風和欲暖時杉<lb/>
松冷岑寂樓殿黒参差静者非無趣長吹遺所思<lb/>
　　月夜二首<lb/>
<pb n="KR4d0044_WYG_020-10a"/>
月出浮雲盡風生中夜清星辰競揺動河漢湛虚明老<lb/>
樹稀疎影驚禽斷續聲秋懷先已亂蟋蟀更宵征<lb/>
涼月含秋色江天復雨晴風雪異明滅河漢亦凄清驚<lb/>
鵲時翻樹悲笳逺過城不眠看列宿磊落背人傾<lb/>
　　送同年王殿丞知鄞縣<lb/>
同日大梁客共登青雲梯逢時方躍馬從政暫驅鷄萬<lb/>
水會東海干巖開郯溪逺㳺觀益壯肯為簿書迷<lb/>
　　風雨<lb/>
<pb n="KR4d0044_WYG_020-10b"/>
園林自有主風雨苦無情宻葉枝枝綠飛花片片輕眼<lb/>
看春不住醉任酒頻傾何處鶯求友時聞囀一聲<lb/>
　　送汝南張祕校及第後之官<lb/>
從我陳蔡者憐君不及門青雲期自致鳴鶴果孤鶱仕<lb/>
道半綸重及親三釜尊因聲謝汝士為喜月告存<lb/>
　　戯呈府公<lb/>
殘春亦無幾短夜不須眠翠幕深燈燭清風引管絃詼<lb/>
諧玩兹世醉倒㤀吾年不作方外趣安知濠上賢<lb/>
<pb n="KR4d0044_WYG_020-11a"/>
　　度支蘓員外才翁挽歌二首<lb/>
湖海青雲士元龍如古人草書到聖地詞學洎天倫零<lb/>
落風流盡平生意氣親空存華屋處寂寞已埃塵<lb/>
愛客毎傾葢傳家能象賢猶多嫌白眼自不廢青氈<hi>此家</hi>
<hi>大門以來收古書盡甚衆至君尤備</hi>吏隠如他日郎潛遂幾年人琴俱已<lb/>
矣情至一潸然<lb/>
　　挽宋道中詞<hi>君召試學士院得尚書屯田員外郎</hi>
交㳺日零落之子復云亡常恨神鋒雋端成中道傷文<lb/>
<pb n="KR4d0044_WYG_020-11b"/>
章不用世詞賜僅為郎名士如君輩風流豈易㤀<lb/>
　　吳侍郎挽詞二首<lb/>
高第賢良䇿朝廷擢季功固疑多直諌不得久居中長<lb/>
嘯臨邉月孤飛避逺鴻盤桓周召際重見二南風<hi>公治河南</hi>
<hi>又治陕所作詩甚多</hi>
臨汝休車騎治中愧後門平生一傾葢談笑極㤀言契<lb/>
闊聲塵逺差池嵗月奔匣中寳刀贈知辱故交恩<lb/>
　　與黄寺丞卜鄰<lb/>
<pb n="KR4d0044_WYG_020-12a"/>
卜居先卜鄰相望成相親無復羇旅恨况逢性情真食<lb/>
薇亦自足傾葢不為新杖屨通阡陌誰能倦角巾<lb/>
　　聞徙闗中兵偹河東<lb/>
敵兵絶當路戍卒下河源烽火飛狐口旌旗積鴈門和<lb/>
親固下䇿薄伐本中原誰斷匈奴臂非無國士恩<lb/>
　　立冬後風雨<lb/>
冷雨欲成雪高風催過雲流光隨衮衮吹蘀共紛紛此<lb/>
去天地閉向來金石焚敝貂寧獨恨四序欲平分<lb/>
<pb n="KR4d0044_WYG_020-12b"/>
　　别西掖手種小梧桐贈三閣老<lb/>
亭亭高未足玩玩意空深頗似少陵叟能留一院陰幸<lb/>
今長勿翦無用晚知音莫作吳儂態翻從爨下尋<lb/>
　　西風<lb/>
西風木葉下逺想洞庭秋物色摧年老天時助客愁李<lb/>
衡千樹橘張翰一漁舟亦自人間樂功名安足謀<lb/>
　　北風<lb/>
北風動江海飛雨濕清秋蝉噪曽何急猿啼不自愁冥<lb/>
<pb n="KR4d0044_WYG_020-13a"/>
㝠高葉下莽莽亂雲浮正復開人意披襟百尺樓<lb/>
　　盗賊<lb/>
村落枹鼓起城樓刁斗頻畏塗深虎豹行路入荆榛故<lb/>
老人人怨烽烟處處新桃源容客棹屬意武陵春<lb/>
　　風雨<lb/>
春光從此半無復强淹留風雨仍何急鶯花各自愁登<lb/>
臨非故土揺落自清秋物物驚人眼應須與醉謀<lb/>
　　黛陀石馬蹄硯<lb/>
<pb n="KR4d0044_WYG_020-13b"/>
一片蒼山石遥憐巧匠心能存辟雍法宛是褭啼金氣<lb/>
奪秋雲濕光含墨海深魚龍隨醉筆變化出幽岑<lb/>
　　離鄂州至漢陽<lb/>
小郡縁山腹孤城闇夕楓蛟龍戯霧雨鼓角亂西東江<lb/>
漢浮南紀秋冬擬緒風離騷楚人恨過半夕陽中<lb/>
　　初冬<lb/>
陽光轉南極漸喜入吾廬物色經霜後雲容欲雪初嚴<lb/>
風動枯槁凛氣益蕭疎何日陽春筦潜興冰下魚<lb/>
<pb n="KR4d0044_WYG_020-14a"/>
　　三月九日過正衙<lb/>
去事駒過隙此身江載萍赤墀容再謁清涕忽雙零海<lb/>
鳥眩韶舞天潢愁客星平生鴻鵠志獨有去冥冥<lb/>
　　病中辱聖從龍圖侍郎見訪聞便赴西州不及款<lb/>
　　曲偶成五言奉呈<lb/>
衰病淹嵗晩分飛愁逺行能回長者轍因見故人情後<lb/>
㑹知何地相看疑此生不為習鑿齒應作左丘明<lb/>
　　君章見過<lb/>
<pb n="KR4d0044_WYG_020-14b"/>
衡門入秋草幽獨得棲遲車馬來何屢樵蘓不自期書<lb/>
成𤣥尚白衣敝素為緇予亦貧非病君應信所為<lb/>
　　鄰幾君章見過<lb/>
兩君共羇旅三徑肯淹留秀色映凉月清風生早秋樵<lb/>
蘓亦不爨樽酒自相酬歡然夜遂永河漢西南流<lb/>
　　新燕<lb/>
無奈春還老秪看燕復來凌風舞輕健盡日語徘徊久<lb/>
客宜相識重簾為爾開畏人俱混俗出處免沈猜<hi>莊子曰鳥</hi>
<pb n="KR4d0044_WYG_020-15a"/>
<hi>莫智于鷾鴯其畏也而襲諸人間鷾鴯即燕矣</hi>
　　馴燕<lb/>
非無鷹隼慮自識主人歸立語移<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>日翻飛試羽衣江<lb/>
湖萬里濶天地一身微不作驚鷗别何須强察機<lb/>
　　雨中出城行汝水上<lb/>
東野宜獨往此中如舊溪好風凉送雨流水碧循堤樹<lb/>
宻扶行葢沙平印馬啼城樓隔雲霧歸路欲全迷<lb/>
　　次韻奉和<lb/>
<pb n="KR4d0044_WYG_020-15b"/>
少濯滄浪水成君真隐高虚舟恣上下樽酒寄逰遨静<lb/>
境惬外奨緩歌㤀我勞興餘可逕返落日麗平臯<lb/>
　　奉陪汎汝水作<hi>江休復鄰幾作附</hi>
汝潁日㴞㴞巢由絶世高風流雖緬邈舟楫共遊遨雉<lb/>
堞縈回逺山川應接勞幸陪觴詠末旌斾駐蘭臯<lb/>
　　西浦阻雨<lb/>
黒雲連海靣急雨漲淮潮稍稍州渚沒昬昬城郭遥畏<lb/>
塗仗忠信高舉幸扶揺不作圖南興誰當慰寂寥<lb/>
<pb n="KR4d0044_WYG_020-16a"/>
　　黒雲<lb/>
屯雲望如墨萬里横空浮白日變𤣥夜朱明成素秋疾<lb/>
風動屋瓦急雨落河流俯仰駭神化精微難與謀<lb/>
　　傷梅公異二首<lb/>
已矣梅公異鄉庠漫貢生竟無楊得意終失馬相如道<lb/>
徳生何負心懐死不攄新墳帝城外贈淚獨沾裾<lb/>
刻苦身常病憂愁夀易侵空令武子死誰聼伯牙琴寥<lb/>
落書盈篋肅條風滿林惟應都下士能記洛生吟<lb/>
<pb n="KR4d0044_WYG_020-16b"/>
　　傷胡二湘<lb/>
知心不易得此别定終天自古皆有死夫君獨少年論<lb/>
文真已矣揮涕黙澘然會有清琴在祗應永絶絃<lb/>
　<lb/>
　<lb/>
　<lb/>
　<lb/>
　公是集巻二十<lb/>
</p>
<p>
</p>
  </div>
<div>
<head>公是集巻二十一</head> <lb/>
    <p>
<pb n="KR4d0044_WYG_021-1a"/>
欽定四庫全書<lb/>
　公是集巻二十一<lb/>
　　　　　　　　　　　　宋　劉敞　撰<lb/>
　五言律詩<lb/>
　　閔雨<lb/>
膚寸無時合昭回此夜逢春秋還閔雨郡國共憂農詞<lb/>
欲讒風伯書將詰亂龍<hi>王允書有亂龍一篇</hi>闗西兵税急懼失萬<lb/>
餘鍾<lb/>
<pb n="KR4d0044_WYG_021-1b"/>
　　寄江東弟兄二首<lb/>
分手如昨日清秋獨異鄉長年悲落木短髪怯初涼歸<lb/>
燕自有適幽蘭誰為芳裁書寄鴻鴈相與訪滄浪<lb/>
卻埽與人絶悲秋驚嵗徂山川舉俗異宇宙此身孤弔<lb/>
影臨清月書空向瞑烏懐歸屬吾黨浮海待乘桴<lb/>
　　薦福寺竹亭<lb/>
兹亭四時好秀色映長松静境非千畆幽人如素封吹<lb/>
聲偏洗耳暑晝亦成冬暫到還忘返心知叔夜慵<lb/>
<pb n="KR4d0044_WYG_021-2a"/>
　　觀陜西圖二首<lb/>
險固非天意承平怪主憂三年勞將帥萬里問旃裘尚<lb/>
記安西道空悲定逺侯大河知所向日夜正東流<lb/>
憶昨傳消息羌來渭水旁信知秦地險未覺漢兵强青<lb/>
海通西域長城起朔方分明見地里悵望隔要荒<lb/>
　　送張六<lb/>
將漕煩明府東遊慰越吟斲氷雖楚水乘興即山陰<hi>晉卿</hi>
<hi>書云欲徑走肅</hi>去去陶嘉月悠悠見子衿因君倚城闗送目亂<lb/>
<pb n="KR4d0044_WYG_021-2b"/>
愁心<lb/>
　　送楊慥<lb/>
著書非白首待詔已公車試吏何用喜慰親聊自如還<lb/>
從近闗出稍與京塵疎豈謂三年久君方就子虚<hi>君著書篇</hi>
<hi>上之有詔湏此任滿召試</hi>
　　送范貫之<lb/>
范叔貧如此誰當與敝袍哀歌困牛角異味笑鄉豪相<lb/>
得空長鋏徒歸欲二毛多慙訪夷節無以慰滔滔<lb/>
<pb n="KR4d0044_WYG_021-3a"/>
　　送隠直<lb/>
久客意無賴送歸私自憐悠悠想行路苒苒背流年雪<lb/>
過兔園少春歸楚澤偏君應解冠冕笑傲辟人賢<lb/>
　　送衛州賈雲卿<lb/>
淇奥文雅地相門英妙才春風萬人喜都城千騎來嘯<lb/>
激鸞鳯響歌傳松栢哀懐賢復訪古處處為徘徊<lb/>
　　送史館齊學士知荆南唐相映之孫有權文公行<lb/>
　　修國史制書在<lb/>
<pb n="KR4d0044_WYG_021-3b"/>
間代唐丞相當時太史公白麻存舊物青簡見遺風鳴<lb/>
玉蓬邱峻專城楚澤雄由來稽古力肯效一經窮<lb/>
　　近無西事消息<lb/>
此心除國讎安得借前籌未報將軍㨗空増壯士憂誰<lb/>
能占太白試為上高樓自恐匣中劔精光犯斗牛<lb/>
　　細雨<lb/>
細雨春城暗空郊草色㣲峽雲朝復暮沙燕語還飛栁<lb/>
帯柔堪結梅香冷漸稀旅遊時畏失數醉得忘歸<lb/>
<pb n="KR4d0044_WYG_021-4a"/>
　　小雨四首<lb/>
㣲風載雲起好雨與風俱暝色經時合凉聲入夜疎炎<lb/>
蒸暫灑埽天事有驅除倦客倚危枕明燈照舊書<lb/>
泱漭輕雲濕飄瀟晝雨來稍霑飛絮重競逼栁花開江<lb/>
靣春陰濶天涯暮色催郢中詞客意最識楚王臺<lb/>
漠漠雲蒸柱蕭蕭雨過城不時變炎景竟日度秋聲灑<lb/>
濯林光淨歸飛燕羽輕野夫學為圃因欲事躬耕<lb/>
春城頻過雨一望一増新欲曉雲成錦初晴草似茵和<lb/>
<pb n="KR4d0044_WYG_021-4b"/>
聲散喧鳥芳意屬游人向晩車馬息東風吹暗塵<lb/>
　　喜從兄自京回<lb/>
曽作東都賦無人與共論欣逢京輦客仍是鶺鴒原耳<lb/>
接天韶盛塵棲素袂昬秋風江海上歸夢入夷門<lb/>
　　秋晴西樓<lb/>
清風巻氛翳廣野露秋毫木落山覺瘦雨晴天似高開<lb/>
牕置樽酒看月湧江濤高卧淹湖海非闗氣獨豪<lb/>
　　春日樓上二首<lb/>
<pb n="KR4d0044_WYG_021-5a"/>
春流抱城郭暖色媚樓臺麥秀聞雉雊鸛鳴知雨來浮<lb/>
煙著垂栁晴雪落新梅此地春愁闊無人共一杯<lb/>
躍魚依暖景歸鴈逐輕風隔水麥苗緑入簷花蕚紅郊<lb/>
原共欎欎雲日故融融醉眼傷千里非闗江上風<lb/>
　　醉後<lb/>
舉眼醉向晩甘心醒似狂形骸隨酩酊談笑助軒昻舞<lb/>
袖翻宜窄歌聲不厭長高城湧明月風景正虚涼<lb/>
　　樹隂偶坐<lb/>
<pb n="KR4d0044_WYG_021-5b"/>
朝陽送㣲暖晴靄入寒空負暄春盎盎探䇿樂融融松<lb/>
下坐㤀返樹端遥見紅喟然感時節舉酒屬鄰翁<lb/>
　　春隂<lb/>
江上浮雲聚城中暮景兼東風酒味溢小雨客愁添寒<lb/>
色端侵牖斜陽不滿簾滯留成楚老卑濕意無嫌<lb/>
　　雨後小亭<lb/>
疎雨纔能潤㣲風未肯凉低松無限碧白芷可憐香埽<lb/>
榻從高卧歸禽不亂行悠悠對老圃幾與爾俱忘<lb/>
<pb n="KR4d0044_WYG_021-6a"/>
　　同伯鎮寄贈北都定雅禪師<lb/>
逍遥方外禪宴坐不知年合抱平生柏成區社長蓮公<lb/>
卿盡隨喜語黙兩忘筌聞有詩三百無由一一弦<hi>伯鎮云自</hi>
<hi>丞相沂公許公以來贈師詩者三百餘首矣</hi>
　　夜坐因讀隠直書寄之<lb/>
徂嵗曽何急清宵不復長蹉跎問甲子愁寂看燈光峽<lb/>
雨蕭蕭冷江雲澹澹黄殷勤故人别容易二年彊<lb/>
　　和孫監丞送書生南游<lb/>
<pb n="KR4d0044_WYG_021-6b"/>
厯國向七十滔滔何日還輕齎一劔在壯節二毛斑浮<lb/>
俗風波裏高情天地間滯留多愠見送逺愧登山<lb/>
　　夏寒<hi>是時湖北地大震河溢六塔</hi>
冥冥梅送雨椮椮麥迎秋四月應徂暑南方復重裘崑<lb/>
崙揺地軸渤海漲河流天事無端錯民生若許愁<lb/>
　　同黄子温小寒<lb/>
隂老疑龍戰風高怯海飛枯蓬不自息歸鳥競相依時<lb/>
節驚流水生涯託墐扉哀歌向妻子吾道亦牛衣<lb/>
<pb n="KR4d0044_WYG_021-7a"/>
　　晨至西陽池示同行<lb/>
風定水逾静雨收天倍高分明寫氷鑑深淺露秋毫車<lb/>
馬情頗厭山林心正勞觀魚近至樂相與更臨濠<lb/>
　　又過西陽池<lb/>
役役輕日月回回分簿書悵然靣止水樂矣羡游魚鷗<lb/>
鳥舞迎客江湖興起予顧邀二三子退食未宜疎<lb/>
　　送信陽舒使君<lb/>
聞名自夙昔已作舊相知傾葢成邂逅如何還别離軍<lb/>
<pb n="KR4d0044_WYG_021-7b"/>
聲咽鼔角行色滿旌麾莫怪樽前醉親鄰心所期<lb/>
　　送南儀守黄中允<lb/>
十年幕中客萬里海南州命服仍朱紱夸鄉未白頭山<lb/>
城時晝黒嶺水或西流問道林多桂王孫莫自留<lb/>
　　和閻工部新作西齋<lb/>
逍遥不期逺趣足外囂塵誰謂持斧客翻同高卧人江<lb/>
蘆烟葉重巖菊露香勻愛惜凌寒意留歡過小春<lb/>
　　次韻王寺丞北城<lb/>
<pb n="KR4d0044_WYG_021-8a"/>
專城空嵗月報國愧纎毫幸及農功暇初成壁壘高飛<lb/>
翬鄰雉堞縈帯俯魚濠與聴輿人誦無令板築勞<lb/>
　　同年陳君制䇿高第改佐著作東還餘杭作五言<lb/>
　　送行兼寄彦猷閣老使君二兄<lb/>
江海一逺别見君金馬門先鳴二三子强著五千言<hi>同年</hi>
<hi>所對詔䇿凡五千餘言</hi>清望開中祕英辭動至尊薦賢受上賞時<lb/>
論重西垣<hi>同年本彦猷所薦</hi>
　　興慶池送客<lb/>
<pb n="KR4d0044_WYG_021-8b"/>
紅蕖千頃合碧樹百年藤長日宜沿泝清風破欎蒸别<lb/>
離情易惡衰老醉那能還望邯鄲道悲歌不自勝<lb/>
　　立春日齋祠畢還過金明池寄永叔<lb/>
宿雨原野潤朝雲宫殿明東風未半日佳氣滿重城渙<lb/>
渙泉披凍欣欣木向榮江頭景如此公起探春晴<lb/>
　　送次子敏歸河陰<lb/>
表裡山河險成皋廣武間仕貧寧自佚待次復空還壽<lb/>
酒千秋祝兒衣五綵斑人生此樂少何事慘離顔<lb/>
<pb n="KR4d0044_WYG_021-9a"/>
　　泛舟<lb/>
溪流向人急野色背人偏輕浪仍堪鑑虚舟不費牽栁<lb/>
長勤拂靣鷗戯巧隨船幽興終難盡禽魚莫間然<hi>是日先飲</hi>
<hi>歐公道襄漢之樂</hi>
　　九日對酒二首<lb/>
慘慘霜天迥紛紛風葉黄湏傾一樽酒少浣九回腸世<lb/>
事渾無定秋容毎自傷登高何必賦㑹使鬢毛蒼<lb/>
懰慓看秋盡差池感嵗窮薄寒侵白罽危葉隕青楓零<lb/>
<pb n="KR4d0044_WYG_021-9b"/>
落茱萸佩淹留桂樹叢年光不可玩生意羡冥鴻<lb/>
　　對酒憶獻臣二首<lb/>
舉酒惜春盡緩歌傷别離江山空發興雞黍若為期醉<lb/>
起疑千日愁來獨五噫皋橋羇旅客惆悵不同時<lb/>
春日懐吾子羇逰各異方況逢青眼絶早識白眉良樹<lb/>
逐相思老江回去路長感時惟尚寐終日醉無妨<lb/>
　　汝隂送揚州通判廣陵高祕丞<lb/>
朱轓垂絲旒千里下揚州本郡榮何甚治中望最優高<lb/>
<pb n="KR4d0044_WYG_021-10a"/>
人孫綽貴節婦孟光尤問俗應賓禮清風逺鎮浮<hi>郡人深處</hi>
<hi>正之高才不仕及寡婦孟氏有賢操寓居城中</hi>
　　新作小橋<lb/>
幽池舊徒涉春漲得新橋自恨濟川小欣忘渡水遥中<lb/>
流横螮蝀别徑㑹漁樵更愛憑欄處東風栁萬條<lb/>
　　五月十一日早行是日風寒如八九月<lb/>
晨興事朝謁星漢巳䦨干雲薄露猶濕風髙天正寒塵<lb/>
衣先改素蓬鬢强彈冠興在江湖永空歌行路難<lb/>
<pb n="KR4d0044_WYG_021-10b"/>
　　月夜獨飲<lb/>
霜落月更白雲開天正青捲簾邀玉兔引酒勸天星起<lb/>
舞憑相屬高歌願共聼春宵誰謂短罍罄適添缾<lb/>
　　雨中贈徐監簿<lb/>
明闇雲移影蕭騷雨送涼逺林寒起霧清簟潤浮霜小<lb/>
隐交遊絶微吟杖履妨奕棊還偃几幽趣亦難忘<lb/>
　　寄和弟<lb/>
<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴿飛砌下廣莫起寒風感物念游子賦詩同召公楚<lb/>
<pb n="KR4d0044_WYG_021-11a"/>
歌還落木淮月更虛弓羇旅傷離别如何嵗亦窮<lb/>
　　九日寄因甫<lb/>
遥想登高處姑蘇秋草多那無萬古恨少作五噫歌野<lb/>
菊蕭蕭晩江鴻疊疊過尺書不可託送目奈愁何<lb/>
　　九日登城北門送孫許州<lb/>
紅葉迎霜隕高樓近日暄送歸仍暮節極望正平原容<lb/>
易風吹帽殷勤菊滿樽豈嫌徑先醉當識别銷魂<lb/>
　　九日<hi>時保州軍亂殺守尉河北置烽火夏臺未平闗中防秋</hi>
<pb n="KR4d0044_WYG_021-11b"/>
采采黄花菊飄飄閶闔風醉從紗帽落興與古人同北<lb/>
岳烽烟隔甘泉候騎通悲歌傷逺目不獨為青楓<lb/>
　　薇花<lb/>
宫中萬年樹天上紫薇垣此地飛塵隔經時絳雪翻幽<lb/>
香通複閣密影半層軒巳後陽春節無辭白露繁<lb/>
　　懷襄陽郭户曹<lb/>
逺身適荆楚苦掾寄書題他日相思甚終年引望迷銷<lb/>
憂峴山醉招隐鹿門樓勿以徒勞故全家自此攜<lb/>
<pb n="KR4d0044_WYG_021-12a"/>
　　竹西亭送二十六弟赴定州去年三月亦于此相<lb/>
　　别即崑岡䝉谷之陽<lb/>
山中招隐地江上未歸人那可連年别俱逄欲暮春亂<lb/>
飛鶯戀友北向鴈辭賓自覺雙蓬鬢蕭蕭日更新<lb/>
　　送和弟通判陜府<lb/>
丹紱雙紋綬朱轓左畫輪平生固自負歸去亦榮親美<lb/>
俗餘分陜悲歌激在陳别離俱未易因目二毛新<hi>予與和今</hi>
<hi>年皆三十餘嵗</hi>
<pb n="KR4d0044_WYG_021-12b"/>
　　蕭山舍弟將發南都以詩候之<lb/>
聞道雙飛舄看來萬里流傳聲淮口渡審候越儂謳霜<lb/>
蟹人人得春醪盎盎浮襄賁差不惡湏汝共銷憂<lb/>
　　春晴小園偶歩<lb/>
弱弱纖纖桞朱朱白白花春風最無頼客鬢亦空華草<lb/>
色明深徑泉聲落淺沙江楓千里思醉眼向天涯<lb/>
　　寄鹽城舍弟得書言嵗大稔兼求作夫子廟記<lb/>
海邑近蟠桃銅章肯許勞公田都種秫霜蟹饜持螯宫<lb/>
<pb n="KR4d0044_WYG_021-13a"/>
廟比洙泗弦歌通掾曹想多記石柱非復笑牛刀<lb/>
　　蟻鬭<lb/>
擾擾嗟何急營營若有侵由來穴知雨非爾旱為霖王<lb/>
霸强并弱興亡古到今願君推逹觀安得異機心<lb/>
　　酒後登清風亭<lb/>
清笳轉不極碧水望偏多醲酒春先醉晴陽晩更和起<lb/>
提如意舞自擊唾壺歌芳樹知多少春游奈汝何<lb/>
　　同持國過江十新作池亭三首<lb/>
<pb n="KR4d0044_WYG_021-13b"/>
築榭因高栁疏泉激淺沙登臨容展席游汎足浮槎露<lb/>
盌涵醇醴冰盤餉美𤓰愛君難興盡未醉惜還家<lb/>
菡萏千枝發池塘五月秋香繁初過雨影密欲藏舟魚<lb/>
躍知琴樂鷗飛為客留江湖未成往愧此意悠悠<lb/>
吏隐由來事郊居故自宜池臺隨意定泉石象天為珍<lb/>
樹移時語清風竟日棊市朝情久厭野老不相疑<lb/>
　　寄鳯翔舍弟<lb/>
早悟出處際同歸羇旅間從軍差復樂捧檄莫思還百<lb/>
<pb n="KR4d0044_WYG_021-14a"/>
仞磻溪水千巖大白山異時曾想見乘興輒躋攀<lb/>
百里異形影況今殊楚秦隴雲虚引領江月漫隨人愁<lb/>
恨西山雪驚心絶塞塵寄書懸勝夢鴈足莫嫌頻<lb/>
　　俞氏甥及第後赴壽春尉立别<lb/>
爾門大父行俱是雲霄人諸孫自駿骨高第復青春試<lb/>
吏小山下還家芳桂新當成我宅相寧肯滯埃塵<lb/>
　　勸耕亭晩望田家作<lb/>
田廬非一處微徑自相通日下耕釣息林邊言笑同此<lb/>
<pb n="KR4d0044_WYG_021-14b"/>
雖人問俗獨有方外風吾亦畢婚嫁還從擊壤翁<lb/>
　　危樓<lb/>
尚有危樓在猶傳羽駕歸悲歌城郭是故老姓名非積<lb/>
水浮天宇孤雲遶翠微逺遊悲世俗思見菊花衣<lb/>
　　四望樓二首<lb/>
白露參差晩丹楓㸃染深高樓延逺恨嘶馬動歸心留<lb/>
客小山桂愁人思婦砧昬鴉稍欲集塹黑倒城隂<lb/>
展步乘幽興登臨當逺遊涼軒不用扇高樹自知秋月<lb/>
<pb n="KR4d0044_WYG_021-15a"/>
出潮聲湧雲生岳色浮旅懷雖易失無奈角聲愁<lb/>
　　中元雨後招兩漕<lb/>
積水吾山溢輕風汶篠秋微涼禁魯酒清唱發齊謳小<lb/>
雨何湏急髙雲更肯留知公興不淺能醉月邊樓<lb/>
　　小雨朝歸東軒<lb/>
小雨車馬息微風牕户虛塵埃頃洒埽蠅蚋一謳除高<lb/>
枕華胥夢忘言藏室書不知吾喪我安更問其餘<lb/>
　　雨中北軒<lb/>
<pb n="KR4d0044_WYG_021-15b"/>
草樹朱明晩雲霓白日頽幽居誰與適山鳥獨無猜蠧<lb/>
實危將墮衰花冷自開秋光殊不意頓入眼前來<lb/>
　　西郊候客<lb/>
西郊逄故人傾葢暫相親車馬有行色衣裳棲洛塵問<lb/>
笻出冉筰詢道自峨岷卻話别時意悠然巳四春<lb/>
　　中秋月榭飲㑹<lb/>
清秋望不極涼月夜還新河漢初無際山川共絶塵舉<lb/>
盃光可挹起舞影相親此興何曾淺風流憶古人<lb/>
<pb n="KR4d0044_WYG_021-16a"/>
　　獨行<lb/>
南山半雲雨天氣雜暄寒野興宜獨往春愁無定端鳥<lb/>
聲來静聴栁色入遥看卻謝芳樽酒悠悠誰與歡<lb/>
　　石少傅致仕<lb/>
獨持子房計欲伴赤松仙猶行少傅事更覺大夫賢<hi>疏受</hi>
<hi>以少傅老歎者日賢哉二大夫</hi>詔䇿容就問子孫隨拜前顧嫌越相國<lb/>
逺汎五湖船<lb/>
　　望沙樓<hi>為高氏作</hi>
<pb n="KR4d0044_WYG_021-16b"/>
朱軒映粉堞遥出夕陽中雲雨通巫峽江山入楚宫登<lb/>
臨餘壯觀瀟灑向雄風萬事隨陵谷滔滔水向東<lb/>
　　楊子寺送彦猷閣老去年四月某别彦猷于京師<lb/>
　　到今適期年矣<lb/>
一年再逺别塵世令人嗟況復江湖永空驚鬢髪華青<lb/>
山浮海上逺水即天涯出處俱萍汎懸知後㑹賖<lb/>
　　出山<hi>自檀州東北入山到鐵漿館出山凡八程</hi>
萬里亘東西連峯隐朔陲氣纒冰雪慘險極鬼神為偪<lb/>
<pb n="KR4d0044_WYG_021-17a"/>
仄單車度盤桓壯士悲今朝識天意正欲限華夷<lb/>
　　隂山<lb/>
隂山天下險鳥道上稜層抱石千年樹懸崖萬丈冰愚<lb/>
歌愁倚劒側步怯扶繩更覺長安逺朝光午未升<lb/>
　　占晴三首<lb/>
小雨何曽濕輕雲苦易開蛟龍自喣沬江漢欲飛埃碧<lb/>
草寒仍短喧禽去不回楚山長對日未信有陽䑓<lb/>
白日麗江上初晴風景饒春愁來集眼暖氣起連宵曠<lb/>
<pb n="KR4d0044_WYG_021-17b"/>
野蒼茫合饑鳶上下飄長亭送行處稍復栁垂條<lb/>
巫峽空多雨江南自有春瘴排寒色早晴發嵗華新地<lb/>
暖仍餘濕風和欲起塵舊傷千里目巳復覺愁人<lb/>
　　登揚州城北門予昔侍親寓居此城下驛舍十八<lb/>
　　年矣愴然感動<lb/>
昔釣城下水今來十八年居人幾能在里巷獨依然手<lb/>
種成喬木躬耕有廢田悲歌顧千騎不覺涕淪漣<lb/>
　　有懷北歸寄張四和弟<lb/>
<pb n="KR4d0044_WYG_021-18a"/>
安得生羽翼超然成逺遊探書下禹穴問禮適東周賢<lb/>
聖有遺迹江山俱早秋西風日夜急無事獨淹留<lb/>
　　金山寺<lb/>
水面塵土少山頭炎景微蛟龍能䕶法魚鳥各忘機<hi>山有</hi>
<hi>龍穴及山禽巨黿之屬皆馴</hi>空寂見佛事幽閒滯客歸蓬萊似咫尺<lb/>
擬縱海帆飛<lb/>
　　送張介歸山中<lb/>
君歸湖上山寄傲白雲間巖樹定未改春條應可攀曽<lb/>
<pb n="KR4d0044_WYG_021-18b"/>
隨太守薦近揖上公還知子不貪貴令人思閉闗<lb/>
　　寒鴉<lb/>
天清北風厲日落亂鴉栖望逺影如疊聼長聲漸低月<lb/>
中驚不定城上暗仍啼出處乘朝夕應無失旦迷<lb/>
　　舍弟及楊十七尊兄同年登科賀彦文<lb/>
紫禁過從密青雲步武通文章一朝盛兄弟兩家同結<lb/>
綬輕蕭育忘年似孔融相看各相喜安得恨途窮<lb/>
　　冬暖<lb/>
<pb n="KR4d0044_WYG_021-19a"/>
南服已卑濕隆冬方晏温夏蟲輕火伏葛履易霜繁誰<lb/>
復謀吹律吾真笑負暄爰居或避地亦慰異鄉魂<lb/>
　　山暖<hi>桞河館</hi>
通谷近中原初陽生舊年欣欣林動色漠漠野浮烟鳴<lb/>
雉飛朝日新芽發暖泉東風彊人意車馬亦翩翩<lb/>
　<lb/>
　<lb/>
　<lb/>
<pb n="KR4d0044_WYG_021-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻二十一<lb/>
</p>
<p>
</p>
  </div>
<div>
<head>公是集巻二十二</head> <lb/>
    <p>
<pb n="KR4d0044_WYG_022-1a"/>
欽定四庫全書<lb/>
　公是集巻二十二<lb/>
　　　　　　　　　　　　宋　劉敞　撰<lb/>
　五言律詩<lb/>
　　銅陵阻風<lb/>
驚浪乘風疾浮雲映水低巻帆高卧熟看鷁退飛迷山<lb/>
逺㣲分樹村深略辨雞蒹葭縈客恨極望正萋萋<lb/>
　　螳蜋<lb/>
<pb n="KR4d0044_WYG_022-1b"/>
𤣥蟬無所營風露正淒清執翳機何密當車勇自輕将<lb/>
迷黄雀患已變玉琴聲得䘮還相召南華所以驚<lb/>
　　雨中入省<lb/>
簡書無暇日風雨送殘秋車馬常侵旦泥塗空自愁平<lb/>
生本迂拙嵗暮强淹留㑹将投劾去偃息謝交游<lb/>
　　旅居雨中<lb/>
塵垢厭淟涊風雨為驅除稍稍煩襟盡蕭蕭秋氣初堪<lb/>
憂忘陋巷匡坐讀羣書半夜梁山操悲歌問起予<lb/>
<pb n="KR4d0044_WYG_022-2a"/>
　　雨中<lb/>
蕭蕭過軒雨物色送春歸樹綠初成蓋垣青半長衣吟<lb/>
懐空擾擾愁思動依依想似江南景草長鶯亂飛<lb/>
　　北牕聞雨<lb/>
泄雲霏棟宇危葉墮霜枝忽忽時空晩蕭蕭坐自悲竟<lb/>
無高枕興還有閉闗宜生事安蓬藋商歌恣所為<lb/>
　　送因甫宰湘鄉<lb/>
相思恨不見今子去長沙幸有國百里可憐天一涯春<lb/>
<pb n="KR4d0044_WYG_022-2b"/>
風洞庭水殊俗楚人家囘首傷卑濕知君髪易華<lb/>
　　挽仁宗皇帝歌四首<lb/>
漢恩隆四世商歴盛三宗與子孫能繼寧民戸可封雲<lb/>
歸疑厭代鼎就莫攀龍廟樂兼韶武應傳盛徳容<lb/>
措刑文武後四十有餘年幾與華胥比寜知帝力然占<lb/>
齡無協夢棄躧趣登山後世稱稽古應參堯舜篇<lb/>
不陣威逾逺無為俗自柔詩書通月窟簫勺靖炎陬畢<lb/>
陌宫車晩蒼梧草露秋定知千嵗後民尚是軒邱<lb/>
<pb n="KR4d0044_WYG_022-3a"/>
謳歌歸命啟遏密罄宗堯陵寝略依漢衣冠深塟橋空<lb/>
㸔同軌至非復總章朝西望新宫柏悲風亦後凋<lb/>
　　太一齋居<lb/>
適野性所喜采真今更諳地偏塵土少人遠井泉甘長<lb/>
日眠高枕㣲風酒半酣從來天尺五信有此城南<lb/>
　　城南晩歸<lb/>
高秋變揺落逺水露澄明飛鳥江中墮孤帆木末征逆<lb/>
風吹㡌側疎雨逐雲行興盡聊當反塗窮眼自驚<lb/>
<pb n="KR4d0044_WYG_022-3b"/>
　　獨酌憶和甫<lb/>
開牕一杯酒獨酌靜無言明蟾不可駐流水自東奔野<lb/>
犬迎虛吠舟人爭渡喧悵然此時意不醉已消魂<lb/>
　　履冰<lb/>
昔聞小旻戒今踐薄冰行涌水怒愁裂寒蛟蟠畏驚遲<lb/>
遲但覺逺戰戰尚思輕誰斷孤疑志窮源更北征<lb/>
　　燒殘樹<lb/>
古樹荒祠側他年雷震餘蛟龍從此逝螻蟻至今居錯<lb/>
<pb n="KR4d0044_WYG_022-4a"/>
節摧犀甲燒㾗蠧漆書㑹看妨要路終勝斷溝渠<lb/>
　　䨇樹<lb/>
吾廬雙好樹簇簇近浮烟急雨仍堪倚斜陽不廢眠山<lb/>
童勤掃葉稚子莫驚蟬俗態輕幽寂柴門賴素偏<lb/>
　　題巷北桃花<lb/>
深巷山桃樹無人亦自芳青苔何限地紅蕚可憐香俗<lb/>
眼輕幽僻隂天逼艶陽殷勤謀一醉容易送春光<lb/>
　　杜祁公挽詞二首<lb/>
<pb n="KR4d0044_WYG_022-4b"/>
天下蒼生望朝端百辟師辭榮如棄躧得道去乘箕無<lb/>
復臨雍問空餘罷市悲㑹書廊廟語世世奉蕭規<lb/>
第五㢘莫比留侯功不居遺風何峻極雅尚得冲虚平<lb/>
昔常開閤深慙晩曳裾千金論一字永慨䄂中書<hi>某去年方</hi>
<hi>與公相識後累得公書皆草書親筆勁媚可愛</hi>
　　送人之洛<lb/>
逢人問嵩少千里駕征軒倦馬夜未寝鳴蟬秋尚煩風<lb/>
煙新洛邑冠蓋上東門合有西賓問歸時許共論<lb/>
<pb n="KR4d0044_WYG_022-5a"/>
　　聖俞墜馬傷臂以其好言兵調之<lb/>
知兵心自許見謂百夫雄上馬常慷慨墮車寜困窮誠<lb/>
非代大匠疑欲作三公匹似陳湯病猶成絶域功<lb/>
　　烽火<hi>壬午嵗自闗中河北至青州皆設之于是烽火通齊秦矣</hi>
齊秦誰謂遠烽火自相通消息雌雄國闗防百二同流<lb/>
光下滄海飛㷔避驚鴻不及承平日空悲垂白翁<lb/>
　　得貢甫巢縣書云阻風<lb/>
别離常作惡衰老異他時望望風波苦悠悠見女悲江<lb/>
<pb n="KR4d0044_WYG_022-5b"/>
空人迹絶天逈鳥飛遲若復無雙鯉何由慰我思<lb/>
　　曬書<hi>先祖賜書法帖甚多</hi>
藏書不滿萬幽蠧亦時除上有朝廷副多從秦漢餘山<lb/>
川迷禹穴雲海隔崐墟持此遺清白歸來林下居<lb/>
　　卲少卿挽詞二首<lb/>
湖海青雲噐朝廷白首郎蹉跎遇已晩零落意仍傷屢<lb/>
擁行臺節頻腰太守章東南滿遺愛不獨一桐鄉<lb/>
廣桞非高葢空山異昔歸善人天不與行道涕交揮髣<lb/>
<pb n="KR4d0044_WYG_022-6a"/>
髴音容在留連義故違安居自傳世閭里尚光輝<hi>君為三轉</hi>
<hi>運又累典大藩致仕而終</hi>
　　鎮潼觀察留後贈侍中李君挽詞<hi>君讓節旄守澶淵其先人亦嘗</hi>
　　<hi>守澶淵</hi>
築壇辭将鉞分土繼緇衣忌滿名猶誤宜年報尚非離<lb/>
鴻哀斷續埋玉想光輝冥漠金貂贈空看鹵簿歸<lb/>
　　侍讀右丞贈尚書李公挽詞<lb/>
扶陽詩禮學世世有知名玉樹芳榮早金華地望清川<lb/>
<pb n="KR4d0044_WYG_022-6b"/>
沈終合劍風折欲分荆蕭瑟烏衣巷偏傷道路情<lb/>
　　再見禁卒住桂陽二首<lb/>
古亦苗民患今仍禁旅過祅氛半翼軫殺氣覆山河御<lb/>
史暴公子将軍馬伏波不應淹日月頻獻凱旋歌<lb/>
肅肅巻征甲蕭蕭出郢門蛟螭雄歩驟鷹隼急飛翻數<lb/>
有蠻夷警遥憐賦税煩唐虞兩階舞帝肯用昌言<lb/>
　　丁右丞挽詞二首<lb/>
再歴三公府終崇萬乘師優游邇臣表簡淡古人為愛<lb/>
<pb n="KR4d0044_WYG_022-7a"/>
士常推轂傳家不遺危平生赤松願猶復白駒悲<lb/>
司籍歸良史調鐘待一䕫遽聞麟掩袂猶觖鳳來儀絶<lb/>
筆流風在遺音後世知春原國人送黄鳥寄哀詩<lb/>
　　國殤<lb/>
屢聞戎馬入輒有國殤詩多壘非吾責亡民痛爾為請<lb/>
纓慙肉食無敵怪王師聞道臨洮野天隂戰骨悲<lb/>
　　暮角<lb/>
落日孤城閉高風暮角愁邉聲亂歸馬物色向新秋尚<lb/>
<pb n="KR4d0044_WYG_022-7b"/>
有單于怨仍傳出塞憂時平翻感激不語㸔層樓<lb/>
　　題天池館二首<lb/>
誰人畫素屏中座對滄溟雲氣隨蛟蜃波濤湧戸庭風<lb/>
高鵬解羽天近客浮星㑹有湯湯意無琴亦自聼<lb/>
粉墨勢回環滄波入座間溟茫朝百谷迢遞隔三山怪<lb/>
獸有時化孤槎何日還乘桴古人勇向壁毎慙顔<lb/>
　　自長平至陳州河水絶清<lb/>
清川百里餘凈淥照空虚落日金波蕩㣲風霧縠舒塋<lb/>
<pb n="KR4d0044_WYG_022-8a"/>
心看白石明目數游魚洗耳非吾事兹身與世疎<lb/>
　　金山館<lb/>
出塞二千里荒亭無四鄰貪烏飢攫肉狡兔急投人短<lb/>
短西隅日冥冥北路塵腰間丈二組空愧漢廷臣<lb/>
　　庶幾堂雨夜偃几作<lb/>
短夜催㣲月流雲濕太空瀟瀟鳴竹雨颯颯舞松風形<lb/>
影明燈裏歡娯隠几中吾衰儻未甚正復夢周公<lb/>
　　春晩<lb/>
<pb n="KR4d0044_WYG_022-8b"/>
芳菲不少住白日定空長庭樹暗新綠春衣生晩凉悠<lb/>
悠向時節細細到壼觴誰使風前絮來參醉後狂<lb/>
　　鐡漿館<lb/>
稍出盧龍塞回看萬壑青曠原開磧口别道入松亭<hi>此館</hi>
<hi>以南屬奚山溪深險以北屬契丹稍平衍漸近磧矣别一道自松亭闗入幽州甚徑易敵常祕不欲使漢知</hi>
敵馬寒隨草奚車夕戴星<hi>奚人以車帳為生晝夜移徙</hi>忽悲田子㤗<lb/>
寂寞向千齡<lb/>
　　凉雨<lb/>
<pb n="KR4d0044_WYG_022-9a"/>
晩雨蕭蕭急秋隂處處高風雲愁宇宙淮海怒波濤貧<lb/>
有匣中劒飢餘井上桃誰能㪚積靄萬里度鴻毛<lb/>
　　風雨寄張野人<lb/>
天地初開㤗雲雷未厭屯泥深長閉戸謀拙苦憂貧狼<lb/>
籍千株雪空亡一半春仍愁三徑裏草色斷幽人<hi>張好周易</hi>
<hi>隂陽之說故詩有㤗屯狼藉空亡之語</hi>
　　孤壘二首<lb/>
孤壘敞新觀層軒臨暮霞分明魚意樂徙倚客愁賖遠<lb/>
<pb n="KR4d0044_WYG_022-9b"/>
近見百里高低有萬家春風甚不遠更種滿城花<lb/>
落日含古意高臺多遠心魚龍潛凍水蟋蟀有哀音江<lb/>
漢南浮遠闗山北望深張衡四愁意歴歴起登臨<lb/>
　　連日西南風戲作<lb/>
連日風且曀端居突不黔西南人殆絶甲子雨還兼巫<lb/>
峽雲屢起洞庭波正添誰能誅屏翳試使後飛㢘<hi>離騷日後</hi>
<hi>飛㢘使奔屬</hi>
　　雨中送孜入京兼呈諸親舊<lb/>
<pb n="KR4d0044_WYG_022-10a"/>
江外五年别齋中三日留何能慰衰疾正足亂羇愁澤<lb/>
國𤓰時雨淮山桂樹秋思歸欲招隠一一謝交遊<lb/>
　　對雪<lb/>
朔雪似迎春霏霏㪚玉塵稍看人迹絶坐對物華新地<lb/>
暖消還疾風高舞正頻郊扉聊自卧誤怪洛城人<lb/>
　　對雪憶隠直<lb/>
淅淅度牕竹紛紛綴館梅怕消愁寂寞看舞愛徘徊寡<lb/>
和思吾友相望共酒杯時披白鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>西北上高臺<lb/>
<pb n="KR4d0044_WYG_022-10b"/>
　　八月十六日夜月<lb/>
不减冰輪滿㣲増玉漏長過雲收薄潤重露濕清光歴<lb/>
歴素娥影菲菲丹桂芳枯槎容客載醉過羽人傍<lb/>
　　秋霽望月<lb/>
明蟾此夜新竚立爽精神幾夕隔霖雨相看如故人風<lb/>
生疑折桂雲過欲埋輪應有闗山客長歌淚滿巾<lb/>
　　送張噐著作<lb/>
昔年聞子虚上國重相如老厭諸侯客晩陪東觀書絃<lb/>
<pb n="KR4d0044_WYG_022-11a"/>
歌魯儒習風俗楚人餘感激青雲氣功名亦未疎<lb/>
　　江行寄隠直<lb/>
自念復遠適與君仍解攜天文鶉首尾地勢陜東西江<lb/>
漢饒風雨闗山盛鼔鼙離憂各易老秋意欲悽悽<lb/>
　　新梅寄春卿給事<lb/>
徂嵗嗟無奈新花笑自如雪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>消去未春色復歸初欲<lb/>
折意空逺少留香有餘一枝寄驛使浪語故愁予<lb/>
　　禦冬<lb/>
<pb n="KR4d0044_WYG_022-11b"/>
漂泊愁多病差池嵗復闌老驚時月疾貧畏雪霜寒外<lb/>
物闗身足空堂寓膝寛敢希王佐略聊取一枝安<lb/>
　　春日小園憶張六<lb/>
不見張公子春遊分寂寥獨行愁楚澤何處榜呉橈芳<lb/>
樹皆宜笑垂楊總細腰一樽成强醉四望欲魂銷<lb/>
　　雪後遊小園<lb/>
園林過新雪草木㪚芳華物色皆疑似春歸亦有涯逕<lb/>
泥生沮洳凍乳滴楂枒所適從吾樂淹留見暮霞<lb/>
<pb n="KR4d0044_WYG_022-12a"/>
　　納凉明教臺呈太守<lb/>
榻移隨樹影杯側見山岑白鳥渇求水𤣥蟬清噪林道<lb/>
書無近語天籟有遺音向北新開逕行苔過竹隂<lb/>
　　臨淵亭寄輦下親舊<lb/>
蠶魚山迤邐<hi>比有蠶尾山又有魚山</hi>濟汶水交流信羙終非土思<lb/>
鄉更倚樓露滋黄菊晩風起白雲秋長嘯澄潭上誰憐<lb/>
公子牟<lb/>
　　丁酉五月郭守恩戰殁武戡走入壁守恩勇将有<lb/>
<pb n="KR4d0044_WYG_022-12b"/>
　　智略<lb/>
敵兵得漢巧五月戰西河壮士平原死孤城殺氣多猶<lb/>
聞疏勒守無復魯陽戈不反東流水㴞㴞奈爾何<lb/>
　　聞舅氏以祕書監致政謹獻拙詩為賀<lb/>
今日王朝士多稱賢大夫恩榮隨几杖官職上蓬壼行<lb/>
路歎或泣都城畫有圖他時辟雍問惇史記訏謨<lb/>
　　得和書自越入京時寓商丘<lb/>
遥想行舟處春江花正繁殊方更回首不語獨銷魂寡<lb/>
<pb n="KR4d0044_WYG_022-13a"/>
和愁郢客雅遊思兔園吾能事應聘見爾大梁門<lb/>
　　送杜横州<lb/>
小郡横山外居民半島夷路偏逢客少地濕見秋遲銅<lb/>
鼔侵城角蠻旌接使麾平生聞義勇好祭伏波祠<lb/>
　　送余江州<lb/>
潮汐通城下東南仍上游懐章趨便道疊鼔送華舟巻<lb/>
旆鷹隼急落帆江漢秋心知戀魏闕頻上庾家樓<lb/>
　　冬至卽事<lb/>
<pb n="KR4d0044_WYG_022-13b"/>
南極日差永幽人喜不勝陽生漸堙鬱隂老尚慿陵風<lb/>
解呉山雪江流蜀地冰衝寒彊乘興屣履過鄰僧<lb/>
　　晏公挽詞三首<lb/>
望苑牧英雋巖廊奉徳音功如四支重化以二南深安<lb/>
仰嗟維石能傳賴碎金浮雲送哀挽慘澹更為霖<lb/>
簡易能容士精誠樂與賢如何五湖上非復赤松年几<lb/>
几空遺舄悠悠不問天獨應春輟相令望故依然<lb/>
衮韍三司舊笳簫一品榮獨傷去國意仍以撫封行落<lb/>
<pb n="KR4d0044_WYG_022-14a"/>
日白駒影空林黄鳥聲公歸那不復悽愴國人情<lb/>
　　鄰幾挽詞二首<hi>其叔為之主</hi>
那知一樽酒流涕寝門前非復平生日空看東逝川詩<lb/>
書遺素業山水閟空弦人物陳留古當慿耆舊傳<lb/>
忘年一傾葢適意兩虚舟老去翻相失人生固若浮蕭<lb/>
條蒿里餞零落竹林游知與不知者同時俱涕流<lb/>
　　聖俞挽詞<lb/>
孤宦衆人後空名三十年交游一時絶詩筆四方傳歸<lb/>
<pb n="KR4d0044_WYG_022-14b"/>
旐江湖永藏書日月邉應封史通子他日慰窮泉<hi>聖俞預修</hi>
<hi>唐書書成未上而亡議者欲請于朝賜一子官以追寵之</hi>
　　洗竹<lb/>
舍側萬竿綠蕭蕭終嵗佳翠深疑魍魎根老畏龍蛇翦<lb/>
剔扶霜節分張及馬撾世無嵇阮輩竟負野人家<lb/>
　　爆竹<lb/>
節物隨時俗端憂見旅情土風猶記楚辭賦謾譏傖烈<lb/>
火琅玕碎深堂霹靂鳴但令休鬼瞰非敢願高明<lb/>
<pb n="KR4d0044_WYG_022-15a"/>
　　嵗暮憶隠直<lb/>
嵗窮浩長歎心事如波瀾高卧老将至相思天正寒浮<lb/>
雲紛霰雪陋巷獨瓢簞裏飯非無意悠悠行路難<lb/>
　　雪中與長文景仁㑹西閣<lb/>
梁山風與雪嵗暮自崢嶸誤逐滄浪叟飛來白玉京屯<lb/>
雲紫㣲閣疊壁九重城更挹浮丘袂端令俗眼驚<lb/>
　　梅<lb/>
澤國春還早山梅臘競花繽紛迷雪意浩蕩逼年華驛<lb/>
<pb n="KR4d0044_WYG_022-15b"/>
使紅塵逺江風短日斜芳菲恐易失愁思亂悲笳<lb/>
　　立春日雪中遊䝉谷<lb/>
冰解泉應動雲寒雪更飛谷中知律變林下覺春歸風<lb/>
物如游蜀衣冠似浴沂瑶林與碧樹處處競芳菲<lb/>
　　墨竹<lb/>
羇游念此君子墨慰幽人洒落不經思蒼筤如出塵交<lb/>
加月下影濃澹霧中筠試作呉山想蕭蕭意亦真<lb/>
　　夕陽<lb/>
<pb n="KR4d0044_WYG_022-16a"/>
過雨風景好斜陽林下明倦游宜几杖卻埽稱柴荆宿<lb/>
蝶依花靜歸禽觸葉驚逍遥共兹世聊復得吾生<lb/>
　　寄題歙州流盃池<lb/>
公子愛客意髙山流水間清波無斷續翠斝自廻還野<lb/>
興四時得棠隂終日間何當竹林賞醉耳聼潺潺<lb/>
　　答張給事途中㣲雪見寄四韻<lb/>
空行萬里塞不見六花飛<hi>自比庭回三十餘程未嘗見雪</hi>今日傳清唱<lb/>
端來㸃客衣度闗迷馬色拂樹㪚春暉不减山隂興從<lb/>
<pb n="KR4d0044_WYG_022-16b"/>
軍中夜歸<lb/>
　　雪後<lb/>
飛塵暫消凍春意亦冲融野水涓涓綠林梢靡靡紅躍<lb/>
魚輕泮凍鳴鶴舞和風出處驚時節悠悠看嵗窮<lb/>
　　古北口對月<lb/>
萬古闗山月遥憐此夜看蛾眉空自嫵叢桂不勝寒他<lb/>
日刀頭問何時客寝安因之千里夢共下白雲端<lb/>
　　新月<lb/>
<pb n="KR4d0044_WYG_022-17a"/>
花外驚新月春殘復滿弓餘香輕墜露疎影細寒風火<lb/>
禁通方俗年華思老翁清光堪半夜稍醉玉壼空<lb/>
　　雪後病愈至射堂作<lb/>
病失千峯雪晴開萬影新鴈飛天欲暖風起野無塵弱<lb/>
桞悲羌笛辛夷思楚人攀條復顧影頗似去年春<lb/>
　　目疾呈深甫<lb/>
久思廢耳目乃復困觀瞻黙坐但慿几幽居長下簾𤣥<lb/>
黄迷宇宙明晦錯烏蟾萬事形骸外人将不汝嫌<lb/>
<pb n="KR4d0044_WYG_022-17b"/>
　　新晴二首<lb/>
雨餘春更好日出望還新暄鳥啼驚客林花笑向人年<lb/>
華如過鴈世事劇飛塵置酒陶嘉月㴞㴞醉任真<lb/>
薄雲開早景宿潤减飛塵好在松筠色依然鳥雀馴避<lb/>
人深卻埽炙背暖生春未得獻天子潛書報近鄰<lb/>
　　秦淮對月<lb/>
舊熟秦淮水今浮萬里船泬寥明月夜淡泊始秋天靜<lb/>
境他時絶清光度曉圓無人漫詠史回首憶先賢<lb/>
<pb n="KR4d0044_WYG_022-18a"/>
　　晩泊對月<lb/>
川光晩都白岸色逺全青明月隨孤劒浮槎送客星南<lb/>
飛鵲擾擾北鴈嚮冥冥誰謂悲歌短能吟酒易醒<lb/>
　　欲雪寄貢甫<lb/>
欲雪天地閉積雲江海昏著書成寂寞玩嵗覺崩奔鴻<lb/>
鴈自嘯侣<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>□常在原離憂紛滿眼浪作種庭萱<lb/>
　　初雪<lb/>
三日風振海中宵雪覆城已看秋落漠更逼嵗崢嶸原<lb/>
<pb n="KR4d0044_WYG_022-18b"/>
隰龍沙磧樓臺白玉京知誰錯吹律物物驟堪驚<lb/>
　　殘雪<lb/>
積素不可巻潛陽方未蘇勁風吹强起明月照全無封<lb/>
蟄龍蛇病傷根竹栢枯誰能開白日后土正泥塗<lb/>
　　望雪山<lb/>
朔風何處雪徑度江南山半出青天外猶臨庭户間崔<lb/>
嵬海潮湧泱漭暮雲還壮觀感人意長謡如可攀<lb/>
　　戯賀叚生<lb/>
<pb n="KR4d0044_WYG_022-19a"/>
驃騎門下士蹉跎已白頭知人家監誤彈劒起吹愁忽<lb/>
逐侏儒飽遥聞祿仕優還鄉問耆舊當憶負薪謳<hi>生夲㑹稽</hi>
<hi>人娶妻上國居李師門下十年得官</hi>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_022-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻二十二<lb/>
</p>
<p>
</p>
  </div>
<div>
<head>公是集巻二十三</head> <lb/>
    <p>
<pb n="KR4d0044_WYG_023-1a"/>
欽定四庫全書<lb/>
　公是集巻二十三<lb/>
　　　　　　　　　　　　　宋　劉敞　撰<lb/>
　七言律詩<lb/>
　　贈致政葉郎中<lb/>
老掛朝冠息故園國人同嘆仲翁賢心慙白首戀三署<lb/>
意與赤松均大年玉樹承風榮紫闥史臣書美耀青編<lb/>
他時就問朝廷䇿還見公卿語鄧先<lb/>
<pb n="KR4d0044_WYG_023-1b"/>
　　次韻和寄<lb/>
講業儒林璧水開望親雲下想徘徊平原日暖歌鴒在<lb/>
横隴風髙聴鴈来隐几郡齋閒主諾薦羞家府樂循陔<lb/>
何時乞得歸寜告對襲班衣捧慶盃<lb/>
　　　寄獻淮西大哥給事<hi>附詩淮西給事即敞也此  當係其弟攽作</hi>
　千里提封盛府開照淮紅斾晩徘徊地靈固有壺公<lb/>
　舊時泰不同唐相來韋斷陳編占藥喜珠揮新什詠<lb/>
　蘭陔阿連今羡南飛翼酒影猶能入夀盃<lb/>
<pb n="KR4d0044_WYG_023-2a"/>
　　送晏公留守南都<lb/>
蒼龍大火明堂分原廟離宫萬乘居五帝遺聲在名頌<lb/>
三公出使用安車去思尚想多耆老條教祇煩讀舊書<lb/>
複道平臺彌百里鄒陽何處曵長裾<lb/>
　　伯父挽詞<lb/>
四十賔興七十歸清風逺與古人稀未如彭祖猶為天<lb/>
頗似桐鄉得所依<hi>大塋在京師伯父嘗為長洲因遂𦵏焉</hi>何路可能奔逺<lb/>
日此生無復待烏衣故尋庭樹丁寜誨東望吳門涕自<lb/>
<pb n="KR4d0044_WYG_023-2b"/>
揮<lb/>
　　城下種竹今春極有佳筍<lb/>
環城宻篠舊檀欒春筍新成幾萬竿池上龍蛇驚蟄起<lb/>
軍中矛㦸繞營看嗚啼窈窈千重碧風過蕭蕭五月寒<lb/>
緩帶輕裘容自暇屨綦多向此林端<lb/>
　　四月見梅花作<lb/>
臘前芳樹暑前開笑憶周南摽有梅玉色還如雪中見<lb/>
天香不減嶺頭来黄鶯未識休頻顧粉蝶初逢亦自猜<lb/>
<pb n="KR4d0044_WYG_023-3a"/>
應與靈芝競三秀碧城瑶圃隔塵埃<lb/>
　　寄慶州子華侍讀諫議<hi>近有書道舊</hi>
禁中頗牧去臨戎屬國歸來敵壘空聞道詩書今絶幕<lb/>
復看天馬亦從東醉傾床酒留邉月歌倚鵾弦舞朔風<lb/>
猶憶平生歡一笑莫忘書札寄賔鴻<hi>去年慶州討畔有功近西人上書乞</hi>
<hi>六經又遣使大市邉馬故并及</hi>
　　姚家寨道中逄李諫議<lb/>
蕭蕭歸騎厯崔嵬一見塵中耳目開授玉同為萬里使<lb/>
<pb n="KR4d0044_WYG_023-3b"/>
望雲先識二星囬北荒鵬躍南溟去西極馬循東道來<lb/>
世上應無此别逺留連彊盡手中杯<lb/>
　　逢范景仁李審言二諫議<lb/>
怪來原隰滿光華不意相逢天一涯乆别班荆情未易<lb/>
少留傾盖日空斜山連木葉千峯雪地逼龍城萬里沙<lb/>
深愧壮心輕逺適自嫌憔悴聴悲笳<lb/>
　　貝州未破書寄王子直司徒<lb/>
孤城死地尚睢盱智勇俱當竭蹶趨貧且賤焉真恥也<lb/>
<pb n="KR4d0044_WYG_023-4a"/>
壮之良者盍行乎料無豪傑同吳反隂有神靈助漢誅<lb/>
深怪先登少瑕叔不應時論惜蝥弧<lb/>
　　酬宋次道憶館閣曝書七言<lb/>
長廊複閣接天居炎日清風蠧寶書乍到似迷羣玉近<lb/>
饜觀疑及羽陵餘俊游真與塵埃隔逸賞空驚應接踈<lb/>
石室㑹湏歸史筆周南寜復滯君車<lb/>
　　九日龍華閣寄永叔<hi>永叔有書見憶</hi>
黄花欲落曉霜濃極目秦川一望中節物還如去年好<lb/>
<pb n="KR4d0044_WYG_023-4b"/>
懽游不與故人同接䍦自恣風前落羽檄寜妨席上通<lb/>
還畏簡書歸未得寄詩黄閣付征鴻<hi>是日得秦州檄調兵<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>邉</hi>
　　寄題友生水閣<lb/>
曲岸重重植淺莎雨餘初覺長㣲波水紋滿屋浮清簟<lb/>
風力衝階折芰荷境靜自宜詩興逺夜空應見月明多<lb/>
從来著述希揚子為羡幽人載酒過<lb/>
　　逢永叔<lb/>
絶域逢君水暫留舉杯相屬問刀頭久持漢節旄空盡<lb/>
<pb n="KR4d0044_WYG_023-5a"/>
獨拜穹廬死可羞醉裏嵗華驚易老愁邉溝水愴分流<lb/>
玉闗生入知無恨不願張騫博望侯<lb/>
　　和永叔景靈朝謁從駕還宫<lb/>
漢帝迎年十二樓明廷朝計萬諸侯真仙降集鈞天樂<lb/>
雲旆囬翔駟玉虬物色遥占紫氣入香烟不隔曙光浮<lb/>
祕詞非為神君語自飭衣冠渭北游<lb/>
　　泥雨早朝<lb/>
雲氣巻舒東復西月華明晦曉兼迷正憐盛服坐假寐<lb/>
<pb n="KR4d0044_WYG_023-5b"/>
何處蒼蠅來誤雞髙卧山林勞夢想出門冠帶混塗泥<lb/>
人間氣味故易厭豈若從容歸治畦<lb/>
　　次韻得午日酒<lb/>
午日風光復晏隂軒昂未許嵗華侵楚魂招後宜皆醉<lb/>
春醖來時且獻斟髙枕洞庭看鳥度巻簾衡岳聴猿吟<lb/>
郢中寡和由來事應喜新詩有嗣音<hi>王僧逹答顔延年詩云春醖時獻斟</hi>
　　十二月十六日<lb/>
水國冰銷天欲春山城日出景還新可憐物色曽非土<lb/>
<pb n="KR4d0044_WYG_023-6a"/>
亦復窮愁不放人碌碌流年轉車轂悠悠生意厭風塵<lb/>
草茅不必開三徑杖履何嘗及四鄰<lb/>
　　孫侍郎訪及仍携示近詩<lb/>
泌水衡門野老居彤幨丹轂使君輿固驚北海猶知備<lb/>
曽謂西河尚起予髙卧窮愁述嵗晩立談襟抱為公攄<lb/>
浪傳方伯中和頌詎有虚儀講徳書<lb/>
　　逄吕侍郎<lb/>
北鴈南鳬不自期異鄉交臂復分飛壮心巳折霜侵鬢<lb/>
<pb n="KR4d0044_WYG_023-6b"/>
徂嵗相看涙滿衣絶幕隂多逄日少滯林行苦見人稀<lb/>
子牟意緒君諳識况乃登臨逺送歸<lb/>
　　寄西臺吳侍郎<lb/>
淮陽髙卧彊逾時洛水嵩峯入夢思霖雨徒深旱嵗望<lb/>
白雲自與帝鄉期功名擺落人間世出處優游萬乘師<lb/>
坐視天民應未可似公當就太平基<lb/>
　　同濟川題王金吾園亭<lb/>
王侯功業等山河謝傅風流倦爕和治第由來處窮僻<lb/>
<pb n="KR4d0044_WYG_023-7a"/>
賞心曽是極酣歌嵗寒松竹孫枝在詩罷池塘宿草多<lb/>
聞道将軍亦愛客春游不問主人過<lb/>
　　謝晏公蓮實<lb/>
落蘂漂香思碧蓮嫩芳成實澹晴烟玉杯側露參差重<lb/>
麟趾模金約略圓擷秀乍聞囬急槳薦新還許備加籩<lb/>
渉江不限芻蕘往志服深希百疾蠲<hi>本草經藕實久服除百疾延年也</hi>
　　答許待制依韻<lb/>
水衡錢朽太倉陳均逸于藩布上仁朞月政聲歸卧理<lb/>
<pb n="KR4d0044_WYG_023-7b"/>
舊邦風物變車鄰懐章昔别江湖永辭劇由來意氣真<lb/>
召伯甘棠大山賦去思留得與邦人<lb/>
　　曹秀之待制罷福建還朝劉君玉待制自長沙移<lb/>
　　鄧俱㑹郡下作七言敘别<lb/>
華閣昭囬雲漢間侍臣髙選奉清閒曹劉共許同時貴<lb/>
楚粤初看報政還邂逅相逢驚逺别從君一笑發愁顔<lb/>
莫教鐃鼔催行色更益春風雨鬢斑<lb/>
　　将去上清題梧桐樹<lb/>
<pb n="KR4d0044_WYG_023-8a"/>
小砌圓隂覆暝霞曲軒疎牖稱相遮已成嘉實誠無用<lb/>
未遇知音勿遽嗟得地豈湏矜露井随流方共笑枯槎<lb/>
明年冠者成春服重看紛紛滿樹花<lb/>
　　鳯凰山笙竹<lb/>
仙山不記鳯鳴時碧篠空含玉潤姿海外雖傳有嶰谷<lb/>
人間似未悟孫枚道家正貴知音少野處還于靜節宜<lb/>
千嵗重尋樂毅傳悠悠更覺使心悲<lb/>
　　上巳日玉津園賜宴是日雜端為主人<lb/>
<pb n="KR4d0044_WYG_023-8b"/>
御苑初晴暖景㣲侍臣還許宴春輝鳴禽試羽交交囀<lb/>
落葉迎風冉冉飛執法在前容款曲大官先置盡膏肥<lb/>
和平自是歡娯日未醉春醪未可歸<lb/>
　　和憶幽谷二首<lb/>
早聞幽谷未曽窺翠壁清泉入夢思到眼惜無名手畫<lb/>
醒心欣得醉翁詩種花舊比甘棠樹刻石今成峴首碑<lb/>
使我一麾從此逝勝遊當不減君時<lb/>
深居忽忽春空過積雨瀟瀟夏欲交近砌梧桐新有䕃<lb/>
<pb n="KR4d0044_WYG_023-9a"/>
銜泥燕子總成巢此邦卑濕酒長醉随事文章亦解嘲<lb/>
心逺地偏人跡絶漫勞三逕數誅茅<lb/>
　　京尹仲議侍讀自成都赴闕将過長安先寄<lb/>
都城一别逺相望楚水秦山各異方毎頌中和傳四子<lb/>
重聞京兆得三王執經誤接金華袐卧閣驚看鬢色蒼<lb/>
逃暑肯為千日飲能無歌舞薦清觴<lb/>
　　初雪朝退與諸公至西閣<lb/>
朝光初上九門開貝闕珠宫白玉臺真有燭龍浮渤澥<lb/>
<pb n="KR4d0044_WYG_023-9b"/>
卻占雲氣認蓬萊斗囬暖景開鳴鶴稍借新芳入早梅<lb/>
更覺年華無限賞履綦重疊遶蒼苔<lb/>
　　答河中梅龍圖<lb/>
龍池栁色鎖春烟故國風光此地偏髙下樓臺渾浸水<lb/>
往來車馬自随船舉杯醉舞時相屬倚瑟悲歌忽愴然<lb/>
安敢為文敵金谷誤煩求友賦新篇<lb/>
　　離陳州先寄潁上龍圖<lb/>
蓬蒿一畆亦蘧廬終嵗紛紛三徙居客耳欣沾潁川水<lb/>
<pb n="KR4d0044_WYG_023-10a"/>
兒謡積厭武昌魚寜知代舍悲長鋏忽幸侯門埽敝裾<lb/>
雖信師金譏數昧未甘萊子勸捐書<lb/>
　　寄襄陽舅氏龍圖<lb/>
虎符龍節鎮方州天祿先生尚黑頭南紀山川殊壮麗<lb/>
髙陽賔客故風流沈碑幾度書遺愛非土他時恨倚樓<lb/>
想詠五君夸屢薦為憑三鳥寄綢繆<lb/>
　　送司馬倩赴權官平涼尉<lb/>
将女隨郎過渭城正如前曰武陵行當時底事傷離别<lb/>
<pb n="KR4d0044_WYG_023-10b"/>
今日安知隔死生𣺌𣺌平波侵漢苑纍纍髙塚厭秦京<lb/>
登臨感慨尋常事何况衰年父子情<lb/>
　　和春鄉答韓殿丞<lb/>
暫辭金鼎擁朱旛注意雖殊體貌存擺落功名如脱屣<lb/>
招攜賓客許遊藩東人愁詠鴻遵渚北海欣看酒滿罇<lb/>
無以公歸君幸識鳯池深隔九重閽<lb/>
　　復雨<lb/>
閉門髙枕避春霖眼見羣芳稍見侵獨醒不如終日醉<lb/>
<pb n="KR4d0044_WYG_023-11a"/>
蹔晴那似斷年隂老驚嵗月都無用興在江湖特更深<lb/>
正想青楓千里外草長波濶亂愁心<lb/>
　　雨中醉歸<lb/>
楚山終日雨霏霏寥落村花入眼稀可惜東風變酒味<lb/>
無端宿靄破春暉屈原漁父誰清濁御叔臧孫交是非<lb/>
倒著接䍦驚道路悠悠判與世相違<lb/>
　　永叔附寄滁州庶子泉李監題十二字<lb/>
瑯琊山側白雲溪石壁何年李監題翰墨一時稱妙絶<lb/>
<pb n="KR4d0044_WYG_023-11b"/>
塵埃數字尚端倪驚看龍虎潜光彩恨使莓苔損角圭<lb/>
大呌發狂心未足竹林幽賞負招攜<lb/>
　　臨崑亭<lb/>
孤城西北起髙樓天半崑崙入寸眸碧樹参差見平圃<lb/>
屯雲重疊辨軒邱百年禮樂逢休運千里江山極勝遊<lb/>
那似鮑昭空寫恨不為王粲獨銷憂<lb/>
　　和永叔李太尉飲席聞筝<lb/>
紅顔翠髪奪春輝繁手哀弦逐羽巵正使千觴無復醉<lb/>
<pb n="KR4d0044_WYG_023-12a"/>
誰令中曲不勝悲留連起舞驚殘夜倣寫遺音入怨詩<lb/>
我識東山安石意沾襟應自屬桓伊<lb/>
　　齋宿集禧觀戯酬永叔見寄時永叔在後廟攝事<lb/>
尚平故有五山期獨許迎年太液池貝闕碧城相絢爛<lb/>
石林琪樹共叅差玉盃<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>好經時醉冰簟風多盡日棊<lb/>
正想火龍勞陟降更煩佳句寄相思<lb/>
　　依韻和致政龎相公上巳約遊集禧觀不至<lb/>
琳館經春瑞氣浮當時㑹約相車遊仙花又向庭中落<lb/>
<pb n="KR4d0044_WYG_023-12b"/>
宫水還縈苑外流雲路空思攀去鶴沙堤猶憶問行牛<lb/>
明年三月芳菲在湏把蘭亭褉事脩<lb/>
　　馬上南風變晴<lb/>
繁隂欲閉凱風來一埽窮荒萬里開日色葱曨浮渤澥<lb/>
雲容舒巻映蓬萊旅情更覺光華逺暖意何妨節物催<lb/>
醉眼卻思山雪好臘前容可當新梅<lb/>
　　新種雜花樹<lb/>
江邉臘破東風起舍側栽花遶四鄰要似桃源堪避世<lb/>
<pb n="KR4d0044_WYG_023-13a"/>
㑹令桂樹黙留人即看紅葉娟娟秀豫想喧蜂處處新<lb/>
庾宅荒涼宋亭古應湏大占郢中春<lb/>
　　答子温雪中見寄<lb/>
勁風蕭颯結衝波飛雪奔騰萬里過亦未妨人洛陽卧<lb/>
還聞有客郢中歌壮心可念哀鴻逺正色遥憐翠竹多<lb/>
㑹卜豊年慰羇旅敢辭荒逕重張羅<lb/>
　　次韻和永叔嵗旦對雪見寄時某于上源驛典䕶<lb/>
　　契丹朝正使人日當歸前一日始得此詩<lb/>
<pb n="KR4d0044_WYG_023-13b"/>
朔風千里動髙簾雷起龍山晝擁簷屬國請纓謀巳拙<lb/>
屠蘇澆酒嵗空添翦幡春事宜人日破鑑歸期見玉蟾<lb/>
聊欲為君留薄具<graphic n="KR1385" url="https://raw.githubusercontent.com/kanripo/KR-Gaiji/master/images/KR1385.png" mimeType="image/png"/>蠡床酒水精鹽<lb/>
　　答景彛對月<lb/>
正惜蟾蜍沈夕靄忽傳鐘鼔送秋晴浮雲四巻無餘跡<lb/>
斜漢西流亦自明危檻鈎簾吟獨久薄帷髙枕夢逾清<lb/>
幽蘭佳菊漙新露的厯珠華滿翠莖<lb/>
　　立夏祠太乙宫<lb/>
<pb n="KR4d0044_WYG_023-14a"/>
綘闕迎年候執期羽衣通夕侍嚴祠神光映月開璇室<lb/>
香霧含風拂桂旗路遶城南天最近地非人境日偏遲<lb/>
還聞増授無窮䇲馳奏中宸對受釐<lb/>
　　自陕到闕感而成詠<lb/>
葱葱氣象瞻嶢闕肅肅行装造近畿鈞奏昔年曽夢到<lb/>
玉闗今日是生歸茂林病乆迷朝序宣室人疎懾帝暉<lb/>
簮履未忘恩再造不然何路謁彤闈<lb/>
　　送人赴闕<lb/>
<pb n="KR4d0044_WYG_023-14b"/>
五月齊侯報政時衮章英節照西畿昔看髙鴈冥𠖇去<lb/>
今喜長<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>婉婉歸詔使相望擁冠盖都人傾倒遲光暉<lb/>
師臣固有三公拜豈獨優游奉講闈<lb/>
　　留别永叔<lb/>
囬車欲度幕南庭此地那知眼界清老覺鬢毛俱種種<lb/>
醉看風物盡𠖇𠖇平時慟哭休論事逺別悲歌更忍聴<lb/>
且共春風同入塞憶君時計短長亭<lb/>
　　澄心堂讀許渾以下諸詩<lb/>
<pb n="KR4d0044_WYG_023-15a"/>
許渾詩後三百年長嘯空堂覽舊篇落日孤城曽不改<lb/>
曲池髙榭復依然塵埃暫憇道路客文雅相追今昔賢<lb/>
魚躍鳶飛殊有意卜居仍欲近湖邉<lb/>
　　寄密令楊彦文<lb/>
傾盖相親成白頭離懐終日敵三秋可憐鷄黍虚朋好<lb/>
應用弦歌亂旅愁太史成書自留滯石城通信巳沈浮<lb/>
王孫可恨山中乆舊令曽為襃徳侯<lb/>
　　答楊令彦文<lb/>
<pb n="KR4d0044_WYG_023-15b"/>
從吏相望千里餘蓬蒿無以避空虛豈惟論議沈時俗<lb/>
更覺精神耗簿書慙愧故人存雅素殷勤佳句慰離居<lb/>
周南㑹是弦歌地莫忘尋盟一起予<lb/>
　　寄致政張大卿<lb/>
昭囬雲漢麗清秋曽看星槎厯斗牛歸去還為竹林㑹<lb/>
相望寕減赤松遊逹人軒冕都如夢塵世功名不自謀<lb/>
聞道東山多逸賞從君欲具五湖舟<lb/>
　　送伯鎮守湖州<lb/>
<pb n="KR4d0044_WYG_023-16a"/>
馮公白首敞長裾萊子斑衣樂有餘金馬門前歌避世<lb/>
水精宫裏奉安輿萬重巖岫髙藏日百丈溪前俯見魚<lb/>
去去春風稱行樂京塵囬首憶離居<lb/>
　　次韻四叔父出守新定寄歐陽一首<lb/>
勾呉半在海山中聞道驅車更向東舊治空傳漢都尉<lb/>
<hi>漢丹陽都尉治歙</hi>遺民無復楚諸熊<hi>楚之先熊繹封丹陽其後徙郢</hi>文章老去<lb/>
輕時輩勢利恬来付覺雄臥理便應長閉閣一方還見<lb/>
古人風<lb/>
<pb n="KR4d0044_WYG_023-16b"/>
　　園人獻蒲萄<lb/>
婉婉柔條萬虺蟠纍纍佳實紫金寒甘泉滲液秋香重<lb/>
瑞露凝膏曉色乾鮫室珠盤驚不定蓬萊金體恨㣲酸<lb/>
貴人寕借涼州牧暫負衡門報一餐<lb/>
　　送劉先輩恕<hi>年十八舉進士通五經登科以年未及格守選</hi>
闗東少年西入都諸老先生驚不如射䇿遂為天下選<lb/>
限年郤就里中居豫章固起秋毫末千里方從跬步初<lb/>
會見髙明成偉噐不憂綘灌毁新書<lb/>
<pb n="KR4d0044_WYG_023-17a"/>
　　聞范參政巡西邉<lb/>
漢與匈奴如弟兄猶傳敵騎向邉城數煩卿士親持節<lb/>
始恨儒生妄請纓形勢倒懸方舛逆計謀無益是縱横<lb/>
古來賢哲多屠釣公試諮詢䇿太平<lb/>
　　次韻和王刑部秋日寄元兄尚書<lb/>
脊令原隰曉霜清季子嗟行不自寜歸夢時環北斗極<lb/>
相輝猶隔太㣲星源流淮水占何逺羽翼西山藥最靈<lb/>
接武禁嚴多故事共看蘭玉出階庭<lb/>
<pb n="KR4d0044_WYG_023-17b"/>
　　至日早起<lb/>
至日應添一線長漢儀憶奉萬年觴鳴珂列炬随丞相<lb/>
長劒髙冠滿未央法從此時瞻玉座侍臣獨許近清光<lb/>
輶軒今出荒山外厭見塵沙萬里黄<lb/>
　　冬至<lb/>
殊方喜及固隂消積雪層冰意亦聊就日稍欣南極永<lb/>
觀雲尚恨帝鄉遥閉闗自信天心復吹律應知玊琯調<lb/>
留滯能無越鄉戀甘泉受計萬神朝<lb/>
<pb n="KR4d0044_WYG_023-18a"/>
　　聞元旦大朝㑹<lb/>
玊帛雍容萬國來帝城如斗挹春逥旂常影亂三辰象<lb/>
鐘皷聲喧百里雷北極正臨丹鳯扆南山遥入萬年杯<lb/>
諸神受計明堂定留滯江濵志已摧<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_023-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻二十三<lb/>
</p>
<p>
</p>
  </div>
<div>
<head>公是集巻二十四</head> <lb/>
    <p>
<pb n="KR4d0044_WYG_024-1a"/>
欽定四庫全書<lb/>
　公是集巻二十四<lb/>
　　　　　　　　　　　　宋　劉敞撰<lb/>
　七言律詩<lb/>
　　招友上清宫<lb/>
脩竹髙松無俗塵全然不似近城闉黄冠習靜多藏客<lb/>
野鳥忘機郤傍人高閣切雲銜落日廣庭霏雨濕清珉<lb/>
北牕固有逍遥地來讀離騷戴角巾<lb/>
<pb n="KR4d0044_WYG_024-1b"/>
　　聞范饒州移疾<lb/>
汲黯亷平漢主知淮陽移病苦情羸偃藩政事應無及<lb/>
伏閣精神定未衰天欲期人身必乏帝疑飛将數多竒<lb/>
何當半夜開宣室獨使雍容對受釐<lb/>
　　編杜子美外集<lb/>
少陵詩筆㨗懸河亂後流傳簡策譌樂自戴公全廢壞<lb/>
書從魯壁幸增多斯文未䘮㣲而顯吾道猶存嘯也歌<lb/>
病肺悲愁情自失苦吟時復望江沱<hi>子美詩云病肺卧江沱予亦有此疾</hi>
<pb n="KR4d0044_WYG_024-2a"/>
　　鼓角樓宴集<lb/>
周城百雉擁中軍阿閣三間麗白雲燕雀總知依盛徳<lb/>
山河相與助雄文<hi>此樓府公作自為之記</hi>輕裘緩帶居多暇旨酒<lb/>
嘉肴客易醺還識魏牟懷北醺正逢長日扇南熏<lb/>
　　夏日上府公<lb/>
紅芳過盡綠陰多索寞無如長日何午影遲留成藴暑<lb/>
熏風飄蕩作清和夢餘欲騐松生腹棊罷眞知斧爛柯<lb/>
還想髙吟酬美景訟庭岑寂長青莎<hi>府公有詩云髙吟酬永晝痛飲嘆華</hi>
<pb n="KR4d0044_WYG_024-2b"/>
<hi>年故及之</hi>
　　賀司馬君實何濟川得寵公炭<lb/>
上府愛才天下聞兩軍素出将軍門欲正大闕慰民望<lb/>
豫排寒風作春溫不煩束縕資逰説聊復逰賢報國㤙<lb/>
自笑野人卧窮巷負暄方擬獻天閽<lb/>
　　獨宿直舎<lb/>
談笑從容宫漏稀髙軒去盡掩重屝風含玉宇霜威勁<lb/>
月上疎牕燭影微周衞相望諠夕警爐香不斷䕶朝衣<lb/>
<pb n="KR4d0044_WYG_024-3a"/>
塵軀更覺仙山峻旅夢端從江海歸<lb/>
　　五月望日赴紫宸謁待旦假寐<lb/>
半夜北風天反寒倒衣驚問紫宸班雲容不辨陰晴際<lb/>
月色猶迷爽晦間獨喜鳴鷄應鐘漏正憐殘夢識江山<lb/>
濯纓簪筆初無補空愧紛紛數往還<lb/>
　　送李留後守東平<lb/>
少壮去人如水流似君那作待祠侯高談毎及功名際<lb/>
出守真寛聖主憂麾下百城包海岱道旁千騎擁貔貅<lb/>
<pb n="KR4d0044_WYG_024-3b"/>
家聲時論俱輝赫世将寧為好畤羞<lb/>
　　題連理亭<hi>唐乾符中所建其棟梁頗宏壮云自盧龍渉海致之也</hi>
靈光蕪滅泮宫平三百年中獨此亭無復喬林見連理<lb/>
尚傳髙棟出窮溟疎簾清簟宜炎日菀栁長梧半廣庭<lb/>
卧向汶篁慙薊植燕山都欲負刋銘<lb/>
　　答陳州通判廷評同年<lb/>
黄門獻賦接羣賢上國知名獨累年不謂招徠從隗始<lb/>
至今慚愧在盧前簿書幾廢三餘學繩墨空勤一割鉛<lb/>
<pb n="KR4d0044_WYG_024-4a"/>
還喜遷喬友聲近高山流水入清絃<lb/>
　　麃子嶺帳館寄隠直<lb/>
離腸易感嵗華催更雪龍沙望紫台持節不眠宵自永<lb/>
聴笳無事淚空摧扁舟何處山陰雪驛使他年嶺上梅<lb/>
欲寄一書愁已亂天邊應候客星囘<lb/>
　　過中京走馬上平安奏状<lb/>
載驅冬嵗拯河源<hi>北庭在横水北云自天潢也</hi>状奏今朝欵帝閽目<lb/>
斷白雲浮魏闕心先飛騎向中原揣摩詎試衡人術感<lb/>
<pb n="KR4d0044_WYG_024-4b"/>
激空銜國士㤙猶使匈奴戴黄屋南歸慚弔陸公魂<lb/>
　　冀州正月十六日飲席<lb/>
月缺雪殘雲亂飛千燈相照續長輝寒欺短夜禁杯酒<lb/>
春入東風試舞衣老惜佳辰經嵗得醉驚陳迹出門非<lb/>
漁陽鼓節尤悲壮知我心從萬里飛<lb/>
　　無雙亭觀瓊花贈聖民<lb/>
東風萬木競紛華天下無雙獨此花那有靈霙凌暖日<lb/>
不為琪樹隔流沙祠城寂寂春空老江雨㝠㝠日易鈄<lb/>
<pb n="KR4d0044_WYG_024-5a"/>
仙品國香俱絶妙少傾髙興盡流霞<lb/>
　　園人獻芍藥<lb/>
淮海由來草木夭春工殊復自嬌嬈始知隋苑多佳麗<lb/>
未覺呉宫久寂寥氷雪肌膚明綽約雲霞衣服潤飄蕭<lb/>
一枝漫取堪誰贈老去風情不自聊<lb/>
　　雨中北軒晩寝<lb/>
樹色禽聲相與閒吾廬仍共一枝安浮雲蔽日綿綿雨<lb/>
積水嬰城慘慘寒還恐百芳從此歇不知后土㡬時乾<lb/>
<pb n="KR4d0044_WYG_024-5b"/>
閉闗髙枕交㳺絶一夢江湖意緒寛<lb/>
　　和府公多葉榴花<lb/>
翠條紅蘂映貧家笑倚熏風拂露華重疉火雲燒落日<lb/>
淺深金鼎矗丹砂多情強自含春恨不語那能學舘娃<lb/>
但寄一枝共醉賞試将顔色比裙紗<lb/>
　　寄謝霍丘靜樂亭<lb/>
城西陵谷幾推移仍有中亭玉樹枝從政真同傲吏隠<lb/>
賞心能與古人期誅茅改築成芳榭引水交流漲曲池<lb/>
<pb n="KR4d0044_WYG_024-6a"/>
聞道小山多麗句還因春草夢新詩<lb/>
　　晝寝<lb/>
屋邊髙樹綠雲陰堂下清池碧玉深卧想溪山迷逺近<lb/>
夢為魚鳥或飛沉治逢平日如無事老覺衰容稍見侵<lb/>
聊取南華寄齊物不為東武極悲吟<lb/>
　　雨中家人致酒<lb/>
急雨連宵晝不收草堂晨起似新秋山歌倚瑟清無賴<lb/>
野饌隨樽特自優追古最宜真渾沌旁騷仍有畔牟愁<lb/>
<pb n="KR4d0044_WYG_024-6b"/>
綸巾搭腦醒還醉得此堯民已甚休<lb/>
　　答令狐司封使君舟中見寄<lb/>
汝潁相從彌十年江樓今日遲歸船自驚物役還如昔<lb/>
但覺詩情更爽然寥落鶯花千騎裏蒼茫烟雨萬山前<lb/>
未知後㑹仍何地彊醉春風酒似泉<hi>某戊子春與使君㑹汝南到今適千</hi>
<hi>年</hi>
　　次韻和春卿城西同歩<lb/>
夕光郤射戍樓紅野色遥瞻百里中玉帳坐休鈴下衛<lb/>
<pb n="KR4d0044_WYG_024-7a"/>
春衣行試舞雩風招擕直許威儀略戲笑深矜意氣融<lb/>
流水髙山俱在眼知公令望共無窮<lb/>
　　往得南嶽𤣥猿特善嘯立秋後風雨頗凉聲尤清<lb/>
　　絶憐其山林之思為作七言<lb/>
薄雲疎雨濕風枝衡岳猿啼憶此時囘首那無萬里感<lb/>
向人時作一聲悲鍾儀故有南冠恨荘舄猶多舊國思<lb/>
車馬紛紛九域客路傍翻笑斷腸為<lb/>
　　過思鄉嶺南茂林清溪啼鳥㳺魚頗有佳趣<lb/>
<pb n="KR4d0044_WYG_024-7b"/>
山下囘溪溪上峯清輝相映㡬千重㳺魚出沒穿青荇<lb/>
斷蝀蜿蜒奔白龍盡日浮雲横暗谷有時喧鳥語髙松<lb/>
欲忘旅思行行逺無奈春愁處處濃<lb/>
　　過臨波亭<lb/>
綠楊芳草舊無蹊竹隖花源敵剡溪水影時翻高檻動<lb/>
天形略抱曲城低逢迎野興鷗雙下㸃綴春愁鶯亂啼<lb/>
宿雨楚山雲正滿髙樓莫上使人迷<lb/>
　　至日宴水上嘔吐先醉上府公<lb/>
<pb n="KR4d0044_WYG_024-8a"/>
南極微陽中夜新碧池風物曉來春鼓鼙似動魚龍伏<lb/>
旌斾不驚鷗鷺馴東閣于今待賢士西曹不意吐車茵<lb/>
博陽氣度平津學雖賤猶堪頌得人<lb/>
　　次韻奉和給事中<hi>知蔡州呉育作附</hi>
律上陽和雖始煦罇前人意已生春濠梁且欲觀魚樂<lb/>
淮郡何能致鹿馴為訪心朋猶縱棹況逢時雋與均茵<lb/>
别車豈必辭沈醉更有髙陽倒載人<lb/>
　　送沈康學士知常州<hi>沈自博士出郡某少時居客此州甚久</hi>
<pb n="KR4d0044_WYG_024-8b"/>
三科妙選漢臺臣君去分符牧逺人富貴湏為千騎長<lb/>
中和好布萬家春山川陽羡由來勝謡俗延陵自古淳<lb/>
曾是倦逰覉旅地送行曽羡兩朱輪<lb/>
　　送栁舒州<lb/>
金馬宿儒當世賢著書天祿自忘年中和屢以樂職用<lb/>
九次方為耆老遷何恨一囘仍出守㑹湏千室看鳴絃<lb/>
祗因閉閣江湖上正想遥心象魏前<lb/>
　　送張蘇州<lb/>
<pb n="KR4d0044_WYG_024-9a"/>
始上蓬邱肅羽儀舊更臺省著清規懷章又下芙蓉闕<lb/>
候騎先瞻鳥隼旂楚澤潦収騰駕逺廣陵濤起渡江遲<lb/>
呉中事事皆竒勝還見風流太守詩<lb/>
　　送刁越州<lb/>
笑持符印下瀛州真得千巖萬壑㳺父老為郎無自苦<lb/>
鑑中行樂不知秋居人舊俗多姚姒幕府連城半斗牛<lb/>
太守㑹兼四千石璽書寧復久淹留<lb/>
　　送修撰張待制知越州<lb/>
<pb n="KR4d0044_WYG_024-9b"/>
倦簪華筆直承明自請分符江外行真得蓬萊為治所<lb/>
徑從雲漢濯塵纓山㳺訪古窮書穴春事劭農見象耕<lb/>
若向鑑中望明月㑹吟還肯寄新聲<lb/>
　　送張兵部知遂州<lb/>
錦帳郎官錦里賢皁衣休直綵衣還懷章過邸驚羣吏<lb/>
建節乘春感舊闗道側壺漿積遺愛里中牛酒慶承顔<lb/>
朝廷孝治君先布更聴傳歌太學間<lb/>
　　送彭待制知瀛州<lb/>
<pb n="KR4d0044_WYG_024-10a"/>
趙北燕南如掌平定知臺選寄長城雅歌不廢軍中樂<lb/>
緩帶能令塞外清傾葢由來欣意氣著鞭從此想功名<lb/>
㶚池送目邯鄲道倚瑟空多惜别聲<lb/>
　　同鄰幾持國過杜和州<lb/>
江南太守水齋居殘雪層氷正滿渠忽憶山陰乘興往<lb/>
可憐心抱向人攄放歌浩蕩驚狂客換酒從容解佩魚<lb/>
四座歡𠂻兩傾倒歸鞍欲犯夕鐘初<lb/>
　　寄獻臣<lb/>
<pb n="KR4d0044_WYG_024-10b"/>
通塞由來自有期奏書未上莫嗟咨錐藏勉後三千客<lb/>
舌在湏強百萬師固有青雲堪自致暫虚丹桂不為遲<lb/>
如今相府聞名甚<hi>章丞相雅知君</hi>應以雄文薦赤墀<lb/>
　　離京後寄貢甫隠直哉生魄後一日雨中作<lb/>
清川如帶屢囘環信宿猶居百里間敢恨淹留同桂渚<lb/>
正憐風雨似梁山月殘虚魄無由共雲映高樓不可攀<lb/>
郤怪夢中翻識路化為蝴蝶一飛還<lb/>
　　伯鎮出都後見寄<lb/>
<pb n="KR4d0044_WYG_024-11a"/>
疉鼓鳴笳太守船都人傾注似登仙舊逰俯仰成陳迹<lb/>
離思紛紜遶别絃愁目青楓空自極素書雙鯉不忘傳<lb/>
恐君未得江湖樂追詔方将急用賢<lb/>
　　寄劉景烈<hi>前寄新詩未及答移商陽闗部署</hi>
漢設重闗斥塞垣詔移飛将護秋屯邊庭無復窺南牧<lb/>
燕客時應祭北門清酒肥牛宴長日輕車精騎獵平原<lb/>
窮途何必多垂淚况復詩書盛討論<lb/>
　　寄隠直<lb/>
<pb n="KR4d0044_WYG_024-11b"/>
江漢相思山萬里君家少室定西東年華過去如流水<lb/>
心事差池似老翁一世共爭蝸角上微生多付酒杯中<lb/>
窮途何必多垂淚吾更㝠㝠笑阮公<lb/>
　　寄王二十<hi>先借王杜甫外集㑹集未及錄近從呉生借本増多于王所收因悉抄冩分為</hi>
　　<hi>五巻又為作序故報之</hi>
昔借君家杜甫集無端卧疾不曾編近從霅上呉員外<lb/>
復得遺文數百篇夫子刪詩吾豈敢古人同疾意相憐<lb/>
<hi>子美亦有肺疾也</hi>新書不惜傳将去悵望秦城北斗邊<lb/>
<pb n="KR4d0044_WYG_024-12a"/>
　　新居陳州城下讀書作<lb/>
誅茅負郭楚人居泌水衡門自有餘數困米鹽希辟榖<lb/>
素輕農圃重捐書絶糧尼父期先進畫卦羲皇序古初<lb/>
千世風流尚在眼百年貧病不欺予<lb/>
　　讀漢書<lb/>
賈誼求為典屬國終軍願得使匈奴和親不及當時策<lb/>
慷慨猶為大丈夫百年強敵輕中國一世竒功悲腐儒<lb/>
聞道邊民尚嚴警異時囘首恨江湖<lb/>
<pb n="KR4d0044_WYG_024-12b"/>
　　連雨三日東軒讀書<lb/>
雨中無復故人居寂寞閉門三日餘郤信袁安似有道<lb/>
未知原憲定何如浮雲極目無由巻積蘚侵堦不易除<lb/>
正賴髙眠堪自遣時時紛亂滿床書<lb/>
　　次韻滕岳州謝王南郡酒<lb/>
誰信專城千騎居空齋圗籍兩三厨銷憂盡付鴟夷酒<lb/>
乘興兼忘阮籍塗愛客誰先魏公子長貧郤愛范萊蕪<lb/>
歸軒仍有東門餞顯父還湏至百壺<lb/>
<pb n="KR4d0044_WYG_024-13a"/>
　　和章伯鎮<lb/>
南上湘潭誰記初北還宣室受釐餘共憐賈傅才無敵<lb/>
真作揚雄老著書調笑羣騶飢欲死去來千騎樂何如<lb/>
洞庭木下鱸魚熟三嘆新詩重起予<lb/>
　　和滕巴陵寄張虢州<lb/>
明府功名期壮年滯留中路鬢成斑豈知汲黯輕為郡<lb/>
真為劉伶善閉闗歸夢未嘗離帝所謫仙寧久混人間<lb/>
㑹看使者持三節緩帶輕裘且自閒<lb/>
<pb n="KR4d0044_WYG_024-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻二十四<lb/>
</p>
<p>
</p>
  </div>
<div>
<head>公是集巻二十五</head> <lb/>
    <p>
<pb n="KR4d0044_WYG_025-1a"/>
欽定四庫全書<lb/>
　公是集巻二十五<lb/>
　　　　　　　　　　　　宋　劉敞　撰<lb/>
　七言律詩<lb/>
　　寄楊子華閣老使君<lb/>
吾邱不樂直承明固請分符闗外行賜冊最榮批鳯尾<lb/>
離羣獨恨出龍城壮謀欲負腰間組愁思空揺塞外旌<lb/>
塵土滿衫頭半白一聞班馬不勝情<lb/>
<pb n="KR4d0044_WYG_025-1b"/>
　　風雨<lb/>
晩雲蒸雨瀉驚湍積水浮城五月寒卑濕向人如楚澤<lb/>
風塵囘首憶長安嵗華徂暑參差盡旅舘懷歸去就難<lb/>
自昔梁山有遺操試慿繁手一清彈<lb/>
　　重過華隂馬上口占寄李君錫王懿臣薛師政三<lb/>
　　漕<lb/>
三嵗重過二華間衰年彌覺厭塵喧自知碌碌初無補<lb/>
正是紛紛不憚煩江壁向來憂鄭客鼎湖今日望軒轅<lb/>
<pb n="KR4d0044_WYG_025-2a"/>
修門漸近翻鳴咽滿面風埃涕淚痕<lb/>
　　過中京後寄和貢兩弟<lb/>
歸鞍蹀躞㺯輕塵滿眼韶光破宿雲去國幾愁歌白紵<lb/>
上天真喜望緹羣華林雪盡鶯先囀廣陌風多草競熏<lb/>
我欲還家千日飲益湏釀酒張吾軍<lb/>
　　舎弟東還病中口占七言奉寄景仁彜唐公甫<lb/>
眼暗頭昬逾十旬<hi>所苦正如此</hi>涔涔終嵗髮華新幽如羑里<lb/>
迷天路<hi>韓退之拘幽操云朝不見日出暮尤憎日光</hi>醉似中山與鬼鄰<hi>體中憒憒</hi>
<pb n="KR4d0044_WYG_025-2b"/>
<hi>如醉酒者</hi>閉閣郤憐廷掾力<hi>府事屬丞掾貴大指而已</hi>廢書彌信道家淳<lb/>
<hi>病眼尤不便閲書過八紙則憒悶矣</hi>修門已後君無恙試枉招魂慰滿身<lb/>
<hi>楚辭云願賜不肖之軀放逰志乎雲中頼皇天之厚徳還及君之無恙某自先朝三十九年出守雍都故云</hi>
　　句容劉同年寄示游山詩及术煎<lb/>
江外三峯倚碧天古來相續㡬神仙自無飛骨何由到<lb/>
頼有新詩尚許傳餌术始知堪度世聴松真得自忘年<lb/>
㑹驅雞犬從君隠與擇華陽數畆田<lb/>
　　登城<lb/>
<pb n="KR4d0044_WYG_025-3a"/>
前嵗登城日㡬囘去年猶記隔辰來老侵筋力銖銖减<lb/>
慵壞心情寸寸灰幸有風光相挽引那無賓友共追陪<lb/>
北臺好在中秋月便是重陽菊蘂開<lb/>
　　喜春卿自陜歸<lb/>
休汝曾更月旦評㡬年漂泊倦塵㝠神峰好在巖巖石<lb/>
符采依然兩兩星天祿自嫌書尚白絳帷猶喜眼猶青<lb/>
召南風什知多少一一親弦更許聴<lb/>
　　聞鶯<lb/>
<pb n="KR4d0044_WYG_025-3b"/>
舎南舎北栁陰陰竟日啼鶯不自禁羇旅可憐還擇木<lb/>
間闗似欲向知音鴂鶗無事催芳草燕雀相喧守舊林<lb/>
幽獨閉門驚嵗晩固煩求友慰愁心<lb/>
　　寄貢甫時遷居城南水上<lb/>
城南風物似江湖卜築尤宜近水隅俗薄容垂真釣否<lb/>
庭閒得種此君無闗身調度惟存劒適意圖書略滿厨<lb/>
心逺地偏俱可喜免逢甲馬與塵塗<lb/>
　　中使傳宣二月一日史院賜御筵某亦預召作七<lb/>
<pb n="KR4d0044_WYG_025-4a"/>
　　言呈禹玉真孺景仁三内翰<lb/>
虞書紀典上稽唐魯史傳經近屬商刻玉春山瞻氣象<lb/>
積星東壁聚鈎芒朝思膏飫懽情洽天令中和盡刻長<lb/>
雖引客卿譏子墨翰林還許望清光<lb/>
　　答次道學士<hi>來詩末句及芍藥</hi>
世路相逢難自期江城三嵗想瓊枝寧知邂逅驅千騎<lb/>
亦復東南寄一麾把酒聊同醉鄉樂看花欲後麥秋時<lb/>
舊都紅藥猶堪賞不負風流謝客詩<lb/>
<pb n="KR4d0044_WYG_025-4b"/>
　　送陜府祖學士<lb/>
氶明持槖倦徂年自陜分符得近闗人物風流二南後<lb/>
山河形勢兩周間莫嗟落魄書猶白共許優㳺鬢未斑<lb/>
數醉申湖好風月傳車行且趣君還<lb/>
　　酒席贈欽聖提刑學士<lb/>
棄捐不預朝廷議落莫真成老禿翁放眼能寛蜀郡禮<lb/>
髙賢信有古人風都門倐忽三年别樽酒淹留一笑同<lb/>
還有野歌隨拙舞肯敎庭炬徹明紅<lb/>
<pb n="KR4d0044_WYG_025-5a"/>
　　秋日和韻<lb/>
禁垣清切近雲霓楚客逢秋意亦悲拙學由來𤣥尚白<lb/>
敝裘何意素成緇解嘲郤笑朱丹轂迕俗兼懲百一詩<lb/>
短景正湏棊玩嵗薄寒寧厭酒盈巵<lb/>
　　涵虚閣晝卧<lb/>
池水無波清照心庭柯交讓綠成陰㳺魚自與江湖闊<lb/>
翔鳥不期山谷深身外悠悠日復夜世間擾擾古猶今<lb/>
寄愁天上從吾樂髙卧聊為招隠吟<lb/>
<pb n="KR4d0044_WYG_025-5b"/>
　　于司録東園<lb/>
辟疆園圃厭城闉聞道池臺事事新自置一樽消永日<lb/>
别留槃石待幽人雨添草色迷三徑風散花香入四鄰<lb/>
亦欲肩輿乘興去主人何必舊相親<lb/>
　　送劉郎中監靈仙觀盡室而往<lb/>
華髪星郎七十餘碧山遙訪羽人居白石不為天上藥<lb/>
淮南欲試枕中書長纓自濯滄浪水高葢仍瞻駟馬車<lb/>
福地神仙應易致㡬時南嶽候乘輿<hi>漢武帝南巡禮天柱為南嶽云</hi>
<pb n="KR4d0044_WYG_025-6a"/>
　　奉和諸公御製後苑賞花釣魚<lb/>
四照䌓英拂檻開九重芝葢賞春來卿雲共和光華旦<lb/>
瑞霧偏凝沆瀣杯池藻躍魚波淡蕩林光傾日景徘徊<lb/>
淮陽閉閣頭今白夢逹鈞天惜未陪<lb/>
　　秋晩西樓<lb/>
微霜欲堕木葉脱積潦已収天宇清皎皎日華映林莽<lb/>
瀟瀟風色閉柴荆正憐邊馬秋防塞何處悲笳暮繞城<lb/>
囘首浮雲滿西北七哀還見古人情<lb/>
<pb n="KR4d0044_WYG_025-6b"/>
　　送劉中允渙年五十餘以頴上縣令致仕卜居廬<lb/>
　　山<lb/>
五栁先生厭俗紛拂衣歸去卧江濱松菊還同昔人好<lb/>
山川復似向時新瀑泉飛雪千巖晩仙杏蒸霞萬樹春<lb/>
亦欲扁舟乘興往滄浪借取濯埃塵<lb/>
　　答令狐司封求酒<lb/>
馮公郎隠髪蒼蒼撥棄塵煩得醉鄉富貴兩行安用聖<lb/>
滄浪獨醒詎非狂顧慚宿釀能千日逺愧深𠂻頌短章<lb/>
<pb n="KR4d0044_WYG_025-7a"/>
當就天公借北斗更傾東海益君觴<lb/>
　　持禮北庭囘示希元并寄之翰彦猷當世<lb/>
肅承朝命謁穹廬郤卧空牀涕滿裾不敢復論天下事<lb/>
更能重讀篋中書男兒戰死自無恨國勢倒懸誰為攄<lb/>
我本不來人強我百年空使愧相如<lb/>
　　聞鶯<lb/>
陰陰老樹連村路羃羃輕烟過雨天長愛禽聲能永日<lb/>
似于鶯友欲忘年朱纓紫椹看齊熟深巷荒城得屢遷<lb/>
<pb n="KR4d0044_WYG_025-7b"/>
朗詠謝公池上作勿驚春物變熏絃<lb/>
　　元日發古北口寄禹玉直孺昌言三閣老<hi>初入燕境</hi>
桂酒椒盤共發春山川雖舊物華新仲尼魯史王正月<lb/>
泰帝河圖嵗甲寅<hi>今年嵗至甲寅與河圗天元同</hi>玉殿聳聞斟白獸火<lb/>
城想見接清塵應憐二使星安在北斗杓端析木津<lb/>
　　立春後逰杜城陳丞相郊園<lb/>
韋杜勝逰誰可尋相君舊隠對雲岑水渠婉轉蛟蛇活<lb/>
霜竹參差孔翠深故老能言卧龍地兒童不用滿籯金<lb/>
<pb n="KR4d0044_WYG_025-8a"/>
郡齋殊負青山郭空挹芳樽慰客心<hi>古詩朝離青山郭暮宿青山上青山</hi>
<hi>不可上歩歩相悒悵謝眺亦云不對芳春酒還望青山郭</hi>
　　至日登樓<lb/>
南極陽生天地新高樓氣色巳含春得無鴻鴈翻歸翼<lb/>
應有龍蛇動蟄鱗亦復書雲占楚歳不辭為夀引湘醇<lb/>
甘泉從祀雖能賦悵望鈎陳擁北辰<hi>是日上親郊</hi>
　　久雨<lb/>
長至湏㬰二月來朔雲零雨未嘗開陰藏晝景長繡線<lb/>
<pb n="KR4d0044_WYG_025-8b"/>
寒奪陽和潛律灰宿翼困氷多後鴈暗香漂水惜殘梅<lb/>
撩晴召暖無他術安得凉風一夜囘<hi>俗云風囘則晴</hi>
　　同鄰㡬伯鎮觀祕閣壁上蘇子美草書<lb/>
蘇子佯狂不自疑漢庭籍甚莫言非放歌金馬居常醉<lb/>
窮老滄洲不更歸<hi>蘇在吴中自為作詩曰我今窮無歸滄洲送餘生</hi>浮世功名<lb/>
均夢寐平生翰墨獨光輝壁間數字龍蛇動神物通神<lb/>
亦恐飛<lb/>
　　立春<lb/>
<pb n="KR4d0044_WYG_025-9a"/>
臘去春歸意可憐久為羇客海西偏溫風泛泛生卮酒<lb/>
和氣融融媚管絃剪綵直為兒女戲土牛向自國家傳<lb/>
事情爭愛新翻擲還道今年勝去年<lb/>
　　立春日紫宸拜賜歸持國見率同過江十不行<lb/>
蓬萊佳氣舊無時春物迎新特更宜燕識玉箱來自早<lb/>
漏隨宫線報還遲溝聲破凍纔通苑酒力含風易滿卮<lb/>
蓬鬢不堪雙綵勝懶随君向習家池<lb/>
　　賀隠直<lb/>
<pb n="KR4d0044_WYG_025-9b"/>
寂寞三年倦一飛知音不限向來希雖然主簿非高士<lb/>
猶喜分曹近太微<hi>執法在太微垣</hi>吏部銓中趨俗状京官班首<lb/>
望天威漢儒多有司空掾努力新書更發揮<hi>桓譚何休皆以司空</hi>
<hi>椽著書</hi>
　　送楊景修祕校歸<lb/>
武夷曾孫塵外仙手擕桂枝歸故山夸鄉始信一經是<lb/>
衣錦不湏三組還蓬萊觀書聊復爾枳棘棲鸞殊未然<lb/>
野人放蕩辱先進慚愧竹林諸阮間<lb/>
<pb n="KR4d0044_WYG_025-10a"/>
　　答校書郎孫侔少述<lb/>
金華勸講愧通經銅虎分憂強請行千騎亦知翁子貴<lb/>
一麾誰覺仲容輕西賓落莫空遺俗北斗闌干有舊城<lb/>
欲作過秦無與語故人高論憶盱衡<lb/>
　　次韻奉答屯田宋員外<lb/>
汗血龍文千里駒長楸未試跼庭隅一麾㡬老諸侯相<lb/>
五日初還建禮趨獨得鳯毛驚衆目相望花蕚照亨衢<lb/>
白頭漫感悲秋賦自笑妨賢此禁塗<hi>潘岳秋聲賦善乎宋生之言</hi>
<pb n="KR4d0044_WYG_025-10b"/>
　　為轉運沈郎中題<lb/>
寳軸牙籖三萬餘中園華宇蔭清渠風流復見郊居賦<lb/>
榮觀歸乘使者車俯仰江山樂無有優㳺文籍昔誰如<lb/>
何當去此從君語盡得平生未見書<lb/>
　　題溪堂<lb/>
蘇俠遺懽小洞庭高堂殊恨曲池平山川滿目仍非昔<lb/>
魚鳥依人自不驚瑣細幽花相嫵媚囘環流水共澄清<lb/>
秋風初足江湖意不作鱸蓴萬里情<lb/>
<pb n="KR4d0044_WYG_025-11a"/>
　　和伯鎮初拜湖州<lb/>
君向江湖領一麾親歡自與宿心期腰間紫綬新光彩<lb/>
都内青錢厚寵私廐吏莫催乘傳去詔㤙方許戌瓜時<lb/>
碧瀾堂上青山下爛醉尋春亦未遲<hi>伯鎮歸舘待闕當以明年夏去京師</hi>
　　和韓司諫移亳宫雙檜植于道山<lb/>
仙子分根白鹿檀定知髙峭出巖端濃雲借色曾無變<lb/>
初日移陰漸可觀風外共成蒼鶴舞夜深齊作翠幢看<lb/>
人今俟爾為梁棟慎勿輪囷取自安<lb/>
<pb n="KR4d0044_WYG_025-11b"/>
　　新秋<lb/>
七月荆人亦具裘朔風颯颯動昭丘巫峽出雲杳無定<lb/>
洞庭飛月絶堪愁長歌濯足滄浪水囘首開襟西北樓<lb/>
宇宙<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>蒸暫瀟洒小山青桂與淹留<lb/>
　　和宿直晨出遂赴奉慈齋告寄持國子履<lb/>
玉殿鳴鞘闢寝闈銀臺歸騎蹀霜蹄樓光已映朝霞動<lb/>
樹色猶銜宿靄迷身貴承明翻厭直嵗窮樽酒幸招擕<lb/>
太常㡬日休齋禁亦欲從公醉似泥<lb/>
<pb n="KR4d0044_WYG_025-12a"/>
　　逰平山堂寄歐陽永叔内翰<lb/>
蕪城此地逺人寰盡借江南萬疉山水氣横浮飛鳥外<lb/>
嵐光平堕酒杯間主人寄賞來何暮逰子銷憂醉不還<lb/>
無限秋風桂枝老淮王先去可能攀<lb/>
　　再逰平山堂<lb/>
背城厯厯纔十里經嵗悠悠能一來可惜薄書捐白日<lb/>
強從賓客宴平臺暮雲自與千山合醉眼時令萬宇開<lb/>
老子誰憐興不淺黄花欲落更添杯<lb/>
<pb n="KR4d0044_WYG_025-12b"/>
　　病中口占七言奉送前成都尹吕寳臣龍圖還朝<lb/>
聞逺故城長樂坡三年從此送君過宦逰不道相逢少<lb/>
愁病何堪惨别多強敵猶知奉威信巴童莫忘習中和<lb/>
廟堂應趨緇衣拜少緩離亭白玉珂<lb/>
　　月夜獨酌<lb/>
涼月破雲涵碧霄暫憐庭宇斷塵囂露翻高樹光明滅<lb/>
風度踈篁影動揺驚鵲似投人處息暗蟲如恨歳華凋<lb/>
短歌薄酒清輝裏百感先秋不自聊<lb/>
<pb n="KR4d0044_WYG_025-13a"/>
　　奉和永叔雨中見寄<lb/>
泥塗后土未曾亁騎馬相過行路難卧聴鷄鳴知景晦<lb/>
起逢花謝惜春殘銀臺幸闋連宵直樽酒能謀盡日懽<lb/>
紅藥蒼苔雖寂寞多情肯作舊㳺看<lb/>
　　城樓晩望<lb/>
長夏淮天郤似秋居人未解白貂裘雲起岱山時漲雨<lb/>
風迎滄海欲横流日邉渇問長安使天際頻瞻顧客舟<lb/>
自是七哀宜寫望不闗非土故登樓<lb/>
<pb n="KR4d0044_WYG_025-13b"/>
　　答宋都官㳺驪山見寄<lb/>
華清宫殿映春暉未醉三晡莫遽歸人事廢興猶可記<lb/>
風光流轉不相違歌臨㶚岸朱絃脆走度章臺汗馬肥<lb/>
自是秦川貴公子城隅相望不能飛<lb/>
　　和孫少述題虎丘<lb/>
吳墟秦燼㓕遺蹤誰見千巖鎖梵宫化出樓臺雙樹外<lb/>
密移天地一壺中石形虎踞森相向劒氣龍盤冷射空<lb/>
羇宦無由蠟山屐因君詩句夢江束<lb/>
<pb n="KR4d0044_WYG_025-14a"/>
　　和孫侔鴈蕩山二首<lb/>
鼇翻溟漲折靈山漂落塵區莽眇間自有神仙䕶真境<lb/>
故令林木斷人寰碧城萬玉重重合琪樹三株寂寂間<lb/>
安得長風破高浪拂衣東去一躋攀<lb/>
天台賦後世多賢復在君家鴈蕩篇氣逸還令人聳動<lb/>
境幽初許俗流傳萬峯林立浮雲外一徑梯横絶海邉<lb/>
聞道歸艎從此逝秋風招隠特依然<lb/>
　　答羅同年憶楸花之作<hi>驅磨市易錢帛諸禁非假不得歸家</hi>
<pb n="KR4d0044_WYG_025-14b"/>
勾稽嚴密不通賓因見楸花憶去春當日同僚嘗把酒<lb/>
于今邑子逺思人臨安草木皆䝉錦金谷池塘各鬭茵<lb/>
自笑癡兒了公事經年不識酒沾唇<lb/>
　　依韻謝某送行詩<lb/>
天涯畢昴隔烟塵風雪梁山憶侍親行記簡書聊接淅<lb/>
去懷印綬正逢春評依月旦情增戀<hi>行期在月末</hi>詩感蘭陔<lb/>
意重陳先向沙隄候歸騎郤瞻霖雨作伊晨<lb/>
　　閣下午寝晩歸<lb/>
<pb n="KR4d0044_WYG_025-15a"/>
高閣遥依日月光蒼苔重疉紫微芳蝉聲已覺迎秋急<lb/>
雲物還驚過午凉獨往山林非復昔夢為魚鳥不能忘<lb/>
芝泥封詔雞棲樹半落宫槐滿地黄<lb/>
　　觀沖卿所試詩賦賀府君<lb/>
斗城烟霧隔金鑾日破輕隂玉滴寒捷筆補天凌造化<lb/>
髙文驚世湧波瀾夢成白鳯飛鳴逺功就丹梯步武寛<lb/>
囘首蓬萊笑清淺春風前後發芝蘭<lb/>
　　嵗晩偶作<lb/>
<pb n="KR4d0044_WYG_025-15b"/>
不嫌臘過催人老直恐春歸惱客愁栁眼梅心俱次苐<lb/>
雲容雪意與淹留嵗窮楚俗依稀古氷解巴江洶湧流<lb/>
遣興長湏一樽酒呼兒徑典敝貂裘<lb/>
　　立春日過薦福寺<lb/>
一嵗還随一嵗來立春人日競相催細細谷風能破凍<lb/>
熙熙習俗似登臺初陽㺯色明髙桞殘雪留寒伴落梅<lb/>
淮北風光元自好壮心摧謝不勝哀<lb/>
　　宿齋中書外省答永叔京尹内翰朝囘馬上見寄<lb/>
<pb n="KR4d0044_WYG_025-16a"/>
　　并謝子華次韻<lb/>
朝罷章臺日幾竿遥聞走馬試雕鞍春風自發逰人意<lb/>
宿雪偏留下省寒坐乆獨知宫漏永詩成誰盡玉堂懽<lb/>
㑹湏一辦如泥醉從笑歸來筆向乾<lb/>
　　富谷老人臧自用云本京師兵士咸平中沒畨五<lb/>
　　十餘年矣<lb/>
白髪衰翁雙涕零曾随諸将戰咸平一來隴右迷歸路<lb/>
郤問中華似隔生思報漢㤙身已朽恥埋邉壤死無名<lb/>
<pb n="KR4d0044_WYG_025-16b"/>
今朝縱觀非他意得見官儀眼自明<lb/>
　　都運陳光祿自河北移陜西以病不得詣别作七<lb/>
　　言奉送<lb/>
西州判袂忽三年夢想城南尺五天謝病歸來真老矣<lb/>
傷春刻意益茫然受降塞外威名逺足食闗中寄注專<lb/>
北顧邯鄲復臨㶚更能一醉促哀弦<hi>漢光祿徐白為築塞外受降城也某</hi>
<hi>向守雍數同杜城之㳺</hi>
　　㳺禪智寺<lb/>
<pb n="KR4d0044_WYG_025-17a"/>
重岡斗上半浮雲行繞芳叢日已曛䝉頂川原眼中見<lb/>
揚州歌吹竹西聞梵王重壁臺先毁古佛雙林火亦焚<lb/>
㑹看旃檀重滿地莫悲糜鹿向成羣<lb/>
　　寄題黄州李史君韋杜山居<lb/>
主人朝隠望誰先卜築城南地復偏服食早知仁者夀<lb/>
退休前惜大夫賢封千户比蒼蒼竹畆一鍾金上上田<lb/>
從此去天纔尺五㡬時雞犬亦登仙<hi>大卿少時嘗遇隠者得藥服至今錬</hi>
<hi>氣郤老亦有竒效</hi>
<pb n="KR4d0044_WYG_025-17b"/>
　　和龎相公寄題白郎中鳯棲巖山居<lb/>
丹鳯何年此地棲蒼山流水入巖扉主人早逐長離去<lb/>
邑子先期駟馬歸脩竹萬竿終嵗碧蹲鴟千畆入秋肥<lb/>
已聞父老釃牛酒㑹看夸鄉畫錦衣<lb/>
　　次韻酬張真溫<lb/>
未曾相見已相知自許聞絃可識微毎信白頭于義得<lb/>
豈将青眼向君違坳堂仍滯三年蟄寥廓方看萬里飛<lb/>
誰謂夜光投道路莫因長鋏起思歸<lb/>
<pb n="KR4d0044_WYG_025-18a"/>
　　陪府公汎汝水作七言奉呈府公給事<lb/>
寒波略傍曲城流彩鷁遥兼翠葢浮努力濟川天下望<lb/>
暫時乘興鑑中㳺蓬萊清淺迷滄海河漢昭囘隔斗牛<lb/>
君看龍門盛賓客世間還自有仙舟<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_025-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻二十五<lb/>
</p>
<p>
</p>
  </div>
<div>
<head>公是集巻二十六</head> <lb/>
    <p>
<pb n="KR4d0044_WYG_026-1a"/>
欽定四庫全書<lb/>
　公是集巻二十六<lb/>
　　　　　　　　　　　　宋　劉敞　撰<lb/>
　五言長律<lb/>
　　聞韓范移軍涇原兼督闗中四路<lb/>
涇原非逺畧韓范各名卿地盡三秦國身當萬里城指<lb/>
麾沙漠静談笑鐵山輕報國心如日憂民病若酲終軍<lb/>
材冠世汲黯直知名風雪隨車騎鷹鸇起斾旌年年戰<lb/>
<pb n="KR4d0044_WYG_026-1b"/>
頻䘐事事淚堪横㑹刷蒼生恥重看鑄劒耕<lb/>
　　送隠直辟青州幕府<lb/>
全齊七十城表海寄名卿開府馳羔鴈除書得俊英借<lb/>
籌心感激憑軾氣縱横浩蕩軍中樂從容稷下生士由<lb/>
知已用禄以及親榮送别羞長鋏能無歸去聲<lb/>
　　駕幸飛山教場閱武侍宴<lb/>
冬令三農畢時巡萬乗行川源分壁壘貔虎望麾旌王<lb/>
氣雲成殿天光日繞營風隨鼔桴急塵絶馬蹄輕發石<lb/>
<pb n="KR4d0044_WYG_026-2a"/>
機投短抨弦火激眀響振摧列缺影墮落欃槍令下凝<lb/>
霜肅恩加挾纊平搴旗輕俯仰奪槊妙縱横壯士前歌<lb/>
勇儒生縱觀榮炙行熢燧舉觴溢海濤傾清道遙傳警<lb/>
鳴鞭夕向城欲知威略逺區外讋天聲<lb/>
　　鳳覽徳輝<hi>開封府試</hi>
婉婉丹山鳳飄飄萬里飛識時翻羽翼覽徳下光輝逸<lb/>
勢凌雲起和聲遂吹㣲層霄猶降顧治世獨知歸繒繳<lb/>
初無慮梧桐正可依願分阿閣地永謝楚狂譏<lb/>
<pb n="KR4d0044_WYG_026-2b"/>
　　校獵同支使作<lb/>
長郊被山澤積雪浄林臯殺物天時武從禽士氣豪飈<lb/>
塵遂車騎鷹隼亂旌旄壯節排蒼極歡聲激怒濤興餘<lb/>
生鼻火空闊㪚風毛狡穴無遺噍窮巢或暗嘷中原遂<lb/>
除害汗馬敢辭勞勸賞車行炙均恩士籍醩歸塗喧鼓<lb/>
吹餘勇屬鞬櫜快意當如此君看嵗月淊<lb/>
　　得隠直書重陽日登髙于三門禹廟悵然恨不參<lb/>
　　之作一詩以寄<lb/>
<pb n="KR4d0044_WYG_026-3a"/>
九日情何極三門望特髙大河横日夜砥柱析毫毛眺<lb/>
覽興亡古登臨意氣豪窮源悲絶域微禹歎容刀萬事<lb/>
浮雲去前賢逝水滔秋陰生逺塞殺氣起臨洮努力追<lb/>
遊晩逢人應接勞黄花滿酌酒白鷺看驚濤醉舞相傾<lb/>
倚商歌㪚欎陶别離懷病友書禮諭綈袍俗態隨傖父<lb/>
愁吟困楚騷飛車儻可得攜手恣遊遨<lb/>
　　王祕丞惠然相訪并見遺蜀牋𤣥石硯<lb/>
僕本時名薄君胡雅顧偏聞弦賞流水望氣覔龍泉談<lb/>
<pb n="KR4d0044_WYG_026-3b"/>
笑心相得逢迎禮率然樵蘇從不㸑詩賦許深傳墨石<lb/>
巴山硯魚鱗蜀客牋寵分通縞帶慕用比先賢知我春<lb/>
秋貴論交金石堅誰能憚先進自古有忘年<lb/>
　　送孫之翰知陜府<lb/>
山河晉表裏方伯陜西東昔重諸侯選今煩太史公固<lb/>
疑多直諫不得久居中時論譏憂半天心待攷功<hi>宣帝出蕭</hi>
<hi>望之為郡諭意曰所用皆更治民以攷功</hi>旌麾都䕶道謠俗召南風偃息甘<lb/>
棠下知君簡易同<lb/>
<pb n="KR4d0044_WYG_026-4a"/>
　　吳資政守陜一年還守西都又改禮部寄示在陜<lb/>
　　時詩作此致謝<lb/>
分陜間何濶朞年迨有成去思仍舊俗來暮已新聲父<lb/>
老壺漿逺兒童竹馬輕圖書還洛奥禮樂命春卿繼出<lb/>
甘棠什流傳大雅情正風瞻豈弟舊觀復神眀露鶴九<lb/>
秋警霜蟬千里清知音非季子猶識二南并<hi>召公居陜周公營洛</hi>
<hi>也</hi>
　　寄張六卧疾在山陽<lb/>
<pb n="KR4d0044_WYG_026-4b"/>
都門一分袂覉旅兩如何薄宦貧病久畏塗憂懼多<hi>予自</hi>
<hi>宋抵此亦為水驚</hi>幾成哭寢户幸免𦵏江波彌有三秋感誰杭<lb/>
一葦過新愁添素髪幽境長青莎安得攜君手開懷醉<lb/>
且歌<lb/>
　　張樂洞庭<lb/>
聞昔軒轅帝時巡臨洞庭咸池備廣樂南極燀威靈至<lb/>
樂均夷夏希聲入窈㝠江湖亂魚鳥宇宙激雷霆㑹有<lb/>
馮夷舞還令楚客醒遺音不可學逝近向東溟<lb/>
<pb n="KR4d0044_WYG_026-5a"/>
　　分題鳥鳴山更幽<lb/>
空山髙不極喧鳥自相求永日曽一哢深林疑更幽遺<lb/>
音㪚虚谷習響動岑樓寂寂千峯暝蒼蒼萬木稠居成<lb/>
境外趣真慰静中游誰强騷人賦王孫不可留<lb/>
　　社日宴臨波亭呈府公<lb/>
春色池上好公來朝日初棟梁歸喜燕霖雨躍潛魚雲<lb/>
氣隨歌妓林光暗碧車<hi>案碧車一本作隼旟</hi>心閒簿領暇興適酒<lb/>
盃餘言志吾與㸃論詩商起予定知金谷集不比右軍<lb/>
<pb n="KR4d0044_WYG_026-5b"/>
書<lb/>
　　送升之<lb/>
諫官上耳目河北今股肱出處誰與並功名方見稱鈎<lb/>
陳虚侍從天路逼飛騰急病忍濡足憂民先飲冰萬人<lb/>
瞻使表百縣懾風稜雅意本朝在規摹方面憑寒荄待<lb/>
暖律狡兔避秋鷹慷慨都亭語無嫌力未能<lb/>
　　九月八日晩㑹永叔西齋<lb/>
醉翁手種菊呼我宴西齋落日有餘興窮秋多所懷緩<lb/>
<pb n="KR4d0044_WYG_026-6a"/>
歌揮白羽趣舞墮金釵烏㡌何勝落黄花故自佳念離<lb/>
還作惡處世亦安排蒼鬢聊相對青雲豈易階母容燭<lb/>
見跋能盡酒如淮少作三年别人生定鮮諧<lb/>
　　奉酬春卿資政給事見寄并貺法酒<lb/>
王甸雄三輔侯邦重百城公雖縱談笑人自服神明烹<lb/>
幹元和正陶鎔庶物精優游破餘地洒落動髙情訟比<lb/>
甘棠息居無吠犬驚勤追頖宫學繼出汝南評風雅移<lb/>
方俗弦歌溢頌聲忘年及晚輩與進絶諸生預列登堂<lb/>
<pb n="KR4d0044_WYG_026-6b"/>
拜陪參别乗行襟懷向客盡風彩照人清弧矢親觀徳<lb/>
滄浪並濯纓宴餘花爛漫獵罷雪縱横末節形骸外良<lb/>
辰樂賞并西曹寛吏讁東閣借賓榮密席眀金炬佳人<lb/>
出玉笙聽歌濃黛斂看舞小腰輕敢謂招攜訊由來許<lb/>
與誠㑹知私坎井未可屈長鯨鳳尾騰中詔麟符寄别<lb/>
京去思邈已逺陳迹浩難平叩叩煩書禮悠悠想斾旌<lb/>
何時命霖雨舉世望阿衡逸唱回春藻深衷釋吝萌自<lb/>
然心醉久那在酒如餳<lb/>
<pb n="KR4d0044_WYG_026-7a"/>
　　次韻和宋職方北城<lb/>
菏澤元通濟陶邱已近齊身紆㑹稽綬詔圻武都泥求<lb/>
瘼初無術端居愧擇棲萬家嚴壁壘五雉聳樓梯版築<lb/>
人同欲經營事不迷峻防誰敢慢隆棟可言低兵衛森<lb/>
旂㦸軍聲疊鼓鼙論詩譏自鄶肄士取諸暌物境晨昬<lb/>
異賓朋步武躋逺烟春漠漠殘雪晝淒淒華髮歡同籍<lb/>
他年恨解攜瓊瑰何足報埽壁為君題<lb/>
　　䝉某借示新詩不勝嘆服輒妄作五言一首以誌<lb/>
<pb n="KR4d0044_WYG_026-7b"/>
　　欣慕<lb/>
元化陶鈞外中樞斗極邊濟時俱陟降均逸暫蕃宣近<lb/>
輔城連十東方騎累千親歡主于適時論老而傳養志<lb/>
古何有承顔能浩然君羮鼎味在綵服衮衣聫徳表真<lb/>
希世天倫略比肩名今萬石最<hi>景帝曰石君四子俱二千石于是舉集其門號</hi>
<hi>萬石</hi>學肯一經専相戒南陔養賡歌棠樹篇塤箎盛迭奏<lb/>
金玉爛相鮮錫類迂深眷懐歸私自憐一聞詩禮意特<lb/>
悟昔人賢<hi>陳亢聞詩聞禮又聞君子之逺其子某違親外補自以不足讀仲卿之篇聞一得三矣</hi>
<pb n="KR4d0044_WYG_026-8a"/>
　　觀後苑瑞蓮<lb/>
靈液涵秋色仙花露夕香交隂分擢秀並蒂爛齊芳回<lb/>
復天鍾氣深沈地獻祥寳燈輝四照文羽勢雙翔飛葢<lb/>
宸㳺密披圖祕牒光重華與同本併此祝無疆<lb/>
　　擬御試求遺書於天下<lb/>
中祕收圖籍清衷訪古初周爰馳使傳悉上得遺書事<lb/>
有先秦舊文多變隸餘千巖窮禹穴四徹按崐㠊髙閣<lb/>
題天禄羣英議石渠定知奎壁彩從此麗雲居<lb/>
<pb n="KR4d0044_WYG_026-8b"/>
　　河決東郡以平聲為韻叔父令賦<lb/>
傳聞大河决逺與北溟通汜濫蛟鼉怒蕭條郡國空淇<lb/>
淇園方下竹瓠子復修宫世代文成術民懐伯禹功沈<lb/>
牲煩太史負土困闗東封禪應知外誰人秦矩公<lb/>
　　上夏太尉<lb/>
四海傳烽急長安亦響振老儒稽變事<hi>是時秦州守坐邉事貶秩</hi>强<lb/>
敵暴生民廷議衣冠客書聞草野臣諸公咸世傑天子<lb/>
識平津開府三司舊提兵十萬新丹青大信著明白睿<lb/>
<pb n="KR4d0044_WYG_026-9a"/>
謀伸賜馬飛龍亞分衣寶帶親貔貅帳下士鵷鵠幕中<lb/>
賓虎節闗河雪天街畢昴塵朔方須築郡燕谷豫含春<lb/>
策效曽無敵師行輒有神人心惟助順天道亦親仁執<lb/>
鉞來刑虢勾芒下賜秦成功符屈指黙化劇陶鈞既已<lb/>
通西域還應察珮珉焉知充國頌不足壯麒麟<lb/>
　　次袁陟十四韻<lb/>
羇旅嗟無友佯狂漢水陰相逢幸傾葢送别悵分襟之<lb/>
子雖吏隠髙名何陸沈蛟龍蟠學海風雨潤詞林寡和<lb/>
<pb n="KR4d0044_WYG_026-9b"/>
嘗歌郢傳經雅屬參<hi>孔子作孝經屬參</hi>丈人今諭蜀幹譽爾勞<lb/>
心接淅予征逺看雲反顧深旅懷兼去住秋色愴登臨<lb/>
信有江山助宜無霧露侵相思見逸唱清絶響寒砧擊<lb/>
節時孤笑開樽憶共斟歳華幾向晚客恨孰能禁城闕<lb/>
愁回首詩人誨嗣音曽非青玉案為媿洛生吟<lb/>
　　聞西使到闗<lb/>
遙聞西域使來獻大明宫故事三苗比官儀敵國同賜<lb/>
書深慰藉錫命極優崇含垢應王度懷柔尚古風蒼生<lb/>
<pb n="KR4d0044_WYG_026-10a"/>
向來急殊俗此時通冠葢長城北邊闗絶幕東春秋大<lb/>
一統吏事責三公何有長沙客題詩慟哭中<lb/>
　　寄閬州諸弟<hi>聞西蜀大水</hi>
渤澥來參首西南入漏天泄雪三峽壅噴雨五河懸雷<lb/>
電虚巖底虹霓白日邊孤城危獸角沈竈溢蛟涎朐䏰<lb/>
愁巴俗超騰怯羽仙傳聞吞夢澤想見墮飛鳶漢河星<lb/>
槎逺泥塗劒閣偏空懷萬里浪興盡閬風前<lb/>
　　九月二十五日召赴後苑觀稻<hi>時惟兩府及講筵諸學士得預時方</hi>
<pb n="KR4d0044_WYG_026-10b"/>
　　<hi>講春秋</hi>
農祥依帝力鈎盾即天田覽物秋成後回輿銍艾前膏<lb/>
塍衆錦錯香穟萬珠聨共賞倉箱富初非雨露偏銅池<lb/>
寒引溜玉樹晩含烟縱觀欣遊豫登嘗慶吉蠲執經紆<lb/>
顧問拜賜濫周旋不負春秋學端逢大有年<lb/>
　　行詣揚州壽寧寺<lb/>
隋宫老荆棘淮地祖山川天子周王狩<hi>周世宗嘗幸此</hi>諸侯楚<lb/>
社遷宿軍江水上休甲古城邊清蹕乃過此髙臺亦宛<lb/>
<pb n="KR4d0044_WYG_026-11a"/>
然殿空生影響畫古剥丹𤣥缺甃驚跳鮒遺碑失紀年<lb/>
廢興真可感耆舊毎多傳一詠蕪城作斜陽聞暮蟬<lb/>
　　和喜雨<lb/>
望嵗憂農事為霖屬柄臣吁嗟動雲漢精祲驗天人霏<lb/>
霧凝空曲雄風激水濱驅除斷炎燠洒埽浄埃塵勢欲<lb/>
翻河海聲疑過鬼神山川共秀發穹壤劃清新庶物含<lb/>
生意元和倚大鈞穴蛟深奮角轍鮒黙翻鱗雷電天威<lb/>
逺耕桑帝力勻依然四時正好在萬家春㑹府開清旦<lb/>
<pb n="KR4d0044_WYG_026-11b"/>
髙堂引慶賓沃焦心有待濯熱正無倫蒸礎遺占信隨<lb/>
軒舊史真京師并福潤爻象在經綸舞罷看佋服談餘<lb/>
識墊巾新詩追大雅輿誦洽烝民單袷寒仍薄清和氣<lb/>
已震晴暉明旭日霽色巻髙旻亹亹希前哲淒淒幸及<lb/>
辰陽秋書閔雨一頌魯公仁<lb/>
　　病中逢秋欣然慰懷作五言呈兩倅<lb/>
過更縻逺戍懷祿滯歸休一卧淮陽閣三防塞外秋傷<lb/>
時惟慟哭謝病不幽憂主畫稀前輩忘形賴雋游韓稜<lb/>
<pb n="KR4d0044_WYG_026-12a"/>
才抗俗枚叔賦無儔感慨今如此支離尚有瘳涼風鴈<lb/>
南去清夜火西流江海鱸魚興何當汎斗牛<lb/>
　　詔書求方略之士咸令自陳<lb/>
破敵須多士憂民賴九重公車皆自薦物議絶先容駿<lb/>
骨何妨市金臺不易逢處嚢争耀末躍治要居鎔秋野<lb/>
騰鞲鶻春雷起蟄龍吾徒正髙卧欲老白雲峯<lb/>
　　聞徳州河決<lb/>
九河乗積雨大水出平原無復金堤固空驚漏澤翻蛟<lb/>
<pb n="KR4d0044_WYG_026-12b"/>
龍移窟宅魚鼈害黎元直想崑崙圻兼疑渤澥渾三山<lb/>
屢漂蕩百谷互并吞大懼彞倫斁誰能謁帝閽<lb/>
　　送子髙知潤州<lb/>
屈指朝廷士誰能望素風賢良方正舉父子弟兄同鄙<lb/>
諺黄金貴愚儒白首窮今看一戰霸信有萬夫雄官秩<lb/>
南宫峻天文右掖通塤篪諧大雅鴻鵠起層空帝予夸<lb/>
鄉樂民懷濟物功吳人真得虎漢守去憑熊山勢端臨<lb/>
北江流正直東遙知子牟意故在九城中<lb/>
<pb n="KR4d0044_WYG_026-13a"/>
　　題幽州圖<lb/>
代北屯兵盛漁陽突騎精棄捐看異域感激問蒼生尚<lb/>
識榆闗路仍存漢郡名可憐成反拒未見請横行先帝<lb/>
曽親伐斯人昔徯征大功危一跌遺恨似平城往者干<lb/>
戈役因之玉帛盟權宜緩中國苟且就升平名號于今<lb/>
錯恩威自此輕奈何卑聖主豈不負宗祊事有違經合<lb/>
功難與浴評復讎宜百世刷恥望諸卿封畛唐虞舊氛<lb/>
祲渤碣清遺黎出塗炭故老見簪纓寒谷青陽及幽都<lb/>
<pb n="KR4d0044_WYG_026-13b"/>
日月眀此懷如萬一髙揖謝縱横<lb/>
　　某往嵗侍大人守丹陽粗知此郡之盛復戲成小<lb/>
　　詩呈子髙<lb/>
自古佳麗地到今風物竒羣山盡迴抱緑水止逶迤事<lb/>
體存都㑹繁華盛昔時秋聲雄鼓角曉色亂旌旗樓觀<lb/>
渾飛動林巒互蔽虧子䳘留客飲白紵送歌詞太守貴<lb/>
如此郎官清可知虚投射堂策深恨著鞭遲<lb/>
　　淮上期十一不至<lb/>
<pb n="KR4d0044_WYG_026-14a"/>
淮上稱晨朝晨光滿麗譙有懷空悵望無和獨行謠水<lb/>
色全含鑑林花半隠樵雲烟平宿莽鷗鳥破春苗野俗<lb/>
陽歌麗游人白馬驕先生惟寂寞至樂亦逍遙洙泗風<lb/>
差逺川原景幸饒思君不得見何以助簞瓢<lb/>
　　和府公二十韻<lb/>
百草迎年茂羣花逼夏零天工感寥落春事出丁寧皓<lb/>
月彫寒魄鮮風結暖馨彩霞融縹緲甘露洒清泠照坐<lb/>
千枝燭搖空九子鈴輕黄金綴縷凝碧玉鐫缾爛漫輔<lb/>
<pb n="KR4d0044_WYG_026-14b"/>
鮫錦褵褷聚鶴翎問名驚競秀變態駭流形鍾美應成<lb/>
媪儲芳或景星意真乗澹泊氣淑倚娉娗浄影臨彫檻<lb/>
疎音隔後庭瑤妃旦酣酒玉女夜窺櫺時世妝濃澹朝<lb/>
雲夢窈㝠魂從攀處亂醉任看餘酲禁籞曽迂幸天歌<lb/>
獨仰聽一時矜絶出衆卉謝晶熒正爾生成巧由來造<lb/>
化靈屬詞勞比興圖象費丹青雨重碧油幕燈昬雲母<lb/>
屏謫仙才不世激賞為君聆<lb/>
　　同貢甫賀錢子飛兄弟<lb/>
<pb n="KR4d0044_WYG_026-15a"/>
盛徳淳熙耀豐規振後昆降心徠俊傑前席問黎元嘉<lb/>
㑹真千載休聲聚一門象賢俱秀出濟美並鴻鶱性復<lb/>
朱繩直書曽玉露繁十年森氣象江海豁詞源心伏驚<lb/>
諸老名聞動至尊深嚴親賜䇿淵黙静臨軒明白朝廷<lb/>
制丹青教化原屢聞呼萬嵗争誦累千言宜有非常遇<lb/>
誰嫌不次恩官儀推粉署地望逼星垣令聞人人得風<lb/>
流善善存春華照棠樹髙韻溢箎塤義辱交游接歡心<lb/>
抃笑煩空慙一枝小當謝北溟鯤<lb/>
<pb n="KR4d0044_WYG_026-15b"/>
　　召赴崇政殿觀新樂<lb/>
聖人千嵗合禮樂百年興律以聲身效功兼述作稱道<lb/>
將諧一變天欲佑丕承舊典周官在遺音制氏増獻書<lb/>
嘉魏叟博物待延陵金石完新制工師變舊能英華融<lb/>
治世淳古邈逾繩縱觀傾朝野𢋫歌望股肱和風動寥<lb/>
廓協氣㪚凌兢帝所真疑夢天階自絶升三雍漢未盛<lb/>
九辯夏徒矜珥筆欣攄頌名山益望登<lb/>
　　社後雪<lb/>
<pb n="KR4d0044_WYG_026-16a"/>
故陰不自斂飛霰一何驕强妬春陽盛那妨玉琯調滔<lb/>
天初極望見晛已全消詎損朱華麗秖添緑野饒泥塗<lb/>
窮道路絺綌亂鼲貂遂恐天時錯仍虞嵗事枵浮雲猶<lb/>
苦結燕賀乍驚飄但使風從律無嫌物反祅初過元日<lb/>
社又放紫宸朝乗興從君飲孤音續郢謠<lb/>
　　立春日乾祐縣送梅花<lb/>
終南全近蜀春日得新梅始信秦風是非闗越使來<hi>秦詩</hi>
<hi>終南何有有條有梅</hi>雪霙眀自照雲葉薄誰裁香重浮山露膚清<lb/>
<pb n="KR4d0044_WYG_026-16b"/>
避俗埃衆芳知逺矣獨秀亦悠哉翦綵何勝妬嚴妝莫<lb/>
自猜差池鼎鼐味曠絶棟梁材把酒千山外那令寂寞<lb/>
開<lb/>
　　淮西廟梅花獨此處有之<lb/>
荏苒江南村芬菲臘後春逾淮翻不變映雪已争新俠<lb/>
骨香驚俗氷膚冷照鄰定非隨驛使直恐謫仙人聞笛<lb/>
空含怨看圖恨失真應為一時賞莫與衆芳倫<lb/>
　　形鹽象虎<lb/>
<pb n="KR4d0044_WYG_026-17a"/>
備物崇賓饗斯鹽肖虎形熬波煩巧匠象武示君靈天<lb/>
產參多品秋嚴聳外庭炳文隨鏤刻毅氣得儀型服孟<lb/>
非同趣昭文亦異經碎身如見取調鼎薦芳馨<lb/>
　　同徐監簿灞涘望長安<lb/>
驅車凌灞岸回顧望長安北闕塵明滅南山氣鬱盤人<lb/>
來日逺近城轉斗闌干長樂鐘聲斷秦川樹色殘聽歌<lb/>
迷夏首倚瑟想邯鄲鬒變驚遊子因知行路難<lb/>
　　㨗詩<lb/>
<pb n="KR4d0044_WYG_026-17b"/>
㨗報蒼龍闕書從白豹城<hi>賊中城名大軍所至</hi>闗河開地利雷雨<lb/>
肅天兵氣攝千山動威加萬里平獻俘多寶玉効首悉<lb/>
長鯨社稷靈何逺巖廊策自精餘妖暫煦沫壯士待龔<lb/>
行天馬來西域貂裘實上京遙知無干羽冠劒賀公卿<lb/>
　　寄上濠州舅氏<lb/>
天閣愁揚子諸侯困仲舒反為清浄誤竟以謗讒疎開<lb/>
幕臨濠水懷章下石渠塞翁輕失馬莊叟樂觀魚倚杖<lb/>
曽何怪逍遙直自如貴為千騎長富有萬家居卧理翻<lb/>
<pb n="KR4d0044_WYG_026-18a"/>
無事髙談雅不虚舊憐狂簡性遙想賦歸歟<lb/>
　　和永叔對雪次韻<lb/>
驚飈巻白日朔氣逼寒門已密何須急雖多未覺繁勢<lb/>
輕飛有態光潔瑩無痕磥砢封喬木玲瓏綴夕軒迹深<lb/>
看敝躧歌苦相車轅測厚矜膚寸愁消怯晏温崩騰雲<lb/>
將合颯沓雨師屯埽去蛟螭亂堆成虎豹蹲夜明休秉<lb/>
燭詩興助開樽公若憐萱桂那辭訪小園<lb/>
　　為紀四謁舊相識<lb/>
<pb n="KR4d0044_WYG_026-18b"/>
非無負米志復作退飛身豈但龍蛇蟄終慙鴻鴈賓蕭<lb/>
條依陋巷契闊問通津長鋏行焉往悲歌夜復晨交遊<lb/>
青眼隔世路白頭新意謝栖栖侫情依戀戀仁敢齊天<lb/>
下士真媿轍中鱗肯問三年學壺飱及病親<lb/>
　　和鄰幾聖俞持國雪十八韻依次用<lb/>
集霰羣陰結飛霙萬寓低乾坤豁開闢方域露端倪廣<lb/>
宇規茅藉彫墻築粉泥山容包紫翠壤色變𤣥黎筒葛<lb/>
來従越冰紈製自齊遊歡慰枚馬獵興助良奚飾貌沽<lb/>
<pb n="KR4d0044_WYG_026-19a"/>
珍粹因方衒角圭隙間巇可抵行際道先迷沾服驚遊<lb/>
霧臨淵怪飲蜺調元思暖津跧伏憫靈蠵幾誤烏成鵠<lb/>
纔分鶴處雞慘膚森若竪墮指酷逾刲澤國水還襲焦<lb/>
原足易棲貧儒欣夜誦季女戚朝儕舟楫膠藏壑驊騮<lb/>
滑踠蹄□冰歌競若擿埴杖頻攜景幸人人得詩從物<lb/>
物題長吟歌真樂安羨舞前溪<lb/>
　　奉同鄰幾詠雪<lb/>
侵旦滿城雪從天萬里風陰沈朝日變慘澹宿雲同徑<lb/>
<pb n="KR4d0044_WYG_026-19b"/>
渡湖沙逺羣飛海上空崩騰兼上下眩晃失西東帝所<lb/>
銀為闕河濱貝作宫瑤林髙不極璧水闊無窮巨麗神<lb/>
仙境精㣲造化工霏花争爛漫噴霧極溟濛埽洒埃塵<lb/>
豁苞含物象充牛衣愁病客鶴髪思衰翁侵冒貂餘黑<lb/>
憑凌火似紅厲威深刻轢正色坦昭融妬舞多珍鷺迷<lb/>
羣有斷鴻陽微怯頻復陰老恣驕雄蔀屋貧奢等輝牕<lb/>
晝夜通嵗華驚朔易故老識年豐占賦慙賓右聞歌慕<lb/>
郢中閉門徒自喜乗興力難崇<lb/>
<pb n="KR4d0044_WYG_026-20a"/>
　　再和鄰幾<lb/>
冱寒凋暮節大雪冒神州氣象昬千里光芒混六幽度<lb/>
前蚊過目隕曠葉驚秋烟素長誰引雲羅薄自浮勢輕<lb/>
低更起影亂去還留玉石均朝采珠璣共暗投圍城眀<lb/>
組練格野亂旗旒模象羣形富牢籠衆險周履空諳曳<lb/>
縱騁望快登樓栖璧函珍帶裝簾耀寶鈎潤應何澤比<lb/>
甘豈井泉侔萬物紛同態繁陰慘共愁波聲増渤澥原<lb/>
色借來麰邀醉時吹面欺貧屢洒裘驅除夏蠱盡排迮<lb/>
<pb n="KR4d0044_WYG_026-20b"/>
楚氛收人謝泥塗辱家成汗漫遊畫圖饒粉堊比興極<lb/>
歌謳積久風逾厲消遲嵗聿遒短才非子敵祕思為君<lb/>
抽髙韻侵梁郢煩言不可詶<lb/>
　　壺公祠大樹<lb/>
若人既羽化伊樹亦千年委榦龍蛇蟄<hi>此樹枝反下入土中</hi>交陰<lb/>
孔翠鮮流光駒過隙浮世海成田信有壺中藥能移物<lb/>
外天真游藐何許神理信茫然㑹見遼東鶴悲歌感市<lb/>
[門@里]<hi>壺公所居近市今此樹乃在郊外非漢時城也</hi>
<pb n="KR4d0044_WYG_026-21a"/>
　七言長律<lb/>
　　劉永年部署清燕堂<lb/>
漢庭謀帥用詩書丞相今來握虎符帳下偏裨皆緩帶<lb/>
軍中談笑亦投壺故開廣榭宜髙㑹自有清泉入座隅<lb/>
三輔衣冠獻謠俗五陵豪俠壯規模椎牛釃酒捐長日<lb/>
急管哀弦舞豔姝射取天狼作乾豆莫推衛霍擅西都<lb/>
　　和王待制新作白鷺亭七言十韻<lb/>
六朝形勢㑹層軒前俯蒼洲卻踐山二水中分鑑澄澈<lb/>
<pb n="KR4d0044_WYG_026-21b"/>
萬峯離立翠回環古人遺賞興亡外良守來居仁智間<lb/>
聽訟遂同棠樹愛放懐真與海漚閒嘯餘風雨知何處<lb/>
望及雲霞若可攀喬木參天愴城郭浮萍滿地笑人寰<lb/>
楚謠清絶酣秋興吳拂從容舞玉顔象魏由來心自逺<lb/>
湡浯聊復樂忘還掖垣幸許追遐躅天祿仍欣接近班<lb/>
塵土揚州頭欲白逺從君借慰疎孱<lb/>
　　和陳度支杜城園池長韻詩<hi>丞相文惠公兄弟舊名園</hi>
三輔衣冠多俊賢邇來風物故依然君家復在城南社<lb/>
<pb n="KR4d0044_WYG_026-22a"/>
時望從知尺五天韋氏訓經門益大酇侯治第世相傳<lb/>
雪殘太一虛無裏塵漲重城蒼莽邊修竹萬竿迷暗谷<lb/>
清渠百道㪚鳴泉欣欣樹色知春近寂寂禽聲覺地偏<lb/>
使節歸來同晝錦扁舟浮去似登仙禆諶適野非無興<lb/>
更挹逍遙池上篇<lb/>
　　賀春卿拜資政殿學士移西京留守<lb/>
自昔東郊擇股肱至今筦鑰委名卿官儀髙出金華殿<lb/>
地理雄專北斗城寶帶别兼天馬賜彩衣仍照玉符眀<lb/>
<pb n="KR4d0044_WYG_026-22b"/>
正風鼓動周南什和氣銷除武庫兵聽訟甘棠從勿翦<lb/>
攀轅舊吏不勝情千年重得吳公守門下無由望賈生<lb/>
　<lb/>
　<lb/>
　<lb/>
　<lb/>
　<lb/>
　公是集巻二十六<lb/>
</p>
<p>
</p>
  </div>
<div>
<head>公是集巻二十七</head> <lb/>
    <p>
<pb n="KR4d0044_WYG_027-1a"/>
欽定四庫全書<lb/>
　公是集巻二十七<lb/>
　　　　　　　　　　　　　宋　劉敞　撰<lb/>
　五言絶句<lb/>
　　蒲三首<lb/>
青青水中蒲根葉自勾帶今我不如彼望君萬里外<lb/>
青青水中蒲秀色宜三春常苦秋氣早飄飄悲路人<lb/>
青青水中蒲誰能移之陸婦人繫所徇憔悴甘獨宿<lb/>
<pb n="KR4d0044_WYG_027-1b"/>
　　順州聞角<lb/>
北山三千里歸來已近邊如何聞鼓角晨坐更悽然<lb/>
　　瑞竹<hi>雙榦同本往來者因以瑞名</hi>
聳節偶相並雪霜終不迷應将古人比孤竹有夷齊<lb/>
　　暮冬寄鹽城弟二首<lb/>
流水應無極東流向海城殷勤囑雙鯉為寄别離情<lb/>
海上春常早相思正一涯北風吹雪盡遙想折梅花<lb/>
　　東樓<hi>所謂觀風樓也</hi>
<pb n="KR4d0044_WYG_027-2a"/>
能懷望鄉思慎勿上東樓海氣常常霧淮聲故故愁<lb/>
　　鼎池<hi>前太守鑿此池深八九尺得扃葢如新鼎下有物如藥青</hi>　<hi>鼎受一斗餘色役人不知</hi>
　　<hi>棄水中藥下有丹砂可一升皆太守取去或云是金鼎子因號鼎池</hi>
丹成雞犬去鼎在陵谷遷惟有千年鶴時來浴水邊<lb/>
　　嘯臺<lb/>
髙臺映水末極望有層軒覽物惟長嘯逢人未始言<lb/>
　　酒舫<lb/>
悠悠轉小棹漾漾逐浮萍載酒和嘉月投篇弔獨醒<lb/>
<pb n="KR4d0044_WYG_027-2b"/>
　　杏源<hi>在射堂西面略可通小船兩旁種花有杏最巨故名</hi>
淺水通漁艇低花損㡌簷東風日夜起幽興此中添<lb/>
　　蓮池<hi>在射堂東</hi>
東池種蓮子紅白間稀疎夏木陰成後君看錦不如<lb/>
　　漁臺<hi>在鼎池上北即城濠常觀魚于此</hi>
陳漁何處好層觀倚髙城快意屠門嚼安知萬里鯨<lb/>
　　花嶼<hi>在鼎池</hi>
孤嶼曲池中芳菲四面同春愁隨雀舫繚繞未曽窮<lb/>
<pb n="KR4d0044_WYG_027-3a"/>
　　袁真人祠<lb/>
絳節朝何所白蜺空此堂神仙詎學得客到彊焚香<lb/>
　　丹井<hi>在真人祠</hi>
清源秪數尺知是鍊丹餘安得棲真子相邀肘後書<lb/>
　　竹岡<hi>其下丹井</hi>
層岡南面起仰見檀欒姿詰曲成幽洞因堪象武夷<hi>武夷</hi>
<hi>有毛洞也</hi>
　　大楸<hi>使宅堂前</hi>
<pb n="KR4d0044_WYG_027-3b"/>
長楸蔭栢堂小枝猶合抱得地遂天年斧斤安敢到<lb/>
　　紅玉誰家女四首<hi>燕中記所見</hi>
紅玉誰家女雙曈如水流映花看漢使不覺墜搔頭<lb/>
紅玉誰家女眀豔奪青春羞人不得語含笑卻成嚬<lb/>
翠霞金縷衣獨立翳斜暉無奈春風蕩吹人只欲飛<lb/>
春風能吹衣不能解人意使我為朝雲與君從此逝<lb/>
　　清明後鴈<lb/>
留滯江南久今來萬里歸春風稍和暖作意入雲飛<lb/>
<pb n="KR4d0044_WYG_027-4a"/>
　　憶闗中諸弟<lb/>
好去北歸鴈憑將千里書潼闗何日到送目故愁予<lb/>
　　立春日宿髙陽闗以病酒不飲復用前韻<lb/>
月色初元夜花香翦綵春而公髙陽客翻作獨醒人<lb/>
　　寄書<lb/>
區脫逢歸驛作書憑寄聲那知夢識路先入大梁城<lb/>
　　雨後回文<lb/>
綠水池光冷青苔砌色寒竹深啼鳥亂庭暗落花殘<lb/>
<pb n="KR4d0044_WYG_027-4b"/>
　　芍藥<lb/>
跗蕚晴相照芳香暖競飄波翻蜀地錦霞萃赤城標<lb/>
　　萱花<lb/>
種萱不種蘭自謂憂可忘綠葉何萋萋春愁更茫茫<lb/>
　　疊韻<lb/>
圖書如蘧廬吏事累志意招邀即逍遙醉寐自棄置<lb/>
　　山行<lb/>
荒徑惑東西回環極翠㣲空持征鳥意長作準繩飛<lb/>
<pb n="KR4d0044_WYG_027-5a"/>
　　池上<lb/>
修竹仍封雪交渠已泮冰那知四時改獨有醉騰騰<lb/>
　　過分水嶺<lb/>
去去百憂集回頭歸路迷紛然萬行淚自逐水東西<lb/>
　　草蟲扇子<lb/>
洒落烟紈薄肖翹物象竒坐愁冰鑑釋深恐夏蟲疑<lb/>
　　雄州留寄醉翁<lb/>
沙漠惟逢雪燕谿不見春聊將曽折栁留待未歸人<lb/>
<pb n="KR4d0044_WYG_027-5b"/>
　　馬上口占<lb/>
冰澗縱横水風松髙下聲逺遊應易老跋馬更凝情<lb/>
　　冬至<lb/>
寒事欲無幾春歸方有期嘉辰正須醉愛日為君遲<lb/>
　　南齋病卧<lb/>
香巻風飄幌燈昬雨映簾客愁渾不寐更覺漏聲添<lb/>
　　對月口號<lb/>
今夜閨中月應憐破鏡輝南飛烏與鵲為我報將歸<lb/>
<pb n="KR4d0044_WYG_027-6a"/>
　　戲題<lb/>
薄宦遭百舌不如歸去來提壺沽美酒泥滑滑如苔<lb/>
　　戲呈叔恬府辟入幕不諧得宛丘簿<lb/>
聞道珠履客今朝黄綬歸定知髙士貴一府莫言非<lb/>
　　東池避暑二首<lb/>
涼風千箇竹疎雨萬枝蓮自是清無寐非闗醉不眠<lb/>
翠石琅玕色長楊風雨聲不湏醉劇飲此地有餘清<lb/>
　　古北口守嵗二首<lb/>
<pb n="KR4d0044_WYG_027-6b"/>
春渡遼東海星回幕北天悠悠鄉國别明日便經年<lb/>
山盡寒隨盡<hi>燕北諸山盡干此</hi>春歸客亦歸一杯分嵗酒送臘<lb/>
强依依<lb/>
　<lb/>
　<lb/>
　<lb/>
　<lb/>
　公是集巻二十七<lb/>
</p>
<p>
</p>
  </div>
<div>
<head>公是集巻二十八</head> <lb/>
    <p>
<pb n="KR4d0044_WYG_028-1a"/>
欽定四庫全書<lb/>
　公是集巻二十八<lb/>
　　　　　　　　　　　　宋　劉敞　撰<lb/>
　七言絶句<lb/>
　　題行者店石楠<lb/>
無限荒山秪一家竹園蔬圃寄生涯老翁手種石楠樹<lb/>
三十餘年看好花<lb/>
　　翠鍾亭二首<lb/>
<pb n="KR4d0044_WYG_028-1b"/>
空城風雨晦如秋漠漠長江天際流故倚髙樓望行色<lb/>
南山不見使人愁<lb/>
江外羣山如畫圖輕烟殘雪入荆吳東風醉問春多少<lb/>
逺郭垂楊十萬株<lb/>
　　李氏池上醉中詩<lb/>
春塘泉脈活龍鱗宿雨花枝覆錦茵薄俗不容白眼客<lb/>
醉鄉自有葛天民<lb/>
　　中秋夜作<lb/>
<pb n="KR4d0044_WYG_028-2a"/>
淒風白露墮清秋月上江湖開客愁世事紛紛欲如髮<lb/>
醉醒任意判悠悠<lb/>
　　思鄉嶺<lb/>
絶壑參差半倚天據鞍環顧一悽然亂山不復知南北<lb/>
惟記長安白日邊<lb/>
　　宿麃子嶺穹廬中<hi>此嶺無水往來驛人常擔水自隨也</hi>
千山雪遶帳廬寒一半冰消塞井乾憶卧衡門甘泌水<lb/>
可憐孤枕未曽安<lb/>
<pb n="KR4d0044_WYG_028-2b"/>
　　摸斗嶺<lb/>
盤峯回棧幾千層徑欲凌雲攬玉繩浪得虚名夸鄙俗<lb/>
古來天險絶階升<lb/>
　　狎鷗亭<lb/>
波光栁色交相亂野客沙禽特共閒未醉那宜徑歸去<lb/>
夕陽猶在杏花山<lb/>
　　黄河<lb/>
輕車重馬自相騰横度長河百丈冰貝闕珠宫應浪語<lb/>
<pb n="KR4d0044_WYG_028-3a"/>
黄沙際海谷為陵<lb/>
　　過臨潢口號<lb/>
雲消歸路暖無塵試學章臺走馬身塞栁闗榆莫相惱<lb/>
小園桃李解迎人<lb/>
　　寄張四二首<lb/>
城下清淮百丈深樓前明月冷鎔金何似闗山望處景<lb/>
因人寄示隴頭吟<lb/>
清秋千里夢相思潁水滄浪各一涯洗耳君方避堯舜<lb/>
<pb n="KR4d0044_WYG_028-3b"/>
濯纓吾請學鴟夷<lb/>
　　寄聖民十月十一日方到<lb/>
跋馬望君秋暮時君來何後菊花期齋中故有金鈴酒<lb/>
猶可籬邊倒接籬<hi>汶陽有金鈴菊酒味殊勝也</hi>
　　送蕭山和弟<lb/>
江上蒼山百里國鑑中明府校書郎臘梅冬笋知時節<lb/>
驛騎回時早寄将<lb/>
　　絶句送和弟行東臯兼過獻臣二首<lb/>
<pb n="KR4d0044_WYG_028-4a"/>
落日濃霞輝碧潭淮南風物似江南榜船載酒隨鳧雁<lb/>
物色詩懷著意探<lb/>
西風滿眼荻飛花楚澤秋光一半差庖鼈好期張仲友<lb/>
捲帆應帶海山槎<lb/>
　　渭城<lb/>
舉世幾人歌渭城流傳江浦是新聲栁色青青人送别<lb/>
可憐今古不勝情<lb/>
　　虎丘和孫可述<lb/>
<pb n="KR4d0044_WYG_028-4b"/>
崑閬乗沙不可攀蓬萊渉海去無還寧知勝絶神仙境<lb/>
近在青林紺宇間<lb/>
　　畫屏二首<lb/>
滔滔江湖萬千頃何為飛來入軒屏大澇不增旱不減<lb/>
静聽無聲視無影<lb/>
六月炎蒸百慮煩舉目一見心暫閒市人悠悠那得識<lb/>
此意髙山流水間<lb/>
　　自西橋至紫温載酒作樂即事呈府公四首<lb/>
<pb n="KR4d0044_WYG_028-5a"/>
欲暖水流初汎汎半閒人意正悠悠清觴自可輕捐日<lb/>
髙管無端吹暮愁<lb/>
澹烟蒼翠籠髙樹密竹交加隠曲堤水調向終人欲醉<lb/>
夕陽稍近戍樓西<lb/>
潛鱗畏樂勿復躍舒鴈避船争亂飛乗興正湏勤一到<lb/>
㑹令魚鳥見忘機<lb/>
主人宿望功名際下客素心江海中舟楫由來歸𫝊說<lb/>
滄浪元自屬漁翁<lb/>
<pb n="KR4d0044_WYG_028-5b"/>
　　雷琴<lb/>
三百年中天下工密移山水入號鐘世間㑹有孫枝在<lb/>
自是知音不可逢<hi>予所寶琴大厯年中雷震斷到今三百年矣</hi>
　　晩步城上寄貢甫<lb/>
雨過行尋舊履綦江南山色逺相隨池塘芳草新無限<lb/>
還引新詩入夢思<lb/>
　　雪後見山樓<lb/>
春寒天氣似江南閒倚髙樓酒半酣盡借前山作屏障<lb/>
<pb n="KR4d0044_WYG_028-6a"/>
更煩佳雪洗烟嵐<lb/>
　　送人遊蘇州<lb/>
莫倚春風爛漫遊姑蘇臺上特多愁傾城人逐鴟夷去<lb/>
惟有空江日夜流<lb/>
　　重登見山樓有感<lb/>
髙軒送目萬重山不盡東西千里間長嘯何由生羽翼<lb/>
徑排雲霧看人寰<lb/>
　　答鍾元達覔藕栽二首<lb/>
<pb n="KR4d0044_WYG_028-6b"/>
紅妝翠葢出汚塗水面風吹醉欲扶自是凌波有仙種<lb/>
文君莫訝茂陵姝<lb/>
漸㸃青錢浮水面猶將素節混泥沙送君百頃風潭上<lb/>
莫笑元非十丈花<lb/>
　　新年<lb/>
雪消冰解漏青春醉眼驚看物物新已識年華似飛鳥<lb/>
直將身世委天均<lb/>
　　果園巷訪楊寺丞<lb/>
<pb n="KR4d0044_WYG_028-7a"/>
雪霽江城氣色春果園巷口静無塵林間水上俱通馬<lb/>
徑入誰能問主人<lb/>
　　聞江十吳九得洛相酒戲呈二首<lb/>
洛城春酒碧霞光東閣遙分東觀郎陳俠應嗤伯松拙<lb/>
魏侯元惜次公狂<lb/>
衆人皆醉屈原醒天祿寥寥白髮生束縕君當游相國<lb/>
那能我自勝公榮<lb/>
　　朝謁武信殿三首<lb/>
<pb n="KR4d0044_WYG_028-7b"/>
旌旗千里自天來投策黄河飲馬回聖主醳兵方外服<lb/>
東巡日觀望蓬萊<lb/>
原廟衣冠渭北遊侍臣世世祀春秋敵馬何由向南牧<lb/>
萬神相與衛軒丘<lb/>
天下安危寄老臣幄中談笑静邊塵丹青未備雲臺像<lb/>
笳管猶悲道路人<lb/>
　　㣲雨登城二首<lb/>
雨映寒空半有無重樓閒上倚城隅淺深山色髙低樹<lb/>
<pb n="KR4d0044_WYG_028-8a"/>
一片江南水墨圖<lb/>
日午風髙新雨晴殘花飛絮兩輕輕垂鞭緩轡饒閒望<lb/>
時復林間布穀鳴<lb/>
　　簷下<lb/>
簷下渠泉朝暮聲樓頭山色四時青此中故有無窮意<lb/>
正要悠悠醉復醒<lb/>
　　圍棋調鄰幾<lb/>
華髪仙翁共奕棋樵柯爛盡忘歸時洞中日月遲如此<lb/>
<pb n="KR4d0044_WYG_028-8b"/>
世上榮枯詎得知<lb/>
　　見召西陽池汎舟仍示雅章因成二絶希笑覽也<lb/>
畫舫欲隨波上下行人先似水西東翠萍卻是多情物<lb/>
漂泊不離芳沼中<lb/>
習池幾度共芳菲爛醉池頭到落暉臨去主人雖不召<lb/>
山公能不少依依<lb/>
　　順州馬上望古北諸山<lb/>
平原不盡對羣峯翠壁回環幾萬重背日映雲何所似<lb/>
<pb n="KR4d0044_WYG_028-9a"/>
秋江千丈碧芙蓉<lb/>
　　伯勞<lb/>
伯勞東去燕西歸可惜春光相見稀惟有歌聲留别恨<lb/>
畫梁三日更塵飛<lb/>
　　同河中府簽判劉狀元廷平訪華陰雲臺觀陳搏<lb/>
　　先生故居是日雲霧不盡見諸峯<lb/>
平舒道上望諸峯翠出浮雲幾萬重過客仍迷五里霧<lb/>
真人與致二茅龍<lb/>
<pb n="KR4d0044_WYG_028-9b"/>
　　題戚化源畫清濟貫濁河圖<lb/>
濁河清濟坐中分沙浪澄波兩逼真自畫壁來多少日<lb/>
能知清濁幾何人<lb/>
　　西樓<lb/>
西樓獨上不能迴遶郭新花正盛開誰信不曽騎馬出<lb/>
春光自到眼前來<lb/>
　　興慶池送江淮陳度支是日㣲涼<lb/>
芙蕖滿地水浮空不意江湖入望中獨把一杯送歸客<lb/>
<pb n="KR4d0044_WYG_028-10a"/>
可憐羇思滿秋風<lb/>
　　九疑山圖<lb/>
蒼梧南岸碧嵯峨直上雲衢不甚多天使九峯迷萬世<lb/>
可憐虞舜不悲歌<lb/>
　　送智慈<lb/>
海上忘機是白鷗暫來非為稻梁謀乗風又作滄浪别<lb/>
怊悵居人浪得愁<lb/>
　　西掖聞鶯<lb/>
<pb n="KR4d0044_WYG_028-10b"/>
宫樹陰陰翠葢成熏風盡日語流鶯秪應欲助歸田興<lb/>
故作林間舊友聲<lb/>
　　遊龍山<lb/>
七澤髙秋霜葉紅龍山一望夕陽中愁來乗興時時往<lb/>
楚老相疑是孟公<hi>孟嘉在荆州遇興輒造此山盡日乃反</hi>
　　出城<lb/>
水映朱扉樹遶城午天暄煦僕姑鳴馬蹄款<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>春泥燕<lb/>
自愛乗涼半日行<lb/>
<pb n="KR4d0044_WYG_028-11a"/>
　　琵琶亭<lb/>
江頭明月琵琶亭一曲悲歌萬古情欲識當時㫁腸處<lb/>
只應江水是遺聲<lb/>
　　過湖城誦雋不疑傳作<lb/>
北闕公卿如堵牆誰持一語判興亡君知京兆人無及<lb/>
正用春秋侍帝旁<lb/>
　　晩步<lb/>
城頭雪色連雲色池面冰光亂日光泥滑應湏勞杖履<lb/>
<pb n="KR4d0044_WYG_028-11b"/>
幽期恐後野梅芳<lb/>
　　石牌磯<lb/>
長江激水成飛電蒼石横波起疾雷自覺心能仗忠信<lb/>
布帆無恙御風來<lb/>
　　送張岳同年<lb/>
長安道側風塵裏傾葢相逢許白頭誤在盧前已深愧<lb/>
莫隨時態作沈浮<lb/>
　　答劉同年寄青䭀术煎松湯并詩<lb/>
<pb n="KR4d0044_WYG_028-12a"/>
自無金骨凌風相心愧仙翁度世方一聽山中白雲曲<lb/>
已如揮手謝華陽<lb/>
　　遣思<lb/>
淮上秋光凝客恨城頭暮色滯斜暉獨醒未必能勝醉<lb/>
逺望山來可當歸<lb/>
　　楊無敵廟<hi>在古口北</hi>
西流不返日滔滔隴上猶歌七尺刀慟哭應知賈誼意<lb/>
世人生死兩鴻毛<lb/>
<pb n="KR4d0044_WYG_028-12b"/>
　　雪中詣相國寺<lb/>
西風巻雪白如沙索漠空林開白花病僧迎客興不淺<lb/>
自啟軒牕煎越茶<lb/>
　　栁河<lb/>
相望不容三日行多岐無奈百長亭欲知河栁春來綠<lb/>
正似山松雪後青<lb/>
　　神山<hi>在鹿兒峽北</hi>
林立衆峯俱到天傳聞此地有神仙名山三在蠻夷國<lb/>
<pb n="KR4d0044_WYG_028-13a"/>
方土之書猶信然<lb/>
　　早春野泊夀寧觀<lb/>
小徑連村行幾曲垂楊未綠草成蹊門前野水還如帶<lb/>
恐是仙源使客迷<lb/>
　　依韻奉和梅堯臣四首<lb/>
陰雲著地無精光細雨翳日看㣲茫千里江山在何處<lb/>
心憐社燕衝風翔<lb/>
而今四海雖休兵猶有防秋在戌城征婦裁衣欲寄逺<lb/>
<pb n="KR4d0044_WYG_028-13b"/>
時将蟻子候陰晴<lb/>
春草更綠春林衰長安游客未成衣淒淒計欲變寒色<lb/>
一夜無語看燈輝<lb/>
欲埽鵬翅還北溟欲引羲轡來東瀛從兹陰翳永絶滅<lb/>
康衢不使泥塗生<lb/>
　　春草<lb/>
春草緜緜不可名水邊原上亂抽榮似嫌車馬繁華處<lb/>
才入城門不見生<lb/>
<pb n="KR4d0044_WYG_028-14a"/>
　　寄王閤使<hi>十月十一日冀州相别十一月十一日聞過古北口</hi>
憶醉離亭舞翠娥舉觴同聽渭城歌故人卻出陽闗見<lb/>
愁問行雲奈若何<lb/>
　　興化寺花<lb/>
蟠桃浪占三千嵗琪樹虚傳十二城争似此花常在眼<lb/>
風吹日炙四時榮<lb/>
　　古北口<lb/>
　　　自古北口即奚人地皆山居谷汲耕牧其中而<lb/>
<pb n="KR4d0044_WYG_028-14b"/>
　　　無城郭疑此則春秋之山戎病燕者也齊桓公<lb/>
　　　束馬懸車涉辟耳之溪見登山之神取其戎菽<lb/>
　　　冬蔥布于諸侯蓋近之矣口占一篇因以傳疑<lb/>
束馬懸車北度燕亂山重複水潺湲本羞管仲令君霸<lb/>
無用俞兒走馬前<lb/>
　　直舍竹下殘雪二首<lb/>
阿閣三階敵井幹宫牆十仞逼雲端故留殘雪侵春事<lb/>
欲伴孤篁老嵗寒<lb/>
<pb n="KR4d0044_WYG_028-15a"/>
重疊空階委玉塵蕭疎碧篠束浮筠池寒自稱孤髙節<lb/>
不共陽林競早春<lb/>
　　十一月十五日朝拜章武殿雪中口占呈聖民學<lb/>
　　士<lb/>
原廟衣冠月出游侍祠義比漢諸侯應有海神朝絳闕<lb/>
勿驚飛雪滿崑丘<lb/>
　　嵗暮雪中寄隠直前年季冬與隠直相㑹京師凡<lb/>
　　十餘日<lb/>
<pb n="KR4d0044_WYG_028-15b"/>
長安積雪深三尺窮巷相看共一樽物色嵗華還彷彿<lb/>
異方回首重消魂<lb/>
　　秋夜見月<lb/>
㣲風送雨江南去涼月銜雲海上來暑氣頓除秋暗入<lb/>
忽疑浮漢弄昭回<lb/>
　　别彥文<lb/>
兔園風物共追遊直自霜秋到麥秋何故臨岐猶有恨<lb/>
未曽攜手上商丘<lb/>
<pb n="KR4d0044_WYG_028-16a"/>
　　登新河橋詩<hi>此河受三十六陂水</hi>
朝陽破霧水浮空極目江湖一望中三十六陂冰雪解<lb/>
魚龍鱗鬛動春風<lb/>
　　小園<lb/>
弱栁低花俱有意淺沙深竹總無塵從今不恨交遊絶<lb/>
還倚東風作主人<lb/>
　　雪霽行小園<lb/>
力埽牆根通野徑少留林下訪初春魂翻眼眩看梅杏<lb/>
<pb n="KR4d0044_WYG_028-16b"/>
幾處攀條輒誤人<lb/>
　　正月二日雪後到小園<lb/>
新年已覺有春光宿雪無多映夕陽竹箭晴來依舊碧<lb/>
栁條暖去不勝黄<lb/>
　　納涼明教臺呈太守<lb/>
臺下井泉冰冷滑城隅川色劒光鋩多慚簿領相寛假<lb/>
全得南風一日涼<lb/>
　　聞張隠直率范十九佑之遊邊寄之三首<lb/>
<pb n="KR4d0044_WYG_028-17a"/>
莫怪黄河來積石又疑弱水隔崑崙若嫌古記難全信<lb/>
他日君歸與細言<lb/>
未甘海上乗桴去猶託隆中竟日眠努力英雄樹功業<lb/>
鄙夫洗耳太平年<lb/>
紅旂白羽尚紛紛渭北洮河十萬軍厯覽山川窮勝負<lb/>
朝廷肯棄奉春君<hi>說髙祖料匈奴者</hi>
　　題浄嚴觀春波亭<lb/>
滿目烟蕪蘸緑漪江淹遺恨楚江湄仁人四海皆兄弟<lb/>
<pb n="KR4d0044_WYG_028-17b"/>
何必東風悵别離<lb/>
　　初雪<lb/>
冥冥濃雪半空黑烈烈北風吹日回海水翻從九天落<lb/>
龍沙卻渡五湖來<lb/>
　　野人寄枸杞青蒿<lb/>
爛蒸香薺白魚肥碎㸃青蒿涼餅滑宿酒初消春睡起<lb/>
細履幽畦掇芳辣<lb/>
　　答杜九重過東門船戲作<lb/>
<pb n="KR4d0044_WYG_028-18a"/>
共醉江南日落春悲歌一曲思離人卻尋陳迹愁先亂<lb/>
況復青青栁色新<lb/>
　　牡丹三首<lb/>
刻成紅玉萬枝香排出華燈四照光聞道閬風有琪樹<lb/>
可能一二敵芬芳<lb/>
宫女妝花不必勻淺紅深紫自争新已能含笑驚愁眼<lb/>
枉是無言對暮春<lb/>
密密芳華亂夕暉碧油幕下覺春遲何時謝絶人間事<lb/>
<pb n="KR4d0044_WYG_028-18b"/>
看盡東風爛漫時<lb/>
　　題慧禮師雙樹院<lb/>
雙樹婆娑三百年江南秀色上參天不知昔日誰來種<lb/>
正為道人開法緣<hi>慧禮初露止此樹下講經論四衆之今成屋五十餘間佛事甚盛也</hi>
　　揚州聞歌二首<lb/>
淮南舊有于遮舞隋俗今傳水調聲白雪陽春長寡和<lb/>
著書愁絶郢中生<lb/>
半夜暖風吹朔雪東城南陌曉來春郊光野氣望不極<lb/>
<pb n="KR4d0044_WYG_028-19a"/>
栁意梅香愁向人<lb/>
　　徧閱齋房題名獨不見永叔戲作七言<lb/>
十二樓居五碧城祠官多識漢名卿蓬萊仙客飛升早<lb/>
不向丹臺稍刻名<lb/>
　　自東門汎舟至竹西亭登崑丘入䝉谷戲題二首<lb/>
汎汎扁舟春水平緣蘋白芷欲齊生王孫自喜山中客<lb/>
莫唱淮南招隠聲<lb/>
萬竿蒼翠隔晴川寂寞蕪城三百年此地重聞歌吹發<lb/>
<pb n="KR4d0044_WYG_028-19b"/>
揚州風物故依然<lb/>
　　養雞<lb/>
耆舊漂零漢汝南長鳴獨與古無慙蕭蕭風雨思君子<lb/>
欲倚空牕聽爾談<lb/>
　　受詔俟代先遣家人南歸發後一日寄内七言<lb/>
年長漸難禁逺别宵長初信有相思天寒展轉不得寐<lb/>
一夜風吹庭樹枝<lb/>
　　一百五多葉白牡丹答陳度支二首<lb/>
<pb n="KR4d0044_WYG_028-20a"/>
玉色天香無與儔猝風暴雨判多愁君知大半春将過<lb/>
初識人間第一流<lb/>
嵩少雨晴寒食時年年驛使按瑤墀塵埃落莫長安陌<lb/>
笑倚春風不自知<lb/>
　　安福院二首<lb/>
溪流婉轉樹䝉蘢複閣虚廊小徑通下馬解鞍一長嘯<lb/>
便疑身已出塵中<lb/>
三十六陂秋水來龍蛇奔走起風雷老僧與置南軒地<lb/>
<pb n="KR4d0044_WYG_028-20b"/>
㑹是憑欄心目開<hi>此院在鄭門外三十六陂水出其下草樹幽邃有溪山之賞予勸寺僧鑿</hi>
<hi>兩牆為軒可以盡觀覽之勝也</hi>
　　題新開花呈永叔<lb/>
野客賞春憐物華不将手觴新開花且留林下引狂蝶<lb/>
看舞東風傾緑霞<lb/>
　　東山<hi>刺史獨孤及所游</hi>
獨孤刺史提千騎飛葢驩游向此中髙岸如今已成谷<lb/>
還如峴首憶羊公<lb/>
<pb n="KR4d0044_WYG_028-21a"/>
　　五色薔薇<lb/>
春來百花次第發紅白無數競芳菲解向人間占五色<lb/>
風流不盡是薔薇<lb/>
　　黄薔薇<lb/>
綠葉黄花相映深水邊臺畔結浮陰何人解賞傾城態<lb/>
一笑春風與萬金<lb/>
　　嶰林<lb/>
已看秀色動髙林㑹見翛翛滿翠岑不學渭川千畝富<lb/>
<pb n="KR4d0044_WYG_028-21b"/>
欲聞嶰谷鳳凰音<lb/>
　　杜鶻花<lb/>
嫩紅輕紫仙姿貴合是山中寂寞開九陌風塵肯相顧<lb/>
可憐空使下山來<lb/>
　<lb/>
　<lb/>
　<lb/>
　公是集巻二十八<lb/>
</p>
<p>
</p>
  </div>
<div>
<head>公是集巻二十九</head> <lb/>
    <p>
<pb n="KR4d0044_WYG_029-1a"/>
欽定四庫全書<lb/>
　公是集巻二十九<lb/>
　　　　　　　　　　　　　宋　劉敞　撰<lb/>
　七言絶句<lb/>
　　閣後叢篠中自生梧桐手封殖之因作口號呈范<lb/>
　　七王八二閣老<lb/>
常詠椅桐待髙鳳忽經阿閣見孫枝朝恩未放江湖去<lb/>
更看亭亭百尺時<lb/>
<pb n="KR4d0044_WYG_029-1b"/>
　　種梧桐<lb/>
欲種梧桐滿碧軒春風岑寂映琴樽雖未能令丹鳳至<lb/>
要湏長絶衆禽喧<hi>山僧說百鳥莫棲梧桐避鳳凰驗之頗然古無此論也</hi>
　　别永叔後記事<lb/>
醉中不記别君時卧載征車南向馳驚覺尚疑君在側<lb/>
滿身眀月正相隨<lb/>
　　即事<lb/>
梅靨稀疎無賸白栁眉繁弱未全青牆頭紅杏春多少<lb/>
<pb n="KR4d0044_WYG_029-2a"/>
醉看愁吟意總醒<lb/>
　　寒蘆<lb/>
洞庭木落風霜秋兼葭處處使人愁可憐一見京塵裏<lb/>
卻憶孤槎天際浮<lb/>
　　呈主人二首<lb/>
世上年華似車轂俗中形態若樊籠解開絳帳陳紅粉<lb/>
何必通儒獨馬融<lb/>
雨催春意苦無多栁色花香奈汝何誰舉一樽屬明月<lb/>
<pb n="KR4d0044_WYG_029-2b"/>
小垂手舞緩聲歌<lb/>
　　迎春花二首<lb/>
穠李繁桃刮眼眀東風先入九重城黄花翠蔓無人顧<lb/>
浪得迎春世上名<lb/>
沈沈華省鎖紅塵忽地花枝覺嵗新為問名園最深處<lb/>
不知迎得幾多春<lb/>
　　自淮南移天平兼西路安撫使六月五日初入東<lb/>
　　界得快雨是時齊魯久旱欣然作小詩示攽奉世<lb/>
<pb n="KR4d0044_WYG_029-3a"/>
　　等聊志一時意耳<lb/>
東郊問俗擁征轅天與為霖破鬱煩慙愧泰山雲觸石<lb/>
誤疑刺史雨隨軒<lb/>
　　偃師驛觀先帝所植兩松及錢丞相壁記<lb/>
華封耆老望車塵故以青松祝聖人雲去帝鄉桑變海<lb/>
舊枝重疊長龍鱗<lb/>
　　十二月二日<lb/>
十月黄河冰未凘栁條若若草離離寒蛩逐馬聲相續<lb/>
<pb n="KR4d0044_WYG_029-3b"/>
都似江南秋半時<lb/>
　　便坐廷中稆生嘉禾兩本因成二十八字呈同僚<lb/>
　　諸君<lb/>
報政三年愧魯公將何歸奏未央宫便廷嘉穀知天意<lb/>
因得從容賀嵗豐<lb/>
　　即事二首<lb/>
長日熏風春欲回啼鶯鳴鴃亂相催不嫌栁絮都飛盡<lb/>
惜許酴醾取次開<lb/>
<pb n="KR4d0044_WYG_029-4a"/>
白社不知天上樂殘芳可惜逐東風誰家酴醾花正發<lb/>
走馬平明看醉翁<lb/>
　　種花五首<lb/>
粉蕚朱華俱滿叢鶯喧蝶舞亂春風前年手種今年看<lb/>
自覺淹留已老翁<lb/>
弱栁海棠雖晩栽翠眉紅臉已齊開蜀姬艷色巴姬舞<lb/>
倂送春愁入眼來<lb/>
長愛武陵溪上人種花無數碧溪濱莫輕野客時情薄<lb/>
<pb n="KR4d0044_WYG_029-4b"/>
看盡靈桃嵗嵗春<lb/>
行遶新芳不擬回春光二月已全催江南寒食饒風雨<lb/>
未落應湏日日來<lb/>
憶昔空園今作林牆頭枕上總成陰廢興人事非天意<lb/>
時暫紛華亦賞心<lb/>
　　探花郎送花坐中與鄰幾戲作七首<lb/>
兩郎探花如顧山紅紫黄白俱可憐春風過此即埽地<lb/>
爾復碌碌慰眼前<lb/>
<pb n="KR4d0044_WYG_029-5a"/>
兩郎敖蕩不自羈春物寂寥寧得知能讀離騷飲美酒<lb/>
頭白江翁殊復竒<lb/>
春服始成天氣新沂水風起如魚鱗由來舞詠吾與㸃<lb/>
童子與公凡幾人<lb/>
眼昬頭白老馮唐三十餘年離舉場春色年年在瓊苑<lb/>
曽經十牓探花郎<lb/>
溱洧芍藥堂背萱濃紅柔綠相映繁鄭衛之風久寂寞<lb/>
坐無詩翁誰使言<lb/>
<pb n="KR4d0044_WYG_029-5b"/>
酴醾薔薇香最竒古人不聞今始知世間此輩復何限<lb/>
零落深林方足悲<lb/>
牡丹開盡羣芳少紅藥丹萱亦可憐眼看春事已如此<lb/>
有酒不飲詎為賢<lb/>
　　桃花三首<lb/>
消露濃霞滿眼春攀香弄影地無塵仙源一入吾將老<lb/>
不學武陵溪上人<lb/>
碧海仙山拂太微春風蟠木發瑤池人間日月知多少<lb/>
<pb n="KR4d0044_WYG_029-6a"/>
坐見髙花爛漫時<lb/>
小樓西望那人家出屋香梢幾樹花只恐東風能作惡<lb/>
亂紅如雨墮牕紗<lb/>
　　聞御試畢寄同人<lb/>
鵬欲圖南魚戴角風雲變化不踰時誰知遁世聱牙者<lb/>
翻覆西牕數局棋<lb/>
　　贈省判沈郎中<hi>君家書二萬巻皆精繕也</hi>
休文零落向千年一世風流㡬許傳錦袋牙籖二萬巻<lb/>
<pb n="KR4d0044_WYG_029-6b"/>
羨君能似昔人賢<lb/>
　　在北得家書<lb/>
論從定約欲車回笑領雙魚手自開便覺長安近于日<lb/>
不聞人自日邊來<lb/>
　　奉天門觀汝水<lb/>
流水回還縈雉堞亂山蒼翠擁層樓㑹將緑蟻捐長日<lb/>
幸有髙風送麥秋<lb/>
　　崑邱臺<lb/>
<pb n="KR4d0044_WYG_029-7a"/>
重巒似欲學層城上有帝宫人不行訪古尋幽復觀化<lb/>
垂楊生肘未曽驚<lb/>
　　洪澤阻風<lb/>
風振蒼山海逆流扁舟未濟使人愁聊把釣竿消永日<lb/>
溪翁沙鷺共悠悠<lb/>
　　時㑹堂二首<lb/>
雪霽蒼山未有塵陽崖氣色已含春不闗南國年芳早<lb/>
自有東藩欲貢新<lb/>
<pb n="KR4d0044_WYG_029-7b"/>
江湧岷山萬里來地蟠崑嶺百尋開故移䝉頂延年味<lb/>
共獻無窮甘露杯<lb/>
　　十二月雷後作<lb/>
臘破春光逼眼來暄風膏雨雜輕雷黑貂已敝京塵裏<lb/>
興發猶堪貰酒杯<lb/>
　　寄賀隠直㨗開封府解<lb/>
髙士何湏輕主簿客星今欲上靈槎題名趁取臺中舊<lb/>
前後龍頭屬當家<lb/>
<pb n="KR4d0044_WYG_029-8a"/>
　　聞張給事倍道兼程已過古北戲作七言<lb/>
叱馭勤王肯暫留邊沙朔雪犯貂裘飛黄一日湏千里<lb/>
應笑迂儒騎土牛<lb/>
　　雷雨<lb/>
寂寞荒居草木深商歌猶足玩愁霖仰頭笑問豐隆苦<lb/>
亦未妨人倚柱吟<lb/>
　　椶櫚<lb/>
纛影吒㲚竿影直雪中霜裏伴松筠可憐憔悴凌雲色<lb/>
<pb n="KR4d0044_WYG_029-8b"/>
還是昂藏獨立人<lb/>
　　江梅<lb/>
江南誰折一枝春玉骨冰膚畫不真撩亂清香隨驛使<lb/>
塵埃滿眼正愁人<lb/>
　　觀兒童逐兔輒失之戲呈希元二首<lb/>
碧眼兒童誇絶倫競馳犇兔蹙飛塵俯身㨗下重岡去<lb/>
空聽弦歌不見人<lb/>
滿目蒼山宿草衰雪殘深谷正多岐莫將弓箭窮飛走<lb/>
<pb n="KR4d0044_WYG_029-9a"/>
笑殺黄鬚鄴下兒<hi>竇相州人髭亦黄</hi>
　　初出古北口大風<lb/>
我持漢節議和親北上邊闗極海濱宜有鬼神陰受命<lb/>
勁風來埽幕南塵<lb/>
　　十二月十二日齋祠西太一宫是日大風<lb/>
絳闕碧城天與通世間惟望氣渾融神仙定與塵埃隔<lb/>
自怪來時亦馭風<lb/>
　　和聖俞逢賣梅花五首<lb/>
<pb n="KR4d0044_WYG_029-9b"/>
送臘迎年越嶺梅幾時隨驛過江來上林桃杏矜顔色<lb/>
已老東風寂寞開<lb/>
三月都城雪巻沙幽芳偏恨雜羣花九衢何處江南客<lb/>
一笑相知越女家<lb/>
東阡北陌競春游弄雪翻雲為少留落去能無怨羌笛<lb/>
折來端是亂鄉愁<lb/>
安得繁英種滿園風前月下共方樽放歌起舞濃陰裏<lb/>
長使清香濯醉魂<lb/>
<pb n="KR4d0044_WYG_029-10a"/>
可憐風雨逼流陰無奈芳菲惱客心暫引江南春入眼<lb/>
不辭多擲袖中金<lb/>
　　觀城上梅花憶和<lb/>
城頭梅樹花初發每到花前憶剡中白水碧山應不少<lb/>
與誰攜手過春風<lb/>
　　送張譯歸<lb/>
雪霜載塗春欲晞江流水駐君北歸南方遐夐久共住<lb/>
可憐不及雙鳧飛<lb/>
<pb n="KR4d0044_WYG_029-10b"/>
　　小園春日<lb/>
草色初新栁帶長宿烟清露濕朝陽東山雲起西山碧<lb/>
南舍花開北舍香<lb/>
　　寄東平侍讀叔平侍郎<lb/>
曲榭層臺花木深春風千騎盛登臨髙山流水非無意<lb/>
正得君來慰我心<lb/>
　　上已不赴金眀集招鄰幾談<lb/>
樓船旗鼓颺春風曲水浮觴一醉同窮巷誰憐車馬絶<lb/>
<pb n="KR4d0044_WYG_029-11a"/>
蕭條相對兩衰翁<lb/>
　　梅雨<lb/>
無窮雲霧濕梅天終日昬昬只欲眠髀肉生圓頭髪白<lb/>
强尋髙處望山川<lb/>
　　詔賜御書稽古兩字作口號示子弟<lb/>
毛玠素屏非俗物韓稜寶劒得龍淵謨明敢與臯陶比<lb/>
稽古虚參堯舜篇<hi>於時予知貢舉又紀察刑獄</hi>
　　秋晩雨中隠几偶書寄聖俞五首<lb/>
<pb n="KR4d0044_WYG_029-11b"/>
秋雲欺日不得光西風送雨寒蒼茫北來鴻雁翅羽濕<lb/>
那能自致凌天翔<lb/>
如聞蠻服愚弄兵凶酋恃險愁孤城軍書挿羽懼不急<lb/>
安得良術吹天晴<lb/>
窮秋未窮草木衰里人過半單裳衣谷中吹律不可待<lb/>
上天愛日何時輝<lb/>
我欲乗桴渡南溟手攜水伯趨蓬瀛秋來雨多蛟蜃喜<lb/>
滿目愁見風濤生<lb/>
<pb n="KR4d0044_WYG_029-12a"/>
安得獨上崑崙巔側身常近清陽邊氛妖墮㪚昬墊解<lb/>
使我目朗心蕭然<lb/>
　　羊角風<lb/>
我似靈鯤初化鵬徑辭北海向南溟可煩更借扶搖力<lb/>
已度臯蘭望紫庭<lb/>
　　觀梅櫻桃<lb/>
梅花欲落櫻桃盛白雪彤霞各自愁腸㫁黄峯與粉蝶<lb/>
東園來去不知休<lb/>
<pb n="KR4d0044_WYG_029-12b"/>
　　潞河<lb/>
飲馬長安行且謠雕鞍金勒映春朝潞河正月冰都盡<lb/>
不惜障泥走度橋<hi>在土城南</hi>
　　陳勝<lb/>
夥涉矜豪欣據陳力崇司過督羣臣欲將燕雀輕天下<lb/>
自使侯王不復親<lb/>
　　客寄天台月桂子<lb/>
天上仙人月裏栽無端飄逐海風來可能種作千尋樹<lb/>
<pb n="KR4d0044_WYG_029-13a"/>
嵗看髙花爛漫開<lb/>
　　辛夘十二月同持國游㑹靈觀各曽賦詩後一年<lb/>
　　㑹靈燒髙下俱盡天子為先朝所為不忍廢復治<lb/>
　　集禧畧放渭陽帝祠制度五嶽同宇毋乏事而已<lb/>
　　不能如向之鉅麗也戊戌十二月以事過謁祠下<lb/>
　　作七言寄持國<lb/>
白玉五城十二樓還曽同作采真游重來無復壺中景<lb/>
惟見蒼林鎖碧流<lb/>
<pb n="KR4d0044_WYG_029-13b"/>
　　戲成一首<lb/>
參差翠嶂坐中分㫁續流泉盡日聞何異髙唐與巫峽<lb/>
夢餘真復有朝雲<lb/>
　　雜詩三首<lb/>
大梁公子樂邯鄲愛士能從市井間雖詫平原傾食客<lb/>
魯連猶蹈海濱還<lb/>
季長誕節薄拘儒俳笑紛紜絳帳居為問從來三輔士<lb/>
幾人門下撇衣裙<lb/>
<pb n="KR4d0044_WYG_029-14a"/>
天祿先生空白頭時時好事載書游滑稽不及鴟夷輩<lb/>
寂寞端成淑徳侯<lb/>
　　絶句<lb/>
書苔滿地初晴後綠樹無人晝夢餘惟有南風舊相識<lb/>
偷開門戶又翻書<lb/>
　　彭城先輩未披竒采早飲雋聲遺詩寄答二首<lb/>
清門早日映朝端俊域于今有二難虹氣韞來徒想玉<lb/>
國香聞處已知蘭<lb/>
<pb n="KR4d0044_WYG_029-14b"/>
劒池夜久光芒𦂳夢草春深景象寛寄惠新詩仍過此<lb/>
濡毫容易報琅玕<lb/>
　　朝日偶作呈友人<lb/>
漸知春意入城來向午池冰已半開和氣滿天真可望<lb/>
憑君須上最髙臺<lb/>
　　榴花洞<lb/>
熏風四月羣芳歇火玉燒枝拂露華偶坐清陰人不到<lb/>
白鬚道士進流霞<lb/>
<pb n="KR4d0044_WYG_029-15a"/>
　　和永叔宿齋太廟聞鶯二韻<lb/>
碧樹凋零滿眼秋黄鸝飛去使人愁翰林仙老齋房客<lb/>
猶恨人間嵗月流<lb/>
　　題庭前藥欄<lb/>
宿雨初晴曉尚寒土膏欲動未全乾碧萱紅藥饒情態<lb/>
世漏春光已滿欄<lb/>
　　壺公祠送别<lb/>
塵世紛紛多别離一攀庭樹欲沾衣不知何故壺中叟<lb/>
<pb n="KR4d0044_WYG_029-15b"/>
能棄人間不復歸<lb/>
　　山中作<lb/>
空山日午東風起積雪半消巖下池逐勝不知芳草逺<lb/>
長謠石上失回期<lb/>
　　浄土院從王伯初飲呈座人<lb/>
雪滿春城幽興長放歌起舞盡君觴幸憐犀首飲無事<lb/>
不怪次公醒亦狂<lb/>
　　飲子華家醉翁不來因令鸞英彈醉思仙<lb/>
<pb n="KR4d0044_WYG_029-16a"/>
翠眉紅袖拜尊前撩弄春聲入四弦坐少車公還不樂<lb/>
為君重奏醉思仙<lb/>
　　月下<lb/>
蟾蜍滴露侵石垣松檜吟風如澗泉夕夢未窮山路逺<lb/>
自疑乗月弄潺湲<lb/>
　　城南雜題<lb/>
當日龍船校五兵旋開池沼學昆眀邇來封禪和平久<lb/>
舊地分教百姓耕<hi>講武池</hi>
<pb n="KR4d0044_WYG_029-16b"/>
垂楊冉冉籠清籞細草茸茸覆路沙長閉園門人不入<lb/>
禁渠流出雨殘花<hi>玉津園</hi>
盤姍不稱三公位掩抑空妨數畝庭只有老僧偏愛惜<lb/>
倩人圖畫作書屏<hi>短槐在水陸院</hi>
早時風景愛東吳一到京師興益疎偶向城南疑澤國<lb/>
夾川垂栁帶僧居<hi>水寺</hi>
　　芙蓉池<lb/>
綠華清葢滿方塘雨灑風吹著處香浄埽釣磯雙樹下<lb/>
<pb n="KR4d0044_WYG_029-17a"/>
醉攲涼枕弄秋光<lb/>
　　憶和<lb/>
楚澤茫茫白芷生春風紅樹語流鶯髙樓不見千巖路<lb/>
落日空含萬里情<lb/>
　　嘯亭雨後<lb/>
風捲髙花舞成雪雨濕芳草綠侵雲層軒獨立時惆悵<lb/>
淮北春光過五分<lb/>
　　西楚<lb/>
<pb n="KR4d0044_WYG_029-17b"/>
楚割淮西自不輕元王賓客亦洪生重捐醴酒迷髙士<lb/>
末路翻亡五千城<lb/>
　　袁本初<lb/>
横刀長揖紫廷中健者寧須屬董公郿塢然臍直假手<lb/>
始知天下有英雄<lb/>
　　魏文帝<lb/>
江水由來一帶横魏文何事畏疑城不應天意分南北<lb/>
自是無人敢請纓<lb/>
<pb n="KR4d0044_WYG_029-18a"/>
　　武皇<lb/>
武皇英氣古無儔解道平城遺朕憂汗血龍媒十八萬<lb/>
單于臺下獵清秋<lb/>
　　后土廟瓊花<hi>廟吏云今年開花絶少比舊嵗憔悴</hi>
繁香簇簇三株樹冷艷飄飄六出霙移植天中來幾月<lb/>
欲看憔悴老江城<lb/>
　　送張奕進士歸廣徳省親<lb/>
南北旅遊三十年相逢依舊孝亷船千鍾不洎今吾老<lb/>
<pb n="KR4d0044_WYG_029-18b"/>
羨爾歸安二頃田<lb/>
　　自淮南遷東平移后土廟瓊花植于濯纓亭此花<lb/>
　　天下獨一株爾永叔為揚州作無雙亭以賞之彼<lb/>
　　人别號八仙花也或云李衛公所賦玉蘂花即此<lb/>
　　聊以小詩記其所從來<lb/>
海内無雙玉蘂花異時來自八仙家魯人得此天中樹<lb/>
乞與春風賞物華<lb/>
　　董相<lb/>
<pb n="KR4d0044_WYG_029-19a"/>
江都治後徙膠西衰老諸侯等棄之為問平津相天下<lb/>
尚開東閣欲賓誰<lb/>
　　白登<lb/>
白登計祕自堪羞相印猶歸曲逆侯安用熊羆三十萬<lb/>
平城遺有子孫憂<hi>武帝詔曰先帝遺朕平城之憂</hi>
　　鎖宿禮部中夜口號<lb/>
浮雲不動月微眀錦帳香寒夢易驚猶覺春風花未發<lb/>
獨聞宫漏出重城<lb/>
<pb n="KR4d0044_WYG_029-19b"/>
　　題送客亭别任迥<lb/>
北飛鴻鴈南飛燕擾擾俱非自在身莫向孤亭南北望<lb/>
野花江草最愁人<lb/>
　　送魏廣祕校同年<lb/>
羨君歸著老萊衣風雨紛紜欲别時㑹是東堂許為友<lb/>
自憐扶路不勝悲<lb/>
　　風雨<lb/>
人生老去自多憂索索逢春卻似秋過盡百花初不省<lb/>
<pb n="KR4d0044_WYG_029-20a"/>
何須風雨更添愁<lb/>
　　山光寺<lb/>
隋家昔日歌舞地荒草滿庭烟霧深猶有老松長百尺<lb/>
悲風來動海潮音<lb/>
　　答張安内翰見贈二絶<lb/>
雲鵬自合縱天池蒿鷃寧嫌寄一枝適往蚤聞仙老辨<lb/>
解嘲聊慰俗人嗤<lb/>
玉螭階側鳳池邊接武嚴徐愧昔賢天驥絶塵方萬里<lb/>
<pb n="KR4d0044_WYG_029-20b"/>
知君不顧繞朝鞭<lb/>
　　答阮逸中允<lb/>
天後天先隠姓名曽聞注易動公卿窮愁不得無編述<lb/>
慙愧刪詩取正聲<lb/>
　　小桃<lb/>
鳴鳩喚雨天色變遲日烘雲花意催一日出遊三日醉<lb/>
自知慙負小桃開<lb/>
　　和趙七得屯田郎<lb/>
<pb n="KR4d0044_WYG_029-21a"/>
童稚聞君賦上林校讎偏愧接華簪朝廷禮樂推先進<lb/>
莫歎郎潛佩肘金<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_029-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻二十九<lb/>
</p>
<p>
</p>
  </div>
<div>
<head>公是集巻三十</head> <lb/>
    <p>
<pb n="KR4d0044_WYG_030-1a"/>
欽定四庫全書<lb/>
　公是集巻三十<lb/>
　　　　　　　　　　　　　宋　劉敞　撰<lb/>
　制誥<lb/>
　　龍圖閣直學士兵部郎中涇原路經畧使王素可<lb/>
　　諫議大夫<lb/>
朕臨御天下賴宗廟之靈方内乂安元元䝉福而往者<lb/>
戎狄窺間緣隙時入為暴患皆在守圉之臣文不能附<lb/>
<pb n="KR4d0044_WYG_030-1b"/>
衆武不足威敵使貪暴之民震驚朕師具官王素假節<lb/>
剖符居邊三年内鎮撫百姓外教戰士令行禁止惠于<lb/>
鰥寡爰及疆外羈縻之國咸懐服集不失朝貢中國以<lb/>
安朝廷益尊此蕃衛之勲也詩不云乎大邦維翰其議<lb/>
遷秩升于諫列以慰吏士出車東山之思<lb/>
　　前邠州觀察推官李育可著作佐郎前趙州軍事<lb/>
　　推官許林宗可大理寺丞<lb/>
古之禮珪璋特達而璧琮有藉寶非不同也所從用之<lb/>
<pb n="KR4d0044_WYG_030-2a"/>
異豈惟寶哉士亦宜然育用文學進有以自見林宗由<lb/>
吏材選稱于知巳夫蓬丘圖書之府廷尉法理之本往<lb/>
為之屬各踐爾位思所以報毋隳而守<lb/>
　　前秀州崇徳縣尉左惟温可漣水軍錄事參軍<lb/>
天下無事人得養老長幼修孝悌之行甚善而猾惡民<lb/>
起為盜賊奪攘以侵擾之郡縣所患者也汝以邑尉捕<lb/>
擊如律尚書條上閥閱遷爾紀曹祇服明命益思自奮<lb/>
　　西京左藏庫使忠州刺史髙陽闗路駐泊兵馬鈴<lb/>
<pb n="KR4d0044_WYG_030-2b"/>
　　轄時明可文思使<lb/>
執干戈典兵馬之臣當以戰多勇功受賞于朝而但累<lb/>
嵗月計資攷以此取髙位壯士之恥也然今天下乂安<lb/>
士無所試其能故偏禆将帥例以恩進遷爾使列以觀<lb/>
來效爾亦毋謂易而得之因易而守之盍亦竭節顧義<lb/>
思所以報國者乎<lb/>
　　宰相富弼奏試國子四門助教王淵宰相韓琦奏<lb/>
　　鄉貢進士李常並可試将作監主簿<lb/>
<pb n="KR4d0044_WYG_030-3a"/>
曩者朕親祀清廟推恩延賞而大臣得薦其門下之士<lb/>
置之仕籍今丞相以淵等聞夫與吾陶冶萬物長育人<lb/>
材者非丞相歟何惜一命以慰士大夫之望其慎所履<lb/>
毋辱已知<lb/>
　　内殿崇班唐詢可内殿承制<lb/>
邊吏欲其奉法守職以安吾民而不欲其徼功興事以<lb/>
撓王畧也故嵗滿無負者輒遷其秩爾有治狀協于賞<lb/>
格進承制命無墮常守<lb/>
<pb n="KR4d0044_WYG_030-3b"/>
　　定武軍節度推官衛觀可大理寺丞常州團練推<lb/>
　　官沈披可衛尉寺丞<lb/>
昔唐有天下諸侯自辟幕府之士惟其材能不問所從<lb/>
來而朝廷常收其俊偉以補王官之缺是以號稱得人<lb/>
今州郡從事皆吏部旨授然其試之臨政而不苟察之<lb/>
行已而有立亦皆一時之選也故吾亦且命以九卿之<lb/>
屬使漸而升于朝觀與披也既厯試于外又亟稱于知<lb/>
已得人之聲庶必能勉焉<lb/>
<pb n="KR4d0044_WYG_030-4a"/>
　　禮部侍郎參知政事曽公亮可加正奉大夫進封<lb/>
　　開國公食邑五百戶賜推忠佐理功臣<lb/>
朕承七廟之光繼三聖之緒惟慎祀時享未足副盛徳<lb/>
委亊有司未足盡誠孝故稽曠典厯吉日親率公卿躬<lb/>
執豆籩昭見祖宗並受祉福若乃裒時之對申錫無疆<lb/>
天㝢之内莫不受慶而況一二耄老肅雍顯相者乎具<lb/>
官曽公亮徳器渾厚智謨閎達予欲觀于雅頌參𤣥鳥<lb/>
清廟之詩以追孝于前人汝明予欲謹于王亊極四海<lb/>
<pb n="KR4d0044_WYG_030-4b"/>
九州之美以備物于大饗汝圖予欲時和年豐以薦厥<lb/>
嘉生登黍稷之馨汝翊予欲制禮協樂以對越太室交<lb/>
神人之雍汝助夫賞國之典不可廢也進階中朝頒爵<lb/>
上公衍食加田勒忠甲令使百執事粲然皆知輔徳政<lb/>
治之報焉不其偉歟<lb/>
　　将作監林洙可司農卿<lb/>
自周以來稷為大官今吾非廢稷不務也而官益輕豈<lb/>
居其職者未能勉乎具官林洙資禀通裕臨履修潔擢<lb/>
<pb n="KR4d0044_WYG_030-5a"/>
正卿位尚宜其事昔乃先正實領大農之任以迪文考<lb/>
今年穀未充邊人望哺爾其勤身敏行無沗名實于以<lb/>
勸穡劭民庶有賴焉濟爾世美不其多乎<lb/>
　　都官貟外郎邢夢臣可侍御史殿中丞沈起可監<lb/>
　　察御史裏行<lb/>
御史執憲轂下紀綱國體非雅亮勁正之士不足參論<lb/>
議廣聰明拯與景初吾所信也使之慎簡厥僚必皆其<lb/>
人而拯也以起間景初也以夢臣可稽之閥閱察之望<lb/>
<pb n="KR4d0044_WYG_030-5b"/>
譽人咸曰允哉予甚嘉之夫鑒以明故可正容繩以直<lb/>
故可形枉毋勤小補而遺大體毋忽近務而隳常守事<lb/>
君盡禮其可以報知已乎<lb/>
　　屯田貟外郎胡揆除都官貟外郎<lb/>
朝廷鎮撫四夷以綏中國貴于息民而不務佳兵故常<lb/>
敕邊吏毋邀竒功五嶺已南蠻夷雜居其俗剽悍尤為<lb/>
易動而桂州一都㑹也前通州軍州事尚書屯田貟外<lb/>
郎胡揆承用詔旨悉心疆事終揆之任恬然無虞亦可<lb/>
<pb n="KR4d0044_WYG_030-6a"/>
謂善吏能宣明威信者矣夫守邊之患常在見小利不<lb/>
達大體以侵迫驅奪之為故至大亂貽憂吾民則若揆<lb/>
者不可以不賞也稍増其秩以示褒寵<lb/>
　　陜西路都轉運使兵部郎中天章閣待制傅求可<lb/>
　　右諫議大夫河北轉運使工部郎中天章閣待制<lb/>
　　周沆可兵部郎中依舊<lb/>
岐畢吾西土也被山帶河百二之險而有昆夷之虞燕<lb/>
亳吾北土也平原廣牧四戰之地而有玁狁之警贍足<lb/>
<pb n="KR4d0044_WYG_030-6b"/>
兵食綱領郡縣将命宣指甚難其人具官傅求明智敏<lb/>
察表以文雅具官周沆深中篤厚居以名檢並委節傳<lb/>
分按州郡皆有述職之勤美俗之風夫較攷陟明其來<lb/>
尚矣或正諫省之列或遷夏卿之屬所以襃善勸能爾<lb/>
其欽哉<lb/>
　　司門員外郎張鞏可開封府推官<lb/>
京師者舉衆大之辭名之者也風俗雜而獄市繁治稱<lb/>
浩穰吾令襄為尹急吏緩民甚有文理其僚虚席思得<lb/>
<pb n="KR4d0044_WYG_030-7a"/>
敏才以左右之具官張鞏嘗使行河決川滁源衆工胥<lb/>
作輓漕以通其精力幹用效在已試俾贊輦轂之政尚<lb/>
克有立夫都邑翼翼四方是則無習苟且違道干譽則<lb/>
子一人汝嘉<lb/>
　　太子中舍通判衡州張兊可殿中丞<lb/>
郡有倅貳闗決衆務所以優民事示重慎也俗吏不察<lb/>
大體而矜勢怙權以争重輕吏民反苦之甚非朝廷意<lb/>
爾居職自若奏課亦善通籍循省以疇嵗勞方天之休<lb/>
<pb n="KR4d0044_WYG_030-7b"/>
爾其朂哉<lb/>
　　兵部貟外郎張中庸可開封判官<lb/>
京師衆大之居其俗具五方而諸侯所視法也號稱難<lb/>
治蓋自古記之為之尹者專用擊㫁則網密俗敝崇之<lb/>
以寛則威信不立故常擇精明疏通之人以參其職具<lb/>
官張中庸材劇而用博行修而志堅處煩決疑必有餘<lb/>
裕俾贊浩穰之政當適寛猛之中根本之地爾惟欽哉<lb/>
　　度支郎中李碩可三司戶部判官<lb/>
<pb n="KR4d0044_WYG_030-8a"/>
財賦大計一出于民取之寡則用不足然而民逸取之<lb/>
多則用有餘然而民困此三司之難也術不能通輕重<lb/>
智不能調盈虚則吾不以為之僚具官李碩嘗以名字<lb/>
典郡風采奉使敏以為政精于檢下所到而治有迹可<lb/>
紀使之參計耗登贊舉籌策庶可以不傷財不害民乎<lb/>
往即㑹府毋乏乃事<lb/>
　　龍圖閣直學士趙師民包拯刑部郎中<lb/>
任莫重于有土功莫美于宜民故周設加地進律之典<lb/>
<pb n="KR4d0044_WYG_030-8b"/>
而漢著増秩賜金之令以勸能者朕折衷焉拯識清氣<lb/>
勁直而不撓凛乎有嵗寒之操師民經明行修敏而好<lb/>
學浩乎若天府之富俱備顧問並參法從屢獻切直之<lb/>
議講聞絶出之業而勤請為郡期于報政曽未期月翕<lb/>
然治聲昔望之自以諫臣恥于補外而龔勝進以儒者<lb/>
窘于撥煩我圖傑材無愧往哲宜程功次之久俾踐刑<lb/>
曹之屬褒善陟明孚我休命<lb/>
　　樞密直學士右諫議大夫權三司使包拯加上輕<lb/>
<pb n="KR4d0044_WYG_030-9a"/>
　　車都尉食邑<lb/>
祀者國之大事也而祫又加大焉朕既親饗祖考承致<lb/>
多福慶賜所被自公卿大夫六師庶衛執干戈之人外<lb/>
薄四海罔不畢及搢紳歡呼士卒鳧藻其調度費用一<lb/>
出大農固亦勤矣某强志盡瘁夙夜匪解任重權專不<lb/>
可以非理撓使吏謹其職下安其業民不加賦而國有<lb/>
餘財以成朝廷之大禮可無褒乎古者敘六勲之等藏<lb/>
乎天府者固以旌有勞頒五爵之封衍以真食者固以<lb/>
<pb n="KR4d0044_WYG_030-9b"/>
優有徳有司其明按舊事申錫休命以稱朕意<lb/>
　　程戡檢校太傅宣徽南院使判延州<lb/>
西戎即敘方外無警然而襟帶之地重兵所集欲守衛<lb/>
中國宣明威信非股肱舊徳帷幄宿望豈足與朕同西<lb/>
顧之憂哉某識量閎博猷為靖密政事之幹長于治人<lb/>
忠厚之誠形于事上陟降二府勤勞厯年所以翊亮國<lb/>
體裁成機畧為益多矣其誰間然乃者辭劇就閒委權<lb/>
謝事雖嘉沖尚之意俾逺侍從之列而風力克壯問譽<lb/>
<pb n="KR4d0044_WYG_030-10a"/>
攸屬方且修邊備以憺逺俗豈宜輟老謀以忽外慮參<lb/>
榮四貴視秩三師衍以爰田之封畀以元戎之寄文武<lb/>
惟憲爾其勉焉<lb/>
　　罷諸路同提㸃刑獄使臣置轉運判官<lb/>
國家兼覆㝢内疆理天下分立州邑十有八路惟吏之<lb/>
不平民之失職政之頗類獄之糾紛未能獨察也故設<lb/>
糾䖍之司使奉欽恤之寄專屬朝寀貳以武吏誠欲審<lb/>
疑察枉釋冤決滯納民于不冤流化于無訟而武吏或<lb/>
<pb n="KR4d0044_WYG_030-10b"/>
起世家或由軍功文墨期㑹未必深究監司背項適増<lb/>
其繁夫非其習而望其效違其方而冀其功不亦難乎<lb/>
其罷諸路同提㸃刑獄使臣令樞密院勘㑹已及二年<lb/>
者即令赴闕未及二年者與就移合入差遣及于河北<lb/>
河東陜西緣邊兵馬多處相度添置路分都監以次補<lb/>
用庶幾人盡所長官不虚受夫轉運使之任所寄耳目<lb/>
治財賦集事功也江南東西荆湖南北廣南東西福建<lb/>
益梓利䕫等十一路此其去京師逺者萬里近者數千<lb/>
<pb n="KR4d0044_WYG_030-11a"/>
里或跨帶山海嶇﨑蠻夷而皆一貟主之處則無與參<lb/>
慮出則無與僇力設有緩急之警調輸之煩機㑹一失<lb/>
民受其敝甚非豫慮先事之策其各増置轉運判官一<lb/>
貟以三年為一任選差第二任以上知州資序人候一<lb/>
任滿日提㸃刑獄差遣初入知州及第任通判資序人<lb/>
候滿兩任日與提㸃刑獄差遣若居部無狀隳職敗事<lb/>
亦重行其罰蓋士常患任之不當其材無以見長用之<lb/>
不久其任無以見功今朕别異文武使得自試選擢賢<lb/>
<pb n="KR4d0044_WYG_030-11b"/>
能使得次進吾于士大夫可謂無負矣其各竭力悉心<lb/>
勉成功名布告中外咸諭朕意<lb/>
　　太常少卿張鑄可光祿卿致仕<lb/>
古者有司年至則致仕所以恭讓而不盡其力也具官<lb/>
張鑄履尚夷粹足以檢俗精力强敏足以濟物而能顧<lb/>
禮畏義願上印紱朕閔勞以官職之煩今聽其請夫佚<lb/>
老之士雖不能輸力于朝其矯厲風節不亦過絶保祿<lb/>
持寵不知止者乎俾列九卿以榮其歸祗若休命思底<lb/>
<pb n="KR4d0044_WYG_030-12a"/>
終譽<lb/>
　　無為軍錄事參軍馬易簡可太子中舍致仕<lb/>
控搏祿利者至于遷籍損年飾貌匿衰以綏退休之期<lb/>
爾齒未耄仕無缺行能決于去庸非亷乎自下郡掾升<lb/>
東宫屬歸安鄉閭足為榮觀矣<lb/>
　　權郴州軍事判官楊永可右贊善大夫致仕前岳<lb/>
　　州平江縣張正已可大理寺丞致仕<lb/>
年至還政典也而貪祿者或不能止能止者皆好禮者<lb/>
<pb n="KR4d0044_WYG_030-12b"/>
也至于以亷自嘉者有不待年去矣今永也禮而正巳<lb/>
也亷忽而不錄何以慰其子弟之心或升籍朝閨或丞<lb/>
事卿寺歸榮鄉閭以樂暮齒<lb/>
　　韓通贈中書令<lb/>
易姓受命王者所以循至公臨難不苟人臣所以明大<lb/>
節周故天平軍節度使檢校太尉同中書門下平章事<lb/>
侍衛親軍馬步軍副都指揮使韓通定交霸府委質前<lb/>
朝荷戈共厯于艱貞錫壤迭分于戎律朕以三靈睠祐<lb/>
<pb n="KR4d0044_WYG_030-13a"/>
百姓樂推言念元勲方疇異渥蒼黄遇害良用憮然追<lb/>
升浴鳳之池式表潛龍之舊<lb/>
　　皇伯故右武衛大将軍漢州團練使世榮可特贈<lb/>
　　密州觀察使追封髙密侯<lb/>
敕禮以稱情而立文榮以哀死而加厚贈䘏之典在于<lb/>
有司具官某地近屬尊身修行治翺翔膴仕表儀公姓<lb/>
内聨環衛之嚴外假州符之重奄至大故未究營途眷<lb/>
言悼傷良用惻楚追賁亷車之秩仍疏侯社之封尚其<lb/>
<pb n="KR4d0044_WYG_030-13b"/>
有知對越休命可<lb/>
　　皇叔故右武衛大将軍漢州刺史叔豹可特贈䕫<lb/>
　　州觀察使追封雲安侯<lb/>
敕具官某贈襚之典古有加等所以追賁材徳而示愍<lb/>
䘏也我朝緣惇睦之恩崇哀榮之冊褒贈宗室厥有異<lb/>
數以某托居近屬生有懿行開環衛之幕府領名城之<lb/>
符章惜其不永遐齡遽違昭世追錫亷車之寵仍啟侯<lb/>
社之封眷惟有知歆此休命可<lb/>
<pb n="KR4d0044_WYG_030-14a"/>
　　皇叔故右監門衛大将軍叔奢可贈濟州防禦使<lb/>
　　追封濟陽侯<lb/>
敕具官某莫逺具邇公族之恩也生榮沒哀有司之事<lb/>
也以某身居近屬居有顯譽未及修齡遽辭昭世愍焉<lb/>
傷悼良以為軫建侯禦侮是為寵秩濟陽之區實為奥<lb/>
壤錫命幽穸用寧潛魄可<lb/>
　　皇伯故龍武軍大将軍滁州團練使世經可贈洺<lb/>
　　州防禦使追封廣平侯<lb/>
<pb n="KR4d0044_WYG_030-14b"/>
敕具官某公族之恩莫逺具邇雖有疵吝粲而不殊某<lb/>
庀職環尹領符要郡不淑而夭良用惻悼追崇贈典申<lb/>
錫休命防禦廣平因授侯印泉壤有知歆此光寵可<lb/>
　　皇叔右武衛大将軍忻州刺史世枚皇叔右武衛<lb/>
　　大将軍舒州團練使叔婼並可贈觀察使追封侯<lb/>
敕生著令譽沒有餘榮所以好善而不忘觀功而無忽<lb/>
矧吾近屬宜有嘉寵具官某等謹身自修學古敏志為<lb/>
宗室之令望若都士之素守夭閼不淑愍悼良深亷車<lb/>
<pb n="KR4d0044_WYG_030-15a"/>
按俗之名茅土賜國之貴俾推贈典併示優恩尚其有<lb/>
知膺此殊渥可<lb/>
　　皇兄故右監門衛大将軍士穎可特贈洺州防禦<lb/>
　　使追封廣平侯<lb/>
敕莫逺具邇所以厚睦族之恩生榮沒哀所以隆宜賵<lb/>
之禮眷惟近屬庸有加等具官某資性好善始終寡尤<lb/>
享年不永早世無祿興悼于再思有以稱俾崇䘏典下<lb/>
慰九泉使麾領州之盛侯印啟封之貴併疏密章用光<lb/>
<pb n="KR4d0044_WYG_030-15b"/>
壤户可<lb/>
　　皇姪右監門衛将軍克孝妻某氏可封仁和縣君<lb/>
常棣之詩其輯之亂曰宜爾室家樂爾妻孥知其為治<lb/>
内之本也今夫宗婦有湯沐之邑封君之號此其所以<lb/>
稱宜且樂不亦光大章顯乎具官克孝妻某氏憑慶良<lb/>
奥作嬪懿近柔静之操足儀閨壼荘肅之風能承祭祀<lb/>
俾疏列壤且擇令名尚無懈于夙夜思能對于休寵<lb/>
　　參知政事程戡曽祖守瓌贈太子少保<lb/>
<pb n="KR4d0044_WYG_030-16a"/>
徳厚者流廣徳薄者流狹朕親建配天之祀對越祖考<lb/>
而股肱大臣恩不及三世則非重本追逺之義也某以<lb/>
鴻漸之翼屈歌之政治加其民而攄藴不盡教施其族<lb/>
而慶鍾方逺肆爾曽孫毗予大政朕嘉與之同徳協義<lb/>
丕承宗廟故若稽貴始之典推本貽謀之實且欲申人<lb/>
後之寵教天下以孝褒加愍冊列于孤卿九原而有知<lb/>
也其尚榮我丕顯休命乎<lb/>
　　曽祖母某氏追封郡太夫人<lb/>
<pb n="KR4d0044_WYG_030-16b"/>
迺者朕以戡有英濟之器謨明之望故選于衆置諸丞<lb/>
弼而中外翕然咸以為宜夫源深者其流永根固者其<lb/>
枝茂朕以此知程氏之世家聲壼彛必有積仁累慶沒<lb/>
而不朽者矣夫用人之子遺人之先豈示民訓俗之道<lb/>
哉戡于國制得贈三代故以褕狄顯而廟室和氣猶存<lb/>
歆後于有<lb/>
　　祖某贈太子少傅<lb/>
人之情為父祖則欲其子孫之貴為子孫則欲其父祖<lb/>
<pb n="KR4d0044_WYG_030-17a"/>
之榮朕所矜式大臣表顯先正申錫異數追加寵爵庶<lb/>
曰有以慰其孝思乎某處幽履素抱徳懷和才能見遺<lb/>
于時文采不表于世然而于公仁恕髙門有待太邱道<lb/>
廣奕葉方起不有褒崇之冊豈稱燕貽之心哉有司其<lb/>
判密章以少傅之靸襚之雖戡哀往奉先可以無憾也<lb/>
　　妻曹氏追封安定郡夫人<lb/>
召南歌賢者風而鵲巢美夫人之徳此言朝廷之教必<lb/>
先始于近而公侯之貴得以榮其家也某氏生於茂族<lb/>
<pb n="KR4d0044_WYG_030-17b"/>
有温惠淑懿之禀歸于君子有夙夜警戒之益夫善同<lb/>
者報等體敵者禮均今戡積徳累行參榮宰路而其妻<lb/>
車服命號未之能稱則禮有不答豈典也哉詩不云乎<lb/>
如山如河象服是宜期疏善郡之封以章有家之慶<lb/>
　　曽祖母平原郡太夫人田氏追封某國太夫人<lb/>
樞機之任下所具瞻必使澤副其爵服稱其禮而後可<lb/>
以一統類美風俗矣故吾于股肱之良加禮貌之重申<lb/>
錫寵數逮于曽門某氏具體聖善作嬪良家奥宫無違<lb/>
<pb n="KR4d0044_WYG_030-18a"/>
梱教兼備既成蕃衍之祉實啟燕翼之訓肆其裔孫服<lb/>
在存輔原鍾慶于有後知積善之攸從俾疏大國之封<lb/>
以極小君之寵襚服愍榮泥書密章足以光賁泉壤流<lb/>
美厥後矣<lb/>
　　祖太子少傅思義贈太子太傅<lb/>
卿士之孝念祖修已則福祿從之朝廷之選尚賢報功<lb/>
而典教備焉若其不懈于位無沗所生膺受光寵増益<lb/>
天秩宜徇追逺之志以著率親之典某徳操昭融業履<lb/>
<pb n="KR4d0044_WYG_030-18b"/>
純茂久幽而不改有聞而無聲乃其元孫嗣承休緒陟<lb/>
降四輔之密左右萬事之㣲懿厥勲勞既覃三錫之命<lb/>
推夫燕翼實有先世之謀是宜崇飾愍章増賁幽穸陟<lb/>
春宫前傅之烈茂宗彞時享之華志氣尚有膺我休寵<lb/>
　　祖母彭城郡太夫人劉氏追封某國太夫人<lb/>
朕聞自仁率親至于祖而義備立愛廣孝始于家而道<lb/>
逺然惟位崇者可以充其數徳盛者可以如其志眷吾<lb/>
鼎臣進執機柄俾増寵命以副具瞻某氏幽閒挺操婉<lb/>
<pb n="KR4d0044_WYG_030-19a"/>
嫕成徳珩珮之節光乎女圖山河之質宜是象服雖假<lb/>
褕翟之寵領湯沐之封未從開國之崇尚觖宜孫之慶<lb/>
函疏奥壤薦錫愍章庸俾寵光増賁泉路<lb/>
　　母京兆郡太夫人王氏追封某國太夫人<lb/>
褕翟小君之命湯沐六郡之封王澤下流國人稱願在<lb/>
乎多士可謂盛矣其有梱教甚茂子貴増進薦錫寵章<lb/>
以輔孝治某氏淑慎之質禀乎天性柔順之美居為少<lb/>
師委蛇山河之徳積累閨壼之慶雖萬鍾之養弗待而<lb/>
<pb n="KR4d0044_WYG_030-19b"/>
二南之風藹存是宜疏成國之榮加襚服之貴将俾海<lb/>
内化母慈之善廷臣懷子養之極往告其室尚兹歆顧<lb/>
　　祖太師尚書令兼中書令楚王彬封吳王<lb/>
古之禮于異姓固重矣而況國有大祀恩被天下而椒<lb/>
房之貴别子之宗積善遺徳鍾美儲慶而無漏泉之澤<lb/>
及祖之榮則非王者之智矣某元精所生佐命之首昔<lb/>
王業始基國命猶跼而能宣力股肱敬届吳蜀謀無遺<lb/>
策忠協成筭外之濟干城之安内之保帷幄之勝功兼<lb/>
<pb n="KR4d0044_WYG_030-20a"/>
三傑聲冠羣后朕躬執圭瓚親祀太室觀于庭享之列<lb/>
籍于景鐘之銘慨然敘不朽之迹興可作之感雖哀榮<lb/>
義極褒襚禮備猶欲追以義王之封稱兹元勲之舊吳<lb/>
大國也尚云享之<lb/>
　　祕書丞范純仁父仲淹贈吏部尚書<lb/>
朕親執圭瓚昭見祖考還御端門發號施慶昭天漏泉<lb/>
恩靡不逮誠欲慰士大夫立身揚名奉先追逺之思況<lb/>
王室舊徳功在盟府者乎某英亮特達宏正深雅文學<lb/>
<pb n="KR4d0044_WYG_030-20b"/>
自奮忠義事上故入贊機政出董邊師朝廷以尊四裔<lb/>
畏之可謂股肱心膂大臣之表矣不幸早世棟折梁壊<lb/>
衋然傷之至今不忘聞其有後庶能濟美夫積善必報<lb/>
顯親無逺追命之典自春秋固行矣苟可以旌忠臣之<lb/>
節申孝子之感豈非崇勵風教通于神明者乎其以天<lb/>
官冡卿告其封襚<lb/>
　<lb/>
　公是集巻三十<lb/>
</p>
<p>
</p>
  </div>
<div>
<head>公是集巻三十一</head> <lb/>
    <p>
<pb n="KR4d0044_WYG_031-1a"/>
欽定四庫全書<lb/>
　公是集巻三十一<lb/>
　　　　　　　　　　　　　宋　劉敞　撰<lb/>
　奏疏<lb/>
　　土仁宗論辨邪正<lb/>
臣伏䝉聖造擢居儒館雖步履尚艱稍稽入覲屢得寛<lb/>
告跧跼私門然不敢安居常思當今切務欲伸報塞而<lb/>
事頗紛綜固非筆墨可盡今且以一事最大者仰塵天<lb/>
<pb n="KR4d0044_WYG_031-1b"/>
聴伏惟聖慈更賜裁察夫君臣之道本是一體君者元<lb/>
首也執政者股肱心膂也諫官御史侍從論思者耳目<lb/>
也内外羣有司者筋肌支節血脈也體若具備方能成<lb/>
人為君者上下之官亦具而無陽不能成國者正如為<lb/>
人之體也人之體一脈不和則為疾矣君之國一官不<lb/>
和則為害矣體之不和為疾最大者股肱心膂也國之<lb/>
不和為害最大者執政也夫執政者輔贊萬幾為國大<lb/>
臣日至君前議論天下之事賞善罰惡進賢退不肖喜<lb/>
<pb n="KR4d0044_WYG_031-2a"/>
怒繫乎人情之舒慘邪正繫乎朝廷之盛衰是執政者<lb/>
天下之所觀望羣有司之所師表也執政不和則羣有<lb/>
司安得而和哉羣有司不和則萬務安得而治哉萬務<lb/>
不治則天下之民受其弊矣民既受弊則國家衰亂隨<lb/>
之此萬萬必然之理也是故為國者欲求治且安非天<lb/>
下人和不可也欲天下人和非中外官司皆和不可也<lb/>
欲中外官司皆和非執政先和不可也執政者朝廷教<lb/>
令之所出而天下治亂之所繫也安得不和也尚書皋<lb/>
<pb n="KR4d0044_WYG_031-2b"/>
陶曰同寅協恭和衷哉周武王曰紂有億兆人離心<lb/>
離徳予有亂臣十人同心同徳康王曰三后協心同底<lb/>
于道夫三后皆當時聖賢此足見聖賢若不和亦不能<lb/>
同致其道也且夫執政者和則類無猜嫌所議皆合事<lb/>
必極其理盡其善然後行下人固悦服而稟從之承流<lb/>
宣化風動草偃遂使天下䝉其利豈有不治而安者乎<lb/>
及其至也乃能致昇平而令國家享祚于數百年者矣<lb/>
昔西漢陳平為右相周勃為左相勃既誅諸吕平以勃<lb/>
<pb n="KR4d0044_WYG_031-3a"/>
功高遂以右相推勃及平對文帝決獄治粟事有條理<lb/>
勃自知能不如平復推平為右相也唐太宗召宰相房<lb/>
喬以杜如晦能斷大事如晦復謂喬善嘉謀而太宗卒<lb/>
用喬策兹四相者非用心至和以天下為任安肯互相<lb/>
推薦為國逺慮如是之切而不自争勝耶此乃臣前所<lb/>
謂執政者和則致世昇平使國家享祚數百年之明效<lb/>
也若執政者不和則議事之間動有疑貳或忿争于官<lb/>
府或辨列于君前咸蓄不平之心必無至當之論假使<lb/>
<pb n="KR4d0044_WYG_031-3b"/>
彊自牽合終或乖戾互相厭苦陰肆傾擠門下賔朋助<lb/>
為揺撼彼此窺伺是非紛挐忿逞私憾之讐何䘏公家<lb/>
之事既行于下人不悦服而不肯稟從淪胥展轉遂至<lb/>
天下受其弊則豈有不衰而亂者乎其甚者至有賈禍<lb/>
召亂為國大患而不可救者矣昔唐憲宗相裴度時方<lb/>
鎮跋扈度勸帝用兵諸道叛亂者悉皆歸服憲宗遂成<lb/>
中興之業王室大振既而誤用李逢吉為相逢吉大姧<lb/>
邪嫉度功業令門下朋黨號八闗十六子者興造謗訕<lb/>
<pb n="KR4d0044_WYG_031-4a"/>
百般中傷以至撰作謡䜟謂度有天分憲宗既惑度遂<lb/>
罷去尋致河朔徐汴再陷賊庭王室復弱矣僖宗用鄭<lb/>
畋盧攜為相争黄巢邀請節旄事攜以畋語至切遂拂<lb/>
袂授硯而起喧于都下然衆議畋語為是攜議為非時<lb/>
議用宰相王鐸為都統出討黄巢攜大不悦益固執不<lb/>
與巢節旄只授以率府其意欲激黄巢之怒使鐸功不<lb/>
成以快己志殊不以天下安危為慮而僖宗不明終用<lb/>
攜議黄巢大怒擁衆百萬自嶺表横行天下是時大亂<lb/>
<pb n="KR4d0044_WYG_031-4b"/>
無一州一縣不用兵者俄而兩京陷沒僖宗幸蜀生民<lb/>
塗炭之極自古無比久之巢雖漸敗而朱温自巢軍投<lb/>
來終移唐祚自號大梁兹二相者營私徇己用心不公<lb/>
擠陷忠良敗壞時政或翦弱王室覆亡宗社為臣至此<lb/>
隕族何償此臣前謂賈禍召亂為國家大患而不救者<lb/>
之明效也以此足見執政者和與不和實繫乎天下治<lb/>
亂之本存亡之機也如人股肱心膂之疾可以喪其生<lb/>
也至于諫官御史侍從論思及内外羣有司者亦不可<lb/>
<pb n="KR4d0044_WYG_031-5a"/>
謂其職小而容有不和也苟有不和則亦如人耳目筋<lb/>
肌支節血脈之疾安得謂其小而不治之使和平哉周<lb/>
武王曰紂有臣億萬惟億萬心予有臣三千惟一心夫<lb/>
三千者舉其内外官也成王曰庶官惟和不和政龎禮<lb/>
曰和者天下之達道也漢劉向亦曰衆賢和于朝則萬<lb/>
物和于野昔賢又以烹調鼎鼐更張琴瑟操執轡馭合<lb/>
煉藥石設于方以為喻者或大或細未有不以和為主<lb/>
也為君者不可不察也不可不審其所擇也夫内外大<lb/>
<pb n="KR4d0044_WYG_031-5b"/>
小之官所以致其不和者何哉止由乎君子小人並處<lb/>
其位也盖君子小人方圓不相入曲直不相投貪亷進<lb/>
退不相侔動静語黙不相應如此而望議論協和政令<lb/>
平允安可得耶安可幸而致耶易泰卦君子道長小人<lb/>
道消則時自泰矣否卦小人道長君子道消則時自否<lb/>
矣若使君子小人並位而處其時之否泰必無兩立之<lb/>
理君子常寡小人常衆則小人必勝君子不勝君子不<lb/>
勝則奉身而退樂道無悶萬一小人不勝則陰陽交結<lb/>
<pb n="KR4d0044_WYG_031-6a"/>
互為朋蔽駕虚鼔扇白黑雜糅千岐萬轍眩惑主聴必<lb/>
得其勝然後能己也小人既勝則益復肆毒于良善梟<lb/>
心虺志無所不為所以自古泰而治世少否而亂世多<lb/>
者亦止乎小人常勝君子常不勝之所致也小人但能<lb/>
為亂不能致治若小人或能致治則易更九聖必不于<lb/>
小人道長之時謂之為否也凡六十四卦三百八十四<lb/>
爻大抵諸聖以意象配君子小人而分善惡至多不可<lb/>
悉數也易曰小人不恥不仁不畏不義不見利不動不<lb/>
<pb n="KR4d0044_WYG_031-6b"/>
威不懲夫小人者聖賢無不鄙而惡之故易曰小人而<lb/>
乗君子之器盜思奪之矣詩曰憂心悄悄愠于羣小此<lb/>
皆聖賢鄙惡小人之甚者也書曰君子在野小人在位<lb/>
民棄不保天降之咎此謂用小人則民叛而天降咎也<lb/>
仲尼曰君子中庸小人反中庸荀子亦曰君子小人相<lb/>
反也夫小人所為既與君子相反戾則安可使之並處<lb/>
哉所議安能得其協和哉夫天子無官爵無職事但能<lb/>
辨别君子小人而進退之乃天子之職也自古稱明王<lb/>
<pb n="KR4d0044_WYG_031-7a"/>
明君后者無他惟能辨别君子小人而用舍之方為明<lb/>
矣至于煩思慮親細故則非所以用明之要也夫前車<lb/>
者後車之所望也古事者今事之所鑒也仲尼刪書于<lb/>
堯舜大禹皆稱曰若稽古傅説戒高宗亦曰事不師古<lb/>
以克永世匪説攸聞恭惟皇帝陛下稟上聖之資嗣累<lb/>
朝之業纘服未久勤勞己至更望攷前世盛衰治亂之<lb/>
迹近代安危存亡之機凡所選求力辨邪正所喜者未<lb/>
可遽用之所怒者未可遽棄之禮曰愛而知其惡憎而<lb/>
<pb n="KR4d0044_WYG_031-7b"/>
知其善者是也又人所毁者未必為惡人所譽者未必<lb/>
為善人仲尼曰衆惡之必察焉衆好之必察焉者是也<lb/>
孟子尤于進退善惡之説至詳齊宣王問曰吾何以識<lb/>
不才而舍之孟子對曰國君進賢如不得已将使卑踰<lb/>
尊疎踰戚可不慎歟左右皆曰賢未可也諸大夫皆曰<lb/>
賢未可也國人皆曰賢然後察之見賢焉然後用之左<lb/>
右皆曰不可勿聴國人皆曰不可然後察之見不可焉<lb/>
然後去之夫一國之人皆曰賢皆曰不可亦不可不謂<lb/>
<pb n="KR4d0044_WYG_031-8a"/>
之出于衆議而不可不從之也孟子尚以謂未可信而<lb/>
進退之猶復躬自察焉直俟王親見其果賢則用之親<lb/>
見其果不可則去之此所以大防姧人朋比毁正譽邪<lb/>
亦所以防偏見者以丹素甘辛而好惡之差也盖恐用<lb/>
舍或爽則所損多也實懼之至也苟如是而失之者尚<lb/>
恐不免然亦鮮矣陛下君臨天下必不如孟子之辭盡<lb/>
聞天下所議論若夫左右之説及在廷諸人之語則皆<lb/>
可聞之矣然固未可遽信而遽行更在博詢而參校之<lb/>
<pb n="KR4d0044_WYG_031-8b"/>
也所詢者須詢于可詢者也詢之必不肯誤陛下也若<lb/>
詢及姧險浮薄不正之人則向所謂愛憎毁譽偏見者<lb/>
皆有焉有之則邪正錯亂是非混淆陛下至英至睿亦<lb/>
莫得而辨之也兹事雖自古聖王亦以為至難皋陶曰<lb/>
在知人在安民禹曰惟帝其難之帝謂堯也仲尼獨取<lb/>
堯舜比之如天尚以知人安民為難況自堯而後者哉<lb/>
由是而語陛下可不慎之又慎之大抵有天下得人可<lb/>
治而安不得人則亂而危至甚則又遂繫乎存亡也臣<lb/>
<pb n="KR4d0044_WYG_031-9a"/>
前所援據特一二而己但且欲證臣狂瞽非臆説焉其<lb/>
有在方策者比比皆是不可彈引陛下開巻則見之矣<lb/>
惟望慎之慎之又慎之也臣昨䝉陛下召從僻左之外<lb/>
起于衰病之中秪是念其舊人授以國鈞辭不獲免夙<lb/>
夜驚惶若非旁假衆賢共成大政則臣虚薄老朽立見<lb/>
敗事夫四海至廣萬幾至煩更藉天下之才以濟天下<lb/>
之務所以不避煩瀆之罪願陛下持古鑑今選賢與能<lb/>
者乃犬馬之至誠也惟聖情開納則非臣之幸乃宗廟<lb/>
<pb n="KR4d0044_WYG_031-9b"/>
之慶生靈之福也臣死罪死罪<lb/>
　　論邪正<lb/>
臣伏以馭臣之道在分别邪正正臣當親而近之邪臣<lb/>
當疎而逺之至于天下之人亦皆以此窺朝廷若正臣<lb/>
聚于朝則姧雄屏息治平可望若邪臣聚于朝則僥倖<lb/>
競進傾敗可待二者不可不深察也臣伏觀朝廷太平<lb/>
積久賢能衆多然其間邪正亦雜有之或愛君憂國非<lb/>
公正不發憤或朋黨比周背公樹私亦有循黙自守不<lb/>
<pb n="KR4d0044_WYG_031-10a"/>
能為善又不敢為惡陛下臨御三十餘年矣以上聖之<lb/>
姿鑒羣下所為固無遁形固無隠情然有可戒慎者在<lb/>
此而己凡正臣常難進而易退邪臣常易進而難退何<lb/>
以言之正臣者惟義所在言則逆君之耳是所以難進<lb/>
也言或不用不欲自顯因事而去是所以易退也邪臣<lb/>
者惟利所在言則逢君之欲是所以易進也行雖惡不<lb/>
顧禮義名雖醜不知愧恥患失之耳是所以難退也此<lb/>
兩臣者願陛下參伍觀之毋使當親者疎當疎者親則<lb/>
<pb n="KR4d0044_WYG_031-10b"/>
朝廷尊榮而社稷安矣近者翰林侍讀學士蔡襄繼出<lb/>
典郡今又聞御史中丞孫抃翰林學士歐陽修知制誥<lb/>
賈黯韓絳並乞補外此其人等皆有直質無流心議論<lb/>
不阿執政有益當世者也誠不宜許之使四方有以窺<lb/>
朝廷而姧佞僥倖之雄因而競起此則分别邪正之一<lb/>
端也臣以孤拙忝官侍從日夜思維無以少禆聰明恐<lb/>
陛下忽于正臣之易退而忘左右前後直道之不容也<lb/>
不勝其愚謹獻所聞惟賜采擇<lb/>
<pb n="KR4d0044_WYG_031-11a"/>
　　論聴政<lb/>
臣近曽密獻愚忠乞特降手詔諭與閤門前後殿聴政<lb/>
稍増數刻足以廣聰明收衆心未䝉采納伏念九月以<lb/>
後晝漏益短日始東出己涉辰初比至百官起居二府<lb/>
奏事逡巡俯仰便及辰正實恐羣臣因此請對稀少習<lb/>
俗既成下情壅隔甚非陛下憂勤萬幾之意臣謂自九<lb/>
月以後用已初為限三月以後用辰正為限雖升降止<lb/>
于數刻之間其于收歛羣情已無量矣臣又竊聞頃來<lb/>
<pb n="KR4d0044_WYG_031-11b"/>
奏事者雖有可否罕聞徳音君臣之情亦似未通且萬<lb/>
乗至尊羣下至卑以至卑接至尊甚難也皆攷據條制<lb/>
齋戒沐浴乃得一見自以為千載之遇而曽不䝉少垂<lb/>
察問盡其忠藴則人人抑黙退而失望臣願陛下延見<lb/>
上殿臣僚仍賜委曲訪問侍從之臣則問以治體言事<lb/>
之臣則問以所言財利之臣則問以國計守土之臣則<lb/>
問以民俗如此則朝廷得失人情善惡無不聞者矣易<lb/>
曰惟君子能通天下之志能通天下之志而天下不治<lb/>
<pb n="KR4d0044_WYG_031-12a"/>
者未之有也臣忝近列無補聰明輒貢所聞伏増戰恐<lb/>
取進止<lb/>
　　上仁宗論睦親宅不當建神御殿<lb/>
臣伏見古之正禮諸侯不祖天子公廟不可設于私家<lb/>
所以明正統尊一人也今睦親宅興建神御殿不合王<lb/>
制不應經義竊聞聖慈以天寒人勞權罷役徒臣謂若<lb/>
于禮當作則不可以人勞之故而止何則祖宗至尊也<lb/>
役徒至賤也䘏至賤之衆而輟至尊之廟非所以為名<lb/>
<pb n="KR4d0044_WYG_031-12b"/>
也若禮本不當作則不如遂止之耳何以權罷哉伏乞<lb/>
令禮官詳議其事使下不爽于名上不愆于禮<lb/>
　　上仁宗論修商胡口<lb/>
臣聞天有時地有勢民有力聖王之建功謀事者不與<lb/>
天分時不與地分勢不與民分力則功成而事立今朝<lb/>
廷以河決商胡議必塞之臣竊謂過矣乃者霖雨淫溢<lb/>
山谷發泄經川横潰或衝冒城郭此天時也澶魏之埽<lb/>
如商胡者多矣咸決而商胡獨敗此地勢也淮汝以西<lb/>
<pb n="KR4d0044_WYG_031-13a"/>
闗陜以東數千里之間罹干水憂者甚則溺死不甚則<lb/>
流亡夫婦愁痛無所控告路計百萬人未聞朝廷有以<lb/>
振業之也而議塞河强疲病之餘以極其力乗殘耗之<lb/>
後以畧其財重為事而罰所不勝急為期而誅所不至<lb/>
上則與天争時下則與地争勢此臣所謂過也臣聞河<lb/>
之為患于中國久矣其在前代或塞或不塞今塞之為<lb/>
仁不塞不為不仁此有時而否者也以堯為君以舜為<lb/>
臣以禹為司空十有三年而後僅能勝水患耳今朝廷<lb/>
<pb n="KR4d0044_WYG_031-13b"/>
之無禹明矣而欲以數月之間塞決河不權于時不察<lb/>
于民不亦甚乎議者以為不塞河則冀州之水可哀甚<lb/>
不然夫河未決之時能使水不病冀州則己矣既決之<lb/>
後縣邑則己沒矣人民則已亡矣府庫則己喪矣雖塞<lb/>
河不能有救也今且縱水之所欲往而利導之其不能<lb/>
救與彼同而可以息民何嫌而不為詩云民亦勞止汔<lb/>
可小康惠此中國以綏四方夫中國者固四方之本也<lb/>
惟陛下與知道者慮之<lb/>
<pb n="KR4d0044_WYG_031-14a"/>
　　上仁宗論天久不雨<lb/>
臣伏以古今之通義主逸而臣勞陛下親聴萬幾日昃<lb/>
不倦與羣臣等勤矣今又聞以天下久不雨之故降服<lb/>
徹膳躬自暴露夜輒升壇禱祠達旦不寐此則聖躬之<lb/>
勞過于羣臣羣臣實未有及陛下者也臣竊聞之不勝<lb/>
其憂且水旱之數未可前測設復彌月連旬不如聖意<lb/>
陛下何能専以萬乗之體為羣臣代勞哉如今萬一冒<lb/>
風寒霜露之苦有所不怡陛下當使誰受其責而宗廟<lb/>
<pb n="KR4d0044_WYG_031-14b"/>
社稷之憂獨在陛下陛下不可不自愛也詩書百家聖<lb/>
賢精論皆曰人者天地之心人和則天地之和致矣近<lb/>
者大赦恩及四海解宿逋裁減常税宥過除罪與之自<lb/>
新徳厚如此和氣宜應而愆亢尤甚者臣之愚竊意今<lb/>
日政事所褒進所刑罰所施舍所廢置猶有未合人心<lb/>
不當天意者故令陰陽否隔也陛下誠少加聖恩延問<lb/>
正直日新其徳則和氣可致時雨可望何必降服徹膳<lb/>
躬自暴露涉風寒霜露之險増宗廟社稷之憂非計之<lb/>
<pb n="KR4d0044_WYG_031-15a"/>
安者也陛下視羣臣百姓如子羣臣百姓望陛下如父<lb/>
父以子将失所之故深自克責不避災疾而子方晏然<lb/>
自若不可謂孝臣雖賤竊不勝犬馬之心又以謂救旱<lb/>
之術在彼不在此故敢冒昧陳聞惟陛下裁幸<lb/>
　　論孟陽河公事<lb/>
臣伏見軍巡院現勘孟陽河公事准中書劄子惟只取<lb/>
勘後來檢計官吏壕寨等臣竊聞衆議皆云相度此河<lb/>
本由楊佐所役人夫七八千人掘破丘墓百五十餘處<lb/>
<pb n="KR4d0044_WYG_031-15b"/>
生者勞敝死者暴露百姓怨痛謗議沸騰今捨佐不問<lb/>
専罪餘人未審出于聖意将由有司之誤以此斷獄恐<lb/>
不合人情況自正月以來和氣不應風雪為沴人多死<lb/>
亡未必非政役失中刑罪乖當之變臣忝司刑獄既有<lb/>
所見不敢不陳其孟陽河公事伏乞斷自聖衷以相度<lb/>
者為首檢計者為從一例取勘重行貶黜少謝勞敝之<lb/>
衆粗慰暴露之魂且匹夫匹婦精誠有以動天伏望不<lb/>
以臣言為迂取進止<lb/>
<pb n="KR4d0044_WYG_031-16a"/>
　　論邊臣<lb/>
臣伏以豫備不虞軍之善政曩者元昊畔亂西邊震驚<lb/>
騷動之患延被天下賴陛下神聖與宗廟之靈元昊殞<lb/>
滅國内多故其子幼弱委政舅氏故邊鄙得以復安百<lb/>
姓飬老長幼早寢晏起此誠天道助善中國之福也然<lb/>
自爾以來又十餘年矣其子益壯竊謂虎狼野心未可<lb/>
待以不疑設使一旦發狂能為風塵而邊備少懈又如<lb/>
曩時甚非豫慮制勝之策臣望朝廷申敕邊臣常若冦<lb/>
<pb n="KR4d0044_WYG_031-16b"/>
至城郭必固甲兵必修倉廪必實賞罰必明候望必謹<lb/>
威信必立使疆場懔懔無可乗之隙則邊患逺矣頃者<lb/>
邊吏頗以飲食之費役使之傭得罪即今武吏多不願<lb/>
臨邊有不得己就職者皆畏避微文情不自聊居常救<lb/>
過苟免而已緩急恐不足以責效又非所以明朝廷大<lb/>
體也孫沔吕溱皆貴重之臣有功名于時猶以此見廢<lb/>
設復有孟舒魏尚之徒臣固知議者不能容之此乃馮<lb/>
唐所以疑漢文帝不能用亷頗李牧也鄉飲酒之禮一<lb/>
<pb n="KR4d0044_WYG_031-17a"/>
獻百拜其為修慤至矣然而終不可以治軍旅則治軍<lb/>
旅者姑亦取其大節而已邊臣有材者寡可用者少臣<lb/>
願陛下容養此輩濶畧細過無甚督以微法使得樂職<lb/>
嗜事展力效用人人思報上恩則折衝逺矣臣所部不<lb/>
當邊劇然而言此者欲推明聖徳駕馭智勇之一端非<lb/>
敢為邊吏游説也不勝區區取進止<lb/>
　　論張茂實<lb/>
臣伏以為國之道防患于未然逺嫌于萬一所以安羣<lb/>
<pb n="KR4d0044_WYG_031-17b"/>
情止邪謀也伏聞張茂實本周王乳母子嘗養宫中故<lb/>
往年市人以狂言動茂實頗駭物聴近者韓絳又以讒<lb/>
説傾宰相重揺人心則是一茂實之身逺則為小人所<lb/>
指目近則為羣臣所欵懼雖聖心坦然于物無猜恐未<lb/>
能家至户曉使人人不惑也假令茂實其心如丹必無<lb/>
他腸亦未能家至户曉使人人不憂也如此則備宿衛<lb/>
典兵馬適足以啟天下之惑動天下之憂甚非重宗廟<lb/>
安臣民備萬一之計臣謂今日之宜要令兩善莫若解<lb/>
<pb n="KR4d0044_WYG_031-18a"/>
茂實兵權處以外郡于茂實不失富貴而朝廷得逺嫌<lb/>
疑此最策之善者也昔王郎自稱劉子輿盧芳自號劉<lb/>
文伯因疑飾偽未必皆有犯上之心但流言驅扇羣情<lb/>
眩惑使之然耳臣忝近列方當逺出心之所疑不敢不<lb/>
極論乞以臣言密付執政商量取進止<lb/>
　　論元日合朔避寢太早<lb/>
臣竊聞朝議以元旦合朔欲自二十一日避正殿臣以<lb/>
謂天明雖有可畏之道然亦當稽古率禮然後為允按<lb/>
<pb n="KR4d0044_WYG_031-18b"/>
三代之典日食無豫避之事左氏傳稱避移時曽子問<lb/>
諸侯入門不得行禮者日食居其一此皆覩有變而戒<lb/>
非蚤備也先王制禮過之者猶不及其制法先時者與<lb/>
不及時者均貴得中而己漢唐素服寢兵卻朝㑹不視<lb/>
事及求直言大率皆在合朔之辰未有先時旬日者也<lb/>
兆憂太過春秋所譏今敵使來朝逺方觀禮舉措失中<lb/>
或輕為所覘伏乞詳求舊典折衷于禮取進止<lb/>
　公是集巻三十一<lb/>
</p>
<p>
</p>
  </div>
<div>
<head>公是集巻三十二</head> <lb/>
    <p>
<pb n="KR4d0044_WYG_032-1a"/>
欽定四庫全書<lb/>
　公是集巻三十二<lb/>
　　　　　　　　　　　　　宋　劉敞　撰<lb/>
　奏疏<lb/>
　　上仁宗論吳充不當以譴責禮生被逐<lb/>
臣伏聞同知太常禮院吳充鞠真卿並除知軍差遣館<lb/>
閣補郡盖是常事資序之間亦無重輕今者在外論議<lb/>
皆云鞠真卿曽因自陳先有指揮而吳充只緣公事譴<lb/>
<pb n="KR4d0044_WYG_032-1b"/>
責禮生以此迕旨不審虚實但此聲既布此體可惜何<lb/>
者吳充官則博士職則禮院朝廷欲有興為詢求宜適<lb/>
而胥吏輒敢擅發印狀曽不稟問此則豈惟輕侮吳充<lb/>
而己實亦上忽詔旨在于事體不得不怪而太常寺長<lb/>
官初不糾按開封府受牒又曲為容庇觀此首尾乃是<lb/>
禮生可誅太常寺可責開封府可劾而吳充可賞也今<lb/>
既未然禮生一以贖論禮官隨而斥罷自然衆情不能<lb/>
無惑也朝廷久安吏習因循百司庶府處處苟且稍激<lb/>
<pb n="KR4d0044_WYG_032-2a"/>
厲振職尚未有知如何更行此事恐淺近之徒因以為<lb/>
戒且見吳充以振舉職事被謪以譴劾胥吏被逐不如<lb/>
苟且豈不傷事豈不害政哉先王所以下酌民言釋疑<lb/>
止謗盖為此也伏望神慈追正前命臣初拜官謝恩面<lb/>
䝉開許有不便事得以奏陳奉承以還不敢失墜竊謂<lb/>
外間此議實稱不便<lb/>
　　上仁宗論大臣不當排言者<lb/>
臣昨聞吳充黜官馮京落職将謂其人所行實有過當<lb/>
<pb n="KR4d0044_WYG_032-2b"/>
所言實有不可是以觸忤聖意不䝉矜恕及于延和殿<lb/>
奏事面奉宣諭充乃是振職京意亦無他中書惡其太<lb/>
直不與含容臣竊驚駭不覺憤咽前古以來惟有人主<lb/>
不能容受直言或致竄謫臣下今陛下慈仁好諫寛大<lb/>
如此不知中書何故不思将順聖意之美要須排逐言<lb/>
者今四方之人不知本末反謂陛下不能聴諫口謗腹<lb/>
誹所損不小且如此事陛下心所必恕中書卻欲必行<lb/>
是蔽君之明止君之善侵君之權増君之過苟要作威<lb/>
<pb n="KR4d0044_WYG_032-3a"/>
驚動朝望今後雖有不公不直人不敢言得以利口得<lb/>
以罔上陛下不可不深察也臣按六經舊史大臣蔽君<lb/>
之明止君之善侵君之權増君之過者皆為不忠䧟于<lb/>
刑誅況今時人情逺不如古若聞陛下欲為而牽于大<lb/>
臣大臣欲作威而不憚陛下則必相率背公向私奔競<lb/>
權門矣此風一動此勢一失是為君與臣同國聖人之<lb/>
至戒也魯僖公時頻致天旱春秋謂由公子遂専權之<lb/>
應而洪範五行僭則常晹䝉則常風下侵上則山崩地<lb/>
<pb n="KR4d0044_WYG_032-3b"/>
震日月薄蝕如今者此事逆于倫理必恐感動陰陽或<lb/>
能遂致災旱風霧山崩地震日月之眚望陛下留神深<lb/>
察此言臣以淺近荷陛下厚恩不敢不報竊恨此一事<lb/>
近世未有臣雖口陳未能詳盡謹手書具奏以聞<lb/>
　　再上仁宗論大臣不當排言者<lb/>
臣前月十一日延和殿奏公事因論吳充馮京謫官本<lb/>
末面䝉宣諭云中書怒其直不與含容臣其時曽奏言<lb/>
若如此則大臣蔽君之明専君之權而擅作威福也必<lb/>
<pb n="KR4d0044_WYG_032-4a"/>
恐動感陰陽有地震日食風霧之異今臣竊聞鎮戎軍<lb/>
地震一夕三發夫臣所言五日之内爾又京師雪後昬<lb/>
霧累日復多風埃太陽黄濁此皆變異之可戒懼者也<lb/>
臣所以先知必然者按五行志云事雖正専之必震況<lb/>
其不正乎又尚書洪範䝉常風若而京房易傳臣之蔽<lb/>
君則䝉氣起以此數者合之必知有異也然皇天保祐<lb/>
陛下至深至厚以災異隨事輒應欲陛下覩變自戒永<lb/>
綏四方也不可不思不可不憂今陛下推誠委信大臣<lb/>
<pb n="KR4d0044_WYG_032-4b"/>
而大臣依勢作威政事不平如此甚衆在外畏憚己非<lb/>
常時陛下宜深究天地之意收攬威權無使聰明蔽塞<lb/>
法令不行則足以消伏災異矣臣前己奏陳故敢再述<lb/>
所聞特乞留中詳加省覽<lb/>
　　上仁宗乞固辭徽號<lb/>
臣伏見宰臣率文武百官詣東上閤門拜表乞加上尊<lb/>
號准批答不允此誠見陛下恭遜持滿惡盈好謙之意<lb/>
且陛下自寳无以來不復加徽號近二十餘年矣沖遜<lb/>
<pb n="KR4d0044_WYG_032-5a"/>
之徳上通于天下信于民此上天所以保祐聖躬受福<lb/>
無疆萬民所以愛戴聖政日新一日者也今實不須稍<lb/>
増數字示人自滿臣竊願陛下固執雅意羣臣雖十上<lb/>
表堅遜勿受足以益見積年沖遜之實必大得天人之<lb/>
祐且陛下尊號既已云體天法道欽文聰武聖神好徳<lb/>
盡善極美矣復曰大仁不足増光而曰至治則有若自<lb/>
矜今百姓多团倉廩不實風俗未清賢否混淆獄訟繁<lb/>
多盜賊羣輩水旱繼有雖四夷初定然本以重賂厚利<lb/>
<pb n="KR4d0044_WYG_032-5b"/>
羈縻而服之非畏威慕義者也未可謂至治然則遜而<lb/>
不居于聖徳彌高矣今羣臣皆以加上徽號為請而臣<lb/>
獨望陛下以固辭徽號為願其心則同欲尊君同欲愛<lb/>
君然望陛下裁之聖慮參之美志斷而行之則有高世<lb/>
之名與道同符豈數字可盡哉<lb/>
　　再上仁宗乞固辭徽號<lb/>
臣近上封事欲望陛下堅遜尊號今己兩奉批答不允<lb/>
願陛下遂執此意斷在不疑且陛下不加尊號己二十<lb/>
<pb n="KR4d0044_WYG_032-6a"/>
年謙沖之徳超絶前古簡在帝心人臣歸美夫以二十<lb/>
年行之一旦改之于義不可盖推善歸美以尊君父者<lb/>
臣子之常節也遜徳惡盈以保天下者聖人之至道也<lb/>
臣謂陛下永執至道以當天心必有一謙四益之報増<lb/>
加數字未足發揚光輝實恐反累陛下二十年昭升之<lb/>
美又入今嵗以來頗有災異日食地震雨雹大雪飛蝗<lb/>
涌水傷害廣逺以理論之陛下寅畏天命正當深自抑<lb/>
損豈可于此時加上尊號昔伊尹戒商王曰有言逆于<lb/>
<pb n="KR4d0044_WYG_032-6b"/>
汝心必求諸道有言遜于汝志必求諸非道今臣此言<lb/>
逆于心者也誠望陛下求諸道而己<lb/>
　　三上仁宗乞固辭徽號<lb/>
臣兩貢愚忠欲望陛下辭不受所加尊號似未䝉采納<lb/>
臣豈敢阻衆人之意豈敢損主上之美實以為崇陛下<lb/>
之稱號不如明陛下之謙遜徇臣子歸美報上之心不<lb/>
如廣君父克己畏天之道此事至重至大在陛下力能<lb/>
行之不當復詢左右之臣今羣臣五上表聴之則頓失<lb/>
<pb n="KR4d0044_WYG_032-7a"/>
二十年謙遜之美不聴則合于嚴恭寅畏持盈克遜之<lb/>
義亦令四方無窺聖徳之淺深臣雖狂暗竊重惜此不<lb/>
敢不再三陳聞<lb/>
　　上仁宗論皇女生疏決賜予<lb/>
臣伏見今月二十八日疏決在京繫囚雖恩出一時然<lb/>
在外羣情皆云聖意以皇女生故賜慶澤恐非王者之<lb/>
令典也去年閏月己曽減降尚未半年復行此恩傳稱<lb/>
民之多幸則于國不幸再赦好人喑啞前世明君賢臣<lb/>
<pb n="KR4d0044_WYG_032-7b"/>
論此詳矣雖成事不説臣願朝廷戒之又聞多作金銀<lb/>
犀象玉石琥珀玳瑁檀香等錢及鑄金銀為花果賜于<lb/>
臣下自宰相臺諫皆受此賜臣謂陛下無益之賜無名<lb/>
之賞殆無甚于此若夸示奢麗臣以輔主為職奈何空<lb/>
受此賜曽無一言焉遂事不諫臣願陛下戒之伏惟皇<lb/>
上開祐聖徳故後宫有多子之祥陛下當明謹政令深<lb/>
執恭儉以答上天之貺建無疆之基不宜乎姑息之恩<lb/>
以損政體出浮穴之費以隳儉徳臣雖鄙淺竊獨惜此<lb/>
<pb n="KR4d0044_WYG_032-8a"/>
故敢觸冒陳聞惟賜裁幸<lb/>
　　上仁宗論水旱之本<lb/>
臣伏見城中近日流民甚多皆扶老攜幼無復生意問<lb/>
其所從來或云久旱耕種失業或云河溢田廬蕩盡竊<lb/>
聞聖慈熌其如此多方救濟此誠陛下為民父母之意<lb/>
足以感動羣心臣猶謂但可寛目前之急而己非救本<lb/>
之術也譬如良藥療病必先審其病源病源不除强食<lb/>
無益今百姓之病己可見矣父子兄弟不能相保鰥寡<lb/>
<pb n="KR4d0044_WYG_032-8b"/>
孤獨不能自存强者流轉弱者死亡所以致此者其源<lb/>
在水旱也所以致水旱者其本在陰陽不和也所以致<lb/>
陰陽不和者其端在人事不修也然則三公之職主和<lb/>
陰陽而議臣之任主明天人陛下何不責三公以其職<lb/>
使之陳陰陽不和之理詢議臣以其學使之述天人相<lb/>
與之際參之聖心以觀今日政事若陛下所委任皆己<lb/>
得人所施皆己應天則水旱者盖无妄之災不足畏矣<lb/>
若天人之際少有不合豈得晏然坐視其病心知其源<lb/>
<pb n="KR4d0044_WYG_032-9a"/>
不思救之哉臣言似迂其理實切今羣臣為陛下謀者<lb/>
不過煮粥糶米名為救濟其實亦欲欺聰明自解免而<lb/>
己非謀國之體也又今天氣當暑反寒率多常風雨澤<lb/>
愆候秋成不可必願陛下速思所以救其本者召致和<lb/>
氣無令聖心重増焦勞則天下幸甚<lb/>
　　上仁宗論災變宜使儒臣據經義以言<lb/>
臣伏以聖主所甚畏事者莫如天所甚聴用者莫如民<lb/>
是故觀天意于災祥詳民情于謡俗因災祥以求治之<lb/>
<pb n="KR4d0044_WYG_032-9b"/>
得失原謡俗以知政之善否誠少留意則皆燦然矣前<lb/>
古賢聖之君莫不循此以導其下忠信之臣莫不緣此<lb/>
以諷其上上下相飭而自天祐之竊見朝廷每有吉應<lb/>
嘉瑞則公卿稱賀至于災異非常可怪之事則寂然莫<lb/>
有言者雖歸美将順臣子之常操而于戒儆吁俞理似<lb/>
未盡陛下復不自延問以求天意恐非所謂小心翼翼<lb/>
昭事上帝聿懐多福者也臣愚以為五經災異之説最<lb/>
深最切凡四方所上奇物怪變妖孽沴疾有非常可疑<lb/>
<pb n="KR4d0044_WYG_032-10a"/>
者宜使儒學之臣據經義傅時事以言若其言是可當<lb/>
天意若其言非足以廣聖聰如近日雨雪驟寒人有凍<lb/>
死者此亦災變之一端矣惟聰明睿知深思逺慮順時<lb/>
謹微不可不慮也臣忝近列愚不能通古今竊觀前世<lb/>
商高宗周成王畏天威享福祚之益誠願陛下留意于<lb/>
此臣不勝區區<lb/>
　　上仁宗乞濶畧唐介之罪<lb/>
臣伏聞陛下以殿中侍御史裏行唐介言事狂狷責授<lb/>
<pb n="KR4d0044_WYG_032-10b"/>
春州别駕尋又聞陛下以春州險逺瘴癘之地憐其孤<lb/>
危将不生全改授英州此誠陛下聖徳厚恩容忍臣子<lb/>
萬萬無窮也臣竊觀詩書所載帝王之君徳莫盛于知<lb/>
過仁莫大于好生名莫榮于聴諫陛下皆踐之且唐介<lb/>
居下訕上至陷于戾而陛下察其本心以忠信為之故<lb/>
曰知過既責介身投之逺方而復憂其不全故曰好生<lb/>
當介初得罪之時中外震動以言為戒及聞徙還英州<lb/>
人人忻幸知陛下無意殺之忠義者更思竭盡故曰聴<lb/>
<pb n="KR4d0044_WYG_032-11a"/>
諫臣不勝幸甚聞伊尹戒商王曰有言逆于汝心必求<lb/>
諸道有言遜于汝志必求諸非道此商所以保乂四海<lb/>
格于皇天者也臣竊謂介之所言雖逆耳求之于道亦<lb/>
當有合者陛下幸寛全不誅矣若復濶畧其罪優游其<lb/>
身俾得省過追咎復齒朝列于以開廣言路勸來者則<lb/>
盛徳無疆高視上古臣不勝犬馬之心<lb/>
　　上仁宗論狄青宣撫當置副使<lb/>
臣聞朝廷以狄青宣撫荆湖經制盜賊而議不置副臣<lb/>
<pb n="KR4d0044_WYG_032-11b"/>
以為不便或曰置副而使中人為之臣又以為不便臣<lb/>
聞上古王者之遣使命将也必為之設介貳參佐非獨<lb/>
司紀綱廣謀策而已亦以謹大事備不然也今擁數萬<lb/>
人之衆連四路之師節制萬里吉凶所繫而單車臨之<lb/>
孤拱獨立猝有疾病不意之虞無所仗託莫相維持非<lb/>
計之得也狄青起于行伍而遷樞近天下誠未見其美<lb/>
方以盜賊之急擁兵而出故人人相望風采願聞成功<lb/>
以得貞固幹畧之臣參職共事設以中人為之必大失<lb/>
<pb n="KR4d0044_WYG_032-12a"/>
事望足以示陋非朝廷之光也臣故曰議不置副不便<lb/>
置副而使中人為之亦不便此臣所以拳拳也盖先事<lb/>
而言者常若迂濶後事而言者常若不及惟陛下留意<lb/>
芻蕘謹重軍旅之任<lb/>
　　上仁宗請諸州各辟教官<lb/>
臣伏見近敕更張貢舉條約欲令四方遊士各歸其鄉<lb/>
里而有司得以觀行聴言絶濫進之弊此誠上近古制<lb/>
下適時宜然臣猶謂必欲人安其居皆有常心漸之于<lb/>
<pb n="KR4d0044_WYG_032-12b"/>
仁摩之于義化民成俗則莫若開庠序以收養之設師<lb/>
弟子以教誨之月攷時試以勸勉之教定俗成然後賢<lb/>
不肖立見而真偽不雜矣今州郡皆有學學皆有生徒<lb/>
而終患無師以教之但令掾曹領其事職既不専教用<lb/>
不明自古儒學之官不兼治民盖為此也臣欲乞州郡<lb/>
有學處聴長史各奏辟教授一員于前任判司簿尉中<lb/>
選有文行堪為人師者充仍令以四年為一任學理攷<lb/>
數官資俸禄同之掾曹則學有常師教有常業士子競<lb/>
<pb n="KR4d0044_WYG_032-13a"/>
勸矣于朝廷長育人材之意誠未失也今欲游壯歸鄉<lb/>
而不為設學則無以收之設學而不為置師則無以率<lb/>
之置師而不立課試講習之法則無以成之三者名存<lb/>
實亡則學者不歸雖欲别賢不肖興亷讓崇鄉黨之化<lb/>
不可得矣惟陛下裁許<lb/>
　　上仁宗論龍昌期學術乖僻<lb/>
臣聞人主所謹一嚬一笑誠以衆人所望視天下所倣<lb/>
傚者也古者聖王之行賞也服物之章不可倖得府庫<lb/>
<pb n="KR4d0044_WYG_032-13b"/>
之財不以濫予前日朝廷以龍昌期所著書下兩制臣<lb/>
等觀其穿鑿臆説詭僻不經甚至毁訾周公疑誤後學<lb/>
難以示逺乞下益州毁棄板本未聞朝廷卓然有所施<lb/>
行今忽加賜五品章服及絹百匹臣未知誰主為姧邪<lb/>
崇偽飾虚附下罔上以誤陛下執政乂曽不能謹重政<lb/>
體顧畏公議苟慰藉人情賣弄國恩其失豈特嚬笑之<lb/>
間哉按昌期之書違古背道所謂言偽而辨學非而博<lb/>
是王制之不聴而誅者也陛下哀其衰老未便服少正<lb/>
<pb n="KR4d0044_WYG_032-14a"/>
夘之刑則幸矣又何賞之哉昔孔子作孝經以非聖人<lb/>
者無法乃比不孝之罪要君之罰而朝廷顧多昌期之<lb/>
毁周公臣所不曉也且陛下使臣等議之臣等不敢不<lb/>
盡忠既而棄其言焉豈以臣等為蔽賢而害能乎夫蔽<lb/>
賢而害能人臣之大罪也願陛下因正臣等之罪而大<lb/>
表顯昌期之書使天下皆服誦而習尚之則可以釋謗<lb/>
于萬世矣自非然者置臣等之言而不用縱昌期之妄<lb/>
而不誅乃反褒以命服厚以重幣是非貿亂沮勸顛倒<lb/>
<pb n="KR4d0044_WYG_032-14b"/>
使迷國之計行于側而非聖人之俗倡于下臣竊為陛<lb/>
下不取也書曰天命有徳五服五章哉夫章服固天所<lb/>
有而財力又民之所出也陛下奈何曲徇大臣之意而<lb/>
苟榮小人之身乎将使逺方寡見淺聞之民奔走于辨<lb/>
偽之學沈没于非聖人之論迷而不反非國家之利也<lb/>
伏乞追還詔書㫁天下之疑議毋使有識之士窺朝廷<lb/>
之淺深臣不勝拳拳<lb/>
　　上仁宗論景靈宫不當建郭后影殿<lb/>
<pb n="KR4d0044_WYG_032-15a"/>
臣所領禮院得御藥公文稱奉聖旨送畫到景靈宫廣<lb/>
好殿後建郭皇后影殿圖子一本詳定者其圖子已别<lb/>
具狀繳奏訖臣伏見近日京師木土之功靡耗國用其<lb/>
弊特深原其本因只為差内臣監修利于偷竊官物及<lb/>
訖功之後僥求恩賞以故多起事端務廣興作其甚則<lb/>
託以祖宗神御張皇事勢近年以來如此興造畧無虚<lb/>
嵗伏以景靈宫建自先朝以尊奉聖祖陛下又建真宗<lb/>
皇帝章懿太后神御殿于其間天下之人皆知陛下奉<lb/>
<pb n="KR4d0044_WYG_032-15b"/>
先廣孝之意然則此宫乃陛下奉親之所今乃欲以後<lb/>
宫已廢未復之后建殿與先帝太后並列有瀆神靈莫<lb/>
此之甚臣竊謂事決不出于聖意皆小人私與興作有<lb/>
所僥求爾盖自前世帝王于宗廟之外別為廟享以追<lb/>
奉祖宗者則有之未聞有自追奉其妃后者也盖小人<lb/>
不識事體但苟一時之利不思損虧聖徳伏乞特賜寢<lb/>
罷以全典禮<lb/>
　　上仁宗論孔宗愿襲文宣公<lb/>
<pb n="KR4d0044_WYG_032-16a"/>
臣等謹按漢元帝初元元年以師孔霸為闗内侯食邑<lb/>
八百户號褒成君而霸上書求奉孔子祭祀元帝下詔<lb/>
曰其令師褒成君闗内侯霸以所食八百户祀孔子及<lb/>
霸卒子福嗣福卒子房嗣房卒子莽嗣皆稱褒成君平<lb/>
帝元光二年始更以二千户封莽為褒成侯而追諡孔<lb/>
子曰褒成宣尼公以此觀之則褒成者國也宣尼者諡<lb/>
也公侯者爵也褒成宣尼公者猶曰河間獻王云爾盖<lb/>
推宣尼以為褒成祖非用褒成以為宣尼諡也唐世不<lb/>
<pb n="KR4d0044_WYG_032-16b"/>
深察此義以褒成為夫子之諡因疑霸等封褒成者皆<lb/>
襲其祖之舊耳故遂封夫子文宣王而爵其後文宣公<lb/>
攷校本末甚失事理因循承襲至今不改先帝既封泰<lb/>
山親祀闕里又加文宣以至聖之號則人倫之極致盛<lb/>
徳之顯名盡在此矣尤非其子孫臣庶所宜襲處而稱<lb/>
之者也臣等以為無擇議是可用其文宣王四十代孫<lb/>
孔宗愿伏乞改賜爵名若褒成奉聖之比上足以尊顯<lb/>
先聖有不階之勢下不失優禮孔氏使得守繼世之業<lb/>
<pb n="KR4d0044_WYG_032-17a"/>
改唐之失法漢之舊傳曰必也正名乎又曰正稽古立<lb/>
事可以永年此類之謂也<lb/>
　　上仁宗論折變當隨土地之宜<lb/>
臣聞聖王之處民也順其性是故居山者不使居川居<lb/>
渚者不使居中原其取民也任其宜是故山虞不以魚<lb/>
鼇為賦川衡不以材木為貢盖順其性者知天者也任<lb/>
其宜者知地者也聖王之功不變天地是以其養易足<lb/>
其教易成其求易貢其取不匱今之時善言政者莫不<lb/>
<pb n="KR4d0044_WYG_032-17b"/>
欲富民欲富民而常患奪其財者由有司取之反其性<lb/>
而戾其宜于是或以穀為金或以芻為帛粺非精也而<lb/>
求之不舍民是以困窮是以流亡是以盜争朝廷豈不<lb/>
恤哉盖不得己也臣以為方今用度不足之時欲盡如<lb/>
古盖亦不可且敇有司毋責魚鼈于山毋索材木于川<lb/>
則百姓亦庶㡬矣臣非敢虚言也臣所治州十縣其五<lb/>
皆種種稑而有司乃使以糯與粳為賦一不如約吏當<lb/>
坐之若此者上則不順于天下則不因于地中則不悦<lb/>
<pb n="KR4d0044_WYG_032-18a"/>
于人去聖王之功逺矣惟陛下哀憐之臣幸備職事以<lb/>
治民為職詔書問可以寛民者臣竊疑莫先于此夫賦<lb/>
税固自古有之臣願敕諸轉運使必不得己而變折其<lb/>
所有毋變其所無變其所可得毋變其所不可得則民<lb/>
疾不困矣<lb/>
　　上仁宗論城古渭州有四不可<lb/>
臣今月二十二日奏公事臣得預上殿親聞徳音以謂<lb/>
古渭州存之則為害棄之則傷威兩者未決詢及左右<lb/>
<pb n="KR4d0044_WYG_032-18b"/>
指音懇惻臣誠獨美陛下聰明謙遜好謀無窮也臣雖<lb/>
不聞公卿之議然臣之愚以為棄之便何者朝廷與羌<lb/>
戎約和久矣今一旦奪其地而城之棄明信規小利使<lb/>
外國有以窺中國不可一也羌戎種落非一族也自見<lb/>
稍侵必人人懐疑交謀間諜以新城為比或能相率大<lb/>
為邊患不可二也自始築城到今半年耳所費己鉅萬<lb/>
計秦州為空竭而調終饋運不可勝紀設復屯兵守之<lb/>
日引月長財盡力竭則闗中皆可憂不可三也向者敵<lb/>
<pb n="KR4d0044_WYG_032-19a"/>
出争利多殺官軍數千人後雖擊破其衆足以相當而<lb/>
敵怨益深其志復得故地而已兵若不解憂患方起不<lb/>
可四也假令新城足以蔽秦州長無羌冦之虞雖傾國<lb/>
守之可也不然地形便利賊能乗之以窺邊圉雖傾國<lb/>
争之可也今失所重輕而糜國財用困民力損士卒之<lb/>
命以貪此咫尺之地計功則可辱言利則可恥慮患則<lb/>
可憂昭昭甚明而談者不忍決之謂為傷威臣所不諭<lb/>
也昔者舜伐三苗三苗不服益贊于禹班師振旅而有<lb/>
<pb n="KR4d0044_WYG_032-19b"/>
苗來格由此觀之帝王之威在使物畏之不在使物惡<lb/>
之故動以義順于理則物畏之矣動以利逆于理則物<lb/>
惡之矣畏之則服惡之則侮自然之道也武帝黜丞相<lb/>
御史之請而止不田車師輪臺則天下復平元帝用賈<lb/>
捐之之策而罷珠崖則中國復安故以徳言之則不過<lb/>
舜禹以强言之則不過漢武帝以馭外國也患枉于義<lb/>
不患力不足也患逆于理不患威之損也惟陛下察于<lb/>
此兩者以觀利害之熟在謀之貴多㫁之貴獨明鑑所<lb/>
<pb n="KR4d0044_WYG_032-20a"/>
以見容古事所以知今臣不勝狂直之至<lb/>
　　上仁宗論温成立忌<lb/>
臣伏聞敕旨為温成皇后立忌禮官請對不許臣竊惑<lb/>
之凡朝廷常務百司小事猶當上稽舊典下採衆論何<lb/>
況宗廟大禮至尊至重豈可以一時之寵獨決聖心義<lb/>
有僭失貽笑萬世虧損盛明悔不可追今議者乃云有<lb/>
邪臣密啟眩惑聖聰導陛下以非禮勸陛下以拒諫若<lb/>
此無實尚非美事設有其實罪亦大矣當伏兩觀之誅<lb/>
<pb n="KR4d0044_WYG_032-20b"/>
以謝天下且自太祖以來后廟四室皆陛下之妣也猶<lb/>
不立忌奈何以温成私昵之愛變古越禮則貴妾于妣<lb/>
尊嬖于嫡上無以事宗廟下無以教後嗣恐祖宗神靈<lb/>
不樂于此非陛下奉先思孝之意也昔成湯改過不吝<lb/>
故稱聖王格于皇天願陛下毋篤于嬖近之寵毋安于<lb/>
邪佞之説毋變先帝之舊典毋枉宗廟之正禮回易意<lb/>
慮卻情去私詢于司存追寢過命使萬萬億年無復譏<lb/>
議天下幸甚臣以無能忝備儒館禮樂之失臣得預言<lb/>
<pb n="KR4d0044_WYG_032-21a"/>
　　上仁宗論輔郡節制<lb/>
臣伏覩詔敕建置輔郡改張官司實欲開廣王畿増重<lb/>
京邑垂制久逺强幹弱枝者也然臣竊有所惑以為許<lb/>
鄭陳滑曹既在寰内則不當復存軍額猶稱節鎮節鎮<lb/>
之設盖古方伯連率之謂非寰内諸侯也凡改制立法<lb/>
固必闗盛衰之中然後可以永世無弊者孔融疾曹操<lb/>
専法漢室寡弱于是建議欲復古千里之制不以封建<lb/>
操遂惡融終于害之然此本由漢家制度無法不稽古<lb/>
<pb n="KR4d0044_WYG_032-21b"/>
爾設令京師諸侯素有分限則强臣何由因緣以覬覦<lb/>
今朝廷甫欲建設近輔周衛都内誠不宜復存五州節<lb/>
制之號以開後世諸侯因緣封建之萌何況今之節制<lb/>
重于古之封建孔子曰必也正名名之不正五變之末<lb/>
至于民無所措手足故不可不審也漢武本置三輔皆<lb/>
治長安中非不知鼎立千里之内為便也其意乃實不<lb/>
欲使億兆之衆偏有所分而已及唐雖以同華為二輔<lb/>
各自一郡然猶不立軍額者皆方面征鎮當一道者也<lb/>
<pb n="KR4d0044_WYG_032-22a"/>
臣謂今日事體固當法之忠武彰化等軍額盡可停罷<lb/>
獨存其州名于理為允伏乞令近臣詳議<lb/>
　　上仁宗論日食用牲于社非禮<lb/>
社者上公之神羣陰之長故日食則伐鼓于社所以責<lb/>
上公退羣陰今反祠而請之是屈天子之禮從諸侯之<lb/>
制抑陽扶陰降尊貶重非承天戒尊朝廷之義也<lb/>
　<lb/>
　<lb/>
<pb n="KR4d0044_WYG_032-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻三十二<lb/>
</p>
<p>
</p>
  </div>
<div>
<head>公是集巻三十三</head> <lb/>
    <p>
<pb n="KR4d0044_WYG_033-1a"/>
欽定四庫全書<lb/>
　公是集巻三十三<lb/>
　　　　　　　　　　　　宋　劉敞　撰<lb/>
　奏疏<lb/>
　　上仁宗請罷五溪之征<lb/>
臣聞舜為天子禹為司空伯益贊之君臣之盛自古未<lb/>
有也以伐三苗曽不得咫尺之地因班師振旅而歸晉<lb/>
卻缺率諸侯之師八百餘乗挾公子㨗菑以攻邾婁斥<lb/>
<pb n="KR4d0044_WYG_033-1b"/>
堠不設城門不閉以韋帛通語言諸侯皆罷故曰非吾<lb/>
力不能攻義實不爾克也此二者皆不可謂善戰矣然<lb/>
舜禹不以其故貶聖伯益卻缺不以其故損賢理有逆<lb/>
順義有曲直也今武溪諸彭父子結怨而邊臣輕發兵<lb/>
為子討父得無非春秋王霸之畧乎臣以謂過矣智者<lb/>
欲騁其巧勇者欲用其力矯箭累絃勵劒負㦸以深入<lb/>
為事甚非治天下之大體臣聞古者三王之伐征不貢<lb/>
討不朝今彭氏父子所以争一旦之命者乃自失職不<lb/>
<pb n="KR4d0044_WYG_033-2a"/>
得朝貢也臣以謂可聴以休邊民此舜禹之策益卻之<lb/>
義所以明于典謨春秋也往年嵗星在鶉尾則宜厚仁<lb/>
義以應之而始誅五溪逆父子之節難以得天今盛夏<lb/>
動衆下潦上霧多毒蛇惡草之害難以得地得天地之<lb/>
道者自古五帝三王之所以務通而順也雖有聖辯莫<lb/>
之能變其説而況縱欲貪功徼一時之務者乎恐此為<lb/>
人臣之利而非國家之福也臣願朝廷謹之<lb/>
　　論糾察司<lb/>
<pb n="KR4d0044_WYG_033-2b"/>
臣伏以先帝哀矜庶獄開釋無辜以京師浩穰獄訟繁<lb/>
多創設糾察一司辨理微枉澄審謬誤誠不欲使吏得<lb/>
㺯法民陷非罪設令侵冤有所告訴也伏見諸大辟公<lb/>
事或具獄既上情涉可疑或審問之際囚自翻變者並<lb/>
皆移司推勘左軍則移右軍右軍則移左軍府司亦然<lb/>
然此三處形勢既均利害畧同更相顧望自為地道寧<lb/>
伸吏曲莫念民枉以此治獄恐非朝廷欽恤之意臣謂<lb/>
諸大辟公亊其情理可疑及囚自變者並委糾察司奏<lb/>
<pb n="KR4d0044_WYG_033-3a"/>
請别差官置勘其司獄等仍須與元勘處不相干礙方<lb/>
許抽差如此則獄無銜冤之濫吏無試法之倖好生之<lb/>
徳洽于民心取進止<lb/>
　　辭不受詳定官制敕<lb/>
臣伏以人臣之義不能宜辭不反宜讓若不辭不能不<lb/>
讓不及且上誤朝廷之任下貽來者之笑則非忠信之<lb/>
道也今月二十九日閤門召臣受敇令詳定官制臣以<lb/>
謂此帝王能事朝廷大務必将損益沿革彌綸興廢成<lb/>
<pb n="KR4d0044_WYG_033-3b"/>
一朝之制不獨空言而己此則非臣所能今英俊林立<lb/>
號稱多士韓絳首建經世之畫可令草具其事歐陽修<lb/>
吳奎皆學該古今窮極貫變欲定大典非其人不可此<lb/>
則非臣所及臣顧常規規守循習之論所謂食而聴事<lb/>
者也不敢以為事不可行而竊自計力有不足故輒緣<lb/>
忠信之義辭所不能讓所不及所有敕命不敢祗受取<lb/>
進止<lb/>
　　再奏<lb/>
<pb n="KR4d0044_WYG_033-4a"/>
臣准閤門告報受敕詳定官制尋曽奏乞辭免今月二<lb/>
十日中書劄子奉聖旨不許退自徇省必非所任豈敢<lb/>
黙黙貪功就事故復别白言之且陛下欲紀綱國體裁<lb/>
成王制改創服章述作典訓此一世大務也當得其人<lb/>
乃可成事臣之淺暗非其人矣力小任重者不立智小<lb/>
謀大者不行前日朝廷欲正大樂先定律吕自景祐至<lb/>
今近三十年所費鉅萬而功不就豈不就哉盖由羣臣<lb/>
無䕫曠之才而猥當䕫曠之責是以責愈精而功愈疎<lb/>
<pb n="KR4d0044_WYG_033-4b"/>
耳今之所為又重于樂上當得周召制作之明次當得<lb/>
管蕭經綸之畧乃可庶幾自非然者恐雖三十年未可<lb/>
望也此臣之所以量力揆能度長絜大而不敢誣上也<lb/>
伏乞特留聖鑒聴臣所讓則制作之功不失所期所有<lb/>
敕命未敢受取進止<lb/>
　　受敇後奏乞先條數事與中書門下更加商量翰<lb/>
　　林學士胡宿同上尋得聖㫖依奏<lb/>
奉敕詳定官制並曽懇辭不䝉允許伏緣朝廷百司官<lb/>
<pb n="KR4d0044_WYG_033-5a"/>
名職任多不合古若稍加裁正粗成統緒亦恐行來已<lb/>
久未協時宜今乞且未置局容臣等取前代官制将今<lb/>
日官名職任商度可改正者可裁損者可申明者條列<lb/>
三兩事先送中書門下更加商量若果可施行置局辟<lb/>
官次第刪定或以為君子之業樂因循重改作則更俟<lb/>
朝旨擇其可從取進止<lb/>
　　條上詳定官制事件<lb/>
臣等昨奉敕為翰林學士韓絳上言國家奄有四海承<lb/>
<pb n="KR4d0044_WYG_033-5b"/>
平百年官制未修方苦其陋欲望討論唐百官制及本<lb/>
朝官制品秩事件量加裁定正其名體等事奉旨差臣<lb/>
等同共詳定臣等累曽懇辭不䝉允許尋具劄子陳乞<lb/>
且未置局容臣等取前代官制将今日官品職位商度<lb/>
可改正者可裁損者可申明者各條三兩事先送中書<lb/>
門下更加商量若果可施行即制局辟官次第刪奏聖<lb/>
旨依奏臣等今詳定到事件如左<lb/>
一漢置丞相其後改置三公官皆公府辟召掾屬唐制<lb/>
<pb n="KR4d0044_WYG_033-6a"/>
以尚書門下中書三省長官為宰相尚書令僕射侍中<lb/>
中書令是也官品未至者同中書門下三品今平章事<lb/>
即其比也參知政亊唐初亦是正相崔温等嘗為之國<lb/>
朝之制下宰相一等若用唐制正其名體則四輔之任<lb/>
當悉用平章依漢制即須立丞相府<lb/>
一唐制御史大夫一人中丞三人國朝之制大夫不置<lb/>
以中丞為臺長他官或以給事中諫議大夫權之若欲<lb/>
改正官制置丞相府則大夫當復輕重乃等<lb/>
<pb n="KR4d0044_WYG_033-6b"/>
一唐制無公卿為樞密事五代用兵始與中書對掌機<lb/>
密欲改正官制當以院事還中書及尚書兵部<lb/>
一尚書省二十四司既為虚名所以官宂員衆即欲改<lb/>
正官制當罷三司復二十四司及九卿官使有定員其<lb/>
郎中不在本省治職事者並以前資及散官處之其涖<lb/>
外任者或依唐制置上中下等州刺史及别駕之類隨<lb/>
官品任之或欲輕其權則曰知某州刺史之類<lb/>
一文武散官及檢校兼官勲爵實封等在開元己前頗<lb/>
<pb n="KR4d0044_WYG_033-7a"/>
有實事于今為散官猶敘服色粗繫輕重其餘悉皆虚<lb/>
名無益治體即欲改正官制當例行省罷若以假虚名<lb/>
而任實職兼存亦可<lb/>
　己上所謂改正者也畧舉一隅若于今可行即推此<lb/>
　類具正之<lb/>
一大理寺決天下之獄刑部覆之于事己足又加審刑<lb/>
院則為駢衍即欲裁損官制當以院事官屬還刑部<lb/>
一吏部尚書侍郎分領銓事則當差以輕重分别流品<lb/>
<pb n="KR4d0044_WYG_033-7b"/>
今審官院掌京朝官磨勘差遣而流内銓惟典州縣幕<lb/>
職官體制不倫即欲裁損官制當以審官院職事歸尚<lb/>
書銓州縣幕職官歸侍郎銓<lb/>
一羣牧司提舉司觀察司之類皆古無此職即欲裁損<lb/>
官制悉當省罷還屬尚書九卿<lb/>
　已上所謂裁損者也畧舉一隅若于今可行即推此<lb/>
　類具正之<lb/>
一左右史並當隨宰相入立仗下以記言動今史官之<lb/>
<pb n="KR4d0044_WYG_033-8a"/>
任不及聞前殿正事故徳音善政多失紀録欲申明復<lb/>
此舊制<lb/>
一中書出制敇唐制並經門下審覆然後尚書出告身<lb/>
經厯三省比來惟于中書發敕虚置三省官名今欲申<lb/>
明復此制國朝令文具載<lb/>
一國朝近制觀文殿大學士惟待舊相自資政殿大學<lb/>
士至天章閣待制已上其間多有無員數數除受侵廣<lb/>
者由邊幅不立也諸舊有員者宜依舊數未有者宜差<lb/>
<pb n="KR4d0044_WYG_033-8b"/>
定其員著為久制以革一員之濫<lb/>
一唐制舍人六人分判尚書六曹事所以佐丞相謹政<lb/>
令欲乞申明此制<lb/>
一舊制九卿之職不肄尚書今卿監職事三司闗領者<lb/>
宜取還寺亦省侵官之類<lb/>
一唐制左右丞相判尚書省事中書判門下省事中書<lb/>
舍人判中書省事國朝門下省權用近臣判之中書省<lb/>
即舍人年深者判與唐制畧同准昨來言者稱近臣判<lb/>
<pb n="KR4d0044_WYG_033-9a"/>
省太重攷按唐制似不如此惟常衮自以同中書門下<lb/>
事即當兼判中書省是時崔祐甫以舍人判省謂衮侵<lb/>
官士論由此不平衮也<lb/>
一三班自供奉官至殿侍差使之類唐制武選皆無此<lb/>
名目宜徙置于外以區别華冗<lb/>
一朝廷若從改正之説即俟改正之後設官分職如周<lb/>
唐乃可約六典著書垂之後世若未能如此而欲著書<lb/>
惟可将曽要及諸司編敕并格令刪繁取要因今日官<lb/>
<pb n="KR4d0044_WYG_033-9b"/>
名粗書職分而已<lb/>
　己上所謂申明者也畧舉一偶若于今可行即推此<lb/>
　類具正之<lb/>
　　論讓官疏<lb/>
臣伏見故事諸讓官者或一讓或再讓或三讓皆有品<lb/>
秩非不欲人人讓也讓之迹近名近名則容偽而為禮<lb/>
者惡煩煩近于䙝故設中制有所止之也昔舜命九官<lb/>
䕫龍不讓其他伯益之徒一讓而止此則治世之法也<lb/>
<pb n="KR4d0044_WYG_033-10a"/>
竊見頃來士大夫每有除命不問高下例輒累讓雖有<lb/>
出其至誠恬于勢利然亦已逾典制過䕫益矣若習俗<lb/>
遂巧流風稍敝必且挾偽采名要上迷衆更以為進取<lb/>
之㨗俓奔競之祕策甚可惡也豈獨煩于禮哉夫讓雖<lb/>
美道君子所有餘小人所不足然非其真則醜亦甚昔<lb/>
鄭公孫段辭為卿退則又使太史命己子産惡其為人<lb/>
其後卒為亂故飾偽之敝至于此非國家之福也公孫<lb/>
段尚其小者耳子之擅燕王莽代漢其始皆以善自名<lb/>
<pb n="KR4d0044_WYG_033-10b"/>
己而稍入于邪也臣謂賢者之節難進而易退者非讓<lb/>
一官之謂也謂其能擇于義不犯非禮也故雖不多讓<lb/>
其節猶可見衆人之情好得而惡失好得而惡失者亦<lb/>
非勉受一職之謂也謂其不擇于義越禮而動也故雖<lb/>
復飾讓其情亦彌險讓與不讓一以故事舊典為準無<lb/>
使釣利者要君采名者售偽不幸而不值子産之精識<lb/>
則公孫段之徒紛然競于朝矣臣言似迂而慮實逺望<lb/>
賜財擇<lb/>
<pb n="KR4d0044_WYG_033-11a"/>
　　論奉慈廟<lb/>
臣伏見中書劄子下太常雜議奉慈廟廢置事臣以有<lb/>
司之職惟當據經己與臣鎮等參按經傳舊文奏陳然<lb/>
臣之愚意猶有未盡何者國家承厯代之後去聖久逺<lb/>
禮文殘缺宗廟之禮常因時施宜不盡滯古務沿人情<lb/>
也伏惟章惠太后之于仁宗皇帝雖非真廟命以為母<lb/>
然仁宗皇帝一以如母之禮事之生則安養號比長樂<lb/>
殁則大𦵏諡配真廟祭稱皇妣祝云嗣子其誠禮如此<lb/>
<pb n="KR4d0044_WYG_033-11b"/>
之重也今議者疑于毁其廟瘞其主如此豈惟震駭士<lb/>
大夫之情亦甚違先帝之意春秋毁泉臺猶曰先祖為<lb/>
之己毁之不如勿居周廟姜嫄閟而無事梁之小廟享<lb/>
祫有數臣謂奉慈一室當于此二者之間制定其儀上<lb/>
稱先帝褒崇之意下成泉臺折衷之義又以明聖主無<lb/>
改父道之美伏乞參之聖心令兩制臺諫重加詳定取<lb/>
進止<lb/>
　　奏乞改郡名<lb/>
<pb n="KR4d0044_WYG_033-12a"/>
臣近㸃檢諸軍轉員官告竊見殿前司虎翼右第一軍<lb/>
都指揮使楊榮封𢎞農郡開國侯農上一字即宣祖御<lb/>
諱伏以國朝之制崇奉七廟二名偏諱行來己久不宜<lb/>
于開國建侯獨有觸犯竊謂楊榮可改封别郡或以洪<lb/>
字代之如漢武帝以徹侯為通侯事理既正可以行逺<lb/>
取進止<lb/>
　　論舉薦<lb/>
臣伏以朝廷設保薦之令者欲振拔幽滯甄録才實也<lb/>
<pb n="KR4d0044_WYG_033-12b"/>
士大夫所以報國恩無過于此矣然猶閉其聴請濫進<lb/>
之隙故限以定員結以同罪防禁既詳責望又重不可<lb/>
復加而頃乘奏章之入或文字小不應式或筆畫偶有<lb/>
所遺于義無害皆見退卻甚失朝廷求才實之本亦非<lb/>
士大夫舉所知之意也臣謂中外舉狀除員數須要照<lb/>
㑹可不言及同罪所以立法不可不謹其他雖小小差<lb/>
誤並許收使不須曲難如此足以開廣薦引之路亦杜<lb/>
絶所由巧文要市之弊庶幾簡而易行矣取進止<lb/>
<pb n="KR4d0044_WYG_033-13a"/>
　　論契丹告哀<lb/>
臣竊聞契丹遣使告哀朝議擇吉日然後見之臣以謂<lb/>
情禮未稱何則國家與戎約和立兄弟之親者非畏其<lb/>
力也又非愛其義也欲繼好偃兵以安百姓而已今其<lb/>
主不幸訃喪朝廷誠得小國歸命天子之義宜稱順其<lb/>
意致哀痛之情使其君臣歡然感動皆知天子仁厚之<lb/>
徳發于至誠也今稽留使者擇日受訃雖協陰陽時日<lb/>
拘忌之説而違君子匍匐救喪之節下令逺方有以疑<lb/>
<pb n="KR4d0044_WYG_033-13b"/>
朝廷無惻隠厚終之實非所以感人心也昔唐太宗聞<lb/>
張公謹之喪哭之不避辰日史策以為美談臣謂朝廷<lb/>
甫欲結異俗之歡示中國之禮宜推此意行之令使者<lb/>
夕入而朝見之則情禮相副足以固好存愛不言而信<lb/>
矣取進止<lb/>
　　論除降不用誥<lb/>
臣至和中因任顓落職不降誥詞曽奏陳朝廷非故事<lb/>
難以為法其時延和奏對面奉徳音許賜施行自此故<lb/>
<pb n="KR4d0044_WYG_033-14a"/>
事復正去年劉尤瑜降官直以敕牒近日王琪降官亦<lb/>
不出誥則是前詔尋復廢閣事體之間似趨苟簡雖非<lb/>
王政之急然亦失朝廷賞罰訓誥慎重之意伏乞檢㑹<lb/>
申明所貴雖小事猶不失舊體使百司有以遵法取進<lb/>
止<lb/>
　　上仁宗論石全斌不當除入内副都知<lb/>
臣竊見入内押班石全斌為入内副都知臣謹按全斌<lb/>
昨已有制㫖除宫苑使利州觀察使未能三日復換此<lb/>
<pb n="KR4d0044_WYG_033-14b"/>
命朝令夕改古人所非若因全斌陳請探其不滿之意<lb/>
曲徇所求以悦其心便是朝廷恩典未有定制惟繫宦<lb/>
官臨時徼乞宣布天下必以為惑傳示復世必以為笑<lb/>
何則陛下賞罰當信天下當教後世不知全斌功勤凡<lb/>
有幾何昨者嶺外之行己曽受賞今後温成𦵏畢賞又<lb/>
不薄不知厭足愈求遷進朝廷亦當愛惜事體無宜輕<lb/>
改成命全斌閨闥之臣尚如此姑息萬一復有權勢重<lb/>
于全斌者如何待之臣雖鄙賤實惜此體不敢輒撰告<lb/>
<pb n="KR4d0044_WYG_033-15a"/>
詞<lb/>
　　禮部貢院定奪鄭荀起請科塲未便事件<lb/>
當院准中書批下前權奉寧軍節度推官鄭荀奏科場<lb/>
未便事件奉聖㫖進貢院定奪聞奏者今具畫一如後<lb/>
一鄭荀稱伏覩云云當院今詳看天下解額多少不同<lb/>
不可均一所從來久矣幸因赦令増益者四十餘處恩<lb/>
己無量若更限以十人取一在他路雖未有大損于福<lb/>
建江南川廣則必特為僥倖到省之人必須比舊數倍<lb/>
<pb n="KR4d0044_WYG_033-15b"/>
恐非今日治體所宜不可施行<lb/>
一鄭荀稱科場舊制四年云云當院今看詳昨朝廷下<lb/>
間嵗之詔盖欲開廣賢路使士子無後時失業之恨又<lb/>
欲游士各歸其鄉不復有寄籍冒貫之敝本不驅迫逺<lb/>
方舉人必令奔走也何故反更恤其不便況降敕己來<lb/>
裁三四年常人安于所見尚未盡信具當循守漸變習<lb/>
俗不可輕改<lb/>
一鄭荀稱天下逐州軍云云當院今看詳聚試之議今<lb/>
<pb n="KR4d0044_WYG_033-16a"/>
時多持此説但于國體未為通允本責刺史縣令鄉舉<lb/>
里選重操行而後文詞若聚之轉運司則此法何寄又<lb/>
一路不下十數州軍所差試官正令不得人決不盡失<lb/>
若聚之一處而試官非其人則一路俱受其弊矣此必<lb/>
然之患也事不稽古又不便今難以施行<lb/>
一鄭荀稱竊見南省云云當院今看詳取士之制古今<lb/>
不同非務相反事有所因也祖宗收攬威權兼聴天下<lb/>
鑒唐之弊親程多士四聖相繼以為定法固非羣臣所<lb/>
<pb n="KR4d0044_WYG_033-16b"/>
當輒議若以南宫攷校日多為精崇政攷校日少為粗<lb/>
此又不然南宫雖累旬然所攷不下數千人崇政雖浹<lb/>
日然所攷不上數百人相去有十一之較誠未見其淹<lb/>
速精粗之弊也<lb/>
一鄭荀稱諸處發解及南省帖經云云當院今看詳帖<lb/>
經墨義誠為無用然所以厯久未廢罷者當以其唐室<lb/>
以來有司舊法雖無甚利亦不甚害廢之未為多有之<lb/>
無所妨比之告朔之餼羊以愛禮為勝耳<lb/>
<pb n="KR4d0044_WYG_033-17a"/>
一鄭荀稱舉人除齊衰喪服云云當院今看詳此制施<lb/>
行己久如妻及子孫弟妹雖皆齊衰猶以卑幼不廢貢<lb/>
舉自餘服紀固未嘗釐革即未知荀指何等為齊衰<lb/>
右謹具如前鄭荀所畫科場事今定奪到皆非要切不<lb/>
可施行具狀奏聞<lb/>
　　禮部貢院駮張洞起請乞降等收録少字賦論進<lb/>
　　士奏准中書批狀<lb/>
右謹具如前伏以禮部攷試條式頒行天下盖設公共<lb/>
<pb n="KR4d0044_WYG_033-17b"/>
之格以便程文之體使舉子務各畢力而有司得以攷<lb/>
實譬于射御者不失其馳而射者自能中乃為善也若<lb/>
欲變法易令徇人所短事同詭遇非所以待天下賢士<lb/>
也又業文之人惟務語省亦不于數字之間便成駢贅<lb/>
且施行己久未嘗聞以此為弊朝廷信令何必輕改所<lb/>
稱欲依御試宣巻即當院無由檢㑹況御試恩繫臨軒<lb/>
而貢院責在有司以此比類體亦非允其張洞起請議<lb/>
難施行<lb/>
<pb n="KR4d0044_WYG_033-18a"/>
　　奏乞州郡辟選人為教授<lb/>
臣伏見今嵗制舉中選者三人耳其間猶有以薄于行<lb/>
誼而被黜者此非有司較試之不精盖在于聴言而不<lb/>
察行玩文而不計實之蔽也選舉若此豈可為永法哉<lb/>
臣前嵗嘗言州郡有學學皆有生徒而患無講授之師<lb/>
以専領之乞令州郡自辟選人為教授仍理四攷為一<lb/>
任未䝉施行臣以為朝廷大務莫重于選舉常患游士<lb/>
不安其鄉里則有司無由攷行實是以専取詞藻則賢<lb/>
<pb n="KR4d0044_WYG_033-18b"/>
不肖混淆至于亷恥之節壊而浮偽之俗成皆從此塗<lb/>
出也今使州郡有學學皆有師師皆有課試之法居常<lb/>
則勉其學而矯其失當貢士則訂其行而程其言一郡<lb/>
之士性之若否習之邪正能之多少皆可豫見而蚤定<lb/>
也于是上其名與言偕則選舉精矣人知為善于其身<lb/>
然後乃能信于鄉里信于鄉里然後乃得聞于朝也則<lb/>
皆勸于為善矣一紀之外三十年之内教成俗定則士<lb/>
各安其土相厲以義相尚以節何患賢士之難得哉誠<lb/>
<pb n="KR4d0044_WYG_033-19a"/>
如此治古之風庶㡬可復也事固有言之似迂而理甚<lb/>
切行之似近而功甚逺者教化之謂也伏乞檢㑹臣前<lb/>
奏事理特賜詳擇取進止<lb/>
　　奏外官親戚相代<lb/>
臣伏見審官三班流内銓注擬外官其間或兄弟伯叔<lb/>
子姪自相為代若前人政善後人繼之善固無可言設<lb/>
前人政惡後人因循之則害政而負于義如發舉之則<lb/>
傷恩而戾于教二者俱不可即令前人有吏民之怨因<lb/>
<pb n="KR4d0044_WYG_033-19b"/>
以去位而後人懷親戚之恥乗之報忿則一郡一邑為<lb/>
害必多非所以安細民也臣謂審官三班流内銓所注<lb/>
擬外官其在五服之内于法許相容隠者皆不得相為<lb/>
代有敢妄冒居之者以私罪論于理為便<lb/>
　<lb/>
　<lb/>
　<lb/>
　公是集巻三十三<lb/>
</p>
<p>
</p>
  </div>
<div>
<head>公是集巻三十四</head> <lb/>
    <p>
<pb n="KR4d0044_WYG_034-1a"/>
欽定四庫全書<lb/>
　公是集巻三十四<lb/>
　　　　　　　　　　　　　宋　劉敞　撰<lb/>
　表<lb/>
　　揚州謝上表<lb/>
一介之材善無所取千里之地任為不輕仰戴恩華退<lb/>
増慙懼臣聞事上之行莫若愛君愛君之臣莫重去國<lb/>
汲黯遺言李息望之致意本朝古今美談賢哲餘事況<lb/>
<pb n="KR4d0044_WYG_034-1b"/>
臣本以薄技遘兹昌辰幸得出入周衛之中優游侍從<lb/>
之末持槖簪筆庶乎寡尤帶劍佩衡足以自効豈其輕<lb/>
去嚴宻之奉偷得便安之私盖引嫌避親中外著令因<lb/>
事補吏朝廷通規幸䝉賜可之事殆殊共治之選伏遇<lb/>
皇帝陛下天度容物聖資盡人撥其忠誠非有違象魏<lb/>
之意察其淺識猶足寄民社之安沛然徳音委以符竹<lb/>
敢不勤恤人隠奉宣上恩自飭固陋之心庶幾樂易之<lb/>
政<lb/>
<pb n="KR4d0044_WYG_034-2a"/>
　　進四銘表<hi>律鐘鼎鸞刀</hi>
臣某言臣伏見周世宗使其臣王朴定雅樂當時稱為<lb/>
精及太祖聞之以為聲髙一律非和音也雖有此詔未<lb/>
及改創陛下稽古之徳自誠而明深究禮樂之本而以<lb/>
述作為務故敇有司宿儒據周漢舊典乃魏晉以來百<lb/>
家之説参覈是非以立鐘律前後二十餘年及得其真<lb/>
至詳至慎無以加矣律初就以校尺寸與司天景表正<lb/>
合可謂得天及以鑄鐘考其聲下王朴一律如太祖之<lb/>
<pb n="KR4d0044_WYG_034-2b"/>
素由此觀之國家制作之美通于神明盖所謂性與天<lb/>
道不可得而聞者也陛下又因以興神鼎鸞刀奏事郊<lb/>
廟皆出于聖慮稽合典訓所以藏萬世示子孫器之寳<lb/>
也古者作器必銘銘之義天子合徳臣幸得召赴崇政<lb/>
殿從士大夫之後周旋器寳之側目覩其狀耳聞其聲<lb/>
竊不勝其愚謹獻律鐘鼎鸞刀之銘四章以發明令徳<lb/>
之指而庶幾不朽之地揚子雲曰銘哉銘哉有意于慎<lb/>
臣以子雲為知言也干冒旒扆臣無任恐懼待罪之至<lb/>
<pb n="KR4d0044_WYG_034-3a"/>
　　謝加學士表<lb/>
常人之情得所求而喜智者之慮過其任而憂今邊備<lb/>
雖嚴帥責差易學者雖衆儒選實難豈有貪就應聲之<lb/>
求忽忘非分之任怔忪失據欣懼兼懐固欲辭榮不獲<lb/>
承命伏念臣猥以薄技起于諸生内之無子産潤色之<lb/>
才外之無山甫将明之用久典訓誥洊臨藩垣七年于<lb/>
兹微效不立猶以陪外廷之末聞長者之風間䝉分章<lb/>
平議臣之奏時引大體正宗廟之儀苟圖納志非敢忤<lb/>
<pb n="KR4d0044_WYG_034-3b"/>
物然而讒人飾詞以巧詆法吏挾怨以中傷當是之時<lb/>
幾無以免聖心先覺公議尚存浸潤之説不行震驚之<lb/>
衆為止風波可畏天幸實多内私自憐懼久得罪輒匄<lb/>
十里之守庶警一麾之行不謂皇帝陛下生成曲全覆<lb/>
露無己進増金華之講増重儒林之光委以西州適其<lb/>
素願望非所及幸不可涯夫匹夫一飯之恩庸士然諾<lb/>
之信猶能捐生出死成功立名況臣連數十城之封兼<lb/>
四千石之重于以宣明威信撫養細民盡其愚忠庶無<lb/>
<pb n="KR4d0044_WYG_034-4a"/>
大悔以此圖報敢為虛言<lb/>
　序<lb/>
　　易外傳序<lb/>
余讀周易表其彖象爻辭盖聖人之意微矣非通材達<lb/>
識孰能言之傳曰仁者見之謂之仁智者見之謂之智<lb/>
以言者尚其辭以動者尚其變以制器者尚其象以卜<lb/>
筮者尚其占四者所從得之殊其稱君子一也然易之<lb/>
書最為深至天道性命變化之數自孔子罕言後世無<lb/>
<pb n="KR4d0044_WYG_034-4b"/>
述焉以為傳其人不待告告非其人雖言不著云爾學<lb/>
者或有謂易之辭非為數者此以目聴何異及論剛柔<lb/>
始交而生屯分泰之體而成則莫能通習于所可見而<lb/>
蔽于所不能覩然後知易非一家之術也夫君子所居<lb/>
而安者易之序也所樂而玩者爻之辭也是以自天祐<lb/>
之吉无不利以其窮理盡性能自鏡得失也余以為仲<lb/>
尼有云垂之空言不如見之行事深切著明故采五帝<lb/>
以來明君賢相忠臣良士下及亡國喪家興壊成敗禍<lb/>
<pb n="KR4d0044_WYG_034-5a"/>
福善惡之理附之彖象爻辭以見白黑其説主王氏也<lb/>
而時有不同亦微辨而不斥後有觀者總而理之得以<lb/>
自省焉<lb/>
　　春秋權衡序<lb/>
劉子作春秋權衡權衡之書始出未有能讀者自序其<lb/>
首曰權準也衡平也物雖重必準于權權雖移必平于<lb/>
衡故權衡者天下之功器也所以使輕重無隠也所以<lb/>
使低昻適中也察之者易知執之者易從也不準則無<lb/>
<pb n="KR4d0044_WYG_034-5b"/>
以知輕重不平則輕重雖出不信故權衡者天下之至<lb/>
信也凡議春秋亦若此矣春秋一也而傳之者三家其<lb/>
善惡相反其褒貶相戾則是何也非以其無準失輕重<lb/>
耶且昔董仲舒江公劉歆之徒盖常相與争此三家矣<lb/>
上道堯舜下據周孔是非之議不可勝陳至于今未決<lb/>
則是何也非以其低昂不平耶故利臆説者害公議便<lb/>
私學者妨大道此儒者之大禁也誠準之以其權則童<lb/>
子不欺平之以其衡則市人不惑今此新書之謂也雖<lb/>
<pb n="KR4d0044_WYG_034-6a"/>
然非達學通人則亦必不能觀之矣耳牽于所聞而目<lb/>
迷于所習懐恐見破之私意而無從善服義之公心故<lb/>
亦譬之權衡矣或利其寡而視權如盈或利其多而視<lb/>
權如縮若此者非權衡之過也人事之變也雖然以俟<lb/>
君子耳孔子不云乎知我者以春秋罪我者亦以春秋<lb/>
于權衡何傷哉于是卒定其書為十七巻<lb/>
　　顔魯公文集序<lb/>
魯公極忠不避難臨難不違義是塵垢糠粃猶祇飾而<lb/>
<pb n="KR4d0044_WYG_034-6b"/>
誦習之将以勸事君況其所自造之文乎然魯公沒且<lb/>
三百年未有祖述其書者其在舊史施之行事盖僅有<lb/>
存焉而雜出傳記流于簡牘則百而一二銘載功業藏<lb/>
于山川則十而一二非好學不倦周流天下則不能遍<lb/>
知而盡見彼簡牘者有盡而山川者有壊不幸而不傳<lb/>
則又至于千萬而一二未可知也吳興沈侯哀魯公之<lb/>
忠而又佳其文懼久而有不傳與雖傳而不廣也于是<lb/>
採掇遺逸輯而編之得詩賦銘記凡若干篇為五十巻<lb/>
<pb n="KR4d0044_WYG_034-7a"/>
學者可觀焉盖君子多見則守之以約沈侯好學喜聚<lb/>
書至三萬巻若是多矣然猶常汲汲而不足者至其集<lb/>
魯公之文使必傳于天下必信于後世可謂守之以約<lb/>
而尚友者乎予是以序其意<lb/>
　　時㑹堂詩序<lb/>
州城北帶廣阜古所謂崑崙岡也其木宜茶與䝉頂比<lb/>
故或謂之蜀岡太守嵗貢蜀岡茶以火前采之發輕使<lb/>
馳至京師不過十日為天下先自禹抑洪水分九牧淮<lb/>
<pb n="KR4d0044_WYG_034-7b"/>
海惟揚州其任土之法若瑶琨金木篠簜齒革羽毛織<lb/>
貝諸奇物當備輸王府天子為其逺費民力皆止不以<lb/>
為常貢常貢獨茶至節易矣然猶嵗所上不過三數斤<lb/>
所以御于至尊者貴精不貴衍也世或説䝉頂茶宜久<lb/>
服能輕身除疾郤老誠有是者豈非臣子至願哉貍首<lb/>
之詩以時㑹為樂者固諸侯之事也于是築堂蜀江之<lb/>
陽命曰時㑹将率官屬修職貢于此焉且使來者世世<lb/>
勿忘服也嘉祐二年十二月右正言知制誥知揚州軍<lb/>
<pb n="KR4d0044_WYG_034-8a"/>
州事劉某題辭<lb/>
　　張氏雜義序<lb/>
韓文公作歐陽詹哀辭言閩之人舉進士自詹始明詹<lb/>
以來未有舉進士者也舉進士由詹而始則當時雖有<lb/>
舉者必未甚多也詹死于今三百年而閩之舉進士為<lb/>
特盛焉自流寓他處及占名數京師入太學為胄子者<lb/>
不數人其舉以鄉里者嵗常不下六七百人其衆居天<lb/>
下五分之一閩之進士可謂多矣凡讀書作文章被儒<lb/>
<pb n="KR4d0044_WYG_034-8b"/>
服無不舉進士者其不舉進士獨侯官張宜宜為人龎<lb/>
眉而甚古少言語有誠慤不為狎侮治毛氏詩孔氏書<lb/>
王氏易鄭氏禮左氏春秋皆通其訓話名其家法轉以<lb/>
相解條分節斷剖芒析亳不可以辯給奪也其言三代<lb/>
制度出于經者不啻如眼見乃不説魏晉時事不知有<lb/>
格律詩賦也吾嘗與共讀詔令數事時方立今王后宜<lb/>
驚曰是于古不可上如何若行耶吾曰公所言周公法<lb/>
也國家承厯代之弊亦雜用漢唐禮不純出于周此所<lb/>
<pb n="KR4d0044_WYG_034-9a"/>
謂損益可知者也宜于是悦然解觀其意非周公仲尼<lb/>
之制雖出于天子猶以為大不可其篤信好道而不阿<lb/>
世可見于此矣性便講解多新意異義務與聖人合而<lb/>
不求黨同間嘗邀其著書宜時年四十餘謙讓未肯當<lb/>
也然吾樂其道固窮而不戚絶俗而不詭雖古君子不<lb/>
過也自吾與宜别而遊于上國且七年矣求其在貧賤<lb/>
而用心若宜者盖未有由是知古君子亦止于此而已<lb/>
耳傳曰舉逸民夫宜之事父母孝與友信于鄉里和用<lb/>
<pb n="KR4d0044_WYG_034-9b"/>
其身端閩人皆知之而無爵禄之勸宜可謂逸民也己<lb/>
矣此固聖王所欲舉也因記憶宜所言詩書雜義嵗久<lb/>
頗不存得其十事為一巻以傳之其徒以達執事者庶<lb/>
幾于宜有所發云<lb/>
　　衡字公甫序<lb/>
古之人有聖智者出然後制器濟用以為天下利而洪<lb/>
荒之風革矣前聖作之後聖因之以至于多且備宫室<lb/>
棟宇養生之大物也丘墓宗廟奉祀之大歸也城郭溝<lb/>
<pb n="KR4d0044_WYG_034-10a"/>
池守國之大防也車輅所以行陸也舟梁所以行水也<lb/>
險阻由是而通耒耜鎡錤筐筥杵臼所以資農作也薄<lb/>
槌以時蠶機杼以成絲絲麻布帛所以資女功也衣食<lb/>
由是而有鈇鉞干戈介胄矛㦸所以衛民人也常旂旟<lb/>
旐所以表師帥也鼓鼙鐃鐲所以警進退也姧暴由是<lb/>
而戢網罟畢翳所以給畋漁也災害由是而除衣裳韠<lb/>
舄所以周身也冕弁巾冠所以飾首也天子之鎮圭諸<lb/>
侯之五瑞所以班國也佩玉于身觸以衝牙組綬咸異<lb/>
<pb n="KR4d0044_WYG_034-10b"/>
所以節行也貴賤由是而衰喪期有數喪制有别齊斬<lb/>
苴枲以杖履輔其隆以日月致其殺所以厚人道也孝<lb/>
思由是而篤珪璧琮璜凡用玉者所以禮神修好也誠<lb/>
慤由是而交鼐鼎錡釜所以致烹餁也俎豆簠簋所以<lb/>
旅飲食也爵勺奠彛所以㪺酒醴也賔祭由是而供金<lb/>
石絲竹匏土革木舞以干戚羽旄象其君徳所以諧音<lb/>
樂也和樂由是而合莞簟几杖所以佚四體也尊少由<lb/>
是而分射侯既抗正鵠既設弓矢以中所以習射也禮<lb/>
<pb n="KR4d0044_WYG_034-11a"/>
容由是而攷節符印璽所以孚逺近也命令由是而質<lb/>
府庫之藏鍵閉筦籥以固之所以謹出納也作偽由是<lb/>
而察五行之産五材之用或文也或素也或有象也或<lb/>
無象也或貴其聲也或貴其色也或貴其徳也視其所<lb/>
施而己大小有宜上下有稱于以尊尊而親親老老而<lb/>
賔賔敬鬼神而利民事國家制度于是乎始罔滛為異<lb/>
器以啟奇邪是以作而可法用而可觀惟度量權衡齊<lb/>
衆之器也多寡天下之物誠信天下之民本之同律㕘<lb/>
<pb n="KR4d0044_WYG_034-11b"/>
之同度數以適規短方圓以定準繩平直法于王府同<lb/>
于四海之内凡出于人力者莫不得所以程百器以役<lb/>
百工是以先王務審之今吾族子者衡其名子平其字<lb/>
矣嘗得進士第冠多士于天子之廷是尊儒之重選也<lb/>
六朞而拜四官籍在外朝職在書府出守大邦世人猶<lb/>
以為淹相見于江之南固請于予曰為我推衡平之義<lb/>
而易字焉予不得其辭而告之曰衡平而物得輕重物<lb/>
得輕重而民得其情天下之公所由出也字曰公甫可<lb/>
<pb n="KR4d0044_WYG_034-12a"/>
乎公甫曰衡也不得叔父之言為不自安今朋友以為<lb/>
衡也者将告之曰是吾叔父之言也<lb/>
　　鄭野甫字序<lb/>
鳥獸與人雜生于世鳥獸之形有頭足毛羽之異吾人<lb/>
者因其形之一類槩以其物稱之人之形同莫可辨者<lb/>
古之人以名人出其父祖之命以為識别後之人因名<lb/>
配字以義類相符非謂有勸沮之殊欲令人人行其名<lb/>
字也故有因義以配物有因物以配義有因名之文損<lb/>
<pb n="KR4d0044_WYG_034-12b"/>
益藏顯而字乃反之有因名之物遂以其實配之是以<lb/>
因義以配物如耕之於伯牛如由之于子路因物以配<lb/>
義如赤子于子華師之于子張字反名如商之于子夏<lb/>
偃之于子游物配實如長之于子長予之于宰我是其<lb/>
意也今之人不究本初以意起事或謂此名也宜充之<lb/>
以是道彼字也可行之于終身雖失古人之心猶未離<lb/>
乎告人以善也然而以名字自守于吾道之門固矣狹<lb/>
矣鄭子名叔熊其友字以正夫子欲聞其説也命予為<lb/>
<pb n="KR4d0044_WYG_034-13a"/>
言其理以易之夫子學于古道智深而見博又以行誼<lb/>
自潛不待正夫字然後勸也請字之曰野甫以附于因<lb/>
物以配義者如曰不己質哉為賦白駒之卒章曰生芻<lb/>
一束其人如玉其人如玉者謂其來自外也<lb/>
　　斁字序<lb/>
古之人重冠重冠故重相字字之也者傳其名也傳其<lb/>
名者主成其徳故字表徳者也若名則非表徳者也古<lb/>
之人有名狗名鰌名黑臀名籧篨皆賢人也周公之子<lb/>
<pb n="KR4d0044_WYG_034-13b"/>
名禽孔子之子名鯉聖人之命其子亦無擇焉然則惡<lb/>
乎擇擇乎字而己帝乙愛其子字之受徳使其人充其<lb/>
字而守之其祥淑豈短哉今斁之名者厭也不擇也然<lb/>
則孰字之宜宜乎思昔箕子之言者思曰睿孔子之言<lb/>
者曰不思罔周書之言者曰罔念狂嗚呼思則睿也不<lb/>
思罔也罔念狂也今爾何監非時箕孔周書致身之迪<lb/>
且思豈一端而已哉将為子思乎孝将為弟思乎順将<lb/>
為兄思乎愛将為友思乎信将為長思乎惠是由爾身<lb/>
<pb n="KR4d0044_WYG_034-14a"/>
出者也人其斁爾乎是故言人思其中也行人思其度<lb/>
也徳人思其永也居人思其親也樹木人思其不伐也<lb/>
如是焉曰罔未之有其不曰睿亦未之有其字斁曰思<lb/>
惟無斁<lb/>
　　劉景烈字解序<lb/>
劉侯外戚公子也而過人者三其弓七鈞而射百步末<lb/>
可以斃牛兵無長短劍無單復應敵施巧倐忽不可知<lb/>
如神居士大夫間而恂恂不失節似儒者子是以嘉之<lb/>
<pb n="KR4d0044_WYG_034-14b"/>
夫士有英邁之氣而非功名之時則畧為不用資功名<lb/>
之時而無信任之勢則效為不見今劉侯其天材多矣<lb/>
又有肺腑之親而四方敵國尚多恣雎者設使因其時<lb/>
奮其氣功名豈遂少哉而久處未試予以是惜之他日<lb/>
因燕飲酒言曰吾名永年而字昌齡以為釋可也以為<lb/>
訓則不可幸有以易之予曰然使貴而可以永年則安<lb/>
有齊梁之君使富而可以永年則安有范中行之臣齊<lb/>
梁之貴范中行之富而忽然不聞彼可以永年者安在<lb/>
<pb n="KR4d0044_WYG_034-15a"/>
哉在功名而已矣天地無窮而人之生有涯夫以有涯<lb/>
遊無窮之中而無以自别也蠢然作盭然止而己矣雖<lb/>
萬物何辨焉嗟乎此智勇士捐筋力忘利害而不顧以<lb/>
求就功名者也故一託于義而終身安之金石象其聲<lb/>
丹青狀其貌簡策敘其實若是可以永年矣字子以景<lb/>
烈如何座客相和唱善劉侯拜且謝曰謹受教請銘之<lb/>
心不敢須臾忘因序其語授之<lb/>
　<lb/>
<pb n="KR4d0044_WYG_034-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻三十四<lb/>
</p>
<p>
</p>
  </div>
<div>
<head>公是集巻三十五</head> <lb/>
    <p>
<pb n="KR4d0044_WYG_035-1a"/>
欽定四庫全書<lb/>
　公是集巻三十五<lb/>
　　　　　　　　　　　　宋　劉敞　撰<lb/>
　序<lb/>
　　送從父弟斁序<hi>斁為蘇州户曹掾二父舊治也</hi>
吾聞富者送人以財仁者送人以言吾非仁者以吾一<lb/>
日長乎爾莫爾告也不可昔者莊生有言吾甚善之其<lb/>
言曰形莫若就徳莫若和就不欲入和不欲出又曰内<lb/>
<pb n="KR4d0044_WYG_035-1b"/>
直者與天為徒外屈者與人為徒嗚呼知此可以無怠<lb/>
矣就而入者不可以羣和而出者則掩上也内而不直<lb/>
則其中不立外而不屈則衆厚怨之夫智無小也學而<lb/>
己矣官無小也敏而已矣知學不病知敏不匱居處恭<lb/>
執事敬與人忠雖之夷狄猶足恃也又況泰伯季子之<lb/>
國伯父叔父之所舊治者哉爾其以此矣<lb/>
　　送王舒序<lb/>
由中國入揚越五千餘里其地隘絶號為一人守險萬<lb/>
<pb n="KR4d0044_WYG_035-2a"/>
人莫攻盖自秦漢亂時則然今宋徳一致夷以為郡縣<lb/>
人民反習筆墨嵗貢士比中州為多南北人往來商貨<lb/>
財吏送故迎新旦暮不絶若夷徑然然猶山行不能度<lb/>
車馬依草木巖壁極上復下斗絶無漸毒蛇狼虎據要<lb/>
處為害或時瘴霧昬闇發于草莽早衰暮年易以致病<lb/>
其川行不能勝百石下瀨漂激聲氣洶駭船石礧浪隠<lb/>
轔乗波水奔逝不能正目篙工一舉手不得所輒碎散<lb/>
沈溺不可援拯故北人去者常惴焉今王生治装正歸<lb/>
<pb n="KR4d0044_WYG_035-2b"/>
閩中無難色出門取道無畏辭豈王生其土人能習之<lb/>
哉其怚<hi>音麄</hi>悍不避虎狼灘瀨之惡甘從事哉王生之意<lb/>
思于歸見其親猶方壞水決菑揵簣土不能遏故接淅<lb/>
而行尚何顧險乎雖然王生惡得勿重其身哉親憂亦<lb/>
憂親喜亦喜曽子也事親有道而信乎友孟子也王生<lb/>
不道曽氏孟子則已苟道之王生欲行者何以異兹吾<lb/>
聞吳越多竒士者也王生如得其人而與之游吾又将<lb/>
賀王生之信于友而獲乎上也<lb/>
<pb n="KR4d0044_WYG_035-3a"/>
　　送江鄰幾序<lb/>
古今為左氏者衆矣功名之士則尚權變詞辯之士則<lb/>
貴文章數家則隆䜟緯小學則工文字亦徒禄利存焉<lb/>
若夫大不為功名細不為詞辯不偽于䜟緯不衒于文<lb/>
字居今之世無有禄利之勸而治左氏者惟獨鄰幾鄰<lb/>
幾之學則可謂得乎其性而出乎其心矣雖然吾聞君<lb/>
子之學者貴其為道也非貴其為名也貴其適于聖人<lb/>
也非貴其愈于衆人也夫澶漫而無家閉絶而無宗此<lb/>
<pb n="KR4d0044_WYG_035-3b"/>
今世之儒固非矣有家以相訾也有宗以相奪也此漢<lb/>
世之儒庸是乎然則鄰幾何説焉故謂鄰幾盍為春秋<lb/>
夫春秋者五帝之所以化三王之所以治禮可以起義<lb/>
可以制者也一之于仲尼則得之一之于左氏則失之<lb/>
而鄰幾猶固以不然昔蘧伯玉盖年五十而五十化鄰<lb/>
幾<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>以吾言寘于耳東南将有賢者乎吾願子評之将<lb/>
無賢者乎吾願子復之子之化也何必五十吾敢以此<lb/>
為贈<lb/>
<pb n="KR4d0044_WYG_035-4a"/>
　　送梅聖俞序<lb/>
昔者邊鄙無事士大夫恥言兵聖俞獨先注孫子十三<lb/>
篇獻之可謂知權矣及其有事士大夫争言兵或因以<lb/>
取富貴聖俞更閉匿不省利害可謂知道矣夫聖俞前<lb/>
非勇也知天下忘戰之必有憂也後非怯也知功名之<lb/>
説勝則隳教化也聖俞之任其身不輕矣世人其若聖<lb/>
俞何哉某少聖俞十六嵗然聖俞與我為友所以從之<lb/>
游常恐不足今聖俞應聘許昌某以事留京師不得偕<lb/>
<pb n="KR4d0044_WYG_035-4b"/>
行也古者贈人以言吾何以贈子乎明子之趣以示人<lb/>
不欺耳嗚呼世有君子者以我為知言矣于聖俞無負<lb/>
焉<lb/>
　　送蘇安上序<lb/>
荘子曰得者時也失者順也可謂盡于理矣今夫學者<lb/>
守一先生之言則自以為有餘其以干于世則自以為<lb/>
足矣濟天下不幸而不得則自以為不若人是以有憤<lb/>
怨之色是以有鄙倍之氣是以有戚嗟之聲若是其得<lb/>
<pb n="KR4d0044_WYG_035-5a"/>
也不足以便人其失也足以傷身豈不可憐哉曩者安<lb/>
上嘗舉于鄉名稱甚高亦得矣而曽不喜其意乃恥所<lb/>
以舉者非巳之學也今斥于有司名稱甚屈亦失矣而<lb/>
曾不憾其意乃推所以失者非己之時也苟不安于道<lb/>
達于命逺于利能若是哉嗚呼明安上之意以語衆人<lb/>
乃得笑焉明安上之意以語賢者吾庶乎無取友之過<lb/>
吾請以此為上賮<lb/>
　　送王生序<lb/>
<pb n="KR4d0044_WYG_035-5b"/>
王生嘗過劉子劉子弗謝也聞其将之京師受業太學<lb/>
往送之門而告之曰吾聞贈人以其幣也弗若以其道<lb/>
也資人以其貨也弗若以其言也今子進于藝矣而逺<lb/>
行吾母以贈子雖然子之學也将學于道乎将學于利<lb/>
乎将道與利兼存之乎其母乃貎為道而情為利乎何<lb/>
子之汲汲不憚煩哉反修而身反寧而親反友而兄弟<lb/>
夫道已至矣人有非子者乎且夫古之君子之學也慎<lb/>
其所以為號其仕也慎其所以為名是以其號可傳其<lb/>
<pb n="KR4d0044_WYG_035-6a"/>
名可信也今之君子則不然其學也託號于仁其仕也<lb/>
寄名于義是以其號不可傳其名不可信也故學者至<lb/>
乎鄉原而不自覺仕者至乎兼愛而不自恥嗚呼慎之<lb/>
哉道術既為天下裂矣子母寡吾徳而輕吾言哉榮子<lb/>
之量爾<lb/>
　　送楊鬱林序<lb/>
鬱林名郡也太守尊官也其任不輕矣然而當拜者輒<lb/>
以炎瘴霧露為解天子以謂此皆全軀保妻子之臣無<lb/>
<pb n="KR4d0044_WYG_035-6b"/>
憂國之風皆置不用而詔丞相擇刺史之賢者使舉竒<lb/>
偉倜儻之士以充其選于是大人部荆州詔書先至則<lb/>
以楊侯聞天子可焉遂自郡從事遷廷尉丞假五品服<lb/>
以行别賜錢十萬衆皆榮之然楊侯既受命退而治装<lb/>
汎然不以為喜聞嶺海之説風土之異漠然不以為憂<lb/>
如他日焉人皆曰楊侯矯亢人也嗚呼前世之所以能<lb/>
治也為官擇人後世之所以不治也為人擇官彼庸庸<lb/>
之臣志得意滿坐而養交以饕富貴真若長者一旦有<lb/>
<pb n="KR4d0044_WYG_035-7a"/>
境外之事憂畏首鼠堅以死避世常有之夫不可使往<lb/>
春秋貶焉若無君子何以矯也吾以楊侯矯世之君子<lb/>
春秋之徒歟推此心也雖在山海之外而加千乗之國<lb/>
其有難治哉于其行序以贈之<lb/>
　　送邵賢良序<lb/>
墨譏儒以言命夫儒者豈好言命哉古之賢多所説而<lb/>
不見鈎用多為善而不得升舉幸而説合善取則齟齬<lb/>
乖戾卒敗其功而後已是類有若天為之者故推其窮<lb/>
<pb n="KR4d0044_WYG_035-7b"/>
而歸于命孔子之相魯也孟子之仕齊也賈誼之用漢<lb/>
也樂毅之用燕也功施矣而不待究名達矣而不得遂<lb/>
皆天也苟出于天者又曷怨乎今邵氏舉賢良天下之<lb/>
人舉賢良者不獨一邵氏然而邵氏無媒援于世猶奮<lb/>
于畎畝之中則邵氏誠賢良也今之時太平而士務進<lb/>
故山海之士無伏匿以不伏匿之士遭舉賢良之時士<lb/>
至者必多然而有司擇之邵氏之外不能滿三可謂精<lb/>
矣夫合天下之士觸有司之情雖十冊之其勢不為人<lb/>
<pb n="KR4d0044_WYG_035-8a"/>
後亦明甚于是而不獲命也是功施而不得究名達而<lb/>
不得遂者類也事雖失圖其自致卓然之風猶足以暴<lb/>
于後生昔公孫子前舉賢良不見用後舉賢良為第一<lb/>
夫公孫子非愚于前智于後也曩日之畫猶今日之務<lb/>
也前見絀而後見寵者遇不遇之時異也已適不適雖<lb/>
智無益已適當遇言必見可皆非人力所能為也而命<lb/>
非乎故惜邵氏之未逄者宜推之于命而致乎勿憂致<lb/>
乎勿憂者本乎儒者之道者也<lb/>
<pb n="KR4d0044_WYG_035-8b"/>
　　送劉初平序<lb/>
讀書而講道據權而涖事其功徳易以及民孰若士大<lb/>
夫耶然而天下緤組垂紱爵上聞者無不慕山林之士<lb/>
而願與之齊為山林者嚻然若固當也此其故何哉豈<lb/>
朝廷之士真可薄山林之士真可高彼何予之而不辭<lb/>
此何受之而不讓乎亦曰不汙于利不近于恥不親于<lb/>
憂不煩于事苟異乎此者無不慕焉如此雖糠粃乎堯<lb/>
舜無非者矣若劉生者豈真士大夫所慕者耶其游遍<lb/>
<pb n="KR4d0044_WYG_035-9a"/>
公卿無往而不若舊相識使汙于利近于恥親于憂煩<lb/>
于事而能爾乎往者朝廷喜求才拔草野有出茅屋任<lb/>
諫大夫者後太平益厭懈人亦益近薄故蒲草珪璧往<lb/>
往流于瞽叟而詔書亦輒以先生處士寵之欲以致後<lb/>
人今劉君好史書語當世事有權變乂博識多前知為<lb/>
士大夫所稱而未聞有以舉應詔者何耶事固有難知<lb/>
者哉行矣入於越誠将見范公願以告曰斯道也将亡<lb/>
矣苟相天下也而能勿興此乎<lb/>
<pb n="KR4d0044_WYG_035-9b"/>
　　送焦千之序<lb/>
君子之學也至于自得而己耳智足以經天下而不慮<lb/>
論足以合當世而不言仁足以懐萬物而不憂非可憂<lb/>
而不憂也憂其所憂不憂其所不憂今世之士皆不憂<lb/>
其憂而憂其所不憂舜之陶伊尹之耕太公之漁至矣<lb/>
當是之時洚水滔天懷山襄陵下民其咨而舜不慮桀<lb/>
作淫侈慢神虐民並告無辜而伊尹不言紂脯鬼侯醢<lb/>
鄂侯殘賊仁義而太公不憂此一聖二賢豈自逺于人<lb/>
<pb n="KR4d0044_WYG_035-10a"/>
哉徳有守任有職以道援天下枉尺直尋而不為者也<lb/>
夫不汲汲于世者固世所汲汲焉不汲汲于世者乃可<lb/>
以大行王者不作聖人之道衷于是乎有宋墨之學以<lb/>
救攻止鬬有蘇張之學以排患折難有孫吳之學以强<lb/>
國勝兵有商管之學以長材足用外託號于仁以邀利<lb/>
内寄名于忠以干權嗟乎道之所以不明也學者衆而<lb/>
達者寡得之者喜失之者憂吾安知夫得之非失而失<lb/>
之非得歟吾又安知夫喜之非憂而憂之非喜歟是以<lb/>
<pb n="KR4d0044_WYG_035-10b"/>
君子慎所學惟至于自得而已耳焦生既學于歐陽公<lb/>
因北游京師京師賢智之所聚也伎能之所試也變化<lb/>
之所出也生其務自得毋枉道憂天下之憂以翹于人<lb/>
憂天下之憂以翹于人人将謂生宋墨也孰與勿學吾<lb/>
亟得見焦生于歐陽公之門美生之志足以造于道而<lb/>
不流于俗于其行也贈之以言<lb/>
　　送謝希樂學士赴闕序<lb/>
學者稱仁義必歸堯舜堯舜聖人也當時之行事在二<lb/>
<pb n="KR4d0044_WYG_035-11a"/>
典者孔子叙之矣其君臣之言吁命以成不忮不疑熏<lb/>
然太和以有鳳鳥之符嗚呼何純古粹至若此爰及商<lb/>
周其道徳雖不與堯舜偕比然史之所載聖人述焉後<lb/>
世誦以為經師師相傳由百世之下等百世之盛莫之<lb/>
失也及兩漢受命史臣奮力以書于策然由無聖人裁<lb/>
之褒貶不中學者不宗師況又無兩漢之美者可道也<lb/>
哉今天下康乂無異于古而天子以堯舜為法所踐所<lb/>
言合符前王則史官左右所記注得不宜盛而推之于<lb/>
<pb n="KR4d0044_WYG_035-11b"/>
聖人乎前日謝公處此任天下共美之今公之朝也人<lb/>
又以宜代天子言者也夫代天子言者豈不欲制度詔<lb/>
令如堯舜三王坦然措之六經乎嗚呼人今以堯舜之<lb/>
道責公公雖欲强而辭讓不可公能思之裁之推之明<lb/>
之則史之所記宜在彼二者之間矣此可謂國家大務<lb/>
凡號儒者得勿喜乎苟志之及乎此母留公行三月某<lb/>
日序<lb/>
　　送福州文學蜀人范宗韓序<lb/>
<pb n="KR4d0044_WYG_035-12a"/>
蓋君子之仕也辭貴不辭賤辭富不辭貧夫文學之位<lb/>
可謂賤矣其禄可謂貧矣是范生所不得辭也范生蜀<lb/>
人為古文章有名或薦于上上以福州文學處之范生<lb/>
于是攜其妻東南出巴峽以趨海濵嗚呼太平以來治<lb/>
貴和同四方之士未有特超而起者也及其多事而年<lb/>
少羣不逞之人逃奔蠻夷為之謀主以病中國由是隠<lb/>
居之賢以名高見疑稍稍就吏矣其禄雖寵囚之實也<lb/>
其籍雖仕竄之實也豈可謂非命也哉吾嘗游福州識<lb/>
<pb n="KR4d0044_WYG_035-12b"/>
張宜太和詡詡老儒也其為人介而不别同而不流是<lb/>
以不為世俗知亦不為世俗患子往從之乎又何陋哉<lb/>
　　送潘況序<lb/>
士不遇者隠可也古之所謂隠者非求異于人将以同<lb/>
于人是故擇可以託者名焉因可以利者惠焉資可以<lb/>
養者食焉彼且索之以其智任之以其材則術深矣守<lb/>
之以其誠達之以其識則志廣矣詹何之釣至于可以<lb/>
為邦庖丁之解牛合桑林之舞嚴君平之卜筮蜀人以<lb/>
<pb n="KR4d0044_WYG_035-13a"/>
化世豈知所以隠哉潘生始以進士舉既不偶故去而<lb/>
治醫夫醫者世特患其無常潘生之醫合色脈立經紀<lb/>
平權衡序清濁其有所治猶掇之也可謂深矣是其所<lb/>
以索之者固精任之者固良守之者固明達之者固逺<lb/>
歟是古隠者之志也夫士屈首受書出于蓬蒿之下者<lb/>
必有濟天下之心幸而在位拘文法顧利害至于白首<lb/>
或未能活一人今以醫故嵗所活輒數十百千此兩者<lb/>
責就為深功孰為多潘生之隠于醫可以無譏矣于其<lb/>
<pb n="KR4d0044_WYG_035-13b"/>
行序以贈之<lb/>
　　送從兄赴選序<lb/>
從兄居鄉里執耒耜耕者殆三十年衣食未嘗充旱乾<lb/>
水溢稍喪其土則乞于鄉黨鄰里以養其親家君聞而<lb/>
憐之適曽上郊推恩得任子弟從兄以是為郎又三年<lb/>
将西之京師見予于襄濆海上其色焦然其髮班班然<lb/>
其足踽然病矣嗚呼前此者兄知勞力而已後此者又<lb/>
将勞心古之人所謂生為役者一身而二任焉其有不<lb/>
<pb n="KR4d0044_WYG_035-14a"/>
病乎雖然吾聞之惟知道者可以不憂兄其亟為學其<lb/>
猶可及壯也<lb/>
　　送新安尉張詵序<lb/>
古者諸侯制有其國惟卿命于天子命于天子者不名<lb/>
于春秋以尊之也今也不然公卿大夫出為方伯州牧<lb/>
者得行古諸侯之事不得行古諸侯之權其吏也天子<lb/>
置之諸侯之所得為者貢士而己貢士多者數千人少<lb/>
猶數百人拔其尤者聞于上其大率十取一然而㑹于<lb/>
<pb n="KR4d0044_WYG_035-14b"/>
尚書者亦不減數千人有司雜試其藝第其能者而聞<lb/>
于上其大率亦十取一然而進于天子者裁數百人萬<lb/>
取千焉千取百焉不為不精矣天子又親試其言而校<lb/>
之退其不中程者録其中程者則益加少矣故凡拔于<lb/>
卿攷于尚書策之廷中非其才千百人之尤也莫至焉<lb/>
如是而以為士以佐諸侯以治天子之民其不輕而重<lb/>
也亦明矣是春秋所不名者類也然而或以為小者彼<lb/>
自侈其才而負其氣不度栁下恵以予觀之不然夫天<lb/>
<pb n="KR4d0044_WYG_035-15a"/>
下有事執干戈之卒瞋目語難破堅陷敵出萬死一生<lb/>
之計奮不顧後可以朝弛擔而暮析圭儒者辨武厲精<lb/>
馳意應變語竒以恫愒當世之權可以立談而取公侯<lb/>
勢激之然也及其無事将攷以文采詢以制度與之揖<lb/>
讓以行禮可者斯與之焉不假時以為勢不資辨以徼<lb/>
用其言必合于先王其徳必蓄于其躬故仕者難也不<lb/>
得以卑為恥然則能勿重乎今晉卿既自能力于其術<lb/>
以取尤于千百人又能順天子佐諸侯治其社稷人民<lb/>
<pb n="KR4d0044_WYG_035-15b"/>
之事是栁下惠之智也苟順是而行之其獲于邑人而<lb/>
得于諸侯聞于天子也易矣其于高爵若詔擯而上諸<lb/>
堂孰能禦之吾知天子之命大夫士于春秋有重也故<lb/>
為之序以贈<lb/>
　　送湖南安撫某使君序<lb/>
苗民之頑不率帝命盖自古記之矣以堯為君以舜為<lb/>
相而有三危之誅以舜為君以禹為相而有羣后之師<lb/>
此非其徳不至力不足也不得已也然則聖朝獨得已<lb/>
<pb n="KR4d0044_WYG_035-16a"/>
而己之乎夫苗夷異類異焉其暴虎也其貪狼也其㨗<lb/>
猱㹨也山林之與居鳥獸之與羣其險阻幽絶非人境<lb/>
也然而驅中國之士衣三注之甲負弩荷戈加糧糗其<lb/>
上夜則冒霧露晝則負赤日日夜不休與之馳逐是以<lb/>
難也然則雖欲急成功安可得哉今者上策莫若修堯<lb/>
舜之義明布其徳而彼将自服其次嚴兵以守之絶其<lb/>
抄畧之路而勿為深入之師其次誘而致之使去其宂<lb/>
則因可取也若夫恥不能追而探其巢不為致人而致<lb/>
<pb n="KR4d0044_WYG_035-16b"/>
于人釁于勇而嗇于禍可進而不可退是以用師僥倖<lb/>
也非國家之利也願使君不為昔者三苗之事益贊于<lb/>
禹故其功烈垂于後世而莫得過焉世不可誣安知後<lb/>
來者之非益也将在使君所以達之而已何畏乎有苗<lb/>
　　送湖南運使慎學士序<lb/>
景祐四年七月詔以某叔父為湖南轉運使明日詣閣<lb/>
門疏曰荆湖去京師盖數千里其地于古為三苗有彭<lb/>
蠡洞庭大澤之險而其南蠻夷與國為境凡風雨明晦<lb/>
<pb n="KR4d0044_WYG_035-17a"/>
率常蒸毒易以疾病而臣母老不可往惟陛下哀憐未<lb/>
報又上奏曰臣不敢憚逺恐羈縻南方以為老母憂則<lb/>
死有餘恨臣本三司判官今誠得罷所領獨校讐祕閣<lb/>
資以其暇奉親不勝幸甚制曰可更以慎公為湖南轉<lb/>
運使當是時尚書郎在荆湖察獄者以不迎親之官為<lb/>
㑹稽太守劾舉見責問而叔父以母老故辭内外任以<lb/>
求在左右朝廷以為美談而慎公在書館三十年前後<lb/>
佐大司農為外郡守亦十餘嵗勤勞久矣乃得此任士<lb/>
<pb n="KR4d0044_WYG_035-17b"/>
大夫以為少而公處之無愠色嗚呼古所謂各行其志<lb/>
者歟孝者念其親而忠者念其公者歟念其親者忘其<lb/>
禄念其公者遂忘其親歟詩曰是用作歌将母來諗念<lb/>
親之謂也又曰豈不懷歸畏此簡書念公之謂也天子<lb/>
以此命其臣而其臣又用此以報天子欲求内外之不<lb/>
治風俗之不劭不可得也若夫吏道之端民事之情教<lb/>
化之本徴賦之法孰為賢而不識此者未足以贈也故<lb/>
于公之行語所可頌者為來者法焉<lb/>
<pb n="KR4d0044_WYG_035-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_035-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻三十五<lb/>
</p>
<p>
</p>
  </div>
<div>
<head>公是集巻三十六</head> <lb/>
    <p>
<pb n="KR4d0044_WYG_036-1a"/>
欽定四庫全書<lb/>
　公是集巻三十六<lb/>
　　　　　　　　　　　　　宋　劉敞　撰<lb/>
　　記<lb/>
　　天台山記<lb/>
汝陽地理書有天台山在今縣北三里所其高尺餘傳<lb/>
自古至今莫有能損者其上土其下石也亦曰天中山<lb/>
以為豫州于四方最中汝南故刺史治于豫州亦最中<lb/>
<pb n="KR4d0044_WYG_036-1b"/>
是山于汝南又最中盖處天地三萬里之極自古考日<lb/>
景測分至者皆莫正于此以是名之其傍有祠其主山<lb/>
也其神為蛇黑文而赤章其見無常或修或短或幽或<lb/>
明民有不恭事不信不飭則變怪動之其地居屯營營<lb/>
之士嵗時獻享之夏丞相之為此州嘗親至其處祝曰<lb/>
蛇若使吾見之吾力能大而祠莫見丞相去未能數十<lb/>
步遂見從騎多見者猶蛇也其脩尺丞相亦遂不復顧<lb/>
然吏民亦以故加嚴畏之或夸誕過其真要之有山之<lb/>
<pb n="KR4d0044_WYG_036-2a"/>
名無山之情而民不厭以山稱之盖得四方之中易所<lb/>
謂地中之山謙尊而光卑不可踰者也故作記表其地<lb/>
　　雙廟記<lb/>
淮西于古為豫州唐武氏改制稱受命諸李多失職越<lb/>
王正以刺史與所部兵討不當立既而兵敗王自殺吏<lb/>
蹤迹黨與窮治之數千人皆列大逆于時武氏方以刑<lb/>
立威大臣坐飛語不問曲直皆族夷以故知越事多濫<lb/>
無敢救者狄梁公為刺史獨倡言脅從非首惡不當坐<lb/>
<pb n="KR4d0044_WYG_036-2b"/>
奏疏免之竟全此數千人其後百餘嵗當憲宗時豫州<lb/>
已更號察節度使吳元濟據城反天子引天下兵征之<lb/>
不順攻之不勝戍之不服丁壯苦軍旅老弱疲轉餉士<lb/>
大夫咸共怒而将顔将重将古将武将通四面擊之以<lb/>
盡力戰盡誅為意而李太尉獨任智策夜入其城縛之<lb/>
不殺一人所以使百姓復見禮義脱于戮死嗚呼梁公<lb/>
可謂賢相太尉可謂賢将矣其恩厚其施博尸而祝之<lb/>
不亦宜也哉開元中刺史元通理始作感徳碑載梁公<lb/>
<pb n="KR4d0044_WYG_036-3a"/>
之仁其後段文昌作平淮西碑明太尉之功而俱不為<lb/>
祠堂使民無所追享宋興八十載知軍州事王質詢問<lb/>
其故歎曰善為後慕之也豈可使二公不祀哉度地以<lb/>
作廟異室而同宇南面上左未及成質遷又十餘嵗數<lb/>
換守帥莫克就者今太守至遂就之庭宇甚設儀衛甚<lb/>
飾嵗時報焉水旱禱焉嗚呼徳之不朽者如此夫使凡<lb/>
相者而皆若梁公則治安得不平使凡将者而皆若太<lb/>
尉則功安得不成然則廟此者非徒思昔人而已亦為<lb/>
<pb n="KR4d0044_WYG_036-3b"/>
來者允蹈之也不可不刻石以謹其始故于是乎書質<lb/>
者丞相旦弟子清浄慈惠為政不煩苛官至天章閣待<lb/>
制尚書郎中所居見稱云某月某日劉某記<lb/>
　　王沂公祠堂記<lb/>
齊魯雖皆稱貴文學尚禮義之國然其俗亦與時升降<lb/>
小白右功力任權數則其敝多匿智伯禽尊尊親親至<lb/>
其衰也洙泗之間長幼相揖讓其失盖以逺矣然仲尼<lb/>
稱之曰齊一變至于魯魯一變至于道由此論之非明<lb/>
<pb n="KR4d0044_WYG_036-4a"/>
君賢師扶世導民孰能反其本哉五代之亂儒術廢絶<lb/>
宋受命垂七十年矣天下得養老長幼無兵革之憂庶<lb/>
且富矣然未有能興起庠序致教化之隆者也自齊魯<lb/>
之間弦誦闕然況其外乎丞相沂公之初守青也為齊<lb/>
人建學其後守鄆也為魯人建學由是二國之俗始益<lb/>
知貴詩書之業而安其性之所樂老師宿儒幼子童孫<lb/>
粲然自以復見三代之美禮讓日興刑罰日衰嗚呼君<lb/>
子之盛徳大業哉孔子所謂至于道者非耶沂公薨于<lb/>
<pb n="KR4d0044_WYG_036-4b"/>
鄆且二十年鄆人愛慕而悲思之僉曰不可使文正之<lb/>
徳不享于世前太守錢公子飛聞之因即學宫而建祠<lb/>
堂以稱士大夫之意錢公去位之五年堂乃成其廣若<lb/>
干脩若干崇若干凡皆錢公之素也甘棠之詩曰勿翦<lb/>
勿伐召伯所茇亦諸侯之正風哉序其語于石以詔後<lb/>
世又作登歌一章并刻之云文武維周天命郅隆孰相<lb/>
其成周公太公周公冢宰太公尚父遜厥碩膚惠于齊<lb/>
魯維此齊魯聖賢之緒尊徳樂道四方爰茹不振不競<lb/>
<pb n="KR4d0044_WYG_036-5a"/>
靡則靡定既晦而明在我文正天子是毗諸侯是師賦<lb/>
政于外俾民不迷乃設學校乃敦詩書翼翼齊魯若周<lb/>
之初二公之位文正履之二公之治文正以之周厯千<lb/>
嵗二公實使之文正之功後亦将似之徂徠之松新甫<lb/>
之柏我作此堂以告無斁<lb/>
　　待月亭記<lb/>
春卿劉侯監兵于兗之明作作新基移舊亭于園池之<lb/>
亷名之曰待月一日燕賔友之酒三行客有長揖主人<lb/>
<pb n="KR4d0044_WYG_036-5b"/>
請問待月之旨答曰先是置有西園園有舊亭昔人尸<lb/>
之荒榛與并栖雞于垣閑馬于楹或寝以羊或宿以兵<lb/>
有風至止林籟少清有月來思池光不盈一日植足于<lb/>
園縱觀而嘆曰景物否閉久矣将祈泰于予乎由是呼<lb/>
卒夫具啚挶輦糞穢鉏蒿茅一之日培竹與松育美材<lb/>
也二之日浚池及泉養清徳也三之日因池土以封其<lb/>
基四之日即亭材而廣其構不役于民不擾于公以潰<lb/>
于厥成魯山巖巖惠我蒼翠魯水湯湯遺予潺湲而又<lb/>
<pb n="KR4d0044_WYG_036-6a"/>
周公之宇仲尼之鄉聖賢遺蹟盡畫于壁若有神物陰<lb/>
來相之或疑化工私以與之夫亭以池遷盡能事也月<lb/>
以水鑑取善類也予今是亭西南去天空曠千尺不植<lb/>
草木為月之地若秋之夕夏之夜素魄初上納于清池<lb/>
嬋娟淪漣相與為一如金在鎔如圭在磨忽憶湘江之<lb/>
流若洞庭之波登斯亭對斯景發吾之浩歌則待月之<lb/>
名不有當歟主人之詞既畢客有舉觴而言曰春卿吾<lb/>
聞士閒燕相與言則及仁與義又曰文武之道未墜于<lb/>
<pb n="KR4d0044_WYG_036-6b"/>
地在人賢者志其逺者大者君今掲亭待清月宜乎禮<lb/>
賢材廣賔友求仁義之説與文武之用内則思建明堂<lb/>
興辟雍與三代之故事外則思復河湟平薊壤續漢唐<lb/>
之舊服用之則為事業為功名垂光冊書不用之則有<lb/>
孚在道以畜其實與夫晏安之流遊西園寝北堂同心<lb/>
而異志焉主人曰晉人善禱或譏輪奐周人落成秖美<lb/>
寝興吾子博吾以王道勤我以功名君之言古人不如<lb/>
顧謂敞曰先生業文為我書今日賔主之辭與亭成之<lb/>
<pb n="KR4d0044_WYG_036-7a"/>
嵗月敞固不讓云<lb/>
　　東平樂郊池亭記<lb/>
古者諸侯雖甚陋必有苑囿車馬鐘鼓之好池臺鳥獸<lb/>
魚鼈之樂然後乃能為國非以娛意崇不急也以合士<lb/>
大夫交賔客賢者而同吏民也蟋蟀山樞車鄰駟驖有<lb/>
駜之詩是已不然則觳觳者墨術也不侈于禮樂不暉<lb/>
于度數曰人我之養畢足而止亦瘠矣夫東平盖古之<lb/>
建國又有州牧連率之政于今為重其地千里其四封<lb/>
<pb n="KR4d0044_WYG_036-7b"/>
所極南則梁東則魯北則齊三者皆大國也其土沃衍<lb/>
其民樂厚其君子好禮其小人趨本其俗習于周公仲<lb/>
尼之遺風餘教可馴以詩書而不可詭以朱墨詭以朱<lb/>
墨鄙矣鄆故有負城之園其廢蓋久士大夫無所于游<lb/>
四方之賔客賢者無所于觀吏民無所于樂殆失車鄰<lb/>
駟驖有駜之美而況于蟋蟀山樞之陋敞以謂非敦詩<lb/>
書節禮樂之意也據舊造新築之鑿之増之擴之營之<lb/>
闢之有堂有臺有池有榭有塢有亭有館有南北門堂<lb/>
<pb n="KR4d0044_WYG_036-8a"/>
曰燕譽臺曰陳戯池曰芹藻榭曰博野塢曰吾竹亭曰<lb/>
玩芳館曰樂游南門曰舞詠北門曰熙春其制名也或<lb/>
主于禮或因于事或寓于物或諭于志合而命之以其<lb/>
地曰樂郊所以與上下同棨者也其草木之籍松梧槐<lb/>
柏榆栁李梅梨棗梬柿安榴來檎木𤓰櫻桃葡萄太山<lb/>
之竹汶丘之篠嶧陽之桐雍門之荻蒲圃之檟孔林之<lb/>
香草奇藥同族異名洛之牡丹吳之芍藥芙蓉蔆芡亭<lb/>
蘭菊荇茆可玩而食者甚衆孟子曰賢者而後樂此不<lb/>
<pb n="KR4d0044_WYG_036-8b"/>
賢者雖有此不樂也吾其敢自謂賢乎抑亦庶幾焉後<lb/>
世将必有追數吾過者矣吾請以此謝<lb/>
　　漢中三亭記<lb/>
五年伯父以選為興元既至平獄訟時賦役協羣吏程<lb/>
百工政事備舉矣明年作亷讓弭節漢三亭于是相攸<lb/>
面勢或因或創高其閈閎厚其垣墉謹其塈塗以交賔<lb/>
客以休王人以燕僚友屬役于其貳蒋侯瓦木之費不<lb/>
出于府而財有餘板築之任不求于民而力有餘壯麗<lb/>
<pb n="KR4d0044_WYG_036-9a"/>
之度不越于法而巧有餘處者欣欣來者熏熏而是嵗<lb/>
大有年禾合穎木連理牛兩犢百姓胥慶吏請著記患<lb/>
不得其説伯父因舉圖授某某以為凡南面而聴治者<lb/>
皆公侯公侯之于其國有所興無不記者其在春秋作<lb/>
南門新延廏築王姬之館或以得其制書或以得其宜<lb/>
書或以得其時書嗚呼聖人治天下必自人道始而世<lb/>
或以為不然靳于財嗇于力陋于禮故郡國廢送勞之<lb/>
節簡燕豫之樂夫興元固都㑹也使四方之賔來而<lb/>
<pb n="KR4d0044_WYG_036-9b"/>
無所于接三監之大夫至而無所于息執政之士勞而<lb/>
無所于游又何以觀政也哉作三亭而可以觀政非得<lb/>
其宜乎有因有創因者無絶也創者無侈也非得其制<lb/>
乎不傷財不害民而嵗以有年非得其時乎是三者有<lb/>
一焉固書于春秋矣況其參也哉某請進此説以示後<lb/>
世之君子後世之君子将大有得于三亭焉爾若夫風<lb/>
土之樂山川之美耳目可及者不足道也某年月日某<lb/>
記<lb/>
<pb n="KR4d0044_WYG_036-10a"/>
　　嵗寒堂記<lb/>
天聖中伯父為蕭山去十二嵗而吾弟和亦為蕭山蕭<lb/>
山之人固望而喜矣和至官盡復修伯父之政而不敢<lb/>
有加焉居數月作嵗寒堂者故便㕔之廢為庖者也因<lb/>
其牆壁而堊墁之因其棟宇而端治之因其松竹而封<lb/>
植之為之令名以寵嘉之而吏民乃皆喜曰果也吾侯<lb/>
善起廢者縣故無射堂和乃益其東偏作求已亭以交<lb/>
賔客接賢者修弓矢射侯之禮而從之游者皆驩然忘<lb/>
<pb n="KR4d0044_WYG_036-10b"/>
歸或游揚侯聲浸尋達于淮泗之間長老聞者咸悦和<lb/>
于是欲記其指于石以示越人吾曰凡有百里之地者<lb/>
皆曰國君國君之所為百姓之所視也将由乎愛民勤<lb/>
政之為乎則百姓喜将由乎廣已造大之為乎則百姓<lb/>
怨是故不可不慎也今和嵗寒堂能使吏民信之作求<lb/>
己亭能使賔客樂之是亦足稱矣始伯父為蕭山鑿鄭<lb/>
渠以便國漕嵗省度支錢累百萬而不名其功君子以<lb/>
為難百姓歌美之今和益樹政又能使百姓不忘者吾<lb/>
<pb n="KR4d0044_WYG_036-11a"/>
見嵗寒求已與鄭渠偕矣嗚呼吾因此又有感者凡天<lb/>
下之事先王之政其己廢可起如嵗寒堂者衆甚凡當<lb/>
世之俗聖人之禮其已忘可舉如求己亭者亦衆甚誰<lb/>
為君子果而行之乎此非今所得及也姑以書于石達<lb/>
吾心焉爾慶厯三年十一月劉某記<lb/>
　　欣欣亭記<lb/>
劉子作欣欣亭先是𢎞農楊異亦為欣欣亭自為之記<lb/>
序其所以欣欣之意或曰子之欣欣楊之欣欣歟劉子<lb/>
<pb n="KR4d0044_WYG_036-11b"/>
曰否可得聞歟劉子曰何為其不可也吾得所以居此<lb/>
者達亦欣欣也窮亦欣欣也富亦欣欣也貧亦欣欣也<lb/>
人知之亦欣欣也人不知亦欣欣也欣欣之實盡于此<lb/>
矣吾又嘗聞夫戚戚之實未盡于此嗚呼戚戚之實窮<lb/>
亦戚戚也達亦戚戚也貧亦戚戚也富亦戚戚也人不<lb/>
知亦戚戚也人知之亦戚戚也窮而戚戚者為達也達<lb/>
而戚戚者其又有大不達者存貧而戚戚者為富也富<lb/>
而戚戚者其又有大不富者存人不知戚戚者為知也<lb/>
<pb n="KR4d0044_WYG_036-12a"/>
人知之亦戚戚者其又有大不知者存嗚呼吾敢為戚<lb/>
戚毋欣欣乎吾請以欣欣之實為終身之居豈直亭也<lb/>
而道之哉<lb/>
　　伯父寳書閣記<lb/>
初伯父以尚書郎致政歸築室于蘇之長洲曰吾昔為<lb/>
之宰矣賦役吾未嘗不均也因其力而時使之獄訟吾<lb/>
未嘗不謹也察其情而恕思之人皆思我後世居之安<lb/>
室既成聚書數千巻覆以重閣指之示子孫曰此先帝<lb/>
<pb n="KR4d0044_WYG_036-12b"/>
以賜先子者也此先子所以教後嗣者也吾嘗以此事<lb/>
親以此事君矣行年八十無悔于心者今以遺汝吳中<lb/>
士大夫聞若言皆記以為惇史某以為古之君子莫難<lb/>
于擇所處擇所處而當故令聞長世其身休焉伯父之<lb/>
卜居也于人之我思其遺子孫也以己之事親與君而<lb/>
歸于無悔心忠信學問而己矣牛羊倉廩金玉之富不<lb/>
預焉頌不云乎在彼無惡在此無斁雖龐氏之義何以<lb/>
逺過于是名其閣曰寳書閣而刻其語于石使後生有<lb/>
<pb n="KR4d0044_WYG_036-13a"/>
述焉若夫棟宇之制奢約之度智者可以觀其則仁者<lb/>
可以見其志非為者所及也嘉祐三年正月右正言知<lb/>
制誥知揚州軍州事某記<lb/>
　　三脊茅記<lb/>
古之祭祀無不用茅者而至于封禪則必三脊茅以為<lb/>
神藉三脊茅出于江淮之間盖非其地不生而江淮之<lb/>
間則皆楚越國也有王者則後服無王者則先叛自三<lb/>
代之君莫不患之故封禪者必三脊茅其意以為能服<lb/>
<pb n="KR4d0044_WYG_036-13b"/>
楚越使以其職來貢則三脊茅可致三脊茅可致而封<lb/>
禪乃宜矣古之人非輒貴異物也事理相起知其必然<lb/>
爾周衰齊桓公霸天下其功大而自矜欲遂封太山故<lb/>
管仲亦以三脊茅止之是所以不能致者也三脊茅既<lb/>
非世所常玩又封禪之禮希闊不講故學者往往不能<lb/>
得其名先帝将封太山責三脊茅于荆荆人莫識有一<lb/>
老父識之然後得貢于天子天子竟至太山而還以老<lb/>
父為有人助賜九品之服嗚呼非明天子不能封禪告<lb/>
<pb n="KR4d0044_WYG_036-14a"/>
成功非封禪無所用三脊茅久矣天下之無明天子也<lb/>
彼其不為時用可勝言耶余令畫工圖之以示學者<lb/>
　　壺公祠大樹記<lb/>
壺公祠在縣西北十里其中庭有大樹絜之蔽牛壺公<lb/>
者費長房之師當東漢時賣藥汝南市中歸輒挂其壺<lb/>
而躍入焉長房為市掾見而怪之就傳其方一旦别長<lb/>
房去莫知所終盖神仙人也其所挂壺處則此樹是也<lb/>
至今百姓道之疑以為仙者不死故其物亦夀也漢以<lb/>
<pb n="KR4d0044_WYG_036-14b"/>
來九百餘嵗矣常草木所不能待也此獨存是其異者<lb/>
一也察其根則虯結而膠緻察其榦則空虚而穿穴察<lb/>
其葉則柔弱而繁澤是其異者二也條之下垂蒂之上<lb/>
屬側穿復出大者合抱小者徑尺環之成林是其異者<lb/>
三也挾可異者三汝南人世世傳之而莫能正其名故<lb/>
通謂之大樹云夫天下之物未可以理窮則未可以類<lb/>
推也彭祖歟冥靈歟其或使之歟吾惡乎知之咸平二<lb/>
年有為壺公祠者不能久遂廢慶厯初夏丞相守此邦<lb/>
<pb n="KR4d0044_WYG_036-15a"/>
乃益新之于是民之祈福祥者士之攷技術者吏之覽<lb/>
方俗者常至其下嗚呼能使此樹不朽未必非壺公也<lb/>
能使壺公益聞者未必非丞相故作記以信來者刻之<lb/>
廟中<lb/>
　　先秦古器記<lb/>
先秦古器十有一物制作精巧有欵識皆科斗書為古<lb/>
學者莫能盡通以他書參之迺十得五六就其可知者<lb/>
校其世或出周文武時于今盖二千有餘嵗矣嗟乎三<lb/>
<pb n="KR4d0044_WYG_036-15b"/>
王之事萬不存一詩書所記聖王所立有可長太息者<lb/>
矣獨器也乎哉兑之戈和之弓離磬崇鼎三代傳以為<lb/>
寳非賴其用也亦云上古而已矣孔子曰多見而識之<lb/>
知之次也衆不可概安知天下無能盡辨之者哉使工<lb/>
模其文刻于石又并圖其象以俟好古博雅君子焉終<lb/>
此意者禮家明其制度小學正其文字譜牒次其世諡<lb/>
迺為能盡之<lb/>
　　林華觀行鐙記<lb/>
<pb n="KR4d0044_WYG_036-16a"/>
某獲一銅器刻其側曰林華觀行鐙五鳳二年造第一<lb/>
不知何所用按漢書五鳳宣帝年號其嵗丙寅到今嘉<lb/>
祐壬寅一千一百一十七年矣又刻其柄上為扶字皆<lb/>
秦小篆也<lb/>
　　龍雀刀記<lb/>
右一刀往年築青澗城掘得之其鐵精利其環為龍身<lb/>
而鳥喙盖赫連勃勃所作大夏龍雀者也勃勃使其臣<lb/>
作銘曰大夏龍雀威服九區然今不見銘處或嵗久磨<lb/>
<pb n="KR4d0044_WYG_036-16b"/>
滅歟将其時雖有銘亦不皆刻之歟<lb/>
　　貞觀刀記<lb/>
右一刀以金錯其背曰真觀十六年并州都督府造鍔<lb/>
刀匠蘇四等造専當參軍事王某物勒工名盖古制也<lb/>
其字體勁金亦精好足以明當時總核名實百工所制<lb/>
作後世鮮及之<lb/>
　<lb/>
　公是集巻三十六<lb/>
</p>
<p>
</p>
  </div>
<div>
<head>公是集巻三十七</head> <lb/>
    <p>
<pb n="KR4d0044_WYG_037-1a"/>
欽定四庫全書<lb/>
　公是集巻三十七<lb/>
　　　　　　　　　　　　宋　劉敞　撰<lb/>
　義<lb/>
　　士相見義<lb/>
自天子至于庶人皆有摯摯者致也所以致其志也天<lb/>
子之摯鬯諸侯王卿羔大夫鴈士雉鬯也者言徳之遠<lb/>
聞也主也者言一度不易也羔也者言柔而有禮也鴈<lb/>
<pb n="KR4d0044_WYG_037-1b"/>
也者言進退之時也雉也者言死其節也故天子以遠<lb/>
徳為志諸侯以一度為志卿以有禮為志大夫以進退<lb/>
為志士以死節為志明乎志之義而天下治矣故執斯<lb/>
摯也者執斯志者也君之摯以事神臣之摯以養人惟<lb/>
君受摯者惟君受養也非其君則辭摯不敢當養也古<lb/>
者非其君不仕非其師不學非其人不友非其大夫不<lb/>
見士相見之禮必依于介紹以言其不苟合者也必依<lb/>
于摯以言其以道親也苟而合惟小人而不恥者能之<lb/>
<pb n="KR4d0044_WYG_037-2a"/>
君子可見也不可屈也可親也不可狎也可遠也不可<lb/>
疎也賓至門主人三辭見賓稱摯主人三辭摯所以致<lb/>
尊嚴也大夫以禮相接士以禮相諭庶人以禮相同然<lb/>
而爭奪興于末者未之有也人苟為悦而相親若者末<lb/>
必爭苟為簡而相親若者末必怨是故士相見之禮者<lb/>
人道之大端所以使人重其身而毋邇于辱也所以使<lb/>
人審其交而無邇于禍也惟仕于君者召而往未仕而<lb/>
見于君者冠而奠摯在邦曰市井之臣在野曰草茅之<lb/>
<pb n="KR4d0044_WYG_037-2b"/>
臣君雖召不往也是故雖有南靣之貴千乘之富士之<lb/>
所以結者禮義而已矣利不足稱焉刑罰行于國所誅<lb/>
者好利之人也未有好利而俗不亂者也無介而相見<lb/>
君子以為謟故諸侯大國九介次國七介小國五介<lb/>
　　公食大夫義<lb/>
食禮公養賓國養賢一也親之故愛之愛之故養之養<lb/>
之故食之食之而弗愛猶豢之也愛而弗敬猶畜之也饗<lb/>
禮敬之至也食禮愛之至也饗為愛弗勝其敬食為敬<lb/>
<pb n="KR4d0044_WYG_037-3a"/>
弗勝其愛文質之辨也公使大夫戒必以其爵恭也已<lb/>
輕則卑之已重則是以其貴臨之也賓三辭聽命言是<lb/>
禮之貴弗敢當也弗敢當故難進也公迎賓于大門内<lb/>
非不能至于外也所以待人君之禮也臣之意欲尊其<lb/>
君子之意欲尊其父故迎賓于大門内所以順其為尊<lb/>
君之意也三揖至于階三讓而升堂充其意諭其誠也<lb/>
于廟用祭噐誠之盡也君子于所尊敬不敢狎不敢狎<lb/>
故神明之故忠臣嘉賓樂盡其心也大夫立于東夾南<lb/>
<pb n="KR4d0044_WYG_037-3b"/>
西靣北上士立于門東北靣西上小臣東堂下南靣西<lb/>
上宰東夾北西靣北上内官之士在宰東北靣南上百<lb/>
官有司備以樂養賢也設筵加席几致安厚之儀也公<lb/>
設醤然後宰夫薦豆葅醢士設俎公設犬羔然後宰夫<lb/>
設鉶啓簋言以身親之也賓徧祭公設粱宰夫膳稲士<lb/>
膳庻羞為慇懃也賓三飯飯粱以湆醤此君之厚已也<lb/>
賓必親徹有報之道也庭實乘皮侑以束帛雖備物猶<lb/>
欲其加厚焉也公拜送終之以敬也有司巻三牲之俎<lb/>
<pb n="KR4d0044_WYG_037-4a"/>
歸于賓館不敢䙝其餘也上大夫八豆八簋六鉶九俎<lb/>
庶羞二十其餘衰是見徳之殺也君子之言曰愛人者<lb/>
使人愛之者也敬人者使人敬之者也親人者使人親<lb/>
之者也自卑者使人尊之者也是故公養賓國養賢其<lb/>
義一也未有愛之敬之親之尊之而其位不安者也未<lb/>
有不愛不敬不親不尊而能長有國者也将由乎好徳<lb/>
之君則将飴焉惟恐其不足于禮将由乎驕慢之君則<lb/>
将曰是食于我而已矣故禮君子所不足小人所㤗者<lb/>
<pb n="KR4d0044_WYG_037-4b"/>
也孔子食于少施氏将祭主人辭曰不足祭也将飱主<lb/>
人辭曰不足飱也孔子退曰吾食而飽少施氏有禮哉<lb/>
故君子難親也将親之舍禮何以哉<lb/>
　　致仕義<lb/>
自頃有司屢言士大夫過七十而不致仕請引籍校年<lb/>
而卻之天子弗忍也以詔戒告之而已予謂致仕之義<lb/>
君非使之臣自行也宜乎天子弗忍督廹之而以詔書<lb/>
告戒也然而天下之老臣猶自若也甚矣夫其非天子<lb/>
<pb n="KR4d0044_WYG_037-5a"/>
之意也故作致仕義致仕之義古者大夫七十而致仕<lb/>
君非使之也臣自行也臣雖行之君曰是猶足以佐國<lb/>
家社禝也留之不可失也于是乎有几杖之賜安車之<lb/>
錫所以致留之意也君留之臣曰不可貪于人之榮不<lb/>
可溷于人之朝不可塞于人之路再拜稽首反其室君<lb/>
不彊焉義也毋奪其爵毋除其祿毋去其采邑終其身<lb/>
而已矣此古者致仕之義也此之謂上下有禮故古者<lb/>
大臣讓小臣㢘庶人法百姓不競由此道也是以古之<lb/>
<pb n="KR4d0044_WYG_037-5b"/>
為臣者不四十不祿不五十不爵不七十不致仕四十<lb/>
而祿為不惑也五十而爵為知命也七十而致仕則以<lb/>
養衰老也不惑故可與謀大事矣知天命故可以受大<lb/>
寵矣養衰老故可以全節儉教百姓矣故古之仕者為<lb/>
道也非為食也為君也非為已也為國也非為家也是<lb/>
以時進則進時止則止也是以進不貪其位止不慕其<lb/>
權也凡致仕之義君曰畜犬馬不可以盡其力而况士<lb/>
大夫乎是雖誠賢也雖誠智也吾不可盡其力也此恩<lb/>
<pb n="KR4d0044_WYG_037-6a"/>
之至也臣曰為人臣者不顧力雖然吾力不足矣不可<lb/>
以當社禝之役而䝉干戈之任矣不可以勞夙夜之慮<lb/>
而苟旦暮之利矣全而歸焉亦可已矣此義之至也故<lb/>
君以恩御臣臣以義事君貪以是息而讓以是作今之<lb/>
人則不然仕非為道也而為食也非為君也而為已也<lb/>
非為國也而為家也是以進不知止而困不知恥也是<lb/>
以當老者上雖屢督教之而猶莫從也有司雖痛詆發<lb/>
之猶莫顧也此無他㢘讓之節不素厲而賞罰之政混<lb/>
<pb n="KR4d0044_WYG_037-6b"/>
也然則奈何曰必引籍校年而命之退則薄于恩而觳<lb/>
于義必毋引籍校年而待其退則貪位而害民蠧國均<lb/>
之二者莫若察有功者而必賞之無問其齒焉察無功<lb/>
者而必廢之無問其齒焉彼知賞不出于有功廢不遺<lb/>
于無功也則震而自謀矣震而自謀則賢不肖去與就<lb/>
决矣如是亦焉用引籍校年而命之退以損吾義哉今<lb/>
夫無功與有功者皆雜然莫辨也彼所以得偷容于其<lb/>
間也故夫偷容之人而欲其畏義由禮以自潔于䋲墨<lb/>
<pb n="KR4d0044_WYG_037-7a"/>
之外是難能也聖王之治也非禮義所誘則敺之以法<lb/>
敺之以法亦不廢其禮義之指此故法之敺也鳴呼為<lb/>
致仕而卒以法敺也不已薄乎其亦出于不得已為之<lb/>
者乎然則又何憚而不為哉<lb/>
　　投壺義<lb/>
古者投壺之禮主人以賓燕而後投壺也燕者禮之輕<lb/>
者也輕則易易則䙝䙝則慢酒之禍恒由此作是以君<lb/>
子惡其䙝以慢也為壺矢以節其禮全其歡也君子之<lb/>
<pb n="KR4d0044_WYG_037-7b"/>
于人苟有以歡之必有以禮之苟有以禮之必有以樂<lb/>
之苟有以樂之必有以言之賓者所法也非法人也所<lb/>
養也非養人也主人奉矢以親之言卑其身以事賢也<lb/>
主人三請不怠賓三辭不煩尊禮重樂之義也尊禮則<lb/>
敬矣重樂則和矣敬以和故上下能相親也君子之所<lb/>
異乎人者其惟易事而難説乎不䙝其接所以致難説<lb/>
也主人拜送賓辟賓拜受主人辟授受之禮也授受者<lb/>
人道之大也不可以不敬也拜以敬之也勝飲不勝者<lb/>
<pb n="KR4d0044_WYG_037-8a"/>
罰也辭不曰罰曰養不尚人以勝也不恥人以不能也<lb/>
飲曰賜灌不恥過也不忌人以勝已也故尚人以勝則<lb/>
矜恥人以不能則怨自恥其過則忿忌人以勝也則懟<lb/>
矜以怨忿以懟此辨訟之所由作也勝者有爵貴也有<lb/>
馬富也内不失其樂外不失其功然後富貴可保也投<lb/>
順為入不順雖入不釋明順而後有功也樂以貍首以<lb/>
順為節也侍于先生長者不角不擢馬以順為禮也順<lb/>
為功故弗非也順為節故節可守也順為禮故禮不悖<lb/>
<pb n="KR4d0044_WYG_037-8b"/>
也故曰古之君子乎不必相與言也以禮與行示之而<lb/>
已矣詩云示我顯徳行此之謂也<lb/>
　辨<lb/>
　　祭法郊廟辨<lb/>
有虞氏禘黄帝而郊嚳祖顓頊而宗堯夏后氏亦禘黄<lb/>
帝而郊鯀祖顓頊而宗禹商人禘嚳而郊㝠祖契而宗<lb/>
湯周人禘嚳而郊稷祖文王而宗武王傳曰禘大祭也<lb/>
禘者帝也帝者先王之配天者也禮不王不禘王者禘<lb/>
<pb n="KR4d0044_WYG_037-9a"/>
其祖之所自出以其祖配之所以明徳厚者流光徳薄<lb/>
者流卑也郊者祭天也孝莫大于嚴父嚴父莫大于配<lb/>
天天者物之本也祖者人之始也所以致尊極之意祖<lb/>
宗者廟之不毁者也古者天子七廟曰考廟曰王考廟<lb/>
曰皇考廟曰顯考廟曰祖考曰有二祧祧之言超也遠<lb/>
廟也去祧為壇去壇為墠凡祖考之廟皆迭毁也其不<lb/>
毁惟有功及有徳者或謂之祖或謂之宗祖者非太祖<lb/>
也言後世述之也宗者非宗祀也言後世尊之也何以<lb/>
<pb n="KR4d0044_WYG_037-9b"/>
知祖非太祖宗非宗祀也曰文王非周太祖武王非周<lb/>
宗祀也周人祖后稷周公宗文王何以知祖者後世述<lb/>
之宗者後世尊之曰商有祖甲祖乙皆非太祖又有中<lb/>
宗高宗皆非宗祀也曰夏后氏不郊顓頊而郊鯀何也<lb/>
曰祖者必有功有功則廟不毁鯀無功其廟毁故推以<lb/>
配天嚴父也商人郊㝠何也曰㝠諸侯也未受命不可<lb/>
稱祖宗其廟毁久矣故亦推以配天也因是以見非天<lb/>
子不禘非天子不郊非天子不建祖宗非有功徳不為<lb/>
<pb n="KR4d0044_WYG_037-10a"/>
祖宗非有祖宗無不毁廟鯀無功故不敢食于廟而食<lb/>
于郊食于廟為必毁食于郊則世世修之此禹之孝也<lb/>
冥無廟故不敢與于祖而食于郊與于祖為必毁食于<lb/>
郊則世世修之此湯之孝也因是以見廟已毁雖有功<lb/>
猶不可復立春秋曰立武宫蓋刺之也郊者祭之至尊<lb/>
者也或配以祖或配以父三代異物有近有遠其祭不<lb/>
同其所以嚴父配天一也曰然則夏之郊也以顓頊商<lb/>
之郊也以冥而禮運曰杞之郊也禹也宋之郊也契也<lb/>
<pb n="KR4d0044_WYG_037-10b"/>
何也曰湯放桀封禹之後以上公遷鯀而郊禹武王殺<lb/>
紂封湯之後以上公遷冥而郊契祭法之言者言其始<lb/>
也禮運之言者言其末也是以二者不同也<lb/>
　　君臨臣喪辨<lb/>
君臨臣喪以桃茢先非禮也周之未造也事之斯為臣<lb/>
焉使之斯為君焉君臣之義非虚加之也寄社稷焉爾<lb/>
寄宗廟焉爾寄人民焉爾夫若是其孰輕之故君有慶<lb/>
臣亦慶君有戚臣亦戚書曰元首明哉股肱良哉尊卑<lb/>
<pb n="KR4d0044_WYG_037-11a"/>
異而已矣雖于其臣亦然故臣疾君親問之臣死君親<lb/>
哭之所以致忠愛也若生也而用死也而棄生也而厚<lb/>
死也而薄生也而愛死也而惡是教之忘生也是教之<lb/>
背死也禍莫甚于背死而忘生苟為背死而忘生故不<lb/>
足以託六尺之孤寄百里之命施之于人者不變于存<lb/>
亡然後人之視其亡猶存矣則夫桃茢何為乎諸臣之<lb/>
廟哉或曰于記有之宜若禮然曰否是固亦周之末記<lb/>
也昔者仲尼之畜狗死使子貢埋之曰邱聞之也敝帷<lb/>
<pb n="KR4d0044_WYG_037-11b"/>
不棄為埋馬也敝蓋不棄為埋狗也而邱之貧無葢也<lb/>
亦與之席焉夫不以賤而棄之為有勞也夫不以死而<lb/>
欺之為有生也勞雖賤不棄也死雖狗不欺也而况于<lb/>
君臣乎吾故曰君臨臣喪以桃茢先非禮也周之未造<lb/>
也雖然必有以也古者人君非弔喪問疾不至乎諸臣<lb/>
之家非弔喪問疾而至乎諸臣之家謂之君臣為謔故<lb/>
君弔于臣使巫祝先釋采于廟門然後入釋采者告有<lb/>
事也或失其義而謂巫其祓之乎昔魯襄公嘗朝于荆<lb/>
<pb n="KR4d0044_WYG_037-12a"/>
荆君死荆人曰公必親襲魯人辭不得命則使巫祝以<lb/>
桃茢祓而先葢厭之也由是觀之則魯襄公為之也曰<lb/>
君臨臣喪不以桃茢先則君信之矣二人執戈以前也<lb/>
非惡之也曰豈謂是哉君之行固必有衛之者矣况諸<lb/>
臣之家乎昔者楚公于圍㑹諸侯于宋将升壇使兩人<lb/>
執戈設服離衛諸侯之大夫皆知其為君也如苟惡之<lb/>
而已㑹于宋何為惡之哉<lb/>
</p>
<p>
</p>
  </div>
<div>
<head>公是集巻三十八</head> <lb/>
    <p>
<pb n="KR4d0044_WYG_038-1a"/>
欽定四庫全書<lb/>
　公是集巻三十八<lb/>
　　　　　　　　　　　　宋　劉敞　撰<lb/>
　論<lb/>
　　易本論<lb/>
易曰太極生兩儀兩儀生四象四象生八卦此何謂也<lb/>
曰太極者天地之先也未有清濁未有剛柔未有上下<lb/>
未可以物名故謂之太極也太極将判則清者始上濁<lb/>
<pb n="KR4d0044_WYG_038-1b"/>
者始下上下絪緼而未可以天地名有其儀而已矣此<lb/>
之謂太極生兩儀也雜乎兩儀之中芒芴之間是始有<lb/>
水火木金土之象是始有一二三四五之數是始有東<lb/>
西南北中之位而未可以五行稱有其象而已矣此之<lb/>
謂兩儀生四象也一三五者陽二四者隂陽之數九隂<lb/>
之數六因其九而三之則得乾因其六而兩之則得坤<lb/>
此之謂參天兩地此之謂乾元用九坤元用六且夫天<lb/>
者積陽也地者積隂也凡積之類老老則能變矣故乾<lb/>
<pb n="KR4d0044_WYG_038-2a"/>
一變而得震坤一變而得巽乾再變而得坎坤再變而<lb/>
得離乾三變而得艮坤三變而得兌此之謂乾道成男<lb/>
坤道成女此之謂四象生八卦也或曰子言則羙矣理<lb/>
則深矣願聞水之所以一火之所以二木之所以三金<lb/>
之所以四土之所以五其先後多少之序者氣耶數耶<lb/>
曰氣也亦數也兩儀之氣合而生沖和之氣生于于子<lb/>
者黄鐘也其位北方當十一月而一陽生故水數一也<lb/>
黄鐘之氣下生林鐘林鐘者未之氣也其位南方當六<lb/>
<pb n="KR4d0044_WYG_038-2b"/>
月而二隂生故火數二也林鐘之氣上生太蔟太蔟者<lb/>
寅之氣其位東方當正月而三陽生故木數三也太蔟<lb/>
之氣下生南吕南吕者酉之氣也其位西方當八月而<lb/>
四隂生故金數四也南吕之氣上生姑洗姑洗者辰之<lb/>
氣也其位東南當三月而五陽生故土數五也故因其<lb/>
先後之序而數之則水一火二木三金四土五因其隂<lb/>
陽之位而數之則亦水一火二木三金四土五此自然<lb/>
也曰子之言者蓋五象而謂之四象何也曰土者兩儀<lb/>
<pb n="KR4d0044_WYG_038-3a"/>
之别也先四象而生後四象而用四象賴之而有故不<lb/>
名一象而寄其位于東南也東南者辰也胡不寄之西<lb/>
南而寄之東南土者非有正居也順取一位而已矣曰<lb/>
黄鐘者冬至之氣也一嵗則一至十嵗則十至而子以<lb/>
能生謂四象何也曰是乃所以能生四象也天地之氣<lb/>
一而已矣其之北者則為寒其之南者則為大熱其之<lb/>
東者則為大温其之西者則為大凉寒謂之水熱謂之<lb/>
火温謂之木凉謂之金天用其精地用其形而人不知<lb/>
<pb n="KR4d0044_WYG_038-3b"/>
耳苟明其一嵗一至十嵗十至推而上之至于千嵗千<lb/>
至萬嵗萬至又推而上之至於未始有物氣之至也有<lb/>
止乎又何怪不生四象哉曰請問天有六陽自子至已<lb/>
地有六隂自未至亥今黄鐘生陽則宜傳之大吕而反<lb/>
傳之林鐘何也林鐘傳之太蔟則是矣太蔟傳之南吕<lb/>
又何耶此為復有一陽氣乎固同物也曰此自同物而<lb/>
隂陽有尊卑授受有順逆耳陽尊隂卑尊者專其位卑<lb/>
者不敢專其位必寄之于其衝以求就陽也故黄鐘下<lb/>
<pb n="KR4d0044_WYG_038-4a"/>
生林鐘而大吕之氣應者寄之大吕也太蔟下生南吕<lb/>
而夾鐘之氣應者寄之夾鐘也姑洗下生應鐘而仲吕<lb/>
之氣應者寄之仲吕也蕤賓上生大吕而林鐘之氣應<lb/>
者寄之林鐘也夷則上生夾鐘而南吕之氣應者寄之<lb/>
南吕也無射上生仲吕而應鐘之氣應者寄之應鐘也<lb/>
此皆其衝也此之謂妻道臣道地道故妻從夫臣從君<lb/>
地從天其義一也曰請問乾坤生六子而乾坤六子並<lb/>
列乾居西北坤居西南何也曰八卦者皆出四象四象<lb/>
<pb n="KR4d0044_WYG_038-4b"/>
生八卦則八卦不得不並列也其位有先後耳乾者天<lb/>
也天道貴陽陽者皆属天坤者地也地道貴隂隂者皆<lb/>
屬地陽始于子終于戌置乾于子戌之間者此陽之終<lb/>
始也隂始于未終于酉置坤于未酉之間者此隂之終<lb/>
始也曰何謂大衍之數五十其用四十有九曰衍者積<lb/>
也天地之數始于一積于十聖人參天兩地而倚數故<lb/>
衍天之參則為三十衍地之兩則為二十所以參天兩<lb/>
地而不一天兩地者一不可用也故乾積三坤積二而<lb/>
<pb n="KR4d0044_WYG_038-5a"/>
不積一一者乾坤所不用是以其用四十有九何謂乾<lb/>
之策二百一十有六坤之策百四十有四皆老陽老隂<lb/>
也何為皆老陽老隂也乾無少陽坤無少隂也然則老<lb/>
陽何以九老隂何以六曰乾積三以為九故老陽九也<lb/>
坤積二以為六故老隂六也少陽何以七少隂何以八<lb/>
曰老陽則生少隂老隂則生少陽隂陽之相生猶環之<lb/>
無端陽道作息隂道作消七者言益一于老隂也八者<lb/>
言損一于老陽也易何以獨用七八九六為占乎曰天<lb/>
<pb n="KR4d0044_WYG_038-5b"/>
一地二天三地四天五地六天七地八天九地十皆五<lb/>
行也五以上為道五以下為噐聖人用其道以畫卦用<lb/>
其噐以推數土者四時所不載也故上則并于四象下<lb/>
則遺而不用此聖人作易之本也何謂陽卦多隂隂卦<lb/>
多陽曰索乾者為陽震也坎也艮也皆乾之索也索坤<lb/>
者為隂巽也離也兌也皆坤之索也乾之索皆一陽二<lb/>
隂非多隂歟坤之索皆一隂二陽非多陽歟何謂陽卦<lb/>
竒隂卦偶曰震一也巽二也坎三也離四也艮五兌六<lb/>
<pb n="KR4d0044_WYG_038-6a"/>
也是竒偶也陽必畫五而後卦隂必畫四而後卦是竒<lb/>
偶也何謂陽一君而二民君子之道隂二君而一民小<lb/>
人之道曰陽者君之象隂者民之象陽者君子之事隂<lb/>
者小人之事陽卦一陽而二隂非一君而二民歟隂卦<lb/>
二陽而一隂非二君而一民歟一君而二民非君子歟<lb/>
二君而一民非小人歟敢問二君而一民奈何曰執徳<lb/>
不一斯二君也政出多門斯二君也有國家天下而不<lb/>
能守賢聖将因而興百姓各擇主而歸之斯二君也此<lb/>
<pb n="KR4d0044_WYG_038-6b"/>
所謂小人之道也<lb/>
　　重黎絶地天通論<lb/>
昔天地之始判也清者在上濁者在下在上謂之陽在<lb/>
下謂之隂其已久矣然而書獨曰重黎絶地天通何哉<lb/>
曰凡天地者名也清濁者體也隂陽者氣也是雖人物<lb/>
而有上下之異然其治乃反在人人者天地之心也故<lb/>
人道治則天地適其位清濁安其常隂陽辨其序人道<lb/>
不治則上下交亂矣其名雖不變其體雖不雜其氣雖<lb/>
<pb n="KR4d0044_WYG_038-7a"/>
不改然其政擾矣故古之治天下者必有神民之官以<lb/>
序天地蓋惡擾也凡親上者本乎天者也親下者夲乎<lb/>
地者也是以神之事皆屬天民之事皆屬地毋以民亂<lb/>
神毋以神惑民則天地之道得矣然則上下不位乎隂<lb/>
陽不安乎幽明不别乎所謂重黎絶地天通者此也昔<lb/>
觀射父既言其略矣未盡其方也則世雖有重黎而欲<lb/>
絶地天通何由哉吾請言其方凡天子祭天諸侯祭土<lb/>
卿大夫祭五祀士庻人祭其先天子七廟諸侯五廟卿<lb/>
<pb n="KR4d0044_WYG_038-7b"/>
大夫三廟士一廟天子祀以犢諸侯祀以牛卿大夫祀<lb/>
以羊士祀以豕天子有禘有祫有享有薦諸侯祫而不<lb/>
禘卿大夫享而不祫庻人薦而不享天子以公為尸諸<lb/>
侯以卿為尸大夫士以孫為尸天子事尸十有二獻諸<lb/>
侯九卿大夫七士五天子之祭天下助諸侯之祭一國<lb/>
助卿大夫之祭一邑助士之祭朋友助天子舞六代之<lb/>
樂諸侯舞時王之樂大夫以下不樂也故貴賤有禮上<lb/>
下有等而不相逾所以治神也士以徳農以力工以巧<lb/>
<pb n="KR4d0044_WYG_038-8a"/>
商以利二十而冠三十而娶五十而衣帛七十而食肉<lb/>
不耕者祭無盛不績者喪無服不事事者出夫家之征<lb/>
師教之也宗收之也友攝之也吏治之也卿賓之也生<lb/>
有所依死有所歸不犯非禮不慕非福則人勸其業而<lb/>
刑是用措所以治民也此可謂絶地天通矣今庻人而<lb/>
得祭天地旅山川祀非其鬼卿大夫不得立宗廟可謂<lb/>
治神乎庻人服侯服食侯食居侯居男不耕女不蠶起<lb/>
而相隨以事神為俗無父子之親無君臣之節下者乃<lb/>
<pb n="KR4d0044_WYG_038-8b"/>
為巫祝略計天下常百萬人可謂治民乎由是觀之重<lb/>
黎之業已矣然則天地不通乎人神不擾乎上下不瀆<lb/>
乎百事不隳乎鳴呼明吾言者可以治天下矣雖使重<lb/>
黎復生何以易此哉<lb/>
　　師以賢得民論<lb/>
先王治天下有不勞而民自為正者治之至也不勞而<lb/>
民自為正者其惟師乎天地生之父母養之而師教之<lb/>
然後内可以事親外可以事君大可以治民小可以治<lb/>
<pb n="KR4d0044_WYG_038-9a"/>
身矣故師者非他也所以使人知事親之道事君之義<lb/>
治民之術治身之法者也有人于此内不足事親外不<lb/>
足事君大不足治民小不足治身則禽獸無以異矣知<lb/>
自别于禽獸則必從師以學之故師者非以飲食望人<lb/>
之口也非以財利鈎人之心也非以權勢制人之力也<lb/>
非以名譽飾人之意也以仁為本以禮為教以樂為和<lb/>
以信為符使人乃誘然而歸之翕然而隨之故有國家<lb/>
者恃之以化良民焉恃之以得賢臣焉故師者常與人<lb/>
<pb n="KR4d0044_WYG_038-9b"/>
君分天下之治者也位不同耳名不類耳權不及耳衆<lb/>
不如耳不然殆無以異是以先王知其若此也則重師<lb/>
之禮以繫邦國之民也民誠從師耶則是下已善矣民<lb/>
誠不從師耶則是下已惡矣善惡之端皆出于師故師<lb/>
不可不重也是以先王制事師之禮雖于天子無不北<lb/>
面言有君之尊也制喪師之禮雖于諸侯無不三年言<lb/>
有親之戚也設用此等故能使師重于世矣凡傳學者<lb/>
說義必稱師聼從必盡力說義不稱師命之曰背聼從<lb/>
<pb n="KR4d0044_WYG_038-10a"/>
不盡力命之曰畔背畔之人世主不以為臣世士不以<lb/>
為友鄉里賤之宗族疎之設用此等故能使師信于時<lb/>
矣然後天子按已教之民已成之俗而施政令焉何難<lb/>
哉今夫上不以師為意則民不可得而繫也民不可得<lb/>
而繫則㪚矣是與彼無牧長宗主一類也此之謂要道<lb/>
故冡宰執而司之使師之道逹于天下而無皆畔乎是<lb/>
冡宰之職得也師之道不逹于天下而背畔多乎是冡<lb/>
宰之職失也冡宰者治本而不治末者也舍九兩而任<lb/>
<pb n="KR4d0044_WYG_038-10b"/>
簿書求以繫民不亦遠哉鄭康成以為師者諸侯師氏<lb/>
之官是守章句者也得其一不得其二者也未及知先<lb/>
王之治不勞而民自為正之道者也夫師豈獨師氏之<lb/>
官哉師氏豈獨諸侯之臣哉故大司徒之職以本俗六<lb/>
安萬民其一曰聨師儒師則以賢得民者矣儒則以道<lb/>
得民者矣而曽以為異乎<lb/>
　　三代同道論上<lb/>
古者有言夏后氏尚忠忠之敝小人以野救野莫如敬<lb/>
<pb n="KR4d0044_WYG_038-11a"/>
商人尚敬敬之敝小人以鬼救鬼莫如文周人尚文文<lb/>
之敝小人以僿救僿莫如忠三王之道若循環此非君<lb/>
子之言好事者飾之也聖人之道同而王者之政一同<lb/>
也故能同不同一也故能一不一同者道也不同者物<lb/>
也一者徳也不一者俗也故自伏羲氏神農氏黄帝氏<lb/>
少昊氏顓頊氏高辛氏陶唐氏有虞氏天下之生久也<lb/>
一盛一衰一亂一治然而所以盛者常同所以治者常<lb/>
一何以言之凡聖王之後而至于衰者非其道衰也物<lb/>
<pb n="KR4d0044_WYG_038-11b"/>
使之衰也其使之亂者亦非其徳亂也其俗使之亂也<lb/>
繼而起者明道以待物則衰遠矣正徳以訓俗則亂遠<lb/>
矣故可以革物者道也而道未嘗革可以變俗者徳也<lb/>
而徳未嘗變夏后氏有天下四百餘嵗桀為無道顛覆<lb/>
禹之典型夏人不忍成湯伐而放之四海之内歸之如<lb/>
一非叛夏也以成湯為能復禹之績也故仲虺稱之曰<lb/>
天鍚王智勇纘禹舊服此之謂也商有天下六百餘嵗<lb/>
紂為無道顛覆湯之典型商人不忍武王伐而殺之四<lb/>
<pb n="KR4d0044_WYG_038-12a"/>
海之内歸之如一非叛商也以武王能反商之政也故<lb/>
武成曰乃反商政政由舊此之謂也故湯復禹之績則<lb/>
得禹之天下武王反商之政則得湯之天下當是時也<lb/>
禹没而復起湯滅而復見同焉而已矣一焉而已矣安<lb/>
得忠敬文之三而異之且夫忠也敬也文也是三者之<lb/>
于道本末也表裏也相待而成相須而行者也不可一<lb/>
日離而以為千嵗而代興故曰非君子之言好事者飾<lb/>
之也奚以謂之凡父子之道君臣之義夫婦之親賓友<lb/>
<pb n="KR4d0044_WYG_038-12b"/>
之好長㓜之序此所謂人道之大端此人道之大端非<lb/>
忠則不足以相懐故先王之為禮必本于忠忠也者禮<lb/>
之本也然而不敬則忠不見故先王表以敬敬也者禮<lb/>
之體也然而不文則敬不昭故先王等之以文文也者<lb/>
禮之成也是先王非尚此三道也其變節次序不相縁<lb/>
則禮不立然而相縁之甚密喘而言蠕而動一皆雜于<lb/>
是有隆有衰有左有右而已矣是以發于内者則隆于<lb/>
忠接于外者則隆于敬旁暢曲巧極物之變則隆于文<lb/>
<pb n="KR4d0044_WYG_038-13a"/>
惟君子能體之能體之則能言之能言之則能述之术<lb/>
有文而不原于敬者未有敬而不因于忠者也未有忠<lb/>
而不敬不文能成其忠者也故曰三者之于道本末表<lb/>
裏也相待而成相須而行者也不可一日離然而以為<lb/>
千嵗而代興故曰非君子之言好事者飾之也<lb/>
　　三代同道論中<lb/>
古者有言有虞氏貴徳而尚齒夏后氏貴爵而尚齒商<lb/>
人貴富而尚齒周人貴親而尚齒此非君子之言好事<lb/>
<pb n="KR4d0044_WYG_038-13b"/>
者飾之也夫聖賢之治國家天下所以率民而教之有<lb/>
達貴者有公貴者有私貴者有無貴者徳者其達貴也<lb/>
爵者其公貴也親者其私貴也至于富則無貴也所以<lb/>
謂徳達貴者徳之于天下無所不貴在朝廷貴于朝廷<lb/>
在鄉黨貴于鄉黨在市井則貴于市井在夷狄則貴于<lb/>
夷狄是百王之所同故謂之逹貴所以謂爵公貴者爵<lb/>
之敬在朝廷則伸在宗族則屈是又百王之所同也故<lb/>
謂之公貴所以謂親私貴者親之愛在宗族則伸在朝<lb/>
<pb n="KR4d0044_WYG_038-14a"/>
廷則屈是又百王之所同也故謂之私貴此數物者人<lb/>
情之紀王事之本聖人所不能奪也是以推而任之推<lb/>
而任之故以徳王天下以爵尊朝廷以親定宗族以徳<lb/>
王天下故天下不可不貴徳以爵尊朝廷故朝廷不可<lb/>
不貴爵以親定宗族故宗族不可不貴親三者不失其<lb/>
處則王道成三者失其處則王道不成是以有九徳者<lb/>
治天下有六徳者治一國有三徳者治一邑有一徳者<lb/>
治一職此所以見徳之貴也治天下者爵天子臣兆民<lb/>
<pb n="KR4d0044_WYG_038-14b"/>
治一國者爵諸侯臣萬民治一邑者爵大夫臣陪𨽻治<lb/>
一職者爵為士臣輿皁此所以見爵之貴也雖為天子<lb/>
必有父雖為諸侯必有兄故三年之喪達乎天子期之<lb/>
喪達乎諸侯大功之喪達乎大夫其在宗廟則皆以齒<lb/>
此所以見親之貴也其義並隆而不相害並行而不相<lb/>
悖措之而安施之而通王者之盛也未有能尚其一而<lb/>
遺其二者也故曰非君子之言好事者飾之也所以謂<lb/>
富無貴者彼富非徳之脩也非爵之隆也非親之懿也<lb/>
<pb n="KR4d0044_WYG_038-15a"/>
以世祿多財先人而已矣則為義者必恥之為政者必<lb/>
疾之是又百王之所同也故謂之無貴然而商人貴富<lb/>
則是以商人之為商者殆乎秦之為秦者也昔者秦有<lb/>
天下右貨而尊利以昉于滅吾未始知秦之所以滅非<lb/>
蔽于商人貴富為之禍也昔者魏有天下棄親而崇勢<lb/>
以昉于滅吾未始知魏之所以滅非蔽于夏后氏貴爵<lb/>
為之禍也昔者晉有天下侈親而滅制以昉于亡吾未<lb/>
始知晉之所以亡非蔽于周人貴親為之禍也故聖人<lb/>
<pb n="KR4d0044_WYG_038-15b"/>
不然以徳王天下以爵尊朝廷以親定宗族三者並隆<lb/>
而不相害並行而不相悖有偏而不起者則亂矣豈及<lb/>
于虞夏商周異世而貴之哉故曰非君子之言好事者<lb/>
飾之也<lb/>
　　三代同道論下<lb/>
古者有言夏人尊命商人尊神周人尊禮此非君子之<lb/>
言好事者飾之也彼謂命者四時政令所以教民云爾<lb/>
是非夏之道也夏后氏以建寅為正其數得天子以下<lb/>
<pb n="KR4d0044_WYG_038-16a"/>
政令宜此有由然者也非固以為道而尊之也彼謂神<lb/>
者四時祭祀所以訓民事君云爾是非商之道也夏之<lb/>
末山川鬼神莫能億寜而葛伯不祀成湯誅葛而放桀<lb/>
正天地之祭定社稷之禮修山川之典此亦有由然者<lb/>
也非固以為道而尊之也彼謂禮者君臣朝㑹凡以摯<lb/>
交接相施予云爾是非周之道也武王伐紂天下之諸<lb/>
侯㑹于孟津者八百餘國既入定商駿奔走執豆籩受<lb/>
命于周廟武王于是班宗彝分寳玉竒貨以懐諸侯諸<lb/>
<pb n="KR4d0044_WYG_038-16b"/>
侯禆冕搢笏射乎太學養老乎東序耕乎籍田此亦有<lb/>
由然者也非固以為道而尊之也若夫聖人之治王者<lb/>
之法宰制萬物兼覆天下則此三者無不修也無不謹<lb/>
也不能以一廢矣故當其尊命則雖周由夏也當其尊<lb/>
神則雖夏由商也當其尊禮則雖商猶周也何以言之<lb/>
耶民事則尊命鬼事則尊神王事則尊禮同時可也同<lb/>
日可也同月可也當其義則今所尚者先不當其義則<lb/>
向所先者後後者復先先者復後一物不應而亂起矣<lb/>
<pb n="KR4d0044_WYG_038-17a"/>
豈及于夏商周異代而尊之哉故曰非君子之言好事<lb/>
者飾之也夫好事者知三王之異物而不知其道之同<lb/>
也知三王之異俗而不知其徳之一也道者所以革物<lb/>
而非革于物者也徳者所以變俗而非變于俗者也故<lb/>
三王之所改者正朔縁于歴而改律吕縁于聲而改都<lb/>
邑縁于地而改徽號縁于色而改樂舞縁于功而改官<lb/>
職縁于事而改田賦縁于俗而改械用縁于便而改及<lb/>
夫以性為内以情為外以名為制以禮為體此所謂道<lb/>
<pb n="KR4d0044_WYG_038-17b"/>
徳之本也夫苟不可改則忠也敬也文也三代同尚矣<lb/>
徳也爵也親也三代同貴矣命也神也禮也三代同尊<lb/>
矣奚獨三代哉吾以此推之昔者伏羲氏神農氏黄帝<lb/>
氏少昊氏顓頊氏高辛氏陶唐氏有虞氏封于太山禪<lb/>
于梁甫者七十有二君其實一也<lb/>
　　四代養老論<lb/>
養老蓋以盡孝慈也劉子曰以養老莫善于燕莫不善<lb/>
于饗而食次之以養義莫善于饗莫不善于食而燕次<lb/>
<pb n="KR4d0044_WYG_038-18a"/>
之周人備矣所謂養老者養其體者也故擇其柔嘉選<lb/>
其馨香潔其酒醴品其豆邉脩其簠簋奉其犧象謹其<lb/>
祓除于是乎體解折節而共飲食之又為折俎加豆是<lb/>
以惠豐而徳洽民之見者以為盡心也莫不加愛焉故<lb/>
莫善于燕夫饗所以訓恭儉也而養老所以充氣體也<lb/>
修其物篤其意而不得躬之酒盈而不飲肉亁而不食<lb/>
設几而不倚一獻而百拜惡在其惠也故莫不善于饗<lb/>
是有虞氏所以不從也所謂養義者養其賢者也年者<lb/>
<pb n="KR4d0044_WYG_038-18b"/>
天下之達尊也爵者天下之達尊也以達尊之爵養達<lb/>
尊之年其意猶不敢䙝為之故一獻而百拜民之見者<lb/>
以為至恭也莫不加肅焉故莫善于饗夫養義者貴其<lb/>
養志也若曾子之養曾晳者也而食者無百拜之恭無<lb/>
一獻之節此所謂養口體者也若曾元之養曾子者也<lb/>
民之見者可易也故曰莫不善于食是夏后氏所以不<lb/>
從也雖然三聖之作非以相反也養老以彼養義以此<lb/>
所以尊其年尚其徳也尊其年仁也尚其徳義也仁且<lb/>
<pb n="KR4d0044_WYG_038-19a"/>
義所以天下無所為而晏然矣故周人通其道達其意<lb/>
修而兼用之兼之是謂大備不可改矣孝之道達則子<lb/>
咸若悌之道逹則㓜咸若登歌清廟則君咸若下管象<lb/>
武則臣咸若所以慮之以大受之以廣行之以禮修之<lb/>
以孝紀之以義終之以仁一事舉而衆羙具焉孔子曰<lb/>
郁郁乎文哉吾從周此之謂也<lb/>
　<lb/>
　<lb/>
<pb n="KR4d0044_WYG_038-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻三十八<lb/>
</p>
<p>
</p>
  </div>
<div>
<head>公是集巻三十九</head> <lb/>
    <p>
<pb n="KR4d0044_WYG_039-1a"/>
欽定四庫全書<lb/>
　公是集巻三十九<lb/>
　　　　　　　　　　　　宋　劉敞　撰<lb/>
　論<lb/>
　　救日論<lb/>
春秋左氏傳曰二至二分日有食之不為災又曰非正<lb/>
陽之月不鼔臣以為過矣夫聖王所甚畏而事者莫如<lb/>
天天神之最著而明者莫如日日者衆陽之宗人君之<lb/>
<pb n="KR4d0044_WYG_039-1b"/>
表也日有食之天子則伐鼔于社諸侯則伐鼔于朝非<lb/>
為慕迂闊而塗民耳目也明其隂侵陽柔乘剛臣蔽君<lb/>
妻陵夫逆徳之漸不可長也如是則奚救奚不救奚畏<lb/>
奚不畏哉丘明之言使諛臣依以謟其君邪臣資以固<lb/>
其身臣請辨之幽王之詩曰十月之交朔日辛邜日有<lb/>
食之亦孔之醜周之十月則二分矣安在其不為災者<lb/>
歟夏書曰乃季秋月朔辰弗集于房瞽奏鼔嗇夫馳庶<lb/>
人走夏之季秋非正陽也安在其不鼔者歟由此觀之<lb/>
<pb n="KR4d0044_WYG_039-2a"/>
日食之必可畏必當救也無所疑矣夫諂諛姧邪之臣<lb/>
出則朋黨比周以遂其私入則詖偽欺罔以濟其欲固<lb/>
日夜無須臾之間惟恐君之覺已也日有食之是将喜<lb/>
焉庸肯斥言災異以儆于上哉是以或至于陵夷而猶<lb/>
不悟魯季孫漢張禹是也昔者季孫意如之専魯知日<lb/>
食之為傷其君而不憂也卒逐昭公張禹之仕漢知日<lb/>
食之為害國而不告也卒成王氏鳴呼變所從來微矣<lb/>
為人上者可不察哉可不察哉<lb/>
<pb n="KR4d0044_WYG_039-2b"/>
　　城郢論<lb/>
子囊為令尹城郢君子稱之曰忠矣能衛社稷囊瓦為<lb/>
為令尹城郢君子譏曰卑矣必亡楚國夫楚一也子囊<lb/>
囊瓦令尹等也城郢均也子囊以取褒囊瓦不免于貶<lb/>
何哉君子者固譽成而譏敗乎論之曰否昔子囊之為<lb/>
令尹也修法制舉賢才附百姓親鄰國所以守其四封<lb/>
者已遂矣惟郢之未城于是城郢則豫患而已矣安得<lb/>
不謂之忠囊瓦之為令尹也則不然遠忠直比讒謟貪<lb/>
<pb n="KR4d0044_WYG_039-3a"/>
愎無厭遂過不更百姓怨之諸侯怒之所以守其四封<lb/>
者已小矣惟郢之可城于是城郢則外民而已矣安得<lb/>
不謂之卑夫外民民亦外之此囊瓦所以亡楚也事固<lb/>
有同功而異情同迹而異論者此之謂也易曰王公設<lb/>
險以守其國夫設險之與恃險豈得同哉設險者彊恃<lb/>
險者亡故先王制城郭溝池所以立固而非固之本也<lb/>
制鄉遂都鄙所以便守而非守之本也制師旅卒乘所<lb/>
以建威而非威之本也本之所在在徳義在知人在安<lb/>
<pb n="KR4d0044_WYG_039-3b"/>
民必有其本然後城郭溝池可得而固也鄉遂都鄙可<lb/>
得而守也軍旅卒乘可得而威也故政有本末事有先<lb/>
後無後其所先而先其所後則天下可治百官可任萬<lb/>
民可附四夷可服惟明者而後及之非囊瓦之所能見<lb/>
矣<lb/>
　　不朽論<lb/>
士之不朽者三所以本者一也徳能服人則不朽功能<lb/>
濟時則不朽言能貽世則不朽雖然本之者徳而已矣<lb/>
<pb n="KR4d0044_WYG_039-4a"/>
徳者仁義忠信之謂也内著于其外達則其功也窮則<lb/>
其言也故徳者本也功與言者末也處世高名澤及于<lb/>
遠謀而世用之行而世信之則功必立處世卑名澤不<lb/>
及于遠謀而世弗用也行而世弗信也則言弗著故功<lb/>
者以徳為功者也非俗之所謂功也言者以徳為言者<lb/>
也非俗之所謂言也俗之所謂功者規一切者也爭地<lb/>
以戰殺人盈野爭城以戰殺人盈城則有彊兵之功壊<lb/>
井田廢什一困百姓之力實府庫之藏則有富國之功<lb/>
<pb n="KR4d0044_WYG_039-4b"/>
以詭譎為機以刑法為驅以君心為度以巧偽為制若<lb/>
是而已矣俗之所謂言務無用者也飾名數以干禮合<lb/>
章句以導諛為曼衍以詭俗務名譽以邀利大不可施<lb/>
于朝小不可教于鄉以靡麗為精以辯異為竒若是而<lb/>
已矣是以徳也功也言也判而為三嗟乎君子之道所<lb/>
以隠也功非其功矣言非其言矣然而世猶貴功而尚<lb/>
言自以謂不朽吾未始知其誠不朽也夫世之士既無<lb/>
以明功與言之端又因見世俗之功而趨之聞世俗之<lb/>
<pb n="KR4d0044_WYG_039-5a"/>
言而羙之自以太上立徳不可及也鳴呼則是以功與<lb/>
言常必去徳而獨存者也喪其本矣申商也孫呉也儀<lb/>
秦也楊墨也何可勝言哉<lb/>
　　仁智動靜論<lb/>
禀天之性剛健中正純粹明白生而知之者是謂仁矣<lb/>
貧賤不能憂富貴不能淫死生不能變乘物而用循理<lb/>
而動率性而行推分而安是終始本末不出于靜故孔<lb/>
子曰仁者静也靜莫如山山之為物天質自然一成而<lb/>
<pb n="KR4d0044_WYG_039-5b"/>
立亘萬世而不變損之者難益之者易可謂能靜矣故<lb/>
孔子曰仁者樂山也夫貧賤不能憂富貴不能淫死生<lb/>
不能變者固不知所謂貧亦不知所謂富不知所謂賤<lb/>
亦不知所謂貴不知所謂死亦不知所謂生者也審乎<lb/>
自得得乎無假若是則何夀如之矣故孔子曰仁者夀<lb/>
也夫智者亦稟天之性而不能純粹有所好惡有所嗜<lb/>
慾有所喜怒有所偏溺不學則不知其道不問則不知<lb/>
其惑是故食無求飽居無求安日夜不厭就有道而正<lb/>
<pb n="KR4d0044_WYG_039-6a"/>
焉損其好惡損其嗜慾損其喜怒損其偏溺以求入大<lb/>
中之檢合聖賢之度使言滿天下無口過行滿天下無<lb/>
怨惡而後可已矣是終始本末不出于動故孔子曰智<lb/>
者動也動莫如水水之為物源于山而赴于海盈科而<lb/>
後進見險而不止以求遂其志之所趨必放乎平而止<lb/>
增之則深益之則廣可謂能動矣故孔子曰智者樂水<lb/>
也夫損其好惡損其嗜慾損其喜怒損其偏溺非自苦<lb/>
也其心見道理之顯然所以去不善而就善以自悅矣<lb/>
<pb n="KR4d0044_WYG_039-6b"/>
故雖見外物而不遷雖處汙世而不易如是則何樂如<lb/>
之矣故孔子曰智者樂也夫仁者以安仁為靜智者以<lb/>
利仁為動安仁者本于誠而明之利仁者本于明而誠<lb/>
之誠而明之不亦靜乎明而誠之不亦動乎誠者天事<lb/>
也明者人事也天事故靜矣人事故動矣雖然苟誠而<lb/>
不明雖静未可謂仁是以顔淵問仁子曰克已復禮也<lb/>
明而不誠雖動未可謂智是以子夏曰博學而篤志切<lb/>
問而近思也夫顔淵可謂能仁子夏可謂能智欲求仁<lb/>
<pb n="KR4d0044_WYG_039-7a"/>
智之動静者舍二子亦何觀乎或曰既謂之仁者静矣<lb/>
又曰克已復禮何哉應之曰仁内也禮外也仁者難以<lb/>
與人共而禮者所以并容也是故賢者俯而就之不肖<lb/>
者跂而及之夫顔子之克已復禮乎俯而就之耳亦何<lb/>
適而非静哉<lb/>
　　博施濟衆為聖論<lb/>
仲尼之門問仁者多矣以令尹子文之忠陳文子之清<lb/>
子路之勇冉求之藝猶未備仁之稱也至于子貢問博<lb/>
<pb n="KR4d0044_WYG_039-7b"/>
施于民而能濟衆則遂以為聖何哉嘗試論之所謂博<lb/>
施者殆非俗之所謂博施矣所謂濟衆者殆非俗之所<lb/>
謂濟衆矣彼俗之所謂博施者不過以㪚利布惠為言<lb/>
俗之所謂濟衆者不過以分災救患為解必若是則賢<lb/>
者亦能及之何待聖哉必若是則有國家天下者乃能<lb/>
行之賤貧則不能矣是貧賤必無聖人哉此皆計功而<lb/>
言不足以知仲尼之意明聖人之道者也夫聖人者與<lb/>
天地合其徳與日月合其明與四時合其序與鬼神合<lb/>
<pb n="KR4d0044_WYG_039-8a"/>
其吉凶是以在下位則化育萬物物盡其性而不見其<lb/>
迹可謂博施濟衆矣在上位則陶冶百官官服其體而<lb/>
不得其名亦可謂博施濟衆矣豈獨欣然以㪚利布惠<lb/>
為羙談分災救患為已務哉夫㪚利布惠分災救患可<lb/>
勉强而暫為則是聖人亦可忽然而暫到也聖人之神<lb/>
不可暫到則㪚利布惠分災救患非聖人之任亦已明<lb/>
矣以謂不然復效以事夫仲尼在下者也隨之者三千<lb/>
之徒或智或仁或過或不及莫不盡其性得其欲皆可<lb/>
<pb n="KR4d0044_WYG_039-8b"/>
以治天下則其施不亦博而濟不亦衆乎堯舜在上者<lb/>
也億兆之衆或賢或愚或善或不善莫不安其教樂其<lb/>
生而不知為之者則其施不亦博而濟不亦衆乎故聖<lb/>
人法天者也天之道能以羙利利天下而不言所利如<lb/>
聖人必㪚利布惠而施必分災救惠而濟是非天矣何<lb/>
足稱哉或曰㪚利布惠分災救患非聖人之任然則是<lb/>
仁者之事乎曰亦非也使仁人在下乎苟免于窮困亦<lb/>
幸矣何暇及人使仁人在上乎則利不待㪚而均矣惠<lb/>
<pb n="KR4d0044_WYG_039-9a"/>
不待布而廣矣災不待分而民懐矣患不待救而物遂<lb/>
矣然則㪚利布惠分災救患者賢人之業其功名可數<lb/>
者也<lb/>
　　畏天命論<lb/>
傳曰畏天命夫天命可畏而未有能知者也惟聖人然<lb/>
後知之所謂天命者非諄諄然接乎人者也害于民謂<lb/>
之孽變于常謂之異動于氣謂之沴發于色謂之眚逆<lb/>
于類謂之祥雜于俗謂之妖著于天謂之象是故有以<lb/>
<pb n="KR4d0044_WYG_039-9b"/>
興有以亡有以敗有以成惟聖人然後能見之識之識<lb/>
而名之所謂性與天道者也非聖人則不能知之故古<lb/>
之君子務畏天命而不務知天命也夫非聖人而務知<lb/>
天命者吾見其不能且不信矣古之君子其畏天命也<lb/>
聞一異則悚然懼見一祥則悚然懼未知是之為善歟<lb/>
為惡歟悚然懼而已者吾知畏而止矣是故其守也約<lb/>
其行也慤妖祥之事休咎之說付之蓍龜瞽史而不勞<lb/>
吾心吾非不願知天命也天命固不可知也强求知之<lb/>
<pb n="KR4d0044_WYG_039-10a"/>
是不誣天必且誣人昔夏之衰也龍降于帝庭其漦為<lb/>
物而卒喪周周之衰也麟獲于魯沙鹿之崩也晉史卜<lb/>
之曰後六百嵗而聖人興夫若是者其孰能知之此聖<lb/>
人所獨知也故曰莫若以畏仲尼在陳聞魯有火曰其<lb/>
桓僖宫乎夫聖人之于天命有不待卜矣湯之時八年<lb/>
七旱湯親之南郊而禱焉曰政不一歟民失職歟宫室<lb/>
營歟女謁盛歟苞苴行歟讒夫昌歟由是觀之湯且不<lb/>
知也然而古之君子有曰天命也可推類而得可觀象<lb/>
<pb n="KR4d0044_WYG_039-10b"/>
而察自董仲舒咸有是言離之合之文之飾之大者篡<lb/>
亂其次賊虐然則非實使之其啓有間矣夫天命决不<lb/>
可知求知天命者以謂尊天也然而不得其指不殆乎<lb/>
以天欺人乎古之君子莫惡乎以天欺人以人欺人猶<lb/>
不可而况乎以天欺人者乎是所謂南靣之禍也北靣<lb/>
之賊也故善畏天者莫如成湯為國家若成湯可也<lb/>
　　仕者世祿論<lb/>
文王之治岐也仕者世祿而小雅亦譏絶功臣之類然<lb/>
<pb n="KR4d0044_WYG_039-11a"/>
則賢者之治國也固官人以世乎應之曰否非此之謂<lb/>
也凡士農工商者蓋通功易事相為用者也士以仁義<lb/>
農以稼穯工以噐用商以貨殖士之所以為士者術也<lb/>
然而待農而食之待工而用之待商而資之農之所以<lb/>
為農者力也然而待工而用之待商而資之待士而治<lb/>
之工之所以為工者巧也然而待商而資之待士而治<lb/>
之待農而食之商之所以為商者利也然而待士而治<lb/>
之待農而食之待工而用之兹四人者世序其業而食<lb/>
<pb n="KR4d0044_WYG_039-11b"/>
其勞是故明王之治也使仕者世祿使仕者世祿則農<lb/>
者世耕工者世巧商者世利矣徳及天下者稱天子天<lb/>
子世天下徳及一國者稱諸侯諸侯世一國是皆人君<lb/>
也非君無所世故雖卿大夫官以世也卿大夫莫之世<lb/>
是謂逼君春秋譏之故所謂世祿者世世有祿者非世<lb/>
世其祿者也故古者自卿大夫士之子不貳業㓜則入<lb/>
小學長則入大學教之以詩書之訓禮樂之方正其齒<lb/>
辨其節齊其衣服明其辭讓業成而志定矣雖未就吏<lb/>
<pb n="KR4d0044_WYG_039-12a"/>
而不累有司焉雖未執事而化民之端見焉至于三十<lb/>
然後試以事至于四十然後授以位至于五十然後命<lb/>
以爵然猶論辨而任之度財而進之使上無棄財下無<lb/>
棄人凡賢者之子孫公卿大夫之胄莫不在位矣能大<lb/>
者祿厚能薄者祿少如是而已矣此乃所謂世祿也及<lb/>
至後世富貴以其勢排蹙貧賤雖賢不得進雖老不得<lb/>
試而富貴者雖不肖與嬰兒猶乘父兄之尊列于朝廷<lb/>
是以為政者患其若此也則進孤寒疎遠以為公收管<lb/>
<pb n="KR4d0044_WYG_039-12b"/>
庫盗賊以為名是兩者皆失也教之以其道則賢者可<lb/>
得論之以其材則能者可見限之以其年則學者不偷<lb/>
毋以其勢撓之毋以其親疑之則仕者皆世祿矣今不<lb/>
正其本以從先王而顧憂其末以反先王此固王道之<lb/>
不行于世也嗚呼行文王之政者天下必治矣<lb/>
　　為仁不富論<lb/>
凡天下有至理此盈者彼虚此厚者彼薄是自然之不<lb/>
可易者也故為仁者不富為富者不仁亦若此矣夫仁<lb/>
<pb n="KR4d0044_WYG_039-13a"/>
人之為身必将先義而後利先徳而後祿以禮為法以<lb/>
智為輔以文為表以義為内非其道雖加千乘之利不<lb/>
悦焉非其志雖加萬鍾之祿不取焉此仁人之所以為<lb/>
身也此其為身所以無富之稱也及其為家則正其居<lb/>
處以應法薄其奉養以應禮均其有餘以濟不足言其<lb/>
利以去其貪此仁人之所以為家也此其為家所以無<lb/>
富之名也及其為國愛民而時使之養民而薄歛之取<lb/>
民而節用之幣帛寳貨與百姓共其利弗專有也藏之<lb/>
<pb n="KR4d0044_WYG_039-13b"/>
于民而上下皆足此仁人之所以為國也此其為國所<lb/>
以無富之號也故小為一身大為一國取予施舍進退<lb/>
行止必出于仁而無富者矣雖然其無富乃所以為大<lb/>
富也故仁者雖一身而貧賤不能辱雖一家而萬乘不<lb/>
能奪雖一國而天下不能傾近者親戚安之賓友歸之<lb/>
遠者四鄰懐之九夷向之尚非大富乎彼為不仁者不<lb/>
然苟為一身而已力之所及将無不攘智之所及将無<lb/>
不取也故在下則盗在上則暴為倉廪至于使百姓無<lb/>
<pb n="KR4d0044_WYG_039-14a"/>
以食為府庫至于使百姓無以衣可謂富矣然而不仁<lb/>
之患則又至焉是以昔者蚩尤誅榮夷滅桀紂亡非患<lb/>
財用之乏也非苦貨力之少也凡以身富而不仁也是<lb/>
以聖王制税賦足以養百官備水旱制朝貢足以結諸<lb/>
侯通遠方然猶厚往而薄來輕費而廣施惡不仁也故<lb/>
天子不言有無諸侯不商貨利大夫不畜雞豚士不問<lb/>
什一所以遠利而近仁也所以厲風俗而禁淫偽也冉<lb/>
求為季氏宰不能改于其徳而賦粟倍他日孔子曰求<lb/>
<pb n="KR4d0044_WYG_039-14b"/>
非我徒也小子鳴鼔而攻之可也由是觀之君子之富<lb/>
可知矣<lb/>
　<lb/>
　<lb/>
　<lb/>
　<lb/>
　<lb/>
　公是集巻三十九<lb/>
</p>
<p>
</p>
  </div>
<div>
<head>公是集巻四十</head> <lb/>
    <p>
<pb n="KR4d0044_WYG_040-1a"/>
欽定四庫全書<lb/>
　公是集巻四十<lb/>
　　　　　　　　　　　　　宋　劉敞　撰<lb/>
　論<lb/>
　　封建論<lb/>
三代之王也舉天下以封建秦之帝也破封建以立郡<lb/>
縣二者孰是乎曰封建者道也郡縣者利也封建者公<lb/>
也郡縣者私也然則奚以為道奚以為利奚以為公奚<lb/>
<pb n="KR4d0044_WYG_040-1b"/>
以為私曰非聖人不能王天下非王天下不能封建非<lb/>
封建不能長世是以古之封建也不主于功亦不主于<lb/>
親主于徳而巳矣徳厚者其封大徳薄者其封狭車服<lb/>
以明之制度以一之禮樂以脩之仁義以結之祭祀以<lb/>
教之喪紀以厚之朝貢以勸之聘享以懐之猶懼其未<lb/>
也于是冕服圭璧以賞其勤甲兵鉄鉞以聳其怠制諡<lb/>
羙惡以出其名䇿書簡牘以觀其行其治忠厚其政淳<lb/>
一其教誠慤然猶戰戰以持之翼翼以守之如畏其傾<lb/>
<pb n="KR4d0044_WYG_040-2a"/>
如苦其生非以其貴自驕者也非以其富自凂者也自<lb/>
天子至于諸侯自諸侯至于大夫自大夫至于士庶人<lb/>
上下率是其化深矣其俗成矣其意安矣故可以傳世<lb/>
故曰封建者道也及乎秦則不然其取天下以詐力其<lb/>
治天下以苟簡其仁義不足以相懐其忠信不足以相<lb/>
恃有功者疑之有徳者忌之自其子弟不能信也是以<lb/>
權天下之貴以尊其巳歛天下之富以厚其身滅絶禮<lb/>
樂以逞其心嚴刑濫罰以快其意皆以封建為害巳也<lb/>
<pb n="KR4d0044_WYG_040-2b"/>
故秦之有天下也便其私而已矣故曰郡縣者利也利<lb/>
用其私則道用其公者分矣故封建作而仁義行焉郡<lb/>
縣立而刑名制焉由是觀之非聖人不能封建審矣周<lb/>
之有天下也太王王季基之文王武王成之周公成王<lb/>
守之是以其化民也深其易俗也固九牧之君千有八<lb/>
百世守其法莫之敢貳至于穆王王愆於徳淫遊無度<lb/>
而諸侯不畔至於厲王泯亂典訓天下勿㻣流王于彘<lb/>
諸侯釋位以謀王室二伯共和以相王事宗廟乏主二<lb/>
<pb n="KR4d0044_WYG_040-3a"/>
十餘載而神器不移至於幽王昬於嬖妾虐害于下下<lb/>
弗堪命王以兵死周遂東遷于時政教陵夷不能及逺<lb/>
故齊桓晉文率天下諸侯以服事天王桓公北伐山戎<lb/>
南破楚召陵西討孤竹東定海濵功業大矣然葵邱之<lb/>
㑹管仲一言動色下拜文公討叔帶之亂敗楚鄭之師<lb/>
救齊宋之危誅曹衛之罪小國奔走大國悸恐威力逺<lb/>
矣然過而請隧天子不許稽首趨避故亂如憂厲而不<lb/>
能遷也强如桓文而不能謀也孰使之哉由是觀之非<lb/>
<pb n="KR4d0044_WYG_040-3b"/>
封建不能長世也審矣或曰周室之弱此不足以知之<lb/>
夫周之失也其在廢文武之法而已矣每守其法每布<lb/>
其義雖有齊桓晉文之强莫敢不率又况邾莒滕杞之<lb/>
小國乎然則周之失也非封建弱之矣三代封建威分<lb/>
于外而享國長漢魏郡縣威專於内而享國短其享國<lb/>
長也封建之效也其威分于外也則非封建之罪也其<lb/>
享國短也不封建之效也其威專於内也則非不封建<lb/>
之力也其亦可知爾已然則謂封建不若郡縣者妄也<lb/>
<pb n="KR4d0044_WYG_040-4a"/>
其曰非聖王不足以封建而郡縣者固世無聖王而用<lb/>
之者也與其無聖王而封建不得其理不若去封建而<lb/>
為郡縣可苟而治是則可矣<lb/>
　　賢論<lb/>
人君之賢其身不若其使賢之為賢也人臣之賢其身<lb/>
也不若其薦賢之為賢也聰明辯慧技藝敏給此可謂<lb/>
賢矣然是謂匹夫之局非人君之操也人君者目不自<lb/>
視明者效之耳不自聴聰者效之口不自言智者效之<lb/>
<pb n="KR4d0044_WYG_040-4b"/>
心不自慮聖者效之故曰百官當而巳矣此人君之操<lb/>
也明者視之則視必逺聰者聼之則聼必㣲智者言之<lb/>
則言必當聖者慮之則慮必精使獨用其身不能治也<lb/>
雖欲治之不能給也故曰不若使賢之為賢也忠信仁<lb/>
義剛毅有立此可謂賢矣然是謂終身之善也未足以<lb/>
傳世也人臣者以其宗廟為心焉以其萬民為心焉以<lb/>
其後嗣為心焉大為之謀而使智者就之逺為之略而<lb/>
使仁者守之今世賴其澤後世䝉其福世續其類是天<lb/>
<pb n="KR4d0044_WYG_040-5a"/>
地之功也是春夏秋冬之相與成嵗也故曰不若薦賢<lb/>
之為賢也劉子曰昔者舜有天下大聖人也惟其不欲<lb/>
其身賢而已矣是以舜好問好察邇言所舉而用者二<lb/>
十有二人被袗衣鼓琴二女果而天下治昔者周公相<lb/>
天下大聖人也惟其不欲其身賢而巳矣是以日昃不<lb/>
倦勞于求士所執贄見者十有餘人所交友者百有餘<lb/>
人賢者相與繼其徳而成之至其末也刑措四十餘年<lb/>
故君莫盛于舜臣莫盛于周公不為舜之為者非賢君<lb/>
<pb n="KR4d0044_WYG_040-5b"/>
也不為周公之為者非賢臣也劉子曰君之不君非獨<lb/>
愚也雖聰明辯慧技藝敏給而不知用賢者猶不君也<lb/>
臣之不臣非獨鄙也雖忠信仁義剛毅有立而不知薦<lb/>
賢者猶不臣也昔者桀紂矜天下以能髙人臣以聲則<lb/>
是豈不聰明辯慧技藝敏給哉惟其自賢而已不知用<lb/>
賢至於亡也昔者臧文仲相魯國魯國以强其言必當<lb/>
則是豈不忠信仁義剛毅有立哉帷其自賢而巳不知<lb/>
薦賢至于削也故曰雖有周公之才之羙使驕且吝其<lb/>
<pb n="KR4d0044_WYG_040-6a"/>
餘不足觀也已所謂驕者非獨以貴驕人以富驕人者<lb/>
也以材驕人者有甚焉所謂吝者非獨吝于爵人吝于<lb/>
分人者也吝于教人者有甚焉故以材驕人慢也人怨<lb/>
之吝于教人忌也人踈之是以古之君子莫為驕與吝<lb/>
也求為人君者盡於此矣求為人臣者盡于此矣詩云<lb/>
不識不知順帝之則言君之所以為君也詩云樂只君<lb/>
子保艾爾後言臣之所以為臣也君為君焉臣為臣焉<lb/>
雖亘萬世吾不知其可改也<lb/>
<pb n="KR4d0044_WYG_040-6b"/>
　　賞罰論<lb/>
賞為勸有功也賞必以春夏不已怠乎罰為懲有罪也<lb/>
罰必以秋冬不已緩乎怠則不勸緩則不懲然而曰賞<lb/>
以春夏罰以秋冬者是非聖人之意也應之曰否子所<lb/>
謂功者謂夫輔世治民之為功乎抑謂闢土彊兵之為<lb/>
功乎子所謂罪者喪業失序之為罪乎抑謂殘民害上<lb/>
之為罪乎子賞之勸也将勸其至於善而已乎将幸其<lb/>
身而巳也子罰之懲也将勉其至於恥乎将勉其身而<lb/>
<pb n="KR4d0044_WYG_040-7a"/>
巳也吾語汝聖王之治聖王之治官得其職民勸其事<lb/>
物安其所無獨治之名無倉猝之功是以三載攷績三<lb/>
攷黜陟幽明其陟也所謂賞其黜也所謂罰賞以春夏<lb/>
罰以秋冬則何怠且緩之有古者惟軍賞不逾時軍罰<lb/>
亦不逾時用命賞于祖欲民速得為善之利也不用命<lb/>
戮于社欲民速見為不善之辜是聖王之所不得巳而<lb/>
用之者也非所以治士大夫故子之所刺者平世之治<lb/>
也子之所稱者軍中之法也且夫賞為勸善也為善者<lb/>
<pb n="KR4d0044_WYG_040-7b"/>
終身誠之今一賞以春夏而巳至於怠矣則是雖為善<lb/>
未嘗不偽也從而賞之是賞偽也豈所謂善乎與其賞<lb/>
是人也則若勿賞是人也故君子正行非以干祿也經<lb/>
徳非以希世也愛民非以要譽也尊主非以懐賞也故<lb/>
有功雖賞不驕賞之雖晚不怠曰非春夏則不可賞乎<lb/>
趣取賞而已矣何必春夏為曰否是所謂順天時者也<lb/>
為人父者莫不欲其子之孝於巳欲其子之孝於巳莫<lb/>
若巳為孝為人上者莫不欲其下之順於巳欲其下之<lb/>
<pb n="KR4d0044_WYG_040-8a"/>
順於巳莫若巳為順天者王之上也王者諸侯之上也<lb/>
諸侯者大夫士之上也故王者順天則諸侯順王諸侯<lb/>
順王則大夫士順君君之所為而大夫士為之是良大<lb/>
夫士也王之所為而諸侯為之是賢諸侯也天之所為<lb/>
而王者為之是聖王也故春夏者天之和氣也天所以<lb/>
施生也物之所榮也故賞行焉秋冬者天之義氣也天<lb/>
所以肅殺也人物之所畏也故罰行焉故賞罰之所以<lb/>
順天者臣事君也子事父也少事長也賤事貴也其本<lb/>
<pb n="KR4d0044_WYG_040-8b"/>
在王天下之君悦而言之曰王猶順天則天下莫不悦<lb/>
而順王天下之君悦而順王則天下之大夫士悦而言<lb/>
之曰君猶順王則天下之大夫士莫不悦而順君故王<lb/>
者父事天母事地兄事日非以祈報也以逹天下之大<lb/>
義也<lb/>
　　魯法論<lb/>
魯人之法也取人于他國者府與之金可謂惠矣未可<lb/>
謂之仁也君子之制其國也井牧其田野而時制其貢<lb/>
<pb n="KR4d0044_WYG_040-9a"/>
賦多乎什一則虐寡乎十一則不足十一而上下均矣<lb/>
工作之啇行之為士者治之平其政令教其仁義老有<lb/>
所息幼有所養而民安其鄉里矣君不行仁政吏不恤<lb/>
民士不教之敵國日至而不能守長幼相携持而行苟<lb/>
能以歸者而予之金是寄民為政也取之不給則益賦<lb/>
益賦則益困益困則又轉而去之是徒取諸彼而予諸<lb/>
此是無異競之而後償之者也為君子遵其本務其要<lb/>
平其政令教其仁義老有所息幼有所養而民厚矣安<lb/>
<pb n="KR4d0044_WYG_040-9b"/>
在人人而悦之人人而悦之可謂恵矣未可謂之仁也<lb/>
是非周公之舊也不能民者之為也子貢取人而不受<lb/>
金孔子曰魯人不取人于他國矣是亦非孔子之言也<lb/>
孔子之教人也将以人乎将以利乎必以利魯國之法<lb/>
乃益不可為矣君不行仁政吏不恤民士不教之敵國<lb/>
日至而不能守長㓜相携持而逝苟能以歸者而予之<lb/>
金是聚好利之民而乏國用也民固見金而不見仁也<lb/>
必以仁則子貢是矣子貢所以取人于他國者為仁也<lb/>
<pb n="KR4d0044_WYG_040-10a"/>
所以不受金者為義也子貢以仁率其國民以義率其<lb/>
國民一正其身而恵大矣故一郷而亡十人未為衆能<lb/>
以十人歸而為利者巳多矣親戚莫相䘏也故舊莫相<lb/>
援也朋友莫相先也閭里莫相愛也得金則幸以存不<lb/>
得金則道路然其心豈曰仁乎哉亦曰利而已矣是親<lb/>
戚故舊朋友閭里終相與去仁而為利也詩曰吁嗟濶<lb/>
兮不我活兮吁嗟洵兮不我信兮言仁義之不相予也<lb/>
今又過而責子貢之仁義則是非孔子之意也且孔子<lb/>
<pb n="KR4d0044_WYG_040-10b"/>
亦教之愛民而已耳何為恐恐然懼不能贖民于他國<lb/>
　　貴功論<lb/>
人之貴士者貴其有成功者也當世榮之後世師之圖<lb/>
象肖之典冊紀之鼓歌舞之皆以其人賢不可尚也是<lb/>
惡識所謂貴乎夫立功者有五重有其志無其術一重<lb/>
也有其術無其時二重也有其時無其位三重也有其<lb/>
位無其主四重也有其主無其年五重也五者俱得然<lb/>
後能立功然則謂立功者賢耶幸乎治水莫如禹使禹<lb/>
<pb n="KR4d0044_WYG_040-11a"/>
遭成湯之世術無試矣時不合也生于堯舜之間故能<lb/>
見其材使不為司空水未可治也其位非矣然所以得<lb/>
治水者有堯舜也治兖州之水十有三年治他州之水<lb/>
九年如有不幸而早死又安得功烈哉由是而言立功<lb/>
者謂之賢非也謂之幸是也焉有非其時無其位失其<lb/>
主而能運天下之柄者乎士也奈何以功名矜人人也<lb/>
奈何以功名慕士哉<lb/>
　　齊不齊論<lb/>
<pb n="KR4d0044_WYG_040-11b"/>
或問貴賤可等歟曰可惟有徳者能等貴賤昔者周公<lb/>
相天下履乘石南面而朝諸侯然而身執贄而見者數<lb/>
十百人此以貴等賤也曽子居于魯布衣不完萬乘之<lb/>
國欲以卿相之位致之而不能此以賤等貴也故惟有<lb/>
徳者為能等貴賤曰貴賤吾得聞之矣貧富也亦可同<lb/>
歟曰可惟有禮者能同貧富昔者天子卑宫室菲飲食<lb/>
非不能侈也禮不宜也此以富同于貧也伯夷叔齊正<lb/>
衣冠嚴辭令不以一介取人亦不以一介予人非其道<lb/>
<pb n="KR4d0044_WYG_040-12a"/>
繫馬干駟致祿千鍾不顧也以餓于首陽之山此以貧<lb/>
同于富也故惟有禮者能同貧富曰貧富吾得聞之矣<lb/>
死生也亦可齊歟曰可惟有道者能齊死生昔者仲尼<lb/>
嘗畏于匡困于陳蔡或不食者七日然而講誦益堅不<lb/>
衰晏嬰哭靈公崔杼以㦸勾之不動此以死齊于生也<lb/>
古之人未不慕富貴生而惡貧賤死也庶民以是喪徳<lb/>
以是犯義以是棄道君子以是守之以是榮之以是安<lb/>
之夫是故貴有所不就也富有所不求也生有所不苟<lb/>
<pb n="KR4d0044_WYG_040-12b"/>
也故苟不能等貴賤将謀去之則無不為矣苟不能同<lb/>
貧富将謀遷之則無不為矣苟不能齊死生将謀活之<lb/>
則無不為矣夫當其無不為則人道何治焉古之君子<lb/>
所以稱有徳曰窮而固為其能等之也所以稱有禮曰<lb/>
貧而樂為其能同之也所以稱有道曰夀殀不貳為其<lb/>
能齊之也曰然則揚子雲何以謂不可齊不可同不可<lb/>
等也曰吾所言學士之操君子之事也揚子所惡匹夫<lb/>
之志衆人之僻也是欲以齊生死而無忌于法也同貧<lb/>
<pb n="KR4d0044_WYG_040-13a"/>
富而無畏于政也等貴賤而無嚴于上也是堯舜所誅<lb/>
也惡之不亦可乎古之人豈無死生之感貧富之累貴<lb/>
賤之情哉亦審于義志于道使不義之生不能奪不義<lb/>
之富不能汙不義之貴不能夸而巳矣是之謂齊不齊<lb/>
　　患盗論<lb/>
天下方患盗或問劉子曰盗可除乎對曰何為不可除<lb/>
也顧盗有源能止其源何盗之患或曰請問盗對曰衣<lb/>
食不足盗之源也政賦不均盗之源也教化不脩盗之<lb/>
<pb n="KR4d0044_WYG_040-13b"/>
源也一源慢則探囊發箧而為盗矣二源慢則執兵刃<lb/>
刼良民而為盗矣三源慢則攻城邑略百姓而為盗矣<lb/>
此所謂盗有源也豐世無盗者足也治世無賊者均也<lb/>
化世無亂者順也今不務衣食而務無盗賊是止水而<lb/>
不塞源也不務化盗而務禁盗是縱焚而救以升龠也<lb/>
且律使竊財者刑傷人者死其法重矣而盗不為止者<lb/>
非不畏死也念無以生以為坐而待死不若起而圖生<lb/>
也且律使凡盗賊能自告者除其罪或賜之衣裳劒帶<lb/>
<pb n="KR4d0044_WYG_040-14a"/>
官爵品秩其恩深矣而盗不應募非不願生也念無以<lb/>
樂以謂為民乃甚苦為盗乃甚逸也然則盗非其自欲<lb/>
為之由上以法驅之使為也其不欲出也非其自不欲<lb/>
出由上以法持之使留也若夫衣食素周其身亷耻素<lb/>
加其心彼惟恐不得齒良人何敢然哉故懼之以死而<lb/>
不懼勸之以生而不勸則雖煩直指之使重督捕之科<lb/>
固未有益也今有司本源之不恤而倚辧于牧守此乃<lb/>
臧文仲所以辭不能詰也凡人有九年耕然後有三年<lb/>
<pb n="KR4d0044_WYG_040-14b"/>
之食有三年之食然後可教以禮義今所以使衣食不<lb/>
足政賦不均教化不修者牧守乎哉吾恐未得其益而<lb/>
漢武沈命之敝殆復起矣若乃尚摘發之術任巧譎之<lb/>
數者未足以絶姧而郤雍因以見殺于晉故仲尼有言<lb/>
聽訟吾猶人也必也使無訟乎推而廣之亦曰用兵吾<lb/>
猶人也必也使無戰也乎引而伸之亦曰禁盗吾猶人<lb/>
也必也使無盗乎盍亦反其本而已矣爰自元昊犯邉中<lb/>
國頗多盗山東尤甚天子使侍御史督捕且招懐之不<lb/>
<pb n="KR4d0044_WYG_040-15a"/>
能盡得于是令州郡盗發而不輙得者長史坐之欲重<lb/>
其事予以謂未盡於防故作此論<lb/>
　　從横論<hi>為慶厯中重講西北和盟作</hi>
昔六國之世地醜徳齊天下未有所歸而游士說客以<lb/>
從横為術是故憑軾結靷而東者無不言從憑軾結靷<lb/>
而西者無不言横故從成則山東强横就則秦人帝當<lb/>
趙肅王之時蘇秦為從約長合六國之将相盟于洹水<lb/>
之上投其書於秦秦人畏之為閉闗者十五年及張儀<lb/>
<pb n="KR4d0044_WYG_040-15b"/>
相秦權譎諸侯而破其從六國瓦解争割地事秦輸其<lb/>
寳貨從其詔命外多其敵内殫其力而六國自此而滅<lb/>
矣由是觀之秦惟毋使六國從親則秦必受其憂六國<lb/>
惟毋使秦之横成則六國必䝉其患雖然為六國謀秦<lb/>
不出於從矣為秦謀六國不出於横矣未有能兼從横<lb/>
之勢以相操蹙之者也竊惟今日天下之患莫甚于從<lb/>
横制從者在外制横者在内此其可為大憂也何以言<lb/>
之耶夫元昊國之仇賊而北戎之姻親也隂山之外結<lb/>
<pb n="KR4d0044_WYG_040-16a"/>
之乆矣間使相通潛兵相資糧糗相周擄獲相分此其<lb/>
雖異族實一家也攻城下邑破軍殺将有邱山之利而<lb/>
無毫毛之辱是以其相得益深非制從者在外乎自先<lb/>
帝以来與戎約和畫壤界通邉闗棄冠帶之民虚府庫<lb/>
之積嵗嵗輸之猶以為少窺閒抵巇乘時邀利挟長短<lb/>
之數規必得之路今者二十萬復往矣然恬而不慮也<lb/>
以姑息為䇿以苟安為時非制横者在内乎夫制從者<lb/>
在外此蘇秦之勢也秦兵雖强不足以亢之閉關而巳<lb/>
<pb n="KR4d0044_WYG_040-16b"/>
矣制横者在内此張儀之勢也六國雖衆不足以亢之<lb/>
割土地効寳貨而巳矣今者使外專為從人之計内專<lb/>
任横人之說苟如是國何以禦之是故兵力屈于西民<lb/>
力屈于北也兵力屈者瓦解之形也民力屈者魚爛之<lb/>
形也夫欲堅其未觧全其未爛莫若破從而散横欲破<lb/>
從而散横莫若絶其和約欲絶其和約莫若出于不意<lb/>
夫敵有輕中國之心乆矣易而無備故借兵于賊者以<lb/>
中國為不足慮也善戰者因其勢而導之選智勇順地<lb/>
<pb n="KR4d0044_WYG_040-17a"/>
形出其不意襲其不備雖不盡其巢穴范陽之地吾必<lb/>
舉矣如此則彼方内憂其國不暇又奚暇以兵與人哉<lb/>
如此則外不為從内不為横外不為從則易支内不為<lb/>
横則難困以難困之兵當易支之敵雖不善守猶不常<lb/>
失况又全天下之力任天下之智奮天下之勇致天下<lb/>
之怨者哉必若不為六國復出於兹秦兵復雄于彼雖<lb/>
有智者不知任其咎矣其禍變豈可勝言耶故曰天下<lb/>
之患莫甚于從横惟毋使從者制其外横者制其内而<lb/>
<pb n="KR4d0044_WYG_040-17b"/>
已矣欲治天下者破其從散其横然後天下可為也萬<lb/>
事是非何足備言鳴呼戒哉<lb/>
　　湯武論<lb/>
說者曰湯武非放弑是不然是不及知聖人之權不以<lb/>
至公之道待聖人疑其有利天下之心疑其有利天下<lb/>
之心是以惡其有放弑之名是以矯為之說偽為之辭<lb/>
其意則善矣其義則不可通凡惡放弑之名者為其利<lb/>
之也大則利天下小則利一國是以斥其所以取之之<lb/>
<pb n="KR4d0044_WYG_040-18a"/>
状貶其所以奪之之罪今湯武者聖人也太有天下小<lb/>
有一國無利之之心無求之之意然則何疑矣果不足<lb/>
疑尚何諱夫有放弑之名已哉以為湯武非放弑是不<lb/>
及知聖人之權不以至公之道待聖人率其私心而為<lb/>
之隠者也是蔽惑之說非湯武之本指也湯武之本指<lb/>
在乎隆至公之道以立放弑之業受放弑之名以一至<lb/>
公之義是以昔者湯放桀惟有慚徳武王作大武之樂<lb/>
盡其羙不敢盡其善苟不以放弑為名湯尚何慚武尚<lb/>
<pb n="KR4d0044_WYG_040-18b"/>
何未善哉夫帝王之事有變有常常事禮也變事權也<lb/>
堯授舜舜授禹湯放桀武王伐紂是皆所謂權也權者<lb/>
反于經而後善故必自貶損然後中權矣故堯舜不辭<lb/>
外禪之非湯武不惡逆取之名貶而益明損而益隆者<lb/>
也尚何疑而諱哉說者曰湯武非放弑問之曰湯武聖<lb/>
賢而桀紂大惡也應之曰然則以湯武為非臣以桀紂<lb/>
為非君乎夫放弑者正君臣之名也非正善惡之名<lb/>
也桀紂雖不善其位君也湯武雖善其位臣也以臣伐<lb/>
<pb n="KR4d0044_WYG_040-19a"/>
君而不謂之放弑是去君臣亂上下之道也苟無君臣<lb/>
焉可也如有君臣則桀紂乃所謂君湯武乃所謂臣也<lb/>
故桀紂天下之惡而已矣湯武天下之賢而巳矣湯武<lb/>
之有天下不利之耳不求之耳至放桀而伐紂誰得而<lb/>
避之哉故謂湯武非放弑則去君臣而亂上下矣天下<lb/>
之賢者将起而掖其君以奪之矣深非其君以罪而厚<lb/>
自榮以名矣故善言道者不然彼湯武者真放弑者也<lb/>
明白其道所以序聖人之心貶損其名所以受天下之<lb/>
<pb n="KR4d0044_WYG_040-19b"/>
垢受天下之垢而名不辱百姓不疑萬世不非是乃聖<lb/>
人之所以為聖也謂湯武非放弑是不及知聖人之權<lb/>
不以至公之道待聖人率其私心而為之隠者也是去<lb/>
夫君臣上下喪名實者也矯為之說偽為之辨者也昔<lb/>
者晉靈公為不道誅國人辱士大夫支觧膳宰逐大臣<lb/>
趙盾趙盾出奔趙穿因民之不悦執公弑之然而董狐<lb/>
書曰趙盾盾曰弑者非我也董狐曰子為正卿亡不出<lb/>
境入不討賊非子弑君則誰哉孔子曰董狐良史也趙<lb/>
<pb n="KR4d0044_WYG_040-20a"/>
盾良大夫也由是觀之盾非不知弑君之名也為法受<lb/>
惡也為法受惡者所以崇君臣之義厲上下之叙也然<lb/>
而謂湯武非放弑者是謂湯武無趙盾之徳無孔子之<lb/>
志也<lb/>
　　狂譎華士少正夘論<lb/>
世俗說曰太公封齊誅狂譎華士周公聞而非之孔子<lb/>
為魯司冦七日殺少正夘兩觀之間門人見而惑之論<lb/>
之曰是皆不然也齊無狂譎華士而已矣如有太公必<lb/>
<pb n="KR4d0044_WYG_040-20b"/>
不誅也太公誅周公必不非也魯無少正夘而巳矣如<lb/>
有仲尼必不殺也仲尼殺之門人必不惑也夫世俗之<lb/>
說狂譎華士者齊髙士也不降其志不仕非其主如是<lb/>
則伯夷叔齊之比也昔者武王伐紂伯夷叔齊扣馬而<lb/>
諫曰以臣伐君不可以訓左右欲兵之太公扶而去之<lb/>
曰義士也不可殺夫太公以伯夷叔齊為義則亦必以<lb/>
狂譎華士為義矣以伯夷叔齊之義為不可殺則亦必<lb/>
以狂譎華士之義為不可殺矣夫武王伐紂從聖智之<lb/>
<pb n="KR4d0044_WYG_040-21a"/>
士與天下之諸侯舉國而東伯夷叔齊沮觧其意非毁<lb/>
其事三軍之衆莫不怒者太公獨以為義而不誅也罪<lb/>
莫大於誤軍過莫大於非聖人伯夷叔齊兼此二者而<lb/>
太公不誅齊無狂譎華士而已矣如有太公必不誅也<lb/>
夫狂譎華士不可誅則所誅者非狂譎華士也非狂譎<lb/>
華士則必巧偽以誣世詭法以惑衆者也夫巧偽以誣<lb/>
世詭法以惑衆是王政之所當去者故曰太公誅之周<lb/>
公必不非也夫世俗之説少正夘者魯之聞人也與仲<lb/>
<pb n="KR4d0044_WYG_040-21b"/>
尼並居於魯仲尼之門人三盈三虛獨顔淵不去夫言<lb/>
獨顔淵不去是閔子騫之徒嘗去之矣少正夘能使閔<lb/>
子騫之徒去聖人而從巳是少正夘非細人也夫以閔<lb/>
子騫之智足以昭善惡决去就猶深悦少正夘之義則<lb/>
少正夘之非細人審矣故曰魯無少正夘而已矣如有<lb/>
少正夘仲尼必不殺也且仲尼與之並居不能以義服<lb/>
其心與之立教弗能使弟子不叛巳是魯國之人莫不<lb/>
以是人為賢也民以為賢仲尼始為政七日而誅之百<lb/>
<pb n="KR4d0044_WYG_040-22a"/>
姓不知是仲尼嫉賢也嫉賢而惑民何以為政故曰仲<lb/>
尼不殺也然而殺之者必非少正夘也非少正夘則必<lb/>
巧偽以誣世詭法以惑衆者矣夫巧偽以誣世詭法以<lb/>
惑衆是王政之所當去也故曰仲尼殺之門人必不惑<lb/>
也世人好言聖而不知其道好言政而不知其統夫聖<lb/>
人之道不出於禮義而王政之統不出于順民心違于<lb/>
禮義逆于民心者聖人不以為道王者不以為政也故<lb/>
聖人作而脩天下之禮明百物之義設取予之分决向<lb/>
<pb n="KR4d0044_WYG_040-22b"/>
背之趣使百姓闇然而服是故移世易俗而不見其迹<lb/>
如之何不教而殺哉<lb/>
　　非子産論<lb/>
子産聼鄭國之政有事公孫叚賂與之邑劉子曰權而<lb/>
不義子之事親性也臣之事君義也以性合者諫不入<lb/>
不去也厄窮禍患不避也有功不報也以義合者諫不<lb/>
入有以去之厄窮禍患有以避之有功有以報之有功<lb/>
而報之義也未有無功而賜者也無功而賜以為說也<lb/>
<pb n="KR4d0044_WYG_040-23a"/>
父不能以使子則不父子不可使也則不子君不能使<lb/>
臣則不君臣不可使也則不臣故父有使子而無報君<lb/>
有報臣而無賂賂臣而使之不可謂國三卿五大夫二<lb/>
十七士可勝使乎使而賂之可勝賂乎臣不見利必莫<lb/>
之勸也是君臣上下相率而為利也義不足以動之仁<lb/>
不足以存之忠不足以論之信不足以結之禮不足以<lb/>
明之幾何相率為利而國不亡乎君子為國家者修其<lb/>
義逹其禮君君臣臣父父子子而安有不行者哉或曰<lb/>
<pb n="KR4d0044_WYG_040-23b"/>
子産不得巳也對曰然吾固曰非治世之法也<lb/>
　　叔輙論<lb/>
叔輙哭日食叔孫昭子譏之曰叔輙将死矣非所哭也<lb/>
嗚呼叔孫昭子不知言者乎夫昭公弱君也享國乆矣<lb/>
季氏强臣也能專其政所樹置非親戚則黨與也一臣<lb/>
君不得使焉一民君不得有焉賞罰違于衆而形勢敦<lb/>
于外子家駒逹于人者也閉其口而祿仕矣梓慎逹于<lb/>
天者也詭亂不敢正言矣是以叔輙知日食之憂必将<lb/>
<pb n="KR4d0044_WYG_040-24a"/>
及君欲陳則不見信欲嘿則不能已欲謀則逼于禍欲<lb/>
随則失其守發憤壹鬱而無與誰語故慷慨感激至于<lb/>
號咷也設使昭公因而感悟聼用其謀援忠直退奸邪<lb/>
破朋黨之敝禁强僣之臣魯可復興豈獨長守其貴哉<lb/>
當是之世仲尼聖人也而生其國顔淵之徒仁人也四<lb/>
方歸之舉而用焉以謀三桓易矣然而遂不覺悟長惡<lb/>
養㓙不及五年奔走失國寄于乾侯終身愁孤從此觀<lb/>
之豈不可大哀而慟哭也乎此乃叔輙之所以感也夫<lb/>
<pb n="KR4d0044_WYG_040-24b"/>
忠國之君子明于禮義而陋於知人心人固未易知也<lb/>
易曰書不盡言言不盡意夫言而書之以為詳矣而猶<lb/>
曰不盡而况乎未始書之未始言之者哉此叔輙所以<lb/>
見譏於當世狂而不信也嗟夫<lb/>
　<lb/>
　<lb/>
　<lb/>
　公是集巻四十<lb/>
</p>
<p>
</p>
  </div>
<div>
<head>公是集巻四十一</head> <lb/>
    <p>
<pb n="KR4d0044_WYG_041-1a"/>
欽定四庫全書<lb/>
　公是集巻四十一<lb/>
　　　　　　　　　　　　　　　敞　撰<lb/>
　議<lb/>
　　天子五門議<lb/>
禮說天子五門曰臯門曰庫門曰雉門曰應門曰路門<lb/>
此有五門之名無五門之實以詩書禮春秋攷之天子<lb/>
有臯門無庫門有應門無雉門有畢門無路門諸侯有<lb/>
<pb n="KR4d0044_WYG_041-1b"/>
庫門無臯門有雉門無應門有路門無畢門天子三門<lb/>
諸侯三門門同也而名不同三同也而制不同何以言<lb/>
之耶詩曰乃立臯門臯門有伉乃立應門應門将将書<lb/>
曰二人雀弁執恵立于畢門之内又曰王出任應門之<lb/>
内此皆道天子之禮者也無道庫門雉門者非天子門<lb/>
故也雖然畢門或謂之虎門或謂之路門路門者建路<lb/>
鼓于此門之外太僕司之指路鼓而言故曰路門虎門<lb/>
者王在國則虎賁氏守王之宫蓋居此門故太保命仲<lb/>
<pb n="KR4d0044_WYG_041-2a"/>
桓南宫毛俾爰齊侯吕伋為天子虎賁也指虎賁而言<lb/>
故曰虎門其實一也明位堂曰庫門天子臯門雉門天<lb/>
子應門此言魯之庫門制如臯門魯之雉門制如應門<lb/>
也魯用王禮故門同王門其制雖同而名不同也諸侯<lb/>
有路寝路寝之門是謂路門此諸侯三門也無道臯門<lb/>
畢門應門者非諸侯門故也春秋曰雉門及兩觀災子<lb/>
家曰設兩觀乘大輅諸侯之僣禮也譏兩觀不譏雉門<lb/>
雉門者諸侯之禮兩觀者天子之禮也天子三朝諸侯<lb/>
<pb n="KR4d0044_WYG_041-2b"/>
三朝天子外朝在臯門之外諸侯外朝在庫門之内天<lb/>
子内朝在畢門之内諸侯内朝在路門之内其建國之<lb/>
神位左宗廟右社稷皆夾治朝此春秋所云間于兩社<lb/>
為公室輔者也禮説以為廟于庫門之内誠然者仲尼<lb/>
助祭于廟事畢出游觀之上觀者雉門也雉門在内庫<lb/>
門在外當言入游不當言出也祭畢而出游乃得至觀<lb/>
之上明廟在治朝之左雉門之内也郊特牲曰繹之于<lb/>
庫門内失之矣繹當于廟即廟在庫門者無失也又曰<lb/>
<pb n="KR4d0044_WYG_041-3a"/>
獻命庫門之内戒百官也太廟之命戒百姓也百官踈<lb/>
故戒之于外朝百姓親故戒之于太廟此亦魯事也魯<lb/>
之有庫門審也天子無庫門也何謂畢門畢者䟆也王<lb/>
出于此則䟆也師氏掌焉何謂應門應者應也王居治<lb/>
朝正天下之政則四海之内罔不敬應也何謂臯門臯<lb/>
者告也王居外朝則播告萬民謀大事也此亦春秋大<lb/>
言天子也何謂庫門路門雉門諸侯不敢戚天子名門<lb/>
以其所近也庫者府庫所在也雉者治朝所在也謂之<lb/>
<pb n="KR4d0044_WYG_041-3b"/>
雉猶治也路者路寝所在也此亦小言諸侯也或問子<lb/>
之所言宫室門户之間道歟曰然固正宫室門户之道<lb/>
也<lb/>
　　為兄後議<lb/>
禮天子之廟三昭三穆與太祖而七諸侯二昭二穆與<lb/>
太祖而五所謂昭者父道也所謂穆者子道也天子諸<lb/>
侯未必皆身有子故或取于兄弟之子以為嗣親同則<lb/>
取其賢者賢同則取其長者長同則卜其吉者非兄弟<lb/>
<pb n="KR4d0044_WYG_041-4a"/>
之子則勿取故不以諸父為嗣父尊也故不以諸兄為<lb/>
嗣兄亦導也不以諸弟為嗣弟已之倫也此古者五廟<lb/>
七廟之序以昭穆不相越迭毁不相害也至乎後世國<lb/>
家多事或傳之諸兄或傳之諸弟盖有不得已也則禮<lb/>
散乆矣然既已受國家天下則所傳者雖非其子亦猶<lb/>
子道也傳之者雖非其父亦猶父道也以天下國家為<lb/>
重矣春秋僖公實閔公之兄閔公遭弑僖公書即位明<lb/>
臣子一體也公孫嬰齊卒春秋謂之仲嬰齊以謂為人<lb/>
<pb n="KR4d0044_WYG_041-4b"/>
後者為之子當下從子例不得復顧兄弟之親稱公孫<lb/>
也春秋之義有常有變夫取後者不得取兄弟此常也<lb/>
既已不可及取兄弟則正其禮使從子例此變也故僖<lb/>
公以兄繼弟春秋謂之子嬰齊以弟繼兄春秋亦謂之<lb/>
子所謂常用于常變用於變者也既正其名則僖公不<lb/>
得不以閔公為昭歸父不得不以嬰齊為穆既正其昭<lb/>
穆則迭毀之次不得不以一代一也而儒者或疑禮無<lb/>
後兄弟之文遂以春秋書仲嬰齊為不與子為父孫非<lb/>
<pb n="KR4d0044_WYG_041-5a"/>
也子為父孫誠非禮之正有不得已者春秋正其為臣<lb/>
子一體而巳故實公孫嬰齊而謂之仲嬰齊若春秋本<lb/>
不聼其為後者則當書曰公孫嬰齊卒學者問之曰此<lb/>
仲嬰齊曷為謂之公孫嬰齊不與為兄後也乃可矣夫<lb/>
春秋家猶重之况國乎國猶重之况天下乎故凡繼其<lb/>
君雖兄弟必使子之繼其大宗雖兄弟必使子之如繼<lb/>
其君繼其大宗而不使子是教不子而輕其所託也此<lb/>
文公所以受逆祀之貶也然春秋固為衰世法非太平<lb/>
<pb n="KR4d0044_WYG_041-5b"/>
正禮也太平之世未嘗有也漢時定迭毁之禮丞相𤣥<lb/>
成丞相衡引昭宣兩帝為昭獨以孫為昭而不知禮無<lb/>
兩昭使昭帝之天下無所傳宣帝之天下無所受失禮<lb/>
意也又恵帝文帝皆髙祖子恵帝親受之髙祖文帝則<lb/>
受之惠帝雖皆兄弟此與閔公僖公何異哉存當以臣<lb/>
子叙之死當以昭穆正之而漢時議者皆推文帝使上<lb/>
繼髙祖而惠帝親受髙祖天下者反不與昭穆之正至<lb/>
于光武當繼平帝又自以世次為元帝之子上繼元帝<lb/>
<pb n="KR4d0044_WYG_041-6a"/>
而為元帝後皆悖經違禮而不可傳者也自漢世以來<lb/>
其議尤衆皆曰兄弟不相為後不當以昭穆格之妄也<lb/>
若不以昭穆格之則天下受之誰乎凡人君以兄弟為<lb/>
後者必非有子者也引而為嗣臣子一體矣而當嗣者<lb/>
反以兄弟之故不繼所受國而繼先君則是所受國者<lb/>
竟莫有嗣之者也不可一矣生則以臣子事之死則以<lb/>
兄弟治之忘生悖死不可二矣已實受之後君不受之<lb/>
先君今當自繼先君者不惟棄後君命巳之命又當廢<lb/>
<pb n="KR4d0044_WYG_041-6b"/>
先君命兄之命不可三矣天下國家則歸之已而父子<lb/>
之禮則耻不為不可四矣徐邈曰若兄弟昭穆者設兄<lb/>
弟六人為君至其後世當祀不及祖禰此又妄之甚者<lb/>
禮有所極義有所繼為之後者為之子所以正授受重<lb/>
祖統也兄弟六人相代為君亦六代祀祖禰矣假令非<lb/>
兄弟相代其祖亦當遷矣不得故存也即如此言使有<lb/>
兄弟六人為君各自稱昭是有十三廟也又其最後一<lb/>
君當上繼先君而五君終為無後也豈其所以傳重授<lb/>
<pb n="KR4d0044_WYG_041-7a"/>
國之意乎禮為人後者降其私親設兄弟六君故當各<lb/>
自為嗣義不可曲顧其親何謂祀不及祖禰哉凡言禮<lb/>
者惡其謟時君之意苟曰益廣宗廟大孝之本而不詳<lb/>
受授之道春秋之義使當傳國者不忍以國與其宗曰<lb/>
非吾子也當受國者又不肯以臣子之禮事其君曰非<lb/>
吾父也至令宗廟猥衆昭穆駢積而鬼有不嗣者推生<lb/>
嗣死獨何悖哉獨何悖哉<lb/>
　　奔喪議<lb/>
<pb n="KR4d0044_WYG_041-7b"/>
臣竊見舊制官自三司副使以上及班行使臣遭父母<lb/>
喪者例皆有百日公除孝子雖有思慕之心猶逼于土<lb/>
命不得遂行此誠傷教害理無取于今臣伏以三年之<lb/>
喪通于天下以義制恩古人有之自謂身在軍旅躬被<lb/>
金革者不敢以私事辭王事爾本非承平之時游談侍<lb/>
從之臣所當行也又非班行宂下之職所當預也習俗<lb/>
既乆寖以成風其賢者則以不即人心為悲其不肖者<lb/>
遂以當喪墨縗為榮以之錫類是為傷恩以之教民是<lb/>
<pb n="KR4d0044_WYG_041-8a"/>
為忘孝今天下往往有聞哀不舉廢哀圖仕源自此始<lb/>
不可不慮傳曰君子不奪人之親人亦不可奪親竊謂<lb/>
惟在軍中者可權從變禮其舊制三司副使以上及班<lb/>
行使臣百日公除不合禮意宜聼行三年之服以崇孝<lb/>
悌之風臣又聞古者大夫去國三年然後收其田里明<lb/>
有恩也今丁憂臣僚即日絶其俸祿亦為大确豈有行<lb/>
禮之人反不及被放之臣臣往見丁憂者家貧無食乞<lb/>
丐餬口其皇皇傷孝子之心非所以化民成俗也臣以<lb/>
<pb n="KR4d0044_WYG_041-8b"/>
謂文官兩制武官自諸司使以上與給全俸其餘京官<lb/>
下近臣啇量可否<lb/>
　　妾為君之長子三年議<lb/>
李端懿卒其庶弟之母疑其服或曰妾為君之長子三<lb/>
年某未之聞也故議之妾為君之長子三年傳無其文<lb/>
而鄭𤣥以為禮然經大功布衰裳牡麻絰纓布帶三月<lb/>
受以小功衰即葛九月章曰大夫之妾為君之庶子其<lb/>
傳曰妾為君之黨服得與女君同故𤣥以謂女君三者<lb/>
<pb n="KR4d0044_WYG_041-9a"/>
妾亦三年矣按三年之服髽衰䟽衰無妾為君之長子<lb/>
則君之長子未可以三年服也凡禮之所慎名為大妾<lb/>
不得體君是以其服也有故而遂者矣以别嫌明統也<lb/>
然則得體君者惟小君爾小君為長子三年妾又為之<lb/>
三年則安在其能別嫌明統且不得體君也難以言禮<lb/>
然則所謂妾為君之黨服得與女君同者殆指謂庶子<lb/>
以下爾為庶子大功則為長子宜期為長子期雖無明<lb/>
文然猶可有見者傳曰妾為女君君之長子惡笄有首<lb/>
<pb n="KR4d0044_WYG_041-9b"/>
布總是言服女君之笄與君之長子筓同也筓同則衰<lb/>
宜同矣為女君期不得不為君之長子期此文之一隅<lb/>
可反求者也凡服之降也不過一等其加也不過一等<lb/>
妾為君之庶子大功為長子三年失其等矣然則妾為<lb/>
君之長子疏衰裳齊不杖麻履惡笄有首布總于禮為<lb/>
節然康成推庶子之傳以言長子而不求其意法家因<lb/>
康成之言以著服制而不原其失輕重貿亂乆矣某以<lb/>
謂九伯先帝之甥大王之子李氏世嫡也其喪也國人<lb/>
<pb n="KR4d0044_WYG_041-10a"/>
覘焉使庶弟之母為之三年于義未安改而從政儻亦<lb/>
禮之一得云<lb/>
　　為人後議<lb/>
孔子射于矍相之圃子路誓客曰賁軍之将亡國之大<lb/>
夫與為人後者不入其餘皆入盖去者半敢問何如斯<lb/>
謂之與為人後矣與之也者干之也求之也庶子奪其<lb/>
宗非干歟嫡子不後族人攴子後族人嫡子而後其族<lb/>
非干歟諸父諸兄尊也諸弟倫也義不可為後非干歟<lb/>
<pb n="KR4d0044_WYG_041-10b"/>
禮不後異姓異姓不為子異姓而為人子非干歟庶子<lb/>
而奪其宗則簒其祖也嫡子而後其族則輕其親也諸<lb/>
父諸兄諸弟而後其子兄弟則亂昭穆也異姓而後于<lb/>
人則背其姓也當周之衰賁軍之将亡國之大夫與為<lb/>
人後者盖多此仲由所惡也曰禮不後異姓異姓何以<lb/>
有為人子者曰禮所言者方其治世也世衰禮廢必首<lb/>
于夫婦之間夫死子幼莫之安其室矣于以適人少則<lb/>
依其居長則從其姓貴則利其祿富則利其貨而莫之<lb/>
<pb n="KR4d0044_WYG_041-11a"/>
自外矣此亂之甚者也或曰繼父期日繼父者有父道也<lb/>
非其實也妻穉子幼子無大功之親而與之適人所<lb/>
適者為之築宗廟于門外使子以四時享其先妻不敢<lb/>
預焉築宫于廟門外者逺其宗也妻不敢預焉正其族<lb/>
也如此則繼父之道矣故同居則服朞異居則服三月<lb/>
未有能易其姓者也君子不易人之姓人亦不可易姓<lb/>
也或曰昔之言禮與子異曰然昔之言禮者以謂人有<lb/>
後矣而又往與之者也有後而又往與之是兩後矣安<lb/>
<pb n="KR4d0044_WYG_041-11b"/>
見有兩後者歟且人惟無後故求後焉未有後而又求<lb/>
副焉者也此非子路之㫖或曰立後者立族人族人既<lb/>
為人之後矣而父晚有子立族人歟立子歟曰諸侯将<lb/>
立後必告於天子而見于祖大夫将立後必告于諸侯<lb/>
而見于祖傳曰為人後者為之子為之子者降其私親<lb/>
所以重之也如有子則反苟代匱而巳非立後也<lb/>
　　復讎議<lb/>
父不受誅子復讎可乎曰可君臣義也父子性也曰不<lb/>
<pb n="KR4d0044_WYG_041-12a"/>
以親親害尊尊乎曰親親内也尊尊外也親親本也尊<lb/>
尊末也重内而輕外先本而後末者道有在焉若是則<lb/>
可以報君手之亦可乎曰否非此之謂也君之于臣也<lb/>
固有誅道若何其可手哉然則奈何而復之曰以告于<lb/>
方伯方伯致其法古之事有在于是者矣書曰葛伯仇<lb/>
餉湯征自葛為餉者之父而仇之者也告于方伯而不<lb/>
從則告于天子致其法古之事有在于是者矣書曰皇<lb/>
帝清問下民鰥寡有辭于苖遏絶苖民無世在下為鰥<lb/>
<pb n="KR4d0044_WYG_041-12b"/>
寡之人而仇之者也告於天子而復不從則是上無天<lb/>
子下無方伯上無天子下無方伯則緣恩而疾之可也<lb/>
請問其人曰伍子胥是矣曰伍子胥亦嘗告諸方伯天<lb/>
子而不從乎曰否子胥未嘗告也未嘗告何以得專復<lb/>
讎曰子胥知雖告焉猶無益也當是之時周為天子而<lb/>
楚以王自居晉王諸侯而楚與之狎主盟周晉之下不<lb/>
能行于楚也乆矣惡能誅之此春秋所以緣恩而疾之<lb/>
者也君子以謂猶告敢問師友之讎亦可通乎曰不可<lb/>
<pb n="KR4d0044_WYG_041-13a"/>
太上無讎莫敢亢也國君惟父母之恩逹牧長惟朞之<lb/>
恩逹其餘力能報之則報之可也曰太上無讎則仕焉<lb/>
可乎曰否不謀其利亦不致其怨而巳矣仕則吾不知<lb/>
也<lb/>
　　處士號議<lb/>
劉子曰仕之有爵禮也有號非禮也古者盖名而不字<lb/>
其次字之矣而死不諡其次死有諡矣而生無號號者<lb/>
下事上也臣事君也古者有神農氏軒轅氏非所以褒<lb/>
<pb n="KR4d0044_WYG_041-13b"/>
士也故士有不可臣而無不臣有隠居以求其志而無<lb/>
矜世以立名名之于人也大矣其亦将有叛親戚薄君<lb/>
父毁聖智以干于世者乎且夫士之隠也非惡富貴也<lb/>
為上之不我知也既知之矣貧可使富賤可使貴故有<lb/>
天下者斯養天下之賢有一國者斯養一國之賢士大<lb/>
夫不能也是以士則薦之大夫大夫則薦之君薦之者<lb/>
逹之也非苟増其名也養之者用之也非苟美其號也<lb/>
古之善為士者不敢以賢自譽是故無事而食其食不<lb/>
<pb n="KR4d0044_WYG_041-14a"/>
敢也無位而服其服不敢也如非其禮而踐其號何為<lb/>
哉<lb/>
　　不舉賢良為非議<hi>并序</hi>
　　　景祐四年詔舉賢良方正之士至者數十人明<lb/>
　　　年有司試其藝獨二人應科于是宰相議以賢<lb/>
　　　良猥衆多名少實欲一切罷之余在京師作此<lb/>
　　　議也<lb/>
賢良通于古今之變政教之本豈止心辨善辭以自鬻<lb/>
<pb n="KR4d0044_WYG_041-14b"/>
一時哉今夫天子深居臯庫之中而洞視四海之表雖<lb/>
有日月之明不能隠于旛旆故外有登聞匭函内有銀<lb/>
臺閣門而設御史諫官是紀是綱則豈不欲盡下情而<lb/>
斷欺負哉雖然民能自詣登聞匭函者非必有長材異<lb/>
畫動主聼者也特州里細故訴困于上不則利其身以<lb/>
祿者也臣能自致銀臺閣門者非必有讜言切辭為國<lb/>
憂者也特簿書往來各守一端不則幸其遇以求位者<lb/>
也夫細故不舉不足為天下憂簿書不期㑹不足為朝<lb/>
<pb n="KR4d0044_WYG_041-15a"/>
廷病由是而言雖使百登聞匭函不若十賢良之盡下<lb/>
情也雖使十銀臺閤門不若一方正之識本務也諫官<lb/>
御史位隆志滿充庭取備不若使草野之士直言而極<lb/>
諫也夫古之取士者選之於鄉舉之於民三公賔而薦<lb/>
之天子拜而受之是以禮義全而亷讓作也其意盖曰<lb/>
賢能重而祿位輕云爾是以或藏而不肯仕或走而不<lb/>
肯見其意亦曰吾之身重於祿位云爾故君人者趣于<lb/>
人不聞趣人今天下之仕必由進士求進士者又不謹<lb/>
<pb n="KR4d0044_WYG_041-15b"/>
於禮聚之如召役校之如試技意可則薦不可則黜故<lb/>
進士之名至卑也進士之禮至薄也進士之仕苟易也<lb/>
上重其祿下輕其身故潔已髙世之士不忍從也深自<lb/>
託于賢良而發憤今大夫之議謂賢良無益而學者顧<lb/>
多奔競而可廢勿舉焉嗚呼曷為其然哉大夫固患其<lb/>
無益歟謂進士者乃有益哉固患其多奔競歟則胡不<lb/>
使公卿舉之而乃使其自進也夫自進者多則忘以利<lb/>
為耻使待舉而動則天下之人莫不以禮自守如是而<lb/>
<pb n="KR4d0044_WYG_041-16a"/>
患奔競者多未之有也抑又有甚便者一焉今公卿皆<lb/>
祿位自廣才徳自髙耻有迎師之名羞有亷士之問其<lb/>
來長矣今一旦敕之使為國薦賢宜人人用心而天子<lb/>
必有垂拱無為之安吾又以閱公卿之才忠信者進私<lb/>
黨者退譬若著之權衡不可誣也使上無文仲竊位之<lb/>
過下無伯尊攘善之禍不亦大哉所謂甚便者也然則<lb/>
言賢良可廢非賢良之失凡吏待之不以禮使之不自<lb/>
重也故禮之不謹則賢者不出待之不厚則賢者不勸<lb/>
<pb n="KR4d0044_WYG_041-16b"/>
其理然也又曷為廢其舉哉天下潔已髙俗之士焉所<lb/>
而發憤憂國濟世之士焉所而布䇿懐義願忠之士焉<lb/>
所而赴訴貪進苟得之士焉所而矯厲且夫賢良美稱<lb/>
也方正善行也方為天下而自不舉賢良始是使今之<lb/>
天下不得與周漢比隆也古之治國家者有益于用則<lb/>
存之夏后之鼎湯之典寳周之琬琰魯之大弓晉之闕<lb/>
鞏衛之大吕陳之石弩和之弓垂之矢離之罄𦙍之舞<lb/>
衣此其非有通古今之變明王道之本逹下情之塞然<lb/>
<pb n="KR4d0044_WYG_041-17a"/>
而世掌之况在其求人乎故子貢欲去告朔之餼羊仲<lb/>
尼不悦臧文仲廢六闗君子譏其不仁然則循名而忘<lb/>
其實失所以廢棄大而恤其小失所以置患不使有司<lb/>
舉賢良不患賢良無益也<lb/>
　　張忠定諡議<lb/>
太常禮院謚故禮部尚書張公曰忠定太子中允直集<lb/>
賢院同判吏部尚書曹劉敞覆議曰尚書布衣之時任<lb/>
俠自喜破産以奉賔客而借軀報仇往往過直及讀書<lb/>
<pb n="KR4d0044_WYG_041-17b"/>
為文折節受學則表厲明白務求道真至于䇿名試吏<lb/>
俶儻奮發思自見於世不令巳失時盖有古賢之風而<lb/>
神宗聖考知人善任使每盡其用雖專斷于外而上不<lb/>
疑此其所以感激慷慨能成功名者也夫英偉卓犖之<lb/>
人固自負其材可以意氣忠信結而不可以祿位富利<lb/>
取也尚書再在蜀及他臨莅皆朝廷所倚重或兵荒之<lb/>
餘而言聼計從徳澤下流民到于今稱之盖君之圖任<lb/>
一則士之報施重不其然乎自宋興以來且百年言治<lb/>
<pb n="KR4d0044_WYG_041-18a"/>
者甚衆其直已以事上盡心以撫下生有榮名死有遺<lb/>
愛者尚書殆無與並焉末年以疾害於朝謁不至大位<lb/>
士君子以為恨今皇上甄徳念功使有司追賜之謚而<lb/>
曰亷方公正安大慮竊以謂無間然矣請從博士之論<lb/>
以充太史之錄謹議<lb/>
　　趙僖質謚議<lb/>
春秋之議視逺物者見其形不見其容聽逺聲者聞其<lb/>
疾不聞其舒此褒貶之審也少傅公厯仕三朝嘗列四<lb/>
<pb n="KR4d0044_WYG_041-18b"/>
輔謀謨之益施為之效盖多有矣然而入則直論出則<lb/>
詭詞是以人無聞焉雖推美讓徳大臣之宜亦其天性<lb/>
恭慎然也今太常易名謂之僖質稽論揣稱竊以為允<lb/>
謹議<lb/>
　　巷議<lb/>
人或言于巷曰吾聞國家錄有功之臣訪其子孫為将<lb/>
用之若趙韓王冦萊公張尚書者皆謂有功矣何以反<lb/>
不錄耶有應之曰然吾固疑之必有司失之矣謂此三<lb/>
<pb n="KR4d0044_WYG_041-19a"/>
公子孫已著故弗錄耶則大臣有子孫在朝廷者衆甚<lb/>
而亦錄謂此三公之烈薄故弗錄耶是大不然方祖宗<lb/>
在側陋時韓王故人也祖宗龍飛韓王之功為多祖宗<lb/>
有天位地不過數州擅生殺借號命者相属也韓王宣<lb/>
其股肱之力强者誅夷弱者臣從日闢國百里卒使中<lb/>
國為一統修法令章程傳世之具至今天下賴之以比<lb/>
蕭曹不可謂功薄也真宗即位日淺契丹内侵兵至澶<lb/>
淵上親即戎未敢渡河當是之時大臣葸葸憂懼不知<lb/>
<pb n="KR4d0044_WYG_041-19b"/>
所為或勸上避之秣陵或勸上避蜀漢然萊公扣馬抗<lb/>
辭發憤慷慨以謂棄中國而去則河北山東非朝廷所<lb/>
有廢興之功危于累卵矣天子感悟遂渡河北契丹由<lb/>
是遁逃則萊公之謀也巴蜀再叛百姓凋弊盗賊滿野<lb/>
時尚書受命治之單車到府城無居民庫無金帛倉無<lb/>
見粟而羣孽在外尚書能安而輯之威而懐之盗賊殄<lb/>
滅善民得職至今蜀之人稱之若神明不可謂無功也<lb/>
嗚呼方韓王之時天下地狹人寡財力不足而敵國多<lb/>
<pb n="KR4d0044_WYG_041-20a"/>
韓王能以弱為强以小為大今天下地廣人衆財力有<lb/>
餘而敵國小然元昊叛不能誅也日蹙國百里方萊公<lb/>
之時賊兵深侵河北再三欲亡大臣懐異謀請棄中國<lb/>
東師可謂危急矣然萊公獨以為無能為天子用其一<lb/>
言而百萬之衆北首奔駭今無故兵不壓境畏其虚言<lb/>
嵗至鉅萬以貶威損重方尚書之時乘亂敗剽刼之後<lb/>
公私埽地然尚書外禦冦内治民克成厥功今居平地<lb/>
因承平之資盗賊發輙更數十郡殺官吏辱士大夫惡<lb/>
<pb n="KR4d0044_WYG_041-20b"/>
不忍言長吏以下或開門送迎具牛酒過兵可哀也使<lb/>
此三公且在天子得而用之天下不足憂矣今此三公<lb/>
子孫㣲甚可因此大振顯以示在位者也曷為反不錄<lb/>
吾固曰是有司之失嗚呼由元昊之叛将帥無功失律<lb/>
者相繼雖或貶退然皆不旋踵用之矣以此易彼而何<lb/>
有焉某聞其言因竊著于簡為巷議<lb/>
　<lb/>
　公是集巻四十一<lb/>
</p>
<p>
</p>
  </div>
<div>
<head>公是集巻四十二</head> <lb/>
    <p>
<pb n="KR4d0044_WYG_042-1a"/>
欽定四庫全書<lb/>
　公是集巻四十二<lb/>
　　　　　　　　　　　　　宋　劉敞　撰<lb/>
　説<lb/>
　　雜説九首<lb/>
善治天下者求之于其身而巳矣耳也者所以聼也目<lb/>
也者所以視也口也者所以言也心也者所以思也手<lb/>
也者所以攫也足也者所以走也凡此數者相待而成<lb/>
<pb n="KR4d0044_WYG_042-1b"/>
相湏而生廢之則病缺之則喪然而莫相易也莫相徳<lb/>
也分定故也聖人之治天下能使百官萬物如耳目心<lb/>
口手足之不可相易亦不相徳濟之如一身而天下安<lb/>
有不治者屠羊説者楚之屠羊者也當昭王之時呉兵<lb/>
入郢昭王奔走屠羊説有功焉王定而賞之屠羊説曰<lb/>
不可王始失國吾亦失屠羊今王復國吾亦復屠羊吾<lb/>
職巳足矣又何賞乎此其不相徳也甚矣所謂分定者<lb/>
非名位有所極人不敢間之者也清濁中理賢不肖中<lb/>
<pb n="KR4d0044_WYG_042-2a"/>
倫人莫能間之者也譬若足之不可為手耳之不可為<lb/>
目也故天子憂天下諸侯憂其國公卿大夫憂其家所<lb/>
任大者憂亦大所任小者憂亦小非上獨逸而下獨苦<lb/>
也古者以進為役以退為休勞力者安勞心者憂也其<lb/>
不以利私已也已故上下一體也憂大者憂逺憂小者<lb/>
慮短故有天下者其視百嵗猶旦暮也有一國者其視<lb/>
一世猶旦暮也有一家者其視一嵗猶旦暮也旦逸樂<lb/>
而暮憂患人情所不為是故天子有百世之憂諸侯有<lb/>
<pb n="KR4d0044_WYG_042-2b"/>
十世之憂士庶人有終身之憂<lb/>
非獨百姓為有俗也至于有司執事亦有俗也為國者<lb/>
謹察其俗變之則治不變則壊不可不慮也然則今執<lb/>
事之俗何也曰今執事之俗以希世為賢以守道為拙<lb/>
以苟簡為治以姑息為安以佞諛為禮以雷同為美以<lb/>
希世為賢故巧競之路開也以守道為拙故敦樸之節<lb/>
消也以苟簡為治故政有所不舉也以姑息為安故事<lb/>
有所不修也以佞諛為禮故忠信之士匿也以雷同為<lb/>
<pb n="KR4d0044_WYG_042-3a"/>
美故正直之風壞也雖然此六者非忽然而敗也若火<lb/>
之燒膏若泉之穿石漸之漬之将效於盡而止不盡則<lb/>
不止方其盡也可不憂耶故及其未盡而救之庶有已<lb/>
乎然則何不視其不為希世者而貴之富之以抑其不<lb/>
守道者視其治苟簡者而黜之辱之以進其不苟簡者<lb/>
視其安姑息者而黜之辱之以升其不姑息者視其佞<lb/>
諛者而紏之謫之以振其不佞諛者視其雷同者而紏<lb/>
之謫之以來其不雷同者如此而人盡其心吏專其職<lb/>
<pb n="KR4d0044_WYG_042-3b"/>
内之無秕政外之無敗事亦不數嵗而習以為俗矣及<lb/>
其習以為俗也天下何事之不治哉今至使國家者委<lb/>
之天曰治天也不治天也抱道徳者委之命曰逹命也<lb/>
不逹命也凡治國家者在仁而享富貴在賢今也皆委<lb/>
之天與命者六者之俗不除曲直相混淆故知其無可<lb/>
奈何者為此言也夫習俗之人惟見其是不見其非也<lb/>
是以禍至而不知今不能變後之人其必有任是者乎<lb/>
嗚呼若火之銷膏可不戒之哉<lb/>
<pb n="KR4d0044_WYG_042-4a"/>
古今不同風化不一帝王之政在謹察其時之俗其善<lb/>
者敦而悦之其惡者反而新之然後政可行也今天下<lb/>
之俗其何如哉曰今天下之俗習于機巧急于財利薄<lb/>
于禮義輕于刑罰機巧習則用不足財利急則盗将起<lb/>
禮義薄則君子隠刑罰輕則小人肆此固反而新之之<lb/>
時也其反而新之無説乎曰有欲機巧之反也莫如尚<lb/>
忠厚欲財利之反也莫如進亷士欲禮義之反也莫如<lb/>
謹制度行斯三者則刑罰重矣欲刑罰之反也其要在<lb/>
<pb n="KR4d0044_WYG_042-4b"/>
知人知人者求若人者尊之使可則也貴之使可尚也<lb/>
富之使可悦也百姓惡有不勉而從之者乎夫百姓者<lb/>
固見利而不見義今且使其見為利不若為義者之榮<lb/>
也惡有不順乎今且使其見為義不若為利者之榮也<lb/>
惡有不悖乎<lb/>
三代之王各有官刑所以然者公卿大夫操事任職與<lb/>
百姓異百姓以勤勞效事為務而卿士以興化致治為<lb/>
責其法不得一也近觀春秋之義責賢者備責不肖者<lb/>
<pb n="KR4d0044_WYG_042-5a"/>
略所謂賢者固卿士之品也官刑見于書傳者夏則昬<lb/>
墨賊殺商則具訓于䝉士周則多矣今刑罰憲章所以<lb/>
防禁小人揜博淫盗爭鬭毆擊者甚備而卿士大夫其<lb/>
荒謾頗僻傷教損俗者于法無比則置而不論必求其<lb/>
揜博淫賊爭鬭毆擊者然後舉行刑焉彼為卿士大夫<lb/>
者雖甚不肖亦安有為夫市井小人之為者乎苟不為<lb/>
市井小人之為則皆良大夫也而其懐惡頗僻傷教損<lb/>
俗有甚于市井小人之為者反置而不論不亦操下詳<lb/>
<pb n="KR4d0044_WYG_042-5b"/>
責上略乎是背于春秋今宜粗定官刑以興化致治賢<lb/>
者任責之使夫居官者有畏也亦不待揜博淫賊爭鬭<lb/>
毆擊而後罰之矣則必畏正其身以扶世道民如是不<lb/>
亦忠乎<lb/>
古之公族髙可以秉國鈞下猶列大夫所以能爾者誠<lb/>
教訓服習之至也人之材性賢愚不同賢者可使亞聖<lb/>
愚者可使畏義若飽食逸居而無師保之嚴則放僻邪<lb/>
侈無不為巳今公族子弟雖有說書伴讀類不能開導<lb/>
<pb n="KR4d0044_WYG_042-6a"/>
其性假使天資茂異猶不自知况其膏梁漸染何由振<lb/>
起乎古者太平之世無棄人今公族國之枝葉也其賢<lb/>
者未嘗効用中下又不養育但令飽食逸居其為棄之<lb/>
不亦甚乎天下一家四海一法荒徼山野之士無不並<lb/>
取可謂立賢無方矣而親戚懿私以嫌不用公卿大夫<lb/>
懐左官附益之疑莫肯任忠信建言其事幸天下常寕<lb/>
固無可疑若時移俗變或有强臣跋扈而公族枝葉無<lb/>
權無勇不足畏憚前古如此可勝言哉夫言且然之勢<lb/>
<pb n="KR4d0044_WYG_042-6b"/>
于未然之時俗必笑之及其有然恨不早然何可然也<lb/>
魏文帝明知秦所以亡者無親親之輔而拘束子弟愈<lb/>
于盗賊國不三紀移于强臣此可謂昭昭之鍳也夫為<lb/>
政之體用兵之術苟平生未嘗見雖抱智勇或失規矩<lb/>
今公族甚多宜選厲賢雋嵗出數人令曉民事若其大<lb/>
雅卓然便借以權柄此與任殊姓異族功相遼矣詩曰<lb/>
揚之水不流束楚無信人之言人實廷汝又曰有枤之<lb/>
杜其葉菁菁獨行惸惸豈無他人不如我同姓同姓之<lb/>
<pb n="KR4d0044_WYG_042-7a"/>
親親其所以然者禀性受體共源異泒出于天性而不<lb/>
可觧于心也故公子不去國嗚呼可不念也哉可不念<lb/>
也哉<lb/>
古太學教胄子以九徳及其學成志就足以不惑然後<lb/>
授以爵位故二帝三代世族門子多得賢材今公卿大<lb/>
夫郎吏以上皆得任子弟下者至京官其次仕州郡非<lb/>
復專學問道苟以榮富家貴族耳勢崇力鉅易以講道<lb/>
往往據要職重任十有八九嫡庶不分賢不肖混淆天<lb/>
<pb n="KR4d0044_WYG_042-7b"/>
下常若官多員少者此等害之也可為著令諸當任子<lb/>
者得任為後者一人餘皆不得若自以為有殊功異行<lb/>
詔上名者不用此令而令朝臣以上子弟悉詣太學著<lb/>
籍受學為設五經博士隨所欲學從博士習之聞嵗輙<lb/>
一試如漢朝射䇿取問經典大義通五經四經為上三<lb/>
經次之二經為下不及二經且勿舉以十道為問不失<lb/>
為上失一二次之失三四為下失五勿舉既得其人以<lb/>
學優劣制其爵祿假令其父若大父世父官本㣲也今<lb/>
<pb n="KR4d0044_WYG_042-8a"/>
以其子孫才髙自以髙官與之稱也假令其父若大父<lb/>
世父官本崇也今以其子孫材下自以小官與之亦稱<lb/>
也人當以言行為類非若萬物可種傳也如此仕者皆<lb/>
得其人經義益修矣<lb/>
古者求士先退讓敦樸者欲以勵世矯俗也士之應世<lb/>
求者亦偃蹇自厚而鄙小榮利是以人懐亷約之心俗<lb/>
長敦厚之風若不得巳而應聘効力則諤然中立以道<lb/>
進退何則其素所操持者不近勢利也故古者鮮患失<lb/>
<pb n="KR4d0044_WYG_042-8b"/>
之歎今進士猥多自十年以來嵗嵗増益州郡所舉㑹<lb/>
于尚書者常三千以上若盡以為賢是何賢之多也雖<lb/>
兔罝之世不能及此必若不能盡賢但啟貪競之心開<lb/>
奔走之路非朝廷之美也又懐利干進互相窺詆發揚<lb/>
其短長或攜手揚袂佻逹傲蕩無復處士之態習俗為<lb/>
長不覺不禁必復有西晉曠放狂譎之敗竊以謂宜令<lb/>
州郡間嵗舉進士取其實行經學試之如太學胄子大<lb/>
郡三人其次二人其次一人無則闕京邑四方所賦<lb/>
<pb n="KR4d0044_WYG_042-9a"/>
士之占籍多可令五十人餘京或五十七人其佻薄無<lb/>
行皆擯斥勿收如此號為州郡舉進士可矣非進士自<lb/>
舉也夫自舉之與人舉之所以厲世矯俗豈可同日而<lb/>
語哉今不惟進士自舉而已至于賢良方正亦自舉也<lb/>
豈不過乎夫賢良美稱也方正善行也古之當此名者<lb/>
方將髙卧潜處不知羔㕍珪璧之聘三四至而遂能起<lb/>
乎今皆循循然窺顔色求便利而進矣爭門齰指不足<lb/>
諭其情側肩攫金不足况其態鼓腹自鬻不足比其羞<lb/>
<pb n="KR4d0044_WYG_042-9b"/>
無乃其實與其名不相符哉今世皆知髙賢良于進士<lb/>
矣不知賢良之害于俗甚于進士何以言之耶人有言<lb/>
曰南城之澤有兔焉可逐而取也彼聞之者必爭先致<lb/>
力焉然其至也必游手惰農耳又有言曰有鹿焉可逐<lb/>
而取之也則不獨游手惰農而後争之也必將有舍業<lb/>
而往者矣則兔小而鹿大故也夫進士兔也賢良鹿也<lb/>
二者皆以動貪利之心而賢良之所動者多可不慎哉<lb/>
故女以自媒為醜士以自獻為汚今朝廷使公卿大臣<lb/>
<pb n="KR4d0044_WYG_042-10a"/>
舉賢良方正則名實當矣<lb/>
太守縣令宰民之官久則民愛之畏之不久則威不下<lb/>
徳不及令數移易少及三年者至于善郡或數月而一<lb/>
改人知當遷懷苟且之心吏見其上當去又欺罔之或<lb/>
因緣為奸不可攷較如此朝廷雖欲使二千石宣布教<lb/>
化勢不可得二千石雖欲為朝廷宣布勢亦不可得而<lb/>
民吏奉承長上又非獨易也或嗜好不同或寛急異術<lb/>
或趣舍殊路或懲勸相駮期年一變法數月一易政雖<lb/>
<pb n="KR4d0044_WYG_042-10b"/>
有百心不知所從若不如指鞭扑随之豈不可憐也哉<lb/>
宜一以九年為限又湏令守宰募兵滿率者賞之如此<lb/>
則守宰去字民之任而更當主兵也夫守宰以占民田<lb/>
户口衆寡為殿最乆矣今一日以募兵為事若不籍流<lb/>
人将安取之哉流人不復田畆而為兵守宰貪募賞格<lb/>
為無禦之者不出數年天下喪失户口必甚復安得人<lb/>
而充之乎若滿率不賞則棄信也方欲用兵而先棄信<lb/>
不可為也若滿率必賞之則欲賞者必多誰欲朝廷安<lb/>
<pb n="KR4d0044_WYG_042-11a"/>
集飢餓之人乎又宜假守長以權使輕重有所出惡逆<lb/>
自劾盗賊不生要在任之以乆耳<lb/>
書云謀及卿士庶人盖以通下情慎事機也今天下之<lb/>
事惟决兩府假令盡得賢智猶當詢衆况又未必得賢<lb/>
乎夫民吏上書或興建利害朝廷大事可以唐漢故事<lb/>
令百官雜議議而行之以法洪範往者詔書有所為或<lb/>
一年或二年或三年或數月之間又輒取格此皆謀之<lb/>
不審議于苟且方行之時以為萬世之䇿也事未及半<lb/>
<pb n="KR4d0044_WYG_042-11b"/>
乃知不便因而止之耳故數下不信之令輕損神明之<lb/>
威非朝廷之福也若謀而後行議而後决安得此患乎<lb/>
又頃兵興以來調度不足吏民獻攻戰之䇿富國之術<lb/>
者不可勝紀髙得入幕下猶恭軍抑豈無碩畫竒效可<lb/>
施之當世者乎然浮偽猥多善惡不分時議皆謂懲張<lb/>
元呉皓姑息此輩以故扇習更求試用造作怨謗興出<lb/>
事端欲以恫愒主上規取貨利此不可不察也盡禁其<lb/>
端則衆情壅塞苟有至者而輒賞之則奸偽滋長宜取<lb/>
<pb n="KR4d0044_WYG_042-12a"/>
所言下賢臣攷較騐可用者則聼待詔其不可用者罷<lb/>
之所待詔者或必試用則敕近臣問状若䇿試時務審<lb/>
無虚偽然後隨其噐用之則留者必自以得上心失者<lb/>
必自不恨今者雷同一槩無所玉石或長材異謀不見<lb/>
旌别雖被國恩猶以為耻其庸庸者則又過幸或私相<lb/>
假借文字竄竊姓名或宻從左右刺取前人所上書巳<lb/>
嘗奏御者認為巳有所以規中上意百端千緒不可不<lb/>
察也其言興利除害者類無逺識以掊克為智以歛怨<lb/>
<pb n="KR4d0044_WYG_042-12b"/>
為徳以一切為便以米鹽為能有司樂之輒為行下于<lb/>
國术有毫毛之益而于民有邱山之損此豈可持久哉<lb/>
凡若此類尤宜與衆議也議必可行之議之不可奈何<lb/>
行也今朝廷非無議事之典也所議數事而已誅大臣<lb/>
則議之諡大臣則議之皆有司成其文而郎吏以下唱<lb/>
唯而巳非能有所指發異同也而諸近臣輒移疾自便<lb/>
不赴其期如此孰與不議也名存實亡何益詩曰詢于<lb/>
芻蕘芻蕘猶可詢况諸大夫乎<hi>議事丞相下九卿卿下州州下郡郡下縣縣下</hi>
<pb n="KR4d0044_WYG_042-13a"/>
<hi>鄉</hi>
　　百工説<lb/>
百工之事聖人智也百子之術聖人治也百工殊智而<lb/>
同巧百子殊術而同治作車以行陸作舟以行水鑠金<lb/>
以為刃凝土以為噐鞣革以為韋合異以為繢甲欲其<lb/>
堅也刃欲其利也弓欲其規也矢欲其直也其意舛馳<lb/>
其務相反其智不一能并而容之并而任之者司空也<lb/>
或為楊或為墨或為刑名或為從横或為道徳或為法<lb/>
<pb n="KR4d0044_WYG_042-13b"/>
術為人欲其棄已也為巳欲其忘人也其意亦舛馳其<lb/>
務亦相反其智亦不一能并而容之并而任之者聖人<lb/>
也故司空氏得其人百工者咸安其職勉其業居其次<lb/>
司空失其人百工者起而相時之好惡以巧相傾以利<lb/>
相排以説相勝聖人在上百子者各輸其術陳其力守<lb/>
其官聖人隠王道廢百子者不得其用起而察時之治<lb/>
亂深念而逺慮之以智相多以學相非以法相厲天下<lb/>
于是大亂人自為教家自為治則上無聖王而使人不<lb/>
<pb n="KR4d0044_WYG_042-14a"/>
得其材賢者在下而業不試故也著之其書傳之其徒<lb/>
以謂若已而治矣此一官之事一噐之用譬猶鼎之可<lb/>
烹罍之可盛使相易而不能行矣其淺深度量規矩措<lb/>
置適其所宜而巳矣楊氏思天下之亂以謂亂生於利<lb/>
彼也故為我墨氏思天下之亂以為亂生於私巳也故<lb/>
兼愛申韓思天下之亂以謂亂生於民分之不定也故<lb/>
尚刑名蘇秦張儀之徒思天下之亂以謂亂生於患難<lb/>
之不排紛揉之不觧也故為縦横荘老思天下之亂以<lb/>
<pb n="KR4d0044_WYG_042-14b"/>
謂亂生於多欲也故教以清净陳仲史鰌思天下之亂<lb/>
以謂生於貪曲也故教以亷直許行陳相思天下之亂<lb/>
以謂亂生于逐末也故教以稼穡孫武吳起思天下之<lb/>
亂以謂亂生於不教民戰故立兵法此皆其美者也是<lb/>
以言之或相擯也或相尚也雖然尚之非也擯之又不<lb/>
是也聖人者立數子者得其欲而言止矣故言者生于<lb/>
不用也術者生于不試也言而皆得其用天下安有言<lb/>
術而皆得其試天下安有術故仲尼之門徳行顔淵閔<lb/>
<pb n="KR4d0044_WYG_042-15a"/>
子騫冉伯牛仲弓言語宰我子貢政事冉有季路文學<lb/>
子游子夏聖人之能盡人之材也知人之能止其分也<lb/>
使治天下亦若是矣使世而無仲尼徳行者或為老荘<lb/>
或為陳史言語者或為秦儀或為恵施政事者或為刑<lb/>
名或為法術故曰非百子之害也無聖人之害也聖人<lb/>
不息王政不滅百子者不起夏有天下四百餘嵗傳之<lb/>
啇啇有天下六百餘嵗傳之周聖人治之仁人接之百<lb/>
子者不得作周有天下八百餘嵗文敝極矣仲尼生而<lb/>
<pb n="KR4d0044_WYG_042-15b"/>
無位百子者紛然而起由是言之百子出于周衰也周<lb/>
之前固未有也及至今之時道無所主治無所出學者<lb/>
喪其性而萬物失其體而欲復三五之治何可得哉故<lb/>
曰世之敝必鄉原也相悦以名相飾以利而巳矣世之<lb/>
所向而為之世之所背而去之因主為操因俗為度因<lb/>
偽為禮滑稽而無法誕漫而無家世之敝必郷原也鄉<lb/>
原不及百子百子不及中庸中庸者聖人之治也堯舜<lb/>
所以君也周公所以臣也仲尼所以師也子思孟軻所<lb/>
<pb n="KR4d0044_WYG_042-16a"/>
以救敝也惟仁人能知聖人子思孟軻之謂也<lb/>
　　説犬馬<lb/>
由漢以來苟進言於天子無不以犬馬自予者嗚呼犬<lb/>
馬之賤誠若是甚矣使夫治國守道之臣進以義退以<lb/>
禮而犬馬之説不已貶乎使夫亂國偷容之臣進以利<lb/>
退以刑而犬馬之説不以僣乎今夫犬之為人用也不<lb/>
過受一噐之食然而外則有獲獸之效内則有禦冦之<lb/>
猛斯可謂適其材矣今夫馬之為人用也不過盡一鈞<lb/>
<pb n="KR4d0044_WYG_042-16b"/>
之芻然而外則有兵戰之㨗内則有馳獵之奉斯亦可<lb/>
謂適其材矣故功著而利不益身勤而事不害此雖亷<lb/>
能之士盡瘁不貳何有能過焉若夫亂世偷容之臣享<lb/>
五鼎祿萬鍾非特一噐之食也髙堂華宇寵章美服非<lb/>
特一鈞之芻也挟虚譽而邀利竊主權以移國外之無<lb/>
獲獸之效内之無禦冦之猛者世不可勝紀也所謂功<lb/>
薄而罪尤身利而事害如此何以自比犬馬耶且吾聞<lb/>
賊臣之喪國矣未聞犬馬之亂世也誠使桓靈惠懐之<lb/>
<pb n="KR4d0044_WYG_042-17a"/>
君其左右前後盡若犬馬也則天下何喪焉故吾以謂<lb/>
亂國之臣其不若犬馬未可以為比也用貴擬賤之謂<lb/>
譲用賤擬貴之謂僣然而以彼亂國之臣而比犬馬吾<lb/>
見共僣不見其譲也<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_042-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻四十二<lb/>
</p>
<p>
</p>
  </div>
<div>
<head>公是集巻四十三</head> <lb/>
    <p>
<pb n="KR4d0044_WYG_043-1a"/>
欽定四庫全書<lb/>
　公是集巻四十三<lb/>
　　　　　　　　　　　　　宋　劉敞　撰<lb/>
　書啟<lb/>
　　擬朝廷報契丹書<lb/>
恭問大契丹皇帝遣某子遺朕書告將親伐元昊朕不<lb/>
敢聞先帝割靈夏五州之地封李徳明使奉拓跋之祀<lb/>
編族宗籍以寵其姓尊官貴爵以養其身厚賜重禄以<lb/>
<pb n="KR4d0044_WYG_043-1b"/>
足其意丹書鐵券以堅其信徳至厚也澤至大也曩者<lb/>
元昊不思先帝之至徳忘其祖先之勤苦因中國累世<lb/>
之賜予以煦沐其人民遂扇揺種族造作名號掠刼郡<lb/>
縣西邉苦之當時公卿大夫皆曰元昊所為大惡不道<lb/>
朕不得赦故詔邉郡厲兵馬為士民之衛絶其屬籍削<lb/>
其官爵以苦之而已然皇帝遣使再來讓書隨至以為<lb/>
起殘民之伐無忌器之心邀開南之地求二十萬之賂<lb/>
朕甚恧焉以皇帝之書問公卿大夫皆曰地者先帝所<lb/>
<pb n="KR4d0044_WYG_043-2a"/>
有不可輒移二十萬之賂在中國秋毫耳不足愛惜以<lb/>
絶驩心故詔有司如皇帝所諭今西邉之吏將帥和輯<lb/>
兵械益修財用大足元昊數至攻無所利掠無所得智<lb/>
窮變索甫求納款使者再至朕未許也而皇帝欲躬御<lb/>
師徒深涉其境意者儻有他故以怒皇帝之心不然向<lb/>
也全安之今乃破毀之乎且元昊中國之畔臣皇帝之<lb/>
尚主也朕將勸行則是以疎間親而不忌器也朕將沮<lb/>
行則是失計而養畔也其伐其不伐皇帝自處之朕不<lb/>
<pb n="KR4d0044_WYG_043-2b"/>
敢預聞攻城下邑歸之彼國係擄人民歸之彼都輸獲<lb/>
珍寳歸之彼時朕不以破元昊為幸亦不以不攻元昊<lb/>
為怨守先帝之約全二國之歡不亦可乎皇帝勿疑譬<lb/>
如交阯雲南有為不順者朕詔有司討之豈以此遠煩<lb/>
皇帝哉聞皇帝行獵西北苦寒之地自重為望<lb/>
　　與呉九論武學書<lb/>
前此有人自京師至言朝廷制作武舞教之庠中者小<lb/>
人竊喜以為太祖太宗功業軼三王徳厚侔天地而廟<lb/>
<pb n="KR4d0044_WYG_043-3a"/>
樂未立雅頌未備公卿大夫乃宜冬不裘夏不葛而日<lb/>
夜謀之所以使名聲洋溢與萬世無窮百姓有以詠歌<lb/>
四夷有以觀聼也而闊然寖乆功烈掩塞是以天子感<lb/>
焉而作樂崇徳以薦之宗廟肆之上帝矣周室既衰管<lb/>
絃之書遂亡于今千嵗焉而吾徒乃且復得閲其蹈厲<lb/>
親其文物是千一之㑹也以足下方為學官所以欣然<lb/>
奉書求粗問制度亦欲夸動下國奮揚輝光今辱來訊<lb/>
乃知傳者之誤而國家自以邉鄙未靖故立武學以校<lb/>
<pb n="KR4d0044_WYG_043-3b"/>
驍鷙之士孫呉賁育之儔小人失望又重感歎昔三代<lb/>
之王建辟雍成均以敦化者峩冠縫掖之人居則有序<lb/>
其術詩書禮樂其志文行忠信是以無鄙倍之色鬭争<lb/>
之聲猶懼其未也故賤詐謀爵人以徳襃人以義軌度<lb/>
其信壹以待人故曰勇則害上不登于明堂民知所厎<lb/>
而無貳心是以其教不肅而成其政不嚴而治曾未聞<lb/>
夫武學之制也夫縵胡之纓短後之衣瞋目而語難按<lb/>
劍而疾視者此所謂勇力之人也將教之以術而動之<lb/>
<pb n="KR4d0044_WYG_043-4a"/>
以利其可得不為其容乎為其容可得無變其俗乎吾<lb/>
恐雖有智者未易善其後也而況建博士之職廣弟子<lb/>
之員本之不知教化其寖弱矣夫戰國之時天下競于<lb/>
馳鶩于是乎有縱横之師技擊之學以相殘也雖私議<lb/>
巷説有司不及然風俗由是以薄禍亂由是以長學者<lb/>
之所甚疾仁人之所憂而辨也若之何其效之且昔先<lb/>
王務教胄子以道而不及武者非無四夷之患誠恐示<lb/>
民以佻也今既示之佻矣道其已乎四方之人何觀焉<lb/>
<pb n="KR4d0044_WYG_043-4b"/>
且足下預其議而不能救歟吾所甚惑也足下書曰時<lb/>
事日新恨不我見此獨非新事乎吾既見之矣故聊以<lb/>
裁答<lb/>
　　答進士潘起辭不為師書<lb/>
某頓首秀才足下前日吾子有辱于某聞吾子稱摯不<lb/>
敢見也辭不獲命既已見矣敢使從者以書還摯某雖<lb/>
未得識吾子之面然亟與鄉大夫執政者游其論處士<lb/>
之秀必以吾子為最譽莫信于郷黨故某也始有願交<lb/>
<pb n="KR4d0044_WYG_043-5a"/>
之心今吾子乃幸過其門而諭以書是使某内得所望<lb/>
而外有以託于交也夫信于鄉黨之信固信矣猶之信<lb/>
于人也未若信吾之所自信為信于已也是以因吾子<lb/>
之書而審求之則夫不自多以年不自足以智不自憚<lb/>
以力此君子志士之所尚而某也方得法于吾子子有<lb/>
何望師于我哉或者人有以不肖欺聰明歟吾子之聼<lb/>
有時而過歟亡其所謂寡于世者矯而闢之歟燕王之<lb/>
尊郭隗是也不然師之道甚難何願于不肖夫古之人<lb/>
<pb n="KR4d0044_WYG_043-5b"/>
既樂于育材又重于為人師既悦于問學又慎于得已<lb/>
師師者聼之者也無拂師者則之者也無違無拂者君<lb/>
事也無違者親事也古之人兼君親而奉之未嘗易于<lb/>
師師亦不可易也某常誦此不敢易于人亦願吾子不<lb/>
失易于人也道徳之師深而約章句之師雜而競文字<lb/>
之師辨而夸今吾子上愧于道徳而下不願為章句文<lb/>
字然則吾子何求矣哉吾子亦謹用其志母怠所事道<lb/>
徳將自至某也不足以司進退吾子察之某頓首<lb/>
<pb n="KR4d0044_WYG_043-6a"/>
　　為伯父作上范参政書<lb/>
某月某日某官某再邦獻書参政諫議葢聞小人之事<lb/>
君子也盡心焉耳矣事可陳雖私不嫌也言可出雖疎<lb/>
不避也忠信故也今某願有謁于閣下不敢嫌其私亦<lb/>
不敢避其疎願閣下聼之人皆言曰執事好善恐不及<lb/>
用人不求備是周公以來一人而已夫好善恐不及則<lb/>
士樂歸之用人不求備則世無棄材宜乎小人之率胸<lb/>
臆舒肝胆于左右也某之獲私也非一日又嘗得為屬<lb/>
<pb n="KR4d0044_WYG_043-6b"/>
吏又嘗得預于薦論以某之不肖也而見信于執事故<lb/>
親戚為某酌酒而相賀朋友為某易貌而改觀然而某<lb/>
之意獨不自幸也何則當是之時執事猶在外故某非<lb/>
敢望伸于人也十年于兹矣今自執事之贊天下之政<lb/>
也善無所不升能無所不用某也竊不自遜以為奉令<lb/>
承教亦幸無罪非敢當執事之首舉也其亦庶乎一之<lb/>
後而及之乎其亦庶乎再之後而及之乎其亦庶乎三<lb/>
之四之而及之乎今既不獲矣意者某之愚不概于心<lb/>
<pb n="KR4d0044_WYG_043-7a"/>
耶抑亦衰老不足以任事耶抑亦不肖將有讒慝之口<lb/>
間之其中耶自非然者執事豈輕昔日之舉而重今日<lb/>
之賜哉黙而不言其無乃使人疑夫執事之遺忘微賤<lb/>
乎其無乃使人疑夫執事之薦人不以誠居情乎其無<lb/>
乃使人疑夫執事之不自信其信乎是故事雖私不敢<lb/>
嫌言雖疎不敢避此小人事君子忠信之實也願執事<lb/>
察之某又聞趙文子之相晉國也所舉而用者管庫之<lb/>
士七十餘家夫管庫之賤而文子不捨者攷其素行有<lb/>
<pb n="KR4d0044_WYG_043-7b"/>
以效其將來者也故能成其功仲尼曰如有所譽其有<lb/>
所試今某則自謂見譽于門下矣未見試于門下也執<lb/>
事如不忍廢文子之意遺仲尼之義則某也願竊自比<lb/>
管庫之士豈獨某幸甚而已抑四方之人將大有悦執<lb/>
事之不遺微賤者焉干冒威重不勝戰恐<lb/>
　　上鄭資政啟<lb/>
邈遠符光亟遷嵗籥晞虹蜺之隆燿渴江漢之清流心<lb/>
如旌揺訊將雨絶伏惟坐鎮南國翕寧純禧恭以某官<lb/>
<pb n="KR4d0044_WYG_043-8a"/>
禀靈山川為世梁棟邁一徳以齊俗舍至誠而協中往<lb/>
者董正武經毗参公鉉折衝出于樽俎威令被乎夷戎<lb/>
茂功越成優詔均逸雖帝堯四岳之任下統諸侯而姬<lb/>
旦九罭之詩咸思衮服矧惟注意固亦匪朝闇于知人<lb/>
幸兹守土誠陶鈞之遠及趨棨㦸而無縁仰冀上為廟<lb/>
朝益綏福祉<lb/>
　　與知府龍圖啟<lb/>
右某仰止英輝藐焉陋國顧恪居之鞅掌曾奏記之差<lb/>
<pb n="KR4d0044_WYG_043-8b"/>
池非敢自疎誠獨内愧何徳宇之寬裕循雅故之勤隆<lb/>
貶損音題開諭䝉蔽于傳玩而無斁輒藏弆以為榮伏<lb/>
惟某官積學淵通扶義倜儻以功業而為任急名教以<lb/>
濟時仁政所加休聲之所偃善民得職獷俗之革心天<lb/>
下想見其風主上方倚為相敢希慎重以塞具瞻<lb/>
　　與知府龍圖啟<lb/>
右某乆違符光寖易年籥方遘閔而潛處絶奏記而自<lb/>
通馳精棨扉萌吝心曲伏惟坐鎮多暇味腴積中恭以<lb/>
<pb n="KR4d0044_WYG_043-9a"/>
某官政為吏師文入聖奥紹先覺之逸軌含正始之古<lb/>
音清徳鎮浮休風偃俗誠明堂之良榦亦太室之元龜<lb/>
曩者典領大農總司邦計憂思獨遠謀謨至深暫違近<lb/>
班求全而或毀旁詢餘議皆仰而益光顧彼价藩豈淹<lb/>
大用緬冀俯順炎燠倍頤寢興<lb/>
　　與許州龍圖啟<lb/>
右某伏䝉迂念舊治寄聲下寮在謙尊之光誠有餘裕<lb/>
願樸鄙之質非所勉任竊承弭節便時涓日樹政去思<lb/>
<pb n="KR4d0044_WYG_043-9b"/>
未解條教復新雖巖石之瞻以淹遠致而方面之寄可<lb/>
謂允懐某近馳悃誠諒布聼覽悵雲霧之益驟遠坐隅<lb/>
惟燕雀之依仍在宇下敢冀為國自重少副區區<lb/>
　　與滑州龍圖啟<lb/>
右某願游藩籬望見風采幸被外臺之檄尚叩大府之<lb/>
嚴接淅于行趨塵在近伏惟綏萬夫之政道六氣之和<lb/>
徳業優優吉祥止止矧聞膺鎮圭之召修卓馬之朝舍<lb/>
人治裝方隆相漢之望霖兩審象即頒命説之篇仰冀<lb/>
<pb n="KR4d0044_WYG_043-10a"/>
上為倚毗倍寧寢處<lb/>
　　與審官龍圖啟<lb/>
右某緬違英表洊易流隂百憂忘生殆無視息之意三<lb/>
年俟放獨作羇孤之臣雖辱賜環猶棄居郡藐漂淪而<lb/>
是懼嗟僻陋之見容簡記差池精爽飛越惟雅素之甚<lb/>
厚冀神照之未忘近承雍容清嚴左右顧問矧導和之<lb/>
有術固錫福以彌沖恭惟某官賢業幾深徳華彪蔚宿<lb/>
負致君之略況多正始之風宜䖏弼諧益觀治象諒在<lb/>
<pb n="KR4d0044_WYG_043-10b"/>
匪伊之夕即頒誕告之書某過被詔函遠分使指趨階<lb/>
符而尚遠搖心旆以增勞冀順天和允副時望<lb/>
　　與經略龍圖啟<lb/>
右某啟伏審升榮内閣臨統西師圖書之淵固歸徳望<lb/>
屏翰之地宜在偉人實亦朝廷之華豈伊交游之寵伏<lb/>
惟某官猷為英亮神檢邃深直清播于當時功烈效于<lb/>
已試猶屈方面之任寄外禦之憂儻周九命之崇尚先<lb/>
作牧漢三公之選必更治民訂之輿情又可前賀某叨<lb/>
<pb n="KR4d0044_WYG_043-11a"/>
膺符守往繼治規自顧空疎竊所欣預<lb/>
　　與知郡屯田啟<lb/>
右某偃伏髙風想見英采徇挈缾于吏局絶捧謁于賓<lb/>
閎過辱流謙特迂華檢緬荷勤渠之眷秪舒鬱結之悰<lb/>
伏惟某官偉度淵停敏材鋒出方攄遠到之藴以極冥<lb/>
升之基豈伊近藩乆淹令望冀慎衛生之術少寬引領<lb/>
之懐<lb/>
　　上参政諫議啟<lb/>
<pb n="KR4d0044_WYG_043-11b"/>
右某伏覩邸報竊審某官光被僉俞毗参大政貳公演<lb/>
化方茂太平之風間世得賢實快具瞻之望恭以某官<lb/>
徳輝華國智略該時經緯之氣甚髙王霸之術獨茂施<lb/>
之為政卓爾絶倫固宜主上極注意之求朝廷期迓衡<lb/>
之美豈獨不賓之國未康之民偃薄乎威聲渗漉乎仁<lb/>
教某職居守土禮絶沒階仰跂虹蜺之光俯同燕雀之<lb/>
賀<lb/>
　上樞宻諫議啟<lb/>
<pb n="KR4d0044_WYG_043-12a"/>
右某忝預搢紳之後得游化鈞之中洒濯至和奔走賤<lb/>
事以謂竿牘之禮不足以自通然其燕雀之誠則深于<lb/>
預附惟均調丕律燕翼大猷神明降休福祉如響伏以<lb/>
某官具體元哲炳靈崧髙蹈先覺之英規藴庻幾之賢<lb/>
業所以經國尊主扶世導民莫非正始之風以趨大中<lb/>
之極功徳並茂輝光日新故出臨价藩則萬夫恱服入<lb/>
贊上樞則百工咸熙葢折衝兩楹之間而寢兵萬里之<lb/>
外上方博采輿誦稽古懿經將正富民之封母觖在庭<lb/>
<pb n="KR4d0044_WYG_043-12b"/>
之望敢冀上為宗社精調寢興<lb/>
　　上樞宻諫議啟<lb/>
右某伏審某官光膺詔冊榮貳樞衡伏惟慶慰恭以某<lb/>
官徳重國基道鄰聖奥用經濟為已任以忠肅得士心<lb/>
致君之規期于熙盛康世之度實効憂勤下推具瞻之<lb/>
謠上揆可乆之業所以増重宗稷覃化朔南時論翕然<lb/>
僉選斯在命下之日海内寫懐皆習聞于訏謀已想見<lb/>
于風采伏惟三后之治髙並羲軒四輔之賢今得伊召<lb/>
<pb n="KR4d0044_WYG_043-13a"/>
太平可翹足而待盛徳方隨流而攘某忝聫具寮慶覩<lb/>
休遇莫諧班賀但極驩心瞻望符階不任抃激之至<lb/>
　　與龍圖諫議啟<lb/>
右某近修賀牘輒枉嗣音仰厚睠之過隆撫懦衷而増<lb/>
感伏以某官道隮聖壼名聳朝端入贊靖淵之謨出寄<lb/>
蕃宣之重聲猷絶擬功業並崇而雅素不忘勞謙益甚<lb/>
夫以教化為任必敦愷悌之風仰詠誨言祇欽徳望尚<lb/>
阻侍前之便更深引領之懐伏冀上為廟祧倍寧寢履<lb/>
<pb n="KR4d0044_WYG_043-13b"/>
　　與龍圖諫議啟<lb/>
右某倥偬官曹淹留荆楚地處南海幾絶馬牛之風知<lb/>
慙小夫遂忘竿牘之禮永惟僻陋無以奮飛近審賜方<lb/>
底之書急追鋒之召僉俞允屬柄任必歸遠方傳聞通<lb/>
夕載抃矧以某官智窮精祲學富淵源䖏繼事而皆得<lb/>
其宜主盛徳而不牽于俗聖朝所以簡照多士所以推<lb/>
賢名澤並流功業已試方旌華國之望以正富民之封<lb/>
敢冀上為倚毗倍寧寢餗不任懇懇之至<lb/>
<pb n="KR4d0044_WYG_043-14a"/>
　　與知府諫議啟<lb/>
右某暌遠徳符淹留官局雖引領而繼日念置郵而曠<lb/>
時逖聼風聲坐慰孤陋諒偃藩之多暇益専氣而攷祥<lb/>
伏惟某官髙度鎮浮遠猷濟俗明見秋毫之末智均輠<lb/>
轂之流舉無遺功謀不失利管啇强富之䇿國用以饒<lb/>
申甫蕃宣之材上心攸屬矧最七人之近列樹千里之<lb/>
休風試之治民蕭侯不樂于居外倚以為相漢帝素察<lb/>
其深中方期促装願必加愛棲仰之抱一二罔伸<lb/>
<pb n="KR4d0044_WYG_043-14b"/>
　　與参政諫議啟<lb/>
右某啟竊覩邸報伏審某官光被僉俞毗参大政天下<lb/>
幸甚伏以某官徳為柱石言合典謨蕩正始之徽音敦<lb/>
致君之遠業憂民惟切奉已甚微退讓形乎具寮直清<lb/>
見于行事乆蓄貳公之望果膺補衮之求況今强敵凌<lb/>
邉疲氓失職實須廸哲大濟羣生追太古仁夀之風熙<lb/>
先帝文明之治功業甚盛指揮可期某忝分外官親覯<lb/>
嘉㑹雖罄得賢之頌尚稽賀廈之儀瞻望符階卑情不<lb/>
<pb n="KR4d0044_WYG_043-15a"/>
任踴躍之至<lb/>
　　與知府内翰諫議啟<lb/>
右某伏承偃息近藩將明盛徳雖本朝之望士論觖然<lb/>
而方面之安民謠籍甚伏以某官學猶天府道幾聖鄰<lb/>
謀謨之淵深器幹之英亮卓躒當世翺翔昌期固當調<lb/>
玉鉉之至和賁衮衣之繁寵輟處外屏猥同衆人福潤<lb/>
之流限以千里恩教之遠局于萬夫甚未稱致君之姿<lb/>
且將有遵渚之詠遄歸可佇葆毓是祈瞻望軒墉無任<lb/>
<pb n="KR4d0044_WYG_043-15b"/>
懇款之至<lb/>
　　與中丞諫議啟<lb/>
右某竊覩邸報伏審某官光被僉俞擢領風憲伏惟慶<lb/>
慰恭以某官清修方潔妙慮淵深智出千人之英徳居<lb/>
四科之首所以潤色王度光輝朝端後進得以承風天<lb/>
子倚以為相厯金鑾之祕近専内史之浩穰到皆有聲<lb/>
政在已試猶且眷上卿之府國體所崇惟七人之班朕<lb/>
命宜允龍光駢委風采昭融盍徇倚毗之恩以開弼諧<lb/>
<pb n="KR4d0044_WYG_043-16a"/>
之漸某効官有局趨賀無期仰跂虹蜺之光俯同燕雀<lb/>
之慶<lb/>
　　與知府諫議啟<lb/>
右某比者御命荆州假途㑹府揖虹蜺之絶焰聆河漢<lb/>
之緒言沃如清風祛此凝吝矧以重鄉枌之愛厚宗姓<lb/>
之盟宴有加籩禮常異數迨啟行于南浦復延餞于麗<lb/>
譙感著實深跂戀何極涉始秋之餘暑投芒刃之新硎<lb/>
理解居多天均自若伏惟某官炳靈南紀挺徳中朝明<lb/>
<pb n="KR4d0044_WYG_043-16b"/>
白球琳之姿深閎廊廟之器輟從星閣超踐蒲規尚觖<lb/>
望于符階暫吐金于江表豈誠優于共理抑將試以治<lb/>
民固應匪朝即有寵拜幸慎葆光之術稍寬引領之勞<lb/>
懇款于兹敷陳奚既<lb/>
　　與知府龍圖諫議啟<lb/>
右某祗膺明命再涉東曹捧綸綍而若驚感風波之可<lb/>
畏積薪相襲後者居先屈産復歸齒其加長矧外無尤<lb/>
異之積内乏左右之容舊物猥還衰顔自哂且夏官之<lb/>
<pb n="KR4d0044_WYG_043-17a"/>
屬甚貴書勲賞典之行皆盛盟府亦宜得清通之智英<lb/>
敏之才豈伊滯姿可以虚受此葢伏遇某官至誠推士<lb/>
閎量容人深感彚征之非辜仍憂屈穀之無用齊素為<lb/>
紫庻幾三倍之貲燕馬非良忽増一顧之價仰銜異眷<lb/>
但刻深衷收功桑榆願激昂于壯節誓心金石期慷慨<lb/>
于當時瞻望符光豈勝懇款<lb/>
　　與知府資政諫議啟<lb/>
右某伏審某官暫解樞衡出臨藩屏本朝注意雖均逸<lb/>
<pb n="KR4d0044_WYG_043-17b"/>
而優賢蒼生具瞻仍矯首而觖望竊以某官比徳伊管<lb/>
致君勲華謀大而志深器逺而任重借籌帷幄覃化邉<lb/>
荒甫臻偃武之規亟辭執事之柄功髙而不與道隆而<lb/>
從汙穆然清風粲若白日昔吉甫有徂齊之駕人詠其<lb/>
遄歸周旦挾居東之疑王思于新逆僉俞乆洽登拜不<lb/>
遐伏冀上為廟朝倍寧寢處<lb/>
　　永興到任謝宋承㫖啟<lb/>
右某啟肅將命書臨署吏牘藐是空疎之質寄以㑹繁<lb/>
<pb n="KR4d0044_WYG_043-18a"/>
之區方地數千連城累百内修民社之政外總兵戎之<lb/>
機僶俛事為經營分表力非其任智不逮心此葢某官<lb/>
雅懐并容餘論推假不遺三益之素使就一麾之安顧<lb/>
恐非才終無云補冀因徳輝之及猶有朞月之成方阻<lb/>
披瞻曷勝銘向<lb/>
　　與知府侍讀給事啟<lb/>
右某驟遠徳輝遽彫月彩以瑣旅之無暇曾奏記之後<lb/>
時伏惟鎮撫一方翕寧百禄竊以某官材為世傑智則<lb/>
<pb n="KR4d0044_WYG_043-18b"/>
吏師優游上前之嚴徘徊天下之望出守近輔甚觖乎<lb/>
民瞻入毗大鈞方欽乎帝賚敢冀倍寧寢食仰副俞諧<lb/>
　　與留守資政給事啟<lb/>
右某伏審某官諏詢穀旦臨撫别都伏惟慶慰竊以某<lb/>
官贊襄大猷登翊元治名澤純粹而並茂規畫昭衍而<lb/>
無疆簡詔自天均勞于外伊王城之開奥總宮籥之申<lb/>
嚴深寄股肱保釐郊甸福潤之博布山川而交流鍾重<lb/>
之威参九鼎而特固上采古事下聆僉謀蕭何之居闗<lb/>
<pb n="KR4d0044_WYG_043-19a"/>
中尚躋相國周公之在洛邑亦有衮衣將副具瞻豈云<lb/>
曠日敢冀順倚毗之眷敦葆輔之才瞻望符階不任頌<lb/>
戀之至<lb/>
　　與知府侍讀給事啟<lb/>
右某屢馳短記恭詗下風惟藴暑之戒辰方前旌之取<lb/>
道清塵勤止㤗宇晏然竊以某官徳昭聖鄰學該天府<lb/>
歴居顧問之地積負弼諧之瞻居臨价藩大翊邦甸曾<lb/>
未入境黎俗欣望而已多永惟簡心䇿書延登以斯逼<lb/>
<pb n="KR4d0044_WYG_043-19b"/>
伏冀俯順時序精調寢興<lb/>
　　與鄆州給事啟<lb/>
右某啟伏審寵陞禁瑣改鎮須句雖巖石之瞻尚觖時<lb/>
望在股肱之寄誠出上心素辱顧憐伏深慶抃竊承遠<lb/>
驅王節俯壓楚郊望清塵而匪遙逼賤事之有守莫諧<lb/>
趨見但極勞心恭以某官蓄謀淵通具體純粹修治世<lb/>
之具見于彌綸抱逢辰之資合若符契宻籌帷幄之䇿<lb/>
大鎮邉境之虞成功甫施均逸居外且衮衣有遵渚之<lb/>
<pb n="KR4d0044_WYG_043-20a"/>
感本朝多注意之勤雖于藩是崇實宰政斯在仰希上<lb/>
為宗祏精調寢興<lb/>
　　與資政給事啟<lb/>
右某數被簡書載驅道路瞻棨㦸之邈若曾竿牘之闕<lb/>
如内訟冥煩交馳神幹伏惟飲醇專氣條教寧民宜慶<lb/>
祐之方長兹徳符之永固恭以某官秀出人傑卓為國<lb/>
華體貌著于上心利澤見于天下豈其局迹千里巻懐<lb/>
一時信將振芳風于清塵恢宏業以濟俗尚冀良食益<lb/>
<pb n="KR4d0044_WYG_043-20b"/>
符具瞻<lb/>
　　與知府給事啟<lb/>
右某沿牒旁郡省親京師深惟便私之行葢蒙錫類之<lb/>
賜重迂騶馭臨餞郊亭貪恃厚恩怱忘淺量至于昬醉<lb/>
有瀆視瞻雖高明之見寛實寤寐以自訟伏惟聼覽多<lb/>
裕吉祥來寧某驟違後塵甫越數舍引領馳戀向風増<lb/>
懐冀養環中之和庸慰天下之望<lb/>
　　與資政給事啟<lb/>
<pb n="KR4d0044_WYG_043-21a"/>
右某暌遠符階貿遷嵗律縻簿書之鮮暇修魚素之曠<lb/>
時惟寬度之過人固恕情而容物側聆布宣詔教翕受<lb/>
多祺伏以某官柱石之材龜玉之寳由中庸以希聖推<lb/>
盛徳以鎮浮頃嘗贊襄萬機焜燿三府方為霖以賜冊<lb/>
遽均逸而作藩近輔陪京之邦實繄福潤明堂布政之<lb/>
地方藉弼諧幸保寢興允符禱頌<lb/>
　　與皇甫給事啟<lb/>
右某啟焉依寳鄰時假餘潤未有及民之徳過竊増秩<lb/>
<pb n="KR4d0044_WYG_043-21b"/>
之恩此葢某官素加陽秋曲厚風義使疲蹇效賀庳虚<lb/>
䝉榮重煩咫尺之音深諭勤渠之意愧當雅睠增鏤鄙<lb/>
悰方拏舟以啟行阻詣門而取别伏希上為朝社精調<lb/>
寢興瞻望之深非筆能究<lb/>
　　與知府給事啟<lb/>
方某恪居官次跂仰符光迷于期㑹之文曠是竿牘之<lb/>
禮伏惟臨一都之㑹據千里之邦惇樹休聲緝寧福履<lb/>
恭以某官醇文貫道髙義鎮浮騰膚敏之徽聲挺中和<lb/>
<pb n="KR4d0044_WYG_043-22a"/>
之正氣功業已試議論有餘聖上之所簡心多士莫不<lb/>
推美論股肱之郡孰若中天次承弼之臣僉曰舊徳即<lb/>
期入輔以副具瞻敢冀上為廟朝精調寢履<lb/>
　　與知府給事啟<lb/>
右某間者于役忽焉累旬奔道路之孔修淹簡書之多<lb/>
畏心繫幕府思如風旌伏䝉迂念空疎親貶教誨一字<lb/>
之重固比于衮衣八行之勤本施于敵體非此賤陋所<lb/>
宜捧承恭審燕處超然茀禄綏止且感且慶以晝以昬<lb/>
<pb n="KR4d0044_WYG_043-22b"/>
竊聆道路之謠卿士之論以謂盛徳素著宜遂就格天<lb/>
之功而方面本輕不當屈致君之量深恐大旆亟還中<lb/>
朝實惟僉俞敢不私喜某飭駕還郡拜塵有期更冀上<lb/>
副倚毗倍加攝養<lb/>
　　與給事啟<lb/>
右某恭沿使檄就省親闈還軫近郊復覘星符之采趨<lb/>
風上館再聆月且之評慰抃交深指陳罔究<lb/>
　　與許州知府給事啟<lb/>
<pb n="KR4d0044_WYG_043-23a"/>
右某肅承朝命開決郡條屈首受書不能半古弹冠充<lb/>
賦苟利及親幸試可于上前辱推恩于券外参民社之<lb/>
重居僚吏之先曾非所宜何以自强此葢伏遇某官陶<lb/>
冶庻俗熏蒸太和不欲寢昌之朝而有退處之士使得<lb/>
奏薄伎以自効相諸侯以協恭受賜甚多敗材是懼然<lb/>
而土宇所及柝聲相聞譬若層雲之隂必及庻草溟海<lb/>
之浸莫遺近封用此而言知免于戾顧守恪居之律阻<lb/>
修趨見之儀瞻望符階飛越神榦伏冀上為宗祏精調<lb/>
<pb n="KR4d0044_WYG_043-23b"/>
寢興<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻四十三<lb/>
</p>
<p>
</p>
  </div>
<div>
<head>公是集巻四十四</head> <lb/>
    <p>
<pb n="KR4d0044_WYG_044-1a"/>
欽定四庫全書<lb/>
　公是集巻四十四<lb/>
　　　　　　　　　　　　　宋　劉敞　撰<lb/>
　書啟<lb/>
　　與沈邱仇香祕校啟<lb/>
右某頃賴英鑒共登賢書私喜邂逅之逢矧瞻顒昂之<lb/>
表遽驚判别驟荷記存緬佩玉音祗攪心府伏承履肅<lb/>
霜之序味粹道之腴茀禄用寧啟處自若尚賖款㑹益<lb/>
<pb n="KR4d0044_WYG_044-1b"/>
冀保和馳企之悰數陳㒺究<lb/>
　　與判府相公啟<lb/>
右某屬因道道幸得趨風幕府容賓里人授館識恩顧<lb/>
之加厚愧微賤之不遺迨兹啟行假以後乗且復貶損<lb/>
手澤稠重誨言雖小雅之序緜蠻亦古人之稱樂易曾<lb/>
靡遠過曷能弭忘㐲惟某官純粹含章直方鍾美上求<lb/>
至治之術下察當世之宜裁成大猷鋪繹元化顧均勞<lb/>
而居外暫握節以陪京周公處東還踐赤舄召伯分陜<lb/>
<pb n="KR4d0044_WYG_044-2a"/>
入為冢卿矧在稽古之朝方增迓衡之望聳聞僉議大<lb/>
慰輿詹敢冀益慎寢興少符禱頌<lb/>
　　與判府相公啟<lb/>
右某伏以景近極而就長律奏陽而復本候雲備嵗布<lb/>
始經邦恭惟某官徳茂帝臣義均國體正氣詡物備四<lb/>
時之和盛功格天宜萬福之報及羣隂之滋損諧衆望<lb/>
之僉俞光華本朝陶冶元化某素依教育宻庇恩輝阻<lb/>
慶下塵馳精重㦸<lb/>
<pb n="KR4d0044_WYG_044-2b"/>
　　與判府相公啟<lb/>
右某託于一官邈若千里雖復䝉福潤之沾洽偃徳風<lb/>
之清泠㒺能奮飛祗益固陋竊惟撫寧黎俗翕受祺祥<lb/>
恭以某官股肱中朝蕃屏方面名澤純粹功實輝光上<lb/>
有同心之歡下多注意之願豈宜淹乆京輔徘徊衮衣<lb/>
跂聞瑞節之還大慰巖石之望敢冀仰為宗祏俯和寢<lb/>
興<lb/>
　　與判府相公啟<lb/>
<pb n="KR4d0044_WYG_044-3a"/>
右某宿官甚賤偃徳素深譬猶處鈞範之和漬江海之<lb/>
潤日以䝉益忽不自知又逼簡書之繁重稽竿牘之問<lb/>
豈意假借光寵勤渠誨言藏以為榮服之無隕伏惟某<lb/>
官晞徳聖域禀符元精葢上天所以保祐國家而聖君<lb/>
有以康乂民物功著廊廟澤遺昆黎讓而作藩静以鎮<lb/>
俗雖齊侯賜履王室是毗抑周公處東人望猶觖側慶<lb/>
玉堂之冊復還金鼎之司敢冀上為敷求益加保攝<lb/>
　　與判府相公啟<lb/>
<pb n="KR4d0044_WYG_044-3b"/>
右某伏審某官肅奉制書臨撫近鎮伏惟慶慰竊以堯<lb/>
命四岳外總諸侯周逮三公出倡九牧葢社稷之衛重<lb/>
而股肱之寄深恭以某官徳度昭明器宇淵博固嘗歌<lb/>
九功之美贊萬務之微均逸彌年注意在上仍徘徊于<lb/>
方面益宣布于善經南山巖巖猶觖乎士望華舄几几<lb/>
方兆乎公歸某宻附慶隂阻修禮賀瞻望台屏不任欣<lb/>
抃之至<lb/>
　　與判府相公啟<lb/>
<pb n="KR4d0044_WYG_044-4a"/>
右某游于陶鈞之和漸于江漢之潤䝉徳甚厚依仁已<lb/>
深未嘗自通門闌望見風采邈若數舍忽如異方伏惟<lb/>
蹈中和之精膺元吉之報恭以某官翼亮淳治弼成茂<lb/>
勲格于上天簡在明主以謂負濟民之術者不宜虚富<lb/>
民之封立長世之業者不宜觖當世之望必委政柄大<lb/>
為孚先欽聞疇咨跂俟冊命敢冀上為宗祏倍寧寢興<lb/>
　　上致政少保啟<lb/>
右某暌遠門牆差池嵗月顧轅下之局促蹈海濱之阻<lb/>
<pb n="KR4d0044_WYG_044-4b"/>
幽竿牘頗疎形影相媿伏惟頤神浩素綏履康寧恭以<lb/>
某官邁徳濟時建功扶世躋蒼生于既富從赤松以自<lb/>
居明哲保身進退中道振髙節于頽俗有大庇于斯民<lb/>
葢周公明農宜加金舄之禮魯侯俾夀必有兒齒之祥<lb/>
某早辱重知再為屬吏坐遠熒煌之照尤深跂戀之懐<lb/>
敢冀仰順時和俯凝福祐<lb/>
　　與通判國博啟<lb/>
右某祗奉詔凾來臨治所屬館舍之初定加簿書之易<lb/>
<pb n="KR4d0044_WYG_044-5a"/>
迷曠于置郵固以生媿遽捧寄聲之問粗寬引領之思<lb/>
伏承晏處自如吉祥萃止顧微官之見縛卜髙㑹其未<lb/>
涯仰冀保和少紓馳想<lb/>
　　與鄰州通判啟<lb/>
右某肅膺朝命分貳藩條媿治幹之不優欣提封之相<lb/>
接伏惟某官識精以敏器閎而深固為羣吏之師矧最<lb/>
諸侯之選河海均潤誠有望于餘波爵里自通尚無從<lb/>
于良覿敢希善嗇庸副傾瞻<lb/>
<pb n="KR4d0044_WYG_044-5b"/>
　　與潁州知府少卿啟<lb/>
右某伏惟某官英氣弸中徳符灼外膺帝衷之深簡蹈<lb/>
玉燭之至和順履三微翕寧百禄某乆依餘潤阻慶髙<lb/>
閎馳望清塵㒺勝欣預<lb/>
　　與運使太博啟<lb/>
右某伏審循覽屬封言還計府跋涉之遠炎涼既遷惟<lb/>
偃息乎至和固綏凝乎多福某恪居賤局仰庇洪庥曾<lb/>
不獲履幕下之清塵竊坐隅之餘論感逾秋實揺若風<lb/>
<pb n="KR4d0044_WYG_044-6a"/>
旍伏冀上念簡照之隆倍精養氣之術<lb/>
　　又<lb/>
右某伏審某官肅分威節出建漕臺伏惟慶慰恭以十<lb/>
二牧之分上沿虞氏六百石之拜近法漢朝必皆識度<lb/>
深沈問望英特矧屬昌旦尤難得人竊惟某官智析秋<lb/>
毫明極水監經國之具足以垂將來富民之謀方且寬<lb/>
當世欽若慎簡總兹利權列城聳觀下吏偃伏某猥以<lb/>
無狀幸而忝員尚依樂易之風庻逃遲鈍之責阻修趨<lb/>
<pb n="KR4d0044_WYG_044-6b"/>
見但劇傾瞻敢冀嗇神少符引領<lb/>
　　與運使啟<lb/>
右某伏以流光徂暑戒三務于豳詩涼風告寒協上官<lb/>
于神瞽恭惟某官將明盛徳宣布善經政優優而洽聞<lb/>
祥止止而來萃某恪居有局走見無從伏冀順蹈至和<lb/>
不凝多祐<lb/>
　　與運使度支啟<lb/>
右某啟執别未幾懐賢實深良由相照之意多自使仰<lb/>
<pb n="KR4d0044_WYG_044-7a"/>
髙之誠盡遽煩流問益愧撝謙兼審跋涉修塗按循屬<lb/>
部吏民瞻徳固已澄清戎敵憺威遂皆讋服方奏膚功<lb/>
之狀亟升上笏之勞更冀節宣用寬企佇<lb/>
　　與兩轉運啟<lb/>
右某幸沿使檄得省親闈祗畏簡書亟還官局荷仁恩<lb/>
之錫類欣徳宇之庇身延仰賓閎増揺心旆伏惟布宣<lb/>
詔指翕受春祺竊以蹈絶人之資振希世之略所到皆<lb/>
治好謀有成國器卓然士論咸在必將躋深嚴之地書<lb/>
<pb n="KR4d0044_WYG_044-7b"/>
尤異之勲鋪張嘉謨攄發妙藴伏希上為簡照俯凝粹<lb/>
和<lb/>
　　與京東兩轉運啟<lb/>
右某啟比緣親嫌外領藩守三換嵗籥再更使符未見<lb/>
恵民之稱而當進秩之寵此葢某官陽秋素及風義相<lb/>
先飾短為長樂善無厭使迂疎之質濫蕃衍之恩矧焉<lb/>
依外臺自力方面仰止徳望庶逃嘖言欣聳并深敷述<lb/>
寧喻<lb/>
<pb n="KR4d0044_WYG_044-8a"/>
　　上大尉相公啟<lb/>
右某猥以冗瑣之材叨當刺舉之任亟承詔㫖行視蠻<lb/>
陬屢有奔命之勤乆疎奏記之禮内惟懦節素辱重知<lb/>
既未有以報恩復無縁以進面跂瞻門下踧踖眉間伏<lb/>
惟某官寅亮國經緝熙帝載及功成而自引綏眉夀以<lb/>
歸居昔之折衝兵戎或不出樽俎之表偃息里第亦大<lb/>
建藩垣之威又況盛徳絶倫遠猷葢世畫一之規素著<lb/>
可乆之業甚修朝野具瞻神人致喜勾芒賜秦穆之夀<lb/>
<pb n="KR4d0044_WYG_044-8b"/>
豈止九齡燕伯胙成周之功必逾百嵗仰希自重下副<lb/>
禱祈<lb/>
　　上樞宻大尉啟<lb/>
右某伏審光被朝僉寵専武柄伏惟慶慰竊以樞機宥<lb/>
宻之地帷幄靖淵之謀外張皇于六師内弼成于萬務<lb/>
化参維斗爵列上公昔難其人今覯斯美伏惟某官體<lb/>
純粹之徳蹈中庸之方練達前修經緯當世治世之效<lb/>
甫就于升平華國之光夙彰于無外然而權季未正功<lb/>
<pb n="KR4d0044_WYG_044-9a"/>
次或差主上所以簡衷士類所以引領果膺徽命以豁<lb/>
具瞻俾夫牧馬絶于幕南竒兵成于堂上是為盛徳實<lb/>
曰烈光某辱顧眄之素深荷陶甄而期乆徇衆增喜望<lb/>
風馳懐載笑載言倍百常品<lb/>
　　上太尉相公啟<lb/>
右某近馳柔幅幸叨侍鈴何兹毣毣之誠遽辱諄諄之<lb/>
誨陳公尺牘傳以榮家魯史一言寵于華衮仰軒墉而<lb/>
尚阻銘肺腑而不忘恭以某官國器淵深天材特達以<lb/>
<pb n="KR4d0044_WYG_044-9b"/>
康濟為已任用忠肅合世資協徳股肱折衝帷幄訏謨<lb/>
底績既指期而太平成功不居遂偃藩而夾輔昔周以<lb/>
二伯倡九牧堯命四岳統諸候古今之典靡殊中外之<lb/>
寄兼重然而鴻飛遵渚宜無信處之期帝曰奮庸方盡<lb/>
迓衡之望敢冀上為宗祏精調寢興<lb/>
　　賀上夏太尉啟<lb/>
右某竊覩邸報伏審上樞太尉寵被帝俞入専兵柄伏<lb/>
惟慶慰恭以某官元精鍾粹迪哲秉彛經緯之氣甚髙<lb/>
<pb n="KR4d0044_WYG_044-10a"/>
王霸之略獨茂訏謨萬務則庻績熙成訓齊六師則遠<lb/>
戎震盪功髙往牒徳簡睿衷惟兹宥宻之幾實宜英傑<lb/>
之用折衝帷幄成算廟堂上有同心之歡下增偃草之<lb/>
望休期所屬有衆所瞻某忝效一麾緬賖上府雖罄得<lb/>
賢之頌尚稽進賀之儀延仰符階再深踴躍<lb/>
　　知永興軍謝兩府啟<lb/>
雍州上腴見稱前史秦地四塞實雄諸侯至于人物車<lb/>
甲之饒風聲謡俗之盛擇守未易得人為難豈有抱空<lb/>
<pb n="KR4d0044_WYG_044-10b"/>
疎之姿守樸陋之學材不洎衆智非過庸擢從講闈假<lb/>
以威節兼四千石之重連數十城之封自視缺然曷以<lb/>
稱此此葢伏遇某官専陶鈞之化隆作廈之功至和平<lb/>
分羣力並用不愛美錦曲從庇身之求申錫介圭略比<lb/>
元侯之舊葢觀國者以處遠為陋事君者以居中為榮<lb/>
揆能苟微冒寵忻過固當勵斷斷之節立優優之風庻<lb/>
幾所長尚有云補下塞讒慝之口上答甄鎔之私<lb/>
　　鄆州謝兩府啟<lb/>
<pb n="KR4d0044_WYG_044-11a"/>
右某啟四月十六日䝉恩授起居舍人知鄆州事兼西<lb/>
路安撫使已于某月日到任上訖朝廷之士貴際而驟<lb/>
陟侍從之嚴社稷之守重民而洊叨屏翰之寄智所不<lb/>
及人其謂何葢材各有宜賞欲無僭昔夀王東郡見譴<lb/>
璽書買臣㑹稽許奉計最成負課自脱或終更亟還以<lb/>
彼具絶人之材猶未免曠位之責而某方申錫明詔優<lb/>
游便藩豈自謂撥煩之宜殆必有過情之聞伏惟某官<lb/>
衡石多士股肱本朝盛徳處懐至公期物袁絲陋于學<lb/>
<pb n="KR4d0044_WYG_044-11b"/>
寧有不得居中之嫌潘岳拙于長固宜自試用短之效<lb/>
方當上師法令下勤簿書庶幾樂職之風仰酧造物之<lb/>
意<lb/>
　　謝外任兩府啟<lb/>
右某啟比者叨膺恩秩更領使符右使之華在日月之<lb/>
際東藩之㑹参股肱之都内惟寡能懼辱重寄此葢某<lb/>
官推平以進物謀治以濟時大鈞所埏必無窳器廣廈<lb/>
既構或兼衆材使得輸尺寸之長謹宣布之復靈𣲖均<lb/>
<pb n="KR4d0044_WYG_044-12a"/>
潤休光照鄰擊柝之音相聞髙山之仰跂及庶依曠宇<lb/>
以謝煩言無任瞻望感激之至<lb/>
　　上留守資政尚書啟<lb/>
右某得游化鈞多厯年所惟重恩之未報屬孤迹之見<lb/>
摧屏息海傍貽羞門下既不能負荆以造謝亦恥奏記<lb/>
而攄懐藐然跂瞻竊獨咎責伏承某官弼諧帝業震蕩<lb/>
天聲思四海之必孚恥一物之遺用以故卑蕞復辱甄<lb/>
收不然淹轍之麟迨無決水之望夫賜而不徳此大賢<lb/>
<pb n="KR4d0044_WYG_044-12b"/>
之風貪于私恩則小人之事輒捐竿牘母溷聰明嵗荏<lb/>
苒而殆徂心揺蕩而無極仰惟宸宇㤗定福履康寧伏<lb/>
以某官禀和維崧具體元哲葢上帝所以賚弼而聖朝<lb/>
必于迓衡保釐别都雖有三后之政緝熙大業尚觖萬<lb/>
夫之心將授衮衣且還玉鉉上副倚毗之重下均尊養<lb/>
之宜瞻望符階卑情不任邈激之至<lb/>
　　與制置待制啟<lb/>
右某竊審某官光被帝俞寵升天閣且出宣于使指悉<lb/>
<pb n="KR4d0044_WYG_044-13a"/>
兼總于利權朝廷得人衣冠須慶伏以先帝䇿府法雲<lb/>
漢之昭回郡國均輸集京師之平準清華之選為最繁<lb/>
劇之柄鮮雙號稱才難必符衆允恭惟某官朱繩秉直<lb/>
貝闕凝姿茂乆業之經綸知當世之取舍總執憲之任<lb/>
志乎澄清贊司㑹之謀國以充富刃無綮肯智極淵泉<lb/>
博聼僉諧宜備顧問既雍容于近侍乃董振于外臺昔<lb/>
蕭何饋軍髙祖稱其人傑諸葛流馬三國許以名臣迹<lb/>
其勤勞並居相輔推故事而可見矧令望之絶倫緬冀<lb/>
<pb n="KR4d0044_WYG_044-13b"/>
上為倚毗倍精寢處<lb/>
　　與劉守待制啟<lb/>
右某比者擊汏遄征班荆胥遇協邂逅之良願奉雍容<lb/>
之雅談莫能淹留遽爾暌越時返顧以増戀託置郵而<lb/>
尚疎伏惟保釐郊畿宴安休社恭以某官清徽肅物高<lb/>
論端朝裁經術以自將聳徳華而絶出優游侍從振動<lb/>
謀謨士林望之以龍門天子目之于國器且以大火明<lb/>
堂之分白水真人之邦宮鑰攸存麟符宜慎暫輟從于<lb/>
<pb n="KR4d0044_WYG_044-14a"/>
近列將大贊于萬幾輿望實然休命何遠幸保沖和之<lb/>
氣以符頌願之心瞻望軒墉豈任凝約<lb/>
　　與銓主待制啟<lb/>
右某向常馳記遽辱嗣音不以侍從之嚴遂遷疇昔之<lb/>
雅服之無斁藏以為榮方隆暑之在辰諒燕見之多暇<lb/>
吉祥止止啟處休休恭惟某官智窮㡬㣲學有根本處<lb/>
全徳以耀世振遠猷以事君蔚為國基能得士望雖復<lb/>
陟深沈之地居顧問之班猶以道非大行澤不廣被宜<lb/>
<pb n="KR4d0044_WYG_044-14b"/>
補衮衣之闕以恢王佐之風天眷亦優帝賚不遠伏冀<lb/>
倍精寢處上副倚毗<lb/>
　　與審官待制啟<lb/>
右某託于疎冗之官藐然僻陋之國聲塵不接牋記實<lb/>
稽惟曠度之多容豈雅素之遂絶恭惟雍容帝側綏養<lb/>
時中伏以某官徳量淵深神鋒頴擢知當世之要務自<lb/>
一時之偉人議論精通文采英發多士咸自以不及天<lb/>
子深察其有餘厯試于難所到皆治固將舉富民之典<lb/>
<pb n="KR4d0044_WYG_044-15a"/>
收命世之功永觀豐規大濟黎政敢希酌民望之方集<lb/>
推天眷之攸光益思自珍以隆嘉遇<lb/>
　　與都運待制啟<lb/>
右某伏審某官輟從顧問出領漕輸雖馬牛之風猶限<lb/>
以南北故竿牘之禮遂曠于浮沈伏惟循察列城敦樹<lb/>
賢業神明于是來舍福禄有以如茨恭以某官髙節映<lb/>
時清規照物蹈先覺之令徳茂當世之遠猷雍容爾僚<lb/>
　範多士間以烽堠未息兵調尚繁資深智之絶人委<lb/>
<pb n="KR4d0044_WYG_044-15b"/>
前籌以富國地方萬里儲及九年朝無北顧之憂馬絶<lb/>
南下之牧訂勲甚大計徳實髙佇頒夢弼之書爰舉代<lb/>
工之命敢冀精嗇以副仰瞻<lb/>
　　與制置待制啟<lb/>
右某近因便風輒奉柔翰況不遐于旌棨諒已叩于聰<lb/>
明春序甫中陽和増茂惟悉心于邦計靡失節于道腴<lb/>
伏以某官髙義薄天純文華國黼黻帝王之術昭回雲<lb/>
漢之章論議詳明利害彰著行無可擇人亦愛其儲胥<lb/>
<pb n="KR4d0044_WYG_044-16a"/>
至必有聲樹兼存于蔽芾廼者西戎背徳千里餽糧經<lb/>
賦必出于大農輸漕方資于長䇿遽從顧問之列暫委<lb/>
財利之權功期有成軍不乏用方將贊襄幾務允釐庶<lb/>
官人望尤從心禱斯在伏冀上為宗祏精調寢興<lb/>
　　與糾察宗正待制啟<lb/>
右某伏審攷庸太室增秩夏卿用春秋漸進之襃見朝<lb/>
廷僉俞之重伏惟慶慰恭以某官炳靈邦鎮錫胄國宗<lb/>
迪淳懿以自居蹈中和以超舉不屑近務求觀休風雍<lb/>
<pb n="KR4d0044_WYG_044-16b"/>
容内朝揮綽徳度儼乎圭璋之望燦乎雲漢之光寧當<lb/>
稍遷以淹大用葢七兵之貴主上有以簡衷三事之賢<lb/>
衆人欣于厯試訂兹寵遇曷究遠圖仰冀節宣以副瞻<lb/>
誦<lb/>
　　與虢州張待制啟<lb/>
右某近于行郵忽辱答教窺詞意之甚重銘心腑而弗<lb/>
忘伏承坐鎮多餘葆光自若矧以某官天機沖邃器度<lb/>
閎深乆陟顧問之聫方儲贊襄之業士無異議人已注<lb/>
<pb n="KR4d0044_WYG_044-17a"/>
心然有非妄之災出于不意之變暫迂良幹外典劇藩<lb/>
葢大賢將興先乏其體鷙鳥欲舉必卑其身天有還形<lb/>
福其焉往幸遵偃息之術以俟光亨之期<lb/>
　　與岳州待制啟<lb/>
右某啟伏以王春正始乾象布和風入律以應期斗為<lb/>
天而改朔恭惟某官勤宣令徳恵懋齊民同福禄而殿<lb/>
邦分股肱而為郡鴻飛遵渚乆流布于聲詩帝曰奮庸<lb/>
將上熙于天宰履端在旦受祉惟新禱詠所深敷陳焉<lb/>
<pb n="KR4d0044_WYG_044-17b"/>
究<lb/>
　　與渭州知府待制啟<lb/>
右某向審寵膺節召臨統邉封幄中之謀主上許其人<lb/>
傑閫外之任羌戎畏于天威可以懐柔不獨鎮静恭以<lb/>
某官倜儻扶義慷慨立朝䘏功名之後時患郊野之多<lb/>
壘見古人之風采為當世之藩垣故叱馭取途不以親<lb/>
解讓爵辭賞母以家為英氣憺于遠夷高義動乎宿將<lb/>
功業屈指而可待問望與日而益隆昔申伯于宣吉甫<lb/>
<pb n="KR4d0044_WYG_044-18a"/>
薄伐上増榮于宗廟下綏福于蒼生咸秉大鈞以報盛<lb/>
徳佇聆贊元之命以啟迓衡之朝伏冀上為倚毗倍加<lb/>
調䕶<lb/>
　　與岳州知郡侍制啟<lb/>
右某啟伏審涓選休辰按臨劇部方條布于教令已延<lb/>
見于吏民戎有良翰坐聞周邦之喜鴻飛遵渚抑非盛<lb/>
徳之宜伏惟某官英氣深閎神鋒卓頴鶩絶塵之逸軌<lb/>
邁扶世之髙風慷慨功名發揮事業固已入充顧問之<lb/>
<pb n="KR4d0044_WYG_044-18b"/>
選出靖震驚之師方崇茂勲以厎至治何垂成之變忽<lb/>
于丕圖葢无妄之災殆必有喜夫聰明可以理解而賢<lb/>
哲難以數逃汗隆其期淹速奚恤方阻咫尺之問遽杜<lb/>
一介之來仰窺謙光祗攬吝腑涉新秋之沆碭投硎刃<lb/>
之優游勉隆至和以俟休復<lb/>
　　與某待制啟<lb/>
右某近修短記幸叩侍鈴何兹疎宂之人遽損勤隆之<lb/>
筆誠大賢之念舊見明哲之用心捧玩再三感歎稠疊<lb/>
<pb n="KR4d0044_WYG_044-19a"/>
恭以某官知参彖繫文賁天人體圭璋之令姿履金石<lb/>
之勁節雌黄所及過于春秋之襃善俗攸歸有同溟渤<lb/>
之赴矧委夷末路跼從頽轅徒以乆要之情遂均一顧<lb/>
之價向風慷慨引領徘徊念章綬之見拘趨門館而伊<lb/>
阻伏冀上為廟祏精調寢興<lb/>
　　與提刑太保啟<lb/>
右某託貳郡條仰依雲䕃曾之趨風之望居多引領之<lb/>
勞伏䝉某官過齒懦姿曲流榮問緬荷勤勤之賜秪深<lb/>
<pb n="KR4d0044_WYG_044-19b"/>
叩叩之懐隆暑在辰聞名曠願冀察輔生之術益綏沖<lb/>
氣之和跂佇豐恩少符至懇<lb/>
　<lb/>
　<lb/>
　<lb/>
　<lb/>
　<lb/>
　公是集巻四十四<lb/>
</p>
<p>
</p>
  </div>
<div>
<head>公是集巻四十五</head> <lb/>
    <p>
<pb n="KR4d0044_WYG_045-1a"/>
欽定四庫全書<lb/>
　公是集巻四十五<lb/>
　　　　　　　　　　　　宋　劉敞　撰<lb/>
　書啟<lb/>
　　囘漢陽郭郎中啟<lb/>
右某啟廼者引嫌避親得請補外𤓰時再易續用靡升<lb/>
天秩不遺龍光猥及既塵右史之筆又撫東侯之封某<lb/>
官風義相先忠愛有素逺形慶問深諭謙亨祗佩攸深<lb/>
<pb n="KR4d0044_WYG_045-1b"/>
指陳焉迨尚阻晤言之適冀精沖養之方引矚為勞寤<lb/>
寐于是<lb/>
　　與知郡郎中啟<lb/>
右某竊伏下風悚聞髙義未嘗修一日之雅望先進之<lb/>
門故雖懷賢終失通問豈意敦尚謙徳勤渠誨言愧非<lb/>
所堪祗以為好伏惟某官藴志方潔得機邃深固籍甚<lb/>
乎中朝聊偃息于名部揆以令望宜躋近班稽之治功<lb/>
矧有善最兼冀衛生之術並觀進秩之榮企誦特深敷<lb/>
<pb n="KR4d0044_WYG_045-2a"/>
宣罔究<lb/>
　　與雜端郎中啟<lb/>
右某㐲審某官榮被僉俞入毗風憲伏惟慶慰竊以紀<lb/>
綱之地厯代難其人真清之材當時頼其用所以修厥<lb/>
典法樹之徽聲俾朝有肅穆之光士無苟且之患隐括<lb/>
所繫慎簡攸先世方得賢人用胥慶恭以某官抱嵗寒<lb/>
之堅操藴正始之休規徳業汪洋其無涯風采峻峙而<lb/>
可畏足以立懦夫之志鎮流俗之浮果升中臺實持樞<lb/>
<pb n="KR4d0044_WYG_045-2b"/>
要天驥首路固非邇圖元龜在庭方襲重寳冀精衛生<lb/>
之術以永名世之稱不任懇款之至<lb/>
　　與通判郎中啟<lb/>
右某伏承涓選休辰往臨善治委翼下國怪三年之不<lb/>
飛絶塵西郊信千里之方展忽䝉示問姑慰懷賢悵吏<lb/>
守之有常俯禮餞而伊阻商秋沆碭道路阻深勉精寝<lb/>
味之宜庸俟公侯之復傾瞻攸甚敷述罔殫<lb/>
　　上運使提刑賀冬啟<lb/>
<pb n="KR4d0044_WYG_045-3a"/>
右某伏以元統含三萬物将作中聲倡六衆陰其消恭<lb/>
惟某官味至道之醇乗和氣之運宣布上指将眀治經<lb/>
蹈此迎長之辰綏于積善之報某宿官有局修慶無縁<lb/>
瞻望旌麾不任歡欣之至<lb/>
　　謝館職啟<lb/>
右某啟今月某日䝉恩授前件官充職者虎闈引籍驟<lb/>
望清光璧府觀書遽參華列皆極盛朝之選豈伊寒士<lb/>
之宜承詔若驚荷䝉彌重竊以右文遘運躬聖撫辰優<lb/>
<pb n="KR4d0044_WYG_045-3b"/>
游太平闡繹洪業儲思天人之際垂精道徳之淵上稽<lb/>
漢儀下襲唐舊開闢儒館表章聖塗長育英材賓禮賢<lb/>
俊将使辨邦國之典參禮樂之司整齊百家是正六藝<lb/>
固當得純學碩聞之傑博物不覊之雄内副詳延外慰<lb/>
觀望今垂纓戴紱而羞管晏者繼踵搢笏修紳而希稷<lb/>
契者比肩淵源之所漸風流之所及雜㳫並出雍容相<lb/>
推自以繩契以來河洛而下厯選列辟之盛參稽信書<lb/>
之傳語才為難于斯莫盛若度長絜大詢事攷言必得<lb/>
<pb n="KR4d0044_WYG_045-4a"/>
其尤以充厥位使獲耀日月之炎垂虹蜺之光庻㡬増<lb/>
輝本朝洵美顧問豈宜使庸庸之介玷濟之昌實不中<lb/>
聲道所深忌如某者智非語上材僅及中少無聞達之<lb/>
求長有䝉愚之蔽浸尋壯齒汩没下流悼世守之或隳<lb/>
激懦衷而求晉嵗不我與㡬成從事之迷斐然成章猶<lb/>
及進取之望備能書于鄉老辱下第于太常自以天機<lb/>
不深學殖方落幸得陪士大夫之後願不過掾功曹之<lb/>
微豈意奏技中宸程衡乙覽許夀王之智以謂少雙擢<lb/>
<pb n="KR4d0044_WYG_045-4b"/>
平津之文乃居第一虚名浮實浩寵逾涯參叙廷中之<lb/>
平分貳方面之守孤生薄祜罔極遘凶魂離幹而僅存<lb/>
性遁天而将滅隙駒驟逺仕版復還手澤尚存篋書已<lb/>
廢親歡不洎風樹彌哀姑上里仁之廬秪索長安之米<lb/>
推恩給筆奏頌得覽内省骫骳之辭仰塵清閒之燕分<lb/>
甘投削理絶覬覦而譽生不虞惠出非望加秩青宫之<lb/>
屬庀職道家之山榮耀赫然聲徽籍甚夫澼洸賤技鬻<lb/>
萬户之封緯蕭薄資私千金之富物情攸畏天幸實多<lb/>
<pb n="KR4d0044_WYG_045-5a"/>
此葢伏遇某官股肱大猷陶冶庶俗推轂晚進持衡化<lb/>
源且聚精㑹神屬圖治世之具故拔十失五以廣得人<lb/>
之風底是空疎冒干東照斯誠大賢曠度盛徳至誠仰<lb/>
蹈嘉魚之規俯循菁莪之樂舉此錯枉其誰不欣豈伊<lb/>
懦夫獨享豐澤固當師平眀之理飾固陋之心帶鈎佩<lb/>
衡以自修守法誦數而聰事義不假器言無隐情庶以<lb/>
小磬策名之方次酬匠物之賜過此以往未知所裁<lb/>
　　永興到任謝隣路啟<lb/>
<pb n="KR4d0044_WYG_045-5b"/>
右某啟某過膺朝綍擢侍經帷仍委使符來臨雍部内<lb/>
惟鄙僕之質私計便安之宜就陰寡尤處逺無競省技<lb/>
能之至短顧榮幸之實多此葢某官推轂衆材提衡清<lb/>
議假陽秋之豐潤垂虹蜺之末光義均同升愛忘所短<lb/>
矧復土宇相錯柝聲交聞襲豈弟之風流聆中和之成<lb/>
頌亦足以祓飾固陋優游緒餘馳慕之深啟處寜捨伏<lb/>
冀上為眷倚精調寝興<lb/>
　　揚州到任謝上啟<lb/>
<pb n="KR4d0044_WYG_045-6a"/>
朝廷欲治未嘗輕長人之權郡國甚微亦皆有分土之<lb/>
寄然則宜得智力肅給器能周通上足以奉宣詔恩下<lb/>
可以表率方面豈伊淺薄輒誤簡求伏惟某官登翊聖<lb/>
期恢張王紀樂育人物因材而措之宜熈成天工授方<lb/>
而效以事将使懦質有資昌時昔汲黯之忠不難淮陽<lb/>
而眷眷于李息蕭侯之節非疎平原而汲汲于本朝<hi>此</hi>
<hi>下原本缺</hi>
　　謝知制誥啟<lb/>
<pb n="KR4d0044_WYG_045-6b"/>
右某啟䝉恩授前件職者望卑而寵厚能薄而選優内<lb/>
視缺如自量幸甚竊以三代之盛溢于詩書兩漢之隆<lb/>
布在史冊雖上徳獨茂時文日新亦有代言之臣謀謨<lb/>
于内秉筆之士發揮于朝是以墳典粲然若日星之華<lb/>
制度煥乎有金玉之麗兹體甚大惟賢之求而况皇圖<lb/>
寖昌妙慮臻極鼓天下者悉獨運于神化居廷中者舉<lb/>
絶望于清光将使少窺淵源進贊名命聲教所被八荒<lb/>
其同訓辭之傳萬世無斁則宜得當代之傑絶人之材<lb/>
<pb n="KR4d0044_WYG_045-7a"/>
練達古今發眀貫變矕秀龍虎垂光虹蜺庶㡬相如視<lb/>
草之工子産潤色之美若時述職可以無慙如某者稟<lb/>
生顓䝉執藝迂淺徑從諸儒之末竊售一日之長譬猶<lb/>
射非前期難以稱善中鑄者躍冶或以為不祥然且玷<lb/>
甲乙之科借交游之寵通籍省户飛纓蓬山出入輿衛<lb/>
之間編摩簡牘之記雖復自强已非其宜豈可參法從<lb/>
之嚴直右垣之祕此葢某官樂興善類出于至誠欲斵<lb/>
雕輪囷以成大輅之用驅策偃蹇而效秋駕之奇故俾<lb/>
<pb n="KR4d0044_WYG_045-7b"/>
懦姿遂肩榮選夫力不能進則雖任鄙有絶臏之憂精<lb/>
非所堪則雖顔生有皓髪之變然而僶俛奏技徘徊就<lb/>
官葢上答天施之隆次酬已知之厚過此以往未知所<lb/>
裁<lb/>
　　與揚州知府啟<lb/>
右某困于期㑹之文藐在僻陋之國顛瞑乎從政憒眊<lb/>
而無奇故雖當世之賢平生所慕猶疎竿牘之問徒仰<lb/>
雲漢之髙豈優游邇隣敦尚風義欲收一日之雅固枉<lb/>
<pb n="KR4d0044_WYG_045-8a"/>
八行之音伸紙慨然終夕如接矧以某官秉彛迪哲成<lb/>
徳鎮浮績醇醇以為文濯暠暠以為白漢武之稱嚴助<lb/>
海内少雙揚雄之叙子淵天下鮮儷固将大用必願自<lb/>
珍傾跂之深敷陳非究<lb/>
　　與新知府啟<lb/>
右某伏審前旌已臨近縣萬夫聳跂方有來慕之謡永<lb/>
道倭遲喜聞坦履之吉即期趨見増劇歡心<lb/>
　　與知府先状啟<lb/>
<pb n="KR4d0044_WYG_045-8b"/>
右某伏審前驅俯臨近縣某以攝符節之重守筦籥之<lb/>
嚴不得趨詣路傍瞻望馬首無任欣歡悚仄之極<lb/>
　　與陜府知府待制啟<lb/>
右某伏審受剖圭之封典分陜之命函谷天險包二周<lb/>
以為雄甘棠頌聲厯千嵗而復見仰惟盛徳實髙當時<lb/>
恭以某官素履鎮浮清規格物挺中和之正氣騰膚敏<lb/>
之徽聲顔氏知㡬固超殆庶之品王祥正始不在能言<lb/>
之流入侍清閒出屏方面雖千里之地非所以極其賢<lb/>
<pb n="KR4d0044_WYG_045-9a"/>
抑萬夫之雄必有以觀其政昔堯用四岳命為三公周<lb/>
之諸侯入掌六事葢有故實炳然風聲矧兹濟世之才<lb/>
必踵弼予之典望加保攝以副倚毗<lb/>
　　與參政侍郎啟<lb/>
右某竊覩邸報伏審某官光被制書毗參邦政伏惟慶<lb/>
慰恭以某官挺中和之正氣藴康濟之逺猷世襲徽名<lb/>
僉若令望曩者席斗樞之宥密籌帝命之深嚴不如子<lb/>
房天子每稱其英傑乃命申伯朝廷屢委以藩垣然而<lb/>
<pb n="KR4d0044_WYG_045-9b"/>
疇咨允歸衆望乆觖亟下贊元之命果先當世之賢鄭<lb/>
國緇衣遂彰于前烈楊公清徳彌著于後來詩書所稱<lb/>
簡牘所載實増輝于有國豈多讓于昔人升平之期跂<lb/>
足而俟某早繄鈞鑄親遘逢昌雖私頌于得臣終莫諧<lb/>
于趨賀瞻望符照卑情不任欣踴之極<lb/>
　　與樞密侍郎啟<lb/>
右某伏審循覽異方還奏北闕推股肱之隆眷撫邊徼<lb/>
之羣黎翕如陽春渙若時雨奮壯士之鋭氣挫狂冦之<lb/>
<pb n="KR4d0044_WYG_045-10a"/>
先心威暢不毛徳厚無極固神明之所勞惟啟處而益<lb/>
寜恭以某官文茂經天器深鎮國勤皇王之本務輸社<lb/>
稷之元忠動合人心言垂世範以淵衷之簡佑與蒼生<lb/>
之具瞻宜正保衡允作霖雨矧方叔自鎬還履上卿晉<lb/>
公視師旋拜真相推故事而眀白況時望之僉同敢冀<lb/>
上為倚毗益綏祉福<lb/>
　　與知府龍圖侍郎啟<lb/>
右某近者某官析圭分國秉節撫封弭駕近藩便時珍<lb/>
<pb n="KR4d0044_WYG_045-10b"/>
館哀嘗僚之憂困矯流俗之沈浮屢枉顧臨深形憫惻<lb/>
魂去幹而已乆神還觀而暫新及聞涓選休辰延見諸<lb/>
吏念當奉牋以修慶因使以問安禮節寖荒情意莫屬<lb/>
豈謂曲迂英念特貶誨音身先匹夫固非小人之望義<lb/>
動君子益見大雅之風捧玩以還感激并集竊惟裂壤<lb/>
千里雖䝉潤于京師觀政萬夫實稽用于廊廟倚毗有<lb/>
素圖任叵量伏冀俯踐時和仰綏天祐<lb/>
　　上副樞密侍郎啟<lb/>
<pb n="KR4d0044_WYG_045-11a"/>
右某伏念恪居官次逖逺符階雖涵詠洪鈞之間而寂<lb/>
寞滄海之上伏惟贊襄宥密翕受禎祥恭以某官藴聖<lb/>
相之姿有人傑之量文章盡于經緯功業著于謀猷陟<lb/>
降廟堂鎮安社稷運籌于樞機之内覃化于宇宙之中<lb/>
上所同心民實受賜尚虚玉堂之拜未専金鉉之司卿<lb/>
士積具瞻之誠衆庶鬱迓衡之望固當伊匪爰正弼諧<lb/>
敢冀上為宗祧益綏福履<lb/>
　　囘王屯田啟<lb/>
<pb n="KR4d0044_WYG_045-11b"/>
右某啟猥從大夫之後乆聞長者之風不以言輕輒陳<lb/>
公舉遽煩謝記過諭謙辭尚闊晤言宜精綏履自餘感<lb/>
戢曷既裁名<lb/>
　　與知府龍圖侍郎啟<lb/>
右某伏審陟冬卿之貳撫天黨之封簡照便蕃休譽充<lb/>
洽竊以某官惇大深博直清昭融自結淵中之知厯居<lb/>
方面之任敏以布政静以鎮浮序閥閲之髙稽聞望之<lb/>
重乆宜處常伯之列贊大鈞之和果膺寵章亟更劇鎮<lb/>
<pb n="KR4d0044_WYG_045-12a"/>
然而専地千里未能以攄妙藴之精樹風一方不足以<lb/>
觀逺馭之略佇升鼎席甫慰民謡敢覬上為倚毗倍寜<lb/>
寝膳<lb/>
　　與知縣著作啟<lb/>
右某伏審光被詔函寵升中祕相君薦士風烈聳聞公<lb/>
朝進賢聲實自稱方劇欣歡之懇忽迂巽與之文仰服<lb/>
周勤曷勝銘鏤伏惟某官神鋒秀達智局閎深政術自<lb/>
将民譽已試宜升尤異之最以結欽眀之知辟書始聞<lb/>
<pb n="KR4d0044_WYG_045-12b"/>
嘉慶爰下諒逺到之叵測抑漸褒之有開更希保和庸<lb/>
副馳詠<lb/>
　　與知縣殿丞啟<lb/>
右某闊對風徽驟遷時律幸隣土宇稔熟政聲雖欣䝉<lb/>
潤之多尚失置郵之問豈期厚睠特貶華緘銘荷良深<lb/>
誦玩無斁伏惟某官濟相門之美擢英彀之先方當奮<lb/>
飛以極妙藴然猶觀萬夫之政寄百里之封事有漸階<lb/>
勢必逺到勉慎攝生之術少寛引領之誠<lb/>
<pb n="KR4d0044_WYG_045-13a"/>
　　與知郡寺丞啟<lb/>
右某竊承宣布盛徳億寜遐藩親奉計書入踐朝著眷<lb/>
兹與游之舊尚闕寄聲之文忽遺玉音如款犀表愧悚<lb/>
既集抃笑以并矧以過人之姿豈縻待次之賞側俟休<lb/>
命永觀逺圖勉毓道真庸浣心曲<lb/>
　　與通理殿丞啟<lb/>
右某向審光被詔除來貳藩政雖未晤子英彩已前聳<lb/>
于休風矧復更踐之契不輕賀問之禮宜舉顧縈吏役<lb/>
<pb n="KR4d0044_WYG_045-13b"/>
乆墮郵音忽枉相先之辭益増無斁之服伏惟某官器<lb/>
幹敏濟聲猷䆳深以智自将所到皆治猶屈千里之駕<lb/>
以贊六條之煩某非才居前承命多幸尚賒披對側冀<lb/>
葆綏縷縷之誠敷述豈究<lb/>
　　與紫微舍人啟<lb/>
右某伏審寵膺帝綍榮陟星垣帝王之文所以鼓四方<lb/>
之動典謨之體有以復三代之風實曰才難必符衆允<lb/>
恭惟某官學猶天府徳為國基浩浩江漢之流峩峩嵩<lb/>
<pb n="KR4d0044_WYG_045-14a"/>
華之表曩者飛龍御厯仄席求賢首應茂亷之書髙入<lb/>
英雄之彀廷臣自以不及天子喜其同時猶復厯試蓬<lb/>
灜徊翔江海衆人觖望于留滯後進面風而咨嗟果還<lb/>
載筆之游復正代言之選名實相稱輝光日新且上觀<lb/>
紫微之躔密臨三台之次彯纓服彩繼踵秉鈞矧令望<lb/>
之絶倫豈登延之曠日辱知甚乆推數以懽仰冀上為<lb/>
宗祧載精寝餗<lb/>
　　與致政宫傅啟<lb/>
<pb n="KR4d0044_WYG_045-14b"/>
右某伏䝉某官猥顧宂僚特頒珍教陳公尺牘傳以榮<lb/>
家魯史一言寵于華衮仰軒墉而尚慕銘肺腑而弗忘<lb/>
伏惟某官具體上仁秉彛懿哲逢治平之休運奮保義<lb/>
之宏規周旦碩膚宜膺金舄之命留侯少傅遽請赤松<lb/>
之游望建帝廷徳為國老猶復徘徊舉吏密勿誨言誠<lb/>
前世之未聞實懦夫之過望屬拘印韍阻詣符階仰冀<lb/>
善固寝興永綏祉福<lb/>
　　與宗正舍人啟<lb/>
<pb n="KR4d0044_WYG_045-15a"/>
右某近託蘧廬逺馳竿牘仰料雍容之暇俯昭悃款之<lb/>
誠眇是固陰忽将朔易惟陟降于帝右増沭浴于天和<lb/>
矧復令望髙眀珍光純粹足以躋民生于仁夀謀國體<lb/>
于太平僉疇之期日月以繼仰希順蹈時序葆集休祥<lb/>
　　與知府密學啟<lb/>
右某向嘗䞇書遽辱賜教荷玉音之聲應知賢徳之謙<lb/>
光置以為榮服之無斁兼審鎮臨全蜀綏静羣黎犬無<lb/>
夜吠之驚神有來舍之福恭惟某官氣含淳勁眀照㡬<lb/>
<pb n="KR4d0044_WYG_045-15b"/>
微對風聲以導人敦名教以振俗曠然致君之量卓爾<lb/>
正始之規猶且緩歩乎邇僚厯試乎方面昔堯以四岳<lb/>
參領三公周之諸侯入掌六事揆盛徳之髙世加休績<lb/>
之殿邦必将疇咨輿人僉舉故典収冀上為宗稷精調<lb/>
寝興<lb/>
　　與審刑舍人啟<lb/>
右某沈于僻陋之鄉迷于期㑹之事雖虹蜺之絶跂亦<lb/>
竿牘之曠修葢恃知音庶捐小智伏惟入隆顧問出總<lb/>
<pb n="KR4d0044_WYG_045-16a"/>
祥刑惟愷悌之降康在興居而䝉福伏以某官禀材淵<lb/>
厚秉徳融眀講求王佐之資優入聖師之閫名聲表海<lb/>
文義薄天兹可謂後進之元龜中朝之碩望故擢從七<lb/>
人之列峻陟紫微之垣潤色大猷贊襄密命方将下玉<lb/>
堂之冊升鼎鉉之司推其仁心均之天下敢冀益綏寢<lb/>
履用俟都俞<lb/>
　　與和州紫微舍人啟<lb/>
右某近審暫辭掖垣出建侯屏下淮波而擊沃臨楚郊<lb/>
<pb n="KR4d0044_WYG_045-16b"/>
而弭旌清風弗遐英概如揖顧守土之罔越曽趨前而<lb/>
莫遑伏惟跋渉脩塗鎮撫劇部道腴自勝神宇益寜恭<lb/>
以某官鍾秀山川挺質珪璧擢文學之髙第贊綸綍之<lb/>
微言問望益髙蕃宣是屬騁神驥于千里非盡其能窺<lb/>
天文之三階抑為之漸仰希慎重允副傾瞻<lb/>
　　與宗正紫微舍人啟<lb/>
右某託傳車之倥偬望紫掖之深嚴奮不能飛惄其如<lb/>
渴伏惟邇凝旒之靖密味至道之醇腴履必考祥神兹<lb/>
<pb n="KR4d0044_WYG_045-17a"/>
來舍潤色王度已著坦眀之風彌綸國經即開太平之<lb/>
路伏冀上為廟祏精調寝興<lb/>
　　與徐州龍圖啟<lb/>
右某啟廼者剖符臨州假道詣部豈春秋之義篤于善<lb/>
隣何愷悌之風惠以多禮遽達麾㦸方困旅行引領已<lb/>
勞寄聲幾晚伏惟某官徳器渾厚智謀淵通上所自知<lb/>
效在已試方當謨明廟堂之地時亮柱石之功豈伊近<lb/>
藩能屈逺績某受署云始親仁有初馳仰清規増結丹<lb/>
<pb n="KR4d0044_WYG_045-17b"/>
藴<lb/>
　　與運使郎中啟一<lb/>
右某仰庇層雲之陰緬介外臺之府蔑瞻風表秪役襟<lb/>
悰伏惟輔六氣之和踐百禄之報竊以某官徳符人傑<lb/>
英器天成知流輠而無涯眀析毫而自照方隆朝寄暫<lb/>
總利權将亟陟于近班庸大攄于素藴敢冀順時良食<lb/>
為國自珍<lb/>
　　二<lb/>
<pb n="KR4d0044_WYG_045-18a"/>
右某伏以律中事統辰以析津漢修上宿之郊秦紀成<lb/>
冬之令恭惟某官将眀詔㫖敷繹政經愷悌之徳允隆<lb/>
吉祥之報斯集佇膺僉簡益踐豐恩某幸庇餘光尚賒<lb/>
良覿瞻望旌葢秪役懷悰<lb/>
　　三<lb/>
右某伏審某官被詔典州涓辰視事恭惟慶慰竊以某<lb/>
官髙度跨世長材出人屨駕膚使之車厯乎外臺之選<lb/>
風采特立聲猷逺聞復總司預之權益崇方牧之烈諒<lb/>
<pb n="KR4d0044_WYG_045-18b"/>
惟匪夕亟陟近班某幸守一官得因大庇再欣際託尤<lb/>
極歡愉冀精養氣之宜庸浣由衷之禱<lb/>
　　四<lb/>
右某比者幸迂使節臨撫郡封霽澄清之威以寛不逮<lb/>
恢宣布之澤以來至和庻懷欣然盛徳著矣遽賒眉宇<lb/>
増結心旍伏惟昌赫曦之藴隆味冲和之純粹優優投<lb/>
刃止止凝祥悵官局之不遷瞻軺駕之方逺敢希保毓<lb/>
少浣依棲<lb/>
<pb n="KR4d0044_WYG_045-19a"/>
　　五<lb/>
右某伏審秉撫封撫靡旌及境已嘗通咫尺之問道方<lb/>
寸之誠恭惟跋履山川綏寜弗禄偃徳風之先路<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>符<lb/>
采之照人迎竚前麾不任欣附<lb/>
　　六<lb/>
右某縻職有常趨風無所跋非烟之流蔭増揺旆之遐<lb/>
心伏惟循覽屬城将眀盛業吉祥為之止止出處坦乎<lb/>
休休竊以某官智察未形器非近用基長材于逺到資<lb/>
<pb n="KR4d0044_WYG_045-19b"/>
厯試于劇司計絶差毫刃無留迹方課殊尤之等亟升<lb/>
嚴近之聨仰冀谷神益綏多福<lb/>
　<lb/>
　<lb/>
　<lb/>
　<lb/>
　<lb/>
　公是集巻四十五<lb/>
</p>
<p>
</p>
  </div>
<div>
<head>公是集巻四十六</head> <lb/>
    <p>
<pb n="KR4d0044_WYG_046-1a"/>
欽定四庫全書<lb/>
　公是集巻四十六<lb/>
　　　　　　　　　　　　宋　劉敞　撰<lb/>
　雜著<lb/>
　　論性<lb/>
人之性必善乎曰然人之性可為堯舜乎曰否性同也<lb/>
而善不同善同也而性不同故善有上有中有下上之<lb/>
中又有上焉中之中又有中焉下之中又有下焉上之<lb/>
<pb n="KR4d0044_WYG_046-1b"/>
上者聖也其次仁也中之上者君子也其次善人也下<lb/>
之上者有常也其次齊民也仁不能聖善不能為君子<lb/>
齊民不能有常而謂人皆可以為堯舜謬也曰苟如是<lb/>
人有性矣性有善矣善有等矣則學無益乎曰否玉之<lb/>
為物也人知其寳也有相倍差者有相十百者有相千<lb/>
萬者則豈一玉哉人之性何以異于是雖有萬鎰之玉<lb/>
不剖不見寳不琢不見用人之學何以異于是孔子曰<lb/>
聖人吾不得而見之矣得見君子者斯可矣善人吾不<lb/>
<pb n="KR4d0044_WYG_046-2a"/>
得而見之矣得見有恒者斯可矣世亂禮廢人莫自學<lb/>
學又不能克其性此孔子所為喟歎然則人之情惡乎<lb/>
曰否情者性之動也性既善矣情安云惡子見夫影乎<lb/>
形曲而曲形直而直夫情亦猶是矣性者仁義也情者<lb/>
禮樂也今夫人未有不親其親者令夫人未有不尊其<lb/>
尊者親親之謂仁尊尊之謂義故性者仁義也親其親<lb/>
驩然樂矣尊其尊肅然恭矣肅然恭者禮之本也驩然<lb/>
樂者樂之原也故情者禮樂也故聖人以仁義治人性<lb/>
<pb n="KR4d0044_WYG_046-2b"/>
以禮樂治人情未有言禮樂而非善者也背其性或毁<lb/>
仁義此非性之過也背其性也喪其情或棄禮樂此非<lb/>
情之過也喪其情也物有奪之矣是故適其理則喜違<lb/>
其分則怒親之則愛害之則惡生則樂死則哀此皆民<lb/>
之善者也君臣以此相保父子以此相親夫婦以此相<lb/>
睦長幼以此相序賢不肖以此相别聖人以此起君子<lb/>
以此治奚謂不善耶今夫水火人所恃以生也火失則<lb/>
焚水决則溺非水火之罪也焚者相繼溺者相及無怨<lb/>
<pb n="KR4d0044_WYG_046-3a"/>
乎水火而棄之者水火利用也獨至于情而以謂不善<lb/>
乎無已則忘其情者而善乎禽獸木石之為乎是可知<lb/>
也孟子曰人之性善人之性皆可為堯舜此過言也堯<lb/>
之時不為無人堯而已矣舜之時不為無人舜而已矣<lb/>
文武周公之時不為無人文武周公而已矣孔子之時<lb/>
可以治國家天下者惟七十餘士亦不為無人孔子而<lb/>
已矣安在人可為堯舜哉荀子曰人之性惡其善者偽<lb/>
此悖言也夫古之人曷為乃教人反其性背其真而為<lb/>
<pb n="KR4d0044_WYG_046-3b"/>
道哉信斯言也是聖王禮義無所積而起也楊子曰人<lb/>
之性善惡混此飾言也善則善矣惡則惡矣彼聖人者<lb/>
生而神焉其何惡之存韓子曰人之性上者善下者惡<lb/>
中者善惡混此虚言也昔者仲尼不云乎性相近習相<lb/>
逺必上者而善下者而惡是白黒而已何相近之有是<lb/>
四者皆非所以盡性也若孟子可謂知之矣故不知性<lb/>
之善者不知仁義之所出也不知情之善者不知禮樂<lb/>
之所出也是故有反仁義于性而為道喪禮樂于情而<lb/>
<pb n="KR4d0044_WYG_046-4a"/>
為達生于其心害于其躬發于其躬害于其俗聖人復<lb/>
起必從吾言矣<lb/>
　　憫學<lb/>
由周以來至于今千有餘嵗學者益多達者益少其故<lb/>
何耶古之學者其材非有殊于今也其所聞者皆正聲<lb/>
耳其所言者皆正道耳其所視者皆正色耳其所習者<lb/>
皆正術耳于以學道是由性之也其達不亦宜乎今之<lb/>
學者其材亦非有殊于古也其所聞者非正聲耳其所<lb/>
<pb n="KR4d0044_WYG_046-4b"/>
言者非正道耳其所視者非正色耳其所習者非正術<lb/>
耳于以學道由其反之也其不達不亦宜乎且古之學<lb/>
者非獨性之而已又多勸之以義今之學者非獨反之<lb/>
而已又多動之以利鳴呼居今之世學古之學不亦勤<lb/>
乎其勤至矣而猶未適于道不亦可悲乎雖然非學者<lb/>
罪也非人性不同也非道去世也時俗改矣師術衰矣<lb/>
復使古之人生于今世其學亦若是止矣雖然君子不<lb/>
可不勉也天下治之理在道道之意在經惟夫好學之<lb/>
<pb n="KR4d0044_WYG_046-5a"/>
士博雅之人與一時超絶者将獨至焉其亦安能如古<lb/>
之多達也哉雖然古之達者共逄世有位則將施之今<lb/>
之達者其逄世有位又将以吏為師則是其學之也未<lb/>
始非學于無用者也勞心于無用豈不可憫也哉嗚呼<lb/>
學之猶不學也習俗乆矣誰居其救此敝者其惟聖人<lb/>
乎<lb/>
　　論治<lb/>
察天下之所以不治者何也曰惟其不好善而已矣故<lb/>
<pb n="KR4d0044_WYG_046-5b"/>
君不好善自以為善在已矣故忘其卿大夫雖有善道<lb/>
不得進也卿大夫不好善自以為善在已矣故忘其士<lb/>
士雖有善言不得陳也如此則上無善也下亦無善也<lb/>
孤立自用而無所與謀矣是故法出而天下怨之令下<lb/>
而四海非之是何也由不攷天下之善不因天下之是<lb/>
天下之所謂善者上不用天下之所謂是者上不知也<lb/>
凡人之所疆而不足者善也所惡而有餘者惡也天下<lb/>
之善固不可徧攷然而傾心于善天下之善必歸之矣<lb/>
<pb n="KR4d0044_WYG_046-6a"/>
天下之是固不可徧因然而勞意于是天下之是必得<lb/>
之矣故水深而魚聚之林茂而鳥集之物理相召也夫<lb/>
君不好善必忘其卿大夫使卿大夫賢人耶必不留矣<lb/>
不肖耶君雖惡之猶苟而進如是則君不好善終身與<lb/>
不肖者居也卿大夫不好善必忘其士使賢人耶必不<lb/>
留矣不肖耶卿大夫雖怒之猶苟而進如是卿大夫不<lb/>
好善終身與不肖者居也君與不肖者居卿大夫與不<lb/>
肖者居天下亂可待矣吾本其亂由上不好善故古之<lb/>
<pb n="KR4d0044_WYG_046-6b"/>
眀王使卿進大夫之賢者大夫進士之賢者士進民之<lb/>
善者是故四海之内里巻側陋有善焉君得而用之而<lb/>
況親戚父兄之臣乎而況左右侍從之臣乎必不伏矣<lb/>
誠盡得人之歡心也是故古之眀王畏不得人之善則<lb/>
卑身以先之是故父事三老兄事五更立敢諫之鼓設<lb/>
進善之旌置誹謗之木故王者之好善如此則四海之<lb/>
内思致其善逺者蹶而趨之近者就而罄之能者因而<lb/>
陳之不能者亦問而厭之是故王者之好善如此則其<lb/>
<pb n="KR4d0044_WYG_046-7a"/>
臣何為不好善哉故上有善也下亦有善也博覽並用<lb/>
而無所疑矣是故法出而天下喜之令下而四海順之<lb/>
是何也由盡得天下之心者也治道之貴無過此矣雖<lb/>
然好善有三有好而行之者有好而任之者有好而尊<lb/>
之者好而行之者王舜禹是也身善矣而又好善此仁<lb/>
聖之度也好而任之者霸桓文是也身不能善舉善而<lb/>
委心馬此雄傑之慮也好而尊之者彊魏文候是也身<lb/>
不能善聞善不能行又不能任尊而事之天下歸其賢<lb/>
<pb n="KR4d0044_WYG_046-7b"/>
敵國不敢伐是亦好善之實也嗚呼能知此三者之别<lb/>
而致行之治國何難哉是乃孟子所謂優于天下者也<lb/>
　　言治<lb/>
為治者有其迹矣而迹未必可復也語治者有其言矣<lb/>
而言未必可常也遺迹而因于時忘言而徇于理治之<lb/>
大方也故昔者無懷氏神農氏封于泰山禪于梁父者<lb/>
七十有二君而治未嘗同此道之謂也崔實論為政仲<lb/>
長統善之賈誼謀匈奴班固非之自漢以來莫謂不然<lb/>
<pb n="KR4d0044_WYG_046-8a"/>
實之言曰明君者以嚴致平非以寛致平也大宋之興<lb/>
剗五代之敝除其苛虐吏以難扑赦贖為治而天下以<lb/>
寜南至交趾北至幽都東漸于海西被于流沙外無彊<lb/>
桀之邦内無羣黨之冦民不見金革之患者于今百年<lb/>
自三代以來未嘗有也此可謂以嚴致平者乎固之言<lb/>
曰誼欲試屬國設五餌三表以釣匈奴其術已疎矣先<lb/>
帝與戎約和内愛百姓外親隣國畧循誼之策而匈奴<lb/>
服從至今五十餘年自三代之盛講信修睦附疎柔逺<lb/>
<pb n="KR4d0044_WYG_046-8b"/>
亦未嘗有若此其乆也可謂術已疎者乎從此觀之為<lb/>
治者因于時而迹不足守也語治者狥于理而言不足<lb/>
専也故自詩書禮樂治世之具者皆遺迹而求所以迹<lb/>
者也忘言而索于所以言者也非仲長統班固之徒所<lb/>
能見也<lb/>
　　為政<lb/>
善為政者使人自養而非養人也使人自治而非治人<lb/>
也務養人者不足于養而離人務治人者不足于治而<lb/>
<pb n="KR4d0044_WYG_046-9a"/>
罔人曰然則如之何使人自養而人自治也曰士農工<lb/>
商者通工易事而相為役者也非相為賜也于是焉敏<lb/>
手疾力而任其事勞心竭慮而致其術既已足其父母<lb/>
妻子矣然後推而及于其族然後推而及于其鄉然後<lb/>
又推而及于其道路然後鰥寡孤獨殘疾者有懷此人<lb/>
之情也豈患不能養哉患不使之養也夫人之生也固<lb/>
㝠然其無所守固雜然其不可一是必有師友之勢必<lb/>
有宗主之統師友宗主者非威人以刑者也安人以徳<lb/>
<pb n="KR4d0044_WYG_046-9b"/>
習人以禮而已矣彼人自有師家自有宗故在上者得<lb/>
善民而教之得善民而教之故在上者不勞而治今夫<lb/>
廢人所以自養者而盡其財所謂不足而後養之所以<lb/>
離人也今夫人不為師而家不為宗則亷耻不立而習<lb/>
俗不一所謂不治矣不治而後治之所以罔人也離人<lb/>
者凶罔人者危故聖王務人之所自養者而養人故不<lb/>
乏務人之所自治者而治人故不苛<lb/>
　　言畏<lb/>
<pb n="KR4d0044_WYG_046-10a"/>
善者之治其民畏而不懼不善者之治其民懼而不畏<lb/>
何以實之夫善治者固必正其民齊其分壹其志而吾<lb/>
民曉然知之利雖可得不偷取也君子則顧義小人則<lb/>
顧法其不見若其見之其不聞若其聞之是謂畏如是<lb/>
者議可以廢于朝刑戮可以廢于市矣夫名誠正可傳<lb/>
也分誠齊可守也志誠壹可信也事當其是而行之雖<lb/>
不宿戒坦乎其無疑義當其否雖不先請而廢之决乎<lb/>
其無憂曰功就而已矣名立而已矣無有逺近也無有<lb/>
<pb n="KR4d0044_WYG_046-10b"/>
新故也無有疎戚也上下一之是謂不懼此無他惟其<lb/>
議善眀而論惡審也夫不善治則易其名錯其分貳其<lb/>
志而吾民無能知之事雖當是不敢行也曰忌義雖當<lb/>
否不敢廢也曰䜛忌則死矣䜛則離矣無有逺近也無<lb/>
有新故也無有疎戚也賢不肖一之是謂懼如是者在<lb/>
上則喪其功在下則喪其名夫民既已知功之不可致<lb/>
矣既已知名之不可守矣苟可利焉而引取之而已矣<lb/>
幸于所不見覬于所不聞其私則勝也是謂不畏此無<lb/>
<pb n="KR4d0044_WYG_046-11a"/>
他惟其議善不眀而論惡不審也故聞為治者謹于民<lb/>
之所畏與懼而善觀治者察于民之所畏與懼畏者心<lb/>
服也畏乃修修乃來懼者貎服也懼乃謀謀乃亂昔者<lb/>
三代之王使民畏故其刑省而治日廣且多功秦之王<lb/>
使民懼故其刑繁而治日拙且無功後世之治者慎所<lb/>
以懼民哉<lb/>
　　疑禮<lb/>
今之禮非醇經也周道衰孔子没聖人之徒合百説而<lb/>
<pb n="KR4d0044_WYG_046-11b"/>
雜編之至漢而始備其間多六國秦漢之制離文斷句<lb/>
統一不眀惟曽子問一篇最詳而又不信其問曰君塟<lb/>
而世子生則如之何對曰三月而告于禰吾疑非仲尼<lb/>
之言也古者諸侯将薨無世子則命貴公子先為之定<lb/>
也命之定則後無纂奪之憂雖愚人亦知其必然又惡<lb/>
有既殯而待世子生乎既殯而待且不可況既塟而待<lb/>
乎既塟而待是或曠年春秋諸侯逾年無君最其重也<lb/>
況曠年乎仕三月無君則相弔此仕無君也況果無君<lb/>
<pb n="KR4d0044_WYG_046-12a"/>
乎苟以君之重嫡不可不須焉則夫人之生也不可期<lb/>
苟為世子焉苟為女子焉如遂女子亦将尊之乎或曰<lb/>
此謂世子生而告神之禮也非須以為君也為君者先<lb/>
定矣此不然也其名之以世子舉之以繼體之義宰祝<lb/>
從之有君儀焉何謂非君或曰其諸将反先定者而授<lb/>
之乎曰惡是何言也為人後者為之子也彼既為後矣<lb/>
屢易之可乎或曰吾聞之參也魯問之㡬是乎曰問之<lb/>
者對之固亦宜魯何獨參也昔者春秋譏惠公不早分<lb/>
<pb n="KR4d0044_WYG_046-12b"/>
其嫡庶以底大亂又奚為此論哉或曰三年之間有冢<lb/>
宰焉此其見之曰冢宰者奚設哉設以佑嗣子乎設以<lb/>
待嗣子乎且冢宰亦何常之有有伊尹之心則可無則<lb/>
纂也安能望人人于伊尹哉其亦可知矣予以謂質家<lb/>
親親先立弟文家尊尊先立子聖人之意必有從乎此<lb/>
不在乎彼也且成王幼周公以為憂況日以冀月以望<lb/>
乎吾以是觀之今之禮非醇經審矣<lb/>
　　續謚法<lb/>
<pb n="KR4d0044_WYG_046-13a"/>
劉子曰古者生無字死無諡生無字故名而不諱死無<lb/>
諡故上下同之及至于周㓜而名冠而字死而諡字者<lb/>
所以貴其名也諡者所以成其徳也盛矣文哉<lb/>
劉子曰夏商之道不勝其質兩周之道不勝其文其斯<lb/>
之謂歟賞罰窮矣<lb/>
劉子曰古之為諡者有取也取于名取于號取于字賢<lb/>
者取賢稱焉愚者取愚稱焉黄帝號之崇也舜禹名之<lb/>
隆也桀紂名之汙也尼父字之珍也<lb/>
<pb n="KR4d0044_WYG_046-13b"/>
劉子曰爵而不諡周也爵而諡之魯也不爵而諡漢也<lb/>
由文已哉由文已哉嘉魯哀公誄尼父合于諡法堯舜<lb/>
禹湯之志作續諡五十以待後世天爵之君子成徳焉<lb/>
耳<lb/>
教化無方曰尼先覺任重曰摰述而不作曰彭信而好<lb/>
古曰彭隐居求志曰夷<hi>伯夷也</hi>仁義庶㡬曰淵不幸短命<lb/>
曰淵和而不流曰惠<hi>栁下也</hi>愚知適時曰俞<hi>寗武子</hi>進退寡<lb/>
過曰瑗<hi>遽伯玉</hi>恭儉好禮曰嬰<hi>晏子</hi>清浄無為曰聃耄期適<lb/>
<pb n="KR4d0044_WYG_046-14a"/>
道曰聃惠而多愛曰僑<hi>子産</hi>直而不撓曰肸<hi>叔向</hi>輕爵守節<lb/>
曰札<hi>季子</hi>居敬行簡曰雍孝友時格曰騫尚徳慎言曰适<lb/>
善事父母曰參使能造命曰貢<hi>子貢</hi>在約思純曰憲<hi>原憲</hi>伎<lb/>
之敏給曰求<hi>冉求</hi>勇而知義曰由<hi>子/路</hi>文學博識曰商<hi>子夏</hi>容<lb/>
貎莊敬曰張<hi>顓孫師</hi>信道輕仕曰開<hi>漆雕間</hi>不得中庸曰晳<lb/>
<hi>曽㸃</hi>言合聖人曰若<hi>子/有</hi>敬慎威儀曰華<hi>公西</hi>有徳疾憂曰冉<lb/>
<hi>伯牛</hi>知徳中庸曰伋<hi>子/思</hi>蹈道知言曰軻隐居放言曰逸<hi>夷逸</hi>
反性敦禮曰況<hi>荀</hi>兼愛尚賢曰翟上同遵儉曰翟<hi>墨子</hi>救<lb/>
<pb n="KR4d0044_WYG_046-14b"/>
攻上開曰鈃<hi>朱鈃</hi>獨善為我曰居<hi>楊子/居</hi>巵言日出曰周<hi>荘子</hi>
潔白不汚曰皓<hi>四皓</hi>言行軌物曰舒<hi>董/子</hi>簡易多聞曰向<hi>劉向</hi>
守死善道曰勝<hi>龔勝</hi>覃思寡慾曰雄<hi>楊子</hi>審音知化曰曠巧<lb/>
厯絶倫曰衡<hi>張平子</hi>達數知來曰輅<hi>管輅</hi>博物多愛曰遷良<lb/>
史實録曰遷<lb/>
　　説大射三侯<lb/>
鄉射記曰鄉侯上个五尋中十尺上个者最上幅中者<lb/>
最中幅也又曰侯道五十弓弓二寸以為侯中此説中<lb/>
<pb n="KR4d0044_WYG_046-15a"/>
幅所以用十尺者取之侯道者也又曰倍中以為躬倍<lb/>
躬以為左右舌此説躬與舌各一幅也又曰下舌半上<lb/>
舌此説上下皆有躬舌也侯中一幅上二幅下一幅幅<lb/>
廣二尺則與侯中方矣梓人職所謂廣與崇方者此也<lb/>
必先量侯乃制侯中既得侯中乃定躬舌既定躬舌乃<lb/>
因侯中之廣而求其崇必定而足凡五十弓之侯其中<lb/>
十尺其布五幅躬舌各一幅也七十弓之侯其中丈四<lb/>
尺其布七幅躬各二幅舌亦各二幅也九十弓之侯其<lb/>
<pb n="KR4d0044_WYG_046-15b"/>
中丈八尺其布九幅躬舌各二幅也其崇則中十尺者<lb/>
崇亦十尺矣中丈四尺者崇亦丈四尺矣中丈八尺者<lb/>
崇亦丈八尺矣謂之中者正以其居中也中者對上之<lb/>
言也有上有中則有下矣九十弓之侯布九尺以五為<lb/>
中七十弓之侯布七尺以四為中五十弓之侯布五尺<lb/>
以三分為中也大射儀曰大侯之崇見鵠于參參見鵠<lb/>
于干干不及地武此髙下之節也大侯崇丈八尺棲鵠<lb/>
于其中從逺視之則出于參之右舌下故曰見鵠于參<lb/>
<pb n="KR4d0044_WYG_046-16a"/>
也參崇長四尺棲鵠于其中從逺視之亦出于干之右<lb/>
舌下故曰見鵠于干也所以必于舌下者舌長能蔽之<lb/>
故以見為節矣干侯之鵠則去地武武者三尺也世言<lb/>
歩武歩六尺則武三尺武者迹也兩迹之間則三尺武<lb/>
以是名之干侯之鵠用此為髙葢㡬中矣其設之次大<lb/>
侯在東參次之干次之使密不至相掩疎足以射其勢<lb/>
參差相入是謂貍歩鄭云中猶身也身之外復有躬舌<lb/>
躬舌身三者異物則五十弓之侯其崇丈八尺七十弓<lb/>
<pb n="KR4d0044_WYG_046-16b"/>
之侯其崇二丈二尺九十弓之侯其崇二丈六尺二丈<lb/>
六尺既難巻舒矣至其設之又令參侯去地一丈五尺<lb/>
少半寸計其上綱則三丈二尺五寸少半寸也大侯去<lb/>
地二丈二尺五寸少半寸計其上綱則四丈八尺五寸<lb/>
少半寸也此之難信不俟言矣鄭意以為不若是則大<lb/>
侯之鵠不見于參參不見于干然雖如鄭説求之大侯<lb/>
之鵠終不能見于參參亦終不能見于干也胡不嘗試<lb/>
以勾股求之人去干五十歩干去參二十歩干髙一丈<lb/>
<pb n="KR4d0044_WYG_046-17a"/>
九尺二寸令人目髙七尺從干望參侯之鵠去地二丈<lb/>
四尺五分寸之四乃能見之今鄭所説參侯之鵠去地<lb/>
一丈九尺二寸髙則髙矣欲使鵠裁見不足二寸欲使<lb/>
鵠盡見不足四尺八寸五分寸之四從參侯視大侯亦<lb/>
然然則非也且鄭意謂三侯重張當使後侯髙前侯耳<lb/>
是與經不合經令獲者旌各負其侯執旌者欲使射者<lb/>
視之審也如令大侯在參之背參在干之背其去地皆<lb/>
數十尺雖執旌安得而負之而射者亦安得而覩之哉<lb/>
<pb n="KR4d0044_WYG_046-17b"/>
又經云以貍歩張三侯者非為射者之志也乃為張者<lb/>
之法也而鄭以為射當如貍之擬物則何預于張侯乎<lb/>
且司射命射惟欲卿大夫皆降再拜稽首公答拜一發<lb/>
中三侯皆獲是言值中一侯輒釋獲爾而鄭以為矢揚<lb/>
觸有參中者是又失之亦惑已哉<lb/>
　　小功不税<lb/>
韓子作小功不税書小功不税禮也曽子曰小功不税<lb/>
是逺兄弟終無服也而可乎韓子嘗弔于人見其貎慼<lb/>
<pb n="KR4d0044_WYG_046-18a"/>
其意哀而其服吉者問之曰何也曰小功不税也是以<lb/>
韓子疑之而作小功不税之書夫韓子之疑之是也彼<lb/>
人之為非也然而小功不税禮也韓子曰君子于其骨<lb/>
肉死則悲哀而為之服者豈牽于外哉聞其死則悲哀<lb/>
豈有間于新故死哉甚矣夫韓之達于禮而近之也雖<lb/>
然疑之未盡也求之不得也夫為服者至親之恩以朞<lb/>
斷其殺至于大功兄弟之恩以小功止其殺至于緦外<lb/>
親之服以緦窮其殺至于袒免聖人之制禮豈苟言情<lb/>
<pb n="KR4d0044_WYG_046-18b"/>
哉亦著其文而已矣大功税小功不税其文至于是也<lb/>
兄弟之服不過小功外親之服不過緦其至于是也因<lb/>
其情而為之文親疎之殺見矣故禮大功以上不謂之<lb/>
兄弟兄弟有加而大功無加無加者親親也有加者報<lb/>
之也親親者税下親親者不税是亦其情也且禮專為<lb/>
情乎亦為文乎如專為情也則至親不可以朞斷小功<lb/>
不可以不税如為文也則至親之朞斷小功之不税一<lb/>
也夫曽子韓子隆于情而不及文失禮之指而疑其説雖<lb/>
<pb n="KR4d0044_WYG_046-19a"/>
然韓子疑之是也彼人之為非也何以言之耶小功雖<lb/>
不税亦不吉服而已矣記曰聞逺兄弟之喪既除喪而<lb/>
后聞之則免袒哭之成踊夫若是奚其吉哉故曰彼人<lb/>
之為非也韓子疑之是也小功不税禮也然則免袒成<lb/>
踊則已矣乎猶有加焉曰我未之聞也雖然降而無服<lb/>
者麻不税是亦降而無服已哀之以其麻哭之以其情<lb/>
逾月然後已其亦愈乎吉也<lb/>
　　師三年觧<lb/>
<pb n="KR4d0044_WYG_046-19b"/>
晋髙宗伐鬼方三年克之周公征東山三年而歸夫髙<lb/>
宗至明也鬼方至幽也周公大聖也管蔡大惡也以至<lb/>
明伐至幽以大聖討大惡何必三年三年克之何足以<lb/>
多然而周易是稱詩人是美以謂中興之功莫髙悦使<lb/>
之道莫先如此殫財力曠日持乆而有勝焉亦足稱矣<lb/>
則豈若速成而務財豐孫呉之師不聞朽之乆也以是<lb/>
推之所謂三年者殆非世之所謂三年者矣故觀既濟<lb/>
者離下而坎上也離下則文眀莫盛焉坎上則伏隐莫<lb/>
<pb n="KR4d0044_WYG_046-20a"/>
盛焉以文眀之進當隐伏之退勢不能乆而東山亦曰<lb/>
勿士行枚吾以是觀之則三年者一年而庻之一年而<lb/>
富之一年而教之之謂矣且夫聖人之于天下也非私<lb/>
其有天下之名也哀夫民之不被其澤而亂政之罔民<lb/>
也是以有征伐焉豈欲亟一時之勝而遺後世之患乎<lb/>
豈欲貪勝之名而忘愛民之道乎是故三年者并庶之<lb/>
富之教之而言也夫為之徐則垂之固教之習則措之<lb/>
安豈若小丈夫哉戰則窮國之力而後已若不勝則以<lb/>
<pb n="KR4d0044_WYG_046-20b"/>
詐謀濟之故奇變詭譎以計相中邀一時之㨗而棄長<lb/>
乆之策故勝則遺其患于君不勝則遺其患于民此所<lb/>
謂不忠之大者而聖人所以貴持乆孫吴所以尚掘速也<lb/>
夫以孫呉之智窺桓文之徳尚不能合以規聖人之道<lb/>
固綿逺矣而世不知者乂以謂聖人之師尚若是其緩<lb/>
矣三年而後有成是故老師費財恬而勿慮宿兵玩冦<lb/>
安而勿疑則是俱未得其中也何謂庶之曰除其苛虐<lb/>
寛其征賦老其老幼其幼何謂富之曰疇其田伍治其<lb/>
<pb n="KR4d0044_WYG_046-21a"/>
里邑原其本業節其服用通商阜農勸功易事何謂教<lb/>
之曰生有以養死有以塟祭祀有法出入有儀良其師<lb/>
保美其官守一人莫非吾臣也尺地莫非吾有也引師<lb/>
而去之民効死不畔矣<lb/>
　　御龍觧<lb/>
天下之物無智于龍者是能乗雲氣雷雨而游乎天地<lb/>
之間在天地之間無微細隐隙而不容其身者其為物<lb/>
也可謂神矣然而昔之人得而擾之御之則以能識其<lb/>
<pb n="KR4d0044_WYG_046-21b"/>
嗜慾而不倍其性也凡擾畜物之道苟為不盡其性雖<lb/>
狎不留苟為盡其性雖不狎留之然而狎犀象虎豹也<lb/>
易狎龍也難彼龍者恃其才之大而智之神如有不合<lb/>
則去矣非若犀象虎豹之受制于人而求全于人而喪<lb/>
身于人也是以狎之非其道弗就也方夏之衰御龍氏<lb/>
死天下無傳御龍之術者龍于是去而不返若無龍焉<lb/>
然則非實無龍也彼其神知天下無有能識已之嗜慾<lb/>
而御之者故匿而不出也其不出天下始益好而奇之<lb/>
<pb n="KR4d0044_WYG_046-22a"/>
萬有一遇焉猶震眩顛踣竄匿而不敢視甚矣夫龍之<lb/>
可好而不可親也可怪而不可擾也豈實龍之情哉然<lb/>
而世之人始因旱而像之因水而禜之怨呼咨嗟以求<lb/>
其肸蠁髣髴之應者嗚呼何世之人不憚煩而與龍異<lb/>
好尚且至于此哉<lb/>
　<lb/>
　<lb/>
　<lb/>
<pb n="KR4d0044_WYG_046-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻四十六<lb/>
</p>
<p>
</p>
  </div>
<div>
<head>公是集巻四十七</head> <lb/>
    <p>
<pb n="KR4d0044_WYG_047-1a"/>
欽定四庫全書<lb/>
　公是集巻四十七<lb/>
　　　　　　　　　　　　宋　劉敞　撰<lb/>
　雜著二<lb/>
　　明舜<lb/>
桃應問于孟子曰舜為天子臯陶為士瞽臾殺人則如<lb/>
之何曰執之而已矣然則舜不禁歟曰舜安得而禁之<lb/>
哉夫有所受之也然則舜如之何曰竊負而逃遵海濱<lb/>
<pb n="KR4d0044_WYG_047-1b"/>
而處終身訴然樂而忘其天下劉子曰孟子之言察而<lb/>
不盡理權而不盡義孝子之事親也既外竭共力又内<lb/>
致其思不使其親冇不義之名不使其人有間非之言<lb/>
瞽臾使舜塗廪從而焚之乃下使浚井從而揜之乃出<lb/>
舜往于田日號泣于旻天䕫䕫齋栗瞽亦允若書曰父<lb/>
頑母囂弟傲克諧以孝烝烝又不至姦由是觀之舜為<lb/>
天子瞽叟必不殺人也仲尼之作春秋為尊者諱為親<lb/>
者諱為賢者諱故以子則諱父以臣則諱君豈獨春秋<lb/>
<pb n="KR4d0044_WYG_047-2a"/>
然哉雖為士者亦然故必原父子之親君臣之義以聽<lb/>
之昔者商鞅之作法也太子犯之鞅曰太子君之貳也<lb/>
不可以刑刑其傳與師鞅之謂刻矣然而猶有所移由<lb/>
是觀之瞽叟殺人臯陶必不執也葉公子髙問于孔子<lb/>
曰吾黨有直躬者其父攘羊而子證之何如孔子曰不<lb/>
可吾黨之直也異于是父為子隐子為父隐由是觀之<lb/>
瞽叟殺人臯陶雖執之舜必不聽也舜豈以天下有所<lb/>
受顧臨其親哉夫聖人莫大焉天子莫尊焉以天下養<lb/>
<pb n="KR4d0044_WYG_047-2b"/>
莫備焉徳為聖人尊為天子以天下養然而不能使其<lb/>
親無一朝之患是則非舜也知聖人之徳知天子之尊<lb/>
知天下養之備然而不知天子父之貴也而務搏執之<lb/>
是則非臯陶也無其事云爾有其事奚至于竊負而逃<lb/>
遵海濱而處故曰孟子之言察而不盡理權而不盡義<lb/>
夫衡之為物也徒懸則偏而倚加權焉則運而平一重<lb/>
一輕之間聖人權之時也請問權曰臯陶不難棄士不<lb/>
過失刑而已矣以君臣權之天下之為君臣者必定義<lb/>
<pb n="KR4d0044_WYG_047-3a"/>
莫髙焉舜不難棄位不過隐法而已矣以父子權之天<lb/>
下之為父子者必悦仁莫盛焉故善為政者毋以小妨<lb/>
大毋以名毁義毋以術害道毋以所賤千所貴迂其身<lb/>
有以利天下則為之貶其名有以安天下則為之其惟<lb/>
舜臯陶乎<lb/>
　　舜死<lb/>
舜以天下讓禹十有七年而死于蒼梧蒼梧夷也去中<lb/>
國萬有餘里欲天下之一乎禹也周公繼文武攝天下<lb/>
<pb n="KR4d0044_WYG_047-3b"/>
七年制禮作樂反政于成王使其子伯禽就封于魯而<lb/>
已居成周死塟于畢欲天下之一乎周也舜周公同道<lb/>
舜君也周公臣也舜周公易地而處則皆然然則堯何<lb/>
以不去中國死夷狄乎曰舜之相堯也二十有八載徳<lb/>
施于民也長功見于民也大天下忘堯焉堯之子不肖<lb/>
書曰罔水行舟罔晝夜頟頟眀淫于家天下疾焉故堯<lb/>
崩三年四海遏密八音如是而已不能有加矣禹之舉<lb/>
也由舜其相舜也不能若舜之乆舜之子又不若丹朱<lb/>
<pb n="KR4d0044_WYG_047-4a"/>
之甚不肖也天下不以為戒雖舜死天下将不忘舜是以舜去<lb/>
中國焉去中國而天下一乎禹矣或曰舜勤民而野死曰有<lb/>
天下以與聖人不使後世萬姓被其害也而去之可不謂<lb/>
勤民乎或曰舜死于巡狩征有苗曰不然也堯以天下讓<lb/>
舜使舜巡四岳書二十有八載帝乃徂落舜以天下讓禹<lb/>
使禹征三苗書曰苗民逆命禹乃班師布文徳夫堯舜未嘗<lb/>
不巡狩伐無道也抑既讓天下矣則無所事天下夫舜何為<lb/>
而巡狩且伐三苗乎然則古之有是説也何故曰昔者晉文公<lb/>
<pb n="KR4d0044_WYG_047-4b"/>
召天子以㑹諸侯春秋為之諱曰狩于河陽然則舜不能忽<lb/>
然違天下而去将託于狩而至蒼梧也舜之讓春秋之<lb/>
諱聖人之意也孟子曰前聖後聖其揆一也昔者太王之<lb/>
子曰太伯仲雍王季王季有聖子曰文王太王欲傳之<lb/>
太伯仲雍知之因採藥而去以　竄于荆呉之間然則聖<lb/>
賢之所以讓其國家天下于聖人者亦必有道矣孔子<lb/>
曰太伯可謂至徳也已矣三以天下讓民無得而稱焉<lb/>
　　伊吕問<hi>并序</hi>
<pb n="KR4d0044_WYG_047-5a"/>
　　　讀鬼谷書以伊尹在夏吕望在商為仵合讀孫<lb/>
　　　武書又以二人為反間夫世衰道敝天下語權<lb/>
　　　變者宗鬼谷語奇正者宗孫武學者既無以拒<lb/>
　　　之而復假聖人以自耀将使澆薄之俗甘心于<lb/>
　　　詐偽予甚懼焉作伊吕問<lb/>
或問人有言曰伊尹五就桀五就湯太公三就紂三就<lb/>
西伯有諸曰有之曰然則為仵而合者歟曰否不然也<lb/>
昔者伊尹避桀耕于有莘之野不以耒耜為可賤也以<lb/>
<pb n="KR4d0044_WYG_047-5b"/>
須天下之平卒不可得湯聞其賢往聘而起焉太公避<lb/>
紂釣于渭水之上不以漁之事為可薄也以須天下之<lb/>
平卒不可得文王聞其賢往獵而起焉二子者皆聖人<lb/>
之仇也知不以乆幽為不賢而曽紛紛以求合為賢乎<lb/>
且吾聞之伊尹歸于商而為之相太公歸于周而為之<lb/>
師二子者法堯舜者也以堯舜之道不可以臣伐君可<lb/>
以臣輔君成湯察焉古者諸侯嵗一貢士于天子湯因<lb/>
是焉而貢之故伊尹入于夏夏不能用古者士不得其<lb/>
<pb n="KR4d0044_WYG_047-6a"/>
職則去諫不用其言則去伊尹數諫而不入識夏之可<lb/>
醜也歸于亳湯又貢之貢而反者五知其不足與有為<lb/>
然後終相之當此之時伊尹乃自亳之北門入遇汝鳩<lb/>
汝方于徐而作汝鳩汝方之書伊尹太公其臣均也成<lb/>
湯文王其主均也夏桀與紂其亂均也以伊尹之入于<lb/>
夏故亦知太公之入于商以伊尹之入于夏為湯貢之<lb/>
故亦知太公之入于商由文王貢之也則二子者皆願<lb/>
為而不得者非仵之而後合者也且仵而後合者若蘇<lb/>
<pb n="KR4d0044_WYG_047-6b"/>
秦者乎昔者蘇秦嘗為燕謀齊而偽得罪于燕者以納<lb/>
于齊齊人剥而裂之天下莫不笑故圖為仵合者蘇秦<lb/>
也不免于死而謂伊吕之聖人為之乎哉曰伊吕之不<lb/>
求于合則吾信之矣若乃湯貢之文王貢之者非間歟<lb/>
曰惡是何言也且以湯之得天下也為得桀而得歟為<lb/>
得道而得歟文王之得天下也為得紂而得歟為得道<lb/>
而得歟湯之得天下也自其伐葛文王之得天下也自<lb/>
其伐崇湯伐葛而莫之逆者而桀喪其天下矣文王伐<lb/>
<pb n="KR4d0044_WYG_047-7a"/>
崇而莫之違者而紂喪其天下矣且子謂湯之得桀也<lb/>
伊尹間之其得葛也孰間之乎文王之得紂也太公間<lb/>
之其得崇也孰間之乎聖人之為聖也為其正而已矣<lb/>
是以衆人為不可及必以間而有天下則其所以為聖<lb/>
也不亦衆人而可為之歟曰然則世之有是言也何出<lb/>
曰出乎貪勢而好利者貪勢者樂縱横好利者喜用兵<lb/>
其于術猶號而售之也是以私自託于聖人<lb/>
　　問南子<lb/>
<pb n="KR4d0044_WYG_047-7b"/>
或問語曰子見南子子路不悦信乎曰信然則仲尼之<lb/>
見南子也欲因以行道乎曰否不然也昔者叔向囚于<lb/>
晉人将殺之樂王鮒者嬖臣也使謂叔向曰事我我免<lb/>
子于死叔向不應亦不謝也夫叔向不應豈不曰生<lb/>
者人之所安也為不義而生者我之所不安也富貴人<lb/>
所欲也為不正而富貴者我所不欲也得勢而行道者<lb/>
所願也為不正而行道者我所不願也夫曲其身以赴<lb/>
利者叔向所不忍為而謂仲尼為之乎且夫欲行道而<lb/>
<pb n="KR4d0044_WYG_047-8a"/>
求合于人者吾未之聞也求合于人而欲以行道者吾<lb/>
亦未之聞也他日王孫賈以微言問于仲尼曰與其媚<lb/>
于奥寧媚于竈何謂也仲尼曰不然獲罪于天無所禱<lb/>
也夫仲尼生居亂世固天下無所遇得其人可以行道<lb/>
而不為也曰毋以獲罪于天而因南子以求致其行是<lb/>
媚于竈矣何以為仲尼曰仲尼之不因南子以行道則<lb/>
吾既聞命矣敢問仲尼之見南子何也曰古者不傳䞇<lb/>
不為臣故稱其君曰君稱其君夫人曰小君二者皆君<lb/>
<pb n="KR4d0044_WYG_047-8b"/>
也國君有宗廟之事君親牽牲大夫從之夫人親薦盎<lb/>
命婦從之将與之共宗廟之事正君臣之位不可以不<lb/>
見也南子者衛小君也當是時仲尼仕于衛如之何不<lb/>
見敢問禮歟禮也禮則子路何不悦曰子路之意以為<lb/>
親于其身為不善者君子不入也衛君無道夫人無徳<lb/>
君子奚宜留哉乃仲尼則欲先正其名君臣名之大者<lb/>
也名正則庶民服道不行然後去是以未嘗有所終三<lb/>
年淹也此之謂也孟子曰孔子有見行可之仕有際可<lb/>
<pb n="KR4d0044_WYG_047-9a"/>
之仕有公養之仕于季桓子見行可之仕也于衛靈公<lb/>
際可之仕也于衛孝公公養之仕也所謂際可者接可<lb/>
見也古之人接可斯仕矣<lb/>
　　啟疑<lb/>
昔者齊伐魯孔子憂之謂門弟子曰魯父母之國也今<lb/>
危如此二三子何為莫出于是子貢往見田常而説之<lb/>
曰臣聞憂在内者攻疆憂在外者攻弱今君憂在内而<lb/>
魯弱不可攻也則不如攻呉于是子貢南説吳使伐齊<lb/>
<pb n="KR4d0044_WYG_047-9b"/>
東説越使伐呉北説晉使承呉之敝故子貢一出號為<lb/>
安魯亂齊破呉强晉而霸越嗚呼不亦甚哉此亦周末<lb/>
戰争貪利之人耳而謂子貢為之乎且夫卻齊以存魯<lb/>
于魯則幸矣于彼四國則敗矣不惟如是又使其身䝉<lb/>
惡于田常如與之纂焉不惟如是又使聖人被不知人<lb/>
之譏如與之謀焉雖然齊伐魯之事不能無也子貢説<lb/>
田常不能無也雖然子貢之言則謂何哉子貢必将謂<lb/>
田常曰吾聞君三封而三不成者大臣害君也今君上<lb/>
<pb n="KR4d0044_WYG_047-10a"/>
不見信于君下又見壅于大臣外為髙鮑将兵伐魯君<lb/>
伐而勝則髙鮑之謀也伐而不勝則髙鮑将正君之罪<lb/>
上者不見信于君下又壅于大臣外與諸侯與國為仇<lb/>
君之位若朝露可翹足而亡矣夫魯干乗之國也未可<lb/>
量也君不如按兵勿伐以銷髙鮑之謀外自樹黨下以<lb/>
嫗拊百姓使不踐戰死之患全而歸之夫百姓全而歸<lb/>
戴君如父母魯喜于不伐親君如師友銷髙鮑之謀則<lb/>
未有以間君也君乃釋此三利而必踐萬危之塗開大<lb/>
<pb n="KR4d0044_WYG_047-10b"/>
臣之意身與之為市不亦惑乎如此庶乎子貢之意矣<lb/>
猶恐非也今乃飾縱横之詐挾反覆之辯親指之聖賢<lb/>
之問學者信而不論論者昬而不諭毋乃已謬哉雖然<lb/>
是傳聞者也疑似者也古之為書之二者多有之其始<lb/>
也出乎信而今也成乎偽吾請言之傳曰彭祖最夀八<lb/>
百餘嵗敢問彭祖非人也耶則豈獨八百嵗而已哉是<lb/>
人也何以獨得乎此固難通也雖然為是有端仲尼曰<lb/>
述而不作信而好古竊比于我老彭吾以此推之所謂<lb/>
<pb n="KR4d0044_WYG_047-11a"/>
老彭者古述作士也上采五帝下及五伯上下八百嵗<lb/>
之間譬若春秋是非二百四十二年太史公述厯黄帝<lb/>
以來三千餘嵗也非仲尼與魯隐竝生太史與黄帝俱<lb/>
壮其書則然也此傳聞不攷實者也舍彭祖無傳聞者<lb/>
乎曰有傳曰徐偃王有筋而無骨夫徐偃王徐國之君<lb/>
也主祭祀奉朝聘交隣國接百官古者人君無所不親<lb/>
則偃王何以能自力哉古者有天疾者不入宗廟有人<lb/>
疾者人入宗廟則偃王何以能入即位哉語曰偃王好<lb/>
<pb n="KR4d0044_WYG_047-11b"/>
為仁義而不修武備以亡其國吾以此推之文徳柔柔<lb/>
者筋象也武備剛剛者骨象也故貴文而廢武亦不可<lb/>
以存國猶有筋而無骨而不可以為人也此出于議論<lb/>
比興者也而不審則疑矣舍徐偃王無疑者乎曰有傳<lb/>
曰魯陽公與韓戰怒而揮戈日退三舍夫天至髙也日<lb/>
至逺也魯陽以七尺之軀丈二之戈氣不足以盈谷力<lb/>
不足以破山憤而指麾日為之卻則豈獨日哉葢天亦<lb/>
隨之此不可以誑嬰兒終日又況天下乎古者兵法三<lb/>
<pb n="KR4d0044_WYG_047-12a"/>
十里一舍吾以此推之魯陽者戰而敗績一日之中而<lb/>
北三舍爾世人不知則以為日退三舍矣此傳聞而譌<lb/>
者也舍魯陽無疑者乎曰有傳曰黄帝與蚩尤戰于版<lb/>
泉之野帥熊羆狼豹貔虎為前驅鵰鶡鷹鸇為旗幟夫<lb/>
黄帝之人民猶今之人民黄帝之郡國猶今之郡國黄<lb/>
帝何以能獨任異類與之成功哉言黄帝之士卒如熊<lb/>
虎言黄帝之旗幟載鷹隼則可已豈獨黄帝有是哉書<lb/>
曰如虎如貔詩曰織文鳥章此亦聞而不察者也舍黄<lb/>
<pb n="KR4d0044_WYG_047-12b"/>
帝無聞而不察者乎曰有傳曰文王四乳所謂文王者<lb/>
其仁義忠信聖人之姿爾惡得形状之異乎必形状異<lb/>
然後為聖人則孟子又烏得云堯舜與人同乎語曰周<lb/>
有八士伯達伯适仲突仲忽叔夜叔夏季隨季騧此八<lb/>
人者同母而四乳吾以此推之所謂四乳者亦猶是四<lb/>
乳之謂也此固美之過實之言也舍文王無過實者乎<lb/>
曰有傳曰伊尹生于空桑夫人之不生于木猶木之不<lb/>
生于人也伊尹獨為絶類離倫無所受其氣若蜉蝣醯<lb/>
<pb n="KR4d0044_WYG_047-13a"/>
雞之出于物也禮曰空桑之琴瑟斵琴瑟莫宜于空桑<lb/>
之木<hi>地名</hi>吾以此推之伊尹之生于空桑猶文王之生于<lb/>
西戎也何怪之有哉此固好奇而不經者也故曰言逺<lb/>
而偽道散而惑三皇之事萬不存一五帝之事千不存<lb/>
一非篤學而心知其道者豈足勝論哉昔者宰我問于<lb/>
孔子曰黄帝三百年信乎孔子曰黄帝在位百年崩而<lb/>
民哀之百年用其教又百年此其所以三百年也楚子<lb/>
問于觀射父曰書曰乃命重黎絶地天通使無重黎民<lb/>
<pb n="KR4d0044_WYG_047-13b"/>
其登天矣觀射父曰不然昔者髙辛使南正重司天北<lb/>
正黎司地天地之道序而人神不相雜乃所謂絶也民<lb/>
不能登天也嗚呼吾安得夫孔子觀射父而聽之哉<lb/>
　　五百<lb/>
或問曰五百嵗而一聖人作有諸曰否不然也或問乎<lb/>
孔子曰吾聞黄帝三百年黄帝何以能若此之乆也孔<lb/>
子曰黄帝在位者百年崩而民畏其神又百年已而民<lb/>
用其教又百年此之謂三百年夫言固有若是者也古<lb/>
<pb n="KR4d0044_WYG_047-14a"/>
者一聖王之法五百年然後移故曰五百嵗而一聖人<lb/>
也曰昔仲尼有言大人者與天地合其徳日月合其明<lb/>
今曰聖人之法五百嵗而移是可謂天地合其徳日月<lb/>
合其明乎曰是非此之謂也葢古者有不粒食不衣裳<lb/>
居不屋死不塟之俗矣非不樂之也不知為耳矣而今<lb/>
也耕而食織而服安而宅塟而得者固不一俗夫聖人<lb/>
葢因時而設法相時而制治者也法固有必變治固有<lb/>
必革謀不能五百年者非聖人也當五百年之極而不<lb/>
<pb n="KR4d0044_WYG_047-14b"/>
知承之者非聖人也夫五百年之極其禮與其俗既已<lb/>
濫矣然後歸而新之故聖人者常出于五百年之後者<lb/>
也不五百年其法不亡不可得而亡也既五百年而猶<lb/>
不亡所謂不亡非不亡也直亡矣而未有絶也由堯至<lb/>
于湯五百有餘嵗由湯至于文王五百有餘嵗由文王<lb/>
至于孔子五百有餘嵗堯之仁湯之武文王之治適因<lb/>
其時得其際而改焉民之去故俗而就新治悦然如水<lb/>
之赴下也誰能禦之孔子得其際矣而不得其時周之<lb/>
<pb n="KR4d0044_WYG_047-15a"/>
俗遂極乎敝所謂非不亡也直亡矣而未有絶者也故<lb/>
孔子作春秋春秋之作曰行夏之時乗殷之輅服周之<lb/>
冕樂則韶舞夫後世未有為孔子之為者也如有孔子<lb/>
之為者則亦必五百年而後可亡也故曰五百嵗一聖<lb/>
人作一聖人作者一聖人之法變千五百年者也前之<lb/>
則民未忘徳過之則遂極乎敝極乎敝雖乆非聖人所<lb/>
謀也今曰周人八百殷人六百以為文王賢于湯也而<lb/>
可乎故聖人非能計嵗必五百年而生也以其成之則<lb/>
<pb n="KR4d0044_WYG_047-15b"/>
宜乎居五百嵗之後也是以傳此言也或曰揚子雲以<lb/>
謂事之不然曰子雲玩文而遣意者也其曰不然不亦<lb/>
宜乎<lb/>
　<lb/>
　<lb/>
　<lb/>
　<lb/>
　公是集巻四十七<lb/>
</p>
<p>
</p>
  </div>
<div>
<head>公是集巻四十八</head> <lb/>
    <p>
<pb n="KR4d0044_WYG_048-1a"/>
欽定四庫全書<lb/>
　公是集巻四十八<lb/>
　　　　　　　　　　　　宋　劉敞　撰<lb/>
　雜著<lb/>
　　題三公子傳<lb/>
孟嘗平原信陵皆稱賢君善養士士至三千人然孟嘗<lb/>
以䜛廢惟馮生從車一乗入秦使孟嘗復重于齊平原<lb/>
背千里之趙與楚約從非毛遂㡬不定信陵最賢矣得<lb/>
<pb n="KR4d0044_WYG_048-1b"/>
侯嬴乃能成功士亦安在多哉然不多養士亦失此三<lb/>
人此三人非特百十之雄也乃在三千之一也以彼其<lb/>
折節慕義貧賤無所遺卒得其用者三千而一耳況乎<lb/>
不養士士無所歸者乎其不困辱幸矣何功名之望哉<lb/>
　　讀封禪書<lb/>
劉子曰新垣平候日再中文帝以建元言汾陰有寳鼎<lb/>
氣乃效于後平之于術亦可免矣其卒以詐死為世大<lb/>
僇何哉彼以其術為逺而飾之以巧以其利為迂而益<lb/>
<pb n="KR4d0044_WYG_048-2a"/>
之以諂者也其敗不亦宜乎是故博學而精擇之正言<lb/>
而謹守之不為頃乆變志不以利鈍遷慮避此患也莊<lb/>
周有言毋以人徇天毋以故滅命豈新垣平之謂耶悲<lb/>
夫<lb/>
　　題東漢逸民傳後<lb/>
東漢逸民十有七人得道之中者龎公而已矣富貴不<lb/>
能淫貧賤不能移威武不能屈隐居以求其志行義以<lb/>
達其道此所謂不遭時者非激世長往者也古之君子<lb/>
<pb n="KR4d0044_WYG_048-2b"/>
進以禮退以義故進不謂之貪退不謂之偽以其身為<lb/>
天下法也故賢者至焉不肖者勉焉故曰禮義天下之<lb/>
公也若夫二三子者以絶世為髙不臣為名至其後世<lb/>
也羞朝廷之士孔子所謂鳥獸不可同羣欲潔其身而<lb/>
亂大倫者此之謂歟<lb/>
　　題魏太祖紀<lb/>
漢髙帝既誅項羽而哭之哀魏武帝平袁紹亦祭焉世<lb/>
或以二君匿怨矯情非也方天下畔秦劉項兄弟也及<lb/>
<pb n="KR4d0044_WYG_048-3a"/>
董卓之亂袁曹同盟也其艱難周旋禍福同之豈云虚<lb/>
哉及權就勢成人懷圖王之意還自相攻耳非有宿怨<lb/>
積仇必達大義者也既摧破其國非其初約雖功業歸<lb/>
已而英心感動自然隕涕此乃所謂慷慨英雄之風也<lb/>
豈介介然幸已成而樂人禍哉且夫為天下除殘則推<lb/>
之公義感舊撫往則均之私愛此明取天下非已欲破<lb/>
敵國非已怨也其髙懷卓犖有以效其為人固非齪齪<lb/>
者所能察也嗟夫如彼英傑之人爾猶未易得其意义<lb/>
<pb n="KR4d0044_WYG_048-3b"/>
況聖人乎哉<lb/>
　　設侯公説辭<hi>并序</hi>
　　　天下之辯士皆自以能排患釋難亡使存危使<lb/>
　　　安者也然而説有可以行有不可以行子貢説<lb/>
　　　野人野人拒之此不可行者也夫以楚之强項<lb/>
　　　羽之暴其甚于野人眀矣而侯生一語而太公<lb/>
　　　以歸其道奚出哉請試陳之<lb/>
謂項王曰漢使陸賈請太公乎曰然然則楚與之乎曰<lb/>
<pb n="KR4d0044_WYG_048-4a"/>
否何以不與也曰漢急寡人常寛之危常存之漢得志<lb/>
輒欺寡人寡人不忍與並立乎天下是以不與也曰噫<lb/>
亦甚矣大王之厚于漢有天下必矣天下之歸漢必矣<lb/>
楚之不得天下必矣天下之不歸楚必矣何也臣請言<lb/>
之大王嘗與漢臨廣武而軍當是之時楚欲烹太公而<lb/>
漢不救彼知殺人之親者不可以得志于天下而可以<lb/>
致天下之怨故不示楚以急也今何故而請之且大王<lb/>
何以不遂烹太公曰伯謂我為天下者不顧家烹之無<lb/>
<pb n="KR4d0044_WYG_048-4b"/>
益故不烹也曰誠如伯言者今漢之意其欲得其父者<lb/>
耶其外欲以得其父為請内實使楚害之而致天下之<lb/>
怨以滅楚耶夫豪傑並起以誅秦為事秦既破矣而戰<lb/>
伐不息使百姓父子肝腦塗地至苦也楚與漢亦各有<lb/>
分地今漢去其地而與楚争彼自知智不若大王勇又<lb/>
不若大王故輕委其親以邀怒衆心曰凡所為天下洶<lb/>
洶者楚耳又出信使厚幣使天下見之皆信漢用兵之<lb/>
不得已也則人人致死于楚矣故曰甚哉大王之厚于<lb/>
<pb n="KR4d0044_WYG_048-5a"/>
漢也故大王不如歸太公眀與漢分天下而王之天下<lb/>
之人皆知大王之無負于漢也又知漢之有分地也彼<lb/>
雖欲欺其衆復從事于楚衆不為用雖强之不聽是漢<lb/>
孤也大王之霸可以萬全今大王益留太公漢亦益怒<lb/>
其衆楚亦益怠漢亦益進願大王熟計之且夫為天下<lb/>
者不顧家苟殺之無益則雖留之亦無益矣苟殺之足<lb/>
以益怨則留之亦足以益怨矣不識争天下者使天下<lb/>
怨我利也使天下怨彼利耶兩者願大王計之臣非敢<lb/>
<pb n="KR4d0044_WYG_048-5b"/>
為漢謀得太公也欲為楚謀取天下也臣之言用則漢<lb/>
無辭以用其衆無名以行其詐而天下定矣<lb/>
　　寓辯<lb/>
劉子論疾辯士或曰劉子安得疾乎辯夫辯者排患難<lb/>
觧紛糅或立談之間而致和平此雖孫武之師仲由之<lb/>
材賁育之勇不洎于此矣乃可喜也顧劉子未能耳何<lb/>
遽而疾之哉且夫秦破趙軍長平進圍邯鄲之危若綴<lb/>
旒者諸侯畏秦而不敢救秦刦諸侯而不敢進也故馳<lb/>
<pb n="KR4d0044_WYG_048-6a"/>
辯之士深計而無所用多言而無所納皆欲存趙而抑<lb/>
秦奉諸侯以弊闗中然而諸侯之兵不出于境彼亦智<lb/>
者之慮所未盡也及魯仲連畫新垣之策而秦兵退舍<lb/>
劉子誠能造意設辭為可以動諸侯之兵者則劉子于<lb/>
辯固易而可非之矣今劉子未能窮辯者之慮又焉能<lb/>
斥辯者之過劉子笑而應之曰夫邯鄲之圍諸侯莫救<lb/>
勇者不能進其斷説者不能伸其意彼諸侯畏秦之勢<lb/>
則固然又何足怪雖然諸侯未睹秦滅趙之患也今請<lb/>
<pb n="KR4d0044_WYG_048-6b"/>
説而出其兵子其為齊楚韓魏之王吾請説子遂説齊<lb/>
楚之王曰秦圍邯鄲邯鄲且亡其大夫之謀曰諸以天<lb/>
下帝秦而趙國舉臣于秦趙帝秦之使旦夕且行而臣<lb/>
竊為大王憂之夫趙入于秦則秦益强秦得其尊號而<lb/>
歸必釋趙而令諸侯秦趙合歡則趙有河南秦有山東<lb/>
秦因下兵崤谷伐其後帝已者趙亦出兵而佐之伐其<lb/>
後帝秦者如此則齊楚先危矣且夫齊楚之不伐于秦<lb/>
者以趙邇而齊楚逺也今趙先下秦秦必不外于趙矣<lb/>
<pb n="KR4d0044_WYG_048-7a"/>
而與之謀諸侯之事則齊楚必先伐矣秦貪其尊號而<lb/>
欲并天下兵不至郢臨淄不肯止矣是齊楚疎趙而受<lb/>
其兵畏秦掇其患也何趙之智而齊楚之愚也且趙之<lb/>
帝秦社稷之故其計必果矣而秦有并天下之心其兆<lb/>
必從矣秦從趙請又責于諸侯則王能遂帝秦而臣于<lb/>
秦乎王曰不能曰然則王之不救趙亦過矣今日趙下<lb/>
明日兵必至齊楚齊楚天下之强國也秦必欲先其强<lb/>
者而後其弱者臣恐齊楚之病又甚于邯鄲之圍也王<lb/>
<pb n="KR4d0044_WYG_048-7b"/>
曰然則奈何曰今夫齊楚之地方數千里帶甲數百萬<lb/>
車數千兩馬數千駟萬乗之國也而秦亦萬乗之國也<lb/>
秦圍邯鄲而莫能救固畏之也俱據萬乗之國而齊楚<lb/>
獨臣于秦臣竊為大王羞之臣聞秦戰長平民年十五<lb/>
者必赴焉秦王又爵民于河内以與趙戰連時而不觧<lb/>
臣竊度之秦名勝趙其衆固已困矣非十五者不可用<lb/>
其民固已竭矣王于此時以齊楚之强選将授兵因秦<lb/>
之敝以救邯鄲臣見趙之寳器重賂必入于王而秦必<lb/>
<pb n="KR4d0044_WYG_048-8a"/>
以信使厚幣以交王國不此之務而委兵以俟帝秦竊<lb/>
為大王不取也于是齊楚之王曰善吾又因見韓王而<lb/>
説之曰韓趙世世之與國也而秦天下之仇讐也秦圍<lb/>
趙而韓不救者必以秦為强而趙為弱今趙自見其弱<lb/>
而諸侯莫救必請以國事秦而以帝帝秦秦得其帝已<lb/>
必縱趙而與之連謀以圖諸侯趙之怨王也必深則必<lb/>
以兵伐韓而秦又出兵宜陽而責于韓曰何為後帝我<lb/>
是趙攻于北而秦攻于西也韓不割膏腴要郡以事于<lb/>
<pb n="KR4d0044_WYG_048-8b"/>
趙不北而委䞇以事于秦韓不得息是韓棄與國之好<lb/>
而要仇讐之禍也假使趙不帝秦秦不縱趙趙必折而<lb/>
入于秦矣亡趙以益秦于王何利哉齊楚救之我不救<lb/>
之是王獨招患于是也且夫秦乆留趙而不去豈能無<lb/>
畏諸侯之救趙哉故宣言以刦諸侯而諸侯遂聽之假<lb/>
如秦兵伐韓則韓能遂為之臣哉王必不欲為之臣則<lb/>
願王之以兵救趙也王不救趙則秦趙之患必至矣願<lb/>
王圖之韓王曰諾已説韓則見魏王而説之曰臣聞魏<lb/>
<pb n="KR4d0044_WYG_048-9a"/>
遣晉鄙将二十萬之衆以救趙也怵于秦而止臣竊以<lb/>
王謀之過也夫秦人貪而多詐故竭國之兵以事邯鄲<lb/>
邯鄲未下而其兵亦困矣故恐諸侯之救趙也先宣言<lb/>
以刦之彼雖名强實懼王耳今王义止晉鄙之兵而不<lb/>
行是王之謀中秦之計也且夫以聲威魏者秦也王猶<lb/>
畏之有如秦既勝趙以實伐魏則魏能臣于秦乎秦見<lb/>
魏弱必以魏為不能國非盡臣魏其兵固未可止也臣<lb/>
固以謂王之謀過也且救人而止其兵以觀望成敗使<lb/>
<pb n="KR4d0044_WYG_048-9b"/>
秦勝趙則秦之兵必至于魏矣使趙勝秦則趙之兵亦<lb/>
必至于魏矣而秦必反為趙之助也臣請言之昔者秦<lb/>
伐韓之修魚而楚救不至韓之君臣謀曰秦欲伐楚久<lb/>
矣不若與秦和而伐楚則秦必聽韓而捨韓矣且韓失<lb/>
于秦而取于楚也楚人聞之大恐命戰車滿道士卒滿<lb/>
野而告于韓曰寡人将救韓也然卒不救韓韓大窮困<lb/>
請和于秦秦聞楚之先欲救韓也使将将兵伐楚至丹<lb/>
陽斬首八萬而歸夫當秦韓之相持楚兵不出故秦得<lb/>
<pb n="KR4d0044_WYG_048-10a"/>
勝韓既勝韓因而伐之其勢然也故楚雖不救韓而秦<lb/>
兵猶至者秦貪而戾于事也向使楚兵救韓則秦必喪<lb/>
師而失衆矣夫大王之兵為救趙雖未常與秦戰然而<lb/>
趙已滅秦必移兵以臨大王前日之楚是也臣故曰使<lb/>
秦勝趙則秦之兵必至于魏矣夫許而不與失其所以<lb/>
與怨而不絶失其所以怨今王之兵有救趙之名無救<lb/>
趙之實趙勝于秦則王何功于救也夫以無功之事招<lb/>
失許之怨故趙勝秦則趙之兵必至于魏矣而秦欲和<lb/>
<pb n="KR4d0044_WYG_048-10b"/>
趙故必反為之助也今王何不使晉鄙進兵以眀救趙<lb/>
秦久圍趙勢不能固彼畏王之威必引而去是王西抑<lb/>
强秦而北存孤趙天下之强圖必請服弱國必入朝則<lb/>
王之王業成矣不務以此而務躡楚之跡起秦之禍興<lb/>
趙之怨甚為王不取也王曰善如此則五國必從從則<lb/>
邯鄲必觧矣于是或者曰善今日乃知劉子天下之士<lb/>
也而辯固劉子之末也請謹事左右夫邯鄲之圍諸侯<lb/>
莫救辯士説者萬端而兵莫肯出及魯仲連謀之秦兵<lb/>
<pb n="KR4d0044_WYG_048-11a"/>
退焉公子無忌至遂敗秦師秦師非不能勿懼魯仲連<lb/>
也畏其説之當也非不能勿懼公子無忌也知其師久<lb/>
而敝也所以劉子深求當時之事託以利害之趣東引<lb/>
齊楚南動韓魏可謂至當之理必然之效也<lb/>
　　諭客<lb/>
寶元康定之間元昊畔詔書求材謀之士于是言事自<lb/>
薦者甚衆輒下近臣問狀髙者除郡從事其次補掾史<lb/>
且數百人時予方遊呉中客有相哀者作諭客謂公是<lb/>
<pb n="KR4d0044_WYG_048-11b"/>
先生曰葢聞賢者不遺利智者不失時因形推勢以事<lb/>
為機是以功勲流于竹帛盛徳載于黎庶厯百世而不<lb/>
衰掩衆人以獨騖此所謂豪傑之士也而先生亦有意<lb/>
于此乎先生曰何以教之客曰今西兵距境崑崙道絶<lb/>
主上不怡邊有宿甲旃裘之貢不入鐘鼓之娯不勸者<lb/>
于是三年矣是以下求賢之詔開自薦之路總攬奇俊<lb/>
兼聽天下恩涵于人心義激于肺腑故令下之日坐者<lb/>
泣沾襟卧者涕交頣咸欲奮必死之力蹈難測之機忘<lb/>
<pb n="KR4d0044_WYG_048-12a"/>
山川之苦薄戰伐之危請長纓以繫頸輸家財以濟師<lb/>
拜章者交乎公車獻策者滿乎北闕起徒歩以析爵由<lb/>
一言以改列此亦遭遇之時變化之契勇辯之辰敵國<lb/>
之勢穰苴所以權軍而西出蘇秦所以掉舌而東逝也<lb/>
今先生乃悄乎如不知藐乎如不聞名與智寂迹與勢<lb/>
淪懷書滿腹不如衆人意者暗于事勢而然乎且夫道<lb/>
期于用不必全潔功期于成不必無辱是以伊尹負鼎<lb/>
伍員鼓腹百里食牛包胥慟哭乗時因勢大直細曲崇<lb/>
<pb n="KR4d0044_WYG_048-12b"/>
如丘山炳若執燭今先生乃獨習無用之言守難行之<lb/>
事遺棄諸子專愚六藝并田雖通不可以厚財賦之入<lb/>
鄉飲雖講不可以助軍旅之急羽舞雖文不可以代干<lb/>
㦸之執麻冕雖純不可以更甲胄之襲睢盱拳曲空言<lb/>
少實不可圖進取之益則何不卑論儕俗夜寝夙興馳<lb/>
騁乎孫呉之場揣摩乎蘇張之營舌如電流功如雷行<lb/>
威名竝建家國兩榮乃反侈陋巷之處甘藜藿之食目<lb/>
無韶曼耳絶金石抱甕而汲不知用力行身若此老且<lb/>
<pb n="KR4d0044_WYG_048-13a"/>
奚益先生曰吁客何貎之壯而語之少何願之大而智<lb/>
之小信難以議道矣雖然不可以不陳也昔者軒轅有<lb/>
阪泉之師堯有丹浦之征舜有三苗之誅啟有扈氏之<lb/>
兵成湯造攻于牧宫文王牧績于崇城當此之時覆載<lb/>
侔于天地文眀比于日月休恩滲于時雨厲威粲于霜<lb/>
雪跂行喙息罔有不服然且弓矢未盡閉干戈未盡戢<lb/>
小至俘馘大至流血巍巍之功不為之差減赫赫之號<lb/>
不為之滅裂適足以増其徽名廣其休烈而已客以謂<lb/>
<pb n="KR4d0044_WYG_048-13b"/>
有損于盛徳耶夫狂童鴟張天奪其魄跳踉顛豗假命<lb/>
頃刻親戚不輔鬼神所殛狗吠其主鼠竊疆場此與蚩<lb/>
尤三苗何以異哉然而将帥之臣閲于詩禮介胄之卒<lb/>
奮于貙兕賞未及懸刑未及峻而天下之民億兆之衆<lb/>
固己集矣于是乎虎盼鷹視龍行雲起譬若挽千石之<lb/>
弩决垂潰之疽引洪河之流沃殆滅之燬曽不移息而<lb/>
可見又何足煩天下之學士主上所以朝乾夕惕勞于<lb/>
求賢通自進之路開博訪之門者恐伯髙傅説之流藏<lb/>
<pb n="KR4d0044_WYG_048-14a"/>
于巖野伊尹太師之品逸于屠釣又所以明謙讓之義<lb/>
恭聽卑之操使非常之業與士大夫共有也此乃三王<lb/>
所不及五帝所難行愚陋之人豈能昭見其情哉昔燕<lb/>
欲駿馬乃市朽骨而千里之駒果至越欲勇士乃揖怒<lb/>
蛙而百夫之勇來萃主上亦欲得特達之人是以狂狷<lb/>
者無所咈排觸者無所忌髙爵重禄或富或貴鑑洞乎<lb/>
神明量配乎天地豈可以為小醜之未夷羣兇之尚恣<lb/>
哉且夫東漸島夷南及交趾西奄孤竹北越鑿齒受令<lb/>
<pb n="KR4d0044_WYG_048-14b"/>
朝朔齊一車軌雷動風行方百萬里觀數郡之地元昊<lb/>
之衆曽不若黑子之著面螻蟻之循穴而欲以敵國論<lb/>
之固失類矣且客獨不開宋受命之説乎昔者唐失其<lb/>
御海水横溢寰宇之内分為六七不貢不朝靡所統一<lb/>
于是蠢蠢之氓困于戈鋋積尸為山流血為川糜潰屠<lb/>
剥者葢五十餘年上帝眷之乃命太祖受禪啟國方行<lb/>
千里猶有殘孽弗率弗祀太宗平之真宗成之至于制<lb/>
作之道似或未遑然亦開籍田封泰山禮河汾攷百王<lb/>
<pb n="KR4d0044_WYG_048-15a"/>
皇上率循聖武靡有遺軼而勝殘去殺適底今日是以<lb/>
往者申訪古樂緒正郊配大定六籍謹敇元㑹欲以就<lb/>
一王之法成必世之期使後嗣遵其矩太常肄其儀參<lb/>
于六經表于萬年澤漏乎重溟功陟乎上年還成康之<lb/>
俗儼典謨之篇包弓偃革無得踰焉此學者所以踴躍<lb/>
而鄙儒所以拳拳也何以誇蘇張于平世侈孫呉于異<lb/>
類終無益于王道空自絶于聖治客徒笑我暗于事機<lb/>
我亦悲客躁于富貴而不知制作之義也言未畢客竦<lb/>
<pb n="KR4d0044_WYG_048-15b"/>
然而謝曰荒野之人溺于所聞先生幸教之謹受令矣<lb/>
　　責和氏璧<lb/>
楚人和氏得玉璞荆山之中奉而獻之厲王厲王使玉<lb/>
人相之玉人曰石也王以和為誑而則其左足及厲王<lb/>
薨武王即位又奉其璞而獻之武王武王使玉人相之<lb/>
又曰石也王又以和為誑而刖其右足武王薨文王即<lb/>
位和乃抱其璞哭于荆山之下三日三夜泣盡繼之以<lb/>
血王聞之使人問曰天下之刖者多矣何子之怨也對<lb/>
<pb n="KR4d0044_WYG_048-16a"/>
曰吾非怨已之刖也哀夫寶玉而題之以石貞士而名<lb/>
之以誑也王使人治其璞果得寶焉故命曰和氏之璧<lb/>
此世世稱和氏善知寶而又甚悲其不幸也吾意善知<lb/>
寳者不然彼天之生玉也有常質居上不待以為益在<lb/>
下不損以為少此人主之所貪也雖全而言之猶辱今<lb/>
一不免其身其不知寶也甚矣至于刖而後哀之其不<lb/>
知過也甚矣苟使和寶之則若勿獻苟使和哀之則若<lb/>
勿怨彼非所眀而眀之其刖也猶幸周人得夏后氏之<lb/>
<pb n="KR4d0044_WYG_048-16b"/>
鼎藏之太廟已八百有餘嵗矣周衰宋大丘之社亡而<lb/>
鼎入于泗水之中秦始皇滅周恥不得其器于是齋七<lb/>
日使萬人没水求焉不獲而後止楚有良弓號之曰大<lb/>
屈傳世之寶也齊與晉越聞之皆欲得之興兵而圍之<lb/>
夫興兵者上有破軍殺将之禍下有析交離親之辱然<lb/>
而不計者寶之所在則不憚以安為危以存為亡彼人<lb/>
之所求而非求于人也試使一人負鼎之秦一人挾弓<lb/>
之晉則不敢以冀百金之償豈獨寶哉雖道亦然今使<lb/>
<pb n="KR4d0044_WYG_048-17a"/>
天下之賢士有道之君子負抱其義祗飾其辭不擇趣<lb/>
向不度可否號呼于人主之側以冀萬一焉甚者殺身<lb/>
捐生其次刑戮流亡終無與任其責者則呉起逐于魯<lb/>
而韓非死于秦其欲将與説難為之禍也非二君之過<lb/>
也然而世獨謂和為不幸謬矣夫謂和之不幸固失其<lb/>
理而和之自謂貞又非其名所謂貞者必審于輕重之<lb/>
際榮辱之分和不哀其身而哀其玉忘所重而徇所輕<lb/>
是竪刁之自害易牙之殺其子世主所以厚疑也吾未<lb/>
<pb n="KR4d0044_WYG_048-17b"/>
知其貞故為貴在乎賤為逺在乎近為大在乎小古之<lb/>
君子不外于己而内人不厚于人而薄身倡而後應引<lb/>
而後動舜陶于深山之中伊尹耕于有莘之野傅説築<lb/>
于巖險之下太公釣于渭水之上及其大行也名甚白<lb/>
居甚安功甚信此其離于世俗之患也逺矣無他人主<lb/>
者求之也<lb/>
　　諭歸<lb/>
太原王舒以進士處太學太學于今無師弟子之教養<lb/>
<pb n="KR4d0044_WYG_048-18a"/>
老講兵之禮廢已久諸生至者無所觀習皆欲著名廣<lb/>
文館覬三嵗一貢士為苟可以幸其身耳其非胄子者<lb/>
至以錢入吏自隐為士大夫之後王生恥之乃更占名<lb/>
數京師求舉于鄉又連不獲葢居者十年焉王生閩中<lb/>
人也父母皆老矣異日吾嘗謂王生必歸或曰王生不<lb/>
必歸吾曰古者仕不遇則去説不用則去夫仕而去者<lb/>
道也説而去者激也以其京師不入猶有諸侯存焉齊<lb/>
魯宋楚秦晉之大國千乗者非一也滕薛韓魏邾莒之<lb/>
<pb n="KR4d0044_WYG_048-18b"/>
小國百乗者非一也今天下一家仕進一道黜于京師<lb/>
復進于闕下去則無所矣則王生之居可也雖然王生<lb/>
能無朝夕之念于其父母乎其父母能無朝夕之念于<lb/>
其子乎故曰王生必歸且王生所以久不歸者何為乎<lb/>
為貧賤羞父母乎為不遇恥鄉里乎抑為上國勝下國<lb/>
乎夫王生士也豈為是哉使貧賤可羞是曽子不足為<lb/>
也不遇為可恥是孟子不足多也以上國勝下國是仲<lb/>
尼不足師也夫曽參至孝未嘗羞貧賤孟子亞聖固不<lb/>
<pb n="KR4d0044_WYG_048-19a"/>
恥不遇仲尼誠眀而欲處九夷彼一聖二賢其意何如<lb/>
哉為士者可法乎不可也今夫胡馬也聞北風而嘶心<lb/>
懷其舊土也有仁心焉曷為士也苟恥其身而廢其歸<lb/>
曽輕任其身而不知也且使王生得之不以道其躬雖<lb/>
富貴其事親為能自厭其心哉吾與王生同道也同道<lb/>
近乎友欲乎吾欲之無過也是厚乎身于無過也故諭<lb/>
王生使之歸觧其惑<lb/>
　　雜録<lb/>
<pb n="KR4d0044_WYG_048-19b"/>
處士之有道者孫侔常秩王令侔揚州人居于蘇湖間<lb/>
好為古文章尤方亷不能與俗浮沈而接物則恭以和<lb/>
秩潁州人應進舉初未為人知歐陽永叔守潁令吏較<lb/>
郡中户籍正其等秩貲簿在第七衆人遽請曰常秀才<lb/>
亷貧願寛其等永叔怪其有讓問之皆曰常秀才孝悌<lb/>
有徳非庸衆人也永叔為除其籍而請秩與相見悦其<lb/>
為人秩由此知名及張唐公守潁因薦秩于朝廷賜以<lb/>
米麥束帛秩固讓不受自陳方應舉無隐者之實不敢<lb/>
<pb n="KR4d0044_WYG_048-20a"/>
當其賜是時余守揚州亦以孫侔聞朝廷賜之如秩侔<lb/>
受之而不謝兩人者取舍異或議其意予以秩尚節而<lb/>
侔安禮者也所謂賙之亦可受矣尚節者潔而介安禮<lb/>
者廣而通令亦揚州人少時落拓不檢未為鄉里所重<lb/>
後折節讀書作文章有古人風王介甫獨知之以比顔<lb/>
囘也<lb/>
　　志雪<lb/>
閩越地濱海氣窳薄多暘余三年居之未始見雪明年<lb/>
<pb n="KR4d0044_WYG_048-20b"/>
丁丑來京師秋即雪長老或以為寡人知其寡或共議<lb/>
之或曰九月干卦為剥剥五陰一陽陰雖太盛陽亦未<lb/>
絶未當雨雪也然雨雪者陰太早刑太急也或曰物不<lb/>
時為災雪當降于冬不當降于秋降于秋不時也是當<lb/>
為災人觧之曰否凡以卦為剥陰雖盛陽尚存不當雪<lb/>
者是十一月雪亦可怪也十一月陽始生固㣲正月三<lb/>
陽而雪人不怪也何以獨怪秋也且三陽為泰泰時雨<lb/>
雪猶可五陰為剥剥時雨雪何以不可而謂之刑失乎<lb/>
<pb n="KR4d0044_WYG_048-21a"/>
且刑何以失夫古者昬亂之時天子不隐愚大夫不愛<lb/>
人吏不哀矜鰥寡不見収則獄有過而氣有變耳今天<lb/>
子聖而明大夫謹而詳吏畏而法鰥寡悦而安其于刑<lb/>
也訊從恕議從厚疑從赦何致于失而雪哉此議之非<lb/>
也又凡所謂不時而災者謂害于嵗耳今九月雪何以<lb/>
害也穀已入則不害麥已布則不害民已室處授衣則<lb/>
不害鳥獸既氄則不害昆蟲已蟄則不害而猶謂九月<lb/>
雪為不時失類也夫南方地卑故癉暑北方地髙自倍<lb/>
<pb n="KR4d0044_WYG_048-21b"/>
南方盛冬無雪非異故北方未冬為雪何怪乎且雪不<lb/>
當降于秋降于冬可也降于春可乎夫春猶秋也世不<lb/>
怪春雪何怪秋雪人儻以少見為疑耳夫麥宿種而性<lb/>
能寒故種麥而雪殆豐年祥也未可議眀年麥果大収<lb/>
倍于昔年然則二者之言前果謬後大信也人見所鮮<lb/>
即議以為怪為不時為災則凡出處異于世言語異于<lb/>
世文采異于世世所謂鮮而可怪者以施于事必以謂<lb/>
不時行之于民則以謂且有災然卒無災有福者多也<lb/>
<pb n="KR4d0044_WYG_048-22a"/>
世人豈但好論議哉亦怪其非常與已殊致耳然則是<lb/>
與非未可信也是嵗也秋復雪眀年吾又将賀民之豐<lb/>
麥也故志焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_048-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻四十八<lb/>
</p>
<p>
</p>
  </div>
<div>
<head>公是集巻四十九</head> <lb/>
    <p>
<pb n="KR4d0044_WYG_049-1a"/>
欽定四庫全書<lb/>
　公是集巻四十九<lb/>
　　　　　　　　　　　　　宋　劉敞　撰<lb/>
　碑辭<lb/>
　　萊公祠堂碑辭<lb/>
上元年相國萊公以讒死南方有詔歸葬雒陽道岀江<lb/>
陵江陵之人徳公之相天下又哀其死相率迎柩公安<lb/>
哭以過喪大家賻奠小家斬竹揭錢幣獻之已獻因投<lb/>
<pb n="KR4d0044_WYG_049-1b"/>
諸路旁竹皆更生蔥菁成林邦人神之號曰相公竹云<lb/>
遂私作祠堂以為公歸水旱疾疫於是請命罔不響答<lb/>
後二十餘嵗南郡太守乃告縣更作公廟以遂百姓之<lb/>
思昔者召伯聼訟甘棠勿伐鄒子吹律隂谷生黍全而<lb/>
封殖孰與㫁而蕃育為之而榮孰與感之而生惟萊公<lb/>
相天下生能使一物不失其所死能使枯槁復息以昭<lb/>
其仁以顯其神黔首戴之子孫不忘可謂靈矣乃作哀<lb/>
歌刻之廟碑辭曰<lb/>
<pb n="KR4d0044_WYG_049-2a"/>
孰作祠堂江陵之人云孰享之萊公之神<lb/>
孰毁萊公朝廷不知孰譖萊公死而不歸<lb/>
公歸無所于汝信處取彼譖人投畀豺虎<lb/>
赫赫萊公為天子忠公今既死誰相天子<lb/>
西有昆夷北有玁狁公乎不存鰥寡尤蠢<lb/>
纎纎之竹昔惟枯莖公惠我民速哉青青<lb/>
誰謂公逺我瞻在堂顧我人斯亦孔之明<lb/>
誰謂公逺我瞻在竹顧我人斯亦孔之育<lb/>
<pb n="KR4d0044_WYG_049-2b"/>
世勿我摧萊公之依於斯萬年不遐有違<lb/>
　字辭<lb/>
　　張誨字辭<hi>并序</hi>
　　　張誨既冠謀所以字者劉子曰是于禮有辭為<lb/>
　　　之作辭<lb/>
令月吉日既備爾儀爰告爾儀字為爾傳師<lb/>
先民有言事若莫咨敬服勿忘維徳之基<lb/>
彼昏之陋靡懐靡度其告諄諄其聼藐藐<lb/>
<pb n="KR4d0044_WYG_049-3a"/>
昔者曾子三省厥身傳不習乎世以有聞<lb/>
毋曰髙止跂焉可及母曰深止俛焉可汲<lb/>
信爾朋友樂爾兄弟聼用我謀是無大悔<lb/>
　箴<lb/>
　　畏言箴<lb/>
吾甚畏言言可畏也而不能黙然吾言悃悃倡而後和<lb/>
人猶以為過吾言繩繩譽而不訾人猶以為非非吾言<lb/>
之畏惟人之多忌非吾之不能黙然而人實多言若是<lb/>
<pb n="KR4d0044_WYG_049-3b"/>
者其止乎其已乎其勿問而唯乎譬之于物其為石不<lb/>
為水乎水之滔滔徃而不來有䧟而淵有壅而回有激<lb/>
而在山椒曰水哉水哉<lb/>
　　讓箴<hi>并序</hi>
　　　資政富公始讓樞宻直學士又讓翰林學士又<lb/>
　　　讓樞宻副使凡三讓所讓益尊所守益堅粲然<lb/>
　　　有古人之遺風故作讓箴以矯世厲俗云<lb/>
讓如何其讓非為名欲先信吾道於天下氓讓如何其<lb/>
<pb n="KR4d0044_WYG_049-4a"/>
讓非為利欲天下之人咸信吾義世有常患患其欲速<lb/>
枉尺直尋卒附於辱世有常患患其在得辭小受大卒<lb/>
沒於直公皆咈之公既述之啟之闢之俾世則之曰吾<lb/>
豈惡富貴富貴惟徳人以厚已我以厚國時豈無人昏<lb/>
夜乞憐縱或得之何如其賢時豈無人乗機射利縱或<lb/>
得之何如其智嗟此富公直哉優優孰視富公而能弗<lb/>
羞孰持富公携手以游昔宋考父三命益㳟嗟此富公<lb/>
千世與同作詩載美穆如清風<lb/>
<pb n="KR4d0044_WYG_049-4b"/>
　　毁箴<hi>并序</hi>
　　　楊君某曰人多毁子某始作毁箴以自警<lb/>
名乎貴階利乎富梯汝不人閼而人汝疑疑汝斯怒怒<lb/>
汝斯沮汝不見耶而忘戒懼戒也有道汝毋習非懼也<lb/>
有道汝毋詭隨隨也傷直毁也適宜非也害勇毁将由<lb/>
誰能守而直胡言多之恤能潔而勇将保汝於吉凡毁<lb/>
之作患吾不修如毁而益明吾復何尤道非不章又以<lb/>
書紳惟無忌毁以率吾真<lb/>
<pb n="KR4d0044_WYG_049-5a"/>
　銘<lb/>
　　新律銘<lb/>
律之長以立度以軌天下律之實以為量以禄四方律<lb/>
之重以起權萬物運動律之數以治厯四時不忒律之<lb/>
聲以和樂以詔述作上儀之天陽晷既同下揆之地八<lb/>
風攸從天地是符而况於人乎況於鬼神乎<lb/>
　　神鼎銘<lb/>
帝興神鼎象天地人赫赫神鼎聿維國珍光潤龍變其<lb/>
<pb n="KR4d0044_WYG_049-5b"/>
徳日新是鬺是定上帝是賓是芼是和皇祖是禋敷佑<lb/>
多福惠於孝孫休矣孝孫億寧上下斡調隂陽茂實時<lb/>
夏如鼎之和無逆於化休矣孝孫羞用多福豋進俊傑<lb/>
並昌方牧如鼎之固無覆於餗休矣孝孫富有多子室<lb/>
家君王是續是似如鼎之載無喪於士<lb/>
　　鄆州樂郊陳漁䑓下作幽素亭銘其石柱<lb/>
茅為宇石為柱幽且素哉君子之處石為柱茅為宇安<lb/>
且固哉君子之度<lb/>
<pb n="KR4d0044_WYG_049-6a"/>
　　庻㡬堂銘<lb/>
既作此堂名之庻㡬毋曰予小子顔徒是睎一簟之食<lb/>
不可廢也一瓢之水不可棄也飲之食之猶吾義也吾<lb/>
聞君子以身殉仁不戚富貴而羞賤貧或曰顔徒易乎<lb/>
睎之則是吾雖不能及猶冀一二游於斯息於斯非夫<lb/>
人之為思而誰思噫<lb/>
　頌<lb/>
　　瑞木頌<hi>并序</hi>
<pb n="KR4d0044_WYG_049-6b"/>
　　　慶厯三年澧州獻瑞木有文曰太平之道澧州<lb/>
　　　澧陽縣男子楊修伐道旁大樹賣之主人主人<lb/>
　　　析以為薪見其中有𨽻書四字曰太平之道字<lb/>
　　　體茂美白黑分明如筆墨所為者異之不敢蓄<lb/>
　　　於家以告太守驗問所見百餘人詞皆同乃獻<lb/>
　　　之天子嗚呼徳至必有自然之符非力所以達<lb/>
　　　天命至於白魚赤烏嘉禾之倫皆因象推類以<lb/>
　　　知神意非仁配天地則不有文字顯明之告伏<lb/>
<pb n="KR4d0044_WYG_049-7a"/>
　　　羲之河圖夏禹之洛書與今之瑞木皆文字顕<lb/>
　　　明者也自元昊犯邉中國疲病於今五年矣天<lb/>
　　　子痛士大夫勤勞在外不忘於心宵衣旰食以<lb/>
　　　徳為治然則始於憂勤終於逸樂太平之期将<lb/>
　　　由斯道焉天地命之神其朂之上下感動而文<lb/>
　　　出於木木仁也又所以明天子之仁也乃作頌<lb/>
　　　曰<lb/>
上天之載兮無臭無聲眷我聖徳兮告以太平非筆非<lb/>
<pb n="KR4d0044_WYG_049-7b"/>
墨兮自然以成我民富庻兮天王聖明<lb/>
上天之載兮無聲無臭眷我聖徳兮太平以告非筆非<lb/>
墨兮自然有以我民樂康兮天子萬夀<lb/>
日出東海兮月入西方日月所照兮孰為不王我歌且<lb/>
舞兮樂我洋洋以為不信兮視此靈章<lb/>
　贊<lb/>
　　商周二賢贊<lb/>
劉子曰儒者或稱殷道衰㣲子抱祭器入周紂殺比干<lb/>
<pb n="KR4d0044_WYG_049-8a"/>
箕子懼佯狂為奴孔子皆賢此两人两人殊行而同名<lb/>
總其實不然自殷之未亂微子諫不用欲去誥父師少<lb/>
師曰殷其弗或正四方我出為狂自遜於荒野古者同<lb/>
姓雖危不去國微子紂庻兄也何入周之有及紂殺比<lb/>
干箕子諫之尤力紂遂囚箕子而奴辱之武王告諸侯<lb/>
曰紂乃囚正士可伐矣武王伐紂敗之牧野紂自殺武<lb/>
王則使人釋箕子囚載與俱歸而作洪範由是言之箕<lb/>
子之不死幸耳豈自苟全須臾者哉然微子所以能去<lb/>
<pb n="KR4d0044_WYG_049-8b"/>
者以先其未亂也雖去猶不逾國斯仁矣如己亂無為<lb/>
去也必去之是逃也非仁者也<lb/>
　　周二賢贊<lb/>
劉子曰世皆以伯夷叔齊諫武王不用退而隠於首陽<lb/>
之山不食周粟採薇而食之以至於餓死以予攷之不<lb/>
然彼伯夷叔齊者仁人也愛其君如恐傷之故矯世厲<lb/>
俗達天下之大義而不私焉其進以道其退以義此孔<lb/>
子所謂求仁而得仁者也豈若小丈夫哉諫其君而用<lb/>
<pb n="KR4d0044_WYG_049-9a"/>
則欣欣然見於色諫其君而不用則悻悻然見於色終<lb/>
身不向國而坐也彼所謂不食其粟者言致為臣而去<lb/>
不在廪餼之例是乃所謂為餓也安得採薇之事乎盖<lb/>
少餙者矣自堯舜以來髙世之士不可勝紀然夷齊為<lb/>
之首學者皆稱之始周之亂鮑焦疾之不忍食其粟採<lb/>
蔬於道而食人謂鮑焦曰今不食其粟而食其蔬此非<lb/>
焦所濟也於是鮑焦輟蔬吐哺立斃其處然孔子不以<lb/>
為仁學者無稱焉<lb/>
<pb n="KR4d0044_WYG_049-9b"/>
　　西漢三名儒贊<hi>有序</hi>
　　　余讀西漢書愛董仲舒劉向揚雄之為人慕之<lb/>
　　　然仲舒好言災異幾陷大刑向鑄偽黄金亦減<lb/>
　　　死論䧺仕王莾作劇秦美新復投閣求死皆背<lb/>
　　　於聖人之道惑於性命之理者也以彼三子猶<lb/>
　　　未能盡善才難不其然歟然其善可師其過可<lb/>
　　　警也為三贊以自覽焉<lb/>
仲舒先覺承秦絶學進退規矩金玉其璞發明春秋大<lb/>
<pb n="KR4d0044_WYG_049-10a"/>
義以修旁及五經博哉優優世莫能庸黜相諸侯仁義<lb/>
所漸易剛以柔茫茫大道在昔聖考蓋有不聞奚究奚<lb/>
討主父掎之歩舒詭之嗟若先生有以啟之懲違告休<lb/>
不預世憂著作孔多後世是遒嗟爾君子克遵厥猷<lb/>
子政翼翼簡易正直博覽百家以充其徳黄金之偽智<lb/>
由信惑臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>邪世身居困阨不為俗儒苟取拘拘略其<lb/>
威儀忠質之符疾邪救危著論上書同姓之仁賢哉已<lb/>
夫雖不三事其文實章以迄於今日月之光嗟我後人<lb/>
<pb n="KR4d0044_WYG_049-10b"/>
庻㡬不忘<lb/>
子雲清虚自有大度非聖不觀耻為章句擬倣六經其<lb/>
文孔明隠隠谹谹實為雷霆世世不遷知命理神胡為<lb/>
投閣劇秦美新君子之缺衆儒有言蓋天絶之亦何必<lb/>
然末世之人以道邀利或狗耳目得之弗愧嗟爾君子<lb/>
能勿此畏<lb/>
　　漢右将軍辛慶忌贊<lb/>
矯矯将軍在漢虎臣實秉一心以堅事君昔有朱雲廷<lb/>
<pb n="KR4d0044_WYG_049-11a"/>
刺安昌天子震怒懔如朝霜將軍免冠此生狂直使言<lb/>
而是用之奚惑如不可從受之為益以諫殺士羣心恫<lb/>
疑後有大姧上且不知叩頭流血帝亦感悟雲得不誅<lb/>
将軍之故凡人之情侮弱畏強惟時将軍吐柔茹剛衆<lb/>
人之智上觀下獲惟時将軍犯顔抗色将軍之功史不<lb/>
絶書将軍之節萬世則無漢室之衰竟由大臣将軍此<lb/>
舉可謂知人千嵗而生其猶比肩有若将軍者吾請頌<lb/>
焉<lb/>
<pb n="KR4d0044_WYG_049-11b"/>
　　三賢贊<hi>并序</hi>
　　　丞相沂公葬東里子産之墟而與裴晋公鄰鄭<lb/>
　　　人以三賢者之行已事上養人使民其終始同<lb/>
　　　然則宜相近為之作祠堂合而享之豈所謂尊<lb/>
　　　徳樂善緇衣之遺風也歟贊曰<lb/>
賢不常出曠世而遇其猶旦暮如三公者或相一國或<lb/>
相天下善始令終髙明有融盛徳大功時之逺也千有<lb/>
餘嵗若相長弟循迹揆心死而不忘孰有古今其像於<lb/>
<pb n="KR4d0044_WYG_049-12a"/>
此自鄭人始有來仰止嗚呼若登髙山若浮深淵夫又<lb/>
孰測焉<lb/>
　　伯冏敦贊<hi>有序</hi>
　　　右二敦得於藍田敦者有虞氏之敦周禮有金<lb/>
　　　敦有玉敦玉敦以盛血天子以盟諸侯金敦以<lb/>
　　　盛黍稷大夫主婦以事宗廟此金敦也其銘曰<lb/>
　　　伯冏父作周姜寳敦子子孫孫永寳用伯冏蓋<lb/>
　　　穆王太僕正周畿内諸侯食采於周者皆周公<lb/>
<pb n="KR4d0044_WYG_049-12b"/>
　　　之後然則伯冏周公裔孫也贊曰<lb/>
穆王耄荒周巡天下祭公作招實止王過冏亦正僕其<lb/>
僚遵度銘器貽世似續妣祖載祀二千示我懿矩<lb/>
　　張仲簠贊<hi>并序</hi>
　　　右二簠得於驪山白鹿原簠者稻粱器其銘曰<lb/>
　　　張仲云云張仲見於小雅宣王臣也所謂張仲<lb/>
　　　孝友者矣籀書竒字不能盡識當有能辨者贊<lb/>
　　　曰<lb/>
<pb n="KR4d0044_WYG_049-13a"/>
宣治中興方虎董征張仲孝友秉徳輔成或外是經或<lb/>
内是承文武師師安有不寧<lb/>
　　驪山十鐘贊<hi>并序</hi>
　　　右鐘十枚得於驪山北原無欵識然其制度似<lb/>
　　　周器權之其重者十有餘斤輕者三四斤世無<lb/>
　　　知音者莫能名其律呂按爾雅鐘大者謂之鏞<lb/>
　　　中者謂之棧小者謂之剽然則此棧鐘也贊曰<lb/>
幽亡驪山禮樂崩壊宗廟為墟彛器用墜禹之尚聲追<lb/>
<pb n="KR4d0044_WYG_049-13b"/>
蠡而在蓋惡之效永世作戒<lb/>
　䇿問<lb/>
　　䇿問二首<lb/>
問唐時嵗舉進士至煩矣然所取不過三四十人今國<lb/>
家間四嵗乃舉進士至簡矣乃取之多或至五六百人<lb/>
議者甚疾此欲放唐制則恐賢士失職者衆欲仍舊貫<lb/>
則吏員不可勝紀夫賢士失職者衆則怨必興於下吏<lb/>
員不可勝紀則力必屈於上裁此二者宜奈何諸生極<lb/>
<pb n="KR4d0044_WYG_049-14a"/>
意盡言焉<lb/>
問學者治仁義之術皆稱孟軻軻譏宋牼之言利也曰<lb/>
號則不可是所慎者莫如號也然而軻教梁齊之君則<lb/>
曰好勇不害好樂不害好貨不害好色不害夫勇之與<lb/>
樂貨之與色足為號乎軻之議人甚詳而自任大略軻<lb/>
不宜至此者也試相與辨之<lb/>
　<lb/>
　<lb/>
<pb n="KR4d0044_WYG_049-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻四十九<lb/>
</p>
<p>
</p>
  </div>
<div>
<head>公是集巻五十</head> <lb/>
    <p>
<pb n="KR4d0044_WYG_050-1a"/>
欽定四庫全書<lb/>
　公是集巻五十<lb/>
　　　　　　　　　　　　宋　劉敞　撰<lb/>
　文<lb/>
　　鄆州謁廟文<lb/>
維年月日起居舍人知制誥知鄆州軍州兼勸農羣牧<lb/>
使京東西路按撫使劉某謹以清酌庶羞祭于天齊仁<lb/>
聖帝某受朝命來守兹土四履之内山林川澤苟民所<lb/>
<pb n="KR4d0044_WYG_050-1b"/>
瞻仰者皆得以禮秩祭而況岱宗乎故躬執豆籩進見<lb/>
廟貌神亦昭于厥誠大庇下民<lb/>
　　鄆州禱雨文<lb/>
某年月日某官某謹以清酌庶羞祭于東岳天齊仁聖<lb/>
帝某初署政周詢民事僉曰春夏閔雨至于六月非不<lb/>
雨也下雨而不甚此乃春秋所記聖人所憂故祗祓厥<lb/>
身分遣有司將以吉日丁酉乞靈于爾大神未及厥期<lb/>
而雨三降豈謂至誠能昭于天惟爾大神實監其衷曷<lb/>
<pb n="KR4d0044_WYG_050-2a"/>
敢隠神之賜使人不聞躬執祀事以彰靈徳神亦顧哀<lb/>
下民永終厥惠<lb/>
　　秋賽諸廟謝雨文<lb/>
某年月日某官某謹以清酌庶羞告于某神曩者自春<lb/>
不雨至于夏六月毛澤將竭人力將盡神惠而福之優<lb/>
之渥之長之育之爰及秋成遂以有年恭薦常事以答<lb/>
靈徳<lb/>
　　謝雨文<lb/>
<pb n="KR4d0044_WYG_050-2b"/>
維年月日某官某謹遣某官以清酌特羊之具賽禱于<lb/>
太一湫之神乃者天久不雨百姓恫恐用乞靈于爾有<lb/>
神顧哀下民鑒其至誠惠厥所求浹辰之間既優既渥<lb/>
既霑既足嵗庶幾以登民庶幾以安吏庶幾以免責山<lb/>
川社稷上下之祀庶幾以無乏敢不薦陳苾芬以答明<lb/>
徳<lb/>
　　禱雨文<lb/>
年月日某官某謹率官屬恭禱于某神曰天子憂閔元<lb/>
<pb n="KR4d0044_WYG_050-3a"/>
元數下詔令並遣使者則勸耕務穡亦惟是上下空匱<lb/>
無以供億百神之故今天弗雨毛澤竭矣大懼無以庇<lb/>
民事神不敢不請惟爾有神克相天子敷惠于下下民<lb/>
其康神以永享牲幣不敢愛罪戾不敢祈惟爾有神鑒<lb/>
之<lb/>
　　謝雨文<lb/>
旱氣為虐神能已之百榖將瘁神能起之民將困于食<lb/>
神能濟之吏將負其殿神能庇之敢不備苾芬新潔以<lb/>
<pb n="KR4d0044_WYG_050-3b"/>
答靈徳<lb/>
　　祭帝堯廟文<lb/>
昔帝光被四表格于上下然當時之民猶無能名況累<lb/>
千嵗之後有窺至徳者乎百姓區區奉事廟貎某也守<lb/>
土敢不進見<lb/>
　　舍人院為中書作祭土地文<lb/>
伏以五祀之神莫尊中霤三公之府爰設種祠今兹土<lb/>
氣含収天明昌作于國俗有賽禱之舊顧人間仰司察<lb/>
<pb n="KR4d0044_WYG_050-4a"/>
之靈恭敬苾芬肅瞻廟貌神其鑒善記惡佑直糾邪毋<lb/>
誤聰明永享祈報<lb/>
　　告城隍土地文<lb/>
某也守土之臣方將宣布朝廷之徳惠兹黎庶罔或不<lb/>
若惟爾有神克相其志<lb/>
　　祭勾芒文<lb/>
今兹立春農事將興爰出土牛曉寤耕者惟爾有神克<lb/>
相黎庶是顧是歆無有後艱<lb/>
<pb n="KR4d0044_WYG_050-4b"/>
　　秋賽祝文<lb/>
今兹風雨協序疵癘不作昆蟲之災他邑頗甚犬牙相<lb/>
入不及此邦嵗以有成人受其福此皆神之賜也守土<lb/>
何功封羊索豕潔陳鼎爼簫鼓畢具馨香上達以告民<lb/>
樂以揚靈徳祗祗嚴嚴無敢貳請<lb/>
　　蔡州秋賽祝文<lb/>
某年月日某官某謹以清酌庶羞祭于某神往嵗大旱<lb/>
道殣相望賴天之仁與神之賜風雨適時百榖順成民<lb/>
<pb n="KR4d0044_WYG_050-5a"/>
以安其居吏以守其業不敢忘徳㳟薦苾芬以答靈貺<lb/>
以興嗣嵗<lb/>
　　禱炭谷湫文<lb/>
維年月日某官某謹遣莭度推官王伋以清酌時果量<lb/>
幣㳟禱太一湫之神今兹仲春農事方興而天久不雨<lb/>
生物歉然勾者不盡逹萌者不盡出百姓新罹旱災衆<lb/>
心恫恐某也上無以佐天子施徳惠下不能存鰥寡平<lb/>
政刑和氣并隔罪戾是懼惟南山雍州之鎮惟神南山<lb/>
<pb n="KR4d0044_WYG_050-5b"/>
之靈足以興雲致雨紀綱天下惠而澤之使百榖奮興<lb/>
物不疵癘豈獨守土之吏免于罪而已其亦俾兹下民<lb/>
丕承靈徳永享無極<lb/>
　　禱湫文<lb/>
年月日某官某云云㳟禱于某神嵗既單矣上者宿麥<lb/>
未秀下者嘉榖未布百姓喁喁惟雨之望是用乞靈于<lb/>
爾大神詩不云乎有渰淒淒興雨祁祁無使鰥寡重困<lb/>
吏嬰其責<lb/>
<pb n="KR4d0044_WYG_050-6a"/>
　　二<lb/>
年月日某官某謹率府屬申禱于某神某所以乞靈神<lb/>
湫者以百榖闕雨也自癸丑至乙未七日之間而四得<lb/>
雨神之貺則厚矣然而潤澤猶不足民心猶不寧故復<lb/>
少留神輿當滿十日願神終賜之俾黎民庶充其所望<lb/>
永庇休祐<lb/>
　　三<lb/>
某為百姓祈年㳟謁神湫自六七日至于旬時雖常得<lb/>
<pb n="KR4d0044_WYG_050-6b"/>
雨而潤不足神豈忘我民哉殆守土之人徳薄誠淺無<lb/>
以自媚于神也雖然百姓乏困則將不能事神神失百<lb/>
姓亦將亡其依歸願神有以哀之詩云神之格思不可<lb/>
度思矧可斁思不敢淹留以䙝神貺其亦使甘雨時至<lb/>
毋困我民<lb/>
　　四<lb/>
自春至于秋七月凡三請雨矣賴神之惠罔不響答今<lb/>
時禾稼被野苖者待秀秀者待實而雨不降民心喁喁<lb/>
<pb n="KR4d0044_WYG_050-7a"/>
無所歸命不敢不重以告古人有言曰狐埋之而狐搰<lb/>
之是以無成功惟爾有神顧哀下民無乏常祀<lb/>
　　謝湫文<lb/>
前日某憂旱甚故遣從事乞靈于爾有神葢汋之也以<lb/>
甲子始至雲氣回復載暘載隂若有慿依乃丁邜旦卒<lb/>
獲嘉㴻宿麥賴以復全秋稼幸而就藝豈某淺誠能有<lb/>
感通繄神之明不忘下民㳟薦芳潔丕昭靈徳天旱宿<lb/>
麥將槁秋稼未布太守政刑放紛誠志淺薄故至于是<lb/>
<pb n="KR4d0044_WYG_050-7b"/>
賴神之惠膏雨沾足不敢久留神貺率僚屬拜送惟爾<lb/>
有神永庇下民<lb/>
　　春祈諸神文<lb/>
維年月日謹以清酌庶羞之奠祭于某神曰恊風既至<lb/>
百物奮作故擇吉旦以迎休祥維神聰明正直依人而<lb/>
行將蠲其祅災俾無乏祀百姓之願也有司之幸也不<lb/>
敢不告<lb/>
　　謁諸廟神文<lb/>
<pb n="KR4d0044_WYG_050-8a"/>
某年月日某官某謹以庶羞清酌謁見某神某始署政<lb/>
謹循舊禮封内之神敢不㳟事洋洋在上明明在側薦<lb/>
此令芳以答正直<lb/>
　　弔海文<hi>有序</hi>
　　　襄賁之城在淮上東走大海八十里余日夕登<lb/>
　　　焉美其壯觀可以為賦而土俗無足語者又悲<lb/>
　　　前世君昬政亂而賢者往往自放于海恨不出<lb/>
　　　于今世使效能事職也乃為文弔徐衍而下四<lb/>
<pb n="KR4d0044_WYG_050-8b"/>
　　　人以舒吾懐亦楚辭招魂之意矣<lb/>
北望滄海兮哀逝者之如斯陽既赴而不反兮襄絶世<lb/>
而自怡衍沈石以信邁兮仲連又辭貴而不為嗟呼遭<lb/>
世不幸賢智竄伏寧不足以自全兮誠恥羣乎貪俗黄<lb/>
鵠之潔身而高飛兮知厠䑕之為辱視九淵之潛龜兮<lb/>
孰與夫太廟之孤犢易明夷之象兮貴于飛而欲速四<lb/>
海豈其無君兮羌異心而同欲嗟乎彼茫茫之窮波也<lb/>
上乎無天下乎無地長蛟巨魚狂搏貪噬卉服左衽逐<lb/>
<pb n="KR4d0044_WYG_050-9a"/>
臭為類言語不通衣服殊制非先王之故鄉胡為乆安<lb/>
此顦顇嗟乎先生之意我知之矣上暗下塞是非罔詔<lb/>
孰若晞髪陽阿之耀䜛疾背憎人懐其憂孰若自放至<lb/>
清之流行乎無朋言乎無伍孰若高蹈與世無覩是皆<lb/>
先生之心已嗟柬夷之溷濁兮孰有慕夫先生之所為<lb/>
誠自託于聖人兮名磨滅而無期胡生不辰兮曽不及<lb/>
今之世也寛賢容衆兮得夫子之志也禮樂明備兮大<lb/>
人位也胡今之望兮古棄反也嗚呼逺哉兮是可哀也<lb/>
<pb n="KR4d0044_WYG_050-9b"/>
夫子之魄兮儻還來也<lb/>
　　禱廟文<lb/>
維年月日具官某謹再拜禱于天齊仁聖帝之神曰聞<lb/>
之于經觸石而起膚寸而合不崇朝而徧天下者惟泰<lb/>
山爾今也天乆不雨江漢之間十二都之地方數千里<lb/>
黍稷枯槁百姓顒顒無所控語執事之臣是以為憂神<lb/>
苟䘏而安之猶反手也生物將絶而神濟之是非仁乎<lb/>
濟物不窮配天之明是非聖乎則豈獨顒顒者鼓舞靈<lb/>
<pb n="KR4d0044_WYG_050-10a"/>
徳終嵗而已是明經之言者雖亘萬世可信而不可誣<lb/>
也敢告<lb/>
　　揚州賽廟文<lb/>
年月日某官某謹以清酌庶羞祭于城隍之神乃十二<lb/>
月晦某以自冬無雪愆陽為災大恐害嵗事以乏上下<lb/>
之祀用乞靈于爾有神惟爾有神實鑒厥衷其夕雨雪<lb/>
若響之答益之以霡霂既優既渥既霑既足小大欣欣<lb/>
罔不逸豫謹擇良日薦此苾芬以報靈徳示人不欺<lb/>
<pb n="KR4d0044_WYG_050-10b"/>
　　弔二岳生文<hi>并序</hi>
　　　今年有詔州郡皆立學乃命處士有不受學者<lb/>
　　　勿舉之其受學者吏為設員程日夜不休有疾<lb/>
　　　病慶弔輒書其日為後按視當償之滿日如律<lb/>
　　　令乃可舉岳有兩生自下邑辭其親而來為愽<lb/>
　　　士弟子既乆告歸當渡洞庭時方大風不可渡<lb/>
　　　兩生畏失期而吏黜之遂渡溺死予悲其意而<lb/>
　　　弔之其文曰<lb/>
<pb n="KR4d0044_WYG_050-11a"/>
葢君子道而不徑舟而不游所以為孝也彼洞庭之天<lb/>
險兮夫何二子之乗舟路幽昧以不顧兮委死生其若<lb/>
浮自古皆有死兮獨失乎江流意有所恨兮而曽不得<lb/>
其由魂放蕩而無歸兮骨沈潛而不收父母悲于堂上<lb/>
兮妻子號乎中洲諒行險之來患兮信徼幸之為尤且<lb/>
使子而無學兮又安得此之憂是以君子溺名小人死<lb/>
利夸者沒權貪夫踣勢豈獨二子兮又吾以悲于今之<lb/>
世競進之為悦兮静退之為愚干禄之為敏兮守節之<lb/>
<pb n="KR4d0044_WYG_050-11b"/>
為迂一世之皆然兮固若人以喪軀昔重華之事叟兮<lb/>
躬秉耒乎歴山之下受帝禪之不喜兮夫孰欣于進取<lb/>
乗沅湘以南征兮吾知重華之絶汝生汎汎而無名兮<lb/>
死惸惸而終古故君子審乎自得安乎幽貞道徳為爵<lb/>
仁義為滎不以貴故學問不以賤故自輕悠悠兮江波<lb/>
柰何乎二生<lb/>
　　祭梅聖俞文<lb/>
年月日具官某謹以清酌庶羞致祭于聖俞二十五兄<lb/>
<pb n="KR4d0044_WYG_050-12a"/>
之靈曰乃者鄰幾病革君問之退而過我相對咨嗟我<lb/>
視君色異于他時自為君診勸君從醫君雖我信其中<lb/>
猶疑明日大饗四方來賀奉觴上夀戎客在坐百辟相<lb/>
趨敢或私卧賜食上前謹懼已過疾果大作仆不能起<lb/>
俗醫控摶以表為裏中涸外乾翕翕如燬勢一大跌不<lb/>
得中止俯仰晨夕遂有生死痛駭驚呼曷云能已孰云<lb/>
旬日殺二賢士嗚呼哀哉物固有生生固有命豈曰吾<lb/>
子獨天其性君之文學信于友朋君之孝友鄉黨是稱<lb/>
<pb n="KR4d0044_WYG_050-12b"/>
仕不過庸夀不百齡一至于此何其不平喪還故鄉義<lb/>
從此訣哭送道周情豈能絶<lb/>
　　祭觀文呉左丞文<lb/>
年月日具官某謹以清酌庶羞祭于觀文殿學士左丞<lb/>
呉公之靈曰嗚呼徳不蚤服譽不素聞雖富且貴其猶<lb/>
浮雲公起布衣望重一時鱗躍翰飛邈不可追迺謀帷<lb/>
幄迺和鼎飪深識逺䇿四方爰禀曰剛曰柔奚吐奚茹<lb/>
上弼下争匪躬之故謝劇就閒以徳偃藩所居而治小<lb/>
<pb n="KR4d0044_WYG_050-13a"/>
大晏然帝曰徽猷惟汝予宣汝撫朕師于時西遷功業<lb/>
未究以疾去位天又奪之人其殄瘁公昔臨蔡某備府<lb/>
屬忘勢與年分逾骨肉意氣之感豈獨知音柱石頽矣<lb/>
行道隕心陳此薄奠爰申我辭公歸不復云何其悲<lb/>
　　祭天章許待制文<lb/>
維年月日某官某謹遣某人以清酌庶羞之奠祭于天<lb/>
章閣待制許公之靈曰嗚呼惟公孝友克施其親强力<lb/>
自喜敏于事君進退不懈赫然有聞始命漕輸西給京<lb/>
<pb n="KR4d0044_WYG_050-13b"/>
師足食與兵外禦四夷十有二年積焉如坻功勞位尊<lb/>
名優望充上意攸屬宜在崇近公讓莫居自請治郡淮<lb/>
南朞月亦既有成改命浙東肅然治聲亟以疾聞歸居<lb/>
海陵天不可問道不可豫孰是人斯至于大故自古有<lb/>
死于公為遽昔我先人薦公于朝意氣之感期以後凋<lb/>
公今永歸孔音昭昭陳此苾芬以寫我誠莫哭于堂莫<lb/>
弔于庭魂也不亡庶幾自聼<lb/>
　　祭崔侍郎文<lb/>
<pb n="KR4d0044_WYG_050-14a"/>
年月日某官某謹以肴酒果蔬祭奠于故刑部侍郎致<lb/>
仕崔公之柩曰少壯從官耆艾歸政善始令終君子之<lb/>
慶公既蹈焉猶有不幸攜子弄孫采組光輝築室肆耕<lb/>
阡陌東西可以佚老不能耄期歌也于斯哭也于斯九<lb/>
原無憾鄉黨實悲音備外廷從公歩武今守京兆接公<lb/>
壤土一日之雅忽焉千古春秋善鄰義不薄死申薦令<lb/>
芳以告惻楚<lb/>
　　告伯父殯文<lb/>
<pb n="KR4d0044_WYG_050-14b"/>
古者庶人之喪鄰里執事其在士夫千里赴義及其送<lb/>
葬塗潦毋避焉有至親而或不至某獨不幸受命典城<lb/>
戎馬是司匍匐不能不哭于堂不祖于庭窆不復土虞<lb/>
不奉牲回望萬里悲號失聲門外之治王命實行葢古<lb/>
亦云不即人情于奠陳詞以昭哀誠<lb/>
　　江休復祭文<lb/>
嗚呼當今之時學不為人仕不期通養不恥貧吾于鄰<lb/>
幾獨謂得之何辜于天而至于斯嗚呼哀哉君始遘疾<lb/>
<pb n="KR4d0044_WYG_050-15a"/>
物不甚治固曰吾命將有所制笑語作書命子後事其<lb/>
處夀夭可謂不貳某之得交從蔡汝南待我忘年不恥<lb/>
不堪直諒多聞所益者三十有餘年若青依藍亦有出<lb/>
處東西南北意氣之合常若在側亦有毁譽蒼蠅紅紫<lb/>
論議之同流言以止君今永歸使我從誰伐木之感悽<lb/>
其孔悲酌酒陳肴叙心以詞平生之歡從此而違嗚呼<lb/>
哀哉<lb/>
　　胡因甫哀辭<lb/>
<pb n="KR4d0044_WYG_050-15b"/>
冥冥上天固愛賢歟賢者則死何其偏歟生殺予奪豈<lb/>
無權歟宜淑而罰獨不可遷歟謂物有其數其又信然<lb/>
歟莫重乎生莫全乎夀莫美乎貴莫厚乎富人或逄之<lb/>
子獨大謬鬼神虚無誰執其咎終孝且慈有志不就惟<lb/>
彼惸惸令妻夀母是故悲莫悲于失志禍莫禍于夭生<lb/>
痛莫痛于不嗣惜莫惜于喪情子皆罹之終身不平嗚<lb/>
呼哀哉是可柰何雖有神知亦安以為<lb/>
　公是集巻五十<lb/>
</p>
<p>
</p>
  </div>
<div>
<head>公是集巻五十一</head> <lb/>
    <p>
<pb n="KR4d0044_WYG_051-1a"/>
欽定四庫全書<lb/>
　公是集巻五十一<lb/>
　　　　　　　　　　　　宋　劉敞　撰<lb/>
　　家傳<lb/>
　　　先祖磨勘府君家傳<lb/>
劉氏之先出楚元王世為彭城人西晉末避兵亂遷江<lb/>
南其後又遷廬陵世次皆不明不可得而知然猶以彭<lb/>
城為望自廬陵遷新喻者曰遜遜生超超生逵逵生琠<lb/>
<pb n="KR4d0044_WYG_051-1b"/>
琠贈大理評事凡四世自唐末更五代頗假版仕州郡<lb/>
而未嘗有顯者評事生禮部尚書諱式字叔度少有志<lb/>
操好學問不事生産年十八九辭家居廬山假書以讀<lb/>
治左氏公羊穀梁春秋旁出入他經積五六年不歸其<lb/>
業益精是時天下大亂江南雖偏霸然文獻獨存得唐<lb/>
遺風禮部取士難其人甚叔度以明經舉第一同時無<lb/>
預選者由是江南文儒大臣自張洎徐鉉皆稱譽之調<lb/>
廬陵尉太祖平江南叔度隨衆入朝見于殿下黨類數<lb/>
<pb n="KR4d0044_WYG_051-2a"/>
十人上一一親閱視察問皆罷遣獨叔度拜商水尉遷<lb/>
絳州推官又遷鴻臚寺丞監潭州茶場改大理寺丞歳<lb/>
終奏課倍前人太宗善之立召還對語便殿改贊善大<lb/>
夫復出知利豐監是時初得并州又絶契丹和親誅靈<lb/>
夏叛族邉費多有司不能給頗以擾民叔度通輕重以<lb/>
謂此非長久之利因奏曰唐虞至治懋遷化居所以調<lb/>
有餘不足便民贍國臣前在潭州見積茶成山或不能<lb/>
泄歳久則皆焚棄今利豐監積鹽復益多有司無術以<lb/>
<pb n="KR4d0044_WYG_051-2b"/>
御之但坐守視之耳國家據山海之源而不能用邊宼<lb/>
小警蒐敝補敗輙以勞民至上下空匱甚非計也臣請<lb/>
通茶鹽之利被之河北闗中國可益賦而財用足上異<lb/>
其言即以驛召入問計䇿語合意因留判三司都磨勘<lb/>
司賜緋銀魚自唐厯五代天下分裂百餘歳矣呉蜀交<lb/>
益荆晉閩越大者稱帝小者稱王其財賦自入不統天<lb/>
子有司及太祖受襌十餘年間呉蜀交益諸國稍誅降<lb/>
太宗即位閩越請吏入朝又定并州則天下始一統矣<lb/>
<pb n="KR4d0044_WYG_051-3a"/>
四方財賦一歸三司文籍相乗㑹計不分明吏因為奸<lb/>
主者無由知叔度建請増置主轄等司以參校出入天<lb/>
子從之吏欺誣毫毛必察至今以為便轉祕書丞淳化<lb/>
中髙麗絶契丹自歸天子方事取幽州嘉其識去就厚<lb/>
答其使因欲結其心斷敵肩臂使叔度往諭指王以下<lb/>
郊迎叔度美秀明辯進退有䂓矩望見者皆心服先是<lb/>
髙麗大旱及使者授館澍雨尺餘國中大喜事漢使愈<lb/>
謹自陳國小齒下願執子弟禮叔度不許然所賂遺甚<lb/>
<pb n="KR4d0044_WYG_051-3b"/>
厚叔度亦為之納還朝封上天子善之髙麗通中國自<lb/>
此始也轉太常博士領舊職前後以職事利害議於上<lb/>
前及所施行天下以為便者不可勝紀奏對明簡天子<lb/>
聽之率常數刻居磨勘之職十餘年後兼三部勾院條<lb/>
領益精明朝廷言輕重者皆自以不及故天下稱之劉<lb/>
磨勘云改工部員外郎賜紫章服天子令閤門使擇善<lb/>
犀帶以賜其見遇如此真宗即位例轉刑部初李維清<lb/>
為鹽鐵使其女壻盗用官錢數十萬吏畏維清不敢劾<lb/>
<pb n="KR4d0044_WYG_051-4a"/>
叔度發舉其事維清坐黜維清由是怨而三司貪猾吏<lb/>
以欺枉為生疾叔度禁其業亦皆怨常狙伺欲塗陷之<lb/>
太宗察其情每坐朝輙衆稱其材故毁不得入太宗崩<lb/>
真宗在諒闇吏因此告叔度事時維清為御史中丞典<lb/>
治欲深致其文而吏所告皆虚反坐維清愈怒叔度既<lb/>
辨即出視事如他日維清乃諷吏劾以不俟詔入朝免<lb/>
官其年卒年四十有九叔度尚名檢好賓客所交游皆<lb/>
一時名人徐鉉張佖陳省華楊億之徒雖年輩先後待<lb/>
<pb n="KR4d0044_WYG_051-4b"/>
之各盡其意億與石中立為獨拜牀下其見推如此初<lb/>
太宗好書集祕府古書模其筆迹自倉頡史籀下至隋<lb/>
唐君臣以書名世者為古今法帖朝廷宿儒鉅賢輙以<lb/>
賜之非其人雖宰相終不得而賜叔度獨六十軸當世<lb/>
以為榮自叔度没四十年間諸子皆仕于朝每上郊籍<lb/>
田輙以赦令追寵其親以至今贈禮部尚書<lb/>
　　　行狀<lb/>
　　宋故推忠佐理功臣光禄大夫行尚書吏部侍郎<lb/>
<pb n="KR4d0044_WYG_051-5a"/>
　　參知政事柱國太原郡開國公食邑二千三百户<lb/>
　　食實封四百户贈尚書左僕射王公行狀<lb/>
公諱堯臣字伯庸其先太原祁人六世祖為輝州刺史<lb/>
唐季兵亂遂家焉今單州碭山是也後徙居宋虞城公<lb/>
祖府君事親以孝聞其為政興利除害多陰徳嘗言曰<lb/>
我世當有顯者及公生愛之曰此兒庶幾成吾言公舉<lb/>
進士天子程其文為天下第一授將作監丞通判湖州<lb/>
年二十五矣天聖八年召試翰林改著作郎直集賢院<lb/>
<pb n="KR4d0044_WYG_051-5b"/>
公考以事左官于蔡公亦請知光州以便親遷右正言<lb/>
是歳大饑百姓不能忍死羣輩望屋而食或扺極法公<lb/>
建言宜依荒政弛刑以全安細民朝廷用其議丁外艱<lb/>
去職服除為三司度支判官賜緋衣銀魚又遷右司諫<lb/>
郭后廢死議者不一而宦官閻文應方强用事公請獄<lb/>
治侍醫左右無狀者為朝廷除謗釋疑事雖不行物論<lb/>
多之后猶在殯有司張燈合樂飭供帳望幸乗輿臨當<lb/>
出公又言前以詔復郭氏位號則后禮不可闕觀燈非<lb/>
<pb n="KR4d0044_WYG_051-6a"/>
禮之急毋使天下有間言者天子從之景祐四年以本<lb/>
官知制誥賜金紫同知通進銀臺司兼門下封駮提舉<lb/>
諸司庫務寳元元年召入翰林為學士改尚書六部員<lb/>
外郎知審官院元昊畔西鄙宿兵公為體量安撫使將<lb/>
行言曰故事使者所至輒稱詔存問官吏將校而初不<lb/>
及百姓自兵興三年矣政煩賦重小大彫敝今攻守未<lb/>
決宜因使者之出致勞來之意許以賦平蠲其租二年<lb/>
則人人致力而忘死矣朝廷嘉其意以敕牓付公是時<lb/>
<pb n="KR4d0044_WYG_051-6b"/>
賊馬出入鎮戎環州間官軍數不利士氣傷沮公按其<lb/>
地形易置將校調率民力皆因事授宜先行而後聞百<lb/>
姓便之還又言陜西兵亡慮二十萬分屯田路不足自<lb/>
守賊嘗三戰三勝者由以十當一也臣視地形涇原最<lb/>
可憂請益兵萬人屯涇州二萬屯渭州渭足以制山外<lb/>
涇足以控闗中則賊不敢送死矣不然臣恐其乗虛復<lb/>
來潰決必甚又薦狄青王信种世衡劉昭孫等三十餘<lb/>
人可將帥先是好水之戰韓丞相為招討副使以偏裨<lb/>
<pb n="KR4d0044_WYG_051-7a"/>
失律左遷知秦州而范文正公經略延州亦坐移檄讓<lb/>
元昊不先聞謫守耀州公至為上分别兩人忠義智勇<lb/>
可大任不當以纖芥為進退失士大夫心與宰相意迕<lb/>
持其議久之未即行明年九月賊果如公䇿自鎮戎原<lb/>
州以入敗葛懐敏之師數十萬衆乗勝掠平涼擊潘原<lb/>
闗西響震自邠涇已東皆閉壁自守于是范文正公帥<lb/>
慶州之衆以出身自當賊衝賊由此不敢深入而議者<lb/>
乃以前公言之是復以韓范為招討使置府于涇州益<lb/>
<pb n="KR4d0044_WYG_051-7b"/>
屯兵三萬人而使公乗傳安撫涇原還奏曰陛下以邊<lb/>
事屬仲淹等而盛其備涇原誠得制勝之要賊必不敢<lb/>
動矣然軍貴神速不容呼吸願委以便宜毋令中覆上<lb/>
為許用其言凡公再奉使皆喪敗之後所籌畫施為便<lb/>
兵益民以利易害成全勝之䇿者大體若此其細不可<lb/>
勝紀廢函谷闗示以不外拒西土懐之罷涇原五州營<lb/>
田益置弓箭手築徳順軍張形勢之制省冗官黜無功<lb/>
事為之慮皆極其當賊于此止不為㓂其明年因乞降<lb/>
<pb n="KR4d0044_WYG_051-8a"/>
矣初曹瑋守渭州開山外地置籠竿等四寨募弓箭手<lb/>
給田二頃教以耕戰使自為守其後將帥養視之不善<lb/>
又稍侵奪之人人怨怒有言徳勝寨將姚貴材勇為衆<lb/>
所伏遂逼以閉城畔公適使還過之知貴素忠其畔未<lb/>
能固立自作書射城中諭以禍福死生貴恐懼畏服即<lb/>
日將其衆開門出降公復為申明約束使可繼守如曹<lb/>
瑋之舊而去明年加户部郎中權三司使既拜請自擇<lb/>
僚屬許之以張昷之杜杞等十五六人為副使判官天<lb/>
<pb n="KR4d0044_WYG_051-8b"/>
下稱其材入内都知張永和建言取民間房錢十之三<lb/>
以助軍費事下三司公持不許永和宻使人致意曰公<lb/>
能行此則大用矣明日入見具為上言因曰此衰世之<lb/>
事非平時可行且召怨而携民唐徳宗所以致朱泚之<lb/>
亂也上以為然而度支副使林濰畏永和勢助之說甚<lb/>
力公廷奏黜濰議乃定川峽轉運司奏乞增鹽井錢嵗<lb/>
十餘萬緡公固不從上問其說對曰兩蜀僻逺恩澤鮮<lb/>
及而貢入常倍民力由此困朝廷既未有以恤之而又<lb/>
<pb n="KR4d0044_WYG_051-9a"/>
牟厚利焉是重困也雖小有益將必大損矣上善其對<lb/>
公之行已謀國論議向正不可回以利類若此其治大<lb/>
計以知盈虛為急有所調發常先事因利不暴取于民<lb/>
故能殖其財而簿書謹詳吏亦不得欺自前使姚仲孫<lb/>
借内藏錢數百萬緡乆不能償公居三年悉按籍償其<lb/>
負而軍國之費猶沛然有餘以母老求解要劇六年正<lb/>
月拜承㫖歸院兼端明殿學士充羣牧使明年丁内艱<lb/>
皇祐初免喪還翰林遷諫議大夫上祀明堂加給事中<lb/>
<pb n="KR4d0044_WYG_051-9b"/>
受詔與陳旭等議茶法當時頗言其便三年九月拜樞<lb/>
宻副使儂智高反殘十餘郡遂圍廣州公按舊事及地<lb/>
形利害調兵遣將上常是之賊平公䇿為多又奏請略<lb/>
準唐制分桂廣潭宜邕為五管重募土人增澄海忠敢<lb/>
等兵以省京師遣戍之煩邊備益謹而衛兵以不耗減<lb/>
至今便之樞府雖本兵然自中人宦官醫工伶師嬖習<lb/>
近戚之進退除用皆屬焉公在位六年持法守正以身<lb/>
當天下之務濫恩倖請一皆抑損教坊樂工不得補班<lb/>
<pb n="KR4d0044_WYG_051-10a"/>
行中人非有功不以為三路鈐轄内侍兩省非年五十<lb/>
無贓私不以為押班興繕土木之勞不以官為賞班行<lb/>
百司失職之人其傷財而害民必再赦乃得用叙法皆<lb/>
定律令天子深倚頼焉而倖進者用此怨公至為飛書<lb/>
以中傷之上察其情不疑而購為書者甚急嘉祐元年<lb/>
三月拜户部侍郎參知政事張堯佐以女寵進至是復<lb/>
有㫖以為同中書門下平章事公曰堯佐未嘗出京城<lb/>
無功勞不可假以相位由此罷三年進拜吏部侍郎八<lb/>
<pb n="KR4d0044_WYG_051-10b"/>
月二十日薨于位享年五十六公為人雅厚信重以誠<lb/>
接物不修矯飾抗厲之譽士大夫以君子長者歸之其<lb/>
與同列議事必依于正時有不合反覆劘切止于當而<lb/>
已不以獨見為竒在上前所陳天下利害甚衆至施行<lb/>
之亦未嘗自名將薨呼其弟純臣口授遺奏大旨以宗<lb/>
廟至重根本未立為憂天子加愍惻焉親臨其喪輟視<lb/>
朝一日贈以左僕射印綬明年某月葬宋城縣敦孝原<lb/>
公凡所履厯典為具是矣至他所領審刑院尚書省之<lb/>
<pb n="KR4d0044_WYG_051-11a"/>
類甚衆及累階勲開國號功臣又加以例進故弗論也<lb/>
娶丁氏封安康郡夫人三子同老大理評事周老太常<lb/>
寺太祝早卒朋老大理評事二女長嫁試校書郎戚師<lb/>
道早卒次在室公本以文學進至為侍從典詔誥者十<lb/>
有餘年其文貴體不貴竒也有集五十巻藏于家愛樂<lb/>
士大夫稱為知人所薦拔初若不審其後多赫然有聞<lb/>
嘗薦彭思永為侍御史首奏抑張堯佐不得為二府朝<lb/>
廷稱之右謹條僕射公世胄官簿行事如右請牒太常<lb/>
<pb n="KR4d0044_WYG_051-11b"/>
議所謚及乞銘于立言之君子以誌其墓伏惟加詳擇<lb/>
焉謹狀<lb/>
　　　王開府行狀<lb/>
維王氏得姓于周靈王之子晉晋既仙去而世人指其<lb/>
族曰王家其後翦以秦將顯東漢有處士霸霸生孫甲<lb/>
徙居于祁自是太原王為著姓元魏時固為廣陽侯侯<lb/>
二子神念神感神念避亂南奔梁神感北事齊而其家<lb/>
散處宋鄭間子孫蕃盛至丕又徙開封陳留之通許鎮<lb/>
<pb n="KR4d0044_WYG_051-12a"/>
鎮後為咸平縣今為開封咸平人者公之髙祖也世以<lb/>
貲雄曾祖太師公祖中令公皆好義周急畜徳不顯至<lb/>
考韓國公仕為江寧句容縣令後以公貴贈皆太師封<lb/>
大國追封曾祖妣李氏義寧郡太夫人祖妣張氏同昌<lb/>
郡太夫人妣張氏同昌郡太夫人趙氏㑹寧郡太夫人<lb/>
李氏呉興郡太夫人公呉興出也少竒警力學能文詞<lb/>
天聖八年舉進士仁宗廷試以為天下第一時年十九<lb/>
拜將作監丞同判懐州改潁州以呉興憂去官繼丁韓<lb/>
<pb n="KR4d0044_WYG_051-12b"/>
國公憂居喪摧棘杖乃能起景祐二年服除改祕書省<lb/>
著作郎直集賢院建言朝享太廟祝文著后姓非是請<lb/>
止以諡别之廢后郭氏卒詔葬以后禮既啟菆天子以<lb/>
上元御樓觀燈公以謂春秋晉大夫智悼子卒未葬公<lb/>
燕于寢杜蕢諫止之君于臣義且若此矧后生雖見貶<lb/>
而死被尊禮宜有恩也請罷元夕燈燕俟十七日遣奠<lb/>
仍禁士庶聲樂三年充三司鹽鐵判官賜緋銀魚袋五<lb/>
年權同修起居注轉右正言寳元二年知制誥充北朝<lb/>
<pb n="KR4d0044_WYG_051-13a"/>
正旦國信使明年賜三品服制太常禮院同知通進銀<lb/>
臺司兼門下封駮事同知審官院當三班院公言廣南<lb/>
幅員千里鄰控蠻獠而節制所總止桂廣二州邊阻勢<lb/>
離蠻或窺犯緩急不及事請倣唐制以東路之廣潮西<lb/>
路之桂容邕分五管以宻援疏上不報其後十年儂智<lb/>
髙陷廣州又二十年李正徳陷邕廉欽於是人思公言<lb/>
而服其識明年充益梓路體量安撫使是時兩川荒饉<lb/>
公私凋殘既至奏蠲逋負閲官吏良否多所進絀之人<lb/>
<pb n="KR4d0044_WYG_051-13b"/>
大慰說蜀郡媼某氏多貲無子一孫才數嵗媼意以貲<lb/>
厚其弟顧難于其婦乃詣郡誣婦不善撫吾孫願出之<lb/>
獄具公至立姑婦于庭置兒其間兒急趨母公曰豈不<lb/>
善育也媼伏誣狀又里民孫氏産刀鉅萬死而子㓜其<lb/>
妻念門户事請其兄經理之嫉者或告其畜禁物州用<lb/>
坐長法以徒當其兄且誣其妻不睦于夫常祀神呪詛<lb/>
將以義絶出之公曰良人已殁而妻以罪出甥家犯禁<lb/>
而舅為共犯非禮律意聞見所無皆奏正之二事蜀人<lb/>
<pb n="KR4d0044_WYG_051-14a"/>
夸以為神明未還拜翰林學士慶厯元年知審官院明<lb/>
年同知貢舉契丹之盜邊常為塘水所限是年春其使<lb/>
劉六符謂館伴賈文元公曰南朝塘濼何為者也一葦<lb/>
可杭投箠可平不然決其隄十萬土囊遂可路矣時言<lb/>
事者亦請涸其地耕以養兵仁宗以問公對曰兵事尚<lb/>
詭彼誠有術不應以語敵此六符夸言耳設險為國先<lb/>
王所不可以已而祖宗之所以限敵騎也仁宗深然之<lb/>
其後神宗復嘗問之公對如是神宗曰正朕志也是北<lb/>
<pb n="KR4d0044_WYG_051-14b"/>
敵以王師問罪元吴故謀為牽撓勒兵境上使六符為<lb/>
不可得之求耳七月富文忠公再報聘既行繼有詔附<lb/>
文忠以賜六符文忠疑國書與政府口宣及詔語或參<lb/>
差至中路啟書果異遂倍道馳還叩閣門請對公方攷<lb/>
試後殿仁宗急召諭之曰毋湏同列往獨視之公歸院<lb/>
與文忠議一夕易其書詔大要以強中國絶後日牽制<lb/>
為意前此敵書有太宗皇帝於有征之地才定幷汾以<lb/>
無名之師直扺燕薊之語一時莫知所答公獨請間曰<lb/>
<pb n="KR4d0044_WYG_051-15a"/>
臣知其故因奏書云太宗嘗駕幷郊匪謀燕壘於是貴<lb/>
國刺梅里求致書行在而反潛假其援兵既交石嶺之<lb/>
鋒遂舉薊門之役仁宗喜曰乃自有本末諭執政曰非<lb/>
王某該詳故事殆無詞也十月敵泛遣蕭階來議事公<lb/>
實館伴階因請為我禁元昊犯邊而指在求賂是時朝<lb/>
廷亦已厭兵矣及階行燕于班荆始詔公許階誠能約<lb/>
束元昊則當班師可録詔語付階公以詔書予之使常<lb/>
得持以邀我非便但詳諭階而已還奏之仁宗善之曰<lb/>
<pb n="KR4d0044_WYG_051-15b"/>
唐之回鶻恃功王室難制幾有之也轉起居舍人十二<lb/>
月知開封府踰日都城肅然明年上元故事籍嘗為盜<lb/>
惡少每至是拘之獄公呼諭遣之曰倘更為官得盜當<lb/>
除爾籍皆拜而去五夜無警三月以諌議大夫拜御史<lb/>
中丞李用和以元舅除宣徽使意不滿不謝居數日除<lb/>
彰信軍節度使同中書門下平章亊公言杜審瓊太祖<lb/>
太宗舅事兩朝有勞然終不至宣徽使祖宗所以保后<lb/>
家也用和無功貪驕而陛下名器聽其所欲恐非所以<lb/>
<pb n="KR4d0044_WYG_051-16a"/>
全安之欲報母后厚賜之可也兼判國子監請闢錫慶<lb/>
院以廣學官因請車駕視學夏文莊公經略西師久無<lb/>
功移疾歸淮西未幾召為樞宻使公言竦無忠諒之節<lb/>
専為身謀當要重之任不深惟報効而以疾為辭今遽<lb/>
擢起是避亊為得計也無以厲世又入對極論之而仁<lb/>
宗未省遽起公引帝裾畢其説遂罷竦石介作慶厯聖<lb/>
徳詩所頌一事也蘇舜欽子美監進奏院鬻故牘得緡<lb/>
錢數千夜召朋友宴集客或為傲歌有醉臥北極遣帝<lb/>
<pb n="KR4d0044_WYG_051-16b"/>
扶周公孔子驅為奴云者公彈劾之遂坐黜又言中書<lb/>
樞宻院總天下機務職分不明執政之臣勞而無功日<lb/>
五鼓趨待漏院閲文書以待陛奏退集議歸近已午數<lb/>
刻之間占書施行未既已逼再集講明日事矣酬酢有<lb/>
不逮何暇安危逺慮哉古所謂三公坐而論道作而行<lb/>
之謂之士大夫則繁簡固有節奏請以今事細例孰者<lb/>
歸之有司仁宗既用公之議升章獻明肅章懿章恵皇<lb/>
后祔于真宗廟室因言藝祖孝章皇后嘗正位號而祀<lb/>
<pb n="KR4d0044_WYG_051-17a"/>
别室非是亦請升配時不見用至元豐中卒如公議李<lb/>
良臣陷於敵數年來歸議增六室復閤門故職公言良<lb/>
臣雖能終自拔前不死戰為賊俘實有罪今加賞叙無<lb/>
以示後李廣漢名將陷匈奴得還議當斬贖為庶人蘇<lb/>
武不屈節白首歸漢才得典屬國古之馭將法義如此<lb/>
良臣宜待後效興國僧紹宗鑄鐵象妄言災福惑衆聚<lb/>
財士女傾赴之以金銀器飾投諸冶中貴人督作宫掖<lb/>
出貲佐之公以為西師宿邉而財費于不急動士心起<lb/>
<pb n="KR4d0044_WYG_051-17b"/>
民怨詔立還中使禁止之又言四月朔太陽當虧經典<lb/>
所忌請罷游幸西苑諸后既升祔賜羣臣帛有差以公<lb/>
由翰林學士遷特命倍賜與學士等公曰不敢以臣廢<lb/>
法屡敦諭訖不受天章閣待制滕宗諒帥慶州以邊事<lb/>
用度無藝軍費幾屈公累疏之逐宗諒岳州五年官伴<lb/>
北朝回謝使六年春復拜翰林學士兼龍圖閣學士權<lb/>
三司使公言太祖時兵十二萬太宗時十八萬章聖時<lb/>
四十萬今遂倍之兵在精不在衆冗數坐食非計也三<lb/>
<pb n="KR4d0044_WYG_051-18a"/>
司雖總財用大計而事實在外請太原大名永興帥臣<lb/>
各帶計置一路糧草是冬請補外改侍讀學士兼龍圖<lb/>
閣學士知亳州改鄭州明年三月轉給事中七月移澶<lb/>
州明年拜尚書禮部侍郎坐舉張得一罷職是年河朔<lb/>
大水民流亡朝廷分河北為四路冬置帥公以本官充<lb/>
高陽闗路安撫使知瀛州至則為方略振哺全活甚衆<lb/>
皇祐元年春復兩學士五月充永興路都部署兼安撫<lb/>
使知永興軍七月改河南府兼西京留守十一月轉户<lb/>
<pb n="KR4d0044_WYG_051-18b"/>
部侍郎河東安撫使知幷州兼本路計置糧草四年還<lb/>
朝知審官院充翰林學士承㫖兼侍讀判太常寺公在<lb/>
經筵每進讀必以古義反復勸上以傳當世之事仁宗<lb/>
于邇英閣置太原經蓍草顧曰宫中每閲此卿亦知其<lb/>
說乎公具對本末因曰願垂意六經正史此非帝王所<lb/>
宜學翌日巳徹去五年知貢舉至和元年充三司傳充<lb/>
回謝北朝國信使見敵主于混同江敵每嵗春帳于水<lb/>
上置晏釣魚惟貴族近臣預一嵗盛禮在此每得魚必<lb/>
<pb n="KR4d0044_WYG_051-19a"/>
親酌勸公又親鼓琵琶以侑之謂其相劉六符曰南朝<lb/>
少年狀元入翰林十五年矣吾故後之使還除宣徽北<lb/>
院使言者以公是行遇正旦使宋選于靴淀選與敵使<lb/>
争不直公實與㑹即改端明殿學士知永興軍嘉祐二<lb/>
年移秦州𦍑族瞎藥木征唃廝囉連衡更出歳為邊患<lb/>
公以威信誘服皆請吏修貢西境無事知河南府知定<lb/>
州八年英宗即位拜兵部尚書治平二年知大名府兼<lb/>
北京留守京師大水公上治平政鑒十篇大槩謂宜寅<lb/>
<pb n="KR4d0044_WYG_051-19b"/>
天尊祖慎威福判真邪愛民肅兵以答天誡神宗即位<lb/>
拜太子少保遣中使李舜舉詔曰卿㑹獻忠先朝今宜<lb/>
有輔不逮者公約政鑒之義上聖政備覽十篇明年檢<lb/>
校太傳宣徽北院使再任熙寧初西邊乆無事而疆吏<lb/>
産謀造端公極陳所以綏懷之者夏人果使横山族殺<lb/>
保安守將楊定繼遣使以其主諒祚訃至公請選勇辯<lb/>
士詰取害定者𦍑果送之戮於境上而受其使未幾邊<lb/>
將又遣兵攻𦍑境𦍑復犯我慶州我亦取其䝉古城公<lb/>
<pb n="KR4d0044_WYG_051-20a"/>
知邊患未有艾也復上疏言章聖得潘羅支而繼遷之<lb/>
患息仁宗得唃厮囉而元昊衰今横山五族與吐蕃董<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>等衆族世受王命今宜以恩信深結之可得其用是<lb/>
夷狄攻夷狄之道也又請按求唐韋堅裴耀卿水運以<lb/>
實闗中唐引粟江淮為回逺今可漕太倉粟則比唐為<lb/>
易其言道路甚悉常因日蝕上天下形勢憂勤啟聖為<lb/>
政先後三論召還有大臣語公曰今大新百度能少黙<lb/>
當進矣公謝曰士固欲得位以行其志然未聞枉志以<lb/>
<pb n="KR4d0044_WYG_051-20b"/>
求位也遂論新政謂青苗助役皆縣官漁利謂諸役法<lb/>
困民惟衙前籍上米石使相助若可行以代吏祿然是<lb/>
竭良民以飬浮浪公于是不得留京師去留守南都四<lb/>
年判河陽五年再判河陽府八年還朝兼中太一宫使<lb/>
言今天下兵分𨽻所謂三十六將臣觀其人皆鬭將而<lb/>
已倉猝當悞事又言國馬大事監牧不可廢交阯襲邕<lb/>
管罪不可赦宜募兵江湖使習風土便器械賦芻糧于<lb/>
荆閩則無勞費公懇求閒退章八上元豊元年檢校太<lb/>
<pb n="KR4d0044_WYG_051-21a"/>
尉南院宣徽西太一宫使賜金方團帯先塋得置寺皆<lb/>
異禮也歸居洛陽面辭陳天下利害有人所難言者自<lb/>
執政而下侍從館閣士大夫皆為詩以美其行三年彗<lb/>
出西方詔求直言公上疏大要以愛民省事為本願振<lb/>
滯淹伸寃枉蠲逋負秋大享明堂詔入陪祠既畢事召<lb/>
對曰北門常湏舊徳而卿故治也當再勞臥鎮之又屈<lb/>
指數曰某年召卿歸矣時三路籍民為保甲下户皆不<lb/>
免日聚教之提舉官禁令苛急河北保甲往往為盗賊<lb/>
<pb n="KR4d0044_WYG_051-21b"/>
百十為羣州縣不敢以聞公極論其弊謂非止困其財<lb/>
力害其農業所以使為不良者法驅之也將恐浸淫為<lb/>
大盗可憂願蠲裁下戸于是主者指公沮法異國論公<lb/>
曰此老臣所以報國也章入不已天子始悟保甲之為<lb/>
盗也六年三月拜安武軍節度使再任八年三月今上<lb/>
即位拜彰徳軍節度使公再至魏前後求退章累上不<lb/>
許七月寢疾詔遣中使挾國醫臨視二十一日薨于府<lb/>
第之正寢訃聞兩宫驚悼遣使慰䘏賜予甚厚又朝中<lb/>
<pb n="KR4d0044_WYG_051-22a"/>
貴人䕶䘮歸洛以開府儀同三司告其第公儀觀端秀<lb/>
動容歩武皆有規度語韻如鐘于書無所不觀博雜涵<lb/>
茹而折衷于孔氏為文章渾厚清偉尤長于比事儷辭<lb/>
平生奏章皆自為之至老不以屬人對賓客喜清談論<lb/>
文誦講古人詞章及國朝典故少遭天下無事仁宗嚮<lb/>
意經術奨用文學士公翺翔出入論思謀謨知無不言<lb/>
言無不盡指切權近發明時政無回隐侃侃諤諤白首<lb/>
逾壯故逮事四朝多見納用而眷遇深渥在朝廷清塗<lb/>
<pb n="KR4d0044_WYG_051-22b"/>
要地踐履周遍外之名都大鎮多再至者所至首訪民<lb/>
所同患所同欲廢舉之專以愷悌之情與人休息人是<lb/>
以安樂之去而思之深也雨蜀魏定皆立生祠士大夫<lb/>
皆曰王公之志雖不得坐廟堂行之然内外五十餘年<lb/>
凡詔告于上設施於外其及物者盖多矣累典貢舉遇<lb/>
士有大體號為得人公少喜道家説其于頤生練氣盖<lb/>
有自得之者故年益髙神明益强臨終且索筆草奏求<lb/>
輿疾歸洛奏成而目瞑詞氣不亂或泣于傍猶揺手止<lb/>
<pb n="KR4d0044_WYG_051-23a"/>
之兄弟十人從子孫衆多以公官以公嫁者數十人疎<lb/>
族寒士有謁必厚之薨之日槖無餘貲而孫猶未有官<lb/>
者公娶薛氏資政殿學士簡肅公之女追封平樂妹今<lb/>
封和義郡夫人子男七人未名而卒者四人仕而卒者<lb/>
二人曰正甫奉議郎曰端甫大理評事次曰晋明今為<lb/>
承奉郎任公裕孫亞卿而卒者三人今二人之壻曰節<lb/>
度推官石宗彞宣徳郎吕希亞孫男七人秉文景文並<lb/>
承務郎敏文假承事郎賁文尚㓜餘早卒女三人曾孫<lb/>
<pb n="KR4d0044_WYG_051-23b"/>
男女三人公所著内制外制集各五巻奏議十巻文集<lb/>
七十巻王氏世葬開封府開封縣之蘇村至公始葬其<lb/>
考韓國公于尉氏縣之柏子岡今又卜之地得于河南<lb/>
府河縣教忠鄉府下里而日得公薨之年十二月之甲<lb/>
申吉乃葬公焉公舊名拱壽唱第日仁宗面賜今名謹<lb/>
具公世系官事始終上尚書省移于太常告于太史氏<lb/>
謹狀<lb/>
　　　先考益州府君行狀<lb/>
<pb n="KR4d0044_WYG_051-24a"/>
公諱某字某世居江南之臨江而望彭城曾祖某祖某<lb/>
避五代亂皆隐居不出考諱某入朝廷仕至工部員外<lb/>
郎沒因葬京師累贈禮部尚書國史自有傳公于尚書<lb/>
為中子生十三嵗則丁尚書憂哭泣毁慕過于成人及<lb/>
雖免喪哀至則慟哭聞者皆感動太夫人陳氏尤憐之<lb/>
常曰此兒能不忘其父吾可無憂讀書學問未嘗煩教<lb/>
督又自約敕不輕與人往還不多言笑祥符初以進士<lb/>
及第年二十四自尚書薨公兄弟皆㓜惟伯兄以延賞<lb/>
<pb n="KR4d0044_WYG_051-24b"/>
就仕其餘未有立者公首自奮用文學成名不失世守<lb/>
授福州連江縣尉職典盗賊刑獄所發擿縱舎窮極情<lb/>
偽未嘗小愧于心民有鄰里争田者訟之厯十餘歳不<lb/>
决即舉其事屬公公立辯其奸吏大驚以為神其後公<lb/>
替歸所訟得田者私候公于建州屏人請曰聞公北還<lb/>
某有善香數斤願以為夀發視之白金也公笑不取曰<lb/>
吾豈以公事祈私報耶命之去調睦州清溪主簿民至<lb/>
今傳以為自清溪入宋朝吏㢘㓗愛民者未有如公改<lb/>
<pb n="KR4d0044_WYG_051-25a"/>
宣州南陵令是時李階知州事朱正辭貳之兩人皆精<lb/>
悍負其材能于吏事刻深待屬縣多易屬縣亦憚之奔<lb/>
走趨向不敢不如意及公至以法令從事符下不便者<lb/>
按其故辨之不為少屈兩人初忿後無如之何數自絀<lb/>
所見遂更為相知薦公于朝嘗權績溪績溪在深山中<lb/>
民好訟多事而無學者公患之為立小學請師于旁縣<lb/>
及公去有讀書者其後有舉進士者慶厯中有登第者<lb/>
與某同年具自道如此云改大理寺丞知婺州金華縣<lb/>
<pb n="KR4d0044_WYG_051-25b"/>
縣治城中民以織作為生號稱衣被天下故尤富是時<lb/>
禁網尚闊守丞至者不甚以亷自持吏民有所請求輙<lb/>
移縣改章易辭以為俗公一一絶之善善惡惡貧弱者<lb/>
得職胡則以太常少卿丁憂居杭州其鄉人所親有犯<lb/>
法者公持之則欲為之請自杭州來見公既見但叙平<lb/>
生卒不敢言而去乾興初上即位改太子中舎移梓州<lb/>
中江縣嵗調民數千治隄縣前多不如實公較之省其<lb/>
工半而築作精堅倍他歳李若谷知梓州條公所行事<lb/>
<pb n="KR4d0044_WYG_051-26a"/>
下他縣使為法自中江徙通判瀘州百姓相率畫公像<lb/>
于浮圖舎對之號泣如失慈母瀘州在西南徼上與戎<lb/>
夷接境自前世以武人為守苟置勇力不習吏事聽訟<lb/>
决獄不得其情故盗賊時時亂邊天子憂之議增置通<lb/>
判使轉運使上其人時任布為轉運使以公治中江之<lb/>
狀聞故公得之公在瀘州始盡去舊弊峻其防禁事事<lb/>
有守吏不得因縁為欺蠻夷亦無由與吏為怨百姓便<lb/>
之其後皆遵川以為故事自未置通判郡不能數歳無<lb/>
<pb n="KR4d0044_WYG_051-26b"/>
兵及置通判公首為之興事創法究其利害遂以安寕<lb/>
至今王䝉正以財雄巴蜀而與莊獻太后有連自請占<lb/>
鹽井利每嵗倍輸事下轉運使轉運使不敢抗因以屬<lb/>
州䝉正多齎金帛挟太后指以請公不肯曰井鹽非王<lb/>
氏之舊欲奪貧民以厚豪族雖嵗加數倍之輸于朝廷<lb/>
猶秋毫耳而貧民必有失業者非王政也事遂止轉殿<lb/>
中丞通判常州改國子博士知髙郵軍髙郵故揚州太<lb/>
祖時置軍自社稷孔子廟城郭門戸倉廩郵亭因循不<lb/>
<pb n="KR4d0044_WYG_051-27a"/>
中儀制厯六七十年公補舊造新大小皆繕修一瓦之<lb/>
用不以勞民而事畢立王琪叙其語刻之石賜五品衣<lb/>
魚明道元年江淮大旱蝗蟲起揚楚間尤甚公悉心撫<lb/>
輯使富人出粟以分貧乏然猶有羣輩持仗為盗者捕<lb/>
得皆當死公安其情無他悉笞遣之前後數十百人益<lb/>
募壯健為兵或曰大旱來歳未可知倉廪且不足多此<lb/>
宂食何為轉運使亦以為言公曰凡人有七尺之形者<lb/>
必不忍坐俟死急則起為盗賊耳勝廣亦是也足其口<lb/>
<pb n="KR4d0044_WYG_051-27b"/>
腹可以消其邪心何愛於倉廩因奏言州郡無兵荒儉<lb/>
之後易啟盗賊心宜稍增屯防以俟歳定朝廷從之揚<lb/>
楚廬夀諸要處皆益兵是嵗米一斗數百錢然盗賊終<lb/>
不敢發還朝轉虞部員外郎又轉比部知潤州前守三<lb/>
四公死徙相繼獄訟或數歳不决帳籍當上尚書者吏<lb/>
稽緩亦往往出嵗因恣為欺謾公下車數日間舊訟盡<lb/>
决平之帳籍盡條正之轉運使王夷簡上狀于是復置<lb/>
諸路提㸃刑獄就除公福建路在福建三年察大寃濫<lb/>
<pb n="KR4d0044_WYG_051-28a"/>
除盗賊舉故事而巳不輕出教令奏貶知泉州蘇夀通<lb/>
判張太冲以鞫獄入人死屬部莫不聳動轉司勲員外<lb/>
郎入朝御史中丞攷天下提㸃刑獄課為第一拜開封<lb/>
府判官公既明習法令通達政事毎進見有所請讞平<lb/>
處上常以為是寳元初除荆湖北路轉運使將行對于<lb/>
紫宸殿語移數刻上喜曰卿去勉之不久當召卿賜紫<lb/>
章服丁太夫人憂解官時張詰為河南澠池令鞫獄故<lb/>
不寔流嶺南詰者公福建時部吏公嘗薦之故公亦坐<lb/>
<pb n="KR4d0044_WYG_051-28b"/>
免服除寄居毗陵故丞相杜公衍参知政事李公若谷<lb/>
參知政事范公仲淹皆奏言西邊未寧宜進用材幹通<lb/>
敏之士如劉某者不當在㪚地由是復召為比部員外<lb/>
郎知漣水軍作大浦牐通淮潮城中以便往來詔書褒<lb/>
美蘇舜欽刻石記之慶厯三年議大汰諸路轉運使老<lb/>
耄疲懦者以雋賢代之加按察之號公復為湖北轉運<lb/>
按察使是時陜西路元昊廣西路宜蠻湖南路山猺䕫<lb/>
峽路施蠻皆擾亂朝廷方患之而下溪州諸彭亦相扇<lb/>
<pb n="KR4d0044_WYG_051-29a"/>
應和推明哲石柱揚言為變諸寨頗有告者詔書問公<lb/>
公對以謂終不能為變可無所憂後辰州太守又奏請<lb/>
彭誘漢人亡命者為心腹私置椽從事移書故不遜郡<lb/>
使人往輙侮慢玩辱請加兵討滅詔書又以問公公曰<lb/>
蠻中貧薄所以不輕犯約束以生生之具皆仰于漢也<lb/>
是漢已制其命矣蠻夷往來入漢必道辰溪落寫水勢<lb/>
漂激可下不可上故臣度其必不敢為變今縁語言意<lb/>
氣小不足欲輕動大兵疲曵士卒于篁竹草莾之間如<lb/>
<pb n="KR4d0044_WYG_051-29b"/>
令敵各驚逃保據懸險淹費日月事未可究且中國禮<lb/>
義為治尚猶有怨恨爭訟加于刑獄况蠻夷本與人異<lb/>
不足深誅前世待蠻夷取覊縻職貢不絶而已臣前較<lb/>
辰州土工無慮三萬餘皆伉健可用益積粟支二年器<lb/>
械兵甲皆繕完足以坐待其變無為反入其巢穴以僥<lb/>
倖也比來諸處用兵小勝輙賞或詐增首級亦超拜官<lb/>
故邊臣争欲造事邀功甚不可聴奏入詔書並下辰鼎<lb/>
澧三長郡吏令兵事禀公毋得妄動蠻亦終不敢失貢<lb/>
<pb n="KR4d0044_WYG_051-30a"/>
職鄂州官市茶歳五百餘萬斤三司計積年羡餘奏請<lb/>
增買一百萬三千餘斤公曰鄂州買茶多故民不聊生<lb/>
今已不能减又奈何增之引利害固争上許寬一年公<lb/>
曰事可行不必寛一年事不可行雖寬十年猶之不可<lb/>
也奏益堅為三司所抑及替還見上面奏竟免之初置<lb/>
按察使歳竟奏簿分别賢不肖所宜以備黜陟取舎朝<lb/>
議欲自此致太平奉使者知指所稱進糾駮人人為品<lb/>
題或過直失實務以稱上意執政平其章十用二三以<lb/>
<pb n="KR4d0044_WYG_051-30b"/>
寃自訟者紛然公獨言知仁堯孔所難能以一言知之<lb/>
固尤難荆州十二郡吏員大小四百餘臣以秋到職冬<lb/>
奏簿此理不可信非誣則愚臣不敢也吏材過人效顯<lb/>
然者立奏用其頑頓嗜利不事事者立舉繩皆毋湏時<lb/>
至于奏簿人人品題其賢不肖能否必非旬日所能定<lb/>
願以為後朝廷亦許之公之議論鄭重務大體不趨時<lb/>
皆如此當是時荆湖奏貶官吏比他路為少而請讞與<lb/>
聴罰必當其罪終無自訟者然公資不忍廢人雖在刺<lb/>
<pb n="KR4d0044_WYG_051-31a"/>
舉之職外方嚴見繩墨内實寬裕恥以察為名其發擿<lb/>
貪汚必先下小罪去之毋居位而已不去乃稍正其罰<lb/>
然疾詐謾不悔過者居部雖無勢或虧除不服罪偃蹇<lb/>
去之遠雖有勢終不貸寕建令李康在事多不法公先<lb/>
露其擅賦民造船等事康即日移病尋醫康多親戚有<lb/>
力人居朝未月餘就遷長沙令康因盛衣服詣府門上<lb/>
謁陳恩公知其意欲以夸示無忌惮奏詰其前事因言<lb/>
舊制尋醫者滿三年乃復用所以懲奸偽康尋醫未能<lb/>
<pb n="KR4d0044_WYG_051-31b"/>
月何以得以為縣亂舊制輕百里之任不可詔書追毁<lb/>
康告敕時康已署事旬日矣湖南轉運使又奏康挾債<lb/>
赴官使吏民償債康遂坐廢云慶厯五年復拜司勲員<lb/>
外郎六年判三司度支勾院鹽鐡判官舊三司諸部有<lb/>
所奏辟輙先白判使相踵以為俗其後判官置奏狀而<lb/>
已或不自知所舉為誰及公至三司使有所欲用以空<lb/>
名狀使公署公求知舉者姓名三司使不悦更令他判<lb/>
官舉之既而奏上多非其人議者紛然三司使亦由此<lb/>
<pb n="KR4d0044_WYG_051-32a"/>
罷契丹使公来以太常少卿接伴遂送之還言河北州<lb/>
郡多建請築城鑿河所役皆數十萬工冀貝之間尤甚<lb/>
百姓失業可哀而吏以此邀賞苟不禁止後將放傚競<lb/>
事土功因縁致他變宜著令城非陊頓不得擅請增廣<lb/>
河渠非可通漕省大費者毋議穿鑿當修城浚渠者雖<lb/>
能省功亦不加賞如此自止矣又言澶魏塞河堤當霜<lb/>
降水落治之是也今失其時春水日生農事方急而十<lb/>
餘萬人不得緣南畝其取土處去河三十里以上恐終<lb/>
<pb n="KR4d0044_WYG_051-32b"/>
不能成工就能成之功必不堅盛夏水漲乃甫可憂不<lb/>
如因水勢所欲趨且稍稍决通兩州東西多古河水自<lb/>
此自可以少勞而定朝廷以公言頗黜諸土功又遣近<lb/>
臣行河城猶築治如故間一歳河竟决商胡鹽鐡于三<lb/>
部米鹽煩劇公處之若無事初金明池樓船壊將修之<lb/>
使湖南入楩楠巨材厯二年乃到京師計其費數百萬<lb/>
以上中人用事者欲盗取之指請修内寺上許焉書下<lb/>
三司公因見言曰樓船非楩楠不可用故令湖南上之<lb/>
<pb n="KR4d0044_WYG_051-33a"/>
捐費雖多不得已也其餘自宫寢之用不以勞遠人今<lb/>
欲輟船以完寺寺既當完船亦當修湖南絶遠費殊未<lb/>
易上曰朕本不知此木為樓船用所費如此寺與樓船<lb/>
俱未湏修也乃止太祖作東西水磑以供禁中歳乆頗<lb/>
廢因不復用自御膳所供麫皆市買上之所由旁縁侵<lb/>
漁京城内外以磨磑自給者皆厭苦之公復修兩磑使<lb/>
遵舊職而禁絶奸吏事多若此不可勝紀又以太常少<lb/>
卿使契丹八年五月改主客郎中益州路轉運<lb/>
<pb n="KR4d0044_WYG_051-33b"/>
因請曰蜀人久安不可不慮其變臣聞益州舊輸河東<lb/>
陕西京西三路絹布共一百六十餘萬自西兵以來稍<lb/>
増七十九萬事出一切足用而已今西鄙幸定諸増賦<lb/>
反因循為常臣請盡罷之無竭民財又益州歳買中沙<lb/>
布十餘萬疋給京師諸軍官估既薄百姓苦之布以故<lb/>
尤楛惡不中用軍士得者人人有言宜増實其估寬民<lb/>
力止怨亂上皆許及上任遂條奏行之蜀人大喜相賀<lb/>
其年十一月二十六日薨于位夀六十四初至蜀未能<lb/>
<pb n="KR4d0044_WYG_051-34a"/>
三月蜀人皆啼號失聲明年孤某等奉公喪歸京師公<lb/>
為政喜興利除害無巨細必盡心上有賦調可免免之<lb/>
或不能免為設方法使吏無所輕重雖領轉運及参度<lb/>
支鹽鐡事以財賦為職猶持此心不變專以民為本事<lb/>
有不可行雖出上指或所從來久遠終持之不惮改及<lb/>
其施功效明白亦終不自矜其用刑威而不煩故所至<lb/>
必見愛去必見思自初仕至終四十年終不營産業饋<lb/>
遺雖故人不受不與人交利不諂笑尤慎交游非其人<lb/>
<pb n="KR4d0044_WYG_051-34b"/>
不以虚言相唯阿不數干貴人之門杜李范諸公皆平<lb/>
生相知毎衆稱道之然當位亦不用也官遂留落後輩<lb/>
多先之初無芥蒂常稱先君仕太宗朝居一官終身雖<lb/>
其時士大夫樂職恬勢亦皆然故所興造功效聲實常<lb/>
溢其望今士大夫亟遷官無宿業此風俗之敝也吾豈<lb/>
敢忘先君之守自坐張詰免後三遷皆以大臣薦論及<lb/>
用稱功勞特拜不復經審官院求磨勘故為司勲前後<lb/>
凡十五年多所稱舉已顯者今樞宻直學士孫沔天章<lb/>
<pb n="KR4d0044_WYG_051-35a"/>
閣待制社杞田瑜本以屬吏進其餘在臺閣者甚衆積<lb/>
階至朝㪚大夫勲至䕶軍夫人臨沂縣君王氏屯田郎<lb/>
中贈尚書右僕射礪女夫人初歸家尤貧能與公協志<lb/>
上事姑下収宗族叔妹無不安悦諸妹姒來歸者皆在<lb/>
夫人後動静施為視夫人為法莫不柔順或以母禮拜<lb/>
事不以先後匹敵亢也太夫人少不見則思之太夫人<lb/>
既終夫人思慕成疾嵗餘亦不起年五十三康定元年<lb/>
五月十二日也五子元卿真卿皆早亡某大理評事攽<lb/>
<pb n="KR4d0044_WYG_051-35b"/>
鳳翔府節度推官放太廟齋郎長女嫁廣德軍判官杜<lb/>
舜元早亡次嫁御史臺主簿張諷次嫁将作監主簿徐<lb/>
緽某等皆同産惟放及一女五嵗晩出云葬祔尚書公<lb/>
夫人同墳伏以先君事親行已臨政治民事實皆可傳<lb/>
某既愚闇不能偹識而窀穸逼近願因執事傳載于石<lb/>
以信天下而重無窮某雖不肖然執事幸哀而許是成<lb/>
某之終事而賜以不朽也故敢頓顙泣血以請惟執事<lb/>
哀焉謹狀<lb/>
<pb n="KR4d0044_WYG_051-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_051-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻五十一<lb/>
</p>
<p>
</p>
  </div>
<div>
<head>公是集巻五十二</head> <lb/>
    <p>
<pb n="KR4d0044_WYG_052-1a"/>
欽定四庫全書<lb/>
　公是集巻五十二<lb/>
　　　　　　　　　　　　　宋　劉敞　撰<lb/>
　　　墓誌銘<lb/>
　　皇兄故金紫光禄大夫檢校太子賓客使持節祿<lb/>
　　州諸軍事<hi>缺</hi>州刺史充本州防禦使上柱國天水<lb/>
　　郡開國公食邑四千四百户食實封九百户贈昭<lb/>
　　化軍節度使追封祁國公墓誌銘<lb/>
<pb n="KR4d0044_WYG_052-1b"/>
公諱永裔秦悼王孫贈保平軍節度使鄖國公之子母<lb/>
李氏生十五年以勝衣冠召見賜名補右侍禁上之開<lb/>
國夀昇及為皇太子也公皆以恩遷凡三遷至内殿崇<lb/>
班上即位拜禮賓副使西京作坊使内園使領貴州刺<lb/>
史又遷左領軍衛大將軍本州團練使左龍武軍大將<lb/>
軍萊州防禦使宗祀明堂助祭者賜爵一級徙<hi>缺</hi>州防<lb/>
禦使罷將軍官皇祐五年九月庚午以疾薨享年五十<lb/>
有七公之于屬籍天子兄也天子哀焉為輟視朝贈以<lb/>
<pb n="KR4d0044_WYG_052-2a"/>
昭化軍節度使祁國公印紱遣中貴人予祠禭賵䕶喪<lb/>
事恩禮甚厚公性聰敏開悟其為兒時已能自修飭真<lb/>
宗皇帝憐之嘗召入禁中親諭使學而授以書由是益<lb/>
自喜數應制賦詩詔輒褒之及長好學慕善動静顧禮<lb/>
不以富貴加人累階金紫光祿大夫勲上柱國爵開國<lb/>
天水郡公食邑四千四百户實食九百户自祖宗制天<lb/>
下監于前世惇敘紏合以睦宗族厚其爵禄尊寵之而<lb/>
不任以事故宗室得以無吏責自保而材美亦無以見<lb/>
<pb n="KR4d0044_WYG_052-2b"/>
于世然其保禄持寵至于永年善始令終而無纎芥者<lb/>
其賢行亦足以推而知云公娶韓氏封高宻郡君彰徳<lb/>
軍節度使重贇之曽孫禮賓使允并之女先公一年卒<lb/>
繼室以武氏左清道率府率昭信之女仍封高宻子男<lb/>
十人曰克平右衛率府率早卒曰克寛克友克仕並右<lb/>
監門衛將軍曰克勇克研並太子右内率府副率共一<lb/>
未賜名出後伯父承簡三不及名而夭女八人長適東<lb/>
頭供奉官王延之次適西頭供奉官楊應昌次適右侍<lb/>
<pb n="KR4d0044_WYG_052-3a"/>
禁高凱次適右班殿直石立皆有湯沐之封其二人尚<lb/>
幼二人早卒公之薨也殯奉先寺嘉祐五年有詔歸葬<lb/>
汝州梁縣乃以十月某日祔其祖先王之兆使者視襄<lb/>
事而詞臣刻銘誌其墓曰<lb/>
秦惟寵王鄖亦貴公嶷嶷其國是為小宗勝衣就傳實<lb/>
敏實聰為善之樂簡于帝衷富貴不驕動而顧禮棠棣<lb/>
之華莫逺具爾古也惇敘于今為美夀不百年令聞不<lb/>
已喪還汝墳從先王居天子有命懿實是書納石幽堂<lb/>
<pb n="KR4d0044_WYG_052-3b"/>
恩篤禮殊茫茫萬世敢告不誣<lb/>
　　皇侄故金紫光禄大夫檢校國子祭酒右屯衛大<lb/>
　　將軍兼御史大夫輕車都尉天水縣開國伯食邑<lb/>
　　九百户贈洺州防禦使廣平侯墓誌銘<lb/>
贈洺州防禦使廣平侯克温鄖國公徳鈞之孫濮州團<lb/>
練使承偉之子母曰范氏以天禧二年十月十日生生<lb/>
十餘歳賜名補右班殿直轉左侍禁改太子右衛率府<lb/>
率右領軍衛將軍上祀明堂遷右屯衛大將軍皇祐五<lb/>
<pb n="KR4d0044_WYG_052-4a"/>
年閏月丙戌以疾卒享年三十六詔以洺州防禦使廣<lb/>
平侯之印紱策書告其殯又特使中人弟賻視喪事于<lb/>
禮為豐侯為人謙遜敏慧能以其貴下人嫻于辭令應<lb/>
對涉獵多所通而尤邃音律積階金紫光禄大夫勲輕<lb/>
車都尉爵天水縣開國伯食邑九百户上于宗室固厚<lb/>
而侯之資又足以持富貴使幸而永年且久觀太平之<lb/>
盛其名位豈少哉夫人宋氏封夀安縣君太子太師贈<lb/>
侍中彦筠之曽孫也子男七人其四未及名而卒叔徹<lb/>
<pb n="KR4d0044_WYG_052-4b"/>
為右千牛衛將軍叔民太子右内率府副率共一人未<lb/>
賜官女六人長適右班殿直李傅共一早死四尚幼侯<lb/>
既卒天子哀傷之使中人取以入度其一為女道士而<lb/>
養其三人者禁中嘉祐五年十月詔以侯之喪祔于汝<lb/>
州秦悼王之園而誌其墓中臣實為之銘銘曰<lb/>
葛藟之延本根是賴懿懿王族曰繁以大廣平蚤秀華<lb/>
葉俊茂中道而摧天理誰咎梁汝之壤先王是塋魂兮<lb/>
往居萬世攸寧<lb/>
<pb n="KR4d0044_WYG_052-5a"/>
　　皇弟故金紫光禄大夫檢校太子賓客左監門衛<lb/>
　　大將軍使持節昌州諸軍事行昌州刺史兼御史<lb/>
　　大夫柱國天水郡開國公食邑二千二百户食實<lb/>
　　封一千户贈涇州觀察使安定侯墓誌銘<lb/>
贈涇州觀察使安定侯承操秦悼王廷美之孫廣陵康<lb/>
簡王徳雍之第六子母曰清河郡君崔氏乾興元年正<lb/>
月生廣陵邸天聖九年召見賜名遂以為右侍禁再遷<lb/>
東頭供奉官改右千牛衛將軍左監門衛大將軍天子<lb/>
<pb n="KR4d0044_WYG_052-5b"/>
祀明堂以三后配上帝宗室皆助祭内外進爵加昌州<lb/>
刺史嘉祐三年正月乙未以疾終于位享年三十有七<lb/>
訃聞天子哀焉詔以涇州觀察使安定侯印䇿告其柩<lb/>
又遣中使視喪事弔賻之于禮為豐即以其月殯城南<lb/>
奉先佛寺君為人敏慧有姿望嘗授尚書畧通大義愛<lb/>
樂賓客接之窮日夜不厭于技藝多所通而琴奕射御<lb/>
皆尤精過人又能為歐虞書號得筆法娶王氏封普安<lb/>
縣君贈太師中書令兼尚書令守斌之孫崇儀使令傑<lb/>
<pb n="KR4d0044_WYG_052-6a"/>
之女前卒繼室以其娣内殿崇班令短之女封新安郡<lb/>
君子男五人長克勉太子右内率府副率次克助右千<lb/>
牛衛將軍次克貢次克勍皆太子左監門率府率克勉<lb/>
克貢早卒其一不及名而三女亦皆夭死嘉祐五年自<lb/>
京師歸葬汝州梁縣祔于其先王之兆其窆之日實十<lb/>
月某甲子云銘曰<lb/>
帝綏四方親親以睦秦為别子亦疇其福翼翼諸孫豈<lb/>
伊異人念徳畏義克亢其門安定幼慧敦書習藝不怠<lb/>
<pb n="KR4d0044_WYG_052-6b"/>
不驕以保爵位没有追策天子之思刻銘幽穸後世是<lb/>
詒<lb/>
　　皇侄故金紫光禄大夫檢校太子賓客右監門衛<lb/>
　　大將軍使持節潯州諸軍事潯州刺史兼御史大<lb/>
　　夫䕶軍天水郡開國侯食邑一千八百户贈邠州<lb/>
　　觀察使追封新平侯墓誌銘<lb/>
贈邠州觀察使新平侯克構者上從祖兄之子曽祖曰<lb/>
廷美秦悼王祖曰徳彛潁川郡王父曰承最贈宫苑使<lb/>
<pb n="KR4d0044_WYG_052-7a"/>
宣州刺史母劉氏東平郡夫人生十餘歳召見賜名補<lb/>
右班殿直再遷西頭供奉官天子以謂宗室以服屬為<lb/>
親疎其授之官雖無事當使位尊而秩優以寵異之不<lb/>
當與庶姓等由是改右千牛衛將軍遷左監門衛大將<lb/>
軍皇祐二年助祭明堂領潯州刺史嘉祐元年十二月<lb/>
辛未以疾卒于位訃聞天子加哀憐使中使䕶喪事厚<lb/>
賻䘏之而以邠州觀察使新平侯印䇿告其柩侯之為<lb/>
人温厚有姿望能自飭以禮舉止甚厚事太夫人以孝<lb/>
<pb n="KR4d0044_WYG_052-7b"/>
聞喜讀書為詩又善射好虞世南書學之㡬得其法嘗<lb/>
與宗室召對各使冩先帝自所造歌詩第共高下侯所<lb/>
書第一受詔敦奬上與族人嘉善而矜不能所以教育<lb/>
矯括之惟恐不至其有一善輒加賜金帛以厲其意而<lb/>
侯嘗以材見優故于其時受賜為多累階金紫光禄大<lb/>
夫勲䕶軍開國郡侯食邑至一千八百户享年四十二<lb/>
夫人李氏呉王煜之曽孫右侍禁繼榮之女封樂夀縣<lb/>
君先侯十二年而卒又娶王氏贈鎮南軍節度使中正<lb/>
<pb n="KR4d0044_WYG_052-8a"/>
之孫東頭供奉官世昌之女封仁和縣君子男六人長<lb/>
叔璨右千牛衛將軍次叔况太子右監門率府率次叔<lb/>
派叔婼皆太子右率府副率其二人不及名而死女六<lb/>
人長未嫁而卒次適左班殿直郭昭彛次適右班殿直<lb/>
劉君平其三人不嫁學老子法居延寧宫為道士天子<lb/>
賜之名曰洞仙洞深洞惠云其一亦早死嘉祐五年十<lb/>
月詔以侯之喪葬汝州梁縣其先人之兆銘曰<lb/>
麟趾之詩王風是首顯允公族共徳信厚猗嗟新平資<lb/>
<pb n="KR4d0044_WYG_052-8b"/>
質淑温知孝其親信厚之元不忌不矜技藝畢能以善<lb/>
自名天子是稱生有榮耀没有褒錫刻此銘章以告窀<lb/>
穸<lb/>
　　皇姪故銀青光禄大夫檢校國子祭酒行右監門<lb/>
　　衛將軍兼御史大夫上䕶軍天水縣開國子食邑<lb/>
　　六百户贈右武衛大將軍墓誌銘<lb/>
君諱克蕭于上為從祖兄弟之子曽祖曰秦悼王廷美<lb/>
祖曰高宻郡王徳恭父曰循國公承慶母劉氏封金鄉<lb/>
<pb n="KR4d0044_WYG_052-9a"/>
縣太君君以天聖八年生生數歳補右班殿直俄而改<lb/>
太子右監門率府副率其後又遷右清道率府率君于<lb/>
宗室屬籍非甚逺自曽祖祖父皆王公積富貴君始為<lb/>
兒未能就外傳則以恩賜名得官矣然猶知慕學興藝<lb/>
不專以安逸自放皇祐中嘗召宗室子弟對延和殿試<lb/>
其所書敕宗正定高下君書第一特詔束帛賞之宗祀<lb/>
明堂助祭者皆賜爵遷右監門衛將軍嘉祐二年四月<lb/>
癸丑以疾卒享年二十八詔贈右武衛大將軍君娶徐<lb/>
<pb n="KR4d0044_WYG_052-9b"/>
氏封東陽縣君兵部尚書翰林之曽孫西頭供奉官祐<lb/>
之之女先君一年卒子男三人長叔慈次叔巘皆太子<lb/>
右内率府副率其季不及名而夭女子六人四人尚幼<lb/>
其二亦夭死嘉祐五年十月詔遣使者以君喪葬汝州<lb/>
之梁縣祔于祖考之次而令詞臣敘其世系為之銘銘<lb/>
曰<lb/>
迺祖迺父惟王惟公同姓之恩雖逺猶豐孰謂若人禀<lb/>
命不融年不逾壯位不過庸刻銘其丘以永無窮<lb/>
<pb n="KR4d0044_WYG_052-10a"/>
　　皇姪故銀青光禄大夫檢校國子祭酒行右清道<lb/>
　　率府率兼御史夫夫輕車都尉墓誌銘<lb/>
君諱克協曽祖曰廷美秦悼王祖曰徳雍廣陵康簡王<lb/>
父曰承睦處州觀察使母隴西郡君董氏生十餘歳方<lb/>
有詔賜以名補右班殿直巳而以殿直秩卑改太子右<lb/>
監門率府副率久之遷右清道率府率故事宗室無吏<lb/>
職其遷無常期朝廷有大禮輒推恩進階䇿勲凡三加<lb/>
恩得銀青光禄大夫檢校國子祭酒兼御史大夫輕車<lb/>
<pb n="KR4d0044_WYG_052-10b"/>
都尉年二十七慶歴八年七月辛丑以疾卒其為人内<lb/>
和外順宗室佳子弟也奕棋學書人亦頗稱其能娶李<lb/>
氏禮部侍郎應機之孫子叔頤為右監門率府率嘉祐<lb/>
五年十月葬汝州梁縣悼王之塋内于君之卒凡十有<lb/>
三年云銘曰<lb/>
族食世降疎戚有倫振振公路並受渥恩其恩如何結<lb/>
綬乗軒修塗未半天奪之年輀車還葬祔祖以孫尚有<lb/>
餘慶幸其後昆<lb/>
<pb n="KR4d0044_WYG_052-11a"/>
　　皇姪孫故銀青光禄大夫檢校國子祭酒行右監<lb/>
　　門衛將軍兼御史大夫上䕶軍天水縣開國子食<lb/>
　　邑六百户贈右武衛大將軍墓誌銘<lb/>
皇再從孫銀青光禄大夫檢校國子祭酒行右監門衛<lb/>
將軍兼御史大夫上䕶軍天水縣開國子食邑六百户<lb/>
贈右武衛大將軍叔詹其先出秦悼王曽祖曰保平軍<lb/>
節度使徳鈞祖曰儀崇使承震考曰河内侯克明母慕<lb/>
容氏封清福縣君君生十餘歳補右班殿直已而改太<lb/>
<pb n="KR4d0044_WYG_052-11b"/>
子右監門率府副率君初賜名叔昭避叔祖徳昭諱有<lb/>
詔改命遷右清道率府率明堂汎恩授右監門衛將軍<lb/>
始開國天水縣君食邑三百户更大禮進爵子益封亦<lb/>
三百户嘉祐三年十一月乙酉以疾卒年二十五矣娶<lb/>
曹氏封金鄉縣君無子五年十月葬汝州梁縣君雖膏<lb/>
粱少年然性温厚喜讀書為詩其出入恂恂不逾節若<lb/>
終享貴夀者既夭遏早死又無後不祀何耶然其卒也<lb/>
天子贈以大將軍印綬其葬也使者䕶視詞臣為之記<lb/>
<pb n="KR4d0044_WYG_052-12a"/>
其于哀榮亦可謂備矣銘曰<lb/>
有貴之勢無待于賢有賢之資無愧于全兩者遂矣而<lb/>
詘于年非命也耶其誰使然<lb/>
　　皇兄故深州團練使承訓妻安定郡夫人張氏墓<lb/>
　　誌銘<lb/>
夫人姓張氏曽祖璡贈祕書丞祖炳贈光禄卿父利用<lb/>
内殿崇班閤門祗侯母金城縣君薛氏夫人以大中祥<lb/>
符七年歸于秦邸稱來婦年十有八矣明道中以恩封<lb/>
<pb n="KR4d0044_WYG_052-12b"/>
上谷郡君皇祐三年進封安定郡夫人生子男五人克<lb/>
勤克儉克禋克孚克懋克勤右屯衛大將軍秦州團練<lb/>
使克儉右千牛衛大將軍克禋左侍禁克孚右屯衛大<lb/>
將軍克懋右監門衛大將軍儉禋並前卒女三人皆有<lb/>
湯沐封然不嫁讀老子書居太和宫為道士賜名曰道<lb/>
正道昇道仙云夫人大王父王父三世儒者習為禮義<lb/>
能知書又通于音温柔慈良母有多子年六十六嘉祐<lb/>
四年十二月壬戌以疾卒明年權殯法濟僧舍十月葬<lb/>
<pb n="KR4d0044_WYG_052-13a"/>
汝州梁縣凡宗室雖甚材無事職于外其言行固莫得<lb/>
而聞而宗婦無外事于家其莫得聞又益甚然而視其<lb/>
奉祭祀和宗族教子孫夀考且寧其賢亦可知矣銘曰<lb/>
婦稱外成亦允有命或成或隳未必皆幸祁祁夫人習<lb/>
善厥躬來歸于宗繼啟其封魚軒象服小君之飾惠于<lb/>
皇天以彰有徳有子有孫肅何詵詵其慶繩繩其誨諄<lb/>
諄六十有四未足云夀柔惠之風是用詒後<lb/>
　　皇姪故和州防禦使歴陽侯夫人安福縣君王氏<lb/>
<pb n="KR4d0044_WYG_052-13b"/>
　　墓誌銘<lb/>
夫人姓王氏曾祖贇贈崇信軍節度觀察留後祖文慶<lb/>
贈左武衛將軍父承彬内殿承制夫人既世仕朝廷閨<lb/>
門有法而其性亦婉嫕温厚可以配君子生十有七歳<lb/>
歸于宗室故和州防禦使歴陽侯克周克周上從祖兄<lb/>
弟之子也族近世貴夫人能嬪以禮既三年封安福縣<lb/>
君有子男二人長曰叔何為太子右内率府率次曰叔<lb/>
苖為副率女二人皇祐二年十月甲戌以疾卒于廣親<lb/>
<pb n="KR4d0044_WYG_052-14a"/>
邸第年二十有七後十歳得嘉祐五年十月葬汝州梁<lb/>
縣祔其先祖姑云銘曰<lb/>
婦以義從得其歸難又況王族富貴顯嚴婉嫕夫人出<lb/>
于良奥作嬪公侯其節静好齋祓祭祀肅恭朝㑹小君<lb/>
之尊湯沐是賚貴且有子奚福如之獨不永年云何其<lb/>
悲<lb/>
　　皇姪右屯衛大將軍克戒妻太寧縣君李氏墓誌<lb/>
　　銘<lb/>
<pb n="KR4d0044_WYG_052-14b"/>
李氏尚書駕部員外郎定之曽孫國子博士京之孫屯<lb/>
田郎中周珣之女年十有七以禮選納為克戒婦事尊<lb/>
章盡其勤孝上承下接皆有禮意族人稱其婦徳婦功<lb/>
婦容婦言皆具之慶歴中封大寧縣君至和二年十一<lb/>
月丁丑以疾卒年三十有五凡生七男九女男曰叔杲<lb/>
右千牛衛將軍曰叔縠叔滿叔涉皆太子右内率府副<lb/>
率三人不及名而夭長女嫁右班殿直王定次嫁右班<lb/>
殿直張從政其二早卒其一學浮屠為比丘尼居資聖<lb/>
<pb n="KR4d0044_WYG_052-15a"/>
禪院其四尚幼嘉祐五年十月葬汝州梁縣先姑之塋<lb/>
銘曰<lb/>
古之嫁者教于公宫禮義之益實被其宗夫人之先世<lb/>
世儒者蘋藻之習自其牖下既得所從孔惠且温媚于<lb/>
尊章上下欣欣九女七男是謂多慶而不永齡嗟哉其<lb/>
命<lb/>
　　皇姪右監門衛將軍克淳妻追封仙遊縣君李氏<lb/>
　　墓誌銘<lb/>
<pb n="KR4d0044_WYG_052-15b"/>
皇再從昆弟之子右監門衛將軍克淳妻李氏皇城使<lb/>
高州刺史繼中之女贈司徒斌之孫贈驍騎大將軍訓<lb/>
之曽孫年十有四慶歴八年以禮稱來婦性温惠敏于<lb/>
女工又善書頗知為文其習好若此非世禄及將家所<lb/>
為也凡生一女早夭皇祐三年五月庚午感疾卒享年<lb/>
十有八以未及賜邑封詔特以仙遊縣為湯沐追告其<lb/>
殯嘉祐五年十月日自京師歸葬汝州梁縣祔其先祖<lb/>
姑而命詞臣為之銘銘曰<lb/>
<pb n="KR4d0044_WYG_052-16a"/>
歸得其從天子之宗從得其職公侯之宫賢也宜永夀<lb/>
何不容赫赫王命追褒邑封副笄展翟既禭其躬納銘<lb/>
壤下以質無窮<lb/>
　　皇姪右監門衛將軍克常妻濮陽縣君盧氏墓誌<lb/>
　　銘<lb/>
夫人姓盧氏曾祖贇東上閤門使誠州刺史祖亮太子<lb/>
右監門率府率父炳泉州徳化令外族周氏年十有六<lb/>
以禮聘為克常婦克常于天子再從兄弟之子曾祖祖<lb/>
<pb n="KR4d0044_WYG_052-16b"/>
父封皆至王公親近族大支庶繁衍然夫人稱為能孝<lb/>
其宗沈静謙順樂于為善封濮陽縣君至和二年十二<lb/>
月甲寅以疾卒年二十有九生子男二人長曰叔興太<lb/>
子右監門率府率次曰叔邑大子右内率府副率女四<lb/>
人二早夭二尚幼其殯于門封法濟寺其葬于汝州梁<lb/>
縣實嘉祐五年十月云銘曰<lb/>
王族緜緜其麗不億風教之首亦繄内則盧為著姓前<lb/>
世尤盛有婉夫人載共休令歸于良夫宗族以愉有子<lb/>
<pb n="KR4d0044_WYG_052-17a"/>
有封短年何吁凡葬冇銘以視來裔刻此堅石閟于幽<lb/>
隧<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0044_WYG_052-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻五十二<lb/>
</p>
<p>
</p>
  </div>
<div>
<head>公是集巻五十三</head> <lb/>
    <p>
<pb n="KR4d0044_WYG_053-1a"/>
欽定四庫全書<lb/>
　公是集巻五十三<lb/>
　　　　　　　　　　　　宋　劉敞　撰<lb/>
　墓誌銘<lb/>
　　大中大夫行刑部侍郎致仕上柱國賜紫金魚袋<lb/>
　　　俞公墓誌銘<lb/>
公諱獻卿字諫臣其先河間人晉永嘉之亂徙居黟歙<lb/>
公之父曰某贈工部尚書尚書之父曰某某之父曰某<lb/>
<pb n="KR4d0044_WYG_053-1b"/>
皆蓄徳不仕慶詒其後尚書取閔氏贈太原郡君實生<lb/>
二子長曰獻可官至某官天章閣待制其季則公公之<lb/>
初學師友某兄強力敏捷儒術自任其後遂相繼成進<lb/>
士名聞天下云拜夀州芍陂尉臨事明察善鈎人情推<lb/>
顯至于隠故盜賊不敢發發又輙得人有告其師浮屠<lb/>
出遊者公揣其有姧使吏拘之而索其室得浮屠之尸<lb/>
一縣大驚以為有神轉昭州軍事推官陳進亂嶺南象<lb/>
州危甚吏民莫自堅其太守欲背城奔使公往䕶之公<lb/>
<pb n="KR4d0044_WYG_053-2a"/>
至為説利害復教使堅壁治兵為不可攻太守急聴其<lb/>
言得免誅賊亦不至官兵之在宣州公部昭民往輸之<lb/>
粟及事平議留昭民伐山林以治官府曰役病矣不可<lb/>
以不示信請期三日許之民聞公令知不久役皆勸功<lb/>
趣事事如其素陳進死上功第一賞未行丁尚書憂喪<lb/>
畢轉大理寺丞為本寺詳㫁官選殿中丞知廬州慎縣<lb/>
又換杭州仁和縣丁母夫人憂服除改太常博士知南<lb/>
雄州潮陽吏民不相能訟繫不决一郡恟恟徙公知潮<lb/>
<pb n="KR4d0044_WYG_053-2b"/>
陽鐫其曲直潮陽又多水害公親相地勢築防金山百<lb/>
姓便之轉屯田員外郎大臣薦可為郡守厯兩院御史<lb/>
領左軍巡使舉察稱職拜三司鹽鐵判官上初即位公<lb/>
疏言民力不足其弊在取之太繁用之太奢可減宂食<lb/>
及諸無益引先帝為法累數百言天子嘉之罷清衛兵<lb/>
及省浮屠老子祠醮公本謀也淮南二浙一嵗耗鹽十<lb/>
三萬尚書經費不足公往示之至則條廢舊弊以新法<lb/>
從事吏盡償所負又増五百萬石以兄為鹽鐵副使改<lb/>
<pb n="KR4d0044_WYG_053-3a"/>
開封府推官㑹陜西言兵食不足轉運使非其人朝議<lb/>
換之上亦重其選宰相數奏進擬無合意者召公問狀<lb/>
公不辭讓因入言之天子識公名曰是前使淮南者可<lb/>
奏公至部三日得半年之儲終嵗餘二年之食雖一切<lb/>
方略然其百姓富者不病貧者不擾云涇原塞外武延<lb/>
川本羌地諸將請築保鑿濠守之公奏以謂生事不可<lb/>
許已而寇果至殺掠吏士塞所鑿濠而去轉兵部員外<lb/>
郎遷京西召對邊事薦趙某可將帥賜三品服以兄没<lb/>
<pb n="KR4d0044_WYG_053-3b"/>
當𦵏求為東南官改福建召還判鹽鐵勾院轉刑部郎<lb/>
中居二年命直史館知荆南府進諌言事上聴不倦喜<lb/>
曰卿不當往荆州即日拜三司户部副使厯度支鹽鐵<lb/>
三部轉右諌議大夫復出荆南滿嵗授直集賢學士知<lb/>
杭州登石作堤以捍江濤水不為災召回判三班院及<lb/>
銀臺門下省出為宣州元昊畔西邊大擾詔書問所欲<lb/>
施公條上十餘事朝廷稱其知時務徙知應天府改工<lb/>
部侍郎以疾請老天子憂之以為刑部侍郎致仕聞其<lb/>
<pb n="KR4d0044_WYG_053-4a"/>
居杭州即從徙二子官呉中以便奉養慶厯五年四月十<lb/>
七日終于所居享年七十有六明年某月某日葬歙州<lb/>
某縣之某原從先人居夫人馮翊郡君錢氏柔淑知禮<lb/>
是配是宜子四人長希楚某官次希元進士及第早夭<lb/>
次希及次希忠皆將作監主簿女三人長適祕書丞江<lb/>
杞其二未嫁公為人高明剛嚴論議立規矩似不能容<lb/>
物至典法持獄平易寛恕不肯妄有輕重其在京西錢<lb/>
丞相為許州厚賓客之奉嵗費千萬執政素不説又疑<lb/>
<pb n="KR4d0044_WYG_053-4b"/>
其有私公奏事至京師開其端問公公對曰無他世稱<lb/>
公長者累階至大中大夫勲至上柱國爵至開國伯食<lb/>
邑至九百户所與交遊同僚多厯兩府事而公獨不遂<lb/>
可謂命矣銘曰<lb/>
俞之先世基徳相繼其大而章自公兄弟雍雍在家矯<lb/>
矯在官厯試以難富貴不愆忠而好謀天子是咨功濟<lb/>
西方國人不知辭老而休亦不踰距其風孔高以憚進<lb/>
取仲尼有言積善餘慶公實有子嗣武其盛<lb/>
<pb n="KR4d0044_WYG_053-5a"/>
　　尚書屯田郎中提舉兖州仙源縣景靈宫王公墓<lb/>
　　　誌銘<lb/>
公諱沖字景儒其先自太原遷宋居虞城祖化贈太傅<lb/>
考礪贈太師中書令于今為顯家故弗論著也公少則<lb/>
好學論議依名節慷慨自喜不與衆浮沈士友多憚之<lb/>
祥符中舉服勤詞學成進士名得試校書郎知興國軍<lb/>
永興縣父喪解官服除選于吏部試判優等為武安軍<lb/>
掌書記授武昌軍崇陽氏陳廣與人鬬鬭者以他疾死<lb/>
<pb n="KR4d0044_WYG_053-5b"/>
而吏劾廣殺人議寘大辟廣亦不能自明公擿其狀以<lb/>
聞有詔下旁郡覆廣獄廣卒無事轉運使竒其意欲為<lb/>
之請賞公辭不受天聖初改著作佐郎知夀州霍邱縣<lb/>
吏積不治盜賊放橫公使其百姓鄰伍相收司而以耳<lb/>
目一切糾發老姧宿逋中盡服禽無脱者徙蜀州晉源<lb/>
改祕書丞知陳留當是時章獻太后垂簾聴朝而中<lb/>
人用事者羅崇勲之徒交通縣豪借之意氣以漁奪細<lb/>
民吏不敢何公獨以法繩之請謁無所聴大姓田滋等<lb/>
<pb n="KR4d0044_WYG_053-6a"/>
由此懼造飛語以姧利事汙公太后果怒下公吏使中<lb/>
人雜治之訊掠甚急欲公自誣服公義不屈寧必死不<lb/>
肯少自下獄遂不具然猶坐除名徙雷州景祐初上始<lb/>
親政盡斥逐羅崇勲等諸附麗之者亦貶廢言事者多<lb/>
以公不辜聞天子亦自識其名復起為衛尉寺丞又詔<lb/>
盡雪向罪後勿用以為負改著作佐郎知越州㑹稽縣<lb/>
都巡檢使張懷信所部兵亂百姓恟懼欲逃入山谷間<lb/>
公䇿其不足虞固請徹城門兵以堅衆心郡中由是安<lb/>
<pb n="KR4d0044_WYG_053-6b"/>
康定初復為祕書丞通判乾州自元昊畔邊將數戰不<lb/>
利而民力以屈公上備邊禦戎等䇿及言復鄭國渠以<lb/>
實闗中事遂施行通判華州月餘擢知乾州遷太常博<lb/>
士知洋州真符縣言民家失火舉族焚死公視其狀曰<lb/>
必仇者為之教吏推迹其人與三日期賊果得一郡大<lb/>
驚以為神明郡故無學公為立黌舍收其才子弟得二<lb/>
三十人親教養之吏觀聴悦喜由此彬彬然興于學與<lb/>
西州等矣遷屯田員外郎知泰州明年改都官嵗饑發<lb/>
<pb n="KR4d0044_WYG_053-7a"/>
常平倉以食飢者凡所活數萬人使者上其治為淮南<lb/>
第一賜緋衣魚符改職方領南京留司御史臺就遷屯<lb/>
田郎中提舉兖州仙源縣景靈宫受詔未行嘉祐元年<lb/>
十一月甲子以疾終年六十八後三年十月甲子塟某<lb/>
原初公起黄綬至二千石更四縣五州所居見紀未甞<lb/>
官京師一為陳留以剛直㡬不免猶濱于死及復召士<lb/>
大夫翕然向仰之兾其且大用然遂汩沒不進未能如<lb/>
其意稱其量也自以道終不行而公長兄年九十矣以<lb/>
<pb n="KR4d0044_WYG_053-7b"/>
太子賓客謝事家居故求為留司官以優游相從鄉閭<lb/>
間怡怡如也有終焉之規嗚呼可謂篤于義知所進退<lb/>
不失其正者矣性不妄悦人謂窮困益堅于時人鮮所<lb/>
合而范文正公特知之數薦于朝其為政也勇于當事<lb/>
興利若不及去惡如恐失之亦以此故仕甞難進易退<lb/>
然其處之晏然未甞以見色辭喜讀書屬文尤長于詩<lb/>
詩凡千餘篇讀之其志可見也夫人葉氏封馮翊縣君<lb/>
三子長漢臣進士及第為長舉令次真臣試將作監主<lb/>
<pb n="KR4d0044_WYG_053-8a"/>
簿皆能世其家者也次某尚幼三女長適大理寺丞尚<lb/>
穎次適祕書丞孫珪其季未嫁某也公之甥也故于公<lb/>
之葬得敘其志而銘其哀銘曰<lb/>
為道者有言白則涅矣剛則缺矣嗟嗟舅氏涅而不變<lb/>
缺而不巻硜硜其聲矯矯其行極晦而明其辱則榮孰<lb/>
不公侯孰不耄期人也天歟其止于斯我葬舅氏悠悠<lb/>
我思銘以藏之以寫我悲<lb/>
　　故尚書虞部員外郎分司南京贈光禄卿杜君墓<lb/>
<pb n="KR4d0044_WYG_053-8b"/>
　　　誌銘<lb/>
君諱惟則字定國姓杜氏其先蜀人少舉進士不遇而<lb/>
其兄以尚書郎守睦州當先帝即位四方賀受命君亦<lb/>
奉其兄章上禮有司天子嘉之召試學士院得試祕書<lb/>
省校書郎調含山縣主簿南雄州司理参軍稍遷徳清<lb/>
江都令川薦者言改大理寺丞知南安縣徙知雷州是<lb/>
時瓊管有大獄太守坐擊者千八百人吏民恫恐上下<lb/>
莫自安百姓廢業而夷獠素易吏狙伺重輕轉運使患<lb/>
<pb n="KR4d0044_WYG_053-9a"/>
之以獄事屬君君颿海風一日至郡下條其情狀悉罷<lb/>
遣千人百餘人而取其尤桀惡當坐者具獄上廷尉朝<lb/>
廷是之吏民頼以安改太子中舍通判濠州賜緋衣銀<lb/>
章又改殿中丞通判杭州乾興中轉國子博士知處州<lb/>
遷尚書虞部員外郎年老自表分司南京因家于雍邱<lb/>
君為人温厚和易與人交尚義久而益恭其言必踐之<lb/>
不為虚詞以導悦人亦未甞斥人過至于仕宦視公事<lb/>
如私視百姓如家人苟可以便之必啇度處畫使得其<lb/>
<pb n="KR4d0044_WYG_053-9b"/>
宜而後已不求為名故所至見愛去之輒見思及其謝<lb/>
事歸居也鄉里慕仰之稱為誠長者曽祖某祖某皆不<lb/>
仕考某贈太僕卿夫人某氏封某縣君四子長某早卒<lb/>
次子某次舜元次叔元三人者天聖八年同嵗進士而<lb/>
君夫人尚皆夀考無恙兄弟既成名還家拜慶一縣往<lb/>
賀之車馬塞里巷士大夫以為榮君隨其少子官淮隂<lb/>
明年十一月某甲子卒享年八十二未及歸葬夫人長<lb/>
子次子諸婦諸孫相繼又卒貧不能自還且三十年叔<lb/>
<pb n="KR4d0044_WYG_053-10a"/>
元乃克舉君之喪葬于某鄉某原而盡祔其餘實嘉祐<lb/>
五年七月甲子云叔元固善士孝慈有志節自其宦于<lb/>
朝數以令請贈君官至光禄卿然叔元之事親其設心<lb/>
以謂必已之所自盡者然後慊于義是以其得反葬為<lb/>
艱且久矣銘曰<lb/>
以仕必才耶致位一州不為卑矣以夀必仁耶至于耄<lb/>
期不云微矣嗟嗟杜君樂易信厚長者之規矣實有良<lb/>
子實收實食謂天不可信于此乎視納銘其邱以詔後<lb/>
<pb n="KR4d0044_WYG_053-10b"/>
世<lb/>
　　故朝散大夫尚書刑部郎中致仕上柱國賜紫金<lb/>
　　　魚袋張公墓誌銘<lb/>
公諱沔字楚望姓張氏其先出留候子房三國之分紘<lb/>
仕孫氏由是為江南人其後居鄱陽者曰子員子員生<lb/>
瑶瑶徙建安之浦城瑶生厲厲生大王父從晟從晟生<lb/>
曽王父贇贇生王父靄靄生考瓌自王父而上皆仕南<lb/>
唐不及見天下之平公考見天下之平而早世不及仕<lb/>
<pb n="KR4d0044_WYG_053-11a"/>
故不聞于時公之孤八嵗矣雖幼知感慕沈静不戲狎<lb/>
異于他兒少長發其家書讀之勤志強力期以文學成名<lb/>
當是時楊文公以文章名一世于公鄉里外姻也因起<lb/>
從之㳺游楊氏之門者常數十百人而公以才見稱祥<lb/>
符初舉進士甲科得試校書郎知撫州臨州縣再調睦<lb/>
州遂安縣治皆有聲用薦者言改大理寺丞知平陽縣<lb/>
遷殿中丞母憂去官服除知溧水縣轉太常博士通判<lb/>
温州賜緋衣銀魚莊獻稱制張旻以舊徳用驕僭亂法<lb/>
<pb n="KR4d0044_WYG_053-11b"/>
公上書請出旻補外事雖不即行然士大夫忻然向之<lb/>
擢御史臺推直官轉尚書屯田都官員外郎甞奉使決<lb/>
大獄朝中稱其平丞相李文忠公善之拜侍御史數月呂<lb/>
文靖復入相二人者不相能爭于上前以謂故事三院<lb/>
由中丞薦不當以執政用出公知信州既至又移福州<lb/>
嵗餘乃復召還言事引大體正得失而已不苛細充開<lb/>
封府判官轉兵部員外郎改三司鹽鐵判官出為淮南轉<lb/>
運使賜金紫轉工部郎中復入為鹽鐵判官假諌議大<lb/>
<pb n="KR4d0044_WYG_053-12a"/>
夫使契丹還言敵情慢疑有非常宜敕邊為備既而敵<lb/>
果以兵臨境求闗南地如公䇿慶厯二年加直史館知<lb/>
陜州明年轉刑部郎中元昊入涇原敗葛懷敏數十萬<lb/>
之師闗中震驚兵少不足自守朝議不暇逺發使中貴<lb/>
人即崤澠之間遮四路歸戍悉還補其闕兵久乗塞自<lb/>
以得生歸與妻子相見復驅之就死地人人怨呼以言<lb/>
相激拔刃彍弩且欲絶河橋為變中貴人無若之何疾<lb/>
馳入陜以詔書屬公而去吏民駭懼奔逃公單馬出城<lb/>
<pb n="KR4d0044_WYG_053-12b"/>
矯詔諭之曰賊已出境受詔諸軍趣還營毋得差池衆<lb/>
見公之易也帖然皆斂兵就道莫復諠譁于是范文正<lb/>
經畧闗中梁丞相奉使延州皆奏議以公權事合變消<lb/>
亂止禍宜厚其賞朝廷不能用契丹復修好除邊闗備<lb/>
徙公河北轉運使初保州以被邊故戍兵廩賜厚他處<lb/>
及張昷之為轉運使議有所増損軍中怨之相率殺守<lb/>
佐閉城反諸將聞變爭欲急攻城大兵㑹城下幾十餘<lb/>
萬公獨不聴曰兵驕故作亂耳民不反也攻城必多所<lb/>
<pb n="KR4d0044_WYG_053-13a"/>
殘百姓何罪且城未易攻與之相反覆諸將不能奪乃<lb/>
登東闗門呼首惡者諭以禍福使出降衆皆踊躍投兵<lb/>
杖再拜曰公活我願見詔書面縛後旬餘天子為遣近<lb/>
臣受其降卒全一城者公本謀也猶以事不先覺貶秩<lb/>
知汝州富丞相宣撫河北封敕不下曰張某有謀功乃<lb/>
當賞祭何奪之位然天子以輩例皆貶故不許公為人<lb/>
温恕仁讓在朝廷恂恂無所競稱為博厚長者至臨急<lb/>
變勇鋭堅決以身蹈不測處之不疑其治軍旅應變畫<lb/>
<pb n="KR4d0044_WYG_053-13b"/>
䇿能任大事雖宿將無以校得失百姓頼以安豈所謂<lb/>
仁者必有勇耶移知宿州初陳恭公有所愛吏私屬公<lb/>
公不應及其在位因事左遷公都官員外郎監宣州鋭<lb/>
士大夫由此惡之不平于其免相也乃復得工部郎中<lb/>
知廣徳軍又遷刑部郎中江南東路轉運使召還判三<lb/>
司户部勾院未幾自請治明州有詔視三路轉運使嵗<lb/>
滿當入朝因上章請老子蘇天子許焉用其少子為州<lb/>
從亊以便奉養初公以材進數試繁劇有異效世許其<lb/>
<pb n="KR4d0044_WYG_053-14a"/>
任公卿其後失意更不遷而新進常輩名位顧多超處<lb/>
其右自丞相以下數稱其功理其枉然遂終不用十有<lb/>
餘年他人為公恨而公處之晏然未甞寘色辭性亷不<lb/>
治家人活業仰俸禄以生而厚于宗族鄉黨賓客所資<lb/>
養周給稱其意厚薄初不計有無及其歸家居也囊篋<lb/>
無餘貲所居纔蔽風雨飲食或日闕亦不以累其志改<lb/>
其樂嘉祐五年某月某甲子無疾卒享年七十有八積<lb/>
階朝散大夫勲上柱國夫人魏氏封某縣君子三人皆<lb/>
<pb n="KR4d0044_WYG_053-14b"/>
孝謹諷太子中舍詵太常博士誨則州從事者也女五<lb/>
人皆嫁名家明年某月某日葬某縣某鄉之穹隆山吾<lb/>
聞有隂徳者有陽報不在其身在其子孫若公之徳多<lb/>
矣殆亦其後且大乎銘曰<lb/>
仕繫其逄進退有時嗟我張公長者之規排難寢兵洞<lb/>
然至誠不伐不矜棄功與名富貴磨滅令徳則長惠之<lb/>
在人世以不忘穹隆之葬公則有子宜爾子孫尚食廟<lb/>
祀<lb/>
<pb n="KR4d0044_WYG_053-15a"/>
　　朝散大夫殿中丞知汝州葉縣騎都尉陳君墓誌<lb/>
　　　銘<lb/>
君諱耿字仲操真定人祖日審交父曰昌業世世傳鄭<lb/>
氏禮皆不仕君受學父祖祥符初以經中第得上元尉厯<lb/>
永定軍司理参軍霸州録事叅軍甘泉令遷建雄軍節<lb/>
度推官知永濟縣丞相沂公鎮魏善其政奏徙大名大<lb/>
名治城内事尤劇嵗滿課最得見上拜權永清軍節度<lb/>
判官初丞相率其屬連奏舉君可京官必得之而纔<lb/>
<pb n="KR4d0044_WYG_053-15b"/>
稍遷丞相以為賞薄知其有親更敕其弟子融辟君監<lb/>
光州㭟場便奉養數月以憂免其後服除為蘇州觀察<lb/>
支使達官鉅人薦君材能于朝者前後十餘章改祕書<lb/>
省著作佐郎知霍丘頃之移閬中遷太子左賛善大夫代<lb/>
還除葉縣未行又遷中氶慶厯八年十一月五日卒于<lb/>
家享年七十五君為人亷直不阿勢附俗而内恕有愛<lb/>
故長于為政其在永定軍人有殺死于路者賊不得其<lb/>
子疑怨家所為詣吏辨訴吏以子言名捕訴者按之證<lb/>
<pb n="KR4d0044_WYG_053-16a"/>
逮詾詾囚無以自明君察其不真訟繫待訊而急自守<lb/>
丞請捕賊守丞怒曰司理侮法耶何敢為死罪解脱遣<lb/>
他掾與司理雜治囚笞掠數百千囚不勝痛誣服具獄<lb/>
待報君猶守之不聼人皆為君懼明年博野縣捕得真<lb/>
殺人者舉郡大驚衆乃皆伏及為永濟縣當契丹使往<lb/>
來道自先帝與戎約和結兄弟嵗時聘問一以敵國禮<lb/>
待之使者入境天子使中貴人候迓饋勞冠葢相屬其<lb/>
有求市令所司調與之以見中國廣大厚其歡心而少<lb/>
<pb n="KR4d0044_WYG_053-16b"/>
從旁縣賦取蹴迫令長稽緩不如意輒劾以違制文移<lb/>
倉猝百姓騷擾嵗嵗苦之畧比軍興而縣吏鄉典亦利<lb/>
得其勢侵漁細民其敝葢久及君至為設方略飲食供<lb/>
張百物皆豫儲待後使者過縣有所調取不復及民民<lb/>
便安之王丞相由此知君其始至閬中嵗大旱郡守希<lb/>
轉運使意不聴民訴災民遮君自言君即詣府請之猶<lb/>
不許因趨出悉取民所訴狀屬吏以令蠲其租而公文<lb/>
上轉運使轉運使初不悦後無如之何文丞相守成都<lb/>
<pb n="KR4d0044_WYG_053-17a"/>
聞而嘉之更分遣官屬行視兩川郡縣之被災者皆奏<lb/>
除其租獨閬中由君免于流亡而上恩浸滛至于東西<lb/>
川十有餘萬户矣君晩升朝贈其父大理寺丞母崔氏<lb/>
仙㳺縣君位雖不大顯世守榮焉娶薛氏封高平縣君<lb/>
先君卒子五人女四人初君仕官過汝隂樂之築室焉<lb/>
君既没三嵗十二月丙申諸子裔竒京蘇等乃以君及<lb/>
高平之喪葬懷音鄉之高原以成君志竒舉進士與予<lb/>
同嵗孝友慈祥予甚知之故予得銘其葬庶幾不朽云<lb/>
<pb n="KR4d0044_WYG_053-17b"/>
銘曰<lb/>
學如其才有以顯親仕如其職有以便民夀爾厥年夫<lb/>
又何怨卜處于此實惟君存蓋古别子百世不遷尚越<lb/>
其延施于後昆<lb/>
　　翰林學士呉君前夫人趙氏墓誌銘<lb/>
翰林學士呉君長文之元配趙夫人者兾州言都人父<lb/>
立仕為遂平令家頗饒于財憐其子為擇所從至年二<lb/>
十翰林君尚未仕治孔氏書王氏易通達有聞而遂平<lb/>
<pb n="KR4d0044_WYG_053-18a"/>
賢之以女予之夫人既歸呉氏事尊章迨及祖姑婉嫕<lb/>
敏恪執勤左右夙夜不懈雖退居其宫未甞有隋色呉<lb/>
氏甚貧夫人不敢有私財自其所齎服玩器用百物者苟<lb/>
可以備家費緩急無所愛以故族人無内外小大皆歸<lb/>
其賢翰林以經明選于禮部調回福州古田尉廣信軍<lb/>
判官夫人皆隨以往人謂其去舅姑之側當少假豫自<lb/>
寛而夫人滋益恭猶其故時也觀其志不為逺近有所<lb/>
輟作雖賢士大夫或不能矣寳元二年八月二十二日<lb/>
<pb n="KR4d0044_WYG_053-18b"/>
以疾終年二十二其後翰林以亷能升王朝又舉賢良<lb/>
對䇿直言天子用為諌臣遂掌制命召為學士顯貴得封<lb/>
其凄縣郡君而夫人不及封人皆為之恨夫人凡生一<lb/>
男二女男曰璟有至性其幼也未能識其母長而思慕<lb/>
悲哀有過于人者今補太廟室長長女嫁祕書省著作<lb/>
佐郎胡稷臣而亡其次嫁泉州司法参軍王孝寛初呉<lb/>
氏自齊之禹城徙北海九世矣由曽祖而下藳肂未葬<lb/>
翰林卜其地得東阿之魚山鄉孟柵原為吉嘉祐四年<lb/>
<pb n="KR4d0044_WYG_053-19a"/>
十月告于朝遷曽祖妣王考以葬而舉夫人之喪以從<lb/>
曰生不與我同其樂矣死若有知也其祔于祖姑尚獲<lb/>
其志焉銘曰<lb/>
女得其歸婦宜其家不幸不淑悲如之何夫也塋之子<lb/>
也承之祔于祖姑萬世其寧之<lb/>
　<lb/>
　<lb/>
　<lb/>
<pb n="KR4d0044_WYG_053-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　公是集巻五十三<lb/>
</p>
<p>
</p>
  </div>
<div>
<head>公是集巻五十四</head> <lb/>
    <p>
<pb n="KR4d0044_WYG_054-1a"/>
欽定四庫全書<lb/>
　公是集巻五十四<lb/>
　　　　　　　　　　　　　宋　劉敞　撰<lb/>
　石記<lb/>
　　皇姪孫故右内率府副率叔舍石記<lb/>
太子右内率府副率叔舍上之再從姪孫曽祖曰徳彝<lb/>
昭徳軍節度使兼中書令潁川郡王祖曰承錫左屯衛<lb/>
大將軍楚州團練使父克闢右千牛衛將軍母曰呉氏<lb/>
<pb n="KR4d0044_WYG_054-1b"/>
陳留縣君嘉祐元年十一月已丑生于宫邸二年四月<lb/>
以宗室長子賜名為太子右内率府副率四年六月甲<lb/>
子以疾終厝奉先佛寺五年十月葬汝州梁縣古之道<lb/>
天下無生而貴者故雖王者之子猶勝衣冠而後爵之<lb/>
然亦任其事責以職時有不能以恩全者矣國朝變此<lb/>
制公族雖疎逺皆以官禄富貴之而終不任以事使之<lb/>
必全其待長嫡又加異故叔舍未至能言而官矣然亦<lb/>
夭遏早死豈固有命耶謹記<lb/>
<pb n="KR4d0044_WYG_054-2a"/>
　　故右監門率府率克壯石記<lb/>
皇再從姪故銀青光禄大夫檢校國子祭酒行右監門<lb/>
率府率兼御史上騎都尉贈左領軍衛將軍克壯字稱<lb/>
之慶厯三年五月二十二日生生四嵗詔賜之名拜太<lb/>
子右内率府副率又四年上祀明堂宗室之助祭者仲叔<lb/>
季弟幼子童孫不問能與未能勝衣冠皆賜爵進秩由<lb/>
是遷右監門率府率嘉祐四年年十有七矣六月乙酉<lb/>
以疾不起聞詔贈左領軍衛將軍自始賜名至于終積<lb/>
<pb n="KR4d0044_WYG_054-2b"/>
階銀青光禄大夫檢校國子祭酒兼官侍御史䇿勲上<lb/>
騎都尉葢見其進未見其止也曽祖廷美秦悼王祖徳<lb/>
雍廣陵康簡王父承亮磁州防禦使母杜氏初其出就<lb/>
外傅也尤警速成有所授學未甞不以忠孝為言磁州<lb/>
賢之謂其左右曰此我家寶也性多所通于書畫音律<lb/>
皆精過人比其卒尚未娶故無後明年十月葬汝州梁<lb/>
縣其先王之墓次固有苖而不秀者耶敘其行事以塞<lb/>
詔㫖以表其竁穴謹記<lb/>
<pb n="KR4d0044_WYG_054-3a"/>
　　皇姪孫故太子右内率府副率叔罕石記<lb/>
皇姪孫叔罕者慶厯五年五月八日生生五嵗以乾元<lb/>
節與宗室子弟皆上夀得召見因賜名授太子右内率<lb/>
府副率明年正月十三日有疾卒嘉祐五年十月葬汝<lb/>
州梁縣曽祖徳彞保信軍節度觀察留後贈昭徳軍節<lb/>
度使兼中書令潁川郡王祖承矩莊宅使贈洺州防禦<lb/>
使廣平侯父克循右監門衛大將軍栁州刺史母劉氏<lb/>
其葬雖以殤略然自啟至窆猶使使者以王命督視云<lb/>
<pb n="KR4d0044_WYG_054-3b"/>
謹記<lb/>
　　皇姪孫故右内率府副率叔疾石記<lb/>
皇姪孫太子右内率府副率叔疾其父克廣右監門衛<lb/>
大將軍其祖承矩贈洺州防禦使廣平侯其曽祖徳彝<lb/>
贈中書令潁川王其母楊氏其生以皇祐元年八月其<lb/>
賜名以五年四月其卒以九月其他官以銀青光禄大<lb/>
夫檢校國子祭酒兼監察御史武騎尉其𦵏以嘉祐五<lb/>
年十月甲子實祔其高祖秦悼王之園有詔刻其世繫<lb/>
<pb n="KR4d0044_WYG_054-4a"/>
于石而藏于其墓所以異宗室之恩云謹記<lb/>
　　皇姪𤣥孫故太子右内率府季培石記<lb/>
皇姪𤣥孫季培其先出奉悼王曽祖曰克已右千牛衛<lb/>
大將軍祖曰叔韶右屯衛大將軍賀州刺史父檢之右<lb/>
千牛衛將軍檢之于悼王五世矣季培之生以嘉祐四<lb/>
年三月其世次上從祖兄弟曽孫之子也最逺生月餘<lb/>
即賜名授太子右内率府副率階勲兼官檢校皆如故<lb/>
事所以優宗室長子異其禮其年十月八日夭死厝延<lb/>
<pb n="KR4d0044_WYG_054-4b"/>
祥院明年十月日𦵏海州梁縣有詔刻石識其竁云謹<lb/>
記<lb/>
　　皇姪曽孫太子右内率府副率持之石記<lb/>
太子右内率持之至和二年六月三日生生一年以宗<lb/>
室長子賜名除太子右内率府副率嘉祐三年八月十<lb/>
八日卒厝于延祥佛舍又二年十月葬于汝州梁縣先<lb/>
王之塋曽祖承勗贈宫苑使宜州刺史祖克構贈邠州<lb/>
觀察使新平侯父叔㻮右千牛衛將軍母王氏持之于<lb/>
<pb n="KR4d0044_WYG_054-5a"/>
天子為再從曽孫其屬益已疎逺然其所以愛厚敦睦<lb/>
禮秩如一將長養而富貴之不幸早死命也夫謹記<lb/>
　　皇姪孫太子右内率府副率叔鬷石記<lb/>
皇姪孫鬷至和二年十月二十日生嘉祐四年乾元節<lb/>
用家人禮上夀見省中賜以名拜太子右内率府副率<lb/>
其階光禄大夫加銀印青綬檢校國子祭酒兼官監察<lb/>
御史勲武騎尉所以寵秩之甚厚其年七月三日感疾<lb/>
卒葢生五嵗矣下殤也墓逺未得葬厝禅惠佛舍嘉祐<lb/>
<pb n="KR4d0044_WYG_054-5b"/>
五年十月乃葬汝州梁縣祔于其先王之墓曽祖曰徳<lb/>
恭追封高密郡王祖曰承慶循國公父曰克絢右屯衛<lb/>
大將軍母王氏無命號此其世系也謹記<lb/>
　　故右監門率府率克播石記<lb/>
皇從祖兄弟之子銀青光禄大夫檢校國子祭酒行右<lb/>
監門率府率兼殿中侍御史上騎都尉克播字伯芳廣<lb/>
陵康簡王徳雍之孫磁州防禦使承亮之第十一子母<lb/>
杜氏以寶元元年十二月生于宫邸慶厯二年始賜名<lb/>
<pb n="KR4d0044_WYG_054-6a"/>
授太子右内率府副府得銀青光禄大夫檢校國子祭<lb/>
酒兼監察御史武騎射其後遷右監門率府率加兼殿<lb/>
中侍御史上騎都尉幼聰悟機速有成人之姿磁州愛<lb/>
之甚日課使學書未甞有倦色其用法頗得古法嘉祐<lb/>
元年十月甲子感疾卒年甫十有二云權瘞奉先佛寺<lb/>
後十二年當嘉祐五年十月乃𦵏汝州梁縣曽祖秦悼<lb/>
王之塋是雖于禮殤且無後然天子猶以族人之愛使<lb/>
使者䕶葬事詞臣為之志以成人之禮處之可謂厚也<lb/>
<pb n="KR4d0044_WYG_054-6b"/>
已謹記<lb/>
　　皇再從姪曽孫太子右内率府副率化之石記<lb/>
皇再從姪孫化之者右監門衛將軍叔廣之長子祖曰<lb/>
克已贈深州防禦使饒陽侯曽祖曰承夀贈均州防禦<lb/>
使武當侯化之以皇祐二年九月一日生明年以宗室<lb/>
長子賜名授太子右内率府副率其年六月二十一日<lb/>
病不育嘉祐五年十月葬于汝州梁縣先王之園是古<lb/>
所謂無服之殤也然其禮亦備矣謹記<lb/>
<pb n="KR4d0044_WYG_054-7a"/>
　　皇姪孫故右監門率府率叔亹石記<lb/>
皇姪孫叔亹其先出秦悼王曰祖曰徳恭衡州防禦使<lb/>
祖曰承夀南作坊使父曰克基右武衛大將軍母曰扶<lb/>
風縣君宋氏以慶厯三年始生生五嵗始賜名遂以為<lb/>
太子右内率府副率上祀明堂復以恩遷右監門率府<lb/>
率初出就外傅知愛書事筆硯不類諸兒皇祐五年六<lb/>
月三日以疾終年十有一嵗矣殯普濟佛寺嘉祐五年<lb/>
十月日葬汝州梁縣從其先祖之兆云謹記<lb/>
<pb n="KR4d0044_WYG_054-7b"/>
　　皇姪孫故太子右内率府副率叔鼐石記<lb/>
皇姪孫叔鼐其父曰右屯衛大將軍克殉其祖曰贈武<lb/>
信軍節度使循國公承慶其曽祖曰贈䕶國軍節度使<lb/>
兼侍中高密郡王徳恭徳恭之父則秦悼王故叔鼐于<lb/>
上為從祖兄弟之孫生五嵗則賜以名及官得銀青光<lb/>
禄大夫檢校國子祭酒行太子右内率府副率兼監察<lb/>
御史武騎射而疾卒實至和二年九月十日猶以成人<lb/>
禮殯延祥佛寺後五年乃葬汝州梁縣其高曽之墓兆<lb/>
<pb n="KR4d0044_WYG_054-8a"/>
實嘉祐五年十月日云謹記<lb/>
　　皇姪孫故内率府副率叔閭石記<lb/>
皇帝再從姪孫銀青光禄大夫檢校國子祭酒行太子<lb/>
右内率府副率兼監察御史武尉騎叔閭者贈昭徳軍<lb/>
節度使兼中書令潁川郡王徳彝之曽孫贈武信軍節<lb/>
度觀察留後遂寧郡公承衎之孫左武衛大將軍克諧<lb/>
之長子母曰馮氏皇祐四年四月四日生生旬日以乾<lb/>
元節預宗室長子例賜名除太子右内率府副率明年<lb/>
<pb n="KR4d0044_WYG_054-8b"/>
五月二十日卒遂厝于昭聖禅院嘉祐五年十月𦵏于<lb/>
汝州梁縣從高祖秦悼王之塋是誠不幸而夭矣然而<lb/>
其生有爵其死有歸其葬有誌是殤以成人之禮居也<lb/>
豈不亦幸耶謹記<lb/>
　　皇姪孫故右監門率府率叔僧石記<lb/>
皇姪孫叔僧慶厯丁亥十二月二十日生明年以宗室<lb/>
長子例賜名授太子右内率府副率皇祐二年上祀明<lb/>
堂用汎恩遷右監門率府率至和元年十一月九日以<lb/>
<pb n="KR4d0044_WYG_054-9a"/>
疾卒始八嵗厝于東興福佛舍曽祖徳恭衡州防禦使<lb/>
贈䕶國軍節度使兼侍中高密郡王祖承慶和州團練<lb/>
使贈武信軍節度使循國公父克頠右千牛衛將軍母<lb/>
樂夀縣君高氏嘉祐五年十月葬汝州梁縣祔于先王<lb/>
先公下殤也然以親親恩録其義已厚矣謹記<lb/>
　　皇再從姪孫右千牛衛將軍叔䇿妻萬年縣君王<lb/>
　　氏石記<lb/>
皇再從姪孫右千年衛將軍叔䇿妻萬年縣君王氏者<lb/>
<pb n="KR4d0044_WYG_054-9b"/>
西頭供奉官漢賓之曾孫右班殿直從周之孫三班奉<lb/>
職温恭之女年十有六以禮成㛰至和二年封萬年縣<lb/>
君明年六月庚申得病死殯奉先資福院後四年嘉祐<lb/>
五年十月某日葬汝州梁縣上于宗室恩厚其子孫服<lb/>
屬雖逺苟勝衣冠能趨拜無不命以官者王歸為叔䇿<lb/>
婦安富亦樂矣然不能成子姓甫三嵗而亡其命也哉<lb/>
謹記<lb/>
　公是集巻五十四<lb/>
</p>
<p>
</p>
  </div>
        </body>
</text>\m</TEI>
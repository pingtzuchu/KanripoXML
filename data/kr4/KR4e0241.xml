<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>凌忠介公集巻一</head> <lb/>
    <p>
<pb n="KR4e0241_WYG_001-1a"/>
欽定四庫全書<lb/>
　凌忠介公集巻一<lb/>
　　　　　　　　　　　　明　凌義渠　撰<lb/>
　詩<lb/>
　秋懷<lb/>
曾聞燕市花焙根出土穴扶踈能幾時生意蚤萎折相<lb/>
傳利州石暴長四十尺物苟昧其天非祥遂為孽旁行<lb/>
笑獨行紆捷敢相絜獨行勝旁行差能免蹉跌石上一<lb/>
<pb n="KR4e0241_WYG_001-1b"/>
寸蒲稜稜八九節黄楊雖厄閏終不犯寒熱如彼緑拗<lb/>
兒故當耐其拙併置屏几間聊復從所恱<lb/>
　　又<lb/>
昔有嗜痂癖雅非醫所療昌歜與醋芹難為饞腹道或<lb/>
以黑為美神君先祀竈掠食及蟲蛙醲過八珍芼鈞天<lb/>
未擬聼鴉鳴不言噪舌本既叅差識情逓眩眊若以從<lb/>
旁觀誰正誰為倒兹理故難齊澠淄有時冒大江日夜<lb/>
流無風亦浩浩<lb/>
<pb n="KR4e0241_WYG_001-2a"/>
　　又<lb/>
東西歘易失白日遂蹉跎零露湑未已亦復徧庭莎僶<lb/>
俛嵗方晏誰與起沉瘥懸的紛相射方書費編摩五臟<lb/>
如能語一味已云多有樊輕可闖層阜為陂陀驅車誇<lb/>
疾走将無慎轗軻精良問磽确隐隐待甄磨神明如不<lb/>
昧羲馭且回戈莫學三眠桞迎秋早婆娑<lb/>
　　又<lb/>
松栢藹相歡芝蕙潜相惻無間似天親有懷堅可泐媿<lb/>
<pb n="KR4e0241_WYG_001-2b"/>
彼悠悠子縁情事雕飾蓄意待仁賢論交寧取嗇鸚鵡<lb/>
戀故羣同憂不避溼濡翮以捄焚人嗤嗤亦得<lb/>
　　池陽問羅師撤瑟晨已百日矣因稍次聲淚為句<lb/>
　　　以雪余慟尚未忍作挽章也<lb/>
夙昔登堂約兹遊難復論擬到漸生畏銜悲俄及門霜<lb/>
霰逼人栗空堂影翻翻几格慘灰色童僕意沮煩破胸<lb/>
聊一哭仰視噤無言幽明烱可照為我或聲吞空餘千<lb/>
古業孤稚未知尊孀閨抱寒石春晝不生温忍見衰莫<lb/>
<pb n="KR4e0241_WYG_001-3a"/>
翁舉止半蹇屯臨去何當恝躊躇百感繁出門幾回首<lb/>
步步强追援九子奪眉青所愁風雨掀還持一掬淚曉<lb/>
夜感精䰟相闗自有故不獨為酬恩<lb/>
　　訪賈道乾天寧寺不值<lb/>
去城纔數武趾趾得幽尋喜見僧儀肅翻悲塵思侵暫<lb/>
依牀几浄共語墖鈴深寂黙如相待閒房幾樹隂<lb/>
　　寄懷臨川章大力<lb/>
　　　癸亥十月予夢大力折一桂枝分贈遂為前後<lb/>
<pb n="KR4e0241_WYG_001-3b"/>
　　　同門之䜟乙丑春日始晤于燕邸神情面貌髣<lb/>
　　　髴夢中所見亦一竒也<lb/>
望氣非一日于焉捉臂親乍看憶曾識猶疑夢中人君<lb/>
應修月手擕我踏桂輪桂枝樛相引恣汝斫為薪為余<lb/>
擷其一餉以紫羅巾有月明可掇捫體滑如銀覺來香<lb/>
遶枕口口咽餘津誰能精物隱感寤在兹晨對君一樽<lb/>
酒其故乃可論吾師九秋榦掇皮皆天真㝠心寄尺幅<lb/>
有願無不伸玉曜併瓦質所荷同一甄君詞多詭峭君<lb/>
<pb n="KR4e0241_WYG_001-4a"/>
意何温淳荀韓原道徳機彀别有因後先縁最巧暌合<lb/>
聽于神獨慙蚊蝱影配擬本非倫稍知尊所慕竭心以<lb/>
自忞忍遽辭我去門外即風塵竒光深自惜贗古未為<lb/>
珍願與貞斯義别語不嫌諄再見桂華滿心心託秋旻<lb/>
殘夢猶堪續宛在江之漘<lb/>
　　報國寺變窰觀音恭紀十八韻<lb/>
慈聖渺西極歘然飛向東低廻哲匠手來往洪罏中一<lb/>
氣相魂魄千燈眩色空妍媸隨所願土火姤潜通肸蠁<lb/>
<pb n="KR4e0241_WYG_001-4b"/>
人如見希㣲影乍濛居然雙寳絡屹坐碧蓮筩引夢依<lb/>
畨舶拈花出上宮侵晨意肅肅望夜光熊熊膜拜恩長<lb/>
在摩挲體漸融寒生翠鬢薄定入紫紗籠飼暴肌能割<lb/>
分甘乳作潼投身棲海蛤傾盖䕶潭龍陡可藏淵嶽時<lb/>
能幻蠛蠓詎云明狡獪以此震愚聾揄袖俄將去低眉<lb/>
宛欲逢水雲增灔㶑雷雨殷豐隆有色施朝槿無言疑<lb/>
夏蟲偶然躍冶出天地若為功<lb/>
　　鏡聽詞<lb/>
<pb n="KR4e0241_WYG_001-5a"/>
有美一人花非花真珠飾履薄檀苴將身抱鏡情較嬾<lb/>
躊躇留待兩三伴出門預愁人語譞無情歌哭免浪傳<lb/>
小駐勾欄聲向息似隐似明占以臆為看歸步漸坎坷<lb/>
行行中露夜如何<lb/>
　　汶陽懷范香令<lb/>
一泓繞郭細生鱗風日含情早覺春應記他年半面好<lb/>
偶然兹地宰官身懷磚樹碣尋常事説夢言愁宜此人<lb/>
不道政成頻去掃行來步步惜香塵<lb/>
<pb n="KR4e0241_WYG_001-5b"/>
　　病起<lb/>
徒言百嵗賖宛轉隨塵蠛習荼詎識苦瀕危乃清切萬<lb/>
鈞懸一絲䑕齧垂垂絶秋𤓰摘漸稀層氷踏将裂銖銖<lb/>
悉上心神鬼紛相掣遑復念其餘我躬自不閱常憂食<lb/>
未充至此方知噎横身熾炭爐至此纔言熱晨鐘一以<lb/>
扣幃燈晃明滅及爾未滅時㣲光尚可掇<lb/>
　　又<lb/>
乞取孱驅在形魂相見初轉覺無繫著哀至不能紓何<lb/>
<pb n="KR4e0241_WYG_001-6a"/>
以息諸妄一夢且蘧蘧空隙度㣲月光影本來虚再須<lb/>
拾爪髪重與整簮裾見人肅拜跪裹頭對詩書視息苟<lb/>
未免吾敢厭囚拘邈兹千古意流歎在居諸居諸我不<lb/>
違過此將何如<lb/>
　　和章爰發秋夢詩<hi>爰發夢一異人授以斬慧守拙四字</hi>
分明熱燄裏一枕借虚凉看劍難言利抽絲俄覺長夜<lb/>
分魂氣肅燈暗影神忙起滅知何極紛然不可量<lb/>
　　又<lb/>
<pb n="KR4e0241_WYG_001-6b"/>
一晝淪隂劫中天散積暉男兒須用殺智者好藏機蚤<lb/>
以攻為守當縁戰始肥葛藤牽未了斬却乃言歸<lb/>
　　寺中觀呉道子畫水<lb/>
千年壁畫伊誰始觀者但言呉道子即覺萬仞躍空間<lb/>
歛神對之尺有咫奔勢疑將裂壁飛夜夜殷濤撼雙耳<lb/>
落月斜窺冷欲翻俄聼霜鐘曙初起天女時披無縫衣<lb/>
抱香獨自愁沾履連雲城闕早風烟黄河故道久遷徙<lb/>
有唐以後厯物多終朝如在簸淘裏眼看長川去不迴<lb/>
<pb n="KR4e0241_WYG_001-7a"/>
澹澹一杯來何已<lb/>
　　代枯魚過河泣<lb/>
髙天埀幕兮大地為罘有泉可潄兮靡穴能幽身膏砧<lb/>
几兮影落清流漏石分沙兮蘋沫香浮漩渦蕩漾兮雁<lb/>
鶩交儔魴鱮唯唯兮不念舊逰血黴脂黦曝身鮑肆兮<lb/>
將焉求<lb/>
　　又<lb/>
四大雖堅㣲風可析嗔愛所纒晴雷為霹嗟爾鱗鱗與<lb/>
<pb n="KR4e0241_WYG_001-7b"/>
波俱汨其鬛朱殷其肪肥晳上下龍門相詫無敵有淚<lb/>
如縻慘淡沙礫意在惜羣戒心及溺彼岸可登視此一<lb/>
滴<lb/>
　　又<lb/>
有物相伺兮河之滸瀝血為酒兮擘肌為脯掠而近之<lb/>
香生嚥兮似饑兒之渇乳側身徬徨兮尚未敢直前而<lb/>
傴俯過者蹀足而疾呼兮涕滛滛其旁午吁嗟夫欲吞<lb/>
未吞兮余心最苦<lb/>
<pb n="KR4e0241_WYG_001-8a"/>
　　邢臺豫讓祠<lb/>
觸地摩天誓力深慿將光響瞩城隂衆人國士分明語<lb/>
未肯糢糊是此心<lb/>
　　晩涉大江<lb/>
鎮日苦風掀為予偶屏息江容狎可親面面揉藍碧返<lb/>
照結寒姿羣峰紛向夕潜鱗同浴鷺上下吹紅沫忽焉<lb/>
矗若屏兩岸劃千尺烟中不辨誰鴉軋聲相及排檣如<lb/>
芒檉倚竿出樓脊人語喧覆舟逺渡歸㠶急何處白茫<lb/>
<pb n="KR4e0241_WYG_001-8b"/>
茫愁來暫可戢<lb/>
　　望金山<lb/>
複叠開三面玲瓏豎一拳雲根兼月湧花蕚借春妍穩<lb/>
載同浮宅孤擎到逺天遲迴嵐氣合星火出層巔<lb/>
　　又<lb/>
不少登臨興無如眺聽親寒潮侵古刹突石臥竒人注<lb/>
水添眉目經冬損笑顰宛成盆盎景鷗鶩盡天真<lb/>
　　柬熊𤣥年有懷金正希太史尹宣子進士<lb/>
<pb n="KR4e0241_WYG_001-9a"/>
熱耳時名各占先忖疑霏映自山川難為兄弟稱三子<lb/>
驟許心交得兩賢止觀澄澄曾對黙機情濯濯偶相憐<lb/>
饒君舉體能兼美媿我追隨獨惘然<lb/>
　　易㬢侯自楚致訊因寄諸子近藝<lb/>
江漢紀南國精靈何皦皦百物府其中雲霞以為表盛<lb/>
滿泄文章猥大不能少易生有私憂研心及昏曉淳意<lb/>
凖竒思循循以自考謂予言不謬避人相追討疑時眥<lb/>
欲張笑來頭屢掉其所偕逰者人人領慧早共知寳其<lb/>
<pb n="KR4e0241_WYG_001-9b"/>
天一朴藏餘巧爪擥透血痕孰云兹技小片紙涉江來<lb/>
嵗莫新懷抱蠟梅破㣲馨映之香逾矯一讀一尋思字<lb/>
字耐深杳<lb/>
　　花朝<lb/>
時維春半意何求的皪花情妙在幽自此片光兼片影<lb/>
端然宜笑亦宜愁輕隂拂拂初能染淺渚泠泠適可逰<lb/>
無那午炊夢正熟一絲飄墮鄂君舟<lb/>
　　蘭詞<lb/>
<pb n="KR4e0241_WYG_001-10a"/>
縹蕋兮紫英弱彩兮低榮頗嫻閨性兮香不外散近摻<lb/>
手而含貞無何白晝兮啼鴂流哀百草靡沓兮山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>艶<lb/>
開一寸相思兮一寸斜暉坎心瘞汝兮待月同歸<hi>右代輓</hi>
　　又<lb/>
曷予藝之恩不汝久曷予幕之香不汝守曷予紉之招<lb/>
匪卬友猗彼稚節兮山崦水涯静言一室兮心影攸宜<lb/>
蓄意澆培兮䕶此根株胡所避忌兮蟲蟻先驅沉沉結<lb/>
夢兮夢同止翩其來遲兮侍君子<hi>右代招</hi>
<pb n="KR4e0241_WYG_001-10b"/>
　　舟雨怨<lb/>
歡情并苦緒夜語到流連小雨差能聼殘燈尚及眠有<lb/>
聲相爾汝無路懴人天低掩篷窓下更深各悄然<lb/>
　　又<lb/>
驀見蒼茫色愁凝春事中是歌皆懊惱何物似心忡花<lb/>
老將辭蒂人歸或化虹依風語斷續祗覺太匆匆<lb/>
　　雜憶詩<lb/>
　　　休文有六憶詩余稍變其體廣之得十焉凡以<lb/>
<pb n="KR4e0241_WYG_001-11a"/>
　　　旁繹幽㣲庶幾竄意風雅抑憶之為言意也苐<lb/>
　　　云意而已矣何必有其人也<lb/>
燭花影簇小埀鬟不待回眸意已闗漸近雞鳴如有失<lb/>
明星落落一人還<hi>見</hi>
　　又<lb/>
尋常寐熟日西斜女伴催粧去踏花幽素天然無可著<lb/>
一痕檀粉落窓紗<hi>粧</hi>
　　又<lb/>
<pb n="KR4e0241_WYG_001-11b"/>
夏日初長最泥人半甌擎到强沾脣年來守浄誠何意<lb/>
蔬筍無多引筯頻<hi>餐</hi>
　　又<lb/>
曾淹静夜語移時不定花魂猝未持是鬢生香香附鬢<lb/>
微粘枕畔氣絲絲<hi>眠</hi>
　　又<lb/>
繡被重䝉如未安日光逗處怯幽單慵深勉自扶頭起<lb/>
祗為陪郎及早餐<hi>起</hi>
<pb n="KR4e0241_WYG_001-12a"/>
　　又<lb/>
侍兒引鏡裛紅顋忽忽粧成箇費猜或是隔簾傳鵲訊<lb/>
今朝喚得可人來<hi>喜</hi>
　　又<lb/>
斟酌姮娥耐素秋蛩心響答五更頭經年病渴知能遣<lb/>
愛掩雙扉境暫幽<hi>病</hi>
　　又<lb/>
頻看星漢夜何其秉燭追歡任所嬉憎汝藏鈎不厭數<lb/>
<pb n="KR4e0241_WYG_001-12b"/>
教人眼下恨生離<hi>戯離舊記藏鈎之戯使人生  或言古語有徴也</hi>
　　又<lb/>
頗饒孤韻略逢迎小喜近前面發赬眼底何人差免俗<lb/>
儂心厯厯怨分明<hi>嗔</hi>
　　又<lb/>
風前一搦脆飛絲淪落青衫共濕時夜夜城烏啼徹曙<lb/>
翻將新句比紅兒<hi>愁</hi>
　　後襍憶詩<lb/>
<pb n="KR4e0241_WYG_001-13a"/>
蠲煩破嬾却無方濃淡參差綴一行貪侍文人燈影後<lb/>
照來難字未曾忘<hi>箋</hi>
　　又<lb/>
愛拈香箑寄幽貞持近蘭邊薄有神但説同心還自惜<lb/>
烟中露下憶前身<hi>染</hi>
　　又<lb/>
側側瓶梅伴月聞小樓密坐到微醺無端㸃著心頭事<lb/>
聚入睂梢又幾分<hi>醉</hi>
<pb n="KR4e0241_WYG_001-13b"/>
　　又<lb/>
别有清思寂未傳妙香初試颯成烟相逢祗自疑唐突<lb/>
却立逡巡不敢前<hi>黙</hi>
　　又<lb/>
芳姿入夢較難尋側聼㣲聞囀好音花影低埀星月皎<lb/>
他生何處託心心<hi>語</hi>
　　又<lb/>
鬆來條脱擲還收生小無拘得自由可是嬌慵可是悶<lb/>
<pb n="KR4e0241_WYG_001-14a"/>
䦨干倚遍未梳頭<hi>癡</hi>
　　又<lb/>
狼籍尋芳悔獨遲殘鶯空復立殘枝問誰曾拂當年面<lb/>
的的春光十五時<hi>稚</hi>
　　又<lb/>
静掩罏香氣尚温隨風栩栩近黃昏有人耳畔低聲呌<lb/>
收得枝頭一縷魂<hi>夢</hi>
　　又<lb/>
<pb n="KR4e0241_WYG_001-14b"/>
孤鴻流影怯成雙曲徑苔深䕶小厖晨起樓端凝盼久<lb/>
待將秋色到前窓<hi>望</hi>
　　又<lb/>
千年一别怨蹉跎聽緩須臾可奈何暗囑㤀憂憂孰切<lb/>
凭肩携手掐痕多<hi>别</hi>
　　稚兒識字歌<lb/>
殘月輝輝惜夜短為歡無間笑聲煖揑藍塗皂各紛紜<lb/>
偏汝擕毫未曾嬾小小眼光貯幾字字字能以意取譬<lb/>
<pb n="KR4e0241_WYG_001-15a"/>
偶然道著喜㸃頭移時歛手黙含羞偏傍形似易相亂<lb/>
欲辨未辨試推求推求不了鼓催起亟從阿母索刀子<lb/>
率然下堦忘所以一編翻覆燈光裏<lb/>
　　戲為麥燈歌<hi>婁東市中有以麥穗為燈者</hi>
隠隠金光一線起挑共華筵寂無語别將朴質試妍心<lb/>
有人擘穗如擘紙莖葉旋枯莩膜在普作光明不相礙<lb/>
仰看月影卜年豐中有老農擁褦襶春宵秘戲本無方<lb/>
魚龍蹴踏争低昂燭下風來餅餌香跽受明賜樂難忘<lb/>
<pb n="KR4e0241_WYG_001-15b"/>
　　步尋竹潭<lb/>
自可呼私路翳然隐一泓投錢聼共汲留影照㣲清竹<lb/>
氣森能立苔紋斜與縈渟渟焉所託潄入岕香生<lb/>
　　寄題鏡閣<lb/>
山水清娱别有機翻成麗矚入芳菲相招宛自溪邊立<lb/>
熟視如從鏡裏歸但静見聞光寂寂頻移花鳥影依依<lb/>
隂晴轉眼君難問夢鎖湖烟只掩扉<lb/>
　　旅次聞隔壁碁子聲<lb/>
<pb n="KR4e0241_WYG_001-16a"/>
一局覆清晝停針輙按譜兩兩喧笑雜子落未遑數校<lb/>
情孰争先不擬孤注賭只此就郎嬉春殘或可補屬耳<lb/>
偏有人徘徊至亭午花飛怕著身業除諸惱苦釧響隙<lb/>
邊度影匿光吞吐聊試定中禪寂寂天機舞<lb/>
　　又雨<lb/>
蚤見雲開日依然雨接雲蘭蘭香並减燕燕濕為羣矯<lb/>
首天如壓酣眠晝不分空堦滴䧟處盡遣夢中聞<lb/>
　　兩同年拉步禹陵因過南鎮<lb/>
<pb n="KR4e0241_WYG_001-16b"/>
藉草穿莎總不妨同人牽涉上層岡千年肸蠁如常在<lb/>
一度花春幾日忙竦聼孤泉何剡剡平窺落照已荒荒<lb/>
未須測註幽明理酒斾髙懸指墓傍<lb/>
　　不入西湖者幾年矣偶以事至信宿即返留句自<lb/>
　　　嘲<lb/>
欲趂良時安可希年年川陸迭相依瞥來秋燕終如客<lb/>
一往奔蹄獨畏鞿久失湖情能漸熟滿擔行色又催歸<lb/>
樨香露濕凉浮早怪我無端與願違<lb/>
<pb n="KR4e0241_WYG_001-17a"/>
　　再至湖上<lb/>
紛紜道聽失驚呼暫借閒僧伴影孤何處谿山容酩酊<lb/>
也教鷗鷺免羈逋早逰人事争春晚不覺流光與嵗徂<lb/>
雲罩數峰並悄悄盡將生意入嚴枯<lb/>
　　春雨<lb/>
妄意商晴雨沉綿嘆未休生苔將及榻抱巻欲登樓竟<lb/>
日慿何遣孤衷祗自仇紛然多所念不暇為春憂<lb/>
　　鄴中詩<lb/>
<pb n="KR4e0241_WYG_001-17b"/>
㣲風觸樹冷修修漳水依然咽舊流何處髙樓啼落月<lb/>
久傳疑塜認荒丘佳人南國經春鎖公子西園愛夜逰<lb/>
最是英雄多感慨杜康今日好銷憂<lb/>
　　又<lb/>
俄聞覇業歸殘劫尚許文心躡後塵闌入四科皆韻士<lb/>
戲拈百技總天人彈棊握槊飛揚甚剔面搔頭㸃綴頻<lb/>
恰好蕭家堪並轡後先燁燁更何論<lb/>
　　又<lb/>
<pb n="KR4e0241_WYG_001-18a"/>
百萬排空横自驕仰天吠日一獰獠自闗率土摧王氣<lb/>
可有遺民數偽朝和尚來施降虎力欃槍下作掃宮妖<lb/>
殿鈴風細愁無語洛度聲聲漫寂寥<lb/>
　　又<lb/>
建安舊事久紛紜斷碣耕餘故國墳知有璽符答聖瑞<lb/>
<hi>天啟初元臨漳進玉璽</hi>偶遺螺黛賞竒文鬼神一窖工嘲謔史乘<lb/>
千年訛見聞多少古人寃憤意好將雙頰拄斜曛<lb/>
　　又<lb/>
<pb n="KR4e0241_WYG_001-18b"/>
談仙白日等幽荒暫倚温鄉望帝鄉蛺蝶掠筵愁翅損<lb/>
狐狸映月寫睂長才人無賴容追夢愛子多情與嫁殤<lb/>
劒有王髦帶廓落少年冶習可曾忘<lb/>
　　又<lb/>
弩末纔知氣不揚卧看雀石又頽唐啾啾鷰語憐雙卵<lb/>
纍纍蜂窠綴幾房素旐單車行路哭投牋解綬老臣忙<lb/>
英魂未肯隨塵土地下相逢揖少康<lb/>
　　又<lb/>
<pb n="KR4e0241_WYG_001-19a"/>
遺踪髣髴辨城闉未有黃金鑄幻身尚愛殘荷窺靨冷<lb/>
强遮初月鬬蛾新神鍼夜夜愁拈指細襪年年穏踏塵<lb/>
錬色選聲真自可那能閒置洛川神<lb/>
　　又<lb/>
落日沉沉惜返戈當塗典午又如何中原驚見魚頭簇<lb/>
<hi>謂鮮卑主中原也</hi>内殿傳稱狗脚多<hi>古硯銘曰元魏之季狗脚于鄴</hi>未辨蟻牛<lb/>
誰勝負可憐歌舞早婆娑唯餘一片銅臺瓦墨淚横侵<lb/>
不忍磨<lb/>
<pb n="KR4e0241_WYG_001-19b"/>
　　夜薄杞城宋文玉邀飲<lb/>
百道思君似轉輪適成邂逅此堪親層雲隔面昏黃色<lb/>
雪意盈盈竚玉人<lb/>
　　又<lb/>
嘹嚦賓鴻慣惜羣瞥逢燈下氣如雲停杯有意頻凝矚<lb/>
不遣飛觥到十分<lb/>
　　又<lb/>
為期燕邸重携手乍可尊前憶踏花不淺風光抛擲盡<lb/>
<pb n="KR4e0241_WYG_001-20a"/>
餘將秃鬢架烏紗<lb/>
　　又<lb/>
名山志業未容論過眼青黃一度新記得瀕行珍重語<lb/>
不教個字及時人<lb/>
　　又<lb/>
並愛烟姿擢魄青㣲風片雪近前楹只言寒漏迎人永<lb/>
叵耐樓頭又幾聲<lb/>
　　舟臥聽雪<lb/>
<pb n="KR4e0241_WYG_001-20b"/>
臘月如常暖兹宵覺未曾聽聲仍帶雨散粒乍為氷以<lb/>
我客途始遙知寒思增與舟相囓處徹夜凍層層<lb/>
　　聞沈弱瞻病甚憶其平日語記之<lb/>
淳篤自天性論文或嫌薄評君君自評意愜口無怍我<lb/>
覺君仍厚靈光寄寸鑰按筆如帝臨惴惴欣有託未敢<lb/>
欺世人言巵必懴削以兹困揣摩精神久落落<lb/>
　　夜夢屍穢狼籍有類叢塜以古語占之豈將得官<lb/>
　　　耶拈筆一笑<lb/>
<pb n="KR4e0241_WYG_001-21a"/>
凶吉何妨更倒顛妍皮癡骨等秋烟要知踏遍長安景<lb/>
只似逰魂陌上看<lb/>
　　又<lb/>
嗔嫌此際忽狂歌非想非因夢若何世法營官官自腐<lb/>
北邙留待市朝多<lb/>
　　元日早起即事<lb/>
村雞寒復澁又覺五更時門帖留新句他鄉見古儀所<lb/>
思聊復爾有夣不容追却愧主人意艱難備一巵<lb/>
<pb n="KR4e0241_WYG_001-21b"/>
　　閱同昌公主傳戲題玉兒九鸞釵<lb/>
結此如烟質㣲嵌似玉名相擕同命脆各自戀身輕鈿<lb/>
盒藏幽魄雙鬟致逺情偶因幻昧跡餘恨復分明<lb/>
　　又<lb/>
夢與夢相續南齊恰幾春釧餘琥珀冷虹逐羙人新抱<lb/>
影愁光燼䝉花可帶顰一般緘惜意終是女兒神<lb/>
　　將訪龍夢先<hi>龍先一日以内艱去</hi>
寸管逈相接寧因數面親論交何所贈開匣未全貧落<lb/>
<pb n="KR4e0241_WYG_001-22a"/>
落逺逰意瀟瀟風木晨感君倉卒際寄矚不辭頻<lb/>
　　小樓夜集有贈<lb/>
閒羡樓居好低回撤燭迎月來浮袷淨茶㸃入甌輕促<lb/>
坐嫌分影吟秋非一聲相㸔澹不了何處復闗情<lb/>
　　水燈<lb/>
懸知離火宅未肯背明棲一葉纔能汎中流此不迷楓<lb/>
根逢月黑蘆渚覺風嘶殘燼飄何極熒熒早向西<lb/>
　　胡端叔招飲月泉觀劇<lb/>
<pb n="KR4e0241_WYG_001-22b"/>
一抹柔痕著眼鮮藏春十五故娟娟粧凝薄鬢將雛燕<lb/>
蘂抱紅心未放蓮歌板暫停殘照裏閒情早憇晩凉天<lb/>
醉餘歸路迷泉影山月斜飛又欠圓<lb/>
　　畫蘭詩<lb/>
睡起慵多欹花骨雲情晻曖興復沒那用粉本借春工<lb/>
偶然以意輕㸃拂曽聞此花最泥人低枝貪近女兒身<lb/>
參差不避纎手摘兩兩癡婢苦遭嗔畫者何人差能似<lb/>
蜂蝶留連誠何取夜深舉筆醮花神祇恐幽香蕩無主<lb/>
<pb n="KR4e0241_WYG_001-23a"/>
　　過臨淮<lb/>
真為濠濮想恰恰好天時逺水淼能活晴雲宕有思出<lb/>
籬羣野女映櫟古叢祠村社喧成醉漁歌日已暆催歸<lb/>
迎小鳥稳夢足南枝莫問搴蘭興初心未可期<lb/>
　　閱董宗伯贈姚畫溪先生詩巻有述<lb/>
初讀泌園詩棣棣未可選再讀泌園文洪荒自迤演前<lb/>
人大手筆詎易撼其鍵分路日争馳周行為蕪踐發函<lb/>
失典刑儼若具簮冕辭條既豐蔚腕勢信開展録似溪<lb/>
<pb n="KR4e0241_WYG_001-23b"/>
上翁良辰相與撰吁兹罨畫間一水徐瀠轉古木拒雲<lb/>
寒朝曦曉莫辨春陽一以敷風力失凝蹇流韻及後人<lb/>
藹藹餘温善黽勉互相期墻宇差無舛盥手幾摩挲遐<lb/>
哉意方緬<lb/>
　　新嘉驛感咏<lb/>
淡墨隨烟擬向誰郵亭是處結相思欲知過客低廻苦<lb/>
遺襪當年傳翫時<lb/>
　　又<lb/>
<pb n="KR4e0241_WYG_001-24a"/>
土花蝕盡不生春啼笑匆匆識幻因最是五更清夢杳<lb/>
繞牀殘月獨窺人<lb/>
　　又<lb/>
繇來此恨好相闗且向東君暫破顔那管三春風雨後<lb/>
飛花瓣瓣在人間<lb/>
　　家居偶感因和潘右安包氏園亭之作仍步子瞻<lb/>
　　　韻<lb/>
豈必名園饒勝地數椽且復問吾廬花迎舞袖長年在<lb/>
<pb n="KR4e0241_WYG_001-24b"/>
照返墻隅一半無好踞平泉醒酒石試拈金谷晩春圖<lb/>
闗渠何事巢梁燕嵗嵗添泥戲引雛<lb/>
　　集賀公調署分得十四鹽<lb/>
偶集因成醉來期不待占清言機互答黙坐意俱恬好<lb/>
戲非為虐同心或借砭月初臨隙牖風早避重簾燭淚<lb/>
侵宵冷笳吹徹曙嚴暖須催鼓起寒亟覓衣添未覺主<lb/>
人倦何辭良友淹清歌曳尾細花帽壓簷尖北客音同<lb/>
鷓呉儂笑是鹽<hi>即席有二歌童頗<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>婉問之盖南人云</hi>覊懐殊悄悄酒趣<lb/>
<pb n="KR4e0241_WYG_001-25a"/>
故厭厭低戀香光促誰堪别思兼倒觥聊自溼急口未<lb/>
容箝路入斜陽莫天方衰草粘孤心隨幻蝶美翰惜雙<lb/>
鶼率爾難為句枯腸許再拈<lb/>
　　感往<lb/>
　　　甲子余計偕入都夢得句頗怪已而璫虎傅翼<lb/>
　　　虐焰肆張豈非䜟耶事後紀以韻語低諷再三<lb/>
　　　恍惚有人摸壁竊聼盖不無餘怖云<lb/>
往復天心不可知寒凝早已失氷凘幾年妖夢從誰踐<lb/>
<pb n="KR4e0241_WYG_001-25b"/>
竟日㣲吟空爾思路有玃猿深䕶妾行逢豺虎忍啼兒<lb/>
<hi>二語得之夢中</hi>未堪覺後重尋夣喜懼雙闗此一時<lb/>
　　又<lb/>
淼淼愁看雨雪雰無慿燭曜待朝昕同心携手將何往<lb/>
痛哭裁書那可云鬼刹叢中千杵下甘棠亭側一盃分<lb/>
荒榛寒夜低聲泣咽絶因風久始聞<lb/>
　　又<lb/>
期將風信準枯桑可但中流寄一航長者弔䘮寧忍詬<lb/>
<pb n="KR4e0241_WYG_001-26a"/>
書生射䇿未全狂機鋒後起須相對意眹才萌盍早防<lb/>
底藴豈容口舌盡五千文字較茫茫<lb/>
　　又<lb/>
抵掌誰能佐末籌翾飛小智亦啁啁不愁難長同癡木<lb/>
乍戀忘機到野鷗絶險載輸將伯助褰裳竟渡為公憂<lb/>
<hi>用公無渡河語</hi>須臾變滅成泡沫榖洛于今可暫休<lb/>
　　夏初自夾山莫歸<lb/>
乍雨一番洗湖光皎可㸔霽昏何所屬曉暮亦云難緑<lb/>
<pb n="KR4e0241_WYG_001-26b"/>
徧天同濕鴉飛照乃殘半因來往熟幽折得相安<lb/>
　　又<lb/>
分外添明秀如將山色矜層層停客舫㸃㸃着漁罾新<lb/>
月光初引晴霞煖漸蒸淼然餘一白臨視久無慿<lb/>
　　留别劉暉吉司理<lb/>
衙庭峰影簇如簮坐起行吟致盡酣政入委蛇君較得<lb/>
夢成遷擾我何堪耶溪恰好乘春泛古穴曾聞列炬探<lb/>
獨少清機相接取虚留雙屐越江南<lb/>
<pb n="KR4e0241_WYG_001-27a"/>
　　又<lb/>
一往孤畸不自禁驅來碌碌負初心尋聲未擬追良晤<lb/>
託跡終能倚素襟梵夾乍舒時避溼葦簾低捲日愁隂<lb/>
對君詎免為清態洗眼窓前照莫岑<lb/>
　　過從母淨居感述<lb/>
閨律通禪旨籬門晝反扃辭家知有託結願豈無靈器<lb/>
鉢閒相守音文寂共聽春光許暫入一見草青青<lb/>
　　又<lb/>
<pb n="KR4e0241_WYG_001-27b"/>
所尚匪竒節恬然出素心嚴霜久可狎旭照恍初臨門<lb/>
户支何許中宵嘆不禁翻如身得度憬悟在情深<lb/>
　　㑹稽宣繡方之上海顧繡適堪姨姒友人見貽分<lb/>
　　　絲觀音一幅鍼鋒細貼殆類白描女工之佳者<lb/>
　　　也賛之以歌<lb/>
心準手停不得語始見呉娘今越女天人㝠接裁半方<lb/>
晴摇香絡風輕舉避風亦復畏日色待倚繡牀徐拂拭<lb/>
大士幻身藏指尖一絲飄斷一絲黏小聲低咒靈未答<lb/>
<pb n="KR4e0241_WYG_001-28a"/>
歛容内向愁纎纎縁兹一意催成幅穢不能留香并觸<lb/>
何如静女自收藏結取慈情照眉緑<lb/>
　　夏日漫興<lb/>
觸目凋殘淚暗傾朝來初踏御街行馬頭山色還依舊<lb/>
喜聽塗人説太平<lb/>
　　又<lb/>
上林樹樹借棲烏樹下何人轉轆轤早晩入門先問主<lb/>
就中誰菀復誰枯<lb/>
<pb n="KR4e0241_WYG_001-28b"/>
　　又<lb/>
眼前一勺即滄浪傍午爞爞暑氣長糞積泥犂堆面熟<lb/>
也隨驢背入詩囊<lb/>
　　又<lb/>
無蚊恰稱晩凉天髙捲紗幮薄似烟飽類櫻桃饑類絮<lb/>
儘人坦腹詎妨眠<lb/>
　　又<lb/>
鎮日勞勞費送迎夢餘塵土未全清一般看到中天月<lb/>
<pb n="KR4e0241_WYG_001-29a"/>
裁覺江南分外明<lb/>
　　又<lb/>
廟市争趨朔望餘觀乎既往復躊躇稍贏月俸錢堪質<lb/>
為檢攤門葉子書<lb/>
　　又<lb/>
厭聞折簡漫相呼酒肉淋侵下筯無且忍湏臾隨例散<lb/>
一匙濃茗勝醍醐<lb/>
　　又<lb/>
<pb n="KR4e0241_WYG_001-29b"/>
相逢曽否訂心交早趁凉隂學架巢笑我有時觸熱到<lb/>
等閒熱客未須嘲<lb/>
　　又<lb/>
鄉思澤國渺難通菱芡茭蘆候畧同百顆無繇持餉逺<lb/>
氷盤初浸麝香紅<hi>李有名麝香紅者種出薊州盤山味絶佳</hi>
　　又<lb/>
昵昵留人獨有情魏家釀法近知名别饒香色添新妙<lb/>
朝貴相遺只數<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>
                    <hi>戚畹魏氏善造酒其名有五十餘種</hi>
<pb n="KR4e0241_WYG_001-30a"/>
　　又<lb/>
近曉西風作意寒衰荷夜半泣叢殘分明官舍同僧舎<lb/>
總有繁花不耐㸔<lb/>
　　又<lb/>
摇唇鼓翅憎蠅多扇不能驅奈汝何見説城南寃霧黑<lb/>
新埋戰骨未銷磨<lb/>
　　又<lb/>
率然携榼即為羣共簡藏書到日曛依舊塵封兼鼠耗<lb/>
<pb n="KR4e0241_WYG_001-30b"/>
可知讀律不論文<hi>使署故事有簡書㑹時一舉行主者攝飲而已</hi>
　　又<lb/>
祗慿一静逺多機奕㫖琴心參較㣲勝固欣然敗亦喜<lb/>
揮絃不了送鴻飛<lb/>
　<lb/>
　<lb/>
　<lb/>
　凌忠介集巻一<lb/>
</p>
<p>
</p>
  </div>
<div>
<head>凌忠介公集巻二</head> <lb/>
    <p>
<pb n="KR4e0241_WYG_002-1a"/>
欽定四庫全書<lb/>
　凌忠介公集巻二<lb/>
　　　　　　　　　　　　明　凌義渠　撰<lb/>
　詩<lb/>
　　連拔白髭數莖覽鏡有作<lb/>
積塵而有身身為塵所隔相驅故相苦茫茫日煎迫隨<lb/>
身小照子出入巾笥側聼汝告其誠為我通顔色有泉<lb/>
竭自中津津不知歇有盌觸手碎英英䕶其缺全力敵<lb/>
<pb n="KR4e0241_WYG_002-1b"/>
光隂輸此寸莖白黑白變化間白多豈勝摘一葉落知<lb/>
秋風林坐蕭摵氣候命之然不霜焉可得<lb/>
　　孫太君旌節詩<lb/>
河水浩浩激平陸中有清流未全洑持兹匪石一片心<lb/>
奪却千春紅與緑奉姑既婉撫嬰慈了此晨昏足饘粥<lb/>
琬琰名留非所期祝取重泉聲影續自是哀樂闗至性<lb/>
五十年來類轉燭領選好用此輩人隔世隐隐如相朂<lb/>
翹首天門霧色開海底珊瑚照初浴華表鶴引仙樂至<lb/>
<pb n="KR4e0241_WYG_002-2a"/>
蒸蘭洩桂紛爾族旁人眼熱最繁枝那識從前一枯木<lb/>
枯榮嘘變固其常唯母永貽孫子榖<lb/>
　　濠梁渡口<lb/>
滿掬沙塵影泚然向此中鷗鳬隨俯仰厲掲自西東寒<lb/>
暴恒愁雪㠶輕不問風潺湲如可聽孤夢恰能通<lb/>
　　除夜符離旅舍<lb/>
姻友同兹地有懷各自持荒陂一飯澁餘俗隔江疑所<lb/>
賴歌吹杳稍憐杯酒遲客程應未半華髪已絲絲<lb/>
<pb n="KR4e0241_WYG_002-2b"/>
　　又<lb/>
是夜皆難擲何言旅思慿蹄輪雖暫緩沙霧此相仍得<lb/>
酒歡童僕叙年先友朋照來心厯厯㣲滅半牀燈<lb/>
　　春試偶以他事尼不得與閔園客同行途中恨之<lb/>
宛爾同追逐重尋味似長稍期平日意引憇道途傍有<lb/>
望兼晨夕將心照雪霜行行入凄澹不獨為離鄉<lb/>
　　曉發河間道中<lb/>
指屈前途日翻如望到家早行迷近逺輿夢任欹斜霧<lb/>
<pb n="KR4e0241_WYG_002-3a"/>
壓村村路霜明樹樹花亦知寒氣薄官桞半藏鴉<lb/>
　　採藤花<lb/>
灌莽紛廻薄孤烟向此澄盈筐秋瑟瑟過雨緑層層蘂<lb/>
炙新宜脯香飛逺供僧擕羣終采采雅意託閒朋<lb/>
　　補螺庵花影詩示閔園客兼寄潘穉生<lb/>
　　　丁巳讀書螺庵小友潘穉生戲取花影扃置一<lb/>
　　　室忩牖間䕶以重幕間不通綖止留隙豆許引<lb/>
　　　光出入時覺㝠䝉霏拂别具幻情予與閔園客<lb/>
<pb n="KR4e0241_WYG_002-3b"/>
　　　流連不已擬作小詩未果尋已八年矣<lb/>
壁上互吞吐延之以隙光稍争勢曲折如對月㣲茫久<lb/>
視分鬚蘂澄心暎色香祗愁身漸幻欲向影邊藏<lb/>
　　又<lb/>
翻借無窮意酬兹有盡花風歸如乍郤日午㸔將斜小<lb/>
謔藏機致濃情失嘆嗟與君同憶得有夣各幽遐<lb/>
　　夏至齋居詩<lb/>
是月陽疑壯羣隂如漸萌還持啟閉理以息隂陽爭同<lb/>
<pb n="KR4e0241_WYG_002-4a"/>
患占民事退藏觀我生端居饒静篤蔬食引虚明欲下諸<lb/>
天影時聞松柏聲苔痕隨戸掩鶴夢與風清詎止心魂<lb/>
寂將無寒暑平近瞻天咫尺落落寸珠擎<lb/>
　　皇極殿成宴百官<lb/>
天心如再朗豈樂萬方同儉徳埀深永慈情及耋童瑞<lb/>
分尭座膳卑準夏王宮聼黙辰居北宣威日在東欣知<lb/>
早歛福不覺嘆成功蓄藎誠靡極明時許盡通<lb/>
　　蜀客談蜀事<lb/>
<pb n="KR4e0241_WYG_002-4b"/>
愁光㸃㸃逐妖開歛魄徴魂遍九垓槌盡玉樓天帝醉<lb/>
一㠶慈影趙洲來<hi>天啟未改元前蜀中箕仙有言不久當亂殺人至二十餘萬上帝已遣趙</hi>
<hi>大洲巡行四川矣未幾逆奢之變前後殺傷數亦相當云</hi>
　　又<lb/>
孤人子父寡人妻帳下歌聲雜鼔鼙鬼妾那堪同鬼馬<lb/>
風前猶得暫悲嘶<lb/>
　　又<lb/>
錦繖紅粧故自豪戰酣卸甲注唇膏遙傳此事堪圖畫<lb/>
<pb n="KR4e0241_WYG_002-5a"/>
不向春牋問薛濤<hi>紀秦良玉事</hi>
　　又<lb/>
强拈紙筆轉生猜短髮低埀恰覆顋荳蔻梢頭珍重意<lb/>
憑郎騐取女兒胎<hi>紀女秀才事</hi>
　　又<lb/>
潮痕灔灔緑生烟山到嘉陵水到湔錦色迷離遮不斷<lb/>
村村知近浴妃泉<hi>蜀温江古湔上也水性温柔士女清麗蜀人盖侈言之矣</hi>
　　又<lb/>
<pb n="KR4e0241_WYG_002-5b"/>
一話金風失彗芒慿教士女洗戎装蜀人休訴攀留苦<lb/>
終古恩威照此方<lb/>
　　贈康貞元年丈<lb/>
　　　康曾大母幾百嵗其大父母亦夀涉八旬一門<lb/>
　　　之内孝友淳篤近世所難詩以艶之<lb/>
耕獵為生苦自持忍將榮譽割親慈文從拙處留真性<lb/>
體在閒中逗逺思灝氣久知臨户牖仁風自此出櫩茨<lb/>
何來多祉偏宜夀迪吉維天不可私<lb/>
<pb n="KR4e0241_WYG_002-6a"/>
　　擬古怨詩<lb/>
引手得蓮子埀絲躍紫鱗等閒連袂出何處不如人<lb/>
　　又<lb/>
碧桃天上種幻作金錢花郤羡沾恩易房房映日斜<lb/>
　　又<lb/>
天然一静女隨例鬬長蛾那必人言好蛾睂洵自多<lb/>
　　又<lb/>
莫嫌青梅澁迴味芬且甘君自愛荔枝飛騎填海南<lb/>
<pb n="KR4e0241_WYG_002-6b"/>
　　容城早雨<lb/>
氣象乍氤氲㣲茫曉未分層雲俄水起逺嶂覺雷殷草<lb/>
影霑將濕蟬聲咽處聞停車稍候霽幽意在初昕<lb/>
　　中秋月食時舟泊濟上<lb/>
敲銅救月逈含愁舫泊依然古渡頭人意惜惜燈黯黯<lb/>
可知今日是中秋<lb/>
　　賀馬邑侯題留考滿兼值太孺人初度榮封<lb/>
春林漠漠草芊芊繞膝板輿近幾年為母以慈能腹衆<lb/>
<pb n="KR4e0241_WYG_002-7a"/>
居官無礙類逃禪徧沾醲味鄉人酒平挹虚懷弟子員<lb/>
已覺自公多暇日舞衣新試錦文鮮<lb/>
　　曉發感懷<lb/>
草草寢興裏舉頭簷際看無心申苦意有夢各艱難霧<lb/>
欲沿溪出星留配月殘問余何所慕脂轄未容安<lb/>
　　陽榖店<lb/>
行行墟落晩倦若鳥投林村釀難成醉浮凉乍滿襟預<lb/>
愁千嶂沓夢繞緑烟深殊怪秋聲早為來颯颯音<lb/>
<pb n="KR4e0241_WYG_002-7b"/>
　　長安肆中有擁書甚富而秘不示人詩以異之<lb/>
古香拂拂手摩挲為惜牟珠賸幾多憑仗血誠通姓字<lb/>
一編髙擁意如何<lb/>
　　㳟遇聖夀雪中朝賀<lb/>
禁鑰沉沉聽未終驚翻初日夜光融輸成玉粒三千斛<lb/>
製出瓊綃十二宮<lb/>
　　又<lb/>
十月輕寒早賜貂同雲覆徧喜先饒㡬回飛舞迎仙仗<lb/>
<pb n="KR4e0241_WYG_002-8a"/>
漸近階墀一半消<lb/>
　　又<lb/>
憑將光相問瞿曇縷縷添長日近南解道六花能比夀<lb/>
峩睂深處萬年龕<lb/>
　　又<lb/>
佇㸔朝晛即曈曨萬國傳觴此日同寸草春暉無限意<lb/>
聖心偏在沍隂中<lb/>
　　晚宿尹村見新月<lb/>
<pb n="KR4e0241_WYG_002-8b"/>
憶向長安别還隨此地親光從今日始影若與年新乍<lb/>
覺因春嫵非闗對客顰一般愁寂意留伴未歸人<lb/>
　　梁原舖讀沁水張侍御壁間詩<lb/>
懶將舊恨話殘宵知有遺靈尚可招偶爾題橋懷古意<lb/>
墨波黯黯未全消<lb/>
　　人日過沙河縣<lb/>
縣以沙為榜迎風寸寸沙歸程輕似鴈驛使幾逢花徃<lb/>
事碑能記寒流日已斜叢臺知不逺拭眼照繁華<lb/>
<pb n="KR4e0241_WYG_002-9a"/>
　　越州城外山水<lb/>
愛説越中逰兹逰謂未足何縁登厯遍止從近郊矚有<lb/>
意發其光接之以㝠穆到眼了無倪濃淡不相屬徑過<lb/>
寘莫問闗我神明俗背客退而尋魂情如再續譬若涉<lb/>
異書一字味徐觸髣髴共高士無言容止肅豈必際秋<lb/>
冬有懷始傷獨頗悟晉人云周玩不在目岫勢未全殊<lb/>
湖光㸔旋洑亭臺餖其間一一綴明淑擬將西湖較霜<lb/>
旦與晴旭同異且莫分永依山水福<lb/>
<pb n="KR4e0241_WYG_002-9b"/>
　　自邯鄲之磁州<lb/>
風日朝來爽山原四望通有懷悲逝水無語送飛鴻公<lb/>
子俠逰窟佳人紈綺叢參差那可問一線枕痕中<hi>邯鄲有吕</hi>
<hi>仙黃梁舊蹟故云</hi>
　　又<lb/>
早覺神仙天何言霸業銷臺餘烟㸃㸃嶂列翠迢迢宿<lb/>
案誰能了悲歌差足豪載馳逰子意敢訴去程遙<lb/>
　　茶池<lb/>
<pb n="KR4e0241_WYG_002-10a"/>
　　　池為近溪先生令太湖時遺蹟亭有碑記可讀<lb/>
　　　乃歸善楊先生手筆也<lb/>
湖山疉若屏偶作湖山長以兹贈往來盡日風泉想<lb/>
　　又<lb/>
銜碑知有淚勒頌已難銘强覓茶中味居然識典刑<lb/>
　　又<lb/>
莫詫溪頭澁烟巒處處新春風吹不盡時遇採茶人<lb/>
　　西陵韓城驛不寐<lb/>
<pb n="KR4e0241_WYG_002-10b"/>
幾年燈火傍禪棲纔識桃源路已迷血咯涎枯何所恨<lb/>
聲聲聊學子規啼<lb/>
　　又<lb/>
迢迢村漏夜如何夢到﨑嶇聼乍訛莫負寒雞聲第一<lb/>
好教人羡鯽魚多<lb/>
　　使竣還里發自蘄上<lb/>
步步流泉引逕斜竹籬深映兩三花暖當蔬甲濃熏麝<lb/>
烟薄枝頭翠作衙已覺鄉心從此整為憐春事幾分賖<lb/>
<pb n="KR4e0241_WYG_002-11a"/>
驅車那惜衝風雨記得歸鞭旋及𤓰<lb/>
　　黄梅苦雨<lb/>
未覺風心善隂晴候屢猜山山埋照盡樹樹抹雲來拚<lb/>
睡唯欹枕拈香浄宿埃可知春已老愁説到黃梅<lb/>
　　皖城署中卧病<lb/>
翦春風雨何豪遒蟲鳥盡日聲喧啾眼前怪物紛如蚘<lb/>
或據其胸館其後天用疾厄為予夀媿我苦吟成細痩<lb/>
嗟哉有命蝎為宮臂股跧彎半幅中頹然笑憶雞栖翁<lb/>
<pb n="KR4e0241_WYG_002-11b"/>
　　望九華得縁字<lb/>
色類紛難極峰峰勢蜿蜒名從初地識景自昔人箋<hi>山初</hi>
<hi>名九子太白始改為九華</hi>一抹清空氣無邊華鬘天嗟予行役倦與<lb/>
訂異時緣<lb/>
　　三月三日陵陽雨行<lb/>
最憐春易暮宿雨可能收装薄寒猶在烟輕緑徧浮僕<lb/>
夫敢告倦孤意自難留望望鄉闗近翻成厯亂愁<lb/>
　　雨泊雉城北渚<lb/>
<pb n="KR4e0241_WYG_002-12a"/>
亦復迎烟泊寒塘雨漫流緑澄孤舫内蟬咽五更頭對<lb/>
影悄成獨兼風颯若秋絲絲遮不住所得是濃愁<lb/>
　　汎畫溪<lb/>
短棹徐相引沿洄聽所尋山餘藏露態雲幻有無心細<lb/>
樹低縈拂平灣挹静深悵然增興緒那問暮烟沉<lb/>
　　無題<lb/>
託意深深未敢言回燈乍復憶消魂逺山近莫浮睂色<lb/>
蓮子初開隐笑痕可代㤀憂書滿幅避人私語月當門<lb/>
<pb n="KR4e0241_WYG_002-12b"/>
孤情恰共蘭心婉欹筆凝思坐小軒<lb/>
　　雜感<lb/>
何處相闗覺可憐睂痕依約曉燈前早知妾命輕于葉<lb/>
便入歡塲也黯然<lb/>
　　又<lb/>
翻因顦顇識容姿病到披離好自持欲訂同心愁决絶<lb/>
花開風裏不多時<lb/>
　　桞枝詞<lb/>
<pb n="KR4e0241_WYG_002-13a"/>
一枝低趁却沾塵不耐封姨作色嗔好把愁絲收拾盡<lb/>
章臺容易逐他人<lb/>
　　又<lb/>
幾度更衣未忍辭回眸那敢説恩私乍思憐母還憐壻<lb/>
背立無言獨忖時<lb/>
　　再同逸卿小集<lb/>
及爾徘徊久閒雲似此心預聞愁折桞何可聽鳴碪擁<lb/>
髻神先顇遲盃意共愔所嗟霜露晚珍重託秋深<lb/>
<pb n="KR4e0241_WYG_002-13b"/>
　　初寒學為險句<lb/>
落落自朝昏殘陽逗逺村百蟲早緘口螢翅尚逰魂虚<lb/>
室添幽響荒畬雜燒痕石欄蕉半折掀頓也頻煩<lb/>
　　又<lb/>
樹痩麻姑面花癩戚姬身有望皆髠頂無方辟蘚塵鬼<lb/>
車鳴類哭饑隼怒而蹲咄咄将何許垂頭但飲醇<lb/>
　　燈市歌<lb/>
眼迷真贗底相䝉傍午喧闐僦幾叢斷竹焦桐隨意識<lb/>
<pb n="KR4e0241_WYG_002-14a"/>
鏤脂畫卵總輸工<lb/>
　　又<lb/>
雙扉晝鍵寂無悰緩轡邀羣信所從免得歸來添惋惜<lb/>
唐碑晉帖可曾逢<lb/>
　　又<lb/>
南粧强學黛重描月下逢迎手並招夜色天街澄似水<lb/>
低頭早過第三橋<lb/>
　　又<lb/>
<pb n="KR4e0241_WYG_002-14b"/>
翻得昇平調若何燭香影裏醉婆娑任教百戲隨宜鬧<lb/>
也遣春宵㸃綴多<lb/>
　　南還輿中有作<lb/>
不免馳驅苦恬心與徜徉塵因雨後减日似客程忙早<lb/>
映紅叅白新條緑漸蒼常嫌睡欠足未擬夢家鄉<lb/>
　　芳蘭怨<lb/>
合歡明月詎須論夢入湘沅乍返魂無可篆心香一㸃<lb/>
将何寄逺淚重痕早嫌腕弱寧辭拙為怯風多許䕶存<lb/>
<pb n="KR4e0241_WYG_002-15a"/>
擲向道傍薪共束銜恩未敢冒稱恩<hi>代詰</hi>
　　又<lb/>
數枝緘慎過南金忍遣塵沾與蠧侵日落小窓頻送眼<lb/>
天寒翠袖好闗心初疑幽谷無人問再慮危芳墮砌深<lb/>
口嚼蓮須應獨苦銜盃不語到而今<hi>代解</hi>
　　滁陽燕亭午憇時與虞素心冏卿談文<lb/>
空靄如相逼層層隐古滁煮茶當晝逈借榻得風徐素<lb/>
尚周旋外文情㸃畫餘炎歊殊未歇戀此待何如<lb/>
<pb n="KR4e0241_WYG_002-15b"/>
　　夜抵大桞樹驛率成十韻<lb/>
不信人如螘循坡厯幾盤有懷從此永我馬亦云嘽足<lb/>
繭容偷轉歌勞許暫安淡濃雲皺墨逺近岫含丹聚族<lb/>
蚊雷逐攅聲蛙部讙星光摘未落月魄照初寒㣲雨沾<lb/>
肌爽凉飇薦枕單他鄉言采杞舊俗忍鉏蘭卑跡躭夷<lb/>
寂深衷託險難停車一飯足疏糲腐儒餐<lb/>
　　白<graphic n="KR4508" url="https://raw.githubusercontent.com/kanripo/KR-Gaiji/master/images/KR4508.png" mimeType="image/png"/>園感夢<lb/>
桃花漠漠信全乖中夜波濤急似淮髣髴呼名纔兩字<lb/>
<pb n="KR4e0241_WYG_002-16a"/>
伴人幽獨到天涯<lb/>
　　固鎮驛折殘榴花<lb/>
惜將叢艶委塵沙恣汝輿臺插鬢斜㸃㸃猩紅滲血冷<lb/>
隔船商女怨琶琶<lb/>
　　宓妃詞<lb/>
紅蕖小襪襯波輕取次仙槎駕水行抵死魅郎懴未得<lb/>
黑甜影裏誤卿卿<lb/>
　　紅夾溝桃林諸處<lb/>
<pb n="KR4e0241_WYG_002-16b"/>
柔颸聽入總騷牢踏踏荒原静不囂厯劫猶餘風氣朴<lb/>
論材獨讓古人豪饑烏負影窺斜日怯馬奔嘶阻亂濤<lb/>
著眼蒼茫㸔漸熟澆愁那復借村醪<lb/>
　　馮氏雙節詩為陸貞姑賦<lb/>
擘菂中還苦絲絲詎易忘燈光扶影怯機杼入秋忙散<lb/>
髮俄埀老話心晚更長未嫌霜霰逼留騐返魂香<lb/>
　　又<lb/>
撚管丹初拭敲銅血盡枯已甘井底水那問夜啼烏抱<lb/>
<pb n="KR4e0241_WYG_002-17a"/>
泣惟之子扶床有小姑纔疑風日暖迴味可如荼<lb/>
　　渡滹沱河<lb/>
硬將脚力當雙戨出沒蒼烟信馬䭾時值冬初風漸𦂳<lb/>
望窮天末雁頻過為防石截難移趾愁見津迷且細哦<lb/>
霍霍水聲争上下也知舊事幾銷磨<lb/>
　　趙州柏林寺<hi>寺有真際老人石刻雙影</hi>
鬱然青數㸃遂以柏林稱來止初瞻影迎門僅有僧平<lb/>
懸千尺水幻接幾枝燈但不迷真際隨宜閱廢興<lb/>
<pb n="KR4e0241_WYG_002-17b"/>
　　柏鄉公署㸔月<lb/>
獨夜清如許何能遂掩扉庭空滋皎皎葉墜故飛飛當<lb/>
食頻停箸侵寒未授衣燈花挑更結差以慰将歸<lb/>
　　又<lb/>
偶然月下立私自惜幽凉悵望雲千里裁書雁幾行霜<lb/>
威入鬢早燭焰照愁長指我棲遲路低頭愧未遑<lb/>
　　沙河道中<lb/>
寒氣初濃風漸加日光斜逗冷沉沙皚皚恍憶峰前雪<lb/>
<pb n="KR4e0241_WYG_002-18a"/>
獵獵真同塞下花欲落羣鴉千萬㸃纔添荒戍兩三家<lb/>
回㸔夾道垂殘桞百念攅心未有涯<lb/>
　　邯鄲吕仙祠<lb/>
我行邯鄲道意中何恍惚艷事併雄圖經秋同一抺强<lb/>
問道傍人無言指空碧眼前死復生頭上出還沒成功<lb/>
啟将來譬馬馳一驛菁華俄告盡委擲等遺跡余猶虱<lb/>
處褌故與天機隔小兒夢含桃頻向枕邊覓<lb/>
　　又<lb/>
<pb n="KR4e0241_WYG_002-18b"/>
愚人耽穢濁達士慕幽𤣥濃淡各有適未謝區中縁非<lb/>
無得道者妄想墮徽纒尊或為世主次不失宰官試評<lb/>
雲水趣何如將相權倉卒難置對物情從所便免俗聊<lb/>
為爾尋仙亦偶然<lb/>
　　三月一日乘雨入天竺<lb/>
更無餘物佐檀施真素為心喜獨持輿路從他催雨急<lb/>
鼻香細細到松枝<lb/>
　　又<lb/>
<pb n="KR4e0241_WYG_002-19a"/>
泥塗匍匐可愁難祗取勞軀向此安慧照愚誠各蠢蠢<lb/>
慈悲不作兩般㸔<lb/>
　　又<lb/>
隨縁稽首復何求黙共山情指㸃幽遶耳號呼忽涕淚<lb/>
榮期三樂我能酬<lb/>
　　三至湖上<lb/>
又依湖桞聽綿蠻略數浮踪三徃還寂寞終難辭世役<lb/>
驅馳豈敢避時艱勉留筆楮慙私負誤隔烟雲面久頑<lb/>
<pb n="KR4e0241_WYG_002-19b"/>
隨衆招摇同一到有何幽緒與相闗<lb/>
　　趵突泉涸久復涌頓還舊觀<lb/>
澄泓聽視内尋脉孰源委甃石䕶以欄晴雷殷贔屭曉<lb/>
暾素氣浮急雨光珠碎妄作海眼觀穴深不穿隧清濟<lb/>
恒伏流隐顯非一類堪嗟己卯春泉靈忽中閟豈止地<lb/>
肺渇得無天帝醉蓄泄若有神兹理詎茫昧朅來正秋<lb/>
初再見驚破潰響震空外流屏惡兼洗穢漸占年用康<lb/>
棄戈畜牯㹀運㑹無終極回環判榮悴對之忘百憂一<lb/>
<pb n="KR4e0241_WYG_002-20a"/>
笑發濃寐<lb/>
　　美人蕉<lb/>
屏却秋聲倚冬旭數枝的爍映深緑粲粲流光及户庭<lb/>
歛向朱顔笑未足插瓶入鏡添多態穠華蕭瑟宛相代<lb/>
那得雪片罩嫣姿摩詰圖中觀自在誰言花耐百日紅<lb/>
此紅寧與俗艶同唯願抽心守芳素莫令長被顔色誤<lb/>
　　過白雪樓<hi>近城十餘里有鮑山為于鱗先生讀書處</hi>
漠漠髙懷託一林問公曾否此栖尋樓仍舊閣誰賓主<lb/>
<pb n="KR4e0241_WYG_002-20b"/>
代有新詩孰古今早悟榮衰已屬幻果經㳺止不須深<lb/>
鮑山山石遥堪語餘雪猶将寒早岑<lb/>
　　厯城貴君招逰華不注是日輕隂㣲雨<lb/>
孤峰冷插晩秋天叅錯隂晴望更妍獨涌笋株青戞戞<lb/>
小舒蓮瓣净娟娟逰情一往争危石幽感頻生觸暗泉<lb/>
醉上小輿歸路暝髙低崖壑㸔平懸<lb/>
　　鴛鴦栗<lb/>
連房迸裂氣方凄具體雄雌翼未齊初發驟疑霜入罅<lb/>
<pb n="KR4e0241_WYG_002-21a"/>
羣逰錯憶月隨谿啾啾一殻啼相向宛宛雙頭夢乍低<lb/>
信是行成七十二總然折隊不單棲<lb/>
　　又<lb/>
不趁逰龜葉底蓮覆窠顆顆寄層顛剖開如怯初分項<lb/>
煨熟宜呼小比肩那忌鳥窺來上下祗愁蟲蛀隔中邊<lb/>
長安兒戲乘秋賭探得雙枚亦偶然<lb/>
　　晝静<lb/>
耀晷正當天午餘仍未緩避熱且閉門細簟足舒展墻<lb/>
<pb n="KR4e0241_WYG_002-21b"/>
頭雀未停户外蠅方滿小僮倚壁睡迎凉恣偏袒文史<lb/>
任堆前意慵目力淺聊刷面上塵層層付清盥囂寂竟<lb/>
何常去市止一版偏愛晝能閒不畏暑方喘徘徊幾嵗<lb/>
時日影忽西轉㣲聼颯颯聲槐隂來别館<lb/>
　　乙亥春日<lb/>
黯黯城隅結午隂風花過眼弗堪尋依方覓睡猶嫌淺<lb/>
挈伴尋山未覺深不少訛言姑妄聼且隨浩劫學安心<lb/>
詩人握粟誠何意出處無憑匪自今<lb/>
<pb n="KR4e0241_WYG_002-22a"/>
　　又<lb/>
也知理亂數難爭人事乖違私未平何地從容承日影<lb/>
普天畢剥戰秋聲魂依蒲稗溝邉骨淚濕胭脂馬上情<lb/>
直逼寢園堪慟哭兵戈無乃太縱橫<lb/>
　　又<lb/>
垂戒由來歎積薪徐思致變豈無因官須刻急方稱健<lb/>
人到流亡始疾貧白屋按戈嗔作語圜扉入夜冷飛燐<lb/>
緩刑薄税尋常藥聚口攅睂容易陳<lb/>
<pb n="KR4e0241_WYG_002-22b"/>
　　又<lb/>
遲日端居亦尠歡人情蹙蹙太無端農乎失業爭投耒<lb/>
士也憂時願解冠見説趨朝誠孔亟忍云藏野已粗安<lb/>
天心佇望時來復氣繞中都龍正蟠<lb/>
　　三月晦日贛榆道中作<lb/>
路岐南北幾追攀聼報前旌始度闗漸稳客心知夢坦<lb/>
暫離官様得身閒郷思早掛天邉樹望眼先迎淮上山<lb/>
帶有餘寒寒倍劇鶯花未擬放春還<lb/>
<pb n="KR4e0241_WYG_002-23a"/>
　　又<lb/>
情牽物役祗匆匆略識春光春又終官路有程難併日<lb/>
荒原無晝不嘶風成叢薺麥踈兼密夾植桃梨白映紅<lb/>
曾記昨年來此際赤氛千里正途窮<lb/>
　<lb/>
　<lb/>
　<lb/>
　<lb/>
<pb n="KR4e0241_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　凌忠介集巻二<lb/>
</p>
<p>
</p>
  </div>
<div>
<head>凌忠介公集巻三</head> <lb/>
    <p>
<pb n="KR4e0241_WYG_003-1a"/>
欽定四庫全書<lb/>
　凌忠介公集巻三<lb/>
　　　　　　　　　　　　明　凌義渠　撰<lb/>
　詩<lb/>
　夜坐賦傷心行<lb/>
經時簷溜苦一枕自幽單低軟閨音凝淋森鬼語寒靠<lb/>
今無半喜整舊帶餘酸故紙煨千條倘能持作餐<lb/>
　　又<lb/>
<pb n="KR4e0241_WYG_003-1b"/>
瞥瞥蟾光過蕭颯任風林為好真何用况彼浮與沉翻<lb/>
羔惜剩滴向海酌㣲涔滿拚三萬日一一叩遺音<lb/>
　　又<lb/>
嚼破鹹和淡蘇卿口亦箝隂晴如易卜嗔喜傍誰占等<lb/>
色自覺麗等味自覺甜以石置膠中如何得久粘<lb/>
　　又<lb/>
士韻非慷慨女態非軟和個中真韻態側弁語鄉難艾<lb/>
燄無時息苦瀾終自波掀唇吾未敢媿爾鯽魚多<lb/>
<pb n="KR4e0241_WYG_003-2a"/>
　　秋夜讀甫里集<lb/>
閣寒偷艶攪人清妖倩時能扮老成蝶翅不教留好夣<lb/>
花房無復穏春情頻搊蕙帶書空影静格蕉簷逼露聲<lb/>
料得隣翁欠伸後一庭痁鬼月㣲明<lb/>
　　又賦傷心行<lb/>
不盡幽明事被跣向何門花房急短夣淺土漬新魂趙<lb/>
姊神宜痩烟卿語愛温如聞霜月裏楚楚出楓根<lb/>
　　又<lb/>
<pb n="KR4e0241_WYG_003-2b"/>
時乎聊復爾命也奈今何世局限南北情才總弟哥不<lb/>
那髯似㦸易我面如靴去去從誰道吾生倘俟河<lb/>
　　又<lb/>
春光未覺好刻日又春殘眷愛鶯尋夢功名魚上竿過<lb/>
淮先頌橘當户解耡蘭三復荳萁語人情到髓寒<lb/>
　　又<lb/>
不記千聲苦思穿夜漏餘空林呌月鬼悶雨突羣豬險<lb/>
怪敲唇硬孤清著眼疎飛黃㸔不了彳亍自蟾蜍<lb/>
<pb n="KR4e0241_WYG_003-3a"/>
　　又<lb/>
草昧慿誰立隨波也趁忙騷人工李杜經士夀王唐句<lb/>
櫛頭顱秃膚清氣韻僵寒郊并痩島掩淚問時粧<lb/>
　　又<lb/>
齧齧去來休何人忍自仇愛深苦無飾語至諒難柔瞥<lb/>
淚衣痕楚敲塵鏡面羞問伊千萬苦較似死離不<lb/>
　　又<lb/>
盼得三嵗了如今又幾程曉忩蓬鬢影獨夜剪刀聲凍<lb/>
<pb n="KR4e0241_WYG_003-3b"/>
指呵猶澁枯煤剔復生一編相對冷難道肯無情<lb/>
　　又<lb/>
身因多病劇辛苦㸔誰憐雨悶孤蛩夜爐青古壁前泥<lb/>
他先引筯强我更装綿咽咽難尋省留窮也覺便<lb/>
　　又<lb/>
亦欲斥幽憤如何又拊膺眼穿墻角日心脆過年燈露<lb/>
逼愁紅懶雞寒苦呌仍夢餘還耐忖樹底葉翻稜<lb/>
　　又<lb/>
<pb n="KR4e0241_WYG_003-4a"/>
病客腸疑拗佳人命亦同容華皆少女忍淚自呉宮弔<lb/>
月蟲千口占星鬼一叢吞聲未了案無路嬲天公<lb/>
　　又<lb/>
問易應多兩吟詩恰幾分無過是左國何處贅邱墳戞<lb/>
齒真成我問喉喜自君讓他頻得手絶意不論文<lb/>
　　又<lb/>
訐激原無用時才媿老成腸應驅百怪眼自惜分明蹙<lb/>
縮英雄氣叢殘薄俗情㸔卿真有法何法遂為卿<lb/>
<pb n="KR4e0241_WYG_003-4b"/>
　　又<lb/>
彈指廿年事離披夢幾場師心真少效鬭命亦荒唐吾<lb/>
道悲魚泔家門祟雀餳新豐自瘠土何以巨鱗昂<lb/>
　　又<lb/>
俗哆工形似名存骨亦香只應署姓氏端可廢文章厯<lb/>
下瑯琊在盲編腐史長茫茫千萬載但飲又何妨<lb/>
　　又<lb/>
那能逐日改何物似情孤霍玉寃多少紅兒貌有無落<lb/>
<pb n="KR4e0241_WYG_003-5a"/>
花身後影午夢晚春圖君㸔枝頭淚無心也漸枯<lb/>
　　又<lb/>
著眼皆如此㣲茫信口吪海風吹落日怪鳥刼殘窠入<lb/>
地捜天遍呵神罵鬼多卜商誠有語命也謂之何<lb/>
　　夀李母徐太安人七袠<lb/>
設<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>當秋日孤心早自持蕭踈林下氣辛苦鬢間絲出<lb/>
谷求其友投瓊報所知听然逢啓齒以此答鴻慈<lb/>
　　偶感<lb/>
<pb n="KR4e0241_WYG_003-5b"/>
禁盡離燈怯夜䦨敗蕉零棘雨中㸔分明憶得埋心苦<lb/>
支領春風面面難<lb/>
　　又<lb/>
擬將何事艶花闗梳洗隨宜趁往還應笑只縁多命薄<lb/>
一般魂彩落人間<lb/>
　　蕭園偶題北里誌<lb/>
靡靡逰絲去住難傷心槿夢壓重䦨慿将陳死紅兒面<lb/>
譜與香鈿掩髻㸔<lb/>
<pb n="KR4e0241_WYG_003-6a"/>
　　又<lb/>
不論蘭菊有分身捻就東皇一面春㸔到曉霜隨例盡<lb/>
寒香寸寸欲憐人<lb/>
　　秋荷效李錦瑟<lb/>
粉悄香乾爛不收晩汀風薄暗垂頭勾人嫩喘紅兒淚<lb/>
蘸客傷心玉姊愁翠袖自支斜照濕零鈿從泛曉螢留<lb/>
依稀欲夣寒塘月怕碾香魂半面羞<lb/>
　　又<lb/>
<pb n="KR4e0241_WYG_003-6b"/>
一枝低顫倚愁㸔㸃㸃湘紋颯雨殘朱箔任欹釵尚緩<lb/>
露簷偷立唾㣲寒玉兒到死香為骨倩女勻粧淚作瘢<lb/>
有底心情酬未了凉蟾還似趁幽單<lb/>
　　又<lb/>
强依初日暫低濛半剪頽痕搨未工翆碧捎殘驚墜葉<lb/>
蜻蜓貼久稳迎風閒搊江芷留鞋淺醉倚唇絲亞影紅<lb/>
隔岸如聞楓露瀉濕螢差坐語叢叢<lb/>
　　又<lb/>
<pb n="KR4e0241_WYG_003-7a"/>
姮娥嬌擁兎輝眠殢臉輕漚欲暮天午睡可堪留墨竹<lb/>
臨春親與試花箋香棲翠琢慿誰主割水拖脂漸可憐<lb/>
恰憶當年舊錦襪郵亭相傍數金錢<lb/>
　　晩步<lb/>
拖隂花委艶漏霧月留痕逺渡排燐尾孤螢蹋莽根戞<lb/>
喉詩鬼債痁影女児魂一𣲖蕉風澁輕綿手自捫<lb/>
　　又<lb/>
齧齧復喁喁留題却幾封靠人羞鸚鵡潑毒懶蜈蚣率<lb/>
<pb n="KR4e0241_WYG_003-7b"/>
爾夢中語依稀病後逢孟郊如不死塌耳古墻東<lb/>
　　秋夜<lb/>
一般蟲韻攪誰酸灰死罏欹共懶殘饒盡人間惆悵事<lb/>
小螢衝月掠叢寒<lb/>
　　又<lb/>
絆雲偷影玉兒神楚楚宮釵月到門祗恨抱香同一死<lb/>
幾多風熖喝嬌魂<lb/>
　　又<lb/>
<pb n="KR4e0241_WYG_003-8a"/>
擘将心事懇來生首尾傷心凑不成㸃㸃明河寒似水<lb/>
教人著眼怕分明<lb/>
　　又<lb/>
織病繰愁未解歡秋肌不檢五更寒是誰消得無明淚<lb/>
墮粉零脂濕牡丹<lb/>
　　夜坐柬潘右安閔園客<lb/>
六月疑徂暑㣲凉早襲余讀書承以暇兹夕專其餘静<lb/>
置影形幻落然相與居遲君此時意語嘿諒何如<lb/>
<pb n="KR4e0241_WYG_003-8b"/>
　　又<lb/>
未覺有餘思皆因静後生百蟲紛欲語秋意淡相迎寒<lb/>
照纔能續悲歡以次平靈根須共惜辛切見交情<lb/>
　　七夕閨意<lb/>
纎指親能授㣲誠得暫通小忩勤夜祀盆水靧餘紅徑<lb/>
静人稀後非花非霧中偶然成映帶兒意逆相同<lb/>
　　沈令升目疾訊之<lb/>
殘暑未遑却新凉日以幾閉門兼理疾酬答雅能稀五<lb/>
<pb n="KR4e0241_WYG_003-9a"/>
色紛為役一燈寒更㣲期君聲影外瞑坐見因依<lb/>
　　夜半館中<lb/>
拈書亂首尾静聽少傳籖僵月衝人影叢枝颯鬼髯燈<lb/>
昏陪䑕坐壁冷㸔蝸粘亦覺撑睂苦離披到枕甜<lb/>
　　夀丁母<lb/>
襞綵衣還剪書彤筆合丹明蟾窺夜杼紡緯呌霜欄覆<lb/>
畹芝全茁銜沙竹透瘢春韶㸔幾許容易勿叢殘<lb/>
　　又<lb/>
<pb n="KR4e0241_WYG_003-9b"/>
煖閣嬌新燕閒窓撲小蝇盃擎靈夀節眉秃逺山稜天<lb/>
語夜深倚香軿取次凭無因擬百禄拭眼照掀騰<lb/>
　　題舅氏閔康侯一草堂<lb/>
偶然風緒惬浥浥片心降燭冷清連曙吟餘梵寫腔荷<lb/>
鈿開曉鏡蕉露亞秋忩底怪穿櫺月移人影半雙<lb/>
　　又<lb/>
閒情紛怪冶文几漾髙危書以等身僻竒從一事知種<lb/>
𤣥揚地宅押韻李門<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>静倚沾茶候芸籖總懶窺<lb/>
<pb n="KR4e0241_WYG_003-10a"/>
　　兩頭纎纎<lb/>
兩頭纎纎睂尾拖半黑半白影摩挲腷腷膊膊綴寒窠<lb/>
磊磊落落㸔誰過<lb/>
　　又<lb/>
兩頭纎纎姬姓分半黑半白秦皇嗔腷腷膊膊項羽陳<lb/>
磊磊落落沛亭人<lb/>
　　又<lb/>
兩頭纎纎筆墨勻半黑半白闈中人腷腷膊膊六街塵<lb/>
<pb n="KR4e0241_WYG_003-10b"/>
磊磊落落懸淚新<lb/>
　　賦得薄命詞<lb/>
倦倚東風兩袖斑臨岐不盡水潺湲題殘紅葉春誰主<lb/>
低損成都翠幾彎鳴鴂也知覆百草綘綃長得䕶朱顔<lb/>
傷心拍遍無人㑹個是楊家舊阿環<lb/>
　　又<lb/>
呌斷行雲慿借梯孤情燈箔影凄凄相闗不淺江湖淚<lb/>
是處平分桃李蹊明鏡也知羞屢照落英敢復怨飄泥<lb/>
<pb n="KR4e0241_WYG_003-11a"/>
殷勤為語章臺桞一任羣鴉傍晩棲<lb/>
　　又<lb/>
装雲做雨總堪憐色借芙蓉也自妍幾向朱門窺贈枕<lb/>
時聞月下整輜軿不愁入眼春無態祗恨穿花蝶作縁<lb/>
記取醉餘人散後儂家合比夜舒蓮<lb/>
　　又<lb/>
羞把腰身傍六街自縁命薄遇時乖前身誤逐風流隊<lb/>
此日新鋪烟月牌筆筆逺山生黯淡聲聲緑綺奏滛哇<lb/>
<pb n="KR4e0241_WYG_003-11b"/>
㸔誰解作東君主寂寞梅根古玉釵<lb/>
　　又<lb/>
參參逋髪為誰盤屏上腰肢作意安殢雨牽雲渾欲嘆<lb/>
同牀各夢好相干佳人隐語芙蓉笑蕩子相思紅豆㸔<lb/>
箭作風流石作侣于今擬是望夫難<lb/>
　　又<lb/>
望裏春山聳復低依依眼角轉凄迷樓空金谷花無主<lb/>
桞暗章臺鳥亂啼誓許三生諧半面又愁白日惜分飛<lb/>
<pb n="KR4e0241_WYG_003-12a"/>
可憐的的芙蕖蘂也照清江也照泥<lb/>
　　又<lb/>
饒他韻格縂天真隨喜隨嗔另有神遮莫紫釵窮霍玉<lb/>
都縁紅粉誤東隣夢迴短帕新題燕袖籠餘香本姓荀<lb/>
為怕洛陽人㸔殺一枝聊復濕風塵<lb/>
　　又<lb/>
倦扶玉頰强為情枉把雙蛾累此生月下歌喉花下酒<lb/>
秦樓吹瑟楚樓筝傷心夜半留題目屈指年來幾姓名<lb/>
<pb n="KR4e0241_WYG_003-12b"/>
任爾回頭饒百萬料伊還念馬長卿<lb/>
　　又<lb/>
含嬌嬾著黛螺烟朶朶菱荷倚日鮮薄倖總慙荀奉倩<lb/>
㣲名敢傍漢伶𤣥粧嚬做笑風流減種桞栽桃義士偏<lb/>
猶恨古生仗劍後壚頭春色少人憐<lb/>
　　又<lb/>
彼美何人天一涯菴羅到處謾隨車强調朱粉猶疑夢<lb/>
乍聽笙簧冷自嗟便道折來花有主慿誰做得玉無瑕<lb/>
<pb n="KR4e0241_WYG_003-13a"/>
回眸不盡蒼茫色踏踏芳茸過幾家<lb/>
　　又<lb/>
搔頭無奈語譫癡贏得巉岏骨幾支蘭玉終須隨百草<lb/>
鳯雛久矣怯寒䲭人間不少合歡曲何處偏歌薄命詞<lb/>
閣筆茫然天地老斷腸元不為些兒<lb/>
　　春日漫興<lb/>
一番風雨一番塵眼底韶華夢未真面壁袛應書怪字<lb/>
題詩久矣怯花神誰當壘磈思澆酒自領閒情擬賦甄<lb/>
<pb n="KR4e0241_WYG_003-13b"/>
解道隨縁無不可少年容易惹顛嗔<lb/>
　　又<lb/>
浪花溪栁縂紛紛箇裏連綿日易曛到枕幾回抽冷熖<lb/>
窺銅親與押愁紋偶然㑹意憐三笑不為逃禪斷五葷<lb/>
拚向南枝隨偃息忩前百舌欲何云<lb/>
　　又<lb/>
局中應自混妍媸怪雨盲風任所施不信無鹽饒半席<lb/>
也知西子葬江鴟恨餘趙氏孿生女腸斷楊家大小姨<lb/>
<pb n="KR4e0241_WYG_003-14a"/>
一任蛾睂多薄命粧成骨痩悔蛾睂<lb/>
　　又<lb/>
聊慿短几决行藏墨染楊岐祗自忙試㸔眼中誰故物<lb/>
那教睂畫不時粧棘闈射覆如骰子藝苑留題是孔方<lb/>
彼此一般無證佐暫扶紅額上排場<lb/>
　　又<lb/>
生來韻格故﨑嶔檢㸃時賢媿少箴第一生涯惟貨殖<lb/>
最無回味是書滛守慳未必非完䇿謀食終須負苦心<lb/>
<pb n="KR4e0241_WYG_003-14b"/>
莫怪昔人貧徹骨昔人容易侮黃金<lb/>
　　又<lb/>
為瑟為竽調轉孤文章千萬一葫蘆幾人能識真李䞇<lb/>
到處偏争假卓吾每聽風聲思吠影時留黛粉學粧狐<lb/>
慿誰盡掃塵霾路萬里霜天湛玉壺<lb/>
　　又<lb/>
中原鞭弭許誰先為愛雕蟲道轉𤣥自昔文章重江左<lb/>
即今芳譽貴臨川巧捜法象開天手别運思維上水船<lb/>
<pb n="KR4e0241_WYG_003-15a"/>
何物腐儒頻縮舌生來元不受人憐<lb/>
　　又<lb/>
造物何心妬復慳慿誰呌轉小兒天好花長得陪粧面<lb/>
錦字時能富酒錢無象太平春共醉有情夫婦月同圓<lb/>
更須撥盡周公禮日課南華第幾篇<lb/>
　　玉児怨<lb/>
蕭家天子搯花心田家小兒癩麒麟窩雲委墮抛香頸<lb/>
雙尖折折到宮門痩影剪肌何所似薔薇厯亂啼幽素<lb/>
<pb n="KR4e0241_WYG_003-15b"/>
春魂一線背斜陽兩兩逰蜂浥寒唾<lb/>
　　無題<lb/>
剖分縷血為新聨文到精暉嬾作椽直是琵琶輸飯甑<lb/>
個儂無賴老臨川<lb/>
　　雙節詩為劉竟澄工部賦<lb/>
泒近餘溪水澄寒君自知温風及宿草瀼露遍新枝兩<lb/>
世心如結孤生淚易滋氷淵凛日夕念念是孀慈<lb/>
　　和劉同人燕中即事詩<lb/>
<pb n="KR4e0241_WYG_003-16a"/>
　　　賣衣<lb/>
豈有裘和葛冬春共一囊新裁揀入市敗枲任堆牀已<lb/>
自甘由緼誰堪裛跖香我私忍便棄慈母澤難忘<lb/>
　　賣貂帽<lb/>
心怯長安路艱難備一貂追歡曾幾月抛冷只今朝膩<lb/>
紫迎沙透香茸帶雪嬌跨驢頭戞戞貰酒亦何聊<lb/>
　　　賣書<lb/>
讐校每終夜丹黃不妄研購來時倒廪換去可論錢好<lb/>
<pb n="KR4e0241_WYG_003-16b"/>
托知音在免隨故紙捐竒編難再值追昔已徒然<lb/>
　　　賣鏡<lb/>
愁多久罷炤出匣影濛濛梳裹聊為爾冠巾奚取同伴<lb/>
衰惟鑷白配艶好傳紅圓缺都無意他年未擬通<lb/>
　　　賣筆履<lb/>
二物雖兼售何能遂濟貧攤門殊瑣瑣捜箧已頻頻頴<lb/>
客濡誰健針工整始新酸寒君莫笑湊作杖頭緡<lb/>
　　　賣劎<lb/>
<pb n="KR4e0241_WYG_003-17a"/>
龍淵辭我去牀頭分外孤何人占寳氣枉自擲泥塗俠<lb/>
節能酬否儒装解佩無猶疑中夜嘯酒醒輙相呼<lb/>
　　友人席次聞楊維節白下訃悼之<lb/>
剪燭更䦨話未休俄成悲悵向䖍州心争短晷常疑佛<lb/>
力盡危條可耐秋哀爾積思何太苦念予住世倐如浮<lb/>
推誠濟物天須惜豈有斯人不暫留<lb/>
　　同吳磊齋集湖舫時㓂䧟中都有投鞭江流之意<lb/>
同官悶悶欲何之此日堤橋坦步時但及世情須掩耳<lb/>
<pb n="KR4e0241_WYG_003-17b"/>
儘兹天氣好舒睂醵錢布席交賓主從衆觀塲混喜悲<lb/>
不覺聞歌中坐起太平樂事得頻追<lb/>
　　舟宿京口<lb/>
城烏遶堞怯髙寒徹曙嚴更聼未殘骨肉輕離千緒結<lb/>
圖書稳付一肩安厭兵漸覺愁江叟轉餉仍聞急縣官<lb/>
真愧蚩蚩籬壁下逺行待吉始知難<lb/>
　　揚州住一日警報未息城守猶嚴<lb/>
雷塘半暝月初出迎鑾荒址未全失百萬釜魚幸脱鈎<lb/>
<pb n="KR4e0241_WYG_003-18a"/>
朝來顧影猶戢戢用物太盡神所窺此方誨盗豈一日<lb/>
趁兹收拾已云晩牢鍵重城如勿及急管繁絲咽不調<lb/>
稚草嫣花嘆在室向來穠羡何可常天意移人在蕭瑟<lb/>
　　遺髪詠偶感唐人歐陽詹鍾情事擬為之<lb/>
桐花散落無消息開緘猶裹片雲濕膏膩消盡不復存<lb/>
剩有紅絲慘灰色小小幻縁過則休孰令此孽繫心頭<lb/>
偶然觸手同苔石鏡裏釵邉若可求求不得亦辛切歸<lb/>
火歸風烏可説慿持一繚漫招魂野棠飛墜茫茫月眼<lb/>
<pb n="KR4e0241_WYG_003-18b"/>
㸔百物幾回新絲絲颺去未足論肌肉已知耕作土半<lb/>
鬟能保不隨塵<lb/>
　　抵家雜感<lb/>
我居未定不須論泊岸移時又出門愛傍親幃姑近市<lb/>
言歸舊族只依村寄人廊廡籬偏綻曝向餘冬日漸温<lb/>
閲盡枯榮五載内徘徊庭際亦知恩<lb/>
　　又<lb/>
久出思歸念自真乘秋初不為鱸蓴眼前大宅皆新主<lb/>
<pb n="KR4e0241_WYG_003-19a"/>
舊日藏書即古人偶竊虚名來剝啄多因細務奪精神<lb/>
閒時慣説家居好百感茫茫負一春<lb/>
　　盛靈飛以訪呉興山水至余適自楚歸雨中留飲<lb/>
如兹好事見何曾擬伴同逰適未能得句口忙頻授子<lb/>
尋山路杳輙依僧情悰離合恒三稔語話連綿共一燈<lb/>
偶及湘天清絶處愛君酒趣亦旋增<lb/>
　　徳藩内苑觀白鸚鵡<lb/>
緑衣誠自賤雪色表竒姿留頂装金粟傾身抱玉脂當<lb/>
<pb n="KR4e0241_WYG_003-19b"/>
筵花暫放見客語偏遲潔美堪誰儷君王知未知<lb/>
　　飲盧徳水杜亭用其原韻為贈<hi>亭合祀子美五郎二杜先生</hi>
十載閒居户屢扃開樽揖客有斯亭如慿爼豆通今古<lb/>
豈止詩文備典刑念子精勤不暫息問予浮惰幾時惺<lb/>
㴞㴞末俗存孤簡竹石無言氣自青<lb/>
　　午日東平道中汪孺石自濟上馳訊并示近刻<lb/>
倥匆漕輓日相牽偏有閒心問客邉熱不因人仍濩落<lb/>
官思稱職獨勞賢江㠶夢熟隨千里池桞風疎又一年<lb/>
<pb n="KR4e0241_WYG_003-20a"/>
節届蒲葵成獨酔朗吟新句亦陶然<lb/>
　　夜泛大明湖<lb/>
數曲城隅水悠然别有源嵐光偕晩静澤氣與秋屯小<lb/>
艓寛于掌芳洲環似盆葦乾聲乍起菰爛韻無存一任<lb/>
風掀燭徐當月滿樽沿洄隨所向近逺詎須論<lb/>
　　楓亭驛荔枝數株甚古云數百年物<lb/>
經誰手植古亭邉宅近端明世所傳不染烟霜膚更澤<lb/>
獨超塵刼氣恒堅根蟠蒼兕疑掀地㷔發紅雲直透天<lb/>
<pb n="KR4e0241_WYG_003-20b"/>
多少瀾翻人事内秋風筐實自年年<lb/>
　　雨阻海州公署<lb/>
昏黃海氣日霏霏灑到枯枝緑暫肥夢繞君親徒内訟<lb/>
路迷去住可㤀機晨趨野市魚蔬絶夜伴孤城鳴吠稀<lb/>
賴是數編相對寂舟輿到處足因依<lb/>
　　厯下官署雜詠<lb/>
即此稱官隐俄延遂一周俸錢差不薄飽食尚何求静<lb/>
几香堪炙塵牀印懶收本無遷客意行住縂夷猶<lb/>
<pb n="KR4e0241_WYG_003-21a"/>
　　又<lb/>
熈朝公事畢盡屬閉門時嵗儉民無訟官閒吏苦飢下<lb/>
帷理舊業課子得新知兀兀童心在猶堪角技為<lb/>
　　又<lb/>
忤時久不調轄地復荒殘蹇滯非無故暄吹信有端長<lb/>
途各努力相識盡彈冠古道望知己無為嗟路難<lb/>
　　又<lb/>
出門何所見閭井盛蒿萊白日飢鼯竄中宵妖鵩哀編<lb/>
<pb n="KR4e0241_WYG_003-21b"/>
蒲姑聽政插棘且掄才版築興何已秋霖處處災<lb/>
　　又<lb/>
煽亂尋常事蚩蚩寧莫懲聚徒今水泊祀賽古東陵列<lb/>
寨環相守雄渠非一稱賊除民并盡天意果何慿<lb/>
　　又<lb/>
生逢流極運無路得潜迯骨肉忍相噬賢愚共一蒿腐<lb/>
屍爭鳥啄怨魄學狐嘷精衞思填海區區母太勞<lb/>
　　又<lb/>
<pb n="KR4e0241_WYG_003-22a"/>
靡孑成真譜詩言豈盡誣全家委夜壑深巷慘啼烏版<lb/>
籍空名在田園多半蕪紛然漕使出猶議急追逋<lb/>
　　又<lb/>
曾将一二事妄擬飾昇平未信時年好稍憐顔色贏佛<lb/>
龕添梵響村塾有書聲止此足稱瑞怡然慰莫情<lb/>
　　小飲盧徳水齋中<lb/>
知子避人久為予勉送迎主賓倉卒事蔬果澹交情執<lb/>
手言無次開懷量已盈出門仍眷戀愧羡一時生<lb/>
<pb n="KR4e0241_WYG_003-22b"/>
　　阜城道中寒甚見霧淞匝樹記之<lb/>
非霜仍似霰一夜遂封條曖曖雲埀幕稜稜凍拆膠天<lb/>
公善刻畫世界等飄蕭映日珠纓絡迎風玉步摇參差<lb/>
漾水碧逺近障氷綃𤣥圃熹㣲見晶宫想像描編璣貫<lb/>
棘刺屑粉徧林翹繭散矜初麗花騰惜早凋災祥隨地<lb/>
驗兵疫幾時銷曷禁憂如灼衝寒轉鬰陶<lb/>
　　進士顧君乞假歸省徴雙夀詩<lb/>
䇿馬東歸及早春斑斕初換錦袍新家風葵菽宜豳雅<lb/>
<pb n="KR4e0241_WYG_003-23a"/>
仙路蓬瀛接紫宸母徳類鳩懷七子臣心如水報雙親<lb/>
餐芝餌柏尋常事義訓忠規不可淪<lb/>
　　頻過大明湖<lb/>
寺圮湖存溯始終古今明晦不相同四周山翠排闉入<lb/>
咫尺溪灣覓舫通香滿静池饒雁鷺䕃分客館列楸桐<lb/>
非闗亂後逰踪寂攬勝前朝久已空<lb/>
　　詠半開花<hi>㑹稽章有四納姫徴詠余弟長康有作和之</hi>
濃香清發曙光初纔向人前又怯舒㑹得個中矜重意<lb/>
<pb n="KR4e0241_WYG_003-23b"/>
風簾月幌與躊躇<lb/>
　　又<lb/>
不用歡場羯鼓催徐徐流影映春醅笑嚬藏露渾難定<lb/>
偷掲輕綃㸔百回<lb/>
　　又<lb/>
乍開乍翕縂天真孰識前因與後因屢向夣中呈婉孌<lb/>
東皇未遣露全身<lb/>
　　又<lb/>
<pb n="KR4e0241_WYG_003-24a"/>
紛紅駭緑竟如何瞥眼韶光一度過休訝含胎頻自惜<lb/>
殢人香艶本無多<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0241_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　凌忠介集巻三<lb/>
</p>
<p>
</p>
  </div>
<div>
<head>凌忠介公集巻四</head> <lb/>
    <p>
<pb n="KR4e0241_WYG_004-1a"/>
欽定四庫全書<lb/>
　凌忠介公集巻四<lb/>
　　　　　　　　　　　　明　凌義渠　撰<lb/>
　使岷詩集<lb/>
　　潞河初入舟<lb/>
夙昔邁征意黽勉敬其儀仄行無坦步扣䇿䇿已疲天<lb/>
高不可恃誠心易受欺轅奔而舟覆孰為辨夷尼以此<lb/>
迭相攻躁擾纒心脾乞我一盃水亦足朗鬚睂矧兹百<lb/>
<pb n="KR4e0241_WYG_004-1b"/>
斛舟稳載何弗宜乍可佇凉月兼能延晚颸隨檣雲光<lb/>
轉逐岸蟬聲移紆徐鷗鷺側晝寢夢故怡忽念長安道<lb/>
赫赫罩炎曦幸收日下影來此河之湄無乃世網密復<lb/>
言某在斯<lb/>
　　侯豫瞻贈長蘅遺跡一小册舟中展視欣然<lb/>
曠士無近思舉體照林岫涉筆取自娯澹拂亦凝秀尤<lb/>
深山水情形銷理則夀愴惻記君懷恰恰為余守捐愛<lb/>
見心知投贈憐手授在余猶在君過眼等波皺襲玩未<lb/>
<pb n="KR4e0241_WYG_004-2a"/>
云癡摩挲宛如舊小景森衆容㣲茫皆可扣坐我炎伏<lb/>
天凉光起前後<lb/>
　　汪如石以南池十詩索和依韻荅其一即為贈<lb/>
古池兼勝友其奈欲歸船溜急何方雨秋喧幾樹蟬引<lb/>
泉接衆力留詠發高天澹約真吾事同君守一氊<lb/>
　　酬汪如石見贈之作仍步其韻<lb/>
多君相問及征軺葉葉長㠶去尚遥澤阻三秋頻北望<lb/>
風生六月自南飄總饒賈傅誰前席且倚湘靈學和簫<lb/>
<pb n="KR4e0241_WYG_004-2b"/>
君父等恩堪共省其咨滿目嘆誰堯<lb/>
　　夜泊梁王城遇大風雨<lb/>
落日趨山如更廹散影水面光凝赤眼見津迷路不擇<lb/>
荒磯獨泊孤舟客盗賊時警意外防有無聲息來相嚇<lb/>
妻孥跼縮聚一艙幾度臨盤不能食無何檣角一風㣲<lb/>
月黑不辨星復稀隐轔雷聲遶耳去百道電火光及衣<lb/>
夾風雨勢騰空起倒翻惡浪篷忩裏舟人力盡䕶橛牢<lb/>
猶自摇摇蕩不已既懼蛟龍挟舩飛兼愁鬼物將何徙<lb/>
<pb n="KR4e0241_WYG_004-3a"/>
到此安危可無論歛襟嘿坐意存存牀頭有燭且弗息<lb/>
夜久風雨亦逡巡人生禍患良難戢濟險如夷視所習<lb/>
已抛百念都懴除失舩中流此獨急昨夜罡風何處邉<lb/>
五更回尋自嗟唈<lb/>
　　河行即目<lb/>
生涯一葉等㣲泡天際浮空黑白淆竈下逰魚羣入釜<lb/>
梁間乳燕不歸巢泝深既畏篙難進駕淺還愁舟乍膠<lb/>
獨夜蒼茫情更怯暫留初月到睂梢<lb/>
<pb n="KR4e0241_WYG_004-3b"/>
　　又<lb/>
撼地殷天勢欲吞蕭蕭竹笪繫何門荒祠古像隨流塌<lb/>
茒屋窮黎逐水奔凉窶不堪装更薄縱橫怪爾盗猶存<lb/>
風波咫尺艱如許竟日沿洄只遶村<lb/>
　　又<lb/>
㸃㸃遥山蘸碧螺晴光共喜客㠶多魚梁約水依㾗減<lb/>
鴉陣排檣帶影過索食神巫争上下舞蠻小妓學婆娑<lb/>
驚濤乍息魂猶悸漸及清淮放棹歌<lb/>
<pb n="KR4e0241_WYG_004-4a"/>
　　又<lb/>
㴞㴞不住日喧豗泊岸何時首幾回在垤鸛猶知雨後<lb/>
退飛鶂亦避風災身淪弱海迷難渡眼認浮漚幻結胎<lb/>
悟到一舟奄忽盡形神假合轉堪哀<hi>予後舟遇風凑淺霎時壞盡○古詩</hi>
<hi>云形為渡神舟泊岸當别去</hi>
　　雨宿含山水心亭<lb/>
㣲溜垂檐隙蕭蕭倚柱聽百蟲吟砌黑古樹覆燈青暑<lb/>
意當宵歛秋光與水渟暫來仍夢擾何以祛塵㝠<lb/>
<pb n="KR4e0241_WYG_004-4b"/>
　　柘臯道中<lb/>
扶泥滑滑徧蒿萊盼到新晴眼乍開一抹濃雲縁嶺去<lb/>
數灣流水遶圩回山民頓見風還古名勝猶疑誌未該<lb/>
<hi>輿中偶閱巢縣誌</hi>屈曲從輿髙復下褰帷敞目亦悠哉<lb/>
　　潜山旅舍<lb/>
滿酌聊將濁酒酤行行轉復怯前途四圍草樹兼風猛<lb/>
一帶茒茨照月孤饑䑕欲來燈已暗啼螀不徹夢全無<lb/>
可知一夜寒侵骨纔説經秋意蚤枯<lb/>
<pb n="KR4e0241_WYG_004-5a"/>
　　青口驛樓午眺<lb/>
萬竿森竹倚垣稠隔浦㸔山山更幽蘸筆當忩風乍起<lb/>
一天行色正宜秋<lb/>
　　重過茶池亭<hi>予丁卯嵗過此留題三絶句</hi>
驅車往復此山鄉列嶂參差亞短墻一掬氷稜添茗苦<lb/>
半凹石路帶楓香<hi>前有楓香驛</hi>誰同遺老銜碑冷好續前逰<lb/>
引夢長墨瀋重尋俄八載暗中星火照人忙<lb/>
　　中秋廣濟公署同文胎僊夜話<hi>胎僊家在長沙亦以封使入楚</hi>
<pb n="KR4e0241_WYG_004-5b"/>
勞勞于役各相牽望月停車適後先客裏兼程無好節<lb/>
夜深秉燭亦良縁愁君河路曾同涉指我衡峰蚤欲前<lb/>
無數清光瞥眼過一庭倘許到流連<lb/>
　　期趙生家演來晤<lb/>
莫雨入疎篁暗泉吐清樾持兹荅文心蒼寒那可説唯<lb/>
君十指中鏤成山水窟清㾗刻欲枯異趣捜將竭同賀<lb/>
兩詩魂夜深猶未歇念我識君時痩影雙突兀于今復<lb/>
幾載筆尖垂垂掘誰能饑不愁忍心事薇蕨相望十畆<lb/>
<pb n="KR4e0241_WYG_004-6a"/>
間寒光轉荒忽携爾苦吟身同寄晩秋月<lb/>
　　夜渡浠川<lb/>
恰逢滿月漾波寛岸火葦燈望若攅休遣榜人喧渡口<lb/>
一時撓破暗生瀾<lb/>
　　自團風鎮沿江西行<lb/>
未及涉江去廻環此眺聼凉秋涵一曠雲物何泠泠浪<lb/>
偃磯初落風遲㠶乍停芋田耡後熟藍圃望中青挽罟<lb/>
依沙岸懸帘截水亭斷葦生逺響叢芷發㣲馨目極俄<lb/>
<pb n="KR4e0241_WYG_004-6b"/>
傷晩千山不一形霞光隐日脚青紫界蒼㝠勞生㑹有<lb/>
極動者亦云寧吾行適未息催火出林坰<lb/>
　　陽邏魏小韓留飲<lb/>
隔别無幾月相見亦匆匆情闗離合際宦託有無中當<lb/>
坐頻窺日過江稳趁風欲留誠未暇一飯不曾終<lb/>
　　過山陂驛<lb/>
疲馬殊難歇荒亭此暫淹密林連渚黑疎牖射峰尖蕉<lb/>
葉濃浸几薇花高映簷蠅蚊逐砌亂蛇䑕入堦潜旅㸑<lb/>
<pb n="KR4e0241_WYG_004-7a"/>
移時促秋心向晩嚴衫輕凉乍怯酒劣澀難霑前路來<lb/>
無已流光去若兼夕陽㸔漸下急切到山崦<lb/>
　　雲溪道中<lb/>
峰峰挾勢互奔蹙倒落平懸危地軸喬木千章隔日光<lb/>
時于缺處度㣲旭濛濛霧色晝為昏蘿樹交氲氣方燠<lb/>
過眼雜花莫識名遶澗藥苖豈一族從兹取徑及小橋<lb/>
稍見青烟吐茒屋何處哀禽啼復啼竦立斜陽聽幽獨<lb/>
　　㣲雨<lb/>
<pb n="KR4e0241_WYG_004-7b"/>
一雨飄何向因風不盡同幽凉起暮色迷漫結秋空冷<lb/>
鋪投鞍入荒山覓路通隔溪烟縷縷愁望是湘中<lb/>
　　雨行長沙<lb/>
夢遶江蘺已半年歘來秋閏接殘緣白沙赤岸真湘渚<lb/>
洩霧蒸雲亦楚天愁㸔數峰迷落雁驟逢一雨失鳴蟬<lb/>
心情向此翻無着但認孤光即杳然<lb/>
　　又<lb/>
日從山表見江空側影㠶竿處處通巖桂冷飄時送馥<lb/>
<pb n="KR4e0241_WYG_004-8a"/>
渚蓮寒盡不留紅小輿衝過烟隨合衆鳥飛還意欲同<lb/>
暝色漸深驛路晩好将崖壑辨西東<lb/>
　　山館竟夜雨<lb/>
古壁淋漓畫粉秃酸風四射燈光促野蔓穿垣遂及牀<lb/>
窣窣衝衣一蝙蝠猶記昔人戒夜食空山安知無異物<lb/>
潦倒濁酒與藜羹卧聽檐滴接天明<lb/>
　　湘鄉一路苦雨漫賦十五韻<lb/>
連隂久未厭雨脚又紛紛何處藏㣲照經旬布密雲暫<lb/>
<pb n="KR4e0241_WYG_004-8b"/>
明還復暗垂緩更愁殷不霧天如曀非煙氣亦煴罩來<lb/>
山悄悄過去水沄沄苔藥香無次松杉溼不分石岡牛<lb/>
自遶汀渚鴨為羣斷梗牽茒舍寒花綴野墳林巒蒼可<lb/>
悦空逺浩無垠及兹未亭午俄頃即斜曛樵子扶藤弱<lb/>
牧人荷笠勤依叢喧細鳥戀草聚餘蟁山店門闗早僕<lb/>
夫酒到醺凄清陪永夜輾轉望初昕漸覺蟲思短幽幽<lb/>
獨我聞<lb/>
　　永豐館歸夢<lb/>
<pb n="KR4e0241_WYG_004-9a"/>
逺從雲際見江楓是夜歸心得暫通路接艱危魂更怯<lb/>
風吹斷續話誰終幽人早覺田園好逰子兼愁霜露空<lb/>
無限秋思蛩喚起驛門孤閉亂山中<lb/>
　　邵州迤西三百里峰壑遥深蘿木邃密行數日觸<lb/>
　　　緒皆詩<lb/>
脚下盡山山未登逰情忽忽歎無能何堪拄頰西南望<lb/>
引入蒼茫一萬層<lb/>
　　又<lb/>
<pb n="KR4e0241_WYG_004-9b"/>
風波觸夢久相安那畏磯頭八節灘想到舟行幽絶處<lb/>
溪光還似月光寒<lb/>
　　又<lb/>
年來徭賦亦多機石壁畬田息更㣲賴免流亡薪米足<lb/>
山村人少㸑烟稀<lb/>
　　又<lb/>
一陣寒鴉噪晩空半隨返照入青楓行人莫覺流霜早<lb/>
眼認重來樹樹紅<lb/>
<pb n="KR4e0241_WYG_004-10a"/>
　　又<lb/>
白雲堆裏藏三户蒼黛光邉漾一身戀向深深成幻杳<lb/>
夜來幽夢恐傷神<lb/>
　　又<lb/>
淺灘平架魚牀稳亂石欹懸猪柵牢不用籬垣深自蔽<lb/>
椶隂竹影覆周遭<lb/>
　　又<lb/>
暖烘香霧夾腥風草蘂千般氣不同莫怪秋深餘瘴熱<lb/>
<pb n="KR4e0241_WYG_004-10b"/>
圖經元是古黔中<lb/>
　　又<lb/>
﨑嶇不盡日間闗抱得深心與苦顔若更躭竒從此去<lb/>
漸分鳥路入溪蠻<lb/>
　　武岡東墖寺見桞栢數株<lb/>
形類何紛糺耳目亦難悉炎方氣候殊草木更雜出曾<lb/>
箋桞柏名于焉辨其實兩樹合成身貞心而脆質裊裊<lb/>
亦森森凉月徘徊入拜舞低趂風隂翠凝如溼鶯燕弗<lb/>
<pb n="KR4e0241_WYG_004-11a"/>
錯投鸞鳯肯妄集我來古墖畔尋思久佇立豈抱衰季<lb/>
心不敢倚孤直弄姿霜霰中兹理誰能測<lb/>
　　入雲山路觀水簾<lb/>
初視遥空一線冷徐覺有聲兼有影略轉數盤影復藏<lb/>
但聞石怒波狂騁豁然如月透睂生絲絲脉絡盡分明<lb/>
苔滑松欹不敢往躊躇掬影空爾情静想源流失起落<lb/>
萬丈懸崖永自托幽響能驅白晝寒夜深駐聽何其難<lb/>
　　登一角峰頭<lb/>
<pb n="KR4e0241_WYG_004-11b"/>
眼光及天耳垂谷密絙懸輿踏空曲步步寒瘁不能言<lb/>
稍見陂陁息初屬萬㸃晴光遥起滅散亂白雲若沙雪<lb/>
一氣中邉楚粤分下界浮烟酣如結久立獨覺此峯尊<lb/>
餘者碌碌不敢絜别聳逺峰勢疑争劃天抜地劍鋩青<lb/>
人言猺户窟其下有門雙峙矗若屏石門進可幾十里<lb/>
黑箐黃茒互表裏慨然飛陟奈途窮收召精魂自此止<lb/>
　　雲峰茒棚老僧詩<lb/>
偶過峰側㸔雲起突遇此僧朴可喜辛苦結巢雷雨邉<lb/>
<pb n="KR4e0241_WYG_004-12a"/>
從容覓伴虎狼裏經年食淡茶一盂近取盧侯兩家水<lb/>
<hi>旁即盧侯二仙煉丹井</hi>導之募施久不應向客低頭勤作禮百未<lb/>
叩一即辭去忽忽嚴冬早闗慮雪壓風號棚盡掀爾時<lb/>
僧復歸何處<lb/>
　　閏秋十二夜宿勝力寺㸔月<lb/>
萬嶺遥将合諸天此獨尊孤光艱一吐石壁限朝昬影<lb/>
動藏何鳥聲來聽似猿久居僧夢坦併不設籬樊<lb/>
　　又<lb/>
<pb n="KR4e0241_WYG_004-12b"/>
如伴一峰宿衆峰盡悄然此時下界望夢夢即高天佛<lb/>
火青留壁松風冷觸泉推牕心忽動惝恍在層巔<lb/>
　　石麟巖<hi>盧本潜垣長有詩遂次其韻</hi>
山情屼屼來無已陡見稜層又此巖怪石亂垂愁割面<lb/>
溼雲低度欲蒸衫如麟墮地空凝想有竹當樓且免芟<lb/>
多少好峰藏不住時穿片影入叢杉<lb/>
　　岷王製詩餞送行次西橋步韻呈復<lb/>
祥雲片片逐征車袖得葩章與錦書千樹濃隂垂午旭<lb/>
<pb n="KR4e0241_WYG_004-13a"/>
一簾爽籟散秋墟剖珪恰值桐飄後酌醴還深月出初<lb/>
帶有餘酣隨夣遶郵亭不擬賦離居<lb/>
　　又<lb/>
程兼水陸接舟車夙夜擎拳此簡書三咏緇衣藏世牒<lb/>
重聮棣蕚照郊墟梁園宴罷羣峰晚湘浦㠶停一雁初<lb/>
坐擁紅光非不戀别添幽夢到山居<lb/>
　　嶽逰不果途中悵望累日<lb/>
營營衰俗内側身想初古古嶽接一真有物寄吞吐氣<lb/>
<pb n="KR4e0241_WYG_004-13b"/>
象開祝融餘峰或可數敢蓄逰玩情欽兹以自輔仰思<lb/>
夜難終寂憇晝方午一杖尚能携及時力為努止争數<lb/>
日程疾走亦何補浮生牽弱緒動息不自主長嘆謝嶽<lb/>
神㣲神竟焉取再來是幾時當憐意幽苦<lb/>
　　逰嶽麓<lb/>
嶽勢綿綿逺將歇我逰於此發其端因悟髙厚不自息<lb/>
隨脉浩衍生波瀾首尾一氣相原委中藏岑壑何巉岏<lb/>
近量一江平且狹俯臨衆岫鬰如蟠松栝修修當午直<lb/>
<pb n="KR4e0241_WYG_004-14a"/>
茅蕭發發受風寛磨錯崖光置碣古徘徊石路守僧殘<lb/>
却輿緩步隨行止森竦參差非一觀有意獨尋不挈侣<lb/>
倚石攀枝耐久安忽過片雲迎面溼㝠濛散入數峰寒<lb/>
　　問道鄉䑓故址<hi>宋直臣鄒浩流寓時所築今頹圮畧盡</hi>
昔賢尊獻替自然名根除流徙不足道所貴懷抱攄徳<lb/>
業永山川敢言乃其餘有臺髙千古廟貌存形模烺烺<lb/>
幾百年到此已疎蕪莫誇此臺立諌院氣色殊莫嘆此<lb/>
䑓廢言路精神孤廢興别有託此䑓豈吾廬悵立荒榛<lb/>
<pb n="KR4e0241_WYG_004-14b"/>
外内訟何可無<lb/>
　　下麓過江突來風雨<lb/>
拽篷蔽身亦草草兩岸葭蘆互傾倒盡收山水入雲囊<lb/>
積翠浮藍渾若掃隨風欹側一篙還石尤無情如見惱<lb/>
自是夙昔愛瀟湘危墮烟邉尚覺好<lb/>
　　漁舟詞<lb/>
江心一舟纔如掌來無所從去何往已見滚入急浪中<lb/>
忽然湧出潮頭上一天風雨正狂顛匝網水底信風牽<lb/>
<pb n="KR4e0241_WYG_004-15a"/>
恍惚浪與舟為一舟有起伏浪隨圓觀之既久漸愁蹙<lb/>
摇簸逺空如敗木不信篷篛覆重重中有漁翁睡方熟<lb/>
　　渡湘江大風<lb/>
江容未可狎難測是秋深碧處俄成黑晴天亦自隂跳<lb/>
波穿及面碎石過驚心雙槳愁無力回旋只近林<lb/>
　　洞庭湖<lb/>
瞿然駴顧心靡止以目追目晶光起未信長天散作烟<lb/>
獨愁大地消成水日月停輪遲不飛委墮中流流無已<lb/>
<pb n="KR4e0241_WYG_004-15b"/>
淘瀉世界入玻璃表裏通明八百里雁影鷗羣豈易留<lb/>
白蘋紅蓼將何倚百靈出入閃物象曉暮隂晴盡波詭<lb/>
含嚬孰辨古黃陵廓落孤懷乃如此<lb/>
　　湖口望君山<lb/>
黛螺一㸃寄清都映入㣲茫㸔欲無匝地雲濤晩漸合<lb/>
沉沉片影不勝孤<lb/>
　　又<lb/>
幻成蜃市偶分明有處居然通鑿耕虔奉湘君君一島<lb/>
<pb n="KR4e0241_WYG_004-16a"/>
緇流漁户即編氓<lb/>
　　又<lb/>
塊阜曾聞接水宫有無靈昧古今同心知未得乘流上<lb/>
但㸔㠶㠶趂好風<lb/>
　　又<lb/>
孤光戞戞驟能安萬叠衝波洩不乾未免替愁風雨夜<lb/>
魚龍挾去恐非難<lb/>
　　晚登岳陽樓<lb/>
<pb n="KR4e0241_WYG_004-16b"/>
浩淼将何極登臨若有端慿軒不覺莫湖氣壓城寒細<lb/>
雨侵雲去長蜺抱日殘如聞帝子瑟夜久渡艱難<lb/>
　　次早重登岳陽樓<lb/>
朝光千里豁到此不能還秋向何方老波從今日閒情<lb/>
魂屢欲換哀樂黙相闗亦有堪依處茫茫湖畔山<lb/>
　　岳州二喬塜<hi>志云在府治北廣豐倉内</hi>
家住東呉魂寄楚寂守官倉一抔土即㸔叢祀遍湖湄<lb/>
恥為幻惑親酒脯香囊繡帶已如塵累刼豈猶戀殘楮<lb/>
<pb n="KR4e0241_WYG_004-17a"/>
生前挾壻各不俗何日同携永歸處含情艶向姊妹花<lb/>
月明娟娟相爾汝<lb/>
　　蒲圻咸寧間夾徑皆松枝鬛一一如畫來往其下<lb/>
　　　咏之以詩<lb/>
衣履青摇摇有松罩前後疎幹意已超稚節光初就老<lb/>
者態更饒盤蹙霜皮皺将垂忽復仰傲朴且矜秀畫本<lb/>
不足云取勢學篆籀來窺是何物隔枝蒼䑕透却顧百<lb/>
里間烟翠列如繡叅錯衆草木隂雲暝白晝覺我面目<lb/>
<pb n="KR4e0241_WYG_004-17b"/>
殊松光共堅痩<lb/>
　　初晤劉濟甫喜有此贈<lb/>
江夏有劉子避名名附久自顧數年中在心復在口及<lb/>
兹始一晤出迎已恐後静致即可通深衷未及扣投我<lb/>
詩一章清真無膩垢投我文數編益損如積阜汎愛强<lb/>
相親知子不苟受堅苦抱短檠志氣達户牖更聞内行<lb/>
篤謹身以事母文行期能似似之惟其有江漢日滔滔<lb/>
才難夫豈偶脱落心口縁相與呼吾友<lb/>
<pb n="KR4e0241_WYG_004-18a"/>
　　譚友夏邀同劉濟甫汎鸚鵡洲<lb/>
銜杯意已倦獨喜就君舟兩岸宜孤泊三人成共逰㣲<lb/>
酣如欲語久客亦生愁傍晚烟隨合洲邉瑟瑟秋<lb/>
　　鄂城臨發龍夢先適至<lb/>
昔年發蘄上為君留半刻此日重晤君行装復孔亟相<lb/>
慕即相逢相逢宛相匿暌合久暫間因縁不偶值我携<lb/>
三湘烟君袖九峰石蓄意各待申登車始惻惻<lb/>
　　易曦侯率其伯叔二子諸門人見過<lb/>
<pb n="KR4e0241_WYG_004-18b"/>
一笑宛如昨蒼然揖古儒談諧仍未減感慨不能無子<lb/>
弟環相侍詩書抱欲枯借君媿素飽誰謂伐檀孤<lb/>
　　濟甫追送齊安風阻江干不獲再晤對使寄諫<lb/>
依依閒署覺心遐感汝拏舟不住家為怯風波惟抱膝<lb/>
偶傷遲莫忽長嗟相期國手三年艾休羡時人一日花<lb/>
正使明朝江可渡誰堪數語即天涯<lb/>
　　浠上詹卓爾同金卜公丘景庭官綏之諸子邀集<lb/>
　　　齋中<lb/>
<pb n="KR4e0241_WYG_004-19a"/>
雅抱清𠂻各自專一燈欵欵若為縁交無新舊期能篤<lb/>
路繞山溪不覺綿菊向道途送九日茶留情韻入三泉<lb/>
<hi>時以蘭溪水烹茶即陸鴻漸第三泉也</hi>難從此際商來約散立中宵月半<lb/>
天<lb/>
　　𤣥素宗侯就晤梅川小飲四高樓上<hi>予客蘄上時借寓𤣥素几</hi>
　　　<hi>山閣</hi>
相逢意外忽如新把酌仍然舊主人滋味久能知我薄<lb/>
茶蔬當下見君真授衣未卜寒侵晩倚檻同㸔葉落頻<lb/>
<pb n="KR4e0241_WYG_004-19b"/>
猶憶几山花石好再經轉徙是何因<lb/>
　　三過黃州而不逰赤壁補一絶句<lb/>
豈必江山尊兩賦蘇公乘興偶留思我今曰抱黃州想<lb/>
既到何如未到時<lb/>
　　秋林<lb/>
空林抱霜歸静者知其變紅紫既以繁蒼黝紛相眩色<lb/>
中更設色淡濃隨類絢髙下疎密間頓使眼波幻强擬<lb/>
作春花目前亦幽蒨熟視多死氣自然難久戀艶艶復<lb/>
<pb n="KR4e0241_WYG_004-20a"/>
凄凄嚴風吹更綻譬若燈垂滅猶得一回燦猛思萬緑<lb/>
光無端發深歎<lb/>
　　贈合肥令熊公逺<lb/>
問友沿途意相闗即退尋知君多綺思暎我復氷心暫<lb/>
主巢湖月遥追太古琴為官兼手口亦不廢㣲吟<lb/>
　<lb/>
　<lb/>
　<lb/>
<pb n="KR4e0241_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　凌忠介集巻四<lb/>
</p>
<p>
</p>
  </div>
<div>
<head>凌忠介公集巻五</head> <lb/>
    <p>
<pb n="KR4e0241_WYG_005-1a"/>
　補遺<lb/>
　　春日次陸天隨韻寄潘右安<lb/>
重重簾押曉氤氲滿幅春箋半泥君剩有蕪香堪共碾<lb/>
閒翻梅翅幾愁聞鶯啼落蘂干枝夢燕俀雙襟一縷雲<lb/>
掠罷宫鬟須對照還誰品過婉兒文<lb/>
　<lb/>
　<lb/>
　<lb/>
<pb n="KR4e0241_WYG_005-1b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　補遺<lb/>
<pb n="KR4e0241_WYG_005-2a"/>
欽定四庫全書<lb/>
　凌忠介公集巻五<lb/>
　　　　　　　　　　　　明　凌義渠　撰<lb/>
　論<lb/>
　　兵餉議<lb/>
今天下哆談邊事者不少矣日日言兵而未得一兵之<lb/>
用嵗嵗糜餉而無從覈餉之源任不必議議不必任孫<lb/>
吳晁賈人人自命挾欺人之邪說拾紙上之陳言凡皆<lb/>
<pb n="KR4e0241_WYG_005-2b"/>
庸妄人之所為幾倖於一擲者耳語云學書紙費十數<lb/>
年來覆轍相尋懲前毖後宜知所以用之矣惟此兵食<lb/>
兩端迄今仍無頭緒者則何也兵為神竒變化之物動<lb/>
九天而潛九地聖人有時藏之於隂而未始不以簡直<lb/>
為體以平實為基故弱者其氣靡靡則無以制勝今東<lb/>
南之兵是也道在有以起之驅之險陷不測之地如日<lb/>
用之自相服習而氣乃可鼓為我用悍者其氣驕驕則<lb/>
易譁亦易潰今西北之兵是也道在有以持之繩以有<lb/>
<pb n="KR4e0241_WYG_005-3a"/>
犯無赦之條如坑塹之必不可窺而氣乃始抑而聽我<lb/>
用顧非獨此已也周官司馬法寓兵於農往往居足以<lb/>
守行足以戰晝覿面相識夜尋聲相呼用親睦為敵愾<lb/>
略倣井田遺意安在兵之盡出於行間古善用兵者能<lb/>
率市人出戰屠沽椎埋之地盡為異人發跡之場吹箎<lb/>
擊缶之中具有興王佐命之侣安在兵之必出於調募<lb/>
古有志切同仇者内政不出外政不入老弱援枹而鼓<lb/>
婦女具食以待安在兵之必出於堅銳是惟聫之以情<lb/>
<pb n="KR4e0241_WYG_005-3b"/>
懼之以法何如耳無兵非所慮也若乃餉者兵之司命<lb/>
也嵗取幾百萬金錢填之巨壑左支右屈東凑西那司<lb/>
農誠無以為計議加泒而普天率土在在興萇楚之謡<lb/>
議事例而一官半命人人懐積薪之嘆議在屯而畫餅<lb/>
既未足以充饑議在鹽而盈廷祗漫同於築舎要以一<lb/>
嵗之入自足以供一嵗之需四海之力豈難備一隅之<lb/>
用誠得一心計大臣實實打算從頭料理如家督之於<lb/>
子弟僮奴不辭勞怨不避纎嗇毋為蟻漏之旁溢毋<lb/>
<pb n="KR4e0241_WYG_005-4a"/>
為䑕穴之暗侵毋為蠧腹之荒飽毋為螬實之中枯量<lb/>
材給食計食程材如是則餉核而銖銖粒粒無非荷殳<lb/>
執㦸之資如是則兵精而一旅一成具有士飽馬騰之<lb/>
氣兵餉之相為表裏斷斷可知矣然此亦議之云耳議<lb/>
之非難任之則難自議而徐圖其任凡所為多方以權<lb/>
利害定制以尊耳目謹身以逺讒譏虚衷以䂓後效其<lb/>
于二者大端或庶乎其可也噫亦難矣敢輕議邊事哉<lb/>
　　清慎勤論<lb/>
<pb n="KR4e0241_WYG_005-4b"/>
盖聞之不患無位患所以立位者人之所以處君子也<lb/>
奉之以至優享之以至逸雖厲民以自養不謂貪雖勞<lb/>
民以自便不謂惰夫其所以期君子者至矣而君子於<lb/>
此將僅僅焉與庶民較貪亷與百工競作息且孑孑焉<lb/>
處人於濁而處已於清處人於惰而處已於勤抑何以<lb/>
自立乎此服官者清與勤不待言也而終之以慎盖庶<lb/>
幾焉何以明之利之所在中人鮮不動心勞之所歸志<lb/>
士有時願息故至潔之名可以自䋲而不可以䋲下至<lb/>
<pb n="KR4e0241_WYG_005-5a"/>
苦之行始于自肄而徐以之肄民今夫入口思甘被體<lb/>
思煖立不如坐坐不如倚此人情之所便也奪其思甘<lb/>
思煖者而强之以麤惡奪其欲坐欲倚者而强之以操<lb/>
作甚之以囚拘此人情之最不便也然則逆砥之以為<lb/>
清久習之以為勤君子亦安能自必而自勝之也哉所<lb/>
以懼懷璧之賈罪慮有齒以焚身惡下流若將浼者誠<lb/>
不敢自恃其清也所以楚楚借飾于蜉蝣厭厭受噉於<lb/>
猯貉競寸隂如弗及者誠不敢自恃其勤也所以約腹<lb/>
<pb n="KR4e0241_WYG_005-5b"/>
菲躬而未始告人夜寐夙興而不以詔下誠清而不敢<lb/>
留清之㾗勤而不敢舉勤之事也慎之至也惟慎故卒<lb/>
能保其清而得以止人之貪唯慎故終能守其勤而得<lb/>
以起人之惰視一切矜刻苦難之事無以異于日用服<lb/>
習之常而其自處也既安而可久視一切獨往孤行之<lb/>
事不啻臨深履髙之險而其處世也濟蹇而不危斯詎<lb/>
非居身之善物而服官之良箴哉不然世不乏翹翹之<lb/>
名流蹶蹶之良士而不行之以厚道持之以小心譬陟<lb/>
<pb n="KR4e0241_WYG_005-6a"/>
萬仞之巔四顧無容足之地目眩魂摇未有不慟哭而<lb/>
思返者也故既清且勤而不終之以慎自誤誤天下未<lb/>
有能濟者也必不得已而去於斯三者何先焉<lb/>
　　崇化論<lb/>
人主之御天下也使天下自為治焉則已矣夫治天下<lb/>
者必將求治於天下孑孑焉伺之于衾影争之於毫髮<lb/>
為之奪其所甘嘗其所苦刼其所便障其所流而下卒<lb/>
莫之聼命者豈所謂風行草偃騐於昔而格於今哉違<lb/>
<pb n="KR4e0241_WYG_005-6b"/>
其天而不安其性命之情治之所以日繁化之所以衰<lb/>
息也試稽之天地日月燭其幽雨露助其潤風扇其和<lb/>
雷啟其蟄而一切跂行正行倒生側生戾天躍淵者靡<lb/>
不自相鼓舞于其内以至龍不見石鬼不見地人不見<lb/>
風魚不見水紛紛藉藉最變幻亦最爛漫矣而總名之<lb/>
曰化工故知使然而然者人力也使然而然而有時乎<lb/>
不待使者天與人叅其半也無乎然而無乎不然者化<lb/>
工也純乎天者也臣之忠子之孝士之亷女之貞豈先<lb/>
<pb n="KR4e0241_WYG_005-7a"/>
王之多其節目以苦人居室哉凡此皆天之生趣而人<lb/>
所自苞之生意也由是而忠孝不辭亷貞自矢者豈人<lb/>
之好為不情以矯語目前哉不如是則生之路不廣而<lb/>
生之趣不暢也夫將懸一格以䋲天下曰爾且為逄比<lb/>
剖心伯竒申生隕命爾且為孤竹採薇巢許洗耳緑衣<lb/>
柏舟之之死靡他化其偽而之真化其薄而之淳化其<lb/>
穢而之清豈非治天下至願然而不能者無他美其名<lb/>
致其飾繁其枝葉而忘其根本也故知能為逄比者視<lb/>
<pb n="KR4e0241_WYG_005-7b"/>
碎首濺血之事仍無以異于退食委蛇而忠之㾗化矣<lb/>
併忠與非忠截然兩分之界而俱化矣能為申生伯竒<lb/>
者視抱石雉經之事仍無以異于視膳問安而孝之㾗<lb/>
化矣併孝與非孝種種不齊之端而俱化矣能為採薇<lb/>
洗耳緑衣柏舟者視一切悸心動魄之事仍無以異于<lb/>
男耕女織而貞亷之意化矣併貞亷與貪濫劃然分别<lb/>
之相而俱化矣然此非可以一端盡嵗月致也古帝王<lb/>
崇之之道往往有緩之而適以急離之而適以合紆之<lb/>
<pb n="KR4e0241_WYG_005-8a"/>
而適以通多之而適以簡者請得而詳言之吾人目視<lb/>
不能踰睫手持不能踰握而觀化者恒要諸必世劵之<lb/>
百年似不敢輕鑿後境之險而已有刺于膚浹于髓者<lb/>
矣緩之而適以急者此類是也圜丘方澤享祖配天于<lb/>
義初不相䝉而民奉行之不厭久而得其㫖焉不啻鍼<lb/>
石之投水乳之契離之而適以合者此類是也執酳饋<lb/>
醬于禮何居貍首騶虞其義安倣而民之興于仁著于<lb/>
讓者恰有左右逢原之妙紆之而適以通者此類是也<lb/>
<pb n="KR4e0241_WYG_005-8b"/>
執籩問豆各有深情驅儺較獵皆寓至理使領其指歸<lb/>
者不復見其首尾多之而適以簡者此類是也總之崇<lb/>
此意於義理初明之始唯在鎮之以朴而崇此意於人<lb/>
心蠱壞之日不妨董之以威夫蠅拂麈尾悠悠荒飽而<lb/>
化日壅于下者渡江之偷也亦既厭之矣香車寳馬靡<lb/>
侈相髙而其化併格于上者唐季之濫也亦既厭之矣<lb/>
厭其浮華自當圖其實事厭其波流還須尋其歸宿化<lb/>
之薄不薄于香車寳馬麈尾蠅拂而薄于吾人偷息視<lb/>
<pb n="KR4e0241_WYG_005-9a"/>
䕃之一心從來化成之俗耕食鑿飲非以壹意悠忽無<lb/>
所事事之謂化也意必其耳目聪明精神强固足乎内<lb/>
然後有以達乎外爾時為之上者亦必刑賞修明視聼<lb/>
畫一扶其外以至乎其中特不如後世法令驅之金石<lb/>
訊之約天下以不得不從耳故夫有以崇之者勢必使<lb/>
鳶觧飛使魚觧躍而化殆幾于擾矣此兩相伺者也無<lb/>
以崇之者勢必鳶與鳶争飛魚與魚争躍而化或幾乎<lb/>
息矣此靡所統者也抑為之養其穉調其壯鼔其衰游<lb/>
<pb n="KR4e0241_WYG_005-9b"/>
焉息焉使自得焉其庶幾乎神而明之則有烈烈之相<lb/>
土桓撥之𤣥王在<lb/>
　　國士無雙論<lb/>
盖聞之可食以酒肉者可加以鞭捶可授以官禄者可<lb/>
隨以斧鉞凡物之畸貴者未嘗不可馭而獨不聼庸主<lb/>
之覊勒流俗之褒譏往往俟有心者暗中摸索轉而相<lb/>
求物之所以無孤美也嘗讀淮隂傳縛秦殪項功侈矣<lb/>
所恨牝鷄司晨脩夜不暘而最堪追慟者蕭相國士無<lb/>
<pb n="KR4e0241_WYG_005-10a"/>
雙一語夫士寄生茨櫩之下混迹戎伍之間安所得赫<lb/>
然可喜者而傳之且其自命為士者與世之命士者不<lb/>
同世之命士者則皆有以名之者也喜縱横即以縱横<lb/>
家應之好戰陳即以善戰陳應之騖道徳仁義即以道<lb/>
徳仁義應之而士乃百試而百不窮獨慮其如大筵博<lb/>
設畫卵雕薪未堪施之飲食耳至如士之自命者則必<lb/>
無以名之者也至寳非眼别至音非耳通黯黯屯屯熬<lb/>
燥枯索大造不能丐其潤有時爵人族人議覆議復大<lb/>
<pb n="KR4e0241_WYG_005-10b"/>
造亦不能奪其權士之蒸變一至於此而始知硌硌如<lb/>
石枯株朽而若草靡者俗士也肝膽呉蜀而眉目齊楚<lb/>
者贗士也行不出家庭名不踰里閈孑然不欲多取於<lb/>
世者愿士也至國士吾何以稱焉雖英達如漢祖猶概<lb/>
以諸將目之非漢祖之短於識而淮隂之妙於藏也獸<lb/>
之善鬭者必伏蟲之善走者必跼鷙之將搏也盤旋轉<lb/>
瞩利於疾擊而不便于再試故曰聖人藏之於隂夫天<lb/>
下亦安有理道之可居所爭者隂陽先後之間而已涓<lb/>
<pb n="KR4e0241_WYG_005-11a"/>
涓不塞將為江河一葉不剪將尋斧柯此先着也淮隂<lb/>
用之以禦楚者人以之禦淮隂者也知雄守雌知贏守<lb/>
詘此後着也淮隂用之以伺屠販少年者人以之伺淮<lb/>
隂者也而余適于此有慨焉勢之相傾也無端機之相<lb/>
逐也靡已豈所謂國士者闇于機懵于勢乎神龍咳雨<lb/>
潄雲沐日浴月而物莫之能觸者畏其天也使龍如雁<lb/>
鶩之可得而擾則亦如羊豕之可得而屠而安能滿雷<lb/>
雨之用故人謂鐘室之召以鞭捶隨之而不知假王之<lb/>
<pb n="KR4e0241_WYG_005-11b"/>
名先以酒肉㗖之也士自誤至此危哉雖然淮隂不必<lb/>
無如蕭相者則難矣古人之謀其君謀其友者如此其<lb/>
至也士不可無異仇尤不可無良友誦國士一語當令<lb/>
有心者撫影自憐不能已已耳<lb/>
　　君臣皆法堯舜解<lb/>
夫君臣之並立天地間也自堯舜而已然矣第語以君<lb/>
法堯臣法舜誰不奉若拱璧而還問其何以為君何以<lb/>
為臣法堯安在法舜安在則未免驟奪其所據恐相顧<lb/>
<pb n="KR4e0241_WYG_005-12a"/>
而恧然内悚䘏然不自觧者多矣此千古之恒言所以<lb/>
為千古之秘密也何以觧之觧之曰亦如當年之封山<lb/>
濬川九官十二牧步亦堯而趨亦舜乎此獵其粗矣而<lb/>
非其神明之所留也抑觧之曰擊壤之化再賡南風之<lb/>
歌聿起必無名之蕩蕩不與之巍巍始足以幾堯舜乎此<lb/>
得其似矣而非其精神之所届也夫君臣之局疇自起<lb/>
哉其初于儕衆中宛然對峙耳擁之以為君而羣下罔<lb/>
不俯首聼命者此非威刼之術馭之也有所以君也至<lb/>
<pb n="KR4e0241_WYG_005-12b"/>
臣退伏茨櫩之下混迹儔伍之間視君不啻遼隔矣而<lb/>
各能自輸其所媚此非名啖之爵餌之也有所以臣也<lb/>
故君有疾苦臣則拊之君有嗜慾臣則調之君有血氣<lb/>
臣則揉之亦曰此血氣嗜慾種種疾苦原未始顓屬之<lb/>
君往往君未嚬而臣已惻然如刺于肌膚君未喟而臣<lb/>
已介然蚤覺其痛癢此無他氣之所合勢自不得而分<lb/>
即勢有時分誼自不得不合也至問君之為嚬為喟又<lb/>
往往不自行其意而常迎物以為施故能為四方綱紀<lb/>
<pb n="KR4e0241_WYG_005-13a"/>
者必有以燕其臣能媚及庶人者必有以尊其君自昔<lb/>
堯舜之治不再得矣至堯舜之法可再失乎將法其為<lb/>
耶為者不更設之局也將法其道耶夫君臣間安有理<lb/>
道之可居所争者内外欺慊之辨而已使君實從宗社<lb/>
安危起念即一語一言猶將謹持其終始而一時為臣<lb/>
者果得沓沓泄泄僅侈萬年之觴否使君實從民生悲<lb/>
愉起念即一絲一粒猶將徐偵其出入而一時為臣者<lb/>
果得吮髓剥膚如秦越之肥瘠不關否使君實從萬幾<lb/>
<pb n="KR4e0241_WYG_005-13b"/>
得失起念即一喜一嗔皆將自䕶其神明而一時為臣<lb/>
者果得植黨背公挾恩仇而私報復否數者有一於此<lb/>
此之謂䙝君䙝其可以為堯之君即䙝其可以為舜之<lb/>
臣也盖道常留餘地以自寛名寔易至於相混故桀跖<lb/>
可飾堯舜之衣冠唯心不逗一緘以自恕片念不得以<lb/>
相䝉故堯舜不争途人之軌轍聼天下共往共來而舉<lb/>
足可踐舉目可矚者此堯舜也何其法之易也亦聼千<lb/>
古共蕪共塞而君不必止仁臣不必止敬者亦此堯舜<lb/>
<pb n="KR4e0241_WYG_005-14a"/>
也何其法之難也雖然非獨此也内朱均外四凶在堯<lb/>
舜之時猶自不免梗于法而况其他乎故吾不暇以聖<lb/>
人望人苐以堯責君自不得不居已於舜固未有舍一<lb/>
切事功之外虚言報稱若後世之依附名理者借二聖<lb/>
以藏身而法之所以真實可久變動不測者誠有所未<lb/>
審也是為觧<lb/>
　序<lb/>
　　芬納館詩稿序<lb/>
<pb n="KR4e0241_WYG_005-14b"/>
詩者言情之具也種種甘辛濃澹似手腕間恍惚不能<lb/>
自主而還聼命於其人之性靈自昔雕刻蟲魚極命草<lb/>
木詩之變殆未可勝窮而其人之通塞運之延促神之<lb/>
恬競籟之幽爽亦莫不隐隐逗露于此中使讀之者叩<lb/>
其所以然而察其所自至豈非詩以鳴其天哉然而韻<lb/>
士幽人<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>調相叶而趣相求貴倨弗是也詩亦避之<lb/>
不為用予得芬納館稿而悚然異之芬納館者樊山嗣<lb/>
王言詩之所也嗣王身寄艶陽而擬託蕭逺取四始六<lb/>
<pb n="KR4e0241_WYG_005-15a"/>
義之英以易其聲色裘馬之嗜若將奪寒士之幟而擅<lb/>
之於一身將不畏妬者有口耶余獨謂寒士有不能妬<lb/>
者三丹穴之毛無弗五采桂林之幹動以干霄託根異<lb/>
則吐納竒居使然也其不相及者一也國朝以制義程<lb/>
士士以其餘旁及風雅恒戞戞不盡其材帝胄則無功<lb/>
令之牽無得失榮辱之擾其於此道盖不啻寢食安之<lb/>
逰息以之者也其不相及者二也詩之為物祗以寓其<lb/>
羈孤拓落之槩唯生長朱門者趣之所流飈發泉湧自<lb/>
<pb n="KR4e0241_WYG_005-15b"/>
不可遏此太平之響非寒蟲之鳴也其不相及者三也<lb/>
故其詩如春陽鼓煦纚纚渢渢雖盡態極妍而卒歸於<lb/>
渾雅所謂如其人之性靈而手腕不自知者此也抑聞<lb/>
之樊山囊括之富可方鄴下凡諸宗英率如琪樹瓊枝<lb/>
皎然物外嗣王學有淵源兹集猶吉光片羽耳自此繪<lb/>
深衷於黄竹寄妙響于朱弦吾烏測其詩之所至哉<lb/>
　　吹景集叙<lb/>
身處刹那影中一切造適光景無異槿豔浮灂那足繫<lb/>
<pb n="KR4e0241_WYG_005-16a"/>
懷惟讀書一事引心志於静恱寄耳目於幽恬滋飯蔬<lb/>
之清虚蠲肉食之頑鄙庶幾享用於斯無盡然而物有<lb/>
所不可期理有所不可知一目數行者或不足于情覃<lb/>
思十年者或受窘于智兼復殷憂疾病嬰外攻中廻環<lb/>
晨暮廹束寒暑其為快然靡憾者盖亦難已亡友遐周<lb/>
氏有意立言沈敏自夙排潘轢陸未足云多已而擯影<lb/>
一榻情嗜疎寡朱黄兩管時躍躍几格間凡以勇效怯<lb/>
書陋今榮古刋隨力到無險不經兹所著吹景集者特<lb/>
<pb n="KR4e0241_WYG_005-16b"/>
剰言耳同社韓子仲弓愛而存之余且以為碎而整侈<lb/>
而裁其穿插架置之妙如昔人創物雖逰戯小道必造<lb/>
㣲而後已深者不能使之淺也又如瞰層岩邃壑一拳<lb/>
一勺人跡罕交草木禽魚盡挾靈氣静者不能使之喧<lb/>
精者不能使之雜也以擬瑯嬛緝栁諸贗書相去何止<lb/>
數武若乃義所不能通者詮之以㣲詞觧所不盡了者<lb/>
<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>之以片語槁能噓之活淤能導之行叢能彚之合正<lb/>
使世人沾其一匕已自恍惚疑僊而遐周方以糠粃視<lb/>
<pb n="KR4e0241_WYG_005-17a"/>
之憮然向余曰吾人種慧有限曼思綺習牽率未休既<lb/>
悔之矣安能復低頭矻矻共脉望競隻字片紙填空腹<lb/>
乎余心㫖其言而終無以奪其嗜之偏也姑强之成帙<lb/>
因與仲弓述其讀書本懷如此<lb/>
　　詩觸序<lb/>
峰與嶺與隨其人之横側遇焉而人之眥行萬帙手挾<lb/>
區見評隲古人夫亦如之如之所為到處㸔山山山不<lb/>
同也余竊有臆焉各就其人目所涉厯意所曲折分合<lb/>
<pb n="KR4e0241_WYG_005-17b"/>
寫之遥邇中外盼然白黑而廬山面目見矣猶憶昔昔<lb/>
頫首硯北讀竟陵鍾伯子所評三百六篇每毎挺其惠<lb/>
思繇繹往作理絶於中古之上者意求於千載之下陳<lb/>
其細趣表其鴻歸巖巖山髙淵淵水深於兹籍徴云迨<lb/>
余甲戌秋抱簡書入楚放志衡湘烝求譽俊始與景陵<lb/>
譚伯子逰并讀嶽歸鵠灣詩觸遇莊諸集聞之長武次<lb/>
夷三十六峯瀠曲曵秀置身其間鬚眉亦緑蔡元履行間<lb/>
蒼變字裏朱明遇者骨嶔盖有之似之譚子曰詩觸者<lb/>
<pb n="KR4e0241_WYG_005-18a"/>
觸於師友也意亦然乎至有如曲澗懷煙如泉溪引霧<lb/>
亦如或為石或為雪久之白者移過樹乃知是人盖詩<lb/>
活物也不可一端求也一瑞以求得半之道也譚子所<lb/>
為集鍾蔡兩評而通其活趣集其遥思如雲垂煙接望<lb/>
衡轉湘令逰目者不能自絶於其際舅氏閔大夏以淹<lb/>
雅之才𤣥静之思讀之而喜而喟然曰詩必此詩知非詩<lb/>
人矣山中㸔山不見真山矣今之讀譚而不能奪其説<lb/>
者夫猶身在山中乎因復申其所獨綴次合衍於古今<lb/>
<pb n="KR4e0241_WYG_005-18b"/>
人口耳最近踈熟最近迂膚者脱離至盡悉剖性靈淳<lb/>
深曠邈如海水山林别具浩沕窅𡨕之致余方偹兵海<lb/>
上心眼倥傯對此遐淵頓爾滯釋青山白雲恍然當覿<lb/>
其為散衷恱志寧有涯極哉讀竟起而賛曰是所謂情<lb/>
不周賞思之圖狀者也請得合而梓之以全後之目山<lb/>
者勿為横遇側遇云爾<lb/>
　　栁文馨逸序<lb/>
子厚詩無能舉似者其文則人手一編也或摭其論議<lb/>
<pb n="KR4e0241_WYG_005-19a"/>
或艶其芳華盖與韓蘇並著而㣲遜焉所謂栁文者安<lb/>
在乎是非人之能誦乎栁文也而栁之不能不使人誦<lb/>
也不能不使人誦而欲以人之繁易其簡以人之佻易<lb/>
其厚以人之粉澤肥膩易其清和緩澹此必不可幾者<lb/>
也而或訛其簡者以為繁訛其厚者以為佻訛其清和<lb/>
緩澹者以為粉澤肥膩而讀者與作者之意殆絶不相<lb/>
䝉矣吾軰讀書但取流易往往坐此是寧獨栁文哉吾<lb/>
友潘慧曉空健遒爽事事過人腹笥便矣更欲取桞文<lb/>
<pb n="KR4e0241_WYG_005-19b"/>
之便熟人口與未經抉剔者詳加裁覈為子厚觧穢録<lb/>
成寄余題曰馨逸拾酈注中語也余嘗謂世間隨耳目<lb/>
所及一以靈心對付當自有可愛可傳不可收拾之妙<lb/>
想如女之態花之光泉之味剥入一層即浮出一層遇<lb/>
之者有精粗耳况文又技之通靈入妙而莫能定其色<lb/>
味者乎昔人品栁為如泉兹復顔之以馨逸總非拍浮<lb/>
流啜者所辨知慧曉沈味此中久矣聞子瞻量不踰蕉<lb/>
葉遇人雄飲輙津津喜見眉宇此復何味哉併以質之<lb/>
<pb n="KR4e0241_WYG_005-20a"/>
慧曉<lb/>
　　燕市倡和詩叙<lb/>
治燕装未具有示燕市即事詩為吾友劉譚諸君子倡和<lb/>
也此其櫪下長嘶乎抑屬待詔金門饑易長安之米否<lb/>
嗟嗟陽霞珠粒隂雨桂薪人人詠咸陽草耳彼武昌栁<lb/>
暗湓城花發塞人等為一觀楚風流激自古固然而一<lb/>
時流味者颯颯有揮手身輕之想矣且以士之不得志<lb/>
於時亦何極哉化王孫為旅人即託童僕以妻子京口<lb/>
<pb n="KR4e0241_WYG_005-20b"/>
劉生方思鵞炙洛陽季子已敝貂裘廼吒史無磨鏡客<lb/>
有賣漿者乎雖然何異也難知者價重難售者聲清貂<lb/>
易換羅衫易估若照膽照心無端偏能守缺或棄履猶<lb/>
悲也胡况生花食蠧之靈與赤土白虹之質怪誕精誠<lb/>
可飛可越市者固希適償其值者殊不易哉此咽據於<lb/>
幽憤貧病者所為相視欲賈咯咯然難吐其胸吻間許<lb/>
大物也悲哉李華之言也儒不成矣與匹夫同則既貿<lb/>
販矣與賈豎同寧復能裹龜抱䇿作君平賣卜想也乎<lb/>
<pb n="KR4e0241_WYG_005-21a"/>
亦終自異於卜者相者否雖然倡酬者雅之遺也猶夫<lb/>
投瓊報李市交道交之變也諸君子以雅相貺正即以<lb/>
雅贈人無妨攅眉觀市耳豈謂肥馬輕裘便揚揚於不<lb/>
入市哉余弟長康頗能詩其入想沉逺搆詞古雋有可<lb/>
與諸君子相頡頏者因命屬和以受梓語曰吟邉那許<lb/>
貧吾且囊此一編堪賦装輕欲漾船矣<lb/>
　　友聲序<lb/>
詞稱八脚小中現大作述之際理數存焉追聖賢之咳<lb/>
<pb n="KR4e0241_WYG_005-21b"/>
唾拓豪傑之心胸時寐然而形䘮尋渙然而神興此作<lb/>
者之事也通他心於我心狀紛糾而難理眷藹藹以相<lb/>
迎聳專專而獨語此選者之事也人人慧根具足覃其<lb/>
思力豈無一言幾乎道獨是折衷羣言以就我掄鑒則<lb/>
百不得一焉是選之倍艱於作也乃至一語神肖凡骨<lb/>
疑仙正眼髙懸囂聲忽寂砥文瀾於既往闢風氣於方<lb/>
新是選之恒重於作也作者心靈無盡時盈時竭邇來<lb/>
茒靡草偃者固多介立拔俗者亦自不少唯選閱一𣲖<lb/>
<pb n="KR4e0241_WYG_005-22a"/>
隆萬而降寥寥遂成絶響即司衡者且敝屣視之矣後<lb/>
生將趍走盲迷耳目顛眩之不暇奚自而得振起之日<lb/>
哉余浮湛外吏數年於兹憂患之餘情嗜疏寡目所履<lb/>
厯如閩如呉皆文章之奥府也月必有課課必有較而<lb/>
甲乙之積久成帙以他冗未及授梓再益以四方同人<lb/>
見寄之作填箱溢箧計篇可盈十萬渡江而北且纍纍<lb/>
不勝載矣東署最為簡静日長如年官事易了因取向<lb/>
來未竟之牘加抉擿而詮次焉留為親知撫掌之資亦<lb/>
<pb n="KR4e0241_WYG_005-22b"/>
曰賢於博奕云爾然余亦何敢以選自命也是編發端<lb/>
則有仲容陳子思曠徐子共訂則有子常麟士無近濟<lb/>
甫臣虎諸君子總成則嗣宗右安之力居多余藉是以<lb/>
左凌右侵終厥選事并可以告無罪於四方諸友矣但<lb/>
以志存闡揚不欲矜孤調而故違衆好意主𢎞廣未忍<lb/>
躭古尚而盡略才華到眼總難慊心登選豈皆絶技苐<lb/>
使選者與作者之精神不甚隔逺讀者與選者之心目<lb/>
别有關通從此介立拔俗者有恃無恐茒靡草偃者無<lb/>
<pb n="KR4e0241_WYG_005-23a"/>
慿自固則庶幾選之權獨操其重矣乎若乃姓字之顯<lb/>
晦門裔之榮衰考案之通蹇暨夫仕局壇坫之枯菀舉<lb/>
非我開巻哦諷執筆㸃削時所及也昔人云今夕止可<lb/>
談風月吾知談吾文事而已他何知哉<lb/>
　　詩經廣雅叙<lb/>
凡文主議序記論䇿皆可以意為之獨時文主代代即<lb/>
降氣抑志一從於彼之所云正反起伏蔑繇自主然至<lb/>
以文代詩將所從者復在聲叶性情之間厲辭盛容宜<lb/>
<pb n="KR4e0241_WYG_005-23b"/>
其無少分相應也近焰愈作即填塞鄙穢至於不辨阡<lb/>
陌雅道既絶文體俱䘮識者病焉同志則楊子常顧麟<lb/>
士最有廓清排陷之功然近並髙尚著書不樂世務往<lb/>
余治兵婁上時有松鶴軒選課一刻兩公頗共揚㩁詩<lb/>
社選即間與評說當否然瀕行以屬呉無念顧鳴六者<lb/>
意不欲盡煩兩公也乃於今三年余又從東籓之白下<lb/>
而廣雅之役始成則益繇江左以及於天下盖盡致名<lb/>
勝施以别擇㸃乙評注之中一寓挽回扶正之意聲叶<lb/>
<pb n="KR4e0241_WYG_005-24a"/>
性情庶幾在兹矣夫人生宦蹟何常惟是二三文士相<lb/>
與流連不忘至於制舉之事少而習焉迄今為思便成<lb/>
宿業寸心得失千古猶同何况海内摩挲成賞固覺苕<lb/>
中硯席風味依然婁上又其近焉者也子常麟士頃寄<lb/>
余詩經説約一編三百五篇指趣備矣鳴六師楊而無<lb/>
念師顧淵源亦具於此選余藉手受成事焉豈不尤其<lb/>
厚幸者與是為序<lb/>
　　媚香選序<lb/>
<pb n="KR4e0241_WYG_005-24b"/>
余於舉子業謝去者五稔矣淪湛彼法中坐困寒暑乍<lb/>
釋之以為快已而蕩然無所寄養養若有思焉月墜花<lb/>
翻蟲喧鳥寂魂來一縷緒結千端引芳氣於眉間逗清<lb/>
吹於舌表以至古今人未破之夢世器内成壞之因<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>扣寂求真惝怳無主思現措大身説法亟呼楮墨譜<lb/>
之而塵穢填胸驅率為苦隨思隨輟時注時塗數年來<lb/>
竟未獲片語快心所謂情隨年少早見筆踊髯枯秋冬<lb/>
之交嗣宗寄我媚香選吟諷再三窅然廓然目瞠意䘮<lb/>
<pb n="KR4e0241_WYG_005-25a"/>
錬氷雪以瑩臟腑晤山水以恬耳目飯芝术以濟饑虚<lb/>
覺墻壁瓦礫盡作文字觀夙習未忘僊僊乎聞筝而起<lb/>
儛也豈選者與作者之情合併讀之者故不禁一往耶<lb/>
嗣宗指薪數君子我友也殆將移我情矣走筆書此訊<lb/>
之<lb/>
　　蕭園合社序<lb/>
世間一切豐盈便利無過數十年蠅翔而螢腐耳筆踊<lb/>
髯枯何益人事而苦心者相持以死惟其真而已矣嘗<lb/>
<pb n="KR4e0241_WYG_005-25b"/>
想古人之眉眼笑嚬半隨黄土文字立而一種不可就<lb/>
之光影時復㶑灔飛動筆與筆相持舌與舌相轉我貌<lb/>
我之衷膈十不得二三立乎今日以指乎萬年古人遁<lb/>
矣况復拾爐底之漏屑釜底之殘瀋秘為至味不令有<lb/>
識者狂噦乎余久習斯業選而未融良耜諸兄弟比以<lb/>
社義相屬稍為㸃次增飾余因感社之難言也愛憎有<lb/>
口利鈍有縁雖落落自異者亦俯而視其風信富貴之<lb/>
心急而文䛕聲名之心急而文躁利害之心急而文柔<lb/>
<pb n="KR4e0241_WYG_005-26a"/>
媚人如此安用文為哉敢與同志者商之<lb/>
　　兩生近言序<lb/>
夫言者所以文身祛惑孤情單緒往來於喉吻間者皆<lb/>
言也自授之紙再授之木而言者之義例廼始有所附<lb/>
而功罪歸焉則凡跳于理而為倍與夫怯于辯而鄙者<lb/>
皆其曉然不敢存之心而筆之手者也而皆有所不能<lb/>
免况其他乎毎與友人共持此戒以為寧黙黙無嘵嘵<lb/>
而結習既深險趣難拔恒自悔其言之侈生甫乃能以<lb/>
<pb n="KR4e0241_WYG_005-26b"/>
空澹之致静行於喧雜之中習其文貌恂而慮肅殆傳<lb/>
其為人矣厠子其間未免唐突乃猥欲比而合之且竢<lb/>
予商定予以為一再刻者宜去其它瀾浪波激酷無裁<lb/>
製者宜去而所存者固已無幾矣取帙中所存者覆諸<lb/>
外人之可否有絶不相中者即取所存者吾兩人對覆<lb/>
有原不相謀者此以騐吾兩人平日用意之矜慎非輕<lb/>
以徇夫竒竒平平之好者也<lb/>
　　沈令升望衡小帖序<lb/>
<pb n="KR4e0241_WYG_005-27a"/>
文無定軌人亦無定趍而援柔翰者各挾其靈氣以相<lb/>
追罔不絡繹奔㑹言有利鈍智亦宜然此人與文之概<lb/>
也廼若入世之甘辛寄籟之爽寂與夫種種濃澹離合<lb/>
之致又似特有宿因彼此未可以相易次山之詩曰坐<lb/>
中趣不異豈限醉與醒夫異趣者勉為同如以夏進鑪<lb/>
以冬奏扇鮮不乖其所恱余受性稍偏時亦自憎自匿<lb/>
然<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>有趣相反而逾以合者近乃得之於令升令升<lb/>
弱彩映人鮮雯稚舉居恒又善自澡飾以至巾帢几閣<lb/>
<pb n="KR4e0241_WYG_005-27b"/>
之屬位署楚然而余乃離披無似此一反也令升喜為<lb/>
爽俊之論其於人世可唾可涕種種悸心之事絶不挂<lb/>
於其胸與口而余乃閉置一室咄咄詈影如有所讐此<lb/>
二反也令升綴筆落紙雲煙亂飛一夕瀟湘當世無兩<lb/>
而余且攅眉尺幅中竟日不休此三反也挾此三反以<lb/>
友令升而令升不我迂所謂惟子知我惟我遇子矣脩<lb/>
路邅廻擬步如漆神躁鬼幽引鏡自鑒若使憂能傷人<lb/>
我軰何以堪此行將挹令升之所有餘者藉以淬其氣<lb/>
<pb n="KR4e0241_WYG_005-28a"/>
廣其思而迂踈厯落如予者倘亦時取以相劑且期於<lb/>
文字外别商此誼耳<lb/>
　　詩素叙<lb/>
秋季掩關潯上友人沈始之嗣宗以詩義相訂余意猶<lb/>
難之謂選帙沓冗無如今日佳者不易購購得者未必<lb/>
佳兩君以精猛之力壹意成之毎進退一義持論卓然<lb/>
獨拔懷抱而余適有疑焉彼詩之葩極矣兹之題以素<lb/>
也素焉取乎今夫飛嶠紅樓蔽虧天日亦有茨椽數間<lb/>
<pb n="KR4e0241_WYG_005-28b"/>
不廢哦嘯六部並進喧革沸絲亦有籬竹砌蟲啞軋風<lb/>
露明離之帳却塵之褥亦有蓬首縞袂掩泣六宫此素<lb/>
與艶之分也詩三百篇綴體不同掇材亦别總之不以<lb/>
法累情不以情掩質而素之意存焉余嘗妄謂世間一<lb/>
切悸動神魄若醉若狂之幻影概以眺聼山水之心眼<lb/>
遇之而世之眺聼山水者刺刺向人亦復如奸聲偽色<lb/>
汚湎不休人之競艶亦甚矣是編得文四百有竒應共<lb/>
海内素心士晨夕相慰間有豐容靚飾望之色靡或疑<lb/>
<pb n="KR4e0241_WYG_005-29a"/>
脂澤所染徐而拭之皆本質也如曰勉徇紅緑之好則<lb/>
五都之市故自不乏兩君者又奚贅焉<lb/>
　　閔指薪文序<lb/>
去秋杪余再自楚歸得縱觀三湘七澤之概柔凄哀澹<lb/>
景光出人慨然曰是宜其有屈宋之文此亦無端而徴<lb/>
有文心文事己友夏曰我所必起人莫能廢則真文之<lb/>
致也已而適晤友夏曰子猶未極乎湘之勝也使子舟<lb/>
行而澹乎朝昏之變紆折乎雲煙草樹之竒當更有湖<lb/>
<pb n="KR4e0241_WYG_005-29b"/>
南清絶之想焉聆其言惋惜久之持此意以歸滿面皆<lb/>
湘容滿掬皆湘想非特無能舉似人舉眼芒芴亦無能<lb/>
對副之者適閔子指薪以新刻見示夐杳翛㣲翕輕清<lb/>
以為性結冷淡以為質披拂久之陡覺自蓄意澤畔以<lb/>
來今而一物一候一詠一觴顯顯然若無遺棄且并向<lb/>
所惋惜亦見者噫何其真聲入人之深也夫文之真者<lb/>
筆墨畦逕間殊不能知之然而大概夐杳翛颯山深月<lb/>
清符於自然滴厯希㣲面頰可挹當其至處真若有人<lb/>
<pb n="KR4e0241_WYG_005-30a"/>
衣薜荔而䕃女蘿立意皆新可創離聲樂友之什非千<lb/>
年屈宋之剏始為此實不能不為此也噫囂聲累氣幾<lb/>
幾乎野氣沉山久矣文自不能不求其真然亦何能為<lb/>
其真哉意卞璞之所為泣也雖然渺渺然疑竟日行吟<lb/>
正真人所為曲折而有事倘拓弄潜移清氣獨轉則哀<lb/>
響外激故自不少求予心之所同吾將轉藉是刻以極<lb/>
遡游遡洄終湘君湖南之致焉因憶友夏昆季吾友也<lb/>
亦君友也望衡對宇斷不興然疑中沮之嘆雖文字相<lb/>
<pb n="KR4e0241_WYG_005-30b"/>
索正當極山川之所樂以偹仁智之所好矣<lb/>
　　朱四臣制義叙<lb/>
自昔蘭陵鄴下髙踞著作之庭至今為萟林所侈述誠<lb/>
帝胄中一段佳話也嗣後唐諸王孫如才江長吉軰皆<lb/>
能以妍唱綺思奪寒士之席語云芝草無根醴泉無源<lb/>
其然豈其然乎矧我國家億萬年之業醖釀培溉蟄蟄<lb/>
振振非一日矣將必有挾其質以經世耀其文以榮世<lb/>
者豈僅如前人徒取月露風雲為錬色選聲之具哉盖<lb/>
<pb n="KR4e0241_WYG_005-31a"/>
自建學開科以來宗英以徳業文章著者聯翩相望獨<lb/>
齊宗尚未獲徼恩并録此亦賓興之闕典也記余丙子<lb/>
嵗叨典東闈鄒魯宗生應試者不過十數人余拔其尤<lb/>
者一再以其一作副懃懃奬掖如弗及焉今齊宗人才<lb/>
倍鄒魯而南國之額復廣於東闈其忍令澤偏壅而弗<lb/>
逮乎余從琢吾先生逰因得讀其嗣君四臣之文英英<lb/>
逺矚絶去凉踽之態固已望而知為富貴福澤中人矣<lb/>
已乃售而復落揆之理數實所未觧安知非天特為老<lb/>
<pb n="KR4e0241_WYG_005-31b"/>
其材深其氣俾異日以徳業文章焜燿帝室而不欲輕<lb/>
畀之一朝乎今夫姹女嬌兒婉孌目前苐令置身委委<lb/>
佗佗如山如河之側且轉見羞澀矣膩紫嫣紅爛漫已<lb/>
極苐令移根虬松偃柏之下有靡然待盡耳文士消長<lb/>
之氣候亦猶是也四臣其肯以彼易此乎因功令之未<lb/>
定遲三年之遇合經世榮世一舉而兩劵焉唯所自致<lb/>
若何耳予首舉蘭陵鄴下為言者猶淺之乎期四臣矣<lb/>
　　夢言序<lb/>
<pb n="KR4e0241_WYG_005-32a"/>
士於顯晦之際有數存焉遇不盡傳傳不皆遇各隨其<lb/>
神理之延促以聼之而我與世均在不可知之中我所<lb/>
知者萬巻坐擁南面非榮片楮神來千秋莫奪其甚者<lb/>
失路徘徊志窘魂辱獨幾幾䕶此無用之物若將終身<lb/>
古之人豈無其故哉吾友光父蔣子文行之尊古者也<lb/>
蹇落不偶其於兹道宜無所復戀而苦吟不已裒積文<lb/>
若干首俾余讀之余闡幽一念時切胸懷追感昔賢沉<lb/>
淪何限或不得其篇章猶將搜其字句或不得其字句<lb/>
<pb n="KR4e0241_WYG_005-32b"/>
猶將存其姓名或并不得其姓名猶冀通之夢寐今光<lb/>
父之文具在貌之則巖巖清峙也此以想其負氣敢言<lb/>
無陂無詭之槩也咀之則恬如謐如絶去装裹也此以<lb/>
想其真素獨持焚香瀹茗之致也席其醇醲自足津渡<lb/>
一切出其威智不難排覆等夷區區制科餘事耳何至<lb/>
握筆覆研自頌自嘲題曰夢言豈夢夢者真以此相戯<lb/>
耶昔人云故不如銅雀妓也光父亦苐信其可傳者而<lb/>
已矣傳不傳吾何足以知之<lb/>
<pb n="KR4e0241_WYG_005-33a"/>
　　代序胡聖遊稿<lb/>
夫文字縁與山水相關者也故讀前輩之文如覲名山<lb/>
大澤宿霧飛霜元氣濛濛可望而不可狎此其至也次<lb/>
則若巖壑之洞深波洄之洶潏愴神悸魄者有之斯則<lb/>
異矣而未可久居也無已則姑夷猶乎桂嶼蘭渚間文<lb/>
魚語鳥觸緒留連墮蘂逰絲引情飛愜斯亦景之最善<lb/>
而伎之最工者乎余持此以評文<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>寧翦無蔓寧刻<lb/>
無濫寧淺無泛盖於此道證孤詣焉如胡生者余彚試<lb/>
<pb n="KR4e0241_WYG_005-33b"/>
時首掇士也今其稿具在出之有章持之有幅清不至<lb/>
癯華不至縟舉業家疎密短長濃淡净蕪之概種種應<lb/>
拍而合文至此可以觀矣間嘗瓣香而拈思泉先生之<lb/>
文真有如日月經天光彩常鮮江湖行地瀾浪無竭其<lb/>
後人追嗣餘光而酌其涓滴已足以髙睨儕輩矣余固<lb/>
喜先生已抽之牘後人能讀之而併期先生未竟之業<lb/>
在後人大展其所欲為而盡攄其所獨秘特易易耳胡<lb/>
生勉乎哉<lb/>
<pb n="KR4e0241_WYG_005-34a"/>
　　劒華章序<lb/>
行文無别法要必使通體間血足榮膚肉足冒骨足乎<lb/>
内以及乎外攄於所不自知而動於所不容已故方其<lb/>
持之也象為屯雲為久隂為榖之初坼筍之初籜花之<lb/>
初蕚泉之初落黯黯黙黙廼不自得而既其縱之也無<lb/>
之而不噴薄焉無之而不拖沓焉無之而不煥炫焉驚<lb/>
雷無以擬其迅渴驥無以方其健萬花無以儷其絢怒<lb/>
濤無以遏其漩而文之鉅觀止此矣匪是者枯腐熬燥<lb/>
<pb n="KR4e0241_WYG_005-34b"/>
將不能延其一日之澤而何有于燭霄干雲抉紫蜺而<lb/>
剸日月哉余素習裴卿之為人玉色和聲披文映質恂<lb/>
恂乎莊莊乎由由乎殆難以舉似也讀其文則艶射激<lb/>
盪令觀者目不能瞬舉一切柔聲曼氣如閨閤中細步<lb/>
折腰之態裴卿業以定力鎭之舉一切狂魔虐焰險怪<lb/>
昌披世所詫為鬼一車而狐九尾者裴卿復以慧鍔降<lb/>
之而至於題内外之窽郤棼如亂絲筆先後之判案囂<lb/>
如讞訟聼裴卿一抉擿一平反而無不斬斬而理此或<lb/>
<pb n="KR4e0241_WYG_005-35a"/>
命篇劒華意也余年友王石雲先生以宰官身現出世<lb/>
法芒刃新淬政事文學當世無兩其神鑒固應爾爾自<lb/>
兹行巻出將揚其華如芙蓉艶發規其釽如列星之行<lb/>
海内豈無具張雷之識望異氣而徬徨目上天而耳下<lb/>
淵者乎吾知匣而藏之引而出之總不離裴卿爪指間已<lb/>
　　代賀呉雲麓榮封序<lb/>
雲麓先生者儀部呉長公之尊人也長公於余稱年友<lb/>
弱冠䇿名文譽滿天下膽智器識事事過人上春官者<lb/>
<pb n="KR4e0241_WYG_005-35b"/>
屢矣既乃思所以自見遂俯受乙科之選以叙轉儀司<lb/>
而㑹逢覃恩得移封封先生如其官先生急人倫矜質<lb/>
行軼于耳目之外者大率人不易傳傳亦不易盡獨幸<lb/>
尾長公後有以習其梗概為先生約畧言之人非有所<lb/>
甚廹于已必不肯洞見胸腹坦示利害與天下人肝膈<lb/>
相對其肝膈相對也雖君父不能得之於臣子而况其<lb/>
他乎聞先生溫夷柔樸未嘗有乘人之氣與色而於親<lb/>
知族黨間有一事善者亟迎而引之其未盡善者以正<lb/>
<pb n="KR4e0241_WYG_005-36a"/>
言矯之而人之受其奬助與逢其疎斥者靡不盡蠲夙<lb/>
習而灑然各喻其初心畏其誠也且物力之盈虚與人<lb/>
謀之侈約往往不相期故智有周之而缺網有踈之而<lb/>
恢天道物情無以踰此先生循天之道順物之情一切<lb/>
公私出入未嘗以已與焉而産日益以饒力日益以給<lb/>
謂先生善子母術廣為儲可也謂先生廣為儲而即儲<lb/>
於不邇不殖之素心亦可也百年鼎鼎造化無日不驅<lb/>
之勞先生自童丱以暨杖國多厯年矣蹶蹶瞿瞿閱終<lb/>
<pb n="KR4e0241_WYG_005-36b"/>
始如一日以視握䇿閉門折腰當路者均一勞也固難<lb/>
以並論矣所聞先生梗概類如此而余適有感焉自孝<lb/>
弟力田辟召選舉之制廢士固有獨行㝠修而發響無<lb/>
繇者亦曰科目有以限之耳科目重而一代精神濡湎<lb/>
於傴僂擎跽之内不惜以面目徇之間有脱于科目之<lb/>
外者無辟召可謀無選舉可競勉强䝉冒之態于是乎<lb/>
盡湔而士之真品出焉是辟召選舉紛相尚之時未必<lb/>
得其真而科目單行之時併無意為贗如先生者乃可<lb/>
<pb n="KR4e0241_WYG_005-37a"/>
以庶幾且古有任子而無封親今服官三年文無害循<lb/>
資以上例無不得封儀司華選也雖不及秩例得移封<lb/>
然則其子逢之亦何異於其身逢之乎余毎熟長公之<lb/>
為人一見躍然再見冷然清和肅穆隐映於往來酬答<lb/>
之外其為邑諸生長也樂進諸生日與解訓經義捐廪<lb/>
給筆札旁邑争來凡所題拂多知名士公盖醖百家之<lb/>
精兼六朝之秀而壹禀之濓洛以尊其教人皆服公之<lb/>
於文於師而尚未詳其吏治吾以異日劵之兹孰非傳<lb/>
<pb n="KR4e0241_WYG_005-37b"/>
先生之隐述先生之意而衍之於無窮者耶進士之科<lb/>
設而士之所以效于國與所以事其親者視長公奚若<lb/>
辟召選舉之制行而國之所以待真士與士所以矢真<lb/>
修者視先生又奚若然則其膺乙科之選也無以異于<lb/>
春官也其就移封之例也無以異於徴辟也夫如是則<lb/>
可以傳矣使至行不如先生獨詣不及長公又焉取是<lb/>
豐綸華服相賁于里巷而亟亟稱之<lb/>
　　代夀馬邑侯太孺人七十序<lb/>
<pb n="KR4e0241_WYG_005-38a"/>
邑侯馬父母下車甫及嵗徽音懿政一一未易舉似已<lb/>
廼迎其太孺人觴之以夀余沗年誼因拜手遥祝而為<lb/>
之言曰人之於親無所不割而獨不能分其夀以及親<lb/>
既夀矣庶幾謁能言之士飾華羙之詞以崇奨其親而<lb/>
又不能使其言之久而信内慊而靡慙故有剪綵集罽<lb/>
朝榮夕萎者矣是不文之過也唯余罪有珥筆伸紙中<lb/>
懷恧縮者矣是文之浮其質也唯余實恃侯以無罪居<lb/>
常念士子釋褐後習勩知艱耐而能苦者無如令其可<lb/>
<pb n="KR4e0241_WYG_005-38b"/>
以造福可以親民者亦無如令斷行則傷其慈舒翫則<lb/>
又損其嚴父母之名兼焉而古之循良則止曰衆人之<lb/>
母何居豈非慈與嚴勢不能相離而嚴以範之終不若<lb/>
慈以保之乎故壹意彊項鋤擊樹威者吏非不稱能而<lb/>
民之受之者恩與怨往往相半而天之福之者贏與縮<lb/>
亦往往相半夫廼可以晰慈與嚴之分數矣侯蒞治以<lb/>
來樂進諸生日與觧訓經義凡以文業至者句摘字商<lb/>
移甲乙不厭以它務至者則開誠諭之溫顔謝之而一<lb/>
<pb n="KR4e0241_WYG_005-39a"/>
時青衿子自不忍俛首公庭旁預政事簿書填委棼若<lb/>
亂絲侯行之無意如裘之振領網之挈綱細大靡不贍<lb/>
舉而獄訟亦日就衰息甚者叢蠧若吏胥猶不欲繩之<lb/>
以不肖而下亦相戒無匿所謂不釐弊而弊自除者侯<lb/>
又何以臻此總之以密緻之心導寛和之脉外事事無<lb/>
町畦而中一一有主鍵至若俊聲亮節約腹菲躬又侯<lb/>
所不樂有其名而存其意者也嘗聞父之課其子師友<lb/>
以董其成夏楚以防其怠而為母者日婉轉偵伺於其<lb/>
<pb n="KR4e0241_WYG_005-39b"/>
傍一切左右調䕶之法常隂用而不以語其子迨子之<lb/>
徳業就而母又不必居其功故母之設心每艱於為父<lb/>
而母之種福于子者實不減於父侯真可以為母矣夫<lb/>
武健嚴酷陵轢下上者其毒不始于吏治溫㳟儼恪晨<lb/>
昏罔忒者其福不止於家庭吾即其為母之誠求而其<lb/>
為子之視無形聼無聲可知也梱内之政非梱外之所<lb/>
聞要以子之嫻于外而其母之式于内更可知也截髢<lb/>
嚥熊平反加食成子者唯母置膏不潤錫類分榮成母<lb/>
<pb n="KR4e0241_WYG_005-40a"/>
者亦唯子侯於此殆兼得之而兩無負者耶余于侯交<lb/>
非素暱而謬聯臭味之末侯所有而掩之與侯所無而<lb/>
飾之余皆不得辭其咎今幸矣文未足以行逺而中有<lb/>
誠然者存焉所謂言之無慙者矣自兹以往侯將歛一<lb/>
郡之歌踴歡祝扶首加額者以奉一人如岡如陵寧有<lb/>
既哉又安在子之不能分其夀以及親也若夫十竒書<lb/>
蹟天子賜金則有考最之典在于侯乎何有知其不以<lb/>
彼易此也<lb/>
<pb n="KR4e0241_WYG_005-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　凌忠介集卷五<lb/>
</p>
<p>
</p>
  </div>
<div>
<head>凌忠介公集巻六</head> <lb/>
    <p>
<pb n="KR4e0241_WYG_006-1a"/>
欽定四庫全書<lb/>
　凌忠介公集巻六<lb/>
　　　　　　　　　　　　明　凌義渠　撰<lb/>
　　山左鄉試録序<lb/>
嵗丙子郡國復當舉賢書以次及山左上命臣偕同官<lb/>
往典厥事臣自惟以言為職數年於兹傴俯循墻志意<lb/>
無繇奮拔纔一泚筆形影為慚既不能言而又責之知<lb/>
言以知人其將能乎則惄然沮已復恍惚憶之仰屋運<lb/>
<pb n="KR4e0241_WYG_006-1b"/>
思筆踊髯枯之情景宛如昨日至今甘苦未昧得失自<lb/>
知用揣摩之故術寄摸索之深心或亦未甚相逺差足<lb/>
報塞萬一乎則又蹶然起既陛辭矣屬軍事戒嚴周道<lb/>
為梗不得已以展期請奉㫖下部部議報可隨伺間星<lb/>
馳諏日受事則内外周防既毖且肅綜庀惟勤朝夕有<lb/>
恪徴選同考官㒺不祗祗畏畏齋祓以聼乃進學臣所<lb/>
遴士三試之得士如額内宗聖裔各拔一人遵新命也<lb/>
謹如例録文以獻臣宜有言簡首臣則惡乎言哉將言<lb/>
<pb n="KR4e0241_WYG_006-2a"/>
所已言則從前醮士之牘具在亦既諄諄然不啻詳且<lb/>
備矣將言所未言必且髙其位置多其節目違所可至<lb/>
而强所未安則臣不能自誣以誣人素所矢也惡乎言<lb/>
哉惟是目睹近日之習舉業家言者無隐不悉無竒不<lb/>
經以為盛之極亦衰之漸未嘗不私心憂之已而果有<lb/>
剗削文字簡薄科目之説浸浸不可救止雖一代典制<lb/>
雲漢章而日星燦萬不至輕議紛更為儒言儒服者病<lb/>
然而非理道之所能持辯諍之所能砥也夫亦即以文<lb/>
<pb n="KR4e0241_WYG_006-2b"/>
字止之還以科目救之而已何以言之聞之前輩善衡<lb/>
文者手一巻即能預定其徳業事功窮達夀夭他時縁<lb/>
此為劵如良醫察色審音絲絲不<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>夫豈筆墨手眼之<lb/>
外别有不傳之秘獨擅之明黙識神授至此哉大率彼<lb/>
時抱牘至者類能汰浮燄而崇樸心無不懷一誠以相<lb/>
貢而爾時以相士稱能者亦往往多讀書而深窮理自<lb/>
能出一誠以相求兩誠合而氣志通兩誠過而本色見<lb/>
以此工者無所揜其工拙者無所遁其拙併其人之精<lb/>
<pb n="KR4e0241_WYG_006-3a"/>
神骨相亦若隐隐胎結於是逗露於是而有心人摩挲<lb/>
其間亦遂相去不逺者恃此道也今則不然節浮詭為<lb/>
清𤣥無之而非莊列也習鉤棘為峭刻無之而非荀韓<lb/>
也侈博涉為經濟無之而非晁賈也綴纎組為彫華無<lb/>
之而非庾鮑也為文者既疲於無所不兼而衡文者復<lb/>
疲於無所不逐上與下率遁之苟然或然之中工與拙<lb/>
兩無所慿而審音察色之法亦窮矣試即前所習之數<lb/>
家更端舉以相覆有能取平日口誦心慕字規句範者<lb/>
<pb n="KR4e0241_WYG_006-3b"/>
悉捐之一一進而深求其指全舉其義否不能也舎此<lb/>
數家而與之商究目前禮樂兵農屯鑄鹽鈔諸急務能<lb/>
各出一竒畫一斷厯然如指掌實實可授之施行否不<lb/>
能也天下唯事與理二者為發邇見逺之具文身袪惑<lb/>
之資事不必可行而理復不要其至功胡以成而言胡<lb/>
以立士尚得為士乎故因文以知人臣則未能因文以<lb/>
知文惟先民是程竊有願焉夫是以進退一牘必如古<lb/>
人所云不敢嚏不敢唾不敢跛倚既專氣以迎之矣復<lb/>
<pb n="KR4e0241_WYG_006-4a"/>
偕同事諸臣虚意以商之曰人之徳業事功不可知學<lb/>
之純駁可知也命之窮達夀夭不可知心之通塞氣之<lb/>
恬躁可知也不敢倚一已之見亦不敢廢一已之見不<lb/>
忍没多士之材更不忍徇多士之材要以竭生平有限<lb/>
之願力荅三載無盡之心靈不惟曉然見其文且將肅<lb/>
然愾然見其人曰毋亦有如古大臣某某者乎毋亦有<lb/>
如當代名碩某某者乎是四方之所以維也是天子之<lb/>
所以毗也可知也而未可知也以所可知者顯為聲影<lb/>
<pb n="KR4e0241_WYG_006-4b"/>
之招以所不可知者寂求鬼神之聼既無鬰而不吐之<lb/>
文矣或亦無求而不得之人乎既無倖而詭遇之文矣<lb/>
或亦無躍而旁出之人乎然臣終不欲多其節目髙其<lb/>
位置以繩爾諸士也諸士亦惟審所能為者充之以盡<lb/>
其量審所未能為者勉之以足其力繇此拾級而進盛<lb/>
徳大業唯所自致若何耳豈能設一程以相量哉矧求<lb/>
士於賢聖發祥之地禮樂明備之區更有不待訓誡而<lb/>
蒸蒸興起者乎夫苟兹録出而懸之目前不難劵之異<lb/>
<pb n="KR4e0241_WYG_006-5a"/>
日俾見者咸悚然謂文字之原可以觀人科目之果足<lb/>
以盡士雖寡昧如臣亦獲藉手以遹追髙皇帝制科之<lb/>
初心復覩聖天子明試之實效則庶乎其可矣<lb/>
　　十三經註疏序<lb/>
毛生新鐫十三經註疏以行序言殆遍鉅公矣而毛生<lb/>
猶問序及余余不敏竊以為經之不得不註疏猶三經<lb/>
之不得不五五之必至於九九之必至於十三也曷言<lb/>
乎三經之不得不五也孔子韋編三絶作十翼以繼周<lb/>
<pb n="KR4e0241_WYG_006-5b"/>
公輔羲文删詩千餘篇而得三百餘篇删逸書百餘篇<lb/>
而留之壁中者為五十九篇其時未以經名而尊奉異<lb/>
於羣書至禮記雖雜纂之言而記可以經此即登傳之<lb/>
始春秋雖一國之文而史可以經此即登子之端譬之<lb/>
水木火金時時相生而其麗于土者一也曷言乎五之<lb/>
必至于九也唐宋九經時有異同或進周儀或進三傳<lb/>
或論孟升焉或孝經爾雅升焉譬之職方十二州之名<lb/>
初析之為九而冀都之中幽并自在也曷言乎九之必<lb/>
<pb n="KR4e0241_WYG_006-6a"/>
至於十三也自蔡中郎書石于太學門外已有十三經<lb/>
之名相繼殘訛不可深考譬之十有三月以置閏而累<lb/>
嵗之功成三禮互為經傳三傳依經起義皆閏位也豈<lb/>
獨草木蟲魚之書戰國七篇之畧稱為綴姓也哉且夫<lb/>
有祫祭之主自有配食之筵有象三之賓自有羣介之<lb/>
位如是而王輔嗣韓康伯孔博士大小二毛鄭康成杜<lb/>
元凱何邵公范武子郭景純何平叔趙邠卿安得不炳<lb/>
炳郁郁與十三經並著也哉又况劉子政韋長儒馬季<lb/>
<pb n="KR4e0241_WYG_006-6b"/>
長王子顒不專名一經如康成者可勝道哉余幼治詩<lb/>
見朱子所引多毛萇之筆有功經學今其在毛生乎且<lb/>
毛之先趙楚争盟日中未决毛氏厯階而登取雞馬狗<lb/>
之血屬二君盟不兩言而事定顧視十九人輩面色如<lb/>
土今之闡揚經術羽翼盛治其為𢎞毅豈直説力哉且<lb/>
義渠聞顯皇帝時嘗命進十三經註疏矣今上精心覽<lb/>
古命繕冩孝經周禮以進天子崇學逺過唐宋吾曹較<lb/>
訂㣲勞焉敢互相誇飾惟是正學方聞之彦蔚然並出<lb/>
<pb n="KR4e0241_WYG_006-7a"/>
此則毛生之志也夫<lb/>
　　呉興太守陸公血譜序<lb/>
方今海内多故盗賊未息有知民疾苦良二千石十數<lb/>
人落落然叅錯天下為朝廷分憂為百姓救患天下少<lb/>
安可待矣苕守陸公其人也我苕素稱沃壤好稼穡泉<lb/>
源在庭青山在門守兹土者井稅之外無王事無諸侯<lb/>
逰客之擾日視我民山籠輸茶溪船摘芰而已邇者嵗<lb/>
屢不登民食頗寡以往况今大可悲悼然未有若庚辰<lb/>
<pb n="KR4e0241_WYG_006-7b"/>
以來之甚者也幸公以民部郎來典斯郡繇辰迄未四<lb/>
載於兹此四載中一州六邑之百姓空巷日瘦荒村月<lb/>
苦慘悽之情勤公寤寐者豈忍言哉血譜所以志也辰<lb/>
之嵗滛雨不止天目諸山之水一時俱下上田下田茫<lb/>
茫汨汨米一鍾價錢萬民或相聚謀食鋤耒無所用幾<lb/>
成劒㦸公聞之即日乘傳至未及任即道中先以至情<lb/>
諭父老父老感其言有泣者亂少止公至日夜謀救荒<lb/>
之䇿其大者為廣糴為勸輸為設粥條畫既成又盡割<lb/>
<pb n="KR4e0241_WYG_006-8a"/>
俸資贖鍰以佐之所存活數萬人其尤難者在蠲折一<lb/>
疏故例郡邑舉災傷率請於䑓使者上之公謂請于兩<lb/>
䑓必類浙西三郡以聞我郡被災獨甚不若自奏之中<lb/>
夜不寐朝即拜疏雖軍興旁午未得允蠲猶部議改秈<lb/>
并緩所可緩詔曰可公乃宣天子徳意布告百姓及運<lb/>
軍軍不得侵吾民漕幸竣獨徳清一邑民力尤詘各東<lb/>
西走大鄉無十家夏秋間漕事未了縣官得罪去民將<lb/>
罹大禍公至邑躬理之多為之法日得七八其一二則<lb/>
<pb n="KR4e0241_WYG_006-8b"/>
實無室可償無子可鬻獨有身耳公亷得其情為設法<lb/>
代輸而蠲之所全之户至一萬一千八百有竒太守良<lb/>
苦謂過此與民樂豐年耳乃已之嵗又自正月至於秋<lb/>
七月不雨昔雨而望暘既若蜀之日兹暘而望雨又若<lb/>
粤之雪時雜出而厲我民者為魃為蝗為霧為疫公禱<lb/>
之驅之醫藥以救之死則瘞之孤則撫之為此日之苕<lb/>
守難矣哉嗣是者又二年天災洊至午也如辰未也如<lb/>
已民賴公又活二嵗矣今夏余適歸里門見公憫農請<lb/>
<pb n="KR4e0241_WYG_006-9a"/>
禱遍羣望幸矣及秋而雨公之感也公一政一令悉從<lb/>
已饑已溺中抽繹而出不應作文字觀余讀之思公守<lb/>
苕之四年真吾苕危急存亡之秋也公聞變不即至民<lb/>
且亂至而不為之所民又且亂不亂且死不死亦且亡<lb/>
九家亡一家賦益重惟作無家别去鄉悲耳雖欲淚盡<lb/>
歸田豈可得哉抑公功不四嵗已也編審均役一一破<lb/>
手徹做期與民興百年之利當此饑饉流亡幾數城無<lb/>
弦誦聲公救荒之暇即與諸士論文毎試所羅皆一時<lb/>
<pb n="KR4e0241_WYG_006-9b"/>
竒士士益奮公為丁丑第二人而又出石齋先生之門<lb/>
故文章政事皆卓絶云天子嘉公治行賜誥贈秩旦夕<lb/>
且内召公非苕人之所得私也將以血譜三册當蔽芾<lb/>
之三章矣<lb/>
　　賀王大司成光復晉宫詹序<lb/>
皇帝御宇十有四祀隆經學興文教以成均為化始南<lb/>
雍豐鎬也重慎師席不畀小儒而大司成汝水光復王<lb/>
公實來期年遷去雍弟子若失所事謂予謬附公年譜<lb/>
<pb n="KR4e0241_WYG_006-10a"/>
請為之辭嘗考古帝王治天下何其周盡而豫逺也自<lb/>
公卿大夫一命以上莫不皆賢能負道義至奔走禦侮<lb/>
肩天下事任無一非超常異等舉世遜莫及彼小器寡<lb/>
昧名實不應必不得列顯舉誣事權其故維何聖人養<lb/>
賢以及民天下人才轉移變化于人主範圍而政之與<lb/>
教還相為本也故古者家有塾黨有庠術有序國有學<lb/>
州長一嵗四讀法黨正七讀法族師十四讀法民自成<lb/>
童後無日非通藝考道之時徳成嚮用不公卿大夫則<lb/>
<pb n="KR4e0241_WYG_006-10b"/>
已公卿大夫而廢其事曠其官以憂勞貽人主者無之<lb/>
迨城闕刺興君師之分稍陵夷未盡三代以還畧教思<lb/>
詳治具士天資醇厚志識逺敏黽勉奮發乃自進乎先<lb/>
王之道若必待帝王陶育而後興起則亦兩相遇於文<lb/>
貌之間而已此道徳浸衰治術所以日卑也國家軍興<lb/>
以來羽書交路力屈貨殫天子負斧扆焦勞欲得壯猷<lb/>
如方叔者以為撻伐蠻荆之用天下無以應供億日煩<lb/>
欲得劉晏桓寛之儔量出入領度支天下又無以應甚<lb/>
<pb n="KR4e0241_WYG_006-11a"/>
至饑饉薦臻螽蝝並作欲得亷善自持矜已化俗如古<lb/>
之㳟茂其人者天下舉無以應則似乎政教相違取士<lb/>
之科不足以盡天下之士而人才耗也天子端居深念<lb/>
慨然修復髙皇帝養士之制于是慎簡南雍師席屬之<lb/>
公公曰士不師古則先王之道不明忠敬不生乎心而<lb/>
利禄亂也使之修徳學道考其行義省其言詞而進退<lb/>
之士固有知古不達變膠泥故常於事㒺有濟朝發一<lb/>
端焉試以天下治亂國家安危民生休戚之本夕發一<lb/>
<pb n="KR4e0241_WYG_006-11b"/>
問焉䇿以兵農錢榖河漕屯馬鹽鹺使之籌畫機要熟<lb/>
習而審其事釐然有當於理者則先之行之期年上所<lb/>
選士姓名于天子天子試之澤宮以為賢凡士通今學<lb/>
古彬彬然以文章著見今日者則以為從太學來也煥<lb/>
宮墻新士舎省籩豆正樂舞序次主位巍然京國大觀<lb/>
畚築餱糧取于激勸鼔舞不以累水衡工竣坐講堂與<lb/>
諸生論説東序永平之盛無以過之矣天子眷注晉公<lb/>
宫詹弟子曰是殆奪我師也予嘗念國家用人因物取<lb/>
<pb n="KR4e0241_WYG_006-12a"/>
器君子體道惟變是適緩急先後必有不可易者安燕<lb/>
則先教是以為天下嚴師倥劇則先治是以為天下論<lb/>
相今治法大敝中原雲擾埽更張弛非一官之智公司<lb/>
成于南不傳舎其事而歛才造士必求得人相道也救<lb/>
時之業天子方將賴之宮詹非所以居公矣若夫東膠<lb/>
西序橋門璧水之間其不足久公也固宜二三子曷惜<lb/>
焉<lb/>
　　代壽南少司馬泰垣沈公七十序<lb/>
<pb n="KR4e0241_WYG_006-12b"/>
𤣥黄泮渙以來一氣蜒蟺糅而為川嶽蒸而為寒暑紛<lb/>
紛郁郁日不暇給矣而其根荄乃獨因依于仁者之静<lb/>
古之豪傑立身居名取逕不一要必有一種嶷然湛然<lb/>
者行於囂寂之外而徳與夀並臻焉故夫執憎愛角是<lb/>
非投身烈焰如赴饑渇者其中不能静也有刻意矜飾<lb/>
按氣諧聲而頓㤀于屐齒之折則似静而非也名士之<lb/>
習與豪傑事功之想兩皆無所泊附而動静乃一禀之<lb/>
自然余於泰翁沈公見之公于余稱先達割席下交二<lb/>
<pb n="KR4e0241_WYG_006-13a"/>
十年中慷慨纒綿備極兄弟婚姻之好獨以倦于宦逰<lb/>
不相遇者十常七八兹者公辭鎭歸而余適反故里得<lb/>
候見顔色幸也又恰逢初度之辰則逾幸也請以所見<lb/>
於公者私質之凡天地間美好可愛之物庸人之所騖<lb/>
賢智之所争饞腹睊目俯心帖耳幾幾焉謹伺之于毫<lb/>
髪而物遂得以持我夫唯信其自散自聚如春雲巻舒<lb/>
我不與物競走而物之就我也安從來識性相者不言<lb/>
性相湛經術者不言經術善遵養者不言遵養而文章<lb/>
<pb n="KR4e0241_WYG_006-13b"/>
節業歛福躋夀之道無以踰之似特隆焉天下事往往<lb/>
遇之則易争之則難遇之自多争之自少獨一富貴乎<lb/>
嘗見孱夫豎儒非寄鉢竺乾則剜心月露而依和筆墨<lb/>
者問價以翔亦復小有利鈍公于聲律之學實諧宿契<lb/>
而獨無意于噪名故其為詩若文雖斷章摘句皆有詳<lb/>
緩舒潤之氣而不為近時名士踽凉之態盖自公視學<lb/>
于閩舉一切佻易者使之渾駁瘠者使之澤瀾浪不靖<lb/>
者使之和而士子之心目始有所準而弗可易世所謂<lb/>
<pb n="KR4e0241_WYG_006-14a"/>
赫然以文業馳譽者其醖釀未必若斯之𢎞其追琢亦<lb/>
未必若斯之粹也國家多故以來縉紳間以東事為射<lb/>
覆一時嚂口利機頗牧自命者殆遍朝野公夷然無所<lb/>
關說如弗相習人亦雅不欲以此屬公而滇命下矣滇<lb/>
之時適兩酋負固苖獞跳梁芒施邛僰之間檄移旁午<lb/>
公周心苦慮動出萬全所用部曲雜畨漢壹以至誠惻<lb/>
怛心行之無不酹地歌泣如唐之見汾陽而一絲懸綴<lb/>
之孤滇卒恃以無恐非胸中暇整未易了此而回視一<lb/>
<pb n="KR4e0241_WYG_006-14b"/>
時嚂口利機者如秋月被凍蠅索索待盡躁静之不同<lb/>
效乃如是邪功成晉爵司馬忌者譽者公兩聽之夫乃<lb/>
知静之可以持變可以藏身亦可以御物矣公居里被<lb/>
接韋褐無倦色庇其宇下可㤀寒暑而公之子若孫申<lb/>
申抑抑又加飭焉公居家手一編雖臧獲罕伺其喜慍<lb/>
而公之子若孫魚魚雅雅又加賁焉公居身囓蘗持氷<lb/>
始終無替而公之子若孫蹶蹶瞿瞿如弗及焉兹孰非<lb/>
述公之訓而引之於無窮者耶績著封疆名荷天寵金<lb/>
<pb n="KR4e0241_WYG_006-15a"/>
如粟馬如羊人以此服公之贍𤣥者華沃者黧人以此<lb/>
信公之瘁今而後行將舉數十年斵裂未盡之命脉需<lb/>
静者一日之休養而窮陬荒徼外舉手加額者嵗嵗不<lb/>
知其幾所謂夀其躬以夀天下固在斯與又不獨我二<lb/>
人一時之私祝矣<lb/>
　　代夀鏡湖趙太翁八十序<lb/>
造化全盛之氣篤于一人而泄之為禄位名者復時積<lb/>
之而為夀其于夀秋實也而于禄位名猶春華也嘗見<lb/>
<pb n="KR4e0241_WYG_006-15b"/>
桑樞茨櫩之下龎眉素髪者無心益算而登之有餘更<lb/>
二三貴人百方導引假一長視而不可得此無他覬其<lb/>
秋實而併戀其春華其于兼之也不已難乎乃曰造化<lb/>
忌盈夫造化又何與焉故惟無意歛福者為福之所凑<lb/>
亦唯無意躋夀者為夀之所凝鏡湖趙太翁者大中丞<lb/>
藎菴公憲副某公之尊人也中丞秉鉞時于予後先相<lb/>
屬而予適待罪閩中獲與憲副公朝夕親善立身居官<lb/>
皎然無二兹又將以其餘澤我枌榆矣余無文未能闡<lb/>
<pb n="KR4e0241_WYG_006-16a"/>
翁一二竊幸尾兩君有以習翁之概也平生溫夷柔樸<lb/>
未嘗有乘人之氣與色弱冠工文有聲將以發抒數世<lb/>
之欝抑而竟慳一第翁于窮達之際無纎㣲絓懷終其<lb/>
身燃藜吮藿泊如也蓄極而泄乃以有兩公之今日而<lb/>
不觀夫四時之變乎靡靡沓沓膩紫嫣紅百物之靈巧<lb/>
亦極矣而吾以為非其候也候在於草解木脱氷凘雪<lb/>
浪之一時世之寄身艶陽者見其泄而㤀其所以蓄輙<lb/>
以之役其耳目移其性情不已惑乎翁廼縮腹菲躬質<lb/>
<pb n="KR4e0241_WYG_006-16b"/>
素無改抑所謂無意躋夀而夀自凝不必歛福而福來<lb/>
求者矣兩君既位致通顯並志慮奮拔謀畫竒鴻所稱<lb/>
救時之豪傑於是焉在而醖釀檢柙懔懔不踰中人聞<lb/>
其之官奚子挾圖書不滿肩而其與鄉人里塾羣而處<lb/>
也未嘗有幾㣲英露之色浮于顔面即諸子若孫亦靡<lb/>
不玉質和聲魚魚雅雅又加毖焉兹孰非傳翁之隐述<lb/>
翁之懿而引之於無窮者耶故有過其庭嶷如穆如蒿<lb/>
萊掩徑門無雜賔者知其為翁之廬也窺其户恬如謐<lb/>
<pb n="KR4e0241_WYG_006-17a"/>
如伊吾乎其中而逰泳乎其外者知其為翁之居也接<lb/>
其人莊莊乎由由乎含馨飲酎者知其為翁之子若孫<lb/>
也是翁主蓄兩君主泄而兩君之泄也轉復為蓄吾準<lb/>
以春秋花實之數而知翁之蓄無已其泄也益無窮矣<lb/>
且造物于翁又將有異數焉今天下敝極矣如行赤暑<lb/>
中煩暍就腊兩公各出其心力破手為之而一禀之人<lb/>
情以酌其便稽之實效以考其成政如豨苓瓦礫一經<lb/>
㸃劑都成妙慧而向之枯腊待盡者透體洽膚真不啻<lb/>
<pb n="KR4e0241_WYG_006-17b"/>
冷風之習習矣是翁平日以不可知之徳善分錫諸子<lb/>
而兩君且歛數十郡之歡踊歌祝扶首加額者以奉一<lb/>
人其為八十不亦宜乎夫如是則八十又烏足為翁夀<lb/>
焉<lb/>
　　祭沈太老師文<lb/>
嗚呼瀛海古泓峰泖貯清孕靈毓異廼有殊徴扶祥抉<lb/>
否以光蹈履含徳之厚歸於完軌方茂孔温如彼初暾<lb/>
凝熈不耀萬釐來奔粉黼縉紳增華鼎胄得全全昌非<lb/>
<pb n="KR4e0241_WYG_006-18a"/>
公誰受蜩宣甲化鳯矯鴻鶱佇㸔舞繡詎有艾焉繄胡<lb/>
朗淑方賁皇國不殫厥猷遽厭嘉福嗚呼哀哉木大根<lb/>
瞿山高基扶曾岐貞萋挺秀氷途振藻公車蜚英墨綬<lb/>
十未一償載擴其後篤𦙍宗彛為山為犧廣孝作忠為<lb/>
廟大祺飛而夾力應龍斯翼直節清聲在其天域蠢斯<lb/>
浙人徼仁有隣惠借沄潤相望殷淪云何不憖濊澤難<lb/>
究先後袞衣儼然在疚吁嗟乎天胡不少延疇為浙人<lb/>
而多不全縞衣飲氣非特孔邇之失其天豈乏美禄美<lb/>
<pb n="KR4e0241_WYG_006-18b"/>
禄以續裁其尺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豈乏寵章寵章叠煌不克重光太牢<lb/>
乍厄𤣥雲與宅夜水琉璃南天卵色况我夫子時屬具<lb/>
瞻將換清切以展明賢今來讀禮誰作霖雨中外斗山<lb/>
徒虚倚毗某猥厠門下毎稔所欽報李無玉栽桃有隂<lb/>
更聞小酉惜字如金青緗夜襞手澤朝深先河後海快<lb/>
我式矜冠映朝簮門聯駟駕開國承家益光而大知是<lb/>
達人堪慰長夜甘棠聿鮮庚桑未罷音徽雖邈典刑難<lb/>
謝嗚呼天篤世經巨類是承我龎受之何寔不庚煩寃<lb/>
<pb n="KR4e0241_WYG_006-19a"/>
如茨皓靈若弭望空猶是鑒兹明水<lb/>
　　代伯父祭華崧沈公文<lb/>
嗚呼藏山於澤藏舟于壑舎故趨新亦其常理乃至天<lb/>
有五福士有百行粹然以生翛然以往如公者嗟難得<lb/>
而屢矣而余獨於此重有傷也維先人之於公也兄事<lb/>
之乃先人之背公而去也則不知其幾易寒暑也顯晦<lb/>
既而分岐心跡因之頓異斯亦締交之通懷往來之大<lb/>
致矣而公獨持此誼以終始提挈奬助意氣如新此以<lb/>
<pb n="KR4e0241_WYG_006-19b"/>
知公之篤于先人無已時也維余早遘閔凶氣息纔屬<lb/>
趨走盲迷誰適為主寔禀一二長者之誨以庶幾無過<lb/>
今而髮既種種矣顧家業平單筋肉駑緩惴惴焉懼無<lb/>
以娯先人于永夜不敢候見長者何意姻媾之命自公<lb/>
申之豈非他人昧之於平日者公不忘之於再世乎寂<lb/>
寞故交中求所為破膽如公者不可得矣嗚呼出處者<lb/>
生人之大分死生者羣物之常期公之出也修途未半<lb/>
吏事贍舉而推引年之誼一擲而返又何其灑然也視<lb/>
<pb n="KR4e0241_WYG_006-20a"/>
夫荏苒蹄輪傴僂金紫者固難以並論矣而如是以歸<lb/>
如是以迄於瞑所謂倦鳥投枝俟之而已又何間焉自<lb/>
今以往凡平日所慷慨而欲擔者給諌君行且盡述之<lb/>
以益勵于不朽廼翂翂鴻羽諸嗣君又計日以幾也自<lb/>
公詒榖其又奚憾於人世耶唯是興言疇昔渺若山河<lb/>
塚上白楊已堪作柱所幸典型未墜見公如見先人而<lb/>
今已矣不自知其心之摧絶也靈而有知尚其一為髣<lb/>
髴也耶哀哉<lb/>
<pb n="KR4e0241_WYG_006-20b"/>
　　祭朱侍御文<hi>代</hi>
嗚呼半晷詁言旋作幽明之夢一樽㶑灔難招楚些之<lb/>
魂有人之情不勝慟矣矧夫於國為典型於人為怙恃<lb/>
頌徳者有餘歡索瘢者無纎齟如我公之遺跡而去也<lb/>
維官邪之弗肅也久矣卑者呈身自固寄齒頰于他人<lb/>
其才者挾隼登墉争是非於門户盖無論為敢言為不<lb/>
敢言而於决擇去壅卒無關焉今乃益念公之披<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>也<lb/>
其官侍御也不啻其家事也凡所為大機宜大因革衆<lb/>
<pb n="KR4e0241_WYG_006-21a"/>
所囁嚅而未敢出者不惜破手為之而一本之醇正以<lb/>
篤其概參之嚴核以厲其氣其去侍御也不啻其郵寄<lb/>
也枯蘭叢菊幾掩半生而公之色益腴公之神益邃盖<lb/>
自昔人所為沉湘弔沅未歌先噎者公考槃一室謐如<lb/>
也乃至鄉之人鄉之事有盡善者公欲言其不然而不<lb/>
忍也鄉之人鄉之事有未盡善者公欲言其然而不能<lb/>
也朝廷方以是重公冀收之於桑榆而公又往矣嗚呼<lb/>
觀神載形如車從馬車脫馬馳一時皆假苟些子未<lb/>
<pb n="KR4e0241_WYG_006-21b"/>
徹五毒七情逓為纒織至欲瞑不遽瞑而徘徊以休公<lb/>
之去也敝屣以遺之危襟以俟之㵳乎如春雲之停空<lb/>
而秋潦之歸壑也蛻骨龍不死我何與焉其學力之晶<lb/>
瑩抑根因之夙植耶噫先人之並舉於鄉也味兼蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
之馨情叶編鐘之奏永言存沒邈若山河公弗棄予小<lb/>
子而勉其所未逮申之以婚姻自今以往予有目安仰<lb/>
有耳安放其為悲惋難得而縷矣所可慰者公之精神<lb/>
如生眉宇公之事蹟如翊塵寰維公有子魚魚雅雅固<lb/>
<pb n="KR4e0241_WYG_006-22a"/>
將盡展所欲為而一楨之王國夫孰非不朽之似續也<lb/>
嗚呼公其奚悲尚饗<lb/>
　　祭大叅王公文<hi>代</hi>
嗚呼維公世徳布蹤江左粉飾皇路昭宣帝則玉潤珠<lb/>
駢葩連跗接世載不隕英聲在兹孰綿厥緒公克𢎞之<lb/>
於暢風雷沈寥淵壑冬愛秋暉霞溶露薄剪冗披殘鉶<lb/>
刃待斵納筆攝麾百城攸擢俗號懷塼于公寔便分衢<lb/>
讓齒折訟推田春鶊具筥秋蟀鳴縑詔褒其美南曹是<lb/>
<pb n="KR4e0241_WYG_006-22b"/>
銓抉剔糠粃蠧政如掃粲若精良揠莠而導盡瘁寔難<lb/>
羣蜚何早公獨怡怡弗替其初内署外藩𤣥冰素絲徳<lb/>
宿宵映春雲曉敷江潭嶺表氓獠户歌豈伊為霖澍其<lb/>
膏澤豈伊為陶暨其埏埴音徽空樹徳望靡布吞不復<lb/>
宣溘矣遲暮噫昔先人邈焉夙抱塤箎合奏鐘律均調<lb/>
丹墀踵武清道齊鑣申以婚姻纒綿黼佩跡淪夷險心<lb/>
兼明晦猶具典型願言無墜數箭視隂瑤筆不再嗚呼<lb/>
本䟦不摇乃果敷榮源流不溢乃儲甘清自公貽榖儉<lb/>
<pb n="KR4e0241_WYG_006-23a"/>
嵗寔登忠為福本信為順楨蘭陔叶籍吐致施英擷芳<lb/>
上國玉價珠聲伸伸翊翊將篤而貞鳴呼尚饗<lb/>
　　祭孫毋潘宜人文<hi>代</hi>
人世之福有五而迓之者莫不有道焉以既其終始當<lb/>
夫纂華襲吉外内休融纍簮綬而世褘翟固衆所艶為<lb/>
不易得而朝旭既升風雨奄至則又未嘗不歎年運之<lb/>
流駛榮替之無常也譬青陽赴節駭緑紛紅終不若筠<lb/>
桂之姿貞萋冬夏人與人殆自此逺矣夫人生長華族<lb/>
<pb n="KR4e0241_WYG_006-23b"/>
性兼淳茂推誠引愛寂然以和在貴不盈其節居貧克<lb/>
任其劬此其致福有本也相夫子綜治中外身處膏脂<lb/>
不少私其緘篋迄於暮齡猶集家人輩手親䌟績此其<lb/>
操作有紀也生子也材固將盡展所欲為而壹貞之珉<lb/>
石其海外三珠樹與此其慈訓有方也板輿有待而夫<lb/>
人曾不少須其為悲惋可勝言耶嗚呼人世已矣去者<lb/>
奚悲來者孰慕浮灂短曜不足寘懷知夫人之灑然於<lb/>
斯也唯是䕃之以振振翊翊不僣而不忒蛻之以繩繩<lb/>
<pb n="KR4e0241_WYG_006-24a"/>
蟄蟄磊落而英多固所為備五福而得以既其終始者<lb/>
也夫人真可以瞑矣自今以後凡先世所欝忱而未吐<lb/>
者諸嗣君行且盡述之以歸烈于夫人則皆夫人不朽<lb/>
之遺余誼在猶子將拭目以俟焉故不欲與諸嗣君悲<lb/>
一時而更酧夫人以萬年也嗚呼尚饗<lb/>
　　祭孫母潘宜人文<hi>代</hi>
嗚呼止善呈祥延和集慶素魄晨流徳宿宵映誕膺母<lb/>
儀毓質惟静體襲蘭椒神潜淵鏡奉榮維約承慈以遜<lb/>
<pb n="KR4e0241_WYG_006-24b"/>
克贊夫子寔總其劬内署外藩身餌膏脂衣無重襲味<lb/>
絶甘臑持氷囓檗及爾無違君子不忒疇敢渝之爰及<lb/>
桑榆如福既備淑慎有加㳟勤靡墜靈明烱如形不為<lb/>
瘁雖有絲枲無棄菅蒯維子也材騰踔九衢將奮而伏<lb/>
以篤其儲質文外炳言行中孚葩連跗接致用匪殊鴻<lb/>
慈待叩天不憖遺昭昭白雲日浸以暆嗚呼哀哉徳範<lb/>
空存音徽同布啼鴂先鳴苕華易暮母亦何心翩然去<lb/>
來瞻望弗及寔疚予懷維母有孫曰歸余子濡蘋奉膳<lb/>
<pb n="KR4e0241_WYG_006-25a"/>
與禮終始非母孰詒亦既覯止不謂永隔遽失其恃淚<lb/>
容無飾質言無私將篤而慶以劵異時靈而弗替庶其<lb/>
饗之<lb/>
　　先大母沈太夫人行述<lb/>
義渠艱阻備嘗始得一遇視大母屬纊之晨纔及期耳<lb/>
諸生時竒窮不能辦養歛已成進士窮無以異諸生秋<lb/>
冬間得倣依親例假還故里因以躬紖畚之役盖嘗整<lb/>
冠佩肅拜堂下襜帷黯黯莫覩髣髴旁觀哽咽相視涕<lb/>
<pb n="KR4e0241_WYG_006-25b"/>
零而義渠愴然以悲更惕然有動也曰而不憶夫呱呱<lb/>
弱息趨走盲迷笑啼無主挈而置之懷内者何人乎月<lb/>
夕霜天啞軋聲與伊吾相間䘏勤伺怠有一味之甘割<lb/>
而分之者何人乎爾時之情境奚似而不憶夫愁疾沉<lb/>
綿委頓牀蓐癢則摩之痛則撫之自茹以荼而飼孫以<lb/>
飴者何心乎見義渠蚤庠則囅然啟齒遇小試髙等輙<lb/>
為開顔者又何心乎爾時之情境奚似而義渠殆如夜<lb/>
得明如囈得醒矣從前依依戀戀宛轉膝前之歡趣皆<lb/>
<pb n="KR4e0241_WYG_006-26a"/>
先大母不忍言不能言之苦趣也今日即能言之而至<lb/>
心實行有出耳目外者似未能舉其一二則將言其所<lb/>
以事曾大父大母者奉盥移茵晨昏即序宗黨之所傳<lb/>
以為儀者也既聞之矣則將言其所以事大父始終存<lb/>
歿者烱烱一綫九原可質凡在親知且歎且羡者如一<lb/>
日也既聞之矣則將言其所以持門户恤姻屬者寧厚<lb/>
無薄寧寛無逼婢僕之長年者猶能縷縷也既聞之矣<lb/>
即以義渠晨夕之所謦咳二十餘年之所記憶貌習之<lb/>
<pb n="KR4e0241_WYG_006-26b"/>
温如也謐如也黙坐一榻雖家人罕伺其喜慍而中有<lb/>
誠然者猝未可以他故奪又何其莊而懔也晩嵗喜聚<lb/>
諸孫於傍弄藥争花未嘗暫息則一顧而神怡臘日具<lb/>
觴環侍而侑食焉則再顧而神怡獨於家門興替之感<lb/>
不無黙黙關心見一善則亟為子若孫勸見一不善則<lb/>
黙為子若孫防往往述先世之苦行以作其勤又往往<lb/>
舉他人之勝事以激其恥所為以誠求而不必以勞率<lb/>
者大率類此至家庭一切難言之隐凡所以維䕶之者<lb/>
<pb n="KR4e0241_WYG_006-27a"/>
周心密慮動出萬全争其大而寛其細治其實而畧其<lb/>
文弛其外而持其内有非子若孫之所能窺者居平恒<lb/>
誦竺乾書而不欲溺情於施捨曰吾不以佛故佞也性<lb/>
不侮闇室而未嘗惑志于巫覡曰吾不以神道先也瞑<lb/>
之夕凡遐邇之訃至者無不感歎歔欷悵典型之已墜<lb/>
怨白日之浸暆斯其人何如者耶猶記辛酉秋義渠落<lb/>
第歸維時風雨蕭蕭寒不可忍從父好言慰之大母悽<lb/>
然曰汝此日終在但未知老眼猶及見否傷乎哉今已<lb/>
<pb n="KR4e0241_WYG_006-27b"/>
矣期已相及而不能相待至丐報劉之一日邈如隔世<lb/>
祖之所以望孫孫之所効于祖者竟何如也抑聞之先<lb/>
人之所無而益之先人之所有而忘之子若孫均無所<lb/>
逭其罪兹所以報泉下而靡憾者則恃有不朽之言在<lb/>
　　閔母臧夫人墓誌銘<lb/>
閔指薪伯仲於予為重表兄弟其母猶吾母也生同里<lb/>
閈姻聯數葉母賢明仁孝諸大節以及言動舉止諸細<lb/>
務予得而竊聼之有年矣殁後三載是為戊寅之冬指<lb/>
<pb n="KR4e0241_WYG_006-28a"/>
薪昆季將以明春奉夫人柩合窆于方伯公之墓因以<lb/>
其狀來示囑予一言志之予惟卑㓜無以傳尊者宜辭<lb/>
迍邅失路之人筆墨頽索未足為逺近觀美益宜辭然<lb/>
而知母之詳者無如予則又誼不容辭謹就行畧所載<lb/>
合之聞且見者為誌焉按夫人姓臧氏鴻臚寺序班心<lb/>
尭公女湖廣左方伯閔紉絃公之元配也臧為雉城名<lb/>
家世垂壼範夫人端静明淑鍾自天性五六嵗時口授<lb/>
内則女誡諸書輙能了其大意針紉組繡巧踰素習言<lb/>
<pb n="KR4e0241_WYG_006-28b"/>
笑坐起儼若成人姻黨識者咸知為錦䄖文翟中人矣<lb/>
其毋即贈太子太保閔櫻圃公女一日隨母歸寧毛太<lb/>
夫人見而愛之遂通兩家之好以其季子委禽焉年十<lb/>
三執母氏䘮號泣盡哀跪拜成禮心尭公撫子女素慈平<lb/>
時寛于督訓乃夫人自母䘮後言益加謹貌益加莊雖<lb/>
值月夕花晨從未窺閾外一步此其至性有過人者已<lb/>
而心堯公再娶于閔即今大叅公閔符婁姊也夫人事<lb/>
之如事其所生繼母字之亦忘其非已出尤為親知中<lb/>
<pb n="KR4e0241_WYG_006-29a"/>
所罕見云年十七歸方伯公公爾時專治舉子業性尤<lb/>
豪宕一切生産置弗問凡銀錢出入門鑰啟閉悉委之<lb/>
夫人夫人蹶蹶瞿瞿夜以繼日未嘗有倦色情容以是<lb/>
大得太夫人懽心更能出酒脯佐讀書之勤脫簪珥解<lb/>
周親之急公繇是志意亦自奮拔無絲毫艱窘拂意之<lb/>
事絓其胸懷皆夫人力也癸卯公舉於鄉丁未成進士<lb/>
初除刑部主事夫人從之京邸恒勸公慎簡刑獄無恃<lb/>
明敏之才以人命嘗試公亦時為心動凡所讞决無不<lb/>
<pb n="KR4e0241_WYG_006-29b"/>
再四低徊澄神静察期於當情合律而止未嘗輙以一<lb/>
時喜怒髙下其筆也以故終公任刑曹數年不知經其<lb/>
手定幾何案後來訖無稱寃者辛亥公以秩滿出守汝<lb/>
寧夫人纔抵任所立敕諸綱紀授以繩約内外整截門<lb/>
禁肅然嵗時餽遺之牘公必一一持示夫人夫人勸弗<lb/>
受公乃喜曰吾今得一意修潔無復以溫飽璅談凂我<lb/>
耳亂我心曲矣㑹太夫人病背疽信至公與夫人憂皇<lb/>
廢寢食勸公乞身歸省太夫人聞而弗許遂不果行夫<lb/>
<pb n="KR4e0241_WYG_006-30a"/>
人黙禱䖍籲願以身代者數四形神為顇既聞太夫人<lb/>
平愈勝常而後釋然喜也乙卯公遷南韶憲副庚申再<lb/>
轉中州大叅宦跡所至善政屢聞循聲日茂豈唯公才<lb/>
誠兼至盖亦有相之者焉維時嶺南水勢暴漲傾頹彌<lb/>
望流殣載路公見之夫人從旁祝之曰人漂摇而若且<lb/>
安處乎人蕩析而若且保聚乎因之庀材鳩工扶傷弔<lb/>
死公部署不遺餘力荷其生全者幾萬家矣比任中州<lb/>
時間諜甚亟檄勤王者數至僚友無敢肩者公任之夫<lb/>
<pb n="KR4e0241_WYG_006-30b"/>
人從旁促之曰受若職而不圖致若身乎食若禄而不<lb/>
圗分若憂乎因之簡乃士卒峙乃糗糧公部署不遺餘<lb/>
力匝月而諸事就緒人人鼓敵愾矣嵗辛酉舉監司堪<lb/>
治兵者朝廷以邊才目公敕備昌平㑹敵入廣寧沿途<lb/>
風鶴公駐節徳州躊躇未行夫人謂曰君平日遇大事<lb/>
輙斬斬能斷兹所以左右顧者知為母老在堂亂方寸<lb/>
耳今以後凡姑之事我願殫心力任之陵寢重地君弟<lb/>
星馳料理公爾忘私可也公聞而歎曰吾今乃可矢志<lb/>
<pb n="KR4e0241_WYG_006-31a"/>
靡盬幸免將母分憂矣遂單騎而北夫人率子女南旋<lb/>
晨夕祗事太夫人一七一臠必親調以進伺聲察色未<lb/>
嘗離左右即所稱三日新婦何以加焉癸亥之春公遷<lb/>
湖廣右藩便道歸里而太夫人已病公與夫人卧不貼<lb/>
席衣不解帶者浹月病竟不起㑹臧心堯公亦以是嵗<lb/>
終於家夫人連遭兩䘮摧毁踰節幾於骨見衣表矣丙<lb/>
寅服闋公仍補楚轄夫人偕行偶食湘江魚族停筯不<lb/>
舉者移時曰此昨太夫人所嗜也曩時每遇四方難致<lb/>
<pb n="KR4e0241_WYG_006-31b"/>
之物千里緘寄十數年如一日今可得乎與公泫然者<lb/>
久之已已公患痰隔之症醫藥㒺效祈賽不靈夫人計<lb/>
無復之刲股以進者三卒無一驗豈修短有命彼蒼漠<lb/>
漠固無從邀其響答耶所難者荒迷失次中猶不欲以<lb/>
地方賻贈舊例抺公氷檗素心日夜望長公次公至即<lb/>
促装扶櫬登舟曰未亡人安用是長物為其以傷吾泉<lb/>
下志也自是居家忽忽不怡雖嵗時伏臈子媳盈前眉<lb/>
際仍帶慘悴之色經年未嘗輕為見齒唯於沈倩蒼嶼<lb/>
<pb n="KR4e0241_WYG_006-32a"/>
公報捷南宫時撫女背囅然一笑再於季嗣同生登賢<lb/>
書時對親族賀者笑語致謝而已丙子五月遘疾危篤<lb/>
彌留之際親屬環守牀次悲淚相向夫人了無怖容呼<lb/>
女婢掖起更衣念佛數聲而逝其去來灑然情塵不染<lb/>
一似夙具根因者然非託跡空門者所能彷彿其萬一<lb/>
也夫人生於萬厯丁丑六月初一日没於崇禎丙子五<lb/>
月二十日享年六十去初度設<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>之辰僅十日耳長子<lb/>
燧郡庠生娶陳氏次臯太學生娶姚氏次肅癸酉舉人<lb/>
<pb n="KR4e0241_WYG_006-32b"/>
娶胡氏繼陳氏再繼孫氏女五人孫四人孫女二人嫁<lb/>
娶皆聞人望族詳載諸子狀中予乃綜夫人之始終而<lb/>
論之大率其事姑也色養多於趨承其相夫也静好多<lb/>
於莊敬其課子教婦也慈顔多於正色其恤婣睦族也<lb/>
摰意多於靡文里中以此稱全徳焉今一門之内敦詩<lb/>
説禮孝友淳篤衍後日無窮之緒繩繩未艾嗚呼孰貽<lb/>
之哉若沾沾以見在科名方來福澤為足以瞑夫人則<lb/>
亦淺之乎視夫人矣爰作銘曰<lb/>
<pb n="KR4e0241_WYG_006-33a"/>
天降岳伯為國寳臣辰彼碩女令徳來嬪從宦四方隨<lb/>
地施仁雞鳴交警勵志松筠稱婦三紀羔湯必親四膺<lb/>
寵綍退讓逡廵晩乃事佛割愛離塵脱然蜕去宛證宿<lb/>
因何以貽後一脉振振何以事往同返天真𤣥宫斯閟<lb/>
神理未淪川移谷徙視此貞珉<lb/>
　　几山閣詩草引<lb/>
丁卯之春予有事荆邸借憇几山閣中覩其位置花石<lb/>
楚然雅潔為之霽目恬心少却塵涴因檢其壁間題咏<lb/>
<pb n="KR4e0241_WYG_006-33b"/>
之什彼倡此賡應接不暇徴其人則皆樊山之宗英也<lb/>
已而獲交𤣥素先生玉色和聲霏映四坐翊翊恂恂視<lb/>
韋褐又加毖焉聞𤣥素平居泊然無它嗜好意之所之<lb/>
目之所涉口之所拈皆詩趣也甚而家人讌集之地友<lb/>
朋歌舞之塲皆詩課也以至江山之眺聼花月之流連<lb/>
世態之堪笑堪悲風物之或明或晦皆詩意也今其詩<lb/>
具在受而讀之清不至癯華不至縟大都擅溫李之情<lb/>
而振以王孟之骨雖未及盡披其藏譬嘗鼎一臠至味<lb/>
<pb n="KR4e0241_WYG_006-34a"/>
自出予因而感情才之受錮於世系不少也自昔蘭陵<lb/>
鄴下作者如林幾奪寒士之席至今艶為帝胄中一段<lb/>
佳話即才江長吉輩猶稱唐諸王孫孰云芝草無根醴<lb/>
泉無源我國家醖釀培溉非一日矣將必有挾其質以<lb/>
經世耀其文以名世如所稱蘭陵鄴下者特雕蟲伎耳<lb/>
自此<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>乎逺矣予盖以𤣥素先生之人之詩知之以樊<lb/>
山諸名彦之人之詩知之也<lb/>
　　一經堂小題義引<lb/>
<pb n="KR4e0241_WYG_006-34b"/>
司空表聖之言曰自知非詩詩未為竒語典而㫖㣲此<lb/>
可與文通者也推小題義者首巢窟亞飯等篇憶童而<lb/>
習之擺落無地人愛其死者不愛其活者酸脣腐頰稱<lb/>
肉量骨士維魚矣又何言哉人非孔墨未能嶷然格外<lb/>
全盛之氣注射少年凡所對遇㶑灔眉眼排蕩心魂苦<lb/>
不可忍擘筠鬭紙十未領其二三恨光景時時逸去不<lb/>
受囚鏁煩寃辛切當何似也稽諸色態隨想不同閣雨<lb/>
輕隂穿窗落日鶯痁語怯蝶寐魂移縮翠拖紅零鈿敗<lb/>
<pb n="KR4e0241_WYG_006-35a"/>
靨叢散羈鬼愁顫春閨悄悄瞠瞠霏霏瑟瑟陷朱公之<lb/>
淚荆聶無腸慘玉姊之魂荀郎寡韻遮槿艶于青燐輾<lb/>
春陽于午院瘖者能口跛者能走稚者能雅韻者能醜<lb/>
自昔才人亦各媚其意耳將不畏天罸耶頃余客溪上<lb/>
遇自興最蚤因獲交于子鵬調甫幽悱冷艶中置忘歸<lb/>
咿啞相向韻停落月每一<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>題率爾而止條理香澤匹<lb/>
配勻冶摩詰之澹也長吉之嫵也昌黎之獰也三人自<lb/>
詭其中分而踞之曾無沗于先輩亦遲媚于騷人拭粉<lb/>
<pb n="KR4e0241_WYG_006-35b"/>
塗箋留香守蠧苔隂低午光霏書帶之傍硯水㣲澌韻<lb/>
雅金罍之側如過黄陵祠下艶魄單飛置向商山館中<lb/>
清歌細曳<lb/>
　　删補文致小引<lb/>
虎林劉越石撮其文之輕勻細麗筆手俱妍者貽諸同<lb/>
好題曰文致余從枕上讀之如嫩苞初蕚光翠欲浮稍<lb/>
為剪其陳者併汰其韻味之短率者隨意中所及次第<lb/>
詮之時增飾焉而余因有慨於數十年來詩文進退之<lb/>
<pb n="KR4e0241_WYG_006-36a"/>
變也嘉隆以前人尊一經未曾眼百氏書如奸聲偽色<lb/>
噤不敢道後乃稍稍知習風雅而一時悸心豔魄之語<lb/>
猶遜謝弗居邇者剞劂日繁見聞滋廣佻而元史而宋<lb/>
靡而六朝中晩諸家以暨地志山經隂符鬼律種種石<lb/>
室之藏靡不妙析幽㣲並標靈異而向之噤不敢出者<lb/>
悉挾為故物且蠲為賸説矣其甚者出之以險激而薄<lb/>
劣不振者文之以天斜風氣所侵撓奪功令吾見元和<lb/>
㑹昌之體與啼粧義髻並煽一時而唐之為唐何如也<lb/>
<pb n="KR4e0241_WYG_006-36b"/>
然則是編也不廼附之俑乎盖予倦逰醫部百慮都捐<lb/>
讀書不求甚解抑所謂笑䐑言鯖足添腹笥差不敗人<lb/>
意耳<lb/>
　　古心菴募緣疏<lb/>
嘗見十室之内不廢精藍數錢之施足稱檀越外書所<lb/>
謂㝠契神交内典則為善友知識而且寘菴捨宅以尼<lb/>
代僧無亦念識塵所結女人之嗔愛特深根性為昭閨<lb/>
閤之機縁較捷舉其末以接乎本花不著身造其質而<lb/>
<pb n="KR4e0241_WYG_006-37a"/>
先以文風自行水揆厥㫖奥難得而詳廣殖福因差能<lb/>
為喻吾里古心菴之縁起陳氏以㝠通著蹟神寄有無<lb/>
之間蓮師以真實闡宗志超生滅之界晨燈夜梵如喚<lb/>
渇夢之醒月粲花明莫繫逝駒之影廹兹纓鏁如在樊<lb/>
籠敢借清凉之規暫豁無明之障千楹未見其少數椽<lb/>
孰云其多固將聼鐘聲而致敬尋香馥以生心覩尊儀<lb/>
而洵仰摛灋軸而忘疲者也凡我有情共兹慈惋勺水<lb/>
盂飯悟香色之頓殊一鍰半銖識寳光之未墜所謂刹<lb/>
<pb n="KR4e0241_WYG_006-37b"/>
那之善逐此而生水滴㣲功漸盈大器是在仁賢心朂<lb/>
之耳<lb/>
　　募建圓證寺佛閣疏<lb/>
凡世間有為之相一切偷心任運不得自晨至夕牽率<lb/>
未休而學道人亦復有竹木薪水之苦盂鉢之勞願與<lb/>
檀越助發慈惋大慧有言不許起心管帶起心則病矣<lb/>
管帶固不以為病也譬一身終日與人對面餔啜諧笑<lb/>
位置宛然所謂喫飯著衣何曾有些子干礙耶精進者<lb/>
<pb n="KR4e0241_WYG_006-38a"/>
自得之我湖近質而慳于縁以故蘭若棊置不甚偉觀<lb/>
而亦少曼鬟麴生之穢至乃清凈僻寂無踰圎證坐其<lb/>
中居然有伊人一方之想也近智巖為某上人高足澄<lb/>
心密行礪以芒刃堂中條件如昔時而加毖焉幡動交<lb/>
蘆鴉啼海梵真足披曉夢而浥恒沙世所艶千偈瀾翻<lb/>
者猶玉曜而瓦質也靚供之所楹廡取次不支搜其蠧<lb/>
蝕裒以新材可成一閣展心論于未晦駐槿豔而長明<lb/>
此舉殆如瑞矣費不甚廣而片椽寸瓦皆上人之願力<lb/>
<pb n="KR4e0241_WYG_006-38b"/>
為之出世人自少不得此種管帶獨思吾人流浪多識<lb/>
中蕙死蘭枯腰鎌何有絲絲相掉只在底處耳盂飯勺<lb/>
水衆生各有縁凑而大士獨無交渉乎語曰中流失船<lb/>
一壺千金是可念也夫<lb/>
　　題寂觀上人册<lb/>
自宗教二𣲖分而後之演其説者各䕶其門户以為依<lb/>
皈所謂傳也夫傳字不傳義傳聲不傳音千萬人中如<lb/>
將有意乎道者焉若方諸挹水于月覓所為自體不可<lb/>
<pb n="KR4e0241_WYG_006-39a"/>
得則固已傳之久矣叢林之有住持象教興廢實因之<lb/>
世僅以軍持水田相付者古所云粥飯僧其無足異若<lb/>
弁之圎證寺風燄相摧寳池欲裂夷于茒杞者盖百餘<lb/>
年三上人固從三祖五祖山氣脉而來者徘徊瞻禮正<lb/>
如十指燒殘連心惋痛出其精勤之力一時人士始知<lb/>
有所謂宗門者上人殆所稱三孝子矣乃至戒具<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>肅<lb/>
供頓清饒似難其選後延覲西為主持而堂中支應日<lb/>
繁四方郵寄者各厭所欲而去尋常飯器香色頓殊委<lb/>
<pb n="KR4e0241_WYG_006-39b"/>
落旃林雯華霏結此豈一廣長舌所能施也繼覲西而<lb/>
拄錫者今為寂上人固以闡性相之宗伸讃唱之義於<lb/>
是焉在不必證為某師某弟子也波痕月影指㸃皆真<lb/>
寧復可譜之而傳耶彼以門庭樹幟者則世之所為衣<lb/>
鉢已矣但澄心獨了者率厭苦世相離種種常住之我<lb/>
而更思一清净灑脫之處何其滯也上人其亦有感於<lb/>
諸開士之𢎞願教乘之興衰勉事此一段因縁已<lb/>
　　楊貞復評釋楞嚴經䟦<lb/>
<pb n="KR4e0241_WYG_006-40a"/>
自像教東流一時旁行之書幾徧方内數傳後燈分𣲖<lb/>
别若不可詰而理絶根尋本來無二盖人人知有楞嚴<lb/>
矣苐以河漢之言契妙明之㫖往往難得而詳貞復先<lb/>
生以再來人衍出世諦其於楞嚴圎覺等經悉受諸家<lb/>
詮釋而畧為删潤字規句範文理曉然所謂以眼施人<lb/>
此其一斑也夫禪恱之味余何敢深言而一禀之先生<lb/>
以庶幾不謬則余所多幸也若夫見性者共其髙深棲<lb/>
情者獵其藻蔚政如跡有短長隨人心念觀者當自得<lb/>
<pb n="KR4e0241_WYG_006-40b"/>
之耳<lb/>
　　代作呂氏春秋䟦<lb/>
周之季以言豎不朽者亡慮數十百家而呂氏特著呂<lb/>
氏一賈人子而能出竒贏之緒業與管商諸人分踞千<lb/>
秋之席非唯狡獪使然抑其理與其辭信足觀也渭南<lb/>
以一代妙手晤作者於千載之上煥若披面而呂氏之<lb/>
精神始出但訛沓相仍朱黄失序讐檢之下良用缺然<lb/>
偶從諸大父遺簏中窺其所藏吕氏删本得受而讀之<lb/>
<pb n="KR4e0241_WYG_006-41a"/>
盖將萃諸子之長以偹一家言而未獲既其志兹猶鼎<lb/>
之一臠也夫前人所無弗敢益前人所有弗敢掩凡以<lb/>
述其意而止以是廣之四方也其可乎謹䟦<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0241_WYG_006-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　凌忠介集巻六<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻十五</head>
    <p>
<pb n="KR4d0164_WYG_015-1a"/>
欽定四庫全書<lb/>
　相山集巻十五　　　　　宋　王之道　撰<lb/>
　　七言絶句<lb/>
　　　冬日出郊二首<lb/>
覆塊青青麥欲齊田家籬落柘岡西嵗饑冬暖聊相補<lb/>
抉藕歸來餉萊妻<lb/>
一鞭乘興上山頭雨脚隨風濕破裘冬日有情還可愛<lb/>
忽開雲霧見林丘<lb/>
<pb n="KR4d0164_WYG_015-1b"/>
　　　七夕苦旱望雨<lb/>
田禾吐白將就槁野草垂黄幾欲燃來日天孫嫁河鼓<lb/>
洗車今喜有夤縁<lb/>
　　　游毛公洞六首<lb/>
説詩人去想雲車千古青巖倚碧虚訓詁未容端拜議<lb/>
一言聊復問關雎<lb/>
旋披荆棘入山來洞口晴煙翳不開試問真人竟何處<lb/>
他年相就謁蓬萊<lb/>
<pb n="KR4d0164_WYG_015-2a"/>
湏信桃源路易迷野人遥指過山西由來石室非仙窟<lb/>
漫向雲中覔舊蹊<lb/>
山前踴躍見樵人欲問神仙更問津指㸃長柯向東去<lb/>
不知銀穴又非真<lb/>
徘徊銀穴送斜暉散遣長鬚上翠㣲青鳥似知予意確<lb/>
故傳仙語傍人飛<lb/>
偶因青鳥遂幽尋翠壁蒼崖白日隂三扣石扉人不識<lb/>
滿山松竹自悲吟<lb/>
<pb n="KR4d0164_WYG_015-2b"/>
　　　題太湖驛竹軒<lb/>
粉節儲霜競出籬我來猶及筍生時清風一榻君休問<lb/>
明月半窻予自知<lb/>
　　　過水南題范諫議書室<lb/>
函丈當年貯卧龍笑談曽記一尊同幅巾已起草廬在<lb/>
寂寞溪山空晩風<lb/>
　　　題德章山<lb/>
叢玕潑黛千峰色急雨犇霆萬壑聲莫訝祖師來入夢<lb/>
<pb n="KR4d0164_WYG_015-3a"/>
秖應知我欲山行<lb/>
　　　過含山郵亭和子厚弟壁間韻三首<lb/>
犯暑籃輿趂曉耕東風迎面葛衣輕過山繚繞湖邊路<lb/>
楊柳隂中帶月行<lb/>
透雲斜日影朦朧樹杪依㣲少女風景物重來正無恙<lb/>
為君收拾向詩中<lb/>
開窻如見碧油幢新竹春來過屋長漸近柴桑舊家路<lb/>
清風來報稻花香<lb/>
<pb n="KR4d0164_WYG_015-3b"/>
　　　吳興舟中有作<lb/>
一水濡湏百里間舉頭遥見水西山㣲波不動又終日<lb/>
安得扁舟送我還<lb/>
　　　春日偶成<lb/>
短垣新雨上銀泥柳外幽花咫尺迷獨喜流鶯解人意<lb/>
一聲聲傍緑牕啼<lb/>
　　　春日書事呈歴陽縣蘇仁仲八首<lb/>
籃輿兀醉出東門賴有官舟為解紛流馬木牛今已矣<lb/>
<pb n="KR4d0164_WYG_015-4a"/>
其餘兒軰説三分<lb/>
芳草池塘處處佳竹籬茅屋野人家清明過了桃花盡<lb/>
頗覺春容屬菜花<lb/>
似是東風惱客心淹留行色故相禁扁舟正在江南岸<lb/>
又擾浮雲作暮隂<lb/>
情似長江流不斷亊如芳草剗還生此身何苦浮名絆<lb/>
正擬花時取次行<lb/>
公餘槐柳轉斜日吏散鳥雀來空庭康成書帶可人意<lb/>
<pb n="KR4d0164_WYG_015-4b"/>
坐見茸茸相對青<lb/>
學似卿家宜有法人如我軰豈無情新詩早自推心服<lb/>
幽㑹知誰付目成<lb/>
猛風吹雨暮江頭煙草㣲茫一片愁雙鯉不來無處問<lb/>
欲尋歸路轉悠悠<lb/>
子美不應花解惱次公何必酒而狂知君頗負風流債<lb/>
安得司空慣竊香<lb/>
　　　過叚寨二首<lb/>
<pb n="KR4d0164_WYG_015-5a"/>
隨行知有筆如椽不礙㝠搜借榻眠酒醉詩成還上馬<lb/>
秋蛇春蚓任人傳<lb/>
嫩緑夭紅照眼明物華春事暗相驚提壺不飲勸誰飲<lb/>
正在竹叢深處鳴<lb/>
　　　經過合寨弔孟氏故居二首<lb/>
藤梢棘刺失朱門空想當年載酒樽天色重増行客恨<lb/>
東風吹雨濕黄昏<lb/>
行過春泥沒馬深幾聲幽鳥囀喬林感時恨别愁無那<lb/>
<pb n="KR4d0164_WYG_015-5b"/>
賴有清樽慰此心<lb/>
　　　晩憩聞雷<lb/>
湖外山光入座來水晶宫闕翠屏開纎纎細落催花雨<lb/>
隱隱輕鳴啟蟄雷<lb/>
　　　含山驛中<lb/>
日暖風輕晝睡餘海棠嬌褪玉肌膚楊花也似知人意<lb/>
來趁飛紅入座隅<lb/>
　　　鳴山驛夜雨<lb/>
<pb n="KR4d0164_WYG_015-6a"/>
夜來風雨曉還晴沙路無泥快早行鳥語花容春自好<lb/>
有生何處不安生<lb/>
　　　夜聞風雨<lb/>
狂風横雨忽來鳴半夜長亭客夢驚想見海門春漲急<lb/>
犇軍百萬聴潮聲<lb/>
　　　丘城道中<lb/>
翠巘中間白水邊野梅官栁似當年正看遶樹下殘日<lb/>
便覺前村生晩煙<lb/>
<pb n="KR4d0164_WYG_015-6b"/>
　　　出合肥北門二首<lb/>
淮水東來没踝無只今南北斷修塗東風却與人心别<lb/>
布暖吹生徧八區<lb/>
斷垣甃石新修疊折㦸埋沙舊戰塲闤闠凋零煨燼裏<lb/>
春風生草沒牛羊<lb/>
　　　烏江道中聞杜䳌有感<lb/>
麻葉蓬蓬小麥肥楊花風裏杜䳌啼故園尚阻歸來賦<lb/>
慚愧東坡雨一犁<lb/>
<pb n="KR4d0164_WYG_015-7a"/>
　　　竹城道中<lb/>
一溪清水浸餘霞風裏歸鴻字脚斜今夜不知何處宿<lb/>
路廽山崦兩三家<lb/>
　　　下閣道中<lb/>
小橋流水數家村春入川原日自暾馬上不知嵐氣重<lb/>
誤驚征袖濕啼痕<lb/>
　　　西門道中聞人售田<lb/>
走利奔權幾日休歸來還復郭南游直饒心計姦如鬼<lb/>
<pb n="KR4d0164_WYG_015-7b"/>
終恐輸他善自謀<lb/>
　　　題大泉寺<lb/>
六峯環翠繞金藍下馬初嘗一酌甘久旱喜看雲氣浹<lb/>
晩風吹雨過江南<lb/>
　　　題南巢地藏寺<lb/>
蚊觜生花夜更長睡鄉蝴蝶正悠颺山僧不恤秋眠熟<lb/>
連打鐘聲到枕旁<lb/>
　　　題大龍寺<lb/>
<pb n="KR4d0164_WYG_015-8a"/>
萬松邀我上崔嵬入寺山屏次第開無説欲知真説法<lb/>
松聲還送出山來<lb/>
　　　題宿松薤山寺<lb/>
小驛隳頹不見容著鞭東走梵王宫怪禽落日休相恐<lb/>
五里松篁一徑通<lb/>
　　　題許市接待院壁<lb/>
一簷冬日送清温䟱竹蕭蕭覆短垣來就老僧同曝背<lb/>
不妨危坐黙無言<lb/>
<pb n="KR4d0164_WYG_015-8b"/>
　　　題許市施水坊<lb/>
夢斷蓬窻特地愁卧聞溪水嚙舡頭夜航又逐東風去<lb/>
重歎因人此滯留<lb/>
　　　宿大泉遇雨<lb/>
　　予每逺適行日不雨歸日雨必作故常苦之是役<lb/>
　　也以幹徃肥上時秋旱連數月嘉榖盡矣而二麥<lb/>
　　未得入土民心憂蹙何翅倒懸當曉發月城晩抵<lb/>
　　大泉山方弛擔與主僧語而山中出雲湏臾四合<lb/>
<pb n="KR4d0164_WYG_015-9a"/>
　　入夜遂雨予聞之喜不自知蓋非為一已設也紹<lb/>
　　興二十四年秋九月壬子<lb/>
我行常苦雨相隨旱甚民心若倒垂坐久雲容膚寸合<lb/>
願同焦槁被甘滋<lb/>
　　　題苦竹寺海棠洞三首<lb/>
翠袖朱脣一笑開依風無力競相隈陽城豈是僧家物<lb/>
端恐齊奴歩障來<lb/>
隔夜西風為辦嚴掃除氛曀出晴天正逢翠幄張青綺<lb/>
<pb n="KR4d0164_WYG_015-9b"/>
應念朱脣拂紫綿<lb/>
一徑封苔知雨足貳車行縣昔時遷對花啜茗思春日<lb/>
拂拭新詩益悵然<lb/>
　　　題崇因院清軒<lb/>
　　予政和八年秋九月自冶父還軒車託宿是刹時<lb/>
　　積雨初霽夜月飛霜溪光炯然如水晶環繞殿閣<lb/>
　　令人毛髮森竪神思清發乃得一絶書之壁後三<lb/>
　　十七年復經此覔前所題既就堙滅因主僧乞詩<lb/>
<pb n="KR4d0164_WYG_015-10a"/>
　　復為書之<lb/>
肥松瘦竹古招提軒檻重逰識舊題清意不曽吟得盡<lb/>
夜來明月浸寒溪<lb/>
　　　法雲寺和湯立賢留題<lb/>
寺占湖邊數畆山杖藜偷得一朝閒昨朝恰别居巢長<lb/>
又喜新詩在壁間<lb/>
　　　題大善寺<lb/>
絮㡌曵絲雲帶雨瓊梳環髻水圍山江村五月黄梅過<lb/>
<pb n="KR4d0164_WYG_015-10b"/>
十里人煙渺莽間<lb/>
　　　題華嚴院澤上人西韻軒用前韻<lb/>
踈簾如霧隱窻紗虹影青紅雨脚斜坐久清風起何處<lb/>
一盆昌歜映葵花<lb/>
　　　和彦立兄贈信上人<lb/>
鼎社年來得志閒一杯聊復效逃禪新詩莫漫驚流俗<lb/>
恐被旁人唤皎然<lb/>
　　　贈浮屠道本二首<lb/>
<pb n="KR4d0164_WYG_015-11a"/>
　　道本自歴陽廣教與六僧偕來以天申節受具足<lb/>
　　戒於當塗之萬夀寺戒壇能誦吾兄彦時所題二<lb/>
　　詩故其歸也用韻以贈之<lb/>
暑雨初晴江上村藕花無數午風温梁山正帖淮南岸<lb/>
到得精藍日未昏<lb/>
一去禪關忽五春異鄉驚見眼終清問師參學今何解<lb/>
雲在青天水在缾<lb/>
　　　和因上人四首<lb/>
<pb n="KR4d0164_WYG_015-11b"/>
拍天湖水亂蛙鳴雨脚隨風潑細塵翠幄不開楊柳晩<lb/>
紅雲初坐海棠春<lb/>
茭葑彌天眼界幽澆愁應辦酒如油坐憐漁父機心勝<lb/>
萬頃春苗不下鷗<lb/>
水雲深處見人煙桑柘鳴鳩似可憐却怪銀泥環四壁<lb/>
由來春雨上蝸涎<lb/>
荼䕷花底照衰顔風送餘香到酒間春色他年尚無恙<lb/>
紅裙來繼謝東山<lb/>
<pb n="KR4d0164_WYG_015-12a"/>
　　　和天衣聰老五首<lb/>
師去無為十五年重來猿鶴亦忻然此生不負今朝祝<lb/>
冀結龍華㑹裏縁<lb/>
老懷歸去幾何年吳越宗風久寂然聞説近來獅子吼<lb/>
應將驢脚問生縁<lb/>
法華靈應著當年今古何曽有間然不見後身房次律<lb/>
却因和璞記前縁<lb/>
達磨東來不記年一燈然處百燈然願從清淨求明了<lb/>
<pb n="KR4d0164_WYG_015-12b"/>
應喜晨齋學省縁<lb/>
緑楊芳草自年年人老逢春重喟然六入儻能除舊習<lb/>
三乘端許結新縁<lb/>
　　　再用韻贈湖塘來上人二首<lb/>
望外荆榛蔽輞川我來何必為逃喧亂餘村疃雞豚盡<lb/>
秋到江湖藻荇繁<lb/>
湖水瀰瀰浸緑苔湖邊衰柳兩三栽游魚得意潜還躍<lb/>
幽鳥多情去復來<lb/>
<pb n="KR4d0164_WYG_015-13a"/>
　　　山西莊舍贈信上人和彦時兄四首<lb/>
十里西疇路半砠短轅無力困瘏痡支笻預作淵明具<lb/>
甕有烏程不用沽<lb/>
四壁蕭然犬自馴年來食粥甑生塵相逢未暇寒温語<lb/>
請效參寥作故人<lb/>
一枝清瘦早梅春風味髙如郭泰巾襟袖歸來香未歇<lb/>
要將佳句屬詩人<lb/>
寒鴉成陣下遥村氷合囬塘鏡一番㶁㶁溪流響何處<lb/>
<pb n="KR4d0164_WYG_015-13b"/>
亂山無數不知源<lb/>
　　　贈道上人<lb/>
道人知我過山來旋掃蓬門對水開惟有温菘薦樽爼<lb/>
一畦踈緑隱蒿萊<lb/>
　　　和道可<lb/>
卧雨春頭到地長清風一榻借㣲凉碁聲驚斷髙僧夢<lb/>
起撥爐中未過香<lb/>
　　　和彦逢弟簡相山古上人二首<lb/>
<pb n="KR4d0164_WYG_015-14a"/>
相山風物似斜川岑寂那知市井喧嵗旱但傷禾穗槁<lb/>
秋饑猶喜栗皺繁<lb/>
蒿艾深迷古徑苔荒凉菊塢與松栽稻田正似人無幾<lb/>
賴有髙僧伴我來<lb/>
　　　送浮屠善慧<lb/>
雲濤霜巘正崢嶸夢裏清游覺尚驚師到西湖如得句<lb/>
不妨頻寄老書生<lb/>
　　　送心上人<lb/>
<pb n="KR4d0164_WYG_015-14b"/>
西城畦稼卧黄雲似説千門許見分驢載馬䭾應不厭<lb/>
一<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>牙齒正湏君<lb/>
　　　春日訪道上人<lb/>
隴麥如煙水滿塘路邉桃李問柔桑道人不作淵明調<lb/>
笑碾新茶看瑞香<lb/>
　　　贈桐林老僧<lb/>
繞屋青桐碧玉椽坐來巖石起雲煙過門竟日奔馳者<lb/>
應羡山僧去道邊<lb/>
<pb n="KR4d0164_WYG_015-15a"/>
　　　贈林山善相老榮師<lb/>
至哉擇術妙難論邂逅何妨丐一言我已無心求富貴<lb/>
餘生歸命給孤園<lb/>
　　　囬峯寺和浮屠坦然韻<lb/>
晝睡醒來日過中山光入座水函空緑楊堤外荷花富<lb/>
招致清香賴有風<lb/>
　　　和彦時兄贈覺上人化燈<lb/>
江上相逢試問津杖藜來作化燈行欲知照破無明窟<lb/>
<pb n="KR4d0164_WYG_015-15b"/>
佛殿熒熒一㸃明<lb/>
　　　和僧廣實三首<lb/>
曽向髙安見大愚迢迢一路徹天衢而今到處無些事<lb/>
困睡饑餐得自如<lb/>
聞説年來貧更甚生涯和地與錐無通身是手承誰力<lb/>
方信常人實若虛<lb/>
動容俱見古人情千里歸來得我驚七載何曽有離别<lb/>
水中明月本相親<lb/>
<pb n="KR4d0164_WYG_015-16a"/>
　　　題德章山親公塔<lb/>
憑陵風雨上崔嵬一見親公病眼開似是前生師弟子<lb/>
兩年今日入山來<lb/>
　　　過廣德宿開元寺上人房<lb/>
滿城花草鬭欣榮嫩緑夭紅照眼明㑹有禪房通野色<lb/>
解鞍聊復憩予行<lb/>
　　　書來上人房<lb/>
十里清風水拍天老僧齋罷抱頭眠丹楹畫棟看摧壓<lb/>
<pb n="KR4d0164_WYG_015-16b"/>
好為僧伽作勝縁<lb/>
　　　書源上人壁<lb/>
丹楓黄槲壯秋容詰曲僧房一徑通塔似道人飛白筆<lb/>
開窻還見倚晴空<lb/>
　　　題德山涓老無句堂<lb/>
峯頭示衆合如何一棒由來已自多空去空回還信否<lb/>
至今疑殺那人訶<lb/>
　　　送浮屠宗立東逰二首<lb/>
<pb n="KR4d0164_WYG_015-17a"/>
　　立上人禪林杞梓法窟棟梁數千里徃見天衣十<lb/>
　　五年坐參庭柏爾來半口吸乾溟渤一拳打破虛<lb/>
　　空真得和錐也無豈不成大丈夫哉是行來自湖<lb/>
　　湘訪予相山將復觀潮浙東予聞而快之故作是<lb/>
　　詩以贈<lb/>
撫掌相逢一笑同自言㕘學百無功蜜甜忘却十年苦<lb/>
雷吼嚇成三日聾<lb/>
西走漫償行脚債南游聊勘坐禪翁不知色力能強健<lb/>
<pb n="KR4d0164_WYG_015-17b"/>
又復觀潮過浙東<lb/>
　　　贈蔡道人<lb/>
寳蓋山前蔡道人十年學佛頗安貧似聞親見天衣老<lb/>
為改今名作惠新<lb/>
　　　贈羽流韓洞章<lb/>
韓生畫馬有家法胷中驊騮不可計酒酣試作姜子牙<lb/>
怳若當年釣清渭<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻四</head>
    <p>
<pb n="KR4d0164_WYG_004-1a"/>
欽定四庫全書<lb/>
　相山集巻四　　　　　　宋　王之道　撰<lb/>
　　七言古詩<lb/>
　　　信陽和同官喜雨韻<lb/>
欲識農夫田作苦乆雨禱晴晴禱雨禱晴得雨雨得晴<lb/>
此患到今傳自古苾芬非是蕭蘭馨誠心一發通三靈<lb/>
文昌俗吏亦何者乃能致雨興雷霆爾來旱氣爞爞熱<lb/>
夜望天涯電光掣原田嘉穀半焦黄何獨枯魚濡涸轍<lb/>
<pb n="KR4d0164_WYG_004-1b"/>
忽然一雨洗瘴昬珠玉無邊難價論坐令愁嘆變歡抃<lb/>
千巖萬壑江流奔從今不厭商羊舞十日一犂均下土<lb/>
漏邦寒儉酒味醨且磑新茶其分乳庭前花草還青葱<lb/>
想見黍稌紛芄芄吾君早晚復疆宇屢豐將見追元豐<lb/>
天人大扺常相即人若必天天可必願修人事格天心<lb/>
天若不從非所恤泰亨自復先朋來時通端不憂塵埃<lb/>
新詩要非所宜辱敢以木李酬瓊瑰六年無蓄號不足<lb/>
菜色定應縁半菽要令汸暴似海岳豈但河沙論秉斛<lb/>
<pb n="KR4d0164_WYG_004-2a"/>
炎天赫日當流金去國多年思轉深只今淮北望霓切<lb/>
須煩伊傅資商霖<lb/>
　　　次韻子厚弟喜雨行贈趙守端質<lb/>
我生畏暑如畏焚奈此歲旱風塵昏十年廢放卧巖壑<lb/>
名雖八品身黎元恒暘乞雨雨乞霽雨轉為淫暘轉熾<lb/>
不知此理果何如每訝天心異人意去年避地還家園<lb/>
蒿萊滿目髙侵天秋陽肆虐冬益甚涉春陂澤皆平川<lb/>
邇來焦稿遍區宇黄金融液膠流弩趙侯日為疲瘵憂<lb/>
<pb n="KR4d0164_WYG_004-2b"/>
應怪魯書三不雨天人大抵常相資顧我録録傷無竒<lb/>
鬻漿苦涼屠苦熱敢望屏翳從招麾聖主東巡羣后覲<lb/>
萬里江淮方水運折衝禦侮賴親賢何獨為霖福斯郡<lb/>
精誠昭格吾誰欺頃間禱雨人所知忽然簷溜瀉河漢<lb/>
數聲霹靂轟相隨公堂六月清無暑旋磑龍團試分乳<lb/>
官曹相賀復何言且戒農夫築場圃小人托庇安村墟<lb/>
獲同野老歌而呼願公玉帶懸金魚奉報得雨禾生稃<lb/>
霏霏不厭沾衣裾稍晴欲自躬犂鋤斯民食足吾其俱<lb/>
<pb n="KR4d0164_WYG_004-3a"/>
何妨把酒仍觀書<lb/>
　　　酬潘縣尉<hi>縣尉逺遺佳篇奬與過當而其中見及亡友錢子全王堯明二公皆俊人</hi>
　　　<hi>非碌碌者不幸相繼死矣埋玉樹於土中使人情不能巳輒用韻書謝</hi>
堯明文采燦星宿子全道義髙金玉傷哉二子不可見<lb/>
墓上悲風號拱木逢君論友話偶及令我呑聲為渠哭<lb/>
因渠感君不我鄙逺寄錦囊詩一軸有如貝闕羅珠璣<lb/>
東攫西拏厭吾欲又如康衢走騏驥朝越暮燕惟爾逐<lb/>
匹夫獲罪坐懷璧誰使夜光衝蔀屋仲尼知本故稱水<lb/>
<pb n="KR4d0164_WYG_004-3b"/>
請看懸崖瀉飛瀑我從二子方弱冠俛仰三終同轉轂<lb/>
壯年登第今巳老碌碌無竒堪齒録羨君節操似松筠<lb/>
雪裏髙標仍絶俗巳將義命等窮途肯為身名强榮辱<lb/>
髙情慷慨憐衰晚妙句縱横丐膏馥開緘反復讀數過<lb/>
骨竦毛森頭觳觫施隆報蔑君勿誚明月輕投得魚目<lb/>
人生遇合㑹有日行矣鳴騶入空谷燮調元化坐廟堂<lb/>
長使斯民歌鼓腹<lb/>
　　　贈淮西運幹徐伯逺<lb/>
<pb n="KR4d0164_WYG_004-4a"/>
　　伯逺得印於予里人楊德潤其文曰東海開國楊<lb/>
　　自其先侍講與南昌潘延之游印盖延之所遺而<lb/>
　　故常侍徐公舊物也從潘入楊凡六十年至是復<lb/>
　　歸徐氏亦異事也為作詩以紀之云<lb/>
嗟予偃伏淮南村十年不踐公侯門誰令金印入魂夢<lb/>
平章六字承君恩左手人頭右手印此理未可輕易論<lb/>
丈夫盖棺事始定擒戎㑹使來稱藩争如徐子擅騷雅<lb/>
筆力豪縱今文園楊君收印六十載細觀制作同新翻<lb/>
<pb n="KR4d0164_WYG_004-4b"/>
為言常侍故家物其先得自南昌潘珠還合浦有時節<lb/>
餘慶未艾鍾仍昆子今得之類摘鵲此貺重可輕璵璠<lb/>
便當凖擬佩三印併與文安遺子孫<lb/>
　　　和王覺民梅花詩<lb/>
　　覺民寄示梅花詩有强拙者屬和之意予衰也豈<lb/>
　　能與諸公争豪取其填塞章句可也<lb/>
梅花似是東君客漏洩春風犯寒坼冰肌玉骨照雙泉<lb/>
應為孤根借泉脉先生狂得次公醒詩思藹藹飄晴雲<lb/>
<pb n="KR4d0164_WYG_004-5a"/>
為憐老拙有舊分俾預勝賞沾清芬我時被酒酒初透<lb/>
香撲鼻端曽一嗅别來飛雪往未能想見精神愈髙痩<lb/>
西湖處士真詩仙東坡老人所推先豈知此花自竒絶<lb/>
神助妙語相争妍浪言投李報瓊玖牛後何如作鷄口<lb/>
我今無物報投瓊木李雖輕聊藉手先生標致良可人<lb/>
此詩不減花娉婷相當欹枕初得句夜興冠坐如驚霆<lb/>
願君追作淮夷雅換取公卿重文價嗟予衰矣不復論<lb/>
但欲髙門容駟馬<lb/>
<pb n="KR4d0164_WYG_004-5b"/>
　　　沈湯輔隠軒詩<lb/>
小隠山林大朝市夫子命軒良有意仕途捷徑固無取<lb/>
泉石膏肓亦猶次不知朝隠誰得之我恐曼倩為近似<lb/>
公卿百執各有職豈容妄隠但充位古人禄仕所不免<lb/>
意在全身近於智莊周梅福此其流吏隠之名可無愧<lb/>
沈君有弟今休文咳唾成章數千字恥從舉子事進取<lb/>
逸韻髙情寓吟醉乃兄宦達方强仕翠竹停鸞想風致<lb/>
君侯才業伯仲間退以求名名亦遂方今堯舜理四海<lb/>
<pb n="KR4d0164_WYG_004-6a"/>
巖穴彈冠求自試朝廷既治羣吏肅何處堪為隠者地<lb/>
不如市隠最得䇿大勝山林自憔悴花源繚繞轉紅緑<lb/>
竹洞深沉入幽䆳我聞此風頗健羨圖成未可日月冀<lb/>
他時儻作江西游兄曰能來訪予季<lb/>
　　　大梁食李有感呈彦時兄<lb/>
葵花巳過荷花繁南風入户清而温擔頭有李初入眼<lb/>
令人引脰懷家園三年為客在兩處李熟未果登清樽<lb/>
翻思整冠誠可樂何苦鑚核輒不存急宜買冰致凝凜<lb/>
<pb n="KR4d0164_WYG_004-6b"/>
全勝汲井供潺湲小床方簟嚼春雪一實自可輕璵璠<lb/>
扁舟行逐東南犇回首稻粱江上村相歡孰若弟與昆<lb/>
古來唱和須箎塤<lb/>
　　　用子藺韻賦九日小酌<lb/>
春日歸來忽重九潦旱相仍歲無有庭前巖桂獨青青<lb/>
此意於人亦良厚欲酬佳節拚一醉㑹有白衣來送酒<lb/>
須㬰殽核第羅列無蟹猶空把螯手坐來靈雨灑珠璣<lb/>
洗出湖山競髙秀三公在望無百里咫尺銀屏擁其後<lb/>
<pb n="KR4d0164_WYG_004-7a"/>
<hi>三公銀屏盖無為南北山也</hi>長篇落紙箭離筈大白浮醪簷注溜細<lb/>
看黄菊與紅茱想像年時還話舊登髙何必須人扶我<lb/>
有笻杖頗堅痩明朝寫出醉中語牽帥不知誰唱首<lb/>
　　　春晚書懷<lb/>
十年萍梗三到吳走俗未暇觀西湖是行信歩至湖上<lb/>
水光山色開天壺㳺人雜遝半羅綺一徑不憚穿雲紆<lb/>
歸來神思頓清發詩中寫出錢塘圖張侯妙語何所似<lb/>
青玉為案黄金鋪要當聨轡事幽討邂逅得句相招呼<lb/>
<pb n="KR4d0164_WYG_004-7b"/>
東坡巳死不可作因君對景還嗟吁水僊配食竟莫舉<lb/>
但見舊隠環菰蒲山間有寺過三百終期徧走參能儒<lb/>
還家兒輩若問我庶免不知空囁嚅<lb/>
　　　和劉春卿夏日閔旱次韻<lb/>
何人夜作秋蟲號吟詩坐對山月髙想當龍門奪錦袍<lb/>
從臣拱手看揮毫衡茅咫尺臨江臯浮光灔灔翻金濤<lb/>
滿帆何處乗風艘千山過眼同犇逃不防鱠鯉兼炰羔<lb/>
酒酣起舞如飛猱醉中往往笑成咷一時輩流籍湜翺<lb/>
<pb n="KR4d0164_WYG_004-8a"/>
嗟予蹇剥意欎陶七年坐困山林牢邇來天旱地不毛<lb/>
釡魚薪蟻何嗷嗷誰能讀詩夜焚膏只益心蓬増目蒿<lb/>
丈人純白羞桔橰終日抱甕忘其勞今春屬國紛旗旄<lb/>
兩淮供億争鳴鼛干戈載戢弓其弢此行輔弼環蕭曹<lb/>
藁街佇見懸酋豪買牛賣劍犢賣刀我雖不飲當潄醪<lb/>
堆盤況有瑶池桃鹿鳴㑹賦嘉賔敖予衰尚可追風騷<lb/>
　　　過集湖德濟廟用趙尉亷留題韻示周欽夫程<lb/>
　　　彦游<lb/>
<pb n="KR4d0164_WYG_004-8b"/>
秋陽汎汎流清暉帆腹不張旂脚垂靈祠輪奐湖之麋<lb/>
水天一色成玻瓈西軒爽塏髙不危憑欄下瞰羣山卑<lb/>
鬼神亮我心無欺風濤縱險夫何疑區區犇走勞驅馳<lb/>
和光未免世俗隨相逢一笑聊伸眉明朝摻袂還東之<lb/>
蕭曹有節未見竒往往樵牧相鄙夷吾生傾否㑹有時<lb/>
窮愁過眼無足悲<lb/>
　　　次韻張文伯喜雨<lb/>
新詩句句堪流傳令人讀之神凜然孟君巳死不可見<lb/>
<pb n="KR4d0164_WYG_004-9a"/>
如公筆力今無前天生百穀養萬姓暄潤稍闕功難全<lb/>
江城秋旱望一溉斯民窮極伊誰憐滂沱忽澍三尺雨<lb/>
稿苗厭厭藨緜緜不知何以遽得此有賢太守方承宣<lb/>
焚香黙禱辭未絶精誠已格髙髙天油雲垂布若可攬<lb/>
沾濡車盖初言旋西成指日多黍稌頌歌未負賡豐年<lb/>
豚蹄盂酒謝神貺鼓腹一笑非予偏<lb/>
　　　和董令升喜雨用前韻<lb/>
夜聽簷聲翻急雨想見膏潤均率土先生休戚共斯民<lb/>
<pb n="KR4d0164_WYG_004-9b"/>
憂在惔焚非憚暑人情類被饑所移我爾相忘自甘苦<lb/>
寧從禱旱身暴日肯對驅蝗歌侑俎用心何獨追老杜<lb/>
大庇寒儒歡廣宇要令匹夫被惠澤上致吾君堯舜數<lb/>
嗟予糞朽伏邱壑尺短寸長無足取洊䝉珠玉過稱揚<lb/>
丈夫殆以氣相許<lb/>
　　　次韻畢少董游西湖<lb/>
西湖春晚未全熱湖上山光互明滅往來冠盖競駢闐<lb/>
斷續笙簫共伊咽我憐湖山山見憐波間湧出佳人鈿<lb/>
<pb n="KR4d0164_WYG_004-10a"/>
太真一去不復返圓荷萬㸃臙脂錢船頭美眄珠的皪<lb/>
不必洞房深處覔忽然相值更相呼嫩藍衫子山争碧<lb/>
腸斷騷人一軸詩細看煙栁想腰肢明年我亦西湖去<lb/>
遲日光風二月時<lb/>
　　　西湖遊次韻趙見燭<lb/>
山鎮在越澤在吳東南形勢憑江湖不知弱水竟何處<lb/>
恍若員嶠連方壺海門潮至飛雪湧天竺雨過遥青紆<lb/>
十年不見看愈好正復妙筆那能圖蒼松揺風翠盖偃<lb/>
<pb n="KR4d0164_WYG_004-10b"/>
芳草藉地柔茵鋪僧舍朝遊恣登覽酒樓夕醉争歌呼<lb/>
朅來俛仰春又曉對花無語空長吁作詩既非拙者事<lb/>
强欲寫書編澤蒲偉哉得志佐明主進退百辟稱鴻儒<lb/>
應憐伺候犇走輩終日趦趄仍囁嚅<lb/>
　　　天寶歌和魏定公文次韻<lb/>
連昌宫中馬為樂一時舞馬黄金絡君王養欲臣養文<lb/>
忠鯁漫多寧救藥嗷嗷萬國風中船檣傾柂壞夫何言<lb/>
潼闗莫拒范陽賊傷哉天廐空連錢翠華西去遥指蜀<lb/>
<pb n="KR4d0164_WYG_004-11a"/>
應念霓裳舊家曲六軍敢怒誰敢呵馬足空汚太真肉<lb/>
始皇布漆徒堅城元海斬木徒輕兵驅魚驅雀强鸇獺<lb/>
乃使後世䝉佳聲亂離每憶昇平日忽對新詩重嗟泣<lb/>
望仙花草自春秋怊悵六龍歸未得<lb/>
　　　和江和仲司理喜雨<lb/>
天憐轍鮒噓殘濕震奮雷霆起幽蟄清風入夜送雨來<lb/>
大慰焦枯望霓急新詩如雨雨未休相對自可忘為憂<lb/>
東臯秋稔想多秫預期劇飲無論籌老蟾宿畢君知否<lb/>
<pb n="KR4d0164_WYG_004-11b"/>
欲煩更問東家丘我今已具西歸舟㑹見扶桑升赤虬<lb/>
　　　鹿泉居士王覺民頗有杜子美不徹之惱和東<lb/>
　　　坡憶梅韻箴其膏肓<lb/>
鹿泉居士身若槁不慣看花夢顛倒桐廬有客燕新昬<lb/>
妄託嬌癡重伊惱凍雲垂地雪欲落斷雁呌羣天尚早<lb/>
一枝何處寄春來便覺寒窻自華好瓊瑶萬里眼界淨<lb/>
咫尺前村莫輕掃留將青女伴孤芳長向茅齋照衰老<lb/>
先生才思老不進寤寐池塘見春草對花酌酒祝東君<lb/>
<pb n="KR4d0164_WYG_004-12a"/>
煩把窮通問蒼昊<lb/>
　　　次韻胡德輝松軒時乞兵戍淮<lb/>
伐蛟生得鬚髯蒼隠然為屋分三梁廣寒恍若東西廂<lb/>
清風入座衣披猖蕭蕭終日聲奏篁一洗鄭衞無伊涼<lb/>
嗟予頑鈍鐵石腸時危命蹇甘皇皇江城正苦夏烈日<lb/>
淮甸巳懼秋飛霜緑尊翠杓且徑醉喜與夫子參翺翔<lb/>
平生邱壑老増劇夢想朝露珠璣香何時元戎北渡森<lb/>
旗章料敵制勝一一盡所長鷄羣野鶴看昻昻<lb/>
<pb n="KR4d0164_WYG_004-12b"/>
　　　大柿行<lb/>
　　丙辰夏秋雖足雨百穀與蔬果皆凋耗不豐惟柿特<lb/>
　　大異常歲昔所未見夫大柿大事也其為國家之<lb/>
　　祥乎其掃清强敵迎還兩宫之兆乎䤋豫梟麟盖<lb/>
　　不足道也作大柿行以歌之<lb/>
君不見鄭䖍學書晚彌篤歲收柿葉貯三屋興來寢食<lb/>
兩俱忘但覺毛公老而秃又不見梓人造車度羣木木<lb/>
中無火柿所獨舊言盖軫象乾坤須信斡旋歸一軸美<lb/>
<pb n="KR4d0164_WYG_004-13a"/>
哉此果有常德結實何曽問荒熟霜餘萬顆綴寒林下<lb/>
視黄柑類奴僕牛心取象庶彷彿熨斗得名何凂瀆火<lb/>
乾既許暖闗膈冰冷當知解煩燠今年夏秋足時雨盡<lb/>
道和氣鍾百穀西成僅得十之五亦見陰陽有盈縮就<lb/>
中朱實繁且大照野煌煌駭人目較之常歲逺不侔正<lb/>
似㪷勝難趂斛國家運厄困强敵一紀於兹事弓韣空<lb/>
庭喋血在今年我已不疑何更卜禾和鞋諧古云䜟大<lb/>
柿之祥天下福請賡繼伐獻吾君王者功成四方服<lb/>
<pb n="KR4d0164_WYG_004-13b"/>
　　　秋日苦雨和子厚弟韻<lb/>
烟欝濕薪費挑撥可堪餘瀝濺如潑吹霞弄日語縱工<lb/>
正恐詩人類迂濶屋角蕭蕭霜葉鳴夜静亂我糟床聲<lb/>
詩成欲寫輒復已鄰雞犯早催天明<lb/>
　　　贈曽桑中彈琴<lb/>
春寒沍連冬春雪深數尺千門擁瓊瑰跬歩燕越隔朝<lb/>
來有情意淡日透雲隙殷勤貴公子訪我跨龍脊登堂<lb/>
笑不休為言督詩責君嘗許我詩俛仰歲三易至今猶<lb/>
<pb n="KR4d0164_WYG_004-14a"/>
未償無乃言遂食我老苦健志百不記六七公子誠有<lb/>
意何吝話疇昔昔也君過我我方事琴厯嘗為陽春弄<lb/>
次第長短側君乎鍾子期此舉不輕擲聞之思茫然彷<lb/>
彿見擘趯我有朱絲絃塵埃乆侵蝕試煩一再鼓助我<lb/>
毛頴力公子不我拒抱琴枕雙膝須㬰扣商絃當春變<lb/>
秋律凉風着草木離離盡成實我貧人不知陋巷家四<lb/>
壁何幸空乏中登此黍與稷但恐時令乖瘡痍至生疾<lb/>
公子其反是叩角夾鍾激不然總四絃命宫以調適坐<lb/>
<pb n="KR4d0164_WYG_004-14b"/>
令景風與慶雲為福為祥遍方國<lb/>
</p>
<p>
</p>
  </div>
</body>
</text>
</TEI>
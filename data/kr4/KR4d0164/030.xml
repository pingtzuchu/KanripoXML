<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻三十</head>
    <p>
<pb n="KR4d0164_WYG_030-1a"/>
欽定四庫全書<lb/>
　相山集巻三十　　　　　宋　王之道　撰<lb/>
　　附錄<lb/>
　　　加贈少師王之道勑<lb/>
士有抱負器業砥名勵行自見於世而用之未盡者乃<lb/>
秉義方以訓其子今登元樞重我本兵之地則褒崇之<lb/>
典追報其親盖亦理之宜而事之稱也大中大夫知樞<lb/>
宻院事兼參知政事廬江郡開國侯食邑一千二百户<lb/>
<pb n="KR4d0164_WYG_030-1b"/>
食實封三百户王藺故父任朝奉大夫贈太子太師之<lb/>
道學博而文贍材全而識明蚤收儒科寖階膴仕兩持<lb/>
使節風采猶存孰遏長塗位不配徳克生賢佐始大爾<lb/>
門進亞公師爰頒命綍官品増峻用詔無窮可特贈少<lb/>
師<lb/>
　　　贈故太師王公神道碑<lb/>
淳熙十有六年正月夀皇聖帝将遜于位以今端眀殿<lb/>
學士通奉大夫提舉臨安府洞霄宫王公藺自禮部尚<lb/>
<pb n="KR4d0164_WYG_030-2a"/>
贈衛國夫人妣施氏累贈福國夫人公㓜頴悟八嵗通<lb/>
一經弱冠貢辟雍與兄之義弟之深同登宣和六年進<lb/>
士第搢紳榮之榜其所居堂曰三桂時太平久用事者<lb/>
開邊隙公知必亂對䇿極言考官惡其直寘之下列靖<lb/>
康初調和州歴陽丞縣有大圩積雨将敗皆豪家所占<lb/>
請於官欲増埂郡檄公督役公呼諸豪諭之曰爾圩爾<lb/>
修将責之誰鞭其不率者皆争出夫得數千人捍水而<lb/>
圩全嵗乃大熟郡以為能俾攝令烏江甫視事御營使<lb/>
<pb n="KR4d0164_WYG_030-2b"/>
劉光世檄言大軍且至令具芻糧視倉庫無銖粒里豪<lb/>
素服恩信不移晷得錢七十萬米三千斛事定悉以償<lb/>
之或謂軍興科借不必償公曰信不可去也民相信何<lb/>
憂匱乏宣撫司檄清野期以三日責軍令状公曰敵未<lb/>
至而先困吾民可乎譴吾自當之即書以授使者令民<lb/>
安堵如故不踰旬清野之議亦寝以循資丐罷奉二親<lb/>
還鄉率族黨保胡避山使其弟之深守之公以兵法部<lb/>
其丁壮轉戰於外且誘鄉民運粟於山能致一石者與<lb/>
<pb n="KR4d0164_WYG_030-3a"/>
其半故糧不乏山西有毛公寨李伸圍之急公以精卒<lb/>
從間道出不意大破之寨人徳公㧞寨與公合伸恥其<lb/>
敗攻益力㑹伸破張琪據濡須城遣鍾乂以十餘萬衆<lb/>
來攻語寨人曰為我請王縣丞來否則必屠爾寨公料<lb/>
衆寡不敵将挺身説賊諭其衆曰彼圍益急吾勢益孤<lb/>
生路絶矣伸雖麤悍聞頗知書可以誠動幸而聴則免<lb/>
禍縱見殺猶愈於束手待斃也衆感泣争止公公曰吾<lb/>
以一身救數萬老㓜何畏死即以數十騎出見乂乂與<lb/>
<pb n="KR4d0164_WYG_030-3b"/>
衆賊大驚曰公何勇耶我來無他葢以公得衆心欲以<lb/>
郡城相委而去爾公辭不可乂以矛擁公馬而東日且<lb/>
暮遂入城而張琪復振與伸戰伸敗走琪刼公過荻港<lb/>
令招誘胡避之衆公以計脱歸時所在盜賊蠭起殺人<lb/>
如麻獨在胡避者皆得免未㡬丁母憂鎮撫使趙霖以<lb/>
便宜起公攝鄉郡公拊摩瘡痍招集流冗境内帖然有<lb/>
偽為皇姪奉徽宗詔領大元帥者移檄州郡公引雋不<lb/>
疑辨戾園事抵鎮撫司擒送行在所果得其姦霖以公<lb/>
<pb n="KR4d0164_WYG_030-4a"/>
守胡避功聞於朝改承奉郎就差充鎮撫司㕘謀官都<lb/>
督府築滁州瓦梁堰為小北海以備敵委公徃視公言<lb/>
捨江淮天設之險而積水於敵所不經之地徒擾民費<lb/>
財爾遂不復築含山當合肥徃來之衝有狼為害又委<lb/>
公驅除公齋戒入境悉屏迹人以比宋均渡虎韓愈徙<lb/>
鱷云丁父憂服除通判滁州時方議和公移書吏部魏<lb/>
公矼諌議曽公統言辱國非便又上䟽陳敵有可勝者<lb/>
五且繳所與二公書大忤宰相秦檜意責監南雄州溪<lb/>
<pb n="KR4d0164_WYG_030-4b"/>
塘鎮鹽税㑹赦不果行異議者率得重譴公遂絶意仕<lb/>
進卜居相山之下自號相山居士以詩酒自娛凡二十<lb/>
年檜死起知信陽軍紹興三十一年至郡眀年北亮敗<lb/>
盟詔沿邊為守備公䟽言應敵之䇿不報建康都統乞<lb/>
拘沿江舟船毋泊北岸轉運司以朝㫖移郡公奏拘老<lb/>
小則失人心禁商旅則走官課大将措置乖謬貽敵笑<lb/>
侮鄂州都統乞團結西湖北保甲遇征行許充本軍鄉<lb/>
道公復言統帥所謂鄉道是欲驅百姓為先鋒耳朝廷<lb/>
<pb n="KR4d0164_WYG_030-5a"/>
是公言事俱寝除就湖北提舉常平茶鹽或言辰沅靖<lb/>
三州洞丁習武藝宜募二千人順流赴建康詔提刑司<lb/>
具舟楫公時兼憲事得符驚曰敵未平豈可復揺逺人<lb/>
心奏罷之湖北十四郡常平積粟三十八萬而在鼎州<lb/>
者十五萬陳腐㡬半詔以餉荆鄂軍公曰徒費輦運而<lb/>
愈耗折乞留以為旱備未㡬鼎州大旱公遂發廪以平<lb/>
糴價取腐壊欠折之數請於朝而蠲除之嵗稔和糴以<lb/>
補其舊而官吏得逃責百姓免流殍二十年積弊悉去<lb/>
<pb n="KR4d0164_WYG_030-5b"/>
前提舉張公震語人曰王公所為是吾前日睥睨而不<lb/>
敢為者攝鼎州有僧崇一居桃源以妖惑衆公召致獄<lb/>
民争言僧有神術治之将不利公弗聴獄具流筠州卒<lb/>
無能為乃大詘服荆帥乞調鼎澧岳鄉兵之半同守禦<lb/>
公遺帥書言鄉兵本以䕶鄉井豈堪裹甲赴敵况三郡<lb/>
水旱相仍安可騷動帥服其言而止除湖南轉運判官<lb/>
郴冦李金竊發諸司蒙蔽不以聞公至攝帥事乞兵於<lb/>
朝賊偶歸巢穴憲遽奏賊就招撫朝廷信之追還所遣<lb/>
<pb n="KR4d0164_WYG_030-6a"/>
兵人情憂懼公檄憲賊若果降當詣郴公参若自去自<lb/>
來後必為患檄未至郴而賊作憲懼罪即報當路以賊<lb/>
之再發檄於公参之一語言者不察劾公罷已而朝廷<lb/>
知其非憲與二郡守俱鐫責公前枉盡白而竟不復出<lb/>
矣遂以朝奉大夫致仕公為人質直剛勁尚風節平居<lb/>
恂恂氣和而色温至臨大事區處剖决多出人意表遇<lb/>
人患難雖讎隙亦極力拯之不顧家有無壮嵗入仕遭<lb/>
時多故慨然欲以功名自奮數上書陳利害忠義激烈<lb/>
<pb n="KR4d0164_WYG_030-6b"/>
聴者竦然又以䇿干丞相趙公鼎張公浚吕公頥浩參<lb/>
政李公光盖以數公可與共功業者其在歴陽料杜充<lb/>
之必敗和州之必變皆如其言和議既成而公廢脱守<lb/>
邊郡持使節當壽皇厲精之初可以有為而公已老亦<lb/>
命也夫以乾道五年六月朔日終於家公之将終也忽<lb/>
語其子曰吾衰久無夢疇昔之夜夢帝召我而命之曰<lb/>
以爾有功當禄其後吾年七十七死何憾捐館數日有<lb/>
白氣如練止舍中人以為異云以其年十月甲申𦵏於<lb/>
<pb n="KR4d0164_WYG_030-7a"/>
郡城北三十里長岡之原胡避遺民存者尚衆扶老携<lb/>
㓜遮哭於道喪車至不得前配魯國夫人孫氏先公四<lb/>
十二年卒子十人蘩奉議郎簽書武岡郡判官蘧廸功<lb/>
郎郢州長壽尉皆後公卒邁承直郎監蘄州蘄口鎮著<lb/>
廸功郎監西京嶽廟<graphic n="KR2283" url="https://raw.githubusercontent.com/kanripo/KR-Gaiji/master/images/KR2283.png" mimeType="image/png"/>朝奉郎通判廬州次即樞宻使<lb/>
也茹承務郎萊承議郎前知池州貴池縣芾荀未仕女<lb/>
六人適承議郎趙善治承議郎徐一䕫文林郎許棟從<lb/>
事郎張漢卿通直郎万俟侃㓜疾廢孫男二十人孫女<lb/>
<pb n="KR4d0164_WYG_030-7b"/>
十九人曽孫七人有文集三十巻蔵於家嗚呼讀其書<lb/>
可以見公之學考其始終大節可以知公之心觀其子<lb/>
孫繁衍盛大又可證天之報施為不誣也銘曰<lb/>
著姓維王出自太原唐季避亂𣲖分河南自河徂淮累<lb/>
世乃顯視彼淮水知其源逺烈烈太師以文起家與其<lb/>
伯仲聨登雋科粤自少年志出人上議論偉然風節豪<lb/>
壮始仕邑佐逢時棘艱父母之邦毁于冦殘鳩集遺黎<lb/>
依險自保耰鋤棘矜以抗羣盗盗環四境莫嬰其鋒稚<lb/>
<pb n="KR4d0164_WYG_030-8a"/>
耋數萬寄命于公誰謂書生有謀有勇云誰厄之弗究<lb/>
其用活人之功上帝所知不耀其躬而後之貽是生樞<lb/>
臣為國碩輔維垣一品以賁其墓長岡之原公墓在焉<lb/>
植碑勒銘垂千萬年<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集卷二十四</head>
    <p>
<pb n="KR4d0164_WYG_024-1a"/>
欽定四庫全書<lb/>
　相山集卷二十四　　　　宋　王之道　撰<lb/>
　　書<lb/>
　　　論增稅利害代許敦詩上無為守趙若虛書<lb/>
愚嘗讀西漢書至曹參傳未嘗不反復玩味而想見其<lb/>
人恨不獲同時雖為之執鞭而無悔焉初蕭何既死參<lb/>
自齊相被召代何將行屬其後相曰敢以齊之獄市為<lb/>
寄愼勿擾也後相曰治無大於此者乎參曰不然夫獄<lb/>
<pb n="KR4d0164_WYG_024-1b"/>
市者所以并容也今君擾之姦人安所容乎吾是以先之<lb/>
嗟乎君子之所為是豈衆人所能測識也哉雖然蓋有<lb/>
授之者矣參之為齊相也當天下初定思所以安集百<lb/>
姓因召齊之諸儒使各述其所見而言者以百數率皆<lb/>
不侔未知所以適從聞膠西有蓋公善治黄帝老子之<lb/>
書參乃使人厚幣致之蓋公為言治道貴清靜而民自<lb/>
定參於是避正室以舍蓋公而師用其言故相齊九年<lb/>
齊以安集大稱賢相夫治道貴清靜而民自定此語未<lb/>
<pb n="KR4d0164_WYG_024-2a"/>
有大過人者而參行之不變其效乃至於是然後知昔<lb/>
人所謂天下本無事庸人擾之為煩爾殆與蓋公之言<lb/>
不謀而合也由是觀之參之不欲擾獄市其源蓋出於<lb/>
此淮南在今日為國家咽喉脣齒之地軍興以來淮南<lb/>
所以受兵最重者蓋以大江實控扼於前也曹操之於<lb/>
吳苻堅之於晉所以睥睨江左而至於狼狽者蓋以長<lb/>
淮實牽制於後也誠欲屏蔽江左則不可不實淮南欲<lb/>
實淮南而不務撫養休息使其富足以圖緩急之用欲<lb/>
<pb n="KR4d0164_WYG_024-2b"/>
重其稅斂而自竭其力無乃不可乎前後建議之臣非<lb/>
不乞括田增稅朝廷非不從其所請而下監司守令施<lb/>
行之然卒不聞立賞罰以為監司守令之勸沮者無他<lb/>
亦可以見主上不忍人之政與相國不擾獄市之至意<lb/>
也又况淮南累年以來常苦水旱相半所入既薄而米<lb/>
賤如土直不滿百斯民艱於得錢而私債官逋督責既<lb/>
嚴不敢不償故日就貧窶秋成之日場未及滌而百室<lb/>
已告竭矣萬一州縣不容從告訐之俗而行履畝之稅<lb/>
<pb n="KR4d0164_WYG_024-3a"/>
莫之顧恤其流亡可立而待也不知流亡之後何時而<lb/>
能使復業耶蓋盗賊之警流亡可復也凶荒之變流亡<lb/>
可復也有大於此而父子不相見兄弟妻子離散尚可<lb/>
冀其復業耶惟是苦於賦重而至於流亡一復業則前<lb/>
日之積欠將紛至沓來欲去而不能欲留而不可故不<lb/>
若流亡之愈也稅其可驟增乎然則終不可增耶户口<lb/>
之增衆而墾闢之不增廣者未之有也墾闢之增廣而<lb/>
賦稅之不增多者亦未之有也今閒曠連阡亘陌斯民<lb/>
<pb n="KR4d0164_WYG_024-3b"/>
不復問其耕之鹵莽耘之滅裂而其實有鹵莽滅裂之<lb/>
報為佃客者又貪多務得正使所收不償所種亦當取<lb/>
其十分之四往往倒持太阿以陵其主人故主人常姑<lb/>
息而聽之且有田於此前年固常耕矣既耕而力或不<lb/>
能種者有之既種而秋成或無所收者有之去年之與<lb/>
今年雖或不耕不種而前日墾闢之迹猶在也因其有<lb/>
墾闢之迹官司遂得以括之村鄰遂得以糾之平時素<lb/>
所不快者遂得以告之而加其罪責焉可不悲哉嘗以<lb/>
<pb n="KR4d0164_WYG_024-4a"/>
周官考之大司徒之制其地域不易之地家百畝一易<lb/>
之地家二百畝再易之地家三百畝說者曰不易之地<lb/>
以其地美而歲種之也故家百畝一易之地以其地薄<lb/>
休一歲乃可復種也故家二百畝再易之地以其地又<lb/>
薄休二歲乃可復種也故家三百畝遂人頒其田里上<lb/>
地田百畝萊五十畝中地田百畝萊百畝下地田百畝<lb/>
萊二百畝說者曰萊謂休而不耕者夫井田之法方里<lb/>
而井井九百畝其中百畝為公田八家之所同種也其<lb/>
<pb n="KR4d0164_WYG_024-4b"/>
外八百畝分給八家家各百畝八家之所自種也其自<lb/>
種者得而私之其同種者則以輸於公上所以代稅斂<lb/>
且既曰八家皆私百畝而大司徒之所制乃有家百畝<lb/>
家二百畝家三百畝之不同何也以其田有美惡有可<lb/>
歲種者有休一歲然後可復種者有休二歲然後可復<lb/>
種者是則休二歲而復種者三百畝止可當不易之地<lb/>
百畝今不問其田之美惡凡耕而不種種而不收者悉<lb/>
欲責其賦斂可乎且既曰八家皆私百畝而遂人之所<lb/>
<pb n="KR4d0164_WYG_024-5a"/>
頒自田百畝之外或萊五十畝或萊百畝或萊二百畝<lb/>
之不同何也以其田有當休而不耕者故雖上地百畝<lb/>
猶給萊五十畝是為百五十畝所以寛其上地之賦也<lb/>
至於中地百畝則倍以萊百畝是為二百畝所以補其<lb/>
中地之賦也下地之與上地相去逺矣故下地百畝則<lb/>
萊至於再倍而給之二百畝焉是為三百畝所以足其<lb/>
下地之賦也今不問其有當休而不耕者凡耕而不種<lb/>
種而不收者悉欲責其賦斂可乎敦詩常以此語人而<lb/>
<pb n="KR4d0164_WYG_024-5b"/>
或者難之曰今之法與古之法豈可同日而語也敦詩<lb/>
獨以為不然何者君相所以寛恤斯民與成王周公之<lb/>
用心蓋不殊也特行法者之過也何以知其行法者之<lb/>
過比有言者嘗請於朝曰守令能於任内勸誘民户歸<lb/>
業增墾田五百頃當陞秩一等為守令者利於陞秩也<lb/>
不問其户口增不增徒開告訐之路以來頑狡不逞之<lb/>
人因其條禁之有罪賞又從而嚴刑峻法以行之而民<lb/>
始無所措其手足矣且安集流散墾闢汙萊守令之職<lb/>
<pb n="KR4d0164_WYG_024-6a"/>
也而何以增秩為乎使守令萌僥倖茍且之心而害及<lb/>
斯民者此實啓之也夫告訐不可長也尚矣為此者要<lb/>
非所以美教化厚風俗使人有士君子之行而上副吾<lb/>
君躋民仁夀之意也於傳有之哀公問於有若曰年饑<lb/>
用不足如之何有若對曰盍徹乎曰二吾猶不足如之<lb/>
何其徹也對曰百姓足君孰與不足百姓不足君孰與<lb/>
足且徹者什一之法也什一者周之法也什一之謂徹<lb/>
者徹通也什而取一實為天下之通法也方哀公時其<lb/>
<pb n="KR4d0164_WYG_024-6b"/>
取於民者什之二而猶苦其不足故問於有若有若之<lb/>
以徹為對蓋譏其取於民者過重非周之法也大抵國<lb/>
家之富當藏之於民世豈有百姓足而君不足乎仁人<lb/>
之言其利溥哉如有若誠可為天下後世言聚斂者之<lb/>
誡也敦詩多幸得為閣下部民閣下開府未及一月而<lb/>
政事無小大到則剖決犁然有當於人心豈弟循良之<lb/>
稱洋溢乎逺邇敦詩聞之喜而不寐復念無為小壘戸<lb/>
不盈萬兹何足以煩游刃而數年來未見有賢且明如<lb/>
<pb n="KR4d0164_WYG_024-7a"/>
閣下者雖然人非堯舜安能每事盡善聽訟非易事也<lb/>
而喜怒相疑愚智相欺善否相非誕信相譏日雜進於<lb/>
其庭乃欲以一耳目智慮聽其詞而盡其情敦詩恐小<lb/>
人挾詐懐姦乘間抵隙得以誤其聰明而為政事之累<lb/>
也昔人謂愚者千慮必有一得愚無他腸是行也敢以<lb/>
野人之見取曹參不擾獄市之說裒綴成書求見於閣<lb/>
下庶幾一得之愚或可裨備聰明之所不逮噫姦人為<lb/>
政者之所當先去也而曹參以姦人無所容至戒後相<lb/>
<pb n="KR4d0164_WYG_024-7b"/>
無擾獄市而况於齊民乎其不可擾也明矣抑又聞之<lb/>
君子之於政也不獨為國計且為民計不獨為民計且<lb/>
為身計不獨為身計且為子孫無窮之計能為子孫無<lb/>
窮之計而利不及乎身者無有也能為身計而利不及<lb/>
乎民者無有也能為民計而利不及乎國者無有也而<lb/>
昧者反此為子孫計而不顧其身遂至於貪以害其民<lb/>
民受害而國益病矣豈能福及於其身哉又豈能福及<lb/>
於其子孫哉當太宗時錢氏既納土朝廷遣王方贄使<lb/>
<pb n="KR4d0164_WYG_024-8a"/>
兩浙以均稅始畝稅三斗方贄至則為減三分之二以<lb/>
聞於上而不復請使還太宗詰其擅減之由方贄曰畝<lb/>
稅一斗天下之通法也兩浙今既為王民矣至於租稅<lb/>
豈容尚循偽國之制哉太宗善之而兩浙之民至今畝<lb/>
輸一斗今萬乘駐蹕兩浙中外廓然無事而方贄之子<lb/>
準實生丞相珪珪之子孫布在仕版大而為公卿小而<lb/>
為郡邑與國咸休永世無窮若方贄可謂善為民計而<lb/>
利及乎國者初亦曷嘗為身與子孫之計哉身享顯榮<lb/>
<pb n="KR4d0164_WYG_024-8b"/>
而子孫昌熾如此職有由矣不識閣下然之否乎<lb/>
　　　上江東宣撫李端明書<lb/>
之道觀今日天下安危存亡之機間不容髪如王彥充<lb/>
據夀春窺合肥一事最不可忽夫彥充慿驕寇偽齊之<lb/>
勢擁衆數千攻陷夀春方且蠲煩去苛矜老慈幼勸播<lb/>
植通貿易修城浚隍誓與斯民同死生此其志正恐不<lb/>
在夀春而在合肥蓋合肥在淮南最為重城西北距淮<lb/>
二百里有奇而夀春實在淮上東南距江亦二百里有<lb/>
<pb n="KR4d0164_WYG_024-9a"/>
奇而建康實在江左江淮相距不踰五百里而三郡在<lb/>
焉其勢猶脣齒股肱不可以相無也國家誠欲都建康<lb/>
則宜緊守淮南以為藩籬欲守淮南而不能保有夀春<lb/>
合肥雖守猶不守也昔史思明乘汴滑之勝欲窺洛李<lb/>
臨淮以洛無見糧厄偪難守問於韋陟陟請益陜兵退<lb/>
保潼關為持久計臨淮曰兩軍相敵尺寸地必爭今委<lb/>
五百里而守關賊得地勢益張不如移軍河陽北阻澤<lb/>
潞勝則出敗則守表裏相應賊不得西北此猿臂勢也<lb/>
<pb n="KR4d0164_WYG_024-9b"/>
今欲守淮南而失夀春既有脣亡肱折之患矣奈何復<lb/>
委合肥於虎口而不問邪使彥充茍出上計攻其無備<lb/>
出其不意其取合肥猶破竹也失合肥則失淮南失淮<lb/>
南則天下事去矣建康且得高枕而臥邪蓋古者帝王<lb/>
之居必在中原吳越斥鹵菰蒲之墟地傾兵弱固不足<lb/>
以號令天下建康雖舟車所會更六朝之建國然自古<lb/>
及今未有不資淮南以為屏蔽者方金人南渡之歲杜<lb/>
充守建康而委淮甸有識者咸知其無能為前軍已覆<lb/>
<pb n="KR4d0164_WYG_024-10a"/>
不可不戒也之道不肖亦嘗謀為國家之計莫若選擇<lb/>
賢將戍重兵於合肥務令一切如羊叔子之在荆州崇<lb/>
信義禁侵掠使敵人曉然知朝廷之意以候士卒可用<lb/>
然後乘其敝而攻之庶幾可以得志兵法有致人而不<lb/>
致於人兹其大略也苟不出此而聽其所為以失其機<lb/>
後將噬臍其可及乎之道淮人也而請戍淮雖有類乎<lb/>
私已竊惟宣撫端明以伊傅為心恥一夫之失所使之<lb/>
道誠私己猶當惻然念之况大纛高牙實為合肥夀春<lb/>
<pb n="KR4d0164_WYG_024-10b"/>
滁和無為主帥其宜軫慮無可疑者今夀春既陷合肥<lb/>
危若累卵滁和無為數千里所存刀鋸之餘民朝夕惟<lb/>
隣火傷葵之是憂之道代匱鎭屬於閣下亦僚宷也乃<lb/>
不於此而望將誰望耶之道今月初六日自歴陽來拜<lb/>
謁者且將浹日矣固嘗披肝瀝膽具以鎭守之懇淮人<lb/>
之情間諜之言以瀆於下執事雖䝉閣下矜其危急憐<lb/>
其無告略去等夷俾得盡其所見奬之以語言勞之以<lb/>
飲食下逮奴馬之賤飯芻無所不問於人之觀聽則可<lb/>
<pb n="KR4d0164_WYG_024-11a"/>
謂榮矣然於之道之初心所以為淮人之計者則未也<lb/>
且宣撫端明受九重之寄託來鎭建康以兼領於淮甸<lb/>
今大駕指日幸臨而營繕之命不絶於道是役也之道<lb/>
固不敢期端明之必行而幕中之賓如參議宗公實一<lb/>
時之英傑忠誠憂國不愧古人其沈默有謀人咸以為<lb/>
有乃父留守之遺風而留守之徳在國家如周人之思<lb/>
召公焉愛其甘棠而况其子乎聞之道路劇賊劉超願<lb/>
以所部聽命立功補過而都督前軍統制崔公增自鎭<lb/>
<pb n="KR4d0164_WYG_024-11b"/>
江來拜宗公於堂下感泣嗚咽久不能起蓋留守所至<lb/>
有以固結人心如此之道聞叛亡之徒如王善李成今<lb/>
為賊用欲乞兵南來以抗我師而留守之於二人亦有<lb/>
生死肉骨之施昔僕固懐恩誘回紇結吐蕃擁衆三十<lb/>
萬來寇中原郭子儀以衆寡非敵單騎謁回紇壓以至<lb/>
誠卒能使倒戈以乘吐蕃而破其衆惟宣撫端明威聲<lb/>
所加固有以褫姦雄之魄而奪之氣今合肥之行誠得<lb/>
參議公授以成算俾之董師臨敵庸詎知王善李成之<lb/>
<pb n="KR4d0164_WYG_024-12a"/>
不背賊而向我耶若與朝廷當一面以作士氣以張國<lb/>
勢以寛吾君西顧之憂則有餘矣之道忠義所激不自<lb/>
知其狂僭伏惟鈞慈哀其誠而貸其罪且無以文采蕪<lb/>
穢而遂簡其說幸甚<lb/>
　　　上宣諭汪中丞書<lb/>
之道竊聞之易曰惟幾也故能成天下之務又曰幾者<lb/>
動之微吉之先見者也君子見幾而作不俟終日蓋幾<lb/>
之為物藏於眇忽不可以期待不能以巧致其至也誠<lb/>
<pb n="KR4d0164_WYG_024-12b"/>
能因之而不失所以能成天下之務而獲不終日之貞<lb/>
吉其去也疾不容瞬茍惟失之後將噬臍悔可及乎是<lb/>
故智者不先幾而起不後幾而發先幾而起是為妄動<lb/>
後幾而發是為失應昔者越王勾踐以會稽之棲逮其<lb/>
反國焦心嘗膽思有以報吳後七年而民求奮其臣種<lb/>
蠡之徒止之以為未睹其可乘之幾於是乎斂形匿迹<lb/>
以伺其隙者凡十八年一旦夫差空國北從黄池之㑹<lb/>
遂一舉而敗吳再舉而亡之竊惟主上歲在丁未以徽<lb/>
<pb n="KR4d0164_WYG_024-13a"/>
廟之子淵聖之弟兵馬之元帥乘父兄北狩入繼大統<lb/>
於今蓋三十有五年其所以含垢忍恥屈己講和歲以<lb/>
金繒餉遺敵人其為禮惟恐不至而未嘗厭怠者無他<lb/>
上念二聖之播遷而冀其復還下憐四海九州生靈之<lb/>
塗炭而冀與一世同其休息也今二聖相繼升遐雖徽<lb/>
考之弓劒歸葬固陵而淵聖之梓宫未知何在前日使<lb/>
來所奏敵人語言大肆嫚辱意在窺併淮地之道指江<lb/>
為界古人所謂多行無禮必自斃者正謂此爾以愚觀<lb/>
<pb n="KR4d0164_WYG_024-13b"/>
之敵人之危不朝則夕然未知所以危之者果誰也何<lb/>
則敵危有三無故而去其巢穴徙都燕山則固有可危<lb/>
之理今乃自燕徙汝自汝徙汴所過居民丁壯婦女室<lb/>
廬器用牛馬稼穡為之一空所與偕來之人莫非素所<lb/>
扈從不堪久役之苦而叛亡者過半所存餘黨見其勢<lb/>
敗事去因起而危之此其一也淮北之民懐祖宗二百<lb/>
年涵養之徳朝夕延頸以俟王師之來願為前驅萬一<lb/>
王師或緩其期勢亦不容自已因起而危之此其二也<lb/>
<pb n="KR4d0164_WYG_024-14a"/>
契丹有不共戴天之讎今聞敵人追兵本國非獨抗拒<lb/>
不來且立契丹之子以為主彼或乘上下之憤而釋憾<lb/>
除嫌因起而危之此其三也三者雖皆足以危敵然度<lb/>
其勢皆因其叛盟於我故得以投間抵隙而乘其幾若<lb/>
是則我所當乘之幾而彼或得之要其亡敵雖均然論<lb/>
其投幾之會間不容髪則在我不能無失應之悔蓋其<lb/>
黨得而危之則是殺一賊生一賊羊祜所謂孫皓暴虐<lb/>
已甚於今可不戰而克若皓不幸而沒吳人更立令主<lb/>
<pb n="KR4d0164_WYG_024-14b"/>
雖有百萬之衆未可窺也其為後患豈不大哉此幾之<lb/>
不可失者一也彼民得而危之則恐姦雄得志而勝廣<lb/>
之徒出焉雖若無足慮亦須煩其征討此幾之不可失<lb/>
者二也契丹得而危之則河北之地恐非吾有雖若無<lb/>
足慮亦當圖其恢復此其幾之不可失者三也今敵窟<lb/>
在大梁無異於夫差黄池之會國家蒐兵講武以俟敵<lb/>
人之隙者何翅勾踐之十有八年今乃先叛盟干我王<lb/>
略而彼民之望我師不翅大旱之雨我師之思奮以刷<lb/>
<pb n="KR4d0164_WYG_024-15a"/>
數十年之恥恨不朝發夕至斬其首以獻所謂不可以<lb/>
期待不能以巧致者卒然而會於目前惟此機會自與<lb/>
敵人用兵以來歲周三紀今乃適至其不易得蓋如此<lb/>
又豈可緩而失之也哉昔苻堅以小酋之種擁秦雍百<lb/>
萬之衆欲吞東晉而併天下於一統師次淮淝晉用謝<lb/>
𤣥以兵八千走之堅遂滅亡方堅恃衆自謂投鞭於江<lb/>
足斷其流亦何壯也逮淝水之敗聞風聲鶴唳皆以為<lb/>
晉師至又何弱也觀敵人之驕侈殘虐堅之為國蓋不<lb/>
<pb n="KR4d0164_WYG_024-15b"/>
至此然其輕侮中國則甚於堅天之亡敵在此時矣恭<lb/>
惟宣諭中丞以直言勁論正色立朝為時王魏凡有識<lb/>
有知者莫不想望其風采兹緣敵人窺伺漢淮而主上<lb/>
奮厥武赫斯怒仰稽天時俯察人事分命諸將移屯江<lb/>
北要害之地以備捍禦重念湖北京西控扼上流特遣<lb/>
閤下將使事奉密旨撫勞將士體訪事宜其與裴度以<lb/>
中丞之視征討淮蔡之師異代同符是時考功郎中知<lb/>
制誥韓愈上言以淮西三小州殘敝困極之餘而當天<lb/>
<pb n="KR4d0164_WYG_024-16a"/>
下之全力其破敗可立而待然所未可知者在陛下斷<lb/>
與不斷耳今敵人犯此三忌而是行叛盟殆與苻堅之<lb/>
寇晉略不少異而况所有兵民往往背叛其視苻堅之<lb/>
衆百不二三重惟國家養兵數十年斯民之勞敝極矣<lb/>
必欲息民莫如休兵今乃當應而不應當動而不動當<lb/>
起而不起則恐一失機會而兵休無時民亦何從而息<lb/>
也哉不識閤下自出國門以至於鄂千有餘里之逺亦<lb/>
嘗詢及芻蕘之言乎士卒之論乎聞而思奮者臣而思<lb/>
<pb n="KR4d0164_WYG_024-16b"/>
報其君之讎乎子而思報其父之讎乎弟而思報其兄<lb/>
之讎乎民至愚也合而聽之則聖抑亦以退避為是與<lb/>
非乎以進討為可與否乎范蠡所謂從時者猶救火天<lb/>
與不取反為之災贏縮轉化後將悔之愚願採斯言以<lb/>
告於上庶幾休兵息民之有日也干冒台嚴下情無任<lb/>
　　　紹興八年六月十二日上侍郎魏矼書<lb/>
之道竊聞之先民有言詢於芻蕘以謂人有所長不可<lb/>
以其微賤故忽之也之道比緣赴調居於臨安之隘巷<lb/>
<pb n="KR4d0164_WYG_024-17a"/>
者八十餘日朝夕獲聞閭閻之言似有可取者輒敢以<lb/>
其所聞上瀆聽覽惟執事擇焉其言曰王倫使金還金<lb/>
遣使隨倫報聘國家自靖康以來失於議和致兩君北<lb/>
狩萬乘東巡百姓墜於塗炭迨今十有四年尚不覺悟<lb/>
又復縱倫賣國引盜入家以闖我虚實排辦館待之具<lb/>
所至騷然夫金人之為此也利得子女玉帛爾不以吾<lb/>
之所以館待者過禮而遂已也今有被盜者家徒四壁<lb/>
立復不自量又從而東借西乞以其所有而夸於盜其<lb/>
<pb n="KR4d0164_WYG_024-17b"/>
不為盜之招者幾希頃年章誼孫近使金餘人盡留南<lb/>
京惟誼與近得至軍前稟議今金使之來自合引用此<lb/>
例留餘人於韓世忠軍中令其使副造朝不惟有以褫<lb/>
其魄而奪其氣亦足以示朝廷之尊乃若議和則有九<lb/>
不可而一可之道聞此言如醉而醒如夢而覺因謂同<lb/>
舍郎曰智者千慮必有一失愚者千慮必有一得兹殆<lb/>
所謂一得者乎請試為執事陳之父母之讎不與同戴<lb/>
天兄弟之讎不與同國金人昨犯京師自徽宗皇帝明<lb/>
<pb n="KR4d0164_WYG_024-18a"/>
徳皇后以下悉從播越今兹仙去雖云厭世其實殺之<lb/>
又况淵聖之與六宫尚囚沙漠四海共憤恨為人子弟<lb/>
者義當何如此其不可和者一也當唐徳宗時吐蕃因<lb/>
沙堡之敗懼而求和宰相張延賞入馬燧之言請於徳<lb/>
宗從之當時諸將獨李晟以為不可諸相獨柳渾所言<lb/>
與晟意合曰豺狼之性非盟誓可結已而吐蕃果刼盟<lb/>
如晟渾言此其不可和者二也和戎所以息民也斯民<lb/>
厭亂久矣孰不欲其通和而幸其休息哉今輿議乃爾<lb/>
<pb n="KR4d0164_WYG_024-18b"/>
蓋傷弓之心猶思靖康覆車之轍而懼其復蹈也必欲<lb/>
議和是咈民心民心則天意也天可違乎此其不可和<lb/>
者三也頃自車駕南幸金立劉豫於濟南以有中原之<lb/>
地歲責幣三百六十萬緡豫奉之未嘗少有墜失一旦<lb/>
以計廢豫盡豫所藏擔囊掲篋倒廪傾囷而去若取諸<lb/>
懐不煩顧指而我師以君伐臣睥睨累年終不敢進非<lb/>
金勇而豫怯我弱而豫强也蓋豫已臣事金人則金猶<lb/>
父也豫猶子也為人子者固不虞其父之見逐惟不虞<lb/>
<pb n="KR4d0164_WYG_024-19a"/>
其見逐故金得以逐豫如反手之易為豫計者亦初不<lb/>
謂豫曰汝於金非有父子之親徒以我之廢吏故立汝<lb/>
以為得志必將與我抗而為己之捍蔽也抗我則所以<lb/>
事己者不敢不至豫既挾金以抗我則其於我也不復<lb/>
若金之不虞其見逐也且日夜求所以勝我惟恐其不<lb/>
勝而見擒是則我之所以不能取豫者以豫視我若讎<lb/>
而豫之所以見執於金者以其待金者過於親也今金<lb/>
欲和是以劉豫畜我此其不可和者四也當寳元康定<lb/>
<pb n="KR4d0164_WYG_024-19b"/>
間契丹以重兵壓境遣蕭劉六符來聘意在刼取關南<lb/>
十縣朝廷命右正言富弼為報聘之行仁祖重念兩國<lb/>
生靈之故許其屈已增幣而契丹平逮卒事弼不肯受<lb/>
賞曰此非臣之本志也嗚呼忠臣之謀國一至此耶今<lb/>
金無約請和非出於謀則是厭兵而欲結好於我以邀<lb/>
歲貢從之而遂罷兵則非特不能保其不叛盟而乘我<lb/>
之間又恐朱克融輩變生不測從之而兵不可罷則不<lb/>
能不於養兵之外横賦重斂歲供溪壑無厭之求其勢<lb/>
<pb n="KR4d0164_WYG_024-20a"/>
必至陳勝吳廣之起於秦青犢黄巾之起於漢為禍殆<lb/>
有甚於此者此其不可和者五也頃年以來諸將非不<lb/>
進討終不能取淮北尺寸之地或暫得之復旋失之正<lb/>
使舉大河以南盡還朝廷度其力果能保有之乎與其<lb/>
隨得隨失不若置之度外以俟其力足以制金徐為進<lb/>
築之計此其不可和者六也自古中興之主未嘗不因<lb/>
於險阻艱難惟其履險阻艱難而益挫益堅因能興衰<lb/>
撥亂而光祖宗之業刷父兄之恥而見稱於天下後世<lb/>
<pb n="KR4d0164_WYG_024-20b"/>
若周宣復文武之境土漢光之恢復疆宇是也今得河<lb/>
南之地不足以立國金藉此求和則必天地以要我自<lb/>
此以往雖使王靈日張軍聲日振尚敢議恢復之圖哉<lb/>
此其不可和者七也漢唐以來中國之待外夷不過征<lb/>
伐之與和親征伐則將帥任其責和親則廟堂主其議<lb/>
今天下之權不在廟堂而在諸將諸將擁重兵據要地<lb/>
偃蹇自肆視國家之安危存亡如越人視秦人之肥瘠<lb/>
漫不加意遇緩急則雖請援者駢肩於庭督戰者接武<lb/>
<pb n="KR4d0164_WYG_024-21a"/>
於塗方且傲睨而不顧逗留而不發曰將在軍君命有<lb/>
所不受儻從金盟而不與諸將議使金誠和猶恐自疑<lb/>
而至於潰叛萬一挾詐如尚結贊之意在窺窬是使諸<lb/>
將得以有詞而不復出兵矣此其不可和者八也李義<lb/>
琰嘗曰大國之使可當小國之君今主上以休兵息民<lb/>
為重固不憚臣事金人且以其主為君則其使蓋同列<lb/>
也若金使援此為言倨慢無禮不知朝廷何以待之此<lb/>
其不可和者九也然則所謂一可者孰可哉韓原之戰<lb/>
<pb n="KR4d0164_WYG_024-21b"/>
秦伯獲晉惠公晉遣隂飴甥使於秦秦伯曰晉國和乎<lb/>
對曰不和小人恥失其君而悼喪其親不憚征繕以立<lb/>
圉曰必報讎君子愛其君而知其罪不憚征繕以待<lb/>
秦命曰必報徳以此不和秦伯曰國謂君何對曰小人<lb/>
慼謂之不免君子恕以為必歸小人曰我毒秦秦豈歸<lb/>
君君子曰我知罪矣秦必歸君貳而執之服而舍之徳<lb/>
莫厚焉刑莫威焉納而不定廢而不立以徳為怨秦不<lb/>
其然於是秦伯說隂詒甥之對改館晉侯而歸之初不<lb/>
<pb n="KR4d0164_WYG_024-22a"/>
聞其以賄盟也今金誠欲還二帝六宫與祖宗之故地<lb/>
而為徳於我以要我盟曰既盟之後言歸於好各守封<lb/>
疆世世子孫愼勿相犯有渝此盟明神殛之而無所事<lb/>
賄夫誰曰不可同舍郎曰子之所言九不可理固然矣<lb/>
所謂一可乃服而舍之如秦伯之歸晉侯也夫晉侯以<lb/>
三施不報有負於秦之君民秦伯尚且歸之我徽宗皇<lb/>
帝初不聞有負於金而生不得反其國死又且要其盟<lb/>
豈服而舍之道哉使金無所要但以有負我遂歸梓宫<lb/>
<pb n="KR4d0164_WYG_024-22b"/>
之與天眷猶當愧於秦伯况不如是耶為今日計當以<lb/>
此意明告使者而俾復命茍惟不從是金無意於盟我<lb/>
何罪也大抵主和者徒茍目前之安遂忘父子君臣之<lb/>
義他日儻修先帝之怨亦不過臨時失信敗盟而已夫<lb/>
信者國之寳民之庇言之瑞善之主也茍信不繼盟何<lb/>
益哉且自古失信敗盟未有不身罹其禍而殃及後世<lb/>
者不可不戒也不可不愼也之道今月初四日已嘗具<lb/>
稟目少見野人區區之意明日遂有無為之行不果再<lb/>
<pb n="KR4d0164_WYG_024-23a"/>
詣屏著跧伏小舟中念古人身在畎畝心不忘君將次<lb/>
宜興復紬繹前日臨安之有得於街談巷議者為之書<lb/>
以獻庶幾有聞於吾君吾相而使敵計無所施焉轉禍<lb/>
為福實在侍郎一言干冒威嚴無任皇懼之至<lb/>
</p>
<p>
</p>
  </div>
</body>
</text>
</TEI>
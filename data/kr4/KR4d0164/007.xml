<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻七</head>
    <p>
<pb n="KR4d0164_WYG_007-1a"/>
欽定四庫全書<lb/>
　相山集巻七　　　　　　宋　王之道　撰<lb/>
　　五言律詩<lb/>
　　　和荀晉仲題法隆韻<lb/>
去來何所喜一雨應澄清憔悴有生理嘆嗟成頌聲酒<lb/>
壚從客醉村畽問農耕深得諏詢意誰能繼此行<lb/>
　　　和沈進可檢法秋夜飲客待月<lb/>
欲雨雲容合瀕江水氣浮笑談初入夜燈火適逢秋巧<lb/>
<pb n="KR4d0164_WYG_007-1b"/>
借三豪便還成一醉謀投瓊酬木李秪使老夫羞<lb/>
　　　冬夜對月懐彦逢弟<lb/>
荒庭寒有月窮巷静無聲坐想積年别遥同今夕明蹉<lb/>
跎前進士憔悴老書生短棹歸來好邉城乆偃兵<lb/>
　　　和沈次韓歴陽歸來見寄<lb/>
臘近梅争白冬温栁漸黄强吟詩思澁幽歩野情長别<lb/>
去嗟何濶歸來肯遽㤀開緘得佳句和氣溢寒鄊<lb/>
　　　和魏定父<lb/>
<pb n="KR4d0164_WYG_007-2a"/>
十里南溪路思君一望間黄花秋色老紅葉露㾗殷似<lb/>
説親朋集遥知杖屨閒徘徊松徑晚踏破紫苔斑<lb/>
　　　和子薳官牌夾口韻是日聞官軍破䖍賊<lb/>
滯留嗟是役艱險笑吾生此去和風順朝來䖍賊平湖<lb/>
山争喜氣鴈鶩送歡聲千里前塘路應知客念輕<lb/>
　　　和劉與可二首<lb/>
老來無柰懶春至不勝情萬石嗟遺迹雙魚謝寄聲壓<lb/>
花朝雨重釃酒夜泉鳴細把君詩讀氷壺表裏清<lb/>
<pb n="KR4d0164_WYG_007-2b"/>
野塘春草遍芳樹老藤纒逺信占黄耳清㳺任白顛山<lb/>
光晴抹黛湖氣暖騰烟我有邉韶癖何妨晝日眠<lb/>
　　　和厯陽李簿見寄<lb/>
短鬢紛垂白衰顔悴帯黄多寒冬更甚少睡夜能長舊<lb/>
學長荒廢新知感愛㤀何時一樽酒談詠帶江鄉<lb/>
　　　和因格非見寄二首<lb/>
青山如我約終日對柴門學道未㤀念懐君空斷魂時<lb/>
來當有用事往置無論反覆新詩讀誰知老眼昏<lb/>
<pb n="KR4d0164_WYG_007-3a"/>
兀坐時㸔屋閒居晝掩門吳吟聊遣興楚些欲招魂否<lb/>
泰宜周易行藏付魯論不須傷老大眠食度朝昏<lb/>
　　　和程徳逺二首<lb/>
寓問發函舊論交傾盖新㡬年瞻翰墨今日侍光塵禦<lb/>
侮煩驍將扶顛倚大臣相逢更可恨對酒漉陶巾<lb/>
未盡通宵話猶如一日秋壯懐天共逺歸意雨同留燈<lb/>
燼何明滅蛩聲静應酬十年為客夢應不負瀛洲<lb/>
　　　追和老杜江上<lb/>
<pb n="KR4d0164_WYG_007-3b"/>
獨坐日將夕凄凄風雨秋寒燈照孤屋欹榻擁䟱裘身<lb/>
世槐安國功名蜃化樓歸歟老居士蹤跡繼浮休<lb/>
　　　和彦時兄贈王廣濟<lb/>
往矣古循吏賢哉今長民牛羊歸落日桑柘殿餘春共<lb/>
學知名乆相逢見面新瘡痍頼休養猶喜見斯人<lb/>
　　　和王覺民簡褒山因上人棗嶺魏欣然二首<lb/>
七行才業在寜乆困無津秋到搏風翼春逥縱壑鱗褒<lb/>
山方競秀棗嶺益争新珍重二三子詩騷追古人<lb/>
<pb n="KR4d0164_WYG_007-4a"/>
君來踰半月未果一尊同湖水寒應碧山梨雨自紅何<lb/>
時過北牗今日轉西風相去無他地孤城杖屨中<lb/>
　　　酬陳勉仲勉仲寄示諸公所和黄字韻詩軸且<lb/>
　　　責其歸重念匹夫懐璧之罪不敢靳因復和其<lb/>
　　　韻反之<lb/>
失梳蓬鬢結欠洗垢衣黄我欲齊榮辱誰能較短長賤<lb/>
貧猶不去富貴慎無㤀豈敢貪懐璧春秋戒越鄉<lb/>
　　　和秦夀之題蘄春驛浸月軒<lb/>
<pb n="KR4d0164_WYG_007-4b"/>
千山初過雨萬籟不鳴風寳鑑沉寒水氷輪上太空竹<lb/>
梢低蘸碧楓葉冷浮紅終欲金沙去經營一畆宫<lb/>
　　　吳興舟中有作<lb/>
大澤知何處扁舟快此行綺羅紛勝賞歌吹溢歡聲茭<lb/>
葑春還合波濤暮自平臨風一披拂誰識未歸情<lb/>
　　　遣興<hi>長沙漕治</hi>
歩屧隨兒軰臨池得凭欄乆隂東虹㫁小滿北風寒㸃<lb/>
水荷三疊依墻竹數竿乍晴何所喜雲際逺山攅<lb/>
<pb n="KR4d0164_WYG_007-5a"/>
　　　和龔聖任冬日即事<lb/>
老怯繁霜勁閒憐愛日温禦寒朝强酒防冦夜撑門採<lb/>
薺籬根地觀梅郭外春餘生何所託歸命大慈尊<lb/>
　　　和秦夀之題黄州郡樓<lb/>
西北張霞綺東南漾月波登臨笻作馬吟詠筆翻河思<lb/>
與蒼霞逺情同白水多新詩清且麗標致壓隂何<lb/>
　　　和子薳春江用老杜韻<lb/>
欲去未成去朔風鳴怒濤片㠶洲外舉列岫霧中髙竹<lb/>
<pb n="KR4d0164_WYG_007-5b"/>
屋雨沾被紙窓寒透袍遥應望歸艇向夕走兒曹<lb/>
　　　送彦逢弟赴西興鹽塲<lb/>
聞道西興去全家共小舟别離江北岸懐抱海東頭閃<lb/>
閃風帆逺滔滔雪浪浮苕溪在何許應為故人留<lb/>
　　　送安豐判官江叔夜用菊花韻<lb/>
冬温行色好江上菊花黄鄊味蓴羮美皇恩誥墨香招延<lb/>
從北海吟咏繼東陽别後如相憶時應問草堂<lb/>
　　　秋日喜雨題周材老壁<lb/>
<pb n="KR4d0164_WYG_007-6a"/>
大旱彌千里羣心廹望霓簷聲聞夜溜山氣見朝隮處<lb/>
暑餘三日髙原滿一犂我来何所喜焦槁免無泥<lb/>
　　　立春和孫子紹二首<lb/>
老窮推不去湖海又逢春懶復論三甲空驚薦五辛栁<lb/>
梢寒已動萱草暖還新我亦寰中物因君試問津<lb/>
南浦初開凍東郊未去寒芳華歸草木生意入門闌緑<lb/>
蟻供瑶甕青絲送玉盤新詩妙當世賦答敢辭難<lb/>
　　　題許公寨驛<lb/>
<pb n="KR4d0164_WYG_007-6b"/>
畏景還迎日追凉偶遡風泉聲山上下松影路西東逺<lb/>
覽心猶壯清吟語自工雨多何所喜郡國慶年豐<lb/>
　　　和魯如晦春日過定逺山口<lb/>
雨足塍塍水春晴處處花畏塗雙隻堠荒戍兩三家心<lb/>
折朝鳴鹿魂驚暮集鴉想君行役苦愁蹙不成嗟<lb/>
　　　丹陽湖阻風二首<lb/>
水濶風還怒舟輕浪更顛雲容初過雨湖勢欲吞天沙<lb/>
觜青楓外魚罾白鳥邉夕陽應到岸沉醉酒家眠<lb/>
<pb n="KR4d0164_WYG_007-7a"/>
老去心猶壮詩成喜欲顛時危思報主窮極待呼天歸<lb/>
夢先湖外離情到酒邉晚來風更惡舟卧不成眠<lb/>
　　　和潘澤之沈元吉泛舟湖上<lb/>
散騎真前軰休文即當家泛舟成麗句散綺見餘霞驚<lb/>
去沙鷗没招來酒斾斜春歸何處覔籬角見金沙<lb/>
　　　贈嚴彦醇<lb/>
一别三年乆重來兩鬢蒼瘦笻扶蹇歩新茗攪枯腸得<lb/>
句情還適逢人話頗長湖山元不改䘮亂我心傷<lb/>
<pb n="KR4d0164_WYG_007-7b"/>
　　　中秋<lb/>
静院三更雨樓䑓一㸃風新詩愁恨裏故國夢魂中節<lb/>
物它郷異交情我軰同眼前多怪事咄咄强書空<lb/>
出户喜折屐江天來翠岑看雲㤀乆立待月動㣲吟闗<lb/>
塞重囬首簡編勞繫心琴中有山水應解遇知音<lb/>
　　　題北莊用陳勉仲韻<lb/>
幽亭臨水竹云是使君莊秋霽來觀稼春融賦採桑納<lb/>
凉供芡實載酒摘蓮房坐得牧民術也應如牧羊<lb/>
<pb n="KR4d0164_WYG_007-8a"/>
　　　用陳阜卿勸農韻呈宣城太守<lb/>
何處催耕早宣城刺史先旗麾明曉市耒耜徧晴川道<lb/>
路歡聲接樽罍麗景鮮似聞携百榼分餉及髙年<lb/>
欲知人意喜萬户欝爐煙紗㡌花垂額金巵酒到蓮嵗<lb/>
豐端可卜農勸競相傳往矣南陽政今追召父賢<lb/>
　　　燒火用陳西麓韻<lb/>
燒火驅寒去銜杯待暖囬家書萬金值懐抱一時開臘<lb/>
雪猶棲樹風光已着梅相過隨處好未怪損梅苔<lb/>
<pb n="KR4d0164_WYG_007-8b"/>
　　　題黄梅驛舍壁間<lb/>
石潤占梅雨山寒應麥秋清風鳴翠篠踈雨濕紅榴古<lb/>
驛苔封砌荒城栁映樓髙吟一甌茗聊為故人留<lb/>
　　　太湖呈邵公晉沈元吉<lb/>
半月江湖上晚來方得風掛帆誰共快到岸偶相逢可<lb/>
是過從舊都縁臭味同長亭一樽茗親厚意何窮<lb/>
　　　秋夜對月<lb/>
青廓經新雨扶疎桂影秋夜凉山色静風細水光浮坐<lb/>
<pb n="KR4d0164_WYG_007-9a"/>
乆因㤀寐詩成得散愁願言乗此興同賦庾公樓<lb/>
　　　春日無為道中<lb/>
旱甚山光暗風顛日色㣲桑芽蝱翅小荻筍彘肩肥野<lb/>
寺看題壁村壚問典衣春容良不惡楊栁正依依<lb/>
　　　歸自合肥于四頂山絶湖呈孫仁叔抑之<lb/>
逹岸三時頃瞻山四頂賖喬林知馬尾亂石見麞牙水<lb/>
脚浮青靛湖脣滉白沙漁人收輳網歸去日西斜<lb/>
　　　呈蔡元徳二首<lb/>
<pb n="KR4d0164_WYG_007-9b"/>
别來閒計日一日似三秋顧我無能老逢君始欲愁詩<lb/>
情今轉勝交契乆還稠學問神龜似當年繼踐猷<lb/>
一葉黄梅雨潺潺過麥秋昏沉渾似醉憔悴不禁愁渠<lb/>
溢門庭淖園荒草樹稠乍晴酬絶唱何幸對風猷<lb/>
　　　䝉城早行<lb/>
殘月千家閉荒城萬竅號舉頭華盖近囬睇啟明髙野<lb/>
逈霜迎面風清冷透袍十年河上路從此歩金鼇<lb/>
　　　固陵道中<lb/>
<pb n="KR4d0164_WYG_007-10a"/>
道路榛菅合装齎咫尺迷陟岡還見塔下阪忽逢溪逈<lb/>
野鳴朝麂踈茨撼午鷄固陵何處是弛擔日應西<lb/>
　　　廣濟道中<lb/>
曉日掛林麓秋風入澗阿野禽飛自語田父笑相過村<lb/>
畽倉箱富山蹊芋栗多一鞭聊䇿蹇馳上小羅坡<lb/>
　　　沙窩道中<lb/>
十里沙窩路晴雲向暮開褰裳九過水駐馬一觀梅嵗<lb/>
晚松篁茂山寒虎豹哀不因王事迫誰肯此間來<lb/>
<pb n="KR4d0164_WYG_007-10b"/>
　　　舟過三丫河<lb/>
揺落蒹葭浦荒凉鴈鶩村吳柑迎齒冷魯酒著顔温水<lb/>
澁風還逆天寒日自暾不堪歸思亂鳥鵲閙黄昏<lb/>
　　　過白羊市<lb/>
小市環農畆長橋接佛宫扁舟㠶影日幽鳥栁隂風沙<lb/>
觜淺深水樹梢紅白茸乍聞秋糴賤吾亦慶年豐<lb/>
　　　立春示兒二首<lb/>
雪盡適霑雨臘窮初得春上氷魚意樂出谷鳥聲新便<lb/>
<pb n="KR4d0164_WYG_007-11a"/>
覺風光好何憂活計貧一樽聊共醉䟱率見吾真<lb/>
朝來何所喜人唱玉樓春酒著心還壯詩成思轉新士<lb/>
衡寜乆困曲逆豈長貧千載風雲㑹欣逢聖主真<lb/>
　　　追和李義山賦菊二首<lb/>
嫩萼猶封緑繁英已醉黄雨餘三徑晚秋到一枝香滴<lb/>
滴盈朝露暉暉映夕陽何妨浮玉斚共醉木蘭堂<lb/>
團團青盖小拂拂御袍黄翠葉凌霜秀繁英浥露香浮<lb/>
觴追北牖飲水記南陽采采東籬下行歌對草堂<lb/>
<pb n="KR4d0164_WYG_007-11b"/>
　　　和沈次韓秋日雨後督子厚報<lb/>
江檻連朝雨山齋昨夜凉不知新稻熟深怪晚炊香得<lb/>
句君應喜聞風我漫狂繡溪行樂處雲水幾千章<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻十七</head>
    <p>
<pb n="KR4d0164_WYG_017-1a"/>
欽定四庫全書<lb/>
　相山集巻十七　　　　　宋　王之道　撰<lb/>
　　詩餘<lb/>
　　　折丹桂<hi>送蘧著<graphic n="KR2283" url="https://raw.githubusercontent.com/kanripo/KR-Gaiji/master/images/KR2283.png" mimeType="image/png"/>三子赴省試</hi>
照人何處雙瞳碧欲去江城北過江風順莫遲留快雁<lb/>
序飛聨翼　西湖花柳傳消息知是東君客家書湏辦<lb/>
寫泥金報科名題淡墨<lb/>
　　　用前韻送彦開弟省試<lb/>
<pb n="KR4d0164_WYG_017-1b"/>
風漪欲皺春江碧予寄江城北子今東去赴春官挽不<lb/>
住摶風翼　脩程應過天池息何處堪留客預知仙籍<lb/>
桂香浮語祝史休占墨<lb/>
　　　又用前韻送趙彦翺省試<lb/>
雪晴山色分遙碧輝映江南北君今東去歩蟾宫看少<lb/>
展垂天翼　晩來江上西風息不是新豐客明年三月<lb/>
見君時慶章綬紆銅墨<lb/>
　　　南歌子<hi>端午</hi>
<pb n="KR4d0164_WYG_017-2a"/>
角簟横龜枕蘭房掛艾人一尊菖歜泛清醇好在佳人<lb/>
如玉映長春　氷徹杯盤瑩香和笑語薫蓮花衫子入<lb/>
時新掛起南窻一榻晩風清<lb/>
玉斚浮菖虎金盤饋線魚研丹聊作厭兵符何必城頭<lb/>
一女當千夫　雨過山如洗風來草自梳佳人不慣手<lb/>
談輸却道如今重賭選官圗<lb/>
　　　南歌子<hi>趙叔全生日</hi>
扇裏薫風細壺中化日長梅花髙下照紅粧花外飛雲<lb/>
<pb n="KR4d0164_WYG_017-2b"/>
芬馥水沉香　新竹輕儲粉流鶯巧弄簧不知何處是<lb/>
華陽應有千年白李薦霞觴<lb/>
　　　南歌子<hi>和陳勉仲</hi>
老懶詩才退春融醉眼昏青山終日對柴門柳外斷橋<lb/>
流水幾家村　桃李添新意池塘失舊痕一尊聊復為<lb/>
君温傾倒來年酬唱細重論<lb/>
　　　南歌子<hi>戊午重九</hi>
朱實盈盈露黄華細細風龍山勝集古今同斷送一年<lb/>
<pb n="KR4d0164_WYG_017-3a"/>
秋色酒盃中　鴨脚供柔白雞頭薦嫩紅量呑雲夢正<lb/>
能容試問具區何處浙江東<lb/>
　　　南歌子<hi>書所見</hi>
露竹舒新緑風荷逓暗香誰家池館睡鴛鴦還有玉人<lb/>
相對坐傳觴　角簟清氷滑紗厨薄霧凉晩來行雨過<lb/>
巫陽彊整羅衣臨鏡學宫粧<lb/>
　　　南歌子<hi>安豐守章彦輔生日</hi>
玉露澄天宇金風凈月華滿庭秋色木犀花記得謫仙<lb/>
<pb n="KR4d0164_WYG_017-3b"/>
初下五雲車　才業追前軰人門屬當家夀觴無惜醉<lb/>
流霞聞説姓名潜護有籠紗<lb/>
　　　浪淘沙<hi>和魯如晦</hi>
髙髻墮香鬟送恨眉山老年花似夢中看厭浥一枝溥<lb/>
曉露珠淚闌干　巵酒發酡顔休更留殘滿城風雨麥<lb/>
秋寒餘馥尚能銷酒惡誰敢包彈<lb/>
　　　好事近<hi>彦逢弟生日詞</hi>
秋色到東籬金散菊團香馥預借浮觴高㑹為作長年祝<lb/>
<pb n="KR4d0164_WYG_017-4a"/>
　蟹螯如臂酒如澠橙橘半黄緑唱我新詞一釂聴樽<lb/>
前絲竹<lb/>
　　　好事近<hi>何希淵生日</hi>
春色到梅梢人在東風清嚏曽見少㣲初降藹龍泉佳<lb/>
氣　功名富貴屬多才如子世無幾造物恰同予意放<lb/>
驊騮千里<lb/>
　　　好事近<hi>程繼誠生日</hi>
霞影入瑶觴酒與餘霞同色人共昌期方永過觥籌三<lb/>
<pb n="KR4d0164_WYG_017-4b"/>
百　一枝紅皺石榴裙簾捲篆煙碧約我他年湖上看<lb/>
九華終日<lb/>
　　　好事近<hi>王照美生日</hi>
花影到酴醿風過玉巵揺碧坐上酒豪詩敵盡騎鯨仙<lb/>
客　主人名姓在金甌歸去定前席要見碧桃千嵗看<lb/>
壺中春日<lb/>
　　　好事近<hi>董令升生日</hi>
春色到酴醿人在酴醿花底花撲金罍香透逺勝燒沉<lb/>
<pb n="KR4d0164_WYG_017-5a"/>
水　一杯聊復對東風為祝千千嵗作楫和羮事了歸<lb/>
去騎箕尾<lb/>
　　　南鄉子<hi>追和東坡重九</hi>
風急斷虹收孤鶩揺揺下荻洲醉㡌儘從吹落去颼颼<lb/>
幸有黄花挿滿頭　君唱我當酬千里湖山照眼秋不<lb/>
見故人思故國休休一闋清歌聴解愁<lb/>
　　　南鄉子<hi>贈何彦道侍兒</hi>
翠袖熨沉香黛拂修蛾淡淡粧銷得多情鍾傅粉何郎<lb/>
<pb n="KR4d0164_WYG_017-5b"/>
風動珠簾月半床　素手捧瑶觴誰念蘇州已斷腸夜<lb/>
雨不隨歌扇歇浪浪歸去無心賦海棠<lb/>
　　　南鄉子<hi>陳南仲生日</hi>
遺愛滿南州千騎曾為萬里游琳館歸來無責更無憂<lb/>
坐聴清歌醉玉舟　香霧欝金虬春入梅花助獻酬請<lb/>
祝遐年長笑挹浮丘何止莘君一百籌<hi>有人夢莘彭年遺公九十六籌</hi>
<hi>故及之</hi>
　　　南鄉子<hi>寄和潘教授元賔喜晴</hi>
<pb n="KR4d0164_WYG_017-6a"/>
天際彩虹垂風起癡雲快一吹原隰畇畇春水更瀰瀰<lb/>
布榖因從野鳥知　初霽捲簾時巷陌泥融燕子飛午<lb/>
醉醒來紅日欲平西一椀新茶乳面肥<lb/>
　　　南鄉子<lb/>
春霽柳花垂嬌軟輕狂不待吹圎欲成毬還復碎誰為<lb/>
習習和風即舊知　深院日長時亂撲珠簾入坐飛試<lb/>
問荻芽生也未偏宜出網河魨美更肥<lb/>
　　　南鄉子<hi>和張元助通判詠雪詞</hi>
<pb n="KR4d0164_WYG_017-6b"/>
出户繡簾垂拂面從他細細吹乘興有誰招訪戴難為<lb/>
煖帳薫爐醉不知　閒看逐風時欲著梅花又却飛雅<lb/>
與佳人回舞袂相宜試比氷肌可煞肥<lb/>
　　　玉樓春<hi>和李宜仲</hi>
少年心性銷磨盡三斗爛腸渾是悶看書聊復強尋行<lb/>
屬句不妨閒趁韻　此生自斷天休問富貴時來還有<lb/>
分一巵芳酒送清歌樓下玉人相去近<lb/>
　　　玉樓春<hi>和董令升正月五日會客</hi>
<pb n="KR4d0164_WYG_017-7a"/>
年來六十増三嵗却憶去年趨盛㑹風流人物勝斜川<lb/>
灼灼有同前日事　不知絃管催新水但見飄飄縈舞<lb/>
袂主人情厚酒行頻酩酊莫辭今夕醉<lb/>
　　　鵲橋仙<hi>七夕</hi>
斷虹霽雨餘霞送日簾捲西樓月上銀河風靜夜無波<lb/>
天亦為雲軿相訪　蛛絲有恨鵲橋何處回首又成惆<lb/>
悵長江衮衮向東流寫不盡别雜情狀<lb/>
　　　小重山<hi>占徳秀生日</hi>
<pb n="KR4d0164_WYG_017-7b"/>
要識長生軰赤松朱顔和緑髮正丰茸當年今日墮仙<lb/>
宫佳氣鬰香藹菊花風　一飲判千鍾小槽新釀美玉<lb/>
泉醲酒酣詩思浩無窮雲煙爛題破錦牋紅<lb/>
　　　小重山<hi>彦逢弟生日</hi>
花艷嫣然照坐紅池光髙下見木芙蓉相從欵欵莫怱<lb/>
怱新釀熟浮甕碧香濃　倚檻送飛鴻登髙時節近菊<lb/>
披風笑談今喜一杯同揉金蘂和露入杯中<lb/>
　　　蝶戀花<hi>和張文伯上已雨</hi>
<pb n="KR4d0164_WYG_017-8a"/>
簷溜潺潺朝復暮燕子銜泥穿幕來還去素錦青袍知<lb/>
有處花光草色迷汀渚　春不負人人自負君看流觴<lb/>
只凭良辰度厭浥小桃如泣訴東風莫漫飄紅雨<lb/>
城上青旗催日暮柳絮沾泥花蘂隨流去記得前時行<lb/>
樂處小橋新緑初平渚　玉子文楸誰勝負不道光隂<lb/>
暗向閒中度天若有情容我訴春來底事多隂雨<lb/>
　　　蝶戀花<hi>和王冲之木犀</hi>
庭院雨餘秋意晚一陣風來到處清香遍把酒對花情<lb/>
<pb n="KR4d0164_WYG_017-8b"/>
不淺花前敢避金杯滿　薝蔔酴醿雖慣見常恨攙先<lb/>
不是君徒伴莫把龍涎輕鬭逺流芳肯逐爐煙斷<lb/>
　　　蝶戀花<hi>和張文伯魏園行春</hi>
春入花梢紅欲半水外緑楊掩映笙歌院霽日遲遲風<lb/>
扇暖天光上下青浮岸　歸去畫樓煙瞑晚自拾梅英<lb/>
㸃綴宫粧面美目碧長眉翠淺銷魂正值廻頭看<lb/>
　　　蝶戀花<hi>和張文伯海棠</hi>
碧霧暗銷香篆半花影穿簾厭浥蒼苔院鸂鶒一雙塘<lb/>
<pb n="KR4d0164_WYG_017-9a"/>
水暖浮沉時近垂楊岸　雨過不知春事晩但怪朱唇<lb/>
得酒紅潮面野䔩山殽三四盞移尊更向花前看<lb/>
　　　蝶戀花<hi>追和東坡時留滯富池</hi>
寒雨霏霏江上路不見書郵病目空凝注沙觜盡頭飛<lb/>
白鷺篙師指似人來處　自笑自憐還自語鈍滯如君<lb/>
只合歸田去竹屋數間環甽畆箇中自有無窮趣<lb/>
　　　臨江仙<hi>和陳德公</hi>
紅樓縹緲光風裏熈熈和氣歡聲遏雲餘韻最關情春<lb/>
<pb n="KR4d0164_WYG_017-9b"/>
山閒淡淡秋水正盈盈　老去自憐心尚在相逢殊慰<lb/>
勞生紋楸聊復戯同抨試煩歌一曲湏借酒三行<lb/>
　　　臨江仙<hi>和劉南伯</hi>
怪得舉頭聞鵲喜果然都騎相過柳隂乘月倒金荷踈<lb/>
星明炯炯銀漢靜無波　總角追隨今老矣相逢無惜<lb/>
婆娑夜闌餘興到狂歌長鯨方正渴應不厭傾河<lb/>
　　　臨江仙<hi>追和東坡送李公恕入浙</hi>
鼓棹正逢江雪霽是行應快吳吟透雲寒日半晴隂煙<lb/>
<pb n="KR4d0164_WYG_017-10a"/>
風凝翠重霜樹濺紅深　案上文書閒展讀聖賢蹤跡<lb/>
重尋不堪華髮故駸駸雙旌還有日萬事付無心<lb/>
　　　一剪梅<hi>和董令升贈魏定甫侍妾</hi>
風揭珠簾夜氣清香撲樽罍初見雲英藍橋何處舊知<lb/>
名今夕相逢此恨銷停　勸客嫣然一笑傾細意端詳<lb/>
無限娉婷曲終猶帶遶梁聲不辭沉醉為覆金觥<lb/>
　　　漁家傲<hi>和余子美對雪詞</hi>
風揭珠簾寒乍透青娥不住添香獸火暖畫簷鳴綫溜<lb/>
<pb n="KR4d0164_WYG_017-10b"/>
人醉後錦堂絲竹烘殘晝　勢合湖山増地厚孤髙但<lb/>
覺脩篁瘦回策如縈全在手驕馬驟吾家金埒新編就<lb/>
　　　漁家傲<hi>和董舍人令升三首</hi>
繫國安危還故老鶴書赴壠行當到多謝不遺敦雅好<lb/>
應信道年髙德邵如公少　尊酒論文聊一笑肯將苦<lb/>
語誇危了落筆君房天下妙環窈窕清歌一闋漁家傲<lb/>
海岱惟青遺一老禁垣清切親曽到獨直固勞非此好<lb/>
誰信道才如權相從來少　把酒自歌還自笑醉中萬<lb/>
<pb n="KR4d0164_WYG_017-11a"/>
事都齊了絶唱清歌仍敏妙聲窈窕行雲初遏漁家傲<lb/>
<hi>禁垣清切並獨直權徳輿事</hi>
爵齒俱尊惟此老詩詞筆力誰能到竒字古文仍篤好<lb/>
湏信道如公寜復憂才少　剰費黄金因買笑窮通得<lb/>
䘮都忘了坐對瑶觴看舞妙携窈窕南窻聊繼淵明傲<lb/>
　　　漁家傲<hi>和孔純老三首</hi>
巖電晶熒君未老看看門外風車到一㸃眉間黄色好<lb/>
人盡道從今次第登三少　左右青娥來巧笑朱唇塗<lb/>
<pb n="KR4d0164_WYG_017-11b"/>
額新粧了斜挿梅花仍鬭妙歌窈窕醉來容我相嘲傲<lb/>
嵗月漂流人易老東郊又報春來到梅靨栁眉還鬭好<lb/>
君信道衰顔得酒重年少　對景邀賔同讌笑莫教虛<lb/>
過芳菲了咳唾珠璣誇筆妙人窈窕新聲傾作漁家傲<lb/>
燈火熈熈來穉老喜逢燈夕都齊到花市綺樓隨處好<lb/>
人競道今年天氣常年少　五馬行游還坐笑公堂繡<lb/>
捲東風了簫鼔喧闐歌舞妙人窈窕也應引動南窻傲<lb/>
　　　感皇恩<hi>彦逢弟生日</hi>
<pb n="KR4d0164_WYG_017-12a"/>
宿霧霽晨霜江山明秀照眼黄花亂晴晝當年今日正<lb/>
是懸弧時候一杯聊獻祝同親舊　莫問窮通休論貧<lb/>
富且趁良辰醉醇酎揚珠𢷬玉况值西成多收飽餐歌<lb/>
至治天垂祐<lb/>
　　　青玉案<hi>有懷軒車山舊隱</hi>
半年不踏軒車路彷彿過長橋去貼水行雲風送度兩<lb/>
行髙柳一坡脩竹是我嘗游處　黄鸝休歎青春暮出<lb/>
谷遷喬舊家句天意從人還許許凝寒和氣沈隂霽色<lb/>
<pb n="KR4d0164_WYG_017-12b"/>
大旱霶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>雨<lb/>
　　　青玉案<hi>對雪追和謝㓜樂</hi>
金尊照坐紅裙繞恠一晌歌聲悄亂撲珠簾風絮曉香<lb/>
薰笑語酒烘顔色莫逐年華老　詩濤入筆懸河倒快<lb/>
萬里雲天為君掃檢㸃春容何處早栁條青眼梅梢粉<lb/>
面得恁於人好<lb/>
　　　青玉案<hi>送無為守張文伯還朝</hi>
逢人借問錢塘路我亦欲西湖去目送蘭橈知幾度鼇<lb/>
<pb n="KR4d0164_WYG_017-13a"/>
峰浮玉鯨波飛雪正是潮來處　海棠花下春將暮緩<lb/>
唱新詞味佳句見説東皇曽夢許栢臺冠豸金鑾視草<lb/>
更作商巖雨<lb/>
</p>
<p>
</p>
  </div>
</body>
</text>
</TEI>
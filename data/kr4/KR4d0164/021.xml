<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻二十一</head>
    <p>
<pb n="KR4d0164_WYG_021-1a"/>
欽定四庫全書<lb/>
　相山集巻二十一　　　　宋　王之道　撰<lb/>
　　劄子<lb/>
　　　乞賣度牒糴軍糧劄子<lb/>
竊聞之趙充國之制先零嘗謂耿壽昌曰糴三百萬<lb/>
斛糓於塞下則羌人不敢動壽昌所糴止得四十萬斛<lb/>
義渠再使且費其半致羌人敢為逆由是以觀為國家<lb/>
者豈容外有强敵而不為足食足兵之長慮乎朝廷自<lb/>
<pb n="KR4d0164_WYG_021-1b"/>
軍興以至於今三十有五年矣諸司所統無慮數十萬<lb/>
兵亦不可謂不足矣而終未聞有嵗月之儲則食之不<lb/>
足槩可知也嘗試以今兵食計之大率不過三百萬斛<lb/>
畧論中平之直為錢不過五百萬緡異時國家常慮暗<lb/>
失丁壯禁賣僧道度牒矣而游惰之徒利於不耕而食<lb/>
不蠺而衣雖不披剃披帶例以叅頭道者為名所至雲<lb/>
集往往三兩倍見存僧道之數其與暗失丁壯均也今<lb/>
欲乞權造綾紙度牒五千道毎道立價錢一千貫俾自<lb/>
<pb n="KR4d0164_WYG_021-2a"/>
今以往度為僧道者依職員例預免私罪杖公罪徒逐<lb/>
嵗等第分降諸路轉運使出賣書填不惟可使此徒知<lb/>
度牒之艱得悉自顧惜互相勉勵遵釋老之遺訓報君<lb/>
父之大徳且復嵗得數百萬緡若行封樁不得别有支<lb/>
動於秋成日於米賤州軍趂時毎斗量増數錢收糴除<lb/>
水脚糜費外可得三百萬斛仍於瀕江州軍儲積緩急<lb/>
以備軍頒亦今日足食之䇿也<lb/>
　　　乞將犯盗罪不至死人配𨽻諸軍重役劄子<lb/>
<pb n="KR4d0164_WYG_021-2b"/>
契勘殺人者死傷人及盜抵罪惟兹三章非特漢髙入<lb/>
闗所約之法當然自唐虞三代以來未有能易此而致<lb/>
治者也恭惟主上明慎刑憲詔令之下罔不以施生戮<lb/>
死為念但推而行之往往未盡得人州縣之吏上而守<lb/>
令下而廵尉間有坐視盜賊肆為良民之害而不復問<lb/>
者設或有能督責土兵弓手保甲擒獲一二至於解赴<lb/>
所屬則當行人吏又以為竒貨重有乞取然後受之既<lb/>
付囹圄而未獲徒黨而行賕於鞫勘官司互相表裏借<lb/>
<pb n="KR4d0164_WYG_021-3a"/>
詞出罪無所不至由是自死降而入流流降而入徒者<lb/>
十常八九其尤甚者既謂之流曽不出境三二百里又<lb/>
以其徒伺候資送曲意奉承管押之人既賂以金復醉<lb/>
以酒弛而縱之逸者多矣此曹既返巢穴稔惡不悛其<lb/>
勢與向來捉事人誓不俱生而為害有不勝言者矣今<lb/>
欲乞將犯盜罪不至死之人配𨽻諸軍蓋此曹類多驍<lb/>
勇趫㨗豈惟緩急可以備驅役其防閑之宻約束之嚴<lb/>
庻幾有悛心而椎埋剽刦之流亦少畏懼用不犯於有<lb/>
<pb n="KR4d0164_WYG_021-3b"/>
司而百姓䝉實惠上廣明主好生之徳顧不偉哉<lb/>
　　　預置大軍馬草劄子<lb/>
契勘大軍見戍淮上將來合用馬草理宜預行計置之<lb/>
道竊覩紹興六年秋劉少保宣撫淮西日其他措置乖<lb/>
謬固不可毛舉縷數而最為擾民者馬草一事宣撫司<lb/>
行下安撫司安撫司行下諸州州行下縣縣行下保正<lb/>
長文移聨函繼踵催督起發而不言其受納去處州縣<lb/>
既已責辦保正長更不肯為申明保正長廹於程限且<lb/>
<pb n="KR4d0164_WYG_021-4a"/>
畏軍法正當穫稻蓻麥之際盡起保内丁壯人負草四<lb/>
束自朝至暮徬徨道塗東西南北莫知所向如是者幾<lb/>
一月後來冦退既就廬州置塲受納而其受納官吏務<lb/>
在請賕競為阻節斯民既苦一月無處交納幸有其交<lb/>
納處不復計較所費由是毎草一束㑹計水運亦不下<lb/>
四百金其負擔者往往至七倍深可憐憫乞欲朝廷明<lb/>
降指揮自今民間所科馬草除情願般赴軍前交納人<lb/>
戶外餘聴束納錢二百文省當夏秋間暇時官為召募<lb/>
<pb n="KR4d0164_WYG_021-4b"/>
老弱不堪出戰之兵於淞淮及安豐塘并廬夀界有塘<lb/>
礫去處採斫堆垜准備緩急應副大軍支遣庻得不奪<lb/>
民時不煩民力而軍儲預辦緩急不致悞事豈曰小補<lb/>
哉<lb/>
　　　選將戍合肥劄子<lb/>
契勘合肥西北距淮二百四十里東南距江亦二百四<lb/>
十里在今最為控扼敵人要害之地然而城大兵弱不<lb/>
能獨守今年春偽齊來冦偶朝廷所遣岳節使兵至敵<lb/>
<pb n="KR4d0164_WYG_021-5a"/>
與冦㑹賊駭不意遂却不然合肥之民與河梁等無噍<lb/>
類矣兹亦幸而成功非孫武所謂以近待逺以佚待勞<lb/>
以飽待饑其勝固前定也何謂以近待逺兵法曰百里<lb/>
而趨利者蹶上將五十里而趨利者軍半至倍日并行<lb/>
此孫臏所以敗龎涓也何謂以佚待勞兵法曰先處戰<lb/>
地而待敵者佚後處戰地而趨敵者勞投石超距此王<lb/>
剪所以殺項燕也何謂以飽待饑兵法曰千里饋糧士<lb/>
有饑色樵蘇後㸑師不宿飽齕木煮紙此張廵所以䧟<lb/>
<pb n="KR4d0164_WYG_021-5b"/>
睢陽也今以淮西安撫而戍兵江東一旦境上有變往<lb/>
五百里來五百里而中有大江之阻其勢非旬日不能<lb/>
赴援而城已破賊已遁矣竊觀去冬逮今宣撫司遣兵<lb/>
過江槩不下二十次少者五六百人多者三四千人初<lb/>
無聞於折衝厭難而一往一來徒困我師徒敝我民徒<lb/>
壊我州縣其害有不可勝言者比聞宣撫劉太傅至合<lb/>
肥之明日有詔趣歸而器甲糧餉之舟將次合肥而返<lb/>
被溺者十之三四焦湖南北數百里凋瘵之民當此畊<lb/>
<pb n="KR4d0164_WYG_021-6a"/>
蠺驅之於風濤萬死一生之地俾令救其所失而償其<lb/>
所捐深可矜憫伏望僕射相公以伊傅為心恥一夫之<lb/>
不被如宣武劉太傅國之重臣不可輕動即乞於諸將<lb/>
中選其武勇有謀者俾統兵屯戍合肥使得古人所以<lb/>
待逺待勞待饑之道然後責以成功庻幾乎其可也<lb/>
　　　乞罷無額上供錢减年賞劄子<lb/>
臣聞聖人無常心以百姓心為心惟以百姓心為心故<lb/>
無常好也百姓之所好吾則與之聚之無常惡也百姓<lb/>
<pb n="KR4d0164_WYG_021-6b"/>
之所惡吾則與之去之恭惟陛下自即位以來因民心<lb/>
之好惡而興利除害用能紹開中興而措天下於太平<lb/>
比罷免行錢百有餘萬貫及放丁鹽錢而以内庫錢充<lb/>
之數不可槩舉兹非以百姓心為心詎能至於此哉然<lb/>
尚有可議者如經總制司無額上供錢増及五千貫者<lb/>
守倅减二年磨勘一事為害不細訪聞近來所在州郡<lb/>
前此無上項錢去處守倅利得减年之賞往往非理剗<lb/>
奪縣道及塲務常賦等錢以充無額上供僥冐賞典其<lb/>
<pb n="KR4d0164_WYG_021-7a"/>
初只縁守倅一時幸賞至使無額立為定額嵗嵗百色<lb/>
誅求侵削無所不至而公私受弊有不可勝言者矣盖<lb/>
縣道應干所入錢悉出之民間塲務應干所入錢悉出<lb/>
之酒税况茲年豐如淮東西湖南北米賤而不售民間<lb/>
難於得錢所至塲務酒税額往往例皆虧損今守倅以<lb/>
利一時之賞而奪其縣道塲務常賦等錢増作無額上<lb/>
供正使逐郡不問大小例増及五千貫通天下計其數<lb/>
亦未必及今來所罷免行錢之多而况所増曽不及萬<lb/>
<pb n="KR4d0164_WYG_021-7b"/>
分之一耶伏望聖慈憐其所取之㣲而流弊至甚特罷<lb/>
守倅逐嵗無額上供减年之賞仍將二十三年以後創<lb/>
立無額上供並行免放不為永額以寛民力實天下幸<lb/>
甚<lb/>
　　　論諸將不為捍禦計劄子<lb/>
契勘自張韓罷兵以來殿帥之楊存中鎮江之劉寳建<lb/>
康之王權鄂州之田師中皆擁重兵享髙爵厚禄極其<lb/>
富貴安榮於今二十餘年矣近楊存中以丐祠封王劉<lb/>
<pb n="KR4d0164_WYG_021-8a"/>
寳以䟦扈被斥所存者惟王權田師中二人當此多事<lb/>
之時朝廷曽不責以捍禦之事而二人亦宴然坐視初<lb/>
不聞其有所措置為彼之計則善矣而吾之所以平日<lb/>
養兵謀帥之意至此亦何所頼也雖然帝王之兵以全<lb/>
取勝是以貴謀而賤戰而百戰百勝非善之善者也故<lb/>
先為不可勝以待敵之可勝所以然者朝廷必有深謀<lb/>
至計所謂先為不可勝緩急可使折衝却敵而非天下<lb/>
所能窺其萬一者不然願於間暇時宻諭諸將使為之<lb/>
<pb n="KR4d0164_WYG_021-8b"/>
備若髙崇文之屯長武城訓練士卒常若冦至卯時受<lb/>
命辰時引道器械糗糧一無所闕而破敵人於談笑顧<lb/>
不善乎然而萬一有警使所謂探報者正如飛鳥之疾<lb/>
諸將盡如髙崇文之受命不踰晷刻出師禦敵然往五<lb/>
百里來五百里且有大江之阻風濤之患尚恐敵人先<lb/>
據要害欲進不能欲退不可機㑹一失噬臍無及其念<lb/>
之哉<lb/>
　　　乞重命令無使朝行夕改劄子<lb/>
<pb n="KR4d0164_WYG_021-9a"/>
竊聞古者以命令譬汗其言曰渙汗其大號以明如汗<lb/>
一出而不可復反也是以成王之訓有官君子則曰謹<lb/>
乃出令令出惟行弗惟反而劉向之上封事於漢元則<lb/>
曰今出善令未能踰時而反是反汗也如此而望隂陽<lb/>
之調不亦難乎然則命令之數變易非治世之所欲聞<lb/>
也國家崇觀以來其弊在此今主上若稽古昔紹開中<lb/>
興要當盡革前日之弊而朝行夕改尚或因仍舊習亦<lb/>
豈其所宜哉且以近時减官併縣二事言之减官所以<lb/>
<pb n="KR4d0164_WYG_021-9b"/>
省費併縣所以省事在今實當務之急也而减官未幾<lb/>
旋又増置如减司戶一員而増兵馬都監與指揮十數<lb/>
員是也併縣未幾旋又復置如舒州之併宿松無為之<lb/>
併巢縣曽不一年再復是也若以為官不可减縣不可<lb/>
併不當以一人之言一已之意而遽行之若以為官在<lb/>
所减縣在所併不當以一人之言一已之意而遽改也<lb/>
一减而十増適所以重費昨併而今復適所以多事不<lb/>
識漢光武之减吏十九併縣四百其在當時亦聞増復<lb/>
<pb n="KR4d0164_WYG_021-10a"/>
者有幾耶乞自今以往朝廷發號施令當深思聖人渙<lb/>
汗之言上以成王為法下以漢元為戒近則謀之卿士<lb/>
逺則稽之衆庻可則因否則革無以古今而妄生是非<lb/>
無以彼我而妄為憎愛使生靈䝉實惠國家銷實禍而<lb/>
天下後世仰望其治績而不可跂及實中外幸甚<lb/>
　　　乞兵戍巢劄子<lb/>
契勘今來金人入冦江北之地悉為賊區尚頼將帥協<lb/>
心士卒用命天戈所指諸路一清可為朝廷大幸然夀<lb/>
<pb n="KR4d0164_WYG_021-10b"/>
春距合肥才二百里有竒今夀春既巳陷賊而合肥又<lb/>
為賊所平填不可復守若不明設斥堠申嚴備禦使賊<lb/>
乘我之間長驅南來則自淮以南數百里蕩然無有亭<lb/>
障不復留礙豈不大可慮為今日計必欲屏蔽江表莫<lb/>
若屯萬人於南巢以據要害可則進否則退使賊不合<lb/>
摶食東南實天下幸甚<lb/>
　　　乞賞營田官吏之不擾者而罰其擾者劄子<lb/>
伏見近年州縣營田之始諸事草創佃客既不可遽招<lb/>
<pb n="KR4d0164_WYG_021-11a"/>
則多勸誘而取之民田器既不可立辦則多和買而取<lb/>
之民或借其力以耕或配其種以種兹固所不免者今<lb/>
舉行既久自宜人人體朝廷之徳意遵畫一之成法務<lb/>
令有補於國無擾於民猶老農之治田嵗入常多於人<lb/>
而比隣族黨初無毫髪之犯庻幾播殖日廣蓄積日富<lb/>
邦計以羡軍食以豐而坐制敵人之命於股掌之上且<lb/>
親民莫如令尉而營田之職又當朝夕廵行阡陌檢察<lb/>
種蒔於民尤獲相親其擾不擾與有勞無勞不於令尉<lb/>
<pb n="KR4d0164_WYG_021-11b"/>
是責而誰責之欲乞因今年之再稔時行考課問去年<lb/>
之買牛糴種與夫佃客之貸借官吏之請給其費幾何<lb/>
所收子利幾何較其所收比其所費果有數倍之獲則<lb/>
其有勞宜在所賞也而一或擾民斯無足取要當訪其<lb/>
擾與不擾而後加賞焉較其所收比其所費若纔足以<lb/>
相償則其無勞宜在所罰也而茍能不擾猶或可恕要<lb/>
當訪其擾與不擾而後加罰焉誠能以一路計擇其有<lb/>
勞而最不擾者一人旌賞之雖超遷數官而不以為僭<lb/>
<pb n="KR4d0164_WYG_021-12a"/>
擇其無勞而最擾者一人黜罰之雖廢錮終身而不為<lb/>
濫則人知勸沮矣人知勸沮則吏稱其職矣吏稱其職<lb/>
而民不安業者未之有也昔漢宣以信賞必罰總覈名<lb/>
實而吏稱其職民安其業號稱中興願復見於今日<lb/>
　　　戍兵營田安豐芍陂劄子<lb/>
契勘無為軍近承安撫劉大傅劄子差官前來撿括逃<lb/>
戶曠土謀為營田夫營田非適今也趙充國之制先零<lb/>
嘗屯金城羊叔子之制孫皓嘗屯荆襄皆在邊徼未嘗<lb/>
<pb n="KR4d0164_WYG_021-12b"/>
與農雜處而無為自兵火以來比江北諸郡粗有農作<lb/>
若又籍其逃亡與其閒曠而分屯以耕豈惟兵雜於農<lb/>
農擾於兵居者不得安而去之徙者不敢歸而避之有<lb/>
失勞來還定安集之意亦恐無為距淮往復千里緩急<lb/>
不能相救有失且耕且戰之意竊嘗求古人之用心盖<lb/>
為帝王之兵以全取勝嘗先為不可勝以待可勝而所<lb/>
謂不可勝者莫如營田塞下以俟其間而往取之此漢<lb/>
之所以破先零晉之所以擒孫皓盖兩軍相敵尺寸地<lb/>
<pb n="KR4d0164_WYG_021-13a"/>
必爭今既為營田以制敵人奈何委五百里乃不於夀<lb/>
春而於無為也昔張仁愿代沙吒忠義為朔方總管於<lb/>
河北築三受降城絶敵南冦路唐休璟以為兩漢以來<lb/>
皆北守河今築城敵腹中終為所有而仁愿卒奏築之<lb/>
斥地三百里自是突厥不敢踰山牧馬朔方益無冦其<lb/>
建三城也初不置壅門曲敵戰格或曰邊城無守備可<lb/>
乎仁愿曰兵貴攻取賤退守冦至當併力出拒敢回望<lb/>
城者斬何事守備退忸其心哉誠欲營田而於淮上其<lb/>
<pb n="KR4d0164_WYG_021-13b"/>
去敵人尚逺復有長淮為之限制此張仁愿築城敵腹<lb/>
中似未足深慮也今去夀春而就無為諸將之意亦可<lb/>
見矣之道竊嘗為宣撫大傅計膏腴可以足食而無水<lb/>
旱之憂險阻可以戍兵而無掩襲之患進不失攻退不<lb/>
失守者惟夀春之安豐為勝盖安豐之田受芍陂之利<lb/>
者不下數百萬頃而其陂之長濶各六十里東西如和<lb/>
州之麻湖而南北與深過之異時雖嘗建置水寨兵餘<lb/>
所存黎民亦無幾矣其或未能營田淮上兹庻幾其可<lb/>
<pb n="KR4d0164_WYG_021-14a"/>
也伏惟僕射都督相公忠誠憂國而加意焉<lb/>
　　　慰安淮南使自捍禦劄子<lb/>
契勘江北自王彦充攻陷夀春以來人心動揺日夕延<lb/>
頸跂踵仰望王師之來不翅大旱之雨迨今累月杳無<lb/>
所聞乃於八月初四日承七月二十三日括舡禁渡聖<lb/>
㫖指揮截自十月一日巳後大江更不得通行官私舟<lb/>
船候過防秋依舊且盡括江北舟船不能禁金人之必<lb/>
渡而逆料金人遽絶江北之民且曰過防秋而依舊是<lb/>
<pb n="KR4d0164_WYG_021-14b"/>
猶人父兄急難不能保其子弟逐而去之且戒之曰他<lb/>
日安平汝當歸四方聞之其誰不解體兹正與前日之<lb/>
棄河北淮北無以異也今既不能遣兵戍淮以安其心<lb/>
伏望宣撫端明重以屬郡矜憐數千里之民無所依歸<lb/>
備以之道之言申奏朝廷乞特發徳音下明詔慰安淮<lb/>
南使人自保守如有能扞蔽一方不陷於敵候過防秋<lb/>
必行信賞要使中外感動至羸老癃疾扶杖往聴願少<lb/>
須㬰無死以觀中興庻幾可以上回天聴下協人望<lb/>
</p>
<p>
</p>
  </div>
</body>
</text>
</TEI>
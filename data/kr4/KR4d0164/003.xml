<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集卷三</head>
    <p>
<pb n="KR4d0164_WYG_003-1a"/>
欽定四庫全書<lb/>
　相山集卷三　　　　　　宋　王之道　撰<lb/>
　　五言古詩<lb/>
　　　癸酉閠十二月朔旦入夜雪復作静言嵗歉斯<lb/>
　　　人艱食展轉不能寐强沃一杯徑醉因成此詩<lb/>
宿雁驚江渚餓彪嘯林丘不知雪如許但怪風颼飀起<lb/>
㸔堂前柳枯梢戞鳴球安得萬家春解我飢寒憂旋支<lb/>
折脚鐺移燈視床頭發䝉餘半缾聊温三四甌鳴腸時<lb/>
<pb n="KR4d0164_WYG_003-1b"/>
一沃曲身漸和柔遥應原野間錦衾覆釐麰農夫庤錢<lb/>
鎛指日望有秋願言開同雲東郊從春㳺<lb/>
　　　再用前韻謝潘夀卿見和二首<lb/>
小人南郭綦君子東家丘相從濡湏塢雪案風颼飀眼<lb/>
界眩兠綿耳根鬨鳴球何妨具杯酌一笑寛百憂不見<lb/>
劉帶花逢愁但揺頭時來㸔崔盧姓名覆金甌我願霽<lb/>
晨霜栗烈還温柔黄金著髙柳緑浪翻來麰要令扶犁<lb/>
兒力田遂逢秋飽食奚所湏鼓腹同天㳺<lb/>
<pb n="KR4d0164_WYG_003-2a"/>
新詩清絶俗想見胷中丘飛泉落髙峰風聲助颼飀又<lb/>
如清廟中河圖見天球不惟竦觀瞻玩之可忘憂是行<lb/>
何處來楚尾連吳頭一杯聊效芹大似勝茶甌賡我喜<lb/>
雪章詞情和且柔乆旱民苦飢重憐來與麰勃焉來争<lb/>
春富哉麰向秋吾君徳無邊今與和氣㳺<lb/>
　　　再用前韻謝張濟之見和<lb/>
我欲訪蓬萊長笑挹浮丘此身挿兩翼泠然御颼飀樓<lb/>
臺聳瓊瑶草木叢珠球周旋於其間不知塵世憂願言<lb/>
<pb n="KR4d0164_WYG_003-2b"/>
乆未遂俛仰今白頭茅齋夜飛雪碎玉敲風甌平生鐡<lb/>
石腸化作繞指柔年飢百無贏接新待來麰君才似鵰<lb/>
鶚脩翎正横秋沖天在不日入侍巖廊㳺<lb/>
　　　四面山午飯澡雪塵土往太湖二首<lb/>
白沙浥夜雨蒼松弄朝日清風滿行路駸駸馬蹄疾溪<lb/>
聲静如潄嵐翠濃欲滴我豈山中僧前身飽㳺厯<lb/>
重門掩松篁傑閣戞霄漢溪流水晶軟石棧雲母粲清<lb/>
㳺不可失微勞敢言憚斜陽無相催我欲濯塵汗<lb/>
<pb n="KR4d0164_WYG_003-3a"/>
　　　次韻徐伯源九日閒居追和淵明<lb/>
閒居遇重九對酒懐陶生陶生不可見愛此重九名清<lb/>
霜肅時令天宇増髙明依依逺山色隠隠賔鴻聲泛酒<lb/>
黄金花人言可延齡嗟予不解飲酒到從之傾嫣然木<lb/>
芙蓉揺風倚東榮雖無窈窕歌自足娛吾情鼓琴復何<lb/>
為年來泯虧成<lb/>
　　　追和東坡喜雪用王覿韻<lb/>
長安一夜雪酒價湧朝市何人獨耐寒翛然立庭砌盈<lb/>
<pb n="KR4d0164_WYG_003-3b"/>
盈竹間梅靚粧欲誰媚氷肌與玉骨似不勝風袂豐年<lb/>
貴三白麟鳳敢稱瑞要令輿論協庶遂我心慰春囬在<lb/>
朝夕枯荄動和氣尤憐麥葢錦秀發功必倍憂葵亦何<lb/>
為度日同度嵗不如擁百城陶然六經醉<lb/>
　　　對雪二首再用前韻<lb/>
同雲晝暗空孤城早休市行人失道路賀客擁堦砌翻<lb/>
縞語亦工飛絮思争媚飄飄何所似想見六銖袂盈尺<lb/>
信為大三白乃成瑞梅花不畏寒㸃綴若相慰髙吟撚<lb/>
<pb n="KR4d0164_WYG_003-4a"/>
凍鬚詩社頗増氣薫然一杯酒神速功力倍來麰被餘<lb/>
潤預可占有嵗便當呼老農潑醅取沉醉<lb/>
我笑袁司徒閉戸雪中市髙眠罷炊㸑氷榻對瑶砌豈<lb/>
如王孝伯鶴氅鬬清媚隨風楊柳花縱横撲襟袂冬温<lb/>
犯春令破白已為瑞何妨盈地尺萬井共歡慰草木含<lb/>
餘滋山川欝佳氣清寒入詩骨敢問酒價倍日月同過<lb/>
鳥燔烈又興嵗老大不足悲吾今但心醉<lb/>
　　　書懐示周少隠右司<lb/>
<pb n="KR4d0164_WYG_003-4b"/>
我生動多艱一笑不易得朅來坐逆旅俯仰空太息吾<lb/>
人當代秀文章擅華國分擕十四載復此見顏色怱怱<lb/>
未及欵歸程忽云逼願君因索塗為我指南北金門與<lb/>
玉堂努力事登陟閒將咫尺書因風寄相憶<lb/>
　　　因納上人寄題望江張氏春暉亭詩<lb/>
青青原上草初生殆毫芒邇來没蓬蒿似有三尺强春<lb/>
暉主發生萬物資餘光遲遲雖不暴萋萋自能長條風<lb/>
與糓雨其功固難量予嘗優劣之豈得相軰行大哉發生<lb/>
<pb n="KR4d0164_WYG_003-5a"/>
恩欲報不可償東野古純孝作詩本肝腸懐親感春暉<lb/>
義見逰子章凱風亦逺矣此道何茫茫惟餘東野詩千<lb/>
古遥相望張公雷江人鷄羣鶴昂昂氷魚與冬笋志慕<lb/>
孟與王結廬守松楸至行稱淮鄉我不識君面因詩得<lb/>
其詳<lb/>
　　　一經堂為王亦顔題<lb/>
我生非我有天地暫委形諦觀子若孫相值如浮萍崔<lb/>
昭與李兼甚矣愚不靈積錢遺芸窟轉手還星星何如<lb/>
<pb n="KR4d0164_WYG_003-5b"/>
散籯金人遺以一經韋賢不可作髙風㸔典型公家世<lb/>
植徳蘭玉滋芳馨三鱣偶墮砌伯魚初過庭明明有聖<lb/>
訓言之爾其聽退而學詩禮齋扉晝長扄矻矻對月牖<lb/>
孜孜守風櫺冬映孫子雪夜聚車公螢有時聞誦詩流<lb/>
泉韻泠泠懸知睟見面巖電仍雙熒行當擢賢科發䇿<lb/>
驚天廷致君此其術何獨取紫青<lb/>
　　　苦雨呈蘄守徐次公<lb/>
涉春苦滛雨連綿過梅夏西來二十日終朝走泥溠林<lb/>
<pb n="KR4d0164_WYG_003-6a"/>
霏欲開戸簷溜又淙夜勢如黄河翻聲若滄海㵼頽垣<lb/>
就崩摧敗屋遂傾卸垂成麥傷潦將老蠶病柘那知困<lb/>
羈旅正恐害耕稼痛哉兵火餘人物乆凋謝瘡痍索撫<lb/>
養嵬𤨏煩教化方推中牟恭復獲潁川覇是行良不惡<lb/>
漸美同噉蔗况承雙魚書敢緩千里駕平生慕山水尋<lb/>
勝每偷暇何妨見君子大厭顧榮炙一舉欣兩得重趼<lb/>
輕百舍登臨興何窮吟詠樂無價猿鶴互酬對雲煙競<lb/>
邀迓巖松升龍矯溪橋斷虹跨尚恨阻豐隆未果訪姑<lb/>
<pb n="KR4d0164_WYG_003-6b"/>
射湏煩叚文昌一出補天罅<lb/>
　　　告春亭詩為江寜令荀晉仲作<lb/>
淵明晉髙士從官非所好當時令彭澤為米聊寄傲公<lb/>
田三百畆一稔足炊䤖明年春二月農以仲春告為言<lb/>
當舉趾西疇雨如膏雨後春日遲不寒亦不暴欣欣木<lb/>
争榮民析肯居隩感此萬物時吾年廹衰眊餘生復幾<lb/>
許遑遑近顛倒翩然賦歸去豈為折腰躁兄也今淵明<lb/>
强盛當逺到學問窮古始文章配盤誥十年宰兩邑五<lb/>
<pb n="KR4d0164_WYG_003-7a"/>
月政三報去冬得兄書憐我加慰勞仁言暖於帛失喜<lb/>
至舞蹈其間何所云作亭縣之奥為農榜告春此意在<lb/>
勸導我欲求子詩併以示倪耄春作茍盡力秋成可無<lb/>
禱先當起疲瘵次用振凋耗别來忽九載觸緒増戀嫪<lb/>
塞命敢不勉一笑一杯犒<lb/>
　　　次韻同年蔡仲平察院遊西湖<lb/>
朝日不受霧晴光似暉暉忽然快我心清風為解圍坐<lb/>
見九里松旌幢碧相依天竺了在望上有祥雲微西湖<lb/>
<pb n="KR4d0164_WYG_003-7b"/>
一千頃圓荷覆青衣輕舟競遊覽往往俗客稀幸及新<lb/>
雨霽欣逢露初晞水光與山色髙低映郊畿佳哉氣葱<lb/>
鬰觀闕何巍巍誰云門庭逺咫尺永天威諸公萃俊傑<lb/>
髙論玉麈揮載酒㫖且多不醉無庸歸餘歡到獻酢灔<lb/>
灔雙鴛飛新詩爛錦段想見勞心機顧我雖百拙續貂<lb/>
重相違明年若重來種種當如幾<lb/>
　　　和秦夀之喜雨<lb/>
雲峰擁稜層不動若頑石追凉困無所何當日云夕揮<lb/>
<pb n="KR4d0164_WYG_003-8a"/>
箑汗如流欲卧莫安席雲頭從北來微風動䟱荻滂沱<lb/>
一尺雨旱魃驚辟易巾屨獲暫御尊酒容復覔誰憐貧<lb/>
長卿空洞家四壁熬熬爐炭中萬物同一息明朝槁苗<lb/>
興農畆歌帝力<lb/>
　　　秋日訪程元明喜雨而作<lb/>
去年夏六月我來自臨安滂沲一夜雨原隰俱瀰漫俛<lb/>
仰忽再秋秋旱畎澮亁嘉榖槁垂盡萬口空長歎我從<lb/>
相山來朝雲起㠝岏油然遍寰宇半道濡征鞍亭午至<lb/>
<pb n="KR4d0164_WYG_003-8b"/>
君家簷聲落驚湍詰旦視大田青青巳堪㸔㑹見百室<lb/>
盈陋巷飽一簞何獨解君憂我心其少寛襲芳富卉木<lb/>
秋炎苦摧殘柯葉頓欣榮秀色良可餐速宜置尊酒一<lb/>
洗儒生酸我雖不解飲醒狂佐君歡<lb/>
　　　和天寧因上人韻送僧用懿住桐城金繩山<lb/>
老松如蛟龍秋來露鱗甲雷霆昨夜雨奮迅以時發道<lb/>
人粲可流出世雨相法至今獅子吼狐兎尚驚怛金繩<lb/>
小金山突兀一峰拔桐城舊知音相招遺書札世情强<lb/>
<pb n="KR4d0164_WYG_003-9a"/>
輕重祖道無廣狹天寧有佳句鐘磬鬭鏗戞嗟予丘壑<lb/>
姿晩嵗麋鹿狎屬和良不工前詩萬鈞壓<lb/>
　　　送延上人歸雲峰<lb/>
去年出山時飛雪正撩亂慇懃大洪老呵筆寫真賛為<lb/>
言化菩薩持鉢江北岸欲將說禪相醒彼瞌睡漢别來<lb/>
能幾日漚滅氷且泮似聞妙湛師接踵還舊觀公歸勿<lb/>
惆悵生死同夜旦幸有囊中金了此一重案<lb/>
　　　送遵禪者<lb/>
<pb n="KR4d0164_WYG_003-9b"/>
阿遵我輩人相從十年舊行肥形愈瘠身貧道常富厥<lb/>
初為天衣持鉢化淮右袖擕維衛録訪我過蓬陋若言<lb/>
法華山有象金所就其來自西土隠現不可究我時嘗<lb/>
記之爾耳亦聊復誰令慈悲師鏤板播踈謬向來天衣<lb/>
逰追隨遍巖竇髙談屢絶倒寢食廢宵晝歸歟又同舟<lb/>
半道過濠夀是行寄先塋一再獲邂逅清霜殞羣木凄<lb/>
勁搗衣候翩然不我留雲山挺髙秀<lb/>
　　　次韻慧上人見寄<lb/>
<pb n="KR4d0164_WYG_003-10a"/>
别來六改嵗想遍江南山江南二百州雲水相往還秦<lb/>
望冠吳越嵯峨俯塵寰法華在其側參差擁髙鬟幽花<lb/>
自芬芳好鳥時緍蠻傳聞發夢寐登覽忘劬艱去年謁<lb/>
老聰黙坐焚金顏忽然獅子吼頓覺醒㝠頑子今從之<lb/>
㳺舊習湏夷刪人人自有分既悟不我慳請㸔釣魚翁<lb/>
滿船載魴鰥<lb/>
　　　用東坡三峽橋韻贈源上人<lb/>
解衣振林霏欹枕聽簷溜飢腸欲雷鳴病耳忽牛鬭自<lb/>
<pb n="KR4d0164_WYG_003-10b"/>
嗟兵火餘十載困淮右﨑嶇窮水石邂逅遍巖竇山逰<lb/>
雜麋鹿野處狎猿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>那知膏粱肥但覺蔬筍瘦寶林吾<lb/>
北鄰晨夕鐘鼓奏疎篁玉森列樛木弓半彀來為聖人<lb/>
祝歌唄發清晝歸餘雨脚稀溪流静如潄<lb/>
　　　和韋蘇州逰靈岩山寺韻呈言上人<lb/>
我老懶成癖貪此林泉幽誰令吳中來兩月乗江流闔<lb/>
門十日雨不得厯虎丘讀子靈岩詩還復令我愁想見<lb/>
韋左司擁騎當年逰山中雨新霽緑樹鳴鶯稠乗興自<lb/>
<pb n="KR4d0164_WYG_003-11a"/>
不惡金風颯清秋<lb/>
　　　㳺白雲山海㑹寺<lb/>
龍舒富山水白雲又其角七峰互回環仰見天一握古<lb/>
木森建幢蒼藤大張幄初疑翠黛掃頗類青玉琢飛泉<lb/>
何處來其勢自天落舂撞吼雷霆激射紛雪雹田家承下流<lb/>
伐石競耕鑿揺風麥初齊泛水秧尚弱怳若桃花源誤<lb/>
入不容却況有古道塲碧瓦照丹雘樓臺鎻煙霞松杉<lb/>
聚猿鶴我來孟夏初征衫汗如濯行行不知勞梯雲上<lb/>
<pb n="KR4d0164_WYG_003-11b"/>
青廓入門寂無人幽鳥自相樂登堂趙州出此意亦不<lb/>
惡徐徐叩其端善巧萬金藥銷除愛欲惱澡浣塵土濁<lb/>
山神似相留入夜雨還作明朝出山去欲去更盤礴何<lb/>
當賦歸來寄傲酬素約<lb/>
　　　題三祖山<lb/>
觀山不憚逺有癖老増劇是行廹王事所過飛鳥疾路<lb/>
傍四五祖不得着脚厯朝來所幹集我願容自適衝寒<lb/>
走海㑹嘯吟遂終日眷言三祖山經從阻良覿僧果知<lb/>
<pb n="KR4d0164_WYG_003-12a"/>
我意飯僕濟行色﨑嶇五十里入山及未昃山頭殘雪<lb/>
在青瑶㸃微白殷勤承老禪傾葢同莫逆為言住此山<lb/>
予寶始今日欲以扶我衰不鄙昔輕䇿捫蘿助探討躡<lb/>
石共登陟羣峰聳遥翠一水漲深碧行行何所喜兩脚<lb/>
有餘力歸來飽香積清淡更過昔<lb/>
　　　五祖山<lb/>
我生事幽討塵埃良獨難朅來舒蘄㳺登臨每長歎如<lb/>
何勝絶境佛屋多所安大哉慈悲力神功助劖刓住處<lb/>
<pb n="KR4d0164_WYG_003-12b"/>
未易言小道亦可觀五祖古名刹樓臺倚㠝岏﨑嶇六<lb/>
七里縈紆三百盤懸崖擢青士夾道羅蒼官飛泉響環<lb/>
玦幽芳馥沉檀我來及新霽千峰碧玉攅忽聞杞犬吠<lb/>
旋覺壺天寛水聲擢午暑嵐氣生晚寒心目快開豁腰<lb/>
脚嗟蹣跚㸔雲更搘笻披風少凭欄欲營五畆宮它年<lb/>
寄衰殘試煩問祖師莫作非意干<lb/>
　　　贈浮屠有則<lb/>
我老不能詩其窮類詩人多謝二三子强以窮相親師<lb/>
<pb n="KR4d0164_WYG_003-13a"/>
從何方來過聽誤失真袖擕諸公詩丐我踵後塵顧我<lb/>
雖不能欲辭恐師嗔勉作數句偈拙惡慚無倫<lb/>
　　　題澄上人頥庵<lb/>
我生困語言老大猶棲遲咄哉一言失雖悔何能追常<lb/>
欲說向人到口還忸怩不如静中坐此理吾所知春風<lb/>
入城郭古寺花開時廣庭積雨過紅紫初紛披偶逢頥<lb/>
庵人强丐頥庵詩是庵清而虚底事名為頥南陵有徐<lb/>
子頃嘗吏於斯作字妙羲獻學易深坎離慎言與節飲<lb/>
<pb n="KR4d0164_WYG_003-13b"/>
卦象不可欺君㸔命名意往往只在兹<lb/>
　　　追和㳺謝氏山亭贈賢上人<lb/>
春旱乆不雨既雨風日清桑麻被膏潤往往争欣榮花<lb/>
鳥發詩思湖山歡野情駕言南畆逰遂有西塔行雲光<lb/>
欝在望地僻路亦生賢公方外交别來鶯再鳴相逢話<lb/>
疇昔茗椀喜屢傾多謝二三子壺漿競邀迎<lb/>
　　　黄梅東禪寺<lb/>
南晉今黄梅東禪舊青蓮曹溪竟何許龍朔知幾年我<lb/>
<pb n="KR4d0164_WYG_003-14a"/>
聞二祖師屬袂兹褊<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>片言道有契千古衣相傳栽松<lb/>
與舂磑為此一大縁朝追固若廹夜度亦大遄邇来五<lb/>
百載兵火數變遷惟餘墜腰石繩竅徒空穿堂堂吳生<lb/>
畫筆法世所賢絹素雖朽蠧丹青尚依然嗟予二三子<lb/>
平生慕真詮來㳺獲瞻仰投老當周旋獨恨走俗狀明<lb/>
朝又加鞭臨池更徘徊圓荷汎漪漣<lb/>
　　　題智果寺<lb/>
呂侯妙章句珠玉走隣境想當落筆時豪邁不淹頃智<lb/>
<pb n="KR4d0164_WYG_003-14b"/>
果古精舍松篁轉岡嶺幽人所盤礴俗客作逺屏春雲<lb/>
忽解剥林日光炯炯門迎有髙僧烏用賦渴井開緘讀<lb/>
數過令我發深省老來習懶放萬事廢不整猶憐閒中<lb/>
趣日月頗増永何當遂浮家百口具舴艋不見六一翁<lb/>
夢寐在清潁人生㑹如意嵗晚果得請<lb/>
　　　菩提院<lb/>
菩提古精舍兵餘但茅茨我行勌午暑少憩容奴炊山<lb/>
僧老無子養蠶如養兒奈何煮白蠒廼欲繅青絲燕泥<lb/>
<pb n="KR4d0164_WYG_003-15a"/>
固可惡覆巢似非宜不聞兩足尊頂鵲安無隳我亦學<lb/>
佛者言之為興悲作詩書壁間以為浮屠規<lb/>
　　　黄頓琅玕山永福院<lb/>
我從明光來十里得永福山中何所有離離見疎竹前<lb/>
人目琅玕用意良不俗誰能對此君蔬飯賤粱肉<lb/>
　　　成相院<lb/>
山前羅萬松邀我行數里不知幽人居但愛亂峰峙新<lb/>
晴翠似潑乍熱汗如洗幸獲聽潺湲何妨濯清泚<lb/>
<pb n="KR4d0164_WYG_003-15b"/>
　　　弔魏敏功贈住庵通老<lb/>
一别異生死三年能幾時埋玉不可見拱木徒興悲通<lb/>
老奉香火坐閲嵗月移圓顱㸃飛霜夷曠真吾師<lb/>
　　　和因老㳺水寨府治東軒二首<lb/>
市井從東州水竹自西府我來與公偕槃礴日欹午從<lb/>
容河底魚樂哉得其所此意與誰論相㸔黙無語<lb/>
買山荷疊錢照天水開府幽花有餘香誰復為賈午勝<lb/>
句湏斯人清逰更何所臨深未能還我欲作危語<lb/>
<pb n="KR4d0164_WYG_003-16a"/>
　　　題崇因院信上人宿雲軒<lb/>
秋聲入髙梧暝色上疎竹南山攏青螺過巳淨如沐悠<lb/>
然孤飛雲窈窕轉林麓自疑歸去晩意欲窓下宿道人<lb/>
等虚空去來斷追逐雲來不吾拒雲去不吾速相從一<lb/>
息頃便覺静縁熟何以照我心老蟾掛枯木<lb/>
　　　宿彰教寺<lb/>
過市欲投宿穢隘非所安人言五里餘有寺潔且寛驅<lb/>
駑犯泥淖敢憚風雨寒稻塍與兎逕縈紆度千盤衣裘<lb/>
<pb n="KR4d0164_WYG_003-16b"/>
被沾濕脚膝加蹣跚因思聖人語後獲當先難壯哉古<lb/>
道塲翬飛映層巒秀色藹松檜清香馥芝蘭我心大有<lb/>
得豈惟厭逰觀行行勿躊躇霽日升雲端<lb/>
　　　贈六安文殊亮老<lb/>
　　予是行按蓼館於文殊獲與亮老欵坐上邂逅㑹<lb/>
　　勝葆公請談三夕而二師苦於病惱皆有髙舉逺<lb/>
　　引之興故作是詩勉之丁丑夏四月辛亥<lb/>
我從東蓼來水竹遂幽討﨑嶇至於六獲見文殊老文<lb/>
<pb n="KR4d0164_WYG_003-17a"/>
殊方外友僧門素稱寶平生首肯處可嗣布禪皓寤寐<lb/>
思棒喝邂逅得傾倒何妨萃髙人坐上識吾葆㑹勝索<lb/>
枝撑得師恨不早勉為雲山留未可止中道<lb/>
　　　贈僧辨端<lb/>
南僧如竹<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>在處即成林雖去常人髮不異常人心邈<lb/>
哉端上人所得趣向深雲泉香火裏日夕長苦吟為我<lb/>
有時名踏雪來相尋相尋縁底事論詩復鳴琴我是折<lb/>
腰吏衣帶塵土侵何以謝吾師恨無虞師金<lb/>
<pb n="KR4d0164_WYG_003-17b"/>
　　　送尚老之江西<lb/>
　　豫章翠巖因老以書來招前無為報恩尚老於其<lb/>
　　行也作詩送之<lb/>
道人野鶴姿昂昂在鷄羣誰能戀場粟俯仰勞骸筋飄<lb/>
然欲何之駐目西山雲西山甲南昌雄勝天下聞翠巖<lb/>
為之冠有客許見分旋酌秀溪月煮茗特勸君寄言翠<lb/>
巖老吾將謝紛紜尚有鼻端堊湏煩為揮斤<lb/>
　　　贈浮屠勤上人<lb/>
<pb n="KR4d0164_WYG_003-18a"/>
　　灋勤道人吾畏友也作别十二年為國清持鉢來<lb/>
　　歸過敝廬見其坐禪窮晝夜至廢寢食歎其不可<lb/>
　　跂及故作是讃<lb/>
隔宿不問道此語㓜所聞汨没塵土中嵗晩方得君學<lb/>
道戒怠惰成功在精勤勤哉勤道者取名不徒云别來<lb/>
十二秋東逰遍温鄞持呪動至暮坐禪常達昕寸隂古<lb/>
所惜君今惜餘分兢兢窮晝夜直欲忘齋薫軒昻冲天<lb/>
鶴那容混鷄羣我老懶成癖見君但歡欣茅齋無一物<lb/>
<pb n="KR4d0164_WYG_003-18b"/>
坐對栢子焚忽然捨我去翩若風中雲<lb/>
　　　龍門呈心老<lb/>
千山倚天髙一徑穿雲斜忽然見樓閣知是佛子家蒼<lb/>
松老不死夭矯如龍蛇霜皮自鱗皴風梢互槎牙幽花<lb/>
似薝蔔清絶不可加過庭送好音異哉碧鴒伽我來不<lb/>
忍去一步三咨嗟終當解冠裳從師卧煙霞<lb/>
　　　國清化人示寒山<lb/>
師從天台來示我一集詩開編未及讀涕淚巳交頥紛<lb/>
<pb n="KR4d0164_WYG_003-19a"/>
紛世間人迷妄覺者誰浮沉苦海中欲出無端涯寒山<lb/>
與拾得旁觀為興悲作詩三百篇勸戒仍嘲嗤覺此未<lb/>
覺者當下成牟尼此意亦良厚柰何人罕知師持國清<lb/>
鉢欲救雲堂飢贈言亦安用聊以報所貽<lb/>
　　　奉送果上人住開先寺<lb/>
我昔逰成均年少心猶童倒床即甘寢寜問達與窮精<lb/>
爽忽飛越夢到廬山中廬山最佳處二林占西東開先<lb/>
在其間泉石清而雄分明我所記古刹磨碑豐長銜似<lb/>
<pb n="KR4d0164_WYG_003-19b"/>
持節覺來夢還空俛仰殆三絶蹭蹬老更癃貴賤等夢<lb/>
爾覺夢一理同持節何足道得時可三公說夢乃夢語<lb/>
笑殺懶散翁翁今往開先憑何警盲聾將此一轉語截<lb/>
斷雙石谼源源自何來其去何所終<lb/>
　　　次韻因老見贈<lb/>
扁舟厯陽來訪君得少息登堂黙無語見者稱目擊去<lb/>
年糝江上羣盜羅劔㦸君時濡湏㳺入山笑相揖肩擔<lb/>
祖師禪問答揮即栗豈惟警聾瞶亦足慰岑寂春容褪<lb/>
<pb n="KR4d0164_WYG_003-20a"/>
丹青雨意鋪水墨定將儻赴感澄霽自端的麥秋數日<lb/>
間飢腸頗貪得兵餘敝廬盡何獨空四壁維摩幸無恙<lb/>
胡避有新室白雲夲無心能歸定能出巋然三傑峰況<lb/>
是舊相識我有半仙丹和劑等菖术為言山中人蟠桃<lb/>
已成實<lb/>
</p>
<p>
</p>
  </div>
</body>
</text>
</TEI>
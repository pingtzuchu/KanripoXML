<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻十</head>
    <p>
<pb n="KR4d0164_WYG_010-1a"/>
欽定四庫全書<lb/>
　相山集巻十　　　　　　宋　王之道　撰<lb/>
　　七言律詩<lb/>
　　　和周少隠實録院對竹三首<lb/>
夫子文章僕命騷髙標寜若嵗寒凋慣看雄辯朝揮麈<lb/>
想見清吟夜度韶老去荷君頻折簡時來容我尚同寮<lb/>
區區長倩何為者不樂平原意本朝<lb/>
老來鬚鬢白刁騷猶喜丹心未遽凋秋賦肯甘同宋玉<lb/>
<pb n="KR4d0164_WYG_010-1b"/>
晝眠聊復繼邉韶翩翩幽鳥隨風屐炯炯寒燈伴夜寮<lb/>
多謝故人珠玉寄水雲堆裏望天朝<lb/>
牕寒踈竹共蕭騷可笑圓荷着露凋實録成書輝日月<lb/>
奉常新樂奏咸韶佳篇千里來青𤨏好夢連宵到綺寮<lb/>
湖海固應聊爾耳佇看丹詔下公朝<lb/>
　　　和韻寄董令升舍人<lb/>
曽將燕石報瓊華别後哦詩愧莫涯空腹但看長柄械<lb/>
緩行何用短轅車神馳鄧歩彌天葑夢入朋谿夾徑花<lb/>
<pb n="KR4d0164_WYG_010-2a"/>
何日天台尋藥去女仙迎笑飯胡麻<lb/>
　　　和余元明時元明邀余同李次元夜飲<lb/>
坐中强半是同年頼有斯人席更圓跨馬未須貪逺道<lb/>
舉觴聊復望青天枯荷折葦三墪路明月清風百丈船<lb/>
俯仰便成陳迹恨湏知此集不論錢<lb/>
　　　避冦糝潭登李彦修延秀閣<lb/>
王師千里下邦畿三月宜新對敵圍江上扁舟隨處是<lb/>
煙中華屋轉頭非逢人借問何時定有客來傳二聖歸<lb/>
<pb n="KR4d0164_WYG_010-2b"/>
已辦笭箵學元結卜隣猶冀不相違<lb/>
　　　和因上人午睡韻<lb/>
多謝髙人問起居恵然相過共秋蔬栖栖衆且疑夫子<lb/>
碌碌誰知效阿奴老去睡鄉還積欠君來詩社責新逋<lb/>
便便一覺南忩午短簟方牀意不踈<lb/>
　　　歴陽寄定城尉彦逢弟<lb/>
故園鵯鵊乆催耕休戀公田秫與秔别恨乆隨黄耳去<lb/>
歸心應望白雲生干戈叢裏三書考春夏交來幾閉城<lb/>
<pb n="KR4d0164_WYG_010-3a"/>
我亦藍田負丞者相從何日賦淵明<lb/>
　　　和蕭山臨川亭壁間留題韻<lb/>
水外峯巒碧四環雨多門徑蘚苔斑滯留又及炊新粟<lb/>
歡喜何當見舊山招隠有詩來霅上倦㳺無夢到雲間<lb/>
西興十里秋潮晚坐數扁舟帯月還<lb/>
　　　和彦逢弟春日即事<lb/>
楊花如雪菜花黄路出初郊正日長喜對新詩醒病眼<lb/>
㑹逢膏雨沃驕陽過僧竹院茶爭美酌客山堂酒倍香<lb/>
<pb n="KR4d0164_WYG_010-3b"/>
常恨抗塵仍走俗不知身在水雲鄉<lb/>
　　　和陳勉仲春日偶成二首<lb/>
帷幄何人正坐籌匈奴輕漢索懐柔囬鑾未覩迎天駟<lb/>
勸穡還驚出土牛雨過池塘新漲緑春歸原野霽煙浮<lb/>
中興自古湏羣䇿更願君王慎厥猷<lb/>
江表歸來得自由舊鄉能復到温柔辭源已見流三峽<lb/>
筆力當期挽萬牛白日忍從黄霧塞青天那復黒雲浮<lb/>
掃除驕冦還强漢㑹有忠良告逺猷<lb/>
<pb n="KR4d0164_WYG_010-4a"/>
　　　春日偶成<lb/>
餘生今赴邇英朝似説䕫龍許續貂枯枿遂承新雨露<lb/>
蒼鷹應識舊雲霄廢興湏信闗時命勞逸誰能問貫條<lb/>
十載山林勞夢寐五更天仗聽簫韶<lb/>
　　　春日次韻張叔元<lb/>
遲日輕風過雨天草青南陌欲生烟江湖節物登王鮪<lb/>
村落歸心起杜鵑已辦㝷芳游野寺何當修褉泛溪船<lb/>
路逢少婦携籠去為説蠶児向雨眠<lb/>
<pb n="KR4d0164_WYG_010-4b"/>
　　　和秦夀之中秋翫月三首<lb/>
一樽芳酒起沉烟絶勝紅裙擁後前山色水光相上下<lb/>
月華秋氣共清圓佳時令我思韓愈好夢逢君想惠連<lb/>
老大不知追逐樂却因妍唱惜流年<lb/>
湖光無際接雲烟舉酒登臨夕照前坐送落霞還杳靄<lb/>
倚㸔明月上髙圎清談浩渺河源注麗句縱横繡叚連<lb/>
歸去鳳池知不日山城岑寂記今年<lb/>
腸斷江城斂暮烟一聲清笛短亭前揚舲共喜風初轉<lb/>
<pb n="KR4d0164_WYG_010-5a"/>
戯綵當期月正圓水落雙溪和石出霜餘疊嶂與雲連<lb/>
令人暗想昭亭路屈指歸來又四年<lb/>
　　　和張彦智中秋對月<lb/>
萬里青天霽色開嫦娥駕玉上雲來樓中勝飲八仙聚<lb/>
物外清談三語該空翠水光争滉漾漏聲鐘韻共徘徊<lb/>
秋盤應愛金櫻好紅抺佳人醉裏腮<lb/>
　　　和髙守無隠官閒即事<lb/>
老去空悲樂事稀百年渾醉幾多巵雖貧頼有舊栽竹<lb/>
<pb n="KR4d0164_WYG_010-5b"/>
縱嬾未容全廢詩碧草望迷烟漠漠黄梅看熟雨垂垂<lb/>
莫嫌蕪纇晚相凂欲換邦君白雪詞<lb/>
誰憐村落笑歌稀全把茶甌當酒巵枯槁又經三月雨<lb/>
窮愁聊付一篇詩牕間逺岫青千疊樓外長天碧四垂<lb/>
何日獲陪文字飲欲翻妍唱入新詞<lb/>
　　　和胡徳輝増明軒<lb/>
釣魚聊復效詹何肯向青山較少多身世自憐巢幕燕<lb/>
利名誰鑒撲燈蛾風前逸氣舒長笛酒裏清愁到短歌<lb/>
<pb n="KR4d0164_WYG_010-6a"/>
安得梧桐來鸑鷟一鳴千古繼巻阿<lb/>
　　　寄奉符大有叔<lb/>
血氣侵凌不復豪往來欹倒似乗濤寜知嬾過嵇中散<lb/>
亦有詩如謝法曹舊藁只堪供醬瓿故人相贈有綈袍<lb/>
兖州賓主同風味惡句煩公更一薅<lb/>
　　　和曽式古<lb/>
　　式古省幹當髙使君守濡湏日實為幕中之賓罷<lb/>
　　既踰年而兵餉有積下供給錢數百千未請欲以<lb/>
<pb n="KR4d0164_WYG_010-6b"/>
　　為歸資情見乎詞成唐律三章以示同寮僕偶獲<lb/>
　　觀焉韻險不能盡和姑和首章以當贈言<lb/>
白雲飛處見層巔囬首風檣去若仙舊隠已鋤三徑菊<lb/>
新吟聊愬一嚢錢春歸沂水還相樂秋到盱江盛有年<lb/>
更着綵衣歌且舞髙堂侍瀝奉周旋<lb/>
　　　和何希淵韻<lb/>
敢負交㳺素所期自憐衰滯使君疑向来兵火亦何乆<lb/>
此去功名應未遲詩似清風宜我慰心如白水欲誰欺<lb/>
<pb n="KR4d0164_WYG_010-7a"/>
扁舟儻赴相從約江北江南笑有辭<lb/>
　　　和孔純老歸自屬邑三首<lb/>
　　純老通判歸自外邑聞守將宿有擕妓郊勞之約<lb/>
　　途中以詩督之且䝉不鄙示予謹次韻一笑<lb/>
行縣歸来賦陟岡青梅應快一樽嘗詩成妙墨揮張聖<lb/>
酒到髙歌發楚狂夾道野花圍歩障兩行官妓簇橋梁<lb/>
嗟予貧悴跧蓬蓽不及郊迎笑舉觴<lb/>
往来隂雨恰彌旬滑滑那堪鳥語頻行色可無三日霽<lb/>
<pb n="KR4d0164_WYG_010-7b"/>
旅懐應付萬家春欣聞郊勞開瑶席想見車旋入錦茵<lb/>
何幸詩筒時寄我慰懐湏信有詩人<lb/>
詩濤難放筆頭乾歸及初晴素魄圓善譽敢論當世比<lb/>
佳萹應任老夫傳凌雲列岫堆螺髻出水新荷㸃翠鈿<lb/>
報政還朝知不晚追隨能復記當年<lb/>
　　　和梁宏父二首<lb/>
時來談笑取侯封清曠寜容雅志從上聖急賢齊舜禹<lb/>
羣公引類邁䕫龍非材似我十圍櫟有用如君千丈松<lb/>
<pb n="KR4d0164_WYG_010-8a"/>
邂逅相逢辱傾盖能令瓦釜配黄鐘<lb/>
功名須向壯年收顧我摧頽已白頭節晚獨存松柏勁<lb/>
嵗寒還見雪霜浮老將耄及從人笑醉欲眠時遣客休<lb/>
眼力尚能觀細字詩筒經巻且優㳺<lb/>
　　　走筆和孔純老催詩債次韻<lb/>
閉門對客總言詩淹速由人敢預期思若湧泉誇往哲<lb/>
文如翻水擅當時年成定見爭稱善月鍊懸知鬭出竒<lb/>
疾似枚臯何足道漢朝終貴長卿遲<hi>魯直云閉門索句陳無已對客吟詩</hi>
<pb n="KR4d0164_WYG_010-8b"/>
<hi>秦少逰年成見左思月鍊乃許洞</hi>
　　　避冦姥山<lb/>
山前湖水抱烟村湖外山光隠若存泛宅浮家聊自託<lb/>
䕃松藉草欲誰論物情魚沬真堪笑世事槐安不在言<lb/>
囘首故園煨燼裏歸歟猶勝傍人門<lb/>
　　　和鄒進士<lb/>
望外青山便到家馮讙何患出無車坐逢石鼎應聯句<lb/>
箧有龍潭敢鬭茶樽酒幾時同竹葉功名終日鑒菱花<lb/>
<pb n="KR4d0164_WYG_010-9a"/>
君看一雨蘇羣槁所至人心樂否耶<lb/>
　　　和丁景仁三叉河留題贈李仲山<lb/>
飄零雙鬢已星星萬里江湖寄此身山擁青螺初洗雨<lb/>
水浮蒼壁似圍春别來興廢同千古此去榮枯㑹一新<lb/>
葭薍彌天草如積寛予猶頼有斯人<lb/>
　　　弟子厚自相山徙居湖塘又復一月矣距外除<lb/>
　　　只數日間光景漂流徒成感慨讀新詩興不能<lb/>
　　　已輒和韻<lb/>
<pb n="KR4d0164_WYG_010-9b"/>
相逢休訪楚江萍我老無能一壯丁卜宅又驚三浹日<lb/>
御琴空感再周星新愁夘酒心先醉氣怯春寒夢易醒<lb/>
却喜故山遥在眼舉頭時見竹青青<lb/>
　　　和李難老<lb/>
半生場屋㺯朱衣猶喜春來破白歸同軰交㳺惟我拙<lb/>
一時人物似君稀風神要在山庭峻辭吐初疑鋸屑飛<lb/>
州縣未應淹驥足釣名誰羡子陵磯<lb/>
　　　和張公儀<lb/>
<pb n="KR4d0164_WYG_010-10a"/>
醉中行草綰秋蛇十載風櫺憶舊家朋舊亂多從鬼録<lb/>
詩書閒益富生涯稻塍緑合迷秧馬沙嘴潮囬下釣車<lb/>
歸去西疇新雨足飯秔應不羡胡麻<lb/>
　　　和趙積中<lb/>
入室芝蘭氣不殊逢君還憶見君初梅花正喜春懸鳯<lb/>
藿葉俄同夏鱠魚下榻舊聞看孺子負荆誰復謝相如<lb/>
艱難正詘平戎䇿及早東㳺叩帝居<lb/>
　　　和江和仲<lb/>
<pb n="KR4d0164_WYG_010-10b"/>
把讀新詩憶舊家深村羸犢短轅車年豐野老常携酒<lb/>
客至幽禽自喚茶亂後所存惟五栁老來無意約山花<lb/>
相逢何必曽相識乗興時來過此耶<lb/>
　　　和張元禮<lb/>
　　元禮以蘧著<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>三子下第未歸有詩寛予因用韻<lb/>
　　勉諸子非獨為下第者設也庚辰清明後一日<lb/>
力學三年㸔有成龍蛇蟠蟄冀存身一杯餞别初迎臘<lb/>
千里歸來欲送春愛日光隂宜共惜及時徳業要争新<lb/>
<pb n="KR4d0164_WYG_010-11a"/>
吾家叢桂風流在速取髙科慰老親<lb/>
　　　和閭必志見寄韻<lb/>
老矣詩才欠壮觀羡君閒燕富清歡染羮早厭誇黿指<lb/>
食肉應宜謝馬肝送客篇章堪寄逺論文杯勺自驅寒<lb/>
扁舟近過池頭否百丈西南水欲乾<lb/>
　　　和陳勉仲二首<lb/>
人似平原字亦顔詩成長在笑談間試看落筆雲烟疾<lb/>
難放揺春草木閒美俗未容窺製錦勸耕聊得伴行山<lb/>
<pb n="KR4d0164_WYG_010-11b"/>
慚將鄭腊酬荆璞無怪年時債未還<lb/>
相逢憐我太衰顔氷雪精神照座間霽日有情茶乳合<lb/>
春風無力栁絲閒肯從逋客來三徑秪恐佳人賦二山<lb/>
舊説毛公今見否似聞新向玉京還<lb/>
　　　和魏定父被檄還無為<lb/>
　　定父通判被檄來歸旦夕當還安豐距重陽不數<lb/>
　　日方兹戯綵而遽爾言去想不能無戀戀因觀所<lb/>
　　和因格非佳句歎服别來詩格超邁不能自已次<lb/>
<pb n="KR4d0164_WYG_010-12a"/>
　　韻<lb/>
雨脚亷纎日脚㣲秋隂猶暗北山陲莫言巖壑都無用<lb/>
湏信風雲㑹有期邂逅醉鄊還自適周旋詩社好相規<lb/>
黄華又報重陽近想見遲遲去魯時<lb/>
　　　和孔純老按屬邑二首<lb/>
髙車西去忽踰旬坐想登臨得句頻楊栁隂交山徑晚<lb/>
酴醾香滿驛亭春吟餘掃壁時揮翰醉裏投牀任吐茵<lb/>
聞説歸來歡喜甚故人相遇是詩人<lb/>
<pb n="KR4d0164_WYG_010-12b"/>
楊栁依依半掩扉新晴踈影㺯斜睴好花覔句忍輕負<lb/>
幽鳥勸沽良重違閒愛青苔縁砌上静看蝴蝶撲忩飛<lb/>
雨多不覺蕪菁過又喜盤中筍蕨肥<lb/>
　　　和許端夫兄弟二首時端夫出守當塗<lb/>
燈火當年記馬行一時人物玩垂裳舊㳺亂後半蕪没<lb/>
新貴邇來多罪亡我有塤箎相應和君同蘭玉競芬芳<lb/>
高文已見含元賦不用研思古戰場<lb/>
相喜何湏日寄聲如君無處不知名縱觀妙墨雲烟動<lb/>
<pb n="KR4d0164_WYG_010-13a"/>
想見新詩欬唾成帶雪山川増綺麗向春梅栁自欣榮<lb/>
好將十詠圖歸去穏歩花甎繼李程<lb/>
　　　和袁望囬<lb/>
千古風流憶孔明老龍髙卧志存身强陪簮紱更三聖<lb/>
安坐江湖又四春便合癡狂稱逹者誰能窮悴作騷人<lb/>
一杯聊復從公醉要見予言總是真<lb/>
　　　過鄧歩和張叔元見贈韻<lb/>
獨舸東來夏日長歸裝從此益生光卧雲禾穂珠成實<lb/>
<pb n="KR4d0164_WYG_010-13b"/>
傾露荷花麝被嚢逸世才猷金騕褭逼人風味木蘭堂<lb/>
常疑正始遺音絶把讀新詩逺壇場<lb/>
　　　夜泊官牌夾口大風追和陳去非嵗晚感懐<lb/>
咿喔鄰鷄夜向闌曉風驕挾曉霜寒吹燈强取殘書讀<lb/>
撥火重尋逺信看緑蟻已應浮臘甕青絲行復送春盤<lb/>
旅懐欲倩髙鴻寄慿仗新詩付筆端<lb/>
　　　和張序臣合肥驛中詩<lb/>
槖臯何處合肥東知有詩翁杖履中魯㑹一時歸寂寞<lb/>
<pb n="KR4d0164_WYG_010-14a"/>
吳吟千載發清雄湖山照碧朦朧日鞍馬欺寒料峭風<lb/>
春入花梢人易感莫教房闥歎飛蓬<lb/>
　　　長至和魏公逹<lb/>
半夜迎長坐候明眼看初日屋山平詩豪不共年俱長<lb/>
鬢雪惟應老自生得酒人情何太喜犯寒春色不多争<lb/>
老農相慶無它語盡道冬晴好趂耕<lb/>
　　　和孔純老送司法吳徳聲<lb/>
舞腰逥雪奏伊凉餞設鈴齊舉别觴如子固宜傾坐客<lb/>
<pb n="KR4d0164_WYG_010-14b"/>
顧予何計挽征艎交情舊喜推東道歸夢先應到北堂<lb/>
花栁枝頭春已閙佇觀超擢寘周行<lb/>
　　　和方景南參議見贈<lb/>
向來踈率任天真此去扶持䕶善鄰只恐磨磚難作鏡<lb/>
已知行水戒推輪簞瓢本是吾家物軒冕寜容我軰人<lb/>
多謝諸公共推轂欣欣寒谷暗生春<lb/>
　　　和彦時兄韻<lb/>
立馬山前問酒家山峯森列兩溪斜扶踈新竹聽流水<lb/>
<pb n="KR4d0164_WYG_010-15a"/>
天矯古松㸔霽霞逺目自能供覔句枯腸終不柰搜茶<lb/>
一杯湯餅東牕晚危坐清吟對月華<lb/>
　　　用李夢發韻<lb/>
夢逥詩思不勝清卧聴幽禽兩囀更窓角界金分月色<lb/>
山腰鳴玉潄溪聲欲行且住心還適乆雨新晴眼倍明<lb/>
莫為浮名廢真賞較來何重亦何輕<lb/>
　　　梅隠亭<lb/>
無慮無營得自如亂紅狼籍緑隂初莫貪視盜誅鋤術<lb/>
<pb n="KR4d0164_WYG_010-15b"/>
輕換齊民種蒔書風物最憐清且好賓朋那患數斯踈<lb/>
髙談亹亹還終晷坐覺庭花影上裾<lb/>
　　　麗澤堂<lb/>
焚香讀易欲何求只恐西鄰未識丘千里交逰思命駕<lb/>
一龕燈火喜逢秋胷中雲夢應無筭天上風雷得遍搜<lb/>
莫向明時老巖壑伊周元不羡巢由<lb/>
　　　能賦臺<lb/>
萬頃玻瓈水浸空䑓前佳色詠難窮倚欄人在烟霞外<lb/>
<pb n="KR4d0164_WYG_010-16a"/>
落筆詩成笑語中屬句畏慚非孟子供歡端合有車公<lb/>
解將能否分優劣過眼昭然向與雄<lb/>
　　　代人上叚拂㕘政<lb/>
玉牒書成已六年東㳺曽記此周旋千齡令慶亨嘉㑹<lb/>
二府新分造化權咫尺雲天依日月斯湏霖雨浹山川<lb/>
應憐汨沒塵埃者白髪青衫走道邉<lb/>
</p>
<p>
</p>
  </div>
</body>
</text>
</TEI>
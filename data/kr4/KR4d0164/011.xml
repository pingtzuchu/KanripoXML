<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻十一</head>
    <p>
<pb n="KR4d0164_WYG_011-1a"/>
欽定四庫全書<lb/>
　相山集巻十一　　　　　宋　王之道　撰<lb/>
　　七言律詩<lb/>
　　　江南道中<lb/>
江逥山崦兩三家招颭東風酒斾斜羸馬送曛行自急<lb/>
峭寒欺客晚還加日邉鴈足應傳信竹外梅梢合放花<lb/>
指㸃東城歸路窵一川流水閙棲鴉<lb/>
　　　隠静道中<lb/>
<pb n="KR4d0164_WYG_011-1b"/>
馬頭聊復問諸塗東指宣城百里餘水外山屏供歩障<lb/>
道傍蛙吹接行車青歸栁色浮烟裏紅入花光過雨初<lb/>
春意似同人意好此行那患食無魚<lb/>
　　　寄余元明<lb/>
對月令人憶子年别來重見望舒圓閒中情性南無界<lb/>
物外光隂小有天連喜得官如得句慣看乗馬似乗船<lb/>
朝逥共醉知何日凖擬春衣當酒錢<lb/>
　　　寄孫次卿<lb/>
<pb n="KR4d0164_WYG_011-2a"/>
歸來啜菽得無愁但覺官身不自由敢倩雙魚傳尺素<lb/>
要知一日似三秋射陽别後從新辟幽谷公餘獲勝㳺<lb/>
尚憶龍盤分袂處五更殘月在山頭<lb/>
　　　次韻髙守無隠苦熱<lb/>
鬱蒸還起砲車雲旱氣方隆雨未能應念開幬來白鳥<lb/>
故成灑酒聚青蠅南皮痛飲君當繼北牖髙眠我獨醒<lb/>
人仰郡侯清可倚暑中真是一條氷<lb/>
　　　用東坡贈晁新城韻呈朱烏江<lb/>
<pb n="KR4d0164_WYG_011-2b"/>
偶然來賦瓦梁行亂後欣聞醉客聲村戍火明人指路<lb/>
江城風静夜鳴鉦對牀聴雨他時念撥火哦詩此意清<lb/>
聞説魚軒還枳里先生應合暫歸耕<lb/>
　　　和連聖舉呈張彦智<lb/>
公望巖巖映廣東曲江重見舊家風威行草木霜争肅<lb/>
春到湖山雪自融至喜此心魚鳥共去思前日吏民同<lb/>
從今不復憂兵火却敵如公笑語中<lb/>
　　　次韻伯逺運幹見寄<lb/>
<pb n="KR4d0164_WYG_011-3a"/>
善鄰雖幸借餘光終愧陳臻問發棠官栁又驚眉拂翠<lb/>
宫梅應喜額塗黄江湖得計還相造道義論交付兩㤀<lb/>
多謝乾坤容長物許乘春意到文昌<lb/>
　　　次彦時兄苦旱韻<lb/>
斗粟衡門且自安老來筋力厭辛酸官㳺動是三年别<lb/>
邂逅應容一笑歡荷浦珠聫秋露溢稻田龜坼暑風亁<lb/>
昨朝溪足捎新雨已覺羸軀怯夜寒<lb/>
　　　次韻沈元吉兵火後初食羊<lb/>
<pb n="KR4d0164_WYG_011-3b"/>
時難盆甑乆無羶夢寐何郎食萬錢一臠乍驚肥羜美<lb/>
五紽應喜敝裘全好從牛炙論蓴菜堪笑河魨詠栁綿<lb/>
弹鋏得魚良不惡先生何用鄙烹鮮<lb/>
　　　次韻陳勉仲二首<lb/>
蜂喜春晴競出籠雪明籬脚眼看融栁條借日還金色<lb/>
梅萼因風動玉容窺牖數聲禽度曲過庭千字鴈書空<lb/>
青氈笑指吾家物芳草無邉一望中<lb/>
十載窮愁鳥出籠春來天意似通融得書故舊頗相憫<lb/>
<pb n="KR4d0164_WYG_011-4a"/>
上疏朝廷應見容開府莫辭金帛盡犂庭當冀祲氛空<lb/>
廟堂素定平戎䇿不待文淵在目中<lb/>
　　　次韻張進彦見寄二首<lb/>
坐想雲烟走筆端夜哦佳製老忘寒一時思致追長慶<lb/>
千載風流識建安接武尚稽班玉筍昻霄終合待金鑾<lb/>
自憐衰退無新語捧腹還君醉眼㸔<lb/>
鼻息齁齁盡日眠從他児輩競嘲邉那知問對成中説<lb/>
自得逍遥喜内篇雪裏書来簷噪鵲燈前詩就鼎凝煙<lb/>
<pb n="KR4d0164_WYG_011-4b"/>
中郎去後人難繼漫詫柯亭富笛椽<lb/>
　　　次韻同舍李支使夢與二首<lb/>
三紀橋門過隙光醉吟曽共晚風凉舊㳺何在已蕪没<lb/>
前好欲言空感傷重對詩嚢開錦繡要看談麈落氷霜<lb/>
苕溪此去如相憶雙鯉時應寄一行<lb/>
短短燈檠便且光看書猶記感秋凉飄零未遂襟期逺<lb/>
遲暮徒驚嵗月傷初喜嫩荷青直盖不知新竹粉儲霜<lb/>
相從益覺交情篤時擲隋珠到我行<lb/>
<pb n="KR4d0164_WYG_011-5a"/>
　　　次韻周子嘉詠雪<lb/>
勢凌風力鬭清嚴徹骨尤非老病堪凍蠡夜囬千首北<lb/>
寒梅朝放一枝南扁舟底事方行役販履何人正立談<lb/>
江上别來勞夢寐相寛猶喜見詩三<lb/>
　　　詠雪<lb/>
白榆風起匝天來透隙穿簾醉眼開氈襯庭階茸妥貼<lb/>
帶盤山徑玉縈逥根行萬國將宜麥香動千林獨放梅<lb/>
閒把銀杯評栁絮始知謝女亦非才<lb/>
<pb n="KR4d0164_WYG_011-5b"/>
　　　和彦時兄臘雪六首<lb/>
不耕何敢嘆無囷多謝先生早見傾望嵗比同傷再潦<lb/>
逢年今共快三霙光凝夜旦千山曉勢合髙卑萬壑平<lb/>
坐想袁安門未掃洛陽誰復念孤惸<lb/>
一洗乾坤不動塵瑶䑓銀闕鬭清新齊腰欲究安心法<lb/>
乘興當為訪戴人曄曄寒江歸釣艇丁丁虚谷動樵斤<lb/>
二詩逺比幽蘭勝擊節懸知衆所賓<lb/>
敢以簞瓢傲廪囷撇醅聊復笑還傾為言空腹朝搜句<lb/>
<pb n="KR4d0164_WYG_011-6a"/>
不覺寒牕夜集霙澤浹寰區成地富光生蓬蓽見天平<lb/>
預占有嵗從今始廊廟何憂不及惸<lb/>
瑶林交映出風塵便覺寒門氣象新莫訝忩前羣噪鵲<lb/>
湏憐江上有歸人抛甎已喜來荆璞斵堊無勞運郢斤<lb/>
坐擁紅金饒大嚼一時髙㑹幕中賓<lb/>
厭聞飢雀噪空囷猶喜茅齋未遽傾屑玉豈勞青女送<lb/>
飛花聊混白雲霙預占嵗稔矜祥舊不擇貧家荷施平<lb/>
早晚林梢掛寒日為迴和氣慰饑惸<lb/>
<pb n="KR4d0164_WYG_011-6b"/>
舉首西風漫障塵清無纎翳六花新謝庭擬似吟飛絮<lb/>
洛浦飄颻見麗人漏箭不知樓外曉觥籌先發坐中春<lb/>
兎園盛集應難繼空想當時主與賓<lb/>
　　　次韻孫興宗梅花<lb/>
厭浥庭柯雨未乾乍晴天氣午猶寒傳來多謝新詩寄<lb/>
接得翻愁病眼看漫想素粧嫌粉涴湏憐青子着枝酸<lb/>
和羮有日君知否老大心腸只自寛<lb/>
　　　次韻董令升梅花<lb/>
<pb n="KR4d0164_WYG_011-7a"/>
花前樽酒㵼尖泥痛飲仍欣客到齊竹外一枝青更好<lb/>
水邉踈影動還迷醉醒正值㣲風入酬唱何妨素魄低<lb/>
聞説歸舟陽羡去應容酌别為烹鷄<lb/>
　　　詠梅示魏吉老<lb/>
孤芳常恐百花知桃李紛紛亦强追照雪精神應自喜<lb/>
逼人風味不吾虧幽香隠約留衣袂踈影玲瓏鑒硯池<lb/>
欲識東君好消息夜來青鳥宿南枝<lb/>
　　　次方正叔知縣韻僕今年六十有三竊觀正叔贈<lb/>
<pb n="KR4d0164_WYG_011-7b"/>
　　　陳甥述懐詩有感予心併和二首奉呈<lb/>
年踰六十我何堪心曲因君得縱談閲史舊甞疑夏五<lb/>
參禪今遂薦前三飲闌却怪清樽惡飢甚猶憐糲食甘<lb/>
交態物情何足較邇來爐鼎興方酣<lb/>
水滿陂塘麥滿村路逢田父和長言題詩懶作蠅頭字<lb/>
貰酒愁看犢鼻褌芳草藉青迷野逕逺山横翠入柴門<lb/>
道衡骨朽無人繼卿相誰能預識温<lb/>
　　　和張詠老知縣<lb/>
<pb n="KR4d0164_WYG_011-8a"/>
照蔀輝輝碧夜光貧兒那復苦悲凉得魚始信筌無用<lb/>
斵堊終期鼻不傷我類槁苖猶欠雨君同脩竹飽經霜<lb/>
詩成病眼昏加澁欲冩還憂細作行<lb/>
　　　臘梅和次韓韻<lb/>
一枝横亞竹梢黄宫様新翻半額粧閒淡似宜冬後日<lb/>
清癯應怯夜來霜生憎丹臉嬌含酒巧妬氷肌冷透香<lb/>
取蠟為花縁底事浪吟空發少年狂<lb/>
可憐風骨肖梅英試問東君曷似生正色不從朱粉涴<lb/>
<pb n="KR4d0164_WYG_011-8b"/>
耐寒猶怪雪霜輕論交薝蔔君為勝投社酴醿我更清<lb/>
縱美詎能齊衆口漫言異日許調羮<lb/>
　　　夏月自六安舟行還安豐<lb/>
灔灔溪流漲渌波乍晴天氣自清和露梢抽翠交新竹<lb/>
風葉飜紅颭嫩荷水外逺山晨霧重道傍佳樹午隂多<lb/>
頭旋更苦舟揺兀説與篙師住得麽<lb/>
　　　和州得旨移粟宣城舟中和何希淵韻<lb/>
轍魚應怪决江流千里重為疊嶂㳺頗慣黒甜相對美<lb/>
<pb n="KR4d0164_WYG_011-9a"/>
可無赤糙為寛憂干戈在眼心還折勲業何時鬢早秋<lb/>
已辦賣刀歸買犢不妨多種白江州<lb/>
　　　沙窩道中<lb/>
疊疊青山處處溪溪聲淙玉潄玻瓈懸知菊水人難老<lb/>
可信桃源路易迷山嶺梅花迎客笑路傍松盖與雲齊<lb/>
寒林昨夜㣲經雨新跡分明過虎蹄<lb/>
　　　遡流入柵江<lb/>
乆客心膓怯遡洄不堪官事𦂳相催踏霜人去繵風吼<lb/>
<pb n="KR4d0164_WYG_011-9b"/>
衝浪舟行岸凍開雪盡野梅紅剪臘春逥溪水緑生苔<lb/>
窮愁好逐殘年盡三日元正與泰來<lb/>
　　　春殘次韻張叔元<lb/>
亂紅狼籍紫苔斑簾捲東風雨脚殘蜀酒漸宜消晝永<lb/>
單衣猶覺怯朝寒玲瓏有客雙揺轡矍鑠何人一據鞍<lb/>
芍藥酴醿晴更好勸君休作夢中看<lb/>
　　　次韻徐伯逺木芙蓉<lb/>
千林揺落見孤芳銷得詩人賦拒霜髙壓菊花還獨歩<lb/>
<pb n="KR4d0164_WYG_011-10a"/>
静窺池水試新粧自憐衰病追歡懶忽覩騷吟引興長<lb/>
何必採江重比並佳名艶色正相當<lb/>
　　　次韻子厚弟小春偶成<lb/>
强挿棃花做小春風前詩思有餘清路逢野老那知姓<lb/>
耳聴幽禽自喚名嵗晚山林松檜色天寒闗塞鼔鞞聲<lb/>
枕流潄石君無笑我欲巖居學子荆<lb/>
　　　次韻程徳逺登清淮樓<lb/>
西望中原懶轉頭十年空見水東流塗山漫想諸侯㑹<lb/>
<pb n="KR4d0164_WYG_011-10b"/>
濠上聊追二子㳺大劔長刀秋正擾淡烟踈雨暮還愁<lb/>
誰能不討清河朔誓楫當期祖豫州<lb/>
　　　秋興八首追和杜老<lb/>
湖外干戈半緑林湖邉葭薍晚森森風霾未放逺山出<lb/>
嵐氣又連凄日隂世亂且同吟嘯樂時來終快掃除心<lb/>
天寒况是開爐近應有佳人賦藁砧<lb/>
巉巖石壁半欹斜茅栗叢中菊漸華風裏斷鴻書帶草<lb/>
山頭飛葉漢浮槎柂樓索莫吟秋笛戍火青熒咽暮笳<lb/>
<pb n="KR4d0164_WYG_011-11a"/>
争似漁翁最蕭散晚來和月卧蘆花<lb/>
雲影曚曨日洒暉金湖西畔晚隂㣲漁舟繚繞青山去<lb/>
楓葉追隨白鳥飛摩詰家風非世有淵明心性與時違<lb/>
近來病瘠連詩痩翻愛西臺字様肥<lb/>
轆轤世態一枰棊銷得秋來宋玉悲舒嘯可無元亮意<lb/>
哦詩如見少陵時江湖於我還蕭散田舍從他笑重遲<lb/>
異域故人今在否青燈牢落夜相思<lb/>
翠壁蒼崖水外山山頭茅舍兩三間夜窻明月來臨巻<lb/>
<pb n="KR4d0164_WYG_011-11b"/>
晝户清風為啟闗霞綺障秋驚老眼酒紅潮面發衰顔<lb/>
集英一夢如今覺猶憶當時曉趂班<lb/>
逺水西來抱鹿頭山前草木帶霜秋黄花雅意撩詩興<lb/>
紅葉端能寄别愁日月犇馳雙轉轂江湖漂蕩一輕鷗<lb/>
干戈未戢中興沸蹴被空懐祖豫州<lb/>
勲業休煩付考功此生終待老山中宦情薄似賢人酒<lb/>
詩思清於少女風秋雨養肥桑耳白溪流濯出栁鬚紅<lb/>
不堪世路頻磽确四十蕭然秃鬢翁<lb/>
<pb n="KR4d0164_WYG_011-12a"/>
迢迢山勢去委蛇林木東頭見荻陂踈竹依巖秋迸筍<lb/>
病桑經火雨生枝草侵藥種多難辨土撥松苖欲自移<lb/>
照眼誰家幾枝橘出籬丹實正離離<lb/>
　　　送許判官志仁<hi>同安許志仁與予比郡聲迹相聞紹興八年夏始于武林獲有</hi>
　　　<hi>一面之幸而未欵也前賈茂徳將命淮東志仁方待次澧陽以文字見傾盖若舊遂聫轡還無</hi>
　　　<hi>為今荗徳復使江面而澧陽闕在數月間茂徳自南昌遣舟來迎子方幸承教遽爾語離不勝</hi>
　　　<hi>悵然因志仁有春晚偶成佳句輙嗣韻贈之</hi>
是行猶及豫章春聞説逢迎有故人傾盖為君殊快意<lb/>
<pb n="KR4d0164_WYG_011-12b"/>
摻袪令我重傷神向陽花木初開葉得雨蛟龍已轉身<lb/>
江上新晴應更好緑楊如幄草如茵<lb/>
　　　送董令升舍人歸朋溪二首<lb/>
西掖歸来鬢未華著書論字當生涯撑腸何止五千巻<lb/>
溢箧定踰三十車秋露青黄新種橘春風紅紫舊栽花<lb/>
東還貪逐朋溪樂只恐金鑾詔草麻<lb/>
僊舟東去訪金華歌徹驪駒向水涯試問玉堂司鳯詔<lb/>
何如蓬島駕雲車雨餘翠篠初飜籜風暖丹葵欲放花<lb/>
<pb n="KR4d0164_WYG_011-13a"/>
天氣清和行色好江南江北半桑麻<lb/>
　　　送劉元發歸鄱陽次其韻<lb/>
杖藜千里訪茅茨來赴當年一笑期白髪我徒悲老大<lb/>
青山君尚記艱危夜聴髙論因忘寐晝味新詩可療飢<lb/>
冬日迎長殊可愛何妨去國少遲遲<lb/>
　　　送淮西轉運判官李彦恢還朝<lb/>
江頭旗影㺯青紅似説朝天四牡東抱病不容攀轡勒<lb/>
送行那復遣兒童田均税斂千年利福及瘡痍九郡同<lb/>
<pb n="KR4d0164_WYG_011-13b"/>
此去定知還禁近從來隂徳報宜豐<lb/>
　　　送徐次公罷厯陽任歸三衢<lb/>
聞説家書賦鶺鴒歸歟難弟見難兄接聫本作二年調<lb/>
解印俄成千里行故國一犁春雨足長江三板暮潮平<lb/>
爛柯况是神僊宅招隠詩成好寄聲<lb/>
　　　送徐季公運幹罷任<lb/>
羈栖無柰老而窮又見徐卿馬首東快意一時荷葉雨<lb/>
増明千里稻花風髙材合在雲霄上勝處能㤀澗壑中<lb/>
<pb n="KR4d0164_WYG_011-14a"/>
法䕶相從如問我為言蹤跡與君同<lb/>
　　　送端溪尉張逹城挈家南歸<lb/>
年時蕭寺雪初晴聞道君來眼倍明送别又看秋欲去<lb/>
論交還感盖初傾帆張須水秋潮漲路入鉛山晚翠横<lb/>
快向端溪從吏隠歸來穏歩上蓬瀛<lb/>
　　　送江致逺歸建昌<lb/>
翩然歸興不吾留應為髙堂念逺逰數日語離良作惡<lb/>
幾時書到得無愁白沙翠竹千山晚朱實黄花萬里秋<lb/>
<pb n="KR4d0164_WYG_011-14b"/>
後夜西風茅店月醉吟應不費冥搜<lb/>
　　　房陵秋日<lb/>
新詩來處自房州已及𤓰時嘆滯留曽望碧雲頻送目<lb/>
又驚紅葉再敲秋千山不隔清風逺兩地應同素月流<lb/>
游刃似君誠利器只今無復見全牛<lb/>
　　　中秋和彦立兄韻悼伯父仲球<lb/>
月華秋氣共清圓千古佳時句一聫節物傷心還惙惙<lb/>
山光經雨自涓涓潢池兵火今方熾溝壑飢羸正可憐<lb/>
<pb n="KR4d0164_WYG_011-15a"/>
怊悵去年人已矣亂離誰復問招延<lb/>
</p>
<p>
</p>
  </div>
</body>
</text>
</TEI>
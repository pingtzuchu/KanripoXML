<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻八</head>
    <p>
<pb n="KR4d0164_WYG_008-1a"/>
欽定四庫全書<lb/>
　相山集巻八　　　　　　宋　王之道　撰<lb/>
　　五言律詩<lb/>
　　　秋日即事三首<lb/>
晚來何所喜急雨洗新秋幸遂登髙賦應容遇勝留藕<lb/>
花明逺近鷗鳥任沉浮不用揮紈扇何妨醉玉舟<lb/>
今日知何日西風正得秋天心方祚漢人物合師留才<lb/>
畧煩威敵聲名頼鎮浮不妨臨賦樂汎汎有楊舟<lb/>
<pb n="KR4d0164_WYG_008-1b"/>
俛仰黄花集澄清九月秋預愁新任迫難為故人留風<lb/>
去山光合江逥水氣浮何當脱羈絆同辦五湖舟<lb/>
　　　雪晴三首<lb/>
雪壓千山浄雲披萬里晴木氷争霽色簷雨碎寒聲静<lb/>
映吟牕冷輕浮茗椀清最宜今夜月來借短檠明<lb/>
湖山開宿靄院落快新晴滉漾溶銀色潺湲過雨聲味<lb/>
増茶品勝光奪月華清放出東墻角梅花數㸃明<lb/>
氣暾寒日曉光照逺山晴鄒谷有春意袁門聞履聲映<lb/>
<pb n="KR4d0164_WYG_008-2a"/>
書何自苦炙背不妨清邂逅逢詩將髙吟眼倍明<lb/>
　　　和余時中元夕二首<lb/>
今夕知何夕熈熈萬室春歌樓醒醉客燈市往來人勸<lb/>
酒行杯促聫詩得句新銅壺休見廹歡笑正相親<lb/>
羅綺行歌夜杯盤坐笑春舞衫催急管歩障擁佳人燈<lb/>
火珠星粲樓臺璧月新傳柑良可樂黼座玉音親<lb/>
　　　次韻魯如晦七夕<lb/>
今夕知何夕相逢莫漫愁凉颸開北牖新月挂西樓重<lb/>
<pb n="KR4d0164_WYG_008-2b"/>
惜經年别貪延數刻秋明朝河漢隔西向望牽牛<lb/>
　　　秋日郊行<lb/>
斷橋臨野水疎屋見人家嫩緑幾畦菜深黄三徑花斷<lb/>
雲行自逐征鴈望還賖好訪韓湘去山林養白鴉<lb/>
　　　閒眠二首<lb/>
乍暖經行乆新凉出浴初酒酣春晝永食飽午鐘餘我<lb/>
懶喜聊復君閒應樂胥年來苦犇走此味竟何如<lb/>
秋懐一事無暑盡晝凉初竹户静長閉藜牀安有餘逍<lb/>
<pb n="KR4d0164_WYG_008-3a"/>
遥化蝴蝶容易入華胥天上多官府神仙恐不如<lb/>
　　　閒居<lb/>
五斗不爾競一區聊自營閒看探花信静坐聴松聲約<lb/>
客酒初熟訪僧詩漫成有時過閭里往往競邀迎<lb/>
　　　獨歩<lb/>
飽餘惟欲睡散睡歩東園雨足富蓮子年豐多稻孫﨑<lb/>
嶇窮竹徑詰曲遍花源何必冠童軰偕來笑語喧<lb/>
　　　逍遥堂二首<lb/>
<pb n="KR4d0164_WYG_008-3b"/>
獨坐虚堂寂煙銷瓦博山出㳺魚自樂飛倦鳥知還花<lb/>
氣清風逺槐隂白晝閒逍遥入詩思落筆笑談間<lb/>
娜婀風前竹空濛雨外山孤雲心共逺短艇興俱還酒<lb/>
有雙蓮勝詩無一字閒因君成悵想時到夢魂間<lb/>
　　　飽食<lb/>
予亦屬厭耳女寛何嘆三一簞儻知足八珍自㤀貪駝<lb/>
峯擅西北瑶柱誇東南但願無是餒藜羮非我慚<lb/>
　　　放船和子薳韻<lb/>
<pb n="KR4d0164_WYG_008-4a"/>
冬温寒日好嵗晚早梅開帆脚隨風轉江流與岸逥坐<lb/>
憐青嶂逺静見白鷗來水驛三千里斯㳺亦壯哉<lb/>
　　　追和東坡倦夜一首<lb/>
風閣開還閉龕燈暗復明竹間聴露滴庭際看雲行皎<lb/>
月千門静㣲風一座清只今廷諍者誰復繼元成<lb/>
　　　和子薳泛江送客用老杜韻<lb/>
北風還入夜波怒未能平江氣雲煙重山光水墨輕熒<lb/>
熒漁火亂慘慘暮寒生咫尺淮郷路淹留繫此情<lb/>
<pb n="KR4d0164_WYG_008-4b"/>
　　　乆客和子薳用老杜韻<lb/>
舟解風還順江神亦世情滯留三月過攀送一㠶輕行<lb/>
止闗吾道窮通任此生梅梢春已動氷雪漫縱横<lb/>
　　　歴陽倅䝉菴鄭公卒於位記嵗在丁丑與僕有<lb/>
　　　交承之契方來自鎮西而㒒亦自安豐往邂逅<lb/>
　　　於合肥驛中獲為三日之欵所談無非周易太<lb/>
　　　𤣥老莊之書開警䝉昧多矣公平生學佛行一<lb/>
　　　着端的不昧所謂毫髪無遺恨者僕老矣請從<lb/>
<pb n="KR4d0164_WYG_008-5a"/>
　　　其後而為浄土之㳺似不晚也作是詩以弔之<lb/>
我倅安豐日君來自厯陽交承分彼此邂逅及行藏精<lb/>
義通𤣥易㣲言妙老莊刹那今十稔歎仰未能㤀<lb/>
東晉陶元亮西京董仲舒髙風敦薄俗妙論見遺書水<lb/>
石傷新窆松篁慘舊廬楞伽今在否此道發眀初<hi>楞伽逹磨</hi>
<hi>以授二祖東坡謂讀者或不能句而公嘗註是經想見公於此有得云恨未之見</hi>
　　　哭韓積中二首<lb/>
命矣窮張籍歸哉病長卿焦湖家自逺畏日我同行想<lb/>
<pb n="KR4d0164_WYG_008-5b"/>
像分攜處依稀謦欬聲仙踪向西路囬首淚縱横<lb/>
多能傾相府髙義著房州脱畧通侯貴追隨逐客逰敢<lb/>
論當世比曽向古人求怊悵今樓䕶黄泉已再秋<lb/>
　　　哀陳夫子<lb/>
不見陳夫子依稀四載餘云亡前日信報葬幾時書玉<lb/>
軸千篇在牙籖萬巻儲九原應有恨新第落成初<lb/>
去矣君何速聞之我重悲席塵埋古鼎書蠧入新詩鴻<lb/>
鴈嗟安仰枌揄痛莫追木𤓰慚未報臨紙涕漣洏<lb/>
<pb n="KR4d0164_WYG_008-6a"/>
　　　哀湯與立父<lb/>
薄俗乆不競丘園多逸民聞君輕去世令我重沾巾一<lb/>
夢苕溪曉千年石堵春人情不能已南望哭江濱<lb/>
一門今七世誰復似君家盛事追公藝髙風暎伯華板<lb/>
輿方就養玉樹遽興嗟叔子今何在魂應到馬牙<lb/>
尚記宣和末賢科擢阿戎義方傳輦下士譽走江東賀<lb/>
厦心雖切披雲意自忡思君想眉目悲咽對西風<lb/>
　　　哀徐朝義恭人潘氏<lb/>
<pb n="KR4d0164_WYG_008-6b"/>
愛子心惟壹宜家語不煩雨添南澗藻風偃北堂萱鬰<lb/>
鬰今同穴詵詵正滿門善哉摩頂記歸奉大慈尊<lb/>
城見三千嵗人終八十春從夫安樂近拜佛率陀新婉<lb/>
孌書彤管凄凉歎棘薪中郎有賢子遺澤擢平津<lb/>
　　　和秦夀之題靖安棲霞觀<lb/>
飛觀臨無地江天在目中晚霞工射日秋水欲浮空蓼<lb/>
岸深迷緑楓林逺映紅歸歟還可喜千里一㠶風<lb/>
　　　夏日歸自寳林二首<lb/>
<pb n="KR4d0164_WYG_008-7a"/>
十里招提路﨑嶇祝聖歸青黄原上麥紅白草間薇正<lb/>
看雲容合俄驚雨脚飛餘花被霑濕芳氣襲人衣<lb/>
逺岫升初日長林靄曙煙峯逥遥見塔溪轉静鳴泉竹<lb/>
籜新披錦茅花欲擘綿清和多美䕃歸路得蹁蹮<lb/>
　　　和詹徳秀出南汰二首<lb/>
曉出東郊路春霖數尺泥湖山供勝賞花草覔新題坐<lb/>
聴鳴鴻北歸看落日西乍晴何所喜芳樹早鶯啼<lb/>
小沼鳴蛙吹虚堂墮燕泥對花容命酒書事喜分題僧<lb/>
<pb n="KR4d0164_WYG_008-7b"/>
舍喬林北田家古道西鵓鳩晴喚婦榖榖傍人啼<lb/>
　　　題香巖與何希淵陳勉仲聫轡<lb/>
市井三墪北招提百丈東晴雲披靉靆寒日㺯曈曨滴<lb/>
瀝林梢雨凄凉盖影風我慚追驥足䇿蹇走巴僮<lb/>
　　　東靈鷲<lb/>
松盖雨還偃雲扉風自闗縱横兩溪水髙下萬重山入<lb/>
室三彈指臨淵一㸃顔懸知少來往石笋緑苔斑<lb/>
　　　題石磧明因院用李端叔韻<lb/>
<pb n="KR4d0164_WYG_008-8a"/>
楚漢干戈地巋然見此山艱難思帝業牢落漫禪關野<lb/>
鳥驚人散江湖到岸邉明朝又東去空羡阿師閒<lb/>
　　　題法輪寺<lb/>
孤塔雲烟外荒蹊草莽間蓼花紅糝碎楓葉絳綃殷送<lb/>
客三溪逺逢僧半日閒功名休覽鏡淪落鬢毛斑<lb/>
　　　題宣州書堂山寺<lb/>
書堂形勝好山轉與江抛泉古應黄蘖亭新換白茅雨<lb/>
餘蒼蘚合春晚緑隂交欲問香巖旨風林竹自敲<lb/>
<pb n="KR4d0164_WYG_008-8b"/>
　　　秋日逰南汰二首<lb/>
小雨霑秋旱清曦霽曉氛山留歸壑水風送過江雲碧<lb/>
瓦觚稜出黄茅兎徑分髙僧似相喜茗飲話殷勤<lb/>
松篁團野色葭薍接江氛芳菊開新雨晴天掃片雲村<lb/>
醪過寺共風袂轉山分邂逅梅夫子清談得致勤<lb/>
　　　次因上人韻<lb/>
一從潜水别三見菊花黄舊好論交篤新詩引興長勞<lb/>
生閒自笑道術淡相㤀蝴蝶秋來懶時應到睡鄉<lb/>
<pb n="KR4d0164_WYG_008-9a"/>
　　　送浮屠善慧東㳺<lb/>
西去方祈榖東來適佩萸凄風梧脱葉積雨稻生蚨詩<lb/>
骨寒巖木禅心古廟爐莫將明月句容易謁姑蘇<lb/>
　　　送浮屠道郭雲㳺<lb/>
何必袁州去塵塵小釋迦一笻非外物四海即吾家曉<lb/>
色霜還重秋容菊正華此行良不惡冬笋已排牙<lb/>
　　　和鞏興宗題囬峯寺贈明山主<lb/>
江共煙雲逺山連藪澤長日從三伏烈風借九秋凉休<lb/>
<pb n="KR4d0164_WYG_008-9b"/>
作桃花觀聊同柏子香相逢無一事不必下禅牀<lb/>
　　　寜公新拜首座因贈<lb/>
著書新奏御<hi>上詔承旨蘇公道士韓徳純與公集三教聖賢事跡各五十巻故有首座之命</hi>優<lb/>
詔及禅扉首座名雖貴家山老未歸磬聲寒繞枕塔影<lb/>
静侵衣終憶西湖上秋風白鳥飛<lb/>
　　　春日逰西塔示本上人<lb/>
暇日搜竒勝羸驂適莽蒼幽花撩醉眼早麥慰飢腸佛<lb/>
屋幾間在村墟三里長亷纎晚來雨未覺客心傷<lb/>
</p>
<p>
</p>
  </div>
</body>
</text>
</TEI>
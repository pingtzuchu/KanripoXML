<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻六</head>
    <p>
<pb n="KR4d0164_WYG_006-1a"/>
欽定四庫全書<lb/>
　相山集巻六　　　　　　宋　王之道　撰<lb/>
　　七言古詩<lb/>
　　　送神童胡元弼元英從其父胡庭俊歸秋浦<lb/>
西湖清麗春雨餘子今欲去其焉如九華挿天逺在望<lb/>
三月不見愁容舒二兒犇逸汗血駒輩視長離與鵷雛<lb/>
去年冐雪來其俱一鳴上國驚羣儒書不負人人負書<lb/>
公卿豈應終犁鋤惠然過我騎甚都蕭蕭晚吹飄襟裾<lb/>
<pb n="KR4d0164_WYG_006-1b"/>
借問能留旬月無吾亦理棹其歸夫為言與君不同塗<lb/>
藹峯松竹鳴笙竽竒童小友良不誣異哉老蚌生雙珠<lb/>
君之是行亦榮歟三胡盛事喧州閭<lb/>
　　　和王覺民松軒詩<lb/>
蒼髯緑髪三四椽茅齋髙下輕且軒清風入夜可人意<lb/>
來與夫子調朱絃連日秋陰蕩殘暑抖擻煩襟欲輕舉<lb/>
簡編燈火置勿論且快蛟龍得雲雨<lb/>
　　　追和東坡郭熈秋山示王覺民<lb/>
<pb n="KR4d0164_WYG_006-2a"/>
平生最愛烟水閒不知歲月磨江山干戈七載厭犇走<lb/>
清霜夜入飛蓬間我家山水擅平逺未向郭熙見秋晚<lb/>
驚鴻斷處抹㣲雲野水盡頭横翠巘林塘緑浄明拒霜<lb/>
似與楓葉驕秋陽東坡山谷妙言語珠玉倍増山水光<lb/>
亂離記得承平日政出多門事如髪傷心北猗歸何時<lb/>
園苑荒涼萬年石<lb/>
　　　次韻袁望回見贈兼簡楊德潤<lb/>
長堤十里荷花雨隠約塵頭南去路故人戀戀不能忘<lb/>
<pb n="KR4d0164_WYG_006-2b"/>
又遣長須寄新語錦嚢玉軸纒朱絲開緘怳覺雲烟飛<lb/>
青山未許松柏老緑野㑹致牛羊肥嗟予衰滯煩訾相<lb/>
十年相對江湖上苦吟猛省爆鴨脚劇論旋驚爛熊掌<lb/>
分攜令我重回首日月漂流易成乆因風頻寄數行書<lb/>
毋蹈從前作詩痩比鄰先生倦不出德齒俱尊時第一<lb/>
何妨杖屨日過逢白酒黄鷄醉秋色<lb/>
　　　按麥行和魏定父韻<lb/>
號啼莫怪妻兒疎麥秋恰了償官租噓嚅濕沫魚在陸<lb/>
<pb n="KR4d0164_WYG_006-3a"/>
傷時令我思唐虞平生學易有何說大要豐財貴知節<lb/>
相扶相吊來流亡問言豆葉何時黄逺哉天道所不曉<lb/>
人比前年孰多少<lb/>
　　　清江引用蘇養直韻示王覺民<lb/>
荷葉亭亭緑滿塘秋炎深得盖鴛鴦晚來江上西風急<lb/>
收拾蓮紅付拒霜萬山揺落見森樾翠影蕭蕭冷梳髪<lb/>
請君無作宋玉悲來賦江樓望明月<lb/>
　　　清江曲追和魯直韻<lb/>
<pb n="KR4d0164_WYG_006-3b"/>
鬢邊殘雪幾春秋自說生來不解憂晚食得魚吹荻火<lb/>
秋盤尋筍艤松舟布裙斗酒不須惡明月清風且相樂<lb/>
紫宸朝去醉眠時初日寒林正揺落<lb/>
　　　追和蘇養直飯牛歌<lb/>
時來富貴非所憂公卿何必皆黒頭力田孰若逢有秋<lb/>
異哉甯戚親飯牛商歌未絶驚齊侯遂從仲父盟葵丘<lb/>
勲業無聞死不休磻溪有叟垂直鈎<lb/>
　　　次韻陶監丞茂安見贈<lb/>
<pb n="KR4d0164_WYG_006-4a"/>
三年重見須川湄捨舟東去何驅馳王事靡盬莫遑息<lb/>
人生所貴心相知經從往返兩過我一言意厚何多為<lb/>
向來江夏傾盖日翕然譽望推麟儀才猷伏火丹九轉<lb/>
用之功效堪扶衰重陽初過雨新霽乾坤六合方平夷<lb/>
邊城殘冦何足滅廟堂勝算那容窺相逢問我出世法<lb/>
嗟我茅塞同荒陂因君扣擊發深省沉迷可笑羣昏隨<lb/>
我聞摩詰老居士後身樓至今王維忽然惠顧有縁契<lb/>
怳若宿霧青天披願君為我取妙善此界示現無邊慈<lb/>
<pb n="KR4d0164_WYG_006-4b"/>
　　　和成都張通叔韻簡范偉明<lb/>
髙樓半天夸奕奕一室蕭然再經昔君今盤礴知幾時<lb/>
邂逅相逢俱是客襟懷磊落我輩人傾盖便覺情相親<lb/>
欲知富貴未乾沒岷山錦水鍾精神范侯國學同舍友<lb/>
聞與吾人最親厚别來不寄一行書有便何妨為予取<lb/>
　　　贈蓑衣道人<lb/>
　　蓑衣道人七年凡兩見於西湖之上是行謂予㑹<lb/>
　　當晚達且遇異人則予心之所庶幾而不敢必者<lb/>
<pb n="KR4d0164_WYG_006-5a"/>
　　道人丐予數語故兹及之咄哉彼以妄言之我以<lb/>
　　妄聽之識者能無誚乎已夘三月二十五日<lb/>
七年兩見西湖濵似向賤貧求貴人安民扶世在豪傑<lb/>
貴人何必皆巖莘嗟予坎壈今老矣餬口相煎未能已<lb/>
願君莫作貴人看歲晚庶幾長不死<lb/>
　　　寄白香巖縣丞<lb/>
香山譽望不可攀香山之後傳香巖香巖硉矹聳人目<lb/>
香巖秀氣超塵凡香巖之風清可掬終日哦松適幽獨<lb/>
<pb n="KR4d0164_WYG_006-5b"/>
媿我無能老杜門何時一笑披青雲<lb/>
　　　題魏吉老若水軒<lb/>
世情孔甘似醇酒沾沾未必應心口覆手為雨翻手雲<lb/>
餘耳安能保長乆魏侯風味真可人汪汪萬頃江湖春<lb/>
相從丱歲今白髪坐對小軒聊欠伸<lb/>
　　　和沈次韓王覺民韻<lb/>
二公才致同清壯顧我無能但蘄向只今連璧復有誰<lb/>
伯仲未可輕第行小人老矣病且衰目光近在牛背上<lb/>
<pb n="KR4d0164_WYG_006-6a"/>
何當䇿蹇擬髙談歲晚寒雲連雪障<lb/>
　　　教授顔端行出示所和老杜曲江章因次韻<lb/>
浮雲捲盡秋天髙月光照水翻金濤臨溪酌月羞溪毛<lb/>
舉杯未飲欲誰酬兹非沈謝須劉曹<lb/>
清夜無眠想千古一字茫然墮沙莽賢否紛紛固難數<lb/>
樓頭漏聲寂不聞䇿䇿寒窻葉鳴雨<lb/>
富貴從今信在天君㸔黍稌多秋田金風玉宇秋無邊<lb/>
白屋青雲朝暮耳正如農父須逢年<lb/>
<pb n="KR4d0164_WYG_006-6b"/>
　　　定慧院海棠追和東坡呈虞季然陳德夫<lb/>
春來何處無花木偶向招提見君獨一枝着雨濕紅粧<lb/>
便覺羣芳自塵俗嚶嚶幽鳥競遷喬皎皎縶駒聊在谷<lb/>
人生富貴㑹有日莫以青雲輕白屋固應遺䇿暫駐馬<lb/>
況復過屠宜得肉無心杜老吟不到半醉楊妃睡難足<lb/>
態濃意逺誰得似空想當年麗人淑嗟予坎壈世所鄙<lb/>
正坐甲壬無背腹少甘糠籺老葵藿自笑清癯類霜竹<lb/>
看花把酒發浩歎反復新詩三過目仇池老人已仙去<lb/>
<pb n="KR4d0164_WYG_006-7a"/>
千載東坡與西蜀思之展轉不可見夜夢乗風跨黄鵠<lb/>
朱唇翠袖妙今古我欲宫商歌作曲翻愁刻鵠難復工<lb/>
唐突西施却成觸<lb/>
　　　次韻寄荀晉仲簡陳夫子<lb/>
二老亭亭雙屬玉交映霜餘半溪緑才髙一世妙言語<lb/>
落筆珠璣爛盈掬時來釣叟為三公傅巖莘野誰雌雄<lb/>
紛紛俗態任冷煖風雲早晚騰蛟龍中興復見宣和盛<lb/>
須信人心協天命真從僵仆正邦基更向膏肓起民病<lb/>
<pb n="KR4d0164_WYG_006-7b"/>
尺書寄我三長篇管中窺豹非其全墨渝紙敝未釋手<lb/>
晴窻飛盡沉香煙嗟予留滯濡須塢夢寐斯文屬燕許<lb/>
何當單騎造齋榻遂使髙軒出城府春風回首歸萌芽<lb/>
又促畦丁種早𤓰我心傾寫㑹有日為言已辦浮江槎<lb/>
　　　再用奴字韻寄李廷吉<lb/>
　　廷吉行縣過敝廬出其里人項君佳句屬予俾和<lb/>
　　將以寄項君予雖不識君面觀其詞意字畫必修<lb/>
　　謹樂善之君子也勉賦一章卒簡項君為異時相<lb/>
<pb n="KR4d0164_WYG_006-8a"/>
　　見撫掌一笑云<lb/>
霜餘菊暗荷葉枯千頭喜見君家奴離離丹實照緑葉<lb/>
不減五松官大夫邇來萬木凍欲死東君信到梅花鬚<lb/>
一枝亞竹斜照水便覺清香無處無李君江南我江北<lb/>
正如員嶠鄰方壺操修逈與世俗異政事賴有神明扶<lb/>
文書甚簡民甚喜老吏往往寒無襦項侯秀發西楚後<lb/>
作詩語帶山仙癯願因徐辟見孟子折簡未敢先招呼<lb/>
異時鼎社遂酣暢㑹使王衍悲黄壚<lb/>
<pb n="KR4d0164_WYG_006-8b"/>
　　　酬秦壽之見贈三首<lb/>
人言韓孟才相髙欲將詩骨追詩濤可憐寒谷痩不毛<lb/>
青蒿倚松亦浪語遂令後世稱同曹<lb/>
誰能胷次澆今古老去蓬茅雜榛莽樸遫已甘無足數<lb/>
品題忽及乃君餘頓覺焦枯得時雨<lb/>
静中真樂全吾天勿輕捨已芸人田甜均食蜜無中邊<lb/>
濁醪麤飯自不惡那能問命推行年<lb/>
　　　江天暮雪<lb/>
<pb n="KR4d0164_WYG_006-9a"/>
凍雲垂地風栗冽萬里江天暮飛雪九華何處正嶙峋<lb/>
瓊樹瑶林鬭明潔扁舟突兀依寒蘆朝來殘酒猶半壺<lb/>
夜寒獨酌不成醉卧聽宿鴈鳴相呼<lb/>
　　　瀟湘夜雨<lb/>
短篷暮艤湘江宿坐見江豚起還伏忽然氣作浪山來<lb/>
一夜雨聲如決瀆淒淒寒氣欲相侵燈火青熒更向深<lb/>
床頭有酒且徑醉免使萬慮縈吾心<lb/>
　　　洞庭秋月<lb/>
<pb n="KR4d0164_WYG_006-9b"/>
扁舟夜泊蒹葭側湖外雲間見明月月光揺水掣金蛇<lb/>
坐想騷人賦秋色舉杯向天屬姮娥君當照坐吾當歌<lb/>
全勝送客九江上荻花楓葉如渠何<lb/>
　　　漁村落照<lb/>
寒蘆萬頃迷西東夕陽上下江天紅炊烟幾處裊輕碧<lb/>
知是漁家收釣筒老翁長鬚更廣顙路逢百錢掛藜杖<lb/>
三杯酒罷月已髙短棹扁舟還獨往<lb/>
　　　平沙鴈落<lb/>
<pb n="KR4d0164_WYG_006-10a"/>
雨餘湖水吞遥空前山宿霧開溟濛坐看鴈陣落沙觜<lb/>
欲下復起摩蒼穹寒蘆飛花秋色老亂撲客衣紛不掃<lb/>
肅肅驚風忽破行却似張芝作顛草<lb/>
　　　和笑庵送麵<lb/>
深堂傑閣松風鳴黄梅已過雙溪晴不知城市乃有此<lb/>
六月表裏冰壺清我來䝉師炷香鼎旋汲溪泉為煎茗<lb/>
明朝又送不托材大慰枯腸怯龍餅<lb/>
　　　贈堅上人<lb/>
<pb n="KR4d0164_WYG_006-10b"/>
　　堅上人以竹齋居士所贈岷峩圖詩來求鄙句為<lb/>
　　賦之繼其韻也<lb/>
岷峩何處在目前怳惚萬里惟心田道人遐想對縑素<lb/>
毫端亹亹生雲烟不煩捫參更厯井坐見紫翠摩蒼天<lb/>
崔嵬絶頂明積雪﨑嶇幽澗縈流泉當時神禹導江處<lb/>
隨山刋木知何年竹齋言語妙天下山情水思何緜緜<lb/>
想當落筆快揮掃精神如到岷峨巔師誠乞詩我丐畫<lb/>
不然無用徒相煎<lb/>
<pb n="KR4d0164_WYG_006-11a"/>
　　　寄古上人若之用東坡徑山韻<lb/>
寄語山中好㸔客待與諸郎醉秋色諸郎作詩學東坡<lb/>
筆力駸駸清到骨由來習氣相薫蒸千古勾吳張季鷹<lb/>
鱸魚斫鱠飲入夜哦詩坐對風窻燈好向少陵賡客至<lb/>
樽酒盤飡正相似請師淨掃壁上塵凖擬臨時醉題字<lb/>
　　　送道覺逰天童山<lb/>
小雨新晴接重九獵獵西風振衰栁二禪過我欲東遊<lb/>
為説偕行得良友天童老人笑垂手應問師來欲何取<lb/>
<pb n="KR4d0164_WYG_006-11b"/>
相逢莫作一日留袖取鄞江過淮右<lb/>
　　　四祖山<lb/>
黄梅西去一舍許犇走龍天瞻四祖師今何往昔何來<lb/>
占斷金沙長作主須知至道本不滅豈獨髙名固非取<lb/>
偶傳衣鉢繼三世遂配雲中詔千古寺藏巖腹蟠地軸<lb/>
塔據峯巔立天柱稜層石棧斜甕玉繚繞溪流緩縈組<lb/>
月明飛瀑百虹掛風撼長松萬蛟舞路通澗谷横略彴<lb/>
樹靄烟霞團縷數清陰掃徑初入夏蒼蘚封庭新過雨<lb/>
<pb n="KR4d0164_WYG_006-12a"/>
留連歸客獲聨轡邂逅主僧還接武請觀異事花五葉<lb/>
願結勝縁香一縷何人為作錦鷄夢此意他年銘肺腑<lb/>
</p>
<p>
</p>
  </div>
</body>
</text>
</TEI>
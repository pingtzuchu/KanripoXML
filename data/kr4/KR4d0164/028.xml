<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻二十八</head>
    <p>
<pb n="KR4d0164_WYG_028-1a"/>
欽定四庫全書<lb/>
　相山集巻二十八　　　　宋　王之道　撰<lb/>
　　雜文<lb/>
　　　勸學文<lb/>
古有家塾黨庠以待父兄之教近世書㑹似之兵火十<lb/>
年人廢斆學正復有良子弟幸免屠掠願就訓飭者徃<lb/>
徃孤陋寡聞觸事墻面深可歎息楊丈八行鄉里耆哲<lb/>
詩賦宗匠今習殿課闢數楹於胡避山之東欲得天下<lb/>
<pb n="KR4d0164_WYG_028-1b"/>
英才而教育之諸公為人父兄有子弟而不教教而不<lb/>
擇其師誰任其咎之道故敢以此聞下執事傳道受業<lb/>
其為子弟加意焉毋怠<lb/>
　　　謁王歐二公祠文<lb/>
故太守翰林學士王公故太子少師歐陽公之祠惟二<lb/>
公以直道佐眀主為時大儒屈臨是邦閲嵗滋久而流<lb/>
風善政雅歌雄文播在人口莫可彌忘之道以晩生常<lb/>
恨不獲執鞭以從公遊今者之來庶㡬因縁職事訪遐<lb/>
<pb n="KR4d0164_WYG_028-2a"/>
躅紀遺事而霑丐餘波以起枯槁莅政之始敢以禮見<lb/>
　　　謁安豐軍遺愛侯孫叔敖文<lb/>
惟侯以芍陂有功於民載在祀典粤自春秋至於我宋<lb/>
其遺愛實無窮焉之道奉天子命來為郡丞涖事之初<lb/>
敢以禮見<lb/>
　　　信陽軍祭風師文<lb/>
惟神位亞六子氣撓萬物吹嘘所及枯者以榮甲者以<lb/>
拆實佐天地不長之化不産之育維孟之春雨潤日烜<lb/>
<pb n="KR4d0164_WYG_028-2b"/>
草木萌動斯民将即來於田野播厥百榖鼔之舞之俾<lb/>
咸遂其發生秀實則不能無望焉尚饗<lb/>
　　　祈晴文<lb/>
維神聰眀依人而行眷言此方再罹冦兵既毁既掠莫<lb/>
蠶莫耕人皆有言不如無生芃芃其麥指日望成淫雨<lb/>
害之豈人之情青天白日庶㡬此誠神其聴之無愛厥<lb/>
晴<lb/>
　　　祈雪文<lb/>
<pb n="KR4d0164_WYG_028-3a"/>
雪為五榖之精雪不時降則五榖不實而民無以為生<lb/>
重惟夏大旱斯民每食不飽惟麥是蓺以冀來嵗之成<lb/>
其勢誠可廹其情誠可矜矣三分其冬今過其二而愆<lb/>
陽若此麥何望焉民将何所仰焉上天同雲雨雪雰雰<lb/>
以沃此麥而慰此民非神之難神其格思<lb/>
　　　祭先農壇文<lb/>
維太皥乗震執規司春而神實佐之神之有功於發生<lb/>
眀矣今陽氣方升土膏其動斯民将有事乎播植刺史<lb/>
<pb n="KR4d0164_WYG_028-3b"/>
於民茍可以身先而勸相者罔敢不勉若曰勾者畢出<lb/>
萌者盡逹俾萬物之生各得其宜則惟神實制之東作<lb/>
之始敢不以告<lb/>
　　　祭家神文<lb/>
伏以祖父以來三年一祭内外家神謂之還口之道寄<lb/>
居於此闔門二百指實藉神貺以生活安樂不敢廢兹<lb/>
禮謹涓日命僧致潔家庭誦經巻作佛事仰祈昭格伏<lb/>
惟本家内外尊神鑒此誠悃來享來寜<lb/>
<pb n="KR4d0164_WYG_028-4a"/>
　　　代何希淵到廬江謁諸廟文<lb/>
某以天子命為是邑宰其所守法奉公為國愛民固當<lb/>
自盡然聰眀之所不逮思慮之所不及惟境内之神實<lb/>
隂隲而顯相之視事之始敢不以告<lb/>
　　　代和州連守端夫罷任謝諸廟文<lb/>
頃以君命來守此邦時屬艱難事益紛擾畏首畏尾隨<lb/>
補隨失常恐掇怒於民被罪於朝而不獲休歸今乃微<lb/>
疴獲丐琳宇将遂婆娑於江漢之上三年於此䝉神之<lb/>
<pb n="KR4d0164_WYG_028-4b"/>
貺厚矣今日之幸豈敢昧徳短棹扁舟請從此辭<lb/>
　　　奉安竈神文<lb/>
惟神位列七祀載在禮經職主一家傳聞俗諺比縁革<lb/>
故兹獲鼎新烹餁之初敢不以告奉安之後其或來寜<lb/>
　　　祭井神文<lb/>
惟神功徳滂被一方受賜不汲不盈愈汲愈出自我先<lb/>
君實發斯閟三紀于兹再大水利波濤舂撞穢惡漸漬<lb/>
冽或用汙甃因以墜視而不問為我之愧蠲吉僝工載<lb/>
<pb n="KR4d0164_WYG_028-5a"/>
渫載治羃之三日敢慢厥事神其格思食萬斯世<lb/>
　　　胡避山祭井文<lb/>
源泉混混行於地中有神司之非感莫通嵗在庚戌首<lb/>
卜南峯石不我穿遂已厥功東北之隅庶㡬决洪有石<lb/>
鑿鑿人不倦終二年于兹我心忡忡念欲改圖誰當誘<lb/>
衷爰相山形乃得行龍乃問龜筮龜筮是從乃告山祗<lb/>
山祗是容泉既有在人意僉同日吉時良今當僝工神<lb/>
其格思報不敢空<lb/>
<pb n="KR4d0164_WYG_028-5b"/>
　　　祭白虹山神文<lb/>
惟神以興雲出泉之功嘉恵此方民物受賜舊矣而嵗<lb/>
或大旱雲雖時興而不能作霖雨泉雖日出而不能滋<lb/>
稼穡則神之功或㡬乎虧今度兩山之間截然為埧以<lb/>
瀦蓄積潦待其嵗旱泄而放之用沃山下之田使焦槁<lb/>
者蘇榮茂者實永永為萬世利是功也豈易量哉興役<lb/>
之始敢不以告<lb/>
　　　遷𦵏告皇考文<lb/>
<pb n="KR4d0164_WYG_028-6a"/>
嵗在甲寅維暮之冬時以不孝獲罪昊穹官軍始擾邊<lb/>
警繼至逺邇震動不克襄事三日而殯忽焉二週眷言<lb/>
遺令涕泗滂流軒居之原肇修新阡歸𦵏有期敬以告<lb/>
遷<lb/>
　　　遷𦵏告皇妣文<lb/>
徃遭閔凶嵗在閹茂日月漂流七年以久方當歸𦵏郡<lb/>
冦滿路曽不旬浹有伐其墓皇天祐善賊遂中止幸不<lb/>
及棺慚痛何已哀哀先君後兹五載奄棄諸孤欲養不<lb/>
<pb n="KR4d0164_WYG_028-6b"/>
逮死則同穴王詩所言先君有命豈敢憚煩軒車之原<lb/>
卜云其吉祔于先君萬事永畢童孫冡婦夾侍其壙肝<lb/>
心若裂莫寫悲愴<lb/>
　　　遷𦵏告先妻文<lb/>
汝以盛年棄諸子事厥姑於地下在汝亦云幸矣而諸<lb/>
子癡且頑男及冠而忽於詩禮之學女已笄而昧於箕<lb/>
箒之奉啓廸扶持獨能無意耶先妣之死汝實送之先<lb/>
考之殂汝其知之今将遷先妣於祖塋之東舉先考於<lb/>
<pb n="KR4d0164_WYG_028-7a"/>
相山之西而合𦵏於軒車之南檀林之麓以汝侍先妣<lb/>
而居於右以亡姪童兒侍先考而居於左汝其有知庶<lb/>
鑒此心<lb/>
　　　改𦵏告亡考宣教祝文<lb/>
自初襄事以迄於今十有六年兩見於夢始侍杖屨立<lb/>
於冡旁指顧其前俾整治之覺而茫然莫得其處昨也<lb/>
宵驚恍如改卜百里之内奠賻日至神之告人决非偶<lb/>
然天誘其衷聿來孫公相其隂陽曠若發矇趨全避缺<lb/>
<pb n="KR4d0164_WYG_028-7b"/>
得地西南稽之夢寐實契我心将以八月蠲吉謀良原<lb/>
起乗止萬年其蔵<lb/>
　　　和州含山縣驅狼文<lb/>
人君以斯民付之吏譬猶上帝以斯人付之神其責實<lb/>
相似民有病苦而吏不能救亦猶人有禍患而神不能<lb/>
去其罪實相等夫人君之愛民與上帝之愛人不異也<lb/>
其視元元之災害不翅自我招之自我受之也若吏不<lb/>
汝省神不汝顧以為時數實當然而不聞於君請於帝<lb/>
<pb n="KR4d0164_WYG_028-8a"/>
使民人之情不能上逹則已若獲上逹為吏與神者其<lb/>
被譴宜何如哉和抱江負山當賔客軍旅徃來之衝而<lb/>
含山又為通道自强敵入冦迨今八年更戎馬賊兵之<lb/>
變無慮數十次所至荆棘爨無盛烟幸而未血斧鑕者<lb/>
又以齕草茹木為命今豺狼成羣白晝入市與飢羸格<lb/>
鬭力不勝則恣殘噬如驅羣羊而向之齕草茹木者且<lb/>
復有畏塗之戒徃徃束手啼飢坐以待盡吏奉天子命<lb/>
牧養小民使民至此吏亦安所逃罪神以功在國徳在<lb/>
<pb n="KR4d0164_WYG_028-8b"/>
民實受命于天作庇此方正使吏不以聲于帝而帝不<lb/>
以咎于神為神之職當如何耶昔宋均為九江守初境<lb/>
多暴虎檻穽所不能制下車自責去檻穽而虎為之渡<lb/>
江今太守趙公賢且仁不减宋均其不以長刀大劒强<lb/>
弓勁弩有事於狼而遣屬吏同縣官有請於神盖與宋<lb/>
均之去檻穽不謀而同官吏誠不徳有以致之冀神力<lb/>
請於帝俾殃及於厥身勿使百姓無辜同此濫罰不然<lb/>
神為不職某當聞之州俾含山之民毁像撤廟以為神<lb/>
<pb n="KR4d0164_WYG_028-9a"/>
羞神其聴之毋爽<lb/>
　　　譴瘧鬼文<lb/>
予嵗在甲寅夏五月病瘧踰十日良已而兒女軰自是<lb/>
多苦此疾至丙辰夏而不能去其熱焦火其寒凝氷呻<lb/>
吟無虚日毒之以萬金之葯炙之以三年之艾驅之以<lb/>
首楞嚴之秘呪譴之以孫思邈之靈符終莫見其毫髪<lb/>
之效予因以為兹誠星官歴翁所謂厄㑹者置不復問<lb/>
姑使之調節其飢飽順適其燥濕以俟其愈逮秋七月<lb/>
<pb n="KR4d0164_WYG_028-9b"/>
為孽益甚自少以至長由内以及外一日而卧床者八<lb/>
人家人環視醫者拱手莫知所措如是者凡兩浹八月<lb/>
丙午予來自軒車越三日己酉夜夢羣盜在予家矛㦸<lb/>
森然結束行李其状若将去者中有一人姿表極偉伺<lb/>
羣盗之間宻謂予曰吾儕奉擾久矣今當去然尚有欲<lb/>
抵公之隙者詰朝恐一來公其避之是行也丐公九月<lb/>
九日於軒車山頭祀我數日而病者相繼愈九月初吉<lb/>
予復苦寒熱危與死隣因念夢中語曰兹殆所謂要之<lb/>
<pb n="KR4d0164_WYG_028-10a"/>
者耶三發而止夫祠有辭之意彼請辭也我不可以不<lb/>
送今日重九謹以巵酒彘肩登軒車而送之我非太公<lb/>
乃苦十盜鬻漿天凉誰為此耗我非韓愈復苦五窮轉<lb/>
喉觸諱徃徃造攻莫酷如冦兩䧟其間莫寃如獄證璧<lb/>
成環三年於兹為病所毒熱兮火燎寒兮氷沃甚至兒<lb/>
女下逮妾御朝呻暮吟守而不去今汝請辭良慰我心<lb/>
酬此一杯載驟駸駸<lb/>
</p>
<p>
</p>
  </div>
</body>
</text>
</TEI>
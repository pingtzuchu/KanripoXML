<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻五</head>
    <p>
<pb n="KR4d0164_WYG_005-1a"/>
欽定四庫全書<lb/>
　相山集巻五　　　　　　宋　王之道　撰<lb/>
　　七言古詩<lb/>
　　　送趙仲達<lb/>
　　仲達比在蘄州教授彦逢弟處訓猶子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>去年來<lb/>
　　赴運屬徐季功之請朝夕與兒輩薳蕸相討論老<lb/>
　　拙間得奉談麈今當東還來索鄙句窮愁無好語<lb/>
　　勉强塞其請成古詩十四韻奉送且簡莫德裕<lb/>
<pb n="KR4d0164_WYG_005-1b"/>
人生邂逅非偶耳一面豈容輕愠喜白首如新傾盖歡<lb/>
誰解乗閒究斯理君家江南我江北南北相望殆千里<lb/>
惠寵顧我端有由衰滯不應能致此為言前歲在金沙<lb/>
幽討窮探徧山水論文獲與阿逢㳺賸馥殘膏丐猶子<lb/>
是行來赴徐卿召昨日扁舟方戾止阿逢聞是公僧彌<lb/>
予乃阿逢門下士知公閒放今杜門所舍與公殊宻邇<lb/>
何妨旦夕侍杖屨執經仍與諸郎齒過從彈指見周星<lb/>
入室芝蘭被蕸薳須知四海皆兄弟髙義似君誰可比<lb/>
<pb n="KR4d0164_WYG_005-2a"/>
徐卿報政趣歸朝畫鷁髙檣艤江涘明朝車騎遂東還<lb/>
有便時時遺雙鯉<lb/>
　　　贈李廷吉知縣<lb/>
　　慶源王公所至視吏民如家人人安樂之東坡先<lb/>
　　生有詩云青衫半作霜葉枯視民如兒吏如奴吏<lb/>
　　民莫作長官看我是識字耕田夫盖為慶源作也<lb/>
　　李無為與予昧平生方到官之初境内大旱曽不<lb/>
　　三日而雨逺邇霑足予固疑其有以致之已而訪<lb/>
<pb n="KR4d0164_WYG_005-2b"/>
　　之民間盡能言其拊循矜恤之政咸以為當世未<lb/>
　　見其比者故因求之古人得王慶源于東坡詩中<lb/>
　　輒次其韻奉寄庶幾異時以備史官之採擇云紹<lb/>
　　興壬子<lb/>
李侯入境憐焦枯指麾屏翳如家奴坐令大旱變霖雨<lb/>
一時凋瘵歌巖夫我思東坡不可見夜諷新詩還撚鬚<lb/>
慶源老人骨巳朽愛民似子當今無稻田上下水聲接<lb/>
農家凖擬相攜壺南鄰敗屋欹欲倒君來往往人争扶<lb/>
<pb n="KR4d0164_WYG_005-3a"/>
流離復合燕相賀向人競欲嘲解襦吏民莫恠吾面瘠<lb/>
耄倪艱食方饑癯政聲不必家置喙自然和氣成歡呼<lb/>
何當相聚飲一斗髙吟大笑臨卭壚<lb/>
　　　次韻秦壽之雷江阻風<lb/>
君之是行亦不惡到處名山得佳作江神好事欲援例<lb/>
横起狂風捲帆脚要求詩句須少駐故戲舟師令暫泊<lb/>
雷江正在淮南岸萬頃黄蘆映青廓不知眼界濶多少<lb/>
但見炊煙耿墟落歸心浩浩孰撩動歸夢忡忡予忖度<lb/>
<pb n="KR4d0164_WYG_005-3b"/>
怒濤底事强留滯清夜無眠屢驚愕遡游初冀日千里<lb/>
今比驅車反成錯人生離合自有數誰謂江神能見謔<lb/>
新詩入筆走驊騮犇逸絶塵那可却何妨有酒發妙思<lb/>
坐對陶泓自斟酌韻嚴語險屬和難顧我才慳子非虐<lb/>
　　　曉解糝潭追和張文潜白沙阻風<lb/>
江上驚風夜穿屋扁舟正艤沙頭宿燈寒屢剔短檠青<lb/>
酒暖孤斟老盆緑更闌艇子催人起泥汊而今趂朝市<lb/>
披衣踉蹡出馬門凌波逐浪來江豚鳴櫓嘔啞濺飛雨<lb/>
<pb n="KR4d0164_WYG_005-4a"/>
静聽依稀似人語月城百里指顧中只好張帆使風去<lb/>
　　　和李似矩馬圖歌次韻<lb/>
畫工妙處稱毛羽我欲論功第先兎不知心手㑹天機<lb/>
象管紛紛誰比數寥寥千載一曹霸墨妙于今傳二馬<lb/>
龔生重馬輕尺璧蔑視韓韋復何者爾來一顧遇孫陽<lb/>
奔走侯門日無暇一匹騰驤一匹嘶先生愛駿非愛竒<lb/>
有如霓裳第三疊按圖知拍逢王維新詩邁絶今老杜<lb/>
作經未必多馬蹄先生馳騁金馬裏口角雌黄即公是<lb/>
<pb n="KR4d0164_WYG_005-4b"/>
欲知早晚定登庸步武風雲起平地偉哉驊騮世英物<lb/>
一日早行三萬里<lb/>
　　　應資深康樂園四詠<lb/>
溪頭栁色春無際溪水浮天一張紙東君戲草康樂園<lb/>
旋入夭桃與繁李亂花無數不知名往往倚檻窺前楹<lb/>
有時酒惡吐欲死先生來約花間行<lb/>
露梢戞戞敲鳴玉雲葉差差傳新緑亭前十頃碧琉璃<lb/>
過雨荷花浄如浴客來不迎君莫嗔我有清風如故人<lb/>
<pb n="KR4d0164_WYG_005-5a"/>
先生午醉睡正熟長須倒盡床頭春<lb/>
不知眼界幾多濶隠隠青山在天末湖光釀就琥珀濃<lb/>
應助先生恣澆潑西風揺落黄花秋江城有蟹供拍浮<lb/>
人如淵明亦不惡肯使臨賦成悠悠<lb/>
誰人獨釣江南雪雪滿江南鳥飛絶先生對雪望江南<lb/>
嗅認梅花忍寒折癡雲捲盡清月流小舟横卧南池頭<lb/>
子猷乗興欲何往歸歟莫為伊人留<lb/>
　　　華亭風月堂避暑<lb/>
<pb n="KR4d0164_WYG_005-5b"/>
　　予自無為來獲與趙應之市舶親友相從於海上<lb/>
　　而吳伯和司理素昧平生一見䝉傾盖暇日三人<lb/>
　　避暑風月堂邂逅王壽茂主簿并鍾幹二公碁酒<lb/>
　　終晷樂可知也輒成古風以丐撫掌一笑<lb/>
大哉天休何穹窿惟王配天居域中東西南北乃四裔<lb/>
盛德可使車書同吾皇中興繼商武小雅不復歌車攻<lb/>
年來幽障滅烽燧梯航萬里來夷戎華亭瀕海古巖邑<lb/>
商民填委百貨通雕題交趾在何許但見巨艦浮蒼龍<lb/>
<pb n="KR4d0164_WYG_005-6a"/>
國家懷逺固有道緩征薄稅垂無窮名官市舶司置長<lb/>
往往所任多名公洪侯才望在人右暫此出使良忡忡<lb/>
使臺雄勝壓湖水飛橋百尺如垂虹作堂枕水傍風月<lb/>
想見浩氣盤髙空我來五月過滛雨炎雲烈日方爞爞<lb/>
登臨不獨眼界豁一洗煩暑清心胷偕行相遇二三子<lb/>
吳趙與我并王鍾髙談亹亹到莫逆圍碁把酒還從容<lb/>
輕風拂拂動襟袖明月炯炯窺簾櫳湖光十頃碧上下<lb/>
身世怳在玻瓈宫何人倚檻正横笛數聲裂石開雲峯<lb/>
<pb n="KR4d0164_WYG_005-6b"/>
忽然琵琶又繼作罄此百榼誰能供夜闌歸去不成寢<lb/>
卧聽湖外鳴豐隆<lb/>
　　　次韻因老胡避遊<lb/>
新詩滚滚江流東一瀉萬里誰能窮平生清峭不近俗<lb/>
雪山突兀江頭峯相逢一笑莫相避自古髙人苦難致<lb/>
涪翁骨冷喚不醒且向新詩求筆勢君於涪翁真後身<lb/>
有同次律前身僧語言直下見理窟何須辛苦從張凴<lb/>
對君令我思秋菊三月褒山如一宿君看玉局感秋吟<lb/>
<pb n="KR4d0164_WYG_005-7a"/>
嘆息流光豈予獨<lb/>
　　　送管養正長歌<lb/>
餞别宜有酒我無一杯潄君口送行當以贐我無一<lb/>
物藉我手與君意氣真相知君嘗謂予可言詩獨有<lb/>
詩句堪送别欲賦復止空嗟咨送君胡為三歎息文酒<lb/>
從今失三益干戈日尋雅道衰吾徒一别真可惜問君<lb/>
四海無家歸飄然此去將何之答云南陽善城守屢以<lb/>
孤壘攘重圍我今欲往誠有以主帥好賢同邑里輜車<lb/>
<pb n="KR4d0164_WYG_005-7b"/>
儻許載病翁長䇿猶能靖多壘騏驥君看伏櫪姿髪雖<lb/>
種種心不衰胷中之竒老未吐忍死山谷甘寒飢君不<lb/>
見元龍豪氣真磊落卧見許生自旁若時危康濟乃丈<lb/>
夫問舍求田匪餘樂又不見越石夜半聞雞鳴披衣起<lb/>
舞賀友生風塵澒洞四海亂英雄攘臂收功名古人相<lb/>
期盖如此豈效世間兒女子出門惘惘色可憐君亦為<lb/>
之殊可鄙壯君此語膽忽張羣憂散盡増激昻西風獵<lb/>
獵天落霜千山凋林松檜蒼寒菊始花黄且香髙空無<lb/>
<pb n="KR4d0164_WYG_005-8a"/>
雲老鵰翔登山臨水秋興長行人欲行送者傷我獨不<lb/>
復傷知君壯志殊未央為君援筆寫長句一洗古今離<lb/>
别腸<lb/>
　　　冬不雪春苦雨外臺為民心惻檄郡請禱於法<lb/>
　　　輪應感尊者悉獲靈貺曽不終日教授有詩以<lb/>
　　　發揚盛美郡人相山居士聞而悦之勉次其韻<lb/>
誰令一日如三秋仁人方念淮南州斯民忍饑望麰麥<lb/>
積雨又有傷殘憂冬温土燥生春瘴半夜風聲來枕上<lb/>
<pb n="KR4d0164_WYG_005-8b"/>
曉看飛雪欲堆簷白馬參差攅玉嶂<hi>白馬山名</hi>年饑髙下藝<lb/>
麥多暴如山阜汸如河那知雪欲苦滛潦兩岐半吐翻<lb/>
隨波欣聞萬事一言了使者勤民坐待曉指麾郡將率<lb/>
官僚出郭共迎羅漢禱由來天意每因人況自至誠宜<lb/>
感神明朝披霧走烏轡晴光杲杲清無塵回頭菽粟賤<lb/>
如水醉飽田間摩腹觜周行四海不齎糧可但攜壺餉<lb/>
鄰里出遊遂繼文昌謡追鋒行赴公車招快將劉晏幹<lb/>
排手衮衣入相禆唐堯廣文才氣邁燕許分教芹宫從<lb/>
<pb n="KR4d0164_WYG_005-9a"/>
少駐政德穏歩玉筍班好尾輶軒上天去<lb/>
　　　次韻孫興宗秋懷<lb/>
秋山赫赫明丹楓秋天隠隠分𤣥鴻不知眼界濶多少<lb/>
九華突兀撑晴空嗟予老病百事懶誰能强勉追兒童<lb/>
讀書既苦齒多豁屬文益覺心如蓬年來衰甚更齟齬<lb/>
乗舟賣麵皆遭風茫茫有類墮雲海躊躇四顧迷西東<lb/>
感君賦秋肯寄我開緘反覆歌三終如痿忽起盲忽視<lb/>
角力未易分雌雄寒郷冰雪正凝沍暖回愛日何烘烘<lb/>
<pb n="KR4d0164_WYG_005-9b"/>
驚濤巨浸浩無際安流利涉輸艨艟蓽門圭竇僅容膝<lb/>
規模敢擬阿房宫生平未慣新斧鑿斲削便許從共工<lb/>
偉哉歐梅兩黄鵠逃名詩酒俱稱翁余生顧後八十載<lb/>
賢愚雖異襟期同知君尚友取前哲言之聊復輸丹衷<lb/>
何為規規事騷雅乃欲索我章句中舂容大軸爛錦繡<lb/>
令人一覩情融融清新嫵麗似鮑謝豈徒奥學稱淹通<lb/>
人能平地覆一簣不輟㑹致邱山崇披雲俛仰三百日<lb/>
相逢底事常怱怱去年江上識君處鑿冰初見陽冲冲<lb/>
<pb n="KR4d0164_WYG_005-10a"/>
分攜不覺秋又晚向來旱氣方藴隆君如鎮西我淝水<lb/>
我往無事還何功而君被檄試多士攷覈曲盡權衡公<lb/>
作詩惡用求好語好語正自添詩窮有時嗣響姑趂韻<lb/>
兹意祇欲安㣲躬争如閉門絶慶弔著書逺繼吾家充<lb/>
静言培塿亦何罪不韙正坐睎衡嵩茅齋雨過風露肅<lb/>
青燈夜諷賡秋蟲更闌耿耿不成寐卧聽江城鳴畫筒<lb/>
　　　上元後漕幕同僚二十八人㑹飲於西湖登千<lb/>
　　　佛閣運幹趙漁樵希聖以坡詩七言絶句分韻<lb/>
<pb n="KR4d0164_WYG_005-10b"/>
　　　得陌字<lb/>
福星臺畔依紅客厭踏紅塵穿紫陌湧金門外泛蘭舟<lb/>
兩岸融融春水拍隔浦笙歌寄幽思向陽花栁饒春色<lb/>
六橋突兀披丹青千佛森羅眩金碧登臨肯作懷古愁<lb/>
志在雲臺書竹帛須㬰飲散晚風號却掃陰霾生桂魄<lb/>
　　　含山令尹章邦基即其所居剜山得石嵌空乃<lb/>
　　　作堂於其上而目之曰玉璧窟求詩諸公予不<lb/>
　　　識邦基而與其姪無為簿濟之㳺濟之索詩故<lb/>
<pb n="KR4d0164_WYG_005-11a"/>
　　　為賦之<lb/>
我聞美玉地所秘出為世用自有時譬猶景星與慶雲<lb/>
千載往往一見之君家玉璧豈無說鑿山得石夸瑰竒<lb/>
豈惟蒼翠實相似温潤清越璠璵姿細看髙廣類墻壁<lb/>
以璧名之故其宜剜劖不巳石無盡此窟未易窺藩籬<lb/>
作堂正在佳絶處下視海岳如城池錢塘雪浪湧澎湃<lb/>
天竺煙岫紛參差君于其間日成趣長篇短句揮蛟螭<lb/>
乃知地靈不愛寶要令景物求新詩顧我與君無半面<lb/>
<pb n="KR4d0164_WYG_005-11b"/>
牽帥阿咸難固辭沽哉沽哉吾與玉它年相見期相知<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集卷二</head>
    <p>
<pb n="KR4d0164_WYG_002-1a"/>
欽定四庫全書<lb/>
　相山集卷二　　　　　　宋　王之道　撰<lb/>
　　五言古詩<lb/>
　　　次韓子雲白蓮韻<lb/>
金縷不相稱紈素新裁衣坐令時世粧屏跡從招揮施<lb/>
粉定太白増分却成肥須知氷雪肌秋月揚明輝來從<lb/>
姑射山一洗百念非何煩障青綾髙談解郎圍亭亭翠<lb/>
盖中老眼省見稀揺風自披拂照水相因依傍觀慎無<lb/>
<pb n="KR4d0164_WYG_002-1b"/>
前恐犯丞相威不如太華巔食藕家翠㣲<lb/>
　　　追和元㣲之春餘遣興示王覺民<lb/>
物態有榮悴時令互消長墮身名利場魚鳥在羅網豈<lb/>
無金屈巵聴此石方響殘花日晴隂落絮風下上春事<lb/>
雖已闌餘芳尚堪賞我有臨溪亭疎櫺為君敞青青小<lb/>
荷錢雅與水相養狂吟醉題壁縱步懶扶杖仰止李謫<lb/>
仙筆端走羣象九原不可作夜夢見精爽栖栖亦固矣<lb/>
君子坦蕩蕩相期醉酴醿偕來衆無鞅<lb/>
<pb n="KR4d0164_WYG_002-2a"/>
　　　九江解舟順風追和張文潛<lb/>
朝來轉西風天巧借吾便解維湓江口去若絃上箭水<lb/>
光漾朝曦過浪掣驚電周旋謝神貺冠坐敢不變斯須<lb/>
走四驛俛仰驀二縣誰知久㽞滯一旦乃適願吾聞信<lb/>
由中溪毛可羞薦咄哉和氏璞底事待三獻亨否自有<lb/>
時時亨百無譴雷聲在淵黙若訥故大辨千巖與萬壑<lb/>
左右供几硯落㠶風亦止璧月熨江練<lb/>
　　　花洞<lb/>
<pb n="KR4d0164_WYG_002-2b"/>
浮渡竟何處欲游未能游夢寐金谷巖神往形獨㽞異<lb/>
哉城市中芳菲自春秋長紅雜團緑結成巖穴幽<lb/>
　　　怡顔堂<lb/>
人生無百年半被憂患苦其間開口笑一月僅四五誰<lb/>
能盻庭柯怡然見眉宇積財不得用真是守錢虜<lb/>
　　　蒸紅亭<lb/>
桃源果何處溪流出殘紅忽然見桃花灼灼揺春風蒸<lb/>
成日邉霞髙吟思無窮<lb/>
<pb n="KR4d0164_WYG_002-3a"/>
　　　史佐才讀書堂<lb/>
我聞輪人扁妙解書中義當其聴讀書黙識聖人意忽<lb/>
然釋椎鑿有問發兹秘雖云聖人語糟粕豈精粹齊侯<lb/>
詰其說無說當致死請以斵輪觀固入要非易不徐仍<lb/>
不疾心手在相契是中有數存非言所能既扁也亦何<lb/>
人所得乃至此固知斯道在天下本無二觀君榜斯堂<lb/>
令我端拜議想見堂中書填箱溢巾笥縱橫三萬巻一<lb/>
覧悉能記左右逢其原下筆不能綴我昔攝東城君時<lb/>
<pb n="KR4d0164_WYG_002-3b"/>
尚童穉如聞侍先公往矣江之涘﨑嶇三十載於此忽<lb/>
相值出示諸公詩圭璧爛庭瑞君家依水竹亭臺繚幽<lb/>
䆳作堂於其間讀書乃其事嗜好與人殊可以見君志<lb/>
明年冠羣英先正秘書字<lb/>
　　　題王亦顔清心閣<lb/>
湖光浩無際逺與列岫并風澄烟霧開炯若鏡靣平髙<lb/>
人對萬變寸田常黙耕擾擾亦何為豈容方寸攖有時<lb/>
鑒湖光愛其静而明那知水是物心清物還清徘徊不<lb/>
<pb n="KR4d0164_WYG_002-4a"/>
忍去傑閣指顧成閣成何所喜畫棟連朱甍大江西南<lb/>
來羣山東北橫江山不待招宛轉趨簷楹諏度多暇日<lb/>
登臨有餘情論文一樽酒對客手自傾酒闌復徜徉觀<lb/>
書㺯潁泓使人之意消鄙吝何由萌嗟予頑鈍姿栖栖<lb/>
亦勞生從今事疏瀹永守清心盟<lb/>
　　　追和韋蘇州詩呈周守敦義<hi>并序</hi>
　　癸亥五月兀坐逆旅中讀韋蘇州郡齋雨中與諸<lb/>
　　文士燕集詩玩味兵衛森畫㦸宴寢凝清香之句<lb/>
<pb n="KR4d0164_WYG_002-4b"/>
　　不能自已輙用韻書呈敦義知府舎人年兄以丐<lb/>
　　䋲削<lb/>
江城五月雨千里荷花香清風吹葛衣鈴齋有餘凉日<lb/>
晏吏卒散槐隂掃髙堂歸來欲偃仰歎息不敢康設醴<lb/>
致佳客論交到相忘髙文如大烹未慣染指嘗何當侍<lb/>
函文獲賦蔓草章君方扶揺摶我獨蓬蒿翔生平一<lb/>
壑美未見北海洋願言承至教雖老當自强<lb/>
　　　寄題魯如晦需堂<lb/>
<pb n="KR4d0164_WYG_002-5a"/>
魯僖有賢裔家在吳江東宏詞與奥學浩渺江無窮魁<lb/>
然棟梁姿久困荆棘中抱能未施邦殆與張籍同人皆<lb/>
盲於心我目昏不矇而君乃勇退奉祠環堵宫築圃號<lb/>
通隠花竹羅青紅郡山湧其前湖光湛冲瀜日哦松菊<lb/>
間志氣驕王公客來醉需堂飲食霑奴童嗟予老且倦<lb/>
齒豁仍頭童田蕪未能歸慚愧通隠翁<lb/>
　　　題李夢發知足齋<lb/>
荀卿重無禍老氏貴不辱不辱非暫榮無禍乃長福咄<lb/>
<pb n="KR4d0164_WYG_002-5b"/>
哉名利場甚矣身世梏得侯方丏公懐金未忘玉經營<lb/>
蛾赴火犇走蝇嗜肉方當從後摶寧復念前覆李斯悲<lb/>
黄犬揚雄誚丹轂二者倘胥失萬此亦何足是理甚易<lb/>
知允蹈君所獨使人之意銷豈止我心服不貪子罕寶<lb/>
屬厭女寛腹庶幾聞髙風將遂變流俗<lb/>
　　　夏日雨霽郊行次韻劉春卿<lb/>
皇天久不雨既雨晴亦好食已得從容偕行石城道桑<lb/>
麻光似潑山林淨如澡蒼苔長緑髮嫩竹揺翠葆離離<lb/>
<pb n="KR4d0164_WYG_002-6a"/>
實攅椅䔩䔩花褪棗風梢水中蒲烟葉湖外草新秧良<lb/>
可喜勃然見興槁老農競耘耔出作恨不早誰家列午<lb/>
餉蔬筍雜鮮薧田頭立婦子栁下坐翁媪寧能擇豐甘<lb/>
放筯等一掃旁觀猶快意想見慰傾倒嗟予少力穯自<lb/>
取宦遊惱何當賦歸來鬚髪巳華皓<lb/>
　　　次韻陳勉仲登羣山觀<lb/>
十年放江湖親朋益疎散不知跬步間游覽有竒觀因<lb/>
君寄新詩心目益悽斷東城俯荻洲下有魚鳥亂想見<lb/>
<pb n="KR4d0164_WYG_002-6b"/>
江南山終日對書案小立笻杖倚兀坐葛巾岸髙情渺<lb/>
雲外竑議涉唐漢嗟予衰且老兒軰逼婚冠豈復敢言<lb/>
詩觀詩重增歎舂容來大軸玩味起頑懦窮愁欲誰知<lb/>
富貴當自斷探虎愧吕䝉思鱸抗張翰别來能幾時鬢<lb/>
髪暗凋換養成杜甫懶甘作元結漫何當遂拂衣疲馬<lb/>
解韁絆卜隣大期東擕酒日相看<lb/>
　　　題龍舒天祚宫玉虹亭<lb/>
山祇不愛寶傾寫白玉霙秋陽正炎赫噴薄爭清明我<lb/>
<pb n="KR4d0164_WYG_002-7a"/>
疑石韜玉白虹貫巖泓源源自何來萬古風雷聲<lb/>
　　　聞蟬和彦時兄<lb/>
浮光我家尉近處惟髙安嘗欲為親擇敢作非意干憶<lb/>
昔從東來飛雪凌羈單青春不可挽明月裁齊紈三釡<lb/>
竟何地一囊今屢殚我有醉翁吟試從徽外彈古人骨<lb/>
已朽知音果哉難攣拳抱枝蟬未露先號寒緬想江南<lb/>
山瓊梳碧成攅僧牕開南薫俯仰天地寛詩成有佳句<lb/>
往往勝得官<lb/>
<pb n="KR4d0164_WYG_002-7b"/>
　　　贈筆工栁之庠<lb/>
我昔丞歴陽好筆得栁生維時習治久羣盜方縱橫生<lb/>
售數毛頴一一簡擇精作字可人意為我供筆耕不知<lb/>
二十年天下乃復平爾貧技不售我困功無成布衫負<lb/>
篛笠羸然過柴荆我老廢讀書無意游管城千錢與斗<lb/>
米聊爾餉此行歸家飽妻子一笑嘲彭亨<lb/>
　　　送彦立兄遊太學以恩袍草色動為韻<lb/>
鼠腊要非玉箎聲偶先塤窮通一生事早晚焉足論行<lb/>
<pb n="KR4d0164_WYG_002-8a"/>
行欲何之闊步登金門有意韓淮隂報讎如報恩<lb/>
西風曉飛霜獵獵吹征袍丁寧顧婢語肯效兒女曹舉<lb/>
鞭問長安詩海今誰豪我欲從之遊痛飲歌離騷<lb/>
文章我家勃人喚腹為藁隨行載中書所至得揮掃新<lb/>
詩如秋月皎皎清更好恵連有佳夢池塘遍春草<lb/>
梅花破朝寒似欲壯行色駸駸小驪駒回首便數驛一<lb/>
鶚在雲路鷙鳥空累百從令馬賓王不是新豐客<lb/>
君子贈以言古人重相送大梁在何許我心欲飛動兄<lb/>
<pb n="KR4d0164_WYG_002-8b"/>
才如青錢萬選仍萬中行矣喜冬晴北方地多凍<lb/>
　　　題璋老清閟軒<lb/>
　　予暇日過吉祥愛其竹徘徊不忍去長老璋公方<lb/>
　　葺小室丐名於予因誦退之筍添南堦竹日日成<lb/>
　　清閟之語取清閟二字以名之後五年嵗在壬申<lb/>
　　三月既望璋訪予索詩不辭為賦此詩<lb/>
典午接曹氏其風扇浮虚當時波浪從髙談乃其餘竹<lb/>
誠松栢流一日不可無子猷為此語千古誰能渝堂堂<lb/>
<pb n="KR4d0164_WYG_002-9a"/>
韓退之議論荀揚徒詠竹美清閟長篇載諸書吉祥在<lb/>
無為隠若西南隅我来過梅雨新竹環精廬風梢弄蒼<lb/>
筤日影穿扶疎髙標挺直節勁特凌萬夫道人謂予言<lb/>
吾方葺吾居公其為吾名要令與實符清閟退之詠是<lb/>
軒良不孤何當對此君搜吟更躊躇<lb/>
　　　和魯如晦喜雨<lb/>
我本山中人當暑玩泉石髙吟清風朝長嘯明月夕前<lb/>
年徙江城舴艋劣容席是時暑雨過黃流没青荻城中<lb/>
<pb n="KR4d0164_WYG_002-9b"/>
無置錐僦舎至三易邇来成小築風月得相覓執熱想<lb/>
飛瀑白練掛蒼壁頓從釡甑中令我獲蘓息尤憐昨夜<lb/>
雨洒濯有餘力<lb/>
　　　假山<lb/>
幽人愛九華胷臆富岩竇疊石談笑頃忩間列逺岫一<lb/>
拳儻興雲其功等髙秀君看負山者盍亦備兹冦<lb/>
　　　栁徑<lb/>
我笑陶彭澤門栽五株栁栁成復自號清隂亦何有豈<lb/>
<pb n="KR4d0164_WYG_002-10a"/>
如兩分行一徑入花藪白氊春盡時青障雨晴後<lb/>
　　　古松<lb/>
老松如蛟龍氣奪百萬軍根蟠蒼崖石梢拂青天雲山<lb/>
神䕶野火地主訶樵斤魁然棟梁材為之獻吾君<lb/>
　　　白蓮池<lb/>
白蓮如玉人髙潔謝脂澤圓荷作翠盖掩映秋水碧小<lb/>
亭日相對無言倚輕䇿<lb/>
　　　種橘<lb/>
<pb n="KR4d0164_WYG_002-10b"/>
或言千樹橘貴可比封君先生種橘意此計何足云珍<lb/>
絶色香味解酲有餘勲<lb/>
　　　次韻王山甫春日出郊探梅<lb/>
倚竹有佳人天寒玉肌温永懐經年别及此春日暄幽<lb/>
閒誰與娱依依映丘樊計臺二三友才高工撥繁幕府<lb/>
公事退聫鑣出郊原城南富卉木勝處陳家園東風發<lb/>
萌芽栁眼暗若昏昨宵一陣雨清爽到乾坤植杖芳草<lb/>
徑繫馬枯桑根觀梅不忍去錯爼羅金樽主人笑揖客<lb/>
<pb n="KR4d0164_WYG_002-11a"/>
徘徊倚朱門指麾羣兒輩薪水相撫存隣婦抹紅粧来<lb/>
覘攀籬援酒酣詩思逸筆力華旗搴薑鹽芼蕪菁絶勝<lb/>
瓠葉幡蕭然出塵姿飄飄欲騰掀桃李分當避蜂蝶那<lb/>
敢喧誰能移將歸栽培擁髙垣要令百種花俯伏争趨<lb/>
犇不煩頻出游正恐嘲短轅太簇初應律飛霙尚翩翩<lb/>
何妨醉瑶舟大嚼供炮燔手撚一枝春吟笑窮曛暾可<lb/>
憐廊廟具沉滯三家村和羮似不晩作詩與招魂<lb/>
　　　對雪和子厚弟四首<lb/>
<pb n="KR4d0164_WYG_002-11b"/>
凍雲不成雨巧作白玉霙寒光僣曉色報我東忩明起<lb/>
来撥殘灰煖酒手自傾多謝麴居士於人殊有情<lb/>
前村不多地坐覺阻且長梅花應已開鼻觀来清香天<lb/>
公愛衰朽古木敲鳴璫僵僕巧耐寒氷柱生承漿<lb/>
青腰夜種玉不見稠與稀將軍欲何往滹沱正流澌軟<lb/>
火燒黃精我爾寧苦飢行行復行行舌在請勿疑<lb/>
瑶林我家風銀色佛世界泠泠一川水淙玉潄寒瀬敲<lb/>
氷往得魚撥凍自挑菜山居果如此冷暖任交態<lb/>
<pb n="KR4d0164_WYG_002-12a"/>
　　　和沈元吉與唐用崔乞菊<lb/>
黃花如幽人别來心念之邂逅適我願詎可無一辭緬<lb/>
懐東籬㳺舊與西風期乞我三百株爛醉風前杯休文<lb/>
有佳裔咳唾成新詩把玩乞菊章頗愧前篇非寄言崔<lb/>
藍田捨之復誰貽<lb/>
　　　和魏桐城題三瀑泉贈湯洞卿<lb/>
犇霆響空山飛連掛絶壁毛髮忽森竪精神共英特平<lb/>
生丘壑姿至此意頗適何必逰九華龍眠自尤物<lb/>
<pb n="KR4d0164_WYG_002-12b"/>
雨雹碎晴峰珠璣㵼石壁勢增九軍勇氣壓百夫特先<lb/>
生我輩人一見願自適壯哉三瀑泉表表塵外物<lb/>
　　　題雙峰磨院瀑布<lb/>
烈日氷雪皎淡烟玉虹明誰云真珠簾要之亦强名我<lb/>
來少躊躇一洗塵埃清便欲覓千斛為壓歸裝輕<lb/>
　　　予紹興三十二年夏四月三日行部至山中時<lb/>
　　　月上人方入山十有八日旋披荆棘立數椽以<lb/>
　　　居其徒明年改元隆興夏六月二日再過山而<lb/>
<pb n="KR4d0164_WYG_002-13a"/>
　　　堂室粗備且於雲母泉側創為茅亭使往来觀<lb/>
　　　者得以駐足而酌甘誠可嘉也時巴陵尉臨川<lb/>
　　　李克仁髙宻劉孝傑華容尉權三衢徐二譽在<lb/>
　　　焉子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>侍行<lb/>
去年入山時孟夏暑猶薄来觀雲母泉隂崖坐盤礴老<lb/>
禪披荆榛經營始興作山空斤斧響丁丁振林壑俛仰<lb/>
恰周星炎赫若凌薄昨朝發岳陽東風怒還惡驚濤送<lb/>
輕舟十里沙頭落投凉不待曉肩輿上磽确僧徒笑相<lb/>
<pb n="KR4d0164_WYG_002-13b"/>
迎此意安可却髙亭䕃白茅羣峰峙青廓偕行二三子<lb/>
臨泉一杯酌呼僮㵸石鼎煮湯旋和藥誰令俗士駕急<lb/>
去能不怍因成數句語聊發後来噱<lb/>
</p>
<p>
</p>
  </div>
</body>
</text>
</TEI>
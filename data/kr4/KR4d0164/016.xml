<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻十六</head>
    <p>
<pb n="KR4d0164_WYG_016-1a"/>
欽定四庫全書<lb/>
　相山集巻十六　　　　　宋　王之道　撰<lb/>
　　詩餘<lb/>
　　　宴桃源<hi>烏江道中二首</hi>
黄落聲遲風歇龕火夜寒明滅殘月却多情來照先生<lb/>
歸轍清絶清絶透隙風霜如雪<lb/>
遥指湯泉西路隱約碧雲天暮宿鳥擇深枝兩兩相呼<lb/>
如語凝佇凝佇今夜夢魂何處<lb/>
<pb n="KR4d0164_WYG_016-1b"/>
　　　宴桃源<hi>和張文伯雪詞</hi>
飛雪乍稀還驟髙閣下臨羣岫獨立遂移時歸去黄昏<lb/>
前後知否知否落筆騷人賦就<lb/>
風急柳花飛驟白盡千林萬岫樵擔晩來歸正在栖鴉<lb/>
啼後知否知否語到謝娘詩就<lb/>
　　　宴桃源<hi>和張文伯海棠</hi>
水外浸山桃李那得箇中風味一種最憐渠酒着佳人<lb/>
半醉還似還似驚起午窻春睡<lb/>
<pb n="KR4d0164_WYG_016-2a"/>
　　　如夢令<hi>和張文伯芍藥</hi>
綽約一枝紅怨踈雨淡煙池館梅子欲黄時日倚朱闌<lb/>
幾遍爭看爭看人在沉香亭畔<lb/>
　　　如夢令<hi>江上對雨</hi>
一晌凝情無語手撚梅花何處倚竹不勝愁暗想江頭<lb/>
歸路東去東去短艇淡煙踈雨<lb/>
　　　如夢令<hi>和張文伯木犀</hi>
葉底芳蕤如綴坐對廣庭忘味嬌騃最憐伊亂糝舞餘<lb/>
<pb n="KR4d0164_WYG_016-2b"/>
風袂貪喜貪喜不覺寳釵斜墜<lb/>
　　　長相思<hi>美人</hi>
桃花春杏花春桃杏妖嬈如箇人歌聲清遏雲　酒醺<lb/>
醺燭熒熒眼尾㣲紅無限情相逢堪斷魂<lb/>
　　　長相思<hi>恨别</hi>
雨濛濛日曨曨洗出逺山三四重分明眉黛濃　野橋<lb/>
西官路東小驛夜凉風入松夢魂誰與同<lb/>
花一枝酒一巵舉酒對花君莫辭人生多别離　行相<lb/>
<pb n="KR4d0164_WYG_016-3a"/>
隨坐相隨更有何人得似伊春融蝴蝶飛<lb/>
天四垂山四圍山色天容入坐帷清風吹我衣　湖水<lb/>
東江水西東去西來無盡期不如君共伊<lb/>
吳江楓吳江風索索秋聲飛亂紅曉來歸意濃　淮山<lb/>
西淮山東明月今宵何處同相尋魂夢中<lb/>
風淒淒雨霏霏風雨夜寒人别離夢回還自疑　蛩聲<lb/>
悲漏聲遲一㸃青燈明更㣲照人雙淚垂<lb/>
　　　㸃絳唇<hi>和朱希真</hi>
<pb n="KR4d0164_WYG_016-3b"/>
短棹西來追隨不及桃花宴薰風庭院明月裁紈扇<lb/>
睡起嬌慵相見雲鬟亂雙魚逺欲憑春喚一見韋娘面<lb/>
　　　㸃絳唇<hi>和張文伯</hi>
竹外梅花檀心玉頰春初透一池風皺妙語天生就<lb/>
有箇人人嫋娜靈和柳君知否目成心授何日同携手<lb/>
　　　㸃絳唇<hi>和張文伯除夜雪詞</hi>
透幕穿簾廻風舞態真輕妙不煩相惱江上春來了<lb/>
一闋清歌唱徹瓊樓曉春工巧柳顰梅笑㸃綴芳菲早<lb/>
<pb n="KR4d0164_WYG_016-4a"/>
　　　㸃絳唇<hi>冬日江上</hi>
古屋垂楊淡煙踈雨江南岸幾家村疃酒斾還相喚<lb/>
短棹扁舟風横河頻轉柔腸斷亂鴉晩噪天共蒹葭逺<lb/>
　　　㸃絳唇<hi>社日雨</hi>
春意催花片雲又作朝來雨淡勻深注紅紫知無數<lb/>
社日人家凖擬行春去癡兒女倚門凝竚借問東郊路<lb/>
　　　浣溪沙<hi>和張文伯長至</hi>
寒透珠簾怯曉霜灰飛緹室騐回陽坐看紅日上脩廊<lb/>
<pb n="KR4d0164_WYG_016-4b"/>
　泉瀉龍頭深泛酒煙凝象口暖吹香及時歌舞意何<lb/>
長<lb/>
　　　浣溪沙<hi>春日</hi>
水外山光淡欲無堤邊草色翠如鋪緑楊風軟鳥相呼<lb/>
　牛蒡葉齊羅翠扇鹿梨花小隘真珠一聲何處呌提<lb/>
壺<lb/>
　　　浣溪沙<hi>贈妓</hi>
玉骨氷肌軟更香一枝丹棘映青裳相逢歸去未湏忙<lb/>
<pb n="KR4d0164_WYG_016-5a"/>
　曲裏春山情不淺樽前秋水意何長醺醺顔色粉生<lb/>
光<lb/>
　　　浣溪沙<hi>和張文伯海棠</hi>
過雨花容雜笑啼淡粧深注半開時嬌嬈情態自天姿<lb/>
　新浴太真増艷麗㣲風飛燕鬭清竒緑窻朱户雅相<lb/>
宜<lb/>
　　　浣溪沙<hi>和張文伯木犀</hi>
曉日暉暉玉露光枝頭一様鬭宫粧可憐嬌額半塗黄<lb/>
<pb n="KR4d0164_WYG_016-5b"/>
　衣與酴醿新借色肌同薝蔔更薫香風流荀令雅相<lb/>
當<lb/>
　　　浣溪沙<hi>賦春雪詞追和東坡韻</hi>
陽氣初升土脉蘇東郊人散欲廽車一時春雪十年無<lb/>
　魚枕蕉深浮酒蟻鹿胎冠小粲歌珠題詩不覺燭燃<lb/>
鬚<lb/>
體粟湏頻酒力蘇流涎正值麴盈車坐來獸炭撥還無<lb/>
　一闋可能酬一絶雙銀端不换雙珠松毛粉白老翁<lb/>
<pb n="KR4d0164_WYG_016-6a"/>
鬚<lb/>
春到衡門病滯蘇力強猶可駕柴車少年狂妄一時無<lb/>
　清坐不堪膚起粟髙談還喜唾成珠紅裾癡笑雪如<lb/>
鬚<lb/>
凍卧袁安已復蘇閉門那患出無車似渠人物到今無<lb/>
　可笑崑山誇片玉須憐滄海歎遺珠時來應許捋君<lb/>
鬚<lb/>
　　　浣溪沙<hi>阻風銅陵追和東坡游泗洲南山韻</hi>
<pb n="KR4d0164_WYG_016-6b"/>
殘雪籠晴作沍寒北風吹浪過前灘逺山雲氣尚漫漫<lb/>
　睡起陽烏窺破牖坐憐香霧藹雕盤一樽聊佐旅中<lb/>
歡<lb/>
　　　採桑子<hi>孫中益集於西齋題侍兒作第一流因以詞謝之</hi>
竒花不比尋常艷獨歩南州徃亊悠悠遼鶴重來憶舊<lb/>
逰　仙翁不改青青眼一醉遲留妙墨銀鈎題作人間<lb/>
第一流<lb/>
　　　菩薩蠻<hi>和趙見獨佳人睡起</hi>
<pb n="KR4d0164_WYG_016-7a"/>
香鬟倭墮蘭膏膩睡起搔頭紅玉墜秋水不勝情盈盈<lb/>
横沁人　朱欄頻徙倚笑與花爭媚眉黛索重添春酲<lb/>
意未忺<lb/>
　　　菩薩蠻<hi>採蓮女</hi>
藕絲衫剪猩紅窄衫輕不礙瓊膚白縵鬢小横波花樓<lb/>
東是家　上湖閒盪槳粉艷芙蓉榜湖水亦多情照粧<lb/>
天底清<lb/>
　　　减字木蘭花<hi>和孔純老送鄭㴱道移守嚴州</hi>
<pb n="KR4d0164_WYG_016-7b"/>
金尊頻倒照座梅花清更好春到長楊寵拜三公入鄭<lb/>
莊　月城兩載千里生靈䝉惠愛舞徹歌詞並立新粧<lb/>
緑帶垂<lb/>
　　　减字木蘭花<hi>贈孫興宗侍兒囬首</hi>
脩眉山逺嬌抹烏雲秋水畔酒裏花前坐擁斯人怎得<lb/>
寒　醁<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>浮滿湏索空缸仍覆琖正恐相妨歸去如聞<lb/>
笑語香<lb/>
江梅清逺瀟洒一枝罇爼畔雪後風前照水窺簷巧耐<lb/>
<pb n="KR4d0164_WYG_016-8a"/>
寒　多情美滿共飲自應渠釂琖醉賞何妨傾國天教<lb/>
抵死香<lb/>
笑中聲逺走向曲房花樹畔擁在樽前頓覺春温却夜<lb/>
寒　願酬心滿只得教伊頻勸盞緩唱何妨貼體衫兒<lb/>
撲鼻香<lb/>
仙姿凝逺半出新粧瓊户畔緩歩來前正值東風料峭<lb/>
寒　釵頭花滿舞罷梅英飛入盞一釂何妨花與佳人<lb/>
巧鬭香<lb/>
<pb n="KR4d0164_WYG_016-8b"/>
　　　减字木蘭花<hi>和張文伯對雪詞四首</hi>
詩成呵手欲寫已輸君賦就寒粟生膚一盞澆腸可得<lb/>
無　廻風弄巧比似婆娑尤敏妙似箇人人嗅認梅花<lb/>
孰是真<lb/>
尊前放手銅鉢聲窮詩已就姑射肌膚舞罷纒頭怎得<lb/>
無　青腰更巧担粉團酥來鬭妙不敢方人容色依稀<lb/>
似太真<lb/>
玉奴招手來看前山瓊琢就透骨侵膚似恁清寒更有<lb/>
<pb n="KR4d0164_WYG_016-9a"/>
無　春工縱巧只許梅花稱獨妙花底逢人逐馬銀杯<lb/>
誤認真<lb/>
鼈頭龜手孤坐書生能意就煖體温膚繡被春寒想見<lb/>
無　雪詞工巧髙壓君房天下妙白髮欺人甚矣吾衰<lb/>
懶是真<lb/>
　　　减字木蘭花<hi>和孔純老別</hi>
離筵暫住君在龍舒曽是主今作行人卧轍何妨借冦<lb/>
恂　清歌妙舞斷送吟鞭乗醉去一釂休辭捧爵佳人<lb/>
<pb n="KR4d0164_WYG_016-9b"/>
玉筯垂<lb/>
　　　减字木蘭花<hi>立春</hi>
綵幡金勝一笑酬春聊適性騃女癡兒半挽梅花半柳<lb/>
枝　追歡何計幸對緑尊環皂髻欲舞還羞美盼嬌廻<lb/>
碧水秋<lb/>
　　　减字木蘭花<hi>和董令升正月五日㑹客</hi>
蛾眉螓首舞雪嬌廻開凍候盡道今年千里風光萃綺<lb/>
筵　坐來新月照我蒼顔并白髮酒到休辭自有黄芽<lb/>
<pb n="KR4d0164_WYG_016-10a"/>
介夀祺<lb/>
　　　卜算子<hi>和興國守周少隠餞别萬山堂</hi>
拄頰看西湖屢對綸巾岸江上相從醉萬山六見年華<lb/>
换　君唱我當酬我醉君休管明日醒時小艇東莫負<lb/>
傳書雁<lb/>
堂下水浮天人指山為岸水落寒沙只見山暗被天偷<lb/>
换　堂上老詩翁客至勞相管風喘溪頭客自東日送<lb/>
雲中雁<lb/>
<pb n="KR4d0164_WYG_016-10b"/>
今日富川濵後夜溢江岸千里西湖指顧間未怕新年<lb/>
换　再見復何時此意憑吟管應有新詩當尺書日望<lb/>
南來雁<lb/>
　　　醜奴兒<hi>對雪和彦逢弟詞</hi>
青腰似詫天公富奔走風雲銀界無垠委巷窮山草木<lb/>
春　玉樓不怕歌茵濕語笑紛紛湏放他門醉裏氷姿<lb/>
光照人<lb/>
　　　謁金門<hi>進和馮延巳</hi>
<pb n="KR4d0164_WYG_016-11a"/>
春睡起金鴨煖銷沉水笑比梅花鸞鑑裏嗅香還嚼蘂<lb/>
　瓊户倚來重倚又見夕陽墜門外馬嘶郎且至失驚<lb/>
心暗喜<lb/>
　　　秦樓月<hi>和張文伯雪詞</hi>
雲不捲澆愁莫放金杯淺金杯淺新詞麗句要人裁剪<lb/>
　酒酣思致天同逺臨風捉筆綸巾岸綸巾岸詩成歸<lb/>
去寒光照晩<lb/>
　　　阮郎歸<hi>和廣濟王宰二首</hi>
<pb n="KR4d0164_WYG_016-11b"/>
玉繩低轉斗闌干欠温春酒寒夜長風勁怯衣單有人<lb/>
哦二山　蟾欲滿雁初還桃花㣲破顔枕痕猶帶斷虹<lb/>
殘無言心自閒<lb/>
長楊風煖弄腰枝日長蝴蝶飛雨餘新緑細通池玉鈎<lb/>
懸芰衣　鴻雁逺子規啼此情誰得知一尊聊與故人<lb/>
持醉來悲别離<lb/>
　　　桃源憶故人<hi>追和東坡韻呈曺倅子修三首</hi>
逢人借問春歸處遥指蕪城煙樹収盡柳梢殘雨月闖<lb/>
<pb n="KR4d0164_WYG_016-12a"/>
西南户　游絲不解留伊住漫惹閒愁無數燕子為誰<lb/>
來去似説江頭路<lb/>
不知春色歸何處但見茂林芳樹庭巷落花如雨鬭亂<lb/>
穿窻户　晩行溪上東風住荷㸃青錢無數蛺蝶飛來<lb/>
還去錯認花間路<lb/>
南園最是花多處門掩緑楊千樹别後幾畨風雨碧蘚<lb/>
侵苔户　儂家舊在郊西住門外逺山無數誰道不如<lb/>
歸去咫尺長安路<lb/>
<pb n="KR4d0164_WYG_016-12b"/>
　　　朝中措<hi>和張文伯清明日開霽</hi>
朝陽淡淡宿雲輕風入管絃聲十里碧蕪幽步一枝丹<lb/>
杏柔情　佳人何處酒紅沁眼秋水盈盈詩曲羡君三<lb/>
絶湖山増我雙明<lb/>
　　　朝中措<hi>孔倅郡齋新栽竹</hi>
愛君節直更心虛移植並庭除好在紅蕖相映捲簾如<lb/>
見吳姝　清風明月君無我棄我不君踈况有騷人墨<lb/>
客時來同醉兵厨<lb/>
<pb n="KR4d0164_WYG_016-13a"/>
　　　朝中措<hi>和張文伯海棠</hi>
暖風遲日透香肌春到柳邉枝曽見酒紅潮頰玉人初<lb/>
出羅幃　東坡何處朱唇翠袖空想芳姿爭似濡湏太<lb/>
守看花仍賦佳詞<lb/>
　　　朝中措<hi>和張文伯逺亭</hi>
晴煙漠漠日暉暉天際逺山低檻外碧蕪千里坐來目<lb/>
送鷗飛　詩牋談麈珠盤落落玉屑霏霏更把登臨餘<lb/>
興飜成白雪歌詞<lb/>
<pb n="KR4d0164_WYG_016-13b"/>
　　　朝中措<hi>魏倅定甫生日</hi>
州閭庠序少追隨俛仰鬢成絲仕宦孰踰君逹恩袍遍<lb/>
及庭芝　溪頭春日歡聲和氣如見生時好對髙堂夀<lb/>
母獻酬同醉金巵<lb/>
　　　朝中措<hi>王守正仲生日</hi>
滿庭巖桂藹香風人在畫堂中欲騐魯侯難老歡聲千<lb/>
里攸同　臺分金石源鍾淮水流慶無窮好繼漢朝循<lb/>
吏從玆入拜三公<lb/>
<pb n="KR4d0164_WYG_016-14a"/>
　　　朝中措<hi>和張文伯寒食日雨</hi>
從來寒食半隂晴花底聽歌聲昨夜滿城風雨惜花還<lb/>
繫心情　海棠枝上朱唇翠袖欲鬭輕盈湏藉嫣然一<lb/>
笑醉吟同過清明<lb/>
　　　朝中措<hi>和張文伯元夕</hi>
江城春霽雪初融樓觀瑞煙中向晩金蓮無數一時開<lb/>
遍東風　多情太守行携紅袖坐引金鍾時出陽春絶<lb/>
唱才名不减詩翁<lb/>
<pb n="KR4d0164_WYG_016-14b"/>
　　　朝中措<hi>董令升待制生日</hi>
天庭丹熟在何時鉛汞適投機四海方思霖雨未容駕<lb/>
鶴先飛　當年今日謫仙初降庭露馡馡願對良辰好<lb/>
景稱觴為醉芳菲<lb/>
　　　西江月<hi>和張文伯臘日席上</hi>
北陸藏氷欲竟東風解凍非遙一時芳意巧相撩入眼<lb/>
緑嬌紅小　柳色輕揺弱線梅英紛綴枯梢觥籌醉裏<lb/>
賴君饒歸去斜陽尚早<lb/>
<pb n="KR4d0164_WYG_016-15a"/>
　　　西江月<hi>別思</hi>
一霎輕雲過雨半篙新渌横舟梅花池館暗香浮酒入<lb/>
朱唇紅透　有恨尤憐别恨多愁不慣春愁舞餘何惜<lb/>
更遲留腸斷斷腸更後<lb/>
一别清風北牖幾畨明月西樓斷腸千里致書郵借問<lb/>
近來安否　歸路淮山雨過歸舟江水澄秋佳人應已<lb/>
數程頭凖擬到家時候<lb/>
　　　西江月<hi>賞梅</hi>
<pb n="KR4d0164_WYG_016-15b"/>
雪後千林尚凍城邊一徑㣲通柳梢揺曵轉東風來看<lb/>
梅花應夢　酒面初潮蟻緑歌唇半啟櫻紅氷肌綽約<lb/>
月朦朧髣髴暗香浮動<lb/>
　　　西江月<hi>張文伯謝曾子修送酒</hi>
黄菊正懷彭澤白衣俄致江州登髙餘醉快扶頭此貺<lb/>
義兼情厚　痛飲還湏酒對清吟况值詩流輕投無惜<lb/>
萬金酬木李舊先瓊玖<lb/>
　　　西江月<hi>試茶</hi>
<pb n="KR4d0164_WYG_016-16a"/>
磨急鋸霏瓊屑湯鳴車轉羊腸一杯聊解水仙漿七日<lb/>
酲襟頓爽　指㸃紅裙勸坐招呼巖桂分香看花不覺<lb/>
酒浮觴醉倒寜辭䑕量<lb/>
　　　西江月<hi>春歸</hi>
春日荒荒别浦春潮灧灧長堤緑楊風喘客帆遲腸斷<lb/>
江南雙鯉　短夢當年楚雨扁舟後夜秦溪一聲啼鳥<lb/>
怨春歸人在酴醿花底<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻十三</head>
    <p>
<pb n="KR4d0164_WYG_013-1a"/>
欽定四庫全書<lb/>
　相山集巻十三　　　　　宋　王之道　撰<lb/>
　　七言絶句<lb/>
　　　送賈教授偉滿罷東歸<lb/>
　　赤城賈之竒頃聞馳聲賢闗逺追其先洛陽年少<lb/>
　　予願見之乆矣是行分教武陵予偶將命本路遂<lb/>
　　獲相從於此首尾三年而児軰因得朝夕承教可<lb/>
　　謂幸矣今報政還朝予亦早晚當罷去語離江濱<lb/>
<pb n="KR4d0164_WYG_013-1b"/>
　　令人悵然因成二十八字奉送行色隆興改元冬<lb/>
　　十月戊辰<lb/>
妙年才氣擅超羣試吏來司泮水芹行矣玉堂應召直<lb/>
忍將風袂與君分<lb/>
　　　重陽示二三友<lb/>
龍山何處暮雲黄坐想前賢落㡌狂茰實菊花良不惡<lb/>
為君沽酒作重陽<lb/>
　　　秋日憫旱題香山莊舍<lb/>
<pb n="KR4d0164_WYG_013-2a"/>
千里驕陽稼穡枯人心窮極但天呼湏煩巖壑為霖手<lb/>
下澤蒼生慰海隅<lb/>
　　　寄梅花與曽子修<lb/>
待船聊復駐征驂手撚梅花望翠嵐花似若人清絶俗<lb/>
故從江北寄江南<lb/>
　　　送曽式古歸建昌<lb/>
兩年説歸明日歸江頭草軟花芬菲風調江浄船行駛<lb/>
好看芳草懐春暉<lb/>
<pb n="KR4d0164_WYG_013-2b"/>
　　　酬孔純老送海錯三首<lb/>
海錯東來自四明感君憐我故分珍拜嘉何必湏豪飲<lb/>
大嚼姑從得句新<lb/>
螺頭已荷兼三和鳯髓何須貴八珍多謝邦君憐不飲<lb/>
只將詩句巧争新<lb/>
惡語豈堪酬妙句麤餐曽不饜常珍得君海錯俱竒絶<lb/>
從此鄞江發興新<lb/>
　　　和子厚弟春日見寄三首<lb/>
<pb n="KR4d0164_WYG_013-3a"/>
睡起晴牕正憶渠老兵聲喏到前除新詩價重連城璧<lb/>
便覺貧家富不虛<lb/>
一鞭春色去迢迢溪上紅粧笑語嬌酒醉不知行客避<lb/>
競眠芳草鬭裙腰<lb/>
十里西疇馬送曛晚風依約度溪雲懸知今夜桃花雨<lb/>
一洗焦枯慰使君<lb/>
　　　謝潘夀卿恵牋并詩<lb/>
餉厚東陽一萬畨從今難放筆頭閒新詩正與花牋似<lb/>
<pb n="KR4d0164_WYG_013-3b"/>
文彩縱横咳唾間<lb/>
　　　道上雜花盛開<lb/>
涓涓流水雨晴初夾道山花簇綵輿千騎不辭迎候逺<lb/>
物情春意竟何如<lb/>
　　　風雨損花<lb/>
雨多南國惜春歸多謝詩人賦采菲堕白殘紅無處着<lb/>
漫隨風絮作團飛<lb/>
　　　落梅入硯池<lb/>
<pb n="KR4d0164_WYG_013-4a"/>
玉佩翻然下帝傍墨池照影妬新粧時人莫作飄零看<lb/>
收拾毫端無盡香<lb/>
　　　玉樹花<lb/>
幾年埋沒亂荆榛軒檻移來特地新何事臨風忍相對<lb/>
傷心一曲舊亡陳<lb/>
　　　芭蕉<lb/>
秋風鳴玉雨踈踈嫩綠臨牕半巻舒似是相知慰牢落<lb/>
朝來肯寄一緘書<lb/>
<pb n="KR4d0164_WYG_013-4b"/>
　　　菊<lb/>
千林揺落見孤芳色映青松破嫩黄玉露凄凉三逕晚<lb/>
金英芬馥幾叢香<lb/>
　　　山茶<lb/>
開花不與衆芳期先得江梅破白時犀甲鶴頭㣲帶雪<lb/>
畫屏曽見两三枝<lb/>
　　　荷花<lb/>
亭亭青盖倚宫粧新浴温泉體自香暫借青風來一霎<lb/>
<pb n="KR4d0164_WYG_013-5a"/>
欲披雲錦見蜂房<lb/>
　　　紅梅<lb/>
穠華不與衆芳同偏愛施朱立曉風莫道春來無酒病<lb/>
臉霞猶帶夜來紅<lb/>
　　　題烏江官舍木芙蓉<lb/>
桃葉蕭踈栁葉黄清寒應怯夜來霜芙蓉雅與秋相好<lb/>
獨對層臺試曉粧<lb/>
　　　青梅<lb/>
<pb n="KR4d0164_WYG_013-5b"/>
踈白欺人侵短鬢老紅乗酒駐衰顔食梅已判非吾事<lb/>
把讀清詩憶故山<lb/>
　　　和魏定父早春十首<lb/>
早從子美追懶真近向長康得癡絶相逢可笑復可憐<lb/>
君看稀踈鬢邉雪<lb/>
安得都䕶胡青驄與君並轡揺玲瓏南溪今日凍初觧<lb/>
好㸔㳺魚翻鬛紅<lb/>
依依楊栁繞溪斜黒白溪頭鵠伴鴉雨過蕪菁自春色<lb/>
<pb n="KR4d0164_WYG_013-6a"/>
一叢茅屋野人家<lb/>
晚來天意欲晴寒幽鳥争春到舌端詩骨自憐山様瘦<lb/>
酒腸君似海能寛<lb/>
門前溪水緑縈逥風縠無邉費剪裁待與東君寫春色<lb/>
好教紅紫一時開<lb/>
春到花梢一㸃紅吹嘘應謝曉來風南園繚繞城邉路<lb/>
無限詩情杖履中<lb/>
㶁㶁溪流碎玉鳴野梅隨處伴行人歸歟路出臨卭市<lb/>
<pb n="KR4d0164_WYG_013-6b"/>
凖擬沉浮麴米春<lb/>
怪來庭砌堕寒梅風笛數聲清以哀兩日枯腸饜蔬筍<lb/>
不堪茗椀發輕雷<lb/>
辰𤓰醉竹定何如試問君家種蒔書坐乆幽牕轉斜日<lb/>
恰憐梅影上衣裾<lb/>
南禪相望無多地深謝髙軒日見過歸去山林遂閒放<lb/>
却尋農圃問誰何<lb/>
　　　和秦夀之春晚偶成八絶<lb/>
<pb n="KR4d0164_WYG_013-7a"/>
相從輙莫太怱怱賭酒分茶自有功誰謂春歸無處覔<lb/>
栁蹊飛絮亂因風<lb/>
照眼酴醿正及時鞓紅相映似相知天公應也憐芳意<lb/>
一霎輕風宿霧披<lb/>
花外霏㣲雨㺯晴亂紅狼藉過清明傷春正苦無聊甚<lb/>
接接欣聞噪鵲聲<lb/>
官閒時醉秀溪春醉裏吟詩字字新欲報自慚無好語<lb/>
年來胸次亦埃塵<lb/>
<pb n="KR4d0164_WYG_013-7b"/>
欲下荒庭意已闌一枝紅藥坐中看東風不息成何事<lb/>
又醖春隂作夜寒<lb/>
輕隂還傍麥秋天病怯春寒獨衣綿老境不知行樂好<lb/>
坐來芳樹㸔鶯遷<lb/>
春來談笑數追陪多謝傳杯不放杯醉裏狂言應可笑<lb/>
問春歸去幾時囬<lb/>
帶雨飛來燕一雙問伊何事為春忙野人不觧呢喃意<lb/>
勉强搜吟對麥光<lb/>
<pb n="KR4d0164_WYG_013-8a"/>
　　　和王圜中道上初見梅花二首<lb/>
馬頭驚見一枝新夾道歡呼擁吏民咫尺招提鷄黍約<lb/>
不妨同醉萬家春<lb/>
安養瘡痍過所親野人何幸預斯民自憐枯槁無生意<lb/>
遂與寒梅競得春<lb/>
　　　和沈次韓春日郊行二首<lb/>
楊花落地鸊鵜飛百里湖山碧四圍信歩不知行幾逺<lb/>
却憐芳草伴人歸<lb/>
<pb n="KR4d0164_WYG_013-8b"/>
山色新晴一蘸青隔溪無數野花明杞苖荻筍肥應美<lb/>
採掇何妨趂晚烹<lb/>
　　　和張文伯春日勸農<lb/>
奉詔歡均草莽臣郊原風日自温温欲知太守催耕意<lb/>
重榖劭農本聖恩<lb/>
　　　和劉春卿秋夜對月<lb/>
天宇澄清桂影秋騷人乗興欲登樓樓前白水三千頃<lb/>
滉滉鎔銀爛不收<lb/>
<pb n="KR4d0164_WYG_013-9a"/>
　　　和章序臣梅花二首<lb/>
　　之道比因諸公以職事多出無復有以詩相牽帥<lb/>
　　者筆硯遂埃沒今日偶得早梅數枝不敢獨有漫<lb/>
　　送序臣迺辱妙句輙嗣元韻奉謝<lb/>
三月詩筒絶往來有時談麈許追陪梅花雅欲撩佳句<lb/>
犯雪凌霜為我開<lb/>
多謝蒼頭語我來恍如相見笑相陪新詩髙妙梅清絶<lb/>
展讀花前病眼開<lb/>
<pb n="KR4d0164_WYG_013-9b"/>
　　　和孔純老江上避風題酒肆<lb/>
對酒應從暮吹號酒行還喜薦溪毛若將物象評詩思<lb/>
須向江頭看怒濤<lb/>
　　　和張文伯黄悦之席上賦雪<lb/>
功成三白到春逥好放雲天萬里開今夜子猷方對客<lb/>
却煩安道過溪來<lb/>
　　　和張文伯先梅後雪<lb/>
六花無怪索詩催正恐清寒勒早梅待得江頭千樹暗<lb/>
<pb n="KR4d0164_WYG_013-10a"/>
故争明潔逐風來<lb/>
　　　和子厚弟冬至即事<lb/>
天容如鑑地無塵陽氣依稀動紫荆日晷漸長端可愛<lb/>
霜華増重不勝清<lb/>
　　　和王覺民雙泉道中<lb/>
白雲深處是吾家山市歸來日影斜獨立前村聊送目<lb/>
孤村流水鬧寒鴉<lb/>
　　　和魯如晦七夕<lb/>
<pb n="KR4d0164_WYG_013-10b"/>
乞巧誰家綺席開夜闌簫鼓趂虚催啟明不為牽牛計<lb/>
又放朝陽送曙來<lb/>
　　　和陳天予經過南巢邑人迎舊尹<lb/>
君來井邑笑烘烘君去蕭條逈不同似説攀轅如昨日<lb/>
可憐身老長兒童<lb/>
　　　和孔純老别鄰居錢進之醉寢留題<lb/>
不敢搘笻問起居慮煩炰膾破兵厨杜門終日無人顧<lb/>
新竹墻頭出萬夫<lb/>
<pb n="KR4d0164_WYG_013-11a"/>
　　　和張文伯洞庭柑<lb/>
金苞照爼出雙柑想見和枝映筍籃欲倩玉纎分玉液<lb/>
要濡燥吻發清談<lb/>
　　　和劉春卿曉起讀書<lb/>
夢斷幽禽恰轉更窺忩殘月淡孤燈孜孜讀誦如吾子<lb/>
指日菁莪看錫朋<lb/>
　　　偶書<lb/>
萬事秋來只信縁為誰清嚏晚風前斷虹收盡亷纎雨<lb/>
<pb n="KR4d0164_WYG_013-11b"/>
喜見江南八月天<lb/>
　　　和吕子梅題陳倅牕前新栽竹二首<lb/>
封殖要當同種玉翺翔端復見停鸞此君不是塵中物<lb/>
豈減樊川十萬竿<lb/>
自是清隂能借潤不應積雨尚流寒先生端的磻溪裔<lb/>
乞與滄溟作釣竿<lb/>
　　　和陳勉仲贈淮西漕吳介之二首<lb/>
威嚴霜肅徳春陽民感澄清涕泗滂畏壘大穣知不晚<lb/>
<pb n="KR4d0164_WYG_013-12a"/>
三年端可笑庚桑<lb/>
九郡瘡痍頼拊存年來和氣浹江村此恩未易論天報<lb/>
請看于公大里門<lb/>
　　　和趙積中白蓮三首<lb/>
翠盖亭亭水滿塘六銖新製帶天香晚來扶洗嬌無力<lb/>
盡鬭冰肌不鬭粧<lb/>
清風習習晚香㣲坐使詩人賦采菲想見温泉初濯玉<lb/>
侍兒嬌擁太真妃<lb/>
<pb n="KR4d0164_WYG_013-12b"/>
耻同流軰㺯胭脂一様新裁雪白衣何日與君携酒去<lb/>
兩般分取載將歸<lb/>
　　　和張元禮水仙花二首<lb/>
素頰黄心破曉寒葉如諼草臭如蘭一樽坐對東風軟<lb/>
敢比江梅取次㸔<lb/>
沉水香濃畫不煙賦花誰是飲中仙顧予老拙辭源澁<lb/>
空想東坡萬斛泉<lb/>
　　　和秦夀之銅陵江上二首<lb/>
<pb n="KR4d0164_WYG_013-13a"/>
楓葉霜餘霞燦爛葦花風起雪縱横銅陵江上秋容好<lb/>
兩絶新詩取次成<lb/>
烟銷逺水分帆影木落踈林出斧㾗嘯詠不知紅日下<lb/>
九華何處望中昏<lb/>
　　　和子厚弟九日登魏文振亭園七首<lb/>
瀟洒湖東小小亭一時酬唱有三明亭前澄練無邉際<lb/>
應助詩人冩物情<lb/>
亂挿黄花趂節宜年華休向鏡中悲已知和氣囬春谷<lb/>
<pb n="KR4d0164_WYG_013-13b"/>
横管臨風更一吹<lb/>
一龕燈火夜凄清壁下秋蟲斷續聲細把新詩等風味<lb/>
易牙元不亂淄澠<lb/>
疎懶常嫌束帶勞年來見客强垂條不知此病容醫否<lb/>
瀝瀝真珠出小槽<lb/>
雨餘東北望銀屏一帶寒山映骨清誰道西風能換物<lb/>
染紅楓樹亦多情<lb/>
宿雨飛花阻擷芳寄題端欲為増光何時登攬快晴日<lb/>
<pb n="KR4d0164_WYG_013-14a"/>
㵸茗揮毫看瑞香<lb/>
官道千秋坐小車仙隨阮肇飯胡麻男兒正患無津耳<lb/>
千古留侯事可嘉<lb/>
　　　時雨二絶和趙積中韻<lb/>
稻花時候一犂雨天意從人無間然我亦摧頽窮甚矣<lb/>
煩君試考小行年<lb/>
白江州熟人炊玉競説前年斗萬錢何事農夫太庸鄙<lb/>
欲將豚酒謝蒼天<lb/>
<pb n="KR4d0164_WYG_013-14b"/>
　　　緑萼梅<lb/>
天然膩玉細生香斜倚東風竚淡粧可是春寒猶料峭<lb/>
曉窻猶試緑羅裳<lb/>
　　　榴花<lb/>
看花令我憶金明五月尊罍竹葉青窈窕寳津樓下路<lb/>
斷腸千里四周星<lb/>
　　　送顧渚茶與孔純老<lb/>
曉來飛雪似欺春盡把羣芳㸃綴勻莫訝兩旗分顧渚<lb/>
<pb n="KR4d0164_WYG_013-15a"/>
要令佳句鬭清新<lb/>
</p>
<p>
</p>
  </div>
</body>
</text>
</TEI>
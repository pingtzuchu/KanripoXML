<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻二十七</head>
    <p>
<pb n="KR4d0164_WYG_027-1a"/>
欽定四庫全書<lb/>
　相山集巻二十七　　　　宋　王之道　撰<lb/>
　　䟦<lb/>
　　　䟦戶部陳子强守節事<lb/>
好生惡死人情所同故天下莫重於生莫難於死士大<lb/>
夫委質立朝當其廹險臨危誠審所謂事君之義有重<lb/>
於生而不為好惡之所奪移則其奮不顧身以徇國家<lb/>
之急是謂死得其所又何難哉兹陳分寜之所以能截<lb/>
<pb n="KR4d0164_WYG_027-1b"/>
然於潰叛中排羣議抗彊敵保孤城以建功立名而使<lb/>
一時擁貔貅守金湯望道引遁聞檄請降者羞愧駭汗<lb/>
而不能自已也公既被褒賞自邑得郡以至奉使為郎<lb/>
而髙節偉蹟書之太史與唐河北二十四郡中顔平原<lb/>
相為長雄後二十八年嵗在壬寅其子乂實尉無為與<lb/>
予游獲觀其功状如見當時忠憤之氣劘拂穹壤云<lb/>
　　　䟦梅審禮觀徳堂連理詩<lb/>
審禮予鄉人也宣和末始傾蓋於京師中間更兵火犇<lb/>
<pb n="KR4d0164_WYG_027-2a"/>
避相從不為不久而未獲聞觀徳堂之盛事積善之家<lb/>
必有餘慶兹固今昔不易之論審禮其勉之<lb/>
　　　䟦王無邪九華雜詠詩<lb/>
予家濡須郡城之北五十里有山曰銀缾者神仙之窟<lb/>
宅也峯巒髙秀隠若碧玉自非雲煙蔽虧一舉目則見<lb/>
之今行年六十有三欲游之心晝夜不舍而因循未能<lb/>
然後信韓退之所謂洞門無鎻鑰俗客不曽來非虚言<lb/>
也王君無邪番陽人比寓吾里累年數獲過從好論詩<lb/>
<pb n="KR4d0164_WYG_027-2b"/>
志尚不羣一日登九華樓遥望其山悵然恨無羽翼不<lb/>
能飛去建安黄知求罷令廬江無邪附舟以東不踰年<lb/>
知求被命出宰青陽九華實青陽之勝境而江左之名<lb/>
山也無邪既偕來遂能窮搜徧覽形于歌詠俾自有此<lb/>
山以來騷人逋客遺蹤逸跡不得遁而皆存令人竊愧<lb/>
之雖然予方學道而尚友乎廣成子浮丘伯與夫鍾吕<lb/>
之流雖方壺員嶠蓬萊逺在海上隔弱水三萬里猶當<lb/>
乗雲御風翺翔於其間銀缾之遊盖不足道也<lb/>
<pb n="KR4d0164_WYG_027-3a"/>
　　　䟦程元籲手帖<lb/>
元籲與予有甲辰同升之好當其為宰屬偶同彦逢弟<lb/>
赴調獲一再見之甚相親也後十八年嵗在乙亥蔡元<lb/>
徳解濡須幕攜示異時徃還手帖數紙觀其作字遒勁<lb/>
造語警㧞想見風度云<lb/>
　　　代無為守王正仲奉直䟦所賜御劄<lb/>
紹興三年秋臣權将命七閩嵗偶旱饑上軫淵𠂻親灑<lb/>
雲章以賜臣權令措置勸誘賑濟其言至誠惻怛視一<lb/>
<pb n="KR4d0164_WYG_027-3b"/>
時之饑者不翅由己饑之與帝堯文王之用心無以異<lb/>
盖帝堯不虐無告不廢困窮而後世稱其仁如天文王<lb/>
懐保小民恵鮮鰥寡而當時歌仁如騶虞惟仁足以長<lb/>
人惟仁足以得天下之心而不庸釋用能中興宋室上<lb/>
配仁祖而巍巍之功穆穆之徳輝映今古於皇休哉臣<lb/>
權諏度無状幸生聖代恭被丁寜之訓正復殫竭犬馬<lb/>
何以報塞而臣區區之意莫獲表見謹刋諸石昭示無<lb/>
窮非獨以為小臣之光欲俾天下後世知吾君之仁及<lb/>
<pb n="KR4d0164_WYG_027-4a"/>
物如此謹記<lb/>
　　　䟦休糧方<lb/>
予初得此方以為食者民之命人自免乳以上一日不<lb/>
再食則飢非有病七日不食則死而此方之效一食乃<lb/>
可七日不飢再食乃可四十九日不飢三食乃可三百<lb/>
日不飢四食乃可二千四百日不飢嘻欺亦甚矣世豈<lb/>
有此理哉暇日因依方修製将食以騐其方而家人争<lb/>
以為不可余曰老固多病而比尤甚它不可概舉至於<lb/>
<pb n="KR4d0164_WYG_027-4b"/>
齒牙動揺每咀嚼飯蔬輙痛不能堪似非久於世者願<lb/>
試食此幸其效或可延壽命不然死無日家人知不可<lb/>
奪聴其如法服之一杯徑飽曽不滿三合果得七日不<lb/>
飢後七日再服果能四十九日不飢而向之病皆去色<lb/>
力康强如少壮時余覽照不覺擊節稱嘆至於再四曰<lb/>
有是哉朱君之言不我欺也予自束髪讀書入鄉校游<lb/>
國學既壮始登第少不更於世故長遂拙於謀生今年<lb/>
過六十家貧口衆有薄産常計嵗入以制用度猶多苦<lb/>
<pb n="KR4d0164_WYG_027-5a"/>
其不足嵗稍歉則甚故無餘以濟人雖有區區自利利<lb/>
他人之心福尠位下莫獲施設獨念廣此方於無窮則<lb/>
庶㡬焉識者其憐之其詳自有天聖中二公勒石本末<lb/>
見之前後序可攷而知兹不復贅云<lb/>
　　　䟦元祐黨籍事跡<lb/>
君子小人之所以異邪正而已然而邪正未易辨也方<lb/>
其同朝雜處君子既指小人為邪小人亦指君子為邪<lb/>
君子小人相鬨於其前而小人常勝君子常不勝非它<lb/>
<pb n="KR4d0164_WYG_027-5b"/>
惟特立獨行危言覈論上必期於致君下必期於澤民<lb/>
不然則釋位拂衣而去之兹其所以常不勝也而邪則<lb/>
反是惟利之從不顧是非利害茍可以中主之欲為身<lb/>
之謀以售其説而保寵固位無所不用其至兹其所以<lb/>
常勝也邪正之不並立尚矣小人既得志則思所以盡<lb/>
逐君子以快私忿凡挺特不羣剛方不屈平時之議論<lb/>
稍異於己者徃徃指以為朋黨草薙而禽獮之如是而<lb/>
舉世俊傑靡有孑遺矣崇寜用事之臣以元祐羣賢為<lb/>
<pb n="KR4d0164_WYG_027-6a"/>
姦黨殆為是耶雖然天豈可欺也哉後三十年中原多<lb/>
故黄循聖之先公直閣乃得元豐之日歴元祐之時政<lb/>
記於蔡氏家蔵故書中焚焫之餘遂獲上之朝廷書之<lb/>
太史以暴白宣仁聖烈太后之徳音與夫先帝晩年追<lb/>
悔之遺意使天下後世曉然知姦臣賊子之用心雖間<lb/>
能行險僥倖欺世盗名於一時而其終不可掩覆者盖<lb/>
如此嗚呼兹豈人力哉天實為之昔石守道負謗死歐<lb/>
陽文忠公讀徂徠集有詩哭之云讒誣不復辨亦止百<lb/>
<pb n="KR4d0164_WYG_027-6b"/>
年間百年後來者愛憎不相縁是時公議出自然見媸<lb/>
妍孔孟固一生毁逐遭百端後世茍不公至今無聖賢<lb/>
所以忠義士恃此死不難信哉斯言紹興二十八年冬<lb/>
十月丁亥<lb/>
　　　䟦李仲覽所蔵東坡滿庭芳法帖<lb/>
東坡先生元豐間以抗議直言忤宰相竟坐罪謫黄岡<lb/>
方是時親戚故舊平日至厚善者徃徃畏咎絶不通問<lb/>
况有能不逺數百里冐犯風濤之險朝夕謦欬於其側<lb/>
<pb n="KR4d0164_WYG_027-7a"/>
以相顧恤者耶吾觀李公仲覽之從先生遊初非有求<lb/>
徒以慕先生之髙風乃至於此想其心亦固斷之天地<lb/>
質之鬼神正復以此獲罪上下無所憾恨者是豈小丈<lb/>
夫之所為哉先生喜公詩至謂氣節剛邁讀之使人肅<lb/>
然自失逮其還朝遇公於富川又書異時黄岡所製長<lb/>
短句以遺公公之於先生亦至矣而先生之所以待公<lb/>
盖不薄也<lb/>
　　　䟦籍田詔石刻代淮西賈曹茂徳<lb/>
<pb n="KR4d0164_WYG_027-7b"/>
臣聞農者天下之大本也而籍田者又勸農之本也周<lb/>
自后稷以農事開國至於文武而有天下籍田之祈播<lb/>
於聲詩迄用康年殆天之所以報也中更板蕩逮宣王<lb/>
乃能内修政事外攘夷狄復文武之境土亦云盛矣而<lb/>
千畆不籍虢公譏之何哉不知所本故也洪惟熈朝若<lb/>
稽古太宗當端拱之改元首講三推之禮以觀稼穡以<lb/>
供粢盛以詒子孫萬世無疆之休徽考祖述憲章振百<lb/>
王之墜典而宣和盛舉輝映今昔肆主上纂承興衰撥<lb/>
<pb n="KR4d0164_WYG_027-8a"/>
亂用再造我有宋爰念食為民命廼追前烈以今年正<lb/>
月戊子躬耕籍田示為農先且復親灑宸翰賜詔中外<lb/>
期與世俗躋于富壽之域而庶㡬於漢文臣雖庸愚不<lb/>
足以窺聖謨之淵懿然歴觀三代盛王敦本務農其蔑<lb/>
以加於此矣而下比漢文盖謙徳也臣寮建議請以前<lb/>
日之詔立石郡邑之㕔事所以儆有位冀使吏知所承<lb/>
民從其化被㫖曰可臣濫将使指敢不祗若以率先所<lb/>
𨽻郡邑而為一路農人之勸乎有實其積萬億及秭臣<lb/>
<pb n="KR4d0164_WYG_027-8b"/>
幸朝夕見之紹興十六年六月甲子具官臣某謹拜手<lb/>
稽首而書於下<lb/>
　　　䟦思古上人華嚴經<lb/>
思古上人飛錫來自湖之何山過圓覺道塲寺有大檀<lb/>
越所開毗盧一大藏教四方以工墨之直來請者如市<lb/>
古出冬裘以示圓覺之衆得錢二萬六千就易此經以<lb/>
歸将以遺宿雲大士為崇因無窮之施經云以一手擎<lb/>
十佛刹能於一刼空中住彼之所作未為難能信此法<lb/>
<pb n="KR4d0164_WYG_027-9a"/>
是為難古臨冬市裘不逺千里能與此經俱來與櫝而<lb/>
蔵之過而不問者豈可同年而語哉後之讀是經者當<lb/>
作是念<lb/>
　　　又䟦所施先塋徳餘菴華嚴經後<lb/>
徳餘菴盖先大夫翠峰居士先宜人施氏之塋奉嚴香<lb/>
火之所中間住菴比邱廣言嘗作僧伽龕其旁設經函<lb/>
十二室曰他日當置大方廣佛華嚴經并李長者合論<lb/>
分十二函以實之為徳餘菴不可稱量不可思議之功<lb/>
<pb n="KR4d0164_WYG_027-9b"/>
徳言之所願未及遂而示寂後十三年嵗在已卯上人<lb/>
思古自崇因來繼領菴事欲踵成之予曰此豈可以累<lb/>
人是夏六月十一日還自臨安乃贖此經以歸授古菴<lb/>
主每十册䕶以五色帕納之函經合論計一百二十册<lb/>
釋音二册謹以蔵之龕中儻見聞讀誦從此悟入譬如<lb/>
一燈然百千燈眀者自眀眀終不盡其功徳豈易言哉<lb/>
紹興二十九年閏六月二十一日壬申<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻十四</head>
    <p>
<pb n="KR4d0164_WYG_014-1a"/>
欽定四庫全書<lb/>
　相山集巻十四　　　　　宋　王之道　撰<lb/>
　　七言絶句<lb/>
　　　追和東坡梅花十絶<lb/>
春到梅梢日自和動人芳氣不湏多清肌瘦骨如氷玉<lb/>
瘴霧那能柰子何<lb/>
盈盈終日對粧臺一樹臨溪欲半開吟賞不須期爛漫<lb/>
恐隨春雨㸃蒼苔<lb/>
<pb n="KR4d0164_WYG_014-1b"/>
一池春水緑縈逥池上梅花暖自開想見温泉初出浴<lb/>
六宫遥指太真來<lb/>
問言何處是前村萬木號寒雪障昏安得夢為蝴蝶去<lb/>
花間栩栩適吟魂<lb/>
真香暗逐㣲風逺踈影低隨淡日斜好在黄昏清淺意<lb/>
一時收拾付詩家<lb/>
醉眼昏昏午倦開不堪詩債苦相催清香自是蠲煩藥<lb/>
為折霜蕤一朶來<lb/>
<pb n="KR4d0164_WYG_014-2a"/>
莫怪風前玉斚飛飲酣初喜傳花枝正當北雪消殘後<lb/>
恰直東風料峭時<lb/>
絳跗檀口映氷肌踏雪來看帶雪枝一見遂能消鄙恡<lb/>
汝南誰敢忽牛醫<lb/>
歩入芳叢脚自輕㸔來羣卉眼偏明和羮有實休疑晚<lb/>
况是東君舊着情<lb/>
山下溪頭賣酒家為誰低入屋簷斜蔬腸不柰村酤澁<lb/>
笑挽長條沃井花<lb/>
<pb n="KR4d0164_WYG_014-2b"/>
　　　梅花十絶追和張文潛韻<lb/>
額黄肌粉鬭新粧春入園林度暗香留滯江南歸未得<lb/>
一枝聊復沃愁腸<lb/>
曉來飛雪綴林端氷玉肌膚巧耐寒折得一枝紅半吐<lb/>
自挼香蘂當朝飱<lb/>
年年常是犯凝寒換骨曽凴九轉丹結實和羮知不晚<lb/>
試嘗花蘂味應酸<lb/>
竹外山前見嫩黄水沉清漬雪肌香應嫌桃李風姿俗<lb/>
<pb n="KR4d0164_WYG_014-3a"/>
故作尋常淡淡粧<lb/>
簷花厭浥細如塵渡口舟横不見人獨喜霜蕤清照坐<lb/>
旅懐雖惡未孤春<lb/>
凌霜冐雪報花期大小羣芳例是兒屈指春風無十日<lb/>
東君元是舊相知<lb/>
素艶忽從江上見清香還向雪中聞誰能送酒來相勞<lb/>
為爾開嘗對馬軍<lb/>
冬温開遍向東枝映日含風萬玉姬何必霓裳掩前古<lb/>
<pb n="KR4d0164_WYG_014-3b"/>
清癯端不羡豐肥<lb/>
别後開園日就荒對花還憶少年狂東榮幾樹應無恙<lb/>
待得予歸破嫩黄<lb/>
花前傾歩濺狂瀾花外扶踈竹數竿帶雪精神清更好<lb/>
氷肌元慣朔風寒<lb/>
　　　梅花和黄覺民四首<lb/>
浄几閒牕小小缾一枝春色為誰清吾今老去心如水<lb/>
銷得詩人與證明<lb/>
<pb n="KR4d0164_WYG_014-4a"/>
蕭然清映水邉枝似向温泉見玉肌被惱詩人應不徹<lb/>
怪來言語總成詩<lb/>
依倚春風雨浄缾暮林搖落避真清暗香似與常娥約<lb/>
來借黄昏淡淡明<lb/>
夜來春信到南枝姑射神人逞雪肌多謝長鬚解予意<lb/>
送將羈客換新詩<lb/>
　　　和王元渤留題松夀巖白雲庵寄鄭顧道二首<lb/>
流水泠泠浸稻田巖耕應費買山錢風梢雨盖摩霄漢<lb/>
<pb n="KR4d0164_WYG_014-4b"/>
箇裏髙人即地僊<lb/>
日影曈曨霽曉雰幾聲幽鳥隔忩聞謝安盍為蒼生起<lb/>
休戀青山卧白雲<lb/>
　　　追和賈眀叔侯陟眀二侍郎瑞香二首<lb/>
　　睡香始生廬山中世未有識者一日有髙人方白<lb/>
　　晝睡怳然若聞異香忽神思清發覺而尋之得此<lb/>
　　花於蒼崖翠壁之上故因以命名今乃以為瑞香<lb/>
　　非也雖然無害香譜中未有以瑞名者而此香獨<lb/>
<pb n="KR4d0164_WYG_014-5a"/>
　　得之花譜中未有以香名者而此花獨得之吾知<lb/>
　　子弟蕙蘭㒒奴龍麝綽綽有餘裕也因追和無為<lb/>
　　先生韻庶幾當世知音者為我擊節<lb/>
日午髙人睡正濃幽香初破碧山紅忽然夢覺尋無處<lb/>
㑹有東來一陣風<lb/>
深院重簾數尺墻對花何必竟燒香九齡風度髙難挹<lb/>
舉世紛紛漫笏囊<lb/>
　　　和富公權宗丞十首<lb/>
<pb n="KR4d0164_WYG_014-5b"/>
門外傳來一軸詩爛然蓬蓽頓増輝匹夫不敢貪懐璧<lb/>
什襲今從故府歸<lb/>
展讀新詩次第看管中文豹喜窺斑不知筆力能豪放<lb/>
落紙雲烟欬唾間<lb/>
閒想當年嘯詠聲一時人物鬭峥嶸江山清壯今猶昔<lb/>
誰謂丹青畫不成<lb/>
後來模楷復何人千載風流郭泰巾欲睹詩豪兼草聖<lb/>
一尊聊發洞庭春<lb/>
<pb n="KR4d0164_WYG_014-6a"/>
行草應曽閲鬭蛇世情無識笑東家君看横雨隨風勢<lb/>
紙紙清新字字斜<lb/>
昻昂野鶴在鷄羣一見人分濁與清吟對紅葵朝雨細<lb/>
坐臨緑竹午風輕<lb/>
舍北湖山千疊翠街南溪水一篙深黄鸝也似快晴日<lb/>
楊栁隂中訴好音<lb/>
惡客未嘗知酒聖髙人何止擅文豪三司自揣非吾事<lb/>
敢覬徐州解佩刀<lb/>
<pb n="KR4d0164_WYG_014-6b"/>
嗟予少也戇無竒才力而今老更衰文陣異時逢大敵<lb/>
猶能斬將復搴旗<lb/>
我慚思澁同司馬君患才多繼士衡今日相從非偶耳<lb/>
挂冠淮浙好尋盟<lb/>
　　　觀梅和陳天予韻<lb/>
斷橋踈竹帯山幽裝㸃詩人覔句愁多謝雙魚傳尺素<lb/>
絶勝斗酒得凉州<lb/>
春風草木初萌動夜雨池塘正拍浮玉骨檀心清更好<lb/>
<pb n="KR4d0164_WYG_014-7a"/>
對花何惜醉扶頭<lb/>
　　　和厯陽守張仲智觀梅五首<lb/>
一霎輕風過雨稀滿庭春色碎珠璣使君載酒花前醉<lb/>
更有新詩為發揮<lb/>
萬事當從酒到休子山那得許多愁緑樽翠杓梅花夕<lb/>
不醉翻令惡客羞<lb/>
誰似樊侯哲且明觧將勲業佐中興自憐汨沒毛錐子<lb/>
空對東風詠使能<lb/>
<pb n="KR4d0164_WYG_014-7b"/>
夜燒紅燭照梅花刺史風流自一家待得殘英上丹臉<lb/>
韶華端復到山茶<lb/>
出車何日勞師還二聖歸來喜見顔乞得此身終芰製<lb/>
亂山茅屋兩三間<lb/>
　　　和徐季功舒蘄道中二十首<lb/>
春隂連日竟何如逐婦應憐拙勃姑習習晚風來更急<lb/>
欲吹時雨助虚枯<lb/>
一聲何處呌提壺楊栁隂中駐犢車笑語誰家騃兒女<lb/>
<pb n="KR4d0164_WYG_014-8a"/>
浣沙溪上數逰魚<lb/>
溪流灔灔草凄凄春日農郊麥穂齊捲地東風還作惡<lb/>
片雲隨馬渡溪低<lb/>
拍溪春水鴨頭青溪上哦詩醉眼醒不見梅花寒蘸影<lb/>
野桃山杏自娉婷<lb/>
三日春霖發土毛道傍芳草半人髙馬頭問是棠梨市<lb/>
一片梨花映小桃<lb/>
野鳥闗闗督駕犁及時新雨土膏肥知君有意農夫勸<lb/>
<pb n="KR4d0164_WYG_014-8b"/>
故故穿林傍馬飛<lb/>
草滿池塘水滿川雨餘溪溜正濺濺黄梅恰在山多處<lb/>
披霧時看一握天<lb/>
山下溪邉阿母家春雷初過茗生芽馬頭睡思濃無那<lb/>
一椀何妨泛乳花<lb/>
一夜西風作曉晴紛然花草鬭欣榮蒼松巧與夭桃並<lb/>
漫使詩人意不平<lb/>
春雲漠漠雨纎纎花栁叢邉見酒帘心為惜春無處著<lb/>
<pb n="KR4d0164_WYG_014-9a"/>
可堪啼鳥更般添<lb/>
曉光晴影正曈曨轉眼還驚日過中芳草岸頭人渡水<lb/>
洛陽影裏鳥呼風<lb/>
草色青青入燒㾗登臨何處暗銷魂應憐野老無拘縛<lb/>
種竹栽花教子孫<lb/>
欲識吾君聖與仁澤流寰海衆熈春兩淮飢饉方移粟<lb/>
六轡馳驅不憚勤<lb/>
日遲風細午隂㣲栁外青驄去若飛過得水村聞笑語<lb/>
<pb n="KR4d0164_WYG_014-9b"/>
幾家扶得醉人歸<lb/>
庭閒人静鳥窺簾坐對文書亦倦拈春旱正須三尺雨<lb/>
江湖寜放老蛟潜<lb/>
帶雨酴醿不自持短垣髙榭倚斜枝野人莫覓丹青手<lb/>
摹冩春容一絶詩<lb/>
下馬郵亭忽喟然數間茅屋起孤煙山花狼籍餘無幾<lb/>
斷送歸心起杜鵑<lb/>
怪石形模老牯同漫將名字責農功得來正與齊田類<lb/>
<pb n="KR4d0164_WYG_014-10a"/>
誰敢言耕望嵗豐<lb/>
灊𤾂歸來麥已秋相從時説白雲㳺八年不踐同安境<lb/>
夢裏山溪記舊由<lb/>
光風習習日暉暉堕絮飛紅積漸稀芍藥酴醿看正好<lb/>
一尊能共送春歸<lb/>
　　　和陳勉仲大寜院見寄<lb/>
使驛馳驅賦陟岡等閒詩戱况逢場清和在序芳菲歇<lb/>
草色連天水滿塘<lb/>
<pb n="KR4d0164_WYG_014-10b"/>
　　　和徐伯逺無為道中<lb/>
江南五月稻抽芒想見含花帶露香底事淮郷太遲晚<lb/>
一犁新雨正開荒<lb/>
　　　和徐伯逺見寄三首<lb/>
我家湖上面九華無錢買山山見賖待栽北牖一坡竹<lb/>
追配東門千載𤓰<lb/>
新炊香軟桃花紅蘄州竹簟初出筒老翁易飽更甘寢<lb/>
便便一覺南牕風<lb/>
<pb n="KR4d0164_WYG_014-11a"/>
三詩自可當尺書得書何必須雙魚黄花强把酬雪白<lb/>
丐君捧腹聊軒渠<lb/>
　　　和陳勉仲四首<lb/>
清風為我曉開闗風外浮雲過雨還湛湛可憐清上下<lb/>
一篙溪水水邉山<lb/>
何日清㳺繼大蘇扁舟東去泛西湖欲將景物和詩句<lb/>
冩作錢塘偉觀圖<lb/>
拍天湖水注東闗水外漁舟破浪還誰似老僧閒有味<lb/>
<pb n="KR4d0164_WYG_014-11b"/>
清風一榻面佳山<lb/>
雨過山前草木蘇開窻澄碧渺金湖近來翰墨君為絶<lb/>
喜見詩中有畫圖<lb/>
　　　和孔純老按屬邑六首<lb/>
野雲和雨渡金湖山色㣲風恍有無不慣扁舟浮浩渺<lb/>
且驅羸馬上﨑嶇<lb/>
雲濤雪浪渺無邉一簇溪橋客聚船輿衛欲休紅日下<lb/>
㡬家茅舍起炊烟<lb/>
<pb n="KR4d0164_WYG_014-12a"/>
行並焦湖試問塗何如震澤占姑蘇提壺聒聒勸誰飲<lb/>
我不知君渠自呼<lb/>
客裏宵寒夢易醒起㸔殘月照忩眀招提正在山多處<lb/>
過雨流泉碎玉鳴<lb/>
石竇泠泠注竹谿谿光浮動軟琉璃幽人愛玩不忍去<lb/>
覓句坐驚紅日西<lb/>
榛莽無邉没盡頭當年禾稼壓田疇流亡復業知何日<lb/>
九叙宜先戒用休<lb/>
<pb n="KR4d0164_WYG_014-12b"/>
　　　和戴禹功幕府歸來三首<lb/>
抖擻空腸一字無下邳能復異時書中興正欲平驕冦<lb/>
莫若相如賦子虚<lb/>
客裏詩成付漫書清風一榻黒甜餘相山舊隠今分定<lb/>
却是歸來計不踈<lb/>
臨淮終日鑑修眉水外遥山尺五低我欲騎雲呌閶闔<lb/>
請將捕冦付平西<lb/>
　　　和由字韻<lb/>
<pb n="KR4d0164_WYG_014-13a"/>
當年相望見無由千里荆襄隔數州時得新詩夸好句<lb/>
服膺何止釣槎頭<hi>僕頃在湖北聞巨源詩名</hi>
　　　和趙積中<lb/>
日下髙城月入扉蒲葵不動晚風㣲幽人信歩如相過<lb/>
買酒黄公一醉歸<lb/>
　　　秋日即事二首<lb/>
潮退菰蒲風自倒秋深菱芡雨應添怪來病眼雙明甚<lb/>
喜見遥山寸碧纎<lb/>
<pb n="KR4d0164_WYG_014-13b"/>
枕縁睡熟來魂夢衣為酣頻帶酒㾗多事長紅兼短白<lb/>
雨餘相倚映江村<lb/>
　　　秋日野歩和王覺民十六首<lb/>
芡觜静緘秋水碧梨腮深抺夕陽紅近來詩社争相勝<lb/>
幽討冥搜字字工<lb/>
桑林閒覺踈黄减菜隴貧憐嫩緑添秋水接潮還㶑灔<lb/>
晚風吹雨乍亷纎<lb/>
窮愁長怕詩撩撥幽憤湏凴酒破除對酒更遭詩債窘<lb/>
<pb n="KR4d0164_WYG_014-14a"/>
可堪毛頴不中書<lb/>
揉藍拍岸秋濤信列炬縁山夜燒㾗楓葉經霜紅更好<lb/>
晚來扶杖過前村<lb/>
荷葉倚風揺敗緑蓼花霑雨卧衰紅物華雖逐窮秋老<lb/>
詩句翻從壯嵗工<lb/>
迂愚長與懶相兼嵗晚空餘白髪添坐送夕陽還黯黯<lb/>
倚看新月露纎纎<lb/>
五窮韓愈煩驅逐一室陳蕃倦掃除我有塤箎舊詩集<lb/>
<pb n="KR4d0164_WYG_014-14b"/>
當令阿買為君書<lb/>
雨晴庭户生秋意潮落溪橋見水㾗稻熟人家得相向<lb/>
兵餘眼底兩三村<lb/>
酒嫩細斟浮蟻緑芡柔輕剥汗衫紅搜羅物象嗟予拙<lb/>
揮掃詞章放子工<lb/>
孤燈閃閃風還暗清漏沉沉夜向添案上數枝漙露菊<lb/>
可憐踈落嫩纎纎<lb/>
簞瓢不失生涯在詩酒何當習氣除欲倩雕弧落新鴈<lb/>
<pb n="KR4d0164_WYG_014-15a"/>
足間尋覓子卿書<lb/>
雨開繁菊金無價風皺平池鑑有㾗日暮客帆何處落<lb/>
柿林西畔荻花村<lb/>
烟裏山光陳水墨雲邉日影亂青紅新詩有畫人難到<lb/>
髙壓澄江五字工<lb/>
更窮詩債應難欠縱懶書滛亦自添水外修眉横翠巘<lb/>
試憑張敞畫濃纎<lb/>
人言㑹飲辰嫌酉我為求醫日問除老去誰能遵百忌<lb/>
<pb n="KR4d0164_WYG_014-15b"/>
秋來只欲上三書<lb/>
病怯酒杯㣲過量瘦憐衣帶頗寛㾗傷心故國迷煙草<lb/>
秋日荒凉處處村<lb/>
　　　和卞養直見示三絶簡聖書<lb/>
看君落筆走雲烟想見新豐醉少年龍脊舊堆騏驥種<lb/>
義方今服乃翁賢<lb/>
楊栁隂中乳燕飛馬頭寒峭怯單衣胡麻知有誰人種<lb/>
應怪東逰未即歸<lb/>
<pb n="KR4d0164_WYG_014-16a"/>
遲日輕風過雨天笑聲何處送鞦韆清明已逼長安近<lb/>
寄語先生快着鞭<lb/>
　　　朝晴<lb/>
朝來霽色快行人嫩緑妖紅照眼眀去去諒無留滯歎<lb/>
不妨寒食半隂晴<lb/>
　　　晚晴<lb/>
飛霰飄飄堕晚風亂山無數暮雲同天工却似憐羈旅<lb/>
又變霜華見碧空<lb/>
<pb n="KR4d0164_WYG_014-16b"/>
一舍麻城指顧中逺山横翠慰吾悰勞生艱險今嘗遍<lb/>
休把狂言嚇老翁<lb/>
　　　北去安豐<lb/>
問言何處是安豐人指湖光栁影東欲識淮西真使者<lb/>
一鞭追驥有詩翁<lb/>
　　　安豐道中<lb/>
水滿陂塘草滿川望中茅屋起孤烟十年不踏安豐路<lb/>
遂與清淮作次邉<lb/>
<pb n="KR4d0164_WYG_014-17a"/>
　　　給散告帖<lb/>
曽隨驍將逺追犇勇冠諸軍繼虎賁聖主念功知有自<lb/>
一時髙下拜新恩<lb/>
　　　早發槖臯<lb/>
春秋遺跡舊山川魯破吳亡乆寂然恰到前年征戰處<lb/>
數間茅屋起炊煙<lb/>
　　　集英殿賜第出馬上口占<lb/>
鞭絲曵雪繚官槐緑陣中間一道開髙下未勞輕喜愠<lb/>
<pb n="KR4d0164_WYG_014-17b"/>
相公曽作榜梢來<lb/>
　　　合寨陪諸公觀月<lb/>
一樽相對夜厭厭風捲浮雲見玉蟾凌亂請㸔矛作舞<lb/>
清光炯炯已窺簷<lb/>
　　　永豐道上阻水<lb/>
路窮得水欲何為立馬逢人問所之十里歸來同小愒<lb/>
一鞭南去不踰時<lb/>
　　　獨歩<lb/>
<pb n="KR4d0164_WYG_014-18a"/>
雨晴烟渚白鷗亂風過霜林紅葉稀獨歩幽吟心正苦<lb/>
却憐明月照人歸<lb/>
　　　岳陽樓<lb/>
雲開層觀切髙寒三面江湖一面山眼界不知多少逺<lb/>
望中幽鳥暮飛還<lb/>
　　　書子萊丙戌登科題名小録後<lb/>
屈指宣和嵗在辰於今四十有三春吾家又得萊追繼<lb/>
叢桂從兹不乏人<lb/>
<pb n="KR4d0164_WYG_014-18b"/>
　　　寄二兒<lb/>
老懶誰能教子孫静中猶喜讀書聲有如雙鳯傳家學<lb/>
令我聞風畏後生<lb/>
　　　次韻趙積中慈湖即事<lb/>
江南七月旱不雨捲地風霾翳寰宇夷門先生有底忙<lb/>
車馬東逰亦良苦<lb/>
干戈九載予心哀亂離誰復歌南陔喜君父母老相守<lb/>
調官仍逐金陵來<lb/>
<pb n="KR4d0164_WYG_014-19a"/>
入室児童隘函丈想見綵衣還謔浪掛冠如欲賦田園<lb/>
一水淮鄉足閒曠<lb/>
嗟予留滯行當歸秋雨夜寒聞搗衣短檠眀滅淚眼暗<lb/>
誰令不寐心如飛<lb/>
山色湖光過雨清江邉歸騎净無塵先生有酒快吾取<lb/>
相逢少見如斯人<lb/>
平生可慣償詩債追驥疲駑况加怠不妨對客自揮毫<lb/>
文社於今有淮海<lb/>
</p>
<p>
</p>
  </div>
</body>
</text>
</TEI>
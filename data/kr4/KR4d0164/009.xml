<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>相山集巻九</head>
    <p>
<pb n="KR4d0164_WYG_009-1a"/>
欽定四庫全書<lb/>
　相山集巻九　　　　　　宋　王之道　撰<lb/>
　　七言律詩<lb/>
　　　春日書懐<lb/>
野桃經雨爛争華似促畦丁種早𤓰不見少年閒信馬<lb/>
空憐寒士出無車泥融近水芹抽葉地暖依墻薺放花<lb/>
偶憶恵連春草句夜來䰟夢到天涯<lb/>
髙文知已動天庭昨日春雷下六丁濟旱㑹施惟肖雨<lb/>
<pb n="KR4d0164_WYG_009-1b"/>
舉賢先應少㣲星行趨北闕形神健坐對東風醉夢醒<lb/>
連日暖烟隨處好吳山應勝越山青<lb/>
　　　立春小酌呈諸兄<lb/>
共喜春隨曉色來東郊歡踴賽牛逥破寒青轉蕪菁葉<lb/>
抵日紅抽芍藥荄嵗換未勞驚我壯酒封聊復為君開<lb/>
上林不負遷喬約百蟄同驚此夜雷<lb/>
　　　和伯父仲球立春即事二首<lb/>
怪得青腰稍霽威却應緹室報飛灰揺風栁帶縁氷重<lb/>
<pb n="KR4d0164_WYG_009-2a"/>
破凍溪流與岸逥羣盜傳聞湖外去愁雲凖擬嵗前開<lb/>
玉盤絲菜今蕭索頼有詩筒日往來<lb/>
對雪酬春付酒杯兵餘真似復然灰路通千里傳書去<lb/>
人喜三軍破賊逥梅萼封檀香未徹湖聲撞玉凍初開<lb/>
踈籬敗屋休興歎幸事羣兇不再來<lb/>
　　　春日有感示魏定父<lb/>
聚散時來不自由相逢相别欲何尤韋臯况有三年約<lb/>
陶榖端非一日謀殘角為誰驚曉夢逺山多事惹春愁<lb/>
<pb n="KR4d0164_WYG_009-2b"/>
故園又作驪駒賦尚幸持觴為勸留<lb/>
　　　清明即事<lb/>
栁逕桃溪碧草芳故園遥寄水雲鄉老來轉使宦情薄<lb/>
春思頗増詩興長教子文書容自勉逢人尊酒為誰忙<lb/>
海棠却似憐衰朽依倚東風試晚粧<lb/>
　　　追和東坡送春和陳徳夫<lb/>
栁外風檣迅莫追栁間遲日㺯晴暉青春已作堂堂去<lb/>
烏轡何由緩緩飛入户呢喃輕語燕隔林咿軋静鳴機<lb/>
<pb n="KR4d0164_WYG_009-3a"/>
誰言四月芳菲盡萱草葵花覺昨非<lb/>
　　　鹿鳴宴<lb/>
　　乾道乙酉無為太守吕公以冬十一月庚戌舉送<lb/>
　　進士循舊典開鹿鳴之宴部使者梁公以建䑓於<lb/>
　　此而與焉吕公不鄙謂之道於是邦年齒最髙實<lb/>
　　為鄉老俾從觀禮之道自念頃在宣和甲申獲同<lb/>
　　弟兄聫中科第迄今未見有繼之者士風不振甚<lb/>
　　矣因作是詩記今日之集且以勉諸君是行聫名<lb/>
<pb n="KR4d0164_WYG_009-3b"/>
　　春闈為時盛事大慰州閭之望<lb/>
蒼顔華髪老書生來赴公堂宴食苹曽預宣和聞喜集<lb/>
重觀乾道計偕行繡衣勸駕追前哲熊軾賓賢繼列城<lb/>
乆矣邦人虚桂籍正湏公等振英聲<lb/>
　　　秋日書懐<lb/>
㫁虹收盡晚風凉撲鼻誰家社酒香門外山横青玉案<lb/>
屋頭榴綻紫羅嚢對吟已覺輸新俊遇酒還能發老狂<lb/>
坐想西園梨棗熟昔年猶記拉君嘗<lb/>
<pb n="KR4d0164_WYG_009-4a"/>
一别成均十九秋斷腸千里致書郵可憐率土民心固<lb/>
端為當年聖澤流此去㑹㸔還北狩夜來先夢到東州<lb/>
尊君正是吾儕事可但南冠學楚囚<lb/>
到齊何日醉青州乆矣平原困督郵避地未容行信歩<lb/>
汎江聊得卧安流望窮落鶩千山晚夢斷驚颷萬壑秋<lb/>
安得尚方三尺劒掃除驕冦獻俘囚<lb/>
　　　對雪和馬大卿<lb/>
投分江梅亦太清尋盟風絮却多情勢先澤腹歸氷鑑<lb/>
<pb n="KR4d0164_WYG_009-4b"/>
氣迫毫尖入管城吏部夢踰秦嶺去將軍來作蔡州行<lb/>
擁爐令我思前躅䇿蹇髙吟愧孟生<lb/>
　　　對雪和因老韻<lb/>
諌陛何人正伏蒲將壇無事且投壺因觀雪曲詞争勝<lb/>
便覺詩鄰勢不孤警鴈王師方入蔡贈梅邉使欲離吳<lb/>
可憐䑕軰殊輕敵乃敢堂堂捋虎鬚<lb/>
　　　和張彦智對雪<lb/>
雪山何處覓瞿曇壓盡江南瘴與嵐待伴可堪風作黨<lb/>
<pb n="KR4d0164_WYG_009-5a"/>
交光應喜月成三濯巾漉酒供杯勺渉筆聫詩尚笑談<lb/>
栁絮自今輕謝句使君才氣擅東南<lb/>
　　　苦寒<lb/>
風屑瓊寒透薄帷擁裘端與火相宜煖迴熾熖身成直<lb/>
撥到殘灰手欲龜贈炭尚誰憐正曜授薪還自愧支離<lb/>
不甘力請從緇侣苦調寒窓强作詩<lb/>
　　　題合肥驛<lb/>
　　予癸亥春三月嘗至此時兵火初過頹垣斷塹逺<lb/>
<pb n="KR4d0164_WYG_009-5b"/>
　　望若荒阡破嶺所餘人亦無幾傍徨不忍舉目後<lb/>
　　八年復來遶城秋草離離其青四合而市井舊通<lb/>
　　闤帯闠處亦漸可觀為之感歎因用壁間季延仲<lb/>
　　韻以識嵗月紹興二年秋七月丁酉<lb/>
重來嵗月恍如飛但怪蕪城壁四圍千里漫推新政善<lb/>
幾人能遂故園歸雲蒸殘暑催登榖風作新凉戒授衣<lb/>
小驛滯留朋舊絶何妨白晝掩朱扉<lb/>
　　　題元發弟竹軒<lb/>
<pb n="KR4d0164_WYG_009-6a"/>
竹林深處敞軒楹分我西園一半清蒼玉幾番披夏籜<lb/>
老龍長此戰秋聲寒侵虚幌詩増爽緑浸踈醽醉不醒<lb/>
應許七賢追盛集煩君書入鄙夫名<lb/>
　　　題時軒<lb/>
圖書堆裏席凝塵聊與時軒作主人自恐謝安行不免<lb/>
誰言陶侃困無津東榮曉色髙迎日南圃花光得占春<lb/>
想見戴侯風味勝輕弹珠玉到江濱<lb/>
　　　題許公塞驛<lb/>
<pb n="KR4d0164_WYG_009-6b"/>
遐想清㳺意欲飛巢湖西畔碧山圍髙城别後騷人到<lb/>
小驛春迴燕子歸壁上新詩留醉墨庭前飛絮㸃征衣<lb/>
窮愁勿用頻惆悵來嵗而今在北扉<lb/>
　　　題無為秀溪亭<lb/>
畫橋雕檻接招提新有幽人榜秀溪十頃净明天上下<lb/>
兩奩光映水東西飛樓湧殿參差見古木修篁咫尺迷<lb/>
此景此時君信否緑楊隂裏囀黄鸝<lb/>
　　　憫旱<lb/>
<pb n="KR4d0164_WYG_009-7a"/>
食貧那識小槽紅囬也簞瓢乆屢空翹候載芟歌濟濟<lb/>
忍㸔雲漢嘆爞爞困窮轉覺蓬心隘憔悴猶憐菜頰豐<lb/>
坐對驕陽思霈澤日占鳴鸛望穹窿<lb/>
　　　為興國周少隠題<lb/>
紫翠森攅面面山箇中佳致為君還慿闌人在風塵表<lb/>
落紙詩成咳唾間良夜幸陪紅袖醉清時聊伴白鷗閒<lb/>
籠紗歸去髙城晚凝翠堂東月滿灣<lb/>
　　　為彭積甫題熈春堂<lb/>
<pb n="KR4d0164_WYG_009-7b"/>
似聞伐石旋誅茅己見髙堂䕃樂郊百里湖山供眼界<lb/>
滿城桃李動春梢寒梅過盡看成實乳燕飛來欲定巢<lb/>
何日登臨閒信馬路邉人復少年嘲<lb/>
　　　田間夜歸有作示王覺民二首<lb/>
風雲蹤跡付扁舟水竹生涯寄一丘世故舉同鷄抱鴨<lb/>
物情無怪馬生牛百年半向愁中老萬事常從酒到休<lb/>
莫愛得官輕得句争如飽食對吟捜<lb/>
江上秋來憶少牢龜腸尤覺病詩饕調和索似三分醬<lb/>
<pb n="KR4d0164_WYG_009-8a"/>
澒洞㸔如八斗糟水怪重増風勢惡湘靈難禁鴈聲髙<lb/>
何當一雨洗煙月為放清光歸我曹<lb/>
　　　寄題峽州楚塞樓<lb/>
　　西陵舊有楚塞樓太史黄公魯直命名兵火之餘<lb/>
　　掃地盡矣秦徳乆至而新之頓還舊親羣賢争出<lb/>
　　佳製爛然成編徳乆不鄙示予且索鄙句<lb/>
江向西陵勢漸平萬山環合翠峥嶸湏知楚國嘗為塞<lb/>
不為涪翁浪得名人若此賢真俊傑樓還舊觀煥神明<lb/>
<pb n="KR4d0164_WYG_009-8b"/>
臨風毎聴灘聲咽似怨張儀作暮横<lb/>
　　　和陶尉喜雨呈張文伯<lb/>
賀客休辭酒盞深使君心是老農心精誠已致當時雨<lb/>
膏澤將為異嵗霖得水槁苖俱競秀乗秋髙鳥自能吟<lb/>
宣風宜有中和作戞玉鏘金播八音<lb/>
　　　和王冲之喜雨呈張文伯<lb/>
指㸃邦人著眼看魯侯雩祭正𤣥端望來已見千山雨<lb/>
此去那憂百榖乾髙廪有期從穧斂犇霆何處起龍蟠<lb/>
<pb n="KR4d0164_WYG_009-9a"/>
新詩得得書靈應傳與羣公好縱觀<lb/>
　　　和應資深九日㳺康樂園二首<lb/>
村落瀟瀟晚吹生斜陽天際與林平黄花照眼吟肩聳<lb/>
紅袖扶頭醉㡌輕可慣探題仍擊鉢敢辭償令獨浮觥<lb/>
相逢又復驚相别樽酒何妨意氣傾<lb/>
里社安閒得乆生金華端不羡初平山林應有清修重<lb/>
軒冕還将道義輕詩㨗口占那復藁酒豪盆酌不論觥<lb/>
一斑已幸窺秋句囷廪他時冀倒傾<lb/>
<pb n="KR4d0164_WYG_009-9b"/>
　　　春日郊行和郭希魯二首<lb/>
縈風楊栁緑絲長過雨桑麻沃以光聫騎不妨多載酒<lb/>
看花無用更燒香望窮巖電捜詩眼愁轉車輪感别腸<lb/>
勝集清㳺定何處它年曲水記流觴<lb/>
坐對煙江疊嶂圖何如門外翠屏紆尋芳敢擅擕笻去<lb/>
命友應從折簡呼酒裏光隂閒活計詩餘情思静功夫<lb/>
浪吟痛飲真難遇休問西山日欲晡<lb/>
　　　和吳子美香林湯韻<lb/>
<pb n="KR4d0164_WYG_009-10a"/>
泉沸鷄籠山下林潯陽曽記尺餘深濯鮮㵸卵非予事<lb/>
清暑攘寒盖我心物態漫勞私曖曖靈源當信匪今今<lb/>
簿書汨沒塵埃乆附驥何時遂滌襟<lb/>
　　　上已日阻雨和王冲之韻<lb/>
袚除聊復對江亭樽酒相從一笑傾那得此時仍此樂<lb/>
况逢難弟與難兄潺潺暮雨簷間溜滑滑春泥栁外聲<lb/>
好在海棠紅閤淚向人悽愴益多情<lb/>
　　　和竇又勇秋日見訪阻雨見贈<lb/>
<pb n="KR4d0164_WYG_009-10b"/>
風雨蕭蕭暮不休頓添寒色送窮秋已荒深院菊猶在<lb/>
欲去短亭人强留千里書遲空噪鵲四隣砧亂混鳴鳩<lb/>
相逢棊戰宜終日卧稻從他爛不收<lb/>
　　　和石守道喜雨<lb/>
　　夏旱逼小暑種入土者十纔四五而原隰龜坼秧<lb/>
　　亦就槁太守張仲交為民請禱翼日片雲作環城<lb/>
　　獲一溉之潤而大雨繼之逺邇霑足因觀石徂徠<lb/>
　　喜雨之什勉用其韻且俾兒曹同賦庚辰夏五月<lb/>
<pb n="KR4d0164_WYG_009-11a"/>
　　庚子<lb/>
坐聴簷雨快髙吟酒到從斟不厭深酣戰遂符占蟻信<lb/>
鬰興良慰望霓心一時與被堯天澤四海同蘇傅野霖<lb/>
霑足豈惟秋有嵗麥田猶及趂犁金<hi>俗諺謂五月犁金六月犁銀七月犁</hi>
<hi>土今尚五月故云</hi>
　　　伏䝉知縣縣尉二寮友以夏旱得雨賡石徂徠<lb/>
　　　喜雨韻見貺不可虚辱復嗣其韻書謝仍命兒<lb/>
　　　曹同賦<lb/>
<pb n="KR4d0164_WYG_009-11b"/>
緑槐隂外聴蟬吟節過分龍夏已深千里亢陽憂嵗旱<lb/>
一時甘雨快人心養禾不害連朝曀沃暑應容數日霖<lb/>
多謝同寮憐老拙雙南佳句競鏗金<lb/>
　　　追和東坡張昌言喜雨呈同官<lb/>
旱魃正須三尺雨飛亷旋布四天雲詩成采筆揮瓊玖<lb/>
酒到酡顔㪚纈紋蓮沼灔翻宵溜急槐庭清送午風薫<lb/>
欣欣千里農夫慶衰病空慚老使君<lb/>
　　　和董令升舍人<lb/>
<pb n="KR4d0164_WYG_009-12a"/>
雨餘沙路潤無泥瀲灔溪流與岸齊苒苒年華催我老<lb/>
酣酣春意得人迷聫珠便覺新詩富浮玉還聴雅唱低<lb/>
楊栁緩揺隂正午誰家籬落一聲鷄<lb/>
　　　和董令升舍人夢中得句<lb/>
早晚天書下紫泥如今人物擅三齊才華好自鑾坡進<lb/>
詩思休從蝶夢迷深院日遲黄鳥囀長橋風軟緑楊低<lb/>
春容不用相撩撥老去心情似木鷄<lb/>
　　　和張安國舍人<lb/>
<pb n="KR4d0164_WYG_009-12b"/>
判花西掖妙當年曽見聲華振日邉文翰共推唐李嶠<lb/>
功名將踵漢韋賢江山到處供詩笥風月多情付酒船<lb/>
琳館正應聊爾耳㑹看鵬擊水三千<lb/>
　　　和張文紀詠雪二首<lb/>
萬境沉沉夜氣嚴廣寒初下水晶簾三杯强沃澆腸酒<lb/>
一捻聊分暖硯鹽已恨梅梢遭挫折可堪風物為般添<lb/>
才髙栁絮雖難到此語於今亦惡拈<lb/>
朝來經閣課楞嚴撩亂飛花競擈簾似是青腰誇黒帝<lb/>
<pb n="KR4d0164_WYG_009-13a"/>
故教姑射混無鹽地爐無奈貂裘薄斗酒難供座客添<lb/>
詩債惱人眠不得夜寒殘管亦湏拈<lb/>
　　　再和董令升雪二首<lb/>
春雪初融作燕泥梅花零落杏花齊遥山掃翠雲初斂<lb/>
芳草鋪青路欲迷别恨毎憂兒軰覺老懐終為世情低<lb/>
新詩價重連城壁敢比靈犀獨駭鷄<lb/>
欲下閒庭不蹋泥但驚飛絮與堦齊一枝誤失禽棲穏<lb/>
三窟遥應兎迹迷填塞澗溪還地厚壅培山阜覺天低<lb/>
<pb n="KR4d0164_WYG_009-13b"/>
寒光照應東忩白咿喔應先報曉雞<lb/>
　　　追和東坡嚴車二雪詩<lb/>
公詩有意拂亷纎令似歐陽韻更嚴犬子亦應慚賦縞<lb/>
癡兒端合愧誇鹽飛綿勃窣争平塹凍笋槎牙欲墮簷<lb/>
胡避只今何處是玉屏森映一峯尖<lb/>
雪滿江城酒不賖閉門那患出無車未容踏凍尋梅萼<lb/>
應喜臨風見栁花炭重烏銀争曉市蔬挑翠羽荷隣家<lb/>
何人正下紅蓮幙大嚼蒸羊手更义<lb/>
</p>
<p>
</p>
  </div>
</body>
</text>
</TEI>
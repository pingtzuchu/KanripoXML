<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>樂府補題</head> <lb/>
    <p>
<pb n="KR4j0072_WYG_001-1a"/>
欽定四庫全書<lb/>
　樂府補題<lb/>
　　天香<hi>宛委山房賦龍涎香</hi>
　　　　　　　　　　　玉笥　王沂孫聖與<lb/>
孤嶠蟠烟層濤蛻月驪宫夜探鉛水汎逺槎風夢深薇<lb/>
露化作斷魂心字紅甆候火還乍識氷環玉指一縷縈<lb/>
簾翠影依稀海山雲氣　幾回殢嬌半醉剪春燈夜寒<lb/>
花碎更好故溪飛雪小窓深閉荀令如今頓老總忘却<lb/>
<pb n="KR4j0072_WYG_001-1b"/>
尊前舊風味謾惜餘熏空篝素被<lb/>
　　　　　　　　　　　蘋洲　周　宻公謹<lb/>
碧腦浮氷紅薇染露驪宫玉唾誰搗麝月雙心鳯雲百<lb/>
和寶玦珮環争巧濃熏淺炷疑醉度千花春曉金餅著<lb/>
衣餘潤銀葉透簾微裊　素被瓊篝夜悄酒初醒翠屏<lb/>
深窈一縷舊情空趂斷烟飛繞羅袖餘馨漸少悵朱閣<lb/>
凄涼夢難到誰念韓郎清愁漸老<lb/>
　　　　　　　　　　　天柱　王易簡理得<lb/>
<pb n="KR4j0072_WYG_001-2a"/>
烟嶠收痕雲沙擁沫孤槎萬里春聚䗶杵氷塵水研花<lb/>
片帶得海山風露纎痕透曉銀鏤小初浮一縷重剪紗<lb/>
窓暗燭深垂綉簾微雨　餘馨腦人最苦染羅衣少年<lb/>
情緒謾省珮珠曽解蕙羞蘭妬好是芳鈿翠嫵恨素被<lb/>
濃熏夢無據侍剪秋雲殷勤寄與<lb/>
　　　　　　　　　　　友竹　馮應瑞祥父<lb/>
枯石流痕殘沙擁沬驪宫夜蟄驚起海市收時鮫人分<lb/>
處誤入衆芳叢裡春霖未就都化作凄涼雲氣惟有清<lb/>
<pb n="KR4j0072_WYG_001-2b"/>
寒一㸃消磨小窓殘醉　當年素篝翠被拂餘熏倦懐<lb/>
如水謾惜舞紅猶在為誰重試幾片金昏字古向故匣<lb/>
聊將伴憔悴斷續風流柔情縷縷<lb/>
　　　　　　　　　　　瑤翠　唐藝孫英發<lb/>
螺甲磨星犀株杵月蕤英嫩壓拖水海蜃樓高仙娥鈿<lb/>
小縹緲結成心字麝煤候煖載一朶輕雲不起銀葉初<lb/>
生薄暈金猊旋翻纎指　芳杯腦人漸醉碾㣲馨鳯團<lb/>
閒試滿架舞紅都换懶收珠珮幾片菱花鏡裡更摘索<lb/>
<pb n="KR4j0072_WYG_001-3a"/>
雙環伴秋睡早是新涼重熏翠被<lb/>
　　　　　　　　　　　紫雲　吕同老和甫<lb/>
氷片鎔肌水沈換骨蜿蜒夢斷瀛島剪碎腥雲杵勻枯<lb/>
沬妙手製成翻巧金篝候火無似有微熏初好簾影垂<lb/>
風不動屏深䕶春宜小　殘梅舞紅褪了珮珠寒滿懐<lb/>
清峭幾度酒餘重省舊愁多少荀令風流未減怎奈向<lb/>
飄零賦情老待寄相思仙山路杳<lb/>
　　　　　　　　　　　篔房　李彭老商隠<lb/>
<pb n="KR4j0072_WYG_001-3b"/>
搗麝成塵熏薇注露風酣百和花氣品重雲頭葉翻蕉<lb/>
様共説内家新製波浮海沬誰喚覺鮫人春睡清潤俱<lb/>
饒片腦芬馡半是沈水　相逢酒邊雨外火初温翠爐<lb/>
烟細不似寶珠金縷領巾紅墜荀令如今憔悴消不盡<lb/>
當時愛香意燼煖燈寒秋聲素被<lb/>
　　　　　　　　　　　　　　　　失名氏<lb/>
瀛嶠浮烟滄波掛月潜虬睡起清曉萬里查程一畨花<lb/>
信付與露薇氷腦纎雲漸暖凝翠席氤氲不了銀葉重<lb/>
<pb n="KR4j0072_WYG_001-4a"/>
調火活珠簾日垂風悄　螺屏酒醒夢好綉羅幬依舊<lb/>
痕少幾度試拈心字暗驚芳抱隠約仙洲路杳謾珮影<lb/>
玲瓏䕶嬌小素手金篝春情未老<lb/>
　　水龍吟<hi>浮翠山房賦白蓮</hi>
　　　　　　　　　　　蘋洲　周　宻公謹<lb/>
素鸞飛下青冥舞衣半惹涼雲碎藍田種玉綠房迎曉<lb/>
一奩秋意擎露盤深憶君清夜暗傾鉛水想鴛鴦正結<lb/>
梨花好夢西風冷還驚起　應是飛瓊仙㑹倚涼颷碧<lb/>
<pb n="KR4j0072_WYG_001-4b"/>
簪斜墜輕籹鬭目明璫照影紅衣羞避霽月三更粉雲<lb/>
千㸃静香十里聽湘絃奏徹氷綃偷剪聚相思淚<lb/>
　　　　　　　　　　　天柱　王易簡理得<lb/>
翠裳㣲䕶氷肌夜深暗泣瑤臺露芳容澹泞風神蕭散<lb/>
凌波晚步西子殘籹環兒初起未須勻注㸔明璫素襪<lb/>
相逢憔悴應當被熏風誤　十里雲愁雪妬抱凄涼盼<lb/>
嬌無語當時姊妺朱顔褪酒紅衣按舞别浦重尋舊盟<lb/>
惟有一行鷗鷺伴玉顔月曉盈盈冷艷洗人間暑<lb/>
<pb n="KR4j0072_WYG_001-5a"/>
　　　　　　　　　　　宛委　陳恕可行之<lb/>
素姬初宴瑤池珮環誤落雲深處分香華井洗粧湘渚<lb/>
天姿澹泞碧葢吹涼玉冠迎曉盈盈笑語記當時乍識<lb/>
江明夜净只愁被嬋娟誤　幾㸃沙邊飛鷺舊盟寒逺<lb/>
迷烟雨相思未盡纎羅曳水清鉛泣露玉鏡臺空銀瓶<lb/>
綆絶斷魂何許待今宵試採中流一葉共凌波去<lb/>
　　　　　　　　　　　菊山　唐　珏玉潛<lb/>
淡粧人更嬋娟晚奩净洗鉛華膩泠泠月色蕭蕭風度<lb/>
<pb n="KR4j0072_WYG_001-5b"/>
嬌紅欲避太液池空霓裳舞倦不堪重記嘆氷魂猶在<lb/>
翠輿難駐玉簪為誰輕墜　别有凌空一葉泛清寒素<lb/>
波千里珠房泪濕明璫恨逺舊㳺夢裡羽扇生秋璚樓<lb/>
不夜尚遺仙意奈香雲易散綃衣半脫露涼如水<lb/>
　　　　　　　　　　　紫雲　吕同老和甫<lb/>
素肌不汚天真曉來玉立瑤池裏亭亭翠葢盈盈素靨<lb/>
時粧净洗太液波翻霓裳舞罷斷魂流水甚依然舊日<lb/>
濃香淡粉花不似人憔悴　欲喚凌波仙子泛扁舟浩<lb/>
<pb n="KR4j0072_WYG_001-6a"/>
波千里只愁回首氷奩半掩明璫亂墜月影凄迷露華<lb/>
零落小闌誰倚共芳盟猶有雙棲雪鷺夜寒驚起<lb/>
　　　　　　　　　　　月洲　趙汝鈉真卿<lb/>
露華洗盡凡籹玉妃來侍瑤池宴風裳水珮氷肌雪艷<lb/>
清涼不汗解語多情凌波歩稳酒容消散想温泉浴罷<lb/>
天然真態渾疑是宫籹淺　暗憶凄愁别岸粉痕消香<lb/>
腮凝汗雪空水冷此情唯許鷺知鷗見羽扇微搖翠帷<lb/>
低擁清涼亭院待夜深月上闌干更邀取姮娥伴<lb/>
<pb n="KR4j0072_WYG_001-6b"/>
　　　　　　　　　　　玉笥　王沂孫聖與<lb/>
澹籹不掃蛾眉為誰佇立羞明鏡真妃解語西施净洗<lb/>
娉婷顧影薄露初勻纎塵不染移根玉井想飄然一葉<lb/>
颼颼短髪中流卧浮烟艇　可惜瑤臺路迥抱凄凉月<lb/>
中難認相逢還是氷壺浴罷牙牀酒醒步襪空留羽衣<lb/>
微褪粉殘香冷望海山依約時時夢想素波千頃<lb/>
　　　　　　　　　　　五松　李居仁師吕<lb/>
蕋仙羣擁宸遊素肌似怯波心冷霜裳縞夜氷壺凝露<lb/>
<pb n="KR4j0072_WYG_001-7a"/>
紅塵洗盡弄玉輕盈飛瓊綽約淡籹臨鏡更柔情一片<lb/>
碧雲不捲籠嬌面目清影　菱唱數聲乍聽載名娃藕<lb/>
絲縈艇雪鷗沙鷺夜來同夢曉風吹醒酒暈全消粉痕<lb/>
㣲漬色明香瑩問此花盍貯瑤池應未許繁紅並<lb/>
　　　　　　　　　　　玉田　張　炎叔夏<lb/>
仙人掌上芙蓉娟娟猶滴金盤露淡妝照水纎裳玉立<lb/>
無言暗舞幾度消凝滿湖烟月一汀鷗鷺記小舟清夜<lb/>
波明香逺渾不見花開處　應是浣紗人妬褪紅衣被<lb/>
<pb n="KR4j0072_WYG_001-7b"/>
誰輕誤六郎意態何郎標格泠然意趣待折瓊芳楚江<lb/>
難涉謾搖心素怕湘娥珮解綠雲十里捲西風去<lb/>
　　　　　　　　　　　玉笥　王沂孫聖與<lb/>
翠雲遙擁環妃夜涼按徹霓裳舞鉛華净洗娟娟出浴<lb/>
盈盈解語太液荒寒海山依約斷魂何許甚人間别有<lb/>
氷肌雪艷嬌無奈頻相顧　三十六陂烟雨舊凄凉向<lb/>
誰堪訴如今謾説仙姿自㓗芳心更苦羅襪初停玉璫<lb/>
還解早臨波去試乗風一葉重來月底與修花譜<lb/>
<pb n="KR4j0072_WYG_001-8a"/>
　　摸魚兒<hi>紫雲山房賦蓴</hi>
　　　　　　　　　　　天柱　王易簡理得<lb/>
怪鮫宫水晶簾捲氷痕初斷香縷柔波蕩槳人初到三<lb/>
十六陂烟雨春又去伴㸃㸃荷錢隠約呉中路相思日<lb/>
暮恨洛浦娉婷芳鈿翠剪奩影炤凄楚　功名夢消得<lb/>
西風一度高人今在何許鱸香菰冷斜陽裏多少天涯<lb/>
意緒誰記取但枯䜴紅鹽溜玉凝秋筯尊前起舞算唯<lb/>
有淵明黄花歳晚此興共千古<lb/>
<pb n="KR4j0072_WYG_001-8b"/>
　　　　　　　　　　　　　　　　失名氏<lb/>
過湘臯碧龍驚起氷涎猶䕶髯影春洲未有菱歌伴獨<lb/>
占暮烟千頃呼短艇試剪取纎條玉溜青絲瑩尊前細<lb/>
認似水面新荷波心半捲㸃㸃翠鈿净　凄涼味酪乳<lb/>
那堪比並呉鹽一筯秋冷當時不為鱸魚去聊爾動渠<lb/>
歸興還記省是幾度西風幾度吹愁醒鷗昏鷺暝漫换<lb/>
得霜痕蕭蕭兩鬢羞與共秋鏡<lb/>
　　　　　　　　　　　菊山　唐　珏玉潛<lb/>
<pb n="KR4j0072_WYG_001-9a"/>
漸滄浪凍痕消盡瓊絲初漾明鏡鮫人夜剪龍髯滑織<lb/>
就水晶簾冷鳬葉净最好似嫩荷半捲浮晴影玉流翠<lb/>
凝早枯豉融香紅鹽和雪醉齒嚼清瑩　功名夢曽被<lb/>
秋風唤醒故人應動高興悠然世味渾如水千里舊懐<lb/>
誰省空對景奈回首姑蘇臺畔愁波瞑烟寒夜静但只<lb/>
有芳洲蘋花共老何日泛歸艇<lb/>
　　　　　　　　　　　玉笥　王沂孫聖與<lb/>
玉簾寒翠絲㣲斷浮空清影零碎碧芽也抱春洲怨雙<lb/>
<pb n="KR4j0072_WYG_001-9b"/>
巻小緘芳字還又似繋羅帶相思幾㸃青鈿綴呉中舊<lb/>
事悵酪乳争竒鱸魚漫好誰與共秋醉　江湖興昨夜<lb/>
西風又起年年輕誤歸計如今不怕歸無凖却怕故人<lb/>
千里何况是正落日垂虹怎賦登臨意滄浪夢裡縱一<lb/>
舸重逰孤懐暗老餘恨渺烟水<lb/>
　　　　　　　　　　　篔房　李彭老商隠<lb/>
過垂虹四橋飛雨沙痕初漲春水腥波十里呉歈逺綠<lb/>
蔓半縈船尾連復斷愛滑巻青綃香晨氷絲細山人雋<lb/>
<pb n="KR4j0072_WYG_001-10a"/>
味笑杜老無情香羮碧澗空抵賤芹美　歸期早誰似<lb/>
季鷹高致鱸魚相伴菰米紅塵如海丘園夢一葉又秋<lb/>
風起湘湖外㸔采擷芳條際曉隨漁市舊㳺漫記但望<lb/>
裡江南秦鬟賀鏡渺渺隔烟翠<lb/>
　　齊天樂<hi>餘閒書院賦蟬</hi>
　　　　　　　　　　　紫雲　吕同老和甫<lb/>
綠隂初蔽林塘路凄凄乍流清韵倦咽高槐驚嘶别栁<lb/>
還憶當時曽聽西窓夢醒歎絃絶重調珥空難整綽約<lb/>
<pb n="KR4j0072_WYG_001-10b"/>
氷綃夜深誰念露華冷　不知身世易老一聲聲斷續<lb/>
頻報秋信墜葉山空踈枝月小惆悵齊姬薄倖餘音未<lb/>
盡早枯翼飛仙暗嗟殘景見洗氷奩怕翻雙翠鬢<lb/>
　　　　　　　　　　　天柱　王易簡理得<lb/>
碧雲深鎖齊姬恨纎柯暗飛氷羽錦瑟重調綃衣乍著<lb/>
聊飲人間風露相逢甚處記槐影初涼栁隂新雨聽盡<lb/>
殘聲為誰驚起又飛去　商量秋信最早晚來吟未徹<lb/>
都是凄楚斷韵還連餘悲似咽欲和愁邊佳句幽期與<lb/>
<pb n="KR4j0072_WYG_001-11a"/>
語怕寒葉凋零蛻痕塵土古朩斜暉向人懐抱苦<lb/>
　　　　　　　　　　　玉笥　王沂孫聖與<lb/>
綠隂千樹西窓悄厭厭晝眠驚起嫩翼風微流聲露悄<lb/>
半剪氷牋誰寄凄涼倦耳謾重拂琴絲怕尋冠珥夢短<lb/>
宫深向人猶與訴憔悴　殘紅收盡過雨晚來頻斷續<lb/>
都是秋意病葉難留纎柯易老空憶斜陽身世山明月<lb/>
碎甚已絶餘音尚遺枯蛻鬢影参差斷魂青鏡裏<lb/>
　　　　　　　　　　　蘋洲　周　宻公謹<lb/>
<pb n="KR4j0072_WYG_001-11b"/>
槐隂忽送清商怨依稀乍聞還歇故苑愁深危枝調苦<lb/>
前夢蛻痕枯葉傷情念别是幾度斜陽幾回殘月轉恨<lb/>
西風一襟幽恨向誰說　轉鬟猶記動影翠娥應怪我<lb/>
雙鬢如雪枝冷頻移葉疎猶抱空負好秋時節凄凄切<lb/>
切漸迤邐黄昏砌蛩相接露洗餘悲暮寒聲更咽<lb/>
　　　　　　　　　　　宛委　陳恕可行之<lb/>
碧柯搖曳聲何許隂隂晚涼庭院露濕身輕風生翅薄<lb/>
昨夜綃衣初剪琴絲宛轉弄幾回新聲幾畨悽惋過雨<lb/>
<pb n="KR4j0072_WYG_001-12a"/>
髙槐為渠一洗故宫怨　清虛襟度漫與向人低訴處<lb/>
幽思無限敗葉枯形殘陽絶響消得西風腸斷塵情巳<lb/>
倦任翻鬂雲寒綴貂金淺蛻羽難回頓覺仙夢逺<lb/>
　　　　　　　　　　　菊山　唐　珏玉潛<lb/>
蛻痕初染仙莖露新聲又移涼影珮玉流空綃衣剪霧<lb/>
幾度槐昏栁暝幽窓睡醒奈欲斷還連不堪重聽怨結<lb/>
齊姬故宫烟樹翠隂冷　當時舊情在否晚籹清鏡裡<lb/>
猶記嬌鬂亂咽頻驚餘悲漸杳搖曳風枝未定秋期話<lb/>
<pb n="KR4j0072_WYG_001-12b"/>
盡又抱葉凄凄暮寒山静付與孤蛩苦吟清夜永<lb/>
　　　　　　　　　　　瑤翠　唐藝孫英發<lb/>
栁風㣲扇閑池閣深林翠隂人静漸理琴絲誰調金奏<lb/>
凄咽流空清韵虹明雨潤正乍集庭柯凭闌新聽午夢<lb/>
驚回有人嬌困酒初醒　西軒曉涼又嫩向枝頭占得<lb/>
銀露千頃蛻剪花輕翼翻紙薄老去易驚秋信殘聲送<lb/>
暝恨秦樹斜陽暗催光景淡月疎桐半窓留鬢影<lb/>
　　　　　　　　　　　宛委　陳恕可行之<lb/>
<pb n="KR4j0072_WYG_001-13a"/>
蛻仙飛珮流空逺珊珊數聲林杪薄暑眠輕濃隂聽久<lb/>
勾引凄涼多少長吟未了想猶怯髙寒又移深窈與整<lb/>
綃衣滿身風露正清曉　㣲熏庭院晝永那回曽記得<lb/>
如訴幽抱斷響難尋餘悲獨省葉底還驚秋早齊宫路<lb/>
杳歎事徃魂消夜闌人悄謾想輕盈粉奩雙鬢好<lb/>
　　　　　　　　　　　山村　仇　逺仁近<lb/>
夕陽門巷荒城曲清音早鳴秋樹薄剪綃衣涼生鬂影<lb/>
獨飲天邊風露朝朝暮暮奈一度凄吟一畨凄楚尚有<lb/>
<pb n="KR4j0072_WYG_001-13b"/>
殘聲驀然飛過别枝去　齊宫徃事謾省行人猶與説<lb/>
當時齊女雨歇空山月籠古栁彷彿舊曾聽處離情正<lb/>
苦甚嬾拂氷牋倦拈琴譜滿地霜紅淺莎尋蛻羽<lb/>
　　　　　　　　　　　玉笥　王沂孫聖與<lb/>
一襟遺恨宫魂斷年年翠隂庭樹乍咽涼柯還移暗葉<lb/>
重把離愁低訴西園過雨漸金錯鳴刀玉筝移柱鏡掩<lb/>
殘粧為誰嬌鬢尚如許　銅仙鉛淚如洗嘆移盤去逺<lb/>
難貯零露病翼驚秋枯形閲世消得斜陽幾度餘音更<lb/>
<pb n="KR4j0072_WYG_001-14a"/>
苦甚獨抱清商頓成凄楚漫想熏風栁絲千萬縷<lb/>
　　桂枝香<hi>天柱山房賦蟹</hi>
　　　　　　　　　　　宛委　陳恕可行之<lb/>
西風故國記乍免内黄歸夢溪曲還是秦星夜映楚霜<lb/>
秋足無腸枉抱東流恨任年年褪筐㣲綠草汀篝火蘆<lb/>
洲緯箔早寒魚屋　料舊别芳蒭薦玉正香擘新橙清<lb/>
泛佳菊依約行沙亂雪誤驚窓竹江湖歳晚相思逺對<lb/>
寒燈謾懐幽獨嫩湯浮眼枯形蛻殻斷魂重續<lb/>
<pb n="KR4j0072_WYG_001-14b"/>
　　　　　　　　　　　瑤翠　唐藝孫英發<lb/>
收㠶渡口認逺岸夜篝松炬如晝還見沙痕雪漲水紋<lb/>
霜後秦宫夢到無腸斷望明河月殘疎栁瑣窓相對茶<lb/>
邊猶記眼波頻溜　漸嫩菊新蒭綠酒嘆風味尊前瀟<lb/>
洒如舊幾度金橙香霧玉盤纎手清愁小醉凄涼裡拚<lb/>
今生容易消痩草心春淺年年相憶㸔燈時候<lb/>
　　　　　　　　　　　菊山　唐　珏玉潛<lb/>
松江舍北正水落晚汀霜老枯荻還見青筐似綉紺螯<lb/>
<pb n="KR4j0072_WYG_001-15a"/>
如㦸西風有恨無腸斷悵東流幾畨潮汐夜燈争聚微<lb/>
光掛影輕投簾隙　更喜薦新蒭玉液正半殻含黄一<lb/>
醉秋色纎手香橙風味有人相憶江湖歳晚聽飛雪但<lb/>
沙痕空記行迹至今茶鼎時時猶記眼波愁碧<lb/>
　　　　　　　　　　　紫雲　吕同老和甫<lb/>
松江岸側正亂葉墜紅殘浪收碧猶記燈寒暗聚籪疎<lb/>
輕入休嫌郭索尊前笑且開顔共傾芳液翠橙含霧玉<lb/>
葱涴雪嫩黄初擘　與那日新詩换得又幾度相逢落<lb/>
<pb n="KR4j0072_WYG_001-15b"/>
潮秋色常是籬邊早菊慰渠岑寂如今漫有江湖興更<lb/>
誰憐草泥踪跡但將身世浮沈醉鄉舊逰休憶<lb/>
　<lb/>
　<lb/>
　<lb/>
　<lb/>
　<lb/>
　樂府補題<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_009-1a"/>
唐丞相曲江張先生文集卷之九<lb/>
　勑書<lb/>
　　勑新羅金興光書<lb/>
　　勑契丹都督涅禮書<lb/>
　　勑李歸國書<lb/>
　　勑奚都督李歸國書<lb/>
　　勑烏知義書<lb/>
　　勑松模都督涅禮書<lb/>
　　勑幽州節度張守珪書五篇<lb/>
　　勑平盧使烏知義書<lb/>
<pb n="KR4c0011_SBCK_009-1b"/>
　　勑平盧諸將士書<lb/>
　　勑新羅王金興光書<lb/>
　　勑渤海大武藝四書<lb/>
　　勑平盧烏知義書<lb/>
　　勑河東節度王忠嗣<lb/>
　　　勑新羅都護金興光書<lb/>
勑雞林州大都督新羅王金興光賀正謝恩两使繼<lb/>
至再省來表深具雅懷卿位總一方道踰萬里託誠<lb/>
見於章奏執禮存乎使臣雖隔滄𬈑亦如面會卿旣<lb/>
䏻副朕虚巳朕亦保卿一心言念懇誠每以嗟尚况<lb/>
<pb n="KR4c0011_SBCK_009-2a"/>
文章禮樂粲焉可觀徳義簮裾浸以成俗自非才包<lb/>
時傑志合本朝豈得物土異宜而風流一變乃比卿<lb/>
於魯衛豈復同於蕃服朕之此懷想所知也賀正使<lb/>
金義質及祖榮相次未逝念其逺勞情以傷憫雖有<lb/>
寵贈猶不䏻忘想卿乍聞當甚軫悼近又得思蘭表<lb/>
稱知卿欲於洪江置戌旣當渤海衝要又與祿山相<lb/>
望仍有逺圖固是長䇿且蕞爾渤海乆巳逋誅重勞<lb/>
師徒未䏻撲滅卿每疾惡深用嘉之警冦安邉有何<lb/>
不可處置訖因使以聞今有少物荅卿厚意至宜領<lb/>
取春暮已暄卿及首領百姓並安好遣書指不多及<lb/>
<pb n="KR4c0011_SBCK_009-2b"/>
　　　勑契丹都督涅禮書<lb/>
勑契丹都督涅禮徃者屈突干凶惡無心憂矜百姓<lb/>
背叛於我終日自防丁壯不得耕耘牛馬不得生養<lb/>
及依附突厥而課稅又多部落吁嗟卿所見也李過<lb/>
折因衆人之忿誅頑凶之徒諸部酋豪相率歸我巳<lb/>
令隨事賞賜亦云且得安寧過折封王豈直賞功而<lb/>
巳亦爲百姓衆意頼其撫存不知近日巳來若爲非<lb/>
理亦聞殺害無罪棒打又多衆情不安遂致非命然<lb/>
卿彼之蕃法多無義於君長自昔如此朕亦知之然<lb/>
是卿蕃王有惡徑殺爲此王者不亦難乎但恐卿今<lb/>
<pb n="KR4c0011_SBCK_009-3a"/>
爲王後人亦常不自保誰願作王卿雖蕃人是當土<lb/>
豪傑亦須防慮後事豈取怏志目前過折旣亡卿初<lb/>
知都督百姓諸處分復得安寧以否張守珪先徃彼<lb/>
亦即令便就處置卿應有官賞即有處分夏中甚熱<lb/>
卿及首領百姓並平安好今賜卿錦衣一副並細腰<lb/>
帶七事至宜領取書<lb/>
　　　勑奚都督李歸國書<lb/>
勑李歸國近得守珪表稱奚倚官耨雲輒構異謀携<lb/>
間部落兼藏突厥仍欲圖卿知卿忠義一心紏逖無<lb/>
隠臨危制變果獲罪人此雖天誘其衷亦是卿誠效<lb/>
<pb n="KR4c0011_SBCK_009-3b"/>
克著聞巳誅剪是自滅亡朕於諸蕃含養過厚忝預<lb/>
人類亦合知恩但百姓無識易爲驚擾安危動靜處<lb/>
之在人以卿才䏻自應率伏念加威惠勿使猜嫌旣<lb/>
去亂羣當巳寧貼所設官賞惟待有功苟䏻盡節何<lb/>
憂不賞各宜勉勵以副朕懷秋凉卿及衙官巳下並<lb/>
平安好遣書指不多及<lb/>
　　　勑奚都督李歸國書<lb/>
勑奚都督右金吾衛大將軍歸誠王李歸國朕比聞<lb/>
突厥欲滅卿两蕃先勑守珪嚴爲防護今聞涅禮以<lb/>
破凶徒仍慮其收合餘燼復來掩襲卿可與涅禮相<lb/>
<pb n="KR4c0011_SBCK_009-4a"/>
爲腹背但突厥不盡後患終深郷可伺其歸師乘其<lb/>
䘮氣與諸將計會遂要追襲時不可失宜自思之秋<lb/>
深極冷卿及衙官將士巳下並平安好遣書指不多<lb/>
及<lb/>
　　　勑平盧使烏知義書<lb/>
勑烏知義两蕃旣巳歸我突厥仍敢犯邉此其不順<lb/>
誠可殘滅適聞契丹及奚等并力合謀同破凶醜卿<lb/>
亦繼進相與成功此之一捷使其䘮氣然鬪防困獸<lb/>
誘備嬴師兵家之難慎在終始卿是宿將當自明之<lb/>
若見可則行務湏盡敵固在臨事難用速言必圖萬<lb/>
<pb n="KR4c0011_SBCK_009-4b"/>
全不可輕舉巳勑守珪與卿計㑹可湏觀釁裁之秋<lb/>
凉卿及將士巳下並平安好遣書指不多及<lb/>
　　　勑松模都督涅禮書<lb/>
勑松模都督右金吾衛大將軍涅禮得張守珪表知<lb/>
卿等破賊且突厥此來也其心毒害又甚輕敵人事<lb/>
之與神道可得不有傷殘卿之忠誠加以義勇以順<lb/>
討逆自然必勝朕所懸爵秩惟賞有功况卿赤心復<lb/>
加戍捷然狂賊自遠投於死地今其傷敗必更有謀<lb/>
可湏防之重不可失烏知義在彼宜與臨事籌之若<lb/>
湏邀截亦與之計會秋氣漸冷卿及衙官首領百姓<lb/>
<pb n="KR4c0011_SBCK_009-5a"/>
並平安好遣書指不多及<lb/>
　　　勑幽州節度張守珪書<lb/>
勑幽州節度副大使幽州長史兼御史大夫張守珪<lb/>
北虜猖狂勞師遠襲朕巳成料知其破傷得卿上言<lb/>
果如前䇿然契丹恃我其心不携以逸待勞取之必<lb/>
也既有尅捷當更防之困獸猶鬪窮冦勿遏䘮敗之<lb/>
餘其氣不振乘此不取後悔難追熟料萬全然可邀<lb/>
擊蕃漢相雜使其莫辨此亦便不可失時不再來臨<lb/>
事指麾在卿審㫁也事今若此得筭巳多勿復忽忽<lb/>
致難於末路卿比疹疾今復何似宜善將療不得自<lb/>
<pb n="KR4c0011_SBCK_009-5b"/>
勤秋凉卿將士巳下並平安好遣書指不多及<lb/>
　　　勑幽州節度張守珪書<lb/>
勑幽州節度副大使張守珪趙堪至一一具之以國<lb/>
家之威武取叛亾之殘孽太山壓卵豈其難乎頃者<lb/>
縁卿大朝節制蹔闕二虜乘隙相繼叛亡禆將無謀<lb/>
輕兵遣襲遂有輸失挫我銳氣此故猶細彼禍更深<lb/>
卿可秣馬訓兵候時而動草衰木落其則不遠近者<lb/>
所徴萬人不日即令進發大集之後諸道齊驅蕞爾<lb/>
凶徒何足殱盡平盧信息日夕徃來數與籌宜首尾<lb/>
相應令彼醜虜飛走無歸事有預圖臨時合變想卿<lb/>
<pb n="KR4c0011_SBCK_009-6a"/>
所悉不煩具言所有奏請並巳處分訖夏末極熱卿<lb/>
及將士巳下並平安好遣書指不多及<lb/>
　　　勑幽州節度張守珪書<lb/>
勑幽州節度副大使張守珪張奉髙下叛奚自取殱<lb/>
滅此等惡積天將絶種故遽誘其衷叛亡相繼及師<lb/>
徒追下皆就誅夷一二年間凶黨必盡亦由卿指揮<lb/>
得所動不失宜明於兵權暗合神道故䏻致此也安<lb/>
禄山楊景暉取雪前耻亦云效命鋒鏑之下各致損<lb/>
傷言念忠誠豈忘收奨巳别有䖏分訖將士陣亡各<lb/>
湏弔祭應合贈飾亦以状聞聚兵饋糧義不可久秋<lb/>
<pb n="KR4c0011_SBCK_009-6b"/>
深木落䂓畧是時不有蹔勞何以除惡永久爲患將<lb/>
若之何委卿良圖用息邉甲彼軍少馬巳勒朔方想<lb/>
卿早知之宜差人受領秋氣漸冷卿及將士巳下並<lb/>
平安好遣書指不多及<lb/>
　　　勑幽州節度張守珪書<lb/>
勑幽州節度副大使張守珪頃者慰撫降虜每事優<lb/>
給而終不知恩惟圖反噬名雖人類實甚豺狼今所<lb/>
叛亡何苦如此近者聞其家累多並爲我所得惟有<lb/>
丁壯挺身走險樹木既闇弓矢亦全以窮冦失家之<lb/>
心乘深林必死之地若冐此輕進豈云料敵安禄山<lb/>
<pb n="KR4c0011_SBCK_009-7a"/>
勇而無謀遂至失利衣甲資盗挫我軍威論其輕敵<lb/>
合加重罪然即初聞勇鬪亦有誅殺又冦戎未滅軍<lb/>
令從權故不以一敗弃之將欲收其後效也不行薄<lb/>
責又無所懲宜且停舊官令白衣將領卿更審量本<lb/>
狀亦任隨事處之所將陣亡之人及戰傷之者並收<lb/>
瘞救療弔死問生冦讐之來豈其獲巳言念於此良<lb/>
深嗟悼卿等各秉忠義式遏方隅躬冐險難寧不知<lb/>
此無以小失致奪軍氣數宜激厲以保功名平盧軍<lb/>
儲取䏻支久若賊口聚食費耗更多早宜處置使得<lb/>
所也今將金瘡藥徃至可分療將士并數令廵問春<lb/>
<pb n="KR4c0011_SBCK_009-7b"/>
後漸熱卿及將士並平安好遣書指不多及<lb/>
　　　勑幽州節度張守珪書<lb/>
勑幽州節度副大使張守珪昨史思明徃巳有處分<lb/>
趙堪適至委曲知之安禄山等輕我兵威曾不審料<lb/>
致令損失宜其就誅卿既行軍於法合爾然此賊初<lb/>
叛勢尚未合乘其虚弱正可追擒直爲林闇山深恃<lb/>
不存之地萬一獸駭致損更多以此思之固湏且守<lb/>
伺其有隙乗便剪除如此籌宜應是長䇿且戰者凶<lb/>
事有勝有負無以邂逅遂至蒼黄使我驍雄小有奪<lb/>
氣負罪者旣其即戮用命者亦宜昇奬彼之小醜何<lb/>
<pb n="KR4c0011_SBCK_009-8a"/>
足可除所有奏人即當處分平盧以北動靜湏知得<lb/>
其委曲隨事防備委卿在逺一一必由但量宜行之<lb/>
奏未晚也<lb/>
　　　勑平盧使烏知義書<lb/>
勑平盧使烏知義委卿重鎮安輯两蕃動靜湏知節<lb/>
制斯在而二虜將叛來徃有謀曾不是思信其至此<lb/>
又委安祿山輕突挫我軍威不嚴其約是事無豫一<lb/>
朝損失雖悔何追但以卿忠勤復是耆舊雖有過失<lb/>
一切不論實欲盡卿所長收其後效固湏易慮以補<lb/>
前闕此賊既叛意其却攻每事湏防無失便也一一<lb/>
<pb n="KR4c0011_SBCK_009-8b"/>
並趙堪口具夏初漸熱卿及將士並平安好遣書指<lb/>
不多及<lb/>
　　　勑平盧諸將士書<lb/>
勑平盧諸軍鎮將士巳下两蕃殘賊餘類僅存朕甞<lb/>
懐撫柔兾其遷善而數年之内謀叛相仍信是梟鴟<lb/>
固非人也頃者所以列置軍鎮逓爲唇齒所虞在此<lb/>
豈欲勞人鄕等委身邉彊爲國展效遇其反噬得不<lb/>
討除近日安祿山無謀率爾輕敵馳突不顧遂損師<lb/>
徒擇將非良傷人巳甚事雖既徃義實疚懐凡在平<lb/>
盧其陣亡之人並委張守珪差人弔祭並勘實郷貫<lb/>
<pb n="KR4c0011_SBCK_009-9a"/>
具以状聞憫彼傷魂當有贈飾興言悼惜久不䏻忘<lb/>
然此賊比來削弱巳甚挼繩繫頸人有其心安祿山<lb/>
之誅緣輕敵太過勿因此畏愞致失後圗立功成名<lb/>
榮貴斯在各宜勉勵共除凶惡夏初漸熱卿等並平<lb/>
安好遣書指不多及<lb/>
　　　勑新羅王金興光書<lb/>
勑雞林州大都督新羅王金興光比歲使來朝貢相<lb/>
繼雖隔滄海無異諸華禮樂衣冠亦在此矣皆是卿<lb/>
率心忠義䏻此恭勤朕每嘉之常優等數想卿在遠<lb/>
應體至懷頃者彼處使來累有物故水土不習食飲<lb/>
<pb n="KR4c0011_SBCK_009-9b"/>
異宜奄忽爲災遂至不救言近逝者此其命乎想卿<lb/>
乍聞應以傷悼所以表奏皆依來請夏初漸熱卿及<lb/>
吏人並平安好遣書指不多及<lb/>
　　　勑渤海王大武藝書<lb/>
勑忽汗州刺史渤海郡王大武藝卿於昆弟之間自<lb/>
相忿䦧門藝窮而歸我安得不容然處之西陲爲卿<lb/>
之故亦云不失頗謂得所何則卿地雖海曲常習華<lb/>
風至如兄友弟悌豈待訓習骨肉情深自所不忍門<lb/>
藝縱有過惡亦合容其改修卿遂請取東歸擬肆屠<lb/>
戮朕教天下以孝友豈復忍聞此事誠惜卿名行豈<lb/>
<pb n="KR4c0011_SBCK_009-10a"/>
是保護逃亡卿不知國恩遂爾背徳卿所恃者遠非<lb/>
䏻有他朕比年含容優恤中土所未命将事亦有時<lb/>
卿䏻悔過輸誠轉禍爲福言則似順意尚執迷請殺<lb/>
門藝然後歸國是何言也觀卿表状亦有忠誠可熟<lb/>
思之不容易爾今使内使徃宣諭朕意一一並口具<lb/>
述使人李盡彦朕亦親有處分皆所知之秋冷卿及<lb/>
衙官首領百姓平安好并遣崔尋挹同徃書指不多<lb/>
及<lb/>
　　　勑渤海王大武藝書<lb/>
勑渤海郡王忽汗州都督大武藝不識逆順之端不<lb/>
<pb n="KR4c0011_SBCK_009-10b"/>
知存亡之兆而䏻有國者未之聞也卿徃年背徳已<lb/>
爲禍階近䏻悔過不失臣節迷復非逺善又何加朕<lb/>
記人之長忘人之短况此歸伏載用嘉歎永祚東土<lb/>
不亦宜乎所令大戍慶等入朝並巳處分各加官賞<lb/>
想具知之所請替人亦令還彼又近得卿表云突厥<lb/>
遣使求合擬打两蕃奚及契丹今旣内属而突厥私<lb/>
恨欲讐此蕃卿但不從何妨有使擬行執縛義所不<lb/>
然此是人情况爲君道然則知卿忠赤動必以聞永<lb/>
保此誠慶流未巳春晚卿及衙官百姓並平安好遣<lb/>
書指不多及<lb/>
<pb n="KR4c0011_SBCK_009-11a"/>
　　　勑渤海王大武藝書<lb/>
勑渤海郡王忽汗州都督大武藝多蒙固所送水手<lb/>
及承前没落人等來表卿輸誠無所不盡長䏻保此<lb/>
永作邉捍自求多福無以加也漸冷卿及衙官百姓<lb/>
巳下並平安好遣書指不多及<lb/>
　　　勑渤海王大武藝書<lb/>
勑忽汗州刺史渤海郡王大武藝卿徃者誤計幾於<lb/>
禍成而失道未遥聞義䏻徙何其智也朕弃人之過<lb/>
收物之誠表卿洗心良以慰意計卿既盡誠節永固<lb/>
東蕃子孫百代復何憂也近使至具知欵曲兼請宿<lb/>
<pb n="KR4c0011_SBCK_009-11b"/>
衛及替亦巳依行大朗雅等先犯國章竄逐南鄙亦<lb/>
皆捨罪仍放歸蕃卿可知之皆朕意也夏初漸熱卿<lb/>
及首領百姓等並平安好遣書指不多及<lb/>
　　　勑平盧使烏知義書<lb/>
勑平盧節度營州都督烏知義突厥去歲東侵巳大<lb/>
不利志在報復行必再來契丹及奚一心歸我不有<lb/>
将護豈云王畧頃有没蕃人出云其見擬東行蕃漠<lb/>
諸軍須有嚴備遠加斥候動靜湏知縱有兇徒亦即<lb/>
無慮委卿在遠實謂得人朕固無憂一任量事渤海<lb/>
黒水近復歸國亦委卿節度想所知之春初尚寒卿<lb/>
<pb n="KR4c0011_SBCK_009-12a"/>
及將士巳下並平安好今令白真陁羅徃亦賜卿衣<lb/>
一副至宜領取遣書指不多及<lb/>
　　　勑河東節度副使王忠嗣書<lb/>
勑河東節度副使兼代州都督王忠嗣及諸將士等<lb/>
大叔承慶至知卿遠經賊境晝夜勤勞雖不遇㐫徒<lb/>
亦備盡誠效頃属時暑士馬遠來行李之間固應疲<lb/>
頓諸軍將等各湏撫養令其寧息行廻之人當有宴<lb/>
勞宜令大同軍即辦宴設及時慰勉夏中極熱卿及<lb/>
將士巳下並平安好遣書指不多及<lb/>
<pb n="KR4c0011_SBCK_009-12b"/>
</p>
<p>
唐丞相曲江張先生文集卷之九<hi>終</hi>
</p>
<p>
</p>
  </div>
</body>
</text>
</TEI>
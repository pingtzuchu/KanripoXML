<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_013-1a"/>
唐丞相曲江張先生文集卷之十三<lb/>
　表狀<lb/>
　　讓起復平章事表　進千秋節金鏡錄表<lb/>
　　荆州謝上表　賀赦表<lb/>
　　慶冊皇太子表　洪州進白鹿表<lb/>
　　爲王晙謝表　獻寫聖真圖表<lb/>
　　爲何給事進父書　論教皇太子狀<lb/>
　　論勘内婦女事狀　論東北軍未可輕動狀<lb/>
　　薛王疾宣史館狀　薛王薨請上復膳狀<lb/>
　　請御注道經䟽狀　請將吏刋石紀功狀<lb/>
<pb n="KR4c0011_SBCK_013-1b"/>
　　請御注經傳授狀　西幸改期請付史館狀<lb/>
　　上冩經宣付史館　賀張待賔奏尅捷狀<lb/>
　　　讓起復中書侍郎同平章事表<hi>并御批</hi>
草土臣言伏奉去年十二月十四日制復臣中書侍<lb/>
郎同平章事者外沮公望内奪私情餘生力微哀怖<lb/>
殞絶臣誠哀誠懼死罪死罪臣伏以宰相所職賛理<lb/>
庶事陶冶太和以遂萬物苟非所任有受其殃臣實<lb/>
單人本無大用况在艱疚觸緒哀迷矧以素所不堪<lb/>
加之荒塞而軍國事重翼亮誠難臣獨何人謬居此<lb/>
地退省所有負敗將及雖願感恩匍匐秪命其如塵<lb/>
<pb n="KR4c0011_SBCK_013-2a"/>
玷聖鑑汚辱台衡於國非急於禮虚廢臣比年限役<lb/>
多闕晨昏疚疹之際遽乖救藥㐫諱之日逺隔追攀<lb/>
而星霜未周冠冕載道是以庭闈昔絶几筵今阻凡<lb/>
曰名教實所深哀伏惟眷情有以永錫况質言非讓<lb/>
悲欵不文祈天之心惟聖所體實兾哀素有次䘮紀<lb/>
獲終俯鑒荒迷乞遂情禮臣無任感絶哀迫之至謹<lb/>
詣朝堂奉表陳乞以聞臣誠哀誠懼頓首頓首死罪<lb/>
死罪謹言開元二十二年正月二十七日草土臣張<lb/>
九齡上表<lb/>
　　御批<lb/>
<pb n="KR4c0011_SBCK_013-2b"/>
卿去歲禮闈擢受樞宻實關政本將倚爲相頃來升<lb/>
用是會宿心雖属家艱巳踰年序不有至孝誰能盡<lb/>
忠若墨縗之義不行蒼生之望安在謂此情難奪豈<lb/>
成命可移比日行在佇卿促轡今既至止無勞固辭<lb/>
朕以非常用賢曷云常禮哀訴即宜㫁表今日便上<lb/>
　　　進千秋節金鏡錄表<lb/>
臣九齡言伏見千秋節日王公巳下悉以金寳鏡進<lb/>
獻誠貴尚之尤也臣愚以謂明鏡所以鑑形者也有<lb/>
妍蚩則見之於外徃事所以鑑心者也有善惡則省<lb/>
之於内故皇帝鏡銘云以鏡自照見形容以人自照<lb/>
<pb n="KR4c0011_SBCK_013-3a"/>
見吉㐫又古人云前事之不逺後事之元龜元龜亦<lb/>
猶鏡也伏惟開元神武皇帝陛下聖徳之至動與天<lb/>
合本巳全於道體固不假於事鑑然覆載廣大無所<lb/>
不包聖道冲虚有來皆應臣敢縁此義謹於生辰節<lb/>
上事鑑一章分爲五卷名曰千秋金鏡錄雖聞見𥚹<lb/>
淺所擇不深至於區區效愚其庶乎萬一不勝悃欵<lb/>
之至謹言<lb/>
　　　荆州謝上表<lb/>
臣九齡言伏奉四月十四日制授臣荆州大都督府<lb/>
長史聞命皇怖魂膽飛越即日戒路星夜犇馳属小<lb/>
<pb n="KR4c0011_SBCK_013-3b"/>
道所使多驛馬先少以今月八日至州禮上誠惶誠<lb/>
恐頓首頓首死罪死罪臣不即飲氣取死豈敢輒惜<lb/>
餘命伏念心無黨惡死則似同以此偷生猶希聖察<lb/>
臣徃年按察嶺表便道赴使訪聞周子諒久經推覆<lb/>
遥即奏充判官尋属臣改官使亦有替其後信安郡<lb/>
王禕奏將朔方驅使便請授官臣以其嶺外勤勞因<lb/>
而奏乞事不敢隱未止渉私然進用非人誠宜得罪<lb/>
但臣特蒙㧞擢出自宸衷陛下所用隠微惟臣而巳<lb/>
伏思報效竊恃聖恩每於事端無所防避智識雖淺<lb/>
罄竭則深微誠區區義有所在豈復與此私恊以負<lb/>
<pb n="KR4c0011_SBCK_013-4a"/>
累聖鑒臣雖至頑至愚不至於此皇天后土照臣血<lb/>
誠夙夜煩冤欲辨無路臣聞物有窮者必訴於昊天<lb/>
人有痛者必呼於父母臣今孤苦不乞哀於聖君豈<lb/>
蒙惡聲遂衘冤以没代臣受性愚鈍闇於知人禀命<lb/>
舛剥與此㐫㑹誠合自死以謝天威所以側息茍存<lb/>
者臣爲聖朝所用既極榮寵而一朝至此恐玷明時<lb/>
在臣微生有若螻蟻身名俱㓕誠不足言今釁咎則<lb/>
然恩禮猶重靣目有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>夙夜唯憂戴盆望天豈期上<lb/>
逹又未䏻宣布聖澤少荅殊私跼踷兢皇動失次第<lb/>
無任荷懼兢悚之至謹附河西經略判官所部朝義<lb/>
<pb n="KR4c0011_SBCK_013-4b"/>
郎法曹叅軍蘇銳奉表陳謝以聞臣誠惶誠恐頓首<lb/>
頓首死罪死罪謹言<lb/>
　　　賀赦表<lb/>
臣言伏奉今月八日制恩春郊展禮惟新布澤臣聞<lb/>
古之王政雖在方冊將崇舊典必俟聖君伏惟開元<lb/>
神武皇帝陛下徳合天明道髙帝載以爲春者發生<lb/>
之氣氣者含育之本事乃重於歲始禮故親於東郊<lb/>
振絶代之綱作名王之法布澤行慶昭徳順時以合<lb/>
隂陽之和以乗天地之正凡在品彚莫不昭蘇臣待<lb/>
罪荆南亦濫承恩賜臣無任欣慶戰荷之至謹因所<lb/>
<pb n="KR4c0011_SBCK_013-5a"/>
部送永主俸料官當陽縣主簿陳琇奉表陳賀以聞<lb/>
臣誠歡誠喜頓首頓首死罪死罪謹言<lb/>
　　　慶冊皇太子表<lb/>
臣言伏奉今月二日制冊立皇太子者伏以皇太子<lb/>
天實生徳睿哲夙備爰以吉辰光膺盛典伏惟開元<lb/>
神武皇帝陛下建儲固本體天合聖萬方之心永貞<lb/>
是属一人之慶大賚斯在臣待罪荆南不獲稱慶闕<lb/>
庭欣躍之誠實百常品無任悚踊慶躍之至謹遣所<lb/>
部宣義郎行枝江縣尉楊崇仙奉表陳賀以聞臣誠<lb/>
歡誠喜頓首頓首死罪死罪謹言<lb/>
<pb n="KR4c0011_SBCK_013-5b"/>
　　　洪州進白鹿表<lb/>
臣聞聖法天則至理調於元氣天表聖則嘉瑞託乎<lb/>
群生將以幽賛王澤覺悟生靈知至徳之所感如虚<lb/>
響之必應伏惟開元神武皇帝陛下道孚神化體合<lb/>
乾行品物所資太和罔不叶圖諜所載殊祥罔不臻<lb/>
故郡國上言日月相繼臣所部豫章縣某月某日獲<lb/>
白鹿一休氣所集靈質自呈欲效符祉易爲馴狎臣<lb/>
謹按瑞應圖云王者明惠及下則白鹿見又按孝經<lb/>
援神契云王者徳至鳥獸則白鹿見盖鹿者仙夀之<lb/>
物實爲禎祥之表雖時和歲稔固不假於羽毛而天<lb/>
<pb n="KR4c0011_SBCK_013-6a"/>
意人事誠欲伸於耳目臣不勝感慶之至謹詣某所<lb/>
奉瑞鹿表進以聞臣誠歡誠喜頓首頓首死罪謹言<lb/>
　　　爲兵部尚書王晙謝平章事表<lb/>
臣言伏奉今月二十九日制授臣兵部尚書同中書<lb/>
門下三品殊常寵靈妄集疲朽承恩竊喜任重惟憂<lb/>
臣誠歡誠恐伏以虚受之難魯史以量其力滿盈之<lb/>
過夏載陳其招損臣階縁試吏際㑹登朝遂得入拜<lb/>
尚書比天之喉舌出典方鎮爲王之爪牙雖忠烈之<lb/>
誠心知所竭而績用之美歲乆無聞今陛下不以不<lb/>
䏻爲光爲寵寘之廟堂之上叅以軍國之謀實恐鼎<lb/>
<pb n="KR4c0011_SBCK_013-6b"/>
足不任鵜翼爲刺退失微臣之守上累陛下之明是<lb/>
以永夕九飛終朝三省泉谷爲懼氷炭在懐道雖願<lb/>
於將行位固慙於幸得臣巳有别状具所讓人猶䝉<lb/>
曲私未寢嚴命方欲俯僂恭命對揚休光磨鈆效於<lb/>
一割䇿蹇同於十駕臣誠懼塵台席謬齒國華將何<lb/>
以允荅鴻私弼諧大化拜命祗惕罔知所爲臣不勝<lb/>
荷懼之至謹奉表謝以聞臣誠惶誠恐謹言<lb/>
　　　爲信安王獻聖真圖表<lb/>
臣言臣一昨扈從西狩岐陽時以有年事因農隙整<lb/>
六軍之衆修大田之禮戍卒是訓威武載揚属草淺<lb/>
<pb n="KR4c0011_SBCK_013-7a"/>
獸肥霜清氣殺詔虞人以即鹿命荆州而起鳥陛下<lb/>
親御弧矢紆駕林衡曾不合圍取其背者雖有逸群<lb/>
之狡走險之捷而飛黄騁轡縈紼如組綠沉縱鏑宛<lb/>
轉若神必命中於前期皆應絃而絶倒其餘變態不<lb/>
測神妙無窮非臣瞽言所䏻摸状既而備獻禽之禮<lb/>
䖍薦寢之誠教人以孝自天作則此外效獲畢賜懿<lb/>
親兼禁羽騎無犯宿麥是行也典禮斯備仁恩允洽<lb/>
三令惟肅七徳以宣魏武何階亦紀功於猛獸周文<lb/>
差擬将比義於非㷱臣忝藉宗枝幸陪鑾輅竊觀神<lb/>
武冠絶古今以爲載之空言不若圖之繪事向所述<lb/>
<pb n="KR4c0011_SBCK_013-7b"/>
聖今皆寫真雖天顔不違而丹青莫擬徒極愚思庻<lb/>
好萬一謹一一陳伏深戰汗臣誠惶誠恐謹言<lb/>
　　　爲何給事進亡父所著書表<lb/>
臣言臣父某官某乙徃歷樞近志勤忠益至於覇王<lb/>
大略軍國要務事關興替言渉箴規因著十篇名曰<lb/>
帝圖秘籙将欲獻納纔加撰次㝷属臣私門殃釁夙<lb/>
遘閔㐫手澤所存心瞿不忍遂未奏御猶在緘縢二<lb/>
紀及兹遺言將墜誠愚臣不克負荷不揚休烈俾亡<lb/>
父之業聖代莫傳雖忝掖垣若寘氷谷伏惟陛下聴<lb/>
政中<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>觀書乙夜思上皇而合道恨古人於同時而<lb/>
<pb n="KR4c0011_SBCK_013-8a"/>
臣亡父所論君臣之際必欲驗之行事非真埀於空<lb/>
文誠宜上感宸衷由沒代而匡輔下藏秘府因聖君<lb/>
以發明竟未上聞伏增悲懼臣不勝感惕之至謹繕<lb/>
寫封進以聞謹言<lb/>
　　　論教皇太子狀<lb/>
右臣伏以皇太子是天下之本爲國之貳今則睿質<lb/>
漸長猶在深宫所與近習者未必皆正人端士安於<lb/>
逸樂久則性成是以古者明王恐其若此雖在赤子<lb/>
先之以教必使耆儒碩徳爲之師保故大戴禮云周<lb/>
成王在襁褓之中太公爲之大師教之順也周公爲<lb/>
<pb n="KR4c0011_SBCK_013-8b"/>
之太傅傅其徳義召公爲之太保保其身體是故成<lb/>
王䏻聖周道用康秦始皇使趙高傅其太子胡亥因<lb/>
教之以獄所習者非斬劓人則夷人之三族也胡亥<lb/>
即位秦氏以亡則明人之性情莫不由習若近正人<lb/>
聞正事雖欲爲惡固巳不忍若親近細人不聞教諭<lb/>
縱欲行善猶未知所適此必然也胡越之少生則聲<lb/>
同長則語異盖聲者天然語者所習習於胡則胡習<lb/>
於越則越故知成於所習不可不慎臣伏願詳擇典<lb/>
故徴用名賢執經勸學朝夕從事俾皇太子得於所<lb/>
習天下幸甚謹奉状以聞謹状<lb/>
<pb n="KR4c0011_SBCK_013-9a"/>
　　　論内勘别宅婦女事状<lb/>
右件婦女事緣卑䙝縱兩縣檢括有所阿容即願宣<lb/>
付憲司紏摘其罪今便收𥙷人内别加推逐道路有<lb/>
云何急於此若在外勘當慮以相寛其餘法獄豈皆<lb/>
應就内始可以杜其請託方益威嚴便是法不肅而<lb/>
吏不懼其弊尤重於别宅者也昔漢丞相府尚不按<lb/>
吏誠以務在尊崇體不可失况天子中禁而有此名<lb/>
丞尉極微所緣至小固不足以塵黷聖聴雖在内曹<lb/>
外議切切未爲得所即有聞知不敢不奏謹状<lb/>
　　　論東北軍未可輕動状<lb/>
<pb n="KR4c0011_SBCK_013-9b"/>
右高力士宣奉敕張守珪所進送突厥生口具問知<lb/>
委曲故令劉思賢去者臣等伏以北虜㐫狡誠亦難<lb/>
保其心然陛下以恩澤懷柔歲月巳久使彼豺武頓<lb/>
改頑暴以事觀察信然不虚何者昨李佺使廻虜亦<lb/>
具云東下中間或言難信至今果如所說即是輸誠<lb/>
於國未有他詐且契丹等翻覆或徃或來今其東討<lb/>
雖未禀命在於夷狄亦不可責於常理若因而屠之<lb/>
亦便除患陛下先有聖料以爲如此臣等常竊思之<lb/>
固非所及今其來也若契丹等偶勝北虜勢衰因而<lb/>
乘之滅其大半審料必取始可决行事若不然而軍<lb/>
<pb n="KR4c0011_SBCK_013-10a"/>
將妄動徒結大隙亦以不信爲國生患莫甚於此臣<lb/>
伏以在邉諸將茍利一軍便即行之以邀榮賞不思<lb/>
逺計誠是大失今劉思賢徃望將降書處分守珪必<lb/>
爲逺圖無得妄動切納諸將使知聖心縱虜庭聞之<lb/>
尤彰天澤未審可否謹錄状奏聞<lb/>
　　　薛王有疾上憂變容髪請宣付史館状<hi>并御批</hi>
右臣等伏見邠王守禮等表并荅制以薛王業有疾<lb/>
聖情軫慮宿昔之間容髪遂變又㝷繹致倦假寢通<lb/>
神因獲異方頓觧危惙誠陛下友愛之至冠於皇王<lb/>
急難之情逹於神道所以諸王陳請願書竹帛然猶<lb/>
<pb n="KR4c0011_SBCK_013-10b"/>
譲此歸美推而不居聖徳謙冲固難名於廣大臣子<lb/>
之志敢忘義於昭宣况臣等近侍軒墀倍百恒品望<lb/>
以邠王等状宣付史館謹録状奏聞伏聴勑㫖<lb/>
　　　御批<lb/>
凡曰兄弟豈同他人况有疾疹自成憂迫不辭容髪<lb/>
致改且喜神心助人雖用靈方猶未痊平顧兹徳薄<lb/>
實懐多慮所請宣示良或未然<lb/>
　　　薛王薨上損膳請復膳状<hi>并御批</hi>
右未經旬時慘恤相次聖情友愛之至属此天倫之<lb/>
戚伏聞寢膳有改乎常臣等下情不安夙夜煌灼伏<lb/>
<pb n="KR4c0011_SBCK_013-11a"/>
願抑損恩命冲用道心以承宗社之重以慰臣庻之<lb/>
望天下幸甚臣等不勝倍百恒情之至謹奉状以聞<lb/>
死罪謹奏<lb/>
　　　御批<lb/>
兄弟之喪人倫所重哀廢飲食禮訓有變雖欲自抑<lb/>
有如此情<lb/>
　　　請御注道徳經及䟽施行状<hi>并御批</hi>
右臣等伏以至道無名常善救物所以鎮彼澆競登<lb/>
諸福壽而古今殊論穿鑿多門徒廣津梁何階閫閾<lb/>
伏奉恩勑賜臣等於集賢院與諸學士奉觀御注道<lb/>
<pb n="KR4c0011_SBCK_013-11b"/>
經及䟽本天㫖玄逺聖義發明詞約而理豐文省而<lb/>
事愜上足以播玄元之至化下足以闡來代之宗門<lb/>
非陛下道極帝先勤宣祖業何䏻廻日月之晷度鑿<lb/>
乾坤之戸牗使盲者反視聾者聳聴蒙蔽頓祛沉迷<lb/>
有適凡在率土實多慶賚無任忻戴忭躍之至請宣<lb/>
付所司施行<lb/>
　　　御批<lb/>
先聖說經激時立教文理一貫悟之不逺後來注解<lb/>
岐路增多既失本真動生疑誤朕恭承餘烈思有發<lb/>
明推校諸家因之詳釋庻童蒙是訓亦委曲其詞慮<lb/>
<pb n="KR4c0011_SBCK_013-12a"/>
有未周故遍示積學竟無損益便請宣行朕之不才<lb/>
甘失㫖於先帝卿等虚美豈不畏於後生循環此情<lb/>
未知所適可廣示朝廷有䏻正朕之失者具爲條件<lb/>
録姓名以聞當别加重賞<lb/>
　　　請東北將吏刋石紀功徳状<hi>并御批</hi>
右奚及契丹尤近邉鄙侵軼是慮式遏成勞臣庻常<lb/>
情惟欲防禦所謂長䇿無出此者陛下獨㫁宸襟高<lb/>
奪群議以爲頓兵塞下轉粟邉軍曠日持久役無寜<lb/>
歳若不因利乘便一舉遂平使遷善者自新爲惡者<lb/>
就戮事若不爾無息我人且令大兵臨之㐫徒必潰<lb/>
<pb n="KR4c0011_SBCK_013-12b"/>
不出此歳當並成擒臣等初奉聖謀高深未測及聞<lb/>
凱捷晷候不差而兩蕃遺噍莫不稽顙緣邉戍卒咸<lb/>
以返耕卧皷滅烽誠自此始斯皆陛下睿謀先定神<lb/>
武非常觀變早於未萌必取預於無象伏以成功不<lb/>
宰君人所以爲量有美不宣臣子所以成罪臣雖蒙<lb/>
瞽安敢無言既預聞始謀又幸見成事豈可使天功<lb/>
虚徃而日用不知竹帛相傳復紀何事請具状宣付<lb/>
史舘埀示將來仍請将吏等刋石勒頌以紀功徳臣<lb/>
某等不勝區區忭躍之至謹奉状以聞謹奏<lb/>
　　　御批<lb/>
<pb n="KR4c0011_SBCK_013-13a"/>
事有難易因圖可否小蕃背誕惡實巳盈人神棄之<lb/>
指期可滅今之咸定偶會夙心記以史官銘之樂石<lb/>
頗矜功伐不願爲之伯獻前請朕巳不納卿等苦論<lb/>
載用多媿使桓山之頌復在兹乎<lb/>
　　　請御注經内外傳授狀<hi>并御批</hi>
右臣等今日於九齡處伏見集賢院奉賀御注前件<lb/>
經墨勑批荅兼九齡說睿思幽賛玄闗洞闢微言奥<lb/>
㫖廓然昭暢臣等近識暗於大道粗聞九齡此傳便<lb/>
若巳有所得欣戴感恱誠不克任伏惟陛下天縱無<lb/>
方有來斯應萬殊一貫三教同歸伏望䧏出御本許<lb/>
<pb n="KR4c0011_SBCK_013-13b"/>
内外傳授則冀明積劫之重昏納群迷於正覺朝聞<lb/>
夕死尚不足怪顧此輕生於焉何幸臣等不勝忭躍<lb/>
之至<lb/>
　　　御批<lb/>
此經宗㫖先離諸相解說者衆證以真空僧徒固請<lb/>
欲以弘教心有所得輙復䟽之今請頒行慮無所荅<lb/>
　　　西幸改期請宣付史舘状<hi>并御批</hi>
右臣今日靣奉進止西幸有日般運巳去仍聞京畿<lb/>
百姓猶有未安倘來歳非熟下人無向朕雖至彼復<lb/>
有何情欲延期至來冬待看榖麥卿等商度以爲何<lb/>
<pb n="KR4c0011_SBCK_013-14a"/>
似臣等具奏洛陽城闕雖曰皇都至於宫苑之間制<lb/>
度本狹然風土氣候不甚宜人陛下以萬姓爲心萬<lb/>
姓以陛下爲命億兆所繫誠在聖躬聖躬若安何顧<lb/>
小小陛下遂當宁動色再䧏徳音茍利於人朕何頋<lb/>
惜發言惻隱感動神祇臣等幸聞至言不覺承睫聖<lb/>
恩愛育遂及於此又勑臣等商量進來者湛恩至徳<lb/>
焉可使朝臣不知聖君鴻名不可令史官無述臣望<lb/>
宣聖㫖改用來年十月幸西京仍望具將本状徧示<lb/>
朝列并宣付史官等臣不勝踴躍之至<lb/>
　　　御批<lb/>
<pb n="KR4c0011_SBCK_013-14b"/>
初聞三輔之間今歳善熟朕緣陵寢誠欲西行然積<lb/>
虚累年乍得小稔即又聚食所慮重難倘夏麥不登<lb/>
未免匱乏百姓不足朕孰與安所以再三疚懷欲去<lb/>
不忍至於宫苑所樂氣候非宜茍得人安終不以此<lb/>
爲念卿可宣前㫖更俟後期所請遍示朝列及宣付<lb/>
史舘亦屬煩也任卿等自商量<lb/>
　　　上爲寜王寫一切經請宣付史舘状<hi>并御批</hi>
右臣奉勑今日於安國觀行香伏見天恩爲寜王及<lb/>
故惠宣代國金仙公主共寫一切道經四本伏以睿<lb/>
恩友愛情深天属生成之徳無隔存亡利益之資方<lb/>
<pb n="KR4c0011_SBCK_013-15a"/>
弘道要諸經筆繕景福云集稱賛兹日功用有成教<lb/>
義是先誠所感慶臣無任欣戴之至望宣付史舘謹<lb/>
奉状以聞謹奏<lb/>
　　　御批<lb/>
道由先宗欽承餘慶所祈福力憑以真經歸謹至誠<lb/>
匪存名教所請者依<lb/>
　　　賀張待賔奏尅捷状<lb/>
右高力士宣示臣等張待賔表臣等前因奏事親承<lb/>
聖㫖懸料數月當有捷書及此使至皆如睿略但狂<lb/>
胡背誕圍逼軍州㐫力固巳困窮邉城一無所損臣<lb/>
<pb n="KR4c0011_SBCK_013-15b"/>
等伏料此賊早是破傷大衆遠來踰月乃去馬羸則<lb/>
多死人苦則計生本是烏雜之徒足徴破亡之漸此<lb/>
皆皇威遠讋氛祲坐銷豈伊邉人所䏻自保臣等幸<lb/>
忝樞近承奉聖謀邉捷有符不勝慶悅謹奉状陳賀<lb/>
以聞仍望宣付史舘謹奏<lb/>
　　　御批<lb/>
狂賊逺來無䏻支久果自奔北不擾邉人豈朕獨見<lb/>
之明固在大臣良筭所謂宣付史舘者依<lb/>
唐丞相曲江張先生文集卷之十三<hi>終</hi>
</p>
<p>
</p>
  </div>
</body>
</text>
</TEI>
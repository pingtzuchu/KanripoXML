<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_019-1a"/>
唐丞相曲江張先生文集卷之十九<lb/>
　頌碑銘<lb/>
　　故靳公遺愛鉻<lb/>
　　正平忠憲公裴公碑銘<lb/>
　　徐文公神道碑銘<lb/>
　　　故襄州刺史靳公遺愛銘并序<lb/>
江漢間州以十數而襄陽爲大舊多三輔之豪今則<lb/>
一都之會故在晉稱南雍在楚爲北津厥繇冗雜亦<lb/>
云難理而前此領郡鮮䏻安人或寛或猛或拘或抗<lb/>
跡多弗類俗亦弗寜是以天子念與我之理而公受<lb/>
<pb n="KR4c0011_SBCK_019-1b"/>
煩卿之寄矣公名恒字子濟其先某人也祖帥幽州<lb/>
長史父禮庭奉天討監察御史世不苟合義在難進<lb/>
雖無充量之位而有積善之烈矣公性持重有器望<lb/>
即温而厲居敬而簡度量可以轉物徳義可以服人<lb/>
而先王遺言率由好學君子行道必本忠恕浚源水<lb/>
潔厲翼雲翔故一舉爲拾遺巳有逺致三入爲御史<lb/>
侃然正色當時知音謂且大用而尚書理本郎官選<lb/>
才亟踐諸曹克壓群議及再典大郡遂佐益州攝御<lb/>
史丞都督西南軍事原軫超將豈惟上徳翁歸中立<lb/>
實兼文武先是兵連蠻徼歳轉軍儲優我公私費以<lb/>
<pb n="KR4c0011_SBCK_019-2a"/>
巨億公乃急其所病思有以易之建大田於雲南罷<lb/>
饋糧於巴蜀向之踰重阻冐毒瘴負擔以踣斃埀耳<lb/>
於剽掠者毎十有五六及公底績盡境頼全至於是<lb/>
邦也政實有素今也惟行不違其方以索其極莫不<lb/>
教之誨之優之柔之從者善之否則威之先徳後刑<lb/>
端本肇末物知所勸事則有經率訓者衆多變薄爲<lb/>
厚感惠者深逺既和且均夫然後人斯恥格庭少諍<lb/>
訟叅佐閑拱属城晏如其始也一年而政成其終也<lb/>
三年而頌興愛之如父母畏之如神明開元十二年<lb/>
以理跡尤異廉使上逹天子嘉之稍遷陜州刺史暨<lb/>
<pb n="KR4c0011_SBCK_019-2b"/>
解印去郡攀車盈途或願借留無緣而人吏遮道或<lb/>
瞻望弗及而老㓜啼呼如是者五里而終朝十日乃<lb/>
出界而皆有言曰捨我何之及聞公之䘮哀可知矣<lb/>
市爲之罷舂以之輟惠愛之結深古今之感一盖爲<lb/>
仁由巳而遺徳在人者其若是乎郡中士大夫與門<lb/>
生故吏聚族而議譔徳是以刻石立紀彼鮦陽之陋<lb/>
墮淚成碑此峴山之績銘曰<lb/>
英英靳公宣哲秉彛爲我髦士作人元龜倜儻大節<lb/>
磊落瑰詞人亦有言天實資之御史直繩郎官高選<lb/>
動必兼遂䏻皆再踐紏遏邦慝彌綸事典遂及我人<lb/>
<pb n="KR4c0011_SBCK_019-3a"/>
化流樊沔激厲素風抑揚善政約紀爲法急人所病<lb/>
物故推誠事匪忘敬感被于下仁明在詠舉徳不鮮<lb/>
渉道載深穆然清風莫其遺音繄公既没厥跡可尋<lb/>
勒石是圗以慰甿心<lb/>
　　　大唐金紫光祿大夫行侍中兼吏部尚書弘<lb/>
　　　文舘學士贈太師正平忠憲公裴公碑銘并<lb/>
　　　序<lb/>
夫道遵常習故盖人拘於凡也得精忘麄是天縱於<lb/>
聖也方聖上之㧞太師也豈藉譽於朝廷哉徑取才<lb/>
於無跡懸收功於未朕而終致大用克成休勲使祖<lb/>
<pb n="KR4c0011_SBCK_019-3b"/>
虚名者見西子而憎貌工横議者聞魯連而杜口乃<lb/>
知古所則哲雖帝其難今之得人遇聖爲易䏻允明<lb/>
主之鑒不負真賢之實者其在正平忠憲公乎<lb/>
公諱光庭字連城河東聞喜人也伯翳之後與秦同<lb/>
姓始封于裴因邑命氏在魏晉之際爲人物之傑與<lb/>
瑯瑘王氏相敵時人謂之八裴八王自兹厥後奕代<lb/>
更盛大王父定周大将軍馮翊太守瑯瑘公大父仁<lb/>
隋光祿大夫追贈持節原州都督天之既厭隋徳矣<lb/>
見危致命不亦難乎謚之曰忠憲春秋之義也父行<lb/>
儉禮部尚書兼定襄道行軍大總管聞喜縣公贈大<lb/>
<pb n="KR4c0011_SBCK_019-4a"/>
尉時或有奸王命矣禁暴安人不謂重乎謚之曰獻<lb/>
尊名之典也公即獻公之第七子降神元和含光不<lb/>
曜越在初歲巳有老成雖逺大是圗而近識莫誤學<lb/>
探帝載何事小名業綜人倫豈矜一善弱歲居太尉<lb/>
獻公䘮㓜以孝聞尋補引文舘學生神龍𥘉明經擢<lb/>
第授家令寺丞轉太常丞加朝散大夫景龍中以親<lb/>
累外轉尋入爲陜王友改右衛郎將丁晉國大夫人<lb/>
憂柴毀骨立殆至滅性服免起爲貝州别駕未之就<lb/>
也復除右衛郎將無何遷率府中郎嗟乎有其道而<lb/>
無其用不可行也得其時而不得其志亦不可行也<lb/>
<pb n="KR4c0011_SBCK_019-4b"/>
公負經綸之器韜王霸之累自委泊外臺棲遲下位<lb/>
出入從事十數年間坦然而自若者何哉盖知才有<lb/>
所必伸命有所必與非苟而巳開元中聖上思光祿<lb/>
之休烈盖太尉之元勲是必象賢其將大授特拜司<lb/>
門郎中轉兵部仙臺之文始應列宿鴻漸之羽可用<lb/>
爲儀遷鴻臚少卿以觀其䏻也是歲天子有事于岱<lb/>
宗諸侯會朝于行在執籩豆者不限於中外獻賝賮<lb/>
者亦勤於駿奔莫不來享無有逺近而執政者以公<lb/>
代曉邉事職在行人且曰夷狄豺狼黷盟阻徳我今<lb/>
有事戎或生心我張吾師有備無患若何公曰不可<lb/>
<pb n="KR4c0011_SBCK_019-5a"/>
夫封禪者所以告成功也觀兵者所以威逆命也云<lb/>
亭苗扈非一時之事也受脤執燔非三代之禮也天<lb/>
方佑我光啓舊服憬彼獯鬻䏻違天乎無庸勦人可<lb/>
以諜告從之秋九月突厥果使其相執失頡利發與<lb/>
其介阿史徳暾泥熟來朝公之謀也東封還遷兵部<lb/>
侍郎圻父之職夏卿之亞存而舉者悉以舉之公於<lb/>
是考遺訓補缺典飾蒐苗獮狩之禮詳征稅簡稽之<lb/>
賦頒九畿之政設九伐之刑以練國容以精軍實邉<lb/>
鄙不聳帝用嘉之旣而拜中書侍郎同中書門下平<lb/>
章事兼御史大夫王言其出霈乎人有歸也天憲惟<lb/>
<pb n="KR4c0011_SBCK_019-5b"/>
明肅乎人知禁也㝷加銀青光祿大夫換黄門侍郎<lb/>
俄遷侍中兼吏部尚書弘文舘學士總百揆之樞轄<lb/>
酌九流之淵奥叶文軌之殷度人神之和水火象鼎<lb/>
其惟實餗山川出雲用作霖雨時哉之會無得稱焉<lb/>
先是大化之行務以玄黙遵夫簡易舊章在而不議<lb/>
吏道雜以多端公於是求革故之實契隨時之義作<lb/>
執秩以平之設循資以定之謹權衡以選之考殿最<lb/>
以叅之姦回無所措其邪蹲踏不䏻介其量多士動<lb/>
色郡方改曕仰之者邈乎如山窺之者間不容髪或<lb/>
曰執事無乃惠歟公曰大命敢不敬歟若然方將致<lb/>
<pb n="KR4c0011_SBCK_019-6a"/>
六符於泰階驅百姓於仁壽豈直睥睨先世紛綸近<lb/>
古汨而隨流守而勿失云耳哉二十年冬上幸河東<lb/>
祠后土命公兼左軍師禮畢賜爵正平男加光祿大<lb/>
夫抑人有言曰樹徳莫如滋積仁莫如重則臧僖之<lb/>
慶有後於魯欒武之徳未絶於人宜公侯之子孫必<lb/>
復其始也公嘗讀易至益之屯與升之漸廼喟然嘆<lb/>
曰物惡有滿而不溢髙而不危者哉旣而居不崇侈<lb/>
動不踰法雖百乗之家萬夫之長冲如也謂日用不<lb/>
知存諸方冊何天年未永瘼此台臣二十有一年春<lb/>
三月癸卯遘疾薨于京師平康里之私第春秋五十<lb/>
<pb n="KR4c0011_SBCK_019-6b"/>
八朝廷哀傷冕旒震悼制戸部尚書杜暹即殯弔祭<lb/>
<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>物五百段粟五百石䘮事優厚官供輟朝三日丁<lb/>
未有詔贈太師謚曰忠憲使某官某監護䘮事以某<lb/>
月日葬我忠憲公於聞喜之舊塋禮也初知星者言<lb/>
上相有變良臣將殁謂請禳之公曰使禍可禳而去<lb/>
則福可祝而來也論者多之以爲知命夫天下之逹<lb/>
道有五所以行之者三曰忠孝仁安君忠也榮親孝<lb/>
也周物仁也此三者有一於身鮮矣而公實兼之且<lb/>
媚于人者必好其威福賢於事者必羞其謗政公知<lb/>
其然則以直道匪躬之故<hi>忠莫</hi>厚矣禮爲人子春秋以<lb/>
<pb n="KR4c0011_SBCK_019-7a"/>
致享義於人臣夙夜以從命公知其然則以時告如<lb/>
在之敬孝莫重焉夫以衡石之任陶鈞之力莫不責<lb/>
成於下吏求備於一人以故舞文雷同疑獄歲構恬<lb/>
而不改浸以成風公知其然則以信察御物之惠仁<lb/>
莫加焉其行巳奉公皆此類也嘗所著述率于箴規<lb/>
以爲惇叙九族本枝百代王者之盛也而義不可以<lb/>
無訓作瑶山徃記維城前軌以諷之微而彰志而晦<lb/>
聖人之舉也道不可以虚行作續春秋自戰國迄于<lb/>
周隋以統之臣子之義也天人之際備矣非洽聞通<lb/>
理其孰䏻與於此乎宜其存無辜人歿有遺愛嗣子<lb/>
<pb n="KR4c0011_SBCK_019-7b"/>
稹京兆府司録事叅軍孝實克家動必中禮丕承後<lb/>
命紆天鑒而增華敢跡前修琢豐碑而不朽銘曰<lb/>
益作舜虞鍼分晉土慶流八族徳盛三祖瑯瑘象賢<lb/>
懐文佩武光禄忠烈殺身報主尚書出將恢我王略<lb/>
文教内敷武功外鑠緇衣之弊惟公繼作用晦而明<lb/>
處豐思約鴻臚好謀夏卿稱職代天流化佐皇立極<lb/>
納于憲府好是正直乃宅冡司謀猷允塞盡瘁事國<lb/>
夙夜在公居無闕政殁有餘忠天子命我頌徳銘功<lb/>
日月有既令聞無窮<lb/>
　　　大唐故光祿大夫右散騎常侍集賢院學士<lb/>
<pb n="KR4c0011_SBCK_019-8a"/>
　　　贈太子少保東海徐文公神道碑并序<lb/>
夫物之所宗也莫善乎徳行道之以明也莫先乎文<lb/>
學人倫以具體爲難世業以濟美爲貴有䏻兼之者<lb/>
其東海公乎公諱堅字某其先東海郯人永嘉之後<lb/>
仕業南國因家呉興焉隋氏平陳徙族入雍今爲馮<lb/>
翊人也原其伯翳平水土實佐文命偃行仁義大啓<lb/>
徐方因國保姓克昌厥後逮乎漢魏間出仁賢十二<lb/>
代祖晉江州刺史順陽簡寜侯至五代祖梁直閣將<lb/>
軍慈源侯整整生陳始安太守綜綜生隋延州臨貞<lb/>
令方貴方貴生唐果州刺史孝徳生唐西臺舍人贈<lb/>
<pb n="KR4c0011_SBCK_019-8b"/>
禮部尚書齊𣆀出入六朝載祀數百文武冠冕存歿<lb/>
光靈訓子克家謀孫必復賢風儒行世有其人公即<lb/>
尚書府君之元子也生而濬發黙識經藝粤自童齓<lb/>
則美文言時先府君爲沛王侍讀公之岐嶷聲振平<lb/>
臺王聞而延佇與之談議授簡能賦慱奕惟賢門<lb/>
客府寮深所厭服奄遭不造十四而孤祖母金城郡<lb/>
君姜太夫人念其聰異誨以志學公遂尅勉詣心精<lb/>
微磅礴九流激昻三變景倩㓜露實頼愍孫令伯大<lb/>
成抑由祖母上元中遭姜太夫人䘮哀幾滅性制則<lb/>
從禮有感斯絶無聲常涙服闋州辟秀才其年登科<lb/>
<pb n="KR4c0011_SBCK_019-9a"/>
解巾補汾州叅軍部送邉備至于定襄軍使王本立<lb/>
素重公才署爲管記書奏謀筭悉以咨之坐耀鋒鋩<lb/>
未嘗肯綮㝷而換雲陽尉萬年坐簿親累出爲揚府<lb/>
工曹振鱗將搏載躍京轂垂翼逺逝有聲東南俄遷<lb/>
太子文學時秘閣群籍大抵訛謬有勑召學士詳定<lb/>
公實在焉爲之刋緝卷盈二萬時軰絶倒伏其博逹<lb/>
尋與李嶠等撰三教珠英書成奏御拜司封員外尋<lb/>
加朝散大夫即拜郎中稍遷給事中以公代及文史<lb/>
詞不失舊雖居瑣闥尚比纏牽遂除中書舍人君子<lb/>
曰舜之官人也二年勑公修則天聖后實錄及文集<lb/>
<pb n="KR4c0011_SBCK_019-9b"/>
等絶筆中宗嘉之璽書敦慰賜爵慈源縣子賚物五<lb/>
百段旌良史也遷刑部侍郎加秩銀青光祿大夫轉<lb/>
禮部侍郎兼判戸部公久踐朝廷累登省閣舊章必<lb/>
練即事無疑雅不煩文深得大體雲臺髙議以此歸<lb/>
之進封縣伯食邑五百戸兼昭文舘學士受詔與天<lb/>
竺僧菩提流至譯寳積經及柳冲等同修姓氏系録<lb/>
二教寳真萬族有倫亟見成矣太平公主内秉國權<lb/>
駙馬武攸暨外收人望命公至第拒而不行惡夫佞<lb/>
也景雲初今上夷亂主鬯東朝官相四員特難其選<lb/>
二以宰臣兼領一則天子故人任良兩宫實在公矣<lb/>
<pb n="KR4c0011_SBCK_019-10a"/>
遂除右庻子兼崇文舘學士修史如故進爵東海郡<lb/>
公食邑二千戸遷右散騎常侍以本官兼黄門侍郎<lb/>
尋而即真祿賜同三品爵崇五等道茂兩官利君謀<lb/>
身舉代皆譽又以刪定格令承恩進爵二等公請又<lb/>
授叔父齊莊帝用懐之遂封莊爲長城縣子天下義<lb/>
士莫不激昻焉侍中岑羲公之姻婭與其聮事深自<lb/>
危懼求典閑司以逺祗悔遂改太子詹事迨羲禍敗<lb/>
地絶嫌疑先是不交定王及此不昵岑氏見炎莫附<lb/>
思患預防信逹人也復以親累出爲綘州歷永蘄棣<lb/>
衢四郡山川分位楚夏異齊公政不易宜教以因俗<lb/>
<pb n="KR4c0011_SBCK_019-10b"/>
徳化歸厚人共由之開元中會同京師遷秘書監無<lb/>
何轉國子祭酒皇帝稽古崇訓開堂集儒以公才學<lb/>
元長命登首席遂令集賢殿修撰又除右常侍以公<lb/>
爲學士副丞相燕公知院事綢繆顧問日月獻納恩<lb/>
渥尤及少有其比上將柴于岱宗詔公草其儀注定<lb/>
禋祀之位廣配類之儀博文約禮或㳂或革言出而人<lb/>
伏事立而天從時議逺矣及禮畢承恩特加光祿大<lb/>
夫時置十銓公在分掌程不愆素且無遺才公既賛<lb/>
相謨猷從容調議大鍾必諫温樹不言啓沃盡規實<lb/>
致君於堯舜死生有命空比徳於老彭享年若干以<lb/>
<pb n="KR4c0011_SBCK_019-11a"/>
開元十七年龍集巳巳五月丁酉薨于長安頒政里<lb/>
之私第聖人震悼君子稱嗟翌日有詔褒贈太子少<lb/>
保贈物若干段粟若干石特遣中使内侍尹鳳祥弔<lb/>
祭而别賜布帛若干端疋俾鴻臚少卿元復監護葬<lb/>
事官給鼓吹儀仗太常考行曰文君子曰仁而愛人<lb/>
敏而好學家有榮業紹其弓冶國有大事修其典章<lb/>
謚之曰文不亦宜乎其年冬甲子與夫人故南陽郡<lb/>
夫人合塟于萬年縣之少陵原先塋禮也公寛𥙿有<lb/>
禮温良䏻㫁智出千象外樞得其環中行之積也厚<lb/>
名之立也大故起自黄綬累踐赤墀五省推高連州<lb/>
<pb n="KR4c0011_SBCK_019-11b"/>
得最事將時並位與才偕莫之天閼也至於升堂入<lb/>
室探微覩奥動有禮樂之運言有雅頌之聲是惟無<lb/>
作作則萬物和而八音備矣盖嘗注史記修晉書續<lb/>
文選大隱傳及有文集三十卷皆資於故實博於遺<lb/>
訓古今通變河漢共髙或藏名山或升天府舋舋然<lb/>
各得其所嗚呼文仲歿而其言立子産終而遺愛存<lb/>
公則備焉宜受戩榖保艾厥後代代守之有子曰峻<lb/>
嶠崐等才以雅著孝以特聞學茂髙曾之科㫖詞雄<lb/>
祖考之風格備歷清貫皆立䏻名三賢徳聲方賈氏<lb/>
無愧累葉儒訓與班門孰多咸瞿瞿如皇皇如昊天<lb/>
<pb n="KR4c0011_SBCK_019-12a"/>
不追終身積痛求舊撰實勒諸墳道僕從述者之後<lb/>
敬而伸之乃爲銘曰<lb/>
舜命益虞疇功帝俞偃行文教代集通儒光華鼎閥<lb/>
出入秦呉門多長者君其最乎<lb/>
　　　右其一<lb/>
曾是好學果行洵美日就麟成鳳積鵬起黄綬覆簣<lb/>
朱門方軌官籍正人朝稱良史<lb/>
　　　右其二<lb/>
三入承明五遷外郡道有出䖏心齊喜愠帝思啓沃<lb/>
國常師訓屢獻箴規偏承顧問<lb/>
<pb n="KR4c0011_SBCK_019-12b"/>
　　　右其三<lb/>
居常有異博而無惑綿蕝孫通銓衡叔則爲龜爲鏡<lb/>
立言立徳胡不孑遺左右王國<lb/>
　　　右其四<lb/>
悼興冕旒哀結衣簮官供羽仗士惜人琴巳矣終古<lb/>
平生徳音松枝掛劒碑字生金<lb/>
　　　右其五<lb/>
唐丞相曲江張先生文集卷之十九<lb/>
</p>
<p>
</p>
  </div>
</body>
</text>
</TEI>
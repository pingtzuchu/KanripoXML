<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_011-1a"/>
唐丞相曲江張先生文集卷之十一<lb/>
　勑書<lb/>
　　勑契丹知兵馬中郎李過折書<lb/>
　　勑突厥苾伽可汗書<lb/>
　　勑突厥可汗書<lb/>
　　勑金城公主書<lb/>
　　勑劒南節度王昱書<lb/>
　　勑突厥登利可汗書<lb/>
　　勑突厥可汗書<lb/>
　　勑突騎施毗伽可汗書<lb/>
<pb n="KR4c0011_SBCK_011-1b"/>
　　勑突厥可汗書<lb/>
　　勑突厥可汗書<lb/>
　　勑突厥可汗書<lb/>
　　勑吐蕃賛普書<lb/>
　　勑磧西支度等使章仇兼瓊書<lb/>
　　勑吐蕃賛普書<lb/>
　　勑吐蕃賛普書<lb/>
　　　勑契丹知兵馬中郎李過折書<lb/>
勑契丹知兵馬中郎李過折等卿比在蕃中巳知才<lb/>
略一此行事十倍所聞既立殊勲又成大節何其壯<lb/>
<pb n="KR4c0011_SBCK_011-2a"/>
也可突干狡筭飜覆人靣獸心事其君長不忠不義<lb/>
處其種落無信無思專持兩端隨事向背而<hi>屈列</hi>愚蔽<lb/>
與之同惡卿比觀變實爲逺圖誅元㐫而存一蕃行<lb/>
權宜而合正道所全者大所慮實深今諸部帖然皆<lb/>
卿之力也且頃者携叛又甚﨑嶇羊馬不保於孳生<lb/>
田疇不安於耕種寄命山谷併力干戈總由頑㐫致<lb/>
此勞苦向若無卿此舉信彼所行以疲弊之殘人當<lb/>
驍雄之巨衆彼則朝夕奔命此方歲月攻守而衆寡<lb/>
不敵殱滅有期頼卿先見之明遽爲轉禍之計以救<lb/>
萬人之命以成萬代之名豈獨大功真爲上智今將<lb/>
<pb n="KR4c0011_SBCK_011-2b"/>
疇其井賦異姓封王以旌厥庸且有後命在彼初有<lb/>
變故乍應驚擾百姓既知想當安帖卿可與張守珪<lb/>
量事處置務逐便宜今既一家愛同赤子惟其所欲<lb/>
隨事撫存春初尚寒卿及衙官刺史縣令并百姓巳<lb/>
下並平安好遣書指不多及<lb/>
　　　勑突厥苾伽可汗書<lb/>
勑突厥苾伽可汗比數有信知彼平安良足慰也自<lb/>
爲父子情與年深中間徃來親緣義合雖云異域何<lb/>
殊一家邉境之人更無他慮甚善甚善此是兒可汗<lb/>
䏻爲承順副朕之所親厚人間恩好無以過之長保<lb/>
<pb n="KR4c0011_SBCK_011-3a"/>
此心終享福祿子孫萬代豈獨在今比秋氣漸冷卿<lb/>
及平章事並平安好遣書指不多及<lb/>
　　　勑突厥可汗書<lb/>
勑兒登里突厥可汗天不福善禍終彼國苾伽可汗<lb/>
傾逝聞以惻然自二十年間結為父子及此痛悼何<lb/>
異所生又聞可汗繼立蕃落並得寧靜良深悲慰且<lb/>
知無他朕與可汗先人情重骨肉亦旣與朕為子可<lb/>
汗即合爲孫以孫比兒似踈少許今脩先父之業伏<lb/>
繼徃時之好此情更重只可從親若以爲孫漸成踈<lb/>
逺故欲可汗今者還且爲兒義結旣深當熟思此意<lb/>
<pb n="KR4c0011_SBCK_011-3b"/>
人情終始固亦可知葬事所湏並依來請即與弔祭<lb/>
使將徃必令及期言念宿昔深懐感愴春𥘉猶冷可<lb/>
汗及平章事與首領部落並得如宜遣書指不多及<lb/>
　　　勑金城公主書<lb/>
勑金城公主異域有懐連年不捨骨肉在愛固是難<lb/>
忘彼使近來具知安善又聞賛普情義是事叶和亦<lb/>
當善執柔謙永以爲好前後所請諸物其中色種不<lb/>
違仍别有條錄可依領也春晩極暄想念如宜諸下<lb/>
並平安好今令内常侍竇元禮徃遣書指不多及<lb/>
　　　勑劒南節度王昱書<lb/>
<pb n="KR4c0011_SBCK_011-4a"/>
勑劒南節度使益州長史王昱近得卿表知蒙歸義<lb/>
等效命出力自討西蠻彼持兩端宜其殘破苟非生<lb/>
事定是輸忠亦卿等指麾更張逺略諸部所請朝貢<lb/>
及蒙歸義等立功並委卿料若合行賞豈在不來時<lb/>
向炎蒸路且修阻郵傳之弊公私可知亦云重勞非<lb/>
是有惜想卿臨事思其所宜緣蠻落初寜當湏計議<lb/>
若欲入奏亦任蹔來春晚極暄卿比如宜遣書指不<lb/>
多及<lb/>
　　　勑突厥登利可汗書<lb/>
勑突厥登利可汗日月流邁将逼葬期崩慕之心何<lb/>
<pb n="KR4c0011_SBCK_011-4b"/>
可堪處朕以父子之義情與年深及聞宅兆良以追<lb/>
悼前哥利施頶斤至所請葬料事事不違所以然者<lb/>
將荅忠孝故䘮紀之數禮物有加道之所存地亦何<lb/>
逺今又遣從叔金吾大將軍佺持節弔祭兼營護葬<lb/>
事佺宗室之長信行所推欲逹其情必重其使以將<lb/>
厚意更敦前約且以為保忠信者可以示子孫息兵<lb/>
革者可以訓疆埸故遣建碑立廟貽範紀功因命史<lb/>
官正辭朕亦親為篆寫以固終始想體至懐春中尚<lb/>
寒可汗及平章事並平安好遣書指不多及<lb/>
　　　勑突厥可汗書<lb/>
<pb n="KR4c0011_SBCK_011-5a"/>
勑兒突厥可汗朕與先可汗結爲父子及兒紹續情<lb/>
義日深至於國計亦欲無别兒去年冬討雖有先言<lb/>
然兩蕃旣歸國家亦即不合侵伐朕旣與兒無間終<lb/>
不以此爲懐契丹及奚諸蕃窮者圡地不足以放牧<lb/>
羊馬不足以貪求逺勞師徒兼冐鋒敵勝不爲武不<lb/>
勝亦危以此言之當務其大者突騎施本非貴種出<lb/>
自異姓惟在姦數誑誘群胡十數年間又承國家庇<lb/>
廕因其荒逺遂得茍存近日巳來敢兹背徳又知兒<lb/>
意亦欲破之前與先可汗舉哀其使不肯就哭當時<lb/>
辭拒彼使具知兒若總兵西行朕即出師相應安西<lb/>
<pb n="KR4c0011_SBCK_011-5b"/>
澣海近巳加兵欲以滅之復何難也儻事捷之日羊<lb/>
馬土地總以與兒子女玉帛别有優賞信是長䇿可<lb/>
熟思之與兒情親故言及此耳今有少信物至宜領<lb/>
取春初尚寒兒及平章事首領百姓巳下並平安好<lb/>
遣書指不多及<lb/>
　　　勑突騎施毗伽可汗書<lb/>
勑突騎施毗伽可汗天地有正位鬼神有正主敢此<lb/>
違犯必有禍殃不信朕言但試看取可汗雖為君長<lb/>
實在幽荒隂陽之氣偏僻如此縱欲自大其如天何<lb/>
徃年可汗初有冊立以我國家常為勢援諸蕃聞此<lb/>
<pb n="KR4c0011_SBCK_011-6a"/>
不敢動摇是我有大意於可汗行隂德於彼國自爾<lb/>
以後二十餘年情義相親結為父子可汗身自不覺<lb/>
豈不知彼之大援而戎俗少義見利生心故闕俟斤<lb/>
入朝行至北庭有隙因此計議即起異心何羯逹所<lb/>
言即是彼人自告蹤跡巳露然始行誅邉頭事宜未<lb/>
是全失朕以擅殺彼使兼爲罪責北庭破劉渙之家<lb/>
仍傳首於彼可汗縱有怨望亦合且有奏論朕若不<lb/>
依舉兵未晚而乃總無來状即起㐫謀侵我西州犯<lb/>
我四鎮連年累月馬死人亡於群胡巳聞怨嗟於國<lb/>
家豈䏻大損中間使哥徳都耽及安胡數半泥臨河<lb/>
<pb n="KR4c0011_SBCK_011-6b"/>
來此求和朕亦信受故遣使相逐具宣徃意其後審<lb/>
觀形勢全是詐欺故宻勑半道令廻豈是元心有負<lb/>
自爾之後侵犯不絶可汗有何兵衆遂此憑陵諸國<lb/>
聞此豈不得計約算巳西諸國未敵我一兩大州可<lb/>
汗亦應先知何煩遂爾為惡况安西北庭將士皆是<lb/>
鐡石爲心可汗具諳不煩更道此則承前輕舉彼自<lb/>
無義却以我爲失無乃重其過乎可汗向若有禮以<lb/>
理論奏闕俟斤下羊馬數雖稍多欲為補荅亦何足<lb/>
難惟費一州庸調酬還則巳大多而乃無義為讐暴<lb/>
我邉鎮孤城小堡倉卒見危大率而言其數非少彼<lb/>
<pb n="KR4c0011_SBCK_011-7a"/>
若計索馬價我亦湏得此物忝是有識之類可不自<lb/>
解思量又可汗正爲冦敗闕伊難如從我界過䓗嶺<lb/>
捕獲并物奏來所有蕃書具言物數朕皆送還賛普<lb/>
其中一物不留可汗亦以此爲詞謂言朕留此物且<lb/>
蕃中貧薄所見不廣銀瓶香子將作珎竒黒毬赤縻<lb/>
亦爲好物我中國雖在貧下固不以此爲貴可汗宜<lb/>
識此意勿妄生詞且闕伊難如越界可汗復邉頭作<lb/>
梗如此不捉更捉何人適是邉軍明其用命觀可汗<lb/>
求和之意此未有真心只擬誘引國家乘便取利如<lb/>
此等事何用爲之我國守信如天終不欺物謂天無<lb/>
<pb n="KR4c0011_SBCK_011-7b"/>
信物自無知然於四時終不差也可汗若遂䏻爲惡<lb/>
朕當别有處分三二年内試看若爲必其自省前非<lb/>
更思恩舊朕即弃捨大過父子如初可汗更有何憂<lb/>
百姓皆得安樂一任可汗自料朕亦不復多言一一<lb/>
在使者口具秋中漸冷可汗及公主衙官並平安好<lb/>
遣書指不多及<lb/>
　　　勑突厥可汗書<lb/>
勑兒可汗比來和市常有限約承前馬數不過數千<lb/>
去歲以兒初立欲相優賞特勤欲各前至納馬倍多<lb/>
故總與留着巳給物市買中間蘇農賀勒兼領堅昆<lb/>
<pb n="KR4c0011_SBCK_011-8a"/>
馬來朕以一年再市舊無此法哥解骨支去日丁寜<lb/>
示意又移健逹于後到亦以理報知不遣重來湏存<lb/>
信約遂乃不依處分驅馬直來無禮無信是何道理<lb/>
朕緣兒義重深為含容論其無知豈䏻不恠計兒忠<lb/>
孝必無非理未委此等何故而然念其逺來磧路艱<lb/>
苦勒令却退去似不相親今覩都賜蘇農賀勒下及<lb/>
昆堅使下總二萬疋絹任其市易想兒知之其馬今<lb/>
並勒令却去至彼之日以理告示也夏末甚熱兒及<lb/>
平章事並平安好遣書指不多及<lb/>
　　　勑突厥可汗書<lb/>
<pb n="KR4c0011_SBCK_011-8b"/>
勑兒突厥可汗道路旣逺使命復稀近日巳來音信<lb/>
㫁絶朕每多懸念想所知之與兒情義既深庶事無<lb/>
間父子之國直徃直來何異一家真無別也蘇農賀<lb/>
勒處刺逹干等去歲將馬其數倍多又有諸蕃馬來<lb/>
亦是兒所發遣徃者先可汗在日每年納馬不過三<lb/>
四千匹馬旣無多物亦易辦此度所納前後一萬四<lb/>
千緣兒初立可汗朕又結爲父子恩義相及不可却<lb/>
廻所以總留計物五十萬匹兼屬國家大禮並放天<lb/>
下租庸用度無窮非特和市緣此馬價通容稍遲處<lb/>
利逹于未還不是故為留滯念悉此意當復寛心今<lb/>
<pb n="KR4c0011_SBCK_011-9a"/>
見續續市易不乆望了即當發遣廻日非賖在此還<lb/>
如當家去住亦何異也此後將馬來納必不可多還<lb/>
如先可汗時約有定准來使交易發遣易為事湏久<lb/>
長不是限隔今故令趙惠琮徃并有少信物别具委<lb/>
曲至宜領取秋氣漸冷兒及平章事並平安好遣書<lb/>
指不多及<lb/>
　　　勑突厥可汗書<lb/>
勑突厥兒可汗内侍趙惠琮從彼還一一口具深慰<lb/>
逺懐兒表中猶言前年退馬多兼云蘇農賀處羅逹<lb/>
于三年在此與兒更無間外庶事一家所以趙惠琮<lb/>
<pb n="KR4c0011_SBCK_011-9b"/>
去時皆以實報今者來報尚未體悉且去年所將馬<lb/>
來前後數倍常歲至於好惡未必皆以兒知其中老<lb/>
弱病患及軀格全小不堪駕馭如何總留所以略簡<lb/>
多少仍是十退一二是於兒處大爲存情何故來章<lb/>
尚嫌多退必若留售惡馬亦恐諸蕃笑人兒旣君長<lb/>
北畨復與朕爲父子湏存分義使逺近知之勿信下<lb/>
人專由利動蘇農賀處羅逹于等續續市買甚有次<lb/>
第雖校遲少許物並好於徃時不乆當廻亦勿恠也<lb/>
所欲遣使來者旣爲父子之國來徃乃是尋常湏知<lb/>
平安復申朝覲佇聞來使用慰朕心冬中極寒兒及<lb/>
<pb n="KR4c0011_SBCK_011-10a"/>
平章事並平安好所有委曲皆使至口具遣書指不<lb/>
多及<lb/>
　　　勑吐蕃賛普書<lb/>
皇帝問賛普緣國家先代公主旣是舅甥以今日公<lb/>
主即爲子婿如是重姻何待結約遇事足以相信隨<lb/>
情足以相親不知彼心復同以否近得四鎮節度使<lb/>
表云彼使人與突騎施交通但蘇祿小蕃負恩逆命<lb/>
賛普並旣是親好即合同嫉頑㐫何爲却與惡人宻<lb/>
相徃來又將器物交通賂遺邉鎮守捉防遏是常彼<lb/>
使潜行一皆驚覺夜中格拒人或死傷比及審知亦<lb/>
<pb n="KR4c0011_SBCK_011-10b"/>
不總損所送金銀諸物及偷盗人等並休悉諾教藏<lb/>
却將還彼既與賛普親厚豈復以此猜疑自欲坦懐<lb/>
略無所隱縱通異域何慮異心又西南諸蠻元是異<lb/>
類或叛或附恍惚無常徃年被略彼蕃率種歸我縁<lb/>
李知古處置失所又即飜然改圗彼此之間有何定<lb/>
分而彼有來者乃云此先舉兵以蠻爲詞未知孰是<lb/>
今旣無外當以此思之緣彼州鐵柱前書具報一言<lb/>
不信朕豈厚誣更以相仍便非義也鐡柱書唐九徴<lb/>
所作百姓咸知何不審之徒勞徃復至於邉將在逺<lb/>
下人邀功變好爲惡誠亦有此非獨相䂓亦當自誡<lb/>
<pb n="KR4c0011_SBCK_011-11a"/>
如此覺察更有何憂萬事之間一無所限隔所以細<lb/>
故無不盡言想所知之體至懐也晩春極暄賛普及<lb/>
平章事首領並平安好有少信物别具委曲遣書指<lb/>
不多及<lb/>
　　　勑磧西支度等使章仇兼瓊書<lb/>
勑磧西支度營田等使兼知長行事殿中御史章仇<lb/>
兼瓊近聞卿手足風緩頗有所廢而不敢言病竭心<lb/>
在公良用嗟稱有古人之節西庭既無節度緩急不<lb/>
相爲憂藉卿使車兼有提振不獨長行轉運營田而<lb/>
巳事務方劇氣候又偏將攝之間自湏得所今遣醫<lb/>
<pb n="KR4c0011_SBCK_011-11b"/>
人將藥就彼㸔療可與之商量隨病所宜冬寒卿比<lb/>
平安遣書指不多及<lb/>
　　　勑吐蕃賛普書<lb/>
皇帝問吐蕃賛普近竇元禮徃事具前書賛普後來<lb/>
亦知彼意朕推心天下皆合大和况於彼蕃復是親<lb/>
婭仍加結約盟誓再三以至道言之此亦仁義不薄<lb/>
也而賛普且猶未信復是何心君長大蕃固不容易<lb/>
所云去年七月雋州將兵抄掠兼有詃誘雋州之外<lb/>
尚隔諸蠻既背吐蕃自行冦抄掠而乃推托於我何<lb/>
爲遥信虚詞且西南群蠻别是一物既不定扵我亦<lb/>
<pb n="KR4c0011_SBCK_011-12a"/>
不專於吐蕃去即不追來亦不拒乃是兩界所有只<lb/>
合任其所歸自數十年來或叛或附皆所親見豈假<lb/>
縷言徃者此蠻背恩侵我邉鄙昆明即雋州之故縣<lb/>
鹽井乃昆明之本城今復舊疆何廢修築而云除却<lb/>
是何道理且邉境備守彼此常事今既和好何有嫌<lb/>
疑至如西自䓗嶺巳来㳂邉諸處或地勢是要或水<lb/>
土是好彼有城鎮亦皆内侵朕既不解廣求更以自<lb/>
益緣巳和好不可細論且八疊山築城改城置鎮皆<lb/>
入漢界何曾以此爲言而彼即生詞未知何意邉城<lb/>
委任當擇忠良無信小人令得間構夏中巳熱賛普<lb/>
<pb n="KR4c0011_SBCK_011-12b"/>
及平章事並平安好遣書指不多及<lb/>
　　　勑吐蕃賛普書<lb/>
皇帝問賛普自與彼蕃連姻亦巳數代又與賛普結<lb/>
約于今五年入使徃還未嘗有間朕以兩國通好百<lb/>
姓獲安子孫巳來坐受其福壃埸之事幸且無憂此<lb/>
雖境上有兵固是存而不用在彼邉事與此何殊近<lb/>
得來章又論蠻中地界所有本末前書具言賛普不<lb/>
體朕懐乃更傍引逺事若論蠻不屬漢豈復定屬吐<lb/>
蕃耶彼不得所即叛來此不得所即背去如此常事<lb/>
何乃固執復於國家何有朕豈利之至如彼中鐵柱<lb/>
<pb n="KR4c0011_SBCK_011-13a"/>
州圖地記是唐九徴所記之地誠有故事朕豈妄言<lb/>
所修城壁亦依故地若不復舊豈爲通和蠻中抄掠<lb/>
彼人勘問亦有此事緣其𥘉附法令未行亦有姚雋<lb/>
邉人姦險求利或入蠻同盗亦不可知既與賛普重<lb/>
親朕又君臨大國正欲混同六合豈復侵取一隅再<lb/>
三巳論何乃不信顧慙薄徳良用咨嗟且如小勃律<lb/>
國歸朝即是國家百姓前遭彼侵伐乃是違約之萌<lb/>
朕以結信既深不顧其小中間遣使曾不形言賛普<lb/>
何獨相尤而不思巳悪之事所存旣大當共成之近<lb/>
聞莽布支西行復有何故若與突騎施相合謀我磧<lb/>
<pb n="KR4c0011_SBCK_011-13b"/>
西未必有成何湏同惡若爾者欲先爲惡乃以南蠻<lb/>
爲詞今料此情亦巳有備近令勒兵數萬繼赴安西<lb/>
儻有所傷慎勿爲恠也朕心無所負事欲論平但國<lb/>
家之所守者信鬼神之所助者順未有背道求福違<lb/>
約䏻昌何况兵衆不可當而又天道所不假以此求<lb/>
濟不亦難乎逺道所傳多應不實亦計賛普不合異<lb/>
圖故令人審㸔定何緣也待潘息廻日更别具委曲<lb/>
今附少物具如别數爲路逺不得多附春首尚寒賛<lb/>
普及公主比如宜也平章事並平安好今使内常侍<lb/>
竇元禮遣書指不多及　文集卷第十一<lb/>
<pb n="KR4c0011_SBCK_011-14a"/>
</p>
<p>
</p>
  </div>
</body>
</text>
</TEI>
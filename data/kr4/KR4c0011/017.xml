<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_017-1a"/>
唐丞相曲江張先生文集卷之十七<lb/>
　序銘文<lb/>
　　王少府東閣序　益州長史叔置酒晏别<lb/>
　　送宻縣髙賛府序　登薛公逍遥臺序<lb/>
　　開鑿大庾嶺路序　魏山公蘇詵銘<lb/>
　　餞宋司馬序　送幽州王長史赴軍序<lb/>
　　幸司馬别業集　别韋侍御使蜀序<lb/>
　　獅子賛序　鷹鶻圖賛序<lb/>
　　畫天尊像銘并序　尚書裴公畫賛并序<lb/>
　　宋使君真賛并序惠莊太子哀冊文并序<lb/>
<pb n="KR4c0011_SBCK_017-1b"/>
　　祭舜廟　爲吏部侍郎祭故人文<lb/>
　　祭故李常侍文　祭洪州城隍神文<lb/>
　　祭王司馬妻父文　爲王司馬祭甄都督文<lb/>
　　祭張燕公文　追贈祭文<lb/>
　　　　陪王司馬宴王少府東閣序<lb/>
夫道行與廢命也非謀之不臧命通與塞時也豈力<lb/>
之爲弊古之君子推其分養其和仲尼得之以絃歌<lb/>
傳說因之以板築至若詩有怨刺之作騷有愁思之<lb/>
文求之㣲言匪云大雅王六官志其大者司馬公引<lb/>
而申之謪居何心不欲賈生之投弔窮愁非我安用<lb/>
<pb n="KR4c0011_SBCK_017-2a"/>
虞卿之著書嘗以風月在懷江山爲事簿領何廢形<lb/>
勝不辜旣好樂而無荒亦上同而不混迨乎倚層閣<lb/>
慿華軒川澤淸明上懸秋景岑嶺廻合下帶溪流聮<lb/>
草樹而心揺際煙氛而目盡兹邦枕倚是日登臨豈<lb/>
子虚之過詫誠仲宣之信美物色起殊郷之感誰則<lb/>
無情而道術得異人之資吾方有適於是旨酒時獻<lb/>
清談間發歌滄浪以放言詠蟋蟀而傷儉蓋古人之<lb/>
作者豈異於斯盍賦詩以揚其美<lb/>
　　　益州長史叔置酒宴别序<lb/>
天子建五長守四方内以承衛京師外以攘却夷狄<lb/>
<pb n="KR4c0011_SBCK_017-2b"/>
則有持其節制未十年而歴踐撫其封疆旣一行而<lb/>
寕輯盡在我叔父備聞于朝廷昔者吉甫是欽仲著<lb/>
孝友之徳楚子所畏趯在諸侯之選世有實績今以<lb/>
美濟俾我張氏鬱彼士林以媚于一人以正于四國<lb/>
豈非徳能<hi>光大</hi>謀必變通思古人之獲心施君子之不<lb/>
器所以前拜小司馬兼擁旄於五凉再命左常侍仍<lb/>
總戎於三蜀軌模素逺綽有先路之風聲車服載馳<lb/>
光𬒳上軍之禮命莫不文茵暢轂淑旂綏章嘽嘽皇<lb/>
皇途将出於華陽威巳疊乎夜郎是時也四序鱗次<lb/>
屬當春夏之交千里草長有懷原隰之徃乃闢軒宇<lb/>
<pb n="KR4c0011_SBCK_017-3a"/>
邀賔寮自髦士而及同姓由金華而下建禮或交以<lb/>
道合豈徒隷好之風或情以族親所謂宗盟之義龜<lb/>
組交映肴䔩駢羅而聲欲成文發中堂之絃管志在<lb/>
擊節感四座之衣冠必名義而爲言雖聚散而何有<lb/>
酒酣相顧驪歌乃作白日西下缺壯士之翻車青山<lb/>
南登愛忠臣之叱馭凡我明懿賦詩餞行<lb/>
　　　景龍觀山亭集送宻縣髙賛府序<lb/>
景龍東山𥘉主第一也始其置金牓築鳯臺窮土木<lb/>
之功極崗巒之勢議與盤石同體造化較力何其壯<lb/>
哉自吾君茅茨不剪采掾不斵旣抑華而務實將設<lb/>
<pb n="KR4c0011_SBCK_017-3b"/>
教以垂範以故平陽化焉罷歌舞於其地麻姑見者<lb/>
變桑田於此時所謂長女之宫鬱爲列仙之舘其後<lb/>
甞有好事以爲勝逰今日芳辰携手接𬒮徃徃<hi>而在</hi>祗<lb/>
取樂焉髙十官雌伏都畿星言至止聞殊庭之可尚<lb/>
召嘉客以相歡徒觀其匠幽奇宅爽塏十里九版豈<lb/>
惟梁氏之作千巖萬壑宛是呉中之事青林脩聳而<lb/>
垂綵綠蘿蒙籠以結隂清流若鏡下照金沙之底雜<lb/>
花如錦傍縁石茵之崖則可以藻飾形神揮斥氛滓<lb/>
相顧風塵之表無負雲霄之㮣旣而東主西賔酒酣<lb/>
樂闋聚必有散匪伊麋鹿之群徃而不返固亦山林之<lb/>
<pb n="KR4c0011_SBCK_017-4a"/>
弊高公乃振衣而起舉盃有属却計送人出長安之<lb/>
東道退思征馬向洛陽之南阡雖暫勞於州縣迫如<lb/>
簿領方欲厭於承明資其騫躍夫如是相知意氣何<lb/>
恨仳離盍賦詩焉以贈行者<lb/>
　　　嵗除陪王司馬登薛公逍遥䑓序<lb/>
故郡城有荒䑓焉雖層宇落搆而遺制巋然邑老相<lb/>
傳斯則薛公道衡之所憇也薛公不容隋季出守海<lb/>
隅豈作䑓榭以崇奢蓋因丘陵而視遠必有以清滌<lb/>
孤憤舒嘯佳辰寄文翰以相宣仰風流而未冺今司<lb/>
馬公英逹好古清譽滿時迹有忤於貴臣道未行於<lb/>
<pb n="KR4c0011_SBCK_017-4b"/>
明主以長沙下國同賈誼之謫居六安遠郡無桓譚<lb/>
之不樂甞以爲仁不異遠必敷政以愛人窮當益堅<lb/>
巳坦懷而樂地属府庭閑暇江浦清明南土陽和覺<lb/>
寒氛之向盡東郊候暖愛春色之先來於是命輕舸<lb/>
以乗流趣高䑓而降望越荒堞披古道躋隱嶙而三<lb/>
休俯芊綿而四極其遠則煙連井墟指甌貊以南馳<lb/>
雲合山川距荆呉而北走其近則深谿見底鱗介之<lb/>
所出没喬林夾岸羽毛之所翶翔悠哉薛公無不寄<lb/>
也意神期之可接陟彼峻隅想風景之不殊剪爲茂<lb/>
草司馬公又以爲峴山故事感羊祐以興言湘水遺<lb/>
<pb n="KR4c0011_SBCK_017-5a"/>
風懐屈原而可作况登髙能賦得無述焉某實小人<lb/>
受教君子雖羲之樂㑹稽之士自與許詢而仲舉禮<lb/>
豫章之人復招徐孺是日也群英在焉猥惟陋才沗<lb/>
陪下列祗命爲序請各言詩<lb/>
　　　開鑿大庾嶺路序<lb/>
先天二載龍集癸丑我皇帝御宇之明年也理內及<lb/>
外窮幽極逺日月普燭舟車運行無不求其所寧易<lb/>
其所弊者也初嶺東廢路人苦峻極行逕寅縁數里<lb/>
重林之表飛梁嶫<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>千丈層崖之半顛躋用惕斬絶<lb/>
其元故以載則曽不容軌以運則負之以背而海外<lb/>
<pb n="KR4c0011_SBCK_017-5b"/>
諸國日以通啇齒革羽毛之殷魚塩蜃蛤之利上足<lb/>
以備府庫之用下足以贍江淮之求而越人綿力薄<lb/>
材夫負妻戴勞亦久矣不虞一朝而見恤者也不有<lb/>
聖政其何以臻兹乎開元四載冬十有一月俾使臣<lb/>
左拾遺内供奉張九齡飲冰載懐執藝是度縁磴道<lb/>
披灌叢相其山谷之宜革其坂險之故歲巳農隙人<lb/>
斯子來役匪逾時成者不日則巳坦坦而方五軌闐<lb/>
闐而走四通轉輸以之化勞髙深爲之失險於是乎<lb/>
鐻耳貫胷之類殊琛絶賮之人有宿有息如京如坻<lb/>
寧與夫越裳白雉之時尉佗翠鳥之獻語重九譯數<lb/>
<pb n="KR4c0011_SBCK_017-6a"/>
上千雙若斯而巳哉凡趣徒役者聚而議曰慮始者<lb/>
功百而變常樂成者利十而易業一隅何幸二者盡<lb/>
就况啓而未通通而未有斯事而盛皆我國家玄澤<lb/>
寖逺絶垠胥洎古所不載寧可黙而無述也盍刋石<lb/>
立紀以貽來裔是以追之琢之樹之不朽<lb/>
　　　給事中魏山公蘇詵題而銘曰<lb/>
石崴嵬兮山崖崖嶔崟岝㟧兮相蔽虧槎崪屼兮莾<lb/>
芊芊噫兹路兮不記年大聖作兮萬物覩惠吾人兮<lb/>
道復古役斯來兮力其成石旣攻兮山可平懐荒服<lb/>
兮走上京遷商兮重九譯車屯軌兮馬齊跡招孔翠<lb/>
<pb n="KR4c0011_SBCK_017-6b"/>
兮倈齒革伊使臣之光兮將永永而無斁<lb/>
　　　餞宋司馬序<lb/>
宋司馬才通命塞雲翼泥蟠蔡邕朔方不廢琴書之<lb/>
業賈誼宣室欲言鬼神之事旣而出宿南浦及鴻鴈<lb/>
以同歸追餞北梁對丘山而不樂是日渚雲欲霽林<lb/>
鳥將春惜時物之方華重人情之自逺群公有感中<lb/>
座無歡他日清風自當玄度之夕兹辰零雨得無予<lb/>
荆之詠遂相與援翰賦詩贈行<lb/>
　　　送幽州王長史赴軍序<lb/>
漁陽我之巨鎮也慎憚軍佐敷求國良以王公能有<lb/>
<pb n="KR4c0011_SBCK_017-7a"/>
命汝徃底其耕戰之事介于將吏之間則巳聲籍天<lb/>
庭氣雄遼碣鷹揚有日馬首欲東自名卿大夫與時<lb/>
髦懿士莫不激其節而重其邁結軫連𬒮携壷抱琴<lb/>
留飲極於郊𡵨望羙延於朔裔者不可勝數仲月暄<lb/>
矣陽時賁若植物之發芳香行人之感意氣不日群<lb/>
萃豈懐安於鹿豕不日埀堂巳載馳於原隰孰不知<lb/>
西笑之羙况伊歲華東征之勤兼彼戎旅盖樂不遑<lb/>
舎君人之所難義不顧私志士之為用今之作者聞<lb/>
而休之各賦詩一章以志其善也<lb/>
　　　韋司馬别業集序<lb/>
<pb n="KR4c0011_SBCK_017-7b"/>
杜城南曲斯近郊之羙者也背原面川前峙太一清<lb/>
渠脩竹左並宜春山靄下連谿氣中絶此皆節公之<lb/>
有也余固巳聞之開元歲夏四月猥忝散職居多放<lb/>
情跂彼一行無忘於夙尚時其七召果獲於前期廼<lb/>
與起居舎人蔡公萬年主簿韓公惠而得朋欣然命<lb/>
駕韋公方拭席見待羞以藥物之滋倚琴相歡雜以<lb/>
嘯歌之韻清言移景閑歩周林飜飛自情俯仰爲得<lb/>
斯亦吾儕之樂事幸可而同也扶陽餘慶磻溪古跡<lb/>
樹留梓漆器用天成庭澣芝蘭馨香世襲斯乃韋氏<lb/>
之懿業是所爲異焉而韋公尚其同之樂亡其異之<lb/>
<pb n="KR4c0011_SBCK_017-8a"/>
貴均林捿於服冕齊鼎食於榮枯彼未可量吾見其<lb/>
大跡繼前軌將爲龍以爲光道包逺圖豈一丘而一<lb/>
壑二三君子相與志之云<lb/>
　　　别韋侍御使蜀序<lb/>
予之友曰韋侯始以才進中而遇坎自廷尉評爲益<lb/>
州刺史行欲美也玉映而山輝善無小也鶴鳴而天<lb/>
聴俄自謫宦假其察視奮飛泥蟠皇華原隰爲持斧<lb/>
之吏受負弩之禮非其明義清節髙邁卓絶時軰所<lb/>
美朝義推多亦焉得利其徃蹇而振其廢滯而今而<lb/>
後予有以見舉徳之輶爲神之介雖不本於利而終<lb/>
<pb n="KR4c0011_SBCK_017-8b"/>
享其實者有矣夫火才暑徂使車云邁心同道合㫖<lb/>
酒有餞或席次林園或觴臨郊𡵨風流相從日夕以<lb/>
繼者於若人如此其厚也僉以爲無欲而自致韋子<lb/>
之謂道有善而不揚友朋之爲過然則今之所至莫<lb/>
近於詩盍賦一章以美吾友故有斯作也<lb/>
　　　獅子賛序<lb/>
夫徳之所感者深物之所懷者逺中國有聖占候而<lb/>
自來四夷不王征伐而難致故絶域有來貢没與諸<lb/>
侯有不入苞茅舉其大凢不在遐邇頃有至自南海<lb/>
厥繇西極獻其方物而獅子在焉爾雅所謂狻猊如<lb/>
<pb n="KR4c0011_SBCK_017-9a"/>
虥猫食虎豹今之所見信然絶猛者也其天骨雄詭<lb/>
材力傑異得金精之剛爲毛群之特仡立不動而九<lb/>
牛相去耽視且瞋則百獸皆伏所以肉視犀象孩撫<lb/>
熊羆其餘瑣細不置牙齒我天子示柔逺之義國無<lb/>
不庭有服猛之威物無難制故其受覊絏伏閑皂時<lb/>
馴而無用鋒莫可當然吾君所存義不謂此盖蠻夷<lb/>
君長歳時貢獻或殊賝絶賮實於内府或異獸奇禽<lb/>
擾於外囿皆其覲禮若中國之贄幣所不辭讓明異<lb/>
方之臣妾此則非有利物之心充耳目之翫好以爲<lb/>
懷柔之道示天地之含容不其然歟固無徳而稱也<lb/>
<pb n="KR4c0011_SBCK_017-9b"/>
義異大犬豈勞召公之訓美同赤豹何闕韓侯之詩<lb/>
凡我侍臣爲之賛曰<lb/>
　　　鷹鶻圖賛序<lb/>
鳥之鷙者曰鷹曰鶻鷹也名揚於尚父義見於詩鶻<lb/>
也迹隱於古人史闕其載豈昔之多識物亦有遺將<lb/>
今而嘉生材無不出爲所呼之變與所記不同者耶<lb/>
然於羽族之中絶有豪傑之表氣感剛悍體侔銛鋒<lb/>
顧視之間煒如也夫受以勁翮意不群飛資其利觜<lb/>
義在鮮食生有自然之權用無可抑之勢古之言武<lb/>
士法吏齊名比義者以其嚴若郅都飛若李廣委質<lb/>
<pb n="KR4c0011_SBCK_017-10a"/>
於所事報功於所養不憚摧翼以虧勇不立垂枝以<lb/>
屈節是鳥也向之擬議不亦宜乎夫鸞與鳯將感於<lb/>
仁所不及也鷄與鸖猶較其徳被何有焉况其餘雖<lb/>
飛雖鳴凡者恠者肉非登爼才非下韝威力不敵群<lb/>
噪無益然後知二禽之爲用衆鳥之絶倫者也故君<lb/>
子韙其然工人圖其狀以象武備以彰才美雖未極<lb/>
其天姿有以見其風骨矣昔支遁道林嘗養名馬自<lb/>
云重其神駿斯圖也非彼人之徒歟<lb/>
　　　畫天尊像銘并序<lb/>
畫天尊像者贈吏部侍郎武功蘇公太夫人崔氏爲<lb/>
<pb n="KR4c0011_SBCK_017-10b"/>
公卒哭之所作也蘇公有重名於時未大用而卒遭<lb/>
命不遂當代所悲况作嬪于公鞠㓙在疚援詩以誓<lb/>
其節執禮而哭於晝哀而能感感而能通極希㣲而<lb/>
不見中恍惚其如在於是欲介景福將祈太清因心<lb/>
寓象命工設色飾金闕圖玉皇元天不逺真官在列<lb/>
飄若靈氣爛其神光彼昭厥誠允速其應斯所謂玄<lb/>
鑒無昧當受謁帝之符幽魂有慿必署昇仙之籙此<lb/>
固崔氏之至願也有足悲者豈不倚歟銘曰<lb/>
至哉天京災劫不及上有靈府聖真所集彼美孟姜<lb/>
聞斯洞彰仙道貴度我君則亡猗歟我君蔚爲人傑<lb/>
<pb n="KR4c0011_SBCK_017-11a"/>
命屈金鉉神傳玉訣遊魂大素介福上清式圖元象<lb/>
永觀厥成<lb/>
　　　侍中兼吏部尚書裴公畫賛并序<lb/>
元聖有作大賢將其命良弼有二侍中是其一所從<lb/>
龍武實感風雲我之裴公道與上合義深體國䇿在<lb/>
忠主亦旣致於堯舜不惟比於管樂至於執人柄振<lb/>
天綱丹青帝圖金玉王度雖古之作合謂之有開未<lb/>
始聞也夫事可法道可度威可愛儀可象赫咺中來<lb/>
精英外發故工繪其事所以見盛徳之形容士頌其<lb/>
功所以知和氣之導逹五事曰貌一以作㳟七聲成<lb/>
<pb n="KR4c0011_SBCK_017-11b"/>
文六乃爲頌俾凡今之人也色斯而覩奥聴之而知<lb/>
理水有方折辨和氏之價焉山爲具瞻表師君之重<lb/>
焉賛曰<lb/>
赫咺人望時爲國紀偉量川渟髙標嶽峙磊落成節<lb/>
精明入理倬哉輔臣式是多士丹青炳發儼如至止<lb/>
　　　宋使君冩真圖賛并序<lb/>
夫形者神明之表而動用之應也察之苟至則珠玉<lb/>
雖藴光輝必兆於山泉而眉睫可知賢逹亦徴於骨<lb/>
象如宋公之天姿森挺人望儼然一覩清陽不俟深<lb/>
鑒是猶雞羣見鸖象齒如牛居然有差此其殊特者<lb/>
<pb n="KR4c0011_SBCK_017-12a"/>
也聲聞如彼風俗又爾寧有陳平之美更虞子羽之<lb/>
色即雖妄庸之目素非知公之者偶見斯狀亦已明<lb/>
其瑰異焉初公舉茂才歴長安尉三爲御史再入尚<lb/>
書郎色莊以立朝則百寮所憚言揚於伏奏則三臺<lb/>
爲表而竟以出守俄復從邊其故何哉由抗直之爲<lb/>
患也然公處屯而必行其道居陋而不改其度能貞<lb/>
其節可謂君子哉才爲國而生命有時而泰彼宋公<lb/>
修志以俟也其復可立而須焉時有族兄曰之望者<lb/>
亦賈生之謫居有顧君之畫絶偉公之貌作爲是圖<lb/>
意得神傳筆精形似因命僕爲賛其美云<lb/>
<pb n="KR4c0011_SBCK_017-12b"/>
宋公卓犖體摽山嶽匪石不移如玉斯琢被服忠信<lb/>
規模禮樂望之儼然允謂髙邈<lb/>
　　　惠莊太子哀冊文并序<lb/>
維開元二十年歳次甲子十二月丁巳朔二十四日<lb/>
庚辰司徒申王薨于行在所冊謚惠莊太子旋殯于<lb/>
寢奥閏十二月二十七日壬子將陪葬于橋林之栢<lb/>
城黻幕宵布羽纛宿設西序啓攅南首成列皇帝深<lb/>
天倫之戚崇后儲之禮擬容衞於青宫申孔懷于朱<lb/>
邸爰命史氏稽於令則無俾直書不彰遺徳詞臣曰<lb/>
昊天有命先后受之分王子弟蕃衛京師克荷成憲<lb/>
<pb n="KR4c0011_SBCK_017-13a"/>
罔弗肅祗懿哉明哲誕惟神粹宣慈日聞孝友天至<lb/>
道則脗合迹無自異性則生知學兼時習易㣲書逺<lb/>
詩言禮立徳必有隣善如不及貴而能損量固難挹<lb/>
方伯出鎮召南取斯司徒入掌鄭武其宜義之所在<lb/>
政乃克施物留遺愛事著成規西夏息人東征叶卜<lb/>
韡韡同輦皇皇改服疾遘中路㓙傳左榖寧不憗遺<lb/>
奄鍾斯酷嗚呼哀哉昔在冲妙具惟兄弟四國並封<lb/>
五王均體逰必連騎居則同邸各承愛於含飴俱受<lb/>
經於置醴旣荏苒而云邁屬殷憂之將啓實定禍於<lb/>
蕭墻遂繼明於雲陛雖隔深宫之衛常洽家人之禮<lb/>
<pb n="KR4c0011_SBCK_017-13b"/>
曷殂謝以痛心感平生而流涕嗚呼哀哉爰擇茂典<lb/>
追崇上嗣表先聖之元良申友于之褒異紛鹵簿以<lb/>
徒設儼文物而空備彼神儀之如在乃群悲之所萃<lb/>
周禮從祔漢塋是陪先逺日而選吉㑹同盟以送哀<lb/>
夜漏盡兮暗室啓庭燎殘兮暁挽催按三校而徐進<lb/>
將一去而不廻嗚呼哀哉背朱門兮遲遲馳白驥兮<lb/>
騤騤野蒼茫而助慘風蕭飋而增悲翩翩兮素盖寂<lb/>
寂兮畫帷遵舊途而何有覽陳迹以如疑靣都邑兮<lb/>
不入侍陵寢兮有期惟光儀之永閟與昭代而長辭<lb/>
嗚呼哀哉潜清揮於幽穸召鴻名於美跡將在皇儲<lb/>
<pb n="KR4c0011_SBCK_017-14a"/>
之史豈伊諸侯之䇿播遺芳於蘭桂傳不朽於金石<lb/>
諒旣言之在兹嘉徳音之無斁嗚呼哀哉<lb/>
　　　祭舜廟<lb/>
維某月朔日中散大夫使持節都督桂州諸軍事守<lb/>
桂州刺史兼當管經畧使嶺南道按察使攝御史中<lb/>
丞借𬗋金魚袋上柱國曲江縣開國男張某敢昭告<lb/>
于大舜之靈惟神以大孝而崇徳以大聖而奮庸以<lb/>
至公而有天下以至均而一海内故不以荒服之外<lb/>
不以黄屋之尊廵守而來殂落於此勤倦之造永結<lb/>
於黎庻惠懐之尊長存於壽宫載祀雖遐威靈如在<lb/>
<pb n="KR4c0011_SBCK_017-14b"/>
今聖朝紹興至道慜兹逺人爰遣使臣按理邊俗惟<lb/>
神幽鑒願表㣲誠若私僻爲謀公忠有替明鑒是殛<lb/>
俾無逺圖如悉心在公惟力是視當福而不福爲善<lb/>
者懼矣今至止之日輙詣陳誠伏惟神道聦明亮斯<lb/>
欽到願俯垂㝠祐俾輸力明時尚饗<lb/>
　　　爲吏部侍郎祭故人文<lb/>
維開元十年歳次壬子二月癸酉朔十七日己丑吏<lb/>
部侍郎某謹以清酌脯醢之奠敬祭故某公之靈聞<lb/>
夫仁必壽考所謂神道善亦慶延以爲信然今夫子<lb/>
之不福而聖謩之是愆孝友純固禮讓周旋行所以<lb/>
<pb n="KR4c0011_SBCK_017-15a"/>
直業所以專誠公才而天假故官政以日宣節使是<lb/>
式朝宿旣至十部稱賢一人思媚鳯凰于彼雲霄以<lb/>
異胡然明靈殱我良懿嗚呼哀哉夫子之逝平生之<lb/>
懷襟抱素合遊處嘗偕清風對禁文石同儕自兹兩<lb/>
掖殆將一紀展轉清貫仳離君子曷其愛而甫云覯<lb/>
止正司空之掃第屬荆州之罷市欻交臂而相失殷<lb/>
痛心其何巳今卜兆有日祖載在庭䬃然象設寞爾<lb/>
音形驅白馬而何見瞻素車之巳扄徳音不忘應甘<lb/>
棠之勿剪交情乃見伊黍稷之非馨嗚呼哀哉尚饗<lb/>
　　　祭故李常侍文<lb/>
<pb n="KR4c0011_SBCK_017-15b"/>
維年月朔月中散大夫洪州都督張某謹遣倉曹參<lb/>
軍李某以脯醢之奠祭于故宋國公之靈惟公世載<lb/>
賢傑天資忠厚外珪組而雖華内冰鏡而無垢善常<lb/>
不伐明能自晦省中之樹訪猶不言車前之馬數而<lb/>
後對淑慎自巳否亨有時孰能違命公此來思結忠<lb/>
主之戀深去國之悲六疾斯起五福云欺生涯溘盡<lb/>
精魂何之嗚呼哀哉追惟曩昔昇降雲霄榮華侍從<lb/>
暐暐光昭日歟月歟有榮有凋丹旐孑孑白驥蕭蕭<lb/>
同官之感俾余魂銷靈之來歸兹焉旅次瞻望無覩<lb/>
悲辛自至頃宻邇而寄音今寞然而結欷南北于逺<lb/>
<pb n="KR4c0011_SBCK_017-16a"/>
幽明永異何以叙情寄之奠饋尚饗<lb/>
　　　祭洪州城隍神文<lb/>
維開元十五年歳次丁卯六月朔壬寅十日辛亥中<lb/>
散大夫使持節都督洪州諸軍事洪州刺史上柱國<lb/>
曲江縣開國男張某以清酌脯醢之奠祭于城隍神<lb/>
之靈㳟惟明神懿皆潜徳城池是保民庻是依精靈<lb/>
以秉正直攸好黍牧此郡敢忘在公道雖隔於幽明<lb/>
事或同於表裏今水潦所降亦惟其時而淫雨不止<lb/>
恐害嘉榖榖者人之所以爲命人者神之所以爲祀<lb/>
祀可不以爲利義不可以不福闔境山川能致雲雨<lb/>
<pb n="KR4c0011_SBCK_017-16b"/>
豈無節制願逹精誠以時弭災無或失稔則理人有<lb/>
助是所望於神明尚饗<lb/>
　　　爲王司馬祭妻父文<lb/>
維年月朔日謹具少牢清酌之奠祭于故某公府君<lb/>
之靈惟公聮華公族振景天朝昔也時來則地分茅<lb/>
土今也福過則海變桑田豈惟魑魅之憂方爲螻蟻<lb/>
之患嗚呼哀哉始更榮盛早睦嘉姻謬入郄公之選<lb/>
嘗荷戴侯之遇情契闊而彌積義流離而益固公之<lb/>
謫宦某又犯時永矣去國賁然來思雖窮途之至此<lb/>
幸隣境之在兹所忌者法豈忘於私聞柝聲而宻邇<lb/>
<pb n="KR4c0011_SBCK_017-17a"/>
畏簡書而間之然猶風煙可兾翰墨無輟心巳運於<lb/>
虚舟跡尚濡於涸轍驟寒暑之徂謝紛吉㐫之廻穴<lb/>
京兆之使忽追廣陵之音遽絶嗚呼哀哉平生多感<lb/>
自傷千里之心巳矣長辭徒發九泉之歎計疇昔之<lb/>
光寵痛淪亡於旅竄甞許恤人之孤况霑愛子之半<lb/>
謹因遣奠昭告明靈心不可卷徳以爲馨匪羞是薦<lb/>
惟魂是聴遣行人於信宿空泫目於郊埛嗚呼哀哉<lb/>
尚饗<lb/>
　　　爲王司馬祭甄都督文<lb/>
維開元五年歳次丁巳九月丁酉十四日庚戌官某<lb/>
<pb n="KR4c0011_SBCK_017-17b"/>
謹以清酌之奠祭于廣州都督甄公之靈惟公禀氣<lb/>
異人爲國良臣資忠秉義奮翼躍鱗富貴自取聲名<lb/>
益震故能北擁旄於玄朔南仗節於朱垠行部無㡬<lb/>
卧理斯屬棠隂在聴薤歌成曲下流是仰長塗反促<lb/>
如望雨而隨車遽驚風而轉燭嗚呼哀哉甫兹歳首<lb/>
彤䄡載輝今也秋季丹旐言歸旣寒來而暑徃將物<lb/>
改而人非駟馬不馭雙鴈空飛對平生之氣象詠宿<lb/>
昔之音徽燕越兮地眇胡山兮路㣲奠肴觴之在席<lb/>
感徒御以霑衣嗚呼哀哉尚饗<lb/>
　　　　　祭張燕公文<lb/>
<pb n="KR4c0011_SBCK_017-18a"/>
維年月朔日族子秘書少監集賢院學士某謹以清<lb/>
酌少牢之奠敢昭告于燕國公之靈惟公應有期之<lb/>
運降不世之英坦髙軌以明道謹大節而立誠懸鏡<lb/>
待人虚舟濟物妙用無數精心惟一明未朕而先覩<lb/>
聴有餘而每黜猶豹變而成文甞鳯鳴而中律故能<lb/>
羽翼聖后丹青元化陳臯陶之謩謀盡仲山之夙夜<lb/>
道因慮於文武業惟永於王覇綢繆恩渥荏苒代謝<lb/>
國重元輔門承下嫁實大我之宗盟與人君之姻婭<lb/>
天蓋福善地益華宗嚇嚇爲尹巖巖比崇不享黄髪<lb/>
如何玄穹旣道長而運短豈祥降而惠終人亡令則<lb/>
<pb n="KR4c0011_SBCK_017-18b"/>
國失良相學墮司南文殞宗匠惟國華之見奪何天<lb/>
道之弗諒迨惟小子夙荷深期一顧増價二紀及兹<lb/>
非駑駘之足數蓋枝葉以見貽洎剖符於外臺承徹<lb/>
琴於舊舘屢行號而身贖空匍匐而心㫁跡旣拘於<lb/>
彛憲情未展於哀欵朝章猥及傳名斯入想徳輝而<lb/>
不見望仁里而徒泣樹所歎而猶存人具瞻而永戢<lb/>
盡繐帳之今感哀烏衣之徃集庻羞雖薄兾享厥誠<lb/>
尊靈斯降是嘉平生巳矣萬古纏綿五情追悲緒於<lb/>
離筵結巨恨於幽明伏惟尚饗<lb/>
　　　　　追贈祭文<lb/>
<pb n="KR4c0011_SBCK_017-19a"/>
開元二十年歳次乙亥孤子某謹遣弟等謹以醢脯<lb/>
庻羞之奠敢昭告于先考先妣之靈積罪昊天天實<lb/>
降罰嚴䕃永隔慈顔重違欲報劬勞終天何及夙承<lb/>
教誨幸而有成崇國寵靈猥當大任聖上義存延賞<lb/>
追贈所及朝恩優渥跪承摧感伏惟昭亮享兹殊錫<lb/>
今謹具贈太常卿廣州都督告身桂陽郡太夫人告<lb/>
身及玉帶金章𬗋衣各一副伏惟尚饗<lb/>
<pb n="KR4c0011_SBCK_017-19b"/>
</p>
<p>
唐丞相曲江張先生文集卷之十七<lb/>
</p>
<p>
</p>
  </div>
</body>
</text>
</TEI>
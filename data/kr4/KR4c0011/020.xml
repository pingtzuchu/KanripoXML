<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_020-1a"/>
唐丞相曲江張先生文集卷之二十<lb/>
　碑碣銘<lb/>
　　牛刺史碑銘<lb/>
　　竇少府墓誌銘<lb/>
　　吕慶王碑銘<lb/>
　　果州長史李公碑銘<lb/>
　　李叅軍碑銘<lb/>
　　後漢徐穉碣銘<lb/>
　　趙令碣銘<lb/>
　　　大唐贈使持節涇州諸軍事涇州刺史牛公<lb/>
<pb n="KR4c0011_SBCK_020-1b"/>
　　　碑銘并序<lb/>
夫志道莫先於無欲福善莫大於有後始而晦跡終<lb/>
不近名非道徳之合歟生我勞臣立于逺績非善慶<lb/>
所致歟所謂伊人其在牛公者矣公諱某字某先子<lb/>
姓實始殷後有牛父者則宋之大夫㣧裔蕃衍人物<lb/>
更盛邯爲護羗校尉崇爲隴西主簿遂家隴上是稱<lb/>
冠族其後因官安定爰處鶉觚今爲郡人亦旣重代<lb/>
矣公之族祖有竒章公者隋宗室臣風流篤厚典章<lb/>
損益百代可知天下稱之地靈斯在大父通秉志高<lb/>
尚守道不携當時交辟辭疾不起父㑹弱齡早代有<lb/>
<pb n="KR4c0011_SBCK_020-2a"/>
才無禄公夙構閔㐫終鮮兄弟性且純至孝思罔極<lb/>
㓜以孑立志不違邦與道爲徒求仁自我不屑軒冕<lb/>
考槃丘園雖云屢空晏如也六郡自古五方雜錯負<lb/>
力怙利上氣好武人庶相放風俗不純及公冲和其<lb/>
返真樸外以義行格物内以黙致頥神不飾智以驚<lb/>
愚不弃同而即異有恒其徳無斁於人鄰落爲之變<lb/>
風狼戾以之率化公旣浮雲不義介石惟一或勸之<lb/>
仕但笑而不言飛鴻冥冥胡可量也開元六年隨子<lb/>
西征以就色養春秋髙矣道茂年衰魂氣其歸賢逹<lb/>
共盡越五月寢疾終於伏羗之官舍時年七十有六<lb/>
<pb n="KR4c0011_SBCK_020-2b"/>
冬十一月歸塟于北原夫人同郡王氏不享偕老先<lb/>
是即代母儀婦徳宋子齊姜自歸于我宜爾家室不<lb/>
有配徳曷生此子有子仙客爲國之良用商君耕戰<lb/>
足國修充國羗胡之具出言可復所計而然邉扞長<lb/>
城主恩前席且以子貴之義有加父存之禮玄澤下<lb/>
建素風激楊隂徳所流大福斯至十八年有詔贈涇<lb/>
州長史二十二年冬且有後命贈使持節涇州諸軍<lb/>
事涇州刺史夫人追封太原郡夫人於戲存而累仁<lb/>
沒有餘烈福自昭於玄體道非異於異時及其影響<lb/>
同符寵光如答雖松楸巳拱而章<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>載華死有可作<lb/>
<pb n="KR4c0011_SBCK_020-3a"/>
無異會稽之節生茍爲耻安用鴈門之肉貴與不貴<lb/>
可不然乎嗣子銀青光祿大夫大僕卿判梁州持節<lb/>
河西節度使兼隴右郡牧都使支度營田使隴右採<lb/>
訪處置使攝御史大夫隴西縣開國子仙客叩心知<lb/>
逺昊天莫逮以爲先羙盖闕後嗣有媿且澤漏幽壤<lb/>
得不銘恩名典本州豈徒錫羡而巳銘曰<lb/>
隴上多壕山西好武使君貞獨㓜不斯取惟道爲徒<lb/>
與代立矩善有餘慶風亦變古不學而知不行而至<lb/>
跡有相混名無自異出入百年終始一意福流于後<lb/>
神明其事行止於身用存玄體厥子嘉績中朝縟禮<lb/>
<pb n="KR4c0011_SBCK_020-3b"/>
卬廻壠𡑞門重旌綮逸人之墓今同郡邸<lb/>
　　　故河南少尹竇府君墓碑銘并序<lb/>
序曰正其身君子所以慎徳敏於行吉人所以寡辭<lb/>
或道之或處之是亦正命命之將行利有攸往則行<lb/>
不家至而人勸言不面命而事濟不爲跡而實以阜<lb/>
蕃不沽名而聲以遹駿夫如是者存乎其人故河南<lb/>
少尹竇公盖有之矣公諱某扶風平陵人自後魏大<lb/>
將軍侍中永富公至烈考瀛州刺史贈刑部尚書莘<lb/>
國公六葉矣皆増華鄕族見重公朝四國于蕃四方<lb/>
于宣龍旂成祀六轡耳耳公所謂盛徳必祀承簡子<lb/>
<pb n="KR4c0011_SBCK_020-4a"/>
之始大積善餘慶是僖伯之有後故生則靈知長而<lb/>
純固旣白而受采亦黄以通中天假不器之性人服<lb/>
自然之理而况於文雅縁飾志業孔修引伸足以長<lb/>
人動用足以利物旣學從政其歸簡易形有方殊道<lb/>
以一貫人致一意而巳我乃萬目盡張故其始也以<lb/>
明經上第授彭州叅軍事詢謀郡將器異甚厚所遇<lb/>
森然其言固矣如山之爲始於覆簣如江之導終以<lb/>
方舟於是累遷至于薛王友賛善大夫燕王築舘以<lb/>
待士漢儲立苑以招賔當其推檡莫匪賢俊議者惟<lb/>
允而公在焉然由韞匵隋和十城空其價踡跼驥騄<lb/>
<pb n="KR4c0011_SBCK_020-4b"/>
千里未之騁及其用也再入尚書郎遂爲洛陽令三<lb/>
臺雅望一時精選舊章資以彌綸利器呈於盤錯出<lb/>
宰百里實推三河其賦政則必反於其身亦既誠信<lb/>
𬒳之於物是爲惠懐故雖二州餘弊憸巧而難理五<lb/>
郡尤劇權顧而多姦莫不可使由之令自求之善處<lb/>
中於下韝能合遊刃至於釐舉風俗之謬裁正人倫<lb/>
之經務勸衣食之原調均經賦之事本爲己任無間<lb/>
人言故視事踰四年通而不倦道徳在百姓久而益<lb/>
彰非夫明允宣和優柔博約自我之不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>爲人之攸<lb/>
塈亦曷由臻兹厥有洛陽所謂賢令者則周䊹王渙<lb/>
<pb n="KR4c0011_SBCK_020-5a"/>
孔明祝良公實續之誰其以之属天子建中都營新<lb/>
邑咨爾亞尹俾其董司朝選其人公首斯舉以故稍<lb/>
選河中少尹且有後命廢府而復遷河南焉以公之<lb/>
歸從人之望官則改次政無易方以佐理王都以表<lb/>
則天下而年不克祚位不光寵遇暴疾而卒悲夫是<lb/>
歳有唐開元之九載春秋五十有六公以孝友爲體<lb/>
一變而迪忠信以明恕爲用再變而致循良故所行<lb/>
無擇所事無巧有恒其徳終且温温不伐其功昭然<lb/>
赫赫所以遺愛固結必在何武之去稱誦斯深惟恐<lb/>
子産之死已而神道欺而不福物情䘮其所頼人之<lb/>
<pb n="KR4c0011_SBCK_020-5b"/>
不幸今也云亡及䘮之西歸則人吏致哀道路相属<lb/>
得人心如此冬十一月塟于北原後之人或者將遊<lb/>
於斯歎於斯彼其與歸我乃不朽矣其子八人長曰<lb/>
某次曰某家有六岳之徳里以高陽之名夙構閔凶<lb/>
能哀傷以殆滅匪革其道懼功伐之不傳俾予爲文<lb/>
以叙孝子之志銘曰<lb/>
綿綿瓜<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>少康遺烈靈則長兮莫莫葛藟王孫承祀<lb/>
世其昌兮而我實續如金如玉載揚光兮咨亞尹之<lb/>
徳柔嘉惟則揚令聞兮惟别駕之功邦國不空甿胥<lb/>
詠兮不競不絿不剛不柔以成政兮徳之攸好神之<lb/>
<pb n="KR4c0011_SBCK_020-6a"/>
所勞實降祥兮有美無度曷不肯胙今則亡兮我著<lb/>
名節俾無泯滅惠無疆兮<lb/>
　　　唐贈慶王友東平吕府君碑銘并序<lb/>
夫官雖序賢志道者不常有位才雖屈命福善者未<lb/>
必無後子夏文學之逹以爲富貴在天于公决曹之<lb/>
平則云子孫由我盖不享當代生數猶竒流慶後人<lb/>
玄體乃用亨之㑹也盖有原焉<lb/>
公諱處貞字䖍求東平人曽祖北齊幽州長史府君<lb/>
諱贇祖隋貫州中正府君諱伽考渝州清池令府君<lb/>
諱師昔伯夷佐唐實典三禮四嶽佐禹用平九州虞<lb/>
<pb n="KR4c0011_SBCK_020-6b"/>
夏以功而見封申吕因邑而命氏惟時厥後弈代丕<lb/>
承公正性之有自來直道之不充詘嘉勇退之义徳<lb/>
避近名之未然越在弱齡棲遲事外用光本於藏曜<lb/>
履行期於滅迹不遠於仁行之斯至不苟於義方之<lb/>
自止佐一郡而即安居九夷而匪陋始不然者公下<lb/>
椽於東裔載起家授玄州司戶叅軍晏如也言旋初<lb/>
服遂從所好外物之㮣不雜於風塵遠子之言惟聞<lb/>
於詩禮所謂温良淑慎無競伊人者歟天冊二年夏<lb/>
四月遇疾終于家春秋五十有二開元十四年冬十<lb/>
一月塟於邑城西南四里原夫人北地傳氏祔焉夫<lb/>
<pb n="KR4c0011_SBCK_020-7a"/>
果於立誠静以竢命力不足者則不疚運不至者則<lb/>
不憂物情之難及我而易是以名利衆之所欲也公<lb/>
則澹泊之徳義人之所鮮也亦克蹈籍之如此而神<lb/>
不勞福不流未之有也有四子長曰玄知今左威衞<lb/>
司戈次曰玄悟中散大夫使持節鄜州刺史次曰玄<lb/>
智左威衞執㦸次曰玄爽左衞長上惟玄悟至大官<lb/>
此其教忠有舊服義無斁好爵是與餘慶所貽入爲<lb/>
王門之長出居邦伯之列属恩推子貴名彰身後事<lb/>
有光扵冥漠令徳乃發於馨香三命爲大夫百代稱先<lb/>
子孝理所賜邦族爲榮開元十七年有制贈公慶王<lb/>
<pb n="KR4c0011_SBCK_020-7b"/>
友夫人贈河間郡君異人之符至是所驗惟神之鑒<lb/>
謂之不欺公之女孫曰東平郡夫人冠軍大将軍右<lb/>
監門衞大将軍渤海髙公之夫人鄜州刺史之女也<lb/>
氷玉相輝椒蘭同馥由福履於君子與嘉㑹於善人<lb/>
齊姜于歸魚軒曄以照路鄜畤之徃熊㦸殷其若雷<lb/>
有車服而始大履霜露而追逺於戯食于舊徳無忝<lb/>
爾之奉先樹之休聲有以見其歸羙銘曰<lb/>
赫赫我祖惟師尚父决决大風悠悠終古施于㣧裔<lb/>
憲是文武我羙其濟我則斯取雖匪髙位亦惟碩徳<lb/>
我王之友彼夫之持既貞且亮宜語而黙投足皆安<lb/>
<pb n="KR4c0011_SBCK_020-8a"/>
終身不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>峩峩積善以福後人肹嚮家慶煒煌宗姻<lb/>
瞻彼松檟錫之絲綸今也追飾實爲先臣先臣伊何<lb/>
宜其有後志之所尚義無所苟身雖旣沒名豈虚受<lb/>
立徳在兹亦云不朽<lb/>
　　　故果州長史李公碑銘并序<lb/>
公諱某宇某趙郡房子人其先自段干木至栢仁侯<lb/>
皆以醇徳茂功奮于上世始於藩魏終而將趙其名<lb/>
不殞遂濟子令五代祖後魏中書侍郎始封懿公璨<lb/>
璨生徐州刺史始封慎公元茂元茂生趙郡太守君<lb/>
諱鳳昇鳳昇生駙馬都尉直閣將軍府君諱道宗道<lb/>
<pb n="KR4c0011_SBCK_020-8b"/>
宗生齊尚書右外兵部郎中府君諱山壽公即郎中<lb/>
府君之子仍世致美在邦攸宜故我公禀靈中和履<lb/>
道元吉以學則探其奥㫖見聖人之心以行則踐其<lb/>
嘉言合君子之度以故動爲人譽名乃日宣義府孔<lb/>
修徳輿云逺固未可量也隋大業中舉孝廉泊唐興<lb/>
調棣州司戶叅軍凡遷磁相二州總管府戸曹叅軍<lb/>
宜州錄事叅軍莫不事人以直反身於誠處卑能安<lb/>
敬長則順故光輔郡將周爰我咨自州徂州或嘯或<lb/>
諾旣而遷金鄕晉陵二縣令精誠以庀事善教以長<lb/>
人四封用孚三英以粲破蒲與宻獨何有焉以課最<lb/>
<pb n="KR4c0011_SBCK_020-9a"/>
遷歸州治中郢州司馬加朝散大夫行果州長史盤<lb/>
桓叅佐未復公侯道非吾行徳無必貴遂以沒化豈<lb/>
命也夫某年月卒于官舎享年若干及䘮至自蜀而<lb/>
塟不歸趙乃卜宅於許封樹汝墳子孫遂家亦旣重<lb/>
世至開元中公之孫曰察以古諸侯之祿奉先大夫<lb/>
之祀晝遊本郡輝光前烈非清白以遺善慶之餘保<lb/>
艾爾後人亦何以臻此於是履霜爲感恭惟春秋之<lb/>
事刻石是　圖俾揚祖宗之業斯善繼者也叙而志<lb/>
之銘曰<lb/>
長史英英作爲世程動合雅度休有令名以之入官<lb/>
<pb n="KR4c0011_SBCK_020-9b"/>
從事而允以之佐郡爲政孔明悠悠上天曷不貴徳<lb/>
終于叅佐孰云邦國孝孫其昌餘慶乃彰家樹蒼蒼<lb/>
徽音不忘<lb/>
　　　故瀛州司馬叅軍李府君碑銘并序<lb/>
君諱某字某趙郡房子人祖山壽齊尚書右外兵部<lb/>
郎中父仁瞻朝散大夫果州長史世徳數載見于先<lb/>
碑公懿烈無忝雅其度量體和而韻緍之以絲性惋<lb/>
而文受之以采故好學不倦而墳典必精慮善以動<lb/>
而規矩皆中悉心存乎道義餘力見於文章人以美<lb/>
談日聞休譽弱冠舉進士調𥙷同州叅軍換瀛州司<lb/>
<pb n="KR4c0011_SBCK_020-10a"/>
戶叅軍以素所履以施有政居獲乎上徃得其中無<lb/>
不嚴祗長史之所嘉歎無不崇讓同年之所厭服宜<lb/>
爾戩榖光昭令圖如顔子之不幸豈卜商之云命某<lb/>
年卒于官舍春秋若干公家世尚儉子孫是式初先<lb/>
大夫之䘮也清白以遺而果無私積高標是營而庶<lb/>
有餘慶豈所謂不戀本逹也無懷土以重遷不傷生<lb/>
仁也無困財以乏祀夫然趙之北際何必故鄕許之<lb/>
東偏亦云樂國故䘮之歸也遂窆于斯及嗣子察受<lb/>
教義方能纂徳業服事華髪潔身清朝天子方差擇<lb/>
其良惠恤于下由是解印少府部符本州衣繡而歸<lb/>
<pb n="KR4c0011_SBCK_020-10b"/>
雖榮之在晝重茵以立而悲不逮親結諸心形諸色<lb/>
孝子之志國人所稱於是乎歸美以揚先譔徳以示<lb/>
後盖承夷之義也得無述焉銘曰<lb/>
倬李侯世載徳行時範言士則三英發百夫特肥而<lb/>
家華而國美無度命不融足方騁途斯窮子餘慶享<lb/>
次嵩我丕訓藹遺風<lb/>
　　　後漢徴君徐君碣銘并序<lb/>
後漢高氏徐君諱穉字孺子南昌人也先生受天元<lb/>
休含道傑出生知而上貫之以一體資清純動適玄<lb/>
妙知道之將廢乃窮則獨善躬耕取資非力不食鄰<lb/>
<pb n="KR4c0011_SBCK_020-11a"/>
落所處率化無訟在漢之季遭時溷濁不抗迹以庇<lb/>
物故退捿山林不苟利以辱身故進無祿位五辟宰<lb/>
府四察孝廉文舉有道就拜太原太守皆辭疾不起<lb/>
延嘉二年尚書今陳蕃僕射南郡胡廣相與上䟽極<lb/>
言先生宜爲輔弼恊和人神漢桓帝猶能安車玄纁<lb/>
備禮徴聘而竟不屈志知時之不可乆也然而諸公<lb/>
嘉招雖不之屑及聞薨卒徒歩弔祭禮有所尚隻雞<lb/>
不薄意有所將生蒭爲貴士之感義實衰世之有𥙷<lb/>
仁而見徳俾後生之可㝷其廢中權行中慮皆此之<lb/>
類也昔者夷齊介潔而遠去沮溺野逸而離群顔闔<lb/>
<pb n="KR4c0011_SBCK_020-11b"/>
雜杯以遁逃接輿狂歌而詭激此誠作者或類沽名<lb/>
夫有所不爲志則偏也無適不可用之極也先生則<lb/>
貶絶在心而經脩於世純儉以存戒博愛以體仁應<lb/>
物以㑹通全巳以歸正漢庭所以宗其徳天下所以<lb/>
服其行豈與彼數子直逕庭而巳哉靈帝初欲蒲輪<lb/>
聘㑹先生以疾終時年七十二有子曰季登篤行孝<lb/>
悌亦高尚不仕皇唐開元十五年予沗牧兹郡風流<lb/>
是仰在懸榻之後想見其人有表墓之儀豈孤此地<lb/>
則先生之徳其可沒乎銘曰<lb/>
靈芝無根醴泉無源角立傑出先生斯存英英先生<lb/>
<pb n="KR4c0011_SBCK_020-12a"/>
徳不可名斯出無應鴻飛入冥道高事遠跡陳名邵<lb/>
勒石舊邦以觀其妙<lb/>
　　　故辰州瀘溪令趙公碣銘并序<lb/>
有唐瀘溪令晉國趙君諱某字某終于其位嗚呼魯<lb/>
史旣沒稱行者不在兹乎荀孟巳來論命者亦何謂<lb/>
也放其言而無茍作合乃遷行其志而不廻與權必<lb/>
遂故道每屈於位身必後于時而猶守真不奪固窮<lb/>
自若立誠者旣獨其所善尚徳者徒隨而為名名非<lb/>
欲彰以美實而自著位非欲下以屬守而遂卑此由<lb/>
命而然歟爲自我而然歟無代無之而今實續之矣<lb/>
<pb n="KR4c0011_SBCK_020-12b"/>
公大祖旰北齊河間通守因家于饒陽亦旣重世今<lb/>
爲饒陽人也曽祖北齊幽州大總管大父隋鉅鹿大<lb/>
中正府君列考范陽令府君皆累行積慶以貽于後<lb/>
正性直道遂終於公公剛潔不群精明獨㫁非義所<lb/>
在不以利汚名非禮所安不以跡傷教有立卓爾童<lb/>
丱而然旣學大成紛綸博綜將求祿養也而俯就郷<lb/>
舉㝷而明經登科補太子正字又改射洪尉皆以逮<lb/>
親自乞執政自哀遂屈換定襄尉公欣然而捧檄矣<lb/>
秩滿轉洪洞主簿永城丞時縣宰敗類公止之不可<lb/>
雖盡同官之心且急下人之病義形於色彼用我讐<lb/>
<pb n="KR4c0011_SBCK_020-13a"/>
此貪而無親難與心竟公剛亦不吐乃邁力争迄用<lb/>
上聞因而坐免邑中黔庻莫不咨嗟求而得仁退則<lb/>
無愠矣乃返初服遨遊墳素精義致用清風被物或<lb/>
太守咨訪偃息自蕃或諸儒稽疑廢疾皆起是時中<lb/>
書侍郎河東薛元超人倫之表也將命河朔實舉廢<lb/>
滯企我休風延以殊禮立談體要大見嗟稱以故表<lb/>
聞其庻乎簡帝心㑹有隂忌之譛實爲無妄之禍矣<lb/>
進旣曽母致疑退而賈生投弔不無故也以此左遷<lb/>
盧溪丞公竟不自列窮則體命雖在幽闇鬼神不欺<lb/>
苟推忠誠蠻貊何陋時縣無長史政則我由未歳月<lb/>
<pb n="KR4c0011_SBCK_020-13b"/>
而已成無谿谷而不恱五郷自專之子左言難暁之<lb/>
民翕然同辭乞爲父母於是詣闕投䟽至于再三朝<lb/>
廷尤之則受盧溪令公事副誠請増修徳化乃鄒魯<lb/>
設教而夷楚變風迨公遷殂闔境號慕古人遺愛何<lb/>
以加也遺令戒子留葬洛陽斯又不戀本逹也有子<lb/>
曰瑝歴官侍御史尚書郎洪州都督霜露既變則感<lb/>
念以時陵谷有遷而音徽何代君子所懼于斯譔徳<lb/>
銘曰趙侯之徳好是正直令儀令則不回不忒寔邦<lb/>
之選彼夫之特玉堅而折膏明自煎辰陽于逺溆浦<lb/>
廻邅下邑巳矣君子殱旃遺令桐郷歸魂崇芒瞻彼<lb/>
<pb n="KR4c0011_SBCK_020-14a"/>
有洛維水泱泱徳音不巳於斯揚揚<lb/>
<pb n="KR4c0011_SBCK_020-14b"/>
</p>
<p>
唐丞相曲江張先生文集卷之二十<hi>終</hi>
</p>
<p>
</p>
  </div>
</body>
</text>
</TEI>
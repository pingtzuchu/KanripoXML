<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_015-1a"/>
唐丞相曲江張先生文集卷之十五<lb/>
　状<hi>并御批</hi>
　賀御製開元音義　賀論三教状<lb/>
　賀御注金剛經状　賀皇太子製碑状<lb/>
　賀上仙公主靈應状　賀昭陵徴應状<lb/>
　謝知章<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>状　謝工部侍郎状<lb/>
　謝知制誥状　謝兩弟移官就養状<lb/>
　謝中書侍郎状　謝勑賜麥麵状<lb/>
　謝賜食状　謝賜藥状<lb/>
　謝賜尺詩状　謝蒙太子書頌<lb/>
<pb n="KR4c0011_SBCK_015-1b"/>
謝兩弟授官状　謝賜衣物状<lb/>
謝賜蕃口状　觀御製喜雪篇陳誠状<lb/>
謝賜御書喜雪篇　讓賜宅状<lb/>
讓兩弟起復授官　謝赴祥除状<lb/>
進龍池聖徳頌状　謝弟授官状<lb/>
　賀御製開元文字音義状<lb/>
右今月日尹鳳祥宣勑㫖示臣等聖製開元文字音<lb/>
義二十卷義微㫖逺文省理該表隷以訓今存篆以<lb/>
徴古衆釋大備取證於前修片言旁通去嫌於翻字<lb/>
信文思之精一學術之明凖非聖心之善誘焉降情<lb/>
<pb n="KR4c0011_SBCK_015-2a"/>
於豪素臣等忝居近侍再抃發蒙捧戴之誠實百恒<lb/>
品望令集賢院更寫一本付外流行謹奉状陳賀以<lb/>
聞謹進<lb/>
　　御批<lb/>
象物成文以行代教傳習寢逺疑誤增多不制其失<lb/>
孰云端本稍變條流因之指授且以相示竟無可否<lb/>
豈用兹小學而歸美乎餘依所請<lb/>
　　賀論三教状<hi>并御批</hi>
右伏奉今日墨制召諸學士及道僧講論三教同異<lb/>
臣聞好尚之論事躓於萬方至極之宗理歸於一貫<lb/>
<pb n="KR4c0011_SBCK_015-2b"/>
非夫上聖孰探要㫖伏惟陛下道契無為思該玄妙<lb/>
考六經之同異筌三教之幽頥将以䧏照群疑敷化<lb/>
率士屏浮詞於玉殿緝精義於金門一變儒風再揚<lb/>
道要凡百庻事罔不知歸臣等幸侍軒墀親承至訓<lb/>
抃躍之極實倍常情望宣付史舘謹奉状陳賀以聞<lb/>
謹奏<lb/>
　　御批<lb/>
頃因節日會以萬方略舉三教未暇盡理復兹一集<lb/>
未之精義不許游詞用伏其心以懲習俗况會三歸<lb/>
一初分漸頓理皆共貫使自求之卿等論道廟堂化<lb/>
<pb n="KR4c0011_SBCK_015-3a"/>
原何逺事關風教任付史官<lb/>
　　　賀御注金剛經状<hi>并御批</hi>
右内侍尹鳳祥宣勑埀示臣等御注金剛經但佛法<lb/>
宗㫖撮在此經人間習傳多所未悟陛下曲埀聖意<lb/>
敷演微言幽關妙鍵豁然洞逹雖臣愚昧本自難曉<lb/>
伏覽睿㫖亦即發明是知日月既出天下普照誠在<lb/>
此也陛下至徳法天平分儒術道巳廣其宗僧又不<lb/>
違其願三教並列萬姓知歸臣等忝奉天文不勝荷<lb/>
戴無任慶躍之至<lb/>
　　　御批<lb/>
<pb n="KR4c0011_SBCK_015-3b"/>
不壊之法真常之性實在此經衆爲難說且用稽合<lb/>
同異踈决源流朕位在國王逺有傳法竟依群請以<lb/>
道元元與夫孝經道經三教無闕豈兹秘藏䏻有探<lb/>
詳所賀知<lb/>
　　　賀皇太子製碑状<hi>并御批</hi>
右尹鳳祥宣聖㫖示臣等皇太子所製王尊師碑文<lb/>
并夀王書臣等伏以天姿自髙更深聖訓文藝英㧞<lb/>
理絶人境臣等周章省覽欣抃載懐兼皇太子文義<lb/>
髙深壽王毫翰灑落朝臣不見竊懼蔽善臣等專輙<lb/>
宜留碑本望明日将示百官了訖續進不勝抃躍之<lb/>
<pb n="KR4c0011_SBCK_015-4a"/>
至<lb/>
　　　御批<lb/>
兒子等服勤師訓匪曰才䏻初爲此文次令繕寫卿<lb/>
在左右因以呈示曾不箴規乃致推美将簡朝列得<lb/>
無愧乎<lb/>
　　　賀上仙公主靈應状<hi>并御批</hi>
右臣等伏承今月八日上仙公主靈座有祥風瑞虹<lb/>
之應爰至啓殯乃知尸解又承特禀清虚薄於滋味<lb/>
素含真氣自不食鹽洎于遷神更摽竒跡伏惟聖系<lb/>
本於道源妙有所種靈異必降不然則何得㓜而䏻<lb/>
<pb n="KR4c0011_SBCK_015-4b"/>
悟性與非常適來以時且契於玄運超然而蛻復昇<lb/>
於丹籙杳冥雖逺髣像如存則知仙路有歸兹念巳<lb/>
釋理絶今古事昭聞見况臣等親侍軒墀幸聞仙解<lb/>
無任感慰之至伏望宣付史官以昭靈異仍望宣示<lb/>
百官<lb/>
　　　御批<lb/>
道有黙仙謂之形解古來既爾今亦将然童㓜之年<lb/>
傷其天促靈變之理乃入玄真且與方外爲心不比<lb/>
人間結念所謂書諸國史以襲玄元卿亦史官任爲<lb/>
凡例兼請宣示者並依<lb/>
<pb n="KR4c0011_SBCK_015-5a"/>
　　　賀昭陵徴應状<hi>并御批</hi>
右御史中丞徐惲從京便還向臣等說妖賊劉志誠<lb/>
四日從咸陽北原向南見昭陵山上有黒雲忽起志<lb/>
誠謂其㐫徒云此雲将有暴風若衝頭立恐有破敗<lb/>
志誠久從軍伍頗解雜占其言未畢飄風果至直衝<lb/>
行首莫不昏迷衆心驚惶不知所出及至便橋之際<lb/>
並即走散又見父老云徃年權梁山之徒將逞不軌<lb/>
當時亦有烈風暴雨發自昭陵彼至京城賊還破滅<lb/>
謹叅徃事與今同符者伏以閭閻賊類切敢猖狂而<lb/>
祖宗威靈亦巳玄鑒昔年感召若命蚩尤今者驅除<lb/>
<pb n="KR4c0011_SBCK_015-5b"/>
更假風伯所以妖氛自殄狡計莫施晷刻之間逃形<lb/>
無路此皆神功潜運昌曆無窮将俾孫謀用昭聖徳<lb/>
事堪懲惡可以埀後無任慶悅之至仍望宣付史官<lb/>
并示朝列謹錄奏聞謹奏<lb/>
　　　御批<lb/>
先帝應期道光文武之業亦既棄代人畏軒轅之臺<lb/>
忝以丕承罔不夙夜毎有啓悟形於動靜豈兹狂勃<lb/>
勞我神兵保祐實深戴賀增惕古之靈應未之前聞<lb/>
所請宣付史官并示朝列固其宜也並依<lb/>
　　　謝加章<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>状<lb/>
<pb n="KR4c0011_SBCK_015-6a"/>
右伏奉去月三十日敕以臣先任桂州都督借𬗋金<lb/>
魚袋前縁改官遂停今更蒙恩特賜任使無效寵服<lb/>
再加臣雖叨榮伏用戰懼不任悚懼之至謹奉状陳<lb/>
謝以聞謹奏<lb/>
　　　御批<lb/>
卿早踐中書後牧邉郡因加此<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>義在優賢今特賜<lb/>
卿猶前命也所謝知<lb/>
　　　謝工部侍郎集賢院學士状<hi>并御批</hi>
右伏奉今月三日制除臣工部侍郎兼集賢院學士<lb/>
臣本單族過蒙奨㧞入升省閤累忝清資出牧南州<lb/>
<pb n="KR4c0011_SBCK_015-6b"/>
且無成績陛下殊私俯及擢任集賢逺自炎荒忽至<lb/>
霄漢秘文副掌淺陋無堪遽蒙聖恩及遷華省丘山<lb/>
施重報效何階不勝悚懼之至<lb/>
　　　御批<lb/>
卿學府髙摽士林貞幹論思之地亦既優閑彌綸之<lb/>
司聊從應務别當奨擢何乃謙撝所謝知<lb/>
　　　謝知制誥状<hi>并御批</hi>
右臣忝跡集賢乆無成效幸免咎責伏用兢惶忽蒙<lb/>
特恩令知制誥臣學業既淺識理非長述宣聖㫖誠<lb/>
恐不逮跪受嚴命伏增悚惕無任戴荷之至<lb/>
<pb n="KR4c0011_SBCK_015-7a"/>
　　　御批<lb/>
昔掌王言以宣國命頃來相習多事游詞卿舊在掖<lb/>
垣已推才識及登書府備探微奥故有特命宜副朕<lb/>
心何所謙撝誰與爲讓<lb/>
　　　謝兩弟移官就養状<hi>并御批</hi>
右臣兩弟蒙恩移官就養老母感戴殊澤戰荷兼深<lb/>
臣山藪陋材豈堪國用日月私照謬掌綸言犬馬以<lb/>
地近見矜烏鳥以情至蒙福曲承孝理之賜莫知報<lb/>
效之所無任悚懼荷恩之至<lb/>
　　　御批<lb/>
<pb n="KR4c0011_SBCK_015-7b"/>
卿之忠誠本於孝行亦既許國每懐安親爰請二弟<lb/>
近郷就養申之友愛逓爲隱犯用加此請故遂雅懐<lb/>
所謝知<lb/>
　　　謝中書侍郎状<hi>并御批</hi>
右臣謬跡書府兼司綸翰思力淺近無所發明聖恩<lb/>
不以不才却賜榮奨㧞擢非次荷躍惟深但中書近<lb/>
宻參掌不易豈臣微賤所堪忝竊拜命之日伏用慙<lb/>
惶不勝戰荷之至<lb/>
　　　御批<lb/>
此職擇才十年虚位以卿逹識所以疇庸斟酌朝經<lb/>
<pb n="KR4c0011_SBCK_015-8a"/>
動關政本當兹宻命宜喻朕懐所謝知<lb/>
　　　謝勑賜麥麵狀<hi>并御批</hi>
右林招隱宣勑賜臣等招隱說云薦新之外禁中所<lb/>
出皆是降至尊親耕稼穡之所成也伏以周人之禮<lb/>
惟有籍田漢氏之薦但聞時菓則未有如陛下嚴祗<lb/>
於宗廟勤儉於生人事必躬親動合天徳臣亦何幸<lb/>
近奉徽音又蒙聖恩猥埀珍錫巳飽扵聞義况霑此<lb/>
時羞綢繆渥澤未知報效死罪死罪仍望宣牒史舘<lb/>
以示將來臣等不勝感荷之至<lb/>
　　　御批<lb/>
<pb n="KR4c0011_SBCK_015-8b"/>
歲比不登朕每勤止宫中閑處粟麥兼滋常候嘉苗<lb/>
以近知逺亦既成熟實用慰心所以躬率諸子是芟<lb/>
是刈稼穡艱難取知爲國之本宗廟致敬寔謂思於<lb/>
所先既以薦新餘用分錫卿等同體固合共之所謂<lb/>
宣付史舘任量其宜也<lb/>
　　　謝賜食状<hi>并御批</hi>
右臣等靣奉進止令就集賢院與諸學士等觀聖注<lb/>
道徳經尋又賜臣等食竊味道腴兼承珍饌聞義飽<lb/>
徳虚徃實歸臣等何人叨承渥澤不勝悚戴之至<lb/>
　　　御批<lb/>
<pb n="KR4c0011_SBCK_015-9a"/>
卿等入院共食何足爲謝也<lb/>
　　　謝賜藥状<hi>并御批</hi>
右高力士宣奉恩㫖賜臣等鹿角膠丸及駐年靣脂<lb/>
有命自天感戴兼至臣等㳙滴無𥙷渥澤日深多謝<lb/>
股肱之良每慙智力之效徒承聖恩同體之義更霑<lb/>
御藥駐年之錫事絶希幸禮優常遇微軀賤貌因大<lb/>
造而載延捧日承天荷曲成而無極臣等無任悚戴<lb/>
之至<lb/>
　　　御批<lb/>
臘日所惠固其常耳信則微物亦有佳名與卿共之<lb/>
<pb n="KR4c0011_SBCK_015-9b"/>
何足爲謝<lb/>
　　　謝賜尺詩狀<hi>并御批</hi>
右今日髙力士宣勑賜臣等御製詩并寳尺伏以尺<lb/>
者紀度之數宜麗天文詩者律吕之和是生節物聖<lb/>
恩下逮天㫖旁流因物寓言以言埀象臣雖瞽陋伏<lb/>
見宸衷竊謝良工徒秉刀尺終期死力取配鈞衡而<lb/>
未副所圖退省知罪臣等不勝負荷感懼之至<lb/>
　　　御批<lb/>
尺之爲數隂陽象之宰臣匠物有以似之卿等謀猷<lb/>
非無法度因之比興以喻乃心盡力鈞衡深知雅意<lb/>
<pb n="KR4c0011_SBCK_015-10a"/>
　　　謝蒙太子書頌<lb/>
右昨者髙力士宣恩㫖埀示皇太子書紀功徳頌恭<lb/>
覽睿跡實天人之表㓜傳楷則訓叶文明春秋典學<lb/>
時惟多藝鸞鳳變態入神妙而難明俾臣庸者慿篆<lb/>
刻而不朽微臣之幸倍百常情無任悚戴之至<lb/>
　　　御批<lb/>
大臣作頌以揚休聲銘之琬琰亦資翰墨太子鴻書<lb/>
則非工身爲國本将示于後因以命之無䏻發揮何<lb/>
所爲謝<lb/>
　　　謝兩弟授官状<hi>并御批</hi>
<pb n="KR4c0011_SBCK_015-10b"/>
右伏奉昨二十日恩命授臣弟九皐殿中大監九章<lb/>
太子司議郎臣私門積釁殃罰如昨日月逾邁禮及<lb/>
外除弟九臯等加以常才比服哀疚瞻望未逺縞練<lb/>
猶存非常之恩一朝緫集慙皇哽咽罔識言次不知<lb/>
微命餘生何以上報天造載悲載懼五情飛越不勝<lb/>
感戴戰慄之至<lb/>
　　　御批<lb/>
卿之昆弟並著才䏻去歲所論巳有處分既終祥縞<lb/>
宜列朝衣豈謂殊私雅符公議所謝知<lb/>
　　　謝賜衣物状<hi>并御批</hi>
<pb n="KR4c0011_SBCK_015-11a"/>
右髙力士宣勑賜臣衣及器物等臣不孝茍存企及<lb/>
制禮天恩以忝樞近賜問再臨衣服珍器殊常寵錫<lb/>
臣有何力可以叨濫渥澤至深誠效巳竭惟有微命<lb/>
不知所圖無任感戴之至<lb/>
　　　御批<lb/>
籍卿政事頃在纆縗今禮制以過服用兹始少許衣<lb/>
物何足謝焉<lb/>
　　　讓賜蕃口状<lb/>
右髙力士宣聖恩賜臣等蕃口執自邉軍釋囚爲隷<lb/>
誠宜供國次及賞功臣等無庸何以受賜殊恩俯降<lb/>
<pb n="KR4c0011_SBCK_015-11b"/>
循涯自失伏望俯停渥澤存以至公矜遂懇誠許歸<lb/>
宫寺則上有無偏之道下有無茍之責無任悃欵之<lb/>
至<lb/>
　　　觀御製喜雪篇陳誠状<hi>并御批</hi>
右臣等適見工部侍郎侍講學士陳希烈所蒙恩賜<lb/>
聖製雪篇伏以聖惟無作作則應天地和隂陽斯之<lb/>
謂矣言微利博㫖逺恩深于彼蒼生焉知帝力臣聞<lb/>
食者萬姓之命雪爲五榖之精兆且見於祈年律既<lb/>
和於言志聖心昭感天瑞合符豈比夫漢詠白雲但<lb/>
嗟歡樂周歌黄竹徒事廵遊而巳哉臣等仰望昭回<lb/>
<pb n="KR4c0011_SBCK_015-12a"/>
莫知逺近幸均生植同是霑濡况臣忝在樞衡無能<lb/>
翼亮聞罪巳之義若寘氷谷循忘軀之節兾益㳙塵<lb/>
伏誦聖文無任喜懼臣等誠歡誠恐謹言<lb/>
　　　御批<lb/>
復緣講讀便與希烈未得付卿今過有稱揚豈成獻<lb/>
替所期戮力保合大和今付一本觀唱和之美也<lb/>
　　　謝賜御書喜雪篇状<hi>并御批</hi>
右臣前伏見聖製喜雪篇奉状稱慶巳特蒙賜本今<lb/>
日髙力士又宣賜臣林甫臣某各一本麗天之文或<lb/>
兾傳誦埀露之聖難有偏霑則不知玄造曲成宸毫<lb/>
<pb n="KR4c0011_SBCK_015-12b"/>
俯逮鸞鳳斯降雲雨載均愚生何幸叨此殊賜是知<lb/>
君臣之深義感不一子孫之後傳寳無窮而未知此<lb/>
生何以上荅臣等不勝感戴伏望許臣等進食以申<lb/>
微誠雖厨箑每揺而野芹徒獻豈云堯禹之膳兾逹<lb/>
臣子之情幸甚幸甚謹奉状以聞謹奏<lb/>
　　　御批<lb/>
比年少雪遂罕秋成恐隂律愆期時無可望孰云檮<lb/>
久每事䖍誠雨雪驟盈喜慰初集率爾成作書情而<lb/>
巳方示朝廷<lb/>
　　　讓賜宅状<hi>并御批</hi>
<pb n="KR4c0011_SBCK_015-13a"/>
右去正月二十六日中使李仁智宣口勑賜臣前件<lb/>
宅仍令官修及什物一事巳上自奉恩命夙夜憂惕<lb/>
既慙虚受載懼滿盈臣生身蓬蓽所居淺陋釁属苴<lb/>
麻豈圖弘敞宸私曲被寵賜猥臨加以殃罰之餘參<lb/>
議樞掖草土之末庇形棟宇器用資於官備禮數異<lb/>
於䘮紀兢惶失圖啓處無地况㳙滴未效霈澤先盈<lb/>
非據之責誰任其咎又臣見在家累僅十餘人臣之<lb/>
俸禄實為豐厚以此貿遷足辦私室今崇其甲第更<lb/>
使增修或恐因縁多有費損上則虧耗國器下則招<lb/>
集身尤縱陛下時埀寛容而臣苟為貪冐其如物議<lb/>
<pb n="KR4c0011_SBCK_015-13b"/>
何其如公道何伏乞賜寢前命俯埀矜察納臣誠情<lb/>
免臣罪戾其宅及什物望並却令官收無任荒懼之<lb/>
至<lb/>
　　　御批<lb/>
比來官宅随事借人與卿寜居用加修飾巳有處分<lb/>
不煩譲也欲令師儉雖則卿心縱使增修其如國命<lb/>
况聞制度不是宏博大臣所處亦以爲宜可擇日移<lb/>
入<lb/>
　　　譲兩弟起復授官状<lb/>
右臣昨以兩弟身名状渉隱冐家且未正焉䏻正人<lb/>
<pb n="KR4c0011_SBCK_015-14a"/>
所以陳露奏聞誠欲自律今日髙力士宣勑令與兩<lb/>
弟京官慈㫖優柔感深骨髓微臣何有叨此殊恩但<lb/>
臣自罹殃罰纔踰年序忝承重任不敢顧私而鞠育<lb/>
之恩繆懐罔極几筵在逺奠酹不親惟有兩弟在家<lb/>
獲申情紀今若恭承恩命盡在墨縗何心何顔可以<lb/>
偷此陛下毎弘教義必先名節豈於愚臣無少矜憫<lb/>
若使九臯等獲免罪戻幸無削除在臣闔門巳霑殊<lb/>
澤更令授職俱逺哀次於臣私情實所不忍然於朝<lb/>
議必有喧黷乞寢成命俯亮愚衷兾無玷大猷豈敢<lb/>
自遂而巳不勝哀荷戰懼之至<lb/>
<pb n="KR4c0011_SBCK_015-14b"/>
　　　御批<lb/>
卿移孝於忠自家刑國誠有必盡義實可嘉人之同<lb/>
氣莫不相似驗卿才識弟亦可知朕意欲登賢俱在<lb/>
朝列而尚居哀紀願留主祭可以理奪用允所求待<lb/>
至祥縞非無後命<lb/>
　　　謝赴祥除状<hi>并御批</hi>
右殃釁殘生謬承天澤無䏻報效徒廢情禮而日月<lb/>
迅速祥制有期在臣私情哀懼莫主几筵在逺追慕<lb/>
不親一違外除終身何託伏望察臣罔極俯遂哀懇<lb/>
假以傳乘蹔赴來月道路徃復不出數旬孝理之恩<lb/>
<pb n="KR4c0011_SBCK_015-15a"/>
兾知死所無任悲迫戦懼之至<lb/>
　　　御批<lb/>
不可復見惟餘孝思情禮所歸近逺無别卿當大任<lb/>
朝夕謀猷欲遂乃懐其如重寄既從奪禮安得顧恩<lb/>
宜抑此情也<lb/>
　　　進龍池聖徳頌状<hi>并御批</hi>
右先奉勑令臣撰文伏以天將啓聖地乃出符歷考<lb/>
圖籙曠古未有臣學術膚淺且靈命難言雖巳極於<lb/>
愚思曾未徴於萬一猥承恩奨虚汚磨礱以此慚惶<lb/>
無寜啓處謹隨状封進以聞塵黷宸嚴伏増戰越<lb/>
<pb n="KR4c0011_SBCK_015-15b"/>
　　　御批<lb/>
天啓元符以賛鴻業朕誠薄徳曷用當之既史䇿是<lb/>
書而頌聲復起宗子固請遂及於兹卿之詞㫖度越<lb/>
前軰曲成意義多所發揮實靈命之克彰因斯文之<lb/>
不朽<lb/>
　　　謝弟授官状<hi>并御批</hi>
臣伏以聖恩非常㧞臣以無䏻受任歲月漸久涓涘<lb/>
無益取招毀議有累聖明臣前靣陳誠以請罪陛下<lb/>
不以賜責猶加過恩特以殊榮猥霑臣弟彌速曠官<lb/>
之謗且重非才之責累延公器寵及私門顛覆是憂<lb/>
<pb n="KR4c0011_SBCK_015-16a"/>
隕越無措不勝悚懼荷戴之至謹奉状陳謝以聞<lb/>
　　　御批<lb/>
朕之知卿非在今日君臣之際何有間言故在增榮<lb/>
有以昭亮况卿令弟尚淪卑秩以公見授何謂私恩<lb/>
所謝知<lb/>
<pb n="KR4c0011_SBCK_015-16b"/>
</p>
<p>
唐丞相曲江張先生文集卷之十五<hi>終</hi>
</p>
<p>
</p>
  </div>
</body>
</text>
</TEI>
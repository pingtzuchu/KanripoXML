<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_016-1a"/>
唐丞相曲江張先生文集卷之十六<lb/>
　䇿書序<lb/>
　　䇿問一道　對所舉道侔伊吕科䇿三道<lb/>
　　上封事書　上姚令公書<lb/>
　　姚令公荅書　荅嚴給事書<lb/>
　　與李讓侍御書　奉勑送張說上賜燕序<lb/>
　　　䇿問一道<lb/>
問興化致治必俟得人求賢審官莫先慎舉聖朝受<lb/>
命于今百齡堯封比屋魏網斯頓史曹之職衡鏡攸<lb/>
歸歲時調集士踰累萬借使崔毛重起裴樂復存觀<lb/>
<pb n="KR4c0011_SBCK_016-1b"/>
貎察言且猶未暇考行徴實其可得乎若逺循漢魏<lb/>
之䂓復存州郡之選即務辭會府權歸外臺牧守之<lb/>
明何法䏻鑒變通之要厥路奚由文武之道並用無<lb/>
偏軍旅之制事宜經逺而越騎佽飛皆出畿甸丁年<lb/>
負甲耆日釋戈亡殁盖多軍容每闕今欲均井田於<lb/>
要服遵兵賦於革車恐習俗兹深慮始難就揆今酌<lb/>
古其衷若何且惠在安人政惟重榖頃承平既久居<lb/>
泰易盈編戸流亡農桑莫贍精求良吏未之䏻補遂<lb/>
其寛施則莫懲遊食峻其科禁則慮擾疲人革弊適<lb/>
時應有良術子等並明於國體允應於旁<hi>求式</hi>陳開物<lb/>
<pb n="KR4c0011_SBCK_016-2a"/>
之宜無效循常之對<lb/>
　　　第一道<lb/>
　　　對嗣魯王道堅所舉道侔伊吕科<lb/>
徴仕郎行秘書省校書郎張九齡伏覽睿問大哉國<lb/>
體九品流弊嘗所懵焉幸因對揚庻言其可古者諸<lb/>
侯貢士司徒論士必講禮觀䏻郷舉里選故十五十<lb/>
八之歲大學小學之節誦習以時教化以禮則孝悌<lb/>
之行可知於鄉曲政事之業可昇於國朝先王務教<lb/>
此其大者及周道既衰斯文将䘮秦氏滅學唯力是<lb/>
親仁義大壊俊造亦亡漢髙以馬上非禮復修三代<lb/>
<pb n="KR4c0011_SBCK_016-2b"/>
之事魏武以軍中是務權立九品之儀後代因循莫<lb/>
䏻改作紛紛横調滔滔皆是天下公器可謂傷心伏<lb/>
惟陛下神啓睿圖天佑明徳物不終否故受之以泰<lb/>
弊不遂極乃鼎之以新滌瑕蕩穢今其時也伏願圖<lb/>
之夫正其本者萬事理勞於求者逸於使豈有大明<lb/>
御宇慮此假權之人循良擇人安得謝恩之議是則<lb/>
外臺會府真若滿於貯中濟理適時復何殊於掌上<lb/>
者也且有備無患亡戰必危是以振旅茇舍之儀羽<lb/>
林佽飛之衛漢家徴選咸出五陵周制供王不踰千<lb/>
里此以均其逺近會其中正王者之制豈虚乎哉必<lb/>
<pb n="KR4c0011_SBCK_016-3a"/>
開井賦於要服俾裒益於畿甸雖經始之規何施不<lb/>
可而圖逺之業猶願勿遵且將振九品之頽綱維百<lb/>
王之絶畧使官有位次資有等衰才苟不侔時所勿<lb/>
取使夫䏻者代上帝之理譏者息高門之談吏精其<lb/>
心人享其利流庸不日而來復耕桑何憂乎不稔動<lb/>
之斯應綏之斯來若惟作法於末途非救弊之本意<lb/>
盛徳大業孰與歸乎其怖慄塵埃棲棲非得言之地<lb/>
慷慨禾莠惓惓因獻䇿之時何敢望焉盡心而巳謹<lb/>
對<lb/>
　　　第二道<lb/>
<pb n="KR4c0011_SBCK_016-3b"/>
對王道務徳不來不強臣霸道尚功不伏不偃甲此<lb/>
勞逸異數得失可明故曰務廣徳者昌務廣地者亡<lb/>
是時漢武事胡豈比重華之干羽秦皇戍越奚擬公<lb/>
劉之槖<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>雖古人遺害引之者有同於河漢而王者<lb/>
大化行之者必本於唐虞不亦然乎此則開基之大<lb/>
者也國家因巳有之地廣無私之仁犬戎即叙肅愼<lb/>
入貢若力不䏻救豈惟桓公之耻征在其蘇是必成<lb/>
湯之怨然而春秋所貴惟義所在内諸夏而外夷狄<lb/>
此明中國恐弊不興異域之功下人茍安何惜救兵<lb/>
之舉則知弔伐之義隨時之道也今頗彫弊抑非其<lb/>
<pb n="KR4c0011_SBCK_016-4a"/>
時至如守塞則侯應之言爲得斥地則蒙恬之弊可<lb/>
知前事昭昭足爲明戒者也必欲繫單于之頸裂匈<lb/>
奴之肩奚霫背恩受制於北虜小人發憤請議於東<lb/>
征謹對<lb/>
　　　第三道<lb/>
對伏惟殿下徳成問安教存齒學則孝悌之感元良<lb/>
之貞詠子衿之詩義形乎辭真吾君之子也天下幸<lb/>
甚幸甚伏以化慿於勢聲若順風之逺感因於時徳<lb/>
甚置郵之速則何草不偃何心不應而曰未䏻動俗<lb/>
殿下之至謙也尚何術之務而捨此乎今又䧏意微<lb/>
<pb n="KR4c0011_SBCK_016-4b"/>
言徴諸墜典至如黄帝斵木盖取諸意文王演卦乃<lb/>
言其象雖成象之時不同而得意之言一也周公制<lb/>
禮夏正得天縱損益可知而因循不改去聖既逺禮<lb/>
經殊殘遺文茍存群儒紛揉故䘮服異制諸家殊軌<lb/>
故王肅之㫖約情以㫁鄭玄之言引經取决吕氏因<lb/>
封侯之餘俗採禮官之舊儀故戴聖採十二紀之首<lb/>
爲十二月令存周之典其故匪他仲尼以尊魯而取<lb/>
美於頌穆公以尊周而見序於書左氏以豔富稱誣<lb/>
榖梁以文清為婉范寗序事其義則詳樂書因秦而<lb/>
遂亡空有河間之制夾氏在傳而不見惟餘班固之<lb/>
<pb n="KR4c0011_SBCK_016-5a"/>
說謹對<lb/>
　　　上封事書<lb/>
五月二十日宣義郎左拾遺内供奉臣張九齡謹再<lb/>
拜死罪死罪上書開元神武皇帝陛下臣所以上事<lb/>
以臣愚見並當時尤切不敢飾詞伏願陛下親覽可<lb/>
否之宜幸甚幸甚臣伏以陛下自克清内難光宅天<lb/>
下常欲躋人於富壽致國於太平聖慮每勤徳音屢<lb/>
發然猶黎人未息水旱爲憂臣竊伏思之有由然矣<lb/>
臣聞乖政之氣發爲水旱天道雖逺其應甚速昔者<lb/>
東海殺孝婦旱者久之一吏不明疋婦非命則天爲<lb/>
<pb n="KR4c0011_SBCK_016-5b"/>
之旱以昭其冤况今六合之間元元之衆莫不懸命<lb/>
於縣令宅生於刺史陛下所與共理此尤親於人者<lb/>
也多非其任徒有其名致旱之由豈惟孝婦一事而<lb/>
已是以親人之任宜得其賢用才之道宜重其選而<lb/>
今刺史縣令除京輔近處雄望之州刺史猶擇其人<lb/>
縣令或備員而巳其餘江淮隴蜀三河諸處除大府<lb/>
之外稍稍非才但於京官之中出爲州縣者或是縁<lb/>
身有累在職無聲用於牧宰之間以爲斥逐之地或<lb/>
因勢附㑹遂忝髙班比其勢衰且無他責又謂之不<lb/>
稱京職亦乃出爲刺史至於武夫流外積資而得官<lb/>
<pb n="KR4c0011_SBCK_016-6a"/>
成於經乆不計於有才諸若此流盡爲刺史其餘縣<lb/>
令巳下固不可勝言蓋甿　庻所繫國家之本務本<lb/>
務之職反爲好進者所䡖承弊之人每遭非才者所<lb/>
擾陛下聖化從此不宣皆由不重親人之選以成其<lb/>
弊而欲天下和洽固不可得也古者刺史入爲三公<lb/>
郎官出宰百里莫不于其所重勸其所行臣竊恠近俗<lb/>
偏輕此任今朝廷卿士入而不出於其私情遂自得<lb/>
計何則京華之地衣冠所聚子弟之間身名所出從<lb/>
容附會不勞而成一出外藩有異於此人情進取豈<lb/>
忘於私但立法制之不敢違耳原其本意固私是欲<lb/>
<pb n="KR4c0011_SBCK_016-6b"/>
今大利在於京職而不在於外郡如此則智䏻之士<lb/>
欲利之心日夜營營寜有復出爲刺史縣令而陛下<lb/>
國家之利方頼智䏻之人此軰既自固而不行在外<lb/>
者又技癢而求入如此則智䏻之軰常無親人之者<lb/>
陛下又未格之以法無乃甚不可乎故臣愚以爲欲<lb/>
理之本莫若重刺史縣令此官誠重智䏻者可行正<lb/>
宜懸以科條定其資歷凡不歷都督刺史有高第者<lb/>
不得入爲侍郎列卿不歷縣令有善政者亦不得入<lb/>
爲臺郎給舍即雖逺處都督刺史至於縣令以乆差<lb/>
降以爲出入亦不得十年頻在京職又不得十年盡<lb/>
<pb n="KR4c0011_SBCK_016-7a"/>
任外官如此設科以救其失則内外通理萬姓獲寜<lb/>
如積習爲常遂其私計陛下獨宵衣旰食天下亦未<lb/>
之理也又古之選用賢良取其稱職或遥聞而辟召<lb/>
或一見而任之是以士修素行不圖僥倖群小不逮<lb/>
亦用息心以故姦偽自止流品不雜今天下未必理<lb/>
於上古而事務日倍於前誠爲不正其本而設巧於<lb/>
末所謂末者吏部條章動盈千百刀筆之吏辦柝毫<lb/>
釐節制搶攘溺於文墨胥徒之猾又緣隙而起臣以<lb/>
爲始造簿書以備用人之遺亡耳今反求精於案牘<lb/>
不急於人才亦何異遺劒中流而刻舟以記去之彌<lb/>
<pb n="KR4c0011_SBCK_016-7b"/>
逺可爲傷心凡有稱吏部之䏻者則曰從縣尉與主<lb/>
簿從主簿與縣丞斯選曹執文而善知官次者也惟<lb/>
據其合與不合不論賢與不肖大畧如此豈不謬哉<lb/>
陛下若不以吏部尚書侍郎爲賢必不授以職事尚<lb/>
書侍郎既以賢而受委豈復不䏻知人人之難知雖<lb/>
自古所慎而㧞十得五其道可行今則執以格條貴<lb/>
於謹守幸其心䏻自覺者每選於所㧞亦有三人五<lb/>
人若又專固者則亦一人不㧞據資配職自以爲䏻<lb/>
爲官擇人𥘉無此意故使時人有平配之議官曹無<lb/>
得賢之實朱紫同色清濁不分是於聖朝有何禆益<lb/>
<pb n="KR4c0011_SBCK_016-8a"/>
故臣以爲選部之法弊於不變變法之易在陛下煥<lb/>
然行之假且今之銓衡欲自爲意亦限行之巳久動<lb/>
必見疑遂用因循益爲浮薄今若刺史縣令精覈其<lb/>
人即每當管之内應有合選之色先委考其才行堪<lb/>
入品流然後送臺臺又推擇據所用之多少爲州縣<lb/>
之殿最一則州縣慎其所舉必取入官之才二則吏<lb/>
部因其有成無多庸入之數縱有不任送者妄起怨<lb/>
端且猶分謗於外臺不至喧譁於南省今則毎歲選<lb/>
者動以萬計京師米物爲之空虚豈多士若斯盖渝<lb/>
濫至此而欲仍舊致理難於改制祗益文法煩碎賢<lb/>
<pb n="KR4c0011_SBCK_016-8b"/>
愚渾雜就中以二詩一判定其是非適使賢人君子<lb/>
從此遺逸斯亦明代之闕政有識者之所歎息也夫<lb/>
天下雖廣朝廷雖衆而士之名賢誠可知也若使毀<lb/>
譽相亂聴受不明事將巳矣無復可說如知其賢能<lb/>
各有品第每一官缺而不以次用之則是知而不爲<lb/>
焉用彼相借如諸司清要之職當用第一之人及其<lb/>
要官闕時或以下等叨進以故時議無髙無下惟論<lb/>
得與不得自然清議不立名節不修上善則守志而<lb/>
後時中人則躁求而易操何哉朝廷若以令名而進<lb/>
人士子亦以修名而獲利而利之所出衆則趨焉已<lb/>
<pb n="KR4c0011_SBCK_016-9a"/>
而名利不出於清修所趣多歸於人事其小者苟求<lb/>
輙得一變而至阿私其大者許以分義再變而成朋<lb/>
黨斯盖教化漸漬使之必然故於用人之際不可不<lb/>
第髙下若髙下不可妄干天下士流必刻意修飾思<lb/>
齊日衆刑政自清此皆興衰之大端焉可不察易曰<lb/>
履霜堅氷至言聖人之見終始之徴矣臣今所言上<lb/>
刺史縣令等事一皆指實縱臣所欲變法不合時宜<lb/>
伏望更發睿圖及詢於執事作爲長筭振此頽風使<lb/>
官修其方人受其福天下幸甚伏惟陛下聰明神武<lb/>
動以聖㫁正當可爲之運未行反本之法微臣企竦<lb/>
<pb n="KR4c0011_SBCK_016-9b"/>
竊有所望伏願少留宸睠稍覽愚誠必無可施行棄<lb/>
之非晩不勝塵露裨補之誠<lb/>
　　　上姚令公書<lb/>
日月左拾遺張九齡謹奏記紫微令梁公閣下公登<lb/>
廟堂運天下者久矣人之情偽事之得失所更多矣<lb/>
非曲學之說小子之慮所䏻損益亦巳明矣然而意<lb/>
有不盡未可息區區之懐或以見容亦猶用九九之<lb/>
術以此道也忍棄之乎今君侯秉天下之鈞爲聖朝<lb/>
之佐大見信用日渇太平千載一時胡可遇也而君<lb/>
侯既遇非常之主巳踐難得之機加以明若鏡中運<lb/>
<pb n="KR4c0011_SBCK_016-10a"/>
如掌上有形必察無徃不臻朝暮羲軒之時何云伊<lb/>
吕而巳際會易失功業埀成而舉朝之衆傾心前人<lb/>
之弊未盡徃徃擬議愚用惜焉何者任人當才爲政<lb/>
大體與之共理無出此途而曩之用才非無知人之<lb/>
鑒其所以失溺在縁情之舉夫見勢則附俗人之所<lb/>
䏻也與不妄受志士之所難也君侯察其苟附及不<lb/>
輕受就而厚之因而用之則禽息之首爲知巳而必<lb/>
碎豫譲之身感國士而䏻<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>至於合如市道廉公之<lb/>
門客虚盈勢比雀羅廷尉之交情貴賤𥘉則許之以<lb/>
死狥體面俱柔終乃背之而飽飛身名巳遂小人恒<lb/>
<pb n="KR4c0011_SBCK_016-10b"/>
態不可不察自君侯職相國之重持用人之權而淺<lb/>
中弱植之徒巳延頸企踵而至謟親戚以求譽媚賔<lb/>
客以取容情結笑言談生羽翼萬事至廣千變難知其<lb/>
間豈不有才所失在於無耻君侯或棄其所短收其<lb/>
所長人且不知深㫖之若斯便謂盡私於此軰其有<lb/>
議者則曰不識宰相無以得遷不因交游無以求進<lb/>
明王在上君侯爲相安得此言猶出其口某所以爲<lb/>
君侯至惜也且人可誠感難可戸說爲君侯之計謝<lb/>
媒介之徒即雖有所長一皆沮抑專謀選衆之舉息<lb/>
彼訕上之失禍生有胎亦不可忽嗚呼古人有言禦<lb/>
<pb n="KR4c0011_SBCK_016-11a"/>
寒莫若重裘止謗莫如自修修之至極何謗不息勿<lb/>
曰無害其禍将大夫長才廣度珠潜璧匿無先容以<lb/>
求逹雖後時而自寜今豈無之何近何逺但問於其<lb/>
類人焉痩哉雖不識之有何不可是知女不私人可<lb/>
以爲婦矣士不苟進可以爲臣矣此君侯之度内耳<lb/>
寜用小人之說爲固知山藏海納言之無咎下情上<lb/>
逹氣用和洽是以不敢黙黙而巳也願無以人故而<lb/>
廢其言以傷君侯之明此至願也幸甚幸甚<lb/>
　　　姚令公荅書<lb/>
忽辱牋翰喜慰攸集退自循省慙懼亦深實智力之<lb/>
<pb n="KR4c0011_SBCK_016-11b"/>
所不逮也宜朝廷之所見責也僕本凡近之才素非<lb/>
經濟之具叨承過聴謬膺朝委自少及長從微至著<lb/>
惟以直道爲業匪以曲路期通歷宦三朝年逾一紀<lb/>
凡所稱薦罕避嫌疑實有祁奚之舉非無許允之對<lb/>
則天之世巳𬒳流言行之有常久而自辨近蒙奨擢<lb/>
倍勵駑庸每以推賢進士爲務欲使公卿大夫稱職<lb/>
豈陽橋之或用及解狐之可爲而悠悠之徒未足矜<lb/>
察嗷嗷之口欲以中傷上恃天聰俯仗神道既不得<lb/>
奉身而退但知信心而前然顧無隱匿亦死爲明分<lb/>
矣偎惟不敏敬承厥休持當座銘永爲身寳元崇頓<lb/>
<pb n="KR4c0011_SBCK_016-12a"/>
首頓首<lb/>
　　　荅嚴給事書<lb/>
自出江郡慰誨累及情義巳積昆弟無踰人生相知<lb/>
可謂厚矣僕方請歸養從此告辭會面無期所懐當<lb/>
盡故復畧而言之耳凡爲前相所厚者豈必惡人耶<lb/>
僕爰自書生燕公待以族子頗以文章見許不因勢<lb/>
利而合但推奨之日不量不才引致掖垣有負時議<lb/>
然則初有超㧞豈由本心嗷嗷之口曾不是察既不<lb/>
稱其服又加之䜛間負乘致冦幾於不免當此時也<lb/>
若無所容以孤特之身處背憎之地自恠既徃何幸<lb/>
<pb n="KR4c0011_SBCK_016-12b"/>
而全追想寒心怳怳發悸嚴子足下不意而然既而<lb/>
逺出猶有餘釁巧言潜搆期僕傾危故使者之來怒<lb/>
於心而色於事頼於自慎幸且無咎不者吹毛洗垢<lb/>
求其㾗疪勢窮力屈將無控告未始怯事也有爲而<lb/>
然以故春中有書薄言求疪足下猶不諒此意以爲<lb/>
汲汲於聲名而乃約以莊生之言博以東山之法曉<lb/>
導精至誠故人之情向之所防有異來㫖彼二教者<lb/>
忘情滅識無有纏愛故福至不喜禍至不憂今僕養<lb/>
親豈復割離恩愛直措心於此地哉正欲惟疾之憂<lb/>
全身逺害故雖在小小敢不兢兢至如自於身心雖<lb/>
<pb n="KR4c0011_SBCK_016-13a"/>
復懵昧幸受教於君子亦聞道於古人何必﨑嶇齟<lb/>
齬求入然後爲得也去矣嚴子勉事聖君儻存平仲<lb/>
久要之言無惜詩人金玉之問幸甚張九齡白<lb/>
　　　與李讓侍御書<lb/>
李公足下夫心以義持公爲時出雖冥冥入窮神之<lb/>
奥鬼莫我窺而恟恟自衆人之口通者誰惑何則我<lb/>
有獨見之明物無浮言之信亦猶太阿之劒犀角不<lb/>
足齒其鋒髙山之松霜霰不䏻渝其操斯豈非愛惡<lb/>
則物之相背而終始則我之不移且如明公義貫心<lb/>
靈人推正直遂乃雄飛清憲髙歩等夷向若見不决<lb/>
<pb n="KR4c0011_SBCK_016-13b"/>
於明濟不兼於物終然獨善而巳何自致之若是乎<lb/>
如此則明公獨運之機以獲當人之利固大情之可<lb/>
恕何横議之䏻干昨所造次下風求爲從者亦望心<lb/>
與道合申一言而取容人以義固輕千駟而脫屣則<lb/>
不意制以形骸之外拘於牙齒之間盖下慎閉門而<lb/>
公奚惜意夫國家所以歷試官序推擇士林雖因時<lb/>
買利之失猶䏻變節而服義亡軀之意奚遽生疑此<lb/>
亦人言亦何害歲寒之取效然明公所以不容左右<lb/>
誠非克堪固當别有嚶鳴如爲蛇足而以爲家属在<lb/>
彼用防未然既明公之慮極精微亦下官之心懐感<lb/>
<pb n="KR4c0011_SBCK_016-14a"/>
激何者至如中朝著姓連姻華族及夫委以鈞軸綜<lb/>
其條流而朝廷豈可南求儋耳之酋北取族頭之虜<lb/>
必佇異方之任乃無内顧之私者耶故知事在是非<lb/>
公無遠近昔如奚祁之舉子不避其親齊人之爲盗<lb/>
固在扵楚是以爲善在巳執一心之既定詭道從時<lb/>
乃千人之所指然下官所以勤勤自致其功靡他正<lb/>
以居本海隅始無朝望昔遇光華啓旦朝制旁求誤<lb/>
登射䇿之科忝職藏書之閣又属朝廷尚義端士相<lb/>
趨復以無依見容不得弃置所以遲廽城闕感激身<lb/>
名未丼田里之平人所慕君親之大義而才能不急<lb/>
<pb n="KR4c0011_SBCK_016-14b"/>
時用無施俸猶擬於侏儒舉未優於儲峙所以飢寒<lb/>
在慮扶持増遥而慈親在堂如曰將暮遂乃丼心附<lb/>
麗乗便歸寜不然則命非飲氷幸安中圡又安能﨑<lb/>
嶇執事之未還無一級且二年願明公審圗彼人向<lb/>
者何為鳴呼忠信獲戾古人之言惟教義之所矜乃<lb/>
譏嫌之見及恨不䏻隳肝嘗膽狥知已以求申而飲<lb/>
氣吞聲負當年而歎息庭闈眷戀行路屏營斯薄宦<lb/>
之所嬰念勞生之有役望羙髙傳何嗟及矣姻烟式<lb/>
㣲心爲誰矣輒當側聴妙送用息䣊心心之有懐言<lb/>
不䏻盡某再拜<lb/>
<pb n="KR4c0011_SBCK_016-15a"/>
　　　集賢殿書院奉勑送學士張說上賜燕序<lb/>
集賢殿者本集仙殿也上不以惟睿作聖而猶埀意<lb/>
好學用相必本於經術圖王亦始於師臣及乎鴻生<lb/>
碩儒博聞多識之士自開元肇建以迄于今大用徴<lb/>
集煥乎廣内而聴政餘睱式燕在兹忠臣嘉賔得盡<lb/>
心之所聰明文思有光被之徳故下以道親上亦歡<lb/>
甚即於御座爰發徳音以爲猴彼神人事雖前載傳<lb/>
於方士言固不經遂改仙爲賢去華務實且有後命<lb/>
増其學秩是以集賢之庭更爲論思之室矣中書令<lb/>
燕國公外弼庻績以奉沃心之謀内講六經以成潤<lb/>
<pb n="KR4c0011_SBCK_016-15b"/>
色之業故得岀入華殿師長翰林惟帝用臧固凡所<lb/>
頼拜命之日荷寵有加降聖酒之罍下御厨之膳食<lb/>
以樂侑人斯飽徳時則有侍中安陽公等承恩預焉<lb/>
學士右散騎常侍東海公等攝職在焉或卨稷大賢<lb/>
或淵雲諸彦文王多士周室以寜武帝得人漢家為<lb/>
盛而髙視前古獨不在於今乎咸可賦詩以光鴻烈<lb/>
唐丞相曲江張先生文集卷之十六<lb/>
<pb n="KR4c0011_SBCK_016-16a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_004-1a"/>
唐丞相曲江張先生文集卷之四<lb/>
　詩<lb/>
　　雜詩五十四首<lb/>
　　口號一首<lb/>
　　　餞王尚書出邉<lb/>
漢相推人傑殷宗伐鬼方還聞出将重坐見即戎良<lb/>
上䇿應爲豫中權且用光令申兵氣倍威憺虜魂亡<lb/>
樹比公孫大城如道濟長夏雲登隴首秋露怯遼陽<lb/>
武徳舒宸睠文思餞樂章感恩身既許激節膽猶嘗<lb/>
祖帳傾朝列軍麾駐道傍詩人何所詠尚父欲鷹揚<lb/>
<pb n="KR4c0011_SBCK_004-1b"/>
　　　送趙都護赴安西<lb/>
將相有更踐簡心良獨難逺圖嘗畫地超拜乃登壇<lb/>
戎即崑山序車同渤海單義無中國費情必逺人安<lb/>
他日文兼武而今栗且寛自然來月窟何用刺樓蘭<lb/>
南至三冬晚西馳萬里寒封侯自有處征馬去嘽嘽<lb/>
　　　送使廣州<lb/>
家在湘源住君今海嶠行經過中正道相送倍爲情<lb/>
心逐書郵去形隨世網嬰因聲謝逺別緣義不緣名<lb/>
　　　送姚評事入蜀各賦一物得卜肆<lb/>
蜀嚴化巳久沉㝠空所思嘗聞賣卜處猶憶下簾時<lb/>
<pb n="KR4c0011_SBCK_004-2a"/>
驅傳應經此懷賢儻問之歸來說徃事歷歷偶心期<lb/>
　　　送竇校書見餞得雲中辨江樹<lb/>
江水連天色天涯淨野氛微明岸傍樹凌亂渚前雲<lb/>
舉棹形隨轉登艫意漸分渺茫從此去空復惜離羣<lb/>
　　餞王司馬入計同用洲字<lb/>
元寮行上計舉餞出林丘忽望題輿逺空思解榻遊<lb/>
別筵鋪柳岸征棹倚蘆洲獨歎湘江水朝宗向北流<lb/>
　　　東湖臨泛餞王司馬<lb/>
南土秋雖半東湖草木黃聊乗風日好來泛芰荷香<lb/>
蘭棹毎勞速菱歌不厭長忽懐京洛去難與共清光<lb/>
<pb n="KR4c0011_SBCK_004-2b"/>
　　　餞濟隂梁明府各探一物得荷葉<lb/>
荷葉生幽渚芳華信在兹朝朝空此地采采欲因誰<lb/>
但恐星霜改還將蒲椑衰懐君美人别聊以贈心期<lb/>
　　　餞陳學士還江南同用徴字<lb/>
荷篠旋江澳衘杯餞霸陵别前林鳥息歸處海煙凝<lb/>
風土郷情接雲山客念憑聖朝巖穴選應待鶴書徴<lb/>
　　　通化門外送别<lb/>
屡别容華改長愁意緒微義将私愛隔情與故人歸<lb/>
薄宦無時賞勞生有事機離魂今夕夢先繞舊林飛<lb/>
　　　送楊道士徃天台<lb/>
<pb n="KR4c0011_SBCK_004-3a"/>
鬼谷還成道天台去學仙行應松子化留與世人傳<lb/>
此地煙波逺何時羽駕旋當湏一把𬒮城郭共依然<lb/>
　　　送楊府李功曹<lb/>
平生属良友結綬望光輝何知人事拙相與宦情非<lb/>
别路穿林盡征帆際海歸居然巳多意况復兩郷違<lb/>
　　　送宛句趙少府<lb/>
解巾行作吏樽酒謝離居修竹含清景華池澹碧虚<lb/>
地將幽興愜人與舊遊踈林下紛相送多逢長者車<lb/>
　　　送韋城李少府<lb/>
送客南昌尉離亭西候春野花㸔欲盡林鳥聴猶新<lb/>
<pb n="KR4c0011_SBCK_004-3b"/>
別酒青門路歸軒白馬津相知無逺近萬里尚爲鄰<lb/>
　　　送蘇主簿赴偃師<lb/>
我與文雄别胡然邑吏歸賢人安下位鷙鳥欲卑飛<lb/>
激節輕華冕移官狥綵衣羡君行者樂從此拜庭闈<lb/>
　　　送廣州周判官<lb/>
海郡雄蠻落津亭壯越臺城隅百雉映水曲萬家開<lb/>
里樹桄榔出時禽翡翠來觀風猶未盡早晩使車廻<lb/>
　　　別郷人南還<lb/>
橘柚南中暖桑榆北地隂何言榮落異因見别離心<lb/>
吾亦江郷子思歸夢寐深聞君去水宿結思渺雲林<lb/>
<pb n="KR4c0011_SBCK_004-4a"/>
牽綴從浮事遲廻謝所欽東南行舫逺秋浦念猿吟<lb/>
　　　郡江南上别孫侍郎<lb/>
雲嶂天涯盡川途海縣窮何言此地僻忽與故人同<lb/>
身負邦君弩情紆御史驄王程不我駐離思逐秋風<lb/>
　　　奉酬洪州江上見贈監察御史孫翊<lb/>
受命讞封疆逢君牧豫章於焉審虞芮復爾共舟舫<lb/>
悵别秋隂盡懐歸客思長江臯枉離贈持此慰他郷<lb/>
　　　江上遇風疾<lb/>
疾風江上起皷怒揚煙埃白晝晦如夕洪濤聲若雷<lb/>
投林鳥鍜羽入浦魚曝鰓瓦飛屋且發㠶快檣已摧<lb/>
<pb n="KR4c0011_SBCK_004-4b"/>
不知天地氣何爲此喧豗<lb/>
　　　𥘉發江陵有懐<lb/>
極望涔陽浦江天渺不分扁舟從此去鷗鳥自爲群<lb/>
他日懷真賞中年負俗紛適來果微尚倐爾會斯文<lb/>
復想金閨籍何如夢渚雲我行多勝寄浩思獨氛氲<lb/>
　　　自豫章南還江上作<lb/>
歸去南江水磷磷見底清轉逢空闊處聊洗滯留情<lb/>
浦樹遥如待江鷗近若迎津途别有趣况乃濯吾纓<lb/>
　　　道逢北使題贈京邑親知<lb/>
征驂稍靡靡去國方遲遲路遶南登岸惜摇北上旗<lb/>
<pb n="KR4c0011_SBCK_004-5a"/>
故人憐别日旅鴈逐歸時歲晏無芳草将何寄所思<lb/>
　　　江上使風呈裴宣府<lb/>
江路與天連風㠶何淼然遥林浪出没孤舫鳥聯翩<lb/>
常自千鈞重深思萬事捐報恩非狥禄還逐賈人船<lb/>
　　　谿行寄王震<lb/>
山氣朝來爽谿流自向清逺心何處愜閑棹此中行<lb/>
叢桂林間待群鷗水上迎徒然適我願幽獨爲誰情<lb/>
　　　將至岳陽有懷趙二<lb/>
湘浦多深林青冥晝結隂獨無謝客賞况復賈生心<lb/>
草色雖云發天光或未臨江潭非所遇爲爾白頭唫<lb/>
<pb n="KR4c0011_SBCK_004-5b"/>
　　　南陽道中作<lb/>
登郢属歲隂及宛懵所適復聞東漢主遺此南都迹<lb/>
佳氣藹厥𥘉霸圖紛在昔兹邦稱貴近與世嘗薫赫<lb/>
遭遇感風雲變衰空草澤不識鄧公樹猶傳隂后石<lb/>
驅馬歷闉闍荆榛翳阡陌事去物無象感來心不懌<lb/>
懷古對窮秋興言傷逺客眇黙遵岐路辛勤弊行役<lb/>
雲鴈號相呼林麕走自索顧憶狥書劒未嘗安枕席<lb/>
豈暇墨突黔空持遼豕白迷復期非逺歸歟賞農隙<lb/>
　　　西江夜行<lb/>
遥夜人何在澄潭月裏行悠悠天宇矌切切故郷情<lb/>
<pb n="KR4c0011_SBCK_004-6a"/>
外物寂無擾中流澹自清念歸林葉換愁坐露華生<lb/>
猶有汀洲鶴宵分乍一鳴<lb/>
　　　使還湘水<lb/>
歸舟宛何處正值楚江平夕逗煙村宿朝緣浦樹行<lb/>
于役巳彌歲言旋今愜情郷郊尚千里流目夏雲生<lb/>
　　　初發道中寄逺<lb/>
日夜鄕山逺秋風復此時舊聞胡馬思今聴楚猿悲<lb/>
念别朝昏苦懐歸歲月遲壯圖空不息常恐髪如絲<lb/>
　　　湘中作<lb/>
湘流繞南嶽絶目轉青青懐祿未䏻巳瞻途屡所經<lb/>
<pb n="KR4c0011_SBCK_004-6b"/>
煙嶼宜春望林猿莫夜聴水路日多緒孤舟天復㝠<lb/>
浮没從此去嗟嗟勞我形<lb/>
　　　自湘水南行<lb/>
落日催行舫逶迤洲渚間誰云有物役乗此更休閑<lb/>
暝色生前浦清暉發近山中流澹容與唯愛鳥飛還<lb/>
　　　南還湘水言懷<lb/>
拙宦今何有勞歌念不成十年乖夙志一别悔前行<lb/>
歸去田園老儻來軒冕輕江間稻正熟林裏桂初榮<lb/>
魚意思在藻鹿心懷食苹時哉苟不逹取樂遂吾情<lb/>
　　　初入湘中有喜<lb/>
<pb n="KR4c0011_SBCK_004-7a"/>
征鞍窮郢路歸棹入湘流望鳥唯貪疾聞猿亦罷愁<lb/>
兩邉楓作岸數處橘爲洲却計從來憶飜疑夢裏遊<lb/>
　　　商洛山行懷古<lb/>
園綺值秦末嘉遁此山阿陳迹向千古荒途始一過<lb/>
碩人久淪謝喬木自森羅故事昔嘗覽遺風今豈訛<lb/>
泌泉空活活樵叟獨皤皤是處清暉滿從中幽興多<lb/>
長懷赤松意復憶𬗋芝歌避世辭軒冕逢時解薜蘿<lb/>
盛明今在運吾道竟如何<lb/>
　　　耒陽溪夜行<lb/>
乗夕棹歸舟緣源路轉幽月明㸔嶺樹風靜聴溪流<lb/>
<pb n="KR4c0011_SBCK_004-7b"/>
嵐氣船間入霜華衣上浮猿聲雖此夜不是别家愁<lb/>
　　　江上<lb/>
長林何繚繞遠水復悠悠盡日餘無見爲心那不愁<lb/>
憶將親愛别行爲主恩酬感激空如此芳時屡巳道<lb/>
　　　自彭蠡湖初入江<lb/>
江岫殊空闊雲煙處處浮上來群噪鳥中去獨行舟<lb/>
牢落誰相顧逶迤日自愁更将心問影于役復何求<lb/>
　　　赴使瀧峽<lb/>
谿路日幽深寒空入兩嶔霜清百丈水風落萬重林<lb/>
夕鳥聮歸翼秋猿斷去心别離多逺思况乃歲方隂<lb/>
<pb n="KR4c0011_SBCK_004-8a"/>
　　　湖口望廬山瀑布水<lb/>
萬丈洪泉落迢迢半紫芬犇飛下雜樹洒落出重雲<lb/>
日照虹蜺似天清風雨聞靈山多秀色空水共氤氲<lb/>
　　　彭蠡湖上<lb/>
㳂渉經大湖湖流多行洗决晨趨北渚逗浦巳西日<lb/>
所適雖淹曠中流且閑逸瑰詭良復多感見乃非一<lb/>
廬山直陽滸孤石當隂術一水雲際飛數峰湖心出<lb/>
象類何交糺形言豈深悉且知皆自然高下無相恤<lb/>
　　　經江寧覽舊跡至玄武<lb/>
南國更數世此湖方十洲天清華林苑日晏景陽樓<lb/>
<pb n="KR4c0011_SBCK_004-8b"/>
果下廻仙騎津傍駐綵旒鳬鷖喧鳳管荷芰闘龍舟<lb/>
七子陪詩賦千人和棹謳應言在鎬樂不讓横汾秋<lb/>
風俗因紓慢江山成易由駒王信不武孫叔是無謀<lb/>
佳氣日將歇霸功誰與修桑田東海變麋鹿姑蘇遊<lb/>
否運爭三國康時劣九州山雖幕府在舘豈豫章留<lb/>
水淀還相閱菱歌亦故遒雄圖不足問唯想事風流<lb/>
　　　入廬山仰望瀑布水<lb/>
絶頂有懸泉喧喧出煙杪不知幾時歲但見無昏曉<lb/>
閃閃青崖落鮮鮮白日皎洒流濕行雲濺水驚飛鳥<lb/>
雷吼何噴薄箭馳入窈窕昔聞山下蒙今乃林巒表<lb/>
<pb n="KR4c0011_SBCK_004-9a"/>
物情有詭激坤元曷紛矯黙然置此去變死誰䏻了<lb/>
　　　出爲豫章郡途次廬山東巖下<lb/>
兹山鎮何所乃在澄湖隂下有蛟螭伏上與虹蜺尋<lb/>
靈仙未始曠窟宅何其深雙闕出雲峙三官入煙沉<lb/>
攀崖猶惜鏡種杏非舊林想像終古跡惆悵獨徃心<lb/>
紛吾嬰世網數載忝朝簮孤根自靡託量力况不任<lb/>
多謝周身防常恐横議侵豈匪鵷鴻列惕如泉壑臨<lb/>
迨兹刺江郡來此滌塵襟有趣逢樵客忘懐狎野禽<lb/>
棲閑義未果用拙歡在今願言荅休命歸事丘中琴<lb/>
　　　廵属縣道中作<lb/>
<pb n="KR4c0011_SBCK_004-9b"/>
春令夙所奉駕言遵此行途中却郡掾林下招村民<lb/>
至邑無紛列來人但歡迎豈伊念邦政爾實在時清<lb/>
短才濫符竹弱歲起柴荆再入江村道永懐山藪情<lb/>
矧逢陽節獻黙聽時琴鳴迹與素心别感從幽思盈<lb/>
流芳日不待夙志蹇無成知命且何欲所圖唯退耕<lb/>
華簮極身泰衰鬢慙木榮茍得不可遂吾其謝世嬰<lb/>
　　　南還以詩代書贈京都舊寮<lb/>
薄宦晨昏闕遵尊義取斯窮愁年貌改寂歷爾胡爲<lb/>
不謟詞多忤無容禮益卑微生尚何有逺跡固其宜<lb/>
思擾梁山曲情遥<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>鳥枝故園從海上良友邈天涯<lb/>
<pb n="KR4c0011_SBCK_004-10a"/>
雲雨歎一别川原勞載馳上慙伯樂顧中負叔牙知<lb/>
去國誠寥落經途弊險巇歲逄霜雪苦林属蕙蘭萎<lb/>
欲贈幽芳歇行悲舊賞移一從關作限兩見月成規<lb/>
苒苒窮年蘥行行盡路岐征鞍稅北渚歸帆指南埀<lb/>
樹晩猶葱蒨江寒尚渺瀰士風從楚别山水入湘竒<lb/>
石瀬相奔觸煙林更蔽虧層崖夾洞浦輕舸泛澄漪<lb/>
松篠行皆傍禽魚動輙隨惜哉邉地隔不與故人窺<lb/>
疇昔陪鴛鷺朝陽振羽儀來音雖寂寞接景毎逶迤<lb/>
朝罷冥塵事賔來話酒巵邀歡逐芳草結興選華池<lb/>
及此風成歎何時露可披自憐無用者誰念有情離<lb/>
<pb n="KR4c0011_SBCK_004-10b"/>
望美音容闊懐賢夢想疲因聲逹霄漢持拙守東陂<lb/>
　　　初發道中贈王司馬兼寄諸公<lb/>
昔歲嘗陳力中年退屏居承顔方弄鳥放性或觀魚<lb/>
曾是安疵拙誠非議卷舒林園事益簡煙月賞恒餘<lb/>
不意棲愚谷無階奉詔書湛恩均大造弱植愧空虚<lb/>
肅命趨仙闕僑裝撫傳車念行開祖帳憐别降題輿<lb/>
誰謂風斯許叨延禮數除義沾投分末情及解携𥘉<lb/>
追餞扶江界光輝燭里閭子雲應寂寞公緒爲吹嘘<lb/>
景物春來異音容日向踈川原行稍穏鐘皷聴猶徐<lb/>
林隔王公轝雲迷班氏廬戀親唯委咽思徳更躊躇<lb/>
<pb n="KR4c0011_SBCK_004-11a"/>
徇義當由此懐安乃闕如願酬明主惠行矣豈徒歟<lb/>
　　　夏日奉使南海在道中作<lb/>
𬗟然萬里路赫曦三伏時飛走逃深林流爍恐生疵<lb/>
行李豈無苦而我方自怡肅事誠在公拜慶遂及私<lb/>
展力慚淺效衘恩感深慈且欲湯火蹈况無鬼神欺<lb/>
朝發高山阿夕濟長江湄秋瘴寧我毒夏水胡不夷<lb/>
信知道存者但問心所之吕梁有出入乃覺非虚詞<lb/>
　　　湞陽峽<lb/>
行舟傍越岑窈窕越溪深水闇先秋冷山晴當晝隂<lb/>
重林間五色對壁聳千尋惜此生遐逺誰知造化心<lb/>
<pb n="KR4c0011_SBCK_004-11b"/>
　　　使至廣州<lb/>
昔年嘗不調兹地亦邅廻本謂雙鳬少何知駟馬來<lb/>
人非漢使槖郡是越王臺去去雖殊事山川長在哉<lb/>
　　　春江晚景<lb/>
江林皆秀發雲日復相鮮征路那逢此春心益眇然<lb/>
興來祗自得佳處莫䏻傳薄暮津亭下餘花滿客船<lb/>
　　　與王六履震廣州津亭曉望<lb/>
明發臨前渚寒來淨逺空水紋天上碧日氣海邉紅<lb/>
景物紛爲異人情頼此同乗桴自有適非欲破長風<lb/>
　　　初發曲江谿中<lb/>
<pb n="KR4c0011_SBCK_004-12a"/>
溪流清且深松石復隂臨正爾可嘉處胡爲無賞心<lb/>
我猶不忍别物亦有緣侵自匪嘗行邁誰䏻知此音<lb/>
　　　自始興谿夜上赴嶺<lb/>
嘗畜名山意兹爲世網牽征途屢及此初復巳非然<lb/>
日落青巖際谿行綠篠邉去舟乘目後歸鳥息人前<lb/>
數曲迷幽嶂連圻觸闇泉深林風緒結遥夜客情懸<lb/>
非梗胡爲泛無膏亦自煎不知于役者相樂在何年<lb/>
　　　奉使自藍田玉山南行<lb/>
征驂入雲壑情始歩金門通籍微軀幸歸途明主恩<lb/>
匪唯徇行役兼得慰晨昏是節暑云熾紛吾心所尊<lb/>
<pb n="KR4c0011_SBCK_004-12b"/>
海縣且悠𬗟山郵日駿奔徒知惡囂事未暇息隂論<lb/>
嶢武經陳迹衡湘指故園水聞南澗險煙望北林繁<lb/>
逺靄千巖合幽聲百籟喧隂泉夏猶凍陽景晝方暾<lb/>
懿此高深極徒令夢想存盛明期有報長徃復奚言<lb/>
　　　廵按自灕水南行<lb/>
理棹雖云逺飲水寧有惜况乃佳山川恰然傲潭石<lb/>
竒峯岌前轉茂樹隈中積猿鳥聲自呼<hi>風泉氣相</hi>激目因<lb/>
詭容逆心與清暉滌紛吾謬執簡行郡將移檄即事<lb/>
聊獨歡素懷豈兼適悠悠詠靡盬庻以窮日夕<lb/>
　　　使還都湘東作<lb/>
<pb n="KR4c0011_SBCK_004-13a"/>
蒼庚昨歸候陽鳥今去時感物遽如此勞生安可思<lb/>
養真無上格圖進豈前期甘節徃來苦壯容離別衰<lb/>
盛明非不遇弱操自云私孤檝清川渚征衣寒露滋<lb/>
風朝津樹落日夕嶺猿悲牽役而無悔坐愁祗自怡<lb/>
當湏報恩已終爾謝塵緇<lb/>
　　　旅宿淮陽亭口號<lb/>
日暮荒亭上悠悠旅思多故郷臨桂水今夜眇星河<lb/>
暗草霜華發空亭鴈影過興來誰與晤勞者自爲歌<lb/>
<pb n="KR4c0011_SBCK_004-13b"/>
</p>
<p>
唐丞相曲江張先生文集卷之四<lb/>
</p>
<p>
</p>
  </div>
</body>
</text>
</TEI>
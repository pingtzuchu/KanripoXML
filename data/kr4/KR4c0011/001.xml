<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_001-1a"/>
唐丞相曲江張先生文集卷之一<lb/>
　頌賛賦<lb/>
　　龍池聖徳頌幷序<lb/>
　　開元紀功徳頌幷序<lb/>
　　聖應圖賛幷序<lb/>
　　開元正歷握乾符頌幷序<lb/>
　　白羽扇賦幷序及御批<lb/>
　　荔枝賦幷序<lb/>
　　　龍池聖徳頌<lb/>
臣聞昔者玄徳升聞皇天眷命元聖有作上帝何言<lb/>
<pb n="KR4c0011_SBCK_001-1b"/>
必見意於休徴不忘象於幽賛惟茲降鑒若曰專精<lb/>
道周萬物者其神充功濟生人者其祥大粤若古始<lb/>
肇有君臣巢燧之前寂寞無紀書契而後煥炳可觀<lb/>
若乃鬼神睢盱品彚紛錯性命未正吉㐫不定而太<lb/>
昊氏將通其徳則河爲之出圖人食未粒鳥獸是茹<lb/>
時不耕稼噐無耒耜而神農氏將教其本則天爲之<lb/>
雨粟蚩尤不道炎帝不制銅鐵鑄兵豺狼横厲而軒<lb/>
轅氏將禁其暴則天爲之降玄女洪水方割下人昬<lb/>
墊堯徳莫能弭其灾舜功不能除其害而夏后氏將<lb/>
㡳其績則洛爲之出書自兹以還殆三千歳矣其間<lb/>
<pb n="KR4c0011_SBCK_001-2a"/>
木火更王雲物告符有若狼衘鈎魚躍舟素靈哭黄<lb/>
星見豈不以湯徳有慙武善未盡漢道旣雜魏方亦<lb/>
偏唯以一至之應且爲興王之兆則未有錫真符聖<lb/>
受明命遠與大禹相續超與上皇比崇如我國家之<lb/>
盛者焉洪惟龍池蓋天之所以祚聖即今上卜居之<lb/>
舊真京師爽塏之所傍無竇澤中勿濫泉非常而靈<lb/>
液㳙流無幾而神池浸廣榮光休氣若煙若雲所未<lb/>
嘗有則此之出清可以鑑而深不見底鱗介瑰詭於<lb/>
牣其中時莫知其所然日徒見其有異中宗採識者<lb/>
之議壓王氣而來逰聖上處或躍之時出飛龍而合<lb/>
<pb n="KR4c0011_SBCK_001-2b"/>
應臨淄始封也邸第在焉上黨歷試也靈符紹至天<lb/>
其以是求命我唐圖象丁寧有所底止其若兹也夫<lb/>
成數有時而否至理無代而亡固在乎大聖之生乗<lb/>
運而作鼓天下之動安天下之危故將順成功自古<lb/>
之啓佑也如彼充定多難自天之叶賛也如此初中<lb/>
宗韋氏后黨窺隙大盗狃於得志羣慝起而擅權若<lb/>
綴旒然當此時也天與若不取鬼謀或不恊則我祖<lb/>
宗之業無乃將墜而億兆之命亦猶倒懸聖上蹙之<lb/>
提劒而起雷霆一奮祅沴以清内難旣衰外虞有謚<lb/>
推戴太上照臨萬邦實天之爲與人更始系皇綂維<lb/>
<pb n="KR4c0011_SBCK_001-3a"/>
乾綱决綻𥙷壞蕩瑕滌穢而乃闕典咸備舊章悉舉<lb/>
處窮盡逹在困必通品物資以再生寰區爲之一變<lb/>
然後返華僞於朴還澆漓於淳以大道爲原以至仁<lb/>
爲根動推是心以御於事人見徳而興行神享誠而<lb/>
介福故不在於刑罰不在於禱請大造裁成玄猷允<lb/>
塞有如陽春播澤觸類皆滋太山起雲無遠不徧雖<lb/>
昆虫草木與蠻貊要荒樂其所生安其所習在牛羊<lb/>
而勿踐有干戈而載戢又况於衣冠華夏禮樂家邦<lb/>
而不刑於斯湏不乆於漸漬者也夫然何教非徳何<lb/>
化非經何能事之不舉何醇精之未極周溥洋溢於<lb/>
<pb n="KR4c0011_SBCK_001-3b"/>
穆緝熈至於太和莫不允若體侔天地之大事出皇<lb/>
王之表豈擎跽曲拳盡禮極力將用彦聖不啻其口<lb/>
所能稱誦於吾君所可殆庶於至徳且往者之有開<lb/>
也天感精以降聖聖敬命以奉天此誠有元則欽明<lb/>
文思及兹報本必嚴祗齋栗靈慶以属之神化以答<lb/>
之與初相明其徴乃著絲綸先兆非篤信歟由是言<lb/>
之綂天者人合符者聖而差徳序命殊尤卓絶豈多<lb/>
乎哉至如古之興王必有所感五帝更尚五運旁通<lb/>
土者黄中之精於金爲王水者善利之物於土爲配<lb/>
茍膺期而有來必合徳而爲表是則然矣天其或者<lb/>
<pb n="KR4c0011_SBCK_001-4a"/>
亦以阜育群化發揮茂祉始告以聖有明徴終成乎<lb/>
帝之神冊因其立象之本㑹以相乗之數則載代六<lb/>
百歷紀千年變而通之胡可量也宗子宗正卿褒信<lb/>
郡王璆等若干人伯父伯兄仲叔季弟聚族相與詣<lb/>
闕上言天意昭著固巳乆矣人事符合亦云至矣而<lb/>
一徳是建太階旣平靈臺靈沼赫赫明明天之爲大<lb/>
雖莫能名皇王之鎬豈無頌聲上初克讓抑而未許<lb/>
至於累請乃曰俞哉史臣不敏敢獻頌曰<lb/>
茫茫元昊載凝載薄在帝庖犧繼天而作浩浩洪水<lb/>
包山襄陵舜亦命禹夏氏以興龍圖龜書二王是膺<lb/>
<pb n="KR4c0011_SBCK_001-4b"/>
湯武巳下夫何足徴<lb/>
　　　右元命<lb/>
於鑠巨唐乗運而起纉禹之迹系尭之紀五聖在天<lb/>
丕命曾孫高視河洛同符混元亦有黄龍出於靈沼<lb/>
明明穆穆天子之表<lb/>
　　　右聖徳<lb/>
倬彼東井昭章于天沉精降液下爲靈泉靈泉有泚<lb/>
其深無底泌之洋洋其甘如醴清徳之鑑柔道之體<lb/>
洪源濬規實天之啓<lb/>
　　　右靈泉<lb/>
<pb n="KR4c0011_SBCK_001-5a"/>
濯濯靈泉洞冥皇祇滋液流衍化爲神池曰止曰行<lb/>
惟聖之作匪鱣匪鮪惟龍之躍植物斯生動物斯樂<lb/>
天眼有見曾是不涸<lb/>
　　　右神池<lb/>
靈有休氣紛紛郁郁如山之包如雲之簇潜龍在下<lb/>
聸烏斯屋兆云其吉周爰咨詢旣契我龜又叶我人<lb/>
鎬雖舊京其命惟新<lb/>
　　　右休氣<lb/>
蜿蜿黄龍神池自出靈化恍惚噴雲沃日告帝之符<lb/>
其儀孔吉或潜于泉或見于田與時順動亦應乎天<lb/>
<pb n="KR4c0011_SBCK_001-5b"/>
克配我皇無得稱焉<lb/>
　　　右黄龍<lb/>
　　開元紀功徳頌幷序<lb/>
臣聞蠻夷猾夏唐虞巳然天之所生類不可絶嘗有<lb/>
拓境者矣而固也爲患或有欵塞者矣必也無親是<lb/>
以古之哲王審其若此則限以荒服斷非純臣不貢<lb/>
不王武功居後不庭不率文徳是先三代所以直道<lb/>
百蠻所以向化迨乎春秋之衰諸侯以力征伐自出<lb/>
戎心大啓謀夏亂華干盟偪好王網弛而若綴天道<lb/>
厭而將革則有强能攘刼暴悪交侵雖雜覇之無成<lb/>
<pb n="KR4c0011_SBCK_001-6a"/>
亦及經之所取其負力者乃塹山堙谷盡境而築長<lb/>
城其黷武者則輓粟飛蒭窮兵以耗中國又失於下<lb/>
䇿而悔在末年彼王畧之不恢殆千餘載矣夫有其<lb/>
虞而無豫思其患而不圖所謂能國將安貴聖物豈<lb/>
終否道非固窮鑑之者昊天救之者英主玄命隂隲<lb/>
卑付神武我太宗一戎衣而大定我皇帝再受命而<lb/>
太平不是古而務文不非今而忘戰以時變而消息<lb/>
元與天而合符日月之所照臨隂陽之所陶冶凡有<lb/>
在地莫不禀朔而東夏郡縣北隟山戎先是四十年<lb/>
侵軼數百里自兹氣奪數以病告旣威讓之不恭且<lb/>
<pb n="KR4c0011_SBCK_001-6b"/>
力制之不可或朝或否爲虺爲蛇幽鄣未遑以滅𤇺<lb/>
邉城安得而弛柝曠日持乆兵連禍挐率由事邉是<lb/>
無寜歳二十二年春乃命右羽林大將軍兼御史中<lb/>
丞幽州長史張守珪將中軍都督諸鎮雄名先路夷<lb/>
裔生風載馳信臣繼發精卒戒嚴有赫張皇若神公<lb/>
卿大夫未始測也將校部曲亦莫知也皇帝方日靖<lb/>
以慮之乾綱以斷之初决䇿於九重巳收功於萬里<lb/>
矣二十二年冬十有二月中貴將命元戎受律三軍<lb/>
疾雷於非時二庭䘮膽於非意欲遁則衆潰不保欲<lb/>
拒則兵鋒莫當因而僞降幸且紓禍遽圖反覆將肆<lb/>
<pb n="KR4c0011_SBCK_001-7a"/>
鴟張觀釁先人豈伊負我以間諜而情得乗猜携而<lb/>
計從或竒兵以嘗或厚利以㗖無何變作果自族誅<lb/>
兇元惡首鬼惑神誘假天威而無前覆鳥巢而何有<lb/>
於是諸部大駭率衆復歸責以不義之尤捨其不臣<lb/>
之罪旣服即序有威且懷載籍以來固未之見也昔<lb/>
我睿祖取句驪於拾遺今兹聖謀易林胡於反掌獻<lb/>
功有續後嗣無忘百王所廢之勲四夷未賔之俗自<lb/>
我底定巍乎登皇其若此也於是彼節使與群帥因<lb/>
東師之凱旋離而族談合而公議以爲主上憫一隅<lb/>
之苦垂不伐之畧以計易戰以信去兵神斷自天虜<lb/>
<pb n="KR4c0011_SBCK_001-7b"/>
平不日且軍未血刃敵免膏原宻承無方之謀坐致<lb/>
不陣之捷有征無戰即王者之師歟而不彰美於吾<lb/>
君得無臣子之罪不表聖於帝載曷稱文武之時乃<lb/>
率其属至於固請帝三讓德而曰俞哉夫曲成萬類<lb/>
者天爲而不有下濟兆庶者聖成而不居物無謝生<lb/>
於天雖云至道人無歸功於聖何以最靈雖無巳無<lb/>
名所宜絶於言象而惟忠與義固不廢於頌述大雅<lb/>
云徐方旣同天子之功又曰明明天子令聞不巳其<lb/>
此之謂也臣再拜頓首敢獻頌曰<lb/>
赫赫天威兮𬒳遐荒蠢茲山戎兮不來王命南仲兮<lb/>
<pb n="KR4c0011_SBCK_001-8a"/>
整六師出幽陵兮<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>九夷簸赤山兮蕩滄海弔無告<lb/>
兮伐有罪徒不勤兮車不殆虜震驚兮兵氣倍昔負<lb/>
固兮今安在魁自殱兮裔旣平謀旣集兮聖自明我<lb/>
不戰兮獻戎捷俾厥後兮揚天聲<lb/>
　　聖應圖賛幷序<lb/>
臣聞啓聖者天也宜有以覺悟受命者聖也必有以<lb/>
明徴故神不言而可知時將至而先兆當陛下龍潜<lb/>
上黨也或託類於雲物或效靈於卜筮意者天之丁<lb/>
寜垂象唯恐後時又以潞水之泓深山鹿之捷走馳<lb/>
騎是獲厲流不濡非力所能以明或躍乾之上體時<lb/>
<pb n="KR4c0011_SBCK_001-8b"/>
在九四神道幽賛聖期宻邇自後而占何著明其若<lb/>
此盖天福海内地降聖跡以瑞非常之后以决如神<lb/>
之䇿至于再三明必信耳有郡掾崔弼時其從行見<lb/>
龍騎先馳謂河流可渉亦旣數歩遽巳滅頂不沉也<lb/>
安足以驗飛無凡也於何以昭聖事來自久命常惟<lb/>
新臣不勝至願謹爲聖圖遂獻賛曰<lb/>
龍之或躍泉有可深神亦成象化爲背禽凌厲是獲<lb/>
明命則忱如彼從掾焉能不沉<lb/>
　　開元正曆握乾符頌幷序<lb/>
臣伏見景寅制書以開元曆握乾符垂示天下幸甚<lb/>
<pb n="KR4c0011_SBCK_001-9a"/>
其沙門玄偘等所言益部蓍舊傳洛下閎改顓頊曆<lb/>
推校最爲精宻而曰後八百歳其曆差一日當有聖<lb/>
人定之到于今曆果有差聖果有定誠非常之嘉應<lb/>
曠代之靈符不可得而間也臣誠歡誠喜臣聞天道<lb/>
先聖而啓期聖人後天而奉時不當乎天心不在曆<lb/>
數不登乎聖道不合元符玄命定而王者應幽數起<lb/>
而明者察故洛下閎極其數而知來蓍舊傳尚其占<lb/>
而示後我皇帝無思而感自然玄同僧玄偘等幸㑹<lb/>
而言豈云素慮非人事也非神道也天固巳儲祥以<lb/>
俟時積分以差日出入數代多曆年所疇人極力不<lb/>
<pb n="KR4c0011_SBCK_001-9b"/>
能課其祥上林雜候亦莫徴其失則明天意以徯聖<lb/>
期期數未臻乃藏於宻聖證將至如應如響彼幽深<lb/>
之何有此會通之不謀所以下叶黄鐘上稽玄象以<lb/>
和六氣以合三光復其見心間不容髪斗樞且運而<lb/>
况於人時元氣巳調而况於月令於戯天下之動日<lb/>
用不知昆蟲草木生者自遂麟鳯龜龍靈者自瑞蠻<lb/>
夷戎狄遠無不至山川鬼神幽罔不洎此聖人所以<lb/>
定天下之象通天下之志天人之道備也昔者河出<lb/>
圖洛出書自時厥後符命非一空文而無應其殆乎<lb/>
人爲實錄而有徴焉用乎龍負則洛下閎者此其神<lb/>
<pb n="KR4c0011_SBCK_001-10a"/>
乎不然是何見之明也夫聖有時而不作物無聖而<lb/>
不覩仲尼感時於鳯鳥古人嘆壽於清河皆傷於不<lb/>
逹而恨於難見我后受成命重光乎文武累聖而無<lb/>
窮殊祥而無數彼哀命之者曾不得而朝聞凡今之<lb/>
人誠何幸而目覩由是觀之當其來運唐虞之屋可<lb/>
封非其有時孔丘之徒不遇此千載之㑹也萬物豈<lb/>
知其謝生於天乎兆人亦云忘力於帝乎微臣荷寵<lb/>
靈揚休命則臣子之志在於盡美而惟天之大終莫<lb/>
能名不勝區區敢獻頌曰<lb/>
於皇惟后受命于天時來于今兆是厥先旣定乃日<lb/>
<pb n="KR4c0011_SBCK_001-10b"/>
允叶斯年赫赫光明應于上玄<lb/>
　　白羽扇賦幷序<lb/>
開元二十四年夏盛暑奉勑使大將軍高力士賜宰<lb/>
臣白羽扇某與焉竊有所感立獻賦曰<lb/>
當時而用在物所長彼鴻鵠之弱羽出江湖之下方<lb/>
安知煩暑可致清凉豈無紈素采畫文章復有脩竹<lb/>
剖析毫芒提携宻邇揺動馨香惟衆珍之在御何短<lb/>
翮之敢當而竊思於聖后且見持於未央伊昔臯澤<lb/>
之時亦有雲霄之志茍效用之得所雖殺身之何忘<lb/>
肅肅白羽穆如微風縱秋氣之移奪終感恩於篋中<lb/>
<pb n="KR4c0011_SBCK_001-11a"/>
　　御批答<lb/>
朕頃賜扇聊以滌暑卿立賦之且見情素詞高理妙<lb/>
朕詳之久矣然佳彼勁翮方資利用與夫弃捐篋笥<lb/>
義不當也<lb/>
　　荔枝賦幷序<lb/>
南海郡出荔枝焉毎至季夏其實乃熟狀甚瓌詭味<lb/>
特甘滋百菓之中無一可比余徃在西掖嘗盛稱之<lb/>
諸公莫之知而固未之信唯舎人彭城劉侯弱年遷<lb/>
累經于南海一聞斯談倍復喜歎以爲甘㫖之極也<lb/>
又謂龍眼凡菓而與荔枝齊名魏文帝方引蒲桃及<lb/>
<pb n="KR4c0011_SBCK_001-11b"/>
龍眼相比是時二方不通傳聞之大謬也毎相顧閑<lb/>
議欲爲賦述而世務卒卒此志莫就及理郡暇日追<lb/>
叙往心夫物以不知而輕味以無比而疑遠不可騐<lb/>
終然永屈况士有未效之用而身在無譽之間苟無<lb/>
深知與彼亦何以異也因道揚其實遂作此賦菓之<lb/>
美者厥有荔枝雖受氣於震方實禀精於火離乃作<lb/>
酸於此裔爰負陽以從宜蒙休和之所播渉寒暑而<lb/>
匪虧下合圍以擢本傍䕃畆而抱規紫紋紺理黛葉<lb/>
緗枝蓊鬱而霮䨴環合而棼纚如蓋之張如帷之垂<lb/>
雲煙沃若孔翠于斯靈根所盤不高不卑陋下澤之<lb/>
<pb n="KR4c0011_SBCK_001-12a"/>
沮洳惡層崖之嶮巇彼前志之或妄何側生之見疪<lb/>
爾其勾芒在辰凱風入律肇允含滋芬敷謐溢綠穗<lb/>
靡靡青英苾苾不豐其華但甘其實如有意乎敦本<lb/>
故㣲文而妙質蔕葯房而攅萃皮龍鱗以駢比膚玉<lb/>
英而含津色江萍以吐日朱苞剖明璫出冏然數寸<lb/>
猶不可疋未玉齒而殆銷雖瓊漿而可軼彼衆味之<lb/>
有五此甘滋之不一伊醇淑之無凖非精言之能悉<lb/>
聞者歡而竦企見者訝而驚仡心恚可以蠲忿口爽<lb/>
可以忘疾且欲神於醴露何比數之湘橘援蒲桃之<lb/>
見擬亦古人之深疾若乃卑軒洞開嘉賔四㑹時當<lb/>
<pb n="KR4c0011_SBCK_001-12b"/>
燠煜客或煩憒而斯果在焉莫不心侈而體忲信雕<lb/>
盤之仙液實玳筵之綺繢有終食於累百愈益氣而<lb/>
治内故無厭於所甘雖不貪而必愛沉美李而莫取<lb/>
浮甘瓜而自退豈一座之所榮冠四時之爲最夫其<lb/>
貴可以薦宗廟其珍可以羞王公亭十里而莫致門<lb/>
九重兮曷通山五嶠兮白雲江千里兮清楓何斯美<lb/>
之獨遠嗟爾命之不工毎𬒳銷於凢口罕獲知於貴<lb/>
躬杮可稱乎梁侯梨何幸乎張公亦因人之所遇孰<lb/>
能辯乎其中哉<lb/>
唐丞相曲江張先生文集卷之一<lb/>
</p>
<p>
</p>
  </div>
</body>
</text>
</TEI>
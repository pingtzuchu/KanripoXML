<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_006-1a"/>
唐丞相曲江張先生文集卷之六<lb/>
　制書<lb/>
　　南郊赦書<lb/>
　　東封赦書<lb/>
　　后土赦書<lb/>
　　籍田赦書<lb/>
　　　南郊赦書<lb/>
門下朕獲主三靈于今一紀聴政中昃每不敢康觀<lb/>
書一夜將求諸道而頃年巳來每思至理或逺人勿<lb/>
率或嗣歲不登淳朴未還惕厲斯在爲人上而慙徳<lb/>
<pb n="KR4c0011_SBCK_006-1b"/>
奉天明以畏威故祝史正辭必期於陳信郊丘備禮<lb/>
將俟於昇平今宗廟䧏靈克開厥後乾坤交泰保合<lb/>
大和麟鳳龜龍玄符黃瑞之祉蠻夷戎狄梯山航海<lb/>
之琛莫不日月以聞道路相屬顧惟不徳當兹休運<lb/>
欽若昭報疇咨故實所以今年獻春恭祠后土季秋<lb/>
吉日追崇九廟採必先於曾經稽肆類於虞典爰因<lb/>
長至欽謁上玄告受命之元符昭嚴配之成績大典<lb/>
云備至誠克展諸侯駿奔來於穆之相百神受職率<lb/>
咸秩之文六變巳陳三獻斯畢盖春秋之大事莫先<lb/>
乎祀王者之盛禮莫重於郊柴燎克終感慶罔極豈<lb/>
<pb n="KR4c0011_SBCK_006-2a"/>
予一人之福亦爾萬邦之頼宜因咸和之際俾承厚<lb/>
下之澤可大赦天下嗚呼君臣一體休戚共焉朕欽<lb/>
承天命躬傳大寳盖憑累祖餘業得一之符亦由群<lb/>
公舊勲不二之力永言繄頼其敢忘之自武徳巳來<lb/>
實封功臣知政宰輔有身無大故而亡宫實封子孫<lb/>
淪屈者所由勘責具狀以聞存者可籌其官榮逝者<lb/>
當録其㣧嗣使幽明同慶知有令辰<lb/>
　　　東封赦書<lb/>
門下朕聞天監唯后后克奉天既合徳以受命亦推<lb/>
功而復始厥𥘉作者七十二君道治跡著時至符出<lb/>
<pb n="KR4c0011_SBCK_006-2b"/>
皆用事于介立升中於上帝人神之望盖有以塞之<lb/>
皇王之序固可得而言之朕接統千歲承光五葉惟<lb/>
祖宗之徳在人惟天地之靈作主徃有内難幽賛而<lb/>
集大勲間無外虞守成而纉舊服未嘗不乾乾終日<lb/>
思與公卿大夫上下叶心聿求至理引我烈聖其庶<lb/>
乎馨香今九有大寧群氓樂業時必敬授而不奪物<lb/>
亦順成而無夭懋建皇極幸致大和聚乃幽遐率由<lb/>
咸𬒳戎狄不軌唯文告而來庭鱗鳳巳臻将覽悟而<lb/>
在藪以故凡百執事亟言大封顧惟不徳𥘉欲勿議<lb/>
伏以先聖儲祉與天同功荷傳符以在今敢侑神而<lb/>
<pb n="KR4c0011_SBCK_006-3a"/>
無報大節斯在朕何讓焉遂奉遵高祖太宗之業憲<lb/>
章乾符之典時邁東土柴告岱宗精意上逹肹蠁來<lb/>
應信宿行事雲物呈祥登䧏之禮斯畢嚴配之誠獲<lb/>
展百神群望莫不懐柔四方諸侯莫不來慶斯事天<lb/>
下之介福邦家之耿光也無窮之休祉豈獨在予非<lb/>
常之惠澤宜其逮下可大赦天下朕躬陟天門宿齋<lb/>
日觀時屬嚴冬雪候𥘉夜風寒朕因露立祈恩誓欲<lb/>
代人當咎俯仰之際頓首霜飈奠獻之辰變同韶景<lb/>
誠荷上天埀祐亦賴靈山吐祥詩云無徳不報宜封<lb/>
太山神爲天齊王禮秩加三公一等宜令所管崇飾<lb/>
<pb n="KR4c0011_SBCK_006-3b"/>
祠廟環山十里禁其採樵給近山二十戸復以奉神<lb/>
祠率土之内賜酺七日任於村坊宴樂不得聚歛煩<lb/>
勞其節文有未霑及者所司比類奏聞其封祀有數<lb/>
處行事者從一處叙赦書日行五百里主者施行<lb/>
　　　后土赦書<lb/>
門下昔者廵狩所至柴瘞斯者盖取誠享以遵告類<lb/>
朕恭承祖宗之烈獲主神祗之祀夙夜祗畏不敢荒<lb/>
寧故勒兵朔陲先展義於汾社廻斾睢上遂有事於<lb/>
郊壇王者父事天母事地則漢氏祈榖未始正名周<lb/>
禮䧏神乃爲徼福而巳朕以天命之重子道爲先惟<lb/>
<pb n="KR4c0011_SBCK_006-4a"/>
兹精神在乎敦孝庻蒙福於四海斯永康於兆人是<lb/>
以率由舊章敬恭明祀嚴配之誠既展奠獻之禮又<lb/>
終且春秋之議大事若祀齋祭之福庶品維祺豈獨<lb/>
在予而共有斯慶可大赦天下<lb/>
　　　籍田赦書<lb/>
門下昔者受命爲君體元立極未有不謹於禮而䏻<lb/>
見教於人朕其庶乎有慙作者方冊存而可舉舊章<lb/>
絶而復尋自古所行無一而廢将以上乞靈於宗社<lb/>
下蒙福於黎元朕兹精誠天實降鑒今嗣歲𥘉吉農<lb/>
事將起禮有先於耕籍義縁奉於粢盛是所嚴祗敢<lb/>
<pb n="KR4c0011_SBCK_006-4b"/>
不敬事故躬載耒耜親率公卿以先萬姓遂終千畆<lb/>
謂敦本之爲小何布澤之更深宜有順於發生俾無<lb/>
偏於行惠可大赦天下宗廟致享務在豐㓗禮經㳂<lb/>
革必本人情籩豆之薦或未䏻備物服制之紀或有<lb/>
所未通宜令禮官學士詳議具奏朕自臨天下一紀<lb/>
于兹不敢荒寧日加兢業而災青未弭黎人未康若<lb/>
有由而然則在予之責有䏻直言極諫者具以狀聞<lb/>
每渇賢良無忘鑒寐頃雖虚佇未副旁求其才有王<lb/>
覇之畧學究天人之際智勇堪将帥之選政䏻當牧<lb/>
宰之舉者五品巳上清官將軍都督刺史各舉一人<lb/>
<pb n="KR4c0011_SBCK_006-5a"/>
孝悌力田郷閭推挹者本州長官勘責有才堪應務<lb/>
者各以名聞致仕官久歷清資始終稱著年漸老邁<lb/>
情有可矜量與改職依前致仕宗子中有才行著聞<lb/>
比尚沉屈者委宗正勘實奏聞唐元兩營立功官任<lb/>
折衝並改與郎將郎將改與中郎其亡官失爵量加<lb/>
收叙五岳四瀆名山大川及自古聖帝明王忠臣良<lb/>
相並令所在長官以禮致祭赦書有所未該者所司<lb/>
比類奏聞亡命山澤挾藏軍器百日不首復罪如𥘉<lb/>
敢以赦前事相言告者以其罪罪之都城内賜酺三<lb/>
日布告遐邇咸使知聞<lb/>
<pb n="KR4c0011_SBCK_006-5b"/>
</p>
<p>
唐丞相曲江張先生文集卷之六<lb/>
</p>
<p>
</p>
  </div>
</body>
</text>
</TEI>
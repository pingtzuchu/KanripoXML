<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_018-1a"/>
唐丞相曲江張先生文集卷之十八<lb/>
墓誌銘<lb/>
　　故張太師墓誌銘<lb/>
　　故楊都督墓誌銘<lb/>
　　故王府君墓誌銘<lb/>
　　故畢都護墓誌銘<lb/>
　　故趙許州墓誌銘<lb/>
　　故韋司馬墓誌銘<lb/>
　　　故開府儀同三司行尚書左丞相燕國公贈<lb/>
　　　太師張公墓誌銘并序<lb/>
<pb n="KR4c0011_SBCK_018-1b"/>
大唐有天下一百一十三年開元十有八載龍集庚<lb/>
午冬十二月戊申開府儀同三司行尚書左丞相燕<lb/>
國公薨于位享年六十四嗚呼哀哉皇帝悼焉素服<lb/>
舉哀廢朝三日乃下制贈太師盖師傅之舊恩禮有<lb/>
加也詔塟先逺䘮事有日又特賜御詞表章琬琰公<lb/>
義有忘身之勇忠爲社稷之衛文武可憲之政公侯<lb/>
作扞之勲皆巳昭昭於天文雖與日月爭光可矣<lb/>
公諱說范陽方城人晉司空杜武公之裔孫周通道<lb/>
舘學士諱弋府君之曾孫慶州都督諱恪府君之孫<lb/>
贈丹州刺史刑部尚書諱隲府君之季子自上世積<lb/>
<pb n="KR4c0011_SBCK_018-2a"/>
慶及公而祥發神明所府道徳爲樞生以寜濟㓜而<lb/>
休祥鷹揚虎視英偉磊落越在諸生之中巳有絶雲<lb/>
霓之望矣𥘉天后稱制舉郡國賢良公時大知名㧞<lb/>
乎其萃者也起家太子校書迄于左丞相官政四十<lb/>
有一而人臣之位極矣尚書國之理本公悉更之中<lb/>
書朝之樞宻公亟掌之休聲與偕升降數四守正而<lb/>
見逐者一遇坎而左遷者二其餘總戎于外爲國作<lb/>
藩所平除者惟幽并秉節鉞而巳至若三登左右丞<lb/>
相三作中書令唐興巳來朝佐莫比盖聖賢之運有<lb/>
㑹師臣之道欲行人雖求多我每餘地馨香之發敷<lb/>
<pb n="KR4c0011_SBCK_018-2b"/>
聞自久宜其翊戴聖后師範百寮功烈過於如神徳<lb/>
聲出於咸一此固與扳築崛起屠釣作合之類亦云<lb/>
異也公志玄逺而性髙亮未嘗自異會節乃有立何<lb/>
所不可體道以爲宗旣定國於一言亦保身之雅其<lb/>
於經理世務雜以軍國决事如流應物如響紛綸輻<lb/>
輳其猶指掌及夫先聖微㫖稽古未傳缺文必𥙷墜<lb/>
禮咸甄與經籍爲笙篁於朝廷爲粉澤固不可詳而<lb/>
載也始公之從事實以懿文而風雅陵夷巳數百年<lb/>
矣時多吏議擯落文人庸引雕蟲沮我勝氣丘明有<lb/>
耻子雲不爲乃未知宗匠所作王霸盡在及公大用<lb/>
<pb n="KR4c0011_SBCK_018-3a"/>
激昻後來天將以公爲木鐸矣斯文豈䘮而今也則<lb/>
亡嗚呼克生以輔時而臣道不究致用以利物而人<lb/>
將安仰上撫床以念徃下輟相而哀至復見之於公<lb/>
焉太常議行謚曰文貞二十年秋八月甲申遷窆於<lb/>
萬安山之陽燕國夫人元氏袝焉夫人故尚書右丞<lb/>
相武陵公懐慎之女也動爲柔範皆可師訓及公之<lb/>
貴連姻帝室雖處榮盛若非在巳内執謙下外睦親<lb/>
踈古之賢明未始兼有開元十九年三月壬戌薨于<lb/>
東都康俗里第享年六十四長子均中書舍人次曰<lb/>
垍駙馬都尉衛尉卿季曰椒符寳郎泣血在疚皆我<lb/>
<pb n="KR4c0011_SBCK_018-3b"/>
之有後也嗚呼玄堂永閟何事春秋幽篆斯在亦云<lb/>
不朽而巳銘曰<lb/>
天有宻命滋液百寳時無大賢誰與明道我公允叶<lb/>
我徳孔昭翰飛戾天羽儀清朝功遂身謝名由實美<lb/>
言而有立古無不死南山之下詔葬干兹後之與歸<lb/>
誰我太師<lb/>
　　　故特進贈兖州都督駙馬都尉觀國公楊公<lb/>
　　　墓誌銘并序<lb/>
公諱某字某弘農華隂人也某先食采於楊因邑爲<lb/>
氏始大於兩漢更盛於周隋司空觀徳王戎之髙祖<lb/>
<pb n="KR4c0011_SBCK_018-4a"/>
也台階論道盟府書勲利建維城澤流後嗣洎右衞<lb/>
将軍贈兵部尚書府君諱某累葉炳靈六轡承祀而<lb/>
皆千里一舉逸翰所推五侯同拜貴戚莫比公即尚<lb/>
書之子也誕保中和克紹前烈㓜以羙秀兼大叔之<lb/>
文長而嘉聞増季友之業孝弟忠信藴乎生知禮樂<lb/>
詩書成於時習弱冠以門子調𥙷晋州參軍中宗之<lb/>
在春宫也妙簡才地将降天孫兼之實難而公惟允<lb/>
以選尚長寕郡主加朝散大夫拜通事舎人累選右<lb/>
衛郎将神龍元祀中興在運預聞大䇿克樹休勲而<lb/>
貴主宜家既増湯沭列侯傳國復錫山川至是始襲<lb/>
<pb n="KR4c0011_SBCK_018-4b"/>
觀國公拜駙馬都尉左千牛衞将軍加上柱國累遷<lb/>
秘書監兼太子賓客増金紫光禄大夫又特進散騎<lb/>
常侍右千牛将軍陜王傳坐事左出巴州刺史又爲<lb/>
光禄卿復出爲亳㐮陳鄧四州刺史左轉鄜亳許綘<lb/>
四州别駕公性明敏有器韻不求虚譽而百行允脩<lb/>
不矜小善而九能咸事至於入官從政東文西武才<lb/>
既兩可事亦百中且不恃貴以傷義不怙寵而廢公<lb/>
奉以周旋加以撝謙雖在降出無他悔吝此亦公之<lb/>
善自爲謀以道終始者也開元十二年癸卯遘疾薨<lb/>
綘郡之官舎春秋五十天子悼焉有制贈持節都督<lb/>
<pb n="KR4c0011_SBCK_018-5a"/>
督兖州諸軍事兖州刺史仍遣使弔問今返葬京師<lb/>
率禮有加哀榮異數其年秋九月甲申葬于北原其<lb/>
孤曰某等煢煢在疚願圖遺烈後之人亦知范宣之<lb/>
世祿豈獨臧孫之立言銘曰<lb/>
巖巖太華作鎮西土祚我諸楊降生厥祖四代而立<lb/>
爲漢元輔爰及㣧裔克復先古猗嗟觀公不忝前人<lb/>
荷天休寵爲國嘉姻王孫作儷帝子來嬪瓊敷玉潤<lb/>
輝映紛綸乃登王朝乃尊爵秩祿盈萬鍾賦食千室<lb/>
亦克畏滿亦以戒逸物更盛衰時有得失禀命不融<lb/>
斯人則亡天歸京兆地返連崗吁嗟此室徽音不忘<lb/>
<pb n="KR4c0011_SBCK_018-5b"/>
　　　故太僕卿上柱國華容縣男王府君墓誌<lb/>
公諱某瑯瑘臨沂人盖王氏所由逺矣然其自漢至<lb/>
今上下千載海沂爲頌始壯厥猷淮水作楨克昌其<lb/>
後繼跡台衮聮華牧伯君子韙其立言史官褒其行<lb/>
事則巳世無違徳人以嘉聞圖諜粲然宜爲冠族廼<lb/>
祖某梁侍中尚書左右僕射安秉亭侯髙祖某陳度<lb/>
支尚書曾祖某太子中書舍人祖某皇朝吏部郎中<lb/>
贈潤州刺史父某官至洪州都督公踐修範業雅有<lb/>
名器性開敏而逹於從事才果㫁而長於御下至於<lb/>
學以知古義以隨時虚巳存誠離經合道異焉而不<lb/>
<pb n="KR4c0011_SBCK_018-6a"/>
傷於物同焉而不害於政咸自得之務其大者儀鳳<lb/>
中初以門子選爲孝敬皇帝挽郎解巾相王府叅軍<lb/>
授豫王府叅軍歷太子通事舍人蒲州司法叅軍丁<lb/>
洪州府君憂去職䘮踰於戚行過於禮時其在疚哀<lb/>
䏻感鄰服闋授相州鄴縣令施於政也揮干鏌之鋒<lb/>
截無不㫁展騏騮之足行無不至以故言出有孚豈<lb/>
止於百里教行無類俄浹於四封邑人是宜輿頌乃<lb/>
作御史中丞張仁愿表公尤異帝用嘉焉遷洛州陸<lb/>
渾縣令加朝散大夫寵其䏻也再有仲由之善益聞<lb/>
考父之恭薄理我畿有加於業識者觀政許其以後<lb/>
<pb n="KR4c0011_SBCK_018-6b"/>
圖時軰推多驗之於晩節稍遷蒲州司馬洛州長史<lb/>
蒲州長史三爲郡佐一心貫之執心有恒厥聲以茂<lb/>
雖巳秪之體素顧和之理識異代同官齊名比義固<lb/>
無愧也俄遷隨州刺史趙簡始大列於諸侯張敞有<lb/>
名擢爲刺史賢明獨㫁政教弘宣始于漢東之美繼<lb/>
以巴中之異郡歷數四課甞第一再領遂綿二州刺<lb/>
史先是俗多梗弊人盡流庸公亦來思撫之如子彼<lb/>
得攸塈歸之如市行有餘力用不盡才驟遷大都督<lb/>
乃拜相州刺史先是景雲歲我唐雖舊儀制維新置<lb/>
連率之官增監郡之秩於是歷選列辟專謀用賢且<lb/>
<pb n="KR4c0011_SBCK_018-7a"/>
有後命而公爲稱首遂作越州都督同京官正三品<lb/>
連率統察杭婺衢睦温撫台閩八州長史巳下率由<lb/>
部按事雖竟寢議者終榮仍守越州都督加銀青光<lb/>
祿大夫公素有盛名兼之寵數問望而草風必偃至<lb/>
止而蓬麻自直與夫任賢坐嘯勞心行部彼有因致<lb/>
此我無爲而巳然政之行焉有若神者徴拜雍州司<lb/>
馬頃之又正名爲京兆少尹京兆者本公之樂土居<lb/>
巳重世買臣還郡無矜於出授張旣本州是榮於衣<lb/>
繡公雖作貳我亦爲光開元二年始封華容縣男昭<lb/>
有徳也其明年有制以公檢校太僕卿訓以六騶正<lb/>
<pb n="KR4c0011_SBCK_018-7b"/>
于群僕日加數馬之慎歳有展軫之勤無何即真可<lb/>
謂貴矣然公思報所受逾勵所行神明未衰志業不<lb/>
究春秋六十有一開元六年秋八月乙亥寢疾薨于<lb/>
洛陽之陶化里第嗚呼哀哉朝廷傷焉賻贈以禮夫<lb/>
人范陽盧氏不享偕老先時在殯其年冬十月乙酉<lb/>
合葬于偃師之某原却倚首陽前瞻洛汭豈伊遐丘<lb/>
之樂盖取邢山之兆有子曰昊次曰旻泣血苦壤哀<lb/>
纒於逺日勒銘金石儀叶于吉時假以斯文爲之實<lb/>
錄其詞曰<lb/>
　　　其一<lb/>
<pb n="KR4c0011_SBCK_018-8a"/>
有周之裔居海之沂緒業爲永徳音罔違貽厥謀翼<lb/>
俾其翰飛宜哉世祀亦曰家肥<lb/>
　　　其二<lb/>
洎我華容而今濟美四科冉季九䏻魯史學匪爲人<lb/>
義如在巳施於有政轡之柔矣<lb/>
　　　其三<lb/>
稚馴宰邑鷹揚佐郡五爲刺史在邦必訓再踐太僕<lb/>
厥庸廼奮今也則亡天不可問<lb/>
　　　其四<lb/>
神期永年禮先逺日合如防墓開彼滕室鶴弔人悲<lb/>
<pb n="KR4c0011_SBCK_018-8b"/>
龜言地吉篆石泉戸與山相畢<lb/>
　　　故安南副都護畢公墓誌銘并序<lb/>
公諱某字某東平人四世祖義雲比齊度支郎中青<lb/>
州刺史曾祖琰貞觀初并州白馬府右果毅都尉右<lb/>
衛郎將祖义蒲州河東令坐事左轉桂州歸義縣丞<lb/>
因家于始寜父誠舉孝㢘髙尚不仕公即孝廉府君<lb/>
之子禀靈純茂姿性開朗亦既志學休有令聞雖在<lb/>
諸生之中巳有萬人之望矣夫其忠有世善有元仁<lb/>
於其親友于兄弟豈尚行所致其因心而然公之植<lb/>
身根萌素厚操有制永何適非宜故爲政之方所從<lb/>
<pb n="KR4c0011_SBCK_018-9a"/>
來逺矣某年初有御史將命黜陟幽明公時盤桓居<lb/>
貞未有攸徃而使者承式固才是求褐衣見召直繩<lb/>
斯委乃表公授梧州錄事叅軍非其好也先是剽刼<lb/>
在境行李所病綱佐無幾逋盗肅然歲滿授廣州湞<lb/>
陽令事必簡舉人用穏便莫不咨嗟未始見也尋轉<lb/>
韶州司馬其政如初秩滿丁内憂公有志性幾於毁<lb/>
滅廬墓展哀泣血扶病有加一等不惟三年嶺南按<lb/>
察使廣州都督兼御史大夫蕭璿彼孝悌之士也以<lb/>
錫類之故有嘉徳音於是㧞𥙷按察判官義行相成<lb/>
終始如一尤加欽重特以表聞勑授新州刺史屬恩<lb/>
<pb n="KR4c0011_SBCK_018-9b"/>
州酋帥日尋干戈將有式遏實資明允後按察使廣<lb/>
平郡宋璟以公爲五府總管以甲卒戍焉雖臨之兵<lb/>
威而開以恩信俾忿鷙狼戻化梟爲人廣平公深以<lb/>
爲䏻奏假恩州刺史俄又真授夷落大寜尋加朝散<lb/>
大夫遷端州刺史居必致理莫匪嘉績并護之寄朝<lb/>
選以歸於是加秩中散大夫拜安南副都護到官未<lb/>
幾闇忽遷殂時年六十某月日庚子歸葬于某山原<lb/>
公内行無玷外物不干文非務華學皆爲巳所蒞數<lb/>
郡遺愛在人全巳而歸可謂厚矣有子曰某衘血終<lb/>
天愬哀逺日永惟稱伐存乎幽篆銘曰<lb/>
<pb n="KR4c0011_SBCK_018-10a"/>
徛歟畢侯濬源長流受氏于畢爰自有周彼美世載<lb/>
寔惟孫謀賢哲繼軌斯其逺猷嗟彼懿宗是生孝友<lb/>
知實内積行非外誘家邦必聞人倫歸厚微此令徳<lb/>
夫豈善守亦旣從政厥聞載榮邑䏻訟息郡用禮成<lb/>
蠻夷慕教鴟梟變聲九真副嶺萬里揚旌護彼絶域<lb/>
義忘險艱緹律未改丹旐而還存没之際忠孝之間<lb/>
徽音無泯篆徳兹山<lb/>
　　　故許州長史趙公墓誌銘并序<lb/>
公諱某天水隴西人其先受賜于周所食者趙下逮<lb/>
㐮子大爲諸侯貽于謀孫克用保國有功有伐無代<lb/>
<pb n="KR4c0011_SBCK_018-10b"/>
無之曾祖某隋尚書左右僕射淮寧郡公祖某金紫<lb/>
光祿大夫殿中監贈工部尚書武強公父某符寳郞<lb/>
皆發聞馨香世祚蕃衍不髙位者則人望焉公惇師<lb/>
舊業允迪淵懿包君子大雅之量有古人獲心之賞<lb/>
修詞以逹其道則質文相半履行以顧其言則剛柔<lb/>
並克弱冠以門子調𥙷湖州叅軍轉相州司兵叅軍<lb/>
學以入官思不出位格言清論始誦今行屬太上皇<lb/>
養徳在藩擇賢爲吏公首其舉王曰爾諧於是引爲<lb/>
相王府戸曹叅軍轉法曹叅軍及龍徳旣享鸖鳴有<lb/>
應徃而利見縻以好爵乃授朝散大夫雍州録事叅<lb/>
<pb n="KR4c0011_SBCK_018-11a"/>
軍綱領諸曹罔有不率秩滿除洛州伊闕縣令事舉<lb/>
其中歛從其薄惠小鎮大狥公滅私政之在人今而<lb/>
遺愛俄遷徐州司馬未幾轉陜州司馬許州長史千<lb/>
里将騁六轡斯柔得之自心動而中節故其四叅州<lb/>
事再入府寮一宰畿邑三爲郡佐莫不所居而績宣<lb/>
其用所去而頌因其跡豈伊茍然厥繇尚矣開元八<lb/>
年春二月疾作革乙丑終于官舍春秋若干某年冬<lb/>
十有一月庚午歸葬夫人崔氏祔焉公自然淡泊不<lb/>
屑勢利守道貞固與命推遷故歷年多所移官數四<lb/>
不過參佐而巳豈亦直道之云乎然而卑以自牧約<lb/>
<pb n="KR4c0011_SBCK_018-11b"/>
而䏻濟推厚居薄内安其仁急病攘夷外多其義不<lb/>
曰君子其䏻爾乎有子曰令言次曰令則泣血加人<lb/>
抑情就禮哀愬窀穸之事恭惟先君之徳驗之所履<lb/>
附之斯文以傳無窮以慰罔極銘曰<lb/>
猗嗟令徳寛仁合道景行行止風流肆好名取公器<lb/>
善爲身寳志所以立政所以宣入官惟允蒞事其然<lb/>
是儀是式不忘不愆今也終古後之克祚子孫煙祀<lb/>
春秋霜露茫茫九原斯焉永慕<lb/>
　　　故韶州司馬韋府君墓誌銘并序<lb/>
君諱某字某京兆杜陵人其先佐夏翼商賜命爲伯<lb/>
<pb n="KR4c0011_SBCK_018-12a"/>
傳楚相漢繼世䏻賢休有成烈慶流于裔洎曾祖津<lb/>
仕隋至内史侍郎戸部尚書武徳初拜黄門侍郎夀<lb/>
光男克濟美名以食舊徳大父琨太子詹事武陽侯<lb/>
䏻承休軌載揚厥問列考展官止少府監主簿懿業<lb/>
無忝而大位不充天爵自髙人倫斯貴公荷百代之<lb/>
丕搆傳一經之素範簡白足以長人文敏足以敷政<lb/>
跡不由徑必期乎直學不爲辯毎抑其華志尚則然<lb/>
風流自逺斯有萬里之望豈伊百夫之特始自崇文<lb/>
生明經上第起家汾州叅軍公以爲國無小而行無<lb/>
擇苟履忠信何陋蠻貊遂求補逺郡從所好焉於是<lb/>
<pb n="KR4c0011_SBCK_018-12b"/>
授泉州司倉叅軍歷廣州都督府法曹叅軍輪囷下<lb/>
蟠弗以屑意幹蠱用譽將以明道固巳仁焉而不異<lb/>
於逺義焉而不辭其難潜亦孔昭允謂君子秩滿遷<lb/>
韶州司馬在郡數載檢身一徳輔化致理刑清訟息<lb/>
宜其奮庸上國寘乎公卿而天竟南州終于叅佐悲<lb/>
夫享年五十有一某年月卒于官舍粤開元六年冬<lb/>
十二月庚午葬于少陵原有子曰某欲報罔極思傳<lb/>
不朽勒石泉戸式昭徳音銘曰<lb/>
皇矣鼻祖時維大彭黻衣作伯彤弓用征猗那其後<lb/>
世濟其名雖公道屈亦樹徳聲<lb/>
<pb n="KR4c0011_SBCK_018-13a"/>
　　　右其一<lb/>
休烈有素聿修無黍言炳身文禮充物檢行雖欲盡<lb/>
名不可掩學古入官盖取諸漸<lb/>
　　　右其二<lb/>
叅卿彼分從事窮海孰云其陋我惟義在何適非宜<lb/>
胡然有待天曷我欺人隨物改<lb/>
　　　右其三<lb/>
<pb n="KR4c0011_SBCK_018-13b"/>
</p>
<p>
唐丞相曲江張先生文集卷之十八<lb/>
</p>
<p>
</p>
  </div>
</body>
</text>
</TEI>
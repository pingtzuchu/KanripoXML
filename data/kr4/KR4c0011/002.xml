<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_002-1a"/>
唐丞相曲江張先生文集卷之二<lb/>
詩<lb/>
　　奉和聖製二十七首<lb/>
　　樂章二首<lb/>
　　和酬諸公詩二十八首<lb/>
　　　奉和聖製南郊禮畢酺宴<lb/>
配天昭聖業率土慶輝光春發三條路酺開百戯塲<lb/>
流恩均庻品縱觀聚康莊妙舞來平樂新聲出建章<lb/>
分曹日抱戴赴節鳯歸昌幸奏承雲樂同晞湛露陽<lb/>
氣和皆有感澤厚自無疆飽徳君臣醉連歌奉栢梁<lb/>
<pb n="KR4c0011_SBCK_002-1b"/>
　　　奉和聖製早渡蒲津關<lb/>
魏武中流處軒皇問道廻長堤春樹發高掌曙雲開<lb/>
龍負王舟渡人占仙氣來河津㑹日月天仗役風雷<lb/>
東顧重關盡西馳萬國陪還聞股肱郡元首詠康哉<lb/>
　　　奉和聖製幸晉陽宫<lb/>
隋季失天䇿萬方罹㐫殘皇祖稱義旗三靈皆獲安<lb/>
聖期將申錫王業成艱難盗移未改命曆在終履端<lb/>
彼汾惟帝鄕洪都信鬱盤一月朔廵狩群后陪清鑾<lb/>
覇迹在沛庭舊儀覩漢官唐風思何深舜典敷更寬<lb/>
家蒙枌榆復邑爭牛酒歡緬惟剪商後豈獨㣲雨歎<lb/>
<pb n="KR4c0011_SBCK_002-2a"/>
三后旣在天萬年斯石刋尊祖<hi>實我</hi>皇天文皆仰觀<lb/>
　　　奉和聖製同二相南出雀䑕谷<lb/>
設險諸侯地承平聖主廵東君朝二月南斾擁三辰<lb/>
寒出重關盡年隨行漏新瑞雲叢捧日芳樹曲迎春<lb/>
舞詠先馳道恩華及從臣汾川花鳥意併奉属車塵<lb/>
　　　奉和聖製次成臯先聖擒建徳之所<lb/>
天命誠有集王業初惟艱剪商自文祖夷項在兹山<lb/>
地識斬蛇處河臨飲馬間威加昔運往澤流今聖還<lb/>
尊祖頌先烈賡歌安用攀紹成即我后封岱出天關<lb/>
　　　奉和聖製過王濬墓<lb/>
<pb n="KR4c0011_SBCK_002-2b"/>
漢皇思鉅鹿晉將在弘農入蜀舉長筭平吳成大功<lb/>
與渾雖不恊歸浩實爲雄孤績淪千載流名感聖衷<lb/>
萬乗渡荒隴一顧凛生風古節猶不弃今人爭效忠<lb/>
　　　奉和聖製經孔子舊宅<lb/>
丘門大山下不見登封時徒有先王法今爲明主思<lb/>
恩加萬乗幸禮致一牢祠舊宅千年外光華空在兹<lb/>
　　　奉和聖製經河上公廟<lb/>
昔者河邉叟誰知隱與仙姓名終不識章句此空傳<lb/>
跡爲坐忘晦言猶强著詮精靈竟何所祠宇獨依然<lb/>
道在紆宸睠風行動睿篇從兹化天下清淨復何先<lb/>
<pb n="KR4c0011_SBCK_002-3a"/>
　　　奉和聖製賜諸州刺史以題坐右<lb/>
聖人合天徳洪覆在元元每勞蒼生念不以黄屋尊<lb/>
興化俟群辟擇賢守列藩得人此爲盛咨岳今復存<lb/>
降鑒引君道慇懃啓政門容光無不照有象必爲言<lb/>
成憲知所奉致理歸其根肅肅稟玄猷煌煌戒朱軒<lb/>
豈徒任遇重兼爾宴錫䌓載聞勵臣節持答明主恩<lb/>
　　　奉和聖製瑞雪篇<hi>雜言</hi>
萬年春三朝日上御明䑓旅庭實初瑞雪兮霏微俄<lb/>
同雲兮蒙宻此時騷切隂風生先過金殿有餘清信<lb/>
宿嬋姢飛雪度能使玉人俱掩嫮皓皓樓前月𥘉白<lb/>
<pb n="KR4c0011_SBCK_002-3b"/>
紛紛陌上塵皆素昨訝驕陽積數旬始知和氣待迎<lb/>
新匪惟在人利曽是扶天意天意豈云遥雪下不崇<lb/>
朝皇情翫無斁雪委方盈尺草樹紛早榮京坻宛先<lb/>
積君恩誠謂何歳稔復人和預數斯箱慶應如此雪<lb/>
多朝冕旒兮載恱想籉笠兮農節倚瑶琴兮或歌續<lb/>
薫風兮瑞雪福浸昌應尤盛瑞雪年年常感聖願以<lb/>
相梁作長爲柳花詠<lb/>
　　　奉和聖製早發三鄕山行<hi>七言</hi>
羽衛森森西向秦山川歷歷在清晨晴雲稍卷寒巖<lb/>
樹宿雨能銷御路塵聖徳由來合天道靈符即此應<lb/>
<pb n="KR4c0011_SBCK_002-4a"/>
時廵遺賢一一皆覊致猶欲髙深訪隱淪<lb/>
　　　奉和聖製温泉歌<hi>雜言</hi>
有時神物待聖人去後湯還冷來時樹亦春今兹十<lb/>
月自東歸羽斾逶迤上翠㣲温谷䓗䓗佳氣色離宮<lb/>
弈弈斗光輝臨湄川近天邑浴日温泉復在兹群仙<lb/>
洞府那相及吾君利物心玄澤浸蒼黔漸漬神湯無<lb/>
疾苦薫歌一曲感人深<lb/>
　　　奉和聖製燭龍齋祭<hi>四言</hi>
上帝臨下鑒亦有光孰云隂隲惟聖克彰六月徂暑<lb/>
四郊諐陽我后其勤告于壇埸精意充溢群靈鼓舞<lb/>
<pb n="KR4c0011_SBCK_002-4b"/>
蔚兮朝雲霈然時雨雨我原田亦旣有年燭龍煌煌<lb/>
明宗報祀于以助之天人帝子聞詩有訓國風兹始<lb/>
　　　奉和聖製喜雨<hi>四言</hi>
艱我稼穡載育載亭如物應之曷聖與靈謂我何慿<lb/>
惟徳之馨誰云天遠以誠必至太清無雲羲和頓轡<lb/>
于斯蒸人瞻彼非覬隂冥倐忽霈澤咸洎何以致之<lb/>
我后之感無臯無隰黍稷黯黯無卉無木敷芬黮<lb/>
黃龍勿來鳴鳥不思人和年豐皇心則怡豈與周宣<lb/>
雲漢徒詩<lb/>
　　　奉和聖製送十道採訪使及朝集使<lb/>
<pb n="KR4c0011_SBCK_002-5a"/>
三年一上計萬國趨河洛課最力巳陳賞延恩復博<lb/>
埀衣深共理改瑟其咸若首路廻竹符分鑣揚木鐸<lb/>
戒程有攸徃詔餞無淹泊昭晣動天文殷勤在人瘼<lb/>
持乆望兹念克終朝所託行巳當自強春耕庻秋穫<lb/>
　　　奉和聖製次瓊岳韻<lb/>
山秪亦望幸雲雨見靈心岳舘逢朝霽關門解宿隂<lb/>
咸京天上近清渭日邉臨我武因冬狩何言是即禽<lb/>
　　　奉和聖製送李尚書入蜀<lb/>
眷言感忠義何有間山川狥節今如此離情空復然<lb/>
皇心在勤恤徳澤委昭宣周月成功後明年或勞還<lb/>
<pb n="KR4c0011_SBCK_002-5b"/>
　　　奉和聖製𥘉出洛城<lb/>
東土淹龍駕西人望翠華山川祗詢物宫觀豈爲家<lb/>
十月星廻斗千官日捧車洛陽無怨思廵幸更非賖<lb/>
　　　奉和聖製謁元皇帝廟齋<lb/>
興運昔有感建祠北山巔雲雷𥘉締構日月今悠然<lb/>
紫氣尚蓊鬱玄元如在焉迨兹事追遠輪奐復增鮮<lb/>
洞府香林處齋壇清漢邉吾君乃尊祖夙駕此留連<lb/>
樂動人神會鐘成律度圎笙歌下鸞鶴芝木萃靈僊<lb/>
曾是福黎庶豈唯味虚玄賡歌徒有作微薄謝昭宣<lb/>
　　　南郊文武出入舒和之樂<hi>四言樂章</hi>
<pb n="KR4c0011_SBCK_002-6a"/>
祝史辭正人神慶叶福以徳昭享以誠接六變云備<lb/>
百禮斯浹祀事孔明祚流萬葉<lb/>
　　　奉和聖製龍池篇<lb/>
天啓神龍生碧泉泉水靈源浸迤延飛龍巳向珠潭<lb/>
出積水仍將銀漢連岸傍花柳看勝盡浦上樓臺問<lb/>
是仙我后元符從此得方爲萬歲壽圖川<lb/>
　　　南郊太尉酌獻武舞作凱安之樂<hi>樂章</hi>
馨香惟后徳明命光天保肅祀崇聖靈陳信表皇道<lb/>
玉戚初蹈厲金匏既靜好介福何穰穰精誠格穹昊<lb/>
　　　奉和聖製送尚書燕國公赴朔方<lb/>
<pb n="KR4c0011_SBCK_002-6b"/>
宗臣事有征廟算在休兵天與三台座人當萬里城<lb/>
朔南方偃革河陽蹔揚旌寵錫從仙禁光華出漢京<lb/>
山川勤遠略原隰軫皇情爲奏薫琴唱仍題寳劒名<lb/>
聞風六郡勇計日五戎平山甫歸應疾留侯功復成<lb/>
歌鍾旋可望枕席豈難行四牡何時入吾君憶履聲<lb/>
　　　奉和聖製途經華山<lb/>
萬乘華山下千岩雲漢中靈居雖突宻睿覽忽玄同<lb/>
日月臨高掌神仙仰大風攅峯勢岌岌翊輦氣雄雄<lb/>
揆物知幽賛銘勲表聖衷㑹應陪撿玉來此告成功<lb/>
　　　奉和聖製早登太行山率爾言志<lb/>
<pb n="KR4c0011_SBCK_002-7a"/>
孟月攝提貞乘時我后征晨嚴九折度暮戒六軍行<lb/>
日御馳中道風師卷太清戈鋋林表出組練雪間明<lb/>
動植希皇豫高深奉睿情陪遊七聖列望幸百神迎<lb/>
氣色煙猶喜恩光草尚榮之罘稱萬歲今此復同聲<lb/>
　　　奉和聖製登封禮畢洛城酺宴<lb/>
大君畢䏻事端扆樂成功運與千齡合懽將萬國同<lb/>
漢酺歌聖酒韶樂舞薫風河洛榮光遍雲煙喜氣通<lb/>
春華頓覺早天澤倍加崇草木皆沾被猶言不在躬<lb/>
　　　奉和聖製經凾谷關作<lb/>
凾谷雖云險黄河復巳清聖心無所隔空此置關城<lb/>
<pb n="KR4c0011_SBCK_002-7b"/>
　　　奉和聖製渡潼關口號<lb/>
隱嶙故城壘荒凉空戍樓在徳不在險方知王道休<lb/>
　　　奉和吏部崔尚書雨後大明朝堂望南山<lb/>
迢逓終南頂朝朝閶闔前朅來青綺外高在翠微先<lb/>
雙鳳褰爲闕群龍儼若仙還知到玄圃更是謁甘泉<lb/>
夜雨塵𥘉滅秋空月正懸詭容紛入望霽色宛成妍<lb/>
東極華隂踐西彌嶓冡連奔峯出嶺外瀑水落雲邉<lb/>
漢帝宫将菀商君陌與阡林間鋪近甸煙靄遶晴川<lb/>
旣庶仁斯及分憂政巳宣山公啓事罷吉甫頌聲傳<lb/>
濟濟金門歩洋洋玉樹篇徒歌雖有属清越豈同年<lb/>
<pb n="KR4c0011_SBCK_002-8a"/>
　　　和黃門盧監望秦始皇陵<lb/>
秦帝始求仙驪山何遽卜中年旣無效兹地所宜復<lb/>
徒役如雷奔珎怪亦雲蓄黔首無寄命赭衣相馳逐<lb/>
人怨神亦怒身死宗遂覆土崩失天下龍鬬入凾谷<lb/>
國爲項籍屠君同華元戮始掘旣由楚終焚乃因牧<lb/>
上宰議揚賢中阿感桓速一聞過秦論載懷空杼軸<lb/>
　　　蘇侍郎紫微庭各賦一物得芍藥<lb/>
仙禁生紅藥微芳不自持幸因清切地還遇艶陽時<lb/>
名見桐君錄香聞鄭國詩孤根若可用非直愛華滋<lb/>
　　　和崔黃門寓直夜聴蟬之作<lb/>
<pb n="KR4c0011_SBCK_002-8b"/>
蟬嘶玉樹枝向夕惠風吹幸入連霄聴應緣飲露知<lb/>
思深秋欲近聲靜夜相宜不是黃金飾清香徒爾爲<lb/>
　　　和姚令公從幸温湯喜雪<lb/>
萬乘飛黃馬千金狐白裘正逢銀霰積如向玉京遊<lb/>
瑞色鋪馳道花文拂綵旒還聞吉甫頌不共郢歌儔<lb/>
　　　和秋夜望月憶韓席等諸侍郎因以投贈吏<lb/>
　　　部侍郎李林甫<lb/>
秋天碧雲夜明月懸東方皓皓庭際色稍稍林下光<lb/>
桂華澄遠近璧綵散池塘鴻鳳飛難度關山曲易長<lb/>
揆予秉孤直虚薄忝文章握鏡慙先照持衡愧後行<lb/>
<pb n="KR4c0011_SBCK_002-9a"/>
多才衆君子載筆久辭塲作賦推潘岳題詩許謝康<lb/>
當時陪宴語今夕恨相忘願欲接髙論清晨朝建章<lb/>
　　　和吏部李侍郎見示秋夜望月憶諸侍郎之<lb/>
　　　什其卒章有前後行之戲因命僕繼作<lb/>
清秋彂髙興凉月復閑霄光逐露華滿情因水鏡揺<lb/>
同持亦所見異路無相招美景向空盡歡言隨事銷<lb/>
忽聴金華作誠如玉律調南宫尚爲後東觀何其遼<lb/>
名數雖云隔風期幸未遥今來重餘論懷此更終朝<lb/>
　　　和崔尚書喜雨<lb/>
積陽雖有晦經月未爲災上念人天重先祈雲漢廻<lb/>
<pb n="KR4c0011_SBCK_002-9b"/>
仁心及草木號令起風雷照爛隂霞上交紛瑞雨來<lb/>
三辰破黍稷四逹屏氛埃池溜因添滿林芳爲洒開<lb/>
聴中聲滴瀝空處影徘徊惠澤成豐歳昌言發上才<lb/>
無論驗石皷不是御雲臺直頌皇恩浹崇朝遍九垓<lb/>
　　　和王司馬折梅寄京邑昆弟<lb/>
離别念同嬉方榮欲共持獨攀南國樹遥寄北風時<lb/>
林倩迎春早花愁去日遲還聞折梅處更有棣華詩<lb/>
　　　和許給事直夜簡諸公<lb/>
未央鐘漏晩仙宇藹沉沉武衛千廬合嚴扄萬戸深<lb/>
左掖知天近南窓見月臨樹揺金掌露庭徙玉樓隂<lb/>
<pb n="KR4c0011_SBCK_002-10a"/>
他日聞更直中霄属所欽聲華大國寳夙夜近臣心<lb/>
逸興乘高閣雄飛在禁林寧思竊抃者情發爲知音<lb/>
　　　和裴侍中承恩拜掃旋轡途中有懷寄州縣<lb/>
　　　官寮郷園故親<lb/>
嵩岳神惟降汾川鼎氣雄生才作霖雨繼代有清通<lb/>
天下稱賢相朝端挹至公自家來佐國移孝入爲忠<lb/>
霜露多前感丘園想舊風扈廵過晉北問俗到河東<lb/>
便道恩華降還郷禮教崇野樽延故老朝服見兒童<lb/>
　　　和姚令公哭李尚書<lb/>
貴賤雖殊等平生竊下風雲泥勢巳絶山海納還通<lb/>
<pb n="KR4c0011_SBCK_002-10b"/>
忽嘆登龍者翻將弔鶴同琴詩猶可託劒履獨成空<lb/>
疇昔嘗論體興言每匪躬人思崔琰議朝掩祭遵公<lb/>
作善神何酷依仁命不融天文靈北斗人事罷南宫<lb/>
上宰旣傷舊下流迷感衷無恩報國士徒欲問玄穹<lb/>
　　　張丞相與余有孝廉校理之舊又代余爲荆<lb/>
　　　州故有此贈襄州刺史宋鼎<lb/>
漢上登飛幰荆南歷舊居巳嘗臨砌橘更覩躍池魚<lb/>
盛徳繼微眇深衷䏻卷舒義申蓬閣際情坦廟堂初<lb/>
郡挹文章美人懷爕理餘皇恩儻照亮豈厭承明廬<lb/>
　　　酬宋使君作<lb/>
<pb n="KR4c0011_SBCK_002-11a"/>
時來不自意宿昔謬樞衡翊聖負明主妨賢媿友生<lb/>
罷歸猶右職待罪尚南荆政有留裳舊風因繼組成<lb/>
高軒問疾苦蒸庻荷仁明衰廢時所薄祗言僚故情<lb/>
　　　酬通事舍人寓直見示篇中兼起居陸舍人<lb/>
　　　景獻<lb/>
軒掖殊清秘才華固在斯興因膏澤洒情與惠風吹<lb/>
所美應人譽何私亦我儀同聲感喬木比翼謝長離<lb/>
價以陸生减賢慙鮑叔知薄遊嘗獨愧芳訊乃兼施<lb/>
此夜金閨籍伊人瓊樹枝飛鳴復何遠相顧幸媞媞<lb/>
　　　和黃門盧侍郎詠竹<lb/>
<pb n="KR4c0011_SBCK_002-11b"/>
清切紫庭埀葳𬎼防露枝色無玄月變聲有惠風吹<lb/>
高節人相重虚心世所知鳳皇佳可食一去一來儀<lb/>
　　　和蘇侍郎小園夕霽寄諸弟<lb/>
清風閶闔至軒盖承明歸雲月愛秋景林堂開夜扉<lb/>
何言兼濟日尚與宴私違興属蒹葭變文因棠棣飛<lb/>
人倫用忠厚帝徳巳光輝贈弟今爲貴方知陸氏微<lb/>
　　　和韋尚書荅梓州兄南亭宴集<lb/>
棠棣聞餘興烏衣有舊遊門前杜城陌池上曲江流<lb/>
暇日嘗䌓會清風詠阻修始知西峙嶽同氣此相求<lb/>
　　　與袁𥙷闕尋蔡拾遺會此公出行後蔡有五<lb/>
<pb n="KR4c0011_SBCK_002-12a"/>
　　　韻詩見贈以此篇荅焉<lb/>
轍迹陳家巷詩書孟子鄰偶來乘興者不值草玄人<lb/>
契是忘年合情非累日申聞君還薄暮見眷及兹辰<lb/>
贈我如瓊玖將何報所親<lb/>
　　　酬趙二侍御使西軍贈兩省舊寮<lb/>
石室先鳴者金門待制同操刀嘗願割持斧竟稱雄<lb/>
應敵兵初起緣邉虜欲空使車經隴月征斾繞河風<lb/>
忽枉兼金訊非徒秣馬功氣清蒲海内聲滿栢臺中<lb/>
顧巳塵華省欣君震遠戎明時獨匪報嘗欲退微躬<lb/>
　　　荅陳拾遺贈竹簮<lb/>
<pb n="KR4c0011_SBCK_002-12b"/>
與君嘗此志因物復知心遺我鍾龍節非無玳瑁簮<lb/>
幽素宜相重雕華豈所任爲君安首飾懷此代兼金<lb/>
　　　荅太常靳博士見贈一絶<lb/>
上苑春先入中園花盡開惟餘幽徑草尚待日光催<lb/>
　　　酬宋使君見貽<lb/>
陟隣初禀訓獻䇿幸逢時朝列且云忝君恩復若兹<lb/>
庭闈際海曲軺傳荷天慈顧巳歡烏鳥聞君泣素絲<lb/>
才明應主召福善豈神欺但願白心在終然涅不緇<lb/>
　　　武司功初有幽庭春暄見詒夏首獲見以詩<lb/>
　　　報焉<lb/>
<pb n="KR4c0011_SBCK_002-13a"/>
芳月盡離居幽懷重起予雖言春事晩尚想物華初<lb/>
遲日暾方照高齋澹復虚笋成林向宻花落樹應踈<lb/>
贈鯉情無間求鶯思有餘暄妍不相待含歎欲焉如<lb/>
　　　贈澧陽韋明府<lb/>
君有百錬刃堪㫁七重犀誰開太阿匣持割武城雞<lb/>
竟與尚書佩還應天子提何時遇操宰當使玉如泥<lb/>
　　　酬周判官廵至始興會改秘書少監見貽之<lb/>
　　　作兼呈耿廣州<lb/>
惟昔遷樂土迨今巳重世隂慶荷先徳素風慙後裔<lb/>
唯益梓桑恭豈禀山川麗于時初自勉揆巳無兼濟<lb/>
<pb n="KR4c0011_SBCK_002-13b"/>
瘠土資勞力良書啓蒙蔽一探石室文再擢金門第<lb/>
旣起南宫草復掌西掖制過舉及小人便蕃在中歲<lb/>
亜司河海秩轉牧江湖澨勿謂符竹輕但覺㳙塵細<lb/>
一麾尚云忝十駕宜求稅心息巳如灰跡牽且爲贅<lb/>
忽捧天書委将革海隅弊朝聞循誠節夕飲蒙瘴厲<lb/>
義疾耻無勇盗憎攻亦銳葵藿是傾心豺狼何返噬<lb/>
履險丼所受勞賢恧相曵攬轡但荒服循垓便私第<lb/>
嘉慶始獲申恩華復尤繼無庸我先舉同事君猶滯<lb/>
當推奉使績且結拜親契更延懐安㫖曾是慮危際<lb/>
善謀雖若兹至理焉可替所仗有神道况承明主惠<lb/>
<pb n="KR4c0011_SBCK_002-14a"/>
　　　在洪州荅綦母學士<lb/>
旬雨不愆期由來自若時爾無言郡政吾豈欲天欺<lb/>
常念㳙塵益惟歡草樹滋課成非所擬人望在東菑<lb/>
　　　酬王六霽後書懐見示<lb/>
雲雨俱行罷江天巳洞開炎氛霽後滅邉緒望中來<lb/>
作驥君埀耳爲魚我曝鰓更憐湘水賦還是洛陽才<lb/>
　　　酬王六寒朝見詒<lb/>
賈生流寓日揚子寂寥時在物多相背唯君獨見思<lb/>
漁爲江上曲雪作郢中詞忽枉兼金訊長懐伐木詩<lb/>
　　　酬王履震遊園林見詒<lb/>
<pb n="KR4c0011_SBCK_002-14b"/>
宅生惟海縣素業守郊園中覧霸王說上激明主恩<lb/>
一行罷蘭徑數載歷金門既負潘生拙俄從周任言<lb/>
逶迤戀軒陛蕭散及丘樊舊徑稀人跡前池耗水㾗<lb/>
倂㸔芳樹老唯覺弊廬存自我棲幽谷逢君翳覆盆<lb/>
孟軻應有命賈誼得無冤江上傷行逺林門偶避暄<lb/>
地偏人事絶時霽鳥聲䌓獨善心俱閉窮居道共尊<lb/>
樂因南澗藻憂豈北堂萱幽意如投<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>新詩重贈軒<lb/>
平生狥知巳窮逹與君論<lb/>
唐丞相曲江張先生文集卷之二<lb/>
</p>
<p>
</p>
  </div>
</body>
</text>
</TEI>
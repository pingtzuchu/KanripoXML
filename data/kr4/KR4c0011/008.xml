<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0011_SBCK_008-1a"/>
唐丞相曲江張先生文集卷之八<lb/>
　敕書<lb/>
　　敕薛泰書　敕安西節度王斛斯書<lb/>
　　敕張待賔書　敕清夷軍使虞靈章書<lb/>
　　敕張楚賔書　敕河西節度牛仙客書<lb/>
　　敕北庭將士等書　敕西州都督張待賔書<lb/>
　　敕北庭士庶等書　敕新羅王金興光書<lb/>
　　敕牛仙客書　敕澣海軍使盖嘉運書<lb/>
　　敕王斛斯書　敕幽州節度張守珪書<lb/>
　　敕張守珪書　敕劒南節度使王昱書<lb/>
<pb n="KR4c0011_SBCK_008-1b"/>
　　敕投降奚等書　敕契丹王據埒可突干書<lb/>
　　敕幽州節度張守珪書<lb/>
　　　敕薛泰書<lb/>
敕薛泰朕撫育降奚每事過厚衣食供給數年于兹<lb/>
而禽獸無知不懐恩信相率種落一時叛亡此於國<lb/>
家譬猶蚊䖟耳無所憚惜惟惡惡心總是亂階私相<lb/>
招誘若不撲㓕何以示威卿可率所統與紀思誨王<lb/>
忠嗣等計會進討卿既乆在邉鎮深練兵權進退動<lb/>
靜惟變所適敵則預料奇出臨時會在審量不可輕<lb/>
舉氣候漸暖卿及將士巳下並得如宜遣書指不多<lb/>
<pb n="KR4c0011_SBCK_008-2a"/>
及<lb/>
　　　敕安西節度王斛斯書<lb/>
敕安西副大都護王斛斯使人兼趙壁近至省表具<lb/>
之前巳勑卿嚴加部勒近得奏請皆依處置卿當此<lb/>
信任必用盡誠蕃鎮之虞且無西顧頃者劉渙囚悖<lb/>
遂起姦謀朕以偏荒比加隱忍而惡跡轉露人神不<lb/>
容忠義之徒復知密㫖自聞伏法自取誅夷狂愚至<lb/>
深亦何足道卿與彼地近想備知之突騎施北來不<lb/>
窺隙會湏審察至竟如何蕃中人來未可輕信但當<lb/>
撫養士卒而臨事制宜必先保全以此爲上夏𥘉巳<lb/>
<pb n="KR4c0011_SBCK_008-2b"/>
熱卿及將士巳下平安好遣書指不及多<lb/>
　　　敕西州都督張待賔書<lb/>
敕西州都督張待賔累得卿表一一具知劉渙㐫狂<lb/>
自取誅滅逺近聞者莫不慶快卿誠深疾惡𥘉屢表<lb/>
聞邉事動靜皆爾用意即朕無憂也夏𥘉漸熱卿及<lb/>
將士官寮百姓巳下並平安好遣書指不多及<lb/>
　　　敕清夷軍使虞靈章書<lb/>
敕清夷軍使虞靈章窮冦傷殘寄命無所猶以遺噍<lb/>
敢犯塞垣卿義勇過人臨難無苟親當矢石逐此犬<lb/>
羊略有梟夷足申威武邉寄盡節朕甚嘉之仍聞鋒<lb/>
<pb n="KR4c0011_SBCK_008-3a"/>
鏑既交在卿亦有所損神道助順應不爲災今將藥<lb/>
物可以時將療所有將士用命即具狀以聞其不幸<lb/>
陣亡固將深悼惜亦宜追錄當有加贈夏末甚熱卿<lb/>
及將士已下並平安好遣書指不多及<lb/>
　　　敕伊吾軍使張楚賔書<lb/>
勑伊州刺史伊吾軍使張楚賔近得卿表知沙陁入<lb/>
界此爲劉渙㐫逆處置狂踈遂令此蕃蹔有遷轉今<lb/>
劉渙伏法逺近知之計沙陁部落當自歸本處卿可<lb/>
具宣朝㫖以慰其心兼與盖嘉運相知取其穏便豐<lb/>
草美水皆在北庭計必思歸從其所欲也卿可量事<lb/>
<pb n="KR4c0011_SBCK_008-3b"/>
安慰仍勿催迫處置了日具以狀聞夏中盛熱卿及<lb/>
將士百姓巳下並平安好遣書指不多及<lb/>
　　　勑河西節度牛仙客書<lb/>
勑河西節度使牛仙客邉事煩總苦巳勞神若不纎<lb/>
悉安得條理頃聞訓練士馬蓄積軍儲資用有餘動<lb/>
不無備是卿忠烈更勤經略事事如此朕復何憂摩<lb/>
管之間想皆得所卿近有奏請並巳處分夏末甚熱<lb/>
卿及將士百姓巳下並平安好遣書指不多及<lb/>
　　　勑北庭將士巳下書<lb/>
勑北庭將士翰海軍使盖嘉運巳下逆胡忿戾乘此<lb/>
<pb n="KR4c0011_SBCK_008-4a"/>
猖狂驅率匪人圍犯邉鎮皆如素慮不出下䇿卿等<lb/>
雖在絶境且據堅城將士一心莫非勇義觀釁而動<lb/>
取亂在兹宜臨事籌之無失此便但蘇祿本以姦詐<lb/>
誑誘群胡無徳在人何䏻有國今乃驅烏合之衆作<lb/>
不義之舉師曲在老族㓕其時卿可因其不固之心<lb/>
乘其巳疲之衆掎捔歸路剪滅逋醜此亦天與豈直<lb/>
人謀仍熟料之取萬全也國之重賞惟待竒功豈在<lb/>
言之自良圖耳比秋氣巳冷卿及將士百姓並平安<lb/>
好遣書指不多及<lb/>
　　　敕西州都督張待賔書<lb/>
<pb n="KR4c0011_SBCK_008-4b"/>
敕西州都督張待賔及官吏百姓巳下不虞狂賊擁<lb/>
衆多時彼州軍人素乏器械聞其悉力䏻不懸心卿<lb/>
等堅守孤城敵此㐫冦亦既久拒終然萬全斯乃義<lb/>
可感幽鬼神相助妖不勝徳氛祲自銷來無所䏻去<lb/>
無所得犬羊之衆道路埋魂其於破傷亦云甚矣向<lb/>
使甲戈有預士卒且强躡彼歸途可無噍類即令所<lb/>
司支料以備後來其有功之人各且據寔以時敘定<lb/>
當有酧賞其龍泉寺小堡𬒳其殘破雖巳收拾猶慮<lb/>
損傷各宜宣慰令得存活秋氣巳冷卿及寮吏百姓<lb/>
巳下並平安好今賜卿衣一副至宜領取遣書指不<lb/>
<pb n="KR4c0011_SBCK_008-5a"/>
多及<lb/>
　　　勑北庭將士百姓等書<lb/>
敕北庭將士部落及百姓等忠義所感在臣子而固<lb/>
然㐫惡必誅雖鬼神而亦爾逆賊劉渙不意含氣有<lb/>
此狂愚忽於夷塗坐生逆節姦謀雖起狡數自窮誘<lb/>
人不從欺天斯甚由是忠義奮發㐫醜就擒雖則奴<lb/>
庸何足比數然於荒徼亦云除惡皆是卿等同心盡<lb/>
力向國輸忠䏻協人鬼之謀不貽戎狄之笑朕每以<lb/>
嘉歎無忘於心所云有功皆巳優賞懲惡勸善實在<lb/>
于兹夏中甚熱卿並平安好遣書指不多及<lb/>
<pb n="KR4c0011_SBCK_008-5b"/>
　　　敕新羅王金興光書<lb/>
勑新羅王開府儀同三司使持節大都督雞林州諸<lb/>
軍事上柱國金興光賀正使金碣丹等至兼得所進<lb/>
物省表具之海路艱阻朝賀不闕歲益忠謹日以嗟<lb/>
稱所謂君子爲邦動必由禮頃者渤海靺鞨不識恩<lb/>
信負恃荒逺且爾逋誅卿嫉惡之情常以奮厲故去<lb/>
年遣中使伺行成與金思蘭同徃欲以叶謀比聞此<lb/>
賊困窮偷生海曲唯以抄竊作梗道路卿當隨近伺<lb/>
隙掩襲取之竒功若有所成重賞更何所愛適欲多<lb/>
有寄附實慮此賊抄奪不可不防豈資窮冦待蕩㓕<lb/>
<pb n="KR4c0011_SBCK_008-6a"/>
之後終無所惜一昨金志廉等到縁事緒未及還期<lb/>
忽嬰疹疾遽令救療而不幸殂逝相次數人言念殊<lb/>
郷載深軫悼想卿聞此良以增懷然死者生之常固<lb/>
其命也固當理遣無以累情初秋尚熱卿及首領百<lb/>
姓巳下並平安好今有荅信物及别寄少信物並付<lb/>
金信忠徃至宜領取遣書指不多及<lb/>
　　　敕河西節度使牛仙客書<lb/>
敕河西節度使牛仙客戎狄無義禽獸不若但當以<lb/>
兵威取此豈可人道論之突騎施頃者通和朕每撫<lb/>
之如子行李來徃不隔歲時賜與優饒非直君長而<lb/>
<pb n="KR4c0011_SBCK_008-6b"/>
窺我邉隙圖䧟庭川闕侯斤所以見誅天下孰云不<lb/>
當不思巳過仍敢我讐率其犬羊犯我城堡是其送<lb/>
死之日可謂天亡之時若不因其自來乗危决䇿一<lb/>
失此便後悔何追宜密令安西徴蕃漢兵一萬人仍<lb/>
使人星夜倍道與大食計會取葉護㪍逹等路入碎<lb/>
葉令王斛斯自領精騎取其家口河西節度内發蕃<lb/>
漢二萬人取瓜州北高同伯帳路西入仍委卿簡擇<lb/>
驍將統率仍先與西庭等計會尅日齊入此已勑朔<lb/>
方軍西受降城定逺城及靈州兼取大家子弟并豐<lb/>
安新泉等軍共徴二萬於瓜州北庭招託就中簡擇<lb/>
<pb n="KR4c0011_SBCK_008-7a"/>
驍健五千人先入直赴北庭從瓜州宜給一月熟糧<lb/>
若至北庭糧貯可支五年巳上凡此諸道徴發並限<lb/>
十二月上旬齊集西庭等州一時討襲時不可失兵<lb/>
貴從權破虜滅胡必在此舉卿可火急支計無失便<lb/>
宜今故使内侍程元宗催遣兵馬一一口具秋氣漸<lb/>
冷卿及將士百姓巳下並平安好遣書指不多及<lb/>
　　　勑瀚海軍使盖嘉運書<lb/>
勑瀚海軍使北庭都護盖嘉運及將吏軍士百姓巳<lb/>
下蘇祿反虜敢爲冦讐犯我邉城初聞蟻附投兵死<lb/>
地果自氷銷朕始料之一不差也近得卿表知其狼<lb/>
<pb n="KR4c0011_SBCK_008-7b"/>
狽而賊既不利衆必携離犯順違天招殃破國將在<lb/>
此舉已見其徴卿等堅守孤城赤心邉徼言念於此<lb/>
嗟尚久之初解重圍差有勞苦將士巳下並得如宜<lb/>
又卿表所云葉護𬒳殺事勢合爾殆非妄傳向若安<lb/>
西出兵乘虚討襲碎葉逋醜皆可成擒應爲懸軍未<lb/>
䏻越境逆虜漏刃莫不由兹今賊雖請和恃我張勢<lb/>
以防大食之下以鎮雜虜之心豈是真情此其姦數<lb/>
卿可與王斛斯計會同其動靜因利乗便取亂悔亡<lb/>
不以此時知待何日儻成功立事重賞高班信若四<lb/>
時固必然也近者所有效功一皆委卿甄錄各據實<lb/>
<pb n="KR4c0011_SBCK_008-8a"/>
状具以名聞𥘉冬漸寒卿及將吏軍士百姓並平安<lb/>
好遣書指不多及<lb/>
　　　勑安西節度王斛斯書<lb/>
敕王斛斯得卿表知諸將接要亦有克捷是卿指麾<lb/>
獲此㐫醜蘇祿背徳敢兹冦讐自斃犬羊之群我無<lb/>
毫釐之失聞其狼狽疲嬴滿道乘此剪撲勢若摧枯<lb/>
張羲之等雖各行誅猶恨其少古之善用兵者不必<lb/>
在衆䏻制敵者會在出竒狂賊此來真亦送死衆既<lb/>
不整心且非一烏雜之虜持乆氣衰向有竒决破之<lb/>
必矣且如所奏亦足申威其將士立功擒殺有状各<lb/>
<pb n="KR4c0011_SBCK_008-8b"/>
據實聞奏當加優賞頃來諸軍奏請所患在於不實<lb/>
將既虚叙人則妄求如此相蒙自然撓法朕以信示<lb/>
下以賞勸勞豈於其間亦容有詭故委卿在逺所寄<lb/>
則深必取誠實勿令致此冬𥘉巳冷卿等及將士巳<lb/>
下並平安好遣書指不多及<lb/>
　　　勑幽州節度張守珪書<lb/>
勑幽州節度副大使兼御史中丞張守珪漁陽平盧<lb/>
東北重鎮匈奴斷臂山戎扼喉節制之權莫不在此<lb/>
朕所以雅仗才識誠思逺圖既膺此舉當成本志今<lb/>
奚賊殘破固不足言契丹餘孽猶且爲梗將遂掃蕩<lb/>
<pb n="KR4c0011_SBCK_008-9a"/>
懸賞湏明至如冦抄之來邉境常事苟非大敵不勞<lb/>
我師頃者偏小邀功或亦附益其事言而不賞示信<lb/>
何歸賞而有虚叙勞何勸適使貪嗜小利之軰不思<lb/>
剪滅大舉之䇿則深謀重賞更待何人而革弊成功<lb/>
當在卿爾其有賊非大下因有擒馘灼然殊效者可<lb/>
量事奏聞其餘微勞並任軍中賞賜兾䏻自勉令有<lb/>
後圖若信其苟爲終若成事而綱紀不立夷狄笑人<lb/>
以卿之明固在目擊也秋氣巳冷卿及將吏巳下並<lb/>
平安好遣書指不多及<lb/>
　　　勑幽州節度使張守珪書<lb/>
<pb n="KR4c0011_SBCK_008-9b"/>
敕張守珪安祿山兩蕃自昔輔車相依奚既破傷殆<lb/>
無遺噍契丹孤弱何䏻自全復聞突厥徴求欲有逃<lb/>
避傳者縱其未實此虜終巳合然藉卿運籌徐以計<lb/>
取况祿山義勇武用絶人謀帥得賢禆將復爾以討<lb/>
殘蕞勢若摧枯仗順而行何敵之有今者又云遇賊<lb/>
略有芟夷乘其數窮日向殱盡其灼然有功效者可<lb/>
具以状聞會取實勞以當優賞趙堪云卿見部勒欲<lb/>
以師行兵貴從權以時經略在卿臨事一以委之效<lb/>
命輸忠成名立事居今慕古千載一時衛霍之儔獨<lb/>
何人也邉事煩總無乃爲勞冬𥘉薄寒卿及祿山并<lb/>
<pb n="KR4c0011_SBCK_008-10a"/>
諸將士巳下並平安好遣書指不多及<lb/>
　　　敕劒南節度使王昱書<lb/>
敕劒南節度副大使兼採訪使益州長史攝御史中<lb/>
丞王昱蠻夷相攻中國大利自古如此卿所知之然<lb/>
吐蕃請和近與結約郡蠻翻附彼將有詞卿可審籌<lb/>
其宜就中處置使蠻落不失望吐蕃又無憾詞柔逺<lb/>
懷來在卿良筭所請入奏豈欲固違屬諸蠻初降正<lb/>
有邉要馳傳以入不日遄歸來去不遑殆爲勞力卿<lb/>
當此重寄每竭公忠言念逺情當亦想見義非獲巳<lb/>
來歲何遲冬初薄寒卿比平安好遣書指不多及<lb/>
<pb n="KR4c0011_SBCK_008-10b"/>
　　　敕投降奚等書<lb/>
敕新來投䧏奚等汝本小蕃不自存立頃年依我稍<lb/>
得安全而常持兩端遽即背叛忘恩負義豈是人心<lb/>
今者聞汝復歸亦應知過仍緣困蹙未免嫌疑汝若<lb/>
誠䏻洗心永以寄命便令處置汝等當湏一一聴從<lb/>
即捨徃愆更收來效官賞諸事皆如舊日各宜自勉<lb/>
勿不知恩比嚴寒汝等部落百姓並平安好遣書指<lb/>
不多及<lb/>
　　　敕契丹王據埒可突干等書<lb/>
敕契丹王據埒及衙官可突干蜀活刺史欝捷等順<lb/>
<pb n="KR4c0011_SBCK_008-11a"/>
道則吉惟智䏻圖逆節則㐫豈愚所覺卿頃年背誕<lb/>
實養禍胎今而知之亦猶未晚固是轉災爲福因敗<lb/>
而成去百死之危保萬全之計則昔者之去何其悖<lb/>
也今兹復來又何智也皆是卿素有籌略本於忠誠<lb/>
率先種人㧞於死地自爾之後更有何憂朕於諸蕃<lb/>
未嘗負約况於卿等更有舊恩聞卿此來豁然慰意<lb/>
一則兵革都息二則君臣如初百姓之間不失耕種<lb/>
豐草美水畜牧隨之更無外虞且知上䇿人生自奉<lb/>
誰不求安保此永年一無他慮在卿所見何假朕言<lb/>
部落初歸應湏安置可與守珪審定務依蕃部所欲<lb/>
<pb n="KR4c0011_SBCK_008-11b"/>
想其沃饒之所適彼寒暑之便無令下人有所不愜<lb/>
也冬末寒甚卿與衙官軍吏刺史巳下及部落百姓<lb/>
並平安好遣書指不多及<lb/>
　　　敕幽州節度張守珪書<lb/>
勑幽州節度副大使兼御史大夫張守珪近有降人<lb/>
云虜騎東下其數稍衆固宜有以待之仍聞兩蕃亦<lb/>
有應接當是妄語終湏審觀若保無他便可信任也<lb/>
至於兵馬權畧决在一時卿自審量不可懸料然虜<lb/>
騎馳突難與爭鋒會是乘其氣衰然後邀擊一戰取<lb/>
滅或在此舉頃者涅禮自擅雖以義責而未有名位<lb/>
<pb n="KR4c0011_SBCK_008-12a"/>
恐其不安卿可宣示朝㫖使知無他也并便處置訖<lb/>
奏聞朕當即有處分比秋熱卿及將士巳下並平安<lb/>
好今令趙惠琮徃一一口具遣書指不多及<lb/>
<pb n="KR4c0011_SBCK_008-12b"/>
</p>
<p>
唐丞相曲江張先生文集卷之八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方麓集巻五</head> <lb/>
    <p>
<pb n="KR4e0203_WYG_005-1a"/>
欽定四庫全書<lb/>
　方麓集巻五<lb/>
　　　　　　　　　　　　　明　王樵　撰<lb/>
　序<lb/>
　　涪南子壽言<lb/>
昔之號涪翁者蜀之涪也子邑有山焉在洮湖中鬱然<lb/>
孤秀望之若浮故曰涪有家其南者好善而壽考人稱<lb/>
之曰涪南翁云今年年九十矣戒菴髙君與之姻家求<lb/>
<pb n="KR4e0203_WYG_005-1b"/>
予言以為壽予未識翁而識翁之二子伯氏仲氏知戒<lb/>
菴之言不誣也為之言以授戒菴凡二條洮之瀦也金<lb/>
壇宜溧各得其一畔周處韋昭酈道元皆以為五湖之<lb/>
一五湖者葢揚粤自有五湖范蠡去越乗輕舟以浮於<lb/>
五湖是也今洮湖滆湖固東連震澤為五湖之一可信<lb/>
不疑或曰是蕞爾者安得與洞庭彭蠡者列而為五則<lb/>
誤矣洞庭之初葢九水爾計禹時入江㑹合未甚廣故<lb/>
未有洞庭之名其後㑹聚日廣方八百里而洞庭山遂<lb/>
<pb n="KR4e0203_WYG_005-2a"/>
在其中故因山得名焉人之善積而後大其亦猶是也<lb/>
羅君章湖中記曰湘水之出於陽朔則觴為之舟至洞<lb/>
庭日月若出没於其中也噫人其毋謂蕞爾者之不足<lb/>
以有進而自小歟不為而安於小是河伯之不可以語<lb/>
海也薄積而望其大是指一勺而求其生蛟龍殖貨財<lb/>
之功也涪南子好善伯氏仲氏繼之予知儲氏之大其<lb/>
未艾也夫<lb/>
嶼之勢有止而若立者有起而若浮者河出三門江下<lb/>
<pb n="KR4e0203_WYG_005-2b"/>
瞿唐砰磅訇礚驚瀧千里而砥柱灧澦横當其衝此所<lb/>
謂止而若立者也烝雲夢坼呉楚洞庭灝溔無際水天<lb/>
一色而中間青若一螺突兀而不去者君山也此所謂<lb/>
起而若浮者也洮雖不足與洞庭埒大而孤秀乎中流<lb/>
者實巀乎其有君山之勢是其地有險易居有交衢夐<lb/>
僻之不同晦明風雨煙朝月夕竒詭出没變態萬状而<lb/>
彼立者浮者無所與焉噫人之寄於世固亦有然者耶<lb/>
其立也可以語守其浮也可以語順守而順可以長乆<lb/>
<pb n="KR4e0203_WYG_005-3a"/>
涪南子知之矣<lb/>
　　兄巽谷公壽言<lb/>
惟兄英資天挺家學夙成逹則慕為留侯武侯隠則能<lb/>
為靖節康節詩有别材出入諸家而參之以妙悟文多<lb/>
竒氣淹貫羣籍而發之以清思豈止勝呉下之機雲直<lb/>
可與古人為伯仲乃若見紛華盛麗而無子夏之悦處<lb/>
貴游公子而丼原憲之貧在今世之尤難宜知者之所<lb/>
歎庭轉槐隂值首夏清和之侯堂開緑野逢六旬初度<lb/>
<pb n="KR4e0203_WYG_005-3b"/>
之辰奉祝以言曰春來兮震宫人居兮巽谷醺梅兮<lb/>
染檟㣲香兮遰馥有一般樂事且覔柳尋桃方池數畞<lb/>
小艇中流坐繞千竿之竹緑隂芳草之間白石清漣之<lb/>
曲風夏日兮北窓卧羲黄兮忘足楓落兮秋冬波紋兮<lb/>
縐緑王鮪之大如人薦以青松黄菊賔朋數輩杯觴相<lb/>
屬寧知吾兄之所樂者同而所以樂者獨乎<lb/>
　　賀黙齋壽言<lb/>
惟公函徳之厚宅福於平家如萬石里門下内史之車<lb/>
<pb n="KR4e0203_WYG_005-4a"/>
側有三陳賔客避秦公之座年七十矣而躬寒士之勤<lb/>
比壯夫之徤蓋勤儉天性約樂不貳其操誠禄壽之器<lb/>
也奉祝以言曰有器之鄙文以風流為王戎之執牙<lb/>
籌有器之逺寄跡於財三積三散為陶朱之五湖逰公<lb/>
無風流蕭散之趣而亦不邇於禍害無興呉覇越之略<lb/>
而亦不拙於身謀其可謂勤儉自足不忮不求俾躬處<lb/>
休福禄優優者乎<lb/>
　　外家于南區兄壽言<lb/>
<pb n="KR4e0203_WYG_005-4b"/>
惟公名通朝籍子薦鄉書弟柱史而冠蓋雙雙祖中丞<lb/>
而門楣奕奕緒風來煦愛景回長祝南山之壽爰集賓<lb/>
朋同北海之尊莫如兄弟嗟我最㓜有鬢已皤自壬申<lb/>
而至丙子為中表者五人次一歳而慶生辰願更廵者<lb/>
無算愛而不足申之以言曰昔陶隠居嘗有言句曲之<lb/>
山華陽之天接乎金壇奥區良田棲遲乎賢哲窟宅乎<lb/>
靈僊孰為能契𤣥之𤣥中丞先生得心傳子孫赫奕富<lb/>
貴蟬聯惟徳斯享祝爾永年<lb/>
<pb n="KR4e0203_WYG_005-5a"/>
　　王大夫生辰辭為縣僚作<lb/>
峨眉天下竒嘉江人物藪三蘇擅宋四諫名今以公其<lb/>
材與四而五劒閣通秦播聲名於鳯闕錦江過楚流徳<lb/>
澤於金壇百廢頼之而興一言蔽之曰簡詩曰樂只君<lb/>
子邦家之基樂只君子萬壽無期君子能為邦家之基<lb/>
則壽無期矣民願之古有之今縣僚乞言以稱爵於其<lb/>
長其辭曰劒閣中開流兩川兮舒靈發秀孕材賢兮<lb/>
顯允王侯發妙年兮文章二蘇道則先兮操刀試割政<lb/>
<pb n="KR4e0203_WYG_005-5b"/>
平平兮四野安樂有誦絃兮琴堂晝寂舞鶴躚兮宣室<lb/>
召問夜席前兮趾美四諫光遺編兮玉壘崔巍鎮不<lb/>
遷兮祝公之壽如斯緜兮嗚呼董相有言為政而宜於<lb/>
民固當受禄於天兮<lb/>
　　江之水二章送郡侯王一菴年兄有引<lb/>
堯日常中徧照萬方萬姓舜門四闢咸賓八凱八元加<lb/>
意親民之官精求風紀之任式聞新命允愜輿情恭惟<lb/>
一菴年兄先生襟懐度世政事宜人跡所至而有聲材<lb/>
<pb n="KR4e0203_WYG_005-6a"/>
無施而不可惟此江山之郡是為吳㑹之門舟車水<lb/>
陸當南北衝錢榖甲兵名天下劇以公年資豈吏事<lb/>
所宜久屈為民暫借乃廟論特以相推甦置郵之困<lb/>
而舟夫之繕募一屬於官制繇役之均而差雇之重<lb/>
輕各眡其力頌召伯之甘棠巳聞滿道借冦公於河<lb/>
内未及一年上厪聖主之知爰有憲司之擢闗中<lb/>
古稱天府按察今謂外臺揚清激濁總一路之綱維<lb/>
浮渭據涇翹八州之雄望願睹維新之績益為吾<lb/>
<pb n="KR4e0203_WYG_005-6b"/>
道之光詩以送公其辭曰江之水兮洋洋公之思<lb/>
兮以長兹土雖褊兮如古桐鄉本有田里兮末有<lb/>
工商人肆其力兮時和嵗穰吁公之思兮以長江<lb/>
之水兮溶溶欲留公兮無從公俾我民兮不敢終<lb/>
訟巨室由禮兮鄉閭睦雝戸誦詩書兮家聞鼓鍾<lb/>
吁欲留公兮無從<lb/>
　　雲山相望辭為邑中父老送王大夫有引<lb/>
人物嘉陵山川西蜀岷峨巫劎之奇甲於天下扶輿清<lb/>
<pb n="KR4e0203_WYG_005-7a"/>
淑之氣鍾為英賢允惟王侯可繼前哲憶昨下車之日<lb/>
適逢更化之初為政如子産鄭人禇其衣冠興學若文<lb/>
翁蜀士比於齊魯儉素下同寒士拊摩加意小民謂京<lb/>
口一郡不當呉下之大州而水馬二郵常困供輸之旁<lb/>
午破中户十家之産遇權豪併日之臨非官持贏縮之<lb/>
平則民無蘇息之望肯排羣議力請施行願堅守於百<lb/>
年稱斯舉者萬口夏澤應時已卜豐年之兆秋官晉秩<lb/>
適當考績之期尋上國之舊游即金陵之佳地啓處時<lb/>
<pb n="KR4e0203_WYG_005-7b"/>
聞猶欣孔邇雲山相望此意何窮其辭曰建業東出兮<lb/>
青龍回翔駊騀層疊兮至於華陽三峰崒嵂兮僊靈窟<lb/>
藏東原膴膴兮金壇是疆土埴民勤兮生彼稻梁名都<lb/>
勝地兮遥相望金風淅淅兮露為霜送軒旌兮越河梁<lb/>
蘜有華兮桂有芳言思公兮不能忘<lb/>
　　朝宗辭送郡侯冲宇曹公入覲有引<lb/>
洪惟聖明十有一朝紀元十有三載當太平熈洽之運<lb/>
值天下㑹同之期塗山執玉盡萬國以皆來窮髪貢琛<lb/>
<pb n="KR4e0203_WYG_005-8a"/>
乆四陲之無事惟此江山之郡是為呉㑹之門股肱京<lb/>
畿控引淮楚自昔襟喉之要地於今名碩所回翔恭惟<lb/>
冲宇公祖醇徳難名大材不器忠孝自天性而培益窮<lb/>
聖奥文章由道心而逹蚤擢賢科綴承明侍從之班紬<lb/>
天禄石渠之秘遂由麟閣繼掌蘭臺旦夕承弼非堯舜<lb/>
之道不陳出入師虞有謀猷之嘉必告義氣貫乎金石<lb/>
直聲動乎朝廷謂三尺法為九重持天下之平謂二千<lb/>
石為一路寄羣生之命均之心膂之重任又何内外之<lb/>
<pb n="KR4e0203_WYG_005-8b"/>
殊觀頒布詔條撫綏疲瘵躬先儉約清如秋月氷壺政<lb/>
本中和公若權衡尺度不言而人已化不嚴而法自行<lb/>
昔中國相司馬則遼主為之戒邊而楊綰位台衡則元<lb/>
勲為之减樂以今觀昔何徳不孚得諸道路之言翕然<lb/>
歸戴之衆以為下車未乆受賜巳多誠恐當宁見知徵<lb/>
書尋至獲覯周公之衮衣僅纔信宿欲借冠公於河内<lb/>
難再遭逢兹當羣后四朝行即單車上道天下治平宜<lb/>
呉公之第一闕廷宴賚知晝接之惟三樵不佞敬縁邦<lb/>
<pb n="KR4e0203_WYG_005-9a"/>
人之意作朝宗辭取喻江漢見一時上下之志焉其辭<lb/>
曰井絡之躔上應岷山蟠踞華夷江出其間漢水從之<lb/>
㑹於荆揚朝宗於海如侯於王侯道惟何曰惟敬忠乃<lb/>
心王室如川必東王意惟何代天養民與我共此惟邦<lb/>
冡君心誠求之豈憂不逮知無不為盡于小大念此江<lb/>
國江海之交洲沙不常山陸多磽不當三呉具區一曲<lb/>
豐㐫相補然猶不足上有賢長民嬉於田始知仁政樂<lb/>
於豐年公車北邁送公江滸士女曰嗟公吾父母曷日<lb/>
<pb n="KR4e0203_WYG_005-9b"/>
云歸來春之暮何以迎公式歌且舞<lb/>
　　賀推府左公辭有引<lb/>
治崇考績禮重尊親臯陶邁種徳惟以明刑釋之無寃<lb/>
民亦能襄化皆百世祀遺後人休豈惟食報於當年兼<lb/>
必増光於自出恭惟海樓先生鍾海嶽之靈秀探洙泗<lb/>
之淵源文章禮樂奚止魯國之大臣諳練詳明已若漢<lb/>
廷之老吏答天子虚懐望治之意展平生學道愛人之<lb/>
心歴監邑務而弊绝風清屢攝郡符而政平訟理謂三<lb/>
<pb n="KR4e0203_WYG_005-10a"/>
尺法為九重持天下之平謂二千石為百里寄羣生之<lb/>
命秉一徳之明清於單辭獨照法文王之敬忌無擇言<lb/>
在身以吾郡當南北之衝念民力困輸將之擾克恤民<lb/>
艱而民供有節無忘賔旅而賓至如歸他若錢榖甲兵<lb/>
之盈虚農桑工賈之委曲凡關實政靡不周知忽已三<lb/>
年有成何但一方受福聲聞四逹薦剡交騰奏績於天<lb/>
曹宜書上上之考召登於𤨏闥行觀諤諤之風親闈宜<lb/>
得貤恩司封請如甲令綸言温厚玉軸煇煌發潜徳之<lb/>
<pb n="KR4e0203_WYG_005-10b"/>
幽光増顯親之逹孝允愜輿情之稱願况吾郡之尤有<lb/>
倍於輿情者乎辱邑侯徐公許公以言見屬敬成樂府<lb/>
少佐賔筵辭曰瑞雲縹緲正畵堂清曉令公初慶中書<lb/>
考綵衣歡未足黄誥承恩早孰不道僊翁王母人間少<lb/>
錦里春長好對月傾清醥光又滿人難老東海南山壽<lb/>
總為封君禱願再錫便登八座加宫保<hi>右調千秋嵗</hi>
　　送許邑侯内召詩有引<lb/>
伏以四載鳴琴政比董劉張趙三臺虚席人推卓魯龔<lb/>
<pb n="KR4e0203_WYG_005-11a"/>
黄驛書早下於丹霄瑞靄光騰於紫閣願言夙駕祇就<lb/>
嚴程恭惟少薇父母先生淵源維嶽爰降神而生甫及<lb/>
申鍚羡自天有前哲以貽孫翼子人仰八荀之里道𢎞<lb/>
二許之傳妙年而籍甚有聲厯試而裒然作首婺女星<lb/>
臨五百里内賢人聚泰階符應五百年有王者興宜偕<lb/>
計以登庸式揚庭而利見爰試理人之䇿先觀製錦之<lb/>
才績谿借重勞尤多於度地均糧吾邑移賢政首著於<lb/>
除姦革弊御吏則正已以格物待士則虚心而下人惟<lb/>
<pb n="KR4e0203_WYG_005-11b"/>
人得輸其情故不假旁察而事無不知惟物各止其所<lb/>
故不待先迎而應無不順氓庶戴如父母胥徒畏若神<lb/>
明聞之者無識不識服其玉潔氷清見之者無賢不賢<lb/>
愛其青天白日是以名實孚於上下薦剡交於公車考<lb/>
最天曹貤封錦里因驗盡忠報國斯為大孝尊親心懸<lb/>
北闕因入覲以入謝天恩歌引南山爰賜宴而賜酬寳<lb/>
鈔既逢異數尋奉璽書還治所而延見吏民按故章而<lb/>
布宣徳意竹馬之郊迎甫已珍圭之徵守遄來銓司題<lb/>
<pb n="KR4e0203_WYG_005-12a"/>
奏以近待之缺員帝命允俞資逺臣之妙選公其行矣<lb/>
誰能留之學僚林君奚君逹君暨門下士數年承雨露<lb/>
之深培千里重門墻之逺别情莫能巳相與徴言顧樵<lb/>
蕪陋之言巳有陳於許公矣複則不嫌於瀆乎而義又<lb/>
不可辭也爰為古詩三章以送公其詩曰海門兮長風<lb/>
中流兮孤嶼送公兮金山留公兮不駐三山兮蒼蒼江<lb/>
水兮何長有懐兮公徳兩地兮華陽江山兮不老祝公<lb/>
兮廊廟秉節兮重來謳歌兮載道<lb/>
<pb n="KR4e0203_WYG_005-12b"/>
　　為大司冦麟泉王公題贈<lb/>
樵來白下於大司冦麟泉王公僅一再見已而公三䟽<lb/>
請告聖上温㫖暫許士大夫莫不有言以為别樵不佞<lb/>
謹因公教言之所嘗及者述所億一二非敢曰有獻于<lb/>
公固質疑之初心云耳<lb/>
在昔聖人未嘗言養生然而順性命之理則養生在其<lb/>
中矣養徳養身非二事也故孟子曰存其心養其性所<lb/>
以事天也殀壽不貳脩身以俟之所以立命也夫知事<lb/>
<pb n="KR4e0203_WYG_005-13a"/>
天在於存心養性而不在於形氣之末則載營魄抱一<lb/>
無離不足言矣知殀壽不貳脩身以俟之為所以立命<lb/>
而君子之能事巳畢則深根固蒂長生乆視不足言矣<lb/>
而老氏之說吾儒亦未嘗以為可廢故程子曰天命不<lb/>
可易然有可易者惟有徳者能之如脩養之引年世祚<lb/>
之祈天永命常人之至於聖賢皆此道也夫知脩徳之<lb/>
至常人可至於聖賢則為國而祈天永命保身而身其<lb/>
康彊子孫昌熾是蓋一理也是三者王公己有其二尚<lb/>
<pb n="KR4e0203_WYG_005-13b"/>
當為國再出助聖天子敬徳諴民祈天永命如周召公<lb/>
斯固今日士大夫之望云<lb/>
　　為許司諌題贈<lb/>
諫議甸南許公先世江寧謁告南歸便道問訪桑梓得<lb/>
祖墓于八十年迷失之後既以自慶且徴諸鄉薦紳之<lb/>
言以垂乆逺辱及不佞不佞雖未識公面竊已知公公<lb/>
師事海忠介公距其廬十舍而近平生忠孝大節其得<lb/>
於忠介公者深矣嘉靖末年人習媕婀忠介公一旦直<lb/>
<pb n="KR4e0203_WYG_005-14a"/>
言劘主聞者謂無益必且獲罪繼而見公之無恙也則<lb/>
稍稍賢之矣後見公之大用也則謂以直言致而不知<lb/>
忠介公抗言之時死生置之度外且不知有身後名又<lb/>
豈知有望外福乎是其為直也乃無所為而為之者也<lb/>
非徒感慨于一旦也其行于家行于鄉積之有素也吾<lb/>
慮夫有所為而為之者謂忠直事亦可借也請因忠介<lb/>
公而僣論之以復於諫議公且以為别<lb/>
　　纓溪叔七十壽序<lb/>
<pb n="KR4e0203_WYG_005-14b"/>
古者雖天子猶憲老而乞言况其下者乎所以貴於憲<lb/>
老而乞言者以老者更事之多徳性巳定動必不苟而<lb/>
其言有足以為人藥石也若有人聴信雖鄉人猶足以<lb/>
相引掖而為善况其家之子弟乎若不聴信雖子弟且<lb/>
無如之何又何望于郷人乎世俗自五十六十以至七<lb/>
十八十九十皆有慶壽愈髙則慶愈隆夫其尊老之禮<lb/>
如此而豈徒哉其所以尊之者必有在也憲而乞言者<lb/>
其實也稱觴舉賀者其文也孝子慈孫有其實而文從<lb/>
<pb n="KR4e0203_WYG_005-15a"/>
之者上也因其文而思勉其實者次也昔某與纓溪叔<lb/>
同慶六十忽忽十年又皆七十矣幸尚皆康徤宗族有<lb/>
欲稱慶者某辭以止照族中常禮來者醵金以見意主<lb/>
者一飯以成禮㑹聚之間豈無義理足以相啓發真誠<lb/>
足以相感動者乎自今以往有言必聴有倡必從斯則<lb/>
吾族所以相敦於敬老之實也因叔雅不欲當此舉故<lb/>
先道所以不可缺之義乃若祝千壽則别有詞云<lb/>
吾生在九月黄菊猶舒英叔生當嵗寒松栢正青青晚<lb/>
<pb n="KR4e0203_WYG_005-15b"/>
景俱强徤澹然忘世營布袍與糲飯悠然樂此生無事<lb/>
惟把巻夜臥有餘清叔能與我同願祝同千齡坐閲兒<lb/>
孫輩學業俱有成永為王氏訓百世存儀刑不羡仙人<lb/>
喬緱嶺言吹笙<lb/>
　　賀王玉沙郡侯考滿詩有引<lb/>
漢崇守令更治民以考功周重翰藩自康侯以入相考<lb/>
三年茂績為一方奏留驛書蚤上于丹霄鍚命行頒于<lb/>
紫闕恭惟吾郡尊玉沙先生王公淵源伊洛占吾道之<lb/>
<pb n="KR4e0203_WYG_005-16a"/>
已南誦法考亭識心傳之有的讀其書論其世體諸身<lb/>
驗諸心不須論朱陸之異同誰是識孔顔之面目行其<lb/>
所學宓子彈琴而單父治施于有政君陳令徳而洛邑<lb/>
和幾年嶺外名齊五嶽之髙一日専城國増九鼎之重<lb/>
惟此江山之郡是為呉㑹之門舟車水陸其地則衝錢<lb/>
榖甲兵其事則簡惟衝也人欲得其所求不可御之以<lb/>
簡惟簡也民素安于無事不可治之以煩誰能酌煩簡<lb/>
之中公巳得寛嚴之節清心省事約巳裕人甦直郵之<lb/>
<pb n="KR4e0203_WYG_005-16b"/>
困而舟夫之繕募一屬之官制徭役之均而差顧之重<lb/>
輕各眂其力興學若文翁蜀士比于齊魯為政如子産<lb/>
鄭人禇其衣冠信一人能易俗而移風使四境皆回心<lb/>
而向道奏最銓曹天下治平宜呉公之第一銘勲内史<lb/>
闕庭寵錫知晝接之惟三某等好賢竊比于緇衣作頌<lb/>
敬援于吉甫無能殫述系以小詩詩曰<lb/>
建康為帝都京口為重鎮嵗漕東南粟藉茲以北運大<lb/>
江流日夜風勢無常順運河多淺阻嵗嵗煩疏濬誰知<lb/>
<pb n="KR4e0203_WYG_005-17a"/>
守臣艱誰解吾民愠廟堂有特簡王公守吾潤清静民<lb/>
以寧公平民以信我作斯頌言為公垂永訓<lb/>
　　賀黄綺石邑侯考滿詩有引<lb/>
勞及三年政比武張劉董愛孚兩邑人推卓魯龔黄驛<lb/>
書蚤上于丹霄錫命行朌于紫闕欣逢盛事莫罄名言<lb/>
恭惟綺石父母先生萃漢江之秀鍾雲夢之竒知學<lb/>
以為已而仕乃為人故學務實修而仕行實政初筮潁<lb/>
上撫綏疲瘵不辭摩頂放踵之勞繼改金沙振舉條章<lb/>
<pb n="KR4e0203_WYG_005-17b"/>
弗作茹柔吐剛之態介能容物清不近名出納付權衡<lb/>
度量人自稱平訟爭原法意人情下咸歸徳以前政則<lb/>
麻城二劉祖孫爼豆一堂公堪繼美以郷彦則應城三<lb/>
陳宦學後先名世公可齊名兩臺為地方奏留銓部以<lb/>
賢能乆任行有公車之召用攄補衮之忠某等好賢竊<lb/>
比于緇衣作頌敬援于吉甫無能殫述系以小詩詩曰<lb/>
江漢異源成大川兮雲夢異澤成大觀兮吞吐日月孕<lb/>
材賢兮山川靈秀匪虚言兮顯允黄侯錫自天兮清平<lb/>
<pb n="KR4e0203_WYG_005-18a"/>
正直守獨堅兮四野安樂有誦絃兮琴堂晝寂舞鶴蹮<lb/>
兮宣室召對夜席前兮趾美三諌光遺編兮嗚呼董相<lb/>
有言為政而宜于民人固當受禄于天兮<lb/>
　　從子壽言<lb/>
國家養士于學校而設科以取之又恐科目不足以盡<lb/>
人特詔所司擇其學行有成者時進于大廷其擢用與<lb/>
制舉士等此祖宗之初意可以百世守之者也自挨貢<lb/>
之例相沿而行者或過于寛自選貢之例申嚴而行者<lb/>
<pb n="KR4e0203_WYG_005-18b"/>
或入于刻初意于是乎失矣萬厯辛已吾邑當貢期吾<lb/>
從子塈於次為正不貢而貢其第三人塈實試居復學<lb/>
之首不復而願就冠帶之例塈食廪雖三十四年年止<lb/>
五十有四爾在他人復學自可以待後舉在塈則以國<lb/>
家不養無用之士既不堪充貢矣於義不可再受無功<lb/>
之養卒辭之塈於父母兄弟諸父之間盡心而善處忍<lb/>
事而濟事其處家也未明而興帥子弟與僮僕同勞苦<lb/>
不亟而事治所治必精其理財也曰貨惡其棄于地也<lb/>
<pb n="KR4e0203_WYG_005-19a"/>
用得其所凡物皆有用也田圃之外無他營而用度常<lb/>
足恒以節妄費而得之其應門户也輸税獨蚤追呼不<lb/>
及其門事先自治公庭絶無其跡嘗曰士豈待官府而<lb/>
治者哉其行已立身積之有素如此蓋雖不獲一試而<lb/>
孝可移于君理可移于官可信不疑也嵗在丁酉九月<lb/>
初一日為其七十初度之辰吾義同疏廣無金置酒召<lb/>
親朋以相樂惟暮年無日不相見所談惟經史㣲言身<lb/>
心世務之切要盖無言不相契也樂有踰于此者乎故<lb/>
<pb n="KR4e0203_WYG_005-19b"/>
書以示諸子姪令以代壽觴且永為吾家典故云<lb/>
　　賀于見素榮秩蘭臺序<lb/>
御史古官其有大夫有中丞則自秦漢始也御史大夫<lb/>
有兩丞其一在殿中蘭臺典圖籍秘書故曰中丞而後<lb/>
漢御史臺亦謂之蘭臺寺糺彈不法百僚震恐官之雄<lb/>
峻莫比焉御史之外有専理臺中雜務者厯代設置不<lb/>
等至我朝始置一司居諸道之上自御史差序以至章<lb/>
奏文移出納庫獄諸事無不掌焉史稱唐自林懐信張<lb/>
<pb n="KR4e0203_WYG_005-20a"/>
𢎞濟領簿之後遂為美職然奚獨唐哉蓋在昭代更為<lb/>
右選不輕授人者也吾邑入臺始玉雪虞公由中丞擢<lb/>
大理稱為名卿繼則吾舅素齊公由中丞乆次加秩大<lb/>
夫稱異數焉二百年來兩人而已見素乃吾舅冡孫萬<lb/>
厯丙子舉順天鄉進士繩其祖武不惟見素雅自負吾<lb/>
黨亦以是望之乃見素則曰吾式承祖烈有可勉者在<lb/>
我有不可必者在天我亦勉其在我者而已他何知焉<lb/>
十餘年間視其弟若子若羣從皆次第貴顯矣而儒冠<lb/>
<pb n="KR4e0203_WYG_005-20b"/>
自若不就選人既髙之不就封人益偉其度今年三月<lb/>
始即家拜受臺司之命吾新謝事留臺頗知臺事又習<lb/>
知吾外家故事則為之言曰五代豸冕一家盛事一邑<lb/>
美譚寜不足為光繼前烈哉矧相繼又有人焉見素方<lb/>
盛于春秋將來錫典加進當有未艾者賀由是始吾奚<lb/>
容于無言也<lb/>
　　壽思筠光禄君七十序<lb/>
吾邑蔡氏自緩翁以布衣教里中為賢大夫松石劉公<lb/>
<pb n="KR4e0203_WYG_005-21a"/>
所禮待今其往還書尺具在至其子健翁其孫筠亭公<lb/>
始大以儒顯健翁與予先君子為莫逆交筠亭公又與<lb/>
予兄潔菴公為莫逆交其交也以道義忘形始終無間<lb/>
蓋人厯三世而代閲四朝矣先君在金陵時有懐故園<lb/>
詩録寄健翁云一畨風兩送新秋想見園林事事幽紫<lb/>
翠繞庭牽虎耳珠璣堆案剥雞頭碧池露折蓮房滿香<lb/>
徑風梳柳帶柔為報主人多貯酒歸時須判約頻遊誦<lb/>
此詩可以想見當時相與之意真率儉朴可與司馬公<lb/>
<pb n="KR4e0203_WYG_005-21b"/>
洛中之㑹同風矣予少時猶及識健翁及筠亭公至于<lb/>
思筠則相處至于白首積善之家必有餘慶壽固其首<lb/>
乃若健翁筠亭公經明行脩未沾一第天其能無意于<lb/>
善人之後乎後發者其必有人焉思筠晩而益健且生<lb/>
多男固天錫難老之徴也當身親見之用書以俟因以<lb/>
為祝<lb/>
　　壽清源張先生六十序<lb/>
予年十四先君子始教以舉子業衙舍中止有集註及<lb/>
<pb n="KR4e0203_WYG_005-22a"/>
虚齊㧗選程文晝夜誦讀守其尺寸惟謹幸而天啓其<lb/>
衷先君覽其文以為可教歸而試有司誤置髙等及至<lb/>
癸卯不第始知其未也取經書而熟讀之讀而成誦則<lb/>
思思而有得則書之于牘日積月累以是經書之義始<lb/>
了然于胸中而下筆之難今覺其易矣丙午丁未遂連<lb/>
捷益取故書而玩繹之至今五十年餘不敢一日廢也<lb/>
思以教其子孫復得清源張先生師範教法甚與予合<lb/>
予之子孫受其益者蓋有過于予之耳提而面命也其<lb/>
<pb n="KR4e0203_WYG_005-22b"/>
内行修謹人不間于其父母昆弟之言今年壽登六十<lb/>
從子塈等謂冝有言以壽之易曰同心之言其臭如蘭<lb/>
予之讀書甚苦工夫甚費竊謂知我者清源及從子而<lb/>
巳敬援同心之義書以為贈清源其以為何如<lb/>
　　壽姜鳯阿八袠序<lb/>
昔年壽公七十有家世則朱陳友誼則元晦同甫之言<lb/>
始生之禮每旬而一舉之約承公有取其言暨樵七十<lb/>
公贈之言今年公壽八十予以踰七之年猶蒙聖恩再<lb/>
<pb n="KR4e0203_WYG_005-23a"/>
起待罪留卿諸老問公予以公起居對則無不以公之<lb/>
耆徳福禄未艾為善類慶者則予之再有言以壽公奚<lb/>
可已也請因諸老之意而申之夫諸老之所以為善類<lb/>
慶者誠以其所關者大也書曰天壽平格是耆徳之所<lb/>
繫非止一身乃國之元氣存焉又人而曰平格則惟有<lb/>
至平之徳通格于天者為天之所壽壽乃壽國而非為<lb/>
一人也成康之際正周盛時而周公挽留召公已惓惓<lb/>
於此諄諄不厭蓋其遭厯多故之後其所感者深矣生<lb/>
<pb n="KR4e0203_WYG_005-23b"/>
平之言惟與公可盡亦自矢與公乆要可以不忘公之<lb/>
眉壽無疆無俟于祝乃若予之所以上為天下祝而下<lb/>
以致吾私者則有三焉昔嘉靖中與公同在朝同朝同<lb/>
鄉有人焉惟公見許為同志朝夕以道義相切劘暨公<lb/>
外轉予又適與公同予懐公之詩有相期到處同之句<lb/>
公再起登用未嘗忘予對相知者稱予不置予亦極知<lb/>
此非公之私予乃公之謬有見取於予者為天下培植<lb/>
善類之心也而天與之縁亦種種符合辱公以賢孫女<lb/>
<pb n="KR4e0203_WYG_005-24a"/>
貺室吾家孫㮊錕以賢孝匡益吾家錫類非淺曽孫男<lb/>
彦湞酷似外家端儀矩歩予之獲徼福於公豈尋常可<lb/>
語亦未易以語人也兹循始生之禮毎旬一舉之約述<lb/>
士大夫同祝之意在朝則美政在野則美俗其繫國家<lb/>
之元氣當與商阿衡周召康公之膺天壽同自八旬九<lb/>
旬至百旬之外當又有壽公者<lb/>
　<lb/>
　<lb/>
<pb n="KR4e0203_WYG_005-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方麓集巻五<lb/>
</p>
<p>
</p>
  </div>
</body>
</text>
</TEI>
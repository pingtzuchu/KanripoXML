<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方麓集巻十</head> <lb/>
    <p>
<pb n="KR4e0203_WYG_010-1a"/>
欽定四庫全書<lb/>
　方麓集巻十<lb/>
　　　　　　　　　　　　　明　王樵　撰<lb/>
　傳<lb/>
　　楊忠愍公傳<lb/>
楊忠愍公名繼盛字仲芳其先口外小興州人州常被<lb/>
冦國初曰伯源者奉詔内徙為保定容城人六世曰富<lb/>
者生公年甫八歲使牧牛岀過里塾見里中兒讀書心<lb/>
<pb n="KR4e0203_WYG_010-1b"/>
慕之請於兄欲往兄曰若㓜未能也公曰㓜能牧牛乃<lb/>
不能讀書耶兄異其言以告於父而聽之日受數百言<lb/>
四五過輒成誦年十八補邑弟子員踰冠讀書於邑僧<lb/>
舎恒至夜分不寢燈膏盡暝坐而思寒無襦起繞屋行<lb/>
令脛以上微温則復讀以嘉靖庚子鄉貢士舉丁未進<lb/>
士除南京吏部驗封司主事受樂律之學於闗西韓公<lb/>
邦奇庚戌秋冦犯京師明年公遷兵部車駕司員外郎<lb/>
㑹有馬市之議公上疏論其不可大㫖謂市馬者講和<lb/>
<pb n="KR4e0203_WYG_010-2a"/>
别名也冦踐<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>我陵寢䖍劉我人民戎心無厭非一大<lb/>
治使終身創不足以雪耻往下北伐之詔天下聞風鼓<lb/>
舞争出死力而朝廷一旦忘耻屈已以討號召天下而<lb/>
以和終之豪傑之士誰不解體不可一也且邊鎮習於<lb/>
偷安久矣自冦變之後方改觀易聽一聞和之說弛備<lb/>
自肆如故非惟積廢無起時而隠憂將不可測不可二<lb/>
也往者邊臣私通冦吏猶得以法裁之今互市决中外<lb/>
之限開通敵之門將來勾結生事啟釁吏不能詰不可<lb/>
<pb n="KR4e0203_WYG_010-2b"/>
三也中國險易虛實為所習知用間於市不假遣諜而<lb/>
得不可四也又陳開市三事一欲敵酋諳達愛子入質<lb/>
二欲盡還所掠人口三欲别部入寇皆諳達保任疏奏<lb/>
世皇連三閱曰繼盛之言是也下八臣議八臣者内閣<lb/>
大學士嚴嵩李本禮部尚書徐階兵部尚書趙錦侍郎<lb/>
張時徹聶豹成國公朱希忠咸寧侯仇鸞也仇鸞舊鎮<lb/>
大同素通敵實陰主其謀上惑其言遂下公詔獄謫陜<lb/>
西狄道縣典史時謫官為上官所優多養高不事事公<lb/>
<pb n="KR4e0203_WYG_010-3a"/>
獨請事於長官於是上競以事委之事皆辦暇與諸生<lb/>
講學狄道多西畨色目人習畨經公擇敎讀二人於圓<lb/>
通寺敎以儒書畨漢生讀書者百餘人因而知向進者<lb/>
三十餘人邊氓以織褐為生苦於官市㑹有稱廵按遣<lb/>
市褐者公執其人屬吏於是官市遂絶遷山東諸城知<lb/>
縣南京户部雲南司主事刑部湖廣司員外郎調兵部<lb/>
武選司時仇鸞敗嚴嵩用事公上言方今在外之賊惟<lb/>
邊冦為急在内之賊惟嚴嵩為最賊有内外攻宜有先<lb/>
<pb n="KR4e0203_WYG_010-3b"/>
後未有内賊不去而可以除外賊者故臣請誅賊嵩當在<lb/>
𠞰敵之先去年春雷久不聲占云大臣専政夫大臣專<lb/>
政孰有過於嵩者又冬日下有赤色占云下有叛臣夫<lb/>
心不在君而背之者皆叛也是亦孰有過於嵩者臣敢<lb/>
以嵩之専政叛君十大罪為陛下陳之我太祖高皇帝<lb/>
罷中書丞相而定五府六部分釐大政載諸祖訓曰以<lb/>
後子孫做皇帝時並不許立丞相臣下敢有奏請設立者<lb/>
文武羣臣即時劾奏將犯人凌遲全家處死嵩在内閣<lb/>
<pb n="KR4e0203_WYG_010-4a"/>
挾陛下之權侵百司之事凡府部堂司皆稟受其風㫖<lb/>
内外僚出入必謁内自直廬禁地外至私第日夕其門<lb/>
如市輿馬闐塞衢巷至不可行都人皆曰詣相府也至<lb/>
士大夫皆號之曰相矣雖嵩亦以相自居矣吏部尚書<lb/>
百僚首也非其腹心不用進退人才必闗請而後奏嵩<lb/>
視吏部若其屬然吏部且如此况其他乎是嵩雖無丞<lb/>
相之名而陰操其實使天下知有嵩而不知有陛下此<lb/>
其亂祖宗之成法大罪一也内閣條㫖雖先朝有故事<lb/>
<pb n="KR4e0203_WYG_010-4b"/>
然機事甚密而臣下不敢干上之權今陛下用一人嵩<lb/>
曰我薦之也宥一人嵩曰我救之也其或嵩之所不許<lb/>
則或激陛下之怒以行其擠排或乗陛下之不恱而進<lb/>
其讒搆於是使天下之得罪者畏嵩而不畏陛下歸恩<lb/>
者歸恩嵩而不歸陛下此其竊君上之大權大罪二也<lb/>
陛下使嵩票㫖嵩又托其子世蕃代票又引嵩之義子<lb/>
趙文華潛入禁地商議同票題覆方上滿朝紛然已知<lb/>
天語既下前講合若符契如錦衣衛經厯沈鍊劾嵩罪<lb/>
<pb n="KR4e0203_WYG_010-5a"/>
狀陛下發大學士李本票擬李本私問世蕃世蕃即自<lb/>
擬票使趙文華袖入封進此人所共知也即劾嵩之疏<lb/>
世蕃猶得票擬他可知矣是嵩既以臣而竊君之權世<lb/>
蕃又以子而弄父之權此其縱賊子之預政大罪三也<lb/>
邊事之壞皆由功罪賞罰不明嵩為輔臣乃為壟斷之<lb/>
計欲令孫冒功於兩廣先置所親歐陽必進為總督平<lb/>
江伯陳圭為總兵御史黄如桂為巡按竄其長孫嚴效<lb/>
忠名於奏功籍中冒陞所鎮撫又冒瓊州一人斬首七<lb/>
<pb n="KR4e0203_WYG_010-5b"/>
級功效忠告病乃令次孫嚴鵠填替告併前功加陞錦<lb/>
衣衛千户效忠嚴鵠皆世蕃養子足不出閨閣而冒報<lb/>
戰功濫竊名器歐陽必進以是而入為工部尚書陳圭<lb/>
還掌後府事黄如桂驟遷太僕少卿是嵩既竊陛下爵<lb/>
賞之權以貴其子孫又以子孫之故顯抜其私黨諫官<lb/>
御史知而不敢言則以其積威足以箝天下之口故也<lb/>
此其冒朝廷之軍功大罪四也逆賊仇鸞總兵丼肅以<lb/>
貪虐被論革任嘉靖二十九年大同帥張達等敗沒正<lb/>
<pb n="KR4e0203_WYG_010-6a"/>
敵人窺伺之時使嵩少有為國之心豈肯用此賊帥以<lb/>
寄干城而世蕃乃受鸞賂三千金指逼兵部薦為大將<lb/>
及鸞冒哈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兒軍功世蕃亦藉以陞䕃嵩父子於時嘗<lb/>
自誇有薦鸞之功矣及鸞勢出嵩上為所輕鄙嵩始自<lb/>
悔以為引虎遺患後又知陛下有疑鸞之心恐其敗露<lb/>
連累始互相排詆夫勾賊謀逆者鸞也而受賄引用鸞<lb/>
者誰耶嵩父子誤國之罪於是又出鸞之上矣此其引<lb/>
姦逆以幾敗國事大罪五也前敵人深入兵法擊其惰<lb/>
<pb n="KR4e0203_WYG_010-6b"/>
歸此一大機也兵部尚書丁汝䕫問計於嵩嵩乃曰京<lb/>
邊不同勢敗於邊可揜也敗於京不可揜也且敵饜自<lb/>
退耳故汝䕫傳令不戰陛下逮治汝䕫求救於嵩嵩又<lb/>
曰無恐吾密疏保君矣及汝䕫臨刑而後知為嵩所賣<lb/>
乃大呼曰嚴嵩誤我是嵩以不戰紿國而以死紿汝䕫<lb/>
也此其怯懦無謀欺㒺不忠以誤軍機大罪六也黜陟<lb/>
者君上之大權刑部郎中徐學詩以論劾嵩父子革任<lb/>
為民嵩於考察京官之時囑吏部黜其兄中書舎人徐<lb/>
<pb n="KR4e0203_WYG_010-7a"/>
應豐荷蒙聖明洞察留用夫應豐乃陛下供事内廷之<lb/>
臣嵩猶敢肆其報復之私則在内之臣遭其毒手者又<lb/>
何可勝數耶户科都給事中厲汝進以論劾嵩父子降<lb/>
典史嵩於考察外官之時又囑吏部黜汝進夫汝進言<lb/>
官也縱言不當陛下既降其官矣其為典史則未有過<lb/>
也嵩乃以私怨欲再黜之則在外之臣被其中傷陷害<lb/>
者又何可勝數耶夫考察大典也陛下持之以激勵天<lb/>
下之人心賊嵩攘之以中傷天下之善類大罪七也今<lb/>
<pb n="KR4e0203_WYG_010-7b"/>
府部之權皆撓於嵩而吏兵二部大利所在被撓尤甚<lb/>
嵩於文武之遷除不論人之賢否惟論賂之多寡其人<lb/>
到官亦通不以報國為心惟日以賂嵩為事將官既納<lb/>
賄於嵩不得不剝削乎軍士所以軍士多至窮困有司<lb/>
既納賄於嵩不得不濫取於百姓所以百姓多至流離利<lb/>
歸一人毒徧天下人人思亂皆欲食嵩之肉如是臣恐<lb/>
天下之患不在境外而在域中陛下之仁如天一聞四<lb/>
方水旱盜賊一人有不得其所為之憂形於色而嵩為<lb/>
<pb n="KR4e0203_WYG_010-8a"/>
腹心之蠧漸失天下之人心大罪八也先朝居内閣者<lb/>
如萬安劉吉焦芳之徒雖其姦謟無所不至然猶得政<lb/>
日淺旋被斥去近年以來未有得政如嵩之久者葢嵩<lb/>
之柔忍機變獨工於逢迎刺探凡陛下之左右皆先用<lb/>
重賄結納托以伺察聖意凡陛下宫中一言一動必密<lb/>
報於嵩輒酬以重賄凡事嵩得預知陛下微㫖所向以<lb/>
遂其逢迎之巧以恱陛下之心陛下但知嵩之毎事能<lb/>
合聖意而謂之才不知陛下之左右皆嵩之間諜也通<lb/>
<pb n="KR4e0203_WYG_010-8b"/>
政司納言之官嵩欲阻塞言路故用義子趙文華為通<lb/>
政使凡章疏副本文華皆先送嵩父子私閱而後進少<lb/>
有干涉即為彌縫聞御史王宗茂劾嵩之疏文華停留<lb/>
五日方上夫朝廷設通政司以防壅蔽而姦黨乃敢為<lb/>
壅蔽如此大罪九也嵩既内外彌縫所畏者厰衛之緝<lb/>
訪而嵩於厰衛官徧結姻親陛下試詰嵩諸孫所娶者<lb/>
誰女立可見矣厰衛既親所畏者科道之言而嵩於進<lb/>
士筮仕之初知縣推官行取之際誘之以求知脅之以<lb/>
<pb n="KR4e0203_WYG_010-9a"/>
納賄皆使俛出門下及給事中御史考選之時皆預識<lb/>
面有先容而後得之以陰絆其他日敢言之口旣選之<lb/>
後或入謁則留之飲酒或出差則為之餞贐或心所愛<lb/>
憎則授之論刺至五六年不為崖異即陞京堂次則方<lb/>
面夫受嵩之恩既如前附嵩之效又如後以故科道諸<lb/>
臣寧忍負陛下而不敢忤權臣也夫厰衛陛下之爪牙<lb/>
皆賊嵩之𤓰葛科道朝廷之耳目皆賊嵩之私人以故<lb/>
嵩之得政愈久而其壞紀綱愈甚壞風俗愈深使天下<lb/>
<pb n="KR4e0203_WYG_010-9b"/>
士大夫亷耻盡喪嵩實為之此其大罪十也嵩有大罪<lb/>
十誰不知之而莫以告陛下誠恐言之而不信則非徒<lb/>
無益而禍且立至也以臣之愚乃敢出其一旦之命言<lb/>
難言之事攻難去之人伏願陛下察臣之言試召二王<lb/>
而密問焉必有以知臣言之不誣矣則何惜一嵩而不<lb/>
以謝天下乎内賊既降外敵自却何則彼見陛下之聖<lb/>
明如此則不戰而氣已奪矣疏上世廟素英毅莫寵如<lb/>
張永嘉然而攻其短者未嘗加大罪也嵩父子懼甚與<lb/>
<pb n="KR4e0203_WYG_010-10a"/>
其黨謀所以自解與傾公者百計無何乃摘指疏末援<lb/>
證二王以為非所當言密訌於上上果為之動下詔獄<lb/>
詰問惟此一語而無以為罪法司則致其文以詐傳親<lb/>
王令㫖法當絞時刑部尚書何鰲嵩之門生侍郎王學<lb/>
益嵩之姻家受嵩指使法之合不合固不顧也公在獄<lb/>
數年備嘗楚毒可謂出百死而後死臨刑慷慨誦所作<lb/>
絕命詩聞者流涕乃乙夘九月晦也是日地震隆慶中<lb/>
贈太常少卿謚忠愍賜祠於保定額曰旌忠二子曰應<lb/>
<pb n="KR4e0203_WYG_010-10b"/>
尾應箕應尾蔭入大學論曰自太祖革丞相之官永樂<lb/>
中始置内閣以編修等官解縉等七人供事其中雖曰<lb/>
典機務與密議而所供者不過翰林之職事而已終成<lb/>
祖之世内閣之臣官不過五品豈非不欲變太祖之志<lb/>
而然與二祖可謂逺見足為百世不易之定制矣至洪<lb/>
熈宣徳二朝内閣之臣始以舊恩與年勞加陞至師保<lb/>
尚書等官三楊諸公號為一時賢相而不知引嫌固避<lb/>
故變二祖之舊制自三楊始也孝宗朝内閣之臣不過<lb/>
<pb n="KR4e0203_WYG_010-11a"/>
代言六卿執政之臣如劉大夏馬文升諸人皆日召見<lb/>
商大政預密議其時何嘗知權之在内閣乎六部乎抑<lb/>
不在内閣不在六部而有旁落下移之處潛持黙運之<lb/>
人乎此時皆無之也故逺當以二祖之法自守近當以<lb/>
孝宗之事為法世廟於楊忠愍之言雖未即聽然未幾<lb/>
而嚴嵩得罪未必不因忠愍之言也<lb/>
　　大理虞公傳<lb/>
公姓虞氏名謙字伯益其先河南陳留人宋南渡後徙<lb/>
<pb n="KR4e0203_WYG_010-11b"/>
金壇公少有異質識度過人洪武中以春秋明經貢入<lb/>
太學太祖見而奇之䇿試稱㫖擢刑部山東部郎中三<lb/>
載遷杭州府知府成祖靖内難公自免歸都指揮賀驢<lb/>
兒執公赴闕謂其既知天命有歸托疾不朝請誅之成<lb/>
祖釋不問尋擢大理少卿永樂已丑車駕幸北京侍仁<lb/>
宗監國陞都察院右副都御史尋轉左甲辰進大理卿<lb/>
公感上知遇凡事務持大體有犯罪不至死者所司准<lb/>
榜例論死公曰法令既定斷罪當一以法否則法不信<lb/>
<pb n="KR4e0203_WYG_010-12a"/>
於民矣上立從之天津倉火爇糧數十萬計遣御史按<lb/>
視言主者侵盜多而幸火以自葢追逮幾八百人論死<lb/>
者百餘人餘皆坐流配公察其寃白上並以减論其為<lb/>
都御史嘗奉命巡視淮揚徐州旱災請發三十餘萬石<lb/>
賑民官為贖還所賣男女為奴婢者皆從之車駕北征<lb/>
督運於蘇松兩浙諸郡以丁糧多寡分為四等定輸之<lb/>
逺近民間便之營建宫殿督運大木於潁州陽武陸行<lb/>
下衛河所督軍夫數萬部分有法人不知勞成祖以官<lb/>
<pb n="KR4e0203_WYG_010-12b"/>
吏多為民害分命大臣巡撫天下公偕給事中許能往<lb/>
浙江考察亷貪因建議便民十數事多見施行仁宗自<lb/>
監國時雅知公稱其儒雅明正志存澤物有大臣體特<lb/>
奏陞都御史及即位曰大理天下之平也非虞謙不可<lb/>
遂以公為之嘗奏事有言其不於榻前密請而於朝班<lb/>
敷奏為賈恩者於是謫為本寺少卿仁宗尋悔之以大<lb/>
學士楊公士奇之言立復公官宣徳二年扈從征高煦<lb/>
既還一日朝退得風疾不起年六十二公厯事四朝與<lb/>
<pb n="KR4e0203_WYG_010-13a"/>
三楊蹇夏齊名識周文襄公于屬官于肅愍公于諸生<lb/>
中人尤服其精鑒子孫至今為邑中著姓<lb/>
　　南洲段公傳<lb/>
公諱敏字惟勤其先汴人宋靖康亂徙金壇公少孤貧<lb/>
事母以孝聞舉𢎞治庚戌進士知江西新城縣調廬陵<lb/>
民化其簡厚訟為之少遷户部郎督九門稅鈔時逆瑾<lb/>
擅權變舊制欲增其斂衆莫敢言公獨持不可得不增<lb/>
瑾欲招公出其門公又不往叅浙藩議值隣境盜起公<lb/>
<pb n="KR4e0203_WYG_010-13b"/>
先事設備冦不能犯既而疫作公留拯賑全活甚衆副<lb/>
中執法按事於江西時李夢陽以文學風節有重名然<lb/>
負氣凌物阿逆籓㫖以私忿搆布政使鄭岳以姦利事<lb/>
欲陷之士大夫多持兩端公獨平心決之以大義折其<lb/>
氣而闗其口夢陽雖怨之而無以非也因勞得疾卒官<lb/>
年五十五公為人温遜沖和雖造次不失其常度常拱<lb/>
手緩步徐言不以色待物人視之懦者也然未嘗媮合<lb/>
苟從遇不可必達其志微時嘗為人所陵及貴遇之於<lb/>
<pb n="KR4e0203_WYG_010-14a"/>
道其人避之公追得之於户後而謝之曰君得無不可<lb/>
段某耶尤篤於宗姻嫁孤贍貧視力所止家無餘藏臨<lb/>
終戒其子曰吾俸餘猶足以具棺斂慎無費公家子如<lb/>
其言僚吏賻贈皆却之至今鄉人稱淸節厚道表裏無<lb/>
瑕者必曰段公段公云公長於詩别號南洲居士有南<lb/>
洲集若干巻藏於家<lb/>
　　樗菴王公傳<lb/>
公諱曄字韜孟世居金壇之岳陽自少讀書即以古人<lb/>
<pb n="KR4e0203_WYG_010-14b"/>
自程度刻苦勵行舉南畿鄉試第二嘉靖乙未進士為<lb/>
吉安推官治獄明恕因事以禮義勸導兩争者皆恱服<lb/>
建昌缺守其同知鷙甚不可近所司以公視其篆曰彼<lb/>
得王某當有改王某得彼當益進歲滿遷給事留省風<lb/>
采凝重雖同官亦畏憚之數言事皆剴直嘗一蒙褒㫖<lb/>
卒以犯大僚見擯落云嘉靖初世廟欲追崇所生張永嘉諸<lb/>
人以議禮合意驟見擢用於是上留意稽古禮文之事<lb/>
並建南北郊親耕親蠶諸禮繼舉則夏貴谿附贊為多<lb/>
<pb n="KR4e0203_WYG_010-15a"/>
遂用張桂故事自都給事中擢侍讀學士以至宗伯入<lb/>
閣中年上留意禱祠之事謂可以永年則嚴嵩先意承<lb/>
順尤極佞巧費寀乃宏之弟其妻與逆濠之妻兄弟也<lb/>
以不結附逆濠頗得時譽而嗜利險側不下於嵩三人<lb/>
者公皆首論之而其論嵩尤切并及其子世蕃時嵩之<lb/>
姦未著而世蕃之惡人亦未盡知公在吉安葢得之先<lb/>
見而中其隠曲而嵩尤恨之未有以發敘遷山東武定<lb/>
兵備僉事以任滿赴部踰限奪職舊格所無出嵩㫖也<lb/>
<pb n="KR4e0203_WYG_010-15b"/>
遂著為例公在山東嘗儷御史行部而副使吳龍道病<lb/>
公入謁御史曰吳副使病甚危不可委之下人非某往<lb/>
視不可遂辭御史而行至今東藩之僚猶道之而服其<lb/>
義焉公事親孝然有弟惡於象慈弗可感嚴弗可繩竟<lb/>
以是鬰鬰成疾死仕宦有年貲産不增於寒素時婚嫁<lb/>
葺廬多稱貸於人病時蕭然一榻布被蔽體邑令因問<lb/>
疾見而深嗟重之近世講學者競右陸左朱號為於言<lb/>
語文字之外得直截根本公弗為動曰吾敢㫁之曰皆<lb/>
<pb n="KR4e0203_WYG_010-16a"/>
収放心臨終語人曰聖賢無自是之學問古今無自用之<lb/>
豪傑同邑范楷子正親喪三年不入妻室公禮敬之終<lb/>
身唐治時雍戇直負氣公常下之公有讀書之室曰樗<lb/>
菴谿田馬公嘗為作樗菴銘身後學者裒其遺文曰樗<lb/>
菴先生集凡若干巻行於世<lb/>
　　王氏家傳<lb/>
吾宗自義五府君以上名諱不傳譜牒無存義五府君<lb/>
生丁元末以農起家能有以自全於亂世夫人謝氏能<lb/>
<pb n="KR4e0203_WYG_010-16b"/>
知漫塘劉先生之賢毎以訓子孫曰能學此人吾願畢<lb/>
矣子三人曰榮字子華曰荂字子輝曰茂字子賢洪武<lb/>
間子華以人材舉為杭州府同知佐崇山侯開溧水縣<lb/>
臙脂河河道直富民室當徙崇山侯受富民錢故迂其<lb/>
道事發伏誅子華當連坐時子輝府君年纔二十有五<lb/>
奮往欲赴其急難所親咸止之勿輕試不測府君不聽<lb/>
卒走京師擊登聞鼓上書請代兄死上義之得許往視<lb/>
子華已赴市曹與府君訣曰願再生為汝子府君歸而<lb/>
<pb n="KR4e0203_WYG_010-17a"/>
撫其遺孤甚厚付以筦鑰讓以藏金至再世猶不分析<lb/>
正統初出榖三千石助官賑饑上聞賜勅奬勞表其門<lb/>
曰義門仍復其家六歲至今吾族惟府君之子孫為獨<lb/>
盛云子五人曰政字以正曰徹字以通曰敏字以學曰<lb/>
敡字以振曰敞字以明初子華以臏死以正府君生而<lb/>
常按其膝稱膝痛人頗異之府君性孝友豁達大度撫<lb/>
三庶弟處其婚學視子其田宅視已皆有成立而後已<lb/>
羣從中㳟一行最尊而性僻難事府君能曲得其歡心<lb/>
<pb n="KR4e0203_WYG_010-17b"/>
恭二十子所不快輒率十子誶於門有時登府君堂持<lb/>
牕户去質於市府君事之益恭府君治家勤儉嚴而有<lb/>
法昧爽必興正衣冠坐於堂則子弟皆拱立俟命一日<lb/>
介弟起稍晏不敢出見託以事自外入稟說云云乃得<lb/>
無譴其家法如此景泰中出榖助官賑饑子五人曰鎮<lb/>
字孟安曰鍾字孟英曰鈺字孟堅鄉貢士仕至遼王府<lb/>
長史曰欽字孟寅曰銈字孟璋孟安府君三世嫡長才<lb/>
畧過人擇幹奴美田宅先與諸弟而自取其瘠者力耕<lb/>
<pb n="KR4e0203_WYG_010-18a"/>
倍收更有餘力以分贍不足親踈賢愚各當其分賙人<lb/>
之急毎如不及貸錢粟多不取息負者亦不復問鄉人<lb/>
敬而愛之以王大老稱之毎過市坐者必為之起年十<lb/>
六為稅長為巡撫周文襄公所奇所至以自随有事常<lb/>
以問焉歲歉稻寡入稅户以雜榖來者諸稅長皆怒不<lb/>
納府君獨盡納之而以家榖代輸明年歲大饑米價踊<lb/>
貴府君出雜榖糶之民得其濟而所輸亦償鄉人乃大<lb/>
服之成化初出粟二千石助官賑饑旌授承事即繼室<lb/>
<pb n="KR4e0203_WYG_010-18b"/>
許夫人亦有賢行雖處富足而躬勤紡績毎至夜分毎<lb/>
歲農事興家人盡在田夫人恒自執㸑以給餉者一子<lb/>
曰瀚字仲淵贈承徳即兵部武庫司主事性謙沖犯而<lb/>
不校家居謹祭祀與人重然諾夫人馮氏廣顙豐頥不<lb/>
以世故經心終日危坐未嘗有倦容年至八十有九精<lb/>
明不衰一日子孫至前不復省記無疾而終子四人曰<lb/>
杲字汝陽以監生仕為江西都司都事次即先君也諱<lb/>
臬字汝陳正徳丁夘鄉舉丁丑進士初授兵部車駕司<lb/>
<pb n="KR4e0203_WYG_010-19a"/>
主事諫武宗南巡忤㫖與同事者門跪廷杖有差以外<lb/>
艱歸服闋除兵部武庫司主事以母老乞南曹一職以<lb/>
便親改南京户部四川司主事尋改南京吏部考功司<lb/>
主事晉稽勲司即中出知東昌府以母老陳情乞便養<lb/>
改寧波仕至山東按察司巡海副使又次曰㮣字汝平<lb/>
曰樂字汝和皆監生未仕卒正徳巳夘廷臣諫南巡先<lb/>
君以三月十五日上疏十七日聞庫部公之喪二十日<lb/>
有詔跪門五日二十五日杖於廷方五内崩裂勺水不<lb/>
<pb n="KR4e0203_WYG_010-19b"/>
入口之時而罹此故病創特重舁下張家灣絕而復甦<lb/>
在南考功時嘗為宋張文簡公劉文清公王正肅公請<lb/>
修墓立祠三公皆金壇人疏中有云此三君子著書立<lb/>
言皆有功於道學立朝行已可為法於方來又云今海<lb/>
内雖文治蔚興而治心養性之功少雖英流輩出而老<lb/>
成渾厚之意踈宜崇實學以勵士風識者以為名言東<lb/>
昌先因土曠人稀召人墾闢編户有土民遷民之異田<lb/>
稅多寡初無定則而豪猾因得以上下其手富者種無<lb/>
<pb n="KR4e0203_WYG_010-20a"/>
糧之地貧者納無地之糧先君因民具奏奉朝命為之<lb/>
丈量先君生長南方洞知量田之弊全由委任不得其<lb/>
人故本以利民而民先見其擾或反有因而為姦者而<lb/>
民重受其害也選於所屬得知縣張四維等分任其事<lb/>
而躬親按校之周一州七縣未嘗廢公私之一緡而宿<lb/>
弊頓淸均田之後熟地或三四畝納糧一畝荒地或十<lb/>
數畞納糧一畞四方逃移者聞風漸來復業先君身率<lb/>
諸屬加意存恤安揷或為之處給牛種禁州縣科敷之<lb/>
<pb n="KR4e0203_WYG_010-20b"/>
不時者本府夫役除高唐恩縣茌平陸路應付外沿河<lb/>
復設有聊城臨清二夫厰毎厰歲該編接逓牌夫一千<lb/>
五百名臨淸舊例毎夫徴銀六兩五錢總解州庫逐時<lb/>
顧募年終送兵備道稽考本府不得與聞惟聊城厰全<lb/>
解正身走逓率為無籍棍徒包攬一身常兼數役空名<lb/>
影射姦弊百端先君自到任之後令各州縣於應該夫<lb/>
數一半徵銀一半走逓聽民自便不得抑勒遇有使客<lb/>
往來先儘見在人夫差撥如有不敷給銀顧募嘉靖七<lb/>
<pb n="KR4e0203_WYG_010-21a"/>
年冬㑹計一年之間已存省夫銀三千八百餘兩八年<lb/>
新審均徭具申巡撫毎夫減去銀二兩五錢河下接逓<lb/>
出給印信長單上水下水夫有定數過客不得多索夫<lb/>
役不得脫逃問菴馬公以舊巡臺經過縣官送夫頗溢<lb/>
常數馬公輒發還曰以成賢太守之美少師楊文襄公<lb/>
<hi>一淸</hi>與先君書曰蒞任以來淸簡牧愛士民甚歸心惟過<lb/>
往士夫間有不樂者大要接見稍疎及人夫接逓不滿<lb/>
其意耳夫要衝之地往來旁年安得人人接見之裁省<lb/>
<pb n="KR4e0203_WYG_010-21b"/>
夫役屢有明㫖皆不足恤然亦不可不知在善酌處之<lb/>
而已郎中劉公<hi>一正</hi>書曰東昌政聲逺播且停止河工一<lb/>
疏活數萬生靈之命部堂諸老甚為羨服盛公回咨於<lb/>
吾兄則帖服於奇徵則攻訐此所以二公以此敗而吾<lb/>
兄愈有名也<hi>停止河工事具年譜及集中上盛都憲書</hi>前任海道副使馮公<lb/>
<hi>時雍</hi>書曰海道團操璽書所載付之兵柄責以截殺中軍<lb/>
之設操厰之建為慮逺也柰何以小說而廢一旦有警<lb/>
何以待之又云議處車夫等事尤見老成至慮<hi>團操及車夫等</hi>
<pb n="KR4e0203_WYG_010-22a"/>
<hi>事詳具集中</hi>先君性真率待人坦易而於事未嘗苟同曲從<lb/>
平生不欺人一語坐無箕踞行無左右顧先君遇意所<lb/>
不可若嚴厲不可犯而度量極寛洪能容人之所不能<lb/>
容先君生成化丁酉十月初九日終嘉靖癸丑十一月<lb/>
三十日享年七十有七先妣封安人姓于氏世籍金壇<lb/>
處士寧之曾孫贈都察院右副都御史盛之孫前江西<lb/>
萬載縣知縣封兵部郎中贈都察院右副都御史鎰之<lb/>
女也都察公與先王考庫部公相善而奇家君之材乃<lb/>
<pb n="KR4e0203_WYG_010-22b"/>
以安人歸於家君安人生而貞靜長而明敏有丈夫識<lb/>
度吾家與外家居相近而外王母芮太淑人與吾太安<lb/>
人壽亦相亞安人周旋二母之間可謂為婦如女為女<lb/>
如子處妯娌宗族皆有禮兄弟中最重伯舅素齋公然<lb/>
不廢家人真率之意望以古人徳業惟恐其有失叔季<lb/>
二舅最少然其至吾家敬之一如伯舅不廢賔客之禮<lb/>
伯舅壯年始得子暮年乃多孫安人為之慮為之喜如<lb/>
在於已如愛其子孫其於諸子女雖極憐愛而不姑息<lb/>
<pb n="KR4e0203_WYG_010-23a"/>
適其飲食衣服必以節敎其起居言動必有常及樵舉<lb/>
進士官行人諄諄以任性為戒於其使蜀也雖日夜望<lb/>
其速見既見而未嘗不勉其速行及行而安人遘疾及樵再<lb/>
以使歸而安人不可復見矣嗚呼可勝痛哉家君居官<lb/>
清約安人能與之同徳雖日用蔬菜布帛未嘗私買一物<lb/>
在萊時一夕血出於顙其疾甚異時家君公出樵欲迎<lb/>
醫安人不可但令書報家君而已安人生於成化已亥<lb/>
二月十四日終於嘉靖庚戌七月十五日享年七十有<lb/>
<pb n="KR4e0203_WYG_010-23b"/>
二樵兄弟五人女兄三人皆安人所出伯兄曰燾字元<lb/>
度蚤卒仲兄曰㸃字子與監生未仕卒幼有正性不好<lb/>
狎游讀書口誦手録諸經史幾徧先君晩年得末疾兄<lb/>
搆愛日堂日請所善親朋相與娛樂之以故先君雖疾<lb/>
而康寧溧陽黃山張氏子壻也婚而以私田從伯舅意<lb/>
也不受則以價來兄受而以歸諸張氏叔兄曰烋字申<lb/>
甫博覽工詩入監不就選而卒季兄曰烝字獻功縣學<lb/>
生年次當貢矣提學嫌其多記而字大抑從降等人為<lb/>
<pb n="KR4e0203_WYG_010-24a"/>
稱屈兄有心計長於治家家累萬金然不肯妄用一錢<lb/>
晩乃捐貲創祖祠將漸為諸義舉未盡行而卒<lb/>
　　誥封奉政大夫南京吏部考功淸吏司郎中水南<lb/>
　　荆公行狀<lb/>
公姓荆氏諱輅字子堅别號水南居士世為丹陽望族<lb/>
初居珥塘村元末祥十公壻皇塘始徙居之八傳而至<lb/>
公曽祖諱某祖諱某父諱瓚母王氏為予樵之姑公幼<lb/>
穎慧授書輒成誦然自以獨子無旁兄弟可持門户遂<lb/>
<pb n="KR4e0203_WYG_010-24b"/>
棄舉子業而一力於家事年十七代父南莊公收邑絲<lb/>
價同役少年或招以非禮之游公輒面發赤謝去竟役<lb/>
止宿一道觀不妄出入歲辛丑母氏寢疾公侍湯藥晝<lb/>
夜不離側巨細必自親未嘗假手奴僕及弗起哀毁情<lb/>
至而如禮歲時祭享輒澘然出涕曰吾母生於巨室歸<lb/>
吾家能自刻勵與吾翁共勤苦而安淡薄今家道垂成<lb/>
而母不及享吾將何以為情也戊戌己亥之間按吳者<lb/>
相襲以搏擊為事南莊公以誣搆逮公挺身代辯于司<lb/>
<pb n="KR4e0203_WYG_010-25a"/>
理事竟得白族人乗釁媒蘖將謀所欲公為不知而善<lb/>
待之更以族誼為之出財以佐其急遂反仇為好乙巳<lb/>
歲大旱邑令委公設粥以飼飢者他人承官事者多應<lb/>
文塞責公獨謂其子光祖曰濟人之事吾人有其心而<lb/>
力或不及今藉力於官正吾人可以盡心之時也毎五<lb/>
鼓輒起父子與老蒼頭四五輩出入同事汲泉必新滌<lb/>
釜必潔列坐飢者於佛寺兩廡執杓斟酌其多少而與<lb/>
之必親午食復如之如是者月餘所全活甚衆當事者<lb/>
<pb n="KR4e0203_WYG_010-25b"/>
以為能復檄公糴榖於江之北限以旬日報數於監司<lb/>
公徒步日夜行百餘里遍歴窮鄉故其所得價平而榖<lb/>
善是時三邑飢皆賴淮麥以濟而同事者因跡公之所<lb/>
往而往則得所求焉族應里甲役同役族兄澤稍乾没<lb/>
其間法當永戍族人交搆之利其速遣公力為營解故<lb/>
緩其行澤得以老病卒於繫既免其身又不以及其子<lb/>
孫其子孫至今銜感而公絕口不言也公平生内無機<lb/>
械外無崖岸質任自然與人處未嘗適已自便當有事<lb/>
<pb n="KR4e0203_WYG_010-26a"/>
衆議紛然公徐一言而定非意相干未嘗與較曲直故<lb/>
於人無怨惡人以好來待之不疑人出已上未嘗有忌<lb/>
心其勤儉出於天性治家有常度履霜戴星身先僮僕<lb/>
故家事不嚴而治自奉不過布衣糲食一服數十年不<lb/>
易家無媵妾與厥配白頭相守俱至大耋未嘗一日少<lb/>
變知荆州唐先生鳳阿姜丈之賢遣子從之游家居好<lb/>
觀書史臨事臧否分明而對人不談人不知其有學也<lb/>
以子光裕厯官郎署封如其官而不知其貴舉賔於鄉<lb/>
<pb n="KR4e0203_WYG_010-26b"/>
者入而不以自賢有子克家而不以自逸豈非有恒徳<lb/>
不因物為遷變者與公生正徳戊辰某月某日終於萬<lb/>
厯乙酉某月某日享年七十有九配賀氏封太宜人子<lb/>
男四人長光祖丙子歲薦任雲夢知縣次光裕辛未進<lb/>
士任南京吏部考功郎中雲南按察司提學副使次光<lb/>
祚次光祉俱太學生諸子將以某年月日奉歸新卜宅<lb/>
兆屬樵狀其行拜且泣曰光祖赴雲夢吾父家訊往來<lb/>
輒勉以清白愛民盡職勿以吾老為念今言猶在也而<lb/>
<pb n="KR4e0203_WYG_010-27a"/>
吾父已不可見矣非予誰當記之樵不佞言雖無文述<lb/>
事不敢不實敬俟名世君子采焉<lb/>
　　故沂州學訓恢菴卜先生墓志銘<lb/>
先生姓卜氏諱云吉字允臧學者稱之曰恢菴先生其<lb/>
先河内人宋宣贊公始徙六合國初敎授公震亨徙宜<lb/>
興敎授生冬官公益益生地官公友道友道生秋官公<lb/>
祺祺生耆士公年耆士公以伯兄僉憲公同宦游中外<lb/>
遂留養親終身不仕耆士生貢士西園公章是生先生<lb/>
<pb n="KR4e0203_WYG_010-27b"/>
母蔣夫人夢羽士䧏庭故先生生而穎異㓜即能書徑<lb/>
尺大字賦五七言詩屬對每出人意表長者屠公爵以<lb/>
女字焉鄉先輩多忘年與交年十三居母喪盡哀十七<lb/>
試有司輒首選入鄉闈聞西園公得疾徒步亟歸奉侍<lb/>
湯藥及西園公不諱痛二親蚤亡禄養弗逮哭輒殞絕<lb/>
兩叔艱於生理奉養弗怠負於官輒鬻已産以償之宗<lb/>
族貧者分衣食共有無讀書不能延師者親為敎之年<lb/>
四十二始以貢入太學應北畿試不第授沂州學訓導<lb/>
<pb n="KR4e0203_WYG_010-28a"/>
沂士樸陋少文經㫖時藝經先生指授者多底成就其<lb/>
間人品高下行之修窳隨機開導多知感發改悔為善<lb/>
士者甚衆癸夘丙午凡再應山東鄉試丙午門人孫奎<lb/>
小試偶見遺遂以讓之奎果登第同官高士材卒於官<lb/>
為之經紀其喪捐俸以資其歸已而乞致仕還里不以<lb/>
世故嬰心惟日與門下士訂正舊學先生少以文自䧺<lb/>
讀書自六經子史下逮音律醫卜祿命稗官釋典靡所<lb/>
不窺為文汪洋宏博援筆立就頃刻數千言人始以文<lb/>
<pb n="KR4e0203_WYG_010-28b"/>
士目之既而自悔曰學不足以經世徒窮一生之力老<lb/>
死文字間豈不負此七尺之軀哉乃盡棄所為文獨留<lb/>
心天下之務究其利病本未甚悉䇿其得失甚熟而尤<lb/>
喜談兵與下邳湯將軍友善杖䇿軍門設奇畫屢效而<lb/>
口不言功曰此非書生事也然人則以豪傑士名之矣<lb/>
葢晩而又自悔其言曰學豈多事哉治此方寸而已雖<lb/>
酬酢萬變順逆不同而要以無愧此心為主於是人又<lb/>
以道徳歸先生而先生耻立門户惟隨在體認潛心獨<lb/>
<pb n="KR4e0203_WYG_010-29a"/>
得考其平生表裏不殊言行一致尤厚於倫理一族中<lb/>
飽飢衣凍婚子嫁女専仰先生一人而先生貲故薄惟<lb/>
以得之公廩者輒以資人而不自營也嗚呼先生可謂<lb/>
篤行之君子也已先生生於𢎞治丁巳八月二十日卒<lb/>
於嘉靖戊申二月二十三日享年五十有二配亦有賢<lb/>
行即屠公女也後先生三十年卒子二曰以禮邑庠生<lb/>
後屠夫人一年卒次曰以學舉萬厯癸酉應天鄉進士<lb/>
先生卒時二子尚㓜權窆先生於龍潭之阡庚辰十有<lb/>
<pb n="KR4e0203_WYG_010-29b"/>
一月進士君將奉屠夫人與先生同窆乃持前敎諭劉<lb/>
君自省所為壙志乞予銘予雅慕先生高致又辱進士<lb/>
君知厚不敢辭也銘曰昔萬石君家不言而躬行於今<lb/>
在陽羨曰有兩先生位雖不滿徳世賴有老成後將有<lb/>
考焉匪兹遺典刑乎<lb/>
　　故登仕郎鴻臚寺司賔署署丞南區于公暨配蔣<lb/>
　　孺人合葬墓誌銘<lb/>
公諱棐字公忱别號南區居士其先汴人宋靖康中宣<lb/>
<pb n="KR4e0203_WYG_010-30a"/>
敎郎安三公從高宗南渡兄弟三人伯昇居於滁仲暹<lb/>
居臨安季顯即安三公卜居金壇之王母觀是為公之始<lb/>
祖安三公生洮溪公茂洮溪公生芳洲公純芳洲公三<lb/>
子伯曰碧潭公本任嘉興府通判死事贈同知祀名宦<lb/>
仲曰清潭公寧季曰月潭公潤月潭公生贈右副都御<lb/>
史漁隠公盛漁隠公實生我外祖契𤣥先生諱鎰邃于<lb/>
理學以成化甲午鄉進士知萬載縣以吾伯舅貴贈及<lb/>
兩世皆右副都御史始自王母觀入居邑中之姚家巷<lb/>
<pb n="KR4e0203_WYG_010-30b"/>
衣冠之盛為邑中甲族而古城公諱泗者則其第四子也<lb/>
以仲子肖𤣥公貴贈監察御史而南區公乃其伯子也<lb/>
少即練達善治家上能承順古城翁之意下能成就肖<lb/>
𤣥公使得肆力於學肖𤣥公登第入仕三十餘年不以<lb/>
家事縈心自連房合㸑以至分析美田宅紀綱之僕某<lb/>
宜屬某一惟南區公之言是聽兄弟友愛絕無爾我之<lb/>
意古城翁年五十而終南區公與肖𤣥公痛父未享福<lb/>
祿事母太孺人盡孝待諸舅及亡姊孀妹皆有恩卒受<lb/>
<pb n="KR4e0203_WYG_010-31a"/>
勅命奕世内臺與伯氏比隆則肖𤣥公之力也當吾伯<lb/>
舅顯榮時南區公恂恂雅飭事諸父如父待羣從兄弟<lb/>
皆有禮以至於中表無不懽若兄弟者葢中表自吾兄<lb/>
巽谷公以下凡五人皆少長一歲嘗有約次一歲為生<lb/>
辰㑹願更巡者無算亦中表中一美談也不佞最㓜猶<lb/>
及與肖𤣥公同舉進士仕同朝退而有以相樂以至於<lb/>
老踰七望八獨吾三人者為于王兩氏祭酒豈非尤難<lb/>
者與予猶憶在朝時肖𤣥公方以直指董北畿學政南<lb/>
<pb n="KR4e0203_WYG_010-31b"/>
區公以謁選至京僦居民舍人不知其為侍御之兄及<lb/>
除鴻臚司賔署丞日近天顔貴矣而公顧不樂就也未<lb/>
幾即請告歸延師敎子治田圃為終焉之計公庭無私<lb/>
謁隆慶四年鄉里因時政稍有所抑揚乗之以為利以<lb/>
束矢為總貨之路遂以成俗公之受侮不啻百端而能<lb/>
柔忍濟事一惟司直之為聽葢㪚金實多而公不言也<lb/>
公生正徳癸酉正月廿五日終於萬厯庚寅二月初七<lb/>
日享年七十有八配蔣孺人蔣實溧陽名族父為楚藩<lb/>
<pb n="KR4e0203_WYG_010-32a"/>
典膳樂靜公瓏母即贈藩叅鳳橋史公之姊生孺人從<lb/>
舅太僕玉陽公愛之及笄猶育於其家習見富貴紛華<lb/>
可恱之事而泊然無慕勤女工安布素歸於于即解裝<lb/>
易金具丼㫖以奉舅姑舅姑喜鄉居獨留孺人居城中<lb/>
自太母芮太淑人以下内外尊屬無慮十數人周旋其<lb/>
間執禮有婦道無不當其意者處夫婦妯娌和而莊終<lb/>
身無間言御臧獲慈而整能盡其力生平無閫外之言<lb/>
不見親踈厚薄之迹豈非女徳之有恒有終者與孺人<lb/>
<pb n="KR4e0203_WYG_010-32b"/>
生於正徳乙亥十月廿六日終於萬厯庚寅十一月初<lb/>
七日享年七十有六子三人長曰廷爕應天庚午鄉進<lb/>
士娶史太卿玉陽公孫女繼娶宜興徐文靖公裔孫女次<lb/>
曰斗聨國子生娶同邑曹内翰含齋之女又次曰廷羔<lb/>
娶宜興吳文肅公裔孫女又次曰廷點側出娶溧陽彭<lb/>
光祿鳳泉之女女四人長適吾之從子辰州府經厯三<lb/>
重次適宜興别駕𤣥圃吳公嗣君達禮次適誠意伯石<lb/>
圃劉公世胄君尚忠次適内翰武進履菴吳公嗣君宗<lb/>
<pb n="KR4e0203_WYG_010-33a"/>
泰孫男五人長曰同庚斗聨出邑庠生娶無錫王太僕<lb/>
繼山公孫女次曰長庚廷爕出娶同邑舉人和宇張君<lb/>
女次曰應庚曰閏庚曰奎庚俱廷羔出應庚聘績谿大<lb/>
司馬梅林胡公裔孫女孫女五長適丹徒曹憲副肖厓<lb/>
公之子良賔斗聨出次適宜興徐太學雲汀之子庠生<lb/>
鍾秀廷爕出餘俱㓜未字廷爕不幸蚤世斗聨率諸弟<lb/>
能繼父兄之志卜其宅兆得吉於近郊顧龍山之麓將<lb/>
以十九年二月十七日並襄兩大事思所以表揚遺徳<lb/>
<pb n="KR4e0203_WYG_010-33b"/>
繆以屬之於予予忝從兄弟之後雖不文不可謂不知<lb/>
義不得辭也乃采據所知之實列之如左而系之以銘<lb/>
銘曰夫剛妻柔道之常剛柔以正徳之良同徳同壽後<lb/>
其昌同穴千禩山之陽<lb/>
　　曹母王孺人墓誌銘<lb/>
孺人姓王氏故太史曹君大章之配而予之從姪女也<lb/>
父諱黯别號水西居士母高孺人金壇宦族嘉靖乙未<lb/>
先君自山東謝事還里故廬尚與伯氏北渚公共之北<lb/>
<pb n="KR4e0203_WYG_010-34a"/>
渚公恒鄉居治農獨留水西公在城與先君連欐而居<lb/>
時予年纔十五水西公忘年以昆弟接之高孺人不幸<lb/>
蚤世水西公獨抱㓜子堦哭而示予曰修短命也柰此<lb/>
失怙何又指旁一女曰吾諸女不失為富室惟此女秀<lb/>
而文乃大人所屬意而納曹氏之委禽焉者即孺人也<lb/>
時僅垂髫哀毁哭泣之中受母遺筦鑰從事惟謹水西<lb/>
公入室而不見高孺人見女能如此則為之一解顔及<lb/>
笄歸於太史而太史獨子舅計部公姑蔡孺人以艱苦<lb/>
<pb n="KR4e0203_WYG_010-34b"/>
起家以遲暮得子利其有者危之百端出之人爪吻之<lb/>
間以至成立而有室喜甚曰禮舅姑饗婦舅婦先降自<lb/>
西階婦降自阼階以著代也今亦新婦代我之時矣微<lb/>
以家事試之皆治若素習者計部公夫婦則又大喜歲<lb/>
丙午太史君舉於鄉而計部公終於宦邸人傳言有他<lb/>
及喪歸從人有竄於途者蔡孺人銳欲根竟其事孺人<lb/>
婉言以解之後太史果以曖昧見疑當路幾欲重坐得<lb/>
脫徽纆走京師舉南宫第一事始得解入史館甫三月<lb/>
<pb n="KR4e0203_WYG_010-35a"/>
蔡孺人又以疾終於家方蔡孺人疾時孺人亦染疾而<lb/>
不言猶侍湯藥非潤醫何君言之則家人不之知亦幾<lb/>
於不救也扶羸奉終封識所遺以俟太史之至而按堵<lb/>
如故太史既以文名四方弔客無虚日既免喪居官益<lb/>
以豪華自命坐客常滿飲食若流有一饌揮數金者中<lb/>
饋之事悉以委孺人而孺人不知其勞一酒漿之微必<lb/>
自經其手以故太史能結賔客之懽而孺人自奉甚薄<lb/>
戊午巳未之間予與太史同在朝相過每入内見孺人<lb/>
<pb n="KR4e0203_WYG_010-35b"/>
被服不過簪珥絁素歲時或修家人禮逺詣予象房旁<lb/>
邸舎見予一室蕭然未嘗不動容為之盤桓與予室人<lb/>
欵語迨暮始去太史之舉主為潯陽董公太史脩門生<lb/>
禮孺人亦時時通好問於其夫人因間致言恐太史或<lb/>
有過惟董公能匡救之願夫人一贊之此予在嘉禾時<lb/>
董公親對予言而予始知之也太史立朝僅一考即以<lb/>
足疾解官歸尋以多餌益氣藥病發於肺吐紫血及異<lb/>
色痰有二子己弱冠俱美材不幸連夭孺人則勸太史<lb/>
<pb n="KR4e0203_WYG_010-36a"/>
寡欲養身以為嗣續之計納别室蔣氏舉一男孺人抱<lb/>
之蓐草之間而養之曰曹氏不絶如綫吾子雖亡而不<lb/>
亡吾夫無後而有後皆在於此吾敢不任其責乎其劬<lb/>
勞殆過於所生未幾太史捐館積釁叢集皆孺人一身<lb/>
當之太史嘗為劇盜鄭盼所刼人妄指匿廣陵大賈韓<lb/>
生家韓生為之破貲鉅萬不服訴於朝太史亦坐累除名及<lb/>
他所牽連事久未結追呼者日至於門又孤兒寡婦人<lb/>
所易侮危甚於太史初年孺人日號於太史所善門生<lb/>
<pb n="KR4e0203_WYG_010-36b"/>
王繼山張虚菴二三公丐其援故孺人未死之前曹氏<lb/>
安其室見保全於上而遺孤得至於成立皆孺人之力<lb/>
也當曹氏盛時孺人未嘗一毫利其有為私計及曹氏<lb/>
衰時孺人不惟不以存亡易心真有功於曹氏厯轗軻<lb/>
而無怨人當失意雖兄弟不能不歸咎孺人有善未嘗<lb/>
不歸於太史也有不善必為之揜及晩年之事太史亦<lb/>
慙於内子矣而未嘗不與分任歸諸所遭而安之曰此<lb/>
亦命也己矣太史既沒痛之愈甚卒以勞瘁不盡於天<lb/>
<pb n="KR4e0203_WYG_010-37a"/>
年孺人生於嘉靖乙酉七月十一日終於萬厯乙酉九<lb/>
月二十五日享年六十有一子男三人長曰祖見邑弟<lb/>
子員娶溧陽史太僕際孫女次曰祖聞聘無錫安氏俱<lb/>
孺人出次曰祖鶴游太學即蔣出者娶無錫沈氏女一<lb/>
人孺人出適同邑于太學斗聨卜以今年三月二十五<lb/>
日合葬於太史君墓祖鶴持予從孫鍵所為狀詣予請<lb/>
銘宫保大宗伯鳳阿姜公雅善太史尤知孺人之賢銘<lb/>
必出姜公庶足為孺人不朽適姜公他出而葬期巳迫<lb/>
<pb n="KR4e0203_WYG_010-37b"/>
不可以待姜公與予雅以道義相信言之出於予與出<lb/>
於姜公當無異也故不避親者之嫌而為之銘銘曰婦<lb/>
人之賢昔有敬姜歸於季氏夫子蚤亡言不踰閾以禮<lb/>
自將孔子稱之百世有光繼此而作班氏有昭世其家<lb/>
風亦歸於曹不忝於彪克恭於超授經於宫資政於朝<lb/>
續成固史作漢一經女中之䧺大家是稱人之居世孰<lb/>
重孰輕形骸腐化流芳者名慨惟孺人於曹有徳為夫<lb/>
為子穆伯文伯劬勞三世不遺餘力盡瘁至死形容枯<lb/>
<pb n="KR4e0203_WYG_010-38a"/>
瘠嗚呼曹氏有婦莫克知之王氏有女吾宜銘之以示<lb/>
厥後庶克監之<lb/>
　　明故明威將軍杭州前衛指揮僉事王君墓誌銘<lb/>
君諱在字于京先世曰萬八者始家金壇萬八生仁一<lb/>
仁一生傑傑以良家子㐲劒從太祖高皇帝定亂有功<lb/>
傑生璿以功陞燕山左䕶衛副千户尋以奉天征討功<lb/>
陞金吾左衛指揮僉事厯陞浙江都司都指揮僉事璿<lb/>
生鉞襲杭州前衛指揮僉事以功陞浙江都司都指揮<lb/>
<pb n="KR4e0203_WYG_010-38b"/>
僉事始占籍仁和鉞生溥溥生楷楷生煇皆世其職煇<lb/>
生君而妣曰錢恭人出錢塘宦族君家世以武功著而<lb/>
君獨好儒儀部巨石江公愛而妻之以女授以胡氏春<lb/>
秋命與諸子同學江氏故多賢以故君見聞益富以嘉<lb/>
靖丙午襲祖職癸丑倭冦犯閩浙君能勤於其職盛暑<lb/>
不解甲者月餘冦退謁告就醫徜徉山水間布衣徒步<lb/>
而忘其官晩好清靜攝生之道有時黙坐終日凝塵滿<lb/>
室而忘其貧君生正徳戊寅二月初九日終於萬厯壬<lb/>
<pb n="KR4e0203_WYG_010-39a"/>
午三月初五日享年六十有五配曰江恭人即巨石公<lb/>
女也子男四國錞由庠生替職任江南運糧把總孫男<lb/>
五國錞將以今年二月某日葬君靈鷲山祖塋之次持<lb/>
其舅江太守所為狀來乞予銘予自先世與君家以族<lb/>
屬相往來義不得辭乃按狀而為之銘曰予見君貌若<lb/>
不勝衣言若不出口然而不為利回不為義疚信哉詩<lb/>
書禮義為戰之所蓄而君之所以繼前烈而振家聲者<lb/>
尚有俟於其後也乎<lb/>
<pb n="KR4e0203_WYG_010-39b"/>
　　明故衛輝府推官邢君墓誌銘<lb/>
君諱繼本字某其先自晉末南遷今為高淳人世有能<lb/>
者故特為大族父世榮兵馬副指揮潞安府通判母李<lb/>
氏封孺人生君始以孺顯中嘉靖辛酉順天府鄉試屢<lb/>
上春官不第以萬厯丙戌選授衛輝府推官嘗署汲輝<lb/>
二邑篆時方旱蝗漕榖於家為糜以飼餓者繫盜七人<lb/>
六出讐口吏鍛入之君得其實劾吏而出六人於獄有<lb/>
十六歳男子姦十歲女君閱其欵曰是不過以㓜女成<lb/>
<pb n="KR4e0203_WYG_010-40a"/>
獄以戲為真矧若女今長且育事巳二十年矣白於上<lb/>
而貰之有竊盜三人誤傷人坐死未幾一人死君曰是<lb/>
亦足以當矣免其二人又有七歳女死於路不得其故<lb/>
君禱得夢人授以書列姓首趙明日跡捕果得殺者乃<lb/>
趙世強也部使者交薦於朝垂及遷召而君以疾逝為<lb/>
萬厯十五年十一月十四日距其生嘉靖甲午六月初<lb/>
五日享年僅五十有四配徐氏中山武寧王裔孫女繼<lb/>
配孫氏金陵人子五長仕辰聘吾邑于文學玉鳴長女<lb/>
<pb n="KR4e0203_WYG_010-40b"/>
吾舅御史大夫公世元孫也仕辰將以十九年某月某<lb/>
日葬君於其邑立信鄉南墟之陽介于文學詣予請銘<lb/>
銘曰學足以發身政足以及人何必鍾鳴鼎食華轂朱<lb/>
輪其積諸躬也厚其取諸世也亷造物者不報其人而<lb/>
報其人之天君之所以永妥其藏者將不在有後且賢<lb/>
與<lb/>
　　中順大夫南京鴻臚寺卿觀吾史公墓表<lb/>
昔椒山楊公下獄時權姦摘其疏末援證二王一語以<lb/>
<pb n="KR4e0203_WYG_010-41a"/>
為離間欲必致之死刑部尚書何鰲侍郎王學益皆姦<lb/>
黨也争以承風㫖為事而其事屬山東司其時以員外<lb/>
郎署司事者觀吾史公也執不可曰繼盛何罪堂官知<lb/>
不可奪乃自為獄案以授之司坐以詐傳親王令㫖法<lb/>
當棄市乃書奏尾云楊繼盛語雖誤引心實無他伏惟<lb/>
陛下憫其狂愚宥從逺遣以全好生之徳疏上謫泰州<lb/>
判官及權臣事敗公始敘復擢南京大理寺丞鴻臚寺<lb/>
卿將大用而公巳告終大宗伯袁安節公嘗銘其墓越<lb/>
<pb n="KR4e0203_WYG_010-41b"/>
若干年其子繼芳復求予言以表其墓道予與公不惟<lb/>
同年進士相知其尊君商崖先生實常司訓金壇予得<lb/>
識公於學舎先生嘗有夢云公宴觀吾公與予兄弟列<lb/>
坐意葢期予之兄而不謂丁未第進士予從公後果符<lb/>
先生之言也噫予與公契分不薄矣其忍無言公諱朝<lb/>
賔字應之觀吾其别號也自幼凝重商崖先生厭近時<lb/>
舉業者學無本原不令外從師於家搆書樓羣子姪其<lb/>
中而自授之業公與從弟朝宜朝富日相講習公以深<lb/>
<pb n="KR4e0203_WYG_010-42a"/>
沈之思尤自謂獨以魯得之督學樸溪潘公試公第一<lb/>
是年中鄉試第二年纔弱冠耳自後四蹶春官自信益<lb/>
堅嘉靖丁未舉進士為本房第一廷試二甲第四授刑<lb/>
部主事坐獄事外謫時貽椒山書云賔争此獄己辦一<lb/>
死所以不死者冀得出公於死耳公幸自愛椒山即書<lb/>
其後以答曰公心良苦吾與公訣矣天下事尚可為努<lb/>
力勿怠此觀吾公行履之概也吾於是而有感焉嘉靖<lb/>
初年主威伸於上言路開於下一時上意所向初若難<lb/>
<pb n="KR4e0203_WYG_010-42b"/>
回及情見罪得誅罰立加最寵莫如張永嘉亦逐者屢<lb/>
矣惟中年慕長生事祠禱而嚴嵩以佞巧承順得柄至<lb/>
十餘年攻之者衆矣惟椒山楊公列其十大罪中外悚<lb/>
動雖嵩亦自知無辭於誅以及於敗上英武卒誅之楊<lb/>
公之言葢未嘗不行也人之知史公者或淺矣吾見其<lb/>
於天倫厚於内行謹平居呐呐若不能出辭而不可奪<lb/>
之節遇事乃見即其從容數言雖無救於楊公而楊公<lb/>
之蒙非其罪昭昭明甚謂其於正義有助乎非耶吾見<lb/>
<pb n="KR4e0203_WYG_010-43a"/>
世之談者動曰名節曰氣節夫節者視夫義之所在而<lb/>
己氣無所用名何有焉今之所謂節者氣耶名耶他有<lb/>
所為耶<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0203_WYG_010-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方麓集巻十<lb/>
</p>
<p>
</p>
  </div>
</body>
</text>
</TEI>
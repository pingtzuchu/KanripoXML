<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方麓集巻十五</head> <lb/>
    <p>
<pb n="KR4e0203_WYG_015-1a"/>
欽定四庫全書<lb/>
　方麓集巻十五<lb/>
　　　　　　　　　　　　　明　王樵　撰<lb/>
　戊申筆記<lb/>
　　平生雖道途車馬之上未嘗廢思有得即書有聞<lb/>
　　則書起嘉靖戊申凡若干言萬厯己卯方麓居士<lb/>
　　題<lb/>
初筮者逺大之基人葢有所向雍雍得一試之方終身<lb/>
<pb n="KR4e0203_WYG_015-1b"/>
勞勞病一事之累有後藉不若無前顧有明揚不若無<lb/>
竊揜有人福不若無自敗<lb/>
君子之交難合而有終小人易合而輕相失<lb/>
人苦量不𢎞當自忍字進忍之至可以變化氣質<lb/>
識髙則量𢎞不待忍而自平<lb/>
唐肅宗急于平安史則許以玉帛子女歸回紇急于平<lb/>
劉展則許以玉帛子女賂田神功皆苟且成事志不在<lb/>
民也何以克永世禍亂暫息亦幸耳<lb/>
<pb n="KR4e0203_WYG_015-2a"/>
賀毉閭論内官則曰譬之婦人雖賢不可使主外事論<lb/>
倡優則曰皆赤子也奈何棄之于禽獸皆至言也凡事<lb/>
從容緩處人已俱不失<lb/>
君好直則于魏徴猶見其嫵媚君好佞則于盧杞不覺<lb/>
其姦邪<lb/>
物之可愛者人知惜之材之在人也實天地精英之所<lb/>
為聖賢能事之所出可不謂之至貴至難得者乎輕喪<lb/>
其宅而不惜其儲外完其郛而内滑其居同腐于物而<lb/>
<pb n="KR4e0203_WYG_015-2b"/>
得諡為愚何其知物而不知自反也吁<lb/>
就今之衛所而整頓之兵可召募而足但不當使之不<lb/>
耕而食須有田以為之業三時務農一時講武一如古<lb/>
法則兵農復合兵額既足則清勾可罷今之軍官世襲<lb/>
而軍亦世充十歲一清勾不能足兵滋為民擾耳<lb/>
莊子曰平為福人之福在于平而人情不喜平而喜過<lb/>
過反不得平焉故節者保常之道也<lb/>
書不盡言言不盡意得意者忘言可也謂意之無窮而<lb/>
<pb n="KR4e0203_WYG_015-3a"/>
益之言者非也程子朱子猶不得已也後之多言者其<lb/>
用心也外也夫<lb/>
盜之端有二迫于饑寒者此愚民也貴于開衣食之源<lb/>
以業之緩文法以安之生而不逞非盡出于飢寒者此<lb/>
姦民也貴于有法以制之有路以收之有道以散之葢<lb/>
小盜惟不務安之而求勝之也而後敺而入于大大盜<lb/>
之先惟無以制之收之散之也而後至于用甲兵甲兵<lb/>
以克盜猶劀殺以去瘍雖克去之為快而扁鵲毉和以<lb/>
<pb n="KR4e0203_WYG_015-3b"/>
為晩矣重利之所在非黠而强者不能趨重害之所在<lb/>
非黠而强者不敢犯始則偷越禁防以營其私終則盜<lb/>
弄甲兵以至于亂及其㡬而治之則一良有司之力而<lb/>
有餘失其圗而猖之則連兵積年費財萬計而不足<lb/>
明豈能盡姦貴于執一實以御百虛法豈能盡有罪貴<lb/>
于刑一人而使千萬人懼<lb/>
嘉靖庚申十二月朔昧爽由東昌之陽穀大霧咫尺不<lb/>
辨夾道林木皆不見及日出霧收則見木上如薄雪封<lb/>
<pb n="KR4e0203_WYG_015-4a"/>
條宛成花卉銀樹徧野綽約婆娑有繪畫之所不能盡<lb/>
者不知何祥也<lb/>
初三日鄆城蚤發所見如前大霧濛濛似霜非霜似雪<lb/>
非雪著人鬚睂髮皆白如老人狀<lb/>
兵莫憯于志鏌鋣為下志在忿則忿兵也志在慾則慾<lb/>
兵也<lb/>
哀莫大于心死不若人不恥有過不悔恣其氣以陵人<lb/>
為人所容不覺<lb/>
<pb n="KR4e0203_WYG_015-4b"/>
古人畏天戒則修人事猶謹疾病則慎調攝審治療病<lb/>
生于飲食起居之不節而後五臟有受邪之處災生于<lb/>
喜怒政事之失當而後山川星辰有變怪之端是其事<lb/>
殊而理一也付災異于偶然猶輕疾病而不治也禳災<lb/>
異以厭禱猶病不求毉而信巫也病不可以為祟災不<lb/>
可委之天故恐懼修省垂于易象格王正厥事載于商<lb/>
書<lb/>
光武身親庶務明帝察察君勤于上則事責成于下疑<lb/>
<pb n="KR4e0203_WYG_015-5a"/>
若當時官必備員必多而乃省併僅止七百餘員而已<lb/>
則夫疑省官之恐以廢事者非也明王立政不惟其官<lb/>
惟其人乃自古記之矣省其員而厚其禄精其選久其<lb/>
任而考其成不易之要道也<lb/>
天之所佑者善也人之所助者順也不善不順雖才如<lb/>
申商勇如信布威如王莽繼其世如操懿劉裕小則殺<lb/>
身大則滅族今小夫以智力僥幸一時自謂得天人之<lb/>
助因是以稔其惡豈不愚哉<lb/>
<pb n="KR4e0203_WYG_015-5b"/>
鐵劍利而倡優拙楚之所以見憚于秦倉廪虚而囹圄<lb/>
實無鹽令之所以見誅于齊<lb/>
韓退之知得中庸原道不作可也<lb/>
佛經千萬部只説得喜怒哀樂之未發一句然吾以為<lb/>
未發而彼則以為本無也<lb/>
吾近讀佛書亦知好之然一讀便知不同處夫天下豈<lb/>
有二道哉既不同即彼非矣尚何惑焉<lb/>
建文君無守成之材當時用事諸臣無相天下之器縱<lb/>
<pb n="KR4e0203_WYG_015-6a"/>
無成祖為之敵天下必亂何也承太祖開創之後不以<lb/>
安養元元為事乃屑屑以更改制度為先此何異于王<lb/>
莽乎太祖懲宋元孤立而敗故大封同姓乃若分封太<lb/>
大則當時有識者固已預憂之欲為之處須在我無瑕<lb/>
而圗之以漸晏子論陳氏之患曰惟禮可以已之太史<lb/>
公論七國之變曰由鼂錯為之不以漸使朝政清明天<lb/>
下無事則懐徳惟寧宗子惟城乃不頼其為輔而憂其<lb/>
為亂無是理也<lb/>
<pb n="KR4e0203_WYG_015-6b"/>
韓子曰春秋謹嚴吾謂非特春秋也六經之文皆謹嚴<lb/>
盡之矣凡辭皆意所攝也意不攝辭皆不謹嚴也<lb/>
風雷益君子以遷善改過益莫大焉山澤損君子以懲<lb/>
忿窒慾損乃益矣<lb/>
禮以恭敬為本恭者不慢敬者不忽持己待人皆有準<lb/>
則是謂合禮失禮慢忽固不可若恭讓不合禮亦為失<lb/>
已故曰恭近于禮逺恥辱也又曰恭而無禮則勞吾性<lb/>
多有此失不可不戒<lb/>
<pb n="KR4e0203_WYG_015-7a"/>
虺蠆蟲之逺人者也非職來螫人人即之也物即吾吾<lb/>
必揮吾即物物有不驚者乎愕而用其吻與尾亦其揮<lb/>
也蠅晝遨遇物則集而飲其濡蚋夜遨以臝物為糧方<lb/>
其酣適也腹纍纍而欲破飛不能舉秋愈健利遭之者<lb/>
與蜂蠆等毒未㡬金風飄而翅零豹足長而喙折其得<lb/>
志之極者亦其衰之始也嗟夫萬形皆有欲有欲皆有<lb/>
求凡有欲有求皆有毒者也而人之無欲無求無可欲<lb/>
者物之所不能即也蟬食虛龜食息而不免于害彼誠<lb/>
<pb n="KR4e0203_WYG_015-7b"/>
無求也如取者何夫惟無可欲者不可取也不可取者<lb/>
使人無取之之意者也使人無取之之意者其至矣夫<lb/>
爾汝之稱人則惡之然有爾汝之實如枉我以非道之<lb/>
招貨我以無處之餽皆爾汝之類也不受于彼而受于<lb/>
此惡其名而甘處其實是尚為能充其類也乎<lb/>
福在于平而常人不喜平而喜過過反不得平焉故知<lb/>
平者吉家起于儉而後人不慕儉而慕奢奢難復入儉<lb/>
焉故克儉者長<lb/>
<pb n="KR4e0203_WYG_015-8a"/>
不能為古人之事業非今人之所責不犯今人之忌諱<lb/>
乃古人之所難<lb/>
天子在上公卿在前國家禍福生民休戚繫于言與不<lb/>
言如是而極言之可也然有顧忌而不言者矣私居延<lb/>
客捧茗游談不覺其出自忘其止李母戒景讓之言豈<lb/>
可不念<lb/>
問謹而信曰無言其所不行無行其所非<lb/>
見人有所得如己有所失見人有所失如己有所得此<lb/>
<pb n="KR4e0203_WYG_015-8b"/>
道經中語可表出以為世戒<lb/>
小人好以人試巧以險市恩<lb/>
古厯法周公時尚傳璣衡之器想亦尚在故設馮相保<lb/>
章二官典其常業而以太史長之而已<lb/>
太史賓友之官而為日官之長職天道以正四時此周<lb/>
公之深意即唐虞重羲和之遺意也<lb/>
王者財用非有公私而内外不相侵紊則費出有經而<lb/>
人主之侈心無自而肆焉<lb/>
<pb n="KR4e0203_WYG_015-9a"/>
以九式均節財用此正冢宰制國用以道佐人主之要<lb/>
務有式無式所以為古今之判其闗繫大矣今亦宜以<lb/>
國之大用倣周禮式目定為式法永永遵守毎歲大臣<lb/>
制其均節之宜量入為出則財不傷而民不病王道興<lb/>
而天下平矣<lb/>
民可使由之不可使知之堯舜之道使人由之由之而<lb/>
知則在其人之自得非聖人之所能使也佛氏之道使<lb/>
人知之以為一悟則無復事矣然寧有是理哉<lb/>
<pb n="KR4e0203_WYG_015-9b"/>
周禮一書理財居半先儒有是言也然理財乃六典之<lb/>
本何止居半己邪何則人資土以養土資人以闢人之<lb/>
與土相須不離而財由之出聖人經制天下之道葢不<lb/>
出此司徒主人者也司空主土者也二官同民異治無<lb/>
非使天下人土相配四民得其職地利無不盡而已故<lb/>
大學曰生財有大道生之者衆食之者寡為之者疾用<lb/>
之者舒則財恒足矣詳考周禮一書葢不出此意<lb/>
古者一夫之界甚嚴六遂上地百畝亦加萊五十畝中<lb/>
<pb n="KR4e0203_WYG_015-10a"/>
地二百畝當百畝下地三百畝當百畝先王倍分中下<lb/>
之地而不欲棄之者欲人各盡其力使天下磽瘠之處<lb/>
無不墾闢也後世經界不行上地人爭趨之又令得買<lb/>
賣焉中下之地舉而棄之蒿萊千里游惰不分地利人<lb/>
力俱有不盡昔管仲治齊使四民各有定業竊先王之<lb/>
緒餘猶假以獲富强之效若能稽夫家授地職實以先<lb/>
王之良法美意行之財用豈有不理天下豈有不平者<lb/>
哉<lb/>
<pb n="KR4e0203_WYG_015-10b"/>
後世田既在民富者積財買田驅貧民以耕而收其大<lb/>
半之入子弟僮僕多不耕而食之徒進不耕農退不士<lb/>
商乃遊手之大者而未知為之禁何也今自僧道冗兵<lb/>
之外富貴之家乃遊閒之藪而江南尤盛古人云一夫<lb/>
不耕或受之飢先儒胡仁仲有云上侈靡而細民皆衣<lb/>
帛食肉此飢寒之所由生盜賊之所由作也<lb/>
魂者陽之神魄者隂之神形者魂魄之宅神者形魄之<lb/>
主耳目之聰明為魄<hi>日之瞳體也其明魄也耳之竅體也其聰魄也此體魄之分月魄即</hi>
<pb n="KR4e0203_WYG_015-11a"/>
<hi>其全體而光處乃其魂之發此魂魄之分</hi>息之噓吸出入神之思慮營為為<lb/>
魂魄以檢魂魂載魄而不離則魂安靜而魄精明火不<lb/>
燥而水不溢衆人思慮營營神為形役則魂離于魄而<lb/>
不知老子曰載營魄抱一能無離乎只欲守其舍也虚<lb/>
以實為基陽以隂為地金水内景日火外景道家謂日<lb/>
火揚光于外故日有蝕火有滅金水潛光于内故無窮<lb/>
以此為養生之法故曰内以養己安靜虚無元本隱明<lb/>
内照形軀閉塞其兊築固靈株三光陸沉温養子珠又<lb/>
<pb n="KR4e0203_WYG_015-11b"/>
曰重為輕根靜為躁君君子終日行而不離輜重皆此<lb/>
意也<lb/>
老子曰益生不祥心使氣曰强生本自然不損即益益<lb/>
之反損故曰不祥心為天君清其天君氣自順軌是為<lb/>
志帥氣曰常也行持進退不由自然有所作為是為心<lb/>
使氣曰强也强亦不祥也益生與心使氣今之治方術<lb/>
而未聞道者鮮有不蹈之者也<lb/>
參同契上徳無為一節諸家皆臆說惟朱子得其肯綮<lb/>
<pb n="KR4e0203_WYG_015-12a"/>
而其言甚簡人未易曉今略以意說之未知是否姑記<lb/>
以俟知者曰上下指隂陽而言隂本在下而欲其上行<lb/>
陽本在上而欲其下行上徳下徳葢借老子之語隂陽<lb/>
得道則隂上行以交于陽是為上徳陽下行以交于隂<lb/>
是為下徳火不炎而水自上隂道順而不倡者也故上<lb/>
徳無為不以察求聖賢千言萬語只在制心制心治火<lb/>
也知白守黒神明自來心火不炎上則下從其妃而壬<lb/>
癸之英得火而日堅結成金丹以此而已故下徳為之<lb/>
<pb n="KR4e0203_WYG_015-12b"/>
其用不休上閉謂不知無為之理而妄有所事如益生<lb/>
之類下閉謂不知為之其用不休之理而失所有事如<lb/>
目引于色耳引于聲心牽于事火輙隨而麗之使汞龍<lb/>
常出于水鉛虎常出于火如焰騰于薪有能出而復返<lb/>
者乎此二者其稱有稱無皆妄矣而不知下豈可無哉<lb/>
下無則上無所奉龍常出于水則龍飛而汞輕虎常出<lb/>
于火則虎走而鉛枯若火不炎而水自上則龍不飛而<lb/>
汞不乾上行之水蓊然如雲蒸于泥丸豈非上得其奉<lb/>
<pb n="KR4e0203_WYG_015-13a"/>
而神得所居哉<lb/>
性有巧拙惟靜則清伏藏則靜外騖而不已雖智必昏<lb/>
伏藏之道制外為本九竅之邪在乎三要三要耳目口<lb/>
也物無不接而心未嘗起是曰可以動靜<lb/>
自然之道靜而人其動機也人生而靜天之性也而心<lb/>
其動機也天人合發者道之所在天意人情所同<lb/>
天地雖大能役有形而不能役無形隂陽雖妙能役有<lb/>
氣而不能役無氣故天地為萬物之盜也萬物非為人<lb/>
<pb n="KR4e0203_WYG_015-13b"/>
而生而人資萬物以養故人為萬物之盜夫人盜天地<lb/>
以生又盜萬物以私其生然未始不以其生而為殺也<lb/>
是萬物又人之盜也是三盜者人實為主苟知天地萬<lb/>
物無一物是吾之物物非我物不得不應我非我我不<lb/>
得不養則三盜宜三才安矣<lb/>
君子有機以成其善小人有機以成其惡<lb/>
天性一源而已人心逐物而有萬岐焉聖愚之分在返<lb/>
與不返而已返則一一則精神與天地合夫寒暑之氣<lb/>
<pb n="KR4e0203_WYG_015-14a"/>
至則金流膠折專之至也瞽者聽察以專故也彼一其<lb/>
用于耳目者猶精而况心乎絶利一源謂絶利而止守<lb/>
一源精一之至也用師十倍精一之效也三返晝夜言<lb/>
返之不已再言用師萬倍深見之也夫以不專之心應<lb/>
物是以塊解牛也以不翕之心應物是索鑑于湍也此<lb/>
絶利一源所以用師萬倍也<lb/>
禽之制在氣不但其類有異物而相制者如却䑕刀是<lb/>
也東坡有却䑕刀銘<lb/>
<pb n="KR4e0203_WYG_015-14b"/>
天之道浸列子所謂運轉亡已天地宻移疇覺之哉凡<lb/>
一氣不頓進一形不頓虧亦不覺其成不覺其虧如人<lb/>
自少至老貌色智態亡日不異爪之生髪之長榮衛之<lb/>
行亡頃刻止衆人皆見之于著不能見之于微所以不<lb/>
能任化而常化于化也隂陽之道無日不相勝一長則<lb/>
一消互為主客窮上則反下循環不已故曰隂陽相推<lb/>
而變化順矣<lb/>
心生于物死于物釋氏心無所住謂不著于物而能生<lb/>
<pb n="KR4e0203_WYG_015-15a"/>
其心則不死于物矣<lb/>
濳心于淵神不外也則重常為根靜常為君矣秦少游<lb/>
為其甥楊道孚作真贊曰其氣揚以善動其神騖以思<lb/>
用盍觀老氏之言乎君子行不離輜重<lb/>
萬厯乙亥四月朔日食先是司天言食當若干分杪是<lb/>
日予在杭州同三司官行救日禮親見食既星見庭檜<lb/>
上烏鵲皆歸棲葢天文家言日輪大月輪小日道近天<lb/>
在上月道近人在下故日食既時四面有光溢出而其<lb/>
<pb n="KR4e0203_WYG_015-15b"/>
所食分數逺近觀者亦不同如北方食既南纔半虧南<lb/>
方食既北纔半虧如京口距杭僅七程而所見已不同<lb/>
矣惟月食分數八方所見同者月小闇虛大故也人皆<lb/>
知日食為天變之大者而食之既與食在元旦尤為非<lb/>
常然夏之四月謂之正月以其純陽用事為正陽之月<lb/>
也食在此月古尤忌之此近在詩與春秋而人不復及<lb/>
矣<lb/>
寧王使劉養正至贛州見王陽明宻相要結此事載于<lb/>
<pb n="KR4e0203_WYG_015-16a"/>
羅念菴集中出其女兄之夫所謂周龍岡者之言曰龍<lb/>
岡嘗自贛病歸附廬陵劉子吉舟劉與陽明素善㑹母<lb/>
死往請墓志以濠事暗相邀結不合而返時龍岡呻吟<lb/>
昏暓意其熟寐也呼門人王儲歎曰初意專倚陽明兩<lb/>
日數調以言若不喻意更不得一肯綮不上此船明矣<lb/>
此事將遂已乎儲拱手曰先生氣弱今天下大事屬先<lb/>
生先生安所讓乎且先生以陽明為才乎吾見其怯耳<lb/>
劉笑曰是誠在我時己卯二月也其年六月濠反七月<lb/>
<pb n="KR4e0203_WYG_015-16b"/>
陽明舉兵討賊八月擒濠是時議者紛然曰是附濠而<lb/>
資以為利也又曰與劉期而中變賣友也念菴之記此<lb/>
若欲為陽明湔滌者而其隱情益彰觀初意專倚陽明<lb/>
與不上此船之言非平日交通中變賣友而何哉或言<lb/>
寧王舉兵北嚮視贛州軍門寧無後顧之慮陽明既欲<lb/>
有所為不得不陽與之款使不款濠而機先露濠必以<lb/>
計去之而事不可為矣吾則以為濠之在江西其勢之<lb/>
不可禦孰與安禄山之在范陽王敦之在姑孰使陽明<lb/>
<pb n="KR4e0203_WYG_015-17a"/>
果有顔常山顔平原陶士行温太真之精忠大節則亦<lb/>
惟有艱難守正濳為之備而已機固不先露使彼有所<lb/>
憚而不發豈非國之福縱彼不吾顧而遂東吾奬率義<lb/>
旅以順討逆孰不響應以全勢之重而躡其後以當彼<lb/>
羣盜烏合之衆孰不瓦解而彼且挫師堅城之下進退<lb/>
狼顧還師自救則坐而成擒此皆可前見者何事而先<lb/>
款賊以圗後功哉然而陽明一時不可謂無功王靖逺<lb/>
麓川之役人有遺論仇鉞初聽安化王賺調入城卒反<lb/>
<pb n="KR4e0203_WYG_015-17b"/>
戈擒之二人者固皆剖符行封傳世不復追論其餘矣<lb/>
王新建固不得以是為比乎嘉靖間削爵隆慶中復之<lb/>
人以為宜至于崇尚其學者又欲推而俎豆于孔子之<lb/>
庭則人又不以為可要之論以衆而公以久而定非一<lb/>
時人情好惡之所能為也<lb/>
朱子曰水一也火二也以魂載魄以二守一則水火固<lb/>
濟而不相離所以能永年也養生家說盡千言萬語說<lb/>
龍說虎說鉛說汞説坎說離其術止是如此而已故云<lb/>
<pb n="KR4e0203_WYG_015-18a"/>
載營魄抱一能無離乎專氣致柔能嬰兒乎今之道家<lb/>
只是馳騖于外安識所謂載魄守一能無離乎<lb/>
按此至切要之言吾儒養徳養生葢非二事所謂養生<lb/>
者非如丹術之家謂有所謂教外别傳也分明指<hi>闕</hi>
<pb n="KR4e0203_WYG_015-19a"/>
</p>
<p>
<pb n="KR4e0203_WYG_015-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0203_WYG_015-20b"/>
　<lb/>
　<lb/>
可不别為一書理在相須決不可闕故唐杜佑有通典<lb/>
後人繼而為之若鄭漁仲通志略馬端臨文獻通考今<lb/>
並行于世不為無補但詳略亦未適中杜考究精覈條<lb/>
貫分明但事多詳于後代素無經學是以上遡前古率<lb/>
多疎略而是非紛錯無所折衷鄭書氏族六書七音之<lb/>
類其所自得足以名家盛自誇詡良不為過餘則猶夫<lb/>
<pb n="KR4e0203_WYG_015-21a"/>
人耳馬端臨力不及前人逺甚聨比無法殊欠要領中<lb/>
間議論不無可采者而巻帙已多于本史要之可備裁<lb/>
削難號成書故今只以本史為主刪其繁文筆其領要<lb/>
補其闕略有綱有目有事有論在兼采諸家之長而折<lb/>
衷以先聖王經世之道使人尋討易見要領是非不謬<lb/>
所從粲然若指諸掌有欲舉而措之者立可采獲而行<lb/>
焉<lb/>
天下有事事者有居無事以待有事者二者不失其操<lb/>
<pb n="KR4e0203_WYG_015-21b"/>
則天下治矣事事者百職羣吏是也居無事以待有事<lb/>
者君是也百職羣吏各事其事而為之君者執進退刑<lb/>
賞之權以臨之所謂居無事以待有事者也不居無事<lb/>
則將日役其心以與夫智效一官者程能而角㨗耶不<lb/>
能也惟居無事者乃能有以待有事彼百工庶職方且<lb/>
日役其思以效一官盡一長而吾于其間惟無所事而<lb/>
有以待之約而易操者亦曰任賢使能賞功罰罪而已<lb/>
矣恭己之說出于孔子而世之昧其義者亦多矣恭己<lb/>
<pb n="KR4e0203_WYG_015-22a"/>
非無所事事之謂也居無事以待有事之謂也記曰王<lb/>
中心無為以守至正中心無為者如鑑之未有所照則<lb/>
虛而已矣如衡之未有所加則平而已矣以其至虚而<lb/>
妍媸無所遁其形以其至平而輕重不能違其則此居<lb/>
無事以待有事者也唐明皇初年委任姚崇謂序進郎<lb/>
吏細故不當上請世謂知體吾則謂明皇不知恭己之<lb/>
道晩年委政林甫其病根已見于此矣彼將謂逸于任<lb/>
人者君可以自逸邪<lb/>
<pb n="KR4e0203_WYG_015-22b"/>
任官者其猶大匠之為棟也與非其任者易材焉可也<lb/>
慮其不足以勝而益一棟焉其勢不能以兼獲其力則<lb/>
必有一虛設者矣夫有諸侯則有牧伯有守令則有監<lb/>
司不易之道也事當責成于守令監司者察守令之任<lb/>
否而已矣非為有司之不能而代之也非為有司之任<lb/>
重而分之也後之任人不求其任之必勝而好為二棟<lb/>
甚至監司之上復出官以監之夫以中臣分監司之事<lb/>
則必以監司分有司之事其平居也上下相牽而不得<lb/>
<pb n="KR4e0203_WYG_015-23a"/>
自專及其有事也上下相委而易以辭責事功不立變<lb/>
故不支凡以是也夫事當責成于郡縣則守令之權不<lb/>
可不重守令之權還之守令而後可以責事功而待變<lb/>
故葢凡所以養民育材制兵皆當使郡縣得專其司而<lb/>
畢其力如人之自為家計而後可郡縣者朝廷之基未<lb/>
有基固而危者也夫知守令之重則知不必多設監司<lb/>
葢古之善為天下者為天下得一相一相為諸路得十<lb/>
數監司十數監司自清其所部使賢者得展其志而不<lb/>
<pb n="KR4e0203_WYG_015-23b"/>
肖者不得苟容其間天下雖欲無治不可得已<lb/>
古之言詩者莫加于唐虞曰詩言志至于被之八音而<lb/>
可以諧神人動天地詩之功用大矣樂出乎詩者也詩<lb/>
出乎志者也人之志氣與天地通發于聲音合于度數<lb/>
聖人為之律吕以寫乎人和之自然而已故曰律和聲<lb/>
聲依永律之所和者聲聲之所依者永永之所出者人<lb/>
心自然之妙也後世謂詩本為樂而作先定律而以詩<lb/>
合之是永依聲矣三代而下之無樂也非無樂也無詩<lb/>
<pb n="KR4e0203_WYG_015-24a"/>
也夫樂者三才之和氣也君子直而温寛而栗九徳有<lb/>
諸躬也善政以養其民九功敘于下也上下之和心應<lb/>
焉則存之而為志宣之而為詩被之八音而為樂何莫<lb/>
而非和平之感乎故大韶之作起于九敘之歌而周禮<lb/>
亦以中和祗庸孝友謂之樂徳形于興道諷誦言語謂<lb/>
之樂語在虞則直而温寛而栗亦樂徳也出納五言九<lb/>
敘之歌亦樂語也有其徳則聲為律而九敘之歌大韶<lb/>
之樂不患其不作志者詩之本而樂者其末也虞夏之<lb/>
<pb n="KR4e0203_WYG_015-24b"/>
詩其可見者帝舜臯陶之歌雅之始也五子之歌風之<lb/>
始也三百篇于是焉出自是而降言志之道隱而詩之<lb/>
功用不明于天下歐陽永叔謂三代而下古樂既亡天<lb/>
地人和氣之相接者既不得泄于金石疑其獨鍾于人<lb/>
又言自古詩人少達而多窮殆窮而後工也噫豈其然<lb/>
與天地人和氣之相接者疑獨鍾于人是詩樂為二事<lb/>
也詩既不足以與乎大樂之和則其以為幽人貞士不<lb/>
得于時獨以自鳴其志之所為也無足怪矣而豈其然<lb/>
<pb n="KR4e0203_WYG_015-25a"/>
與<lb/>
<hi>闕</hi>
<pb n="KR4e0203_WYG_015-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
傳曰觸石而出膚寸而合不崇朝而雨天下惟泰山雲耳<lb/>
<pb n="KR4e0203_WYG_015-26b"/>
言其畜厚故其施者大也又曰河潤千里言其源逺故<lb/>
其流者長也在易天在山中為大畜天在山中此以其<lb/>
象言也然理亦有之先儒固言天之氣徹行乎地中地<lb/>
中皆天也山以艮體畜乾之氣尤厚故雲雨出焉以畜<lb/>
天故也人之藴畜由學而大聞由古哲𢎞于天不亦君<lb/>
子之大畜乎地之有南北二絡大河界之也南絡之分<lb/>
為中絡江界之也上應天漢謂之兩戒惟其源也自古<lb/>
未有能窮江河之源者漢史載張騫窮河源謂天子案<lb/>
<pb n="KR4e0203_WYG_015-27a"/>
古圗書名河所出曰昆侖云明非真昆侖也元人得之<lb/>
于吐蕃朶甘思之南去張騫所指為近殆亦不足信者<lb/>
何也泲水能穴地伏流今厯下發地皆泉皆泲所過也<lb/>
元人以有泉百泓而遂指為河源是又陋于張騫矣宋<lb/>
人嘗窮江源則自蜀岷山之西大山廣谷連峰疊岫不<lb/>
詳逺近西南走蠻夷中皆岷山也是兩戒者其源皆自<lb/>
荒徼遼絶之域累萬里而後至中國吞納百川以注于<lb/>
海惟其源也傳曰三王之祭川也先河而後海重其源<lb/>
<pb n="KR4e0203_WYG_015-27b"/>
也人之道亦猶是己詩書禮義者畜也源也子孫福澤<lb/>
之盛施也流也世之論盛衰者謂人定勝天天定勝人<lb/>
至謂天之既定修徳于身責報于後如持左契交手相<lb/>
付此非知天者也夫人之所為孰非天也哉使天與人<lb/>
以衆寡疾徐為勝負是天人二也君子定于善是謂吾<lb/>
之天定吾之天定則亹亹不能自已而欲其畜之不厚<lb/>
施之不大源之不深流之不長不可得也<lb/>
張子曰大易不言有無言有無諸子之陋也是葢起于<lb/>
<pb n="KR4e0203_WYG_015-28a"/>
老子而莊列宗之考之六經孔門其論道詳矣臯陶謨<lb/>
曰天敘有典湯誥曰惟皇上帝降衷于下民若有恒性<lb/>
易大傳曰一隂一陽之謂道繼之者善也成之者性也<lb/>
子思子曰天命之謂性率性之謂道修道之謂教此皆<lb/>
極本窮原以見夫此理之所自來初未嘗有所謂無之<lb/>
説惟老子首章云道可道非常道者乃其立言之宗㫖此<lb/>
後如云三十輻共一轂當其無有車之用如云天下萬<lb/>
物生于有有生于無如云道生一一生二二生三三生<lb/>
<pb n="KR4e0203_WYG_015-28b"/>
萬物又云有物混成先天地生夫吾聖人言道則出于<lb/>
性言性則命于天自此以上不言者非秘而不言也不<lb/>
容言也乃老氏則好言之夫不容言而好言之欲髙于<lb/>
吾聖人而不知乃所以為妄也既曰兩者同出而異名<lb/>
同謂之𤣥則有無非二亦無先後而又曰道生一一生<lb/>
二物生于有有生于無何邪曰先天地生則有先後矣<lb/>
自此列子則曰有形者生于無形則天地安從生太易<lb/>
者未見氣也太初者氣之始也太始者形之始也太素<lb/>
<pb n="KR4e0203_WYG_015-29a"/>
者質之始也又曰易無形畔易變而為一一者形變之<lb/>
始夫氣與形質容有微著之漸易無形畔者不知與形<lb/>
氣未始相離邪抑先天地生邪且易字本以隂陽變易<lb/>
得名若未見氣安得有太易之稱乎莊子則曰太初有<lb/>
無無有無名一之所起有一而未形物得以生謂之徳<lb/>
凡此皆與老子之言甚相合正可見其淵源所自也自<lb/>
吾儒言則一即太極二即隂陽程伯子曰一隂一陽之<lb/>
謂道隂陽亦形而下者也而曰道者惟此語截得上下<lb/>
<pb n="KR4e0203_WYG_015-29b"/>
最分明元來只此是道要在人黙而識之也明道之言<lb/>
可謂見道者其言自别而異端虚無荒唐之說其不足<lb/>
信亦已明矣三生萬物老子本謂萬物負隂而抱陽沖<lb/>
氣以為和則沖氣即二之交不當與二對而為三也<lb/>
朱子之解太極圗說自是朱子借周子之言以發明至<lb/>
理一字不可易但未必周子本意觀語録云太極動而<lb/>
生陽靜而生隂非是動而後有陽靜而後有隂只太極<lb/>
之動便是陽靜便是隂又云不是動後方生陽葢纔動<lb/>
<pb n="KR4e0203_WYG_015-30a"/>
便屬陽靜便屬隂此代周子周旋語意然周子明曰生<lb/>
陽生隂何嘗曰動為陽靜為隂耶又如無極之真二五<lb/>
之精妙合而凝朱子曰此數句甚妙是氣與理合而成<lb/>
性也按横渠嘗云合虚與氣有性之名合性與知覺有<lb/>
心之名而朱子謂其未瑩曰有心則自有知覺何合性<lb/>
與知覺之有不知所謂妙合而凝者得無亦近于張子<lb/>
之病否耶又如問動靜者所乗之機曰理撘于氣而行<lb/>
又曰太極理也動靜氣也氣行則理亦行二者常相依<lb/>
<pb n="KR4e0203_WYG_015-30b"/>
而未嘗相離太極猶人動靜猶馬此非後學所敢疑議<lb/>
亦請即以周子之言徴之通書曰五殊二實二本則一<lb/>
一實萬分萬一各正小大有定此言更不見有理氣相<lb/>
依之痕迹殊與太極之言不同則象山疑太極非周子<lb/>
定論亦未可厚非但朱子之解實為周子補其所未圎<lb/>
訂其所未瑩義理要自顛撲不破未可以其為無極二<lb/>
字費分疏而遂議之爾<lb/>
洪範只從五行說起乃通書所謂五行隂陽隂陽太極<lb/>
<pb n="KR4e0203_WYG_015-31a"/>
者也故一曰水二曰火三曰木四曰金五曰土其在人<lb/>
則一曰貌二曰言三曰視四曰聽五曰思貌曰恭言曰<lb/>
從視曰明聽曰聰思曰睿此所謂有物必有則形色天<lb/>
性也鄭𤣥曰木神曰仁金神曰義火神曰禮水神曰智<lb/>
土神曰信此可見道亦器器亦道故曰形而上者謂之<lb/>
道形而下者謂之器朱子曰此言最的當設若以有形<lb/>
無形言之便是物與理相間斷了所以謂截得上下分<lb/>
明者只是上下之間分别得一箇界至分明器亦道道<lb/>
<pb n="KR4e0203_WYG_015-31b"/>
亦器有分别而不相離也吾謂既有分别而不相離則<lb/>
何假于言妙合邪又凡言不相離者如人乗馬馬載人<lb/>
則有相離之時如梁承棟柱承梁雖不相離而實為二<lb/>
物若道之與器則即物而在曰不相離已落第二義而<lb/>
又何合之有哉<lb/>
論性不論氣不備張子氣質之性之說所以為有功然<lb/>
虞書曰人心惟危此非氣質之性乎曰道心惟微此非<lb/>
天地之性乎是前古聖人已道之矣口之于味也目之<lb/>
<pb n="KR4e0203_WYG_015-32a"/>
于色也耳之于聲也四肢之于安佚也此人心也性也<lb/>
有命焉君子不謂性也仁之于父子也義之于君臣也<lb/>
禮之于賓主也智之于賢否也聖人之于天道也此道<lb/>
心也命也有性焉君子不謂命也徳勝其氣性命于徳<lb/>
徳不勝其氣性命于氣性命于徳所謂道心為主而人<lb/>
心聽命也故仁之于父子也至義之于君臣也盡禮之<lb/>
于賓主也敬智之于賢否也明聖人之于天道也純亦<lb/>
不已焉性命于氣故父子君臣之類各隨其性之所近<lb/>
<pb n="KR4e0203_WYG_015-32b"/>
有至有不至而其下者好惡無節于内知誘于外不能<lb/>
反躬至于滅天理而窮人欲者有之性命之學莫明于<lb/>
虞書莫備于孟子此章其告子諸章因言而辯故不得<lb/>
如此章之盡耳<lb/>
明道先生識其子端慤之壙曰夫動靜者隂陽之本况<lb/>
五氣交運則益參差不齊矣賦生之類宜其雜揉者衆<lb/>
而精一者間或值焉以其間值之難則其數或不能長<lb/>
亦宜矣按聖賢之生皆所謂精一者間或值焉者也堯<lb/>
<pb n="KR4e0203_WYG_015-33a"/>
舜當氣運之盛故其數長而又得位而行道孔子當氣<lb/>
運之衰故不得其位而顔子則其數又不能長皆所謂<lb/>
精一間值之難而然也要之昏明壽夭貴賤之不齊存<lb/>
乎所遇而理本一原故君子夭壽不貳事天以終身乃<lb/>
知天之至也西銘以舜與申生曽子與伯竒相對而言<lb/>
最有深意舜盡事親之道而瞽瞍底豫其功大矣故事<lb/>
天者盡事天之道而天心豫焉則亦天之舜也此事最<lb/>
難所謂必得其位必得其壽為國至于祈天永命者也<lb/>
<pb n="KR4e0203_WYG_015-33b"/>
申生無所逃而待烹其恭至矣故事天者夭壽不貳而<lb/>
修身以俟之則亦天之申生也此則學者所當勉天無<lb/>
私人不得其常理而怨懟乃私意乃妄也故西銘卒章<lb/>
專說此意<lb/>
厯家之說謂日光以望時遥奪月光故月食日月同㑹<lb/>
月掩日故日食大率一百七十三日有餘而道一交非<lb/>
交則不相侵犯故朔望不常有食有雖交而不食者有<lb/>
頻交而食者然未有頻月食者春秋襄公二十二年九<lb/>
<pb n="KR4e0203_WYG_015-34a"/>
月十月頻食二十四年七月八月頻食注家皆不能定<lb/>
其說孔氏曰漢書律厯志載劉歆三統之術以為五月<lb/>
二十二分月之二十乃為一交以為交在望前朔則日<lb/>
食望則月食交在望後望則月食後月朔則日食交正<lb/>
在朔則日食既前後望不食交正在望則月食既前後<lb/>
朔不食凡交前十五度交後十五度正是食竟去交逺<lb/>
則日食漸少去交近則日食漸多正當交則日食既若<lb/>
前月在交初一度日食則至後月之朔日猶在交之末<lb/>
<pb n="KR4e0203_WYG_015-34b"/>
度未出食竟月行天既匝來及于日或可更食若前月<lb/>
日在交初二度以後則後且復食無疑今七月日食既<lb/>
而八月又食于推步之術必無此理葢古書磨滅必有<lb/>
錯誤<lb/>
漢時亦有頻食者髙帝三年及文帝前三年十月晦十<lb/>
一月晦是也天道至逺執厯數之常按交㑹之度而求<lb/>
之固有不能盡也<lb/>
考工記乃記工事非設官也故無員秩首言國有六職<lb/>
<pb n="KR4e0203_WYG_015-35a"/>
百工與居一焉鄭康成謂百工司空事官之屬于天地<lb/>
四時之職亦處其一非也其所謂六職者自明言于下<lb/>
曰或坐而論道或作而行之或審曲面埶以飭五材以<lb/>
辨民器或通四方之珍異以資之或飭力以長地財或<lb/>
治絲麻以成之坐而論道謂之王公作而行之謂之士<lb/>
大夫審曲面埶以飭五材以辨民器謂之百工通四方<lb/>
之珍異以資之謂之商旅飭力以長地財謂之農夫治<lb/>
絲麻以成之謂之婦功此自言上自王公士大夫下至<lb/>
<pb n="KR4e0203_WYG_015-35b"/>
農耕婦織商通貨財各有所職而工在其一不可相無<lb/>
耳何嘗及天地四時之職也　此記毎敘一工制度皆<lb/>
極其妙非後人所能作必先代之遺書然文體與六官<lb/>
不同葢六官敘官職其體簡嚴考工敘工製其模狀精<lb/>
妙非一書明矣安可以補冬官之亡哉　玉人當領于<lb/>
典瑞弓人矢人當領于司弓矢車人輪人葢人輈人當<lb/>
領于巾車函人當領于司甲桃氏廬人當領于司戈盾<lb/>
司兵其餘可推大抵此記雜敘工事故梓人匠人皆三<lb/>
<pb n="KR4e0203_WYG_015-36a"/>
出輿人車人一事而重出　梓人為筍虡一章極寫物<lb/>
之妙　凡察車之道必自載于地者始也是故察車自<lb/>
輪始凡察車之道欲其樸屬而微至不樸屬無以為完<lb/>
久也不㣲至無以為戚速也樸屬猶附著堅固貌也㣲<lb/>
至謂輪至地者少言其圜甚也著地者㣲則易轉故不<lb/>
微至無以為戚速戚與促同春秋傳曰葢以操之為已<lb/>
戚矣後輈人為輈云勸登馬力馬力既竭輈猶能一取<lb/>
焉言輈和則勸馬用力馬止輈尚能一前取道喻易進<lb/>
<pb n="KR4e0203_WYG_015-36b"/>
也此皆曲盡命物之妙　輪敝三材不失職謂之完三<lb/>
材轂輻牙也轂以利轉輻以直指牙以固抱輪雖敝而<lb/>
三者不失職謂之完見造輪之工只用五字道盡而妙<lb/>
又在不失職三字上　弓人為弓取六材必以其時六<lb/>
材既聚巧者和之榦也者以為逺也角也者以為疾也<lb/>
筋也者以為深也膠也者以為和也絲也者以為固也<lb/>
漆也者以為受霜露也凡為弓冬析榦春液角夏治筋<lb/>
秋合三材寒奠體氷析灂必以其時者鄭氏曰取榦以<lb/>
<pb n="KR4e0203_WYG_015-37a"/>
冬取角以秋絲漆以夏弓所以及逺其力在榦矢所以<lb/>
疾發其勢在角角榦資筋以堅韌故射則中深三者又<lb/>
得膠然後相合而固之在絲䕶之以受霜露之氣不為<lb/>
所侵動在漆此六者雖取以其時苟其質不美則不足<lb/>
相資以為用故云得此六材之全然後可以為良全謂<lb/>
無瑕病也材雖美工雖巧而不得天時又不可以為良<lb/>
故冬析榦春液角夏治筋秋合三材皆順時氣三材者<lb/>
膠漆絲也以秋合之則堅宻至冬寒時納之檠中<hi>檠弓匣也</hi>
<pb n="KR4e0203_WYG_015-37b"/>
以定其往來之體則不復流移又于大寒氷堅時再納<lb/>
之檠中以析其漆之灂則定後不復鼓動按古人於造<lb/>
一弓其文理宻察如此葢皆實理也不如是則不足以<lb/>
善其事昔奉使大同見邊將言今造弓矢不能違此法<lb/>
惟京師造者差猶堪用其在外造者都不堪用葢取材<lb/>
不良工又不精徒取易成不得天時故也<lb/>
陸務觀書渭橋事云中大夫賈若思宣和中知京兆櫟<lb/>
陽縣夏夜以事行三十里至渭橋夜漏欲盡忽見二三<lb/>
<pb n="KR4e0203_WYG_015-38a"/>
百人馳道上衣幘鮮華最後車騎旌旄傳呼甚盛若思<lb/>
遽下馬避于道傍民家且使從吏詢之對曰使者來按<lb/>
視都城基漢唐故城王氣已盡當求生地此十里内已<lb/>
得之而水泉不壯今又舍之矣語畢馳去如飛時方承<lb/>
平若思大駭明日還縣亟使人訪諸府則初無是事也<lb/>
務觀自言得此事于若思之孫逸祖而言豈闗中將復<lb/>
為帝宅乎敵規中原積六七十年王師一出中原豪傑<lb/>
必將響應决䇿入闗定萬世之業兹其時矣吾謂宋之<lb/>
<pb n="KR4e0203_WYG_015-38b"/>
南渡既不足以辦此大凡山川之氣發之久則有時而<lb/>
歇鬱之久則必有時而發今燕都自遼金元至我朝為<lb/>
帝都者數百年矣仰漕東南恐非所以為萬世業計長<lb/>
安自唐之末造廢而不都者㡬八九百年宋太祖與我<lb/>
太祖皆嘗有意焉天祚皇明將至于萬年議者謂宜修<lb/>
漢唐故事不然則且以為陪京夫雍冀二州據天下上<lb/>
游自古帝王更遞而居亦何常之有務觀所書事涉神<lb/>
怪不可信其謂闗中將復為帝宅事容有待則豈不然<lb/>
<pb n="KR4e0203_WYG_015-39a"/>
乎<lb/>
陸務觀謂周世宗先取淮南去腹心之患不乗勝取吳<lb/>
蜀楚粤而舉勝兵以取幽州使幽州遂平四方何足定<lb/>
哉甫得三闗而以疾歸則天也其後中國先取蜀南粤<lb/>
江南呉越太原最後取幽州則兵已弊于四方而幽州<lb/>
之功卒不成故雖得諸國而中國之勢終弱然後知世<lb/>
宗之本謀為善也按王朴之䇿謂凡攻取之道必先其<lb/>
易者欲先取江南次嶺南巴蜀而河東必死之冦則謂<lb/>
<pb n="KR4e0203_WYG_015-39b"/>
宜且以為後圗况契丹自石晉以來奄有十六州之地<lb/>
在宋取河東之後尚為敵國則在世宗時其勢之難又<lb/>
可知也世宗自將伐契丹在王朴既卒之後是時連年<lb/>
有事于唐所謂兵已弊于數動者豈不信然耶况王朴<lb/>
畫取唐之䇿謂未須大舉且以輕兵擾之而世宗自將<lb/>
伐唐者凡再則于朴之䇿亦未能盡用也朴意即子胥<lb/>
亟肄以疲楚之䇿晉武平吳亦用此䇿江南既舉則嶺<lb/>
南巴蜀可傳檄而定是皆不煩大兵而養吾全力固在<lb/>
<pb n="KR4e0203_WYG_015-40a"/>
燕晉也而幽州故地未易以兵力取自此當養威蓄銳<lb/>
以待其釁招懐内附以孤其勢遲以歲月可以萬全必<lb/>
舉惜乎世宗有雄志雄材而無囊括宇宙之度寧静致<lb/>
逺之略失之躁急使功業竟不就而終雖曰天命亦世<lb/>
宗有未盡也宋太祖有取天下之度使假之年事未可<lb/>
知乃若太宗則材武不若世宗規摹不若太祖逺矣宜<lb/>
乎僅得河東而遂已也幽州不得而宋終不競于外國<lb/>
嗚呼天耶人耶王安石變法欲致富强專為取幽薊也<lb/>
<pb n="KR4e0203_WYG_015-40b"/>
而卒以亡宋使無熙豐之興革哲徽之紹述則宋不南<lb/>
渡使南渡而能修仁宗之政則宋不遂亡然則幽薊不<lb/>
當復耶曰幽薊非不當復亦非不可復而復之有道安<lb/>
石之所行則祗以亡宋耳<lb/>
唐柳公度年八十有彊力人問其術對曰吾平生未嘗<lb/>
以脾胃熟生物暖冷物不以元氣佐喜怒爾此格言也<lb/>
當書座右<lb/>
富鄭公年八十書座右云守口如瓶防意如城守口如<lb/>
<pb n="KR4e0203_WYG_015-41a"/>
瓶慎言語節飲食也防意如城懲忿窒慾也<lb/>
朱子語録云俗言佛燈此是氣盛而有光又恐是寳氣<lb/>
此中有人隨汪聖錫到峨睂山云五更初去看初布白<lb/>
氣已而有圎光如鏡其中有佛然其人以手裹頭巾則<lb/>
光中之佛亦裹頭巾則知乃人影耳今所在有石號菩<lb/>
薩石者如水精狀于日中照之便有圎光按此事昔人<lb/>
有辯謂若是寳氣則諸靈山容皆有之何獨見于峨睂<lb/>
近時吾友姜鳳阿登峨睂親驗有所謂放光石者實與<lb/>
<pb n="KR4e0203_WYG_015-41b"/>
朱子之言相合然則謂光出于石信矣光出于石即是<lb/>
氣盛而有光謂之兩說又不可此理與海市同海市獨<lb/>
著于登州先君有説<lb/>
知吉州王公世系履歴見劉文清公撰公墓誌其略云<lb/>
開禧改元春詔趣新知吉州王公行仍俾以行期來上<lb/>
公祗命就道夏四月戊子次于儀真病卒年六十有三<lb/>
其年九月乙酉葬鎮江府金壇縣上元鄉白水塘之原<lb/>
公諱萬樞字贊元世居江之徳安曽祖韶事裕陵為樞<lb/>
<pb n="KR4e0203_WYG_015-42a"/>
宻副使贈太師燕國公諡襄敏國史有傳祖寀擢崇寧<lb/>
甲科終左朝奉大夫父彦融終朝請大夫直敷文閣累<lb/>
贈金紫光禄大夫始家金壇公其仲子也以父任入官<lb/>
凡十三轉終奉直大夫由平江府崑山縣尉調秀州崇<lb/>
徳丞因舉者五人改秩知滁州來安縣淮南路轉運司<lb/>
幹官通判建康府知興國軍及吉州凡七更任而一不<lb/>
赴吉州夫人蔡氏亦有賢行别有誌吉州六子適逢遂<lb/>
遜近選遂初字頴叔真西山為改曰去非嘉泰二年進<lb/>
<pb n="KR4e0203_WYG_015-42b"/>
士官至權工部尚書以龍圗閣直學士致仕卒諡正肅<lb/>
宋史有傳吉州兄萬全以父䕃授髙郵尉至知辰州萬<lb/>
全仲子通以父任調衢州江山主簿累官至知常州季<lb/>
子邁以父恩累官至知寧國府三人並載金壇人物志<lb/>
户口賦稅升降之數考歴代已然之蹟便可驗欲覈實<lb/>
亦無難者<lb/>
記事者必提其要纂言者必鉤其𤣥此韓文公讀書要<lb/>
法也<lb/>
<pb n="KR4e0203_WYG_015-43a"/>
太平御覽采輯不精編類無法宋朝三大書欲以包羅<lb/>
衆家而反為類書之極陋者御覽廣記近吳下俱已刋<lb/>
行抄本相傳譌以承譌無所是正廣記不經非所當刋<lb/>
布惟御覽中所引諸子雜書有今世所不存者似當精<lb/>
擇而别存之此别有意識者自知非為資博覽計也<lb/>
山川在地理之外當别有一書一統志附見于各州縣<lb/>
中有一山一水而數處各載者今須山水别有源委一<lb/>
書<lb/>
<pb n="KR4e0203_WYG_015-43b"/>
何振卿山記似亦可采但所見不廣所采不精耳<lb/>
禹貢以山川表疆界此後世書地里界至之始通典一<lb/>
統志止及各郡福建通志各府州縣各具四至此可通<lb/>
之天下四至分明則地理不必畫圗畫圗易差也驛道<lb/>
里數有寰宇通衢一書但後有更革者須查補之見有<lb/>
一書附記路途險易闗津聚落<lb/>
自天地判而萬物生焉物為之名而有文有字文字立<lb/>
而有形有義有聲盡天地萬物之情以類相從得天地<lb/>
<pb n="KR4e0203_WYG_015-44a"/>
萬物之序以六書正其形以翻切正其聲極載籍之所<lb/>
有以盡其義<lb/>
大書以提要分注以貫事此修志之法可省繁文<lb/>
冠帶閒住職卑于子者俱照子官封職髙于子者其子<lb/>
奏請得復原職致仕者方許進階<lb/>
國朝歲入之數　漕運糧四百萬石内兊運二十四萬<lb/>
赴薊州倉改兊六萬赴天津倉正入京通二倉者三百<lb/>
七十萬　銀輸之數正統以前天下歲徴稅糧凡三千<lb/>
<pb n="KR4e0203_WYG_015-44b"/>
六百三十二萬一千餘石内三百二十萬九千石折銀<lb/>
八十一萬四千餘兩并鹽課商稅等項每年共二百四<lb/>
十三萬兩　新増　嘉靖三十年加派軍馬銀一百二<lb/>
十九萬二千四百三十兩南京取解天下括削贓罰并<lb/>
開納事例銀無常數大約三十年以後至三十六年共<lb/>
入過八百五十餘萬兩<lb/>
萬厯四年户部出入實數　供給内府金花銀一百萬<lb/>
兩　解納兩京各衙門糧豆六百四十萬八千餘石<lb/>
<pb n="KR4e0203_WYG_015-45a"/>
絹布四十六萬六千餘疋　綿絲花絨㕑料顔料二百<lb/>
三十餘萬斤　銀九萬餘兩　草三百一萬餘束　額<lb/>
派邊鎮民運鹽引屯糧等項本色糧料一百四十三萬<lb/>
五千餘石　折色銀三百六十三萬三千餘兩　草一<lb/>
千二百九十三萬餘束　其雲貴兩廣江浙南直𨽻江<lb/>
防海防兵餉不在數内　嵗入太倉錢糧數　夏稅銀<lb/>
一十一萬九千五百四十七兩有竒　秋糧銀五十五<lb/>
萬五千一百四十七兩有竒　馬草銀二十四萬四千<lb/>
<pb n="KR4e0203_WYG_015-45b"/>
五百一十六兩有竒　運司鹽價兩淮六十萬兩有竒<lb/>
　長盧一十二萬兩有竒　兩浙一十四萬兩有竒<lb/>
四川五萬二十五兩有竒　雲南三萬五千七百兩有<lb/>
竒　福建一萬二千二百兩有竒　各鈔闗料税及屯<lb/>
牧鹽鈔等銀二十一萬兩有竒　總計銀二百九萬七<lb/>
千餘兩此外有贓罰厯日民壯等項銀兩查解不前難<lb/>
以定數　歲出太倉錢糧數　供邊主客兵二項遼東<lb/>
二十一萬二千九百兩有竒　延寧甘固五十三萬九<lb/>
<pb n="KR4e0203_WYG_015-46a"/>
千一百兩有竒　薊永宻昌易八十一萬二千二百兩<lb/>
有竒　宣大山西一百萬三千七十一兩有竒　各衙<lb/>
門官員折俸布絹等銀一十一萬六千二百六十兩有<lb/>
竒　各營料草布花雜役等銀三十一萬一千四百兩<lb/>
有竒　總計銀三百萬四千餘兩　先年有事額外請<lb/>
討常數十萬而賑濟修工等項猶不在數内　嘉靖三<lb/>
十六年查過出數　在京文武官折俸毎季大約八萬<lb/>
六千兩有竒除夏季折絹外毎年大約二十九萬兩有<lb/>
<pb n="KR4e0203_WYG_015-46b"/>
竒　各營衛月米食鹽糧斗毎年一十萬七千八十兩<lb/>
有竒　各衙門官軍布絹銀一十六萬四千一十兩有<lb/>
竒　光禄寺供應并錢鈔銀四萬四千一十兩有竒<lb/>
太常寺猪價銀二萬兩有竒　公侯駙馬伯禄米銀一<lb/>
萬七千八百四十兩有竒　神樂觀麥豆銀一千四百<lb/>
二十兩有竒　各倉場庫局商人料草銀四十四萬四<lb/>
千一百一十兩有竒　各馬坊芻稭并修理銀一萬四<lb/>
百六十兩有竒　各倉庫籌架銀三萬四百兩有竒<hi>以上</hi>
<pb n="KR4e0203_WYG_015-47a"/>
<hi>在京</hi>在外各邊姑以大同一鎮言　近年加募軍銀六萬<lb/>
三千二百六十兩又加歲用銀一十五萬四千二百五<lb/>
十兩又加本色糧料銀一十萬二千四百七十七兩<lb/>
嘉靖三十年發過大同銀三十萬四千八百七十二兩<lb/>
　三十一年七十萬三千五十六兩　三十二年三十<lb/>
萬五千二百二十七兩　三十三年七十五萬七千八<lb/>
十三兩　三十四年一百一萬二千七十七兩　三十<lb/>
五年六十一萬九千八百八十兩　三十六年五十九<lb/>
<pb n="KR4e0203_WYG_015-47b"/>
萬二千八百五兩<hi>以上大同一鎮</hi>　通計太倉出過銀總數<lb/>
三十年五百九十五萬八千七百二十兩　三十一年<lb/>
五百三十一萬八千四百一十七兩　三十二年四百<lb/>
七十二萬九千二十四兩　三十三年四百五十五萬<lb/>
五千七百五十九兩　三十四年四百二十九萬四千<lb/>
六百六十八兩　三十五年三百八十六萬三百六十<lb/>
七兩　三十六年三百二萬二千九百六兩　先年歳<lb/>
用之外尚有盈餘京通倉糧嘉靖十年以前至有八九<lb/>
<pb n="KR4e0203_WYG_015-48a"/>
年之積太倉銀庫嘉靖八年以前内庫積四百餘萬外<lb/>
庫積一百餘萬　先年各邊額用主兵年例銀四十一<lb/>
萬後每年加添募軍銀又每年加添防秋擺邊設伏客<lb/>
兵銀益多<lb/>
朱子集注之例于程子稱子于諸家稱氏如尹氏謝氏<lb/>
游氏之類皆程子門人自今言之子者師稱也氏有二<lb/>
等有不敢以字稱而稱氏者如尹氏謝氏游氏之屬是<lb/>
也有自漢以來注授經師亦稱氏者如孔氏鄭氏馬氏趙<lb/>
<pb n="KR4e0203_WYG_015-48b"/>
氏之類是也至于同時之友則稱字如張敬夫何叔京是<lb/>
也若人非所尊直以解經而取之者則直名之而已如王<lb/>
勉范浚<hi>引其心箴</hi>等是也永樂中儒臣編輯五經四書性理大<lb/>
全書徧采諸家之言一例稱氏又慮姓同者無别則或以<lb/>
郡地或以齋菴别號冠諸其氏之上可謂濫矣<lb/>
吳康齋之出處載于天順日録者詳矣但據録之所載<lb/>
康齋之賢李文達公既自知之乃不自舉之使此舉出<lb/>
于石亨則康齋决無可就之義康齋之固辭者以此也<lb/>
<pb n="KR4e0203_WYG_015-49a"/>
文達若不喻其意而反疑其過殊未可曉也<lb/>
英廟北狩于少保有社稷大功當為本朝文臣之冠惟<lb/>
景泰易儲一事不聞力爭此不可曉後有功不若于少<lb/>
保而封賞世延少保之裔孫似猶當沾一命以報之<lb/>
春帖子詞歐蘇集中為朝廷作皆用四句如陽進升君<lb/>
子隂消退小人聖君南面治布政法新春共道十年無<lb/>
臘雪喜看三白壓春田盡驅南畝扶犁手稍發中都朽<lb/>
貫錢不惟辭義之佳而舉筆納忠隨寓有箴銘之助豈<lb/>
<pb n="KR4e0203_WYG_015-49b"/>
其他文人所及哉<lb/>
五代史周世宗嘗夜讀書見唐元稹均田圗歎曰此致<lb/>
治之本也詔頒其圗法使吏民先習知之期以一歲大<lb/>
均天下之田元稹均田圗法今不傳宋林勲本政書頗<lb/>
為朱子所取其法是以田為母人為子竊謂元稹圗法<lb/>
今天下豈無有能講求之者誠欲均田須頒圗法使吏<lb/>
民先習知之然後擇人以主其事不得人終無益也今<lb/>
法以户計里以田繫户正是田不為母故姦豪得以欺<lb/>
<pb n="KR4e0203_WYG_015-50a"/>
隠飛灑有田無稅有稅無田非丈量不能得實非得人<lb/>
則仍墮里書之手矣<lb/>
今人心清明時少散亂時多雖欲格物致知亦無其地<lb/>
故程子曰入道莫如敬未有致知而不在敬者是言以<lb/>
敬為本也又曰涵養須用敬進學則在致知是言二者<lb/>
各做工夫也大抵日用間須時刻照管收斂精神務令<lb/>
專一心常有主則不為事物所侵亂朱子言自家既有<lb/>
此身必有主宰理㑹得主宰然後隨自家力量窮理格<lb/>
<pb n="KR4e0203_WYG_015-50b"/>
物而合做底事不可放過些子<lb/>
天理平鋪于人情物理之間但人往往當面蹉過故隨<lb/>
其所在即事即物皆格之之地辨其是非處其當否皆<lb/>
格也至于積累多後則事至理明方能順應非理已明<lb/>
安能念之所在即格其不正以歸于正乎<lb/>
其曰天命率性則道心之謂也可見道心兼體用該動<lb/>
靜虞書未嘗言性而道心一語已盡子思子始盡發其<lb/>
㫖中和二字括盡道心<lb/>
<pb n="KR4e0203_WYG_015-51a"/>
其曰擇善固執則精一之謂也擇善則精固執則一<lb/>
其曰君子時中則執中之謂也時中一語聖聖相傳之<lb/>
的子思子始拈出至孟子而盡發其藴非子思孟子孰<lb/>
知執中之為時中也<lb/>
妄念一起覺念隨之即當絶其根株勿使萌于再方是<lb/>
慎獨<lb/>
顔子有不善未嘗不知知之未嘗復行人知未嘗復行<lb/>
為顔子克己之力而不知其工夫又在有不善未嘗不<lb/>
<pb n="KR4e0203_WYG_015-51b"/>
知上顔子之心如至清之水纎芥必見<lb/>
正心顔子以上事明道定性之論是其理<lb/>
見善如不及見不善如探湯是誠意以後事<lb/>
精有餘而心不動則氣常和養生之要<hi>上二句蘓子由老子解中語</hi>
鄧隱峯畢竟是負了人一命釋氏之說豈可通于吾儒<lb/>
之說<hi>謂解釋</hi>
凡事孰非以精神為主一或不足則日用飲食皆足為<lb/>
病應酬人事易以多錯完養之道亦在戒謹兩字而已<lb/>
<pb n="KR4e0203_WYG_015-52a"/>
戒其已然謂之戒謹其未然謂之謹<lb/>
任道器不必材智過人且欲回光而内照日用間常使<lb/>
精神勝事可以全生而盡年<lb/>
善類進用此天下太平之漸所患無人有人任事天下<lb/>
事可次第而舉亦何必我為之<lb/>
功崇惟志業廣惟勤惟克果斷乃㒺後艱王介甫謂功<lb/>
以智崇業以仁廣斷以勇克舍志勤而言智仁以遷就<lb/>
三達徳之説殊非經意嘗以實事證之如孔明以恢復<lb/>
<pb n="KR4e0203_WYG_015-52b"/>
漢室為志使其功獲成則杜少陵所謂伯仲之間見伊<lb/>
吕指麾若定失蕭曹者良非過許也地雖狹國以勤儉<lb/>
富民雖寡兵以節制强業廣惟勤可見至于當㡬而克<lb/>
果斷亦惟孔明有之其出師伐魏皆有成算故斷而不<lb/>
疑後出師表言劉繇王朗各據州郡論安言計動引聖<lb/>
人羣疑滿腹衆難塞胸今歲不戰明年不征使孫䇿坐<lb/>
大遂并江東不果斷之失此可見矣<lb/>
人與萬物盛衰消長其理一耳自少而壯氣至而滋息<lb/>
<pb n="KR4e0203_WYG_015-53a"/>
之時也及壯而老老而衰則氣將反而游散矣譬之日<lb/>
斜不可再中一有病乗之元氣與客邪相持元氣如膏<lb/>
客邪如火所以未滅者以膏未盡耳則所以養其將衰<lb/>
豈可不豫乎其安易持也其未兆易謀也<lb/>
朱子乞修三禮奏劄曰臣聞六經之道同歸而禮樂之<lb/>
用為急遭秦滅學禮樂先壊漢晉以來諸儒補緝竟無<lb/>
全書其頗存者三禮而已周官一書固為禮之綱領至<lb/>
其儀法度數則儀禮乃其本經而禮記郊特牲冠義等<lb/>
<pb n="KR4e0203_WYG_015-53b"/>
篇乃其義疏耳　與吕伯恭商訂三禮篇次儀禮附記<lb/>
上篇冠禮至覲禮凡十篇禮記冠義等篇附儀禮附記<lb/>
下篇喪服至有司徹凡七篇禮記喪服小記等篇附其<lb/>
餘如曲禮内則等篇分為五類仍曰禮記　答潘恭叔<lb/>
書曰儀禮附記似合只依徳章本子盖免得拆碎記文<lb/>
本篇如要逐段參照即于章未結云右第㡬章儀禮即<lb/>
云記某篇第㡬章當附此禮記即云當附儀禮某篇第<lb/>
㡬章又如大戴禮亦合收入可附儀禮者附之不可附<lb/>
<pb n="KR4e0203_WYG_015-54a"/>
者分入五類其他經傳類書說禮文者並合編集别為<lb/>
一書周禮即以祭祀賓客師田喪紀之屬事别為門自<lb/>
為一書　語録禮記乃秦漢上下諸儒解釋儀禮之書<lb/>
又有他說附益于其間今欲定作一書先以儀禮篇目<lb/>
置于前而附禮記于後如射禮則附以射義似此類已<lb/>
得二十餘篇若其餘曲禮少儀又自作一項而以類相<lb/>
從若疏中有説制度處亦當采取以益之舊嘗以此意<lb/>
授潘恭叔渠亦曽整理數篇來　答余正甫書曰周禮<lb/>
<pb n="KR4e0203_WYG_015-54b"/>
為周道盛時聖賢制作之書若國語等書皆衰周文字<lb/>
正子貢所謂不賢者識其小者其間又自雜有一時僭<lb/>
竊之禮益以秉筆者脂粉塗澤之繆辭是所以使周道<lb/>
日以衰下不能振起之由也至如小戴祭法首尾皆出<lb/>
魯語以為禘郊祖宗皆以其有功于民而祀之展轉支<lb/>
蔓殊無義理凡此之類棄之若可惜而存之又不足以<lb/>
為訓竊意一種繁冗破碎假託不真今都寫入類將來<lb/>
却别作一等外書以收之庶㡬稍有甄别不至混亂<lb/>
<pb n="KR4e0203_WYG_015-55a"/>
按朱子緒正三禮之大例具此數札<lb/>
吳草廬敘云小戴記三十六篇澄所敘次漢興得先儒<lb/>
所記禮書二百餘篇大戴氏刪合為八十五小戴氏又<lb/>
損益為四十三曲禮檀弓雜記分上下馬氏又増以月<lb/>
令明堂位樂記鄭氏從而為之注總四十九篇精粗雜<lb/>
記靡所不有秦火之餘區區綴拾所謂存什一于千百<lb/>
雖不能以皆醇然先王之遺制聖賢之格言往往賴之<lb/>
而存第其諸篇出于先儒著作之全書者無㡬多是記<lb/>
<pb n="KR4e0203_WYG_015-55b"/>
者博蒐旁采勦取殘編斷簡㑹萃成篇無復詮次讀者<lb/>
多病其雜亂而無章唐魏鄭公為是作類禮二十篇不<lb/>
知其書果何如也而不可得見朱子所與東萊吕氏商<lb/>
訂三禮篇次吕氏既不及答而朱子亦不及為幸而大<lb/>
綱見于文集猶可考也晩年編校儀禮經傳則其條例<lb/>
與前所商訂又不同矣其間所附戴記或削本篇之文<lb/>
而補以他篇之文今則不敢故止就其本篇之中科分<lb/>
櫛剔以類相從俾其上下章文義聨屬章之大指標識<lb/>
<pb n="KR4e0203_WYG_015-56a"/>
于左庶讀者開巻瞭然若其篇第則大學中庸程子朱<lb/>
子既表章之以與論語孟子並而為四書固不容復厠<lb/>
之禮篇而投壺奔喪實為禮之正經亦不可以雜之于<lb/>
記其冠義婚義鄉飲酒義射義燕義聘義六篇正釋儀<lb/>
禮别輯為傳以附經後此外猶三十六篇曰通禮者九<lb/>
曲禮少儀玉藻通記大小儀文而深衣附焉月令王制<lb/>
專記國家制度而文王世子明堂位附焉曰喪禮者十<lb/>
有一喪大記雜記喪服小記檀弓曽子問六篇記喪而<lb/>
<pb n="KR4e0203_WYG_015-56b"/>
大傳間傳問喪三年問喪服四制五篇則喪之義也曰<lb/>
祭禮者四祭法一篇記祭而郊特牲祭義祭統三篇則<lb/>
祭之義也曰通論者十有二禮運禮器經解一類哀公<lb/>
問仲尼燕居孔子閒居一類坊記表記緇衣一類儒行<lb/>
自為一類學記樂記其文雅醇非諸篇比則以為是書<lb/>
之終<lb/>
朱子大意儀禮附記一也禮記分類二也其他經傳及<lb/>
注疏類書但説禮文者並編集别為一書三也周禮全<lb/>
<pb n="KR4e0203_WYG_015-57a"/>
書雖不可分拆若欲便于考閱亦即以祭祀賓客等項<lb/>
事别為門目自為一書四也此外雜書若國語孔叢子<lb/>
之類别為外書以收之庶無所棄遺又不至混亂五也<lb/>
若依此法成書永無遺憾矣<lb/>
朱子語録子升問儀禮傳記是誰作曰傳是子夏作記<lb/>
是子夏以後人作子升云今禮書更附入後世變禮亦<lb/>
好曰有此意按儀禮士冠禮篇末别有記冠義疏曰凡<lb/>
言記者皆是記經不備兼記經外逺古之言喪服記子<lb/>
<pb n="KR4e0203_WYG_015-57b"/>
夏為之作傳不應自造還自解之記當在子夏之前未<lb/>
知定誰所録按此隨經之記也二戴所傳亦謂之記則<lb/>
初不隨經者也漢藝文志云禮古經五十六巻經七十<lb/>
篇記百三十一篇注云七十子後學者所記也不隨經<lb/>
之記自朱子始欲取以附經葢以經多缺亡取彼此參<lb/>
照易于誦讀此自有深意非後學所當輕議其欲附入<lb/>
後世變禮他日又嘗深有取于杜氏通典五禮中諸議<lb/>
使朱子得成此功闗繫甚大惜乎其未及為也儀禮經<lb/>
<pb n="KR4e0203_WYG_015-58a"/>
傳王朝禮中有王制自甲至癸凡十篇葢因漢人王制<lb/>
之篇而廣之然此制度也非儀節也朱子欲備王朝之<lb/>
典則分土制國與師田刑辟孰非禮哉<lb/>
禮樂廢壊二千餘年若以大數觀之亦未為逺然已都<lb/>
無稽考處後來須有一箇大大底人出來盡數拆洗一<lb/>
番但未知逺近在㡬時今世變日下恐必有箇碩果不<lb/>
食之理　漢儒説禮制有不合者皆推之以為商禮此<lb/>
便是沒理處　南北朝是甚時節而士大夫間禮學不<lb/>
<pb n="KR4e0203_WYG_015-58b"/>
廢有考禮者説得亦自好　通典亦自好設一科又曰<lb/>
通典中間數巻議亦好　古者禮學是專門名家始終<lb/>
理㑹此事故學者有所傳授終身守而行之凡欲行禮<lb/>
有疑者輙就質問所以上自宗廟朝廷下至士庶鄉黨<lb/>
典禮各各分明漢唐時猶有此意如今直是無人　某<lb/>
嘗説有聖王復興為今日禮怕必不能悉如古制今且<lb/>
要得大綱是若其小處亦難盡用　河間獻王得古禮<lb/>
五十六篇想必有可觀但當時君臣間有所不曉遂至<lb/>
<pb n="KR4e0203_WYG_015-59a"/>
無傳　上古禮書極多如河間獻王收拾得五十六篇<lb/>
後來藏在秘府鄭𤣥輩尚及見之今注疏中有引援處<lb/>
後來遂失其傳可惜可惜　魯共王壊孔子宅得古文<lb/>
儀禮五十六篇其中十七篇與髙堂生所傳十七篇同<lb/>
鄭康成注此十七篇多舉古文作某則是他當時亦見<lb/>
此壁中之書不知如何只解此十七篇而三十九篇不<lb/>
解竟無傳焉　今儀禮多是士禮天子諸侯喪祭之禮<lb/>
皆不存其中不過有些小朝聘燕享之禮自漢以來皆<lb/>
<pb n="KR4e0203_WYG_015-59b"/>
是將士禮來増加為之河間獻王所得禮五十六篇却<lb/>
有天子諸侯之禮故班固謂愈于推士禮以為天子諸<lb/>
侯之禮者班固作漢書時此禮猶在不知何年失了<hi>右俱</hi>
<hi>朱子之説</hi>
程子曰學禮者考文必求先王之意得意乃可以沿革<lb/>
又曰禮之本出于民之情聖人因而道之耳禮之器出<lb/>
于民之俗聖人因而節文之耳聖人復出必因今之衣<lb/>
服器用而為之節文其所謂貴本而親用者亦在時王<lb/>
<pb n="KR4e0203_WYG_015-60a"/>
斟酌損益之耳按禮書朱子編類之意主于存古然存<lb/>
古之意亦欲可以行于今也古今之風氣不同而其理<lb/>
則一故古之節文度數必可以行于今而後為合宜今<lb/>
之斟酌損益必因乎古而後能不失乎先王之意程子<lb/>
所謂得意乃可以沿革是也若叔孫通曹褒與開元開<lb/>
寳之禮則豈足以語此哉<lb/>
周盛時洛邑與宗周通封畿宗周鎬京也為方百里者<lb/>
六十四洛邑成周也為方百里者三十六東西長而南<lb/>
<pb n="KR4e0203_WYG_015-60b"/>
北短短長相覆為千里是周之王畿千里兼有闗洛之<lb/>
地葢以闗中為根本據形勢以臨天下以洛邑為陪輔<lb/>
宅土中以朝諸侯後世兩都並建葢始于此然周人鎬<lb/>
京與洛實一封畿此則非漢人以下所能知也前此則<lb/>
周召分陜而治已有此意後此則周公君陳畢公相繼<lb/>
分正東郊葢非止為殷民亦以庭户鎖鑰之寄非重臣<lb/>
不足以任之爾故畢命曰申畫郊畿慎固封守以康四<lb/>
海此非通封畿之明驗乎康王之誥云太保帥西方諸<lb/>
<pb n="KR4e0203_WYG_015-61a"/>
侯入應門左畢公帥東方諸侯入應門右此非分陜之<lb/>
㣲意及二伯之明驗乎周太史儋見秦獻公曰周故與<lb/>
秦國合而别别五百歳復合合七十七歲而霸王出當<lb/>
時人固有窺見此意者矣<lb/>
姊妺之孫為從孫甥稱于父之舅氏曰彌甥見左氏春<lb/>
秋傳<lb/>
明王奉若天道樹后王君公必承以大夫師長設官分<lb/>
職其來尚矣故以唐虞之盛必稽古建官夏商雖因時<lb/>
<pb n="KR4e0203_WYG_015-61b"/>
繁簡官數加倍而稽古之意亦因乎唐虞葢體統相承<lb/>
上下為臂指内外為肺腑自上世以來皆有意義不可<lb/>
易也然明王立政不惟其官惟其官之皆得其人爾苟<lb/>
非其人則雖稽古建官猶無益也成王此數言包盡曲<lb/>
折道盡要領大抵建官以周制為定漢官多因秦置乃<lb/>
傅說所謂事不師古以克永世匪說攸聞者也其間如<lb/>
中書尚書浸用事沿流至今更不可動殊不可曉宇文<lb/>
周雖嘗倣周設官正與王莽之更改郡縣事同何足道<lb/>
<pb n="KR4e0203_WYG_015-62a"/>
也　天子必有相百官必有總故在唐虞則有百揆在<lb/>
商則伊尹傅說皆為冢宰周成王時周公以太師為冢<lb/>
宰康王時召公以太保為冢宰政出于一而上下内外<lb/>
洞然無間三代致治之本正在于此范氏以為後世多<lb/>
疑于人宰相之職分而不一君以為權在于己臣以為<lb/>
政在于君國之治亂民之休戚無所任責故賢者不得<lb/>
行其所學不肖者得以苟容于其間愚謂漢初以丞相<lb/>
總百官以九卿分理天下之事此意猶為近古其後中<lb/>
<pb n="KR4e0203_WYG_015-62b"/>
書親近而丞相疎外丞相失權而九卿更進用事古制<lb/>
于是始亂至唐而三省並設中書造命門下審覆尚書<lb/>
施行欲相檢制防其專而分其權也然李林甫楊國忠<lb/>
為相何嘗三省不鼎立耶而弊乃如彼我朝罷丞相之<lb/>
官天下之事必歸于六部而總于朝廷不使相壓實合<lb/>
成周六卿分職之意使遂正其名而修其實古治豈不<lb/>
可復太祖既有所未遑而六部之外有内閣者為謀謨<lb/>
代言之任隱然有内相之意人皆以為不予之以名而<lb/>
<pb n="KR4e0203_WYG_015-63a"/>
予之以實也不予之以名俾無前代專權之患隂予之<lb/>
以實俾朝廷腹心喉舌得有所寄自是之後内閣則中<lb/>
書矣六部則尚書而六科則門下是三省之遺意猶存<lb/>
但唐宋之弊則革之已盡所以百年相承遂不復易<lb/>
太學當如程子之議推訪凡有明先王之道徳業充備<lb/>
足為師表者其次篤志好學材良行修者厚禮延聘萃<lb/>
于京師以大臣之賢者典其事俾相與講明正學上者<lb/>
以為太學之師次以分教天下之學者如此方可以望<lb/>
<pb n="KR4e0203_WYG_015-63b"/>
古人育材善俗之成效　古者世子亦教于太學故有<lb/>
齒于學之禮有入學親師受業之節世子與衆國子不<lb/>
異師也東宫與太學不異官也　古者太學之教乃天<lb/>
子公卿自為之師而有司為之行其事授其業者爾業<lb/>
有四曰詩書禮樂是也故舜命䕫典樂教胄子成周大<lb/>
司樂掌成均之法教國子以樂徳樂語樂舞師氏居虎<lb/>
門左司王朝詔王媺而教國子以三徳三行保氏掌諫<lb/>
王惡而教國子以六藝六儀葢以師道之難故師不設<lb/>
<pb n="KR4e0203_WYG_015-64a"/>
官而無往非教故教亦不屬于一官後世太學始有專<lb/>
職而不免為具員禮樂之官不復與乎教事葢禮樂徒<lb/>
制數既無闗于身心性情之養教亦徒虚文故不足以<lb/>
成乎徳行道藝之實士之四業獨有詩書在又徒誦說<lb/>
而已此古今人材之所以異也<lb/>
太學祀孔子為先師而三皇五帝三王别與漢唐諸帝<lb/>
為帝王廟似乎未盡竊謂太學宜祀及三王以上妄擬<lb/>
伏羲神農黄帝少昊髙辛氏髙陽氏宜為一廟唐堯虞<lb/>
<pb n="KR4e0203_WYG_015-64b"/>
舜夏禹商湯周文王宜各為一廟周武王周公孔子宜<lb/>
為一廟皆立于太學其郡縣學止祀孔子以顔曽思孟<lb/>
四子配享惟闕里徧及七十子如此方于禮為稱于義<lb/>
為盡矣<lb/>
古不以諫名官葢進言路廣無人不得諌也然師氏詔<lb/>
王媺保氏諫王惡内史掌八柄之法以詔王治掌敘事<lb/>
之法受納訪以詔王聽治此所謂近臣進規也是言路<lb/>
雖廣而言責未嘗不㣲有所寄也古之官皆得以其職<lb/>
<pb n="KR4e0203_WYG_015-65a"/>
諫故不必以諫名官後世以諫名官其途已隘其他官<lb/>
言事者又反以越職罪之不知事各有職言非有職也<lb/>
事各有職則有職所當言之事當其職者不言俟他人<lb/>
言之又以越職罪之可乎孟子云有官守有言責此言<lb/>
責不過隨官守而言爾如士師以刑獄為職若刑獄不<lb/>
當即士師所當爭是有官守即有言責非二事也　公<lb/>
孤論道承弼商書所謂朝夕納誨以輔台徳者也又設<lb/>
師氏保氏之官秩中下大夫而其官名與師保同稱其<lb/>
<pb n="KR4e0203_WYG_015-65b"/>
職任與師保相助葢公孤體尊以道格君正于未然不<lb/>
待告詔以言過而後諫也師氏保氏職近情親得以從<lb/>
容諷諫因事直言故師氏居虎門左司王朝掌國中失<lb/>
之事王舉則從聽治亦如之是以近臣而寄以言責之<lb/>
明徴也漢東方朔執㦸殿庭常因事進諫是其遺意矣<lb/>
動則左史書之言則右史書之說者謂言動何必分記<lb/>
不知此葢謂史官執筆左右之時恐記言者于記動或<lb/>
不能詳審記動者于記言或不能詳審故使左右分記<lb/>
<pb n="KR4e0203_WYG_015-66a"/>
之各專一事則得以詳盡而無失焉爾非謂不可以相<lb/>
通也其實分記之後言動未嘗不聨合而通記之左右<lb/>
非官稱也然楚有左史倚相豈後或因以名官與<lb/>
漢羽林郎常選六郡良家子充本武帝以便馬從臘還<lb/>
宿殿陛巖下室中故號巖郎<lb/>
周家凡有大事皆至豐告以文王廟在焉武王遷鎬都<lb/>
雖遷而廟不改本朝南京太廟似仍當存葢不知神之<lb/>
在彼乎在此乎嘉靖戊申樵使蜀還過承天謁顯陵又<lb/>
<pb n="KR4e0203_WYG_015-66b"/>
謁獻皇帝廟今官員到南京者但謁孝陵而已南京太<lb/>
廟自某年災後不復建竊以太祖開基于此首建社稷<lb/>
宗廟于此豈忍因災而廢宜如周家之豐邑今代之興<lb/>
都庶于孝思為盡也<lb/>
今布政司即元行中書省故俗猶稱省不知省非外藩<lb/>
之所得稱也<lb/>
衆人日履危塗求得欲遂方自愉快其能知所懼者鮮<lb/>
矣惟以予之迂且拙十為九錯而後知所懼既頗能自<lb/>
<pb n="KR4e0203_WYG_015-67a"/>
反乃其可懼者益多而猶恐此心不繼有時乎忽且忘<lb/>
也故榜其燕居之室曰獨懼齋夫知懼則可以進矣進<lb/>
徳修業可以自勉而不勉他人之所不為而已亦同之<lb/>
何其大繆耶因書以自警且以警吾家之子弟云<lb/>
春秋襄公九年冬十月晉㑹諸侯伐鄭左氏記荀罃士<lb/>
匄門于剸門荀偃韓起門于師之梁欒黶士魴門于北<lb/>
門鄭人行成荀偃則欲遂圍之以待楚人之救而與之<lb/>
戰荀罃則欲許之盟而還師以敝楚人曰吾三分四軍<lb/>
<pb n="KR4e0203_WYG_015-67b"/>
與諸侯之銳以逆來者于我未病楚不能矣猶愈于戰<lb/>
此欲分晉軍與諸侯之銳士皆為三部欲更出以待楚<lb/>
杜氏云晉各一動而楚三來故曰不能後來三駕而楚<lb/>
不能與爭即用此䇿也三駕者十年師于牛首十一年<lb/>
師于向其秋觀兵于鄭東門是也九年之傳左氏又云<lb/>
晉人不得志于鄭以諸侯復伐之十二月癸亥門其三<lb/>
門啖氏曰此誤重說也古史或有用周正者或有用夏<lb/>
正者故有兩月不同葢作傳者承兩國之舊史月數不<lb/>
<pb n="KR4e0203_WYG_015-68a"/>
同遂兩載之啖氏此言可謂卓見葢此十二月即夏正<lb/>
十月此所謂門其三門者即前所記十月事而又誤重<lb/>
載之于此也杜氏不悟其誤因云晉果三分其軍各攻<lb/>
一門晉各一攻鄭三受敵欲以苦之夫前既云分軍以<lb/>
待楚此又云分軍以困鄭何其自相戾乎凡杜氏曲説<lb/>
以遷就傳誤若此類者殊不少也<lb/>
萬厯丙子御史劉臺疏劾内閣大學士張居正罪狀居<lb/>
正上章求退因而自辯其略曰隆慶末年先帝臨朝疾<lb/>
<pb n="KR4e0203_WYG_015-68b"/>
作親執臣手曰國有長君社稷之福東宫年幼奈何及<lb/>
大漸之時召臣等于御榻之側二聖母在上皇上旁立<lb/>
司禮監官宣讀遺詔又惓惓以輔導皇上為囑彼時臣<lb/>
伏地痛哭失聲切思士為知己者死况受兹重託義當<lb/>
何如為報當事以來朝夕兢兢惟以振法紀申舊章剔<lb/>
瑕蠧覈名實為務不謂骫權撓法之人負慝失志之士舉<lb/>
皆籍籍怨嗟以臣為操切相與揑造浮言日夜思所以<lb/>
中臣者至于劉臺之為此則亦有故舊例各地方有事<lb/>
<pb n="KR4e0203_WYG_015-69a"/>
巡按御史不許報功嘉靖年間巡按浙江御史楊九澤<lb/>
奏報海㨗奉世宗皇帝聖㫖降調外任去年遼東大捷<lb/>
督撫官並未奏聞臺意在掠功希賞遂越職報捷律以<lb/>
先朝事例則臺宜在降調之列然臣以為此朝廷美事<lb/>
但請降㫖諭戒而已而臺遂因此怨臣又因御史傅應<lb/>
禎之事妄自驚疑懼將來之不免以為排擊輔臣既可<lb/>
免于公法又足以沽直名而希後用其所詆臣者俱屬<lb/>
誣陷首謂臣逐去前大學士髙拱拱被中㫖譴逐臣嘗<lb/>
<pb n="KR4e0203_WYG_015-69b"/>
上疏力解欲與同罪去時又為之乞恩給驛而謂臣逐<lb/>
之然耶否耶此在皇上自知之不俟臣言之也後奸人<lb/>
挾刃入内一經挐問即行誣指比時中外人心洶洶皆<lb/>
謂大獄將起臣于文華殿面奏賴皇上天恩俯從姑緩<lb/>
其獄今臺反謂臣誣之枉之臣不惜百口以脱人于禍<lb/>
而猶不免于詬議則臣之志為可悲矣聞髙新鄭之逐<lb/>
㫖出兩宫事由馮保江陵素與馮保相結因得其處表<lb/>
裏相倚引顧命以自重卒以此敗劉御史謂江陵援引<lb/>
<pb n="KR4e0203_WYG_015-70a"/>
蒲州因見父母年老將託為起復計也江陵自辯但謂<lb/>
四維父母亦在七十之外彼自為謀之不暇而暇為臣<lb/>
謀乎並不言起復奪情之為非先年李文達之事實出<lb/>
朝廷眷留非文達之意也然而羅文毅公正綱常一疏<lb/>
猶無少假至詆以史嵩之大義凜凜自此士大夫知以<lb/>
奪情為恥及江陵父死全無去意虚文具辭即云守制<lb/>
是常禮小節且云有非常之人然後有非常之事再疏<lb/>
不允即自請留京守制諸攻之者惟進士鄒公元操之<lb/>
<pb n="KR4e0203_WYG_015-70b"/>
言最切直謂居正以非常之人自待而不知綱常為何<lb/>
物此疏可繼羅公云崔後渠載鹽山王忠肅公告其子<lb/>
之言曰使汝材可中選吾亦豈忍不使汝應舉第汝己<lb/>
有階得進復覬此途則妨一寒士矣此真古大臣之用<lb/>
心也先朝有大臣因子弟不中選而訟于朝者得恩賜<lb/>
舉人士論醜之江陵三子曰嗣修中萬厯五年一甲第<lb/>
二名曰懋修中萬厯八年一甲第一名曰敬修亦聨中<lb/>
髙第劉御史之言至是皆信而有甚焉其辯疏謂臣子<lb/>
<pb n="KR4e0203_WYG_015-71a"/>
數人頗知向學然言官後論其子入塲不能完巻而其<lb/>
黨割取他人之文以足之而得中式聞其子入試題皆<lb/>
先得而又不能完巻則其材可知矣江陵受進獻美妾<lb/>
朝退之後極意聲色卒以此得疾不起其貪戀權勢瀕<lb/>
死猶不肯放舍至議政私宅及死諸子扶柩還鄉斂其<lb/>
資賄盡湖廣運糧回船僅足充載則其所有可知劉御<lb/>
史疏中論其受賄一節葢猶未盡也<lb/>
陜西道御史楊四知題為追論黨惡權奸欺君誤國懇<lb/>
<pb n="KR4e0203_WYG_015-71b"/>
乞聖明嚴正國法以彰天討事參原任大學士張居正<lb/>
奉聖㫖張居正朕虚心委任寵待甚隆不思盡忠報國<lb/>
顧怙寵行私殊負恩眷念係皇考付託侍朕沖齡十年<lb/>
輔理之功今已亡歿姑貸不究以全終始龎清馮昕著<lb/>
錦衣衛挐送鎮撫司打著問尤七著錦衣衛差官校杻<lb/>
解來京今後大小臣工都要奉公守正各循職業不必<lb/>
追言往事該衙門知道巡按直𨽻御史李廷彦論劾吏<lb/>
部左侍郎王篆假借居正聲勢引類呼朋招權納賄自<lb/>
<pb n="KR4e0203_WYG_015-72a"/>
督撫總兵以至二司知府等官但巧猾奔兢者半出其<lb/>
門餽送禮物其門如市今年六月以來自知氷山既泮<lb/>
公論難容窺見馮保氣焰方張遂托馮昕送白金一萬<lb/>
遂相親厚至九月内又親詣馮保私宅望塵下拜送玉<lb/>
帶十圍白金二扛奉聖㫖王篆着冠帶閒住<lb/>
江西道御史李植論劾司禮監太監馮保罪惡十二事<lb/>
一曰内官張大受書辦徐爵係先年論死太監李彬親<lb/>
信之人因盜大祀神祗祭器奉世宗皇帝聖㫖大受發<lb/>
<pb n="KR4e0203_WYG_015-72b"/>
充孝陵衛淨軍永不敘用徐爵發邊衛充軍但逃殺了<lb/>
後大受既回而保任之為股肱徐爵逃回而保納之為<lb/>
心腹大受則叨處掖庭升至乾清宫管事爵則冐濫功<lb/>
次擢至錦衣衛指揮是崇嚴之禁城為逋逃之淵藪也<lb/>
保罪一也保掌東厰凡罷斥官員潛住京師者職當訪<lb/>
挐者也助教鄭如瑾曽為人打㸃爭爵被論罷職矣保<lb/>
留為門客而私改錦衣衛總旗保掌司禮監凡有過内<lb/>
官得罪先朝者法當痛絶者也太監暨權曽延燒永壽<lb/>
<pb n="KR4e0203_WYG_015-73a"/>
仙宫謫戍留都矣保受其萬金起為南京守備保罪二<lb/>
也擅入宫禁律有明條保與徐爵曉夜共處直房披閱<lb/>
章奏凡重大之機務𦂳宻之軍情未經御覽未送閣票<lb/>
而爵已先知漏泄于外爵又窺伺皇上之起居探察聖<lb/>
母之動靜戲言䙝語無不與聞傳播于外由是奔競者<lb/>
藉以先容納以重賂其門如市權傾中外非保縱之乎<lb/>
保罪三也去年永寧公主選婚保受梁國柱萬金明知<lb/>
其子相夭且有病而曲庇入選成禮之後尋即夭亡致<lb/>
<pb n="KR4e0203_WYG_015-73b"/>
公主新下降而遂寡居保罪四也<hi>罪五省</hi>御用監歲買珠<lb/>
玉珍玩等物費十數萬金保擇其劣者進用而貴重者<lb/>
盡入私囊贓罰庫累年籍沒逆臣家財奚止數百萬保<lb/>
悉以贋易真而古器重寳竊為己有凡時節進奉皇上<lb/>
聖母即是物也<hi>不過出其一二</hi>以皇上之財充獻以取媚而又<lb/>
以誆皇上之賞賜賺皇上之恩禮保罪六也二十四監<lb/>
内官已故凡有富名者保必封鎖房屋而檢括其家資<lb/>
如前太監鄭真曹憲孟充王臻輩家財或數十萬或十<lb/>
<pb n="KR4e0203_WYG_015-74a"/>
餘萬但遺尋常之物進于皇上而金珠重寳悉自有之<lb/>
故保私宅所藏可當天下貢賦一年之入保之第宅店<lb/>
房徧滿京師不能悉數如造壽地于北山口而壯麗之<lb/>
花園堪並西苑至于壘鶯石以成山崔巍竒巧又西苑<lb/>
所無也葢私第于原籍而規模之華峻可擬王居其數<lb/>
五千四百八十四名為一藏又王居之弗若也皇上敦<lb/>
崇節儉禁籞游觀之所不改祖宗之舊而保乃僭擬如<lb/>
此<hi>罪七罪八併</hi>怒臨淮侯則挐其僕從非刑夾打怒劉皇親<lb/>
<pb n="KR4e0203_WYG_015-74b"/>
則請罪階下呵令叩頭過慈慶宫前嗔内官不即起避<lb/>
輙敢髙聲辱罵是尚知有太后乎詔選九嬪禁止嫁娶<lb/>
矣馮保弟馮佑乃擇絶色二女納為侍姬尚知有皇上<lb/>
乎<hi>罪九罪十併</hi>僭用黄帳<hi>罪十一</hi>近為潞王殿下分封皇上欲<lb/>
先擇一善地令保開具地方呈覽保開呈皇上與開呈<lb/>
聖母彼此互異此心何心哉將使皇上母子兄弟之間<lb/>
漸生離間此其㒺上懐奸尤不可測當誅者十二也奉<lb/>
聖㫖馮保欺君蠧國罪惡深重本當顯戮念係皇考付<lb/>
<pb n="KR4e0203_WYG_015-75a"/>
託效勞日久姑從寛着降為奉御發南京新房閒住還<lb/>
賞銀一千兩衣服二箱伊弟馮佑等都革了職發回原<lb/>
籍為民不許潛住京師<lb/>
江西道御史江東之論劾徐爵不知奉何職役而出入<lb/>
禁闥欲何謀議而常居直廬梁夢龍<hi>擢吏部尚書</hi>謝恩之日<lb/>
即造爵私宅謝其援引<hi>薦之馮保</hi>飲酒至二鼓而返舉朝知<lb/>
之奉聖㫖徐爵這厮充軍在逃乃敢冐濫顯秩竊入禁<lb/>
地罪犯深重着錦衣衛挐送鎮撫司着實打問來說<lb/>
<pb n="KR4e0203_WYG_015-75b"/>
兵科給事中孫瑋論劾都察院左副都御史勞堪知侍<lb/>
郎洪朝選之得罪權臣也遂文以不赦之罪投諸必死<lb/>
之地革去飲食斷絶音問竟使一言未伸而死于囹圄<lb/>
又停屍不放致蟲流于户朝選之子洪兢走數千里訴<lb/>
寃闕下堪乃飛書通賄于馮保囑必致之重典以滅其<lb/>
口幸賴聖明在上止于廷杖為民<hi>其他黯貨殃民事不盡録</hi>又謂丈<lb/>
田畝清浮糧本為便民也勞堪以急切喜事之心賢速<lb/>
報而主増加致使官吏望風承效奸弊叢生貽害萬狀<lb/>
<pb n="KR4e0203_WYG_015-76a"/>
而全閩一方騷然矣吾謂此害不但閩之一方也<lb/>
貴州道御史趙楷論劾吏部尚書梁夢龍以權臣張居<lb/>
正房考門生夤縁至此今徐爵已招夢龍用銀五萬兩<lb/>
送馮保謀補銓衡之闕又以孫女許聘保弟馮佑為子<lb/>
婦謝恩則飲于徐爵之家冬至則飲于馮邦柱之家不<lb/>
知夢龍有何面目仍欲端冕垂紳揚揚然坐吏部堂以<lb/>
進退百官也又夢龍被論之後猶致禮賀司禮監新掌<lb/>
印太監被拒還不納是内臣猶有不以馮保自待者而<lb/>
<pb n="KR4e0203_WYG_015-76b"/>
夢龍常以馮保待人也<lb/>
馮保赴南京其黨魏朝送之曰無慮有我在必不令公<lb/>
終老南方朝為張居正營葬奏帶之外又私帶投充惡<lb/>
少百十餘名所過凌轢官府酷拷驛遞索財以數十萬<lb/>
計即居正家亦以萬金酬之鄭如瑾者原任南京國子<lb/>
助教受魏國公徐氏兄弟賄賂謀爭襲爵如瑾坐罷斥<lb/>
為民遂投入禁城為馮保主文與徐爵共事預議一應<lb/>
機宻遂授以錦衣衛總旗假以東厰緝事出入為奸其<lb/>
<pb n="KR4e0203_WYG_015-77a"/>
罪惡不在徐爵之下然名不過總旗者自以昔忝鄉科<lb/>
曽冐仕籍恐人之議其後也兵科給事中孫瑋再論之<lb/>
奉聖㫖鄭如瑾着錦衣衛挐送鎮撫司打著問<lb/>
吏科給事中陳與郊論劾禮部左侍郎陳思育宻室芳<lb/>
筵以款徐爵奴顔婢膝以事馮保受富豪汪可富等數<lb/>
千金賣題賣舉太僕寺少卿于鯨呼徐爵為契兄拜馮<lb/>
保為乾父奉聖㫖陳思育著留用于鯨降二級調外任<lb/>
吏部知道禮科給事中陳燁論劾陳思育被論不引咎<lb/>
<pb n="KR4e0203_WYG_015-77b"/>
求退輙肆强辯至欲與言官對理梁駙馬舊患虚症以<lb/>
賂馮保誤被選婚思育挾詐得銀二千兩致公主婚未<lb/>
月餘遽爾孀寡及駙馬故後伊父索取前贓遣人日到<lb/>
所居紅廟邊聲言訐奏衆莫不聞父死而不能安其母<lb/>
致行改嫁至萬厯元年母歿訃聞據禮雖未合丁憂論<lb/>
情實當行心喪給假回籍思育計資希望主試京闈堅<lb/>
不請假同官何洛文范應期諷以大義不得已而始行<lb/>
結納故相張居正之奴尤七憑藉吹嘘乃製一手巻題<lb/>
<pb n="KR4e0203_WYG_015-78a"/>
曰楚賓清賞揑寫同官姓號詩賦連篇因得玉杯盤二<lb/>
副古畫四幅犀帶一圍以為謝禮總兵戚繼光生日為<lb/>
之撰文馳賀聨書翰苑二十餘人姓名得繼光報謝人<lb/>
各十金俱思育侵匿入已兩典文衡賣舉人二十餘名<lb/>
毎名數千餘兩奉聖㫖吏部知道吏部覆陳思育自陳<lb/>
奏奉聖㫖陳思育著回籍聽調馳驛去後復經論劾奉<lb/>
㫖罷官<lb/>
山東道御史江東之論劾僉都御史王宗載前巡撫江<lb/>
<pb n="KR4e0203_WYG_015-78b"/>
西時欲殺劉臺以快張居正之心門生屬官領其宻謀<lb/>
嗾臺讐家誣奏行巡按遼東御史于應昌查勘符同回<lb/>
奏宗載復誘巡按江西御史陳世寳曰此獄若成政府<lb/>
將以巡撫處公遂擬臺逺戍臺行至廣西潯州府身死<lb/>
衣衾棺槨俱無行路之人皆為流涕奉聖㫖王宗載于<lb/>
應昌阿權枉法殊為殘忍這所奏著法司從公議擬來<lb/>
說欽此法司議奉聖㫖王宗載于應昌都著回籍聽勘<lb/>
這事情著各該撫按官從實勘明上𦂳奏報<lb/>
<pb n="KR4e0203_WYG_015-79a"/>
南京刑科給事中阮子孝題為科塲重典㒺上行私懇<lb/>
乞聖明大賜究處事奉聖㫖張懋修等王之鼎王之衡<lb/>
都著革了職為民該衙門知道但居正王篆結連馮保<lb/>
㒺上行私馮保弟及名下已皆革職治罪了居正篆諸<lb/>
子不論進取公私都該一體斥退後王篆亦革職為民<lb/>
聖㫖劉臺戍死可憫著量與贈官吏部覆奉㫖贈光禄<lb/>
少卿<lb/>
南京河南道御史方萬山論劾原任南京兵科給事中<lb/>
<pb n="KR4e0203_WYG_015-79b"/>
今升光禄寺少卿丁憂王蔚始夤縁以干進終承望以<lb/>
鬻權揣合居正之私意甘為私門之鷹犬中傷善類多<lb/>
人累積贓私鉅萬原任南京户科給事中今升光禄寺<lb/>
少卿傅作舟權門戚黨士類驩兠任吳樵石等為心腹<lb/>
過付何啻萬金納李仙人等為門客延攬無論下賤吏<lb/>
部覆奉聖㫖王蔚傅作舟著以原官降一級調用後俱<lb/>
革職為民<lb/>
南京湖廣道御史孫維城論寧國府已故生員吳仕期<lb/>
<pb n="KR4e0203_WYG_015-80a"/>
寃事據本生妻貢氏掲稱氏夫仕期叨䝉作養屢蹶科<lb/>
塲萬厯五年游學金陵偶聞故相張居正不丁父憂作<lb/>
書諷諫禍遇蕪湖縣革退生員王律偽撰海瑞奏稿刋<lb/>
刻射利事聞操江都察院批行太平府同知龍宗武鞠<lb/>
審龍宗武宻挐氏夫到官脅夫云汝既上書奏稿決為<lb/>
汝作酷拷暗招申允操院逼夫自盡絶其飲食七日未<lb/>
死復用囊沙絶氣氏翁年七十餘悲子死于非命不食<lb/>
三日而終等情投訴到臣臣訪<hi>闕</hi>
<pb n="KR4e0203_WYG_015-81a"/>
</p>
<p>
<pb n="KR4e0203_WYG_015-82a"/>
　<lb/>
　<lb/>
　<lb/>
　　　　　　　　　　　　　　勝大之言以勸誘<lb/>
愚俗按佛學之大概盡于此<lb/>
楞嚴云一切衆生從無始來生死相續皆由不知常住<lb/>
真心性淨明體用諸妄想此想不真故有輪轉此後有<lb/>
七重徴破皆顯妄心妄見本無實體由攀縁起是謂無<lb/>
<pb n="KR4e0203_WYG_015-82b"/>
始生死根本故須破斷虛妄浮心縁塵而有本無實體<lb/>
上文七番破其妄所<lb/>
煩惱所知謂之二障所知礙正知見煩惱續諸生死而<lb/>
為妄纏若知寂常心性則煩惱不起生死莫變而妄纏<lb/>
自釋矣<lb/>
憍陳那<hi>佛弟子名</hi>因悟客塵二字成果曰譬如行客投寄旅<lb/>
亭或宿或食食宿事畢俶裝前途不遑安住若實主人<lb/>
自無攸往如是思惟不住名客住名主人以不住者名<lb/>
<pb n="KR4e0203_WYG_015-83a"/>
為客義又如新霽清暘升天光入隙中發明空中諸有<lb/>
塵相塵質揺動虚空寂然如是思惟澄寂名空揺動名<lb/>
塵以揺動者名為塵義佛言如是客塵之喻有通有别<lb/>
通喻煩惱所知二障分别俱生二惑隨境生滅非真常<lb/>
性皆客也染汙妙明汩亂澄寂皆塵也别則客喻分别<lb/>
之麤塵喻俱生之細以生滅不停暫托五隂蘧廬而止<lb/>
故譬行客投寄旅亭起惑造業去故趣新故譬食宿事<lb/>
畢俶裝前途真性常寂初無是事故譬主人無攸往也<lb/>
<pb n="KR4e0203_WYG_015-83b"/>
麤障易遣細惑難明必由性天澄霽智日舒光乗五隂<lb/>
隙照本性空方覺于中妄自擾動此則與身俱生與心<lb/>
同事細㣲幽隱故譬幽隙之塵也旅亭之客遣之則易<lb/>
幽隙之塵拂之且難直須破開隂隙使豁然洞達然後<lb/>
散滅所以俱生煩惱至五隂盡方得蕩絶也按佛學之<lb/>
精㣲具于此<lb/>
世儒未嘗實有事于心地者未易詆排佛學非嘗用心<lb/>
于内而實有見者亦未易知佛學之果為似是而非也<lb/>
<pb n="KR4e0203_WYG_015-84a"/>
朱子謂禪家則但以虛靈不昧者為性而無具衆理以<lb/>
下之事愚謂朱子此言最的確然非于兩家實嘗參究<lb/>
者亦未能信其果然也<lb/>
韓文公謂佛老欲治其心而外天下國家滅其天常子<lb/>
焉而不父其父臣焉而不君其君民焉而不事其事佛<lb/>
氏之徒謂韓公之所以攻吾者不過吾之粗迹耳心生<lb/>
萬法吾能治其心則實際理地不受一塵萬行叢中不<lb/>
舍一法無非吾之妙用豈嘗外天下國家此所謂善為<lb/>
<pb n="KR4e0203_WYG_015-84b"/>
宏闊勝大之言者也其棄人倫葢自諉謂之迹然心迹<lb/>
一也寧有迹非而心是哉今使釋迦得志行乎中國其<lb/>
能與堯舜三王若合符節否乎必不能矣豈惟必不能<lb/>
其乖繆壊敗殆可立見也<lb/>
後魏釋老志曰漢武帝元狩中遣霍去病伐匈奴至臯<lb/>
蘭過居延斬首大獲昆邪王殺休屠王將其衆五萬來<lb/>
降獲其金人帝以為神列于甘泉宫金人率長丈餘不<lb/>
祭祀但燒香禮拜而已此佛道流通之漸也<lb/>
<pb n="KR4e0203_WYG_015-85a"/>
按西域之性好殺伐噉生飲酪男女不避種姓故佛生<lb/>
其間戒殺盜淫不飲酒食肉此猶嶺南産毒藥多蛇虺<lb/>
而諸療毒之藥亦在南中可見造化之理凡得氣之偏<lb/>
者必有勝其所偏者以為之對對必反其為佛葢西域<lb/>
中之賢智然亦得偏氣故不能學于中國而聞聖人之<lb/>
道<lb/>
又云及開西域遣張騫使大夏還傳其旁有身毒國一<lb/>
名天竺始聞有浮屠之教哀帝元壽元年博士弟子秦<lb/>
<pb n="KR4e0203_WYG_015-85b"/>
景憲受大月氏王使伊存口授浮屠經中土聞之未之<lb/>
信了也後漢孝明夜夢金人頂有白光飛行殿庭乃訪<lb/>
羣臣傅毅始以佛對遣使于天竺求得佛經四十二章<lb/>
及釋迦像與精于其道者號沙門與使者俱來明帝令<lb/>
圗其像于清涼臺及顯節陵上經緘于蘭臺石室按金<lb/>
人祭天匈奴之俗也佛産天竺修證成果其徒以為神<lb/>
故亦有金人之號孝明之夢其偶然耶其亦先有所聞<lb/>
耶傅毅以佛對則其時聞西方有佛久矣因遣使求之<lb/>
<pb n="KR4e0203_WYG_015-86a"/>
僅得其經像及沙門而還佛不可得也使佛尚在肯為<lb/>
明帝來亦不過如後世髙僧受供養禮拜譚説勸化而<lb/>
己豈能助帝為理耶故佛道決不可以治天下國家既<lb/>
無益于治世主亦何苦而崇慕祈求之若以福田利益<lb/>
則自求多福宜莫如堯舜三王之道建其有極而斂時<lb/>
五福所其無逸而享國永年此猶種而必穫乃不求之<lb/>
此而求之彼亦可謂惑之甚矣況事佛之效如梁武帝<lb/>
之徒亦可賭矣曽莫之悟亦獨何哉<lb/>
<pb n="KR4e0203_WYG_015-86b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方麓集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方麓集巻十一</head> <lb/>
    <p>
<pb n="KR4e0203_WYG_011-1a"/>
欽定四庫全書<lb/>
　方麓集巻十一<lb/>
　　　　　　　　　　　　　明　王樵　撰<lb/>
　金陵雜紀<lb/>
　　皇城<lb/>
工科給事中陳君洪烈到任故事内府衙門皆預宴多<lb/>
不至予一徃焉出光禄署入西上門循皇城而南入闕<lb/>
右門㑹於吏科新任者居左予居右餘皆前列而陪禁<lb/>
<pb n="KR4e0203_WYG_011-1b"/>
垣古木多數百年物夾道清隂池光映日陪京宫闕之<lb/>
制甚儉六科相對甚近闕前修廣不及燕京三之一由<lb/>
西華門循池而北古木交䕃池水深廣内府各監局多<lb/>
面城而列出𤣥武門東至朝陽門竹樹䝉密如行山谷<lb/>
中西逹御史廊清流一曲三法司衙舍多在山趾田壟<lb/>
間大庖在西華門内尚膳監在西中門内與御用監相<lb/>
對御用監舊丞相府也尚膳監之左爲大烹門門之内<lb/>
為凉樓乃造辦供進品物之所凉樓之後爲光禄寺前<lb/>
<pb n="KR4e0203_WYG_011-2a"/>
列四署廷柏多合圍藏有銅火爐甚精叩之其聲清越<lb/>
以長大磁盂徑可尺許端溪研色正黒頗發墨皆相傳<lb/>
為國初物也大烹門内有二井甚大其深不測上覆以<lb/>
厚板鑿五孔以通汲凉樓之西偏為倉凡上納内府錢<lb/>
糧甚艱其費動以數倍經由有需索之弊積猾有包攬<lb/>
之弊在内監局者不知其又何如也<lb/>
　　趙園<lb/>
與光禄胡大卿進菴赴右丞虞葑少司成具區之招飲<lb/>
<pb n="KR4e0203_WYG_011-2b"/>
趙太監園酒罷登閣閣小僅容數人平臨闤闠無甚遠<lb/>
趣但是日小雨軒牕半開予四人者憑茵促膝而坐對<lb/>
雨又是一景賓主相忘連飲數巵予談名理頗為諸公<lb/>
所悚聽雨淋漓不止梯甚滑扶而下<lb/>
　　觀音閣<lb/>
萬厯壬辰五月以赴鰣魚厰發進貢黃船出太平門由<lb/>
貫城東畔北行出觀音門因山為壘山勢連亘不斷此<lb/>
以觀音山而得名也出口即大江有山三靣臨江逆江<lb/>
<pb n="KR4e0203_WYG_011-3a"/>
而西向者為燕子磯對磯又入一山口為𢎞濟寺寺之<lb/>
左循江而西為觀音閣閣在絶壁之下下瞰江流近逼<lb/>
山趾江水惟中流一道甚湍急無風而瀾起兩旁則平<lb/>
水耳是日因先有張設于磯上者不果登乃出寺又入<lb/>
一小山門經佛殿而西皆負山靣江有短垣可凭殿之<lb/>
左為大士下院又左有石洞洞之左即閣為大士上院<lb/>
登閣望江北諸山江浦六合諸境歴歴可指臨江獨酌<lb/>
一目千里遠山相對舟航上下心目俱豁生平所未有<lb/>
<pb n="KR4e0203_WYG_011-3b"/>
也時方亭午暑氣侵人在下院裵囘頗乆酒罷復登閣<lb/>
坐良乆暝色至乃下宿寺中次日至鰣魚厰去宿處可<lb/>
數里中官呈様魚様笋騐訖乃出黃船十餘艘泊江口<lb/>
鰣魚以三月取五月貢船始發上下皆層氷覆藉之<lb/>
　　永慶寺<lb/>
與光禄胡大卿進菴沈少卿觀頥同遊永慶寺寺在雞<lb/>
鳴山之西朝天宫之北東有竹林甚幽佛殿前有塔雖<lb/>
小而可登謝公墩在其西南可以逺眺是日為李明府<lb/>
<pb n="KR4e0203_WYG_011-4a"/>
士龍脩光禄志邀致以展謝焉李君持齋不飲酒清談<lb/>
甚懽李雖好佛而行甚脩又精于六書之學作鍾鼎書<lb/>
及大篆俱佳<lb/>
　　憑虚閣<lb/>
與光禄胡大卿進菴國子馮南廂具區大理朱右丞虞<lb/>
葑同飲於雞鳴山之憑虛閣閣在山椒東南望大内宫<lb/>
殿歴歴可數牛首了聳若右顧而去天印正平若前拱<lb/>
而來是日予作主三公者亦為予蚤至而淹留及莫乃<lb/>
<pb n="KR4e0203_WYG_011-4b"/>
去寺後有塔在山之最高處有大樹合抱山趾僧房與<lb/>
城相接城臨後湖自山上望之則新舊冊庫與三蘆渚<lb/>
凡五洲相接澄波浩溔由太平門之西迤邐而北以距<lb/>
神策門湖水與城相逶迤此又憑虛後之大觀也席間<lb/>
談寧夏事及隨僉事穆通政之苟生頗有所折衷三公<lb/>
是之<lb/>
　　高座寺<lb/>
與前少司徒采山方公前湖州貳守月川梁丈同遊高<lb/>
<pb n="KR4e0203_WYG_011-5a"/>
座寺是日予作主也方公徽人乆僑寓於此客至以野<lb/>
服見不報謁不談朝政官府之事人之短長書之於屏<lb/>
守之甚堅是日為予盡歡公素少飲是日連釂而談論<lb/>
亦無所不盡蓋公將歸鄉矣屏帖所云專為居都下兼<lb/>
為汎交者設耳飲罷遊永寧寺登木末亭遊客紛雜主<lb/>
僧使之引避亭坐茶罷從後入謁方公祠堂方公者正<lb/>
學先生希直也祠居聚寳山最高處北望則都城十萬<lb/>
家樓閣煙花之裏西眺則長江如練瀰瀰在雉堞之外<lb/>
<pb n="KR4e0203_WYG_011-5b"/>
江北諸山如長城横繞青翠不斷所謂山河錦繡中者<lb/>
非邪從祠前下山復入高座寺少憇酒三行而罷二公<lb/>
皆予丙午鄉舉同年海内知舊已若晨星如予三人俱<lb/>
以暮年有此雅集不知有幾耳<lb/>
　　蓮花菴<lb/>
出太平門長堤數里蜿蜒如岡阜上為馳道夾道皆喬<lb/>
木堤盡而西轉為三法司總門入門又迤而北有坊曰<lb/>
貫城東為大理寺中為刑部西為都察院皆面南而鍾<lb/>
<pb n="KR4e0203_WYG_011-6a"/>
山聳於左𤣥武湖映帶於右則其大觀也夏月湖水澄<lb/>
碧蓮花盛開紅翠相錯清風徐來芬馥相逓而今歳尤<lb/>
盛一望數里幾與冊庫洲等堤之東山之趾皆田也有<lb/>
池亦種蓮而花多白者毎行堤上紅白夾堤亦一竒也<lb/>
因與中丞元冲張公右丞虞葑朱公有觀荷之約二公<lb/>
者又與太常進菴胡公京兆止菴楊公符卿觀頥沈公<lb/>
少司成具區馮公語及四公者欣然願與焉予三人遂<lb/>
為觀荷主人且喜偶合竹林七人之數夙具於蓮花菴<lb/>
<pb n="KR4e0203_WYG_011-6b"/>
菴在鍾山之趾亦有蓮池折簡以招四公馮公以疾辭<lb/>
不至至者胡沈楊三公飯於菴中酒數行移於竹林下<lb/>
胡張二公象奕沈朱二公圍奕皆數局乃出竹林問蓮<lb/>
池所在從者導行歴山岡岡上有開平常忠武王墓楊<lb/>
公辭先去予六人下平田坐茂林下蓮池茂宻正與城<lb/>
内隆廣山相對旁有石可坐予與進菴胡公首憇焉取<lb/>
荷為碧筒子先飲一觴以勸進菴進菴為飲二觴元冲<lb/>
又易筒以勸進菴次則虞葑與予易坐而分欵客少話<lb/>
<pb n="KR4e0203_WYG_011-7a"/>
沈公辭不能飲遂起還仍坐於竹林下酒數行又奕迨<lb/>
暮乃歸新月初上行太平隄上湖光月色相映人影與<lb/>
樹影相交錯又一佳景也<lb/>
　　靈谷寺<lb/>
觀荷之又二日進菴胡公止菴楊公觀頥沈公折簡期<lb/>
會於靈谷寺其日予自刑部散衙歸虞葑朱公使人來<lb/>
言以生<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>不赴元冲張公先行拜客使人約予曰投謁<lb/>
畢即追至矣予出朝陽門循城而北又轉而東則止菴<lb/>
<pb n="KR4e0203_WYG_011-7b"/>
楊公亦在道遂與同行過孝陵前下馬行可二里許過<lb/>
觀音閣又可三里許至靈谷寺未至山門數十歩許大<lb/>
雨如注予與止菴避雨山門下予謂楊公曰此寳公迎<lb/>
客雨也良乆雨少止予與楊公連輿行夾道皆長松古<lb/>
柏往時松柏下麋鹿成羣今皆不見臨入寺又遇雨憇<lb/>
小門下候止乃入登法堂則沈公候已乆云其至極早<lb/>
俄而張元冲繼至云途中遇雨無地可避從者衣皆霑<lb/>
濕賓主既接歡動顔色曰此雨若早半月豈不大善是<lb/>
<pb n="KR4e0203_WYG_011-8a"/>
日胡公以腹疾不至賓主四人促席相對雅談甚歡雨<lb/>
時作時止暑氣頓清酒數行入脩廊登佛殿再重無梁<lb/>
殿乃純用瓴甋如造城闉之法廣深與脩皆以洞相通<lb/>
無異屋下殿後有塔云寳誌葬處也寺據鍾山左偏諸<lb/>
開國功臣皆陪葬山趾而此僧獨當一靣亦一竒事也<lb/>
寺後有八功德水出自山趾旱乆不流大率此山蒼翠<lb/>
環合又在禁地絶無遊人雜㳫當為城東第一禪林歸<lb/>
途晩晴新月欲上與元冲並輿行語次頗及金陵形勢<lb/>
<pb n="KR4e0203_WYG_011-8b"/>
與前古防守之略張公易直好善通知今古每語多合<lb/>
亦不易得者也<lb/>
　　石城山<lb/>
萬厯癸已四月南臯鄒比部以考績行出城送之由永<lb/>
慶寺至清凉寺一帶皆山岡而民居甚樸有類村落馳<lb/>
道逶迤與山谷上下南則冶城山後連阜不斷諸倉庾<lb/>
皆據高阜取其土燥剛也城外諸山歴歴可數而牛首<lb/>
天印尤特出見頭角出石城門至南臯泊舟處即古石<lb/>
<pb n="KR4e0203_WYG_011-9a"/>
頭城遺趾城因山為險下劖山趾上累石以成城仰望<lb/>
甚峻可謂地險亦不可升也與南臯話稍乆酒數行有<lb/>
後客至乃别<lb/>
　　静虛亭<lb/>
静虛亭在大理寺後堂之後刑部後堂後最迫而大理<lb/>
寺獨寛遠見江上山庭廣可數畆脩柏翳不見日多直<lb/>
榦虬枝而亭前二株尤鉅雙植若桓亭扁曰静虛不知<lb/>
何公所立書者景公暘也亭中立御碑萬歴癸已夏至<lb/>
<pb n="KR4e0203_WYG_011-9b"/>
齋居與右丞朱公夜坐亭前雙柏之下謂可待月之上<lb/>
時當五月下旬月非可待也謂此景宜此時耳<lb/>
　　紫薇堂<lb/>
刑部之後堂扁曰紫薇嘉靖初年尚書周公倫所立紫<lb/>
薇一株在堂北勅諭亭之後至今花猶盛開計名堂取<lb/>
此必已茂異迄今殆百年物矣堂之左右室為兩堂燕<lb/>
居之所牖皆南向庭中雙桂尤異在右者一株發九榦<lb/>
毎榦之鉅皆圍尺許枝葉扶疎䕃可一畆諸曹所無有<lb/>
<pb n="KR4e0203_WYG_011-10a"/>
也<lb/>
　　棲霞寺<lb/>
萬厯甲午仲夏偶乘職事之閒欲了棲霞之願一時無<lb/>
侶遂成獨徃出太平門經佛國寺中山岐陽二元勲墓<lb/>
在路旁中山門適啓因入登享堂懸有武寧王真象冕<lb/>
旒𤣥衮色晬如玉殊無百戰猛厲氣象抑可以想見其<lb/>
人矣為之竦然起敬享堂後即王藏魄之處乃平地不<lb/>
起冡昔名將有起冢象祁連者今乃不封不樹聞孝陵<lb/>
<pb n="KR4e0203_WYG_011-10b"/>
亦然豈聖祖之微意與蔣廟在鍾山之隂至此易衣登<lb/>
帷輿出姚坊門道中遇雨愈行雨愈甚路滑而人疲及<lb/>
山門則日已晡矣方丈少憇僅登佛殿無暇周覽方丈<lb/>
在山之半為登山之路石徑東西兩道僧廬依山高下<lb/>
峰巒三面廻抱松杉鬱然蓋即東西兩峰而已得其大<lb/>
都矣僧供山蔬從人出所携酒雨中獨酌殊不覺寂寥<lb/>
宿方丈明晨起循方丈之左寺僧導行有泉上出曰品<lb/>
外泉云陸羽所遺又東為千佛巖巖穴甚竒而琢象不<lb/>
<pb n="KR4e0203_WYG_011-11a"/>
甚工又上為白鹿泉又上為天開巖境漸佳而雨後路<lb/>
滑又無腰輿意絶嵿難上遂下由東路入禪堂有禪僧<lb/>
十餘人禪榻連帷一帷中可坐數人有金壇僧導予而<lb/>
西由石徑穿松林中度石橋下臨深澗有路通村落時<lb/>
時逢樵者牧者持農具將入田者至一禪宫新創有石<lb/>
汀殷司徒題額立碑殿宇甚偉僧房亦雅潔金壇僧留<lb/>
予再宿予恐天雨辭之大抵攝山之勝大江三折上自<lb/>
池口下至京口登此可以盡得其大勢黃天蕩正在其<lb/>
<pb n="KR4e0203_WYG_011-11b"/>
下攝湖在其趾有港可以通江林樾觀宇之美抑亦牛<lb/>
首之次矣陳軒金陵集有攝山十題曰白雲菴清風軒<lb/>
唐公巖天開巖宴坐臺中峰澗明月臺品外泉醒石磬<lb/>
石金陵志云白乳泉在攝山棲霞寺千佛嶺下昔因人<lb/>
伐木始見石壁上刻𨽻書六大字曰白乳泉試茶亭不<lb/>
知得名於何人又云天開巖在攝山棲霞寺之後去寺<lb/>
三里石多特立中有石擘相向其直如截殆非人力所<lb/>
至故以天開名其巖巖之左有張稚圭祖無擇諸公題<lb/>
<pb n="KR4e0203_WYG_011-12a"/>
字予之斯行也以遇雨登覽不竟為空行意待再遊而<lb/>
後記之次年孟夏因有牛首之行檢閲舊志考驗所歴<lb/>
因及棲霞援筆述其大都如此至於筆之所不盡興之<lb/>
所不盡者則尚有俟云<lb/>
　　五柏亭<lb/>
五柏亭在南京京畿道中京畿道在三法司之東北隅<lb/>
萬歴二十二年九月予以㑹審獄囚至焉亭建於御史<lb/>
安福張公鰲山亭之名則題於大司馬白巖喬公宇而<lb/>
<pb n="KR4e0203_WYG_011-12b"/>
御史熊公相為之記迄今將八十年五柏尚蒼然秀挺<lb/>
童童若蓋蓋喬公之意以木之材莫良於柏而歲寒後<lb/>
凋節尤莫尚焉士之為世用也於柏可以觀材其樹世<lb/>
風也於柏可以觀節予讀其文而有感焉命從吏録之<lb/>
以歸以此地人跡罕到用表而出之<lb/>
　　蔣廟<lb/>
漢秣陵尉蔣子文禦賊戰死至今祀之與蜀梓潼事同<lb/>
今雞鳴山十廟蔣尉已列祀典而鍾山之隂復有廟宇<lb/>
<pb n="KR4e0203_WYG_011-13a"/>
每歳四月士女雲集香火甚盛而䕶國之説尤屬誣妄<lb/>
二祖渡江成大業皆所謂天授何假神力至於靖難之<lb/>
事推秣陵死事之心尤必不如流俗所傳也<lb/>
　　觀象臺<lb/>
萬厯二十三年南京大雨雪自正月至於二月連旬不<lb/>
止禮部循故事行諸司分詣各神宇祈禱三法司當詣<lb/>
城隍古帝王二祠予與御史大夫後山楊公大理丞順<lb/>
衡李公夙興行事越一日天色開朗氣候暄和禮部以<lb/>
<pb n="KR4e0203_WYG_011-13b"/>
祈禱獲應行諸司報謝牒至而雪復降明日始霽而隂<lb/>
雲不觧禮畢易巾履登觀象臺乃雞鳴山絶頂四望畢<lb/>
見銅儀乃元郭守敬所造制度甚精第為風雨所剥蝕<lb/>
占候既廢上無覆蔽似當有以處之耳楊李二公各携<lb/>
有酒肴予初不預備假之山下荆鴻臚省吾予三人者<lb/>
坐臺旁板屋酒數行皆釂盡歡而罷<lb/>
　　燕子磯　三台洞<lb/>
遊燕子磯者必登觀音閣始盡江山之勝登觀音閣者<lb/>
<pb n="KR4e0203_WYG_011-14a"/>
必下由山趾至三台洞始盡沿江巖穴之竒予先年曽<lb/>
一至閣而磯與三台洞則未至萬厯乙未二月將盡天<lb/>
日暄和四郊麥壠青青村落中桃李爛漫承丹陽荆鴻<lb/>
臚賀文學約為郊外之遊二君侵晨先出神策門相候<lb/>
予出太平門季子岳陞侍行至磯日尚未午據磯之前<lb/>
者為義勇武安王廟有亭在其絶嵿登眺於春夏月尤<lb/>
冝亭之後為磯之尾憑危石俯瞰江流洶湧近在尋丈<lb/>
間亭上酒數行飯於道士方丈復挈榼携酒至觀音閣<lb/>
<pb n="KR4e0203_WYG_011-14b"/>
憶昔年登閣憑欄至暮光景如昨不覺又三年矣下至<lb/>
小殿臨江酒數行問三台洞所在僧荅云在山下一里<lb/>
許但恐道濘難行歸路當入佛寧門山路﨑嶇有數里<lb/>
須下輿歩行耳予曰此何足為難遂登輿行江濱洲渚<lb/>
上甚平而濶沿江一帶絶壁巉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>連亘不斷其峭絶處<lb/>
有類削成天險自然為金陵外䕶其稍夷處則壘石為<lb/>
塹蓋外城與山屈曲高下亦連延不斷也自觀音閣下<lb/>
凡經數折始至三台洞洞不甚深而崇廣軒豁竒石倒<lb/>
<pb n="KR4e0203_WYG_011-15a"/>
垂皆成峰巒之狀有琢削之所不能及左又一洞有磴<lb/>
道歴級而上洞雖不及前之廣而深則倍之有石室可<lb/>
坐洞嵿有三穴上透天光仰視若星故有三台之名焉<lb/>
去洞三十餘武有洞名闔陽以迎夕照故也頗類脩鑿<lb/>
不若三台之天成也西有亭少憇自此不復從舊路入<lb/>
佛寧門行山谷中至一山果陡而路甚偪仄乃舍輿而<lb/>
歩遇稍平處復登輿至一山口南望則皆平野矣遥見<lb/>
𤣥武湖瀰瀰在輕煙緑樹之外誤以為長江猶在目也<lb/>
<pb n="KR4e0203_WYG_011-15b"/>
嘉善寺在道旁數十歩入而少憇方丈在寺後竹林環<lb/>
繞曲徑通幽有小佛閣閣前有磐石可坐高可二丈題<lb/>
曰玩雲臺旁有楊止菴鐫字數行記其因送鄧定宇少<lb/>
宰而至此荆賀二君入神策門者由西道予仍入太平<lb/>
門由東道至官衙日尚未晡也<lb/>
　　牛首山<lb/>
山形中凹而旁聳王涯云角而巘者為牛首在金陵城<lb/>
南三十里舊誌云高一百四十丈周廻四十七里建寺<lb/>
<pb n="KR4e0203_WYG_011-16a"/>
始於梁名佛窟寺本朝正統中改名𢎞覺寺寺在兩峰<lb/>
之間正在中凹處由山門至佛殿石磴數重有曰白雲<lb/>
梯者拾級而上恰盈百武天王殿在白雲梯上左有白<lb/>
龜池右有虎跑泉大雄殿在天王殿後左觀音右輪藏<lb/>
文杏在大殿前石欄下大可百圍䕃可一畆本株兩旁<lb/>
若有自根而生附本株而上聳為長榦者却仍連本株<lb/>
為一自根至分榦處不殊亦一異也寺之左為東峰浮<lb/>
屠在山椒最近傑閣在巖際最高初自山下仰視若無<lb/>
<pb n="KR4e0203_WYG_011-16b"/>
路可登及迤邐而至則獻花巖前對若几案而浮屠之<lb/>
頂又在檻外長松之下矣巖穴之勝在東峰者兠率巖<lb/>
為最在絶壁千仞之下石室天成誠僊窟也有舍身臺<lb/>
臺下有殿殿旁為憑虛閣閣下有龍王池巖之右為文<lb/>
殊洞洞之下為舍利塔舊傳影入禪堂隙中倒垂佛几<lb/>
隂晴不改未有以騐其然也三茅行宫在東峰之顛左<lb/>
為錫丈泉右為梁昭明太子飲馬池寺之右為西峰有<lb/>
辟支洞建康實録云牛頭山西峰中有石窟不測深淺<lb/>
<pb n="KR4e0203_WYG_011-17a"/>
古老相傳云辟支佛所出是也洞前有殿殿左有方塔<lb/>
野猪洞在辟支洞右禪堂在辟支洞下是行也由西峰<lb/>
而後至東峰乃其最高處山之前後遠近畢見西則大<lb/>
江舟航上下時值風恬波寂張帆滿江行若不動東則<lb/>
天印近若負扆北則都城在蒼煙夕照中隱隱可指南<lb/>
則一望數百里乃太平宣城諸境也萬歴乙未四月三<lb/>
日同大司㓂心堂趙公自禮部接勅畢出聚寳門易衣<lb/>
坐帷輿行可五里出鳯臺門連山不斷蓋金陵南境之<lb/>
<pb n="KR4e0203_WYG_011-17b"/>
美至牛首而盡冝其傑出也自逹磨入華三傳為牛頭<lb/>
宗法融大師飛錫其地為牛頭第一祖而祖堂山獻花<lb/>
巖皆因之而得名焉出𢎞覺寺右轉而南囘望牛首如<lb/>
在圖畫凡歴二高山皆有甓道可十里許始至祖堂山<lb/>
誌云周廻四十里高一百二十七丈寺在山阿曰幽棲<lb/>
寺又禪林之幽絶者也出寺由舊路又轉一山乃至獻<lb/>
花巖相傳在獻花巖望牛首者尤盡其美以今騐殆不<lb/>
盡然而二山亦不正相對所謂芙蓉閣者雖在絶壁之<lb/>
<pb n="KR4e0203_WYG_011-18a"/>
下廣不盈十武勢且欲頽其於眺望又不及憑虛之什<lb/>
一矣按法融者潤州延陵人初學儒後隱茅山落髪入<lb/>
牛頭山幽棲寺北巖之石室有百鳥衘花之異唐貞觀<lb/>
中四祖道信大師遥觀氣象知兹山中有異人㝷訪至<lb/>
山有一僧言此中有一懶融見人不起亦不合掌祖遂<lb/>
入山見融端坐自若曽無所顧問曰在此何為融曰觀<lb/>
心祖曰觀是何人心是何物融因有悟自此得受頓教<lb/>
法門其本末如此而世俗所傳多失真可笑如以衘花<lb/>
<pb n="KR4e0203_WYG_011-18b"/>
為獻花幽棲之石室本曰石室耳而今名之曰懶融洞<lb/>
四祖見虎作怖勢融曰猶有這箇在祖於融所坐石上<lb/>
書一佛字融睹之竦然祖曰猶有這箇在今見洞中有<lb/>
一方石鐫一佛字亦詭曰遺跡凡世俗傳佛事多此類<lb/>
也<hi>塔影事果獨此山為異何必闔戸何必隙中又須於佛几見之殆亦妄説也</hi>
　　智居樓<lb/>
南京都察院後堂之北有敬亭立洪武八年勅諭碑基<lb/>
高五尺欄檻四周旁多古木敬亭之北為智居樓左山<lb/>
<pb n="KR4e0203_WYG_011-19a"/>
右湖兩靣皆空曠可以遠眺而於觀山尤宜鍾山之盤<lb/>
鬱紫氣之鬱蔥朝夕相對可以忘倦聞之山以逺而妍<lb/>
以近而得其真此可謂兼得之矣惟不見江上山耳按<lb/>
勅諭言設置貫城取法天象欲刑官法天以從事也又<lb/>
言獄清而無事心静而神安以𤣥武之澄波印鍾山之<lb/>
蒼翠雖飛巢巔而走窩下亦莫潜毫釐洞見其真智人<lb/>
居是能不開懷抱而長嘯終日引觴侶酌以快今生汝<lb/>
其敬哉萬歴二十三年六月䝉簡任右都御史涖任之<lb/>
<pb n="KR4e0203_WYG_011-19b"/>
三日登是樓乃覺聖訓所狀景象宛然在目雖文士書<lb/>
之不能如此之確而寓意之寛厚訓廸之深切尤臣下<lb/>
所當深體夫夙夜兢兢業業使刑必當罪獄無寃人則<lb/>
獄清而無事心静而身安斯可以當智人之稱居是焉<lb/>
者豈易易哉<lb/>
　　南都官舍<lb/>
南都官舍在北者為三法司相傳國初為刑部尚書開<lb/>
濟建宅崇廣有制名曰様房都御史宅在其後據山岡<lb/>
<pb n="KR4e0203_WYG_011-20a"/>
地勢頗高亦曰為御史中丞劉基建制亦𢎞厰其街曰<lb/>
都堂街今都堂街之名人不復知但在太平門官舍例<lb/>
稱御史廊耳在南者有二一曰尚書巷在長安街吏戸<lb/>
兵三部之宅在焉一曰柳樹灣在正陽門之東禮工二<lb/>
部之宅在焉聞二部初亦在尚書巷後因火而遷制獨<lb/>
狹小蓋拘於地不能復如様房之崇廣矣御史廊本名<lb/>
御賜廊編有字號冊藏内府三法司官俱有之祖宗舊<lb/>
例官民不使雜居今廊制不復存矣<lb/>
<pb n="KR4e0203_WYG_011-20b"/>
古人宫室之制止於前堂後寢雖廟朝不踰此制今朝<lb/>
廷有正殿後殿後殿之後則為宫各官府有正堂後堂<lb/>
後堂之後則為私衙皆一定不易則外舍可知所以南<lb/>
都官舍皆止兩層大門之内為儀門儀門之内為正㕔<lb/>
正㕔或七間或五間有夾室以燕息有川堂以退居有<lb/>
垣以隔絶内外聲不相聞後寢制如前堂前後俱有廂<lb/>
房井竈厠溷隙地種蔬各得其所居者雖家口衆多不<lb/>
聞其不能容也則今之士大夫欲廣其宅而貪併無厭<lb/>
<pb n="KR4e0203_WYG_011-21a"/>
者亦可以知所省矣<lb/>
　　報恩寺<lb/>
報恩寺大殿寶座三層露臺雕欄石陛九級丹墀之廣<lb/>
一倣宸居殿後塔窮極壯麗亦當冠絶古今塔累九層<lb/>
牖開八靣每層碧簷雕欄畫棟内為石磴甚寛毎陟一<lb/>
層可以四靣周覧至九層則都城内外逺至江上歴歴<lb/>
可以指㸃某為某某為某一一不差其時工匠不知來<lb/>
自何方其工巧亦今時之所無琢紫石為天王大士諸<lb/>
<pb n="KR4e0203_WYG_011-21b"/>
菩薩之像纎至毫髪無一不真宛如生象有描畫之所<lb/>
不及者惜某年燬於火而火之所不焮者尚存下層之<lb/>
半萬歴乙未春末與大司㓂趙公自牛首囘過此而記<lb/>
之<lb/>
　　批誠意伯劉世延投牒<lb/>
據以家人出名則合投訴狀㨿稱照詳本部則須係公<lb/>
文豈有聽勘罪人可以移文六部又豈有一已辯訴可<lb/>
以發驛逓送種種玩法蓋踵投揭挾制之故術而益肆<lb/>
<pb n="KR4e0203_WYG_011-22a"/>
無忌憚矣本部豈可又受其辭不正之以法乎除伊前<lb/>
項奏捏事情已經勘明叅奏外今詞合行案候另議叅<lb/>
處施行<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0203_WYG_011-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方麓集巻十一<lb/>
</p>
<p>
</p>
  </div>
</body>
</text>
</TEI>
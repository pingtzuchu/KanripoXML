<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方麓集巻一</head> <lb/>
    <p>
<pb n="KR4e0203_WYG_001-1a"/>
欽定四庫全書<lb/>
　方麓集巻一<lb/>
　　　　　　　　　　　　　明　王樵　撰<lb/>
　序<lb/>
　　山東乞休䟽<hi>嘉靖庚申五月</hi>
山東等處提刑按察司僉事臣王樵奏為患病不能供<lb/>
職乞容休致事臣見年四十一嵗由刑部員外郎陞授<lb/>
今職在任一載有餘日夜勉圗自效頃因臨清等州縣<lb/>
<pb n="KR4e0203_WYG_001-1b"/>
饑荒皇上允發倉粟賑貸臣因親審饑民觸冒風雪致<lb/>
成寒疾醫療不早病日深而不知猶且扶病理事欲調<lb/>
理而無暇隨遇景王就封道出山東自武城至沙河幾<lb/>
二千里皆屬臣管轄一切供應夫役誠恐有司不能協<lb/>
心未免上誤王事下為民擾一一皆臣親自料理調度<lb/>
晝夜不離水次夜則陸路先行以待王舟之至不解衣<lb/>
就寢者連十餘日以致元氣日虚委頓日甚特以王事<lb/>
未畢未敢言私今王舟己出境臣得幸免罪戾方始就<lb/>
<pb n="KR4e0203_WYG_001-2a"/>
醫詢治前病皆言病在神氣湯藥猝難奏功臣亦自知<lb/>
非退居調養軀命或恐難保具呈撫按乞為轉達而撫<lb/>
按以臣年方強盛苦切見留臣竊以為一時未到僵仆<lb/>
宜難取信迨其無及也又從而憐之與其不及而憐之<lb/>
寧過而從之故不得不哀懇於皇上之前也乞下吏部<lb/>
察臣非詐自願告退明例許聴容臣致仕回籍調理倘<lb/>
殘喘得延則圗報尚有日也臣不勝懇迫俟命之至<lb/>
　　認罪回話䟽<lb/>
<pb n="KR4e0203_WYG_001-2b"/>
尚寶司卿臣王樵等謹奏為乞恩認罪回話事本月二<lb/>
十七日該大學士張居正等題該文書房官丘得用口<lb/>
傳聖㫖各衙門官都接本獨尚寶司不接本只差吏來<lb/>
接是何故欽此臣等看得諸司章奏皆欽奉聖㫖裁决<lb/>
乃敢遵行今各部上本得㫖之後堂上官即親送該科<lb/>
謄寫畫字所以重王言也乃尚寶司所以不行接本必<lb/>
有其故臣等實不知不敢妄對奉聖㫖着該司官回將<lb/>
話來欽此臣等聞命皇恐知罪竊惟本司一應章奏與<lb/>
<pb n="KR4e0203_WYG_001-3a"/>
各衙門事體相同既欽奉聖㫖委應臣等親自接捧送<lb/>
科止縁本司舊有背寶傳令官代接沿襲年乆臣等一<lb/>
時愚昧失於改正致䝉天語詰問臣等罪當萬死伏乞<lb/>
聖恩少寛鈇鉞之誅臣等無任惶懼待罪之至縁係奉<lb/>
聖㫖着該司官回將話來事理謹具奏聞萬歴四年二<lb/>
月二十七日尚寶司卿臣王樵臣徐琨司丞臣沈節甫<lb/>
臣王世懋奏奉聖㫖既認罪掌印的姑罰俸半年其餘<lb/>
的各三箇月吏部知道欽此<lb/>
<pb n="KR4e0203_WYG_001-3b"/>
　　擬全諌臣以安大臣疏<lb/>
尚寶司卿臣王樵奏為乞全諫臣以安大臣事伏見巡<lb/>
按遼東御史劉臺論列大學士張居正致干天怒而居<lb/>
正亦上章求退陛下温㫖慰留敬禮大臣之意可謂至<lb/>
矣臣愚竊謂自古明主欲開言路則言雖不當而常優<lb/>
容之大臣欲廣上徳則人雖攻巳而猶薦拔之如宋文<lb/>
彦博之於唐介是也唐介論彦博進燈籠錦事頗涉曖<lb/>
昧仁宗為之貶介官而彦博亦因而罷相優大臣而未<lb/>
<pb n="KR4e0203_WYG_001-4a"/>
嘗不伸諫臣之直仁宗可謂兩得之矣且其於介之貶<lb/>
也遣中使護送且戒以必全之無令道死未幾即召還<lb/>
言路而彦博再當國亦言介頃為御史所言亦中臣病<lb/>
而責太重力賛召之至今稱仁宗為明主文彦博為賢<lb/>
相者以有此等為足以服人心而維國體也今陛下以<lb/>
居正簡自先帝受遺輔政倚任方殷而臣料居正之所<lb/>
以仰感聖知亦圗報方切此豈居正可以言去之時今<lb/>
六部九卿各上章乞留居正者誠非私也臣則竊謂若<lb/>
<pb n="KR4e0203_WYG_001-4b"/>
居正留而劉臺終得罪無乃非仁宗待唐介之意乎度<lb/>
居正之心亦恐終不自安而難於居位伏望陛下宥劉<lb/>
臺之罪則居正之心安居正既留則陛下之心慰是陛<lb/>
下優禮大臣之意為有過於仁宗居正之誓死圗報豈<lb/>
敢居文彦博之後哉臣職在近侍冒昧輙獻其愚惟陛<lb/>
下裁擇<lb/>
　　星變自陳疏<hi>萬歴丁丑十二月</hi>
南京鴻臚寺卿臣王樵奏為自陳不職乞賜罷斥以嚴<lb/>
<pb n="KR4e0203_WYG_001-5a"/>
考察事臣由嘉靖二十六年進士厯任行人司行人刑<lb/>
部主事員外郎山東按察司僉事因病得請致仕一十<lb/>
四年節經薦舉起任浙江按察司僉事陞尚寶司少卿<lb/>
本司卿以至今職叨冒己多毎自省循未有報稱恒切<lb/>
恐懼矧今天象示異九月晦日初昏時分臣於私衙見<lb/>
西南方有星光芒燭天約長丈餘出至街市雖兒童走<lb/>
卒皆知駭異則臣等居官任職者何以為心省思愆咎<lb/>
何以自逭循例自陳更不敢苟具虛文希望幸免臣竊<lb/>
<pb n="KR4e0203_WYG_001-5b"/>
以為今英銳之士材力猶足以圗後效臣䝉朝廷作養<lb/>
之恩三十餘年在閒之日反多展布之時巳過再起原<lb/>
官四年三轉聖恩隆厚等於天地而臣未效尺寸若復<lb/>
靦顔在列是昧進止臣雖不肖常恨士節不礪持禄苟<lb/>
容致災召異之由未必不在於此乞容臣罷退以安愚<lb/>
分遂臣㣲志臣不勝戰栗俟命之至<lb/>
　　引年疏<lb/>
南京光禄寺卿臣王樵謹奏為感謝天恩自分年邁仰<lb/>
<pb n="KR4e0203_WYG_001-6a"/>
乞聖慈容令照舊致仕事臣向以南京鴻臚寺卿致仕<lb/>
萬厯拾玖年拾壹月内䝉起南京太僕寺少卿本年十<lb/>
二月内陞南京光禄寺卿臣奉有兩次恩命不敢不遵<lb/>
限到任巳於萬厯二十年正月初九日到任除望闕叩<lb/>
頭謝恩外伏念臣受恩三朝再䝉起用皆仰荷我皇上<lb/>
至仁天覆器使羣材欲使草澤之中無一人不盡其用<lb/>
故以臣之愚猶在收録臣之感恩雖捐軀豈足以言報<lb/>
但臣見年七十二嵗已過古人致仕之期臣自㓜受父<lb/>
<pb n="KR4e0203_WYG_001-6b"/>
師之教頗知事君之義切有許身之愚山東之歸年纔<lb/>
四十有一尚堪展布浙西再起年止五十有四猶可驅<lb/>
策顧前歸則一十三年後出則南北奔馳虚度四載今<lb/>
在里又一十四年矣坐成衰老臣實不才揣躬委命臣<lb/>
實義當知止伏望聖明察臣愚悃勑下吏部容臣照舊<lb/>
致仕臣當以待盡餘年朝夕焚香上祝聖夀無疆下帥<lb/>
父老子弟肅政教善風俗以為太平萬嵗之報臣無任<lb/>
悚息待命之至<lb/>
<pb n="KR4e0203_WYG_001-7a"/>
　　再䟽<lb/>
南京光禄寺卿臣王樵謹奏為衰病無能補報再懇天<lb/>
恩容令退安田里事臣䝉聖恩起用自以年過七十具<lb/>
奏引年乞致仕伏奉聖㫖王樵素有清望奉㫖起用不<lb/>
准辭該吏部劄付到臣臣捧誦感激涕零苟可以補報<lb/>
朝廷臣實不敢愛其軀命伏念臣禀受素薄自㓜多病<lb/>
今則筋力實巳衰頽不時有眩暈之症毎舉則耳目昏<lb/>
花幾欲顛仆若不蚤知引退誠恐有誤職業孤負聖恩<lb/>
<pb n="KR4e0203_WYG_001-7b"/>
為罪滋大用敢冒萬死以餘命乞體伏望聖慈哀憫賜<lb/>
臣罷歸以安愚分臣雖犬馬圗報之愚不能效其萬一<lb/>
猶當與子孫世世盟誓不忘致身之報臣無任悚息待<lb/>
命之至<lb/>
　　陳言機事疏<lb/>
南京光禄寺卿臣王樵謹奏為恭陳今日事勢與皇祖<lb/>
時不同仰望聖明勵精聴納以急宗社大計事臣惟皇<lb/>
祖世宗之時雖有外患人不忘戰雖事𤣥脩章奏無不<lb/>
<pb n="KR4e0203_WYG_001-8a"/>
親覽政事無不親决宫庭無宴溺之私左右無䝉蔽之<lb/>
弊畏天戒憫人窮聴納忠言如海瑞之戇直而能優容<lb/>
之是以四十餘年中國尊安徼外賔服至于今日人習<lb/>
乆安不為長計而邊事之廢壊為尤甚嘉靖末年嵗發<lb/>
内帑無慮數百萬金雖未必戰勝克敵要為禦敵用也<lb/>
自欵貢以來朝廷嵗有撫賞邊將又有私賂皆朘削士<lb/>
卒之所得嵗費内帑亦無慮數百萬金徒為和敵用也<lb/>
是以軍士擕心解體不待今日寧夏之事而己知其緩<lb/>
<pb n="KR4e0203_WYG_001-8b"/>
急難使矣寧夏之變巴拜哱承恩劉東暘許朝土文秀<lb/>
五逆賊包藏禍心盖非一日籍口朘削以起事據我堅<lb/>
城食我糧餉用我火器以為倒持之太阿而我軍常苦<lb/>
于心力之不一餽運之不繼先年大同叛軍亦嘗據城<lb/>
亦嘗勾敵然不乆即就殄滅今乃若難者陛下亦可以<lb/>
思其故矣城中屢有内應而外不與之合隨府跳城跌<lb/>
傷董奎欲救之而令不行于下陛下以為今日之人心<lb/>
軍勢何如也而謂可以一劍齊之哉功罪欲明賞罰欲<lb/>
<pb n="KR4e0203_WYG_001-9a"/>
當于以使其下如臂之使指蔑不如志矣此非陛下勵<lb/>
精于上何由而得陛下但知皇祖之獨㫁謂人臣可以<lb/>
賞罰而駕馭但知皇祖之居中總攬謂聖躬可以不出<lb/>
而責成而不知其事勢之不同也臣聞形不可以久勞<lb/>
也勞則敝以金鐵為器用之過勞猶且有壊而况人乎<lb/>
亦不可以乆逸也逸則滯譬之戸樞以常轉故不朽人<lb/>
之精神欲得其所用亦猶是也故古之君子分四時以<lb/>
時作息朝以聴政晝以訪問夕以脩令夜以安身其時<lb/>
<pb n="KR4e0203_WYG_001-9b"/>
而息也則清静而存神于内其時而作也則精明而利<lb/>
用于外此古之聖帝明王所以保身以保民能至于萬<lb/>
萬年也乞聖駕不時御便殿召見大臣商確政事自今<lb/>
日討賊機宜以至他日兵食俱足可以安邊制敵之長<lb/>
策及民窮之當恤財匱之當節宫府之當一體相顧與<lb/>
夫慎選撫按監司守令委任責成以撫安内地皆熟講<lb/>
以次見諸施行至於羣臣言事必盡批出付所司議擬<lb/>
事闗聖躬者尤望虚心聴納勿再留中不下天下知陛<lb/>
<pb n="KR4e0203_WYG_001-10a"/>
下之如是也誰不願為陛下分憂者乎計逆賊聞之亦<lb/>
必氣奪而意沮也臣又有說焉撫賞所以馴敵欲其不<lb/>
侵不叛也而今乃助逆搗巢所以懲其助逆我本以責<lb/>
直于敵也而今乃以報讎為名是敵反歸曲于我則平<lb/>
日之撫賞為何事哉漢人亦嘗以金繒奉敵矣而文帝<lb/>
未嘗忘備所以不失中國之尊安今日之事上䇿莫如<lb/>
自治議處全陜屯田以足兵食楊守謙嘗有疏矣京東<lb/>
西練兵二枝劉大夏嘗有議矣分運艘由河渭入陜以<lb/>
<pb n="KR4e0203_WYG_001-10b"/>
濟急先年廷臣嘗建言矣凡自治之道若陛下有意則<lb/>
何事不成又何憂于滅賊禦敵哉又何憂于倭奴哉闗<lb/>
白本一狐媚下賤奮其詐力取日本而又取朝鮮舍其<lb/>
巢穴而欲據有他人之巢穴前古無是事以古今無是<lb/>
理也不然則楚靈王不縊于乾谿苻堅不奔于渦口完<lb/>
顔亮不潰師于江上矣聞其奪豐后洲官之妻以為妾<lb/>
下多不附六十六州之衆元不相統一志在貿易此可<lb/>
以用間而携也朝鮮亦東方一大國也豈能舉數百年<lb/>
<pb n="KR4e0203_WYG_001-11a"/>
之社稷甘心臣事倭奴乎必且有變中國按兵觀釁實<lb/>
為天授之時闗白退無所歸進則就擒耳朝鮮内附在<lb/>
我所以處之耳此皆堂堂天朝之能事也故臣願陛下<lb/>
勵精聴納則天下有人天下事及今尚可為也此宗社<lb/>
之大計也不可不急圗也臣䝉陛下起之乆廢叨次九<lb/>
列無能補報方以衰病求退非敢徼建言之名伏念主<lb/>
憂臣辱主辱臣死寧于出位之誅獻其一隙之見冀於<lb/>
工瞽之采聴或有少裨伏惟聖明察其愚懇而賜省納<lb/>
<pb n="KR4e0203_WYG_001-11b"/>
焉臣愚幸甚天下幸甚<lb/>
　　自陳疏<lb/>
南京大理寺卿臣王樵謹奏為自陳不職乞賜罷斥以<lb/>
嚴考察事臣見年七十三嵗直𨽻鎮江府金壇縣人由<lb/>
進士授行人司行人厯陞山東按察司僉事告病致仕<lb/>
起浙江按察司僉事厯陞南京鴻臚寺卿星變自陳致<lb/>
仕萬厯十九年起南京太僕寺少卿陞南京光禄寺卿<lb/>
引年具奏奉聖㫖王樵素有清望奉㫖起用不准辭欽<lb/>
<pb n="KR4e0203_WYG_001-12a"/>
此二十年七月内再奏為衰病無能補報乞退安田里<lb/>
該吏部覆奉聖㫖王樵年力未衰著照舊供職欽此本<lb/>
年十二月内陞今職二十一年二月初四日承准南京<lb/>
吏部照㑹准吏部咨兩京官員四品以上例該自陳等<lb/>
因照㑹到臣臣叨列三品謹遵例自陳天威在上所有<lb/>
愚悃理當直述臣本菲材况加年邁今兩京班行中如<lb/>
臣之齒者止臣一人臣之當退者一入仕四十五年前<lb/>
後歴任俱未及壹考碌碌無所表見臣之當退者二時<lb/>
<pb n="KR4e0203_WYG_001-12b"/>
方多艱所須者膂力方剛經營四方與夫克壯其猷足<lb/>
以堪難任重者臣無一焉而妨賢者路臣之當退者三<lb/>
兹遇皇上大計羣吏黜陟幽明有當退如臣者得以自<lb/>
陳遂其引退下全晩節外免人言皆皇上曲成之賜也<lb/>
臣無任悚息待命之至<lb/>
　　欽恤䟽<lb/>
南京刑部署部事南京大理寺卿臣王樵等謹題為欽<lb/>
恤事廣西清吏司案呈萬厯二十一年五月十二日奉<lb/>
<pb n="KR4e0203_WYG_001-13a"/>
本部送准刑部咨江西清吏司案呈奉本部送刑科抄<lb/>
出本部題先該本司案呈奉本部送萬歴二十一年四<lb/>
月十五日該司禮監太監張誠等傳奉聖㫖如今天氣<lb/>
暄熱兩法司并錦衣衛見監罪囚笞罪無干證的放了<lb/>
徒流以下便減等擬審發落重囚情可矜疑并枷號的<lb/>
都寫來看欽此欽遵外案照先該本部題為陳言修省<lb/>
事節奉孝宗皇帝聖㫖南京兩法司見監罪囚天氣暄<lb/>
熱便行文與他一體寛恤欽此又該刑科給事中楊禠<lb/>
<pb n="KR4e0203_WYG_001-13b"/>
奏為修省以弭災變事該本部覆題節奉孝宗皇帝聖<lb/>
㫖南京兩法司枷號人犯照例暫免欽此又該刑科給<lb/>
事中羅崇奎題為明恤典廣實惠以隆聖化事該本部<lb/>
等衙門㑹看得枷號人犯節年題准暫免至六月終止<lb/>
矣惟有笞罪釋放與徒杖減等發落犯在五六月者未<lb/>
霑恤典合無亦照枷號事例至六月終止仍將各犯姓<lb/>
名通類奏知及咨南京法司一體施行等因題奉世宗<lb/>
皇帝聖㫖准議行欽此又該南京大理寺卿徐陟奏為<lb/>
<pb n="KR4e0203_WYG_001-14a"/>
懇乞天恩酌時宜備法紀以善臣民以賛聖治事内開<lb/>
熱審恩例北京自恩命渙頒之日算至六月終止南京<lb/>
路逺難拘六月終止之限要將南京免枷號減等釋放<lb/>
三項俱自熱審文書到日為始亦計兩箇月足方止使<lb/>
南北人民均霑浩蕩之恩等因該本部覆題奉世宗皇<lb/>
帝聖㫖是欽此隆慶五年四月内該山西道監察御史<lb/>
陳文煥題為酌陳時政以裨治理事内一欵申明律例<lb/>
以廣聖澤該本部覆題毎當熱審之期查照問刑條例<lb/>
<pb n="KR4e0203_WYG_001-14b"/>
將一應追贓人犯逐一查審如果情罪深重贓數太多<lb/>
監禁未乆家産未盡者照舊追併外其有贓物值銀一<lb/>
十兩以上監追年乆家産盡絶或正犯身故累及家屬<lb/>
年乆不能完者行勘明的俱免追贓正犯查照原擬發<lb/>
遣發配發落家屬釋放仍開具所犯情罪輕重監追年<lb/>
月乆近贓數多寡奏聞取自上裁本部仍行各問刑衙<lb/>
門一體遵照施行等因奉穆宗皇帝聖㫖是欽此欽遵<lb/>
已經備咨通行去後今奉前因通查案呈到部看得兩<lb/>
<pb n="KR4e0203_WYG_001-15a"/>
京事體相同欽恤洪恩自宜均被合無查照先年熱審<lb/>
事例及備奉前項恩命咨行南京法司以文書到日為<lb/>
始照依北京恩例一體欽遵將見監笞罪無干証者釋<lb/>
放徒流以下減等擬審發落重囚情可矜疑并免贓發<lb/>
遣發配發落人犯具由奏請定奪其枷號人犯例該具<lb/>
由奏請但恐過時合照本部先奉孝宗皇帝欽依事理<lb/>
暫免枷號俱照原擬發落通將發落過輕重罪囚姓名<lb/>
具實類奏伏乞聖裁等因萬厯二十一年四月十七日<lb/>
<pb n="KR4e0203_WYG_001-15b"/>
該本部尚書孫丕揚等具題本月二十日奉聖㫖是欽<lb/>
此欽遵等因備咨到部送司隨行准本部貴州等清吏<lb/>
司各將應審輕重罪囚及追贓等項人犯開付到司類<lb/>
呈到部臣等逐一備查虛心鞫審除重囚情真罪當者<lb/>
及追贓軍徒人犯贓數太多監禁未久者各照舊監候<lb/>
監追其免枷號減等釋放各犯囚候至兩箇月足另行<lb/>
具題外審得見監絞罪犯人馬禄史氏王清義何應舉<lb/>
姜隆祝長兒俱情罪有可矜疑律應改擬及追贓軍犯<lb/>
<pb n="KR4e0203_WYG_001-16a"/>
符才黄守仁徒犯李廷荆各贓監追年乆無完家産結<lb/>
報盡絶情似可憫相應免追發遣發配俱應奏請定奪<lb/>
伏乞聖明裁處縁係欽恤節奉聖㫖重囚情可矜疑都<lb/>
寫來看及例該奏請定奪事理未敢擅便為此今將各<lb/>
犯𦂳闗略節招罪情可矜疑及免贓縁由開坐具本專<lb/>
差典吏吳應時齎捧謹題請㫖<lb/>
　計開<lb/>
情罪有可矜疑絞罪犯人陸名口<lb/>
<pb n="KR4e0203_WYG_001-16b"/>
　一名馬禄招係南京神策衛軍餘禄與弟馬二住羽<lb/>
　林右衛地方有被歐死戴隆包當總甲萬厯十二年<lb/>
　戴隆無嗣收養楊立為子改名戴表十八年戴隆無<lb/>
　妻娶王氏為妻至十九年十二月初三日父馬鑾輪<lb/>
　當總甲十日將錢三百文雇戴隆代當初八日戴隆<lb/>
　復𣲖父黄船夫錢前來取討禄回稱我父不在家你<lb/>
　要差錢明日來罷戴隆酒醉不去將禄揪住禄不合<lb/>
　用掌將戴隆左腮脥打一下又用拳將伊右太陽穴<lb/>
<pb n="KR4e0203_WYG_001-17a"/>
　左血盆左䏩膞胸膛左前肋各打成傷戴隆年老被<lb/>
　打跌地致傷兩肐膊脊背連兩後肋兩臂戴隆仍揪<lb/>
　住不放禄又不合將戴隆腎囊偏右連右胯腋膝傷<lb/>
　時因昏黒無人救見至更深馬二回見戴隆臥地勸<lb/>
　起扶送伊家次早父馬鑾聞知將錢一百二十文送<lb/>
　戴表討藥至初十日戴隆身死王氏及地方田陳俱<lb/>
　未呈告後安吏目訪出王氏告稱戴隆素患下部痼<lb/>
　疾不時舉發倒臥等情䝉章御史㕘送浙江司審檢<lb/>
<pb n="KR4e0203_WYG_001-17b"/>
　有傷問擬禄鬬毆殺人絞罪送南京大理寺審允奏<lb/>
　奉欽依監候處决今該臣等看得戴隆因討差錢酒<lb/>
　醉将馬禄揪住不放致禄抵毆原非深忿其仰跌在<lb/>
　地之後馬禄因被揪倒致将戴隆腎囊偏右膝傷則<lb/>
　實出於無心也時當昏夜無人証見馬二之勸起扶<lb/>
　歸馬鑾之找還雇錢皆為好意實非買和據王氏告<lb/>
　稱戴隆乆患下部痼疾不時舉發倒卧恐未必盡出<lb/>
　妄揑致死根因委難定執深可矜疑<lb/>
<pb n="KR4e0203_WYG_001-18a"/>
　一口史氏招係直𨽻蘇州府吴縣縊死民姚繼賢妻<lb/>
　有翁姚邦敬萬厯九年向父史平娶氏與伊男姚繼<lb/>
　賢為妻生有二男十二年姚邦敬将夫同氏分出另<lb/>
　住十九年十一月氏将自積銅錢買小猪二口喂養<lb/>
　二十年正月猪患瘟病夫繼賢将一口宰殺将一口<lb/>
　賣與倪鉞得錢三百六十文氏将錢留住仍要買猪<lb/>
　夫稱且與我作本不從互嚷夫忿向氏撞頭以致額<lb/>
　顱撞地磕傷氏就不合故違妻威逼夫致死者比依<lb/>
<pb n="KR4e0203_WYG_001-18b"/>
　妻毆夫至篤疾者律絞奏請定奪事例亦撞夫胸膛<lb/>
　連左前肋各跌在地致夫兩肐肘脊背連兩後肋兩<lb/>
　臀跌傷夫掙起氣忿拿鐡斧向氏欲行砍打當有鄰<lb/>
　人郭尚賢申文學奪斧救開夫往翁姚邦敬家訴説<lb/>
　抵夜回家各上樓睡訖夫氣忿不過不知時分暗起<lb/>
　拿綿帶在樓梯上自縊身死次日天明氏下樓方知<lb/>
　夫死慌懼隨即上樓用蔴繩将自已頸項縊勒鄰人<lb/>
　嚴世傑謝徳解救總甲武祐具呈廵視李御史處叅<lb/>
<pb n="KR4e0203_WYG_001-19a"/>
　送貴州司審檢明白問擬氏妻威逼夫致死比依妻<lb/>
　歐夫至篤疾者律絞送南京大理寺審允奏奉欽依<lb/>
　監候處决今該臣等審得史氏以買猪小故觸夫忿<lb/>
　心姚繼賢先用頭撞史氏亦頭撞以應之此固愚夫<lb/>
　愚婦相争之常既而姚繼賢縊死昏夜史氏情慌亦<lb/>
　欲自縊隨被解救始終情節不過如此若以史氏素<lb/>
　性潑悍有以致之則姚繼賢以小故遽欲持斧殺妻<lb/>
　則其人亦兇悍可知豈史氏之所能逼貧窮債迫計<lb/>
<pb n="KR4e0203_WYG_001-19b"/>
　出無聊其死委非史氏威逼致之也况審二男㓜小<lb/>
　尚未離乳史氏坐絞不無可矜<lb/>
　一名玉清義招係應天府江浦縣民自㓜投入朝天<lb/>
　宫為道士本宫有欽賜蘆洲一處萬厯二十年輪該<lb/>
　清義與投水渰死孔心暘并藍思義劉仲和周守堯<lb/>
　丁貞茂管賣本洲蘆柴清義雇病故沈三看守清義<lb/>
　等五人俱在窩舖歇宿至三月二十二日有賈萬鍾<lb/>
　被清義等毆死兄賈萬春同張牛兒前到本洲偷割<lb/>
<pb n="KR4e0203_WYG_001-20a"/>
　芹菜沈三捉獲用䋲先將張牛兒縳住賈萬春不容<lb/>
　縳項沈三用掌將賈萬春左右腮脥各打一下帶至<lb/>
　窩舖清義不合勒跪又執拿竹棍將張牛兒打訖三<lb/>
　下釋放賈萬春不服責打沈三將伊扯倒清義執拿<lb/>
　竹棍將伊兩腿打三下賈萬春抵罵清義又不合將<lb/>
　伊脊背連右後肋及脚根各打一下賈萬春愈罵清<lb/>
　義又不合將伊摜跌在地致傷兩膝并左肐肘左後<lb/>
　肋兩臀孔心暘亦將賈萬春左臁肕踼一脚賈萬春<lb/>
<pb n="KR4e0203_WYG_001-20b"/>
　回家向賈萬鍾說稱我被沈三及不知姓名道士五<lb/>
　人痛打一頓隨即臥床至四月初八日身死賈萬鍾<lb/>
　具告巡視張御史處孔心暘懼罪投河身死沈三病<lb/>
　故各相埋訖後䝉㕘送四川司審檢明白問擬清義<lb/>
　共毆人致死絞罪送南京大理寺審允奏奉欽依監<lb/>
　候處决今該臣等審得王清義因偷割野芹小故將<lb/>
　賈萬春制縳毆打死於限内擬償非過但始因賈萬<lb/>
　春不容縳項首行掌打者沈三繼因賈萬春被打愈<lb/>
<pb n="KR4e0203_WYG_001-21a"/>
　罵將伊右臁肕踢傷者孔心暘今沈三縁事身故孔<lb/>
　心暘懼罪投河身死亦足以相抵矣中間王清義用<lb/>
　竹棍打伊兩腿及脊背右後肋右脚跟論罪固無所<lb/>
　逃原情似有可矜<lb/>
　一名何應舉招係南京廣洋衛軍應舉與谷舉合夥<lb/>
　宰猪今毆死隣居陳盛做荳腐俱各交厚時常飲酒<lb/>
　頑戯萬厯二十年正月二十三日陳盛在張科門首<lb/>
　站立應舉與谷舉從螺螄灣來應舉不合向陳盛索<lb/>
<pb n="KR4e0203_WYG_001-21b"/>
　說我毎常買酒請你今日你買酒請我等語陳盛回<lb/>
　說無錢跑走谷舉不合復拉至張科門首應舉又不<lb/>
　合用拳戯打陳盛胸膛連右前肋一下谷舉又不合<lb/>
　用手戯打陳盛左眼眶連左腮脥一掌二人互將陳<lb/>
　盛推跌在地致磕伊腦後脊背兩後肋兩肐肘兩臀<lb/>
　成傷陳盛亦未認真自行挣起張科等証應舉仍拉<lb/>
　陳盛進酒店陳盛出錢六文應舉出錢四文買酒同<lb/>
　林保兒等各飲散訖本月二十五日陳盛在應舉賣<lb/>
<pb n="KR4e0203_WYG_001-22a"/>
　肉案前向徐興說我前日被何應舉打了一拳如今<lb/>
　不好他是無錢窮鬼我若死了要他償命徐興轉問<lb/>
　應舉回說我是頑耍打了一拳若死償命等語不料<lb/>
　陳盛被打漸重臥床不起父何銳聞知送藥一劑膏<lb/>
　藥一箇陳盛未服至二十九日身死伊兄陳連具告<lb/>
　巡視李御史㕘送浙江司審檢明白問擬應舉共毆<lb/>
　人致死絞罪送南京大理寺審允奏奉欽依監候處<lb/>
　决今該臣等審得何應舉因索飲戯打陳盛一拳一<lb/>
<pb n="KR4e0203_WYG_001-22b"/>
　掌豈便致命縱曰打重亦出無心陳盛亦未認真毆<lb/>
　後又買酒同飲則其無重傷可知後陳盛稱胸膛疼<lb/>
　痛應舉稱與他頑耍死了償命等語皆不足為據何<lb/>
　銳送藥固亦望陳盛之痊七日身亡難執為應舉一<lb/>
　拳之故遽坐重辟不無可矜<lb/>
　一名姜隆招係南京牧馬所餘丁萬厯十九年正月<lb/>
　内李用向隆叔姜實預借工銀二錢七分約做工扣<lb/>
　還至四月十五日鄰人刁應智雇李用在田割麥彼<lb/>
<pb n="KR4e0203_WYG_001-23a"/>
　時隆與姜實妻劉氏并姪姜二漢亦各在田已時劉<lb/>
　氏見李用說你先借去工銀如今倒與刁家做工嚷<lb/>
　罵一塲比隆喝李用先得我家工銀却與刁家蠻子<lb/>
　做活有刁應智今被毆死弟刁應惠前來辯論隆不<lb/>
　合揪住刁應惠衣領將伊左太陽穴打一拳又將伊<lb/>
　左右腮脥各打一掌劉氏亦不合將刁應惠左䏩膞<lb/>
　右前肋胸膛各打一拳刁應惠跌地致傷左肐肘左<lb/>
　後肘兩臀隆又用脚踢刁應惠腎囊連左胯腋一脚<lb/>
<pb n="KR4e0203_WYG_001-23b"/>
　姜二漢手執䥥刀亦不合用刀柄將刁應惠右臂膊<lb/>
　脊背右腿左後肋打數下有刁應惠母徐氏前來攙<lb/>
　扶行至稻田不能動履口吐出血至未時姜實操回<lb/>
　得知前到伊家探問刁應惠聞聲即欲挣起揪住氣<lb/>
　絶身死徐氏具告巡視聶御史批蘇兵馬檢審隆要<lb/>
　脫罪又不合妄稱腎囊一傷係姜實操回脚踢所致<lb/>
　徐徳扶同見証致蘇兵馬准信呈詳叅送福建司審<lb/>
　得情詞互異發上元縣再審姜實病故仍將前傷坐<lb/>
<pb n="KR4e0203_WYG_001-24a"/>
　隆具招解司覆審問擬隆共毆人致死絞罪送南京<lb/>
　大理寺審允奏奉欽依監候處决今該臣等審得姜<lb/>
　隆劉氏姜二漢共毆刁應惠致死以隆坐抵盖死者<lb/>
　之母兄執之也然雇工起禍者姜實到田嚷罵者劉<lb/>
　氏而用䥥刀柄打傷脊背後肋者則姜二漢也刁應<lb/>
　惠被打傷重當時吐血而其最闗致命者則腎囊被<lb/>
　踢一脚是獄也姜實在則坐實姜實死則坐隆恐姜<lb/>
　實雖能脫罪於生前難揜真情於身後觀其探問消<lb/>
<pb n="KR4e0203_WYG_001-24b"/>
　息刁應惠聞聲即欲挣起揪住隨即氣絶則其遺恨<lb/>
　在姜實也昭昭矣徐徳初証其言盖在姜實未死之<lb/>
　前亦執姜實曽毆此其初情終不容泯者也姜實未<lb/>
　正其辜姜隆獨坐兇首委可矜疑<lb/>
　一名祝長兒招係南京武徳衛餘丁因貧無依雇與<lb/>
　浦子口今病故湯鳯家趕驢有今被毆死邵榮先在<lb/>
　彼處檢積糞草賣錢度日萬厯十七年四月初六日<lb/>
　鄰居嚴五妻因雇長兒挑水將自積糞草三担與長<lb/>
<pb n="KR4e0203_WYG_001-25a"/>
　兒算作水錢本月初八日長兒將前糞草賣與邵榮<lb/>
　該錢三文止與一文尚欠二文至十一日午時長兒<lb/>
　在井邊見邵榮向討前錢邵榮回說今日無錢便打<lb/>
　死我也不能彀長兒就不合將邵榮左右腮脥各打<lb/>
　一掌邵榮呌罵長兒又不合騎坐邵榮身上用拳將<lb/>
　伊左太陽穴兩肋等處各打成傷崔斗等証邵榮負<lb/>
　傷挣至湯鳯門首比湯鳯嗔怪復同長兒拖至原打<lb/>
　處所邵榮傷重本日酉時身死伊甥李鎮狀稱長兒<lb/>
<pb n="KR4e0203_WYG_001-25b"/>
　湯鳯同毆具告巡視劉御史㕘送山西司審檢明白<lb/>
　問擬長兒鬬毆殺人絞罪送南京大理寺審允奏奉<lb/>
　欽依監候處决萬厯十八十九二十年霜降㑹審有<lb/>
　詞調送山東等司仍問前罪今該臣等審得祝長兒<lb/>
　毆傷邵榮死于本日擬抵何辭但事起最㣲毆在醉<lb/>
　後屍親同住一處且不知致死根因既負傷行至湯<lb/>
　鳯門首湯鳯明知傷重何不留住的知長兒毆死何<lb/>
　不執送到官却同將邵榮拖至原打處所欲歸之何<lb/>
<pb n="KR4e0203_WYG_001-26a"/>
　人李鎮之告恐非無因祝長兒之獄終屬可疑<lb/>
免贓軍徒犯人三名<lb/>
　二名符才黄守仁招係南京留守左衛軍俱充南京<lb/>
　工部窑頭各陸續赴本部虞衡司領出柴價官銀燒<lb/>
　造磚瓦料價銀一百八十一兩七錢七分七釐六毫<lb/>
　才與黄守仁侵欠磚瓦料價銀一百一十二兩七錢<lb/>
　七分三釐四毫萬厯十四年十一月内䝉本部嚴查<lb/>
　未完將才并黄守仁牌發東城兵馬司監併四年無<lb/>
<pb n="KR4e0203_WYG_001-26b"/>
　完十八年三月内具由㕘送四川司審明將才與黄<lb/>
　守仁各問擬監守自盜雜犯斬罪引例邊衛永逺充<lb/>
　軍招送南京大理寺審允回司監追贓銀分毫無納<lb/>
　節經牌行東城查勘二犯家産回稱委係盡絶結報<lb/>
　在巻今該臣等審得二犯先經東城監追四年又經<lb/>
　本部監追三年逐月嚴比委係家産盡絶終無完納<lb/>
　之日前贓似應豁免查照原擬發遣<lb/>
　一名李廷荆招係福建福州府閩縣民有故兄李廷<lb/>
<pb n="KR4e0203_WYG_001-27a"/>
　蘭存日賃黄鄉官舖面販賣絲布後兄故萬厯十七<lb/>
　年有同鄉張瑞合夥湯敬賃開前舖亦賣絲布廷荆<lb/>
　生騙無由懸揑李廷蘭原開前舖曽有頂首向張瑞<lb/>
　索騙未遂十八年正月内湯敬販絲布來京赴戸部<lb/>
　督稅司報稅内有隠匿廷荆訪知首司湯敬慌怕央<lb/>
　楊沂買和廷荆不合枉法騙受青絹絲布線紬共二<lb/>
　十三疋值銀二十五兩入己賣費後廷荆到官隠情<lb/>
　不行實証姑於湯敬名下量罸補稅銀六兩發落至<lb/>
<pb n="KR4e0203_WYG_001-27b"/>
　十九年三月内廷荆遇湯敬講起前事相打湯敬具<lb/>
　通狀告部送福建司拘審明白將廷荆問擬受財枉<lb/>
　法雜犯絞罪准徒五年定發采石驛擺站湯敬徒罪<lb/>
　送南京大理寺審允回司湯敬等完贖發落外廷荆<lb/>
　名下該入官絲絹價銀二十五兩己經監追二年分<lb/>
　釐無納又經行城查勘並無家産結報在巻今該臣<lb/>
　等審得本犯異鄉棍徒騙銀到手隨即花費監追二<lb/>
　年分釐無納又經行城查勘並無家産結報在巻似<lb/>
<pb n="KR4e0203_WYG_001-28a"/>
　應免追發配<lb/>
刑部為欽恤事江西清吏司案呈奉本部送刑科抄出<lb/>
本部題先該本司案呈該南京刑部署部事南京大理<lb/>
寺卿王樵等題前事奉聖㫖刑部知道欽此欽遵抄部<lb/>
送司案呈到部看得南京刑部署部事南京大理寺卿<lb/>
王樵等題稱審録過絞罪犯人馬禄等情有可矜追贓<lb/>
軍犯符才等俱應豁免各一節為照馬禄史氏王清義<lb/>
何應舉姜隆祝長兒雖係人命論絞而馬禄姜隆祝長<lb/>
<pb n="KR4e0203_WYG_001-28b"/>
兒下手致死尚難定執史氏不類威逼何應舉止戯打<lb/>
一拳王清義與衆共毆賈萬春至死己斃二命足以相<lb/>
抵㕘詳委可矜疑相應改擬其追贓軍犯符才黄守仁<lb/>
徒犯李廷荆各贓俱係監併多年勘産乆絶終無完期<lb/>
徒斃何益亦應依擬豁免合候命下本部移咨南京刑<lb/>
部將馬禄等六名口符才等三名俱照例發遣發配釋<lb/>
放等因萬厯二十一年七月初八日該本部尚書孫等<lb/>
具題本月初九日奉聖㫖各犯依擬發遣發配釋放欽<lb/>
<pb n="KR4e0203_WYG_001-29a"/>
此欽遵抄部送司案呈到部擬合就行為此合咨貴部<lb/>
煩為查照本部覆奉欽依内事理欽遵施行須至咨者<lb/>
　　考覈差滿屬官事<lb/>
南京戸部署部事南京大理寺卿臣王謹題為遵㫖考<lb/>
覈差滿司屬官員事廣西清吏司案呈奉本部送據山<lb/>
西清吏司主事今陞福建清吏司署郎中事主事張鳴<lb/>
鶴呈稱先於萬歴二十年五月内奉本部劄委前往楊<lb/>
州鈔闗監收往來船料隨赴南京内府闗領精㣲批文<lb/>
<pb n="KR4e0203_WYG_001-29b"/>
於本年五月十九日到闗管事起至萬厯二十一年五<lb/>
月十九日止一年差滿例應具呈請代續䝉本部委官<lb/>
於本年五月二十四日交代訖本職任内共收過本折<lb/>
船料正耗積餘銀一萬一千六百五十二兩九錢七釐<lb/>
九毫八絲數目縁由到部送司巻查嘉靖四十四年十<lb/>
二月内該工部題奉世宗皇帝聖㫖是各闗抽分銀兩<lb/>
多收少解虧國病商己成積弊這所奏都依擬行兩京<lb/>
戸工二部差去官囘部之日仍着考覈果無欺弊方許<lb/>
<pb n="KR4e0203_WYG_001-30a"/>
復職如有隠護罪坐堂官該科記着欽此備咨在巻萬<lb/>
厯七年八月内該戸部題奉聖㫖是這舊例考覈及今<lb/>
議應考各官差滿回部務要着實從公考覈毋事姑息<lb/>
南京各差部屬官也照這例行欽此移咨前來該本部<lb/>
查議管理本部銀庫監督江北應天鳯陽等倉塲監收<lb/>
北新揚州淮安各鈔闗各差官員所管庫藏錢糧雖非<lb/>
題差而職事𦂳要一年差滿法應考覈等因具題該戸<lb/>
部覆奉欽依咨部送司通行各官欽遵外萬厯十九年<lb/>
<pb n="KR4e0203_WYG_001-30b"/>
正月内淮戸部咨為申飭闗稅起解事宜以一法守事<lb/>
内開煩為轉行各鈔闗委官除巳前未經起解錢糧文<lb/>
到即盡行完解勒限銷批姑免㕘究外以後自萬厯十<lb/>
九年為始不分本色折色仍照先年題准事例河西務<lb/>
臨清二鈔闗按季起解滸墅九江北新揚州淮安五鈔<lb/>
闗上半年限本年八月内下半年限次年二月内依期<lb/>
到部如有違限三月以外者定將領解員役㕘送照例<lb/>
重處起解則委府州縣佐貳官或倉塲稅局大使等官<lb/>
<pb n="KR4e0203_WYG_001-31a"/>
一員押同經手庫役商舖人等立限解納仍將員役姓<lb/>
名起程日期報部查催委官差滿務將經收過本折錢<lb/>
糧督同府州縣一併完解方許離任俟錢糧到部之後<lb/>
方准考覈復職如折色雖到而本色未完者亦不准考<lb/>
覈復職等因題奉聖㫖是這各闗課稅有司起解稽遲<lb/>
姦徒攬納侵費好生玩法今後著原差司官督發起時<lb/>
方許回部考覈撫按官還嚴限稽查如有故違一併㕘<lb/>
究欽此欽遵移咨到部又准戸部咨開南京戸部委官<lb/>
<pb n="KR4e0203_WYG_001-31b"/>
即差倉塲稅局大使一員押同經收吏役給批司府督<lb/>
發起解委官回部北新鈔闗則親自督送過洋子江揚<lb/>
州鈔闗親自督送過寶應湖淮安鈔闗親自督送至黄<lb/>
河口方許回部考覈等因咨部節經通行各鈔闗遵照<lb/>
去後今據署郎中事主事張鳴鶴手本回稱本職收過<lb/>
本折錢糧除萬厯二十年夏季折色押解過湖奉文赴<lb/>
淮庫交納獲批附巻訖秋季折色銀兩内除奉文解赴<lb/>
本部轉送南京工部鑄錢餘銀押解過湖亦赴淮庫交<lb/>
<pb n="KR4e0203_WYG_001-32a"/>
納獲批附巻其二季本色錢鈔該銀一千三百三十四<lb/>
兩八錢八分七釐一毫五絲俱於萬厯二十一年正月<lb/>
十八日據該府批差通州通濟倉大使髙孝押同經收<lb/>
吏汪啟明於橖起解前來本年冬季并二十一年春季<lb/>
折色銀兩亦經押解過湖赴淮庫交納獲批附巻其各<lb/>
季本色錢鈔該銀一千六十一兩六錢一分一釐二毫<lb/>
於二十一年四月十六日據該府批差檢校李惟敬押<lb/>
同經收吏楊應龍起解前來本年春季本色錢鈔該銀<lb/>
<pb n="KR4e0203_WYG_001-32b"/>
八百五十四兩八分一釐七毫五絲於五月二十四日<lb/>
據該府批差經收吏王繼宗起解前來俱經督發押解<lb/>
過湖縁由到司准此今照本官在差計一年零五日差<lb/>
滿回部係奉㫖具題考覈之數及查該闗前差員外張<lb/>
維翰在差計一年零二十六日收過本折船料正耗積<lb/>
餘銀一萬二千六百八十二兩六錢二分一釐九毫主<lb/>
事伍可受在差計一年一箇月零七日收過本折船料<lb/>
正耗積餘銀一萬三千六百一十四兩一錢八分四釐<lb/>
<pb n="KR4e0203_WYG_001-33a"/>
五毫六絲今據本官造報冊内收過本折船料正耗積<lb/>
餘銀一萬一千六百五十二兩九錢七釐九毫八絲較<lb/>
之前官所收銀兩稍若不足但自本官到闗以後天時<lb/>
人事適當其難節省調停備極辛苦方得報完前數此<lb/>
徴之人人耳目非可欺飾者巻查本官先於萬厯二十<lb/>
一年二月十三日呈稱本職奉委榷闗朝夕兢惕惟恐<lb/>
不稱有負任使今查自舊年五月十九日受事始至十<lb/>
二月終止雖聞倭報商船漸稀發收船料尚能如數第<lb/>
<pb n="KR4e0203_WYG_001-33b"/>
新正以來毎日驗放船隻多者不過百餘少者四五十<lb/>
隻樑頭小者居多只此一月發收船料不及三分之二<lb/>
本闗經過往來船隻雖皆裝運南北客貨其間北貨尤<lb/>
多盖由北直𨽻山東河南等處去秋水澇綿花豆榖果<lb/>
品等物失收以致船貨稀少兼以近日倭報戒嚴各鎮<lb/>
差官折直募兵置造軍器往來不絶而各軍火牌經過<lb/>
地方擄船裝送不少停滯遂致商賈深藏舟航躱避即<lb/>
今新運盛行民船停止又揚州府城西從北遶南原有<lb/>
<pb n="KR4e0203_WYG_001-34a"/>
城濠并新舊二城各有市河止通流水船隻不行灣頭<lb/>
鎮迤東又有芒稻白塔二河南通大江止洩髙寶諸湖<lb/>
水利不許行船今地方皆以便民為名任從船隻日夜<lb/>
私渡不經本闗更無船料額課不敷職此之由若不預<lb/>
為申明誠恐日復一日錢糧有虧無盈深切憂慮合先<lb/>
呈禀縁由案候在巻今照前因理合案呈考覈施行等<lb/>
因到部臣等看得原管理揚州鈔闗山西清吏司主事<lb/>
張鳴鶴當商船稀少之時有節省調停之道課額不務<lb/>
<pb n="KR4e0203_WYG_001-34b"/>
取盈積餘亦己過萬心切奉公慮存經逺相應復職管<lb/>
事照例具題伏乞勑下該部再加查議上請准令本官<lb/>
復職管事縁係遵㫖考覈差滿司屬官員事理未敢擅<lb/>
便為此具本専差舍人張程齎捧謹題請㫖<lb/>
　　審録重囚䟽<lb/>
南京刑部等衙門右侍郎等官臣王樵等謹題為審録<lb/>
重囚事該本部廣西司案呈巻查先奉本部送准刑部<lb/>
咨該本部題查得天順二年九月二十五日奉英宗皇<lb/>
<pb n="KR4e0203_WYG_001-35a"/>
帝聖㫖人命至重死者不可復生自天順三年為始毎<lb/>
至霜降後但有該决重囚著三法司奏請㑹多官人毎<lb/>
從實審録庶不寃枉永為定例欽此照得南京刑部都<lb/>
察院監候該决重囚若亦候霜降後奏請㑹官審録路<lb/>
逺往復遲滯合無遇霜降後照例先行㑹官審録將㑹<lb/>
審過各犯緊闗情罪奏請定奪等因題奉憲宗皇帝聖<lb/>
㫖是欽此又准刑部咨該南京刑部題為議處審録期<lb/>
限以便遵守事該本部查議今後量於霜降以前預先<lb/>
<pb n="KR4e0203_WYG_001-35b"/>
㑹官審録至霜降之後尅期具奏前來候覆奏明㫖至<lb/>
日遵奉施行等因題奉世宗皇帝聖㫖依擬行欽此萬<lb/>
厯二十一年十二月初三日准刑部咨為釐正審囚舊<lb/>
例以明政體以一章程事該本部看得南京刑部尚書<lb/>
徐元太等題稱乞要南京秋審獄囚比照刑部事例一<lb/>
節為照法貴簡明刑宜畫一今兩京朝審其求生正辟<lb/>
二者皆同而南京於矜疑情真數名之外其餘槩稱有<lb/>
詞不惟案牘繁滋證佐牽累且使罪人恣為展辯重辟<lb/>
<pb n="KR4e0203_WYG_001-36a"/>
無從堅決良非法之當也尚書徐元太等所奏誠為有<lb/>
見合候命下容臣等移咨南京刑部以後凡遇秋審酌<lb/>
量情罪可矜疑者為一行有詞當再問者為一行情真<lb/>
應決人犯為一行各具本題奏不必將不決之犯槩註<lb/>
有詞通照本部事例題明仍舊監候庶彌文省而法紀<lb/>
益明矣等因於萬厯二十一年十一月十三日該本部<lb/>
尚書孫丕揚等覆題奉聖㫖是欽此欽遵備咨到部送<lb/>
司除欽遵外除有詞不服囚犯另行具題審得情真斬<lb/>
<pb n="KR4e0203_WYG_001-36b"/>
絞罪犯人鄧良玉等共五十三名俱姑緩死仍舊監候<lb/>
外情真斬罪犯人黄無思絞罪犯人虞林趙孟學俱罪<lb/>
犯惡極應合處決縁係審録重囚事理未敢擅便為此<lb/>
今將各犯緊闗略節招罪縁由開坐㑹本專差典吏吳<lb/>
希周齎捧謹題請㫖<lb/>
　計開<lb/>
㑹審情真應合處決斬絞罪犯人叄名<lb/>
　一名黄無思招係南京錦衣衛舍餘乳名東兒萬厯<lb/>
<pb n="KR4e0203_WYG_001-37a"/>
　拾叄年正月初六日無思與父黄賢和并李朝等閒<lb/>
　走路遇同居今被無思毆死大功兄黄無怠邀同買<lb/>
　酒吃飲回至汪承宗門首黄無怠想起汪承宗原欠<lb/>
　伊與無思銀二錢要同去取討無思說是新節如何<lb/>
　好去黄無怠疑是無思私討互相嚷罵無思不合不<lb/>
　顧大功名分輙將黄無怠拖跌在地李朝等勸起仍<lb/>
　同行至本家東邊空山黄無怠氣忿將無思扭扯無<lb/>
　思發怒又不合復將黄無怠推跌在地用脚將伊心<lb/>
<pb n="KR4e0203_WYG_001-37b"/>
　坎前肋連垜數下致左肐肘脊背左後肋各跌成傷<lb/>
　伊欲挣起無思又用手將伊頷頦㧓破左腮脥打一<lb/>
　掌右腮脥左䏩膞右後肋左血盆各打一拳右胯踢<lb/>
　一脚黄無怠挣起回家行至祠堂門首髙呌我被東<lb/>
　兒父子打死了等語伊妻張氏出看見黄無怠頭粘<lb/>
　草泥比無思同父從後門進室黄無怠喊罵無思聴<lb/>
　知又不合逞兇將伊推跌四次致脊背兩臀腰眼俱<lb/>
　成傷黄賢和見勢兇向前拉撦黄無怠情急將頭磕<lb/>
<pb n="KR4e0203_WYG_001-38a"/>
　窓上致腦後偏左磕傷張氏將黄無怠扶上床卧至<lb/>
　三更時分身死告發巡視田御史處㕘送廣東司審<lb/>
　檢明白將無思問擬卑㓜毆本宗大功兄死者律斬<lb/>
　送南京大理寺審允奏奉欽依監候處決萬厯十三<lb/>
　等年霜降㑹審有詞節呈調山東等司仍擬前罪監<lb/>
　候今該臣等㑹審得黄無思兇毆堂兄死於即夕情<lb/>
　法無疑應合處決<lb/>
　一名虞林招係直𨽻常州府無錫縣民萬厯十三年<lb/>
<pb n="KR4e0203_WYG_001-38b"/>
　五月内竊盜葉家財物事發本縣問徒刺右臂膊發<lb/>
　京口驛擺站滿放又於十五年八月内搶奪殷陶財<lb/>
　物事發本縣問徒刺左臂膊仍發京口驛擺站年限<lb/>
　未滿不合私逃回籍糾同曹卿等於本年十二月十<lb/>
　五日夜盜徐勲銀三十五兩首飾五件珍珠一包衣<lb/>
　服三十五件又於本月十九日夜竊盜鹽客王龍川<lb/>
　首飾衣服又二十四日夜前至松江府華亭縣徐正<lb/>
　家長徐少卿家竊去金壺一把銀壺五把盤盞銀簮<lb/>
<pb n="KR4e0203_WYG_001-39a"/>
　衣服等件并紅紬二疋林分得金十八兩銀一百三<lb/>
　十兩改名帶妻於十六年正月十五日潜來到京寓<lb/>
　歇王仁店内事露王仁首發陜西司查審虞林所盜<lb/>
　賍物不止數百餘金對認明白將林問擬竊盜三犯<lb/>
　者律絞送南京大理寺審允奏奉欽依監候處決萬<lb/>
　厯十七等年霜降㑹審有詞節呈調山西等司仍擬<lb/>
　前罪監候今該臣等㑹審得虞林三犯情真即徐正<lb/>
　一主金銀壺盤盞衣物數多價值不貲可謂大盜應<lb/>
<pb n="KR4e0203_WYG_001-39b"/>
　合處決<lb/>
　一名趙孟學招係直𨽻蘇州府吳縣民有先存今各<lb/>
　監故顧勤學楊鳯俱各投入魏國公族人徐䋲勛家<lb/>
　為奴委管家事任伊出入閨閤徐繩勛娶已故宗氏<lb/>
　為妾搬伊父宗信母嚴氏同居楊鳯就與嚴氏通姦<lb/>
　後又犯分與宗氏姦宻教誘宗氏恨說嫡妻張氏悍<lb/>
　妬炒閙徐繩勛心下厭棄將宗氏發宗信領回楊鳯<lb/>
　私買娶為妾宗信屢次嚇詐楊鳯懼怕將宗氏賣與<lb/>
<pb n="KR4e0203_WYG_001-40a"/>
　許監生為妾去訖楊鳯又因徐繩勛母死照管喪事<lb/>
　窺見徐繩勛妾春蛾少姿向伊調姦以後通姦不絶<lb/>
　比顧勤學亦見徐繩勛婢荷花姿色向與通姦成胎<lb/>
　用藥墜下荷花腰痛顧勤學在房與伊撫摩被徐繩<lb/>
　勛長孫徐堯年撞獲禀知徐繩勛將荷花發付伊父<lb/>
　丁老賣訖徐堯年思起荷花原有賣約一紙内開財<lb/>
　禮銀十二兩向丁老取討無措又向顧勤學逼要前<lb/>
　銀未與成讎又楊鳯潜至春蛾卧房亦被徐堯年撞<lb/>
<pb n="KR4e0203_WYG_001-40b"/>
　獲楊鳯哀求買酒賠禮乗間脫走因此造意授謀要<lb/>
　將徐堯年殺死又有顧勤學兄顧常太時常在徐繩<lb/>
　勛家答應與婢梅桂通姦亦被徐堯年撞獲將銀花<lb/>
　一枝錢九百文送徐堯年求免又有春蛾兄王松亦<lb/>
　在徐繩勛家答應托管錢糧萬厯十八年十二月内<lb/>
　徐堯年凂王松轉達徐繩勛發與過節銀錢王松賺<lb/>
　匿止將低銀二兩抵塞徐堯年逼取王松不與争論<lb/>
　成恨楊鳯因見徐堯年父徐邦奇愚昧可欺素知王<lb/>
<pb n="KR4e0203_WYG_001-41a"/>
　松等與徐堯年有怨向伊計議唆撥徐繩勛將胡龍<lb/>
　王六十劉鎮作為徐堯年朋黨賭博具告巡城章御<lb/>
　史批中兵馬司將胡龍等枷號徐堯年欲代胡龍等<lb/>
　使用向顧勤學逼取前銀無與嚷閙要將奸情出首<lb/>
　顧勤學慌懼向徐邦奇揑說徐堯年怨恨要糾領胡<lb/>
　龍等持鎗殺害須要尋箇計策備他方好徐邦奇回<lb/>
　說徐堯年性狠難以刑責顧勤學稱我主處置自家<lb/>
　兒子怕甚等語又說家主既有主意須要尋幾箇人<lb/>
<pb n="KR4e0203_WYG_001-41b"/>
　相幇纔好比徐邦奇依聴就將銀祖師一座當銀七<lb/>
　兩顧勤學將銀一兩自雇孟學下手又將錢一千文<lb/>
　向孟繼孔雇袁五王舉唐臣閻長兒并巳故景二等<lb/>
　幇同下手孟學與袁五等依允接受銀錢入巳至本<lb/>
　月二十八日顧勤學乗見家中扮戯㑹酒人雜好得<lb/>
　行事就置辦攅盒請孟學等喫飲方纔說出謀情至<lb/>
　本夜二更時分顧勤學引領袁五等進入向徐邦奇<lb/>
　說如今帶許多人進來須要處置他不活方好徐邦<lb/>
<pb n="KR4e0203_WYG_001-42a"/>
　奇依聴比顧勤學探聴徐堯年巳睡引進袁五等向<lb/>
　前將徐堯年捉住用繩綑縛徐堯年驚醒見得勢兇<lb/>
　慌說三位老爺賜我一件小衣見父一面就死甘心<lb/>
　比袁五等將徐堯年擡至夾道邊不肯下手顧勤學<lb/>
　不念家長期親與孟學各不合向前用繩將徐堯年<lb/>
　絞訖數匝尚未氣絶顧勤學向徐邦奇說世長被擺<lb/>
　佈許乆猶不見死徐邦奇心内不忍就說也罷放了<lb/>
　待伊改過顧勤學復向徐邦奇說若放他活不但小<lb/>
<pb n="KR4e0203_WYG_001-42b"/>
　人受害我主一定不好却又同孟學各又不合儘力<lb/>
　將徐堯年狠絞登時氣絶身死顧勤學希圗滅跡仍<lb/>
　將屍燒燬未盡折碎散棄事發湖廣司㑹同十三司<lb/>
　審檢明白除楊鳯先於萬厯二十年四月二十九日<lb/>
　在監病故將顧勤學問擬奴謀殺家長之期親已殺<lb/>
　者律凌遲處死趙孟學依謀殺人從而加功者律絞<lb/>
　送南京大理寺審允奏奉欽依監候處決萬厯二十<lb/>
　一年霜降㑹審顧勤學趙孟學各有詞不服題奉欽<lb/>
<pb n="KR4e0203_WYG_001-43a"/>
　依再問呈調河南司將顧勤學與趙孟學各仍問前<lb/>
　罪送寺審允回司奏奉欽依監候處決萬厯二十二<lb/>
　年八月初九日顧勤學在監病故今該臣等㑹審得<lb/>
　趙孟學受雇逆奴幇同下手狠絞徐堯年即時身死<lb/>
　情惡至慘應合處決<lb/>
　萬厯二十二年九月初十日南京刑部右侍郎臣王<lb/>
　樵南京中軍都督府事泰寧侯臣陳良弼靈璧侯臣<lb/>
　湯之誥署都督僉事臣于嵩南京左軍都督府掌府<lb/>
<pb n="KR4e0203_WYG_001-43b"/>
　事成安伯臣郭邦相署都督僉事臣王治南京右軍<lb/>
　都督府掌府事豐城侯臣李環署都督僉事臣王椿<lb/>
　南京前軍都督府掌府事懐逺侯臣常𦙍緒署都督<lb/>
　僉事臣胡大忠南京後軍都督府掌府事定西侯臣<lb/>
　蔣建元南京兵部尚書臣周世選右侍郎臣邢玠南<lb/>
　京吏部尚書臣蔡國珍右侍郎臣劉楚先南京戸部<lb/>
　右侍郎兼都察院右僉都御史臣邊維垣南京禮部<lb/>
　右侍郎臣曽朝節南京工部署部事南京兵部右侍<lb/>
<pb n="KR4e0203_WYG_001-44a"/>
　郎臣邢玠南京都察院右僉都御史臣張養䝉南京<lb/>
　通政使司右通政臣孟一脉南京大理寺卿臣周思<lb/>
　敬南京錦衣衛署都指揮同知臣梅應魁南京吏科<lb/>
　署科事南京兵科給事中臣盧大中南京戸科給事<lb/>
　中臣任彦蘖臣伍文煥南京禮科署科事南京戸科<lb/>
　給事中臣任彦蘖南京兵科給事中臣盧大中南京<lb/>
　刑科署科事南京戸科給事中臣伍文煥南京工科<lb/>
　署科事南京兵科給事中臣盧大中南京浙江道監<lb/>
<pb n="KR4e0203_WYG_001-44b"/>
　察御史臣栁佐南京福建道監察御史臣章守誠南<lb/>
　京廣西道監察御史臣陳惇臨南京廣東道監察御<lb/>
　史臣陳所問南京貴州道監察御史臣段尚繡南京<lb/>
　雲南道署道事南京河南道試監察御史臣林培南<lb/>
　京河南道監察御史臣聶應科試監察御史臣林培<lb/>
　南京江西道署道事南京貴州道監察御史臣段尚<lb/>
　繡南京陜西道監察御史臣蕭如松南京山東道試<lb/>
　監察御史臣李文熙南京山西道署道事南京福建<lb/>
<pb n="KR4e0203_WYG_001-45a"/>
　道監察御史臣章守誠南京四川道署道事南京山<lb/>
　東道試監察御史臣李文熙南京湖廣道監察御史<lb/>
　臣張蒲<lb/>
　　審録重囚䟽二<lb/>
南京刑部等衙門右侍郎等官臣王樵等謹題為審録<lb/>
重囚事<hi>以下同前</hi>今照萬厯二十二年九月初九日霜降例<lb/>
該㑹審行准本部浙江等清吏司各將斬絞罪犯人黄<lb/>
無思等招由連人備付到司類呈到部臣遵照霜降以<lb/>
<pb n="KR4e0203_WYG_001-45b"/>
前㑹同南京中軍都督府掌府事泰寧侯陳良弼等南<lb/>
京兵部尚書周世選等從公㕘酌審録除情真應决囚<lb/>
犯另行具題絞罪犯人鮑鸞奉㫖見問外審得斬罪犯<lb/>
人傅八絞罪犯人陶應登俱各有詞不服相應再問通<lb/>
合奏請定奪伏乞聖明裁處縁係審録重囚事理未敢<lb/>
擅便為此今將各犯緊闗略節招罪縁由開坐㑹本専<lb/>
差典吏嵇誥齎捧謹題請㫖<lb/>
　計開<lb/>
<pb n="KR4e0203_WYG_001-46a"/>
㑹審有詞斬絞罪犯人二名<lb/>
　一名傅八招係江西南昌府進賢縣民有故父傅章<lb/>
　同先存今投河渰死母李氏先年來京木匠手藝生<lb/>
　八與弟傅九并姐傅氏嫁與楊仁為妻生八嵗外甥<lb/>
　楊科兒五嵗楊閏兒八與傅九向做瓦匠八娶方氏<lb/>
　為妻無出傅九未娶萬厯十八年傅章病故遺母李<lb/>
　氏同居住過二十年正月内因家貧難度與傅九分<lb/>
　居各賃房另住比母李氏議說八有妻室毎月供養<lb/>
<pb n="KR4e0203_WYG_001-46b"/>
　二十日傅九未娶供養十日至二十一年五月初五日傅<lb/>
　九前徃姐夫楊仁家將外甥楊科兒楊閏兒俱接来家過<lb/>
　節本日楊閏兒前到八家將黒汚掃箒拿在醬缸内戲耍<lb/>
　比八嗔怪將閏兒頭上打訖一掌閏兒走徃傳九家哭説<lb/>
　前情傅九向八罵説大節日你打人家孩子你還是無兒子<lb/>
　焦尾巴等語八不忿將傅九揪扭手拿竹火瓦照伊脚面<lb/>
　上打訖一下皮破血出有母李氏向前勸解比八自合依<lb/>
　訓為當就不合違命不行聴從故違子威逼母致死比依<lb/>
<pb n="KR4e0203_WYG_001-47a"/>
　毆者律斬奏請定奪事例稱言我打死他償他命他打<lb/>
　死我償我命等語遂將李氏觸犯比母見八不聴訓<lb/>
　教將楊科兒楊閏兒送回比楊仁住居相離二里李<lb/>
　氏送至中路向楊科兒說稱我兒你領閏兒回去我<lb/>
　不送你了到於張家馬蓬下坐住李氏中途回轉思<lb/>
　被八回言抵觸氣忿投入上浮橋河内渰死總甲李<lb/>
　鑑具呈巡視張御史處㕘送江西司審檢明白將八<lb/>
　問擬比依毆母律斬奏請定奪送南京大理寺審允<lb/>
<pb n="KR4e0203_WYG_001-47b"/>
　奏奉欽依監侯處決今該臣等㑹審得傅八不慈于<lb/>
　甥不友于弟致母輕生猶以母有心疾有詞<lb/>
　一名陶應登招係南京留守左衛餘丁萬厯二十一<lb/>
　年八月内天旱禁屠本月初六日晩有先存今被應<lb/>
　登毆死袁成酒醉見應登挑賣熟雞乗强挾拿一隻<lb/>
　不與講價輒就撕破應登不忿勒要袁成賠償雞錢<lb/>
　兩相争嚷應登就不合向袁成左右腮脥各打一掌<lb/>
　仍用拳將伊兩血盆杵傷袁成被打呌罵應登又將<lb/>
<pb n="KR4e0203_WYG_001-48a"/>
　伊左䏩膞打一拳胸膛連左前肋連打數拳又將伊<lb/>
　左臁肕踢訖一脚仍揪扭不放復將袁成推跌在地<lb/>
　致腦後兩肐肘脊背連兩後肋兩臀各跌扛成傷總<lb/>
　甲余科等勸解各散比袁成被打回家因無營運次<lb/>
　日仍復勉强替人擡轎初八日身痛卧床不起十四<lb/>
　等日伊兄袁華節遇應登呌令取討膏藥與袁成敷<lb/>
　貼應登未曽討與至二十一日袁華見弟病重央脚<lb/>
　夫林恩將伊扛擡欲送應登家調治行至木匠坊更<lb/>
<pb n="KR4e0203_WYG_001-48b"/>
　舖門首袁成氣絶身死具告巡視張御史處㕘送廣<lb/>
　東司審檢明白將應登問擬鬬毆殺人者律絞送南<lb/>
　京大理寺審允奏奉欽依監候處決今該臣等㑹審<lb/>
　得陶應登因袁成強取熟雞索賠不與兩下厮打不<lb/>
　期袁成身死猶以袁成次日尚能擡轎有詞<lb/>
　　勘覆誠意伯劉世延事情䟽<lb/>
南京刑部右侍郎臣王樵等謹題為狂悖勲臣怙惡横<lb/>
行懇乞聖明亟加重處以昭法紀以安人心事浙江清<lb/>
<pb n="KR4e0203_WYG_001-49a"/>
吏司案呈奉本部送准兵部咨該南京河南道御史林<lb/>
培奏前事該兵部會同都察院覆奉聖㫖劉世延素逞<lb/>
狂悖因念其先世功勲姑從薄罸乃今不知悛改肆惡<lb/>
無忌著住支禄米令回原籍聴勘不許仍潜住南京本<lb/>
内所奏事情就行南京法司將黨惡人犯嚴提究問具<lb/>
奏毋得狥私輕縱欽此欽遵備咨到部送司行間又據<lb/>
江西清吏司案呈奉本部送准刑部咨該誠意伯劉世<lb/>
延奏為姦宦欺誑盜庫擅殺内外貨交譸張亂政懇乞<lb/>
<pb n="KR4e0203_WYG_001-49b"/>
乾㫁以肅法紀仍丐罷斥用全晩節事奉聖㫖這本内<lb/>
說客用接匿抄沒贓物在京著司禮監王坤覺大義同<lb/>
厰衛五城御史南京著彼處内外守備同該城御史將<lb/>
本犯應有莊宅財産及接匿并與馮保在南京置買莊<lb/>
宅財産盡行抄没入官不許狥私隠匿如有盜買轉寄<lb/>
的便㕘來重治其餘事情著遵前㫖從公勘明具奏定<lb/>
奪該衙門知道欽此欽遵備咨到部送司俱禀堂奉批<lb/>
浙江司江西司山東司掌印官㑹問奉此隨該浙江司<lb/>
<pb n="KR4e0203_WYG_001-50a"/>
郎中鄒雲鵬江西司郎中楊洵山東司郎中鮑獻書遵<lb/>
依行提各犯并弔各衙門文巻前來除客用解京究問<lb/>
許坤髙昇馮保王禎俱已病故無慿追問髙慶見經本<lb/>
部福建司問明文巻具存俱不開外㑹問得犯人鮑鸞<lb/>
招年三十三嵗係直𨽻揚州府江都縣民鸞與在官滕<lb/>
松鮑鳯徐賔并脫逃晏詔各不合故違投充功臣之家<lb/>
作為家人伴當等項名色事干嚇騙財物撥置打死人<lb/>
命强占田地等項情重者除真犯死罪外其餘俱問發<lb/>
<pb n="KR4e0203_WYG_001-50b"/>
邊衛充軍事例與見監應天府理刑㕔别巻問擬斬罪<lb/>
劉梧絞罪陳佐即佘秋芳并先經廬州府别巻問軍今<lb/>
逃回見監理刑㕔鮑舟即鮑週及因侵欺蘆課稅銀該<lb/>
江寧縣問發邊衛永逺充軍今逃回未到官袁林不合<lb/>
各於不等年月陸續投入誠意伯府内撥置生事害人<lb/>
又有先經本部廣東司問擬杖罪未到官許林亦在本<lb/>
府行走萬厯十三年間有江浦縣在官生員葉茂春慿<lb/>
先存今被劉誠意伯主使鸞等打死郭寵為中買到劉<lb/>
<pb n="KR4e0203_WYG_001-51a"/>
誠意伯不在官婿陶鄉官莊田一所至萬厯十七年十<lb/>
二月内葉茂春將田轉典與不在官生員胡汝臯向係<lb/>
不在官韓文學佃種有問發充軍不在官張可敬與韓<lb/>
文學往來胡汝臯得知恐生事端用言嗔阻張可敬挾<lb/>
恨潜至劉誠意伯處用言唆說胡汝臯承種前田原是<lb/>
府親陶宅田地應歸府中葉茂春假帖謀占皆聴郭寵<lb/>
所為等語以致劉誠意伯聴信於萬厯十八年三月二<lb/>
十七日輒用硃票差鸞并張可敬及不在官馮貴前去<lb/>
<pb n="KR4e0203_WYG_001-51b"/>
鎖拿郭寵不服比鸞仗主威勢又不合將郭寵左太陽<lb/>
穴并胸膛各用拳狠打至本月二十九日鎖帶郭寵來<lb/>
至劉誠意伯府審問郭寵語言不遜劉誠意伯喝令鸞<lb/>
又不合與張可敬逞兇亂用掌將郭寵左眼眶連左腮<lb/>
脥及用木棍向伊右額角右臁肕各打重傷郭寵被打<lb/>
跪地致將伊兩膝盖跌擦成傷比鸞復將郭寵左血盆<lb/>
左䏩膞左前肋各打一拳郭寵被打呌罵鸞又將伊右<lb/>
前腿踢訖一脚隨將郭寵墩鎖本府廂房内石墩上有<lb/>
<pb n="KR4e0203_WYG_001-52a"/>
在官送飯婦褚氏見証後劉誠意伯見得郭寵傷重於<lb/>
四月初三日黒早令鸞將郭寵扶出行至果子行口跌<lb/>
倒在地於本月初四日已時分身死當有該方不在官<lb/>
總甲李恕具呈巡視施御史處批行中城該署印東城<lb/>
陳兵馬行拘間有郭寵不在官妻陳氏同不在官男郭<lb/>
勲等來京找尋方知郭寵身死隨具狀投告該陳兵馬<lb/>
弔取江寧縣不在官仵作侯禮相明郭寵前項傷痕審<lb/>
間陳氏復具通狀告赴廣東司行城連人申解到司劉<lb/>
<pb n="KR4e0203_WYG_001-52b"/>
誠意伯亦將情詞開具手本投部䝉司審問改發上元<lb/>
縣程知縣覆檢屍傷無異具由解司覆審鸞與張可敬<lb/>
各又不合隠下劉誠意伯主使情由不敢實報致將鸞<lb/>
問擬絞罪張可敬軍罪具本牒送南京大理寺評允將<lb/>
鸞監候聴決張可敬發遣訖有在官趙自強不在官婿<lb/>
卓鳯在京開當生理先年劉誠意伯將金包巾一箇令<lb/>
不在官家人信喜等向卓鳯當去銀九兩該本利銀十<lb/>
八兩伊止將銀十五兩贖回後劉誠意伯詐說將我包<lb/>
<pb n="KR4e0203_WYG_001-53a"/>
巾換了假的捉拿趙自強拘禁本府立要原贖銀十五<lb/>
兩又復詐銀三十兩方將趙自強釋放訖有六合縣東<lb/>
鄉塔山塘官田八百五十畆先年係不在官軍民陸銳<lb/>
等八十三家開墾成熟未及陞科被别巻問結罷吏李<lb/>
逢時奪佃不遂投獻劉誠意伯慮恐告争毎家給銀柒<lb/>
錢八分奪占詭寄李逢時名下後南京科道衙門訪知<lb/>
㕘劾劉誠意伯拿問革爵前田節奉欽依仍歸陸銳等<lb/>
執業納糧後劉誠意伯復爵欲奪前田令别巻問遣家<lb/>
<pb n="KR4e0203_WYG_001-53b"/>
人陶諒等節告撫按江屯各衙門批應天等府縣㑹勘<lb/>
詳允丈量仍給陸銳等八十三家領種各給印帖存照<lb/>
前散工銀於各家名下追還劉誠意伯訖又滕松拖欠<lb/>
劉誠意伯柴價銀陸兩無銀賠還探知不在官親識孫<lb/>
繼宣與邢太監織造蟒羅一疋滕松又不合向伊詐說<lb/>
家主要蟒作様織造孫繼宣不識奸計交與滕松伊仍<lb/>
又不合嚇騙孫繼宣銅錢一千文入已隨將蟒羅抵還<lb/>
家主柴價訖後孫繼宣不甘具告南京兵科批行東城<lb/>
<pb n="KR4e0203_WYG_001-54a"/>
曽兵馬拘審比滕松仗主威勢硬執本官止將滕松問<lb/>
擬不應杖罪將蟒羅追出并原得前錢一千文俱給主<lb/>
收領訖鮑週先年事犯廬州府問發東海守禦千戸所<lb/>
充軍逃回潜住劉誠意伯家生事害人萬厯二十年二<lb/>
月二十九日有先任六合縣知縣黄夢鴻因去任行至<lb/>
浦子口地方天晩投在官飯店袁半池家劉誠意伯思<lb/>
伊曽將塌山塘㫁絶要得報復前讐探伊在彼却令未<lb/>
到官次子劉尚質就不合依聴持硃票帶領鮑週并在<lb/>
<pb n="KR4e0203_WYG_001-54b"/>
官家人鮑忠及在逃倪榮龔禮吳禄等多人各不合依<lb/>
聴希圗搶財將袁半池家圍住將鐵索要鎖黄夢鴻伊<lb/>
因勢衆不敢理辯劉尚質却又不合將黄夢鴻行李内<lb/>
皮箱打開脅取銀二百兩付與未到官家人胡成不合<lb/>
背回與劉尚質收訖鮑忠袁半池質証又有先存後病<lb/>
故穆世虎先年投入客用家使喚後拖欠伊本銀二百<lb/>
兩客用令不在官家人馬奉卿具告巡倉察院批發應<lb/>
天府管糧㕔將穆世虎問擬不應杖罪追贓間穆世虎<lb/>
<pb n="KR4e0203_WYG_001-55a"/>
因患傷寒病故有已故張選係穆世虎妻兄挾恨客用<lb/>
具告南京内守備衙門䝉行司禮監審虛量責十板發<lb/>
落後張選亦因風痰病故在官黄鶴鳴原任河南臨漳<lb/>
縣典史穆世虎張選為事時黄鶴鳴在任未回又有問<lb/>
結龔鑾與已故周相并許林俱在髙昇名下走動許林<lb/>
見得髙昇獨用龔鑾就唆周相具告龔鑾包認罪贖後<lb/>
許林背約致周相縊死事發巡視衙門㕘送廣東司審<lb/>
檢明白將許林問擬杖罪追給埋𦵏銀兩文巻見存又<lb/>
<pb n="KR4e0203_WYG_001-55b"/>
有在官胡獻忠係徽州府績溪縣人見今援例南監肄<lb/>
業住居左隣劉誠意伯右隣客用因與劉誠意伯往來<lb/>
後因借貸不遂劉誠意伯忿恨成隙誣以過付情由並<lb/>
無證實又有已故趙登等俱係劉誠意伯家人佃僕向<lb/>
助為惡俱各事犯上元等縣各監病故並無别弊致死<lb/>
又有劉誠意伯不在官家人侯漢向與在官謝良棟取<lb/>
麥争打侯漢懼怕劉誠意伯責打逺逃不知去向有已<lb/>
故張澄與謝良棟洲界相連要得奪占不遂乗侯漢乆<lb/>
<pb n="KR4e0203_WYG_001-56a"/>
逃張澄冒作侯漢兄侯江揑稱謝良棟打死侯漢虚情<lb/>
具告巡撫衙門批六合縣蕭知縣審誣問擬徒罪哨瞭<lb/>
差已問結快手陸見等解押雇船行至鎮江七里港覆<lb/>
舟溺死止存不在官船戸鄭河同不知姓名客人告照<lb/>
查明又有劉誠意伯問結家人孫守禮忿在官朱義先<lb/>
為張澄證人當官質証冒誣捉拿朱義詐銀三兩朱義<lb/>
不在官兄朱仁具告巡江衙門批縣審將孫守禮問擬<lb/>
徒罪詳發棠邑驛擺站未滿又有儀真縣劉塘四千餘<lb/>
<pb n="KR4e0203_WYG_001-56b"/>
畆縣誌明載坐落方山地方積水専資儀真一縣龍江<lb/>
左等三衛軍民灌田輸納賦稅先年已故楊林開種事<lb/>
發撫按衙門行應天揚州二府勘實將袁林等擬罪立<lb/>
有碑碣後有致仕不在官韓副使圗謀開墾被在官楊<lb/>
禄告發屯田衙門究禁有已監故胡佐陳貴等投獻劉<lb/>
誠意伯統領問遣陶諒等毁碑拆閘掘堤放水占為已<lb/>
業事發科道衙門㑹勘明白奏奉欽依仍聴居民積水<lb/>
灌田訖先年間劉梧窩住強盜事犯泰興縣問擬强盜<lb/>
<pb n="KR4e0203_WYG_001-57a"/>
窩主斬罪解詳淮揚兵備道行至中途脫逃來京潜住<lb/>
投劉誠意伯家又有佘秋芳因屢犯竊盜事發無為州<lb/>
問擬竊盜三犯絞罪監候越獄逃走至京假充佘解元<lb/>
親弟行至三山門撞遇鮑週引領到於劉誠意伯家收<lb/>
用就與劉梧往來鮑週素知佘秋芳乆慣竊盜要得藉<lb/>
伊局騙人財劉梧鮑週隨假稱劉府失盜將佘秋芳作<lb/>
為竊盜闗鎖在家劉梧鮑週即到茶府灣在官機兵劉<lb/>
宇郭淮等家嚇說我府中被賊佘秋芳偷盜銀兩今已<lb/>
<pb n="KR4e0203_WYG_001-57b"/>
拿住供稱贓銀在你毎各家嫖歇費用若要不究你可<lb/>
速輳幾十兩銀子與我主人磕頭饒你送官等語劉宇<lb/>
等思係娼家難與辯理共輳銀二十四兩付不在官宋<lb/>
淮交與劉梧鮑週送入劉誠意伯接受訖又計令不在<lb/>
官家人薛繼松引領佘秋芳隨帶皮箱一隻内藏黄綿<lb/>
紬半疋褡連一個假投在官查承業即查繼宗店内安<lb/>
歇佘秋芳詐言出外寄放查繼宗家去訖後劉梧鮑週<lb/>
隨向查繼宗嚇說佘秋芳是强盜你如何窩住即將都<lb/>
<pb n="KR4e0203_WYG_001-58a"/>
督府封條封了皮箱褡連要索銀二十兩方饒查繼宗<lb/>
不甘將皮箱綿紬首赴中城仍具狀告赴操江衙門批<lb/>
送應天府理刑㕔審出前情將劉梧仍問擬强盜窩主<lb/>
斬罪佘秋芳竊盜三犯絞罪鮑週引逃軍事例改發邊<lb/>
衛充軍呈詳本院監候訖萬厯二十一年七月二十七<lb/>
日有在官樂工徐承紹將在官使女徐氏賣與已故王<lb/>
昇為妻得受財禮銀十三兩王昇就帶徐氏在於劉誠<lb/>
意伯府内上厨工活後王昇病故劉誠意伯合令徐氏<lb/>
<pb n="KR4e0203_WYG_001-58b"/>
出府為是反差在官潘五與未到官祝奉各不合承票<lb/>
行拘徐承紹追要原得徐氏財禮銀兩徐承紹懼怕只<lb/>
得將銀伍兩交與潘五并祝奉各又不合送與劉誠意<lb/>
伯收訖批照存証後劉誠意伯又勒取徐氏銀三兩方<lb/>
將伊放出另住至十一月二十二日有在官樂工顧春<lb/>
橋先因雇未到官鄧成傭工懶惰未及三月算與工錢<lb/>
逐出鄧成就到劉誠意伯家行走說知來厯劉誠意伯<lb/>
要得局騙却令鄧成詐說顧春橋欠伊工錢比鄧成就<lb/>
<pb n="KR4e0203_WYG_001-59a"/>
不合依聴開具禀帖投府就差潘五并晏詔各又不合<lb/>
嚇拘顧春橋懼怕將銀三兩仍託潘五送與劉誠意伯<lb/>
饒免亦批照存証潘五又不合騙去銀一錢晏詔又不<lb/>
合騙去香一包值銀三錢各入已萬厯二十二年二月内<lb/>
有在官樂工陳應詔向㑹吹打劉誠意伯差潘五并晏<lb/>
詔拘喚教伊家人吹打陳應詔因病難教不敢回話只<lb/>
得將銀三兩央未到官家人周宷魏隆各不合過送與<lb/>
劉誠意伯收訖潘五與祝奉各又不合共騙陳應詔銀<lb/>
<pb n="KR4e0203_WYG_001-59b"/>
五錢又徐賔在於上新河地方相遇在官季奉知伊有<lb/>
女要得誘騙又不合詐說我要尋個女子恩養季奉不<lb/>
識奸計說稱我有女季三女就與徐賔寄名恩養後季<lb/>
奉知得徐賔素假劉誠意伯勢要害人要將女討回比<lb/>
徐賔又不合生奸思起季奉原欠伊糞銀三錢該利銀<lb/>
一錢五分要將女准還季奉不允至本年三月内徐賔<lb/>
將女轉送與鮑鳯收養訖鮑鳯恐季奉具告却就教唆<lb/>
徐賔具告劉誠意伯處徑與准理隨出硃票當差鮑鳯<lb/>
<pb n="KR4e0203_WYG_001-60a"/>
行拘到府鮑鳯與徐賔將季奉制縛在家勒認得過財<lb/>
禮銀一兩二錢鮑鳯又不合撥置劉誠意伯徑行出票<lb/>
差不在官戴文敬押季奉追銀季奉不甘將情具告巡<lb/>
視京城林御史准拘間鮑鳯又不合躱避不出牌行西<lb/>
城挨拿劉誠意伯又揑手本投至南京都察院希圗挾<lb/>
制問官後西城緝獲鮑鳯等呈解林御史批仰該城㑹<lb/>
同東南二城掌印官查照律例議擬叅送隨該本城㑹<lb/>
同東城陳兵馬南城王兵馬提取徐賔等到官㑹審明<lb/>
<pb n="KR4e0203_WYG_001-60b"/>
白具供呈詳批城㕘送前來究審間又該林御史訪知<lb/>
劉誠意伯前項違法事情具本㕘題及該劉世延奏前<lb/>
事俱奉欽依該部備咨到部送司行提各犯審問間比<lb/>
鸞方纔訴稱郭寵身死屈直有主在上等情具訴并提<lb/>
弔各項文巻公同查驗㑹審前情明白除劉梧佘秋芳<lb/>
鮑週罪名仍送應天府理刑㕔查照原巻監候追贓歸<lb/>
結及行查洋山湖田地據上元縣回稱並無前項田地<lb/>
又查黄知縣娶部民戴汴女為妾今據東城准儀真縣<lb/>
<pb n="KR4e0203_WYG_001-61a"/>
回稱並無戴汴名字無慿拘証各申報前來致䝉㑹看<lb/>
得劉世延性甚貪婪志尤狂悖不念朝廷法外之曲宥<lb/>
愈長惡而不悛頓忘累代延賞之洪恩益肆行而無忌<lb/>
憤縣令黄夢鴻之持平則縱子攫金于去官與白晝搶<lb/>
奪者何異吞儒生葉茂春之血産則立斃無辜於箠楚<lb/>
與操刃殺人者同科佘秋芳等劇盜也用為爪牙而索<lb/>
詐樂工富戸雞犬一空鮑週等軍犯也托為腹心而誆<lb/>
害市酤小民烟火盡絶為一金褁頭而典舖之白償三<lb/>
<pb n="KR4e0203_WYG_001-61b"/>
倍趙自强之泣訴堪憐為一季奉女而積算之遺害多<lb/>
端鮑鳯之慿依更慘縱積騙之滕松則借口蟒羅匿乆<lb/>
逃之侯漢則假揑人命以至塔山等塘節經勘明給民<lb/>
種業而公然占奪不與六合等縣巻案山積而猶然挾<lb/>
制多端以上違犯皆羣小為之翼而世延之勢愈張皆<lb/>
世延為之主而羣小之横愈甚即如郭寵之死有褚氏<lb/>
見打昝七見傷俱已口供在官雖鮑鸞不能為世延諱<lb/>
而世延執何詞以為鮑鸞地乎不過欲嫁禍于買田之<lb/>
<pb n="KR4e0203_WYG_001-62a"/>
生員以至問官言官無不肆口詆誣可謂無復有天究<lb/>
問黨惡及其餘事情勘明具奏定奪事理未敢擅便為<lb/>
此具本専差典吏謝元紀齎捧謹題請㫖<lb/>
　　謝恩䟽<lb/>
南京都察院右都御史臣王樵謹奏為恭謝天恩事臣<lb/>
原任南京刑部右侍郎於萬厯二十三年六月十一日<lb/>
准吏部咨為缺官事該本部等衙門㑹推具題奉聖㫖<lb/>
是王樵陞南京都察院右都御史欽此欽遵備咨到臣<lb/>
<pb n="KR4e0203_WYG_001-62b"/>
臣於本月十三日謹望闕叩頭謝恩到任管事外伏念<lb/>
臣性本拙踈素無建樹上䝉聖恩兩起臣於里居十載<lb/>
之餘擢貳邦禁已懼踰分矧留臺為綱紀之司臺長居<lb/>
表率之地報稱益難屏營益甚敢不精白一心端嚴法<lb/>
守求少效於萬一臣無任感激矢勵之至為此具本專<lb/>
差辦事官陳希周齎捧謹具奏聞<lb/>
　　四乞休疏<lb/>
南京都察院右都御史臣王樵謹奏為病與年増四懇<lb/>
<pb n="KR4e0203_WYG_001-63a"/>
天恩憫放歸田事臣聞人臣之事君也一日居乎其位<lb/>
則一日盡乎其心不盡非所以勵臣節而忠於事君也<lb/>
若年齡已邁人言已及上雖以恩留之下當以義自決<lb/>
不決非所以明進退而審於自處也臣列仕籍四十九<lb/>
年不能以奇節表見於强壯之時豈忍以貪進不知止<lb/>
取譏於既衰之日惟是兩歸田之後兩䝉聖恩起用今<lb/>
起用之後三奉明㫖著照舊供職義不敢不效其死在<lb/>
事以來夙夜不遑至如勘問勲臣劉世延事情惟知奉<lb/>
<pb n="KR4e0203_WYG_001-63b"/>
陛下法而不恤其怨口之肆騰則同事之臣知之臣在<lb/>
臣邑猶然寒士也居官守其故吾其無競於進取貪於<lb/>
寵利之心則相處之乆者知之南都雖曰事簡清議最<lb/>
重使有不入目不經心之侍郎誰能容之至於三年之<lb/>
乆盖在臣之初出忌臣者已豫量臣之不能乆所以不<lb/>
即排去得厯轉至今官者賴聖明在上爾彼見臣之未<lb/>
歸也遂銳以擊臣為事至謂臣在十六年前已曽以老<lb/>
論罷則徒欲以甚臣之老而全不知其事之所由臣之<lb/>
<pb n="KR4e0203_WYG_001-64a"/>
老而當歸何必逺引臣之病而難留臣實自知臣近來<lb/>
血不能養筋而轉筋之患時作氣不能滋血而痰火之<lb/>
症日多冬苦多嗽夜恒少眠此皆非老景所宜有用敢<lb/>
昧死再干宸聴如䝉聖慈矜察勑下吏部查臣前後情<lb/>
詞放歸田里譬之天地以施生為徳而不責其報萬物<lb/>
以咸遂焉臣愚幸甚為此具本專差辦事吏陳希周齎<lb/>
捧謹具奏聞伏候勑㫖萬厯二十三年八月<hi>闕</hi>　日奉<lb/>
聖㫖吏部知道欽此該吏部覆題内稱看得先該南京<lb/>
<pb n="KR4e0203_WYG_001-64b"/>
兵科給事中盧大中題稱南京都察院右都御史王樵<lb/>
年近八旬乞行議處及該南京都察院右都御史王樵<lb/>
奏稱病與年増懇放歸田各一節為照南京都察院右<lb/>
都御史王樵蒼然松柏之貌皭爾氷玉之操出入三朝<lb/>
先後一節若體其三告四告俾其全始全終豈不為清<lb/>
朝一完人哉既經科臣論奏及本官自疏情詞懇切相<lb/>
應准令致仕但大臣去留出自朝廷臣等不敢擅擬伏<lb/>
乞聖裁等因本年八月<hi>闕</hi>　日太子少保吏部尚書孫<lb/>
<pb n="KR4e0203_WYG_001-65a"/>
丕揚等具題奉聖㫖王樵准致仕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0203_WYG_001-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方麓集巻一<lb/>
</p>
<p>
</p>
  </div>
</body>
</text>
</TEI>
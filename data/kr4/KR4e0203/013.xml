<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方麓集巻十三</head> <lb/>
    <p>
<pb n="KR4e0203_WYG_013-1a"/>
欽定四庫全書<lb/>
　方麓集巻十三<lb/>
　　　　　　　　　　　　　明　王樵　撰<lb/>
　解　問答　策問　雜説<lb/>
　　老子解<lb/>
道可道非常道名可名非常名無名天地之始有名萬<lb/>
物之母故常無欲以觀其妙常有欲以觀其徼此兩者<lb/>
同出而異名同謂之𤣥𤣥之又𤣥衆妙之門<hi>徼吉弔切</hi>
<pb n="KR4e0203_WYG_013-1b"/>
　朱子語録莊仲問道可道如何解曰道而可道則非<lb/>
　常道名而可名則非常名莊子曰以本為精以物為<lb/>
　粗以有積為不足淡然獨與神明居古之道術有在於<lb/>
　是者關尹老聃聞其風而悦之建之以常無有<hi>即此章所</hi>
　<hi>謂常無常有</hi>主之以太一以儒弱謙下為表以空虛不毁<lb/>
　萬物為實<hi>空虛則物物皆全矣</hi>關尹曰在已無居<hi>無私主也</hi>形物自<lb/>
　著<hi>形物而其理自著</hi>其動若水其静若鏡其應若響<hi>所謂在已無居</hi>
　<hi>形物自著</hi>同焉者和<hi>異則/乖矣</hi>得焉者失<hi>以無所得為得有得則有失矣</hi>未嘗<lb/>
<pb n="KR4e0203_WYG_013-2a"/>
　先人而常隨人無藏也故有餘人皆求福已獨曲全<lb/>
　以深為根以約為紀堅則毁矣銳則挫矣關尹老聃<lb/>
　乎古之博大真人哉嗚呼得老氏之宗㫖者莊子也<lb/>
　故引於端使讀者知老子之所謂道者道其所道而<lb/>
　非吾之所謂道然後可以得其説矣可道者如仁之<lb/>
　道義之道可名者如名之曰仁名之曰義老子以為<lb/>
　此非常道常名也常道常名本不可道不可名不可<lb/>
　道不可名者無也名之曰天地之始有天地則有矣<lb/>
<pb n="KR4e0203_WYG_013-2b"/>
　名之曰萬物之母有天地有萬物有至於不可勝窮<lb/>
　而無者常為之主在已無居故常無欲以觀其妙形<lb/>
　物自著故常有欲以觀其徼動若水静若鏡應若響<lb/>
　則其有也不失無之妙其無也能為有之徼此兩者<lb/>
　所以同出異名而同謂之𤣥也有無字皆句朱子謂<lb/>
　向來人皆作常有常無㸃不若只作常有欲無欲朱<lb/>
　子所從蓋舊注也今按此只當以老子本書為證後<lb/>
　章有之以為利無之以為用天下萬物生於有有生<lb/>
<pb n="KR4e0203_WYG_013-3a"/>
　於無正承此章而言有無皆明言矣若如舊注有名<lb/>
　無名猶無關文義無欲有欲恐有礙宗㫖老子言無<lb/>
　欲<hi>如無知無欲無為不見可欲之類</hi>吾儒亦言無欲若有欲則吾説<lb/>
　與彼説皆所未聞夫人生而静天之性也感物而動<lb/>
　性之欲也言性之欲則可單言有欲則不可若以中<lb/>
　庸喜怒哀樂之已發為即老子之有欲則老子之所<lb/>
　以異於吾儒者正欲并此而悉無之也又安肯言常<lb/>
　有欲以觀其徼耶且發而皆中節始謂之和今以有<lb/>
<pb n="KR4e0203_WYG_013-3b"/>
　欲為已發則不必其中節而亦可以觀其徼耶徼舊<lb/>
　皆讀作竅於山川之竅朱子只如字讀謂徼是邉徼<lb/>
　如邊界相似是説那應接處應接處太史公所謂以<lb/>
　因循為用是也太史公論六家要㫖曰道家其術以<lb/>
　虛無為本因循為用<hi>無是中有是徼無是本徼是應</hi>
三十輻共一轂當其無有車之用埏埴以為噐當其無<lb/>
有器之用鑿戸牖以為室當其無有室之用故有之以<lb/>
為利無之以為用<hi>輻方六切轂古禄切當丁浪切埏夷然切埴昌志切</hi>
<pb n="KR4e0203_WYG_013-4a"/>
　輻車輪轑也三十者考工記以為象日月是也轂車<lb/>
　輪之心外實而持輻内空以受軸者也當其無有車<lb/>
　之用或以車之坐處為無朱子曰非也上文本就輻<lb/>
　轂而言與下文戸牖埏埴一例葢無即轂中空處也<lb/>
　惟其中空故能受軸而運轉不窮莊子所謂樞始得<lb/>
　其環中以應無窮亦此意也埏和也土黏曰埴和土<lb/>
　為噐陶者之事無者噐之空處也參同契曰噐用者<lb/>
　空朱子以為噐有形而其用乃在其形之空處是也<lb/>
<pb n="KR4e0203_WYG_013-4b"/>
　牖窻也所以通明古者室東戸西牖無則戸牖及室<lb/>
　中空處是也室無戸牖及空處則人不可以寢處莊<lb/>
　子曰室無空虛則婦姑勃磎車也器也室也皆有也<lb/>
　所以利天下之用者也故曰有之以為利車之受軸<lb/>
　器之受物室之通出入光明處皆無也又三者之所<lb/>
　以為用者也故曰無之以為用有之為利人所知也<lb/>
　無之為用人所不知也故老子特以三者明之言近<lb/>
　而㫖逺盡乎道妙天下之理不能出此近取諸身形<lb/>
<pb n="KR4e0203_WYG_013-5a"/>
　體皆有也其使形者則無也然以天地之始觀之則<lb/>
　耳之聰目之明心之精爽又皆有也而其所以靈所<lb/>
　以聰明者則無也無則不可得而言矣生於無也是<lb/>
　謂天地根用於無也是謂衆妙之門此有無所以同<lb/>
　出異名而同謂之𤣥也　王介甫曰無之所以為用<lb/>
　者以有輻轂也無之所以為天下用者以有禮樂刑政<lb/>
　也如其廢輻轂於車廢禮樂刑政於天下而坐求無<lb/>
　之為用也則亦近於愚矣<lb/>
<pb n="KR4e0203_WYG_013-5b"/>
知不知上不知知病夫惟病病是以不病聖人不病以<lb/>
其病病是以不病<lb/>
　舊解皆不得老子之意此章知病病病不病是三箇<lb/>
　眼目言甚約而意甚包涵言甚近而用之不盡㫖甚<lb/>
　易曉而人多錯解老子常言無知又言知者不愽愽<lb/>
　者不知無知者狥外之知不愽者内照之知也故此<lb/>
　言知而不知者知之上也何謂耶亦曰不知而知病<lb/>
　耳人苦多病又苦不自知夫身有病而不知烏在其<lb/>
<pb n="KR4e0203_WYG_013-6a"/>
　為知耶此不知而知病所以為上也夫惟知病則能<lb/>
　病病夫惟病病則能不病人之於病也未更者玩已<lb/>
　過者忘惟當其病之時疾痛真切可謂病病而又晩<lb/>
　矣使以此心戒慎於平日則何病之有聖人之所以<lb/>
　大過人亦不過能戒而已聖人雖無病而未嘗不病<lb/>
　病是以不病是以為聖人也此言甚易知甚易行天<lb/>
　下莫能知莫能行可以養生可以修身可以治人保<lb/>
　國其安易持也其未兆易謀也為之於未有治之於<lb/>
<pb n="KR4e0203_WYG_013-6b"/>
　未亂圖難於其易為大於其細此皆知病病病之說<lb/>
　也嗚呼其安易持而不持常至欲謀之於已兆而無<lb/>
　及者多矣<lb/>
不尚賢使民不爭不貴難得之貨使民不為盗不見可<lb/>
欲使心不亂是以聖人治虛其心實其腹弱其志強其<lb/>
骨常使民無知無欲使夫知者不敢為也為無為則無<lb/>
不治<lb/>
　尚矜尚也用賢舍不肖賢者在上不賢者在下自然<lb/>
<pb n="KR4e0203_WYG_013-7a"/>
　之理也然以為異而矜尚之則啓民之爭心矣堯舜<lb/>
　之急親賢三王之求士有用賢之實而無尚賢之名<lb/>
　民且化而不自知將孰與爭耶逮德下衰慕名者忘<lb/>
　實矯枉者過正戰國諸侯以得士相傾擁篲迎門延<lb/>
　接恐後尚賢之風成於上而士之飾巧馳辯以徼能<lb/>
　釣利者爭赴之東漢崇節義李膺范滂之徒清心嫉<lb/>
　惡激揚聲名互相題拂尚賢之風成於下而卒以招<lb/>
　黨錮之禍乃知不尚賢使民不爭老氏之言有深味<lb/>
<pb n="KR4e0203_WYG_013-7b"/>
　也正言若反此類是也古之聖人未嘗不資貨以養<lb/>
　民然貿遷有無凡以佐民之衣食耳非此類也聖人<lb/>
　何貴之有不貴異物賤用物不作無益害有益使民<lb/>
　足於衣食則盜竊之源塞矣人生而静天之性也亂<lb/>
　而失其常者見所可欲故耳程子曰欲牽於前而求<lb/>
　其止不可得也故艮之道當艮其背所見者在前而<lb/>
　背乃背之是所不見也止於所不見則無欲以亂其<lb/>
　心而止乃安老子之言亦程子之意也尚賢也貴難<lb/>
<pb n="KR4e0203_WYG_013-8a"/>
　得之貨也見可欲也世之所役役不出是三者矣百<lb/>
　事集之為憂樂之旅舍心安得而虛乎心實而神氣<lb/>
　不内守而腹則虛矣願求必遂為期必成志安得而<lb/>
　弱乎志強而精力耗盡於物而骨則弱矣此有知有<lb/>
　欲之累也故聖人之治也心則欲其虛而腹則欲其<lb/>
　實志則欲其弱而骨則欲其強常使民無知無欲知<lb/>
　者亦不敢任其知而有所妄為也夫天下之所以多<lb/>
　事起於有知有欲而敢為今也民無知無欲則無為<lb/>
<pb n="KR4e0203_WYG_013-8b"/>
　矣知者不敢為則無為矣天下烏得不治無知無欲<lb/>
　虛其心也不敢為弱其志也<lb/>
昔之得一者天得一以清地得一以寧神得一以靈谷<lb/>
得一以盈侯王得一以為天下貞其致之一也天無以<lb/>
清將恐裂地無以寧將恐發神無以靈將恐歇谷無以<lb/>
盈將恐竭侯王無以貴高將恐蹷故貴以賤為本高以<lb/>
下為基是以侯王自謂孤寡不榖此非以賤為本耶非<lb/>
乎故致數車無車不欲碌碌如玉珞珞如石<hi>蹷音厥數上聲碌音</hi>
<pb n="KR4e0203_WYG_013-9a"/>
<hi>禄珞歴各切</hi>
　一者未分之名即所謂萬物之母也一不能不生二<lb/>
　二各有一一又不能不生二而為四四各有一一又<lb/>
　不能不生二而為八八各有一此造化之所以無窮<lb/>
　也一之所注在在皆圓一於覆則天之所以清也一<lb/>
　於載則地之所以寧也一於屈伸徃來則神之所以<lb/>
　靈也一於虛受則谷之所以盈也一於治則侯王之<lb/>
　所以為天下貞也貞正也正君也長也書曰以台正<lb/>
<pb n="KR4e0203_WYG_013-9b"/>
　于四方其致之一也謂天地谷神侯王之一其致一<lb/>
　而已天無以清反覆上意發如震動水泉湧之類蹷<lb/>
　仆也貴以賤為本以下專言侯王得一以為天下貞<lb/>
　之意侯王守其一而公卿大夫各依其等列士農工<lb/>
　商各就其職分得不一之一以為一天下自然而治<lb/>
　庻民歸之自匹夫而為侯王庻民去之自侯王而為<lb/>
　匹夫是侯王之貴高以庻民之下賤為基本故孤寡<lb/>
　不榖皆窮民下賤之號而侯王以自稱不忘其本也<lb/>
<pb n="KR4e0203_WYG_013-10a"/>
　致數車無車言人就車歴數之為軫為輈為軸為轂<lb/>
　為輻數之至盡無有名為車者然合衆材之不一以<lb/>
　為一乃所以為車也以喻侯王之道無為而寄於羣<lb/>
　下以成也碌碌玉貌硌硌硌亦作落石堅不相入貌<lb/>
　言貴賤高下相須以成當相取相下如軫輈轂輻合<lb/>
　而成車不欲碌碌如玉硌硌如石玉雖貴石雖多堅<lb/>
　確不能相入則不能合衆不一之一以成用也孔子<lb/>
　亦曰言必信行必果硜硜然小人哉明大人之道不<lb/>
<pb n="KR4e0203_WYG_013-10b"/>
　當爾也<lb/>
寵辱若驚貴大患若身何謂寵辱寵為下得之若驚失<lb/>
之若驚何謂貴大患若身吾所以有大患為吾有身及<lb/>
吾無身吾有何患故貴以身為天下則可寄於天下愛<lb/>
以身為天下乃可以託於天下<lb/>
　朱子曰言寵辱細故而得之猶若驚焉若世之大患<lb/>
　則尤當貴重之而不可犯如愛其身也寵為下者寵<lb/>
　人者上於人者也寵於人者下於人者也是辱固不<lb/>
<pb n="KR4e0203_WYG_013-11a"/>
　待言而寵亦不足尚今乃得之而猶若驚而况大患<lb/>
　與身為一而可以不貴乎若使人於大患皆若其將<lb/>
　及於身而貴重之則必不敢輕以其身深預天下之<lb/>
　事矣得如是之人而以天下託之則其於天下必能<lb/>
　謹守如愛其身而豈有禍敗之及哉　今按諸家於<lb/>
　此章多妄解朱子此解極發越可謂深得老子之意<lb/>
　但於末四句似猶有可議者葢諸本有作貴以身為<lb/>
　天下者可以寄天下愛以身為天下者可以託天下<lb/>
<pb n="KR4e0203_WYG_013-11b"/>
　朱子恐㨿是本而為解也今細詳之貴愛寄託語意<lb/>
　重複老子本文為人妄増損者甚多如此章失之若<lb/>
　驚下一有是謂寵辱若驚六字其為贅疣不辯可見<lb/>
　惟尋其語脉折以義理文勢則人心之所同然固必<lb/>
　有合於古人者矣貴以身為天下四句此盖承上文<lb/>
　而言無身之意無身者吾不有其身所謂無以生為<lb/>
　者是賢於貴生也身為憂患之本知畏大患而不能<lb/>
　不私其身未可謂之真知畏也故凡私其身以為貴<lb/>
<pb n="KR4e0203_WYG_013-12a"/>
　其身者非能貴者也私其身以為愛其身者非能愛<lb/>
　者也善貴其身者不自貴而貴以身為天下之身善<lb/>
　愛其身者不自愛而愛以身為天下之身身為天下<lb/>
　之身則身非我有而直寄託之於天下耳此所謂無<lb/>
　身也無身則有何患匪直無患夫寄託於天下者天<lb/>
　下固不得以寵辱及之也<lb/>
出生入死生之徒十有三死之徒亦十有三民之生動<lb/>
之死地亦十有三夫何故以其生生之厚葢聞善攝生<lb/>
<pb n="KR4e0203_WYG_013-12b"/>
者陸行不避兕虎入軍不被甲兵兕無所投其角虎無<lb/>
所措其爪兵無所容其刅夫何故以其無死地<lb/>
　朱子曰出生入死章諸家説皆不愜人意恐未必得<lb/>
　老子本指今只自夫何故以下看則語意自分明葢<lb/>
　言人所以自生而趨死者以其生生之厚耳聲色臭<lb/>
　味居處奉養權勢利欲皆所以生之者惟於此太厚<lb/>
　所以物得而害之善攝生者逺離此累則無死地矣<lb/>
　此却只是目前日用事便可受持他既難明似亦不<lb/>
<pb n="KR4e0203_WYG_013-13a"/>
　必深泥也　愚按生死兩途也而一機出生入死言<lb/>
　中間無去處善攝生者了出入之機而已矣陶淵明<lb/>
　詩曰草木得常理霜露榮悴之謂人最靈智乃復不<lb/>
　如兹善攝生者非謂其能違生死之常理而獨不死<lb/>
　也謂其能無死地乃所以了出入之機而善保其生<lb/>
　也生之徒由乎生之塗者也死之徒由乎死之塗者<lb/>
　也民之生動之死地者好惡無節所為毎足以傷生<lb/>
　此又一類也三言十有三言恒有十之三也天下之<lb/>
<pb n="KR4e0203_WYG_013-13b"/>
　人十分而此三類居其九趨生者寡而入死者衆無<lb/>
　他故也以生生之厚耳别章所謂民之輕死以其求<lb/>
　生之厚是以輕死凡老子於此意葢屢言之善攝生<lb/>
　者知生非貴之所能存身非愛之所能厚惟無以生<lb/>
　為而能無死地陸行不避兕虎以下葢甚言無死地<lb/>
　之意莊子曰至德者火弗能熱水弗能溺寒暑弗能<lb/>
　害禽獸弗能賊非謂其薄之也言察乎安危寧於禍<lb/>
　福謹於去就莫之能害也夫兕虎兵革且不能為之<lb/>
<pb n="KR4e0203_WYG_013-14a"/>
　害而奉養嗜欲豈足以殺之然人盖有終身不逢兕<lb/>
　虎兵甲而殺於奉養嗜欲者恒什而八九矣莊子曰<lb/>
　夫畏塗者十殺一人則父子兄弟相戒也必盛卒徒<lb/>
　而後敢出焉不亦智乎人之所取畏者袵席之上飲<lb/>
　食之間而不知為之戒者過也又曰兵莫㦧於志鏌<lb/>
　鎁為下㓂莫大於隂陽無所逃於天地之間非隂陽<lb/>
　賊之心則使之也此所謂民之生動之死地者也能<lb/>
　知為之戒則能無死地矣<lb/>
<pb n="KR4e0203_WYG_013-14b"/>
致虛極守静篤萬物並作吾以觀其復夫物芸芸各歸<lb/>
其根歸根曰静静曰復命復命曰常知常曰明不知常<lb/>
妄作㓙知常容容乃公公乃王王乃天天乃道道乃久<lb/>
没身不殆<hi>芸音云</hi>
　人生而静天之性也以其本無一物也謂之虛虛静<lb/>
　一也司馬子微曰心不受外名曰虛心不逐外名曰<lb/>
　安安亦静也然此虛静之漸耳非其至也莊子曰聖<lb/>
　人之静也非曰静也善故静也萬物無足以鐃<hi>與撓同</hi>
<pb n="KR4e0203_WYG_013-15a"/>
　心者故静也水静則明燭鬚眉平中凖大匠取法焉<lb/>
　水静猶明而况精神聖人之心静乎天地之鑒也萬<lb/>
　物之鏡也夫虛静恬淡寂寞無為者天地之平而道<lb/>
　德之至斯老子之所謂致虛極守静篤者矣因言虚<lb/>
　静復騐以物理作生也復反也芸芸物多貌言萬物<lb/>
　並生吾觀其反而得心則焉夫物芸芸而盛而及其<lb/>
　成也生意無有不反歸於其根者歸根而生意閟伏<lb/>
　於重隂之下而不復動此物之静時也是謂復命命<lb/>
<pb n="KR4e0203_WYG_013-15b"/>
　者所以生也葢有生之初一陽動於冥冥之中胚胎<lb/>
　下兆而後漸升漸昌以至於芸芸之盛今結裹成就<lb/>
　而復還於此以為復生之機故曰復命也觀木之枯<lb/>
　者生意不復歸根故不能復生是命不復矣故曰歸<lb/>
　根曰静静曰復命夫物且然而况於人乎衆人紛紛<lb/>
　與物並馳知有静者少矣夫重為輕根而好離之静<lb/>
　為躁君而好蕩之此老子之所憫也故教之曰此逐<lb/>
　物忘返者是以妄為常誠不可常也誠愚也夫惟復<lb/>
<pb n="KR4e0203_WYG_013-16a"/>
　命是之謂常夫惟知常是之謂明彼不知常而妄作<lb/>
　者未有不㓙者也觀復知常此章之要領也下又極<lb/>
　言知常之大知常容所謂不毁萬物也盖空虚則物<lb/>
　物皆全矣如太虛焉萬物出於太虛而不能礙其虛<lb/>
　也如是者以其心普萬物而無心所謂公也公之一<lb/>
　字王之所以為王天之所以為天舉在是矣夫域中<lb/>
　天大王大道大而惟公為盡之惟知常為足以語乎<lb/>
　此見知常之大也帝王之功聖人之餘事也功被萬<lb/>
<pb n="KR4e0203_WYG_013-16b"/>
　物而神明之虛静不變故没身不殆此章之言葢莊<lb/>
　子所稱内聖外王之道也虛静之德成則帝王之道<lb/>
　偹漢文帝張子房得此意亦既見其效矣然而未盡<lb/>
　老子之學也<lb/>
載營魄抱一能無離乎專氣致柔能嬰兒乎滌除𤣥覧<lb/>
能無疵乎愛民治國能無為乎天門開闔能為雌乎明<lb/>
白四逹能無知乎生之畜之生而不有為而不恃長而<lb/>
不宰是謂𤣥德<hi>畜許六反長上聲</hi>
<pb n="KR4e0203_WYG_013-17a"/>
　易曰精氣為物遊䰟為變此言衆人有生有死之常<lb/>
　也人之生也精氣聚而成形氣陽而其神為魂精隂<lb/>
　而其神為魄精氣盛則魂魄盛精氣衰則魂魄衰精<lb/>
　氣耗極則魂遊魄降與形相離而人死矣老子曰載<lb/>
　營魄抱一無離者只欲守其合也載如魏公子無忌<lb/>
　從車騎虛左迎侯生生直上載之載營魄魂魄也楚<lb/>
　辭曰載營魄而登遐王逸注曰抱靈魂而上升也載<lb/>
　字無工夫工夫只在抱一無離上廣成子告黃帝曰<lb/>
<pb n="KR4e0203_WYG_013-17b"/>
　至道之精窈窈㝠㝠至道之極昏昏黙黙無視無聽<lb/>
　抱神以静形將自正必静必清無勞汝形無揺汝精<lb/>
　乃可以長生目無所見耳無所聞心無所知汝神將<lb/>
　守形形乃長生此皆抱一之義而其神守形一語即<lb/>
　所謂載營魄者也專氣致柔以下皆言抱一之事嬰<lb/>
　兒未有聞見思慮其氣甚專欲專氣致柔者如之則<lb/>
　能抱一矣致柔者至柔之極也纔有一毫發露即屬<lb/>
　剛而此氣即麤矣能嬰兒乎能下一有如字非是凡<lb/>
<pb n="KR4e0203_WYG_013-18a"/>
　六能字葢曰能如是乎如是而後為至也滌除洗心<lb/>
　也𤣥覧常無欲以觀其妙也無疵無隙也如是則能<lb/>
　抱一矣善愛民者任其自生自遂而勿傷善治國者<lb/>
　任物以能不勞而成所謂無為也如是則能抱一矣<lb/>
　天門開闔此造化出入之機我雖用之而知雄守雌<lb/>
　不敢為天下先則能抱一矣聖人之聰明無所不見<lb/>
　然常因萬物之情賢不肖是非使各自明而已不與<lb/>
　焉則能抱一矣生之畜之以下又申言愛民治國能<lb/>
<pb n="KR4e0203_WYG_013-18b"/>
　無為之意首章同謂之𤣥發明道妙此章乃偹言所<lb/>
　以造乎此境之工夫故曰是謂𤣥德抽關啓籥可謂<lb/>
　無隱乎爾者矣<lb/>
重為輕根静為躁君是以君子終日行不離輜重雖有<lb/>
榮觀燕處超然奈何萬乗之主而以身輕天下輕則失<lb/>
臣躁則失君<hi>觀去聲</hi>
　首二句亦載營魄之意潜心於淵神不外也則重常<lb/>
　為根静常為君矣秦少游為其甥楊道孚作真贊曰<lb/>
<pb n="KR4e0203_WYG_013-19a"/>
　其氣揚以善動其神騖以思用盍觀老氏之言乎君<lb/>
　子行不離輜重輜重榮觀及萬乗之主皆喻言也<lb/>
　梵川作偈書答逹觀上人<hi>一微渉動境成此頺山勢上人談平湖事而舉此</hi>
自然之道静人其動機也人生而静心其動機也一微<lb/>
渉動境山可頺海水可翻其勢莫囘也利刃在手莫掣<lb/>
予肘可以百戰無前可以一忿墮首惡氣未散守其殘<lb/>
軀判牒一至消化無餘萬起萬滅咸以是觀<lb/>
　　又答<lb/>
<pb n="KR4e0203_WYG_013-19b"/>
自然之道静人生而静此静不與動對正所謂一微之<lb/>
前也大抵人間世有不定然後有爭有爭然後有亂亂<lb/>
到勢窮理須有定定者理也天下理而已矣理定心定<lb/>
我定人定此吾儒逹本忘情<hi>上人所引語</hi>之學也事到一定<lb/>
起滅俱無一微也無故曰咸以是觀<lb/>
　　策問<lb/>
問大學一篇雜於戴記程子始表章之以為此孔氏之<lb/>
遺言而凡有志於斯道者皆必由是而學焉然後可以<lb/>
<pb n="KR4e0203_WYG_013-20a"/>
不差也其亦何所㨿歟西山真氏又衍其義亦頗有所<lb/>
本歟有格物致知之要有誠意正心之要有修身之要<lb/>
有齊家之要其畧亦可得而言歟衍至齊家而止而不<lb/>
及治平二目其又何歟真氏之書既已詳備而近日先<lb/>
正邱文莊公又補其義其亦何所見歟其宏綱鉅領最<lb/>
關切於治道者有可舉而言者歟夫大學傳治平不過<lb/>
絜矩兩言而後儒之著明若將有不可勝窮者果足以<lb/>
相統而不嫌於畧足以相發而不厭於詳否歟願一一<lb/>
<pb n="KR4e0203_WYG_013-20b"/>
為我言之<lb/>
　　特恩與選法不同<lb/>
嘉靖二十二年嚴嵩欲陞子世蕃尚寳司丞文選郎中<lb/>
鄭公曉持不可少宰張公治曰李序菴子白衣徑除尚<lb/>
寳少卿世蕃以治中轉尚寳何不可鄭公曰特恩與選<lb/>
法不同皇親有白衣拜都督者特恩也世蕃既以官生<lb/>
入選歴都事經歴治中自有知府可陞陞後乞改乃有<lb/>
例耳嵩尋自奏男世蕃見任治中係親民之官乞改授<lb/>
<pb n="KR4e0203_WYG_013-21a"/>
簡僻一職奉㫖着吏部查擬改用得改尚寳司少卿二<lb/>
十三年吏部尚書許讚以男㒜陞任知府乞减授品級<lb/>
量改在京閒簡衙門改禮部主客司員外郎仍於中書<lb/>
舍人衙門辦事與原陞服色三十六年大學士徐公階<lb/>
之子璠以宗人府署經歴陞雲南廣南府知府徐公陳<lb/>
乞改用引前二事為例改尚寳司司丞徐許二家俱於陞<lb/>
後乞改又俱减授品級與嵩異矣世蕃以治中陞尚寳<lb/>
少卿雖出特恩實壊選法本不可為例故許公為子奏<lb/>
<pb n="KR4e0203_WYG_013-21b"/>
改遠引先年陞任知府汪登事例而不近引嚴氏之例<lb/>
知其不可也汪登為母老奏願减級改任得改順天府<lb/>
治中上特為許氏從之餘不許也若二十七年吏部尚<lb/>
書聞淵以男思學任宗人府經歴歴俸七年給由例當<lb/>
推陞但身合廻避奏請上命左右侍郎量議相應職事<lb/>
於是思學陞禮部主客司郎中於中書舍人衙門帶俸<lb/>
則又用許氏之例也以上數者雖逓相援比然皆出特<lb/>
恩不可援以為例也<lb/>
<pb n="KR4e0203_WYG_013-22a"/>
　　天子絶期<lb/>
嘉靖二十八年莊敬皇太子薨逝禮官議本朝䘮服之<lb/>
制父為長子服期又儀禮臣為君長子齊衰不杖期傳<lb/>
曰何以期也從服也言從君而服也奉㫖天子絶期况<lb/>
十五嵗之外方出三殤朕服非禮止輟朝十日百官服<lb/>
制可無謹按期之䘮有二有正統之期為祖父母者也<lb/>
有旁親之期為世父母叔父母衆子昆弟昆弟之子是<lb/>
也正統之期雖天子諸侯莫降然古禮父為長子䘮亦<lb/>
<pb n="KR4e0203_WYG_013-22b"/>
三年故周穆后崩太子壽卒叔向曰王一歳而有三年<lb/>
之䘮二焉本朝雖為長子服期然於國本之重似猶有<lb/>
當議者先朝既未有定議至莊敬太子之薨禮官當詳<lb/>
考以請上裁而止泛引期服則聖語天子絶期之一語<lb/>
宜乎折之而無辭也<lb/>
　　建請安儲<lb/>
嘉靖三十九年原任左春坊左中允調兩淮都轉運鹽<lb/>
副使閒住郭希顔奏為天恩未報處君父骨肉之間願<lb/>
<pb n="KR4e0203_WYG_013-23a"/>
獻微忠事臣退㐲畎畆生未報恩死何瞑目今天下談士<lb/>
皆稱徼外之敵為中國憂臣切以為帝王欲安天下有<lb/>
緩急若孔子所謂不在顓臾者是已明内之尤急也臣<lb/>
往歳恭讀聖諭欲建帝立儲者道路相傳以立儲賀臣<lb/>
度曰立儲難皇上誠欲立儲宫則重臣有可與計者如<lb/>
猶未也莫若安儲臣願陳忠之日乆矣以為説從則兩<lb/>
存俱利臣之大榮也説不從則出位死罪臣之大懼也<lb/>
乃間嵗星變地震大殿災皆天垂仁愛之象謬計在廷<lb/>
<pb n="KR4e0203_WYG_013-23b"/>
或有出死力為皇上計此迄無調䕶者臣欲避死終不<lb/>
言每念主恩感泣忽然忘生又臣嘗疏罷監國後有謗<lb/>
者必追咎及臣則是不言亦死為負國言之雖死為報<lb/>
國不敢言立儲請言安儲何者君相相信則儲安兄弟<lb/>
相保則儲安父子相體則儲安相信有道釋疑是也相<lb/>
保有道分封是也相體有道總攬是也三者安儲之急<lb/>
務也何謂釋疑自言者論劾嚴嵩有請皇上召問二王<lb/>
之説臣恐輔臣疑而不自安則何暇善後二王疑而不<lb/>
<pb n="KR4e0203_WYG_013-24a"/>
自安則事之可慮又有大焉者皇上何不降德音諭元<lb/>
輔使知王無他也不必疑於王諭二王使知嵩終無他<lb/>
也不必疑於嵩夫然後王心無所惶惑而師保是依大<lb/>
臣無所忌避而匡贊愈力故曰釋疑而君相相信則儲<lb/>
可得而安也何謂分封二王同處京府智與年長則崇<lb/>
髙所共欲防不豫設則讒隙所由成是故㓜而暱就膝<lb/>
下者所以篤恩也長而出就藩封者所以強本也今藩<lb/>
府已建不冝乆虚願聖明蚤斷遣王就國故曰分封而<lb/>
<pb n="KR4e0203_WYG_013-24b"/>
兄弟相保則儲可得而安也何謂總攬今四郊多壘一<lb/>
日萬幾天意人心莫不願大聖人萬萬年垂拱者分封<lb/>
之典既定留京之意已明臣願皇上端拱以順天人從<lb/>
容以議建立亦無不可者故曰總攬而父子相體則儲<lb/>
可得而安也疏上内閣初擬禮部看詳聖諭云若用其<lb/>
言第郊廟告行何如於是改擬禮部㑹同三法司參看<lb/>
聖諭嵩云汝昨一見彼本豈不悶怒但以疑字一端却<lb/>
未見彼懐逆之意本内建帝立儲四字夫立子為儲是<lb/>
<pb n="KR4e0203_WYG_013-25a"/>
所建立帝誰可同二輔票來又諭卿等所票擬欲下部<lb/>
議然細邪必無可赦之理今不忠之臣不義之民皆惡<lb/>
不速行新政以君相乆位不言君只攻輔相槩可見矣<lb/>
部衆皆大臣又謂阿諛可着耳目官看議於是㫖下云<lb/>
這本有建帝之説不明禮科便㑹科道官看議即囘奏<lb/>
該科道官看議云仰惟皇上𤣥穹黙佑聖壽同天内外<lb/>
大小臣工悉心仰戴何乃有此悖逆之臣妄為建帝之<lb/>
説以干天聽叅看得郭希顔本以憸壬乆遭擯斥心懐<lb/>
<pb n="KR4e0203_WYG_013-25b"/>
怨望隂行欺謗之私志在傾讒肆為狂悖之語此其罪<lb/>
不容逭而法當重究者也乞勅法司明正其罪以為人<lb/>
臣欺罔之戒奉㫖你每看彼物悖逆理法俱所不容着<lb/>
三法司按律擬罪來看刑部尚書鄭曉太子少保都察<lb/>
院左都御史周延大理寺卿馬森等議得郭希顔所犯<lb/>
合依造妖言惑衆者律斬秋後處决奉㫖這逆犯依律<lb/>
便着彼處廵按官即時處斬發各省梟示十八日諭嵩<lb/>
汝於暇日一出可安心贊我未宜功虧于一簣也彼逆<lb/>
<pb n="KR4e0203_WYG_013-26a"/>
物令法司行文不許將他人替刑必斬本逆自莊敬皇<lb/>
太子薨後震位乆虛禮官四請册立不報聖意無他但<lb/>
兩殿下俱在京委於事體未便若請裕殿下留京景殿<lb/>
下就國則事理曉然上何所怒而郭希顔妄測疑間之<lb/>
端遽及總攬之説則聖諭所謂惡不速行新政者似乎<lb/>
有是心矣觀四十四年四月聖諭及禪位輔臣徐階答<lb/>
言我朝原無禪例即在前代亦多弗美所不必言其代<lb/>
攝一件若攝行政事亦與禪無大異所不當言惟是舉行<lb/>
<pb n="KR4e0203_WYG_013-26b"/>
册立則本朝廷彛典國家喜慶之事况今皇上只有一<lb/>
位殿下縱不與其名亦何所揜其實乎此須斷自聖心<lb/>
親裁勅諭使恩自上出乃可爾此可以見前後聖意果<lb/>
無他矣惟是臣子不善開導其取咎不足言大臣之姦<lb/>
囘固寵者又激怒其間以成上之過舉其貽禍不可言<lb/>
耳希顔之獄法司入西苑見内閣㑹議之言嚴嵩已先<lb/>
知之怒色而出曰朝廷甚怒今擬何罪刑書鄭公曰擬<lb/>
妖言律秋後决嵩曰可至秋後乎葢嵩上宻奏而㫖下<lb/>
<pb n="KR4e0203_WYG_013-27a"/>
如其言嵩復謂諸公曰希顔止望拿問不過充軍即論<lb/>
死不過監候他日新政便得入閣豈料聖明洞燭其姦<lb/>
即時殺了希顔身死而言行未幾景王就國嚴嵩欲<lb/>
加希顔以離間之罪果爾則朝廷之上反生形迹姦邪<lb/>
之不為主謀如此使景藩為永樂間之漢邸則乆矣不<lb/>
靖矣幸而上自可保然安知下無有如李鄴侯之所謂<lb/>
欲樹功於舒王者乎<lb/>
　　壁帖<lb/>
<pb n="KR4e0203_WYG_013-27b"/>
吾自少至老惟喜讀書每日從朝至暮手不釋巻雖當<lb/>
事冗應酬少暇未嘗廢覽道途車馬之上未嘗廢思以<lb/>
故六經諸史百家靡不淹貫發明義理敷叙事情文章<lb/>
自然流出不假安排所以然者只是熟而已其熟者只<lb/>
是專而已夫命非在外人事盡處命即隨之人事之盡<lb/>
只在專與熟諸男但能如我讀書古人事業亦可到况<lb/>
區區一第哉<lb/>
讀書只在遍數多不在強記遍數果多雖未能一時即<lb/>
<pb n="KR4e0203_WYG_013-28a"/>
背誦如流畢竟心與氣合已是熟了待心定氣清再温<lb/>
數遍未有不背誦如流者也且可以永乆不忘若遍數<lb/>
不足止務強記材敏者上口雖易止足以應㸃一時隨<lb/>
復遺忘與不讀無異其少鈍者催之愈急而心愈忙將<lb/>
熟書也背得七顛八倒了葢心忙氣昏之故也故書貴<lb/>
熟讀須在隔夜多者百遍少者七八十遍隨自家材性<lb/>
縱然已熟寧可加多如此一年何書不記<lb/>
㓜時不讀到年長而書猶生要温又恐人笑則終身自<lb/>
<pb n="KR4e0203_WYG_013-28b"/>
誤矣<lb/>
知書意者讀亦可以兼思知筆路者讀亦可以曉作衆<lb/>
妙之門未有不由讀而入者也<lb/>
朱子語録因論十月為陽月不應一月無陽曰九月隂<lb/>
極則下已陽生從十月積起至冬至積成一爻不成一<lb/>
陽是陡頓生亦須以分毫積起且如天運流行本無一<lb/>
息間斷豈解一月無陽且如木之黃落時萌芽已生了<lb/>
不特如此木之冬青者必先萌芽而後舊葉方落若論<lb/>
<pb n="KR4e0203_WYG_013-29a"/>
變時天地無時不變<hi>義剛録在十一巻</hi>　純叟言枇杷具四時<lb/>
之氣秋結菩蕾冬花春實夏熟纔熟後又結菩蕾先生<lb/>
顧謂德明曰如此看去意謂生理循環也<hi>德明録在四巻</hi>　右<lb/>
因觀庭中山茶牡丹記此山茶葉不落冬間所生者即<lb/>
花之菩蕾牡丹葉早落枝間所出者乃葉之萌芽而别<lb/>
於新枝發蘂耳貞下起元無間容息此朱子所謂生理<lb/>
循環也吾人得無因物而亦知所以自省乎<lb/>
寒冬夜長鷄未鳴而已覺天未明而欲起固由年衰血<lb/>
<pb n="KR4e0203_WYG_013-29b"/>
少亦坐心不寧定之故甲午十月二十四日早起至書<lb/>
房取書過戸限失跌致傷額角鼻梁皮破血出踰時方<lb/>
止自咎躁急二字為生平大病不知克治空負手中之<lb/>
書血㸃其上令童子勿去以存吾戒<lb/>
知在先猶眼之見也行在後猶足之隨也謂知行無先<lb/>
後者繆也<lb/>
謂氣有聚散而理無聚散則可然當知氣之聚散即理<lb/>
之聚散也理者其聚其散之所以然也釋氏謂氣有聚<lb/>
<pb n="KR4e0203_WYG_013-30a"/>
散而知無聚散其所謂知者何物乎明謂靈知矣明謂<lb/>
靈知為本性矣幻身有壊而本性不壊故謂無聚散在<lb/>
吾儒則謂靈知還屬氣性即理也所以有心性之辨理<lb/>
氣之分佛氏不然謂自迷者而言則徒有幻心不見本<lb/>
性所以心性為二若自悟者而言則悟心即本性非二<lb/>
也其説無理氣之辨心性之分請折𠂻以聖人之言曰<lb/>
人心惟危道心惟微惟精惟一允執厥中是所謂中者<lb/>
即天命之性所謂道心也不雜於形氣而亦不離於形<lb/>
<pb n="KR4e0203_WYG_013-30b"/>
氣發於形氣之私者如饑食渴飲之類豈得謂之人欲<lb/>
而欲屏絶之乎所以謂之危者以無道心為之主宰則<lb/>
危耳道心之所以微者以人心勝之耳所以必待於精<lb/>
之一之而後中可執由此言之則心性豈容無别而靈<lb/>
知不可以為性也明矣<lb/>
吾儒謂性即理故謂盡心知性窮理盡性存心養性皆<lb/>
有事在而萬法皆實也彼謂靈知為性故謂明心見性<lb/>
謂圓覺謂寂湛謂妙明皆本無一物而萬法皆空也其<lb/>
<pb n="KR4e0203_WYG_013-31a"/>
自謂空中自有妙用者不過作弄此虛靈爾非物各付<lb/>
物止之各於所之妙用也<lb/>
能覺者心之靈也所覺者心之理也此心性之所以决<lb/>
當有辨而謂靈知為性本性為空者皆不見性之言也<lb/>
　　彦湞字説<lb/>
曽孫彦湞為吾三世嫡長孫人家葢有祖孫不相識者<lb/>
矣有識而逮事未乆知之不深者矣今吾於彦湞則孫<lb/>
得識翁於尚徤之時且得以家學口傳心授湞頴悟而<lb/>
<pb n="KR4e0203_WYG_013-31b"/>
孝謹其領受吾教甚敏而確吾既命之名今歳戊戌八<lb/>
月督學使者試其可進進之郡庠年纔十有四於禮未<lb/>
應有字吾以為既游庠序則朋友相呼非字何以稱則<lb/>
又為之字曰孟原夫水之不已而漸進於海以其有原<lb/>
也湞乎湞乎俟女之知所進也尚當以原之説為女申<lb/>
之<lb/>
　<lb/>
　方麓集巻十三<lb/>
</p>
<p>
</p>
  </div>
</body>
</text>
</TEI>
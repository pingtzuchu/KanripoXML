<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方麓集巻九</head> <lb/>
    <p>
<pb n="KR4e0203_WYG_009-1a"/>
欽定四庫全書<lb/>
　方麓集巻九<lb/>
　　　　　　　　　　　　　明　王樵　撰<lb/>
　書<lb/>
　　與從子塈書<hi>十五則</hi>
五叔書致諸姪别來讀書想各大進大姪今科我滿望<lb/>
也文字得意固不必問矣我有書癖吏事之暇終不能<lb/>
抛巻遇㑹意處思同心人舉頭不見塈殊令人悶悶也<lb/>
<pb n="KR4e0203_WYG_009-1b"/>
徐半閑相處二年兩兒甚受益而半閑為人老成恂確<lb/>
畧無浙味尤我所欽重也若鋋未有師便可留之千萬<lb/>
坒讀書素頗懈緩今年紀長大須自知奮發取法不逺<lb/>
視汝之兄此我血誠相懇幸加起聽千萬堅埾肄業何<lb/>
地所搭何友曾否從師便間示我知之<lb/>
賀桐山人回曾有家書附寄想已逹自别來舊患嗽疾<lb/>
頗不甚作飯飲增舊亦頗能耐勞縁無他念一志殉職<lb/>
精神歸併一路故自外者不得而干焉此養生之理為<lb/>
<pb n="KR4e0203_WYG_009-2a"/>
學之理應世之理他日當為吾姪詳道之然我老矣孑<lb/>
然一身復離家而在外無復骨肉親知相朝夕而左右<lb/>
者誠恐思慮有遺於中愆尤招積於外趨悔咎而不知<lb/>
所望則在故里有聞而告我者須吾姪為我留意咨訪<lb/>
萬萬三郎以恐失考遣回幸嚴督之<lb/>
聞家中錢粮甚急自均田後吾邑䂓則我尚不詳知煩<lb/>
賢姪寫來一知之近閱邸報見聖諭一道專為吏治錢<lb/>
粮二項今抄一紙寄覽前新生兒死矣萬法皆空人生<lb/>
<pb n="KR4e0203_WYG_009-2b"/>
要超然看破便無事也途中看圓覺楞伽楞嚴甚熱大<lb/>
抵佛家有助於孔子之教不可不觀今寄六祖壇經黄<lb/>
檗心要二本吾姪試一㕘之當知我言之不妄也我老<lb/>
矣精力日衰一日據案讀書把筆細書不復能矣書經<lb/>
春秋欲摘取其可存者并周官諸書俱有幾條欲效項<lb/>
平甫總名曰王氏家說詒之子孫子孫之内必有揚子<lb/>
雲不得于今必得扵後故此一念終不能自遏耳以賢<lb/>
姪知我故及之<lb/>
<pb n="KR4e0203_WYG_009-3a"/>
相别又半載衰年客邸每朝退徘徊數步之間思與吾<lb/>
姪一快談而不可得近來任勞而少病但鬚髪比在嘉<lb/>
興又白了許多官職雖甚清閒但所管不止御寳凡御<lb/>
史出差領印繳印大臣出鎮給關符驗及每日守衛上<lb/>
自公侯伯下至各衛所千百户大漢將軍力士俱屬本<lb/>
司查㸃關係亦甚重額設卿一人少卿一人司丞三人<lb/>
此為正員而恩蔭添設者不在正數舊不管事成化以<lb/>
來間有管事者而亦不掌印日與六科侍班人事比舊<lb/>
<pb n="KR4e0203_WYG_009-3b"/>
時省儉而同年故舊相與更親亦無宴㑹公餘得以把<lb/>
巻讀書但不曾帶得多書惟將書記重新又刪補一畨<lb/>
新意源源所見比舊又覺明確將來得好刻本亦足以<lb/>
傳家矣頗悔印出太早諸公求覔者只得與之得無貽<lb/>
笑乎又於坊間買得太平經國書二冊甚有發明觸動<lb/>
舊意將周禮要𦂳處亦寫出數條頗有次第吾姪不知<lb/>
何時可以北上望之甚切家中聞錢粮事甚𦂳此係通<lb/>
行須完者决不可拖但下弊多端上無旁照士夫家尤<lb/>
<pb n="KR4e0203_WYG_009-4a"/>
喫虧者本分耳二子未更事恐我不在前應酧有差及<lb/>
身心放逸已囑令凡事聽教於吾姪望吾姪不惜提耳<lb/>
之訓縱不能受亦當念我務使不違祖父家風至祝至<lb/>
祝情緒甚多筆不能盡馬家姪女常去看他甚平安伊<lb/>
壻已選府軍衛經歴管事矣附知<lb/>
久不通音滿望考貢得一相㑹但宗師自過江北一向<lb/>
不相聞不知考貢定在何時㑹在何處也白下苦蒸濕<lb/>
鹻鹵今漸服矣服肯堂丸藥覺甚有效精神勝於平時<lb/>
<pb n="KR4e0203_WYG_009-4b"/>
自亦加意節慎衰年始知淡泊為真境其樂無涯日間<lb/>
無他念夜間無他夢將來活得㡬年便是天假之年此<lb/>
意唯可與吾姪言之尚書私錄手稿已完比日記削去<lb/>
一半又增一半謄寫已到無逸但無人校正自己又無<lb/>
暇完此之後又欲完四書通鑑性理非為舉業然舉業<lb/>
者得此乃真舉業也俟校完虞書欲先寄吾姪覽之久<lb/>
不面恐欲知我動定附此柬諸尊長處不及書<lb/>
得初十日書始知家中近况大抵髙年之人有患不問<lb/>
<pb n="KR4e0203_WYG_009-5a"/>
輕重先須固䕶根本然後隨宜施治自然平復吾姪自<lb/>
有定見再以藥餌商之肯堂决保無慮三叔素恃禀厚<lb/>
今以止飲絶慾為勸吾姪見時再申我意萬萬督學公<lb/>
江北試事向完理必還京考貢始為便人吾與吾姪相<lb/>
面在即矣何慰如之下塘姪孫前有書與之地方事體<lb/>
已言其畧唯巡撫係同年初見似不可無一書只消差<lb/>
人來取餘事言不能盡徒煩其來恐不便止之可也<lb/>
髙年舊疾再舉即大數也天於善人之報靳靳如此謂<lb/>
<pb n="KR4e0203_WYG_009-5b"/>
之何哉吾之感傷非一端而已吾姪平日所養可方古<lb/>
人願善自節順以盡達孝以慰祖父在天之望是祝<lb/>
來此不覺又是長夏衙門除奉先殿享獻及進供上用<lb/>
品物外别無多事虛縻重祿觸目國事往往臣子之所<lb/>
不能一日安者而職思其居時當其可皆無可效區區<lb/>
之處即如寜夏之事哱拜本以降人擢至副總兵其子<lb/>
哱承恩官亦至都司因党巡撫待之倨久懷憤遂借尅<lb/>
叩粮賞為名鼔衆而殺之据城以叛外勾邊敵勢甚猖<lb/>
<pb n="KR4e0203_WYG_009-6a"/>
獗魏確菴曾挫賊鋒尚未能一鼔滅賊决不可延至秋<lb/>
髙柰何荆老乞終養累疏甚苦皇上以邊事望其一來<lb/>
意亦甚懇且云為朕一出待事定之後歸養未遲觀此<lb/>
則荆老似不可不一慰上意不知竟何如也吾雖未耄<lb/>
但班行中七十外者止我一人理難久留再疏已付仲<lb/>
男云五月間當上之都㑹之間薦紳所聚來者以誠意<lb/>
接之有可與言者盡所見告之此出似亦非徒亦為國<lb/>
家效其愚之一端也惟民瘼一節吾姪可詳細寫來知<lb/>
<pb n="KR4e0203_WYG_009-6b"/>
之暮年之人唯力遣煩惱要𦂳千萬留意<lb/>
昨得姪書勸我刻完紹聞編甚是甚是家計固不足今<lb/>
且只以上司有行者俱付刻書何患不成楊止菴借去<lb/>
書日夜抄録不完不已問何從得書佐之多云皆雇覔<lb/>
耳我言雇覔所費不貲何以辦此渠云賤性不肉食不<lb/>
衣帛碗粟尺布之外皆為長物及今所得俸禄不抄書<lb/>
安所用之乎我聞言深服深愧世間自有烈丈夫不到<lb/>
此則亦何從而識之也感歎感歎黄安朝來今付去上<lb/>
<pb n="KR4e0203_WYG_009-7a"/>
論語二冊再煩姪一查校誤字督安朝專工儹刻萬萬<lb/>
已付安朝工銀二兩可諭令勿輕花費便買梨板飯米<lb/>
令各房關之切不許斷續不接唐詩類抄八本板在刑<lb/>
部新印得數部以一部寄姪又先師及朱子像二幅并<lb/>
寄可收裱俟他日擇一潔静之所懸挂以便朝夕瞻禮<lb/>
此亦吾姪平素之所惓惓也<lb/>
吾與姪在家時葢無日不相見而有事必相商酌心腹<lb/>
無有不同祖父相傳真正一脈吾苦極力保持自吾之<lb/>
<pb n="KR4e0203_WYG_009-7b"/>
外唯仗姪一人姪不必常有書來但本房事姪長而賢<lb/>
切勿以有我在前而過於遜避我但有書回相托姪必<lb/>
有以處之九曜墳墻日頽一日須及早修砌四房買得<lb/>
法堂不曾管業不可不及早清理虛菴所讓地承姪厚<lb/>
意欲我自用若用須照原價補還大家仍買田收租以<lb/>
為修理諸費此皆煩姪提綱倡率令吾諸男勿視為不<lb/>
急之務可也先考妣棲神之所不但䙝瀆且常不自保<lb/>
每一念及為之痛心我在家時曾經理界至還要砌墻<lb/>
<pb n="KR4e0203_WYG_009-8a"/>
門常關鎻屬一房經管其逐年祭享或屬一房管辦或<lb/>
仍前輪管亦煩吾姪從長處定趂我在立為定䂓耳<lb/>
書來承以紹聞編之刋刻繫心感姪雅意緣上論已刻<lb/>
動了頭勢須自用工力完此二冊即止餘半則俟有成<lb/>
之者耳書記别記合改一畨已謄有政本連舊再欲刻<lb/>
之楊止菴則欲付之書坊府基姪則欲自寫浄本而付<lb/>
之相知俱聽之不能必其果成否也前因論及九曜地<lb/>
屋之事并念及祠基止存得吾在家時體面足矣非欲<lb/>
<pb n="KR4e0203_WYG_009-8b"/>
外此而别有厚望也唯墳墻不可不補缺支傾吾旦夕<lb/>
歸田决先定此基庶有面目見先人於地下耳别已三<lb/>
年思見姪面不啻饑渴諒之<lb/>
别又一年有餘節次疏劄寄覽足知吾顛末也理寺事<lb/>
雖甚簡然一事到即有一事關係人之死生罪之出入<lb/>
定于筆下可不盡心乎而臨廷引審决以片言尤非老<lb/>
吏不能也吾素於法家頗精而用心至老益宻平反數<lb/>
事頗當人心今將題名記寄覽<lb/>
<pb n="KR4e0203_WYG_009-9a"/>
諸房以别我之乆來此省覲家中恐無人作主全頼老<lb/>
成人鎮定特此相嘱<lb/>
日者家下無人早晩甚勞照管黄安朝刻書已儘付銀<lb/>
米但此人性不耐淡而又善捱工須時時一查督之更<lb/>
勞姪一留心為祝仲男若來此所留銀兩希吾姪收之<lb/>
酙酌給付得完亦吾之所懸懸在念者也<lb/>
漫塘集今得一部紙板俱善當校成善本以俟有力者<lb/>
刻之姪可先閱一過張數有缺者記之以俟抄補字句<lb/>
<pb n="KR4e0203_WYG_009-9b"/>
有差者記而改之此吾二人不了之一大事也吾欲作<lb/>
年譜一巻以終先大人之志吾姪素所留心凡劉氏家<lb/>
世及文清公一言片迹有載於他書者為我蒐羅輳聚<lb/>
千萬千萬<lb/>
　　與再從子堯封書<hi>三十七則自分書並堯封  注</hi>
再訂律解書記皆已完俟㑹典閱完尚有欲纂入律中<lb/>
者此書若成不但有資於用世即欲學文亦可以得法<lb/>
也先以相付春秋稿在仲男處易則方謄稿而未定俱<lb/>
<pb n="KR4e0203_WYG_009-10a"/>
且徐之㑹典因姪云且不攜去故留此亦有一徧做工<lb/>
夫處典故熟講必於世務有濟始不枉却讀書俟船便<lb/>
即相寄耳律例六本解稿五本送到檢入有人赴京否<lb/>
欲寄書廿八日伯手書<lb/>
律解初稿五巨冊蓋吾三十年之精力在焉且係手蹟<lb/>
用為吾姪涖官之助中間還須全抄律文若條例則另<lb/>
行為妥舒繼峯合之此於頒行初制頗有戾髙見者當<lb/>
自知之昨箋本并易抄且付還以俟再加修定此别須<lb/>
<pb n="KR4e0203_WYG_009-10b"/>
久念之耿耿伯字<lb/>
朱文字覽訖付還章君豈即注易者乎其人可重固不<lb/>
待其書也知姪固自有處矣伯字<hi>以上並壬辰赴南昌時</hi>
刻完集四冊并雜說三冊雖未究竟然吾一生肝膽實<lb/>
歴亦具詳矣姪徐覽之有可言者相見時一一言之更<lb/>
能附一言於後尤佳書記今畨須列校刋者名及敘所<lb/>
以刋行之大意語不必多要直而當耳非姪不能寫吾<lb/>
心也伯字<hi>以下癸巳甲午乙未大約不甚紊</hi>
<pb n="KR4e0203_WYG_009-11a"/>
多士首尾缺畧補之為佳禹貢江源一段須於有書之<lb/>
家借抄之聞夏官明書頗多特未㑹耳侯臣已分付它<lb/>
專辦一事不許雜攬熟肉鵝魚果餅四盒五加皮酒一<lb/>
尊送用伯字<lb/>
夏劉二君至即見之抄過易稿三冊春秋二冊周官一<lb/>
册付來人侯子寫價記不真了前日黄安朝靣言願照<lb/>
此中刻價每字一百價銀三分寫每字一百工銀二釐<lb/>
每板一塊價銀一分張節推處禮决不可失吾與姪共<lb/>
<pb n="KR4e0203_WYG_009-11b"/>
差一人何如伯字<lb/>
張四府書禮并路金一錢煩付去者律箋近付書役再<lb/>
抄一過欲以舊稿付刻姪如欲觀只來取新抄者仍為<lb/>
我一校讐可也前付諸稿有看訖者付來人緣抄吏歇<lb/>
手急欲接抄耳春秋二本雜錄三本伯字<lb/>
郡公處止初到一致賀稱舊號應朝禮節似乎虛文不<lb/>
行可也蔡君回啟手草封覽姪書中更詳言之日記改<lb/>
本已盡在前所付中止有三段改於刻本不曾另抄只<lb/>
<pb n="KR4e0203_WYG_009-12a"/>
照刻本抄之可耳伯字<lb/>
朱撫臺公處曾特遣人致賀致書黄邑君因此間止二<lb/>
小童無人可差遂缺其北上候贐之禮然吾意謂有則<lb/>
本府本邑俱各有無則不宜一有一無耳試錄唯福建<lb/>
廣東雲南三處未到伯字<lb/>
黄父母公之賢有可為之揚處固無不留意而意外者<lb/>
所不能知孔孟到此亦只以義命兩字占却地步而已<lb/>
官明君<hi>名思廣徳人</hi>書覽訖付還感其美意俟取到紹聞并<lb/>
<pb n="KR4e0203_WYG_009-12b"/>
往謝之伯字<lb/>
所云須俟其可專力邑君之說吾原無此意前書已並<lb/>
列之矣大計後復命者與行在計前者事體又絶不同<lb/>
轉求似無益也律箋首冊付來人餘俟抄畢通付此件<lb/>
不必抄目下欲付書坊部中尋亦當有刻者耳伯字<lb/>
紹聞付坊中良是但學庸已刻完論孟已寫浄一併捐<lb/>
之不無可惜付本與謄又恐其式様小家不知如何則<lb/>
可已分付家中將刻本寫本都送來候到再議之書記<lb/>
<pb n="KR4e0203_WYG_009-13a"/>
壺口一段不動亦無害唯冒一段兩處重出覽者自知<lb/>
若無誤而强改如<hi>云云</hi>則添一木癭惹人指摘矣疾敬<lb/>
德添入陳新安一段尤覺醜差此一板决須換耳且喜<lb/>
青陽君得薦自此當交至矣伯字<lb/>
刻書唯寫時合細閱細改若既上板則䟦涉太多矣壺<lb/>
口一段不動亦可但凡各處要改湊處須付我看詳隨<lb/>
文盈縮自能别出新意不必拘定舊日記新别記之湊<lb/>
合也况合併之名似亦不雅青陽君既捐貲列名决當<lb/>
<pb n="KR4e0203_WYG_009-13b"/>
有一言以弁諸首律箋寫完亦欲再一閱附錄一本付<lb/>
去好抄之伯字<lb/>
所告當留心但付之權衡之公而已<hi>此似緣同籍何太吳侍御諸君轉託</hi>
<hi>為都水趙年兄詿誤言故云然</hi>壺口一段改能如意否伯字<lb/>
增改禹貢導河一段照今送來者付寫今所不載者削<lb/>
去唯末一段有為治河之說者<hi>云云</hi>仍存之伯字<lb/>
范氏至能敘江源一段可收付寫者補導江下律箋若<lb/>
欲付坊中則刻過板有幾塊併以與之亦省約有二兩<lb/>
<pb n="KR4e0203_WYG_009-14a"/>
許餘抄者日下將完經吾再訂正一過付姪以踐宿諾<lb/>
它日任所再刻之費不甚多也伯字<lb/>
疾敬德一段語已妥帖不必又改其袁氏曰幾句舊記<lb/>
所無語犯重複去之可也相古一節若嫌有兩箇既墜<lb/>
厥命則直云一節亦何傷於大體乎以後語一段警䇿<lb/>
一段切不可因此等𤨏𤨏而輙有節縮萬萬勿動禹貢<lb/>
中句有犯重者各就文勢之便但既刻成亦不必又換<lb/>
矣送來四冊俟閱畢再商之伯字復<lb/>
<pb n="KR4e0203_WYG_009-14b"/>
新刻二巨冊雖經覆對一過尚恐有遺漏處不厭再訂<lb/>
之改定唯冒疾敬德二段頗愜今送易之餘處若尚有<lb/>
商訂趁空送來伯字<lb/>
校讐皆甚精所增元后作民父母條下一段尤足以補<lb/>
吾所畧寢字上从宀竄字从穴从䑕元非一例京中書<lb/>
者多据正韻侯臣俗手耳又加以夾雜低手凡擦動及<lb/>
不告而謬填皆此輩所為也任从處之别帖已具知悉<lb/>
伯字復<lb/>
<pb n="KR4e0203_WYG_009-15a"/>
日記印來者仍有差字蓋刻者擦動原字輒以意填補<lb/>
而刻之刻而又改終不經刷須時時查之不致枉却工<lb/>
費也伯字<lb/>
送來書仍有誤字今將禹貢一段先送回看訂不知尚<lb/>
可改刻否統俟接連成冊後再送來覆訂一過始得無<lb/>
憾耳餘俟面言伯字<lb/>
送來刋記五大本一小本訂過付還餘未送看者一併<lb/>
看盡則可待其完局矣律箋附錄一本抄訖付來此事<lb/>
<pb n="KR4e0203_WYG_009-15b"/>
亦有次第乎㑹試錄一本伯字<lb/>
刻完巻帙俟閱過送回旦夕當過面盡欲言伯字<lb/>
易經已抄完欲得原本一對周禮欲付抄俱付來手為<lb/>
囑伯字<lb/>
昨說意且欲與姪商之耳中間有須補者補之姪可助<lb/>
我而成之縱不刻且以為吾家子弟業舉之用性質美<lb/>
而畧已知理路者甚足以起發書坊恐未可與之既示<lb/>
之亦不必望其刻待紹聞完後書坊稅印時再作處可<lb/>
<pb n="KR4e0203_WYG_009-16a"/>
也已與虛谷面說過春秋四書刻成俱再與姪閱訂一<lb/>
畨耳說意下冊送閱孟子未完補之不難前冊尚要改<lb/>
幾處可付來人奏疏已分付印刷有紙可送來伯字<lb/>
王睿齋<hi>舊邑侯諱儼時為粤東憲長</hi>書稿欲付書手書之恐有為詗<lb/>
於吾門者煩另覔可托者書之封送用圖書訖即封付<lb/>
唐君<hi>名某瓊山人許司諌克一壻也</hi>可也封來書稿一本伯字<lb/>
節下受物頗多何又煩姪辦費藥酒甚有益曾試之否<lb/>
附盒煠鵝一隻煠兎二隻白鮝四尾肉酢十裹餘俟面<lb/>
<pb n="KR4e0203_WYG_009-16b"/>
悉伯字<lb/>
蕭江院亦同經昨語及書記云曾買諸坊中乃翻本吾<lb/>
對以見在重刋俟完當請教不知目下可得一二部以<lb/>
踐此言乎中間仍有差舛處須吾姪再一細對庶幾不<lb/>
枉此一畨費心耳伯字<lb/>
送來書記四部已付装釘完訖内巻數篇目俱已貼在<lb/>
簿面唯簽題未得耳可即付去手伯字<lb/>
夏官明已來别行在次月之初止於操臺乞得一牌馬<lb/>
<pb n="KR4e0203_WYG_009-17a"/>
六匹口糧雙分其徐州以北則官明自謂有相知者可<lb/>
借力以達矣金仁山書記并集文須早還之吾家書記<lb/>
則已送與一部矣律附錄并箋刻本欲訂者何如伯字<lb/>
律箋附錄一冊千萬索還此中再無别本若遂失之則<lb/>
查補頗難耳伯字<lb/>
律箋縣中急須三五部煩不拘何紙印装付來人為囑<lb/>
伯字<lb/>
昨不欲付板坊中誠恐其衆力不齊視非已物不無損<lb/>
<pb n="KR4e0203_WYG_009-17b"/>
壞耳若無此患財付之刷印以酬其恊成之勞理固宜<lb/>
然勿停刷可也說意論語亦不全孟子在紹聞者已詳<lb/>
今欲别加櫽括故缺而未補姪肯助成尤省我費力千<lb/>
萬果决為之謝恩本已上次當乞休二三日間即發矣<lb/>
伯字復<lb/>
聞連日體中頗有不快此時應已平復人到半百之年<lb/>
藥餌之助亦不可少乞休疏以初八日行東歸計不出<lb/>
陽月中也實錄送還可檢收吾行李書籍俱欲發江船<lb/>
<pb n="KR4e0203_WYG_009-18a"/>
律箋末冊取付來人伯字<lb/>
公除後早詣闕為臣子之敬勿曰左官可以托故而髙<lb/>
坐盡心厥職為臣子之禮吾退休之人於京中不宜又<lb/>
通書唯李克老惓惓以吾所著書為囑故今寄二部一<lb/>
帖中止開書冊之數實非通候之啟也止老所委俟季<lb/>
男行即寄之所云專求千萬辭之紹聞編暫且兩處分<lb/>
印之八月十九日伯字<hi>丙申</hi>
寄克老四書春秋說各一部帖一箇退休之人致書不<lb/>
<pb n="KR4e0203_WYG_009-18b"/>
便當能諒之前攜去雜言一冊可檢還伯字<hi>丙申</hi>
茂六一生清苦而處家處衆事事甚有調理即小可以<lb/>
知大乃不獲一試其不得貢固由司衡者之繆其不復<lb/>
學人頗疑其固執之過在他人則考居復學仍舊復學<lb/>
今次不貢後次貢者何止一人而茂六獨以既不堪克<lb/>
貢義難復學自告冠帶此人所以疑其為迂也前於郡<lb/>
志中畧及之茂六不欲於志中及彼欲俟九月夀辰我<lb/>
一為之發明我久在心下今喜吾姪在此可以商處須<lb/>
<pb n="KR4e0203_WYG_009-19a"/>
吾姪作倡特此告知伯字<hi>丁酉</hi>
　　與長男啟疆書<hi>二十二則</hi>
士人一登仕途無問職之崇卑大約貴守䂓矩勤職業<lb/>
教職又清望平湖又我所舊游使汝少有不類於家風<lb/>
則人將駭而異之矣事上官交僚友不待我多嘱唯待<lb/>
下人寛而不可失之踈用度宜痛自節約閒暇即溫習<lb/>
經書玩心義理修身慎行自闇然而日章他日之進誰<lb/>
得而限之到任後一切事可寫來我知之石成妻阿赦<lb/>
<pb n="KR4e0203_WYG_009-19b"/>
恐潛到任所宜預絶之墨巻一本可付回人<lb/>
殷雷回得知到任後詳悉吾老懷頗寛矣大率居官以<lb/>
清苦為本順應為要儉之一字雖居顯位者猶當守而<lb/>
况儒官乎毅所公書已寫完欲特差一人往遞因無知<lb/>
事可托者今附周恩寄到汝可自擇其便徐俟其可吾<lb/>
初意欲附一士夫轉致之苦未遇相應者又恐遲了故<lb/>
只得作書與汝自詳處也懐南年伯書已寫了汝因便<lb/>
自遞之亦以答彼厚意可也臺翁聞徑赴留曹吾當於<lb/>
<pb n="KR4e0203_WYG_009-20a"/>
雲陽一候之諸年家兄弟并沈晴老諸家子弟俱當盡<lb/>
情盡禮不可有失至於門下諸生鄉水切近即如待吾<lb/>
鄉黨朋友有何不可居官之日有數相知之誼無窮切<lb/>
勿草草也書帷别記今存者止有散帙二部已装訂者<lb/>
共四部付周恩收賫可檢查無損汙回報若要送人待<lb/>
再多印陸續寄來也楙錕府學係學院自定鎮江贄送<lb/>
有定䂓汝所聞者乃師錫補廩事耳楙錕婚後即督令<lb/>
就業且新婦性度安詳恭敬而尤通曉世務將來必能<lb/>
<pb n="KR4e0203_WYG_009-20b"/>
為吾門持家綿世可喜也汝體素不甚强硬望倍加保<lb/>
養强食少飲樽節欲事俸資少用多積千萬<lb/>
一入仕途比做秀才時當加倍刻苦纔放寛一步悔吝<lb/>
立至不比窮儒人猶相恕疎嬾直率四字當為終身之<lb/>
戒<lb/>
書來知宦况清吉見各上司考語俱佳中間真有知吾<lb/>
家世者尤感知己而在汝尤當益加砥礪戒慎以副上<lb/>
人成就之美意不可畧生懈忽居官如江心之舟千萬<lb/>
<pb n="KR4e0203_WYG_009-21a"/>
牢記吾一生宦途則偃蹇家事則落魄全不敢怨天尤<lb/>
人只以理家一節言之用度無思筭落魄乃自取耳家<lb/>
中詳細屢次書中已具大抵勤儉二字居官處家無處<lb/>
少得也吾與汝母幸俱康健得眼見汝遷轉三兩次而<lb/>
歸得一吐所懐豈非一樂<lb/>
大明律解一部計五本係我手筆汝趂閒時可細閱一<lb/>
遍此居家第一務也我經幾畨改削未有人謄寫肯堂<lb/>
等又未暇及此特以付汝汝可成父之志清録一遍以<lb/>
<pb n="KR4e0203_WYG_009-21b"/>
為刋刻之地又新修條例一部可俱查收<lb/>
曾孫彦湞出痘甚稀今已全康孫婦輕身復得一妹吾<lb/>
老懷慰喜真是不淺兹因聚吾儲親丈榮任之便附此<lb/>
與汝知之且喜汝與聚吾同事一方相資之益當更不<lb/>
小汝千萬留意加意餘不多囑律解看完否汝官錢<lb/>
祿薄特為嫁女分俸遣人逺來知汝情良苦非得已也<lb/>
臺翁待汝之厚須知此公與我以道義相知當益以道<lb/>
義報之令尹公之事彼自有體面其事當宻若有疎露<lb/>
<pb n="KR4e0203_WYG_009-22a"/>
則反徳為仇非汝之福也仕途絶不宜沾滯况卑官冷<lb/>
局乎慎口謹言省費省事記之記之前寄去律解曾看<lb/>
讀否我欲汝校録一畨以為刋刻之地若汝無工夫又<lb/>
乏人抄寫則後次封回免致失落也<lb/>
見寄回平湖諸友文字甚有佳者彼中作手過吾邑逺<lb/>
甚可多覔大題難題之有佳者寄來不但平湖即旁邑<lb/>
有好文字好書務借之抄之此宦游中之不可失過者<lb/>
也官所宜百倍謹慎衙中不可多人人非不得已之事<lb/>
<pb n="KR4e0203_WYG_009-22b"/>
不可輕出閒走此意須常記在心常加防禁阿赦切勿<lb/>
容其到此人尤要𦂳也我年踰耳順痰火一證竟未得<lb/>
減除家事不了不免掛心苦無好情况但頼天之祐精<lb/>
神尚健耳居官以自立為本急急求通於上亦易招悔<lb/>
吝况非相知相厚之至者亦難開口告人此間我自有<lb/>
分曉汝前後踈處厰處不止一事大非居官所宜戒之<lb/>
戒之毅翁相愛固知但不宜數遣人致書俟便中轉托<lb/>
致之為是陸韓二年伯老先生暨諸相知俱未作得書<lb/>
<pb n="KR4e0203_WYG_009-23a"/>
俟從容補之<lb/>
近日禮部題准各省仍遣京官主試不許外簾官干預<lb/>
閱巻今科取人必不循舊必大改觀一畨汝材本可進<lb/>
宜奮發志氣澡雪精神决此一舉以為二親之光以副<lb/>
相知之望至囑至嘱千萬千萬居家以謹飭為先待人<lb/>
須有分寸大抵和勿便至忘形介勿便至傲物此二者<lb/>
汝性易犯戒之記之飲酒至醉與酒後多言仕途尤忌<lb/>
不但官僚之前即待門下諸生亦不可以相厚之故而<lb/>
<pb n="KR4e0203_WYG_009-23b"/>
蹈踈放之失記之記之聞平湖酒不佳容從容寄來凡<lb/>
百儉用至於輕易稱貸於人居官尤忌今後不可汝母<lb/>
六十已戒諸男勿稱夀况汝逺居官次切勿費錢有所<lb/>
置辦此汝母丁寜之至嘱切勿違之知汝孝心然務其<lb/>
逺者大者可也<lb/>
閱邸報見按臺有薦喜慰非淺但人處順境易生怠忽<lb/>
不可因而意氣放舒多管多言昔我在仕途三十餘年<lb/>
經過多少挫磨蓋猶不免此病今日不得不為汝致丁<lb/>
<pb n="KR4e0203_WYG_009-24a"/>
寧之戒也前後書札須聚為一帙時時觀之經歴之多<lb/>
為汝長逺計者我而已潘水簾老先生一向不聞起居<lb/>
七十夀文已做完在此未得其便汝可一訪寄之待囘<lb/>
字另寄到汝任所也次則王古林老公祖今在家不知<lb/>
何日到白下亦為一訪其的陸臺翁想目下即起程今<lb/>
特差人相候問汝相見間可道意王勲弟來為儲聚吾<lb/>
求借庇今附一副柬於書中不過道儲丞叨吏貴邑仗庇<lb/>
扶植而已說與汝知之亦轉與聚吾道意不暇别致書<lb/>
<pb n="KR4e0203_WYG_009-24b"/>
也餘不多及二孫當能具言<lb/>
吾於此月廿一日午間因讀書勞倦案前不覺失跌扶<lb/>
起手足俱冷蓋痰厥也幸即無事今無他苦唯左肩甲<lb/>
骨因磕擠髙起似乎動傷筋脈亦不甚痛隨請武春泉<lb/>
診視用藥敷貼漸漸消散可保不至殘疾但自此欲謝<lb/>
絶人事一切都抛置惟㝷山玩水逍遙忘世以保餘年<lb/>
而已汝在宦邸不必掛慮清修勤苦此祖父家傳衣鉢<lb/>
千萬努力家中薄産今嵗必分矣汝房二男暫住停廂<lb/>
<pb n="KR4e0203_WYG_009-25a"/>
終是狹隘須得馮園以為出路亭後老三房空地以為<lb/>
展步二孫亦甚知留心恐力不足耳汝俸又薄須加倍<lb/>
節嗇庶㡬有濟念之體之<lb/>
我身體已全康精神轉覺老健讀書作文孜孜有進處<lb/>
此皆天未厭棄之徵也但得為子者在官則勉力職守<lb/>
做舉人做秀才則勉力進修恱親之道莫過於此我昨<lb/>
一病亦因抑鬰所致今已放開懷抱矣汝為我長子知<lb/>
我心事足矣不必多挂念也寄來火肉對蝦俱分散之<lb/>
<pb n="KR4e0203_WYG_009-25b"/>
孫婦矣緣齒嚼不得唯能噉飯啜粥耳餘亦無所嗜也<lb/>
朝廷三途用人况貢途與進士元無低昂吾鄉如丁少<lb/>
鶴歴官皆能卓然自立名聲著聞其作縣只是通達民<lb/>
情處剖妥當所以得下之感而受上之知非打哄而可<lb/>
得也汝其法之勉之承秦老先生兩次寄問今有謝帖<lb/>
一箇汝可親往遞之祖父文集一部附致請教<lb/>
一向家中大小喜各平安吾晩景亦頗清健唯久不得<lb/>
汝宦中信息想亦安好兹因徐兄行便附此徐兄欲就<lb/>
<pb n="KR4e0203_WYG_009-26a"/>
平湖覔一館可留心為一訪之此兄宿學古行為益孔<lb/>
多得果此縁尤兩慰也<lb/>
此中人紛紛言汝欲告假回與我做生日教官雖閒散<lb/>
職役則同擅離有禁汝豈不知必傳者之誤也汝俸已<lb/>
踰六年又經薦一次料陞轉只在目前可安心辦職勉<lb/>
圗向上以慰老親<lb/>
<hi>闕</hi>
　<lb/>
<pb n="KR4e0203_WYG_009-26b"/>
　<lb/>
　<lb/>
　<lb/>
　<lb/>
　<lb/>
海賊之報雖不虛在中國備禦之道宜以静治為本不<lb/>
宜先自驚擾若水陸有備以逸待勞以重制輕則彼跳<lb/>
梁者直來送死耳何足慮也汝儒官逺宦所患不在此<lb/>
<pb n="KR4e0203_WYG_009-27a"/>
而所當深念而逺計者親老家寒百事俱未整頓誠非<lb/>
苟度嵗月之時清勤省儉四字可力行之我與汝母俱<lb/>
徤衰年再叨國恩吾父子將何以為報也值行李倥偬<lb/>
字嘱不盡<lb/>
醫書云以犀角攪飲食有白沫竦起者即為有毒無沫<lb/>
起者非也士庶宦游須帶犀角每遇飲食即試之犀角<lb/>
作匙或筯俱可覔帶便中寄一件回家人勿放令出外<lb/>
日用蔬菜之類但付門子照時價兩平交易一游客切<lb/>
<pb n="KR4e0203_WYG_009-27b"/>
勿招引一作有司尤比教職不同萬一署印則錢糧之<lb/>
出納必清下人之欺弊必察最為第一要𦂳切身一勉<lb/>
讀經書如我老猶不廢可以檢束身心增進識悟養德<lb/>
養身皆在於此一我年七十猶强飯而耐勞汝輩安可<lb/>
不自飭而自勉一用度有思忖有節限不但惜財亦處<lb/>
物之義當然所謂處物之義者輕重多少素有權衡臨<lb/>
時酌量必㕘衆論必合人情勿任一時之意一不可因<lb/>
喜而多言一易需卦云貞吉利涉大川朱子曰正固無<lb/>
<pb n="KR4e0203_WYG_009-28a"/>
所不利而涉川尤貴扵能待則不欲速而犯難此最行<lb/>
逺者之所當謹記一我以七十年餘别汝於四千里外<lb/>
心中所有言不能盡前項兩條汝素能知我之心而體<lb/>
之者亦何俟於多言但此别後見我手墨即如見我形<lb/>
容四千里外父子猶如相見耳<lb/>
紹嘉囘知抵任平安家下大小俱好彼此可兔逺念近<lb/>
日仲男書囘言某公遇下無禮汝頗不堪此公已屇陞<lb/>
期相處不久忍耐而已汝平日心有微慍即形于外無<lb/>
<pb n="KR4e0203_WYG_009-28b"/>
論事上即處世亦不宜也戒之戒之清謹節儉勉守家<lb/>
學不患上進無路父母俱存兄弟無故兩子向進人生<lb/>
難得者汝今得之不可不求有以仰稱天休也千萬努<lb/>
力<lb/>
送人回知途中及到任一切安好居官但能守已愛民<lb/>
力行不變不患上下之不相孚只我一生便是箇様子<lb/>
努力努力節用强飯耐勞防下<lb/>
吾與汝母俱康健家下大小俱平安彦湞聰慧端謹勤<lb/>
<pb n="KR4e0203_WYG_009-29a"/>
讀書九月十五日丑時又得一男禄相如湞可謂聯瑞<lb/>
矣餘不暇多及唯慎節自愛<lb/>
吾告歸四次未蒙允俞侍郎將及考滿人頗勸以少留<lb/>
以待贈先蔭後之恩不料又轉都院到任即上謝恩疏<lb/>
疏下即欲上乞休疏而科中為人所誤乃論吾戀位頗<lb/>
聞南北清論皆謂吾精神尚健臨事精明深以其去為<lb/>
惜然於吾私計則甚得也已於九月三十日到家一家<lb/>
大小俱平安二老人將來似俱未艾唯願汝一心做個<lb/>
<pb n="KR4e0203_WYG_009-29b"/>
好官做個好人以慰吾惓惓之望其他不能多及<lb/>
居官清謹愛民又肯實心幹事民未有不愛之如父母<lb/>
者但要永肩一心務令實惠及民耳果然上下相得勝<lb/>
於居清要而虛過嵗月者多矣努力努力我精神尚徤<lb/>
汝母頰患每每因勞而作但能戒勞藥力自然見效亦<lb/>
不必過慮也汝明冬已當考滿得一封典乃我一生之<lb/>
所未遇者尤當安耐以待之今後再不必差人來往及<lb/>
寄帶一物切記切記<lb/>
<pb n="KR4e0203_WYG_009-30a"/>
河南憲司承差樊嘉謨來言汝與孫女俱平安又言汝<lb/>
革商稅革加耗小民十分感頌因汝告歸侍親俱赴上<lb/>
司保留又求我致書止汝得汝在涉縣多做一年官實<lb/>
百姓之福我聞言感動特筆相慰民心如此端不可負<lb/>
之愛民之事尤須行之有終使實惠及人而後可勉之<lb/>
勉之我今春更健汝母頰患已愈楙錕諸男女大小俱<lb/>
平善<lb/>
　　與仲男肯堂書<hi>三十五則</hi>
<pb n="KR4e0203_WYG_009-30b"/>
三月初二日得報不但一家之人喜雖鄉人無不贊喜<lb/>
此由祖宗積德而汝積學故公論如此由此觀之科第<lb/>
不足以為人榮唯平素有以自致而將來不負人望者<lb/>
乃所以為榮也汝今得脫了舉業羈絆將來事業可以<lb/>
自奮孰能限汝之所到此我之喜蓋又有出於㝷常之<lb/>
外者矣我與汝母俱清健家下亦各安好但祝汝善自<lb/>
調攝忍性耐煩至於饑飽勞逸之際尤宜自知斟酌靠<lb/>
不得下人依不得家中様子也盤費倘不足作何處置<lb/>
<pb n="KR4e0203_WYG_009-31a"/>
親友中有可㑹兊者否坊金等項須擇可托者方得寄<lb/>
上此等皆待汝有信回知㑹而後行也<hi>己丑</hi>
今之人㑹試則望中會元廷試則望中一甲一甲不預<lb/>
則望館選館選美矣及解館之時又有說焉留在翰林<lb/>
者為上出為科道者次之且科道官自外官行取者視<lb/>
為極選而又有不滿於此者種種差别皆起於人之欲<lb/>
望無涯也不知一中進士内則居省曹出則寄民社何<lb/>
官非美何地不可上達亦顧人之做處何如耳古之豪<lb/>
<pb n="KR4e0203_WYG_009-31b"/>
傑頂天立地轟轟烈烈做一個真金百鍊純鋼漢子亦<lb/>
何所倚藉於外哉狀元及第三年有一人焉曹含齋非<lb/>
會元榜眼乎汝今得脫了舉業羈絆從此可以畢平生<lb/>
之志何書不可讀何事業不可進真所謂大海從魚躍<lb/>
長空任鳥飛誰能限汝之所到哉吾一生為口耳文字<lb/>
所誤老而始知悔雖晩猶幸矣敬焚香告天為汝懇切<lb/>
言之讀書人一個身子尚無着落處反要人照管成何<lb/>
等人譬如行脚僧深山獨坐豺虎為隣豈得不由我做<lb/>
<pb n="KR4e0203_WYG_009-32a"/>
主饑飽勞佚自斟酌喜怒七情自解遣四壁風吹雨雪<lb/>
打面自消受養徳在此養身亦在此達觀上人非汝之<lb/>
所敬禮者乎道雖不同要錬得此心一也常提起在念<lb/>
不忘則隨事可以進德勉之勉之吾近有悟亦只於經<lb/>
書中得之人事感遇上實做雖老不做一個終迷漢也<lb/>
凡事要精神對副飲食勞倦風寒暑濕中皆有工夫則<lb/>
病不能入粗者尚然况其精者乎何謂精者曰事不累<lb/>
心心不累事此等境界雖難到然小做小益大做大益<lb/>
<pb n="KR4e0203_WYG_009-32b"/>
心在焉謂之敬此胡子語也事至理明隨理應動常有<lb/>
靜在其中此魏莊渠公語也古人雖居朝廷服官政亦<lb/>
是為仁之地做我自己工夫所謂事其大夫之賢者友<lb/>
其士之仁者是也與仁賢者處如以利器自攻治不覺<lb/>
去了多少病痛長了多少德器今人但知事其貴者友<lb/>
其相親厚者茫然不知仁賢之所在則仕途祗為汩沒<lb/>
之地可嘆也可戒也<lb/>
近來學術文章都引得人顛了做官做人又作兩様睹<lb/>
<pb n="KR4e0203_WYG_009-33a"/>
當自家䂓矩須劄定脚跟至於人情險巇亦不可只一<lb/>
味信已而不顧他人亦不可以已信人而不防意外千<lb/>
谿萬徑仕途尤甚吾平生不知知而又不能處至今悔<lb/>
之聖有明訓不億不逆而貴先覺質直好義以處已而<lb/>
又欲察言觀色以處人此真實修持處也此亦真實受<lb/>
用處也勉之勉之書來頻以下人不得託為言雖我在<lb/>
家中亦只是如此安之於命而已欲其無欺而有賴絶<lb/>
不可得周易旅卦中特發明此義此尤汝之所當知忍<lb/>
<pb n="KR4e0203_WYG_009-33b"/>
性而勿任性拙者教之亦不可謂不足與言而懶於言<lb/>
也我切願汝之勝吾不願汝之為吾故吾也昔年我中<lb/>
進士在三甲十五初選行人意謂便可得差不意為費<lb/>
鍾石所扼守了一年半方得四川極逺之差輪該我行<lb/>
費老已先許四川同年徐承嗣矣及我往講則佯為相<lb/>
愛之言曰你到四川路逺徐某同年同官讓了也罷衙<lb/>
門同僚以我私讓差以亂舊規紛然不平徐知公論不<lb/>
與陰白之費仍以婦我四川竣事攜家眷到京復得大<lb/>
<pb n="KR4e0203_WYG_009-34a"/>
同博野王葬祭之差乃衆所不欲行者故以擠我其年<lb/>
有敵入京師家眷僑寓城外㡬不免虎口益知萬事由<lb/>
天禍福有命非人之所能為也薦紳問醫藥諸老託作<lb/>
文字切勿有厭心有難色但以此二事出名皆謂有縁<lb/>
得進頗於汝不利婉曲善脫之為佳<lb/>
二月二十六七間我筮遇噬嗑之節占之卦不變之下<lb/>
爻其辭曰不出户庭无咎我曰中矣但恐不出家庭舊<lb/>
窠臼耳祖父丁酉生丁卯鄉舉丁丑進士今汝己酉生<lb/>
<pb n="KR4e0203_WYG_009-34b"/>
己夘鄉舉己丑進士丁丑廷試祖父對䇿有賞識之者<lb/>
而不果髙薦今汝復然何莫非命邪蓍龜已前知之矣<lb/>
金壇父子進士相繼三代前此未有抑此何足道唯祖<lb/>
父至今㢘靖二字守為家法則賴天之靈願吾子孫固<lb/>
守勿失耳占進取而得不出户庭之爻人必不喜我謂<lb/>
此爻陽剛得正居節之初能節而止無害於終吉但美<lb/>
中有戒不可不慎所謂說以行險當位以節中正以通<lb/>
須靜俟其時耳子曰亂之所生也則言語以為階君不<lb/>
<pb n="KR4e0203_WYG_009-35a"/>
宻則失臣臣不宻則失身幾事不宻則害成是以君子<lb/>
慎宻而不出也嗚呼聖人之戒深矣汝初筮而得此卦<lb/>
蓋終身之占在焉終身誦之終身守之可也<lb/>
六月二十八日于完白人行曾附書二紙次日得館選<lb/>
之報老懷慰藉真是不淺吾非為此選清華將來要地<lb/>
可到而喜也為汝出身之後更得讀書進學可以不負<lb/>
國家作養之意天若有以大成汝也唯吾知汝惟汝能<lb/>
酬吾之願未易為時人語也書忌汎讀須從經學世務<lb/>
<pb n="KR4e0203_WYG_009-35b"/>
上𦂳切用工大抵學只有身心世務兩事理㑹得此兩<lb/>
事則何事不了矣以義理涵養只從舊學中從新做起<lb/>
蓋舊為應舉障碍今纔欲身心上有受用處也天命之<lb/>
性率性之道修道之教只在喜怒哀樂四字上懲忿窒<lb/>
慾遷善改過便是入聖路頭其他談𤣥說玅皆是自誑<lb/>
誑人不足信也焦從吾久聞其名恐於心性上必已得<lb/>
力可親近之只性情上切磋琢磨便是良師友也家眷<lb/>
之行不可草草慕臺兄雖肯行然我家不比舅宅下人<lb/>
<pb n="KR4e0203_WYG_009-36a"/>
個個不中用事事不可託非得老主人自行斷乎難矣<lb/>
我賴天之靈老徤勝昔行亦不難已求船於操巡兩院<lb/>
八月决作行計矣倘或不能如期願汝且堅心耐事米<lb/>
鹽匙鑰在家固資内助在外亦只得自管此亦是進學<lb/>
處也二房大哥在家大小事務亦自親之我甚敬仰但<lb/>
嫌性太急耳新納之妾倘得生子關繫吾家不小新婦<lb/>
亦無他辭可安心留蓄善撫待之前書所云皆過慮也<lb/>
館中事宜聞館長最勞非有材力者不能為之二十二<lb/>
<pb n="KR4e0203_WYG_009-36b"/>
人中不知誰當為長既居此地老先生處不但不可缺<lb/>
禮亦不宜少情葢古君子之待知已亦自以厚為主所<lb/>
謂厚者以道義相成未有勢利而能厚者也擇言而發<lb/>
相宜而施誠意勝于事文之外忌心人人有之能先覺<lb/>
而善處可矣時時防之處處防之首甲三人既定之後<lb/>
人自甘心推先館元人以為必畱及定畱之時又通報<lb/>
較前後考次之上下人於是有競心焉則館元而又累<lb/>
考居前者反欲遜待其下不如首甲三人之素定也汝<lb/>
<pb n="KR4e0203_WYG_009-37a"/>
材素超軼但慮以下人一節為喫𦂳耳玉海等書似不<lb/>
必苦留<hi>闕</hi>
<pb n="KR4e0203_WYG_009-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　一例不應避而私分當避者雖在大衆之中宜自獨<lb/>
　引避<lb/>
<pb n="KR4e0203_WYG_009-38b"/>
　一差人往回馬票牌批等項並不宜借<lb/>
　一起朝之日須自有時刻不可專托下人宜以象過<lb/>
　為度量所居逺近為起之遲蚤<lb/>
　一煤鍋作飯恐有時難就惟隔夜熇餅至早就面湯<lb/>
　蒸之為易<lb/>
　一長班之言亦宜斟酌而聽之覺頗有礙者不得便<lb/>
　信恐為所悞<lb/>
　一院吏欲館中答禮一向聞此說恐此只隨衆可也<lb/>
<pb n="KR4e0203_WYG_009-39a"/>
　一京中人性别宜善待之尤不宜任性任直<lb/>
　一凡事不厭問人雖在外為二司者除公事外一應<lb/>
　時俗禮文亦不免詢之下人倘下人不足憑更須詢<lb/>
　之僚友切忌懶問人一時錯了後悔無及<lb/>
　一館中舉手一向人有議吾向見二三前輩俱翰林<lb/>
　省臺久次者却不皆然以此知循套自髙者識便不<lb/>
　髙也<lb/>
　一館中例不與人出結狀癸丑年我告養病鳳翁轉<lb/>
<pb n="KR4e0203_WYG_009-39b"/>
　覔之李檢菴也<lb/>
　一家中親眷不必一一作書徒費神於泛泛前所與<lb/>
　踐石書蒙踐石袖以還我矣大抵語簡而含蓄重而<lb/>
　不輕施一切皆然也<lb/>
　一二試錄難得一様已卯鄉試録恐不曾留得佳本<lb/>
　不知儀部尚可印否登科録寄家者只須剛連紙者<lb/>
　可也范太府可連㑹錄寄一冊作書謝其送座船南<lb/>
　京兆周毅老許送一船尚未到此老意思甚好恐旦<lb/>
<pb n="KR4e0203_WYG_009-40a"/>
　夕轉北相見一致謝之<lb/>
　一同年選外官者多負客氣在内者尤宜百般溫存<lb/>
　一大衆中與一人語不得顔色專在一人<lb/>
　一大老先生之前尤宜顧三愆之戒<lb/>
　一士君子立朝當於做處見力量不專在言上露風<lb/>
　采<lb/>
家眷凖以開正行非不欲蚤一則河路未通二則收拾<lb/>
不及雖養冲亦未免於中途起岸也附寄春秋五冊周<lb/>
<pb n="KR4e0203_WYG_009-40b"/>
禮四冊皆已脫稿可細閱之中有訛字缺字就校正之<lb/>
有疑處及發明未盡處别行劄記并汝所自得者俱當<lb/>
下記了勿忽勿忘此便是一遍工夫也周易律解亦已<lb/>
脫稿俟下次寄來當朝典故且以㑹典為主參以時論<lb/>
而熟講究之此項工夫不可看做第二義繆仲淳大事<lb/>
未襄殊為可念吾為力言杭係閙區卜此非䇿已决意<lb/>
宜興矣巢人孫竹墟與仲淳厚善近日來此看九曜地<lb/>
云是鈐口穴無疑寺後與旁近俱無地一時為之渙然<lb/>
<pb n="KR4e0203_WYG_009-41a"/>
氷釋此仲淳之賜也相知列位老先生處欲致書則須<lb/>
俱作之今且未能有垂問及者汝但為我致感謝之意<lb/>
而已仲淳言都下言語易訛切忌輕信事干我身者蔵<lb/>
之於心切勿動之於意事干他人者入之於耳切勿形<lb/>
之於言此言當銘鏤也我昔在宦途苦不得奴僕力見<lb/>
他人奴僕與主一腸有好處唯恐不歸其主我家奴僕<lb/>
反之初不知其故後細察之乃是他家以術籠之以利<lb/>
牽之我家一味以直待之以忠望之此所以欲防弊而<lb/>
<pb n="KR4e0203_WYG_009-41b"/>
愈作弊也任性任直我一向以為丁寜矣今後家書來<lb/>
往記用紙訂八月十七日手書<lb/>
我近來康徤痰亦少矣達觀師勸我一切掃斷已焚香<lb/>
謝領其言矣汝母别搆靜室於荷池之上今嵗可完已<lb/>
决永居之計矣本日又書<lb/>
姜養冲行附寄書札諒俱已達于完白人回得書三紙<lb/>
已覽悉汝入館後讀書勤課酬應人事皆合我心甚是<lb/>
慰喜唯家眷一節非不日夕在念所以未有定䇿者一<lb/>
<pb n="KR4e0203_WYG_009-42a"/>
則年荒二則河阻三則我老既難自行二弟二姪又防<lb/>
嵗考此外何人可托以送上乎座船已於南京及本府<lb/>
三處覔討已定惟勘合將求之按院見按臨本縣俟得<lb/>
面見始可言之此公待吾與汝皆極厚館選後又曾送<lb/>
匾致賀不可不知玉海新刋者徳閑已印得一部當催<lb/>
令速寄今嵗冬收不足具饘粥到麥熟一應器用新婦<lb/>
俱已做辦上司作興都送汝房唯賞錢内稍有支動帳<lb/>
目具存繆仲淳近於宜興尋得有地吾勸其决䇿定居<lb/>
<pb n="KR4e0203_WYG_009-42b"/>
矣因賫奏君行便寄此于景素尚未到家俟渠到後另<lb/>
作書并寄所須家眷行期已决開正送者若大哥得轉<lb/>
誠一便也王燧已陞計大哥亦不逺矣孟冬二十三日<lb/>
手書<lb/>
此月内姜宅人送汝書來乃以家眷未行言欲焦勞成<lb/>
疾何至如此何至如此憶在丙戌年聞報痰厥倒地不<lb/>
知幸而復活得有今日受貺於天於君於相知此恩宜<lb/>
何如報也吾明年七十雖尚康健然大勢已衰一年不<lb/>
<pb n="KR4e0203_WYG_009-43a"/>
如一年得到辛卯汝授官之後可以徐為省覲之計則<lb/>
今在館之年正汝一心一慮仰酬皇上作養之意俯慰<lb/>
親庭倚望之私皆在此時豈容失過豈容輕視目下督<lb/>
學公來考鎮江已定正月二十六日三縣齊考童生則<lb/>
考生員當在二月恐弟姪輩不得䕶送家眷當與見素<lb/>
商議必不至遲誤慕臺已擇地在宜興年内决襄事矣<lb/>
玉海德閑已寄還未有價償之廿一史并通志家中俱<lb/>
有之似不須買但此等於考檢不甚切便又負重難帶<lb/>
<pb n="KR4e0203_WYG_009-43b"/>
何如已之汝在三甲上而官府下而親眷鄉族皆有侮<lb/>
心一聞翰選便又改容易貌世態日陋一日正可付之<lb/>
一笑然吾老矣一生含耻忍辱今甫欲藉汝一伸眉放<lb/>
懷酣歌長嘯作矍鑠之狀以示俗眼切勿復使前性令<lb/>
我懨懨無氣也寄書不必太多不免勞神家書雖與自<lb/>
家人亦須擇其𦂳要恐下筆慣了一時寫與他人詞氣<lb/>
或有衝突也臘月十二日手書<lb/>
于存素人行曾附書中懷已罄今因節次書來摘答如<lb/>
<pb n="KR4e0203_WYG_009-44a"/>
左願深體之識之<lb/>
書來云勞則嘔而怒則滿見嘔何不節勞覺滿何不戒<lb/>
怒必云勞非不欲節有不得已者怒非不欲戒有不可<lb/>
堪者此在他人則無可說汝既通佛通醫到此全不得<lb/>
力是止能醫人而不能自醫止能敬佛而不能即心是<lb/>
佛即心是佛者無他鍊心而已矣所聞於達觀大師者<lb/>
之謂何所學於先聖先師者之謂何吾昔初入仕途一<lb/>
味任性不善處人又不善馭下亦受過百般苦惱裏衣<lb/>
<pb n="KR4e0203_WYG_009-44b"/>
帶斷皆是自綴大同不離一炕凍屢欲僵至於寒凉世<lb/>
態衆侮羣欺尤莫甚於癸丑丁巳之年未嘗動心今汝<lb/>
所居地位勝我多矣隨事可以磨錬隨地可以進德千<lb/>
萬努力常以逺者大者在念則精神奮發胸懷開展矣<lb/>
凡事要精神對副飲食勞健風寒暑濕中皆有工夫則<lb/>
病不能入粗者尚然况精者乎何謂精者事不累心心<lb/>
不累事此等境界雖難到然小做小益大做大益<lb/>
書來言每飯不過一盂又有痞痛便血之患汝在家時<lb/>
<pb n="KR4e0203_WYG_009-45a"/>
飲食太少又時時便紅吾素憂之然謂汝能醫必能自<lb/>
愈不謂客中仍復如此切不可忽須求其所以致之之<lb/>
根治而絶之吾少年時飲食亦少後在宦途有意自矯<lb/>
乃習勞而强飯至今步行乃可過十里每日粥可三盂<lb/>
飯可盂半若能戒酒少痰則噉飯當愈多汝既不飲酒<lb/>
又無聲色貨利之貪所以有前患者多是於七情上得<lb/>
之此中須大作工夫也<lb/>
書來言館中工課及屢試名次吾素不知工課作何事<lb/>
<pb n="KR4e0203_WYG_009-45b"/>
今汝書中又不詳及今後可將所業并試題與文寫來<lb/>
知之汝三試一次第七一次第三一試第二不為不髙<lb/>
但不專在此第一蘊藉涵養為要館元文便中亦寄來<lb/>
書來言所須書藉似乎太多京中買書甚是非計專用<lb/>
心於要切之處令有統貫處<lb/>
書來言散館後作歸省計此皆不須豫計趂二親康健<lb/>
之時一心向前為報國顯親之計此乃孝之大者此官<lb/>
難得不可不自重乃祖乃父之所鬱而未舒者天若將<lb/>
<pb n="KR4e0203_WYG_009-46a"/>
以啟汝而補其家世之所缺也如何可不自重如何可<lb/>
不自逺圗請告之言易出諸口甚傷吾心任性不耐事<lb/>
宜以為終身之戒家眷已到此性不改吾之懷不能釋<lb/>
也汝中進士有親眷近在一城而足跡不一及門者有<lb/>
親房逺經三月之後而始黾勉一來者迨報館元不信<lb/>
者什六七又有以為倒轉第二者有願其信之不真者<lb/>
此何足置齒牙但人情如此吾父子可不兢兢惕勵人<lb/>
唯父子相為為真切次則兄弟叔姪中之賢者而已此<lb/>
<pb n="KR4e0203_WYG_009-46b"/>
外則人各願其子次則兄弟又次則莫逆之交其餘平<lb/>
平者皆是膜外之物人情之常豈足深怪吾唯一以順<lb/>
處厚薄聽其自來而無一毫校計之心焉斯得之矣近<lb/>
來以請託為常事亦有厭其頻數而形於言語者吾老<lb/>
矣宜有以救正此風汝同年來官於旁近郡邑者可豫<lb/>
告以此意汝二弟二姪亦素能體吾之心將來必能成<lb/>
汝之美也<lb/>
書來言及唐完初此中所聞不同然大槩皆不美之詞<lb/>
<pb n="KR4e0203_WYG_009-47a"/>
也吾為之汗背完初聰明且又世德豈宜有此而倐然<lb/>
有之固是命數難料然誰肯謂之命而惜其不幸哉<lb/>
書中言及用度家眷既到人口益多用度當又倍矣如<lb/>
何是好上司作興俱有帳唯賞錢内稍有支動其餘盡<lb/>
付汝房想自有帳吾在家儉嗇之甚倘以吾意推之外<lb/>
不矯時内能省費亦全在汝平日主張臨時斟酌何如<lb/>
而已<lb/>
明年吾七十前嵗覽厯有詩云嵗在庚寅夀七旬百年<lb/>
<pb n="KR4e0203_WYG_009-47b"/>
又遇嵗朝春從今宇内春常滿不厭黄花晩更新吾家<lb/>
仕厯四朝恩叨三世上感君相飲水知恩倘相知有問<lb/>
及者可具言老景得以粗安不敢忘所自之意寄趙陽<lb/>
谿丈書一封書帷别記一部可覔便速寄之此老惓惓<lb/>
於吾家父子交游中之真而不忘於久要者汝可時時<lb/>
覔便一問其起居以報我己丑除夕手書<lb/>
汝家眷此行我費盡心力若見素夫婦之重叠厚費惠<lb/>
及下人景素之極口贊成又致書於督漕大㕘存素之<lb/>
<pb n="KR4e0203_WYG_009-48a"/>
在逺掛懷差人探信又遣人接於濟上皆感之不盡至<lb/>
於汝諸舅中甫調理初出即肯送過淮上聲甫潤甫為<lb/>
汝家眷之行於北園中達觀師處數㑹而數得其相念<lb/>
之意皆不可不知也寄存素嘉興絹一端可重封過并<lb/>
紹聞編二冊擇良便寄之若非良便不如且緩俟之恐<lb/>
途中水汙擦損有不免也人但見吾外貌謂吾尚徤然<lb/>
吾自知之此乃强氣耳夢中時有魂脫之兆此魄不能<lb/>
檢魂氣血俱虛之故也可死即死亦無恡情於去留但<lb/>
<pb n="KR4e0203_WYG_009-48b"/>
為子孫不能免俗耳<lb/>
任性任直願汝深戒養德養身願汝勉勵勉勵人非天<lb/>
性之親不宜望之太重人非心同義合不可與深言有<lb/>
父子而不相知者况恩不如父子者乎愛人知人吾晩<lb/>
覺得此四字力愛人而不知人雖父子不能全其愛知<lb/>
人則隨其人而處之有道處之各以其分而不失吾愛<lb/>
之之心斯兩得之若知之而不能容則吾亦不善處矣<lb/>
豈不兩傷多乎寄來館課細覽一過文皆雅醇而命意<lb/>
<pb n="KR4e0203_WYG_009-49a"/>
正大有識詣汝雖自謂未盡所長然循此以往如閣師<lb/>
所批將來斷入曾王之室者端非無試之譽矣船上寄<lb/>
吾手批歐蘇二文忠公集合一部通志畧二十本祖父<lb/>
文集二部紹聞編八本<hi>内二則寄于存素</hi>書記因見素<lb/>
嫁女忙不曾印得待後印完附景素或府基船上寄達<lb/>
曾有書寄趙陽谿已得寄否汝九月下旬之試閣取第<lb/>
一是否通筭今後務將累試名次寫來知之<lb/>
杜詩云可憐懷抱向人盡最忌最忌金壇人好接之而<lb/>
<pb n="KR4e0203_WYG_009-49b"/>
少與言吾前日所云乃平日趨炎第一人吾仍好接之<lb/>
不說破若說破則吾父子亦無味矣餘皆黄頭竪子之<lb/>
言何足聽也西榭之遲來為親弟之不中此亦情也與<lb/>
失望於新結之好而杜門不出者殊科至於聰姪到家<lb/>
一味自謙而推服汝之宜中亦難得也曾王二集今次<lb/>
未寄者欲俟吾批點完整同杜詩韓集同寄耳杜韓與<lb/>
牧之集舊皆批過仍當細批以寄吾嘗謂老杜之詩乃<lb/>
散文中之先秦兩漢也今學詩者宗唐宗唐者宗其麗<lb/>
<pb n="KR4e0203_WYG_009-50a"/>
而不知此一部杜詩首首是大家聊漫舉之如五言律<lb/>
中晴一首聞雁一首除架一首皆非摩詰諸人語也有<lb/>
言杜詩之自沈着中來為非初學詩之利者與今論時<lb/>
文之病正同一轍不知文若欲發意而主於理勝則自<lb/>
然不容不沈着沈着而意果達理果勝則沈着豈是板<lb/>
語重語乎杜詩首首都是實事都是實情當時所遇人<lb/>
情事理世變艱難一一鋪敘得真發撝得暢而中間比<lb/>
興諷諭直陳各得其體故吾謂乃散文中之先秦兩漢<lb/>
<pb n="KR4e0203_WYG_009-50b"/>
者非偶見之輕談也熟讀當自知之此吾泛論文耳館<lb/>
閣中一時所尚未能知觀前輩應制之作亦皆另有一<lb/>
體此在熟後則如珠走盤矣大哥今次書來說上科曾<lb/>
取在備巻布政司發下硃墨巻三塲俱有批㸃因此又<lb/>
有再走一科之心望得相應地方教諭以便應舉不知<lb/>
可得否今已是該陞之期但聞近日事體此等小官無<lb/>
人關照難得自陞者未委虛的吾前為無人送汝家眷<lb/>
對鳳老曾說願陞得一武學職事使汝兄弟得在一處<lb/>
<pb n="KR4e0203_WYG_009-51a"/>
今則不拘何處矣有可為之地者汝可從容審處之二<lb/>
月二十八日書<hi>庚寅</hi>
縣中人回得四月二十一日所寄書知客邸近况安平<lb/>
為慰前家眷行後吾固預慮閘河水少行程不免遲滯<lb/>
矣若得至張秋大名人倘或接到可以從陸則在臨時<lb/>
自審而行昨縣中人傳言家眷已往大名想因大名人<lb/>
接到起岸赴京而誤以為往大名也果爾則大善存素<lb/>
處吾已三次作書謝之其令郎行曾附有家書必已送<lb/>
<pb n="KR4e0203_WYG_009-51b"/>
到兹因丹徒少尹張君解料之便特寄此書張君杭人<lb/>
自至金壇訪我覔帶家報感其雅意上納之間想不能<lb/>
無望於汝之一方便之也前徽人程篠埜竟未來吾邑<lb/>
而吳京江便欲兌取吾以財利所關不得本主與我家<lb/>
親筆一字豈得輕易轉手他人理自是如此非有所薄<lb/>
於京江也近已托府基大姪在白下訪問寄聲若不來<lb/>
金壇則於白下對手還之豈不為妥聞彼常往來于白<lb/>
下而自白下至徽往來人亦不絶故也新婦行後我即<lb/>
<pb n="KR4e0203_WYG_009-52a"/>
移住汝樓下汝母移我前住處矣兩俱安健此時家眷<lb/>
到必已久當得平安之信以寛我老懐矣所再丁<lb/>
寜者前付新婦紅簡上所言耳燕性難馴要得上三人<lb/>
有處之之道而其大主腦又在於汝此是汝身上一大<lb/>
關節不可輕易看也吾日夕在念者此耳二月十五日<lb/>
四月初一日兩次閣試俱第一自此間或讓人一考無<lb/>
妨唯前書所言避歸之說近以質之鳳阿姜丈姜丈歴<lb/>
數同鄉二人一時並補官者甚多並無館元避二甲首<lb/>
<pb n="KR4e0203_WYG_009-52b"/>
名之理况一歸則須二次題授臨時又費廟堂一畨斟<lb/>
量自家又就一畨罏冶甚非計也已之已之館試文有<lb/>
便多寄為善前寄到書可皆切用否再要何書可寫來<lb/>
俟府基船上帶之今年二麥倍收秧雨霑足楙鋙生一<lb/>
女夏至後一日手書<lb/>
言之逆耳勿遽動於心心所不然勿遽形於色處得其<lb/>
道君子以正勝小人之邪處不得其道小人以狡勝君<lb/>
子之直以厚望人而不以厚自處以直自信而亦以直<lb/>
<pb n="KR4e0203_WYG_009-53a"/>
信人皆不可也士之立朝足以友天下之善士凡識見<lb/>
操履與流俗逈别者當具隻眼蚤與相親切忌一槩落<lb/>
落同年外選者尤當留意吾丁未同年無一人相厚者<lb/>
畢竟是吾不是趙陽谿丈書曾否寄去書來一道及之<lb/>
士大夫脚跟要立得乾淨自然牢固若以攀緣交結智<lb/>
巧籠罩為有筭者吾但見其愚而彼亦素嗤我之拙也<lb/>
同日手書<lb/>
南京徳閑處遣人送到汝八月十二日所寄書具悉汝<lb/>
<pb n="KR4e0203_WYG_009-53b"/>
意我與汝母俱若有天助晩景甚健新婦近能以王氏<lb/>
為念則大善喜慰不淺<lb/>
<hi>闕</hi>
　<lb/>
　<lb/>
　　　　　　　　　朝中立班一節我在丁未年猶<lb/>
見庶吉士與本衙門官同班而綴於東墀之尾近東廊<lb/>
下而止癸丑猶然不知何時而變然此等皆不足爭也<lb/>
<pb n="KR4e0203_WYG_009-54a"/>
在兩衙門必以見任前輩自居吉士未受職不當越在<lb/>
其前此說易為諸老所信在本衙門則前既有例後乃<lb/>
變之變者為失則復者為得但有一焉既未受官則涵<lb/>
養之時也而立班之先後又未甚有損於事體則不爭<lb/>
可也國家久無事故一向人臣喜以小事興爭今則不<lb/>
可謂全無事矣乃不唯國事之急而暇争此乎故吾以<lb/>
為不足爭也努力務其大者逺者吾旦暮人耳得汝善<lb/>
保身名以報國吾榮多矣板夾書記八部巡撫周志齋<lb/>
<pb n="KR4e0203_WYG_009-54b"/>
送汝折儀八兩中進士各上司送旗扁賀禮帳目一帙<lb/>
俱可檢入今後用度出納俱要自經手親筆記賬切不<lb/>
可懶忽必不得已之費固知汝能酌量然多寡之間一<lb/>
失思忖便有不可追之錯吾素有此病晩乃處此甚精<lb/>
分文不妄非是學慳乃是處物之義當然也吾家女子<lb/>
嫁於他家者多竭力以為其夫家如某某犬彘之行豺<lb/>
狼之心而下塘三姪女為之盡婦道與之爭門面至死<lb/>
而猶眷眷不忘我家之為婦者少有向其夫家何也某<lb/>
<pb n="KR4e0203_WYG_009-55a"/>
用詭道媚道以籠絡其内人而我家多任直也下塘人<lb/>
不脫一痴字故易籠絡有不可籠絡者未始不可以禮<lb/>
御而義服傳曰夫婦之道不可以不久也吾以為有禮<lb/>
則可久如冀缺梁鴻是矣嫌隙多生於無禮凡狎而廢<lb/>
防直而任性皆無禮也亦見有相敬如賔而猶相失者<lb/>
乎傳曰夫為妻綱又曰夫義婦聽夫不能制義是夫不<lb/>
為綱也妾婦安有不反乗其夫乎凡家政須出於夫財<lb/>
用之出入逮下之均平須自作主張立有一定之規矩<lb/>
<pb n="KR4e0203_WYG_009-55b"/>
則下人無觀望而讒人不得交搆於其間我義果正彼<lb/>
安有不服哉傳曰和平則樂有子今為無子而蓄妾如<lb/>
雉在樊上無樛木逮下之心下無小星報上之念則何<lb/>
和平之有上下俱不和平則何樂有子之有人且不樂<lb/>
有子則又何能錫羡自天而有螽斯之效乎劉日减背<lb/>
父出家越關私剃犯三明欵且網㾗在額踪跡可疑無<lb/>
論民間無容着之所即寺院亦必詰問來歴萬一為邏<lb/>
者所獲則所過皆不免受累何可容其入門也彼書與<lb/>
<pb n="KR4e0203_WYG_009-56a"/>
父云已削髪為僧王先生收留讀書我語沛云既言削<lb/>
髪為僧如何又誣小兒收畱讀書你可尋他一尋沛答<lb/>
曰我下人俱走了除非我自去想起這様兒子㝷他何<lb/>
用不料彼父子一旦至此真所謂可哀而不足惜者也<lb/>
府基大哥云彼平時所趨承者于氏有事所責望者王<lb/>
氏以我言之殆又不止於此乃是凡事欲賣我以取恱<lb/>
他家如于南區之鄉飲肖𤣥之黄庒與教塲至於老祖<lb/>
之遲菴一生辛勤在此有遺命作祠堂三伯父欲大其<lb/>
<pb n="KR4e0203_WYG_009-56b"/>
居乃改創别所而猶不敢沒其名劉沛近日乃為元墄<lb/>
作中欲行賣與景素賴景素不聽前日日减冒考童生<lb/>
揑寫干城結狀保伊無碍則又欲害我家一廩生其設<lb/>
心往往如是也今已明告而絶之矣三伯父原以田換<lb/>
易我房之地今為彼房欲賣已與說定仍舊換轉彼房<lb/>
得田可給口食我房得不失老祖原分之意彼房已無<lb/>
詞但近日又欲將東角門續置地賣與于潤甫潤甫亦<lb/>
曾來看我不得已亦且留之此地近桑園將來汝可作<lb/>
<pb n="KR4e0203_WYG_009-57a"/>
園造書室種花蓄魚也故說與汝知之有便作一書與<lb/>
元墄等知之李順衡來金壇接親于宅傳言李欲枉顧<lb/>
既而不來乃是欲我先往拜之雖府基大哥亦以為當<lb/>
然我謂我與順衡素無一面彼到吾地而來拜則無不<lb/>
見之禮彼不來而吾先之此何意哉吾四十年只守得<lb/>
一個自守兩字昨董兄劉兄兩夀文可謂深得吾心矣<lb/>
吾觀近來士夫立心行事將來有未必不為國家之憂<lb/>
者不在貪黷放肆顯而易見之一途而在於已著名有<lb/>
<pb n="KR4e0203_WYG_009-57b"/>
人望者也宋人云君子無黨此論是也洛黨蜀黨何為<lb/>
者耶則君子亦有黨矣小人有黨能傾君子以敗國家<lb/>
君子有黨則自相攻而為小人之所乗亦至於敗國家<lb/>
之事其歸一也何若至公引類以報國同心共濟如同<lb/>
舟之遇風波則何暇及其私愛惡乎生日軸禮董劉二<lb/>
丈作文者各作一書謝之其餘列名衘者止具一帖於<lb/>
四閣下云原任某官某端肅頓首再拜上謝餘位隨宜<lb/>
如年家通家之類可訪舊例當行則行之前後家書汝<lb/>
<pb n="KR4e0203_WYG_009-58a"/>
可彚作一處装成一帙謹而蔵之勿為憸人所盜敗我<lb/>
父子也春秋周禮二稿好收之<lb/>
汝㑹試時二月廿五六間我筮得噬嗑之節占之卦不<lb/>
變之下爻其詞曰不出户庭无咎人謂占進取而得此爻<lb/>
多不滿意我獨曰中矣初九陽剛得正上復有應居節<lb/>
之初能節而止無害於終亨故象曰不出户庭知通塞<lb/>
也通則行塞則止義當出則出矣人知節之為止而不<lb/>
知止之有通也但說以行險美中有戒所謂當位以節<lb/>
<pb n="KR4e0203_WYG_009-58b"/>
中正以通須靜俟其時故爻辭既申不節之嗟而繫辭<lb/>
復再三於不密之戒彖傳尤以節以制度不傷財不害<lb/>
民為言吾謂此乃汝終身之占也可以深思而熟味所<lb/>
當固守而力行也九五當位以節則能以節其在我者<lb/>
節天下而使天下甘之所謂中正以通者也人生不節<lb/>
之事莫易於言語莫難於用度由此推之出處辭受靡<lb/>
不中節斯為大人之安節而天下說從吉孰大焉此月<lb/>
十八日縣中差人孫姓者行吾與汝諸弟姪俱有書中<lb/>
<pb n="KR4e0203_WYG_009-59a"/>
間所言有詳有畧要皆不是汎汎言語用術以待人固<lb/>
非誠心直道然誠心直道中豈無先覺各因其人而有<lb/>
以待之陸阜南以呆直二字托他人以品評我我㝷檢<lb/>
平日往往是任真而無機心陸阜南二言猶愈於直名<lb/>
之曰癡者矣雖然以癡目我者猶愈於以險心逆我者<lb/>
矣何者以癡目我者雖有嫌惡我之心而猶謂我初無<lb/>
惡意但坐癡故耳吾觀士大夫之間相責望者以癡諒<lb/>
人者十難一見而徑謂有害心焉以陰中之者常八九<lb/>
<pb n="KR4e0203_WYG_009-59b"/>
也館中同年為我做夀者致空書以謝則已遲欲措少<lb/>
將意則未備又恐解館之後此事益難行須及未解館<lb/>
之前行之始善大約南京扇徽墨湖筆之類非久即付<lb/>
可托者寄到矣陶石簣兩世同年乃尊泗橋老先生待<lb/>
我又素厚汝當加意於世誼須出汎常一格乃為合所<lb/>
施之宜千萬勿忽<lb/>
春秋周官二稿閒中亦曾細閱一過而别有所補訂者<lb/>
乎他日將賴汝以傳願汝之留意也紹聞編已寫完但<lb/>
<pb n="KR4e0203_WYG_009-60a"/>
刋則力不能贍亦俟汝見而徐議之周易依古經傳十<lb/>
二篇次第先卦爻本㫖次列諸家之說之有補於經者<lb/>
以暢盡其藴而間附一得之見其思也若或啟之恐亦<lb/>
難冺滅稿六鉅冊見在俱謹收以俟汝不以付餘子恐<lb/>
其尚有舉業之絆不能不致散失也古人年七十則家<lb/>
事已傳付子孫况外事乎今我不但周旋外事雖身事<lb/>
不了奈貧無可為只葬地與周身之木棲靈之堂皆已<lb/>
當有定所矣近日薛古菴言九曜寺後地可另作一墳<lb/>
<pb n="KR4e0203_WYG_009-60b"/>
後巷屋宜向東既身坐厚處而背後靠倚髙處為得其<lb/>
宜此皆不可不從者也因便說與汝知之十九年二月<lb/>
二十三日手書<hi>辛夘</hi>
庶吉士讀書已經三年學有成效例該内閣查平日考<lb/>
校先後名次重加考試取文理優長及文理亦順者分<lb/>
上中巻封進御覽裁定發下吏部照例上巻二甲授編<lb/>
修三甲授檢討中巻授科道部属照原定次序各本題<lb/>
請此定例也汝係館元入館復累試俱前而又曽有三<lb/>
<pb n="KR4e0203_WYG_009-61a"/>
次閣取第一理是應留但聽之造命者非所當預言但<lb/>
汝書來言與董𤣥宰俱在應留之列但合天下留止三<lb/>
人或四人而吳人一時並留二人恐當路難之必須一<lb/>
人引避以待兩次補官庶不相碍此固有理但汝館元<lb/>
也將及三年學有成效内閣查平日考校先後名次重<lb/>
加考試以定去留又明例也汝與𤣥宰論平日考校先<lb/>
後則不相上下論館序則汝是館元既到館則論館中<lb/>
次序豈論二甲三甲汝以𤣥宰為二甲之首而欲讓之<lb/>
<pb n="KR4e0203_WYG_009-61b"/>
居先恐無是理况此亦須請教大老以吾言之朝廷作<lb/>
養之意要個個成材中用計校及此是但知有私計而<lb/>
意不在學有成效以報朝廷也宜審思之今身子是國<lb/>
家身子一言一動關係逺大豈可輕哉三月初一日父<lb/>
親字<lb/>
謝年家諸公賀夀者書俱付孫謙不知何時可得到如<lb/>
到灣即令將書先取上檢照封數親詣諸公處送之近<lb/>
來館試何如解館恐須到秋冬也便中寫來知之慕臺<lb/>
<pb n="KR4e0203_WYG_009-62a"/>
已移家陽羡矣吾父子當有以佐其初來所缺俟上司<lb/>
有行約共可十金吾自往拜而致之督學公計仲夏始<lb/>
考及四郡郡邑生童俱已考矣五郎作又不苟語必已<lb/>
出但下筆稍重又因做少甚不利時目屢試皆後年已<lb/>
長大矣吾不免憂之三月二十一手書<lb/>
發書後于肖老討咨人回送到汝閏三月十五日所寄<lb/>
書知諸事之詳老懷頗舒缺用一節决當有所處可以<lb/>
放心唯衣服所費頗多勢不得不為省約之計大紅紵<lb/>
<pb n="KR4e0203_WYG_009-62b"/>
紗員領我俱有之顔色尚新子服父袍宦途美事但換<lb/>
一補子耳顧雍里賀詩云留得舊時袍笏在清班重侍<lb/>
御爐旁此當永為吾家美談也董思白一節似傷直致<lb/>
况彼之請告則補官當在汝後無以溫存之而以此小<lb/>
故追讓之可乎我當婉轉以致厚於其家汝亦當再三<lb/>
申欵於在京比他人加宻始為相當也劉雲嶠所托俟<lb/>
便一同寄上初七日手書<lb/>
陸臺翁為我之意雖不得面致謝言然亦當使此意得<lb/>
<pb n="KR4e0203_WYG_009-63a"/>
達不可一行便已閽人之言多是虚套全不足信我已<lb/>
無志再出自處非不素定但臺老一味道義不但當以<lb/>
汎汎待之耳陶石蕢處理宜加厚蓋乃翁待我甚厚又<lb/>
難得彼與汝又有世世嘉縁也繆仲淳遷居陽羡我已<lb/>
經薄助汝可且緩但書不可缺耳初七日又書<lb/>
景素一向想佳渠待我甚厚我感之甚深相見時為我<lb/>
道不及作書諸郎縣試即已頴脫可喜也昨見素邀我<lb/>
於魚池上㣲道書中語力辯湯若士一節之為無大約<lb/>
<pb n="KR4e0203_WYG_009-63b"/>
汝心迹何待於自明而彼諸弟所持已素定我之不能<lb/>
為彼臭味亦猶彼之不能協我宫商也親愛之而已矣<lb/>
燕妾竟夭於瘵良可悼憫南妾聞亦有病願善視之汝<lb/>
與新婦尤望保重保重老母晨夕跽禱佛前囁囁在口<lb/>
者三人此意可念也下人千萬寛容之今年考次并所<lb/>
聞吾所欲知者詳一及之同日手書三<lb/>
潘主回得家書書中所云流言必有起造之人若有形<lb/>
之奏章者勢不得不自辯若只是流言則任其亂說如<lb/>
<pb n="KR4e0203_WYG_009-64a"/>
云曇陽妖幻又云滛奔豈足以惑明者也所與王辰玉<lb/>
書即令孫謙送去不知此奴何處逗遛至今未回衣紵<lb/>
二付托龔相宁寄帶聞彼寓城外想已遣人取收矣紗<lb/>
絹之類并銀兩俱俟孫甥北上時付之不出此月也帶<lb/>
且不必造純銀者我一生止是香帶五品時一用牙花<lb/>
蒙金而已節儉正直如海剛峯真有羔羊素絲之風誰<lb/>
得而議之近日士大夫頗以服飾為事在大雅之人不<lb/>
必故與之異亦不必勉與之同此處時之通法不止此<lb/>
<pb n="KR4e0203_WYG_009-64b"/>
一事也儒臣宜即以經世宰物為已任近日士大夫多<lb/>
好佛喜接方外之人汝宜力以為戒翰林前輩如章楓<lb/>
山真汝師也十一月初四日手書<lb/>
自朱承差寄書之後王承差及景素人行俱又有書不<lb/>
知何日送到今後須詳及之王助回得書知汝為我製<lb/>
造丸藥孝心良苦我前患僅在疑似今已安好但治於<lb/>
未然前哲所貴汝所處方尤我所宜當勤服之我與汝<lb/>
母晩景似俱未艾正汝安心做官之日卓然有以自立<lb/>
<pb n="KR4e0203_WYG_009-65a"/>
不混常流其為光耀我多矣家口費大恐女眷不能寧<lb/>
耐為久住之計不知授官之後即可得差否差回一見<lb/>
有無限商量是我所願但恐不遇巧而費講則我又不<lb/>
願汝為之耳大抵出身在宦途如立風波之中理明義<lb/>
正脚根劄定纔抵當得起凡易動易揺撼皆是無學力<lb/>
也羽國獻書指摘何事因而及汝牽帶何由今次書來<lb/>
欲一知之大抵讒人藉口不過謂汝與政府厚耳君子<lb/>
以道義相知豈有不厚厚則所以相報相成豈有不正<lb/>
<pb n="KR4e0203_WYG_009-65b"/>
大光明安有以私意為合而陰結死黨以私意為異而<lb/>
陽示非黨者乎吾父子孤寒守拙其所以與當路相知<lb/>
人人可得而知之者也貪榮躁進讒諂面諛沽名賣直<lb/>
皆所必無忌我何為哉亦不待日久而見晛曰消矣世<lb/>
間局面改換係否㤗大機豈匹夫可以圗度其間天下<lb/>
有大道在大家公心以行正路濟正務而已<lb/>
人來得十月初九日所寄書書中云付本縣差人而差<lb/>
人却轉手景素之人幸不拆動耳杖言官之事前世已<lb/>
<pb n="KR4e0203_WYG_009-66a"/>
有而嘉靖間得君如張永嘉秉政久如嚴分宜可謂有<lb/>
威福然未聞有以廷杖之意為出於下者也以張江陵<lb/>
之愎而劉畏所之杖猶論救而獲免末因奪情一節與<lb/>
馮保表裏相結欲箝後來之口乃有吳復菴諸人之杖<lb/>
非江陵之能獨為之也今何時乎王荆老何人乎而可<lb/>
以此厚誣乎造誣至此將謂皇上為何如主乎且為此<lb/>
者不過欲杜荆老之再出也夫大臣進退猶一人之事<lb/>
也是非天下之公世道消長所繫非一人之事也有天<lb/>
<pb n="KR4e0203_WYG_009-66b"/>
下之志者寧能無隱憂乎汝辯疏不上為妥蓋非久荆<lb/>
老必自有疏矣縱荆老不自言而二三大老中必有能<lb/>
明之者何也此不比流言相傳從耳邉過可以假為真<lb/>
既有章疏則有按據設或上欲覈實其言公卿間安得<lb/>
無定論乎在汝新進之人則以深厚安重更見德器耳<lb/>
彼激汝者利汝之辯切不可墮其計也廷試之時汝㡬<lb/>
列鼎甲而俄失其巻填至三甲之半而始出此大似有<lb/>
人蔵匿之者館選之時荆老方移疾不出若復陰薦一<lb/>
<pb n="KR4e0203_WYG_009-67a"/>
人豈能揜人之知即同邑之王澹生肯黙黙而已乎彼<lb/>
雖怨荆老之不汲引而終不能開此枉口則以荆老之<lb/>
實無干預人人知之而已不能奪也忌汝之人既無可<lb/>
尋索則以杖饒一事冀可以簧鼓一時汝如新媳婦雖<lb/>
終於㸃涴不上而有此虛聲致費解說只此已非始進<lb/>
之利矣昨星士項子詣某問汝官運有㡬年項答有二<lb/>
十五年好運某云但恐為王荆石所累耳項子以告吾<lb/>
謂戊六云仲男之見知於王孰與彼氏之見厚於申乎<lb/>
<pb n="KR4e0203_WYG_009-67b"/>
彼甘如醴此澹如水甘如醴者因勢移利盡而生變計<lb/>
且自謂不為所累澹如水者始不因之以為利後不背<lb/>
之以為名彼不為閣老則已矣恩怨報復皆不足以累<lb/>
之而又何以累我乎出此言者意在相脅也蓋彼家結<lb/>
納新援銳希新福不利汝在朝恐妨彼行事耳無計以<lb/>
速汝之歸賴此彈章利汝奏辯使汝自與言路為敵則<lb/>
彼計行矣蓋辯而得白猶終當告病况未必得白而一<lb/>
分疏樊疏則繼起者必又有人矣造端者計决不空施<lb/>
<pb n="KR4e0203_WYG_009-68a"/>
也君子貴於見㡬而幾事貴密吾兒忍之勉之忍之勉<lb/>
之吾引年疏若不得請未免一行行亦不徒當與二三<lb/>
正人披豁心膽硬着脊梁為天地間有所發明有所擔<lb/>
荷令此一種不可磨滅底物事不終播弄於魔邪之手<lb/>
天或者遂吾之志乎吾自卜之氣體之間筋骨固不如<lb/>
前而智慮未減也筆下有進思每入奥而不假力索于<lb/>
存素陞轉在即而撫臺論之莫知其由觀廟堂之處則<lb/>
酌量必得其實矣存素始終不背申氏亦其長厚之一<lb/>
<pb n="KR4e0203_WYG_009-68b"/>
節然申老去位而存素遭彈則長厚者無效無乃沮人<lb/>
之善念乎非然也古今能特立者有幾人既有所依則<lb/>
與所依為興衰巧變者能舍楚適秦而已然未可以為<lb/>
得失之斷也彼之不可無楚猶此之不可無秦也岳陞<lb/>
言劉樊二君處二兄何不親往一與透心言之十一月<lb/>
二十二日父手書謹收之<lb/>
初十日府基人行曾有書專為引年事計半月可達矣<lb/>
謝閣部書俱已謄寫寄覽恐寫得未佳不妨更覔善書<lb/>
<pb n="KR4e0203_WYG_009-69a"/>
者重寫但投進之遲早此間不能定與禀投當付何人<lb/>
仍須候領回書此間未得可托者昨訪本寺至二月間<lb/>
始有賫本到京者不太遲否俱憑汝斟酌行之吾此來<lb/>
精神爽健拜起亦不似家中艱難若有陰助者諸相知<lb/>
如孫立峯張震峯沈鏡宇蔡調吾皆承厚意即初㑹如<lb/>
朱澹菴衷洪溪劉復齋余冲宇孟蓮洙鄒南臯皆一見如<lb/>
舊而南臯披心腹見情愫尤相知之深者也王忠銘老<lb/>
先生意真而禮謙吾敘述及汝乃反先言别後於汝缺<lb/>
<pb n="KR4e0203_WYG_009-69b"/>
問我遜謝汝後須頻致慇懃可也劉復齋問知汝為我<lb/>
子即謝言投刺失寫通家余冲宇問荆老行期我對以<lb/>
不知冲宇因言此老為乃郎科塲事失之性急言者本<lb/>
為他人而此老却為他人出頭不免將沒來由底是非<lb/>
一擔擔了余公此言甚確論也然罪責言者出荆老之<lb/>
不幸天下自有公論豈一二人之私心枉口所能揜見<lb/>
怪不怪彼魔妖行即自敗但不宜我與之為敵耳汝今<lb/>
既已知我之蚤見而逺慮即須一一聽我來書尾所云<lb/>
<pb n="KR4e0203_WYG_009-70a"/>
皆不宜也我此來禮則從時事則實幹當言則言不失<lb/>
之默言必中節不失之多以此諸老頗相敬信而兩衙<lb/>
門諸公皆有相知之意非復丙子丁丑所遭之光景矣<lb/>
但我老矣此出特為汝計欲有所明爾了我念即當引<lb/>
退矣見臺翁可懇言之臺翁亦但能了我父子一前件<lb/>
爾餘不必齒及也選君若應有書汝可以意補之大凡<lb/>
人品若低術數縱髙無益也今某某鄉行官箴一毫欺<lb/>
人不得奈何欲釣竒取名故我卜其行自敗也我嚴其<lb/>
<pb n="KR4e0203_WYG_009-70b"/>
在我而已再勿觸之正月二十日書<hi>壬辰</hi>
孫甥回并賫本人回所寄書俱已送到前月二十八日<lb/>
本寺賫本人行家書并致諸相知書計四月中旬可達<lb/>
想俱已投送矣家書中所言者特吾之大意而酌量周<lb/>
緻則在汝吾此出比丙子丁丑人情固逈不同但年則<lb/>
非昔矣以精神言之涖事猶不厭繁劇以筋骨言之則<lb/>
拜起已覺艱難汝欲吾傾囊倒篋盡見所長不必如前<lb/>
韜斂如此則涉於有意切不可作此等見也古不云乎<lb/>
<pb n="KR4e0203_WYG_009-71a"/>
桃李不言下自成蹊吾方欲進乎此汝亦當自勉勿忽<lb/>
勿怠爾祝姪近到城外頗言汝丰頴易露而防患稍疎<lb/>
此知汝愛汝之言也記之念之讓差一節甚善明嵗不<lb/>
妨再作計耳得姜丈書言荆老致聲於吾父子言甚真<lb/>
而意甚篤吾此間自當專啟通謝汝便中書問亦不可<lb/>
不宻也山西王相公書稱通家中間語亦甚藹然以相<lb/>
知相待歸後寒溫似亦不可缺也兹因梁公差人之便<lb/>
附寄數字又附姜丈小啟一摺留待日後還我收之四<lb/>
<pb n="KR4e0203_WYG_009-71b"/>
月初十日手書<hi>壬辰</hi>
到任本已發閣部以自陳已近不曾致書自陳本具稿<lb/>
亦只在目今發矣餘則季子能道之常服健脾丸一料<lb/>
已盡可再製一料來京醫雖按汝方而效似不及故不<lb/>
復托之人參若少當買寄歸也前日汝來我之衷懷十<lb/>
未吐一虞崶丈惓惓欲與汝一見且定宇南臯恐旦暮<lb/>
北轉二公之加情於吾父子間者至真至切汝之再一<lb/>
來决不可少也一則送漪園之行謝姻事十四日書<hi>癸巳</hi>
<pb n="KR4e0203_WYG_009-72a"/>
清明日陵上歸大瀉後服朱醫生藥稍寛既而得汝寄<lb/>
來丸藥服之果元到又得第二次煎藥四帖每日進二<lb/>
盞胃氣漸實但此一蔵受傷已甚藥雖對症而氣不足<lb/>
以承受而俾藥力之行以故腹中濕痰不時隱隱作痛<lb/>
時時膓鳴大便仍溏每日須二三去積滯方盡腹中方<lb/>
覺寛快而畢竟未能復常臍之下捺之不痛彈之有聲<lb/>
此否塞在下部之證而所謂否塞者非有物乃只是虚<lb/>
氣而已俟汝續寄到丸藥以漸調理難求速效也吾說<lb/>
<pb n="KR4e0203_WYG_009-72b"/>
證已詳而真縱汝來診脈亦不過如此但胸懷所欲吐<lb/>
非面語不了終望汝一來耳新報一本寄看仍封還初<lb/>
四日手書<lb/>
代巡公欲以様本付梓甚善但學庸上論已刻之家塾<lb/>
様本止有下論孟子不知止將未刻者付之乎則不為<lb/>
完書將連板付之乎則又似不妥渠若再問及則直告<lb/>
之而已巡公若留意則或告之後院或托之有司皆無<lb/>
不可但我家則不可自言耳紅櫃中書止要批㸃詩大<lb/>
<pb n="KR4e0203_WYG_009-73a"/>
全禮記集說周禮傳及儀禮經傳白文餘不須也丸藥<lb/>
係汝母者可先製之我稍後無妨<lb/>
徐老先生又上病本志欲必歸與郝司徒又俱被論冒<lb/>
功吳小江再疏陳衰病不能再出沈龍江起南京宗伯<lb/>
聞說不來倭奴封貢事朝議不定大率事决不成而當<lb/>
事者未有一定之說只縁苟且於前故令今無收殺耳<lb/>
鄭宋兩經畧如出一轍都只是苟且敵未欵我而我先<lb/>
欵敵前後不過飾詞以欺朝廷沈惟敬先以封貢許之<lb/>
<pb n="KR4e0203_WYG_009-73b"/>
故復平壤復王京如此之易倭奴之狡其於利害甚明<lb/>
而中國反出其下彼之讓出平壤王京非畏威也非悔<lb/>
罪也勢實不能越海而兼有兩國也縱曰闗白能據朝<lb/>
鮮則海中必有據日本以反闗白者矣此闗白之所以<lb/>
不得不歸而又得沈惟敬許以封貢之利更出望外情<lb/>
形實如此我在光禄時上疏曾已預言及此朱丈極稱<lb/>
服之將來必有見及此者耳王相公不受書前書俱不<lb/>
曽遞十四日書<hi>甲午</hi>
<pb n="KR4e0203_WYG_009-74a"/>
我前後寄汝書多有可存者為其吐自肝膈發得意透<lb/>
而自然成文也留刻家訓之後使我心術精神常烱烱<lb/>
在子孫目前為益非細汝可通查出封置一處俟我歸<lb/>
而自詮擇之書帷别記已併入尚書日記中似乎存剰<lb/>
舉業之言亦不宜棄擲故欲取汝稿補足成之寄來虞<lb/>
書一本収訖即草定付書坊矣四書亦欲照此例而成<lb/>
一書縁書坊見紹聞編士大夫多喜之者新刻書記又<lb/>
盛行故競來求此二書并批㸃程文墨巻書坊固但知<lb/>
<pb n="KR4e0203_WYG_009-74b"/>
覔利而我之意則雖舉業亦欲示人以正途也汝所著<lb/>
四書説可查出送來<lb/>
母親之證固縁風熱亦氣血俱虛之故今將汝藥表裏<lb/>
扶持有效即當報汝昨得徐華老紫金錠搽之頗覺有<lb/>
效但不能除根若望除根須靠丸散之力耳傳太恒書<lb/>
即差人送訖所抄書付來人持回傅君過丹陽須再遣<lb/>
禮致意于六房園地之事既是元墄等如此則如汝主<lb/>
張必割彼地與戊六使尖尾成方而後可許之西側房<lb/>
<pb n="KR4e0203_WYG_009-75a"/>
地與戊六對換正好若以係我舊地而不肯留則大哥<lb/>
亦太拘矣速决之且了此一件只恐此畨吃盡後又思<lb/>
賣及住宅則明示買者賣者以我决不容以杜其念而<lb/>
已按臺刻書事任之居士集須完俟刻窻稿完後可分<lb/>
付刻者不可再别攬矣七月初一日書<lb/>
季隆回有書中間事件後次有便千萬寄一回字來大<lb/>
哥陞任欲仍改教查既有例而相知者亦多云渉縣衝<lb/>
疲難處非大哥之才所宜勸我决意如前䇿但須汝與<lb/>
<pb n="KR4e0203_WYG_009-75b"/>
二孫説定做成本稿寄來此閒付寫本者寫之就付本<lb/>
部人帶去耳比例須查得的確十四日書<lb/>
陸老先生處二孫恐不成行只差人可也不可太遲聞<lb/>
按院請鄉宦恐不止汝一人須有圓變不得拘定舊説<lb/>
若在我者有定見定主固不在見不見也十五日字<lb/>
謝恩本賫奏人以初四日早到而科中有言亦以是晩<lb/>
得聞盖孟蓮洙公以報也初五日早即以疏稿授之寫<lb/>
本者初七日准發其大意言我節次求歸乞勅下吏部<lb/>
<pb n="KR4e0203_WYG_009-76a"/>
查臣前後情詞容臣解職耳若部議覆留不免再疏必得<lb/>
請矣焦黄二同年俱有回書今封回初五日書<lb/>
渠之彈疏係渠托鄒徤菴送來其語徤菴云疏中並無<lb/>
他語及觀其疏大意以都察院不宜以年邁之人居之<lb/>
引莊子大塊勞我以生佚我以老譏我以有限之年不<lb/>
為自全之計又謂知足不辱知止不殆某雖清望素著<lb/>
其於止足之義何如哉疏末㕘語云五十年進士猶戀<lb/>
仕途八十嵗老人奚堪風憲但其生平清謹素無顯過<lb/>
<pb n="KR4e0203_WYG_009-76b"/>
或當加恩加衘致仕以示優處此其意似與醜詆下毒<lb/>
手者不同但不知未考滿者無加衘之例中間既謂我<lb/>
在刑部一應文移招詳唯憑司官可否不唯全不經心<lb/>
抑且通不入目果若此言則在刑部已不職矣安有如<lb/>
此侍郎又可以加衘致仕哉此君在此相處頗久每次<lb/>
相見接語亦頗洽不意一轉都察院攻我者乃出此君<lb/>
疏中謂以若人而居總憲之任不唯職業廢閣抑恐羣<lb/>
御史奔走於其下而都御史以木偶充位於其上如體<lb/>
<pb n="KR4e0203_WYG_009-77a"/>
統何此人心之所以不服而公論之所以不容也細玩<lb/>
此等語意不服者必有人焉不容者果公論乎前楊後<lb/>
山轉河道僉謂此缺當我補及推胡晉菴諸老訝之問<lb/>
我以歴俸先後我以實告第云晉老以操江回籍資則<lb/>
在生之先矣及吳小江允致仕僉又謂此缺必以處我<lb/>
推葉龍潭諸老又訝之我云葉老先生在邉勞苦平寜<lb/>
夏不謂無功南部之調誰當先之此南都之公論也盧<lb/>
君之所謂公論者為人所誤耳大抵自我起用之後暗<lb/>
<pb n="KR4e0203_WYG_009-77b"/>
算之人無日不有但命數有定人力安排不得故得延<lb/>
引四年待盧君而結局我官至二品歸得善歸又何尤<lb/>
哉兒輩知之而已逢人牢閉口我首疏以八月初八日<lb/>
發計十二三日到京命差人候吏部題覆得㫖領咨文<lb/>
回報約不出九月下旬得報矣二疏已寫定得初疏不<lb/>
允之報即再遣行約冬月初中可抵家矣住處汝母欲<lb/>
在祖樓我則無往不可耳殷氏母病欲死寄語汝母問<lb/>
可否往𤓰洲一省母安有我房中之人可出閨門一步<lb/>
<pb n="KR4e0203_WYG_009-78a"/>
况渡江哉且彼身之不遑恤而遑及父母乎初九日手<lb/>
書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0203_WYG_009-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方麓集巻九<lb/>
</p>
<p>
</p>
  </div>
</body>
</text>
</TEI>
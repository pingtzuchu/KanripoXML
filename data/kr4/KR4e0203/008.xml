<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方麓集巻八</head> <lb/>
    <p>
<pb n="KR4e0203_WYG_008-1a"/>
欽定四庫全書<lb/>
　方麓集巻八<lb/>
　　　　　　　　　　　　　明　王樵　撰<lb/>
　書<lb/>
　　啓上朱鎮山撫臺<lb/>
今嵗饑荒東兖為甚又值景藩就封道出于此諸事之<lb/>
艱夜不遑寢臨清倉粟發賑係上特恩雖升合皆當慎<lb/>
惜不用里老供報責令正官沿村逐户驗實注簿本道<lb/>
<pb n="KR4e0203_WYG_008-1b"/>
覆審定數赴倉關領人頗稱均然未能保其無遺也饑<lb/>
民扶老擕㓜流移載道目不忍見本道親涖粥厰監視<lb/>
無論土著外來但活一命即是一事今亦稍定矣<lb/>
　　山東歸田後答曽魯原憲使<lb/>
前䝉兩臺有贐行之舉生以前任數公皆歴任已深效<lb/>
有勞績當此不忝若生則厯任纔踰一年職事未有寸<lb/>
補故具呈力辭已䝉諒察不意離任之後復煩専使跋<lb/>
涉千里賫送于家雖義難再辭而揆之于心實慙悚不<lb/>
<pb n="KR4e0203_WYG_008-2a"/>
安之甚竊原諸公之意無非奨恬退以勵清修致有傷<lb/>
惠之舉而生不免為非分之獲奈何生有薄田足以具<lb/>
饘粥今嵗雖水荒節縮用度足以卒嵗遥望雲山惟國<lb/>
恩未報民望未酬良晤難再衡門之下不忘眷眷者此<lb/>
而已山中何所有嶺上多白雲但可自娛悦不堪馳寄<lb/>
君臨書惘惘<lb/>
　　答友人論學<lb/>
朱子語録今之學者往往多歸異教者何故盖為自家<lb/>
<pb n="KR4e0203_WYG_008-2b"/>
這裏工夫有欠缺處奈何這心不下没理會處又見自<lb/>
家這裏説得來踈略無箇好藥方治得他没奈何底心<lb/>
而禪者之説則以為有箇悟門一朝得入則前後際斷<lb/>
説得恁地見成㨗快如何不隨他去此却是他實要心<lb/>
性上理會了如此不知道自家這裏有箇道理不必外<lb/>
求而此心自然各止其所非獨如今學者便是程門髙<lb/>
第看他説那做工夫處往往不精切或云嘗見人説凡<lb/>
是外面尋討入來底都不是曰喫飯也是外邊尋討入<lb/>
<pb n="KR4e0203_WYG_008-3a"/>
來若不是時須在肚裏做病如何又喫得安穏蓋饑而<lb/>
食者即是從裏面出來讀書亦然書固在外讀之而通<lb/>
其義者却自是裏面事如何都喚做外面入來得必欲<lb/>
盡捨詩書而别求道理異端之説也按朱子所謂自家<lb/>
這裏有箇道理不必外求而此心自然各止其所者此<lb/>
正學者所當理會究竟也夫子循循然善誘人博我以<lb/>
文約我以禮此是理會處欲罷不能既竭吾材如有所<lb/>
立卓爾雖欲從之末由也已此是顔子説到究竟處盖<lb/>
<pb n="KR4e0203_WYG_008-3b"/>
由文以開天聰明由禮以上達天徳此是聖學真的門<lb/>
路後儒未嘗實向此處參求見圓頓之教認為聖宗故<lb/>
反謂朱子為未悟<lb/>
　　與姜鳯阿書<lb/>
小孫至外家不擬得拜謁尊慈膝下摩頂之愛知兄與<lb/>
弟之至情也已與弟婦及小兒輩感誦矣復過承襲衣<lb/>
嘉賜顓使逺來何以克當然佩服懿徳敢不勉焉謹已<lb/>
祗拜登受矣手諭䝉養當以正勿以愛奪此兄之至愛<lb/>
<pb n="KR4e0203_WYG_008-4a"/>
至教也敢不奉以周旋孔子曰性相近也習相逺也人<lb/>
家子弟非無美質全為習所壊舉目觸耳皆流俗也自<lb/>
㓜善根不培欲美成也難矣父母性情氣類相通傳化<lb/>
尤㨗古人身教此尤第一義也弟老矣愧未能焉因兄<lb/>
教増汗悚耳然終不敢自棄以負知愛也弟四小子下<lb/>
二人未可知上兩人次者頗靜可養但未得人開發之<lb/>
耳寒山拾得詩曰養子未經師不及長安鼠何曽見好<lb/>
人豈聞長者語弟向欲移居葢亦嘗計及此矣惟兄道<lb/>
<pb n="KR4e0203_WYG_008-4b"/>
義骨肉不終棄之幸甚小女自㓜性極婉順七嵗授以<lb/>
曹昭女誡七篇輒能通曉大義時為其母説之語畢愀<lb/>
然曰此所言女職當然耳然其言之何其哀也復凄然泣下<lb/>
自適馬氏舅惡婿惡百凡慘毒非復人理一念孝烈義不<lb/>
辱及父母哀哉哀哉乃弟之無善狀不為皇天所鑒而<lb/>
有此也奈之何哉奈之何哉承兄憫念不覺縷縷承約<lb/>
泛舟相過深感厚意第十日前霍亂吐㵼繼以嘔血幸<lb/>
而不死氣息僅延未能完復又患左足流注膝腕疼痛<lb/>
<pb n="KR4e0203_WYG_008-5a"/>
幾於廢步固因情傷然老景惡况漸多大數可占矣魏<lb/>
莊渠先生晚年多故有畏天安命之説弟雖無似亦不<lb/>
敢不以自勉耳秋初不死决當奉造一晤語也向者有<lb/>
誓中年棄家事惟専心簡冊以畢餘生今遭小女之變<lb/>
形留神去方寸不但亂而已是天於把巻一事又不容<lb/>
而絶之也於人生已矣畢竟歸空靜俟而已拙稿數帙<lb/>
奉呈<lb/>
　　又<lb/>
<pb n="KR4e0203_WYG_008-5b"/>
向接教言偶疾作趁甥姪輩舟同回遂不及再面陸平<lb/>
老靜藴之久憣然此行可為世道慶承示方山公欲一<lb/>
會前輩留意後進此古人之盛心也弟雖無似敢不敬<lb/>
承春初當一往拜也拙稿想清燕中已略賜披閱中間<lb/>
紕繆處幸痛加砭正弟茅塞之餘罪過山積亦欲藉此<lb/>
以啓省悟為晩節拙修地耳真切真切<lb/>
　　與趙陽谿書<lb/>
昔在西曹獲侍雅教百年肝膽獨照平原别後沅芷澧<lb/>
<pb n="KR4e0203_WYG_008-6a"/>
蘭之感不勝慨歎家居杜門忽承信使逺至手教宛然<lb/>
知吾丈移賢廣陵承示佳作穆如清風令我神遊公側<lb/>
也幸慰又何如蘭嗣謂已岐嶷奈何失之然天昌善人<lb/>
之後必尋獲多男之慶吾丈可無深介念也樵無似平<lb/>
生亦頗有許身之愚而薄分所拘病也及之蘇子瞻所<lb/>
謂因病得閒殊不惡者也如吾丈清才粹養自當圭璋<lb/>
清廟願善自攝以副明時是故人之所祝也作邑殊佳<lb/>
事昔人謂於民最近而福惠所及最速有志者不可蹉<lb/>
<pb n="KR4e0203_WYG_008-6b"/>
過此官世之君子顧有急於脱去者可謂弗思矣士居<lb/>
鄉里而仰視其上之所為某事是某事非某事當如此<lb/>
某事當如彼其心至明也及柄在已手其可不令快於<lb/>
已心快於人心使人有遺議乎此言至近然非吾丈其孰可<lb/>
與言及此哉㑹晤未期先此奉謝拙作因來使欲反命之速<lb/>
不及多録録登岱岳三首呈上幸賜教病中草草<lb/>
　　與柯陽石書<lb/>
向承左顧陋巷空齋促膝對巻譚㩁旬餘所䝉開發皆<lb/>
<pb n="KR4e0203_WYG_008-7a"/>
義理大要深覺有進小孫嘉事喜已成約小禮擬於新<lb/>
正二十日行之徇俗之戒敢不敬承至期尚欲公辱臨<lb/>
之此非所以勞長者然開春相過固昨約也不憚一行<lb/>
為愛承欲卜居敝邑倘不厭荒瘠郊外儘有幽雅可居<lb/>
處雖無竒山水然竹籬茆舍隔逺塵囂冰炭不到於胸<lb/>
中形骸可超於世外僕此意久矣公來即作比鄰耳何<lb/>
如何如紵㡌一頂乃寒荆奉令愛者收納為感周禮刋<lb/>
刻前承鳯阿丈深有意恐俱有所處耳家鄉教法則僕<lb/>
<pb n="KR4e0203_WYG_008-7b"/>
已諾委矣不敢爽也儀禮叙論僕尚欲一觀乞謄一本<lb/>
寄下萬萬前釘帶煩公為我出價甚不當也然不敢違<lb/>
命奉償以孤盛意謹此謝謝<lb/>
　　又<lb/>
向承手教欲於敝地覔一别墅已擇得一處但須來居<lb/>
則便若不來而陸運則幾於以一鍾而致一石矣心竊<lb/>
為公難之故久未敢奉覆惟再裁示溪山寂寥良朋難<lb/>
會閉門獨坐毎切遐思近鳯阿丈還家相見甚歡然過<lb/>
<pb n="KR4e0203_WYG_008-8a"/>
從之樂里人則幸矣其如邦家之計何哉想公亦同此<lb/>
惜也周禮聞已刻矣佇願見之舍弟行附此<lb/>
　　與賀澹庵書<lb/>
小兒趨侍左右偶夫婦俱病瘧中途而反旌節戒行想<lb/>
不出初涼仰惟吾丈重望九重簡畀重地諒弗以逺為<lb/>
憚竊聞此郡人性儉朴詞訟簡稀但民有四種不嗜耕<lb/>
稼惟以採海為生珠官之擾古今同患在吾丈大經濟<lb/>
宜於邦本元氣上十分加意一畨此廟食百世之功也<lb/>
<pb n="KR4e0203_WYG_008-8b"/>
至於備禦盗賊一節亦惟練土著嚴保伍為第一要務<lb/>
張南軒先生之在靜江近日陽明王公之在贛州皆以<lb/>
此立見功效而人或忽之縱有舉行徒應故事耳所謂<lb/>
練土著者朱子論江西山冦謂此輩初無行陣部伍憑<lb/>
恃險阻跳踉山谷之間正得用其長技而官軍乃以堂<lb/>
堂之陣當之地形兵勢凡彼之所長者皆我之所短謂<lb/>
宜養威持重擇形勢之地堅壁以待之而廣募土人鄉<lb/>
兵厚其金帛結以恩意使之出入山林上下谿谷以與<lb/>
<pb n="KR4e0203_WYG_008-9a"/>
此獠從事則彼之長技正與賊同又倚朝廷將帥之威<lb/>
聲以順討逆何向不克樵竊謂此論與今日閩廣事宜<lb/>
頗同雷廉接壤不勝過慮隃度惟執事擇焉擬奉送忽<lb/>
喉痛暴下此情懸懸外縐紗家葛引意諸惟為國珍重<lb/>
不備<lb/>
　　與張虛庵書<lb/>
北郊舟中追别惚恍猶昨日事流光迅速園柳又變鳴<lb/>
禽矣相望萬里忽得手教慰浣何如左金馬右碧雞蒼<lb/>
<pb n="KR4e0203_WYG_008-9b"/>
厓萬丈夾昆明之緑漲浩溔而前開此境殊不惡吾丈<lb/>
日坐黄堂庶務叢委人視之若無一刻暇此其迹也然<lb/>
自來山川之竒為髙人鉅雅所用為其胸次固有不待<lb/>
身遊而與之合者竊以為此吾丈之心也中華聖哲之<lb/>
所遞生其所過化聲名文物之區久而亦湮惟南中之<lb/>
尊事馬伏波諸葛武侯久而不衰乃知殊方之性得其<lb/>
一而専固不失而夫子所謂行於蠻貊者信而有徵也<lb/>
仕途不可蹉過者郡守縣令為其隨事可以及人也餘<lb/>
<pb n="KR4e0203_WYG_008-10a"/>
官猶過客耳吾丈本金閨之彦資望已深不久殊遷矣<lb/>
而弟為此言者知吾丈一日處乎其地則其所建立固<lb/>
當上追古人也匪妄匪妄故鄉無事上宅僊眷俱納福<lb/>
兩賢郎馳聲藝苑秋闈喜㨗可卜兹因盛使之行附致<lb/>
區區翹望北轅無任懸切<lb/>
　　與姜鳯阿書<lb/>
弟此行也承兄駕舟逺送特至菱港觴我贈我禮意隆<lb/>
浹徘徊者久之教言無所不盡此惟知我愛我之深故<lb/>
<pb n="KR4e0203_WYG_008-10b"/>
爾知他人不易得也弟履任後以公事至括蒼訪何賔<lb/>
巖憲使留坐山亭從容問兄動履甚相敬慕以防汛至<lb/>
海上過訪陸胥峰年伯弔湛泉之䘮其時五臺兄尚未<lb/>
歸也至苕溪覽其風土淳朴過一庵唐先生之廬在郊<lb/>
外水竹深處矮門斗室翛然古意明日箋書數行寄自<lb/>
别墅兼領木鍾集之教二公動履恐兄之所欲聞故因<lb/>
及之弟在里多年復出在仕途光景殆如遼陽之鶴惟<lb/>
信舊學應世自以只有操存二字差可少錯待士待民<lb/>
<pb n="KR4e0203_WYG_008-11a"/>
平平順應未嘗先横一念性不喜笞决人至於法之所<lb/>
在一毫不假然只此已多妨將來必有不悦者矣曹務<lb/>
甚劇知是職業故不覺勞勞在奔走知是免不得故不<lb/>
動念弟之宦况大略如此知我愛我如兄當更有以教<lb/>
之勿曰已是也切望切望使旋敬此附覆來諭謹領雲<lb/>
間之來佇俟勿爽幸甚<lb/>
　　又<lb/>
前月於蔡崇徳處領手教展誦慰浣吾丈一向鄉居想<lb/>
<pb n="KR4e0203_WYG_008-11b"/>
築室已成而鑿池種樹亦皆就緒左右圖書日夕與古<lb/>
聖賢相對而賢嗣侍膝同志滿前靜勝中經綸全體益<lb/>
見澄瑩斯世必䝉其施弟所養未固一旦舍靜就囂殊<lb/>
為非宜所賴兄丈時切劘之早獲息肩勿墮顛沛為幸<lb/>
春秋鄙説便中乞檢發公暇無為欲復事綴緝耳兹因<lb/>
于存素回便附候起居不悉<lb/>
　　與張虚庵書<lb/>
初夏奉别䝉光送河梁厚情種種到官後諸務紛冗未<lb/>
<pb n="KR4e0203_WYG_008-12a"/>
克修謝近閱邸報知吾丈請告之章已下仰惟髙志逺<lb/>
韻靜養冲襟弟所不能彷彿其一二而頗亦自附於臭<lb/>
味之同者顧弟方黽勉復出圖效尺寸而吾丈乃介然<lb/>
自遂是心固相期而跡若相左矣抑君子蠖屈龍見惟<lb/>
時之視計旦夕安康召命且至入陪國論使愚朽如弟者<lb/>
更藉以全歸是暫若相違而終則相合乃弟所望於吾<lb/>
丈也如何如何小价回附候不盡<lb/>
　　與賀澹庵書<lb/>
<pb n="KR4e0203_WYG_008-12b"/>
造宅承愛念特深臨行冗迫不及再别使來承手書獲<lb/>
詢道履清勝曷勝慰浣弟抵任兩月地方事體已得梗<lb/>
概大略路衝事繁鹽盗甚多事多有難處者所仗惟平<lb/>
生小心二字守官先盡已盡已然後能循物無違苟無<lb/>
違矣雖以無妄而取忤所不恤也顧病軀近又加患脚<lb/>
疾轉筋旬日一作此平生所無之疾恐地氣使然也桐<lb/>
山令兄屈為下僚敢不加意附覆不盡<lb/>
　　覆宋陽山廵撫<hi>浙西還將赴召時</hi>
<pb n="KR4e0203_WYG_008-13a"/>
敬讀請蠲大疏具悉體國為民之盛心夫帶徵宜小民<lb/>
之所樂從而易辦但積逋皆有司之所欲完而未能加<lb/>
以連年灾傷民困已極雖暫遇有收而一嵗之收止足<lb/>
以支一嵗之出若能於本賦之外更完舊逋必皆上户<lb/>
之良者此等寧有幾人欲概而責之誠恐舊欠未完而<lb/>
新逋又積年復一年終無了結誠從今丈量之後與之<lb/>
更始則民困得甦而國計亦不闕矣執事忠誠懇至天<lb/>
聴必即報可願速上之敬覆<lb/>
<pb n="KR4e0203_WYG_008-13b"/>
　　納幣姜宅啓<lb/>
樵無似仰䝉知已之愛爰締婚姻之好小孫男年及加<lb/>
冠愧未習於成人之道令孫女徳全貞淑夙已閑乎婦<lb/>
學之儀納吉既從敢請納幣特䝉埀允深荷玉成兹葢<lb/>
恭遇親家先生道宗孔孟學繼周程由積慶以生甫生<lb/>
申有賢嗣以同心同徳親誼之隆待如骨肉子女之願<lb/>
視如一家俾樵冢子冢孫蚤觀具慶重慶此非門下孰<lb/>
肯慨然伏願嘉偶百年良縁百代懽若朱陳室吾男者<lb/>
<pb n="KR4e0203_WYG_008-14a"/>
吾室之女迭為秦晉謂吾舅者吾謂之甥至於無窮自<lb/>
今以始所有不腆之幣具如别箋伏惟親慈鑒存幸甚<lb/>
　　與周念庭銀臺啓<lb/>
樵無似雖涉宦途而中間以憂病家食居半是以於當<lb/>
世之君子有心所仰慕而不獲承顔接辭者多矣若是<lb/>
者誠不敢奉尺書以冐非其分至於辱在知已而不知<lb/>
則名教之罪人也又所不敢也十一年皇上曽有舉遺<lb/>
之詔閣下實居諫垣之首所舉皆一時之望而樵之賤<lb/>
<pb n="KR4e0203_WYG_008-14b"/>
姓名忝與焉樵於閣下則所謂素所仰慕而未獲承顔<lb/>
接辭者也閣下采天下之公以應明詔無論疎逺枯槁<lb/>
此古人汲汲恐失一士之心也樵雖不足以當之又久<lb/>
無仕進之望而知已之感實不敢忘况值門下近在留<lb/>
臺豈可無一言以通問用敢不避小夫干牘以代摳衣<lb/>
門下臨風無任馳遡<lb/>
　　與姜鳯阿丈<lb/>
齎疏小价已回疏不果上俟到任後即上以候㫖已擇<lb/>
<pb n="KR4e0203_WYG_008-15a"/>
初九日到任矣不得再一面領教計違教亦非淹久也<lb/>
向見兄丈亦時有痰嗽又飲食似少於弟望加進榖氣<lb/>
以為真元之輔勿謂但存真養虚可以不資于外也近<lb/>
來風俗人心已大壊于下凡為人間世擔一日之責者<lb/>
盖不能以吾此生所不及見之事而廢未然之憂自兄<lb/>
丈之外無敢以此言奉告者矣太倉相公處弟不能往<lb/>
矣此後但能以書候問耳而胸中所欲吐者又有非書<lb/>
尺之能盡者惟兄丈會間一道及區區至感至感<lb/>
<pb n="KR4e0203_WYG_008-15b"/>
　　光禄寺到任奉政府書<lb/>
竊以五雲呈瑞化日迎長恭惟老先生主持國論增煥<lb/>
泰階台候動止萬福樵林野餘踪久甘靜退恭遇明良<lb/>
合徳善類景從猶且清問旁求不遺一士使樵起自田<lb/>
間叨次九列䝉此特達之知自惟何以報稱祗奉簡書<lb/>
已涖官守敢此陳謝伏希台照樵冐瀆尊嚴無任皇悚<lb/>
　　與陸五臺太宰<lb/>
竊以緒風來煦愛景回長恭惟老先生持衡士論精鑑<lb/>
<pb n="KR4e0203_WYG_008-16a"/>
人倫台候動止萬福樵林野餘踪久甘靜退恭逢明良<lb/>
合徳宫府一心以人材消長為廟論之所先凡士有一<lb/>
長無不使得以自見不自意如樵之愚亦在一人之數<lb/>
起自田間進次九列䝉此特達之知自惟何以報稱祗<lb/>
奉簡書已涖官守敢此陳謝伏惟台照不宣<lb/>
　　又<lb/>
前齎本人行修状草草樵菲材暮景引年求退實其素<lb/>
分荷䝉聖恩留用感激圖報宜尤十倍尋常恭惟老先<lb/>
<pb n="KR4e0203_WYG_008-16b"/>
生持公論以佐國論如權衡尺度之無心士大夫交口<lb/>
稱服而天下隂受其福抑已多矣方今泰道方新士大<lb/>
夫惟職思其居務自盡而母養交立黨斯庶幾百僚師<lb/>
師思日孜孜之氣象乎而似乎其風已成恐為世道之<lb/>
憂不知老先生以為何如兹因本寺齎本人便肅啓申<lb/>
候仰希台照不宣<lb/>
　　與陳心穀少司馬<lb/>
樵處田間久而去鄭鄉近雖未獲摳侍門下而私淑教<lb/>
<pb n="KR4e0203_WYG_008-17a"/>
澤則猶朝暮儿席也若不克見中心藏之蓋積有嵗年<lb/>
矣邇者伏䝉聖恩起廢始敢一通奏記干名公大人之<lb/>
門聞老先生嘗垂存齒及若欲引而進之于可與之列<lb/>
者輙敢具蕪啓以為請教之地凡諸頌禱有未敢及仰<lb/>
惟台照不宣<lb/>
　　簡潘雪松鄒南臯<lb/>
會面雖今傾心已久既承不棄良晤難得此日可惜竊<lb/>
謂可於靜便之所時一相聚庶不孤萍踪此一遭遇敢<lb/>
<pb n="KR4e0203_WYG_008-17b"/>
此請教可否惟命<lb/>
　　與姪孫順徳守<lb/>
别後雖勤憶念不克數數致書遥知宦履清勝聲績方<lb/>
新良用為慰人來得五月初三日所寄書益知近况衝<lb/>
途不足為勞吾昔在嘉禾應酬往來亦無異邢郡行所<lb/>
無事未嘗以動吾心也惟待士大夫當如一家待百姓<lb/>
當如赤子久而誠意相孚自然所施皆順所慮邊境多<lb/>
虞地方荒旱此誠不可不預知所處訓武積榖如种世<lb/>
<pb n="KR4e0203_WYG_008-18a"/>
衡之守青澗城乃吾之良師也千萬留意吾門在仕途<lb/>
者四人兩守名郡行其所志勿負所學正在此時勉之<lb/>
勉之吾老矣所惓惓屬望者見在之三人及將來之後<lb/>
人而已家下大小俱平安書不盡懐又無物可寄此間<lb/>
諸公具知吾姪孫所操所養附知<lb/>
　　寄王塘南太常<lb/>
弟自庚申還里十四年而再起浙西自浙西内轉戊寅<lb/>
還里又十四年不自意奉有今命其於年丈積三十餘<lb/>
<pb n="KR4e0203_WYG_008-18b"/>
年之契濶再不相值今乃同召同地其為慰浣不言可<lb/>
知恭惟老丈清如秋月冰壺養若春温玉粹無分在野在<lb/>
朝一味古心古道四海蒼生占出處非一日矣今朝廷<lb/>
一旦起公豈徒然哉必有以大用之也在碌碌如弟者<lb/>
實不敢仰希於萬一冐昧輙為公前茅不謂老丈竟不<lb/>
出令弟有餘愧焉仰望髙風徒切馳想而已前書既不<lb/>
達兹因舍姪行便敬此申意舍姪承乏大方乞念通家<lb/>
百凡指教之尤幸尤感薄具見逺意惟麾納為愛不宣<lb/>
<pb n="KR4e0203_WYG_008-19a"/>
　　與陸五臺太宰<lb/>
曽有小啓附虞葑丈使者之便計已徹台覽矣弟再疏<lb/>
未得請義不敢不黽勉旦夕但兩京班行中如弟之齒<lb/>
者止弟一人非有宿徳殊才何以居之誠有不能一日<lb/>
安者顧身之去就雖以義决而心之不能忘國則無出處<lb/>
之分毎中夜起坐未始不悽然也今西賊未克東冦方<lb/>
張有兵而難使者紀綱號令廢匪一朝儲備簡練欲取<lb/>
辦倉卒人人知其難也盖今之事勢有不同於嘉靖年<lb/>
<pb n="KR4e0203_WYG_008-19b"/>
間者不啻什百小疏冐昧已上若無禆天聴則乞放歸<lb/>
荷鋤耳昔齊侵魯冉有帥左師樊遲為右與齊戰有功<lb/>
此見聖門之學文武同方有事則執干戈以衛社稷無<lb/>
非實用弟一生空事章句愧此多矣惟以全晚節求不<lb/>
負知已而已因令郎三哥回便敬此道意惟台照不宣<lb/>
　　與姜鳯阿宗伯<lb/>
去年兩奉晤一於宅上一於僊舟寒暑又一週矣違教<lb/>
日多傾注殊切小孫來備道福履光亨深以慰浣弟求<lb/>
<pb n="KR4e0203_WYG_008-20a"/>
退未遂荏苒又到自陳良非得已小孫當具述之今西<lb/>
賊已平國家方以倭事為急弟愚意幽薊地險人<lb/>
勁百倍東南若將得其人用得其道豈區區倭冦<lb/>
所能逞其有窮之技若東南邊海諸郡則皆富饒之區<lb/>
無處不可登犯我所以待之之䇿欲堅壁清野則不能<lb/>
欲迎擊截殺則未保必勝昔人謂禦之于海不使登岸<lb/>
為上䇿然犂沉一䇿所以得行者恃舟大也今彼亦造<lb/>
舟以敵我則我技先窮矣由此言之則陸備亦不可以<lb/>
<pb n="KR4e0203_WYG_008-20b"/>
不講陸備之講固非一端而人心易動尤當首慮征需<lb/>
一急則窮民無聊姦人幸禍往事可鑒也然則攘外先<lb/>
於安内人心激發雖農夫揭竿可以殺賊此之謂以拊<lb/>
循為折衝似不可謂之迂也弟與翁丈均切桑梓之憂<lb/>
敢此請教因風寄答是望不盡<lb/>
　　大理到任後奉政府荆石王公<lb/>
恭惟老先生本純孝以為大忠備盡苦心上有帝鑒下<lb/>
有海内無心之公言神人協相台候起居萬福樵於老<lb/>
<pb n="KR4e0203_WYG_008-21a"/>
先生桑梓雖近踪跡甚疎自分懵于世事亦久與外事<lb/>
相忘不意聖朝收録再有此出側聴於士大夫之論謂<lb/>
一二遺逸之舉出於廟論之素䝉此特達之知自惟何<lb/>
以報稱惟老先生之教誨成全是仰是依前到任及自<lb/>
陳二次上疏俱不敢奏記者以到任之時已迫自陳自<lb/>
陳之日方在待罪故不敢也兹因本寺齎奏人行恭攄<lb/>
候悃伏惟台鑒不宣<lb/>
　　與許少薇司諌<lb/>
<pb n="KR4e0203_WYG_008-21b"/>
久不奉書馳注殊切門下當東征西討之時為天下昌<lb/>
言上堅國論下定人心所禆贊實多昔韓魏公為諫官<lb/>
欲見人主從諫之美存諫草七十餘章其自序曰諫主<lb/>
於理勝而以至誠將之斯言也魏公之所以言無不行<lb/>
而功在天下也執事有而不居辭且至再此尤古人之<lb/>
用心矣敝邑䝉舊愛而於愚父子尤深中心藏之何日<lb/>
忘之兹因齎本人便恭候起居伏惟崇照不備<lb/>
　　與呉翼雲少㕘<lb/>
<pb n="KR4e0203_WYG_008-22a"/>
昔年與先公兩次同塲屋契誼如骨肉盖兄弟而又相<lb/>
知者也中間得握手言燕者僅符臺數月而已獲見賢<lb/>
伯仲竊謂先公不亡良自慰幸昨起自田間原擬一出<lb/>
即歸故於相知㮣未致書乃承翰貺先施豈勝感愧自<lb/>
至留都日耳芳譽忝在通家竊自増氣至貴鄉紛紜之<lb/>
事向亦頗聞之是非曲直自有公論無庸過慮也隆冬<lb/>
為國珍攝以需柄召不備<lb/>
　　與徐華陽大司㓂<lb/>
<pb n="KR4e0203_WYG_008-22b"/>
去鄭鄉伊邇未克摳衣承教方切馳注自待罪留署俄<lb/>
聞簡命之報私幸得朝夕左右允遂素仰兹又叨署<lb/>
部事敢顓役奉迓并申顒俟之愫伏惟台照不備<lb/>
　　與鄧定宇翰長<lb/>
别後未得恭問起居公役回領手教知台節已涖京口<lb/>
門庭多慶侍奉安好承惓惓餘愛過及愚朽感佩真切<lb/>
小兒獲拜函丈領誨言依依不忍言别在門下之知愛<lb/>
非尋常可得而在愚父子之知感亦豈易以尋常語哉<lb/>
<pb n="KR4e0203_WYG_008-23a"/>
下士晩聞惟拙修自勉可以求不負知已而已兹因止<lb/>
庵先生行便附候不盡統希台照<lb/>
　　與楊止庵銀臺<lb/>
疊承枉顧領教領愛日有限而意無窮在生也遇之晩<lb/>
而别之早惟晩聞拙修庶幾久要不忘以求不負髙情<lb/>
而已孔朱二夫子像當表懸瞻拜執事發明真的尤貽<lb/>
我實多感佩感佩道駕早發恐不獲親送敬此致區區<lb/>
外寄鄧定老書一封附上<lb/>
<pb n="KR4e0203_WYG_008-23b"/>
　　與孫立亭大司冦<lb/>
某在田日久雖覿徳末由而仰髙有素執事出則重朝<lb/>
處則重鄉何人不仰其亦何論識與未識哉某自再起<lb/>
在南未通一書兹叨署部事適逢熱審有題疏上請次<lb/>
聴裁覆敬候起居兼領指教伏惟台照<lb/>
　　與沈鏡宇少司空<lb/>
白下相從僅止數月而言别忽已經年每思嵗月之駛<lb/>
而盍簮之難良不能不悵然興懐也第不自意獲有天<lb/>
<pb n="KR4e0203_WYG_008-24a"/>
幸三踵髙賢之武得所步趨以免迷躓兼獲與令叔觀<lb/>
頥老丈同事以來道義真誠令人宿累消忘再接賢嗣<lb/>
君温然如玉宛然翁丈之儀刑也何不肖獲徼福于翁<lb/>
家之多邪幸甚感甚樵衰年求退未得在事一日若履<lb/>
淵冰仰望翁丈不棄而時有以教之兹因風便申候統<lb/>
惟台炤不備<lb/>
　　與鄒南臯學憲<lb/>
樵於門下獲見雖晩而荷愛最深白下相處一年有餘<lb/>
<pb n="KR4e0203_WYG_008-24b"/>
真道義骨肉也僊舟臨發泊石城之下相對移晷教語<lb/>
猶温然在耳自是三過石城追憶言别之處江流向東<lb/>
我懐獨西竊於有道者之一念獨殷也别來伏惟侍奉<lb/>
安好百福盈庭極天下之可願者無如以善養者之為<lb/>
樂乎天真者矣仰之慕之頌之禱之惟因風不棄常惠<lb/>
教我以數行幸甚不佞白下卜居成則彼此固可以寄<lb/>
音也不備<lb/>
　　答江兵憲<lb/>
<pb n="KR4e0203_WYG_008-25a"/>
生自叨起至今奉違台範忽餘一載乃公之所以埀情<lb/>
于不佞者至勤至厚兹者量移又承金玉之音不啻百<lb/>
朋之錫顧菲劣何以克當何以為報也謹銘諸心不忘<lb/>
知愛之至領别教皆地方石畫長計敝府水陸增兵設<lb/>
游將一員領之不惟留都之門户鞏固而三縣皆可恃<lb/>
以無恐近操院題設兵道與髙見正同乃若鄉兵使人<lb/>
自團練家自為守則可一屬之官則無事先有擾有事<lb/>
不足賴也展拓郡城其工稍大其事稍難北固臨城先<lb/>
<pb n="KR4e0203_WYG_008-25b"/>
年所以不包築在内必有其故更望詳議之增兵非難<lb/>
增餉為難明公不欲另編餉銀止欲借支備用及扣存<lb/>
事故兵糧尤感愛民節費之盛意諒臺議僉同東南赤<lb/>
子行受保障之徳于無窮也幸甚幸甚因便裁覆統希<lb/>
台照不宣<lb/>
　　與周友山大理<lb/>
昔年追隨禁闥如隔夢境自戊寅還里藏拙遂心容疎<lb/>
便性亦無復當世夢矣惟於郵信中得故舊出處時一<lb/>
<pb n="KR4e0203_WYG_008-26a"/>
破顔耳誠不自意再有此出黽勉南中未獲修一書昨<lb/>
得新命之報南中諸髙雅無不喜者况生嗣獲親依以<lb/>
沾教益其欣浣之劇又何如耶兹因迎役之便肅啓申<lb/>
愫統惟台照不備<lb/>
　　與楊止庵太僕<lb/>
五六兩月賤體病暑曽命小兒於京口候領矩誨適其<lb/>
時小兒亦病卧于家及台駕過茅峰駐有數日而小兒<lb/>
不及侍杖屨生亦不及遣一介以通聞問荷䝉翁丈之<lb/>
<pb n="KR4e0203_WYG_008-26b"/>
惓惓則推愛至矣扇教之賜尤感通家之愛謹當令小<lb/>
兒服膺矢不負先達同志襟期真切真切拙稿領訖周<lb/>
禮冬官原只就地官中稍為分别云此為地官之文此<lb/>
為冬官之文鄙見初不敢補冬官也考工記則未及理<lb/>
會諸有可請質者容嗣布先此謝謝客次惟道養順時<lb/>
加崇保嗇是祝不盡<lb/>
　　小詩用來韻奉謝推愛下及小兒厚意<lb/>
　身到華陽古洞天新詩遥寄荷髙賢傳經事業深相<lb/>
<pb n="KR4e0203_WYG_008-27a"/>
　勉好古襟期久獨堅鴻漸看公霄漢上鶴巢伴我曲<lb/>
　林間陶君舊隠堪終老緑樹蕭森丹竈閒<lb/>
　　曲林舘在茅峰深處乃陶隠居鍊真之所僕愚父<lb/>
　　子將卜築焉賤性好人之所不好獨翁丈有取焉<lb/>
　　所謂久愈堅者此也至於小兒尤佩師訓他日不<lb/>
　　墮世網當有所藉手以見門下矣<lb/>
　　止庵來詩<lb/>
　華陽此到最髙巔指㸃金沙緑樹前霄漢不妨鴻漸<lb/>
<pb n="KR4e0203_WYG_008-27b"/>
　路山蹊暫帶鶴巢煙儒修方混禪𤣥日詞藻惟尊秦<lb/>
　漢年寄語青春王太史過庭經説可為傳<lb/>
　　喬來白下得方麓王先生經説讀之未卒業而别<lb/>
　　登茅峰羽士為予指㸃金壇在東南僅兩舍間乃<lb/>
　　先生之鄉也仲君太史方家居未由一造訪小詩<lb/>
　　書扇以寄顧喬詞非所工書命筆吏何足博哂見<lb/>
　　予意爾　　　　　　　　　　上饒楊時喬<lb/>
　　與顧海陽侍御<lb/>
<pb n="KR4e0203_WYG_008-28a"/>
昔年賤生承諸丈厚意賁以大章曾一修啓馳謝迄今曠<lb/>
未嗣音某林野餘踪久甘閒退不意朝廷収録再有此出未<lb/>
有補報兢懼實深向於邸報見大疏論慎舉廢一節䝉於顓<lb/>
固之踪見有清修之許此甚盛心也甚古道也敢不勉思報<lb/>
稱第某以衰病累疏求退未䝉俞允既䝉執事之知惟不靳<lb/>
指南之教是仰是依兹因風便恭候起居東望不勝馳注<lb/>
　　奉内閣荆石王公<lb/>
某前者冒昧有乞身之請上奉恩綸俾仍就列䝉台教<lb/>
<pb n="KR4e0203_WYG_008-28b"/>
賜答仰悉知愛之深敢不奉以周旋勉圖報稱恭逢元<lb/>
子就傅中外欣欣然喜色相告以為天下之大本既定<lb/>
則天下之大事可以次第而舉此宗社無疆之福也竊<lb/>
惟天下之事廢于久安安内攘外責實為急足兵食修<lb/>
本政為先言之于今日則為迂而見笑圖之于他日則<lb/>
為緩而無及相公今日為天下任其難而天下後日享<lb/>
其成效頌徳詎有涯邪區區之愚輙敢吐露皇悚皇悚<lb/>
兹因齎疏人便敬候台祉伏惟埀照不宣<lb/>
<pb n="KR4e0203_WYG_008-29a"/>
　　奉内閣瀫陽趙公<lb/>
某前者冒昧有陳荷䝉台教賜答忘其徳位之尊勉以<lb/>
殉公之義某敢不奉以周旋惟老先生始終教之幸甚<lb/>
幸甚恭逢元子就傅天下之大事一朝而定雖斷自聖<lb/>
心而老先生謨明弼諧之效不可誣也敢為天下賀兹<lb/>
因齎疏人便附候台祉統惟埀照不宣<lb/>
　　奉内閣洪陽張公<lb/>
恭逢元子就傅天下之大事一朝而定此宗社無疆之<lb/>
<pb n="KR4e0203_WYG_008-29b"/>
休廟堂謨弼之效敬為天下賀某昨者冒昧有乞骸之<lb/>
請荷䝉台慈過與致奉恩綸惶恐受命伏惟老先生始<lb/>
終教之幸甚幸甚兹因齎疏人便仰候台祉統祈埀照<lb/>
不宣<lb/>
　　與黄明府<lb/>
向承翰貺逺錫匆匆裁答不盡感謝之私頃者以賤齒<lb/>
乞歸未䝉俞允瞻望庭階益切馳注兹因兒輩省覲還<lb/>
里敬此代面保甲一法昔年王文成公行之江西不惟<lb/>
<pb n="KR4e0203_WYG_008-30a"/>
足以察姦非而民間之隠情畢知亦足以消盗賊而使<lb/>
外來者無着跡之處此法甚易簡亦不擾民但在行之<lb/>
者何如爾至于團練鄉兵亦不出此法之外使一邑之<lb/>
中教成善射者有數十人轉以相教善射者益多亦足<lb/>
以家自為守矣宋种世衡行之於青澗城則已然之明<lb/>
效也漫語及之按院將出境生有一書謝其雅意敢以<lb/>
先請望命門者禀達冒瀆悚息<lb/>
　　與許敬庵中丞<lb/>
<pb n="KR4e0203_WYG_008-30b"/>
昔年待罪兵廵嘗三過貴里未由一領教言至今為歉<lb/>
自出山以來自謂獲果此願日耳義問正在馳注忽承<lb/>
華札佳集顓使逺貽若自天墮開函莊誦竊有以見公<lb/>
之心即如覿公之顔也慰甚感甚既承不棄願竊有請<lb/>
焉敢遂陳之古者什伍其民盖以相聨有素則有事相<lb/>
助有患相恤禮俗相成有辠竒衺則相及阜民善俗之<lb/>
本實在于此一變而為相收司連坐之法則此意不復<lb/>
知矣然猶不失為防察姦非也若此法復廢則一聴之<lb/>
<pb n="KR4e0203_WYG_008-31a"/>
民而止以聴詞訟督賦税為事其亦末矣管子作内政<lb/>
以寓軍令謂守國者守榖而已矣嵗穰民有餘則輕榖<lb/>
君為斂糴以重之嵗歉民不足則重榖君為散糶以輕<lb/>
之輕重之權常制于上而萬室之邑必有萬鍾之藏此<lb/>
齊之所以成富强也管子霸者故所見止此若王政行<lb/>
則制民恒産勿奪其時保息六以養之本俗六以安之<lb/>
荒政十有二以聚之職事十有二以登之其儲積必使<lb/>
三年耕有一年之食九年耕有三年之食不待豐歉以<lb/>
<pb n="KR4e0203_WYG_008-31b"/>
為斂散而制輕重之權也寓兵于農教練以時可使有<lb/>
勇且知方也亦出于此如此則足食足兵民信之矣可<lb/>
以威八方又何虞于盗賊凶荒之變哉因來教而有言<lb/>
不覺縷縷惟公教之四月十二日<lb/>
　　寄陸太宰<lb/>
自令器三哥來白下一奉書後缺然至今每於薦紳來<lb/>
自貴鄉者詢問台履康勝恒用欣慰竊惟年之貴于天<lb/>
下久矣而在貴者之年為天下所貴則尤難太公八十<lb/>
<pb n="KR4e0203_WYG_008-32a"/>
相武王伐商而詩贊其鷹揚盖壯之也衛武公年九十<lb/>
有五猶箴儆于國而詩存其抑戒盖美之也壯之美之<lb/>
者惟有徳者哲命厯年有合一之理故詩人之祝君子<lb/>
毎祝其壽至曰萬壽無期曰萬壽無疆夫其所以稱願<lb/>
之如此者誠貴之也在朝則美政在野則美俗君子之<lb/>
年愈永而維繫愈逺豈不可貴歟翁丈真其人矣此弟<lb/>
樵之所以恒用忻慰而致祝焉者也兹特令小孫代申<lb/>
<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>悃伏惟慈炤不宣<lb/>
<pb n="KR4e0203_WYG_008-32b"/>
　　寄焦太史<lb/>
古之蚤諭教者貴于前後左右皆正人而又必朝夕無<lb/>
間然後有以養成睿徳恭聞就傅甚勤天顔有喜此宗<lb/>
社無疆之福也程正公范太史進講之前皆齋戒以積<lb/>
誠意知公異世而同心矣吏回承華劄知兼領史局甚<lb/>
善志備一代經制公所分外其餘不妨加意尤善承問<lb/>
及拙著皇愧雖有數種恐不足傳敬以書目呈覽全書<lb/>
俟後便續寄先此奉覆并謝謝不一<lb/>
<pb n="KR4e0203_WYG_008-33a"/>
　　與趙陽谿<lb/>
承記念賤生特作壽詩手書便面千里相寄開函捧誦<lb/>
愾然興懐及讀至三十年來承翰墨二千里外想丰神<lb/>
之句則為躍然曰此我兩人心事不意為陽谿翁先道<lb/>
之也佳集二種領教尤多吾丈髙世之節經世之學獨<lb/>
詣之見平正通達之文自足與古人頡頏天下豈無讀<lb/>
其文而願與之同世者乎當不止江左一王生已也本<lb/>
朝先輩在北方則河東薛先生月川曹先生毉閭賀先<lb/>
<pb n="KR4e0203_WYG_008-33b"/>
生在南方則楓山章先生敬齋胡先生整庵羅先生其<lb/>
在臺閣而有勲名者則李文達公于肅愍公王端毅公<lb/>
胡端敏公要是孔門正脉故某區區信向者惟此數公<lb/>
而已此外雖舉世所崇信而不敢同也非吾丈之前其<lb/>
敢妄一吐露以干罪咎乎承索所著餘書敬以紹聞編<lb/>
二册并拙集請教外詩扇二柄奉致多福無疆之祝雖<lb/>
已後嶽降之期諒不罪也<lb/>
　　與撫臺養愚李公<lb/>
<pb n="KR4e0203_WYG_008-34a"/>
夏間得一承接教言顧未由一至吳門展謁臺下正切<lb/>
懸仰伏承俯詢敝邑今嵗災狀大約與蘇松有同有不<lb/>
同蓋地勢﨑嶇水不停演初趁秧雨霑足髙田無不挿<lb/>
蒔者不料七月以後一向無雨車戽不及者皆為槁草<lb/>
惟不絶水者為全收此等田在鎮江三邑為有數此所<lb/>
以云有同有不同也尊諭所謂災雖一二分亦非豐年<lb/>
者可謂灼見情狀今米價已賤至五錢上下則改折七<lb/>
錢民間似不便也帶徵一節調停處之固無一旦取盈<lb/>
<pb n="KR4e0203_WYG_008-34b"/>
之患然嗣嵗難料恐年復一年竟成積逋統惟裁擇萬<lb/>
民幸甚餘俟續有所見不敢不盡其餘<lb/>
　　與留臺江倉屯營馬政五侍御<lb/>
生無似竊有親仁之幸三從執法之班獲與髙賢時相<lb/>
朝夕崇論谹議寔多同心之言報國赤誠可比斷金之<lb/>
利此皆諸君子之力愧非生朽人之所能致其愛助者<lb/>
也生在臺雖未久而䝉愛則已甚多兹藉庇歸田未遑<lb/>
馳一介以謝門下顧厪華翰鼎貺顓使逺將自惟何徳<lb/>
<pb n="KR4e0203_WYG_008-35a"/>
以堪益仞髙情無已惟有銘頌莫罄謝衷匆匆裁狀不<lb/>
莊統惟道炤<lb/>
　　與焦太史<lb/>
賫本吏回得手教知春秋稿已呈覽承過許感愧感愧<lb/>
昔人得不傳之學亦曰得之于遺經有志者隨其分限<lb/>
曰得有淺深則可曰舍此而他求可以有得者則不敢<lb/>
信也某皓首不廢世之所笑惟日與兒輩强聒冀其不<lb/>
墮迷途而已不意䝉知己者賞心焉何幸何幸仰望終<lb/>
<pb n="KR4e0203_WYG_008-35b"/>
教之不孤一念就正之勤將令愚父子孫䝉嘉恵于世<lb/>
世也真切真切宋以前諸家經説訪求歴年正未有得<lb/>
俟有得當以奉聞小孫臺試偶遺且欲養令精進固不<lb/>
競此也承埀念感謝外有一事請教長小兒啓疆以漳<lb/>
州府學教授陞彰徳府涉縣知縣自以儒生不習為吏<lb/>
欲告仍改教職以便侍親恐須比得有一例敢求老丈<lb/>
為一查示尤感尤感<lb/>
　　與同年黄少岷<lb/>
<pb n="KR4e0203_WYG_008-36a"/>
自丁未至今四十有八年矣海内兄弟得以音問相通<lb/>
者少矣况會晤乎雖近在一鄉得數數者少矣况逺者<lb/>
乎中間升沈存没可感可慨者不知其幾並已委之造<lb/>
物惟久要不忘此一念不限何時何地未始不相通耳<lb/>
弟暮年再出無補累疏乞骸未得方切兢懼如履淵冰<lb/>
今秋南畿集試四方英彦以年家子來見者僅有數人<lb/>
晩乃承令嗣持華札來見欣浣之劇開函知老丈景福<lb/>
無疆又知以歸林後始得今令嗣一見知為偉器以此<lb/>
<pb n="KR4e0203_WYG_008-36b"/>
于邁一日千里可也如弟及豚子何足齒焉敬兹謝覆<lb/>
不盡餘情尚圖别申統惟道炤<lb/>
　　與許甸南司諫<lb/>
昨嵗道駕過秣陵駐有多日謂當朝夕請教而不佞愧<lb/>
為塵蹟所覊不能如願至今悵惘惟有向往時時在念<lb/>
耳偶㑹令壻唐上舍喜得寄聲奉問向得大教種種皆<lb/>
心學獨詣之言足為不佞䝉者日月昔二程先生得千<lb/>
載不傳之學亦曰得之于遺經而今之談者多為圓頓<lb/>
<pb n="KR4e0203_WYG_008-37a"/>
法門所誤不知由文以開天聰明由禮以上達天徳雖<lb/>
顔子亦不過如是而已不佞竊願有請焉計還朝之日<lb/>
不佞雖投簮猶當一見耳諸惟道炤不盡<lb/>
　　與沈觀頥中丞<lb/>
僕與老丈相契于三十年之前山林蹤跡每每相同及<lb/>
起留都同官光禄僚誼之厚豈但一時晤合獲有天縁<lb/>
寔終身之所向往而資法焉者伻來承華札多儀開函<lb/>
如面覿欣浣何如大疏朗朗皆赤誠確語三復為之感<lb/>
<pb n="KR4e0203_WYG_008-37b"/>
慨僕長于丈十嵗累疏乞休今秋應得允放若丈則人<lb/>
望方殷姬公所謂常人吉士正賴門下為赤幟伏惟為<lb/>
上為下珍重以膺新祐是祝僕臨書無任馳情<lb/>
　　與政府王荆老<lb/>
齎本人回䝉賜教札并下及小兒仰感道義盛心銘刻<lb/>
心膂竊惟㤗交之會不無艱虞以老先生定力主持天<lb/>
人所助切願堅忍為上為天下培惜真元一胍公論未<lb/>
嘗不明此真元一脉也樵未徵于逺亦徵于近矣不根<lb/>
<pb n="KR4e0203_WYG_008-38a"/>
所起知者漸多信者應悔亘古不磨善類可恃庶其在<lb/>
此况如老先生青天白日何疑之不破何艱之不濟哉<lb/>
樵旦暮乞骸之人僭言及此惟老先生采擇幸甚<lb/>
　　與李漸老<lb/>
齎本人回䝉賜教札并下及小兒且知其事由忌者仰<lb/>
悉老先生開誠心全事體豈直一家之感哉伏惟泰交<lb/>
之㑹四海想望而議論末一乃有若台諭所虞者樵無<lb/>
所知竊嘗莊誦正人心定國是大章歎服不已以為廟<lb/>
<pb n="KR4e0203_WYG_008-38b"/>
堂之上訏謨自定持此而往何艱不濟因承下問敢僭<lb/>
言以覆惟老先生諒其愚而采其意焉樵無任悚息<lb/>
　　與許司諌<lb/>
領讀大疏敬服敬服至欲朝廷於抗言中付廷論分别<lb/>
其人之邪正言之公私此尤今日正人心定國是之第<lb/>
一要法主上獨斷言者一槩被罪而去使懐私者亦一<lb/>
槩冒直名而徼後倖此不付廷論之所以反為彼利無<lb/>
以厭人心而息議論也蕩撿踰節之夫素不知名義為<lb/>
<pb n="KR4e0203_WYG_008-39a"/>
何物却巧于迎合善于依附能使二三名流惑而信之<lb/>
彼反得借以為重以排斥異已國家誠欲散小羣而成<lb/>
大羣但區别此輩則罔兩自消矣未面輙布其愚統惟<lb/>
道照<lb/>
　　與黄邑侯論地方事<lb/>
夫為地方之計者一曰攘外先於安内昔之論善守者<lb/>
長子之城厚完邯鄲之倉庫實皆不以為可惟以晉陽<lb/>
為尹鐸之所寛其民必和而居之卒以破智伯而成趙<lb/>
<pb n="KR4e0203_WYG_008-39b"/>
氏之業此之謂以拊循為折衝其孰能勝之一曰足食<lb/>
之道不煩他求米賤之時増價以糴有急之時有米之<lb/>
家許令自報不論多寡照開納事例各有以償之或别<lb/>
為優異以示奬勸則民樂輸而倉廪可實矣一曰團結<lb/>
鄉兵使家自為守有司之事也擇要害而據守審緩急<lb/>
而應援將帥之事也使有司能教其民如宋之弓箭社<lb/>
將帥能訓武積榖如种世衡之守青澗城則足以相為用<lb/>
而無地非勁兵矣雖然此所以為目前計也而非所以<lb/>
<pb n="KR4e0203_WYG_008-40a"/>
計久逺也何謂久逺之計古者寓兵于農故能足兵藏<lb/>
富于民故能足食教行其間故民信之三者盖出于一<lb/>
道也自兵農分而兵習于坐食民困于養兵則三者胥<lb/>
失之矣平時開府庫輦金帛以應其所需若有所負一<lb/>
有不繼則欲羣起而譟呼此何為者也故蘇子瞻之論<lb/>
軍制以為漢有踐更之卒郡國無常屯之兵是以其兵<lb/>
雖不知農而天下不至于弊者未嘗聚也唐置府兵羅<lb/>
四方之精鋭以備征行無事則力農而積榖是以其兵<lb/>
<pb n="KR4e0203_WYG_008-40b"/>
雖聚而天下亦不至于弊者未嘗無事而食也惟宋之<lb/>
兵不耕而聚於畿輔者以數十萬計皆仰給于縣官有<lb/>
漢唐之患而無漢唐之利至其畨更而屯戍于郡縣要<lb/>
其歸無以異於數十萬之兵三嵗而一出征也此言可<lb/>
謂盡兵制之得失後之欲為兵食之長計者其孰能易<lb/>
之惟我太祖髙皇帝之制兵也實得唐府兵之遺意天<lb/>
下既定散百戰之士各歸本伍而給以屯田屯田之制<lb/>
具載紅牌事例一衛軍人以其七屯種而以其三城操<lb/>
<pb n="KR4e0203_WYG_008-41a"/>
一軍百畝之入足以自贍而給城操者俱不乏是以當<lb/>
時東征西討軍興無暇日而不憂兵食者以其備先具<lb/>
也承平既久軍伍既缺屯政又廢兵食可謂兩不足而<lb/>
尚無變計故以天下全盛而憂敵憂倭則以當事<lb/>
者但知以支吾目前為得計而無暇逺圖耳甚至東西<lb/>
用兵皆以欵為結局夫敵之欵也果足恃乎不若<lb/>
乘其拒命便永絶之此固太祖神謀逺見著在祖訓之<lb/>
本意也以太祖之心修太祖之政兵食何患于不足人<lb/>
<pb n="KR4e0203_WYG_008-41b"/>
和何患于不得國威何患于不振邊疆何患于不靖乃<lb/>
談屯田于今日者不以為迂則以為難夫不難于竭百<lb/>
姓之力以養坐食之兵而獨難于修復屯田何其見之<lb/>
左乎趙充國討羌孔明渭上皆且田且兵則謂兵不可<lb/>
使之耕者又非矣先朝大學士楊文襄公謂陜西沃壤<lb/>
若得人力盡闢耕之三邊軍餉可不煩轉運而自足則<lb/>
謂欲屯無地者又憚事者之托辭也故為今日久逺之<lb/>
計者莫如修復屯田此雖非一邑之事然苟知此意則<lb/>
<pb n="KR4e0203_WYG_008-42a"/>
一邑之事皆可推類而求之矣<lb/>
　　與姜鳯阿司成<lb/>
承寄示春秋事義全考事核義精讀之令人心開目明<lb/>
真前此說經者所未有也中間於弟之陋説多所采取<lb/>
無乃年丈之誤愛乎然自此益令弟有進矣當不忘教<lb/>
以卒業焉先端拜以謝附啓三禮之學久廢不講朱子<lb/>
嘗欲緒正而未成今監本殘缺糢糊至不可讀西川劉<lb/>
公瑞嘗刻其白文于浙臺再過數年必將并其名而不<lb/>
<pb n="KR4e0203_WYG_008-42b"/>
知矣望吾丈留意絶學如監本尚可補完或他處有善<lb/>
本可資以參訂不惜多方訪求此今日第一急務也不識<lb/>
吾丈以為何如<lb/>
　<lb/>
　<lb/>
　<lb/>
　<lb/>
　方麓集巻八<lb/>
</p>
<p>
</p>
  </div>
</body>
</text>
</TEI>
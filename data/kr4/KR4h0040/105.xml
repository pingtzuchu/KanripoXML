<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_105-1a"/>
皇朝文鑑卷第一百五<lb/>
　議<lb/>
　　　左右僕射東宫三師爲表首議<lb/>
　　　　　　　　　　　　　　竇　儀<lb/>
　　　祖宗配侑議　宋　祁<lb/>
　　　郭稹不應爲嫁母持服議　宋　祁<lb/>
　　　請置廉察罷轉運議　黄　亢<lb/>
　　　爲兄後議　劉　敞<lb/>
　　　濮安懿王典禮議　司馬　光<lb/>
　　　廟議　韓　維<lb/>
<pb n="KR4h0040_SBCK_105-1b"/>
　　　南北郊議　陳　襄<lb/>
　　　　左右僕射東宫三師爲表首議<lb/>
　　　　　　　　　　　　　　竇　儀<lb/>
得尚書省牒奉前月二十八日勑節文御史臺太常<lb/>
禮院定左右僕射東宫三師爲表首未有所從令<lb/>
臣等參議以聞者臣等今詳東宫三師爲表首討<lb/>
論故實全無證據其左右僕射援引制勑合爲表<lb/>
首者其事有六謹按周官先叙六官又準六典尚<lb/>
書爲百官之本今自一品至六品常參官毎班以<lb/>
尚書省官爲首則僕射合爲表首一也又按唐㑹<lb/>
<pb n="KR4h0040_SBCK_105-2a"/>
要及禮閣新儀貞元二年十月七日御史臺奏每<lb/>
有慶賀及須上表並令上公行之如無上公即尚<lb/>
書令僕已下行之其嗣王合隨宗正若有班位合<lb/>
依王品此則嗣王雖一品不得爲表首二也又據<lb/>
故事僕射位次三公則僕射合爲表首三也又準<lb/>
故事僕射是百寮師長即無東宫一品爲師長之<lb/>
文是知上臺表章僕射當爲表首四也又準晉天<lb/>
福二年敕節文今後凡有謝賀上表並令上公行<lb/>
之如三公闕令僕射行之則上臺表章僕射當爲<lb/>
表首五也又立班之制卑者先入後出尊者後入<lb/>
<pb n="KR4h0040_SBCK_105-2b"/>
先出見今東宫一品立定僕射乃入僕射既退兩<lb/>
省班退後東宫一品方出即輕先重後之禮較然<lb/>
可知則僕射合爲表首六也伏以百王儀制歷代<lb/>
遵承凡欲攺更必求典故今御史臺檢討有憑事<lb/>
理甚允議者或引百寮起居之日宰相偶不押班<lb/>
東宫一品在前不可却通僕射臣等答曰必若合<lb/>
通前立之者則兩省官班在前如通最在前班必<lb/>
求宰相之次爲首則非上臺僕射而誰又曰一品<lb/>
爲尊二品爲次臣等答曰班秩之内緊慢是分或<lb/>
有自四品入三品爲黜官丞郎入卿監是也從四<lb/>
<pb n="KR4h0040_SBCK_105-3a"/>
品入五品爲進秩少卿入郎中是也四品在三品<lb/>
之上諸行侍郎於卿監是也七品八品在雜五品<lb/>
之上殿中侍御史補闕拾遺監察於三丞五博是<lb/>
也若不以省臺緊慢次第相準居此官者肯以品<lb/>
爲定乎又大凡尊卑各有倫等雖繫君臣之際可<lb/>
論父子之間上臺則君父之官也東宫則臣子之<lb/>
官也若或品位懸邈亦可尊卑各申奈將臺職緊<lb/>
慢不同實恐統攝不得假若輕重雖等亦須推奨<lb/>
上臺議者又曰新定合班最可爲準臣等答曰近<lb/>
敕合班之位僕射與東宫三師不曽攺移上件所<lb/>
<pb n="KR4h0040_SBCK_105-3b"/>
引故實敕文當時與今無異此乃仍舊不是新條<lb/>
又議者曰僕射重輕不同徃日臣等答曰此官崇重<lb/>
儀亞三公上事舊規典冊具在公參之禮立朝之<lb/>
儀見今可知何曽損減又議者曰假如百寮同署<lb/>
一狀必須依次署名臣等答曰此議只爲表章獨<lb/>
以一人結銜爲首且云文武百寮臣等此則是緫<lb/>
統文武衆官見有正衙重官太子宫臣難以爲首<lb/>
若援引依次連署實又與此不同又議者曰表首<lb/>
之人近亦曽有三少臣等答曰今爲在朝見有僕<lb/>
射表首難定宫臣歷朝典據分明都來不取近或<lb/>
<pb n="KR4h0040_SBCK_105-4a"/>
重輕顛倒却引爲憑脫或不論官曹不取緊慢不<lb/>
以近尊爲重但只據品而言則上來班位及於資<lb/>
品以至僕射出入今後並合攺更若變舊章於時<lb/>
何益臣等欲請依唐貞元晉天福敕及諸故實并<lb/>
今御史臺衆議以僕射爲表首一則正上臺之綱<lb/>
紀一則遵歴代之楷模免至鑿空驟從臆說俾其<lb/>
名分不至奪倫<lb/>
　　　　祖宗配侑議　宋　祁<lb/>
臣等聞王者建廟祏之嚴合昭穆之綴祖一而已<lb/>
始受命也宗無豫數待有德也由宗而下等胄之<lb/>
<pb n="KR4h0040_SBCK_105-4b"/>
䟽戚以爲迭毁之制使後嗣雖有顯揚褒大猶不<lb/>
得與　祖宗並列所以一統乎尊尊古之道也<lb/>
皇帝陛下躬孝治發德音永惟三后之盛烈際天<lb/>
接地而推奉之禮有所未稱明發悼懼圖惟厥衷<lb/>
使攸司得稽舊章開羣議攄懿鑠闡孫謀將以脗<lb/>
合靈心垂榮無極非臣等孤陋所能及已竊以<lb/>
太祖皇帝誕受寶命付畀四海鋪敦爕伐潜黜不<lb/>
端夷澤潞之畔兼淮海之昧東焚吳輿右堙蜀壘<lb/>
湘楚閩禺請吏入朝當此之時天下之人去大殘<lb/>
䝉更生卜年長丗丕闡洪業　太宗皇帝　敦受<lb/>
<pb n="KR4h0040_SBCK_105-5a"/>
其璽席運下武龔天之討底定太原由是慎九刑<lb/>
之辟藝四方之貢信賞類能重食勸分官無煩苛<lb/>
人無恫怨又引搢紳諸儒講道興學炳然右文與<lb/>
三代同風　眞宗皇帝乾粹日昭執競維烈重威<lb/>
撫和休寧北方順斗布度先天作聖遂考夏諺乩<lb/>
虞巡祕牒岱宗育穀冀壤翕受瑞福普浸黎元肖<lb/>
翹跂行罔有不寧百度巳備眷授明辟洪惟<lb/>
一祖二宗之烈歷選墳誥未有髙焉者也昔成湯<lb/>
爲商之祖太甲太戊武丁實號三宗后稷爲周之<lb/>
祖文王武王庸建二祧髙帝爲漢之祖孝文孝武<lb/>
<pb n="KR4h0040_SBCK_105-5b"/>
特崇兩廟皆子孫丗丗奉承不輟　我皇伯祖經<lb/>
綸艸昧遂有天下功宜爲帝者之祖　皇祖勤勞<lb/>
制作　皇考財成治定德宜爲帝者之宗三廟並<lb/>
萬丗不遷宣布天下以示後丗臣等請如聖詔至<lb/>
於升侑上帝裒對先謨本之周道克厭典禮昔<lb/>
太宗親郊奉　宣祖　太祖配焉　眞宗肇祀奉<lb/>
太祖　太宗配焉自爾有司不敢輕議今二宗同<lb/>
躋不祧之位則禮無異等伏請自今以徃　太祖<lb/>
爲定配二宗爲迭配稱情適事理實無嫌其將來<lb/>
皇帝親祠伏請以三聖偕侑上顯對越之盛次申<lb/>
<pb n="KR4h0040_SBCK_105-6a"/>
遹追之感聖人之能事羣臣之大願此後迭配還<lb/>
如前議昔唐髙宗之上封也太武皇帝文皇帝配<lb/>
昊天明皇之封也以髙祖配天睿宗配地開元之<lb/>
著禮也髙祖配方丘太宗配神州此二宗迭配之<lb/>
前比垂拱開元之間髙祖太宗髙宗同配昊天<lb/>
眞宗登介丘降社首並以　太祖太宗崇配天地<lb/>
此三聖皆侑之明準其歳時常祀則至日圓丘仲<lb/>
夏皇地祇配以　太祖孟春祈穀夏雩祀冬祭神<lb/>
州配以　太宗孟春感帝配以　宣祖季秋大饗<lb/>
配以　眞宗伏請皆如禮便　陛下重宗祧之事<lb/>
<pb n="KR4h0040_SBCK_105-6b"/>
鑒照前載抑畏䖍鞏讓而不専故令臣等得申愚<lb/>
管謹用敷罄惟聖心財鑒謹具議狀奏聞<lb/>
　　　　郭稹不應爲嫁母持服議<lb/>
　　　　　　　　　　　　　　宋　祁<lb/>
臣竊惟禮者叙上下制親䟽别嫌明微以爲之節<lb/>
也故三年之䘮雖天下逹禮至於情文相稱必降<lb/>
殺從宜故尊有所申則親有所屈不敢以所承之<lb/>
重而輕用於其私者也伏見前祠部貟外郎集賢<lb/>
校理郭稹生始數歳即鐘父䘮而母邊氏更適士<lb/>
人王渙稹煢煢孤苦以訖成立見無伯叔又鮮兄<lb/>
<pb n="KR4h0040_SBCK_105-7a"/>
弟奉承郭氏之祭者惟稹一身而已母邊氏適王<lb/>
氏更生四子今邊不幸而訃聞稹乃解官行服以<lb/>
臣愚管見深用爲疑伏見五服制度敕齊衰杖朞<lb/>
降服之條曰父卒母嫁及出妻之子爲母其左方<lb/>
注曰謂不爲父後者若爲父後者則爲嫁母無服<lb/>
今詳邊氏嫁則從夫已安於王室死將同穴永非<lb/>
於郭偶而稹既爲父後則宜歸重本室雖欲懐有<lb/>
慈之愛推無絶之義亦不得爲已嫁之母亢父而<lb/>
盡其禮也何者輕奉父統則郭之承重更無他親<lb/>
備執母䘮則王之主祀自有諸子臣詳求制㫖疑<lb/>
<pb n="KR4h0040_SBCK_105-7b"/>
稹不當解官行服夫禮有所殺君子俯就也誼有<lb/>
所斷聖人不専也況當孝治宜謹彜經伏乞降臣<lb/>
此狀下有司博令詳議其郭稹爲父後爲嫁母應<lb/>
與不應解官行三年之䘮然後明垂定制俾守洪<lb/>
規<lb/>
　　　　請置廉察罷轉運議　黄　亢<lb/>
惟王建國稽古治人既設其官必立其長歴觀方<lb/>
冊可得而知其在唐虞則十有二牧在三代則有<lb/>
連率焉有方伯正牧焉在兩漢則或稱刺史或稱州<lb/>
牧其實一也在皇唐則其大府有節度其次有觀<lb/>
<pb n="KR4h0040_SBCK_105-8a"/>
察皆所以綱舉百職柄持衆政作天子之藩宣也<lb/>
是故民之所仰望吏之所畏服朝之所毗倚其官<lb/>
必重其人必賢也今則不然外官小大自足及顙<lb/>
悉統之轉運轉運非古也起唐中葉所以督錢穀<lb/>
而已矣今夫用錢穀之職緫守宰之官守宰主宣<lb/>
教化者也教化義也錢榖利也利與義不能兩全<lb/>
是以下憂歳之不登而民之不粒上恐財之不豐<lb/>
而貢之不多是上下相戾也矧其充使者不過郎<lb/>
官御史其官既輕其人未必賢是民所仰望者卑<lb/>
也吏所畏服者弛也朝之毗倚者輕也使政不平<lb/>
<pb n="KR4h0040_SBCK_105-8b"/>
刑不清和氣未充祥鳥未來得非由此歟有芻蕘<lb/>
之民竊議於下曰錢榖之職宜委之郡守郡守縣<lb/>
宰宜統之廉察則廉察宜置轉運宜罷也所以復<lb/>
古官也不使吾民謂天子重利而薄義也不知朝<lb/>
廷三事大夫爲是邪爲非邪<lb/>
　　　　爲兄後議　劉　敞<lb/>
禮天子之廟三昭三穆與太祖而七諸侯二昭二<lb/>
穆與太祖而五所謂昭者父道也所謂穆者子道<lb/>
也天子諸侯未必皆身有子故或取於兄弟之子<lb/>
以爲嗣親同則取其賢者賢同則取其長者長同<lb/>
<pb n="KR4h0040_SBCK_105-9a"/>
則卜其吉者非兄弟之子則弗取故不以諸父爲<lb/>
嗣兄亦尊也不以諸弟爲嗣弟已之倫也此古者<lb/>
七廟五廟之序所以昭穆不相越迭毁不相害也<lb/>
至乎後丗國家多事或傳之諸兄或傳之諸弟蓋<lb/>
有不得已焉則禮散乆矣然既已受國家天下則<lb/>
所傳者雖非子亦猶子之道也傳之者雖非其父<lb/>
亦猶父之道也以天下國家爲重矣春秋僖公實<lb/>
閔公之兄閔公遭弑僖不書即位明臣子一體也<lb/>
公孫嬰齊卒春秋謂之仲嬰齊以謂爲人後者爲<lb/>
之子當下從子例不得獲顧兄弟之親稱公孫也<lb/>
<pb n="KR4h0040_SBCK_105-9b"/>
春秋之義有常有變夫取後者不得取兄弟此常<lb/>
也既已不可及取兄弟矣則正其禮使從子例此<lb/>
變也故僖公以兄繼弟春秋謂之子嬰齊以弟繼<lb/>
兄春秋亦謂之子所謂常用於常變用於變者也<lb/>
既正其子名則僖公不得不以閔公爲昭歸父不得<lb/>
不以嬰齊爲穆既正其昭穆則迭毁之次不得不<lb/>
以一代一也而儒者或疑禮無後兄弟之文遂以<lb/>
春秋書仲嬰齊爲不與子爲父孫非也子爲父孫<lb/>
誠非禮之正有不得已者春秋正其爲臣子一體<lb/>
而已故實公孫嬰齊而謂之仲嬰齊若春秋本不<lb/>
<pb n="KR4h0040_SBCK_105-10a"/>
聽其爲後者則當書曰公孫嬰齊卒學者問之曰<lb/>
此仲嬰齊曷爲謂之公孫嬰齊不與爲兄後也乃<lb/>
可矣夫春秋家猶重之況國乎國爾猶重之況天<lb/>
下乎故凡繼其君雖兄弟必使子之繼其大宗雖<lb/>
兄弟必使子之如繼其君繼其大宗而不使子是<lb/>
教不子而輕其所託也此文公所以受逆祀之貶<lb/>
也然春秋固爲衰丗法非太平正禮也太平之丗<lb/>
未嘗有也漢時定迭毁之禮丞相玄成丞相衡引<lb/>
昭宣兩帝並爲昭獨以孫爲昭而不知禮無兩昭<lb/>
使昭帝之天下無所傳宣帝之天下無所受失禮<lb/>
<pb n="KR4h0040_SBCK_105-10b"/>
意矣又恵帝文帝皆髙祖子惠帝親受之髙祖文<lb/>
帝則受之惠帝雖皆兄弟此與閔公僖公何異哉<lb/>
存當以臣子叙之死當以昭穆正之而漢丗議者皆<lb/>
推文帝使上繼髙祖而惠帝親受髙祖天下者反<lb/>
不與昭穆之正至於光武當繼平帝又自以丗次<lb/>
爲元帝之子上繼元帝而爲元帝後皆悖經違禮<lb/>
而不可傳者也自漢丗以來其議尤衆皆曰兄弟<lb/>
不相爲後不當以昭穆格之妄也若不以昭穆格<lb/>
之則天下受之誰乎凡人君以兄弟爲後者必非<lb/>
有子者也引而爲嗣臣子一體矣而當嗣者反以<lb/>
<pb n="KR4h0040_SBCK_105-11a"/>
兄弟之故不繼所受國而繼先君則是所受國者<lb/>
竟莫有嗣之者也不可一矣生則以臣子事之死<lb/>
則以兄弟治之忘生悖死不可二矣已實受之後<lb/>
君不受之先君今當自繼先君者不唯棄後君命<lb/>
已之命又當廢先君命兄之命不可三矣天下國<lb/>
家則歸之己而父子之禮則恥不爲不可四矣徐<lb/>
邈曰若兄弟爲昭穆者設兄弟六人爲君至其後丗<lb/>
當祀不及祖禰此又妄之甚者禮有所極義有所<lb/>
繼爲之後者爲之子所以正授受重祖統也兄弟<lb/>
六人相代爲君亦六代祀祖禰矣假令非兄弟相<lb/>
<pb n="KR4h0040_SBCK_105-11b"/>
代其祖亦當遷矣不得故存也即如此言使有兄<lb/>
弟六人爲君各自稱昭是有十三廟也又其最後<lb/>
一君當上繼先君而五君終爲無後也豈其所以<lb/>
傳重授國之意乎禮爲人後者降其私親設兄弟<lb/>
六君故當各自爲嗣義不可曲顧其親可謂祀不<lb/>
及祖禰哉凡言禮者惡其謟時君之意苟曰益廣<lb/>
宗廟大孝之本而不詳受授之道春秋之義使當<lb/>
傳國者不忍以國與其宗曰非吾子也當受國者<lb/>
又不肯以臣子之禮事其君曰非吾父也至令宗<lb/>
廟猥衆昭穆駢積而鬼有不嗣者推生嗣死獨可<lb/>
<pb n="KR4h0040_SBCK_105-12a"/>
悖哉獨可悖哉<lb/>
　　　　濮安懿王典禮議　司馬　光<lb/>
臣等謹按儀禮䘮服爲人後者傳曰何以三年也<lb/>
受重者必以尊服服之爲所後者之祖父母妻妻<lb/>
之父母昆弟之子若子若子者皆如親子也又爲<lb/>
人後者爲其父母傳曰何以期也不貳斬也特重<lb/>
於大宗降其小宗也又爲人後者爲之子不敢復<lb/>
顧私親聖人制禮尊無二上若恭愛之心分施於彼<lb/>
則不得專一於此故也是以秦漢以來帝王有自<lb/>
旁支入承大統者或推尊父母以爲帝后皆見非<lb/>
<pb n="KR4h0040_SBCK_105-12b"/>
當時取譏後丗臣等不敢引以爲　聖朝法況前<lb/>
代入繼者多宫車晏駕之後援立之䇿或出母后<lb/>
或出臣下非如　仁宗皇帝年齡未衰深惟宗廟<lb/>
之重祗承天地之意於宗室衆多之中簡拔聖明<lb/>
授以大業親爲　先帝之子然後繼體承祧永有<lb/>
天下濮安懿王雖於　陛下有天性之親顧復之<lb/>
恩然　陛下所以負扆端冕富有四海子子孫孫<lb/>
萬丗相承者皆　先帝之德也臣等愚賤不逹古<lb/>
今竊以爲今日所崇奉濮安懿王典禮一準　先<lb/>
朝封贈期親尊屬故事髙官大國極其尊榮譙國<lb/>
<pb n="KR4h0040_SBCK_105-13a"/>
太夫人襄國太夫人仙遊縣君亦改封大國太夫<lb/>
人考之古今實爲宜稱<lb/>
　　　　廟議　韓　維<lb/>
伏以親親之序以三爲五以五爲九上殺下殺旁<lb/>
殺而親畢矣聖人制事存送終之禮皆以此爲限<lb/>
是衆人之所同也若其所不與衆人同者則又因<lb/>
事之宜斷之以義而爲之節文也昔先王既有天<lb/>
下<hi>其迹</hi>基業之所由起奉以爲太祖所以推功業重<lb/>
本始也蓋王者之祖有繫天下者矣諸侯之祖有<lb/>
繫一國者矣大夫士之祖繫其宗而止矣亦其理<lb/>
<pb n="KR4h0040_SBCK_105-13b"/>
勢然也荀卿曰王者天太祖諸侯不敢壞大夫士<lb/>
有常宗所以别貴始貴始德之本也蓋有天下之<lb/>
始若后稷有一國之始若周公大夫士之始若三<lb/>
桓所以貴者配天也不祧也有常宗也此其所以<lb/>
别也今直以契稷爲本統之祖則是下同大夫士<lb/>
之禮非荀卿之所謂别也或曰湯文武去契稷皆<lb/>
十有餘丗其間子孫衰微奔竄者非一湯文武之<lb/>
有天下契稷何與哉曰南宫适曰禹稷躬稼而有<lb/>
天下孔子曰君子哉若人禹之有天下則然矣稷<lb/>
諸侯也而曰有天下何哉豈非積累功德至文王<lb/>
<pb n="KR4h0040_SBCK_105-14a"/>
而興乎孟子曰王不待大湯以七十里文王以百<lb/>
里然則小國亦王之所待也所謂七十里百里者<lb/>
非契稷所受以遺其子孫之國乎由是言之商周<lb/>
之所興契稷不爲無所與也則正考父作頌追道<lb/>
契湯髙宗啇所以興子夏序詩稱文武之功起於<lb/>
后稷豈虚語也哉國語亦曰契勤商十有四丗而<lb/>
興后稷勤周十有五丗而興榖梁曰始封必爲祖<lb/>
南宫适孟軻卜子夏左丘明榖梁亦生於周代其<lb/>
所言皆親聞而見之者其學問又俱出於孔子宜<lb/>
若可信則尊始祖以其功之所起秦漢諸儒亦有<lb/>
<pb n="KR4h0040_SBCK_105-14b"/>
所受之也後丗有天下者皆特起無所因故遂爲<lb/>
一代太祖所從來乆矣伏惟　太祖皇帝孝友仁<lb/>
聖睿智神武兵不血刃坐清大亂子孫遵業萬丗<lb/>
䝉澤功德卓然爲　宋太祖無少議者　僖祖雖<lb/>
於　太祖髙祖也然仰迹功業未見其有所因上<lb/>
尋丗系又不知其所以始若以所事契稷奉之竊恐<lb/>
於古無考而於今亦有所未安也臣以均之論<lb/>
未有以相奪仍舊便若夫藏主合食則歷代嘗議<lb/>
之矣然今之廟室與古殊制古者每廟異宫今所<lb/>
以奉　祖宗者在一堂之上西夾室猶處　順祖<lb/>
<pb n="KR4h0040_SBCK_105-15a"/>
之右考之尊卑之次似亦無嫌至于禘祫自是序<lb/>
昭穆之祭　僖祖東嚮禮無不順所謂子雖齊聖<lb/>
不先父食者也孔子曰於其所不知蓋闕如也如<lb/>
臣絳等議非臣所知此臣所以闕而不敢同也<lb/>
　　　　南北郊議　陳　襄<lb/>
臣謹按周禮大司樂以圎鍾爲宫冬日至於地上<lb/>
之圓丘奏之六變以祀天神以函鍾爲宫夏日至<lb/>
於澤中之方丘奏之八變以祭地示夫祀必冬日<lb/>
至者以其氣來復于上天之始也故宫用夾鍾于<lb/>
震之宫以其帝出乎震也而謂之圎鍾者取其形<lb/>
<pb n="KR4h0040_SBCK_105-15b"/>
以象天也三一之變<hi>蔟爲徵姑洗爲羽各一變圓鍾爲宫一變黄鍾爲角太</hi>
合陽竒之數也祭必以夏日至者以其隂氣潜萌<lb/>
于下地之始也故宫用林鍾于坤之宫以其萬物<lb/>
致養于坤也而謂之函鍾<hi>取者</hi>其容以象地也四二<lb/>
之變<hi>爲㣲南吕爲羽各二變函鍾爲宫太蔟爲角姑洗</hi>合隂偶之數也又<lb/>
大宗伯以禋祀實柴槱燎祀其在天者而以蒼璧<lb/>
禮之以血祭沈貍疈辜祭其在地者而以黄琮禮<lb/>
之皆所以順其隂陽辨其時位倣其形色而以氣<lb/>
類求之此二禮之不得不異也故求諸天而天神<lb/>
降求諸地而地示出得以通精誠而逆福釐以生<lb/>
<pb n="KR4h0040_SBCK_105-16a"/>
烝民以阜萬物此百王不易之禮也去周既逺先<lb/>
王之法不行漢元始中姧臣妄議不原經意附㑹<lb/>
周官大合樂之説謂當合祭平帝從而用之故天<lb/>
地共犢禮之失自此始矣由漢歴唐千有餘年之<lb/>
間而以五月親祠北郊者惟四帝而已如魏文帝<lb/>
之太和周武帝之建德隋髙祖之開皇唐睿宗之<lb/>
先天皆希闊一時之舉也然而隨得隨失卒無所<lb/>
定垂之　本朝未遑釐正恭惟　陛下恢　五聖<lb/>
之述作舉百王之廢墜興章法度固巳比隆先王<lb/>
之時矣豈襲後丗一切之禮乎是以臣親奉德音<lb/>
<pb n="KR4h0040_SBCK_105-16b"/>
俾正訛舛之禮首宜正其大者大者不正而末節<lb/>
雖正無益也况天地歳祀今亦不廢顧惟有司攝<lb/>
事而已誠未足以上盡聖誠恭事之意也臣以謂<lb/>
既罷合祭則南北二郊自當别祀伏請　陛下每<lb/>
遇親祀之歳先以夏日至祭地示於方丘然後以<lb/>
冬日至祀昊天於圓丘此謂所大者正也然議者<lb/>
或謂先王之禮其廢已乆不可復行古者齊居近<lb/>
<hi>齊路寢古者致</hi>儀衛省用度約賜予寡故雖一歳遍祀而<lb/>
國不費人不勞今也齊居逺儀衛繁用度廣賜予<lb/>
多故雖三歳一郊而猶或憚之况一歳而二郊乎<lb/>
<pb n="KR4h0040_SBCK_105-17a"/>
必不獲巳則三年而迭祭或如後漢以正月上丁<lb/>
祠南郊禮畢次北郊或如南齊以正月上辛祠昊<lb/>
天次辛瘞后土不亦可乎臣竊謂不然記曰祭不<lb/>
欲踈踈則怠夫三年迭祭則是昊天大神六年始<lb/>
一親祀無已怠乎記曰大事必順天時二至之郊<lb/>
周公之制也捨是而從後王之失禮可謂法歟彼<lb/>
議者徒知苟簡之便而不睹尊奉之嚴也伏惟<lb/>
陛下鑒先王已行之明效舉曠丗不講之大儀約<lb/>
諸司之儀衛而幸祠宫均南郊之賜予以給衛士<lb/>
蠲青城不急之役損大農無名之費使臣得以講<lb/>
<pb n="KR4h0040_SBCK_105-17b"/>
求故事參究禮經取太常儀注之文以正其訛謬<lb/>
稽大駕鹵簿之式以裁其繁冗惟以至恭之意對<lb/>
越大祗以迎至和格純嘏庶成一代之典以示萬<lb/>
丗<lb/>
皇朝文鑑卷第一百五<lb/>
</p>
<p>
</p>
  </div>
</body>
</text>
</TEI>
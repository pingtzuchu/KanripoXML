<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_097-1a"/>
皇朝文鑑巻第九十七<lb/>
　　論<lb/>
　　　心術　蘇　洵<lb/>
　　　任相　蘇　洵<lb/>
　　　辨姦　蘇　洵<lb/>
　　　備亂　鄭　獬<lb/>
　　　唐論　曾　鞏<lb/>
　　　晉武　錢　勰<lb/>
　　　　心術　蘇　洵<lb/>
為將之道當先治心太山覆於前而色不變麋鹿<lb/>
<pb n="KR4h0040_SBCK_097-1b"/>
興於左而目不瞬然後可以制利害可以待敵凡<lb/>
兵上義不義雖利勿動非一動之為利害而他日<lb/>
将有所不可措手足也夫惟義可以怒士士以義<lb/>
怒可與百戰凡戰之道未戰養其財将戰養其氣<lb/>
既戰養其心謹烽燧嚴斥堠使耕者無所顧忌所<lb/>
以養其財豐犒而優游之所以養其力小勝益急<lb/>
小挫益厲所以養其氣用人不盡其所欲為所以<lb/>
養其心故士嘗蓄其怒懐其欲而不盡怒不盡則<lb/>
有餘勇欲不盡則有餘貪故雖并天下而士不厭<lb/>
兵此黄帝之所以七十戰而兵不殆也不養其心<lb/>
<pb n="KR4h0040_SBCK_097-2a"/>
一戰而勝不可用矣凡將欲智而嚴凡士欲愚智<lb/>
則不可測嚴則不可犯故士皆委已而聽命夫安<lb/>
得不愚夫唯士愚而後可與之皆死凡知兵之動<lb/>
知敵之主知敵之將而後可以動於嶮鄧艾縋兵<lb/>
於蜀中非劉禪之庸雖百萬之師可以坐縛彼固<lb/>
有所侮而動也故古之賢將能以兵當敵而又以<lb/>
敵自當故去就可以決凡主將之道知理而後可<lb/>
以舉兵知勢而後可以加兵知節而後可以用兵<lb/>
知理則不屈知勢則不沮知節則不窮見小利不<lb/>
動見小患不避小利小患不足以辱吾技也夫然後<lb/>
<pb n="KR4h0040_SBCK_097-2b"/>
可以支大利大害夫惟養技而自愛者無敵於天<lb/>
下故一忍可以支百勇一静可以制百動兵有長<lb/>
短敵我一也彼聞吾之所長吾出而用之彼将不<lb/>
與吾校吾之所短吾蔽而置之彼将强與吾角奈<lb/>
何曰吾之所短吾抗而暴之使之疑而却吾之所<lb/>
長吾隂而養之使之狎而墮其中此用長短之術<lb/>
也善用兵者使之無所顧有所恃無所顧則知死<lb/>
之不足惜有所恃則知不至於必敗尺箠當猛虎<lb/>
奮呼而操擊徒手遇蜥蝪變色而却歩人之情也<lb/>
知此者可以将矣袒裼而按劔則烏獲不敢逼冠<lb/>
<pb n="KR4h0040_SBCK_097-3a"/>
胄衣甲據兵而寢則童子彎弓殺之矣故善用兵<lb/>
者以形固夫能以形固則力有餘矣<lb/>
　　　　任相　蘇　洵<lb/>
古之善觀人之國者觀其相何如人而已議者嘗<lb/>
曰将與相均将特一大有司耳非相侔也國有征<lb/>
伐而後将權重有征伐無征伐相皆不可一日輕<lb/>
相賢耶則羣臣有司皆賢而将亦賢矣将賢耶相<lb/>
雖不賢将不可易也故曰将特一大有司耳非相<lb/>
侔也任相之道與将不同為将者大㮣多才而或頑<lb/>
鈍無恥非有節好禮不可犯者也故不必優以體<lb/>
<pb n="KR4h0040_SBCK_097-3b"/>
貌而其有不羈不法之事則亦不可以常法御何<lb/>
則豪縱不趨約束者亦将之常也武帝視大将軍<lb/>
往往踞厠而李廣利破大宛侵殺士卒之罪則寢<lb/>
而不問此任将之道也若夫相必有節好禮者為<lb/>
也又非豪縱不趨約束者為也故接之以禮而重<lb/>
責之古者相見於天子天子為之離席起立在道<lb/>
為之下輿有病親問不幸而死親弔待之如此其<lb/>
厚然有罪亦不私也天地大變天下大過而相以<lb/>
不起聞矣相不勝任策書至而布衣出府免矣相<lb/>
有他失而棧車牝馬歸以思過矣夫接之以禮然<lb/>
<pb n="KR4h0040_SBCK_097-4a"/>
後可以重其責而使無怨言責之重然後待之以<lb/>
禮而不為過禮薄而責重彼将曰主上遇我以何<lb/>
禮而重我以此責也甚矣責輕而禮重彼将遂弛<lb/>
然不肯自飭故厚禮以維其心而重責以勉其怠<lb/>
而後為相者莫不盡忠焉於朝廷而不恤其私吾<lb/>
觀賈誼書至所謂長太息者常反覆讀不能已以<lb/>
為誼生文帝時文帝遇将相大臣不為無禮獨周<lb/>
勃一下獄誼遂發此使誼生於近世見其所以遇<lb/>
宰相者則當復何如也夫湯武之徳三尺竪子知<lb/>
為聖人而猶有伊尹太公者為之師友焉伊尹太<lb/>
<pb n="KR4h0040_SBCK_097-4b"/>
公非賢於湯武也而二聖人者特不顧以師友之<lb/>
明有尊也噫近世之君姑勿以此責天子御坐見<lb/>
宰相而起者有之乎無矣在輿而下者有之乎亦<lb/>
無矣天子坐殿上宰相與百官走於下掌儀之官<lb/>
名而呼之若郡守召胥吏耳雖臣子為此不為過<lb/>
然尊尊貴貴之道不若是䙝也既不能待之以禮<lb/>
則其罪之也吾法将亦不得用何者不果於用禮<lb/>
而果於用刑則其心不服法曰有某罪而加之以<lb/>
某刑及其免相也既曰有某罪而刑不加焉不過<lb/>
削之一官而出之于大藩鎮此其弊皆始於不為<lb/>
<pb n="KR4h0040_SBCK_097-5a"/>
之禮賈誼曰中罪而自弛大罪而自裁夫人不我<lb/>
誅而安忍棄其身此必有大愧於其君故人君者<lb/>
必有以愧臣故其臣有所不爲武帝嘗以不冠見<lb/>
平津侯故當天下多事朝廷憂懼之際使石慶得<lb/>
容於其間而無怪焉然則必其待之如禮而後可<lb/>
責之如法也且吾聞之待之以禮而彼不自效以<lb/>
服其上重責而彼不自勉以全其身安其祿位成<lb/>
其功名者天下無有也彼人主傲然於上不禮宰<lb/>
相以自尊大者孰若使宰相自效以報其上之爲<lb/>
利宰相利其君之不責而豐其私者孰若自勉以<lb/>
<pb n="KR4h0040_SBCK_097-5b"/>
全其身安其祿位成其功名之為福吾又未見去<lb/>
利而就害逺福而求其禍者也<lb/>
　　　　辨姦　蘇　洵<lb/>
事有必至理有固然惟天下之靜者爲能見微而<lb/>
知著月暈而風礎潤而雨人人知之人事之推移<lb/>
理勢之相因其踈闊而難知變化而不可測者孰<lb/>
與天地隂陽之事而賢者有不知其故何哉好惡<lb/>
亂其中而利害奪其外也昔羊叔子見王衍曰誤<lb/>
天下之蒼生者必此人也邪郭汾陽見盧杞曰此<lb/>
人得志吾子孫無遺類矣自今而言之其理固有<lb/>
<pb n="KR4h0040_SBCK_097-6a"/>
可見者然以吾觀之王衍之爲人也容貌語言固<lb/>
有以欺丗而盗名者然不忮不求與物浮沉使晉<lb/>
無惠帝雖衍千百何從而亂天下乎盧𣏌之姦固<lb/>
足以欺國然不學無文容貌不足以動人言語不<lb/>
足以眩丗非德宗之鄙亦何從而亂之由此言之<lb/>
二公之料二子容有之非必然也今有人口誦孔<lb/>
老之書身履夷齊之行收召好名之士不得志之<lb/>
人相與造作語言私立名字以爲顔淵孟軻復出<lb/>
而隂賊險很與人異趣是王衍盧杞合爲一人也<lb/>
豈可勝言哉夫面垢不忘洗衣垢不忘澣此人之<lb/>
<pb n="KR4h0040_SBCK_097-6b"/>
至情也今也不然衣臣虜之衣食犬彘之食囚首<lb/>
䘮面而談詩書此豈情也哉凡事之不近人情者<lb/>
鮮不爲大姦慝竪刁易牙開方是也以蓋丗之名<lb/>
而濟其未刑之惡雖有願治之主好賢之相猶將舉<lb/>
而用之其爲天下之患必然無疑者非二子之比<lb/>
也孫子曰善用兵者無赫赫之功使斯人而不用<lb/>
也則語言爲過而斯人有不遇之歎孰知其禍之<lb/>
至於此哉不然天下𬒳其禍而吾將獲知言之名<lb/>
悲夫<lb/>
　　　　備亂　鄭　獬<lb/>
<pb n="KR4h0040_SBCK_097-7a"/>
備天下之亂者古今大勢可見已而未能有善備<lb/>
者也始周之諸侯相禽獵剖而為六國卒併於秦<lb/>
秦以諸侯之亡周也乃為之備諸侯一剗其根孽<lb/>
而郡縣之遂至天下無一繩之維諸侯則不作而<lb/>
其末乃有布衣之禍故髙祖不由尺土暴起於風<lb/>
埃之中五載而成帝業漢以郡縣之亡秦也則又<lb/>
為之備郡縣而又裂其土地以封諸侯王盤踞過<lb/>
强卒用不終而布衣則不作其末乃有外戚之禍<lb/>
賊莽窺其隙遂盗有漢璽及光武之再開闢以外<lb/>
戚之亡西京也則又為之備外戚乃不復委重宰<lb/>
<pb n="KR4h0040_SBCK_097-7b"/>
相而尊用臺閣三公拱袂而守虚器外戚則不作<lb/>
而其末乃有閹竪之禍積其殘暴酷烈而終之董<lb/>
卓天下遂睽而為三魏氏以閹竪之亡漢也則又<lb/>
為之備閹竪痛掃刈之一歸其房闥之役閹竪則<lb/>
不作而其末乃有强臣之禍故司馬父子襲據大<lb/>
柄更四世而禪其國晉氏以强臣之亡魏也則又<lb/>
為之備强臣而培植其宗族雖愚兒懦子皆付以<lb/>
大國强臣則不作而其末乃有宗室之禍朝而為<lb/>
帝暮為囚虜五胡乘之遂荒中國瀰漫横流以至<lb/>
于唐太宗乃頗究覽其失得而為之大備焉及其<lb/>
<pb n="KR4h0040_SBCK_097-8a"/>
末也則又有藩鎮之禍梁唐晉漢周皆以藩鎮而<lb/>
更為帝夫歴世之亂考其所以備之者不為不至<lb/>
窒一穴穿一穴何禍亂之不息也葢未嘗取天下<lb/>
之公制而獨以已之私者備之耳成湯周武以諸<lb/>
侯得天下而商周未嘗輙廢諸侯豈非用天下之<lb/>
公制者耶惟其公也故後世之長久繇秦而来獨<lb/>
汲汲備其私者又矯之過嗚呼不得聖之法而備<lb/>
之奚有不速弊者耶<lb/>
　　　　唐論　曾　鞏<lb/>
成康歿而民生不見先王之治日入於亂以至於<lb/>
<pb n="KR4h0040_SBCK_097-8b"/>
秦盡除前聖數千載之法天下既攻秦而亡之以<lb/>
歸於漢漢之為漢更二十四君東西再有天下垂<lb/>
四百年然大抵多用秦法其改更秦事亦多附已<lb/>
之意非放先王之法而有天下之志也有天下之<lb/>
志者文帝而已然而天下之材不足故仁聞雖美<lb/>
矣而當世之法度亦不能放於三代漢之亡而强<lb/>
者遂分天下之地晉與隋雖能合天下於一然而<lb/>
合之未乆而已亡其為不足議也代隋者唐更十<lb/>
八君垂三百年而其治莫盛於太宗太宗之為君<lb/>
也詘已從諫仁心愛人可謂有天下之志以租庸<lb/>
<pb n="KR4h0040_SBCK_097-9a"/>
任民以府衞任兵以職事任官以材能任職以興<lb/>
義任俗以尊本任衆賦役有定制兵農有定業官<lb/>
無虚名職無廢事人習於善行離於末作使之操<lb/>
於上者要而不煩取於下者寡而易供民有農之<lb/>
實而兵之備存兵有兵之名而農之利在事之分<lb/>
有歸而祿之出不浮材之品不遺而治之體相承<lb/>
其亷恥日以篤其田野日以闢其法修則安且治<lb/>
廢則危且亂可謂有天下之材行之數嵗粟米之<lb/>
賤斗至數錢居者有餘蓄行者有餘資人人自厚<lb/>
幾於刑措可謂有治天下之效夫有天下之志有<lb/>
<pb n="KR4h0040_SBCK_097-9b"/>
天下之材又有治天下之效然而不得與先王並者<lb/>
法度之行擬之先王未備也禮樂之具田疇之制<lb/>
庠序之教擬之先王未備也躬親行陣之間戰必<lb/>
勝攻必克天下莫不以為武而非先王之所尚也<lb/>
四夷萬國古所未及以政者莫不服從天下莫不<lb/>
以為盛而非先王之所務也太宗之為政於天下<lb/>
者得失如此由唐虞之治五百餘年而有湯之治<lb/>
由湯之治五百餘年而有文武之治由文武之治<lb/>
千有餘年而始有太宗之為君有天下之志有天<lb/>
下之材又有治天下之效然而又以其未備也不<lb/>
<pb n="KR4h0040_SBCK_097-10a"/>
得與先王並而稱極治之時是則人生於文武之<lb/>
前者率五百餘年而一遇治丗生於文武之後者<lb/>
千有餘年而未遇極治之時也非獨民之生於是<lb/>
時者之不幸也士之生於文武之前者如舜禹之<lb/>
於唐八元八凱之於舜伊尹之於湯太公之於文<lb/>
武率五百餘年而一遇生於文武之後者千有餘<lb/>
年雖孔子之聖孟軻之賢而不遇雖太宗之爲君<lb/>
而未可以必得志於其時也是亦士民之生於是<lb/>
時者之不幸也故述其是非得失之迹非獨爲人<lb/>
君者可以考焉士之有志於道而欲仕於上者可<lb/>
<pb n="KR4h0040_SBCK_097-10b"/>
以鑒矣<lb/>
　　　　晉武　錢　勰<lb/>
人主莫急於知天下之務莫病於不明天下之善<lb/>
善有大小而務有先後夫以小善而為急務者天<lb/>
下常亂故晉武嘗謂鄒湛曰吾平天下而不封禪<lb/>
焚雉頭裘行布衣禮夫不封禪以為不自滿也焚<lb/>
雉頭裘以為儉也行布衣禮以為孝也是數者皆<lb/>
區區可以自名而非天下之先務非所謂小善者<lb/>
乎惜哉鄒湛無經國之慮矣遽遂以為過漢文也<lb/>
何不曰陛下平天下而不封禪所以為不自滿也<lb/>
<pb n="KR4h0040_SBCK_097-11a"/>
不如無去州郡之武備　陛下焚雉頭裘所以為<lb/>
儉也不如無納吳宫人之數千行布衣禮所以為<lb/>
孝也不如擇賢嗣而使宗廟血食一言之不聽至<lb/>
于再言之屢言之屢言之不聽則以身去之勿妄<lb/>
食其祿可也幸而感悟則山濤之論得行州郡之<lb/>
兵可復則雖永寧之後八王五胡之亂未至於一<lb/>
敗塗地也吳宫之人可出羊車之遊有所則治天<lb/>
下之志未荒也衞瓘之言見察昏弱之惠遂廢則<lb/>
晉祚靈長亦未可量也湛雖好論事而不知為此<lb/>
對専為逢迎牽合之語可為長太息也故劉毅至<lb/>
<pb n="KR4h0040_SBCK_097-11b"/>
比之桓靈其有味哉其有味哉<lb/>
皇朝文鑑巻第九十七<lb/>
</p>
<p>
</p>
  </div>
</body>
</text>
</TEI>
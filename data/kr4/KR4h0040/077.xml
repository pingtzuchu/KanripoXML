<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_077-1a"/>
皇朝文鑑巻第七十七<lb/>
　碑文<lb/>
　　　表忠觀碑文　蘇　軾<lb/>
　　　上清儲祥宫碑文　蘇　軾<lb/>
伏波將軍廟碑文　蘇　軾<lb/>
記<lb/>
來賢亭記　栁　開<lb/>
待漏院記　王　禹偁<lb/>
竹樓記　王　禹偁<lb/>
河南縣尉廳壁記　張　景<lb/>
<pb n="KR4h0040_SBCK_077-1b"/>
　　　　亳州法相禪院鍾記　穆　脩<lb/>
　　　　静勝亭記　穆　脩<lb/>
　　　　庭莎記　晏　殊<lb/>
　　　　岳陽樓記　范　仲淹<lb/>
　　　　桐廬郡嚴先生祠堂記　范　仲淹<lb/>
　　　　　表忠觀碑文　蘇　軾<lb/>
熈寧十年十月戊子資政殿大學士右諫議大夫<lb/>
知杭州軍州事臣抃言故吳越國王錢氏墳廟及<lb/>
其父祖妃夫人子孫之墳在錢塘者二十有六在<lb/>
臨安者十有一皆蕪廢不治父老過之有流涕者<lb/>
<pb n="KR4h0040_SBCK_077-2a"/>
謹按故武肅王鏐始以鄉兵破走黄巢名聞江淮<lb/>
復以八都兵討劉漢宏并越州以奉董昌而自居<lb/>
於杭及昌以越叛則誅昌而并越盡有浙東西之<lb/>
地傳其子文穆王元瓘至其孫忠顯王仁佐遂破<lb/>
李景兵取福州而仁佐之弟忠懿王俶又大出兵<lb/>
攻景以迎周世宗之師其後卒以國入覲三世四<lb/>
王與五代相終始天下大亂豪傑蜂起方是時以<lb/>
數州之地盜名字者不可勝數既覆其族延及于<lb/>
無辜之民罔有孑遺而吴越地方　千里帶甲十<lb/>
萬鑄山煑海象犀珠玉之富甲於天下然終不失<lb/>
<pb n="KR4h0040_SBCK_077-2b"/>
臣節貢獻相望於道是以其民至於老死不識兵<lb/>
革四時嬉遊歌鼓之聲相聞至于今不廢其有徳<lb/>
於斯民甚厚　皇宋受命四方僣亂以次削平而<lb/>
蜀江南負其嶮逺兵至城下力屈勢窮然後束手<lb/>
而河東劉氏百戰守死以抗王師積骸爲城釃血<lb/>
爲池竭天下之力僅乃克之獨吳越不待告命封<lb/>
府庫籍郡縣請吏于　朝視去其國如去傳舍其<lb/>
有功於　朝廷甚大昔竇融以河西歸漢光武詔<lb/>
右扶風脩理其父祖墳塋祠以太牢今錢氏功徳<lb/>
殆過於融而未及百年　墳廟不治行道傷嗟甚<lb/>
<pb n="KR4h0040_SBCK_077-3a"/>
非所以勸奨忠臣慰答民心之義也臣願以龍山<lb/>
廢佛祠曰妙因院爲觀使錢氏之孫爲道士曰自<lb/>
然者居之凡墳廟之在錢塘者以付自然其在臨<lb/>
安者以付其縣之淨土寺僧曰道㣲嵗各度其徒<lb/>
一人使世掌之籍其地之所入以時脩其祠宇封<lb/>
殖其草木有不治者縣令丞察之甚者易其人庶<lb/>
幾永終不墜以稱朝廷待錢氏之意臣抃昧死以<lb/>
聞制曰可其妙因院攺賜名曰表忠觀銘曰<lb/>
天目之山苕水出焉龍飛鳯舞萃于臨安篤生異<lb/>
人絶類離群奮挺大呼從者如雲仰天誓江月星<lb/>
<pb n="KR4h0040_SBCK_077-3b"/>
晦䝉强弩射潮江海爲東殺宏誅昌奄有吴越金<lb/>
劵玉册虎符龍節大城其居包落山川左江右湖<lb/>
控引島蠻嵗時歸休以燕父老曄如神人玉帶毬<lb/>
馬四十一年寅畏小心厥篚相望大貝南金五朝<lb/>
昏亂罔堪託國三王相承以待有徳既獲所歸弗<lb/>
謀弗咨先王之志我維行之天胙忠孝世有爵邑<lb/>
允文允武子孫千億帝謂守臣治其祠墳母俾樵<lb/>
牧愧其後昆龍山之陽巋焉新宫匪私于錢唯以<lb/>
勸忠非忠無君非孝無親凡百有位視此刻文<lb/>
　　　　上清儲祥宫碑　蘇　軾<lb/>
<pb n="KR4h0040_SBCK_077-4a"/>
元祐六年六月丙午制詔臣軾上清儲祥宫成當<lb/>
書其書之石臣軾拜手稽首言曰臣以書命待罪<lb/>
北門記事之成職也然臣愚不知宫之所以廢興<lb/>
與凡材用之所從出敢昧死請乃命有司具其事<lb/>
以詔臣軾始　太宗皇帝以聖文神武佐　太祖<lb/>
定天下既即位盡以　太祖所賜金帛作上清宫<lb/>
朝陽門之内旌興王之功且爲五代兵革之餘遺<lb/>
民赤子請命上帝以至道元年正月宫成民不知<lb/>
勞天下頌之至慶歴三年十二月有司不戒于火<lb/>
一夕而燼自是爲荆棘瓦礫之塲凡三十七年元<lb/>
<pb n="KR4h0040_SBCK_077-4b"/>
豐二年二月　神宗皇帝始命道士王太𥘉居宫<lb/>
之故地以法籙符水爲民禳禬民趨歸之稍以其<lb/>
力脩復祠宇詔用日者言以宫之所在爲國家子<lb/>
孫地乃賜名上清儲祥宫且賜度牒與佛廟神祠<lb/>
之遺利爲錢一千七百四十七萬又以官田十四<lb/>
頃給之刻玉如漢張道陵所用印及所被冠佩劒<lb/>
履以賜太初所以寵之者甚備宫未成者十八而<lb/>
太初卒　太皇太后聞之　歎曰民不可勞也<lb/>
兵不可役也太司徒錢不可發也而　先帝之意<lb/>
不可以不成乃敕禁中供奉之物務從約損斥賣<lb/>
<pb n="KR4h0040_SBCK_077-5a"/>
珠玉以巨萬計凡所謂以天下養者悉歸之儲祥<lb/>
積㑹所賜爲錢一萬七千六百二十八萬而宫乃<lb/>
成内出白金六千三百餘兩以爲香火瓜華之用<lb/>
召道士劉應真嗣行太初之法命入内供奉官陳<lb/>
衍典領其事起四年之春訖六年之秋爲三門兩<lb/>
廡中大殿三旁小殿九鍾經樓二石壇一建齋殿<lb/>
于東以待臨幸築道館于西以居其徒凡七百餘<lb/>
間雄麗靖深爲天下偉觀而民不知有司不與焉<lb/>
嗚呼其可謂至徳也已矣臣謹按道家者流本出<lb/>
於黄帝老子其道以清浄無爲爲宗以虚明應物<lb/>
<pb n="KR4h0040_SBCK_077-5b"/>
爲用以慈儉不争爲行合於周易何思何慮論語<lb/>
仁者静壽之說如是而已自秦漢以來始用方士<lb/>
言乃有飛仙變化之術黄庭大洞之法太上天真<lb/>
木公金母之號延康赤明龍漢開皇之紀天皇太<lb/>
乙紫微北極之祀下至於丹藥竒技符籙小數皆<lb/>
歸於道家學者不能必其有無然臣嘗竊論之黄<lb/>
帝老子之道本也方士之言末也脩其本而末自<lb/>
應故仁義不施則韶濩之樂不能以降天神忠信<lb/>
不立則射鄉之禮不能以致刑措漢興盖公治黄<lb/>
老而曹參師其言以謂治道貴清静而民自定以<lb/>
<pb n="KR4h0040_SBCK_077-6a"/>
此爲政天下歌之曰蕭何爲法講若畫一曹參代<lb/>
之守而勿失載其清静民以寕壹其後文景之治<lb/>
大率依本黄老清心省事薄歛緩獄不言兵而天<lb/>
下冨臣觀　上與　太皇太后所以治天下者可<lb/>
謂至矣檢身以律物故不怒而威捐利以予民故<lb/>
不藏而冨屈已以消兵故不戰而勝虚心以觀世<lb/>
故不察而明雖黄帝老子其何以加此本既立矣<lb/>
則又惡衣菲食卑宫室陋器用斥其嬴餘以成此<lb/>
宫上以終　先帝未　之志下以爲子孫無疆之<lb/>
福宫成之日民大和㑹鼓舞謳歌聲聞于天天地<lb/>
<pb n="KR4h0040_SBCK_077-6b"/>
<pb n="KR4h0040_SBCK_077-6b"/>
不知於　皇祖宗在帝左右風馬雲車從帝來狩<lb/>
閱視新宫察民之言佑我　文母及其孝孫孝孫<lb/>
來饗左右耆耉無競惟人以燕我後多士爲祥<lb/>
文母所培我膺受之篤其成材千石之鍾萬石之<lb/>
虡相以銘詩震于四海<lb/>
　　　　伏波將軍廟碑<lb/>
漢有兩伏波皆有功徳於嶺南之民前伏波邳離<lb/>
路侯也後伏波新息馬侯也南越自三代不能有<lb/>
秦雖逺通置吏旋復爲夷邳離始伐滅其國開九<lb/>
郡然至東漢二女子側貳反海南震動六十餘城<lb/>
<pb n="KR4h0040_SBCK_077-7a"/>
時世祖初平天下民勞厭兵方閉玉關謝西域况<lb/>
南荒何足以辱王師非新息苦戰則九郡左祍至<lb/>
今矣由此論之兩伏波廟食於嶺南均也古今所<lb/>
傳莫能定于一自徐聞渡海適朱崖南望連山若<lb/>
有若無杳杳一髪耳艤舟將濟眩栗䘮魄海上有伏<lb/>
波祠元豐中詔封忠顯王凡濟海者必卜焉曰某<lb/>
日可濟乎必吉而後敢濟使人信之如度量衡石<lb/>
必不吾欺者嗚呼非盛徳孰能如此自漢以來<lb/>
朱崖儋耳或置或否揚雄有言曰朱崖之棄捐之<lb/>
之力也否則介鱗易我衣裳此言施於當時可也自<lb/>
<pb n="KR4h0040_SBCK_077-7b"/>
漢末至五代中原避亂之人多家于此今衣冠禮<lb/>
樂蓋班班然矣其可復言棄乎四州之人以徐<lb/>
為咽喉南北之濟者以伏波爲指南事神其可不<lb/>
恭軾以罪謫儋耳三年今乃獲還海北往反皆順<lb/>
風無以答神貺乃碑而銘銘曰<lb/>
至險莫測海與風至幽不仁此魚龍至信可恃漢<lb/>
兩公寄命一葉萬仞中自此而南洗汝胷撫循民<lb/>
夷必清通自此而北端汝躬屈伸窮達常正忠生<lb/>
爲人英殁愈雄神雖無言我意同<lb/>
記　來賢亭記　柳　開<lb/>
<pb n="KR4h0040_SBCK_077-8a"/>
人之學業文章行事烈烈有稱者雖前古而生孰<lb/>
不願與之游恨乎已之後時而出也同世而偕立<lb/>
並能而齊名則反有不相識相知者亦有識而不<lb/>
知者吾觀乎斯二者經史子集之中或絶言而不<lb/>
相談或曾言而不相周有之多矣吾静思之未嘗<lb/>
不爲惜是夫當時力不相及者乎是夫當時義不<lb/>
相賔者因而誨人吾所以異是于世矣乃作此<lb/>
亭在東郊厥有意乎命曰來賢也吾欲舉天下之<lb/>
人與吾同道者悉相識而相知也有能聞于吾欲<lb/>
信而來于是也有未聞于吾欲知而來于是也有<lb/>
<pb n="KR4h0040_SBCK_077-8b"/>
先達于吾者吾欲趨而來于是也有後進于吾者<lb/>
吾欲誘而來于是也有務勝于吾者吾欲讓而來<lb/>
于是也有推退于吾者吾欲尊而来于是也大者<lb/>
吾将仰之小者吾将俯之貴者吾將奉之賤者吾<lb/>
將崇之極吾心而盡于世合吾道而比于時嗚呼<lb/>
若曰子將來賢之徒于人人将來賢之名于子者<lb/>
吾又非斯志也蓋欲夫是亭也不獨如前言而已<lb/>
耳亦將化今而警古矣<lb/>
　　　　待漏院記　王　禹偁<lb/>
天道不言而品物亨嵗功成者何謂也四時之吏<lb/>
<pb n="KR4h0040_SBCK_077-9a"/>
五行之佐宣其氣矣聖人不言而百姓親萬邦寕<lb/>
者何謂也三公論道六卿分職張其教矣是知君<lb/>
逸于上臣勞于下法乎天也古之善相天下者自<lb/>
咎䕫至房魏可數也是不獨有其徳亦皆務于勤<lb/>
爾况夙興夜寐以事一人卿大夫猶然况宰相乎<lb/>
朝廷自國初因舊制設宰相待漏院于丹鳯門之<lb/>
右示勤政也至若北闕向曙東方未明相君啓行<lb/>
煌煌火城相君至止噦噦鑾聲金門未闢玉漏猶<lb/>
滴徹蓋下車于焉以息待漏之際相君其有思乎<lb/>
其或兆民未安思所泰之四夷未附思所來之兵<lb/>
<pb n="KR4h0040_SBCK_077-9b"/>
革未息何以弭之田疇多蕪何以闢之賢人在野<lb/>
我將進之佞臣立朝我将斥之六氣不和災眚荐<lb/>
至願避位以禳之五刑未措欺詐日生請脩徳以<lb/>
釐之憂心忡忡待旦而入九門既啓四聦甚邇相<lb/>
君言焉時君納焉皇風于是乎清夷蒼生以之而<lb/>
冨庶若然緫百官食萬錢非幸也冝也其或私讎<lb/>
未復思所逐之舊恩未報思所榮之子女玉帛何<lb/>
以致之車馬噐玩何以取之姦人附勢我將陟之<lb/>
直士抗言我将黜之三時告災上有憂色搆巧詞<lb/>
以悅之群吏弄法君聞怨言進謟容以媚之私心<lb/>
<pb n="KR4h0040_SBCK_077-10a"/>
慆慆假寐而坐九門既開重瞳屢回相君言焉時<lb/>
君惑焉政柄于是隳隳哉帝位以之而危矣若然<lb/>
則死下獄投逺方非不幸也亦冝也是知一國之<lb/>
政萬人之命懸于宰相可不慎歟復有無毀無譽<lb/>
旅進旅退竊位而苟祿備貟而全身者亦無所取<lb/>
焉棘寺小吏王禹偁爲文請誌院壁用規于執政<lb/>
者<lb/>
　　　　竹樓記　王　禹偁<lb/>
黄岡之地多竹大者如椽竹工破之刳去其節用<lb/>
代陶瓦比屋皆是以其價亷而工省也予城西北<lb/>
<pb n="KR4h0040_SBCK_077-10b"/>
隅雉堞圯毁蓁莽荒穢因作小竹樓二間與月波<lb/>
樓通逺吞山光平挹江瀨幽閴遼夐不可具状夏<lb/>
宜急雨有瀑布聲冬冝宻雪有碎玉聲冝鼓琴琴<lb/>
調虚暢宜詠詩詩韻清絶宜圍棊子聲丁丁然宜<lb/>
投壷矢聲錚錚然皆竹樓之所助也公退之暇披<lb/>
鶴氅戴華陽巾手執周易一卷焚香黙坐消遣世<lb/>
慮江山之外第見風㠶沙鳥煙雲竹木而已待其<lb/>
酒力醒茶煙歇送夕陽迎素月亦謫居之勝概也<lb/>
彼齊雲落星髙則髙矣井幹麗譙華則華矣止于<lb/>
貯妓女藏歌舞非騷人之事吾所不取吾聞竹工<lb/>
<pb n="KR4h0040_SBCK_077-11a"/>
云竹之爲瓦僅十稔若重覆之得二十稔噫吾以<lb/>
至道乙未嵗自翰林出滁上丙申移廣陵丁酉又<lb/>
入西掖戊戌嵗除日有齊安之命己亥閏三月到<lb/>
郡四年之間奔走不暇未知明年又在何處豈懼<lb/>
竹樓之易朽乎幸後之人與我同志嗣而葺之庶<lb/>
斯樓之不朽也咸平二年八月十五日記<lb/>
　　　　河南縣尉廳壁記　張　景<lb/>
縣尉能禦盗而不能使民不爲盜盜賊息非尉之<lb/>
能盜賊繁過不在乎尉矣上失其平下苦其情弱<lb/>
者困死彊者偷生盜之常也豈樂爲盜哉無竭民<lb/>
<pb n="KR4h0040_SBCK_077-11b"/>
力民心安逸無盡民物民利豐實居鄉聚族有良有<lb/>
睦履詐跡偽有責有愧民之常也孰肯為盜哉故<lb/>
曰能與過不在乎尉在時政之得失爾若夫平鬪<lb/>
訟懾兇狡惟盜是禦者尉之職也苟失其人則貪<lb/>
殘誣枉民不勝弊反甚於盜焉今郡縣至廣庸不<lb/>
知所得者幾何人哉太原王昭度字世範登進士<lb/>
第爲河南尉尉之職無所不舉焉雖然誠不足展<lb/>
世範之才顧其所得亦斯民幸矣世範與景有舊<lb/>
因求記刻于㕔壁庶有信于後於是乎書<lb/>
　　　　亳州法相院鍾記　穆　脩<lb/>
<pb n="KR4h0040_SBCK_077-12a"/>
古之爲鍾其用大矣樂記稱黄鍾大吕又春秋傳<lb/>
稱師有鍾鼓曰伐則是既爲大樂之備又爲征伐<lb/>
之具其用之大樂可以調隂陽感人神導天地之<lb/>
和用之軍旅可以讋不軌懼不庭張邦國之威考<lb/>
是二者則鍾爲禮樂征伐之器乆矣三代之際以<lb/>
及秦漢皆不變其用今是鍾也專爲釋氏之器亦<lb/>
從可知也東漢之運将季西域之法聿來流晉宋<lb/>
而益宗涉齊梁而大盛率天下而從其教擬王者<lb/>
而闢其居無王公無士民無髙卑貴賤莫不從而<lb/>
信奉之不從而依歸之以求其福報乎如是則盛<lb/>
<pb n="KR4h0040_SBCK_077-12b"/>
矣大矣佛之爲法也既與中國聖人之道並行于<lb/>
時則所謂禮樂征伐之器者安得不入于佛之宫<lb/>
哉佛之宫其徒群棲而旅集多者數百人而居之<lb/>
其朋既繁不常厥處將齊彼衆非言得通則必聲<lb/>
物以齊之求物聲宏達而及逺者莫踰于鍾是知<lb/>
鍾爲佛宫之用其在此乎亳州法相禅院有主院<lb/>
僧海宣者謹行之僧能勤以募衆崇揭土木門堂<lb/>
殿廡緫百餘間多宣師所葺也聚徒侁侁資膳悉<lb/>
備警旦暮者其闕惟鍾州人時氏豐財好佛之士<lb/>
也一日詣宣師謀曰一鍾費用且幾何願輸其資獨<lb/>
<pb n="KR4h0040_SBCK_077-13a"/>
營斯善師即計其用度告之遂以錢若干卑師復<lb/>
謂曰鍾之成也匪髙弗居則并請爲居鍾之樓以<lb/>
此土不産美材因命僧海真南抵于舒便其材木<lb/>
匠爲成構而離之自舒及譙使以舟力雖皆出時<lb/>
氏然能减費便事者蓋二師心計運度之謀也天<lb/>
聖元年春始召鍾人興其鼓鑄液波金錫一冶而<lb/>
成鍾事既立樓材亦至建于殿南東偏居鍾于上<lb/>
層甍翬飛雙欒鯨震嶷嶷崇構上凌煙空琅琅洪<lb/>
音逺落霄外于以壯觀精宇于以號令群緇日叩<lb/>
焉使思其所以息晦明風雨罔迷厥時據釋氏言<lb/>
<pb n="KR4h0040_SBCK_077-13b"/>
鍾之聲扣之可以上極天界下洞幽泉導死者冥<lb/>
昧之魂出地獄沉淪之苦故死者之家嘗賂金帛<lb/>
衣物求擊其響若如其說則非獨用　節昏曉戒<lb/>
食寝而已又復能售極苦之資助釋氏之費焉鍾<lb/>
不可闕于佛宫明矣<lb/>
　　　　静勝亭記<lb/>
州郡有兵馬監　職設今代專督川　爭火盜<lb/>
洎軍籍庫兵商征酒榷之事則皆與守同管署自<lb/>
政賦財幣刑罰獄訟之煩則一不關及其職位優<lb/>
其務守簡蓋士之階武而升者非歴勞久十餘年<lb/>
<pb n="KR4h0040_SBCK_077-14a"/>
不被兹命凡尸之者能持謹常不失局事鉅細不<lb/>
絶筆可否歸之州足爲稱任雖材且無所施顧或<lb/>
毎毎好用自擾以招權樹威而病其職者多矣潁<lb/>
川陳君永錫始以公侯裔縻迹落武一再遷爲右<lb/>
侍禁蓋漢之郎将類也來監察之郡戎爲人力文<lb/>
服古而雅任闊達樂所守無事唯比旦一過<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>還<lb/>
則擁書自娛常言吾職甚逸吾性加踈思得洒然<lb/>
空曠一宇爲寄適之地盡糞除耳目俗譁而休吾<lb/>
心焉𪠘中舊有亭其制卑而乆爲之易去故材俾<lb/>
豐宏之前數十步間夾樹畹𬞞蹊果果外先峙射<lb/>
<pb n="KR4h0040_SBCK_077-14b"/>
堋堋豈清趣中宜有哉然于亭逺甚不大與亭害<lb/>
故亦不廢存之亭成君謀予以名予請以静勝名<lb/>
亭陳君之飾是亭豈志於静者耶夫静之閫仁人<lb/>
之所以居心焉在心而静則可以勝視聼思慮之<lb/>
邪邪不勝心乃誠心誠性明而君子之道畢矣惟<lb/>
陳君能有是道故名是亭人苟不果其道名無益<lb/>
也是亡實而守空噐也不與夫盜名而居者比歟<lb/>
後之挈斯職據斯亭者亦復能恱静而思勝乎苟<lb/>
能善矣無爲自擾而病其職以守亭之名爲亭之<lb/>
媿也<lb/>
<pb n="KR4h0040_SBCK_077-15a"/>
　　　　庭莎記　晏　殊<lb/>
介清思堂中讌亭之間隙地其縱七八歩其横南<lb/>
八歩北十歩以人跡之罕踐有莎生焉守護之卒<lb/>
皆疲癃者芟薙之役勞于夏畦蓋是草耐水旱樂<lb/>
延蔓雖抜心隕葉弗之絶也予既恱草之蕃廡而<lb/>
又憫卒之勤瘁思唐人賦詠間多有種莎之說且<lb/>
兹地宛在崇堞車馬不至弦匏不設柔木嘉卉難<lb/>
於豐茂非是草也無所宜焉於是傍西墉畫脩徑<lb/>
布武之外悉爲莎塲分命騶人散取增殖凡三日<lb/>
乃備援之以丹楯溉之以甘井光風四泛纎塵不<lb/>
<pb n="KR4h0040_SBCK_077-15b"/>
驚嗟夫萬彚之多萬情之廣大含元氣細入無間<lb/>
罔不禀和罔不期適因乗而晦用其次區别而顯<lb/>
仁措置有規生成有術失之則斁獲之則康兹一<lb/>
物也從可知矣乃今遂二性之域去兩傷之患偃<lb/>
藉吟諷無所不諧然而人所好尚世多同異平津<lb/>
客館尋爲馬廐東漢學舍間充園蔬彼經濟所先<lb/>
而汙隆匪一矧兹近玩庸冀永年是用刋辭珉珉<lb/>
庶通賢君子知所留意儻與我同好庶幾不剪也<lb/>
　　　　岳陽樓記　范　仲淹<lb/>
慶歴四年春滕子京謫守巴陵郡越明年政通人<lb/>
<pb n="KR4h0040_SBCK_077-16a"/>
和百廢具興乃重脩岳陽樓増其舊制刻唐賢今<lb/>
人詩賦于其上屬予作文以記之予觀夫巴陵勝<lb/>
狀在洞庭一湖銜逺山吞長江浩浩湯湯横無際<lb/>
涯朝暉夕隂氣象萬千此則岳陽樓之大觀也前<lb/>
人之述備矣然則北通巫峽南極瀟湘遷客騷人<lb/>
多㑹于此覧物之情得無異乎若夫霪雨霏霏連<lb/>
日不開隂風怒號濁浪排空日星隐曜山岳潜形<lb/>
商旅不行檣傾楫摧薄暮冥冥虎嘯猿啼登斯樓<lb/>
也則有去國懐鄉憂䜛畏譏滿目蕭然感極而悲<lb/>
者矣至若春和景明波瀾不驚上下天光一碧萬<lb/>
<pb n="KR4h0040_SBCK_077-16b"/>
頃沙鷗翔集錦鱗游泳岸芷汀蘭郁郁青青而或<lb/>
長煙一空皓月千里浮光躍金靜影沉璧漁歌互<lb/>
答此樂何極登斯樓也則有心曠神怡寵辱偕忘<lb/>
把酒臨風其喜洋洋者矣嗟夫予嘗求古仁人之<lb/>
心或異二者之爲何哉不以物喜不以己悲居廟<lb/>
堂之髙則憂其民處江湖之逺則憂其君是進亦<lb/>
憂退亦憂然則何時而樂耶其必曰先天下之憂<lb/>
而憂後天下之樂而樂乎噫微斯人吾誰與歸時<lb/>
六年九月十五日<lb/>
　　　　桐廬郡嚴先生祠堂記　范　仲淹<lb/>
<pb n="KR4h0040_SBCK_077-17a"/>
先生光武之故人也相尚以道及帝握赤符乗六<lb/>
龍得聖人之時臣妾億兆天下孰加焉惟先生以<lb/>
節髙之既而動星象歸江湖得聖人之清泥塗軒<lb/>
冕天下孰加焉惟光武以禮下之在蠱之上九衆<lb/>
方有爲而獨不事王侯髙尚其事先生以之在屯<lb/>
之初九陽徳方亨而能以貴下賤大得民也光武<lb/>
以之蓋先生之心出乎日月之上光武之器包乎<lb/>
天地之外微先生不能成光武之大㣲光武豈能<lb/>
遂先生之髙哉而使貪夫亷懦夫立是有大功於<lb/>
名教也仲淹來守是邦始構堂而奠焉廼復爲其<lb/>
<pb n="KR4h0040_SBCK_077-17b"/>
後者四家以奉祠事又從而歌曰<lb/>
雲山蒼蒼江水泱泱先生之風山髙水長<lb/>
皇朝文鑑卷第七十七<lb/>
<pb n="KR4h0040_SBCK_077-18a"/>
</p>
<p>
</p>
  </div>
</body>
</text>
</TEI>
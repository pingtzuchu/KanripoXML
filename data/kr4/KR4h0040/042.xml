<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_042-1a"/>
皇朝文鑑卷第四十二<lb/>
　奏䟽<lb/>
　　　請除非法之刑　錢　易<lb/>
　　　應詔言事　王　禹偁<lb/>
　　　論宰執不許接客　謝　泌<lb/>
　　　論兩省與臺司非統攝　李　宗諤<lb/>
　　　論靈州事宜　楊　億<lb/>
　　　論澶淵事宜　宼　準<lb/>
　　　諌幸汾隂　孫　奭<lb/>
　　　又諌幸汾隂　孫　奭<lb/>
<pb n="KR4h0040_SBCK_042-1b"/>
　　　　請除非法之刑　錢　易<lb/>
臣竊聞聖人之爲政也太上以仁其次以智仁智<lb/>
不行上下無信是故刑之設也蓋國家不得已而<lb/>
用之約禮從輕察罪肆赦聖人實有憫傷之心焉<lb/>
是以刑之用期于無刑爾非欲毒於民也凡有罪<lb/>
之獄則五辭五聽無有疑屈然後擇其時而行之<lb/>
又痛其不可盡行乃施許贖之典則君之省刑愛<lb/>
民斷可知矣堯之時誅四罪止曰殛鯀于羽山竄<lb/>
三苗于三危放驩兠于崇山流共工于幽州何獨<lb/>
不言殺鯀誅三苗戮驩兠斬共工于其處然此四<lb/>
<pb n="KR4h0040_SBCK_042-2a"/>
者皆殺戮滅絶之典也蓋堯之仁聖而四者雖凶<lb/>
尚惡言殺是故國之慎者莫先乎刑刑之傷者無<lb/>
甚于殺乃修其法式以節其用貴刑踰法法有所<lb/>
據不本於法則刑黷刑黷則法無據法無據則國<lb/>
政暴國政暴則臣不敢言臣不敢言則一人專善<lb/>
惡之心以獨理天下獨理不及則幾于亂矣秦任<lb/>
商鞅仁智不行而厚於法天欲喪秦而始皇復酷<lb/>
於民弃三代之法恣一時之威行肉刑族誅之制<lb/>
爲秦民者皆冤之殘害父母之體令受苦痛一人<lb/>
有過而九族遭戮漢祖旣入關蕭何以文無害居<lb/>
<pb n="KR4h0040_SBCK_042-2b"/>
宰相故約秦之法爲三章文帝有德詔除肉刑此<lb/>
蓋秦漢是非明在簡䇿夫古之肉刑者劓椓黥刖<lb/>
之類然此刑者非死刑也以其身命尚存令受是<lb/>
刑後代尚以虐而絶之死刑者有二焉大斬小絞<lb/>
絞者以首領猶全故分二等百代奉之以爲常法<lb/>
有司承式罔敢增變竊見近代已來非法之刑異<lb/>
不可測不知建於何朝本於何法律文不載無以<lb/>
證之亦累代法吏不敢言而行之至于今日或行<lb/>
刧殺人白日奪物背軍逃越與造惡逆者或時有<lb/>
非常之罪者不從法司所斷皆支解臠割斷截手<lb/>
<pb n="KR4h0040_SBCK_042-3a"/>
足坐釘立釘懸背烙筋及諸雜受刑者身具白骨而<lb/>
口眼之具猶動四體分落而呻痛之聲未息置之闤<lb/>
闠以圖示衆四方之外長吏殘暴更加增造取心活<lb/>
剥所不忍言十五年前杭州妖僧爲變數歳前蜀部<lb/>
兩廻作亂事敗之後多用此刑亦恐仁聖之朝不能<lb/>
除之則永爲訛法今蓋以已死之刑復加臠截斷割<lb/>
此即古之五虐之刑不酷於今矣凡罪當死故重矣<lb/>
刑止于殺則絞斬行焉復使先受苦痛臠截斷割<lb/>
然後就刑然亦非欲黷於刑所貴誡於後人令無犯<lb/>
者臣淳化中寄居壽春縣見廵檢使生釘一賊於<lb/>
<pb n="KR4h0040_SBCK_042-3b"/>
集衆之際有盜人物者此豈嚴刑可誡乎若使嚴刑<lb/>
可誡則秦之天下無一黔首爲盜賊矣漢文措刑亦<lb/>
亂國矣三代已來躋民仁壽當先刑矣齊之以刑亦<lb/>
不當言民免而無恥矣臣愚見以謂一人愛民民亦<lb/>
愛一人旣愛於上則奉上而懼苟以嚴刑欲誡則懼<lb/>
雖未至而怨巳深伏惟　陛下仁理天下德感中外<lb/>
事天地如父母愛赤子如嬰孺愆僞悉蕩祥瑞疊<lb/>
現古帝王不能行之者皆行之近代未復古者悉復<lb/>
之臣恐近丗非法之刑非陛下能除之則後代相承<lb/>
益爲常行矣臣又竊見唐太宗以人之五藏繫于背<lb/>
<pb n="KR4h0040_SBCK_042-4a"/>
有罪者仍不令鞭背蓋慮傷其命故于今稱善理<lb/>
天下能致社稷皆曰文皇放死罪四百令歸畢農<lb/>
然後就法至期而無一人不到者此豈在嚴也且<lb/>
近廣州僣稱帝號理廣以酷施于毒刑湯煎鋸解<lb/>
靡所不至廣民冤之立於刀刃今之史傳貶以尚<lb/>
刑太祖神德皇帝平之而絶其法廣之民于今歌<lb/>
頌鼔舞方保其生死亦無怨令或非法之刑不除<lb/>
亦恐政闕况剖心剒脛獨夫受行之已爲萬古所<lb/>
笑今以此爲刑臣恥之　陛下必亦恥之非臣盡<lb/>
心報政孰肯言於　陛下非　陛下大聖仁慈孰<lb/>
<pb n="KR4h0040_SBCK_042-4b"/>
能信臣而行之哉臣不勝深有所望乞自今後明<lb/>
下詔書斷天下非法之刑止存絞斬則仁政王道<lb/>
盡在此矣　陛下從而行之則誅臣一身愚直之<lb/>
罪亦幸矣<lb/>
　　　　應詔言事　王　禹偁<lb/>
伏覩　陛下即位赦書云所宜開諌諍之路拔茂<lb/>
異之材又奉御史臺告報准詔命内文武臣僚並<lb/>
許直言極諫此實　陛下誕彰聖德廣逹民情速<lb/>
致時雍追用古道之深旨抑亦宗社無疆之休軍<lb/>
民莫大之幸也臣才雖無聞諌則有素　先皇帝<lb/>
<pb n="KR4h0040_SBCK_042-5a"/>
時𥘉拜右正言直史舘即日進端拱箴一篇又上<lb/>
禦戎十事䝉先朝采納擢陞綸閣判大理寺時抗<lb/>
䟽論道安之罪執法雪徐鉉之冤貶官商山咎實<lb/>
因此尋沐徴用再塵諌垣又上李繼遷便宜寢而<lb/>
不報俄忝内庭兼駮正亦嘗攺更宣命封還敇書<lb/>
雖無報於朝廷蓋粗伸於職業伏遇　陛下欽奉<lb/>
顧命惟懷永圖嗣位之𥘉赦書旣如彼聽政之後<lb/>
詔命又如此臣苟有所見隱而不言是上負　先<lb/>
帝用人之心下孤　明主求諫之意也臣死罪死<lb/>
罪頓首頓首伏以聖朝享國四十餘年邊鄙未甚<lb/>
<pb n="KR4h0040_SBCK_042-5b"/>
寜人民未甚泰求利不已設官太多今　陛下治<lb/>
之惟新救之在速臣伏慮書生執言有奏　陛下<lb/>
以爲三年無攺於父之道可謂孝矣此不知古今<lb/>
異制家國殊塗者也假如帝堯旣殂帝舜在位堯<lb/>
時有八元未進四凶未除舜乃流放舉用善惡兩<lb/>
分未聞後之人曰堯不及于舜也舜不孝于堯也<lb/>
伏惟　陛下遏老生之常談奮英主之獨斷則天<lb/>
下幸甚謹縁軍國大政奏事五條儻稍動於聖心<lb/>
庻大開於言路其一曰謹邊防通盟好使輦運之<lb/>
民有所休息方今北有胡虜西有繼遷胡虜雖不<lb/>
<pb n="KR4h0040_SBCK_042-6a"/>
犯邊戍兵豈能减削繼遷旣未歸命餽餉固難寢<lb/>
停關輔之民倒懸尤甚臣愚以爲　陛下即位之<lb/>
始當順人心宜敕疆吏致書虜臣使逹犬戎請尋<lb/>
舊好下詔赦繼遷之罪復與夏臺臣頃在翰林見<lb/>
繼遷上表云乞取殘破夏州以奉拓䟦氏祭祀<lb/>
先皇帝雖有批荅只許鄜州節度縁繼遷本是反<lb/>
側之人豈肯束身歸國所有詔命不行今　陛下<lb/>
嗣統大振皇威亦恐繼遷令人進奉因舉前事彼<lb/>
必感恩此亦不戰而屈人之師也如其不從則備<lb/>
禦誅擒皆有方略且使天下百姓知　陛下屈已<lb/>
<pb n="KR4h0040_SBCK_042-6b"/>
而爲人也或曰富國彊兵不可示人以弱此乃誇<lb/>
虚名而忽大計者也其二曰减冗兵併冗吏使山<lb/>
澤之饒稍流於下伏以乾德開寶已來國家之事<lb/>
臣所目觀當時東未得江浙漳泉南未得荆湖交<lb/>
廣朝廷財賦可謂未豐然而擊河東備北虜國用<lb/>
亦足兵威亦彊其義安在所蓄之兵銳而不衆所<lb/>
用之將專而不疑故也自後盡取東南數國又乎<lb/>
河東土地財賦可謂廣矣而兵威不振國用轉急<lb/>
其義安在所蓄之兵冗而不盡銳所用之將衆而<lb/>
不自專故也今誠能簡銳卒去冗兵而委之以將<lb/>
<pb n="KR4h0040_SBCK_042-7a"/>
帥用恩威法令駕馭之資之以天下之財賦而曰<lb/>
兵不振用不豐未之有也臣愚以爲　陛下宜經<lb/>
制兵賦如開寶中則可以髙枕而治矣至于引唐<lb/>
虞比三代者皆爲空言臣所以不取臣又見開寶<lb/>
中設官至少何以驗之臣本魯人占籍濟上未及<lb/>
第時常記只有刺史一人李謙溥是也司户一員<lb/>
今司門員外郎孫賁是也近及一年朝廷别不除<lb/>
吏當時未嘗闕一事矣自後始有團練推官一員<lb/>
今樞密直學士畢士安是也太平興國中臣及第<lb/>
歸郷有刺史陳廷山通判閻暐副使閻彦進判官<lb/>
<pb n="KR4h0040_SBCK_042-7b"/>
李延推官栁宣兵馬監押沈繼明監酒稅又増四<lb/>
員曹官之外更益司理問其租税减于曩日也問<lb/>
其人民逃于昔時也一州旣爾天下可知冗兵耗<lb/>
于上冗吏耗于下此所以盡取山澤之利而不能<lb/>
足也夫山澤之利與民共之自漢已來取爲國用<lb/>
不可棄也然亦不可盡也方今可爲盡矣何以知<lb/>
之只如茶法從古無稅唐元和中以用兵齊蔡宰<lb/>
相王涯始建稅茶之法唐史稱是歳得錢四十萬<lb/>
東師以濟今則錢數百萬矣民何以堪之臣故曰<lb/>
減冗兵併冗吏使山澤之饒稍流於下者也其三<lb/>
<pb n="KR4h0040_SBCK_042-8a"/>
曰艱難選舉使入官不濫古者郷舉里選爲官擇<lb/>
人士君子行脩于家學推于衆然後薦用登之于<lb/>
朝故從政而政和臨民而民泰自三代涉兩漢雖<lb/>
有㳂革未常遠去此道者也隋唐已來始有科試<lb/>
得人之盛與古爲侔然自唐𥘉終　太祖之丗科<lb/>
試未嘗不難矣每歳進士不過三十人經學不過<lb/>
五十人重以周髙祖之後外諸侯不得奏辟士大<lb/>
夫罕有資䕃故有終身不獲一第没齒不獲一官<lb/>
者　先皇帝毓德王藩覩其如此臨御之後不求<lb/>
備以取人捨短從長㧞十得五在位將逾二紀登<lb/>
<pb n="KR4h0040_SBCK_042-8b"/>
第亦近萬人不無俊秀之才亦有容易而得如臣<lb/>
者容易中一人爾臣愚以爲數百年之艱難故<lb/>
先帝濟之以汎取二十載之霈澤　陛下宜紏之<lb/>
以舊章伏望以舉埸還有司如故事至于吏部銓<lb/>
擇官材亦非帝王躬親之事比來五品已下爲之<lb/>
旨授官今則幕職州縣而已京官雖有選限多不<lb/>
施行　太祖已來始令後殿引見因爲常例以至<lb/>
先朝調選之徒多求僥倖或以哀鳴泣涕便獲起<lb/>
資或以捷給山呼便陞京秩遂使長定格眞同長<lb/>
物吏部官只若備員旣無恥格之風漸多闒茸之<lb/>
<pb n="KR4h0040_SBCK_042-9a"/>
吏臣愚以爲宜以吏部還有司依格勑注擬其四<lb/>
曰沙汰僧尼使疲民無耗夫古者唯有四民治民<lb/>
者士也故受飬于農工以造器用商以通貨財皆<lb/>
不可闕也而兵不在其數蓋用井定之法農即兵<lb/>
也有事則戰無事則耕自秦已來以彊兵定天下<lb/>
故戰士不服農業矣是四民之外又生一民而爲<lb/>
五也所以農益困然而執干戈衞社稷理不可去<lb/>
也但使帝王之道不得與三代同風漢明之後佛<lb/>
法流入中國度人脩寺歷代增加不𧖟而衣不耕<lb/>
而食是五民之外又益一民而爲六也故魏晉而<lb/>
<pb n="KR4h0040_SBCK_042-9b"/>
下治道不及于兩漢有唐大儒韓愈諫憲宗迎佛<lb/>
骨表云昔黃帝在位百年年百一十歳少昊在位<lb/>
八十年年二百歳顓頊在位七十九年年九十八<lb/>
歳帝嚳在位七十年年百五十歳堯在位九十八<lb/>
年年百一十歳舜禹皆壽百餘歳當時未有佛<lb/>
也是知古聖人不事佛以求福古聖人必排佛以<lb/>
救民假使天下有僧萬人每日食米一升歳用絹<lb/>
一疋是至儉也而月有三千斛之費歳有一萬疋<lb/>
之耗何況五七萬輩哉而又富僧鉅髠窮極口腹<lb/>
一齋之食一襲之衣貧民百家未能供給此旣不<lb/>
<pb n="KR4h0040_SBCK_042-10a"/>
能治民又不能力戰不造器用不通貨財而髙堂<lb/>
邃宇豐衣飽食而已不曰民蠧其可得乎臣愚以<lb/>
爲國家度人衆矣造寺多矣計其費耗何啻億萬<lb/>
先朝不豫捨施又多佛若有靈豈不蒙福事佛無<lb/>
効斷可知矣陛下深鑒前王精求理本亟宜沙汰<lb/>
以厚生民若以嗣位之𥘉未欲驚駭此軰且可一<lb/>
二十載不令度人不許脩寺使自銷鑠漸而去之<lb/>
亦救弊之一端也又其五曰親大臣遠小人使忠<lb/>
良謇諤之士知進而不疑姦纎傾巧之徒知退而<lb/>
有懼夫君爲元首臣爲股肱言同體也得其人則<lb/>
<pb n="KR4h0040_SBCK_042-10b"/>
勿疑非其人則不用凡今天下言帝王之盛者豈<lb/>
不曰堯舜堯舜之道具在方冊是時百姓不親五<lb/>
品不遜契作司徒敷五教蠻夷猾夏宼賊姦宄咎<lb/>
繇作士明五刑伯夷典禮后䕫典樂禹平水土益<lb/>
作虞官大哉堯之爲君可謂委任責成而無疑矣<lb/>
或曰誠如是堯有何功德耶臣曰有知人任賢之<lb/>
德爾雖然堯之道去丗遼遠恐不可復臣以近事<lb/>
言之唯有唐之政可以損益而行焉臣讀元和賢<lb/>
相裴垍傳憲宗嘗命垍銓品庶官垍奏曰天子擇<lb/>
宰相宰相擇諸司長官諸司長官自擇僚屬則上<lb/>
<pb n="KR4h0040_SBCK_042-11a"/>
下不疑而政成矣以　陛下之明擇數十人諸司<lb/>
長官常恐不逮若更令臣擇庶官恐非致治之要<lb/>
當時識者以垍爲知言伏望　陛下遠取帝堯近<lb/>
鑒唐室旣得宰相用而不疑使宰相擇諸司長官<lb/>
諸司長官自取僚屬則垂衣而治矣所謂忠良謇諤<lb/>
之士知進者也臣又聞古者刑人不在君側語曰放<lb/>
鄭聲遠佞人又曰浸潤之譛膚受之愬不行焉可謂<lb/>
明也矣是以周文王左右無可結韈者言皆賢也夫小<lb/>
人之徒巧言令色先意希旨事必害政心惟忌賢<lb/>
非聖帝明王不能深察臣又按舊制南班三品尚<lb/>
<pb n="KR4h0040_SBCK_042-11b"/>
書方得登殿比者三班奉職卑賤可知或因遣差<lb/>
亦得陞殿惑亂天聽䙝黷至尊無甚于此伏望<lb/>
陛下振舉紀綱尊嚴視聽在此時矣不可不思所謂<lb/>
姦纖傾巧之徒知退者也臣愚以爲今之所急在<lb/>
先議兵使衆寡得其冝措置得其道然後議吏使<lb/>
清濁殊塗品流不雜然後難選舉以塞其源禁僧<lb/>
尼以去其耗自然國用足而王道行矣今若不去<lb/>
冗兵不併冗吏不難選舉不禁僧尼縱欲减人民<lb/>
之賦寛山澤之利其可得乎伏惟　陛下承二聖<lb/>
之貽謀鑒千古之治道明比日月幾先鬼神聖智<lb/>
<pb n="KR4h0040_SBCK_042-12a"/>
所周不遺一物英斷所及出于百王而又三事大<lb/>
臣受遺輔政豈容郎吏輙議國經蓋以臣素𬒳寵<lb/>
光常思報効有所貯蓄不敢緘藏臣又念詔書云<lb/>
言之而不用罪在朕躬求之而不言咎將誰執臣<lb/>
不勝大願所以輙進狂瞽上干冕旒伏惟　陛下<lb/>
踐詔書之言則天下幸甚也謹齋戒拜䟽實封附<lb/>
遞以聞惟　陛下寛其罪而念其誠以來諫諍之<lb/>
路則臣死無恨矣<lb/>
　　　　論宰執不許接客　謝　泌<lb/>
伏覩明詔宰執樞密使不許接見賔客是疑大臣<lb/>
<pb n="KR4h0040_SBCK_042-12b"/>
以私也書曰任賢勿貳去邪勿疑張說謂姚元崇<lb/>
外則踈而接物内則謹以事君此眞得大臣之體<lb/>
今天下至廣萬機至繁　陛下以聦明寄於輔臣<lb/>
自非接見羣官何以悉知外事若令都堂候見則<lb/>
羣官請見咨事略無解衣之暇古人有曰疑則勿<lb/>
用用則勿疑若政在大夫禄去公室國祚衰季強<lb/>
臣擅權當此之時乃可爲慮今　陛下鞭撻宇宙<lb/>
揔攬豪傑朝廷無巧言之士方面無姑息之臣禮<lb/>
樂征伐自天子出書曰無偏無黨王道蕩蕩今日<lb/>
之謂也奈何疑執政爲衰丗之事乎昔孔光不言<lb/>
<pb n="KR4h0040_SBCK_042-13a"/>
温室中樹顧雍封侯三日家人不知謝安石對客<lb/>
圍碁捷書至而客不覺大臣當密愼如此雖妻子<lb/>
猶不得聞况它人乎使非其人當斥去之旣得其<lb/>
人任之以政又何疑也設若杜公堂謁見之禮豈<lb/>
無私室乎塞相府請託之漸豈無它徑乎此非<lb/>
陛下推赤心以待大臣大臣展四體以報　陛下<lb/>
之道也王禹偁昧於大體妄有陳述上累聖德蒙<lb/>
蔽聦明狂躁之言不可聽用<lb/>
　　　　論兩省與臺司非統攝　李　宗諤<lb/>
臣按通典叙職官以三師三公門下中書兩省爲<lb/>
<pb n="KR4h0040_SBCK_042-13b"/>
先而㑹要亦以兩省爲首惟六典準周禮六官以<lb/>
尚書省官居上而兩省亦在御史臺之前此不相<lb/>
統攝一也唐開成三年御史臺奉宣今後遇延英<lb/>
開擬中謝官委臺司前一日依官班具名銜奏其<lb/>
兩省官即令本司前一日奏是兩省得以專逹此<lb/>
不相統攝二也朝㑹圖門下省典儀設版位御史<lb/>
中丞班在丹墀上兩省官後立此不相統攝三也<lb/>
故事文武百官内殿起居失儀左右廵使奏文武<lb/>
班内有官失儀請付外勘當如兩省官失儀即奏<lb/>
云供奉班内有官失儀請付所司以此言之惟兩<lb/>
<pb n="KR4h0040_SBCK_042-14a"/>
省官失儀左右廵使不敢請付外勘當此不相統<lb/>
攝四也又御史臺止奏南衙文武百官班簿門下<lb/>
中書兩省各奏本省班牓子此不相統攝五也文<lb/>
武常參官每遇假告皆經御史臺陳牒惟兩省官<lb/>
自左右正言以上假告直經宰相陳牒遇正衙見<lb/>
辭謝文武常參官皆於朝堂四方館陳狀兩紙惟<lb/>
兩省官止陳狀一紙旣不與百官叙班亦無臺參<lb/>
之禮此不相統攝六也文武常參官幕次並在朝<lb/>
堂惟兩省官在中書門内每遇殿起居及大朝㑹<lb/>
讌集並設次在御史中丞之上蓋地望親近在憲<lb/>
<pb n="KR4h0040_SBCK_042-14b"/>
司之右此不相統攝七也五代開延英奏事先宰<lb/>
相次兩省次御史中丞次三司使次京尹又常朝<lb/>
叙班御史中丞羣官先入次東宫保傳次兩省官<lb/>
次左右僕射及朝退僕射先出兩省官次東宫保<lb/>
傳次御史中丞羣官夫以後入先出爲重不相統攝<lb/>
八也伏以中書門下兩省自正言以上皆天子侍<lb/>
從之官立朝叙班不與外司爲比故在正衙則與<lb/>
宰相重行而立通衢則與中丞分路而行常參則<lb/>
師傳入於兩省之前朝㑹則臺官次於兩省之後<lb/>
地望特峻職業有殊官局之間不相統攝御史臺<lb/>
<pb n="KR4h0040_SBCK_042-15a"/>
每牒本省並不平空所以本省移報亦如其儀而<lb/>
文仲止憑吏人之言遂有聞奏且無典章爲據伏<lb/>
況臺憲之職所宜紏察姧邪辨明冤枉廷臣有不<lb/>
法之事得以彈奏下民有無告之人得以申理而<lb/>
於文牒之内爭平空與不平空其事瑣細烏足助<lb/>
於風威哉<lb/>
　　　　論靈州事宜　楊　億<lb/>
臣讀舊史見漢武北築朔方之郡平津侯諫以爲<lb/>
罷敝中國以奉無用之地願罷之上使辯士朱買<lb/>
臣等發十䇿以難平津不能對臣以爲平津侯爲<lb/>
<pb n="KR4h0040_SBCK_042-15b"/>
漢賢相深明經術習知利害屬武帝以雄俊自任<lb/>
志在開拓買臣等以詞辯獲進並侍左右前史又<lb/>
稱平津每朝㑹論議但開陳其端使人主自擇不肯<lb/>
面折廷諍由此言之非不能折買臣之舌蓋所以<lb/>
將順人君之意耳即朔方之非便有自來矣且地<lb/>
在要荒之外固聲敎不及元朔中大將軍衞青攘<lb/>
却匈奴取其河南地以列置郡縣今靈州是赫連<lb/>
昌地後魏置州蓋朔方之故墟匈奴之舊壤僻介<lb/>
西鄙懸絶諸華數百里之間無水草烽火不相應<lb/>
亭障不相望當邊境謐寧羌戎即叙道路不壅饟<lb/>
<pb n="KR4h0040_SBCK_042-16a"/>
饋無虞猶足以張大國之威聲爲中原之扞蔽自<lb/>
胡鶵作梗邊邑屢驚雜虜爲其脇從兇黨因而猖<lb/>
熾待之以爵賞頗驕蹇而不恭討之以甲兵又遁<lb/>
逃而無復凡有嬴糧之役必興狙擊之謀每至靈<lb/>
武轉輸大湏發卒防援離去内地皆無闘心經渉<lb/>
畏途多有菜色自曹光實白守榮馬紹忠及王榮<lb/>
之敗資糧扉屨所失至多將士丁夫相枕而死以<lb/>
至募商人入糓輸帛償以數倍之賈復於積石之<lb/>
孤壤别築清遠之一城邊民繹騷國帑匱乏旣不<lb/>
能制黠虜之死命又不能救靈武之急難數年之<lb/>
<pb n="KR4h0040_SBCK_042-16b"/>
間兇黨逾盛靈武危堞巋然僅存河外五城繼聞<lb/>
䧟没但堅壁清野坐食糗糧閉壘枕戈苟度朝夕<lb/>
且使賊遷橫行沙漠俶擾疆陲擊列鎭之戍兵侵<lb/>
屬國之蕃部雖有警急無候望而得知縱或憑陵<lb/>
但繕完而入保未嘗出一兵馳一騎敢與虜角此<lb/>
靈武之存無益明矣平津所言罷敝中國以奉無<lb/>
用之地正　今日也臣以爲存之有大害棄之有<lb/>
大利且如國家募人入粟償以十倍之直發卒轉<lb/>
餉渉兹不毛之地此古人所謂率三十鍾而致一<lb/>
石毆民於死地者也今或棄之即可以歳省戍卒<lb/>
<pb n="KR4h0040_SBCK_042-17a"/>
分守内郡一卒之費可給十夫國家無飛芻輓粟<lb/>
之勞士卒免暴露流離之苦必謂廢之即虧失土<lb/>
地傷損威重且如堯舜夏禹聖之盛者也地不過<lb/>
數千里而明德格天四門穆穆武丁成王商周之<lb/>
明主也然地東不過江黃西不過氐羗南不過蠻<lb/>
荆北不過太原而頌聲並作號爲至治及秦漢拓<lb/>
土窮兵逺略雖疆理益廣而干戈日尋府庫之資<lb/>
財屢空生靈之肝腦塗地校功比德豈可同年而<lb/>
語哉夫蝮蛇螫手壯士斷腕蟻壤不塞將漏山阿<lb/>
今靈武之存爲害甚於蝮蛇供饋之費爲蠧逾於<lb/>
<pb n="KR4h0040_SBCK_042-17b"/>
蟻壤無鴻毛之益有泰山之損豈可忽遠大之略<lb/>
徇悠悠之談昔西漢賈捐之嘗建議棄朱崖當時<lb/>
公卿亦有異論元帝能排衆多之說奮獨見之明<lb/>
下詔廢之人頌其德元帝之意寜欲自棄其地當<lb/>
其内屬爲郡固已置吏而拊循及其稱兵構亂豈<lb/>
可勞民而征戍故其詔書曰議者以棄朱崖羞威<lb/>
不行夫通于時變即憂萬民民之饑餓危孰大焉<lb/>
且宗廟之祭凶年不備况乎避不嫌之辱哉臣以<lb/>
爲正與今日靈武之事相類必以失地爲言即燕<lb/>
薊八州河湟五郡所失多矣何必此爲議者又以<lb/>
<pb n="KR4h0040_SBCK_042-18a"/>
西北諸蕃戎馬是産資其控制以通貿易環慶諸<lb/>
州内附蕃落藉其屏翰以免驚騷此又迃闊之甚<lb/>
且戎人爲利所誘故互市於邊関蕃部之族自強<lb/>
故能庇於種類必來宼於環慶固無隔於藩籬百<lb/>
雉危城千里懸隔自救不暇豈及於他議者又以<lb/>
其土田沃饒有漢陂之利恐賊遷因而播種益以富<lb/>
強况戎人但以攻剽爲能罔知耕稼之事河隴之<lb/>
外棄地甚多延袤百城提封萬井西漢屯田之所<lb/>
疆畔猶存儻事力耕可以積糓何必獨耕靈武乃<lb/>
能足食若靈武於賊有大利即是必争之地當朝<lb/>
<pb n="KR4h0040_SBCK_042-18b"/>
夕攻取豈至於今皆爲孟浪之談殊非經乆之計<lb/>
况又歳有調發動致宼攘借宼兵而齎盜糧竭民<lb/>
力而耗國用爲患之大無出於斯雖庸人竪子亦<lb/>
知其可棄也若或精選單介間道而行齎持詔書<lb/>
宣布王命令其盡焚廬舎自拔而歸丁壯悉令持<lb/>
兵老㓜以之襁負古稱歸師不可遏又曰置之死<lb/>
地而後生當此之時人百其勇臨難思免其鋒莫<lb/>
當又須申命偏師揚言出塞軍聲旣振賊勢自分<lb/>
即靈州東遷之民不虞邀擊之患雖有剽刼易爲枝<lb/>
梧且國家所惜者士民所急者財用豈可以驍果<lb/>
<pb n="KR4h0040_SBCK_042-19a"/>
之旅委於餓虎之蹊府藏之實填於廬山之壑今<lb/>
若棄去靈武退守環慶卒免戍於絶域民思保其<lb/>
室家供饋不出於郊圻恩德自淪於骨髓民力不<lb/>
竭士氣易揚何敵不摧何戎不克　陛下又憤兹<lb/>
黠虜思欲翦除臣以爲不可黷武以窮兵止可伐<lb/>
謀而制勝臣竊料賊遷睢盱邊塞之外倔強沙漠<lb/>
之中脇制諸羗嘯聚不逞無耕桑之業無𧖟織之<lb/>
工爲䑕竊之謀以資衣食聚烏合之衆以擾塞垣<lb/>
致蕃夷之服從用兇威而駈逼非有厚利能誘其<lb/>
人朝廷今廢棄靈州每歳更無饋餫絶其覬望何<lb/>
<pb n="KR4h0040_SBCK_042-19b"/>
所窺圖平夏之西池鹽斯在先是貿易粟麥用資<lb/>
餱糧今條禁甚嚴法網尤密無敢踰越漸致携離<lb/>
皆困賊遷之術也臣竊見　太祖朝命姚内斌領<lb/>
慶州董遵誨領環州二人所統之兵纔五六千而<lb/>
已閫外之事一以付之軍市之租不從中覆用能<lb/>
士卒効命羗夷畏威朝廷無旰食之憂疆場無羽<lb/>
書之警臣欲望於武臣中選有將帥之才知邊鄙<lb/>
之事者三數人分布諸郡各量其所將兵多少付<lb/>
之除廩禄之外賜一大縣租賦恣其犒設令開幕<lb/>
府辟召髦俊爲之僚佐咨以策略勇力之士稟其<lb/>
<pb n="KR4h0040_SBCK_042-20a"/>
指蹤之用軍旅之政許之便宜而行儻賊遷侵邊<lb/>
郡軍戍擾内屬蕃部並脣齒相援腹背夾攻或戰<lb/>
馬正肥戎士思奮即召發内屬討虜之羗俘獲之<lb/>
餘盡分麾下且戎人利於降附蓋廹兇渠儻撓之<lb/>
以勁兵示之以大信懷荒振遠推亡固存出金帛<lb/>
以購酋豪懸爵秩以寵降附明立賞格厚荅戰功<lb/>
即賊遷之腹心稍稍奔潰親離衆叛事去運乖煢<lb/>
煢獨行誰與爲伍但塞外一胡人耳安能與大邦<lb/>
爲讎哉若欲成謀廟堂功在漏刻臣以爲北虜方<lb/>
黠其材猶豐腥膻之羣如臂使指未可以歳月破<lb/>
<pb n="KR4h0040_SBCK_042-20b"/>
也直須廢棄靈州退保環慶然後以計困之耳如<lb/>
臣之䇿秪得三兩驍將付以一二萬精卒以數縣<lb/>
租賦給其用度令分守邊郡賊遷可以計日成擒<lb/>
朝廷可以髙枕無事矣<lb/>
　　　　論澶淵事宜　宼　準<lb/>
臣伏奉聖旨擘畫河北邊事及將來駕起與不起<lb/>
至何處者一臣伏覩邊奏犬戎游騎已至深祁以<lb/>
東竊縁三路大軍見在定州魏能張凝楊延朗田<lb/>
敏等又在威虜軍等處東路深趙貝冀滄德等州别<lb/>
無大軍駐泊必慮虜騎近東南下寨輕騎打刼不<lb/>
<pb n="KR4h0040_SBCK_042-21a"/>
惟老小驚騷兼使賊盗團聚直至天雄軍以來人<lb/>
户驚移若不早張軍勢必恐轉啓戎心臣欲乞先<lb/>
那起天雄軍兵馬一萬人往貝州駐泊令周塋杜<lb/>
彦鈞孫全照部轄若是虜騎在近即仰近城覔便<lb/>
掩殺兼令間道將文字與石普閻承翰照㑹掩殺<lb/>
畨賊近召募強壯入賊界燒蕩郷村刼殺人口仍<lb/>
乞照管南北道路多差人探報畨賊次第聞奏及<lb/>
報天雄軍一則貴安人心二則張得軍勢以疑敵<lb/>
人之謀三則石普閻承翰等聞王師北來壯得軍<lb/>
威四則與邢洺地里不遥張得掎角之勢一隨駕<lb/>
<pb n="KR4h0040_SBCK_042-21b"/>
兵士衞扈宸㞐固不可與犬戎交鋒原野以爭勝<lb/>
負天雄軍至貝州兵馬大駕未起已前不過三萬<lb/>
人萬一犬戎至貝州已南下寨游騎漸更南來即<lb/>
湏那起定州兵馬三萬以上人騎令桑賛等結陣<lb/>
南來鎭州及令河東雷有終手下兵士出土門路<lb/>
與定州兵馬㑹合相度事勢緊慢那至洺州以東<lb/>
方可聖駕順動假萬乘之天聲合數路之兵勢更<lb/>
令王超等在定州近城排布照應魏能張凝楊延<lb/>
㓪田敏等處兵馬令作㑹合次第及前來累降指<lb/>
揮索拽候抽移得定州河東兵馬附近始得幸大<lb/>
<pb n="KR4h0040_SBCK_042-22a"/>
名一或恐萬一定州兵馬𬒳犬戎於鎭定間下寨<lb/>
抽那不起邢洺之北游騎侵掠天雄軍東北縣分<lb/>
老小大叚驚移須是分定州三路精兵差在彼將<lb/>
帥等㑹合及分魏能張凝楊延㓪田敏等兵馬漸<lb/>
那向東傍城寨牽拽如此則犬戎必有後顧之患<lb/>
亦未敢輕議懸軍深入若是車駕不起轉恐畨戎<lb/>
殘害生靈或是鑾輅親征亦湏過大河即且幸澶<lb/>
淵就近易爲制置㑹合兵馬兼控扼津梁右臣叨<lb/>
列宰司素無竒略即承清問合罄鄙誠伏覩　皇<lb/>
帝陛下睿智淵深聖猷宏逺固已坐籌而决勝尚<lb/>
<pb n="KR4h0040_SBCK_042-22b"/>
猶虚已以詢謀兼彼犬戎頗乏糧糗惟腥膻之衆<lb/>
必懷首尾之憂豈敢不顧大軍但圖深入然亦慮<lb/>
其凶狡須至過有防虞煩瀆天聦伏増戰懼<lb/>
　　　　諌幸汾隂　孫　奭<lb/>
先王卜征五年歳習其祥祥習則行不習則增修<lb/>
德而攺卜　陛下始畢東封更議西幸殆非先王<lb/>
卜征五年㥀重之意其不可一也夫汾隂后土事<lb/>
不經見昔漢武帝將封禪故先封中嶽祀汾隂始<lb/>
廵幸郡縣遂有事於泰山今　陛下旣已登封復<lb/>
欲幸汾隂其不可二也古者圜丘方澤所以郊祀<lb/>
<pb n="KR4h0040_SBCK_042-23a"/>
天地今南北郊是也漢𥘉承秦唯立五畤以祀天<lb/>
而后土無祀故武帝立祠於汾隂自元成以來從<lb/>
公卿之議遂徙汾隂后土於北郊後之王者多不<lb/>
祀汾隂今　陛下已建北郊乃舎之而遠祀汾隂<lb/>
其不可三也西漢都雍去汾隂至近今　陛下經<lb/>
重關越險阻輕棄京師根本而慕西漢之虚名其<lb/>
不可四也河東唐王業之所起也唐又都雍故明<lb/>
皇間幸河東因祠后土聖朝之興事與唐異而<lb/>
陛下無故欲祠汾隂其不可五也昔者周宣王遇<lb/>
灾而懼故詩人美其中興以爲賢主比年以來水<lb/>
<pb n="KR4h0040_SBCK_042-23b"/>
旱相繼　陛下宜側身修德以荅天譴豈宜下徇<lb/>
姦回遠勞民庶盤游不已忘社稷之大計其不可<lb/>
六也夫雷以二月出八月入者也育飬萬物有人<lb/>
君之象失時則爲異今震雷在冬爲異尤甚此天<lb/>
意丁寜以戒　陛下而返未悟殆失天意其不可<lb/>
七也夫民神之主也是以聖王先成民而後致力<lb/>
於神今國家土木之功累年未息水旱作沴饑饉<lb/>
居多乃欲勞民事神神其享之乎此其不可八也<lb/>
陛下必欲爲此者不過効漢武帝唐明皇廵幸所<lb/>
至刻石頌功以崇虚名誇示後丗爾　陛下天資<lb/>
<pb n="KR4h0040_SBCK_042-24a"/>
聖明當慕二帝三王何爲下襲漢唐之虚名其不<lb/>
可九也唐明皇以嬖寵姦邪内外交害身播國屯<lb/>
兵交闕下亡亂之迹如此由狃於承平肆行非義<lb/>
稔致禍敗今議者引開元故事以爲盛烈乃欲倡<lb/>
導　陛下而爲之臣竊爲　陛下不取此其不可<lb/>
十也臣言不逮意　陛下以臣言爲可取願少賜<lb/>
清間以畢臣說<lb/>
　　　　又諫幸汾隂　孫　奭<lb/>
陛下將幸汾隂而京師民心弗寧江淮之衆困於<lb/>
調發理須鎭安而矜存之且土木之功未息而奪<lb/>
<pb n="KR4h0040_SBCK_042-24b"/>
攘之盜公行北虜治兵不逺邊境使者雖至寧可<lb/>
保其心乎昔陳勝起於徒戍黃巢岀於凶饑隋煬<lb/>
帝勤逺略而唐髙祖興於晉陽晉少主惑小人而<lb/>
耶律德光長驅中國　陛下俯從姦侫逺棄京師<lb/>
涉仍歳荐饑之墟修違經乆廢之祠不念民疲不<lb/>
恤邊患安知今日戍卒無陳勝饑民無黃巢英雄<lb/>
將無窺伺於肘腋戎狄將無觀亹於區脫乎　先<lb/>
帝嘗議封禪寅畏天災尋詔停寢今姦臣乃贊<lb/>
陛下力行東封以爲繼成先志　先帝嘗欲北平<lb/>
幽朔西取繼遷大勲未集用付　陛下則羣臣未<lb/>
<pb n="KR4h0040_SBCK_042-25a"/>
甞獻一謀畫一䇿以佐　陛下繼先帝之志者反務<lb/>
卑辭重幣求和於契丹蹙國縻爵姑息於繼遷曽<lb/>
不思主辱臣死爲可戒誣下罔上爲可羞撰造祥<lb/>
瑞假託鬼神纔畢東封便議西幸輕勞車駕虐害<lb/>
飢民冀其無事往還便謂成大勲績是　陛下以<lb/>
祖宗艱難之業爲侫邪僥倖之資臣所以長嘆而<lb/>
痛哭也夫天神地祇聦明正直作善降之百祥作<lb/>
不善降之百殃未聞專事籩豆簠簋可邀　福祥<lb/>
春秋傳曰國將興聽於民將亡聽於神愚臣非敢<lb/>
妄議惟　陛下終賜裁擇<lb/>
<pb n="KR4h0040_SBCK_042-25b"/>
</p>
<p>
皇朝文鑑卷第四十二<lb/>
</p>
<p>
</p>
  </div>
</body>
</text>
</TEI>
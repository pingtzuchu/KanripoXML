<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_037-1a"/>
皇朝文鑑卷第三十七<lb/>
　誥<lb/>
　　　韓通贈中書令　劉　敞<lb/>
　　　王䞇授殿中侍御史　王　禹偁<lb/>
　　　登州黃縣尉東方辛可密州司士參軍<lb/>
　　　　　　　　　　　　　歐陽　脩<lb/>
　　　任守信可遥郡剌史依舊鄜延路駐泊兵<lb/>
　　　　　馬鈐轄　歐陽　脩<lb/>
　　　前杭州司理參軍范衮可衛尉寺丞<lb/>
　　　　　　　　　　　　　歐陽　脩<lb/>
<pb n="KR4h0040_SBCK_037-1b"/>
　　　前知彰信軍節度判官禇式可太子中舍<lb/>
　　　　致仕　歐陽　脩<lb/>
　　　虞部員外郎吕師簡可比部員外郎<lb/>
　　　　　　　　　　　　　歐陽　脩<lb/>
　　　潁州推官江揖可大理寺丞<lb/>
　　　　　　　　　　　　　歐陽　脩<lb/>
　　　進納人空名海詞　歐陽　脩<lb/>
　　　著作佐郎張去惑可祕書丞<lb/>
　　　　　　　　　　　　　歐陽　脩<lb/>
　　　永興軍節度推官董士廉可著作佐郎<lb/>
<pb n="KR4h0040_SBCK_037-2a"/>
　　　　　　　　　　　　　歐陽　脩<lb/>
　　　内殿崇班郝質可内殿承制<lb/>
　　　　　　　　　　　　　歐陽　脩<lb/>
　　　开贇胡元並可内殿承制　歐陽　脩<lb/>
　　　喬察可靜難軍節度推官知隴城縣<lb/>
　　　　　　　　　　　　　歐陽　脩<lb/>
　　　試助教郭固可寧州軍事推官<lb/>
　　　　　　　　　　　　　歐陽　脩<lb/>
　　　范仲温可台州黃巖縣尉　歐陽　脩<lb/>
　　　史館書直官潘宗益可梓州司户參軍<lb/>
<pb n="KR4h0040_SBCK_037-2b"/>
　　　　　　　　　　　　　　歐陽　脩<lb/>
　　　内殿崇班李允恭可内殿承制<lb/>
　　　　　　　　　　　　　　歐陽　脩<lb/>
　　　李仲昌可大理寺丞簽署渭州判官事<lb/>
　　　　　　　　　　　　　　歐陽　脩<lb/>
　　　泰州興化縣主簿朱思道可衛尉寺丞<lb/>
　　　　　　　　　　　　　　歐陽　脩<lb/>
　　　京西轉運按察使杜𣏌可直集賢院充廣<lb/>
　　　　　西轉運使　歐陽　脩<lb/>
　　　河北都轉運使張昷之充天章閣待制三<lb/>
<pb n="KR4h0040_SBCK_037-3a"/>
　　　　　司户部副使　張　方平<lb/>
　　　前秀州崇德縣尉左惟温可漣水軍録事<lb/>
　　　　　參軍　劉　敞<lb/>
　　　張鑄可光祿卿致仕　劉　敞<lb/>
　　　無爲軍録事參軍馬易簡可太子中舍致<lb/>
　　　　　仕　劉　敞<lb/>
　　　龍圖閣直學士兵部郎中涇原路經略使<lb/>
　　　　　王素可諫議大夫　劉　敞<lb/>
　　　太子中舍通判衡州張兊可殿中丞<lb/>
　　　　　　　　　　　　　　劉　敞<lb/>
<pb n="KR4h0040_SBCK_037-3b"/>
　　　李育可著作佐郎許林宗可大理寺丞<lb/>
　　　　　　　　　　　　　　劉　敞<lb/>
　　　皇姪右監門衛將軍克孝妻某氏可封仁<lb/>
　　　　　和縣君　劉　敞<lb/>
　　　西京左藏庫使忠州剌史髙陽關路駐泊<lb/>
　　　　　兵馬鈐轄時明可文思使<lb/>
　　　　　　　　　　　　　　劉　敞<lb/>
　　　宰臣冨弼奏試國子四門助教王淵宰相<lb/>
　　　　　韓琦奏郷貢進士李常並可試將作<lb/>
　　　　　監主簿　劉　敞<lb/>
<pb n="KR4h0040_SBCK_037-4a"/>
　　　内殿崇班唐詢可内殿承制<lb/>
　　　　　　　　　　　　　　劉　敞<lb/>
　　　定武軍節度推官衛觀可大理寺丞常州<lb/>
　　　　　團練推官沈披可衛尉寺丞<lb/>
　　　　　　　　　　　　　　劉　敞<lb/>
　　　歐陽脩可禮部侍郎宋祁可尚書左丞范<lb/>
　　　　　鎭可吏部郎中王疇可右司郎中宋<lb/>
　　　　　敏求可祠部員外郎並依舊職任<lb/>
　　　　　　　　　　　　　　劉　敞<lb/>
　　　參知政事曾公亮可加正奉大夫進封開<lb/>
<pb n="KR4h0040_SBCK_037-4b"/>
　　　　　國公　劉　敞<lb/>
　　　將作監林洙可司農卿　劉　敞<lb/>
　　　權郴州軍事判官楊永可右賛善大夫致<lb/>
　　　　　仕前岳州平江縣張正已可大理寺<lb/>
　　　　　丞致仕　劉　敞<lb/>
　　　　韓通贈中書令　劉　敞<lb/>
易姓受命王者所以徇至公臨難不苟人臣所以<lb/>
明大節周故天平軍節度使檢校太尉同中書門<lb/>
下平章事侍衛親軍馬歩軍副都指揮使韓通定<lb/>
交覇府委質前朝荷戈共歷於艱貞錫壤迭分於<lb/>
<pb n="KR4h0040_SBCK_037-5a"/>
戎律朕以三靈睠祐百姓樂推言念元勲方疇異<lb/>
渥蒼黄遇害良用憮然追升浴鳳之池式表潜龍<lb/>
之舊<lb/>
　　　　王贄授殿中侍御史　王　禹偁<lb/>
故事御史府三院轉遷各有月限考績之命異于<lb/>
他官國朝以來不用此制必因行慶方得叙遷其<lb/>
閒才行有聞爲衆所譽者不時而授人以爲榮具<lb/>
官王贄本以懿文輔之通識自登憲署繼領詔條<lb/>
絜己愛民所在稱理司漕運者奏其課執風憲者<lb/>
舉其才受代南康陛見與語宜從改秩用以勸能<lb/>
<pb n="KR4h0040_SBCK_037-5b"/>
勉荷寵光勿渝素履<lb/>
　　　　登州黄縣尉東方辛可宻州司士參軍<lb/>
　　　　　　　　　　　　　　歐陽　脩<lb/>
朕以信示天下而以祿報有功今爾辛緣死事而<lb/>
命于官然按察者糾失職而來有請按察吾所詔<lb/>
也不從則不自信念功吾所急也不報則無所勸<lb/>
焉是用易爾散秩優爾俸祿免爾吏責俾爾自安<lb/>
庶幾使吾信賞並行而不失<lb/>
　　　　西京左藏庫使内侍省内侍押班任守<lb/>
　　　　信可遥郡刺史依舊鄜延路駐泊兵馬<lb/>
<pb n="KR4h0040_SBCK_037-6a"/>
　　　　鈐轄　歐陽　脩<lb/>
國家自靈夏不賔邊隅多警議者率以謂用兵之<lb/>
道任將宜專恩信不久則無以得士心山川不習<lb/>
則不可圖勝筭自兵宿于野久而無功此殆將帥<lb/>
數易之患也苟有能者無遽奪焉以爾具官任守<lb/>
信選以敏材臨于戎事肅軍捍冦宣力有聞遽以<lb/>
飛章自言滿嵗顧久親於矢石豈不念於勤勞然<lb/>
而士卒之樂旣汝安夷狄之情惟汝熟雖欲代汝<lb/>
實難其人所宜旌以郡章仍臨舊部體兹委寄服<lb/>
我茂恩<lb/>
<pb n="KR4h0040_SBCK_037-6b"/>
　　　　前杭州司理參軍范衮可衛尉寺丞<lb/>
　　　　　　　　　　　　　　歐陽　脩<lb/>
朕觀兩漢名臣多或出於丞史小吏非夫丞史之<lb/>
能出名臣也乃知古雖吏屬亦必選用賢材焉今<lb/>
中書丞相之職比古公府曹掾之制吏員已爲簡<lb/>
闕欲任其事豈不擇人故詔銓衡俾其慎選具官<lb/>
范衮有司來上以爾爲材進爾諸丞徃率乃職古<lb/>
人可慕無自怠焉<lb/>
　　　　前知彰信軍節度判官禇式可太子中<lb/>
　　　　舍致仕　歐陽　脩<lb/>
<pb n="KR4h0040_SBCK_037-7a"/>
昨按察者言爾事有迹而爾方以老自請吾屈言<lb/>
者不究而進爾以秩全爾之歸吾之欲成人之美<lb/>
而不欲成人之惡如此汝其休矣知我之仁<lb/>
　　　　虞部員外郎呂師簡可比部員外郎<lb/>
　　　　　　　　　　　　　　歐陽　脩<lb/>
國家嚮因寡兵特立賞格俾勸勤者速於集事而<lb/>
議者皆患應募之卒雖多而難用豈夫訓練之未<lb/>
至將由簡閲之不精然而號令重於已行賞罰貴<lb/>
乎存信今有司按籍言爾當遷徃服新恩其思實<lb/>
效<lb/>
<pb n="KR4h0040_SBCK_037-7b"/>
　　　　穎州推官江揖可大理寺丞<lb/>
　　　　　　　　　　　　　　歐陽　脩<lb/>
朕思與多士共寧庶邦而賢豪材美之人或自沉<lb/>
於幽逺與夫懿節茂行之韞于中而未見於事者<lb/>
吾皆不得而徧觀焉故以舉類之科而爲官人之<lb/>
法今舉者言爾行可稱命爾新恩以期後效<lb/>
　　　　進納人空名海詞　歐陽　脩<lb/>
官者所以治人而非以假人之器也朕閔西人之<lb/>
勞而欲紓其乏有出其私以佐吾之用者是亦有<lb/>
益於吾民俾命于官所以示勸爾其徃矣服我茂<lb/>
<pb n="KR4h0040_SBCK_037-8a"/>
恩<lb/>
　　　　著作佐郎張去惑可祕書監<lb/>
　　　　　　　　　　　　　　歐陽　脩<lb/>
國家設官之法患乎巧僞干譽者之難止故考績<lb/>
之格三載而一例遷所以使沉實守正之人得以<lb/>
自進及其弊也庸人希累日之賞而賢者不能自<lb/>
别故又增舊法稍欲因舉類而求能者焉惟爾之<lb/>
材世所稱美夫累日而遷非爾志干譽而進不可<lb/>
爲惟思厥中務廣其業<lb/>
　　　　永興軍節度推官董士廉可著作佐郎<lb/>
<pb n="KR4h0040_SBCK_037-8b"/>
　　　　　　　　　　　　　　歐陽　脩<lb/>
自古竒偉之士因時立功而名在竹帛者率皆不<lb/>
以細文常行責其備蓋於其大者人有所不能者<lb/>
焉惟爾少而好竒不徇小節喜從兵事思奮其材<lb/>
今積久録勞蓋從請者若夫異賞待爾有爲<lb/>
　　　　内殿崇班郝質可内殿承制<lb/>
　　　　　　　　　　　　　　歐陽　脩<lb/>
夫被甲馳馬出而與敵周旋于原野搴旗斬馘歸<lb/>
而與士卒數俘獲于軍中量功較計蒙褒被寵進<lb/>
而受賞于朝廷此將帥之事也豈不榮且樂哉戰<lb/>
<pb n="KR4h0040_SBCK_037-9a"/>
之功有小大國之賞有重輕膺此茂恩更期後效<lb/>
　　　　龍衛指揮使开贇拱聖指揮使胡元並<lb/>
　　　　可内殿承制　歐陽　脩<lb/>
朕之勁兵鋭將戍于邊者不可勝數惟爾能以武<lb/>
勇出乎其間方吾思得猛士之時吾之大臣以爾<lb/>
來上髙爵厚禄爲爾等而設也徃其勉矣吾將觀<lb/>
汝之能<lb/>
　　　　秦州觀察支使喬察可靜難軍節度推<lb/>
　　　　官知隴城縣　歐陽　脩<lb/>
夫吏之不能稱職者或謂數易使之然今爾嘗佐<lb/>
<pb n="KR4h0040_SBCK_037-9b"/>
於州就臨屬縣其上下政令之便及士風民俗之<lb/>
所安皆所習知可以爲治將觀汝績無替其勤<lb/>
　　　　試助教郭固可寧州軍事推官<lb/>
　　　　　　　　　　　　　　歐陽　脩<lb/>
自邊陲用兵而天下游談之士趨時蹈利者吾非<lb/>
不知其濫而未始怠焉者冀必有得於其間惟爾<lb/>
之能乃其素學夫學有實者詰之不窮而推之可<lb/>
用嘉汝施設精而有條慮變適宜將觀汝用<lb/>
　　　　范仲温可台州黄巖縣尉<lb/>
　　　　　　　　　　　　　　歐陽　脩<lb/>
<pb n="KR4h0040_SBCK_037-10a"/>
爾弟仲淹參吾大政方欲輔朕平賞罰推至公以<lb/>
修紀綱而正庶位爾今所任有土與民惟過與功<lb/>
則有賞罰爾勤厥職可不戒哉<lb/>
　　　　史館書直官潘宗益可梓州司户參軍<lb/>
　　　　　　　　　　　　　　歐陽　脩<lb/>
給事有年其勞可錄宜命以秩俾旌厥勤凡爲有<lb/>
司惟久則習尚安乃職以謹克終<lb/>
　　　　内殿崇班李允恭可内殿承制<lb/>
　　　　　　　　　　　　　　歐陽　脩<lb/>
朕患州縣之吏不職者不能禦姦禁暴而憫吾民<lb/>
<pb n="KR4h0040_SBCK_037-10b"/>
罹於賊盗故於捕盗之吏推賞尤厚非以爲私蓋<lb/>
有爲也今爾之請自陳其勞方吾以賞行勸之時<lb/>
惟恐不及故加爾寵非狥爾私夫古有讓功不言<lb/>
之賢惟爾宜慕<lb/>
　　　　彰武軍節度推官李仲昌可大理寺丞<lb/>
　　　　簽署渭州判官事　歐陽　脩<lb/>
羣材之在下者思達其上難矣而在上者思得可<lb/>
用之材豈爲易哉朕頃自擇能臣使舉其類而洙<lb/>
以爾充薦今琦又以爲言琦洙皆能體吾勞於擇<lb/>
士之心者舉爾不應不慎霈然推寵吾所不疑爾<lb/>
<pb n="KR4h0040_SBCK_037-11a"/>
尚勉哉以稱兹舉<lb/>
　　　　泰州興化縣王簿朱思道可衛尉寺丞<lb/>
　　　　　　　　　　　　　　歐陽　脩<lb/>
夫廉爲吏之一節也今保薦之法惟以受財爲同<lb/>
坐則待夫能吏豈盡其材爾其奮厥所長思有所<lb/>
立不獨守夫一節而已焉<lb/>
　　　　京西轉運按察使虞部員外郎杜𣏌可<lb/>
　　　　刑部員外郎直集賢院充廣西轉運使<lb/>
　　　　　　　　　　　　　　歐陽　脩<lb/>
自一隅用兵而調發輸役之繁無逺不及況廣東<lb/>
<pb n="KR4h0040_SBCK_037-11b"/>
西之路於東南尤爲逺者而吏多不良吾之疲民<lb/>
旣有賦歛之勞而今　罹盗賊之患吾一慮及爲<lb/>
之惻然凡與吾憂國者豈遑暇於安居哉汝爲吾<lb/>
徃其可憚勞吾又嘉汝名臣之後好學博文尚有<lb/>
榮名以爲汝寵凡吾寄汝之事繄汝之材吾惟責<lb/>
成爾可自勉<lb/>
　　　　河北都轉運使工部郎中張昷之可兵<lb/>
　　　　部郎中充天章閣待制三司户部副使<lb/>
　　　　　　　　　　　　　　張　方平<lb/>
唐自開元以還王室多故行在之所不能備官而<lb/>
<pb n="KR4h0040_SBCK_037-12a"/>
從軍興之期顧多應卒之事爰從權便置諸使而<lb/>
天下庶政始不歸於尚書省今之㑹府乃在三司<lb/>
蓋自中臺至于寺監之務几關出納無不緫者故<lb/>
建其長以治要立其貳以治凡設其攷以治目以<lb/>
言乎三司之副是猶文昌之丞轄助上率下舉綱<lb/>
振目常出髙選以賛大計具官張昷之才識器用<lb/>
政事風采稱于朝廷著于方面今邊候多警戎車<lb/>
未脱凡物力之充屈生齒之耗登職司版圖必藉<lb/>
精力故謀于衆還爾外臺尚悉乃心以集吾事<lb/>
　　　　前秀州崇德縣尉左惟温可漣水軍錄<lb/>
<pb n="KR4h0040_SBCK_037-12b"/>
　　　　事參軍　劉　敞<lb/>
天下無事人得養老長㓜脩孝悌之行甚善而猾<lb/>
惡之民起爲盜賊奪攘以侵擾之郡縣所患者也汝<lb/>
以邑尉捕擊如律尚書條上閥閲遷爾糺曹祗服<lb/>
明命益思自奮<lb/>
　　　　太常少卿張鑄可光祿卿致仕<lb/>
　　　　　　　　　　　　　　劉　敞<lb/>
古者有司年至則致仕所以恭讓而不盡其力也<lb/>
具官張鑄履尚夷粹足以檢俗精力强敏足以濟<lb/>
物而能顧禮畏義願上印韍朕閔勞以官職之煩<lb/>
<pb n="KR4h0040_SBCK_037-13a"/>
今聽其請夫佚老之士雖不輸力於朝其矯厲風<lb/>
節不亦過絶保祿持寵不知止者乎俾列九卿以<lb/>
榮其歸祗若休命思底終譽<lb/>
　　　　無爲軍錄事參軍馬易簡可太子中舍<lb/>
　　　　致仕　劉　敞<lb/>
控搏禄利者至於遷籍損年飾貌匿衰以緩退休<lb/>
之期爾齒未耄仕無缺行能決於去庸非廉乎自<lb/>
下郡掾升東宫屬歸安鄉閭足爲榮觀矣<lb/>
　　　　龍圖閣直學士兵部郎中涇原路經略<lb/>
　　　　使王素可諫議大夫　劉　敞<lb/>
<pb n="KR4h0040_SBCK_037-13b"/>
朕臨御天下賴宗廟之靈方内乂安元元蒙福而<lb/>
徃者戎狄窺間緣隙時入爲暴患皆在守圉之臣<lb/>
文不能附衆武不足威敵使貪暴之民震驚朕師<lb/>
具官王素假節剖符居邊三年内鎮撫百姓外教<lb/>
戰士令行禁止惠于鰥寡爰及疆外羈縻之虜咸<lb/>
懷服集不失朝貢中國以安朝廷益尊此蕃衛之<lb/>
勲也詩不云乎大邦惟翰其議遷秩升于諫列以<lb/>
慰吏士出車東山之思<lb/>
　　　　太子中舍通判衡州張兊可殿中丞<lb/>
　　　　　　　　　　　　　　劉　敞<lb/>
<pb n="KR4h0040_SBCK_037-14a"/>
郡有倅貳關決衆務所以優民事示重慎也俗吏<lb/>
不察大體而矜勢怙權以爭重輕吏民反苦之甚<lb/>
非朝廷意爾居職自若奏課亦善通籍循省以疇<lb/>
嵗勞方天之休其朂哉<lb/>
　　　　前邠州觀察推官李育可著作佐郎前<lb/>
　　　　趙州軍事推官許林宗可大理寺丞<lb/>
　　　　　　　　　　　　　　劉　敞<lb/>
古之禮珪璋特達而璧琮有藉寶非不同也所從<lb/>
用之異豈唯寶哉士亦宜然育用文學進有以自<lb/>
見林宗繇吏材選稱於知己夫蓬丘圖書之府廷<lb/>
<pb n="KR4h0040_SBCK_037-14b"/>
尉法理之本徃爲之屬各踐爾位思所以報毋墮<lb/>
而守<lb/>
　　　　皇姪右監門衛將軍克孝妻某氏可封<lb/>
　　　　仁和縣君　劉　敞<lb/>
常棣之詩其輯之亂曰宜爾家室樂爾妻孥知其<lb/>
爲治内之本也今夫宗婦則有湯沐之邑封君之<lb/>
號此其所以稱宜且樂不亦光大章顯乎具官克<lb/>
孝妻某氏慿慶良奥作嬪懿近柔靜之操足儀閨<lb/>
壼莊肅之風能承祭祀俾䟽列壤且擇令名尚無<lb/>
懈於夙夜思能對於休寵<lb/>
<pb n="KR4h0040_SBCK_037-15a"/>
　　　　西京左藏庫使忠州刺史髙陽關路駐<lb/>
　　　　泊兵馬鈐轄時明可文思使<lb/>
　　　　　　　　　　　　　　劉　敞<lb/>
執干戈典兵馬之臣當以戰多勇功受賞於朝而<lb/>
但累嵗月計資考以此取髙位壯士之恥也然今<lb/>
天下乂安士無所試其能故偏禆將帥例以恩進<lb/>
遷爾使列以觀來效爾亦母謂易而得之因易以<lb/>
守之盍亦竭節顧義思所以報國者乎<lb/>
　　　　宰相冨弼奏試國子四門助教王淵宰<lb/>
　　　　相韓琦奏鄉貢進士李常並可試將作<lb/>
<pb n="KR4h0040_SBCK_037-15b"/>
　　　　監主簿　劉　敞<lb/>
曩者朕親祀清廟推恩延賞而大臣得薦其門下<lb/>
之士置之仕籍今丞相以常等聞夫與我陶冶萬<lb/>
物長育人材者非丞相歟何惜一命以慰士大夫<lb/>
之望其慎所履毋辱已知<lb/>
　　　　内殿崇班唐詢可内殿承制<lb/>
　　　　　　　　　　　　　　劉　敞<lb/>
邊吏欲其奉法守職以安吾民而不欲其徼功興<lb/>
事以撓王略也故嵗滿無負者輒遷其秩爾有治<lb/>
狀恊于賞格進承制命無隳常守<lb/>
<pb n="KR4h0040_SBCK_037-16a"/>
　　　　定武軍節度推官衛觀可大理寺丞常<lb/>
　　　　州團練推官沈披可衛尉寺丞<lb/>
　　　　　　　　　　　　　　劉　敞<lb/>
昔唐有天下諸侯自辟幕府之士唯其材能不問<lb/>
所從來而朝廷常收其俊偉以𥙷王官之缺是以<lb/>
號稱得人今州郡從事皆吏部㫖授然其試之臨<lb/>
政而不苟察之行已而有立亦皆一時之選已故<lb/>
吾亦且命以九卿之屬使漸而升於朝觀與披也<lb/>
旣歷試於外又亟稱於知已得人之聲庶必能勉<lb/>
焉<lb/>
<pb n="KR4h0040_SBCK_037-16b"/>
　　　　翰林學士給事中知制誥歐陽脩可禮<lb/>
　　　　部侍郎端明殿學士吏部侍郎宋祁可<lb/>
　　　　尚書左丞禮部郎中知制誥范鎮可吏<lb/>
　　　　部郎中刑部郎中知制誥王疇可右司<lb/>
　　　　郎中三司度支判官太常博士集賢校<lb/>
　　　　理宋敏求可祠部員外郎並依舊職任<lb/>
　　　　　　　　　　　　　　劉　敞<lb/>
古之爲國者法後王爲其近於已制度文物可觀<lb/>
故也唐有天下且三百年明君賢臣相與經營扶<lb/>
持之其盛德顯功美政善謀固己多矣而史官非<lb/>
<pb n="KR4h0040_SBCK_037-17a"/>
其人記述失序使興壞成敗之迹晦而不章朕甚<lb/>
恨之故擇廷臣筆削舊書勒成一家具官歐陽脩<lb/>
宋祁創立統紀裁成大體具官范鎮王疇宋敏求<lb/>
網羅遺逸厥恊異同凡十有七年大典乃立閎冨<lb/>
精覈度越諸子矣朕將據古鑒今以立時治爲朕<lb/>
得法其勞不可忘也皆讎有功遷秩一等布其書<lb/>
天下使學者咸觀焉<lb/>
　　　　禮部侍郎參知政事曾公亮可加正奉<lb/>
　　　　大夫進封開國公食邑五百户賜推忠<lb/>
　　　　佐理功臣　劉　敞<lb/>
<pb n="KR4h0040_SBCK_037-17b"/>
朕承七廟之光繼三聖之緒惟慎祀時享未足副<lb/>
盛德委事有司未足盡誠孝故稽曠典歷吉日親<lb/>
率公卿躬執豆籩昭見祖宗並受祉福若乃裒時<lb/>
之對申錫無疆天㝢之内莫不受獲而況一二耋<lb/>
老肅雍顯相者乎具官曾公亮德器渾厚智謨閎<lb/>
逺予欲觀于雅頌參元鳥清廟之詩以追孝于前<lb/>
人汝明予欲謹于王事極四海九州之美以備物<lb/>
于大饗汝圖予欲時和歳豐以薦厥嘉生登黍稷<lb/>
之馨汝翼予欲制禮恊樂以對越太室交神人之<lb/>
雍汝助夫賞國之典不可廢也進階中朝頒爵上<lb/>
<pb n="KR4h0040_SBCK_037-18a"/>
公衍食加田勒忠甲令使百執事粲然皆知輔德<lb/>
致治之報焉不其偉歟<lb/>
　　　　將作監林洙可司農卿　劉　敞<lb/>
自周以來稷爲大官今吾非廢稷不務也而官益<lb/>
輕豈居其職者未能勉乎具官林洙資禀通𥙿臨<lb/>
履脩㓗擢正卿位尚宜其事昔乃先正實領大農<lb/>
之任以迪文考今年榖未充邊人望哺爾其勤身<lb/>
敏行無忝名實於以勸穡劭民庶有賴焉濟爾世<lb/>
美不其多乎<lb/>
　　　　權郴州軍事判官楊永可右贊善大夫<lb/>
<pb n="KR4h0040_SBCK_037-18b"/>
　　　　致仕前岳州平江縣張正已可大理寺<lb/>
　　　　丞致仕　劉　敞<lb/>
年至還政典也而貪禄者或不能止能止者皆好<lb/>
禮者也至於以廉自嘉者有不待年去矣今永也<lb/>
禮而正已也廉忽而不錄何以慰其子弟之心或<lb/>
升籍朝閨或丞事卿寺歸榮鄉閭以樂暮齒<lb/>
皇朝文鑑卷第三十七<lb/>
<pb n="KR4h0040_SBCK_037-19a"/>
</p>
<p>
</p>
  </div>
</body>
</text>
</TEI>
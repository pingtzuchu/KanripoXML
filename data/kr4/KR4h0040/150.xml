<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_150-1a"/>
皇朝文鑑卷第一百五十<lb/>
　傳<lb/>
　　　曹氏女傳　章　望之<lb/>
　　　方山子傳　蘇　軾<lb/>
　　　公默先生傳　王　向<lb/>
　　　上谷郡君家傳　程　頣<lb/>
　　　巢谷傳　蘇　轍<lb/>
　　　孫少述傳　林　希<lb/>
　　　錢一傳　劉　跋<lb/>
　　　玉友傳　劉　跋<lb/>
<pb n="KR4h0040_SBCK_150-1b"/>
　露布<lb/>
　　　嶺南道行營擒劉鋹露布<lb/>
　　　昇州行營擒李煜露布<lb/>
　　　　曹氏女傳　章　望之<lb/>
曹氏者吾同郡尚書郎脩古之㓜女也公天聖中<lb/>
累更御史持憲無阿回言事失職知閩之興化軍<lb/>
朞年而卒曹氏以室居未嫁父既没其故僚率吏<lb/>
民錢三十萬致之柩前曰以供窆葬之用夫人陳<lb/>
氏將受之女曰制家之用惟其家之酌初吾父入<lb/>
司朝廷出莅民政約於奉身亷於臨人今其亡矣<lb/>
<pb n="KR4h0040_SBCK_150-2a"/>
葬之豐儉請以吾家具之苟將受斯遺焉惟它人<lb/>
忍之我弗忍也母因是請而使辭焉其故僚復謂<lb/>
之曰葬先公弗資是則亦聞命矣願以異日嫁公<lb/>
女焉可無拒也女曰俾用於䘮尚不敢取今欲備<lb/>
吾之嫁是使妾幸父䘮而自醜也人之聞之謂如<lb/>
何哉吉凶有常禮男女有常位妾有大罰父没而<lb/>
䘮存焉不以此時哀戚而遽謀嫁幣不亦亂常禮<lb/>
乎以室中而受門外之私賄不亦亂常位乎妾不<lb/>
才以先人之靈幸而卒有所歸則有妾之紡績之<lb/>
備何敢以是自諉哉願弗聞二三君子之命也遂<lb/>
<pb n="KR4h0040_SBCK_150-2b"/>
不受夫婦人事勤儉恭謹則良矣曾無賢者之責<lb/>
也此何特異也彼貪殘之夫好財凟貨死則已爾<lb/>
惡復悔悟耶方朝廷發貪冐之禁防制執事之人<lb/>
如維縶之械繫之尚以濫狀相望於敗辱者為不<lb/>
少矣卒惟無怍焉有如曹氏專修父志而不有所<lb/>
累孰謂曹氏不賢也哉孟子曰聞伯夷之風者頑<lb/>
夫亷懦夫有立志曹氏近之矣雖然厚於義而薄<lb/>
於利者人之常行也詩書不聞而尚亷篤孝固賢<lb/>
矣其里人曽孝基得斯説來告則未知其年與名<lb/>
　　　　方山子傳　蘇　軾<lb/>
<pb n="KR4h0040_SBCK_150-3a"/>
方山子光黄間隱人也少時慕朱家郭解為人閭<lb/>
里之俠皆宗之稍壯折節讀書欲以此馳騁當世<lb/>
然不遇晚乃遯於光黄間曰歧亭庵居蔬食不與<lb/>
世相聞弃車馬毁冠服徒歩往來山中人莫識也<lb/>
見其所著帽方聳而髙曰此豈古方山冠之遺像<lb/>
乎因謂之方山子余譴居于黄過歧亭適見焉曰<lb/>
嗚呼此吾故人陳慥季常也何為而在此方山子<lb/>
亦矍然問余所以至此者余告之故俯而不答仰<lb/>
而笑呼余宿其家環堵蕭然而妻子奴婢皆有自<lb/>
得之意余既聳然異之獨念方山子少時使酒好<lb/>
<pb n="KR4h0040_SBCK_150-3b"/>
劒用財如糞土前十有九年余在岐下見方山子<lb/>
從二騎挾二矢㳺西山鵲起於前使騎逐而射之<lb/>
不獲方山子怒馬獨出一發得之因與余馬上論<lb/>
用兵及古今成敗自謂一世豪士今幾日耳精悍<lb/>
之色猶見於眉間而豈山中之人哉然方山子世<lb/>
有勲閥當得官使從事於其間今已顯聞而其家<lb/>
在洛陽園宅壯麗與公侯等河北有田嵗得帛千<lb/>
匹亦足以富樂皆弃不取獨來窮山中此豈無得<lb/>
而然哉余聞光黄間多異人往往陽狂垢汙不可<lb/>
得而見方山子儻見之歟<lb/>
<pb n="KR4h0040_SBCK_150-4a"/>
　　　　公黙先生傳　王　向<lb/>
公議先生剛直任氣好議論取當世是非辨明㳺<lb/>
梁宋間不得意去居潁其徒從者百人居二年與<lb/>
其徒謀又去潁弟子任意對曰先生無復念去也<lb/>
弟子從先生久矣亦各厭行役先生舍潁為居廬<lb/>
少有生計主人公賢遇先生不淺薄今又去之弟<lb/>
子未見先生止處也先生豈薄潁耶公議先生曰<lb/>
來吾語爾君子貴行道信於世不信貴容不容貴<lb/>
去古之避地避色避言是也吾行年三十立節狥<lb/>
名被服先王窮䆒六經頑鈍晚成所得無幾羅籠<lb/>
<pb n="KR4h0040_SBCK_150-4b"/>
大綱漏略零細校見䋲墨未為完人豈敢自忘兾<lb/>
用於世予所厭苦正謂不容予行世間波混流同<lb/>
予譽不至予毁日隆小人鑿空造事形迹侵排萬<lb/>
端地隘天側詩不云乎讒人罔極主人明恕故未<lb/>
見疑不幸去我来者謂誰讒一日效我終顛危智<lb/>
者利身逺害全徳不如亟行以適異國語已任意<lb/>
對曰先生無以言也意軰弟子常切論先生樂取<lb/>
怨憎為人所難不知先生不樂也今定不樂先生<lb/>
知所以取之乎先生聪明才能過人逺甚而刺口<lb/>
論世事立是立非其間不容毫髮又以公議名此<lb/>
<pb n="KR4h0040_SBCK_150-5a"/>
人人之怨府也傳曰議人者不得其死先生憂之<lb/>
是也意有三事為先生計先生幸聽意不必行不<lb/>
能聽先生雖去絶海未見先生安也公議先生舌<lb/>
强不下視任意目不轉移時卒問任意對曰人之<lb/>
肺肝安可得視髙岀重泉險不足比聞善於彼陽<lb/>
譽隂憎反背復非詆笑縦横得其細過聲張口播<lb/>
縁飾百端徳敗行破自然世人賤彼賢我意䇿之<lb/>
三此為最上者也先生能用之乎公議先生曰不<lb/>
能爾試言其次者對曰捐弃骨肉佯狂而去令世<lb/>
人不復顧忌此䇿之次者先生能用之乎公議先<lb/>
<pb n="KR4h0040_SBCK_150-5b"/>
生曰不能爾試言其又次者對曰先生之行已世<lb/>
人所不逮何等也曽未得稱髙世而詆訶蜂起幾<lb/>
不得與妄庸人偕者良以口禍也先生能不好黙<lb/>
是非不及口而心存焉何病於不容此䇿之最下<lb/>
者也先生能用之乎公議先生喟然而嘆曰吾爲<lb/>
爾用下䇿也任意乃大笑顧其徒曰宜吾先生之<lb/>
病於世也吾三䇿之卒取其下者矣弟子陽思曰<lb/>
今日㣲任意先生不可得留與其徒謝意更因意<lb/>
請去公議爲公黙先生<lb/>
　　　　上谷郡君家傳　程　頥<lb/>
<pb n="KR4h0040_SBCK_150-6a"/>
先妣夫人姓侯氏太原盍縣人行第二世為河東<lb/>
大姓曾祖元暠當五代之亂以武勇聞劉氏偏據<lb/>
日錫土於烏河川以控冦盗亡其爵位父道濟始<lb/>
以儒學中科第潤州丹徒縣令贈尚書比部員外<lb/>
郎母福昌郡太君刁氏夫人㓜而聦悟過人女功<lb/>
之事无所不能好讀書史博知古今丹徒君愛之<lb/>
過於子毎以政事問之所言雅合其意常歎曰恨<lb/>
汝非男子七八歳時常教以古詩曰女人不夜出<lb/>
夜出秉明燭自是日暮則不復出房閤刁夫人素<lb/>
有風厥之疾多夜作不知人者久之夫人涕泣扶<lb/>
<pb n="KR4h0040_SBCK_150-6b"/>
持常連夕不寐年十九歸于我事舅姑以孝謹稱<lb/>
與先公相待如賔客徳容之盛内外親戚無不敬<lb/>
愛衆人㳺觀之所往往捨所觀而觀夫人先公賴<lb/>
其内助禮敬尤至而夫人謙順自牧雖小事未嘗<lb/>
專必禀而後行仁恕寛厚撫愛諸庶不異己出從<lb/>
叔㓜姑夫人存視常均己子治家有法不嚴而整<lb/>
不喜笞扑奴婢視小臧獲如兒女諸子或加呵責<lb/>
必戒之曰貴賤雖殊人則一也汝如是大時能為<lb/>
此事否道路遺弃小兒屢収飬之有小商出未還<lb/>
而其妻死兒女散逐人去惟㓜者始三嵗人所不<lb/>
<pb n="KR4h0040_SBCK_150-7a"/>
取夫人懼其必死使抱以歸時聚族甚衆人皆有<lb/>
不欲之色乃别糴以食之其父歸謝曰幸䝉收飬<lb/>
得全其生願以為獻夫人曰我本以待汝歸非欲<lb/>
之也好為藥餌以濟病者嘗大寒有負炭而<graphic n="KR2062" url="https://raw.githubusercontent.com/kanripo/KR-Gaiji/master/images/KR2062.png" mimeType="image/png"/>者<lb/>
家人欲呼之夫人勸止曰慎勿為此勝則貧者困<lb/>
矣先公凡有所怒必為之寛解唯諸兒有過則不<lb/>
掩也常曰子之所以不肖者由母蔽其過而父不<lb/>
知也夫人男子六人所存惟二其愛慈可謂至矣<lb/>
然於教之之道不少絶也纔數嵗行而或踣家人<lb/>
走前扶抱恐其驚啼夫人未嘗不呵責曰汝若安<lb/>
<pb n="KR4h0040_SBCK_150-7b"/>
徐寕至踣乎飲食嘗置之坐側嘗食絮羮皆叱止<lb/>
之曰㓜求稱欲長當如何雖使令輩不得以惡言<lb/>
罵詈之故頥兄弟平生於飲食衣服無所擇不能<lb/>
惡言詈人非性然也教之使然也與人争忿雖直<lb/>
不右曰患其不能屈不患其不能伸及稍長常使<lb/>
從善師友㳺雖居貧或欲延客則善而爲之具其<lb/>
教女常以曹大家女戒　之常教告家人曰見人<lb/>
善則當如己善必共成之視他物如己物必加愛<lb/>
之先公罷尉廬陡赴調寓居歴陽㑹叔父亦解掾<lb/>
毗陵聚口甚衆儲備不足夫人經營轉易得不困<lb/>
<pb n="KR4h0040_SBCK_150-8a"/>
乏先公歸問其所為歎曰良轉運使才也所居之<lb/>
處鄰婦里姥皆願為之用雖勞不怨始寓丹陽僦<lb/>
葛氏舍以居守舍王氏翁姥庸狡前後居者無不<lb/>
苦之夫人待之有道遂反柔良及遷去王姥涕戀<lb/>
不已夫人安於貧約服用儉素觀親戚間紛華相<lb/>
尚如無所見少女方數嵗忽失所在乳姥軰悲泣<lb/>
呌號夫人罵止之曰在當求得苟亡失矣汝如是<lb/>
將何為在廬陵時公宇多恠家人告曰物弄扇夫<lb/>
人曰熱爾又曰物擊鼔夫人曰有槌乎可與之後<lb/>
家人不復敢言恠恠亦不復有遂獲安居夫人有<lb/>
<pb n="KR4h0040_SBCK_150-8b"/>
知人之鍳姜應明者中神童第人競觀之夫人曰<lb/>
非逺器也後果以罪廢頥兄弟㓜時夫人勉之讀<lb/>
書因書綫貼上曰我惜勤讀書兒又並書二行前<lb/>
曰殿前及第程延夀先兄㓜時名也次曰處士及<lb/>
先兄登第頥以不才罷應科舉方悟夫人知於童<lb/>
穉中矣寳藏手澤使後世子孫知夫人之精鍳夫<lb/>
人好文而不為辭章見世之婦女以文章筆札傳<lb/>
於人者深以為非平生所為詩不過三二篇皆不<lb/>
存獨記在歴陽時先公覲親河朔夜聞鳴雁至為<lb/>
詩曰何處驚飛起雝雝過草堂早是愁無寐忽聞<lb/>
<pb n="KR4h0040_SBCK_150-9a"/>
意轉傷良人沙塞外覉妾守空房欲寄迴文信誰<lb/>
能付汝將讀史見姦邪逆亂之事常掩卷憤歎見<lb/>
忠孝節義之士則欽慕不已嘗稱唐太宗得禦戎<lb/>
之道其識慮髙逺有英雄之氣夫人之弟可世稱<lb/>
名儒才智甚髙常自謂不如夫人夫人自少多病<lb/>
好方餌修養之術甚效從先公官嶺外偶迎凉露<lb/>
寢遂中瘴癘及北歸道中疾革召醫視脉曰可治<lb/>
謂二子曰紿爾也未終前一日命頥曰今日百五<lb/>
為我祀父母明年不復祀矣夫人以景徳元年甲<lb/>
辰十月十三日生于太原皇祐四年壬辰二月二<lb/>
<pb n="KR4h0040_SBCK_150-9b"/>
十八日終于江寕享年四十九始封夀安縣君追<lb/>
封上谷郡君<lb/>
　　　　巢谷傳　蘇　轍<lb/>
巢谷字元修父中世眉山農家也少從士大夫讀<lb/>
書老為里校師㓜傳父學雖朴而博舉進士京師<lb/>
見舉武藝者心好之谷素多力遂棄其舊學畜弓<lb/>
箭習騎射久之業成而不中第聞西邊多驍勇騎<lb/>
射擊刺為四方冠去逰秦鳳涇原間所至友其秀<lb/>
桀者韓存寳者尤與之善谷教之兵書二人相與<lb/>
為金石交熈寕中存寳為河州將有功號熈河名<lb/>
<pb n="KR4h0040_SBCK_150-10a"/>
將朝廷稍竒之㑹盧州蠻乞弟擾邊諸郡不能制<lb/>
乃命存寳出兵討之存寳不習蠻事邀谷至軍中<lb/>
問焉及存寳得罪將就逮自料必死謂谷曰我涇<lb/>
原武夫死非所惜顧妻子不免寒餓槖中有銀數<lb/>
百兩非君莫可使遺之者谷許諾即變姓名懐銀<lb/>
歩行往授其子人無知者存寳死谷逃避江淮間<lb/>
㑹赦乃出予以鄉閭故㓜而識之知其志節緩急<lb/>
可記者也予之在朝谷浮沉里中未嘗一見紹聖<lb/>
初予以罪謫居筠州自筠徙雷徙循予兄子瞻亦<lb/>
自惠再徙昌化士大夫皆諱與予兄弟逰平生親<lb/>
<pb n="KR4h0040_SBCK_150-10b"/>
友無復相聞者谷獨慨然自眉山誦言欲徒步訪<lb/>
吾兄弟聞者皆笑其狂元符二年春正月自梅州<lb/>
遺予書曰我萬里歩行見公不自意今至梅州矣<lb/>
不旬日必見死不恨矣予驚喜曰此非今世人古<lb/>
之人也既見握手相泣已而道平生逾月不厭時<lb/>
谷年七十有三矣瘦瘠多病非復昔日元修矣將<lb/>
復見子瞻于南海予愍其老且病止之曰君意則<lb/>
善然自此至儋數千里復當渡海非老人事也谷<lb/>
曰我自眎未即死也公無止我留之不可閲其槖<lb/>
中無數千錢予方乏困亦强資遣之舩行至新㑹<lb/>
<pb n="KR4h0040_SBCK_150-11a"/>
有蠻隷竊其槖裝以逃獲於新州谷從之至新遂<lb/>
病死予聞哭之失聲恨其不用吾言然亦竒其不<lb/>
用吾言而行其志也昔趙襄子厄於晋陽知伯率<lb/>
韓魏決水圍之城不没者三板懸釡而㸑易子而<lb/>
食羣臣皆懈惟髙恭不失人臣之禮及襄子用張<lb/>
孟談計三家之圍解行賞羣臣以恭為先談曰晋<lb/>
陽之難惟恭無功曷為先之襄子曰晋陽之難羣<lb/>
臣皆懈惟恭不失人臣之禮吾是以先之谷於朋<lb/>
友之義實無愧髙恭者惜其不遇襄子而前遇存<lb/>
寳後遇予兄弟予方雜居南夷與之起居出入盖<lb/>
<pb n="KR4h0040_SBCK_150-11b"/>
将終焉雖知其賢尚何以發之聞谷有子蒙在涇<lb/>
原軍中故爲作傳異日以授之谷始名穀及見之<lb/>
循州改名谷云<lb/>
　　　　孫少述傳　林　希<lb/>
孫侔字少述世吳興人父及仕至尚書都官員外<lb/>
郎簡州卒侔方四歳從其母胡氏家揚州母親教<lb/>
之侔雖㓜已惕然能自傷其孤悲泣力學七歳能<lb/>
屬文既長讀書精識元觧能得聖人深意多所論<lb/>
譔慶歴皇祐間與臨川王安石南豐曽鞏知名於<lb/>
江淮間侔𥘉名處字正之安石自序所謂淮之南<lb/>
<pb n="KR4h0040_SBCK_150-12a"/>
有賢人焉曰正之余得而友之者也侔内行峭潔<lb/>
少許可不妄戯笑所居人罕識其面非其所善造<lb/>
門弗見雖鄰不與之通其論曰文氣也君子之氣<lb/>
正衆人之氣隨行之於身而正者然後為文故必<lb/>
見諸行行不正則言無以信於世故侔之詩文嚴<lb/>
勁簡古卓然一出於已自成法度如其為人嘗舉<lb/>
進士不中母病且革頗恨不及見其仕侔嗚咽自<lb/>
誓床下終身不求仕進葬其親蘇州之陽山廬墓<lb/>
終䘮久之親友勸復舉進士皆不聽從其兄觀往<lb/>
來南方兄卒遂客居吳門徙吳興丹陽又徙真州<lb/>
<pb n="KR4h0040_SBCK_150-12b"/>
平日閉門讀書鼔琴以自娛體素羸喜親方書治<lb/>
藥餌未嘗傳經教授而學者聞其風指多所開悟<lb/>
侔志節剛果不為矯激竒詭之行而氣貌足以動<lb/>
人所至一坐為之凛然視權倖與善宦者意若奴<lb/>
隷之以故不能者相與排毁侔聞自持愈厲不少<lb/>
降屈故所憎嫉者終亦嚴憚云故相晏殊頗稱其<lb/>
才知制誥唐詢劉敞錢公輔尤尊禮之詢嘉祐中<lb/>
守蘇表其孝行詔賜粟帛又薦之曰清不苟名和<lb/>
不溷俗履道而常其守處賤而得其安敞為揚州<lb/>
論其賢以為孝弟仕則忠信足以矯俗而不詭俗<lb/>
<pb n="KR4h0040_SBCK_150-13a"/>
以干譽足以扶世而不偶世以自用求之朝廷呂<lb/>
公著王安石之流也詔以為試祕書郎揚州州學<lb/>
教授侔凡五辭卒不赴敞守永興奏請侔管安撫<lb/>
司機宜文字亦以病免　英宗即位知制誥沈遘<lb/>
王陶薦侔及汝隂王回常秩三人者可備侍從皆<lb/>
除試大理評事忠武節度推官且試以縣侔得滁<lb/>
州來安又不赴熈寕三年翰林學士韓維復薦之<lb/>
以爲常州團練推官又不受命侔初罷舉進士窮<lb/>
無所歸天章閣待制王鼎以女妻之世多稱鼎為<lb/>
能好賢王氏早卒又娶劉氏生四子暠嵩喬扃五<lb/>
<pb n="KR4h0040_SBCK_150-13b"/>
女侔貧自奉儉約家人化之然以病日必食肉而<lb/>
妻子相對蔬茹而已閨門雍雍如也元豐三年除<lb/>
通直郎致仕七年十一月二十六日卒年六十六<lb/>
有詩四千篇雜文三百篇兄觀亦有學行仕至太<lb/>
常博士賛曰先生天下之剛也不强顧其所不强<lb/>
語其所不語獨貧而足獨窮而樂觀於萬物自信<lb/>
而浄潔已矯俗以行其志終身不仕未有若斯之<lb/>
全徳也古之所謂求仁而得仁者其先生之謂耶<lb/>
　　　　錢一傳　劉　跂<lb/>
錢一字仲陽上世錢塘人與吳越王有屬王俶納<lb/>
<pb n="KR4h0040_SBCK_150-14a"/>
土曾祖贇隨以北因家於鄆父顥善鍼醫然嗜酒<lb/>
喜㳺一旦匿姓名東㳺海上不復返一時三嵗母<lb/>
前亡父同産嫁醫呂氏哀其孤收養為子稍長讀<lb/>
書從吕君問醫姑將沒乃告以家世一號泣請往<lb/>
迹父凡五六往乃得所在又積數嵗乃迎以歸是<lb/>
時一年三十餘鄉人感概為泣下多賦詩詠其事<lb/>
後七年父以夀終䘮葬如禮其事呂君如事其父<lb/>
呂氏没無似為之收葬行服嫁其孤女嵗時祭享<lb/>
皆與親等一始以顱䪿方著名山東元豐中長公<lb/>
主女有疾召使視之有功奏授翰林醫學賜緋明<lb/>
<pb n="KR4h0040_SBCK_150-14b"/>
年皇子儀國公病瘈瘲國醫未能治長公主朝因<lb/>
言錢一起草野有異能立召入進黄土湯而愈<lb/>
神宗皇帝召見褒諭因問黄土所以愈疾狀一對<lb/>
曰以土勝水水得其平則風自止且諸醫所治垂<lb/>
愈小臣適其愈惟　陛下加察天子悦其對擢太<lb/>
醫丞賜紫衣金魚自是戚里貴戚逮士庶之家願<lb/>
致之無虚日其論醫諸老宿莫能及俄以病免<lb/>
哲宗皇帝復召入宿直禁中久之復辭疾賜告遂<lb/>
不復起一本有羸疾性簡直耆酒疾屢攻自以意<lb/>
治之輙愈最後得疾憊甚乃歎曰此所謂周痺也<lb/>
<pb n="KR4h0040_SBCK_150-15a"/>
周痺入藏者死吾其已夫已而曰吾能移之使病<lb/>
在末因自製藥日夜飲之人莫見其方居無何左<lb/>
手足攣不能用乃喜曰可矣又使所親登東山視<lb/>
莵絲所生篝火燭其下火滅處劚之果得伏靈其<lb/>
大踰斗因以法噉之閲月而盡由此雖偏廢而氣<lb/>
骨堅悍如無疾者退居里舍杜門不冠屨坐卧一<lb/>
榻上時時閲史書雜説客至酌酒劇談意欲之適<lb/>
則使二僕夫輿之出没閭巷人或邀致不肯往也<lb/>
病者日造門或扶擕襁負纍纍滿前近自鄰井逺<lb/>
或百數十里皆授之藥致謝而去初長公主女病<lb/>
<pb n="KR4h0040_SBCK_150-15b"/>
泄利將殆一方奏曰當發疹而愈駙馬都尉以為<lb/>
不然怒責之不對而退明日疹果出尉喜以詩謝<lb/>
之廣親宗子病診之曰此可毋藥而愈顧其㓜曰<lb/>
此且暴病驚人後三日過午無恙其家恚曰㓜何<lb/>
疾醫貪利動人如此明果發癎甚急復召一治之<lb/>
居三日愈問何以無疾而知曰火色直視心與肝<lb/>
俱受之過午者心與肝所用時當更也宗室王子<lb/>
病嘔泄醫以藥温之加喘一曰病本中熱奈何以<lb/>
剛齊燥之将不得前後溲予石膏湯王與醫皆不<lb/>
信謝罷一曰毋庸復召我後二日果來召適有故<lb/>
<pb n="KR4h0040_SBCK_150-16a"/>
不時往王疑且怒使人十數軰趋之至曰固石膏<lb/>
湯證也竟如言而效有士人病欬面青而光其氣<lb/>
哽哽一曰肝乘肺此逆候也若秋得之可治今春<lb/>
不可治其家祈哀彊之予藥明日曰吾藥再瀉肝<lb/>
而不少却三補肺而益虚又加脣白法當三日死<lb/>
然安榖者過期不安榖者不過期今尚能粥居五<lb/>
日而絶有娠婦得病醫言胎且墮一曰娠者五藏<lb/>
傳飬率六旬乃更誠能候其月偏補之何必墮已<lb/>
而子母俱得全又乳婦因大恐而病病雖愈目張<lb/>
不得暝人不能曉以問一一曰煑郁李酒飲之使<lb/>
<pb n="KR4h0040_SBCK_150-16b"/>
醉則愈所以然者目系内連肝膽恐則氣結膽衡<lb/>
不下惟郁李去結隨酒入膽結去膽下目則能瞑<lb/>
矣如言而效一日過所善公聞兒啼愕曰何等兒<lb/>
聲翁曰吾家孿生二男子一曰謹視之過百日乃<lb/>
可保翁不懌居月餘皆斃一為方博達不名一所<lb/>
治種種皆通非但小兒醫也於書無不窺他人靳<lb/>
靳守古獨度越縱舍卒與法合尤邃本草多識物<lb/>
理辨正闕悞人得異藥若持疑事問之必爲言出<lb/>
生本末物色名號退考之皆中末年孿痺浸劇其<lb/>
嗜酒喜寒食皆不自禁自疹知不可為召親戚訣<lb/>
<pb n="KR4h0040_SBCK_150-17a"/>
别易衣待盡享年八十二終于家所著書有傷寒<lb/>
論指㣲五巻嬰孺論百篇一子早世二孫今見為<lb/>
醫河間劉跂曰一非獨其醫可稱也其篤行似儒<lb/>
其竒節似俠術行而身隱約又類夫有道者數謂<lb/>
余言曩學六氣五運夜宿東平王冡嶺觀氣象至<lb/>
逾月不寐今老且死事誠有不在書者肯以三十<lb/>
日暇從我當相授余笑謝弗能其後遂不復言嗚<lb/>
呼斯人也如欲復得之何哉没後余聞其所治驗<lb/>
尤衆東州人人能言掇其章章著明者著之篇異<lb/>
時史家叙方術之士其將有考焉<lb/>
<pb n="KR4h0040_SBCK_150-17b"/>
　　　　玉友傳　劉　跂<lb/>
玉友其先出自后稷得姓九種别為禾氏居官長<lb/>
子孫又為庾氏有子粲從儀氏受道家術術成一<lb/>
息千日大寒凝海而不氷世稱以為神其後子孫<lb/>
命氏不一唯甘氏最著傳數世有壺公者無冬夏<lb/>
隱壺中人挹之輒出世謂玉友後或曰壺公既仙<lb/>
去歴千數百嵗時時猶復往來人間今玉友即壺<lb/>
公也為人精白不雜處少時帶經就舂方士中黄<lb/>
生白水眞人一見定交杵臼之間相與差擇陶汰<lb/>
復脩儀氏術烝烝柔和羣居化之雖蓬室甕牖投<lb/>
<pb n="KR4h0040_SBCK_150-18a"/>
者如歸一巾一瓢意湛如也好事者或載與俱出<lb/>
所至爵者避席一坐盡傾既去人思慕若渇平陽<lb/>
侯為相獨親厚之吏士人人争欲進説皆不得間<lb/>
故人徐公為郎言於朝曰此臣家中聖人也去㳺<lb/>
荆楚荆州牧虚齋中以館之使其子伯雅叔雅季<lb/>
雅受學焉嘗得董生春秋玉杯書閲而喜曰知吾<lb/>
趣者不在玉杯中乎晚從王公子至山東東山聞<lb/>
聲争交驩河聞老人一見心醉嘆曰吾属徒知飲<lb/>
其徳莫知名其器因命史筮之遇需䷄之比䷇其<lb/>
占曰吉是謂三益味道之腴澤外睟中氷雪與居<lb/>
<pb n="KR4h0040_SBCK_150-18b"/>
非金非石其臭如蘭有孚盈缶冨以其鄰殆將有<lb/>
出塵之好得於宴樂之間因賀曰斯人玉也諸君<lb/>
其得而友之乎老人頓首幸甚字之曰玉友初甘<lb/>
氏宗族既衆仕宦髙者入侍太官奉祠祭其在州<lb/>
郡為平原督郵為青州從事或封宜城侯劇陽子<lb/>
下至斗食丞甚衆其餘散居里邑田野往往衒鬻<lb/>
自售無老㓜賢否皆得與之交倡優下俚狎溺尤<lb/>
甚號為驩伯愛之不容口由是交道遂漓縣官既<lb/>
覺之因著為令盡收其財佐公上毋得藏器于家<lb/>
清亷之士至揭表自别獨玉友不然瑰意琦行門<lb/>
<pb n="KR4h0040_SBCK_150-19a"/>
無雜賔私淑諸人未嘗顯於時既性所守亦其勢<lb/>
然也與人接初若恬和而中甚烈天質醇白終始<lb/>
一致炎涼莫能移奪平居固罕見之人或望其顔<lb/>
色皆<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙及深味其言無不心悦誠服識與未識<lb/>
以是沾丐所及人忘其少䜛者或恨其不滿聞而<lb/>
笑曰君子多乎哉不多也他日老人坐草堂蒼官<lb/>
青士列侍堂下風月佳夕獨玉友與桐君在桐君<lb/>
方有髙山流水之趣當是時玉友色愈粹風味愈<lb/>
勝相視莫逆驩然絶倒老人歎曰平生聞髙士稱<lb/>
羲皇上人嘗謂虚語今乃信然恨不使陶靖節見<lb/>
<pb n="KR4h0040_SBCK_150-19b"/>
之客有邂逅相遇者頳然内熱爽然自失人恠而<lb/>
問之曰見吾玉友邪客長歎曰閲人多矣疑其不<lb/>
從人間來其為人心服如此嘗自言吾師以寅生<lb/>
以酉終故酉日輒隱不見然出處亦無常度或對<lb/>
客未竟人又於他所見之或同時數家俱見雖人<lb/>
人自謂良我友然似是而非者十九得其緒餘者<lb/>
十五而得其真者百無一二至於官府及市肆若<lb/>
裨販之家雖願見之終不往浮沉于世莫知其所<lb/>
終太史公曰甘氏得姓尚矣其後分封以邑為姓<lb/>
有中山氏青田氏桑落氏烏氏程氏郫氏此皆著<lb/>
<pb n="KR4h0040_SBCK_150-20a"/>
姓日以滋盛而玉友名氏弗章獨以徳稱其亦有<lb/>
以也夫其亦有以也夫或隐或見莫考其出處此<lb/>
與薊子訓左元方何以異浮沉方外野人白士與<lb/>
之忘年而臣不得獻之君故余論其行事未嘗不<lb/>
歎息於斯焉<lb/>
　露布<lb/>
　　　　嶺南道行營擒劉鋹露布<lb/>
嶺南道行營都部署潘羙副部署尹崇珂都監朱<lb/>
憲等上尚書兵部臣等聞飛霜激電上帝所以宣<lb/>
威伐罪弔民明王以之耀武我國家仰稽元象大<lb/>
<pb n="KR4h0040_SBCK_150-20b"/>
啟洪基將復三代之土疆永泰萬方之生聚西平<lb/>
巴蜀雲雷敷潤物之㤙南定衡湘江漢鼔朝宗之<lb/>
浪惟嶺南之獷俗獨恃逺以偷安久背照臨㒺遵<lb/>
聲教偽漢國主劉鋹性惟凶惡識本庸愚以虐害<lb/>
為化風以誅戮為政事置火床鐵刷之獄人不聊<lb/>
生設剉碓湯鑊之刑古未嘗有恨刀鋒之不快用<lb/>
鋸解以恣情臠割封屠窮彼殘害一境籲天而無<lb/>
路生民何地以稱寃衆心望君如望皎日我皇帝<lb/>
仁深恤隱義切救焚遂發干戈拯其塗炭臣等上<lb/>
憑神武遥禀睿謀舉軍未及於半年乗勝連平於<lb/>
<pb n="KR4h0040_SBCK_150-21a"/>
數郡累逢戰陣無不掃除劉鋹逺懼傾危尋差人<lb/>
使初則稱臣上表具陳歸化之心後乃設詐藏姦<lb/>
翻作欵兵之計臣與將士等仰承睿㫖不敢逗留<lb/>
於正月二十七日已到栅口去廣州只及一程劉<lb/>
鋹又頻發佐僚來往商議漸無憑凖固欲淹留兼<lb/>
於諸處收到新出偽命文牓皆是㑹合逆黨以拒<lb/>
王師至二月四日果遣其弟偽<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>王保興等部領<lb/>
舉國軍兵併來決戰臣等憤其反覆認此狂迷尋<lb/>
結戰以交鋒復揮戈而誓衆行營將士等感大君<lb/>
之撫御咸願竭忠怒逆黨之拒張争先效命八十<lb/>
<pb n="KR4h0040_SBCK_150-21b"/>
里槍旗競進數萬人殺戮無遺尋又分布師徒徑<lb/>
收賊壘其劉鋹知城隍之必陷將府庫以自焚烈<lb/>
焰連天更甚崑岡之火投戈散地甘從涿野之誅<lb/>
劉鋹則尋即生擒廣州則當時平定其在州官吏<lb/>
僧道軍人百姓等乍除苛虐咸遂生全無不感帝<lb/>
力以沾衿望皇都而稽首此盖天威逺被宸算遐<lb/>
敷平七十年不道之邦救百萬戸倒懸之命殊方<lb/>
既又長承日月之迴光鴻祚無疆永荷乾坤之降<lb/>
祐其劉鋹并偽署判六軍十二衛<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>王劉保興太<lb/>
師潘崇徹玉清宫使左龍虎軍觀軍容使内太師<lb/>
<pb n="KR4h0040_SBCK_150-22a"/>
龔澄樞列聖宫使六親觀軍容使内太師李托内<lb/>
門使驃騎大將軍内侍郎薛崇譽等朋助劉鋹旅<lb/>
拒王師既就生擒合同俘獻臣等幸陪戎事倍樂<lb/>
聖功無任快抃歡呼之至謹奉露布以聞<lb/>
　　　　昇州行營擒李煜露布<lb/>
昇州行營馬歩軍戰棹都署宣徽南院使義成軍<lb/>
節度使臣曹彬等上尚書兵部臣等聞天道之生<lb/>
成庶類不無雷電之威聖君之統制萬邦必有干<lb/>
戈之役所以表隂慘陽舒之義彰弔民伐罪之功<lb/>
我國家啟萬世之基應千年之運四海盡歸於臨<lb/>
<pb n="KR4h0040_SBCK_150-22b"/>
照八紘皆入於提封西定巴卭復五千里升平之<lb/>
地南收嶺表除七十僭偽之邦巍巍而帝道彌光<lb/>
赫赫而皇威逺被頃者因縁䘮亂分列土疆累朝<lb/>
皆遇於暗君莫能開托中夏今逢於英主無不掃<lb/>
除惟彼江南言修臣禮外示㳟勤之貌内懐姦詐<lb/>
之謀况李煜此是騃童固無逺略負君之鞠育信<lb/>
左右之姦邪曽無量力之心但貯欺天之意修葺<lb/>
城壘欲為固守之謀招納叛亡潛萌抵拒之計我<lb/>
皇帝度深含垢志在包荒輙青鏁之近臣降紫泥<lb/>
之丹詔曲示推恩之道俾修入覲之儀期暫詣於<lb/>
<pb n="KR4h0040_SBCK_150-23a"/>
闕庭庶盡銷於疑間示信特開於生路執迷自履<lb/>
於危途託疾不朝堅心背順士庶咸懐於憤激君<lb/>
親曲為於優容但矜孽豎之愚䝉慮陷人民於塗<lb/>
炭累宣明㫖庶俾自新略無悛悟之心轉恣陸梁<lb/>
之性事不獲已至于用兵大江特刼於長橋鋭旅<lb/>
尋圍其逆壘皇帝陛下尚垂恩宥終欲保全遣親<lb/>
弟從鎰歸迴降天書委曲撫喻務從庇䕶無所闕<lb/>
焉終懐虵豕之心不體乾坤之造送蠟書則勾連<lb/>
逆寇肆兇徒則刼掠王民勞我大軍駐踰周嵗既<lb/>
人神之共怒復飛走以無門貔貅竟効其先登蟣<lb/>
<pb n="KR4h0040_SBCK_150-23b"/>
虱自悲於相弔臣等於十一月二十七日齊驅戰<lb/>
士直取孤城姦臣無漏於網中李煜生擒於麾下<lb/>
千里之氛霾頓息萬家之生聚尋安其在城官吏<lb/>
僧道軍人百姓等久在偏方困於虐政喜逢盪定<lb/>
皆遂舒蘇望天朝而無不涕洟樂皇化而惟皆鼔<lb/>
舞有以見穹旻助順海嶽知歸當聖明臨御之期<lb/>
是文軌混同之日巻甲而兵鋒永戢垂衣而帝祚<lb/>
無窮臣等俱乏將材謬司戎律遥禀一人之睿略<lb/>
幸成九伐之㣲勞其江南國主李煜并偽署臣寮<lb/>
已下若干人既就生擒合將獻㨗臣等無任歌時<lb/>
<pb n="KR4h0040_SBCK_150-24a"/>
樂聖慶快歡呼之至謹奉露布以聞<lb/>
皇朝文鍳卷第一百五十<lb/>
<pb n="KR4h0040_SBCK_150-24b"/>
<pb n="KR4h0040_SBCK_150-24b"/>
</p>
<p>
</p>
  </div>
</body>
</text>
</TEI>
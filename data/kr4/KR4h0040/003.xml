<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_003-1a"/>
皇朝文鑑卷第三<lb/>
　賦<lb/>
　　　松江秋汎賦　葉　清臣<lb/>
　　　鳴蟬賦　歐陽　脩<lb/>
　　　秋聲賦　歐陽　脩<lb/>
　　　圎丘賦　宋　祁<lb/>
　　　右史院蒲桃賦　宋　祁<lb/>
　　　詆仙賦　宋　祁<lb/>
　　　憫獨賦　宋　祁<lb/>
　　　靈烏賦　梅　堯臣<lb/>
<pb n="KR4h0040_SBCK_003-1b"/>
　　　凌霄華賦　梅　堯臣<lb/>
　　　栟櫚賦　劉　敞<lb/>
　　　離憂賦　劉　敞<lb/>
　　　石室賦　狄　遵度<lb/>
　　　鑿二江賦　狄　遵度<lb/>
　　　交趾献竒獸賦　司馬　光<lb/>
　　　思歸賦　王　安石<lb/>
　　　歴山賦　王　安石<lb/>
　　　事君賦　王　回<lb/>
　　　　松江秋汎賦　葉　清臣<lb/>
<pb n="KR4h0040_SBCK_003-2a"/>
澤國秋晴天髙水平遥山晚碧別浦寒清循遊具<lb/>
區之野縱泛呉松之<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>東瞰滄海西瞻洞庭槁葉<lb/>
微下斜陽半明樵風歸兮自朝暮汐溜滿兮誰送<lb/>
迎浩霜空兮一色横霽色兮千名於是積潦未收<lb/>
長干無際澄瀾萬頃扁舟獨詣社橘𥘉黄汀葭餘<lb/>
翠驚鷺朋飛別鵠孤唳聽漁桹之遞響聞牧笛之<lb/>
長吹旣覽物以放懷亦思人而結欷若夫敵冦𥘉<lb/>
平覇圖方盛均憂待濟同安則病魚貪餌而登鈎<lb/>
鹿走險而忘命一旦辭禄揚舲髙泳功崇不居名<lb/>
存斯令逹識先明孤風孰競又若金耀不融洛塵<lb/>
<pb n="KR4h0040_SBCK_003-2b"/>
其蒙宗城寡扞王國爭雄拂衣客右振耀江東拖<lb/>
翠綸兮波上膾蟬翼兮柈中儻即時之有適遑我<lb/>
後之爲恫至如著書笠澤端居甫里兩槳汀洲片<lb/>
帆煙水夕醉酒壚朝盤魚市浮游塵外之物嘯傲<lb/>
人間之丗冨詞客之多才劇騷人之清思𬗟三子<lb/>
之芳徽諒隨時之有宜非才髙見棄於榮路乃道<lb/>
大不容於禍機申屠臨河而蹈　壅伯夷登山而<lb/>
食薇皆有謂而然爾豈得已而用之別有執簡仙<lb/>
瀛持荷帝柱晨韜史氏之筆暮握使臣之斧登覽<lb/>
有澄清之心臨遣動光華之賦荷從欲之流慈慰<lb/>
<pb n="KR4h0040_SBCK_003-3a"/>
逺游之以懼肇提封之所履屬方割之此憂將濬<lb/>
䟽於匯川期拯濟乎沴疇轉白鶴之新渚據青龍<lb/>
之上游濯埃垢於緇𬒮刮病膜乎昏眸左引任公<lb/>
之釣右援仲由之桴思勤官而𥙿民廼善利之逺<lb/>
猷彼全身以逺害蓋孔臧於自謀鮮鱗在爼眞茶<lb/>
滿甌少廻俗士之駕亦未可爲兹江之羞<lb/>
　　　　鳴蟬賦　歐陽　脩<lb/>
嘉祐元年夏大雨水奉詔祈晴于醴泉宫聞鳴蟬<lb/>
有感而賦云<lb/>
肅祠庭以祗事兮瞻玉宇之崢嶸收視聽以清慮<lb/>
<pb n="KR4h0040_SBCK_003-3b"/>
兮齋子心以薦誠因以靜而觀動兮見乎萬物之<lb/>
情於時朝雨驟止微風不興四無雲以青天雷隱<lb/>
隱其餘聲乃蓆芳葯臨華軒古木數株空庭草間<lb/>
爰有一物鳴于樹顛引清風以長嘯抱纎柯而永<lb/>
歎嘒嘒非管冷冷若絃裂方號而復咽凄欲斷而還<lb/>
連吐孤韻以難律含五音之自然吾不知其何物其<lb/>
名曰蟬豈非因物造形能變化者邪出自糞壤慕清<lb/>
虚者邪凌風髙飛知所止者邪嘉木茂樹喜清隱<hi>一</hi>
<hi>作隂</hi>者邪呼吸風露能尸解者邪綽約雙鬢修嬋姢<lb/>
者邪其爲聲也不樂不哀非宫非徴胡然而鳴亦胡<lb/>
<pb n="KR4h0040_SBCK_003-4a"/>
然而止吾嘗悲夫萬物莫不好鳴若乃四時代謝<lb/>
百鳥嚶兮一氣候至百䖝驚兮嬌兒姹女語鸝庚<lb/>
兮鳴機絡緯響蟋蟀兮轉喉哢舌誠可愛兮引腹<lb/>
動股豈勉彊而爲之兮至於汙池濁水得雨而聒<lb/>
兮飲泉食土長夜而歌兮彼蝦蟇固若有欲而蚯<lb/>
蚓又何求兮其餘大小萬狀不可悉名各有氣類<lb/>
隨其物形不知自止有若爭能忽時變以物改咸<lb/>
漠然而無聲嗚呼逹士所齊萬物一類人於其間<lb/>
所以爲貴蓋以<hi>已一作</hi>已巧其語言又能傳於文字<lb/>
是以窮彼思慮耗其血氣或吟哦其窮愁或發揚<lb/>
<pb n="KR4h0040_SBCK_003-4b"/>
其志意雖共盡於萬物乃長鳴於百世予亦安知<lb/>
其然哉聊爲樂以自喜方將考得失較同異俄而<lb/>
隂雲復興雷電俱擊大雨旣作蟬聲遂息<lb/>
　　　　秋聲賦　歐陽　脩<lb/>
歐陽子方夜讀書聞有聲自西南來者悚然而聽<lb/>
之曰異哉𥘉淅瀝以蕭颯忽奔騰而砰湃如波濤<lb/>
夜驚風雨驟至其觸於物也鏦鏦錚錚金鐵皆鳴<lb/>
又如赴敵之兵衘枚疾走不聞號令但聞人馬之<lb/>
行聲予謂童子此何聲也汝出視之童子曰星<lb/>
月皎㓗明河在天四無人聲聲在樹間予曰噫嘻<lb/>
<pb n="KR4h0040_SBCK_003-5a"/>
悲哉此秋聲也胡爲而來哉蓋夫秋之爲狀也其<lb/>
色慘淡煙霏雲歛其容清明天髙日晶其氣慄列<lb/>
砭人肌骨其意蕭條山川寂寥故其爲聲也凄凄<lb/>
切切呼號憤發豐草緑縟而爭茂佳木葱蘢而可<lb/>
恱草拂之而色變木遭之而葉脫其所以摧敗零<lb/>
落者乃其一氣之餘烈夫秋刑官也於時爲隂又<lb/>
兵象也於行用金是謂天地之義氣常以肅殺而<lb/>
爲心天之於物春生秋實故其在樂也商聲主西<lb/>
方之音夷則爲七月之律商傷也物旣老而悲傷<lb/>
夷戮也物過盛而當殺嗟乎草木無情有時飄零<lb/>
<pb n="KR4h0040_SBCK_003-5b"/>
人爲動物惟物之靈百憂感其心萬事勞其形有<lb/>
動于中必揺其精而况思其力之所不及憂其智<lb/>
之所不能宜其渥然丹者爲槁木黝然黒者爲星<lb/>
星奈何以非金石之質欲與草木而爭榮念誰爲<lb/>
之戕賊亦何恨乎秋聲童子莫對垂頭而睡但聞<lb/>
四壁䖝聲蝍蝍如助予之歎息<lb/>
　　　　圎丘賦　宋　祁<lb/>
若夫天地之區旣奥而腴王者所以作京焉神明<lb/>
之隩匪攻而築上帝所以定位焉　我朝之擁歸<lb/>
運也譏函鎬保界之陋鄙周雒渟瀯之淵乃据梁<lb/>
<pb n="KR4h0040_SBCK_003-6a"/>
之芒芒偵河之渾渾畫邦畿之千里于以宅天子<lb/>
之尊然後翼翼乾乾作邦孚先禘其祖之所自出<lb/>
兮遂有事乎昊天占國南之七里得髙丘之崛然<lb/>
自乾㝢之𥘉闢保坤靈而不遷藏偉兆於遐葉震<lb/>
元符於兹年此　烈祖所以裒神之對　神宗所<lb/>
以旅物之蠲　眞考之所陟降　丕后之所周旋<lb/>
藹　列聖以烝衎緫萬靈而賔延翕降監之厚福<lb/>
焯巍巍而亡原則晉考卜乎委粟漢肹飾乎甘泉<lb/>
曽不得望我之末光絕炎况並驅而齊肩哉敢問<lb/>
圓丘之狀也其何如矣廣矣大矣略可詳矣上崔<lb/>
<pb n="KR4h0040_SBCK_003-6b"/>
嵬以鬱律兮外博敞而神麗遡朱鳥以髙蟠兮槩<lb/>
瑶魁而邪峙休氣回復乎其椒兮滎泉滋滲乎其<lb/>
趾魑魅不若泯伏於其逺兮神明肅然離衛乎其<lb/>
邇於是攘之辟之其菑其翳修之平之其坎其畷<lb/>
上三陔以積髙外四門而䟽陛列道糊頳重營界<lb/>
紫無縮板以作勞不藉罽而昭侈因天質之自然<lb/>
非人力之攸致崒兮似髙山之在周邦嶻焉若隆<lb/>
雎之亘汾澨及夫㳙日肇祀于郊之宫陶匏尚質<lb/>
金石有容璧奠褥以蒼蒼兮鼎㪣雲而隆隆百神<lb/>
服食曼衍乎坎間兮有司守燎粲爛乎壝中穆穆<lb/>
<pb n="KR4h0040_SBCK_003-7a"/>
天子相維辟公咸盛氣以彊力相升降兮穹崇披<lb/>
大紫之莫莫招翠黄之雍雍合蕭薌於欽柴曵髙<lb/>
煙乎璇穹塞天淵以隤祉奮光明於亡窮踆乎已<lb/>
事罔有不恭若乃自内出者無匹不行自外至者<lb/>
無主不止故我率乎祖而推本正乎位而升配使<lb/>
禮動乎上則神饗樂交乎下而人喜畢九州以獻<lb/>
力罄一純以盡意君子曰觀天下之物無以稱其<lb/>
德所以因天事天取至誠之爲貴則斯丘也實國家<lb/>
集福之清場事神之寶畤國聽之所馮厚靈心之<lb/>
所翔㑹駐魄寳於飈歘賁黄圗之方志彼草樓列<lb/>
<pb n="KR4h0040_SBCK_003-7b"/>
仙之館像設𣑽王之廬豚蹄種祠之託鱗長九淵<lb/>
之居皆祠官之細祀族之餘尚且落成者皷吻而<lb/>
極嘆乞靈者䑛筆而爭書叛宣父以語怪溺丘明<lb/>
之好巫獨圓丘巋而遺美寧儒者佁僅而未之思<lb/>
歟遂作頌曰屹圓壇赫昈昈大盤盤兮君之升帝<lb/>
是饗鞏而安兮禮無違福不回委如山兮聖繼聖<lb/>
萬斯年長監觀兮<lb/>
　　　　右史院蒲桃賦　宋　祁<lb/>
癸酉之仲夏予授詔修書寓於右史院紬繹多暇<lb/>
裴回堂除有蒲桃一本延蔓踈瘠垂實甚寡予<lb/>
<pb n="KR4h0040_SBCK_003-8a"/>
且玩且唶以爲省户凝切禁廷敞閑人不夭摧禽<lb/>
不棲啄與平原槁壤有間匪灌叢宿莾所干而條<lb/>
悴葉芸不爲時珍何邪得非地以所宜爲安根以<lb/>
屢徙爲危封殖浸灌信羙非願因爲小賦代其臆<lb/>
對云<lb/>
昔炎漢之遣使道西域而始通得蒲桃之異種偕<lb/>
苜蓿以來東矜所從以至逺遂徧殖乎離宫去䓤<lb/>
雪之寒郷託崤函之福地並萬寳以均載歷千古<lb/>
而舒粹玩之可使蠲煩食之足以平志不由甘而<lb/>
取壞廼因少而獲貴鄙柚苞之輕侻賤蔗境之塵<lb/>
<pb n="KR4h0040_SBCK_003-8b"/>
滓粤何人斯殖我于兹託深嚴之祕署切轇轕之<lb/>
文榱培孤莖以膏壤引柔蔓乎標枝泉石渠以蒙<lb/>
浸露金莖而泣滋布涼影於宫月獵重葩於禁颸<lb/>
蔽周廬之岑寂隱肅唱而逶遲彼得地而逢辰冝<lb/>
欣欣以茂遂奚敷華而委質反慘慘而兹瘁乏磊<lb/>
砢於當年讓紛華於此世是必野荄非曽掖之玩<lb/>
菲實異太官之味困枳橘之屢遷嘆匏瓜之徒繫<lb/>
亦猶鬱柳有性不願桮棬之華海鳥取容非榮觴<lb/>
酒之饋胡不放之巖際歸之壠隂上敷榮於樛木<lb/>
外結庇於緇林蒙煙沐霧跨野彌岑豐茸大德之<lb/>
<pb n="KR4h0040_SBCK_003-9a"/>
谷棲息無機之禽保深根以庇本誡繁實之披心<lb/>
窮天年以善育奚斤斧之可尋亂曰階藥衒華堂<lb/>
萱爭麗枝以萬年爲名木以五衢稱瑞是皆託中<lb/>
㳙以進孰荷鈎盾之爲地結賞心以自如非孤生<lb/>
之所冀<lb/>
　　　　詆仙賦　宋　祁<lb/>
予旣守壽春覽郡圖得八公山故老爭言山上有<lb/>
車轍馬跡是淮南王上賔之遺耕者徃徃得金云<lb/>
丹砂所化可以療病因取班固書葛洪神仙二傳<lb/>
合而質之嗟乎人之好竒而不責實也尚矣而洪<lb/>
<pb n="KR4h0040_SBCK_003-9b"/>
又非愚無知者猶慿浮證僞况鄙人委巷語耶作<lb/>
詆仙賦<lb/>
憫兹俗之鮮知兮徇悠悠之妄陳常牽竒以合恠<lb/>
兮欲矜已以自神操百丗之實亡兮唱千齡之僞<lb/>
存彼淮南之有將兮固殊剌而殞身縁内篇之丕<lb/>
誕兮眩南公之多聞謂八人者語王兮歷倒景而<lb/>
上賔餌玉匕之神藥託此謳乎霄晨王負驕以弗<lb/>
䖍兮又見譎於列真雖長年之彌億兮屏帑偃而<lb/>
念愆<hi>乃謫守郡都厠後爲散仙葛傳云仙伯主者奏安不恭</hi>蹇斯事之吾欺<lb/>
兮聊反復乎遺言號聖仙之靈稟兮宜常監德而<lb/>
<pb n="KR4h0040_SBCK_003-10a"/>
輔仁不足察王之倨貴兮遽引内於天門已乃悟其<lb/>
非是兮胡爲賞罰之紛紜寜仙者之回惑兮無以<lb/>
異乎常人國爲墟而嗣絶兮載遺惡而不泯故里盛<lb/>
傳其遺金兮證碮石之餘痕武安隂語而前死兮<lb/>
更生僞鑄以贖論彼逞詐以罔時兮宜自警於斯<lb/>
文<lb/>
　　　　憫獨賦　宋　祁<lb/>
憫前人之抗志兮雖有適而遂迷恃我醒於皆醉<lb/>
兮矜獨是於衆非吾固知髙木不得林兮孤音鮮<lb/>
與之諧特立廢於曹踞兮一妍掩於萬蚩舉吾黨<lb/>
<pb n="KR4h0040_SBCK_003-10b"/>
以同寐兮挈予覺其何之越家祝而訶冕兮祼户<lb/>
䄇而哂衣奮單辭以正議兮安足救輿談之參差<lb/>
發介瞭之精覽兮何預群蒙之倀嬉屈自髙以赴<lb/>
淵兮夷已信而餓薇波潰流而無益兮返蒙讙而<lb/>
𬒳訾今吾有道於此兮請質古而瑩疑狂者以不<lb/>
狂　爲狂兮飲泉流而後宜非聖者以聖爲非兮<lb/>
均獵較而免譏挫爾方而殺㢘兮常偶欣而儷悲<lb/>
保獨行以中晦兮庶明哲而爲期<lb/>
　　　　靈烏賦　梅　堯臣<lb/>
烏之謂靈者何噫豈獨是烏也夫人之靈大者賢<lb/>
<pb n="KR4h0040_SBCK_003-11a"/>
小者智獸之靈大者麟小者駒蟲之靈大者龍小<lb/>
者龜鳥之靈大者鳳小者烏賢不時而用智給給<lb/>
兮爲丗所趨麟不時而出駒流汗兮擾擾於脩途<lb/>
龍不時而見龜七十二鑚兮寧自保其堅軀鳳不<lb/>
時而鳴烏鵶鵶兮招唾罵於邑閭烏兮事將兆而<lb/>
獻忠人反謂爾多凶凶不本於爾爾又安能凶凶<lb/>
人自凶爾告之凶是以爲凶爾之不告兮凶豈能<lb/>
吉告而先知兮謂凶從爾出胡不若鳳之時鳴人<lb/>
不怪兮不驚龜自神而刳殻駒負駿而死行智騖<lb/>
能而日役體劬劬兮䘮精烏兮爾靈吾今語汝庶<lb/>
<pb n="KR4h0040_SBCK_003-11b"/>
或汝聽結爾舌兮鈐爾喙爾飲啄兮爾自遂同翺<lb/>
翔兮八九子勿噪啼兮勿睥睨徃來城頭無爾累<lb/>
　　　　凌霄華賦　梅　堯臣<lb/>
厥草惟夭厥木惟喬草有柔蔓木有繁條縁根兮<lb/>
附蔕<hi>一作質</hi>布葉兮敷苖朱華粲兮下覆本幹蔽<lb/>
兮不昭嗟兮<hi>一作乎</hi>此木幾歳幾年而至於合抱<lb/>
夫何此草一旦一夕而遂曰凌霄是使藜藿蒿艾<lb/>
慕髙艶而仰翹翹也安知蘋藻自㓗蕙蘭自芳芙<lb/>
蓉出汙而自麗芝菌不根而自長或紉珮帶或采<lb/>
頃筐或製裳於騷客或登歌於樂章故得爲馨<lb/>
<pb n="KR4h0040_SBCK_003-12a"/>
爲薦爲嘉爲祥皆無附著亦以名揚奚必託危柯<lb/>
而後昌吾謂木老多枯風髙必折當是時將恐摧<lb/>
爲朽荄不復萌蘖豈得與百卉並列也耶<lb/>
　　　　栟櫚賦　劉　敞<lb/>
圎方相摩純粹精兮剛徤專直交神靈兮馮翼正<lb/>
性栟櫚榮兮中立不倚何亭亭兮受命自天非曲<lb/>
成兮外無附枝匪其旁兮密葉森森劒㦸鋩兮温<lb/>
潤可親廉而不傷兮雪霜青青不畏彊兮壽比南<lb/>
山邈其無疆兮被髮文身何佯狂兮沐雨櫛風蹇<lb/>
無所妨兮苦身克已用不失職兮摩頂至踵尚禹<lb/>
<pb n="KR4h0040_SBCK_003-12b"/>
墨兮黄中通理類有得兮屹如承天孔武且力兮<lb/>
懍其無華不尚色兮表　映衆木如繩墨兮播弃<lb/>
蠻夷反自匿兮遁丗無悶曷幽嘿兮明告君子吾<lb/>
將以爲則兮<lb/>
　　　　離憂賦　劉　敞<lb/>
抱戚戚以長處兮弔惸惸以自眎魂離離以駿邁<lb/>
兮精蒙蒙而就翳氣貿亂以轇轕兮形爽沕而荒<lb/>
瘁信民生之多囏兮伊天命之方摯知隕性之無<lb/>
續兮畏忝經而遺義日月騰以漂忽兮春與秋其<lb/>
狎至卒撫心以抑志兮諒投艱以遺大胃帝堯之<lb/>
<pb n="KR4h0040_SBCK_003-13a"/>
餘烈兮歷三正而相仍下天漢而逾熾兮啓東藩<lb/>
於大彭胡亂夏以泯棼兮賢辟丗而迅征遡江介<lb/>
以幽處兮汔三徙而弗聲求王明而受福兮祖來<lb/>
儀於太平<hi>三徙皆江南自彭城以來凡</hi>友群龍以登績兮勑休<lb/>
命於逺夷兆別子於都邑兮更名數於京師繇清<lb/>
白以象賢兮爰頽慶而歷兹馭長䇿以遹駿兮周<lb/>
窮荒而不疑敵輸歡以馴教兮𤏡變服而來娯中<lb/>
心實使生外兮諶大道之難推惟保姓之蟬聮兮<lb/>
上參差以千嵗𥙿後葉之孔艱兮憚情申而事廢<lb/>
志激揚之未究兮不克荷而爲罪誨丁寧之在耳<lb/>
<pb n="KR4h0040_SBCK_003-13b"/>
兮洵僶俛而違殆忽馳思於昊天兮又寤擗而自<lb/>
懟發與齡以交永兮旦命訢而罔害凉不肖而遘<lb/>
愍兮曽夫人之髣髴原本始而罔豫兮心涫湯以<lb/>
崩潰<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>履厚而戴髙兮顧乆生其誰頼願去人間<lb/>
以超舉兮復供養以弭憂苟一覩於顔色兮豈餘<lb/>
生之足留中怳忽而自失兮恭聞命乎前脩天不<lb/>
可以忌兮道不可與謀毋苟襲匹婦以圖諒兮固<lb/>
將徇騫父以寡尤<lb/>
　　　　石室賦　狄　遵度<lb/>
石室之幽古城之陬煙剥雨落苔萃蘚稠斷勁頑<lb/>
<pb n="KR4h0040_SBCK_003-14a"/>
而植立攅衆磊而互鳩鼇首屹以孤挺虹氣攄而<lb/>
外浮誚築金之用侈陋銘燕之積偷傑立西土邈<lb/>
視千秋何愛人而思樹卒頽否之靡由室之經始<lb/>
請稽其紀其人則逺其室甚邇其室也奠維人之<lb/>
繫其繫維何維德之𬒳其𬒳維何撤華於裔弃民<lb/>
而夷嘗亦聞之易夷而民侯其偉而惟蜀之啓邈<lb/>
乎逺矣㑹牧野而微盧與同導嶓冡而樏橇斯洎<lb/>
或斃力而啓其隘或窮兵而伐其地東杭諸夏之<lb/>
喉右得秦原之臂地不爲之限天不設其閉氣清<lb/>
肅而休晏物菴茂而𬒳麗柰何推髻之與雜卉服<lb/>
<pb n="KR4h0040_SBCK_003-14b"/>
之與俱貪其地則地或爲已有視其民則曰非吾<lb/>
徒已雖善忍彼亦何辜有大人者民之是圖視爾<lb/>
之鄙嗟予其吁曰吾不智將彼之愚教而有類聖<lb/>
其欺予解辮而冠削祍而𥚑䟽之濬之使蕩其瀦<lb/>
培之養之使豐其枯誘而利之麾督而趨圜而規<lb/>
之不縶而拘乃豫乃詠以嬉以娛處乎其變泱乎<lb/>
其舒始也夷貉之弗如今也鄒魯之靡殊始也自<lb/>
我兮居居今也視我兮姁姁孰我有德室其視諸<lb/>
室之奠兮知公之德安以肆兮室之堅兮知公之<lb/>
德純以一兮室之磊兮知公之德傑以卓兮室之<lb/>
<pb n="KR4h0040_SBCK_003-15a"/>
魁兮知公之德碩以鉅兮德不可忘室不可隳隳<lb/>
其室則胡以見公之德泯其德則胡以示後之規<lb/>
孰治其業我將趨之孰締其跡我將經之故教無<lb/>
俗兮不變俗靡教兮弗移曰吾之智斯亦其宜曰<lb/>
彼之愚故甚之欺况乎位天下之正位居天下之<lb/>
廣居其所爲民皆二帝三王之故俗其所治具皆<lb/>
二帝三王之成謨法不更造事不更謀曰是懵者<lb/>
奚足以教則斯室也其謂何乎<lb/>
　　　　鑿二江賦　狄　遵度<lb/>
予始至蜀詢諸古之賢於蜀有功者以爲無出文<lb/>
<pb n="KR4h0040_SBCK_003-15b"/>
翁上者於是作石室賦已而復聞有李侯者於蜀<lb/>
有大功焉二人者用力於民雖有勞逸然參其功<lb/>
亦其等耳於是又爲之賦鑿二江使蜀之民知蜀<lb/>
之所以爲蜀皆二公之力乎<lb/>
嗚呼吾聞魚鳬氏以降秦太守之前蜀之爲國不<lb/>
㡬千萬年方二江之害𬒳兹土以禹之功不是施<lb/>
兮嗟後來亦奚言彼民之昬溺兮無乃得之於天<lb/>
不能遷土而改宅兮其流漂亦誰冤勁崖挺以中<lb/>
亞兮激狂瀾而右旋横騖折走莽知其所之兮吼<lb/>
穹谷而下穿蛟鼉鼈蟹呀以相濡兮何允蠢而縁延<lb/>
<pb n="KR4h0040_SBCK_003-16a"/>
嘬膚吮血沸以咀嚼兮咸飫腐而飽膻萑蒲菱芡<lb/>
紛以相𬒳兮汙百頃之良田土不藝而民無所食<lb/>
兮孰與奏其艱鮮民之害固不可終極兮歷百千<lb/>
萬世天乃授之以賢曰噫中國之無人遂使民至<lb/>
於此焉天之生斯民兮固使之食飽而居安降巨<lb/>
菑以漂之兮天之意不然水之性固就下善利兮<lb/>
决之則宣濬九川而距四海亦奚艱且九載之孜<lb/>
孜民不憚苦而訴煩蓋因利而爲利兮勞之在先<lb/>
不忍一勤其力兮乃至騖萬丗而害弗捐胡不浚<lb/>
發其利源剷削其害根巨崖剖以罅裂兮<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>頽乾<lb/>
<pb n="KR4h0040_SBCK_003-16b"/>
而䧟坤怒石奮以失墜兮吁電走而雷奔蕩重淵<lb/>
以傾覆兮喪百恠之精䰟雲轉霧溢盤薄蹙蹐<lb/>
兮注壑于其間寂寥嵗漫肆以長往兮若氣散於<lb/>
坯渾决其餘以旁溉兮居其側數百頃皆膏腴之<lb/>
上珍民降丘而下宅兮若蟻聚而蜂屯則幾年幾<lb/>
丗之積害一日刷去兮不啻捐芥而蕩塵嗚呼蜀<lb/>
之爲國非地之中宜乎夷貊之雜處魚鼈之與同<lb/>
有李侯者至然后别類於水物有仲翁者至然后<lb/>
同俗於華風然則今所以棟宇而處衣冠而嬉皆二<lb/>
公之所翳若李侯之事固所莫得而繼彼仲翁之<lb/>
<pb n="KR4h0040_SBCK_003-17a"/>
教亦何憚而弗爲嗚呼以禹之功至大至神括六<lb/>
合以横𬒳疇有存而勿論胡兹爲害獨不得聞無<lb/>
乃力所不洎兮抑亦遺其功於後人而今而後乃<lb/>
知民未得所欲事或有不利先丗所未暇除去聖<lb/>
人所未及裁制苟有志於生民皆吾人之所事若<lb/>
曰兹事體大必聖人而后爲則小子也不敢與知<lb/>
　　　交趾獻竒獸賦　司馬　光<lb/>
皇帝御天下三十有六載化洽於人德通於神邇<lb/>
無不恊逺無不臻粤有交阯來獻其麟其爲狀也<lb/>
熊頸而鳥噣豨首而牛身犀則無角象則有鱗其<lb/>
<pb n="KR4h0040_SBCK_003-17b"/>
力甚武其心則馴蓋遐方異氣之産故圖諜靡得<lb/>
而詢於是降軺車之使發旁縣之民除塗於林嶺<lb/>
之隘引舟於江淮之濵曠時月而陟萬里然後得<lb/>
入覲乎中宸與夫雕題卉服之士南金象齒之珎<lb/>
欵紫闥而坌入充形庭而並陳於是群公卿士百<lb/>
僚庶尹儼然垂紳薦笏旅進而稱曰　陛下功冠<lb/>
邃古化侔儀極恭承神祇嚴奉宗稷純孝烝烝小<lb/>
心翼翼出入起居不忘於訓典進退周旋必咨於<lb/>
軌則體文王之卑服遵大禹之菲食宫室觀臺無<lb/>
礱刻之華輿馬器用無珠玉之飾遊必備於法駕<lb/>
<pb n="KR4h0040_SBCK_003-18a"/>
燕不廢於朝夕此皆帝王所不能爲而　陛下行<lb/>
之尚不忘於怵惕是以方内乂寧黎民滋殖垂髫<lb/>
之童耳皆習於詩禮戴白之叟目不睹夫金革至<lb/>
於根著浮流跋行喙息無不翔舞太和涵濡茂澤<lb/>
此殊俗所以嚮臻靈獸所以來格雖漢室之𥘉黒<lb/>
鷼貢於絶徼周家之隆白雉通於重譯殆不足方<lb/>
也臣等謂宜命恊律播之聲歌詔太史編之簡䇿<lb/>
以發揮不丗之鴻休張大無倫之丕績不亦偉乎<lb/>
皇帝乃穆然深思愀然不怡曰吾聞古聖人之治<lb/>
天下也正心以爲本脩身以爲基閨門睦而四海<lb/>
<pb n="KR4h0040_SBCK_003-18b"/>
率服朝衆和而群生恱隨故務其近不務其逺急<lb/>
其大不急其微今邦雖康未能復漢唐之宇俗雖<lb/>
阜未能追堯舜之時况物尚疵癘而民猶怨咨朕<lb/>
何敢以未治而忘亂未安而忘危享四方之獻當<lb/>
三靈之釐且是獸也生嶺嶠之外出沮澤之湄得<lb/>
其來吾德不爲之大縱其去吾徳不爲之虧柰何<lb/>
貪其琛賮之美恱其鱗介之竒容其欺紿之語<lb/>
聽其謟䛕之辭以惑逺近之望以爲蠻夷之嗤不<lb/>
若以迎獸之勞爲迎士之用養獸之費爲養賢之<lb/>
資使功烈烜赫聲明葳蕤廢耳目一日之玩爲子<lb/>
<pb n="KR4h0040_SBCK_003-19a"/>
孫萬丗之規豈不美歟於是群臣拜手稽首咸曰<lb/>
此盛德之事臣等愚戇所不及　陛下誠有意於<lb/>
此臣等敢不同心竭力對揚而行之　皇帝於是<lb/>
御棫樸之篇觀大畜之繇延黄髮之儒顯巖穴之<lb/>
秀善有可旌無間於幽逺言有可采不弃於微陋<lb/>
位匪德而不升官無能而不授使稷契居左皐䕫<lb/>
立右伊吕在前周召侍後相與講經蓻之淵源覽<lb/>
皇王之歩驟求大化之所未孚訪惠澤之所未究<lb/>
興民之利若療夫飢渇除民之害若憂夫疾疚賜<lb/>
予簡而功無所遺刑罰清而姦無所漏浮費省而<lb/>
<pb n="KR4h0040_SBCK_003-19b"/>
物不屈於求湏苛役蠲而農不妨於耘耨使之夏<lb/>
有葛而冬有裘居有倉而行有糗絲纊之饒足以<lb/>
養其老甘脆之餘足以慈其㓜地不加廣而百姓<lb/>
足賦不加多而縣官富道塗之人恥爭而喜讓閭<lb/>
閻之俗弃漓而歸厚户知禮義之方人享期頥之<lb/>
壽然後旃裘之長頓顙而讋服祝髮之渠回面而<lb/>
奔走靡不投利兵而襲冠帶焚僣服而請印綬於<lb/>
是三光澄清萬靈敷佑風雨時若百稼豐茂休氣<lb/>
充塞殊祥輻湊甘露霡霂於林薄醴泉觱沸於嵌<lb/>
竇平慮羅植於階戺朱草叢生於庭霤鳳凰長<lb/>
<pb n="KR4h0040_SBCK_003-20a"/>
離駢枝而結巢黄龍騶虞群友而爲畜由是觀之<lb/>
則彼裔夷之凡禽瘴海之怪獸皮不足以備車甲<lb/>
肉不足以登爼豆夫又何足以耗水衡之芻而汚<lb/>
百里之囿者哉<lb/>
　　　　思歸賦　王　安石<lb/>
蹇吾南兮安之莽吾北兮親之思朝吾舟兮水波<lb/>
暮吾馬兮山阿亡濟兮維夷夫孰驅兮亡巇風翛<lb/>
翛兮來去日翳翳兮溟濛之雨萬物紛披蕭索兮<lb/>
歳逶迤其今暮吾感不知夫塗兮徘徊徬徨以反<lb/>
顧盍歸兮盍去兮獨何<hi>乎爲</hi>此旅<lb/>
<pb n="KR4h0040_SBCK_003-20b"/>
　　　　歷山賦　王　安石<lb/>
餘姚縣人有與季父爭田于縣于州于轉運不直<lb/>
提點刑獄令余來直之將歸閔然望歷山而賦之<lb/>
歷山在縣西上虞縣界中或曰舜所耕云<lb/>
歷山之峩峩兮予汝耕之孰汝疆之此匪予私云<lb/>
然兮誰汝使子人之子兮余師歷山之峩峩兮則<lb/>
維其常人之子兮云曷而亡云曷而亡兮我之思<lb/>
今孰繼兮我之悲嗚呼已矣兮來者爲誰<lb/>
　　　　事君賦　王　回<lb/>
北面以受命兮命同而功則異矢中心而自賛兮<lb/>
<pb n="KR4h0040_SBCK_003-21a"/>
非有道曷明其所爲蓋圖國之在人兮我得之故<lb/>
爲貴若貨利之不敢愛兮奉君欲之所便役股肱<lb/>
而忘死兮濟君難於已然豈不輸忠而塞報兮柰<lb/>
何猶憾於天倬我圖而孔臧兮志常足而名全閲<lb/>
萬物之至衆兮孰一人之至寡呼同德以佐佑兮<lb/>
頼先權於取捨張有司而賦政兮寄聦明於夙夜<lb/>
儻虚其人而瘝厥官兮雖有食而誰暇彚以進夫<lb/>
賢能兮罄嵓澤而無留但見朝大夫士兮曁四方<lb/>
之守侯咸顯任其所知兮迓交泰之時休君無爲<lb/>
而垂拱兮我亦退食而優游昔重華之弼唐兮抜<lb/>
<pb n="KR4h0040_SBCK_003-21b"/>
嶽牧與禹稷文命躡其近武兮晤皐陶而謨九徳<lb/>
摯虺夾以相湯兮羙遂良而舉直文公作周衡兮尚<lb/>
勤訓於三宅其誠可薦於天地兮况我民之馴格君<lb/>
臣享其淑問兮詒萬丗之矜式亞斯之不敢緩兮<lb/>
亦何丗而無人隨小大以成功兮但挾覇而未純<lb/>
諒要道之自然兮如歳運於陽春迷咫歩以它之<lb/>
兮固治亂之所分臧仲之蔽展禽兮坐掛譏於竊<lb/>
位公孫託擯於仲舒兮衆交詆其疾忌夫豈不念<lb/>
於善傳兮反貪巧而速累曽莫望於貨之徒兮猶<lb/>
可以逃罪彼匠者之構厦兮操斧墨而自能<hi>楩使</hi>楠<lb/>
<pb n="KR4h0040_SBCK_003-22a"/>
老於深林兮斧墨具而焉程惟得人而事君兮乃<lb/>
受命而有成感先儒之話言兮聊頌箴而一明<lb/>
皇朝文鑑卷第三<lb/>
<pb n="KR4h0040_SBCK_003-22b"/>
</p>
<p>
</p>
  </div>
</body>
</text>
</TEI>
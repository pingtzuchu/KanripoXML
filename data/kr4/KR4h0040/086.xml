<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_086-1a"/>
皇朝文鑑卷第八十六<lb/>
　序<lb/>
　　　祕演詩集序　歐陽　脩<lb/>
　　　惟儼文集序　歐陽　脩<lb/>
　　　集古目録序　歐陽　脩<lb/>
　　　梅氏詩集序　歐陽　脩<lb/>
　　　送徐無黨南歸序　歐陽　脩<lb/>
　　　外制集序　歐陽　脩<lb/>
　　　詩圖緫序　歐陽　脩<lb/>
　　　慶曆兵録序　宋　祁<lb/>
<pb n="KR4h0040_SBCK_086-1b"/>
　　　邯鄲圖書十志序　李　淑<lb/>
　　　唐鑑序　石　介<lb/>
　　　　祕演詩集序　歐陽　脩<lb/>
予少以進士遊京師因得盡交當世之賢豪然猶<lb/>
以謂國家臣一四海休兵革養息天下以無事者<lb/>
四十年而智謀雄偉非常之士無所用其能者往<lb/>
往伏而不出山林屠販必有老死而世莫見者欲<lb/>
從而求之不可得其後得吾亡友石曼卿曼卿爲<lb/>
人廓然有大志時人不能用其材曼卿亦不屈以<lb/>
求合無所放其意則往往從布衣野老酣嬉淋漓<lb/>
<pb n="KR4h0040_SBCK_086-2a"/>
顚倒而不厭予疑所謂伏而不見者庶幾狎而得<lb/>
之故常喜從曼卿遊欲因以隂求天下竒士浮屠<lb/>
祕演者與曼卿交最乆亦能遺外世俗以氣節相<lb/>
髙二人懽然無所間曼卿隱於酒祕演隱於浮屠<lb/>
皆竒男子也然喜爲歌詩以自娯當其極飲大醉<lb/>
歌吟笑呼以適天下之樂何其壯也一時賢士皆<lb/>
願從其游予亦時至其室十年之間祕演北渡河<lb/>
東之濟鄆無所合困而歸曼卿已死祕演亦老病<lb/>
若夫二人者予乃見其盛衰則余亦將老矣夫曼<lb/>
卿詩辭清絶尤稱祕演之作以爲雅健有詩人之<lb/>
<pb n="KR4h0040_SBCK_086-2b"/>
意袐演狀貌雄傑其胷中浩然既習于佛無所用<lb/>
獨其詩可行于世而懶不自惜已老胠其槖尚得<lb/>
三四百篇皆可喜者曼卿死袐演漠然無所向聞<lb/>
東南多山水其巔崖崛峍江濤洶湧甚可壯也遂<lb/>
欲往遊焉足以知其老而志在也於其將行爲叙<lb/>
其詩因道其盛時以悲其衰<lb/>
　　　　惟儼文集序　歐陽　脩<lb/>
惟儼姓魏氏杭州人少遊京師三十餘年學于佛<lb/>
而通儒術喜爲辭章與吾亡友曼卿交最善曼卿<lb/>
遇人無所擇必皆盡其忻歡惟儼非賢士不交有<lb/>
<pb n="KR4h0040_SBCK_086-3a"/>
不可其意無貴賤一切閉拒絶去不少顧曼卿之<lb/>
兼愛惟儼之介所趣雖異而交合無所間曼卿甞<lb/>
曰君子泛愛而親仁惟儼曰不然吾所以不交妄<lb/>
人故能得天下士若賢不肖混則賢者安肯顧我哉<lb/>
以此一時賢士多從其遊居相國浮圖不出其户<lb/>
十五年士甞遊其室者禮之惟恐不至及去爲公<lb/>
卿貴人未始一往干之然甞切恠平生所交皆當<lb/>
世賢傑未見卓卓著功業如古人可記者因謂世<lb/>
所稱賢材若不笞兵走萬里立功海外則當佐天<lb/>
子號令賞罰於明堂苟皆不用則絶寵辱遺世俗<lb/>
<pb n="KR4h0040_SBCK_086-3b"/>
自髙而不屈尚安能酣豢於冨貴而無爲哉醉則<lb/>
以此誚其坐人人亦復之以謂遺世自守古人之<lb/>
所易若奮身逢時欲必就功業此雖聖賢難之周<lb/>
孔所以窮逹異也今子老於浮圖不見用於世而幸<lb/>
不踐窮亨之塗乃以古事之已然而責今人之必<lb/>
然邪雖然惟儼傲乎退偃於一室天下之務當世<lb/>
之利病聽其言終日不猒惜其將老也已曼卿死<lb/>
惟儼亦買地京城之東以謀其終乃歛平生所爲<lb/>
文數百篇示予曰曼卿之死既已表其墓願爲我<lb/>
序其文然及我之見也嗟夫惟儼既不用於世其<lb/>
<pb n="KR4h0040_SBCK_086-4a"/>
材莫見於時若考其筆墨馳騁文章贍逸之能可<lb/>
以見其志矣<lb/>
　　　　集古目録序　歐陽　脩<lb/>
物常聚於所好而常得於有力之強有力而不好<lb/>
好之而無力雖近且易有不能致之象犀虎豹蠻<lb/>
夷山海殺人之獸然其齒角皮革可聚而有也玉<lb/>
出崑崙流沙萬里之外經十餘譯乃至乎中國珠<lb/>
出南海常生深淵採者腰絙而入水形色非人往<lb/>
往不出則下飽蛟魚金礦于山鑿深而穴逺篝火<lb/>
餱糧而後進其崖崩窟塞則遂葬於其中者率常<lb/>
<pb n="KR4h0040_SBCK_086-4b"/>
數十百人其逺且難而又多死禍常如此然而金<lb/>
玉珠璣世常兼聚而有也凡物好之而有力則無<lb/>
不至也湯盤孔鼎歧陽之鼔岱山鄒嶧㑹稽之刻<lb/>
石與夫漢魏以來聖君賢士桓碑彛器銘詩序記<lb/>
下至古文籕篆分隷諸家之字書皆三代以來至<lb/>
寳恠竒偉麗工妙可喜之物其去人不逺其取之<lb/>
無禍然而風霜兵火湮淪磨滅散棄於山崖墟莽<lb/>
之間未甞収拾者由世之好者少也幸而有好之<lb/>
者又其力或不足故僅得其一二而不能使其聚<lb/>
也夫力莫如好好莫如一予性顓而嗜古凡世人<lb/>
<pb n="KR4h0040_SBCK_086-5a"/>
之所貪者皆無欲於其間故得一其所好於斯好<lb/>
之已篤則力雖未足猶能致之故上自周穆王以<lb/>
來下更秦漢隋唐五代外至四海九州名山大澤<lb/>
窮崖絶谷荒林破塚神仙鬼物詭恠所傳莫不皆<lb/>
有以爲集古録以謂傳寫失眞故因其石本軸而<lb/>
藏之有卷秩次第而無時世之先後蓋其取多而<lb/>
未已故隨其所得而録之又以謂聚多而終必散乃<lb/>
撮其大要别爲録目因并載夫可與史傳正其闕<lb/>
謬者以傳後學庶益於多聞或譏予曰物多則其<lb/>
勢難聚聚乆而無不散何必區區於是哉予對曰<lb/>
<pb n="KR4h0040_SBCK_086-5b"/>
足吾所好玩而老焉可也象犀金玉之聚其能果<lb/>
不散乎予固未能以此而易彼也<lb/>
　　　　梅氏詩集序　歐陽　脩<lb/>
予聞世謂詩人少逹而多窮夫豈然哉蓋世所傳<lb/>
詩者多出於古窮人之辭也凡士之藴其所有而<lb/>
不得施於世者多喜自放於山巔水涯之外見蟲<lb/>
魚草木風雲鳥獸之狀類往往探其竒恠内有憂<lb/>
思感憤之鬱積其興於怨刺以道羈臣寡婦之所<lb/>
歎而寫人情之難言蓋愈窮則愈工然則非詩之<lb/>
能窮人殆窮者而後工也予友梅聖俞少以䕃補<lb/>
<pb n="KR4h0040_SBCK_086-6a"/>
爲吏累舉進士輙抑於有司困於州縣凡十餘年<lb/>
年今五十猶從辟書爲人之佐鬱其所畜不得奮<lb/>
見於事業其家宛陵㓜習於詩自爲童子出語已<lb/>
驚其長老既長學乎六經仁義之說其爲文章簡<lb/>
古純粹不求苟說於世世之人徒知其詩而已然<lb/>
時無賢愚語詩者必求之聖俞聖俞亦自以其不<lb/>
得志者樂於詩而發之故其平生所作於詩尤多<lb/>
世既知之矣而未有薦于上者昔王文康公甞見<lb/>
而歎曰二百年無此作矣雖知之深亦不果薦也<lb/>
若使其幸得用於朝廷作爲雅頌以歌咏　大宋<lb/>
<pb n="KR4h0040_SBCK_086-6b"/>
之功徳薦之清廟而追商周魯頌之作者豈不偉<lb/>
歟柰何使其老不得志而爲窮者之詩乃徒發於<lb/>
蟲魚物類羈愁感歎之言世徒喜其工不知其窮<lb/>
之乆而將老也可不惜哉聖俞詩既多不自収拾<lb/>
其妻之兄子謝景初懼其多而易失也取其自洛<lb/>
陽至于呉興已來所作次爲十卷予甞嗜聖俞詩<lb/>
而患不能盡得之遽喜謝氏之能類次也輙序而<lb/>
藏之其後十五年聖俞以疾卒于京師余既哭而<lb/>
銘之因索于其家得其遺藁千餘篇并舊所藏掇<lb/>
其尤者六百七十七篇爲一十五卷嗚呼吾於聖<lb/>
<pb n="KR4h0040_SBCK_086-7a"/>
俞詩論之詳矣故不復云<lb/>
　　　　送徐無黨南歸序　歐陽　脩<lb/>
草木鳥獸之爲物衆人之爲人其爲生雖異而爲<lb/>
死則同一歸於腐壞澌盡泯滅而已而衆人之中<lb/>
有聖賢者固亦生且死於其間而獨異於草木鳥<lb/>
獸衆人者雖死而不朽愈逺而彌存也其所以爲<lb/>
聖賢者修之於身施之於事見之於言是三者所<lb/>
以能不朽而存也修於身者無所不獲施於事者<lb/>
有得有不得焉其見於言者則又有能有不能也<lb/>
施於事矣不見於言可也自詩書史記所傳其人<lb/>
<pb n="KR4h0040_SBCK_086-7b"/>
豈必皆能言之士哉修於身矣而不施於事不見<lb/>
於言亦可也孔子弟子有能政事者矣有能言語<lb/>
者矣若顔回者在陋巷曲肱飢卧而已其羣居則<lb/>
黙然終日如愚人然自當時羣弟子皆推尊之以<lb/>
爲不敢望而及而後世更百千歳亦未有能及之<lb/>
者其不朽而存者固不待施於事况於言乎予讀<lb/>
班固藝文志唐四庫書目見其所列自三代秦漢<lb/>
以來著書之士多者至百餘篇少者猶三四十篇<lb/>
其人不可勝數而散亡磨滅百不一二存焉予竊<lb/>
悲其人文章麗矣言語工矣無異草木榮華之飃<lb/>
<pb n="KR4h0040_SBCK_086-8a"/>
風鳥獸好音之過耳也方用其心與力之勞亦何<lb/>
異衆人之汲汲營營而忽焉以死者雖有遲有速<lb/>
而卒與三者同歸於泯滅夫言之不可恃也蓋如<lb/>
此今之學者莫不慕古聖賢之不朽而勤一世以<lb/>
盡心於文字間者皆可悲也東陽徐生少從予學<lb/>
爲文章稍稍見稱於人既去而與羣士試於禮部<lb/>
得髙第由是知名其文辭日進加水涌而山出予<lb/>
欲摧其盛氣而勉其思也故於其歸告以是言然<lb/>
予固亦喜爲文辭者亦因以自警焉<lb/>
　　　　外制集序　歐陽　脩<lb/>
<pb n="KR4h0040_SBCK_086-8b"/>
慶曆三年春丞相吕夷簡病不能朝上既更用大<lb/>
臣銳意天下事始用諫官御史䟽追還夏竦制書<lb/>
既而召韓琦范仲淹於陜西又除冨弼樞密副使<lb/>
弼仲淹琦皆惶恐頓首辭讓至五六不已手詔趣<lb/>
琦等就道甚急而弼方且入求對以辭不得見遣<lb/>
中貴人趣送閤門使即受命嗚呼觀琦等之所以<lb/>
讓上之所以用琦等者可謂聖賢相遭萬世一遇<lb/>
而君臣之際何其盛也於是時天下之士孰不願<lb/>
爲材耶顧予何人亦與其選夏四月召自滑臺入<lb/>
諫院冬十二月拜右正言知制誥是時夏人雖數<lb/>
<pb n="KR4h0040_SBCK_086-9a"/>
請命而西師尚未解嚴京東累歳盗賊最後王倫<lb/>
暴起沂州轉劫江淮之間而張海郭貌山等亦起<lb/>
商鄧以驚京西州縣之吏多不稱職而民弊矣<lb/>
天子方慨然勸農桑興學校破去前例以不次用<lb/>
人哀民之困而欲除其蠧吏知磨勘法乆之弊而<lb/>
思別材不肖以進賢能患百職之不修而申行賞<lb/>
罰之信蓋欲修法度矣予時雖掌誥命猶在諫職<lb/>
常得奏事殿中從容盡聞天子所以更張庶事憂<lb/>
閔元元而勞心求治之意退得載于制書以諷曉<lb/>
訓敕在位者然予方與修祖宗故事入修起居注<lb/>
<pb n="KR4h0040_SBCK_086-9b"/>
又修編敕日與同舍論議治文書所省不一而除<lb/>
目所下率不一二時已廹丞相出故不得專一思<lb/>
慮工文字以盡導天子難諭之意而復誥命於三<lb/>
代之文嗟夫學者文章見用于世鮮矣况得施於<lb/>
朝廷而又遭人主致治之盛若脩之鄙使竭其材<lb/>
猶恐不稱而况不能專一其職此予所以常遺恨<lb/>
於斯文也明年秋予出爲河北轉運使又明年春權<lb/>
知成徳軍事事少間發嚮所作制草而閲之雖不<lb/>
能盡載明天子之意於其所述百得一二足以章<lb/>
示後世蓋王者之訓在焉豈以予文之鄙而廢也<lb/>
<pb n="KR4h0040_SBCK_086-10a"/>
於是録之爲三卷予自直閣下儤直八十始滿不<lb/>
數日奉使河東還即以來河北故其所作纔一百<lb/>
五十餘篇云<lb/>
　　　　詩圖緫序　歐陽　脩<lb/>
周之詩自文王始成王之際頌聲興焉周之盛徳<lb/>
之極文王之詩三十七篇其二十三篇繫之周公<lb/>
召公爲周南召南其八篇爲小雅六篇爲大雅武<lb/>
王之詩六篇四篇爲小雅二篇在召南之風成王<lb/>
之詩五十三篇其十篇爲小雅十二篇爲大雅三<lb/>
十一篇爲頌是爲詩之正經其後二世昭王立而<lb/>
<pb n="KR4h0040_SBCK_086-10b"/>
周道微闕又六世厲王政益衰變雅始作厲王死<lb/>
于彘天下無君周公召公行政謂之共和凡十四<lb/>
年而厲王之下太子宜臼遷于洛邑號東周周之<lb/>
室益微而平王之詩貶爲風下同列國至於桓莊<lb/>
而詩止矣初成王立周公攝政管蔡作亂周公及<lb/>
其大夫作詩七篇周之太史以爲周公詩主道豳<lb/>
國公劉太王之事故繫之豳謂國變風而諸侯之<lb/>
詩無正風其變風自懿王始作懿王時齊風始變<lb/>
夷王時衛風始變次厲王時陳風始變厲王崩周<lb/>
召共和唐風始變次宣王時秦風始變至平王時<lb/>
<pb n="KR4h0040_SBCK_086-11a"/>
鄭風始變惠王時曹風始變陳最後至頃王時猶有<lb/>
靈公之詩於是止矣蓋自文至頃凡二十世王澤竭<lb/>
而詩不作今鄭之詩次比考於舊史先後不同周召王<lb/>
豳皆出於周邶鄘合於衛檜魏世家絶其可考者七國而<lb/>
已陳齊衛唐曹鄭陳此變風之先後也周召弼鄘衛王鄭<lb/>
齊豳秦魏唐陳檜曹此孔子未刪詩之前季札所聽周樂<lb/>
次第也周召邶鄘衛主鄭齊魏唐秦陳檜曹豳此今詩之<lb/>
次第也考其得封之先後爲國之大小與其詩作之時皆<lb/>
失其次說者莫能究焉其外魯之頌四篇商頌五篇鄭康<lb/>
成以爲魯得用天子之禮樂故有頌而商頌至孔子之<lb/>
<pb n="KR4h0040_SBCK_086-11b"/>
時存者五篇而夏頌已亡故録魯詩以備三頌著爲<lb/>
後王之法監三代之成功法莫大於夏矣康成所作<lb/>
詩譜圖自共和而後始得春秋次序今其圖亡今略<lb/>
準鄭遺說而依其次序推之以見前儒之得失今既<lb/>
依鄭爲圖故風雅變王與其序所不言而說者推定<lb/>
世次皆且從鄭之意其所失者可指而見焉司馬遷<lb/>
謂古詩三千餘篇孔子删之存者三百鄭學之徒皆<lb/>
以遷說之謬言古詩雖多不容十分去九以予考之<lb/>
遷說然也何以知之今書傳所載逸詩何可數焉以<lb/>
圖推之首更十君而取其一篇者又有二十餘君而<lb/>
<pb n="KR4h0040_SBCK_086-12a"/>
取其一君由是言之何啻乎三千詩三百一十一<lb/>
篇亡者六篇存者三百五篇云<lb/>
　　　　慶曆兵録序　宋　祁<lb/>
世之言兵者本之軒轅時書缺有間矣夏商以來<lb/>
乃能言之縁井田作乘車即郷爲軍因田爲蒐周<lb/>
法則然外制郡國内彊京師兵非虎符不得發漢<lb/>
法則然開府籍軍混兵於農使士皆土著有格死<lb/>
無叛上唐法則然然晚周力分諸侯其弊弱者常<lb/>
分暴者常并故六國相軋而亡漢衰權假彊臣其<lb/>
弊勢侔則疑力寡則隨故僣邦鼎峙而立唐季亂<lb/>
<pb n="KR4h0040_SBCK_086-12b"/>
生置帥其弊樂姑息厭法度故羣不逞糜潰而爭由是<lb/>
觀之始未嘗不善而後稍陵遲也宋興剗五姓餘亂一<lb/>
天下之權僣藩納地梗帥嬰法經武制衆罔不精<lb/>
明凡軍有四一曰禁兵殿前馬歩三司隷焉卒之<lb/>
銳而票者充之或挽彊或蹋張或戈船突騎或投<lb/>
石擊刺故處則衛鎭出則更戍二曰廂兵諸州隷<lb/>
焉卒之力而悍者募之天下已定不甚持兵唯邊<lb/>
蠻夷者時時與禁兵參屯故專於服勞間亦戍更<lb/>
三曰役兵羣有司隷焉人之游而墯者入之若牧<lb/>
置若漕輓若管庫若工技業壹事專故處而無更<lb/>
<pb n="KR4h0040_SBCK_086-13a"/>
凡軍有額居有營有常廪有横賜四曰民兵農之<lb/>
徤而材者籍之視郷縣大小而爲之數有部曲無<lb/>
營壁闕者輙補歳一閲焉非軍興不得擅行此國<lb/>
家制軍大抵如此然兵無常帥帥無常鎭權不外<lb/>
假力不它分此其所以維萬方憺四夷鼔行無前<lb/>
而對天下者也慶曆五年今參預貳卿濟陽丁公<lb/>
以壮猶宿望進使樞密惟是本兵柄按軍志無不<lb/>
在焉而叢分几閣非甚有紀公乃搜次首末鉤考<lb/>
纎微掇其攻守戰者爲禁兵民兵兵録五篇合羣<lb/>
曹所分擿諸條所隱彚而聮之部分班如也離而<lb/>
<pb n="KR4h0040_SBCK_086-13b"/>
件之區處戢如也彌衆而易見愈詳而不繁雖伍<lb/>
符猥并邊瑣曲折歳列廢置月比耗登披文指要<lb/>
坐帷而判蓋簡稽之決要蒐乘之緫凡録成乃上<lb/>
於官且俾叙作者之意謹按軍篇之首公各述所<lb/>
由前創後因聖繼神承既有第矣近衛别録示有<lb/>
尊也餘軍弗載略所緩也文約事明成一王法惟<lb/>
公逹練多聞以忠力自結於上處機宥不周歳擢<lb/>
貳鉉台曝誠明翊權綱有徳有言天子之寳臣歟<lb/>
　　　　邯鄲圖書十志序　李　淑<lb/>
儒籍肇劉略荀簿王志阮録汔元母廼備士大夫<lb/>
<pb n="KR4h0040_SBCK_086-14a"/>
藏家者唯呉齋著目唐季兵燬墳典散落　帝宋<lb/>
戢戈講道薦紳靡然編摩校輯歳月相踵予家髙<lb/>
曾以還力弦誦馬蹄間重明尚文素風不衰肆中<lb/>
山公奮㽔舒光翊宣通謨狷者頼清白之傳冠而<lb/>
並班傳遊載筆兩朝禁清圖史號令策牘吁俞演<lb/>
暢伊延閣廣内幽經袐篇固殫見悉索之中敕辨<lb/>
次甫事麾去大抵官書三萬六千二百八卷訂開<lb/>
元見目什不五六崇文目剟去五千餘猶淺末摽<lb/>
剽名臣舊族間所獲或東觀之闕繇是如世書尚<lb/>
存購寫弗競豐社舊藴斷衊不倫中山官南始復<lb/>
<pb n="KR4h0040_SBCK_086-14b"/>
論補逮于刋綴彌三十載㑹請養玉堂抉私禇外<lb/>
内經合道釋書畫得若干離十志五十七類緫八<lb/>
目几槴題袠參准昔模緗素枕籍㸃兼古語有貳<lb/>
本者分貯旁格柳氏長行後學之別歟噫予門從<lb/>
著作水部賛善洪州四世而及中山鄙夫承之施<lb/>
爾朋圭芻泊彚蒙謙輩冠蓋八葉繄汝曹善承之<lb/>
肆守之毋爲勢奪毋爲賄遷書用二印取朋篆所<lb/>
以記封國詔世代東都永寧有館第西都履道有<lb/>
園齋爲退居佔畢之玩既志之序之識迃拙耽賞<lb/>
之自後日紬續追紀左方<lb/>
<pb n="KR4h0040_SBCK_086-15a"/>
　　　　唐鑑序　石　介<lb/>
夫前車覆後車戒前事之失後事之鑑湯以桀爲<lb/>
鑑故不敢爲桀之行而湯徳克明隆祀六百周以<lb/>
紂爲鑑故不敢爲紂之惡而周道至盛傳世三十<lb/>
漢以秦爲鑑故不敢爲秦之無道而漢業甚茂延<lb/>
洪四百年唐以隋爲鑑故不敢爲隋之暴亂而唐<lb/>
室攸乂永光十八葉　國家雖承五代之後實接<lb/>
唐之緒則　國家亦當以唐爲鑑臣逖覽徃古靡<lb/>
不以女后預事而喪國家者臣觀唐最甚矣武氏<lb/>
變唐爲周韋庶人安樂公主酖殺中宗太平公主<lb/>
<pb n="KR4h0040_SBCK_086-15b"/>
潜謀逆亂楊貴妃召天寳之禍臣歷觀前世鮮不<lb/>
以閹官用權而傾社稷者臣視唐尤傷矣代宗遭<lb/>
輔國之侮蔑憲宗被陳慶之弑逆昭宗爲季述之<lb/>
囚辱臣眇尋歷代無不以姦臣專政而亂天下者<lb/>
臣視唐至極矣禄山之禍則林甫國忠爲之也朱<lb/>
泚之亂則盧𣏌爲之也陳慶之弑則皇甫鎛爲之<lb/>
也嗚呼姦臣不可使專政女后不可使預事宦官<lb/>
不可使任權明皇始用姚崇宋璟則治終用林甫<lb/>
國忠則亂徳宗始用崔祐甫陸贄則治終用盧𣏌<lb/>
裴延齡則亂憲宗始用裴度則治終用皇甫鎛則<lb/>
<pb n="KR4h0040_SBCK_086-16a"/>
亂自武后奪國迄于中<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>暨天寳末年政由女后<lb/>
而李氏幾喪自肅宗踐位歷于代宗徳宗順宗憲<lb/>
穆文武宣懿僖昭權在中官而唐祚終去詩曰赫<lb/>
赫宗周褒姒㓕之然則巍巍鉅唐女后亂之姦臣<lb/>
壞之宦官覆之臣故採摭唐史中女后宦官姦臣<lb/>
事迹各類集作五卷謂之唐鑑噫唐十八帝惟武<lb/>
徳正觀開元元和百數十年禮樂征伐自天子出<lb/>
女后亂之於前姦臣壞之於中宦官覆之於後顚<lb/>
側﨑危綿綿延延乍傾乍安若續若絶僅能至於<lb/>
三百年何足言之後之爲國者鑑李氏之覆車勿<lb/>
<pb n="KR4h0040_SBCK_086-16b"/>
專政於女后勿假權於中官勿委任於姦臣則國<lb/>
祚延洪歷世長逺當傳于子傳于孫可至千萬世<lb/>
豈止齪齪十八帝局促三百年者哉伏惟　明主<lb/>
戒之<lb/>
皇朝文鑑卷第八十六卷<lb/>
<pb n="KR4h0040_SBCK_086-17a"/>
</p>
<p>
</p>
  </div>
</body>
</text>
</TEI>
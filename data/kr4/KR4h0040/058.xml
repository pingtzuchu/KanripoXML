<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_058-1a"/>
皇朝文鑑卷第五十八<lb/>
　奏䟽<lb/>
　　　請修勑令　劉　摰<lb/>
　　　論監司　劉　摰<lb/>
　　　論王中正李憲宋用臣石得一<lb/>
　　　　　　　　　　　　　　劉　摰<lb/>
　　　論新法進流民圖　鄭　俠<lb/>
　　　論李憲　鄧　潤甫<lb/>
　　　代彭思永論濮王典禮　程　頥<lb/>
　　　論經筵事　程　頥<lb/>
<pb n="KR4h0040_SBCK_058-1b"/>
　　　又論經筵事　程　頥<lb/>
　　　又論經筵事　頥<lb/>
　　　論開樂御宴　程　頥<lb/>
　　　上太皇太后書　程　頥<lb/>
　　　　請修勑令　劉　摰<lb/>
臣竊以法者天下之大命也先王制法其意使人<lb/>
易避而難犯故至簡至直而足以盡天下之理後<lb/>
丗制法唯恐有罪者之或失也故多張綱目而民<lb/>
於是無所措其手足矣丗輕丗重唯聖人為能變<lb/>
通之　祖宗之𥘉法令至約而行之可乆其後大<lb/>
<pb n="KR4h0040_SBCK_058-2a"/>
較不過十年一變法豈天下之大民物之衆事日<lb/>
益滋則法不可以不密歟臣竊以謂非事多而後<lb/>
法密也殆法繁而後姦生也　神宗皇帝逹因草<lb/>
之妙慎重憲禁元豐中命有司編修勑令凡舊載<lb/>
於勑者多極之於令蓋違勑之法重違令之罪輕<lb/>
此足以見　神宗皇帝仁厚之德哀矜萬方欲寛<lb/>
斯人之所犯恩施甚大也而所司不能究宣王德<lb/>
推廣其間乃増多條目離析舊制用一言之偏而<lb/>
立一法因一事之變而注一條其意煩苛其文晦<lb/>
隱不足以該萬物之理逹天下之情行之幾歳<lb/>
<pb n="KR4h0040_SBCK_058-2b"/>
已屢變今所謂續降者每半年一頒每次不減數<lb/>
帙矣夫法者天下之至公也造之而不能通故行<lb/>
之而不能乆其理然也又續降多不顯言其所衝<lb/>
改故官司州縣承用從事參差抵捂本末不應非<lb/>
所謂講若畫一通天下之志者也臣愚以爲宜有<lb/>
所加損潤澤之去其繁密合其離散要在簡易明<lb/>
白使民易避而知所謂遷善逺罪之意伏望<lb/>
聖慈酌時之宜究法之用選擇儒臣一二有經術<lb/>
明於治躰練逹民政者將慶歴嘉祐以來舊勑與<lb/>
新勑參照去取略行刪正以成一代之典施之無<lb/>
<pb n="KR4h0040_SBCK_058-3a"/>
窮<lb/>
　　　　論監司　劉　摰<lb/>
臣自待罪風憲屢曽以天下監司為言乞澄汰選<lb/>
擇誠以朝廷政令使監司得其人則推行布宣可<lb/>
以諭上指而究惠澤苟非其人則所謂徒善而已<lb/>
終於民不得𬒳其利夫上之所好下必有甚朝廷<lb/>
以名實為事行緫覈之政而下乃為刻急淺廹之<lb/>
行朝廷以教化為意行寛厚之政而下乃為舒緩<lb/>
苟簡之事皆習俗懷利迎意而作故所為近似而<lb/>
非上之意本然也今雖因革之政有殊而觀望之<lb/>
<pb n="KR4h0040_SBCK_058-3b"/>
俗猶在但所迎之意有不同耳其為患一也昨差<lb/>
役之法初行監司已有迎合爭先不量可否不校<lb/>
利害一㮣定差騷動一路者朝廷察其意固已黜<lb/>
之矣推此以觀人情大約類此且天下之事散在<lb/>
諸路緫制于監司其大者治財賦察官吏平獄訟<lb/>
考疾苦苟使者皆務為和緩寛縱苟於安静則事<lb/>
之委靡不振丗之受敝不勝言也向來黜責數人<lb/>
者皆以其非法掊歛意在市井虐民甚者亦非欲<lb/>
使之漫然不省其職廢所宜治之事謂之寛厚也<lb/>
昧者不逹政矯枉或過其正臣謂此俗不可滋長<lb/>
<pb n="KR4h0040_SBCK_058-4a"/>
須要大為之禁伏乞　聖慈詔執事申立監司考<lb/>
績之制以常賦之登耗郡縣之勤惰刑獄之當否<lb/>
民俗之休戚為之殿最每歳終以詔誅賞仍自今<lb/>
歳始焉庶幾有所隱括裁制之使循良者不入于<lb/>
弛肅給者不入于薄然後上副聖明制治用中之<lb/>
意夫察時之寛猛緩急觀俗之過與不及而張弛<lb/>
其政正今日事也取進止<lb/>
　　　　論王中正李憲宋用臣石得一<lb/>
　　　　　　　　　　　　　　劉　摯<lb/>
　　　　　　臨御以來運動政幾以時弛張述<lb/>
<pb n="KR4h0040_SBCK_058-4b"/>
成　先帝制治立法之意使光昭于天下利興害<lb/>
除四方鼓舞至於清明朝廷分别邪正斥逺姦佞<lb/>
鋤去彊梗皆妙慮神斷優游閑暇不出於喜怒不<lb/>
見於言色而天下之善惡已辨是非已正矣何其<lb/>
盛歟然於此時臣切怪天地之和氣尚或未應忠<lb/>
臣義士之論尚或未平此其故何也臣甞究之蓋<lb/>
天下之元惡猶有稽誅天下之大姦猶有漏網而<lb/>
國法猶有未正此中外所以猶未厭也國之失政<lb/>
莫大於使姦惡幸而免今論其大者前日之三四<lb/>
宦官是也臣待罪風憲雖知觸權幸言出而患入<lb/>
<pb n="KR4h0040_SBCK_058-5a"/>
然臣有言責貪報恩遇則何䘏乎身之危哉謹為<lb/>
陛下言之王中正元豐四年將王師二十萬由河<lb/>
東入界計其隨軍賫運役兵民夫通數十百萬衆<lb/>
矣中正徘徊於境上殆半月而後岀翺翔乎疆外頓<lb/>
沙漠而不進公違詔書不赴興靈㑹師之約天寒<lb/>
大雪士卒飢凍坐使物故十之七八古之將帥固<lb/>
有無功而還者然猶當保完師旅歸報於國今精<lb/>
兵勁騎一無所施自取狼狽死亡殆盡按之軍法<lb/>
宜即顯誅中正略不自劾請罪而先帝以天地之<lb/>
量無所譴何又逺使賜予問勞然後中正徐徐求<lb/>
<pb n="KR4h0040_SBCK_058-5b"/>
閑局厚俸自佚而去此國法未正者一也李憲之<lb/>
於熙河貪功生事一出欺罔朝廷之威福柄令持<lb/>
於其手官吏之廢置用舎出於其口監司帥守而<lb/>
下事憲也如父兄而憲之頥指氣役之也如奴隷<lb/>
縣官財用聽其取與内之府庫金帛轉輸萬里外<lb/>
之生靈膏血漁歛百端傾之於憲如委諸壑出没<lb/>
呑吐神鬼莫見而一切不㑹于有司興靈之役憲<lb/>
首違戒約避㑹師之期乃頓兵以城蘭州遺患今<lb/>
日及永樂之圍憲又逗留不急赴援使數十萬衆<lb/>
肝腦塗地罪盈惡貫不失於緫兵一路此國法不<lb/>
<pb n="KR4h0040_SBCK_058-6a"/>
正者二也宋用臣奮其私智以事誅求榷奪小民<lb/>
衣食之路瑣細毫末無所不為使盛朝之政幾甚<lb/>
於弊唐除陌間架搨地之事傷汙國躰不䘏怨讟<lb/>
其出入將命捷若風火務以巧中取恱事旡不諧<lb/>
動畫宻㫖故擅作威福侵凌官司冐昧貨財更旡<lb/>
案籍都城為之憔悴商旅所以不行瘡痍蠹害至<lb/>
今棼然而莫能理然亦不失享禄于善地此國法<lb/>
不正者三也石得一領皇城司夫皇城司之有探<lb/>
邏也本欲知軍事之機宻與夫人姦惡之隱匿者<lb/>
而得一以殘刻之資為羅織之事縱遣伺察者所<lb/>
<pb n="KR4h0040_SBCK_058-6b"/>
在棊布張穽而設網家至而户到以無為有以虚<lb/>
為實上之朝士大夫下之冨家小人飛語朝上而<lb/>
暮入於狴犴矣有司無古人持平守正之心以謂<lb/>
是詔獄也成之則有功反之則有罪故凌辱箠訊<lb/>
慘毒備至無所求而不得無所問而不承𬒳其隂<lb/>
害不可勝數於是上下之人其情惴惴朝夕不敢<lb/>
自保而相顧以目者殆十年皆得一發之今不失<lb/>
厚俸安坐此國法不正者四也是四人者權勢鋒<lb/>
㷔震灼中外毒流于民怨歸于國宰相執政知而<lb/>
不以告于上諌官御史懼而不敢論其非幸而出<lb/>
<pb n="KR4h0040_SBCK_058-7a"/>
於聖人在上之時以　先帝神武英氣鎭壓其姦<lb/>
不然其為禍患豈不若漢唐之宦官哉以堯之聖<lb/>
不免四凶之在朝至舜起而後誅投之孔子為魯<lb/>
司冦七日而誅少正夘然　先帝未及肆其誅于<lb/>
市朝而以遺　陛下陛下所宜以舜之事自任今<lb/>
閲歳時尚不聞以典刑詔有司臣未諭也伏乞<lb/>
聖慈以臣章付外議正四罪暴之天下而竄之以<lb/>
明國憲以服天下謹具彈劾以聞<lb/>
　　　　論新法進流民圖　鄭　俠<lb/>
臣伏覩去年大蝗秋冬亢旱以至于今經春不<lb/>
<pb n="KR4h0040_SBCK_058-7b"/>
雨麥苗焦枯黍粟麻豆粒不及種旬日來街市<lb/>
米價暴貴群情憂惶十九懼死方春斬伐竭澤<lb/>
而漁大營百錢小求升米草木魚鼈亦莫生遂<lb/>
蠻夷輕肆敢侮中國皆由中外之臣輔相　陛下<lb/>
不以道以至于此臣竊惟災患有可召之道無<lb/>
可試之形其致之有漸而來如疾風暴雨不可<lb/>
復禦流血藉尸方知䘮敗此愚夫庸人之見而<lb/>
古今比比有之所貴於聖神者為其能圖患未<lb/>
然而轉禍為福者也方今之勢猶有可救臣願<lb/>
陛下開倉廪賑貧乏諸有司歛掠不道之政一<lb/>
<pb n="KR4h0040_SBCK_058-8a"/>
切罷去庻幾早召和氣上應天心調隂陽降雨<lb/>
露以延天下萬姓垂死之命而固宗社萬萬年<lb/>
無疆之祉君臣際遇貴乎知心以臣之愚深知<lb/>
陛下養愛黎庶甚於赤子故自即位以來一有利<lb/>
民便物之政靡不毅然主張而行　陛下之心<lb/>
亦欲其人人壽富而躋之堯舜三代之盛耳夫<lb/>
豈區區充滿府庫盈溢倉廪終以富衍彊大勝<lb/>
天下哉而中外之臣畧不推明　陛下此心而<lb/>
乃肆其叨懫劓割生民侵肌及骨使之困苦而<lb/>
不聊生坐視天民之死而不恤夫　陛下所存<lb/>
<pb n="KR4h0040_SBCK_058-8b"/>
如彼群臣所為如此不知君臣際遇欲作何事<lb/>
徒只日超百資意指氣使而已乎臣又惟何丗<lb/>
而無忠義何代而無賢德亦在乎人君所以駕<lb/>
御之如何耳古之人在山林畎畆不忘其君其<lb/>
芻蕘負販匹夫匹婦咸欲自盡以贊其上<lb/>
陛下之朝臺諌黙黙具位而不敢言事至有規<lb/>
避百為不敢居是職者而左右輔弼之臣又皆<lb/>
貪猥近利使夫抱道懷識之士皆不欲與之言<lb/>
不知時然耶　陛下　使之然耶以為時然則<lb/>
堯舜在位便有䕫契湯文在上便有伊吕以至<lb/>
<pb n="KR4h0040_SBCK_058-9a"/>
漢唐之眀君我　祖宗之聖朝皆有大忠義大<lb/>
賢德之臣布在中外君臣之際若腹心手足然<lb/>
君唱於上臣和於下主發於内臣應於外而休<lb/>
嘉之徳下浸于昆蟲草木千百丗之下莫不欽<lb/>
慕而傚則之獨　陛下以仁聖當御撫養為心<lb/>
而群臣所以應和之者如此夫非時然抑<lb/>
陛下所以駕馭之道未審爾　陛下以爵禄駕<lb/>
馭天下忠賢而使之如此甚非宗廟社稷之福<lb/>
也夫得一飯於道傍則遑遑圖報而終身饜飽<lb/>
於其父則不知德此庸人之常情也今之食禄<lb/>
<pb n="KR4h0040_SBCK_058-9b"/>
往往如此若臣所聞則不然君臣之義父子之<lb/>
道也故食其禄則憂其事凡以移事父之孝而<lb/>
從事於此也若乃思慮不出其位尸祝不越樽<lb/>
爼治庖人之事牛羊茁壯㑹計當各以其職而<lb/>
不相侵也至於邦國若否知無不言豈有君憂<lb/>
國危群臣乃飽食饜觀若視路人之事而不救<lb/>
曰吾各有守天下之事非我憂哉故知朝廷設<lb/>
官位有髙下臣子事上忠無兩心與其得罪于<lb/>
有司孰與不忠於君父與其苟容於當丗孰與<lb/>
得罪於皇天臣所以不避萬死冐千萬重之天<lb/>
<pb n="KR4h0040_SBCK_058-10a"/>
閽以告訴于　陛下者凡以上畏天命中憂君<lb/>
國而下憂生民耳若臣之身使其粉碎如一螻<lb/>
蟻無足頋愛臣竊聞南征西伐者皆以其勝㨗<lb/>
之勢山川之形為圖而來獻料無一人以天下<lb/>
之民質妻賣兒流離逃散斬桑伐棗坼壞廬舎<lb/>
而賣於城市輸官糴粟遑遑不給之狀為圖<lb/>
而獻前者臣不敢以所聞謹以安上門逐日所<lb/>
見繪成一圖百不及一但經聖明眼目已可<lb/>
嗟咨涕泣而况數千里之外有甚於此者哉<lb/>
其圖謹附狀投進如　陛下觀圖行臣之言十<lb/>
<pb n="KR4h0040_SBCK_058-10b"/>
日不雨即乞斬臣宣德門外以正欺君謾天之<lb/>
罪如稍有所濟亦乞正臣越分言事之刑甘俟<lb/>
誅戮<lb/>
　　　　論李憲　鄧　潤甫<lb/>
伏見朝廷以熙河路鬼章為寇遣内侍省押班<lb/>
李憲往以秦鳳熙河路計議措置邊事司為<lb/>
名中外之論皆謂憲雖名計議措置邊事而軍<lb/>
前諸將皆受憲節制其實大帥然自詩書以降<lb/>
迄于秦漢魏<hi>周晉</hi>隋上下數千載間不聞有以中<lb/>
人為帥將者此其故何也勢有所不便也蓋有功<lb/>
<pb n="KR4h0040_SBCK_058-11a"/>
則負恃驕恣陵轢公卿何所忌憚無功則挫損<lb/>
國威傳笑四夷非細事也唐自睿宗以前未甞<lb/>
以將帥属中人至明皇承平日乆志大事奢稍<lb/>
委近習㑹南安蠻渠梅叔鸞叛而楊思勉請行<lb/>
遂許之然猶以光楚客為大都護及覃行章亂<lb/>
黔中始以思勉為招討使雖有禽㓕醜虜之功<lb/>
而唐之禍萌於此矣及代宗用魚朝恩拒史思<lb/>
明討僕固㻛而恃功擅命㡬危社稷倚元載除<lb/>
之寒心者數月以程元振判元帥行軍司馬權震<lb/>
天下元勲故老皆見斥逐洎犬戎内侵集天下<lb/>
<pb n="KR4h0040_SBCK_058-11b"/>
兵無隻輪入關者此皆已然之效也至　憲宗<lb/>
時王承宗叛以吐突承璀為行營招討處置使<lb/>
諫官李鄘許孟容吕元膺叚平仲白居易等衆<lb/>
對延英謂古無中人位大帥恐為四方笑乃更<lb/>
為招討宣慰使而承璀卒以無功輕謀弊賦得<lb/>
罪及後丗區區踵其故迹而唐之禍有不可勝<lb/>
言者其源蓋起於開元也今　陛下更易百度<lb/>
未甞<hi>以不</hi>先王為法而忽降詔命以中人為帥縉<lb/>
紳士大夫皆莫知所謂夫以　陛下之仁聖神<lb/>
武駕馭豪傑雖憲百軰臣等知其無能為也<lb/>
<pb n="KR4h0040_SBCK_058-12a"/>
然　陛下獨不長念郤慮爲萬丗之計乎使後丗<lb/>
㳂襲故迹狃以爲常進用中人掌握兵柄則天<lb/>
下之患又將有不可勝言者矣　陛下其忍襲開<lb/>
元故迹而忘天下之患乎方今雖乏人然文武之<lb/>
士布滿中外豈無一人可以任　陛下邊事憲出<lb/>
入近密荷國寵榮詔下之日大臣不敢言小臣<lb/>
不敢議臣等代匱憲府以言爲職故敢盡其狂<lb/>
愚<lb/>
　　　　代彭思永論濮王典禮　程　頥<lb/>
伏見近日以濮王稱親事言事之　章交上中<lb/>
<pb n="KR4h0040_SBCK_058-12b"/>
外論議沸騰此蓋執政大臣違亂典禮左右之臣<lb/>
不能開陳理道而致　陛下聖心疑惑大義未明<lb/>
臣待罪憲府不得不爲　陛下明辨其事竊以濮<lb/>
王之生　陛下而　仁宗皇帝以　陛下爲嗣承<lb/>
祖宗大統則　仁廟　陛下之皇考　陛下<lb/>
仁廟之適子濮王　陛下所生之父於屬爲伯<lb/>
陛下濮王出繼之子於屬爲姪此天地大義生人<lb/>
大倫如乾坤定位不可得而變易者也固非人意<lb/>
所能推移苟亂大倫人理滅矣　陛下　仁廟之<lb/>
子則曰父曰考曰親乃　仁廟也若更稱濮王爲<lb/>
<pb n="KR4h0040_SBCK_058-13a"/>
親是有二親則是非之理昭然自明不待辯論而<lb/>
後見也然而聖意必欲稱之者豈非　陛下大孝<lb/>
之心義雖出繼情厚本宗以濮王是生聖躬曰伯<lb/>
則無以異於諸父稱王則不殊於臣列思有以尊<lb/>
大使絶其等倫如此而已此豈　陛下之私心哉<lb/>
盖大義所當典禮之正天下之公論而執政大臣<lb/>
不能將順　陛下大孝之心不知尊崇之道乃以<lb/>
非禮不正之號上累濮王致　陛下於有過之地<lb/>
失天下之心貽亂倫之咎言事之臣又不能詳據<lb/>
典禮開明大義雖知稱親之非而不知為　陛下<lb/>
<pb n="KR4h0040_SBCK_058-13b"/>
推所生之至恩明尊崇之正禮使濮王與諸父夷<lb/>
等無有殊别此　陛下之心所以難安而重違也<lb/>
臣以為所生之義至尊至大雖當專意於正統豈<lb/>
得盡絶於私恩故所繼主於大義所生存乎至情<lb/>
至誠一心盡父子之道大義也不忘本宗盡其恩<lb/>
義至情也先王制禮本縁人情旣明大義以正統<lb/>
緒復存至情以盡人心是故在䘮服恩義别其所<lb/>
生蓋明至重與伯叔不同也此乃人情之順義理<lb/>
之正行於父母之前亦無嫌間至於名稱統緒所<lb/>
繫若其無别斯亂大倫今濮王　陛下之所生義<lb/>
<pb n="KR4h0040_SBCK_058-14a"/>
極尊重無以復加以親爲稱有損無益何哉親與<lb/>
父同而所以不稱父者　陛下以身繼大統<lb/>
仁廟父也在於人倫不可有貳故避父而稱親則<lb/>
是　陛下明知稱父爲決不可也旣避父而稱親<lb/>
則是親與父異此乃姦人以邪說惑　陛下言親<lb/>
義非一不止謂父臣以謂取父義則與稱父<lb/>
正同決然不可不取父義則其稱甚輕今宗室踈<lb/>
逺卑㓜悉稱皇親加於所生深恐非當孝者以誠<lb/>
爲本乃以無正疑似之名黷於所尊體屬不恭<lb/>
義有大害稱之於　仁廟乃有嚮背之嫌去之於<lb/>
<pb n="KR4h0040_SBCK_058-14b"/>
濮王不損所生之重絶無小益徒亂大倫臣料<lb/>
陛下之意不必須要稱親止為不加殊名無以别<lb/>
於臣列臣以為不然推所生之義則不臣自明盡<lb/>
致恭之禮則其尊可見况當揆量事體别立殊稱<lb/>
要在得盡尊崇不愆禮典言者皆欲以髙官大國<lb/>
加於濮王此甚非知禮之言也　先朝之封豈<lb/>
陛下之敢易爵秩之命豈　陛下之敢加臣以為<lb/>
當以濮王之子襲爵奉祀尊稱濮王為濮國太王<lb/>
如此則夐然殊號絶異等倫凡百禮數必皆稱情<lb/>
請舉一以為率借如旣置嗣襲必伸祭告當曰姪<lb/>
<pb n="KR4h0040_SBCK_058-15a"/>
嗣皇帝名敢昭告于皇伯父濮國太王自然在濮<lb/>
王極尊崇之道於　仁皇旡嫌貳之失天理人心<lb/>
誠為允合不獨正今日之事可以為萬丗之法復<lb/>
恐議者以太字為疑此則不然盖繫於濮國下自<lb/>
於大統無嫌今親之稱大義未安言事者論列不<lb/>
已前者旣去後者復然雖使臺臣不言百官在位<lb/>
亦必繼進理不可奪勢不可遏事體如此終難固<lb/>
持　仁宗皇帝在位日乆海㝢億兆涵被仁恩<lb/>
陛下嗣位之𥘉功德未及天下而天下傾心愛戴<lb/>
者以　陛下　仁廟之子也今復聞以濮王為親<lb/>
<pb n="KR4h0040_SBCK_058-15b"/>
含生之類發憤痛心蓋天下不知　陛下之孝事<lb/>
仁皇之心格於天地尊愛濮王之意非肯以不義<lb/>
加之但見誤致名稱所以深懷疑慮謂濮王旣復<lb/>
稱親則　仁廟不言自絶群情訩懼異論喧囂夫<lb/>
王者之孝在乎得四海之歡心胡為以不正無益<lb/>
之稱使億兆之口指斥謗讟致濮王之靈不安於<lb/>
上臣料　陛下仁孝豈忍如斯皆由左右之臣不<lb/>
能為　陛下開明此理在於神道不逺人情故先<lb/>
聖謂事死如事生事亡如事存設如　仁皇在位<lb/>
濮王居藩　陛下旣為冡嗣復以親稱濮王則<lb/>
<pb n="KR4h0040_SBCK_058-16a"/>
仁皇豈不震怒濮王豈不側懼是必君臣兄弟立<lb/>
致釁隙其視　陛下當如何也神靈如在亦豈不<lb/>
然以此觀之　陛下雖加名稱濮王安肯當受伏<lb/>
願　陛下深思此理去稱親之文以明示天下則<lb/>
祖宗濮王之靈交驩於上皆當埀祐　陛下享福<lb/>
無窮率土之心翕然慰恱天下化徳人倫自正大<lb/>
孝之名光於萬丗矣夫姦邪之人希恩固寵自為<lb/>
身謀害義傷孝以陷　陛下今旣公論如此不無<lb/>
徊徨百計捜求務為巧飾欺罔聖聼枝梧言者徼<lb/>
冀得已尚圖自安正言未省而巧辯已至使<lb/>
<pb n="KR4h0040_SBCK_058-16b"/>
陛下之心無由而悟伏乞將臣此章省覧數過<lb/>
自宸衷無使姦人與議其措心用意排拒人言隱<lb/>
迹藏形隂賛　陛下者皆姦人也幸　陛下察而<lb/>
辨之勿用其說則自然聖心開悟至理明白天下<lb/>
不勝大願<lb/>
　　　　論經筵事　程　頥<lb/>
臣伏覩自古人君守成而致盛治者莫如周成王<lb/>
成王之所以成徳由周公之輔養昔者周公傳<lb/>
<hi>輔一作</hi>成王㓜而習之所見必正事所聞必正言左<lb/>
右前後皆正人故習與智長化與心成今士大夫<lb/>
<pb n="KR4h0040_SBCK_058-17a"/>
家善教子弟者亦必延名徳端方之士與之居處<lb/>
使之薰染成性故曰少成若天性習慣如自然伏<lb/>
以　皇帝陛下春秋之富雖睿聖之資得於天禀<lb/>
而輔養之道不可不至所謂輔養之道非謂告詔<lb/>
以言過而後諌也在涵養薫陶而已大率一日之<lb/>
中接賢士大夫之時多親寺人宫女之時少則自<lb/>
然氣質變化徳器成就臣欲乞朝廷慎選賢徳之<lb/>
士以侍勸講講讀旣罷常留一人直日夜則一人<lb/>
直宿以備訪問皇帝讀習之暇游息之間時於内<lb/>
殿召見從容宴語不獨漸磨道義至於人情物態<lb/>
<pb n="KR4h0040_SBCK_058-17b"/>
稼穡艱難積乆自然通逹比之常在深宫之中為<lb/>
益豈不甚大竊聞間日一開經筵講讀數行群官<lb/>
列侍儼然而退情意略不相接如此而責輔養之<lb/>
功不亦難乎今　主上沖㓜　太皇太后慈愛亦<lb/>
未敢便乞頻出但時見講官乆則自然接熟大抵<lb/>
與近習處乆熟則生褻慢與賢士大夫處乆熟則<lb/>
生愛敬此所以養成聖徳為宗社生靈之福天下<lb/>
之事旡急於此取進止<lb/>
　　　　又論經筵事　程　頥<lb/>
臣聞三代之時人君必有師傳保之官師道之教<lb/>
<pb n="KR4h0040_SBCK_058-18a"/>
訓傳傳其徳義保保其身躰後世作事旡本知求<lb/>
治而不知正君知規過而不知養德傳徳義之道<lb/>
固已踈矣保身躰之法旡復聞焉伏惟　太皇太<lb/>
后陛下聦明睿哲超越前古　皇帝陛下春秋之<lb/>
富輔養之道當法先王臣以爲傳德義者在乎防<lb/>
見聞之非節嗜好之過保身躰者在乎適起居之<lb/>
宜存畏愼之心臣欲乞　皇帝左右扶侍祗應宫<lb/>
人内臣並選年四十五已上厚重小心之人服用<lb/>
器玩皆須質朴應華巧奢麗之物不得至於上前<lb/>
要在侈麗之物不接於目淺俗之言不入於耳及<lb/>
<pb n="KR4h0040_SBCK_058-18b"/>
乞擇内臣十人充經筵祗應以伺候　皇帝起居<lb/>
凡動息必使經筵官知之有翦桐之戯則隨事箴<lb/>
規違持養之方則應時諌止調䕶聖躬莫過於此<lb/>
取進止<lb/>
　　　　又論經筵事　程　頥<lb/>
臣竊以人主居崇髙之位持威福之柄百官畏懾<lb/>
莫敢仰視萬方承奉所欲隨得苟非知道畏義所<lb/>
養如此其惑可知中常之君旡不驕肆英明之主<lb/>
自然滿假此自古同患治亂所繫也故周公告成<lb/>
王稱前王之徳以寅畏祗懼為首從古已來未有<lb/>
<pb n="KR4h0040_SBCK_058-19a"/>
不尊賢畏相而能成其聖者也　皇帝陛下未親<lb/>
庻政方專問學臣以為輔養聖德莫先寅恭動容<lb/>
周旋當主於此歳月積習自成聖性臣竊聞經筵<lb/>
臣寮侍者皆坐而講者獨立於禮為悖欲乞今後<lb/>
特令坐講乃惟義理為順所以養　主上尊儒重<lb/>
道之心取進止<lb/>
　　　　論開樂御宴　程　頥<lb/>
臣伏覩有司排備開樂御宴臣備貟勸講職在以<lb/>
經義輔道人主事有害義不敢不言夫居䘮用䘮<lb/>
禮除䘮用吉禮因事而行乃常道也今若為開樂<lb/>
<pb n="KR4h0040_SBCK_058-19b"/>
張宴則是特為一喜慶之事失禮意害人情旡大<lb/>
於此雖曰故事　祖宗亦不盡行或以故而罷或<lb/>
因事而行臣愚竊恐　祖宗之意亦未安故也自<lb/>
古太平日乆則禮樂純備蓋講求損益而漸至爾<lb/>
雖　祖宗故事固有不可改者有當隨事損益者<lb/>
若以為皆不可改則是昔所未遑今不得復作前<lb/>
所未安後不得復正朝廷之事更旡損益之理得<lb/>
為是乎况　先朝美事亦何甞必行臣前日所言<lb/>
殿上講說是也故事未安則守而不改臣前日所<lb/>
言冬至受表賀是也臣前後累進狂言未甞得蒙<lb/>
<pb n="KR4h0040_SBCK_058-20a"/>
采用而言之不已者蓋職之所當不敢曠廢伏望<lb/>
聖慈特賜聽納自中降㫖罷開樂宴直候因事而<lb/>
用於義為安<lb/>
　　　　上　太皇太后書　程　頥<lb/>
臣愚鄙之人自少不喜進取以讀書求道為事于<lb/>
兹幾三十年矣當　英祖朝曁　神宗之初屢為<lb/>
當塗者稱薦臣於斯時自顧學之不足不願仕也<lb/>
及　皇帝陛下嗣位　太皇太后陛下臨朝求賢<lb/>
願治大臣上躰聖意搜揚巖穴首及微賤䝉恩除<lb/>
西京學官臣於斯時未有意於仕也辭避方再而<lb/>
<pb n="KR4h0040_SBCK_058-20b"/>
遽有召命臣門下學者促臣行者半勸臣勿行者<lb/>
半促臣行者則曰君命召禮不俟駕勸臣勿行者<lb/>
則曰古之儒者召之則不往臣以為召而不往惟<lb/>
子思孟軻則可蓋二人者處賔師之位不往所以<lb/>
規其君也已之微賤食土之毛而為主民召而不<lb/>
至邦有常憲是以奔走應命到闕䝉恩授館職方<lb/>
以義辭遂䝉召對臣於斯時尚未有意於仕也進<lb/>
至簾前咫尺天光未甞敢以一言及朝政　陛下<lb/>
視臣豈求進者哉旣而親奉徳音擢置經筵事出<lb/>
望外惘然驚惕臣竊内思儒者得以道學輔人主<lb/>
<pb n="KR4h0040_SBCK_058-21a"/>
蓋非常之遇使臣自擇所處亦無過於此矣臣於<lb/>
斯時雖以不才而辭然許國之心實已萌矣尚慮<lb/>
陛下貪賢樂善果於取人知之或未審也故又進<lb/>
其狂言以覬詳察曰如小有可用敢不就職或狂<lb/>
妄旡取則乞聼辭避章再上再命祗受是　陛下<lb/>
不以為妄也臣於是受命供職而來夙夜畢精竭<lb/>
慮惟欲　主上徳如乾舜異日天下享堯舜之治<lb/>
廟社固旡窮之基乃臣之心也臣本山野之人禀<lb/>
性朴直言辭鄙拙則有之矣至於愛君之心事君<lb/>
之禮告君之道敢有不盡上頼聖明可以照鑒臣<lb/>
<pb n="KR4h0040_SBCK_058-21b"/>
自惟至愚蒙　陛下特逹之知遭遇如此願效區<lb/>
區之誠庶幾毫髪之𥙷惟　陛下留意省覧不勝<lb/>
幸甚伏以　太皇太后陛下心存至公躬行大道<lb/>
開納忠言委用耆德不止維持大業且欲興致太<lb/>
平前代英主所不及也但能日愼一日天下之事<lb/>
不足慮也臣以為今日至大至急為宗社生靈乆<lb/>
長之計惟是輔養　上德而已歷觀前古輔養㓜<lb/>
主之道莫備於周公周公之為萬丗之法也臣願<lb/>
陛下擴髙丗之見<hi>以聖人之道為必可行以聖人之言為必可信</hi>勿狃滯<lb/>
於近規勿遷惑於衆口古人所謂周公豈欺我哉<lb/>
<pb n="KR4h0040_SBCK_058-22a"/>
周公作立政之書　言常伯常任至於綴衣虎賁<lb/>
以為知恤者鮮一篇之中丁寧重複惟在此一事<lb/>
而已書又曰僕臣正厥后克正又曰后德惟臣不<lb/>
德惟臣又曰侍御僕從罔匪正人以旦夕承弼厥<lb/>
辟出入起居罔有不欽是古人之意人主跬歩不<lb/>
可離正人也蓋所以涵養氣質薫陶徳性故能習<lb/>
與智長化與心成後丗不復知此以為人主就學<lb/>
所以渉書史鑒古今也不知渉書史覽古今乃一<lb/>
端爾若止於如是則能文宫人可備勸講知書内<lb/>
侍可充輔道何用置官設職精求賢徳哉大抵人<lb/>
<pb n="KR4h0040_SBCK_058-22b"/>
主受天之命禀賦自殊歷考前史帝王才質鮮不<lb/>
過人然而完德有道之君至少其故何哉皆輔養<lb/>
不得其道而位勢使之然也伏惟　皇帝陛下天<lb/>
資粹美德性仁厚必為有　宋令主但恨輔養之<lb/>
道有未至爾臣供職已來六侍講筵但見諸臣拱<lb/>
手黙坐當講者立案傍解釋數行而退如此雖彌<lb/>
年積歳所益幾何與周公輔成王之道殊不同矣<lb/>
或以為　主上方㓜且當如此此不知本之論也<lb/>
古人生子能食能言而教之大學之法以豫為先<lb/>
人之㓜也知思未有所主便當以格言至論日陳<lb/>
<pb n="KR4h0040_SBCK_058-23a"/>
於前雖未曉知且當薫聒使盈耳充腹乆自安習<lb/>
若固有之雖以他言惑之不能入也若為之不豫<lb/>
及乎稍長私意<hi>思慮一作</hi>偏好生於内衆口辯言鑠於<lb/>
外欲其純完不可得也故所急在先入豈有太早<lb/>
者乎或又以為　主上天資至美自無違道不須<lb/>
過慮此尤非至論夫聖莫聖於舜而禹臯陶未甞<lb/>
忘規戒至曰無若丹朱好慢遊作傲虐且舜之不<lb/>
為慢遊傲虐雖至愚亦當知之豈禹而不知乎蓋<lb/>
處崇髙之位儆戒之道不得不如是也且人心豈<lb/>
有常哉以唐太宗之英睿躬歷艱難力平禍亂年<lb/>
<pb n="KR4h0040_SBCK_058-23b"/>
亦長矣始惡隋煬侈麗毁其層觀廣殿不六七年<lb/>
復欲治乾陽殿是人心果可常乎所以聖賢雖明<lb/>
盛之際不廢規戒為慮豈不深逺也哉况冲㓜之<lb/>
君閑邪拂違之道可少懈乎伏自四月末間以盛<lb/>
暑罷講比至中秋蓋踰三月古人欲旦夕承弼出<lb/>
入起居而今乃三月不一見儒臣何其與古人之<lb/>
意異也今士大夫家子弟亦不肯使經時累月不<lb/>
親儒士𥘉秋漸<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>臣欲乞於内殿或後苑清凉處召<lb/>
見當日講官俾陳說道義縱然未有深益亦使天<lb/>
下知　太皇太后用意如此又一人獨對與衆見<lb/>
<pb n="KR4h0040_SBCK_058-24a"/>
不同自然情意易通不三五次便當習熟若不如<lb/>
此漸致待其自然是輔道官都不為力將安用之<lb/>
將來伏假旣開且乞依舊輪次直日所貴常得一<lb/>
貟獨對開發之道蓋自有方朋習之功最為至切<lb/>
故周公輔成王使伯禽與之處聖人所為必無不<lb/>
當　眞廟使蔡伯希侍　仁宗乃師古也臣欲乞<lb/>
擇臣僚家子弟十歳已上十二已下端謹頴悟者<lb/>
三人侍　上左右上所讀之書亦使讀之辨色則<lb/>
入昏而罷歸常令二人入侍一人更休每人擇有年<lb/>
宫人内臣二人隨逐看承不得暫離常情笑語亦<lb/>
<pb n="KR4h0040_SBCK_058-24b"/>
勿禁止惟須言語必正舉動必荘仍使日至資善<lb/>
堂呈所習業講官常加教飭使知嚴憚年纔十三<lb/>
便令罷去歳月之間自覺其益自來宰臣十日一<lb/>
至經筵亦止於黙坐而已又間日講讀則史官一<lb/>
人立侍史官之職言動必書施於視政時則可經<lb/>
筵講肄之所乃燕處也主上方問學之初宜心泰<lb/>
體舒乃能恱懌今則前對大臣動虞有失旁立史<lb/>
官言出輙書使　上欲遊其志得乎欲發於言敢<lb/>
乎深妨問學不得不改欲乞特降指揮宰臣一月<lb/>
兩次與文彦愽同赴經筵遇宰臣赴日即乞就崇<lb/>
<pb n="KR4h0040_SBCK_058-25a"/>
政殿講說因令史官入侍崇政殿說書之職置來<lb/>
已乆乃是講說之所漢唐命儒士講論亦多在殿<lb/>
上蓋故事也邇英殿迫狹講讀官内臣近三十人<lb/>
在其中四月間尚未甚熱而講官已流汗况<lb/>
主上氣躰嫩弱豈得為便春夏之際人氣烝薄深<lb/>
可慮也　祖宗之時偶然在彼執為典故殊無義<lb/>
理欲乞今後只於延和殿講讀後楹垂簾簾前置<lb/>
御座　太皇太后每遇政事稀簡聖體康和時至<lb/>
簾下觀講官進說不惟省察　主上進業於<lb/>
陛下聖聦未必無𥙷兼講官輔道之間事意不少<lb/>
<pb n="KR4h0040_SBCK_058-25b"/>
有當奏禀便得上聞亦不可煩勞聖躬限以日數<lb/>
但旬月之間意適則往可也今講讀官共五人四<lb/>
人皆兼要職獨臣不領别官近復差修國子監太<lb/>
學條制是亦兼它職事乃無一人專職輔道者執<lb/>
政之意可見也蓋惜人材不欲使之閑爾又以為<lb/>
雖兼它職不妨講讀此尤不思之甚也不敢言告<lb/>
君之道只以告衆人言之夫告於人者非積其誠<lb/>
意不能感而入也故聖人以蒲盧喻教謂以誠化<lb/>
之也今夫鍾怒而擊之則武悲而擊之則哀誠意<lb/>
之感而入也告於人亦如是古人所以齋戒而告<lb/>
<pb n="KR4h0040_SBCK_058-26a"/>
君者何謂也臣前後兩得進講未甞敢不宿齋豫<lb/>
戒潜思存誠覬感動於上心若使營營於職事紛<lb/>
紛其思慮待至　上前然後善其辭說徒以頰舌<lb/>
感人不亦淺乎此理非知學者不能曉也道衰學<lb/>
廢丗俗何甞聞此雖聞之必以為迃誕　陛下髙<lb/>
識逺見當蒙鑒知以朝廷之大人主之重置二三<lb/>
臣專職輔道極非過當今諸臣所兼皆要官若未<lb/>
能遽罷且乞免臣修國子監條制俾臣夙夜精思<lb/>
竭誠專在輔道不惟事理當然且使天下知朝廷<lb/>
以為重事不以為閑所也　陛下擢臣於草野之<lb/>
<pb n="KR4h0040_SBCK_058-26b"/>
中蓋以其讀聖人書聞聖人道臣敢不以其所學<lb/>
上報聖明竊以聖人之學不傳乆矣臣幸得之於<lb/>
遺經不自度量以身任道天下駭笑者雖多而近<lb/>
年信從者亦衆方將區區　其說以示學者覬能<lb/>
　　　　　　　　　至得備講說於人主之側<lb/>
使臣得以聖人之　沃聖聦則聖人之道有可<lb/>
行之望豈特臣之　陛下未以臣言為信<lb/>
何不一賜訪問臣　聖學之端緒發至道之淵<lb/>
微　聖鑒　蒙照納如其妄僞願從誅<lb/>
殛臣　不任懇悃惶懼待罪之至　卷終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_146-1a"/>
皇朝文鑑卷第一百四十六<lb/>
　神道碑銘<lb/>
　　　晏元獻公神道碑銘　歐陽　脩<lb/>
　　　王武恭公神道碑銘　歐陽　脩<lb/>
　　　馬正惠公神道碑銘　王　安石<lb/>
　　　梅侍讀神道碑銘　王　安石<lb/>
　　　曽子固神道碑銘　韓　維<lb/>
　　　　晏元獻公神道碑銘　歐陽　脩<lb/>
至和元年六月觀文殿大學士行兵部尚書西京<lb/>
留守臨淄公以疾歸于京師八月疾少閒入見<lb/>
<pb n="KR4h0040_SBCK_146-1b"/>
天子曰噫予舊學之臣也乃留侍講邇英閤詔五<lb/>
日一朝前殿明年正月疾作不能朝敕太醫朝夕<lb/>
往視有司除道將幸其家公歎曰吾無狀乃以疾<lb/>
病憂吾君即馳奏曰臣疾少間行愈矣乃止其月<lb/>
丁亥以公薨聞　天子震悼亟臨其䘮以不即視<lb/>
公為恨贈公司空兼侍中謚曰元獻有司請輟視<lb/>
朝一日特輟二日以其年三月癸酉葬公于許州<lb/>
陽翟縣麥秀郷之北原旣葬賜其墓隧之碑首曰<lb/>
舊學之碑旣又勑史臣脩考次公事具書于碑下<lb/>
臣脩伏讀國史見　眞宗皇帝時天下無事<lb/>
<pb n="KR4h0040_SBCK_146-2a"/>
天子方推讓功德祠祀天地山川講禮樂以文頌<lb/>
聲而儒學文章雋賢偉異之人出公丗家江西之<lb/>
臨川年始十四一日起田里進見　天子時方親<lb/>
閲天下貢士㑹廷中者千餘人與夫宫臣衛官擁<lb/>
列圜視公不動聲氣操筆為文辭立成以獻<lb/>
天子嘉賞賜同進士出身遂登舘閣掌書命以文<lb/>
章為天下所宗逮　陛下養德東宫先帝選用臣<lb/>
屬即以公遺　陛下由王官宫臣卒登宰相凡所<lb/>
以輔道聖德憂勤國家有舊有勞自始至卒五十<lb/>
餘年公旣薨而　先帝之名臣與　陛下東宫之<lb/>
<pb n="KR4h0040_SBCK_146-2b"/>
舊人皆無在者冝其褒寵優異比公甘盤臣脩幸<lb/>
得執筆史官奉明詔謹昧死上臨淄公事曰公諱<lb/>
殊字同叔姓晏氏其丗次晦顯徙遷不常自其髙<lb/>
祖諱墉唐咸通中舉進士卒官江西始著籍于髙<lb/>
安其後三丗不顯曽祖諱延白又徙其籍于臨川<lb/>
祖諱郜追封英國公考諱固追封秦國公自曽祖<lb/>
巳下皆用公貴累贈開府儀同三司太師中書令<lb/>
兼尚書令曽祖妣張氏陳國太夫人祖妣傅氏許<lb/>
國太夫人妣呉氏唐國太夫人公生七歳知學問<lb/>
爲文章郷里號爲神童故丞相張文節公安撫江<lb/>
<pb n="KR4h0040_SBCK_146-3a"/>
西得公以聞　眞宗召見旣賜出身後二日又召<lb/>
試詩賦論公徐啓曰臣嘗私習此賦不敢隱<lb/>
眞宗益嗟異之因試以他題以為祕書省正字置<lb/>
之祕閣使得悉讀祕書命故僕射陳文僖公視其<lb/>
學明年獻其所為文召試中書遷太常寺奉禮郎<lb/>
封祀太山推恩遷光禄寺丞數月充集賢校理明<lb/>
年遷著作佐郎丁父憂去官巳而　眞宗思之即<lb/>
其家起復命淮南發運使具舟送之京師從祀太<lb/>
清宫賜緋衣銀魚同判太常禮院又丁母憂求去<lb/>
官服䘮不許今　天子始封昇王公以選為府記<lb/>
<pb n="KR4h0040_SBCK_146-3b"/>
室參軍再遷左正言直史館　今天子為皇太子<lb/>
以戸部貟外郎充太子舎人賜金紫知制誥判集<lb/>
賢院遷翰林學士充景靈宫判官太子左庶子兼<lb/>
判太常寺知禮儀院公旣以道德文章佐佑東宫<lb/>
眞宗每所諮訪多以方寸小紙細書問之由是參<lb/>
與機密凡所對必以其藁進示不洩其後悉閲<lb/>
眞宗閣中遺書得公所進藁類為八十卷藏之禁<lb/>
中人莫之見也𥘉　眞宗遺詔　章獻明肅太后<lb/>
權聽軍國事宰相丁謂樞密使曹利用各欲獨見<lb/>
奏事無敢决其議者公建言羣臣奏事　太后者<lb/>
<pb n="KR4h0040_SBCK_146-4a"/>
垂簾聴之皆母得見議遂定乾興元年拜右諌議<lb/>
大夫兼侍讀學士遷給事中景靈宫副使判吏部<lb/>
流内銓以易侍講崇政殿遷禮部侍郎知審官院<lb/>
爲樞密副使遷刑部侍郎上䟽論張耆不可爲樞<lb/>
密使由是忤　太后旨坐以笏擊其僕誤折其齒<lb/>
罷留守南京大興學校以敎諸生自五代以來天<lb/>
下學廢興自公始召拜御史中丞改兵部侍郎兼<lb/>
祕書監資政殿學士翰林侍讀學士知天聖八年<lb/>
禮部貢舉明年爲三司使復爲樞密副使未拜改<lb/>
參知政事遷尚書左丞　太后謁太廟有請服衮<lb/>
<pb n="KR4h0040_SBCK_146-4b"/>
冕者　太后以問公公以周官后服對　太后崩<lb/>
大臣執政者皆罷公為禮部尚書知亳州徙知陳<lb/>
州遷刑部尚書復召為御史中丞又為三司使知<lb/>
樞密院事拜樞密使再加檢校太尉同中書門下<lb/>
平章事慶曆三年三月遂以刑部尚書居相位充<lb/>
集賢殿大學士兼樞密使自公復召用而趙元昊<lb/>
反師出陜西天下弊於兵公數建利害請罷監軍<lb/>
無以陣圖授諸將使得應敵為攻守及制財用為<lb/>
出入之要皆有法　天子悉為施行自宫禁先以<lb/>
率天下而財賦之職悉歸有司卒能以謀臣元昊<lb/>
<pb n="KR4h0040_SBCK_146-5a"/>
使聽約束乃還其王號公為人剛簡遇人必以誠<lb/>
雖處冨貴如寒士罇酒相對歡如也得一善稱之<lb/>
如巳出當丗知名之士如范仲淹孔道輔等皆出<lb/>
其門及為相益務進賢才當公居相府時范仲淹<lb/>
韓琦冨弼皆進用至於臺閣多一時之賢　天子<lb/>
旣厭西兵閔天下困弊奮然有意遂欲因羣材以<lb/>
更治數詔大臣條天下事方施行而小人權倖皆<lb/>
不便明年秋㑹公以事罷而仲淹等相次亦皆去<lb/>
事遂巳公旣罷以工部尚書知潁州徙知陳州又<lb/>
徙許州三遷戸部尚書拜觀文殿大學士知永興<lb/>
<pb n="KR4h0040_SBCK_146-5b"/>
軍充一路都部署安撫使徙知河南府西京留守<lb/>
累進階至開府儀同三司勲上柱國爵臨淄公食<lb/>
邑一萬二千戸實封三千七百戸公享年六十有<lb/>
五自少篤學至其病亟猶手不釋卷有文集二百<lb/>
四十卷嘗奉勑脩上訓及　眞宗實録又集類古<lb/>
今文章為集選二百卷其為政敏而務以簡便其<lb/>
民其於家嚴子弟之見有時事寡姊孝謹未甞為<lb/>
子弟求恩澤其在陳州　上問宰相曰晏某居外<lb/>
未嘗有所請其亦有所欲邪宰相以告公公自為<lb/>
表問起居而巳故其薨也　天子尤哀悼之賜予<lb/>
<pb n="KR4h0040_SBCK_146-6a"/>
加等以其子承𥙿為崇文院檢討孫及甥之未官<lb/>
者九人皆命以官公𥘉娶李氏工部侍郎虚己之<lb/>
女次孟氏屯田貟外郎虚舟之女封鉅鹿郡夫人<lb/>
次王氏太師尚書令超之女封榮國夫人子八人<lb/>
長曰居厚大理評事早卒次承𥙿尚書屯田貟外<lb/>
郎宣禮賛善大夫崇讓著作佐郎明逺祗德皆大<lb/>
理評事幾道傳正皆太常寺太祝女六人長適戸<lb/>
部侍郎同中書門下平章事冨弼次適禮部侍郎<lb/>
三司使楊察其四尚幼孫十有二人公旣樂善而<lb/>
稱為知人士之顯于朝者多公所薦逹至擇其女<lb/>
<pb n="KR4h0040_SBCK_146-6b"/>
之所從又得二人者如此可謂賢也巳銘曰<lb/>
有姜之裔齊爲晏氏齊在春秋晏顯諸侯傳載桓<lb/>
子嬰稱子丘其後無聞不亡僅存有煒自公厥聲<lb/>
以振公之顯聲實相　天子　天子曰噫予考<lb/>
眞宗唯多名臣以臻盛隆汝𥘉事我王官東官以<lb/>
曁相予始卒一躬輔我以德有勞于邦公疾在外<lb/>
來歸自洛　天子曰留汝予舊學凡今在庭莫如<lb/>
汝舊孰以卑予唯予　聖考今旣亡矣孰爲予老<lb/>
何以贈之司空侍中禮則有加予思何窮有篆其<lb/>
文在其碑首　天子之褒史臣有詔銘以述之永<lb/>
<pb n="KR4h0040_SBCK_146-7a"/>
昭厥後<lb/>
　　　　王武恭公神道碑銘　歐陽　脩<lb/>
惟王氏之先為常山眞定人後丗葬河南密縣而<lb/>
密分入于管城遂為鄭州管城人其封國仍丗于<lb/>
魯武康公事　太宗皇帝秉節治戎出征入衞乃<lb/>
受遺詔輔　眞宗有勞有勤報䘏追崇以有兹魯<lb/>
國是生魯武恭公少以父任為西頭供奉官至道<lb/>
二年遣五將討李繼遷公從武康公出鐵門為先<lb/>
鋒殺獲甚衆軍至烏白池諸將失期不得進公告<lb/>
其父曰歸師過險爭必亂乃以兵前守隘號其軍<lb/>
<pb n="KR4h0040_SBCK_146-7b"/>
曰亂行者斬由是士卒無敢先後雖武康公亦為<lb/>
之按轡追兵望其軍整不敢近武康公歎曰王氏<lb/>
有子矣後以御前忠佐為軍頭廵檢邢洺男子張<lb/>
洪覇聚盗二州閒歷年吏不能捕公以氈車載勇<lb/>
士為婦人服盛飾誘之邯鄲道中賊黨爭前邀刼<lb/>
遂皆就擒由是知名公以將家子宿衞　眞宗為<lb/>
内殿直殿前左班都虞候捧日左廂都指揮使累<lb/>
遷英州團練使　今天子即位攺博州團練使知<lb/>
廣信軍徙知冀州遷康州防禦使歷龍神衛捧日<lb/>
天武四廂都指揮使侍衛親軍歩軍馬軍殿前都<lb/>
<pb n="KR4h0040_SBCK_146-8a"/>
虞候歩軍副都指揮使桂福二州觀察使是時章<lb/>
獻太后猶臨朝有詔𥙷一軍吏公曰𥙷吏軍政也<lb/>
敢挾詔書以干吾軍亟請罷之　太后固欲與之<lb/>
公不奉詔乃止及　太后上僊有司請衛士坐甲<lb/>
公以為故事無為　太后䘮坐甲又不奉詔於是<lb/>
天子知公可任大事明道二年拜檢校太保簽署<lb/>
樞密院事遂為副使明年以奉國軍留後同知院<lb/>
事又明年領安德軍節度使又明年加檢校太尉<lb/>
宣徽南院使公為將善撫士而識與不識皆喜為<lb/>
之稱譽其狀貌雄偉動人雖里兒巷婦外至夷狄<lb/>
<pb n="KR4h0040_SBCK_146-8b"/>
皆知其名氏御史中丞孔道輔等因事以為言乃<lb/>
罷公樞密拜武寜軍節度使言者不巳即以為右<lb/>
千牛衞上將軍知隨州士皆為之懼公舉止言色<lb/>
如平時惟不接賔客而巳乆之徙知曹州而孔道<lb/>
輔卒客有謂公曰此害公者也公愀然曰孔公以<lb/>
職言事豈害我者可惜朝廷亡一直臣於是言者<lb/>
終身以為愧而士大夫服公為有量慶曆二年起<lb/>
公為保靜軍留後知青州未行而契丹聚兵幽涿<lb/>
遣使者有所求自河以北皆警乃拜公保靜軍節<lb/>
度使澶州契丹使者過澶州見公喜曰聞公名乆<lb/>
<pb n="KR4h0040_SBCK_146-9a"/>
矣乃得見於此邪公為言巳衰老中國多賢士大<lb/>
夫因指坐客歷陳其丗家使者悚聽是歳徙眞定<lb/>
府定州等路都部署改宣徽南院使判成德軍未<lb/>
行徙判定州兼三路都部署公治其軍無撓其私<lb/>
亦不貸其過居頃之士皆可用契丹使人覘其軍<lb/>
或勸公執而戮之公曰吾軍整而和使覘者得吾<lb/>
實以歸是屈人兵以不戰也明日大閱于郊公執<lb/>
桴鼔誓師號令簡明進退坐作肅然無聲乃下令<lb/>
曰具糗粮聽鼔聲視吾旗所郷契丹聞之震恐㑹<lb/>
復議和兵解徙知陳州道過京師　天子遣中貴<lb/>
<pb n="KR4h0040_SBCK_146-9b"/>
人問公欲見否公謝曰備邊無功幸得蒙恩徙内<lb/>
地不敢見明年徙河陽不行以宣徽使奉朝請巳<lb/>
而出判相州六年拜同中書門下平章事判澶州<lb/>
明年徙鄭州封祁國公又明年乞骸骨不許以為<lb/>
㑹靈觀使巳而復判鄭州徙澶州除集慶軍節度<lb/>
使徙封冀國公皇祐三年遂以太子太師致仕大<lb/>
朝㑹許綴中書門下班居一歳天子思之起為河<lb/>
陽三城節度使同中書門下平章事判鄭州六年<lb/>
以本官為樞密使徙封魯國公旣而　上以冨公<lb/>
弼為宰相是歳契丹使者來公與之射使者曰<lb/>
<pb n="KR4h0040_SBCK_146-10a"/>
天子以公典樞密而用冨公為相得人矣語聞<lb/>
上喜賜公御弓一矢五十公善射至老不衰甞侍<lb/>
上射辝曰幸得備位大臣舉止為天下所視臣老<lb/>
矣恐不能勝弓矢　上再三諭之乃手二矢再拜<lb/>
一發中之遂將釋復位　上固勉之再發又中由<lb/>
是左右皆驩呼賜以襲衣金帶自寶元慶曆之間<lb/>
元昊叛河西兵出乆無功士大夫爭進計䇿多所<lb/>
改作公笑曰柰何紛紛兵法不如是也使士知畏<lb/>
愛而怯者勇勇者不驕以吾可勝因敵而勝之爾<lb/>
豈多言哉其在樞密亦嘗自請臨邊不許凡大謀<lb/>
<pb n="KR4h0040_SBCK_146-10b"/>
議必以咨之其在外則遣中貴人詔問其言多見<lb/>
施用公自致仕復起掌樞密凡三歳以老求去位<lb/>
至六七　上為之不得巳以為景靈宫使徙忠武<lb/>
軍節度使又以為同群牧制置使五日一朝給扶<lb/>
者以子若孫一人是歳公年七十有八矣明年二<lb/>
月辛未以疾薨于家詔輟視朝二日發哀于苑中<lb/>
贈太尉中書令其遺言曰臣有俸禄足以具死事<lb/>
不敢復累朝廷願無遣使者護䘮無厚賵贈<lb/>
天子惻然哀其志以黄金百兩白金三千兩賜其<lb/>
家固辤不許以其年五月甲申葬于管城明年有<lb/>
<pb n="KR4h0040_SBCK_146-11a"/>
詔史臣刻其墓碑臣愚以謂自國家西定河隍北<lb/>
通契丹罷兵不用幾四十年一日元昊叛幽燕亦<lb/>
犯約二邊騷動而老臣宿將無在者公於是時屹<lb/>
然爲中國鉅人名將雖未嘗躬矢石攻堅摧敵而<lb/>
恩信巳足撫士卒名聲巳足動四夷遂登朝廷典<lb/>
掌機密以老還仕復起于家保有冨貴享終夀考<lb/>
雖古之將帥及于是者其幾何人至於出入勤勞<lb/>
之節與其進退綢繆君臣之恩意可以褒勸後世<lb/>
如古詩書所載皆應法可書謹按魯武恭公諱德<lb/>
用字元輔曽祖諱方追封蔣國公祖諱玄追封邘<lb/>
<pb n="KR4h0040_SBCK_146-11b"/>
國公皆贈中書令父諱超建雄軍節度使贈尚書<lb/>
令追封魯國公謚曰武康公娶宋氏武勝軍節度<lb/>
使延渥之女𥘉為定定郡夫人追封榮國夫人五<lb/>
男四女男曰咸熈東頭供奉官蚤卒次曰咸融西<lb/>
京左藏庫使果州團練使次曰咸庶内殿崇班早<lb/>
卒次曰咸英供備庫副使次曰咸康内殿承制銘<lb/>
曰<lb/>
魯始錫封以褒武康爰曁武恭乃克有邦桓桓武<lb/>
恭其容甚飭偉其名聲以動夷狄公治軍旅不寛<lb/>
不煩恩均令齊千萬一人公在朝廷出守入衛乃<lb/>
<pb n="KR4h0040_SBCK_146-12a"/>
登大臣與國謀議公曰老矣乞臣之身　帝曰休<lb/>
哉汝予舊臣亟其強起秉我樞鈞禮不䈥力老予<lb/>
敢侮公來在廷拜母蹈舞若子與孫助其興俯凡<lb/>
百有位誰其敢儔惟時黃耉　天子之優冨貴之<lb/>
隆亦有能保孰享其終如公壽考公有丗德載勲<lb/>
旂常刻銘有詔俾嗣其芳<lb/>
　　　　馬正惠公神道碑銘　王　安石<lb/>
推忠保順同德翊戴功臣彰德軍節度觀察留後<lb/>
特進檢校太尉使持節相<hi>相州刺史州諸軍事</hi>兼御史大夫上<lb/>
柱國扶風郡開國公食邑六千六百戸食實封二<lb/>
<pb n="KR4h0040_SBCK_146-12b"/>
千二百戸正惠馬公以天禧三年十月戊戌葬開<lb/>
封祥符縣某郷某里至嘉祐七年公孫慶崇始來<lb/>
請銘以作公碑序曰馬氏故扶風人至公髙祖而<lb/>
徙處雲中贈太師諱某者於公為曽祖贈太師中<lb/>
書令諱某者於公為祖龍捷左廂都指揮使江州<lb/>
防禦使贈太師中書令尚書令蔡公諱某者於公<lb/>
為父蔡公從　太祖定天下力戰有功當是時雲<lb/>
中巳為契丹所得故馬氏又徙處浚儀今開封府<lb/>
祥符也公諱知節字子元蔡公之終也年七歳<lb/>
太祖召見禁中有司言例當𥙷殿直特授西頭供<lb/>
<pb n="KR4h0040_SBCK_146-13a"/>
奉官而賜以名開寶五年年十八監彭州兵馬以<lb/>
嚴飭見憚如老將太平興國三年領兵戍秦州清<lb/>
水姦人李飛雄乗驛稱詔捕公及秦隴廵檢劉文<lb/>
𥙿等將繫之秦州因盗庫兵以反公辨其詐與文<lb/>
𥙿執飛雄治殺之五年監潭州兵馬改東頭供奉<lb/>
官雍熈二年又監博州兵馬劉延讓敗於君子驛<lb/>
而契丹歸矣公方料丁壯集芻粮繕城治械如㓂<lb/>
至吏民𥘉不悦其生事也巳而契丹果至度不可<lb/>
攻乃去四年改西京作坊副使將屯于冀州端拱<lb/>
元年移知定逺軍時議發河南十三州之民轉饟<lb/>
<pb n="KR4h0040_SBCK_146-13b"/>
河北公告轉運使樊知古此軍聚兵少而積粟多<lb/>
簸其腐尚可得十七知古用此得粟五十萬斛以<lb/>
罷河南之役事聞朝廷　太宗嘉之二年深州新<lb/>
蹂於契丹城郭廬舎多壞而流民衆乃移公知深<lb/>
州公至數月則壞者完流者復舉州忘其宼戎之<lb/>
故而以公為能撫我㑹保州不治移徃代之淳化<lb/>
二年又移知慶州羌萬人以怨程德元來宼公誘<lb/>
其渠帥諭以威信即皆引去四年遷西京作坊使<lb/>
知梓州五年李順為亂於蜀之西川以公徃討又<lb/>
以為先鋒平劒州召還至三泉而復以公與王繼<lb/>
<pb n="KR4h0040_SBCK_146-14a"/>
思討賊繼恩怒公抗直使守彭州盡收其軍而與<lb/>
之羸卒三百賊率其衆至號十萬公力戰一日亡<lb/>
其卒太半乃夜獨出招救兵復入賊終不能得城<lb/>
而以敗去除成都府兵馬鈐轄遷洛苑使五年除<lb/>
蜀漢九州都廵檢使巳而又兼成都府兵馬鈐轄<lb/>
眞宗即位攺内苑使蜀卒劉旰聚黨數千人為亂<lb/>
所攻數州至輒取之公以卒三百追至蜀州與戰<lb/>
旰走卭州而招安使上官正召公歸成都計事公<lb/>
為正畫曰賊破卭州必乗勝劫掠渡江薄我旣息<lb/>
而戰我軍雖倍未易敵也不如迎其弊急擊破之<lb/>
<pb n="KR4h0040_SBCK_146-14b"/>
必矣遂行次方井與正合殺旰等無噍類　眞宗<lb/>
賜書奬諭賞以錦𫀆金帶咸平元年加登州刺史<lb/>
知秦州諸羌質子有三十年不釋者公悉歸之諸<lb/>
羌德公訖公去無一人犯塞小泉銀坑乆不發掌<lb/>
吏盡産以償歳課而責之不巳公奏得釋而歸其<lb/>
産四年就除西上閤門使知成都府兼本州兵馬<lb/>
鈐轄有告龍騎士謀為變者所引以千數公捕殺<lb/>
其首七人而置其餘無所問自乾德後歳漕蜀物<lb/>
以冨人為送吏多坐漂失籍其家公奏擇三班使<lb/>
臣及三司軍大將代之而課其漕事為賞罰至今<lb/>
<pb n="KR4h0040_SBCK_146-15a"/>
　便之六年移鄜延路駐泊兵馬都統管兼知延州<lb/>
　蜀人於公去皆環以泣公至延州羌方以兵覷邉<lb/>
　會上元開門張燈視以無為而羌卒不能為㓂又<lb/>
　移知鎮州兼本州兵馬都總管景徳元年契丹公<lb/>
　邉民入保城公與之約盗一錢者死有盗錢二百<lb/>
　者公即殺之於是自澶以北城郭皆晝閉詔使過<lb/>
　公輒留之而募人間行送詔皆得其報以聞又以<lb/>
　便宜使所至受諸漕輓給邊之物故契丹欲虜掠<lb/>
　無所得車駕次澶州大将王超提卒數十萬逗㽞<lb/>
　不赴公屢趣之不為動移書譙譲乃始出師猶辞<lb/>
<pb n="KR4h0040_SBCK_146-15b"/>
　以中渡無橋至則公先以度村一夕而橋就上聞<lb/>
　手詔褒之且知公果可以属大事也二年移知定<lb/>
　州又除東上閤門使樞密院都承㫖三年遂以檢<lb/>
　校太保簽書樞密院事祥符元年東封泰山以為<lb/>
　行宫覩總管自此行幸必以公為都總管而皆許<lb/>
　之專殺公部分明約束審出令肅然而未嘗輙戮<lb/>
　一人於是邉將言契丹近塞大臣議皆請發兵以<lb/>
　備公獨議使邉將移書問狀從之契丹觧去遷檢<lb/>
　校太傅四年加宣徽北院使五年除樞密副使當<lb/>
　是時契丹已盟中國無為大臣方言符瑞而公<lb/>
<pb n="KR4h0040_SBCK_146-16a"/>
每不然之獨常從容極言天下雖安不可忘戰去<lb/>
兵之意及他爭議甚衆　眞宗多以公言為是七<lb/>
年除頴州防禦使知潞州州之税賦常移以輸邊<lb/>
公為論其害自是所輸不過鄰州而巳天禧元年<lb/>
移知大名府兼駐泊兵馬都緫管使中貴人勞問<lb/>
賜白金二千兩居頃之遂以為宣徽南院使知樞<lb/>
密院事檢校太尉有足疾特詔内朝别為一班免<lb/>
其蹈舞二年疾病賜告求去位　眞宗不許而數<lb/>
使中貴人勞問又幸其第賜白金三千兩已而度<lb/>
公實病不可強以事乃罷以為彰德軍節度使觀察<lb/>
<pb n="KR4h0040_SBCK_146-16b"/>
留後而公固求外鎭終不許居乆之稍閒入謁<lb/>
眞宗輒使閤門祗候二人伺公至即扶以入因掖<lb/>
其拜起數屏左右問事常聽用三年又求外鎭乃<lb/>
以公知貝州兼本州兵馬都緫管將行矣召見又<lb/>
將付以政公固辭謝乆之乃巳而更以公為本鎭<lb/>
至五月公疾作詔使公子洵美將太醫徃視而魏<lb/>
潞二鎭之人亦皆奔走來問為公請禱巳而公疾<lb/>
革　眞宗又使公弟之子成美馳傳召公歸京師<lb/>
而公以八月壬寅不起矣享年六十五　眞宗為<lb/>
之震悼罷朝詔贈侍中録其子孫<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>賜皆加等公<lb/>
<pb n="KR4h0040_SBCK_146-17a"/>
前夫人丁氏某郡君後夫人沈氏某郡夫人子男<lb/>
二人洵美終西京作坊使英州刺史之美終内殿<lb/>
承制閤門祗候孫十六人其十四人皆巳卒而慶<lb/>
宗今為右班殿直慶崇今為文思使知恩州公少<lb/>
忼慨以武力智謀自喜又能好書賔友儒者所與<lb/>
善必一時豪傑有集二十卷其文長於議論自始<lb/>
仕以至登用遇事謇謇未甞有所顧憚王冀公丁<lb/>
晉公用事每廷議得其不直輒面詆之　眞宗𥘉<lb/>
或甚忤然終以此知公而天下至今稱其正直銘<lb/>
曰<lb/>
<pb n="KR4h0040_SBCK_146-17b"/>
在浚西南誰封誰樹有宋正惠馬公之墓公當<lb/>
太宗　眞宗之時曁曁諤諤謀行計施以羸擊強<lb/>
以少捕衆以賤抗貴維公之勇雖貴雖衆雖強必<lb/>
克維公之敏亦維公直　帝曰直哉汝予良弼見<lb/>
國而巳不知家室内朝十年典掌機密曁予一心<lb/>
綱紀庶物元功宗謀莫汝敢匹公曰孤臣敢曠于<lb/>
榮䜛説不用是維　帝明士或困窮莫知其有旣<lb/>
榮以位正或見醜公於可願兩得其尤不訖大耄<lb/>
天為不謀德歉於年孰云耉老有賚後丗公為壽<lb/>
考刻趺篆首作此銘詩陳之隧道永矣其詒<lb/>
<pb n="KR4h0040_SBCK_146-18a"/>
　　　　梅侍讀神道碑銘　王　安石<lb/>
宋翰林侍讀學士正奉大夫行給事中知許州軍<lb/>
州事兼管内堤堰橋道勸農使上柱國南昌郡開<lb/>
國公食邑二千三百戸食實封六百戸賜紫金魚<lb/>
袋梅公之墓在宣州宣城縣長安郷西山里公有<lb/>
五子鼎臣德臣寶臣輔臣清臣清臣今獨在為尚<lb/>
書司門郎中以公行狀及樂安歐陽公之銘來請<lb/>
文以刻墓碑時熈寜元年八月四日也銘曰<lb/>
公先梅伯後氏其國彌周渉秦不見史䇿有鋗有<lb/>
福著漢名籍公福之孫詢字昌言三丗弗仕陵陽<lb/>
<pb n="KR4h0040_SBCK_146-18b"/>
之里公第廷中判官利豐再歳而擢以丞將作以<lb/>
宰仁和人譽用多主推御史侍考進士一見天子<lb/>
以為知巳詔曰試哉遂試中書館之集賢賜服緋<lb/>
魚於時繼遷兵我西鄙老弱餽守丁彊多死靈州<lb/>
告危　帝視不怡公請擇人使潘羅攴兵法所謂<lb/>
以夷攻夷　帝曰誰可無如臣者曰予汝嘉閉䧟<lb/>
柰何公拜且跪颺言而起苟紓西師臣不愛死出<lb/>
書授之徃訖爾謀至彊敕還㑹棄靈州　帝察公<lb/>
藝可書　帝制相或止之留佐三司其後羅攴果<lb/>
窘西賊論將料敵皆如所䇿或從或違或擠或推<lb/>
<pb n="KR4h0040_SBCK_146-19a"/>
捂合阻夷神者公尸黜之倅州用獄一眚去杭而<lb/>
蘇列國東屏漕輸淛河就付將領三年告功僅得<lb/>
故省又以譴投守彼淮州有僚許公相得於此與<lb/>
之欣然樂以忘徙使于湖北遷自濠梁又奪一官<lb/>
徃裨于襄坐發驛馬給奔䘮者于鄂于蘇剖將之<lb/>
符握節關中使揔其輸煌煌金章厥賜特殊謀復<lb/>
靈武度兵葫蘆秦有將瑋諾公與俱㑹瑋召還公<lb/>
復淪胥有反咸陽能名氏朱始雖弗察後捕而誅<lb/>
自懷徂池再副戎車　眞宗新陟罪垢皆滌爲郎<lb/>
度支以將廣德外更四州楚壽陜荆乃還待制中<lb/>
<pb n="KR4h0040_SBCK_146-19b"/>
糾獄刑有巋龍圖其唐殖殖就以學士專其閣直<lb/>
輟之銓衡乗傳臨并超遷郎秩進直樞密趣歸封<lb/>
駮考國中失甲命選事得權進黜加職侍讀攺司<lb/>
羣牧移之審官審是在服伐閲積遷給事于中告<lb/>
疾出許鼔歌從容方公少壯志立人上談辭慨然<lb/>
帝悦而嚮及後晚出皆為將相公則老矣將歸田<lb/>
里康定辛巳六月十日公七十八以其官卒公開<lb/>
南昌勲爵第一夫人曰劉不及郡封封君彭城其<lb/>
卒先公公卒明年季秋挾日于州山西卜祔而吉<lb/>
公有四子伯為進士丞于殿中與仲前死仲賜科<lb/>
<pb n="KR4h0040_SBCK_146-20a"/>
名叔也皆丞將作殿中或廢或興有顯惟季時丞<lb/>
衛尉今為郎中論序𥘉終實來求詩刻示無窮<lb/>
　　　　曽子固神道碑銘　韓　維<lb/>
公姓曽氏諱鞏字子固其先魯人後丗遷豫章因<lb/>
家江南其四丗祖延鐸始為建昌軍南豐人曽祖<lb/>
諱仁旺贈尚書水部貟外郎祖諱致堯尚書戸部<lb/>
郎中直史館贈右諌議大夫考諱易占太常博士<lb/>
贈右銀青光禄大夫其履閲行實則有國史若墓<lb/>
銘在公生而警敏自㓜讀書為文卓然有大過人<lb/>
者嘉祐二年登進士第調太平州司法參軍歳餘<lb/>
<pb n="KR4h0040_SBCK_146-20b"/>
召編校史舘書籍歷舘閣校勘集賢校理兼判官<lb/>
告院又爲　英宗實録院檢討<hi>岀官</hi>通判越州屬歳<lb/>
饑公興積藏通有無老稚怡怡不出里閭果腹而<lb/>
嬉擢知齊州齊俗悍強豪宗大姓抵冒僣濫其尤<lb/>
無良者羣行剽劫光火發塚吏不敢正視公屬民<lb/>
爲伍謹譏察急追胥且捕且誘盗發輒得市無攫<lb/>
金室無穴坯貨委于塗犬不夜吠徙知襄州襄有<lb/>
大獄乆不決公一閲知其冤盡釋去一郡稱其神<lb/>
明又徙洪州歳大疫公儲藥物飲食在所授病者<lb/>
民以不夭死師出安南道江西者且萬人公隂計<lb/>
<pb n="KR4h0040_SBCK_146-21a"/>
逆具師至如歸旣去而市里有不知者進直龍圖<lb/>
閣知福州兼福建兵馬鈐轄賜五品服時<hi>有閩</hi>大盜<lb/>
數千人朝廷赦其罪降之餘黨疑不順徃徃屯聚<lb/>
居人惴恐瀕海山林阻深椎埋剽盜依以為淵藪<lb/>
公以方略禽獲募誘亡慮數百人増置巡邏水行<lb/>
陸宿坦如在郛郭召判太常寺未至攺知明州有<lb/>
詔完州城公程工賦栽省費十六民不知役而城<lb/>
具數月徙亳州元豐三年知滄州道由京師召對<lb/>
神宗察公賢留勾當三班院數對便殿其所言皆<lb/>
安危大計　天子嘉納之四年手詔中書門下曰<lb/>
<pb n="KR4h0040_SBCK_146-21b"/>
曽鞏史學見稱士類冝典五朝史事遂以為史館<lb/>
修撰管勾編修院判太常寺兼禮儀事公入謝曰<lb/>
此大事非臣所敢獨當　上喻以將用卿之漸耳<lb/>
母重辤五年大正官名擢拜中書舎人賜三品服<lb/>
時除授日數十百人公各舉其職以訓丁寜深厚<lb/>
學者以為復見三代遺風　今天子為延安郡王<lb/>
其牋奏故事命翰林學士典之　先帝特以屬公<lb/>
九月以母䘮罷六年四月丙辰卒于江寜府年六<lb/>
十有五七年六月丁酉葬于南豐從周郷之源頭<lb/>
敕在所給其䘮事公剛毅直方外謹嚴而内和𥙿<lb/>
<pb n="KR4h0040_SBCK_146-22a"/>
與人交不苟合朋友有不善必盡言其過有善必<lb/>
推掦其所長奬誘後進汲汲唯恐不逮其為政嚴<lb/>
而不擾必去民疾苦而與所欲者未嘗按劾官吏<lb/>
所涖至于今思之　天子且欲大用而公不幸死<lb/>
矣自大理寺丞五遷尚書度支貟外郎換朝散郎<lb/>
勲累加輕車都尉母周氏豫章郡太夫人呉氏㑹<lb/>
稽郡太夫人朱氏遂寜郡太夫人元配晁氏光禄<lb/>
少卿宗恪之女繼室李氏司農少卿禹卿之女子<lb/>
男三人綰瀛州防禦推官知揚州天長縣事綜瀛<lb/>
州防禦推官知宿州蘄縣事綱右承務郎監常州<lb/>
<pb n="KR4h0040_SBCK_146-22b"/>
税務二女蚤卒孫男六人悊怘愈<graphic n="KR1556" url="https://raw.githubusercontent.com/kanripo/KR-Gaiji/master/images/KR1556.png" mimeType="image/png"/>怤憇悊假承<lb/>
務郎餘未仕孫女五人公平生無所好唯藏書至<lb/>
二萬卷皆手自讎定又集古今篆刻爲金石録五<lb/>
百卷出處必與之俱旣没集其遺藁爲元豐類藁<lb/>
五十卷續元豐類藁四十卷外集十卷自唐衰天<lb/>
下之文變而不善者數百年歐陽文忠公始大正<lb/>
其體一復於雅其後公與王荆公介甫相繼而出<lb/>
爲學者所宗於是大宋之文章炳然與漢唐侔盛<lb/>
矣𥘉光禄公歸家甚貧公竭力以養温凊㫖甘無<lb/>
一不如志者旣孤奉太夫人如事光禄敎養弟妹<lb/>
<pb n="KR4h0040_SBCK_146-23a"/>
曲有恩意四弟牟宰布肇繼登進士第布肇以文<lb/>
學論議有聲當丗九妺皆得其所歸嗟乎子固而<lb/>
位也於斯而壽止於斯然其所以自立者可以為<lb/>
不亡矣亦可以無憾矣銘曰<lb/>
猗嗟子固文與質生不勤其師㓜則大成學富行<lb/>
茂其蓄弸弸發為文章一丗大驚哲人其萎邪説<lb/>
嘷吠公不聽瑩徑前無閡砭廢藥瘍扶昬剔聵波<lb/>
濤沄沄東入于海姬淪劉亡文弊辭靡引啇召羽<lb/>
儷六駢四組綉芬葩不見粉米公於其間鷹揚虎<lb/>
視發揮奥雅㨂斥浮累巍然髙山為衆仰止栖遲<lb/>
<pb n="KR4h0040_SBCK_146-23b"/>
掾曹翺翔書府如鷙之鶚如薪之楚出貳于越究<lb/>
問疾苦屬歳大歉稼荒于畒興積于民發藏于庾<lb/>
旣助旣𥙷褁粮含哺式歌式呼謂民父母一麾出<lb/>
守六上郡計振張領目𥙷葺刓弊庭不留訟獄無<lb/>
濫繫勞之來之鰥寡以遂公殿海服有命來覲<lb/>
帝曰汝賢母逺王室其代予言汝且輔弼　五聖<lb/>
大典唯公紬繹百官正名唯公訓敕忠言嘉謨入<lb/>
則造膝公用不曁公志不卒偉望廣譽如星如日<lb/>
石可磷兮公名不没<lb/>
皇朝文鑑卷第一百四十六<lb/>
<pb n="KR4h0040_SBCK_146-24a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_055-1a"/>
皇朝文鑑巻第五十五<lb/>
　奏䟽<lb/>
　　　徐州上　皇帝書　蘇　軾<lb/>
　　　論治道二首　蘇　軾<lb/>
　　　因擒鬼章論西羌夏人事冝　蘇　軾<lb/>
　　　論内中車子爭道亂行　蘇　軾<lb/>
　　　　徐州上　皇帝書　蘇　軾<lb/>
臣以庸材備員册府出守兩郡皆東方要地私竊<lb/>
以爲守法令治文書赴期㑹不足以報塞萬一輙<lb/>
伏私念東方之要務　陛下之所冝知者得其一<lb/>
<pb n="KR4h0040_SBCK_055-1b"/>
二草具以聞而　陛下擇焉臣前任密州建言自<lb/>
古河北與中原離合常係社稷存亡而京東之地<lb/>
所以灌輸河北缾竭則罍耻唇亡則齒寒而其民<lb/>
喜為盗賊為患最甚因為　陛下畫所以待盗賊<lb/>
之䇿及移守徐州覽觀山川之形勢察其風俗之<lb/>
所上而考之於載籍然後又知徐州為南北之襟<lb/>
要而京東諸郡安危所寄也昔項羽入關既燒咸<lb/>
陽而東歸則都彭城夫以羽之雄略捨咸陽而取<lb/>
彭城則彭城之險固形便足以得志於諸侯者可<lb/>
知矣臣觀其地三面被山獨其西平川數百里西<lb/>
<pb n="KR4h0040_SBCK_055-2a"/>
走梁宋使楚人開關而延敵材官騶發突騎雲縱<lb/>
真若屋上建瓴水也地宜菽麥一熟而飽數歳其<lb/>
城三面阻水樓堞之下以汴泗為池獨其南可通<lb/>
車馬而戲馬臺在焉其高十仞廣袤百步若用武<lb/>
之世屯千人其上聚櫑木砲石凢戰守之具以與<lb/>
城相表裏而積三年糧於城中雖用十萬人不易<lb/>
取也其民皆長大膽力絶人喜為剽掠小不適意<lb/>
則有飛揚䟦扈之心非止為盗而已漢高祖沛人<lb/>
也項羽宿遷人也劉裕彭城人也朱全忠碭山人<lb/>
也皆在今徐州數百里間耳其人以此自負㐫桀<lb/>
<pb n="KR4h0040_SBCK_055-2b"/>
之氣積以成俗魏太武以三十萬衆攻彭城不能<lb/>
下而王智興以卒伍庸材恣睢於徐朝廷亦不能<lb/>
討豈非其地形便利人卒勇悍故耶州之東北七<lb/>
十餘里即利國監自古為鐡官商賈所聚其民富<lb/>
樂凡三十六冶冶户皆大家藏鏹巨萬常為盗賊<lb/>
所窺而兵衛寡弱有同兒戲臣中夜以思即為寒<lb/>
心使劇賊致死者十餘人白晝入市則守者皆棄<lb/>
而走耳地旣産精鐡而民皆善鍜散冶户之財以<lb/>
嘯召無賴則烏合之衆數千人之仗可以一夕具<lb/>
也順流南下辰發已至　徐有不守之憂矣使不<lb/>
<pb n="KR4h0040_SBCK_055-3a"/>
幸而賊有過人之材如吕布劉備之徒得徐而逞<lb/>
其志則京東之安危未可知也近者河北轉運司<lb/>
奏乞禁止利國監鐡不許入河北朝廷從之昔楚<lb/>
人亡弓不能忘楚孔子猶小之况天下一家東北<lb/>
二冶皆為國興利而奪彼以與此不已隘乎自鐡<lb/>
不北行冶户皆有失業之憂詣臣而訴者數矣臣<lb/>
欲因此以征冶户為利國監之捍屏今三十六冶<lb/>
冶各　百餘人採鑛伐炭多飢寒亡命彊力鷙忍<lb/>
之民也臣欲使　冶户每冶各擇有材力而忠謹<lb/>
者保任十人籍其名於官授以鎗刃刀槊教之擊<lb/>
<pb n="KR4h0040_SBCK_055-3b"/>
刺每月兩衙集於知監之庭而閱試之藏<hi>於官其刃</hi>以<lb/>
待大盗不得役使犯者以違制論冶户為盗所睨<lb/>
乆矣民皆知之使冶出十人以自衛民所樂也而<lb/>
官又為除近日之禁使鐡得北行則冶户皆悅而<lb/>
聽命姦猾破膽而不敢謀矣徐城雖嶮固而樓<hi>敝櫓</hi>
惡又城大而兵少緩急不可守今戰兵千人耳臣<lb/>
欲乞移南京新招騎射兩指揮於徐此故徐人也嘗<lb/>
屯於徐營壘材石既具矣而遷於南京異時轉運<lb/>
使分東西路畏餽餉之勞而移之西耳今兩路為<lb/>
一其去來無所損益而足以為徐之重城下數里<lb/>
<pb n="KR4h0040_SBCK_055-4a"/>
頗産精石無窮而奉化廂軍見闕數百人臣願募<lb/>
石工以足之聽不差出使此數百人者常採石以<lb/>
甃城數年之後舉為金湯之固要使利國監不可<lb/>
窺則徐無事徐無事則京東無虞矣沂州山谷重<lb/>
阻為逋逃淵藪盗賊每入徐州界中　陛下若採<lb/>
臣言不以臣言為不肖願復三年守徐且得兼領<lb/>
沂州兵甲廵檢公事必有以自効京東惡盗多出<lb/>
逃軍逃軍為盗民則望風畏之何也技精而法重<lb/>
也技精則難敵法重則致死其勢然也自　陛下置<lb/>
將官修軍政士皆精銳而不免於逃者臣嘗考其<lb/>
<pb n="KR4h0040_SBCK_055-4b"/>
所由蓋自近歳以來部送罪人配軍者皆不使役<lb/>
人而使禁軍軍士當部送者受牒即行往返常不下<lb/>
十日道路之費非取息錢不能辦百姓畏法不敢貸<lb/>
貸亦不可復得惟所部將校乃敢出息錢與之歸<lb/>
而刻其糧賜是以上下相持軍政不修博奕　飲<lb/>
酒無所不至窮苦無聊則逃去為盗臣自至徐即<lb/>
取不係省錢百餘千别儲之當部送者量遠近裁<lb/>
取以三月刻納不取其息將吏有敢貸息錢者痛<lb/>
以法治之然後嚴軍政禁酒博比朞年士皆飽暖<lb/>
練熟技藝等第為諸郡之冠　陛下遣勑使按閲<lb/>
<pb n="KR4h0040_SBCK_055-5a"/>
所具見也臣願下其法諸郡推此行之則軍政修<lb/>
而逃者衰亦去盗之一端也臣聞之漢相王嘉曰<lb/>
孝文帝時二千石長吏安官樂職上下相望莫有<lb/>
苟且之意其後稍稍變易公卿以下轉相促急司<lb/>
隷部刺史發揚隂私吏或居官數月而退二千石<lb/>
益輕賤吏民慢易之知其易危小失意則有離畔<lb/>
之心前山陽亡徒蘇令縱横吏士臨難莫肯伏節<lb/>
死義者以守相威權素奪故也國家有急取辦於二千<lb/>
石二千石尊重難危乃能使下以王嘉之言而考之於<lb/>
今郡守之威權可謂素奪矣上有監司伺其過失<lb/>
<pb n="KR4h0040_SBCK_055-5b"/>
下有吏民持其長短未及按問而差替之命已下<lb/>
矣欲督捕盗賊法外求一錢以使人且不可得盗<lb/>
賊㐫人情重而法輕者乎臣輙配流之則使所在<lb/>
法司覆按其狀劾以失入惴惴如此何以得吏士<lb/>
死力而破姦人之黨乎由此觀之盗賊所以滋熾<lb/>
者以　陛下守臣權大輕故也臣願　陛下稍重<lb/>
其權責以大綱略其小過凡京東多盗之郡自青<lb/>
鄆以降如徐沂齊曹之類皆慎擇守臣聽法外處<lb/>
置彊盗頗賜緍錢使得以布設耳目畜飬爪牙然<lb/>
緍錢多賜則難常少又不足於用臣以為每郡可<lb/>
<pb n="KR4h0040_SBCK_055-6a"/>
歳别給一二百千使以釀酒凡使人緝捕盗賊得<lb/>
以酒予之敢以爲他用者坐贓論賞格之外歳得<lb/>
酒數百斛亦足以使人矣此又治盗之一術也然此<lb/>
皆其小者其大者非臣之所當言欲黙而不發則<lb/>
又私自念遭值　陛下英聖特達如此若有所不<lb/>
盡非忠臣之義故昧死復言之昔者以詩賦取士今<lb/>
陛下以經術用人名雖不同然皆以文詞進耳考<lb/>
其所得多呉楚閩蜀之人至於京東西河北河東<lb/>
陜西五路蓋自古豪傑之塲其人沈鷙勇悍可任<lb/>
以事然欲使治聲律讀經義以與呉楚閩蜀之士<lb/>
<pb n="KR4h0040_SBCK_055-6b"/>
爭得失於毫釐之間則彼有不仕而已故其得人<lb/>
常少夫惟忠孝禮義之士雖不得志不失為君子<lb/>
若徳不足而才有餘者困於無門則無所不至矣<lb/>
故臣願　陛下特為五路之士别開仕進之門漢<lb/>
法郡縣秀民推擇為吏考行察亷以次遷補或至<lb/>
二千石入為公卿古者不專以文詞取人故得士<lb/>
為多黄覇起於卒史薛宣進於書佐朱邑選於嗇<lb/>
夫邴吉出於獄吏其餘名臣循吏由此而進者不<lb/>
可勝數唐自中葉以後方鎮皆選列校以掌牙兵<lb/>
是時四方豪傑不能以科舉自達者皆爭為之往<lb/>
<pb n="KR4h0040_SBCK_055-7a"/>
往積功以取旄鉞雖老姦巨盗或出其中而名卿<lb/>
賢將如高仙芝封常清李光弼來瑱李抱玉叚秀<lb/>
實之流所得亦已多矣王者之用人如江河江河<lb/>
所趍百川赴焉蛟龍生之及其去而之他則魚鼈<lb/>
無所還其體而鯢鰍為之制今世胥史牙校皆奴<lb/>
僕庸人者無他以　陛下不用也今欲用胥史牙<lb/>
校而胥史行文書治刑獄錢榖其勢不可廢鞭撻<lb/>
鞭撻一行則豪傑不出於其間故凡士之刑者不<lb/>
可用用者不可刑故臣願　陛下採唐之舊使五<lb/>
路監司郡守共選士人以補牙職皆取人材心力<lb/>
<pb n="KR4h0040_SBCK_055-7b"/>
有足過人而不能從事於科舉者禄之以今之庸<lb/>
錢而課之鎭稅場務督捕盗賊之類自公罪杖以<lb/>
下聽贖依將校法使長吏得薦其才者第其功閥<lb/>
書其歳月使得　而不以流外限其所至<lb/>
朝廷察其尤異者擢用數人則豪傑英偉之士漸<lb/>
出於此塗而姦猾之黨可得而籠取也其條目委<lb/>
曲臣未敢盡言惟　陛下留神省察昔晉武平呉<lb/>
之後詔天下罷軍役州郡悉去武備惟山濤論其<lb/>
不可帝見之曰天下名言也而不能用及永寜之<lb/>
後盗賊蠭起郡國皆以無備不能制其言乃騐今<lb/>
<pb n="KR4h0040_SBCK_055-8a"/>
臣於無事之時屢以盗賊為言其私憂過計亦已<lb/>
甚矣　陛下縱能容之必為議者所笑使天下無<lb/>
事而臣獲笑可也不然事至而圖之則已晚矣干<lb/>
犯天威罪在不赦<lb/>
　　　　論治道二首　蘇　軾<lb/>
　　　　　道德<lb/>
人君以至誠為道以至仁為德守此二言終身不<lb/>
易堯舜之主也至誠之外更行他道皆為非道至<lb/>
仁之外更作他德皆為非德何謂至誠上自大臣<lb/>
下至小民内自親戚外至四夷皆推赤心以待之<lb/>
<pb n="KR4h0040_SBCK_055-8b"/>
不可以絲毫偽也如此則四海之内親之如父子<lb/>
信之如心腹未有父子相圖心腹相欺者如此而<lb/>
天下之不治未之有也絲毫之偽一萌於心如人<lb/>
有病先見於脉如人飲酒先見於色聲色動於幾<lb/>
㣲之間而猜狙行於千里之外彊者為敵弱者為<lb/>
怨四海之内如盗賊之憎主人鳥獸之畏弋獵則<lb/>
人主孤立而危亡至矣何謂至仁親臣如手足視<lb/>
民如赤子戢兵省刑時使薄歛行此六事而已矣<lb/>
禍莫逆於好用兵怨莫大於好起獄災莫深於興<lb/>
　功毒莫甚於奪民利此四者陷民之坑穽而<lb/>
<pb n="KR4h0040_SBCK_055-9a"/>
國之斧鉞也去此四者行彼六者而仁不可勝用<lb/>
也傳曰至誠如神又曰至仁無敵審能行之當獲<lb/>
四種福以人事言之則主逸而國安以天道言之<lb/>
則享年永而卜世長此必然之理古今已試之效<lb/>
也去聖益遠邪說滋熾厭常道而求異術文姦言<lb/>
以濟暴行為申商之學者則曰人主不可以不學<lb/>
術數人主天下之父也為人父而用術於子其可<lb/>
乎為莊老之學者則曰聖人不仁以百姓為芻狗<lb/>
欲窮兵黷武則曰吾以威四夷而安中國欲煩刑<lb/>
多殺則曰吾以禁姦慝而全善人欲虐使厚歛則<lb/>
<pb n="KR4h0040_SBCK_055-9b"/>
曰吾以彊兵革而誅暴亂雖若不仁而卒歸於仁<lb/>
此皆亡國之言也秦二世王莽嘗用之矣皆以經<lb/>
術附㑹其說書曰惟辟作福惟辟作威此言威福<lb/>
不可移於臣下也欲威福不移於臣下則莫若捨<lb/>
已而從衆衆之所是我則與之衆之所非我則去<lb/>
之夫衆未有不公而人君者天下公議之主也如<lb/>
此則威福將安歸乎今之說者則不然曰人主不<lb/>
可以不作威福於是違衆而用已已之耳目終不<lb/>
能徧天下要必資之於人愛憎喜怒各行其私而<lb/>
浸潤膚受之說行矣然後從而賞罰之雖名為人<lb/>
<pb n="KR4h0040_SBCK_055-10a"/>
主之威福而其實左右之私意也姦人竊吾威福<lb/>
而賣之於外則權與人主侔矣書曰威克厥愛允<lb/>
濟愛克厥威允罔功威者畏威之謂也愛者懷私<lb/>
之謂也管仲曰畏威如疾民之上也從懷如流民<lb/>
之下也畏威之心勝於懷私則事無不成今之說<lb/>
者則不然曰人君當使威刑勝於惠愛如是則予<lb/>
不如奪生不如殺堯不如桀而幽厲桓靈之君長<lb/>
有天下此不可不辨也<lb/>
　　　　刑政<lb/>
書曰臨下以簡御衆以寛此百世不易之道也昔<lb/>
<pb n="KR4h0040_SBCK_055-10b"/>
漢高祖約法三章蕭何定律九篇而已至於　文<lb/>
景刑措不用歴魏而晉條目滋章斷罪所用至二<lb/>
萬六千三百七十二條而姦益不勝民無所措手<lb/>
足唐及五代止用律令國初加以注䟽情文備矣<lb/>
今編敇續降動若牛毛人之耳目所不能周思慮<lb/>
所不能照而法病矣臣愚謂當熟議而少寛之人<lb/>
主前旒蔽明黈纊塞聦耳目所及尚不能盡而况<lb/>
察人於耳目之外乎今御史六察專務鈎考簿書<lb/>
擿發細㣲自三公九卿救過不暇夫詳於小必略<lb/>
於大其文密者其實必踈故近歳以來水旱盗賊<lb/>
<pb n="KR4h0040_SBCK_055-11a"/>
四民流亡邊鄙不寜皆不以責宰相而尚書諸曹<lb/>
文牘繁重窮日之力書紙尾不暇此皆苛察之過<lb/>
也不可以不變易曰理財正辭禁民為非曰義先<lb/>
王之理財也必斷之以正辭其辭正則其取之也<lb/>
義三代之君食租衣稅而已是以辭正而民服自<lb/>
漢以來鹽鐡酒茗之禁稱貸搉易之利皆心知其<lb/>
非而冐行之故辭曲而民為盗今欲嚴刑妄賞以<lb/>
去盗不若捐利以予民衣食足而盗賊自止夫興<lb/>
利以聚財者人臣之利也非社稷之福省費以飬<lb/>
財者社稷之福也非人臣之利何以言之民者國<lb/>
<pb n="KR4h0040_SBCK_055-11b"/>
之本而刑者民之賊興利以聚財必先煩刑以賊<lb/>
民國本揺矣而言利之臣先受其賞近歳宫室城<lb/>
池之役南蠻西夏之師車服器械之資略計其費<lb/>
不下五千萬緍求其所補卒亦安在若以此積粮<lb/>
則沿邊皆有九年之蓄西夷北邊望而不敢近矣<lb/>
趙充國有言湟中榖斛八錢吾謂糴三百萬斛羌<lb/>
人不敢動矣不待煩刑賊民而邊鄙以安然爲人臣<lb/>
之計則無功可賞故凢人臣欲興利而不欲省費<lb/>
者皆爲身謀非爲社稷計也人主不察乃以社稷<lb/>
之深憂而徇人臣之私計豈不過甚矣哉<lb/>
<pb n="KR4h0040_SBCK_055-12a"/>
　　　　因擒鬼章論西羌夏人事冝　蘇　軾<lb/>
臣竊見近者熙河路奏生擒鬼章百官稱賀中外<lb/>
同慶臣愚無知竊謂安危之機正在今日若應之<lb/>
有道處之有術則安邊息民必自是始不然將驕<lb/>
卒惰以勝為災亦不足恠故臣區區欲先陳前後<lb/>
致㓂之由次論當今待敵之要雖狂愚無取亦臣<lb/>
子之常分昔先帝用兵累年雖中國靡弊然夏人<lb/>
困折亦幾於亡横山之地沿邊七八百里中不敢耕<lb/>
者至二百餘里歳賜既罷和市亦絶虜中疋帛至<lb/>
五十餘千其餘老弱轉徙牛羊墮壞所失蓋不可<lb/>
<pb n="KR4h0040_SBCK_055-12b"/>
勝數飢羸之餘乃始欵塞當時執政大臣謀之不<lb/>
深因中國厭兵遂納其使每一使賜予貿易無慮<lb/>
得絹五萬餘疋歸鬻之其民疋五六千民大悅一<lb/>
使所獲率不下二十萬緍使五六至而累年所罷<lb/>
歳賜可以坐復旣使虜因吾資以徳其民且飽而<lb/>
思奮又使其窺我厭兵欲和之意以為欲戰欲和<lb/>
權皆在我以故輕犯邊陲利則進否則復求和無不<lb/>
可者若當時大臣因虜之請受其詞不納其使且<lb/>
詔邊臣與之往返商議所獲新疆取捨在我俟其<lb/>
詞意屈服約束堅明然後納之則虜雖背恩反覆<lb/>
<pb n="KR4h0040_SBCK_055-13a"/>
亦不至如今日之速也虜雖有易我意然不得西<lb/>
蕃解仇結好亦未敢動夫阿里骨董氊之賊臣也<lb/>
挾契丹公主以弑其君之二妻董氊死匿䘮不發<lb/>
逾年衆定乃詐稱嗣子偽書鬼章温溪心等名以<lb/>
請于朝當時執政若且令邊臣審問鬼章等以阿<lb/>
里骨當立不立若朝廷從汝請遂授節鉞阿里骨<lb/>
眞汝主矣汝能臣之如董氊乎若此等無詞則是<lb/>
諸羌心服既立之後必能綂一都部吾又何求若<lb/>
其不服則釁自彼生爵命未下曲不在吾彼既一<lb/>
國三公則吾分其恩禮各以一近上使額命之鬼<lb/>
<pb n="KR4h0040_SBCK_055-13b"/>
章等各得所欲冝亦無患當時執政不深慮此專<lb/>
以省事為安國因其妄請便授節鉞阿里骨自知<lb/>
不當立而憂鬼章之討也故欲借力於西夏以自<lb/>
重於是始有解仇結好之謀而鬼章亦不平朝廷<lb/>
之以賊臣君我也故怒而盗邊夏人知諸羌之叛<lb/>
也故起而和之此臣所謂前後致㓂之由明主不<lb/>
可以不知者也雖旣往不咎然可以為方來之監<lb/>
元昊本懷大志長於用兵亮祚天付兇狂輕用其<lb/>
衆故其為邊患皆歴年而後足定今梁氏專國素<lb/>
與人多不恊方内自相圖其能以創殘呻吟之餘<lb/>
<pb n="KR4h0040_SBCK_055-14a"/>
乆與中國敵乎料其姦謀蓋非元昊亮祚之比矣<lb/>
意謂二聖在位恭黙守成仁恕之心著於遠邇必<lb/>
無用武之意可肆無厭之求蘭㑹諸城鄜延五寨<lb/>
好請不獲勢脅必從猖狂之後求無不獲計不過<lb/>
此耳今者竊聞朝廷降詔諸路勑勵戰守深明逆<lb/>
順曲直之理此固當今之急務而詔書之中亦許<lb/>
夏人之自新臣竊以謂開之太易納之太速曾未<lb/>
一戰而厭兵欲和之意已見乎外此復蹈前日之<lb/>
失矣臣甚惜之今既聞鬼章之捷或漸有欵塞之<lb/>
謀必將為恭很相半之詞而繼之以無厭之請若<lb/>
<pb n="KR4h0040_SBCK_055-14b"/>
朝廷復納其使則是欲戰欲和權皆在虜有求必<lb/>
獲不獲必叛雖媮一時之安必起無窮之釁故臣<lb/>
願明主斷之於中深詔大臣密勑諸將若夏人欵<lb/>
塞當受其詞而却其使然後明勑邊臣以夏人受<lb/>
恩不貲無故犯順今雖欵塞反覆難保若實改心<lb/>
向化當且　與邊臣商議苟詞意未甚屈服約束<lb/>
甚堅明則且却之以示吾雖不逆其善意亦不汲<lb/>
汲於求和也彼若心服而來吾雖未納其使必不於<lb/>
往返商議之間遽復盗邊若非心服則吾雖蕩然<lb/>
開懷待之如舊能必其不叛乎今歳涇原之入豈<lb/>
<pb n="KR4h0040_SBCK_055-15a"/>
吾待之不至邪但使吾兵練士飽斥堠精明虜無大<lb/>
獲不過數年必自折困今雖小勞後必堅定此臣<lb/>
所謂當今待敵之要亦明主不可以不知者也今<lb/>
朝廷意在息民不憚屈已而臣獻言乃欲艱難其<lb/>
請不急於和似與聖意異者然古之聖賢欲行其<lb/>
意必有以曲成之未嘗直情而徑行也將欲翕之<lb/>
必固張之將欲取之必固予之夫直情而徑行未<lb/>
有獲其意者也若權其利害究其所至則臣之愚<lb/>
計於安邊息民必乆而固與聖意初無小異然臣<lb/>
竊度朝廷之間似欲以畏事為無事者臣竊以為<lb/>
<pb n="KR4h0040_SBCK_055-15b"/>
過矣夫為國不可以生事亦不可以畏事畏事之<lb/>
弊與生事均譬如無病而服藥與有病而不服藥<lb/>
皆可以殺人夫生事者無病而服藥也畏事者有<lb/>
病而不服藥也乃者阿里骨之請人人知其不當<lb/>
予而朝廷予之以求無事然事之起乃至於此不<lb/>
幾於有病而不服藥乎今又遽欲納夏人之使則<lb/>
是病未除而藥先止其與幾何臣於侍從之中受<lb/>
恩至深其於委曲而保全與衆獨異故敢出位先<lb/>
事而言不勝恐悚待罪之至<lb/>
　　　　論内中車子爭道亂行　蘇　軾<lb/>
<pb n="KR4h0040_SBCK_055-16a"/>
臣謹按漢成帝郊祠甘泉泰畤汾隂后土而趙昭<lb/>
儀常從在屬車間時楊雄待詔承明奏賦以諷其略<lb/>
曰想西王母欣然而上壽兮屏玉女而却虙妃言<lb/>
婦女不當與齊祠之間也臣今備位夏官職任鹵<lb/>
簿凖故事郊祀旣成乘輿還齊宫改服通天冠絳<lb/>
紗袍教坊鈞容作樂還内然後后妃之屬中道迎<lb/>
謁已非典禮而况方當祀事未畢而中宫掖庭得<lb/>
在勾陳豹尾之間乎竊見　二聖崇奉大祀嚴恭<lb/>
寅畏度越古今四方來觀莫不悅服今車駕方宿<lb/>
齊大廟而内中車子不避仗衛爭道亂行臣愚竊<lb/>
<pb n="KR4h0040_SBCK_055-16b"/>
恐於觀望有損不敢不奏乞賜約束仍乞取問隨<lb/>
行合干勾當人施行<lb/>
皇朝文鑑巻第五十五<lb/>
</p>
<p>
</p>
  </div>
</body>
</text>
</TEI>
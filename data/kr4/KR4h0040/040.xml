<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_040-1a"/>
皇朝文鑑卷第四十<lb/>
　誥<lb/>
　　　蔣之竒天章閣待制知潭州<lb/>
　　　　　　　　　　　　　　蘇　軾<lb/>
　　　吕惠卿責授建寧節度副使本州安置不<lb/>
　　　　　得簽書公事　蘇　軾<lb/>
　　　李南公知滄州穆珣知廬州王子韶知壽<lb/>
　　　　　州趙揚知潤州　蘇　軾<lb/>
　　　李之純户部侍郎　蘇　軾<lb/>
　　　謝卿材陜西轉運使　蘇　軾<lb/>
<pb n="KR4h0040_SBCK_040-1b"/>
　　　御史中丞劉摰兼徒讀　蘇　軾<lb/>
　　　皇兄右千牛衞將軍士昇等轉官<lb/>
　　　　　　　　　　　　　　錢　勰<lb/>
　　　待制知青州鄧綰可龍圖閣直學士知永<lb/>
　　　　　興軍　錢　勰<lb/>
　　　范育直龍圖閣知秦州　錢　勰<lb/>
　　　劉攽祕書少監　錢　勰<lb/>
　　　正議大夫知樞密院事章<hi>御名光宗</hi>知汝州<lb/>
　　　　　　　　　　　　　　錢　勰<lb/>
　　　劉奉世起居郎孔文仲起居舎人<lb/>
<pb n="KR4h0040_SBCK_040-2a"/>
　　　　　　　　　　　　　　蘇　轍<lb/>
　　　陳烈落致仕福州教授　蘇　轍<lb/>
　　　蔡確攺知安州　蘇　轍<lb/>
　　　侍御史林旦權淮南運副　蘇　轍<lb/>
　　　郭逵自致仕起知潞州　蘇　轍<lb/>
　　　范鎭侍讀太一宫使　蘇　轍<lb/>
　　　莊公岳成都提刑蘇泌利州運判<lb/>
　　　　　　　　　　　　　　蘇　轍<lb/>
　　　劉摰尚書左丞　蘇　轍<lb/>
　　　太僕少卿李周祕書少監　曽　肇<lb/>
<pb n="KR4h0040_SBCK_040-2b"/>
　　　通議大夫賈昌衡正議大夫致仕<lb/>
　　　　　　　　　　　　　　曽　肇<lb/>
　　　左武衛上將軍郭逵特贈雄武軍節度使<lb/>
　　　　　　　　　　　　　　曽　肇<lb/>
　　　正議大夫知鄧州蔡確復觀文殿學士差<lb/>
　　　　　遣依舊　曽　肇<lb/>
　　　御史中丞李常中大夫　曽　肇<lb/>
　　　蔣之竒寶文閣待制　曽　肇<lb/>
　　　御史中丞胡宗愈尚書右丞<lb/>
　　　　　　　　　　　　　　曽　肇<lb/>
<pb n="KR4h0040_SBCK_040-3a"/>
　　　陜西運副吕大忠知陜府　曽　肇<lb/>
　　　知洪州熊本知越州　曽　肇<lb/>
　　　朝奉郎石賡京東東路提刑<lb/>
　　　　　　　　　　　　　　曽　肇<lb/>
　　　契丹僞公主錫令結年封夫人<lb/>
　　　　　　　　　　　　　　曽　肇<lb/>
　　　范純禮復天章閣待制除樞密都承旨<lb/>
　　　　　　　　　　　　　　曽　肇<lb/>
　　　文彦博追復河東節度使太師開府儀同<lb/>
　　　　　三司　曽　肇<lb/>
<pb n="KR4h0040_SBCK_040-3b"/>
　　　東頭供奉官李志張大中並轉兩官<lb/>
　　　　　　　　　　　　　　曽　肇<lb/>
　　　尚書左丞梁燾資政殿學士同體泉觀使<lb/>
　　　　　　　　　　　　　　吕　陶<lb/>
　　　李潜落致仕　鄒　浩<lb/>
　　　章楶同知樞密院　鄒　浩<lb/>
　　　吕希哲直祕閣知曹州　鄒　浩<lb/>
　　　　蔣之竒天章閣待制知潭州<lb/>
　　　　　　　　　　　　　　蘇　軾<lb/>
三后在上遺文在下炳若雲漢昭回于天乃眷藏<lb/>
<pb n="KR4h0040_SBCK_040-4a"/>
書之府因爲育材之地爰登秀傑以備顧問雖持<lb/>
節出使剖符分憂一掛名於其間遂增重於所莅<lb/>
且使民見侍從之出守知朝廷之念逺也具官蔣之<lb/>
竒少以異材輔之博學藝於從政敏而有功使之<lb/>
治劇於一方固當坐嘯以終日勿謂湖湘之逺在<lb/>
余庭户之間務安斯民以稱朕意<lb/>
　　　　呂惠卿責授建寧軍節度副使本州安<lb/>
　　　　置不得簽書公事　蘇　軾<lb/>
元兇在位民不奠居司㓂失刑士有異論稍正滔<lb/>
天之罪永爲垂世之規具官吕惠卿以斗筲之才<lb/>
<pb n="KR4h0040_SBCK_040-4b"/>
挾穿窬之智謟事宰輔同升廟堂樂禍而貪功好<lb/>
兵而喜殺以聚斂爲仁義以法律爲詩書首建青<lb/>
苗次行助役均輸之政自同商賈手實之禍下及<lb/>
雞豚苟可蠧國以害民率皆攘臂而稱首先皇帝<lb/>
求賢若不及從善如轉圜始以帝堯之心姑試伯<lb/>
鯀終然孔子之聖不信宰予發其宿姦讁之輔郡<lb/>
尚疑改過稍畀重權復陳罔上之言繼有碭山之<lb/>
貶反覆教戒惡心不悛躁輕矯誣德音猶在始與<lb/>
知已共爲欺君喜則摩足以相歡怒則反目以相<lb/>
噬連起大獄發其私書黨與交攻幾半天下姦贓<lb/>
<pb n="KR4h0040_SBCK_040-5a"/>
狼籍横被江東至其復用之年始倡西戎之隙妄<lb/>
出新意變亂舊章力引狂生之謀馴致永樂之旤<lb/>
興言及此流涕何追迨予踐祚之初首發安邊之<lb/>
詔假我號令成汝詐謀不圖渙汗之文止爲款賊<lb/>
之具迷國不道從古罕聞尚寛兩觀之誅薄示三<lb/>
危之竄國有常典朕不敢私<lb/>
　　　　李南公知滄州穆珣知廬州王子韶知<lb/>
　　　　壽州趙揚知潤州　蘇　軾<lb/>
剌史秩六百石以按列郡而治行卓然乃以二千<lb/>
石爲郡守昔以責人者今以自責則物被其惠民<lb/>
<pb n="KR4h0040_SBCK_040-5b"/>
無間言爾等皆嘗奉使督察官吏公明之稱達于<lb/>
朕聽董制江淮控臨河海任亦重矣益勉之無使<lb/>
風采減於平昔<lb/>
　　　　李之純户部侍郎　蘇　軾<lb/>
保國猶保身藥石不如養氣御民猶御馬鞭箠不<lb/>
如輕車故興利以冨民不如省事而民自冨廣求<lb/>
以豐國不如節用而國自豐朕嘉與庶工共行此<lb/>
志具官李之純屢試以事號稱循良雖爲有司不<lb/>
吝出納宜膺躐等之用庶無虚授之譏服我訓詞<lb/>
以厭公議<lb/>
<pb n="KR4h0040_SBCK_040-6a"/>
　　　　謝卿材陜西轉運使　蘇　軾<lb/>
治邊者不計財惟邊之所用治財者不䘏民惟財<lb/>
之爲冨此古今之通患也朕知汝才智可倚忠厚<lb/>
可信故以西方之政責成於汝徃與帥守者謀之<lb/>
惟適厥中以民爲本<lb/>
　　　　御史中丞劉摯兼侍讀　蘇　軾<lb/>
孟子有言君仁莫不仁君義莫不義一正君而天<lb/>
下定矣朕惟臺諌言責之臣雖知無不言常救之<lb/>
於已失而勸講進讀之士蓋朝夕納誨故日化而<lb/>
不知合於孟子正君之義非獨有司之事也具官<lb/>
<pb n="KR4h0040_SBCK_040-6b"/>
劉摯以道事君非法不言使朕日聞所不聞天下<lb/>
稱焉宜因古今冊書之成文取其興壞治忽之要<lb/>
論言之於無事救之於未失使朕立於無過之地<lb/>
豈非汝爭臣之大願乎<lb/>
　　　　皇兄右千牛衞將軍士昇轉官<lb/>
　　　　　　　　　　　　　　錢　勰<lb/>
九廟子孫其麗蕃衍垂紳入侍悉以嵗遷拱衞之<lb/>
嚴列於督護尚惟敦睦以稱恩休<lb/>
　　　　待制知青州鄧綰可龍圖直學士知永<lb/>
　　　　興軍　錢　勰<lb/>
<pb n="KR4h0040_SBCK_040-7a"/>
雍州積髙號稱陸海屏翰之重坐鎭西陲賢相所<lb/>
宜付畀其選具官鄧綰資適逢世早踐禁途蕃宣<lb/>
回翔嵗月淹乆學士通貴還陟近班帥守鎭臨徃<lb/>
敷寛詔服我休寵無怠毖懃<lb/>
　　　　范育直龍圖閣知秦州　錢　勰<lb/>
古者不以勇猛爲邊貴謀而賤戰故國家妙選耆<lb/>
儒顓付方鎭外以訓齊戎旅而内以息安元元用<lb/>
此道也具官范育才猷智略夙膺器任選衆揆材<lb/>
徃臨帥閫夫新秦奥區控扼汧隴綏懷夷落應援<lb/>
新邦無以乆安而忘備豫祗膺休顯益思報稱<lb/>
<pb n="KR4h0040_SBCK_040-7b"/>
　　　　劉攽祕書少監　錢　勰<lb/>
學者以東觀爲老氏藏室道家蓬萊山而國家所<lb/>
以涵養令器待才用者之宅也以爾攽詞藝之冨<lb/>
回翔之乆擢貳厥官益將試用<lb/>
　　　　正議大夫知樞密院事章<hi>御名光宗</hi>知汝州<lb/>
　　　　　　　　　　　　　　錢　勰<lb/>
黜陟之典咸徇至公進退之間尚存大體具官章<lb/>
<hi>御名光宗</hi>早繇法從亟預近司肆彼躁輕失於審重至<lb/>
于暬御之列嘗通問遺之私比議役書本俾參訂<lb/>
當其敷納初不建明逮於宣行始興沮難務從含<lb/>
<pb n="KR4h0040_SBCK_040-8a"/>
貸益至喧呶鞅鞅非少主之臣硜硜無大臣之節<lb/>
稽參故實稍屈典刑噫朕以㓜沖仰煩慈訓苟乖<lb/>
恭事曷肅憲章其解政機徃臨郡寄弗忘循省服<lb/>
我寛恩<lb/>
　　　　劉奉世起居郎孔文仲起居舍人<lb/>
　　　　　　　　　　　　　　蘇　轍<lb/>
欲治國家當先得士頃者人物之評廢而長育之<lb/>
道微朕顧瞻周行惻焉興歎或盤桓乆次而未用<lb/>
或沉伏下僚而莫知将以責成功折遐衝人不素<lb/>
具其何賴焉具官劉奉世家世名臣才潁風發試<lb/>
<pb n="KR4h0040_SBCK_040-8b"/>
以治劇煩而益明具官孔文仲進以直言文史足<lb/>
用責之典禮守正不回斯皆一時之俊良多士之<lb/>
領袖方欲寘之侍從益當養其才能左右史官號<lb/>
爲要地前後達者皆由此途手刋冊書足以明枉<lb/>
直之效密侍殿陛足以觀進退之詳益勉自修以<lb/>
須不次<lb/>
　　　　陳烈落致仕福州教授　蘇　轍<lb/>
維孝友于兄弟是以爲政爾以篤行見紀於東南<lb/>
雖老而不試可以無憾朕方欲推爾所爲施於郷<lb/>
人其起視學校使諸生有所矜式<lb/>
<pb n="KR4h0040_SBCK_040-9a"/>
　　　　蔡確攺知安州　蘇　轍<lb/>
朕體貌大臣務全終始有善則藩飾褒顯以風勵<lb/>
天下有過則遷就諱避以曲全舊恩至於用法蓋<lb/>
不得已具官蔡確早以才力奮於下僚旋蒙器使<lb/>
致位元宰弟碩不類貪冐有素而溺於私愛以廢<lb/>
公議曲從舉吏之請遂成黷貨之辜其驕奢淫縱<lb/>
之狀理無不知而涵養蒙蔽之甚殆非體國致煩<lb/>
言之並作雖欲宥而不能黜守小邦仍褫舊職徃<lb/>
自循省尚體至恩<lb/>
　　　　侍御史林旦權淮南運副<lb/>
<pb n="KR4h0040_SBCK_040-9b"/>
　　　　　　　　　　　　　　蘇　轍<lb/>
淮甸之民荐罹饑饉乃者詔發倉廪輟吳楚之漕<lb/>
以拯其急猶以乏食流徙達於朕聽朕惟救荒之<lb/>
術行之略盡惟得良使者因事施宜爲若可賴爾<lb/>
由郎官以才任御史習於揚楚之故其爲朕徃視<lb/>
之均徭薄斂禁暴戢姦無使斯人重被其困<lb/>
　　　　郭逵自致仕起知潞州　蘇　轍<lb/>
秦伯復用孟明是以能覇蜀人亟誅馬謖終亦無<lb/>
功朕周於用人篤於求舊雖設干羽以懷柔異類<lb/>
而聽鞞皷則無忘将臣豈其舊勲乆廢不用具官<lb/>
<pb n="KR4h0040_SBCK_040-10a"/>
郭逵蚤學弓劒晚通詩書勇而有謀整且能暇威<lb/>
名懾於西鄙柄任及於中樞南伐無成嗟伏波之<lb/>
遂棄退居能飯知廉頗之未衰擢從解組之餘復<lb/>
寄長民之任過而能改豈一眚之足云窮當益堅<lb/>
或來功之可冀勉於圖報以稱異恩<lb/>
　　　　范鎭侍讀太一宮使　蘇　轍<lb/>
爲國無強於得人用人莫先於求舊朕歷選賢俊<lb/>
至於側微患其德望之未充而典刑之未練舍騏<lb/>
驥而不御臨長道以咨嗟人皆病之予何疑者具<lb/>
官范鎭文冠多士有揚雄之遺風任歷三朝守劉<lb/>
<pb n="KR4h0040_SBCK_040-10b"/>
向之忠節蚤事　仁祖首開社稷之言晚說　𥙿<lb/>
陵復陳堯舜之道自處以義歸不待年身友漁樵<lb/>
已無求於當世名書簡冊恍或疑其古人兹予纉<lb/>
服之初日思講義之益謂白首窮經之樂尚可推<lb/>
以與人而眞祠訪道之遊足使退而養志勉徇予<lb/>
意毋留所安<lb/>
　　　　莊公岳成都提刑蘇泌利州運判<lb/>
　　　　　　　　　　　　　　蘇　轍<lb/>
守令賢否朝廷不能自知天下利病吏民不能自<lb/>
言宣吾德澤於下而達民情於上者部使者也朕<lb/>
<pb n="KR4h0040_SBCK_040-11a"/>
旣選用舊人而去其貪暴詔舉親進而汰其不以<lb/>
實者矣以爾公岳乆任剌舉所至稱治以爾泌家<lb/>
世文雅通於吏事益利嶮逺民罹茶鹽苖役之害<lb/>
罷瘵未復朕念之深矣其悉乃心謹察苛吏與民<lb/>
休息毋廢朕命<lb/>
　　　　劉摰尚書右丞　蘇　轍<lb/>
漢御史大夫能任其職則爲丞相近世中執法議<lb/>
論不撓亦𥙷執政昔我　仁宗優養正士開受直<lb/>
言時則有若包拯張昇之流咸以敢言獲聞大政<lb/>
舊俗已逺此風寂寥容恱相承亦棄不用朕追懷<lb/>
<pb n="KR4h0040_SBCK_040-11b"/>
先正選建忠賢諤諤之聲庶幾前烈具官劉摯早<lb/>
以御史祗事　𥙿陵力陳是非不避權寵十年流<lb/>
落志氣不衰召置臺端首開正論進任中司之要<lb/>
屢開白簡之言風聲凛然國是已定朕欲試其行<lb/>
事之實是用付以右轄之權治忽所關寄任尤重<lb/>
夫以言責人甚易以義持已實難爾其勉之毋使<lb/>
輔政之功不若言事之效<lb/>
　　　　太僕少卿李周祕書少監<lb/>
　　　　　　　　　　　　　　曽　肇<lb/>
東觀以圖書爲職長貳之選尤髙非年耆德茂未<lb/>
<pb n="KR4h0040_SBCK_040-12a"/>
易得也然秩清務簡處不爭之地恬於榮進則能<lb/>
安之好利夸侈者不能一朝居也具官李周質性<lb/>
純厚臨事有守歷試煩使時之老成位于列卿衆<lb/>
謂淹乆進秩外史徃服少事優游省闥不亦美歟<lb/>
　　　　通議大夫賈昌衡正議大夫致仕<lb/>
　　　　　　　　　　　　　　曾　肇<lb/>
士大夫束髮起家白首辭位終始無悔人之所難<lb/>
豈無褒嘉慰爾歸老具官賈昌衡名卿之裔以吏<lb/>
能進歷試内外致位通顯優有風績號稱廉平上<lb/>
書引年願還印綬嘉其知止足之誼閔爾有官職<lb/>
<pb n="KR4h0040_SBCK_040-12b"/>
之勞序進文階以爲爾寵退安閭里益俾壽臧<lb/>
　　　　左武衞上將軍郭逵特贈雄武軍節度<lb/>
　　　　使　曾　肇<lb/>
念功隱卒國有彝章矧予勞舊之臣嘗處訏謨之<lb/>
地奄終壽考宜極哀榮具官郭逵少也知書長而<lb/>
甚武蚤著戰多之績深通靜勝之謀伏波未衰尚<lb/>
威名之可倚營平旣老亦籌䇿之是咨孰云注意<lb/>
之辰忽起云亡之痛聽皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>而增感賜鈇鉞以飾<lb/>
終尚其有知膺此異數<lb/>
　　　　正議大夫知鄧州蔡確復觀文殿學士<lb/>
<pb n="KR4h0040_SBCK_040-13a"/>
　　　　差遣依舊　曾　肇<lb/>
法始於貴者所以示朝廷之公恩篤於舊臣所以<lb/>
爲天下之勸眷吾近弼嘗絓微文雖符守之旣更<lb/>
顧寵名之尚闕吏民安仰廉陛未尊具官蔡確材<lb/>
術䟽通謀猷膚敏與聞機政自元豐之紀年升冠<lb/>
宰司當　𥙿陵之復土屬均勞於輔郡旋禠職於<lb/>
殿廬原情無它在法當復尚淹時日以塞人言未<lb/>
忘矜念之心難廢公平之典備顧問於幃幄稍還<lb/>
近班宣條教於翰垣益思盡瘁<lb/>
　　　　龍圖閣直學士朝議大夫御史中丞兼<lb/>
<pb n="KR4h0040_SBCK_040-13b"/>
　　　　侍讀李常中大夫依前龍圖閣直學士<lb/>
　　　　御史中丞兼侍讀　曾　肇<lb/>
有位而無官守有禄而無事責此階散所以無常<lb/>
貟也然必積日累年不罹罪悔有司銖寸校量應<lb/>
格然後一遷亦已艱矣具官李常閎𥙿而靖深温<lb/>
恭而諒直秉義陪朕朝夕有恪蓋直延閣長憲臺<lb/>
侍經席皆儒學之華選仕進之要地也人處其一<lb/>
以爲寵榮爾今兼之其任重矣兹又因其嵗成進<lb/>
秩二等徃服朕命職思其憂<lb/>
　　　　蔣之竒寶文閣待制　曾　肇<lb/>
<pb n="KR4h0040_SBCK_040-14a"/>
三聖圖書萃在延閣儒學之士列職其中諷議計<lb/>
論惟時妙選雖身在江海之上而名近日月之光<lb/>
則世以爲榮任亦加重具官蔣之竒冨以辭藝博<lb/>
知古今臺閣踐更號爲乆次眷予南服付以列城<lb/>
屬愚民弄兵騷動嶺表武夫利賞賊殺善民而爾<lb/>
應接經營多中機㑹有罪就戮無辜獲申載嘉汝<lb/>
能宜用褒顯進于侍從之列不改師帥之舊使逺<lb/>
人觀望益加二千石之尊爲汝之光不旣多乎<lb/>
　　　　御史中丞胡宗愈中大夫尚書右丞<lb/>
　　　　　　　　　　　　　　曾　肇<lb/>
<pb n="KR4h0040_SBCK_040-14b"/>
先帝稽古建官肇自三省維尚書萬事所出丞實<lb/>
緫其紀綱糾正官邪彌綸國典非通達治道剛毅<lb/>
有守烏能勝其任哉具官胡宗愈明允篤誠敏于<lb/>
世用待時以君子之器立朝有諍臣之風直筆正<lb/>
繩無所回撓開廣朕意見弗欺之忠補助政體多<lb/>
可行之論斷自朕志擢貳中臺躐進文階増峻堂<lb/>
陛唐太宗嘗謂尚書丞百職綱維事一失中天下<lb/>
有受其弊者而當時魏鄭公戴胄劉泊軰迭處其<lb/>
位皆號得人今朕虚已仰成股肱是賴爾其矯正<lb/>
浮僞振肅偷墮使官修政舉有正觀之風則豈獨<lb/>
<pb n="KR4h0040_SBCK_040-15a"/>
汝爲稱職亦以副　先帝作則垂憲之心可不勉<lb/>
哉<lb/>
　　　　陜西運副吕大忠知陜府<lb/>
　　　　　　　　　　　　　　曾　肇<lb/>
朕於用人不盡其力不奪其志均其勞佚欲臣下<lb/>
恱而知勸也爾以材諝乆勤于外自陜以西兵食<lb/>
所賴而屢以疾告自請方州甘棠之郊姑遂爾欲<lb/>
坐嘯臥治安其土風庶幾少休毋忘忠報<lb/>
　　　　知洪州熊本知越州　曾　肇<lb/>
㑹稽西阻淛河東漸于海有陂湖灌漑之利故嵗<lb/>
<pb n="KR4h0040_SBCK_040-15b"/>
多順成有絲枲魚鹽之饒故俗重犯法獄訟稀簡<lb/>
土風和平置守牧人此爲樂國具官熊本辭學起<lb/>
家果藝從政南宫西掖試用有聲番禺豫章循行<lb/>
可紀因爾能效委兹重寄環地千里提封七州兵<lb/>
籍賦輿莫不兼緫名聮侍從之列身寄牛斗之閒<lb/>
是爲寵榮益務報稱<lb/>
　　　　朝奉郎石賡京東路提刑<lb/>
　　　　　　　　　　　　　　曾　肇<lb/>
朕於用刑寧失有罪而嵗報大辟有加無損意法<lb/>
網尚宻使民難避易犯歟抑吏之不良猶有遷情<lb/>
<pb n="KR4h0040_SBCK_040-16a"/>
以就法者歟故於臨遣使臣尤欲使知朕意以爾<lb/>
質厚而識明宜能導民以逺罪哀矜而折獄矧齊<lb/>
魯之俗易與爲善徃祗朕訓其盡爾心<lb/>
　　　　契丹僞公主錫令結牟封夫人<lb/>
　　　　　　　　　　　　　　曾　肇<lb/>
先帝威德覆被四方宜有逺人舉宗内屬優錫命<lb/>
數朕其可忘某人生自大邦嬪于西土能慕聲教<lb/>
叩關請朝引對在廷益嘉恭順胙之成國視古小<lb/>
君象揥翟衣以爲爾寵徃帥種落舉爲王民<lb/>
　　　　范純禮復天章閣待制樞密都承旨<lb/>
<pb n="KR4h0040_SBCK_040-16b"/>
　　　　　　　　　　　　　　曾　肇<lb/>
樞機之地選用士人宣納密命自　神考始肆予<lb/>
纂服收抜端良寘諸左右蓋遵先志具官范純禮<lb/>
夷易有守篤實無華恂恂自持言行相顧失職兹<lb/>
乆秉心不移起分州符未厭輿議其還延閣侍從<lb/>
之邃來賛右府訏謨之微副予咨求竚爾忠益<lb/>
　　　　故降授太子少保致仕潞國公文彦博<lb/>
　　　　追復河東節度管内觀察處置等使太<lb/>
　　　　師開府儀同三司太原尹潞國公<lb/>
　　　　　　　　　　　　　　曾　肇<lb/>
<pb n="KR4h0040_SBCK_040-17a"/>
朕嗣位五月三下恩書徽纆桁楊棲置弗用放流<lb/>
竄逐係踵生還尚念故老元臣嘗位丞弼或奪爵<lb/>
身後或殞命貶中霈澤之行豈限存歿不有追復<lb/>
孰慰營魂具官文彦博佐佑四朝勲德兼茂粤自<lb/>
神考命爲師臣逮及　先皇咨以重事去國未乆<lb/>
嘖有煩言降秩春宫僅存公號齎志没地屢閲嵗<lb/>
時蔽自朕心悉還舊貫維垣印綬冠秩百工全晉<lb/>
節旄視儀三事納書泉壤流澤子孫死而有知可<lb/>
以無憾<lb/>
　　　　東頭供奉官李志張大中並轉兩官<lb/>
<pb n="KR4h0040_SBCK_040-17b"/>
　　　　　　　　　　　　　　曾　肇<lb/>
朕圖疆場之功常以靜勝爲優斬獲爲下顧如爾<lb/>
等立效西陲實在前日第勞行賞則有舊章其徃<lb/>
自今當體朕意<lb/>
　　　　尚書左丞梁燾資政殿學士同醴泉觀<lb/>
　　　　使　吕　陶<lb/>
君臣之㑹遇豈不難哉平居竭股肱之效則與之<lb/>
合謀一旦有筋力之憂則遂欲去位違從之際朕<lb/>
甚重之雖朝廷始終之恩固無所間而賢者進退<lb/>
之分亦貴其全爰有寵章以襃逺業具官梁燾藴<lb/>
<pb n="KR4h0040_SBCK_040-18a"/>
造道之深識知事君之大方早以文學之望更直<lb/>
於儒林晚以諌諍之才盡規於治路向從内相之<lb/>
選進領中臺之權資其納忠距此周嵗大綱已舉<lb/>
知戴冑之有勞竒論不聞惜少翁之告病遽形奏<lb/>
牘求解政幾章却復來至于五六爾旣懷知止之<lb/>
義屢請於朝予亦有優賢之心敢勞以事宜躋華<lb/>
於祕殿仍庀職於眞宫示以眷存遂其安佚惟五<lb/>
福之報德必錫之壽康惟大臣之愛君不繫於出<lb/>
處其綏吉履益茂壯猷<lb/>
　　　　李潜落致仕　鄒　浩<lb/>
<pb n="KR4h0040_SBCK_040-18b"/>
朕欲士大夫風節奮厲以成一世之俗而忘已徇<lb/>
物或者安之與其嚴法以示懲曷若表賢而自勸<lb/>
以爾自爲禮義行貫幽明歸臥郷閭世所推尚精<lb/>
神思慮雖老不衰近臣以聞適恊朕意傳不云乎<lb/>
可以處而處可以仕而仕孔子也爾旣師之以治<lb/>
已有日矣勉承朕命以暢逺猷<lb/>
　　　　章楶同知樞密院　鄒　浩<lb/>
朕惟天下治安之本實在二府故文武雖若異任<lb/>
而眷注未嘗不均必求其人以賛樞極具官章楶<lb/>
受知　哲廟擢付師權旣生致於酋豪且廣恢於<lb/>
<pb n="KR4h0040_SBCK_040-19a"/>
境土屢形捷奏數被襃嘉眷宥密之須才越班聮<lb/>
而登用蔽自朕志寵示殊恩惟不忍肝腦之塗郊<lb/>
原故能愛重人命惟備見飛輓之耗帑廪故能謹<lb/>
惜邦財事在變通爾知之矣勉思所以善其後者<lb/>
以副朕躋民仁壽之意<lb/>
　　　　吕希哲直祕閣知曹州　鄒　浩<lb/>
祕閣聚天下之圖籍以崇養豪英以鑒觀理亂惟<lb/>
時分直不輕授人以爾學知所宗行與言稱方從<lb/>
卿寺出守輔藩兹用襃嘉以爲爾寵夫濟隂患盗<lb/>
乆矣以爾之不欲而表勵之則雖賞之不竊将不<lb/>
<pb n="KR4h0040_SBCK_040-19b"/>
特見於空言而已徃其懋哉<lb/>
皇朝文鑑卷第四十<lb/>
</p>
<p>
</p>
  </div>
</body>
</text>
</TEI>
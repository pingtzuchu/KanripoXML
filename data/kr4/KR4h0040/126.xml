<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_126-1a"/>
皇朝文鑑巻第一百二十六<lb/>
　雜著<lb/>
　　　續謚法　劉　敞<lb/>
　　　責和氏璧　劉　敞<lb/>
　　　君臨臣喪辨　劉　敞<lb/>
　　　閔習　王　安石<lb/>
　　　許氏世譜　王　安石<lb/>
　　　讀玄　司馬　光<lb/>
　　　訓儉示康　司馬　光<lb/>
　　　雜識二首　曽　鞏<lb/>
<pb n="KR4h0040_SBCK_126-1b"/>
　　　　續謚法　劉　敞<lb/>
劉子曰古者生無字死無謚生無字故名而不諱<lb/>
死無謚故上下同之及至于周㓜而名冠而字死<lb/>
而謚字者所以貴其名也謚者所以成其徳也盛<lb/>
矣文哉劉子曰夏商之道不勝其質両周之道不<lb/>
勝其文其斯之謂歟賞罰窮矣劉子曰古之為謚<lb/>
者有取也取於名取於號取於字賢者取賢稱焉<lb/>
愚者取愚稱焉黄帝號之崇也舜禹名之隆也桀<lb/>
紂名之汙也尼父字之珍也劉子曰爵而不謚周<lb/>
也爵而謚之魯也不爵而謚漢也由文已哉由文<lb/>
<pb n="KR4h0040_SBCK_126-2a"/>
已哉嘉魯哀公誄尼父合於謚法堯舜禹湯之志<lb/>
作續謚五十以待後世天爵之君子成徳焉<lb/>
神化無方曰尼先覺任重曰摯述而不作曰彭信<lb/>
而好古曰彭隐居求志曰夷<hi>也伯夷</hi>仁義庶　曰淵<lb/>
不幸短命曰淵和而不流曰惠<hi>也栁下</hi>愚智適時曰<lb/>
俞<hi>子寗武</hi>進退寡過曰瑗<hi>玉/蘧伯</hi>恭儉好禮曰嬰<hi>子晏</hi>清<lb/>
淨無為曰聃耄期稱道曰聃惠而多愛曰僑<hi>産子</hi>直<lb/>
而不撓曰肸<hi>向叔</hi>輕爵守爵曰札<hi>子季</hi>居敬行簡曰雍<lb/>
孝友時格曰騫尚徳慎言曰适善事父母曰參使<lb/>
能造命曰貢<hi>貢子</hi>在約思純曰憲<hi>憲原</hi>伎藝敏給曰求<lb/>
<pb n="KR4h0040_SBCK_126-2b"/>
<hi>求冉</hi>勇而知義曰由<hi>路/子</hi>文學慱識曰商<hi>夏子</hi>容貌矜莊<lb/>
曰張<hi>師顓孫</hi>信道輕仕曰開<hi>開/漆雕</hi>不得中庸曰晳<hi>㸃曽</hi>
言合聖人曰若<hi>子有</hi>敬慎威儀曰華<hi>西公</hi>有徳疾憂曰<lb/>
冉<hi>牛伯</hi>知徳中庸曰伋<hi>思子</hi>蹈道知言曰軻隐居放言<lb/>
曰逸<hi>逸夷</hi>反性敦禮曰况<hi>卿荀</hi>兼愛上賢曰翟上同遵<lb/>
儉曰翟<hi>子墨</hi>救攻上闘曰鈃<hi>鈃/宋</hi>獨善為我曰居<hi>居楊子</hi>
巵言日出曰周<hi>子莊</hi>絜白不汚曰皓<hi>皓四</hi>言行軌物曰<lb/>
舒<hi>舒董仲</hi>簡易多聞曰向<hi>向/劉</hi>守死善道曰勝<hi>勝龔</hi>覃思<lb/>
寡欲曰雄<hi>子楊</hi>審音知化曰曠巧歴絶倫曰衡<hi>子張平</hi>
逹數知来曰輅<hi>輅管</hi>慱物多愛曰遷良史實録曰遷<lb/>
<pb n="KR4h0040_SBCK_126-3a"/>
　　　　責和氏璧　劉　敞<lb/>
楚人和氏得玉璞荆山之中奉而獻之厲王厲王<lb/>
使玉人相之玉人曰石也王以和為誑而刖其左<lb/>
足及厲王薨武王即位又奉其璞而獻之武王武<lb/>
王使玉人相之又曰石也王又以和為誑而刖其<lb/>
右足武王薨文王即位和乃抱其璞哭於荆山之<lb/>
下三日三夜泣盡繼之以血王聞之使人問曰天<lb/>
下之刖者多矣何子之怨也對曰吾非怨已之刖<lb/>
也哀夫寳玉而題之以石貞士而名之以誑也王<lb/>
使人治其璞果得寳焉故命曰和氏之璧此世世<lb/>
<pb n="KR4h0040_SBCK_126-3b"/>
稱和氏善知寶而又甚悲其不幸也吾意善知寶<lb/>
者不然彼天之生玉也有常質居上不待以為益<lb/>
在下不損以為少此人主之所貪也雖全而鬻之<lb/>
猶辱今一不免其身其不知寶也甚矣至於刖而<lb/>
後哀之其不知過也甚矣苟使和寶之則若勿獻<lb/>
苟使和哀之則若勿怨彼非所明而明之其刖也<lb/>
猶幸周人得夏后氏之鼎藏之太廟已八百有餘<lb/>
嵗矣周衰宋太丘之社亡而鼎入于泗水之中秦<lb/>
始皇滅周耻不得其噐於是齋七日使萬人没水<lb/>
求焉不獲而後止楚有良弓號之曰大屈傳世之<lb/>
<pb n="KR4h0040_SBCK_126-4a"/>
寶也齊與晉越聞之皆欲得之興兵而圍之夫興<lb/>
兵者上有破軍殺將之祸下有柝交離親之辱然<lb/>
而不計者寶之所在則不憚以安為危以存為亡<lb/>
彼人之所求而非求於人也試使一人負鼎之秦<lb/>
一人挾弓之晉則不敢以兾百金之償豈獨寶哉<lb/>
雖道亦然今使天下之賢士有道之君子負抱其<lb/>
義祗飾其辭不擇趋向不度可否號呼於人主之<lb/>
側以兾萬一焉甚者殺身捐生其次刑戮流亡終<lb/>
無與任其責者則吴起逐於魯而韓非死於秦其<lb/>
欲將與説難為之祸也非二君之過也然而世獨<lb/>
<pb n="KR4h0040_SBCK_126-4b"/>
謂和為不幸繆矣夫謂和之不幸固失其理而和<lb/>
之自謂貞又非其名所謂貞者必審於輕重之際<lb/>
榮辱之分和不哀其身而哀其玉忘所重而狥所<lb/>
輕是豎刁之自宫易牙之殺其子世主所以厚疑<lb/>
也吾未知其貞故為貴在乎賤為遠在乎近為大<lb/>
在乎小古之君子不外於已而内人不厚於人而<lb/>
薄身倡而後應引而後動舜陶於深山之中伊尹<lb/>
耕於有莘之野傅説築於巖險之下太公釣於渭<lb/>
水之上及其大行也名甚白居甚安功甚信此其<lb/>
離於世俗之患也遠矣無他人主者求之也<lb/>
<pb n="KR4h0040_SBCK_126-5a"/>
　　　　君臨臣䘮辨　劉　敞<lb/>
君臨臣䘮以桃茢先非禮也周之末造也事之斯<lb/>
為臣焉使之斯為君焉君臣之義非虚加之也寄<lb/>
社稷焉爾寄宗廟焉爾寄人民焉爾夫若是其孰<lb/>
輕之故君有慶臣亦慶君有戚臣亦戚書曰元首<lb/>
明哉股肱良哉尊卑異而已矣雖於其臣亦然故<lb/>
臣疾君親問之臣死君親哭之所以致忠愛也若<lb/>
生也而用死也而弃生也而厚死也而薄生也而<lb/>
愛死也而惡是教之忘生也是教之背死也祸莫<lb/>
甚於背死而忘生苟為背死而忘生故不足以託<lb/>
<pb n="KR4h0040_SBCK_126-5b"/>
六尺之孤寄百里之命施之於人者不變於存亡<lb/>
然後人之視其亡猶存矣則夫桃茢胡為乎諸臣<lb/>
之廟哉或曰於記有之宜若禮然曰否是固亦周<lb/>
末之記也昔者仲尼之畜狗死子貢埋之曰丘聞<lb/>
之也敝帷不弃為埋馬也敝蓋不弃為埋狗也而<lb/>
丘也貧無蓋也亦予之席焉夫不以賤而弃之為<lb/>
有勞也夫不以死而欺之為有生也勞雖賤不弃<lb/>
也死雖狗不欺也而况於君臣乎吾故曰君臨臣<lb/>
䘮以桃茢先非禮也周之末造也雖然必有以也<lb/>
古者人君非弔䘮問疾不至乎諸臣之家非弔䘮<lb/>
<pb n="KR4h0040_SBCK_126-6a"/>
問疾而至乎諸臣之家謂之君臣為謔故君弔於<lb/>
臣使巫祝先釋菜于廟門然後入釋采者告有事<lb/>
也世或失其義而謂巫其祓之乎及魯襄公嘗朝<lb/>
于荆荆君死荆人曰公必親襲魯人辭不得命則<lb/>
使巫祝以桃茢祓而先盖厭之也由是觀之則魯<lb/>
襄公為之也曰君臨臣䘮不以桃茢先則吾信之<lb/>
矣二人執戈以前也非惡之乎曰豈謂是哉君之<lb/>
行固必有衛之者矣况諸臣之家乎昔者楚公子<lb/>
圍㑹諸侯于宋將升壇使兩人執戈設服離衛諸<lb/>
侯之大夫皆知其為君也如苟惡之而已㑹于宋<lb/>
<pb n="KR4h0040_SBCK_126-6b"/>
何為惡之哉<lb/>
　　　　閔習　王　安石<lb/>
父母死則燔而捐之水中其不可明也禁使葬之<lb/>
其可明也然而吏相與非之乎上民相與非之乎<lb/>
下盖其習之乆也則至於戕賊父母而無以為不<lb/>
可顧曰禁之不可也嗚呼吾是以見先王之道難<lb/>
行也先王之道不講乎天下而不勝乎小人之説<lb/>
非一日之積也而小人之説其為不可不皆若戕<lb/>
賊父母之易明也先王之道不皆若禁使葬之之<lb/>
易行也嗚呼吾是以見先王之道難行也正觀之<lb/>
<pb n="KR4h0040_SBCK_126-7a"/>
行其庶矣惜乎其臣有罪焉作閔習<lb/>
　　　　許氏世譜　王　安石<lb/>
伯陽神農之後也佐堯舜有大功賜姓曰姜其後<lb/>
見經者四國曰申詩所謂申伯者是也曰吕書所<lb/>
謂吕侯者是也曰齊曰許春秋所書齊侯許男是<lb/>
也周衰許男常從大侯征伐㑹盟竟於春秋及後<lb/>
世無復國而子孫以其封姓然世傳有許由者堯<lb/>
以天下讓由由不受逃之箕山箕山上盖有許由<lb/>
冢焉其事不見於經學者疑之或曰由亡求於世<lb/>
者耳雖與之天下盖不受也故好事者以云而由<lb/>
<pb n="KR4h0040_SBCK_126-7b"/>
與伯陽其生後先所祖同不同莫能知也漢興許<lb/>
氏侯者六人伯至侯盎宋子侯瘛嚴侯積此三侯<lb/>
者其始以將封而史不書其州里平恩侯廣漢博<lb/>
望侯舜樂成侯延壽此三侯者同産昆弟也以外<lb/>
戚起於宣元之世昌邑人也盎孫昌嘗為丞相延<lb/>
壽及廣漢弟子嘉嘗為大司馬至王莽敗許氏始<lb/>
皆失其封云後漢㑹稽有許荆者循吏也許慎者<lb/>
以經術顯許峻者為易林傳於世許楊者治鴻隙<lb/>
陂有徳於汝南之民報祭焉許靖者避地交州後<lb/>
入蜀先主以為太傅與從弟劭俱善論人物劭兄<lb/>
<pb n="KR4h0040_SBCK_126-8a"/>
䖍亦知名世稱平輿淵有二龍焉慎峻楊靖皆汝<lb/>
南人也許禇者家於譙以忠力事魏封侯牟鄉許<lb/>
慈者家南陽入蜀父子為博士司馬晉時有許孜<lb/>
者東陽人也徳行髙察孝亷不起老於家其子曰<lb/>
生亦有至性焉初許氏爵邑於周子孫播散四方<lb/>
有紀者猶不乏焉至昌邑始大著間興於汝南其<lb/>
後祖髙陽者為最盛然髙陽之族不見其所始有<lb/>
據者仕魏歴校尉郡守先允為鎮將軍允三子皆<lb/>
仕司馬晉竒司隷校尉猛幽州刺史竒子遐侍中<lb/>
猛子式平原太守自允至武式皆知名允後五世<lb/>
<pb n="KR4h0040_SBCK_126-8b"/>
洵司馬晉嘗召官之不起洵孫珪為旌陽太守於<lb/>
齊珪生勇慧齊太子家令勇慧生懋篤學以孝聞<lb/>
卒於梁為中庶子懋生享為陳衛尉卿嘗領史官<lb/>
次齊梁事事有子善心為之卒業是時有許紹者<lb/>
善心族父也通守夷陵治有恩流戸自歸數十萬<lb/>
<hi>勞於卒有</hi>唐爵安陸郡公圉師欽寂欽明其後也圉師<lb/>
紹少子寛博有噐幹别自封平㤙侯與敬宗俱為<lb/>
龍朔中宰相欽寂謂紹曽大父也萬嵗中帥師當<lb/>
契丹執以如安東使説守者降至安東曰賊今且<lb/>
破滅公勉守無忘忠也契丹即殺之是嵗弟欽明<lb/>
<pb n="KR4h0040_SBCK_126-9a"/>
亦遇殺欽明為凉州都督行卒遇突厥亦執使說<lb/>
降靈州顧為廋言告守者所以破賊兄弟将兵一<lb/>
旦同以身徇邊鄙賢者榮之敬宗者善心子也始<lb/>
以公開郡於髙陽與其孫令伯以文稱當世天寳<lb/>
之亂敬宗有孫曰遠與張廵以睢陽抗賊自以不<lb/>
及廵推廵為将而親為之下乆之食乏無助煑茶<lb/>
紙以食猶堅守賊所以不得南向以睢陽弊其鋒<lb/>
也卒與俱死者皆天下豪傑義士云唐亡逺孫儒<lb/>
不義朱梁自雍州入于江南終身不出焉儒生稠<lb/>
沉毅有信仕江南李氏參徳化主軍事稠生規好<lb/>
<pb n="KR4h0040_SBCK_126-9b"/>
道家言不以事自慁嘗羇旅宣歙間聞旁舎呻呼<lb/>
就之曰我某郡人也察君長者且死願以骸骨属<lb/>
君因指槖中黄金十斤曰以是交長者規許諾敬<lb/>
負其骨千里并黄金置死者家大驚愧之因請獻<lb/>
金如亡兒言以為許君壽規不顧竟去於是聞者<lb/>
滋以規為長者卒葬池州後以子故贈大理評事<lb/>
生遂逖迥三子遂善事母里母勵其子輙曰汝獨<lb/>
不慙許伯通乎祥符中天子有事於太山加恩群<lb/>
臣逖當遷讓其兄遂天子以遂為將作監主簿遂<lb/>
子俞俞字堯言名能文章大臣屢薦之有與不合<lb/>
<pb n="KR4h0040_SBCK_126-10a"/>
者官以故不遂嘗知興國軍大冶縣縣人至今稱<lb/>
之俞兩子均垍為進士逖字景山嘗上書江南氏<lb/>
歎竒之以為崇文館校書郎嵗中拜監察御史後<lb/>
復上書太宗論邊事宰相趙普竒其意以為與已<lb/>
合知興元府起鄼侯廢堰以利民治濃荆揚三州<lb/>
為盗者逃而去其事兄如事父使妻事其長姒如<lb/>
事母故人無後為嫁其女如己子有子五人恂黄<lb/>
州録事參軍恢尚書虞部員外郎怡今為太子中<lb/>
舎簽押淮南節度判官㕔公事元今為江淮荆湖<lb/>
兩浙制置發運平秦州海陵主簿五人者咸孝友<lb/>
<pb n="KR4h0040_SBCK_126-10b"/>
如其先人故士大夫論孝友者歸許氏元以國子<lb/>
博士發運判官七年遂為其使待制天章閣自天<lb/>
子大臣莫不以為材其勞烈方在史氏記余故不<lb/>
論而著其家行云迥字光遠其事母如伯通之孝<lb/>
事其兄如景山之為弟也慷慨有大意少嘗仕進<lb/>
後不復仕與其兄俱葬顔村有子㑹為進士方壯<lb/>
時亦慨然好議天下事今為太廟齊郎臨川王安<lb/>
石曰余譜許氏自據以下其譜傳始顯焉然自許<lb/>
男於周其後數封而有紀之子孫多焉於是論之<lb/>
夫伯　之所以佐其君治民余讀書未嘗不歎思<lb/>
<pb n="KR4h0040_SBCK_126-11a"/>
之也傳曰盛徳者必百世祀若伯夷者盖庶幾焉<lb/>
彼其後世忠孝之良亦使之遭時沐浴舜禹之間<lb/>
以盡其材而與夫䕫臯羆虎之徒俱出而馳焉其<lb/>
孰能概之邪<lb/>
　　　　讀玄　司馬　光<lb/>
余少之時聞玄之名而不獲見獨觀揚子之自序<lb/>
稱玄盛矣及班固為傳則曰劉歆嘗觀玄謂雄曰<lb/>
空自苦今學者有禄利然尚不能明易又如玄何<lb/>
吾恐後人用覆醬瓿也雄笑而不應諸儒或譏以<lb/>
為雄非聖人而作經猶春秋吴楚之君僣號稱王<lb/>
<pb n="KR4h0040_SBCK_126-11b"/>
盖誅絶之罪也固存此言則固之意雖愈於歆亦<lb/>
未謂玄之善如楊子所云也余亦私怪揚子不賛<lb/>
易而别爲玄易之道其於天人之藴備矣揚子豈<lb/>
有以加之廼更爲一書且不知其焉所用之故亦<lb/>
不謂揚子宜爲玄也及長學易苦其幽奥難知以<lb/>
爲玄者賢之書校於易其義必淺其文必易夫登<lb/>
喬山者必踐於坱埤適滄海者必沿於江漢故願<lb/>
先從事於玄以漸而進於易庶㡬乎其可跂而望<lb/>
也於是求之積年乃得觀之初則溟涬曼漶略不<lb/>
可入廼研精易慮屏人事而讀之數十過參以首<lb/>
<pb n="KR4h0040_SBCK_126-12a"/>
尾稍得窺其梗㮣然後喟然置書歎曰嗚呼揚子<lb/>
真大儒者耶孔子既没學聖人之道者非揚子而<lb/>
誰孟與荀殆不足擬况其餘乎觀玄之書昭則極<lb/>
於人幽則盡於神大則包宇宙細則入毛髪合天<lb/>
地人之道以為一刮其根本示人所出胎育萬物<lb/>
而兼為之母若地履之而不可窮也若海挹之而<lb/>
不可竭也天下之道雖有善者其蔑以易此矣考<lb/>
渾元之初而玄已生察之於當今而玄非不行窮<lb/>
之於天地之末而玄不可亡叩之以萬物之情而<lb/>
不漏測之以鬼神之狀而不違概之以六經之言<lb/>
<pb n="KR4h0040_SBCK_126-12b"/>
而不悖藉使聖人復生視玄必釋然而笑以為得<lb/>
已之心矣乃知玄者所以賛易也非别為書以與<lb/>
易競也何歆固知之之淺而過之之深也或曰易<lb/>
之法與玄異揚不遵易而自為之制安在其賛易<lb/>
乎且如與易同道則既有易矣何以玄為曰夫畋<lb/>
者所以為禽也網而得之與弋而得之何以異哉<lb/>
書者所以為道也易網也元弋也何害不既網而<lb/>
使弋者為之助乎子之求道亦膠矣且揚子作法<lb/>
言所以凖論語作玄所以凖易子不廢法言而欲<lb/>
廢玄不亦惑乎夫法言與論語之道庸有異乎玄<lb/>
<pb n="KR4h0040_SBCK_126-13a"/>
之於易亦然大厦將傾一木扶之不若衆木扶之<lb/>
之為固也大道將晦一書辯之不若衆書辯之之<lb/>
為明也學者能專精於易誠足矣然易天也玄者<lb/>
所以為之階也子將升天而廢其階乎先儒為玄<lb/>
觧者多矣然揚子為文既多訓詁指趣幽邃而玄<lb/>
又其難知者也故余疑先儒之觧未能盡契揚子<lb/>
之志世必有能通之者比終且學焉<lb/>
　　　　訓儉示康　司馬　光<lb/>
吾本寒家世以清白相承吾性不喜華靡自為乳<lb/>
兒長者加以金銀華美之服輙羞弃去之二十忝<lb/>
<pb n="KR4h0040_SBCK_126-13b"/>
科名聞喜宴獨不戴花同年曰君賜不可違也乃<lb/>
簮一花平生衣取蔽寒食取充腹亦不敢服垢敝<lb/>
以矯俗干名但順吾性而已衆人皆以奢靡爲榮<lb/>
吾心獨以儉素爲美人皆嗤吾固陋吾不以爲病<lb/>
應之曰孔子稱與其不孫也寕固又曰以約失之<lb/>
者鮮矣又曰士志於道而耻惡衣惡食者未足與<lb/>
議也古人以儉爲羙徳今人乃以儉相詬病嘻異<lb/>
哉近嵗風俗尤爲侈靡走卒類士服農夫躡絲履<lb/>
吾記天聖中先公爲郡牧判官客至未嘗不置酒<lb/>
或三行五行多不過七行酒酤於市果止於梨栗<lb/>
<pb n="KR4h0040_SBCK_126-14a"/>
棗柿之類肴止於脯醢菜羮噐用甆漆當時士大<lb/>
夫家皆然人不相非也㑹數而禮勤物薄而情厚<lb/>
近日士大夫家酒非内法果肴非遠方珍異食非<lb/>
多品噐皿非滿桉不敢㑹賔友常數月營聚然後<lb/>
敢發書苟或不然人爭非之以為鄙吝故不隨俗<lb/>
靡者盖鮮矣嗟乎風俗頺敝如是居位者雖不能<lb/>
禁忍助之乎又聞昔李文靖公為相治居第於封<lb/>
丘門内聴事前僅容旋馬或言其太隘公笑曰居<lb/>
第當傳子孫此為宰相聴事誠隘為太祝奉禮聴<lb/>
事已寛矣參政魯公為諌官　真宗遣使急召之<lb/>
<pb n="KR4h0040_SBCK_126-14b"/>
得於酒家既入問其所来以實對上曰卿為清望<lb/>
官柰何飲於酒肆對曰臣家貧客至無噐皿肴果<lb/>
故就酒家觴之上以無隐益重之張文節為相自<lb/>
奉養如為河陽掌書記時所親或規之曰公今受<lb/>
俸不少而自奉若此公雖自信清約外人頗有公<lb/>
孫布被之譏公宜少從衆公歎曰吾今日之俸雖<lb/>
舉家錦衣玉食何患不能顧人之常情由儉入奢<lb/>
易由奢入儉難吾今日之俸豈能常存一旦異於<lb/>
今日家人習奢已乆不能頓儉必致失所豈若吾<lb/>
居位去位身存身亡常如一日乎嗚呼大賢之深<lb/>
<pb n="KR4h0040_SBCK_126-15a"/>
謀逺慮豈庸人所及哉御孫曰儉徳之共也侈惡<lb/>
之大也共同也言有徳者皆由儉来也夫儉則寡<lb/>
欲君子寡欲則不役於物可以直道而行小人寡<lb/>
欲則能謹身節用逺罪豐家故曰儉徳之共也侈<lb/>
則多欲君子多欲則貪慕富貴枉道速祸小人多<lb/>
欲則多求妄用敗家䘮身是以居官必賄居鄉必<lb/>
盗故曰侈惡之大也昔正考父饘粥以餬口孟僖<lb/>
子知其後必有逹人季文子相三君妾不衣帛馬<lb/>
不食粟君子以為忠管仲鏤簋朱紘山楶藻棁孔<lb/>
子鄙其小噐公叔文子享衛靈公史鰌知其及祸<lb/>
<pb n="KR4h0040_SBCK_126-15b"/>
及戍果以富得罪出亡何曽日食萬錢至孫以驕<lb/>
溢傾家石崇以奢靡誇人卒以此死東市近世㓂<lb/>
莱公豪侈冠一時然以功業大人莫之非子孫習<lb/>
其家風今多窮困其餘以儉立名以侈自敗者多<lb/>
矣不可徧數聊舉數人以訓汝汝非徒身當服行<lb/>
當以訓汝子孫使知前軰之風俗云<lb/>
　　　　雜識二首　曽　鞏<lb/>
孫之翰言慶歴中上用杜衍范仲淹富弼韓琦任<lb/>
政事而以歐陽脩蔡襄及甫等為諫官欲更張庶<lb/>
事致太平之功仲淹等亦皆戮力自効欲報人主<lb/>
<pb n="KR4h0040_SBCK_126-16a"/>
之知然心好同惡異不能曠然心無適莫甫嘗家<lb/>
居石介過之問介適何許来介言方過富公問富<lb/>
公何為介曰富公以滕宗諒守慶州用公使錢坐<lb/>
法杜公必欲致宗諒重法曰不然則衍不能在此<lb/>
范公則欲薄其罪曰不然則仲淹請去富公欲抵<lb/>
宗諒重法則恐違范公欲薄其罪則懼違杜公患<lb/>
是不知所决甫曰守道以謂如何介曰介亦竊患<lb/>
之甫廼嘆曰法者人主之操柄今富公患重罪宗<lb/>
諒則違范公薄其罪則違杜公是不知有法也守<lb/>
道平生好議論自謂正直亦安得此言乎因曰甫<lb/>
<pb n="KR4h0040_SBCK_126-16b"/>
少而好學自度必難用於世是以退為唐史記以<lb/>
自見而属為諸公牽挽使備諫官亦嘗與人自謀<lb/>
去就而所與謀者適好進之人遂見誤在此今諸<lb/>
公之言如是甫復何望哉自此凡月餘不能寐慶<lb/>
歴之間任時事者其後余多識之不黨而知其過<lb/>
如之翰者則一人而已矣<lb/>
廣原州蠻儂智髙以其衆叛乘南方無備連邕賔<lb/>
等七州至廣州所至殺吏民縱略東南大駭朝廷<lb/>
遺驍將張忠蔣偕馳驛討捕至州皆為智髙所摧<lb/>
䧟又遣楊畋孫沔余靖招撫皆乆之無功　仁宗<lb/>
<pb n="KR4h0040_SBCK_126-17a"/>
憂之遂遣樞宻副使狄青為宣撫使率衆擊之翰<lb/>
林學士曽公亮問青所以為方略者青初不肯言<lb/>
公亮固問之青廼曰比者軍制不立又自廣川之<lb/>
敗賞罰不明今當立軍制明賞罰而已然恐聞青<lb/>
来以謂所遣者官重勢必不得見之公亮又問賊<lb/>
之標牌殆不可當如何青曰此易耳標牌步兵也<lb/>
當騎兵則不能施矣初張忠蔣偕之往率皆自京<lb/>
師六七日馳至廣州未嘗拊士卒立行伍一旦見<lb/>
賊則疾驅使戰又偕等所居不知為營衛故士卒<lb/>
見敵皆望風退走而忠臨偕居方臥帳中為賊所<lb/>
<pb n="KR4h0040_SBCK_126-17b"/>
虜楊畋余靖又所爲紛亂不能自振而孫沔大受<lb/>
請託所與行者廼朱從道鄭紓歐陽乾曜之徒皆<lb/>
險薄無賴欲有所避免要求沔引之自從遠近莫<lb/>
不嗟異既至潭州沔遂稱疾觀望不敢進青之受<lb/>
命有因貴望求從青行者青延見謂之曰君欲從<lb/>
青行此青之所求也何必因人言乎然智髙小冦<lb/>
至遣青行可以知事急矣從青之士能擊賊有功<lb/>
朝廷有厚望青不敢不爲之請也若往而不能擊<lb/>
賊則軍中法重青不敢私也君其思之願行則即<lb/>
奏取君矣非獨君也君之親戚交遊之士幸皆以<lb/>
<pb n="KR4h0040_SBCK_126-18a"/>
青之此言告之苟欲行者皆青之所求也於是聞<lb/>
者大駭無復敢言求從青行者其所辟取皆青之<lb/>
素所與以為可用者人望固已歸之矣及行率衆<lb/>
日不過一驛所至州輙休士一日至潭州遂立行<lb/>
伍明約束軍行止皆成行列至於荷鍤嬴糧持守<lb/>
禦之備皆有區處軍人有奪逆旅菜一把者立斬<lb/>
之以徇於是一軍肅然無敢出聲氣萬餘人行未<lb/>
嘗聞聲毎青至郵驛四面嚴兵每門皆諸司使二<lb/>
人守之無一人得妄出入而求見青者無不即時<lb/>
得通其野宿皆成營栅青所居四面陳設弓弩皆<lb/>
<pb n="KR4h0040_SBCK_126-18b"/>
數重所將精鋭列布左右守衛甚嚴方青之未至<lb/>
諸將屢走皆以為常至是知桂州崇儀使陳<hi>廟諱英宗</hi>
知英州供備庫使蘇緘與賊戰復敗走如常時青<lb/>
至賔州悉召陳與禆校凡三十二人數其罪按軍<lb/>
法斬之惟蘇緘在某所使械繫上聞於是軍中人<lb/>
人奮勵有死戰之心是時智髙還守邕州青懼崑<lb/>
崙闗險阨為所據乃下令賔州兵五日糧休士卒<lb/>
賊諜知不為備是夜大風雨青率衆半夜時度崑<lb/>
崙闗既度喜曰賊不知守此無能為也彼謂夜半<lb/>
風雨時吾不敢来吾来所以出其不意也已近邕<lb/>
<pb n="KR4h0040_SBCK_126-19a"/>
州賊方覺逆於歸仁廟青登髙望之賊據坡上我<lb/>
軍薄之禆將孫節中流矢死青急麾軍進人人皆<lb/>
殊死戰先是青已縱蕃落馬軍二千人出賊後至<lb/>
是前後合擊賊之標牌軍為馬軍所衝突皆不能<lb/>
駐軍士又從馬上以鐵連加擊之遂皆披靡相枕<lb/>
藉遂大敗智髙果焚城遁去青先為公亮言立軍<lb/>
制明賞罰賊不可得見標牌不能當騎兵皆如其<lb/>
所料青坐堂戸上以論數千里之外辭約而慮明<lb/>
雖古之名將何以加此豈特一時武人崛起者乎<lb/>
方慶歴中葛懷敏與李元昊戰於廣川懷敏敗死<lb/>
<pb n="KR4h0040_SBCK_126-19b"/>
而諸校與士卒既敗多竄山谷間是時以權冝招<lb/>
納皆許不死自此軍多棄其將不肯死戰故青云<lb/>
自廣川之敗賞罰不行云翰林學士蔡襄亦言聞<lb/>
於青者如此<lb/>
皇朝文鑑巻第一百二十六<lb/>
<pb n="KR4h0040_SBCK_126-20a"/>
</p>
<p>
</p>
  </div>
</body>
</text>
</TEI>
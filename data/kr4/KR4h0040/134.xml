<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_134-1a"/>
皇朝文鑑卷第一百三十四<lb/>
　祭文<lb/>
　　　祭韓欽聖文　王　安石<lb/>
　　　祭曾博士文　王　安石<lb/>
　　　祭王深甫文　王　安石<lb/>
　　　祭歐陽少師文　曾　鞏<lb/>
　　　祭王平甫文　曾　鞏<lb/>
　　　祭歐陽文忠公文　蘇　軾<lb/>
　　　祭魏國韓令公文　蘇　軾<lb/>
　　　祭任師中文　蘇　軾<lb/>
<pb n="KR4h0040_SBCK_134-1b"/>
　　　黄州再祭文與可文　蘇　軾<lb/>
　　　祭范蜀公文　蘇　軾<lb/>
　　　祭歐陽文忠公夫人文　蘇　軾<lb/>
　　　潁州祭歐陽文忠公文　蘇　軾<lb/>
　　　祭滕大夫母楊夫人文　蘇　軾<lb/>
　　　祭柳仲遠文二首　蘇　軾<lb/>
　　　再祭亡兄端明文　蘇　轍<lb/>
　　　爲家君祭吕申公文　程　頥<lb/>
　　　祭知命弟文　黄　庭堅<lb/>
　　　祭彭江州文　曾　肇<lb/>
<pb n="KR4h0040_SBCK_134-2a"/>
　　　代范樞密祭温公文　曽　肇<lb/>
　　　代祭劉貢父文　曽　肇<lb/>
　　　祭張生文　張　舜民<lb/>
　　　祭王樞密文　張　舜民<lb/>
　　　祭范忠宣公文　陳　瓘<lb/>
　　　祭吕申公文　鄒　浩<lb/>
　　　祭王和甫文　田　晝<lb/>
　　　祭范德孺文　畢　仲游<lb/>
　　　祭陳了翁文　游　酢<lb/>
　　　祭程伊川文　張　繹<lb/>
<pb n="KR4h0040_SBCK_134-2b"/>
　　　祭鄭庭誨文　毛　滂<lb/>
　　　　祭韓欽聖文　王　安石<lb/>
嗟爲君兮邦之特目揚秀兮顔髪澤紛百家兮並<lb/>
渉超獨懐兮道徳博蕩蕩兮無畛寛恂恂兮莫逆<lb/>
出當官兮發論使權彊兮累息年何尤兮止此禄<lb/>
不多兮誰嗇具壷觴兮酹哭攀䘮車兮啓夕豈獨<lb/>
愁兮吾僚隱多聞兮諒直顧笑語兮巳矣冀來嘉<lb/>
兮䰟魄<lb/>
　　　　祭曽博士文　王　安石<lb/>
嗚呼公以罪廢實以不幸卒困以天亦惟其命命<lb/>
<pb n="KR4h0040_SBCK_134-3a"/>
與才違人實知之名之不幸知者爲誰公之閭里<lb/>
宗親黨友知公之名於實無有嗚呼公初公志如<lb/>
何孰云不諧而厄孔多地大天穹有時而毁星日<lb/>
脫敗山傾谷圯人居其間萬物一偏固有窮通丗<lb/>
數之然至其壽天尚何憂喜要之百年一蛻以死<lb/>
方其生時窘若囚拘其死以歸混合空虚以生易<lb/>
死死者不析唯其不見生者之悲公今有子能隆<lb/>
公後惟彼生者可無甚悼嗟理則然其情難忘哭<lb/>
泣馳辭徃侑奠觴<lb/>
　　　　祭王深甫文　王　安石<lb/>
<pb n="KR4h0040_SBCK_134-3b"/>
嗟嗟深甫眞棄我而先乎孰謂深甫之壯以死而<lb/>
吾可以長年乎雖吾昔日執子之手歸言子之所<lb/>
爲實受命于吾母曰如此人乃與爲友吾母知子<lb/>
過於予初終子成德多吾不如嗚呼天乎既喪吾<lb/>
母又奪吾友雖不即死吾何能乆搏胷一慟心摧<lb/>
志朽泣涕爲文以薦食酒嗟嗟深甫子尚知否<lb/>
　　　　祭歐陽少師文　曽　鞏<lb/>
惟公學爲儒宗材不丗出文章逸發醇深炳蔚體<lb/>
備韓馬思兼莊屈埀光簡編焯若星日絶去刀尺<lb/>
渾然天質辭窮卷盡含意未卒讀者心醒開蒙愈<lb/>
<pb n="KR4h0040_SBCK_134-4a"/>
疾當代一人顧無儔匹諌垣抗議氣震回遹皷行<lb/>
無前䟦㚄非恤丗僞難勝孤堅竟窒紫㣲玉堂獨<lb/>
當大筆二典三謨生明藏室頓挫彌厲誠純志壹<lb/>
斟酌損益論思得失經體慮萌沃心造膝帝曰汝<lb/>
賢引登輔弼公在廟堂尊明道術清靜簡易仁民<lb/>
愛物斂不煩苛令無迫猝棲置木索里安户逸櫝<lb/>
斂兵革天清地謐日進昌言從容宻勿開建國本<lb/>
情忠力悉卯未之歳龍駕飊欻再拯大艱垂紳秉<lb/>
笏乾坤正位上下有秩功被社稷等夷召畢公在<lb/>
廟堂緫持紀律一用公直兩忘猜昵不挾朋比不<lb/>
<pb n="KR4h0040_SBCK_134-4b"/>
虞訕嫉獨立不回其剛仡仡愛養人材奬成誘掖<lb/>
甄抜寒素振興滯屈以爲己任無有廢咈維公平<lb/>
生愷悌忠實内外洞澈初終若一年始六十懇辭<lb/>
冕黻連章累歳乃俞所乞放意丘樊脫遺羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>沉<lb/>
浸圖史左右琴瑟氣志浩然不陋蓬蓽意謂百齡<lb/>
重休累吉還斡鼎軸贊微計宻云胡傾殂憗遺則<lb/>
弗聞訃失聲眥淚横溢戇冥不敏早蒙振㧞言繇<lb/>
公誨行繇公率戴徳不酬懷情獨鬱西望轜車莫<lb/>
持紖紼維公犖犖徳義譔述爲後丗法終天不没<lb/>
託辭叙心曷能髣髴嗚呼哀哉<lb/>
<pb n="KR4h0040_SBCK_134-5a"/>
　　　　祭王平甫文　曽　鞏<lb/>
嗚呼平甫決江河不足以爲子之髙談雄辯吞雲<lb/>
夢不足以爲子之博聞强記至若操紙爲文落筆<lb/>
千字徜徉恣肆如不可窮祕恠恍惚亦莫之係皆<lb/>
足以髙視古今桀出倫類而況好學不倦垂老愈<lb/>
專自信獨立在約彌厲而志屈於不伸材窮於不<lb/>
試人皆待子以將昌神胡速子於長逝嗚呼平甫<lb/>
余昔相逢我壯子稚間託婚姻相期道義毎心服<lb/>
於超軼亦情親於樂易何堂堂而山立忽泯泯而<lb/>
<graphic n="KR3631" url="https://raw.githubusercontent.com/kanripo/KR-Gaiji/master/images/KR3631.png" mimeType="image/png"/>駚計皎皎而猶疑淚汍汍而莫制聊寓薦於一<lb/>
<pb n="KR4h0040_SBCK_134-5b"/>
觴纂斯言而見意<lb/>
　　　　祭歐陽文忠公文　蘇　軾<lb/>
嗚呼哀哉公之生於丗六十有六年民有父母國<lb/>
有蓍龜斯文有傳學者有師君子有所恃而不恐<lb/>
小人有所畏而不爲譬如大川喬嶽不見其運動<lb/>
而功利之及於物者蓋不可以數計而周知今公<lb/>
之没也赤子無所仰庇朝廷無所稽疑斯文化爲<lb/>
異端而學者至於用夷君子以爲無與爲善而小<lb/>
人沛然自以爲得時譬如深淵大澤龍亡而虎逝<lb/>
則變恠雜出舞鰌鱓而號狐狸昔公之未用也天下<lb/>
<pb n="KR4h0040_SBCK_134-6a"/>
以爲病而其旣用也則又以爲遲及其釋位而去<lb/>
也莫不冀其復用至其請老而歸也莫不惆悵失<lb/>
望而猶庶幾於萬一者幸公之未衰孰謂公無復<lb/>
有意於斯丗也奄一去而莫予追豈厭丗溷濁絜<lb/>
身而逝乎將民之無禄而天莫之遺昔我先君懷<lb/>
寶遁丗非公則莫能致而不肖無狀因縁出入受<lb/>
教於門下者十有六年於兹聞公之喪義當匍匐<lb/>
徃救而懷禄不去愧古人以忸怩緘詞千里以寓<lb/>
一哀而已矣蓋上以爲天下慟而下以哭吾私嗚<lb/>
呼哀哉<lb/>
<pb n="KR4h0040_SBCK_134-6b"/>
　　　　祭魏國韓令公文　蘇　軾<lb/>
天生元聖必作之配有　司之不約而㑹旣生堯<lb/>
舜禹稷自至　仁宗龍升公舉進士妙齡秀發秉<lb/>
筆入侍公於是時仲舒賈誼方將登庸盜起西夏<lb/>
四方騷然帝用不赦授公鈇鉞徃督西旅公於是<lb/>
時方叔召虎入賛兵政出殿大邦恩威並行春雨<lb/>
秋霜兵練民安四夷屈降公於是時臨淮汾陽帝<lb/>
在明堂欲行王政羣后奏功罔厎于成召自北方<lb/>
付之樞衡公於是時蕭曹魏邴二帝山陵天下悸<lb/>
忷呼吸之閒有雷有風有存有亡有兵有戎公於<lb/>
<pb n="KR4h0040_SBCK_134-7a"/>
是時伊尹周公功成而退三鎭偃息天下嗷然曷<lb/>
日而復畢公在外心在王室房公且死征遼是䘏<lb/>
嗚呼哀哉六月甲寅人之無禄喪我宗臣我有黎<lb/>
民誰與教之我有子孫誰與保之巍巍堂堂寧復<lb/>
有之公之云亡我無日矣慟哭涕流何嗟及矣昔<lb/>
我先子没于東京公爲二詩以祖其行文追典誥<lb/>
論極皇王公言一出孰敢改評施及不肖待以國<lb/>
士非我自知公實見謂父子昆弟並出公門公不<lb/>
責報我豈懷恩惟此涕泣實哀斯人有肉在爼有<lb/>
酒在樽公歸在天寧聞我言嗚呼哀哉<lb/>
<pb n="KR4h0040_SBCK_134-7b"/>
　　　　祭任師中文　蘇　軾<lb/>
允義大夫維蜀之珍詩之老成易之丈人去我十<lb/>
年其德日新庶一見之遽没元身惟慥與軾匪友<lb/>
則親自丙以降昔惟州民旅哭于庭惻焉酸辛禍<lb/>
福之來孰知其因自壽自夭自屈自信天莫爲之<lb/>
矧凡鬼神生榮死哀自昔所難持此令名歸于九<lb/>
原<lb/>
　　　　黃州再祭文與可文　蘇　軾<lb/>
嗚呼哀哉我官于岐實始識君方口秀眉忠信而<lb/>
文志氣方剛談詞如雲一别五年君譽日聞道德<lb/>
<pb n="KR4h0040_SBCK_134-8a"/>
爲膏以自濯薰藝學之多蔚如秋蕡脫口成章粲<lb/>
莫可耘馳騁百家錯落紛紜使我羞歎筆硯爲焚<lb/>
再見京師黙無所云杳兮清深落其華芬昔蓺我<lb/>
黍今熟其饙啜漓歌呼得淳而醺天力自然不施<lb/>
膠筋坐了萬事氣回三軍笑我皇皇獨違垢紛俯<lb/>
仰三州眷戀桑枌仁施草木信及麋麕昂然來歸<lb/>
獨立無羣俛焉復去初無戚欣大哉死生悽愴蒿<lb/>
焄君没談笑大鈞徒勤喪之西歸我竄江濆何以<lb/>
薦君採江之芹相彼日月有朝必曛我在茫茫凡<lb/>
幾合分盡此一觴歸安于墳嗚呼哀哉<lb/>
<pb n="KR4h0040_SBCK_134-8b"/>
　　　　祭范蜀公文　蘇　軾<lb/>
嗚呼　仁宗在位四十二年畦而種之有得皆賢<lb/>
旣歷三丗悉爲名臣今如晨星存者幾人孰如我<lb/>
公碩大光明導日而昇燦焉長庚死生契闊公獨<lb/>
壽考天實耆之以殿諸老二聖嗣位仁義是施公<lb/>
昔所言略行無遺維樂未和公寢不寧樂成而薨<lb/>
公徃則瞑凡百君子願公無極胡不萬年以重王<lb/>
國責難之忠愛莫助之嗟我後來誰復似之吾先<lb/>
君子秉徳不耀與公弟兄一日之少窮達不齊歡<lb/>
則無間豈以閭里忠義則然先君之終公時在陳<lb/>
<pb n="KR4h0040_SBCK_134-9a"/>
有夢告行晨起訃聞先友盡矣我亦白髮聞公之<lb/>
喪方食哽咽堂堂我公豈其云亡望公凛然猶舉<lb/>
我觴<lb/>
　　　　祭歐陽文忠公夫人文　蘇　軾<lb/>
嗚呼文忠之薨十有八年士無所歸散而自賢我<lb/>
是用懼日登師門既友諸子入拜夫人望之愀然<lb/>
有穆其言簡肅之肅文忠之文雖無老成典刑則<lb/>
存何以嗣之使丗不忘諸子惟迨好學而剛夫人<lb/>
實使兄弟吾孫徼福文忠及我先君出守東南徃<lb/>
違其顔病不能見卒以訃聞自歛及葬餽奠莫親<lb/>
<pb n="KR4h0040_SBCK_134-9b"/>
匪愧于今有靦昔人寓詞千里侑此一樽<lb/>
　　　　潁州祭歐陽文忠公文　蘇　軾<lb/>
嗚呼軾自齠齕以學爲嬉童子何知謂公我師晝<lb/>
誦其文夜夢見之十有五年乃克見公公爲拊掌<lb/>
歡笑改容此我輩人餘子莫羣我老將休付子斯<lb/>
文再拜稽首過矣公言雖知其過不敢不勉契闊<lb/>
艱難見公汝隂多士方譁而我獨南公曰子來實<lb/>
獲我心我所謂文必與道俱見利而遷則非我徒<lb/>
又拜稽首有死無易公雖云亡言如皎日元祐之<lb/>
初起自南遷叔季在朝如見公顔入拜夫人羅列<lb/>
<pb n="KR4h0040_SBCK_134-10a"/>
諸孫敢以中子請婚叔氏夫人曰然師友之義凡<lb/>
二十年再升公堂深衣廟門垂涕失聲白髮蒼顔<lb/>
復見潁人潁人思公曰此門生雖無以報不辱其<lb/>
門清潁洋洋東注于淮我懷先生豈有涯哉<lb/>
　　　　祭滕大夫母楊夫人文　蘇　軾<lb/>
嗚呼士盛慶曆如漢武宣用兵西方故西多賢惟<lb/>
時滕公實顯于西文武殿邦尹范是齊功名不終<lb/>
有命有義我時童子知爲公喟四十餘年墓木十<lb/>
圍乃識其子傾蓋不疑忠厚且文前人是似秉心<lb/>
平反慈訓則爾仰止徳人如岡如陵升堂而拜猶<lb/>
<pb n="KR4h0040_SBCK_134-10b"/>
愧未能豈其微疾一慟永已胡不百年以慰其子<lb/>
壽禄在天考終非亡鵲巢之應子孫其昌<lb/>
　　　　祭柳仲逺文二首　蘇　軾<lb/>
嗚呼哀哉我生多故愈老愈艱親朋幾人曰代日<lb/>
遷逝者如風訃來逾年一慟海徼摧胷破肝痛我<lb/>
令妺天獨與賢徳如召南壽甫見孫矧我仲逺孝<lb/>
友㳟温天若成之從政有聞富以學術又昌以言<lb/>
乆而不試理豈其然﨑嶇有求凡以爲親雖不負<lb/>
米實勞且懃知止于此不如歸閑哀我孤甥生如<lb/>
内顔銜痛逺訴誰撫誰存逝者已矣存者何冤慎<lb/>
<pb n="KR4h0040_SBCK_134-11a"/>
勿致毁以全汝門以慰我仲逺永歸之䰟嗚呼哀哉<lb/>
我厄于南天降罪疾方之古人百死有溢天不<lb/>
我亡亡其朋戚如柳氏妺夫婦連璧云何兩逝不<lb/>
憗遺一我歸自南宿草再易哭墮其目泉壤咫尺<lb/>
閎也有立氣貫金石我窮且老似舅何益易其墓<lb/>
側可置萬室天定勝人此語其必<lb/>
　　　　再祭亡兄端明文　蘇　轍<lb/>
嗚呼惟我與兄出處昔同㓜學無師先君是從遊<lb/>
戲圖書寤寐其中曰予二人要如是終後迫寒飢<lb/>
出仕于時郷舉制䇿並驅而馳猖狂妄行誤爲丗<lb/>
<pb n="KR4h0040_SBCK_134-11b"/>
羈始以是得終以失之兄遷于黃我竄于筠流落<lb/>
空山友其野人命不自知還復簮紳俛仰幾何寵<lb/>
禄遄臻欲去未遑禍來盈門大庾之東漲海之南<lb/>
黎蜒雜居非人所堪瘴起襲帷颶來掀簷臥不得<lb/>
寐食不暇甘如是七年雷雨一覃兄歸晉陵我還<lb/>
潁川願一見之乃有不然瘴暑相尋醫不能痊嗟<lb/>
兄與我再起再顚未嘗不同今乃獨先嗚呼我兄<lb/>
而止斯耶昔始宦遊誦韋氏時夜雨對床後勿有<lb/>
違進不知退踐此禍機欲復斯言而天奪之先壟<lb/>
在西老泉之山歸骨其旁自昔有言勢不克從夫<lb/>
<pb n="KR4h0040_SBCK_134-12a"/>
豈不懷地雖郟鄏山曰峨眉天實命之豈人也哉<lb/>
我寓此邦有田一廛子孫安之殆不復遷兄來自<lb/>
西於是盤桓卜告孟秋歸于其阡潁川有蘇肇自<lb/>
兄先<lb/>
　　　　爲家君祭吕申公文　程　頥<lb/>
嗚呼公稟則異得天之粹遘兹昌辰出爲嘉瑞生<lb/>
而冨貴處之無累㓜而聦明充之能至學旣知眞<lb/>
仕則爲道出入屢更險夷一操二聖臨御人望是<lb/>
從起藩入輔命相冊公平日視公靜黙恂恂國論<lb/>
所斷一言萬鈞謂公無位位爲相臣謂公得志志<lb/>
<pb n="KR4h0040_SBCK_134-12b"/>
存未伸然公心如權衡所以無間言於率土德如<lb/>
山嶽所以致敬心於人主從容語黙之間人孰量<lb/>
其所補胡上天之不弔不一老之憗遺淵水無涯<lb/>
將孰求於攸濟百身莫贖爲有識之同悲嗚呼哀<lb/>
哉羸老餘生辱知有素二男論忘勢之交不偶無<lb/>
酬知之路阻臨穴以伸哀姑託文而披露想英靈<lb/>
兮如在監丹誠而來顧<lb/>
　　　　祭知命弟文　黃　庭堅<lb/>
君殁荆州我在萬里殁後四月始聞訃音旣無孤<lb/>
惸恃有兄弟天旣喪我君不能年自我哭君頭髮<lb/>
<pb n="KR4h0040_SBCK_134-13a"/>
盡白英風豪氣窘此一棺拊棺長號殆無生意公<lb/>
私之計身有所縻旣難以歸舟車可慮乃得吉卜<lb/>
旅殯僧坊雖逺至親理則安宴無驚無恐扶將上<lb/>
轝絶慟一觴君其尚饗<lb/>
　　　　祭彭江州文　曽　肇<lb/>
嗚呼器資忽不見其安之乎孰爲天生斯人而止<lb/>
於斯乎人固忌子之獨立天亦責子之不詭隨乎<lb/>
不然何以壽不躋於六十位不過四品卒泯黙而<lb/>
無施乎嗚呼器資凡丗可貴學問文章言語政事<lb/>
有一于兹足髙士類而況居今行古蹈義依仁衆<lb/>
<pb n="KR4h0040_SBCK_134-13b"/>
人所趨而視若無有舉丗所背而仔肩以身檻<lb/>
穽當前而不避曽何得喪之足云此固聖賢之<lb/>
自任豈止度越於時人至若孝友著於閨門信<lb/>
義行於郷閈處榮悴而無虧臨死生而不亂可<lb/>
謂内外全徳始終一貫實橫流之砥柱宜大厦<lb/>
之棟幹奈何道未行於當丗福未及於生靈忽飄<lb/>
流於下國遂夭閼於脩齡去此昭昭即彼冥冥有<lb/>
志不就銜恨泉扄惟自立之卓偉亘萬丗如日星<lb/>
彼一時之苟得譬熠燿之與長庚嗚呼器資末俗<lb/>
陵遲朋友道熄許與之分切瑳之益衆皆訑訑子<lb/>
<pb n="KR4h0040_SBCK_134-14a"/>
獨汲汲我生昏愚與丗殊適惟子好我論心莫逆<lb/>
我先我後子爲羽翼我有過咎子爲藥石子今云<lb/>
亡有善詐責豈無他人莫如子直嗚呼器資念者<lb/>
太學相從之初綢繆繾綣二十年餘中閒省闥並<lb/>
典贊書出入風議惟予子俱子如飛黃豈受<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>拘<lb/>
有言不用去不須臾我亦遭讒自請州符跡有乖<lb/>
隔心焉弗殊去歳京城子留我北中情莫宣相視<lb/>
黙黙我行未幾子亦南遷敦云契闊曽不經年尺<lb/>
書未達已隔終天寢門一慟有淚如泉嗚呼器資<lb/>
子訃之來我適罪逐相念平生了然在目匍匐欲<lb/>
<pb n="KR4h0040_SBCK_134-14b"/>
徃身有羈束千里寓辭以代號哭<lb/>
　　　　代范樞密祭温公文　張　耒<lb/>
嗚呼天祚有邦卑之元龜篤生我公爲丗父師夷<lb/>
齊之清淵騫之德子産之惠叔向之直人擅其一<lb/>
足以成名公兼衆德乾乾不寧九流百家金匱石<lb/>
室鈎索沉隱裁其失得根抵治亂經綸皇極作爲<lb/>
文章有書秩秩玄圭大裘望之肅然冬暘夏冰赴<lb/>
者爭先仁英兩朝鍠鍠厥聲國有正人折姦于萌<lb/>
荏染柔木求直於繩我公盡規君心則寧烈烈神<lb/>
考體貌有德公獻有可巖巖翼翼言有未用不敢<lb/>
<pb n="KR4h0040_SBCK_134-15a"/>
受爵深衣幅巾歸休於洛公則休矣四方顒顒君<lb/>
子野人洎于它邦聞風懷歸于父于兄天施不齊<lb/>
或怨寒暑公獨何施四海一譽元豐末年國有大<lb/>
事穆穆文母宥我神嗣爰立作相媚于神人我公<lb/>
在庭其重萬鈞士賀于朝民歌于廛農慶於野兵<lb/>
休於邊燠爾慄寒養其飢孱無痏于飢無休于田<lb/>
培其本根枝葉則茂豈曰我作憲章惟舊於赫聖<lb/>
考左右上帝休公于家實遺聖子卷耳思賢夙夜<lb/>
周京不惑不疑成此太平公之去來人之戚嬉人<lb/>
之戚嬉帝之從違豈人事耶天實爲之純仁不才<lb/>
<pb n="KR4h0040_SBCK_134-15b"/>
辱公之深人之相知貴相知心惟公我知洞達表<lb/>
裏采其所長謂或可使申結義好丘山不移匪我<lb/>
則然公實取之泚泚清洛獨樂之園嘉華春敷脩<lb/>
竹夏寒清酌脩然我招我從琅琅嘉言有銘在躬<lb/>
朝偶之人備位樞機入與國論獲親風親六七年<lb/>
閒爲益不貲私祈白首從公以歸憂勞傷生公旣<lb/>
遘疾庶幾有瘳卒相王室國祠旣誓公以喪聞我<lb/>
心之悲不獲至門入哭于室公旣大斂終天之情<lb/>
不一見面人生有死如旦夜耳曽子將没知免而<lb/>
喜公身旣脩公志旣畢旣壽令終無有其失有如<lb/>
<pb n="KR4h0040_SBCK_134-16a"/>
公者古今萬一任重道逺稅駕兹日庶幾念此以<lb/>
紓我悲猶有鬼神實聞我辭<lb/>
　　　　代祭劉貢甫文　張　耒<lb/>
嗚呼子之強學博敏超絕一丗肇自載籍孔墨百<lb/>
氏太史所録俚問野記延及荒外隂陽鬼神細大<lb/>
萬殊一載以身下至律令老吏所疑故事舊章在<lb/>
廷不知有問於子歸如得師直貫傍穿水決矢飛<lb/>
一時書林衆俊並馳滿堂賢豪視子麈揮逸足竒<lb/>
毛不受絏羈擯守列郡吏民畏思治盜宛朐不事<lb/>
誅斬他嚴見欺子愛不犯中斥于南人憂子怡歸<lb/>
<pb n="KR4h0040_SBCK_134-16b"/>
來白首晚職訓詞子之來歸亦旣疾病惟其精明<lb/>
猶足以永誰云如子竟止斯耶國失君子善人之<lb/>
嗟方其盛時弛不得張亦旣有遭而蠱其強誰與<lb/>
子仇敗子百丗雖然今日竟何有亡惟我與君同<lb/>
年進士申以婚媾兼恩與義平生笑談樽席安喜<lb/>
其當在耶臨此酒胾<lb/>
　　　　祭張生文　張　舜民<lb/>
嗚呼學者所以去郷里離父母妻子甘淡薄盡勤<lb/>
勞繼晝夜而不息者知患其道之不至而不患乎<lb/>
身之不安也身安可以學道知愛其道以亡其身<lb/>
<pb n="KR4h0040_SBCK_134-17a"/>
亦蔽之深者也而吾子旣死矣其知之乎否耶然<lb/>
諌諍之臣死於朝廷疆埸之臣死於敵國吾子死<lb/>
於庠序其志一也有雖凶而無咎者吾子之謂乎<lb/>
嗚呼吾子年猶未壯敏而好學死乎數千里之外<lb/>
母老而失所養妻寡而失其依晚節末路委爲窮<lb/>
人天道固如何哉是可悲也已<lb/>
　　　　祭王樞密文　張　舜民<lb/>
夫物有自小而致大積卑而致髙唯豫章之材數<lb/>
年而過百尺騏驥之足一日而馳千里黃河發源<lb/>
而注海太華抜地而參天與夫命丗之英特起之<lb/>
<pb n="KR4h0040_SBCK_134-17b"/>
士布衣負公輔之望小官藴廊廟之器一旦遭時<lb/>
遇主建功立業奸邪望風而屏息賢者引類而彚<lb/>
征朝廷以之治安禮樂由是興起則豈特豫章騏<lb/>
驥黃河太華之比也其公之謂乎唯公少而居家<lb/>
則膺令名長而出任則有公望乗時設施自州縣<lb/>
之卑數年之閒致位二府危言大節<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>動天下之<lb/>
耳目明而可見者著以爲甲令隱而不露者杜患<lb/>
於未形披榛攘棘正路廣開大奸雄懟束手竄身<lb/>
歴觀先丗以來固有以兵武而克禍亂定䇿而安<lb/>
邦家者率皆塗炭驅除糜爛而後止曽未若雍容<lb/>
<pb n="KR4h0040_SBCK_134-18a"/>
於簾箔之前啓廸於方幅之内興利除害如醫者<lb/>
以毫芒之鍼刀圭之藥愈膏肓沉惙之疾不知其<lb/>
工妙之端也宜其天下爲之矚目二聖謂之有功<lb/>
孟子自謂放淫辭詎詖行以承三聖程公之力較<lb/>
公之才固不在孟子之下然才髙則多嫉位隆則<lb/>
招殃曽不旋踵讒言遽興未及中年百疾交作二<lb/>
聖方隆之眷而有云亡之嘆八十待養之親而嬰<lb/>
哭子之情善人堂堂擯死略盡爲國家者將何賴<lb/>
焉始猶疑之人事今日乃知夭㭬自天復何言哉<lb/>
嗚呼公之存不能共致其力公之殁不能一哭其<lb/>
<pb n="KR4h0040_SBCK_134-18b"/>
門徒然予知有愧古昔遣詞揮淚靈乎歆哉<lb/>
　　　　祭范忠宣公文　陳　瓘<lb/>
昔文正公在　仁祖時忠於謀國衆正所依心虚<lb/>
而明照了不疑先事而慮告如蓍龜兩遭勑榜益<lb/>
奮不移外禦元昊數蹈禍機國勢旣安奚恤我危<lb/>
考公行事允也似之安不擇地難不敢辭至於言<lb/>
兵則曰不知豈曰爲異各遵其時不述其跡是乃<lb/>
無違三年遽改生事者誰蔡相南行公獨救之一<lb/>
勝一復其兆在兹公可以黙又進忱辭人亦有言<lb/>
公爾忘私孰能臨義捨安取危一斥四年盲廢始<lb/>
<pb n="KR4h0040_SBCK_134-19a"/>
歸天子哀憐拜命涕洟其心不盲意有所施人願<lb/>
公留爲帝龍䕫病不能對人所嘆咨天子曰吁疾<lb/>
尚可爲錫以上劑臨遣國醫丁寧訓飭速療勿遲<lb/>
云何不淑竟止於斯嗚呼哀哉公果已矣舉丗思<lb/>
公公不來矣人之於公有合有睽聞公之殁睽者<lb/>
亦悲情隔生死公論乃出悲公之人始自今日臨<lb/>
終不昧忍死有述小其一身大我王室置小恤大<lb/>
自初訖終可使聞者勸而作忠太宗征遼喬死不<lb/>
忘公之所慮奚獨一方願惜生靈願合朋黨願爲<lb/>
宣仁一洗誣謗願正其事願辨其人願以中道行<lb/>
<pb n="KR4h0040_SBCK_134-19b"/>
帝之仁嗚呼哀哉言惟心聲孰無此聲孰有此誠<lb/>
神器雖大如人之形愛養胃氣可以保生陽明之<lb/>
經徧於四體呼吸之間無有不差左絡連右首脉<lb/>
應趾中經流行寧有定位彼執一者棄異取同異<lb/>
我曰偏同我曰中語各有心心各有物孰能審是<lb/>
而不彼恤公獨有言繼者誰乎公薨我悲豈縁葭<lb/>
莩公昔南遷我在北陲側身以望心徃從之及公<lb/>
之還我有言責陳留雖近欲徃不得平生想慕獨<lb/>
未識公見公之心何必形容文正殁後公又亡矣<lb/>
仲季方興公復有子其門益大其道益光公可無<lb/>
<pb n="KR4h0040_SBCK_134-20a"/>
憾我亦奚傷<lb/>
　　　　祭吕申公文　鄒　浩<lb/>
天祐上主篤生我公來對休運爲今人鴻面槐執<lb/>
璧啓心而恭衆方窘迫公獨從容爰有因革論起<lb/>
如蠭公徐一言翕然以從事已而黙終日斂躬若<lb/>
無所與莫測胷中但見百官上下以功但見四夷<lb/>
車書以同但見田野年榖以豐流離者復憔悴者<lb/>
充白顚黃馘端若兒童爰笑爰語涵泳時雍朝廷<lb/>
益尊勲業益隆殊尤俊偉益振家風人亦有言孰<lb/>
不薦紳維公秉國始爲有臣人亦有言孰不是似<lb/>
<pb n="KR4h0040_SBCK_134-20b"/>
維公肯構始爲有子竊惟公初信非凡人情不聲<lb/>
色學不空文西山之清孟軻之醇德盛行髙孰與<lb/>
擬倫如古寶器如時慶雲丗獲覩者倍萬懽忻所<lb/>
以施設如前所陳公昔去位君子怛傷比登三事<lb/>
交賀壷觴宜其昊夭俾壽而康曷爲不仁禍降非<lb/>
常兩楹入夢中台坼光歳值龍蛇遽爾云亡嶪岌<lb/>
大厦摧其棟梁爰自二聖逺極八荒知與不知失<lb/>
聲霑裳顧如某者頃在廣陵辱公青眼收之門庭<lb/>
豈徒應格薦其姓名每及人物猥賜題評遂令踈<lb/>
賤聞于公卿重念參侍屏息人後未嘗請閒敢祈<lb/>
<pb n="KR4h0040_SBCK_134-21a"/>
公售爾來日月不爲不乆文章工乎問學正不公<lb/>
竟不問不考其有若爲憐之乆而益厚仰惟此恩<lb/>
山嶽在首吉卜伊邇將舉神匶義當捨官躬設雞<lb/>
酒願莫之遂視古則醜寓兹一奠以昭不苟公騎<lb/>
箕尾寧來欽受<lb/>
　　　　祭王和甫文　田　晝<lb/>
惟公心符於跡實稱其名包含藴蓄見於力行頃<lb/>
在并府參訂機務韓侯于宣城彼西土發民四萬<lb/>
以踵其武將臣依違莫敢或牾公曰不然深入賊<lb/>
所師干之用兹亦焉取振旅言旋書可挿羽母空<lb/>
<pb n="KR4h0040_SBCK_134-21b"/>
我師秖以餌虜我言有成帝用嘉止陟於陪屬亦<lb/>
旣顯仕士有險膚寘人危機媢彼技能掇於文詞<lb/>
童譍孺㗻羣舌毛起公獨營之卒免於死明明天<lb/>
子從諌如流爰屬星變直言是求敢謂臣隣不臧<lb/>
其謀厚斂竭作變則有由擢尹王畿剖煩折微游<lb/>
刃砉騞風颲霆飛曽未百日狴犴告空夷人駭觀<lb/>
邦史奏公遺書上變蔓延無辜公摘其姦弭於須<lb/>
臾丘封萬計終以不徙請師文王掩骼埋<graphic n="KR1990" url="https://raw.githubusercontent.com/kanripo/KR-Gaiji/master/images/KR1990.png" mimeType="image/png"/>乃發<lb/>
蒐慝乃治強梗貴幸側目權豪斂衽遂躋丞轄天<lb/>
子是毗正人所倚細民所腓有夏多罪天命徂征<lb/>
<pb n="KR4h0040_SBCK_134-22a"/>
䑕奔鳥竄師老于行　皇帝震怒載整其旅簡期<lb/>
授材恢我疆圉内焉卿士噤不一語外焉方鎭則<lb/>
惟所舉公力如虎公乃有陳豈不來威眷此下民<lb/>
皇帝曰都汝惟可信一言罷師天子神聖其惠伊<lb/>
何曰蠲其逋其恕伊何曰緩其獄忠烈允著仁風<lb/>
載穆孰是勲庸而不公屬法吏沾沾吹毛刻骨陵<lb/>
藉衣冠狐㲰豕突有如公者致於彈文竟坐婪墨<lb/>
廢其終身粤儁在下實公貽恥勿俾堙沉式榖以<lb/>
位孅佞截截心折膽落嫉公居中肆是讒謞出領<lb/>
大邦曰昇與青周旋楊雍晚殿于并政尚寛大存<lb/>
<pb n="KR4h0040_SBCK_134-22b"/>
鰥弔惸肆靖我境其隠如城公在帷幄恩威延延<lb/>
彼蠢者羌毋敢犯邊施及卒伍以至降虜祝公百<lb/>
年稽顙蹈舞胡爲遇疾奄見殂殁疇昔起之以定<lb/>
王國於皇聖君誰適謀矣哲人云亡梁木隳矣蚩<lb/>
蚩之甿靡所依矣街祭巷泣嗟何及矣維昔不肖<lb/>
徃官江濆龍褰鳳翥始見偉人平生知已丗無擬<lb/>
倫執手上堂得於逡巡匪惟知之抑又存之保釐<lb/>
我躬燕及其私自時契闊亦復流離川塗阻越夢<lb/>
寐懷思旌斾北來言適大鹵迎拜霍丘笑言如故<lb/>
恩斯閔斯公意愈隆引寘幕府獻醻從容謂公壽<lb/>
<pb n="KR4h0040_SBCK_134-23a"/>
康歸相天子乃今冥冥聲采頓委大明在上品物<lb/>
在下巍巍堂堂遽即長夜我心傷悲公葬有期念<lb/>
非古人懷禄在兹旒車髣髴與公永違致彼薄奠<lb/>
有愧公知嗚呼哀哉<lb/>
　　　　祭范德孺文　畢　仲游<lb/>
曩嵗識公靈武之城公貌旣偉公氣亦英黃河澣<lb/>
海間關共行公矜我戇我知公誠遂同夷險期以<lb/>
死生其後公顯鏗鍧有聲旣顯而貴隱然大名帥<lb/>
慶帥延帥熈帥并武夫悍卒怖若雷霆軍師老將<lb/>
心服其寧屬　聽命甘從使令四路十年不知有<lb/>
<pb n="KR4h0040_SBCK_134-23b"/>
兵及公尹洛以嚴輔明下教旣悉擿伏亦精洛城<lb/>
萬室千里爲畇家家畏公如公是隣宿姦巨猾䰟<lb/>
褫魄淪擊斷取捨莫知其因遂皆斂手以公爲神<lb/>
凡人之情僥倖苟得公獨裁之如穴被塞凡人之<lb/>
情好寛喜逸公獨檢之規矩繩墨宜其不懌而以<lb/>
爲病乃獨懐公式歌且詠豈其施設逺而難窺人<lb/>
樂其大而忘其私不然則公不足爲竒矧公門戸<lb/>
奕丗顯榮太師爲父相轄爲兄公又崛起岌嶪崢<lb/>
嶸宜繼三人秉國之成而公一廢十有八齡公廢<lb/>
于家匪公匪卿二邊倚重猶如長城人言公復士<lb/>
<pb n="KR4h0040_SBCK_134-24a"/>
夫倐興人言公用夷虜震驚公復之日萬耳皆傾<lb/>
復未之用而公已薨嗚呼哀哉吉人今䘮矣胷中<lb/>
之竒包而徃矣威名氣像豈可爲矣予永小生將<lb/>
何依矣慟哭于野出相送矣追念平昔恍如夢矣<lb/>
嗚呼哀哉<lb/>
　　　　祭陳了翁文　游　酢<lb/>
嗚呼陳公萬夫之傑大虚無塵心凝知徹經綸大<lb/>
猷如挈裘領灼知幾先眇綿作昞慮逺而知者疑<lb/>
言危而弱者警蓍龜有稽可觀而省嗚呼陳公知<lb/>
事道而已不知鼎鑊之臨其顚也知徇國而已不<lb/>
<pb n="KR4h0040_SBCK_134-24b"/>
知䧟穽之橫其前也阨之白首而氣愈和蹙之死<lb/>
地而志愈堅處約彌乆妻孥𥙿然畎畮念忠頂踵<lb/>
利物人疑其爲墨平生拯飢任重一身吾知其爲<lb/>
稷行道之人聞者心惻意者天將降之大任而空乏<lb/>
其身耶意者吾君將追念其篤誠發獨斷而收之<lb/>
以澤斯民耶嗚呼孰謂流離川途邅迴萬狀而淪<lb/>
於淮楚之濵耶嗚呼孰謂謀可以託心膂力可以<lb/>
任股肱而志願卒不伸耶浩浩元精慘不知其因耶<lb/>
歳首之書後訃而達執書一慟骨驚心折嗚呼陳<lb/>
公蓋將有哲人能盡知而賢之有志士能慷慨而<lb/>
<pb n="KR4h0040_SBCK_134-25a"/>
言之有仁人能經紀其家而存之有良史能具載<lb/>
其實而傳之區區鄙詞曷足以涉其流而泝其源<lb/>
乎寓奠一觴聊薦悃愊東望傷懷淚落橫臆<lb/>
　　　　祭程伊川文　張　繹<lb/>
嗚呼利害生于身禮義根于心伊　此心䘮于利<lb/>
害而禮義以爲虚也故先生踽踽獨行於丗衆乃<lb/>
以爲迁也維尚德者以爲卓絶之行而忠信以爲<lb/>
孚也立義者以爲不可犯而達權者以爲不可拘<lb/>
也在吾先生曽何有意心與道㑹冥然無際無欲<lb/>
可以係羈兮自克者知其難也不立意以爲言兮<lb/>
<pb n="KR4h0040_SBCK_134-25b"/>
知言者識其要也德輶如毛毛猶有倫無聲無臭<lb/>
夫何可親嗚呼先生之道不可得而名也伊言者<lb/>
反以爲病兮此心終不可得而形也維太山以爲<lb/>
髙兮日月以爲明也春風以爲和兮嚴霜以爲清<lb/>
也在昔諸儒各行其志或得乎數或觀乎禮學者<lb/>
賴之丗濟其美獨吾先生淡乎無味得味之眞死<lb/>
其乃已自我之見七年于兹含孕化育以蕃以滋<lb/>
天地其容我兮父母其生之君親其臨我兮夫子<lb/>
其成之欲報之心何日忘之昔先生有言見乎文<lb/>
字者有七分之心繪乎丹青者有七分之儀七分<lb/>
<pb n="KR4h0040_SBCK_134-26a"/>
之儀固不可益七分之心其猶可推而今而後將<lb/>
築室于伊洛之濵望先生之墓以畢吾此生也嗚<lb/>
呼夫子没而微言絶則吾固不可得而聞也然天<lb/>
不言而四時行地不言而百物生惟與二三子洗<lb/>
心去智格物去意期黙契斯道在先生爲未亡也<lb/>
嗚呼二三子之志不待物而後見先生之行不待<lb/>
誄而後徵然而山頽梁壞何以寄情淒風一奠敬<lb/>
祖于庭百年之恨并此以傾<lb/>
　　　　祭鄭庭誨文　毛　滂<lb/>
石梁鬱然上有佳氣下走清湍昔聞異人相携盤<lb/>
<pb n="KR4h0040_SBCK_134-26b"/>
桓寥寥至今漁樵所安尚意山閒人必有異下乃<lb/>
君廬長廊甲第記初識君在稠人中孤羆傲兀知<lb/>
不可籠一見傾蓋定交尊爼豈惟姻聮氣則相計<lb/>
予才闒茸寡諧於丗所賴得君差彊人意奮然髙<lb/>
談氣蓋一座有非吾曹瞪目欲唾君眞偉人秀眉<lb/>
竒狀使當卒學仕必人上退託於酒日飲亡何羽<lb/>
衣岸巾枕麴而哦小詩立成晚更婉熟不樸不园<lb/>
元和䞉馥揮金如土結客如市逺韻翛然形骸之<lb/>
外名利之徒其隘如髮敗意苦心十居七八開口<lb/>
一笑人生能幾君醉不知笑以没齒君年不足行<lb/>
<pb n="KR4h0040_SBCK_134-27a"/>
樂則過胡用百憂齒拙髮墮曩子西征相酌以酒<lb/>
酣歌悲壯起舞爲壽予謂此别行當來歸當益釀<lb/>
酒從君遨嬉予歸酒熟君不復臨有佳風月如聆<lb/>
車音薦酒君堂予目泫然呼君不聞是豈醉眠<lb/>
<pb n="KR4h0040_SBCK_134-27b"/>
</p>
<p>
皇朝文鑑第一百三十四<lb/>
</p>
<p>
</p>
  </div>
</body>
</text>
</TEI>
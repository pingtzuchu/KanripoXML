<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_106-1a"/>
皇朝文鑑卷第一百六<lb/>
　議<lb/>
　　　救災議　曾　鞏<lb/>
　　　賞罰議　趙　瞻<lb/>
　　　議禦戎　仲　訥<lb/>
　　　議水　王　同<lb/>
　　　渾儀議　沈　括<lb/>
　　　邊議四首　張　載<lb/>
　　　世守邊郡議　吕　大鈞<lb/>
　　　選小臣宿衛議　吕　大鈞<lb/>
<pb n="KR4h0040_SBCK_106-1b"/>
　　　民議　吕　大鈞<lb/>
　　　皇族稱伯父叔父議　顔　復<lb/>
　　　議官　李　清臣<lb/>
　　　官制　畢　仲㳺<lb/>
　　　　救災議　曽　鞏<lb/>
河北地震水災隳城郭壞廬舍百姓暴露乏食主<lb/>
上憂憫下緩刑之令遣持循之吏恩甚厚也然百<lb/>
姓患於暴露非錢不可以立屋廬患於乏食非粟<lb/>
不可以飽二者不易之理也非得此二者雖主上<lb/>
憂勞於上使者旁午於下無以救其患塞其求也<lb/>
<pb n="KR4h0040_SBCK_106-2a"/>
有司建言請發倉廩與之粟壯者人日二升㓜者<lb/>
人日一升主上不旋日而許之賜之可謂大矣然<lb/>
有司之言特常行之法非審計終始見於衆人之<lb/>
所未見也今河北地震水災所毁敗者甚衆可謂<lb/>
非常之變也遭非常之變亦必有非常之恩然後<lb/>
可以振之今百姓暴露乏食已廢其業矣使之相<lb/>
率日待二升之廪於上則其勢必不暇乎他爲是<lb/>
農不復得修其畎畆商不復得治其貨賄工不復<lb/>
得利其噐用間民不復得轉移執事一切棄百事<lb/>
而専意於待升合之食以偷爲性命之計是直以<lb/>
<pb n="KR4h0040_SBCK_106-2b"/>
餓殍之養養之而已非深思逺慮爲百姓長計也<lb/>
以中户計之户爲十人壯者六人月當受粟三石<lb/>
六斗㓜者四人月當受粟一石二斗率一户月當<lb/>
受粟五石難可以乆行也則百姓何以贍其後乆<lb/>
行之則被水之地既無秋成之望非至來嵗麥熟<lb/>
賑之未可以罷自今至於來嵗麥熟凡十月一户<lb/>
當受粟五十石今被災者十餘州州以二萬户計<lb/>
之中户以上及非災害所被不仰食縣官者去其<lb/>
半則仰食縣官者爲十萬户食之不遍則爲施不<lb/>
均而民猶有無告者也食之徧則當用粟五百萬<lb/>
<pb n="KR4h0040_SBCK_106-3a"/>
石而後可以辦此又非深思逺慮爲公家長計也<lb/>
至於給授之際有淹速有均否真偽有㑹集之擾<lb/>
有辨察之煩措置一差皆足致弊又群而處之氣<lb/>
乆蒸薄必生疾癘此皆必至之害也且此不過能<lb/>
使之得旦暮之食耳其於屋廬構築之費將安取<lb/>
哉屋廬構築之費既無所取而就食於州縣必相<lb/>
率而去其故居雖有頽墻壞屋之尚可完者故材<lb/>
舊瓦之尚可因者什噐衆物之尚可賴者必棄之<lb/>
而不暇顧甚則殺牛馬而去者有之伐桑棗而去<lb/>
者有之其害又可謂甚也今秋氣已半霜露方始<lb/>
<pb n="KR4h0040_SBCK_106-3b"/>
而民露處不知所蔽蓋流亡者亦已衆矣如不可<lb/>
止則將空近塞之地空近塞之地失戦鬪之民此<lb/>
衆士大夫之所慮而不可謂無患者也空近塞之<lb/>
地失耕桑之民此衆士大夫所未慮而患之尤甚<lb/>
者也何則失戰鬪之民異時有警邊戍不可不増<lb/>
爾失耕桑之民異時無事邊糴不可以不貴矣二<lb/>
者皆可不深念歟萬一或出於無聊之計有窺倉<lb/>
庫盜一囊之粟一束之帛者彼知己負有司之禁<lb/>
則必鳥駭䑕竄竊弄鋤梃於草茅之中以扞游徼<lb/>
之吏彊者既囂而動則弱者必隨而聚矣不幸或<lb/>
<pb n="KR4h0040_SBCK_106-4a"/>
連一二城之地有枹鼓之警國家胡能晏然而已<lb/>
乎况夫外有夷狄之可慮内有郊祀之将行安得<lb/>
不防之于未然銷之于未萌也然則爲今之䇿下<lb/>
方紙之詔賜之以錢五十萬貫貸之以粟一百萬<lb/>
石而事足矣何則今被災之州爲十萬户如一户<lb/>
得粟十石得錢五千下户常産之貲平日未有及<lb/>
此者也彼得錢以完其居得粟以給其食則農得<lb/>
脩其畎畆商得治其貨賄工得利其噐用間民得<lb/>
轉移執事一切得復其業而不失其常生之計與<lb/>
専意以待二升之廪於上而勢不暇乎他爲豈不<lb/>
<pb n="KR4h0040_SBCK_106-4b"/>
逺哉此可謂深思逺慮爲百姓長計者也由有司<lb/>
之說則用十月之費爲粟五百萬石由今之說則<lb/>
用両月之費爲粟一百萬石况貸之於今而収之<lb/>
于後足以振其艱乏而終無損於儲　之實所實<lb/>
費者錢五鉅萬貫而已此可謂深思逺慮爲公家<lb/>
長計者也又無給授之弊疾癘之憂民不必去其<lb/>
故居苟有頽墻壞屋之尚可完者故材舊瓦之尚<lb/>
可因者什噐衆物之尚可頼者皆得而不失况乎<lb/>
全牛馬保桑棗其利又可謂甚也雖寒氣方始而<lb/>
無暴露之患民安居足食則有樂生自重之心各<lb/>
<pb n="KR4h0040_SBCK_106-5a"/>
復其業則勢不暇乎他爲雖驅之不去誘之不爲<lb/>
盜矣夫飢歳聚餓殍之民而與之升合之食無益<lb/>
於救災補敗之數此常行之弊法也今破去常行<lb/>
之弊法以錢與粟一舉而賑之足以救其患復其<lb/>
業河北之民聞詔令之出必皆喜上之足賴而自<lb/>
安於畎畆之中負錢粟而歸與其父母妻子脫於<lb/>
流轉死亾之祸則戴上之施而懐欲報之心豈有<lb/>
已哉天下之民聞國家措置如此恩澤之厚其孰<lb/>
不震動感激恱主上之義於無窮乎如是而人和<lb/>
不可致天意不可恱者未之有也人和洽于下天<lb/>
<pb n="KR4h0040_SBCK_106-5b"/>
意恱於上然後玉路徐動就陽而郊荒夷殊陬奉<lb/>
幣來享疆内安輯里無囂聲豈不適變於可爲之<lb/>
時消患於無形之内乎此所謂審計終始見於衆<lb/>
人之所未見也不早出此或至於一有枹鼓之警<lb/>
則雖欲爲之將不及矣或謂方今錢粟恐不足以<lb/>
辦此夫王者之富藏之于民有餘則取不足則與<lb/>
此理之不易者也故曰百姓足君孰與不足百姓<lb/>
不足君孰與足蓋百姓富實而國獨貧與百姓餓<lb/>
殍而上獨能保其富者自古及今未之有也故又<lb/>
曰不患貧而患不安此古今之至戒也是故古者<lb/>
<pb n="KR4h0040_SBCK_106-6a"/>
二十七年耕有九年之蓄足以備水旱之災然後<lb/>
謂之王政之成唐水湯旱而民無捐瘠者以是故<lb/>
也今國家倉庫之積固不獨爲公家之費而已凡<lb/>
以爲民也雖倉無餘粟庫無餘財至於救災補敗<lb/>
尚不可以已况今倉庫之積尚可以用獨安可以<lb/>
過憂將來之不足而立視天民之死乎古人有言<lb/>
曰剪爪宜及膚割髪宜及體先王之于救災髮膚<lb/>
尚無足愛况外物乎且今河北州軍凡三十七災<lb/>
害所𬒳十餘州軍而已佗州之田秋稼足望令有<lb/>
司於糴<hi>糴一百萬石/易矣斗增一二十錢吾權一粟常價斗增一二十錢非獨足以利農其于增</hi>時之事有<lb/>
<pb n="KR4h0040_SBCK_106-6b"/>
以爲之耳以實錢給其常價以茶荈香藥之類佐<lb/>
其虚估不過捐茶荈香藥之類爲錢數鉅萬貫而<lb/>
其費已足茶荈香藥之類與百姓之命孰爲可惜<lb/>
不待議而可知者也夫費錢五鉅萬貫又捐茶荈<lb/>
香藥之類爲錢數鉅萬貫而足以救一時之患爲<lb/>
天下之計利害輕重又非難明者也顧吾之有司<lb/>
能越拘攣之見破常行之法與否而已此時事之<lb/>
急也故述斯議焉<lb/>
　　　　賞罰議　趙　瞻<lb/>
世之大患在賞罰焉賞以微文梏賢罰以定令幸<lb/>
<pb n="KR4h0040_SBCK_106-7a"/>
姦則是國代賢者辭而法爲姦人地也有吏于此<lb/>
齎伐閱詣考課曹曹必曰某在斯職事若干年當<lb/>
遷某官某在斯課最若干數當増某秩斯人大賢<lb/>
大不肖雖朝廷王公不得擅輙議其存捨動摇者<lb/>
或迹狀白著有非常不在詔令則以問故事與令<lb/>
有所差駁突兀亦不爲舉夫以賢者難進易退亷<lb/>
耻謙服之心詎非代之辭者歟若爾伊尹太公常<lb/>
齒匹夫傳說箕子常編　囚冀缺寗戚常伍耕農<lb/>
管仲五羖常没虜獲尚屑與時爭盆鼓之逋賦列<lb/>
時刻之積効而邀遷次邪又或以罪付理官曹曹<lb/>
<pb n="KR4h0040_SBCK_106-7b"/>
必曰以甲令當某罰以乙詔當某科有輕重疑則<lb/>
爲奏以請上上之所進退亦旁法律　尺爾夫以<lb/>
姦人狡獪窺幸之備詎非爲之地者歟且唐虞流<lb/>
共工放驩兠湯誅尹諧文王誅潘正太公誅華仕<lb/>
管仲誅傳里乙子産誅鄧析史傳孔子誅少正夘<lb/>
周書有三風十愆禮經有四誅無赦孟軻以楊朱<lb/>
墨翟邪說之無君親者拒之荀卿以宋鈃公孫龍<lb/>
衆惑之亂名實者禁之故若晉羊舌鮒以掠美尸<lb/>
齊阿大夫以虚譽烹彌子瑕佞幸似忠孝而得罪<lb/>
郭觧豪俠似仁義而䝉戮皆姦雄桀黠傷蝕風教<lb/>
<pb n="KR4h0040_SBCK_106-8a"/>
之尤者然以之示有司則罪無所當矣非勉寛仁<lb/>
之治也非保賊亂之黨也徒律令無所處焉也賞<lb/>
與罰如是馳歩帝皇之塗而未厎者所以趣之之<lb/>
轍異也或謂若之所賛者古也今之所用者時也<lb/>
若居今時而用古殆不可與權矣張選舉之程法<lb/>
補調之品目猶曰未也况以堯舜之所病與三代<lb/>
之明哲而責有司哉又若前主律後主令附麗驗<lb/>
治劾讞鍜成猶曰未也况以難明之状可惑之事<lb/>
而亟致大戮哉正爾如賞僣及滛人刑僣及善人<lb/>
何此大不然且責君於難謂之恭吾君不能謂之<lb/>
<pb n="KR4h0040_SBCK_106-8b"/>
賊彼曷獨不欲舉縣官于堯舜三代之隆乎夫人<lb/>
之辭行技能號爲搜索而寘朝廷矣才具噐識號<lb/>
爲量度而縻爵位矣斯豈它術哉視必得賢者而<lb/>
後任之有司爾真賢實亷不次求索則有司之明<lb/>
也上之察也任人大姦赫然誅殛亦有司之明也<lb/>
上之察也豈它術哉上如不察有司不賢雖區區<lb/>
於秩次事事於律令顧益資其窺測者豈有補邪<lb/>
但古用此亦治今用此亦治不能用則皆末如之<lb/>
何也又安在權不權使今得一伊尹太公而賞之<lb/>
天下非乎不也得一驩兠共工而罰之天下非乎<lb/>
<pb n="KR4h0040_SBCK_106-9a"/>
不也若賞伯夷而問盗跖罰窮竒而諮饕餮惡可<lb/>
　　　　議禦戎　仲　訥<lb/>
或曰西北二戎大與之結好次寵以爵賜予至厚<lb/>
羈縻冝得而兵未克弭古稱禦戎無上策良信哉<lb/>
愚曰斯之惑乆矣言乎禦者誠非也秦以之亾漢<lb/>
因而匱尚有策哉然則若何禦之非足尚也當用<lb/>
氣勝之耳奚爲而言夫天髙而尊者陽也地卑而<lb/>
濁者隂也君子陽也小人隂也中國陽也四夷隂<lb/>
也取勝之道存乎其類堯舜禹湯之爲君君子則<lb/>
舉小人則誅君子道長小人道消氣由其類勝天<lb/>
<pb n="KR4h0040_SBCK_106-9b"/>
爲之清日爲之明至于鳥獸魚鼈咸若夷狄其有<lb/>
不馴乎是陽氣勝而隂不能奸也故二帝三王之<lb/>
世夷狄之患無甚焉秦漢而下徳衰而力雄善有<lb/>
聞而不舉舉有用而不終惡有彰而不去去有誅<lb/>
而不盡君子之道不競小人之勢日進故日爲之<lb/>
蝕地爲之震殱草槁木横出妖孽况四夷乎是隂<lb/>
氣勝而陽不得立也故夷狄之患始滋焉西北二<lb/>
方彼隂也東方南方我陽也又以盟約之信要之<lb/>
崇顯之號榮之賀遺其福慶弔恤其䘮死可謂至<lb/>
仁至恩也而戎心未懷非策之不至推其類殆氣<lb/>
<pb n="KR4h0040_SBCK_106-10a"/>
之未勝也王者據正陽之尊赫然有神聖之明闢<lb/>
四門四目之視大自三吏九卿下至百執庶官冝<lb/>
有姦回佞妄雜居正人君子之列使皇極之道壅<lb/>
而未行隂滛之氣上應于天故地震屋壊殺人日<lb/>
食正嵗朔雨晦風霾並嵗而至戎狄因之而狂隂<lb/>
邪勝而然耳非不懷也爲之謀者上當端然自立<lb/>
㧞方正之士與之共事推善而誅惡集賢而退不<lb/>
肖材者使得効其用智者使得進其謀則上下之<lb/>
志一通正道得立必先天清地寕日星風雨時序<lb/>
如是則夷狄之患奚慮也且將厥角而來庭書曰<lb/>
<pb n="KR4h0040_SBCK_106-10b"/>
而難任人蠻夷率服斯正氣之勝乎必斯之不務<lb/>
而將廢天下之農起天下之兵大舉而從之奈無<lb/>
䇿何奈後悔何<lb/>
　　　　議水　王　同<lb/>
古者之治五行也必有五行之官其去民用尤近<lb/>
而逆其理則有敗害之端莫甚於水故官得其任<lb/>
則不憂乎水之敗害誠其勢也是以舜命益作虞<lb/>
以掌山澤周有川澤之禁而後世脩之未嘗廢也<lb/>
由秦漢以來使任其事而爲之水官則莫若都水<lb/>
之職其主灌溉陂池保守河渠自太常及三輔皆<lb/>
<pb n="KR4h0040_SBCK_106-11a"/>
有其官至武帝之時尤増重之於是又有左右使<lb/>
者使統其任而居其事者莫不明於禹貢之學而<lb/>
習於知水之性故劉向以治書爲三輔都水都尉<lb/>
平當以明禹貢領護河隄蓋其任職之人未嘗不<lb/>
脩其事而又有水工之徒以佐知其利害是以秦<lb/>
漢之際言水事於書尤著而魏晉已來至扵隋唐<lb/>
其官亦未嘗廢於魏則有都尉水衡之號晉宋齊<lb/>
皆曰都水臺或爲水衡令及梁天監中始改曰太<lb/>
舟卿而主治舟航河隄隋唐之時又皆爲都水使<lb/>
者或改曰監而舟檝河渠二署隷之然於水事或<lb/>
<pb n="KR4h0040_SBCK_106-11b"/>
領或否矣故天下不喻於水而失其水之性使以<lb/>
憂中國者起矣　國家比歳之間水之爲害亦甚<lb/>
矣自京城之中民被其苦亦暴而衍溢者歴月不<lb/>
知所以洩之今國家懲前日之患而求于秦漢之<lb/>
故為之都水之任専其有司欲以知水之性此慮<lb/>
患之本也夫以患而設備求其功効而使之不爲<lb/>
虚位則天下宜有明于水性若秦漢之間所謂水<lb/>
工者出矣苟得其水工而又以知水者居其任使<lb/>
之専其職而行于天下就視其水之利害得以循<lb/>
其故而治之不使數遷其任責之課最而信其黜<lb/>
<pb n="KR4h0040_SBCK_106-12a"/>
陟則官得其人而分定則事益脩矣故爲今之慮<lb/>
水莫若如此<lb/>
　　　　渾儀議　沈　括<lb/>
五星之行有疾舒日月之交有見匿求其次舍經<lb/>
劘之㑹其法一寓于日冬至之日日之端南者也<lb/>
日行周天而復集于表銳凡三百六十有五日四<lb/>
分日之幾一而謂之歳周天之體日别之謂之度<lb/>
度之離其數有二日行則舒則疾㑹而均别之曰<lb/>
赤道之度日行自南北升降四十有八度而迤别<lb/>
之曰黄道之度度不可見其可見者星也日月五<lb/>
<pb n="KR4h0040_SBCK_106-12b"/>
星之所由有星焉當度之畫者凡二十有八而謂<lb/>
之舍舍所以挈度度所以生數也度在天者也爲<lb/>
之璣衡則度在噐度在噐則日月五星可以摶乎<lb/>
噐中而天無所豫也天無所豫則在天者不爲難<lb/>
知也自漢以前爲歴者必有璣衡以日驗䟢其後<lb/>
雖有璣衡而不爲歴作爲歴亦不復以噐自考氣<lb/>
朔星緯而皆莫能知其必當之數至唐歴僧一行<lb/>
改歩大衍歴法始復用渾儀參貫故其術所得比<lb/>
諸家爲多臣嘗歴考古今儀象之法虞書所謂璿<lb/>
璣玉衡唯鄭康成粗記其法至洛下閎製圓儀賈<lb/>
<pb n="KR4h0040_SBCK_106-13a"/>
逵又加黄道其詳皆不存于書其後張衡爲銅儀<lb/>
於密室中以水轉之蓋所謂渾象非古之璣衡也<lb/>
吳孫氏時王蕃陸績皆甞爲儀及象其說以謂舊<lb/>
以二分爲一度而患星辰稠穊張衡改用四分而<lb/>
復推重難運故蕃以三分爲度周丈有九寸五分<lb/>
寸之三而具黄赤道焉績說以天形如鳥卵小楕<lb/>
而黄赤道短長相害不能應法至劉曜時南陽孔<lb/>
定製銅儀有雙規正距子午以象天有横規判儀<lb/>
之中以象地有持規斜絡天腹以候赤道南北植<lb/>
幹以法二極其中乃爲游規窺管劉曜太史令晁<lb/>
<pb n="KR4h0040_SBCK_106-13b"/>
崇斛蘭皆嘗爲鐵儀其規有六四常定一象地一<lb/>
象赤道其二象二極乃定所謂雙規者也其制與<lb/>
定法大同焉唯南北柱曲抱雙規下有縱衡水平<lb/>
以銀錯星度小變舊法而皆不言有黄道疑其失<lb/>
傳也唐李淳風别爲圓儀三重其外曰六合有天<lb/>
經雙規金渾緯規金常規次曰三辰轉於六合之<lb/>
内圓徑八赤有璿璣規月游規所謂璿璣者黄道<lb/>
屬焉又次曰四游南北爲天樞中爲游筩可以升<lb/>
降游轉别爲月道傍列二百四十九交以擕月游<lb/>
而一行以爲難用而其法亦亾其後率府兵曹梁<lb/>
<pb n="KR4h0040_SBCK_106-14a"/>
令瓚更以木爲游儀因淳風之法而稍附新意詔<lb/>
與一行雜校得失改鑄銅儀古今稱其詳確至道<lb/>
中初鑄渾天儀于司天監多因斛蘭晁崇之法皇<lb/>
祐中改鑄銅儀于天文院始用令瓉一行之論而<lb/>
去取交有失得臣今歛古今之説以求數象有不<lb/>
合者十有三事其一舊說以謂今中國於地爲東<lb/>
南當令西北望極星置天極不當中北又曰天常<lb/>
傾西北故極星不得居中臣謂以中國觀之天常<lb/>
北倚可也謂極星偏西則不然所謂東西南北者<lb/>
何從而　之豈不以日之所出者爲東而日之所<lb/>
<pb n="KR4h0040_SBCK_106-14b"/>
入者爲西乎臣觀古之候天者自安南都護府至<lb/>
浚儀大岳臺纔六千里而北極之差凡十五度稍<lb/>
北不已庸詎知極星之不直人上也臣甞讀黄帝<lb/>
素問書立于午而靣子立扵子而面午至于自夘<lb/>
而望酉自酉而望夘皆曰北靣立於夘而負酉立<lb/>
于酉而負夘至于自午而望南自子而望北則皆<lb/>
曰南面臣始不諭其理逮今思之乃常以天中爲<lb/>
北也常以天中爲北則蓋以極星常居天中也素<lb/>
問尤爲善言天者今南北纔五百里則北極輙差<lb/>
一度以上而東南西北數千里間日分之時候之<lb/>
<pb n="KR4h0040_SBCK_106-15a"/>
日未甞不出於夘半而入於酉半則又知天樞既<lb/>
中則日之所出者定爲東日之所入者定爲西天<lb/>
樞則常爲北無疑矣以衡窺之日分之時以渾儀<lb/>
抵極星以候日之出没則在夘酉之半少北此殆<lb/>
放乎四海而同者何從而知中國之爲東南也彼<lb/>
徒見中國東南皆際海而爲是說也臣以謂極星<lb/>
之果中果非中皆無足論者彼北極之出地千里<lb/>
之間所差者已如是又安知其茫昧幾千萬里之<lb/>
外邪今直當據建邦之地人目之所及裁以爲法<lb/>
不足以爲法者宜置而勿議可也其二曰紘平設<lb/>
<pb n="KR4h0040_SBCK_106-15b"/>
以象地體今渾儀置于崇臺之上下瞰日月之所<lb/>
出則紘不與地際相當者臣詳此說雖粗有理然<lb/>
天地之廣大不爲一臺之髙下有所推遷蓋渾儀<lb/>
考天地之體有實數有凖數所謂實者此數即彼<lb/>
數也此移赤彼亦移赤之謂也所謂凖者以此凖<lb/>
彼此之一分則凖彼之幾千里之謂也今臺之髙<lb/>
下乃所謂實數一臺之髙不過數文彼之所差者<lb/>
亦不過此天地之大豈數丈足累其髙下若衡之<lb/>
低昂則所謂凖數者也衡移一分則彼不知其幾<lb/>
千里則衡之低昂當慎而臺之髙下非所當䘏也<lb/>
<pb n="KR4h0040_SBCK_106-16a"/>
其三月行之道過交則入黄道六度而稍却復交<lb/>
則出於黄道之南亦如之月行周于黄道如䋲之<lb/>
繞木故月交而行日之隂則日爲之虧入蝕法而<lb/>
不虧者行日之陽也每月退交二百四十九周有<lb/>
竒然後復㑹今月道既環繞黄道又退交之漸當<lb/>
毎日差池今必候月終而頓移亦終不能符㑹天<lb/>
度當省去月環其候月之出入専以歴法歩之其<lb/>
四衡上下二端皆徑一度有半用日之徑也衡端<lb/>
不能全容日月之體則無由審日月定次欲日月<lb/>
正滿上衡之端不可動移此其所以用一度有半<lb/>
<pb n="KR4h0040_SBCK_106-16b"/>
爲法也下端亦一度有半則不然若人目迫下端<lb/>
之東以窺上端之西則差幾三度凡求星之法必<lb/>
令所求之星正當穿之中心今兩端既等則人目<lb/>
遊動無因知其正中今以鉤股法求之下徑三分<lb/>
上徑一度有半則兩竅相覆大小略等人目不揺<lb/>
則所察自正其五前世皆以極星爲天中自祖亘<lb/>
以璣衡窺考天極不動處乃在極星之末猶一度<lb/>
有餘今銅儀天樞内徑一度有半乃謬以衡端之<lb/>
度爲率若璣衡端平則極星常遊天樞之外璣衡<lb/>
小偏則極星乍入令瓉舊法天樞乃徑二度有半<lb/>
<pb n="KR4h0040_SBCK_106-17a"/>
蓋欲使極星遊於極中也臣考驗極星更三月而<lb/>
後知天中不動處逺極星乃三度有餘則祖亘窺<lb/>
考猶爲未審今當爲天極徑七度使人目切南極<lb/>
望之極星正循北極裏周常見不隱天體方正其<lb/>
六令瓉以辰刻十干八卦皆刻於紘然紘正平而<lb/>
黄道斜運當子午之間則日徑度而道促卯酉之<lb/>
際則日迤行而道舒如此辰刻不能無謬新銅儀<lb/>
則移刻於緯四逰均平辰刻不失然令瓉天中單<lb/>
環直中國人頂之上而新銅儀緯斜絡南北極之<lb/>
中與赤道相直舊法設之無用新儀移之爲是然<lb/>
<pb n="KR4h0040_SBCK_106-17b"/>
當側規如車輪之牙而不當衡規如鼓陶其傍迫<lb/>
狹難賦辰刻而又蔽映星度其七司天銅儀黄赤<lb/>
道與紘合鑄不可轉移雖與天運不符至扵窺測<lb/>
之時先以距度星考定三辰所舍復運逰儀扺本<lb/>
宿度乃求出入黄道及去極度所得無以異於令<lb/>
瓉之術其法本於晁崇斛蘭之舊制雖不甚精縟<lb/>
而頗爲簡易李淳風甞謂斛蘭所作鐵儀赤道不<lb/>
動乃如膠柱以考月日差或至十七度少不减十<lb/>
度此正謂直以赤道候月行其差如此今黄道赤<lb/>
度再運游儀抵所舍宿度求之而月行則以月歴<lb/>
<pb n="KR4h0040_SBCK_106-18a"/>
毎日去極度筭率之則不可謂之膠也新法定宿<lb/>
而變黄道此定黄道而變宿但可賦三百五十五<lb/>
度而不能具餘分此其爲略也其八令瓉舊法黄<lb/>
道設於月道之上赤道又次月道而璣最處其下<lb/>
每月移交則黄赤道輙變今當省去月道徙璣于<lb/>
赤道之上而黄道居赤道之下而二道與衡端相<lb/>
迫而星度易審其九舊法規環一面刻周天度一<lb/>
面加銀丁所以施銀丁者夜候天晦不可目察則<lb/>
以手切之也古之人以璿爲之璿者珠之属也今<lb/>
司天監三辰儀設齒于環背不與横簫㑹當移列<lb/>
<pb n="KR4h0040_SBCK_106-18b"/>
兩旁以便參察其十舊法重璣皆廣四寸厚四分<lb/>
其他規軸重樸拙不可旋運今小損其制使之輕<lb/>
利其十一古之人知黄道歳易而不知赤道之因<lb/>
變也黄道之度與赤道不得獨膠今當變赤道與<lb/>
黄道同法其十二舊法黄赤道平設正當天度掩<lb/>
蔽人目不可占察其後乃别加鑚孔尤爲拙謬今<lb/>
當側置少偏使天度出北際之外自不凌蔽其十<lb/>
三舊法地紘正給天經之半凡候三辰出入則地<lb/>
際正爲地紘所伏今當徙紘稍下使地際與紘之<lb/>
上際相值候三辰伏見専以紘際爲法自當黙與<lb/>
<pb n="KR4h0040_SBCK_106-19a"/>
天合<lb/>
　　　邊議四首　張　載<lb/>
　　　　清野<lb/>
城中之民既得以依城自郊外百姓朝廷不豫爲<lb/>
之慮非潰亾失生則殺戮就死縱或免焉則其老<lb/>
幼孶畜屋廬積聚莫不爲之驅除蕩焚與死亾均<lb/>
矣欲爲之計莫如選吏行邊爲講族閭隣里之法<lb/>
問其所謀諭之休戚使之樂群以相聚恊力以相<lb/>
資聽其依山林據險阻自爲免患之計官不拘制<lb/>
一從其宜則積聚㓜老得以先自爲謀而處之有<lb/>
<pb n="KR4h0040_SBCK_106-19b"/>
素冦雖深入野無所資而民免誅掠此爲計之當<lb/>
先者也<lb/>
　　　　固守<lb/>
師爲虜致則䘮陷之患多城不自完則應援之兵<lb/>
急凡今近邊城邑尤當募善守之人計定兵力度<lb/>
使勢可必全不假外救足以支持踰月應援之師<lb/>
不爲倉皇牽制則守必力而師不勞此禦患之尤<lb/>
急者也然所謂善守者要以省兵爲能假設一城<lb/>
之小千夫可完不才者十倍之而未必固善守者<lb/>
加損之而尚可全則守城乗障之人必也力與之<lb/>
<pb n="KR4h0040_SBCK_106-20a"/>
計而省吾兵厚賞其功而示之信<lb/>
　　　　省戍<lb/>
戍而費財豈善戍之計欲不費必也計民以守不<lb/>
足然後益之以兵如是則爲守之力在民居多而<lb/>
用兵無幾守既在民則今日守兵凡城有餘皆得<lb/>
以移用他所或乘間出戰以自觧其圍矣竊計關<lb/>
内守餘之兵無慮十萬四塞之城各餘萬人爲備<lb/>
間其多少之羗此其大略也則舉中大數有移使<lb/>
之卒常不减六七萬人義勇既練則六十萬人從<lb/>
而省去亦攻守爲有餘矣兵省費輕就使戎壘對<lb/>
<pb n="KR4h0040_SBCK_106-20b"/>
峙用日雖多而吾計常足顧朝廷未甞資守於民<lb/>
以兵多爲患耳种世衡守環州吏士有罪射中則<lb/>
釋之僧道飲酒犯禁能射則縱之百姓繫者以能<lb/>
射則必免粮稅逋負者以能射必寛當是時環之<lb/>
内外莫不人人樂射一州之地可不用一卒而守<lb/>
以此觀之省戍豈甚難之計哉<lb/>
　　　　因民<lb/>
計民以守必先相視城池大小夫家衆寡爲力難<lb/>
易爲地緩急周圍歩尺莫不盡知然後括以保法<lb/>
萃以什伯形以圖繪稽以文籍便其居處正其分<lb/>
<pb n="KR4h0040_SBCK_106-21a"/>
位平時使之知所守識所向習登降時繕完賊至<lb/>
則授甲付兵人各謹備老㓜供餉婦女守室如是<lb/>
則民心素安技藝素講㓂不能恐吏不能侵無倉<lb/>
卒之變無顛亂之憂民力不足然後濟之以兵此<lb/>
三代法制雖萬世可行不止利今日之民<lb/>
　　　　世守邊郡議　吕　大鈞<lb/>
中國之大戒無急于邊防自秦漢以來禦戎之䇿<lb/>
是非未能相逺竊甞求三代之法冝于今日而推<lb/>
行之乃知聖人封建之深意不獨尚徳専治吾民<lb/>
而已其禦邊之要微妙深逺固在術内殆非衆人<lb/>
<pb n="KR4h0040_SBCK_106-21b"/>
之智所可及已蓋天下之勢不得不一亦不得不<lb/>
分分而不一則上無以制命而爲下者肆一而不<lb/>
分則下無陳力而爲上者勞故古者分天下爲列<lb/>
國統萬國于一王使禮樂征伐一出于天子教治<lb/>
禁令一委之諸侯則是天子持威福之柄優游于<lb/>
内以専察國君之善惡諸侯任功過之責勤勞于<lb/>
外以同體王室之休戚如是則四方之警急何以<lb/>
急天子之視聽哉彼不任吾患者吾得執而戮之<lb/>
孰敢矣吾所以待夷狄者特招携以禮懐逺以徳<lb/>
而已在商之時古公以皮幣犬馬珠玉事獯鬻而<lb/>
<pb n="KR4h0040_SBCK_106-22a"/>
商王不知在周之時晉國拜戎不暇而周室不與<lb/>
然則三代禦邊之略蓋可知已臣竊謂分剖天下<lb/>
以爲列國則未敢輕議如使邊郡略法古意慎選<lb/>
仁勇之士使得世守郡事兵民措置悉以委之租<lb/>
調出入一切不問惟財用不足者附以次邊支郡<lb/>
以共其乏其治以安静不擾敵人感服者爲上富<lb/>
彊自守彼不能犯者次之戰勝攻取無所退屈者<lb/>
又次之賞罰者増損其名位而已甚者則升黜之<lb/>
不使輕去其郡若此則安危利害不離其身勢不<lb/>
得不盡其力以從事盡心以防患所謂世守者亦<lb/>
<pb n="KR4h0040_SBCK_106-22b"/>
不得純如周制父子相繼必使選賢以自代母問<lb/>
親踈天子加察焉然後可之遂使貳其郡事以終<lb/>
舉者之身然後命之没則禄其子孫以祀之若有<lb/>
功徳則郡人世世祀之仍爵其子孫庶幾亦可以<lb/>
爲備邊之一術也<lb/>
　　　　選小臣宿衛議　吕　大鈞<lb/>
古者人主左右前後使令執事之小臣乃所以朝<lb/>
夕起居出入須臾不可離者也其用之迹雖主于<lb/>
給宿衛備頤指以共綴衣虎賁執射執馭之職其<lb/>
用之意則亦使之獻可替否拾遺補闕以替疑丞<lb/>
<pb n="KR4h0040_SBCK_106-23a"/>
保傳之事主於給宿衛備使令則非恪勤謹重者<lb/>
不可以當其任使之獻可替否拾遺補闕則非開<lb/>
爽敏茂者不足以充其位此言猶未之盡古之人<lb/>
君不獨有師有友又有受教於我者焉故疾醫小<lb/>
藝者也黄帝師奚伯而教雷公費國小邦也惠公<lb/>
友顔般而役長息然則使令執事之小臣雖在擇<lb/>
恪勤謹重開爽敏茂之資人主又當教誨養育使<lb/>
臣成就其材以補異時公卿大夫之闕如此則朝<lb/>
廷常不乏材而人主求之且不勞也以漢唐之苟<lb/>
簡其臣猶多出於宿衞供奉之官豈非常在宫省<lb/>
<pb n="KR4h0040_SBCK_106-23b"/>
日侍帷幄既已接聞廟堂之議以廣其知識間復<lb/>
親被徳音誨其所未至則益知善惡向背之理薫<lb/>
炙漸漬乆而不已安有不化者哉不徒其效如此<lb/>
又可以自廣其聪明之徳記曰教學相長也又曰<lb/>
教然後知困彼既知向背則必盡其心力以承學<lb/>
于上上之人既樂其自勉亦不盡以教之或因其<lb/>
善問有以起吾志或因其難進有以勉吾業傳曰<lb/>
教不倦仁也又曰有教無類則不徒可以益吾之<lb/>
志業又可以廣吾之徳性也記曰善教者知至學<lb/>
之難易又知其美惡則不徒廣吾之徳性又可以<lb/>
<pb n="KR4h0040_SBCK_106-24a"/>
廣吾知人之明也爲人君而乗政事之間以教育<lb/>
執事之小臣乃有志業徳性知人之益豈小補哉<lb/>
今朝廷雖有中書門下兩省官以備侍從又有翰<lb/>
林舍人院及諸館閣之臣以備顧問非乏人也充<lb/>
其選者又皆美材敏行非不賢也既以待之不爲<lb/>
綴衣虎賁射馭之冗亦難復使從使令執事之賤<lb/>
似宜略依漢制郡國貢士給宿衛之法詔公卿牧<lb/>
守如孔門四科之目各使保任三二人不以仕與<lb/>
未仕限年二十以上三十以下其人則分隷中書<lb/>
門下省學士舍人院及館閣諸司其職則參諸殿<lb/>
<pb n="KR4h0040_SBCK_106-24b"/>
侍諸班之列其禄秩則視三班使臣州縣掾属而<lb/>
已其間暇則各受學於其官長退而以所學開諭<lb/>
其同列仍不立遷擢廢置之格其有功罪善惡一<lb/>
聽明主裁决而已如此則素無行能者必不得舉<lb/>
不安其分者必不願爲自非朴茂有志之士不可<lb/>
得而與焉試或行之不過五七年不徒得髙才美<lb/>
行可備噐使亦將資助盛徳大業必將日新而無<lb/>
窮凡在位執事之小臣亦當漸摩義理之益相觀<lb/>
而善可不務乎<lb/>
　　　　民議　吕　大鈞<lb/>
<pb n="KR4h0040_SBCK_106-25a"/>
爲國之計莫急於保民保民之要在於存恤主户<lb/>
又招誘客户使之置田以爲主户主户苟衆而邦<lb/>
本自固今訪聞主户之田少者徃徃盡賣其田以<lb/>
依有力之家有力之家既利其田又輕其力而臣<lb/>
僕之若此則主户益耗客户日益多客雖多而轉<lb/>
徙不定終不爲官府之用今欲将主户之田少者<lb/>
合衆户共及二頃以上方充一夫之役其兼并之<lb/>
家人少而田多者復計其田每三頃執一夫之役<lb/>
主户不足以客户足之<lb/>
　　　　皇族稱伯父叔父議　顔　復<lb/>
<pb n="KR4h0040_SBCK_106-25b"/>
禮記大傳君有合族之道族人不得以其戚戚君<lb/>
位者合族之時族人不得以父兄之尊齒君之位<lb/>
爲正尊卑之序而發也儀禮公子不得禰先君謂<lb/>
别子之子始以别子爲諸侯立廟而發也二者無<lb/>
害稱謂之厚三代盛時天子謂同姓諸侯曰伯父<lb/>
叔父異姓諸侯曰伯舅叔舅雖無定則原此而論<lb/>
不必于上下相接之際皦皦區異逺近以傷親親<lb/>
之意唐徳宗宣宗之世有分從稱姓之令亦縁其<lb/>
政苛刻寡㤙而然　國朝祖宗敦睦九族自有博<lb/>
大之制逺符三代之風若唐衰一時之令不足稽<lb/>
<pb n="KR4h0040_SBCK_106-26a"/>
攷<lb/>
　　　　議官　李　清臣<lb/>
原今之大敝皆入仕之門雜而衆也入仕之門雜<lb/>
而衆故仕者日蕃故有罷職而歸㡬及三歳不得<lb/>
再調者進未得禄仕退失其田廬故寒亷之人身<lb/>
雖掛仕版名雖榮聖世而無資以繼其生盻盻焉<lb/>
常不得其所上急於父母甘㫖滫髓之養下迫於<lb/>
妻孥之饘粥則節不篤者或乗其間隙匱乏之時<lb/>
起而牟利賈販江湖干託郡邑商筭盈縮秤較毫<lb/>
釐匿關市之征逐舟車之動以規什一之得進則<lb/>
<pb n="KR4h0040_SBCK_106-26b"/>
王官退則爲市人進則冕笏而治事號爲民師退<lb/>
則妄覬苟獲不顧行義故仕路汚辱而亷耻之風<lb/>
大墜朝廷患仕者之日蕃無職以處之且使罷者<lb/>
乆不獲其所故難棘其塗以蹈藉來者而有司苛<lb/>
爲之文迂爲之格張設難漏之密網羅取非意之<lb/>
細罪離合増廣其薦貟使其不得應條缺駮遲其<lb/>
歳考使其不得滿課從是而仕者益難故戰薄於<lb/>
得失角逐於勢利前者冐昧以進後來競隘而夸<lb/>
馳其輕偽佻淺之流更相眄祠迭相攻攘相誅不<lb/>
操矛相覆不設阱而媮風熾險濤作恬讓靖黙真<lb/>
<pb n="KR4h0040_SBCK_106-27a"/>
能實徳之士或羞與之偶寕自郤於羈旅草野而<lb/>
不入於其塗有耻者上欲進之而日益退無耻者<lb/>
上欲退之而日益進徒歳爲一禁時下一令詳明<lb/>
深切䋲約而條責之揭而示之以義利之路曰爾<lb/>
爲篤厚無爲薄惡如是将以復仁義革士風臣竊<lb/>
以爲無益也故臣謂天下之大敝由仕者蕃仕者<lb/>
蕃由入仕之門雜而衆也夫入仕之門乃敝之原<lb/>
已而議者不塞其原徒止其流不迹其本欲救其<lb/>
末不能清入仕之門而束縳爬櫛痛治其已仕者<lb/>
入仕之時如數兵徒如積麻竹不知名噐之可惜<lb/>
<pb n="KR4h0040_SBCK_106-27b"/>
已仕之後如障冦盜如阬螟蝗不知士心之愈離<lb/>
臣愚以爲過矣故願　陛下清入仕之門入仕之<lb/>
門簡則職有餘格吏無冗貟而禄得以繼汚者反<lb/>
其亷困者遂其節争者息其險讓者策其髙仕路<lb/>
平夷而風化易隆矣<lb/>
　　　　官制　畢　仲游<lb/>
國家承五季之後典章制度號令文采雖未純于<lb/>
三代蓋皆有三代之意而髣髴焉至於慎刑罰息<lb/>
兵革寛仁盡下愛飬元元得天下之心則有與三<lb/>
代比者獨官名自宰相而下至于百職執事循用<lb/>
<pb n="KR4h0040_SBCK_106-28a"/>
五季之舊而不知改天子臨朝歎息於上而公卿<lb/>
大夫咨嗟悼歎發憤于下者不知幾十年矣及神<lb/>
宗皇帝同人心决大策以階寄禄而修復漢唐二<lb/>
省之制宜其歡呼鼓舞以慶朝廷之盛德而行之<lb/>
五年公卿大夫猶有不懌於官制者豈未改之前<lb/>
嘗厭五代之無法既改之後復云漢唐之非是則<lb/>
官名之所失如何而可蓋國朝雖循三省之舊而<lb/>
二十四司之名皆第之以待百官當選者在省之<lb/>
官及假他官以制之如兵部為樞密吏部為銓審<lb/>
庫部金部為三司水部為都水刑部為大理名隸<lb/>
<pb n="KR4h0040_SBCK_106-28b"/>
尚書而事在他局者不可以爲後世法則先帝之<lb/>
改制無可議者而改制之中有非漢唐之舊而未<lb/>
合於今日之務舊平章事遷中書令國朝以來未<lb/>
有遷至中書人者而令儀同三司一階兼昔日宰<lb/>
相累遷之官舊禮部尚書遷户部工部遷刑部刑<lb/>
部遷兵部而今銀青光禄大夫一階兼昔日尚書<lb/>
累遷之官舊禮部侍郎遷户部户部遷吏部工部<lb/>
侍郎遷刑部刑部遷兵部而今正議大夫一階兼<lb/>
昔日侍郎累遷之官卿寺亦然昔之官品難於進<lb/>
今之階秩易爲高而又降七品爲八品降五品為<lb/>
<pb n="KR4h0040_SBCK_106-29a"/>
六品降三品為四品至其不可用也則議請减䕃<lb/>
反以舊品爲定而章服之令徒降五爲六降三爲<lb/>
四以遷就新品之失而不知義理之所在則所謂<lb/>
非漢唐之舊而不合今日之務者可驗於此然猶<lb/>
未有害也舊尚書省不總天下之政而中書門下<lb/>
合而爲一則其治速今尚書省總天下之政而中<lb/>
書門下析而爲二則其治緩此理之固然者至所<lb/>
謂畫黄録符牒關刺由上而下復由下而上近者<lb/>
浹旬逺者累月有夜半停印待報而其務乃比於<lb/>
竹茹木屑之細或者補衣貸食未得其决而事乆<lb/>
<pb n="KR4h0040_SBCK_106-29b"/>
失于期㑹則非惟不合今日之務而良有害公卿<lb/>
大夫所以不懌於官制者以此亦在上之人損益<lb/>
之而已矣蓋隋唐二十有九而今寄禄階二十有<lb/>
五如益其階所與舊日之官品相對無併三遷兩<lb/>
遷而為一階則階正矣還舊日之品秩凡議請减<lb/>
䕃服章之名必合三五七九之數無易前古之常<lb/>
以就新品之失則品正矣事大而變則由寺監而<lb/>
上臺省或由臺省而下寺監事速而小者則許之<lb/>
專决或専達而不爲次苐上下之道乆則事正矣<lb/>
階正則朝廷尊名器重品正則義理安民志定事<lb/>
<pb n="KR4h0040_SBCK_106-30a"/>
正則三省無滯務而逺近之人皆不失于期㑹修<lb/>
此三者而官制立矣豈以漢唐之官名不當復而<lb/>
五代之季爲可循也<lb/>
皇朝文鑑卷第一百六<lb/>
<pb n="KR4h0040_SBCK_106-30b"/>
</p>
<p>
</p>
  </div>
</body>
</text>
</TEI>
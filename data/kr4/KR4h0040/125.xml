<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_125-1a"/>
皇朝文鑑巻第一百二十五<lb/>
　雜著<lb/>
　　　時鑑　栁　開<lb/>
　　　敗諭　种　放<lb/>
　　　碑觧　孫　何<lb/>
　　　書異　丁　謂<lb/>
　　　責荀　賈　同<lb/>
　　　禁焚死　賈　同<lb/>
　　　望歳　髙　弁<lb/>
　　　戮鰐魚文　陳　堯佐<lb/>
<pb n="KR4h0040_SBCK_125-1b"/>
　　　州名急就章　歐陽　脩<lb/>
　　　儒辱　孫　復<lb/>
　　　𥙷趙肅充州學教授詞　宋　祁<lb/>
　　　　時鑑　栁　開<lb/>
雍熈三年宜州山夷攻其州弗克全之西鄙樂安<lb/>
里峒有栗氏因之㑹其族南劫興安縣敗入谿峒<lb/>
連歳不寜天子擇中貴臣二人涖全邵州以静之<lb/>
明年春栗氏來歸魁狡皆奉吏州庭乃刻時鑑一<lb/>
篇于石以誡之<lb/>
族盛卑邑邦大下國違道致殃干命取亡居夷鄰<lb/>
<pb n="KR4h0040_SBCK_125-2a"/>
徳處險近賊蜀難通軺吴莫容舠嘯萬群姦摧壘<lb/>
倒関象踣圍矣蛟斃彀已蠆纎曷存蟻㣲何奔虎<lb/>
猛恃力逼死罔逸隼鷙誠捷懷餌受緤小人為美<lb/>
君子是恥所失若塵其治如鈞寧之弗復喪乃必<lb/>
覆習禮可式翫兵竟慝怨懼興禍貪慾生過徇意<lb/>
成朋怫心見憎以畏卒潰苟悦爰萃謹政防亂慎<lb/>
行避患缺玉不補積滓非汚來紆往亟愚睽智䁥<lb/>
跡昭事著利合動裕平原廣野馳車走馬髙浪深<lb/>
淵有鮪有鱣保爾攸宜胥樂在時刋文無窮作誡<lb/>
永終<lb/>
<pb n="KR4h0040_SBCK_125-2b"/>
　　　　敗諭　种　放<lb/>
吴遁字雲交為兒童時不逐嬉戯而心樂於善暇<lb/>
日或暝目而坐或昻目而望皆若有思於學也然<lb/>
不幸生於隴西其地僻界西戎生民尚佛與鬼遁<lb/>
若冥行於芥蒼絶跡之境無所索其途又覩其父<lb/>
兄所習尚者惟浮屠之學於是化為浮屠氏而從<lb/>
其法焉然資識穎寤於其教獨能抉指端緒窺窮<lb/>
疵隙又傍觀列聖之書見仁義禮樂忠孝人倫之<lb/>
美君臣父子夫婦宗廟之儀則羞前之為而自歎<lb/>
曰吾流何異夫井底蛙耳於是禠去浮屠之服而<lb/>
<pb n="KR4h0040_SBCK_125-3a"/>
加冠巾從縉紳之列而問學焉或有非而告之曷<lb/>
自敗其道而反能居吾列乎生聞而疑以告予予<lb/>
歎曰夫自古聖賢合天履中通貫萬化依仁由義<lb/>
至公亡私生民賴焉萬物順焉斯可謂道也如彼<lb/>
浮屠氏乃夷狄之一法耳將謂道乎若能外夷貊<lb/>
偏邪之法即皇極大中之道棄恠誕詭雜之跡由<lb/>
忠孝雅正之途為順乎為不順乎爾能吐甘肥食<lb/>
𬞞糲脱綺纊衣布褐出廣厦安窮廬孜孜伏誦列<lb/>
聖之書求列聖之心雖昔之軰流狺狺然千百其<lb/>
聲隨而吠之能挺然不頋此非有夷齊獨立自明<lb/>
<pb n="KR4h0040_SBCK_125-3b"/>
之才而能若是者幾希嗚呼冠弁其首褒博其服<lb/>
學二帝三王周公孔子之道䇿名進身予知其儒<lb/>
也而浮屠楊墨其行者謂生自敗其道果孰謂自<lb/>
敗其道者耶夫百工技能學之既至雖不售不用<lb/>
咸能自信愛而不易他技者慎其夲也惡有學仁<lb/>
義禮樂反不能自信愛而為人蠱惑者也孟子曰<lb/>
吾聞出於幽谷遷于喬木未聞下喬木而入幽谷<lb/>
者也又楊子云在門墻則揮之在夷狄則進之生<lb/>
方出幽谷遷喬木矣故作敗諭以進之亦欲果其<lb/>
志也<lb/>
<pb n="KR4h0040_SBCK_125-4a"/>
　　　　碑解　孫　何<lb/>
進士鮑源以文見借有碑二十首與之語頗熟東<lb/>
漢李唐之故事惜其安於所習猶有未變乎俗尚<lb/>
者作碑解以貺之碑非文章之名也盖後人假以<lb/>
載其銘耳銘之不能盡者復前之以序而編録者<lb/>
通謂之文斯失矣陸機曰碑披文而相質則本末<lb/>
無據焉銘之所始盖始於論譔祖考稱述器用因<lb/>
其䥴刻而垂乎鑒誡也銘之於嘉量者曰量銘斯<lb/>
可也謂其文為量不可也銘之於景鍾曰鍾銘斯<lb/>
可矣謂其文為鍾不可也銘之於廟鼎者曰鼎銘<lb/>
<pb n="KR4h0040_SBCK_125-4b"/>
斯可矣謂其文為鼎不可也古者盤盂几杖皆有<lb/>
銘就而稱之曰盤銘盂銘几銘杖銘則庶幾乎正<lb/>
若指其文曰盤曰盂曰几曰杖則三尺童子皆將<lb/>
笑之今人之為碑亦猶是矣天下皆踵乎失故衆<lb/>
不知其非也蔡邕有黄鉞銘不謂其文為黄鉞也<lb/>
崔瑗有座右銘不謂其文為座右也檀弓曰公室<lb/>
視豐碑三家視桓楹釋者曰豐碑斵大木為之桓<lb/>
楹者形如大楹耳四植謂之桓䘮大記曰君葬四<lb/>
綍二碑大夫葬二綍二碑又曰凡封用綍去碑釋<lb/>
者曰碑桓楹也樹之於壙之前後以紼繞之間之<lb/>
<pb n="KR4h0040_SBCK_125-5a"/>
轆轤輓棺而下之用綍去碑者縱下之時也祭義<lb/>
曰祭之日君牽牲既入廟門麗于碑釋者曰麗繫<lb/>
也謂牽牲入廟繫着中庭碑也或曰以紖貫碑中<lb/>
也聘禮曰賔自碑内聼命又曰東面北上碑南釋<lb/>
者曰宫必有碑所以識日景引隂陽也考是四説<lb/>
則古之所謂碑者乃葬祭饗聘之際所植一大木<lb/>
耳而其字從石者將取其堅且乆乎然未聞勒銘<lb/>
于上者也今喪葬令具螭首龜趺洎丈尺品秩之<lb/>
制又易之以石者後儒所増耳堯舜夏商周之盛<lb/>
六經所載皆無刻石之事管子稱無懷氏封泰山<lb/>
<pb n="KR4h0040_SBCK_125-5b"/>
刻石紀功者出自寓言不足傳信又世稱周宣王<lb/>
蒐于岐陽命從臣刻石今謂之石鼓或曰獵碣洎<lb/>
延陵墓表俚俗目為夫子十字碑者其事皆不經<lb/>
易吾無取焉司馬遷著始皇本紀者其登嶧山上<lb/>
㑹稽甚詳止言刻石頌徳或曰立石紀頌亦無勒<lb/>
碑之説今或謂之嶧山碑者乃野人之言耳漢班<lb/>
固有泗水亭長碑文蔡邕有郭有道陳太丘碑文<lb/>
其文皆有序冠篇末則亂之以銘未嘗斥碑之材<lb/>
而為文章之名也彼士衡未知何從而得之由魏<lb/>
而下迄乎李唐立碑者不可勝數大抵皆約班蔡<lb/>
<pb n="KR4h0040_SBCK_125-6a"/>
而爲者也雖失聖人述作之意然猶髣髴乎古迨<lb/>
李翺為髙愍女碑羅隱為三叔碑梅先生碑則所<lb/>
謂序與銘皆混而不分集列其目亦不復曰文考<lb/>
其實又未甞勒之於石是直以繞紼麗牲之具而<lb/>
名其文戾孰甚焉復古之事不當如此貽誤千載<lb/>
職機之由今之人為文揄揚前哲謂之賛可也警<lb/>
策官守謂之箴可也鍼砭史闕謂之論可也辯析<lb/>
政事謂之議可也祼獻宗廟謂之頌可也陶冶性<lb/>
情謂之謌詩可也何必區區於不經之題而專以<lb/>
碑為也設若依違時尚不欲全咈乎譊譊者則如<lb/>
<pb n="KR4h0040_SBCK_125-6b"/>
班蔡之作存序與銘通謂之文亦其次也夫子曰<lb/>
必也正名乎又曰名不正則言不順君子之於名<lb/>
不可斯須而不正也况歴代之誤終身之惑可不<lb/>
革乎何始寓家於潁以涉道猶淺嘗適野見荀陳<lb/>
古　數四皆穴其上若貫索之為者走而問故起<lb/>
居郎張公觀公曰此無足異也盖漢實去聖未遠<lb/>
猶有古豐碑之象耳後之碑則不然矣五載前接<lb/>
栁先生仲塗仲塗又具道前事適與何合且大噱<lb/>
昔人之好為碑者乆欲發揮其説以詒同志自念<lb/>
資望至淺未必能見信於人又近世多以是作相<lb/>
<pb n="KR4h0040_SBCK_125-7a"/>
髙而夸為大言苟從而明之則謗將叢起故蓄之<lb/>
而不發以生力古嗜學偶泥於衆好其兄又於何<lb/>
為進士同年故為生一二而辯之噫古今之疑文<lb/>
章之失尚有大於此者甚衆吾徒樂因循而憚改<lb/>
作多謂其事之固然生苐勉而思之則所得不獨<lb/>
在於碑矣<lb/>
　　　　書異　丁　謂<lb/>
淳化元年許夏旱五月乙邜震雨雹大風㧞木屋<lb/>
瓦悉飄人以為神龍所經雖駭而不異士同其辭<lb/>
大夫曰然吁可憫也春秋書災異於其國之君膺<lb/>
<pb n="KR4h0040_SBCK_125-7b"/>
之設有流變則方訪諸史卜顧其政事貶往而脩<lb/>
来以應天之變以承天之戒是天不虚謫人有誠<lb/>
應也今則不然都諸侯之位災異之屬則曰非吾<lb/>
土也其天王膺之又曰在吾治内吾將聞之示吾<lb/>
不政也於是又止之民命繫之都邑倚之事有善<lb/>
則曰吾之力及之不祥則曰係邦國之歴數在人<lb/>
主之脩復也忌人言而恥言於人曷見其訪卜史<lb/>
也斷歴數而推之於人主曷見其顧政事也人君<lb/>
得聞之而審之以貶損而應之斯可矣矧又畏而<lb/>
不使聞之乎語曰迅雷風烈必變畏天怒也况若<lb/>
<pb n="KR4h0040_SBCK_125-8a"/>
此之異耶苟為政者見而不顧則蒼生何恃哉天<lb/>
之警戒何示哉仲尼書之於經盖垂訓也况　之<lb/>
乎豈觀書者不取古乎為政者將違天乎嗚呼欲<lb/>
共理者慎求諸<lb/>
　　　　責荀　賈　同<lb/>
荀况死舊矣其言存于書亦聖人仁義禮樂之談<lb/>
也然其作非十二子篇則它囂魏牟首之陳仲史<lb/>
鰌次之墨翟宋鈃又次之慎到田駢又次之惠施<lb/>
鄧析又次之而子思孟軻亦末其數為十二焉而<lb/>
各序其道於下謂子思孟軻則曰略法先王而不<lb/>
<pb n="KR4h0040_SBCK_125-8b"/>
知其統然而才極志大聞見雜慱案往舊道説謂<lb/>
之五行甚僻而無類幽隐而無説閉約而不觧案<lb/>
飾其辭而祗敬之曰此先君之言也子思唱之孟<lb/>
軻和之世俗之講師瞀儒嚾嚾然不知其非也遂<lb/>
受而傳之以為仲尼子㳺為兹厚于後世是則子<lb/>
思孟軻之罪也又序其後以為道之正者曰仲尼<lb/>
子弓之義以務息十二子説如是而天下之害除<lb/>
人之事畢矣其處子思孟軻也何如是之無謂乎<lb/>
今禮記中庸之篇存者子思之述也今孟子十四<lb/>
篇者孟軻之述也其言道則孔氏而下未有似之<lb/>
<pb n="KR4h0040_SBCK_125-9a"/>
者也今以荀之書比之而又出其後則庶幾學之<lb/>
未能似之微得其具體矣故唐韓愈但儕之楊子<lb/>
雲而已今反其若是吾甚見其無謂也又上十二<lb/>
子為六偶者咸均道而言之也則子弓者亦道均<lb/>
于仲尼乎豈有聖人如仲尼而獨言不垂于後世<lb/>
事不顯于當時乎何仲尼之徒未嘗稱之而冺滅<lb/>
若是乎此又甚無謂也且夫仲尼之道孟軻學而<lb/>
行之吾謂未有能出之者也而荀亦以學仲尼之<lb/>
道而反以孟比十子為十二而復云云此所謂是<lb/>
堯而非舜者也荀非舜則堯亦未足信矣而曰仲<lb/>
<pb n="KR4h0040_SBCK_125-9b"/>
尼子弓者吾不知子弓者何如人也而荀謂仲尼<lb/>
者何如人也噫吾觀此　吾不信荀也故作責荀<lb/>
以示来者<lb/>
　　　　禁焚死　賈　同<lb/>
傳曰孝子事死如事生又曰父母全而生之子全<lb/>
而歸之不亦孝乎父母既殁斂手足形旋葬慎䕶<lb/>
戒潔奉屍如生斯之謂事死身體髪膚無有毁傷<lb/>
以没于地斯之謂歸全古今逹禮也夫生而或毁<lb/>
傷之雖不仁猶有為也死而後毁傷之則其不仁<lb/>
不亦甚矣故曰君子慎終此之謂歟噫今之多焚<lb/>
<pb n="KR4h0040_SBCK_125-10a"/>
其死者何哉禮曰新宫火有焚其先人之敝廬三<lb/>
日哭夫宫廟之與廬舎猶然况自執火而焚其屍<lb/>
者乎惡不容于誅矣謂縱不仁之子弃其屍于中<lb/>
野使烏鳶狐貍食之不猶愈于自殘之者歟閭閻<lb/>
既以為俗而漸染于士大夫之家亦多為之或以<lb/>
守職徼遠葬于先祖之塋域故焚之以苟其便易<lb/>
嗚呼先王制禮士大夫奉以立身推以化民如之<lb/>
何其苟便易而弃之也豈獨弃禮哉抑亦舉其親<lb/>
而弃之也設不幸道遠而貧未能負而歸買地而<lb/>
葬之廬而守之俟其乆也負骨而歸不亦可乎又<lb/>
<pb n="KR4h0040_SBCK_125-10b"/>
或以惡疾而死俗云有種慮染其後者而焚之斯<lb/>
則既不仁矣又惑之甚者夫脩短有命疾病生乎<lb/>
身豈有例哉如云世積殃遺子孫則雖焚之無益<lb/>
也根其由盖始自桑門之教西域之胡俗也夫聖<lb/>
王御世制禮作樂布浹仁義使天下宻如四夷嚮<lb/>
化如之何使夷俗之法敗先王之禮經耶教天下<lb/>
以不仁耶請禁<lb/>
　　　　望嵗　髙　弁<lb/>
髙子以民荐飢而望嵗或曰吾聞之君子之治民<lb/>
也不患貧而患不安是故九年洪水無害堯之為<lb/>
<pb n="KR4h0040_SBCK_125-11a"/>
聖七載大旱無損湯之為明也對曰堯湯水旱不<lb/>
可以遇於今之世也遇於今之世則離也古之人<lb/>
一夫不耕則必受其飢一婦不織則必受其寒三<lb/>
年耕者有一年之儲斂之於饒而民不以為暴施<lb/>
之於不足而官有羡榖士農工商各安其業以相<lb/>
資生事有不當民務者皆禁而不行今則不然耕<lb/>
織之民以力不足或入於工商髠褐卒夫天下無<lb/>
數皆農所為也而未之禁工商之民乘法凌遲或<lb/>
雜于士也入于農者萬無一焉是則耕織之民日<lb/>
耗而甘食鮮衣者日寖耕織之民日耗則田荒而<lb/>
<pb n="KR4h0040_SBCK_125-11b"/>
桑枯矣田荒而桑枯則雖勤而利薄矣甘食鮮衣<lb/>
者日寖則人爭之不足則其斂于民也無時以荒<lb/>
田枯桑給無時之斂雖急猶將無獲也其有官守<lb/>
者其名出於士也其實在工商也執人之法刼民<lb/>
之財不恤其有亡曰富國家者我也我能剥削以<lb/>
悦扵上是非商也哉畏人之威奪人之力不恤其<lb/>
老疾㓜弱曰勤王事者我也我能曲巧以盡民力<lb/>
是非工也哉及其取賞也苟未如意則非其上曰<lb/>
我功倍矣我勞多矣而賞不至　禹稷周召何<lb/>
以得盡心也嗚呼水誠害也而可罔罟以漁旱誠<lb/>
<pb n="KR4h0040_SBCK_125-12a"/>
灾也而可為澆溉以田倍力為之半法而輸之民<lb/>
且安焉暴虐之吏過於水旱遠矣雖有良田不得<lb/>
而耕雖有條桑不得而蠶膏雨和風蓬蒿之茂也<lb/>
蓬蒿茂而豺狼冦盗衆焉豺狼冦盗不殺人民不<lb/>
足以止其貪上有無時之求中有剥削曲巧之政<lb/>
下有豺狼冦盗之害民何所措其手足是故古之<lb/>
凶歲民無菜色今之有年不免飢寒矣聚斂之吏<lb/>
可言而不可見見之必有恱人之心可誅而不可<lb/>
賞賞之必有亂天下之志何以言之外無私於民<lb/>
似清也是可恱也内以取君之心其貪無状也是<lb/>
<pb n="KR4h0040_SBCK_125-12b"/>
可亂也彼窮民而實府庫者猶刎頸血以灌其腹<lb/>
腹其未滿而首墮矣堯湯水旱不可以遇於今世<lb/>
也遇於今之世則離也<lb/>
　　　　戮鰐魚文　陳　堯佐<lb/>
己亥嵗予於潮州建昌黎先生祠堂作招韓辭載<lb/>
鰐魚事以旌之後又圖其魚為之讃凡好事者即<lb/>
以授之俾天下之人知韓之道不為妄也明年夏<lb/>
郡之境上地曰萬江村曰硫黄張氏子年始十六<lb/>
與其母濯于江涘倐忽鰐魚尾去其母號之弗能<lb/>
救洎中流則食之無餘予聞而傷之且念天子聖<lb/>
<pb n="KR4h0040_SBCK_125-13a"/>
武王澤昭洽刑不僣賞不濫海内海外罔不率俾<lb/>
昆蟲草木裕如也鰐魚何悖焉而肆毒任虐之如<lb/>
是是不可不為之思也命縣邑李公詔郡吏楊<lb/>
拏小舟操巨網馳往捕之咸謂予曰彼不可捕也<lb/>
穴深淵㳺駭浪非人力之所能加也予謂不然復<lb/>
之曰方今普天率土靡不臣妾山川隂陽之神奉<lb/>
天子威神晦明風雨弗敢逾也鰐魚恃遠與險毒<lb/>
兹物律殺人者死今魚食人也又何如焉昔昌黎<lb/>
文公投之以文則引而避是則鰐魚之有知也若<lb/>
之何而逐之姑行焉必有主之者矣苟不能及予<lb/>
<pb n="KR4h0040_SBCK_125-13b"/>
當請于帝躬與鰐魚决二吏既往即以予言告之<lb/>
且曰苟無網輙止伏不能舉繇是左右前後力者<lb/>
凡百夫曵之以出緘其吻械其足檻以巨舟順流<lb/>
而至闔郡聞之悉曰是必妄也安有食人之魚形<lb/>
越數丈而能獲之者焉既見之則駭而喜且曰生<lb/>
於世有百嵗者矣凡上下水中或見其隆伏髣髴<lb/>
之狀雖相遠百步尚不敢抗今二吏捕之猶拾芥<lb/>
焉實今古之所未聞也向非公之義洽于民公之<lb/>
令嚴於吏然自誠而不欺也又安能殱巨害平大<lb/>
怨宣王者之威刑焉予始慎之終得之又意韓愈<lb/>
<pb n="KR4h0040_SBCK_125-14a"/>
逐之於前小子戮之於後不為過也既而鳴鼓召<lb/>
吏告之以罪誅其首而烹之辭曰<lb/>
水之怪則曰惡兮魚之悍則曰鰐兮二者之異不<lb/>
可度兮張氏之子年方弱兮尾之食之胡為虐兮<lb/>
煢煢母氏俾何説兮予實命吏顔斯怍兮害而弗<lb/>
去道將索兮夙夜思之哀民瘼兮﨣﨣二吏行斯<lb/>
恪兮矯矯巨尾迎而摶兮獲而獻之俾人樂兮鳴<lb/>
鼓召衆舂而斮兮而今而後津其廓兮<lb/>
　　　　州名急就章　歐陽　脩<lb/>
叙曰古者史掌文書以識天地四方古今事物名<lb/>
<pb n="KR4h0040_SBCK_125-14b"/>
言字訓而教學之法始於童子謂之小學君子重<lb/>
焉急就章者漢世有之其源盖出於小學之流昔<lb/>
顔籀為史㳺序之詳矣余為學士兼職史官官不<lb/>
坐曹居多暇日每自娱扵文字筆墨之間因戯集<lb/>
州名急就章一篇以示兒女庶㡬賢扵慱識爾章<lb/>
曰<lb/>
别州自禹郡扵秦廢置經革難具陳皇家垂統天<lb/>
下定疆理萬方承政令近征遠貢各有宜或畀吏<lb/>
治或羇縻九域披圖指可知分音比類慎訛疑文<lb/>
差字析極精微若夫錦居遐裔孤音無比隰集梓<lb/>
<pb n="KR4h0040_SBCK_125-15a"/>
泗劒陜涪幽駢聲相附可如類求則有䕫綏隨果<lb/>
賀播滑逹越和何羅連三前叶其四謂何乃有瓜<lb/>
沙嘉巴鳯隴雍宋歙峽合疊淄資思師化雅華夏<lb/>
密吉蔚悉永郢鼎潁不宜吃訥又如保邵道趙耀<lb/>
鄆信潤晉慎凡五聲而一韻栁壽茂竇宥湊憲兖<lb/>
漢簡萬演海岱觧蔡泰愛欽潯金深郴黔蜀濮福<lb/>
睦復睦乃六律而同音七言惟一白澤虢石益徳<lb/>
壁八音相望廣象相閬<hi>句</hi>綘蔣黨宕<hi>句</hi>開来台懷<lb/>
<hi>句</hi>階崖雷梅<hi>句</hi>澧棣兾利<hi>句</hi>濟薊費智<hi>句</hi>鄭鄧定<lb/>
孟<hi>句</hi>慶應靜勝<hi>句</hi>亷潭儋南<hi>句</hi>嵐鹽甘嵓<hi>句</hi>至於<lb/>
<pb n="KR4h0040_SBCK_125-15b"/>
許汝婺處<hi>句</hi>楚普潞叙古<hi>句</hi>魏　桂貴<hi>句</hi>遂貝瑞<lb/>
嶲㑹<hi>句</hi>言過乎九難宣於口於是有岳鄂亳薄洛<lb/>
<hi>句</hi>莫涿朔廓拓<hi>句</hi>眉黎齊池蘄<hi>句</hi>施伊西夷溪<hi>句</hi>
濠曹饒昭韶<hi>句</hi>潮遼交洮牢<hi>皆十句右</hi>卬通龍洪蓬蒙<lb/>
<hi>句</hi>邕同戎忠松籠<hi>十二句右</hi>連綿澶安延丹端<hi>句</hi>宣檀<lb/>
驩蘭潘田巒<hi>句</hi>湖蘇舒滁廬渝瀘<hi>句</hi>梧蒲徐鹿扶<lb/>
儒禺<hi>十四句右皆</hi>秦邠麟汾<hi>句</hi>均陳温春<hi>句</hi>筠辰文循<lb/>
<hi>句</hi>銀雲勤珉<hi>句</hi>杭楊江黄<hi>句</hi>常漳康襄<hi>句</hi>房坊商<lb/>
滄<hi>句</hi>洋昌瀼長<hi>十六句右皆</hi>并青瀛登成明<hi>句</hi>衡彭英<lb/>
瓊不洺<hi>句</hi>涇寧昇榮横藤<hi>句</hi>汀興營平庭澄<hi>二十句右</hi>
<pb n="KR4h0040_SBCK_125-16a"/>
<hi>四</hi>聯章斷句不能遽數真定河源以諱不舉若物<lb/>
有疑似同音異字則有陵靈原袁府撫乾䖍濵賔<lb/>
融容洪　全泉繡秀易翼渠衢歸媯龔恭汴辯凉<lb/>
梁祁歧鄯單宿肅礠慈濰維峯封暨豐沂宜及儀<lb/>
乃一號而三之<hi>者亦備以足之音或不同相近</hi>劒環恩順鎮霸真<lb/>
雄又音文之両同至于太平欝林萬安平琴武安<lb/>
陽定　建康二名雖美遠小不彰若監若軍四十<lb/>
有六保定信安廣信安肅鎮戎保安岢嵐火山順<lb/>
安寧化實控三邊其餘瑣瑣皆不足言<hi>九域圖有其後因檢</hi>
<hi>以文句難栘不復増入也髙富瀧當四州偶遺不録</hi>
<pb n="KR4h0040_SBCK_125-16b"/>
　　　　儒辱　孫　復<lb/>
禮曰四郊多壘此卿大夫之辱也地廣大荒而不<lb/>
治此亦士之辱也噫卿大夫以四郊多壘為辱士<lb/>
以地廣大荒而不治為辱然則仁義不行禮樂不<lb/>
作儒者之辱歟夫仁義禮樂治世之本也王道之<lb/>
所由興人倫之所由正捨其本則何所為哉噫儒<lb/>
者之辱始于戰國楊朱墨翟亂之于前申不害韓<lb/>
非雜之于後漢魏而下則又甚焉佛老之徒横乎<lb/>
中國彼以死生祸福虚無報應為事千萬其端始<lb/>
我生民絶滅仁義以塞天下之耳屏棄禮樂以塗<lb/>
<pb n="KR4h0040_SBCK_125-17a"/>
天下之目天下之人愚衆賢寡懼其死生祸福報<lb/>
應人之若彼也莫不爭舉而競趍之觀其相與為<lb/>
群紛紛擾擾周乎天下于是其教與儒並驅齊駕<lb/>
峙而為三吁可怪也且夫君臣父子夫婦人倫之<lb/>
大端也彼則去君臣之禮絶父子之親滅夫婦之<lb/>
義以之為國則亂矣以之使人賊作矣儒者不以<lb/>
仁義禮樂為心則已若以為心得不鳴鼔而攻之<lb/>
乎凡今之人與人爭詈小有所不勝尚以為辱矧<lb/>
彼以夷狄諸子之法亂我聖人之教耶其為辱也<lb/>
大哉噫聖人不生怪亂不平故楊墨起而孟子闢<lb/>
<pb n="KR4h0040_SBCK_125-17b"/>
之申韓出而揚雄距之佛老盛而韓文公排之微<lb/>
三子則天下之人胥而為夷狄矣惜夫三子道有<lb/>
餘而志不足就力足去而用不克施若使其志克<lb/>
就其用克施則芟夷藴崇絶其根本矣嗚呼後之<lb/>
章甫其冠縫掖其衣不知其辱而反從而尊之者<lb/>
多矣得不為罪人乎由漢魏而下迨于兹千餘嵗<lb/>
其源流既深其本既固不得其位不剪其類其將<lb/>
柰何其將柰何故作儒辱<lb/>
　　　　補趙肅充州學教授詞　宋　祁<lb/>
士之入學至大成必囙夙儒碩生引而内諸聖賢<lb/>
<pb n="KR4h0040_SBCK_125-18a"/>
之域以君博物多識求文章法度今肄業之彦裒<lb/>
然朋来君當示以規模棖闑拂所䝉而光明之得<lb/>
英材教育孟軻所樂也刺史慕焉今補君州學教<lb/>
授<lb/>
皇朝文鑑巻第一百二十五<lb/>
<pb n="KR4h0040_SBCK_125-18b"/>
</p>
<p>
</p>
  </div>
</body>
</text>
</TEI>
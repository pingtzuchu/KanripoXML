<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_057-1a"/>
皇朝文鑑卷第五十七<lb/>
　奏䟽<lb/>
　　　論吕惠卿　蘇　轍<lb/>
　　　請分别邪正　蘇　轍<lb/>
　　　論省曹寺監法令繁密　蘇　頌<lb/>
　　　論人材　劉　摯<lb/>
　　　論分析助役　劉　摯<lb/>
　　　請重修太學條制　劉　摯<lb/>
　　　　論吕惠卿　蘇　轍<lb/>
臣聞漢武帝丗御史大夫張湯挾持巧詐以迎合<lb/>
<pb n="KR4h0040_SBCK_057-1b"/>
上意變亂貨幣崇長犴獄使天下重足而立幾至<lb/>
於亂武帝覺悟誅湯而後天下安唐徳宗丗宰相<lb/>
盧𣏌妬賢嫉能戕害善類力勸征伐助成暴歛使<lb/>
天下相率叛上至於流播德宗覺悟逐𣏌而後社<lb/>
稷復存蓋小人天賦傾邪安於不義性夲隂賊尤<lb/>
喜害人若不死亡終必爲患臣伏見前參知政事<lb/>
吕惠卿懷張湯之辯詐兼盧𣏌之姦凶詭變多端<lb/>
敢行非度見利忘義黷貨無厭王安石𥘉任執政<lb/>
用之爲腹心安石山野之人彊很傲誕其於吏事<lb/>
冥無所知惠卿指擿教導以濟其惡青苗助役議<lb/>
<pb n="KR4h0040_SBCK_057-2a"/>
出其手韓琦始言青苗之害先帝知琦朴忠翻然<lb/>
感悟欲退安石而行琦言當時執政皆聞德音安<lb/>
石惶遽自失亦累表乞退天下欣然有息肩之望<lb/>
矣惠卿方為小官自知失勢上章乞對力進邪說<lb/>
熒惑聖聽巧回天意身為館殿攝行内侍之職親<lb/>
往傳宣以起安石肆其僞辯以難琦說仍為安石<lb/>
畫刼持上下之䇿大率多用刑獄以震動天下自<lb/>
是諍臣吞聲有識䘮氣而天下靡然矣至於排擊<lb/>
忠良引用邪黨惠卿之力十居八九其後又建手<lb/>
實簿法尺椽寸土檢括無遺雞豚狗彘抄劄殆遍<lb/>
<pb n="KR4h0040_SBCK_057-2b"/>
專用告訐推析毫毛鞭箠交下紙筆翔貴小民怨<lb/>
苦甚於苗役又因保甲正長給散青苗結甲赴官<lb/>
不遺一户上下騷動不安其生遂致河北人户流<lb/>
移雖上等富家有驅領車牛懷挾金銀流入襄鄧<lb/>
者旋又興起大獄以恐脅士人如鄭俠王安國之<lb/>
徒僅保首領而去原其害心夲欲株連蔓引塗汚<lb/>
公卿不止如此獨頼　先帝天姿仁聖每事裁抑<lb/>
故惠卿不得窮極其惡不然安常守道之士無噍<lb/>
類矣旣而惠卿自以贓罪𬒳黜於是力陳邊事以<lb/>
中上心其在延安始變軍制雜用蕃漢上與馮京<lb/>
<pb n="KR4h0040_SBCK_057-3a"/>
異論下與蔡延慶等力爭惟黨人徐禧助之遂行<lb/>
其說違背物情壞亂邊政至今為患西戎無變妄<lb/>
奏警急擅領大衆渉入虜境竟不見敵遷延而歸<lb/>
糜費資糧弃捐戈甲以巨萬計恣行欺罔坦若無<lb/>
人立石紀功使西戎曉然知朝廷有吞滅靈夏之<lb/>
意自是戎人怨畔邉鄙騷動河隴困竭海内疲勞<lb/>
永樂之敗大將徐禧本惠卿自布衣中保薦擢任<lb/>
始終恊議遂付邊政敗声始聞震動宸極循致不<lb/>
豫初實由此邊釁一生至今為梗及其移領河東<lb/>
大發人牛耕葭蘆呉堡兩寨生地托以重兵方敢<lb/>
<pb n="KR4h0040_SBCK_057-3b"/>
布種投種而歸不敢復視及至秋成復以重兵防<lb/>
托収刈所得率皆秕稗雨中収穫即時腐爛惠卿<lb/>
張皇其數牒轉運司交割妄言可罷饋運其實所<lb/>
費不貲而無絲毫之利邊臣畏憚皆不敢言此則<lb/>
惠卿立朝事迹一二雖復肆諸市朝不為過也若<lb/>
其私行嶮薄非人所為閭閻下賤有不食其餘者<lb/>
安石之於惠卿有卵翼之恩有父師之義方其求<lb/>
進則膠固為一更相汲引以欺朝廷及其權位旣<lb/>
均勢力相軋反眼相噬化為讎敵始安石罷相以執<lb/>
政薦惠卿惠卿旣已得位恐安石復用遂起王安國<lb/>
<pb n="KR4h0040_SBCK_057-4a"/>
李士寜之獄以柅其歸安石覺之𬒳召即起迭相<lb/>
攻擊期致死地安石之黨言惠卿使華亭知縣張<lb/>
若濟借豪民朱華等錢買田産使舅鄭膺請奪<lb/>
田使僧文捷請奪天笁僧舍朝廷遣蹇周輔推<lb/>
其事獄將具而安石罷去故事不復究案在御史<lb/>
可覆視也惠卿言安石相與為姦發其私書其一<lb/>
曰無使齊年知齊年者馮京也京安石皆生於辛酉<lb/>
故謂之齊年　先帝猶薄其罪惠卿復發其一曰<lb/>
無使上知安石由是得罪夫惠卿與安石出肝肺<lb/>
託妻子平居相結惟患不深故雖欺君之言見於<lb/>
<pb n="KR4h0040_SBCK_057-4b"/>
尺牘不復疑間惠卿方其無事已一一収録以備<lb/>
緩急之用一旦爭利遂相抉擿不遺餘力必致之<lb/>
死此犬彘之所不為而惠卿為之曽不愧耻天下<lb/>
之士見其在位側目畏之夫人君用人欲其忠信<lb/>
於已必取仁於父兄信於師友然後付之以事故<lb/>
放麑違命也而推其仁則可以託國食子徇君也<lb/>
而　忍則至於弑君欒布惟不廢彭越之命<lb/>
高祖　賢李勣惟不利李密之地故太宗許<lb/>
義二　事二主俱為名臣何者仁心所存無施不<lb/>
可雖　私有異而忠厚不殊至於吕布事丁原則<lb/>
<pb n="KR4h0040_SBCK_057-5a"/>
殺丁原事董卓則殺董卓劉牢之事王恭則反王<lb/>
恭事司馬元顯則反元顯背逆人理丗所共知故<lb/>
吕布見誅於曹公而牢之見殺於桓氏皆以其平<lb/>
生反覆勢不可存夫曹桓古之姦雄駕御英豪何<lb/>
所不有然推究利害終畏此人今朝廷選用忠信<lb/>
惟恐不及而置惠卿於其間譬如薫蕕雜處梟鵉<lb/>
並棲不惟勢不兩立兼亦惡者必勝况自去歳以<lb/>
來朝廷廢呉居厚吕嘉問寋周輔宋用臣李憲王<lb/>
中正等或以牟利或以黷兵一事害民皆不得逃<lb/>
譴今惠卿身兼衆惡自知罪大而欲以閑地自免<lb/>
<pb n="KR4h0040_SBCK_057-5b"/>
天下公議未肯赦之然近日言事之官論奏姦邪<lb/>
至於鄧綰李定之徒微細必舉而不及惠卿者蓋<lb/>
其凶悍猜忍如蝮蝎萬一復用睚眦必報是以言<lb/>
者未肯輕發臣愚惷寡慮以為備位言責與元惡<lb/>
同時而畏避隱忍辜負　朝廷是以不憚死亡獻<lb/>
此愚直伏乞　陛下断自聖意略正典刑縱未以<lb/>
汙鈇鑕猶當追削官職投卑四裔以禦魑魅<lb/>
　　　　請分别邪正　蘇　轍<lb/>
臣竊觀元祐以來朝廷改更弊事屏逐群枉上有<lb/>
忠厚之政下無聚歛之怨天下雖未大治而經今<lb/>
<pb n="KR4h0040_SBCK_057-6a"/>
五年中外帖然莫以為非者惟姦邪失職居外日<lb/>
夜窺伺便利規求復進不免百端游說動揺貴近<lb/>
臣愚竊深憂之若　陛下不察其實大臣惑其邪<lb/>
說遂使忠邪雜進於朝以示廣大無所不容之意<lb/>
則氷炭同處必至交爭薰蕕共器乆當遺臭朝廷<lb/>
之患自此始矣昔聖人作易内陽外隂内君子外<lb/>
小人則謂之泰内隂外陽内小人外君子則謂之<lb/>
否蓋小人不可使在朝廷自古而然矣但當置之<lb/>
於外每加安存無失其所不至慣恨無聊謀害君<lb/>
子則泰卦之本意也昔東晉桓温之亂諸桓親黨<lb/>
<pb n="KR4h0040_SBCK_057-6b"/>
布滿中外及温死謝安代之為政以三桓分涖三<lb/>
州彼此無怨江左遂安故晉史稱安有經速無競<lb/>
之羙然臣竊謂謝安之於桓氏亦用之於外而已<lb/>
未甞引之於内與之共政也向使安引桓氏而寘<lb/>
諸朝人懷異心各欲自行其志則謝安將不能保<lb/>
其身而况安朝廷乎頃者一二大臣專務含養小<lb/>
人為自便之計旣小人内有所主故蔡確邢恕之<lb/>
流敢出妄言以欺愚惑衆及確恕被罪有司懲前<lb/>
之失凡在外臣僚例蒙推沮盧秉何正臣皆身為<lb/>
待制而明堂薦子止得選人蒲宗孟曾布所犯自<lb/>
<pb n="KR4h0040_SBCK_057-7a"/>
有典法而降官禠職唯恐不甚明立痕迹以示異<lb/>
同為朝廷歛怨此二者皆過矣故臣以為小人雖<lb/>
决不可任以腹心至於牧守四方奔走庻事各隨<lb/>
所長無所偏廢寵禄恩賜常使彼此如一無迹可<lb/>
指此朝廷之至計也近者朝廷用鄧温伯為翰林<lb/>
承㫖而臺諌雜然進言指為邪黨以謂小人必由<lb/>
此彚進臣常論温伯之為人粗有文藝無他大惡<lb/>
但性夲柔弱委曲從人方王珪蔡確用事則頥指如<lb/>
意及司馬光吕公著當國亦脂韋其間若以其左<lb/>
右附麗無所損益遇流便轉緩急不可保信誠不<lb/>
<pb n="KR4h0040_SBCK_057-7b"/>
為過也若謂其懷挾姦詐能首為亂階則甚矣蓋<lb/>
臺諌之言温伯則過至為朝廷逺慮則未為過也<lb/>
故臣願　陛下謹守元祐之初政乆而彌堅慎用<lb/>
左右之近臣無雜邪正至於在外臣子以恩意待<lb/>
之使嫌隙無自而生愛戴以忘其死則垂拱無為<lb/>
安意為善愈乆而愈無患矣臣不勝區區愽采公<lb/>
議而效之左右伏乞宣諭大臣共敦忠義勿謂不<lb/>
預改更之政輒懷異同之心如此而後朝廷安矣<lb/>
　　　　論省曹寺監法令繁密　蘇　頌<lb/>
臣聞在昔帝王之發號出令也必因時而施宜視<lb/>
<pb n="KR4h0040_SBCK_057-8a"/>
俗而興化時朴野則濟之以文俗雕僞則示之以<lb/>
質隨變所適使民宜之故能乆於其道而天下化<lb/>
成質文損益百丗可知也　國家剗五季之弊續<lb/>
有唐之緒累聖創制或革或因其道粲然於是大<lb/>
備　仁宗皇帝以承平日乆事多因循曠然有改<lb/>
作之志故開廣言路整緝治綱至于　先皇帝遂<lb/>
大有為臺閣之務無所不舉然而事目寖廣法令<lb/>
益繁　陛下臨御之初深知其故推原先志稍加<lb/>
裁損數年之間講明備至而法令之繁尚未盡革<lb/>
何以言之　先皇帝改定官制夲欲憲章百王歸<lb/>
<pb n="KR4h0040_SBCK_057-8b"/>
於簡要而奉行之際羣臣不能究宣上㫖各務便<lb/>
文事有未詳更復立法積乆不已遂致滋章故今<lb/>
日之弊良由關防傷於太宻而畫一傷於太煩則<lb/>
難於通融蓋省臺寺監萬務所萃置長立貳承之<lb/>
以僚属所以裁處事務助成至治也苟不任職每<lb/>
事立條事務日新欲以有司之文而盡天下之務<lb/>
雖使臯陶制法蕭何造律勢不能遍况百司所職<lb/>
條目不同而一司之間又有細務或通於此而礙<lb/>
於彼故有求之人不能卒曉遂至紛爭或經臺省<lb/>
投牒披訴文移往復虚煩取㑹其可行者百無一<lb/>
<pb n="KR4h0040_SBCK_057-9a"/>
二徒長奔競無益風教夫關防密則有司執文重<lb/>
疊問難小或違戾遂格而不行使有求者抑塞而<lb/>
不舒妄訴者牽制而不断近者　陛下特軫宸衷<lb/>
將革其弊故丁酉詔書分命近臣抽索文案看詳<lb/>
㸃檢内有拘文害事不近人情者許并元條刪改<lb/>
詔意如此可謂察見事情大慰群望然而行移彌<lb/>
月取索甚多比至定奪上省竟以有礙他條不能<lb/>
盡如詔書之意誠由關防大密之所致耳拘礙如<lb/>
此亦可以謂之弊矣誠能少損其文致而濟之以<lb/>
忠厚則三代循環之政亦不過此臣愚欲望聖慈<lb/>
<pb n="KR4h0040_SBCK_057-9b"/>
特詔近臣遍行取索應省曹寺監用見條制格式<lb/>
仍召集諸司官吏使之反復詰難㸔詳定奪可刪<lb/>
者删之可改者改之擇其要切者著為新令務從<lb/>
簡易使便於施用其餘令式所不能載者小事則<lb/>
從省曹長官專決大事則禀於朝廷薄書期㑹悉<lb/>
付衆僚催督結絶若官司措置失當及徇私廢公<lb/>
致有赴訴並委臺察糾案如得實狀其當職官吏<lb/>
次第書罰有渉欺妄亦行懲責如此則臺閣規模<lb/>
有宏逺之致朝廷法度循簡易之規矣<lb/>
　　　　論人材　劉　摯<lb/>
<pb n="KR4h0040_SBCK_057-10a"/>
臣竊以為治之道唯知人為難盖善惡者君子小<lb/>
人之分其實義利而已然君子為善非有心於善<lb/>
而惟義所在小人為惡頗能依眞以售其僞而欲<lb/>
與善者淆故善與惡雖為君子小人之辨而常至<lb/>
於不明丗之人徒見其須臾而不能覆其乆也故<lb/>
君子常難進而小人常可以得志此不可不察也<lb/>
恭惟　陛下承百年太平履大有為之㑹寤寐人物<lb/>
不次而用至於今　卓有功狀可以𥙷國利<lb/>
民仰稱詔㫖而中外頗有疑焉者此何謂也豈所<lb/>
以用之者或未能盡得其人歟臣且以將命出使<lb/>
<pb n="KR4h0040_SBCK_057-10b"/>
者言之其規畫法度始皆受之於朝廷也一至於<lb/>
外則大異矣興利於無可興革故於不可革州縣<lb/>
承望奔命不暇官不得守其職業農不得安其田畆<lb/>
以掊削民財為功以興起犴獄為材　陛下振乏均<lb/>
役之意變而為聚斂之事　陛下興農除害之法變<lb/>
而為煩擾之令守令不敢主民生靈無所赴愬臣以<lb/>
謂此等非必皆其才之罪特其心之所向者不在乎義<lb/>
而已賞之志每在事先公之心每在私後故顚倒繆<lb/>
戾乆無所在其能少知治躰有愛君之心出憂國<lb/>
之言者皆無以容於其間是故今天下有二人之<lb/>
<pb n="KR4h0040_SBCK_057-11a"/>
論有安常習故樂於無事之論有變古更法喜於<lb/>
敢為之論二論各立一彼一此時以此為進退則人以此<lb/>
為去就臣甞求二者之意盖皆有所是亦皆有所非<lb/>
樂無事者以為守　祖宗成法獨可以因人所利据<lb/>
舊而𥙷其偏以馴致於治此其所得也至昧者則<lb/>
苟簡怠惰便私膠習而不知變通之權此其所失<lb/>
也喜有為者以謂法爛道窮不大變化則不足以<lb/>
通物而成務此其所是也至鑿者則作聦明棄理<lb/>
任智輕肆獨用強民以從事此其所非也彼以此<lb/>
為亂常此以彼為流俗畏義者以並進為可耻嗜<lb/>
<pb n="KR4h0040_SBCK_057-11b"/>
利者以守道為無能二勢如此士無歸趍臣謂此<lb/>
風不可浸長東漢黨錮有唐朋黨之事蓋始於斯<lb/>
在易之象以君子道長小人道消為泰小人道長<lb/>
君子道消為否傳曰惟君子為能通天下之志書<lb/>
曰皇建其有極又曰無有作好遵王之道無有作<lb/>
惡遵王之路記曰一道德以同俗又曰舜執其兩<lb/>
端用其中於民今天下風俗可謂不同情志可謂<lb/>
未明矣臣願　陛下虚心平聽黙觀萬事之變而<lb/>
有以一之其要在乎愼好惡任用而已爾前日意<lb/>
以為是者今求諸非前日意以為短者今取其長<lb/>
<pb n="KR4h0040_SBCK_057-12a"/>
稍抑虚譁輕僞志近忘逺幸於苟合之人漸察忠<lb/>
厚慎重難進易退可與有為之士抑高舉下品制<lb/>
齊量収合過與不及之俗使㑹通於大中之道然<lb/>
后風俗一險阻平民知所向而忠義之士識上之<lb/>
所好惡無有偏陂莫不奮進而願為之用則施設<lb/>
變化惟　陛下號令之而已臣謂方今之故無大於<lb/>
此惟　陛下幸察<lb/>
　　　　論分析助役　劉　摯<lb/>
臣昨日准　聖㫖批下司農曽布劄子為詰臣所<lb/>
言助役事尋已具分析奏聞去訖臣竊以耳目之<lb/>
<pb n="KR4h0040_SBCK_057-12b"/>
於人也事物過者必見必聞以赴其心而心必受<lb/>
之未有不信其耳目而反以其能視聽為疑者先<lb/>
王以言置官代天子耳目内外相信無以異於一<lb/>
躰之相為用也其言雖直必容雖多必受則國家<lb/>
安治不然則反此故謗木諌鼓不設危亂之國鼎<lb/>
鑊斧鑕不在聖明之朝恭以　陛下躬上聖之德<lb/>
好問樂善凡延見臣下雖賤官小吏必温恭和容<lb/>
以訪逮之此堯舜之盛也然至於臣等以職事為<lb/>
言則使之分析者中外皆知非　陛下意乃司農<lb/>
挾寵以護改作大臣設法以蔽聦明爾因事獻忠<lb/>
<pb n="KR4h0040_SBCK_057-13a"/>
敢一言之今天下之勢　陛下以謂安耶未安耶<lb/>
治耶未治耶苟以為未安未治也則以　陛下之<lb/>
睿智言動起居躬蹈德禮夙夜厲精以親庻政而<lb/>
天下未至於安治者將誰致之　陛下即位以來<lb/>
注意責成倚以望太平而自以太平為己任得君<lb/>
專政安石是也三二年間開闢動揺舉天地之内無<lb/>
一民一物得安其所者蓋自青苗之議起而天下<lb/>
始有聚歛之疑青苗之議未允而均輸之法行均<lb/>
輸之法方擾而邊鄙之謀動邊鄙之禍未艾而漳河<lb/>
之役作漳河之害未平而助役之事興其間又求<lb/>
<pb n="KR4h0040_SBCK_057-13b"/>
水利也則民勞而無功又開　也則費大而不効<lb/>
又省併州縣也則諸路莫不彊民以應令又起東<lb/>
西府也則大困財力禁門之側斧斤不絶者將一<lb/>
年而未已其議財也則商估市井屠販之人皆召<lb/>
而登政事堂其征利也則下至於曆日而官自鬻<lb/>
之推此而往不可究言古之賢人事君行道必馴<lb/>
致之有漸持乆而後成至於設施皆有次序今數<lb/>
十百事交舉並作欲以歳月變化天下使者旁午<lb/>
牽合於州縣小人挾附佐佑於中外至於輕用名<lb/>
器混淆賢否忠厚老成者擯之為無能俠少獧辯<lb/>
<pb n="KR4h0040_SBCK_057-14a"/>
者取之為可用守道憂國者謂之流俗敗常鑿民<lb/>
者謂之通變能附已者不次而進之曰吾方擢才<lb/>
不可招者為名而斥之曰吾方行法凡政府謀議<lb/>
所以措置經畫除用進退獨與一属掾曽布者論<lb/>
定然後落筆同列預聞乃在布後故奔走乞丐者<lb/>
布門如市雖然猶有繫國家之躰而大於此者<lb/>
祖宗累聞之舊臣則䥴刻鄙棄去者殆盡國家百<lb/>
年之成法則剗除廢亂存者無幾　陛下豈不怪<lb/>
天下所謂賢士大夫比歳相引而去者凡幾人矣<lb/>
陛下亦甞察此乎去舊臣則勢位無有軋已者而<lb/>
<pb n="KR4h0040_SBCK_057-14b"/>
權可保也去異已者則凡要路皆可以用門下之<lb/>
人也去舊法則曰今所以制馭天下者是已之所<lb/>
為而　陛下必將乆任以聽其伸縮也嗟夫此事<lb/>
之實也其名則曰革敝而興治是以　陛下樂聞<lb/>
其名而難察其實也夫賞罰號令乃　陛下所以砥<lb/>
礪天下又鼓動四方以為勸信者今有人焉能舞<lb/>
公事以傾勲舊構大獄以逐官吏其事是耶乃其<lb/>
職耳何至超任以為職司耶趙齊是也又有人焉<lb/>
以渭源田欺罔始旣以此得罪而終復以此増秩<lb/>
王韶是也程昉事漳水以興大役困一方而無成<lb/>
<pb n="KR4h0040_SBCK_057-15a"/>
功趙子幾挾情以違法禁按吏以防民言則皆置<lb/>
而不問乃是賞反施於聖人之所當罰罰不及於<lb/>
王法之所當誅也畿邑之民以助役為訴也<lb/>
陛下聖㫖令召情願東明知縣以不能禁民有訴<lb/>
而𬒳劾也　陛下聖㫖止令劾擅升户等之事二<lb/>
者皆獨斷之善政而中書皆格而不下此則<lb/>
陛下之號令不行也西師無功而曰非朝廷之夲<lb/>
謀天下但見給軍之費輦出於京師空名之誥馳<lb/>
下於西路又命一知制誥於將幕使專代天子之<lb/>
言報復號令絡繹於道苟以為非耶何不止之迨<lb/>
<pb n="KR4h0040_SBCK_057-15b"/>
其事敗則曰非政府謀也損費緍錢以千萬計秦<lb/>
晉人之肝腦塗地産軍旅之怨結夷狄之釁而不<lb/>
自請咎乃致　陛下發中詔以責躬抑徽號而不<lb/>
受忠義之士誰不痛心而疾首至如助役之法臣<lb/>
甞言之矣其條制纎悉臣雖未能究見然臣大意<lb/>
終以謂使天下百姓賦稅貸責公私息利之外無<lb/>
故作法升進户等使之㮣出緍錢豈為人父母愛<lb/>
養基夲之所宜為者故臣謂之聚斂非妄言也<lb/>
陛下任遇輔臣如此其重而致主之術乃用此道<lb/>
是皆大臣之誤　陛下而大臣所用者誤大臣也<lb/>
<pb n="KR4h0040_SBCK_057-16a"/>
今旣顚謬乖錯敗亂綱紀知天下之不容懼宸衷<lb/>
之回悟以謂雖中外之士畏避無敢言者然其尚<lb/>
敢言者獨御史有職爾故又使司農熒惑天聽作<lb/>
為偏辭令臣等分析以摧沮風憲之躰艱梗言路<lb/>
欲其憂憚苟容而緘黙或欲撩其危言從而擠逐<lb/>
不知忠臣節士雖戮辱不懼所以盡事君之義耳<lb/>
今羗夷之欵未入反側之兵未安三邊瘡痍疲遺<lb/>
未瘳河北大旱諸路大水民困財力縣官匱竭聖<lb/>
君恭勤思治萬方之所知而在輔弼者方欲蔽天<lb/>
聦明使下情不得而上逹其何心耶臣願<lb/>
<pb n="KR4h0040_SBCK_057-16b"/>
陛下思　祖宗基業之艱難念天下生靈之愁苦<lb/>
少回幾慮收還威柄深恐異時專權肆志將有<lb/>
陛下所不能堪者則必至於虧失君臣之恩是今<lb/>
日養之適所以害之也若夫馮京王珪同列預政<lb/>
皆依違自固不扶顚危雖心悟其罪而無所捄正<lb/>
已之進退又媕婀而不決皆非所謂輔臣之躰臣<lb/>
四海之内孤立獨進　陛下過聽任以風憲甞切<lb/>
思之近歳臺諌官疊以言事罷免豈其言皆無𥙷<lb/>
於事歟豈皆願為訐激險直之語以自為名而絜<lb/>
去歟甞以謂欲言政府之事者其譬如治湍暴之<lb/>
<pb n="KR4h0040_SBCK_057-17a"/>
水可以循理而漸道之不可以隄防激闘而發其<lb/>
怒不惟難攻亦為患滋大故臣自就職以來切慕<lb/>
君子之中道欲其言直而不違於理辭順而不屈<lb/>
其志庶幾愚忠少悟天聽而亦不敢婞然如淺丈<lb/>
夫以一言一事輕决去就致聖朝數數逐去言事者<lb/>
而無所禆𥙷思以上全國躰而下亦庶幾能乆其<lb/>
職業而成功名兩月之間纔十餘䟽其言及助役<lb/>
法者止三䟽耳當天下多事之時而臣言簡緩又<lb/>
不足以感悟則其負　陛下已多矣不意大臣之<lb/>
怒至如此令臣等分析分析之事前代無之祖宗<lb/>
<pb n="KR4h0040_SBCK_057-17b"/>
無之近年以來乃為此法以摧言者之氣方<lb/>
陛下孜孜聽治喜於納諌而大臣所為則不得正<lb/>
目而視此所以發臣之狂而不能黙也伏願<lb/>
陛下深察事物之變用安靖之治以休生民有所<lb/>
措置以大小緩急為先後之序以義利經權為夲<lb/>
末之辨自兹凡有獻替於　陛下者乞有以誘掖<lb/>
奬厲之罷分析之命以尊嚴朝廷而養多士敢言<lb/>
之氣臣不勝惓惓憤懣愛君待罪之心<lb/>
　　　　請重脩太學條制　劉　摯<lb/>
臣竊以學校之制主於教育人材非行法之地也<lb/>
<pb n="KR4h0040_SBCK_057-18a"/>
郡居衆聚帥而齊之則誠不可以無法然而法之<lb/>
為學校設者宜有禮義存焉也往歳太學屢起大<lb/>
獄其事一出於誣枉於是有司縁此造為法禁煩<lb/>
苛凝密士之學其間者轉身舉足輙蹈憲網束濕<lb/>
愈於治獄條目多於防盗上下疑貳求於苟免先<lb/>
王之意禮義科㫖逝已盡矣法有大可怪者愽士<lb/>
諸生禁不相見教諭無所施質問無所從但愽士<lb/>
月廵所隷之齋而已謂如此則請問者對衆足以<lb/>
為證左以防私請以杜賄謝嗟夫學之政令豈不<lb/>
大謬先王之意哉私請賄謝如是真可以絶之乎而<lb/>
<pb n="KR4h0040_SBCK_057-18b"/>
又齋數不一不可以隨經分隷也故使之兼廵如<lb/>
周易愽士或巡治禮之齋禮學愽士復巡治詩之<lb/>
舎往往所至備禮請問相與揖諾至或不交一言<lb/>
而退昔之設學校教養之法師生問對憤悱開發<lb/>
相與曲折反復諄諄善誘蓋其意不如是之踈也其道<lb/>
不如是之薄也先王之於天下遇人以長者君子之道則下<lb/>
必有長者君子之行而報乎上者斯有禮也遇人以小人<lb/>
犬豕之道則彼將以小人犬豕自為而報乎上者不能<lb/>
有義也况夫學校之間哉太學自置三舎之法寥<lb/>
寥至今未甞應令成就一人豈眞無人也主司懲<lb/>
<pb n="KR4h0040_SBCK_057-19a"/>
前日之禍畏罪避謗士雖有豪傑拔萃之才誰敢<lb/>
題品以人物自任而置之上第哉則是　先帝有<lb/>
興賢造士之美意而有司以法害之也臣愚欲望<lb/>
聖慈詳酌罷愽士諸生不許相見之禁教誨請益<lb/>
聽其在學往還即私有干求饋受自依律勑仍乞<lb/>
先次施行外應太學見行條制委夲監長貳與其<lb/>
属㸔詳省其煩密太甚取其可行便於今者有所<lb/>
増損著為科條上禮部再行詳定上之三省以聽<lb/>
聖断<lb/>
<pb n="KR4h0040_SBCK_057-19b"/>
</p>
<p>
皇朝文鑑卷第五十七<lb/>
</p>
<p>
</p>
  </div>
</body>
</text>
</TEI>
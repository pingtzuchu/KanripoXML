<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_143-1a"/>
皇朝文鑑巻第一百四十三<lb/>
　墓誌<lb/>
　　　程伯淳墓誌銘　韓　維<lb/>
　　　邵古墓銘　陳　繹<lb/>
　　　范蜀公墓誌銘　蘇　軾<lb/>
　　　　程伯淳墓誌銘　韓　維<lb/>
伯淳姓程氏諱顥其先有為周大司馬者曰喬伯<lb/>
封於程後遂以為氏髙祖贈太子少師諱羽有功<lb/>
太宗朝賜第室京師居再世遷河南今為河南人<lb/>
先生生而秀爽異於常兒才數嵗誦詩書强記過<lb/>
<pb n="KR4h0040_SBCK_143-1b"/>
絶人戸部侍郎彭公季長一見異之遂許妻以女<lb/>
舉進士中第調京兆鄠縣主簿南山有石佛像浮<lb/>
屠嵗傳佛首放光則逺近男女晝夜集㑹觀不止<lb/>
為縣者畏其神莫敢禁先生始至詰其徒曰吾聞<lb/>
石像嵗現光有諸曰然戒之曰光現必先告我我<lb/>
當取其首視之自是不復有光矣府境大水諸縣<lb/>
倉卒興役皆狼狽失措置惟先生所治飲食苃舎<lb/>
無一不具時暑甚疫人病多死獨鄠人無死者監<lb/>
司欲薦之問其所欲先生答以薦士當以才之所<lb/>
堪不當問所欲避親嫌移江寧上元縣主簿田稅<lb/>
<pb n="KR4h0040_SBCK_143-2a"/>
不均比他邑尤甚先生爲令畫法民不知擾而稅<lb/>
遂均㑹令罷攝邑事牒訴日不減三二百數先生<lb/>
處之不閱月民訟遂簡江南俗種稻賴塘陂以溉<lb/>
盛夏塘潰計非千夫不能塞故事當言之府禀之<lb/>
監司然後計功調役先生曰比如是苖槁矣救民<lb/>
獲罪所不辭也遽發民塞之嵗則大禳　仁宗升<lb/>
遐遺制官吏成服三日除三日旦知府事王贄率<lb/>
群官將釋服先生進曰請盡今日贄怒不從先生<lb/>
曰公自除之某非至夜不敢釋一府視君亦莫敢<lb/>
除移澤州晉城縣令民以事至庭下者必教之以<lb/>
<pb n="KR4h0040_SBCK_143-2b"/>
事父兄奉長上之道暇則親至諸鄉校召父老與<lb/>
之語兒童讀書者為正其章句置師不善則易之<lb/>
初俗甚野不知為學後數年服儒衣冠者遂衆鄉<lb/>
里逺近為伍保使之力役相助患難相恤姦偽無所<lb/>
容孤㷀老疾者責親黨使毋失所行旅出於其塗<lb/>
者疾病皆有所養三年盗無剽刼民無鬬死者河<lb/>
東路財賦不充官有科買則物價騰踴嵗為民患<lb/>
先生計所須使富家預儲其物定價而出之富家<lb/>
不失息而郷民所費比舊纔十二三縣庫有雜納<lb/>
錢數百千常借以補助民力部使者至則告<lb/>
<pb n="KR4h0040_SBCK_143-3a"/>
錢令自用而不敢私使者亮君之誠亦不問先時<lb/>
民憚差役互相糾訴鄉鄰往往為仇先生盡得民<lb/>
産厚薄按籍而命之莫有辭者義勇常以農隙講<lb/>
事然但文具而已先生至晉城之民遂為精兵用薦<lb/>
者改著作佐郎尋以御史中丞吕公晦叔薦授太<lb/>
子中允權監察御史裏行　神宗素聞先生名陛<lb/>
對之日從容咨訪比二三見遂期以顯用前後進<lb/>
說大要以正心窒欲求賢育材為先嘗言人主當<lb/>
防未萌之欲　神宗俯身拱手曰當為卿戒之時<lb/>
王荆公為宰相多所措置先生每進見必為上陳<lb/>
<pb n="KR4h0040_SBCK_143-3b"/>
君道以至誠仁愛爲本不當及功利又極陳治道<lb/>
神宗曰此堯舜之事朕何敢當先生愀然曰<lb/>
陛下有此言非天下之福也章數十上論輔臣不<lb/>
同心小臣與大計賣祠部牒青苗取息提舉官多<lb/>
非其人命出不由門下興利之臣日進尚德之風<lb/>
<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>衰荆公雖與先生異論而嘗目君以忠信言既<lb/>
數不用<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>求外𥙷　神宗猶重其去上章及靣請<lb/>
至十數不許遂闔門待罪差權發遣京西路提㸃<lb/>
刑獄復上章曰臣言是願行之如其妄當賜顯黜<lb/>
請罪而獲遷失刑賞矣改差簽書鎮寧軍節度判<lb/>
<pb n="KR4h0040_SBCK_143-4a"/>
官事河清卒法不他役時中貴人程昉為外都水<lb/>
怙勢凌轢州郡欲盡取諸埽兵治二股河先生拒<lb/>
以法昉請於朝命以八百人與之天方大寒衆不<lb/>
勝役潰而歸城門吏來報一府相視畏昉不敢納<lb/>
先生曰此逃死自歸休三日而復役曹村決先生<lb/>
方護小吳埽知州軍事劉渙以急告先生夜馳至<lb/>
州謂渙曰曹村決京城可虞臣子之分身可塞亦<lb/>
為之請盡以廂兵見付事或未集公當率禁兵繼<lb/>
之徑走埽下諭士卒曰朝廷養爾曹正為緩急爾<lb/>
知曹村決則注京城乎吾與爾以身扞之衆皆感<lb/>
<pb n="KR4h0040_SBCK_143-4b"/>
激自効決口將合有大木自中流而下先生謂衆<lb/>
曰得彼木横流入口吾事濟矣語已木遂横衆以<lb/>
謂至誠所致郊祀霈恩先生曰吾罪滌可以去矣<lb/>
遂求監臨得西京洛河竹木務薦者言君未嘗叙<lb/>
年勞遷秩特改太常丞其後彗星見詔求直言先<lb/>
生極論時政語甚切直還朝廷差知扶溝縣事廣<lb/>
濟河出縣境濱河姦民不治生業専以脅取舟人<lb/>
物為事嵗必焚舟數十以立威先生始至捕一人<lb/>
使列其黨與得數十輩不復根治舊惡分地而處<lb/>
之使以挽舟為業且察姦不變者自是焚舟之患<lb/>
<pb n="KR4h0040_SBCK_143-5a"/>
遂絶畿縣民苦稅重嵗常以赦獲蠲免然良農輸率<lb/>
以時而稽故獲免者皆頑民先生與之約前獲免<lb/>
者後必如期而足於是恵澤始均司農建言天下<lb/>
輸役錢達戸四等而畿内獨止三請及第四先生<lb/>
力陳不可諸邑頼以皆免水災民饑先生請發粟<lb/>
貸之隣邑亦請司農怒遣使閱實而隣邑令遽自<lb/>
陳穀且登可無貸使至謂先生曰盍亦自陳先生<lb/>
請貸不已遂得榖六千石饑者以濟司農亦怒視<lb/>
貸籍而所賦不等檄縣杖主吏先生言濟饑當以<lb/>
口而不當以戸之髙下且令實為之非吏罪乃已<lb/>
<pb n="KR4h0040_SBCK_143-5b"/>
内侍都知王中正行按保甲所至官吏多見慢辱<lb/>
諸邑供帳競務華潔以恱其意主吏以請先生曰<lb/>
吾邑貧安能効他邑且取於民法所禁令有故青<lb/>
帳可用之先生在邑嵗餘中正徃來境上卒不入<lb/>
有犯竊盗者先生謂曰汝能改行吾薄汝過盗叩<lb/>
頭願自新後數月復穿窬捕吏及門盗告其妻曰<lb/>
吾與太丞約不復為盗今何靣目見之遂自縊官<lb/>
制行改奉議郎朝廷遣官括牧地民田當没者千<lb/>
頃徃徃持累世劵契自眀皆弗用詔改稅作租許<lb/>
賣易如私田民乃服先生猶不可括地官至謂先生<lb/>
<pb n="KR4h0040_SBCK_143-6a"/>
曰民願服而君不許何也先生曰民徒知今日不<lb/>
加賦而不知後日増租奪田則失業死矣因為言<lb/>
仕者當以仁厚為心不可便已以害人官感動謝<lb/>
曰寧受責不敢違公命遂去之他邑隣邑民犯盗<lb/>
繫縣獄而逸更赦猶以特㫖罷先生邑事邑人詣<lb/>
開封及司農乞留者以千數先生之去縣不使人<lb/>
知老稚追及境上攀挽號哭不肯去以親老求折<lb/>
資便養得監汝州酒稅今上嗣位覃㤙改承議郎<lb/>
召為宗正寺丞未行以疾卒元豐八年六月十五<lb/>
日也享年五十有四士大夫識與不識莫不傷弔<lb/>
<pb n="KR4h0040_SBCK_143-6b"/>
以朝廷失賢者為恨父晌太中大夫致仕時年八<lb/>
十母候氏夀安縣君妻彭氏仁和縣君皆先君以<lb/>
卒五子三早卒曰端懿蔡州汝陽縣主簿曰端本<lb/>
舉進士四女三夭一適假承務郎朱純之卜得卒<lb/>
之嵗十月乙酉葬于伊川之先塋先生於書無所<lb/>
不讀自浮屠老子莊列莫不思索究極以知其意<lb/>
而卒宅於吾聖人之道其持已清峻若不可及而<lb/>
與人甚恕而温論治道卓乎至於無能名而應世<lb/>
接物莫不曲盡其宜苟善於君矣爵禄可捨也苟<lb/>
利於民矣法禁不避也自元豐以來論賢士大夫<lb/>
<pb n="KR4h0040_SBCK_143-7a"/>
冝在天子左右者君必與焉先生之罷扶溝貧無<lb/>
以家至潁昌而寓止焉大夫以清德退居弟頥正<lb/>
叔樂道不仕先生與正叔朝夕就養無違志閨門<lb/>
之内雍肅如禮家無儋石之儲而愉愉也予方守<lb/>
潁昌遂得從先生游先生不以老耄弃我周旋啟<lb/>
告所以為益良厚故於其亡也哭之加哀而銘不<lb/>
以辭銘曰<lb/>
善乎孟軻之言義命也葢不知義不足以立命不<lb/>
知命不足以存義先生居官不問内外大小率所<lb/>
言所事一出於正雖貴勢豪力不為少變嗚呼其<lb/>
<pb n="KR4h0040_SBCK_143-7b"/>
處義命可謂兼之矣<lb/>
　　　　邵古墓銘　陳　繹<lb/>
河南邵堯夫執親䘮之三月泣為書以告其里人<lb/>
陳繹曰我先君以夀考終以士禮葬葬有日願鑿<lb/>
文以識其墓余與堯夫游知堯夫者從而知其先<lb/>
君亦隠君子也銘固不讓君諱古字天叟其姓<lb/>
姬出自召公别封燕世為燕人不絶祖諱令進善<lb/>
騎射歷事　太祖皇帝以軍校尉老歸范陽戎難<lb/>
避居上谷又徙中山轉衡漳而家焉父諱德新讀<lb/>
書為儒者早卒君生衡漳纔十一嵗而孤能事<lb/>
<pb n="KR4h0040_SBCK_143-8a"/>
母孝力貧且養長益好學必求義理之盡餘二十<lb/>
年而終母䘮於衞天聖中嘗登蘇門山顧謂其子<lb/>
雍曰若聞孫登之為人乎吾所尚也遂卜隠居於<lb/>
山下異時堯夫侍親往來洛陽見山川水竹之勝<lb/>
人情舒暇始得閑曠之地架屋竹間水流其門浩<lb/>
然其趣也因自號伊川丈人忽一日得小疾逮旬<lb/>
浹飲水不食謂其家曰吾今七十九矣逢時太平<lb/>
而康而夀有子若孫貧且自如没無恨矣雖然身<lb/>
無有於物慎勿為浮屠事以薦吾死惟擇髙塏地<lb/>
藏焉幸速朽爾言絶而逝實治平元年正月朔日<lb/>
<pb n="KR4h0040_SBCK_143-8b"/>
也君性簡寡獨喜文字學用聲律韻類古今切正<lb/>
爲之解曰正聲正字正音者合三十篇先娶李氏<lb/>
生子雍即堯夫也再娶楊氏次子睦舉進士一女<lb/>
適盧氏孫男三人皆㓜嗚呼先生有道者歟有子<lb/>
而賢葬之祭之其可無銘銘曰<lb/>
岀范陽家伊川卒十月葬乙未神隂原原西南<lb/>
　　　　范蜀公墓誌銘　蘇　軾<lb/>
熈寧元豐間士大夫論天下賢者必曰君實景仁<lb/>
其道德風流足以師表當世其議論可否足以榮<lb/>
辱天下二公蓋相得歡甚皆自以爲莫及曰吾與<lb/>
<pb n="KR4h0040_SBCK_143-9a"/>
子生同志死當同傳而天下之人亦無敢優劣之<lb/>
者二公既約更相為傳而後死者則誌其墓故君<lb/>
實為景仁傳其畧曰吕獻可之先見景仁之勇决<lb/>
皆予所不及也軾幸得游二公間知其平生為詳<lb/>
葢其用捨大節皆不謀而同如　仁宗時論立皇<lb/>
嗣　英宗時論濮安懿王稱號　神宗時論新法<lb/>
其言若出一人相先後如左右手故君實常謂人<lb/>
曰吾與景仁兄弟也但姓不同耳然至於論鍾律<lb/>
則反復相非終身不能相一君子是以知二公非<lb/>
苟同者君實之没軾既狀其行事以授景仁景仁<lb/>
<pb n="KR4h0040_SBCK_143-9b"/>
誌其墓而軾表其墓道今景仁之墓其子孫皆以<lb/>
為君實既没非予誰當誌之且吾先君子之益友<lb/>
也其可以辭公姓范氏諱鎮字景仁其先自長安<lb/>
徙蜀六世祖隆始葬成都之華陽曽祖諱昌祐妣<lb/>
索氏祖諱璲妣張氏累世皆不仕考諱度贈開府<lb/>
儀同三司妣李氏贈榮國太夫人龐氏贈昌國太<lb/>
夫人開府以文蓺節行為蜀守張詠所知有子三<lb/>
人長曰鎡終隴城令次曰鍇終衞尉寺丞公其季<lb/>
也四嵗而孤從二兄為學薛奎守蜀道遇鎡求士<lb/>
可客者鎡以公對公時年十八奎與語竒之曰大<lb/>
<pb n="KR4h0040_SBCK_143-10a"/>
范恐不夀其季廊廟人也還朝與公俱或問奎入<lb/>
蜀所得曰得一偉人當以文學名於世時故相宋<lb/>
庠與弟祁名重一時見公稱之相與為布衣交由<lb/>
是名動場屋舉進士為禮部第一故事殿廷唱第<lb/>
過三人則禮部第一人者必越次抗聲自陳因擢<lb/>
置上第公不肯自言至第七十九人乃出拜退就<lb/>
列無一言廷中皆異之釋禍為新安主簿宋綬留<lb/>
守西京召置國子監使教諸生秩滿又薦諸朝為<lb/>
東監直講用參知政事王舉正薦召試學士院除<lb/>
館閣校勘充編修唐書官當遷校理宰相龐籍言<lb/>
<pb n="KR4h0040_SBCK_143-10b"/>
公有異材恬於進取特除直祕閤爲開封府推官<lb/>
擢起居舎人知諌院兼管勾國子監上疏論民力<lb/>
困弊請約　祖宗以來官吏兵數酌取其中爲定<lb/>
制以今賦入之數十七爲經費而儲其三以備水<lb/>
旱非常又言古者冡宰制國用唐以宰相兼鹽鐵<lb/>
轉運或判戸部度支今中書主民樞密主兵三司<lb/>
主財各不相知故財已匱而樞密益兵無窮民已<lb/>
困而三司取財不已請使中書樞宻通知兵民財<lb/>
利大計與三司同制國用葬温成皇后太常議禮前謂<lb/>
之園後謂之園陵宰相劉沆前爲監護使後爲園陵使<lb/>
<pb n="KR4h0040_SBCK_143-11a"/>
公言嘗聞法吏舞法矣未聞禮官舞禮也請詰問<lb/>
前後議異同狀又請罷焚瘞錦繡珠玉以紓國用<lb/>
從之時有敕凡内降不如律令者令中書樞密院<lb/>
及所屬執奏未及一月而内臣無故改官者一日<lb/>
至五六人公乞正大臣被詔故違不執奏之罪石<lb/>
全斌以護温成葬除觀察使凡治葬事者皆遷兩<lb/>
官公言章獻章懿章惠三太后之葬推恩皆無此<lb/>
比乞追還全斌等告敕文彦慱富弼入相百官郊<lb/>
迎時兩制不得詣宰相居第百官不得閒見公言<lb/>
隆之以虗禮不若開之以至誠乞罷郊迎而除謁<lb/>
<pb n="KR4h0040_SBCK_143-11b"/>
禁以通天下之情議減任于及每嵗取士皆公發<lb/>
之又乞令宗室屬踈者補外官　仁宗曰卿言是<lb/>
也顧恐天下謂朕不能睦族耳公曰陛下甄别其<lb/>
賢者顯用之不没其能乃所以睦族也雖不行至<lb/>
熈寧初卒如公言　仁宗性寛容言事者務訐以<lb/>
為名或誣人隂私公獨引大體畧細故時陳執中<lb/>
為相公嘗論其無學術非宰相器及執中嬖妄笞<lb/>
殺婢御史劾奏欲逐去之公言今隂陽不和財匱<lb/>
民困盗賊滋熾獄犴充斥執中當任其咎閨門之<lb/>
私非所以責宰相識者韙之　仁宗即位三十<lb/>
<pb n="KR4h0040_SBCK_143-12a"/>
五年未有繼嗣嘉祐初得疾中外危恐不知所為<lb/>
公獨奮曰天下事尚有大於此乎即上疏曰<lb/>
太祖捨其子而立　太宗此天下之大公也周王<lb/>
既薨　真宗取宗室子養之宫中此天下之大慮<lb/>
也願　陛下以　太祖之心行　真宗故事擇宗<lb/>
室賢者異其禮物而試之政事以係天下心章累<lb/>
上不報因闔門請罪㑹有星變其占為急兵公言<lb/>
國本未立若變起倉卒禍不可以前料兵孰急於<lb/>
此者乎今陛下得臣疏不以留中而付中書是欲<lb/>
使大臣奉行也臣兩至中書大臣皆設辭以拒臣<lb/>
<pb n="KR4h0040_SBCK_143-12b"/>
是陛下欲爲宗廟社稷計而大臣不欲也臣竊原<lb/>
其意特恐行之而陛下中變耳中變之禍不過於<lb/>
死而國本不立萬一有如天象所告急兵之憂則<lb/>
其禍豈獨一死而巳哉夫中變之禍死而無愧急<lb/>
兵之憂死且有罪願以此示大臣使自擇而審處<lb/>
焉聞者爲之股栗除兼侍御史知雜事公以言不<lb/>
從固辭不受執政謂公上之不豫大臣嘗建此䇿<lb/>
矣今聞言巳入爲之甚難公復移書執政曰事當<lb/>
論其是非不當問其難易速則濟緩則不及此聖<lb/>
賢所以貴機㑹也諸公言今日難於前日安知他<lb/>
<pb n="KR4h0040_SBCK_143-13a"/>
日不難於今日乎凡見　上靣陳者三公泣　上<lb/>
亦泣曰朕知卿忠卿言是也當更俟三二年凡章<lb/>
十九上待罪百餘日鬚髮為白朝廷不能奪乃罷<lb/>
知諌院改集賢殿修撰判流内銓修起居注除知<lb/>
制誥公雖罷言職而無嵗不言儲嗣事以　仁宗<lb/>
春秋益髙每因事及之冀以感動　上心及為知<lb/>
制誥正謝上殿靣論之曰陛下許臣今復三年矣<lb/>
願早定大計眀年又因祫享獻賦以諷其後韓琦<lb/>
卒定䇿立　英宗遷翰林學士充史館修撰改右<lb/>
諌議大夫　英宗即位遷給事中充　仁宗山陵<lb/>
<pb n="KR4h0040_SBCK_143-13b"/>
禮儀使坐誤遷宰臣官改翰林侍讀學士復為翰<lb/>
林學士中書奏請追尊濮安懿王下兩制議以為<lb/>
宜稱皇伯髙官大國極其尊榮非執政意更下尚<lb/>
書省集議已而臺諌爭言其不可乃下詔罷議令<lb/>
禮官檢詳典禮以聞公時判太常寺率禮官上言<lb/>
漢宣帝於昭帝為孫光武於平帝為祖則其父容<lb/>
可以稱皇考然議者猶非之謂其以小宗合大宗<lb/>
之統也今陛下既考　仁宗又考濮安懿王則其<lb/>
失非特漢<hi>光宣</hi>武之比矣凡稱帝若皇若皇考立寢<lb/>
廟論昭穆皆非是於是具列儀禮及漢儒論議魏<lb/>
<pb n="KR4h0040_SBCK_143-14a"/>
明帝詔為五篇奏之以翰林侍讀學士出知陳州<lb/>
陳饑公至三日發庫廪三萬貫石以貸不及奏監<lb/>
司繩之急公上書自劾詔原之是嵗大熟所貸悉<lb/>
還陳人至今思之　神宗即位遷禮部侍郎召還<lb/>
復為翰林學士兼侍讀羣牧使勾當三班院知通<lb/>
進銀臺司公言故事門下封駮制勑省審章奏糾<lb/>
舉違滯著於所授勑其後刋去故職寖廢請復之<lb/>
使知所守從之糾察在京刑獄王安石為政始變<lb/>
更法令改常平為青苖法公上疏曰常平之法始<lb/>
於漢之盛時視穀貴賤發歛以便農末最為近古<lb/>
<pb n="KR4h0040_SBCK_143-14b"/>
不可改而青苗行於唐之衰亂不足法且陛下疾<lb/>
冨民之多取而少取之此正百步與五十之間耳<lb/>
今有二人坐市貿易一人下其直以相傾奪則人<lb/>
皆知惡之其可以朝廷而行市道之所惡乎疏三<lb/>
上不報邇英閤進讀與吕惠卿爭論　上前因論<lb/>
舊法預買紬絹亦青苖之比公曰預買亦弊法也<lb/>
若陛下躬節儉府庫有餘當并預買去<hi>奈之</hi>何更以<lb/>
為比乎韓琦上疏極論新法之害安石使送條例<lb/>
司疏駮之諫官李常乞罷青苗錢安石令常分析<lb/>
公皆封還其詔書詔五下公執如初司馬光除樞<lb/>
<pb n="KR4h0040_SBCK_143-15a"/>
密副使光以所言不行不敢就職詔許辭免公再<lb/>
封還之　上知公不可奪以詔直付光不由門下<lb/>
公奏由臣不才使陛下廢法有司失職乞解銀臺<lb/>
司許之㑹有詔舉諫官公以軾應詔而御史知雜<lb/>
謝景温彈奏軾罪公又舉孔文仲為賢良文仲對<lb/>
策極論新法之害安石怒罷文仲歸故官公上疏<lb/>
爭之不報時年六十三即上言臣言不行無顔復<lb/>
立於朝請致仕疏五上最後指言安石以喜怒賞<lb/>
罰事曰陛下有納諌之資大臣進拒諌之計陛下<lb/>
有愛民之性大臣用殘民之術安石大怒自草制<lb/>
<pb n="KR4h0040_SBCK_143-15b"/>
極口詆公落翰林學士以本官致仕聞者皆為公<lb/>
懼公上表謝其畧曰雖曰乞身而去敢忘憂國之<lb/>
心又曰望陛下集羣議為耳目以除壅蔽之姦任<lb/>
老成為腹心以養和平之福天下聞而壯之安石<lb/>
雖詆之深人更以為榮焉公既退居専以讀書賦<lb/>
詩自娛客至輙置酒盡歡或勸公稱疾杜門公曰<lb/>
死生禍福天也吾其如天何同天節乞隨班上夀<lb/>
許之遂著為令久之歸蜀與親舊樂飲賑施其貧<lb/>
者朞年而後還軾得罪下御史臺獄索公與往來<lb/>
書疏文字甚急公猶上書救軾不已朝廷有大事<lb/>
<pb n="KR4h0040_SBCK_143-16a"/>
輙言之官制行改正議大夫　今上即位遷光禄<lb/>
大夫初　英宗即位祔　仁宗主而遷　僖祖及<lb/>
神宗即位復還　僖祖而遷　順祖公上言<lb/>
太祖起宋州有天下與漢髙祖同　僖祖不當復<lb/>
還乞下百官議不報及　上即位公又言乞遷<lb/>
僖祖正　太祖東嚮之位時年幾八十矣韓維上<lb/>
言公在　仁宗朝首開建儲之議其後大臣繼有<lb/>
論奏　先帝追録其言存没皆推恩而鎮未嘗以<lb/>
語人人亦莫爲言者雖顔子不伐善介之推不言<lb/>
禄不能過也悉以公十九䟽上之拜端眀殿學士<lb/>
<pb n="KR4h0040_SBCK_143-16b"/>
特詔長子清平縣令百揆改宣德郎且起公兼侍<lb/>
讀提舉中太一宫詔語有曰西伯善養二老來歸<lb/>
漢室卑詞四臣入侍為我强起無或憚勤公固辭<lb/>
不起天下益髙之改提舉嵩山崇福宫公仲兄之<lb/>
孫祖禹為著作郎謁告省公于許因復賜詔及龍<lb/>
茶一合存問甚厚數月復告老進銀青光禄大夫<lb/>
再致仕初　仁宗命李照改定大樂下王朴樂三<lb/>
律皇祐中又使胡瑗等考正公與司馬光皆與公<lb/>
上疏論律尺之法又與光往復論難凡數萬言自<lb/>
以為獨得於心元豐三年　神宗詔公與劉几定<lb/>
<pb n="KR4h0040_SBCK_143-17a"/>
樂公曰定樂當先正律　上曰然雖有師曠之聰<lb/>
不以六律不能正五音公作律尺龠合升斗豆區<lb/>
鬴斛欲圖上之又乞訪求真黍以定黄鍾而劉几<lb/>
即用李照樂加用四清聲而奏樂成詔罷局賜賚<lb/>
有加公謝曰此劉几樂也臣何與焉及提舉崇福<lb/>
宫欲造樂獻之自以為嫌乃先請致仕既得謝請<lb/>
太府銅為之逾年乃成比李照樂下一律有竒<lb/>
二聖御延和殿召執政同觀賜詔嘉奬以樂下太<lb/>
常詔三省侍從臺閣之臣皆往觀焉時公已屬疾<lb/>
樂奏三日而薨實元祐三年閏十二月癸卯朔享<lb/>
<pb n="KR4h0040_SBCK_143-17b"/>
年八十一訃聞輟視朝一日贈右金紫光禄大夫<lb/>
諡曰忠文公雖以上夀貴顯考終於家無所憾者<lb/>
而士大夫惜其以道德事眀主閱三世皆以剛方<lb/>
難合故雖用而不盡及　上即位求人如不及厚<lb/>
禮以起公而公已老無意於世矣故聞其䘮哭之<lb/>
皆哀公清眀坦夷表裏洞達遇人以誠恭儉謹黙<lb/>
口不言人過及臨大節决大議色和而語壯常欲<lb/>
繼之以死雖在萬乘前無所屈篤於行義奏補先<lb/>
族人而後子孫鄉人有不克婚塟者輙為主之客<lb/>
其家者常十餘人雖僦居陋巷席地而坐飲食必<lb/>
<pb n="KR4h0040_SBCK_143-18a"/>
均兄鎡卒于隴城無子聞其有遺腹子在外公時<lb/>
未仕徒步求之兩蜀間二年乃得之曰吾兄異於<lb/>
人體有四乳是兒亦必然已而果然名之曰百常<lb/>
以公䕃今為承議郎公少受學於鄉先生龐直温<lb/>
直温之子昉卒於京師公娶其女為孫婦養其妻<lb/>
子終身其學本於六經仁義口不道佛老申韓異<lb/>
端之說其文清麗簡逺學者以為師法凡三入翰<lb/>
林知嘉祐二年六年八年及治平二年貢舉門生<lb/>
滿天下貴顯者不可勝數詔修唐書　仁宗實録<lb/>
玉牒日曆類篇凡朝廷有大述作大議論未嘗不與<lb/>
<pb n="KR4h0040_SBCK_143-18b"/>
契丹髙麗皆知誦公文賦少時嘗賦長嘯却胡騎<lb/>
及奉使契丹虜相目曰此長嘯公也其後兄子百<lb/>
禄亦使虜虜首問公安否有文集一百巻諌垣集<lb/>
十巻内制集三十巻外制集十巻正言三巻樂書<lb/>
三巻國朝韻對三巻國朝事始一巻東齋記事十<lb/>
巻刀筆八巻積勲柱國累封蜀郡開國公食邑加<lb/>
至二千六百戸實封五百戸娶張氏追封清河郡<lb/>
君再娶李氏封長安郡君子男五人長曰燕孫未<lb/>
名而卒次百揆宣德郎監中嶽廟次百嘉承務郎<lb/>
先公一年卒次百嵗太康主簿先公六年卒次百<lb/>
<pb n="KR4h0040_SBCK_143-19a"/>
慮承務郎女一人嘗適左司諌吳安時復歸以卒<lb/>
孫男十人祖直襄州司戸參軍祖朴長社主簿祖<lb/>
野祖平假承務郎祖封右承奉郎祖耕承務郎祖淳<lb/>
祖舒祖京祖恩皆不仕孫女六人曽孫女三人公<lb/>
晚家于許許人愛而敬之其薨也里人皆出涕以<lb/>
元祐四年八月已未葬于汝之襄城縣汝安鄉推<lb/>
賢里夫人李氏祔公始以詩賦為名進士及為舘<lb/>
閣侍從以文學稱雖屢諌爭及論儲嗣事朝廷信<lb/>
其忠然事頗袐世亦未盡知也其後議濮安懿王<lb/>
稱號守禮不回而名益重及論熈寧新法與王安<lb/>
<pb n="KR4h0040_SBCK_143-19b"/>
石吕惠卿辨論至廢黜不用然後天下翕然師尊<lb/>
之無貴賤賢愚謂之景仁而不敢名有為不義必<lb/>
畏公知之公既得謝軾往賀之曰公雖退而名益<lb/>
重矣公愀然不樂曰君子言聽計從消患於未萌<lb/>
使天下隂受其賜無智名無勇功吾獨不得為此<lb/>
命也夫使天下受其害而吾享其名吾何心哉軾<lb/>
以是愧公銘曰<lb/>
凡物之生莫累於名人顧趨之以累為榮神人無<lb/>
名欲知者希人顧憂之以希為悲熈寧以來孰擅<lb/>
茲器嗟二先生名所不置君實在洛公在潁昌皆<lb/>
<pb n="KR4h0040_SBCK_143-20a"/>
欲忘民民不汝忘君實既來遁歸于洛縶而維之<lb/>
莫之勝說為天相君為君牧民道逺年徂卒徇以<lb/>
身公獨堅卧三詔不起遂解天刑竟以樂死世皆<lb/>
謂公貴身賤名孰知其功聖人之清貪夫以亷懦<lb/>
夫以立不尸其功無䘮無得君實之用出而時施<lb/>
如彼水火寧除渇饑公雖不用亦相其行如彼山<lb/>
川出雲相望公維蜀人乃葬于汝子孫不忘尚告<lb/>
來者<lb/>
<pb n="KR4h0040_SBCK_143-20b"/>
</p>
<p>
皇朝文鑑巻第一百四十三<lb/>
<pb n="KR4h0040_SBCK_143-21a"/>
</p>
<p>
</p>
  </div>
</body>
</text>
</TEI>
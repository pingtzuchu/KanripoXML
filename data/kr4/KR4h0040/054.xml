<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_054-1a"/>
皇朝文鑑卷第五十四<lb/>
　奏䟽<lb/>
　　　上　皇帝書　蘇　軾<lb/>
臣近者不度愚賤輙上封章言買燈事自知凟犯<lb/>
天威罪在不赦席藁私室以待斧鉞之誅而側聼<lb/>
逾旬威命不至問之府司則買燈之事尋已停罷<lb/>
乃知　陛下不惟赦之又能聽之驚喜過望以至<lb/>
感泣何者改過不吝從善如流此堯舜禹湯之所<lb/>
勉彊而力行秦漢以來之所絶無而僅有顧此買<lb/>
燈毫髪之失豈能上累日月之明而　陛下飜然<lb/>
<pb n="KR4h0040_SBCK_054-1b"/>
改命曾不移刻則所謂智出天下而聽於至愚威<lb/>
加四海而屈於匹夫臣今知　陛下可與為堯舜<lb/>
可與為湯武可與富民而措刑可與彊兵而伏戎<lb/>
虜矣有君如此其忍負之惟當披露腹心捐棄肝<lb/>
腦盡力所至不知其他乃者臣亦知天下之事有<lb/>
大於買燈者矣而獨區區以此為先者蓋未信而<lb/>
諫聖人不與交淺言深君子所戒是以試論其小<lb/>
者而其大者固將有待而後言今　陛下果赦而<lb/>
不誅則是旣已許之矣許而不言臣則有罪是以<lb/>
願終言之臣之所欲言者三願　陛下結人心厚<lb/>
<pb n="KR4h0040_SBCK_054-2a"/>
風俗存紀綱而已人莫不有所恃人臣恃　陛下<lb/>
之命故能役使小民恃　陛下之法故能勝<lb/>
服彊暴至於人主所恃者誰歟書曰予臨兆民懔<lb/>
乎若朽索之馭六馬言天下莫危於人主也聚則<lb/>
為君臣散則為仇讎聚散之間不容毫釐故天下<lb/>
歸往謂之王人各有心謂之獨夫由此觀之人主<lb/>
之所恃者人心而已人心之於人主也如木之有<lb/>
根如燈之有膏如魚之有水如農夫之有田如商<lb/>
賈之有財木無根則槁燈無膏則滅魚無水則死<lb/>
農夫無田則飢商賈無財則貧人主失人心則亡<lb/>
<pb n="KR4h0040_SBCK_054-2b"/>
此必然之理不可逭之災也其為可畏從古以然<lb/>
苟非樂祸好亡狂易䘮志孰敢肆其胸臆輕犯人<lb/>
心乎昔子産焚載書以弭衆言賂伯石以安巨<lb/>
室以為衆怒難犯專欲難成而孔子亦曰信而後<lb/>
勞其民未信則以為厲已也惟商鞅變法不顧人<lb/>
言雖能驟致富彊亦以召怨天下使其民知利而<lb/>
不知義見刑而不見德雖得天下旋踵而亡至於<lb/>
其身亦卒不免負罪出走而諸侯不納車裂以殉<lb/>
而秦人莫哀君臣之間豈願如此宋襄公雖行仁<lb/>
義失衆而亡田常雖不義得衆而彊是以君子未<lb/>
<pb n="KR4h0040_SBCK_054-3a"/>
論行事之是非先觀衆心之向背謝安之用諸桓<lb/>
未必是而衆之所樂則國以乂安庾亮之召蘇峻<lb/>
未必非而勢有不可則反為危辱自古及今未有<lb/>
和易同衆而不安剛果自用而不危者也　陛下<lb/>
亦知人心之不悅矣中外之人無賢不肖皆言<lb/>
祖宗以來治財用者不過三司使副判官經今百<lb/>
年未嘗闕事今者無故又創一司號曰制置三司<lb/>
條例使六七■少年日夜講求於内使者四十餘<lb/>
輩分行營幹於外造端宏大民實驚疑創法新竒<lb/>
吏皆惶惑賢者則求其說而不可得未免於憂小<lb/>
<pb n="KR4h0040_SBCK_054-3b"/>
人則以其意度朝廷遂以為謗謂　陛下以萬乘<lb/>
之主而言利謂執政以天子之宰而治財商賈不<lb/>
行物價騰踊近自淮甸遠及川蜀喧傳萬口論說<lb/>
百端或言京師正店議置監官䕫路深山當行酒<lb/>
禁拘収僧尼常住减剋兵吏廪禄如此等類不可<lb/>
勝言而甚者至以為欲復肉刑斯言一出民且狼<lb/>
顧　陛下與二三大臣亦聞其語矣然而莫之顧<lb/>
者徒曰我無其事又無其意何恤於人言夫人言<lb/>
雖未必皆然而疑似則有以致謗人必貪財也而<lb/>
後人疑其盗人必好色也而後人疑其滛何者未<lb/>
<pb n="KR4h0040_SBCK_054-4a"/>
置此司則無此謗豈去嵗之人皆忠厚而今嵗之<lb/>
人皆虚浮孔子曰工欲善其事必先利其器又曰<lb/>
必也正名乎今　陛下操其器而諱其事有其名<lb/>
而辭其意雖家置一喙以自解市列千金以購人<lb/>
人必不信謗亦不止夫制置三司條例司求利之<lb/>
名也六七少年與使者四十餘輩求利之器也驅<lb/>
鷹犬而赴林藪語人曰我非獵也不如放鷹犬而<lb/>
獸自馴操網罟而入江湖語人曰我非漁也不如<lb/>
捐網罟而人自信故臣以為消讒慝而召和氣復<lb/>
人心而安國本則莫若罷制置三司條例司夫<lb/>
<pb n="KR4h0040_SBCK_054-4b"/>
陛下之所以創此司者不過以興利除害也使罷<lb/>
之而利不興害不除則勿罷罷之而天下悅人心<lb/>
安興利除害無所不可則何苦而不罷　陛下欲<lb/>
去積弊而立法必使宰相熟議而後行事若不由<lb/>
中書則是亂世之法聖君賢相夫豈其然必若立<lb/>
法不免由中書熟議不免使宰相此司之設無乃<lb/>
冗長而無名智者所圖貴於無迹漢之文景紀無<lb/>
可書之事唐之房杜傳無可載之功而天下之言<lb/>
治者與文景言賢者與房杜蓋事已立而迹不見<lb/>
功已成而人不知故曰善用兵者無赫赫之功<lb/>
<pb n="KR4h0040_SBCK_054-5a"/>
豈惟用兵事莫不然今所圖者萬分未獲其一也<lb/>
而迹之布於天下已若泥中之闘獸亦可謂拙謀<lb/>
矣　陛下誠欲富國擇三司官屬與漕運使副而<lb/>
陛下與二三大臣孜孜講求磨以歳月則積弊自<lb/>
去而人不知但恐立志不堅中道而廢孟子有言<lb/>
其進銳者其退速若有始有卒自可徐徐十年之<lb/>
後何事不立孔子曰欲速則不達見小利則大事<lb/>
不成使孔子而非聖人則此言亦不可用書曰謀<lb/>
及卿士至于庶人翕然大同乃底元吉若逆多而<lb/>
從少則靜吉而作凶今上自宰相大臣既已辭免<lb/>
<pb n="KR4h0040_SBCK_054-5b"/>
不爲則外之議論斷亦可知宰相人臣也且不欲<lb/>
以此自汚而　陛下獨安受其名而不辭非臣愚<lb/>
之所識也君臣宵旰幾一年矣而富國之效茫如<lb/>
捕風徒聞内帑出數百萬緍祠部度<hi>千五</hi>餘人耳以<lb/>
此爲術其誰不能且遣使縱横本非令典漢武遣<lb/>
繡衣直指桓帝遣八使皆以守宰狼籍盗賊公行<lb/>
出於無術行此下䇿宋文帝元嘉之政比於文景<lb/>
當時責成郡縣未嘗遣使及至孝武以郡縣遲緩<lb/>
始命臺使督之以至蕭齊此弊不革故景陵王子<lb/>
良上䟽極言其事以爲此等朝辭禁門情態即異<lb/>
<pb n="KR4h0040_SBCK_054-6a"/>
暮宿州縣威福便行驅迫郵傳折辱守宰公私煩<lb/>
擾民不聊生唐開元中宇文融奏置勸農判官使<lb/>
裴寛等二十九人並攝御史分行天下招擕戸口<lb/>
檢責漏田時張說楊㻛皇甫璟楊相如皆以為不<lb/>
便而相繼罷黜雖得户八十餘萬皆州縣希㫖以<lb/>
主為客以少為多及使百官集議都省而公卿以<lb/>
下懼融威勢不敢異辭　陛下試取其傳而讀之<lb/>
觀其所行為是為否近者均稅寛恤冠蓋相望朝<lb/>
廷亦旋覺其非而天下至今以為謗曾未數歳是<lb/>
非較然臣恐後之視今猶今之視昔且其所遣尤<lb/>
<pb n="KR4h0040_SBCK_054-6b"/>
不適宜事少而員多人輕而權重夫人輕而權重<lb/>
則人多不服或致侮慢以興爭事少而員多則無<lb/>
以為功必須生事以塞責　陛下雖嚴賜約束不<lb/>
許邀功然人臣事君之常情不從其令而從其意<lb/>
今朝廷之意好動而惡靜好同而惡異㫖趣所在<lb/>
誰敢不從臣恐　陛下赤子自此無寜歳矣至於<lb/>
所行之事行路皆知其難何者汴水濁流自生民<lb/>
以來不以種稻秦人之歌曰涇水一石其泥數斗<lb/>
且溉且糞長我禾黍何嘗曰長我粳稻耶今欲陂<lb/>
而清之萬頃之稻必用千頃之陂一歳一淤三歳<lb/>
<pb n="KR4h0040_SBCK_054-7a"/>
而滿矣　陛下遽信其說即使相視地形萬一官<lb/>
吏苟且順從真謂　陛下有意興作上糜帑廪<lb/>
下奪農時隄防一開水失故道雖食議者之肉何<lb/>
補於民天下乆平民物滋息四方遺利蓋略盡矣<lb/>
今欲鑿空尋訪水利所謂即鹿無虞豈惟徒勞必<lb/>
大煩擾凢所擘畫利害不問何人小則隨事酬勞大<lb/>
則量才録用若官私格沮並行黜降不以赦原若<lb/>
材力不辦興修便許申奏替換賞可謂重罰可<lb/>
謂輕然並終不言諸色人妄有申陳或官私誤興<lb/>
功役當得何罪如此則妄庸輕剽浮浪姦人自此<lb/>
<pb n="KR4h0040_SBCK_054-7b"/>
爭言水利矣成功則有賞敗事則無誅官司雖知<lb/>
其踈豈可便行抑退所在追集老少相視可否吏<lb/>
卒所過鷄犬一空若非灼然難行必須且為興役何<lb/>
則格沮之罪重而誤興之過輕人多愛身勢必如<lb/>
此且古陂廢堰多為側近冐耕歳月既深已同永<lb/>
業苟欲興復必盡追収人心或揺甚非善政又有<lb/>
好訟之黨多怨之人妄言某處可作陂渠規壞<lb/>
所怨田産或指人舊業以為官陂冐佃之訟必倍今<lb/>
日臣不知朝廷本無一事何苦而行此哉自古役人<lb/>
必用鄉戸猶食之必用五榖衣之必用桑麻<lb/>
<pb n="KR4h0040_SBCK_054-8a"/>
濟川<hi>必之</hi>用舟楫行地之必用牛馬雖其間或有以<lb/>
他物充代然終非天下所可常行今者徒聞江浙<lb/>
之間數郡雇役而欲措之天下是猶見燕晉之棗<lb/>
栗岷蜀之蹲䲭而欲以廢五榖豈不難哉又欲官<lb/>
賣所在坊場以充衙前雇直雖有長役更無酬勞<lb/>
長役所得旣㣲自此必漸衰㪚則州郡事體憔悴<lb/>
可知士大夫捐親戚棄墳墓以從宦於四方者宣<lb/>
力之餘亦欲取樂此人之至情也若凋敝太甚厨<lb/>
傳蕭然則似危邦之陋風恐非太平之盛觀　陛<lb/>
下誠慮及此必不肯為且今法令莫嚴於御軍軍<lb/>
<pb n="KR4h0040_SBCK_054-8b"/>
　　法莫嚴於逃竄禁軍三犯廂軍五犯犯之大<lb/>
率處死然逃軍常半天下不知雇人為役與廂軍<lb/>
何異若有逃者何以罪之其勢必輕於逃軍則其<lb/>
逃必甚於今日為其官長不亦難乎近者雖使鄉<lb/>
户頗得雇人然至於所雇逃亡鄉户猶任其責今<lb/>
遂欲於兩稅之外别立一科謂之庸錢以備官雇<lb/>
則雇人之責官所自任矣自唐楊炎廢租庸調以<lb/>
為兩稅取大歴十四年應千賦歛之數以定兩稅<lb/>
之額則是租調與庸兩稅既兼之矣今兩稅如故<lb/>
奈何復欲取庸聖人立法必慮後世豈可於常賦<lb/>
<pb n="KR4h0040_SBCK_054-9a"/>
之外别出科名哉萬一不幸後世有多欲之君輔<lb/>
之以聚歛之臣庸錢不除差役仍舊使天下怨讟<lb/>
推所從來則必有任其咎者矣又欲使坊郭等第<lb/>
之民與鄉户均役品官形勢之家與齊民並事其<lb/>
說曰周禮田不耕者出屋粟宅不毛者有里布而<lb/>
漢世宰相之子不免戍邊此其所以藉口也古者<lb/>
官飬民今者民飬官給之以田而不耕勸之以農<lb/>
而不力於是乎有里布屋粟夫家之征今民無以<lb/>
為生去為商賈事勢當爾何名役之且一歳之成<lb/>
不過三日三日之雇其直三百今世三大户之役<lb/>
<pb n="KR4h0040_SBCK_054-9b"/>
自公卿以降無得免者其費豈特三百而已　大<lb/>
抵事若可行不必皆有故事若民所不悅俗所不<lb/>
安縱有經典明文無補於怨若行此二者必怨無<lb/>
疑女户單丁蓋天民之窮者也古之王者首務恤<lb/>
此而今陛下首欲役之此等苟非戸將絶而未亡<lb/>
則是家有丁而尚㓜若假之數歳則必成丁而就<lb/>
役老死而沒官冨有四海忍不加恤孟子曰始作<lb/>
俑者其無後乎春秋書作丘甲用田賦皆重其始<lb/>
爲民患也青苖放錢自昔有禁今　陛下始立成<lb/>
法每歳常行雖云不許抑配而數世之後暴君汚<lb/>
<pb n="KR4h0040_SBCK_054-10a"/>
吏　陛下能保之歟異日天下恨之國史記之曰<lb/>
青苗錢自　陛下始豈不惜哉且東南買絹本用<lb/>
見錢陜西糧草不許折兌朝廷既有著令職司又<lb/>
每舉行然而買絹未嘗不折塩糧草未嘗不折鈔<lb/>
乃知青苖不許抑配之說亦是空<hi>只文</hi>如治平之初<lb/>
㨂刺義勇當時詔㫖慰諭明言永不戍邊著在簡<lb/>
書有如盟約于今幾日論議已揺或以代還東軍<lb/>
或欲抵换弓手約束難恃豈不眀哉縱使此令決<lb/>
行果不抑配計其間願請人户必皆孤貧不濟之<lb/>
人家若自有贏餘何至與官交易此等鞭撻已急<lb/>
<pb n="KR4h0040_SBCK_054-10b"/>
則繼之以逃亡逃亡之餘則均之鄰保勢有必至<lb/>
理有固然且夫常平之為法也可謂至矣所守者<lb/>
約而所及者廣借使萬家之邑止有千斛而榖貴<lb/>
之際千斛在市物價自平一市之價既平一邦之<lb/>
食自足無操瓢乞丐之弊無里正催驅之勞今若<lb/>
變為青苗家貸一斛則千户之外孰救其飢且常<lb/>
平官錢常患其少若盡數収糴則無借貸若留充<lb/>
借貸則所糴幾何乃知常平青苖其勢不能兩立<lb/>
壞彼成此所䘮愈多虧官害民雖悔何逮臣切計<lb/>
陛下欲考其實則必然問人人知　陛下方欲力<lb/>
<pb n="KR4h0040_SBCK_054-11a"/>
行必謂此法有利無害以臣愚見恐未可憑何以<lb/>
明之臣頃在陜西見刺義勇提舉諸縣臣嘗　親<lb/>
行愁怨之民哭聲振野當時奉使還者皆言民盡<lb/>
樂為希合取容自古如此不然則山東之盗二世<lb/>
何縁不覺南詔之敗明皇何縁不知今雖未至於<lb/>
斯亦望　陛下審聽而已昔漢武之世財力匱竭<lb/>
用賈人桑<hi>羊洪</hi>之說買賤賣貴謂之均輸于時商賈<lb/>
不行盗賊滋熾幾至于亂孝昭旣立學者爭排其<lb/>
說霍光順民所欲從而予之天下歸心遂以無事<lb/>
不意今者此論復興立法之初其說尚淺徒言徙<lb/>
<pb n="KR4h0040_SBCK_054-11b"/>
貴就賤用近易遠然而廣置官屬多出緍錢豪商<lb/>
大賈皆疑而不敢動以為雖不明言販賣然既已<lb/>
許之變易變易既行而不與商賈爭利者未之聞<lb/>
也夫商賈之事曲折難行其買也先期而與錢其<lb/>
賣也後期而取直多方相濟委曲相通倍稱之息<lb/>
由此而得今官買是物必先設官置吏簿書廩禄<lb/>
為費已厚非良不售非賄不行是以官買之價比<lb/>
民必貴及其賣也弊復如前商賈之利何縁而得<lb/>
朝廷不知慮此乃捐五百萬緍以與之此錢一出<lb/>
恐不可復縱使其間薄有所獲而征商之額所損<lb/>
<pb n="KR4h0040_SBCK_054-12a"/>
必多今有人為其主牧牛羊者不告其主以一牛<lb/>
而易五羊一牛之皮則隱而不言五羊之獲則指<lb/>
為勞績　陛下以為壞常平而言青苖之功虧商<lb/>
稅而取均輸之利何以異此　陛下天機洞照聖<lb/>
略如神此事至明豈有不曉必謂已行之事不欲<lb/>
中變恐天下以為執德不一用人不終是以遲留<lb/>
歳月庶幾萬一臣切以為過矣古之英主無出漢<lb/>
高酈生謀撓楚權欲復六國高祖曰善趣刻印及<lb/>
聞留侯之言吐哺而罵曰趣銷印夫稱善未幾繼<lb/>
之以罵刻印銷印有同兒戲何嘗累高祖之知人<lb/>
<pb n="KR4h0040_SBCK_054-12b"/>
適足以明聖人之無我　陛下以為可而行之知<lb/>
其不可而罷之至聖至明無以加此議者必謂民<lb/>
可與樂成難與慮始故勸　陛下堅執不顧期於<lb/>
必行此乃戰國貪功之人行險僥倖之說　陛下<lb/>
若信而用之則是徇高論而逆至情持空名而邀<lb/>
實祸未及樂成而怨已起矣臣之所願結人心者<lb/>
此之謂也士之進言者為不少矣亦嘗有以國家<lb/>
之所以存亡歴數之所以長短告　陛下者乎夫<lb/>
國家之所以存亡者在道德之淺深而不在乎彊<lb/>
與弱歴數之所以長短者在風俗之厚薄而不在<lb/>
<pb n="KR4h0040_SBCK_054-13a"/>
乎富與貧道德誠深風俗誠厚雖貧且弱不害於<lb/>
長而存道德誠淺風俗誠薄雖彊且富不救於短<lb/>
而亡人主知此則知所輕重矣是以古之賢君不<lb/>
以弱而忘道德不以貧而傷風俗而智者觀人之<lb/>
國亦必以此察之齊至彊也周公知其後必有簒<lb/>
弑之臣衛至弱也季子知其後亡呉破楚入郢而<lb/>
陳大夫逄滑知楚之必復晉武旣平呉何曾知其<lb/>
將亂隋文既平陳房喬知其不乆元帝斬郅支朝<lb/>
呼韓功多於武宣矣偷安而王氏之釁生宣宗収<lb/>
燕趙復河隍力彊於憲武矣消兵而龎勛之亂起<lb/>
<pb n="KR4h0040_SBCK_054-13b"/>
故臣願　陛下務崇道德而厚風俗不願　陛下<lb/>
急於有功而貪富彊使　陛下富如隋彊如秦西<lb/>
取靈武北取燕薊謂之有功可也而國之長短則<lb/>
不在此夫國之長短如人之壽夭人之壽夭在元<lb/>
氣國之長短在風俗世有尫羸而壽考亦有盛壯<lb/>
而暴亡若元氣猶存則尫羸而無害及其已耗則<lb/>
盛壯而愈危是以善飬生者慎起居節飲食導引<lb/>
關節吐故納新不得已而用藥則擇其品之上性<lb/>
之良可以乆服而無害者則五藏和平而壽命長<lb/>
不善飬生者薄節慎之功遲吐納之效厭上藥而<lb/>
<pb n="KR4h0040_SBCK_054-14a"/>
用下品代真氣而助彊陽根本已危僵仆無日天<lb/>
下之勢與此無殊故臣願　陛下愛惜風俗如護<lb/>
元氣古之聖人非不知深刻之法可以齊衆勇悍<lb/>
之夫可以集事忠厚近於迃濶老成初若遲鈍然<lb/>
終不肯以彼而易此者顧其所得小而所䘮大也<lb/>
曹參賢相也曰慎無擾獄市黄霸循吏也曰治道<lb/>
去泰甚或譏謝安以清談廢事安笑曰秦用<hi>吏法</hi>二<lb/>
世而亡劉晏爲度支專用果銳少年務在急速集<lb/>
事好利之黨相師成風徳宗初即位擢崔祐甫為<lb/>
相祐甫以道徳寛大推廣上意故建中之<hi>其政</hi>聲藹<lb/>
<pb n="KR4h0040_SBCK_054-14b"/>
然天下想望庶幾正觀及盧杞爲相諷上以刑名<lb/>
整齊天下馴致澆薄以及播遷我　仁祖之御天<lb/>
下也持法至寛用人有叙專務掩覆過失未嘗輕<lb/>
改舊章然考其成功則曰未至以言乎用兵則十<lb/>
出而九敗以言其府庫則僅足而無餘徒以德澤<lb/>
在人風俗知義是以升遐之日天下如䘮考妣社<lb/>
稷長遠終必賴之則　仁祖可謂知本矣今議者<lb/>
不察徒見其末年吏多因循事不振舉乃欲矯之<lb/>
以苛察濟之以智能招來新進勇鋭之人以圖一<lb/>
切速成之效未享其利澆風已成且天時不齊人<lb/>
<pb n="KR4h0040_SBCK_054-15a"/>
誰無過國君含垢至察無徒若　陛下多方包容<lb/>
則人材取次可用必欲廣置耳目務求瑕疵則人<lb/>
不自安各圖苟免恐非朝廷之福亦豈　陛下所<lb/>
願哉漢文欲用虎圏嗇夫釋之以爲利口傷俗今<lb/>
若以口舌捷給而取士以應對遲鈍而退人以虚<lb/>
誕無實爲能文以矯激不仕爲有德則先王之澤<lb/>
遂將散㣲自古用人必須歴試雖有卓異之器必<lb/>
有已試之功一則使其更變而知難事不輕作一<lb/>
則待其功高而望重人自無辭昔先主以黄忠爲<lb/>
後將軍而諸葛亮憂其不可以爲忠之名望素非<lb/>
<pb n="KR4h0040_SBCK_054-15b"/>
關張之倫若班爵遽同則必不悅其後關羽果以<lb/>
為言以黄忠豪勇之姿以先主君臣之契尚復慮<lb/>
此而况其他世甞謂漢文不用賈生以為深恨臣<lb/>
嘗推究其㫖竊謂不然賈生固天下之竒才所言<lb/>
亦一時之良<hi>然䇿</hi>請為屬國欲係單于則是處士之<lb/>
大言少年之銳氣昔高祖以三十萬衆困於平城<lb/>
當時將相羣臣豈無賈生之比三表五餌人知其<lb/>
踈而欲以困中行說尤不可信矣兵凶器也而易<lb/>
言之正如趙括之輕秦李信之易楚若文帝亟用<lb/>
其說則天下殆將不安使賈生嘗歴艱難亦必自<lb/>
<pb n="KR4h0040_SBCK_054-16a"/>
悔其說用之晚歳其術必精不幸䘮亡非意所及<lb/>
不然文帝豈棄才之主絳灌豈蔽賢之士至於晁<lb/>
錯尤號刻薄文帝之世止於太子家令而景帝既<lb/>
立以為御史大夫申屠嘉發憤而死紛更政令<lb/>
天下騷然及至七國發難而錯之術亦窮矣文帝<lb/>
優劣於此可見大抵名器爵禄人所奔趨必使積<lb/>
勞而後遷以明持乆而難得則人各安其分不敢<lb/>
躁求今若多開驟進之門使有意外之得公卿侍<lb/>
從跬步可圖其得者旣不肯以僥倖自名則不得<lb/>
者必皆以沉淪為恨使天下常調舉生妄心耻不<lb/>
<pb n="KR4h0040_SBCK_054-16b"/>
若人何所不至欲望風俗之厚豈可得哉選人之<lb/>
改京官常須十年以上荐更險阻計析毫釐其間<lb/>
一事聱牙常至終身淪棄今乃以一人之薦舉而<lb/>
予之猶恐未稱章服隨至使積勞乆次而得者何<lb/>
以厭服哉夫常調之人非守則令員多闕少乆已<lb/>
患之不可復開多門以待巧進若巧者侵奪已甚<lb/>
則拙者迫怵無聊利害相形不得不察故近歳朴<lb/>
拙之人愈少而巧佞之士益多惟　陛下重之惜<lb/>
之哀之救之如日近三司獻言使天下郡選一人<lb/>
催驅三司文字許之先次指射以酬其勞則數年<lb/>
<pb n="KR4h0040_SBCK_054-17a"/>
之後審官吏部又有三百餘人得先占闕常調待<lb/>
次不其愈難此外勾當發運均輸按行農田水利<lb/>
已據監司之體各懷進用之心轉對者望以稱㫖<lb/>
而驟遷奏課者求爲優等而速化相勝以力相高<lb/>
以言而名實亂矣惟　陛下以簡易爲法以清淨<lb/>
爲心使姦無所縁而民德歸厚臣之所願厚風俗<lb/>
者此之謂也古者建國使内外相制輕重相權如<lb/>
周如唐則外重而内輕如秦如魏則外輕而内重<lb/>
内重之弊必有姦臣指鹿之患外重之弊必有大<lb/>
國問鼎之憂聖人方盛而慮衰常先立法以救弊<lb/>
<pb n="KR4h0040_SBCK_054-17b"/>
國家租賦揔於計省重兵聚於京師以古揆今則<lb/>
似内重恭惟　祖宗所以深計預圖而固非小臣<lb/>
所能臆度而周知然觀其委任臺諫之一端則是<lb/>
聖人過防之至計歴觀秦漢以及五代諫爭而死<lb/>
蓋數百人而自建隆以來未嘗罪一言者縱有薄<lb/>
責旋即超升許以風聞而無官長風采所繫不問<lb/>
尊卑言及乗輿則天子改容事關廊廟則宰相待<lb/>
罪故　仁宗之世議者譏宰相但奉行臺諫風㫖<lb/>
而已聖人深意流俗豈知蓋擢用臺諫固未必皆<lb/>
賢所言亦未必皆是然須飬其鋭氣而借之重權<lb/>
<pb n="KR4h0040_SBCK_054-18a"/>
者豈徒然哉將以折姦臣之萌而救内重之弊也<lb/>
夫姦臣之始以臺諫折之而有餘及其既成以干<lb/>
戈取之而不足今法令嚴宻朝廷清明所謂姦臣<lb/>
萬無此理然飬猫以去䑕不可以無䑕而飬不捕<lb/>
之猫畜狗以防姦不可以無姦而畜不吠之狗<lb/>
陛下得不上念　祖宗設此官之意下為子孫立<lb/>
萬世之防朝廷綱紀孰大於此臣自㓜小所記及<lb/>
聞長老之談皆謂臺諫所言常隨天下公議公議<lb/>
所與臺諫亦與之公議所擊臺諫亦擊之及至<lb/>
英廟之初始建稱親之議本非人主大過亦無典<lb/>
<pb n="KR4h0040_SBCK_054-18b"/>
禮明文徒以衆心未安公議不允當時臺諫以死<lb/>
爭之今者物論沸騰怨讟交至公議所在亦可知<lb/>
矣相顧不發中外失望夫彈劾積威之後雖庸人<lb/>
亦可以奮揚風采消委之餘雖豪傑有所不能振<lb/>
起臣恐自茲以往習慣成風盡為執政私人以致<lb/>
人主孤立紀綱一廢何事不生孔子曰鄙夫可與<lb/>
事君也歟哉其未得之也患得之既得之患失之<lb/>
苟患失之無所不至矣臣始讀此書疑其太過以<lb/>
為鄙夫之患失不過備位而苟容及觀李斯憂蒙<lb/>
恬之奪其權則立二世以亡秦盧杞憂懷光之數<lb/>
<pb n="KR4h0040_SBCK_054-19a"/>
其惡則誤徳宗以再亂其心本生於患失而其祸<lb/>
乃至於䘮邦孔子之言良不為過是以知為國者<lb/>
平居必常有忘軀犯顔之士則臨難庶幾有徇義<lb/>
守死之臣苟平居尚不能一言則臨難何以責其<lb/>
死節人臣苟皆如此天下亦曰殆哉君子和而不<lb/>
同小人同而不和和如和羮同如濟水是故孫寶<lb/>
有言周公上聖召公大賢猶不相悅著於經典兩<lb/>
不相損晉之王導可謂元臣每與客言舉坐稱善<lb/>
而王述不悅以為人非堯舜安得每事盡善導亦<lb/>
歛衽謝之若使言無不同意無不合更唱迭和何<lb/>
<pb n="KR4h0040_SBCK_054-19b"/>
者非賢萬一有小人居其間則人主何縁得以知<lb/>
覺臣之所以願存綱紀者此之謂也臣非敢歴詆<lb/>
新政苟為異論如近日裁减皇族恩例刋定任子<lb/>
條式修完器械閱習鼓旗皆　陛下神算之至明<lb/>
乾剛之必斷物議旣允臣敢有辭然至於所獻三<lb/>
言則非臣之私見中外所病其誰不知昔禹戒舜<lb/>
曰無若丹朱傲惟慢遊是好舜豈有是哉周公戒<lb/>
成王曰無若商王受之迷亂酗于酒德哉成王豈<lb/>
有是哉周昌以漢高為桀紂劉毅以晉武為桓靈<lb/>
當時人君曾莫之罪而書之史策以為美談使臣<lb/>
<pb n="KR4h0040_SBCK_054-20a"/>
所獻三言皆朝廷未嘗有此則天下之幸臣與有<lb/>
焉若有萬一似之則　陛下安可不察然而臣之<lb/>
爲計可謂愚矣以螻蟻之命試雷霆之威積其狂<lb/>
愚豈可屢赦大則身首異處破壞家門小則削籍<lb/>
投荒流離道路雖然　陛下必不爲此何也臣天<lb/>
賦至愚篤於自信向者與議學校貢舉首違大臣<lb/>
本意已期竄逐敢意自全而　陛下獨然其言曲<lb/>
賜召對從容乆之至謂臣曰今政令得失安在雖<lb/>
朕過失指陳可也臣即對曰　陛下生知之性天<lb/>
縱文武不患不明不患不勤不患不斷但患求治<lb/>
<pb n="KR4h0040_SBCK_054-20b"/>
太速進人太銳聽言太廣又俾述其所以然之狀<lb/>
陛下頷之曰卿所獻三言朕當熟思之臣之狂愚<lb/>
非獨今日　陛下容之乆矣豈有容之於始而不赦之<lb/>
於終恃此而言所以不懼臣之所懼者譏刺既衆怨仇<lb/>
實多必將詆臣以深文中臣以危法使　陛下雖<lb/>
欲赦臣而不得豈不殆哉死亡不辭但恐天下以<lb/>
臣為戒無復言者是以思之經月夜以繼日書成<lb/>
復毁至于再三感　陛下聽其一言懷不能已卒<lb/>
吐其說惟　陛下憐其愚忠而卒赦之不勝俯伏<lb/>
待罪憂恐之至　︻五十四卷終<lb/>
</p>
<p>
</p>
  </div>
</body>
</text>
</TEI>
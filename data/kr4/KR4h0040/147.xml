<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_147-1a"/>
皇朝文鑑卷第一百四十七<lb/>
　神道碑<lb/>
　　　冨鄭公神道碑銘<lb/>
　　　　富鄭公神道碑銘　蘇　軾<lb/>
宋興百三十年四方無虞人物嵗滋蓋自秦漢以<lb/>
來未有若此之盛者雖所以致之非一道而其要<lb/>
在於兵不用用不久常使智者謀之而仁者守之<lb/>
雖至於無窮可也契丹自晉天福以來踐有幽薊<lb/>
北鄙之警略無寧嵗凡六十有九年至景徳元年<lb/>
舉國來㓂攻定武圍髙陽不克遂䧟徳清以犯天<lb/>
<pb n="KR4h0040_SBCK_147-1b"/>
雄　真宗皇帝用宰相冦凖計決䇿親征既次澶<lb/>
淵諸道兵大㑹行在虜既震動兵始接射殺其驍<lb/>
將順國王撻覧虜懼遂請和時諸將皆請以兵會<lb/>
界河上邀其歸徐以精甲躡其後殱之虜懼求哀<lb/>
於上上曰契丹幽薊皆吾民也何多以殺爲遂詔<lb/>
諸將按兵勿伐縦契丹歸國虜自是通好守約不<lb/>
復盜邊者三十有九年及趙元昊叛西方轉戰連<lb/>
年兵久不決契丹之臣有貪而喜功者以我爲怯<lb/>
且厭兵遂敎其主設詞以動我欲得晋髙祖所與<lb/>
闗南十縣慶曆二年聚重兵境上遣其臣蕭英劉<lb/>
<pb n="KR4h0040_SBCK_147-2a"/>
六符來聘兵既壓境而使來非時中外　忿之<lb/>
仁宗皇帝曰契丹吾兄弟之國未可棄也其有以<lb/>
大鎮撫之命宰相擇報聘者時虜情不可測羣臣<lb/>
皆莫敢行宰相舉右正言知制誥富公公即入對便<lb/>
殿叩頭曰主憂臣辱臣不敢愛其死　上爲動色<lb/>
乃以公爲接伴英等入境上遣中使勞之英託足<lb/>
疾不拜公曰吾嘗使北病卧車中聞命輒起拜今<lb/>
中使至而公不起此何禮也英矍然起拜公開懐<lb/>
與語不以夷狄待之英等見公傾蓋亦不復隱其<lb/>
情遂去左右密以其主所欲得者告公且曰可從<lb/>
<pb n="KR4h0040_SBCK_147-2b"/>
從之不可從更以一事塞之公具以聞　上命御<lb/>
史中丞賈昌朝館伴不許割地而許増嵗幣且命<lb/>
公報聘既至六符館之徃反十數皆論割地必不<lb/>
可狀及見虜主問故虜主曰南朝違約塞鴈門増<lb/>
塘水治城隍籍民兵此何意也羣臣請舉兵而南<lb/>
寡人以謂不若遣使求地求而不獲舉兵未晚也<lb/>
公曰北朝忘　章聖皇帝之大徳乎澶淵之役若<lb/>
從諸將言北兵無得脱者且北朝與中國通好則<lb/>
人主專其利而臣下無所獲若用兵則利歸臣下<lb/>
而人主任其旤故北朝諸臣爭勸用兵者此皆其<lb/>
<pb n="KR4h0040_SBCK_147-3a"/>
身謀非國計也虜主驚曰何謂也公曰晋髙祖欺<lb/>
天叛君而求助於北末帝昏亂神人棄之是時中<lb/>
國狹小上下離叛故契丹全師獨克雖虜獲金幣<lb/>
充牣諸臣之家而壯士健馬物故太半此誰任其<lb/>
禍者今中國提封萬里所在精兵以百萬計法令<lb/>
修明上下一心北朝欲用兵能保其必勝乎曰不<lb/>
能公曰勝負未可知就使其勝所亡士馬羣臣當<lb/>
之歟抑人主當之歟若通好不絶嵗幣盡歸人主<lb/>
臣下所得止奉使者嵗一二人耳羣臣何利焉虜<lb/>
主大悟首肯者久之公又曰塞鴈門者以備元昊<lb/>
<pb n="KR4h0040_SBCK_147-3b"/>
也塘水始於何承矩事在通好前地卑水聚勢不<lb/>
得不增城隍皆修舊民兵亦舊籍特補其缺耳非<lb/>
違約也晋髙祖以盧龍一道賂契丹周世宗復伐<lb/>
取闗南皆異代事　宋興已九十年若各求異代<lb/>
故地豈北朝之利也哉　本朝皇帝之命使臣則<lb/>
有詞矣曰朕為　祖宗守國必不敢以其地與人<lb/>
北朝所欲不過利其租賦耳朕不欲以地故多殺<lb/>
兩朝赤子故屈已増幣以代賦入若北朝必欲得<lb/>
地是志在敗盟假此為詞耳朕亦安得獨避用兵<lb/>
乎澶淵之盟天地鬼神實臨之今北朝首發兵端<lb/>
<pb n="KR4h0040_SBCK_147-4a"/>
過不在朕天地鬼神豈可欺也哉虜大感悟遂欲<lb/>
求婚公曰婚姻易以生隙人命修短不可知不若<lb/>
嵗幣之堅久也　本朝長公主出降齎送不過十<lb/>
萬緡豈若嵗幣無窮之獲哉虜主曰卿且歸矣再<lb/>
來當擇一授之卿其遂以誓書來公歸復命再聘<lb/>
受書及口傳之詞于政府既行次樂夀謂其副曰<lb/>
吾為使者而不見國書萬一書詞與口傳者異則<lb/>
吾事敗矣發書視之果不同乃馳還都以晡入見<lb/>
宿學士院一夕易書而行既至虜不復求婚專欲<lb/>
増幣曰南朝遺我書當曰獻否則曰納公爭不可<lb/>
<pb n="KR4h0040_SBCK_147-4b"/>
虜主曰南朝既懼我矣何惜此二字若我擁兵而<lb/>
南得無悔乎公曰　本朝皇帝兼愛南北之民不<lb/>
忍使蹈鋒鏑故屈已増幣何名為懼哉若不得已<lb/>
而至於用兵則南北敵國當以曲直為勝負非使<lb/>
臣之所憂也虜主曰卿勿固執古亦有之公曰自<lb/>
古惟唐髙祖借兵於突厥故臣事之當時所遺或<lb/>
稱獻納則不可知其後頡利為　太宗所擒豈復<lb/>
有此禮哉公聲色俱厲虜知不可奪曰吾當自遣<lb/>
人議之於是留所許増幣誓書復使耶律仁先及<lb/>
六符以其國誓書來且求為獻納公奏曰臣既以<lb/>
<pb n="KR4h0040_SBCK_147-5a"/>
死拒之虜氣折矣可勿復許虜無能為也上從之<lb/>
増幣二十萬而契丹平北方無事蓋又四十八年<lb/>
矣契丹君臣至今誦其語守其約不忍敗者以其<lb/>
心曉然知通好用兵利害之所在也故臣嘗竊論<lb/>
之百餘年閒兵不大用者　真宗　仁宗之徳而<lb/>
冦凖與公之功也公諱弼字彦國河南人曽大父<lb/>
内黄令諱處謙大父商州馬歩使諱令荀考尚書<lb/>
都官員外郎諱言皆以公貴贈太師中書令尚書<lb/>
令封鄧韓秦三國公曽祖母劉氏祖母趙氏母韓<lb/>
氏封魯韓秦三國太夫人公㓜篤學有大度范仲<lb/>
<pb n="KR4h0040_SBCK_147-5b"/>
淹見而識之曰此王佐才也懐其文以示王曽晏<lb/>
殊殊即以女妻之　仁宗復制科仲淹謂公曰子<lb/>
當以是進天聖八年公以茂材異等中第授將作<lb/>
監丞知河南府長水縣用李迪辟簽書河陽節度<lb/>
判官事丁秦國公憂服除㑹郭后廢范仲淹等争<lb/>
之貶知睦州公上言朝廷一舉而獲二過縱不能<lb/>
復后宜還仲淹以來忠言通判絳州景祐四年召<lb/>
試館職遷太子中允直集賢院從王曽辟通判鄆<lb/>
州寳元初趙元昊反公上疏陳八事且言元昊遣<lb/>
使求割地邀金帛使者部從儀物如契丹而詞甚<lb/>
<pb n="KR4h0040_SBCK_147-6a"/>
倨此必元昊腹心謀臣自請行者宜出其不意斬<lb/>
之都市又言夏守贇庸人也平時猶不當用而況<lb/>
艱難之際可爲樞宻乎議者以爲有宰相噐召還<lb/>
爲開封府推官擢知諫院康定元年日食正旦公<lb/>
言請罷燕徹樂雖虜使在館亦宜就賜飲食而已<lb/>
執政以爲不可公曰萬一北虜行之爲朝廷羞後<lb/>
使虜還者云虜中罷燕如公言　仁宗深悔之初<lb/>
宰相惡聞忠言下令禁越職言事公因論日食以<lb/>
謂應天變莫若通下情遂除其禁元昊冦鄜延殺<lb/>
二萬人破金明擒李士斌延帥范雍鈐轄盧守懃<lb/>
<pb n="KR4h0040_SBCK_147-6b"/>
閉門不救中貴人黄徳和引兵先走劉平石元孫<lb/>
戰死而雍守懃歸罪於通判計用章都監李康伯<lb/>
皆竄嶺南徳和誣奏平降賊詔以兵圍守其家公<lb/>
言平自環慶引兵來援以姦臣不救故敗竟罵賊<lb/>
不食而死宜䘏其家守懃徳和皆中官怙勢誣人<lb/>
冀以自免宜竟其獄樞宻院奏方用兵獄不可遂<lb/>
公言大臣附下罔上獄不可不竟時守懃男昭序<lb/>
為御藥公奏乞罷之徳和竟坐腰斬延州民二十<lb/>
人詣闕告急上召問具得諸將敗亡狀執政惡之<lb/>
命邊郡禁民擅赴闕者公言此非　陛下意宰相<lb/>
<pb n="KR4h0040_SBCK_147-7a"/>
惡上知四方有敗耳民有急不得訴之朝則西走<lb/>
元昊北走契丹矣夏守贇為陕西都緫管又以入<lb/>
内都知王守忠為都鈐轄公言用守贇既為天下<lb/>
笑而守忠鈐轄乃與唐中官監軍無異將吏必怨<lb/>
懼盧守懃黄徳和覆車之轍可復蹈乎詔罷守忠<lb/>
時又用觀察使魏昭昞為同州鄭守忠為殿前都<lb/>
指揮使髙化為歩軍都指揮使公言昭昞乳臭兒<lb/>
必敗事守忠與化故親事官皆駑才小人不可用<lb/>
詔遣侍御史陳洎徃陕西督修城且城潼闗公言<lb/>
天子守在四夷今城潼闗自闗以西為棄之耶語<lb/>
<pb n="KR4h0040_SBCK_147-7b"/>
皆侵執政自用兵以來吏民上書者甚衆初不省<lb/>
用公言知制誥本中書屬官可選二人置局中書<lb/>
考其所言可用用之宰相以付學士公言此宰相<lb/>
偷安欲以天下是非盡付他人乞與廷辨又言邉<lb/>
事係國安危不當專委樞宻院周宰相魏仁浦兼<lb/>
樞宻使國初范質王溥亦以宰相參知樞宻院事<lb/>
今兵興宜使宰相以故事兼領　仁宗曰軍國之<lb/>
務當盡歸中書樞密非古官然未欲遽廢内降令<lb/>
中書同議樞宻院事且書其檢宰相以内降納上<lb/>
前曰恐樞宻院謂臣奪權公曰此宰相避事耳非<lb/>
<pb n="KR4h0040_SBCK_147-8a"/>
畏奪權也時西夏首領吹同乞砂吹同山乞各稱<lb/>
偽將相來降補借奉職羈置荆湖公言二人之降<lb/>
其家已族矣當厚賞以勸来者上命以所言送中<lb/>
書公見宰相論之宰相初不知也公嘆曰此豈小<lb/>
事而宰相不知耶更極論之上從公言以宰相兼<lb/>
樞宻使除鹽鐵判官遷太常丞史舘修撰奉使契<lb/>
丹二年改右正言知制誥糾察在京刑獄時有用<lb/>
偽牒為僧者事覺乃堂吏為之開封按餘人而不<lb/>
及吏公白執政請以吏付獄執政指其坐曰公即<lb/>
居此無為近名公正色不受其言曰必得吏乃止<lb/>
<pb n="KR4h0040_SBCK_147-8b"/>
執政滋不恱故薦公使契丹欲因事罪之歐陽脩<lb/>
上書引顔真卿使李希烈事留公不報使還除吏<lb/>
部郎中樞宻直學士懇辭不受姑受命聞一女卒再受<lb/>
命聞一男生皆不顧而行得家書不發而焚之曰<lb/>
徒亂人意尋遷翰林學士公見上辭曰増歳幣非<lb/>
臣本志也特以朝廷方討元昊未暇與虜角故不<lb/>
敢以死爭其敢受<hi>乎賞</hi>慶曆三年三月遂命公爲樞<lb/>
宻副使辭之愈力改授資政殿學士兼翰林侍讀<lb/>
學士七月復除樞宻副使公言虜既通好議者便<lb/>
謂無事邊備漸㢮虜萬一敗盟臣死且有罪非獨<lb/>
<pb n="KR4h0040_SBCK_147-9a"/>
臣不敢受亦願　陛下思夷狄輕侮中原之耻坐<lb/>
薪嘗膽不忘修政因以告納上前而罷逾月復除<lb/>
前命時元昊使辭羣臣班紫宸殿門上俟公綴樞<lb/>
宻院班乃坐且使宰相章徳象諭公曰此朝廷特<lb/>
用非以使虜故也公不得已乃受時晏殊為相范<lb/>
仲淹為參知政事杜衍為樞宻使韓琦與公副之<lb/>
歐陽修余靖王素蔡襄為諫官皆天下之望魯人<lb/>
石介作慶曆聖徳詩歷頌羣臣皆得其實曰維仲<lb/>
淹弼一䕫一契天下不以為過公既以社稷自任<lb/>
而　仁宗責成於公與仲淹望太平於朞月之間<lb/>
<pb n="KR4h0040_SBCK_147-9b"/>
數以手詔督公等條具其事又開天章閣召公等坐<lb/>
且給筆札使書其所欲為者遣中使二人更徃督<lb/>
之且命仲淹主西事公主北事公遂與仲淹各上<lb/>
當世之務十餘條人自上河北安邊十三䇿大略<lb/>
以進賢退不肖止僥倖去宿弊為本欲漸易諸路<lb/>
監司之不才者使澄汰所部吏於是小人始不悦<lb/>
矣元昊遣使以書來稱男而不臣公言契丹臣元<lb/>
昊而我不臣則契丹為無敵於天下不可許乃却<lb/>
其使卒臣之四年七月契丹來告舉兵討元昊十<lb/>
二月詔冊元昊為憂國主使將行而止之以俟虜<lb/>
<pb n="KR4h0040_SBCK_147-10a"/>
使公曰若虜使未至而行則事自我出既至則恩<lb/>
歸契丹矣從之是嵗契丹受禮雲中且發兵㑹元<lb/>
昊伐呆兒族於河東為近上問公曰虜得無與元<lb/>
昊襲我乎公曰虜自得幽薊不復由河東入冦者<lb/>
以河北平易富饒而河東嶮瘠且虞我出鎮定擣<lb/>
燕薊之虚也今兵出無名契丹大國決不為此就<lb/>
使妄動當出我不意不應先言受禮雲中也元昊<lb/>
本與契丹約相左右以困中國今契丹背約結好<lb/>
於我獨獲重幣元昊有怨言故虜築威塞州以備<lb/>
之呆兒屢殺威塞人虜疑元昊使之故為是役安<lb/>
<pb n="KR4h0040_SBCK_147-10b"/>
能合而冦我哉或請調發為備公曰虜雖不来猶<lb/>
欲以虚聲困我若調發正墮其計臣請任之虜若<lb/>
入冦臣為罔上且誤國上乃止虜卒不動公謂契<lb/>
丹異日作難必於河朔既上十三䇿又請守一郡<lb/>
行其事小人怨公不已而大臣亦有以飛語䜛公<lb/>
者上雖不信公懼因保州賊平求為河北宣撫使<lb/>
以避之使將還除資政殿學士知鄆州兼京東西<lb/>
路安撫使䜛者不已罷安撫使嵗餘䜛不驗加給<lb/>
事中移知青州兼京東東路安撫使河朔大水民流<lb/>
京東公擇所部豐稔者五州勸民出粟得十五萬<lb/>
<pb n="KR4h0040_SBCK_147-11a"/>
斛益以官廪隨所在貯之得公私廬舍十餘萬區<lb/>
散處其人以便薪水官吏自前資待闕寄居者皆<lb/>
給其禄使即民所聚選老弱病瘠者廪之山林河<lb/>
泊之利有可取以為生者聽流民取之其主不得<lb/>
禁官吏皆書其勞約為奏請使他日得以次受賞<lb/>
於朝率五日輒遣人以酒肉糗飯勞之出於至誠<lb/>
人人為盡力流民死者為大冢葬之謂之叢冢自<lb/>
為文祭之明年麥大熟流民各以逺近受粮而歸<lb/>
凡活五十餘萬人募而為兵者又萬餘人上聞之<lb/>
遣使勞公即拜禮部侍郎公曰救灾守臣職也辭<lb/>
<pb n="KR4h0040_SBCK_147-11b"/>
不受前此救灾者皆聚民城郭中煑粥食之饑民<lb/>
聚為疾疫及相蹈藉死或侍次數日不食得粥皆<lb/>
僵仆名為救之而實殺之自公立法簡便周至天<lb/>
下傳以為法至于今不知所活者幾千萬人矣王<lb/>
則據貝州叛齊州禁兵馬達張青與姦民張握等<lb/>
得劔印于妖師欲以其衆叛將屠城以應則握之<lb/>
壻楊俊詣公告之齊非公所部恐事泄變生時中<lb/>
貴人張從訓銜命至青公度從訓可使即以事付<lb/>
從訓使馳至郡發吏卒取之無得脱者且自劾擅<lb/>
遣中使罪　仁宗嘉之再除禮部侍郎公又懇辭<lb/>
<pb n="KR4h0040_SBCK_147-12a"/>
不受遷資政殿大學士以明堂恩除禮部侍郎徙<lb/>
知鄭州又徙蔡州加觀文殿學士知河陽遷户部<lb/>
侍郎除宣徽南院使判并州兼河東經略安撫使<lb/>
至和二年召拜同中書門下平章事集賢殿大學<lb/>
士與文彦博並命宣制之日士大夫相慶於朝<lb/>
仁宗密覘知之歐陽修奏事殿上上具以語修且<lb/>
曰古之求相者或得於夢卜今朕用二相人情如<lb/>
此豈不賢於夢卜也哉脩頓首稱賀　仁宗弗豫<lb/>
大臣不得見中外憂恐文彦博與公等直入問疾<lb/>
内侍止之不可因以監視禳禱為名乞留宿内殿<lb/>
<pb n="KR4h0040_SBCK_147-12b"/>
事皆闗白而後行禁中肅然嘉祐三年加禮部尚<lb/>
書昭文館大學士監修國史公之為相守格法行<lb/>
故事而附以公議無心於其間故百官任職天下<lb/>
無事以所在民力困弊賦役不均遣使分道相視<lb/>
裁減謂之寛䘏民力又㢮茶禁以通商賈省刑獄<lb/>
天下便之六年丁秦國太夫人憂詔為罷春燕故<lb/>
事執政遇䘮皆起復公以謂金革變禮不可用於<lb/>
平世　仁宗待公而為政五遣使起之卒不從命<lb/>
天下稱焉　英宗即位拜樞宻使同中書門下平<lb/>
章事遷户部尚書逾年以足疾求解機務章二十<lb/>
<pb n="KR4h0040_SBCK_147-13a"/>
上拜鎮海軍節度使同中書門下平章事判河陽<lb/>
封祁國公公五上章辭使相且言　眞宗以前不<lb/>
輕以此授人　仁宗即位之初執政欲自為地故<lb/>
開此例終　仁宗之世宰相樞宻使罷者皆除使<lb/>
相至不稱職有罪者亦然天下非之今　陛下初<lb/>
即位願立法自臣始不從　神宗即位改鎮武寧<lb/>
軍進封鄭國公公又乞罷使相乃以為尚書左僕<lb/>
射觀文殿大學士集禧觀使召赴闕公以足疾固<lb/>
辭復判河陽熈寧元年移汝州且詔入覲以公足<lb/>
疾許肩輿至殿門上特為御内東門小殿見之令<lb/>
<pb n="KR4h0040_SBCK_147-13b"/>
男紹隆入扶且命無拜坐語從容至日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>賜紹隆<lb/>
五品服再對上欲留公爲集禧觀使力辭赴郡明<lb/>
年二月除司空兼侍中昭文館大學士賜甲第一<lb/>
區皆辭不受復拜左僕射門下侍郎同中書門下<lb/>
平章事公既至未見有於上前言灾異皆天數非<lb/>
人事得失所致者公聞之歎曰人君所畏惟天若<lb/>
不畏天何事不可爲者去亂亡無幾矣此必姦臣<lb/>
欲進邪說故先導上以無所畏使輔拂諫諍之臣<lb/>
無所復施其力此治亂之機也吾不可以不速救<lb/>
即上書數千言雜引春秋洪範及古今傳記人情<lb/>
<pb n="KR4h0040_SBCK_147-14a"/>
物理以明其決不然者羣臣請上尊號及作樂上以<lb/>
久旱不許羣臣固請作樂公又言故事有灾變皆<lb/>
徹樂恐上以同天節虜使當上夀故未斷其請臣<lb/>
以為此盛徳事正當以示夷狄乞并罷上夀從之<lb/>
即日而雨公又上疏願益畏天戒逺姦佞近忠良<lb/>
上親書答詔曰義忠言親理正文直苟非意在愛<lb/>
君志存王室何以臻此敢不置之枕席銘諸肺腑<lb/>
終老是戒更願公不替今日之志則天灾不難弭<lb/>
太平可立俟也公既上疏謝復申戒不已願<lb/>
陛下待羣臣不以同異為喜怒不以喜怒為用捨<lb/>
<pb n="KR4h0040_SBCK_147-14b"/>
公始見上上問邊事公曰　陛下即位之初當布<lb/>
徳行惠願二十年口不言兵因以九事為戒八月<lb/>
以疾辭位拜武寧軍節度使同中書門下平章事<lb/>
判河南復以公請改亳州時方行青苖息錢法公<lb/>
以謂此法行則財聚於上人散於下且富民不願<lb/>
請願請者皆貧民後不可復得故持之不行而提<lb/>
舉常平倉趙濟劾<hi>以公</hi>大臣格新法法行當自貴近<lb/>
者始若置而不問無以令天下乃除左僕射判汝<lb/>
州公言新法臣所不曉不可以復治郡願歸洛飬<lb/>
疾許之尋請老拜司空復武寧節度及平章事進<lb/>
<pb n="KR4h0040_SBCK_147-15a"/>
封韓國公致仕雖居家而朝廷有大利害知無不<lb/>
言交趾叛詔郭逵等討之公言海嶠嶮逺不可以<lb/>
責其必進願詔逵等擇利進退以全王師契丹來<lb/>
争河東地界上手詔問公公言熈河諸郡皆不足<lb/>
守而河東地界決不可許元豐三年官制行改授<lb/>
開府儀同三司是嵗故參知政事王堯臣之子同<lb/>
老上言至和三年　仁宗弗豫其父堯臣嘗與文<lb/>
彦博劉沆及公同決大䇿乞立儲嗣　仁宗許之<lb/>
㑹翊日有瘳故緩其事人無復知者以其父堯臣<lb/>
所撰詔草上之上以問彦博彦博言與同老合上嘉公<lb/>
<pb n="KR4h0040_SBCK_147-15b"/>
等勲績如此而終不自言下詔以公為司徒且以<lb/>
其子紹京為閤門祇候六年閏六月丙申薨于洛<lb/>
陽私第之正寢享年八十手封遺表使其子上之<lb/>
世莫知其所言者上聞訃震悼為輟視朝内出祭<lb/>
文遣使致奠所以賻䘏其家者甚厚贈太尉諡曰<lb/>
文忠十一月庚申葬于河南府河南縣金谷鄉南<lb/>
張里公之配曰周國夫人晏氏後公四年卒子男<lb/>
三人曰紹庭朝奉郎曰紹京供備庫副使後公一<lb/>
月卒曰紹隆光禄寺丞早卒女四人長適保寧軍<lb/>
節度使北京留守馮京卒又以其次繼室封安化<lb/>
<pb n="KR4h0040_SBCK_147-16a"/>
郡夫人次適承議郎范大琮次適宣徳郎范大珪<lb/>
孫男三人定方承事郎直清承奉郎直亮假承務<lb/>
郎公性至孝恭儉好禮與人言雖㓜賤必盡敬氣<lb/>
色穆然終身不見喜愠然以單車入不測之虜廷<lb/>
詰其君臣折其口而服其心無一語少屈所謂大<lb/>
勇者乎其好善疾惡蓋出於天資常言君子小人<lb/>
如氷炭決不可以同器若兼收並用則小人必勝<lb/>
薰蕕雜處終必為臭其為宰相及判河陽㝡後請<lb/>
老家居凡三上章皆言天子無職事惟辨君子小<lb/>
人而進退之此天子之職也君子與小人並處其<lb/>
<pb n="KR4h0040_SBCK_147-16b"/>
勢必不勝君子不勝則奉身而退樂道無悶小人<lb/>
不勝則交結構扇千歧萬轍必勝而後已小人復<lb/>
勝必遂肆毒於善良無所不為求天下不亂不可<lb/>
得也其為文章辯而不華質而不俚有文集八十<lb/>
巻天聖應詔集十一巻諫垣集三巻制草五巻奏<lb/>
議十三巻表章三十巻河北安邊策一巻奉使録<lb/>
四巻青州賑濟䇿三巻平生所薦甚衆尤知名者<lb/>
十餘人如王質與其弟素余靖張環石介孫復吳<lb/>
奎韓維陳襄王鼎張昷之杜杞陳希亮之流皆有<lb/>
聞於世世以為知人元祐元年六月有詔以公配<lb/>
<pb n="KR4h0040_SBCK_147-17a"/>
享　神宗皇帝廟庭明年以明堂恩加贈太師紹<lb/>
庭請于朝曰先臣墓碑未立願有以寵綏之上為<lb/>
親篆其首曰顯忠尚徳之碑且命臣軾撰次其事<lb/>
謹拜手稽首而獻言曰世未嘗無賢也自堯舜三<lb/>
代以至于今有是君則有是臣故　仁宗　英宗<lb/>
至于　神考咸有一徳克享天心則天畀以人光<lb/>
明偉傑有如公者觀公之行事而味其平生則<lb/>
三宗之盛徳可不問而知也古之人臣功髙則身<lb/>
危名重則謗生故命世之士罕能以功名終始者<lb/>
臣觀　三宗所以待公全其功名而保其終始蓋<lb/>
<pb n="KR4h0040_SBCK_147-17b"/>
可謂至矣方契丹求割地上命宰相歷問近臣孰<lb/>
能爲朕使虜者皆以事辭免公獨慨然請行使事<lb/>
既畢上欲用公公逡巡退避不敢居而向之辭免<lb/>
者自耻其不行則惟公之怨比而讒公無所不至<lb/>
及石介爲慶曆聖徳詩天下傳誦則大臣疾公如<lb/>
仇構以飛語必欲致之死地　仁宗徐而察之盡<lb/>
辨其誣卒以公爲相及　英宗　神宗之世公已<lb/>
老矣勲在史官徳在生民天子虚已聽公西戎北<lb/>
狄視公進退以爲中國輕重然一趙濟敢揺之惟<lb/>
神宗日月之明知公愈深公雖請老有大政事必<lb/>
<pb n="KR4h0040_SBCK_147-18a"/>
乎詔訪問又追論定䇿之勲以告天下寵及其子<lb/>
孫然後小人不敢復議雍容進退卒爲宗臣古人<lb/>
有言曰爲君難爲臣不易豈不然哉公既配食清<lb/>
廟冝有頌詩以昭示来世其詞曰<lb/>
五代八姓十有二君四十四年如絲之棼以人爲<lb/>
嬉以殺爲儇兵交兩河腥聞于天上帝憎之命我<lb/>
祖宗畀爾鑪錘徃銷其鋒孰謂民逺我聞其呻寧<lb/>
爾小忍無殘我民　六聖受命維一其心敕其後<lb/>
人帝命是承勿劓刖人矧敢好兵百三十年諱兵<lb/>
與刑維彼北戎謂帝我驕帝聞其言折其萌芽篤<lb/>
<pb n="KR4h0040_SBCK_147-18b"/>
生莱公尺箠笞之既服既馴則擾綏之堂堂韓公<lb/>
與萊相望再聘于燕北方以寧景徳元禩始盟契<lb/>
丹公生是嵗天命則然公之在母秦國寤驚旌旗<lb/>
鶴鴈降充其庭云有天赦已而生公天欲赦民公<lb/>
啟其衷北至燕然南至于河億萬維生公手撫摩<lb/>
水潦荐饑散流而東五十萬人仰哺于公公之在<lb/>
内自泉流瀕其在四方自葉流根百官維人百度<lb/>
維正相我　三宗重華協明帝謂公来隕星其堂<lb/>
有墳其丘公豈是藏維嶽降神今歸不留臣軾作<lb/>
頌以配崧髙　卷終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_127-1a"/>
皇朝文鑑卷第一百二十七<lb/>
　雜著<lb/>
　　　告友　王　回<lb/>
　　　記客言　王　向<lb/>
　　　臨淄尉考詞　黄　庶<lb/>
　　　氾水縣尉第一考詞　傳　堯俞<lb/>
　　　濟源縣主簿吕師民考詞　傳　堯俞<lb/>
　　　錄事參軍考詞　傳　堯俞<lb/>
　　　道旁父老言　王　令<lb/>
　　　自訟　劉　恕<lb/>
<pb n="KR4h0040_SBCK_127-1b"/>
　　　東坡酒經　蘇　軾<lb/>
　　　述醫　龔　鼎臣<lb/>
　　　吊鏄鐘文　秦　觀<lb/>
　　　責沈文貽知黙姪　陳　瓘<lb/>
　　　　告友　王　囘<lb/>
古之言天下達道曰君臣也父子也夫婦也兄弟<lb/>
也朋友之交也五者各以其義行而人倫立五者<lb/>
義廢則人倫亦從而亡矣然而父子兄弟之親天<lb/>
性之自然者也夫婦之合以人情而然者也君臣<lb/>
之從以衆心而然者也是雖欲自廢而理勢持之<lb/>
<pb n="KR4h0040_SBCK_127-2a"/>
何能也惟朋友者舉天下之人莫不可同亦舉天<lb/>
下之人莫不可異同異在我則義安所卒歸乎是<lb/>
其漸廢之所繇也君之於臣也父之於子也夫之<lb/>
於婦也兄之於弟也過且惡必亂敗其國家皆受<lb/>
其難被其名而終身不可辭也故其為上者不敢<lb/>
不誨為下者不敢不諌世治道行則人能循義而<lb/>
自得世衰道微則人猶顧義而立　有不　其亦<lb/>
无害於衆焉耳此所謂理勢持之雖百代可知也<lb/>
親非天性也合非人情也從非衆心也羣而同别<lb/>
而異有善不足與榮有惡不足與辱大道之行公<lb/>
<pb n="KR4h0040_SBCK_127-2b"/>
於義者可至焉下斯而言其能及者鮮矣是以聖<lb/>
人崇之以别於君臣父子兄弟夫婦而壹為達道<lb/>
也聖人既沒而其義益廢於今則亡矣夫人有四<lb/>
支所以成身一體不備則謂之廢疾而人倫缺焉<lb/>
何以為世嗚呼處今之時而望古之道難矣姑求<lb/>
其肯告吾過也而樂聞其過者與之乎<lb/>
　　　　記客言　王　向<lb/>
客有語西師者道劉平石元孫敗時事初起鄜延<lb/>
兵十萬人吐谷坂欲與賊遇乃戰戰時昏矣賊多<lb/>
解馬休勁兵駈老弱對敵士卒得利人人出死力<lb/>
<pb n="KR4h0040_SBCK_127-3a"/>
與戰投夜且息更三起闘㑹明老弱略盡士卒爭<lb/>
獲過當悉已疲畨軍始徐鼓起士掲新旗乘髙處<lb/>
呼漢兵来合軍士氣失金鼓皆不敢鳴賊稍出馬<lb/>
馳略陣上調呼射軍中軍人多死此時特劉石軍<lb/>
也前此分萬餘人属監軍黄徳和使屯西坡且以<lb/>
張嚮背為游聲動賊　應援去事已急念引<lb/>
去賊必乘之恐逼險不利不如合軍决死幸有所<lb/>
完　将方議未熟都監郭應起曰太尉决出此謀<lb/>
應願得善馬走徳和軍招與俱來語未已平接之<lb/>
曰始議固在舍人呼軍吏出騎士百人從去應曰<lb/>
<pb n="KR4h0040_SBCK_127-3b"/>
得百人不足為䕶徒自露耳彼知吾呼旁軍必出<lb/>
馬遮去路矣不如獨去便平曰獨去審易即有險<lb/>
欲誰倚耶應曰借令覆發得百人何可倚者請立<lb/>
表候日投午不來應死也太尉毋相遲乃下令軍<lb/>
中皆完陣自固敢妄發一箭入敵師斬應從軍背<lb/>
出行十里許至徳和軍軍聞應來白開壁欲内徳<lb/>
和不肯促閉壁使卒将隔壁門問曰聞太尉已戰<lb/>
舍人冝身在行陣反西来欲西背與賊耶應收馬<lb/>
立陣外呼卒将前與語傳太尉令如此如此卒将<lb/>
還白之徳和愕曰審如舍人語取符騐来應曰應<lb/>
<pb n="KR4h0040_SBCK_127-4a"/>
為軍都監得親與議使應来止為信耳安取符太<lb/>
尉分軍時有符約邪曰無雖然吾専一軍來繫属<lb/>
重其輕去就必得一事可按乃去應辭索度徳和<lb/>
畏避本不在符曰執事縛軍中見太尉一言不如<lb/>
令死此可不疑徳和固怯聞敵大殊不敢去應連<lb/>
促數數度無以拒詆應曰天子取舍人勇當萬夫<lb/>
欲以備敵破堅使也顧乃受一騎任使欲避兵自<lb/>
完如何軍歸必以奏促先自去報太尉比軍隨至<lb/>
矣第戰無留待也應不敢止復馳還白徳和語平<lb/>
等信以為徳和審来即鼓起士戰連三北徳和軍<lb/>
<pb n="KR4h0040_SBCK_127-4b"/>
竟不来應獨出入行間軍稍却即覆馬以殿持大<lb/>
鐡矟横突之所當盡死呼入敵軍軍不敢視我師<lb/>
将整而止最後軍北時賊使人持大索立髙處迎<lb/>
應下馬下輒為應所斷終不能得應因縱應深入<lb/>
鼓其旁曰急追漢兵留十餘弩連射應馬馬死步<lb/>
下行殺數人欲歸軍取馬軍已亂不得入乃脱身<lb/>
亡去士卒死者什八兩太尉失軍不還邉太警承<lb/>
受者馳二十驛比三晝夜至京師以聞已而賊遂<lb/>
收去敗兵散亡十餘日稍稍出邉旁諸郡負傷被<lb/>
創不及四萬獨徳和一軍完天子使吏治徳和以<lb/>
<pb n="KR4h0040_SBCK_127-5a"/>
法死天子思平等失援不救人人力死哀之下詔<lb/>
曰邉鄙有事卿大夫為朕率行朕以不明信任失<lb/>
職使中人監軍卒敗邉事朕惟一二将帥失身鼓<lb/>
鼙終無慰朕西顧惻惻之念其贈将佐已下官七<lb/>
遷若子若孫聴以父兄任為右職云郭應之亡也<lb/>
走東原伏大崖下士卒十餘軰與俱各觧甲吮傷<lb/>
使一人下崖取雪手掬食之息樹旁良久望見敗<lb/>
馬行自取之弃士卒馳去促後卒皆呼曰舍人捨<lb/>
我徒耶應愈促馬顧謂趨還州来應及環州自以<lb/>
失主将疑未敢見既而聞黄徳和斬已從坐死者<lb/>
<pb n="KR4h0040_SBCK_127-5b"/>
封遂匿山中而時時出部落乞食而子弟緣應故<lb/>
多得官任邉事王氏曰吾久聞郭應死客獨引延<lb/>
州卒言質之以語人人固不謂信然石元孫敗時<lb/>
而固已傳死前年賊歸元孫而元孫竟不死應其<lb/>
可知耶<lb/>
　　　　臨淄尉考詞　黄　庶<lb/>
尉能捕盗使盗知不可免而不敢為盗亦去盗之<lb/>
一端也山東大約號多盗今臨淄獻一嵗之状視<lb/>
他縣者纔㡬人而已前件官為尉盖有助云<lb/>
　　　　汜水縣尉第一考詞　傅　尭俞<lb/>
<pb n="KR4h0040_SBCK_127-6a"/>
夫尉職捕盜而賞罰最著唯用得失多失為差汜<lb/>
水縣前山溪而大河横其後舊多椎埋為姦今周<lb/>
嵗無盗非畏尉而不為乎顧不賢于得盗多者哉<lb/>
雖賞不及尚冝優其課等可考中上<lb/>
　　　　濟源縣主簿吕師民考詞<lb/>
　　　　　　　　　　　　　　傅　尭俞<lb/>
古者三載考績今則嵗第之非責吏事嚴切謹密<lb/>
者哉前件官兩㑹其課有勞無疵亦可謂勤吏矣<lb/>
可考中中<lb/>
　　　　録事參軍考詞　傅　尭俞<lb/>
<pb n="KR4h0040_SBCK_127-6b"/>
紀綱掾地名右曹職典諸事切比他局冝須得人<lb/>
前件官檢身亷平臨吏精敏載第其課衆謂為能<lb/>
固當少褒且勸不飭可考中中<lb/>
　　　　道旁父老言　王　令<lb/>
道旁父老髯而黒瘠甚天寒衣破上而露下王子<lb/>
遇而嗟之父老曰小子何為嗟答曰翁老矣衣食<lb/>
不足以勝寒飢筋力已疲不肖竊有志者故敢嗟<lb/>
父曰子来前吾語爾夫畜牛者求芻食犬者懐誼<lb/>
然則尸之者冝若然耶且不知吾軰又尸之誰也<lb/>
無乃亦冝馬牛其思歟荅曰太平之世明天子在<lb/>
<pb n="KR4h0040_SBCK_127-7a"/>
上四民各獲其利衣食所不及者㳺惰之民爾雖<lb/>
然翁胡為至是父曰天時連凶有田不足以償租<lb/>
賦子孫散去不能見保然則為老人者尚有罪邪<lb/>
謝之曰翁無多怨歲飢爾柰之何父怒曰飢何罪<lb/>
耶授人之羊匪牧是思十羊其来九皮而歸曰羊<lb/>
病死奚牧之非然則可乎小子未可與語也又何<lb/>
志之有邪投其杖而去追而謝之不復應<lb/>
　　　　自訟　劉　恕<lb/>
平生有二十失佻易卞急遇事輙發狷介剛直忿<lb/>
不思難泥古非今不逹時變疑滯少㫁勞而無功<lb/>
<pb n="KR4h0040_SBCK_127-7b"/>
髙自標置擬倫勝已疾惡太甚不䘏怨怒事上方<lb/>
簡御下苛察直語自信不逺嫌疑執守小節堅確<lb/>
不移求備於人不䘏咎怨多言不中節髙談無畔<lb/>
岸臧否品藻不掩人過惡立事違衆好更革應事<lb/>
不揣已度徳過望無紀交淺而言深戯謔不知止<lb/>
任性不避禍論議多譏刺臨事無機械行已無規<lb/>
矩人不忤已而隨衆毁譽事非禍患而憂虞太過<lb/>
以君子行義責望小人非惟二十失又有十八蔽<lb/>
言大而智小好謀而闊論劇談而不辨慎宻而漏<lb/>
言尚風義而齷齪樂善而不能行與人和而好異<lb/>
<pb n="KR4h0040_SBCK_127-8a"/>
議不畏彊禦而無勇不貪權利而好躁儉嗇而徒<lb/>
費欲速而遲鈍闇識而强料事非法家而深刻樂<lb/>
放縱而拘小禮易樂而多憂畏動而惡静多思而<lb/>
處事乖忤多疑而數為人所欺事往未嘗不悔它<lb/>
日復然自咎自笑亦不自知其所以然也<lb/>
　　　　東坡酒經　蘇　軾<lb/>
南方之民以糯與粇雜以卉藥而為餅嗅之香嚼<lb/>
之辣揣之枵然而輕此餅之良者也吾始取麵而<lb/>
起肥之和之以薑液烝之使十裂䋲穿而風戾之<lb/>
愈久而益悍此麴之精者也米五斗以為率而五<lb/>
<pb n="KR4h0040_SBCK_127-8b"/>
分之為三斗者一為五升者四三斗者以醸五升<lb/>
者以投三投而止尚有五升之嬴也始醸以四兩<lb/>
之餅而每投以二兩之麴皆澤以少水取足以散<lb/>
觧而勻停也醸者必罋按而井泓之三日而井溢<lb/>
此吾酒之萌也酒之始萌也甚烈而㣲苦　三投<lb/>
而後平也凡餅烈而麴和投者必屢嘗而増損之<lb/>
以舌為權衡也既溢之三日乃投九日三投通十<lb/>
有五日而後定也既定乃注以斗水凡水必熟而<lb/>
冷者也凡醸與投必寒之而後下此炎州之令也<lb/>
既水五日乃篘得二斗有半此吾酒之正也先篘<lb/>
<pb n="KR4h0040_SBCK_127-9a"/>
半日取所謂嬴者為粥米一而水三之揉以餅麵<lb/>
凡四兩二物并也投之糟中熟撋而再醸之五日<lb/>
壓得斗有半此吾酒之少勁者也勁正合為四斗<lb/>
又五日而飲則和而力嚴而不猛也篘絶不旋踵<lb/>
而粥投之少留則糟枯中風而酒病也醸乆者酒<lb/>
醇而豐速者反是故吾酒三十日而成也<lb/>
　　　　述醫　龔　鼎臣<lb/>
周官載醫掌飬萬民之疾病盖凡受疾者舉可治<lb/>
也唯乆之不治遂革以死未見其有始疾而不可<lb/>
治者也巴楚之地俗信巫鬼實自古而然當五氣<lb/>
<pb n="KR4h0040_SBCK_127-9b"/>
相沴或致癘疫之苦率以謂天時被是疾非醫藥<lb/>
所能攻故請禱鬼神無少暇雞豚鴨羊之薦唯恐<lb/>
不豐迨其不能則莫不自咎事鬼神之未至或幸<lb/>
而愈乃曰由禱之勤也薦之數也不然烏能與天<lb/>
時抗乎又有治之不早其疾氣之毒日相薫灼一<lb/>
家之人皆至乎病故雖親友之厚百步之外不敢<lb/>
望其門廬以至得病之家懼相遷染子畏其父婦<lb/>
避其夫若富財之人尚得一巫覡守之其窮匱者<lb/>
獨僵卧呻吟一室而已如是則不特絶醫藥之饋<lb/>
其飲食之給盖亦闕如是以死者未嘗不十八九<lb/>
<pb n="KR4h0040_SBCK_127-10a"/>
而民終不悟余嘗訪於人其患非它繇覡師之勝<lb/>
醫師耳嗚呼覡者豈能必勝諸醫哉其所勝之者<lb/>
盖世俗之人易以邪惑也夫疾病干諸内神鬼<lb/>
諸外良藥所以治内也今不務除疾於内而専求<lb/>
外福之来及其甚也其存䘏訊問之冝不復相通<lb/>
不其謬歟夫稼茂田疇為螟<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>所害唯能悉除螟<lb/>
<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>則稼之秀可實也家畜髙貨而盗入其門主人<lb/>
操刃持梃或殺或捕則貲之厚可全也人之身亦<lb/>
然冐隂陽之氣輙遇癘疫當得醫者察聲視色按<lb/>
脉授藥使離諸腹心肝膈然後其體可平若不醫<lb/>
<pb n="KR4h0040_SBCK_127-10b"/>
之用曷異不除螟<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>而望稼穡之實不驅盗賊而<lb/>
求家貲之全决不可得矧惟國家重醫藥之書最<lb/>
為事要先朝編輯名方頒布天下郡國其間述時<lb/>
疫之狀實為纎悉及慶歴中范文正公建言俾自<lb/>
京師以逮四方學醫之人皆聚而講習以精其術<lb/>
其黜庸謬救生靈倬然為治道之助而世俗罔識<lb/>
朝廷仁愛之意如此而徒惑邪誕而夭性命愚實<lb/>
憫之今已戒醫博士日與醫之徒考神農子儀扁<lb/>
鵲秦和之術一㑹於岐伯俞附之道以正絀邪以<lb/>
誠消妄使可治之疾不終害是亦濟民之一事也<lb/>
<pb n="KR4h0040_SBCK_127-11a"/>
而慮巴賨之俗尚安故態不知醫効之神倍禱淫<lb/>
祀之鬼故刻詞以告嘉祐四年七月二十日述<lb/>
　　　　吊鎛鐘文　秦　觀<lb/>
嘉魚縣傍湖中比嵗大旱水皆就涸而夜常有光<lb/>
怪赫然属天鄉人相與誌其處而掘之得古鎛鍾<lb/>
焉其形有両欒如合兩瓦面左右九乳緫三十六<lb/>
孔鼓鉦舞　衡旋幹之類考之不與合者無㡬縣<lb/>
令施君識其寳謀獻之太常未果乃輸武昌庫中<lb/>
㑹其守觧秩佐攝事見而惡之曰郡得背時噐畜<lb/>
之不祥也亟命投於兵噐之冶嗚呼物之不幸有<lb/>
<pb n="KR4h0040_SBCK_127-11b"/>
如是耶昔九江吏盗忠肅之碑材寘其所述歐陽<lb/>
詹聞而吊之以詞予悲夫鎛鍾古樂之噐先王所<lb/>
以被功徳而和人神審音之士至有振車鐸於空<lb/>
地而求之者非若九江碑材因人而貴也而辱於<lb/>
泥塗無所自効遇其非鍳以觸廢毁好古之士焉<lb/>
得黙黙而已乎乃作文以吊之詞曰嗚呼衆方之<lb/>
生謬形殊噐更首迭尾雌雄相廢朝為美姬夕為<lb/>
焦萃或竒偶之相續或九升而一躓清餓和黜刑<lb/>
王眇貴生犢失明得駿折髀洞所遇之參差莽循<lb/>
還於一氣傳曰黄鐘毁弃瓦缶雷鳴余始以為不<lb/>
<pb n="KR4h0040_SBCK_127-12a"/>
然今乃信之矣嗚呼鎛鍾何世所為質不呈剛形<lb/>
不露竒恊律中度渾如天資掩抑雖乆不見瑕疵<lb/>
爰有両欒三十六乳厥音琅然小大隨叩曷所挺<lb/>
之瓌偉而偶沉於幽陋辱泥塗之汚漫厭鱗鬛之<lb/>
腥臭嗟筍簴之一辭遽月弦之㡬彀幸陽愆而水<lb/>
涸天日怳其復覯謂庭貢之是充獲効鳴於金奏<lb/>
何夜光之暗投卒按劒而莫售嗚呼赤刀大訓天<lb/>
球河圖秦璽漢劒趙璧隋珠揵為之磬汾陽之鼎<lb/>
曲阜之履大澤之弧歴世相傳以華國都下至威<lb/>
斗錯刀羯鼓之棬破鏡缺符遺簮墮珥信無益於<lb/>
<pb n="KR4h0040_SBCK_127-12b"/>
經綸猶見收於好事是鍾也郊廟所薦樂之紀綱<lb/>
統和元氣舞獸儀鳯令大河而更清使左角其不<lb/>
芒變化風俗返乎羲皇而乃廢於深淵出而遇毁<lb/>
殆藻盤之不如矧牛鐸之敢企此義夫志士所為<lb/>
疾心而切齒也然余聞之隂精之純燥氣之裔雖<lb/>
從火革其質不變一晦一明昔者既然僨而復起<lb/>
可無畢乎嗚呼鍾乎今焉在乎豈復為激宫流羽<lb/>
以嗣其故乎将憑化而遷改服易制以周於用乎<lb/>
豈為錢為鎛為銍為釡以供耕稼之職将為鼎鼐<lb/>
以効烹飪之功乎豈為浮圖老子之像巍然瞻仰<lb/>
<pb n="KR4h0040_SBCK_127-13a"/>
於緇流乎豈為麟趾䮍蹄之形翕然玩於邦國乎<lb/>
豈為干越之劒氣如虹霓掃除妖氛於指顧之間<lb/>
乎将為百鍊之鑑湛如止水别妍醜於髙堂之上<lb/>
乎新故相代未始云畢紛然殊途必有一出决不<lb/>
泯沒草亡木卒嗚呼鎛鍾又将奚䘏<lb/>
　　　　責沈文貽知黙姪　陳　瓘<lb/>
適越而北轅越不可至徙越人而置於齊里則越<lb/>
語可易而為齊然則氣質一定而不能自易其習<lb/>
者非以其不學歟氣質之用狹道學之力大習其<lb/>
所自習者未嘗察也天氣而地質無物不然人藐<lb/>
<pb n="KR4h0040_SBCK_127-13b"/>
乎其間亦一物耳物與物奚以相逺或哲或愚不<lb/>
係其習乎思誠之道莫先於學務學之要在於求<lb/>
師顔子之不遷不貳得於孔子希顔之人将孰師<lb/>
焉葉公問孔子於子路子路不對夫葉公有知人<lb/>
之明有謀國之忠愛賢而得民慎微而憂逺其事<lb/>
皆有可指其遺語之記於緇衣者亦可觀焉楚國<lb/>
之賢誰出其右子路非慢賢者也魯有仲尼而彼<lb/>
不知焉則於其問也何足對哉陳良楚産也而能<lb/>
使北方之學者莫或先之故孟子以良為豪傑之<lb/>
士為其能悦周公孔子之道而已不知仲尼則雖<lb/>
<pb n="KR4h0040_SBCK_127-14a"/>
賢如子髙亦孔門之所不對也為士而稽古者可<lb/>
不鑑哉予元豐乙丑夏為禮部貢院點檢官適與<lb/>
校書郎范公醇夫同舍公嘗論顔子之不遷不貳<lb/>
惟伯淳有之予問公曰伯淳誰也公黙然久之曰<lb/>
不知有程伯淳耶予謝曰生長東南實未知也時<lb/>
子年二十有九矣自是以来常以寡陋自愧得其<lb/>
傳者如楊中立先生亦未之識也崇寜之初兄孫<lb/>
漸就學其門時予在合浦始獲通問予之内訟改<lb/>
過賴其一言漸於是時亦以所聞警予之繆予始<lb/>
忽其言久而後知其為藥石也今漸來天台考其<lb/>
<pb n="KR4h0040_SBCK_127-14b"/>
學益進聞其言益可喜陶染薫鑄有自来矣舉脩<lb/>
歩於南溟觀洪瀾於北壑此可逺之基也始之不<lb/>
謀何以得此古之善學者心逺而莫禦然後氣融<lb/>
而無間物格而不二然後飬熟而道凝山上有木<lb/>
其進也漸合抱之幹豈一朝一夕之所可俟哉人<lb/>
之患在不立其基基立而不勉亦何以愈於彼乎<lb/>
物之終始可不嚴哉始識而終成同乎一黙非言<lb/>
語所能究也予以多言取禍尚未誅殛戴恩自幸<lb/>
不知嵗月之乆而生死之有二也既老且病手痺<lb/>
目昏簡編筆硯殆将捐棄今於漸之行不能忘言<lb/>
<pb n="KR4h0040_SBCK_127-15a"/>
作責沈以貽之喜漸之能謀其始而篤之使有成<lb/>
也政和三年八月九日<lb/>
皇朝文鑑卷第一百二十七<lb/>
<pb n="KR4h0040_SBCK_127-15b"/>
</p>
<p>
</p>
  </div>
</body>
</text>
</TEI>
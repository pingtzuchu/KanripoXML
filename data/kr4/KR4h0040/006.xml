<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_006-1a"/>
皇朝文鑑卷第六<lb/>
　賦<lb/>
　　　　感山賦　崔　伯易<lb/>
客有爲予言太行之富其山一名皇母一名女媧<lb/>
或於此煉石𥙷天今其上有女媧祠因感其說爲<lb/>
之賦其辭曰<lb/>
曲轅先生從先大夫之南征省黒許於紫霄訪武<lb/>
王於朱陵授羅浮之隱書擷三茅之神英息肩淮<lb/>
泗之濵閉闢弦歌與丗無營一日梁國公子銅鞮<lb/>
處士闖然踵門恱然相親曰先生倦游者矣祈有<lb/>
<pb n="KR4h0040_SBCK_006-1b"/>
異聞先生不對賔請愈勤於是爲論山中之物山<lb/>
中之民叙山中之遺懽詠山中之淳文二客相視<lb/>
而笑曰先生唐相之家族蕃西京京於吾郷駕材<lb/>
累程連聮髙山見于群經兹其不言疑未之行試<lb/>
爲先生陳之何如公子賛之處士曰夫坤厚之勢<lb/>
猶一人之體崑崙爲之首自首而下岟㟐屹　無<lb/>
復平地陵轢百國有隂山焉横二千餘里北爲戎<lb/>
狄南爲古聖之所治測中言之殆吾國之乾位昕<lb/>
天銅渾周髀保章參地之形兹爲最詳上正樞星<lb/>
下開冀方逢胃而畢自柳以張亂則冀安弱則冀<lb/>
<pb n="KR4h0040_SBCK_006-2a"/>
強起爲名丘妥爲平罔巋乎甚尊其名太行挾大<lb/>
河於楚東瞰北嶽其在旁其髙也邐迤而上始莫<lb/>
知其髙也登躡千里昂目而前望駭實與夫天當<lb/>
其深也繚繞盤辟始莫知其深也馳朔東而左轉<lb/>
垂三月而見脊盛連延乎碣石傳曰東海之水不<lb/>
盡而此山也吾莫知其所極此其知言哉如彼大<lb/>
邦圻鉤壤連如彼大川洲維浦聮殊郷異觀習乎<lb/>
所傳拗然若鞍者曰鞍山突然若竈者曰竈山色<lb/>
黒者黒山形方者方山如此之類名何可殫墨翟<lb/>
察而知驥之貴尸佼過而辨牛之難穆王升由雀<lb/>
<pb n="KR4h0040_SBCK_006-2b"/>
道而出丗宗行自大河而還孝明甞登幸上黨郡<lb/>
章帝以游至天井關孟德北上紀摧輪之恐謝公<lb/>
西顧引憂生之端阮籍失路而詠懷劉峻懷交而<lb/>
發嘆歸晉陽子惠之便道對二坂祖濬之祥觀開<lb/>
元錫問於逢車武德置縣而當煩霍褰吾襟共附<lb/>
吾肘纒午壁之勢探長城之口天門掲其部分烏<lb/>
嶺支其<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>蹂姑射王屋隆慮雷首靡迤嶔岑參錯<lb/>
飣餖或拱其左或捧其右或導其前或賛其後讓<lb/>
以竒巘貢以重岫曽夸娥之輸力攡大帝之寳授<lb/>
上晻曖兮鵬擊下砰磕兮鯨闘又若王畿之外五<lb/>
<pb n="KR4h0040_SBCK_006-3a"/>
等諸侯奉命守土率屬千萬悉靣内而騰輳此山<lb/>
之形也汾潞丹洹滹池　易涑沁淇潼清源濟溴<lb/>
奄呴將迎縱橫嗽激安陽巨馬出其夸白䋈北涿<lb/>
度其液觸遥阜以孤引㶑榮光而歷羃凝染漸漬<lb/>
裒青貯碧此山之容也奠荒有神開社有伯以風<lb/>
主威以雲主澤飜手熯陽覆手霹靂近靡百城<lb/>
逺霈萬域暴暑亟寒暗天一白煙不得爲瘴氣不<lb/>
得爲疫豈其幽深也深其欲而難期其并合也合<lb/>
其力則無敵此山之氣候也軒后以來至于成王<lb/>
自時建都遷徙不常逺近表裏其隂其陽春秋之<lb/>
<pb n="KR4h0040_SBCK_006-3b"/>
前封國旣多春秋之後唯晉爲彊大抵以兵爲阻<lb/>
以險爲防守不敢㢮戰不敢忘越至卑耳而齊桓<lb/>
以霸一入孟門而平公幾亡燕趙中山衛韓與魏<lb/>
或主山東或主河内或主山西或主河外或城其<lb/>
隈或據其㑹或保作咽頸或恃爲腹背屯留有常<lb/>
阻山陽有常界跬歩之側萬人死之復驅萬人而<lb/>
地不少退如羆斯林如虬斯壑左顧右睨瓜牙鋒<lb/>
鍔乗間薄人肝腦塗地以搴旗虜將而爲樂不然<lb/>
假息竊視扞以城郭從姬歌兒名琲重璞不敢不<lb/>
獻雖欲藏之亦終歸乎攫搏駭乎哉固甞一朝之<lb/>
<pb n="KR4h0040_SBCK_006-4a"/>
中一舎之間烹四十餘萬之衆築頭顱之山舉長<lb/>
平爲鼎鑊舊壁荒城豆分棊錯今千餘年幽隂<lb/>
寂寞此山之勢勝也當時雄豪迭指交質行野者<lb/>
非樂其野逐獸者非即其獸裴徊陵陸踰跇阪阜<lb/>
裁約六國䀝睨九道孰爲龍首孰爲天竈向背孰<lb/>
徙草木孰遘器械孰便憑倚孰厚東西孰廣南北<lb/>
孰袤爲蛇孰尾爲鸛孰噣孰方孰圎孰牝孰牡衝<lb/>
輪孰敏沮鴈孰懋孰利襲掩孰利藏覆孰此出擊<lb/>
孰此入㓂孰可徒搏孰可騎驟孰可㗖誘孰可斥<lb/>
候孰可接戰孰可挑闘孰最恐夜孰不欲晝勝此<lb/>
<pb n="KR4h0040_SBCK_006-4b"/>
孰遂敗此孰救佯遁孰止乗亂孰走孰要於邇孰<lb/>
閉其後記省在目陳說在口慿軾結靷忿豢去就<lb/>
所過之邑鸇視狼吼詰無不講嚮無不偶入軍則<lb/>
建旗皷入朝則佩印綬以國試膽以民試手爲縱<lb/>
橫家隨以此售關警遲速稱晝貧冨矯尾厲角<lb/>
恐愒飜構鬼神不能窺其密賢畯不能糾其繆中<lb/>
人主之利欲移將相之恩舊其後或主或臣建功<lb/>
立業尤顯聞於後丗則有决羊腸之險壍此山之<lb/>
道攻榮陽伐韓以威天下應侯爲秦昭王之謀也<lb/>
據敖倉之粟杜中山之阨距飛狐之口守白馬之<lb/>
<pb n="KR4h0040_SBCK_006-5a"/>
津使天下知所歸者酈食其爲漢髙祖之謀也踰<lb/>
此山入射犬破青犢之衆殺謝躬於鄴以収復天<lb/>
下爲心者漢光武之謀也濟河降射犬之衆還軍<lb/>
敖倉屬魏种以河北事然后西向以爭天下者魏<lb/>
武帝之謀也進據武牢扼其襟要俾竇建徳不能<lb/>
踰山入上黨収河東之地而卒以併天下者唐太<lb/>
宗之謀也徐思以觀亦吾之近藩北壓燕葪西臨<lb/>
順檀籠裏控外聮區接寰州開其隅邑䟽其間衡<lb/>
而爲壘缺而爲關有朝歌内黃黎陽之支離有五<lb/>
原髙平廣武之依攀前規成皐逆嬰邯鄲収褰帷<lb/>
<pb n="KR4h0040_SBCK_006-5b"/>
趣駕之威宰簮笏假轡之官大城望之如雲小城<lb/>
夾而金完各負城勢熊驤虺蟠宿貔貅之倘佯峙<lb/>
芻粟之㠝岏此又其山古今因人以明效者也偏<lb/>
隅之祲蒸鬱成象或爲樓闕或類亭障下利墾闢<lb/>
其土白壤榖備五種頴栗豐穰以陶則不窳以牧<lb/>
則易長騂鴇駩駽騧驪驖駔繁鬛赤喙黃脊白顙<lb/>
竒毛異骨駧駾駚驡或出凹揜或㑹廣敞或隨齕<lb/>
而乍散或就飲以群徃秦青覩之而目眩造父逢<lb/>
之而伎癢若乃邊風夜號寒氣朝蕩木葉晝脫川<lb/>
原蕭爽挺逸彩之踈瞬厲雄心之倜儻分騰而郊<lb/>
<pb n="KR4h0040_SBCK_006-6a"/>
野暗聚鳴而阮谷響最下者籝糧載士日中而馳<lb/>
百里鳳臆蘭筋探前抉後何止乎蹄間三丈馬之<lb/>
所施險之所依有德者然後能之其或守之不以<lb/>
道用之失其冝則是二者在所爲盗賊之資司<lb/>
馬侯告晉侯以先王之不務者非棄之也而呉起<lb/>
言商紂之國志有激於當時何則宣帝處先零金<lb/>
城而終貽漢患武帝倚元海并州而俄傾晉基自<lb/>
後聦曜石勒姚萇季龍元魏髙齊諸苻慕容呼侣<lb/>
嘯類提羌占戎或屯於定襄或保於居庸或建都<lb/>
鄴下或渡軍河中或攺元離石之北或僣號沙河<lb/>
<pb n="KR4h0040_SBCK_006-6b"/>
之東胡塵一踰三關遂空長安之城洛陽之宫揺<lb/>
轡長驅傳國都而扼蹤暴衣冠於塗炭客宗廟於<lb/>
妖兇更帝迭王抑爲盛衰其四方簡冊不可得而<lb/>
書者凡幾戰而幾攻由是觀之爲彼君者始失之<lb/>
一朝遂使天下之人親戚離散一百二十六載挂<lb/>
性命於兵鋒此又當丗賢人君子登髙慮逺所宜<lb/>
追述爲萬丗深誡者也當彼之時國中窄而山中<lb/>
寛天下危而山中安外憸人苟容以盗官兮内浩<lb/>
歌乎考槃外吁嗟愁涕之辛酸兮内逰<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>豕其方<lb/>
歡外窮奢極侈以相殘兮内交讓乎瓢簞外仍椹<lb/>
<pb n="KR4h0040_SBCK_006-7a"/>
縮劔以銜冤兮内樂天其盤桓仁智所依仙聖所迹<lb/>
其動如龍非迅雷烈風不起其出如鳳非醴泉甘<lb/>
露不食服皇媧之妙道藏𥙷天之神石或餌木而<lb/>
採芝或吞陽而嗽液或自耦於樵釣或偶懷於老<lb/>
易引公和之餘韻振文舉之歸䇿壄王二老猶自<lb/>
輕之士壷關令狐殆多言之客至精元以友造化<lb/>
緒餘尚足以治萬國此其山之隱逸也即以仰之<lb/>
首名歸山岭巆紆餘巉巗孱顔曵泉紳之飄颻束<lb/>
雲衣之廻還樻衆精於寳姥糝靈氣於天丹矗雰<lb/>
霞之朝覆豁光恠之宵環其金則鈑盪鏐銑鐐鑗<lb/>
<pb n="KR4h0040_SBCK_006-7b"/>
鏋鑀其玉則瓊玖　㻆璒琪璵璠石黃緑而青碧<lb/>
珠玟瑰而木難餘糧石脂之磽䂚赭堊理長之斕<lb/>
斒隂映宛倚穹注蟠聮絲絺氈<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>鈶鹽銅礬備先<lb/>
賦之不名距三方而祖䌓復有紫沙黃霧神鋼是<lb/>
取逗落液於庳澗萃堅英於弱土播蚩尤之遺勇<lb/>
回歐冶之靈顧下分擅乎百源上夾輸於六務此<lb/>
其山之琛賂也其鳥五色豪鷹窟生崚崚貌如秋胡<lb/>
明星明星呴撥利㦸足卷枯荆鵰趨鶚隨徃還青<lb/>
冥木栖則鵗鷣鸒鸛水止則鴇翠鳬鶄殊種詭類<lb/>
莫可殫名其狀如麋有距四角馬尾聲若鍾磬以<lb/>
<pb n="KR4h0040_SBCK_006-8a"/>
出爲瑞赤虎文豹黃熊封豕　鹿瑞䝢行搏坐噬<lb/>
草則紫團之葠勤漏盧麋銜牡蒙蓯容首烏牛<lb/>
膝豹足龍沙虎須赤節紫蒨如雷茈胡雲英玉支<lb/>
解蠡菴䕡鹿腸鶴虱彭根屈据澤態夭糅芳臭粉<lb/>
敷或同葩異實或冬榮暑枯或珍傳太一或用講<lb/>
臾區木則有榛有栗其桐其椅篁篠懷風桃李成<lb/>
蹊梗柟楓檜思仲蕪荑梓<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>樞栲青檀紫葳樅檍<lb/>
槐棗棠榴楟黎陽櫨檿桑枌榆棪槻交柢並節韜<lb/>
唐䕃隄身縁中材實資療肌松栢千歳蹇金石姿<lb/>
彌根萬仭之峰落影千丈之溪孤幹直出百㝷而<lb/>
<pb n="KR4h0040_SBCK_006-8b"/>
後有枝逺而望焉或如翔鸞或如蟠螭其大蔽牛<lb/>
其圎中規參差櫹槮下隔百歩猶樛戞而相覊公<lb/>
子矍然曰陸産之盛僕知焉不若是之詳也且聞<lb/>
之漢甘泉肇於武帝唐含元建於髙宗或决事於<lb/>
上或受計其中始用材之有餘終興利於無窮<lb/>
陛下臨御以來四十餘年未聞圖苑囿之觀事土木<lb/>
之工戸牖朱緑之飾詔五歳而一易服玩帷帳之<lb/>
具雖屢𥙷而尚供四方黎元自視忲然咸願獻力<lb/>
京師進娯皇躬聽鍾皷管籥之音瞻車馬羽旄之<lb/>
容儻有司因億兆之心率懷衛磁相澤潞之人<lb/>
<pb n="KR4h0040_SBCK_006-9a"/>
披蒼莽伐崆巄賤新甫之得簡徂徠之封激春淫<lb/>
之悍豪扶丹濟其來東經營庶民作爲新宫以壯<lb/>
閬乎中區以周嚴乎九重高闈祕廬侍從兮蜿蟬<lb/>
翠華黄屋徃來其冲融追三雍養老之法申其孝慈<lb/>
復延英訪問之迹考其邪正更取士之弊法著乆<lb/>
官之新令明剌舉勸沮之典絶苟簡異同之政廣<lb/>
廡長廊翼其兩旁左選天下經術辯通之士以爲<lb/>
議郎居講朝廷疑難之義𥙷百司之闕出委觀民<lb/>
决獄之事以信其所詳右選天下材勇温恭之人<lb/>
以爲衛士居講司馬軍機之要掌諸門之禁岀委<lb/>
<pb n="KR4h0040_SBCK_006-9b"/>
偏禆别屯之任以觀其所莅興利如此顧不爲偉<lb/>
歟山日以開貨日以通衆庶習知勿爲牢籠欲發<lb/>
者發欲攻者攻登者搰者剥者斵者烹者掇者縶<lb/>
者弋者四時憧憧皆民所同庶寳之輪幽萬模之<lb/>
紛紜雕艧彩製羽須毛群弓矢鎧楯之材輿馬骨革<lb/>
之倫𬒳服纎華鼔鑄精珍三十取一歸于縣官寧<lb/>
有聞子富而父貧興利如此顧不爲偉歟公子再<lb/>
言處士再思之曰公子之惠亦云善矣且民可與<lb/>
樂成不可與慮始况乃三晉人號沉<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>孕鶉火之<lb/>
流烈感斗極之勁氣瞻顧端巧手足便利蔑淫蠱<lb/>
<pb n="KR4h0040_SBCK_006-10a"/>
狂厲之感無喘夜皸瘃之累專思慮而喜任俠貴<lb/>
然諾而多懻忮重淪姦侈之化孤守而莫變由滲<lb/>
唐虞之澤彌乆而未墜平居之際以氣義相視馳<lb/>
馬射獸以爲樂投石拔距以爲戯悲歌慷慨以攄<lb/>
其鬱矜誇功名以見其志自古受命之主不先得<lb/>
其土則先得其士不得其地不足以控諸夏不得<lb/>
其兵不足以威萬㝢粤天寳失御之後事雖近而<lb/>
不復言而五代不綱之時其迹甚明而可以數朱<lb/>
梁失守則晉人南下而急攻河陽師厚不死則魏<lb/>
博六州據山口之路莊宗之禍由鄴郡而起清泰<lb/>
<pb n="KR4h0040_SBCK_006-10b"/>
之敗縁上黨之助蕃戎䧟相而石滅鄴兵過河而<lb/>
劉去或群盗乗隙而並出或前軍自此而先渡河<lb/>
東之舉昧李驤疾度控孟津之䇿丗宗之征頼車<lb/>
駕倍程有南平之遇可畏也如人懷心腹之疾難<lb/>
去也如木受根柢之蠧故吾　太祖皇帝之興也<lb/>
踐祚五月親平澤潞念賊失仲卿之計不西下而<lb/>
直趨懷孟而我用向拱之言速濟河而擊其未聚<lb/>
離穴成擒呉祚之前料登無難色李氏之深諭如<lb/>
洪波薄江借海以爲力大霆擊空與電而俱赴交<lb/>
廣閩蜀之區淮海江漢之壖彊侯暴王襲頓蹁蹮<lb/>
<pb n="KR4h0040_SBCK_006-11a"/>
納土稱臣冠佩隣聮雖天命之所在亦主威之使<lb/>
然其勢如此猶藏太原謝將休戎十有九年<lb/>
太宗之弔伐也指師爲林轉糧如川斷石嶺之應<lb/>
剗隆成之堅躬擐甲胄劘鋒易弦晝夜圍督六師<lb/>
爭先壓之以天下之重然後始能破焉迨我<lb/>
眞宗撫養其人留蹕授關南之師促使益安陽之<lb/>
屯許北虜之通和勑猛將之䟽軍以至　陛下仁<lb/>
風德澤扶導長養踰八十春賦不聞竭其才力未<lb/>
甞疲其身憙辯者不知約從連衡之謀尚勇者不<lb/>
知収城奪邑之勲室家熈熈老於耕耘如養虎者<lb/>
<pb n="KR4h0040_SBCK_006-11b"/>
不與之全物賞先至者不導於一津兹柰何合之<lb/>
深山觸<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>猛而爲勍敵之怒心鐖鑿棘矜若南國<lb/>
之茶海濵之鹽千百良民化爲頑兵或蒙欲而拒<lb/>
捕或負恃而貪凌始逭罪而羣亡終盛氣而橫行<lb/>
鎭之常貟則威有所不足列之大誅則民轉相震<lb/>
驚陸機謂興利不足以𥙷害君焉孰懲公子曰不<lb/>
然古𥘉生民禽獸雜居無機械以荐食無衣裳以<lb/>
𬒳軀累聖哀之脩其所無鑚燧取火鑠金於鑪銳<lb/>
以鋒刄俾持以趨逐其䖝虵創其室廬刳木成舟<lb/>
結繩爲罛剡木爲矢弦木爲弧以飲以食以畋以<lb/>
<pb n="KR4h0040_SBCK_006-12a"/>
漁服牛軺馬紡績䥳鋤後王因之訖今以娯安有<lb/>
至治之丗導民以利復爭亂之是虞太公封齊熊<lb/>
繹封楚魚鹽之義山林之阻公一發之民往如鶩不<lb/>
數十年齊楚以冨彼諸侯之國民且守法豈天下<lb/>
之廣人或敢侮調發存邑里之籍出入視保伍之<lb/>
名倚之守令之良護以使者之能蓋建隆𥘉興通<lb/>
餽之役奚今日之政姑息而艱行是有司不復舉<lb/>
因民之利四方無時有可勞之氓弗䘏所治之法<lb/>
何如而巳亟此禁山搉海之圖疑所思之未明處<lb/>
士曰君不聞天子之建宫乎猒江陵之瑰幹空鄧<lb/>
<pb n="KR4h0040_SBCK_006-12b"/>
林之巨樹山鬼見榮而儵爍坤后斥緼而容與青<lb/>
帝執規白帝司矩攝离朱之魄䚕其徽纆捨倕繭<lb/>
之神相其斤斧裁魯鎭以爲址判湘巒以爲礎趨<lb/>
歩而龜鳥正叱咤而虹蜺舉星覆重撩雲縮萬堵<lb/>
塗以齊赭甓以<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>土華薦金石之美梁修牙角之<lb/>
賦揚瑶琨與織貝荆砮丹而箘簵蒙羽之纎縞澗<lb/>
瀍之枲紵優尊而百禮六樂華國則東房西序邦<lb/>
賄豐息寧主是耶公子曰嘻　上方東𬒳于流求<lb/>
西薄乎羊同南暢于訶陵北憺乎空峒積摰鴻臚<lb/>
塡貨大農天人之交何求而不充徒念覃懷之域<lb/>
<pb n="KR4h0040_SBCK_006-13a"/>
三河之衝漘斷乎滄溟背栖乎犬戎齊楚甌越魯<lb/>
鄭巴卭轅有所不適檝有所不通重兵之常處列<lb/>
城之所宗將帥之治守詔使之過從壤地所生衣<lb/>
食所庸不疲其貲即疲其力不出於官則岀於農<lb/>
帑焉而乏府焉而空或驕陽淫雨之災或戍發備<lb/>
河之逢流離其民易資梟雄或隂㑹於朋仇或椎<lb/>
埋以成風故先諸權俾怡其衷禹散歷山之金而<lb/>
贖賣子之虐湯鑄莊山之幣而救無<graphic n="KR1399" url="https://raw.githubusercontent.com/kanripo/KR-Gaiji/master/images/KR1399.png" mimeType="image/png"/>之凶非先<lb/>
君不足以說士非首衆不足以就功如彼泉源我<lb/>
發其蒙如彼委藏我啓其封設坐視天財而不知<lb/>
<pb n="KR4h0040_SBCK_006-13b"/>
發猶有此民而不以爲兵徒示二虜之涵容處士<lb/>
曰君知其一未覩其二琉璃之河華林之莊昔居<lb/>
臣民今游犬羊然黠虜奚民視此而莫敢乗焉吾<lb/>
非有以守之殆由天設于王公帝限乎豺狼若之<lb/>
何侵而夷之以紓其行餌之可欲以發其狂義未<lb/>
聞於灌瓜兵或興於爭桑投蒭生心文子之至喻<lb/>
牛甘必闘管堅之所量國家近邊雖上腴之地乆<lb/>
禁而不耕所棄甚輕爲利甚明發丁以通驛隋政<lb/>
之巳失治氣而未盡魏室之旋傾彼烏足陳於治<lb/>
朝哉山東之兵三十五將之師君所聞也請置其<lb/>
<pb n="KR4h0040_SBCK_006-14a"/>
說公子曰大農之家不患穿墉而廢囷倉善賈之<lb/>
行不念胠篋而捐金珠備得其術則害何能擾利<lb/>
果大入則小或可踈今防秋之兵不寄之土豪而<lb/>
歳起屯戍繕治之物不蓄於逐州而授于京都不<lb/>
募人訪銅而私或自鑄重給民曠土而爭糴於胡<lb/>
遺計若此庸爲利歟由衆人焉南牧之慮將智者<lb/>
兮北伐之涂推石傳土决其成功束馬懸車胙乎<lb/>
能事突収燕樂捐范陽涿郡三道之師直壓懷柔<lb/>
拒虎北石門四兵之勢引輕軍發羗夏之東穴出<lb/>
竒道斬匈奴之右臂二客紛辯旣乆色相不平抗<lb/>
<pb n="KR4h0040_SBCK_006-14b"/>
𬒮俱起質于先生先生囅然而笑適然而興曰坐<lb/>
吾告汝夫有財而弗取無道者之言也取而不以<lb/>
先王之制無法者之言也二者吾聖人之深惡不<lb/>
順乎冬夏不相乎隂陽禽獸之殄暴貨幣之誅戕<lb/>
不時而源枯不禁而山傷逆于天元降爲災祥則<lb/>
雖傳道之人豈容無責哉古者大德大功之人天<lb/>
子尊之公侯之爵殊其奉養之方功厚者享亦厚<lb/>
德長者報亦長推之四海之内入爲公卿出爲牧<lb/>
伯盛不過數十土地所育人民所藏其貨易供其<lb/>
財易當然報非天子之獨私焉蓋天下皆樂其有<lb/>
<pb n="KR4h0040_SBCK_006-15a"/>
以報也故其民賢者勉焉以脩其業愚者雖甚欲<lb/>
焉而無敢望其志易平其勞易償今髙貲大姓之<lb/>
家列肆侔於府庫邸第羅於康莊金紺采綴鎪劘<lb/>
焜煌被以黼繡褁以雕墻狗馬弃齊民之食飲輿<lb/>
妾賤士夫之衣裳賔昏祠葬隳敗紀綱通吏買法<lb/>
隂淫陸梁其慿荒負險之民擅彌山絡野之疆畜<lb/>
奴如兵占田論郷主逋豢㓂者攸衆寳龜藏甲者<lb/>
爲常州縣徒史私爲之視察郷亭部夫公隨之奮<lb/>
攘是天下山林之出除公上之賦守令吏寺略有<lb/>
常制每郡每邑宛轉麋潰輸幾侯而幾王彊桀相<lb/>
<pb n="KR4h0040_SBCK_006-15b"/>
師極欲爲威怒網而川貧笑斧而林飛孰察諸刋<lb/>
剥水火之遺製孰恤乎堅稺曲直之所宜積之徒<lb/>
多而器用殊寡舉之或逺而民資自疲冨者售之<lb/>
益輕貧者勞而愈微誓窮原藪之饒而况膏腴之<lb/>
歸乃方乃州或蝗或饑民以爲災而彼反爲冝從<lb/>
是其氓匿稅併田之不暇益令羣猾藏租隱地之<lb/>
無疑南方諸山非復昔時材不愛而木不蕃木不蕃而<lb/>
獸不滋迨有千里不毛裹餱莫支是天地隂陽晝夜<lb/>
長養猶不能以充其欲則吾民何負獨爲貍而畜<lb/>
雞蓋馭民無予奪之政厚生無發歛之期萬物失<lb/>
<pb n="KR4h0040_SBCK_006-16a"/>
由儀之道四海廢崇丘之詩或者縣官列膠幹皮<lb/>
羽之須營棟宇舟車之材上苛之以㪣笞下撓之<lb/>
以追催索之于邇則此旣莫有求之于逺則險孰<lb/>
能來方此之時跱蓄之家驩相比朋固所以制百<lb/>
姓之命朞年而簒其業更歳而竭其財如是不巳<lb/>
饑寒怨愁不委於溝壑則聚爲盗賊非此二者吾<lb/>
不知其安所爲哉始於傷財則終於害民察其蠧<lb/>
國必固乎亂俗故國家以皇祐之版書較景德之<lb/>
圖録雖増田三十四萬餘頃返减賦七十一萬餘<lb/>
斛由是言之土地財利名制約束不用先王之法<lb/>
<pb n="KR4h0040_SBCK_006-16b"/>
其爲弊也民失其平若之何而可復高者愈貪而<lb/>
肆虵豕下者抵禁而趨口腹刑罰日増烖害日續<lb/>
蓋兼并不去不足以語政制度不立不足與言治<lb/>
禁錫存省米之說賤肉有愛牛之意此言雖小可<lb/>
以推類事爲之法物爲之制數罟之得非不多也<lb/>
先王禁之以其傷生原蠶之利非不博也先王禁<lb/>
之以其害氣果實未熟木不中伐用器不中度禽<lb/>
獸不中殺鬻於市者執而有罰不以其時不順其<lb/>
教捕一禽折一草謂之不仁斷一樹伐一木謂之不<lb/>
孝公卿大夫羣士黎庶居室有品器械有度車馬<lb/>
<pb n="KR4h0040_SBCK_006-17a"/>
有等衣服有據飲食有常味人徒有常數戮民不<lb/>
敢服絻君子不履絲屨爲農者不得爲工爲士者<lb/>
不得爲賈天王之尊也合圍猶惡其盡物諸侯之<lb/>
貴也殺牛尚戒於無故小旣無越大豈容負草木<lb/>
鳥獸而舜以命益水火土榖而堯以任禹名山大<lb/>
川縱封國而不朌至其<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>林獨二十而征五著于<lb/>
後王脩之愈明典之於天官圖之於地卿任之九<lb/>
職之事辨其五物之征主山而有虞主林而有衡<lb/>
中士下士賛其政令府史胥徒頒其所行豺祭而<lb/>
弓矢陳隼擊而罻羅興司險逹其道路山師辨其<lb/>
<pb n="KR4h0040_SBCK_006-17b"/>
物名<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>獸在前穴氏火物而誘之出阱檴旣設冥<lb/>
氏伐鼔而使之驚然後萬民隨之詔焉以程斬材<lb/>
者有期日竊木者有常刑至于金玉錫石丱人之<lb/>
專取犀象麋鹿角人之所登率避其孳育以待其<lb/>
豐成必以其時素王稱其大順不可勝用孟軻陳<lb/>
其飬生貴賤有差六器五輅之資民得而無所用<lb/>
興造不妄五金六材之屬民用而無所傷禁發之<lb/>
有期重輕之有常天生時而寒暑平地生財而品<lb/>
類昌碩以盆鼔蕃以谷量暴暴如山岳渾渾如河<lb/>
江山出銀甕丹甑棷聚麒麟鳳凰追前丗之盛𬒳<lb/>
<pb n="KR4h0040_SBCK_006-18a"/>
于此時以吾君之聖方諸先王陶唐之二宫姚虞<lb/>
之緫章商人之重屋周人之明堂雖尨眉耆耉愛<lb/>
惜朝夕期有以必覩也子之言曽何比今於漢唐<lb/>
陛下慈仁如天廣厚如地任臣則勿疑聞諌而必<lb/>
喜賞罰不濫切愛乎民命祭祀罄䖍動交乎天祉<lb/>
逺民之弊雖守臣不知而知之甚詳克已之誠在<lb/>
匹夫難行而行之甚易至若五帝憲老之禮三王<lb/>
觀風之制六典建官之法三適進賢之例患有司<lb/>
不得其術不患朝廷之不行患臣下不舉其職不<lb/>
患信任之不至今也輔相大臣左右良士重君子<lb/>
<pb n="KR4h0040_SBCK_006-18b"/>
爲臣去就之節思古人得君功烈之致施以善俗<lb/>
爲本學以力行爲貴居朝廷不以先後持其嫌守<lb/>
藩鎭不以内外疑其勢同德一心齊力恊議皐陶<lb/>
謨而矢契稷之業伯夷讓而中䕫龍之志以共察<lb/>
天下之善不使有蓋虚驕士之黨以共収天下之<lb/>
傑不使有妬功蔽賢之吏以衆人之耳爲耳聽衆<lb/>
耳之所不聽以衆人之目爲目視衆目之所不視<lb/>
授百司因革於吏而緫其成績委二邊軍賦於將<lb/>
而責其必治法制素具東南旣饒天府宏壯講練<lb/>
有時呉越皆霸王之兵朝令乎西西納十四州之<lb/>
<pb n="KR4h0040_SBCK_006-19a"/>
地夕使乎北北歸十三州之城渾然臨之以至徤<lb/>
隤然載之以不傾伊洛之水畫乎其前戎夷畏之<lb/>
踰黃河之湍丘垤之山簣乎其旁戎夷阻之甚太<lb/>
行之橫與其邀近功於一山増衆糅之弊牽危疑<lb/>
於徃代汨因循之名使王者之興百有餘年神聖<lb/>
在位而仁愛之澤獨未及於禽獸草木曷可同丗<lb/>
而語哉二客離席跼跽媿謝不敏請爲弟子旣而<lb/>
少進曰問阜財得阜民之法問治山得治國之風<lb/>
且昔者將大有爲之君必有所不召之臣欲有謀<lb/>
焉則就之不得巳而後起有學焉而後臣者有不<lb/>
<pb n="KR4h0040_SBCK_006-19b"/>
可得而臣者今山之隱逸亦如是而後至乎曰莫<lb/>
可得而知也神農之於悉諸黃帝之於崆峒顓頊<lb/>
之於緑圖髙辛之於柏招帝堯之於務成帝舜之<lb/>
於尹壽禹之於國先生湯之於伊尹文王之於鬻<lb/>
熊武王之於尚父周公之於<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>叔齊桓之於管仲<lb/>
然尊德樂道說者如此也吾觀之彼數子者之心<lb/>
將如是而巳乎莫可得而知也二客怳若自失再<lb/>
拜而罷<lb/>
皇朝文鑑卷第六<lb/>
</p>
<p>
</p>
  </div>
</body>
</text>
</TEI>
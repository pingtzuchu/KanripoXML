<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_083-1a"/>
皇朝文鑑卷第八十三<lb/>
　記<lb/>
　　　黄州快哉亭記　蘇　轍<lb/>
　　　遣老齋記　蘇　轍<lb/>
　　　司馬温公布衾銘記　范　祖禹<lb/>
　　　湖學田記　顧　臨<lb/>
　　　重修御史臺記　曽　肇<lb/>
　　　適南亭記　陸　佃<lb/>
　　　蜀州重修大廰記　吕　陶<lb/>
　　　考古圖後記　吕　大臨<lb/>
<pb n="KR4h0040_SBCK_083-1b"/>
　　　　黄州快哉亭記　蘇　轍<lb/>
江出西陵始得平地其流奔放肆大南合湘沅北<lb/>
合漢沔其勢益張至於赤壁之下波流浸灌與海<lb/>
相若清河張君夢得謫居齊安即其廬之西南爲<lb/>
亭以覽觀江流之勝而余兄子瞻名之曰快哉蓋<lb/>
亭之所見南北百里東西一舍濤瀾洶湧風雲開<lb/>
闔晝則舟楫出沒於其前夜則魚龍悲嘯於其下<lb/>
變化倐忽動心駭目不可乆視今乃得翫之几席<lb/>
之上舉目而足西望武昌諸山岡陵起伏草木行<lb/>
列煙消日出漁父樵夫之舍皆可指數此其所以<lb/>
<pb n="KR4h0040_SBCK_083-2a"/>
快哉者也至於長洲之濵故城之墟曹孟德孫仲<lb/>
謀之所睥睨周瑜陸遜之所騁騖其流風遺俗亦<lb/>
足以稱快世俗昔楚襄王從宋玉景差於蘭臺之<lb/>
宫有風颯然至者王披襟當之曰快哉此風寡人<lb/>
所與庶人共者耶宋玉曰此獨大王之雄風耳庶<lb/>
人安得共之玉之言蓋有諷焉夫風無雄雌之異<lb/>
而人有遇不遇之變楚王之所以爲樂與庶人之<lb/>
所以爲憂此則人之變也而風何與焉士生於世<lb/>
使其中不自得将何往而非病使其中坦然不以<lb/>
物傷性将何適而非快今張君不以謫爲患竊㑹<lb/>
<pb n="KR4h0040_SBCK_083-2b"/>
計之餘功而自放山水之間此其中冝有以過人<lb/>
者将蓬户甕牖無所不快而况乎濯長江之清流<lb/>
揖西山之白雲窮耳目之勝以自適也哉不然連<lb/>
山絶壑長林古木振之以清風照之以明月皆騷<lb/>
人思士之所以悲傷憔悴而不能勝者烏覩其爲<lb/>
快也哉<lb/>
　　　　遺老齋記　蘇　轍<lb/>
庚辰之冬余蒙恩歸自南荒客於潁川思歸而不<lb/>
能諸子憂之曰父母老矣而居室未完吾儕之責<lb/>
也則相與卜築五年而有成其南脩竹古栢蕭然<lb/>
<pb n="KR4h0040_SBCK_083-3a"/>
如野人之家乃闢其四楹加明䆫曲檻爲燕居之<lb/>
齋齋成求所以名之余曰予潁濵遺老也盍以遺老<lb/>
名之汝曹志之予㓜從事於詩書凡世人之所能茫<lb/>
然不知也年二十有三朝廷方求直言有以予應詔<lb/>
者予采道路之言論宫掖之祕自謂必以此獲罪<lb/>
而有司果以爲不遜上獨不許曰吾以直言求士士<lb/>
以直言告我今而黜之天下其謂我何宰相不得<lb/>
已寘之下第自是流落凡二十餘年及　宣后臨<lb/>
朝擢爲右司諌凡有所言多聽納者不五年而與<lb/>
聞國政蓋予之遭遇者再皆古人之希有然其間<lb/>
<pb n="KR4h0040_SBCK_083-3b"/>
與士俗相從事之不如意者十常六七雖號爲得<lb/>
志而實不從予聞之樂莫善於如意憂莫慘於<lb/>
不如意今予退居一室之間杜門却掃不與物接<lb/>
心之所可未嘗不行心所不可未嘗不止行止未嘗<lb/>
少不如意則予平生之樂未有善於今日者也汝曹<lb/>
志之學道而求寡過如予今日之處遺老齋可也<lb/>
　　　　司馬温公布衾銘記　范　祖禹<lb/>
温國文正公所服之布衾隷書百有十字曰景仁<lb/>
恵者端明殿學士范蜀公所贈也曰堯夫銘者右<lb/>
僕射髙平公所作也元豐中公在洛蜀公自許往<lb/>
<pb n="KR4h0040_SBCK_083-4a"/>
訪之贈以是衾先是髙平公作布衾銘以戒學者<lb/>
公愛其文義取而書於衾之首及寢疾東府治命<lb/>
歛以深衣而覆以是衾公於物澹無所好唯於德<lb/>
義若利欲其清如水而澄之不已其直如矢而端<lb/>
之不止故其居處必有法動作必有禮其被服如<lb/>
陋巷之士一室蕭然圖書盈几經日靜坐泊如也<lb/>
又以圎木爲警枕小睡則枕轉而覺乃起讀書蓋<lb/>
恭儉勤禮出於天性自以爲適不勉而能與二范<lb/>
公爲心交以直道相與以忠告相益凡皆如此其<lb/>
誠心終始如一将殁而猶不忘祖禹觀公大節與<lb/>
<pb n="KR4h0040_SBCK_083-4b"/>
其細行雖不可遽數然本於至誠無欲天下信之故<lb/>
能奮然有爲超絶古今居洛十五年若将終身焉<lb/>
一起而功被天下内之嬰童婦女外之蠻夷戎狄<lb/>
莫不敬其德服其名唯至誠故也公兄子宏得公<lb/>
手澤紙本于家屬祖禹序其本末俾後世師公之<lb/>
儉云<lb/>
　　　　湖學田記　顧　臨<lb/>
夫惠有術也養有道也一梁之渡人惠之微者也<lb/>
而君子取之得其術也一井之濟物養之薄者也<lb/>
而聖人取之得其道也子産乘輿其爲力固勤矣<lb/>
<pb n="KR4h0040_SBCK_083-5a"/>
而君子不取非其術也冉子與粟其爲心固周矣<lb/>
而聖人不取非其道也所謂術者不在乎豐在乎<lb/>
不費云爾所謂道者不在乎大在乎不窮云爾夫<lb/>
豐而多費知愛於彼而不知愛於此也大而易窮<lb/>
知愛於今而不知愛於後也惟其不費則雖微可<lb/>
尚也惟其不窮則雖薄可貴也吳興學著於天下<lb/>
當其盛時學者不可勝録然常患恵而養之者不<lb/>
至也彼千里而來有及門而不能留者有留而不<lb/>
能乆者将返則有戚然不足之歎自學初得賜田<lb/>
五頃而瀕湖多潦嵗入無幾由今樞密胡公爲郡<lb/>
<pb n="KR4h0040_SBCK_083-5b"/>
始爲辦學資漸以及諸生之寒俊者繼胡公者或増<lb/>
焉然亦莫之充也嘉祐中臨甞承乏教授計其資<lb/>
十常不能及二三既數年廼㑹太守鮑侯軻恤其<lb/>
不給慨然思有以廣其資方謀諸士僚適聞秀州<lb/>
杉楊涇有民訟田頻年不決官將兩奪之鮑侯喜<lb/>
曰吾謀得矣廼用書懇請于轉運使願得貸錢購<lb/>
所争之田以贍學者㑹轉運使賢樂聞其請遂用<lb/>
貸錢六十萬得田七頃其田當沃壤舊無暵潦之<lb/>
患以二年之入償貸錢然後率爲學粮嵗可以食<lb/>
百貟夫棟宇之固易隳也泉布之冨易耗也惟田<lb/>
<pb n="KR4h0040_SBCK_083-6a"/>
之息可以霑及無涯語其始可謂惠而不費者也<lb/>
要其終可謂養而不窮者也世有掠民脂血妄爲<lb/>
塔廟之奉在名教之地則藐而不顧噫不明乎善<lb/>
徒多費而易窮較今日之爲重可取也鮑侯去之<lb/>
二年遇今徐侯來喜其得惠養之道術而有資於<lb/>
名教然慮嵗月之乆有攘没其羙者乃强不敏著<lb/>
于記云<lb/>
　　　　重修御史臺記　曾　肇<lb/>
元祐三年新作御史臺成有詔臣肇爲之記臣肇<lb/>
伏自惟念幸得備位從官以文字爲職此大手筆<lb/>
<pb n="KR4h0040_SBCK_083-6b"/>
雖非所克堪然義不得辭謹拜手稽首而記之曰<lb/>
維御史見於周掌賛書受灋令而已戰國以對執<lb/>
灋亦記事之職也至秦漢始置大夫位亞丞相副<lb/>
曰中丞督部刺史受公卿奏事舉劾按章其屬有<lb/>
侍御史出討姦猾治大獄於是専繩糾之任厥後<lb/>
政事歸尚書而御史與尚書謁者並爲三臺大夫<lb/>
更爲三公而中丞爲臺率與尚書令司隷校尉朝<lb/>
㑹皆専席爲三獨坐隋唐復置大夫天下有冤而<lb/>
無告者得與中書門下省詰之謂之三司自是御<lb/>
史益爲雄峻其屬則有殿中監察并侍御史爲三<lb/>
<pb n="KR4h0040_SBCK_083-7a"/>
院侍御史一人知雜事横榻而坐謂之南牀皆専<lb/>
彈劾不言事本朝因之至　眞宗皇帝增置言事<lb/>
御史其後皆得言事御史相率廷辯小則人得自<lb/>
達故其任視前世爲尤重非但謹朝㑹聽獄訟而<lb/>
已列聖相繼皆假以寛仁使得自竭是以風采所<lb/>
加百僚震肅朝廷倚而益尊姦邪望而知畏初<lb/>
本朝雖因唐制然以大夫爲兼官不治臺事以郎<lb/>
中貟外郎兼侍御史知雜事以貳中丞以太常愽<lb/>
士以上爲三院未至者則爲御史裏行監察故事<lb/>
内察尚書六曹外巡按郡縣乆之亦廢至　神宗<lb/>
<pb n="KR4h0040_SBCK_083-7b"/>
皇帝大正官名始歸大夫職以侍御史治雜事罷<lb/>
御史裏行而復六察官分守既定廼相官府蓋御<lb/>
史臺建於宣化坊自開寳五年纔有東西獄七年<lb/>
雷德驤分判三院事請於上而大之屋不及百楹<lb/>
天禧二年復詔増廣遂至三百六十楹訖于元豐<lb/>
垂七十年寖以圮壞　神宗皇帝伻圖程工以授<lb/>
有司舊闕大夫聽事踵鄴都制度闢門北郷取隂<lb/>
殺之義又形勢庳下無以重威至是命置大夫聽<lb/>
事闢門東郷增庳爲崇培下爲髙其規橅宏逺矣<lb/>
繼志述事屬于後人　今上即政之初務先慈<lb/>
<pb n="KR4h0040_SBCK_083-8a"/>
儉土木之勤咸詔勿事惟臺之建實遵先訓猶以<lb/>
大夫虚貟姑省營築闢門北郷仍故不改經度損<lb/>
益斷自聖心以元祐二年六月己亥始事三年八<lb/>
月庚辰卒功用人力十萬五千爲屋三百五十一<lb/>
楹視舊小貶而亢爽過之門闥耽耽堂室渠渠長<lb/>
貳佐屬視事燕休翼翼申申各適所冝吏舍囚圄<lb/>
深靚嚴固案牘簿書棲列有序所以觀示都邑表<lb/>
正憲度揆諸典章於是爲稱昔周人考室見於風<lb/>
雅魯國作門記諸春秋後世傳誦爲載籍首恭惟<lb/>
神宗皇帝受命承序十有九年建立經常皆應古<lb/>
<pb n="KR4h0040_SBCK_083-8b"/>
義好惡無私賞罰不僣而綱紀是張宫室弗營池<lb/>
籞苟完而府寺是崇故能垂精風憲之司以啓後<lb/>
嗣之意　二聖恭已開闢言路聦無不聞明無不<lb/>
燭士有以言獲福不聞忠以取禍耳目之地寵遇<lb/>
莫抗故能新是棟宇以成前人之志是冝著在文<lb/>
字刻之金石以度越周魯垂休無窮顧臣之愚言<lb/>
語淺陋何足以發揚聖德稱明詔之萬一哉雖然<lb/>
臣甞聞之責人非難責已惟難御史責人者也将<lb/>
相大臣非其人百官有司失其職天下之有敗法<lb/>
亂紀服䜛蒐慝者御史皆得以責之然則御史獨<lb/>
<pb n="KR4h0040_SBCK_083-9a"/>
無責乎哉居其位有所不知知之有所不言言之<lb/>
有所不行行之而君子病焉小人幸焉此御史之<lb/>
責也御史雖不自責天下得以責之惟其不難於<lb/>
責已則施於責人能稱其任矣能稱其任然後危<lb/>
冠盛服崇墉峻宇游焉息焉可以無媿苟異於是<lb/>
得無餒於中哉臣故不自揆輙因承詔誦其所聞<lb/>
以告在位者使有以仰稱　列聖褒大崇顯之意<lb/>
焉<lb/>
　　　　適南亭記　陸　佃<lb/>
㑹稽爲越之絶而山川之秀甲於東南自晉以來<lb/>
<pb n="KR4h0040_SBCK_083-9b"/>
髙曠宏放之士多在於此至唐餘杭始盛而與越<lb/>
爭勝見元白之稱然杭之習俗華媚善占形勝而<lb/>
丹樓翠閣映輝湖山如畫工小屏細巧易好故四<lb/>
方之賔客過而覽者往往後越夫越之美豈至此<lb/>
而窮哉意者江山之勝雖在而昔賢往矣距今千<lb/>
嵗幽深寂寞殆有鬰而不發者也熈寧十年給事<lb/>
中程公出守是邦公吏師也所至輒治故其下車<lb/>
未幾弗出庭户之間而政成訟清州以無事乃與<lb/>
賔客沿鑑湖上蕺山以尋将軍祕監之跡登望稍<lb/>
倦未愜公意於是有以梅山勝告公者蓋其地昔<lb/>
<pb n="KR4h0040_SBCK_083-10a"/>
子眞之所居也今其少西有里曰梅市其事應史<lb/>
公聞往焉初届佛刹横見湖山一面之秀以爲未<lb/>
造佳境也因至其上望之是日也天和景晴竹莖<lb/>
尚踈木葉微合峯巒如削間見層出公曰此山之<lb/>
佳處也已而北顧見其煙海杳冥風帆隱映有魁<lb/>
偉絶特之觀而髙情爽氣適相值也夕陽在下不<lb/>
得已而後去其山之僧用和者契公之意因髙構<lb/>
宇名之曰適南蓋取莊周大鵬圖南之義暇日以衆<lb/>
飲而賞焉水轉挹轉清山轉望轉碧而俯仰之間海<lb/>
氣浮樓臺野氣墮宫闕雲霞無定其彩五色少頃<lb/>
<pb n="KR4h0040_SBCK_083-10b"/>
百變殆詞人畫史不能寫也於是闔州以爲觀美<lb/>
而春時無貴賤皆往又其風俗絜雅嬉遊皆乘畫<lb/>
舫平湖清淺晴天浮動及登是亭四眺無路風輕<lb/>
日永若在蓬萊之上可謂竒矣然則所謂餘杭者<lb/>
未必如也公蘇人也自其少時已有詩名咳唾成<lb/>
珠人以傳玩則模寫物象道所難言其在公賦之<lb/>
乎雖然公之美志喜於發揚幽懿豈特賁一山而已<lb/>
況此郷之人藏道蓄德晦於耕隴釣瀬屠市卜肆<lb/>
魚鹽之間者乎　天子仁聖㧞用忠賢夢想多士<lb/>
斯可以出矣庶幾託公之翼摶風雲而上哉<lb/>
<pb n="KR4h0040_SBCK_083-11a"/>
　　　　蜀州重修大廰記　吕　陶<lb/>
古之循吏以郡縣爲一家視其民如所親之於子<lb/>
弟待之以忠厚樂易之誠濟之以勤勞不怠之力<lb/>
事不問巨細苟可以興作營置區處辦具則莫不<lb/>
盡心焉建校舍選開敏吏自訓飭之減用度遣詣<lb/>
博士爲學子除更繇與俱行縣通渠瀆廣陂湖起<lb/>
蕪廢溉田至數萬頃躬率儉約勸督務農出入阡<lb/>
陌舍止郷亭輕刀劒重牛犢鑄田器教犁耕親度<lb/>
頃畝差肥瘠爲三等立文簿藏之郷縣鑿山通道<lb/>
列亭傳置郵驛凡數百里息省勞役還集流散發<lb/>
<pb n="KR4h0040_SBCK_083-11b"/>
倉廪以賑凶旱具葬祭以恤鰥孤限禮聘之年施四<lb/>
誡之令禁嫁娶送終勿徇奢靡此其事之大者而<lb/>
爲之甚詳以至榆薤葱韭口有常數二彘五雞家<lb/>
有常養種桑柘植麻紵藏果實蓄蔆芡養蠶織<lb/>
屨悉有教令此其事之小者而爲之亦不略按古<lb/>
而求蓋豳公所由之風化而孟子所謂王道之本<lb/>
者亦可見焉是以居則悅服去則見思風跡光輝<lb/>
於一時德聲洋溢於後世游茂先之守唐安抑用<lb/>
此術歟虚心以接物無猜阻疑貳之釁抗志以涖<lb/>
事無苟簡滅裂之態舉大綱以敦治體親細務以<lb/>
<pb n="KR4h0040_SBCK_083-12a"/>
盡下情自公府至于郊野皆得其歡知茂先待之<lb/>
如一家也廰宇之弊乆矣每大風雨慮至摧圯政<lb/>
閑事隙謀以葺之逺訪諸侯路寢之制近遵太守<lb/>
黄堂之式崇卑深廣舉適準度他所毀陋從而一<lb/>
新樓壘得其髙堅帑庾得其固密文牘充棟宇有以<lb/>
謹其藏賔客戾館舍有以享其安敞亭榭以資覽<lb/>
詠完庖突以備燕饗凡爲此者蓋政有餘力而及<lb/>
之非先後緩急之不序也民安其居吾可以議居<lb/>
處之安非略於大而詳於小也非以治舍爲逆旅<lb/>
望望然計吾嵗月以去而不恤其他也客有踐其境<lb/>
<pb n="KR4h0040_SBCK_083-12b"/>
造其門升自西階游目四顧雖不問俗政可知矣<lb/>
譬如冨家巨室垣墻立而壯門閎闢而大奥阼別<lb/>
而正囷倉廐庫之設各得其當就而詢之必有愛<lb/>
其子孫者主焉一郡之政何異於是予甞通理此<lb/>
州知土俗之淳良羡風物之秀勝以謂嘉郡齊民<lb/>
冝得賢守敏政乃具四美今茂先之治大㮣如此<lb/>
故予樂爲記之茂先慷慨有逺度毎以功名自期<lb/>
豈特區區乎此他日去而顯矣人必思之有讀予<lb/>
文者亦可以慰思也<lb/>
　　　　考古圖後記　吕　大臨<lb/>
<pb n="KR4h0040_SBCK_083-13a"/>
荘周氏謂儒者逐跡䘮眞學不善變故爲輪扁之<lb/>
說芻狗之諭重以漁父盜跖詩禮發冡之言極其<lb/>
詆訾夫學不知變信有罪矣變而不知止於中其<lb/>
敝殆有甚焉以學爲僞以智爲鑿以仁爲姑息以<lb/>
禮爲虚飾蕩然不知聖人之可尊先王之可法克<lb/>
己從義謂之失性是古非今謂之亂政至于坑殺<lb/>
學士燔爇典籍盡愚天下之民而後慊由是觀之<lb/>
二者之學其害孰多堯舜禹臯陶之書皆曰稽古<lb/>
孔子自道亦曰好古敏以求之所謂古者雖先王<lb/>
之陳跡稽之好之者必求其所以跡也制度法象<lb/>
<pb n="KR4h0040_SBCK_083-13b"/>
之所寓聖人之精義存焉有古今之所同然百代<lb/>
所不得變者豈芻狗輪扁之謂哉漢承秦火之餘<lb/>
上視三代如更夜夢覺之變雖遺編斷簡僅存二<lb/>
三然世移俗革人亡書殘不復想見先王之緒餘<lb/>
至人之罄欬不意數千百年後尊彜鼎敦之器猶<lb/>
出於山巖屋壁隴畒墟墓之間形制文字且非世<lb/>
所能知况能知所用乎當天下無事時好事者蓄<lb/>
之徒爲耳目竒異玩好之具而已噫天之果䘮斯<lb/>
文也則是器也胡爲而出哉予於士大夫之家所<lb/>
閱多矣每得傳摹圗寫濅盈卷軸尚病窽啓未能<lb/>
<pb n="KR4h0040_SBCK_083-14a"/>
深考暇日論次成書非敢以器爲玩也觀其器誦<lb/>
其言形容髣髴以追三代之遺風如見其人矣以<lb/>
意逆志或深其制作之原以補經傳之闕亡正諸<lb/>
儒之謬誤天下後世之君子有意於古者亦将有<lb/>
考焉<lb/>
皇朝文鑑卷第八十三<lb/>
<pb n="KR4h0040_SBCK_083-14b"/>
</p>
<p>
</p>
  </div>
</body>
</text>
</TEI>
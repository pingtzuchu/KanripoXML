<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_084-1a"/>
皇朝文鑑卷第八十四<lb/>
　記<lb/>
　　　撫州新建使廰記　王　旡咎<lb/>
　　　定平凝壽寺塑佛記　張　舜民<lb/>
　　　大雅堂記　黄　庭堅<lb/>
　　　汳水新渠記　陳　師道<lb/>
　　　咸平縣丞廰酴醿記　張　耒<lb/>
　　　雙槐堂記　張　耒<lb/>
　　　照碧堂記　晁　補之<lb/>
　　　新城游北山記　晁　補之<lb/>
<pb n="KR4h0040_SBCK_084-1b"/>
　　　髙廟碑隂記　唐　意<lb/>
　　　拱北軒記　鄒　浩<lb/>
　　　易庵記　唐　庚<lb/>
　　　顔魯公祠堂記　唐　庚<lb/>
　　　絳州思堂記　張　繹<lb/>
　　　　撫州新建使廰記　王　無咎<lb/>
善爲政者急其所急以及其所緩而經理於緩急<lb/>
之際亦各有方不善爲政者反此若夫教化以奪<lb/>
其未順之心衣食以厭其必得之欲蔽不可留之<lb/>
獄訟恤無所告之老窮簡閱官吏崇其善而替其<lb/>
<pb n="KR4h0040_SBCK_084-2a"/>
惡此最其所急而不可緩者也至於城池之所以<lb/>
備豫廨舍之所以興居倉庫之所以出納以及臺<lb/>
榭廐驛亭圃之區區冝革而革冝修而修此差可以<lb/>
緩而不可廢者也故夫用事於一州者得宏敏周<lb/>
通之君子則將能周旋裁處急當其急緩當其緩<lb/>
常不繆於序而其間又周旋經理使其利足以掩<lb/>
害其損足以爲益薄費而厚得近舉而逺存不然<lb/>
得鄙近偷墯之吏則其裁處多不能當其序而經<lb/>
理又不能適其冝如前之云云者此後世之通患<lb/>
而誼儒法士所爲發憤思古也治平二年四月五<lb/>
<pb n="KR4h0040_SBCK_084-2b"/>
日撫州之廰成太守司農少卿錢公暄革唐刺史<lb/>
危全諷之所建也蓋全諷之建當天祐之元年至<lb/>
今殆二百年而其勢将壞故公始議革之而方是<lb/>
之時公之爲州已踰年矣其政令已行而吏民順<lb/>
諧嵗常有年獄訟清簡公夷然無爲也於是使四<lb/>
縣之令各致其材而不自憚其煩綣繾督視故能<lb/>
以旬有二日而成既成則其規摹髙廣皆踰於舊<lb/>
而其始又以智損其中六楹故使坐其下者宛轉<lb/>
四顧豁然虚曠稱夫臨堂堂千里者之勢其用於<lb/>
事而善如此眞所謂宏敏周通之君子哉噫天下<lb/>
<pb n="KR4h0040_SBCK_084-3a"/>
之有撫州而撫州之冝有治廰者固無窮而治廰<lb/>
之内太守之迭處而迭去者亦無窮也然則今日之<lb/>
役不有文字之曲折以託於無窮之間則後之人<lb/>
孰知夫爲是役者自吾錢公始而爲之又適當其<lb/>
序且有方也故無咎承公之命不敢辭以不能而<lb/>
遂爲之記云<lb/>
　　　　定平凝壽寺塑佛記　張　舜民<lb/>
定平縣山不如水水不如寺寺不如凝壽山無名<lb/>
而水有名寺無不得山水而凝壽居其勝水西爲<lb/>
縣東爲凝壽負夕陽見里社重樓複道繚絡上下<lb/>
<pb n="KR4h0040_SBCK_084-3b"/>
煙際隱顯望如屏障間寫出故遊者不憚其勞而<lb/>
居者不奪其樂予始遊寺有大明堂佛居中黄金<lb/>
之膚五色之衣美哉從者具而皆土面骨立制度<lb/>
尚未明然予亦知其爲佛之尊也後予再遊而艮<lb/>
前佛之背又於壁中隠出爲半見之佛而從者非<lb/>
向相似而所謂九耀者爲之也佛御輪乎其中矣<lb/>
異矣夫九耀昭昭在天寧卑乎而顧爲臣僕如是<lb/>
邪豈於教自有所本而予未甞學而不能知也歟<lb/>
又安知不曰九曜五行之正氣尚臣吾佛况於人<lb/>
乎故王法則曰吾不知畏而飲食男女常乆之道<lb/>
<pb n="KR4h0040_SBCK_084-4a"/>
或一受教俾之断棄至於終身不敢復有其設術<lb/>
之甚無若此者矣夫此則予何能爲哉至於有善<lb/>
地不爲民居候館而多聚斯類然其獨凝壽哉天<lb/>
下之所共歎者此也<lb/>
　　　　大雅堂記　黄　庭堅<lb/>
丹稜楊素翁英偉人也其在州閭郷黨有俠氣不<lb/>
少假借人然以禮義不以財力稱長雄也聞余欲<lb/>
盡書杜子美兩川䕫峽諸詩刻石藏蜀中好文喜<lb/>
事之家素翁粲然向余請從事焉又欲作髙屋廣<lb/>
楹庥此石因請名焉余名之曰大雅堂而告之曰<lb/>
<pb n="KR4h0040_SBCK_084-4b"/>
由杜子美以來四百餘年斯文委地文章之士隨<lb/>
世所能傑出時輩未有升子美之堂者况室家之<lb/>
好耶余甞欲隨欣然㑹意處箋以數語終以汨没<lb/>
世俗初不暇給雖然子美詩妙處乃在無意於文<lb/>
夫無意而意已至非廣之以國風雅頌深之以離<lb/>
騷九歌安能咀嚼其意味闖然入其門耶故使後<lb/>
生輩自求之則得之深矣使後之登大雅堂者能<lb/>
以余說而求則思過半矣彼喜穿鑿者棄其大㫖<lb/>
取其發興於所遇林泉人物草木魚蟲以爲物物<lb/>
皆有所託如世間商度隱語者則子美之詩委地<lb/>
<pb n="KR4h0040_SBCK_084-5a"/>
矣素翁可并刻此於大雅堂中後生可畏安知無<lb/>
渙然冰釋於斯文者乎<lb/>
　　　　汳水新渠記　陳　師道<lb/>
汳句如簫其闕如玦水經謂河至滎陽莨蕩渠出<lb/>
焉渠至陽武其下爲沙蔡水是也其出爲隂溝溝<lb/>
至浚儀其下爲渦别爲汳汳至蒙别爲獲餘波迆<lb/>
于淮陽東歷蕭彭城于泗注謂鴻溝官度甾獲丹<lb/>
浚與渠一也禹塞滎澤而通渠于甫田其後河<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>
然入焉即索水也漢書地理志滎陽既有汴水又有<lb/>
狼湯而受沛蒙有獲水首受甾獲至彭城入泗以<lb/>
<pb n="KR4h0040_SBCK_084-5b"/>
余考之河渠書云自禹之後滎陽引河爲鴻溝以<lb/>
通宋鄭陳蔡曹衛與濟汝淮泗㑹于楚而竹書紀<lb/>
年梁恵成王入河于甫田又引而東明非禹之<lb/>
舊也書曰濟入于河東出于陶丘北者入而復出<lb/>
也溢爲滎者濟之别滎波既豬者障而東之也周官<lb/>
又謂豫之川滎洛幽兖之川河洓則河南無濟矣<lb/>
其謂莨蕩受濟禹塞滎澤而用河者皆失之漢志<lb/>
莨蕩無出甾獲無始蓋略之也余謂與經合而滎<lb/>
水諸書皆不載又疑渠汳爲二而滎有一焉杜佑<lb/>
以經作于順帝之後詭誕無據而注叙渠源或河<lb/>
<pb n="KR4h0040_SBCK_084-6a"/>
或洓或河洓合其說不一次其所經紛錯悖戾而<lb/>
志亦闊略不具辨始末蓋皆不可考也自漢末河<lb/>
入于汳灌注兖豫永平中遵導汳自滎陽别而東<lb/>
北至千乘入于海而河於是故瀆在新渠之南注<lb/>
所謂絶河而受索自此始隋開皇中因漢之舊導<lb/>
河于汳大業初合河索爲通濟渠别而東南入于<lb/>
淮而故道竭今始東都受退水爲臭河於畿爲白<lb/>
溝於宋爲長沙於單爲石梁於徐爲汳而入於南<lb/>
清南清故泗也蓋自三都而東畿宋亳宿單濟之<lb/>
間千里四來而故道淺狹春夏不勝舟秋水大至<lb/>
<pb n="KR4h0040_SBCK_084-6b"/>
亦不能受也蕭故附庸之國城小不足居民又列<lb/>
肆於河外每水至南里之民皆徙避之廬舍没焉<lb/>
率數嵗一逢民以爲病紹聖三年縣令朝奉郎張<lb/>
惇始自西河因故作新支爲大渠合于東河以導<lb/>
滯而援溺於是冨者出財壯者出力日勤旬勞既<lb/>
月而成邑人相與語曰渠議舊矣更數令不決而<lb/>
卒成於吾侯孰有恵而不報者乎於是不詞而同<lb/>
欲紀於石以屬余余謂張侯其居善守行峻而言<lb/>
道以成其名其仕善義不畏不侮以登于治其可<lb/>
紀者多矣而諸父兄弟獨有見於末者何也夫善<lb/>
<pb n="KR4h0040_SBCK_084-7a"/>
爲治者人知其善而已至其所善蓋莫得而言也<lb/>
渠之興作有迹其效在今此邑人之所欲書也遂<lb/>
爲之書<lb/>
　　　　咸平縣丞廰酴<graphic n="KR2573" url="https://raw.githubusercontent.com/kanripo/KR-Gaiji/master/images/KR2573.png" mimeType="image/png"/>記　張　耒<lb/>
咸平五年詔以陳留之通許鎭爲咸平縣先是<lb/>
章聖皇帝幸亳祠老子道通許築宫以待幸既爲<lb/>
縣即以宫爲縣令治所主簿居中書府而樞密府爲<lb/>
尉舍熈寧某年始置丞於是遷縣尉於外而丞居<lb/>
焉丞居之堂庭有酴醾問之邑之老人則其爲樞<lb/>
密府時所種也既老而益蕃延蔓庇覆占庭之太<lb/>
<pb n="KR4h0040_SBCK_084-7b"/>
半其花特大於其類邑之酴醾皆出其下蓋其當<lb/>
時築室種植以待天子之所休必有珎麗可喜之物<lb/>
而後敢陳是以獨秀於一邑而莫能及也毎思唐<lb/>
自天寳以至於周歷嵗數百天下未甞無戰其治<lb/>
安僅足以小康而禍敗常至於大亂自安史以來<lb/>
蕃鎭四據而天下無完國降及其末分裂攘奪至<lb/>
五季而中原正朔之所加僅止門閥之中惟我<lb/>
藝祖　神宗受天休命神武四達馬首所向破滅<lb/>
摧伏於是<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>百年之蟠據合歷世之分裂數百年<lb/>
間禍根亂源薅剪堙塞大掃而無餘矣肆我　章<lb/>
<pb n="KR4h0040_SBCK_084-8a"/>
聖皇帝誕承祖武以無忘大功寬賦薄征順天養<lb/>
民四方無虞休養滋息如人之疾病蠱敗醫者既<lb/>
已擊逐釣取其累年之蠧矣而後爲之調利撫養<lb/>
安居美食以使之豐腴而堅強也由是觀之自開<lb/>
元以來至於　章聖而天下之人如復見大治之<lb/>
全國嗚呼亦可謂盛矣於是封太山禪梁父祀后<lb/>
土祠老子徜徉四方以明示得意聞之古者天子<lb/>
巡幸所至郡國必建原廟所以廣孝恭示後世而况<lb/>
當太平之盛時講一世之大禮八鸞之所經六龍<lb/>
之所駐可以昭後世示子孫以爲歷世之大訓成法<lb/>
<pb n="KR4h0040_SBCK_084-8b"/>
者冝如何哉是冝一草木一瓦礫皆當護守保藏<lb/>
無敢棄壞以無忘祖宗駿功成烈而使知夫百餘<lb/>
年間地平天成養生送死無憾者誰之力也酴醾<lb/>
之生當是時蓋甞沾雨露之濡近日月之光與夫<lb/>
旄頭屬車皆爲一時之物矣可不愛哉<lb/>
　　　　雙槐堂記　張　耒<lb/>
古之君子其将責人以有功也必使之樂其職安<lb/>
其居以其優游喜樂之心而就吾事夫豈徒苟悅<lb/>
之哉凡人之情其将有爲也其心樂而爲之則致<lb/>
精而不苟雖殫力費心而不自知故所爲者有成而<lb/>
<pb n="KR4h0040_SBCK_084-9a"/>
而無難古之御吏也爲法不苛其勤惰踈密隨其<lb/>
人之所欲而吾獨要其成是古之循吏皆能有所<lb/>
建立夫望人以功而使其情愁沮不樂求捨去之<lb/>
不暇誰肯以其怨沮不平之心而副我之所欲哉<lb/>
頃時予見監司病郡縣之政不立扼腕盛怒曰是<lb/>
惟飲食燕樂居處游觀之好吾日夜以法督責之使無<lb/>
得有一於此一嵗之日數計晷刻吾從而課率之使無<lb/>
得有頃刻之間以約束爲不足而繼以辱罵辱罵<lb/>
爲不足而繼以訊誥方此時吏起不待晨卧不及<lb/>
暖廢飲食冒疾病屋室敗漏不敢修完器用弊乏<lb/>
<pb n="KR4h0040_SBCK_084-9b"/>
不敢改作其勤苦如是猶不足以當其意冝其郡<lb/>
縣之政無所不舉小大得職而民物安堵矣然吏<lb/>
益姦民益勞文書具於有司而事實不立吏足以<lb/>
免其身之責而民不知德相爲欺紿以善一時而<lb/>
監司卒亦不得而察也豈非其所爲者無至誠喜<lb/>
樂之心出於畏罪不獲已苟以充職故耶其事功<lb/>
之滅裂如此理固然也酸棗令王君治邑有能名<lb/>
以其餘力作燕居之堂洒掃完㓗足以宴賔客閲<lb/>
圖書庭有雙槐因以爲名夫王君豈以謂苟勞而<lb/>
無益不若暇佚而有功将安其居樂其身以其獄<lb/>
<pb n="KR4h0040_SBCK_084-10a"/>
訟簿書之間與賢士大夫彈琴飲酒歡欣相樂舒<lb/>
心而養神使其中裕然然後觀物圖其致用意於<lb/>
文法尋尺之外以追古循良君子之風以大變俗<lb/>
吏之弊而爲之哉夫古之善爲政者不佚而常安<lb/>
不勞而善成吾知王君其有得於此矣於是爲之<lb/>
書<lb/>
　　　　照碧堂記　晁　補之<lb/>
去都而東順流千里皆桑麻平野無山林登覧之<lb/>
勝然放舟通津門不再宿至於宋其城郭闤閈人<lb/>
民之庶百貨旁午以視他州則浩穰亦都也而道<lb/>
<pb n="KR4h0040_SBCK_084-10b"/>
都來者則固已曠然見其爲寛閑之土而樂之豈<lb/>
特人情倦覿於其所已饜而欣得於其所未足将<lb/>
朝夕從事於塵埃車馬之間日昃而食夜分而息<lb/>
而若有驅之急不得縱而與之偕者故雖平時意<lb/>
有所樂而不暇思及其脫然去之也亦不必山林<lb/>
逺絶之地要小休而蹔適則人意物境本暇而不<lb/>
遽蓋向之所樂而不暇思者不與之期一朝而自<lb/>
復其理固然此照碧堂之所以爲勝也宋爲本朝<lb/>
始基之地自景德三年詔即府爲南都而雙門立<lb/>
別宫故經衢之左爲留守廨面城背市前無所達<lb/>
<pb n="KR4h0040_SBCK_084-11a"/>
而後與民語接城南有湖五里前此作堂城上以<lb/>
臨之嵗乆且圯而今龍圖閣學士南豐曾公之以<lb/>
待制留守也始新而大之蓋成於元祐六年九月<lb/>
癸卯横七楹深五丈髙可建旄自東諸侯之宅無<lb/>
若此者先是南都嵗賜官僚賔客費爲錢七千<lb/>
緍公奉已約亦不以是侈厨傳故能有餘積以營<lb/>
斯堂屹然如跳出堞上而民不知可以放懷髙蹈寓<lb/>
目而皆適其南汴渠起魏迄楚長堤迤靡帆檣隠<lb/>
見隋帝之所以流連忘返也其西商丘祠陶唐氏<lb/>
以爲火正曰閼伯者之所以有功而食其墟也其<lb/>
<pb n="KR4h0040_SBCK_084-11b"/>
東雙廟唐張巡許逺捍城以死而南霽雲之所以<lb/>
馳乞救於賀蘭之塗也而獨梁故苑複道屬之平<lb/>
臺三十里者名在而跡莫尋雖隋之疆亦其所穿<lb/>
渠在耳豈汰靡者易熄而勲名忠義則愈逺而彌<lb/>
存不可誣哉初補之以校理佐淮南從公宴湖上<lb/>
後謫官於宋登堂必慨然懐公拊檻極目天垂野<lb/>
盡意若遐騖太空者花明草薫百物媚娬湖光瀰<lb/>
漫飛射堂棟長夏畏日坐見風雨自堤而來水波<lb/>
紛紜柳搖而荷靡鷗鳥盡儛客顧而嬉翛然不能<lb/>
去蓋不獨道都來者以爲勝雖饜於吳楚登覽之<lb/>
<pb n="KR4h0040_SBCK_084-12a"/>
樂者度淮而北則不復有至此亦躊躇忀徉而喜<lb/>
矣夫人之感於物者同而所以感者異斯湏之頃爲<lb/>
之易意樂未已也哀又從之故景公美齊而隨以雪涕<lb/>
傳亦曰登髙逺望使人心悴然昔之豪傑憤悱憂<lb/>
世之士或出於此若羊祜太息峴山之顚祜固可人<lb/>
其志有在未可但言哀樂之復也公與補之俱起<lb/>
廢而公爲太史氏補之亦備史官間相與語斯堂<lb/>
屬補之記之巳而公再守南都補之守河中書來及<lb/>
焉補之甞論昔人所館有一日必葺去之如始至<lb/>
者有不掃一室者夫一日必葺以爲不苟於其細<lb/>
<pb n="KR4h0040_SBCK_084-12b"/>
則将推之矣不掃一室以爲有志於其大則不可<lb/>
必卒之其成功有命則婼與蕃之賢於此乎未辨<lb/>
廼公之意則曰吾何有於是從吾所好而已矣二<lb/>
累之上也名肇字子開文學德行事君行已爲後<lb/>
來矜式其出處在古人中其欲有爲在天下後世<lb/>
其卷而施之一郡不以自少而以自得又樂與人<lb/>
同者如此堂不足道也<lb/>
　　　　新城遊北山堂　晁　補之<lb/>
去新城之北三十里山漸深草木泉石漸幽初猶<lb/>
騎行石齒間旁皆大松曲者如蓋直者如幢立者<lb/>
<pb n="KR4h0040_SBCK_084-13a"/>
如人卧者如虯松下草間有泉沮洳伏見墮石井<lb/>
鏘然而鳴松間藤數十尺蜿蜒如大蚖其上有鳥<lb/>
黒如鴝鵒赤冠長喙俛而啄磔然有聲稍西一峯<lb/>
髙絶有蹊介然可歩繫馬石觜相扶携而上篁篠<lb/>
仰不見日如四五里乃聞雞聲有僧布袍躡履來<lb/>
迎與之語<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>而顧如麋鹿不可接頂有屋數十間<lb/>
曲折依崖壁爲欄楯如蝸䑕繚繞乃得出門牖相<lb/>
值既坐山風颯然而至堂殿鈴鐸皆鳴二三子相<lb/>
顧而驚不知身之在何境也且莫皆宿於時九月<lb/>
天髙露清山空月明仰視星斗皆光大如適在人<lb/>
<pb n="KR4h0040_SBCK_084-13b"/>
上䆫間竹數十竿相摩戞聲切切不已竹間梅棕<lb/>
森然如鬼魅離立突鬢之狀二三子又相顧魄動<lb/>
而不得寐遲明皆去既還家數日猶恍惚若有遇<lb/>
因追記之後不復到然往往想見其事也<lb/>
　　　　髙廟碑隂記　唐　意<lb/>
滁之西曰豐山其絶頂有漢髙帝廟或云漢諸将追<lb/>
項羽道經此山至今土俗以五月十七日爲髙帝<lb/>
生日逺近畢集薦肴觴焉意甞從太守侍郎曽公<lb/>
禱雨於廟因讀庭中刻石始知昔人相傳蓋以五<lb/>
月十七日爲漢髙帝忌日按漢書髙帝十二年四<lb/>
<pb n="KR4h0040_SBCK_084-14a"/>
月甲辰崩于長樂宫五月丙寅葬長陵<hi>葬凡二十注自崩至</hi>
<hi>日三</hi>疑五月十七日必其葬日又非忌日也以曆推<lb/>
之自上元甲子之嵗至漢髙帝十二年四月晦日<lb/>
<hi>次丙午是年嵗</hi>凡積一百九十三萬六千三百六十三年<lb/>
二千三百九十四萬九千五百九十一月七億七<lb/>
百二十四萬六千八十五日以法除之筭外得五<lb/>
月朔己酉十七日乙丑則丙寅葬日乃十八日也<lb/>
班固記漢初北平侯張蒼所用顓帝曆晦朔月見<lb/>
弦望滿虧多非是故髙帝九年六月乙未晦日食<lb/>
夫日食必於朔而食於晦則先一日矣豈非丙寅<lb/>
<pb n="KR4h0040_SBCK_084-14b"/>
乃當時十七日乎不然嵗月乆逺傳者之失也遂<lb/>
以告公命刻其碑隂<lb/>
　　　　拱北軒記　鄒　浩<lb/>
拱北軒者所居對堂之小軒也昭人屋向皆東南<lb/>
獨此居面北軒又正在北方先聖言北辰居其所<lb/>
而衆星拱之故取以名焉因竊自念君者北辰也<lb/>
拱者也羣臣者衆星也拱之者也今在内爲輔弼<lb/>
爲侍從爲六曹寺監之屬拱北可也在外爲監司<lb/>
爲守令爲諸路郡邑之屬拱北可也而浩則名除<lb/>
于仕版身廢于炎荒既已隕墜而爲石矣尚奚麗<lb/>
<pb n="KR4h0040_SBCK_084-15a"/>
天者之擬邪又竊自念所除者名耳拱北之心未<lb/>
甞除也所廢者身耳拱北之心未甞廢也夫未甞<lb/>
除而自除之未甞廢而自廢之非浩所忍爲也浩<lb/>
於是軒朝夕焚香稽首再拜上祝皇帝壽千萬嵗<lb/>
長與天同乆與地並拱于内者輔弼盡輔弼之道<lb/>
侍從盡侍從之冝六曹寺監之屬盡所以爲六曹<lb/>
寺監之職拱于外者監司盡監司之分守令盡守<lb/>
令之才諸路郡邑之屬盡所以爲諸路郡邑之務<lb/>
上下相承如源流之一水先後相應如首尾之一<lb/>
形自京師而環矚之雖逺在蠻夷戎狄之外猶且<lb/>
<pb n="KR4h0040_SBCK_084-15b"/>
四序平萬物遂重譯效貢拱我聖人而况九州之<lb/>
内乎和氣浮于上則景星見卿雲飛和氣動于下<lb/>
則朱草生醴泉湧凡是祥瑞之物莫不紛綸畢至<lb/>
祖宗之功德由此而彌光廟社之安榮由此而彌<lb/>
固前古以來未有太平若此其盛焉浩之所以拱<lb/>
北在是而已且既已爲石矣亦必有觸之而起者<lb/>
始自膚寸旋充太虚於時滂沱未必無助然則區<lb/>
區素定之心又安敢自棄而莫之篤歟又竊系以<lb/>
詞曰七曜兮可西五嶽兮可移我心湛然兮如初<lb/>
時我不見窮達得䘮之殊塗兮惟拱北之知噫髙<lb/>
<pb n="KR4h0040_SBCK_084-16a"/>
髙無私兮日監在茲<lb/>
　　　　易庵記　唐　庚<lb/>
客問陶隱居吾欲注周易本草孰先隱居曰易冝<lb/>
先客曰何也隱居曰注易誤猶不殺人注本草誤<lb/>
則有不得其死者矣世以隱居爲知言與吾之說<lb/>
大異蓋六經者君本之致治也漢時決疑獄斷國<lb/>
論悉引經術兹豈細故而易言哉本草所以辨物<lb/>
六經所以辨道道者物之所以生萬物者人之所<lb/>
資以爲生一物之誤猶不及其餘道術一誤則無<lb/>
復孑遺矣前世儒臣引經誤國其禍至於伏尸百<lb/>
<pb n="KR4h0040_SBCK_084-16b"/>
萬流血千里本草之誤豈至是哉注本草誤其禍<lb/>
疾而小注六經誤其禍遲而大隱居注本草矣故<lb/>
知本草之爲難而未甞注經故不知經尤爲難而<lb/>
不可率易如此世以不服藥爲中醫此言雖小可<lb/>
以喻大吾用易不審䧟難幾死今幸閑廢方且據<lb/>
庵孰讀而深思之復書此二本其一以自警其一<lb/>
以寄二子焉<lb/>
　　　　顔魯公祠堂記　唐　庚<lb/>
上元中顔公爲蓬州長史過新政作離堆記四百<lb/>
餘言書而刻之石壁上字徑三寸雖崩壞剝裂之<lb/>
<pb n="KR4h0040_SBCK_084-17a"/>
餘而典刑具在使人見之凛然也元符三年余友<lb/>
強叔來尹是邑始爲公作祠堂於其側而求文以<lb/>
爲記余謂仁之勝不仁乆矣然有時乎不勝而反<lb/>
爲所䧟焉命也史臣論公晚節偃蹇爲姦臣所擠<lb/>
見隕賊手是未必然公孫丞相以仲舒相膠西梁<lb/>
兾以張綱守廣陵李逢吉以韓愈使鎭州而盧𣏌<lb/>
以公使希烈其用意正相類爾然於數君終不能<lb/>
有所傷而公獨不免於虎口由是觀士之成敗存<lb/>
亡豈不有命耶而小人軒然自以爲得計不亦謬<lb/>
乎且吾聞古之尚友者以友天下善士爲未足又<lb/>
<pb n="KR4h0040_SBCK_084-17b"/>
尚論古之人誦其詩讀其書思見其人而不可得<lb/>
則方且欲招屈子於江濵起士㑹於九原蓋其志<lb/>
所願則超然慕於數千百載之後而况於公乎公<lb/>
之功名事業已絶於人而文學之妙亦不可及因<lb/>
其心畫之所在而祠之此昔人尚友之意也甞試<lb/>
與彊叔登離堆探石堂觀其遺迹而味其平生則<lb/>
公之精神風采猶或以想見也夫<lb/>
　　　　絳州思堂記　張　繹<lb/>
金臺太守時侯黙而好深沉之思下車之六月作<lb/>
堂於治所之東偏命之曰思且將進思盡忠退思<lb/>
<pb n="KR4h0040_SBCK_084-18a"/>
補過以盡吾之才也客有難者曰天下何思何慮<lb/>
同歸而殊塗一致而百慮天下何思何慮而子欲<lb/>
思之耶侯笑曰公知其一未知其二靖共爾位好<lb/>
是正直神之聽之介爾景福人道之常也吾又何<lb/>
思日往則月來月往則日來天道之常也吾又何<lb/>
思子見世之人矯情亂志拂類以成其行者乎冨<lb/>
貴之未來則爲之巧語軟熟視人有詡詡乞憐之<lb/>
色不得則戚戚以爲憂患難之來則爲悲愁無聊<lb/>
之聲䑕匿鳥伏若不可容以僥倖險阻之萬一不<lb/>
得則戚戚以爲憂嗚呼是未來者果可來而既來<lb/>
<pb n="KR4h0040_SBCK_084-18b"/>
者果可去耶夫惟不知有是理而強思之也天下<lb/>
始紛紛多事矣是所謂憧憧往來朋從爾思是也<lb/>
子所謂不思殆謂是歟客曰然侯曰子徒知有不<lb/>
可思而強思之庸詎知當思而不思又患之大也<lb/>
耶客愕然侯指曰子見庭中之杏當未春時橛然<lb/>
一枯株耳然則春而華秋而落果何有耶子能思<lb/>
其所以華思其所以落則死生之理盡矣子見坐<lb/>
隅之燭當中夜晣晣可以見幽隱仆之則瞋目不<lb/>
見丘山果何物耶子能思其所以見思其所以不<lb/>
見則鬼神之理盡矣孔子所謂學而不思則罔孟<lb/>
<pb n="KR4h0040_SBCK_084-19a"/>
子所謂思則得之不思則不得是也不然子欲捨<lb/>
是而求道家者流浮屠之說去人情絶思慮塊然<lb/>
坐乎窮荒之域視吾君臣父子泛泛若江湖之適<lb/>
相值也頽靡壞蕩不自収歛且曰吾之道将自同<lb/>
於獸死木爛而已吾又何思嗚呼是道也吾不知<lb/>
其果何道也耶而子不願學之耶於是客始茫然<lb/>
自失因撫髀而爲之歌曰春雨濕兮花卉香秋風<lb/>
落兮露以霜一往一來天地之常彼不知兮何自苦而<lb/>
茫茫思乎思乎吾君臣父子兮眞道之奥而德之<lb/>
光客去侯懼其言之不傳也樂與學者共之也遂<lb/>
<pb n="KR4h0040_SBCK_084-19b"/>
命壽安張繹記之河南吳僅書之<lb/>
皇朝文鑑卷第八十四<lb/>
</p>
<p>
</p>
  </div>
</body>
</text>
</TEI>
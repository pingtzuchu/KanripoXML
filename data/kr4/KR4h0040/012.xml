<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_012-1a"/>
皇朝文鑑卷第十二<lb/>
　詩<lb/>
　　四言<lb/>
　　　皇雅十首　尹　洙<lb/>
　　　定州閲古堂　富　弼<lb/>
　　　祫禮頌聖徳　梅　堯臣<lb/>
　　　魏京　劉　敞<lb/>
　　　古風　劉　敞<lb/>
　　　閔雨　劉　敞<lb/>
　　　新田　王　安石<lb/>
<pb n="KR4h0040_SBCK_012-1b"/>
　　　潭州新學　王　安石<lb/>
　　　明堂樂章二首　王　安石<lb/>
　　　顔樂亭　程　顥<lb/>
　　　何公橋　蘇　軾<lb/>
　　　觀棊　蘇　軾<lb/>
　　　和陶淵明時運　蘇　軾<lb/>
　　　和陶淵明勸農　蘇　軾<lb/>
　　　江郊　蘇　軾<lb/>
　　　泂酌亭　蘇　軾<lb/>
　　　　皇雅十首　尹　洙<lb/>
<pb n="KR4h0040_SBCK_012-2a"/>
天監受命也自梁至于周兵難不息　宋受命統<lb/>
一萬方焉<lb/>
天監下民亂靡有定甚武且仁祚厥眞聖仁實懷<lb/>
徠武以執競匪䖍匪劉拯我大命自昔外禪月經<lb/>
日營令以挾制政以隂傾　帝初治兵志勤于征<lb/>
奄受神器匪謀而成淮潞弗䖍卒汙叛迹戎輅戒<lb/>
嚴皇威有赫彼冦詿民吾勇其百殄厥渠魁貸其<lb/>
反側　帝朝法宫左右宗公忮夫悍士以雍以容<lb/>
爾居爾室爾工爾農既息既養惟天子功<lb/>
　　　　天監四章章八句<lb/>
<pb n="KR4h0040_SBCK_012-2b"/>
西師征蜀也<lb/>
主用西師岷梁弗賔匪曰負固實交晉人予訓予<lb/>
誓合我將臣正厥有罪無庸傷民矯矯虎士載摧<lb/>
其壁于嗟孟侯亦果其策迎師而降靡抗鋒鏑豈<lb/>
獨身謀完是宗國蜀都既平將臣失律此衆悍驕<lb/>
彼民危慄當塗叫呶合萬爲一匪懷則威　帝心<lb/>
是恤　帝曰將臣予嘉乃庸廢命毒民爾弗有終<lb/>
邦典用疑惟罪惟功靡殛而削恊于厥中　帝曰<lb/>
孟侯受封于楚淑旂琱戈備物異數俾爾族姻及<lb/>
乃文武服在王庭靡不有序蜀民呼歌天子威靈<lb/>
<pb n="KR4h0040_SBCK_012-3a"/>
保我者封暴我者刑匪功是私匪弱是陵天子惠<lb/>
民疇敢不承<lb/>
　　　　西師六章章八句<lb/>
耆武受俘也命將伐南海平金陵俘二王以獻<lb/>
耆武定功時惟二方淮服其義海南遂荒孰孱而盭<lb/>
孰暴而猖自底不譓乃終滅亡　帝戒二俘同即<lb/>
爾誅予惟民無辜休息是圖時其輯矣寧威獨夫<lb/>
帝嗟汙邦乆罹于兵或暴下以征或敷虐以刑予<lb/>
命中典恊于國經民服德音室家以寧<lb/>
　　　　耆武三章二章八句一章六句<lb/>
<pb n="KR4h0040_SBCK_012-3b"/>
憲古令守臣也削其附庸以強帝室焉　帝懷永<lb/>
圖治古是憲四方守臣惟屏惟翰在昔艱難弗惠<lb/>
訓典跨都連城高牙以建有土有民肆乃征繕以<lb/>
息以容終焉叛換凡今帥臣狃厥聞見匪革亂原<lb/>
曷清多難　帝告庶邦式是典彜元侯顯父戚臣<lb/>
宗支正乃封圻予一人是毗凡曰附城罔爾俾之<lb/>
畜兵厚賦靡爾得私母㐫而國作福作威天子有<lb/>
命疇敢不祇子孫承承唯萬世規<lb/>
　　　　憲古二章章十六句<lb/>
大鹵王師討晉罪也<lb/>
<pb n="KR4h0040_SBCK_012-4a"/>
冀州之疆粤惟大鹵俗忮而專地扼而固恊比幽<lb/>
都蕩揺邊圉三垂既夷兇威弗沮　帝御六師百<lb/>
萬貔虎剪其附庸至于城下鋒鏑始交梯衝如舞<lb/>
蠢爾孱王請附降虜我士奮揚願究吾武　皇帝<lb/>
曰吁念彼黎庶匪鯨匪鯢復爲王士晉郊既平九<lb/>
區以寧陳功太廟告假威靈在昔武王于啇觀兵<lb/>
維我　藝祖亦勤于征匪貸晉罪俟厥貫盈聖作<lb/>
聖繼巍巍相承皇矣　二后功莫與京<lb/>
　　　　大鹵二章一章二十二句一章十四句<lb/>
帝籍修故典也躬耕以劭農焉<lb/>
<pb n="KR4h0040_SBCK_012-4b"/>
帝籍于郊典儀具陳務農以訓供祀以勤祀在誠<lb/>
誠匪勤于人訓農以實匪訓以文　帝謹二物乃<lb/>
躬乃親公侯卿士暨厥庶民千甸有制飭哉惟寅<lb/>
帝賚高年式宴且喜種種黄髮族立而議我生艱<lb/>
難暴亂以繼耳狃金鼔目狎戎器皇其我圖親講<lb/>
農事有子有孫力田孝悌鼔舞至仁薫焉如醉<lb/>
　　　　帝籍二章章十四句<lb/>
庶工任賢也<lb/>
帝咨庶工疇其輔予俊乂以登厥勞乃圖匪忘舊<lb/>
勲非賢勿俞巍巍衮台盛德以居任賢伊何昌言<lb/>
<pb n="KR4h0040_SBCK_012-5a"/>
是庸勉告爾猷罔恤廼躬豈無狷辭怫于予衷予<lb/>
不爾疵爾無面從始時從官戎容揚揚今　帝左<lb/>
右儒冠煌煌朝廷以尊文物典章得人之盛奕世<lb/>
重光<lb/>
　　　　庶工三章章八句<lb/>
帝制北方請盟也<lb/>
帝制萬邦罔有弗賔蠻夷戎狄羈而勿臣威格三<lb/>
方稽顙獻珍單于革心願交使人　帝謀公卿列<lb/>
侯庶校咸曰彼心暴戾隂狡既擾我疆復利吾寶<lb/>
無若勵兵襲其還道　皇曰有衆予實念兹戰無<lb/>
<pb n="KR4h0040_SBCK_012-5b"/>
必勝矧其歸師借曰大獲疇能盡之益俾餘醜毒<lb/>
吾朔陲乃俞其盟北州以綏在漢世宗抗威北戎<lb/>
暴農筭商經用弗充中土震騷漢南始空降及後<lb/>
世猶稱厥功於穆　聖考德無與偕匪勤于兵北<lb/>
人遂來逮是三紀逺俗以懷生民休息嗚呼仁哉<lb/>
　　　　帝制五章四章八句一章十句<lb/>
皇治恤刑也<lb/>
帝仁于用刑在位者以寛恤爲治焉皇底其治欽<lb/>
哉惟刑在疑而宥罔察爲明愛怒弗肆孰爲重輕<lb/>
母一弗辜惟典之平前世理官倚法以刻匪彼爲<lb/>
<pb n="KR4h0040_SBCK_012-6a"/>
仇蓋曰任職今之蔽獄務正其辟鍳于前人繄我<lb/>
仁德皇德在仁寖而成風公侯卿士靡不率從麛<lb/>
卵萌生咸保厥終不鄙不夭樂哉融融<lb/>
　　　　皇治三章章八句<lb/>
太平封祀告成功也<lb/>
噫太平無象兮世烏得而知維盛德可迹兮其封<lb/>
祀之儀東岱宗兮西汾脽禮上帝兮賔地祇　皇<lb/>
有征兮吾民以嬉　皇有祈兮吾民是私天敷佑<lb/>
兮俾　皇之釐永世億寧兮無疆之基<lb/>
　　　　太平一章章八句<lb/>
<pb n="KR4h0040_SBCK_012-6b"/>
　　　　定州閱古堂　富　弼<lb/>
天下十八道惟河北㝡重河北三十六州軍就其<lb/>
中又析大名府定州眞定府高陽關爲四路惟定<lb/>
州㝡要定爲一路治所實天下要重之㝡知是州<lb/>
者兼本路兵馬都部署居則治民出則治兵非夫<lb/>
文武才全望傾于時者不能安疆埸屏王室也然<lb/>
自國初已來專以武臣帥諸路慶曆七年甘陵妖<lb/>
賊據城叛河北妖黨相揺以謀應卒驕將偄人心<lb/>
大震　天子悟始議選儒臣帥四路以督諸將廼<lb/>
起知鄆州資政殿學士給事中昌黎韓公帥眞定<lb/>
<pb n="KR4h0040_SBCK_012-7a"/>
以遏亂萌明年春賊誅人安既而夏大雨河決商<lb/>
胡東北入于海河北灾人復不寧流徙失業者四<lb/>
出咸不翅千里僵殍滿道　天子侐然且虞他姦<lb/>
遂以公帥定定既要重天下宿兵素多屬傷殘之<lb/>
後官民枵困征賦逃無幾而兵不少減兵襲舊幸<lb/>
歉益驕以悍公夙夜裁整以威以懷兵之驕不從<lb/>
令者捽其首惡斬以徇略爲條教餘怗怗就約不<lb/>
敢譁于室至有調發者逺而彌戢如公親臨已而<lb/>
招集逋亡四流爭還如啼孩奔父母惟恐其後至<lb/>
則充然各得其欲農無廢隴賦有餘粒不旁誅橫<lb/>
<pb n="KR4h0040_SBCK_012-7b"/>
斂而上下足堙漏補罅一面完固公既擊彊梗之<lb/>
兵又育彫瘵之民左行斧鉞右哺飲食亂者畢治<lb/>
亡者畢存禮法政教向之人所不得聞者今漸濡<lb/>
酣飫無不貫徹自是邊人革其耳目新其肝腸優<lb/>
爲而樂從故人易治而功成速也又明年秋　天<lb/>
子圖公之功詔加大學士公先嘗表其志幸終三<lb/>
年不願亟易也至　天子抑騎召而使即以授姑<lb/>
遂公請亦以慰斯人愛公之心也公惕寵處官雖<lb/>
無事未嘗輒自豫念兵與民之急宜無過者矧臨<lb/>
要重之路憂虞所繫凡是繪畫不可以無法廼擇<lb/>
<pb n="KR4h0040_SBCK_012-8a"/>
取歷代賢守良將揔若干人行事創大屋以類相<lb/>
次繪于周壁牓之曰閱古堂蓋欲閱古之人所爲<lb/>
而爲之法也噫公雅文傑武自當視乎古人且天<lb/>
下方遲公入輔以致太平若其安疆埸屏王室豈<lb/>
庸考古而後能哉實公冲然不自有其有而歸乎<lb/>
古人也其懸知來者不師繪事而公是師也雖然<lb/>
蹋古蒐善惠人警已公之意謂其至矣乎公郵問<lb/>
索詩因粗序所致之旨以誌其始而示于後詩曰<lb/>
朔方之兵勁于九土尤勁而要粤惟定武兵勁在<lb/>
馭用則羆虎失馭而勁驕不可舉曰保曰貝閉壁<lb/>
<pb n="KR4h0040_SBCK_012-8b"/>
連阻武爵斯守束手就虜　皇帝曰噫汝武曷取<lb/>
有敝必革以儒于撫公來帥定始以威怒有兵悍<lb/>
橫一用干斧連營怛之膽栗腰傴既懼而教如脂<lb/>
如乳以刺以射以鉦以鼔無一不若師師旅旅列<lb/>
城自敕靡不和附隂沴爲梗降此大雨大河破洩<lb/>
在河之滸民被黜墊田入汚莽流離蕩析不得其<lb/>
所公慼曰吁予敢寧處廼大招來乃大保聚乃營<lb/>
帛粟寒衣飢茹民歸而安水下孰禦彊弱死生由<lb/>
公復慮曰義曰仁震肅春煦合和蒸天天順以序<lb/>
公境獨稔爰夌爰黍公俗獨樂夫耕婦杼人雖曰<lb/>
<pb n="KR4h0040_SBCK_012-9a"/>
康公亦奚豫謂此一方民與兵具務劇任重稽古<lb/>
人𥙿人皆謂公與古爲伍公文化民公武禦侮何<lb/>
思古人公不自許遂擇竒將繪于堂宇列其行事<lb/>
指掌可數前有古人在我門戸後有來者依我墻<lb/>
堵斯堂勿壞有堂有故堂之不存來者曷覩宏乎<lb/>
煥乎千載是矩<lb/>
　　　　祫禮頌聖德　梅　堯臣<lb/>
溥哉孝享將事于寧文武卿士冠劒在庭奚俟<lb/>
帝齋風霰其零風霰不已鉤陳豹尾龍旂太常立<lb/>
列比比<lb/>
<pb n="KR4h0040_SBCK_012-9b"/>
帝居路寢百辟就次至于榖旦漫漫翳翳<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>帝入<lb/>
靈宫左撞黄鍾陞階置玉日氣曈曈鴻鴻杲杲氛<lb/>
駁隂掃宿于太宫月星皓皓侍祠之臣鵠舉鷺振<lb/>
或捧其匜或進其巾輔相夾導俯僂鮮鱗圭瓉以<lb/>
陳登歌以均東向虚位發爵親親平明　帝還紫<lb/>
宸序班望　帝之顔穆穆閑閑簷步廊廊雪浮陽<lb/>
光大楹爛爛朱陛煌煌稱祝萬壽萬壽無疆却登<lb/>
寶輿以御端門揭雞肆赦雷動乾坤于時都人于<lb/>
時婦女于時蠻夷異口同語　天子萬年仁聖之<lb/>
主臣時執冊與物咸覩敢播于詩庶聞九土<lb/>
<pb n="KR4h0040_SBCK_012-10a"/>
　　　　魏京　劉　敞<lb/>
上二十年治建北京以章明　先帝廵狩之德以<lb/>
逹孝思于下于時野之處士或相與議曰蓋文王都<lb/>
豐武王都鎬豐鎬之間不能數百里文武之位不<lb/>
過侯伯而詩人乃以聖人之德天子之事歌之有<lb/>
如　聖朝德位相侔述作相繼而無遹駿烝哉之<lb/>
詩此乃處士之罪非公卿之過也乃考聲譔辭以<lb/>
繼大雅垂之無窮其文曰<lb/>
皇作大都大都雄雄奄定北國四方來同　皇曰<lb/>
卿士在昔　聖考祗遹文武維慈㓜老天監在上<lb/>
<pb n="KR4h0040_SBCK_012-10b"/>
既有明德乃命于下罔有不服匪允命之亦章慶<lb/>
之匪允服之亦保育之時維玁狁侮予之疆靡度<lb/>
靡虞跳呼以狂業業烝黎載震載驚侵魏及澶羣<lb/>
心不寧　帝奮厥武百萬其士匪怒以棘于三十<lb/>
里如虎如貔如霆如雷靡有逺邇　天子其來<lb/>
天子來止士增其喜孰偷其生以不奮興驅之渾<lb/>
渾攘之賁賁靡有輈張殱厥鯨鯤或獻其寶或請<lb/>
其命　帝振于旅維時既定屹屹魏土山河之固<lb/>
匪山河則固維上帝伊怒既閟爾弓既櫜爾予玁狁<lb/>
臣之四方是休　皇曰卿士　聖孝之德允于孝<lb/>
<pb n="KR4h0040_SBCK_012-11a"/>
思孝思維則爾眎于魏以作我都以赫厥靈俾後<lb/>
勿踰　皇曰卿士維帝時功時亦維人維冦萊公<lb/>
爾敬爾止弼予于治期爾前人用迪爾事　皇曰<lb/>
卿士維帝作武垂是萬年莫敢予侮泰山之封后<lb/>
土之禪予監若兹惟天是眷翼翼魏土天子國之<lb/>
穆穆原廟聖人則之孰爲彊暴來覯來覲俾讋于<lb/>
威于忠是訓顯顯　天子孝德自躬率是休烈覃<lb/>
之北戎河水東注昭哉禹績時萬斯年　天子之<lb/>
德<lb/>
　　　　古風　劉　敞<lb/>
<pb n="KR4h0040_SBCK_012-11b"/>
子欲富矣何用爲富農不若工工不若賈子欲貴<lb/>
矣何用爲貴德不若名名不若勢粹兮純兮三五<lb/>
之人兮終窶且貧兮孰知其珍兮<lb/>
　　　　閔雨　劉　敞<lb/>
臣伏見春首以來天乆不雨曆官李用晦治大衍<lb/>
軌革太醫趙從古治黄帝六氣咸以謂風旱歲惡<lb/>
然　陛下焦心勞意側躬修德蕃樂損膳議獄宥<lb/>
過以迎導善氣爰及言事得罪者唐介杜樞之徒<lb/>
復特見甄序小大之臣莫不欣然人情悅則天氣<lb/>
和矣乃三月己巳日入而雨至于庚午詩不云乎<lb/>
<pb n="KR4h0040_SBCK_012-12a"/>
益之以霡霂既優既渥既霑既足生我百榖以此<lb/>
見聖人之德與天相符言出而物應行發而神助<lb/>
雖水旱之占有常數者猶不能違之況其眇者乎<lb/>
竊觀詩書所載盛德之君至誠動天之速未有及<lb/>
陛下者也臣不勝皷舞之至謹撰閔雨詩一首十<lb/>
三章章六句投進以聞<lb/>
堪輿絪緼一晦一明或沉而毁或亢而暘自古以<lb/>
然世習爲常民生㝠㝠靡究靡知其幸而吉不幸<lb/>
而灾猖狂妄行唯所遇之天命降監在我　元聖<lb/>
兼覆廣𥙿四方既定維民之恤無所疵病伊年暮<lb/>
<pb n="KR4h0040_SBCK_012-12b"/>
春旱乆不雨人曰時哉曆有常數禹湯之賢莫能<lb/>
弗遇　帝獨喟息是豈足言化育萬物若鎔以埏<lb/>
患在誠薄不能動天退而齋心淵黙以居鍾鼔不<lb/>
抎宴游不娛左右肅然一懷瞿瞿䟽獄省刑與物<lb/>
更始内恕孔悲引咎在已爰及四海愚智咸喜追<lb/>
悟讜直褒進淹滯聲色無迕式序在位嬖習權近<lb/>
懾威屏氣已已乃雨若有鬼神凄凄其風渰渰其<lb/>
雲自東徂西罄無不均匪震匪拔匪溢匪洩生曰<lb/>
百榖區萌畢逹以享以食小大胥悅天子之德視<lb/>
雨之施肇自京師達于四裔無有蠻貊孚我君惠<lb/>
<pb n="KR4h0040_SBCK_012-13a"/>
天子之政視雨之時飬老長㓜速哉熈熈更化易<lb/>
俗而民不知　天子之慶視雨之積自天降康時<lb/>
萬時億眉壽無疆以靖四國<lb/>
　　　　新田　王　安石<lb/>
唐治四縣田之入於草莽者十九民如寄客雖簡<lb/>
其賦緩其徭而不可以必留尚書比部郎中趙君<lb/>
尚寛之來問弊於民而知其故乃使推官張君恂<lb/>
以兵士興大渠之廢者一大陂之廢者四諸小渠<lb/>
陂教民自爲者數十一年流民作而相告以歸二<lb/>
年而淮之南湖之北操囊耜以率其妻子者其來<lb/>
<pb n="KR4h0040_SBCK_012-13b"/>
如雨三年而唐之土不可賤取昔之菽粟者多化<lb/>
而爲稔環唐皆水矣唐獨得歲焉舩漕車輓負檐<lb/>
出于四境一日之間不可爲數而唐之私廩固有<lb/>
餘循吏之無稱於世乆矣予聞趙君如此故爲作<lb/>
詩詩曰<lb/>
離離新田其下流水孰知其初灌莽千里其南背<lb/>
江其北逾淮父抱子扶十百其來其來僕僕慢我<lb/>
雜屋趙侯劬之作者丕饑歲仍大熟飽及鷄鶩僦<lb/>
舡與車四鄙出榖今游者處昔止者流維昔牧我<lb/>
不如今侯侯來適野不有觀者稅于水濵問我鰥<lb/>
<pb n="KR4h0040_SBCK_012-14a"/>
寡侯其歸矣三歲于兹誰能止侯我徃來之<lb/>
　　　　潭州新學　王　安石<lb/>
治平元年天章閣待制興國吳公治潭州之明年<lb/>
正月改築廟學于城東南越五月告成孔子用幣<lb/>
潭人曰公爲善政以德我又不勩我而爲此學以<lb/>
嘉我士子誰能詩乎以誦我公於無窮皆辭不敢<lb/>
乃使來請詩曰<lb/>
有嘉新學潭守所作守者誰歟仲庶氏吳振養矜<lb/>
寡衣之褰襦黔首鼔歌吏靜不求乃相廟序生師<lb/>
所廬上漏旁穿燥濕不除曰嘻遷哉迫阨卑汚當<lb/>
<pb n="KR4h0040_SBCK_012-14b"/>
其壞時適可以謀營地慮工伐楩楠櫧徹故就新<lb/>
爲此渠渠潭人來止相語而喜我知視成無豫經<lb/>
始公升在堂從者如水公曰誨汝潭之士子古之<lb/>
讀書凡以爲已躬行孝悌由義而仕神聽汝助况<lb/>
於閭里無實而夸非聖自是雖大得意吾猶汝恥<lb/>
士下其手公言無尤請詩我歌以逺公休<lb/>
　　　明堂樂章二首　王　安石<lb/>
　　　　皇帝還大次憩安之曲<lb/>
有奕明堂萬方時㑹宗子聖考作帝之配樂酌虞<lb/>
典禮從周制釐事既成於皇來暨<lb/>
<pb n="KR4h0040_SBCK_012-15a"/>
　　　　歆安之曲<lb/>
穆穆在堂肅肅在庭於顯辟公來相思成神既歆<lb/>
止有聞惟馨錫我休嘉燕及羣生<lb/>
　　　　顔樂亭　程　顥<lb/>
天之生民是爲　物則非學非師孰覺孰識聖<lb/>
賢之分古難其明有孔之遇有顔之　生聖以<lb/>
道化賢以學行　萬世心目破昏爲醒周爰闕<lb/>
里惟顔舊止巷汙以榛井堙而圯郷閭蚩蚩弗視<lb/>
弗履有卓其誰師門之嗣追古念今有惻其心良<lb/>
價善諭發帑出金巷治以闢井渫而深清泉澤物<lb/>
<pb n="KR4h0040_SBCK_012-15b"/>
佳木成隂載基載落亭曰顔樂昔人有心予忖予<lb/>
度千載之上顔惟　孔學百世之下顔居孔作<lb/>
盛德彌光風流日長道之無疆古今所常水不忍<lb/>
廢地不忍荒嗚呼正學其何可忘<lb/>
　　　　何公橋　蘇　軾<lb/>
天壤之閒水居其多人之徃來如鵜在河順水而<lb/>
行雲駛鳥疾維水之利千里咫尺亂流而涉過膝<lb/>
則止維水之害咫尺千里沔彼濫觴蛙跳鯈游溢<lb/>
而懷山神禹所憂豈無一木支此大壞舞于盤渦<lb/>
冰拆雷解坐使此邦畫爲兩州鷄犬相聞胡越莫<lb/>
<pb n="KR4h0040_SBCK_012-16a"/>
救允毅何公甚勇于仁始作石梁其艱其勤將作<lb/>
復止更此百難公心如鐵非石則堅公以身先民<lb/>
以悅使老壯負石如負其子䟽爲玉虹隠爲金堤<lb/>
直欄橫檻百賈所栖我來與公同載而出讙呼塡<lb/>
道抱其馬足我歎而言視此滔滔未見剛者孰爲<lb/>
此橋願公千歲與橋壽考持節復來以慰父老如<lb/>
朱仲卿食于桐郷我作銘詩子孫不忘<lb/>
　　　　觀棊　蘇　軾<lb/>
予素不解棊甞獨遊廬山白鶴觀觀中人皆闔户<lb/>
晝寢獨聞棊聲於古松流水之閒意欣然喜之自<lb/>
<pb n="KR4h0040_SBCK_012-16b"/>
爾欲學然終不解也兒子過乃粗能者儋守張中<lb/>
日從之戲予亦偶坐竟日不以爲厭也<lb/>
五老峯前白鶴遺址長松䕃庭風日清美我時獨遊<lb/>
不逢一士誰與棊者戸外屨二不聞人聲時聞落子<lb/>
紋枰坐對誰究此味空鈎意釣豈在魴鯉小兒近道<lb/>
剥啄信指勝固欣然敗亦可喜優哉游哉聊復爾耳<lb/>
　　　　和陶淵明時運　蘇　軾<lb/>
丁丑二月十四日白鶴峯新居成自嘉祐寺遷入<lb/>
詠淵明時運詩云斯晨斯夕言息其廬似爲余發也乃<lb/>
次其韻長子邁與予别三年矣挈携諸孫萬里逺<lb/>
<pb n="KR4h0040_SBCK_012-17a"/>
至老朽憂患之餘不能無欣然<lb/>
我卜我居居非一朝龜不吾欺食此江郊廢井已<lb/>
塞喬木干霄昔人伊何誰其裔苗下有碧潭可飲<lb/>
可濯江山千里供我遐矚木固無脛瓦豈有足陶<lb/>
匠自至嘯歌相樂我視此邦如洙如沂邦人勸我<lb/>
老矣安歸自我幽獨倚門或揮豈無親友雲散莫<lb/>
追旦朝丁丁誰欵我廬子孫逺至笑語紛如剪髮<lb/>
垂髫覆此瓠壺三年一夢乃復見余<lb/>
　　　　和陶淵明勸農　蘇　軾<lb/>
海南多荒田俗以貿香爲業所産秔稌不足於食乃<lb/>
<pb n="KR4h0040_SBCK_012-17b"/>
以藷<hi>切時諸</hi>芋雜米作粥糜以取飽予旣哀之乃和<lb/>
淵明勸農詩以告其有知者<lb/>
咨爾漢黎均是一民鄙夷不訓夫豈其眞怨忿刧<lb/>
質尋戈相因欺謾莫訴曲自我人天旤爾土不麥<lb/>
不稷民無用物怪珍是植播厥薫木腐餘是穡貪<lb/>
夫汚吏鷹摰狼食豈無良田膴膴平陸獸蹤交締<lb/>
鳥喙諧穆驚麏朝射猛狶夜逐芋羮藷麋以飽耆<lb/>
宿聽我苦言其福永乆利爾鉏耜好爾鄰偶斬艾<lb/>
蓬藋南東其畒父兄搢梃以抶游手天不假易亦<lb/>
不汝匱春無遺勤秋有後冀雲舉雨決婦姑畢至<lb/>
<pb n="KR4h0040_SBCK_012-18a"/>
我良孝愛袒跣何愧逸諺戲侮博奕頑鄙投之生<lb/>
黎俾勿冠履霜降稻實千箱一軌大作爾社一醉<lb/>
醇美<lb/>
　　　　江郊　蘇　軾<lb/>
惠州歸善縣治之北數百步抵江少西有盤石小<lb/>
潭可以垂釣作江郊詩云<lb/>
江郊葱曨雲水蒨絢碕岸斗入洄潭輪轉先生悅<lb/>
之布席閒燕初日下照潜鱗俯見意釣忘魚樂此<lb/>
竿綫優哉悠哉玩物之變<lb/>
　　　　泂酌亭　蘇　軾<lb/>
<pb n="KR4h0040_SBCK_012-18b"/>
瓊山郡東衆泉觱發然皆冽而不食丁丑歲六月<lb/>
軾南遷過瓊始得雙泉之甘於城之東北隅以告<lb/>
其人自是汲者常滿泉相去咫尺而異味庚辰歲<lb/>
六月十七日遷于合浦復過之太守承議郎陸公<lb/>
求泉上之亭名與詩名之曰泂酌其詩曰<lb/>
泂酌彼兩泉挹彼注兹一缾之中有澠有淄以瀹以<lb/>
烹衆喊莫齊自江徂海浩然無私豈弟君子江海<lb/>
是儀既味我泉亦嚌我詩<lb/>
皇朝文鑑卷第十二<lb/>
</p>
<p>
</p>
  </div>
</body>
</text>
</TEI>
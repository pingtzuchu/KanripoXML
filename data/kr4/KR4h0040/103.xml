<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_103-1a"/>
皇朝文鑑巻第一百三<lb/>
　䇿<lb/>
　　　原賞　蔡　襄<lb/>
　　　禮法　鄭　獬<lb/>
　　　資格　孫　洙<lb/>
　　　嚴宗廟　孫　洙<lb/>
　　　擇使　孫　洙<lb/>
<hi>嫌名光宗</hi>儉　錢　彦逺<lb/>
　　　䇿略　蘇　軾<lb/>
　　　決壅蔽　蘇　軾<lb/>
<pb n="KR4h0040_SBCK_103-1b"/>
　　　　原賞　蔡　襄<lb/>
古之所謂賞者有大功則賞之臨兵戎者前死有<lb/>
榮退生有辱雖小功必賞以其履死地也今之臣<lb/>
一切務賞何謂賞所謂酬奨者是也守土之臣剌<lb/>
史縣令招俅逃户磨勘稅賦皆其職所當爲之不<lb/>
修其職罪當罰也今有爲之者必自陳而求賞不<lb/>
立賞格則不爲也天子斂生民之財以禄之分職<lb/>
位以寵之借威權以使之可謂至矣而於官守常<lb/>
事動即求賞天子豈與群臣爲市道哉至於茶鹽<lb/>
酒稅之局物物皆有賞格下至吏人百姓莫不皆<lb/>
<pb n="KR4h0040_SBCK_103-2a"/>
然此爲政之弊也戰功必賞也捕賊之法必賞也功異於<lb/>
常者賞也其餘無名酬奨可漸罷之以正官守之法也<lb/>
　　　　禮法　鄭　獬<lb/>
孔子作春秋常事不書變禮則書明聖人之典禮<lb/>
中國丗守之不可以有變也甚矣浮屠氏之變中<lb/>
國也浮屠夷禮也古者建辟雍立太學以育賢士<lb/>
天子時而幸之躬養三老五更習大射講六經用<lb/>
以風動天下之風教而今之浮屠之廟蘿蔓天下<lb/>
或給之土田屋廬以豢養其徒天子又親臨之<lb/>
致恭乎土木之偶此則變吾之辟雍太學之禮而<lb/>
<pb n="KR4h0040_SBCK_103-2b"/>
爲夷矣古者宗廟有制唐虞五廟商周七廟至漢<lb/>
乃有原廟行幸郡國及陵園皆有廟漢之於禮巳<lb/>
侈矣而今之　祖宗神御或寓之浮屠之便室虧<lb/>
損威德非所以致肅恭尊事之意也此則變吾之<lb/>
宗廟之禮而爲夷矣古者日蝕星變水旱之眚則<lb/>
素服避正殿減膳撤樂責躬以答天戒而今之有<lb/>
一災一異或用浮屠之法集其徒螺鼔呶噪而禳<lb/>
之此則變吾之祈禳之禮而爲夷矣古者宫室之<lb/>
節上公以九侯伯以七子男以五惟天子有加焉<lb/>
五門六寝城髙七雉宫方千二百歩而今之浮屠<lb/>
<pb n="KR4h0040_SBCK_103-3a"/>
之居包山林跨阡陌無有裁限穹桀鮮巧窮民精<lb/>
髓侈大過於天子之宫殿數十百倍此則變吾之<lb/>
宫室之禮而爲夷矣古者爲之衣冠以莊其瞻視<lb/>
以節其步趨禁竒衺之服不使眩俗而今之浮屠<lb/>
髠首不冠其衣詭異方袍長裾不襟不帶此則變<lb/>
吾之衣冠之禮而爲夷矣自有天地則有夫婦則<lb/>
有父子則有君臣男主外女主内父慈子孝天子<lb/>
當扆羣臣北面而朝事之而今浮屠不婚不娶棄<lb/>
父母之養見君上未嘗致拜此則變吾之夫婦父<lb/>
子君臣之禮而爲夷矣古者䘮葬有紀復奠祖薦<lb/>
<pb n="KR4h0040_SBCK_103-3b"/>
虞祥之祭皆爲之酒醴牢牲籩豆鼎篚享薦之具<lb/>
而今之舉天下凡爲䘮葬一歸之浮屠氏不飯其<lb/>
徒不誦其書舉天下詬笑之以爲不孝狃習成俗<lb/>
沈酣潰爛透骨髓入膏肓不可曉告此則變吾之<lb/>
䘮葬之禮而爲夷矣故自古聖人之典禮皆爲之<lb/>
淪䧟幾何其爲不盡歸之夷乎使孔子而在記今<lb/>
之變禮者将操簡濡筆特書之不暇而天下方恬<lb/>
然不爲之怪朝廷未嘗爲之禁令而端使之攻穿<lb/>
壞敗今或四夷之人有扣弦而向邊者則朝廷必<lb/>
擇帥遣兵以防捍之見一虜夫一獠民必擒捽之<lb/>
<pb n="KR4h0040_SBCK_103-4a"/>
束縛之而加誅絶焉彼之來小不過利吾之囊箧<lb/>
囷窖牛羊大不過利吾之城郭土地而巳而浮屠<lb/>
之徒滿天下朝廷且未嘗擒捽束縛而加誅焉反<lb/>
曲拳跪跽而尊事之彼之所利乃欲滅絶吾中國<lb/>
聖人之禮法其爲禍豈不大於扣弦而向邊者耶<lb/>
豈荘子所謂盜鉤金者誅盜國者爲諸侯者耶夫<lb/>
勝火者水也勝夷狄者中國也中國所以勝者以<lb/>
有典禮也宜朝廷敕聦博辯學之士删定禮法一<lb/>
斥去浮屠之夷而明著吾聖人之制布之天下上<lb/>
自朝廷下至士大夫俾遵行之禮行而中國勝矣<lb/>
<pb n="KR4h0040_SBCK_103-4b"/>
中國勝則爲浮屠氏之說又何從而變哉<lb/>
　　　　資格　孫　洙<lb/>
三代而下選舉之法何紛紛乎其法始得者終必<lb/>
失也故孝廉之始得也人務本行也其終失也計<lb/>
口繆舉也辟署之始得也人樂自修也其終失也<lb/>
流競成俗也限年之始得也<hi>嫌諱光宗</hi>德養器也其終<lb/>
失也少成不貴也九品之始得也家舉人興也其<lb/>
終失也愛憎在吏也清議之始得也名實相尚也<lb/>
其終失也浮僞相沮也銓選之始得也權不外假<lb/>
也其終失也美惡同流也故孝廉失之繆辟舉失<lb/>
<pb n="KR4h0040_SBCK_103-5a"/>
之詭限年失之同九品失之僞清議失之激銓選失之<lb/>
雜是六者之法皆足以救一時而不足以通百丗也故始<lb/>
終而各有得失焉今始終一切皆失者其國家資<lb/>
格之法乎臣請言其弊今賢材之伏於下者資格<lb/>
閡之也職業之廢於官者資格牽之也士之寡廉<lb/>
鮮恥者爭於資格也民之困於虐政暴吏者資格之<lb/>
人衆也萬事之所以玩弊百吏之所以廢弛法制<lb/>
之所以頽爛決潰而不之救者皆資格之失也惟<lb/>
天之生大賢大德也非以私厚其人将使之輔生<lb/>
民之治者也惟人之有大材大智者非以獨樂其<lb/>
<pb n="KR4h0040_SBCK_103-5b"/>
身將以振生民之窮者也今小人累日而取貴仕<lb/>
君子側身而困卑位賢者戴不肖於上而愚者役<lb/>
智者於下爵不考德禄不授能故曰賢材之伏於<lb/>
下者資格閡之也才足以堪其任小拘歳月而妨<lb/>
之矣力不足以稱其位増累考級而得之矣所得<lb/>
非所求也所求非所任也位不度才功不索實故<lb/>
曰職業之廢於官者資格牽之也今夫計歳閥而<lb/>
爭年勞者日夜相鬪也有司躐一名差一級則攝<lb/>
衣而群爭愬矣其甚者或懐黄敕而置于丞相之<lb/>
前也其行義去市賈者亡幾耳故曰士之寡廉鮮<lb/>
<pb n="KR4h0040_SBCK_103-6a"/>
恥者爭於資格也來而暴一邑既歳蒲矣又去而<lb/>
虐一州也非以贓敗至死不黜虎吏劘牙而食於<lb/>
民賢者鬱死於巖穴而赤子不得愛其父母也故<lb/>
曰民之困於虐政暴吏者資格之人衆也夫資格<lb/>
之法起於後魏崔亮而復行之於唐之裴光庭是<lb/>
二子者其當丗固巳罪之不待後丗之譏矣然而<lb/>
行之前丗不過數十年者也後得稱職者矯而更<lb/>
之故其患不大今資格之弊流漫根結踵爲常法<lb/>
方且丗丗而遵行之矣往者不知非來者不知矯<lb/>
故曰萬事玩弊百吏廢弛法制頽爛決潰而不之<lb/>
<pb n="KR4h0040_SBCK_103-6b"/>
救也雖然不無小利也小便也利之者惷愚而廢<lb/>
滯者也便之者耋老而庸昬者也而於天下國家<lb/>
焉則大失也大害也然而提選部者亦以是法爲<lb/>
簡而易守也百品千群不復銓叙人物而綜覈功<lb/>
實一吏在前勘簿呼名而授之矣坐廟堂者亦以<lb/>
是法爲要而易行也大官大職列籍按氏差第日<lb/>
月遝然而登之矣上下相冒而賢材　愈逺可爲<lb/>
太息也爲今之急誠宜大蠲弊法簡㧞異能爵以<lb/>
功爲先後禄用才爲序次無以積勤累勞者爲髙叙<lb/>
無以深資乆考者爲優選智愚以别善否陳前而<lb/>
<pb n="KR4h0040_SBCK_103-7a"/>
萬事不治庶功不熈者臣愚未嘗聞也<lb/>
　　　　嚴宗廟　孫　洙<lb/>
臣嘗考洪範五行傳曰簡宗廟廢祭祀則水不潤<lb/>
下　國家比年以來京師仍歳大水百川暴溢變<lb/>
異甚大臣伏思之切恐　陛下承事宗廟之禮及<lb/>
四時之祭有未合古制者也臣聞古者宗廟四時<lb/>
之祭礿祠烝嘗禘祫皆天子所自親享不使有司<lb/>
攝事也蓋聖人内自竭盡以承其親者惟祭祭非<lb/>
自外至由中出生於心也古者宗廟之祭君親牽<lb/>
牲執鸞刀以割冕而揔干以樂皇尸其躬自力以<lb/>
<pb n="KR4h0040_SBCK_103-7b"/>
致其誠心如此之盡一也及周衰禮壞樂崩典籍<lb/>
皆滅棄漢興草創禮之存者才十二三事而宗廟<lb/>
之禮蓋闕如也然猶四時車駕間出享廟及八月<lb/>
飲酎以盡孝思繼漢而下荒乎無以禮樂爲也唐<lb/>
之盛時可以制作矣而宗廟之祀亦踵習舊常開<lb/>
元之禮雖有天子四時親享太廟之制而行之蓋<lb/>
希闊帝王之親享廟者一丗不過再三焉豈三代祭<lb/>
法終不可復也而百丗莫之行者相循而失也<lb/>
今國家宗廟之事每歳四孟及季冬凡五享三年<lb/>
一祫五年一禘皆有司侍祠而天子未嘗親事也<lb/>
<pb n="KR4h0040_SBCK_103-8a"/>
唯三嵗親郊一行告廟之禮而巳而五神御殿酌<lb/>
獻一嵗徧焉是失禮經之意而相循近丗之失也<lb/>
夫四時宗廟之祭大事也神御别殿酌獻小禮也<lb/>
大事不正其本而委之有司小禮煩而車駕數出<lb/>
不合禮意矣夫王者卜宅都邑營建神位而左立<lb/>
七廟誠宜丗丗子孫嚴祗而奉承之瞻視梁棟而<lb/>
時思之以永念王業之艱難也今春秋霜露之感<lb/>
禘祫昭穆之序禮之最所重者一諉於祠官矣而<lb/>
神御酌獻三歳告謁禮之輕者而天子躬焉非嚴<lb/>
祖尊考之義也非事神訓民之意也嗚呼宗廟之<lb/>
<pb n="KR4h0040_SBCK_103-8b"/>
事王者不自親由漢氏以來失之矣而百丗之君<lb/>
曽不知復也今京師浮圖老子塔廟或遇水旱<lb/>
陛下皆親禱祠之及歳時游幸亦至焉而　祖宗<lb/>
神靈之廟貌四時唯有司侍祠三歳郊見而才一<lb/>
至也豈　陛下孝思之至乎夫使有司侍祠則犧<lb/>
牲醴酪或不能致其潔容禮服器或不能竭其恭<lb/>
此神靈所以未降福也　陛下與其修祈禳於浮<lb/>
圖老子之祠曷若盡孝思於　祖宗之廟也與其<lb/>
歳行酌獻之小禮曷若以四時親享而示大孝於<lb/>
天下也臣竊思　陛下至孝烝烝非不能也直以<lb/>
<pb n="KR4h0040_SBCK_103-9a"/>
禮乆不講而大費不可省爾臣謂今之吉禮在典<lb/>
籍者蓋粲然矣而享祭之禮又磅礴大備以　陛<lb/>
下之明聖舉而措之非甚難也然而議者謂法駕<lb/>
一動大費不可貲臣又謂議者之過憂也　國家<lb/>
之禮常病於吝小費而失大典文采繁而誠質薄<lb/>
故朝廷每舉一廢禮若籍田明堂之類觀聽者以<lb/>
爲異則内外厚冀賚賜百官過幸増秩蓋　國家<lb/>
議禮太繁名物太縟故百禮常病不能舉也今若<lb/>
詔太常禮官約其禮簡其儀盡去繁飾大駕不動<lb/>
鹵簿不設如唐之禮享廟拜陵皆用小駕今且如<lb/>
<pb n="KR4h0040_SBCK_103-9b"/>
常日行幸罷每歳神御别殿酌獻而以四時親薦<lb/>
享廟前期齋於路寝以其日質明車駕謁太廟親<lb/>
享七室以盡　陛下嚴祖尊考事神訓民之誠心<lb/>
豈不美哉夫禮簡則誠至儀略則易行傳曰禮與<lb/>
其恭不足而禮有餘也曷若禮不足而恭有餘也<lb/>
祖宗唯享　陛下之誠百姓唯樂　陛下之孝不<lb/>
在乎禮文之繁具也　陛下起百王之廢典紹三<lb/>
代之墜禮使大孝塞乎天地而横乎四海又以答<lb/>
塞洪範傳大水之異何則四時親享廟前丗未有<lb/>
行者由　陛下而立制使萬丗子孫承之是天下<lb/>
<pb n="KR4h0040_SBCK_103-10a"/>
之盛福也臣愚妄議大禮惟　陛下少留聖意而<lb/>
幸擇<lb/>
　　　　擇使　孫　洙<lb/>
今北虜彊抗中夏若古之大敵國聘問歳至日窺<lb/>
吾　國家之隙暴侮甚矣朝廷比遣使介𥘉不擇<lb/>
人頗無辯對之材可使張明中國之威信以讋伏<lb/>
戎虜之心者苟欲以戎人幣賜寵之故所遣使人<lb/>
不復有稱於絶域者徒侈㓗車服整飾騶旅以夸<lb/>
視於夷落細禮曲謹悉受訓䇿屈膝虜庭拜望跪<lb/>
起少不敢輙異還上語記一辭不中繩度則按以<lb/>
<pb n="KR4h0040_SBCK_103-10b"/>
重罪罷遣削黜矣雖復間選左右名德方重之臣然<lb/>
皆束於儀矩屈鬰憤結俯仰上下雖有勁辭直氣<lb/>
竒謀博辯刀筆在後蓄不得發其毅然欲存國大<lb/>
體者法吏反以爲生事而左遷之故妄庸之臣苟<lb/>
欲畢事低首下視喑不敢髙吐氣甚者或發狂疾<lb/>
以自免或對館人醉舞跳踉笑呼妄詬重爲黠虜<lb/>
之所姗笑彼戎主方驕吾以繁禮妄說之未足怪<lb/>
也至於髽首之胡館勞王人者亦復狂誕晨夜皆<lb/>
邀枉王人屢省而蹇仰自便甚可怪也夫以堂堂<lb/>
中國而一介之使如此折辱天威墮損國命臣切<lb/>
<pb n="KR4h0040_SBCK_103-11a"/>
羞之昔漢鄭衆不忍持大漢節對氊裘獨拜而拔<lb/>
刀自誓唐商侑堅立不動責可汗之失禮李景略<lb/>
以氣制梅禄坐受其拜近者晉天福中王權猶曰<lb/>
義不能稽顙於穹廬之長而違詔得罪欣然就貶<lb/>
故大節之士直躬徇義者非私一身而以尊主上<lb/>
重國家也今　陛下待虜過厚責使者之法太密<lb/>
故不復有倜儻偉節之士立威名於戎虜而使虜<lb/>
知中國之多賢也而使者亦復氣息奄然不自振<lb/>
起唯戎人之所嫚視而倨俟之臣聞古之大夫出<lb/>
疆有可以安國家定社稷者專之也又曰受命不<lb/>
<pb n="KR4h0040_SBCK_103-11b"/>
受辭何則機事之會間不容一息樽俎之間折衝<lb/>
萬里豈復拘以應對之細失容貌之苛謹哉　陛<lb/>
下宜與大臣預擇廷臣辯論通古今剛直有威望<lb/>
者俾使北庭使一言足以雄中國之威奪彊胡之<lb/>
氣譬説禍福以厭抑貪狼之心其舉動言辭小不<lb/>
合者無法以繩之非有大過類可闊略使得馳騁<lb/>
辯博應變不窮則專對造命之士出矣<lb/>
<hi>嫌名光宗</hi>儉　錢　彦逺<lb/>
臣聞享四海之奉者文采藩飾備味極盛勢適當<lb/>
然豈過自刻損稱爲儉德蓋去泰甚屏奢侈之爲<lb/>
<pb n="KR4h0040_SBCK_103-12a"/>
儉爾一人儉則百官儉百官儉則庻民恥費<hi>嫌名光宗</hi>
朴浮囂輕僞無所售利農夫工女完固充給我<lb/>
太祖　太宗知稼穡艱難奉養清約裁冗貶侈今<lb/>
郊廟大禮陳國初器械車服堅樸素質至甚餘可<lb/>
追驗矣　先帝雖據太平全盛之實然儉節聖躬<lb/>
嘗見内直黄門給錦衾命紫䄄代幸西京時嬪御<lb/>
食品準從駕群臣天禧間欲禁塗金飾下詔自乗<lb/>
輿始朞月逺邇杜絶化之之誠耆老于今稱道<lb/>
陛下嗣位音樂宫室車馬亡所加近歳差踰前臣<lb/>
踈逺不悉時事但聞調諸官署財物爲玩好頗衆<lb/>
<pb n="KR4h0040_SBCK_103-12b"/>
北門内作工雕鏤鎔冶刻削幾千人復以太官調<lb/>
絮麄略就近署私立饔㸑後苑置酒府醖釀共燕<lb/>
昵之須宫中發取市物百賈震動掖廷親戚亟齒<lb/>
班列佩印綬給侍禁省是數者皆無益睿明臣料<lb/>
此誠左右佞謟恐天聦納諌切厲兢兢畏天下過<lb/>
巳始相與迎志先意隱屏爲此快一時欲圖少頃<lb/>
兊說賜予放宕流溢源發有漸殊不知暴於外則<lb/>
愈損羙德謹按禮王者皮弁以食重身防微故有<lb/>
和食醫嘗食監失䭃瘝職則刑而别庖所薦異内<lb/>
羞正饌旋取區肆間或非時珍恠不問從出不思<lb/>
<pb n="KR4h0040_SBCK_103-13a"/>
時禁止小使三數人庀其事　陛下安自輕御焉<lb/>
奈宗廟社稷何臣之深憂也且京師四方回首易<lb/>
聽取爲表式今縱未大失風俗巳溢經曰上好是<lb/>
下必有甚者臣視貴臣家悉相燿以技巧聲色狗<lb/>
馬或竊蓄尚方器物起屋室跨通衢大路富商豪<lb/>
族歆慕結納貨賂上流縁而民益貧游手益衆猾<lb/>
細作淫巧日變月新營媚富貴耳目且利令智昬<lb/>
盛令心驕昬則慮不精驕則所惜重元僚邇臣安<lb/>
危所托使昬且驕復何望耶昔秦王責范睢以楚<lb/>
鐵劒利優倡拙吾恐其圖秦夫倡優巧拙小節也<lb/>
<pb n="KR4h0040_SBCK_103-13b"/>
古人用覘勝負况奢儉乎使天下聞之可也四夷<lb/>
聞之不可也臣嘗行都下見先朝宰相若吕端李<lb/>
沆舊第存焉窮僻庳陋今公卿隷人所舍或加之<lb/>
蓋當時法令肅而習尚正也故衣弋綈焚雉頭裘<lb/>
是廼帝王末事前史皆書之者顧治亂所繫廼深<lb/>
美絶稱聳示後丗　陛下宜醇法列聖成績歴攷<lb/>
三代所以得失凡違典章舊制者亟罷揭還有司<lb/>
抑減内寵之勢其父子兄弟纔賜衣食不命以要<lb/>
官劇職諸郡國纎靡輕綃之服止其歳輸雕纂竒<lb/>
器毁斥破撤藏有金銀飾者出付度支助軍費皇皇<lb/>
<pb n="KR4h0040_SBCK_103-14a"/>
然穆穆然用天子禮以自澹樂而且節儉不偪下<lb/>
使知聖人之心垂精勤勞興亡之際羣下率化㢘恥<lb/>
張立萬有恃榮阿近遂惡未悛者嚴刑刑之假一<lb/>
勸百所舉雖尊俎俯仰而所濟逺矣<lb/>
　　　　䇿略　蘇　軾<lb/>
臣聞天子者以其一身寄之乎巍巍之上以其一<lb/>
心運之乎茫茫之中安而爲太山危而爲累卵其<lb/>
間不容毫釐是故古之聖人不恃其有可畏之資<lb/>
而恃其有可愛之實不恃其有不可抜之勢而恃<lb/>
其有不忍叛之心何則其所居者天下之至危也<lb/>
<pb n="KR4h0040_SBCK_103-14b"/>
天子恃公卿以有其天下公卿大夫士以至于民<lb/>
轉相屬也以有其冨貴苟不得其心而欲羈之以<lb/>
區區之名控之以不足恃之勢者其平居無事猶<lb/>
有以相制一旦有急是皆行道之人掉臂而去尚<lb/>
安得而用之古之失天下者皆非一日之故其君<lb/>
臣之歡去巳乆矣適㑹其變是以一散而不可復<lb/>
方其未也天子甚尊大夫士甚賤奔走萬里無敢<lb/>
後先儼然南面以臨其臣曰天何言哉百官俯首<lb/>
就位斂足而退兢兢惟恐有罪羣臣相率爲苟安<lb/>
之計賢者既無所施其才而愚者亦有所容其不肖<lb/>
<pb n="KR4h0040_SBCK_103-15a"/>
舉天下事聽其自爲而巳及乎事出於非常變起<lb/>
於不測視天下莫與同其患雖欲分國以與人而<lb/>
且不及矣秦二丗唐德宗蓋用此術以至于顛沛<lb/>
而不悟豈不悲哉天下者器也天子者有此器者<lb/>
也器乆不用而置諸箧笥則器與人不相習是以<lb/>
扞格而難操良工者使手習知其器而器亦習知<lb/>
其手手與器相信而不相疑夫是故所爲而成也<lb/>
天下之患非經營禍亂之足憂而養安無事之可<lb/>
畏何則懼其一旦至于扞格而難操也昔之有天<lb/>
下者日夜淬勵其百官撫摩其人民爲之朝聘㑹<lb/>
<pb n="KR4h0040_SBCK_103-15b"/>
同燕享以交諸侯之歡歳時月朔致民讀法飲酒<lb/>
蜡臘以遂萬民之情有大事自庶人以上皆得至<lb/>
于外朝以盡其詞猶以爲未也而五載一巡守朝諸<lb/>
侯于方岳之下親見其耆老賢士大夫以周知天<lb/>
下之風俗凡此者非以爲苟勞而巳将以馴致服<lb/>
習天下之心使不至于扞格而難操也及至後丗<lb/>
壊先王之法安於逸樂而惡聞其過是以養尊而<lb/>
自髙務爲深嚴使天下拱手以貌相承而心不服<lb/>
其腐儒老生又出而爲之說曰天子不可以妄有<lb/>
言也史且書之後丗且以爲譏使其君臣相視而<lb/>
<pb n="KR4h0040_SBCK_103-16a"/>
不相知如此則偶人而巳矣天下之心既巳去而<lb/>
倀倀焉抱其空器不知英雄豪傑巳議其後臣嘗<lb/>
觀西漢之初髙祖創業之際事變之興亦巳繁矣<lb/>
而髙祖以項氏創殘之餘與信布之徒爭馳于中<lb/>
原此六七公者皆以絶人之姿據有土地甲兵之衆<lb/>
其勢足以爲亂然天下終以不揺卒定於漢傳十<lb/>
數丗矣而至于元成哀平四夷嚮風兵革不試<lb/>
而王莽一竪子乃舉而移之不用寸兵尺鐵而天<lb/>
下屏息莫敢或爭此其故何也創業之君出于布<lb/>
衣其大臣将相皆握手之歡凡在朝廷者皆其嘗<lb/>
<pb n="KR4h0040_SBCK_103-16b"/>
試嚌啜以知其才之短長彼其視天下如一身苟<lb/>
有疾痛其手足不期而自救當此之時雖有近憂<lb/>
而無逺患及其子孫生于深宫之中而狃於冨貴<lb/>
之勢尊卑闊絶而上下之情踈禮節繁多而君臣<lb/>
之義薄是故不爲近憂而常爲逺患及其一旦固<lb/>
巳不可救矣聖人知其然是以去苛禮而務至誠<lb/>
黜虚名而求實效不愛髙位重禄以致山林之士<lb/>
而欲聞切直不隱之言者凡皆以通上下之情也<lb/>
昔我　太祖　太宗既有天下法令簡約不爲崖<lb/>
岸當時大臣将相皆得從容終日歡如平生下至<lb/>
<pb n="KR4h0040_SBCK_103-17a"/>
士庶人亦得以自效故天下稱其言至今非有文<lb/>
采縁飾而開心見誠有以入人之深者此英主之<lb/>
竒術御天下之大權也方今治平之日乆矣臣愚<lb/>
以爲宜日新盛德以激昂天下乆安怠惰之氣故<lb/>
陳其五事以備采擇其一曰将相之臣天子所恃<lb/>
以爲治者宜日夜召論天下之大計且以熟觀其<lb/>
爲人其二曰太守剌史天子所寄以逺方之民者<lb/>
其罷歸皆當問其所以爲政民情風俗之所安亦<lb/>
以揣知其才之所堪其三曰左右扈從侍讀侍講<lb/>
之人本以論說古今興衰之大要非以應故事備<lb/>
<pb n="KR4h0040_SBCK_103-17b"/>
數而巳經籍之外苟有以訪之無傷也其四曰吏<lb/>
民上書苟小有可觀者宜皆召問優游以養其敢<lb/>
言之氣其五曰天下之吏一命以上雖其至賤無<lb/>
以自通於朝廷然人主之爲豈有所不可哉察其<lb/>
善者卒然召見之使不知其所從來如此則逺方<lb/>
之賤吏亦務自激發爲善不以位卑禄薄無由自<lb/>
通于上而不修飾使天下習知天子樂善親賢䘏<lb/>
民之心孜孜不倦如此翕然皆有所感發知愛於<lb/>
君而不可與爲不善亦将賢人衆多而姦吏衰少<lb/>
刑法之外有以大慰天下之心焉耳<lb/>
<pb n="KR4h0040_SBCK_103-18a"/>
　　　　決壅蔽　蘇　軾<lb/>
所貴乎朝廷清明而天下治平者何也天下不訴<lb/>
而無寃不謁而得其所欲此堯舜之盛也其次不<lb/>
能無訴訴而必見察不能無謁謁而必見省使逺<lb/>
方之賤吏不知朝廷之髙而一介之小民不識官<lb/>
府之難而後天下治今夫一人之身有一心兩手<lb/>
而巳疾痛苛癢動於百體之中雖其甚微不足以<lb/>
爲患而手隨至夫手之至豈其一一而聽之心哉<lb/>
心之所以素愛其身者深而手之所以素聽於心<lb/>
者熟是故不待使令而卒然以自至聖人之治天<lb/>
<pb n="KR4h0040_SBCK_103-18b"/>
下亦如此而巳百官之衆四海之廣使其關節脉<lb/>
理相通爲一叩之而必聞觸之而必應夫是以天<lb/>
下可使爲一身天子之貴士民之賤可使相愛憂<lb/>
患可使同緩急可使救今也不然天下有不幸而<lb/>
訴其寃如訴之於天有不得巳而謁其所欲如謁<lb/>
之於鬼神公卿大臣不能究其詳悉而付之於胥<lb/>
吏故凡賄賂先至者朝請而夕得徒手而來者終<lb/>
年而不獲至於故常之事人之所當得而無疑者<lb/>
莫不務爲留滯以待請屬舉天下一毫之事非金<lb/>
錢無以行之昔者漢唐之弊患法不明而用之不<lb/>
<pb n="KR4h0040_SBCK_103-19a"/>
密使吏得以空虚無據之法而繩天下故小人以<lb/>
無法爲姦今也法令明具而用之至密舉天下惟<lb/>
法之知所欲排者有小不如法而可指以爲瑕所<lb/>
欲與者雖有乖戾而可借法以爲解故小人以法<lb/>
爲姦今天下所爲多事者豈事之誠多耶吏欲有<lb/>
所鬻而未得新故相仍紛然而不決此王化之所<lb/>
以壅遏而不行也昔桓文之霸百官承職不待教<lb/>
令而辨四方之賔至不求有司王猛之治秦事至<lb/>
纎悉莫不盡舉而人不以爲煩蓋史之所記麻思<lb/>
還冀州請於猛猛曰速装行矣至暮而符下及出<lb/>
<pb n="KR4h0040_SBCK_103-19b"/>
關郡縣皆巳𬒳符其令行禁止而無留事者至于<lb/>
纎悉莫不皆然符堅以戎狄之種至爲霸王兵強<lb/>
國冨垂及升平者猛之所爲固宜其然也今天下<lb/>
治安大吏奉法不敢顧私而府史之屬招權鬻法<lb/>
長吏心知而不問以爲當然此其弊有二而巳事<lb/>
繁而官不勤故權在胥吏欲去其弊也莫如省事<lb/>
而厲精省事莫如任人厲精莫如自上率之今之<lb/>
所謂至繁天下之事關於其中訴者至多而謁者<lb/>
之衆莫如中書與三司天下之事分于百官而中<lb/>
書聽其治要郡縣錢幣制于轉運使而三司受其<lb/>
<pb n="KR4h0040_SBCK_103-20a"/>
㑹計此宜若不至於繁多然中書不待奏課以定<lb/>
其黜陟而關與其事則是不任有司也三司之吏<lb/>
推析贏虚至于毫毛以繩郡縣則是不任轉運使<lb/>
也故曰省事莫如任人古之聖王愛日以求治辨<lb/>
色而視朝苟少安焉而至于日出則終日爲之不<lb/>
給以少而言之一日而廢一事一月則可知也一<lb/>
歳則事之積者不可勝數也欲事之無繁則必勞<lb/>
於始而逸於終晨興而晏罷天子未退則宰相不<lb/>
敢歸安于私第宰相日具而不退則百官莫不震<lb/>
悚盡力於王事而不敢晏遊如此則纎悉隱微莫<lb/>
<pb n="KR4h0040_SBCK_103-20b"/>
不舉矣天子求治之勤過于先王而議者不稱王<lb/>
季之晏朝而稱舜之無爲不論文王之日昊而論<lb/>
始皇之量書此何以率天下之怠耶臣故曰厲精莫<lb/>
如自上率之則壅蔽決矣<lb/>
皇朝文鑑巻第一百三<lb/>
</p>
<p>
</p>
  </div>
</body>
</text>
</TEI>
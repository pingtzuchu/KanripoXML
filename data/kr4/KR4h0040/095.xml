<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_095-1a"/>
皇朝文鑑巻第九十五<lb/>
　論<lb/>
　　　泰誓論　歐陽　脩<lb/>
　　　辨惑　石　介<lb/>
　　　漢論上　石　介<lb/>
　　　漢論中　石　介<lb/>
　　　漢論下　石　介<lb/>
　　　隂徳論　石　介<lb/>
　　　賞罰論　劉　敞<lb/>
　　　患盜論　劉　敞<lb/>
<pb n="KR4h0040_SBCK_095-1b"/>
　　　叔輙論　劉　敞<lb/>
　　　　泰誓論　歐陽　脩<lb/>
書稱商始咎周以乗黎乗黎者西伯也西伯以征伐諸<lb/>
侯爲職事其伐黎而勝也商人已疑其難制而惡<lb/>
之使西伯赫然見其不臣之状與商並立而稱王<lb/>
如此十年商人　反晏然不以爲怪其父師老臣<lb/>
如祖伊微子之徒亦黙然相與熟視而無一言此<lb/>
豈近於人情邪由是言之謂西伯受命稱王十年<lb/>
者妄説也以紂之雄猜暴虐嘗醢九侯而脯鄂侯<lb/>
矣西伯聞之竊歎遂執而囚之幾不免死至其叛已<lb/>
<pb n="KR4h0040_SBCK_095-2a"/>
不臣而自王乃反優容而不問者十年此豈近於<lb/>
人情邪由是言之謂西伯受命稱王十年者妄説<lb/>
也孔子曰三分天下有其二以服事商使西伯不<lb/>
稱臣而稱王安能服事於商乎且謂西伯稱王者<lb/>
起於何説而孔子之言萬世之信也由是言之謂<lb/>
西伯受命稱王十年者妄説也伯夷叔齊古之知<lb/>
義之士也方其讓國而去顧天下皆莫可歸聞西<lb/>
伯之賢共往歸之當是時紂雖無道天子也天子<lb/>
在上諸侯不稱臣而稱王是僣叛之國也然二子<lb/>
不以為非依之乆而不去至武王伐紂始以為非<lb/>
<pb n="KR4h0040_SBCK_095-2b"/>
而棄去彼二子者始顧天下莫可歸卒依僣叛之<lb/>
國而不去不非其父而非其子此豈近於人情邪<lb/>
由是言之謂西伯受命稱王十年者妄説也書之<lb/>
泰誓十有一年説者因以謂自文王受命九年及<lb/>
武王居䘮二年并數之爾是以西伯聽虞芮之訟<lb/>
謂之受命以為元年此又妄説也古者人君即位<lb/>
必稱元年常事爾不以為重也後世曲學之士説<lb/>
春秋始以改元為重事然則果常事歟固不足道<lb/>
也果重事歟西伯即位已改元矣中間不宜改元<lb/>
而又改元至武王即位宜改元而反不改元乃上<lb/>
<pb n="KR4h0040_SBCK_095-3a"/>
冒先君之元年并其居䘮稱十一年及其滅商而<lb/>
得天下其事大於聽訟逺矣又不改元由是言之<lb/>
謂西伯以受命之年為元年者妄説也後之學者<lb/>
知西伯生不稱王而中間不再改元則詩書所載<lb/>
文武之事粲然明白而不誣矣或曰然則武王畢<lb/>
䘮伐紂而泰誓曷為稱十有一年對曰畢䘮伐紂<lb/>
出諸家之小説而泰誓六經之明文也昔者孔子<lb/>
當衰周之際患衆説紛紜以惑亂世於是退而修<lb/>
六經以為後世法及孔子既歿去聖稍逺而衆説<lb/>
復興與六經相亂自漢以来莫能辨正今有卓然<lb/>
<pb n="KR4h0040_SBCK_095-3b"/>
之士一取信乎六經則泰誓者武王之事也十有<lb/>
一年者武王即位之十有一年爾復何疑哉司馬<lb/>
遷作周本紀雖曰武王即位九年祭於文王之墓<lb/>
然後治兵于盟津至作伯夷列傳則又載父死不葬<lb/>
之説皆不可為信是以吾無取焉取信于書可矣<lb/>
　　　　辨惑　石　介<lb/>
吾謂天地間必然無者有三無神仙無黄金術無<lb/>
佛然此三者舉世人皆惑之以為必有故甘心樂<lb/>
死而求之然吾以為必無者吾有以知之大凡窮<lb/>
天下而奉之者一人也莫崇於一人莫貴於一人<lb/>
<pb n="KR4h0040_SBCK_095-4a"/>
無求不得其欲無取不得其志天地兩間苟所有<lb/>
者惟不索焉索之莫不獲也秦始皇之求為仙漢<lb/>
武帝之求為黄金蕭武帝之求為佛勤已至矣而<lb/>
秦始皇帝逺遊死蕭武帝餓死漢武帝鑄黄金不<lb/>
成推是而言吾知必無神仙也必無佛也必無黄<lb/>
金術也<lb/>
　　　　漢論上　石　介<lb/>
噫嘻王道其駮於漢乎湯革夏改正朔易服色以<lb/>
順天命而已其餘盡循禹之道周革商改正朔易<lb/>
服色以順天命而已其餘盡循湯之道漢革秦不<lb/>
<pb n="KR4h0040_SBCK_095-4b"/>
能盡循周之道王道於斯駮焉夫井田三王之法<lb/>
也什一三王之制也封建三王之治也射鄉三王<lb/>
之禮也學校三王之教也度量以齊衣服以章宫<lb/>
室以等三王之訓也三王市㕓而不税闗譏而不<lb/>
征林麓川澤以時入而不禁用民之力嵗不過三<lb/>
日五十者養于鄉六十者養于國七十者養于學<lb/>
孤獨鰥寡皆有常餼周衰王道息秦并天下遂盡<lb/>
滅三王之道漢革秦之祚已矣不能革秦之弊猶<lb/>
襲秦之政而井田卒不用也什一卒不行也射鄉<lb/>
卒不舉也學校卒不興也度量卒不齊也衣服卒<lb/>
<pb n="KR4h0040_SBCK_095-5a"/>
不章也宫室卒不等也市㕓而税闗譏而征林麓<lb/>
川澤不以時而入用民之力無日五十六十七十<lb/>
者不養孤寡鰥獨無常餼三王之道不復非秦之<lb/>
罪也漢之罪也桀滅夏道湯亦受命克承禹烈故<lb/>
夏之民歸于商不見商之政而見禹之政商之民歸<lb/>
于周不見周之政而見湯之政秦滅周道漢亦受命<lb/>
不襲周之政而㳂秦之弊立漢之政故秦之民歸于<lb/>
漢見漢之政而不見周之政葢以漢之禮樂易三<lb/>
王之禮樂也以漢之制度易三王之制度也以漢<lb/>
之爵賞易三王之爵賞也以漢之法律易三王之<lb/>
<pb n="KR4h0040_SBCK_095-5b"/>
法律也以漢之政令易三王之政令也噫漢順天<lb/>
應人以仁易暴以治易亂三王之舉其始何如此<lb/>
其盛哉其終何如此其卑哉三王建大中之道置<lb/>
而不行區區襲秦之餘立漢之法可惜矣<lb/>
　　　　漢論中　石　介<lb/>
或曰漢改三王之道作之者其誰歟曰曹參陸賈<lb/>
叔孫通之罪也漢髙祖以干戈而定天下陸賈曰<lb/>
陛下馬上得之不可馬上治之於是使賈著秦所<lb/>
以得天下及古今成敗之國賈凡著十二篇每奏<lb/>
一篇帝輙稱善髙祖已平天下羣臣飲酒爭功或<lb/>
<pb n="KR4h0040_SBCK_095-6a"/>
妄呼拔劔擊柱上患之叔孫通乃與弟子百餘人雜<lb/>
採古禮與秦儀以為漢儀帝用之曰今日知為皇帝<lb/>
之貴也漢髙祖豁達大度聰明神聖溫恭濬哲英威<lb/>
睿武其資材固不下乎湯禹與文武道之使為帝則<lb/>
帝矣使為王則王矣方平定禍亂思為漢家改正朔<lb/>
定禮樂立制度明文章施道徳張教化一風俗興太<lb/>
平以垂於千萬世賈若能逺舉帝皇之道致於人君<lb/>
施於國家布於天下通若能純用三王之禮施於朝<lb/>
廷通於政教格於後世以髙皇之材而不能之乎乃<lb/>
齪齪進夫當時之近務王霸之猥略貴乎易行孜孜<lb/>
<pb n="KR4h0040_SBCK_095-6b"/>
舉夫近古之野禮亡秦之雜儀求夫疾效使髙祖上<lb/>
視湯武有慙徳漢家比蹤三王為不侔可惜也哉初<lb/>
蕭何為相天下未甚又而何死曹參代之參以為蕭<lb/>
爲之規當守之勿失日飲醇酒寛縱不治事雖復惠<lb/>
帝求治參不能竭才輔之直以髙祖之初定禍亂蕭<lb/>
何之草創律令民僅出塗炭為已太平國僅立法式<lb/>
為已大備當其髙祖之既平禍亂蕭何之既定律令<lb/>
惠帝之方求治參能竭伊尹致君如堯舜之心周公<lb/>
輔成王致太平之道以事惠帝制度之未脩者脩之教<lb/>
化之未格者格之文章之未備者備之禮律之未明<lb/>
<pb n="KR4h0040_SBCK_095-7a"/>
者明之刑政之未和者和之盡循三王之道而行<lb/>
之賈與通既施之於前參復行之於後漢豈有不<lb/>
及三王之治者乎故曰陸賈叔孫通曹參之罪也<lb/>
　　　　漢論下　石　介<lb/>
或曰時有澆淳道有升降當漢之時固不同三代<lb/>
之時也盡行三王之道可乎曰時有澆淳非謂後<lb/>
之時不淳於昔之時也道有升降非謂今之道皆<lb/>
降古之道也夫時在治亂道在聖人非有先後耳<lb/>
桀紂興則民性暴湯武興則民性善湯之時固在<lb/>
桀之後武之時固在紂之後而湯武之時豈有不<lb/>
<pb n="KR4h0040_SBCK_095-7b"/>
淳於桀紂之時其道亦已降乎其民亦已難教乎<lb/>
時治則淳時亂則澆非時有澆淳也聖人存則道<lb/>
從而隆聖人亡則道從而降非道有升降也民厭<lb/>
周久矣苦秦甚矣秦之政檻穽也民得出檻穽也<lb/>
唯使之從三王之政非如檻穽之深閉可畏也既<lb/>
得出檻穽而得適非檻穽人皆樂然從之也况使<lb/>
從三王大中之道躋於泰然安樂乎當髙祖提秦<lb/>
之民於千萬丈不測深淵中置之於平地若示之<lb/>
以三王之政革之以三王之化鼓之以三王之號<lb/>
令明之以三王之律度民有不肯從之乃曰不如<lb/>
<pb n="KR4h0040_SBCK_095-8a"/>
在千萬丈不測深淵中之樂邪吾未之信也當乎<lb/>
天下初定也民未有富兼貧民未有彊凌弱民未<lb/>
有衆吞寡民未有大并小因定之經界因爲之井<lb/>
田民有爭乎國未有巡行之費國未有兵衆之動<lb/>
國未有土木之耗因爲之什一之法因立之中正<lb/>
之道國闕用乎封建以域之射郷以仁之庠序以<lb/>
教之養老以厚之秦之民不爲漢之民爲三王之<lb/>
民也民不見漢之政見三王之政也伊尹俾其君<lb/>
不及堯舜其心媿耻若撻於市湯去堯舜數百年<lb/>
矣而又承桀之大亂其時固亦澆漓矣且能以堯<lb/>
<pb n="KR4h0040_SBCK_095-8b"/>
舜致其君曹參陸賈叔孫通乃獨不能以三王之<lb/>
道事於漢使漢不及三王誠可罪也或曰漢之輔<lb/>
政者前有蕭張中有平勃後有霍光魏相公孫博陽<lb/>
侯韋賢父子而獨責於賈與通暨曹相國不亦偏<lb/>
乎曰易之革曰天地革而四時成湯武革命順乎<lb/>
天而應乎人君子以治曆明時鼎曰君子以正位<lb/>
凝命當髙祖定天下乃革去故鼎取新之日也曹<lb/>
參陸賈叔孫通正當君子以治曆明時正位凝命<lb/>
之際也㑹其時乘其際不能創制度明律令以垂<lb/>
萬世法適當其罪也至於後世法令已定矣條章<lb/>
<pb n="KR4h0040_SBCK_095-9a"/>
已著矣制度已行矣朝廷循之已慣習矣而遽更<lb/>
之得無亂乎富者已連田兼地矣彊己凌弱矣衆<lb/>
己呑寡矣大己并小矣而遽正之以經界居之以<lb/>
井田民肯從乎後嗣奢縱日作土木不息内蓄嬪<lb/>
侍外耽畋遊殫天下之力猶供億不足而遽行中<lb/>
正之道取什一之賦罷闗市開山澤國其不乏乎<lb/>
故晁錯請削國地而被誅仲舒請限民田而不用<lb/>
霍光魏相公孫韋賢博陽侯雖有其才豈復能為<lb/>
漢家革制度乎適不當其時也故吾罪曹參陸賈<lb/>
叔孫通也<lb/>
<pb n="KR4h0040_SBCK_095-9b"/>
　　　　隂徳論　石　介<lb/>
夫天辟乎上地辟乎下君辟乎中天地人異位而<lb/>
同治也天地之治曰禍福君之治曰刑賞其出一<lb/>
也皆隨其善惡而散布之善斯賞惡斯刑是謂順<lb/>
天地天地順而風雨和百榖嘉惡斯賞善斯刑是<lb/>
謂逆天地天地逆而隂陽乖四時悖三才之道不<lb/>
相離其應如影響禍福刑賞豈異出乎夫人不達<lb/>
天地君之治昩禍福刑賞之所出行君威命執君<lb/>
刑柄發仁布令代君誅賞而硜硜焉守小慈蹈小<lb/>
仁不肯去一姦人刑一有罪皆曰存隂徳其大㫖<lb/>
<pb n="KR4h0040_SBCK_095-10a"/>
謂不殺一人不傷一物則天地神明之所福也苟<lb/>
不以己之喜怒以天下之喜怒殺傷雖多天地神<lb/>
明福之矣苟不以天下之喜怒而以己之喜怒而<lb/>
害一人損一物天地神明固禍之矣且天地能覆<lb/>
載而不能明示禍福於人樹之以君假其刑賞以<lb/>
嚮背善惡人君能刑賞而不能親行黜陟於下任<lb/>
之以臣假其威權以進退貪良良者進之君賞之<lb/>
也天福之也奚其徳哉貪者退之君刑之也天禍<lb/>
之也奚其仇哉以進退於人謂徳仇在已乎欺天<lb/>
而無君也州方千里牧非其人千里受弊邑方百<lb/>
<pb n="KR4h0040_SBCK_095-10b"/>
里宰非其人百里受弊使一牧一宰有罪而罹其<lb/>
誅孰多千里百里無其辜而受其弊是仁一牧宰<lb/>
而不仁於千里也暴我鰥寡虐我惸嫠天地君所<lb/>
欲除而存之違天地君也違天地君而曰存隂徳<lb/>
禍斯及矣白額虎暴而害物周處殺之而獲福兩<lb/>
頭蛇見而人死叔敖斬之而得報尸而官塗而民<lb/>
其害豈特白額虎兩頭蛇之比也而能除之隂徳<lb/>
隆而無窮矣<lb/>
　　　　賞罰論　劉　敞<lb/>
賞為勸有功也賞必以春夏不已怠乎罰為懲有<lb/>
<pb n="KR4h0040_SBCK_095-11a"/>
罪也罰必以秋冬不已緩乎怠則不勸緩則不懲然而<lb/>
曰賞以春夏罰以秋冬者是非聖人之意也應之曰<lb/>
否子所謂功者謂扶世治民之為功乎抑謂闢土彊<lb/>
兵之為功乎子所謂罪者謂䘮業失序之爲罪乎抑<lb/>
謂殘民害上之為罪乎子賞之勸也将勸其至於善<lb/>
而已乎将幸其身而已也子罰之懲也将勉其至<lb/>
於耻乎将勉其身而已也吾語汝聖王之治聖王<lb/>
之治官得其職民勸其事物安其所無獨治之名<lb/>
無倉卒之功是以三載考績三考黜陟幽明其陟<lb/>
也所謂賞其黜也所謂罰賞以春夏罰以秋冬則<lb/>
<pb n="KR4h0040_SBCK_095-11b"/>
何怠且緩之有古者唯軍賞不逾時軍罰亦不逾<lb/>
時用命賞于祖欲民速得為善之利也不用命戮<lb/>
于社欲民速見為不善之辜是聖王之所不得已<lb/>
而用之者也非所以治士大夫故子之所刺者平<lb/>
世之治也子之所稱者軍中之法也且夫賞為勸<lb/>
善也為善者終身誠之今一賞以春夏而已至于<lb/>
怠矣則是雖為善未嘗不偽也從而賞之是賞偽<lb/>
也豈所謂善乎與其賞是人也則若勿賞是人也<lb/>
故君子正行非以干祿也經徳非以希世也愛民<lb/>
非以邀譽也尊主非以懐賞也故有功雖賞不驕<lb/>
<pb n="KR4h0040_SBCK_095-12a"/>
賞之雖晚不怠曰非春夏則不可賞乎趣取賞而<lb/>
已矣何必春夏為曰否是所謂順天者也為人父<lb/>
者莫不欲其子之孝於已欲其子之孝於己莫若<lb/>
已為孝為人上者莫不欲其下之順於已欲其下<lb/>
之順於已莫若已為順天者主之上也王者諸侯<lb/>
之上也諸侯者大夫士之上也故王者順天則諸侯<lb/>
順王諸侯順王則大夫士順君君之所為而大夫<lb/>
士為之是良大夫士也王之所為而諸侯為之是<lb/>
賢諸侯也天之所為而王者為之是聖王也故春<lb/>
夏者天之和氣也天所以施生也物之所榮也故<lb/>
<pb n="KR4h0040_SBCK_095-12b"/>
賞行焉秋冬者天之義氣也天所以肅殺也人物<lb/>
之所畏也故罰行焉故賞罰之所以順天者臣事<lb/>
君也子事父也少事長也賤事貴也其本在王天<lb/>
下之君悦而言之曰王猶順天則天下之君莫不<lb/>
悦而順王天下之君悦而順王則天下之大夫士悦而言<lb/>
之曰君猶順王則天下之大夫士莫不悦而順君故王者<lb/>
父事天母事地兄事日非以祈報也以逹天下之大義也<lb/>
　　　　患盗論　劉　敞<lb/>
天下方患盗或問劉子曰盗可除乎對曰何為不<lb/>
可除也顧盗有源能止其源何盗之患或曰請問<lb/>
<pb n="KR4h0040_SBCK_095-13a"/>
盗源對曰衣食不足盗之源也政賦不均盗之源<lb/>
也教化不修盗之源也一源慢則探囊發篋而為<lb/>
盗矣二源慢則操兵刃刼良民而為盗矣三源慢<lb/>
則攻城邑略百姓而為盗矣此所謂盗有源也豐<lb/>
世無盗者足也治世無賊者均也化世無亂者順<lb/>
也今不務衣食而務無盗賊是止水而不塞源也<lb/>
不務化盗而務禁盗是縱焚而救以升龠也且律<lb/>
使竊財者刑傷人者死其法重矣而盗不為止者<lb/>
非不畏死也念無以生以謂坐而待死不若起而<lb/>
圖生也且律使凡盗賊能自告者除其罪或賜之<lb/>
<pb n="KR4h0040_SBCK_095-13b"/>
衣裳劔帶官爵品秩其恩深矣而盗不應募非不<lb/>
願生也念無以樂生以謂為民乃甚苦為盗乃甚<lb/>
逸也然則盗非其自欲為之由上以法驅之使為<lb/>
也其不欲出也非其自不欲出由上以法持之使<lb/>
留也若夫衣食素周其身亷恥夙加其心彼唯恐<lb/>
不得齒良人何敢然哉故懼之以死而不懼勸之<lb/>
以生而不勸則雖煩直指之使重督捕之科固未<lb/>
有益也今有司本源之不䘏而倚辦於牧守此乃<lb/>
臧武仲所以辭不能詰也凡人有九年耕然後有<lb/>
三年之食有三年之食然後可教以禮義今所以<lb/>
<pb n="KR4h0040_SBCK_095-14a"/>
使衣食不足政賦不均教化不脩者牧守乎哉吾<lb/>
恐未得其益而漢武沉命之敝殆復起矣若乃尚<lb/>
擿發之術任巧譎之數者未足以絶姦而卻雍因<lb/>
以見殺於晉故仲尼有言聽訟吾猶人也必也使<lb/>
無訟乎推而廣之亦曰用兵吾猶人也必也使無<lb/>
戰乎引而伸之亦曰禁盗吾猶人也必也使無盗<lb/>
乎盍亦反其本而已矣爰自元昊犯邉中國頗多<lb/>
盗山東尤甚天子使侍御史督捕且招懐之不能<lb/>
盡得於是令州郡盗發而不輙得者長吏坐之欲<lb/>
重其事予以謂未盡於防故作此論<lb/>
<pb n="KR4h0040_SBCK_095-14b"/>
　　　　叔輙論　劉　敞<lb/>
叔輙哭日食叔孫昭子譏之曰叔輙將死矣非所<lb/>
哭也嗚呼叔孫昭子不知言者乎夫昭公弱君也<lb/>
享國乆矣季氏彊臣也能專其政所樹置非親戚<lb/>
則黨與也一臣君不得使焉一民君不得有焉賞<lb/>
罰違於衆而形勢<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>於外子家駒逹於人者也閉<lb/>
其口而禄仕矣梓㥀逹於天者也詭辭不敢正言<lb/>
矣是以叔輙知日食之憂必将及君欲陳則不見<lb/>
信欲嘿則不能巳欲謀則逼於禍欲隨則失其守<lb/>
發憤壹鬱而無與誰語故慷慨感激至于號咷也<lb/>
<pb n="KR4h0040_SBCK_095-15a"/>
設使昭公因而感悟聽用其謀援忠直退姦邪破<lb/>
朋黨之敝禁彊僣之臣魯可復興豈獨長守其貴<lb/>
哉當是之時仲尼聖人也而生其國顔冉之徒仁<lb/>
人也四方歸之舉而用焉以謀三桓易矣然而遂<lb/>
不覺悟長惡養凶不及五年奔走失國寄於乾侯<lb/>
終身愁孤從此觀之豈不可大哀而慟哭乎此乃<lb/>
叔輙之所以感也夫忠國之君子明於禮義而陋<lb/>
於知人心人固未易知也易曰書不盡言言不盡<lb/>
意夫言而書之以謂詳矣而猶曰不盡而况乎未<lb/>
始書之未始言之者哉此叔輙所以見譏於當世<lb/>
<pb n="KR4h0040_SBCK_095-15b"/>
狂而不信者也嗟夫<lb/>
皇朝文鑑巻第九十五<lb/>
</p>
<p>
</p>
  </div>
</body>
</text>
</TEI>
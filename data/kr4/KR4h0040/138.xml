<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_138-1a"/>
宋聖文鑑巻第一百三十八<lb/>
　行狀<lb/>
　　　程伯淳行狀　程　頥<lb/>
　　　田明之行狀　劉　跋<lb/>
　　　　程伯淳行狀　程　頤<lb/>
曾祖希振皇任尚書虞部員外郎妣髙密縣君崔<lb/>
氏祖遹皇贈開府儀同三司吏部尚書妣孝感縣<lb/>
太君張氏長安縣太君張氏父珦見任太中大夫<lb/>
致仕母夀安縣君侯氏先生名顥字伯淳姓程氏<lb/>
其先曰喬伯為周大司馬封於程後遂以為氏先<lb/>
<pb n="KR4h0040_SBCK_138-1b"/>
生五世而上居中山之愽野髙祖贈太子少師諱<lb/>
羽　太宗朝以輔翊功顯賜第於京師居再世曾祖<lb/>
而下葬河南今為河南人先生生而神氣秀爽異<lb/>
於常兒未能言叔祖母任氏太君抱之行不覺釵<lb/>
墜後數日方求之先生以手指示隨其所指而徃<lb/>
果得釵人皆驚異數嵗誦詩書彊記過人十嵗能<lb/>
為詩賦十二三時羣居庠序中如老成人見者無<lb/>
不愛重而户部侍郎彭公思永謝客至學舍一見<lb/>
異之許妻以女踰冠中進士第調京兆府鄠縣主<lb/>
簿令以其年少未知之民有借其兄宅以居者發<lb/>
<pb n="KR4h0040_SBCK_138-2a"/>
地中藏錢兄之子訴曰父所藏也令曰此無證佐<lb/>
何以决之先生曰此易辨爾問兄之子曰爾父藏<lb/>
錢幾何時矣曰四十年矣彼借宅居幾何時矣曰<lb/>
二十年矣即遣吏取錢十千視之謂借宅者曰今<lb/>
官所鑄錢不五六年　即遍天下此錢皆爾未藏<lb/>
前數十年所鑄何也其人遂服令大竒之南山僧<lb/>
舍有石佛嵗傳其首放光逺近男女聚觀晝夜雜<lb/>
處為政者畏其神莫敢禁止先生始至詰其僧曰<lb/>
吾聞石佛嵗現光有諸曰然戒曰俟復現必先白<lb/>
吾職事不能徃當取其首就觀之自是不復有光<lb/>
<pb n="KR4h0040_SBCK_138-2b"/>
矣府境水害倉卒興役諸邑率皆狼狽惟先生所<lb/>
部飲食苃舍無不安便時盛暑泄利大行死亡甚<lb/>
衆獨鄠人無死者先生治役人不勞而事集常謂<lb/>
人曰吾之董役乃治軍法也當路者欲薦之多問<lb/>
所欲先生曰薦士當以才之所堪不當問所欲再<lb/>
朞以避親罷再調江寧府上元縣主簿田税不均<lb/>
比他邑尤甚盖近府美田為貴家冨室以厚價薄<lb/>
其税而買之小民苟一時之利久則不勝其弊先<lb/>
生為令畫法民不知擾而一邑大均其始冨者不便<lb/>
多為浮論欲搖止其事既而無一人敢不服者後<lb/>
<pb n="KR4h0040_SBCK_138-3a"/>
諸路行均税法邑官不足益以他官經嵗歷時文<lb/>
案山積而尚有訴不均者計其力比上元不啻千<lb/>
百矣㑹令罷去先生攝邑事上元劇邑訴訟日不<lb/>
下二百為政者疲於省覽奚暇及治道先生處之有<lb/>
方不閲月民訟遂簡江南稻田　頼陂塘以溉盛<lb/>
夏塘堤大决計非萬<hi>千一作</hi>夫不可塞法當言之府<lb/>
府禀於漕司然後計功調役非月餘不能興作先生<lb/>
曰比如是苖槁矣民將何食救民獲罪所不辭也<lb/>
遂發民塞之嵗則大熟江寧當水運之衝舟卒病<lb/>
者則留之為營以處曰小營子嵗不下數百人至<lb/>
<pb n="KR4h0040_SBCK_138-3b"/>
者輙死先生察其由盖既留然後請於府給劵乃<lb/>
得食比有司文具則困於飢已數日矣先生白漕<lb/>
司給米貯營中至者與之食自是生全者太半措<lb/>
置於纎微之間而人已受賜如此之比所至多矣<lb/>
先生常云一命之士苟存心於愛物於人必有所<lb/>
濟　仁宗登遐遺制官吏成服三日而除三日之<lb/>
朝府尹率羣官將釋服先生進曰三日除服遺詔<lb/>
所命莫敢違也請盡今日若朝而除之所服止二<lb/>
日爾尹怒不從先生曰公自除之某非至夜不敢<lb/>
釋也一府相視無敢除者茅山有龍池其龍如蝪<lb/>
<pb n="KR4h0040_SBCK_138-4a"/>
蜥而五色祥符中中使取二龍至中途中使奏一龍<lb/>
飛空而去自昔嚴奉以爲神物先生嘗捕而脯之使<lb/>
人不惑其始至邑見人持竿道旁以黏飛鳥取其竿<lb/>
折之教之使勿爲及罷官艤舟郊外有數人共語自主<lb/>
簿折黏竿鄉民子弟不敢畜禽鳥不嚴而令行大率<lb/>
如此再朞就移澤州晉城令澤人淳厚尤服先生教<lb/>
命民以事至邑者必告之以孝悌忠信入所以事<lb/>
父兄出所以事長上度郷村逺近爲保伍使之力役<lb/>
相助患難相恤而姦僞無所容凡孤煢殘廢者責之<lb/>
親戚鄉黨使無失所行旅出於其塗者疾病皆有<lb/>
<pb n="KR4h0040_SBCK_138-4b"/>
所養諸鄉皆有校暇則親至召父老而與之語兒<lb/>
童所讀書親為正句讀教者不善則為易置俗始<lb/>
甚野不知為學先生擇子弟之秀者聚而教之去邑<lb/>
纔十餘年而服儒服者葢數百人矣鄉民為社會<lb/>
為立科條旌别善惡使有勸有耻邑幾萬室三年<lb/>
之間無彊盜及闘死者秩滿代者且至吏夜叩門<lb/>
稱有殺人者先生曰吾邑安有此誠有之必某村<lb/>
某人也問之果然家人驚異問何以知之曰吾常<lb/>
疑此人惡少之弗革者也河東財賦窘迫官所科<lb/>
買嵗為民患雖至賤之物至官取之則其價翔踴<lb/>
<pb n="KR4h0040_SBCK_138-5a"/>
多者至數十倍先生常度所需使冨家預儲定其<lb/>
價而出之冨室不失倍息而鄉民所費比常嵗十<lb/>
不過二三民税常移近邊載徃則道逺就糴則價<lb/>
髙先生擇冨民之可任者預使購粟邊郡所費大<lb/>
省民力用舒縣庫有雜納錢數百千常借以補助<lb/>
民力部使者至則告之曰此錢令自用而不敢私<lb/>
請一切不問使者屢更無不從者先時民憚差役<lb/>
役及則互相糾訴鄉鄰爲仇先生盡知民産厚薄<lb/>
第其先後按籍而命之無有辭者河東義勇農隙<lb/>
則教以武事然應文備數而已先生至晉城之民<lb/>
<pb n="KR4h0040_SBCK_138-5b"/>
遂為精兵晉俗尚焚屍雖孝子慈孫習以為安先<lb/>
生教諭禁止民始信之而先生去後郡官有母死<lb/>
者憚於逺致投諸烈火愚俗視俲先生之教遂廢<lb/>
識者恨之先生為令視民如子欲辨事者或不持<lb/>
牒徑至庭下陳其所以先生從容告語諄諄不倦<lb/>
在邑三年百姓愛之如父母去之日哭聲震野用<lb/>
薦者改著作佐郎尋以御史中丞吕公公著薦授<lb/>
太子中允權監察御史裏行　神宗素知先生名<lb/>
召對之日從容咨訪比二三見遂期以大用每將<lb/>
退必曰頻求對來欲常相見爾一日論議甚久日<lb/>
<pb n="KR4h0040_SBCK_138-6a"/>
官報午正先生遽求退庭中中人相謂曰御史不<lb/>
知上未食耶前後進説甚多大要以正心窒欲求<lb/>
賢育材為先先生不飾辭辯獨以誠意感動人主<lb/>
神宗嘗使推擇人材先生所薦者數十人而以父<lb/>
表弟張載暨弟頥為首所上章䟽子姪不得窺其<lb/>
藁嘗言人主當防未萌之欲　神宗俯身拱手曰<lb/>
當為卿戒之及因論人才曰　陛下柰何輕天下<lb/>
士　神宗曰朕何敢如是言之至于再三時王荆<lb/>
公安石日益信用先生每進見必為　神宗陳君<lb/>
道以至誠仁愛為本未嘗及功利　神宗始疑其<lb/>
<pb n="KR4h0040_SBCK_138-6b"/>
迃而禮貌不衰嘗極陳治道　神宗曰此堯舜之<lb/>
事朕何敢當先生愀然曰陛下此言非天下之福<lb/>
也荆公寖行其説先生意多不合事出必論列數<lb/>
月之間章數十上尤極論者輔臣不同心小臣與<lb/>
大計公論不行青苖取息賣祠部牒差提舉官多<lb/>
非其人及不經封駮京東轉運司剥民希寵不加<lb/>
黜責興利之臣日進尚德之風寖衰等十餘事荆<lb/>
公與先生雖道不同而嘗謂先生忠信先生每與<lb/>
論事心平氣和荆公多為之動而言路好直者必<lb/>
欲力攻取勝由是與言者為敵矣先生言既不行<lb/>
<pb n="KR4h0040_SBCK_138-7a"/>
迃而禮貌不衰嘗極陳治道　神宗曰此堯舜之<lb/>
事朕何敢當先生愀然曰陛下此言非天下之福<lb/>
也荆公寖行其説先生意多不合事出必論列數<lb/>
月之間章數十上尤極論者輔臣不同心小臣與<lb/>
大計公論不行青苖取息賣祠部牒差提舉官多<lb/>
非其人及不經封駮京東轉運司剥民希寵不加<lb/>
黜責興利之臣日進尚德之風寖衰等十餘事荆<lb/>
公與先生雖道不同而嘗謂先生忠信先生每與<lb/>
論事心平氣和荆公多為之動而言路好直者必<lb/>
欲力攻取勝由是與言者為敵矣先生言既不行<lb/>
<pb n="KR4h0040_SBCK_138-7b"/>
懇求外補　神宗猶重其去上章及面請至十數<lb/>
不許遂闔門待罪　神宗將黜諸言者命執政除<lb/>
先生監司差權發遣京西路提㸃刑獄復上章曰<lb/>
臣言是願行之如其妄言當賜顯責請罪而獲遷<lb/>
刑賞混矣累請得罷既而　神宗手批暴白同列<lb/>
之罪獨於先生無責改差簽書鎮寧軍節度判官<lb/>
事為守者嚴刻多忌通判而下莫敢與辨事始意<lb/>
先生嘗任臺憲必不盡力職事而又慮其慢已既<lb/>
而先生事之甚恭雖筦庫細務無不盡心事小未<lb/>
安必與之辨遂無不從者相與甚歡屢平反重獄<lb/>
<pb n="KR4h0040_SBCK_138-8a"/>
得不死者葢前後以十數河清卒於法不他役時<lb/>
中人程昉為外都水丞怙勢蔑視州郡欲盡取諸<lb/>
埽兵治二股河先生以法拒之昉請於朝命以八<lb/>
百人與之天方大寒昉肆其虐用衆逃而歸州官<lb/>
晨集城門吏報河清兵潰歸將入城衆官相視畏<lb/>
昉欲弗納先生曰此逃死自歸弗納必為亂昉有<lb/>
言某自當之即親徃開門撫諭約歸休三日復役<lb/>
衆歡呼而入具以事上聞得不復遣後昉奏事過<lb/>
州見先生言甘而氣懾既而揚言於衆曰澶卒之<lb/>
潰乃程中允誘之吾必訴於上同列以告先生笑<lb/>
<pb n="KR4h0040_SBCK_138-8b"/>
曰彼方憚我何能爾也果不敢言㑹曹村埽決時<lb/>
先生方䕶小吳相去百里州帥劉公渙以事急告<lb/>
先生一夜馳至帥俟於河橋先生謂帥曰曹村決<lb/>
京師可虞臣子之分身可塞亦為之請盡以廂卒<lb/>
見付事或不集公當親率禁兵以繼之帥義烈士<lb/>
遂以本鎮印授先生曰君自用之先生得印不暇<lb/>
入城省親徑走決堤諭士卒曰朝廷養爾軰正為<lb/>
緩急爾爾知曹村決則注京城乎吾與爾曹以身<lb/>
捍之衆皆感激自効論者皆以為勢不可塞徒勞<lb/>
人爾先生命善泅者銜細繩以渡決口水方奔注<lb/>
<pb n="KR4h0040_SBCK_138-9a"/>
達者百一卒能引大索以濟衆兩岸並進晝夜不<lb/>
息數日而合其將合也有大木自中流而下先生<lb/>
顧謂衆曰得彼巨木横流入口則吾事濟矣語纔<lb/>
巳木遂横衆以爲至誠所致其後曹村之下復決<lb/>
遂久不塞數路困擾大爲朝廷憂人以爲使先生<lb/>
在職安有是也郊祀霈恩先生曰吾罪滌矣可以<lb/>
去矣遂求監局以便親養得罷歸自是醜正者競<lb/>
揚避新法之說歳餘得監西京洛河竹木務薦者<lb/>
言其未嘗敘年勞丐遷秩改太常丞　神宗猶念<lb/>
先生㑹修三經義嘗語執政曰程某可用執政不<lb/>
<pb n="KR4h0040_SBCK_138-9b"/>
對又嘗有登對者自洛至問曰程某在彼否連言<lb/>
佳士其後彗見翼軫間詔求直言先生應詔論朝<lb/>
政極切還朝執政屢進擬　神宗皆不許既而手<lb/>
批與府界知縣差知扶溝縣事先生詣執政復求<lb/>
監當執政諭以上意不可改也數月右府同薦除<lb/>
判武學新進者言其新法之初首為異論罷復舊<lb/>
任先生為治專尚寛厚以教化為先雖若甚迂而<lb/>
民實風動扶溝素多盜雖樂嵗彊盜不減十餘發<lb/>
先生在官無彊盜者幾一年廣濟蔡河出縣境瀕<lb/>
河不逞之民不復治生業專以脇取舟人物為事<lb/>
<pb n="KR4h0040_SBCK_138-10a"/>
嵗必焚舟十數以立威先生始至捕得一人使引<lb/>
其類得數十人不復根治舊惡分地而處之使以<lb/>
挽舟為業且察為惡者自是邑境無焚舟之患畿<lb/>
邑田税重朝廷嵗常蠲除以為患澤然而良善之<lb/>
民憚督責而先輸逋負獲除者皆頑民也先生為約<lb/>
前料獲免者今必如期而足於是惠澤始均司農<lb/>
建言天下輸役錢達戸四等而畿内獨止第三請<lb/>
亦及第四先生力陳不可司農奏其議謂必獲罪<lb/>
而　神宗是之畿邑皆得免先生為政常權糓價<lb/>
不使至甚貴甚賤會大旱麥苖且枯先生教人掘<lb/>
<pb n="KR4h0040_SBCK_138-10b"/>
井以溉一井不過數工而所灌數畒闔境頼焉水<lb/>
災民饑先生請發粟貸之隣邑亦請司農怒遣使<lb/>
閲實使至鄰邑而令遽自陳糓且登無貸可也使<lb/>
至謂先生盍亦自陳先生不肯使者遂言不當貸<lb/>
先生力言民饑請貸不已遂得糓六千石饑者用<lb/>
濟而司農益怒視貸籍户同等而所貸不等檄縣<lb/>
杖主吏先生言濟飢當以口之衆寡不當以户之<lb/>
髙下且令實為之非吏罪乃得已内侍都知王中<lb/>
正巡閲保甲權寵至盛所至凌慢縣官諸邑供帳<lb/>
競務華鮮以恱奉之主吏以請先生曰吾邑貧安<lb/>
<pb n="KR4h0040_SBCK_138-11a"/>
能效它邑且取於民法所禁也令有故青帳可用<lb/>
之先生在邑嵗餘中正徃來境上卒不入隣邑有<lb/>
冤訴府願得先生決之者前後五六有犯小盜者<lb/>
先生謂曰汝能改行吾薄汝罪盜叩首願自新後<lb/>
數月復穿窬捕吏及門盜告其妻曰我與太丞約<lb/>
不復為盜今何面目見之耶遂自經官制改除奉<lb/>
議郎朝廷遣官括牧地民田當没者千頃徃徃持<lb/>
累世契劵以自明皆弗用諸邑已定而扶溝民獨<lb/>
不服遂有朝㫖攺税作租不復加益及聽賣易如<lb/>
私田民既倦於追呼又得不加賦乃皆服先生以<lb/>
<pb n="KR4h0040_SBCK_138-11b"/>
為不可括地官至謂先生曰民願服而君不許何<lb/>
也先生曰民徒知今日不加賦而不知他日增租奪<lb/>
田則失業無以生矣因為言仁厚之道其人感動<lb/>
謝曰寧受責不敢違公遂去之他邑不踰月先生<lb/>
罷去其人復至謂攝令曰程奉議去矣爾復何恃<lb/>
而敢稽違朝㫖督責甚急數日而事集鄰邑民犯<lb/>
盜繫縣獄而逸既又遇赦先生坐是以特㫖罷邑<lb/>
人知先生且罷詣府及司農丐留者千數去之日<lb/>
不使人知老稺數百追及境上攀挽號泣遣之不<lb/>
去以親老求近鄉監局得監汝州酒税　今上嗣<lb/>
<pb n="KR4h0040_SBCK_138-12a"/>
位覃恩改承議郎先生雖小官賢士大夫視其進<lb/>
退以卜興衰聖政方新賢德登進先生特為時望<lb/>
所屬召為宗正寺丞未行以疾終元豐八年六月<lb/>
十五日也享年五十有四士大夫識與不識莫不<lb/>
哀傷為朝廷生民恨惜先生資禀既異而充養有<lb/>
道純粹如精金温潤如良玉寛而有制和而不流<lb/>
忠誠貫於金石孝悌通於神明視其色其接物也<lb/>
如春陽之温聽其言其入人也如時雨之潤胷懷<lb/>
洞然徹視無間測其藴則浩乎若滄溟之無際極<lb/>
其德美言葢不足以形容先生行已内主於敬而<lb/>
<pb n="KR4h0040_SBCK_138-12b"/>
行之以恕見善若出諸已不欲弗施於人居廣居<lb/>
而行大道言有物而動有常先生為學自十五六<lb/>
時聞汝南周茂叔論道遂厭科舉之業慨然有求<lb/>
道之志未知其要泛濫於諸家出入於老釋者幾<lb/>
十年返求諸六經而後得之明於庶物察於人倫<lb/>
知盡性至命必本於孝悌窮神知化由通於禮樂<lb/>
辨異端似是之非開百代未明之惑秦漢而下未<lb/>
有臻斯理也謂孟子没而聖學不傳以興起斯文<lb/>
為已任其言曰道之不明異端害之也昔之害近<lb/>
而易知今之害深而難辨昔之惑人也乗其迷暗<lb/>
<pb n="KR4h0040_SBCK_138-13a"/>
今之入人也因其髙明自謂之窮神知化而不足<lb/>
以開物成務言爲無不周遍實則外於倫理窮深<lb/>
極微而不可以入堯舜之道天下之學非淺陋固<lb/>
滯則必入於此自道之不明也邪誕妖異之說競<lb/>
起塗生民之耳目溺天下於汙濁雖髙才明智膠<lb/>
於見聞醉生夢死不自覺也是皆正路之蓁蕪聖<lb/>
門之蔽塞闢之而後可以入道先生進將覺斯人<lb/>
退將明諸書不幸早世皆未及也其辨析精微稍<lb/>
見於世者之所傳爾先生之門學者多矣先生之<lb/>
言平易易知賢愚皆獲其益如羣飲於河各充其<lb/>
<pb n="KR4h0040_SBCK_138-13b"/>
量先生教人自致知至於知止誠意至於平天下<lb/>
洒掃應對至於窮理盡性循循有序病世之學者<lb/>
捨近而趍逺處下而闚髙所以輕自大而卒無得<lb/>
也先生接物辨而不間感而能通教人而人易從<lb/>
怒人而人不怨賢愚善惡咸得其心狡偽者獻其<lb/>
誠暴慢者致其恭聞風者誠服覿德者心醉雖小<lb/>
人以趍嚮之異顧於利害時見排斥退而省其私<lb/>
未有不以先生為君子也先生為政治惡以寛處<lb/>
煩而裕當法令繁密之際未嘗從衆為應文逃責<lb/>
之事人皆病於拘礙而先生處之綽然衆憂以為甚<lb/>
<pb n="KR4h0040_SBCK_138-14a"/>
難而先生為之沛然雖當倉卒不動聲色方監司<lb/>
競為嚴急之時其待先生率皆寛厚施設之際有<lb/>
所頼焉先生所為綱條法度人可效而為也至其<lb/>
道之而從動之而和不求物而物應未施信而民信<lb/>
則人不可及彭夫人封仁和縣君嚴正有禮奉舅<lb/>
以孝稱善睦其族先一年卒子曰端懿蔡州汝陽<lb/>
縣主簿曰端本治進士業女適假承務郎朱純之<lb/>
卜以今年十月乙酉葬于伊川先塋謹書家世行<lb/>
業及歷官行事之大㮣以求誌於作者<lb/>
　　　田明之行狀　劉　跂<lb/>
<pb n="KR4h0040_SBCK_138-14b"/>
曾祖永孚故不仕祖均故不仕考亮故贈左中散<lb/>
大夫母永嘉縣太君王氏本貫河南府姓田氏諱<lb/>
述古字明之田氏本居密州安丘家世儒者明之<lb/>
蚤孤游學京師甫冠補太學生事安定胡先生為<lb/>
弟子勤篤好問先生稱之娶尹師魯族家子河南<lb/>
縣主簿仲甫之女遂徙家河南凡四　以鄉薦不<lb/>
中第嘆曰得失命也乃慨然發憤隱居講誦積二<lb/>
十餘年不復出　哲宗嗣位搜訪遺逸故孫温靖<lb/>
公因居守西都以明之名聞詔除襄州司法参軍<lb/>
明之曰老矣不任為吏然君命不敢辭乃即其家<lb/>
<pb n="KR4h0040_SBCK_138-15a"/>
廷拜受詔而不出仕孫公守鄭又奏以為州教授<lb/>
特詔從其請居頃之河陽學官以嫌求對易命既<lb/>
下故王公巖叟時守鄭奏謂述古以處士起今新<lb/>
進後生援例徒非是且無以慰鄭學者詔又聽終<lb/>
任未幾除太學正改宣德郎充廣親北宅教授秩<lb/>
滿貧不能久留調簽書通利軍判官事轉通直郎<lb/>
今上登極轉奉議郎元符三年十二月六日以疾<lb/>
終享年七十夫人後五月亦卒子男處仁處訥處<lb/>
厚處恭處約女嫁進士張安石太廟齋郎温萬石<lb/>
明之為人淳靜簡易不為表襮<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中坦無留閡與<lb/>
<pb n="KR4h0040_SBCK_138-15b"/>
人交傾蓋不疑既久益親及其不合毅然去之莫<lb/>
能奪於書無不闚惟易中庸論語孟子老子迺其<lb/>
素所與申重復熟造其深㫖餘不甚錯意也邵先<lb/>
生二程先生皆居洛陽明之從之游司馬温公居<lb/>
相鄰因徒步造門問經史大義語不及他事范翰<lb/>
林祖禹以編修資治通鑑日詣温公温公多召明之與<lb/>
之俱邵程司馬公皆重望來者率巨公顯人門無<lb/>
雜賔而明之獨以白士羈旅預其間合堂同席相<lb/>
視莫逆語必殫竭未嘗少貶諸公以是敬愛之晚<lb/>
嵗篤好易古今諸儒訓詁得失歷歷别白常稱曰<lb/>
<pb n="KR4h0040_SBCK_138-16a"/>
道言之必可行行之必可言今學者泥章句不知<lb/>
妙在日用因自為註祁寒盛暑造次顛沛未嘗廢<lb/>
巻與賔客言不事劇談惟論易則亹亹不倦日暮<lb/>
客欲去而明之談益勝意益精明　所著書未就<lb/>
客欲索其書上之朝明之遂不肯出友人張雲卿<lb/>
以累舉恩當釋褐貧欲毋行明之出錢為助鄉人<lb/>
爭之乃得去既去其妻與子俱病妻竟死家無一<lb/>
錢明之日徃䕶視又辦䘮事事竟然後歸昌王薨<lb/>
假北宅教授官氏撰次行狀以故事遺白金百兩<lb/>
明之曰他人為文而我受其賜無是也使者屢及<lb/>
<pb n="KR4h0040_SBCK_138-16b"/>
門終不受通利並河一夕暴漲守將遽調急夫眀<lb/>
之爭曰曷不視水勢今雖漲而平此將殺也吾民<lb/>
不可徒擾已而果無事當官不苟亦不為已甚居<lb/>
家廉儉衣不兼食不屬裕如也樂道自信以是終<lb/>
身焉嗚呼可謂吉徳君子也夫將以建中靖國元<lb/>
年某月葬于某所之原晉陵鄒浩以明之語謂劉<lb/>
某曰我無稱於時然賢公卿大夫多知我今皆亡<lb/>
晚乃得二人焉尚何恨獨謂吾子與浩耳今其葬<lb/>
也其能無言邪其許諾居亡何其孤自洛抵汶上<lb/>
持治命來赴果以文為請某外祖母尹夫人魯郡<lb/>
<pb n="KR4h0040_SBCK_138-17a"/>
著姓與河南之尹宗族也故於明之有葭莩之好<lb/>
官於鄭又嘗同僚蓋知之詳熟於其來請謹敘次<lb/>
爵里伐閲及其學行大畧以告鄒子為之銘庶幾<lb/>
乎明之之意而二人者亦以是自致焉<lb/>
皇朝文鑑巻第一百三十八<lb/>
</p>
<p>
</p>
  </div>
</body>
</text>
</TEI>
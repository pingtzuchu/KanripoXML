<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_094-1a"/>
皇朝文鑑卷第九十四<lb/>
　論<lb/>
　　　封建論　廖　偁<lb/>
　　　洪範論　廖　儞<lb/>
　　　近名論　范　仲淹<lb/>
　　　晁錯論　文　彦博<lb/>
　　　本論　歐陽　脩<lb/>
　　　朋黨論　歐陽　脩<lb/>
　　　爲君難論上　歐陽　脩<lb/>
　　　爲君難論下　歐陽　脩<lb/>
<pb n="KR4h0040_SBCK_094-1b"/>
　　　　封建論　廖　儞<lb/>
柳子厚為封建論以短封建者誠以周之亡由立<lb/>
諸侯之過也故曰周之失在制不在政又云諸侯<lb/>
各專其國繼世而理其人之賢不肖不可知而民<lb/>
之理亂亦不可察也又云諸侯世禄在位各據其<lb/>
地則天下雖有聖賢者生無以立於天下如子厚<lb/>
之論是蓋知其末而不知其本知其末而不知其本故以<lb/>
封建為非以封建爲非故曰封建非聖賢之意也勢也<lb/>
又云湯武之所以不去封建者因其力以得天下<lb/>
故不去也此亦見子厚之惑者也夫事有得失理<lb/>
<pb n="KR4h0040_SBCK_094-2a"/>
有是非固不易也偁謂誠聖賢之立封建者道也<lb/>
非勢也周之亂天下非制失也失在政也又謂天<lb/>
下諸侯雖専國繼世而理亦不能亂也雖世禄在<lb/>
位亦不能妨天下之聖賢也又謂湯武之不去封<lb/>
建者實以封建者古之常道也非因其力以取天<lb/>
下而不去也且夫聖賢之立制度皆取法於天地<lb/>
而節制於人使人悉得其所耳當生人之初萬物<lb/>
屯䝉而莫知其所以理易云天造草昧宜建侯而<lb/>
不寧是也是封建者聖人所以理民之達道觀三<lb/>
代封建之制因地制民因民制祿使大不至於難<lb/>
<pb n="KR4h0040_SBCK_094-2b"/>
制小不至於無頼是故如身使臂臂使指上下相制罔<lb/>
有不順則封建者固因人之利而為之也夫所謂<lb/>
勢者乃不得已之辭也豈有取法天地節制於人<lb/>
而曰不得已哉以此為勢則天下孰不為勢是則<lb/>
君臣父子夫婦長㓜之分皆勢也何止於封建而<lb/>
已乎偁故曰封建者道也非勢也且封建之制地<lb/>
有差等祿有多少禮樂器物各有分限是故下者<lb/>
不可上少者不可多降者不可升無者不可有執<lb/>
是而行雖世未有亂者也若地不必有差等祿不<lb/>
必有多少禮樂器物不必有分限下者不必下少<lb/>
<pb n="KR4h0040_SBCK_094-3a"/>
者不必少降者不必降無者不必無則未有不亂<lb/>
者也觀周世之末然矣豈制之失乎是蓋失其政<lb/>
而然也且三代之盛則非不封建也而不聞亂何<lb/>
封建利於三代之初而不利於三代之末乎是蓋<lb/>
政存與政失之謂也使周末之天子執文武成康<lb/>
之法而不失則文武成康之時也又安得有問鼎<lb/>
射王之事當夷王而后禮樂征伐天子不能有也<lb/>
安得諸侯不為逆設使雖不封建未有不大亂者<lb/>
也偁故曰周之亂在失政也且夫諸侯者奉天子<lb/>
之法以理其國也動静進退莫不由天子也是故<lb/>
<pb n="KR4h0040_SBCK_094-3b"/>
山川神祗有不舉者爲不恭不恭者君削以地宗<lb/>
廟有不順者爲不孝不孝者君絀以爵變禮易樂<lb/>
者爲不從不從者君流革制度衣服者爲叛叛者<lb/>
君討夫然則天下諸侯莫敢不爲善也五國爲属<lb/>
属有長十國爲連連有帥三十國爲卒卒有正二<lb/>
百一十國爲州州有伯天下八州各以其屬屬天<lb/>
子之吏吏以治伯伯以理正正以理卒卒以理帥<lb/>
帥以理長長有不善則帥舉之帥有不善則卒舉<lb/>
之卒有不善則正舉之正有不善則伯舉之伯有<lb/>
不善則吏舉之上下相制雖有不肖者固不敢爲<lb/>
<pb n="KR4h0040_SBCK_094-4a"/>
不善矣設有為者則流矣討矣而不存之於天下<lb/>
也夫然則天下無不善矣偁故曰雖専國繼世<lb/>
而不能為亂也且聖賢之用與不用繫乎在上<lb/>
者也在上果其人則能用之果非其人則不<lb/>
能用之此事之固然者也當三代之時不聞<lb/>
有聖賢不居其位當三代之季然後聖賢有<lb/>
不用者則是用與不用繫於上明矣彼封建者亦<lb/>
所以待聖賢者也安得反妨聖賢哉當聖賢不用<lb/>
之時乃封建失制之時也曰天子之法不必行諸<lb/>
侯之惡不必絀是故天下各據其地而聖賢弃矣<lb/>
<pb n="KR4h0040_SBCK_094-4b"/>
觀其然夫豈在於封建是誠制亂之罪也偁故曰<lb/>
雖世禄在位不能妨聖賢聖賢之於天下必主之者愍<lb/>
世之亂然也固不以得天下為利也若以湯武不<lb/>
去封建為因其力以得天下則是湯武苟於得天<lb/>
下也孔子以湯武為仁人乎孔子以為仁人則湯<lb/>
武之不苟得可知也且聖賢之心唯欲利後世益<lb/>
天下苟事有利益者雖死焉為之也若封建果不<lb/>
利天下益後世則去之以利益乎天下后世矣又<lb/>
豈肯因而不革况封建者以天下為公也而守宰<lb/>
者示天下以私也封建者與天下共天下守宰者<lb/>
<pb n="KR4h0040_SBCK_094-5a"/>
欲以獨制天下為心公私之道昭昭矣而公私之<lb/>
義固有差矣偁故曰湯武之不去封建者蓋古之<lb/>
常道也非因其力而不去之也且子厚不究天子<lb/>
之法亂而使諸侯叛反以封建為周之失制不究<lb/>
法不亂則不善莫由在位反以繼世不肖致亂為<lb/>
患不究升賢絀不肖為當世常法而反以聖賢不<lb/>
立為慮不究聖賢立法制必取法天地而利人反<lb/>
以立封建為勢不究聖賢之心無所苟反以湯武<lb/>
不去封建為利其力偁故曰子厚之論封建知其<lb/>
末而不知其本也雖然子厚以封建為非者以守<lb/>
<pb n="KR4h0040_SBCK_094-5b"/>
宰為是故也以守宰為是者無他乃曰有罪得以<lb/>
絀有能得以奨朝拜而不讎夕斥之矣夕拜而不<lb/>
讎朝斥之矣又云漢知孟舒於田叔得魏尚於馮<lb/>
唐聞黄霸之明審覩汲黯之簡靖使漢室盡封侯<lb/>
王則孟舒魏尚之術莫得施黄霸汲黯之化莫得<lb/>
行明譴而道之拜受而退已違矣下令而削之諦<lb/>
交約從之謀周於同列矣嗚呼若是者子厚果大<lb/>
不明其本也以是為是則豈封建之世有罪者不<lb/>
得而絀乎有能者不得而升乎朝拜而不讎夕不<lb/>
能斥之乎夕拜而不讎朝不能斥之乎若有罪不<lb/>
<pb n="KR4h0040_SBCK_094-6a"/>
絀有能不升法制不能拘者皆已亂之世也已亂<lb/>
之世無不失也何止於封建哉已亂而罪之何異<lb/>
惡桀紂之不道而責湯武嫉商均之不肖而非堯舜<lb/>
也於理順乎雖然子厚止知漢之封侯王而不知<lb/>
古之封建也止知漢之封侯王則宜所謂明譴而<lb/>
道之拜受而退已違矣下令而削之諦交約從之<lb/>
謀周於同列也若古之封建固不至是三代之封<lb/>
建凡天下四海九州州二百一十國在夏商則百里<lb/>
極矣國凡有五等五等之國制度不同同出於天<lb/>
子者也古之一大國止今之一郡耳是故其力易<lb/>
<pb n="KR4h0040_SBCK_094-6b"/>
制其患易救固未有能為亂者也漢之封侯王則<lb/>
一侯王之地如古之大國數十則漢豈行封建之<lb/>
法哉乃漢自為之法非封建之法也若以漢自為<lb/>
之法而疑古封建為短是由以溺咽之故欲去舟<lb/>
與食者也豈封建果非哉而又孟舒魏尚黄霸汲<lb/>
黯之輩當三代之時不啻千萬輩在卿大夫之列<lb/>
安得謂在封建之世則不得伸其才術豈數子者<lb/>
之才能為太守而不能為他哉而子厚固以為封<lb/>
建則能用之不知意之若何也嗚呼是非得失之<lb/>
理明明若是又何曲為之言也偁非好辨也庶聖<lb/>
<pb n="KR4h0040_SBCK_094-7a"/>
人之道少有明耳<lb/>
　　　　洪範論　廖　偁<lb/>
箕子之叙洪範云鯀陻洪水汨陳其五行天乃不<lb/>
畀洪範九疇彝倫攸斁鯀則殛死禹乃嗣典天乃<lb/>
錫禹洪範九疇彛倫攸叙孔安國傳其言云天與<lb/>
禹洛出書神龜負文而出列於背有數至於九禹<lb/>
遂因而第之以成九類偁觀安國之意誠謂洪範<lb/>
之書出於天者也禹之所得乃天與之也故云洛<lb/>
出書神龜負文而出洎班固撰五行志又引劉歆<lb/>
之言亦云禹得洛書神龜之文而後知洪範偁案<lb/>
<pb n="KR4h0040_SBCK_094-7b"/>
洪範皆人事之常而前古之達道也前古之達道<lb/>
皆出於聖人者也伏犧而前偁不可得而知也伏<lb/>
犧而下至於堯舜觀其事未有不法天行道以理<lb/>
天下使皇王之徳被於兆人而足以儀法千古則<lb/>
洪範者固前賢之所啟也豈得在禹方受之於天<lb/>
哉若洪範之書出於洛而神龜負之以授於禹則<lb/>
是洪範者果非人之所能察也自禹而上果未之<lb/>
聞於世也若果非人之所能察而世果未之聞則<lb/>
五行五事八政五紀皇極稽疑庶徵福極之事不<lb/>
聞於堯舜而上也今驗五行五事八政五紀皇極<lb/>
<pb n="KR4h0040_SBCK_094-8a"/>
稽疑庶徵福極之義自伏犧而下未有不由之者<lb/>
則洛出龜負以授於禹得爲可乎雖然安國劉歆<lb/>
班固所以云者誠惑於箕子所謂天錫故也是亦<lb/>
不知天道之説也夫凡所謂天道誠亦在於人耳<lb/>
順於天乃天道之與也不順於天乃天道之不與<lb/>
也書云天之歴數在汝躬順道之謂也又云啇罪<lb/>
貫盈天命誅之不順道之謂也其洪範者天下之<lb/>
達道也聖人之所履而凶人之所不及也鯀有凶<lb/>
徳於天下而達道誠不可得也故箕子云天乃震<lb/>
怒不畀洪範九疇禹有聖徳於天下之達道固行<lb/>
<pb n="KR4h0040_SBCK_094-8b"/>
之也故箕子云天乃錫禹洪範九疇諸儒不達於<lb/>
此以皇天震怒不畀洪範九疇即謂天果祕之而<lb/>
不與　天乃錫禹洪範九疇即謂天果授而<lb/>
與之斯實不明箕子之意也若諸儒所論天之歴<lb/>
數在汝躬是必親受歴數於天也天命誅之必親<lb/>
受僇於天也何不然之甚乎偁以為洪範者出於<lb/>
前聖之心也而後之為君者苟能務蹈聖徳未有<lb/>
不受洪範於天者也自三五已降有道者皆受於<lb/>
天所以然者天下之達道天之常道也行之則受<lb/>
之於天矣諸儒又云洪範九疇禹次而類之又云<lb/>
<pb n="KR4h0040_SBCK_094-9a"/>
洛書本文凡六十五字此又足恠矣雖然欲成其<lb/>
偽能無辭乎諸儒既有洛出龜負之誼則宜其云<lb/>
也於此嗚呼聖人之道不得其傳誠可痛矣或曰<lb/>
然則洪範之篇所以録之者箕子也以武王之問<lb/>
故遂以洪範之道録而為書亦由周儀二禮皆古<lb/>
之達禮也周公録之以成書耳<lb/>
　　　　近名論　范　仲淹<lb/>
老子曰名與身孰親<hi>愛其身之親也言人知愛名不如</hi>莊子曰為<lb/>
善無近名<hi>之非全身之道也言為善近名人將</hi>此皆道家之訓使<lb/>
人薄於名而保其真斯人之徒非爵祿可加賞罰<lb/>
<pb n="KR4h0040_SBCK_094-9b"/>
可動豈為國家之用哉我先王以名為教使天下自<lb/>
勸湯解網文王葬枯骨天下諸侯聞而歸之是三<lb/>
代人君已因名而重也太公直鈎以邀文王夷齊<lb/>
餓死于西山仲尼聘七十國以求行道是聖賢之<lb/>
流無不渉乎名也孔子作春秋即名教之書也善<lb/>
者褒之不善者褒之不善者貶之使後世君臣愛<lb/>
令名而勸畏惡名而慎矣夫子曰疾沒世而名不<lb/>
稱易曰善不積不足以成名然則為善近名豈無<lb/>
偽邪臣請辯之孟子曰堯舜性之也<hi>仁義性本</hi>三王身<lb/>
之也<hi>仁義躬行</hi>五覇假之也<hi>而求名假仁義</hi>後之諸侯逆天暴<lb/>
<pb n="KR4h0040_SBCK_094-10a"/>
物殺人盗國不復愛其名者也人臣亦然其姓本<lb/>
忠孝者上也行忠孝者次也假忠孝而求名者又<lb/>
次也至若簡賢附勢反道敗徳弑父叛君惟欲是<lb/>
從不復愛其名者下也人不愛名則雖有刑法干<lb/>
戈不可止其惡也武王克商式商容之閭釋箕子<lb/>
之囚封比干之墓是聖人敦奨名教以激勸天下<lb/>
如取道家之言不使近名則豈復有忠臣烈士為<lb/>
國家之用哉<lb/>
　　　　晁錯論　文　彦博<lb/>
臣讀漢史晁錯之策云五帝神聖其臣莫能及故<lb/>
<pb n="KR4h0040_SBCK_094-10b"/>
自親事臣謂錯之言乖謬頗甚因試論之夫易之<lb/>
乾曰天道也君道也坤曰地道也臣道也天地既<lb/>
位君臣之象著矣君臣交濟邦家之治隆矣而錯<lb/>
乃云臣不及君故自親事然則古之聖帝明王安<lb/>
用輔相而致治乎所謂五帝者堯舜為聖之優故<lb/>
仲尼刪詩書則斷自唐虞為萬世法二典之載堯<lb/>
則有命羲和為天地四時之官允釐百工庶績咸<lb/>
熙舜則命禹平水土棄為稷官契作司徒臯陶作<lb/>
士垂為共工益為朕虞伯夷秩宗䕫典樂龍納言<lb/>
皆選於衆而後用其人各任以職且云僉曰汝諧<lb/>
<pb n="KR4h0040_SBCK_094-11a"/>
慎柬之至也所以百工允釐熙帝之載如此則堯<lb/>
舜果自親事乎仲尼曰舜何為哉端拱正南面而<lb/>
已錯所謂自親事豈非乖謬乎若後之人君謂錯<lb/>
言為是乃以一身一心兩耳兩目獨任自用以周<lb/>
天下之萬務豈不殆哉又将使厥后自聖無復察<lb/>
邇言好問之裕仲尼云一言幾於䘮邦者謂人莫<lb/>
已若則錯之言亦幾於茲乎臣故著論深切以明<lb/>
之庶幾有所補益<lb/>
　　　　本論　歐陽　修<lb/>
佛法為中國患千餘嵗世之卓然不惑而有力者<lb/>
<pb n="KR4h0040_SBCK_094-11b"/>
莫不欲去之已嘗去矣而復大集攻之暫破而愈<lb/>
堅撲之未滅而愈熾遂至於無可奈何是果不可<lb/>
去邪蓋亦未知其方也夫醫者之於疾也必推其<lb/>
病之所自来而治其受病之處病之中人乘乎氣<lb/>
虚而入焉則善醫者不攻其疾而務養其氣氣實<lb/>
則病去此自然之効也故救天下之患者亦必推<lb/>
其患之所自来而治其受患之處佛為夷狄去中<lb/>
國最逺而有佛固己久矣堯舜三代之際王政修<lb/>
明禮義之教充於天下於此之時雖有佛無由而<lb/>
入及三代衰王政缺禮義廢後二百餘年而佛至<lb/>
<pb n="KR4h0040_SBCK_094-12a"/>
乎中國由是言之佛所以爲吾患者乗其缺廢之<lb/>
時而来此其受患之本也補其缺修其廢使王政<lb/>
明而禮義充則雖有佛無所施於吾民矣此亦自<lb/>
然之勢也昔堯舜三代之爲政設爲井田之法籍<lb/>
天下之人計其口而皆受之田凡人之力能勝耕<lb/>
者莫不有田而耕之歛以什一差其征賦以督其<lb/>
不勤使天下之人力皆盡於南畒而不暇乎其他<lb/>
然又懼其勞且怠而入於邪僻也於是為制牲牢<lb/>
酒醴以養其體弦匏爼豆以悦其耳目於其不耕<lb/>
休力之時而教之以禮故因其田獵而爲蒐狩之<lb/>
<pb n="KR4h0040_SBCK_094-12b"/>
禮因其嫁娶而為婚姻之禮因其死<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>而為䘮祭<lb/>
之禮因其飲食羣聚而為鄉射之禮非徒以防其<lb/>
亂又因而教之使知尊卑長㓜凡人之大倫也故<lb/>
凡養生送死之道皆因其欲而為之制飾之物采<lb/>
而文焉所以悦之使其易趣也順其情性而節焉<lb/>
所以防之使其不過也然猶懼其未也又為立學<lb/>
以講明之故上自天子之郊下至鄉黨莫不有學<lb/>
擇民之聰明者而習焉使相告語而誘勸其愚墮<lb/>
嗚呼何其備也蓋堯舜三代之為政如此其慮民<lb/>
之意甚精治民之具甚備防民之術甚周誘民之<lb/>
<pb n="KR4h0040_SBCK_094-13a"/>
道甚篤行之以勤而被於物者洽浸之以漸而入<lb/>
於人者深故民之生也不用力乎南畒則從事於<lb/>
禮樂之際不在其家則在乎庠序之間耳聞目見<lb/>
無非仁義禮樂而趣之不知其倦終身不見異物<lb/>
又奚暇夫外慕哉故曰雖有佛無由而入者謂有<lb/>
此具也及周之衰秦并天下盡去三代之法而王<lb/>
道中絶後之有天下者不能勉强其為治之具不<lb/>
備防民之漸不周佛於此時乗間而出千有餘嵗<lb/>
之間佛之来者日益衆吾之所為者日益壊井田<lb/>
最先廢而兼并游墮之姦起其後所謂蒐狩婚姻<lb/>
<pb n="KR4h0040_SBCK_094-13b"/>
䘮祭鄉射之禮凡所以教民之具相次而盡廢然<lb/>
後民之姦者有暇而為佗其良者泯然不見禮義<lb/>
之及已夫姦民有餘力則思為邪僻良民不見禮<lb/>
義則莫知所趣佛於此時乘其隙方鼓其雄誕之<lb/>
説而牽之則民不得不從而歸矣又况王公大人<lb/>
往往倡而敺之曰佛是真可歸依者然則吾民何<lb/>
疑而不歸焉幸而有一不惑者方艴然而怒曰佛<lb/>
何為者吾将操戈而逐之又曰吾将有説以排之<lb/>
夫千歳之患徧於天下豈一人一日之可為民之<lb/>
沈酣入於骨髓非口舌之可勝然則将奈何曰莫<lb/>
<pb n="KR4h0040_SBCK_094-14a"/>
若修其本以勝之昔戰國之時楊墨交亂孟子患<lb/>
之而專言仁義故仁義之説勝則楊墨之學廢漢<lb/>
之時百家並興董生患之而退修孔氏之道故孔氏之<lb/>
道明而百家息此所謂修其本以勝之之效也今八尺之<lb/>
夫被甲荷㦸勇蓋三軍然而見佛則拜聞佛之説<lb/>
則有畏慕之誠者何也彼誠壮佼其中心茫然無<lb/>
所守而然也一介之士眇然柔懦進趨畏怯然而<lb/>
聞有道佛者則義形於色非徒不為之屈又欲驅<lb/>
而絶之者何也彼無佗焉學問明而禮義熟中心<lb/>
有所守以勝之也然則禮義者勝佛之本也今一<lb/>
<pb n="KR4h0040_SBCK_094-14b"/>
介之士知禮義者尚能不為之屈使天下皆知禮<lb/>
義則勝之矣此自然之埶也<lb/>
　　　　朋黨論　歐陽　修<lb/>
臣聞朋黨之説自古有之惟幸人君辨其君子小<lb/>
人而已大凡君子與君子以同道為朋小人與小<lb/>
人以同利為朋此自然之理也然臣謂小人無朋<lb/>
惟君子則有之其故何哉小人所好者禄利也所<lb/>
貪者財貨也當其同利之時暫相黨引以為朋者<lb/>
偽也及其見利而争先或利盡而交踈則反相賊<lb/>
害雖其兄弟親戚不能相保故臣謂小人無朋其<lb/>
<pb n="KR4h0040_SBCK_094-15a"/>
暫為朋者偽也君子則不然所守者道義所行者<lb/>
忠信所惜者名節以之修身則同道而相益以之<lb/>
事國則同心而共濟終始如一此君子之朋也故<lb/>
為人君者恒當退小人之偽朋用君子之真朋則<lb/>
天下治矣堯之時小人共工驩兠等四人為一朋<lb/>
君子八元八凱十六人為一朋舜佐堯退四凶小<lb/>
人之朋而進元凱君子之朋堯之天下大治及舜<lb/>
自為天子而臯䕫稷契等二十二人並列于朝更<lb/>
相稱美更相推讓凡二十二人為一朋而舜皆用<lb/>
之天下亦大治書曰紂有臣億萬惟億萬心予有<lb/>
<pb n="KR4h0040_SBCK_094-15b"/>
臣三千惟一心紂之時億萬人各異心可謂不為<lb/>
朋矣然紂以亡國周武王之臣三千人為一大朋<lb/>
而周用以興後漢獻帝時盡取天下名士囚禁之<lb/>
目為黨人及黄巾賊起漢室大亂後方悔盡解黨<lb/>
人而釋之然已無救矣唐之晚年漸起朋黨之論<lb/>
及昭宗時盡殺朝之名士或投之黄河曰此輩清<lb/>
流可投濁流而唐遂亡矣夫前世之主能使人人<lb/>
異心不為朋莫如紂能禁絶善人為朋莫如漢獻<lb/>
帝能誅戮清流之朋莫如唐昭宗世然皆亂亡其<lb/>
國更相稱美推讓而不自疑莫如舜之二十二臣<lb/>
<pb n="KR4h0040_SBCK_094-16a"/>
舜亦不疑而皆用之然而後世不誚舜爲二十二<lb/>
人朋黨所欺而稱舜爲聰明之聖者以能辨君子<lb/>
與小人也周武之世舉其國之臣三千人共爲一<lb/>
朋自古爲朋之多且大莫如周然周用此以興者<lb/>
善人雖多而不猒也夫興亡治亂之迹爲人君者<lb/>
可以鑒矣<lb/>
　　　　爲君難論上　歐陽　修<lb/>
語曰爲君難者孰難哉蓋莫難於用人夫用人之<lb/>
術任之必專信之必篤然後能盡其材而可共成<lb/>
事及其失也任之欲專則不復謀於人而拒絶群<lb/>
<pb n="KR4h0040_SBCK_094-16b"/>
議是欲盡一人之用而先失衆人之心也信之欲<lb/>
篤則一切不疑而果於必行是不審事之可否不<lb/>
計功之成敗也夫違衆舉事又不審計而輕發其<lb/>
百舉百失而及於禍敗此理之宜然也亦有幸而成<lb/>
功者人情成是而敗非則又從而贊之以其違衆<lb/>
為獨見之明以其拒諫為不惑羣論以其偏信而<lb/>
輕發為决於能斷使後世人君慕此三者以自期<lb/>
至其信用一失而及於禍敗則雖悔而不可及此<lb/>
甚可歎也前世為人君者力拒羣議専信一人而<lb/>
不能早悟以及於禍敗者多矣不可以偏舉請試<lb/>
<pb n="KR4h0040_SBCK_094-17a"/>
舉其一二昔秦符堅地大兵强有衆九十六萬號<lb/>
稱百萬蔑視東晋指為一隅謂可直以氣吞之耳<lb/>
然而舉國之人皆言晋不可伐更進互説者不可<lb/>
勝數其所陳天時人事堅隨以强辨折之忠言讜<lb/>
論皆沮屈而去如王猛苻融老成之言也不聽太<lb/>
子宏少子詵至親之言也不聽沙門道安堅平生<lb/>
所信重者也數為之言不聽惟聽信一将軍慕容<lb/>
垂者垂之言曰陛下内㫁神謀足矣不煩廣訪朝<lb/>
臣以亂聖慮堅大喜曰與吾共定天下者惟卿爾<lb/>
於是决意不疑遂大舉南伐兵至夀春晉以數千<lb/>
<pb n="KR4h0040_SBCK_094-17b"/>
人擊之大敗而歸比至洛陽九十六萬兵亡其八<lb/>
十六萬堅自此兵威沮䘮不復能振遂至於亂亡<lb/>
近五代時後唐清泰帝患晉祖之鎮太原也地近<lb/>
契丹恃兵跋扈議欲徙之於鄆州舉朝之士皆諫<lb/>
以爲未可帝意必欲徙之夜召常所與謀樞密直<lb/>
學士薛文遇問之以决可否文遇對曰臣聞作舍<lb/>
道邉三年不成此事斷在陛下何必更問羣臣帝<lb/>
大喜曰術者言我今年當得一賢佐助我中興卿<lb/>
其是乎即時命學士草制徙晉祖於鄆州明旦宣<lb/>
麻在廷之臣皆失色後六日而晉祖反書至清泰<lb/>
<pb n="KR4h0040_SBCK_094-18a"/>
帝憂懼不知所為謂李崧曰我適見薛文遇為之<lb/>
肉顫欲自抽刀刺之崧對曰事已至此悔無及矣<lb/>
但君臣相顧涕泣而已由是言之能力拒羣議専<lb/>
信一人莫如二君之果也由之以致禍敗亂亡亦<lb/>
莫如二君之酷也方苻堅欲與慕容垂共定天下<lb/>
清泰帝以薛文遇為賢佐助我中興可謂臨亂之<lb/>
君各賢其臣者也或有詰予曰然則用人者不可<lb/>
専信乎應之曰齊桓公之用管仲蜀先主之用諸<lb/>
葛亮可謂専而信矣不聞舉齊蜀之臣民非之也<lb/>
蓋其令出而舉國之臣民從事行而舉國之臣民<lb/>
<pb n="KR4h0040_SBCK_094-18b"/>
便故桓公先主得以専任而不貳也使令出而兩<lb/>
國之人不從事行而兩國之人不便則彼二君者<lb/>
其肯専任而信之以失衆心而歛國怨乎<lb/>
　　　　為君難論下　歐陽　修<lb/>
嗚呼用人之難矣未若聽言之難也夫人之言非<lb/>
一端也巧辯縱横而可喜忠言質樸而多訥此非<lb/>
聽言之難在聽者之明暗也䛕言順意而易悦直<lb/>
言逆耳而觸怒此非聽言之難在聽者之賢愚也<lb/>
是皆未足為難也若聽其言則可用然用之有輙<lb/>
敗人之事者聽其言若不可用然非如其言不能<lb/>
<pb n="KR4h0040_SBCK_094-19a"/>
以成功者此然後為聽言之難也請試舉其一二<lb/>
戰國時趙将有趙括者善言兵自謂天下莫能當<lb/>
其父奢趙之名将老於用兵者也每與括言亦不<lb/>
能屈然奢終不以括為能也歎曰趙若以括為将<lb/>
必敗趙事其後奢死趙遂以括為将其母自見趙<lb/>
王亦言括不可用趙王不聽使括将而攻秦括為<lb/>
秦軍射死趙兵大敗降秦者四十萬人阬於長平<lb/>
蓋當時未有如括善言兵亦未有如括大敗者也<lb/>
此聽其言可用用之輙敗人事者趙括是也秦始<lb/>
皇欲伐荆問其将李信用兵幾何信方年少而勇<lb/>
<pb n="KR4h0040_SBCK_094-19b"/>
對曰不過二十萬足矣始皇大喜又以問老将王<lb/>
翦翦曰非六十萬不可始皇不悦曰将軍老矣何<lb/>
其怯也因以信爲可用即與兵二十萬使伐荆王<lb/>
翦遂謝病退老於頻陽已而信大爲荆人所敗亡<lb/>
七都尉而還始皇大慙自駕如頻陽謝翦因强起<lb/>
之翦曰必欲用臣非六十萬不可於是卒與六十<lb/>
萬而往遂以滅荆夫初聽其言若可用用之宜矣<lb/>
輙敗事聽其言若不可用捨之宜矣然必如其説<lb/>
則成功此所以爲難也予又以謂秦趙二主非徒<lb/>
失於聽言亦由樂用新進忽弃老成此其所以敗<lb/>
<pb n="KR4h0040_SBCK_094-20a"/>
也大抵新進之士喜勇鋭老成之人多持重此所<lb/>
以人主之好立功名者聽勇鋭之語則易合聞持<lb/>
重之言則難入也若趙括者則又有説焉予略考<lb/>
史記所書是時趙方遣亷頗攻秦頗趙名将也秦<lb/>
人畏頗而知括虛言易與也因行反間於趙曰秦<lb/>
人所畏者趙括也若趙以為将則秦懼矣趙王不<lb/>
悟反間也遂用括為将以代頗藺相如力諫以為<lb/>
不可趙王不聽遂至於敗由是言之括虗談無實<lb/>
而不可用其父知之其母亦知之趙之諸臣藺相<lb/>
如等亦知之外至敵國亦知之獨其主不悟爾夫<lb/>
<pb n="KR4h0040_SBCK_094-20b"/>
用人之失天下之人皆知其不可而獨其主不知<lb/>
者莫大之患也前世之禍亂敗亡由此者不可勝<lb/>
數也<lb/>
皇朝文鑑卷第九十四<lb/>
<pb n="KR4h0040_SBCK_094-21a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_082-1a"/>
皇朝文鑑巻第八十二<lb/>
　記<lb/>
　　　墨君堂記　蘇　軾<lb/>
　　　淨因院畫記　蘇　軾<lb/>
　　　李氏山房藏書記　蘇　軾<lb/>
　　　眉州逺景樓記　蘇　軾<lb/>
　　　荘子祠堂記　蘇　軾<lb/>
　　　靈壁張氏園亭記　蘇　軾<lb/>
　　　放鶴亭記　蘇　軾<lb/>
　　　文與可畫篔簹谷偃竹記　蘇　軾<lb/>
<pb n="KR4h0040_SBCK_082-1b"/>
　　　南安軍學記　蘇　軾<lb/>
　　　成都府運判廳讌思堂記　文　同<lb/>
　　　齊州閔子祠堂記　蘇　轍<lb/>
　　　東軒記　蘇　轍<lb/>
　　　　墨君堂記　蘇　軾<lb/>
凡人相與號呼者貴之則曰公賢之則曰君自其<lb/>
下則爾汝之雖公卿之貴天下貌畏而心不服則<lb/>
進而君公退而爾汝者多矣獨王子猷謂竹君天<lb/>
下從而君之無異辭今與可又能以墨象君之形<lb/>
容作堂以居君而屬余為文以頌君德則與可之<lb/>
<pb n="KR4h0040_SBCK_082-2a"/>
於君信厚矣與可之為人也端靜而文明哲而忠<lb/>
士之脩絜博習朝夕磨治洗濯以求交於與可者<lb/>
非一人也而獨厚君如此君又踈簡抗勁無聲色<lb/>
臭味可以娛悅人之耳目鼻口則與可之厚君也<lb/>
其必有以賢君矣世之能寒燠人者其氣燄亦未<lb/>
至若雪霜風雨之切於肌膚也而士鮮不以為欣<lb/>
戚䘮其所守自植物而言之四時之變亦大矣而<lb/>
君獨不顧雖微與可天下其孰不賢之然與可獨<lb/>
能得君之深而知君之所以賢雍容談笑揮灑奮<lb/>
迅而盡君之德稚壯枯老之容披折偃仰之勢風<lb/>
<pb n="KR4h0040_SBCK_082-2b"/>
雪凌厲以觀其操崖石犖确以致其節得志遂茂<lb/>
而不驕不得志瘁瘠而不辱羣居不倚獨立不懼<lb/>
與可之於君可謂得其情而盡其性矣余雖不足<lb/>
以知君願從與可求君之昆弟子孫族屬朋友之<lb/>
象而藏於吾室以為君之别館云<lb/>
　　　　淨因院畫記　蘇　軾<lb/>
余嘗論畫以為人禽宫室器用皆有常形至於山<lb/>
石竹木水波煙雲雖無常形而有常理常形之失<lb/>
人皆知之常理之不當雖曉畫者有不知故凡可<lb/>
以欺世而取名者必託於無常形者也雖然常形<lb/>
<pb n="KR4h0040_SBCK_082-3a"/>
之失止於所失而不能病其全若常理之不當則<lb/>
舉廢之矣以其形之無常是以其理不可不謹也<lb/>
世之工人或能曲盡其形而至於其理非髙人逸<lb/>
才不能辨與可之於竹石枯木真可謂得其理者<lb/>
矣如是而死如是而攣拳脊蹙如是而條達遂茂根<lb/>
莖節葉牙角脉縷千變萬化未始相襲而各當其<lb/>
處合於天造厭於人意蓋達士之所寓也歟昔嵗<lb/>
嘗畫兩叢竹於淨因之方丈其後出守陵陽而西<lb/>
也余與之偕别長老道臻師又畫兩竹梢一枯木<lb/>
於其東齋臻方治四壁於法堂而請於與可與可<lb/>
<pb n="KR4h0040_SBCK_082-3b"/>
既許之矣故余并為記之必有明於理而深觀之<lb/>
者然後知余言之不妄<lb/>
　　　　李氏山房藏書記　蘇　軾<lb/>
象犀珠玉恠珍之物有悅於人之耳目而不適於<lb/>
用金石草木絲麻五榖六材有適於用而用之則<lb/>
弊取之則竭悅於人之耳目而適於用用之而不<lb/>
弊取之而不竭賢不肖之所得各因其才仁智之<lb/>
所見各隨其分才分不同而求無不獲者惟書乎<lb/>
自孔子聖人其學必始於觀書當是時惟周之柱<lb/>
下史聃為多書韓宣子適魯然後見易象與魯<lb/>
<pb n="KR4h0040_SBCK_082-4a"/>
春秋季札聘於上國然後得聞詩之風雅頌而楚<lb/>
獨有左史倚相能讀三墳五典八索九丘士之生<lb/>
於是時得見六經者蓋無幾其學可謂難矣而皆<lb/>
習於禮樂深於道德非後世君子所及自秦漢已<lb/>
來作者益衆紙與字畫日趨於簡便而書益多世<lb/>
莫不有然學者益以苟簡何哉余猶及見老儒先<lb/>
生自言其少時欲求史記漢書而不可得幸而<lb/>
得之皆手自書日夜讀誦惟恐不及近歳市人<lb/>
轉相摹刻諸子百家之書日傳萬紙學者之於書<lb/>
多且易致如此其文詞學術當倍蓰於昔人而後<lb/>
<pb n="KR4h0040_SBCK_082-4b"/>
生科舉之士皆束書不觀遊談無根此又何也余<lb/>
友李公擇少時讀書於廬山五老峯下白石庵之<lb/>
僧舍公擇既去而山中之人思之指其所居為李<lb/>
氏山房藏書凡九千餘巻公擇既已涉其流探其<lb/>
源採剥其華實而咀噍其膏味以為已有發於文<lb/>
詞見於行事以聞名於當世矣而書固自如也未<lb/>
嘗少損将以遺來者供其無窮之求而各足其才<lb/>
分之所當得是以不藏於家而藏於其故所居之<lb/>
僧舍此仁者之心也余既衰且病無所用於世惟<lb/>
得數年之閑盡讀其所未見之書而廬山固所願<lb/>
<pb n="KR4h0040_SBCK_082-5a"/>
遊而不得者蓋将老焉盡發公擇之藏拾其餘棄<lb/>
以自𥙷庶有益乎而公擇求余文以為記乃為一<lb/>
言使來者知昔之君子見書之難而今之學者有<lb/>
書而不讀為可惜也<lb/>
　　　　眉州逺景樓記　蘇　軾<lb/>
吾州之俗有近古者三其士大夫貴經術而重氏<lb/>
族其民尊吏而畏法其農夫合耦以相助蓋三代<lb/>
漢唐之遺風而他郡之所莫及也始朝廷以聲律<lb/>
取士而天聖已前學者猶襲五代文弊獨吾州之<lb/>
士通經學古以漢文詞為宗師方是時四方指以<lb/>
<pb n="KR4h0040_SBCK_082-5b"/>
為迂闊至於郡縣胥吏皆挾經載筆應對進退有<lb/>
足觀者而大家顯人以門族相上推次甲乙皆有<lb/>
定品謂之江鄉非此族也雖貴且冨不通婚姻其<lb/>
民事太守縣令如古君臣既去輙畫像事之而其<lb/>
賢者則記録其行事以為口實至四五十年不忘<lb/>
商賈小民常儲善物而别異之以待官吏之求家<lb/>
藏律令往往通念而不以為非雖薄刑小罪終身<lb/>
有不敢犯者嵗二月農事始作四月初吉穀稚而<lb/>
草壯耘者畢出數十百人為曹立表下漏鳴鼓以<lb/>
致衆擇其徒為衆所畏信者二人一人掌鼓一人<lb/>
<pb n="KR4h0040_SBCK_082-6a"/>
掌漏進退作止惟二人之聽鼓之而不至至而不<lb/>
力皆有罰量田計功終事而㑹之田多而丁少則<lb/>
出錢以償衆七月既望穀艾而草衰則仆鼓決漏<lb/>
取罰金與償衆之錢買羊豕酒醴以祀田祖作樂<lb/>
飲酒醉飽而去嵗以為常其風俗蓋如此故其民<lb/>
皆聦明才智務本而力作易治而難服守令始<lb/>
至視其言語動作輒了其為人其明且能者不復<lb/>
以事試終日寂然苟不以其道則陳義秉法以譏<lb/>
切之故不知者以為難治今太守黎侯希聲軾先<lb/>
君之友人也簡而文剛而仁明而不苛衆以為<lb/>
<pb n="KR4h0040_SBCK_082-6b"/>
易事既滿將代不忍其去相率而留之　上不奪<lb/>
其請既留三年民益信遂以無事因守居之北墉<lb/>
而增築之作逺景樓日與賔客僚吏游處其上軾<lb/>
方為徐州吾州之人以書相往來未嘗不道黎侯<lb/>
之善而求文以為記嗟夫軾之去鄉久矣所謂逺<lb/>
景樓者雖想見其處而不能道其詳矣然州人之<lb/>
所以樂斯樓之成而欲記焉者豈非上有易事之<lb/>
長而下有易治之俗也哉孔子曰吾猶及史之闕<lb/>
文也有馬者借人乗之今亡矣夫是二者於道未<lb/>
有大損益也然且録之今吾州近古之俗獨能累<lb/>
<pb n="KR4h0040_SBCK_082-7a"/>
世而不遷蓋耆老昔人豈弟之澤而賢守令撫循<lb/>
教誨不倦之力也可不録乎若夫登臨覽觀之樂<lb/>
山川風物之美軾将歸老於故丘布衣幅巾從邦<lb/>
君於其上酒酣樂作援筆而賦之以頌黎侯之遺愛<lb/>
尚未晚也<lb/>
　　　　莊子祠堂記　蘇　軾<lb/>
荘子蒙人也嘗為䝉漆園吏没千餘嵗而䝉未有<lb/>
祀之者縣令祕書丞王兢始作祠堂求文以為記<lb/>
謹按史記莊子與梁惠王齊宣王同時其學無所<lb/>
不闚然要本歸於老子之言故其著書十餘萬言<lb/>
<pb n="KR4h0040_SBCK_082-7b"/>
大抵率寓言也作漁父盜跖胠篋以詆訾孔子之<lb/>
徒以明老子之術此知荘子之粗者余以為荘子<lb/>
蓋助孔子者要不可以為法耳楚公子微服出亡<lb/>
而門者難之其僕操箠而罵曰隷也不力門者出<lb/>
之事固有倒行而逆施者以僕為不愛公子則不<lb/>
可以為事公子之法亦不可故莊子之言皆實予<lb/>
而文不予陽擠而隂助之其正言蓋無幾至於詆<lb/>
訾孔子未嘗不微見其意其論天下道術自墨翟<lb/>
禽滑釐彭䝉㥀到田駢關尹老聃之徒以至於其<lb/>
身皆以為一家而孔子不與其尊之也至矣然余<lb/>
<pb n="KR4h0040_SBCK_082-8a"/>
嘗疑盜跖漁父則若真詆孔子者至於讓王說劒<lb/>
皆淺陋不入於道反復觀之得其寓言之終曰陽<lb/>
子居西遊於秦遇老子老子曰而雎雎而盱盱而<lb/>
誰與居大白若辱盛德若不足陽子居蹵然變容<lb/>
其往也舍者将迎其家公執席妻執巾櫛舍者避<lb/>
席煬者避竈其反也舍者與之爭席矣去其讓王<lb/>
說劒漁父盜跖四篇以合於列禦宼之篇曰列禦<lb/>
宼之齊中道而反曰吾驚焉吾食於十漿而五漿<lb/>
先餽然後悟而笑曰是固一章也荘子之言未終<lb/>
而昩者勦之以入其言余不可以不辨凡分章名<lb/>
<pb n="KR4h0040_SBCK_082-8b"/>
篇皆出於世俗非荘子本意<lb/>
　　　　靈壁張氏園亭記　蘇　軾<lb/>
道京師而東水浮濁流陸走黄塵陂田蒼莽行者<lb/>
倦厭凡八百里始得靈壁張氏之園於汴之陽其<lb/>
外脩竹森然以髙喬木蓊然以深其中因汴之餘<lb/>
浸以為陂池取山之恠石以為巗阜蒲葦蓮芡有江<lb/>
湖之思椅桐檜栢有山林之氣竒花美草有京洛<lb/>
之態華堂厦屋有吳蜀之巧其深可以隐其冨可<lb/>
以養果𬞞可以飽鄰里魚鼈筍茹可以餽四方之<lb/>
賔客余自彭城移守呉興由宋登舟三宿而至其<lb/>
<pb n="KR4h0040_SBCK_082-9a"/>
下肩輿叩門見張氏之子碩碩求余文以記之維<lb/>
張氏世有顯人自其伯父殿中君與其先人通州<lb/>
府君始家靈壁而為此園作蘭臯之亭以養其親<lb/>
其後出仕於朝名聞一時推其餘力日增治之於<lb/>
今五十餘年矣其木皆十圍岸谷隱然凡園之百<lb/>
物無一不可人意者信其用力之多且久也古之<lb/>
君子不必仕不必不仕必仕則忘其身必不仕則<lb/>
忘其君譬之飲食適於飢飽而已然士罕能蹈其<lb/>
義赴其節處者安於故而難出出者狃於利而忘<lb/>
返於是有違親絶俗之譏懷禄苟安之弊今張氏<lb/>
<pb n="KR4h0040_SBCK_082-9b"/>
之先君所以為其子孫之計慮者逺且周是故築<lb/>
室蓺園於汴泗之間舟車冠蓋之衝凡朝夕之奉<lb/>
燕遊之樂不求而足使其子孫開門而出仕則跬<lb/>
歩市朝之上閉門而歸隱則俯仰山林之下於以<lb/>
養生治性行義求志無適而不可故其子孫仕者<lb/>
皆有循吏良能之稱處者皆有節士廉退之行蓋<lb/>
其先君子之澤也余為彭城二年樂其土風将去<lb/>
不忍而彭城之父老亦莫余厭也将買田於泗水<lb/>
之上而老焉南望靈壁雞犬之聲相聞幅巾杖屨<lb/>
嵗時往來於張氏之園以與其子孫遊将必有日<lb/>
<pb n="KR4h0040_SBCK_082-10a"/>
矣<lb/>
　　　　放鶴亭記　蘇　軾<lb/>
熈寧十年秋彭城大水雲龍山人張君天驥之草<lb/>
堂水及其半扉明年春水落遷於故居之東東山<lb/>
之麓升堂而望得異境焉作亭於其上彭城之山<lb/>
岡嶺四合隱然如大環獨缺其西十二而山人之<lb/>
亭適當其缺春夏之交草木際天秋冬雪月千里<lb/>
一色風雨晦明之間俯仰百變山人有二鶴甚馴<lb/>
而善飛旦則望西山之缺而放焉縱其所如或立<lb/>
於陂田或翔於雲表莫則傃東山而歸故名之曰<lb/>
<pb n="KR4h0040_SBCK_082-10b"/>
放鶴亭郡守蘇軾時從賔客僚吏往見山人飲酒<lb/>
於斯亭而樂之挹山人而告之曰子知隱居之樂<lb/>
乎雖南面之君未可與易也易曰鶴鳴在隂其子<lb/>
和之詩曰鶴鳴于九臯聲聞于天蓋其為物清逺<lb/>
閑放超然于塵垢之外故易詩人以比賢人君子<lb/>
隠德之士狎而玩之宜若有益而無損者然衞懿<lb/>
公好鶴則亡其國周公作酒誥衞武公作抑戒以為<lb/>
荒惑敗亂無若酒者而劉伶阮籍之徒以此全其<lb/>
真而名後世嗟夫南面之君雖清逺閑放如鶴者<lb/>
猶不得好好之則亡其國而山林遁世之士雖荒<lb/>
<pb n="KR4h0040_SBCK_082-11a"/>
惑敗亂如酒者猶不能為害而况於鶴乎由此觀<lb/>
之其為樂未可以同日而語也山人欣然而笑曰<lb/>
有是哉乃作放鶴招鶴之歌曰鶴飛去兮西山之<lb/>
缺髙翔而下覽兮擇所適翻然歛翼婉将集兮忽<lb/>
何所見矯然而復擊獨終日於澗谷之間兮處蒼<lb/>
苔而履白石鶴歸來兮東山之隂其下有人兮黄<lb/>
冠草屨葛衣而鼓琴躬耕而食兮其餘以汝飽歸<lb/>
來歸來兮西山不可以久留<lb/>
　　　　文與可畫篔簹谷偃竹記　蘇　軾<lb/>
竹之始生一寸之萌耳而節葉具焉自蜩蝮蛇蚹<lb/>
<pb n="KR4h0040_SBCK_082-11b"/>
以至于劒㧞十尋者生而有之也今畫者乃節節<lb/>
而為之葉葉而累之豈復有竹乎故畫竹必先得<lb/>
成竹於胷中執筆熟視乃見其所欲畫者急起從之<lb/>
振筆直遂以追其所見如兔起鶻落少縱則逝矣與<lb/>
可之教予如此予不能然也而心識其所以然夫既<lb/>
心識其所以然而不能然者内外不一心手不相應不<lb/>
學之過也故凡有見於中而操之不熟者平居自視<lb/>
了然而臨事忽焉䘮之豈獨竹乎子由為墨竹賦以遺<lb/>
與可曰庖丁解牛者也而養生者取之輪扁斵輪<lb/>
者也而讀書者與之今夫夫子之託於斯竹也而<lb/>
<pb n="KR4h0040_SBCK_082-12a"/>
予以為有道者則非耶子由未嘗畫也故得其意<lb/>
而已若予者豈獨得其意并得其法與可畫竹𥘉<lb/>
不自貴重四方之人持縑素以請者足相躡於其<lb/>
門與可厭之投諸地而罵曰吾将以為韈士大夫<lb/>
傳之以為口實及與可自洋州還而余為徐州與<lb/>
可以書遺余曰近語士大夫吾墨竹一派近在彭<lb/>
城可往求之韈材當萃於子矣書尾復寫一詩其<lb/>
略曰擬将一段鵝谿絹掃取寒梢萬尺長予謂與<lb/>
可竹長萬尺當用絹二百五十匹知公倦於筆硯<lb/>
願得此絹而已與可無以荅則曰吾言妄矣世豈<lb/>
<pb n="KR4h0040_SBCK_082-12b"/>
有萬尺竹也哉余因而實之荅其詩曰世間亦有<lb/>
千尋竹月落庭空影許長與可笑曰蘇子辯則辯<lb/>
矣然二百五十匹吾将買田而歸老焉因以所畫<lb/>
篔簹谷偃竹遺予曰此竹數尺耳而有萬尺之勢<lb/>
篔簹谷在洋州與可嘗令予作洋州三十韻篔簹<lb/>
谷其一也予詩云漢川脩竹賤如蓬斤斧何曾赦<lb/>
籜龍料得清貧饞太守渭濵千畝在胷中與可是<lb/>
日與其妻㳺谷中燒筍晚食發函得詩失笑噴飯<lb/>
滿案元豐二年正月二十日與可没於陳州是嵗<lb/>
七月七日予在湖州曝書畫見此竹廢卷而哭失<lb/>
<pb n="KR4h0040_SBCK_082-13a"/>
聲昔曹孟德祭橋公文有車過腹痛之語而予亦<lb/>
載與可疇昔戯笑之言者以見與可於予親厚無<lb/>
間如此也<lb/>
　　　　南安軍學記　蘇　軾<lb/>
古之為國者四井田也肉刑也封建也學校也今<lb/>
亡矣獨學校僅存耳古之為學者四其大則取士<lb/>
論政其小則弦誦今亡矣直誦而已舜之言曰庶<lb/>
頑䜛說若不在時侯以明之撻以記之書用識哉<lb/>
欲並生哉工以納言時而颺之格則承之庸之否<lb/>
則威之格之言改也論語曰有耻且格承之言薦<lb/>
<pb n="KR4h0040_SBCK_082-13b"/>
也春秋傳曰奉承齊犧庶頑䜛說不率教者舜皆<lb/>
有以待之夫化惡莫若進善故推其可進者以射<lb/>
侯之禮舉之其不率教甚者則撻之小則書以記<lb/>
之非疾之也欲與之並生而同憂樂也此士之有<lb/>
罪而尚未可棄者故使樂工探其謳謡諷議之言<lb/>
而颺之以觀其心其改過者則薦之且用之其不悛<lb/>
者則威之屏之𤏡之寄之之類是也此舜之學政<lb/>
也射之中否何與於善惡而侯以明之何也曰射<lb/>
所以致衆而論士也衆一而後論定孔子射於矍<lb/>
相之圃蓋觀者如堵使弟子揚觶而序㸃者三則<lb/>
<pb n="KR4h0040_SBCK_082-14a"/>
僅有存者由此觀之以射致衆衆集而後論士蓋所從<lb/>
來逺矣詩曰在泮獻囚又曰在泮獻馘禮曰受成<lb/>
於學鄭人游鄉校以議執政或謂子産毁鄉校何<lb/>
如子産曰不可善者吾行之不善者吾改之是吾<lb/>
師也孔子聞之謂子産仁古之取士論政者必於<lb/>
學有學而不論政不取士猶無學也學莫盛於東<lb/>
漢士數萬人嘘枯吹生自三公九卿皆折節下之<lb/>
三府辟召常出其口其取士論政可謂近古然卒<lb/>
為黨錮之禍何也曰此王政也王者不作而士自<lb/>
以私意行之於下其禍敗固冝　朝廷自慶曆熈<lb/>
<pb n="KR4h0040_SBCK_082-14b"/>
寧紹聖以來三致意於學矣雖荒服郡縣必有學<lb/>
况南安江西之南境儒術之冨與閩蜀等而太守<lb/>
朝奉郎曹侯登以治郡顯聞所至必建學故南安<lb/>
之學甲於江西侯仁人也而勇於義其建是學也<lb/>
以身任其責不擇劇易期於必成士以此感奮不<lb/>
勸而力費於官者為錢九萬三千而助者不貲為<lb/>
屋百二十間禮殿講堂視大邦君之居凡學之用<lb/>
莫不嚴具又以其餘增置廪給食數百人始於紹<lb/>
聖二年之冬而成於四年之春學成而侯去今為<lb/>
潮州軾自海南還過南安見聞其事為詳士既德<lb/>
<pb n="KR4h0040_SBCK_082-15a"/>
侯不已乃具列本末嬴糧而從軾者三百餘里願<lb/>
紀其實夫學王者事也故首以舜之學政告之然<lb/>
舜逺矣不可以庶幾有賢太守猶可以為鄭子産<lb/>
也學者勉之無媿於古人而已<lb/>
　　　　成都府運判廳讌思堂記　文　同<lb/>
天下之事物常相與冝稱則文理順而制度得或<lb/>
鉅細輕重一有未合率病之以為不當然遂起衆<lb/>
論矣區宇之大吾　宋盡有之四指之極幅員萬<lb/>
里旁裁直製界為諸道其置使以轉運為名者常<lb/>
艱選擇往服其職底財賦察僚吏宣布威惠顓假<lb/>
<pb n="KR4h0040_SBCK_082-15b"/>
之柄其所與蓋已重矣惟劒南西川原壄衍沃甿<lb/>
庶豐夥金繒紵絮天灑地發裝餽日報舟浮輦走<lb/>
以給中府以贍諸塞號居大農所調之半縣官倚<lb/>
之固以爲寳藪珎藏云其所謂佐者既非齪齪循<lb/>
絫嵗月者之所能得其所止亦當崇大閎顯與主<lb/>
者儀形無欹缺始云其可矣今其所謂佐者之居<lb/>
舊嘗一切置之尋廢既復亦踐襲往制回曲<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>狹<lb/>
不足以視清曠講燕休餘基蓊然蔽没蓬藋嚮所<lb/>
涖者未遑營之職方員外郎霍侯以經行明修所<lb/>
赴冝頼将漕之貳實以才擢既至攷究内外靜煩<lb/>
<pb n="KR4h0040_SBCK_082-16a"/>
省劇隱謬革悛潜利宣章列城信畏俯伏觀望不<lb/>
煩告諭自底恬肅惟是居處厭不如事思有以増<lb/>
易之使夫文理制度一與事物相表襮龍圗閣直<lb/>
學士趙公昔緫外計今復仗節臨鎮於是聞侯之<lb/>
議志與侯恊乃規斥其地墻為一圃集材於羡命<lb/>
工於隙合諸意慮授以程品築隆址植巨厦曾不<lb/>
累月匠以成告危譙攴空廣霤延廕衡欄擁衞牎<lb/>
户通㓗若翔而尚矯將蟠而復振竒巒秀巘發逺<lb/>
思于其上鮮葩珍木悅真賞于其下寛衺可以觴<lb/>
賔侣靖密可以籌金榖壯哉雄乎誠大邦之崇宇<lb/>
<pb n="KR4h0040_SBCK_082-16b"/>
而外臺之偉觀也既落之侯謂廣漢都尉文同曰<lb/>
無石以載疑事之闕将以屬子子其謂何同曰諾<lb/>
退自念昔韓退之為王南昌紀滕王閣柳子厚為<lb/>
楊長沙叙戴氏堂皆部吏也同今奉侯命而記此<lb/>
職正冝矣其敢以不敏辭乃次其略刻置宇下以<lb/>
夸示永久然慙不文<lb/>
　　　　齊州閔子祠堂記　蘇　轍<lb/>
歷城之東五里有丘焉曰閔子之墓墳而不廟秩<lb/>
祀不至邦人不寜守土之吏有将舉焉而不克者<lb/>
熈寧七年天章閣待制右諫議大夫濮陽李公來<lb/>
<pb n="KR4h0040_SBCK_082-17a"/>
守濟南越明年政修事治邦之耋老相與來告曰<lb/>
此邦之舊有如閔子而不廟食豈不大闕公唯不<lb/>
知苟知之其有不飭公曰噫信其不可以緩於是<lb/>
庀工為祠堂且使春秋修其常事堂成具三獻焉<lb/>
籩豆有列儐相有位百年之廢一日而舉學士大<lb/>
夫觀禮祠下咨嗟涕洟有言者曰惟夫子生於亂<lb/>
世周流齊魯宋衞之間無所不仕其弟子之髙第<lb/>
亦咸仕於諸國宰我仕齊子貢冉有子游仕魯季<lb/>
路仕衞子夏仕魏弟子之仕者亦衆矣然其稱德<lb/>
行者四人獨仲弓甞為季氏宰其上三人皆未嘗<lb/>
<pb n="KR4h0040_SBCK_082-17b"/>
仕季氏嘗欲以閔子為費宰閔子辭曰如有復我<lb/>
者則吾必在汶上矣且以夫子之賢猶不以仕為<lb/>
汙也而三子之不仕獨何歟言未卒有應者曰子<lb/>
獨不見夫適東海者乎望之茫洋不知其邊即之<lb/>
汗瀾不測其深其舟如蔽天之山其帆如浮空之<lb/>
雲然後履風濤而不僨觸蛟蜃而不讋若夫以江<lb/>
河之舟楫而跨東海之難則亦十里而返百里而<lb/>
溺不足以經萬里之害矣方周之衰禮樂崩弛天<lb/>
下大壊而有欲救之譬如渉海有甚焉者今夫夫<lb/>
子之不顧而仕則是舟楫足恃也諸子之汲汲而<lb/>
<pb n="KR4h0040_SBCK_082-18a"/>
忘反蓋亦有陋舟而将試焉則亦隨其力之所及<lb/>
而已矣若夫三子願為夫子而未能下顧諸子而<lb/>
以為不足為也是以止而待夫子嘗曰世之學柳<lb/>
下惠者未有若魯獨居之男子吾於三子亦云衆<lb/>
曰然退而書之遂刻於石<lb/>
　　　　東軒記　蘇　轍<lb/>
余既以罪謫監筠州鹽酒稅未至大雨筠水泛溢<lb/>
蔑南市登北岸敗刺史府門鹽酒稅治舍俯江之<lb/>
漘水患尤甚既至弊不可處乃告於郡假部使者<lb/>
府以居郡憐其無歸也許之嵗十二月乃克支其欹<lb/>
<pb n="KR4h0040_SBCK_082-18b"/>
斜𥙷其圯缺闢聽事堂之東為軒種杉二本竹百<lb/>
箇以為宴休之所然鹽酒稅舊以三吏共事余至<lb/>
其二人適皆罷去事委于一晝則坐市區鬻鹽沽<lb/>
酒稅豚魚與市人爭尋尺以自効莫歸䈥力疲廢<lb/>
輒昏然就睡不知夜之既旦旦則復出營職終不<lb/>
能安於所謂東軒者每旦莫出入其旁顧之未嘗<lb/>
不啞然自笑也余昔少年讀書竊嘗恠顔子以簞<lb/>
食瓢飲居於陋巷人不堪其憂顔子不改其樂私<lb/>
以為雖不欲仕然抱關擊柝尚可以自養而不害<lb/>
於學何至困辱貧窶自苦如此及來筠州勤勞米<lb/>
<pb n="KR4h0040_SBCK_082-19a"/>
鹽之間無一日之休雖欲棄塵垢解羈縶自放於<lb/>
道德之場而事毎劫而留之然後知顔子之所以<lb/>
甘心貧賤不肯求斗升之禄以自給者良以其害<lb/>
於學故也嗟夫士方其未聞大道沉酣勢利以玉<lb/>
帛子女自厚自以為樂矣及其循理以求通落其<lb/>
華而収其實從容自得不知夫天地之為大與<lb/>
死生之為變而况其下者乎故其樂也足以易窮<lb/>
餓而不怨雖南面之王不能加之蓋非有德不能<lb/>
任也余方區區欲磨洗濁汙晞聖賢之萬一自視<lb/>
缺然而欲庶幾顔氏之福冝其不可得哉若夫孔<lb/>
<pb n="KR4h0040_SBCK_082-19b"/>
子周行天下髙爲魯司寇下爲乘田委吏惟其所<lb/>
遇無所不可彼蓋達者之事而非學者之所望也<lb/>
今既以譴來此雖知桎梏之害而勢不得去獨幸<lb/>
歳月之久世或哀而憐之使得歸伏田里治先人<lb/>
之弊廬爲環堵之室而居之然後追求顔氏之樂<lb/>
懐思東軒優游以忘其老然而非所敢望也<lb/>
皇朝文鑑巻第八十二<lb/>
<pb n="KR4h0040_SBCK_082-20a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_069-1a"/>
皇朝文鑑巻第六十九<lb/>
　表<lb/>
　　　開封府羣見致辭　林　希<lb/>
　　　尚書禮部元㑹奏天下祥瑞表<lb/>
　　　　　　　　　　　　　　林　希<lb/>
　　　尚書省謝車駕臨幸表　林　希<lb/>
　　　亳州謝賜䘏刑詔書表　林　希<lb/>
　　　謝天章閣待制表　林　希<lb/>
　　　賀　皇后冊禮表　林　希<lb/>
　　　代范忠宣賀平河外三州表<lb/>
<pb n="KR4h0040_SBCK_069-1b"/>
　　　　　　　　　　　　　畢　仲游<lb/>
　　　京東運副謝至任表　畢　仲游<lb/>
　　　謝賜資治通鑑表　張　舜民<lb/>
　　　謝諌議大大表　張　舜民<lb/>
　　　謝賜䘏刑詔表　李　清臣<lb/>
　　　免加右光禄大夫表　李　清臣<lb/>
　　　謝中書舎人表　蘇　轍<lb/>
　　　謝尚書右丞表　蘇　轍<lb/>
　　　賀明堂表　蘇　轍<lb/>
　　　降朝請大夫謝表　蘇　轍<lb/>
<pb n="KR4h0040_SBCK_069-2a"/>
　　　代賀景靈宫奉安御容禮畢表<lb/>
　　　　　　　　　　　　　　吕　希純<lb/>
　　　　開封府羣見致辭　林　希<lb/>
臣希等伏以聖人在上首善始於京師天下修文<lb/>
貢士興於甽畆此乃伏遇　尊號皇帝陛下仰稽<lb/>
古道下育人材發明詔於多方命興賢於列郡臣<lb/>
等繆當詔㫖輙與能書雖為草野之臣得奉天庭<lb/>
之貢<lb/>
　　　　尚書禮部元㑹奏天下祥瑞表<lb/>
　　　　　　　　　　　　　　林　希<lb/>
<pb n="KR4h0040_SBCK_069-2b"/>
臣珪等言尚書禮部得元豐五年天下所上祥瑞<lb/>
宣徽南院使判北京臣拱辰承議郎提舉河北常<lb/>
平等事臣宜之通議大夫知秦州臣公孺龍圖閣<lb/>
待制知青州臣綰正義大夫知安州臣甫朝議大<lb/>
夫知興元府臣景華朝奉大夫知榮州臣震西上<lb/>
閤門使知雄州臣舜卿禮賔使知安肅軍臣孝綽<lb/>
文思使知憲州臣詵朝散郎知鼎州臣伋知歙州<lb/>
臣堯封朝奉郎知蜀州臣少連承議郎知安徳軍<lb/>
臣從諒知利州臣山等言所部有芝生於州宅寺<lb/>
觀殿閣柱有七莖者一苗長尺餘者六牛生二犢<lb/>
<pb n="KR4h0040_SBCK_069-3a"/>
者二嘉禾合穗者三五本合為一者一麥一莖三<lb/>
穗者四四穗者五穗者百餘穗者各一白烏白鵲<lb/>
生於巢者各一臣聞聖人出而四海清帝命昭而<lb/>
萬靈集必致諸福之物以表太平之符伏惟<lb/>
皇帝陛下體堯之仁躬舜之孝力行勤儉而本以<lb/>
化物誠意惻怛而出於愛民是以指麾之間功業<lb/>
成就覆載之内隂陽恊和䝉被群生浹肌膚而淪<lb/>
骨髓涵濡異類霑動植而洽飛翔仰而觀者景星<lb/>
慶雲俯而視者醴泉甘露扶踈煒燁發為朱草三<lb/>
秀之英游泳服馴則有白麟一角之異嘉葩連理<lb/>
<pb n="KR4h0040_SBCK_069-3b"/>
之木異畒同頴之禾巢鵲可俯而窺池龍可豢而<lb/>
擾謂宜作為聲詩而奏於郊廟深詔太史而著之<lb/>
簡編以永無疆之休以昭特起之蹟考諸已徃固<lb/>
可謂絶世之殊祥抑而弗宣猶以為盛徳之餘事<lb/>
自時所紀殆不絶書今者駕鸞輅以充明庭撞黄<lb/>
鍾而御太極典禮大備官儀一新殊方駿奔重譯<lb/>
輻湊自昔辮髪卉裳羈縻之所未至踰沙軼漠言<lb/>
語之所未通咸奉玉帛而介九賔襲衣冠而獻萬<lb/>
壽烜赫威徳冠古超今巍巍煌煌傳示亡極鋪張<lb/>
王㑹之衆美裒對皇家之盛容臣等恭率有司伏<lb/>
<pb n="KR4h0040_SBCK_069-4a"/>
尋故事稽參圖諜宜先象齒之珎敷道句臚敢上<lb/>
龍墀之奏歡呼抃蹈倍萬常情<lb/>
　　　　尚書省謝車駕臨幸表　林　希<lb/>
天臺肇建具崇喉舌之司帝車下臨増重陛廉之<lb/>
寄非常之舉視古無倫恭惟　皇帝陛下天縱多<lb/>
能日新盛徳剗除衆弊裁制萬微考先王之董治<lb/>
官立尚書以為政本紀綱條理見微㫖於新書剏<lb/>
作規模别攸司於著位蓋慮之積年而成於兹日<lb/>
聞諸前世而驗於方今忽紆清蹕之傳罙聳鴻都<lb/>
之觀且北辰居極外環象斗之宫而黄道所經旁<lb/>
<pb n="KR4h0040_SBCK_069-4b"/>
及積星之位瞻威顔於咫尺被法語之丁寧敇以<lb/>
在公退而交儆分曹帥属燦然周典之文望輦拜<lb/>
恩陋彼漢郎之嘆矧復宗藩旅進禁從相趨凡獲<lb/>
侍於宸遊皆預窺於聖作歡聲載溢慶榮遇於一<lb/>
時信史備書流美談於萬世臣等叨膺重任乆負<lb/>
明恩顧懷備位之慙第劇逢辰之幸敢忘策勵期<lb/>
稱寵靈<lb/>
　　　　亳州謝賜䘏刑詔書表　林　希<lb/>
奉聖詔之丁寧見上心之欽恤恭惟　皇帝陛下<lb/>
治道清净本堯舜之性仁訓辭哀矜同禹湯之罪<lb/>
<pb n="KR4h0040_SBCK_069-5a"/>
已雖推行故事實憂閔黎元臣所領州地號重<lb/>
法南惟故楚北則全齊椎埋為姦其來尚矣殺越<lb/>
千貨間或有之嚴設檢防深用懲艾臣初至問俗<lb/>
云比年稍登咸知愛身頗重犯法夫亷恥以衣食<lb/>
為本豐凶者獄市之原民之常情勢自當尓臣謹<lb/>
遵奉成憲申戒有司囹圄之間敢遂期於無犯縲<lb/>
繫之下庶罔厎于非辜祗循寛條用塞吏責<lb/>
　　　　謝天章閣待制表　林　希<lb/>
忽繇踈逺俾冒恩榮進不得辭退何勝懼臣竊惟<lb/>
朝廷名器本以待殊尤特起之才臺閣縉紳宜序<lb/>
<pb n="KR4h0040_SBCK_069-5b"/>
進　侍從論思之列分義既定品流自安敢意超<lb/>
踰倐及孤外伏念臣少而嗜學仕則爲貧擊柝抱<lb/>
関初安一命磨鈆削槧忝事　三朝金馬石渠出<lb/>
入殆逾於二紀皇墳帝典討論嘗預於片言一去<lb/>
軒墀五更符印方　兩宫之旰食閔赤子之阻飢<lb/>
申敕守臣悉發常平之廪蠲裁歳計就輟上供之<lb/>
儲全活者一方更生者萬口父老至於感涕童稚<lb/>
莫不驩呼脱於溝壑之虞皆自乾坤之施顧臣無<lb/>
職在法何逃覈實之誅屏息以俟伏遇　皇帝陛<lb/>
下智周萬物明燭四方通逹下情靡逺邇戚䟽之<lb/>
<pb n="KR4h0040_SBCK_069-6a"/>
有間主張善類故包函庇覆以無遺既保宥以曲<lb/>
全復矜憐其乆次拜恩舊服玷籍近班譽生不虞<lb/>
寵出非望無循吏之效誤被璽書之褒有稽古之愚<lb/>
曷稱服章之錫况臣心甘寂寞年廹衰遲分以滯<lb/>
䝉老於冗散今兹收擢彌甚驚憂惟是偏州適承<lb/>
明詔漕由京口控全呉飛輓之衝埭復吕城救積<lb/>
歳旱乾之患方且身先畚築手諭凖繩計蚤莫以<lb/>
収功成江淮之長利儻容戮力豈憚糜軀天日九<lb/>
重但心存於北闕圖書三閣許夢到於西清<lb/>
　　　　賀皇后冊禮表　林　希<lb/>
<pb n="KR4h0040_SBCK_069-6b"/>
躬御大廷肆陳徽冊班迎行第入踐官朝臣聞自<lb/>
古有邦必先正始故易以家人治内而詩美關雎<lb/>
好逑維時盛明克備儀物㳟惟　皇帝陛下聦明<lb/>
文思不學而成恭儉憂勤所聞者化　太皇太后<lb/>
深惟坤㮀之配實重人倫之基率以舊章應於古<lb/>
義蓋天地社稷之事勱相其難卿士龜筮之從諏<lb/>
謀是吉衿鞶申戒禕翟增華左右承顔交致<lb/>
三宫之養春秋奉祀共祗八廟之靈隂教具宣宸<lb/>
闈有慶臣守藩居外望闕無階蹈詠之誠寔均凡<lb/>
庶<lb/>
<pb n="KR4h0040_SBCK_069-7a"/>
　　　　代范忠宣賀平河外三州表<lb/>
　　　　　　　　　　　　　　畢　仲游<lb/>
平戎韜略靡用干戈䧟虜衣冠自還里閈豈特犬<lb/>
羊之效順行知鋒鏑之可消患弭一隅治形四海<lb/>
㐲以善戰之至𥘉無勇功神武之行亦云不殺矧<lb/>
羗夷之叛服如禽獸之去來始非得巳而用兵終<lb/>
則附懷之有道巢穴可窮而不間邊陲安堵而自<lb/>
如情狀益殫欵誠屢至遂聞革靣相與郷風旣内<lb/>
懾於威靈遂盡歸其俘獲殆非力致純以德來矧<lb/>
是生還率常死節度湟伐木不煩充國之謀謁廟<lb/>
<pb n="KR4h0040_SBCK_069-7b"/>
賜田如見子卿之返此蓋伏遇　皇帝陛下上仁<lb/>
兼覆盛德惟新小二漢之邊功盡三王之能事卷<lb/>
惟士伍偶隔聲明鞮譯在塗旣奉君臣之義衣裳<lb/>
改祍復從父母之邦邊候告寧人情厎豫豈異七<lb/>
旬之格是爲千載之逢臣頃預政機親聞眷筭比<lb/>
分憂寄獲覩成功再拜奉觴雖阻漢庭之列大書<lb/>
作䇿永爲宋史之光感頌之私倍萬常品<lb/>
　　　　京東運副謝到任表　畢　仲游<lb/>
分符京右方謹頒條改使山東猥當外計恩私併<lb/>
及感惕交深伏念臣本以書生學從吏道和鉛抱<lb/>
<pb n="KR4h0040_SBCK_069-8a"/>
槧既非博洽之名流攬轡登車又乏經營之旅力<lb/>
出没風波之險支離疾病之餘毎虞寄任之難勝<lb/>
顧以廢閑而爲幸比蒙牽用已戴生成未遑宣布<lb/>
於上恩乃復叨移於劇郡仍遷轉漕稍卑事權雖<lb/>
知繁使之可榮大懼謭材之速戾此盖伏遇<lb/>
皇帝陛下法天廣大如日照臨道祇務於逺圖器<lb/>
不遺於近用謂從事詔條之内常欲力行故遣司<lb/>
調度之煩試觀心計臣敢不三思厥職一意在公<lb/>
必祗赴於㑹期以圖報上亦愛養其基本不至病<lb/>
民非專官謗之逃冀合公家之利<lb/>
<pb n="KR4h0040_SBCK_069-8b"/>
　　　　謝賜資治通鑑表　張　舜民<lb/>
臨政願治乃明主之用心受詔脩書皆儒臣之能<lb/>
事成而進御寵以匪頒何彼下臣遽霑優賜恭惟<lb/>
英宗皇帝生知興學性好觀書豈止求之多聞實<lb/>
欲輔之自得然萬機叢委載籍紛䌓自學者不得<lb/>
遍窺况人主何暇周覽思有所述頗難其人疇若<lb/>
人哉莫如光者給尚方之筆札萃三館之圖書許<lb/>
自辟官用資檢討重加常俸不責課程上下馳<lb/>
騁於數千載之前出入將隨於十九年之内其間<lb/>
明君良臣箴規議論切磨之精語名將循吏方略<lb/>
<pb n="KR4h0040_SBCK_069-9a"/>
條教魁梧之偉功休咎庶證之原天人相與之際<lb/>
抉擿姦宄褒崇善良網羅群言囊括舊史如海之<lb/>
藏珎怪魚龍之無數如山之包草木鳥獸之難名<lb/>
披分畎澮之末流蔽映雕蟲之小技旅遊東國常<lb/>
屢歎於斯文留滯周南遂克終於先業雖古者興<lb/>
亡事迹固已燦然而光之筋力精神於此盡矣尚<lb/>
苦言官之督責熟諳俚俗之謗嗤卒成一代之書<lb/>
仰副　兩朝之志揭為通鑑時則弗迷資彼治原<lb/>
捨兹安出　神宗皇帝飭講筵而進讀揮宸翰以<lb/>
賜名製序而冠其篇端鏤板而布之天下仰君臣<lb/>
<pb n="KR4h0040_SBCK_069-9b"/>
之際㑹已極丹青何父子之淪亡忽悲風露豈謂<lb/>
門墻之舊物退收鉛槧之微功開巻涕流拜嘉汗<lb/>
浹此乃伏遇　皇帝陛下聰明廸祖宵旰思皇留<lb/>
神於乙夜之勤訪問於西清之奥伏遇　太皇太<lb/>
后陛下敉寧大業持載烝民安所寳之儉慈格無<lb/>
疆之壽考逺追三鑑坐振四維顧一介之靡遺與<lb/>
群賢而樂共儲無儋石曾非菽水之憂家有賜書<lb/>
留作子孫之寳<lb/>
　　　　謝諫議大夫表　張　舜民<lb/>
方安謫籍忽對鋒車入瞻八彩之秀毫進與七人<lb/>
<pb n="KR4h0040_SBCK_069-10a"/>
之上列竊聞明主臨政而願治先王為官而擇人<lb/>
號曰梓材取其器使若夫諫爭之任政惟侍從之<lb/>
臣地密而選清秩卑而望重其所以起居言動則<lb/>
與史官相表裏其所以彈訶風察則與臺憲同戚<lb/>
休始則專弼人主之違今乃汎論天下之事乃者<lb/>
藥石不進鳬鴈僅存伏馬一鳴茅茹不已豈謂大<lb/>
明之東出廓然睍雪之曰消皷之以惠風潤之以<lb/>
膏澤南窮海嶠北浹江湘脱禁錮者何翅二千人<lb/>
計水陸則不止一萬里死者傷嗟之不及生者扶<lb/>
匐以來歸昔居輔弼之崇謀謨帝所終作蠻夷之<lb/>
<pb n="KR4h0040_SBCK_069-10b"/>
鬼弃擲道傍古先未之或聞畢竟不知其罪敢望<lb/>
桑榆之晚景獲依日月之末光招䰟於楚水之涯<lb/>
拭目於雲臺之表手遮西日口誦離騷齒髪摧頽<lb/>
謾索太倉之粟衣裳顛倒驚聞長樂之鍾此乃伏<lb/>
遇　皇帝陛下上當天心下厭人望見幾不俟終<lb/>
日從諫甚於轉圜變通得之　神宗寛大類乎<lb/>
仁祖豈止芻蕘之被賞將令泉壤以衘恩率是以<lb/>
行為國何有敢不激昂暮氣緝理空文乘白馬而<lb/>
伏青蒲試圖來效餓西山而蹈東海期免後艱<lb/>
　　　　謝賜恤刑詔表　李　清臣<lb/>
<pb n="KR4h0040_SBCK_069-11a"/>
徒孥頌繫交手傳懽甿隷聞音相趨動色雷風鼓<lb/>
舞律吕和平屬在守臣惟知䖍命竊惟歷代之為<lb/>
政莫若本朝之恤刑承平幾百四十年覆飬方二<lb/>
三萬里徳如天地日月恩及草木蟲魚尚慮府縣<lb/>
狴牢官曹卒吏誦司空城旦為業習柱後惠文之<lb/>
風喜作煩苛私行慘刻或致孤窮亡告疾痛不聊<lb/>
是頒詔教之丁寧申喻州邦之長守使之網羅寛<lb/>
大櫺檻䟽通日與凉酏時視藥物比周王之扇暍<lb/>
殆又過之雖夏后之泣辜亦止如是此葢恭遇<lb/>
太皇太后陛下睿慈燕裕仁治醇醲尊居九重之<lb/>
<pb n="KR4h0040_SBCK_069-11b"/>
深周念四海之逺謂聖世不專以刑為天下王者<lb/>
常欲以恩結民心仰寧八室之光靈垂慶億年之<lb/>
統祚臣敢不奉行上意祗率外臣<lb/>
　　　　免加右光禄大夫表　李　清臣<lb/>
宗廟穆清方祔神靈之享王庭昭曠重推雨露之<lb/>
恩優渥荐臻震皇無措敢殫血懇仰冒聖聰竊以<lb/>
義者天下之大經分乃人臣之常守稱多量少豈<lb/>
宜有失於一毛論重評輕必使外猒於群議如龠<lb/>
合之器是何足以容鬴區如欒櫨之材彼安能以勝<lb/>
梁梠苟犯滿溢之戒將貽顛覆之憂伏念臣技能<lb/>
<pb n="KR4h0040_SBCK_069-12a"/>
素卑問學殊淺無益當時之實用宜為盛世之畸<lb/>
人歷任累朝誤躋四輔日索太倉之米月受水衡<lb/>
之錢職空任於股肱勤不施於竹帛同省僚列豈<lb/>
無邪<graphic n="KR2023" url="https://raw.githubusercontent.com/kanripo/KR-Gaiji/master/images/KR2023.png" mimeType="image/png"/>而詆訶舊山隱淪能不指背而譏笑夙宵<lb/>
㥏赧形影徬徨未退即於幽閑已深慙於尸素更<lb/>
增顯寵將累至公恭遇　皇帝陛下天縱睿明日<lb/>
新制作欲賛斯時之美方收多士之英致此誤恩<lb/>
猥加朽質任人惟舊固惟聖主之隆私受爵斯亡<lb/>
深懼先民之至誡冀還異數庶息煩言<lb/>
　　　　謝除中書舍人表　蘇　轍<lb/>
<pb n="KR4h0040_SBCK_069-12b"/>
越從左史擢領西垣口出命書身參法從深念山林<lb/>
之迹本無富貴之心聞命若驚固辤不獲伏念臣<lb/>
生本西蜀家世寒儒學以父兄為師貧無公卿之<lb/>
助私有求於祿飬輙自力於文詞慨然東遊無以<lb/>
上逹際㑹　仁祖訪求直言策語猖狂恃聖神之<lb/>
不諱考官怪怒惡倖直之非宜孰知牾俗之言特<lb/>
被愛君之詔感激恩遇遂亡死生莫酬國士之知<lb/>
適有私門之禍未填溝壑重廹饑寒時於道塗望<lb/>
見　神考一封朝奏夕聞召對之音衆口交攻終<lb/>
致南遷之患生雖不遇甞辱顧於　二宗時不見<lb/>
<pb n="KR4h0040_SBCK_069-13a"/>
容勢殆濱於九死厄窮自致黽俛何言敢云衰病<lb/>
之餘復被寵光之幸此葢伏遇　太皇太后陛下<lb/>
母慈均覆坤徳無私欲以任姒之明躬行堯舜之<lb/>
道肆求多士以遺成王耆老畢㑹於朝廷耕築不<lb/>
遺於林莽遂令拔擢猥及空踈馮唐已衰猶願雲<lb/>
中之徃貢禹雖老未忘封事之勤譬如木之在山<lb/>
生則荷恩而死無所怨水之於地行則潤下而止<lb/>
不敢辭臣之事君義亦如此欲報之意非言所殫<lb/>
　　　　謝除尚書右丞表　蘇　轍<lb/>
渙汗之恩已行而不及傴僂之志雖勤而莫伸上<lb/>
<pb n="KR4h0040_SBCK_069-13b"/>
愧鴻私下慙公議恭惟　皇帝陛下接堯舜之統<lb/>
蹈成康之仁體貎先正耆老之臣揀拔後來翹秀<lb/>
之士俛仰六載前後幾人坦然公明故不私賢否<lb/>
之實穆然淵黙故坐照情偽之真臨御乆則鍳愈<lb/>
明得失分則下無隱如臣者西南賤士章句小儒<lb/>
早歳猖狂偶竊方聞之選中年流落既安縣尹之<lb/>
卑遭時乏人致位近侍跌宕文墨之囿囁嚅議論<lb/>
之場舉皆空言安有實效顧惟省轄之重實參國<lb/>
論之餘豈無遺賢遽及微品地寒資淺何以望三<lb/>
事之餘光才短力罷安能裁六聫之滯論雖復黽<lb/>
<pb n="KR4h0040_SBCK_069-14a"/>
俛就職愧歎何言此葢伏遇　皇帝陛下天地之<lb/>
仁曲成草木之陋父母之愛不録子弟之非將建<lb/>
大厦以覆群生故収衆材而無弃物然臣負過其<lb/>
力受非所容惟有潔已無私或不孤於託付引類<lb/>
自助幸得免於顛隮不渝始終少答恩造<lb/>
　　　　賀明堂表　蘇　轍<lb/>
饗帝尊親古今之大典推恩肆眚天地之至仁舉<lb/>
此盛儀併在今日伏惟　皇帝陛下以仁御世以<lb/>
誠事天乾清地寧兵戢民阜人悦故神罔不宥物<lb/>
備故禮得以成一享圜丘三謁路寢誠敬之心與<lb/>
<pb n="KR4h0040_SBCK_069-14b"/>
日兼茂寛大之澤靡物不䝉能事既修全福自至<lb/>
方將享堯舜之上壽膺成康之令名民願所同天<lb/>
心是若臣頃侍帷幄稍歷歳時譴責之深坐甘沒<lb/>
齒江湖之逺猶冀首丘乆蟄泥塗聞震雷而惕若<lb/>
深囚籠檻得清風而自疑<lb/>
　　　　降朝請大夫謝表　蘇　轍<lb/>
罪大恩寛言者未厭官髙徳薄法所不容尚領真<lb/>
祠實出寛憲伏念臣早塵近列無補明時下則拙<lb/>
於身謀上則闇於國體　先朝矜其愚陋宥以遐<lb/>
荒前後七年浮沉萬死偶真人之御暦數大號以<lb/>
<pb n="KR4h0040_SBCK_069-15a"/>
惟新普復舊官亟叨厚禄然臣年追衰暮知復何<lb/>
為身利退藏顧未敢請因循於此黽俛自慙雖復<lb/>
追削者五官仍且獲安於閑局涵恩至厚為幸已<lb/>
多此葢伏遇　皇帝陛下以堯舜之仁行成康之<lb/>
政衷未忘於舊物恩許畢其餘生臣謹當杜門躬<lb/>
耕沒齒𬞞食知生成之難報姑静黙以待終<lb/>
　　　　代賀景靈宫奉安御容禮畢表<lb/>
　　　　　　　　　　　　　　吕　希純<lb/>
即上都之福地載廣珍庭㑹列聖之睟容益嚴昭<lb/>
薦良辰叶吉縟禮告成凡預照臨率同慶抃竊以<lb/>
<pb n="KR4h0040_SBCK_069-15b"/>
仙源濬發帝業肇基祖功休盛於湯文宗軌繼隆<lb/>
於啓誦雖寢廟時饗祼將克備於靈承而衣冠月<lb/>
游館御未經於制度茂惟真主允集大成　皇帝<lb/>
陛下孝至格天文明若古眷　神功潜躍之字有<lb/>
章聖誕彌之祥夙建清都仰延真馭廼規恢於舊址<lb/>
庸考卜於新宫凛然太紫之威隱若神明之奥悙宗<lb/>
有昭穆之叙謁欵無來徃之煩而復祕殿重深列儀<lb/>
坤之正位回廊曼衍圖栱極之近寮逮不日以休工<lb/>
肆前期而蕆事璿題洒落煥東壁之星躔藻衛森羅<lb/>
備甘泉之法駕奉雕輿而降格祓玉座以妥安詔蹕<lb/>
<pb n="KR4h0040_SBCK_069-16a"/>
亟臨羣司徧至瞻舜瞳而增慕施禹拜以忘勤精<lb/>
意克伸繁禧舉集洽需雲而示惠霈解雨以䟽恩<lb/>
嘉與羣倫同兹大慶臣蚤塵樞幄方守塞垣阻陪<lb/>
鴛鷺之班徒深燕雀之賀<lb/>
皇朝文鑑巻第六十九<lb/>
<pb n="KR4h0040_SBCK_069-16b"/>
<pb n="KR4h0040_SBCK_069-16b"/>
</p>
<p>
</p>
  </div>
</body>
</text>
</TEI>
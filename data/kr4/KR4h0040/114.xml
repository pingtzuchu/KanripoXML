<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_114-1a"/>
皇朝文鍳巻第一百十四<lb/>
　書<lb/>
　　　與石推官書　歐陽　脩<lb/>
　　　答吳充秀才書　歐陽　脩<lb/>
　　　上杜中丞論舉官書　歐陽　脩<lb/>
　　　與四路招討司幕府李諷田棐元積中書<lb/>
　　　　　　　　　　　　　　尹　洙<lb/>
　　　答張洞書　孫　復<lb/>
　　　上孔中丞書　石　介<lb/>
　　　答韓持國書　蘇　舜欽<lb/>
<pb n="KR4h0040_SBCK_114-1b"/>
　　　　與石推官書　歐陽　脩<lb/>
前同年徐君行因得寓書論足下書之怪時僕有<lb/>
妹居襄城䘮其夫匍匐將往視之故不能盡其所<lb/>
以云者而略陳焉足下雖不以僕為狂愚而絶之<lb/>
復之以書然果未能喻僕之意非足下之不喻由<lb/>
僕聼之不審而論之之略之過也僕見足下書久<lb/>
矣不即有云而今乃云者何耶始見之疑乎不能<lb/>
書又疑乎忽而不學夫書一藝爾人或不能與忽<lb/>
不學時不必論是以黙黙然及來京師見二像石<lb/>
本及聞説者云足下不欲同俗而力為如前所陳<lb/>
<pb n="KR4h0040_SBCK_114-2a"/>
者是誠可諍矣然後一進其説及得足下書自謂<lb/>
不能與前所聞者異然後知所聼之不審也然足<lb/>
下於僕之言亦似未審者足下謂世之善書者能<lb/>
鍾王虞栁不過一藝已之所學乃堯舜周孔之道<lb/>
不必善書又云因僕之言欲勉學之者此皆非也<lb/>
夫所謂鍾王虞栁之書者非獨足下薄之僕固亦<lb/>
薄之矣世之好學其書而悦之者與嗜飲茗與圖<lb/>
畫無異但其性之一僻耳豈君子之所務乎然至<lb/>
於書則不可無法古之始有文字也務乎記事而<lb/>
因物取類為其象故周禮六藝有六書之學其㸃<lb/>
<pb n="KR4h0040_SBCK_114-2b"/>
畫曲直皆有其説楊子曰斷木為棊　革為鞠亦<lb/>
皆有法焉而况書乎今雖隷字已變於古而變古<lb/>
為隷者非聖人不足師法然其㸃畫曲直猶有凖<lb/>
則如母毋彳亻之相近易之則亂而不可讀矣今<lb/>
足下以其直者為斜以其方者為圓而曰我第行<lb/>
堯舜周孔之道此甚不可也譬如設饌於案加㡌<lb/>
於首正襟而坐然後食者此世人常耳若其納足<lb/>
於㡌反衣而衣坐乎案上以飯實酒巵而食曰我<lb/>
行堯舜周孔之道以此　於世可乎不可也則書<lb/>
雖末事而當從常法不可以為怪也亦猶是矣而<lb/>
<pb n="KR4h0040_SBCK_114-3a"/>
足下了不省僕之意凡僕之所陳者非論書之善<lb/>
否但患乎近恠自異以惑後生也若果不能又何<lb/>
必學僕豈區區勸足下以學書者乎足下又云我<lb/>
實有獨異於世者以疾釋老斥文章之雕刻者此<lb/>
又大不可也夫釋老惑者之所為雕刻文章薄者<lb/>
之所為足下安知世無明誠篤厚君子之不為乎<lb/>
足下自以為異是待天下無君子之與己同也仲<lb/>
尼曰後生可畏安知來者之不如今也是則仲尼<lb/>
一言不敢遺天下之後生足下一言待天下以無<lb/>
君子此故所謂大不可也夫士之不為釋老不雕<lb/>
<pb n="KR4h0040_SBCK_114-3b"/>
刻文章者譬如為吏而不受貨財蓋道當爾不足<lb/>
恃以為賢也<lb/>
　　　　答吳充秀才書　歐陽　脩<lb/>
前辱示書及文三篇發而讀之浩乎若千萬言之<lb/>
多及少定而視焉纔數百言爾非夫辭豐意雄霈<lb/>
然有不可禦之勢何以至此然猶自患倀倀莫有<lb/>
開之使前者此好學之謙言也脩材不足用於時<lb/>
仕不足榮於世其毀譽不足䡖重氣力不足動人<lb/>
世之欲假譽以為重借力而後進者奚取於脩焉<lb/>
先軰學精文雄其施於時又非待脩譽而為重借<lb/>
<pb n="KR4h0040_SBCK_114-4a"/>
力而後進者也然而惠然見臨若有所責得非急<lb/>
於謀道不擇其人而問焉者歟夫學者未始不爲<lb/>
道而至者鮮焉非道之於人逺也學者有所溺焉<lb/>
爾盖文之爲言難工而可喜易悦而自足世之學<lb/>
者往往溺之一有工焉則曰吾學足矣甚者至棄<lb/>
百事不關於心曰吾文士也職於文而已此其所<lb/>
以至之鮮也昔孔子老而歸魯六經之作數年之<lb/>
頃爾然讀易者如無春秋讀書者如無詩何其用<lb/>
功少而能極其至如是也聖人之文雖不可及然<lb/>
大扺道勝者文不難而自至也故孟子皇皇不暇<lb/>
<pb n="KR4h0040_SBCK_114-4b"/>
著書荀卿盖亦晚而有作若子雲仲淹方勉焉以<lb/>
模言語此道未足而彊言者也後之惑者徒見前<lb/>
世之文傳以為學者文而已故用力愈勤而愈不<lb/>
至此足下所謂終日不出於軒序不能縱横髙下<lb/>
皆如意者道未足也若道之充焉雖行乎天地入<lb/>
于淵泉無不之也先軰之文浩乎霈然可謂善矣<lb/>
而又志於為道猶自以為未廣若不止焉孟荀可<lb/>
至而不難也脩學道而不至者然幸不甘於所悦<lb/>
而溺於所止因吾子之能不自止又以勵脩之少<lb/>
進焉幸甚幸甚脩白<lb/>
<pb n="KR4h0040_SBCK_114-5a"/>
　　　　上杜中丞論舉官書　歐陽　脩<lb/>
脩前伏見舉南京留守推官石介為主簿近者聞<lb/>
介以上書論赦𬒳罷而臺中因舉他吏代介者主<lb/>
簿於臺職最卑一介賤士也用不用當否未足害<lb/>
政可惜者中丞之舉動也介為人剛果有氣節力<lb/>
學喜辨是非真好義之士也始執事舉其材議者<lb/>
咸曰知人之明今聞其罷皆謂赦乃天子已行之<lb/>
令非疎賤當有説以此罪介曰當罷脩獨以為不<lb/>
然然不知介果指何事而言也傳者皆云介之所<lb/>
論謂朱梁劉漢不當求其後裔爾若止此一事則<lb/>
<pb n="KR4h0040_SBCK_114-5b"/>
介不為過也然又不知執事以介為是為非也若<lb/>
隨以為非是大不可也且主簿於臺中非言事之<lb/>
官然大扺居臺中者必以正直剛明不畏避為稱<lb/>
職今介足未履臺門之閾而已用言事見罷真可<lb/>
謂正直剛明不畏避矣度介之才不止為主簿直<lb/>
可任御史也是執事有知人之明而介不負執事<lb/>
之知矣脩嘗聞長老説趙中令相　太祖皇帝也<lb/>
嘗為某事擇官中令列二臣姓名以進　太祖不<lb/>
肯用他日又問復以進又不用他日又問復以進<lb/>
又不用他日又問復以進　太祖大怒裂其奏擲<lb/>
<pb n="KR4h0040_SBCK_114-6a"/>
殿陛下中令色不動挿笏帶間徐拾碎紙䄂歸中<lb/>
書他日又問則補綴之復以進　太祖太悟終用<lb/>
二臣者彼之敢爾者盖先審知其人之可用然後<lb/>
果而不可易也今執事之舉介也亦先審知其可<lb/>
舉邪是偶舉之猶冝一請介之所言辨其是非而<lb/>
後已若介雖迕上而言是也當　以辨若其言非<lb/>
也猶宜曰所舉者為主簿爾非言事也待為主簿<lb/>
不任職則可請罷以此辭焉可也且中丞為天子<lb/>
司直之言上雖好之其人不肖則當彈而去之上<lb/>
雖惡之其人賢則當舉而申之非謂隨時好惡而<lb/>
<pb n="KR4h0040_SBCK_114-6b"/>
髙下者也今備位之臣百十邪者正者其糾舉一<lb/>
信於臺臣而執事始舉介曰能朝廷信而將用之<lb/>
及以為不能則亦曰不能是執事自信猶不果若<lb/>
遂言他事何敢望天子之取信於執事哉故曰主<lb/>
簿雖卑介雖賤士其可惜者中丞之舉動也况今<lb/>
斥介而他舉必亦擇賢而舉也夫賢者固好辯若<lb/>
舉而入臺又有言則又斥而他舉乎如此則必得<lb/>
愚闇懦黙者而後止也伏惟執事如欲舉愚者則<lb/>
豈敢復云若將舉賢也願無易介而他取也今世<lb/>
之官兼御史者例不與臺事故敢布狂言竊獻門<lb/>
<pb n="KR4h0040_SBCK_114-7a"/>
下伏惟幸察焉<lb/>
　　　　與四路招討司幕府李諷田棐元積中書<lb/>
　　　　　　　　　　　　　　尹　洙<lb/>
得劉伯夀牒取王文政文牘尋以封送始文政等<lb/>
以罪配隷牢城保寜為兵會韓公來以舊獄訴於<lb/>
公公命覆其罪苟不至深切則移籍於廣鋭蕃落<lb/>
文政等皆在涇於是申上帥府呼此二人幕府不<lb/>
俾二人者來反令取其具獄就涇視之既而帥命<lb/>
二人者來止云材弱射七斗弓箭不滿兩握其具<lb/>
獄則詳之矣於是衆議曰具獄往而二人乃來此<lb/>
<pb n="KR4h0040_SBCK_114-7b"/>
必審其𥘉罪不為深切矣其言材弱射不中程者<lb/>
慮以廣鋭處之也蕃落舊等才五尺三寸近制短<lb/>
指者亦聼狄侯命二舊卒方之不少損又命以射<lb/>
彎九斗弓箭不滿二指在舊卒下等之上涇内地<lb/>
不知蕃落所用皆短箭故差繆相逺若必以長箭<lb/>
程之雖積功至大校其少且壮者亦不能應格矣<lb/>
又蕃落中有犯姦若盗如此北隷軍者甚衆决不<lb/>
復疑但喜得勝兵者二人遂易其籍帥府乃詢云<lb/>
若二人者罪安得不為深切然後乃知帥府之意<lb/>
不欲隷此二人於蕃落既已籍之無如之何乃荅<lb/>
<pb n="KR4h0040_SBCK_114-8a"/>
曰其罪不至於極惡蓋婉其辭所以恭上命也不<lb/>
圖又命劉伯夀覆其獄凡涇人之相厚者皆見責<lb/>
曰何乃不禀帥命某聞之甚駭其言若他事則不<lb/>
敢知如正此一事則所以為不禀也何者始本路<lb/>
索此二人於涇帥既不遣復命取具獄視之若果<lb/>
以為巨慝則當下令曰此不足貸二人無可遣理<lb/>
獨歸其具獄則洙必審視其罪雖其可貸猶當奉<lb/>
承帥㫖奚必改籍此二卒耶且韓公非素得視此<lb/>
二人具獄也命本路究其罪易其軍與不易皆繋<lb/>
於本路也不易不足為忤意易之不足為迎合且<lb/>
<pb n="KR4h0040_SBCK_114-8b"/>
本路軍與民暨蕃酋以事自訴以功自理於韓公<lb/>
者多矣皆下其事於本路且命詳之其以事自訴<lb/>
得辨者十二三以功自理應格者十一二蕃酋所<lb/>
陳其可行者十不一二皆不以先入之言為主也<lb/>
文符盡在可取而覆視豈必以一事為違戾耶兹<lb/>
事極微而洙懇懇為言者誠以害於體為甚大也<lb/>
昨日經略司行某事其於法少礙而事當然者大<lb/>
吏持以前日王文政等無礙於法尚爾今此恐見<lb/>
詰奈何洙叱去之洙謂狄侯曰異日此曹有言必<lb/>
請黥之雖異日黥之徒能制一吏如將校何將校<lb/>
<pb n="KR4h0040_SBCK_114-9a"/>
必曰此一細事猶不得遂其行安能使我有畏哉<lb/>
吾獨知畏元帥耳此甚足為元帥憂也自洙臨本<lb/>
路原州鎮戎軍决罪有不足死而特死者有當死<lb/>
而慘其刑者洙與狄侯議皆不問其状蓋知其守<lb/>
將可任以事當申其權於下也又有卒犯罪反持<lb/>
其主校過失者洙詰之曰若主校與汝共為隠汝<lb/>
懼累以言或主校濫罰汝不勝其虐以言吾皆聼<lb/>
汝理有罪者今汝自有罪當罰主校若貸汝則過<lb/>
終不聞是使主校皆畏過莫敢笞其卒者此軍之<lb/>
大弊也狄侯暨諸將皆曰善然遂杖去之且大將<lb/>
<pb n="KR4h0040_SBCK_114-9b"/>
於士卒非人人能督察撫循之也必有主校焉使<lb/>
軍中皆畏其主校則將無所事矣夫士卒不畏其<lb/>
主校則飲博自恣飲博自恣則卒至於貧窮卒至<lb/>
於貧窮則無所不至焉為主校者豈可使反畏其<lb/>
下哉故為將者必察群校之貪虐者自去之無使<lb/>
其下能持焉則卒皆有畏矣是則大將者不使士<lb/>
卒獨畏我而不畏其主校又不使属郡之兵獨畏<lb/>
我而不畏其守將此治兵之大要也洙秩雖卑然<lb/>
於本路言之與狄侯皆大將之任也責任既重朝<lb/>
夕於邉事無不憂者聞士卒不畏其主校則小以<lb/>
<pb n="KR4h0040_SBCK_114-10a"/>
為憂聞属郡不畏其守將則大以為憂今將使一<lb/>
路之人不畏其大將則元帥安得而不憂耶故某<lb/>
所謂於事雖小而於體甚大者以此某得以諫名<lb/>
官凡事之曲直猶當於天子廷辨之今乃不能自<lb/>
辨於元帥反囁嚅於幕府豈畏懦耶盖元帥之體<lb/>
不當以事詘於部將是某凡辨論事可取直於天<lb/>
子不可取直於元帥幸諸君少留意焉<lb/>
　　　　答張洞書　孫　復<lb/>
兩辱手書辭意勤至道離羣外以僕居今之世樂<lb/>
古聖賢之道與仁義之文也遠以尊道扶聖立言<lb/>
<pb n="KR4h0040_SBCK_114-10b"/>
垂範之事問於我我幸而至於斯也有年矣重念<lb/>
世之號進士者率以砥礪辭賦睎覘科第為事若<lb/>
明逺頴然獨出不汲汲於彼而孜孜於此者幾何<lb/>
人哉然吾懼明逺年少氣盛而欲速成無以致於<lb/>
文也故道其一二明逺熟察之而已矣夫文者道<lb/>
之用也道者教之本也故文之作也必得之於心<lb/>
而成之於言得之於心者明諸内者也成之於言<lb/>
者見諸外者也明諸内者故可以適其用見諸外<lb/>
者故可以張其教是故詩書禮樂大易春秋之文<lb/>
也揔而謂之經者以其終於孔子之手尊而異之<lb/>
<pb n="KR4h0040_SBCK_114-11a"/>
爾斯聖人之文也後人力薄不克以嗣但當左右<lb/>
名教夾輔聖人而已或則發列聖之微㫖或則擿<lb/>
諸子之異端或則覺千古之未寤或則正一時之<lb/>
所失或則陳仁政之大經或則斥功利之末術或<lb/>
則揚聖人之聲烈或則冩下民之憤歎或則陳天<lb/>
人之去就或則述國家之安危必皆臨事摭實有<lb/>
感而作為論為議為書䟽歌詩賛頌箴觧銘説之<lb/>
類雖其目甚多同歸於道皆謂之文也若肆意構<lb/>
虚無故而作非文也乃無用之瞽言爾徒汚簡册<lb/>
何所貴哉明逺無志於文則已若有志也必在潜<lb/>
<pb n="KR4h0040_SBCK_114-11b"/>
其心而索其道潜其心而索其道則其所得也必<lb/>
深其所得也既深則其所言也必逺既深且逺則<lb/>
庶乎可望於斯文也不然則淺且近矣曷可望於<lb/>
斯文哉噫斯文之難至也久矣自西漢至李唐其<lb/>
間鴻生碩儒齊肩而起以文章垂世者衆矣然多<lb/>
以楊墨佛老虚無報應之事沈謝徐庾妖艷邪侈<lb/>
之言雜乎其中至有盈箱滿集發而視之無一言<lb/>
及於教化者豈非無用瞽言徒汚簡册者乎至於<lb/>
終始仁義不叛不雜者惟董仲舒楊雄王通韓愈<lb/>
而已由是而言之則可容易至之哉若欲容易而<lb/>
<pb n="KR4h0040_SBCK_114-12a"/>
至之則非吾之所聞也明逺熟察之無以吾言為<lb/>
忽<lb/>
　　　　上孔中丞書　石　介<lb/>
夫子之道不行於當年傳於其家直四十餘世以<lb/>
俟子孫如此其逺也夫子没後世有子思焉安國<lb/>
焉頴逹焉止於發揚其言而已有漢相光唐相緯<lb/>
雖得位亦不能盡行其道夫子之道其肯欝然蟠<lb/>
伏於其家乃躍起奮出散漫於天下天下人皆可<lb/>
以得之漢髙祖唐太宗能得之於上以之有天下<lb/>
三百年孟軻楊雄文中子韓愈能得之於下以之<lb/>
<pb n="KR4h0040_SBCK_114-12b"/>
有其名於億萬世唯孔氏子孫無有得之者俟四<lb/>
十餘世僅二千年閤下乃得之今夫子之道不専<lb/>
在於閤下也閤下又且赫然有聲烈於天下復得<lb/>
位於朝見用於天子閤下徒能得夫子之道其將<lb/>
以夫子之道事於聖君施於天下俾國家為二帝<lb/>
為三王為兩漢為鉅唐矣夫子之志曰吾志在春<lb/>
秋春秋天子之事也世衰道微邪説暴行有行臣<lb/>
弑其君者有之子弑其父者有之夫子懼之而又<lb/>
時無君已無位不能誅不能正乃作春秋焉所以<lb/>
正王綱舉王法故春秋成亂臣賊子懼為司冦則<lb/>
<pb n="KR4h0040_SBCK_114-13a"/>
七日而誅少正卯於兩觀之下攝相事則齊終不敢窺兵河<lb/>
南當時之君則昏也當時之位則攝也尚不及閤下得明君<lb/>
有大位為中丞逾月而未聞有舉焉閤下在朝朝廷尚有姦<lb/>
臣敢在位天下蠧賊未悉除是夫子道猶未克盡舉豈夫子<lb/>
直四十餘世僅二千年以俟閤下閤下宜念之且天子之設<lb/>
御史府尊其位重其任不與他府並舊有大夫則中丞亞大<lb/>
夫而領其属今大夫闕則中丞其長也故中丞之任特重焉<lb/>
中丞之責尤重焉君有佚豫失徳悖亂亡道荒政咈諫廢忠<lb/>
慢賢御史府得以諫責之相有依違順㫖蔽上罔下貪寵忘<lb/>
諫專福作威御史府得以紏䋲之將有驕悍不順恃武肆害<lb/>
<pb n="KR4h0040_SBCK_114-13b"/>
玩兵棄戰暴刑毒民御史府得以舉劾之君至尊也相與將<lb/>
至貴也且得諫責紏劾之餘可知也御史府之尊嚴也如軒<lb/>
陛之下廟堂之上進退百官行政教出號令明制度紀賞罰<lb/>
有不如法者御史得言之御史府視中書樞密雖若卑中書<lb/>
樞密亦不敢與御史府抗威争禮而返畏悚而尊事之御史<lb/>
府之重其無與此然須得如閤下者居之始貴矣易曰苟非<lb/>
其人道不虗行禮曰人存則政舉閤下聖人之後又能得聖<lb/>
人之道以方重剛正公忠清直烈烈在於朝爲天子獻可替<lb/>
否賛謀猷持綱紀天下想望其風采者十五年間簡於清衷<lb/>
期將大用且歴試於外更觀其能違更三大藩皆卓然有治<lb/>
<pb n="KR4h0040_SBCK_114-14a"/>
聲聞於天府浹於日下御史府中丞虗位日班於紫宸殿下<lb/>
佩金煌煌行聲鏘鏘且有百數天子弗録之乃南走三百里<lb/>
以驛召閤下直入其府登其位自陛下獨決萬幾來登崇俊<lb/>
良黜逐纎人革故鼎新百度修舉太平之望日月以隆然而<lb/>
天人之心猶鬰然不大舒釋者以閤下尚稽太任也至是天<lb/>
人之心始大舒釋矣閤下自初及終皆以直道進詩曰靡不有<lb/>
初鮮克有終介嘗聞朝大夫語曰有某官為某官時忠鯁直<lb/>
讜謇謇敢言觸龍逆鱗不避誅死由是人主知之聲名藹然<lb/>
聳動朝野不四五年取顯仕今為某官位彌髙身彌貴禄厚<lb/>
惠渥私庭曵青綬者五六人門前炎炎可灸手顧此勢力榮<lb/>
<pb n="KR4h0040_SBCK_114-14b"/>
寵有所惜也如有物塞其耳如有葉蔽其目如有鉗緘其口<lb/>
朝廷有闕政國家有遺事若不聞若不覩而不復言則嚮之忠<lb/>
鯁讜直謇謇敢言乃沽名耳其以為速進之媒乎噫事之積<lb/>
道徳富仁義於厥身蓋假於權位以布諸行事利於天下也豈<lb/>
有屑屑然謀夫衣食者歟正色直已立於朝廷行其道乃使<lb/>
天下有此論庸無傷乎古今君子少小人多君子常不勝小<lb/>
人小人不惟常勝君子而又不能容之惡直醜正嚚嚚實繁<lb/>
幸而有一君子在於朝則百小人排之非鐵心石腸剛正不折<lb/>
未有不随而靡者小人不容君子也如是而不能死節以永<lb/>
終譽中塗晚節須有渝變宜其為小人之所排也今有人位未<lb/>
<pb n="KR4h0040_SBCK_114-15a"/>
顯身在下能堅正不顧其身敢直言極諫犯天子<lb/>
顔色封章抗疏論天下利害羣小人必群立指㸃<lb/>
曰此人速進也沽虚名也非以行道也吁吾徒不<lb/>
見容於小人也不敢信于天下也固若是乎學周<lb/>
公孔子之道不用則巻而懐之用則肯已乎實將<lb/>
施及國家布於天下以左右吾君綏吾民矣群小<lb/>
人排毁不已無足怪也閤下亦當大警戒之勿使<lb/>
天下有所論則君子幸甚天下幸甚<lb/>
　　　　答韓持國書　蘇　舜欽<lb/>
近得京信長姉奄逝中懐殞裂不堪其哀更承慰<lb/>
<pb n="KR4h0040_SBCK_114-15b"/>
問重增號絶且蒙見責以兄弟在京不以義相就<lb/>
以盡友悌之道獨覊外數千里自取愁苦持國予<lb/>
之素所畏者也今言如是疑非出於持國也然筆<lb/>
迹趣向皆持國又不足疑是持國知其一未知其<lb/>
他予不得不為持國班班而言也予亦人也非翼<lb/>
而飛蹄而馳者也豈無親戚之情豈不知會合之<lb/>
樂也雖是禽獸亦安肯舍安逸而就愁苦哉此語<lb/>
去離物情逺矣豈當出於持國之口耶昨在京師<lb/>
官時不敢犯人顔色不敢議論時事隨衆上下心<lb/>
志蟠屈不開固亦極矣不幸適在嫌疑之地不能<lb/>
<pb n="KR4h0040_SBCK_114-16a"/>
决然早自引去致不測之祸捽去下吏無人敢言<lb/>
友讎一波共起謗議𬒳廢之後喧然未已更欲寘<lb/>
之死地然後為快来者往往鈎頣言語欲以傳播<lb/>
好意相存䘏者㡬稀矣故閉戸或密出不敢與相<lb/>
見如避兵冦惴惴然惟恐累及親戚耳偷俗如此<lb/>
安可久居其間遂超然逺舉覊泊於江湖之上不<lb/>
唯衣食之累實亦少避其機穽也况血属之多持<lb/>
國見之矣屋廬之隘持國亦見之矣資入之薄持<lb/>
國又見之矣常相團聚不衣與食可乎不可也食<lb/>
雖足閉闗常不與人相接可乎亦不可也既與人<lb/>
<pb n="KR4h0040_SBCK_114-16b"/>
接不與之言可乎又不可也既與之言不與之往<lb/>
還可乎又不可也既與之言語往還人人皆如持<lb/>
國則可今持國尚有此語况親也義也識也不迨<lb/>
持國者多矣使之加釀惡言喧布上下不能自明<lb/>
則前日之事未為重也便都無此事亦終日勞苦<lb/>
應接之不暇寒暑奔走塵土泥淖中不能了人事<lb/>
羸馬傲僕日棲棲取辱於都城使人指背笑我哀<lb/>
閔我亦何顔面安得不謂之愁苦哉此雖與兄弟<lb/>
親戚相逺而伏臈稍充足居室稍寛又無終日應<lb/>
接奔走之勞耳目清曠不設機關以待人心安閑<lb/>
<pb n="KR4h0040_SBCK_114-17a"/>
而體舒放三啇而眠髙舂而起静院明忩之下羅<lb/>
列圖史琴樽以自愉踰月不迹公門有興則泛小<lb/>
舟出盤閶吟嘯覧古於江山之間渚茶野釀足以<lb/>
銷憂蓴鱸稻蟹足以適口又多髙僧隐君子佛廟<lb/>
勝絶家有園林珍花竒石曲池髙臺魚鳥留連不<lb/>
覺日暮昔孔子作春秋而夷吳又曰吾欲居九夷<lb/>
觀今之風俗樂善好事知予守道好學皆欣然願<lb/>
来過從不以罪人相遇雖孔子復生是亦必欲居<lb/>
此也則持國以彼此較之孰為然否哉人生内自<lb/>
得外有所適故亦樂矣何必髙位厚禄役人以自<lb/>
<pb n="KR4h0040_SBCK_114-17b"/>
奉養然後爲樂今雖僑此亦如仕宦南北安可與<lb/>
親戚常相守耶持國明年終䘮昆仲亦必遊　何<lb/>
以盡友悌之道也况予窘迫勢不得如持國之意<lb/>
必使我尸轉溝壑肉餧豺虎而後可也何其忍耶<lb/>
嘗觀常棣之詩云凢今之人莫如兄弟謂兄弟以<lb/>
恩當有急難之時必相拯救五章云䘮亂既平既<lb/>
安且寕雖有兄弟不如友生謂朋友尚義及安寜<lb/>
之時以禮義相琢磨也予於持國外兄弟也當急<lb/>
難之時不相拯救今又於未安寜之際欲以義相<lb/>
琢刻雖古人所不能受予欲不報慮淺吾持國也<lb/>
<pb n="KR4h0040_SBCK_114-18a"/>
前得子華詩意亦然未暇縷述今并此以逹子華<lb/>
予非躁而忉咄者察之<lb/>
皇朝文鑑巻第一百十四<lb/>
<pb n="KR4h0040_SBCK_114-18b"/>
<pb n="KR4h0040_SBCK_114-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_041-1a"/>
皇朝文鑑卷第四十一<lb/>
　奏䟽<lb/>
　　　雍熙三年請班師　趙　普<lb/>
　　　論彗星　趙　普<lb/>
　　　論軍國機要朝廷大體　田　錫<lb/>
　　　論邊事　田　錫<lb/>
　　　諌北征　張　齊賢<lb/>
　　　　雍熙三年請班師　趙　普<lb/>
伏覩今春岀師將以收復幽薊屢聞克捷深快輿<lb/>
情然晦朔荐更已及初夏尚稽克復屬在炎蒸飛<lb/>
<pb n="KR4h0040_SBCK_041-1b"/>
輓甚煩戰鬬未息王師漸老吾民亦疲夙夜思之<lb/>
頗增疑慮伏況　陛下英謀電斷洪化神馳自前<lb/>
懷徠閩浙混一諸夏大振英聲十年之間遂臻康<lb/>
濟蠢兹偅鬻誠非我敵蓋以本無禮義復處窮荒<lb/>
遷徙鳥舉難得而制自古聖王置之度外恣其隨<lb/>
逐水草實以禽獸畜之伏料聖明何足介意竊慮<lb/>
邪謟之軰蒙蔽睿聰致興不急之師頗涉無名之<lb/>
舉臣嘗披載籍頗識前言竊見漢武帝時主父偃<lb/>
徐樂嚴安所上書及唐相姚元崇獻明皇十事忠<lb/>
言至論可舉而行伏望萬機之餘一賜觀覽其失<lb/>
<pb n="KR4h0040_SBCK_041-2a"/>
不逺雖悔何追臣竊念大發驍雄徃殲兇醜百餘<lb/>
萬之生聚飛輓而供數十州之土田耕桑半失兹<lb/>
所謂以明珠而彈雀因鼷䑕而發機所失者多所<lb/>
得者少況得少之中旣難爲益失多之外復有他<lb/>
虞又聞戰者危事難保其萬全兵者凶器深戒于<lb/>
不戢所繫甚大不可不思臣又聞上聖之人不凝<lb/>
滯於物事無固必理貴變通前書有兵乆生變之<lb/>
言此可以深慮也苟更圖淹緩轉失機宜旬朔之<lb/>
間便涉秋序臣又慮内地先困邊境早涼虜則弓<lb/>
勁馬肥我則人疲師老恐于此際或誤指縱臣方<lb/>
<pb n="KR4h0040_SBCK_041-2b"/>
冒寵以守藩獨獻言而阻衆蓋以暮景殘光所餘<lb/>
無幾酬恩報國正在此時伏望速詔班師無容翫<lb/>
冦臣復有萬全之䇿願達四聦之聽唯　陛下精<lb/>
調御膳保養聖躬惠綏疲羸使之冨庶自然邊烽<lb/>
不警外户不扄率土歸仁四夷慕化殊方異俗相<lb/>
率來庭蠢彼契丹獨將焉徃又何必勞民動衆賣犢<lb/>
買刀有道之事易行無爲之功最大如斯吊伐是<lb/>
爲萬全臣又思之　陛下非次興兵亦恐出于偏<lb/>
聽貪功之輩專務傾邪意爲身謀豈思大計但欺<lb/>
君而是念實害政以自居事成則獲利于身未成<lb/>
<pb n="KR4h0040_SBCK_041-3a"/>
則貽憂于國苟至于此爲之柰何昨來縁取幽州<lb/>
未審誰畫其䇿虚實之效悉已彰明望推其人寘<lb/>
之刑典庶昭聖德以厭羣情俾姦僞之心于兹知<lb/>
懼忠良同德皆務竭誠臣欲露肺肝先寒毛髮遲<lb/>
疑數日未敢措辭又念徃哲垂終尚聞屍諌微臣<lb/>
未死安敢面諛然知逆耳之言非是安身之計其<lb/>
如位髙禄厚才薄命輕将酬國士之心豈比衆人<lb/>
之報投荒棄市甘俟于顯誅竊寵偸安不寧于方<lb/>
寸惟期至聖曲照愚衷<lb/>
　　　　論彗星　趙　普<lb/>
<pb n="KR4h0040_SBCK_041-3b"/>
臣伏覩御批劄子云所爲妖星謪見引證古今莫<lb/>
知所措自旦及暮莫敢遑寧臣等伏捧眞蹤同承<lb/>
聖旨兢惶戰懼各不勝任其間老臣最負深過三<lb/>
十年之重任但愧叨塵一千載之明君将何輔弼<lb/>
忝列三台之首慙無一日之長自知政術踈遺寧<lb/>
免妖星謫見被苦者無由披訴偷安者不敢指陳<lb/>
雖衆議以明知柰皇情而莫惻隱蔽之咎惟臣最<lb/>
多甘俟嚴誅仰期待罪今則人心頗鬱上象自差<lb/>
起狂夫思亂之謀生醜虜犯邊之計天時人事不<lb/>
比尋常唯有今年倍須保護伏審　陛下初知妖<lb/>
<pb n="KR4h0040_SBCK_041-4a"/>
異親諭德音便欲遍與恩澤優加賞賜旣發一言<lb/>
之善須增百福之祥令由惠物之心必有變灾之<lb/>
望纔經旬朔似有攺移竊聞司天臺内妄陳邪佞<lb/>
之言深惑聖明之聽惟云妖異合滅契丹臣竊慮<lb/>
俱是謟諛未明眞僞乞加詢問須見實情乞問司<lb/>
天臺内所有前件奏未委按何經典臣今將所按<lb/>
經典逐件進呈伏望　陛下親賜看詳便知可否<lb/>
臣聞五星二十八宿與五嶽四瀆皆在中國不在<lb/>
四夷而又尚書堯典云萬方有罪罪在朕躬豈可<lb/>
契丹封疆不屬萬方之數臣今老邁豈㑹隂陽惟<lb/>
<pb n="KR4h0040_SBCK_041-4b"/>
將正理參詳以前書證驗三墳五典必可依憑今<lb/>
録到故事五件謹分析如後一按漢書天文志及<lb/>
諸書云嵗星辰見東方行疾則不見不見則變爲<lb/>
妖星石氏云攙搶爲天棓<hi>棒音</hi>又曰彗星所爲掃也<lb/>
其本類星其末類彗也小者數寸長或竟天彗狀<lb/>
如箕亦爲孛孛然如粉絮形狀雖異其殃一也皆<lb/>
是逆亂凶悖非常惡氣之所生也見則爲兵爲患<lb/>
除舊布新之狀不有大亂必有大兵天下合謀暗<lb/>
閉不明破軍流血死人如麻哭聲遍天下干戈並<lb/>
出四夷來侵餘災不盡下爲水旱飢疾凶惡之事<lb/>
<pb n="KR4h0040_SBCK_041-5a"/>
不可具載又云凡關天象變異下方必有災殃如<lb/>
人臟腑有疾亦先形于面色象不虚發惟聖德可<lb/>
以消除一按左傳云齊有彗星<hi>野諸國不見只出齊之分</hi>齊侯<lb/>
使禳之<hi>禳除之禳以術</hi>晏子曰無益也祗取誣焉<hi>也誣欺</hi>天<lb/>
道不謟<hi>也謟疑</hi>不二其命若之何且天之有彗以除<lb/>
穢也君無穢也又何穰焉若德之穢禳之無益也<lb/>
詩云惟此文王小心翼翼昭事上帝聿懷多福厥<lb/>
德不回以受方國<hi>也言文王德不違天人故四方詩大義翼翼共也聿述也回違</hi>
<hi>徃焉之國歸</hi>君無違德方國将至何患于彗詩曰我無<lb/>
所監夏后及商用亂之故民卒流亡<hi>夏商之亡皆逸詩也追監</hi>
<pb n="KR4h0040_SBCK_041-5b"/>
<hi>政以亂</hi>若德回政亂民将流亡祝史之爲無能補也<lb/>
公說乃止其後齊國果有田氏簒奪之禍<hi>惡彗星國有穢</hi>
<hi>聖德可以穰也不可禳也唯有</hi>一桉晉書天文志魏文帝黄初六<lb/>
年五月壬戌熒惑入太白一桉蜀記魏明帝問黄<lb/>
權曰天下三分鼎立何地爲正對曰當驗天文即<lb/>
可知也徃昔熒惑守心而文帝崩矣吳蜀無事此<lb/>
其驗也<hi>蜀先主居西川時魏文帝居中國</hi>一桉梁書武帝大通元<lb/>
年熒惑犯南斗梁武帝跣足下殿走以猒之是年<lb/>
後魏孝明帝崩武帝歎曰索虜亦應天道<hi>孝明帝時後魏</hi>
<hi>帝居江南居中國梁武</hi>一按唐書云髙宗緫章元年四月有<lb/>
<pb n="KR4h0040_SBCK_041-6a"/>
彗星見于五車上避正殿減常膳令内外五品以<lb/>
上各上封事極言得失許敬宗上言星雖孛而光<lb/>
芒小此非國眚不足上勞聖慮請御正殿復常膳<lb/>
髙宗不從敬宗又曰星孛而東北王師問罪此髙<lb/>
麗将滅之徵上曰我爲萬國之主豈得推過于小<lb/>
蕃哉二十日而星滅<hi>是希髙宗旨贊成廢王皇后其許敬宗者本謟佞人也乃</hi>
<hi>道因此作宰相身死之後定謚爲謬立武昭儀并殺長孫無忌者不正由</hi>右具如前今<lb/>
檢尋故事聞達宸聦冀將師古之文聊證順情之<lb/>
說伏況　陛下勤求理道獨出前王雖然彗星呈<lb/>
妖自有皇天輔德臣所願者除舊布新之事專乞<lb/>
<pb n="KR4h0040_SBCK_041-6b"/>
陛下親行變災爲福之祥乃爲　陛下已有如此<lb/>
則商髙宗之桑穀遂至中興周武王之資財須行<lb/>
大賚伏望　陛下恭承天戒大慰物情明施曠蕩<lb/>
之恩更保延長之祚蓋縁凡關世事否泰相逐倚<lb/>
伏盈虚豈能常定　聖朝開國三十年國冨兵強<lb/>
近古無比諸方僣僞並受驅除無一國不亡無一<lb/>
人敢敵可謂鞭撻宇宙震懾華夷若非聖德神功<lb/>
終恐兆民未泰戰爭勞役寧有了期雖　哲后修<lb/>
仁本意固無于虧闕而羣生造業隨縁有近于感<lb/>
招儻時運以相逢于聖賢而不免堯水湯旱乃是<lb/>
<pb n="KR4h0040_SBCK_041-7a"/>
明徵臣又竊聞　陛下自覩星文深勞帝念轉積<lb/>
動天之德思覃及物之恩則知多難興王傳聞于徃<lb/>
昔殷憂啓聖實見于當今可謂何福不生何災不<lb/>
滅臣今誠懇思達冕旒仍須面具數呈不敢形于<lb/>
翰墨伏恨言詞蹇澁氣力衰羸步履猶難未任拜<lb/>
跪自從發動多有風涎如或一息不來便憂一詞<lb/>
難措以兹情抱實有感傷乞于閑暇之時伏望略<lb/>
賜宣喚貴将微細皆具奏聞兼縁臣乆負過愆因<lb/>
此合專陳首伏以臣謬將鄙拙虚受恩榮旣不能<lb/>
致主安民又不能除姧殄冦叨據秉鈞之任忽招<lb/>
<pb n="KR4h0040_SBCK_041-7b"/>
如彗之妖方抱恥于朝廷實難安于禄位伏況前<lb/>
代每逢災變必先冊免三公今遇盛時乞行嚴憲<lb/>
明加黜責用激忠良臣無任負愧懷悚戰懼兢惶<lb/>
待罪之至<lb/>
　　　　論軍國機要朝廷大體　田　錫<lb/>
臣伏念自忝諌垣今已周嵗無一言可禆時政無<lb/>
一善上答君恩蓋以　陛下文明無事可諌朝廷<lb/>
公共無事可言然尸禄曠官憂慙益切盡忠補過<lb/>
夙夜寧忘今輙以軍國要機朝廷大體布在一䟽<lb/>
上達四聦乞　陛下寛鈇鉞之誅容微臣盡芻蕘<lb/>
<pb n="KR4h0040_SBCK_041-8a"/>
之見所謂冒萬死而不顧當可言而不疑又伏念<lb/>
陛下登位已來未嘗罪一直言未嘗戮一敢諌天<lb/>
慈寛𥙿睿鑒昭彰雖前王好諌之心未如　陛下<lb/>
諌官敢言之節不及古人不惟負　陛下超擢之<lb/>
恩抑亦虧臣子公忠之道何以安一膳之飽何以<lb/>
安一裘之温胡顔立侍從之班無藝帶清華之職<lb/>
碌碌隨衆遑遑惜身不如馬之代勞不及犬之吠<lb/>
盗臣所以奮發之志思有所伸激切之詞不敢自<lb/>
隱伏乞　陛下察而恕之又望　陛下容而用之<lb/>
臣所言軍國要機者一朝廷大體者四今爲　陛<lb/>
<pb n="KR4h0040_SBCK_041-8b"/>
下引喻而言之臣聞古先聖人牢寵天下弛張睿<lb/>
略舒卷人心使萬人之心如一心四海之意如一<lb/>
意其若馭馬又如鑄金善馭者使之馳則馳使之<lb/>
止則止善鑄者使之圎則圎使之方則方苟失其<lb/>
機又失其時則萬人不一心四海不一意亦猶不善馭馬<lb/>
不善鑄金使之馳而不馳使之止而不止使之圎而不<lb/>
圎使之方而不方若是則危與亂雖未萌而不得不<lb/>
憂機與時雖未失而不得不懼故古人云居安思危又曰<lb/>
理不忘亂臣每念有唐之末天下分離中原土疆<lb/>
不過千里自　先帝恢張皇業開闢天下平吳取<lb/>
<pb n="KR4h0040_SBCK_041-9a"/>
蜀易如破竹唯河東遺孽終不能平洎　陛下一<lb/>
舉取之功名光大世宗　先帝所不及也然自河<lb/>
東破後聖駕迴旋諸軍之心皆望賞賜四海之内<lb/>
亦俟霈恩豈謂　陛下未覃賞捷之恩未行䇿勲<lb/>
之禮經今二載所謂踰時今北方之戎不來朝貢<lb/>
幽州孤壘未復封疆臣以國家兵甲之強朝廷物<lb/>
力之盛滅戎人甚易取幽州不難然自古制御番<lb/>
戎但在示之以威德示之以威者不窮兵黷武不<lb/>
勞人費財示之以德者比之如犬羊容之若天地<lb/>
或來朝貢亦不阻其歸懷或背驩盟亦不怒其侵<lb/>
<pb n="KR4h0040_SBCK_041-9b"/>
叛臣伏慮　陛下以幽州未取戎賊未平一旦又<lb/>
來擾邊萬乗復思再駕欲快聖意欲展睿謀雖舉<lb/>
必成功動無遺筭然臣請　陛下或展郊禋之禮<lb/>
或行封禪之儀因此賞河東之功因此示䇿勲之<lb/>
信人心懈怠者復恱軍功勞苦者終酬帝澤滂沱<lb/>
物情通泰所謂　陛下駕馭其意鎔鑄其心使之<lb/>
馳則馳使之止則止使之圎則圎使之方則方苟<lb/>
不以威信鑄其心恩惠馭其意臣恐使之馳則止<lb/>
使之圎則方當是時　陛下必念臣今日之言<lb/>
陛下必思臣今日之諌也此謂軍國之機一也又<lb/>
<pb n="KR4h0040_SBCK_041-10a"/>
念交州未下戰士無功春秋謂師老費財兵書曰<lb/>
鈍兵挫鋭臣聞聖人不務廣於邊鄙唯務廣於德<lb/>
業武有七德　陛下何不廣之天生四夷　陛下<lb/>
何須取之必若聖德日新皇風日逺逺夷自然入<lb/>
貢外域自然來降苟不來降又不入貢彼國自有<lb/>
災癘彼人自罹凶荒尚書曰惟德動天又曰四夷<lb/>
來王周易曰聖人先天而天弗違天且弗違況四<lb/>
夷乎臣嘗讀韓詩外傳言成王之時越裳來貢九<lb/>
驛而至周公問其所來其人曰天無迅風疾雨海<lb/>
不揚波三年矣意者中國殆有聖人合徃朝之昔<lb/>
<pb n="KR4h0040_SBCK_041-10b"/>
太宗征遼魏徵苦諌及貞觀太平之後天下州郡<lb/>
三百有六十羈縻之州有八百屯田置戍悉在外<lb/>
荒豈是一一加兵然後方來内附今　陛下取交<lb/>
州何速況大國取交州何用交州謂之瘴海去者<lb/>
不習土風兵在彼中留滯頗乆願　陛下且罷斯<lb/>
役暫息南征交州未平不足損　陛下功業交州<lb/>
旣得不足光　陛下威聲臣但以師老費財爲可<lb/>
圖鈍兵挫銳爲可惜蓋征討之役費用非輕皆生<lb/>
民苦力之財悉諸國所供之賦乞　陛下惜輕費<lb/>
之用望　陛下念征戍之勞此謂朝廷之大體一<lb/>
<pb n="KR4h0040_SBCK_041-11a"/>
也臣嘗讀六典左右拾遺補闕掌供奉諷諌凡發<lb/>
令舉事有不便於時不合於道者小則上封大則<lb/>
廷諌臣又讀唐書見給事中得以封駮詔書封謂<lb/>
封還詔書而不行駮謂駮正詔書之所失又起居<lb/>
郎起居舍人得在天階之下備書王者之言今來<lb/>
諌官寂無聲采設使詔書有所失審制敕而不可<lb/>
行給事中不敢封還而不行不敢駮正其所失給<lb/>
諌旣不敢違上旨遺補又不敢貢直言其次起居<lb/>
郎起居舍人不得立軒陛之間不得紀言動之事<lb/>
使聖朝好事或有所遺而不聞致　陛下德音或<lb/>
<pb n="KR4h0040_SBCK_041-11b"/>
有不知而不録加之御史不敢彈奏左右丞今尚<lb/>
闕貟又中書舍人是　陛下近臣司　陛下誥命<lb/>
臣毎於起居日但見其隨班而進拜舞而迴未嘗<lb/>
見　陛下召之與言未嘗聞　陛下訪之以事臣<lb/>
慮其各有所見欲待問而方言各有所陳欲因便<lb/>
而方奏伏乞　陛下或詢訪以事或宣召與言冀<lb/>
各盡其誠心兼得觀其器業又今三館之中雖有<lb/>
集賢院書籍而無集賢院職官雖有祕書省職官<lb/>
而無祕書省圖籍臣伏讀去年九月十一日所降<lb/>
制敕條貫百官仍於朝堂習儀及委憲司申舉此<lb/>
<pb n="KR4h0040_SBCK_041-12a"/>
則　陛下思復古道大振朝綱臣唯見所習者儀<lb/>
未見所舉者職如職業各舉則威儀自嚴君有君<lb/>
之威儀臣有臣之禮法何患百官不整肅何患庶<lb/>
政不允釐臣乞今後給事中得以封駮詔書起居<lb/>
郎得以紀録言動御史得以彈奏諌官得以抗言<lb/>
左右丞得以糾轄臺司中書舍人得以祗應顧問<lb/>
中書舍人得備顧問則皇猷日新左右丞得轄臺<lb/>
司則風憲益整諌官抗言則　陛下聞所未聞知<lb/>
所未知御史彈奏則百僚震悚一人尊嚴起居郎<lb/>
得在左右則盛時無遺國史大備給事中得以封<lb/>
<pb n="KR4h0040_SBCK_041-12b"/>
駮則詔勑無誤出政事無錯行此則朝廷之大體<lb/>
二也今天下一家海内萬里四方所湊輦下駢闐<lb/>
萬貨所歸京師冨盛軍營馬監無不髙嚴佛寺道<lb/>
宮悉皆壯麗　陛下又新西苑復廣御池池若漢<lb/>
之昆明苑若周之靈囿足以爲　陛下宴遊之所<lb/>
足以見聖朝宏大之規唯尚書省是前代所營公<lb/>
署低隘南宫二十四司不在其間六尚書無本㕔<lb/>
諸郎官無廨宇至於九寺三監寄在内前廊下加<lb/>
禮部無貢院試處非省垣毎年考試舉人權就武<lb/>
成王廟非太平職司之制度非清朝文物之規儀<lb/>
<pb n="KR4h0040_SBCK_041-13a"/>
乞　陛下俟西苑畢功御池罷役重新省寺用列<lb/>
職官此則朝廷之大體三也臣又毎於行路之次<lb/>
見有羈錮之囚荷以鐵枷不覺自駭不知其人所<lb/>
犯何罪又不知其囚復是何人臣謹桉刑統準獄<lb/>
官令枷杻各有短長鉗鏁各有輕重制度尺寸並<lb/>
載刑書未見以鐵爲枷者也凡今州縣欲笞一小<lb/>
罪縶一輕囚必詳格文盡依典法奉國家所頒之<lb/>
律遵法寺所定之科以鐵爲枷事出法外伏乞<lb/>
陛下釐革此法免傷皇風昔唐太宗因看明堂圖<lb/>
見人五臟皆系於背聖慈惻隱於是免人徒刑況<lb/>
<pb n="KR4h0040_SBCK_041-13b"/>
太平之時将刑措而不用至仁之主宜欽恤以居<lb/>
先此則朝廷之大體四也臣所言者要機乞　陛<lb/>
下審而察之所舉者大體乞　陛下採而用之臣<lb/>
不任感恩思報激切屏營之至拜手頓首謹言<lb/>
　　　　論邊事　田　錫<lb/>
臣聞動靜之機不可妄舉安危之理不可輕言利<lb/>
害相生變易不定用捨無惑思慮必精夫動靜之<lb/>
機不可妄舉者動謂用兵靜謂持重應動而靜則<lb/>
養冦以生姦應靜而動則失時以敗事動靜中節<lb/>
乃得其宜今北鄙繹騷蓋亦有以居邊任者規羊<lb/>
<pb n="KR4h0040_SBCK_041-14a"/>
馬細利爲捷矜捕斬小勝爲功賈怨結仇乗秋致<lb/>
冦召戎起舋職此之由伏願申飭將帥審固封守<lb/>
勿尚小功許通互市素獲蕃口撫而還之如此不<lb/>
出五載河朔之民得務三農之業亭障之地可積<lb/>
十年之儲前嵗俶擾邊陲親迂革輅今兹張皇聲<lb/>
勢頗動人心若玁狁來侵六龍夙駕戎羯旣退萬<lb/>
乗方歸是皆失我機先落其術内所以五月兵不<lb/>
得分屯農時人不得務斂勞頓斁耗可勝言乎軍<lb/>
國大端固當愼始戎族未亂未煩強圖狄勢未衰<lb/>
何勞力取待其亂而取之則克乗其衰而兵之則<lb/>
<pb n="KR4h0040_SBCK_041-14b"/>
降旣心服而志歸則力省而功倍自古貪利荐食<lb/>
不獨匈奴邀功起戎亦自邊將當鑒前軌以恢永<lb/>
圖昔漢安帝時東夷犯境連年不息漢頗患之其<lb/>
主云亡其子繼立漢乃命使弔之東夷感恱還漢<lb/>
生口一隅晏然至於南蠻亦嘗畔渙始由邊吏增<lb/>
賦乗怨爲冦光武時西戎犯邊班彪請置護羌校<lb/>
尉通其貨之有無治其人之冤枉塞垣遂安誠願<lb/>
考古道務逺圖示綏懷萬國之心用駕馭四夷之<lb/>
䇿事戒輙發理在深謀臣又謂安危之理不可輕<lb/>
言者國家務大體求至理則安舍近謀逺勞而無<lb/>
<pb n="KR4h0040_SBCK_041-15a"/>
功則危爲君有常道爲臣有常職是務大體也上<lb/>
不拒諌下不隱情是求至理也帝王之道忌萌欲<lb/>
心漢武帝躬秉武節遂登單于之臺唐太宗手結<lb/>
雨衣徃伐遼東之國率義動之衆徇無厭之求輸<lb/>
常賦之財奉不急之役是捨近謀逺也沙漠窮荒<lb/>
得之無用夷狄遺種殺之更生是勞而無功也位<lb/>
下秩卑敢言者少言而見聽則進而無疑言而不<lb/>
從則退而懼罪臣又謂利害相生變易不定者兵<lb/>
書曰不能盡知用兵之害者則不能盡知用兵之<lb/>
利蓋事有可進而退則害成之事至焉可退而進<lb/>
<pb n="KR4h0040_SBCK_041-15b"/>
則利用之事去焉可速而緩則利必從之而失可<lb/>
誅而赦則姦宄之心或有時而生害可赦而誅則<lb/>
忠勇之人或無心而利國可賞而罰則有以害勤<lb/>
勞之功可罰而賞則有以利僣踰之幸能審利害<lb/>
則爲聦明以天下之耳聽之則聦以天下之目視<lb/>
之則明故書曰明四目達四聦惟此聦明在無壅<lb/>
塞盡去相蒙之弊仍恊知幾之神臣又謂取捨不<lb/>
可以有惑故曰孟賁之狐疑不如童子之必至思<lb/>
慮不可以不精故曰差若毫釐繆以千里自國家<lb/>
圖燕以來連兵未解財用不得不耗人臣不得不<lb/>
<pb n="KR4h0040_SBCK_041-16a"/>
憂恢復弔伐之名雖建洪業可否禍福之實宜留<lb/>
聖心願　陛下精其思慮決其取捨無使曠日持<lb/>
乆窮兵極武爲國大計不得不然<lb/>
　　　　諌北征　張　齊賢<lb/>
方今海内一家朝野無事關聖慮者豈不以河東<lb/>
新平屯兵尚衆幽燕未下輦運爲勞以生靈爲念<lb/>
乎臣每料之此不足慮也自河東初降臣即權知<lb/>
忻州捕得契丹納米專典皆自山後轉般以援河<lb/>
東以臣料契丹能自備軍食則於太原非不盡力<lb/>
然爲我有者蓋力不足也河東初平人心未固嵐<lb/>
<pb n="KR4h0040_SBCK_041-16b"/>
憲忻代未有軍寨入冦則田收頓失擾邊則守備<lb/>
可虞而反保境偷生畏威自固及國家守要害增<lb/>
壁壘左控右扼疆事甚嚴恩信已行民心已定乃<lb/>
於鴈門陽武谷來爭小利此則戎狄之智力可料<lb/>
而知也聖人舉事動在萬全百戰百勝不若不戰<lb/>
而勝若重之謹之則戎虜不足吞燕薊不足取自<lb/>
古疆埸之難非盡由戎狄亦多邊吏擾而致之若<lb/>
縁邊諸寨撫御得人但使峻壘深溝畜力養銳以<lb/>
逸自處寧我致人此李牧所以稱良将於趙用此<lb/>
術也所謂擇卒未如擇將任力不及任人如是則<lb/>
<pb n="KR4h0040_SBCK_041-17a"/>
邊鄙寧邊鄙寧則輦運減輦運減則河北之民獲<lb/>
休息矣民獲休息則田業增而蠶織廣務農積穀<lb/>
以實邊用且戎狄之心固亦擇利避害安肯投諸<lb/>
死地而爲冦哉臣又聞家六合者以天下爲心豈<lb/>
止乎爭尺寸之事角夷狄之勢而已是故聖人先<lb/>
本而後末安内以養外人民本也夷狄末也中夏<lb/>
内也夷狄外也是知五帝三王未有不先根本者<lb/>
也堯舜之道無它焉廣推恩於天下之民爾推恩<lb/>
者何在乎安而利之民旣安利則戎狄斂衽而至<lb/>
矣　陛下愛民利天下之心眞堯舜也臣所慮羣<lb/>
<pb n="KR4h0040_SBCK_041-17b"/>
臣所聞多以纖微之利尅下之術侵苦窮民以爲<lb/>
功能者彼爲此效相習已乆至于生民疾苦見之<lb/>
如不見聞之如不聞斂怨速尤無大于此伏望謹<lb/>
擇通儒分路採訪兩浙江南荆湖西川河東有僞<lb/>
命日賦斂苛重者攺而正之因而利之使賦税課<lb/>
利通濟可以經乆而行爲聖朝定法除去舊弊天<lb/>
下諸州有不便于民事委長吏聞奏如敢循常不<lb/>
以聞白當嚴加典憲使天下耳目皆知<lb/>
陛下之心戴<lb/>
陛下之惠此以德懐逺以惠利民則幽燕竊地之<lb/>
<pb n="KR4h0040_SBCK_041-18a"/>
<pb n="KR4h0040_SBCK_041-19a"/>
<pb n="KR4h0040_SBCK_041-20a"/>
</p>
<p>
</p>
  </div>
</body>
</text>
</TEI>
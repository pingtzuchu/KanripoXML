<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_092-1a"/>
皇朝文鑑巻第九十二<lb/>
　序<lb/>
　　　送秦少章赴臨安簿序　張　耒<lb/>
　　　捕魚圖序　晁　𥙷之<lb/>
　　　離騷新序　晁　補之<lb/>
　　　送田承君序　鄒　浩<lb/>
　　　孫莘老易傳序　游　酢<lb/>
　　　論語解序　謝　良佐<lb/>
　　　趙氏金石録序　劉　跂<lb/>
　　　㤗山秦篆譜序　劉　跂<lb/>
<pb n="KR4h0040_SBCK_092-1b"/>
　　　新校楚辭序　黄　伯思<lb/>
　　　　送秦少章赴臨安簿序　張　耒<lb/>
詩不云乎蒹葭蒼蒼白露為霜夫物不受變則材<lb/>
不成人不渉難則智不明季秋之月天地始肅寒<lb/>
氣欲至方是時天地之間凡植物出於春夏雨露<lb/>
之餘華澤充溢支節美茂及繁霜夜零旦起而視<lb/>
之如戰敗之軍巻旗棄鼓褁瘡而馳吏士無人色<lb/>
豈特如是而已於是天地閉塞而成冬則摧敗拉<lb/>
毁之者過半其為變亦酷矣然自是弱者堅虚者<lb/>
實津者燥皆歛藏其英華於腹心而各效其成深<lb/>
<pb n="KR4h0040_SBCK_092-2a"/>
山之木上撓青雲下庇千人者莫不病焉况所謂<lb/>
蒹葭者乎然匠石操斧以游於林一舉而盡之以<lb/>
充棟梁桷杙輪輿輹輻巨細强弱無一不勝其任<lb/>
者此之謂損之而益敗之而成虐之而樂者是也<lb/>
吾黨有秦少章者自余為太學官時以其文章示<lb/>
余愀然告我曰惟家貧奉命于大人而勉為科舉<lb/>
之文也異時率其意為詩章古文往往清麗竒偉<lb/>
工於舉業百倍元祐六年及第調臨安主簿舉子<lb/>
中第可少樂矣而秦子每見余輙不樂余問其故<lb/>
秦子曰余世之介士也性所不樂不能為言所不<lb/>
<pb n="KR4h0040_SBCK_092-2b"/>
合不能交飲食起居動静百為不能勉以隨人今一<lb/>
為吏皆失已而惟物之應少自偃蹇禍悔響至異<lb/>
時一身資飬於父母今則婦子仰食於我欲不為<lb/>
吏亦不可得自今以往如沐漆而求解矣余解之<lb/>
曰子之前日春夏之草木也今日之病子者蒹葭<lb/>
之霜也凡人性惟安之求夫安者天下之大患也<lb/>
遷之為貴重耳不十九年於外則歸不能覇子胥<lb/>
不奔則不能入郢二子者方其羇窮憂患之時隂益<lb/>
其所短而進其所不能者非如學於口耳者之淺<lb/>
淺也自今吾子思前之所為其可悔者衆矣其所<lb/>
<pb n="KR4h0040_SBCK_092-3a"/>
知益加多矣反身而安之則行於天下無可憚者<lb/>
矣能推食與人者嘗饑者也賜之車馬而辭焉者<lb/>
不畏徒歩者也苟畏饑而惡歩則將有苟得之心<lb/>
焉為害不既多乎故隕霜不殺者物之災也逸樂<lb/>
終身者非人之福也元祐七年仲春十一日書<lb/>
　　　　捕魚圖序　晁　補之<lb/>
古畫捕魚一巻或曰王右丞草也紙廣不充幅長<lb/>
丈許水波渺瀰洲渚隱隱見其背岸木葭菼向揺<lb/>
落草萋然始黄天慘慘雲而風人物衣裘有寒意<lb/>
蓋畫江南初冬欲雪時也兩人挽舟循涯一人篙<lb/>
<pb n="KR4h0040_SBCK_092-3b"/>
而下之三人巾帽袍帯而騎或馬或驢寒峙肩擁<lb/>
袖者前揚鞭顧後攬轡語袂翩然者僮負囊尾馬<lb/>
背而荷若擁鼻者三人屈竹為屋三童子踞而起<lb/>
大網一童從旁出者縛竹跨水上一人立旁維舟<lb/>
而下有笱者方舟而下四人篙而前其舟坐若立<lb/>
者兩童子曵方罟行水間者縛竹跨水上一人巾<lb/>
而依蘧蒢坐沉大網旁笱屈竹為屋縛竹跨水上<lb/>
童子跪而起大網者一人屈竹為屋前有瓶盂可<lb/>
見者篙者槳者俛下罩者三人皆笠方舟載大網<lb/>
行且漁兩兒兩蓋依蘧蒢坐有巾而<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>出網中得<lb/>
<pb n="KR4h0040_SBCK_092-4a"/>
者<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>操楫一人縛竹跨水上顧而語前有盃盂者<lb/>
方舟載大網出網中得者縛竹跨水上兩兒沉大<lb/>
網旁維艓者兩人篙其舟甚力有帷幙坐而濟若<lb/>
婦人可見者方舟依渚一人篙一人小而<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>三童<lb/>
子若飲食若寐前有盃盂者一人推葦間童子俛<lb/>
而曵循厓者人物數十許目相望不過五六里若<lb/>
百里千里右丞妙於詩故畫意有餘世人欲以語<lb/>
言粉墨追之不似也常憶楚人云帝子降兮北渚<lb/>
目渺渺兮愁予嫋嫋兮秋風洞庭波兮木葉下引<lb/>
物連類謂便若湖湘在目前思頃時歳晚道呉江<lb/>
<pb n="KR4h0040_SBCK_092-4b"/>
如此漁者男子婦女童稚舟楫梁笱網罟罾罩紛<lb/>
然在江其業亷而事佚故無市㕓爭利意此與畫二大<lb/>
夫去國其色無别恨奚以異元祐元年四月二十<lb/>
日李希孝出之欲模寫無善工乃借韓退之序畫<lb/>
人物意識之潁川晁補之序<lb/>
　　　　離騷新序　晁　補之<lb/>
先王之盛時四詩各得其所王道衰而變風變雅<lb/>
作猶曰達於事變而懷其舊俗舊俗之亡惟其事<lb/>
變也故詩人傷今而思古情見乎辭猶詩之風雅<lb/>
而既變矣孟子曰王者之迹熄而詩亡然則變風<lb/>
<pb n="KR4h0040_SBCK_092-5a"/>
變雅之時王迹未熄詩雖變而未亡詩亡而後離<lb/>
騷之辭作非徒區區之楚事不足道而去王迹逾<lb/>
逺矣一人之作奚取於此也蓋詩之所嗟歎極傷<lb/>
於人倫之廢哀刑政之苛而人倫之廢刑政之苛<lb/>
孰甚於屈原時邪國無人原以忠放欲返幸君之<lb/>
一悟俗之一改也一篇之中三致志焉與夫三宿<lb/>
而後出晝於心猶以為速者何異哉世衰天下皆<lb/>
不知止乎禮義故君視臣如犬馬則臣視君如國<lb/>
人而原一人焉被䜛且死而不忍去其辭止乎禮<lb/>
義可知則是詩雖亡至原而不亡矣使後之為人<lb/>
<pb n="KR4h0040_SBCK_092-5b"/>
臣不得於君而熱中者猶不懈乎愛君如此是原<lb/>
有力於詩亡之後也此離騷所以取於君子也離<lb/>
騷遭憂也終窶且貧莫知我艱北門之志也何辜<lb/>
於天我罪伊何小弁之情也以附益六經之教於<lb/>
詩最近故太史公曰國風好色而不淫小雅怨誹<lb/>
而不亂若離騷者可謂兼之矣其義然也又班固<lb/>
敘遷之言曰大雅言王公大人徳逮黎庶小雅譏<lb/>
小已之得失其流及上所言雖殊其合徳一也司<lb/>
馬相如雖多虚辭濫説然要其歸引之於節儉此<lb/>
亦詩之風諫何異揚雄以謂猶騁鄭衛之音曲終<lb/>
<pb n="KR4h0040_SBCK_092-6a"/>
而奏雅不已戲乎固善推本知之賦與詩同出與<lb/>
遷意類也然則相如始爲漢賦與雄皆祖原之歩<lb/>
驟而獨雄以其靡麗悔之至其不失雅亦不能廢<lb/>
也自風雅變而爲離騷至離騷變而爲賦譬江有沱<lb/>
乾肉爲脯謂義不出於此時異然也傳曰賦者古<lb/>
詩之流也故懷沙言賦橘頌言頌九歌言歌天問<lb/>
言問皆詩也離騷備之矣蓋詩之流至楚而爲離<lb/>
騷至漢而爲賦其後賦復變而爲詩又變而爲雜<lb/>
言長謡問對銘賛操引苟類出於楚人之辭而小<lb/>
變者雖百世可知故參取之曰楚辭十六巻舊録<lb/>
<pb n="KR4h0040_SBCK_092-6b"/>
也曰續楚辭二十巻曰變離騷二十巻新録也使<lb/>
夫縁其辭者存其義乘其流者反其源謂原有力<lb/>
於詩亡之後豈虚也哉若漢唐以來所作非楚人<lb/>
之緒則不録<lb/>
　　　　送田承君序　鄒　浩<lb/>
熈寧元豐間外部貴人爭違義以示寵其視天家<lb/>
之赤子甚於蒿萊芟夷焚燎極其力而後已蓋所<lb/>
謂矢匠惟恐不傷人者遂使覆露之恩輙逗遛不<lb/>
下於是諫官御史森森在廷噤不敢出一語為社<lb/>
稷計况分職其部中者乎其脅於名分相與影響<lb/>
<pb n="KR4h0040_SBCK_092-7a"/>
固不足深責其慷慨建明屹如勍敵壓之以山丘<lb/>
而首不屈駭之以雷霆而色不變知保吾赤子以<lb/>
對揚天命而已可不謂賢哉僕所得者二人其一<lb/>
揚州江都令羅適見而得之者也其一信州弋陽<lb/>
令董敦逸聞而得之者也嗚呼天下幾路列郡幾<lb/>
城綰銅章以據百里者幾人僕勤勤訪焉不滿三<lb/>
數其難矣哉又羅公之在江都也其始邑人固有<lb/>
欲殺之者矣在　左右固有毁之者矣鄰封固有<lb/>
嗤之者矣未幾嗤之者自媿其不能也毁之者不<lb/>
覺譽言出其口也欲殺之者日懼其不乆留也相<lb/>
<pb n="KR4h0040_SBCK_092-7b"/>
率圖其像築室而祠之皆承君作尉時熟於聽覽<lb/>
且嘗信眉抵掌為僕劇談恨不與為僚者也承君<lb/>
貫古今每笑俗儒貴耳而賤目今治西河也肯捨<lb/>
江都之所得而逺慕卓魯乎苟思民有赴愬而不<lb/>
獲伸甚於子之沉下僚而持衡者不察也思民有<lb/>
窘於衣食之謀甚於子之待次而無以自裕也思<lb/>
民有流離蕩析而不安其居甚於子之侍老携㓜<lb/>
往返千萬里也將見異時報政不獨踵繼于羅公<lb/>
又與西門豹史起相望無愧怍焉邑之士果有文<lb/>
學如子夏者乎僕知其為子作頌果有行義如叚<lb/>
<pb n="KR4h0040_SBCK_092-8a"/>
干木者乎僕知其啟户持謁願交於下風子之祖<lb/>
子方果不昧亦且隂自喜曰吾苖裔有人<lb/>
　　　　孫莘老易傳序　游　酢<lb/>
易之為書該括萬有而一言以蔽之則順性命之<lb/>
理而已隂陽之有消長剛柔之有進退仁義之有<lb/>
隆汚三極之道皆原於一而㑹於理其所遭者時<lb/>
也其所託者義也其所致者用也知斯三者而天<lb/>
下之理得矣斯理也仰則著於天文俯則形於地<lb/>
理中則隱於人心而民之迷日乆不能以自得也<lb/>
㝠行於利害之域而莫知所向聖人有憂之此易<lb/>
<pb n="KR4h0040_SBCK_092-8b"/>
之所為作也伏犧象之而八卦成文王重之而六<lb/>
爻具周公繫之辭仲尼訓其義自伏犧至于仲尼<lb/>
則易之書不遺餘㫖矣蓋將領天下於中正之塗<lb/>
而要於時措之宜也居則觀象而玩辭動則觀變<lb/>
而玩占以研心則慮精以應物則事舉天且助之<lb/>
人且與之而何凶咎之有故曰是興神物以前民<lb/>
用又曰因貳以濟民行此四君子之用心也孫公<lb/>
莘老少而好易常以是行已亦以是立朝或進或<lb/>
退或語或黙或從或違皆占於易而後行也晚而<lb/>
成書辭約而㫖明義直而事核又將與學者共之<lb/>
<pb n="KR4h0040_SBCK_092-9a"/>
蓋亦先聖之所期豈徒為章句以自名家而已此<lb/>
先生傳易之意也學者宜以是觀之<lb/>
　　　　論語解序　謝　良佐<lb/>
天下同知尊孔氏同知賢於堯舜同知論語書弟<lb/>
子記當年言行不誣也然自秦漢以來開門授徒<lb/>
者不過分章析句爾魏晉而降談者益稀既不知<lb/>
讀其書謂足以識聖人心萬無是理既不足以知<lb/>
聖人心謂言能中倫行能中慮亦萬無是理言行<lb/>
不類謂為天下國家有道亦萬無是理君子於此<lb/>
盍闕乎蓋溺心於淺近無用之地聰明日就彫喪<lb/>
<pb n="KR4h0040_SBCK_092-9b"/>
雖欲讀之顧不得其門而入也聖人辭近而指逺<lb/>
<hi>近其指逺一本蓋其辭</hi>辭有盡指無窮有盡者可以　索<lb/>
之於訓詁無窮者要當㑹之以神譬諸觀人佗<lb/>
　日識其面今日見　其心在我則改容更貎<lb/>
矣人則猶故也為　是故難讀今試以讀此書<lb/>
之法語諸君焉勿以為淺近而忽勿以為太髙而<lb/>
驚勿以為簡我而分且怒勿以為妄誕而直不信<lb/>
聖人之言不可以訓詁形容其微意今不復撰次<lb/>
成文直以意之所到辭達而已矣蓋此書存於世<lb/>
論其切於用而收近效則無之與道家使人精神<lb/>
<pb n="KR4h0040_SBCK_092-10a"/>
專一之學西方見性之説並駕爭衡孰全孰駁未<lb/>
易以口舌爭也談天語命偉辭雄辯使人可駭可<lb/>
慕曾不如莊周列禦冦曼衍之言籠絡萬象葩華<lb/>
百出讀之使人亹亹不厭曾不如班馬雄深雅健<lb/>
之文正名百物分辨六氣區味别性可以愈疾引<lb/>
年曾不如黄帝歧伯之對問神農之藥書可以資<lb/>
聽訟折獄可以飾簿書期㑹曾不如申韓之刑名<lb/>
陶冶塵思模寫物態曾不如顔謝徐庾流連光景<lb/>
之詩以至神恠卜相之書書數博奕之技其皆可<lb/>
玩獲售於人而此書乃一無有也欲使敏秀豪俊<lb/>
<pb n="KR4h0040_SBCK_092-10b"/>
之士留精神於其間幾何其不笑且受侮與邈乎<lb/>
希聲一唱而三嘆誰其聽之淡乎無味酒元而爼<lb/>
腥誰其嗜之雖家藏人有不委塵埃者幾希矣余<lb/>
昔者供洒掃於河南夫子之門僅得毫釐於句讀<lb/>
文義之間而益信此書之難讀也蓋不學操縵不<lb/>
能安弦不學博依不能安詩不學雜服不能安禮<lb/>
惟近似者易入也彼其道髙深溥博不可涯涘如<lb/>
此儻以童心淺智窺之豈不大有逕庭乎方其物<lb/>
我太深胷中矛㦸者讀之謂終身可行之恕誠何<lb/>
味方其脅肩諂笑以言餂人者讀之謂巧言令色<lb/>
<pb n="KR4h0040_SBCK_092-11a"/>
寧病仁未能素貧賤而恥惡衣惡食者讀之豈知<lb/>
飯䟽食飲水曲肱而枕之未妨吾樂注心於利未<lb/>
得而已有顛㝠之患者讀之孰信不義之富貴真<lb/>
如浮雲過此而往益髙深矣可勝數哉是皆越人<lb/>
視秦人之肥瘠也惟同聲然後相應惟同氣然後<lb/>
相求是心與是書聲氣同乎不同乎宜其卒無見<lb/>
也是書逺於人乎人逺於書乎蓋亦勿思爾矣能<lb/>
反是心者可以讀是書矣孰能脱去凡近以遊髙<lb/>
明莫為嬰兒之態而有大人之器莫為一身之謀<lb/>
而有天下之志莫為終身之計而有後世之慮不<lb/>
<pb n="KR4h0040_SBCK_092-11b"/>
求人知而求天知不求同俗而求同理者乎是人<lb/>
雖未必中道然其心當廣矣明矣不雜矣其於讀<lb/>
是書也能無得乎當不惟念之於心必能體之於<lb/>
身矣油然内得難以語人謂聖人之言真不我欺<lb/>
者其亦自知而已矣豈特慮思之效乃力行之功<lb/>
至此蓋書與人互相發也及其乆也習益察行益<lb/>
著知視聽言動蓋皆至理聲氣容色無非妙用父<lb/>
子君臣豈人能秩敘仁義禮樂豈人能强名心與<lb/>
天地同流體與神明為一若動若植何物非我有<lb/>
形無形誰其間之至此蓋人與書相忘也則向所<lb/>
<pb n="KR4h0040_SBCK_092-12a"/>
謂辭近而指逺者可不信乎宜其賢者識其大者<lb/>
不賢者識其小者好惡取捨之相遼也學者儻以<lb/>
此言為可信則亦何逺之有以謂無隱乎爾則天<lb/>
何言哉夫子之言性與天道不可得而聞也以謂<lb/>
有隱乎爾則四時行焉百物生焉夫子之文章可<lb/>
得而聞也是豈真不可得而聞哉詩云鳶飛戾天<lb/>
魚躍于淵此天下之至顯聖人惡得而隱哉所謂<lb/>
無行而不與二三子者也上天之載無聲無臭此<lb/>
天下之至賾聖人亦惡得而顯哉宜其二三子為<lb/>
有隱乎我者也知有隱無隱之不二者捨此書其<lb/>
<pb n="KR4h0040_SBCK_092-12b"/>
何以見之哉知有隱無隱之不二者豈非閎博明<lb/>
允君子哉諸君可無意於斯乎<lb/>
　　　　趙氏金石録序　劉　跋<lb/>
東武趙明誠徳夫家多前代金石刻倣歐陽公集<lb/>
古所論以考書傳諸家同異訂其得失著金石録<lb/>
若干巻别白抵捂實事求是其言斤斤甚可觀也<lb/>
昔文籍既繁竹素紙札轉相謄寫彌乆不能無誤<lb/>
近世用墨版模印便於流布而一有所失更無别<lb/>
本是正然則謄寫模印其為利害之數略等又前<lb/>
世載筆之士所見所聞與其所傳不能無同異亦<lb/>
<pb n="KR4h0040_SBCK_092-13a"/>
或意有軒輊情流事遷則遁離失實後學欲窺其<lb/>
罅搜抉證驗用力多見功寡此讎校之士抱槧懷<lb/>
鈆所以汲汲也昔人欲刋定經典及醫方或謂經<lb/>
典同異未有所傷非若醫方能致壽夭陶景亟稱<lb/>
之以為名言彼哉卑陋一至於此或譏邢邵不善<lb/>
讎書邢曰誤書思之更是一適且别本是正猶未<lb/>
敢曰可而欲以思得之其訛有如此者惟金石刻<lb/>
出於當時所作身與事接不容偽妄皎皎可信前<lb/>
人勤渠鄭重以遺來世惟恐不逺固非以為夸而<lb/>
好古之士忘寢廢食而求常恨不廣爾豈專以為<lb/>
<pb n="KR4h0040_SBCK_092-13b"/>
玩哉余登泰山覩秦相斯所刻退而按史遷所記<lb/>
大凡百四十有六字而差失者九字以此積之諸<lb/>
書浩博其失胡可勝言而信書之人守目所見知<lb/>
其違戾猶弗能深考猥曰是碑之誤其殆未之思<lb/>
乎若乃庸夫野人所述其言不雅馴則望而知之<lb/>
直差易耳今徳夫之藏既甚富又選擇多善而探<lb/>
討去取雅有思致其書誠有補於學者亟索余文<lb/>
爲序竊獲附姓名於篇末有可喜者於是乎書<lb/>
　　　　泰山秦篆譜序　劉　跋<lb/>
史記載秦始皇帝及二世皆行幸郡縣立石刻辭<lb/>
<pb n="KR4h0040_SBCK_092-14a"/>
令世傳泰山篆字可讀者唯二世詔五十許字而<lb/>
始皇刻辭皆謂已亡莫可復見宋丞相莒公鎮東<lb/>
平日遣工就泰山模得墨本以慶曆戊子歳别刻<lb/>
新石親作後序止有四十八字歐陽文忠公集古<lb/>
録亦言友人江鄰幾守官奉髙親到碑下纔有此<lb/>
數十字而已余以大觀二年春從二三鄉人登泰<lb/>
山宿絶頂首訪秦篆徘徊碑下其石埋植土中髙<lb/>
不過四五尺形制似方而非方四面廣狹皆不等<lb/>
因其自然不加磨礱所謂五十許字者在南面稍<lb/>
平處人常所撫搨故士大夫多得見之其三面尤<lb/>
<pb n="KR4h0040_SBCK_092-14b"/>
殘缺蔽闇人不措意余審觀之隱隱若有字痕刮<lb/>
摩垢蝕試令摸以紙墨漸若可辨自此益使加工<lb/>
摸之然終意其未也政和三年秋復宿岳上親以<lb/>
氊推從事校之他本始為完善蓋四面周圍悉有<lb/>
刻字總二十二行行十二字字從西面起以北東<lb/>
南為次西面六行北面三行東面六行南面七行<lb/>
其末有制曰可三字復轉在西南稜上毎行字數<lb/>
同而每面行數乃不同如此廣狹不等居然可見<lb/>
其十二行是始皇辭其十行是二世詞以史記證<lb/>
之文意皆具計其缺處字數適同於是泰山之篆<lb/>
<pb n="KR4h0040_SBCK_092-15a"/>
遂成完篇宋歐陽二公初未嘗到惟憑工匠所説<lb/>
無足怪人多以二公爲信故亦不復詳閲余既得<lb/>
墨本并得碑之形象制度以歸親舊聞之多求訪<lb/>
問倦於屢報乃爲此譜大凡篆字二百二十有二<lb/>
其可讀者百四十有六今亦作篆字書之其毁缺<lb/>
及漫滅不可見者七十有六以史記文足之注其<lb/>
下譜成揭壁間乆幽沉晦之迹今遂歷然秦至無<lb/>
義不足論然李斯小篆古今所師經千三百有餘<lb/>
歳而復彰兹可尚也如親<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>逺黎史作親廵逺方<lb/>
黎氏金石刻作刻石著作休嗣作世聽作聖陲作<lb/>
<pb n="KR4h0040_SBCK_092-15b"/>
垂體作禮昆作後則又史家差誤皆當以碑為正<lb/>
其曰御史大夫者大夫也莊子曰且而屬之大夫<lb/>
衛宏曰古文一字兩名因就注之史記於瑯瑘臺<lb/>
刻石備列從臣名氏余家所收瑯瑘殘字亦有五<lb/>
夫字然則夫從一大因不復重出歟<lb/>
　　　　新校楚辭序　黄　伯思<lb/>
漢書朱買臣傳云嚴助薦買臣召見説春秋言楚<lb/>
辭帝甚說之王褒傳云宣帝修武帝故事徴能為<lb/>
楚辭者九江被公等楚辭雖肇於楚而其目蓋始<lb/>
於漢世然屈宋之文與後世依放者通有此目而<lb/>
<pb n="KR4h0040_SBCK_092-16a"/>
陳説之以為唯屈原所著則謂之離騷後人效而<lb/>
繼之則曰楚辭非也自漢以還文師詞宗慕其軌<lb/>
躅摛華競秀而識其體要者亦寡蓋屈宋諸騷<lb/>
皆書楚語作楚聲紀楚地名楚物故可謂之楚辭<lb/>
若些只羗誶蹇紛侘傺者楚語也頓挫悲壯或韻<lb/>
或否者楚聲也沅湘江澧修門夏首者楚地也蘭<lb/>
茝荃葯蕙　蘋蘅者楚物也率若此故以楚名之<lb/>
自漢以還去古未逺猶有先賢風㮣而近世文士<lb/>
但賦其體韻其語言雜燕粤事兼夷夏而亦謂之<lb/>
楚辭失其指矣此書既古簡册迭傳亥豕帝虎舛<lb/>
<pb n="KR4h0040_SBCK_092-16b"/>
午甚多近世秘書晁監美叔獨好此書乃以春明<lb/>
宋氏趙郡蘇氏本參校失得其子伯以叔予又以<lb/>
廣平宋氏及唐本與太史公記諸書是正而伯思<lb/>
亦以先唐舊本及西都留監博士楊建勲及洛下<lb/>
諸人所藏及武林呉郡槧本讎校始得完善文有<lb/>
殊同者皆兩出之案此書舊十有六篇并王逸九<lb/>
思為十七而伯思所見舊本乃有揚雄反騷一篇<lb/>
在九歎之後<hi>雄本傳此文亦見</hi>與九思共十有八篇而王<lb/>
逸諸序並載於書末猶古文尚書漢本法言及史<lb/>
記自序漢書敘傳之體駢列於巻尾不冠於篇首<lb/>
<pb n="KR4h0040_SBCK_092-17a"/>
也今放此録之又太史公屈原列傳班固離騷傳<lb/>
序論次靈均之事爲詳故編于王序右方陳説之<lb/>
本以劉勰辯驗騷在王序之前論世不倫故緒而<lb/>
正之而天問之章辭嚴義密最爲難誦柳柳州於<lb/>
千祀後獨能作天對以應之深宏傑異析理精博<lb/>
而近世文家亦難遽曉故分章辨事以其所對别<lb/>
附於問庶幾覽者瑩然知子厚之文不苟爲艱深<lb/>
也自屈原傳而下至陳説之序又附以今序别爲<lb/>
一巻附十通之末而目以翼騷云至於屈原行之<lb/>
忠狷文之正變事之當否固昔賢之所詳僕可得<lb/>
<pb n="KR4h0040_SBCK_092-17b"/>
而略之也<lb/>
皇朝文鑑卷第九十二<lb/>
</p>
<p>
</p>
  </div>
</body>
</text>
</TEI>
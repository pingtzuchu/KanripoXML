<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_145-1a"/>
皇朝文鑑卷第一百四十五<lb/>
　墓表<lb/>
　　　石曼卿墓表　歐陽　脩<lb/>
　　　太常博士周君墓表　歐陽　脩<lb/>
　　　胡翼之墓表　歐陽　脩<lb/>
　　　瀧岡阡表　歐陽　脩<lb/>
　　　處士征君墓表　王　安石<lb/>
　　　外祖母黄夫人墓表　王　安石<lb/>
　　　程伯淳墓表　程　頥<lb/>
　　　吕和叔墓表　范　育<lb/>
<pb n="KR4h0040_SBCK_145-1b"/>
　神道碑<lb/>
　　　范文正公神道碑　歐陽　脩<lb/>
　　　王文正公神道碑　歐陽　脩<lb/>
　　　　石曼卿墓表　歐陽　脩<lb/>
曼卿諱延年姓石氏其上世為幽州人幽州入于<lb/>
契丹其祖自成始以其族間走南歸天子嘉其来<lb/>
将禄之不可乃家于宋州之宋城父諱𥙷之官至<lb/>
太常博士幽燕俗勁武而曼卿少以氣自豪讀書<lb/>
不治章句獨參古人竒節偉行非常之功視世俗<lb/>
屑屑無足動其意者自顧不合於時乃一混以酒<lb/>
<pb n="KR4h0040_SBCK_145-2a"/>
然好劇飲大醉頺然自放由是益與時不合而人<lb/>
之從其逰者皆知愛曼卿落落可竒而不知其才<lb/>
之有以用也年四十八康定二年二月四日以太<lb/>
子中允祕閣校理卒于京師曼卿少舉進士不中<lb/>
真宗推恩三舉進士皆𥙷奉職曼卿𥘉不肯就張<lb/>
文節公素竒之謂曰母老乃擇禄耶曼然矍然起<lb/>
就之遷殿直乆之改太常寺太祝知濟州金鄉縣<lb/>
歎曰此亦可以為政也縣有治聲通判乾寕軍丁<lb/>
母永安縣君李氏憂服除通判永静軍皆有能名<lb/>
充館閣校勘累遷大理寺丞通判海州還為校理<lb/>
<pb n="KR4h0040_SBCK_145-2b"/>
荘獻明肅太后臨朝曼卿上書請還政　天子其<lb/>
後太后崩范諷以言見幸引嘗言太后事者遽得<lb/>
顯官欲引曼卿曼卿固止之乃已自契丹通中國<lb/>
徳明盡有河南而臣属遂務休兵養息天下然内<lb/>
外弛武三十餘年曼卿上書言十事不報已而元<lb/>
昊反西方用兵始思其言召見稍用其説籍河北<lb/>
河東陜西之民得鄉兵數十萬曼卿奉使籍兵河<lb/>
東還稱㫖賜緋衣銀魚　天子方思盡其才而且<lb/>
病矣既而聞邉将有欲以鄉兵捍賊者笑曰此得<lb/>
吾粗也夫不教之兵勇怯相雜若怯者見敵而動<lb/>
<pb n="KR4h0040_SBCK_145-3a"/>
則勇者亦牽而潰矣今或不暇教不若募其敢于<lb/>
行者則人人皆勝兵也其視世事蔑若不足為及<lb/>
聼其施設之方雖精思深慮不能過也狀貌偉然<lb/>
喜酒自豪若不可䋲以法度退而質其平生趣舍<lb/>
大節無一悖于理者遇人無賢愚皆盡忻歡及間<lb/>
而可否天下是非善惡當其意者無幾人其為文<lb/>
章勁健稱其意氣有子濟滋天子聞其喪官其一<lb/>
子使禄其家既卒之三十七日葬于太清之先塋<lb/>
其友歐陽脩表於其墓曰<lb/>
嗚呼曼卿寕自混以為髙不少屈以合世可謂自<lb/>
<pb n="KR4h0040_SBCK_145-3b"/>
重之士矣士之所負者愈大則其自顧也愈重則<lb/>
其合愈難然欲與共大事立竒功非得難合自重<lb/>
之士不可為也古之魁雄之人未始不負髙世之<lb/>
志故寕或毁身汚迹卒困於無聞或老且死而幸<lb/>
一遇猶克少施於世若曼卿者非徒與世難合而<lb/>
不克所施亦其不幸不得至乎中壽其命也夫其<lb/>
可哀也夫<lb/>
　　　　太常慱士周君墓表　歐陽　脩<lb/>
有篤行君子曰周君者孝於其親友於其兄弟居<lb/>
父<hi>䘮母</hi>與其兄某弟某居于倚廬不飲酒食肉者三<lb/>
<pb n="KR4h0040_SBCK_145-4a"/>
年其言必戚其哭必哀除䘮而癯然不能勝人事<lb/>
者盖乆而後復自孔子在魯而魯人不能行三年<lb/>
之䘮其弟子疑以問則非魯而他國可知也孔子<lb/>
殁而其後世又可知也今世之人知事其親者多<lb/>
矣或居䘮而不哀者有矣生能事而死能哀或不<lb/>
知䘮禮者有矣或知禮而以謂䘮主于哀而已不<lb/>
必合于禮者有矣如周君者事生盡孝居䘮盡哀<lb/>
而以禮者也禮之失乆矣䘮禮尤廢也今之居䘮<lb/>
者惟仕宦婚嫁聼樂不為此特法令之所禁爾其<lb/>
衰麻之數哭泣之節居處之别飲食之變皆莫知<lb/>
<pb n="KR4h0040_SBCK_145-4b"/>
夫有禮也在上位者不以身率其下在下者無以<lb/>
望於其上其遂廢矣乎故吾於周君有所取也君<lb/>
諱某字某州某縣人也天聖二年舉進士累官至<lb/>
太常博士歴連衡二州司理參軍桂州司録知髙<lb/>
安寕化二縣通判饒州未行以慶歴五年六月朔<lb/>
日卒于朝集之舍享年五十有一皇祐五年某月<lb/>
日葬于道州永明縣紫微岡曽祖諱某祖諱某父<lb/>
諱某贈官某母唐氏封某縣太君娶某氏封某縣<lb/>
君君學長於毛鄭詩左氏春秋家貧不事生産喜<lb/>
聚居官禄雖薄常分俸以賙宗族朋友人有慢已<lb/>
<pb n="KR4h0040_SBCK_145-5a"/>
者必厚為禮以愧之其為吏所居皆有能政有文<lb/>
集二十卷君有子七人曰諭鼎州司理參軍曰詵<lb/>
胡州歸安主簿曰謐曰諷曰諲曰説曰誼皆未仕<lb/>
嗚呼孝非一家之行也所以移於事君而忠仁於<lb/>
宗族而睦交於朋友而信始於一鄉推之四海表<lb/>
于金石示之後世而觀周君之所施者無不可以<lb/>
書也豈獨俾其子孫之不隕也哉<lb/>
　　　　胡翼之墓表　歐陽　脩<lb/>
先生諱瑗字翼之姓胡氏其上世為陵州人後為<lb/>
泰州如臯人先生為人師言行而身化之使誠明<lb/>
<pb n="KR4h0040_SBCK_145-5b"/>
者逹昏愚者勵頑傲者革故其為法嚴而信為道<lb/>
乆而尊師道廢乆矣自景祐明道以来學<hi>惟先生者有師</hi>
暨泰山孫明復石守道三人而先生之徒最盛其<lb/>
在湖州之學弟子去来常數百人各以其經轉相<lb/>
傳授其教學之法最偹行之數年東南之士莫不<lb/>
以仁義禮樂為學慶歴四年　天子開天章閣與<lb/>
大臣講天下事始慨然詔州縣皆立學于是建太<lb/>
學於京師而有司請下湖州取先生之法以為太<lb/>
學法至今為著令後十餘年先生始来居太學學<lb/>
者自逺而至太學不能容取旁官署以為學舎禮<lb/>
<pb n="KR4h0040_SBCK_145-6a"/>
部貢舉歲所得士先生弟子十常居四五其髙弟<lb/>
者知名當時或取甲科居顯仕其餘散在四方隨<lb/>
其人賢愚皆循循雅飭其言談舉止遇之不問可<lb/>
知為先生弟子其學者相語稱先生不問可知為<lb/>
胡公也先生𥘉以白衣見天子論樂拜祕書省校<lb/>
書郎辟丹州軍事推官改宻州觀察推官丁父憂<lb/>
去職服除為保寕軍節度推官遂居湖學召為諸<lb/>
王宫教授以疾免已而以太子中舍致仕遷殿中<lb/>
丞於家皇祐中驛召至京師議樂復以為大理評<lb/>
事兼太常寺主簿又以疾辭歳餘為光禄寺丞國<lb/>
<pb n="KR4h0040_SBCK_145-6b"/>
子監直講迺居太學遷大理寺丞賜緋衣銀魚嘉<lb/>
祐元年遷太子中允充天章閣侍講仍居太學已<lb/>
而疾不能朝　天子數遣使者存問又以太常慱<lb/>
士致仕東歸之日太學之諸生與朝廷賢士大夫<lb/>
送之東門執弟子禮路人嗟嘆以為榮以四年六<lb/>
月六日卒于杭州享年六十有七以明年十月五<lb/>
日葬于烏程何山之原其世次官邑與其行事莆<lb/>
陽蔡君謨具誌于幽堂<lb/>
嗚呼先生之徳在乎人不待表而見于後世然非<lb/>
此無以慰學者之思乃掲于其墓之原六年八月<lb/>
<pb n="KR4h0040_SBCK_145-7a"/>
三日廬陵歐陽脩述<lb/>
　　　　壠岡阡表　歐陽　脩<lb/>
嗚呼惟我皇考崇公卜吉于瀧之六十年其子脩<lb/>
始克表於其阡非敢緩也盖有待也脩不幸生四<lb/>
歳而孤太夫人守節自誓居貧自力於衣食以長<lb/>
以教俾至于成人太夫人告脩曰汝父為吏亷而<lb/>
好施與喜賔客其俸禄雖薄常不使有餘曰無以<lb/>
是為我累故其亡也無一瓦之覆一壠之植以庇<lb/>
而為生吾何恃而能自守耶吾於汝父知其一二<lb/>
以有待於汝也自吾為汝家婦不及事吾姑然知<lb/>
<pb n="KR4h0040_SBCK_145-7b"/>
汝父之能養也汝孤而㓜吾不能知汝之必有立<lb/>
然知汝父之必将有後也吾之始歸也汝父免於<lb/>
母䘮方逾年歳時祭祀則必涕泣曰祭而豐不如<lb/>
養之薄也間御酒食則又涕泣曰昔吾不足而今<lb/>
有餘其何及也吾始一二見之以為新免於䘮適<lb/>
然耳既而其後常然至其終身未嘗不然吾雖不<lb/>
及事姑而以此知汝父之能養也汝父為吏嘗夜<lb/>
燭治官書屢廢而歎吾問之則曰此死獄也我求<lb/>
其生不得爾吾曰生可求乎曰求其生而不得則<lb/>
死者與我皆無恨矧求而有得耶以其有得則是<lb/>
<pb n="KR4h0040_SBCK_145-8a"/>
不求而死者恨也夫常求其生猶失之死而况常<lb/>
求其死也回顧乳者抱汝而立于旁因指而歎曰<lb/>
術者謂我歳行在戍将死使其言然吾不及見兒<lb/>
之立也後當以我語告之其平居教他子弟常用<lb/>
此語吾耳熟焉故能詳也其施於外事吾不能知<lb/>
其居于家無所矜飾而所為如此是真發於中者<lb/>
耶嗚呼其心厚於仁者耶此吾知汝父之必将有<lb/>
後也汝其勉之夫養不必豐要于孝利雖不得慱<lb/>
於物要其心之厚於仁吾不能教汝此汝父之志<lb/>
也脩泣而志之不敢忘先公少孤力學咸平三年<lb/>
<pb n="KR4h0040_SBCK_145-8b"/>
進士及第為道州判官泗綿二州推官又為泰州<lb/>
判官享年五十有九葬沙溪之瀧岡太夫人姓鄭<lb/>
氏考諱徳儀世為江南名族太夫人恭儉仁愛而<lb/>
有禮𥘉封福昌縣太君進封樂安安康彭城三郡<lb/>
太君自其家少賤時治其家以儉約其後常不使<lb/>
過之曰吾兒不能苟合於世儉薄所以居患難也<lb/>
其後脩貶夷陵太夫人言笑自若曰汝家故貧賤<lb/>
也吾處之有素矣汝能安之吾亦安矣自先公之<lb/>
亡三十年脩始得禄而養又十有二年列官于朝<lb/>
始得贈封其親又十年脩為龍圖閣直學士吏部<lb/>
<pb n="KR4h0040_SBCK_145-9a"/>
郎中留守南京太夫人以疾卒于官舍享年七十<lb/>
有二又八年脩以非才入副樞宻遂參政事又七<lb/>
年而罷自登二府　天子推恩褒其三世盖自嘉<lb/>
祐以来逢國大慶必加寵錫皇曾祖府君累贈金<lb/>
紫光禄大夫太師中書令曽祖妣累封楚國太夫<lb/>
人皇祖府君累贈金紫光禄大夫太師中書令兼<lb/>
尚書令祖妣累封吴國太夫人皇考崇公累贈金<lb/>
紫光禄大夫太師中書令兼尚書令皇妣累封越<lb/>
國太夫人　今上𥘉郊皇考賜爵為崇國公太夫<lb/>
人進號韓國於是小子脩泣而言曰嗚呼為善無<lb/>
<pb n="KR4h0040_SBCK_145-9b"/>
不報而遲速有時此理之常也惟我祖考積善成<lb/>
徳冝享其隆雖不克有於其躬而賜爵受封顯榮<lb/>
褒大實有三朝之錫命是足以表見于後世而庇<lb/>
賴其子孫矣乃列其世譜具刻于碑既又載我皇<lb/>
考崇公之遺訓太夫人之所以教而待於脩者並<lb/>
掲于阡俾知小子脩芝徳薄能鮮遭時竊位而幸<lb/>
全大節不辱其先者其来有自熈寕二年嵗次庚<lb/>
戌四月辛酉十五日乙亥男推誠保徳崇位翊戴<lb/>
功臣觀文殿學士特進行兵部尚書知青州軍州<lb/>
事兼管内勸農使充京東東路安撫使上柱國樂<lb/>
<pb n="KR4h0040_SBCK_145-10a"/>
安郡開國公食邑四千三百户實食封壹千二百<lb/>
户脩表<lb/>
　　　　處士征君墓表　王　安石<lb/>
淮之南有善士三人皆居于真州之揚子杜君者<lb/>
寓于醫無貧富貴賤請之輙往與之財非義輙謝<lb/>
而不受時時窮空幾不能以自存而未嘗有不足<lb/>
之色盖善言性命之理而其心曠然無累於物而<lb/>
予嘗與之語乆之而不厭也徐君忠信篤實遇人<lb/>
至謹雖疾病召筮不正衣巾不見寓於筮日得百<lb/>
數十錢則止不更筮也能為詩亦好属文有集若<lb/>
<pb n="KR4h0040_SBCK_145-10b"/>
干卷兩人者以醫筮故多為賢士大夫所知而征<lb/>
君獨不聞於世征君者諱某字某事其母夫人至<lb/>
孝居鄉里恂恂恭謹樂振人之窮急而未嘗與人<lb/>
校曲直好蓄書能為詩有子五人而教其三人為<lb/>
進士某今為某官某今為某官某亦再貢於鄉征<lb/>
君與兩人者相為友至驩而莫逆也兩人者皆先<lb/>
征君以死而征君以某年某月甲子終于家年七<lb/>
十七噫古者一鄉之善士必有以貴於一鄉一國<lb/>
之善士必有以貴於一國此道亡也乆矣余獨私<lb/>
愛夫三人者而樂為好事者道之而征君之子又<lb/>
<pb n="KR4h0040_SBCK_145-11a"/>
以請於是書以遺之使之鑱諸墓上杜君諱嬰字<lb/>
大和徐君諱仲堅字某<lb/>
　　　　外祖母黄夫人墓表　王　安石<lb/>
外祖夫人黄氏生二十二年歸吴氏歸五十年而<lb/>
卒三月而葬康定二年十二月也夫人淵静𥙿和<lb/>
不强而安事舅姑夫撫字皆順適吴氏内外族甚<lb/>
大朝夕相與居嵗時以辤弊酒夕相綴接卒夫人<lb/>
之世戚䟽愚良一無間言又喜書史曉大義往往<lb/>
引以輔道處士信厚聞其鄉子為士無虧行繄夫<lb/>
人之助夫人資寡言笑聲若不能出雖族人亦不<lb/>
<pb n="KR4h0040_SBCK_145-11b"/>
知其曉書史也安石外孫也故得之詳明道中過<lb/>
舅家夫人春秋髙矣視其禮猶若女婦然視其色<lb/>
不知其有喜愠也病且草以薄葬命子億其可謂<lb/>
以正始終也已舅藩既誌其葬四年安石還自楊<lb/>
州復其墓復墓曰聖人之教必繇閨門始後世志<lb/>
於教者亦未之勤而已天下相重以戾相蕩以侈<lb/>
疣然斁矣自公卿大夫無完徳豈或女婦然或者<lb/>
女婦居不識廳屏笑言不聞隣里是職然也置則<lb/>
悖矣然其死也聞人傳焉以羙之是亦教之熄也<lb/>
人人之不能然也傳焉以羙之冝也矧如夫人者<lb/>
<pb n="KR4h0040_SBCK_145-12a"/>
有不可表耶於戲<lb/>
　　　　程伯淳墓表　程　頥<lb/>
先生名顥字伯淳葬于伊川潞國太師題其墓曰<lb/>
明道先生弟頥序其所以而刻之石曰周公没聖<lb/>
人之道不行孟軻死聖人之學不傳道不行百世<lb/>
無善治學不傳千載無真儒無善治士猶得以明<lb/>
乎善治之道以淑諸人以傳諸後無真儒天下貿<lb/>
貿焉莫知所之人欲肆而天理滅矣先生生千四<lb/>
百<hi>之年</hi>後得不傳之學于遺經志将以斯道覺斯民<lb/>
天不憗遺哲人早世鄉人士大夫相與議曰道之<lb/>
<pb n="KR4h0040_SBCK_145-12b"/>
不明也乆矣先生出倡聖學以示人辨異端闢邪<lb/>
説開歴古之沉迷聖人之道得先生而後明為功<lb/>
大矣於是帝師采衆議而為之稱以表其墓學者<lb/>
之於道知所嚮然後見斯人之為功知所至然後<lb/>
見斯名之稱情山可夷谷可堙明道之名亘萬世<lb/>
而長存勒石墓旁以詔後人<lb/>
　　　　吕和叔墓表　范　育<lb/>
元豐五年歲次壬戌六月癸酉吕君和叔卒九月<lb/>
乙已從葬驪山之趾先大夫之墓其孤義山請識<lb/>
以文惟君明善至學性之所得者盡之於心心之<lb/>
<pb n="KR4h0040_SBCK_145-13a"/>
所知者踐之於身妻子刑之朋友信之鄉黨宗之<lb/>
可謂至誠敏徳者矣乃表其墓曰誠徳君子而系<lb/>
其身行云君諱大鈞字和叔其先汲郡人皇考鵠<lb/>
贈司封貟外郎王考通太常慱士贈兵部侍郎考<lb/>
蕡比部郎中贈左諫議大夫由兵部葬京兆之藍<lb/>
田故子孫爲其縣人焉𥘉諌議學逰未仕教子六<lb/>
人後五人相繼登科知名當世其季賢而早死縉<lb/>
紳士大夫傳其家聲以爲羙談君其苐三子也中<lb/>
進士乙科調秦州右司理參軍監延州折慱務攺<lb/>
光禄寺丞知耀州三原縣請代親入蜀移綿州巴<lb/>
<pb n="KR4h0040_SBCK_145-13b"/>
西縣諫議致仕居里君亦移疾不行丞相韓公子<lb/>
華宣撫陜西河東辟書寫機宻文字府罷移福州<lb/>
候官縣故相曾宣靖公鎮京兆薦涇陽縣皆不赴<lb/>
丁諫議憂服除獨家居講道數年仲兄龍圖閣待<lb/>
制大防請監鳯翔府造舡務君起就之官制改為<lb/>
宣義郎㑹詔伐西夏鄜延路轉運司檄君從事法<lb/>
為可辭使者請于朝君亦以禮際善而得行乃往<lb/>
從君亦盡力不苟以避使者愈賢之薦管勾文字<lb/>
數月感疾卒延州官舍享年五十有二君性純厚<lb/>
易直強明正亮所行不二於心所知不二于行其<lb/>
<pb n="KR4h0040_SBCK_145-14a"/>
學以孔子下學上逹之心立其志以孟子集義之<lb/>
功養其徳以顔子克已復禮之用厲其行其要歸<lb/>
之誠明不息不為衆人沮之而疑小辨奪之而屈<lb/>
勢利刼之而回知力窮之而止其自任以聖賢之<lb/>
重如此盖大學之教不明于世者千五百年先是<lb/>
扶風張先生子厚聞而知之而學者未知信也君<lb/>
於先生為同年友一言而契往執弟子禮問焉若<lb/>
謂始學必先行其所知而已若夫道性命之際正<lb/>
惟躬行禮義乆則至焉先生以謂學不造約雖勞<lb/>
而艱於進徳且謂君勉之當自悟君乃信巳不疑<lb/>
<pb n="KR4h0040_SBCK_145-14b"/>
設其義陳其數倡而行之将以抗横流繼絶學毅<lb/>
然不恤人之非間已也先生亦歎其勇為不可及<lb/>
始居諌議䘮衰麻斂䘮祭之事悉捐俗習事尚一<lb/>
倣諸禮後乃寖行於冠昏飲酒相見慶弔之間其<lb/>
文節粲然可觀人人皆識其義相與起好矜行一<lb/>
朝知禮義之可貴乆之君之志既克少施而於趣<lb/>
時求中未能沛然不疑然後信先生之學本末不<lb/>
可踰以造約為先務矣先生既殁君益脩明其學<lb/>
援是道推之以善俗且必於吾身親見之既而曰<lb/>
有命不得於今必得於後世其始講脩先生之法<lb/>
<pb n="KR4h0040_SBCK_145-15a"/>
曰如有用我者舉而措之而已既又知夫君子之<lb/>
徳不存焉雖不信而不悔始也急於行既乃至而<lb/>
不廹優㳺乎道之可樂始也嚴於率人既乃和而<lb/>
不觧使學趍而不厭嗚呼非持乆不已孰能與于<lb/>
此君疾命掃室正席黙坐問者至語未終而殁其<lb/>
徒聞疾或自家于官所及訃至相率迎其䘮逺至<lb/>
數十百里貧者位于别館哭之卒時夫人种氏治<lb/>
其䘮如君所以治諌議之䘮其孤既葬而祭于家<lb/>
必以禮嗚呼死生之際安而不感可以見養之至<lb/>
道行乎妻子善信乎朋友鄉黨可以見誠之感君<lb/>
<pb n="KR4h0040_SBCK_145-15b"/>
與人語必因其所可及而喻諸義治經説徳於身<lb/>
踐而心觧其文章不作於無用嘗譔次井田兵制<lb/>
為圖籍按之易易大臣有薦官邸教授者法當獻<lb/>
文君上天下為一家中國為一人賦推是道也愾<lb/>
乎天下矣君始娶馬氏再娶則种夫人也子義山<lb/>
能傳其父學孫男麟愈舟女一嗚呼仲尼七十而<lb/>
變化不息顔子短命未見其止曽子老而徳優先<lb/>
生有言樂正子與舜同術顧其行有未至至若君<lb/>
之術與聖人同其至足以觀之惜乎不得見其老<lb/>
放乎致極以立乎聖人之門一朝之遇措乎天下<lb/>
<pb n="KR4h0040_SBCK_145-16a"/>
國家乃中身而止矣嗚呼君之自信其所行以致<lb/>
其所及可為衆人道者也若信諸已而知乎天者<lb/>
則又非衆人之所可知必有君子而知君者矣安<lb/>
得孔子之門人與論君之徳者乎<lb/>
　　　　資政殿學士禮部侍郎范文正公神道<lb/>
　　　　　碑銘　歐陽　脩<lb/>
皇祐四年五月甲子資政殿學士尚書禮部侍郎<lb/>
汝南文正公薨于徐州以其年十有二月壬申葬<lb/>
于河南尹樊里之萬安山下公諱仲淹字希文五<lb/>
代之際世家蘇州事吴越　太宗皇帝時吴越獻<lb/>
<pb n="KR4h0040_SBCK_145-16b"/>
其地公之皇考從錢俶朝京師後為武寕軍掌書<lb/>
記以卒公生二歳而孤母夫人貧無依再適長山<lb/>
朱氏既長知其世家感泣去之南郡入學舍掃一<lb/>
室晝夜講誦其起居飲食人所不堪而公自刻益<lb/>
苦居五年大通六經之㫖為文章論説必本於仁<lb/>
義祥符八年舉進士禮部選第一遂中乙科為廣<lb/>
徳軍司理參軍始歸迎其母以養及公既貴天子<lb/>
贈公曽祖蘇州粮料判官諱某為太保祖祕書監<lb/>
諱某為太傅考諱某為太師妣謝氏為吴國夫人<lb/>
公少有大節於冨貴貧賤毁譽歡戚不一動其心<lb/>
<pb n="KR4h0040_SBCK_145-17a"/>
而慨然有志於天下常自誦曰士當先天下之憂<lb/>
而憂後天下之樂而樂也其事上遇人一以自信<lb/>
不擇利害為趋舍其所有為必盡其方曰為之自<lb/>
我者當如是其成與否有不在我者雖聖賢不能<lb/>
必吾豈苟哉天聖中晏丞相薦公文學以大理寺<lb/>
丞為祕閣校理以言事忤章獻太后㫖通判河中<lb/>
府乆之上記其忠召拜右司諫當太后臨朝聼政<lb/>
時以至日大㑹前殿上将率百官為壽有司已具<lb/>
公上䟽言天子無北靣且開後世弱人主以彊母<lb/>
后之漸其事遂已又上書請還政天子不報及太<lb/>
<pb n="KR4h0040_SBCK_145-17b"/>
后崩言事者希㫖多求太后時事欲深治之公獨<lb/>
以謂太后受託先帝保佑聖躬始終十年未見過<lb/>
失冝掩其小故以全大徳𥘉太后有遺命立楊太<lb/>
妃代為太后公諫曰太后母號也自古無代立者<lb/>
由是罷其冊命是歲大旱蝗奉使安撫東南使還<lb/>
㑹郭皇后廢率諫官御史伏閤争不能得貶知睦<lb/>
州又徙蘇州歳餘即拜禮部貟外郎天章閣待制<lb/>
召還益論時政闕失而大臣權倖多忌惡之居數<lb/>
月以公知開封府開封素號難治公治有聲事日<lb/>
益簡暇則益取古今治亂安危為上開說又為百<lb/>
<pb n="KR4h0040_SBCK_145-18a"/>
官圖以獻曰任人各以其材而百職脩堯舜之治<lb/>
不過此也因指其遷進遲速次序曰如此而可以<lb/>
為公可以為私亦不可以不察由是吕丞相怒至<lb/>
交論上前公求對辨語切坐落職知饒州明年吕<lb/>
公亦罷公徙潤州又徙越州而趙元昊反河西上<lb/>
復召相吕公乃以公為陜西經略安撫副使遷龍<lb/>
圖閣直學士是時新失大将延州危公請自守鄜<lb/>
延扞賊乃知延州元昊遣人遺書以求和公以謂<lb/>
無事請和難信且書有僣號不可以聞乃自為書<lb/>
告以逆順敗之説甚辨坐擅復書奪一官知耀州<lb/>
<pb n="KR4h0040_SBCK_145-18b"/>
未逾月徙知慶州既而四路置帥以公為環慶路<lb/>
經略安撫招討使兵馬都部署累遷諫議大夫樞<lb/>
宻直學士公為将務持重不急近功小利於延州<lb/>
築清澗城墾營田復承平永平廢塞熟羗歸業者<lb/>
數萬戸於慶州城大順以據要害又城細腰胡盧<lb/>
於是明珠滅成等大賊皆去賊為中國用自邉壘<lb/>
乆隳至兵與将常不相識公始分延州兵為六将<lb/>
訓練齊整諸路皆用以為法公之所在賊不敢犯<lb/>
人或疑公見敵應變為如何至其城大順也一旦<lb/>
引兵出諸将不知所向軍至柔逺始號令告其地<lb/>
<pb n="KR4h0040_SBCK_145-19a"/>
處使往築城至於版築之用大小畢具而軍中𥘉<lb/>
不知賊以騎三萬来争公戒諸将戰而賊走追勿<lb/>
過河已而賊果走追者不渡而河外果有伏賊失<lb/>
計乃引去於是諸将皆服公爲不可及公待将吏<lb/>
必使畏法而愛巳所得賜賚皆以上意分賜諸将<lb/>
使自爲謝諸羗質子縱其出入無一人逃者蕃酋<lb/>
來見召之臥内屏人徹衛與語不疑公居三歲士<lb/>
勇邉實恩信大洽乃决䇿謀取横山復靈武而元<lb/>
昊數遣使稱臣請和上亦召公歸矣𥘉西人籍爲<lb/>
鄉兵者十數萬既而黥以軍惟公所部但剌其手<lb/>
<pb n="KR4h0040_SBCK_145-19b"/>
公去兵罷獨得復為民其於兩路既得熟羗為用<lb/>
使以守邉因徙屯兵就食内地而紓西人饋輓之<lb/>
勞其所設施去而人徳之與守其法不敢變者至<lb/>
今尤多自公坐吕公貶羣士大夫各持二公曲直<lb/>
吕公患之凡直公者皆指為黨或坐竄逐及吕公<lb/>
復相公亦再起被用於是二公驩然相約戮力平<lb/>
賊天下之士皆以此多二公然朋黨之論遂起而<lb/>
不能止上既賢公可大用故卒置群議而用之慶<lb/>
歴三年春召為樞宻副使五譲不許乃就道既至<lb/>
數月以為參知政事每進見必以太平責之公歎<lb/>
<pb n="KR4h0040_SBCK_145-20a"/>
曰上之用我者至矣然事有先後而革弊于乆安<lb/>
非朝夕可也既而上再賜手詔趣使條天下事又<lb/>
開天章閣召見賜坐授以紙筆使䟽于前公惶恐<lb/>
避席始退而條列時所宜先者十數事上之其詔<lb/>
天下興學取士先徳行不專文辭革磨勘例遷以<lb/>
别能否减任子之數而除濫官用農桑考課守宰<lb/>
等方施行而磨勘任子之法僥倖之人皆不便因<lb/>
相與騰口而嫉公者亦幸外有言喜為之佐佑㑹<lb/>
邉奏有警公即請行乃以公為河東陜西宣撫使<lb/>
至則上書願復守邉即拜資政殿學士知邠州兼<lb/>
<pb n="KR4h0040_SBCK_145-20b"/>
陜西路安撫使其知政事纔一歲而罷有司悉奏<lb/>
罷公前所施行而復其時夏人已稱臣公因以疾<lb/>
請鄧州守鄧州三歳求知杭州又徙青州公益病<lb/>
又求知頴州肩舁至徐遂不起享年六十有四方<lb/>
公之病上賜藥存問既薨輙朝一日以其遺表無<lb/>
所請使就問其家所欲贈以兵部尚書所以哀䘏<lb/>
之甚厚公為人外和内剛樂善汎愛䘮其母時尚<lb/>
貧終身非賔客食不重肉臨財好施意豁如也及<lb/>
退而視其私妻子僅給衣食其為政所至民多立<lb/>
祠畫像其行已臨事自山林處士里閭田野之人<lb/>
<pb n="KR4h0040_SBCK_145-21a"/>
外至夷狄莫不知其名字而樂道其事者甚衆及<lb/>
其世次官爵誌于墓譜于家藏于有司者皆不論<lb/>
著著其繫天下國家之大者亦公之志也歟銘曰<lb/>
范於吴越世實陪臣俶納山川及其士民范始来<lb/>
北中間幾息公奮自躬與時偕逢事有罪功言有<lb/>
違從豈公必能天子用公其艱其勞一其始終夏<lb/>
童跳邉乗吏殆安帝命公往問彼驕頑有不聼順<lb/>
鋤其穴根公居三年怯勇隳完兒憐獸擾卒俾来<lb/>
臣夏人在廷其事方議帝趣公来以就予治公拜<lb/>
稽首兹為難哉𥘉匪其難在其終之群言營營卒<lb/>
<pb n="KR4h0040_SBCK_145-21b"/>
壊于成匪惡其成惟公是傾不傾不危天子之明<lb/>
存有顯榮殁有贈謚藏其　寵及後世惟百有<lb/>
位可勸無怠<lb/>
　　　　太尉王攵正公神道碑銘<lb/>
　　　　　　　　　　　　　　歐陽　脩<lb/>
至和二年七月乙未樞宻直學士右諫議大夫王<lb/>
素奏事殿中巳而泣且言曰臣之先臣旦相<lb/>
真宗皇帝十有八年今臣素又得待罪侍從之臣<lb/>
惟　先臣之訓其遺業餘烈臣實無似不能顯大<lb/>
而墓碑至今無辭以刻惟　陛下哀怜不忘先帝<lb/>
<pb n="KR4h0040_SBCK_145-22a"/>
之臣以假寵於王氏而朂其子孫天子曰嗚呼惟<lb/>
汝父旦事我　文考真宗一徳一心克終厥位有<lb/>
始有卒其可謂全徳元老矣汝素以是刻于碑素<lb/>
拜稽首泣而出明日有詔史館脩撰歐陽脩曰王<lb/>
旦墓碑未立汝可以銘臣脩謹按故推誠保順同<lb/>
徳守正翊戴功臣開府儀同三司守太尉充玉清<lb/>
昭應宫使上柱國太原郡開國公贈太師尚書令<lb/>
兼中書令追封魏國公謚曰文正王公諱旦字子<lb/>
明大名莘人也皇曽祖諱言滑州黎陽令追封許<lb/>
國公皇祖諱徹左拾遺追封魯國公皇考諱祜尚<lb/>
<pb n="KR4h0040_SBCK_145-22b"/>
書兵部侍郎追封晋國公皆累贈太師尚書令兼<lb/>
中書令曽祖妣姚氏魯國夫人祖妣田氏秦國夫<lb/>
人妣任氏徐國夫人邉氏秦國夫人公之皇考以<lb/>
文章自顯漢周之際逮事　太祖　太宗為名臣<lb/>
嘗諭杜重威使無反漢拒盧多遜害趙普之謀以<lb/>
百口明符彦卿無罪故世多稱王氏有隂徳公之<lb/>
皇考亦自植三槐于庭曰吾之後世必有為三公<lb/>
者此其所以志也公少好學有攵太平興國五年<lb/>
進士及第為大理評事知臨江縣監潭州銀塲再<lb/>
遷著作佐郎與編文苑英華遷殿中丞通判鄭濠<lb/>
<pb n="KR4h0040_SBCK_145-23a"/>
二州王禹偁薦其材任轉運使驛召至京師辭不<lb/>
受獻其所為文章得試直史館遷右正言知制誥<lb/>
知淳化三年禮部貢舉遷虞部貟外郎同判吏部<lb/>
流内銓知考課院右諫議大夫趙昌言參知政事<lb/>
公以壻避嫌求觧職　太宗嘉之改禮部郎中集<lb/>
賢殿脩撰昌言罷復知制誥仍兼脩撰判院事召<lb/>
賜金紫乆之遷兵部郎中居職　真宗即位拜中<lb/>
書舍人數日召為翰林學士知審官院通進銀臺<lb/>
封駮事公為人嚴重能任大事避逺權勢不可干<lb/>
以私由是　真宗益知其賢　若水名能知人常<lb/>
<pb n="KR4h0040_SBCK_145-23b"/>
稱公曰真宰相噐也若水為樞宻副使罷召對苑<lb/>
中問誰可大用者若水言公可用　真宗曰吾固<lb/>
巳知之矣咸平三年又知禮部貢舉居數日拜給<lb/>
事中同知樞宻院事明年以工部侍郎參知政事<lb/>
再遷刑部侍郎景徳元年契丹犯邉　真宗幸澶<lb/>
州雍王元份留守東京得暴疾命公馳自行在代<lb/>
元份留守二年遷尚書左丞三年拜工部尚書同<lb/>
中書門下平章事集賢殿大學士監脩國史是時<lb/>
契丹𥘉請盟趙徳明亦納誓約願守河西故地二<lb/>
邉兵罷不用　真宗遂欲以無事治天下公以謂<lb/>
<pb n="KR4h0040_SBCK_145-24a"/>
宋興三世　祖宗之法具在故其為相務行故事<lb/>
慎所改進退能否賞罰必當　真宗乆而益信之<lb/>
所言無不聼雖他宰相大臣有所請必曰王某以<lb/>
謂如何事無大小非公所言不决公在相位十餘<lb/>
年外無夷狄之虞兵革不用海内富貴群工百司<lb/>
各得其職故天下至今稱為賢宰相公於用人不<lb/>
以名譽必求其實苟賢且材矣必乆其宫而衆以<lb/>
為宜某職然後遷其所薦引人未嘗知㓂凖為樞<lb/>
宻使當罷使人私公求為使相公大驚曰将相之<lb/>
任豈可求耶且吾不受私請凖深恨之已而制出<lb/>
<pb n="KR4h0040_SBCK_145-24b"/>
除凖武勝軍節度使同中書門下平章事凖入見<lb/>
泣涕曰非　陛下知臣安能至此　真宗具道公<lb/>
所以薦凖者凖始媿歎以為不可及故參知政事<lb/>
李穆子行簡有賢行以将作監丞居于家　真宗<lb/>
召見慰勞之遷太子中允𥘉遣使者召之不知其<lb/>
所止　真宗命至中書問王某然後人知行簡公<lb/>
所薦也公自知制誥至為相薦士尤多其後公薨<lb/>
史官脩　真宗實録得内出奏章乃知朝廷之士<lb/>
多公所薦者公與人寡言笑其語雖簡而能以理<lb/>
屈人黙然終日莫能窺其際及奏事上前群臣異<lb/>
<pb n="KR4h0040_SBCK_145-25a"/>
同公徐一言以定　今上為皇太子太子諭徳見<lb/>
公稱太子學書有法公曰諭徳之職止扵是耶趙<lb/>
徳明言民飢求粮百萬斛大臣皆曰徳明新納誓<lb/>
而敢違請以詔書責之　真宗以問公請敕有司<lb/>
具粟百萬於京師詔徳明来取　真宗大喜徳明<lb/>
得詔書慚且拜曰朝廷有人大中祥符中天下大<lb/>
蝗　真宗使人於野得死蝗以示大臣明日他宰<lb/>
相有䄂死蝗以進者曰蝗實死矣請示于朝率百<lb/>
官賀公獨以為不可後數日方奏事飛蝗蔽天<lb/>
真宗顧公曰使百官方賀而蝗如此豈不為天下<lb/>
<pb n="KR4h0040_SBCK_145-25b"/>
笑耶宦者劉承規以忠謹得幸病且死求為節度<lb/>
使　真宗以語公曰承規待此以瞑目公執以為<lb/>
不可曰他日将有求為樞宻使者奈何至今内臣<lb/>
官不過留後公任事乆人有謗公於上者公輒引<lb/>
咎未嘗自辨至人有過失雖人主盛怒可辨者辨<lb/>
之必得而後已榮王宫火延前殿有言非天災請<lb/>
置獄劾火事當坐死者百餘人公獨請見曰始失<lb/>
火時　陛下以罪已詔天下而臣等皆上章待罪<lb/>
今反歸咎于人何以示信且火雖有迹寕知非天<lb/>
譴耶由是當坐者皆免日者上書言宫禁事坐誅<lb/>
<pb n="KR4h0040_SBCK_145-26a"/>
籍其家得朝士所與往還占問吉凶之説　真宗<lb/>
怒欲付御史問狀公曰此人之常情且語不及朝<lb/>
廷不足罪　真宗怒不觧公因自取嘗所占問之<lb/>
書進曰臣少賤時不免為此必以為罪願并臣付<lb/>
獄　真宗曰此事已發何可免公曰臣為宰相執<lb/>
國法豈可自為之幸於不發而以罪人　真宗意<lb/>
觧公至中書悉焚所得書既而　真宗悔復馳取<lb/>
之公曰臣已焚之矣由是獲免者衆公累官至太<lb/>
保以病求罷入見滋福殿　真宗曰朕方以大事<lb/>
託卿而卿疾如此因命皇太子拜公公言皇太子<lb/>
<pb n="KR4h0040_SBCK_145-26b"/>
盛徳必任　陛下事因薦可為大臣者十餘人其<lb/>
後不至宰相者李及凌䇿二人而已然亦皆為名<lb/>
臣公屢以疾請　真宗不得已拜公太尉兼侍中<lb/>
五日一朝視事遇軍國大事不以時入叅决公益<lb/>
惶恐因臥不起以疾懇辭冊拜太尉玉清昭應宫<lb/>
使自公病使者存問日常三四　真宗手自和藥<lb/>
賜之疾亟遽幸其第賜以白金五千兩辭不受以<lb/>
天禧元年九月癸酉薨于家享年六十有一　真<lb/>
宗臨哭輟視朝三日發哀于苑中其子弟門人故<lb/>
吏皆𬒳恩澤即以其年十一月庚申葬公於開封<lb/>
<pb n="KR4h0040_SBCK_145-27a"/>
府開封縣新里鄉大邉村公娶趙氏宋國夫人後<lb/>
公若干年卒子男三人長曰司封郎中雍次曰賛<lb/>
善大夫冲次曰素女四人長適太子太傅韓億次<lb/>
適兵部貟外郎直集賢院蘇耆次適右正言范令<lb/>
孫次適龍圖閣直學士兵部郎中吕公弼公事寡<lb/>
嫂謹與其弟旭相友悌尤篤任以家事一無所問<lb/>
而務以儉約率勵子弟使在富貴不知為驕侈兄<lb/>
子睦欲舉進士公曰吾嘗以太盛為懼其可與寒<lb/>
士争進至其薨也子素猶未官遺表不求恩澤有<lb/>
文集二十卷乾興元年詔配享　真宗廟廷臣脩<lb/>
<pb n="KR4h0040_SBCK_145-27b"/>
曰景徳祥苻之際盛也觀公之所以相而　先帝<lb/>
之所以用公者可謂至哉是以君明臣賢徳顯名<lb/>
尊生而俱享其榮殁而長配於廟可謂有始有卒<lb/>
如明詔所褒昔者烝民江漢推大臣下之事所以<lb/>
見任賢使能之功雖曰山甫穆公之詩實歌宣王<lb/>
之徳也臣謹考國史實録至於縉紳故老之傳得<lb/>
公終始之節而録可紀者輒聲為銘詩昭示後世<lb/>
以彰　先帝之明以稱聖恩褒顯王氏流澤子孫<lb/>
與　宋無極之意銘曰烈烈魏公相我　真宗<lb/>
真廟翼翼魏公配食公相　真宗不言以躬時有<lb/>
<pb n="KR4h0040_SBCK_145-28a"/>
大事事有大疑匪卜匪筮公為蓍龜公在相位終<lb/>
日如黙問其夷狄包裹兵革問其卿士百工以職<lb/>
問其庻民耕織衣食相有賞罰功當罪明相所黜<lb/>
升惟否惟能執其權衡萬物之平孰不事君胡能<lb/>
必信孰不為相其誰有終公薨于位太尉之崇<lb/>
天子有思永薦清廟侑我<lb/>
聖考惟時元老<lb/>
天子念功報公之隆春秋從享萬祀無窮作為詩<lb/>
歌以諗廟工<lb/>
<pb n="KR4h0040_SBCK_145-28b"/>
</p>
<p>
皇朝文鑑卷第一百四十五<lb/>
</p>
<p>
</p>
  </div>
</body>
</text>
</TEI>
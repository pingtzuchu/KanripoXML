<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_137-1a"/>
皇朝文鑑巻第一百三十七<lb/>
　行狀<lb/>
　　　司馬温公行狀　蘇　軾<lb/>
　　　　司馬温公行狀　蘇　軾<lb/>
曾祖政贈太子太保曾祖母薛氏贈温國太夫人<lb/>
祖炫試祕書省校書郎知耀州冨平縣事贈太子<lb/>
太傅祖母皇甫氏贈温國太夫人父池尚書吏部<lb/>
郎中充天章閣待制贈太師追封温國公母聶氏<lb/>
贈温國太夫人公諱光字君實其先河内人晉安<lb/>
平獻王孚之後王之裔孫征東大將軍陽始葬今<lb/>
<pb n="KR4h0040_SBCK_137-1b"/>
陜州夏縣涑水鄉子孫因家焉自髙祖曾祖皆以<lb/>
五代衰亂不仕冨平府君始舉進士没於縣令皆<lb/>
以氣節聞於鄉里而天章公以文學行義事<lb/>
真宗　仁宗為轉運使御史知雜事三司副使歷<lb/>
知鳳翔河中同杭虢晉六州以清直仁厚聞於天<lb/>
下號稱一時名臣公自兒童凛然如成人七嵗聞<lb/>
講左氏春秋大愛之退為家人講即了其大義自<lb/>
是手不釋書至不知飢渇寒暑年十五書無所不<lb/>
通文詞醇深有西漢風天章公當任子次及公公<lb/>
推與二從兄然後受補郊社齋郎再奏將作監主<lb/>
<pb n="KR4h0040_SBCK_137-2a"/>
簿年二十舉進士甲科改奉禮郎以天章公在杭<lb/>
辭所遷官求簽書蘇州判官事以便親許之未上<lb/>
丁太夫人憂未除丁天章公憂執喪累年毁瘠如<lb/>
禮服除簽書武成軍判官事改大理評事為國子<lb/>
直講遷本寺丞故相龐籍名知人始與天章公遊<lb/>
見公而竒之及是為樞密副使薦公召試館閣校勘<lb/>
同知太常禮院中官麥允言死詔以允言有軍功<lb/>
特給鹵簿公言孔子不以名器假人繁纓以朝且<lb/>
猶不可允言近習之臣非有元勲大勞而贈以三<lb/>
公之官給以一品鹵簿其為繁纓不亦大乎故相<lb/>
<pb n="KR4h0040_SBCK_137-2b"/>
夏竦卒詔賜謚文正公言諡之美者極於文正竦<lb/>
何人可以當此書再上改諡文莊遷殿中丞除史<lb/>
館檢討修日曆改集賢校理龐籍為鄆州徙并州<lb/>
皆辟公通判州事公感籍知已為盡力時趙元昊<lb/>
始臣河東貧甚官苦貴糴而民疲於逺輸麟州窟<lb/>
野河西多良田皆故漢地公私雜耕天聖中始禁<lb/>
田河西者虜乃得稍蠶食其地俯窺麟州為河東<lb/>
憂籍請公桉視公為畫五策宜因州中舊兵益禁<lb/>
兵三千廂兵五百築二堡河西可使堡外三十里<lb/>
虜不敢田則州西六十里無虜矣募民有能耕麟<lb/>
<pb n="KR4h0040_SBCK_137-3a"/>
州閑田者復其税役十五年能耕窟野河西者長<lb/>
復之耕者必衆官雖無所得而糴自賤可以漸紓<lb/>
河東之民籍移麟州如公言而兵官郭思勇且狂<lb/>
夜開城門引千餘人渡河載酒食不為戰備遇敵<lb/>
死之議者歸罪於籍罷節度使知青州公守闕三<lb/>
上書乞獨坐其事不報籍初不以此望公而公深<lb/>
以自咎籍既没升堂拜其妻如母撫其子如昆弟<lb/>
時人兩賢之改太常博士祠部員外郎直祕閣判<lb/>
吏部南曹遷開封府推官賜五品服交趾貢異獸<lb/>
謂之麟公言真偽不可知使其真非自然而至不<lb/>
<pb n="KR4h0040_SBCK_137-3b"/>
足為瑞若偽為逺夷笑願厚賜其使而還其獸因<lb/>
奏賦以諷遷度支員外郎判句院擢修起居注五<lb/>
辤而後受判禮部有司奏六月朔日當食公言故<lb/>
事食不滿分或京師不見皆賀臣以為日食四方<lb/>
見京師不見天意人君為隂邪所蔽天下皆知而<lb/>
朝廷獨不知其為災當益甚皆不當賀詔從之後<lb/>
遂以為常遷起居舍人同知諌院蘇轍直言策入<lb/>
第四等而考官以為不當收公言轍於同科四人<lb/>
中言最切直有愛君憂國之心不可不收時宰相<lb/>
亦以為當黜　仁宗不許曰求直言以直棄之天<lb/>
<pb n="KR4h0040_SBCK_137-4a"/>
下其謂朕何公遂與諫官王陶同上䟽願為宗廟<lb/>
社稷自重卻罷燕飲安養神氣後宫嬪御進見有<lb/>
度左右小臣賜予有節厚味腊毒無益奉養者皆<lb/>
不宜數御上皆納之初至和三年　仁宗始不豫<lb/>
國嗣未立天下寒心而不敢言惟諫官范鎮首發<lb/>
其議公時為并州通判聞而繼之上䟽言禮太宗<lb/>
無子則小宗為之後為之後者為之子也願<lb/>
陛下擇宗室賢者使攝儲貳以待皇嗣之生退居<lb/>
藩服不然則典宿衛尹京邑亦足以係天下之望<lb/>
䟽三上其一留中其二付中書公又與鎮書此大<lb/>
<pb n="KR4h0040_SBCK_137-4b"/>
事不言則巳言一出豈可復反願公以死爭之於<lb/>
是鎮言之益力及公爲諫官復上䟽且面言臣昔<lb/>
爲并州通判所上三章願　陛下果斷而力行之<lb/>
時　仁宗簡黙不言雖執政奏事首肯而已聞公<lb/>
言沉思久之曰得非欲選宗室爲繼嗣者乎此忠<lb/>
臣之言但人不敢及耳公曰臣言此自謂必死不<lb/>
意　陛下開納上曰此何害古今皆有之因令公<lb/>
以所言付中書公曰不可願　陛下自以意喻宰<lb/>
相是日公復言江淮鹽事詣中書白之宰相韓琦<lb/>
問公今日復何所言公黙計此大事不可不使琦<lb/>
<pb n="KR4h0040_SBCK_137-5a"/>
知思所以廣上意者即曰所言宗廟社稷大計也<lb/>
琦喻意不復言後十餘日有㫖令公與御史裏行<lb/>
陳洙同詳定行户利害洙與公屏語曰日者大饗<lb/>
明堂韓公攝太尉洙為監祭公從容謂洙曰君與<lb/>
司馬君實善君實近建言立嗣事恨不以所言送<lb/>
中書欲發此義無自發之行户利害非所以煩公<lb/>
也欲洙見公達此意爾時嘉祐六年閏八月也至<lb/>
九月公復上䟽面言臣向者進説　陛下欣然無<lb/>
難意謂即行矣今寂無所聞此必有小人言<lb/>
陛下春秋鼎盛子孫當千億何遽為此不祥之事<lb/>
<pb n="KR4h0040_SBCK_137-5b"/>
小人無逺慮特欲倉猝之際援立其所厚善者爾<lb/>
唐自文宗以後立嗣皆出於左右之意至有稱定<lb/>
策國老門生天子者此禍豈可勝言哉上大感悟<lb/>
曰送中書公至中書見琦等曰諸公不及今定議<lb/>
異日夜半禁中出寸𥿄以某人為嗣天下莫敢違<lb/>
琦等皆唯唯曰敢不盡力後月餘詔　英宗判宗<lb/>
正寺固辤不就職明年遂立為皇太子稱疾不入<lb/>
公復上䟽言凡人爭絲毫之利至相争奪今皇子辤<lb/>
不貲之冨至三百餘日不受命其賢於人逺矣有<lb/>
譏聞之足以知　陛下之聖能為天下得人然臣<lb/>
<pb n="KR4h0040_SBCK_137-6a"/>
聞父召無諾君命召不俟駕而行使者受命不受<lb/>
辭皇子不當辭避使者不當徒反凡召皇子内臣<lb/>
皆乞責降且以臣子大義責皇子宜必入　英宗<lb/>
遂受命兖國公主下嫁李瑋以驕恣聞公上䟽言<lb/>
太宗時姚坦為兖王翊善有過必諫左右教王詐<lb/>
疾踰月　太宗召王乳母入問起居狀乳母曰王<lb/>
無疾以姚坦故鬱鬱成疾爾　太宗怒曰王年少<lb/>
不知為此汝軰教之杖乳母數十召坦慰勉之齊<lb/>
國獻穆大長公主　太宗之子　真宗之妹<lb/>
陛下之姑而謙恭率禮天下稱其賢願　陛下教<lb/>
<pb n="KR4h0040_SBCK_137-6b"/>
子以　太宗為法公主事夫以獻穆為法已而公<lb/>
主不安於李氏詔瑋出知衛州公主入居禁中而<lb/>
瑋母揚歸其兄璋散遣其家人公言　陛下追念<lb/>
章懿太后故使瑋尚主今乃母子離析家事流落<lb/>
陛下獨無雨露之感悽惻之心乎瑋既責降公主<lb/>
亦不得無罪上感悟詔公主降封沂國待李氏恩<lb/>
禮不衰判檢院權判國子監除知制誥力辭至八<lb/>
九改授天章閣待制兼侍講賜三品服仍知諫院<lb/>
上䟽言經略安撫使以便宜從事出於兵興權制<lb/>
非永世法及將相大臣典州者多以貴倨自恃凌<lb/>
<pb n="KR4h0040_SBCK_137-7a"/>
忽轉運使使不得舉職朝廷務省事專行姑息之<lb/>
政至於胥史讙譁而逐御史中丞輦官悖慢而退<lb/>
宰相衛士凶逆而獄不窮姦澤加於舊軍人詈三<lb/>
司使而法官以為非犯堦級於用法有疑其餘一<lb/>
夫流言於道路而為之變法推恩者多矣皆陵遲之<lb/>
漸不可以不正充媛董氏薨追贈婉儀又贈淑妃<lb/>
輟朝成服百官奉慰定諡行冊禮葬給鹵薄公言<lb/>
董氏秩本微病革之日方拜充媛古者婦人無諡<lb/>
近制惟皇后有之鹵簿本以賞軍功未嘗施於婦<lb/>
人惟唐平陽公主有舉兵佐髙祖定天下之功乃<lb/>
<pb n="KR4h0040_SBCK_137-7b"/>
得給至韋庶人始令妃主葬日皆給皷吹非令典<lb/>
不足法時有司新定後宫封贈法皇后與妃皆贈<lb/>
三代公言别嫌明微妃不當與后同袁盎引却慎<lb/>
夫人坐正爲此爾天聖親郊太妃止贈二代而況<lb/>
妃乎知嘉祐八年貢舉　仁宗崩　英宗以哀毁<lb/>
致疾　慈聖光獻太后同聽政公首上䟽言<lb/>
章獻明肅太后保佑　先帝進賢退姦有大功於<lb/>
趙氏特以親用外戚小人故負謗天下今　太后<lb/>
𥘉攝大政大臣忠厚如王曾清純如張知白剛正<lb/>
如魯宗道質直如薛奎者當信用之鄙猥如馬季<lb/>
<pb n="KR4h0040_SBCK_137-8a"/>
良讒謟如羅崇勲者當踈逺之則天下服又上䟽<lb/>
英宗言漢宣帝為昭帝後終不追尊衛太子史皇<lb/>
孫光武起布衣得天下自以為元帝後亦不追尊<lb/>
鉅鹿都尉南頓君惟哀安栢靈皆自旁親入繼大<lb/>
統追尊其父祖天下非之願以為戒時公所得<lb/>
仁宗遺賜珠金直百餘萬率同列三上章言國有<lb/>
大憂中外窘乏不可專用乾興故事若遺賜不可<lb/>
辭則宜許侍從以上進金錢佐山陵費不許公乃<lb/>
以所得珠為諫院公使金錢以遺其舅氏義不藏<lb/>
於家　英宗疾既平　皇太后還政公上䟽言治<lb/>
<pb n="KR4h0040_SBCK_137-8b"/>
身莫先於孝治國莫先於公其言切至皆母子閒<lb/>
人所難言者時有司立法　皇太后有所取用有<lb/>
司奏覆得御寶乃供公極論以為不可當直下合<lb/>
同司移所屬立供如上所取已乃具數奏　太后<lb/>
以防矯偽曹佾除使相兩府皆遷公言佾無功而<lb/>
得使相　陛下以慰母心爾今兩府皆遷無名若<lb/>
以還政為功則宿衛將帥内侍小臣必有覬望已<lb/>
而都知任守忠等皆遷公復爭之因論守忠大姦<lb/>
陛下為皇子非守忠意沮壊大策離間百端賴<lb/>
先帝不聽及　陛下嗣位反覆革面交<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>　兩宫<lb/>
<pb n="KR4h0040_SBCK_137-9a"/>
國之大賊人之巨蠧乞斬於都市以謝天下詔以<lb/>
守忠為節度副使蘄州安置天下快之時有詔陜<lb/>
西刺民兵號義勇公上䟽極論其害云康定慶曆<lb/>
閒籍陜西民為鄉弓手已而刺為保捷指揮民被<lb/>
其毒兵終不可用遇敵先北正兵隨之每致崩潰<lb/>
縣官知其坐食無用汰遣歸農而惰遊之人不能<lb/>
復反南畝强者為盜弱者轉死父老至今流涕也<lb/>
今義勇何以異此章六上不從乞罷諌官不許王<lb/>
廣淵除直集賢殿公言廣淵姦邪不可近昔漢景<lb/>
帝為太子召上左右飲衛綰獨稱疾不行即帝位<lb/>
<pb n="KR4h0040_SBCK_137-9b"/>
待綰有加周世宗鎮澶淵張美為三司吏掌州之<lb/>
錢榖世宗私有求假美悉力應之及即位薄其為<lb/>
人不用今廣淵當　仁宗之世私自結於　陛下<lb/>
豈忠臣哉願黜之以厲天下執政建言濮安懿王<lb/>
德盛位隆宜有尊禮詔太常禮院與兩制議翰林<lb/>
學士王珪等相顧不敢先公獨奮筆立議曰為之<lb/>
後者為之子不敢復顧其私親今日所以崇奉濮<lb/>
安懿王典禮宜一準先朝封贈期親尊屬故事髙<lb/>
官大爵極其尊榮議成珪即敇吏以公手藁為案<lb/>
至今存焉時中外訩訩御史吕誨傅堯俞范純仁<lb/>
<pb n="KR4h0040_SBCK_137-10a"/>
吕大防趙鼎趙瞻等皆爭之相繼降黜公上䟽乞留<lb/>
之不可則乞與之皆貶初西戎遣使致祭而延州指<lb/>
使髙宜押伴傲其使者侮其國主使者訴於朝廷<lb/>
公與吕誨乞加宜罪不從明年西戎犯邊殺略吏<lb/>
士趙滋為雄州專以猛悍治邊公亦論其不可至<lb/>
是契丹之民有捕魚界河伐栁白溝之南者朝廷以<lb/>
知雄州李中祐為不材選將伐之公言國家當戎<lb/>
狄附順時好與之計較末節及其桀傲又從而姑<lb/>
息之近者西戎之禍生於髙宜北狄之隙起於趙<lb/>
滋朝廷方賢此二人故邊臣皆以生事為能今若<lb/>
<pb n="KR4h0040_SBCK_137-10b"/>
選將代中祐則來者必以滋為法而以中祐為戒<lb/>
漸不可長宜敇邊吏疆場細故徐以文檄徃反若<lb/>
輕以矢刃相加者坐之京師大水公上䟽論三事<lb/>
皆盡言無所隱諱除龍圖閣直學士判流内銓改<lb/>
右諫議大夫知治平四年貢舉　神宗即位首擢<lb/>
公為翰林學士公力辭不許上面諭公古之君子<lb/>
或學而不文或文而不學惟董仲舒揚雄兼之卿<lb/>
有文學何辭焉公曰臣不能為四六上曰如兩漢<lb/>
制詔可也公曰　本朝故事不可上曰卿能舉進<lb/>
士取髙等而云不能四六何也公趨出上遣内臣<lb/>
<pb n="KR4h0040_SBCK_137-11a"/>
至閣門彊公受告拜而不受趣公入謝曰上坐以<lb/>
待公公入至廷中以告置公懐中不得已乃受遂<lb/>
為御史中丞初中丞王陶論宰相不押常朝班為<lb/>
不臣宰相不從陶爭之力遂罷公既繼之言宰相<lb/>
不押班細故也陶言之過然愛禮存羊則不可已<lb/>
自頃宰相權重今陶復以言宰相罷則中丞不可<lb/>
復為臣願俟宰相押班然後就職上曰可陶既出<lb/>
知陳州謝章詆宰相不已執政議再貶陶公言陶<lb/>
誠可罪然　陛下欲廣言語屈已受陶而宰相獨<lb/>
不能容乎乃已公上䟽論修心之要三曰仁曰明<lb/>
<pb n="KR4h0040_SBCK_137-11b"/>
曰武治國之要三曰官人曰信賞曰必罰其說甚<lb/>
備且曰臣昔爲諫官即以此六言獻　仁宗其後<lb/>
以獻　英宗今以獻　陛下平生力學所得盡在<lb/>
是矣公在　英宗時與吕誨同論　祖宗之制勾<lb/>
當御藥院常用供奉官以下至内殿崇班則出近<lb/>
歳居此位者皆暗理官資食其廩給非　祖宗大<lb/>
意又故事年未五十不得爲内侍省押班今除張<lb/>
茂則止四十八不可至是又言之因論髙居簡姦<lb/>
邪乞加逺竄章五上上爲盡罷寄資内臣居簡亦<lb/>
補外未幾復留陳承禮劉有方二人公復爭之又<lb/>
<pb n="KR4h0040_SBCK_137-12a"/>
言近者王中正徃陜西知涇州劉渙等謟事中正<lb/>
而鄜延鈐轄吳舜臣違失其意已而渙等進擢舜<lb/>
臣降黜權歸中正謗歸　陛下是去一居簡得一<lb/>
居簡上手詔問公所從知公曰臣得之賔客非一<lb/>
人言事之有無惟　陛下知之若無臣不敢避妄<lb/>
言之罪萬一有之不可不察詔用宫邸直省官郭<lb/>
昭選等四人為閤門祗候公言國初草創天步尚<lb/>
艱故即位之始必以左右舊人為腹心耳目謂之<lb/>
隨龍非平日法也閤門祗候在文臣為館職豈可<lb/>
使厮役為之　英宗山陵公為儀仗使賜金五十<lb/>
<pb n="KR4h0040_SBCK_137-12b"/>
兩銀合三百兩三上章辭從之邊吏上言西戎步<lb/>
將嵬名山欲以横山之衆取諒祚以降詔邊臣招<lb/>
納其衆公上䟽極論以為名山之衆未必能制諒<lb/>
祚幸而勝之滅一諒祚生一諒祚何利之有若其<lb/>
不勝必引衆歸我不知何以待之臣恐朝廷不獨<lb/>
失信於諒祚又將失信於名山矣若名山餘衆尚<lb/>
多還北不可入南不受窮無所歸必將突據邊城<lb/>
以救其命　陛下獨不見侯景之事乎上不聽遣<lb/>
將种諤發兵迎之取綏州費六十萬萬西方用兵<lb/>
葢自是始矣兼翰林侍讀學士登州有不成婚婦<lb/>
<pb n="KR4h0040_SBCK_137-13a"/>
謀殺其夫傷而不死者吏疑問即承知州事許遵<lb/>
讞之有司當婦絞而詔貸之遵上議準律因犯殺<lb/>
傷而自首者得免所因之罪婦當減二等不當絞<lb/>
詔公與王安石議之安石是遵公言謀殺猶故殺<lb/>
也皆一事不可分若謀為所因與殺為二則故與<lb/>
殺亦可為二邪自宰相文彦博以下皆附公議然<lb/>
卒用安石言至今天下非之權知審官院百官上<lb/>
尊號公當答詔上䟽言　先帝親郊不受尊號天<lb/>
下莫不稱頌末年有建言者國家與契丹有徃來<lb/>
書信彼有尊號而我獨無以為深耻於是羣臣復<lb/>
<pb n="KR4h0040_SBCK_137-13b"/>
以非時上尊號昔漢文帝時單于自稱天地所生<lb/>
日月所置匈奴大單于不聞文帝復為大名以加<lb/>
之也願　陛下追用先帝本意不受此名上大恱<lb/>
手詔答公非卿朕不聞此言善為答詞使中外曉<lb/>
然知朕至誠非欺衆邀名者遂終身不復受尊號<lb/>
執政以河朔災傷國用不足乞今嵗親郊兩府不<lb/>
賜金帛送學士院取㫖公言兩府所賜以匹兩計<lb/>
止二萬未足以救災宜自文臣兩省武臣宗室剌<lb/>
史以上皆減半公與學士王珪王安石同對公言<lb/>
救災節用宜自貴近始可聽兩府辭賜安石曰常<lb/>
<pb n="KR4h0040_SBCK_137-14a"/>
衮辭賜饌時議以為衮自知不能當辭位不當辭<lb/>
禄且國用不足非當今之急務也公曰衮辭禄猶<lb/>
賢於持禄固位者國用不足真急務安石言非是<lb/>
安石曰不足者以未得善理財者故也公曰善理<lb/>
財者不過頭㑹箕斂以盡民財民窮為盗非國之<lb/>
福安石曰不然善理財者不加賦而上用足公曰<lb/>
天下安有此理天地所生財貨百物止有此數不<lb/>
在民則在官譬如雨澤夏澇則秋旱不加賦而上<lb/>
用足不過設法隂奪民利其害甚於加賦此乃桑<lb/>
洪羊欺漢武帝之言太史公書之以見武帝不明<lb/>
<pb n="KR4h0040_SBCK_137-14b"/>
爾至其末年盜賊蠭起幾至於亂若武帝不悔禍<lb/>
昭帝不變法則漢幾亡爭議不已王珪進曰救災<lb/>
節用宜自貴近始司馬光言是也然所費無幾恐<lb/>
傷國體王安石言亦是惟　明主裁擇上曰朕意<lb/>
與光同然姑以不允答之㑹安石當制遂引常衮<lb/>
事責兩府兩府亦不復辭兼史館修撰上問公可為諫<lb/>
官者公薦吕誨誨以天章閣待制知諫院詔公與<lb/>
張茂則同相視二股河及土堤利害公用都水監<lb/>
丞宋昌言策乞於二股之西置土堤約水東流若<lb/>
東流日深北流自淺薪芻漸備乃塞其北放出御<lb/>
<pb n="KR4h0040_SBCK_137-15a"/>
河胡蘆河下流以紓恩冀深瀛以西之患時議者<lb/>
多不同公於上前反覆諭難甚苦卒從之後皆如<lb/>
公言賜詔奬諭王安石始爲政創立制置三司條<lb/>
例司建爲青苖助役水利均輸之政置提舉官四<lb/>
十餘貟行其法於天下謂之新法公上䟽逆陳其<lb/>
利害曰後當如是行之十餘年無一不如公言者<lb/>
天下傳誦以爲公眞宰相雖田夫野老皆號公司<lb/>
馬相公而婦人孺子知其爲君實也邇英進讀至<lb/>
蕭何曹參事公曰參不變何法得守成之道故孝<lb/>
惠髙后時天下晏然衣食滋殖上曰漢常守蕭何<lb/>
<pb n="KR4h0040_SBCK_137-15b"/>
之法不變可乎公曰何獨漢也使三代之君常守<lb/>
禹湯文武之法雖至今存可也武王克商曰乃反<lb/>
商政政由舊然則雖周亦用商政也書曰無作聦<lb/>
明亂舊章漢武帝用張湯言取髙帝法紛更之盜<lb/>
賊半天下元帝改宣帝之政而漢始衰由此言之<lb/>
祖宗之法不可變也後數日吕惠卿進講因言先<lb/>
王之法有一年變者正月始和布法象魏是也有<lb/>
五年一變者巡狩考制度是也有三十年一變者<lb/>
刑罰世輕世重是也有百年不變者父慈子孝兄<lb/>
友弟恭是也前日光言非是其意以諷朝廷且譏<lb/>
<pb n="KR4h0040_SBCK_137-16a"/>
臣爲條例司官爾上問公惠卿言何如公曰布法<lb/>
象魏布舊法也何名爲變若四孟月朔屬民讀法<lb/>
爲時變月變耶諸侯有變禮易樂者王巡守則誅<lb/>
之王不自變也刑新國用輕典亂國用重典平國<lb/>
用中典是爲世輕世重非變也且治天下譬如居<lb/>
室弊則修之非大壊不更造也大壞而更造非得<lb/>
良匠美材不成今二者皆無有臣恐風雨之不庇<lb/>
也公卿侍從皆在此願　陛下問之三司使掌天<lb/>
下財不才而黜可也不可使兩府侵其事今爲制<lb/>
置三司條例司何也宰相以道佐人主安用例苟<lb/>
<pb n="KR4h0040_SBCK_137-16b"/>
用例而已則胥史足矣今為看詳中書條例司何<lb/>
也惠卿不能對則詆公曰光為侍從何不言言而<lb/>
不從何不去公作而答曰是臣之罪也上曰相與<lb/>
論是非爾何至是講畢賜坐户外將出上命徙坐<lb/>
户内左右皆避去上曰朝廷每更一事舉朝訩訩<lb/>
何也王珪曰臣䟽賤在闕門之外朝廷之事不能<lb/>
盡知借使聞之道路又不知其虚實也上曰聞則言<lb/>
之公曰青苖出息平民為之尚能以蠶食下户至<lb/>
飢寒流離況縣官法度之威乎惠卿曰青苖法願<lb/>
取則與之不願不彊也公曰愚民知取債之利不<lb/>
<pb n="KR4h0040_SBCK_137-17a"/>
知還債之害非獨縣官不彊冨民亦不彊也臣聞<lb/>
作法於凉其弊猶貪作法於貪弊將若之何昔<lb/>
太宗平河東立和糴法時米斗十餘錢草束八錢<lb/>
民樂與官爲市其後物貴而和糴不解遂爲河東<lb/>
世世患臣恐異日之青苖猶可東之和糴也上曰<lb/>
陜西行之久矣民不以爲病公曰臣陜西人也見<lb/>
其病不見其利朝廷初不許也而有司尚能以病<lb/>
民況立法許之乎上曰坐倉糴米何如坐者皆起<lb/>
曰不便上已罷之幸甚上曰未罷也公曰京師有<lb/>
七年之儲而錢常乏若坐倉錢益乏米益陳柰何<lb/>
<pb n="KR4h0040_SBCK_137-17b"/>
惠卿曰坐倉得米百萬斛則省東南百萬之漕以<lb/>
其錢供京師何患無錢公曰東南錢荒而米狼戾<lb/>
今不糴米而漕錢棄其有餘取其所無農末皆病<lb/>
矣侍講吳申起曰光言至論也公曰此皆細事不<lb/>
足煩人主但當擇人而任之有功則賞有罪則罰<lb/>
此則　陛下職也上曰然文王罔攸兼于庶言庶<lb/>
獄庶㥀惟有司之牧夫公趨出上曰卿得無以惠<lb/>
卿之言不樂乎公曰不敢韓琦上䟽論青苖之害<lb/>
上感悟欲罷其法安石稱疾求去㑹拜公樞密副<lb/>
使公上章力辭至六七曰上誠能罷制置條例司<lb/>
<pb n="KR4h0040_SBCK_137-18a"/>
追還提舉官不行青苖助役等法雖不用臣臣受<lb/>
賜多矣不然終不敢受命上遣人謂公樞密兵事<lb/>
也官各有職不當以他事為辭公言臣未受命則<lb/>
猶侍從也於事無不可言者安石起視事青苖法<lb/>
卒不罷公亦卒不受命則以書喻安石三徃返開<lb/>
喻苦至猶幸安石之聽而改也且曰巧言令色鮮<lb/>
矣仁彼忠信之士於今當路時雖齟齬可憎後必<lb/>
徐得其力謟䛕之人於今誠有順適之快一旦失<lb/>
勢必有賣公自售者意謂吕惠卿對賔客輙指言<lb/>
之曰覆王氏者必惠卿也小人本以利合勢傾利<lb/>
<pb n="KR4h0040_SBCK_137-18b"/>
移何所不至其後六年而惠卿叛安石上書告其<lb/>
罪苟可以覆王氏者靡不為也由是天下服公先<lb/>
知公求補外上猶欲用公公不可以端明殿學<lb/>
士出知永興軍朝辤進對猶乞免本路青苖助役<lb/>
宣撫使下令分義勇四畨欲以更戍邊選諸軍驍<lb/>
勇募閭里惡少為竒兵調民為乾糧皺飯雖内郡<lb/>
不被邊皆修城池樓㯭如邊郡且遣兵就糧長安<lb/>
河中邠三輔騷然公上䟽極言方凶嵗公私困弊<lb/>
不可舉事而永興一路城池樓㯭皆不急乾糧皺<lb/>
飯昔常造後無用腐棄之宣撫司令臣皆未敢從<lb/>
<pb n="KR4h0040_SBCK_137-19a"/>
若乏軍興臣坐之於是一路獨得免頃之詔移知<lb/>
許州不赴遂乞判西京留司御史臺以歸自是絶<lb/>
口不論事以祀明堂恩加上柱國至熈寧七年上<lb/>
以天下旱蝗詔求直言公讀詔泣下欲黙不忍乃<lb/>
復陳六事一青苖二免役三市易四邊事五保甲<lb/>
六水利此尤病民也宜先罷又以書責宰相吳充<lb/>
天子仁聖如此而公不言何也元豐五年公忽得<lb/>
語澀疾自疑當中風乃豫作遺表大略如六事加<lb/>
詳盡感㮣親書緘封置臥内且死當以授所善范<lb/>
純仁范祖禹使上之凡居洛十五年再任留司御<lb/>
<pb n="KR4h0040_SBCK_137-19b"/>
史臺四任提舉崇福宫官制行改太中大夫加資<lb/>
政殿學士　神宗崩公赴闕臨衛士見公入皆以<lb/>
手加額曰此司馬相公也民遮道呼曰公無歸洛<lb/>
留相天子活百姓所在數千人聚觀之公懼㑹放<lb/>
辭謝遂徑歸洛　太皇太后聞之詰問主者遣使<lb/>
勞公問所當先者公言近嵗士大夫以言為諱閭<lb/>
閻愁苦於下而上不知明主憂勤於上而下無所<lb/>
訴此罪在羣臣而愚民無知歸怨　先帝宜下詔<lb/>
首開言路從之下詔榜朝堂而當時有不欲者於<lb/>
詔語中設六事以禁切言者曰若隂有所懷犯非<lb/>
<pb n="KR4h0040_SBCK_137-20a"/>
其分或扇搖機事之重或迎合已行之令上以觀<lb/>
望朝廷之意以僥倖希進下以眩感流俗之情以<lb/>
干取虚譽若此者必罰無赦　太皇太后封詔草<lb/>
以問公公曰此非求諫乃拒諫也人臣惟不言言<lb/>
則入六事矣時太府少卿宋彭年水部員外郎王<lb/>
諤皆應詔言事有欲借此二人以徵天下言者皆<lb/>
以非職而言贖銅三十斤公具論其情且請改賜<lb/>
詔書行之天下從之於是四方吏民言新法不便<lb/>
者數千人公方草具所當行者而　太皇太后已<lb/>
直旨散遣修京城役夫罷減皇城内覘者止御前<lb/>
<pb n="KR4h0040_SBCK_137-20b"/>
工作出近侍之無狀者三十餘人戒敕中外無敢<lb/>
苛刻暴斂廢導洛司物貨場及民所養户馬寛保<lb/>
馬限皆從中出大臣不與公上䟽謝當今急務<lb/>
陛下略巳行之矣小臣稽慢罪當萬死詔除公知<lb/>
陳州且過闕入見使者勞問相望於道至則拜門<lb/>
下侍郎公力辭不許數賜手詔　先帝新棄天下<lb/>
天子沖㓜此何時而君辭位耶公不敢復辭以覃<lb/>
恩遷通議大夫初　神宗皇帝以英偉絶人之資<lb/>
勵精求治凜凜乎漢宣帝唐太宗之上矣而宰相<lb/>
王安石用心過當急於功利小人得乘間而入吕<lb/>
<pb n="KR4h0040_SBCK_137-21a"/>
惠卿之流以此得志後者慕之爭先相髙而天下<lb/>
病矣　先帝明聖獨覺其非出安石金陵天下欣<lb/>
然意法必變雖安石亦自悔恨其去而復用也欲<lb/>
稍自改而惠卿之流恐法變身危持之不肯改然<lb/>
先帝終疑之遂退安石八年不復召而惠卿亦再<lb/>
逐不用元豐之末天下多故及　二聖嗣位日夜<lb/>
引領以觀新政而進説者以為三年無改於父之<lb/>
道欲稍損其甚者毛舉數事以塞人言公慨然爭<lb/>
之曰先帝之法其善者雖百世不可變也若安石<lb/>
惠卿等所建為天下害非　先帝本意者改之當<lb/>
<pb n="KR4h0040_SBCK_137-21b"/>
如救焚拯溺猶恐不及昔漢文帝除肉刑斬右趾<lb/>
者棄市笞五百者多死景帝元年即改之武帝作<lb/>
鹽鐵榷酤均輸等法昭帝罷之唐代宗縱宦官公<lb/>
求賂遺置客省拘滯四方之人德宗立未三月罷<lb/>
之德宗晚年為宫市五坊小兒暴横鹽鐵月進羨<lb/>
餘順宗即位罷之當時恱服後世稱頌未有或非<lb/>
之者也況<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>太皇太后以母改子非子改父衆議<lb/>
乃定公以為治亂之機在於用人邪正一分則消<lb/>
長之勢自定每論事必以人物為先凡所進退皆<lb/>
天下所謂當然者然後朝廷清明人主始得聞天<lb/>
<pb n="KR4h0040_SBCK_137-22a"/>
下利害之實遂罷保甲團教依義勇法嵗一閲保<lb/>
馬不復買見在者還監牧給諸軍廢市易法所儲<lb/>
物皆鬻之不取息而民所欠錢皆除其息京東鑄<lb/>
鐡錢河北江西福建湖南鹽及福建茶法皆復其舊<lb/>
獨川陜茶以邊用未即罷遣使相視去其甚者户<lb/>
部左右曹錢榖皆領之尚書凡昔之三司使事有<lb/>
散隷五曹及寺監者皆歸户部使尚書周知其數<lb/>
量入以為出於是天下釋然曰此先帝本意也非<lb/>
吾君之子不能行吾君之意時獨免役青苖將官<lb/>
之法猶在而西戎之議未決也山陵畢遷公正議<lb/>
<pb n="KR4h0040_SBCK_137-22b"/>
大夫公自以不與顧命不敢當詔不許元祐元年<lb/>
正月公始得疾詔公與尚書左丞吕公著朝㑹與<lb/>
執政異班再拜而已不舞蹈公疾益甚歎曰四患<lb/>
未除吾死不瞑目矣乃力疾上䟽論免役五害乞<lb/>
直降敕罷之率用熈寧以前法有未便州縣監司<lb/>
節級以聞為一路一州一縣法詔即日行之又論<lb/>
西戎大略以和戎為便用兵為非時異議者甚衆<lb/>
公持之益堅其後太師文彦博議與公合衆不能<lb/>
奪又論將官之害詔諸將兵皆隷州縣軍政委守<lb/>
令通決之又乞廢提舉常平司以其事歸之轉運<lb/>
<pb n="KR4h0040_SBCK_137-23a"/>
使及提㸃刑獄公謂監司多新進少年務爲刻急<lb/>
天下病之乞自太中大夫待制以上於郡守中舉<lb/>
轉運使提㸃刑獄於通判中舉轉運判官又以文<lb/>
學德行吏事武略等爲十科求天下遺才命文臣<lb/>
陞朝以上嵗舉經明行修一人以爲進士髙選皆<lb/>
從之拜左僕射疾稍間將起視事詔免朝覲許以<lb/>
肩輿三日一入都堂或門下尚書省公不敢當曰<lb/>
不見君不可以視事詔公肩輿至内東門子康扶<lb/>
入對小殿且曰毋拜公惶恐入對延和殿再拜遂<lb/>
罷青苖錢專行常平糶糴法以嵗上中下熟爲三<lb/>
<pb n="KR4h0040_SBCK_137-23b"/>
等榖賤及下等則增價糴貴及上等則減價糶惟<lb/>
中則否及下等而不糴及上等而不糶皆坐之時<lb/>
二聖恭儉慈孝視民如傷虚已以聽公公知無不為<lb/>
以身任天下之責數月復病以九月丙辰朔薨于<lb/>
西府享年六十八　太皇太后聞之慟　上亦感<lb/>
涕不已時方躬祀明堂禮成不賀　二聖皆臨其<lb/>
喪哭之哀甚輟視朝贈太師温國公禭以一品禮<lb/>
服賻銀三千兩絹四千匹賜龍腦水銀以斂命户<lb/>
部侍郎趙瞻入内内侍省押班馮宗道䕶其喪歸<lb/>
葬夏縣官其親族十人公忠信孝友恭儉正直出<lb/>
<pb n="KR4h0040_SBCK_137-24a"/>
於天性自少及老語未嘗妄其好學如飢之嗜食<lb/>
於財利紛華如惡惡臰誠心自然天下信之退居<lb/>
於洛徃來陜郊陜洛閒皆化其德師其學法其儉<lb/>
有不善曰君實得無知之乎博學無所不通音樂<lb/>
律歷天文書數皆極其妙晚節尤好禮為冠婚喪<lb/>
祭法適古今之宜不喜釋老曰其微言不能出吾<lb/>
書其誕吾不信不事生産買第洛中僅庇風雨有<lb/>
田三頃喪其夫人質田以葬惡衣菲食以終其身<lb/>
自以遭遇聖明言聽計從以身徇天下躬親庶務<lb/>
不舍晝夜賔客見其體羸曰諸葛孔明二十罰以<lb/>
<pb n="KR4h0040_SBCK_137-24b"/>
上皆親之以此致疾公不可以不戒公曰死生命<lb/>
也為之益力病革諄諄不復自覺如夢中語然皆<lb/>
朝廷天下事也既没其家得遺奏八紙上之皆手<lb/>
札論當世要務京師民畫其像刻印鬻之家置一<lb/>
本飲食必祝焉四方皆遣人購之京師時畫工有<lb/>
致冨者有文集八十巻資治通鑑二百九十四巻<lb/>
考異三十巻歷年圖七巻通歷八十巻稽古録二<lb/>
十巻本朝百官公卿表六巻翰林詞草三巻註古<lb/>
文孝經一巻易説三巻註繫辭二巻註老子道德<lb/>
論二巻集註太元經八巻大學中庸義一巻集註<lb/>
<pb n="KR4h0040_SBCK_137-25a"/>
揚子十三巻文中子傳一巻河外諮目三巻書儀<lb/>
八巻家範四巻續詩話一巻遊山行記十二巻醫<lb/>
問七篇其文如金玉榖帛藥石也必有適於用無<lb/>
益之文未嘗一語及之初公患歷代史繁重學者<lb/>
不能綜況於人主遂約戰國至秦二世如左氏體<lb/>
為通志八巻以進　英宗恱之命公續其書置局<lb/>
祕閣以其素所賢者劉攽劉恕范祖禹為屬官凡<lb/>
十九年而成起周威烈王訖五代上下一千三百<lb/>
六十二載其是非疑似之閒皆有辨論一事而數<lb/>
説者必考合異同而歸之一作考異以志之<lb/>
<pb n="KR4h0040_SBCK_137-25b"/>
神宗尤重其書以爲賢於荀恱親爲製叙賜名資<lb/>
治通鑑詔邇英讀其書賜頴邸舊書二千四百二<lb/>
卷書成拜資政殿學士賜金帛甚厚娶張氏禮部<lb/>
尚書存之女封清河郡夫人先公卒追封温國夫<lb/>
人子三人童唐皆早亡康今爲祕書省校書郎孫<lb/>
二人植栢皆承奉郎公歷事　四朝皆爲人主所<lb/>
敬然　神宗知公最深公思有以報之常誦孟子<lb/>
之言曰責難於君謂之恭陳善閉邪謂之敬謂吾<lb/>
君不能謂之賊故雖議論違忤而　神宗識其意<lb/>
待之愈厚及拜資政殿學士蓋有意復用公也夫<lb/>
<pb n="KR4h0040_SBCK_137-26a"/>
復用公者豈徒然哉將必行其所言公亦識其意<lb/>
故為政之日自信而不疑嗚呼若　先帝可謂知<lb/>
人矣其知之也深公可謂不負所知矣其報之也<lb/>
大軾從公遊二十年知公平生為詳故録其大者<lb/>
為行狀其餘非天下所以治亂安危者皆不載<lb/>
<pb n="KR4h0040_SBCK_137-26b"/>
</p>
<p>
皇朝文鑑巻第一百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_075-1a"/>
皇朝文鑑巻第七十五<lb/>
　賛<lb/>
　　　擬冨民侯傳賛　張　詠<lb/>
　　　杜甫賛　狄　遵度<lb/>
西漢三名儒賛　劉　敞<lb/>
河間獻王賛　司馬　光<lb/>
無爲賛　司馬　光<lb/>
晉蔡謨賛　王　回<lb/>
嵇紹賛　王　回<lb/>
畫賛　李　泰伯<lb/>
<pb n="KR4h0040_SBCK_075-1b"/>
　　　九馬圖賛　蘇　軾<lb/>
　　　二䟽圖賛　蘇　軾<lb/>
　　　偃松屏賛　蘇　軾<lb/>
　　　三馬圖賛　蘇　軾<lb/>
　　　王元之畫像賛　蘇　軾<lb/>
　　　王仲儀真賛　蘇　軾<lb/>
　　　文與可飛白賛　蘇　軾<lb/>
　　　師子屏風賛　蘇　軾<lb/>
　　　管㓜安畫賛　蘇　軾<lb/>
　　　王元之真賛　黄　庭堅<lb/>
<pb n="KR4h0040_SBCK_075-2a"/>
　　　孔北海賛　陳　師道<lb/>
擬富民侯傳賛　張　詠<lb/>
漢武晚年以丞相爲冨民侯冨民大本也侯爵勸<lb/>
功也推尊之若此將復古王之功歟嘻大朴未散<lb/>
民命在天風教既闢民命在賢賢不可黷黷之非<lb/>
賢先王仁孝以辯之民不可擾擾之生弊先王簡<lb/>
儉以御之粤自桀作瑶臺民始知勞秦易井田民<lb/>
始知弊所謂上闊其欲而下散其束四人桓桓去<lb/>
勞就安百途鑿鑿雕偽散朴衰周之民也真可哀<lb/>
哉一作之百取之斑白不得息稚齒而趨驅焦勞<lb/>
<pb n="KR4h0040_SBCK_075-2b"/>
力竭而飢凍繼之浮民姦我利非賢盜我食何嘗<lb/>
少得佑助徒俾日攻之故謂令徳日埋窮兵亦私<lb/>
末途喧喧而大本取弊者於斯也哉非有大聖正<lb/>
智其誰拯之歟漢洗秦弊七十年武威文經漸被<lb/>
四海以髙祖之仁文帝之儉尚不能推民壽鄉功<lb/>
磨三代加於武皇事威窮侈四十年間民力凋半<lb/>
亟下冨民之詔尊爲上公之號憂勞誠思亦至矣<lb/>
乎徒知民冨而後國昌不知國正而後民治吁不<lb/>
能師三代育民之法以事末術良可悲矣亦由止<lb/>
奔流之舟雖萬斯篙未若五尺之纜之要也　已<lb/>
<pb n="KR4h0040_SBCK_075-3a"/>
弊之民雖百斯術未若一正其本之　也嗚呼末<lb/>
塗未塞本弊不正欲民富國昌者未之有也漢雜<lb/>
覇道史或過矣余愛其君有富民之志臣榮冨民<lb/>
之號又憤不能開通之因附史氏作賛以矯之賛<lb/>
曰<lb/>
　五后之世事簡而民静夏商周之世事正而民<lb/>
　治故貧冨之名稀所稱焉三代之季四人亂倫<lb/>
　百途競新蚩蚩餓甿無階休存之遂使抱仁義<lb/>
　智能者易以要功於其間如武皇帝命冨民侯<lb/>
　又如何哉又何如哉<lb/>
<pb n="KR4h0040_SBCK_075-3b"/>
　　　　杜甫賛　狄　遵度<lb/>
先生甫名其字子美其祖審言當景龍際以詩自<lb/>
名髙視一世逮子美生其作愈偉少而不羈跌宕<lb/>
徙倚大章短篇純乎首尾詩派之别源逺乎哉波<lb/>
流沄沄乃自我回蹲崑崙巔足亂四溟覼縷蛤蠏<lb/>
拘致鯤鯨蜿蜒委瑣巨細雜并一啜則已不圖其<lb/>
贏横放直出詭色互端排蕩摧戛措齒不安鬼求<lb/>
於隂神索於陽鈎搜錯莫色沮氣傷閃形撇影隠<lb/>
露藏蔽殫變極態惟厥所指吾方瞪踞初不用意<lb/>
沃粹醇源植根塊土貫赫胥庭盤燧人圃經亘聮<lb/>
<pb n="KR4h0040_SBCK_075-4a"/>
属百億萬古芬釀雜襲纎細委墜哺啜蹈藉郡稚<lb/>
走死嗚呼子美之述吾能誦之子美之意吾能知<lb/>
之子美之意其所未聞其所未知蓋未得其云爲<lb/>
　　　　西漢三名儒賛<lb/>
余讀西漢愛董仲舒劉向楊雄之爲人慕之然仲<lb/>
舒好言災異幾䧟大刑向鑄偽黄金亦减死論雄<lb/>
仕王莾作劇秦美新復投閣求死皆背於聖人之<lb/>
道惑於性命之理者也以彼三子猶未能盡善才<lb/>
難不其然與善其善可師其過可警也爲三賛以<lb/>
自覧焉<lb/>
<pb n="KR4h0040_SBCK_075-4b"/>
仲舒先覺承秦絶學進退規矩金玉其璞發明春<lb/>
秋大義以脩旁及五經慱哉優優世莫能庸黜相<lb/>
諸侯仁義所漸易剛以柔茫茫大道在昔聖考蓋<lb/>
有不聞奚究奚討主父掎之仲舒詭之嗟若先生<lb/>
有以啓之懲違告休不預世憂著作孔多後世是<lb/>
遒嗟爾君子克遵厥猷　子政翼翼簡易正直慱<lb/>
覧百家以充其徳黄金之偽智由信惑臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>邪世<lb/>
身居困阨不爲俗儒苟取拘拘略其威儀忠質之<lb/>
符疾邪救危著論上書同姓之仁賢哉已夫雖不<lb/>
三事其文實章以迄于今日月之光嗟我後人庶<lb/>
<pb n="KR4h0040_SBCK_075-5a"/>
幾不忘<lb/>
子雲清虚自有大度非聖不觀恥爲章句擬倣六<lb/>
經其文孔明隱隱谹谹實爲雷霆世三不遷知<lb/>
命理神胡爲投閣劇秦美新君子之缺衆儒有言<lb/>
盖天絶之亦何必然末世之人以道邀利或徇耳<lb/>
目得之弗愧嗟爾君子能勿此畏<lb/>
　　　　河間獻王賛　司馬　光<lb/>
周室衰道徳壞五帝三王之文飄淪散失弃置不<lb/>
省重以暴秦害聖典疾格言燔詩書屠術士稱禮<lb/>
樂者謂之狂惑術仁義者謂之妖妄必薙滅先聖之<lb/>
<pb n="KR4h0040_SBCK_075-5b"/>
道響絶迹盡然後慊其志雖有好古君子心誦腹藏<lb/>
壁扃巖鐍濟秦之險以通於漢者萬無一二漢初<lb/>
挾書之律尚存久雖除之亦未尊録謂之餘事而<lb/>
已則我先王之道𦦨𦦨其不息者無幾矣河間獻<lb/>
王生爲帝子㓜爲人君是時列國諸矦荀不以宫<lb/>
室相髙狗馬相尚則裒姦聚猾僣逆妄圖唯獻王<lb/>
厲節治身愛古博雅專以聖人法度遺落爲憂聚<lb/>
殘補缺校實取正得周官左氏春秋毛氏詩而立之<lb/>
周禮者周公之大典毛氏言詩最密左氏與春秋爲<lb/>
表裏三者不出六藝不明噫微獻王　六<lb/>
<pb n="KR4h0040_SBCK_075-6a"/>
藝其遂噎乎故其功烈至今賴之且夫觀其人之<lb/>
所好足以知其心王侯貴人不好侈靡而喜書者<lb/>
固鮮矣不喜浮辯之書而樂正道知之明而信之<lb/>
篤守之純而行之勤者百無一二焉武帝雖好儒<lb/>
好其名而不好其實慕其華而廢其質是以好儒<lb/>
愈於文景而徳業後之景帝之子十有四人栗太<lb/>
子廢而獻王最長嚮若尊大義屬重噐用其徳施<lb/>
其志必無神仙祠祀之頌宫室觀遊之費窮兵黷<lb/>
武之勞賦役轉輸之敝冝其仁豐義洽風移俗變<lb/>
煥然帝王之治復還其必賢於文景逺矣嗟乎天<lb/>
<pb n="KR4h0040_SBCK_075-6b"/>
實不欲禮樂復興邪抑四海自不幸而已矣<lb/>
　　　　無爲賛　司馬　光<lb/>
爲黄老者以心如死灰形如槁木爲無爲迂叟以<lb/>
爲不然作無爲賛<lb/>
治心以正保躬以静進退有義得失有命守道在<lb/>
已成功則天爲者敗之不如自然<lb/>
　　　　晉蔡謨賛　王　回<lb/>
晉自武帝酒色無度王公貴人競以酒色相侈而<lb/>
王愷石崇尤甚愷使美人行酒勸客飲不盡輙殺<lb/>
美人崇常夜飲諸少年酒裴綽乗醉竊臥崇妾中<lb/>
<pb n="KR4h0040_SBCK_075-7a"/>
明旦裴家遣車迎綽綽上車馳去崇聞大怒立殺<lb/>
數妾將訟綽於朝綽兄楷書請綽曰吾弟酒狂海<lb/>
内　知足下飲以狂藥而反責之禮邪崇方慕楷<lb/>
欲交之亦憚其辭直乃止其後渡江諸君家徃徃<lb/>
猶襲故態紀瞻爲尚書置酒請王導等觀妓瞻愛<lb/>
妾能歌新聲左僕射䕶軍將軍周顗乗酒於衆中<lb/>
挑之而不得有司劾顗荒酒失儀元帝特詔宥焉是時<lb/>
在位蓋不以滛　爲貶如此蔡謨獨好禮自勑嘗<lb/>
詣丞相導導方作伎設牀席謨不恱而去導亦不<lb/>
留客也謨曾孫廊廓子興宗仍以好禮自敕達於<lb/>
<pb n="KR4h0040_SBCK_075-7b"/>
朝雖時滛暴不敢稍侵媟之人稱其家風云賛曰<lb/>
古者牀第之言不踰閾而賔主燕享所以觀禮樂<lb/>
講仁義也烏有男女亡辨晝夜荒蠱郡於禽獸而<lb/>
反以爲樂歟此屠餘所以知中山之亡夫永嘉之<lb/>
亂又騐矣而渡江君臣猶不知以此相儆豈以風<lb/>
俗之敗非召亂之著者邪嗚呼迷哉而蔡氏出於<lb/>
其間獨能世學好禮逹而不汙君子哉<lb/>
　　　　嵇紹賛　王　回<lb/>
世皆以嵇紹死得其所褒之予固愛其人行於亂<lb/>
世不汙而能卒以忠爲烈非其積累明於仁義孰<lb/>
<pb n="KR4h0040_SBCK_075-8a"/>
能自信如此耶吾獨怪康與晉實皆爲魏臣其誅<lb/>
也豈犯有司特晉方謀簒魏忌其賢而見圖故康<lb/>
誅而魏亦自亡若紹可爲兼父與君之仇者也力<lb/>
不能報猶且避之天下顧臣其子孫而爲之死豈<lb/>
不謬哉<lb/>
　　　　畫賛　李　泰伯<lb/>
工有圖貴人之像者予哀其賢而無所遂也爲之<lb/>
辭云<lb/>
道之可行君子乃行行而無成君子之疾位以名<lb/>
得名以位失古人丘壑豈徒自逸嗚呼<lb/>
<pb n="KR4h0040_SBCK_075-8b"/>
　　　　九馬圖賛　蘇　軾<lb/>
長安薛君紹彭家藏曹將軍九馬圖杜子美所爲<lb/>
作詩者也拳毛獅子二駿在焉作九馬圖賛<lb/>
牧者萬歳繪者惟霸甫爲作誦偉哉九馬姚宋廟<lb/>
堂李郭治兵帝下毛龍以馭群英我思開元今爲<lb/>
幾日筋骨應圖至三萬匹云何寂寥跬步山川負<lb/>
鹽挽磨淚濕九泉牝牡驪黄自以爲至駮其一毛<lb/>
弃我千里號齧是乗脂蠟其鞭道阻且長喟其永<lb/>
歎<lb/>
　　　　二䟽圖賛　蘇　軾<lb/>
<pb n="KR4h0040_SBCK_075-9a"/>
惟天爲健而不干時沈潜剛克以爕和之於赫漢<lb/>
髙以智力王凛然君王師友道䘮孝宣中興以法<lb/>
馭人殺蓋韓楊蓋三良臣先生憐之振袂脫屣使<lb/>
知區區不足驕士此意莫陳千載于今我觀畫圖<lb/>
涕<hi>淚一作</hi>下沾襟<lb/>
　　　　偃松屏賛　蘇　軾<lb/>
予爲中山守始食北嶽松膏爲天下冠其木理堅<lb/>
密瘠而不瘁信殖物之英烈也謫居羅浮山下地<lb/>
暖多松而不識霜雪如髙才勝人生綺紈家與孤<lb/>
臣孽子有間矣士踐憂患安知非福㓜子過從我南<lb/>
<pb n="KR4h0040_SBCK_075-9b"/>
來畫寒松偃蓋爲護首小屏爲之賛曰<lb/>
燕南趙北大茂之麓天僵雪峯地裂氷谷凛然孤<lb/>
清不能無生生此偉竒北方之精蒼皮玉骨磽磽<lb/>
齾齾方春不知沍寒秀發孺子介剛從我炎荒霜<lb/>
中之英以洗我瘴<lb/>
　　　　三馬圖賛<lb/>
元祐初上方閉王門關謝遣諸將太師文彦博宰<lb/>
相吕大防范純仁建遣諸将游師雄行邊敕武備<lb/>
師雄至熈河蕃官包順請以所部熟户除邊<lb/>
雄許之遂擒猾羌大首領鬼章青冝結以獻<lb/>
<pb n="KR4h0040_SBCK_075-10a"/>
皆賀且遣使告永裕陵時西域貢馬首髙八尺龍<lb/>
顱而鳯膺虎脊而豹章出東華門入天駟監振鬛<lb/>
長鳴萬馬皆瘖父老縱觀以爲未始見也　上方<lb/>
恭黙思道八駿在庭未嘗一顧其後圉人起居不<lb/>
以時馬有弊者上亦不問明年羌温溪心有良馬<lb/>
不敢進請於邊吏願以餽太師潞國公詔許之蒋<lb/>
之竒爲熈河帥西蕃有貢駿馬汗血者有司以非<lb/>
入貢歳月留其使與馬於邊之竒爲請乞不以時<lb/>
入事下禮部軾時爲宗伯判其狀云朝廷方却走<lb/>
馬以糞正復汗血亦何所用事遂寝于時兵革不<lb/>
<pb n="KR4h0040_SBCK_075-10b"/>
用海内小康馬則不過矣而人少安軾嘗私請於<lb/>
承議郎李公麟畫當時三駿馬之狀而使鬼章青<lb/>
冝結效之藏于家紹聖四年三月十四日軾在惠<lb/>
州謫居無事閱舊書畫追思一時之事而歎三馬<lb/>
之神駿乃爲之賛曰<lb/>
吁鬼章世悍驕奔貳師走嫖姚今在廷服虎貂效<lb/>
天驥立内朝八尺龍神超遥若將西燕西瑶帝念<lb/>
民乃下招籋歸雲逝房妖<lb/>
　　　　王元之畫像賛　蘇　軾<lb/>
傳曰不有君子其能國乎予嘗三復斯言未嘗不<lb/>
<pb n="KR4h0040_SBCK_075-11a"/>
流涕太息也如漢汲黯蕭望之李固吳張昭唐魏<lb/>
鄭公狄仁傑皆以身徇義招之不來麾之不去正<lb/>
色而立於朝則豺狼狐狸自相吞噬故能消祸於<lb/>
未形救危於將亡使皆如公孫丞相張禹胡廣雖<lb/>
累千百緩急豈可望哉故翰林王公元之以雄文<lb/>
直道獨立當世足以追配此六君子者方是時朝<lb/>
廷清明無大姦慝然公猶不容於中耿然如秋霜<lb/>
夏日不可狎玩至於三黜以死有如不幸而處於<lb/>
衆邪之間安危之際則公之所爲必將驚世絶俗<lb/>
使斗筲穿窬之流心破膽裂豈特如此而已乎始<lb/>
<pb n="KR4h0040_SBCK_075-11b"/>
予過蘇州虎丘寺見公之畫像想其遺風餘烈<lb/>
爲執鞭而不可得其後爲徐州而公之曾孫汾爲<lb/>
兖州以公墓碑示余乃追爲之賛以附其家傳云<lb/>
維昔聖賢患莫已知公遇　太宗允也其時帝欲<lb/>
用公公不少貶三黜窮山之死靡憾咸平以來獨<lb/>
爲名臣一時之屈萬世之信紛紛鄙夫亦拜公像<lb/>
何以占之有泚其顙公能泚之不能已之茫茫九<lb/>
原愛莫起之<lb/>
　　　　王仲儀真賛　蘇　軾<lb/>
孟子曰所謂故國者非有喬木之謂也有世臣之<lb/>
<pb n="KR4h0040_SBCK_075-12a"/>
謂也又曰爲政不難不得罪於巨室巨室之所慕<lb/>
一國慕之一國之所慕天下慕之夫所謂世臣者<lb/>
豈特世祿之人而巨室者豈特侈富之家也哉蓋<lb/>
功烈已著於時徳望已信於人譬之喬木封殖愛<lb/>
養自拱把以至於合抱者非一日之故也平居無<lb/>
事商功利課殿最誠不如新進之士至於緩急之<lb/>
際决大䇿安大衆呼之則來揮之則散者惟世臣<lb/>
巨室爲能余嘉祐中始識懿敏王公於成都其後<lb/>
從事於歧而公自許州移鎮平凉方是時虜大舉<lb/>
犯邊轉運使攝帥事與副縂管議不合軍無紀律<lb/>
<pb n="KR4h0040_SBCK_075-12b"/>
邊人大恐聲揺三輔及聞公來吏士踴躍傳呼旗<lb/>
幟精明鼓角讙亮虜即日觧去公至燕勞将佐而<lb/>
已余然後知老臣宿將其功用蓋如此使新進之<lb/>
士當之雖有韓白之勇良平之竒豈能坐勝黙成<lb/>
如此之捷乎熈寕四年秋余将徃錢塘見公於私<lb/>
第佚老堂飲酒至莫論及當世事曰吾老矣恐不<lb/>
復見子厚自愛無忘吾言既去二年而公薨又六<lb/>
年乃作公之真賛以遺其子鞏詞曰<lb/>
堂堂魏公配命　仁祖顯允懿敏維周之虎魏公<lb/>
在朝百度維正懿敏在外有聞無聲髙明廣大冝<lb/>
<pb n="KR4h0040_SBCK_075-13a"/>
公宜相如木百圍冝宫冝堂天既厚之又貴富之<lb/>
如山如河維安有之彼窶人子既陋且寒終勞永<lb/>
憂莫知其賢曷不觀此佩玉劍履晉公之孫魏公<lb/>
之子<lb/>
　　　　文與可飛白賛　蘇　軾<lb/>
嗚呼哀哉與可豈其多好好竒也歟抑其不試故<lb/>
藝也始予見其詩與文又得見其行草篆隷也以<lb/>
爲止此矣既没一年而復見其飛白美哉多乎其<lb/>
盡萬物之態也霏霏乎其若輕雲之蔽月飜飜乎<lb/>
其若長風之卷斾也猗猗乎其若遊絲之縈栁絮<lb/>
<pb n="KR4h0040_SBCK_075-13b"/>
褭褭乎其若流水之舞荇帶也離離乎其逺而相<lb/>
屬縮縮乎其近而不隘也其工至於如此而余乃<lb/>
今知之則余之知與可者固無幾而其所不知者<lb/>
蓋不可勝計也嗚呼哀哉<lb/>
　　　　師子屏風賛　蘇　軾<lb/>
潤州甘露寺有唐李衛公所留陸探微畫師子板<lb/>
余自錢唐移守膠西過而觀焉使工人摹之置公<lb/>
堂中且賛之曰<lb/>
圓其目仰其鼻奮髯吐舌威見齒舞其足前其耳<lb/>
左顧右擲喜見尾雖猛而和蓋其戯嚴嚴髙堂護<lb/>
<pb n="KR4h0040_SBCK_075-14a"/>
燕几啼呼顛沛走百鬼嗟乎妙哉古陸子<lb/>
　　　　管㓜安畫賛　蘇　轍<lb/>
余自龍川以歸居潁邑十有三年杜門幽居無以<lb/>
自適稍稍取舊書閱之將求古人而與之友蓋於<lb/>
三國得一焉曰管㓜安蓋㓜安少而遭亂渡海居<lb/>
遼東三十七年而歸歸于田廬不應朝命年八十<lb/>
有四而没功業不加於人而余獨何取焉取其明<lb/>
於知時而審於處已云爾蓋東漢之衰士大夫以<lb/>
風節相尚其立志行義賢於西漢然時大亂　其<lb/>
出而應世鮮有能自全者潁川荀文若以智䇿輔<lb/>
<pb n="KR4h0040_SBCK_075-14b"/>
曹公方其擒吕布斃袁紹皆談笑而辦其才與張<lb/>
子房比然至九錫之議卒不能免其身彭城張子<lb/>
布忠亮剛簡事孫氏兄弟成江東之業然終以直<lb/>
不見容力爭公孫淵事君臣之義幾絶平原華子<lb/>
魚以徳量重於曹氏父子致位三公然曹公之殺<lb/>
伏后子魚将命至破壁出后而害之汝南許文休<lb/>
以人物臧否聞於世晚入蜀依劉璋先主將克成<lb/>
都文休逾城出降雖卒以爲司徒而蜀人鄙之此<lb/>
四人者皆一時賢人也然直已者終害其身而枉<lb/>
已者終䘮其徳處亂而能全非㓜安而誰與哉舊<lb/>
<pb n="KR4h0040_SBCK_075-15a"/>
史言㓜安雖老不病著白㡌布襦袴布裠宅後數<lb/>
十步有流水夏暑能䇿杖臨水盥手足行園囿歳<lb/>
時祀其先人絮帽布單衣薦跪跪拜成禮余欲使<lb/>
畫工以意髣髴畫之昔李公麟喜畫有顧陸遺思<lb/>
今公麟死久矣恨莫能成吾意者姑爲之賛曰<lb/>
㓜安之賢無以過人余獨何以謂賢賢其明於知<lb/>
時審於處已以能自全㓜安之老歸自海東一畆<lb/>
之宫閉不求通白㡌布裠舞雩而風四時烝嘗饋<lb/>
奠必躬八十有四蟬蛻而終少非漢人老非魏人<lb/>
何以命之天之逸民<lb/>
<pb n="KR4h0040_SBCK_075-15b"/>
　　　　王元之真賛　黄　庭堅<lb/>
天錫王公佐我　太宗學問文章致于匪躬四方<lb/>
來庭上稍宴衎公含瓦石責君堯舜采芝商洛以<lb/>
切直去惟是文章許以獨歩白髮還朝泣思軒轅<lb/>
雞犬虵鼎群飛上天　真宗好文且大用公太阿<lb/>
出匣公挺其鋒龍怒鱗逆在庭岌岌萬物並流砥<lb/>
柱中立古之遺直叔向以之嗚呼王公其尚似之<lb/>
　　　　孔北海賛　陳　師道<lb/>
世以曹操爲英雄雖孫仲謀甘出其下而文舉以<lb/>
犬豕視之豈知不免而遂不屈蓋其髙明下視之<lb/>
<pb n="KR4h0040_SBCK_075-16a"/>
耳方操㣲時幸許劭之目以爲重匈奴使來自謂<lb/>
不稱而代捉刀其自處如此至其自比劉玄徳謂<lb/>
袁紹不足數特居勢使然耳玄徳之死謂孔明曰<lb/>
如嗣子不肖君自取之其勤勞一世蓋不爲漢計<lb/>
豈爲子孫計哉操非其比也操惡禰衡而畏殺士<lb/>
之名故以衡予劉表不以文舉與人卒自殺之其<lb/>
　畏之亦至矣劉毅家徒四壁一擲百萬世亦以爲<lb/>
英雄小遇鵝炙丐乞如奴婢孰謂英雄而以一臠<lb/>
動其心哉此其操之類乎子曰棖也慾焉得剛剛<lb/>
者所以制欲非勝人也是故自用之謂英自勝之<lb/>
<pb n="KR4h0040_SBCK_075-16b"/>
為疆<lb/>
皇朝文鑑巻第七十五<lb/>
</p>
<p>
</p>
  </div>
</body>
</text>
</TEI>
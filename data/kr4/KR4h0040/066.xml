<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_066-1a"/>
皇朝文鑑巻第六十六<lb/>
　表<lb/>
　　　謝知制誥表　王　安石<lb/>
　　　江寧府謝上表　王　安石<lb/>
　　　謝翰林學士表　王　安石<lb/>
　　　謝賜對衣鞍馬表　王　安石<lb/>
　　　謝賜第安國及第表　王　安石<lb/>
　　　進脩南郊式表　王　安石<lb/>
　　　　　　　　　　　　　　王　安石<lb/>
　　　乞御正殿復常膳表　王　安石<lb/>
<pb n="KR4h0040_SBCK_066-1b"/>
　　　第二表　王　安石<lb/>
　　　謝東府賜御筵表　王　安石<lb/>
　　　乞罷政事表　王　安石<lb/>
　　　乞退表　王　安石<lb/>
　　　第二表　王　安石<lb/>
　　　賀周徳妃及魏國大長公主禮成表<lb/>
　　　　　　　　　　　　　　王　安石<lb/>
　　　賀冬表　王　安石<lb/>
　　　乞宫觀表　王　安石<lb/>
　　　賀赦表　王　安石<lb/>
<pb n="KR4h0040_SBCK_066-2a"/>
　　　賀正表　王　安石<lb/>
　　　謝朱炎傳旨令視事表　王　安石<lb/>
　　　謝加南郊恩表　王　安石<lb/>
　　　賀景靈宫奉安列聖御容表<lb/>
　　　　　　　　　　　　　　王　安石<lb/>
　　　賀南郊禮畢表　王　安石<lb/>
　　　辭南郊陪位表　王　安石<lb/>
　　　謝免南郊陪位表　王　安石<lb/>
　　　辭明堂陪位表　王　安石<lb/>
　　　謝加食邑表　王　安石<lb/>
<pb n="KR4h0040_SBCK_066-2b"/>
　　　廣徳軍謝上表　錢　公輔<lb/>
　　　　謝知制誥表　王　安石<lb/>
髙華之選欲報常艱固陋之身以榮爲懼竊以自<lb/>
古招智能之士因使爲侍從之臣豈特頼其虚名<lb/>
謂能華國蓋將收其實用相與致君矧號令文章<lb/>
之為難而討論潤色之所寄苟失職不稱則為時<lb/>
起羞伏惟　皇帝陛下躬上聖之資撫久安之運<lb/>
趨時有救弊之急守器有持盈之難當得俊良使<lb/>
備遺忘則典司明命出入禁門一有瘝官尤為累<lb/>
上臣羇單賤士鄙朴常人仕初有志於養親學遂<lb/>
<pb n="KR4h0040_SBCK_066-3a"/>
不專於為已比更煩使稍竊謬恩内懷尸禄之慙<lb/>
仰負食功之意又䝉採擢以至超踰蓋君之視臣<lb/>
不使同犬馬之賤則下之報上亦欲致岡陵之崇<lb/>
况臣少習藝文粗知名教遭逢一旦度越衆人唯<lb/>
當盡節於明時豈敢止懷於私計<lb/>
　　　　江寧府謝上表　王　安石<lb/>
稽違詔令經涉嵗時　先帝登遐既不獲奔馳道<lb/>
路　陛下即位又未嘗瞻望闕廷所憂後至之刑<lb/>
誅敢冀就加於官使雖知黽勉尚懼顛隮蓋聞因<lb/>
任以責群材原省以通衆志厥或抱能而可用則<lb/>
<pb n="KR4h0040_SBCK_066-3b"/>
雖負疾而見容如臣者逮侍　先朝叨官外制惓<lb/>
惓許國雖有愚忠役役隨人但尸榮禄銜哀去位<lb/>
嬰疹彌年望絶龍光分投冗散伏遇皇帝陛下<lb/>
紹膺尊極俯燭幽微延之以三節之嚴付之以十<lb/>
城之重比縁禋祀特有褒封申命曲加因郵拜賜<lb/>
唯是土風之美素無犴獄之煩久寄託於丘墳粗<lb/>
諳知其閭里念雖閉閤殆弗廢於承流以　造朝<lb/>
或未妨於養疾矧恩勤之已迫且遜避之不容敢<lb/>
不少嘗體力之所任祗奉詔條而為治冀逃大戾<lb/>
仰稱殊私<lb/>
<pb n="KR4h0040_SBCK_066-4a"/>
　　　　謝翰林學士表　王　安石<lb/>
臣聞人臣之事主患在不知學術而居寵有冒昧<lb/>
之心人主之蓄臣患在不察名實而聽言無惻怛<lb/>
之意此有天下國家者所以難於任使而有道徳<lb/>
者亦所以難於進取也學士職親地要而以討論<lb/>
諷議為官非夫遠足以知先王近足以見當世忠<lb/>
厚篤實亷恥之操足以咨諏而不疑草創潤色文<lb/>
章之才足以付託而無負則在此位為無以稱如<lb/>
臣不肖涉道未優初無犖犖過人之才徒有區區<lb/>
自守之善以至將順建明之大躰則或踈闊淺陋<lb/>
<pb n="KR4h0040_SBCK_066-4b"/>
而不知加以憂傷疾病久弃里閭辭命之習蕪廢<lb/>
積年黽勉一州已為忝冒禁林之選豈所堪任伏<lb/>
惟　皇帝陛下躬聖徳承聖緒於羣臣賢否已知<lb/>
考慎而於其言也又能虚已以聽之故聰明睿智<lb/>
神武之實已見於行事日月未久而天下翹首企<lb/>
踵以望唐虞成周之太平臣於此時實被收召所<lb/>
以許國義當如何敢不磨礪淬濯已衰之心紬繹<lb/>
温尋久廢之學上以備顧問之所及下以供職司<lb/>
之所守<lb/>
　　　　謝賜對衣鞍馬表　王　安石<lb/>
<pb n="KR4h0040_SBCK_066-5a"/>
出大庭之顯服束以精鏐引内廐之名駒傅之錯<lb/>
采隆恩所逮朽質知榮竊念臣弱力淺聞久憂積<lb/>
疹中預從官之選外分守將之權僅免譴訶更䝉<lb/>
收召論思潤色曽莫効於微勞衣被服乗乃前叨<lb/>
於異數此蓋伏遇　皇帝陛下醲於慶賞詳在招<lb/>
延因示眷懷使知奮勵誓竭愚忠之報冀無虚授<lb/>
之嫌<lb/>
　　　　謝賜弟安國及第表　王　安石<lb/>
隽乂之求外覃草野龍光之施首逮門庭竊以躬<lb/>
國論聽斷之煩而察知孤遠之行略門資貢舉之<lb/>
<pb n="KR4h0040_SBCK_066-5b"/>
法而㧞取滯淹之才山林之所誦説而難遭閭巷<lb/>
之所驚嗟而罕見伏惟　皇帝陛下恊徳穹昊比<lb/>
明羲和博臨四方洞照萬物如臣同産為世畸人<lb/>
少遭閔凶自奮寒苦雖强學力行粗有時名而少偶<lb/>
寡徒㡬絶榮望豈期聖聽俯及幽潜遂使窮途坐<lb/>
陞華寵奬以詔書而試藝賜之科第而命官禄不<lb/>
逮親既永乖於養志仕非為已當共誓於捐軀<lb/>
　　　　進修南郊式表　王　安石<lb/>
郊丘事重筆削才難猥以微能叨承遴選蓋聞孝<lb/>
以配天為大聖以享帝為能越我百年之休明因<lb/>
<pb n="KR4h0040_SBCK_066-6a"/>
時五代之流弊前期戒具人輙為之騷然臨祭視<lb/>
成事或㡬乎率爾蓋已行之品式曽莫紀於官司<lb/>
故國家講燎禋之上儀而臣等承撰次之明詔迨<lb/>
茲彌嵗僅乃終篇猶因用於故常特刪除其紛冗<lb/>
恭惟　皇帝陛下躰聖神之質志文武之功嘉與<lb/>
俊髦靈承穹昊物方鬯茂以薦信而無慙人具昭<lb/>
明知因陋之為恥固將制禮作樂以復周唐之舊<lb/>
豈終循誦習傳而守秦漢之餘則斯書也譬大輅<lb/>
之推輪與明堂之營室推本知變實有考於將來<lb/>
隨時施宜亦不為乎無補<lb/>
<pb n="KR4h0040_SBCK_066-6b"/>
　　　　謝男雱除中允説書表　王　安石<lb/>
恩驟加於私室多所超踰事或累於公朝誠難冐<lb/>
昧仰煩睿訓曲喻至懷永惟眷奬之殊實重兢慙<lb/>
之至伏念臣首叨召節得侍詞林隨被賛書使陪<lb/>
經幄稍更嵗月莫補涓埃竊觀上智之日躋内訟<lb/>
淺聞而知困况如賤息厥有童心尚迷鑽仰之方<lb/>
豈稱招延之禮恕已量主非敢以私而自嫌為官<lb/>
擇人顧雖成命而宜改輙布可辭之義上干難犯<lb/>
之威伏惟　皇帝陛下屈躰優容垂精寵荅謂大<lb/>
人照臨之道廣當養以䝉意小夫誦説之智專遽<lb/>
<pb n="KR4h0040_SBCK_066-7a"/>
忘其賤褒稱備厚訓飭加嚴揣實未安寄顔有恧<lb/>
重念自古君臣之相與未有如臣父子之所遭蓋<lb/>
當用儒之時尤難講藝之職典謨方御實參備於<lb/>
討論誥誓未終已繼叨於奬擢獲世官於閭巷嗣<lb/>
家學於朝廷自非忘軀何以報國知人而官以哲<lb/>
慨已誤於明揚委質而教之忠誓永肩於素守<lb/>
　　　　乞　皇帝御正殿復常膳表<lb/>
　　　　　　　　　　　　　　王　安石<lb/>
陽春生物偶霑澤之稍愆睿慮恤民遽側身而自<lb/>
抑徳已修於消變數或係於非常當服彛儀用安<lb/>
<pb n="KR4h0040_SBCK_066-7b"/>
群下恭惟　皇帝陛下大仁博施神知曲成躬忘<lb/>
旰食之勞坐講日新之政四時協序萬物致和適<lb/>
當化養之辰宜得涵濡之澤少違常候深軫清衷<lb/>
退師氏之正朝約大官之盛饌仰窺謙徳志在閔<lb/>
民然而遐虜來朝當即法宫之位誕辰入慶合陳<lb/>
燕爼之珍事有所先禮難偏廢伏願仰回淵聽俯<lb/>
徇輿情夙御九筵之居並羞十閤之具上以全於<lb/>
國躰下以副於臣誠<lb/>
　　　　第二表　王　安石<lb/>
時澤偶愆屢勤齋禱聖衷愈勵曲盡焦勞將損<lb/>
<pb n="KR4h0040_SBCK_066-8a"/>
已以召休因退次而貶食列陳剡奏尚闕嗣音在<lb/>
臣列之靡遑伏帝閽而再扣恭惟　皇帝陛下躰<lb/>
居離正徳禀乾剛期揉俗以致康嘗納隍而興念<lb/>
七載于此繼獲豐穰一春而來或罹愆亢皇慈深<lb/>
軫群祀徧修恐狴犴乖則親慮其囚懼黼黻美則<lb/>
躬變其服仍損内饔之舉兼虚正宁之朝然而禮<lb/>
貴從宜事難泥古而况甫臨誕節交舉慶儀有列<lb/>
辟拜萬年之觴有殊俗修兩朝之好苟虧彝制難<lb/>
副群情伏望少屈淵衷特從誠懇大臨廣厦日御<lb/>
常珍親事法宫廓宣於政治惟辟玉食昭示於等<lb/>
<pb n="KR4h0040_SBCK_066-8b"/>
威仰以慰兩宫之慈俯以安群下之望<lb/>
　　　　謝東府賜御筵表　王　安石<lb/>
恩厚不貲誠先賢之務稱頑㝠無以欲報國而知<lb/>
難臣等過以凡材並膺殊選久壅賢路上孤聖時<lb/>
伏惟　陛下謀徳在容求仁以恕謂大臣方宣勞<lb/>
於王室則人主當加恤其私家發使禁闈之中伻<lb/>
視魏闕之下取才置臬皆斷於睿謀成事告功不<lb/>
煩於宰旅重紆衡蓋周視庭除申以中人喻之良<lb/>
月使及日辰之吉即于堂寢之安輟車府之傍牽<lb/>
載其帑重移饔官之烹割侑以鼓歌歡更逮於邇<lb/>
<pb n="KR4h0040_SBCK_066-9a"/>
臣寵先加於小已隂陽或謬未知爕理之方風雨<lb/>
其除徒頼帡幪之賜<lb/>
　　　　乞罷政事表　王　安石<lb/>
私懷懇至已具布聞聖訓丁寧未䝉開納敢冒崇<lb/>
髙之聽再輸悃愊之情臣聞任賢之方要其有用<lb/>
陳力之義止於不能苟弗集於事功且重罹於疹<lb/>
疾豈容叨據以累明揚伏念臣猥以孤生親逢盛<lb/>
世昧於量已志欲補於休明失在信書事浸成於<lb/>
迂闊每煩衆論上慁聖聰久知素願之難諧繼以<lb/>
積痾而自困辭而去位庶逃竊食之誅勉以就工<lb/>
<pb n="KR4h0040_SBCK_066-9b"/>
重荷包荒之徳雖貪順命終懼妨功伏望<lb/>
皇帝陛下閎度并容大明俯燭特垂矜允俾遂退<lb/>
藏如此則孤進之身獲全生於末路具瞻之地得<lb/>
改命於時材<lb/>
　　　　乞退表　王　安石<lb/>
臣忠於為國故進而能致<hi>身其</hi>君恕以及人故病則<lb/>
閔勞以事此今昔共由之通義實上下相與之至<lb/>
情敢觸冒昩之誅冀䝉哀矜之聽臣受才鄙劣遭<lb/>
運休明陳愚或㑹於聖心承乏遂尸於宰事謀謨<lb/>
淺拙謾不見其有成操行陵夷又或㡬於無恥久<lb/>
<pb n="KR4h0040_SBCK_066-10a"/>
宜辭位尚苟貪恩豈圖養拙以乖方重以瞀昏而<lb/>
廢務粗嘗陳列未獲矜從黽勉以來浸滛遂劇大<lb/>
懼典司之曠上煩程督之嚴伏惟　陛下詢事考<lb/>
言循名責實或輟夜分之寐常臨日昃之朝萬方<lb/>
黎獻之多略皆祗辟三事大夫之守豈可癏官仰<lb/>
冀髙明俯昭悃愊念其服勞之久愍其嬰瘵之深<lb/>
及未干鈇鉞之時令遂觧機衡之任豈特少安於<lb/>
私義茲惟畢恊於師虞<lb/>
　　　　第二表　王　安石<lb/>
聖恩所及有隆天重地之施私義未安有深淵薄<lb/>
<pb n="KR4h0040_SBCK_066-10b"/>
冰之懼竊惟成湯髙宗之世有若伊尹傅説之臣<lb/>
其道則格于帝而無疑其政則加乎民而丕變后<lb/>
惟時乂相亦有終迨乎中世之陵夷非復古人之<lb/>
髣髴忠或不足以取信而事事至於自明義或不<lb/>
足以勝姦而人人與之為敵以此乘權而久處孰<lb/>
能持禄以少安此臣之慮危於居寵之時而昧死<lb/>
有均勞之乞况於抱病浸以癏官伏惟　陛下道<lb/>
與日躋徳侔乾覆哀一夫之失所樂萬物之皆昌<lb/>
矧夫眷遇之優即已勤劬之久宜䝉善貸使獲曲<lb/>
全賜其疵賤之身假以安閑之地則敝車無用猶<lb/>
<pb n="KR4h0040_SBCK_066-11a"/>
可具於勞薪棄席未忘或再施於華幄<lb/>
　　　　賀周徳妃及魏國大長公主禮成表<lb/>
　　　　　　　　　　　　　　王　安石<lb/>
明告治庭寵頒恩册家邦之慶海宇以欣恭惟<lb/>
皇帝陛下荷天閎休若古丕式自禰率而尊祖備<lb/>
極靈承謂姉親而先姑特加徽數改錫厥壤増褒<lb/>
所生大號已孚庶言惟允臣久尸榮禄竊睹盛儀<lb/>
臚傳雖異於九賔率舞尚同於百獸<lb/>
　　　　賀冬表　王　安石<lb/>
隂偕物極陽與朋來推歷玩占乃見潜萌之信躰<lb/>
<pb n="KR4h0040_SBCK_066-11b"/>
元御辨以知敦復之中恭惟　皇帝陛下舜孝禹<lb/>
功文謨武烈茂對時之福嘏靈承旅以壽康臣久<lb/>
冒朝榮外叨方任弗預稱觴之末豈勝存闕之深<lb/>
　　　　乞宫觀表　王　安石<lb/>
筋骸衰薾僅有餘生肝膈精微簡在聖聽豈圖寵<lb/>
奬未賜矜從輙冒威尊更輸情素伏念臣久妨機<lb/>
要初乏涓塵苟免庶尤實荷恩私之至敢縁多疾<lb/>
更尸名器之崇比辱使軺俯宣詔㫖深惟策勵仰<lb/>
稱龍光而况病瘵有加療治無損辭榮家食乃為<lb/>
理分之宜干澤自營尚恃眷憐之舊伏惟<lb/>
<pb n="KR4h0040_SBCK_066-12a"/>
皇帝陛下衡聽萬事器使衆材念其黾勉之終難<lb/>
假以便安而少愒庶完躰力圖報毫分<lb/>
　　　　賀赦表　王　安石<lb/>
精意上昭神靈底豫茂恩旁暢夷夏浹和臣聞道<lb/>
以饗帝為難禮以配天為至有秩斯祜唯四表之<lb/>
歡心胡臭亶時匪九州之美味自古在昔若聖與<lb/>
仁厥遭昌辰乃覩熙事恭惟　皇帝陛下邁種三<lb/>
徳敷奏九功率籲奉璋之衆髦肇稱奠璧之新禮<lb/>
廟籩致孝郊血告幽誠既格於穹旻福遂均於品<lb/>
庶振憂矜寡原宥眚烖第五玉以褒封善人是富<lb/>
<pb n="KR4h0040_SBCK_066-12b"/>
發三錢而慶賜賤者不虚天其居歆人以呼舞臣<lb/>
夙叨寵奬親值休成雖無預於駿奔實不勝於竊<lb/>
抃<lb/>
　　　　賀正表　王　安石<lb/>
寶歴無疆嘉生有俶門憲始和之象庭充元㑹之<lb/>
儀伏惟　皇帝陛下膺保永圖茂綏純嘏撫五辰<lb/>
而致順毓萬物以皆昌臣久負異恩尚攖衰疾瞻<lb/>
雲煥爛欣逄舜旦之華擊壤逍遥樂得夏時之正<lb/>
　　　　謝朱炎傳聖㫖令視事表<lb/>
　　　　　　　　　　　　　　王　安石<lb/>
<pb n="KR4h0040_SBCK_066-13a"/>
使指遄臻訓詞俯逮敢圖衰疾尚悞眷存伏念臣<lb/>
曲荷搜揚久孤付屬有能必獻未嘗擇事而辭難<lb/>
無力可陳乃始籲天而求佚然方焦思有為之日<lb/>
以此懷恩未報之身苟營燕安豈免慙悸伏䝉<lb/>
陛下人惟求舊義不忘遐乃因乘軺賦命之臣更<lb/>
喻推轂授方之意踦履無用誠弗忍於弃捐朽株<lb/>
匪材尚奚勝於器使永惟奬勵徒誓糜捐<lb/>
　　　　謝加南郊恩表　王　安石<lb/>
解澤旁流明綸俯被永惟叨昧深以兢榮竊以時<lb/>
郊丘之承所以尊上帝疇官邑之賜所以富善人<lb/>
<pb n="KR4h0040_SBCK_066-13b"/>
盛福靡專至恩惟稱臣久塵要近上累昭明方玉<lb/>
輅之親祠以銅符而外守逮均休慶例獲褒嘉此<lb/>
蓋伏遇　皇帝陛下以平施於萬方無遐遺之一<lb/>
物矧䝉圖任之舊特荷奬知之深祗服訓辭敢忘<lb/>
報禮<lb/>
　　　　賀景靈宫奉安列聖御容表<lb/>
　　　　　　　　　　　　　　王　安石<lb/>
新一代之上儀極二端之美報經始有俶實自睿<lb/>
謀歡成無疆乃惟衆志竊以閟宫鬼享周特腆於<lb/>
姜嫄原廟神游漢獨隆於髙帝遠或遺祖近止及<lb/>
<pb n="KR4h0040_SBCK_066-14a"/>
親恭惟　皇帝陛下服卑而即功食菲以致孝嚴<lb/>
祖宗之衆像依仙釋而異宫館御因時初豈忘於<lb/>
苟簡修除備物乃有待於純熙宸宇祕嚴扁榜崇<lb/>
麗祼獻式序妥侑維時藐然往初孰此倫擬臣久<lb/>
尸榮禄尚負宿痾聞釐事之既成與群情而偕樂<lb/>
　　　　賀南郊禮畢表　王　安石<lb/>
精明條逹神睠顧而依懷膏澤川流人歡呼而蹈<lb/>
厲臣聞語孝之至莫大於配天議禮而輕不足以<lb/>
享帝能舉釐事實歸聖時恭惟　皇帝陛下鴻<lb/>
圖已昭康年屢應奔走籩豆有董正之治官潔豐<lb/>
<pb n="KR4h0040_SBCK_066-14b"/>
粢盛有厎慎之財賦禮成榖旦恩浹綿區雖洛誦<lb/>
之休明尚難譬稱豈兒寛之淺訥能盡揄揚臣夙<lb/>
荷慈憐方嬰衰瘵望九賔之紳笏獨遠句傳狎百<lb/>
獸於山林猶知率舞<lb/>
　　　　辤南郊陪位表　王　安石<lb/>
萬國駿奔煒上儀之殊觀一夫幽屏叨明命之特<lb/>
招伏念臣竊禄已多冒恩最渥自致惓惓之義實<lb/>
有素情再瞻穆穆之容豈非榮願而薾然暮<lb/>
景嬰以沉痾伏畎畆以負薪於今未已侍壇垓而<lb/>
踐豆用此為妨<lb/>
<pb n="KR4h0040_SBCK_066-15a"/>
　　　　謝免南郊陪位表　王　安石<lb/>
螻蟻惓惓上于旒扆雲天顥顥俯賁丘園臣憊矣<lb/>
微生頽然暮齒冒恩鼎食非堅卧以為髙承命旌<lb/>
招宜駿奔而反後顧縁衰薾致隔清光伏䝉<lb/>
陛下特赦尤違曲垂念聽蔀昏難望尚延舜日之<lb/>
華荒翳易遺更獲堯雲之潤<lb/>
　　　　辤明堂陪位表　王　安石<lb/>
合宫丕享寰宇駿奔冒被優詔之加使陪顯相之<lb/>
末伏念臣投身荒遠上負眷憐企踵禁嚴久勞鑒<lb/>
寐况宗祁之盛禮辱號召之明恩當即辦嚴豈容<lb/>
<pb n="KR4h0040_SBCK_066-15b"/>
辭疾而沉㝠浸劇黾勉實難心若子牟雖每存于<lb/>
魏闕身如楊僕乃自外于漢闗<lb/>
　　　　謝加食邑表　王　安石<lb/>
顯相郊宫固宜寵奬曠居田里乃濫褒加伏念臣<lb/>
尚負宿痾久尸榮禄無可論之薄效有未報之隆<lb/>
恩方國明禋庶工祗載奉璋執豆旅幣獻琛具輸<lb/>
奔走之勞獨抱滯留之歎豈圖踈逖亦冐寵光此<lb/>
蓋　皇帝陛下荷休駿厖歛福敷錫故雖幽屏弗<lb/>
以遐遺身每被於慈憐心更忘于勤策<lb/>
　　　　廣徳軍謝上表　錢　公輔<lb/>
<pb n="KR4h0040_SBCK_066-16a"/>
廣官罪大奪位秩者彌年享帝恩隆回雷霆於數<lb/>
日籍還省部身忝軍牙祗荷寵靈伏深感懼伏念<lb/>
臣江湖賤士岩穴孤生出逄聖辰升備法從學非<lb/>
深造粗能明致治之方心不苟容姑欲罄事君之<lb/>
節義當有在雖富貴誘之而不回職所宜言雖斧<lb/>
鉞威之而益厲果由官守遂正典刑放之窮山所<lb/>
以苦其心志授之散秩將以餓其躰膚期沒齒於<lb/>
蒿萊敢希榮於軒冕豈圖寛宥尚被采收死灰誰<lb/>
謂乎復然白骨安知乎再肉便鄉守壘上冢還家<lb/>
百計安閑一身妥逸使其自請未必能然此蓋伏<lb/>
<pb n="KR4h0040_SBCK_066-16b"/>
遇　陛下化極文明恩漸動植如天之覆遠則弥<lb/>
周如日之中幽無不燭遂容駑質猥玷鴻私况是<lb/>
桐川獨居江左俗雖僻陋而稱風物之良地雖褊<lb/>
迫而有山林之勝養茲不肖孰曰匪宜惟修省所<lb/>
以飭躬惟忠勤所以報國有民有社固恪奉於訓<lb/>
詞為子為臣方益堅於素節誓殫犬馬仰荅龍光<lb/>
皇朝文鑑巻第六十六<lb/>
</p>
<p>
</p>
  </div>
</body>
</text>
</TEI>
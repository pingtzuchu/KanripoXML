<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_015-1a"/>
皇朝文鑑巻第十五<lb/>
　五言古詩<lb/>
　　　新居感咏　杜　衍<lb/>
　　　幽居即事　杜　衍<lb/>
　　　和王校甚中夏東園　晏　殊<lb/>
　　　列子有力命王充論衡有命禄覽之有感<lb/>
　　　　　　　　　　　　　　晏　殊<lb/>
　　　贈劉潜歸陶丘　石　延年<lb/>
　　　鄱陽酬泉州曹使君見寄　范　仲淹<lb/>
　　　四民詩　范　仲淹<lb/>
<pb n="KR4h0040_SBCK_015-1b"/>
　　　晝錦堂　韓　琦<lb/>
　　　歳晏出沐感事内訟　宋　庠<lb/>
　　　秋日白鷺亭向夕風晦有作　王　琪<lb/>
　　　水谷夜行寄子美聖俞　歐陽　脩<lb/>
　　　讀徂徠集　歐陽　脩<lb/>
　　　重讀徂徠集　歐陽　脩<lb/>
　　　獲麟贈姚闢先輩　歐陽　脩<lb/>
　　　喜雨　歐陽　脩<lb/>
　　　飛蓋橋翫月　歐陽　脩<lb/>
　　　奉答子華學士安撫江南見寄之作<lb/>
<pb n="KR4h0040_SBCK_015-2a"/>
　　　　　　　　　　　　　　歐陽　脩<lb/>
　　　感興二首　歐陽　脩<lb/>
　　　讀書　歐陽　脩<lb/>
　　　感事　歐陽　脩<lb/>
　　　董永　葉　清臣<lb/>
　　　憫農　葉　清臣<lb/>
　　　縣齋對雪　梅　堯臣<lb/>
　　　秋思　梅　堯臣<lb/>
　　　郭之美忽過云徃河北謁歐陽永叔沈子<lb/>
　　　　　山　梅　堯臣<lb/>
<pb n="KR4h0040_SBCK_015-2b"/>
　　　送王判官之江隂軍幙　梅　堯臣<lb/>
　　　范饒州坐中客語食河豚魚<hi>梅堯臣</hi>
　　　送薛氏婦歸絳州　梅　堯臣<lb/>
　　　川上田家　梅　堯臣<lb/>
　　　送王介甫知毗陵　梅　堯臣<lb/>
　　　　新居感詠　杜　衍<lb/>
無似老且病唯恐歸田遲一旦得引年九天還聼<lb/>
卑尚霑二品禄俾盡百年期恩深淪骨髓感極横<lb/>
涕洟始營莵裘地來向濉水湄城隅㝡窮僻匠者<lb/>
寕求竒卜築悉由已軒牖亦隨宜外以庇風雨内<lb/>
<pb n="KR4h0040_SBCK_015-3a"/>
以安妻兒鷰雀莫羣噪鷦鷯才一枝因念古聖賢<lb/>
名爲千古垂何嘗廣居室儉爲後人師亞聖樂簞<lb/>
食寝丘無立錐文終防勢奪景桓恥家爲文園四<lb/>
壁立鄭公小殿移伊余具貟者適㑹承平時無術<lb/>
毗萬務無才撫四夷爲郡亦齪齪勞心徒孜孜保<lb/>
身已天幸拊已冝自知開卷顔閒厚復懼來者嗤<lb/>
朂哉知止足清白猶可追<lb/>
　　　　幽居即事　杜　衍<lb/>
寂寂復寂寂告老閑居日徑草高於人林鳥熟如<lb/>
客黄巻不釋手清風常滿室内顧平生心無過此<lb/>
<pb n="KR4h0040_SBCK_015-3b"/>
時適<lb/>
　　　　和王校勘中夏東園　晏　殊<lb/>
東園何所樂所樂非塵事野竹亂無行幽花晚多<lb/>
思閑窺魚尾赤暗辨蜂腰細樹影宻遮林藤梢狂<lb/>
罥袂潘蔬足登膳陶秫經取醉幸獲我汝交都忘<lb/>
今昔丗歡言捧瑶佩願以踈麻繼<lb/>
　　　　列子有力命王充論衡有命禄極言必<lb/>
　　　　定之致覽之有感　晏　殊<lb/>
大鈞播羣物零茂歸自然黙定既有初不爲智力<lb/>
遷禦冦導其流仲任派其源智愚信自我通塞當<lb/>
<pb n="KR4h0040_SBCK_015-4a"/>
由天宰丗白臯伊迷邦有顔原吾道誠一㮣彼途<lb/>
鍾百端卷之入纎毫舒之盈八埏進退得其宜夸<lb/>
榮非所先朝聞可夕隕吾奉聖師言<lb/>
　　　　贈劉潜歸陶丘　石　延年<lb/>
丈夫未大用身與仁義閑可宜更聚㪚風塵摧其<lb/>
顔君今歸柯澤路出梁宋間梁宋有吾廬親老待<lb/>
我還矧復君先歸因君頭應班春老有時回人老<lb/>
不再少草自有時榮髮白不再好人生不如春髮<lb/>
生不如草可堪送别春草前青春未老人先老<lb/>
　　　　鄱陽酬泉州曹使君見寄　范　仲淹<lb/>
<pb n="KR4h0040_SBCK_015-4b"/>
吾生豈不幸所禀多剛膓身甘一枝巢心苦千仞<lb/>
翔志意苟天命冨貴非我望立譚萬乗前肝竭喉<lb/>
無漿意君成大舜千古聞羶香寸懐如春風思與<lb/>
天下芳片玉棄且在雙足何辭傷王章死於漢韓<lb/>
愈逐諸唐獄中與嶺外妻子不得将義士撫巻起<lb/>
眦血一霑裳胡弗學掲厲胡弗隨低昻于時宴安<lb/>
人滅然已不揚匹夫虎敢鬪女子熊能當況彼二<lb/>
長者烏肯巧如簧我愛古人節皎皎明於霜今日<lb/>
貶江徼多慙韓與王罪大禍不稱所損傷纎芒盡<lb/>
室來官下君恩大難忘酒聖無隱量詩豪有餘章<lb/>
<pb n="KR4h0040_SBCK_015-5a"/>
秋來魏公亭金菊何煌煌登高發秘思聊以攄吾<lb/>
狂卓有梅聖俞作邑郡之旁矯首賦靈烏擬彼歌<lb/>
滄浪因成答爲戲移以贈名郎泉南曹使君詩源<lb/>
萬里長復我百餘言疑登孔子堂聞之金石音純<lb/>
純自宫商念此孤鳴鶴聲應來逺方相期養心氣<lb/>
彌天浩無疆鋪之被萬物照之諧三光此道果迂<lb/>
闊陶潜吾醉郷<lb/>
　　　　四民詩　范　仲淹<lb/>
前王詔多士咸以徳爲先道從仁義廣名由忠孝<lb/>
全美禄報爾功好爵縻爾賢黜陟金鑑下昭昭媸<lb/>
<pb n="KR4h0040_SBCK_015-5b"/>
與妍此道日以踈善惡何茫然君子不斥怨歸諸<lb/>
命與天術者乗其隙異端千萬惑天道入指掌神<lb/>
心出胷臆聽幽不聽明言命不言徳學者忽其本<lb/>
仕者浮於職節義爲虚言功名思苟得天下無所<lb/>
勸賞罰幾乎息隂陽有變化其神固不測禍福有<lb/>
倚伏循環亦無極前聖不敢言小人爾能億禆竈<lb/>
方激揚孔子甘寂黙六經無光輝反如日月蝕大<lb/>
道豈復興此弊何時抑末路競馳騁澆風揚羽翼<lb/>
昔多松柏心今皆桃李色願言造物者廻此天地<lb/>
力<lb/>
<pb n="KR4h0040_SBCK_015-6a"/>
聖人作耒耜蒼蒼民乃粒國俗儉且淳人足而家<lb/>
給九載襄陵禍此户獨安輯何人變清風驕奢日<lb/>
相襲制度非唐虞賦斂由呼吸傷哉桑榖人常悲<lb/>
大弦急一夫耕幾壠游墮如雲集一蠶吐幾絲羅<lb/>
綺如山入太平不自存凶荒亦何及神農與后稷<lb/>
有靈應爲泣<lb/>
先王教百工作爲天下器周旦意不朽刋之考工<lb/>
記嗟嗟逺聖人制度日以紛窈窕阿房宫萬態横<lb/>
青雲熒煌甲乙帳一朝那肯焚秦漢驕心起陳隋<lb/>
益其侈鼔舞天下風滔滔弗能止可堪佛老徒不<lb/>
<pb n="KR4h0040_SBCK_015-6b"/>
取慈儉書竭我百家産崇爾一室居四海競如此<lb/>
金碧照萬里茅茨帝者榮今爲庻人恥宜哉老成<lb/>
言欲攦般輸指<lb/>
嘗聞商者云轉貨頼斯民逺近日中合有無天下<lb/>
均上以利吾國下以藩吾身周官有常籍豈云逐<lb/>
末人天意亦何事狼虎生貪秦經界變阡陌吾商<lb/>
苦悲辛四民無常籍茫茫僞與眞游者竊吾利墯<lb/>
者亂吾倫淳源一以蕩頽波浩無津可堪貴與富<lb/>
侈態日日新萬里奉綺羅九陌資埃塵窮山無遺<lb/>
寳竭海無遺珍鬼神爲之勞天地爲之貧此弊已<lb/>
<pb n="KR4h0040_SBCK_015-7a"/>
千載千載猶因循桑柘不成林荆棘有餘春吾商<lb/>
則何罪君子恥爲鄰上有堯舜主下有周召臣琴<lb/>
瑟願更張使我歌良辰何日用斯言皇天豈不仁<lb/>
　　　　晝錦堂　韓　琦<lb/>
古人之冨貴歸於本郡縣譬若衣錦游白晝自光<lb/>
絢不則如夜行雖麗胡由見事累載方册今復著<lb/>
俚諺或紆太守章或擁使者傳歌樵忘故窮滌器<lb/>
掩前賤所得快恩仇愛惡任驕狷其志止于此士<lb/>
固不足羡兹予來舊邦意弗在矜衒以疾而量力<lb/>
懼莫稱方面抗表納金節假守翼郷便帝曰其汝<lb/>
<pb n="KR4h0040_SBCK_015-7b"/>
俞建纛徃臨殿行路不云非觀歎溢郊甸病軀諧<lb/>
少休先隴遂完繕歳時存父老伏臘㓗親薦恩榮<lb/>
孰與偕衰劣愧獨擅公餘新此堂夫豈事飲燕亦<lb/>
非張美名輕薄詫紳弁重禄許安閑顧已常兢戰<lb/>
庶一視題牓則念報主眷汝報能何爲進道確無<lb/>
倦忠義聳大節匪石烏可轉雖前有鼎鑊死耳誓<lb/>
不變丹誠難悉陳感泣對筆硯<lb/>
　　　　歳晏出沐感事内訟　宋　庠<lb/>
山海有完士希世無良籌偶穿東郭履遂别野人<lb/>
舟不恥篆刻賦來肩英俊游私智甚鳬短塵容若<lb/>
<pb n="KR4h0040_SBCK_015-8a"/>
鴟愁備貟太史氏補屬冨民侯姑學了官事何嘗<lb/>
分主憂日貪斗食利歳感星躔周中都冨才彦方<lb/>
駕若龍虬茂先善史漢平津治春秋髙文用司馬<lb/>
格五寵吾丘閒闊路逢葛繽紛人召鄒桑羊興賈<lb/>
竪安國出縲囚汲鄭貴交盛徐陳英藻遒况乃天<lb/>
下樞雄雌來九州衣冠徑複道鼔吹出長楸席上<lb/>
萬錢箸橋邊八列騶雍容紱魯玦意氣拂呉鈎咨<lb/>
余良不韙瓴甓厠琳璆吹竽昔已濫在梁今可尤<lb/>
臺閣魏舒被風霜蘇季裘有志謝軒鶴無機防海<lb/>
鷗恭竢杜陵課誅茅歸故疇<lb/>
<pb n="KR4h0040_SBCK_015-8b"/>
　　　　秋日白鷺亭向夕風晦有作<lb/>
　　　　　　　　　　　　　　王　琪<lb/>
白鷺敞西軒棟宇窮爽塏千峯若聮環翠色不可<lb/>
解是時天宇曠六幕無纎靄金斗熨秋江素練横<lb/>
衣帶乾坤清且斂氣象朝昏改蘆花作雪風飛舞<lb/>
來滄海九宵汀鶴起萬里檣烏快月上三山頭烏<lb/>
沒横塘外滄茫洲渚寒銀錯星斗大開樽屏絲竹<lb/>
披襟向簫籟余生本江湖偃蹇欣所㑹清興雖自<lb/>
發苦嗜亦吾累魚龍憑夜濤四面忽滂湃安得犀<lb/>
燈然煌煌發水怪<lb/>
<pb n="KR4h0040_SBCK_015-9a"/>
　　　　水谷夜行寄子美聖俞　歐陽　脩<lb/>
寒鷄號荒林山壁月倒掛披衣起視夜攬轡念行<lb/>
邁我來夏云初素節今已届髙河瀉長空勢落九<lb/>
州外微風動凉襟曉氣清餘曖緬懐京師友文酒<lb/>
邈髙㑹其間蘇與梅二子可畏愛篇章冨縱横聲<lb/>
價相磨蓋子美氣尤雄萬竅號一噫有時肆顚狂<lb/>
醉墨洒<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>霈譬如千里馬已發不可殺盈前盡珠<lb/>
璣一一難柬汰梅公事清切石齒漱寒瀬作詩三<lb/>
十年視我猶後輩文詞愈清新心意難老大譬如<lb/>
妖韶女老自有餘態近詩尤古硬咀嚼苦難嘬初<lb/>
<pb n="KR4h0040_SBCK_015-9b"/>
如食橄㰖眞味乆愈在蘇豪以氣轢舉丗徒驚駭<lb/>
梅窮獨我知古貨今難賣二子雙鳯凰百鳥之嘉<lb/>
瑞雲煙一翺翔羽翮一摧鎩安得相從游終日鳴<lb/>
噦噦問胡苦思之對酒把新蟹<lb/>
　　　　讀徂徠集　歐陽　脩<lb/>
徂徠魯東山石子居山阿魯人之所瞻子與山嵳<lb/>
峩今子其死矣東山復誰過精魄已埋沒文章豈<lb/>
能磨壽命雖不長所得固已多舊藁偶自録滄溟<lb/>
之一蠡其餘誰付與散失存幾何存之警後丗若<lb/>
鑑照妖魔子生誠多難憂患靡不罹<hi>羅音</hi>宦學三十<lb/>
<pb n="KR4h0040_SBCK_015-10a"/>
年六經老硏摩問胡所專心仁義丘與軻揚雄韓<lb/>
愈氏此外豈知他尤勇攻佛老奮筆如揮戈不量<lb/>
敵衆寡膽大身么麽徃年遭母䘮泣血走岷峨垢<lb/>
面跣雙足鋤犁事田坡至今郷里化孝悌勤蠶禾<lb/>
昨者來太學青衫踏朝靴陳詩頌聖徳厥聲續猗<lb/>
那羔鴈聘黄晞晞驚走鄰家施爲可怪駭丗俗安<lb/>
委蛇謗口由此起中之若飛梭上賴<lb/>
天子明不挂網者羅憶在太學年大雪如翻波生<lb/>
徒日盈門飢坐列鴈鵝絃誦聒鄰里唐虞賡詠謌<lb/>
常續㝡髙第騫游各名科豈止學者師謂宜國之<lb/>
<pb n="KR4h0040_SBCK_015-10b"/>
皤夭壽反仁鄙誰尸此偏頗不知詉詉者又忍加<lb/>
詆訶聖賢要乆逺毁譽暫諠譁生爲舉丗疾死也<lb/>
魯人嗟作詩遺魯社祠子以爲歌<lb/>
　　　　重讀徂徠集　歐陽　脩<lb/>
我欲哭石子夜開徂徠編開編未及讀涕泗已漣<lb/>
漣勉盡三四章收淚輒忻懽切切善惡戒丁寜仁<lb/>
義言如聞子談論疑子立我前乃知長在丗誰謂<lb/>
已沉泉昔也人事乖相從常苦難今而每思子開<lb/>
巻子在顔我欲貴子文刻以金玉聮金可爍而銷<lb/>
玉可碎非堅不若書以紙六經皆紙傳但當書百<lb/>
<pb n="KR4h0040_SBCK_015-11a"/>
本傳百以爲千或落於四夷或藏在深山待彼謗<lb/>
熖熄放此光芒懸人生一丗中長短無百年無窮<lb/>
在其後萬丗在其先得長多幾何得短未足憐惟<lb/>
彼不可朽名聲文行然䜛誣不須辨亦止百年間<lb/>
百年後來者憎愛不相縁公議然後出自然見媸<lb/>
妍孔孟困一生毁逐遭百端後丗苟不公至今無<lb/>
聖賢所以忠義士恃此死不難當子病方革謗辭<lb/>
正騰喧衆人皆欲殺聖主獨保全已埋猶不信僅<lb/>
免斵其棺此事古未有每思輙長嘆我欲犯衆怒<lb/>
爲子記此寃下紓㝠㝠忿仰叫昭昭天書於蒼翠<lb/>
<pb n="KR4h0040_SBCK_015-11b"/>
石立彼崔嵬巓詢求子丗家恨子兒女頑經嵗不<lb/>
見報有辭未能銓忽開子遺文使我心已寛子道<lb/>
自能乆吾言豈須鐫<lb/>
　　　　獲麟贈姚闢先輩　歐陽　脩<lb/>
丗已無孔子獲麟意誰知我嘗爲之說聞者未免<lb/>
非而子獨曰然有如塤應篪惟麟不爲瑞其意乃<lb/>
可推春秋二百年文約義甚夷一從聖人沒學者<lb/>
自爲師崢嶸衆家說平地生嶮巇相㳂益迂怪各<lb/>
鬪出新竒爾來千餘歳舉丗不知迷焯哉聖人經<lb/>
照曜萬世疑自從䝉衆說日日遭蔽虧常患無氣<lb/>
<pb n="KR4h0040_SBCK_015-12a"/>
力掃除浮雲披還其自然光萬物皆見之子昔已<lb/>
好古此經手常持超然出衆見不爲俗牽卑近又<lb/>
脫賦格飛黄擺銜羈聖門開大道夷路肆騰嬉便<lb/>
可勦衆說旁通塞多岐正途趨簡易愼勿事嶇﨑<lb/>
著述須待老積勤宜少時苟思垂後丗大禹尚胼<lb/>
胝顧我今老矣兩瞳蝕昬眵大書難乆視心在力<lb/>
已衰因思少自棄今縱悔可追戒我以勉子臨文<lb/>
但吁嘻<lb/>
　　　　喜雨　歐陽　脩<lb/>
大雨雖霶霈隔轍分晴隂小雨㪚浸淫爲潤廣且<lb/>
<pb n="KR4h0040_SBCK_015-12b"/>
深浸淫苟不止利澤何窮已無言雨大小小雨農<lb/>
尤喜宿麥已登實新禾未抽秧及時一日雨終歳<lb/>
飽豐穰夜響流霡霂晨暉霽蒼涼川源淨如洗草<lb/>
木自生光童稚喜瓜芋耕夫望陂塘誰云田家苦<lb/>
此樂殊未央<lb/>
　　　　飛蓋橋翫月　歐陽　脩<lb/>
天形積輕清水徳本虚靜雲收風波止始見天水<lb/>
性澄光與粹容上下相涵映乃於其兩間皎皎掛<lb/>
寒鏡餘暉所照耀萬物皆鮮瑩矧夫人之靈豈不<lb/>
醒視聽而我於此時翛然發孤詠紛昬忻洗滌俯<lb/>
<pb n="KR4h0040_SBCK_015-13a"/>
仰恣涵泳人心曠而閑月色髙愈逈惟恐清夜䦨<lb/>
時時瞻斗柄<lb/>
　　　　奉答子華學士安撫江南見寄之作<lb/>
　　　　　　　　　　　　　　歐陽　脩<lb/>
百姓病已乆一言難遽陳良醫将治之必究病所<lb/>
因天下乆無事人情貴因循優游以爲髙寛縱以<lb/>
爲仁今日廢其小皆謂不足論明日壊其大又云<lb/>
力難振旁窺各隂拱當職自逡廵歳月<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>隳頽紀<lb/>
綱遂紛紜坦坦萬里疆蚩蚩九州民昔而安且冨<lb/>
今也廹以貧疾小不加理浸淫将徧身湯劑乃常<lb/>
<pb n="KR4h0040_SBCK_015-13b"/>
藥未能去深根鍼艾有竒功暫痛勿吟呻痛定支<lb/>
體胖乃知鍼艾神猛寛相濟理古語六經存蠧弊<lb/>
革僥倖濫官絶貪昏牧羊而去狼未爲不仁人俊<lb/>
乂沈下位惡去善乃伸賢愚各得職不治未之聞<lb/>
此說乃其要易知行每艱遲疑與果决利害反掌<lb/>
間捨此欲有爲吾知力徒煩家至與户到飽饑而<lb/>
衣寒三王所不能豈特今所難我昔忝諌列日常<lb/>
趨紫宸聖君堯舜心閔閔極憂勤子華當來時玉<lb/>
音耳甞親上副明主意下寛斯人屯江南彼一方<lb/>
巨細到可詢諭以上恩徳當冬反陽春吾言乃其<lb/>
<pb n="KR4h0040_SBCK_015-14a"/>
㮣豈止一方云<lb/>
　　　　感興二首　歐陽　脩<lb/>
懐禄不知慙人雖不吾責貧交重意氣握手猶感<lb/>
激煌煌腰間金兩鬢颯已白有生天地間壽考非<lb/>
金石古人報一飯君子不苟德憂來自悲歌涕淚<lb/>
下沾臆<lb/>
仕宦希寸禄庶無饑寒迫讀書爲文章本以代耕<lb/>
織學成頗自喜禄厚愈多責挾山以超海事有非<lb/>
其力君子貴量能無輕食人食<lb/>
　　　　讀書　歐陽　脩<lb/>
<pb n="KR4h0040_SBCK_015-14b"/>
吾生本寒儒老尚把書巻眼力雖已疲心志殊未<lb/>
倦正經首唐虞僞說起秦漢篇章與句讀解詁及<lb/>
箋傳是非自相攻去取在勇斷初如兩軍交乗勝<lb/>
方酣戰當其旗皷催不覺人馬汗至哉天下樂終<lb/>
日在几案念昔始從師力學希仕宦豈敢取聲名<lb/>
惟期脫貧賤忘食日已晡燃薪夜侵旦謂言得志<lb/>
後便可焚筆硯少償辛苦時惟事寢與飯歳月不<lb/>
我留一生今過半中間嘗忝竊内外職文翰宦榮<lb/>
日清近廪給亦豐羡人情慎所習酖毒比安宴漸<lb/>
追時俗流稍稍學營辦盃盤窮水陸賔客羅俊彦<lb/>
<pb n="KR4h0040_SBCK_015-15a"/>
自從中年來人事攻百箭非惟職有憂亦自老可<lb/>
歎形骸苦衰病心志亦退懦前時可喜事閉眼不<lb/>
欲見惟尋舊讀書篇簡多朽斷古人重温故官事<lb/>
幸有間乃知讀書勤其樂固無限少而干禄利老<lb/>
用忘憂患又知物貴乆至寳見百鍊紛華暫時好<lb/>
俯仰浮雲㪚淡泊味愈長始終殊不變何時乞殘<lb/>
骸萬一免罪譴買書載舟歸築室潁水岸平生頗<lb/>
論述銓次加㸃竄庶幾垂後丗不黙死芻豢信哉<lb/>
蠧書魚韓子語非訕<lb/>
　　　　感事　歐陽　脩<lb/>
<pb n="KR4h0040_SBCK_015-15b"/>
空山一道士辛苦學延齡一旦隨物化反言仙已<lb/>
成開墳見空棺謂已超青㝠尸解如蛇蟬換骨蛻<lb/>
其形旣云須變化何不任死生<lb/>
　　　　董永　葉　清臣<lb/>
董生少失母老父鰥且貧無田事耕稼客作奉晨<lb/>
昏朝推鹿車去大樹爲庭藩農家乏甘旨糠籺苟<lb/>
自存父死不得藏鬻身奉九原人道孝爲本畎畒<lb/>
知所尊傷嗟世教薄至行豈足論廪禄厚妻子楄<lb/>
柎遺其親靳吝一抔土因循三尺墳空令丘壑閒<lb/>
凛凛慙英魂<lb/>
<pb n="KR4h0040_SBCK_015-16a"/>
　　　　憫農　葉　清臣<lb/>
甲子孟冬予隨牒之呉郡汎舟丹陽毗陵閒徐歩<lb/>
野次周視民田其苖甚豐而榖皆秕問諸穫者則<lb/>
曰是春無雨中夏始布秋未及實霜降而秕奔訴<lb/>
諸縣已更季旦吏曰農田之制不是過也子姑輸<lb/>
之雖然予卒歳不粒矣聞之有感故作是詩<lb/>
五月雨未沛吾民耕固遲中秋霜早至我稼颯其<lb/>
委膏澤歎苦晚芁苖惜遽衰盈疇皆秕稗卒嵗誤<lb/>
京坻國謝三年蓄人悲一頃萁編齊陳牒訴奔走<lb/>
失程期縣籍拘彜制官征有定規勞歌不可繼爲<lb/>
<pb n="KR4h0040_SBCK_015-16b"/>
作憫農詩<lb/>
　　　　縣齋對雪　梅　堯臣<lb/>
密雪夜來積起見萬物春山川忽改色草木一以<lb/>
新古邑失荒穢王路覆平均從兹慶豐年蹈詠慙<lb/>
小臣<lb/>
　　　　秋思　梅　堯臣<lb/>
梧桐在井上蟋蟀在床下物情有與無節候不相<lb/>
假寥寥風動葉颯颯雨墮瓦耳聽心自靜誰是忘<lb/>
懐者<lb/>
　　　　郭之美忽過云徃河北謁歐陽永叔沈<lb/>
<pb n="KR4h0040_SBCK_015-17a"/>
　　　　子山　梅　堯臣<lb/>
春風無行迹似與草木期髙低新萌芽閉户我未<lb/>
知忽聞人扣門手把蟠桃枝問我此蟠桃縁何結<lb/>
子遲但笑不復答問者當自推振衣向河朔河朔<lb/>
人偉竒以兹不答意遲子北歸時<lb/>
　　　　送王判官之江隂軍幙　梅　堯臣<lb/>
徃時初渡江頗愛江南美誰知坐臥間思極煙波<lb/>
裏絮逐魮魚繁鼓添蒓線紫君行語風物到日應<lb/>
相似<lb/>
　　　　范饒州坐中客語食河豚魚<lb/>
<pb n="KR4h0040_SBCK_015-17b"/>
　　　　　　　　　　　　　　梅　堯臣<lb/>
春洲生荻芽春岸飛楊花河豚當是時貴不數魚<lb/>
蝦其狀已可怪其毒亦莫加忿腹若封豕怒目猶<lb/>
呉蛙庖煎苟失所入喉爲鏌鎁若此䘮軀體何須<lb/>
資齒牙持問南方人黨護復矜誇皆言美無度誰<lb/>
謂死如麻我語不能屈自思空咄嗟退之來潮陽<lb/>
始憚餐龍蛇子厚居柳州而甘食蝦蟇一物雖可<lb/>
憎性命無舛差斯味曽不比中藏禍無涯甚美惡<lb/>
亦稱此言誠可嘉<lb/>
　　　　送薛氏婦歸絳州　梅　堯臣<lb/>
<pb n="KR4h0040_SBCK_015-18a"/>
在家朂爾勤女功無不喜旣嫁訓爾恭恭已乃逺<lb/>
恥我家本素風百事無有侈隨宜具奩箱不陋復<lb/>
不鄙當須記母言夜寐仍夙起愼勿窺䆫户愼勿<lb/>
輒笑毁妄非勿較競醜語勿辨理每順舅姑心況<lb/>
逆舅姑耳爲婦若此能乃是儒家子看爾十九年<lb/>
門閫未嘗履一朝陟大行悲傷黄河水車徒望何<lb/>
處哭泣動隣里生女不如男天親反由彼<lb/>
　　　　川上田家　梅　堯臣<lb/>
斜光隔河明入照桑柘下臯壠生麥苗青青尚堪把<lb/>
逺見牛羊歸相親童稚野醉歌秋草閒頗與丗家寡<lb/>
<pb n="KR4h0040_SBCK_015-18b"/>
　　　　送王介甫知毗陵詩　梅　堯臣<lb/>
呉牛常畏熱呉田常畏枯有樹不䕃犢有水不漑<lb/>
稌孰知事春農但知急秋租太守廹縣官堂上怒<lb/>
奮鬚縣官促里長堂下鞭扑俱不體天子仁不恤<lb/>
黔首逋借問彼爲政一一何所殊今君請郡去預<lb/>
喜民将蘇每觀二千石結束辭國都絲韀加錦縁<lb/>
銀勒以金塗兵吏擁後隊劒撾盛前駈君又不若<lb/>
此革轡障泥烏徐行問風俗低意騎疲駑下情靡<lb/>
不逹略細舉其麤曽肯爲衆異亦罔爲丗趨學詩<lb/>
聞已熟愛棠理豈無　皇朝文鑑巻第十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_090-1a"/>
皇朝文鑑巻第九十<lb/>
　序<lb/>
　　　後周書序　王　安國<lb/>
　　　良方序　沈　括<lb/>
　　　縣法序　吕　惠卿<lb/>
　　　易傳序　程　頥<lb/>
　　　春秋序　程　頥<lb/>
　　　羣居治五經序　龔　鼎臣<lb/>
　　　送焦千之序　劉　攽<lb/>
　　　送趙希道序　潘　興嗣<lb/>
<pb n="KR4h0040_SBCK_090-1b"/>
　　　南豐集序　王　震<lb/>
　　　　後周書序　王　安國<lb/>
周書本紀八列傳四十二合五十篇唐令狐徳棻<lb/>
請撰次而詔徳棻與陳叔達庾儉成之　仁宗時<lb/>
出太清樓本合史館祕閣本又募天下獻書而取<lb/>
夏竦李巽家本下館閣是正其文字今既鏤板以<lb/>
傳學官而臣等始預其是正又序其目録一篇曰<lb/>
周之六帝當四海分裂之時形勢刼束毅然有志<lb/>
合天下於一而材足以有為者特文帝而已文帝<lb/>
召蘇綽於稠人之中始知之未盡也臥與之言既<lb/>
<pb n="KR4h0040_SBCK_090-2a"/>
當其意遂起并晝夜咨諏酬酢知其果可以斷安<lb/>
危治亂之謀而詘已以聽之考於書唯府兵之設<lb/>
斂千歳已散之民而係之於兵庻幾得三代之遺<lb/>
意能不駭人視聽以就其事而效見於後世文帝<lb/>
嘗患文章浮薄使綽為大誥以勸而卒能變一時<lb/>
士大夫之制作然則勢在人上而欲鼓舞其下者<lb/>
奚患不成雖然非文帝之智内有以得於已而蘇<lb/>
綽之守外不詘於人則未可必其能然也以彼君<lb/>
臣之相遭非以先王之道而猶且懇懇以誘之言<lb/>
又况無所待之豪傑可易以蓄哉夫以徳力行仁<lb/>
<pb n="KR4h0040_SBCK_090-2b"/>
所以為王霸之異而至於詘已任人則未始不同<lb/>
然而君能蓄臣者天下之至難傳曰取人以身修<lb/>
身以道修道以仁蓋道極於不可知之神而人有<lb/>
其質推之為天下國家之用者以其粗爾然非致<lb/>
其精於已則其粗亦不能以為人惟能自愛其身<lb/>
則内不欺其心外不蔽於物然後好惡無所作而<lb/>
尚何有已哉能無已始可以得已而足以揆天下<lb/>
之理知人之言而邪正無以廋其實尚何患乎論<lb/>
之不一哉於是賢能任使之盡其方而吾所省者<lb/>
以天下之耳目而小人不能託忠以誣君子又從<lb/>
<pb n="KR4h0040_SBCK_090-3a"/>
而為之勸禁則小人忿欲之心已黜於冥冥之際<lb/>
君子樂以其類進而摩厲其俗凛然有恥君臣相<lb/>
與謀於上因敝以新法度而令馳騖於下者有忠<lb/>
信之守而無傳㑹遷就之患則法度有拂於民而<lb/>
下不以情赴上者乎蓋虚然後能受天下之實約<lb/>
然後能操天下之煩垂纓攝袵俯仰廟堂無為以<lb/>
應萬幾者致其思而已矣夫思之為王者事君臣<lb/>
一也勢則異焉世獨頌堯舜之無為而安知夫人<lb/>
主自宜無為而思則不可一日已也書曰思曰睿<lb/>
揚雄曰於道則勞其不然歟蓋夫法善矣非以道<lb/>
<pb n="KR4h0040_SBCK_090-3b"/>
作其人則不能為之守而民之多寡物之豐殺法<lb/>
度有視時而革者必待人而後謀則是可不致其思<lb/>
乎苟未能此而徒欲法度之革者是豈先王為治<lb/>
之序哉彼區區之周何足以議此徒取其能因一時<lb/>
君臣之致好猶足以見其效又况慨然行先王之<lb/>
道而得大有為之勢乎是固不宜無論也<lb/>
　　　　良方序　沈　括<lb/>
予嘗論治病有五難辨疾治疾飲藥處方别藥此<lb/>
五也今之視疾者唯候氣口六脉而已古之人視<lb/>
疾必察其聲音顔色舉動膚理情性嗜好問其所<lb/>
<pb n="KR4h0040_SBCK_090-4a"/>
為考其所行已得其太半而又徧診人迎氣口十<lb/>
二動脉疾發於五臟則五色為之應五聲為之變<lb/>
五味為之偏十二脉為之動求之如此其詳然而<lb/>
猶懼失之此辨疾之難一也今之治疾者以一二藥<lb/>
書其服餌之節授之而已古之治疾者先知隂陽<lb/>
運歷之變故山林川澤之竅發而又視其老少肥<lb/>
瘠貴賤居養性術好惡憂喜勞逸順其所宜違<lb/>
其所不宜或藥或火或刺或砭或風或液矯易其<lb/>
故常捭摩其性理搏而索之投機順變間不容髪<lb/>
而又調其衣服理其飲食異其居處因其情變或<lb/>
<pb n="KR4h0040_SBCK_090-4b"/>
治以天或治以人五運六氣冬寒夏暑暘雨電雹<lb/>
鬼靈厭蠱甘苦寒暑之節從先勝復之用此天理<lb/>
也盛衰彊弱五臟異禀飲食異好循其所同察其<lb/>
所偏不以此一形彼不一不以一人例比衆人此<lb/>
人事也言不能傳之於書亦不喻之於口其精過<lb/>
於承蜩其察甚於刻棘目不捨色耳不失聲手不釋<lb/>
脉猶懼其差也授藥遂去而希其十全不其難哉<lb/>
此治疾之難二也古之飲藥者煑煉有節飲啜有<lb/>
宜藥有可以乆煑有不可以乆煑者有宜熾火有<lb/>
宜温火者此煑煉之節也宜温宜寒或緩或速或<lb/>
<pb n="KR4h0040_SBCK_090-5a"/>
乗飲食喜怒而飲食喜怒爲用者有違飲食喜怒<lb/>
而飲食喜怒爲敵者此飲啜之宜也而水泉有羙惡操<lb/>
藥之人有勤惰如此而責藥之不效者非藥之罪也此<lb/>
服藥之難三也藥之單用爲易知複用爲難知世之處<lb/>
方者以一藥爲不足又以衆藥益之殊不知藥之<lb/>
有相使者有相反者有相合而性易者方書雖有<lb/>
使佐畏惡之性而古人所未言人情所不測者庸<lb/>
可盡哉如酒之於人飲之踰石而不亂者有濡咳<lb/>
則顚眩者漆之於人有終日搏漉而無害者有觸<lb/>
之則瘡爛者焉知他藥人於人無似之　者此禀<lb/>
<pb n="KR4h0040_SBCK_090-5b"/>
賦之異也南人食猪魚以生北人食猪魚以病此<lb/>
風氣之異也水銀得硫黄而赤如丹得礬石而白<lb/>
如雪人之欲酸者無過於醋矣以醋為未足又益<lb/>
之以棖二酸相濟宜甚酸而反甘巴豆善利也以<lb/>
巴豆之利為未足而又益之以大黄則其利反折<lb/>
蟹與柿嘗食之而無害也二物相遇不旋踵而嘔<lb/>
此色為易見味為易知嘔利為大變故人人知之<lb/>
至於相合而之他藏致他疾者庸可易知邪如乳<lb/>
石之忌參术觸者多死至於五石散則皆用參术<lb/>
此古人處方之妙而世人或未諭也此處方之難<lb/>
<pb n="KR4h0040_SBCK_090-6a"/>
四也醫誠藝也方誠善也用之中節也而藥或非<lb/>
良其柰何哉橘過江而為枳麥得濕而為蛾雞踰<lb/>
嶺而黒鸜鵒踰嶺而白月虧而蚌蛤消露下而蚊<lb/>
喙斥此形氣之易知者也性豈獨不然乎予觀越<lb/>
人藝茶畦稻一溝一壠之異逺不能數歩則色味<lb/>
頓殊况藥之所生秦越燕楚之相逺而又有山澤<lb/>
膏瘠燥濕之異禀豈能物物盡其所宜又素問説<lb/>
陽明在天則花實戕氣少陽在泉則金石失理如<lb/>
此之論採掇者固未嘗恤也抑又取之有早晚藏<lb/>
之有良苦風雨燥濕動有槁暴今之處藥或有惡<lb/>
<pb n="KR4h0040_SBCK_090-6b"/>
火者必日之而後咀然安知採藏之家不嘗烘焙<lb/>
哉又不能必此辨藥之難五也此五者大㮣而已<lb/>
其微至於言不能宣其詳至於書不能載豈庸庸<lb/>
之人而可以易言醫哉予治方最乆有方之良者<lb/>
輙異䟽之世之為方者稱其治效嘗喜過實千金<lb/>
肘後之類尤多溢言使人不復敢信予所謂良方<lb/>
者必目睹其驗始著于篇聞不預也然人之疾如<lb/>
向所謂五難者方豈能必良哉一覩其驗即謂之<lb/>
良殆不異乎刻舟以求遺劒者予所以注著其狀<lb/>
于方尾疾有相似者庻幾偶值云耳篇無次序隨<lb/>
<pb n="KR4h0040_SBCK_090-7a"/>
得隨注以與人拯道貴速故不假乆伏待完也<lb/>
　　　　縣法序　吕　惠卿<lb/>
天下之民事皆領於縣則奉朝廷之法令而使辭<lb/>
訟簡刑獄平㑹計當賦役均給納時水旱有備盗<lb/>
賊不作衣食滋殖風俗敦厚必自縣始然古之宦<lb/>
學皆有師法雖工官猶莫不然况於為數萬户之<lb/>
縣而當古一國之任獨可以無法乎惠卿之有意<lb/>
於此也乆矣兹者出守大名當荐饑之後民卒流<lb/>
亡盗賊多有隨宜應務粗亦竭愚復召畿内之知<lb/>
佐問其所以施設之方而監司部吏之歷縣道老<lb/>
<pb n="KR4h0040_SBCK_090-7b"/>
民事者皆諮訪焉既盡其所長矣於是又附以平日<lb/>
之所嘗講聞試用者爲法令詞訟刑獄簿歷造簿<lb/>
給納災傷勸課教化凡十門目曰縣法以趣時便<lb/>
事宜與敇令合而易曉故不敢甚髙而文以其意<lb/>
與所學於先王者不異也故時及焉而其事多河<lb/>
北之風俗則以行之部内而已然愷悌君子有志<lb/>
乎民者亦所不愛也<lb/>
　　　　易傳序　程　頥<lb/>
易變易也隨時變易以從道也其爲書也廣大悉<lb/>
備將以順性命之理通幽明之故盡事物之情而<lb/>
<pb n="KR4h0040_SBCK_090-8a"/>
示開物成務之道也聖人之憂患後世可謂至矣<lb/>
去古雖逺遺經尚存然而前儒失意以傳言後學<lb/>
誦言而忘味自秦而下蓋無傳矣予生千餘載之<lb/>
後悼斯文之湮晦將俾後人沿<hi>作泝胡本</hi>流而求源此<lb/>
傳所以作也易有聖人之道四焉以言者尚其辭<lb/>
以動者尚其變以制器者尚其象以卜筮者尚其<lb/>
占吉凶消長之理進退存亡之道備於辭推辭考<lb/>
卦可以知變象與占在其中矣君子居則觀其象<lb/>
而玩其辭動則觀其變而玩其占得於辭不達其<lb/>
意者有矣未有不得於辭而能通其意者也至微<lb/>
<pb n="KR4h0040_SBCK_090-8b"/>
者理也至著者象也體用一源顯微無間觀㑹通<lb/>
以行其典禮則辭無所不備故善學者求言必自<lb/>
近易於近者非知言者也予所傳者辭也由辭以<lb/>
得意則在乎人焉<lb/>
　　　　春秋傳序　程　頥<lb/>
天之生民必有出類之才起而君長之治之而爭<lb/>
奪息導之而生養遂教之而倫理明然後人道立<lb/>
天道成地道平二帝而上聖賢世出隨時有作順<lb/>
乎風氣之宜不先天以開人各因時而立政暨乎<lb/>
三王迭興三重既備子丑寅之建正忠質文之更<lb/>
<pb n="KR4h0040_SBCK_090-9a"/>
尚人道備矣天運周矣聖王既不復作有天下者<lb/>
雖欲倣古之跡亦私意妄為而已事之謬秦至以<lb/>
建亥為正道之悖漢專以智力持世豈復知先王<lb/>
之道也夫子當周之末以聖人不復作也順天應<lb/>
時之治不復有也於是作春秋為百王不易之大<lb/>
法所謂考諸三王而不謬建諸天地而不悖質諸<lb/>
鬼神而無疑百世以俟聖人而不惑者也先儒之<lb/>
傳曰游夏不能賛一辭辭不待賛也言不能與於<lb/>
斯耳斯道也惟顔子嘗聞之矣行夏之時乗殷之<lb/>
輅服周之冕樂則韶舞此其準的也後世以史視<lb/>
<pb n="KR4h0040_SBCK_090-9b"/>
春秋謂褒善貶惡而已至於經世之大法則不知<lb/>
也春秋大義數十其義雖大炳如日星乃易見也<lb/>
惟其微辭隱義時措從宜者爲難知也或抑或縱<lb/>
或與或奪或進或退或微或顯而得乎義理之安<lb/>
文質之中寛猛之宜是非之公乃制事之權衡揆<lb/>
道之模範也夫觀百物而後識化工之神聚衆材<lb/>
而後知作室之用於一事一義而欲窺聖人之用<lb/>
非上智不能也故學春秋者必優游涵泳黙識心<lb/>
通然後能造其微也後王知春秋之義則雖徳非<lb/>
禹湯尚可以法三代之治自秦而下其學不傳予<lb/>
<pb n="KR4h0040_SBCK_090-10a"/>
悼夫聖人之志不明於後世也故作傳以明之俾<lb/>
後人通其文而求其義得其意而法其用則三代<lb/>
可復也是傳也雖未能極聖人之藴奥庻幾學者<lb/>
得其門而入矣<lb/>
　　　　羣居治五經序　龔　鼎臣<lb/>
夫五經道之源也人非專力探究雖百歳亦無至<lb/>
焉今之士人以世所謂明經者第習讀其言應貢<lb/>
舉比及得爵禄政事卒不諭經義故以傳誦為己<lb/>
羞喜近功輕逺度率常抉剔其詞引為章句自謂<lb/>
通經及語以道徳仁義皆若聾之於聲瞽之於色<lb/>
<pb n="KR4h0040_SBCK_090-10b"/>
其不能聞且見者如是予常病焉㑹鄴郡陳子堅<lb/>
河南侯孝傑俱以儒名相與擇士之秀者得孫髙<lb/>
二生各取一經以治之由是一室之中講誦正醇<lb/>
仁義之言馥如椒蘭天人之理邃如江海時發辨<lb/>
論鏗然其聲既而樹程式凡十日互求傳注所未<lb/>
至者以質問焉有不通者罰金以恥之庻乎鮮或<lb/>
暇逸而造乎極焉然孔子謂詩三百授之以政不<lb/>
達使於四方不能專對雖多亦奚以爲者誠爲顓<lb/>
愚者發爾善爲學者能誦且達於政而敏於對聖人<lb/>
之言爲不乖謬矣用是著其始且以勉于終云<lb/>
<pb n="KR4h0040_SBCK_090-11a"/>
　　　　送焦千之序　劉　攽<lb/>
攽嘗論郷舉里選之法難全行於今自三代之盛<lb/>
諸侯列國與郡縣不同及事乆逺不傳且置不言<lb/>
夫東西漢之時賢士長者未嘗不仕郡縣也自曹<lb/>
掾書史馭吏亭長門幹街卒游徼嗇夫盡儒生學<lb/>
士為之才試於事情見於物則賢不肖較然故遭<lb/>
事不惑則知其智犯難不避則知其節臨財不私則知<lb/>
其亷應對不疑則知其辯如此故察舉易而賢公卿大<lb/>
夫自此出矣今時士與吏徒異物吏徒治文書給厮役<lb/>
戇愚無智貪詬無節乗間窺隙詭法求貨笞傌僇辱安<lb/>
<pb n="KR4h0040_SBCK_090-11b"/>
以為己物故無可以興善者而儒生學士之居於<lb/>
郷里不過閉門養髙其外則游學四方以崇名譽<lb/>
然後可以出羣過人矣而欲法前世一使郡縣議<lb/>
其行實而察舉之固難矣前年天子袷祭宗廟施<lb/>
慶天下閔太平之時賢士有遺逸而不仕者因詔<lb/>
州郡推擇上名于朝間一歳處士之應詔而至十<lb/>
三人果多游學成名者天子皆以禮接之館于太<lb/>
學而使有司策問以經術之要當世之宜而爵命<lb/>
之皆得顯名美仕焉几十三人吾所素識者焦君<lb/>
伯彊焦君伯彊介直好學數應進士舉至禮部輙<lb/>
<pb n="KR4h0040_SBCK_090-12a"/>
罷去時人皆歎惜之謂之遺逸不亦宜乎夫州郡<lb/>
推擇之公也有司考試之明也方將為國得賢必<lb/>
且精心審慮抜士於千萬豈其崇虚徇名苟得舉<lb/>
逸民之稱而已則夫十二人者吾雖未盡識之殆<lb/>
皆焦君之倫無疑於是焉使之從政治譬猶發敖<lb/>
倉以賙貧乏決江河以灌下濕沛然其有餘矣然<lb/>
吾聞焦君之名在第三而他郡有辭禮命而不至<lb/>
者夫焦君之才既盡美矣况復有過其一二者乎<lb/>
彼辭禮命不至者又其故何哉彼以迎之致敬之<lb/>
禮未盡其數歟抑彼皆伊尹太公之儔至三聘而<lb/>
<pb n="KR4h0040_SBCK_090-12b"/>
後幡然改立為太師然後載而與之歸乎天下之<lb/>
大未可誣也吾甚慕之故於焦君之行樂道之焉<lb/>
　　　　送趙希道序　潘　興嗣<lb/>
予少時以為天下功名惟慷慨魁壘之士能奮力<lb/>
以取之睥睨而舉目優游而就歩則以為不若人<lb/>
矣既而熟視天下之士顛仆寒餓之際老死林谷<lb/>
之間未必盡非才而世之出於功名者或異是焉<lb/>
猶中疑而未決也則取史氏所載上下數千載泛<lb/>
濫而博求之然後知功名立者或偶於一時不必<lb/>
皆竒男子又有幸不幸也反而思之則縮縮然不<lb/>
<pb n="KR4h0040_SBCK_090-13a"/>
得其所欲因取文王周公孔子之書顛倒散漫以<lb/>
觀乎消息盈虚之際則豁然若有所得嗟乎始予<lb/>
之狂猶騰瀾怒濤横流逆奔吞嗜百川乆之勢旋<lb/>
氣定平入于海雖蛟魚百怪出沒汹涌而不知所<lb/>
以汨乎其中蓋予與希道别十有三年予之鋭氣<lb/>
銷鑠頓挫如此而希道平時尤喜功名廓落敢言<lb/>
今乃為小官奔走數千里外宜其憤憤不得於心<lb/>
乃俛首低氣視甔石焉不啻若千金之重豈其所<lb/>
徇者輕而無異於吾之説邪如無異於吾説則篤<lb/>
吾以自信如是功名之來也有餘其去也無不足<lb/>
<pb n="KR4h0040_SBCK_090-13b"/>
廼所謂幸不幸者豁然於胷中矣希道其勉之<lb/>
　　　　南豐集序　王　震<lb/>
南豐先生以文章名天下乆矣異時齒髪壯志氣<lb/>
鋭其文章之慓鷙奔放雄渾瓌偉若三軍之朝氣<lb/>
猛獸之抉怒江湖之波濤煙雲之姿狀一何竒也<lb/>
方是時先生自負要似劉向不知以韓愈爲何如<lb/>
爾中間乆外徙世頗謂偃蹇不遇一時後生軰鋒<lb/>
出先生泊如也晚還朝廷天下望用其學而屬新<lb/>
官制遂掌書命於是更置百官舊舍人無在者已<lb/>
試即入院方除自填委占紙肆書初若不經意午<lb/>
<pb n="KR4h0040_SBCK_090-14a"/>
漏盡授草院吏上馬去凡除郎御史數十人所以<lb/>
本法意原職守而為之訓敇者人人不同咸有新<lb/>
趣而衍裕雅重自成一家余時為尚書郎掌付制<lb/>
吏部一日得盡觀始知先生之學雖老不衰而大<lb/>
手筆自有人也嗚呼先生用未極其學已矣要之<lb/>
名與天壤相弊不可誣也客有得其新舊所著而<lb/>
裒録之者余因書其篇首云<lb/>
皇朝文鑑巻第九十<lb/>
<pb n="KR4h0040_SBCK_090-14b"/>
<pb n="KR4h0040_SBCK_090-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_115-1a"/>
皇朝文鑑巻第一百十五<lb/>
　書<lb/>
　　　與吳九論武學書　劉　敞<lb/>
　　　答趙内翰書　蔡　襄<lb/>
　　　答劉蒙書　司馬　光<lb/>
　　　與范景仁論樂書　司馬　光<lb/>
　　　與王介甫書　司馬　光<lb/>
　　　　與吴九論武學書　劉　敞<lb/>
前此有人自京師至言　朝廷制作武舞教之庠<lb/>
中者小人竊喜以謂　太祖太宗功業軼三王徳<lb/>
<pb n="KR4h0040_SBCK_115-1b"/>
厚侔天地而廟樂未立雅頌未備公卿大夫乃宜<lb/>
冬不裘夏不葛而日夜謀之所以使名聲洋溢與<lb/>
萬世無窮百姓有以詠歌四夷有以觀聴也而闊<lb/>
然寖乆功烈掩塞是必　天子感焉而作樂崇徳<lb/>
以薦之宗廟肆之上帝矣周室既衰　之書遂<lb/>
亡于今千嵗焉而吾徒乃且復得閲其蹈厲親其<lb/>
文物是千一之會也以足下方爲學官所以欣然<lb/>
奉書求　制度亦欲夸動下國奮揚輝光今辱<lb/>
求訊乃知傳者之誤而國家自以邉鄙未靖故立<lb/>
武學以校驍鷙之士孫吳賁育之儔小人失望又<lb/>
<pb n="KR4h0040_SBCK_115-2a"/>
重感歎昔三代之王建辟雍成均以敦化者危冠<lb/>
逢掖之人居則有序其術詩書禮樂其志文行忠<lb/>
信是以無鄙倍之色鬪争之聲猶懼其未也故賤<lb/>
詐謀爵人以徳褒人以義軌度其信壹以待人故<lb/>
曰勇則害上不登於明堂民知所底而无貳心是<lb/>
以其教不肅而成其政不嚴而治曾未聞夫武學<lb/>
之制也夫縵胡之纓短後之衣瞋目而語難按劒<lb/>
而疾視者此所謂勇力之人也將教之以術而動<lb/>
之以利其可得不為其容乎其可得無變其俗乎<lb/>
吾恐雖有智者未易善其後也而况建博士之職<lb/>
<pb n="KR4h0040_SBCK_115-2b"/>
廣弟子之員本之不知教化既寖弱矣夫戰國之<lb/>
時天下競於馳騖於是乎有縱横之師技擊之學<lb/>
以相殘也雖私議巷説有司不及然風俗猶以是<lb/>
薄祸亂猶以是長學者之所甚疾仁人之所憂而<lb/>
辨也若之何其效之且昔先王務教胄子以道而<lb/>
不及武者非無四夷之患誠恐示民以佻也今既<lb/>
示之佻矣道其已乎四方之人何觀焉且足下預<lb/>
其議而不能救歟吾所甚惑也足下書曰時事日<lb/>
新恨不我見此獨非新事乎吾既見之矣故聊以<lb/>
裁答<lb/>
<pb n="KR4h0040_SBCK_115-3a"/>
　　　　答趙内翰書　蔡　襄<lb/>
伏䝉示下衆薦黄晞奏章晞閩人與之㳺甚久以<lb/>
書自喜不苟於人誠高世懐道之士足下薦之於<lb/>
朝庶乎盛時无有遺材足下之存心不特為晞發<lb/>
也然其奏曰石介在國子監時請晞表率生徒晞<lb/>
以介詐善不冝　事　遂拒之弗往乃晞之先<lb/>
見知人識慮高逺也襄以謂斥介而引晞意所未<lb/>
喻介好論議當時人物故衆毀叢至原其所以為<lb/>
心欲君側无上邪人人為忠孝百姓无疾苦教化<lb/>
明白信周公孔子之言謂太平可立致而不度世<lb/>
<pb n="KR4h0040_SBCK_115-3b"/>
務行之難易此介之所以脩誠立節之大端也所<lb/>
抵牾者夏竦黨軰耳一旦介去朝奸人巧偽百端<lb/>
妄造謗毀必欲赤其族然後快意賴天子聖明辨<lb/>
是非故介乆而自白嗟乎謂介詐善何也夫詐善<lb/>
者將圖冨貴取名譽也介生不免饑寒而死幾斲<lb/>
棺子孫流離詐善者固如是耶守已信道而不顧<lb/>
世俗者伯夷叔齊是也且數百年孔子稱之其論<lb/>
遂定若介信道而守死者也其亦有待於後世乎<lb/>
昔介之存襄以同年進士兄事而友之自介之亡<lb/>
未見有如介之自信者介復生當師事之不暇以<lb/>
<pb n="KR4h0040_SBCK_115-4a"/>
苟容無所自立為責況敢毀之晞避介聘為學正<lb/>
不肯為介下耳此特小小者豈足為晞高識逺慮<lb/>
哉足下與介疎知之不至然天下公議固當有聞<lb/>
足下語論衆所瞻望詎可雷同今毀介之人滿朝<lb/>
廷其箝口固不為少雖開口明介介豈遂明然賣<lb/>
死友以合貴權此襄所不為而足下所見知之者<lb/>
也近為寒氣薄中日再食粥者七矣奉教不知疲<lb/>
憊感歎顛倒<lb/>
　　　　答劉蒙書　司馬　光<lb/>
昔張伯松語陳孟公曰人各有性長短自裁子欲<lb/>
<pb n="KR4h0040_SBCK_115-4b"/>
為我亦不能吾而效子亦敗矣馬文淵戒兄子欲<lb/>
其效龍伯高之周慎謙儉不欲其效杜季良憂人<lb/>
之憂樂人之樂也光愚无似何足以望萬一於古<lb/>
人然私心所慕者伯松伯高而不敢為孟公季良<lb/>
之行也況㓜時始能言則誦儒書習謹飭長而為<lb/>
吏則讀律令守䋲墨齪齪然為鄙細之人側足於<lb/>
庸俗之間不為雄俊竒偉之士所齒目為日乆矣<lb/>
不意去嵗足下自大河之北洋洋而來遊於京師<lb/>
負其千鎰之寶欲求良工大賈而售之乃幸顧於<lb/>
陋巷因得竊讀足下之文窺足下志文甚高志甚<lb/>
<pb n="KR4h0040_SBCK_115-5a"/>
大語古則浩博而淵㣲論今則明切而精至誠不<lb/>
能不口誇而心服譬如窭人之子終日環繞愛玩<lb/>
咨嗟傳布訖无一錢敢問其直之高下亦終於无<lb/>
益而已矣今者足下忽以親之無以飬兄之無以<lb/>
塟弟妹嫂姪之无以恤策馬裁書千里渡河指某<lb/>
以為歸且曰以鬻一下婢之資五十萬畀之足以<lb/>
周事何足下見期待之厚而不相知之深也光得<lb/>
不駭且疑乎方今豪傑之士内則充朝廷外則布<lb/>
郡縣力有餘而人可仰者為不少矣足下莫之取<lb/>
乃獨左顧而抵於不肖豈非見期待之厚哉光雖<lb/>
<pb n="KR4h0040_SBCK_115-5b"/>
竊託迹於侍從之臣月俸不及數萬㸑桂炊玉晦<lb/>
朔不相續居京師已十年嚢禇舊物皆竭安所取<lb/>
五十萬以佐從者之蔬糲乎夫君子雖樂施予亦<lb/>
必已有餘然後能及人就其有餘亦當先親而後<lb/>
疎先舊而後親光得侍足下裁周嵗得見不過四<lb/>
五而遽以五十萬奉之其餘親戚故舊不可勝數<lb/>
將何以待之乎光家居食不敢常有肉衣不敢純<lb/>
衣帛何敢以五十萬市一婢乎而足下忽以此責<lb/>
之豈非不相知之深哉光視地而後敢行頓足而<lb/>
後敢立足下一旦待之為陳孟公杜季良之徒光<lb/>
<pb n="KR4h0040_SBCK_115-6a"/>
能無駭乎足下服儒衣談孔顔之道啜菽飲水足<lb/>
以盡歡於親簞食瓢飲足以致樂於身而遑遑焉<lb/>
以貧乏有求於人光能無疑乎足下又責以韓退<lb/>
之所為若光者何人敢望韓退之哉韓退之能為<lb/>
文其文為天下貴凡當時王公大人廟碑墓碣莫<lb/>
不請焉故受其厚謝随復㪚之於親舊此其所以<lb/>
能行義也若光者何人敢望退之哉光自結髪以<lb/>
來　不敢錙銖妄取於人此衆人<lb/>
所知也取之也亷則其施之人也靳亦其理宜也<lb/>
若既求其取之亷又責其施之厚是二行者誠難<lb/>
<pb n="KR4h0040_SBCK_115-6b"/>
得而兼矣足下又欲使光取之於他人其尤不可<lb/>
之大也㣲生高乞醯於鄰人以應求者孔子以為<lb/>
不直況已不能施而歛之於人以為已惠豈不害<lb/>
於恕乎足下之命既不克承又費辭以釋之其為<lb/>
罪尤深足下所稱韓退之亦云文章不足以發足<lb/>
下之事業錢財不足以賄左右之匱急梱載而往<lb/>
垂槖而歸足下諒之而已<lb/>
　　　　與范景仁論樂書　司馬　光<lb/>
䝉示房生赤法云生嘗得古本漢書云度起於黄<lb/>
鍾之長以子榖秬黍中者一黍之起積一千二百<lb/>
<pb n="KR4h0040_SBCK_115-7a"/>
黍之廣度之九十分黄鍾之長一為一分今文誤<lb/>
脱之起一千三百黍八字故自前世以來累黍為<lb/>
赤縱置之則太長横置之則太短今新赤横置之<lb/>
不能容一千一百黍則大其空徑四釐六毫是以<lb/>
樂聲太高又嘗得開元中笛及方響校太常樂下<lb/>
五律教坊樂下三律皆由儒者設以一黍一分其<lb/>
法非是不若以一千二百黍實管中随其短長㫁<lb/>
之以為黄鍾九寸之管九十分其長一為一分取<lb/>
三分以度空徑數合則律正矣景仁比來稱此論<lb/>
以為先儒用意皆不能到可以正積古之繆袪一<lb/>
<pb n="KR4h0040_SBCK_115-7b"/>
世之惑光竊思之有所未諭者凢數條敢書布陳<lb/>
幸景仁教之景仁曰房生家有漢書異於今本光<lb/>
按累黍求赤其来乆矣生所得書不知傳於何世<lb/>
而相承積謬由古至今更大儒甚衆曽不寤也今<lb/>
其書既云積一千二百黍之廣何必更云一黍之<lb/>
起此四字者将安施設劉子駿班孟堅之書不冝<lb/>
如此冗長也且生欲以黍實中乃求其長何得謂<lb/>
之積一千二百黍之廣孔子稱必也正名乎必若<lb/>
所云則為新尺一丈二尺得毋求合其術而更戾<lb/>
乎景仁曰度量權衡皆生於律者也今先累黍為<lb/>
<pb n="KR4h0040_SBCK_115-8a"/>
尺而後制律反生於度與黍無乃非古人之意乎<lb/>
光謂不然夫所謂律者果何如哉嚮使古之律存<lb/>
則龡其聲而知聲度其長而知度審其容而知量<lb/>
校其輕重而知權衡今古律已亡矣非黍無以見<lb/>
度非度無以見律律不生於度與黍將從何生耶<lb/>
夫度量衡所以佐律而存法也古人所為制四器<lb/>
者以相參校以為三者雖亡苟其一存則三者從<lb/>
可推也又謂後世噐或壊亡故載之於書形之於<lb/>
物夫黍者自然之物有常不變者也故於此寓法<lb/>
焉今四器皆亡不取於黍將安取之凢物之度其<lb/>
<pb n="KR4h0040_SBCK_115-8b"/>
長短則謂之度量其多少則謂之量稱其輕重則<lb/>
謂之權衡然量有虚實衡有低昻皆易差而難精<lb/>
等之不若因度求律之為審也房生今欲先取容<lb/>
一龠者為黄鍾之律是則律生於量也量與度皆<lb/>
非律也捨彼用此將何擇焉景仁曰古律法空徑<lb/>
三分圍九分今新律空徑三分四釐六毫者何從<lb/>
出耶光謂不然夫徑三分圍九分者數家言其大<lb/>
要耳若以密率言之徑七分者圍二十有二分也<lb/>
古之為數者患其空積㣲之太煩則上下　之所<lb/>
謂三分者舉成數而言耳四釐六毫不及半分故<lb/>
<pb n="KR4h0040_SBCK_115-9a"/>
<pb n="KR4h0040_SBCK_115-10a"/>
為分無用其餘若數與聲則無所事黍矣安在其<lb/>
必以一千二百為之定率也景仁曰生云今樂太<lb/>
高太常黄鍾適當古之仲吕不知生所謂仲吕者<lb/>
果后䕫之仲吕耶開元之仲吕耶若開元之仲吕<lb/>
則安知今之太高非昔之太下耶笛與方響里巷<lb/>
之樂庸工所為豈能盡得律吕之正乃欲取以為<lb/>
法考定雅樂不亦難乎此皆光之所大惑也君子<lb/>
之論無固無我惟是之從景仁苟有以解之使瑩<lb/>
然明白則敢不歛衽服義豈欲徒為此諓諓也不<lb/>
宣光再拜白<lb/>
<pb n="KR4h0040_SBCK_115-10b"/>
　　　　與王介甫書　司馬　光<lb/>
光居常無事不敢渉兩府之門以是乆不得通名<lb/>
於將命者春暖伏惟機政餘暇台候萬福孔子曰<lb/>
益者三友損者三友光不才不足以辱介甫為友<lb/>
然自接侍以來十有餘年屢甞同僚亦不可謂無<lb/>
一日之雅也雖愧多聞至於直諒不敢不勉若乃<lb/>
便佞則固不敢為也孔子曰君子和而不同小人<lb/>
同而不和君子之道出處語嘿安可同也然其志<lb/>
則皆欲立身行道輔世飬民此其所以同也向者<lb/>
與介甫議論朝廷事數相違未知介甫之察不察<lb/>
<pb n="KR4h0040_SBCK_115-11a"/>
然於光嚮慕之心未始變移也竊見介甫獨負天<lb/>
下大名三十餘年才高而學冨難進而易退逺近<lb/>
之士識與不識咸謂介甫不起則已起則太平可<lb/>
立致生民咸被其澤矣天子用此起介甫於不可<lb/>
起之中引參大政豈非欲望衆人之所望於介甫<lb/>
耶今介甫從政始朞年而士大夫在朝廷及自四<lb/>
方來者莫不非議介甫如出一口下至閭閻細民<lb/>
小吏走卒亦切切怨歎人人歸咎於介甫不知介<lb/>
甫亦嘗聞其言而知其故乎光竊意門下之士方<lb/>
日譽盛徳而賛功業未始有一人敢以此聞逹於<lb/>
<pb n="KR4h0040_SBCK_115-11b"/>
左右者也非門下之士則皆曰彼方得君而専政<lb/>
無為觸之以取禍不若坐而待之不過二三年彼<lb/>
將自敗若是者不唯不忠於介甫亦不忠於朝廷<lb/>
若介甫果信此志推而行之及二三年則朝廷之<lb/>
患已深矣安可救乎如光則不然忝備交遊之末<lb/>
不敢苟避譴怒不為介甫一一陳之今天下之人<lb/>
惡介甫之甚者謗毀無所不至光獨知其不然介<lb/>
甫固大賢其失在於用心太過自信太厚而已何<lb/>
以言之自古聖賢所以治國者不過使百官各稱<lb/>
其職委任而責成功也其所以飬民者不過輕租<lb/>
<pb n="KR4h0040_SBCK_115-12a"/>
稅薄賦斂已逋責也介甫以為此皆腐儒之常談<lb/>
不足為思得古人所未甞為者而為之於是財利<lb/>
不以委三司而自治之更立制置三司條例司聚<lb/>
文章之士及曉財利之人使之講利孔子曰君子<lb/>
喻於義小人喻於利樊須請學稼孔子猶鄙之以<lb/>
為不知禮義信況講商賈之末利乎使彼誠君子<lb/>
耶則固不能言利彼誠小人耶則固民是盡以飽<lb/>
上之欲又可從乎是知條例一司已不當置而置<lb/>
之又於其中不次用人往往暴得美官於是言利<lb/>
之人皆攘臂圜視衒鬻爭進各鬪智巧以變更祖<lb/>
<pb n="KR4h0040_SBCK_115-12b"/>
宗舊法大抵所利不能補其所傷所得不能償其<lb/>
所亡徒欲别出新意以自為功名耳此其為害己<lb/>
甚矣又置提舉句當常平廣惠倉使者四十餘人<lb/>
使行新法於四方先散青苖錢次欲使比戸出助<lb/>
役錢次又欲更搜求農田水利而行之所遣者雖<lb/>
皆選擇才俊然其中亦有輕佻狂躁之人陵轢州<lb/>
縣騷擾百姓者於是士大夫不服農商䘮業故謗<lb/>
議沸騰怨嗟盈路迹其本原咸以此也書曰民不<lb/>
静亦惟在王宫邦君室伊尹為阿衡有一夫不獲<lb/>
其所若已推而内之溝中孔子曰君子求諸已介<lb/>
<pb n="KR4h0040_SBCK_115-13a"/>
甫亦當自思所以致其然者不可専罪天下之人<lb/>
也夫侵官者亂政也介甫更以為治術而先施之<lb/>
貸息錢鄙事也介甫更以為王政而力行之繇役<lb/>
自古皆從民出介甫更欲歛民錢雇市傭而使之<lb/>
此三者常人皆知其不可而介甫獨以為可非介<lb/>
甫之智不及常人也直欲求非常之功而忽常人<lb/>
之所知耳夫皇極之道施之於天地人皆不可須<lb/>
臾離故孔子曰道之不明也我知之矣智者過之<lb/>
愚者不及也道之不行也我知之矣賢者過之不<lb/>
肖者不及也介甫之智與賢過之及其失也乃與<lb/>
<pb n="KR4h0040_SBCK_115-13b"/>
不及之患均此光所謂用心太過者也自古人臣<lb/>
之聖無過周公與孔子周公孔子亦未嘗無過未<lb/>
嘗無師介甫雖大賢於周公孔子則有間矣今乃<lb/>
自以我之所見天下莫能及人之議論與我合則<lb/>
善之與我不合則惡之如此方正之士何由進諂<lb/>
諛之士何由逺方正日疎諂諛日親而望萬事之<lb/>
得其宜令名之施四逺難矣夫從諌納善不獨人<lb/>
君為美也於人臣亦然昔鄭人遊于郷校以議執<lb/>
政之善否或謂子産毀郷校子産曰其所善者吾<lb/>
則行之其所惡者吾則改之是吾師也若之何毀<lb/>
<pb n="KR4h0040_SBCK_115-14a"/>
之薳子馮為楚令尹有寵於薳子者八人皆無禄<lb/>
而多馬申叔豫以子南觀起之事警之薳子懼辭<lb/>
八人者而後王安之趙簡子有臣曰周舍好直諌<lb/>
日有記月有成嵗有要周舍死簡子臨朝而嘆曰<lb/>
千羊之皮不如一狐之腋諸大夫朝徒聞唯唯不<lb/>
聞周舍之諤諤吾是以憂也子路人告之以有過<lb/>
則喜鄼文終侯相漢有書過之史諸葛孔明相蜀<lb/>
發教與群吏曰違覆而得中猶弃敝蹻而獲珠玉<lb/>
然人心苦不能盡惟董幼宰參書七年事有不至<lb/>
至于十反孔明嘗自校簿書主簿楊顒諌曰為治<lb/>
<pb n="KR4h0040_SBCK_115-14b"/>
有體上下不可相侵請為明公以作家譬之今有<lb/>
人使奴執耕稼婢典爨雞主司晨犬主吠盗私業<lb/>
無曠所求皆足忽一旦盡欲以身親其役不復付<lb/>
任形疲神困終無一成豈其知之不如奴婢雞狗<lb/>
哉失其家主之法也孔明謝之及顒卒孔明垂泣<lb/>
三日吕定公有親近曰徐原有才志定公薦㧞至<lb/>
侍御史原性忠壯好直言定公事有得失原輙諌<lb/>
争又公論之人或以告定公定公嘆曰是我所以<lb/>
貴徳淵者也及原卒定公哭之盡哀曰徳淵吕岱<lb/>
之益友今不幸岱復於何聞過哉此數君子者所<lb/>
<pb n="KR4h0040_SBCK_115-15a"/>
以能功名成立皆由樂聞直諌不諱過失故也若<lb/>
其餘驕亢自用不受忠諫而亡者不可勝數介甫<lb/>
多識前世之載固不俟言之而知之矣孔子稱有<lb/>
一言而可以終身行之者其恕乎詩云伐柯伐柯<lb/>
其則不逺言以其所願乎上交乎下以所願乎下<lb/>
事乎上不逺求也介甫素剛直毎事於人主前如<lb/>
與朋友争辨於私室不少降辭氣視斧鉞鼎鑊如<lb/>
無也及之官僚屬謁見論事則惟希意迎合曲從<lb/>
如流者親而禮之或所見小異㣲言新令之不便<lb/>
者介甫輙艴然加怒或詬罵以辱之或言於上而<lb/>
<pb n="KR4h0040_SBCK_115-15b"/>
逐之不待其辭之畢也明主寛容如此而介甫拒<lb/>
諫乃爾無乃不足於恕乎昔王子雍方於事上而<lb/>
好下佞已介甫不幸亦近是乎此光所謂自信太<lb/>
厚者也光昔從介甫游於諸書無不觀而特好孟<lb/>
子與老子之言今得君得位而行其道是宜先其<lb/>
所美必不先其所不美也孟子曰仁義而已矣何<lb/>
必曰利又曰為民父母使民盻盻然將終嵗勤動<lb/>
不得以飬其父母又稱貸而益之惡在其為民父<lb/>
母也今介甫為政首置條例司大講財利之事又<lb/>
命薛向行均輸法於江淮欲盡奪商賈之利又分<lb/>
<pb n="KR4h0040_SBCK_115-16a"/>
遣使者散青苖於天下而收其息使人人愁痛父<lb/>
子不相見兄弟妻子離散此豈孟子之志乎老子<lb/>
曰天下神器不可為也為者敗之執者失之又曰<lb/>
我無為而民自化我好静而民自正我無事而民<lb/>
自富我無欲而民自樸又曰治大國若烹小鮮今<lb/>
介甫為政盡變更祖宗舊法先者後之上者下之<lb/>
右者左之成者毀之弃者取之矻矻焉窮日力繼<lb/>
之以夜而不得息使上自朝廷下及田野内起京<lb/>
師外周四海士吏兵農工商僧道無一人得襲故<lb/>
而守常者紛紛擾擾莫安其居此豈老氏之志乎<lb/>
<pb n="KR4h0040_SBCK_115-16b"/>
介甫緫角讀書白頭秉政乃盡弃其所學而從今<lb/>
世淺丈夫之謀乎古者國有大事謀及卿士謀及<lb/>
庶人成王戒君陳曰有廢有興出入自爾師虞庶<lb/>
言同則繹詩云先民有言詢于芻蕘孔子曰上酌<lb/>
民言則下天上施上不酌民言則下不天上施自<lb/>
古立功建事未有専欲違衆而能有濟者也使詩<lb/>
書孔子之言不可信則已若猶可信則豈得盡弃<lb/>
而不顧哉今介甫獨信數人之言而弃先聖之道<lb/>
違天下人之心将以致治不亦難乎近者藩鎮大<lb/>
臣有言散青苖錢不便者天子出其議以示執政<lb/>
<pb n="KR4h0040_SBCK_115-17a"/>
而介甫遽悻悻然不樂引疾臥家光被㫖為批答<lb/>
見士民方不安如此而介甫乃欲辭位而去殆非<lb/>
明主所以㧞擢委任之意故直叙其事以義責介<lb/>
甫早出視事更新令之不便於民者以福天下其<lb/>
辭雖樸拙然無一字不得其實者介甫不相識察<lb/>
反督過之上書自辨至使天子自為手詔以遜謝<lb/>
又使呂學士再三諭意然後乃出視事誠是也然<lb/>
當速改前令之非者以慰安士民報天子之盛徳<lb/>
今則不然更加忿怒行之愈急李正言青苗錢不<lb/>
便詰責使分析吕司封傳語詳符知縣未散青苗<lb/>
<pb n="KR4h0040_SBCK_115-17b"/>
錢劾奏乞行勘會觀介甫之意必欲力戰天下之<lb/>
人與之一决勝負不復顧義理之是非生民之憂<lb/>
樂國家之安危光竊為介甫不取也光近䝉聖恩<lb/>
過聴欲使之副貳樞府光竊惟居高位者不可以<lb/>
無功受大㤙者不可以不報故輙敢申明去嵗之<lb/>
論進當今之急務乞罷制置三司條例司及追還<lb/>
諸路提舉常平廣惠倉使者主上以介甫為心未<lb/>
肯俯從光竊念主上親重介甫中外羣臣無能及<lb/>
者動静取捨唯介甫之為信介甫曰可罷則天下<lb/>
之人咸被其澤曰不可罷則天下之人咸被其害<lb/>
<pb n="KR4h0040_SBCK_115-18a"/>
方今生民之憂樂國家之安危唯繫介甫之一言<lb/>
介甫何忍必遂已意而不恤乎夫人誰無過君子<lb/>
之過如日月之食過也人皆見之更也人皆仰之<lb/>
何損於明介甫誠能進一言於主上請罷條例司<lb/>
追還常平使者則國家太平之業皆復其舊而介<lb/>
甫改過從善之美愈光大於前日矣於介甫何所<lb/>
虧䘮而固不移哉光今所言正逆介甫之意明知<lb/>
其不合也然光與介甫趣嚮雖殊大歸則同介甫<lb/>
方欲得位以行其道澤天下之民光方欲辭位以<lb/>
行其志救天下之民此所謂和而不同者也故敢<lb/>
<pb n="KR4h0040_SBCK_115-18b"/>
一陳其志以自逹於介甫以終益友之義其捨之<lb/>
取之則在介甫矣詩云周爰咨謀介甫得光書儻<lb/>
未賜弃擲幸與忠信之士謀其可否不可示諂諛<lb/>
之人必不肯以光言為然也彼諂諛之人欲依附<lb/>
介甫因縁改法以為進身之資一旦罷局譬如魚<lb/>
之失水此所以挽引介甫使不得由直道行者也<lb/>
介甫奈何徇此曹之所欲而不思國家之大計哉<lb/>
孔子曰巧言令色鮮矣仁彼忠信之士於介甫當<lb/>
路之時或齟齬可憎及失勢之後必徐得其力諂<lb/>
諛之士於介甫當路之時誠有順適之快一旦失<lb/>
<pb n="KR4h0040_SBCK_115-19a"/>
勢必有賣介甫以自售者矣介甫將何擇焉國武<lb/>
子好盡言以招人之過卒不得其死光常自病似<lb/>
之而不能改也雖然施善人亦何憂之有用是故<lb/>
敢妄發而不疑也属以辭避恩命未得請且病膝<lb/>
瘡不得出不獲親侍言於左右而布陳以書悚懼<lb/>
尤深介甫其受而聴之與罪而絶之或詬罵而辱<lb/>
之與言於上而逐之無不可者光俟命而已<lb/>
皇朝文鑑巻第一百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_089-1a"/>
皇朝文鑑卷第八十九<lb/>
　序<lb/>
　　　送周屯田序　曾　鞏<lb/>
　　　送江任序　曽　鞏<lb/>
　　　送趙宏序　曽　鞏<lb/>
　　　李氏退居類藁序　李　泰伯<lb/>
　　　鳬繹先生詩集序　蘇　軾<lb/>
　　　田表聖奏議序　蘇　軾<lb/>
　　　錢塘勤上人詩集序　蘇　軾<lb/>
　　　六一居士集序　蘇　軾<lb/>
<pb n="KR4h0040_SBCK_089-1b"/>
　　　華戎魯衛信錄緫序　蘇　頌<lb/>
　　　章公甫字序　章　望之<lb/>
　　　鄭野甫字序　章　望之<lb/>
　　　　送周屯田序　曽　鞏<lb/>
士大夫仕登朝廷年七十上書去其位天子官其<lb/>
一子而聽之亦可謂榮矣然而有若不釋然者余<lb/>
為之言曰古之士大夫倦而歸者安居几杖膳羞<lb/>
被服百物之珍好自若天子養以燕饗飲食郷射<lb/>
之禮自比子弟袒韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>以薦其物諮其辭説不<lb/>
於庠序則於朝廷時節之賜與縉紳之禮於其家<lb/>
<pb n="KR4h0040_SBCK_089-2a"/>
者不以朝則以夕上之聽其休爲不敢勤以事下<lb/>
之自老爲無爲以尊榮也今一日辭事還其廬徒<lb/>
御散矣賔客去矣百物之順其欲者不足人之羣<lb/>
嬉屬好之交不與約居而獨游散棄乎山墟林莽<lb/>
阨巷窮閭之間如此其於長者薄也亦曷能使其<lb/>
不欿然於心邪雖然不及乎尊事可以委蛇其身<lb/>
而益閑不享乎珍好可以窒煩除薄而益安不去<lb/>
乎深山長谷豈不足以易其庠序之位不居其榮<lb/>
豈有患乎其辱哉然則古之所以殷勤奉老者皆<lb/>
世之任事者所自爲於士之倦而歸者顧爲煩且<lb/>
<pb n="KR4h0040_SBCK_089-2b"/>
勞也今之置古事者顧有司為少耳士之老於其<lb/>
家者獨得其自肆也然則何為動其意邪余為之<lb/>
言者尚書屯田員外郎周君中復周君與先人俱<lb/>
天聖二年進士與余舊且好也既為之辨其不釋<lb/>
然者又欲其有以處而樂也讀余言者可無異周<lb/>
君而病今之失矣<lb/>
　　　　送江任序　曾　鞏<lb/>
均之為吏或中州之人用於荒邊側境山區海聚<lb/>
之間蠻夷異域之處或燕荆越蜀海外萬里之人<lb/>
用於中州以至四遐之郷相易而往其山行水渉<lb/>
<pb n="KR4h0040_SBCK_089-3a"/>
沙莽之馳往往則風霜氷雪瘴霧之毒之所侵加<lb/>
蛟龍虺蝪之羣之所抵觸衝波急洑隤崖落石之<lb/>
所覆壓其進也莫不籝粮舉藥選舟易馬刀兵曹<lb/>
伍而後動戒朝奔夜變更寒暑而後至至則宫廬<lb/>
噐械被服飲食之具土風氣候之宜與夫人民謡<lb/>
俗語言習尚之務其變難遵而其情難得也則多<lb/>
愁居惕處而思歸及其乆也所習已安所蔽已解<lb/>
則歳月有期可引而去矣故不得專一精思修治<lb/>
以宣布天子及下之仁而為後世可守之法也或<lb/>
九州之人各用於其土不在西封在東境士不必<lb/>
<pb n="KR4h0040_SBCK_089-3b"/>
勤舟車輿馬不必力而已傳其邑都坐其堂奥道<lb/>
塗所次升降之倦凌冒之虞無有接於其形動於<lb/>
其慮至則耳目口鼻百體之所養如不出乎其家<lb/>
父兄六親故舊之人朝夕相見如不出乎其里山<lb/>
川之形土田市井風謡習俗辭説之變利害得失<lb/>
善惡之條貫非其童子之所聞則其少長之所遊<lb/>
覽非其自得則其郷之先生老者之所告也所居<lb/>
已安所有事之宜皆以習熟如此能專慮致勞營<lb/>
職事以宣上恩而修百姓之急其施為先後不待<lb/>
旁諮乆察而與奪損益之幾已断於匈中矣豈累<lb/>
<pb n="KR4h0040_SBCK_089-4a"/>
夫孤客逺寓之憂而以苟且决事哉臨川江君任<lb/>
為洪之豊城此兩縣者牛羊之牧相交樹木果蔬<lb/>
五榖之壟相入也所謂九州之人各用於其土者<lb/>
孰近於此既已得其所處之樂而猒聞飫聽其人<lb/>
民之事而江君又有聦明敏給之材潔廉之行以<lb/>
行其政吾知其不去圖議論之適賔客之好而所<lb/>
為有餘矣蓋縣之治民自得於大山深谷之中而<lb/>
州以無為於上吾將見江西之幕府無南嚮而慮<lb/>
者矣於其行遂書以送之<lb/>
　　　　送趙宏序　曾　鞏<lb/>
<pb n="KR4h0040_SBCK_089-4b"/>
荆民與蠻合為宼潭旁數州被其害天子宰相以<lb/>
潭重鎮守臣不勝任為改用人又不勝復改之守<lb/>
至上書乞益兵詔與撫兵三百殿直天水趙君希<lb/>
道實䕶以往希道雅與接間過予道潭之事予曰<lb/>
潭山川甲兵如何食幾何賊衆寡强弱如何予不<lb/>
能知能知書之載若潭事多矣或合數道之兵以<lb/>
數万絶山谷而進其勢非不衆且徤也然而卒殱焉<lb/>
者多矣或單車獨行然而以克者相踵焉顧其義<lb/>
信如何耳致吾義信雖單車獨行寇可以為無事<lb/>
龔遂張綱祝良之類是也義信不足以致之雖合<lb/>
<pb n="KR4h0040_SBCK_089-5a"/>
數道之兵以數萬卒殱焉適重寇耳况致平耶陽<lb/>
旻裴行立之類是也則兵不能致平致平者在太<lb/>
守身也明矣前之守者果能此天子宰相烏用易<lb/>
之必易之為前之守者不能故也今往者復曰乞<lb/>
益兵何其與書之云者異邪予憂潭民之重困也<lb/>
寇之益張也往時潭吏與旁近郡靳力勝賊者暴<lb/>
骸者戮降者有之今之往者將特不為是而已耶<lb/>
抑猶不免乎為是也天子宰相任之之意其然耶<lb/>
潭守近侍臣使撫覘潭者郎吏御史博士相望為<lb/>
我諗其賢者曰今之言古書往往曰迃然書之事<lb/>
<pb n="KR4h0040_SBCK_089-5b"/>
乃已試者也師已試而施諸治與時人之自用孰<lb/>
謂得失耶愚言儻可以平潭之患今雖細然大中咸<lb/>
通之間南方之憂常劇矣夫豈階於大哉為近臣<lb/>
郎吏御史博士者獨得而不思也希道固喜事者<lb/>
因其行遂次第其語以送之<lb/>
　　　　李氏退居類藁序　李　泰伯<lb/>
李泰伯以舉茂才罷歸其明年慶曆癸未秋因科<lb/>
所著文自冠迄兹十五年得草藁二百三十三首<lb/>
將恐亡散姑以類辨為十二巻寫之間或應用而<lb/>
為未能尽無愧閔其力之勞輙不弃去至於夭淫<lb/>
<pb n="KR4h0040_SBCK_089-6a"/>
刻飾尤無用者雖傳在人口皆所弗取噫天將壽<lb/>
我乎所為固未足也不然斯十二巻庻可藉乎見<lb/>
古人矣故自序云<lb/>
　　　　鳬繹先生詩集序　蘇　軾<lb/>
孔子曰吾猶及史之闕文也有馬者借人乗之今<lb/>
亡矣夫史之不闕文與馬之不借人也豈有損益<lb/>
於世也哉然且識之以為世之君子長者日以逺<lb/>
矣後生不復見其流風遺俗是以日趨於智巧便<lb/>
佞而莫之止是二者雖不足以損益而君子長者<lb/>
之澤在焉則孔子識之而况其足以損益於世者<lb/>
<pb n="KR4h0040_SBCK_089-6b"/>
乎昔吾先君適京師與卿士大夫遊歸以語軾曰<lb/>
自今以往文章其日工而道將散矣士慕逺而忽<lb/>
近貴華而賤實吾已見其兆矣以魯人鳬繹先生<lb/>
之詩文十餘篇示軾曰小子識之後數十年天下<lb/>
無復爲斯文者也先生之詩文皆有爲而作精悍<lb/>
確苦言必中當世之過鑿鑿乎如五榖必可以療<lb/>
飢断断乎如藥石必可以伐病其遊談以爲髙枝<lb/>
詞以爲觀美者先生無一言焉其後二十餘年先<lb/>
君既没而其言存士之爲文者莫不超然出於形<lb/>
噐之表微言髙論既已鄙陋漢唐而其反復論難<lb/>
<pb n="KR4h0040_SBCK_089-7a"/>
正言不諱如先生之文者世莫之貴矣軾是以悲<lb/>
於孔子之言而懷先君之遺訓益求先生之文而<lb/>
得之於其子復乃録而藏之先生諱太𥘉字醇之姓<lb/>
顔氏先師兖公四十七世孫云<lb/>
　　　　田表聖奏議序　蘇　軾<lb/>
故諫議大夫贈司徒田公表聖奏議十篇嗚呼田<lb/>
公古之遺直也其盡言不諱盖自敵已以下受之<lb/>
有不能堪者而况於人主乎吾是以知　二宗之<lb/>
聖也自太平興國以來至于咸平可謂天下大治<lb/>
千載一時矣而田公之言常若有不測之憂近在<lb/>
<pb n="KR4h0040_SBCK_089-7b"/>
朝夕者何哉古之君子必憂治世而危明主明主有絶<lb/>
人之資而治世無可畏之防夫有絶人之資必輕其<lb/>
臣無可畏之防必易其民此君子之所甚懼也方<lb/>
漢文時刑措不用兵革不試而賈誼之言曰天下<lb/>
有可長太息者有可流涕者有可痛哭者後世不<lb/>
以是少漢文亦不以是甚賈誼由此觀之君子之<lb/>
遇治世而事明主法當如是也誼雖不遇而其所<lb/>
言略已施行不幸早世功烈不著於時然誼嘗建<lb/>
言使諸侯王子孫各以次受分地文帝未及用歷<lb/>
孝景至武帝而主父偃舉行之漢室以安今公之<lb/>
<pb n="KR4h0040_SBCK_089-8a"/>
言十未用五六安知來世不有若偃者舉而行之<lb/>
歟願廣其書於世必有與公合者此亦忠臣孝子<lb/>
之志也<lb/>
　　　　錢塘勤上人詩集序　蘇　軾<lb/>
昔翟公罷廷尉賔客無一人至者其後復用賔客<lb/>
欲往翟公大書其門曰一死一生乃知交情一貧<lb/>
一富乃知交態一貴一賤交情乃見世以為口實<lb/>
然余嘗薄其為人以為客則陋矣而公之所以待<lb/>
客者獨不為小哉故太子太師歐陽公好士為天<lb/>
下第一士有一言中於道不逺千里而求之甚於<lb/>
<pb n="KR4h0040_SBCK_089-8b"/>
士之求公以故盡致天下豪俊自庸衆人以顯於<lb/>
世者固多矣然士之負公者亦時有盖嘗慨然太<lb/>
息以人之難知為好士者之戒意公之於士自是<lb/>
少倦而其退老於潁水之上余往見之則猶論士<lb/>
之賢者唯恐其不聞於世也至於負者則曰是罪<lb/>
在我非其過翟公之客負公於死生貴賤之間而<lb/>
公之士叛公於瞬息俄頃之際翟公罪客而公罪<lb/>
已與士益厚賢於古人逺矣公不喜佛老其徒有<lb/>
治詩書學仁義之説者必引而進之佛者惠勤從<lb/>
公遊三十餘年公常稱之為聦明才智有學問者<lb/>
<pb n="KR4h0040_SBCK_089-9a"/>
尤長於詩公薨於汝隂余哭之於其室其後見之<lb/>
語及於公未嘗不涕泣也勤固無求於世而公又<lb/>
非有徳於勤者其所以涕泣不忘豈為利也哉余<lb/>
然後益知勤之賢使其得列於士大夫之間而從<lb/>
事於功名其不負公也審矣熈寧七年余自錢塘<lb/>
將赴髙密勤出其詩若干篇求余文以傳於世余<lb/>
以為詩非待文而傳者也若其為人之大略則非<lb/>
斯文莫之傳也<lb/>
　　　　六一居士集序　蘇　軾<lb/>
夫言有大而非夸逹者信之衆人疑焉孔子曰天<lb/>
<pb n="KR4h0040_SBCK_089-9b"/>
之將䘮斯文也後死者不得與於斯文也孟子曰<lb/>
禹抑洪水孔子作春秋而　子距楊墨盖以是配<lb/>
禹也文章之得䘮何與於天而禹之功與天地並<lb/>
孔子孟子以空言配之不已夸乎自春秋作而亂<lb/>
臣賊子懼孟子之言行而楊墨之道廢天下以爲<lb/>
是固然而不知其功孟子既没有申商韓非之學<lb/>
違道而趍利殘民以厚主其説至陋也而士以是<lb/>
罔其上上之人僥倖一切之功靡然從之而世無<lb/>
大人先生如孔子孟子者推其本末權其禍福之<lb/>
輕重以救其惑故其學遂行秦以是䘮天下陵夷<lb/>
<pb n="KR4h0040_SBCK_089-10a"/>
至於勝廣劉項之禍死者十八九天下蕭然洪水<lb/>
之患盖不至此也方秦之未得志也使復有一孟<lb/>
子則申韓為空言作於其心害於其事作於其事害<lb/>
於其政者必不至若是烈也使楊墨得志於天下<lb/>
其禍豈减於申韓哉由此言之雖以孟子配禹可<lb/>
也太史公曰盖公言黄老賈誼晁錯明申韓錯不<lb/>
足道也而誼亦為之余以是知邪説之移人雖豪<lb/>
傑之士有不免者况衆人乎自漢以來道術不出<lb/>
於孔氏而亂天下者多矣晉以老莊亡梁以佛亡<lb/>
莫或正之五百餘年而後得韓愈學者以愈配孟<lb/>
<pb n="KR4h0040_SBCK_089-10b"/>
子盖庻幾焉愈之後二百餘年而後得歐陽子其<lb/>
學推韓愈孟子以逹於孔氏著禮樂仁義之實以<lb/>
合於大道其言簡而明信而通引物連類折之於<lb/>
至理以服人心故天下翕然師尊之自歐陽子之<lb/>
存世之不説者譁而攻之能折困其身而不能屈<lb/>
其言士無賢不肖不謀而同曰歐陽子今之韓愈<lb/>
也　宋興七十餘年民不知兵富而教之至天聖<lb/>
景祐極矣而斯文終有愧於古士亦因陋守舊論<lb/>
卑而氣弱自歐陽子出天下爭自濯磨以通經學<lb/>
古爲髙以救時行道爲賢以犯顔納説爲忠長育<lb/>
<pb n="KR4h0040_SBCK_089-11a"/>
成就至嘉祐末號稱多士歐陽子之功為多嗚呼<lb/>
此豈人力也哉非天其孰能使之歐陽子没十餘<lb/>
年士始為新學以佛老之似亂周孔之實識者憂<lb/>
之頼　天子明聖詔修取士法風厲學者專治孔<lb/>
氏黜異端然後風俗一變考論師友淵源所自復<lb/>
知誦習歐陽子之書予得其詩文七百六十六篇<lb/>
於其子棐乃次而論之曰歐陽子論大道似韓愈<lb/>
論事似陸贄記事似司馬遷詩賦似李白此非余<lb/>
言也天子之言也歐陽子諱脩字永叔既老自謂<lb/>
六一居士云<lb/>
<pb n="KR4h0040_SBCK_089-11b"/>
　　　　華戎魯衛信録緫序　蘇　頌<lb/>
元豐四年八月奉詔編類北界國信文字臣切惟<lb/>
念　國家奄宅四海方制萬區九夷八蠻罔不率<lb/>
俾蠢兹種獫早以面内　章聖皇帝因其䘮師請<lb/>
和許通信好歳時問遺寖以訓備　陛下欽若成<lb/>
憲羈縻要荒乃命儒臣討論故事將欲垂於方册<lb/>
副在有司其所以慮逺防微紆意及此者皆以偃<lb/>
兵息民故也顧臣愚陋不足以奉承明詔黽勉期<lb/>
月粗見綱領詮次類例皆禀聖謨前詔断自通好<lb/>
以來以迄乎今將明作書之繇故以叙事冠於篇<lb/>
<pb n="KR4h0040_SBCK_089-12a"/>
首厥初講和始於継忠書奏虜主乞盟之請賜以<lb/>
俞㫖由是行成故次之以書詔既許其通好乃有<lb/>
載書以著信故次之以誓書昔之和戎則有金絮<lb/>
采繒之賂我朝歳致銀絹以資其費故次之以歳<lb/>
幣恩意既通又有好貨以將之故次之以國信信<lb/>
好不可單往必有言詞以文之故次之以國書異<lb/>
國之情非行人莫逹故次之以奉使奉使之别則有接<lb/>
送館伴所經城邑郵亭次舍山川有險易道塗有<lb/>
回逺若非形於繢事則方嚮莫得而辨也故作驛<lb/>
程地圖前後遣使名氏非一職秩不同南北群臣<lb/>
<pb n="KR4h0040_SBCK_089-12b"/>
交相禮接年月次序散而不齊既為信書不可無<lb/>
紀故作名衘年表夫如是而使事尽矣通好肇於<lb/>
戎人我從而聽之凡問遺之事皆列北信北書於<lb/>
前朝廷所遺乃報禮也故載之於後所以著其所<lb/>
　從來也凡使者之至在道則有郵館宣勞之儀<lb/>
入朝則有見辭宴賜之式礼意䟽數並有節文故<lb/>
次之以儀式又次之以賜予虜待王人亦有常矩<lb/>
無敢違越故以持礼過北界及北界分物係於後<lb/>
使者宜通賔主之歡而贄見之礼不可闕也故次<lb/>
之以交馳問勞往返詔宣書劄躰範存焉故受之<lb/>
<pb n="KR4h0040_SBCK_089-13a"/>
以詔録又次之以書儀信幣則有齎操之勤導從<lb/>
則有輿隷之衆霑賚所及無不均通故次之以例<lb/>
物使者至都上恩顧䘏靡所不至或貿易貨財或<lb/>
須索供饋或丐求珍異許予多矣故次之以市易<lb/>
而供須求丐附焉南北將命往還約束細大之務<lb/>
動循前比故次之以條例凡此皆常使也誕辰歳<lb/>
節致礼而已至若事干大體則有專使以導之故<lb/>
次之以泛使疆場之虞帥守當任其責則接境司<lb/>
州得以公牒往復故次之文移事非司州所能予<lb/>
奪至待命官及疆吏對議者代州移徒廵鋪界壕<lb/>
<pb n="KR4h0040_SBCK_089-13b"/>
是也故次之以河東地界疆界既辨則邊圉不可<lb/>
不謹故次之以邊防其别又有州郡壁壘之繕完<lb/>
砦鋪塘濼之限断載於輿地所以示守俻之嚴也<lb/>
凡為此書本於通好遼人則彼之種族自出不可<lb/>
不知遼本契丹也故次之以契丹世系虜與中國<lb/>
言語不通飲食不同逐草隨蓄射獵為生難以禮<lb/>
義治也朝廷所以能固結而柔服之盖知其愛好<lb/>
之實也故次之以國俗耶律氏僣儗中華有年數<lb/>
矣爵號官稱往往竊名故次之以官属而宗戚俸<lb/>
禄三者相須並見於夷狄之俗恃險與馬由古然<lb/>
<pb n="KR4h0040_SBCK_089-14a"/>
矣故次之以関口道路又次之以畨軍馬遼之爲<lb/>
國幅員不過三千餘里而並建都府兼置州縣軺<lb/>
車所過宜詳其處故次之以州縣彼裔夷也并有<lb/>
奚㴾故土外接大荒之境其可見者冝兼著之所<lb/>
以示天聲之逮逺也故終於畨夷雜録而經制方<lb/>
畧論議奏䟽附焉臣切觀前世制禦戎狄之道載<lb/>
籍所紀不過厚利和親以約結之用武克伐以驅<lb/>
除之或卑辭厚禮以誘其衷或入朝質子以制其命漢唐<lb/>
之事若可信也然約結一解則陵暴隨之彼豈不得其術<lb/>
邪盖恃一時之安而不圖經乆之利故也淵謀碩畫何代<lb/>
<pb n="KR4h0040_SBCK_089-14b"/>
無之至于我　朝乃得上策年歷七紀而保塞無<lb/>
患歳來信幣而致禮益恭行旅交通邊城晏閉黎<lb/>
民土著至老死而不知兵革自書契以來戢兵保<lb/>
定未有如今日之全勝者也　聖上方恢天下之<lb/>
度以威懷逺人猶慮有司慢令取侮遂案圖籍揭<lb/>
為令典使之循守無得而踰後雖有忿鷙悍黠之<lb/>
虜欲啓事端繩以章條彼當自屈若然舉遼朔之<lb/>
衆唯上之令則是書之作可謂規撫宏逺而徳施<lb/>
無窮矣然以今日承平之勢當彼百年既往之運<lb/>
狃我涵煦侈心漸萌侈極而微形兆兹見藁街質<lb/>
<pb n="KR4h0040_SBCK_089-15a"/>
館行可致其俘入矣今姑撮其大要概副聖辰經逺<lb/>
之慮揔二百巻巻有冗併則釐為上中下謹條事<lb/>
目具於左方<lb/>
　　　　章公甫字序　章　望之<lb/>
古之人有聖智者出然後制噐濟用以為天下利<lb/>
而洪荒之風革矣前聖作之後聖因之以至于多<lb/>
且備宫室棟宇飬生之大物也丘墓宗廟奉死之<lb/>
大歸也城郭溝池守國之大防也車輅所以行陸<lb/>
也舟梁所以行水也險阻由是而通耒耜鎡錤筐<lb/>
筥杵臼所以資農作也薄槌以時蚕機杼以成絲<lb/>
<pb n="KR4h0040_SBCK_089-15b"/>
絲麻布帛所以資女功也衣食由是而有鈇鉞干<lb/>
戈介胄矛㦸所以衛兵人也常旂旟旐所以表師<lb/>
師也鼓鼙鐃鐲所以警進退也姦暴由是而戢罔<lb/>
罟畢翳所以給畋漁也災害由是而除衣裳韠舄<lb/>
所以周身也冕弁巾冠所以飾首也天子之鎮圭<lb/>
諸侯之五瑞所以班國也佩玉於身觸以衝牙組<lb/>
綬咸異所以節行也貴賤由是而衰䘮期有數䘮<lb/>
制有别齊斬苴枲以杖屨輔其隆以日月致其殺<lb/>
所以厚人道也孝思由是而篤珪璧琮璜凡用玉<lb/>
者所以禮神修好也誠慤由是而交鼐鼒錡釡所<lb/>
<pb n="KR4h0040_SBCK_089-16a"/>
所以致烹餁也爼豆簠簋所以旅飲食也爵勺尊<lb/>
彞所以㪺酒醴也賔祭由是而供金石絲竹匏土<lb/>
革木舞以干戚羽旄象其君徳所以諧音樂也和<lb/>
樂由是而合莞簟几杖所以佚四躰也尊少由是<lb/>
而分射侯既抗正鵠既設弓矢以中所以習射也<lb/>
禮容由是而考節符印璽所以孚逺近也命令由<lb/>
是而質府庫之藏鍵閉筦籥以固之所以謹出納<lb/>
也詐偽由是而察五行之産五材之用或文也或<lb/>
素也或有象也或無象也或貴其聲也或貴其色<lb/>
也或貴其物也或貴其徳也視其所施而已大小<lb/>
<pb n="KR4h0040_SBCK_089-16b"/>
有宜上下有稱於以尊尊而親親老老而賔賔敬<lb/>
鬼神而利民事國家制度於是乎始罔淫為異噐<lb/>
以啓竒邪是以作而可法用而可觀惟度量權衡<lb/>
齊衆之噐也多寡天下之物誠信天下之民本之<lb/>
同律參之度數以適規矩方圓以定準繩平直法<lb/>
於王府同於四海之内凡出於人力者莫不得所<lb/>
以程百噐以役百工是以先王務審之今吾族子<lb/>
者衡其名矣子平其字矣嘗得進士第冠多士於<lb/>
天子之廷是尊儒之重選也六朞而拜四官籍在<lb/>
外朝職在書府出守大邦世人猶以為淹相見於<lb/>
<pb n="KR4h0040_SBCK_089-17a"/>
江之南固請於予曰為我推衡平之義而易字焉<lb/>
予不得其辭而告之曰衡平而物得輕重物得輕重<lb/>
而民得其情天下之公所由出也字曰公甫可乎<lb/>
公甫曰衡也不得叔父之言為不自安今朋友以<lb/>
謂衡也者將告之曰是吾叔父之言也<lb/>
　　　　鄭野甫字序　章　望之<lb/>
鳥獸與人雜生於世鳥獸之形有頭足毛羽之異<lb/>
吾人者因其形之一類㮣以其物稱之人之形同<lb/>
莫可辨者古之人以名名人出其父祖之命以為<lb/>
識别後之人因名配字以義類相符非謂有勸沮<lb/>
<pb n="KR4h0040_SBCK_089-17b"/>
之殊欲令人人行其名字也故有因義以配物有<lb/>
因物以配義有因名之文損益藏顯而字乃反之<lb/>
有因名之物遂以其實配之是以因義以配物如<lb/>
耕之於伯牛如由之於子路因物以配義如赤之<lb/>
於子華師之於子張字反名如商之於子夏偃之<lb/>
於子游物配實如長之於子長予之於宰我是其<lb/>
意也今之人不究本初以意起事或謂此名也宜<lb/>
充之以是道彼字也可行之於終身雖失古人之<lb/>
心猶未離乎告人以善也然而以名字自守於吾<lb/>
道之門固已狹矣鄭子名叔熊其友字以正夫子<lb/>
<pb n="KR4h0040_SBCK_089-18a"/>
不安其説也命予爲言其理以易之夫子學於古<lb/>
人聞深而見博又以行誼自潜不待正夫之字然<lb/>
後勸也請字之曰野甫以附於因物以配義者如<lb/>
曰不已質哉爲賦白駒之卒章曰生芻一束其人<lb/>
如玉其人如玉云者謂其來非外也<lb/>
皇朝文鑑卷第八十九<lb/>
<pb n="KR4h0040_SBCK_089-18b"/>
</p>
<p>
</p>
  </div>
</body>
</text>
</TEI>
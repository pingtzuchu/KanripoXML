<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_005-1a"/>
皇朝文鑑卷第五<lb/>
　賦<lb/>
　　　不寐賦　劉　攽<lb/>
　　　拙賦　周　悙頥<lb/>
　　　洛陽懷古賦　邵　雍<lb/>
　　　灔澦堆賦　蘇　軾<lb/>
　　　屈原廟賦　蘇　軾<lb/>
　　　昆陽城賦　蘇　軾<lb/>
　　　赤壁賦　蘇　軾<lb/>
　　　後赤壁賦　蘇　軾<lb/>
<pb n="KR4h0040_SBCK_005-1b"/>
　　　秋陽賦　蘇　軾<lb/>
　　　中山松醪賦　蘇　軾<lb/>
　　　懷歸賦　沈　括<lb/>
　　　黄樓賦　蘇　轍<lb/>
　　　　不寐賦　劉　攽<lb/>
忳鬱邑其馮中兮何鑒寐其弗夷方永夜之未艾<lb/>
兮廓靜處而長思悼旣徃之弗及兮慨來今之曷<lb/>
知緒將絶而復續兮精發越而淫移倐四海其再<lb/>
撫兮泯萬朞乎須臾武勝商而歸周兮天保定其<lb/>
千億叔旦兼乎三王兮仰勤思而有獲孔潜精於<lb/>
<pb n="KR4h0040_SBCK_005-2a"/>
好學兮致憤懣於無益樂好善而用魯兮孟見喜<lb/>
乎顔色仁弗遇於衛頃兮願奮飛而不得翟相氛<lb/>
而見祥兮獻肇謀乎虞虢彼逺慮之與近思兮智<lb/>
與愚皆從其職嗟民生之多艱兮羌以心爲形役<lb/>
君子　有不安其命兮小民有不度其力非蚊虻之<lb/>
噆膚兮曽内懷於大棘惟昔夢之蘧蘧兮旣悵然<lb/>
而獨寤亮伐柯之不逺兮何内韄而罙固晞聖人<lb/>
之大覺兮綿萬丗而不遇幸曲肱而自怡兮庶無<lb/>
迷於𥘉度<lb/>
　　　　拙賦　周　悙頥<lb/>
<pb n="KR4h0040_SBCK_005-2b"/>
或謂予曰人謂子拙予曰巧竊所恥也且患丗多<lb/>
巧也喜而賦之<lb/>
巧者言拙者黙巧者勞拙者逸巧者賊拙者德巧<lb/>
者凶拙者吉嗚呼天下拙刑政徹上安下順風清<lb/>
弊絶<lb/>
　　　　洛陽懷古賦　邵　雍<lb/>
洛陽之爲都也居天地之中有終天之王氣在焉<lb/>
予家此治平歳㑹秋乗雨霽與殿院劉君玉登天<lb/>
宫寺三寳閣洛之風景因得周覽惜其百代興廢<lb/>
以來天子雖都之而多不得其乆居也故有懷古<lb/>
<pb n="KR4h0040_SBCK_005-3a"/>
之感以通諷　諭君玉好賦以賦言<lb/>
秋雨霽日色清景方出秋益明何幽懷之能快唯<lb/>
髙閣之可憑天之空廓風之輕冷覽三川之形勝<lb/>
感千古之廢興乃眷西北物華之妍雲情物態一<lb/>
氣茫然擁樓閣以髙下煥金碧之光鮮當地勢之<lb/>
拱處有王居之在焉惜乎天子居東都此邦若諸<lb/>
夏不㑹要于方來不號令于天下聲明文物不此<lb/>
而出道德仁義不此而化宮殿森列鞠而爲茂草<lb/>
園囿棊布荒而爲平野鸞輿曽不到者三十餘年<lb/>
使人依然而歎曰虚有都之名也噫夏王之治水<lb/>
<pb n="KR4h0040_SBCK_005-3b"/>
也四海之内列壤惟九而居中者實曰豫州荆河<lb/>
之北此爲上流周公之卜宅也率土之濵建國爲<lb/>
萬而居中者實曰洛陽瀍澗之側此唯舊都迄于<lb/>
今日二千年之有餘因興替之不定故靡常其厥<lb/>
居我所以作賦者閱古今變易之時𫐠興亡異同<lb/>
之迹追旣失之君王存後來之國家也噫太昊始<lb/>
法二帝成之三王全法參用適冝伊六聖之經理<lb/>
實萬丗之宗師我乃謂治民之道於是乎大盡矣<lb/>
逮夫五覇抗軌七雄駕威漢之興乗秦之弊曹之<lb/>
擅幸漢之衰始鼎立而治終豆分而墮晉中原之<lb/>
<pb n="KR4h0040_SBCK_005-4a"/>
失守宋江左之畫畿或走齊而驛魏或道陳而經<lb/>
隋自元魏廓河南之土植六朝之風物李唐蟠關<lb/>
中之腹孕五代之亂離其間或道勝而得民或兵<lb/>
強而慴下或虎吞而龍噬或鷄狂而犬詐或創業<lb/>
於艱難或守成於逸暇或覆餗而終焉或包桑而<lb/>
振者故得陳其六事雖善惡不同其成敗一也其<lb/>
一曰大哉德之爲大也能潤天下必先行之於身<lb/>
然後化之於人化也者効之也自人而効我者也<lb/>
所以不嚴而治不爲而成不言而信不令而行順<lb/>
天下之性命育天下之生靈其帝者之所爲乎其<lb/>
<pb n="KR4h0040_SBCK_005-4b"/>
二曰至哉政之爲大也能公天下必先行之於身<lb/>
然後教之於人教也者正之也自我而正之者也<lb/>
所以有嚴而治有爲而成有言而信有令而行拔<lb/>
天下之疾苦遂天下之生靈其王者之所爲乎其三<lb/>
曰壯哉力之大也能致天下必先豐府庫峙倉箱<lb/>
銳鋒鏑峻金湯嚴法令于烈火肅兵刑于秋霜竦<lb/>
民聽于上下慴夷心于外荒其霸者之所爲乎其<lb/>
四曰時若傷之于隨失之于寛始則廢事乆則生<lb/>
姦旣利不能勝言故冗得以疾賢是必薄其賦歛<lb/>
欲民不困而民愈困省其刑罰欲民不殘而民愈<lb/>
<pb n="KR4h0040_SBCK_005-5a"/>
殘蓋致之之道失其本矣其五曰時若任之以民<lb/>
專之以察始則烈烈終焉缺缺旣上下以交虐乃<lb/>
恩信之見奪是必峻其刑罰欲民不犯而民愈犯<lb/>
厚其賦歛欲國不竭而國愈竭蓋致之之道失其<lb/>
末矣其六曰水旱爲沴年歳豐虚此天地之常理<lb/>
雖聖人不能無蓋有備而無患不得中者加以寛<lb/>
猛失政重輕逸權不有水旱而民已困而况有水<lb/>
旱兵革焉所謂本末交失不亡何待天下有成敗<lb/>
六焉此之謂也君天下者得不用聖帝之典謨行<lb/>
明王之教化士可殺不可辱民可近不可下上能<lb/>
<pb n="KR4h0040_SBCK_005-5b"/>
撫如子焉下必戴其后也仲尼所以陳革命則抑<lb/>
爲人之匪君明遜國則杜爲人之不臣定禮樂而<lb/>
一天下之政教修春秋而罪諸侯之亂倫刪詩以<lb/>
揚文武之美序書以尊堯舜之仁賛大易以都括<lb/>
與六經而並存意者不可以地之重易民之教不<lb/>
可以民之教悖天之時教之各備則居地而得宜<lb/>
是故知地不可固有之也君上必欲上爲帝事則<lb/>
請執天道焉中爲王事則請執人道焉下爲霸事<lb/>
則請執地道焉三道之間能舉其一千古之上猶<lb/>
反掌焉則是洛之興也又何計乎都與不都也如<lb/>
<pb n="KR4h0040_SBCK_005-6a"/>
欲用我吾從其中<lb/>
　　　　灔澦堆賦　蘇　軾<lb/>
丗以瞿唐峽口灔澦堆爲天下之至險凡覆舟者<lb/>
皆歸咎於此石以余觀之蓋有功於斯人者夫蜀<lb/>
江㑹百水而至於䕫瀰漫浩汗横放於大野而峽<lb/>
之小大曽不及其十一茍先無以齟齬於其間則<lb/>
江之逺來奔騰迅快盡銳於瞿唐之口則其嶮悍<lb/>
可畏當不啻於今耳因爲之賦以待好事者試觀<lb/>
而思之<lb/>
天下之至信者唯水而已江河之大與海之深而<lb/>
<pb n="KR4h0040_SBCK_005-6b"/>
可以意揣唯其不自爲形而因物以賦形是故千<lb/>
變萬化而有必然之理掀騰悖怒萬夫不敢前兮<lb/>
宛然聽命惟聖人之所使予泊舟乎瞿唐之口而<lb/>
觀乎灔澦之崔嵬然後知其所以開峽而不去者<lb/>
固有以也蜀江逺來兮浩漫漫之平沙行千里而未<lb/>
甞齟齬兮其意驕逞而不可摧忽峽口之逼窄兮<lb/>
納萬頃於一盃方其未知有峽也而戰乎灔澦之<lb/>
下喧豗震掉盡力以與石闘勃乎若萬騎之西來<lb/>
忽孤城之當道鉤援臨衝畢至於其下兮城堅而<lb/>
不可取矢盡劒折兮迤邐循城而東去於是滔滔<lb/>
<pb n="KR4h0040_SBCK_005-7a"/>
汨汨相與入峽安行而不敢怒嗟夫物固有以安<lb/>
而生變兮亦有以用危而求安得吾說而推之兮<lb/>
亦足以知物理之固然<lb/>
　　　　屈原廟賦　蘇　軾<lb/>
浮扁舟以適楚兮過屈原之遺宮覽江上之重山<lb/>
兮曰惟予之故郷伊昔放逐兮渡江濤而南遷去<lb/>
家千里兮生無所歸而死無以爲墳悲夫人固有<lb/>
一死兮處死之爲難徘徊江上欲去而未决兮俯<lb/>
千仞之驚湍賦懷沙以自傷兮嗟子獨何以爲心<lb/>
忽終章之慘烈兮逝將去此而沉吟吾豈不能髙<lb/>
<pb n="KR4h0040_SBCK_005-7b"/>
舉而逺遊兮又豈不能退黙而深居獨嗷嗷其怨<lb/>
慕兮恐君臣之愈踈生旣不能力爭而強諌兮死<lb/>
猶冀其感發而改行苟宗國之顛覆兮吾亦獨何<lb/>
愛於乆生託江神以告寃兮馮夷教之以上訴歷<lb/>
九關而見帝兮帝亦悲傷而不能救懷瑾佩蘭而<lb/>
無所歸兮獨惸惸乎中浦峽山髙兮崔嵬故居廢<lb/>
兮行人哀子孫散兮安在况復見兮髙臺自子之<lb/>
逝今千載兮丗愈狹而難存賢者畏譏而改度兮<lb/>
隨俗變化斵方以爲圓黽勉於亂丗而不能去兮<lb/>
又或爲之臣佐變丹青於玉瑩兮彼乃謂子爲非<lb/>
<pb n="KR4h0040_SBCK_005-8a"/>
智惟髙節之不可以企及兮冝夫人之不吾與違<lb/>
國去俗死而不顧兮豈不足以免於後丗嗚呼君<lb/>
子之道豈必全兮全身逺害亦或然兮嗟子區區<lb/>
獨爲其難兮雖不適中要以爲賢兮夫我何悲子<lb/>
所安兮<lb/>
　　　　昆陽城賦　蘇　軾<lb/>
淡平野之靄靄忽孤城之如塊風吹沙以蒼莾悵<lb/>
樓櫓之安在横門豁以四逹故道宛其未改彼野<lb/>
人之何知方傴僂而畦菜嗟夫昆陽之戰屠百萬<lb/>
於斯須曠千古而一快想尋邑之來陣兀若驅雲<lb/>
<pb n="KR4h0040_SBCK_005-8b"/>
而擁海猛士扶輪以蒙茸虎豹雜沓而横潰罄天<lb/>
下於一戰謂此舉之不再方其乞降而末獲固已<lb/>
變色而驚悔忽千騎之獨出犯𥘉鋒於未艾始憑<lb/>
軾而大笑旋弃鼔而投械紛紛籍籍死於溝壑者<lb/>
不知其何人或金章而玉佩彼狂童之僣竊蓋已<lb/>
旋踵而將敗豈豪傑之能得盡市井之無頼貢符<lb/>
獻瑞一朝而成羣兮紛就死之何怪獨悲傷於嚴<lb/>
生懷長才而自浼豈不知其必喪獨徘徊其安待<lb/>
過故城而一弔増志士之永慨<lb/>
　　　　赤壁賦　蘇　軾<lb/>
<pb n="KR4h0040_SBCK_005-9a"/>
壬戌之秋七月旣望蘇子與客泛舟遊於赤壁之<lb/>
下清風徐來水波不興舉酒屬客誦明月之詩歌<lb/>
窈窕之章少焉月出於東山之上徘徊於斗牛之<lb/>
間白露横江水光接天縱一葦之所如凌萬頃之<lb/>
茫然浩浩乎如馮虚遇風而不知其所止飄飄乎<lb/>
如遺丗獨立羽化而登仙於是飲酒樂甚扣舷而歌<lb/>
之歌曰桂棹兮蘭槳擊空明兮泝流光渺渺乎予懷<lb/>
望美人兮天一方客有吹洞簫者倚歌而和之其<lb/>
聲嗚嗚然如怨如慕如泣如訴餘音嫋嫋不絶如<lb/>
縷舞幽壑之潜蛟泣孤舟之嫠婦蘇子愀然正襟<lb/>
<pb n="KR4h0040_SBCK_005-9b"/>
危坐而問客曰何爲其然也客曰月明星稀烏鵲<lb/>
南飛此非曹孟德之詩乎西望夏口東望武昌山<lb/>
川相繆鬱乎蒼蒼此非孟德之困於周郎者乎方<lb/>
其破荆州下江陵順流而東也舳艫千里旌旗蔽<lb/>
空釃酒臨江横槊賦詩固一丗之雄也而今安在<lb/>
哉况吾與子漁樵於江渚之上侣魚鰕而友麋鹿<lb/>
駕一葉之扁舟舉匏樽以相屬寄蜉蝣於天地渺<lb/>
浮海之一粟哀吾生之須臾羡長江之無窮挾飛仙<lb/>
以遨遊抱明月而長終知不可乎驟得託遺響於<lb/>
悲風蘇子曰客亦知夫水與月乎逝者如斯而未<lb/>
<pb n="KR4h0040_SBCK_005-10a"/>
嘗徃也盈虚者如彼而卒莫消長也蓋將自其變<lb/>
者而觀之則天地曽不能以一瞬自其不變者而觀<lb/>
之則物與我皆無盡也而又何羡乎且夫天地之<lb/>
間物各有主苟非吾之所有雖一毫而莫取惟江<lb/>
上之清風與山間之明月耳得之而爲聲目遇之<lb/>
而成色取之無禁用之不竭是造物者之無盡藏<lb/>
也而吾與子之所共食客喜而笑洗盞更酌肴核<lb/>
旣盡杯盤狼籍相與枕藉乎舟中不知東方之旣<lb/>
白<lb/>
　　　　後赤壁賦　蘇　軾<lb/>
<pb n="KR4h0040_SBCK_005-10b"/>
是歳十月之望歩自雪堂將歸于臨皐二客從予<lb/>
過黄泥之坂霜露旣降木葉盡脫人影在地仰見<lb/>
明月顧而樂之行歌相荅已而歎曰有客無酒有<lb/>
酒無肴月白風清如此良夜何客曰今者薄暮舉<lb/>
網得魚巨口細鱗狀似松江之鱸顧安所得酒乎<lb/>
歸而謀諸婦婦笑曰我有斗酒藏之乆矣以待子<lb/>
不時之須於是携酒與魚復遊於赤壁之下江流<lb/>
有聲斷岸千尺山髙月小水落石出曽日月之幾<lb/>
何而江山不可復識矣予乃攝衣而上履巉巖披<lb/>
蒙茸踞虎豹登虬龍攀栖鶻之危巢俯馮夷之幽<lb/>
<pb n="KR4h0040_SBCK_005-11a"/>
宫蓋二客不能從焉劃然長嘯草木震動山鳴谷<lb/>
應風起水涌予亦悄然而悲肅然而恐凛乎其不<lb/>
可留也反而登舟放乎中流聽其所止而休焉時<lb/>
夜將半四顧寂寥適有孤鶴横江東來翅如車輪<lb/>
玄裳縞衣戞然長鳴掠予舟而西也須臾客去予<lb/>
亦就睡夣一道士羽衣翩僊過臨皐之下揖予而<lb/>
言曰赤壁之遊樂乎問其姓名俛而不荅嗚呼噫<lb/>
嘻我知之矣疇昔之夜飛鳴而過我者非子也耶<lb/>
道士顧笑予亦驚悟開户視之不見其處<lb/>
　　　　秋陽賦　蘇　軾<lb/>
<pb n="KR4h0040_SBCK_005-11b"/>
越王之孫有賢公子宅於不土之里而詠無言之<lb/>
詩以告東坡居士曰吾心皎然如秋陽之明吾氣<lb/>
肅然如秋陽之清吾好善而欲成之如秋陽之堅<lb/>
百穀吾惡惡而欲刑之如秋陽之隕羣木夫是以<lb/>
樂而賦之子以爲何如居士笑曰公子何自知秋<lb/>
陽哉生於華屋之下而長遊於朝廷之上出擁大<lb/>
蓋入侍幃幄暑至於温寒至於凉而已矣何自知<lb/>
秋陽哉若予者乃真知之方夏潦之淫也雲烝雨<lb/>
泄雷電發越江湖爲一后士冒沒舟行城郭魚龍<lb/>
入室<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>衣生於用器蛙蚓行於几席夜違濕而五<lb/>
<pb n="KR4h0040_SBCK_005-12a"/>
遷晝燎衣而三易是猶未足病也耕於三呉有田<lb/>
一㕓禾巳實而生耳稻方秀而泥蟠溝塍交通牆<lb/>
壁頽穿面垢落墍之塗目泫濕薪之煙釡甑其空<lb/>
四鄰悄然鸛鶴鳴於户庭婦宵興而永歎計無食<lb/>
其幾何矧有衣於窮年忽釡星之雜出又燈花之<lb/>
雙懸清風西來皷鍾其鏜奴婢喜而告予此雨止<lb/>
之祥也蚤作而占之則長庚澹其不芒矣浴於暘<lb/>
谷升於扶桑曽未轉盼而倒景飛於屋梁矣方是<lb/>
時也如醉而醒如瘖而鳴如痿而起行如還故郷<lb/>
𥘉見父兄公子亦有此樂乎公子曰善哉吾雖不<lb/>
<pb n="KR4h0040_SBCK_005-12b"/>
身履而可以意知也居士曰日行於天南北異宜<lb/>
赫然而炎非其虐穆然而温非其慈且今之温者<lb/>
昔之炎者也云何以夏爲盾而以冬爲衰乎吾儕<lb/>
小人輕愠易喜彼冬夏之畏愛乃群狙之三四自<lb/>
今知之可以無惑居不障户出不御笠暑不言病<lb/>
以無忘秋陽之德公子拊掌一笑而作<lb/>
　　　　中山松醪賦　蘇　軾<lb/>
始予宵濟於衡漳車徒渉而夜號燧松明以記淺<lb/>
散星宿於亭皐鬱風中之香霧若訴予以不遭豈<lb/>
千歳之妙質而死斤斧於鴻毛効區區之寸明曽<lb/>
<pb n="KR4h0040_SBCK_005-13a"/>
何異於束蒿爛文章之糾纆驚節解而流膏喜<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>
厦其巳逺尚藥石之可曹收薄用於桑榆製中山<lb/>
之松醪救爾灰燼之中免爾螢爝之勞取通明於<lb/>
盤錯出肪澤於烹熬與黍麥而皆熟沸春聲之嘈<lb/>
嘈味甘餘而小苦歎幽姿之獨髙知甘酸之易壞<lb/>
笑涼州之蒲萄似玉池之生肥非内府之烝羔酌<lb/>
以癭藤之紋樽薦以石蟹之霜螯曽日飲之幾何<lb/>
覺天刑之可逃投拄杖而起行罷兒童之抑搔望<lb/>
西山之咫尺欲褰裳以遊遨跨超峯之奔鹿接掛<lb/>
壁之飛猱遂從此而入海眇飜天之雲濤使夫嵆<lb/>
<pb n="KR4h0040_SBCK_005-13b"/>
阮之倫與八仙之羣豪或騎麟而翳鳳爭榼挈而<lb/>
瓢操顛倒白綸巾淋漓宫錦𫀆追東坡而不可及<lb/>
歸餔歠其醨糟漱松風於齒牙猶足以賦逺遊而<lb/>
續離騷也<lb/>
　　　　懷歸賦　沈　括<lb/>
歸休乎嗟生亦勞兮歳常九行而一息四方已莫<lb/>
不異兮欲終徃而安即披荆榛以孤鶩渉大塗之<lb/>
梗塞投孱顔以坌入孰爲晏眠而朝食謦欬一山而<lb/>
百折兮况千里之綿邈髙浪鱗卷而電劃兮近不<lb/>
保乎咫尺嗟　子乗此而安之兮託扶揺以寸翮<lb/>
<pb n="KR4h0040_SBCK_005-14a"/>
吾一念子之徃兮意乆兀硉而屹栗彼夫人之聖<lb/>
哲寧有欲乎顚踣摩冥冥之無窮抽萬丗之潜黙<lb/>
雖皎中而自信亦終壈坎而莫覿來之不可與謀<lb/>
兮果去亦庸何傷旣振轡而大驅兮蓋倡佯其所<lb/>
適期無羡於古人兮苟亦善吾之令德終曠蕩之<lb/>
可驤兮信幽履之不惑<lb/>
　　　　黄樓賦　蘇　轍<lb/>
熈寧十年秋七月乙丑河决於澶淵東流入鉅野<lb/>
北溢于濟南溢于泗八月戊戌水及彭城下余兄<lb/>
子瞻適爲彭城守水未至使民具畚鍤畜土石積<lb/>
<pb n="KR4h0040_SBCK_005-14b"/>
芻茭窒隙穴以爲水備故水至民不恐自戊戊至<lb/>
九月戊申水及城下二丈八尺塞東西北門水皆<lb/>
自城際山雨晝夜不止子瞻衣製履屨廬於城<lb/>
上調急夫發禁卒以從事令民無得竊出避水以<lb/>
身帥之與城存亡故水大至民不潰方水之淫也<lb/>
汗漫千餘里漂廬舍敗冡墓老弱蔽川而下壯者<lb/>
狂走無所得食槁死於丘陵林木之上子瞻使習<lb/>
水者浮舟擑載糗糧以濟之得脫者無數水旣涸<lb/>
朝廷方塞澶淵未暇及徐子瞻曰澶淵誠塞徐則<lb/>
無害塞不塞天也不可使徐人重𬒳其患乃請増<lb/>
<pb n="KR4h0040_SBCK_005-15a"/>
築徐城相水之衝以木堤捍之水雖復至不能以<lb/>
病徐也故水旣去而民益親於是即城之東門爲<lb/>
大樓焉堊以黄土曰土實勝水徐人相勸成之轍<lb/>
方從事於宋將登黄樓覽觀山川弔水之遺迹乃作<lb/>
黄樓之賦其詞曰<lb/>
子瞻與客遊於黄樓之上客仰而望俯而歎曰噫<lb/>
嘻殆哉在漢元光河决瓠子騰蹙鉅野衍溢淮泗<lb/>
梁楚受害二十餘年下者爲汙澤上者爲沮洳民<lb/>
爲魚鼈郡縣無所天子封祀太山徜徉東方哀民<lb/>
之無辜流死不藏使公卿負薪以塞宣房瓠子之<lb/>
<pb n="KR4h0040_SBCK_005-15b"/>
歌至今傷之嗟惟此邦俯仰千載河東傾而南洩<lb/>
蹈漢丗之遺害包原隰而爲一窺吾墉之摧敗吕<lb/>
梁齟齬横絶乎其前四山連屬合圍乎其外水洄<lb/>
洑而不進環孤城以爲海舞魚龍於堭壑閱帆檣<lb/>
於睥睨方飄風之迅發震鞞皷之驚駭誠蟻穴之<lb/>
不救分閭閻之横潰幸冬日之旣迫水泉縮以自<lb/>
退棲流枿於喬木遺枯蚌於水裔聽澶淵之奏功<lb/>
非天意吾誰頼今我與公冠冕裳衣設几布筵斗<lb/>
酒相屬飲酣樂作開口而笑夫豈偶然也哉子瞻<lb/>
曰今夫安於樂者不知樂之爲樂也必渉於害者<lb/>
<pb n="KR4h0040_SBCK_005-16a"/>
而後知之吾甞與子馮兹樓而四顧覽天宇之宏<lb/>
大繚青山以爲城引長河而爲帶平皐衍其如席<lb/>
桑麻蔚乎斾斾畫阡陌之從横分園廬之向背放<lb/>
田漁於江浦散牛羊於煙際清風時起微雲霮䨴<lb/>
山川開闔蒼莽千里東望則連山參差與水背馳<lb/>
群石傾奔絶流而西百歩湧波舟楫紛披魚鼈顛<lb/>
沛没人所嬉聲崩震雷城堞爲危南望則戯馬之<lb/>
臺巨佛之峯巋乎特起下窺城中樓觀翶翶嵬峩<lb/>
相重激水旣平眇莽浮空駢洲接浦下與淮通西<lb/>
望則山斷爲玦傷心極目麥熟禾秀離離滿隰飛<lb/>
<pb n="KR4h0040_SBCK_005-16b"/>
鴻羣徃白鳥孤没横煙澹澹俯見落日北望則泗<lb/>
水湠漫古汴合焉匯爲濤淵蛟龍所蟠古木蔽空<lb/>
烏鳥號呼賈客連檣聮絡城隅送夕陽之西盡導<lb/>
明月之東出金鉦薄於青嶂隂氛爲之辟易窺人<lb/>
寰而直上委餘彩於沙磧激飛楹而入户使人體<lb/>
寒而戰慄息洶洶於羣動聽川流之蕩潏可以起<lb/>
舞相命一飲千石遺弃憂患超然自得且子獨不<lb/>
見夫昔之居此者乎前則項籍劉戊後則光弼建<lb/>
封戰馬成群猛士成林振臂長嘯風動雲興朱閣<lb/>
青樓舞女歌童勢窮力竭化爲虚空山髙水深草<lb/>
<pb n="KR4h0040_SBCK_005-17a"/>
生故墟盖將問其遺老旣巳灰滅而無餘矣故吾<lb/>
將與子弔古人之旣逝閔河決於疇昔知變化之<lb/>
無在付杯酒以終日於是衆客釋然而笑頽然就<lb/>
醉河傾月墮携扶而出<lb/>
皇朝文鑑卷第五<lb/>
<pb n="KR4h0040_SBCK_005-17b"/>
<pb n="KR4h0040_SBCK_005-17b"/>
</p>
<p>
</p>
  </div>
</body>
</text>
</TEI>
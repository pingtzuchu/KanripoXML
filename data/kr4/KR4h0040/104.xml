<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_104-1a"/>
皇朝文鑑巻第一百四<lb/>
　䇿<lb/>
　　　勸親睦　蘇　軾<lb/>
　　　師友　王　安國<lb/>
　　　舉士　王　安國<lb/>
　　　臣事　蘇　轍<lb/>
　　　民政　蘇　轍<lb/>
　　　埶原　李　淸臣<lb/>
　　　明責　李　淸臣<lb/>
　　　　勸親睦　蘇　軾<lb/>
<pb n="KR4h0040_SBCK_104-1b"/>
夫民相與親睦者王道之始也昔三代之制畫爲<lb/>
井田使其比閭族黨各相親愛有急相賙有喜相<lb/>
慶死䘮相䘏疾病相養是故其民安居無事則徃<lb/>
來懽忻而獄訟不生有冦而戰則同心并力而緩<lb/>
急不離自秦漢以來法令峻急使民乖其親愛懽<lb/>
忻之心而爲鄰里告訐之俗冨人子壮則出居貧<lb/>
人子壮則出贅一國之俗而家各有法一家之法<lb/>
而人各有心紛紛乎散亂而不相屬是以禮義之<lb/>
風息而爭鬪之獄繁天下無事則務爲欺詐相傾<lb/>
以自成天下有變則流徙渙散亡以自存嗟夫秦<lb/>
<pb n="KR4h0040_SBCK_104-2a"/>
漢以下者天下何其多故而難治也此無他民不<lb/>
愛其身故輕犯法輕犯法則王政不行欲民之愛<lb/>
其身則莫若使其父子親兄弟和而妻子相好夫<lb/>
民仰以事父母旁以睦兄弟而俯以䘏妻子則其<lb/>
所賴於生者重而不忍以其身輕犯法三代之政<lb/>
莫尚於此矣今欲教民和親則其道必始於宗族<lb/>
臣欲復古之小宗以收天下不相親屬之心古者<lb/>
有大宗有小宗故禮曰别子爲祖繼别爲宗繼禰<lb/>
者爲小宗有百丗不遷之宗有五丗則遷之宗百<lb/>
丗不遷者别子之後也宗其繼别子之所自出者<lb/>
<pb n="KR4h0040_SBCK_104-2b"/>
百丗不遷者也宗其繼髙祖者五丗則遷者也古<lb/>
者諸侯之子弟異姓之卿大夫始有家者不敢禰<lb/>
其父而自使其嫡子後之則爲大宗族人宗之雖<lb/>
百丗而宗子死則爲之服齊衰九月故曰宗其繼<lb/>
别子之所自出者百丗不遷者也别子之庶子又<lb/>
不得禰别子而自使其嫡子爲後則爲小宗小宗<lb/>
五丗之外則無服其繼禰者親兄弟爲之服其繼<lb/>
祖者從兄弟爲之服其繼曽祖者再從兄弟爲之<lb/>
服其繼髙祖者三從兄弟爲之服其大功九月而<lb/>
髙祖以外親盡則易宗故曰宗其繼髙祖者五丗<lb/>
<pb n="KR4h0040_SBCK_104-3a"/>
則遷者也小宗四有繼髙祖者有繼曽祖者有繼<lb/>
祖者有繼禰者與大宗爲五此所謂五宗也古者<lb/>
立宗之道嫡子既爲宗則其庶子之嫡子又各爲<lb/>
其庶子之宗其法止於四而其實無窮自秦漢以<lb/>
來天下無丗卿大宗之法不可以復立而其可以<lb/>
收合天下之親者有小宗之法存而莫之行此甚<lb/>
可惜也今夫天下所以不重族者有族而無宗也<lb/>
有族而無宗則族不可合族不可合則雖欲親之<lb/>
而無由也族人而不相親則忘其祖矣今丗之公<lb/>
卿大臣賢人君子之後所以不能丗其家如古之<lb/>
<pb n="KR4h0040_SBCK_104-3b"/>
乆逺者其族散而忘其祖也故莫若復小宗使族<lb/>
人相率而尊其宗子宗子死則爲之加服犯之則<lb/>
以其服坐貧賤不敢輕而冨貴不敢以加之冠昏<lb/>
必告䘮葬必赴此非有所難行也今夫良民之家<lb/>
士大夫之族亦未必無孝悌相親之心而族無宗<lb/>
子莫爲之糾率其勢不得相親是以丗之人有親<lb/>
未盡而不相徃來冠昏不相告死不相赴而無知<lb/>
之民遂至于父子異居而兄弟相訟然則王道何<lb/>
從而興乎嗚呼丗人之患在於不務逺見古之聖<lb/>
人合族之法近於迂闊而行之朞月則望其有益<lb/>
<pb n="KR4h0040_SBCK_104-4a"/>
故夫小宗之法非行之難而在乎乆而不怠也天<lb/>
下之民欲其忠厚和柔而易治其必自小宗始矣<lb/>
　　　　師友　王　安國<lb/>
書曰能自得師者王詩之序曰自天子至於庶人<lb/>
未有不須友以成者然則師友之於人其不可以<lb/>
無也如此夫養父母蓄妻子而衣食出於其力者<lb/>
庶人之事盡此矣其所以慮於憂患之際甚微而<lb/>
猶曰須友以成況士大夫守宗廟與朝廷之事甚<lb/>
衆則不可以無友士大夫尚然又況諸侯守一國<lb/>
之大乎至於天子之勢大於諸侯則尤不可以不<lb/>
<pb n="KR4h0040_SBCK_104-4b"/>
學無師友也湯之於伊尹文武之於太公望髙宗<lb/>
之於甘盤皆上盡悃愊以求於下而下之自重不<lb/>
可以詘者豈以其道德足以驁上哉蓋以爲所以<lb/>
望於吾者以道德而其求也不勤則其聽也不一<lb/>
故君之於臣也忘其貴臣之於君也忘其賤論道<lb/>
德於君臣之際而無貴賤者此天下國家之所以<lb/>
治也記曰取人以身脩身以道夫脩身至於足以<lb/>
取人者學之效也而果可以不學於師友乎以夫<lb/>
四海九州之民屬於一人之治聦明不足以當萬<lb/>
事之視聽操天下之要者取人而巳果可以不學<lb/>
<pb n="KR4h0040_SBCK_104-5a"/>
於師友乎自先王之澤竭而禮義詘乎戰國之俗<lb/>
權使天下之士而君臣之際形隔勢絶師友之道<lb/>
遂堙滅不聞於後丗雖有學於其臣者豈復有<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
惻之心哉夫治亂之幾出乎此而丗俗之談者不<lb/>
能推見本末徒以其事之末者甚淺而易見而安<lb/>
知夫效於本者如此有天下者可不戒哉<lb/>
　　　　舉士　王　安國<lb/>
朝廷間歳下詔自進士等而至明法聽其以状來<lb/>
謁既貢於郷而禮部又加之以陞黜然後第之於<lb/>
廷公相百執之選㮣出於此而臣愚竊敢議其不<lb/>
<pb n="KR4h0040_SBCK_104-5b"/>
然者夫待之無其禮則不足以養有恥之俗取之<lb/>
無其實則不足以得可用之才其進也未嘗知其<lb/>
行於疇昔而一日使之更相保任賢否於以類致<lb/>
則保任之不足恃也固可知矣惰遊苟賤見棄於<lb/>
閭巷而得與豪傑之士馳騁上下有司以一吏誰<lb/>
何於前而擎跽俯伏聽命於後其試也守之以吏<lb/>
卒而譏訶搜索恣所欲陵有司以其混殽而不欲<lb/>
寛以繩墨率以謂上無求於彼而彼有利於仕也<lb/>
待之以此足矣彼習於耳目之乆而既仕之後其<lb/>
能攖以廉恥而不僥倖聲利乎所謂詩賦䇿論章<lb/>
<pb n="KR4h0040_SBCK_104-6a"/>
句律令之藝不足以爲天下之用而徒以弊學者<lb/>
精鋭之志限以禮部之格而可否出於數人之斷<lb/>
設盡如其格固不足善又況取舍未能無繆於好<lb/>
惡乎古之人陳力就列不能者止今之人常患乎<lb/>
好自私也爲有司者未聞自以不能求止者於是<lb/>
宜有幸得之士也彼既幸矣一日必任有司而如<lb/>
其類者能勿取乎此所以潰潰然不知勸沮而無<lb/>
以抑其來也又所謂賢良茂才之學其敝尤甚者<lb/>
自六經史氏百子之說而兼之以傳注乖離精粗<lb/>
無所不記然後能應有司之問雖使聦明捷敏之<lb/>
<pb n="KR4h0040_SBCK_104-6b"/>
姿而所閱如此之博則理必不能深探熟考以得<lb/>
聖賢之意雖無聲病之拘牽而擿抉名數難其中<lb/>
選未嘗試其一言之效而卒所以得者不過善其<lb/>
記問文辭而巳此推恩與進士之上第者皆計日<lb/>
以致髙位朝廷患其然也故稍裁之雖徒能見於<lb/>
此而其敝有不盡革者此臣之所未諭也議者方<lb/>
且謂今賢不乏於朝廷而其法亦足以得人矣何<lb/>
必易哉孰知夫此蓋得於萬一之幸爾以今天下<lb/>
選用之不一而任事者常患乎不學也昔鄭以尹<lb/>
何爲邑而子産卒不之與曰學而後入政未聞以<lb/>
<pb n="KR4h0040_SBCK_104-7a"/>
政學也彼以一邑而猶不可以用不學之人又況<lb/>
任有大於此者乎詩賦章句律令非古之所謂學<lb/>
也徒可以求舉於今爾施之行治而茫然如未嘗<lb/>
閲書也雖䇿論稍異於此然亦取辭而巳且設法<lb/>
欲四方萬里之材一切無所遺逸以今觀之其能<lb/>
無所遺逸乎臣固知其不能也其甚則患夫有道<lb/>
德者徃徃恥於求舉而僶俛以爲貧者又多困於<lb/>
不售夫不售者古以爲有司之罪而今之操陞黜者<lb/>
反咨嗟嘆息以爲彼有所制而吾亦無如之何爲天<lb/>
下而使有道德者恥不願仕有司不得行其志而歸<lb/>
<pb n="KR4h0040_SBCK_104-7b"/>
之於命然則法之弊也可謂極矣幸今君聖臣賢<lb/>
一時之盛能相與博盡羣臣之謀而究極其本又<lb/>
何患乎不可革哉臣以爲宜使爲進士者人占二<lb/>
經䇿以古今之治亂而使傳經以對反復於一二<lb/>
日而用此易其詩賦賢良茂才宜罷勿試敕近臣<lb/>
得薦士之材行尤異者聚之京師而數使豫朝廷<lb/>
之議論實可用則寵之官卓犖者待以臺閣之選<lb/>
而其下則使内外之官辟爲其屬如不稱所聞則<lb/>
坐其薦者律令之學可廢勿舉學究則去其貼經<lb/>
墨義而責以大旨不必規規然蔽於傳注也此庶<lb/>
<pb n="KR4h0040_SBCK_104-8a"/>
幾得可用之材矣而欲養之以廉恥而使其不自<lb/>
列也則宜敕内外設學校而士無不學於其中則<lb/>
任事者可以察其行而不必使之類相保任也此<lb/>
固未足以爲成法於萬丗然朝廷能繼之以悃悃<lb/>
不倦之意而討論巳熟爲之以漸則三代之法自<lb/>
此有不復者乎在君臣之際力行何如爾<lb/>
　　　　臣事　蘇　轍<lb/>
臣聞天下有權臣有重臣二者其迹相近而難名<lb/>
天下之人知惡夫權臣之專而丗之重臣亦不容<lb/>
於其間夫權臣者天下不可一日而有而重臣者<lb/>
<pb n="KR4h0040_SBCK_104-8b"/>
天下不可一日而無也天下徒見其外而不察其<lb/>
中見其皆侵天子之權而不察其所爲之不類是<lb/>
以舉嫉之而無所喜此亦巳太過也今夫權臣之<lb/>
所爲者重臣之所切齒而重臣之所取者權臣之所<lb/>
不頋也将爲權臣耶必将内恱其君之心委曲聽順<lb/>
而無所違戾外竊其生殺予奪之柄黜陟天下以見<lb/>
巳之權而没其君之威惠内能使其君歡愛恱懌無<lb/>
所不順而安爲之上外能使其公卿大夫百官庶吏<lb/>
無所不歸命而爭爲之腹心上愛下順合而爲一然<lb/>
後權臣之勢遂成不可拔至於重臣則不然君有<lb/>
<pb n="KR4h0040_SBCK_104-9a"/>
所不可而必爭爭之不能而其事故有所必不可<lb/>
聽則專行之而不顧待其成敗之迹著則上之心<lb/>
将釋然而自解其在朝廷之中天子爲之踧然而<lb/>
有所畏士大夫不敢安肆怠惰於其側爵禄慶賞<lb/>
己得以議其可否而不求以爲己之私分刀鋸斧<lb/>
鉞已得以參其輕重而不求以爲己之私勢要以<lb/>
使天子有所不可必爲而羣下有所震懼而巳不<lb/>
與其利何者爲重臣者不待天下之歸己而爲權<lb/>
臣者亦無所事天子之畏已也故各因其行事而<lb/>
觀其意之所在則天下誰可欺者臣故曰爲天下<lb/>
<pb n="KR4h0040_SBCK_104-9b"/>
安可一日無重臣也且今使天下而無重臣則朝<lb/>
廷之事惟天子之所爲而無所可否雖天子有納<lb/>
諫之明而百官畏懼戰慄無平昔尊重之勢誰肯<lb/>
觸忌諱冒罪戾而爲天下言者惟其小小得失之<lb/>
際乃敢上章讙譁而無所憚至於國之大事安危<lb/>
存亡之所繫則将巻舌而去誰敢發而受其禍此<lb/>
人主之所大患也悲夫後丗之君徒見天下之權<lb/>
臣出入唯唯以爲有禮而不知此乃所以潜潰其<lb/>
國徒見天下之重臣剛毅果敢喜逆其意則以爲<lb/>
不遜而不知其有社稷之慮二者淆亂於心而不<lb/>
<pb n="KR4h0040_SBCK_104-10a"/>
能辨其邪正是以䘮亂相仍而不悟可足傷也昔<lb/>
者衞太子聚兵以誅江充武帝振怒發兵而攻之<lb/>
京師至使丞相太子相與交戰不勝而走又使天<lb/>
下極其所徃而翦滅其迹當此之時苟有重臣出<lb/>
身而當之擁護太子以待上之意少解徐發其所<lb/>
蔽而開其所怒則其父子之際尚可得而合也惟<lb/>
無重臣故天下皆知之而不敢言臣愚以爲凡爲<lb/>
天下宜有以養其重臣之威使天下百官有所畏<lb/>
忌而緩急之間能有所堅忍持重而不可奪者竊<lb/>
觀方今四海無變非常之事宜其息而不作然及<lb/>
<pb n="KR4h0040_SBCK_104-10b"/>
今日而慮之則可以無異日之患不然者誰能知<lb/>
其果無有也不爲之計哉抑臣聞之今丗之弊在<lb/>
於法禁太密一舉足不如律令法吏且以爲言而<lb/>
不問其意之所屬是以雖天子之大臣亦安敢有<lb/>
所爲於法律之外以安天下之大事故爲天子之<lb/>
計莫若少寬其法使大臣得有所守而不爲法之<lb/>
所奪昔申屠嘉爲丞相至召天子之倖臣鄧通立<lb/>
之堂下而詰責其過是時通幾至於死而不救天<lb/>
子知之亦不以爲怪而申屠嘉亦卒非漢之權臣<lb/>
由此觀之重臣何損於天下哉<lb/>
<pb n="KR4h0040_SBCK_104-11a"/>
　　　　民政　蘇　轍<lb/>
臣聞三代之時無兵役之憂降及近丗有養兵之<lb/>
困而無興役之患至於今而養兵興役之事皆不<lb/>
得其當而可爲之深憂蓋古者兵出於農而役出<lb/>
於民有農則不憂無兵而有民則不憂無役五口<lb/>
之家常有一人之兵而二十之男子歳有三日之<lb/>
役故其兵彊而費不増役起而人素具雖有大兵<lb/>
大役而不憂事之不集至於兵罷役休而無日夜<lb/>
不息之費其後周衰井田破壞陵夷至於末丗天<lb/>
下無復天子之田皆民之所自有天下之民不食<lb/>
<pb n="KR4h0040_SBCK_104-11b"/>
天子之田是故獨責其稅而不任之以死傷戰鬪<lb/>
之患天子有養兵之憂而天下無攻守劬勞之民<lb/>
以爲大憂故調其財以爲養兵之用而天下之役<lb/>
凡其所以轉輸漕運營建興築之事又皆出於民<lb/>
當此之時民之所以供上之令者三曰租曰調曰<lb/>
庸租者地之所當出調者兵之所當費庸者歳之<lb/>
所當役也故使之納粟於官以爲田之租人入布<lb/>
帛以爲兵之調歳役其力不役則出其力之所直<lb/>
以爲役之庸此三者農夫皆兼爲之而遊惰末作<lb/>
之民亦不免於庸調運重漕逺天子不知其費而<lb/>
<pb n="KR4h0040_SBCK_104-12a"/>
一出於民民歳役二旬而不役者當帛六十尺民<lb/>
亦不至於大苦故隋唐之間有養兵之困而無興<lb/>
役之患此其爲法雖不若三代之兵不待天子之<lb/>
養然天下之役猶有可賴者皆民爲之也及其後<lb/>
丗又不能守乃始變法而爲兩稅以至於今天下<lb/>
非有田者不可得而使而有田者之役亦不過奔<lb/>
走之用而不與天子之大事天下有大興築有大<lb/>
漕運則常患無以爲使故募冗兵以供力役之急<lb/>
不知擊剌戰陣之法而坐食天子之奉由是國有<lb/>
武備之兵而又有力役之兵其所以奉養之具皆<lb/>
<pb n="KR4h0040_SBCK_104-12b"/>
出於農也而四海之遊民無尺寸之庸調爲農者<lb/>
常使隂出古者遊民之所入而天子亦常兼任養<lb/>
兵興役之大患故夫兵役之弊當今之丗可謂極<lb/>
矣臣愚以爲天子平日無事而養兵不息此其事<lb/>
出於不得巳惟其干戈旗鼓之攻而後可使任其<lb/>
責至於力役之際挽車船築宫室造城郭此非有<lb/>
死亡䧟敗之危天下之民誠所當任而不辭不至<lb/>
以累兵革之人以重費天子之廩食然當今之所<lb/>
謂可役者不過曰農也而農巳甚困蓋常使盡出<lb/>
天下之費矣而工啇技巧之民與夫遊閑無職之<lb/>
<pb n="KR4h0040_SBCK_104-13a"/>
徒常遍天下優游終日而無所役屬蓋周官之法<lb/>
民之無職事者出夫家之征今可使盡爲近丗之<lb/>
法皆出庸調之賦庸以養力役之兵而調以助農<lb/>
夫養武備之士而力役之兵可因其老疾死亡遂<lb/>
勿復補而使遊民之丁代任其役如期而止以除<lb/>
其庸之所當入而其不役者則亦收其庸不使一<lb/>
日而闕蓋聖人之於天下不唯重乎苟廉而無求<lb/>
唯其能緩天下之所不給而節其太幸則雖有取<lb/>
而不害於爲義今者雖能使遊民無勞苦嗟嘆之<lb/>
聲而常使農夫獨任其困天下之人皆知爲農之<lb/>
<pb n="KR4h0040_SBCK_104-13b"/>
不便則相率而事於末末衆而農衰則天子之所<lb/>
獨任者愈少而不足於用故臣欲收遊民之庸調<lb/>
使天下無僥倖苟免之人而且以紓農夫之困苟<lb/>
天下之遊民自知不免於庸調之勞其勢不耕則<lb/>
無以供億其上此又可驅而歸之於南畒要之十<lb/>
歳之後必将使農夫衆多而工商之類漸以衰息<lb/>
如此而後使天下舉皆從租庸調之制而去夫所<lb/>
謂兩稅者而兵役之憂可以稍緩矣<lb/>
　　　　勢原　李　清臣<lb/>
君之所以安危國之所以存亡治亂令之所以行<lb/>
<pb n="KR4h0040_SBCK_104-14a"/>
不行勢也不善知勢不能爲創業之君不知勢之<lb/>
可畏而失其所以審度将順不可以爲持成之君<lb/>
經治之臣故善用國者勢而巳矣理勢循則行忤<lb/>
則變動則險止則平輕能重緩能速故物有至小<lb/>
而力不可勝既事有至易而攻不可勝原發如毫<lb/>
芒針端而巨若丘阜本在拱把而逺際窮髪者勢<lb/>
也户之運也車之馳也弩之圓也矢之激也衡以<lb/>
一權而舉數倍之重也水之注於卑澤也原火之<lb/>
燎於風中也勢也兵奮寡可以走衆人乗髙可以<lb/>
抑下亦勢也豈惟萬物然今夫一人而勝天下之<lb/>
<pb n="KR4h0040_SBCK_104-14b"/>
大制天下之衆兼聽天下之廣沛焉有餘非勢而<lb/>
何如也故明者用勢闇者用於勢明者提至要之<lb/>
處持其關紐制其機樞動靜在我開闔在我弛張<lb/>
在我一教一令一賞一罰必輔之以形勢故教之<lb/>
而行者易令之而從者速賞一而千萬人勸罰一<lb/>
而千萬人懼仁少而恱者多義近而服者逺無它<lb/>
理勢爲之也教令賞罰仁義而無形勢之輔必且<lb/>
人人而治之矣人人而治之教之行也必艱令之<lb/>
出也必煩天下之善有餘而賞不足天下之惡有<lb/>
餘而罰不足天下之民無窮而仁義不足無它理<lb/>
<pb n="KR4h0040_SBCK_104-15a"/>
勢不先也夫千丗之君可僂指而數之矣或善惡<lb/>
或仁義其間差不能銖寸而功名輙相倍蓰禍福<lb/>
輙相千萬者無它形勢之異使然也成湯祝獸網<lb/>
而歸者三十六國文王葬枯骨而天下三分有其<lb/>
二千丗之君德有大於此者矣而湯文用此收天<lb/>
下之助蓋其從民情而集天下之勢也方形勢之<lb/>
在桀紂夏臺之囚羑里之獄如拘匹夫及善惡之<lb/>
暴也形勢之變而遷如林之師而莫敢射車中之<lb/>
木主故天下之勢安則難動動則難安當其安也<lb/>
垂紳端委深拱於堂奥户牖之内而髙論治古之<lb/>
<pb n="KR4h0040_SBCK_104-15b"/>
上尊明如天日閎隱如震霆煦煦如雨露肅肅如<lb/>
風霰指顧叱咤而天下莫不趨走鞭笞海外之蠻<lb/>
夷若制童妾雖有劉項之魁雄曹馬之姦桀必且<lb/>
老死民籍而不敢唱及乎昏懦爲之也席先王之澤<lb/>
未涸天下之勢未運目視其安也以爲無有危事<lb/>
也任一喜怒從一嗜欲矣而患未切已也以爲可<lb/>
爲而無傷也習知天下之尊服巳也以爲人終古<lb/>
莫敢蹙路馬之芻觸囿兔之毛也簸頓關紐嬉弄<lb/>
機樞動靜不以時開闔不以道張弛不以節滛樂<lb/>
在宫中而怨毒𬒳天下略易在一朝而患禍遺千<lb/>
<pb n="KR4h0040_SBCK_104-16a"/>
日民心之它屬也君柄之旁落也勢之翩然而離<lb/>
也雖欲安之不可能也竊譬之山之髙厚也萬夫<lb/>
不能墮壞也朽壤生乎中巋石震乎上及其傾也<lb/>
人力不能支拄而維持也非天事也勢也故前聖<lb/>
創業起今之利變昔之害所以治天下之具甚備<lb/>
憂天下之慮甚深綴民心而乆天下之勢堅完固<lb/>
密爲不可抜及其乆未嘗無罅缺蠧漏也然而其<lb/>
剥也亦有漸矣在後聖時節其勢而繕之耳汰則<lb/>
約之危則平之擾則靜之微則養之弱則扶之急<lb/>
則縱之緩則持之塞則導之使萬事之理百物之<lb/>
<pb n="KR4h0040_SBCK_104-16b"/>
節皆不至於窮極而大變則勢乆而長無危亡之<lb/>
形矣故勢之在我也蓄積之固勢之審則發弗便<lb/>
則居故勢爲我使而天下莫能逆也若一失其要<lb/>
則縱肆奔悍於外不可復收雖有天下一旦驅擠<lb/>
排壓而仆矣臣故曰如户之運也如車之馳也如<lb/>
弩之圓也如矢之激也如一權而舉數倍之重也如<lb/>
水之注於卑澤也如原火之燎於風中也如兵之<lb/>
奮寡而走衆人之乗髙而制下其動不可以不慎<lb/>
也人主之勢則處治如将亂處存如将亡處安如<lb/>
将危而亂與危亡亦且不至臣故作勢原<lb/>
<pb n="KR4h0040_SBCK_104-17a"/>
　　　　明責　李　清臣<lb/>
今天下之勢何如哉君仁而民不𬒳澤兵多而夷<lb/>
狄驕時平而生民困土廣而中國之氣常屈災歳<lb/>
少而財益匱文法備而吏多姦時之多敝也如此<lb/>
而巳天下之大萬官之冨卒未見奮然而大有爲<lb/>
能一剗當丗之弊致吾君復之乎前古之治者何<lb/>
乏人之如是邪豈治平之丗無所施其才邪将用<lb/>
之非其道有才而不克施邪謂丗之乏人則古未<lb/>
嘗有無人之丗謂治平之丗無施其才則多敝又<lb/>
如前所陳者夫隂陽之英氣天地之醇靈生而爲<lb/>
<pb n="KR4h0040_SBCK_104-17b"/>
賢智之士隂陽之英氣天地之醇靈未聞有時而<lb/>
歇故天下未嘗無賢也議者患治道之不及於古<lb/>
則曰天下無賢不知有賢而不能用也夫用賢而<lb/>
非其道瑰傑豪偉之材皆化爲偷懦循縮而亡能<lb/>
爲矣則以謂無人焉此可爲悼嘆者也亦嘗聞古<lb/>
者之用人矣視成不視始責大而不責細過一而<lb/>
功百則忘其缺而圖其效心至而迹未至則優暇<lb/>
而待其所施苟付之以事固弗屑其餘也今者之<lb/>
用人較小罪而不觀大節恤浮語而不究實用雖<lb/>
有稷契周召之佐類以一言一事而爲之進退迹<lb/>
<pb n="KR4h0040_SBCK_104-18a"/>
稍出於庭壇畦隴之外志不獲就業不能訖而去<lb/>
矣惟固己持禄避事隨時之人乃無譴而得安焉<lb/>
故庸平者安歩而進忠憤者半塗而氣折大臣懾<lb/>
怯小臣凌競而天下之事靡靡日入於衰敝其所<lb/>
以然者有其人而不能用用其人而不能盡之之<lb/>
失也今夫抜一臣而加之百官之上以爲輔相非<lb/>
求其謹㓗而無過將任之以天下之責也拔一士而<lb/>
加之一郡一邑之上以爲守令非求其能自全將<lb/>
任之以一郡一邑之責也抜一夫而加之萬衆之<lb/>
上以爲将帥非求其循法而不失小行將任之以<lb/>
<pb n="KR4h0040_SBCK_104-18b"/>
安危勝負之責也故古者責宰相必曰廣教化和<lb/>
隂陽使百官各任其職責郡守縣令必曰使豪彊<lb/>
沮伏盜賊不作百姓安業境内大治責將帥必曰<lb/>
士卒樂爲用敵國不敢謀下此則凡執事者莫不<lb/>
皆有責焉故上下自任其責而天子無爲矣今則<lb/>
不然罷退宰相皆攻其疵瑕而未嘗指天下之不<lb/>
治爲宰相之罪糾劾守令者皆以小法而未嘗指<lb/>
郡邑之不治爲守令之罪遷謫将帥者以庖廚宴<lb/>
饋之間微文細故之末未嘗以蠻夷驕横兵氣弗<lb/>
強爲将帥之罪故上下莫自任其責局局自守惟<lb/>
<pb n="KR4h0040_SBCK_104-19a"/>
求不入於罪而朝廷大計生民實患卒無有任者<lb/>
是故以天下之大萬官之冨而常若無其人尊官<lb/>
厚禄者相繼而英績偉烈寂寂於數十載資格之<lb/>
所羈縛文法之所躪躒抱才負志不得有爲而老<lb/>
死沉没者相望於下可不惜哉夫人臣之姦身<lb/>
安於寵形無可罪而實不任責是爲大姦張禹之<lb/>
所以黙黙而亡漢李林甫之所以守格令而亡唐<lb/>
也今皆重夫寡過者以爲賢而嫉夫敢爲者以爲<lb/>
生事一落䧟穽没齒不復言故猾民悍吏得以輕<lb/>
罪把持其上游士談客得以口舌恐嚇内外之臣<lb/>
<pb n="KR4h0040_SBCK_104-19b"/>
而招其資胥史得以挾簿書執格例而爭於廟堂<lb/>
之前當其任者知姦而或不敢除見賢而或不敢<lb/>
用天下之害不得亟罷天下之務不敢亟爲因仍<lb/>
苟且相顧腹議名曰至公而萬事益病其弊莫甚<lb/>
於今之丗者欲救斯敝是亦非難寛小過而責大<lb/>
體而巳矣<lb/>
皇朝文鑑巻第百四<lb/>
<pb n="KR4h0040_SBCK_104-20a"/>
</p>
<p>
</p>
  </div>
</body>
</text>
</TEI>
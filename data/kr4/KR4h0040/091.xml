<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_091-1a"/>
皇朝文鑑巻第九十一<lb/>
　序<lb/>
　　　正䝉序　范　育<lb/>
　　　仁皇訓典序　范　祖禹<lb/>
　　　熈寧太常祠祭揔要序　楊　傑<lb/>
　　　仁宗御書後序　陳　師道<lb/>
　　　茶經序　陳　師道<lb/>
　　　中庸後解序　吕　大臨<lb/>
　　　進䇿序　秦　觀<lb/>
　　　楊州集序　秦　觀<lb/>
<pb n="KR4h0040_SBCK_091-1b"/>
　　　集端圖序　秦　觀<lb/>
　　　送李端叔赴定州序　張　耒<lb/>
　　　　正蒙序　范　育<lb/>
子張子校書崇文未伸其志退而寓于太白之隂<lb/>
横渠之陽潛心天地參聖學之源七年而道益明<lb/>
徳益尊著正䝉書數萬言而未出也間因問答之<lb/>
言或窺其一二熈寧丁巳歳天子召以爲禮官至<lb/>
京師予始受其書而質問焉其年秋夫子復西歸<lb/>
殁于驪山之下門人遂出其書傳者浸廣至其疑<lb/>
義獨無從取正十有三年于兹矣痛乎微言之將<lb/>
<pb n="KR4h0040_SBCK_091-2a"/>
絶也友人蘇子季明離其書為十七篇以示予昔<lb/>
者夫子之書蓋未嘗離也故有枯株睟盤之説然<lb/>
斯言也豈待好之者充且擇歟特夫子之所居也<lb/>
今也離而為書以推明夫子之道質萬世之傳予<lb/>
無加損焉爾惟夫子之為此書也有六經之所未<lb/>
載聖人之所不言或者疑其蓋不必道若清虚一<lb/>
大之語適將取訾於末學予則異焉自孔孟沒學<lb/>
絶道䘮千有餘年處士横議異端間作若浮屠老<lb/>
子之書天下共傳與六經並行而其徒侈其説以<lb/>
為大道精微之理儒家之所不能談必取吾書為<lb/>
<pb n="KR4h0040_SBCK_091-2b"/>
正世之儒者亦自許曰吾之六經未嘗語也孔孟<lb/>
未嘗及也從而信其書宗其道天下靡然同風無<lb/>
敢置疑於其間况能奮一朝之辯而與之較是非<lb/>
曲直乎哉子張子獨以命世之宏才曠古之絶識<lb/>
參之以博聞强記之學質之以稽天窮地之思與<lb/>
堯舜孔孟合徳乎數千載之間閔乎道之不明斯<lb/>
人之迷且病天下之理泯然其將滅也故為此言<lb/>
與浮屠老子辯夫豈好異乎哉蓋不得已也浮屠<lb/>
以心為法以空為真故正䝉闢之以天理之大又<lb/>
曰知虚空即氣則有無隱顯神化性命通一無二<lb/>
<pb n="KR4h0040_SBCK_091-3a"/>
老子以無為為道故正䝉闢之曰不有兩則無一<lb/>
至於談死生之際曰輪轉不息能脱是者則無生<lb/>
滅或曰乆生不死故正䝉闢之曰太虚不能無氣<lb/>
氣不能不聚而為萬物萬物不能不散而為太虚<lb/>
夫為是言者豈得已哉使二氏者真得至道之要<lb/>
不二之理則吾何為紛紛然與之辯哉其為辯者<lb/>
正欲排邪説歸至理使萬世不惑而已使彼二氏<lb/>
者天下信之出於孔子之前則六經之言有不道<lb/>
者乎孟子常勤勤闢楊朱墨翟矣若浮屠老子之<lb/>
言聞乎孟子之耳焉有不闢之者乎故予曰正䝉<lb/>
<pb n="KR4h0040_SBCK_091-3b"/>
之言不得已而云也嗚呼道一而已亘萬世窮天<lb/>
地理有易乎是哉語上極乎髙明語下渉乎形器<lb/>
語大至於無間語小入於無联一有窒而不通則<lb/>
於理為妄故正䝉之言髙者抑之卑者舉之虚者<lb/>
實之礙者通之衆者一之合者散之要之立乎大<lb/>
中至正之矩天之所以運地之所以載日月之所<lb/>
以明鬼神之所以幽風雲之所以變江河之所以<lb/>
流物理以辨人倫以正造端者微成能者著知徳<lb/>
者崇就業者廣本末上下貫乎一道過乎此者淫<lb/>
遁之狂言也不及乎此者邪詖之卑説也推而放<lb/>
<pb n="KR4h0040_SBCK_091-4a"/>
諸有形而准推而放諸無形而准推而放諸至動<lb/>
而準推而放諸至静而准無不包矣無不盡矣無<lb/>
大可過矣無細可遺矣言若是乎其極矣道若是乎其<lb/>
至矣聖人復起無有間乎斯文矣元祐丁卯歳予居太<lb/>
夫人憂蘇子又以其書屬余為之敘泣血受書三年不能<lb/>
為一辭今也去喪而不死尚可不為夫子言乎雖<lb/>
然爝火之微培塿之塵惡乎助太陽之光而益太<lb/>
山之髙乎蓋有不得黙乎云爾則亦不得黙乎云<lb/>
爾門人范育謹序<lb/>
　　　　仁皇訓典序　范　祖禹<lb/>
<pb n="KR4h0040_SBCK_091-4b"/>
臣竊以語聖人之徳必以甚盛者為稱觀先王之<lb/>
治必以所多者為尚堯以仁舜以孝禹以功文王<lb/>
以文皆其甚盛者也夏之政忠商之政質周之政<lb/>
文皆其所多者也三代以後其徳不極其治不純<lb/>
然而亦必有盛多者焉漢孝文之恭儉唐太宗之<lb/>
功烈考之三王抑其次也惟我有　宋受天眷命<lb/>
太祖無心於有天下而神器歸之至仁如天神武<lb/>
不殺終捨其子以授　大聖堯舜傳賢不是過也<lb/>
太宗繼文海内為一　真宗守成治致太平至于<lb/>
仁宗當勝殘去殺之運制禮作樂之㑹光有天下<lb/>
<pb n="KR4h0040_SBCK_091-5a"/>
四十二年　宋興以來享國最乆修身於一堂之<lb/>
上而置天下於太山之安端拱於法宫之中而躋<lb/>
一世於仁壽之域舟車所通日月所照無思不服<lb/>
威靈在天既三十年仁深澤厚淪浹海㝢流風未<lb/>
息故老猶存窮山窟穴之氓言之則流涕被髪左<lb/>
祍之俗聞之則稽首用能光大累聖無前之烈恢<lb/>
建後嗣無窮之基昔周公作無逸本之太王王季以<lb/>
及文王追配三宗四人廸哲多稱文王之徳以勸<lb/>
成王取其可以為法者也漢自髙祖至于肅宗非<lb/>
無賢君而漢世之治獨稱孝文唐自髙祖至于宣<lb/>
<pb n="KR4h0040_SBCK_091-5b"/>
宗亦非無令主而唐世之治獨稱太宗皆取其子<lb/>
孫可守以為成憲也洪惟　本朝祖宗以聖繼聖<lb/>
其治尚仁而　仁宗得其粹焉古者史為書以勸<lb/>
戒人君唐史官呉兢作正觀政要　仁宗時命史<lb/>
臣編三朝寳訓　神宗時亦論次兩朝之事<lb/>
陛下又命臣以　神宗之訓上繼　五朝以備邇<lb/>
英進讀日陳于前考自三代以來未有　六聖相<lb/>
承其徳克類者也恭惟　仁宗言為謨訓動為典<lb/>
則實守成之規矩致治之凖繩臣謹録天禧以來<lb/>
訖于嘉祐五十年之事凡三百十有七篇為六巻<lb/>
<pb n="KR4h0040_SBCK_091-6a"/>
名其書曰　仁皇訓典以助睿覽庶有萬一之補<lb/>
焉元祐八年正月日臣祖禹昧死謹上<lb/>
　　　　熈寧太常祠祭揔要序　楊　傑<lb/>
國朝歳祀天地五方帝神州宗廟大明夜明太社<lb/>
太稷太一九宫臘蜡爲大祀文宣武成風師雨師<lb/>
先農先蠶五龍爲中祀壽星靈星中霤馬祭司寒<lb/>
司中司命司民司録爲小祀凡太常典禮樂少府<lb/>
共服器光禄共酒齊黍稷果實醯醢將作共明水<lb/>
明火太府共香幣大僕共牛羊司農共豕爼有司<lb/>
應命人或爲之騷然熈寧四年冬詔以諸寺監祠<lb/>
<pb n="KR4h0040_SBCK_091-6b"/>
事隷于太常所以肅奉神之禮也太常初置主簿<lb/>
傑首被命至局之日寺監羣吏各執故習惘然不<lb/>
知祭事之聫事傑廼集諸司所職為旁通圖一巻<lb/>
以示之於是上知其綱下知其目大事從其長小<lb/>
事則專達郊廟羣祀煥然易明有司百執各揚其<lb/>
職職事相聫罔不修舉命曰熈寧太常祠祭揔要<lb/>
云<lb/>
　　　　仁宗御書後序　陳　師道<lb/>
人皆有所好其上勝之其次任之其下藴崇之也<lb/>
惟至人無好有所好者同于人也　神文聖武皇<lb/>
<pb n="KR4h0040_SBCK_091-7a"/>
帝其好之與人同其勝之與人異同以為徳異以<lb/>
為法邇聲色而欲不勝禮寳珠玉而利不勝義時<lb/>
遊田而逸不勝度故其在位四十餘年而四方百<lb/>
物無所損益顧好飛白書明䆫淨几時一為之以<lb/>
侈其好於是將相宗戚家有藏焉臣不知書不能<lb/>
頌其美而竊有所歎也凡蓺不滯古則徇今滯古<lb/>
則舍己而就規矩徇今則略法而逐世好故其弊<lb/>
君臣爭名而禍亂從之臣竊窺觀　皇帝㑹法而<lb/>
忘世㑹理而忘法故工拙偏正不足論也所謂有<lb/>
其道而進於技者王者之於蓺蓋如此彭城王氏<lb/>
<pb n="KR4h0040_SBCK_091-7b"/>
世為貴將故其家有傳焉其從孫萬壽主簿臣有<lb/>
基以　皇帝所書六大字以示臣臣蓋望而知之<lb/>
也臣不知書然望而知之者臣以理得之也臣惟<lb/>
皇帝却天下之好而留神翰墨乃帝者之懿徳來<lb/>
世之偉聞而臣實懼焉臣聞故老言當斯之時二<lb/>
府百吏内宗外姻下逮近習莫不好書夫士大夫<lb/>
阿主之好而為書未害於政而臣懼小人因書以<lb/>
進也故君子於其所好又有慎焉臣惟　皇帝之<lb/>
知此故世無其傳而臣之愚不得不懼也<lb/>
　　　　茶經序　陳　師道<lb/>
<pb n="KR4h0040_SBCK_091-8a"/>
陸羽茶經家傳一巻畢氏王氏書三巻張氏書四<lb/>
巻内外書十有一巻其文繁簡不同王畢氏書繁<lb/>
雜意其舊文張氏書簡明與家書合而多脱誤家<lb/>
書近古可考正月七之事其下亡乃合三書以成<lb/>
之録爲二篇藏於家夫茶之著書自羽始其用於<lb/>
世亦自羽始羽誠有功於茶者也上自宫省下迨<lb/>
邑里外及戎夷蠻狄賔祀燕享預陳于前山澤以<lb/>
成市商賈以起家又有功於人者也可謂智矣經<lb/>
曰茶之否臧存之口訣則書之所載猶其粗也夫<lb/>
茶之爲蓺下矣至其精微書有不盡况天下之至<lb/>
<pb n="KR4h0040_SBCK_091-8b"/>
理而欲求之文字紙墨之間其有得乎昔者先王<lb/>
因人而教同欲而治凡有益於人者皆不廢也世<lb/>
人之説曰先王詩書道徳而已此乃世外執方之<lb/>
論枯槁自守之行不可羣天下而居也史稱羽持<lb/>
具飲李季卿季卿不為賔主又著論以毁之夫蓺<lb/>
者君子有之徳成而後及所以同于民也不務本<lb/>
而趨末故業成而下也學者謹之<lb/>
　　　　中庸後解序　吕　大臨<lb/>
中庸之書學者所以進徳之要本末具備矣既以<lb/>
淺陋之學為諸君道之抑又有所以告諸君者古<lb/>
<pb n="KR4h0040_SBCK_091-9a"/>
者憲老而不乞言憲者儀刑其徳而已無所事於<lb/>
問也其次則有問有答問答之間然猶不憤則不<lb/>
啟不悱則不發又其次有講有聽講者不待問也<lb/>
聽者不至問也學至于有講有聽則師益勤而道<lb/>
益輕學者之功益不進矣又其次講而未必聽有講<lb/>
而未必聽則無講可也然朝廷建學設官職事有<lb/>
不得已者此不肖今日為諸君强言之也諸君果<lb/>
有聽乎無聽乎孔子曰古之學者為己今之學者<lb/>
為人為己者必存乎徳行而無意於功名為人者<lb/>
必存乎功名而未及乎徳行若後世學者有未及<lb/>
<pb n="KR4h0040_SBCK_091-9b"/>
乎為人而濟其私欲者多矣今學聖人之道而先<lb/>
以私欲害之則語之而不入道之而不行如是則<lb/>
教者亦何望哉聖人立教以示後世未嘗使學者<lb/>
如是也朝廷建官設科以取天下之士亦未嘗使<lb/>
學者如是也學者亦何心舍此而趨彼哉聖人之<lb/>
學不使人過不使人不及喜怒哀樂未發之前以<lb/>
為之本使學者擇善而固執之其學固有序矣學<lb/>
者蓋亦用心於此乎則義禮必明徳行必修師友<lb/>
必稱鄉黨必譽仰而上古可以不負聖人之傳付<lb/>
達於當今可以不負朝廷之教飬世之有道君子<lb/>
<pb n="KR4h0040_SBCK_091-10a"/>
樂得而親之王公大人樂聞而取之與夫自輕其<lb/>
身渉獵無本徼幸一旦之利者果何如哉諸君有<lb/>
意乎今日之講猶有望焉無意則不肖今日自為<lb/>
譊譊無益不幾乎侮聖言者乎諸君其亦念之哉<lb/>
　　　　進策序　秦　觀<lb/>
臣聞春則倉庚鳴夏則螻蟈鳴秋則寒蟬鳴冬則<lb/>
雉鳴此數物者微眇矣然其候未至則寂寞而無<lb/>
聞既至則日夜鳴而不已何則隂陽之所鼓動四<lb/>
時之所感發氣變於外則情廹於中雖欲不鳴不<lb/>
可得也淮海小臣不聞廟堂之議帷幄之謀獨耳<lb/>
<pb n="KR4h0040_SBCK_091-10b"/>
剽目采頗知當世利病之所以然者嘗欲輸肝膽<lb/>
效情素上書於北闕之下則又念身非諫官職非<lb/>
御史出位犯分重煩有司之誅隱忍逡廵而不敢<lb/>
發幸　陛下發徳音下明詔大臣任舉賢良方正<lb/>
能直言極諫之士將修祖宗故事而親策於廷鳴<lb/>
呼此亦愚臣效鳴之秋也輙忘踈賤條其意之所<lb/>
言者為三十篇以獻惟　陛下財擇焉其目曰以<lb/>
意寓言以言寓文示變化之所終始使天下曉然<lb/>
知之作國論瑟不鳴二十五絃各以其聲應轂不<lb/>
運三十輻各以其力旋黙則治語靜則制動作主<lb/>
<pb n="KR4h0040_SBCK_091-11a"/>
術急不極則緩不生緩不極則急不成一憤一起<lb/>
如環無端作治勢二篇以地為險山川是資以兵為險<lb/>
不厭通達作安都自信者不避嫌自許者不求合<lb/>
倚而容之績乃可底作任臣二篇衆賢聚於本朝<lb/>
姦人之所不利巧為詆誣以幻羣聽作朋黨二篇<lb/>
鳥有鳯魚有鯤超絶之材宜見闊略作人材楊墨<lb/>
塞路孟氏所攘申商崛興莫或汝遏作法律二篇<lb/>
得與失為鄰利與害同門非至精莫之能分作論<lb/>
議二篇爵禄者所以礪世磨鈍科條品目其可不<lb/>
悉作官制二篇善治水者以四海為壑善治財者<lb/>
<pb n="KR4h0040_SBCK_091-11b"/>
以天地為資國之大計於是乎在作財用二篇料<lb/>
敵之虚實若别牛馬應變之倉卒如數一二非有<lb/>
道之士不能作將帥以寡覆衆來如風雨去如絶<lb/>
絃作竒兵美言可以市三寸之舌勝百萬之師作<lb/>
辨士機㑹之來間不容髪匪龜匪鏡其能勿失作<lb/>
謀主心不治則神擾氣不飬則精喪治心飬氣其<lb/>
術自得作兵法愚民弄兵依阻山谷銷亡不時或<lb/>
為大釁作盗賊三篇党項微種盗我靈武逾八十<lb/>
年天誅不迄作邊防三篇東西為緯南北為經識<lb/>
者執綜而文成其詳在彼其畧在此作序篇<lb/>
<pb n="KR4h0040_SBCK_091-12a"/>
　　　　楊州集序　秦　觀<lb/>
楊州集者大夫鮮于公領州事之二年始命教授<lb/>
馬君希孟採諸家之集而次之又搜訪於境内簡<lb/>
編碑板亡缺之餘凡得古律詩洎箴賦合二百二<lb/>
篇勒為三巻號揚州集云按禹貢曰淮海惟揚州<lb/>
彭蠡既瀦三江既入震澤底定而周禮職方氏亦<lb/>
稱東南曰揚州其山鎮曰㑹稽其澤藪曰具區江<lb/>
曰三江浸曰五湖則三代以前所謂揚州者西北<lb/>
劇淮東南距海江湖之間盡其地自漢已來既置<lb/>
刺史於是稱揚州者往往指其刺史所治而已蓋<lb/>
<pb n="KR4h0040_SBCK_091-12b"/>
西漢刺史無常治東漢治歷陽或徙壽春又徙曲<lb/>
阿魏亦治壽春或徙合肥呉治建業西晉後魏後<lb/>
周皆因魏東晉宋齊梁陳皆因呉惟宋嘗以建業<lb/>
爲王畿而東揚州爲揚州東揚州者㑹稽也隋以<lb/>
後皆治廣陵繇是言之凡稱揚州者東漢指歷陽<lb/>
或壽春或曲阿中原自魏至周指壽春或合肥江<lb/>
左自呉至陳指建業或㑹稽隋唐五代乃指廣陵<lb/>
廣陵在二漢時嘗爲呉國江都國廣陵郡宋爲南<lb/>
兖州北齊爲東廣州後周爲呉州唐初亦爲䢴州<lb/>
其為揚州自隋始也繇是言之凡稱呉國江都廣<lb/>
<pb n="KR4h0040_SBCK_091-13a"/>
陵南兖東廣呉州䢴州者皆今之揚州也此集之<lb/>
作自魏文帝詩已下在當時雖非揚州而實今之<lb/>
廣陵者皆取之其非廣陵而當時為揚州者皆不<lb/>
復取至揚子雲箴本約禹貢為辭則廣陵自在其<lb/>
中固不得而不録也既成公又屬觀推表廢興遷<lb/>
徙之跡而究其端使夫覽之者有攷焉<lb/>
　　　　集瑞圖序　秦　觀<lb/>
熈寧九年燕國邵舜文與諸弟持其先君之喪於<lb/>
宜興數月有雙瓜生於後圃後二年又生紫芝三<lb/>
雙桃雙蓮各一凡六物於是鄉之耆老聞而歎曰<lb/>
<pb n="KR4h0040_SBCK_091-13b"/>
邵氏其興乎何其瑞之多也舜文因集六物者而<lb/>
圖之號集瑞圖云余謂萬物皆天地之委和而瑞<lb/>
物者又至和之所委也至和之氣磅礴氤氲而不<lb/>
已則必發見於天地之間其精者蓋已為盛徳為<lb/>
尊行為豪傑之材其浮沉而下上者則又為景星<lb/>
慶雲甘露時雨醴泉芝草連理之木同頴之禾而<lb/>
棲翔遊息乎其中者則又為鳯凰麒麟神馬靈龜<lb/>
之屬曄乎光景色象之異也藹乎華實臭味之殊<lb/>
也卓乎形聲文章之無與及也於是指以為瑞焉<lb/>
繇是言之世之所謂瑞者乃盛徳尊行魁竒之才<lb/>
<pb n="KR4h0040_SBCK_091-14a"/>
所鍾和氣之餘者耳邵氏之祖考既以潛徳隱行<lb/>
見推鄉閭至舜文彦瞻端仁又以文學収科第弟<lb/>
兄相繼有聞於時而諸子森然皆列於英俊之域<lb/>
則是至和之氣鍾於其家乆矣宜其餘者發為草<lb/>
木之瑞也昔楊寳得王母使者白環四枚而寳生<lb/>
震震生秉秉生賜賜生彪凡四世為三公以往推<lb/>
今即邵氏六物之瑞豈徒生而已夫蓋有應之者<lb/>
矣<lb/>
　　　　送李端叔赴定州序　張　耒<lb/>
耒為兒童從先人于山陽學官始見端叔為諸生<lb/>
<pb n="KR4h0040_SBCK_091-14b"/>
耒雖未有知意已相親後幾二十年端叔罷官四<lb/>
明道楚耒又獲見耒時已孤端叔弔我悲懷如骨<lb/>
肉後凡再遇于京師今其再也然端叔每别數年<lb/>
一見其論議益竒名譽益髙今朝廷士大夫相與<lb/>
稱説天下士屈指不一二必曰吾端叔也元祐八<lb/>
年蘇先生守定武士願從行者半朝廷然皆不敢<lb/>
有請於先生而蘇先生一日言於朝請以端叔佐<lb/>
莫府蘇先生之位未能進退天下士故用子如此<lb/>
然其意可知也耒蘇公門人之下列也其親慕端<lb/>
叔不足恠庚午耒卧病城南門無犬雞晝卧愔愔<lb/>
<pb n="KR4h0040_SBCK_091-15a"/>
端叔嘗夜過我以燭視我面目見病有間喜動詞<lb/>
色訪覔毉藥以至無恙我之道藝無取名譽不振<lb/>
端叔獨拳拳如此何也然端叔與余外家通譜於<lb/>
我舅行也豈其出於此非耶八年十月過我告以<lb/>
將北求余言為贈行余在交遊中已號為多言其<lb/>
敢有愛于子為今中國患者西北二虜也狙伺我<lb/>
乆矣西小而輕故為變易北大而重故為變遲小<lb/>
者疥癬大者癰疽也自比方罷兵中國直信而不<lb/>
問君臣不以掛于口而慮于心者數十年矣吾知<lb/>
其故誠知驕虜之不能棄吾之重幣也有司如故<lb/>
<pb n="KR4h0040_SBCK_091-15b"/>
事歳時發幣車馬出門而此顧無事矣凡為是説<lb/>
者謂非虜情則不可然人度量相逺未可以十百<lb/>
計也世固有得一金而喜者何必金帛數十萬亦<lb/>
有得國於人而不厭者數十萬金帛未足賴也往<lb/>
趙元昊未反時中國不為備禦猶今日之信北也一<lb/>
旦不遜中國震動視其治軍立國驕逆悍鷙豈特<lb/>
河隴間一羌酋也吾安能復以羇縻其父祖者制<lb/>
蓄之哉且雄傑之才未嘗絶於世不在中國必在<lb/>
夷狄髙皇帝以氣吞中原之雄而冒頓張于匈奴髙<lb/>
帝終無以困之魏滅蜀晉滅吴大敵已盡而符石騖于<lb/>
<pb n="KR4h0040_SBCK_091-16a"/>
中國　祖宗芟夷僭亂天下聽順無復偃蹇而乆<lb/>
之元昊叛于羌自是以來又數十年矣耒聞今北<lb/>
邊要郡有城隍不修器械苦惡屯戍單寡然跬歩<lb/>
强敵而人不懼者誠信之也梟鴟不鳴要非祥也<lb/>
豺狼不噬要非仁也見其不鳴謂之孔鸞見其不<lb/>
噬待以犬馬吁亦過矣定武虜衝也其容有悔乎<lb/>
耒頃在洛陽與劉几者語邊事几老將也謂余曰<lb/>
比見詔書禁邊吏夜飲此曹一旦有急將使輸其<lb/>
肝腦而平日禁其為樂為今役者不亦難乎夫椎<lb/>
牛釃酒豐犒而休飬之非欲以醉飽為徳所以増<lb/>
<pb n="KR4h0040_SBCK_091-16b"/>
士氣也耒聞定武異時從軍吏士豐樂豪盛而今<lb/>
燕豆䟽惡終日受饗腹猶枵然官吏貧窶有愁苦<lb/>
無聊之心且朝廷既委所當費而不愛矣將軍重<lb/>
兵臨方面天子属以何事而與持籌小吏日夜計<lb/>
口腹之贏此何為者也真能遂不費一錢纔得幾<lb/>
何哉子從辟以佐帥軍事與有責矣挾端叔之<lb/>
學問詞章而從蘇先生如決大川而放之海是則<lb/>
余無以贊子矣<lb/>
皇朝文鑑巻第九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_068-1a"/>
皇朝文鑑巻第六十八<lb/>
　表<lb/>
　　　淮南轉運使謝上表　蘇　頌<lb/>
　　　右僕射待罪表　蘇　頌<lb/>
　　　衡州鹽倉謝上表　劉　摯<lb/>
　　　青州謝上表　劉　摯<lb/>
　　　知毫州謝上表　劉　攽<lb/>
　　　知襄州謝上表　劉　攽<lb/>
　　　徐州謝上表　蘇　軾<lb/>
　　　徐州賀河平表　蘇　軾<lb/>
<pb n="KR4h0040_SBCK_068-1b"/>
　　　謝失覺察妖賊放罪表　蘇　軾<lb/>
　　　謝宣召入院狀　蘇　軾<lb/>
　　　謝侍讀表　蘇　軾<lb/>
　　　杭州謝放罪表二　蘇　軾<lb/>
　　　賀駕幸太學表　蘇　軾<lb/>
　　　謝賜曆日表　蘇　軾<lb/>
　　　賀立　皇后表　蘇　軾<lb/>
　　　謝禮部尚書表　蘇　軾<lb/>
　　　謝賜對衣金　馬表　蘇　軾<lb/>
　　　謝復官提舉玉局觀表　蘇　軾<lb/>
<pb n="KR4h0040_SBCK_068-2a"/>
　　　建寕軍節度副使謝表　吕　惠卿<lb/>
　　　賀元日大朝㑹表　吕　惠卿<lb/>
　　　謝翰林侍講學士表　范　祖禹<lb/>
　　　　淮南轉運使謝上表　蘇　頌<lb/>
贊畫甘泉乆玷三臺之末觀風淮甸驟陞數使之<lb/>
榮朝寄匪輕地望兼重愧非才選靡稱厥官姑謹<lb/>
詔期趨行所部寵靈所被畏惕非常竊以州郡<lb/>
備官所以分釐於民務朝廷遣使所以布宣於主<lb/>
恩付一道之事權用六條而舉察賦輿出内俾以<lb/>
均輸吏治否臧責之薦黜自匪緜更於事任詎能<lb/>
<pb n="KR4h0040_SBCK_068-2b"/>
振肅於治綱若臣者才不足以適時慮不足以經<lb/>
逺偶縁資級之例得從選用之階始自書林出分<lb/>
使竹俄從寰服入佐計籌粗収歳月之勞蔑著毫<lb/>
分之效豈謂伏遇　皇帝陛下察庶工之任使矜<lb/>
乆職之良勤拔於省僚授以利柄矧惟淮海之部<lb/>
寔搤東南之衝昔號奥區今逢樂歳五稼盈疇<lb/>
而遂茂四人勤力以厚生料乎漕運之程無煩趣<lb/>
辦之急惟當敷宣惠澤通究物情編齊之利病<lb/>
可更立求其本刑政之重輕或失當適其中上期<lb/>
靖嘉少釋論擇若乃事躰貎以為風采盡銖兩<lb/>
<pb n="KR4h0040_SBCK_068-3a"/>
以歛民財顧在懦愚誠多闊略重念上慈天覆聖<lb/>
治日新官無内外之殊事悉憂勤之繫昨臣受任<lb/>
之始獲面於清光　陛下臨遣之言曲加於勉諭<lb/>
自省最為於踈逺何圖亦記於淵衷豈非以委任<lb/>
之優故特示拊循之厚雖乾坤平施非報謝之可<lb/>
言而犬馬微生第勤勞而思奮儻駈馳之有用期<lb/>
終始以無渝<lb/>
　　　　右僕射待罪表　蘇　頌<lb/>
聖恩深厚仰戴曷勝孤迹兢危彷徨靡所竊以宰<lb/>
輔大任表率百官人望所歸則論議行而必信物<lb/>
<pb n="KR4h0040_SBCK_068-3b"/>
情不與則名器輕而易揺而臣猥以朴愚誤䝉任<lb/>
使上不能謨明國體以熈庶工下不能甄别人材<lb/>
以恊衆望誤朝有譴擢髪寧窮致招人言上黷<lb/>
天聽名一詿於白簡罪當寘於丹書雖　二聖覆<lb/>
之於天未令投迹於四裔而群言謂其失職豈宜<lb/>
包羞於近班是以屢貢封章冐塵旈纊再紆中札<lb/>
曲諭宸衷捧詔驚惶重自思省本欲便祈於歸老<lb/>
屬兹方負於罪辜儻布懇誠懼為僭越在臣進<lb/>
退之分敢計重輕於國廢置之間實闗勸沮伏望<lb/>
太皇太后陛下　皇帝陛下矜憐甚戇本無它膓<lb/>
<pb n="KR4h0040_SBCK_068-4a"/>
　舉嚴科亟行幽黜一則安全於介拙尚保餘<lb/>
　則猒息於煩言遂清朝路<lb/>
　　　　衡州鹽倉謝上表　劉　摯<lb/>
議令獻言知典刑之無赦原心觀過荷仁聖之有<lb/>
容貸其餘生處以善地伏念臣禀生艱拙遭世盛<lb/>
明學不能窮理而知幾材不足趣時而適變希名<lb/>
涂以旅進濫文舘之末游和鈆何功索米逾歳間<lb/>
承人乏偶攝掾於中堂旋誤聖知使備員於憲府<lb/>
仍職書林之舊就行御史之中始自愚臣前無故<lb/>
事方　陛下繼承於　五聖而國朝平治者百年<lb/>
<pb n="KR4h0040_SBCK_068-4b"/>
力勤肯穫之田大解不調之瑟蒐拔群材而審以<lb/>
器使變化百度而曠然日新臣於此時職在言路<lb/>
誓殫忠義敢避勢權寧以孤暌訐切咈衆而危身<lb/>
不忍從容唱和負恩而數進狂愚自信禆益無方<lb/>
故宿官之日幾何而瞽言之罪非一至如均民而<lb/>
弛役因之率户而出泉雖慮始樂成者愚人之不<lb/>
知然損下益上者先王之大戒輙條十害冀補萬<lb/>
分議臣見譏以為敗謀而亂化清衷獨見知其有<lb/>
責而盡言不徇以誅止容其去褫臺閣之二職置<lb/>
瀟湘之一涯有禄食使之存全有職事可以報效<lb/>
<pb n="KR4h0040_SBCK_068-5a"/>
衘恩載幸揣分增憂此葢伏遇　皇帝陛下察臣<lb/>
孤忠全國大體不惜骫一夫之法庶幾留衆正之<lb/>
門謹當上體恩仁期於必報下堅節義死而不渝<lb/>
　　　　謝青州到任表　劉　摯<lb/>
東方大國莫如鄆青愚臣何人繼命帥守蒞官兹<lb/>
始揣已不遑伏念臣噐緼至䟽智靈弗競遭㑹継<lb/>
明之始越膺共政之圖三府空逮於六期千慮蔑<lb/>
聞於一得雖進退必繇其道常願學乎聖人而功<lb/>
烈如此其卑終難收於士論寛典刑於司敗假立<lb/>
壠之便藩報政稽期實愧三年之魯改符易地猶<lb/>
<pb n="KR4h0040_SBCK_068-5b"/>
叨四履之齊惟時東秦號一都㑹士知禮義境控<lb/>
海山厥民富饒少敓攘之舊習其俗舒緩有平易<lb/>
之餘風謹於承流可以無事曾是迂愚之品獲塵<lb/>
寄委之優此葢伏遇　皇帝陛下乾健而粹純豐<lb/>
中而光大沉幾以通變化定鑑以御妍媸人無遐<lb/>
遺材以噐使臣敢不振厲衰境激昌至恩簡禮去<lb/>
煩稍究前修之治推仁宣澤庶求逺俗之安儻集<lb/>
涓微仰酬覆燾<lb/>
　　　　知亳州謝上表　劉　攽<lb/>
齒髪衰暮藩鎮㑹繁據非所安榮以為懼昔者<lb/>
<pb n="KR4h0040_SBCK_068-6a"/>
聖門髙弟方六七十則所願為漢世諸儒至二千<lb/>
石謂之逹官葢量力審已雖小邦寔曰才難逢辰<lb/>
慕君在有道不容徼幸此所以前哲言志區區其<lb/>
若彼後賢受禄振振焉在兹况如愚臣本縁末學<lb/>
粤塵仕路不弃昌時暨忝分符遂更三郡曹為近<lb/>
輔非復自鄶之譏魯并泰山仍有變齊之舊至於<lb/>
渦譙名壤淮楚近郊猶龍之所誕生真聖是焉臨<lb/>
幸大朝景亳兼武湯之上儀迎年執期格帝鴻之<lb/>
純賂民俗既富官守維嚴豈伊戇愚猥叨寄任邈<lb/>
逾涯分髙視曩先密焉自思仍有餘寵獸鞶換舊<lb/>
<pb n="KR4h0040_SBCK_068-6b"/>
僅踰朞月之淹隼斾越疆纔倍宿舂之費此葢伏<lb/>
遇　皇帝陛下聖神妙筭睿知極深廓乆照於容<lb/>
光溥大和於播物流形品彚黙化陶鈞致是小材<lb/>
預膺榮遇謹當布宣詔㫖盡瘁官箴為身愚謀雖<lb/>
冀不殆於知止報國本願尚謝餘生於自然誓殞<lb/>
百身勿渝一志<lb/>
　　　　知襄州謝上表　劉　攽<lb/>
脱身謫籍緤組近藩仰荷恩華不任感懼臣早者<lb/>
濫承人乏出假使車材非所長力不自料黾勉歳<lb/>
月孤負選掄是所謂斗筲之才何暇論䋲墨之外<lb/>
<pb n="KR4h0040_SBCK_068-7a"/>
　　利術至廣巧者有餘果聞係踵之後人略取<lb/>
析豪之上第涇以渭濁故常畏於後生李代桃僵<lb/>
竊自悲於薄命遂辱黜幽之典實由既徃之愆浮<lb/>
舟江湖託身瘴癘無復自新之望長懷永弃之憂<lb/>
不謂明詔發中湛恩逮下俾復乘軒之寵仍加分<lb/>
虎之榮情同更生感惟出涕此葢伏遇　皇帝陛<lb/>
下離明廣照乾度并容紹庭之初方勤心於陟降<lb/>
思皇之際亦代匱於細微以是孱愚得從甄叙謹<lb/>
當勉求民瘼恪佩官箴犬馬之心以勞力故能有<lb/>
飬桑榆之景雖已老尚冀無渝<lb/>
<pb n="KR4h0040_SBCK_068-7b"/>
　　　　徐州謝上表　蘇　軾<lb/>
分符髙密已竊名邦改命東徐復塵督府荷恩深<lb/>
厚撫已兢慙伏念臣奮身農畆托迹書林信道直<lb/>
前曾無坎井之避立朝寡助誰為先後之容向者<lb/>
屢獻瞽言仰塵聖鍳豈有意於為異葢篤信其<lb/>
所聞顧慙迂闊之言雖多而無益惟有朴忠之素<lb/>
既乆而猶堅逺不忘君未忍改其常度言之無罪<lb/>
實深恃於至仁知臣者謂臣愛君不知臣者謂臣<lb/>
多事空懷此意誰復見明伏惟　皇帝陛下日月<lb/>
照臨乾坤覆幬察孤危之易毁諒拙直之無他安<lb/>
<pb n="KR4h0040_SBCK_068-8a"/>
全陋<graphic n="KR2399" url="https://raw.githubusercontent.com/kanripo/KR-Gaiji/master/images/KR2399.png" mimeType="image/png"/>畀付善地民淳訟簡殊無施設之方食足<lb/>
身閑仰愧生成之賜顧力報之無所懷孤忠而自<lb/>
憐<lb/>
　　　　徐州賀河平表　蘇　軾<lb/>
聖謨獨運天眷莫違庶邦子來民罔告病萬杵雷<lb/>
動役不踰時遂消東北莫大之憂然後麥禾可得<lb/>
而食人無後患喜若再生伏以大河為災歷世<lb/>
病禹治兖州之野十有三載乃同漢築宣房之宫<lb/>
二十餘年而定未有收狂瀾於既潰復故道於將<lb/>
堙俛仰而成神速若此恭惟　皇帝陛下至仁博<lb/>
<pb n="KR4h0040_SBCK_068-8b"/>
施神智無方逹四聦以來衆言廣大孝以安宗廟<lb/>
水當潤下河不溢流屬歳乆之無虞故患生於所<lb/>
忽方其决也本吏失於防而非天意及其復也蓋<lb/>
天助有徳而非人功振古所無溥天同慶維豐沛<lb/>
之大澤實汴泗之所鍾伊昔横流凛孤城之若塊<lb/>
迨兹平定蔚秋稼以如雲害既廣則利多憂獨深<lb/>
而喜倍雖官守有限不獲趨外庭以稱觴而民意<lb/>
所同亦能抒下情而作頌<lb/>
　　　　謝失覺察妖賊放罪表　蘇　軾<lb/>
　　所臨守臣固當重責罪疑則赦聖主所以廣<lb/>
<pb n="KR4h0040_SBCK_068-9a"/>
恩目驚廢逐之餘猶在愍憐之數伏念臣早䝉殊<lb/>
遇擢領大邦上不能以道化民逹忠孝於所部下<lb/>
不能以刑齊物消姦宄於未萌致使妄庸敢圖僭<lb/>
逆原其不職夫豈勝誅况兹溝瀆之中重遇雷霆<lb/>
之譴無官可削撫已知危至於捕斬群盗之功乃<lb/>
是鄰近一夫之力靖言其始偶出於臣雖為國督<lb/>
姦常懷此志而因人成事豈足言勞勉自列於涓<lb/>
埃庶少寛於斧鉞豈謂蕩然之澤許以勿推收驚<lb/>
魄於散亡假餘生之晷刻退思所自為幸何多此<lb/>
葢伏遇　皇帝陛下舞虞舜之干示人不殺祝成<lb/>
<pb n="KR4h0040_SBCK_068-9b"/>
湯之網與物求生其間用刑本不得已稍有可赦<lb/>
無不從寛務在考實而原情何嘗記過而忘善益<lb/>
悟向時之所坐皆是微臣之自貽感愧終身論報<lb/>
無地布衣蔬食或未死於飢寒石心木腸誓不忘<lb/>
於忠義<lb/>
　　　　謝宣召入院狀　蘇　軾<lb/>
詔語春温再命而僂使華天降一節以趨在故事<lb/>
以甞聞豈平生之敢望省循非稱愧汗交深竊以<lb/>
視草之官自唐為盛雖職清事秘號為北門學士<lb/>
之榮而禄薄地寒至有京兆掾曹之請豈如聖代<lb/>
<pb n="KR4h0040_SBCK_068-10a"/>
一振儒風非徒好爵之縻兼享大烹之飬玉堂賜<lb/>
篆仰淳化之彌文寳帯重金佩元豐之新渥既厚<lb/>
其禮愈難其人而臣以空踈冗散之材衰病流離<lb/>
之後生還萬里坐閲三遷不縁左右之容躐處賢<lb/>
豪之上此葢伏遇　皇帝陛下生資文武天胙聖<lb/>
神雖亮隂不言尚隱髙宗之徳而小毖求助已啓<lb/>
成王之心首擇輔臣次求法從知人材之難得采<lb/>
虚名而用臣敢不益勵初心力圖後效才不逮古<lb/>
雖慙内相之名志常在民庶免私人之誚<lb/>
　　　　謝侍讀表　蘇　軾<lb/>
<pb n="KR4h0040_SBCK_068-10b"/>
北門視草已叨儒者之極榮西學上賢復玷侍臣<lb/>
之髙逸省循非稱愧汗交懷竊惟講讀之臣止以<lb/>
言語為職考功課吏無殿最之可書陳善閉邪有<lb/>
膏澤之潛潤豈臣愚陋亦所克堪此葢伏遇<lb/>
太皇太后陛下憂思深長徳業廣大受　先帝投<lb/>
艱之託為神孫經逺之謀故選左右前後之人罔<lb/>
非吉士使知興亡治亂之效莫若多聞謂臣雖無<lb/>
大過人之材知臣粗有不欺君之實故使朝夕與<lb/>
於討論奉永日之清閑不知所報畢微生於盡瘁<lb/>
終致此心<lb/>
<pb n="KR4h0040_SBCK_068-11a"/>
　　　　杭州謝放罪表　蘇　軾<lb/>
臣近以法外刺配本州百姓顔章顔益二人上章<lb/>
待罪奉聖㫖特放罪者職在承宣當遵三尺之約<lb/>
束事闗利害輙從一切之便宜曲荷天恩不從吏<lb/>
議伏念臣早縁剛拙屢致憂虞用之朝廷則逆耳<lb/>
之惷形于言施之郡縣則疾惡之心見于政雖知<lb/>
難每以為戒而臨事不能自回苟非日月之明肝<lb/>
膽必照則臣豈惟獲罪於今日乆已見傾於衆言<lb/>
恭惟　皇帝陛下睿哲生知清明旁逹委任衆下<lb/>
退託於不能愛飬人材惟恐其有過知臣欲去一<lb/>
<pb n="KR4h0040_SBCK_068-11b"/>
方之積弊須除二猾以示民特屈憲章以全器使<lb/>
臣敢不省循過咎祗服簡書眷此善良自不犯於<lb/>
漢法時有貸捨用益廣於堯仁<lb/>
　　　　又謝　太皇太后表　蘇　軾<lb/>
亂群之誅不請而决葢恩威之無素致姦猾之敢<lb/>
行方俟譴訶豈期寛宥伏以法吏網密葢出於近<lb/>
年守臣權輕無甚於今日觀之祖宗信任之意以<lb/>
州郡責成於人豈有不擇師帥之良但知䋲墨之<lb/>
馭若平居僅能守法則緩急何以使民顧臣不才<lb/>
難以議此恭惟　太皇太后陛下寛仁從衆信順<lb/>
<pb n="KR4h0040_SBCK_068-12a"/>
得天推一身之至公納萬方於無罪而臣始終被<lb/>
遇中外䝉恩謂事有專而合宜情無他而可恕故<lb/>
加貸捨以示寵綏朝廷之明粗以臣為可信吏民<lb/>
自服當不令而率從<lb/>
　　　　賀駕幸太學表　蘇　軾<lb/>
輦回原廟既崇廣孝之風幄次儒宫復示右文之<lb/>
化禮行一日風動四方臣聞五學之臨三代所共<lb/>
葢天子不敢自聖而盛徳必有逹尊在漢永平始<lb/>
舉是禮雖臨雍拜老有先王之規而正坐自講非<lb/>
人主之事豈如允哲退託不能奠爵伏興意黙通<lb/>
<pb n="KR4h0040_SBCK_068-12b"/>
於先聖横經問難言各盡於諸儒恭惟　皇帝陛<lb/>
下文武憲邦聰明齊聖大度同符於　藝祖至仁<lb/>
追配於　昭陵故舉舊章以興盛節臣早塵法從<lb/>
乆侍經帷永矢馳誠想聞合語於東序斐然作頌<lb/>
行觀獻馘於西戎<lb/>
　　　　謝賜曆日表　蘇　軾<lb/>
歳頒正朔葢春秋統始之經郡賜璽書亦漢家寛<lb/>
大之詔實為令典豈是空文伏以望歳者生民之<lb/>
至情畏天者人君之大戒所以常言報應而不言<lb/>
時數每奏水旱而不奏嘉祥上有銷復之心下有<lb/>
<pb n="KR4h0040_SBCK_068-13a"/>
爕調之道固資共理同底純熈恭惟　皇帝陛下<lb/>
祗敬三靈憂勤萬宇為仁一日自然天下之歸教<lb/>
民七年豈無善人之效臣敢不仰遵堯典寅奉夏<lb/>
時謹隄防溝洫之修行勞來安定之政庶殫綿力<lb/>
少助至仁<lb/>
　　　　賀　立皇后表　蘇　軾<lb/>
纉女維莘俔天之妹事闗廟社喜溢人神臣聞三<lb/>
代之興皆有内助二南之化實本人倫維闗雎正<lb/>
始之風具既醉太平之福民有所恃邦其永昌恭<lb/>
惟　皇帝陛下自誠而明惟睿作聖輯寕夷夏徳<lb/>
<pb n="KR4h0040_SBCK_068-13b"/>
既茂於治朝輔順隂陽政兼修於内職既膺大慶<lb/>
益廣至仁下逮海隅夫婦無有愁嘆上符天造日<lb/>
月為之光明受禄無疆與民同樂<lb/>
　　　　謝禮部尚書表　蘇　軾<lb/>
備員西學已愧空踈易職東班尤驚忝冐遂領宗<lb/>
卿之任并為儒者之榮始臣之學也以適用為本<lb/>
而恥空言故其任也以及民為心而慙尸禄乃者<lb/>
屢請治郡兼乞守邊欲及殘年少施實效而有志<lb/>
莫遂愧負何言今乃以文字為官常語言為職業<lb/>
下無所見其能否上無所考其幽明循省初心有<lb/>
<pb n="KR4h0040_SBCK_068-14a"/>
靦面目故於拜恩之日少陳有益之言孔子曰一言<lb/>
可以興邦而孟子亦曰一正君而國定昔漢文悦<lb/>
張釋之長者之言則以徳化民輔成刑措之功而<lb/>
孝景入晁錯數術之語則以智馭物馴致七國之<lb/>
禍乃知為國安危之本只在聽言得失之間恭惟<lb/>
陛下即位以來學如不及問道八年寒暑不解講<lb/>
讀之官談王而不及霸言義而不及利八年之間<lb/>
指陳至理何啻千萬雖所論不同然其要不出六<lb/>
事一曰慈二曰儉三曰勤四曰慎五曰誠六曰明<lb/>
慈者謂好生惡殺不喜兵刑儉者謂約已省費不<lb/>
<pb n="KR4h0040_SBCK_068-14b"/>
傷民財勤者謂躬親庶政不近女色慎者謂畏天<lb/>
法祖不輕人言誠者謂推心待下不用智數明者<lb/>
謂専信君子不雜小人此六者皆先王之陳迹老<lb/>
生之常談言無新竒人所易忽譬之飲膳則為榖<lb/>
米羊豕雖非異味而有益於人譬之藥石則為耆<lb/>
术參苓雖無近效而有益於命若陛下信受此<lb/>
言如御飲膳如服藥石則天人自應福禄難量而<lb/>
臣等所學先王之道亦不為無補於世若陛下<lb/>
聽而不受受而不信信而不行如聞　秋<lb/>
蟲之鳴過耳而已則臣等雖以三尺之喙日誦五<lb/>
<pb n="KR4h0040_SBCK_068-15a"/>
車之書反不如醫卜執技之流簿書奔走之吏其<lb/>
為尸素死有餘誅伏願　陛下一覽臣言少留聖<lb/>
意天下幸甚<lb/>
　　　　謝賜對衣金帯馬表　蘇　軾<lb/>
服章在笥賁及衰殘衘勒過庭喜先徒御伏以物<lb/>
生有待天施無窮草木何知冐慶雲之渥采魚鰕<lb/>
至陋借滄海之榮光雖若可觀終非其有妻孥相<lb/>
顧驚屢致於匪頒道路竊窺或反増於指目此葢<lb/>
伏遇　太皇太后陛下聰明齊聖陳錫載周含垢<lb/>
匿瑕而察於求賢卑宫菲食而侈於飬士士豈輕<lb/>
<pb n="KR4h0040_SBCK_068-15b"/>
於千里念非其人言有重於兼金當思所報<lb/>
　　　　謝復官提舉玉局觀表　蘇　軾<lb/>
七年逺謫不意自全萬里生還適有天幸驟從縲<lb/>
紲復齒縉紳伏念臣才不逮人性多忤物剛褊自<lb/>
用可謂小忠猖狂妄行乃蹈大難皆臣自取不敢<lb/>
怨尤㑹真人之勃興與萬物而更始而臣獨在幽<lb/>
逺最為冥頑迨兹起廢之初倍費生成之力終䝉<lb/>
記録不遂弃捐此葢伏遇　皇帝陛下正位龍飛<lb/>
對時虎變神武不殺孰非受命之符清静無為坐<lb/>
獲銷兵之福聪明不作邪正自分使臣得同草木<lb/>
<pb n="KR4h0040_SBCK_068-16a"/>
之微共霑雷雨之澤臣敢不益堅素守深念徃愆<lb/>
没齒何求不厭飯蔬之陋葢棺未已猶懷結草之<lb/>
忠<lb/>
　　　　建寧軍節度使謝表　吕　惠卿<lb/>
備嚴近之選而抵非常之愆當清明之朝而罹甚<lb/>
重之譴孽乃自作咎將誰歸伏念臣起自諸生暗<lb/>
於大道持窽啓之聞而欲經於事變信呻吟之得<lb/>
而希掛於功名分既過逾理宜顛越矧　先帝有<lb/>
為之始乃群材願効之時輙先要津以閡賢路雖<lb/>
預討論者三四事而參機務者一二年凡是蠧國<lb/>
<pb n="KR4h0040_SBCK_068-16b"/>
害民之由實臣懵學誤朝之致豈亦下流之所處<lb/>
更令衆惡以所歸偶失當時士師之刑難逃今日<lb/>
司直之論尚䝉善貸未寘嚴誅特從四裔之遷以<lb/>
正三兇之比衰疲逺謫人皆知其難堪親愛生離<lb/>
聞者為之太息伏惟　皇帝陛下天仁自得聖孝<lb/>
光充撫弓劔之遺藏每加悽愴顧廟堂之舊物寧<lb/>
不䀌傷特罪悔之至深猶典刑之為屈龍鱗鳯翼<lb/>
已絶望於攀援蟲臂鼠肝一㝠心於造化涕逐言<lb/>
出莫知所從<lb/>
　　　　賀元日大朝㑹表　吕　惠卿<lb/>
<pb n="KR4h0040_SBCK_068-17a"/>
　　　　明廷肆覲上儀畢舉綿㝢均懽恭惟<lb/>
皇帝陛下道大同於堯天日躋格乎湯聖深仁溥<lb/>
博逹孝光通神祗感於治馨祥嘏由乎和致維歳<lb/>
月日時之首乃朝宗覲遇之先循用舊章遹陳盛<lb/>
禮東臺瑞物冠玉璽之珍符左户輿圖增金城之<lb/>
列障樂象成而乃作文稱賀以非虚多士盈庭四<lb/>
夷在列忻逢千載之運敬上萬年之觴臣俯迫頽<lb/>
齡乆縻外閫不及趨慶闕庭徒切瞻依　旒冕<lb/>
　　　　謝翰林侍讀學士表　范　祖禹<lb/>
辭其可辭敢忘故事受其可受祗服新恩洪惟<lb/>
<pb n="KR4h0040_SBCK_068-17b"/>
真宗初置講職問學常勤於日昃論經或至於夜<lb/>
分以啓廸於後人俾監觀於成憲先帝更新治職<lb/>
止命兼官雖因革之制不同而經緯之文則一惟<lb/>
熈寧元豐之成烈有金匱石室之舊聞丕顯帝謨<lb/>
尚資史筆追觀列聖之典多委四輔之臣夫何一<lb/>
介之微膺此二任之重此葢伏遇　皇帝陛下欽<lb/>
明文思齊聖廣淵如日方中法天不息謂二帝三<lb/>
王之道當窮極於髙深　一祖四宗之書已光昭<lb/>
於永乆惟念終於典學聿追孝於前文以臣夙侍<lb/>
書筵叨塵史觀曲加寵數用示眷留昔魯繆公之<lb/>
<pb n="KR4h0040_SBCK_068-18a"/>
於子思亟饋鼎肉燕昭王之於郭隗改築金臺二<lb/>
子者或以無人乎側而不能安或欲致士於逺而<lb/>
先為始如臣陋學敢望古人非懷人爵之可榮竊<lb/>
喜聖心之不倦<lb/>
皇朝文鑑巻之六十八<lb/>
<pb n="KR4h0040_SBCK_068-18b"/>
</p>
<p>
</p>
  </div>
</body>
</text>
</TEI>
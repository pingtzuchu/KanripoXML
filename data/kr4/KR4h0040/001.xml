<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_001-1a"/>
皇朝文鑑卷第一<lb/>
　　　　　　　　　　　　　　　臣吕祖謙奉<lb/>
　　聖旨銓次<lb/>
　賦<lb/>
　　　五鳳樓賦　梁　周翰<lb/>
　　　籍田賦　王　禹偁<lb/>
　　　端居賦　种　放<lb/>
　　　大蒐賦　丁　謂<lb/>
　　　洞庭賦　夏侯　嘉正<lb/>
　　　矮松賦　王　曾<lb/>
<pb n="KR4h0040_SBCK_001-1b"/>
　　　聲賦　張　詠<lb/>
　　　春雪賦　錢　惟演<lb/>
　　　君可思賦　楊　億<lb/>
　　　　五鳯樓賦　梁　周翰<lb/>
伊京師之權輿也遐哉邈乎驗河圖之象按輿地<lb/>
之書宅禹貢豫州之域距天文辰馬之墟因四履<lb/>
建侯之地為六代興王之居城浚而都派河而渠<lb/>
結坤之絡振乾之樞星甍櫛堵我民之廬海漕山<lb/>
廥我田之租勢雄跨胡氣王吞吳茫茫萬國魚貫<lb/>
而趨惟　聖皇之受命應期運而握符光潜躍<lb/>
<pb n="KR4h0040_SBCK_001-2a"/>
龍徳踐元亨於帝衢道德何師尊盧赫胥揖讓何<lb/>
比陶唐有虞英略神武威憚八區封豕必誅長鯨<lb/>
盡刳虎皮包刃鵠板捜儒墜典皆索闕政咸鋪成<lb/>
天下之大務若雷奮而風驅乃顧京室時行聖謨<lb/>
陋宸極之非制稽紫垣之舊圖且曰不壯不麗豈<lb/>
傳萬丗禹之卑宮盖勿暇之計堯之茅茨非經乆<lb/>
之制矧象魏之縣法伊億兆之所視况我力如天<lb/>
我貲如地不漁爾民不牟爾利一毫之費差足爲<lb/>
易乃詔共工度景之中因舊謀新庀徒<graphic n="KR1989" url="https://raw.githubusercontent.com/kanripo/KR-Gaiji/master/images/KR1989.png" mimeType="image/png"/>功臺卑<lb/>
<hi>者豐棟易者崇屋卑</hi>而隆椽斵而礱去地百丈在天半空五<lb/>
<pb n="KR4h0040_SBCK_001-2b"/>
鳯翹翼若鵬運風雙龍蟠首若鼇載宮丹楯霞繞<lb/>
神光何融朱楹虹植晴文始烘繡楣焜燿雕栱玲<lb/>
瓏椒壁塗赭綺䆫暈紅雙闕偶立突然如峯平見<lb/>
千里深映九重奔星墜而交觸靈景互而相逢門<lb/>
呀洞缺若天之裂縱舉百武横駕六轍金鋪爍人<lb/>
光景明㓕舞陽之力莫得而排叔梁之力胡可以<lb/>
挾其下則冠盖葳蕤劒佩陸離車如流水待漏而<lb/>
馳駕肩排踵兼蠻渾夷萬衆紛錯魚龍尊卑咸去<lb/>
來之由此競奔湊於玉墀亶皇風之無外豈朝盈<lb/>
之有時三事庶尹乃拜表蕭牆謁帝未央以落大<lb/>
<pb n="KR4h0040_SBCK_001-3a"/>
壯登謌永昌曰<lb/>
元聖明兮帝道昌威四海兮君萬方峙髙闕兮冠<lb/>
百常赫　宋徳兮垂無疆瞻天顔兮獻壽觴願君<lb/>
王兮長樂康帝曰俞哉爾觴且置當聽朕言庶曉<lb/>
朕意頃於戎馬之暇詳窺歷代之紀乃知乎夏徳<lb/>
之衰　室自庇啇政之壊傾宮大侈楚王章華一<lb/>
身何寄秦皇阿房二丗而棄漢武栢梁孽火隨熾<lb/>
陳后三閣義師尋至豈非乎禍生於漸欲起於恣<lb/>
亦如崇飲不已必至昏醉嗜色不已必至乏瘁遷<lb/>
怒不已必絶人紀窮兵不已必暴人胔甘䛕不已<lb/>
<pb n="KR4h0040_SBCK_001-3b"/>
必杜忠義溺讒不已必斥賢智亡國之君未嘗不<lb/>
爾朕皆知之得以趨避淫於土木雅不如是美其<lb/>
成功良以為愧不舉君觴恐驕朕志其大者天地<lb/>
所重者神器尾虎足冰終日惴惴當共重之勿使<lb/>
顛墜謹謝公卿無忘納誨群臣乃退咸呼萬歳<lb/>
　　　　籍田賦　王　禹偁<lb/>
臣謹按周制孟春之月天子親載耒耜躬耕籍田所<lb/>
以事天地山川社稷先王醴酪粢盛于是乎取之恭<lb/>
之至也自周徳下衰禮文殘缺故宣王之時有虢<lb/>
公之諌秦皇定覇鮮克由禮漢祖龍興日不暇給<lb/>
<pb n="KR4h0040_SBCK_001-4a"/>
孝文孝景始復行焉昭帝弄田亦其義也後漢永<lb/>
平中明帝東廵耕于懷縣非古制焉魏氏親耕闕<lb/>
百官之禮盖草創爾晉武太始之年略修墜典宋<lb/>
文元嘉之代亦舉舊章齊用丁亥之辰梁以䢖夘<lb/>
之月後魏北齊㳂革有異隋朝唐室文物可觀太<lb/>
宗行之于前明皇繼之于後自兹已降廢而不行<lb/>
將煥先農必待真主　皇家享國三十載　陛下<lb/>
嗣統十四年武功已成文理已定乃下明詔耕于<lb/>
東郊百執恱隨三農知勸禮官博士蹈舞而草儀<lb/>
甸師嗇夫謌詠而供職右拾遺直史館王禹偁再<lb/>
<pb n="KR4h0040_SBCK_001-4b"/>
拜而颺言曰耕藉之義大矣哉千畒之田三推之<lb/>
禮所以教諸侯而事上帝率人力而成歳功實邦<lb/>
國之彛章皇王之大典昔潘安仁賦之于晉岑文<lb/>
夲頌之于唐今王道行矣王籍修矣神功帝業煥<lb/>
其有光宜暢頌聲以播樂府謹上籍田賦一章雖<lb/>
不足形容盛德亦小臣勤拳之至也其詞曰<lb/>
十四年兮帝業遐宣寰區晏然乃順考於古道将躬耕<lb/>
乎籍田務夲勸農稽前文而備矣事神教養奉墜<lb/>
典以行焉萬國歡心而懌懌百官供職以䖍䖍章<lb/>
儀注於有司議㳂革於遺編築壇墠之三陛開阡<lb/>
<pb n="KR4h0040_SBCK_001-5a"/>
陌之百㕓文物聲明合禮經而有度旌旗衣服應<lb/>
方色而不愆旣而届孟春擇元日太史先奏天子<lb/>
將出是月也遒人徇路星鳥中律當東郊之迎春<lb/>
是東作之平秩　皇帝於是即齋宫辭帝室戒錫<lb/>
鸞嚴警蹕乗青輅以有威儼朱紘而無逸佩乎玉<lb/>
也懸黎之色蒼蒼載其旂焉干吕之雲鬱鬱屬車<lb/>
負播殖之器後宫獻穜稑之實紅縻黛耜服葱犗<lb/>
以陸離縹軛紺轅駕蒼龍而飄歘太常之禮具舉<lb/>
司農之屬各率甸師掌舎警御陌以惟嚴封人野<lb/>
廬設壝宫而靡失于國之東千官景從風清塵而<lb/>
<pb n="KR4h0040_SBCK_001-5b"/>
習習雨洒道以濛濛時也木德盛陽氣充春芒甲<lb/>
坼青青兮葱葱春土脉起油油兮溶溶冠盖蔽野<lb/>
珮環咽風狀浮雲兮隨應龍旂幟張日車徒塞空<lb/>
若衆星兮環紫宫修農事以惕惕襲春服之重重<lb/>
爾乃配少皥祠先農尸祝無媿豆籩以供太牢之<lb/>
牲薦之而肥腯太簇之樂奏之而舂容于是脩帝<lb/>
籍勞聖躬撫御耦以無怠履㳺場而有蹤將循乎<lb/>
千畒之制豈止乎數歩之中耕鈎盾之弄田但矜<lb/>
兒戯脩建康之春籍未煥農功有以見萬乗之尊<lb/>
三推而舎或五或九降殺之義有倫爾公爾侯貴<lb/>
<pb n="KR4h0040_SBCK_001-6a"/>
賤之班相亞嗇夫灑種以斯畢庶人終畒而告罷<lb/>
千耦其耕煥乎禮成播百穀兮率人乃謌載芟兮<lb/>
揚頌聲將見乎餘糧棲畒腐粟如京神倉令納乎<lb/>
黍稷以備粢盛廩犧氏収其藁秸用餉犧牲親畎<lb/>
畒兮化𬒳重民天而教行自得訓農之實非貪慕<lb/>
古之名然後下青壇歸絳闕百姓知勸羣后咸謁<lb/>
在鎬之宴啓謌虞之音發獻萬壽兮懽呼奏九韶<lb/>
兮鏗越開三面以行惠宥五刑而審罰恩流於孝<lb/>
悌力田德𬒳於雕題辨髪興王土之利固必躬而<lb/>
必親同三代之風復不矜而不伐大矣哉籍田之<lb/>
<pb n="KR4h0040_SBCK_001-6b"/>
禮豈三年而不為躬耕之義將百代而可知我所<lb/>
以舉乆廢之禮定不刋之儀慮弗勤於四體將有<lb/>
害於三時務農桑兮為政夲興禮節兮崇教資民<lb/>
乃力穡歳無阻饑神農斵木之功我其申矣后稷<lb/>
播時之利我得兼之供秬鬯以斯在介豐年而有<lb/>
期丕顯事天之禮誕謌祈社之詩祀山川兮神鑒<lb/>
明矣配祖考兮徳馨逺而永錫純嘏用先孝思乃<lb/>
作頌曰倬彼東郊公田是闢大君戾止言耕其籍<lb/>
帝籍旣脩乃及公侯親爾耒耜勤爾田疇言采黍<lb/>
稷祀于圎丘億萬斯年以承天休又曰倬彼東郊<lb/>
<pb n="KR4h0040_SBCK_001-7a"/>
耕壇其崇大君戾止言訓其農農功旣督乃知榮<lb/>
辱爾家以給爾人以足言奉烝嘗遍于比屋億萬<lb/>
斯年以介景福<lb/>
　　　　端居賦　种　放<lb/>
予嘗闔扉而居不樂他游未嘗以一詞輙于公侯<lb/>
以借浮譽門外苔封草纎非知己之深者無一造<lb/>
其居或罪予曰嗟乎明逸上有明天子賢執事子<lb/>
獨貧且賤恥也又易稱君子以貞凶子其有是乎<lb/>
予退而作端居賦<lb/>
山鳥寂寂梧隂晝碧窮居退夫耿然不懌精神沮<lb/>
<pb n="KR4h0040_SBCK_001-7b"/>
而徜徉冠屨陋而踧踖類沈酣而未醒豈執迷而<lb/>
莫析固貽譏於獨善尚多言而自釋鯨鵬雖大無<lb/>
風波而何益胡粤萬里捨舟車而奚適在聖賢雖<lb/>
有志于下民孰能無位而立辟况予才不迨於徃<lb/>
哲名器敢期於苟得在得䘮不忘於明聖顛沛必<lb/>
思於正直終皮弁以自守惡鷸冠以假飾進不妄<lb/>
而嘻嘻退不怨而戚戚故孟軻有言雖有鎡基不<lb/>
如逢乎有年顔氏幾聖樂在陋巷亦將育乎令徳<lb/>
兹窮通之自信匪古今之可尤顧竊位而擇肉兮<lb/>
予誠自羞寍守道而食芹兮中心日休予將息萬<lb/>
<pb n="KR4h0040_SBCK_001-8a"/>
競消百憂養浩氣於蓬茅之下飲清源於淵黙之<lb/>
流侣鸞鵠兮雲霓之表終焉泯衆議之啾啾<lb/>
　　　　大蒐賦　丁　謂<lb/>
司馬相如揚雄以賦名漢朝後之學者多規範焉<lb/>
欲其克肖以至等句讀襲徵引言語陳熟無有已<lb/>
出觀子虚長楊之作皆逺取傍索靈竒瑰怪之物<lb/>
以壯大其體勢撮其辭彩茟力恢然飛動今古而<lb/>
出入天地者無幾然皆人君敗度之事又於典正<lb/>
頗逺　今國家大蒐行曠古之禮辭人文士不宜<lb/>
無歌詠故作大蒐賦其事實夲之於周官歷代沿<lb/>
<pb n="KR4h0040_SBCK_001-8b"/>
革制度參用之以取其麗則竒言逸辭皆得之於<lb/>
心相如子雲之語無一似近者彼以好樂而諷之<lb/>
此以勤禮而頌之宜乎與二子不類辭曰仲冬天<lb/>
子嚴祀事荅神祐佇農隙謹蒐狩踵教夲稽與舊<lb/>
禮容左右武事前後䓁尊第卑上長下㓜人民豐<lb/>
濃物色繁富盖亦閲軍實於介胄非徒恣遊畋於<lb/>
禽獸者哉前期命虞人以萊莽蒼芟擁遏草木躶<lb/>
枯原隰砥闊視軍衆寡度地本末髙表四立坦場<lb/>
中豁限田防而蘭織志轅門而旌掲青龍白虎擁<lb/>
䕶乎行在之所左罕右畢分　乎侍衛之列風蕭<lb/>
<pb n="KR4h0040_SBCK_001-9a"/>
蕭而野鳴雲隂隂而晝結麋鹿狼狽以投林狐狸<lb/>
踉蹌而遷穴由是司馬舉職群吏咸秩各有司存<lb/>
皆給名物備　駕而六龍集開武庫而五兵出輅<lb/>
車金玉旂章日月㦸牙刺舉旄頭雪宻畫蚩尤於<lb/>
斾顛匣干將於劒室騠駃妥貼以負軛驌驦徘徊<lb/>
而轉軼召佽飛以前導命玄武而殿卒目恍羅列<lb/>
神驚比<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>師勑戰法帥董戎律始建旗以誓衆亦<lb/>
斬牲而戒失所畋之野備物咸畢外事尚剛戊日<lb/>
惟吉　上乃乗七騶擁六軍白旄方下於北極黄<lb/>
纛已搴於應門服章天地車駕風雲日隨月侍嶽<lb/>
<pb n="KR4h0040_SBCK_001-9b"/>
走川奔列缺收聲而聴蹕豐隆鼓力以扶輪隊仗<lb/>
乎八百諸侯殿呼乎七十二君煙霞錯雜以垂地<lb/>
河漢顛倒而失源靈祇懾慄恠物驤騫顓帝蒼黄<lb/>
而廢職元冥倐閃以馳魂儼方離於大内盛已列<lb/>
於平原禡表云已衘枚而前虵陣翼張虎賁環匝<lb/>
鼓以三闋圍不四合律戎索以濟濟飭軍威而燁<lb/>
燁鐶再振而鐃再鳴弓斯張而矢斯浹爾乃驅<lb/>
百獸當一人弓工操軒轅之弧奉御羅氏設商湯<lb/>
之網擁群熊羆之爪距摧折虎豹之心肝分裂射<lb/>
必三獸發則五豝雹逆毛羽星颺角牙肉墮庖丁<lb/>
<pb n="KR4h0040_SBCK_001-10a"/>
刃血濺魯陽之戈諸侯卒事以儼雅百姓宇圍而<lb/>
交加　上方歛緌以惨愴衆乃靡旗而諠譁圍開<lb/>
一方憫盡殺也捨順取逆彰懷來也出表不顧恥<lb/>
逐奔也等别三殺貴宗廟也得匪上以顯孝思下<lb/>
以不愆乎鳥獸之肉不登器者無取貔虎之士罔<lb/>
用命者有誅警進退於鉦皷習威儀於卒徒戎事<lb/>
同鑾輅廻軍聲振而方國聳立天仗指而九門洞<lb/>
開郊饁獸而禮之勤也廟獻禽而神其享哉以勞<lb/>
飲至以能䇿勲刑必加於共棄爵乃及乎衆尊如<lb/>
是則不曰暴天物不曰教民戰于以辨名號而訓<lb/>
<pb n="KR4h0040_SBCK_001-10b"/>
仁義于以昭文章而明貴賤也下臣竊詳三代之<lb/>
書頗究二王之典大閲之制昭然義見軍旅之事<lb/>
闕教則失利祭薦之制非理則不獻施信賞率怠<lb/>
倦使夫民知方兵識變莫若示蒐畋而敦大勸也<lb/>
後之王者反禮叛經荒樂誅殺放懷蕩情借如漢<lb/>
武於古詳明博搜聖書廣召文英講評謨訓華飭<lb/>
聲明凡曰大樂闕焉不行乃窮畋極獵誇國耀兵<lb/>
隔蜀羅設跨秦戈横麛卵夭死獝狨愁聲以至欺<lb/>
猛狂而手格喜暴惡以力爭豈殘忍之足恥唯豪<lb/>
勇之所京下垂歴代不能變更魏晉而下離合寰<lb/>
<pb n="KR4h0040_SBCK_001-11a"/>
瀛咸局促以僅守曷禮樂之能興粤扺李唐時惟<lb/>
㑹昌彼文明二帝實驅馳百王大畋之義猶或廢<lb/>
亡若　陛下自膺寳命臨萬方動必法度舉皆<lb/>
故常緝犧軒之絶緒新姫孔之舊章郊焉而五帝<lb/>
肅肅享焉而百神洋洋九年三月升于糾壇十有<lb/>
三年躬耕籍田心以民本事由禮先謫王滿嗜慾<lb/>
乎馳騁斥帝徹瞽瞶乎神仙故天地不能藏祥而<lb/>
祕瑞日月無以示譴而戒愆甘露降而區宇澤景<lb/>
星燭而氛祲蠲緫治本操化源措慮寂爾存神泊<lb/>
然是以發狂之心無自入焉下臣以謂大蒐之典<lb/>
<pb n="KR4h0040_SBCK_001-11b"/>
周公制於往古　陛下行于今兹中間數千餘祀<lb/>
咸杳昧而不知彼唐漢之士修崇禮儀封禪之徵<lb/>
誕明堂之說竒此數事不詳於堯舜文武之書臣<lb/>
寕敢狂斐而陳諸所以賦大蒐而謌盛禮也俾千<lb/>
古知至徳之巍巍<lb/>
　　　　洞庭賦　夏侯　嘉正<lb/>
楚之南有水曰洞庭環帶五郡淼不知其㡬百里<lb/>
臣乙酉夏使岳陽抵湖上思作賦眀目披襟而觀<lb/>
之則翼然動足然跂慄然駭愕然胎恍若駕春雲<lb/>
而軾霓浩若浮汗漫而朝躋退若據太山之安進<lb/>
<pb n="KR4h0040_SBCK_001-12a"/>
若履千仞之危懵若無識智若通微跛若不倚蹌<lb/>
若將馳耳不及掩目不暇逃情悸心嬉二三日而<lb/>
後神始宅氣始正若此不敢以賦為事者二年然<lb/>
眷眷不已一日登崇丘望大澤有雲崪兮興歘兮<lb/>
止興止未霽忽若有遇由是漬陽輝沐芳澤覩一<lb/>
異人于巗之際霞為𥚑雲為𬒮氷膚雪肌金玦玉<lb/>
佩浮丘羡門斯實其對因言曰若非好辭者也臣<lb/>
曰然然則若智有所不通識有所不窮用不通不<lb/>
窮而循乎無端之紀若得無殆乎臣又曰然然至<lb/>
極則物應思精則道來嘉若之勤無譁無談吾為<lb/>
<pb n="KR4h0040_SBCK_001-12b"/>
若稱云太極之生曰地曰天中含五精五精之用<lb/>
而水居一焉水之䟽邇則爲江兮逺則爲河積則<lb/>
爲瀦兮緫則爲湖若今所謂洞庭者傑立而孤廓<lb/>
然如無區其大無徒含陽字隂元神之都曖曖昧<lb/>
昧百川不敢退有若臣者有若賔者有若僕者有<lb/>
若子者有若附庸者有若娣姒者有若禹㑹塗山<lb/>
武巡牧野千出百㑹咸處麾下每六合澄静中流<lb/>
廻睨莽莽蒼蒼纎靄不翳太陽望舒出没其間萬<lb/>
頃咸沸彊而名之爲巨澤爲長川爲水府爲太淵<lb/>
縱之不踰蹁之不卑乍若賢人以重自持誘之不<lb/>
<pb n="KR4h0040_SBCK_001-13a"/>
前犯之愈堅又若良將以謀乎邉澎澎濞濞浩爾<lb/>
一致又若太始未有仁義冲冲漠漠二氣交錯又<lb/>
若混沌凝然未鑿此乃方輿之心胷溟海之郛郭<lb/>
也三代之前其氣濩落浩浩滔天與物迴薄滅木<lb/>
襄陵無際無廓上帝降鍳巨人斯作乃命玄夷授<lb/>
禹之機隧山堙谷滌源暢微然後若金在鎔若木<lb/>
在工流精成噐夫何不通是澤之設允執厥中既<lb/>
巽其性遂得其正有升有降有動有静臣應之曰<lb/>
升降動静可得聞乎神曰水之性非圓非方非柔非<lb/>
剛非直非曲非玄非黄畫象為坎本乎羲皇外婉<lb/>
<pb n="KR4h0040_SBCK_001-13b"/>
而固内健而彰降以姤始升以復張其静處隂其<lb/>
動隨陽六府之甲萬化之綱式觀是澤乃知天常<lb/>
若乃四序之變九夏攸楚烘然而炎沸然而煑群<lb/>
物鴻洞爍為隆暑澤之作頎然其容若去若住若<lb/>
茹若吐靈趨恠覲杳不可覩蒸之為雲散之為雨<lb/>
倐忽萬象如還太古眞可嘉也若乃秋之為神素<lb/>
氣清泚肅肅翛翛羣籟四起澤之動黝然其姿若<lb/>
挺若倚若行若止巽宫離離為之騰風蒼梧崇崇<lb/>
為之供雲四顧一色黯然氤氲其聲濔濔若商非<lb/>
商若徵非徵東凑海門一浪五千里又足畏也言<lb/>
<pb n="KR4h0040_SBCK_001-14a"/>
其狀則石然而骨岸然而革氣然而榮降<hi>切户江</hi>然<lb/>
而脉有山而心有洞而腹有玉而體有珠而目穹<lb/>
鼻<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>島呀口萬谷臂帶三吳足跬荆巫或跂然而<lb/>
望或翼然如趨彭蠡震澤詎可云乎臣又問曰澤<lb/>
之態已聞命矣水之族將如何居神曰大道變易<lb/>
或文或質沉潜自遂其類非一或𬒳甲而邅或曵<lb/>
𥚑而娱或秃而跋或角而蜿或吞而呀或呿而牙<lb/>
或心以之蟹或目以之蝦或脩臂而立或横騖而<lb/>
疾或髪於首或髯於肘或儼而荘或毅而黝彪彪<lb/>
玢玢若太虚之含萬彚各備其生而合乎群者也<lb/>
<pb n="KR4h0040_SBCK_001-14b"/>
臣又問曰若神之資其品何如也神曰清矣静矣<lb/>
麗矣至矣邈難知矣肇于古古有所未逹形于今<lb/>
今有所未察非希非夷合其心於自然然後上天<lb/>
入地把三根六况水居陸處夫何不燭彼鞚鯉之<lb/>
賢轡龍之仙乃吾之肩也其餘海若天吴陽侯神<lb/>
胥齪齪而逰曽不我儔臣又問曰易稱王公設險<lb/>
是澤之險可以為固而歴代興衰其義安取神曰<lb/>
天道以順不以逆地道以謙不以盈故治理之世<lb/>
建仁為旌聚心為城而弧不暇弦矛不暇鋒四海<lb/>
以之而大同何必持險阻何必據要衝若秦得百<lb/>
<pb n="KR4h0040_SBCK_001-15a"/>
二而帝齊得十二而王其山為金其水為湯守之<lb/>
不義歘然而亡禍不在大特之者敗水不在微怙<lb/>
之者危若漢疲於昆明桀困於酒池亦其類也故<lb/>
黄帝張樂而興三苗棄義而傾則知洞庭之波以<lb/>
仁不以亂以道不以賊惟賢者觀之而後得也於<lb/>
是盤旋徙倚凝精流視罄以辭對倐然而晦<lb/>
　　　　矮松賦　王　曽<lb/>
齊城西南隅矮松園自昔之閒館此邦之勝㮣二<lb/>
松對植卑枝四出髙不倍尋周且百尺輪囷偃亞<lb/>
觀者駭目盖莫知其年祀亦靡記其本原真造化<lb/>
<pb n="KR4h0040_SBCK_001-15b"/>
竒詭之絶品也曽咸平中忝鄉薦登甲科䝉被寵<lb/>
靈踐歴清顯幾三十載前歲秋始罷冡司出守青<lb/>
社下車之後省閭里訪故舊則曩之耆耋悉淪逝<lb/>
童冠皆壮老邑居風物觸目遷變惟彼珍樹依然<lb/>
故態竊謂是松也匪獨以後凋克固歳寒抑由擁<lb/>
腫支離不為世用故能宅兹臯壌免於斤斧向若<lb/>
負構厦之材竦凌雲之幹必将為梁棟戕伐無餘<lb/>
又安得保其天年全其生理哉感物興歎聊為賦云<lb/>
惟中齊之舊國乃東夏之奥區有囿㳺之勝致<lb/>
直<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>閈之坤隅偉茂松之駢植軼衆木而特殊上<lb/>
<pb n="KR4h0040_SBCK_001-16a"/>
輪囷以夭矯旁翳薈而紛敷廣庭廡之可庇髙尋<lb/>
常之不踰枝擁閼兮以横亘根蹙縮兮盤紆徒觀其<lb/>
前瞻林嶺却顧康衢宅寳勢兮葱鬱據右地兮膏<lb/>
腴類蟠蟄兮蛟蜧訝騰倚兮虎貙將拏攫兮未奮<lb/>
忽伏竄兮爭趨色闘鮮兮欲滴形詭俗難圖<lb/>
而望之蔚兮若搏鵬之出滄海迫而察之黕兮若<lb/>
方輿之承寳盖矗洞口之㱕雲堆巗阿之宿靄談<lb/>
揮麈兮何多𬒳集翠兮増汰度朔吹兮颼飀含陽<lb/>
暉兮晻藹吾不知其㡬千歲起毫末而碩大昔去<lb/>
里兮離邦攀緑條兮彷徨今剖符兮臨郡識竒樹<lb/>
<pb n="KR4h0040_SBCK_001-16b"/>
兮青蒼怵光景兮遄邁嘉歳寒兮益彰葉毿毿兮<lb/>
不改情眷眷兮難忘異古人之歎栁協予志之恭<lb/>
桑信矣夫卑以自牧終然允臧效先哲之俯僂法<lb/>
幽經之伏藏願跼影於澗㡳厭争榮於豫章鄙直<lb/>
木兮先伐懼秀林兮見傷幸髙梧之垂䕃愧脩竹<lb/>
之聮芳鸞乍迷於枳棘鷃每悮於榆枋嫓周雅之<lb/>
蹐地符羲易之巽牀既交譲以屈節復善下而同<lb/>
方自儲精於甘露不受命於繁霜客有系而稱曰<lb/>
材之良兮梓匠之攸貴生之全兮蒙荘之所羙苟<lb/>
入用於鉤䋲寕委跡於塵滓俾其夭性而稱珍曷<lb/>
<pb n="KR4h0040_SBCK_001-17a"/>
若存身而受祉紛異趣兮誰與歸當去彼而取此<lb/>
　　　　聲賦　張　詠<lb/>
聲賦之作豈拘模限韻春雷秋蟲之為事也蓋取<lb/>
諸聲成之文王化之本苟有所𥙷不愧空言爾賦<lb/>
曰<lb/>
罔象迷冥大人忽生混沌初竅呀然震驚二儀吐<lb/>
形萬靈吐英天機動制軋而為聲故形有美惡焉<lb/>
聲有小大焉伊物類之動作俟人事而克全至于<lb/>
大雷殷空萬竅吼風不為之隆品物磨臬羽足動<lb/>
發不為之末未若人聲與天通功與物長雄口吻<lb/>
<pb n="KR4h0040_SBCK_001-17b"/>
之啓義於厥躬道機之張騰凌鴻濛其所聞者羲<lb/>
黄唐虞繼踵而至宇宙隘其神造化侔其智在聲<lb/>
之偉也得不廻天而動地觀其得一之發清清泠<lb/>
泠凉寰洗瀛萬類聽之如懵而醒仁信之發溶溶<lb/>
弈弈呼道振徳萬類聴之如日破黒曰禮曰義相<lb/>
迭而起鳴孝響悌駭心清耳萬類聼之如愁得喜<lb/>
廣成五老聞而啓齒曰是何帝皇之聲也如此九<lb/>
道交訛華夷和歌蠢動鼻息歡咍寔多其在物也<lb/>
昭昭融融萬類和同萬籟響空荅天之功其在人<lb/>
也萬心氣平萬口宣騰雲門六英荅君之聲故知<lb/>
<pb n="KR4h0040_SBCK_001-18a"/>
五音八聲聲之枝歟金石絲竹聲之器歟若本不<lb/>
正而聲不清何甞動天地泣鬼神而有諸三五迭<lb/>
生異業同聲唱古寡應呼今得精儀事以之繁㑹<lb/>
時風為之勁清作禮者有周旋之矩制樂者有大<lb/>
武之名故聖人之音鏗如鏘金聖人之治潺如流<lb/>
水加以商辛夏癸行無轍軌情慾沸空淫哇盈耳<lb/>
民不知告政聲遂毁幽厲繼作心胡可度唱僻者<lb/>
輕脱和僞者交錯皷鉦之響日馳禮義之風日薄<lb/>
王道民政潰然投壑攻乎亡國之音聚為終身之<lb/>
樂秦恠一聲天摇地坑烘赫火烈荒茫海傾阿房<lb/>
<pb n="KR4h0040_SBCK_001-18b"/>
輦材枿臬山迴紫塞築壘訇轟震雷鉗聖愚儒<lb/>
四海暌孤刮剥亡命痛腦連脛于是民失其業怨<lb/>
口喋喋野薄其農荆榛颺風刑失其矩民哀無所<lb/>
兵革填委死為怨鬼故怨之為氣也散為囂塵積<lb/>
為屯雲閉鬱六合陽靈不曛怨之為聲也烈風相<lb/>
倚怒濤兼起鬼哭於郊神號於市川谷為之闘擊<lb/>
山巒以之崩圯陳具一呼而宗社瓦毁天窮地終<lb/>
醜聲不已洎于漢唐惟髙與光太宗纉堯開元嗣<lb/>
皇智冠絶古氣凌昊蒼倚天憑怒即動盪於八荒<lb/>
按劒大呼即交映於中方借力者黎獻助聲者賢<lb/>
<pb n="KR4h0040_SBCK_001-19a"/>
良亦不能廣仁義於遞奏使道徳之激揚掩商秦<lb/>
之餘韻系唐虞之聲芳者也未若我后凝神定思<lb/>
誠求理致與聖作則為難於易惟禮是崇惟仁是<lb/>
嗜叩乎杳冥清静以聽聞古謬惑皇心不平於以<lb/>
忠良是旌息嗟吁之聲不肖是黜息濫謬之聲均<lb/>
物惻隱息哀怨之聲厚施薄歛息流亡之聲四人<lb/>
是别息澆競之聲狴犴是理息冤枉之聲道徳是<lb/>
守息兵革之聲人勞是恤息雕斵之聲小人是逺<lb/>
息邪佞之聲正音是奏息惉懘之聲竒哉壯矣堯<lb/>
嗟舜驚致章濩之調下覺唐堯之頌輕浩浩蕩蕩<lb/>
<pb n="KR4h0040_SBCK_001-19b"/>
無得而名異聲之襲也揚溢昭灼上賢下愚既歡<lb/>
且謔鳥獸蹌蹌䖝虺躍躍信乎載之一時與有生<lb/>
而同樂余欲引聲而作未知何若<lb/>
　　　　春雪賦　錢　惟演<lb/>
癸亥歳二月晦訖季春旦霧霰雪雜下平地二尺<lb/>
寒威於是凌厲陽和爲之潜伏問諸農曰田有傷<lb/>
矣問諸圃曰果不實矣考諸史曰隂陽戾矣予守<lb/>
土者豈不以民爲心因愴然而賦<lb/>
春陽已中百昌俱作彼隂冷而忽興何飛霙之驟<lb/>
落始䝉蔽於陽烏遂潜藏於天幕氷霰雜下温寒<lb/>
<pb n="KR4h0040_SBCK_001-20a"/>
相搏纔衮衮而紛揉更霏霏而交錯因方就圓填<lb/>
溪滿壑迷匹練於素鷴混髙雲於皓鶴七盤頓失<lb/>
乎巇嶮二室僅存乎<graphic n="KR3058" url="https://raw.githubusercontent.com/kanripo/KR-Gaiji/master/images/KR3058.png" mimeType="image/png"/>崿我有爰田既鋤既耰我<lb/>
有條桑且桋且柔豈滅裂而是取顧沃若之待収<lb/>
罹此暴殄予心則憂亦有庶草群木千芳萬琲粉<lb/>
落絮起珠傾玉碎建森纚之髙牙垂陸離之長珮<lb/>
掩藩匽之鬱栖覆臺塘之畏<hi>切於鬼</hi>佳<hi>切醉癸</hi>病李殭<lb/>
於井幹芳蘭沉於林會有奔敻敻有鳴嚶嚶趍<lb/>
薦草以無所戀危巢之欲傾顧澤中而罷釣之壠<lb/>
上而輟耕手足癉瘃吾道不行吾乃詩歎麻衣歌<lb/>
<pb n="KR4h0040_SBCK_001-20b"/>
悲黄竹兎園靡召於游客鈃山遂仆於王屬隔瑶<lb/>
水之來使沒騷人之行轂東郭歎不完之衣梁山<lb/>
作思㱕之曲豈由漢女之冤遂至衛民之哭已而<lb/>
違時令反天常氣雖凄而不烈風雖暴而不揚忽<lb/>
曜靈之委照佇消釋於輝光<lb/>
　　　　君可思賦　楊　億<lb/>
夫民生在三兮事之攸同子之能仕兮父教之忠<lb/>
念委質而勿貳兮本陳力以首公雖代耕而徯禄<lb/>
兮曷期侈以圖豐亦懷材而待試兮将乗時而奮<lb/>
庸夫何直諒不回孤堅寡偶貫歲寒而勿改兮濯<lb/>
<pb n="KR4h0040_SBCK_001-21a"/>
江漢而無垢中履絜以好修兮外葆光而虚受筮<lb/>
仕逢亨奏技承平濯鱗禁沼拊翼丹楹堯文載郁<lb/>
禹律惟精荷紫囊而舐筆兮從單于之勤兵霜飈<lb/>
刮骨流塵滿纓自此研精藻翰局影天扄毫殘鷄<lb/>
管香消鶴綾鬢凋屋幘心懸閤鈴矧乃郢坊酒醇<lb/>
武都泥紫版急鵠頭書詳馬尾石屋紬書鴻都約<lb/>
史攟摭闕遺發明統紀竊企跡於前修庶司風於<lb/>
古始慮罔越思身亦勤止宣漢徳於無窮納舜韶<lb/>
於盡羙志本勿矜言乎有憑非施勞而伐善豈揚<lb/>
已而害能每燥吻而躑躅屢撫心而屏營敷談泉<lb/>
<pb n="KR4h0040_SBCK_001-21b"/>
而載涸皷思風而弗興感外邪而遘厲殆五日之<lb/>
沈冥悵官事之孰了泪勞府而靡寕豈望夫連城<lb/>
之報豈愛乎畫餅之名羗民生之朴忠希在昔之<lb/>
遐蹤思不出位罔貪天功慕臺駘之業官肯有二<lb/>
事念犂彌之辭賞愈激厥衷庶克終於雅尚聊有<lb/>
禆於素風柰何虺心昌熾錦言萋斐蝇薨薨以交<lb/>
亂犬狺狺而迎吠賢登朝而共嫉女入門而各媚<lb/>
乍緝緝以翩翩競翕翕而訿訿結合隂邪締造疑<lb/>
似俾朕師之震驚恣星箕之華哆幸大度之不校<lb/>
専巧言而縱毁胡能傷君徳之巍巍徒以動賢心<lb/>
<pb n="KR4h0040_SBCK_001-22a"/>
之惴惴然後飾衛鶴之華軒衒黔驢之短技竊名<lb/>
噐以宴居絶上下之愧畏俟貫惡之既盈将幽神<lb/>
而共棄若夫晬穆東房奚望清光定心服物偉量<lb/>
包荒耿求賢兮不及慎乃憲而惟康延登體貌義<lb/>
問覃詳伊蓬心之受惠憐橘性之有常寘之近署<lb/>
采其寸長遇忠見察浸潤無傷犯四禁而多恕緩<lb/>
千編而不遑丁寕一札在宥三章踐丹塗而乃春<lb/>
宴華林而釂觴動羣倫之聳羡曷丹心之弭忘盛<lb/>
憲多憂長卿沉疾退迹東閣之陂舉首長安之日<lb/>
色變愁鬢讒消病骨周田食粟聊彊飯於數升江<lb/>
<pb n="KR4h0040_SBCK_001-22b"/>
徑誅茅姑却掃於一室豈不念悲哀作主甽畆思<lb/>
君羇心蘗苦别緒絲棼岷江一<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>幸天畿之接畛<lb/>
成周五世庶宰樹以參雲感騷人之遺韻聊抒意<lb/>
於斯文<lb/>
皇朝文鑑卷第一<lb/>
<pb n="KR4h0040_SBCK_001-23a"/>
</p>
<p>
</p>
  </div>
</body>
</text>
</TEI>
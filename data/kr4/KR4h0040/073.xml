<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_073-1a"/>
皇朝文鑑巻第七十三<lb/>
　銘<lb/>
　　　財貨銘　李　瑩<lb/>
　　　續座右銘　李　至<lb/>
　　　武關銘　胡　旦<lb/>
　　　彭祖觀井圖銘銘　陳　靖<lb/>
　　　門銘　吕　夷簡<lb/>
　　　几銘　陳　堯佐<lb/>
　　　几銘　晏　殊<lb/>
　　　擊虵笏銘　石　介<lb/>
<pb n="KR4h0040_SBCK_073-1b"/>
　　　槃水銘　司門　光<lb/>
　　　醫銘　吕　誨<lb/>
　　　明州新修刻漏銘　王　安石<lb/>
　　　布衾銘　范　純仁<lb/>
　　　西銘　張　載<lb/>
　　　東銘　張　載<lb/>
　　　鼎硯銘　蘇　軾<lb/>
　　　鄧公硯銘　蘇　軾<lb/>
　　　天硯銘　蘇　軾<lb/>
　　　文與可琴銘　蘇　軾<lb/>
<pb n="KR4h0040_SBCK_073-2a"/>
　　　徐州蓮華漏銘　蘇　軾<lb/>
　　　三槐堂銘　蘇　軾<lb/>
　　　擇勝亭銘　蘇　軾<lb/>
　　　九成臺銘　蘇　軾<lb/>
　　　端石硯銘　蘇　軾<lb/>
　　　邁硯銘　蘇　軾<lb/>
　　　洪州分寧縣藏書閣銘　黄　庭堅<lb/>
　　　游藝齋銘　黄　庭堅<lb/>
　　　研銘　黄　庭堅<lb/>
　　　黄樓銘　陳　師道<lb/>
<pb n="KR4h0040_SBCK_073-2b"/>
　　　克己銘　吕　大臨<lb/>
　　　蜀舎銘　劉　跋<lb/>
　　　大圖硯銘　晁　補之<lb/>
　　　座右銘　鄒　浩<lb/>
　　　家藏古硯銘　唐　庚<lb/>
　　　古硯銘　崔　鶠<lb/>
　　　　財貨銘　李　瑩<lb/>
暇日讀夢書則曰夢虺夢糞者獲財因以銘之<lb/>
財貨將至夢寐可尋或穢或虺乃玉乃金穢可親<lb/>
歟虺可翫歟敢獻斯銘以激貪夫<lb/>
<pb n="KR4h0040_SBCK_073-3a"/>
　　　　續座右銘　李　至<lb/>
崔子玉為座右銘白樂天亦為座右銘檢身之道<lb/>
幾乎殫矣予甞㝠心燕坐自思所為慮向之益友<lb/>
以予位著不我規也因䟽其所得亦命為座右銘<lb/>
聊以自勉其辭曰<lb/>
短不可䕶䕶則終短長不可矜矜則不長尤人不<lb/>
如尤已好圓不如好方用晦則天下莫與汝争智<lb/>
撝謙則天下莫與汝争強多言者老氏所戒欲訥<lb/>
者仲尼所臧妄動有悔何如静而勿動太剛則折<lb/>
何如　而勿剛吾見進而不已者敗未見退而自<lb/>
<pb n="KR4h0040_SBCK_073-3b"/>
足者亡為善則逰君子之域為惡則入小人之鄉<lb/>
吾将書紳帶以自警刻盤盂而過防豈如長存於<lb/>
座右庶夙夜之不忘<lb/>
　　　　武關銘　胡　旦<lb/>
南條東走自雍而荆呀為武闗作扞秦城秦人東<lb/>
顧六國無主漢氏西來子嬰為虜彼此鯨鯢更相<lb/>
豺虎吁嗟强秦曾無守禦秦而為漢漢復如秦劉<lb/>
氏不綱莽賊造新嚴嚴武關前人後人我開則興<lb/>
我閉則亂一開一閉今古同貫王者邦畿守在四<lb/>
夷禮義干櫓道德藩籬逺人不服文德來之化既<lb/>
<pb n="KR4h0040_SBCK_073-4a"/>
無外何以關為<lb/>
　　　　彭祖觀井圖銘　陳　靖<lb/>
淳化中予將命之狄丘道由彭門有客得彭祖觀<lb/>
井圖以為貺中有臺榭人物山水森森然蓋狀其<lb/>
佳象幽致表繪事之工予無取所慕者唯彭氏面<lb/>
井而覆之以輪背樹而䌫之以繩凭杖歛躬跼蹐<lb/>
而迎視兢然若將墜也嗚呼古人臨事而懼之有<lb/>
若是檢身逺害之有若是後之君子得無效歟予<lb/>
實好古者歷考其跡于傳記雖夐而難信且夫子<lb/>
云竊比於我老彭亦其驗也故作銘于座右曰<lb/>
<pb n="KR4h0040_SBCK_073-4b"/>
至哉古人逺害全身戰戰兢兢恒若履冰朽索之<lb/>
馭納隍是慮天子則之鴻圖永據存而懼亡繫于<lb/>
苞桑諸侯則之其國必昌若舟弗濟夕惕而厲大<lb/>
夫則之其家孔熾直哉惟清執虚如盈士子則之<lb/>
其道元亨不爭在醜無愧屋漏庶人則之其食孔<lb/>
阜吾省予行吾愼予守竊比老彭式介眉壽<lb/>
　　　　門銘　吕　夷簡<lb/>
古者盤盂几杖規戒存焉今為門銘竊類於此<lb/>
　　忠以事君　孝以養親　寛以容衆<lb/>
　　謹以修身　清以軌俗　誠以教民<lb/>
<pb n="KR4h0040_SBCK_073-5a"/>
　　謙以處貴　樂以安貧　勤以積學<lb/>
　　靜以<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>神　敏以給用　直以全眞<lb/>
　　約以奉已　廣以施人　重以臨下<lb/>
　　恭以待賔　貫之以道　緫之以仁<lb/>
　　在家為子　在邦為臣　斯言必踐<lb/>
　　盛德聿新　勒銘於門　永代書紳<lb/>
　　　　几銘　陳　堯佐<lb/>
親仁可以自託友賢可以自扶求仁得仁必馳必<lb/>
驅若隱几以召憑几而呼則仁賢斯遯厮役來趨<lb/>
嗚呼賢旣遯身即孤<lb/>
<pb n="KR4h0040_SBCK_073-5b"/>
　　　　几銘　晏　殊<lb/>
小飯防饐跬行虞跌巾有角墊衣存祍缺惟忠與<lb/>
孝則罔摧折<lb/>
　　　　擊蛇笏銘　石　介<lb/>
天地至大有邪氣干於其閒為凶暴為殘賊聽其<lb/>
肆行如天地夘育之而莫禦也人生㝡靈或異類<lb/>
出於其表為妖怪信其異端如人蔽覆之而莫露<lb/>
也祥符年寧州天慶觀有蛇妖極怪異郡刺史日<lb/>
兩至於其庭朝焉人以為龍舉州人内外逺近罔<lb/>
不駿奔於門以覲恭莊肅祗無敢怠者今龍圖侍<lb/>
<pb n="KR4h0040_SBCK_073-6a"/>
御孔公時佐幕在是邦亦隨郡刺史於其庭公曰<lb/>
明則有禮樂幽則有鬼神是蛇不以誣乎惑吾民<lb/>
亂吾俗殺無赦以手板擊其首遂斃於前則蛇無<lb/>
異焉郡刺史暨州内外逺近庶民昭然若發蒙見<lb/>
青天覩白日故不能肆其凶殘而成其妖惑易曰<lb/>
是故知鬼神之情狀公之謂乎夫天地間有純剛<lb/>
至正之氣或鍾於物或鍾於人人有死物有盡此<lb/>
氣不滅烈烈然彌亘億萬世而長在在堯時為指<lb/>
佞草在魯為孔子誅少正卯刃在齊在晉為董史<lb/>
筆在漢武帝為東方朔㦸在成帝朝為朱雲劒在<lb/>
<pb n="KR4h0040_SBCK_073-6b"/>
東漢為張綱輪在唐為韓愈論佛骨表逐鱷魚文<lb/>
為叚太尉擊朱泚笏今為公擊蛇笏故佞人去堯<lb/>
德聰少正卯戮孔法舉罪趙盾晉人懼辟崔子齊<lb/>
刑明距董偃折張禹劾梁冀漢室乂佛老微聖德<lb/>
行鱷魚徙潮風振恠蛇死妖氣散噫天地鍾純剛<lb/>
至正之氣在公之笏豈徒斃一蛇而已軒陛之下<lb/>
有罔上欺君先意順旨者公以此笏指之廟堂之<lb/>
上有蔽賢蒙惡違法亂紀者公以此笏麾之朝廷<lb/>
之内有䛕容佞色附邪背正者公以此笏擊之夫<lb/>
如是則軒陛之下不仁者去廟堂之上無姦臣朝<lb/>
<pb n="KR4h0040_SBCK_073-7a"/>
廷之内無佞人則笏之功也豈止在一蛇公以笏<lb/>
為任笏得公而用公方為朝廷正人笏方為公之<lb/>
良器敢稱德于公作笏銘曰<lb/>
　　至正之氣　天地則有　笏惟靈物<lb/>
　　笏能乃受　笏之為物　純剛正直<lb/>
　　公惟正人　公乃能得　笏之在公<lb/>
　　能破淫妖　公之在朝　䜛人乃消<lb/>
　　靈氣未竭　斯笏不折　正道未亡<lb/>
　　斯笏不藏　惟公寶之　烈烈其光<lb/>
　　　　槃水銘　司馬　光<lb/>
<pb n="KR4h0040_SBCK_073-7b"/>
槃水之盈止之則平平而後清清而後明勿使小<lb/>
欹小欹則傾傾不可収用毀其成嗚呼奉之可不<lb/>
兢兢<lb/>
　　　　醫銘　吕　誨<lb/>
晉人武泰通醫術守臣獻狀補太醫正還郷里創<lb/>
起應聖侯廟藝旣成歸善於師又將廣𢡟來學其<lb/>
志有足稱者予謫官于是遷守蒲中旣行丐文以<lb/>
顯于廟因作醫銘嘉乃意勤遂成其志知予言有<lb/>
以滋其善也<lb/>
　　六氣五行　人禀而生　三部九候<lb/>
<pb n="KR4h0040_SBCK_073-8a"/>
　　納諸和平　昔稱絕技　湔腸滌胃<lb/>
　　輔以砭石　因之決潰　察脉之原<lb/>
　　當於未然　不攻而勝　庶幾十全<lb/>
　　愈世之病　如持國柄　常使衆邪<lb/>
　　不得干正　能盡已意　膏肓必起<lb/>
　　苟利於藝　毫釐千里　泰也有為<lb/>
　　心不忘師　義利之重　㥀乎所治<lb/>
　　　　明州新刻漏銘　王　安石<lb/>
戊子王公始治于明丁亥孟冬刻漏具成追謂屬<lb/>
人嗟汝予銘自古在昔挈壷有職匪器則弊人亡<lb/>
<pb n="KR4h0040_SBCK_073-8b"/>
政息其政謂何弗棘弗遲君子小人興息維時東<lb/>
方未明自公召之彼寧不勤得罪于時厥荒懈廢<lb/>
乃政之疵嗚呼有州謹哉維兹維兹其中俾我後<lb/>
思<lb/>
　　　　布衾銘　范　純仁<lb/>
藜藿之甘綈布之温名教之樂德義之尊求之孔<lb/>
易享之常安錦繡之奢膏梁之珍權寵之盛利慾<lb/>
之繁苦難其得危辱旋臻舎難取易去危就安至<lb/>
愚且知士寧不然顔樂簞瓢萬世師模紂居瓊臺<lb/>
死為獨夫君子以儉為德小人以侈䘮軀然則斯<lb/>
<pb n="KR4h0040_SBCK_073-9a"/>
衾之陋其可忽諸<lb/>
　　　　西銘　張　載<lb/>
乾稱父坤稱母予兹藐焉乃混然中處故天地之<lb/>
塞吾其體天地之帥吾其性民吾同胞物吾與也<lb/>
大君者吾父母宗子其大臣宗子之家相也尊髙<lb/>
年所以長其長慈孤弱所以㓜吾㓜聖其合德賢<lb/>
其秀也凡天下疲癃殘疾惸獨鰥寡吾兄弟顚連<lb/>
而無告者也于時保之子之翼也樂且不憂純乎<lb/>
孝者也違曰悖德害仁曰賊濟惡者不才其踐形<lb/>
惟肖者也知化則善述其事窮神則善繼其志不<lb/>
<pb n="KR4h0040_SBCK_073-9b"/>
愧屋漏為無忝存心養性為匪懈惡旨酒崇伯子<lb/>
之顧養育英才頴封人之錫類不弛勞而底豫舜<lb/>
其功也無所逃而待亨申生其恭也體其愛<hi>受一作</hi>
而歸全者參乎勇於從而順令者伯竒也富貴福<lb/>
澤將以厚吾之生也貧賤憂戚庸玉汝於成也存<lb/>
吾順事没吾寧也<lb/>
　　　　東銘　張　載<lb/>
戯言出於思也戯動作於謀也發於聲見乎四肢<lb/>
謂非已心不明也欲人無已疑不能也過言非心<lb/>
也過動非誠也失於聲繆迷其四體謂已當然自<lb/>
<pb n="KR4h0040_SBCK_073-10a"/>
誣也欲他人已從誣人也惑者以出於心者歸咎<lb/>
為已戯失於思者自誣為已誠不知戒其出汝者<lb/>
引<hi>歸一作</hi>咎其不出汝者長傲且遂非不智孰甚焉<lb/>
　　　　鼎硯銘　蘇　軾<lb/>
鼎無耳槃有趾鑑幽無見几不倚暘蟲隕羿䘮厥<lb/>
喙羽淵之化帝祝尾不周僨裂東南圯黝然而深<lb/>
維水委誰乎為此昔未始戯銘其臀加幻詭<lb/>
　　　　鄧公硯銘　蘇　軾<lb/>
王鞏魏國文正公之孫也得其外祖張鄧公之硯<lb/>
求銘於軾軾銘曰<lb/>
<pb n="KR4h0040_SBCK_073-10b"/>
　鄧公之硯魏公之孫允也其物展也其人思我<lb/>
　魏公文而厚思我鄧公德而夀三復吾銘以究<lb/>
　令名<lb/>
　　　　天硯銘　蘇　軾<lb/>
軾年十二時於所居隙地中與羣兒鑿池為戯得異石<lb/>
如魚膚溫瑩作淺碧色表裏皆細銀星扣之鏗然試<lb/>
以為硯甚發墨顧無貯水處先君曰是天硯也有研之<lb/>
德而不足於形耳因以賜吾曰是文字之祥也寶<lb/>
而用之且為銘曰<lb/>
　一受其成而不可更或全於德或全於形均此<lb/>
<pb n="KR4h0040_SBCK_073-11a"/>
　二者顧吾安取仰唇俯足世固多有<lb/>
　　　　文與可琴銘　蘇　軾<lb/>
攫之幽然如水赴谷釋之蕭然如葉脱木按之噫<lb/>
然應指而長言者似君置之枵然遺形而不言者<lb/>
似僕<lb/>
　　　　徐州蓮華漏銘　蘇　軾<lb/>
故龍圖閣直學士禮部侍郎燕公肅以創物之智<lb/>
聞於天下作蓮花漏世服其精凡公所臨必為之<lb/>
今州郡徃徃而在雖有巧者莫敢損益而徐州獨<lb/>
用瞽人衛朴所造廢法而任意有壷而無箭自以<lb/>
<pb n="KR4h0040_SBCK_073-11b"/>
無目而廢天下之視使守者伺其滿則決之而更<lb/>
注人莫不笑之國子博士傅君禓公之外曽孫得<lb/>
其法為詳其通守是邦也實始改作而請銘於軾<lb/>
銘曰曰<lb/>
　人之所信者手足耳目也目識多寡手知重輕<lb/>
　然人未有以手量而目計者必付之於度量與<lb/>
　權衡豈不自信而信物蓋以為無意無我然後得<lb/>
　萬物之情故天地之寒暑日月之晦明昆侖旁<lb/>
　薄於三十八萬七千里之外而不能逃於三尺<lb/>
　之箭五斗之缾雖疾雷霾風雨雪晝晦而遲速<lb/>
<pb n="KR4h0040_SBCK_073-12a"/>
　有度不加虧贏使凡為吏者如缾之受水不過<lb/>
　其量如水之浮箭不失其平如箭之升降也視<lb/>
　時之上下降不為辱升不為榮則民將靡然而<lb/>
　心服而寄我以死生矣<lb/>
　　　　三槐堂銘　蘇　軾<lb/>
天可必乎賢者不必貴仁者不必壽天不可必乎<lb/>
仁者必有後二者將安取衷哉吾聞之申包胥曰<lb/>
人衆者勝天天定亦能勝人世之論天者皆不待<lb/>
其定而求之故以天為茫茫善者以怠惡者以肆<lb/>
盜跖之壽孔顔之厄此皆天之未定者也松栢生<lb/>
<pb n="KR4h0040_SBCK_073-12b"/>
於山林其始也困於蓬蒿厄於牛羊而其終也貫<lb/>
四時閱千歳而不改者其天定也善惡之報至於<lb/>
子孫而其定也乆矣吾以所見所聞所傳聞考之<lb/>
而其可必也審矣國之將興必有世德之臣厚施<lb/>
而不食其報然後其子孫能與守文太平之主共<lb/>
天下之福故兵部侍郎晉國王公顯於漢周之際<lb/>
歷事　太祖　太宗文武忠孝天下望以為相而<lb/>
公卒以直道不容於時蓋聞嘗手植三槐於庭曰<lb/>
吾子孫必有為三公者已而其子魏國文正公相<lb/>
眞宗皇帝於景德祥符之閒朝廷清明天下無事<lb/>
<pb n="KR4h0040_SBCK_073-13a"/>
之時享其福禄榮名者十有八年今夫寓物於人<lb/>
明日而取之有得有否而晉公脩德於身責報於<lb/>
天取必於數十年之後如持左契交手相付吾是<lb/>
以知天之果可必也吾不及見魏公而見其子懿<lb/>
敏公以直諌<hi>道一作</hi>事　仁宗皇帝出入侍從將帥<lb/>
三十餘年位不滿其德天將復興王氏也歟何其<lb/>
子孫之多賢也世有以晉公比李栖筠者其雄才<lb/>
直氣眞不相上下而栖筠之子吉甫其孫德裕功<lb/>
名冨貴略與王氏等而忠信仁厚不及魏公父子<lb/>
由此觀之王氏之福蓋未艾也懿敏公之子鞏與<lb/>
<pb n="KR4h0040_SBCK_073-13b"/>
吾遊好德而文以世其家吾是以録之銘曰<lb/>
　嗚呼休哉魏公之業與槐俱萌封植之勤必世<lb/>
　乃成旣相　眞宗四方砥平歸視其家槐隂滿<lb/>
　庭吾儕小人朝不及夕相時射利皇䘏厥德庶<lb/>
　幾僥倖不種而穫不有君子其何能國王城之<lb/>
　東晉公所廬鬰鬰三槐惟德之符嗚呼休哉<lb/>
　　　　擇勝亭銘　蘇　軾<lb/>
維古潁城因潁為隍倚舟于門美哉洋洋如淮之<lb/>
甘如漢之蒼如洛之温如浚之涼可侑我客可流<lb/>
我觴我欲即之為館為堂近水而構夏潦所襄逺<lb/>
<pb n="KR4h0040_SBCK_073-14a"/>
水而築邈焉相望乃作斯亭筵楹欒梁鑿枘交設<lb/>
合散靡常赤油仰承青幄四張我所欲徃十夫可<lb/>
將與水升降除地布牀可使杜蕢洗觶而揚可使<lb/>
莊周觀魚而忘可使逸少祓禊而祥可使太白泳月而<lb/>
狂旣薺我荼亦醪我漿旣灌我纓亦浣我裳豈獨臨水<lb/>
無適不臧春朝花郊秋夕月場無脛而趨無翼而翔敝<lb/>
又改為其費易償榜曰擇勝名實允當維古至人不留<lb/>
一方虛白為室無何為郷神馬尻輿孰為輸箱流<lb/>
行坎止雖獨不傷居之無盗中靡所藏去之無戀<lb/>
如所宿桑豈如世人生短慮長尺宅不治寸田是<lb/>
<pb n="KR4h0040_SBCK_073-14b"/>
荒錫瓦銅雀石門阿房俯仰變滅與生俱亡我銘<lb/>
斯亭以砭世盲<lb/>
　　　　九成臺銘　蘇　軾<lb/>
韶陽太守狄咸新作九成臺玉局散吏蘇軾為之<lb/>
銘曰自秦并天下滅禮樂韶之不作蓋千三百二<lb/>
十有三年其器存其人亡則韶旣已隱矣而況於<lb/>
人器兩亡而不傳雖然韶則亡矣而有不忘者存<lb/>
蓋常與日月寒暑晦明風雨並行於天地之閒世<lb/>
無南郭子綦則耳未嘗聞地籟也而况得聞其天<lb/>
使耳聞天籟則凡有形有聲者皆吾羽旄干戚管<lb/>
<pb n="KR4h0040_SBCK_073-15a"/>
磬匏絃嘗試與子登夫韶石之上舜峯之下望蒼<lb/>
梧之眇莽九疑之聮緜覽觀江山之吐吞草木之<lb/>
俯仰鳥獸之鳴號衆竅之呼吸徃來唱和非有度<lb/>
數而均節自成者非韶之大全乎上方立極以安<lb/>
天下人和而氣應氣應而樂作則夫所謂簫韶九<lb/>
成來鳯鳥而舞百獸者旣已粲然畢陳于前矣<lb/>
　　　　端石硯銘　蘇　軾<lb/>
與墨為入玉靈之食與水為出隂鑑之液懿矣兹<lb/>
石君子之側匪以玩物維以觀德<lb/>
　　　　邁硯銘　蘇　軾<lb/>
<pb n="KR4h0040_SBCK_073-15b"/>
以此進道常若渇以此求進常若驚以此治財常<lb/>
思予以此書獄常思生<lb/>
　　　　洪州分寧縣藏書閣銘　黄　庭堅<lb/>
凡治有條如機有綜經經緯緯積寸成兩菅蒯之<lb/>
手簡功於紉可席可屨不能以寒昔此廟學終歳<lb/>
蓬艾聖師所居風雨無蓋今誦聖言皆有夏屋爰<lb/>
及方冊宇以華閣華閣渠渠言行之林聿求古今<lb/>
自觀德心咨爾諸生永懷兹道勿嬉勿驁以迪有<lb/>
造得意自已書不盡言如御琴瑟聽於無絃幙阜<lb/>
凡凡呉咮楚尾其下脩水行六百里山川之靈或<lb/>
<pb n="KR4h0040_SBCK_073-16a"/>
秀于民世得材用我培其根勒銘頌成式告爾後<lb/>
無或墮之永庇爼豆<lb/>
　　　　游藝齋銘　黄　庭堅<lb/>
色荒者使人蹻蹻酒荒者使人漠漠游於六藝之<lb/>
林是謂名教之樂<lb/>
　　　　研銘　黄　庭堅<lb/>
制作淳古可使巧者拙夸者節性質温潤可使躁<lb/>
者靜戾者聽觀棐凡而見研忘其一室之懸罄<lb/>
　　　　黄樓銘　陳　師道<lb/>
熙寜十年京東路安撫使臣某轉運使臣某判官<lb/>
<pb n="KR4h0040_SBCK_073-16b"/>
臣某稽首言河決澶州南傾淮泗彭城當其衝夾<lb/>
以連山扼以吕梁流泄不時盈溢千里平地水深<lb/>
丈餘下顧城中井出脉發東薄兩隅西入通洫南<lb/>
懷水垣土惡不支百有餘日而後已守臣蘇軾深<lb/>
惟流亡為天子憂夙夜不怠以勞其人興懷戍兵<lb/>
固弊應卒外為長揵乗髙如虹以殺其怒内為大<lb/>
堤附城如環以侍其潰築二防於南門之外以通<lb/>
南山以安危疑發倉庾明勸禁以惠困窮以督盗<lb/>
賊宣布恩澤廵行内外吏民嚮化興於事功法施<lb/>
四邑誠格百神可謂有功矣宜有褒嘉以勸郡縣<lb/>
<pb n="KR4h0040_SBCK_073-17a"/>
十月二日甲子奏京師明年元豐正月甲子制誥<lb/>
諭意臣軾惟念祗承謨訓人神同力敢自為功以<lb/>
速大戾而明揚褒大無以報稱乃作黄樓於東門<lb/>
具刻明詔以承天休而明德意使其客陳師道又<lb/>
為之銘臣師道伏惟吕尚南仲内撫百姓内平諸<lb/>
侯詩美文武尹甫召虎南伐淮夷北伐玁狁功歌<lb/>
宣王君能使人以盡其才臣能有功以報其上古<lb/>
之義也臣師道又惟感而通之者道也行而化之<lb/>
者德也制法明教者政也治人成功者事也昔之<lb/>
詩人歌其政事則并其道德而傳之後王有作可<lb/>
<pb n="KR4h0040_SBCK_073-17b"/>
舉而行顧臣之愚何與於此誠樂君臣之盡道云<lb/>
臣不佞冒死上黄樓銘其詞曰<lb/>
　皇治惟戒修明法度恊和隂陽十有一年天災<lb/>
　時行河失其防齊魯梁楚千里四逺潰亂散亡<lb/>
　皇仁隱憂臨遣信臣以惠東方羸老不窮安慰<lb/>
　撫養發散積倉流人如歸居人忘危完聚靡傷<lb/>
　天叙地平明聖成能人神效祥靈平告成百穀<lb/>
　豐盈萬邦樂康郡縣祗畏允迪聖謨終事無荒<lb/>
　皇功不居歸休臣民邇昭逺揚守臣拜手夸大<lb/>
　休嘉使民不忘改作黄樓以臨泗上述修故常<lb/>
<pb n="KR4h0040_SBCK_073-18a"/>
　庶臣無佞原始念終銘之石章以告成功以揚<lb/>
　德聲永永無疆<lb/>
　　　　克已銘　吕　大臨<lb/>
凡厥有生均氣同體胡為不仁我則有已立已與<lb/>
物私為町畦勝心横生擾擾不齊大人存誠心見<lb/>
帝則𥘉無吝驕作我蟊賊志以為帥氣為卒徒奉<lb/>
辭于天孰敢侮予且戰且徠勝私窒慾昔焉宼讎<lb/>
今則臣僕方其未克窘我室廬婦姑勃蹊安取厥<lb/>
餘亦旣克之皇皇四逹洞然八荒皆在我闥孰曰<lb/>
天下不歸吾仁痒痾疾痛舉切吾身一日至之莫<lb/>
<pb n="KR4h0040_SBCK_073-18b"/>
非吾事顔何人哉晞之則是<lb/>
　　　　蜀舎銘　劉　跋<lb/>
某郡王萬寓鄭榜其居曰蜀舎持餘杭朱浚民所<lb/>
為記過須城劉跂而請銘為之銘曰<lb/>
　噫嘻此舎是蜀非邪呑若兩川坤之維耶危乎<lb/>
　髙哉上青天邪赤甲白鹽峙峨眉邪榰笻醬竘<lb/>
　飯罇鴟邪一物不有而不無邪噫嘻此舎是眞<lb/>
　蜀國身如壷公靡索不獲行以蜀馳臥以蜀息<lb/>
　隂燕陽魏呉越璀錯裴徊周流誓不以易謂不<lb/>
　信者有如此石<lb/>
<pb n="KR4h0040_SBCK_073-19a"/>
　　　　大圓硯銘　晁　補之<lb/>
黒月模汗兩奴利與黔突居難與揭篋趨爾圓其<lb/>
外亦不可轉視吾爾硯<lb/>
　　　　座右銘　鄒　浩<lb/>
惟親惟天惟親惟地覆育我躬德莫我議汲汲以<lb/>
報亦豈佗求權行乃心則知厥由惟身康強親喜<lb/>
而安惟身疢疾親<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>于顔矧惟此身其來有自自<lb/>
祖自考以至于此能欽愛身為欽愛親祖考聴之<lb/>
何福不臻親壽而昌我戯于側念兹在兹敢忘朝<lb/>
夕<lb/>
<pb n="KR4h0040_SBCK_073-19b"/>
　　　　家藏古硯銘　唐　庚<lb/>
硯與筆墨蓋氣類也出處相近任用寵遇相近也<lb/>
獨壽夭不相近也筆之壽以日計墨之壽以月計<lb/>
硯之壽以世計其故何也其為體也筆㝡銳墨次<lb/>
之硯鈍者也豈非鈍者壽而銳者夭乎其為用也<lb/>
筆㝡動墨次之硯靜者也豈非靜者壽而動者夭<lb/>
乎吾於是得養生焉以鈍為體以静為用或曰壽<lb/>
夭數也非鈍銳動静所制借令筆不鋭不動吾知<lb/>
其不能與硯乆逺也雖然寧為此勿為彼也銘曰<lb/>
　不能銳因以鈍為體不能動因以靜為用唯其<lb/>
<pb n="KR4h0040_SBCK_073-20a"/>
　然是以能永年<lb/>
　　　　古硯銘　崔　鶠<lb/>
知其白守其黒似老學不厭教不倦似孔其實墨<lb/>
家者流摩頂放踵<lb/>
皇朝文鑑巻第七十三<lb/>
<pb n="KR4h0040_SBCK_073-20b"/>
</p>
<p>
</p>
  </div>
</body>
</text>
</TEI>
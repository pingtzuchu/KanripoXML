<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_052-1a"/>
皇朝文鑑卷第五十二<lb/>
　奏䟽<lb/>
　　　進十事　吕　公著<lb/>
　　　論韓維不當責降　吕　公著<lb/>
　　　請議恕私罪　韓　維<lb/>
　　　論勑不由銀臺司　韓　維<lb/>
　　　請不汎於諸家爲潁王擇妃　韓　維<lb/>
　　　論初御殿三事　韓　維<lb/>
　　　請舉遺逸　鄭　獬<lb/>
　　　請置經略副使判官叅謀　吕　大防<lb/>
<pb n="KR4h0040_SBCK_052-1b"/>
　　　論章悙　范　純仁<lb/>
　　　論黄河　范　純仁<lb/>
　　　請寛蔡確貶責　范　純仁<lb/>
　　　請放吕大防等逐便　范　純仁<lb/>
　　　　進十事　吕　公著<lb/>
臣近准詔書令臣發來赴闕已於今月二十日朝<lb/>
見訖竊聞近日臣寮未有上殿班次臣雖忝先朝<lb/>
執政之臣亦未獲一親　座少奉德音然自忖累<lb/>
世䝉被厚恩惓惓報國之誠不能自已輙具奏對<lb/>
陳其一二冐凟聖聦臣無任惶懼之至臣伏覩<lb/>
<pb n="KR4h0040_SBCK_052-2a"/>
皇帝陛下紹履尊極方逾數月臨朝穆穆有君人<lb/>
之度　太皇太后陛下勤勞庶政保佑聖躬徳澤<lb/>
流行已及天下臣逺從外服召至左右竊思人君<lb/>
即位之初冝講求修徳爲治之要以正其始然後<lb/>
日就月將學以緝熈于光明新而又新以至於大<lb/>
治是用罄竭愚誠考論聖道槩舉十事仰賛聦明<lb/>
一曰畏天二曰愛民三曰修身四曰講學五曰任<lb/>
賢六曰納諫七曰薄歛八曰省刑九曰去奢十曰<lb/>
無逸皆隨事解釋粗成條貫不爲繁辭以便觀覧<lb/>
伏望　陛下留神幸察如言有可採即乞置之御<lb/>
<pb n="KR4h0040_SBCK_052-2b"/>
座朝夕顧省庶於盛徳少助萬一謹列如右<lb/>
　　　　　畏天<lb/>
書曰皇天無親惟徳是輔又曰惟上帝不常作善<lb/>
降之百祥作不善降之百殃蓋天雖髙逺日監在<lb/>
下人君動息天必應之若修已以德待人以誠謙<lb/>
遜靜慤慈孝忠厚則天必降福享國永年災害不<lb/>
生禍亂不作若慢神虐民不畏天命則或遲或速殃<lb/>
咎必至自古禹湯文武以畏天而興桀紂幽厲以<lb/>
慢神而亡如影隨形罔有差忒然自兩漢以來言<lb/>
天道者多爲曲說以附㑹世事間有天地變異日<lb/>
<pb n="KR4h0040_SBCK_052-3a"/>
月災眚時君方恐懼修省欲側身脩行而左右之<lb/>
臣乃據經傳或指外事爲致災之由或陳虛文爲<lb/>
消變之術使主意怠於應天此不忠之甚者詩曰<lb/>
我其夙夜畏天之威于時保之然則有天下者固<lb/>
當飭已正事不敢戲豫使一言一行皆合天心然<lb/>
後社稷民人可得而保也天人之際焉可忽哉<lb/>
　　　　　愛民<lb/>
書曰撫我則后虐我則讎人君旣即尊位則爲民<lb/>
之父母萬方百姓皆爲已子父固不可以不愛子<lb/>
君固不可以不愛民若布徳施恩從民所欲則民<lb/>
<pb n="KR4h0040_SBCK_052-3b"/>
必欣戴欣戴不已<hi>天則</hi>降之福若取民之財不憂其<lb/>
困用民之力不恤其勞好戰不休煩刑以逞則民<lb/>
必怨叛怨叛不已則國從而危故曰民惟邦本本<lb/>
固邦寕然自古人君臨朝聼政皆以赤子爲憂一<lb/>
旦用兵則不復以生靈爲念此蓋獻䇿之臣設姦<lb/>
言以導上意以開邉拓境爲大功以暫勞永逸爲<lb/>
至計此世主所以甘心而不悟也夫用兵不息少<lb/>
壯從軍旅老弱疲轉餉伏尸流血而勝負得失猶<lb/>
未可知也民勞則中國先敝夫何足以爲功兵興<lb/>
則朝廷多事亦不得而安逸也故凡獻用兵之䇿<lb/>
<pb n="KR4h0040_SBCK_052-4a"/>
者欲生事以希寵敗公而營私耳豈國家之利哉<lb/>
　　　　　修身<lb/>
天下之本在國國之本在家家之本在身夫欲家<lb/>
齊國治而天下化莫若修身修身之道以正心誠<lb/>
意爲本其心正則小大臣庶罔敢不正其意誠則<lb/>
天地神明皆可感動不誠則民不信不正則令不<lb/>
行况人君一言一動史臣必書若身有失徳不唯<lb/>
民受其害載之史䇿將爲萬代譏笑故當夙興夜寐<lb/>
以自修爲念以義制事以禮制心雖小善不可不<lb/>
行雖小惡不可不去然人君進徳修業實繋乎左<lb/>
<pb n="KR4h0040_SBCK_052-4b"/>
右前後夫習與正人居不能無正猶生長於齊不<lb/>
能不齊言也習與不正人居不能無不正猶生長<lb/>
於楚不能不楚言也故曰僕臣正厥后克正僕臣<lb/>
諛厥后自聖<lb/>
　　　　　講學<lb/>
王者繼祖宗之業君億兆之上禮樂征伐之所自<lb/>
出四方萬里之所視效智足以窮天下之理則讒<lb/>
邪不能惑徳足以服天下之心則政令無不行自<lb/>
非隆儒親學何以臻兹然天子之學與凡庶不同<lb/>
夫分文析字考治章句此世之儒者以希禄利取<lb/>
<pb n="KR4h0040_SBCK_052-5a"/>
科級耳非人主之所當學也人主之所當學者觀<lb/>
古聖人之所用心論歴代帝王所以興亡治亂之<lb/>
迹求立政立事之要講愛民利物之術自然日就<lb/>
月將徳及天下書曰王人求多聞時惟建事又曰<lb/>
念終始典于學厥徳修罔覺故傅說之告高宗者<lb/>
修徳立事而已至漢之晁錯以爲人主不可不學<lb/>
術數錯之意欲人主用機權巧譎以参制群下而<lb/>
景帝用之數年之間漢罹亡國之禍而錯受東市<lb/>
之誅蓋其所主者不出於誠信而已由是觀之擇<lb/>
術不可不審也<lb/>
<pb n="KR4h0040_SBCK_052-5b"/>
　　　　　任賢<lb/>
昔成王初涖政召康公作巻阿之詩以戒之言求<lb/>
賢用吉士蓋爲治之要在乎任賢使能能者不必<lb/>
賢故可使賢者必有德故可尊小賢可任以長民<lb/>
大賢可與之謀國若夫言必顧國家之利而行足<lb/>
以服衆人之心夷險一節而終始可任者非大賢<lb/>
則不能也人君雖有好賢之心而賢猶或難進者<lb/>
蓋君子志在於道小人志在於利志在於道則不<lb/>
爲苟念志在於利則惟求苟得忠言正論多咈於<lb/>
上意而佞辭邪說惠媚於君心故君子常難進而<lb/>
<pb n="KR4h0040_SBCK_052-6a"/>
小人常易入不可不察也自古雖無道之君莫不欲<lb/>
治而惡亂然而治君少而亂國多者其所謂忠者<lb/>
不忠而所謂賢者不賢也書曰有言逆于汝心必<lb/>
求諸道有言遜于汝志必求諸非道人主誠存此<lb/>
心以觀臣下之情則賢不肖可得而知矣<lb/>
　　　　　納諫<lb/>
昔書稱成湯之徳曰從諫弗咈改過不吝湯聖君<lb/>
也不曰無過而曰改過者言能捨已而從諫則不<lb/>
害其爲聖也及紂爲天子强足以拒諫智足以飾<lb/>
非紂非無才智也然身滅國亡而天下之惡皆歸<lb/>
<pb n="KR4h0040_SBCK_052-6b"/>
之者言愎諫自用則才智適足爲害也前代帝王<lb/>
無不以納諫而興拒諫而亡著在史册一一可考<lb/>
蓋貴爲天子冨有四海貴則驕心易生冨則侈心<lb/>
易動一日萬幾則不能無失固當開道而求諫和<lb/>
顔色而受之其言可用則用其言而顯其身言不<lb/>
可用則恕其罪以來諫者夫忠直好諫之臣初若<lb/>
逆耳可惡然其意在於愛君而憂國謟佞阿諛之<lb/>
士始若順意可喜然其情在於媚上而徼寵人君<lb/>
誠能察此則事無過舉身享美名故曰木從䋲則<lb/>
正后從諫則聖<lb/>
<pb n="KR4h0040_SBCK_052-7a"/>
　　　　　薄歛<lb/>
古人有言曰百姓足君孰與不足百姓不足君孰<lb/>
與足人君恭儉節用取於民有制則民力寛裕衣<lb/>
食滋殖自然樂輸租賦以給公上若暴征峻歛侵<lb/>
奪民利物力已屈而驅以刑辟勢必流轉溝壑散<lb/>
爲盗賊爲人上者將何利於此故善言治道者尤<lb/>
惡聚歛之臣曰與其有聚歛之臣寕有盗臣前代<lb/>
帝王或躭於聲色或盤於遊畋或好治宫室或快心<lb/>
攻戰於是小人乗間而肆其邪謀爲之歛財以任<lb/>
其横費世主不悟以爲有利於國而不知其終爲<lb/>
<pb n="KR4h0040_SBCK_052-7b"/>
害也賞其納忠於君而不知其大不忠也嘉其以<lb/>
身當怨而不知其怨歸於上也昔鹿臺之財鉅橋<lb/>
之粟商紂聚之以喪國周武散之以得民由是觀<lb/>
之人主所當務者仁義而已何必曰利<lb/>
　　　　　省刑<lb/>
夫臨下以簡御衆以寛百王不易之道也昔漢高<lb/>
祖去秦苛暴約法三章以順民心遂定王業孝文<lb/>
循之以清淨而幾至刑措然爲治之要果在於省<lb/>
刑而不在於煩刑也况人主　刑獄其勢不能親<lb/>
臨則必委之於臣下故峻推鞫則權在於獄吏<lb/>
<pb n="KR4h0040_SBCK_052-8a"/>
廣偵伺則權在於小人肆刑戮則權在於彊臣通<lb/>
請謁則權在於近習自古姦臣將欲誅鋤善人自<lb/>
專威柄必數起大獄以揺人心何則獄犴之間其<lb/>
情難知斷鍊周緻一繫於獄吏及夫奏成獄具則<lb/>
雖有寃抑人主亦何從而察之哉然則欲姦雄不<lb/>
得肆其威善良有以安其性莫若省刑而已自三<lb/>
代以還有天下者數十姓惟　宋受命逮今一百<lb/>
二十有六年中原無事不見兵革稽其徳政所以<lb/>
特異前世者直以誅戮之刑内不施於骨肉外不<lb/>
及於士大夫至於下民之罪一決於廷尉之平而<lb/>
<pb n="KR4h0040_SBCK_052-8b"/>
上自天子下至有司不復措意輕重於其間故能<lb/>
以好生之徳感召和氣而致無窮之福　祖宗所<lb/>
以消惡運遏亂原者嗚呼逺哉雖甚盛徳無以加<lb/>
矣<lb/>
　　　　　去奢<lb/>
昔夏禹克勤于邦克儉于家而爲三王祖漢文帝<lb/>
即位宫室苑囿車騎服御無所增益而天下斷獄<lb/>
數百㡬至刑措然則節儉者固帝王之高致也况<lb/>
以天子之尊冨有天下凢有四方百物所以奉飬<lb/>
於上者蓋亦僃矣然而享國之日寖乆耳目之所<lb/>
<pb n="KR4h0040_SBCK_052-9a"/>
御者習以爲常入無法家拂士出無敵國外患則<lb/>
不期於侈而侈心自生佞諛之臣又從而導之於<lb/>
是窮奢極侈無不爲已是以先王制法作竒伎滛<lb/>
巧以蕩上心者殺無赦夫竭天下百姓所以相生<lb/>
相養之具而以供人主無窮之欲致人主於喪徳<lb/>
損夀之地而以邀巳一時之榮雖誅戮而不赦固<lb/>
未足以當其罪也昔紂爲象箸而箕子諫夫以天<lb/>
子而用象箸未爲過侈也然箕子以爲象箸不已<lb/>
必金爲之金又不已必玉爲之故箕子之言所以<lb/>
防㣲而杜漸也至漢公孫洪相武帝以爲人主病<lb/>
<pb n="KR4h0040_SBCK_052-9b"/>
不廣大人臣病不節儉當是時帝方外伐四夷内<lb/>
治宫室爲千門萬户由是天下户口減半盜賊蠭<lb/>
起而洪猶病其不廣大何其不忠之甚哉故人主<lb/>
誠能不以箕子之言爲太過而察見公孫洪之言<lb/>
爲大佞則夏禹漢文之徳不難及已<lb/>
　　　　　無逸<lb/>
昔周公作無逸之篇以戒成王其略曰昔商王中<lb/>
宗治民祗懼享國七十有五年其在高宗不敢荒<lb/>
寕享國五十有九年厥後立王生則逸不聞小人<lb/>
之勞惟耽樂之從自時厥後亦罔克壽或十年或<lb/>
<pb n="KR4h0040_SBCK_052-10a"/>
七八年或五六年或四三年嗚呼非愛君憂國之<lb/>
深其言何以至此又曰繼自今嗣王無滛于觀于<lb/>
逸于遊于田無若商王受之迷亂酗于酒徳哉<lb/>
小人怨汝詈汝則皇自敬徳亂罰無罪殺無辜怨<lb/>
有同是叢于厥身蓋人君初務縱逸小人必怨而<lb/>
大臣必諫至于滛刑亂罰以杜言者之口然後流<lb/>
連忘反不聞其過而終至于滅亡故曰無逸之書<lb/>
後王之元龜也唐明皇初即位宋璟爲相手寫無<lb/>
逸圖設于帝座明皇勤于政事遂致開元之治其<lb/>
後宋璟死所獻圖亦弊而徹去明皇遂怠於政親<lb/>
<pb n="KR4h0040_SBCK_052-10b"/>
見天寳之亂由是觀之靡不有初鮮克有終人君<lb/>
誠能慎終如始不敢逸豫則徳有堯舜之名體有<lb/>
喬松之夀豈不美哉<lb/>
右臣聞孟子曰我非堯舜之道不敢以陳于王前<lb/>
今朝廷始初清明臣雖學術淺陋惟是前代聖帝<lb/>
明王所以致治之迹可以爲法與夫暴君暗主所<lb/>
以召亂之道可以爲戒者乃敢告于左右古人有<lb/>
言曰舜何人也予何人也夙夜以思去其不如舜<lb/>
者就其如舜者是亦舜而已矣惟　陛下加意無<lb/>
忽則社稷幸甚天下幸甚<lb/>
<pb n="KR4h0040_SBCK_052-11a"/>
　　　　論韓維不當責降　吕　公著<lb/>
臣伏思　陛下自臨政以來慈仁寛大判别忠邪<lb/>
於輔弼之臣最加優禮故得上下安樂人情恱服<lb/>
今來韓維必是進對之間語言乖繆上觸龍鱗然<lb/>
維昨與范百禄爭論刑名等事若以爲性彊好勝<lb/>
則有之亦未見姦邪事迹若以　劾臣寮當有章<lb/>
䟽則自來大臣造膝宻論亦未甞須有章䟽此來<lb/>
批語所罪恐未足以宣示四方兼維素有人望久<lb/>
以直言廢棄　陛下始初清明方䝉收用忽然峻<lb/>
責罪狀未明慮必有讎嫌之人飛語中傷以惑聖<lb/>
<pb n="KR4h0040_SBCK_052-11b"/>
聽况五六十年來執政大臣不聞有此降黜恐中<lb/>
外聞之無不驚駭自此人情不敢自安臣又竊思<lb/>
皇帝陛下春秋方冨正賴　太皇太后陛下訓以<lb/>
仁厚之道調乎喜怒以復　仁祖之政若大臣倉<lb/>
卒被罪則小臣何以自保臣受　陛下恩與常人<lb/>
不同意欲致君於堯舜措國於不傾以報　陛下<lb/>
故今來雖當雷霆之怒不敢愛身以䧟　陛下於<lb/>
有過之地伏望少廻聖慮其批降指揮見只在臣<lb/>
處收掌聽候　聖旨<lb/>
　　　　請議恕私罪　韓　維<lb/>
<pb n="KR4h0040_SBCK_052-12a"/>
臣數見良吏善人以小過留滯而背已便已之徒<lb/>
不廢遷擢竊尋其端蓋朝廷之制私罪雖得輕法<lb/>
常爲仕進之累公坐雖大一時被責則復升進矣<lb/>
伏以國家賦䘵命官本爲治人而無狀之吏廢職<lb/>
以遂苟且之意壊法以行姑息之政計其用意豈<lb/>
復在公夫緣私致罪惡或止身廢職壊法其害及<lb/>
國二者相校孰爲輕重伏望聖慈特詔有司議私<lb/>
罪之可恕者稍遇留礙以通滯材公坐有害者重<lb/>
加困抑以儆慢夷<lb/>
　　　　論勑不由銀臺司　韓　維<lb/>
<pb n="KR4h0040_SBCK_052-12b"/>
臣近以黜吕誨等勑不由門下封駮司甞面具論<lb/>
奏及兩上章乞正官法並未䝉聖慈施行臣伏以<lb/>
紀綱法度聖王所以維御邦國使不危而安者也<lb/>
其所措意皆關諸盛衰固不爲一日設也譬之猶<lb/>
舟之有維楫馬之有衘轡今有人于此將假二物<lb/>
以出萬里之塗而自毁其維楫絶其衘轡則人人<lb/>
知其有奔僨沈溺之憂矣臣近對崇政殿亦甞以<lb/>
此理上陳　陛下初不省察又以失職求賜罷黜<lb/>
而聖慈再三敦諭不令投進文字臣僶俛而退猶<lb/>
望　陛下寤前之失特詔有司修明舊法以防將來<lb/>
<pb n="KR4h0040_SBCK_052-13a"/>
之患而章上輙不出使臣不得少伸職業坐守空<lb/>
名以䝉貪禄曠官之謗進退實亦難處伏望　聖<lb/>
慈以臣此狀并前兩奏降付中書門下商量施行<lb/>
臣不敢枉道以阿人主之意愛身以壊祖宗之法<lb/>
惟陛下裁處<lb/>
　　　　請不汎於諸家爲潁王擇妃　韓　維<lb/>
臣累日以來傳聞禁中汎至諸臣之家爲潁王擇<lb/>
妃審如此者臣竊以爲非便臣聞夫婦者居室之<lb/>
大倫將以正家則承宗事以繼萬世之嗣故禮之<lb/>
用惟婚姻爲兢兢兢兢者慎之至也坊記曰諸侯<lb/>
<pb n="KR4h0040_SBCK_052-13b"/>
不下漁色故君子逺色以爲民紀此言諸侯不得<lb/>
自於其國網取容色若捕魚然所以推逺女　爲<lb/>
民之紀法也伏以皇子潁王孝友聦明動遵法度<lb/>
方嚮經學以觀成徳今卜族授室其繫尤重臣愚<lb/>
以爲冝歴選勲望之家慎擇淑哲之媛考古納采<lb/>
問名之義以禮之不冝苟取華色而已近世簡棄<lb/>
禮教不以爲務婚娶之法自朝廷以及民庶蕩然<lb/>
無制故風俗流靡犯禮者衆賢士大夫未甞不發<lb/>
憤嘆息竊幸國家有以振之今　陛下始初清明<lb/>
爲元子求婦而事出苟簡殆非所以矯世厲俗反<lb/>
<pb n="KR4h0040_SBCK_052-14a"/>
之雅正且無以示潁王使知室家之道在徳而不<lb/>
在色也傳稱尤物足以移人詩詠淑女幾以配上<lb/>
此誠智士仁人見微知終逺覧禍福之原爲後世<lb/>
戒也　陛下不可不加聖意焉臣獲侍宸陛且官<lb/>
王府苟益萬一不敢不言干冐天威臣無任惶懼<lb/>
激切之至<lb/>
　　　　論初御殿三事　韓　維<lb/>
臣竊聞　陛下以來日御便坐聽政臣愚慮所及<lb/>
輙有三事以爲慎始正本之助幸　陛下省察一<lb/>
者　陛下新罹大憂方當以思親　慕爲意從權<lb/>
<pb n="KR4h0040_SBCK_052-14b"/>
聽政蓋是不得已者惟大事急務特賜裁決其餘<lb/>
且可闊略故事始見群臣及降坐入宫皆舉音號<lb/>
慟此高宗亮隂不言之意也二者執政皆兩朝顧<lb/>
命大臣人君所當與圖天下之務者也　陛下即<lb/>
位之初尤冝推誠加禮每事咨訪以盡其心　至<lb/>
于博謀群臣究極理道雖是美徳止可密禆聖慮<lb/>
及至決議論發號令必湏經由二府施行乃合政<lb/>
體周公戒伯禽曰不使大臣怨乎不以蓋謂此也<lb/>
三者百執事各有職分惟當責任使人盡其能若<lb/>
王者代有司行事最爲失體孔子曰先有司是也<lb/>
<pb n="KR4h0040_SBCK_052-15a"/>
三體既正矣若夫恭已倡率隨事裁處則一繫聖<lb/>
斷也天下大事不可猝爲人君施設自有先後惟<lb/>
陛下加意慎重以副四海觀望臣不勝苦切涕泗<lb/>
之至取進止<lb/>
　　　　請舉遺逸<lb/>
臣伏見日者甞詔諸郡敦遣遺逸之士致之闕下<lb/>
者蓋二十餘人覆試秘閣皆命以官於時猥有謬<lb/>
舉者士論譁沸於是不復再舉今間年取進士擢<lb/>
第者二百人其所失者爲不少矣而士大夫不以<lb/>
爲恠一爲敦遣而疵謗百出蓋進士習熟之久而<lb/>
<pb n="KR4h0040_SBCK_052-15b"/>
敦遣起於一日此論者未足以爲輕重而亦有媢<lb/>
疾者間之也臣欲乞復置此科而稍爲增損蓋孔<lb/>
子爲政必先正名漢之聘士不應召者則令敦遣<lb/>
就道豈有朝入科塲暮爲敦遣者哉冝正其名謂<lb/>
之舉遺逸間嵗隨科塲發解後有不預薦者開封<lb/>
國學及諸路各舉一人又至禮部奏名後有不預薦者<lb/>
許主文共舉五人並至御試時試策三兩道中第<lb/>
者别爲一榜命官入仕即與正進士同如以爲歳<lb/>
增中第者差多即却乞於進士數内减不合格者<lb/>
二十人以均之庶幾郡縣豪俊不至遺於草萊矣<lb/>
<pb n="KR4h0040_SBCK_052-16a"/>
　　　　請置經略副使判官參謀　吕　大防<lb/>
臣竊觀自古設官之意必先置貳立副不以名位<lb/>
爲限者所以紓艱危而適順用聚聦明而濟不及<lb/>
也揔兵命將尤重其選以漢唐事言之大將軍有<lb/>
長史司馬從事節度使有副使判官參謀其自小<lb/>
官而登寄任立功効者不可勝數本朝　祖宗以<lb/>
來實用此法故名臣不絶而夷狄畏服竊見今縁<lb/>
邊經略使獨任一人而無僚佐謀議之助雖有副<lb/>
揔管鈐轄之屬皆奉節制僃行陣非有折衝決勝<lb/>
之略預於其間朝廷每除一帥幸而得能者則一<lb/>
<pb n="KR4h0040_SBCK_052-16b"/>
路兵民實受其賜不幸而得不　者與焉則是以<lb/>
三軍之衆一聽庸人之所爲豈不可懼哉其弊蓋<lb/>
由朝廷不素養其材而取人之路又常太狹方今<lb/>
戎人旅拒邊患漸生若不早爲准僃閲試其能誠<lb/>
慮臨事用人不暇精選因而敗事所繫不細以臣愚<lb/>
見經略使各置副使或判官一人朝廷選差素有<lb/>
才略職司以上人充參謀一人委經略使奏辟知<lb/>
邊事有謀略知縣以上充如此則可用之士不以<lb/>
位下而見遺中材之帥又以人謀而獲濟兼得以<lb/>
博觀已試之效以僃緩急之用講緝邉要莫先於<lb/>
<pb n="KR4h0040_SBCK_052-17a"/>
此<lb/>
　　　　論章悙　范　純仁<lb/>
臣近見執政議論以章悙父將九十因明堂恩霈<lb/>
之後欲請除一鄉郡使便其親臣但見其可禆仁<lb/>
化不慮其他遂共以爲當然繼而聞三省奏上<lb/>
陛下即賜俞允臣以　陛下天地之仁念其垂年<lb/>
之親不録往咎臣實喜不自勝遂於簾前仰賛聖<lb/>
徳以謂自古臣子無如今日遭逢繼聞諫官有言<lb/>
陛下遂寝前命亦是聖心從諫之美前日更䝉宣<lb/>
諭此事三省有失思慮戒其今後不得如此臣愚<lb/>
<pb n="KR4h0040_SBCK_052-17b"/>
恐有言者以謂朝廷所怒之人不當遽有開陳又<lb/>
謂執政都徇人情必有主張之者致煩　陛下戒<lb/>
勑宣諭丁寕微臣固佩服聖訓然有未盡之懇亦<lb/>
當罄竭敷陳方　陛下息於求治之時是臣子知<lb/>
無不爲之際豈宜顧慮形迹畜縮周防兼今所用<lb/>
大臣多是老於患難　陛下奬之使進尚恐心志<lb/>
不鋭思慮太周若更戒使逺嫌則恐顧避保身自<lb/>
防不暇在　陛下愛惜諸臣則爲恩徳之厚若使<lb/>
輔翊聖政却慮事無所禆蓋人臣以匪躬自信爲<lb/>
難依阿固寵爲易若今容其所易沮其所難則其<lb/>
<pb n="KR4h0040_SBCK_052-18a"/>
間希意顧望之人翻爲得計甚非朝廷之福臣昔<lb/>
見　仁宗皇帝推委執政一無所疑凡所差除多<lb/>
便從允而使臺諫察其不當隨事論奏小則旋行<lb/>
改正大則罷免隨之使君臣之恩意長存朝廷之<lb/>
紀綱自正是以四十餘年不勞而治况　陛下方<lb/>
稽　仁皇之治聖度如天從諫不倦任賢不疑録<lb/>
人之功忘人之過皆是自古人君所難若更垂拱<lb/>
責成逸於委任臺諫糾其誤謬侍從罄其論思郡<lb/>
臣一徳一心　陛下無爲無事自然不須防慮百<lb/>
職具修坐致太平垂休萬世天下幸甚<lb/>
<pb n="KR4h0040_SBCK_052-18b"/>
　　　　論黄河　范　純仁<lb/>
臣昨日伏覩内降指揮黄河未復故道終爲何北<lb/>
之患王孝先等所議已甞興役不可中罷冝接續<lb/>
功料向去決要回復故道者臣聞聖人有三寳曰<lb/>
慈曰儉曰不敢爲天下先言此三道人君當保而<lb/>
持之不失者也又曰惟天爲大惟堯則之蓋天不<lb/>
言而四時成所以堯舜垂衣拱手而天下大治者<lb/>
由此道也且君心欲如盤水當使平正而無所趣<lb/>
向則免偏側傾覆之患蓋天下大勢惟人君所向<lb/>
群下競趍如山之摧小失其道則非一言之力可<lb/>
<pb n="KR4h0040_SBCK_052-19a"/>
回故居上者不可不慎也臣今竊詳所降指揮謂<lb/>
決要回復故道以聖意已有所向而爲天下先矣<lb/>
臣聞先朝因人建議以謂夏國微弱若不早取必<lb/>
爲北虜所兼偶　先帝不出建議者之名但以御<lb/>
批令邊臣相度而希㫖生事之徒以爲萬全必勝<lb/>
剋日可得遂興靈武之師後貽永樂之患致　先<lb/>
帝獨當其憂群臣無一人受其責者至今疲耗未<lb/>
復此　陛下所親見不可不爲深鍳也臣乞面諭<lb/>
執政前日降出文子卿等已是但一面商議却使<lb/>
進入若别有所見亦湏各自開陳如此則免希合<lb/>
<pb n="KR4h0040_SBCK_052-19b"/>
之臣妄測聖意輕舉大役上誤朝廷所有黄河利<lb/>
害乞付之郡臣有司子細商議以求必當如此則<lb/>
聖心不勞而堯舜之治可致矣<lb/>
　　　　請寛蔡確貶責<lb/>
臣伏見蔡確之罪天地不容而　陛下不速嚴誅<lb/>
許其開析復令執政徐議其罪足見聖人存心正<lb/>
合周書無逸皇自敬徳不復含怒之意但　陛下<lb/>
特以社稷爲念故發於睿斷行之不疑臣之愚心<lb/>
雖知蔡確死有餘罪復憂聖政或有所虧蓋<lb/>
陛下臨御以來政化清明如青天白日無輕氛薄<lb/>
<pb n="KR4h0040_SBCK_052-20a"/>
翳道徳純備如精金美玉無纎瑕小疵今以一姦<lb/>
臣之故煩朝廷行希闊之刑天下乆安人所罕見<lb/>
必生疑懼復恐貽之將來垂之史䇿薄有擬議則<lb/>
於聖徳聖功深爲可惜在臣負恩竊位罪不容誅<lb/>
蓋如父母之有逆子雷霆鬼神所不能貸至若父<lb/>
母親置於必死之地則却恐傷恩臣之區區實在<lb/>
於此　陛下保完社稷之心天地神明之所照鍳<lb/>
而微臣愛惜　陛下聖政之心亦應　陛下可察<lb/>
不避一身之萬死而展補報之愚衷惟願睿慈曲<lb/>
加詳慮所有再行重責伏乞付與帥臣已下商量<lb/>
<pb n="KR4h0040_SBCK_052-20b"/>
所貴責歸臣佐不累聖明無任愛君激切之至<lb/>
　　　　請放吕大防等逐便<lb/>
臣遭逢雖久報德無聞衰病寖加叨逾爲懼前年<lb/>
陛辭之日親承徳音許其凡有奏陳但入文字臣<lb/>
感噎受命緘黙至今曾微片言上禆聖化愚衷惓<lb/>
惓終覬一伸竊見吕大防等竄謫江湖已更年祀<lb/>
未䝉㤙㫖乆困拘囚其人等或年齒衰殘或素縈<lb/>
疾病不諳水土氣血向衰骨肉分離舉目無告將<lb/>
恐隕先朝露客死異鄉不惟上軫聖懐亦恐有傷<lb/>
和氣仰惟　陛下聖心仁厚天縱慈明法大舜之<lb/>
<pb n="KR4h0040_SBCK_052-21a"/>
用中建皇極而在宥每頒赦令不間罪辜至於斬<lb/>
絞重囚髠黥徒隷咸蒙原宥亦許放移豈有股肱<lb/>
近臣簪履舊物肯忘軫惻常俾流離但慮一二執<lb/>
政之臣責其往事嫉之太甚以謂今日之愆皆其<lb/>
自取啓廸之際不爲詳陳殊不思吕大防等得罪<lb/>
之由只因持心失恕好惡任情以異已之人爲怨<lb/>
讎以疑似之言爲謗訕違老氏好還之戒忽孟軻<lb/>
反爾之言誤國害公覆車可鑑豈可尚遵前轍靡<lb/>
恤效尤在漢有黨錮之寃在唐有牛李之禍後皆<lb/>
淪胥善類貽患朝廷數十年間未能消弭比來若<lb/>
<pb n="KR4h0040_SBCK_052-21b"/>
非宸衷獨斷聖慮詳思灼見本根絶其萌漸盡屏<lb/>
猜嫌之迹特垂曠蕩之恩皆因大禮赦文放令逐便<lb/>
使得自新改過免爲羈旅之熒魂籠鳥鼎魚咸獲<lb/>
相忘於至道神功聖徳萬世歌謡臣無任䖍懇激<lb/>
切之至取進止<lb/>
皇朝文鑑卷第五十二<lb/>
<pb n="KR4h0040_SBCK_052-22a"/>
</p>
<p>
</p>
  </div>
</body>
</text>
</TEI>
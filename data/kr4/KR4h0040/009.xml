<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_009-1a"/>
皇朝文鑑卷第九<lb/>
　賦<lb/>
　　　北渚亭賦　晁　𥙷之<lb/>
　　　黃樓賦　秦　觀<lb/>
　　　送將歸　蔡　確<lb/>
　　　天下爲一家賦　吕　大鈞<lb/>
　　　南征賦　邢　居實<lb/>
　　　宣防宫賦　劉　跋<lb/>
　　　　北渚亭賦　晁　𥙷之<lb/>
北渚亭熈寜五年集賢校理南豐曽侯鞏守齊之<lb/>
<pb n="KR4h0040_SBCK_009-1b"/>
所作也蓋取杜甫宴歷下亭詩以名之所謂東藩<lb/>
駐皂蓋北渚凌清河者也風雨廢乆州人思侯猶<lb/>
能道之後二十一年而祕閣校理南陽晁𥙷之來承<lb/>
守乏侯於𥙷之丈人行辱出其後訪其遺文故事<lb/>
廑有存者而圃多大木歷下亭又其最髙處也舉<lb/>
首南望不知其有山嘗登所謂北渚之址則羣峯<lb/>
屹然列於林上城郭井閭皆在其下陂湖迤邐川<lb/>
原極望因太息語客想見侯經始之意曠然可喜<lb/>
非特登東山小魯而巳廼撤池南葦間壞亭徙而<lb/>
復之請記其事𥙷之曰賦可也作北渚亭賦其詞曰<lb/>
<pb n="KR4h0040_SBCK_009-2a"/>
登爽丘之故墟兮睇岱宗之獨立根旁礴而維坤<lb/>
兮支扶踈而走隰跆琅邪與鉅野兮梁清濟而北<lb/>
出前湠漫而將屯兮後嶊嶉其相襲坯者扈者嶧<lb/>
者垣者礜者磝者障魯屏齊曰惟歷山或肺附之<lb/>
箕拱環連勢厓絕而脉泄兮萬源發於其間谷射<lb/>
沙出浸淫潗濈瀺灂汨泌澎濞㴾潏忽瀵起而成<lb/>
川經營一國其利汾澮防爲井沼壅爲碓磑得平<lb/>
而肆廼滉漾而滂沛經民閭而貫府舎兮瀦爲池<lb/>
之千畒惟守之居面巖背阻邈闉闍之遺址兮肇<lb/>
嘉名乎北渚悲經始之㡬何兮牛羊牧而宇顚非<lb/>
<pb n="KR4h0040_SBCK_009-2b"/>
境勝之爲難兮善擇勝之爲難嘗試觀夫其園千<lb/>
章之萩合抱之楊立而成阡躋歷下之岧嶤望南<lb/>
山之孱顔脩榦大枝出櫩造天藐砠岫之蔽虧乍<lb/>
髣髴其雲煙思僊人之樓居尚輕舉而髙飜盍駕<lb/>
言其北游登斯渚而盤桓崗巒忽其翔舞萩楊眇<lb/>
以如箸撫千里於一眒收城郭乎環堵其下陂湖<lb/>
汗漫葭蘆無畔菱荷荇藻蘅荃杜茞衆物居之浩<lb/>
若煙海歳秋八月草木始衰乃命罾罟觀魚其脽<lb/>
鳴桹四合方舟順涯鱨鯉窘乎深塘兮鴻鴈起於<lb/>
中泜復有桂舫蘭枻浮游其中榜歌流唱自西徂<lb/>
<pb n="KR4h0040_SBCK_009-3a"/>
東纎餌投隈微鱗掛空客顧而嬉傾盂倒鍾明月<lb/>
出於缺嶺夕陽眇其微紅天耿耿而益髙夜寥寥<lb/>
其方中駭河漢之衝波披海岱之泠風恐此樂之<lb/>
難留兮願乗槎乎星渚期韓終與偓佺兮采芝英<lb/>
乎瑶圃庶忘老而遺死兮路漫漫其脩阻於是酒<lb/>
酣太息中座語客曰自昔太公奄有此丘是征五<lb/>
侯桓公用之攘狄尊周方其盛時山河十二號稱<lb/>
東秦臨菑遨樂中具五民秋田靑丘實囿海濵而<lb/>
薛又其小邑也區區之賦食三千人其彊孰與比<lb/>
哉觀華不注朅其孤巘虎牙桀立芙蓉菡蓞尚想<lb/>
<pb n="KR4h0040_SBCK_009-3b"/>
三週追奔執韅下車取飲僅以身免困責質於蕭<lb/>
同尚何私乎紀甗而齊自是亦不競矣夸奪勢窮<lb/>
雖彊安在事以日遷而山不攺則物之可樂固不<lb/>
可得而留也認而有之來不可持所玩無固去何<lb/>
必悲此齊侯之所雪涕而晏子之所竊嗤也今我<lb/>
與客論古人則知述属有感而歔欷豈不重惑也<lb/>
哉仕如行賈孰非逆旅託生理於四方固朝秦而<lb/>
暮楚曽無必於一笑尚何知乎千古於是客囅然<lb/>
喜再拜舉觴而前曰凡主人言理實易求而我曠<lb/>
然巳忘昔憂使客常滿使酒不空請壽主人如漢<lb/>
<pb n="KR4h0040_SBCK_009-4a"/>
孔公主人亦辴然喜受飲反觴執客之手而言曰<lb/>
詩固有之未見君子憂心忡忡旣見君子云胡不<lb/>
樂再拜洗觴而酬客舎然大笑<lb/>
　　　　黃樓賦　秦　觀<lb/>
太史蘇公守彭城之明年旣治河決之變民以更<lb/>
生又因修繕其城作黃樓於東門之上以爲水受<lb/>
制於土而土之色黃故取名焉樓成使其客髙郵<lb/>
秦觀賦之其辭曰<lb/>
惟黃樓之瓌瑋兮冠雉堞之左方挾光晷以橫出<lb/>
兮干雲氣而上征旣要眇以有度兮又洞逹而無<lb/>
<pb n="KR4h0040_SBCK_009-4b"/>
旁斥丹雘而不御兮爰取法於中央列千山而環<lb/>
峙兮交二水而旁奔岡陵奮其攫拏兮谿谷效其<lb/>
吐吞覽形勢之四塞兮識諸雄之所存意天作以<lb/>
遺公兮慰平日之憂勤繄大河之𥘉决兮狂流漫<lb/>
而稽天御扶揺以東下兮紛萬馬而爭前象罔出<lb/>
而侮人兮螭蜃過而垂涎微精誠之所貫兮㡬孤<lb/>
墉之不全偷朝夕以昧逺兮固前識之所羞慮異<lb/>
日之或然兮復壓之以兹樓時不可以驟得兮姑<lb/>
從容而浮遊儻登臨之信美兮又何必乎故丘觴<lb/>
酒醪以爲壽兮旅殽核以爲儀儼雲霄以爲侍兮<lb/>
<pb n="KR4h0040_SBCK_009-5a"/>
笑言樂而忘時發哀彈與豪吹兮飛鳥起而參差<lb/>
悵所思之遲暮兮綴明月而成詞噫變故之相詭<lb/>
兮遒傳馬之更馳昔何負而遑遽兮今何暇而遨<lb/>
嬉豈造物之莫詔兮惟元元之自貽將苦逸之有<lb/>
數兮疇工拙之能爲韙哲人之知其故兮蹈夷險<lb/>
而皆冝視蚊虻之過前兮曽不介乎心思正余冠<lb/>
之崔嵬兮服余佩之焜煌從公於樓兮聊裴回以<lb/>
倘佯<lb/>
　　　　送將歸賦　蔡　確<lb/>
昔人之言秋意也曰若在逺行登山臨水送將歸<lb/>
<pb n="KR4h0040_SBCK_009-5b"/>
此其平日游子之所悲怨慕悽愴尚不能自支<lb/>
而况於予乎戀髙堂之慈愛積三歳之違離余親<lb/>
屬子以侍我行且復命於庭闈其送子也乃在粤<lb/>
嶺之南溟海之西洗亭之側瀘水之湄出門躑躅<lb/>
以將别仰天涕泣之交頥浮雲爲我變色行路爲<lb/>
我齎咨而况於予乎予方省愆念咎藿食布衣髪<lb/>
如秋霜形如槁枝子見吾親勿以告之　明明二<lb/>
聖仁如天也雷霆雨露固有明也孤臣放逐乆當<lb/>
憐也晨夕定省歸可期也子告吾親其以斯也居乎<lb/>
天下之險處乎人跡之稀觸氛霧以罙入仗忠信<lb/>
<pb n="KR4h0040_SBCK_009-6a"/>
而不疑以余之故而兩走乎萬里嗟如子者其誰<lb/>
周楚之郊余親所棲瞻彼白雲予留子馳安得借<lb/>
翰於鴻鵠徑從子而奮飛也<lb/>
　　　　天下爲一家賦　吕　大鈞<lb/>
古之所謂天下爲一家者盡日月所照以度地極<lb/>
舟車所至以畫疆以八荒之際爲蕃衞以九州之<lb/>
限爲垣墻列國則羣子之舎王畿則主人之堂凡<lb/>
民之賢而不可逺者皆我之父兄保傳愚而不可<lb/>
棄者皆我之㓜稚獲臧理其財乃上所以養下之<lb/>
道分責之事乃下所以事上之常渾渾然一尊百<lb/>
<pb n="KR4h0040_SBCK_009-6b"/>
長以酙酌其教令萬卑千㓜以奉承其紀綱貿遷<lb/>
有無而不知彼我之實損益上下而不辨公私之<lb/>
藏大矣哉外無異人旁無四鄰無㓂賊可禦無閭<lb/>
里可親一人之生喜如似續之慶一人之死哀若<lb/>
功緦之倫一人作非不可不媿亦我族之醜一人<lb/>
失所不可不閔亦吾家之貧尊賢下不肖則父教<lb/>
之義嘉善矜不能則母鞠之仁朝覲㑹同則㓜者<lb/>
之定省承禀廵守聘問則長者之教督撫存嗚呼<lb/>
周德旣衰斯道斯屈析爲十二并爲六七勢不相<lb/>
統亂從而出忘祖考之訓則刼奪其屢盟之時輕<lb/>
<pb n="KR4h0040_SBCK_009-7a"/>
骨肉之命則戰死於爭城之日曲防遏糴以幸其<lb/>
災縱諜用間以乗其失乖睽有甚於闚墻鬪很不<lb/>
離於同室迨至秦政以強自吞推所不愛以殘自<lb/>
昬斧斤親刄其九族塗炭自隳其一門興阡陌而<lb/>
廢井田則委貨財於盗賊之手置郡縣而罷封建<lb/>
則託婦子於羈旅之屯貧冨不均㡬臣僕其昆弟<lb/>
苟簡不省皆土苴其子孫自漢以來終亦不復<lb/>
雖有王侯而不得輒預其政雖有守令而不得乆<lb/>
安其禄譬之錦衣玉食縱無所用之子雕車良馬<lb/>
委不善御之僕門庭雖存亦何足以統制閨門無<lb/>
<pb n="KR4h0040_SBCK_009-7b"/>
法則何縁而雍睦豪疆日橫而畧無鞭朴之制單<lb/>
弱日困而不識襁褓之鞠豈天理之固然寔人謀<lb/>
之不足甞聞之治亂有數廢興有主昔旣有離則<lb/>
今必有合彼旣可廢則我亦可舉惟盛德之難偶<lb/>
故曠時而未覩豈有待於吾君將一還於治古<lb/>
　　　　南征賦　邢　居實<lb/>
嗟予生之賤貧兮常坎壈而多憂汨東西與南北兮<lb/>
無畎畒以歸休皇六丗之十祀兮朅來賔夫京師<lb/>
奉晨昏于庭闈兮忽十年其于兹哀衆人之夢夢<lb/>
兮乗巇危以射利騖精神於末流兮固廉士之所<lb/>
<pb n="KR4h0040_SBCK_009-8a"/>
耻慕前哲之髙蹈兮臨川流而盥耳懼離群之孤<lb/>
陋兮將逺舉而復巳彼丗論之糾纆兮謂白圭爲<lb/>
多疪何我公之㓗清兮亦見尤於盛時皇命之不<lb/>
可淹兮方仲春而戒行惟甲子之良晨侍安輿而<lb/>
南征昔仲尼之去魯車遲遲以淹留此雖非吾之<lb/>
舊邦兮猶慘慘而懷憂賔朋肅駕而來餞兮班豆<lb/>
觴於水湄執余手以踟蹰兮不覺涕下而霑衣輈<lb/>
軋軋而不能前兮馬蕭蕭而反顧念長路之超逺<lb/>
兮恐白日之云暮敕僕夫使整駕兮遂奮𬒮而辭<lb/>
去將發<graphic n="KR3006" url="https://raw.githubusercontent.com/kanripo/KR-Gaiji/master/images/KR3006.png" mimeType="image/png"/>而回首兮望國門之穹崇唯小人之眷<lb/>
<pb n="KR4h0040_SBCK_009-8b"/>
戀兮情鬱結乎余衷經土山之盤䊸兮入空谷之<lb/>
鴻豁野曠蕩而無垠兮榛林蕭條而來風鹿<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
以鳴羣兮鳥嚶嚶而求犮悵遑遑於中野兮徒悁<lb/>
悒其誰咎晨脂車於諸阡兮夕稅駕于尉氏登髙<lb/>
丘以長嘯兮聲慷慨而凌厲想阮氏之風流兮停<lb/>
予車于山椒斯人不可得而見兮寄陳迹於蓬蒿<lb/>
時荏苒其不淹兮春草生兮靑青群雉挾雌以髙<lb/>
飛兮倉鶊得意而和鳴麥漸漸以𬒳隴兮遵微行<lb/>
而徂征欲淹留以容與兮心揺揺而靡寧平原坱<lb/>
莽以阤靡兮逈極目乎百里獨焭焭以逺遊兮曽<lb/>
<pb n="KR4h0040_SBCK_009-9a"/>
不得而少止歷釣臺之故丘兮渉潁水之溱溱望<lb/>
周襄之蕪城兮弔封人之圮墳魂飛揚而不反兮<lb/>
墓蕪穢而不治曽不得其死所兮豈純孝之可恃<lb/>
蹇邅回於水濵兮日掩掩其黃昏問捷徑於野人<lb/>
兮釋予馬於汝墳中且展轉而不能寐兮起視夜<lb/>
之何其僕夫告予以肅裝兮指明星而疾馳群山<lb/>
崴嵬而造天兮踐羊氏之北境企余足以長望兮<lb/>
南路眇其方永經昆陽之遺墟兮聊裴回而逡廵<lb/>
髙城曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>而特起兮雉堞隱嶙而猶存狐狢穴處<lb/>
於其下兮鼪鼯吟嘯而成羣蒿艾蓊薆以相依兮<lb/>
<pb n="KR4h0040_SBCK_009-9b"/>
枳棘鬱其榛榛悼漢氏之絶滅兮想丗祖之中興<lb/>
方巨滑之滔天兮恣豺狼之噬吞肆橫行於天下<lb/>
兮駈虎豹以爲羣仗大義而奮討兮實南土之裔<lb/>
孫運攙搶而一掃兮忽電滅而無存彼百萬之貔<lb/>
貅兮曽一旅之莫亢信天道之輔順兮豈人謀之<lb/>
不臧迄於今㡬千祀兮魂魄遊乎何郷冀髣髴其<lb/>
神靈兮歩徙倚而彷徨過宛葉而弭節兮陟方城<lb/>
之峨峨歎羈旅之無友兮彈劔鋏而浩歌覧陵阜<lb/>
之參差兮實鬻熊之舊疆不修德而恃險兮曽幾<lb/>
何而不亡宿上唐之候舘兮聽晨雞之悲鳴濯予<lb/>
<pb n="KR4h0040_SBCK_009-10a"/>
纓于泌水兮瞻桐栢之崎嶔飄風嫖怒以來東兮<lb/>
薄寒慘悽而中人雲漫漫以承空兮霰雪下而<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>
紛念佳人之阻脩兮嘆行役之多艱車䧟淖而不<lb/>
進兮馬頓轡而盤<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>僕夫憔悴以懷歸兮憩章陵<lb/>
而南邁奠濁醪于漢祠兮顧白水之如帶眞人一<lb/>
去而不返兮佳氣葱鬱而如在歷﨑嶇之九邑兮<lb/>
渉川路之千里心澹澹而忘食兮筋骨疲乎鞭箠<lb/>
唯君子之無累兮雖九夷其可居矧神農之所宅<lb/>
兮土深厚而無虞誦孔氏之法言兮疾没丗而無<lb/>
名就寂寞以閑處兮非予心之所慿植木蘭以爲<lb/>
<pb n="KR4h0040_SBCK_009-10b"/>
籬兮塗申椒以爲堂荃蕙披靡而盛茂兮衆香郁其<lb/>
芬芳優游偃息靜以索志兮又何必歸夫故郷<lb/>
　　　　宣防宫賦　劉　跋<lb/>
余以事抵白馬客道漢瓠子事感其語故賦曰<lb/>
元封天子旣乾封臨决河沉璧及馬慷慨悲歌河<lb/>
塞築宣防之宫燕其羣臣乃稱曰隤林竹兮揵石<lb/>
菑宣防塞兮萬福來顧眄意得詔問東方大夫樂<lb/>
乎朔進而跽曰君王佩乾符妥坤靈封岱岳禪云<lb/>
亭雷行焱馳一蹕四海力餘氣盈爰覽德水至於<lb/>
人靡遺智天不愛祉石城金墉屹立亭峙則又經<lb/>
<pb n="KR4h0040_SBCK_009-11a"/>
廣輪度棟宇裴回領畧心解目覩八隅九維千門<lb/>
萬戸沈嚴神麗秦帝之府於是植翠華喧靈鼉觴<lb/>
川流浩長歌神哉沛君心和患去喜至無所復加<lb/>
可謂樂矣然臣觀之未可謂無憂也天子愕眙不<lb/>
怡少焉顧曰亦有說乎朔再拜曰主臣盖聞大川<lb/>
之源發乎崑崙之神墟出陽紆與陵門道積石而<lb/>
沉游包渾淪與俱逝羗亹亹其徂征千里一曲萬<lb/>
里九折盤礴瀇滉呼洽沕潏蕩然長波激爲迅湍<lb/>
莽不知其幾何遂異派而同瀾巳而略廣武循大<lb/>
伾轔沛轢洛積爲委輸瀵沸出乎地上怳莫際其<lb/>
<pb n="KR4h0040_SBCK_009-11b"/>
焉如粤若神禹繼道作德範圍天儀聮絡地脉䟽<lb/>
排湠漫鐫鑿窄峉平野其蓺人有安宅化鱗介爲<lb/>
冠冕蓋千有八百國臣曽問遺黎遵海隅繇平成<lb/>
之徒駭下東光之胡蘇淵然覆鬴脩若馬頰如鬲<lb/>
及盤以簡以㓗太史分流參匯衆折然後安翔徐<lb/>
回脉脉並釃紆餘衍漾緜眇逶遲虬潜蛟伏波不<lb/>
得興視榮光與休氣茂玉檢而金繩煥乎三日而<lb/>
五色何必千歳而一清若夫羣雄逐兮位隔并山<lb/>
川圍兮氣弗宣託洶湧以爲貨兮阻厜㕒以自藩<lb/>
崇墉連蜷矗以相售兮巨浸瀺灂汨乎宛延立遮<lb/>
<pb n="KR4h0040_SBCK_009-12a"/>
害之亭謹白馬之津雉堞瞰其東區脫臨其西又<lb/>
東北留其行又西北繫其歸垂天之翼橫海之鱗<lb/>
豗隤膠葛曽不得搶榆枋而泛蹄涔匒匌勃鬱靡<lb/>
所容怒霆擊電掣歘巳脫兎益以桃華之流駛乎<lb/>
竹箭之馭彌滿澒洞千里四顧乃始伐薪石程<lb/>
疀汰鷄距之防橫鐻牙之木上下連環旁側伏闕<lb/>
竹落干緷夾㮴而下岌乎喘牛蹶若踶馬糗糧齊<lb/>
山徒庸成林商羊鼔舞澤門謳唫析骸樵蘇慘於<lb/>
長平之禍累塊珠玉埒乎水衡之藏諒人謀之或<lb/>
違將度數之適逢今夫呼吸潮汐關竅丘源洲潬<lb/>
<pb n="KR4h0040_SBCK_009-12b"/>
浮空澭泹旁穿井乍甘而撤舎麥未槁而培根何<lb/>
靈龜之下伏寓三峯乎層巓表泰紫之嶕嶢陋靈<lb/>
光之巋然長封爲扄土鍵石鐍守如崤函葉萬不<lb/>
拔然而燕雀賀而人吊枝葉茂而本撥財乏力屈<lb/>
河且再塞君王方且駐屬車以流觀啓離宫而落<lb/>
成却四載之乗勞負薪之臣舉烽賦酒飛輪奉牲<lb/>
戢長慮於一笑起駕望而慿陵神閑意定澹然無<lb/>
營語未旣天子數顧尚席推凡欲興臣朔逡巡却<lb/>
立不謝而退其後舘陶之役竟如東方大夫言<lb/>
皇朝文鑑卷第九<lb/>
</p>
<p>
</p>
  </div>
</body>
</text>
</TEI>
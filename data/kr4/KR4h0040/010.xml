<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_010-1a"/>
皇朝文鑑卷第十<lb/>
　賦<lb/>
　　　南都賦　王　仲旉<lb/>
　　　颶風賦　蘇　過<lb/>
　　　思子臺賦　蘇　過<lb/>
　　　參賦　米　黻<lb/>
　　　　南都賦　王　仲旉<lb/>
洛陽王仲旉侍親客于宋十有餘年矣宋南都也<lb/>
山川城邑人物風俗禽獸草木博觀而窮覧粗得<lb/>
其凡焉因藉華陽先生渙上公子爲問荅以賦詞<lb/>
<pb n="KR4h0040_SBCK_010-1b"/>
曰<lb/>
華陽先生與渙上公子歩于西山之隈環于竹圃<lb/>
之左<hi>囿有竹數百頃周四十一里水經曰睢水東南流歷于竹</hi>曰美哉邈乎土<lb/>
地之沃人物之夥也公子喟然歎曰先生睹斯而<lb/>
巳獨不聞徃者之事歟上自五帝中接三代下訖<lb/>
漢唐目擊而可知指陳而可喻請爲先生言之於<lb/>
顯樂國在睢之陽其地則宋其分則房夏豫周青<lb/>
秦碭漢梁帶以黍丘之野包以閼伯之疆盟豬出<lb/>
其右汳水更其旁渙榖濊猚漻淶逐黃<hi>城黃見左八水出宋</hi>
<hi>渙見元和志淶逐漻見圖經傳濊見北征記榖猚見水經</hi>從橫馳騖源分派張過乎<lb/>
<pb n="KR4h0040_SBCK_010-2a"/>
隕石之壄徑乎龍丘之岡行乎釣臺之渚出乎榖<lb/>
城之塘上接大河通于銀潢下逹渦泗匯于淮湘<lb/>
漰　嚳灂淼淼洋洋㵗㶔<graphic n="KR2699" url="https://raw.githubusercontent.com/kanripo/KR-Gaiji/master/images/KR2699.png" mimeType="image/png"/>淑潏潏湯湯若乃歷<lb/>
華里經汋陵乗襄塢陟貫城傍空桐而過沙隨階<lb/>
鴻口而升橫亭伊髙辛之帝子主大火而脩祀鄙<lb/>
葛伯之仇餉猗湯征之攸始嘉微子之啓封卒繼<lb/>
承於商氏訪桐盧之兩門孰丗逺而難紀企蒙城<lb/>
之故邑懷<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園之傲吏登北岡而逺瞰想橋公之<lb/>
德懿銘三鼎與征鉞曾餘光之未墜仰子喬之飈<lb/>
馭丗獨尚其丘墳臨繪水而徙倚<hi>繪水見述異志睢渙二水謂之</hi>
<pb n="KR4h0040_SBCK_010-2b"/>
誦相如之髙文閟雙廟之靈宇欽張許之威神忠<lb/>
義煥乎日月丗彌乆而逾新英風激於萬代如想<lb/>
見乎其人觀山川人物之舊纔得其凡而略之僕<lb/>
固未能詳也若宫室苑囿之盛池沼臺榭之廣侈<lb/>
靡誇前光輝絕後惟梁孝王有足稱者僕願繼其<lb/>
說而先生自覧其切焉漢有天下至文而昌九族<lb/>
敦序帝室以光乃命子武俾侯于梁惟梁大國城<lb/>
四十餘北限泰山之險西界髙陽之墟禦備東南<lb/>
則九州之奥區焉廣衍沃壤則天下之膏腴焉於<lb/>
是舎大梁之故土卜睢陽之新都傍漻城而連屬<lb/>
<pb n="KR4h0040_SBCK_010-3a"/>
起甬道以縈紆外廣池洫内經郭郛陋九筵與百堵<lb/>
法上國之規模發小鼔以始倡下節杵而和之流<lb/>
樂府而度曲豈餘音之獨遺於是乃作曜華之宫<lb/>
儗阿房與林光鬱正殿之<graphic n="KR1976" url="https://raw.githubusercontent.com/kanripo/KR-Gaiji/master/images/KR1976.png" mimeType="image/png"/>虆巍然起乎中央散<lb/>
彤彩而澔涆復煒煒以煌煌驚虬龍於金楹乍矯<lb/>
首以騰驤軒鸞翥於飛甍欲乗風而下翔歷太階<lb/>
之寳砌駢璧瑛與玉璫光陸離而眩目足幾徃而<lb/>
徜徉旁有曲室後連洞房叫窱窈窕仰不見陽列<lb/>
方䟽而散騎玉女睨而悠颺又有宴間之舘寔曰<lb/>
忘憂文章灝博卓落瑰竒者萃乎其中貢以文鹿<lb/>
<pb n="KR4h0040_SBCK_010-3b"/>
白鶴參以渌酃細柳間以連璋沓璧綴以清管弱<lb/>
絲東苑望囿三百餘里駿鸃鷦<graphic n="KR2519" url="https://raw.githubusercontent.com/kanripo/KR-Gaiji/master/images/KR2519.png" mimeType="image/png"/>山鵲野雉守狗<lb/>
戴勝鴝鵒翡翠聲音相聞翶翔徃來萬端鱗崪不<lb/>
可勝記其木則檉松楩柟楸梧柘橿欃檀木欄栟<lb/>
櫚豫章華楓翠槐古檜朱楊雲封霧鏁臨谷𬒳岡<lb/>
其果則樝梨梬栗素奈朱櫻紫棗來禽呉橘楚橙<lb/>
其草則蕙若蘭茞䕷蕪蓀蘢杜蘅菥　江蘺芎藭<lb/>
庭蕉聳緑堦藥飜紅糅以忘憂合歡之嘉植雜以<lb/>
避暑延壽之芳叢芬芬馥馥蒙蒙芃芃其竹則篔<lb/>
簹籦䈽　䇙篈篃踈篁密篠布壠夾池檀欒蓊葺<lb/>
<pb n="KR4h0040_SBCK_010-4a"/>
婀娜陸離露滋雪映風靡雲披於是乎複道連綿<lb/>
亘數千歩飛閣層樓動以百數　望平臺與離宫<lb/>
瞟眇忘其何所中有百靈煙嵐竒秀表以落猿之<lb/>
巖環以捿龍之岫旣盤紆以茀鬱亦映帶其左右<lb/>
面百尺之深潭瀬鳴玉之清溜升望秦之峻嶺懷<lb/>
故關而回首維彼蠡臺在城之西勢千仭而崛起<lb/>
豈終日之可躋攀未半而神悸意欲下而復迷驚<lb/>
斗杓之頫逼頎霓鬛之下垂疑眞仙之攸舘非人<lb/>
寰之所棲屹清冷之對峙復偃蹇以穹隆上慿危<lb/>
檻之崢嶸怳忽不知其幾重下瞰清淵之澄澈金<lb/>
<pb n="KR4h0040_SBCK_010-4b"/>
碧倒影乎其中旁接鴈池緑爭漪漣秋浪漲雨春<lb/>
波拍天鶴洲背其後鳬渚面其前棹女謳而蕩漿<lb/>
漁人集而叩舷水禽則有鸊鷉鳵鶂鴐鵝鷺鷗鳬<lb/>
鶵鶴子鵠侣鴻儔翶翔　載沉載浮旣瀺灂而<lb/>
隨波蹔蜚鳴而驚舟水草則有藨苧薠莞蒹葭蒲<lb/>
蔣白蘋緑荇芡實蓮房雨濯幹而増緑風翍華而<lb/>
吐芳王臨是國綽有餘閑思遊東苑縱獵乎其間<lb/>
於是乘雕玉之輿馴寅褭之馬紛萬騎之徒騖千<lb/>
乗之駕服太阿之雄劔靡彩虹之珠旂鳴和鑾以<lb/>
玲瓏翳羽蓋以葳蕤安國奉轡嚴忌附輿扈從橫<lb/>
<pb n="KR4h0040_SBCK_010-5a"/>
出並山之隅左許少右專諸依岡爲罝因川爲漁<lb/>
奮駭百獸電激雷驅搤雄螭蹵豪豬<graphic n="KR1495" url="https://raw.githubusercontent.com/kanripo/KR-Gaiji/master/images/KR1495.png" mimeType="image/png"/>犀犛轔麕<lb/>
麌轢游嶲<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>駏驉弓不妄發應聲而殊鋌不虚擲<lb/>
洞胷穿髃山殫谷盡孑然無餘於是梁王弭節而<lb/>
還容與委虵徘徊徃來其樂未衰相與賔客復遊<lb/>
於鴈鶩之池登龍艦飛鳳蓋釣錦鱗出文貝弋白<lb/>
鷴挂黃鶴鶬鴰下鷫鷞落薄暮日斜俛仰極樂獲<lb/>
獸之多弋禽之衆子虚之所遺西賔之所略也馳<lb/>
騁少怠明日乃宴于平臺召相如延鄒枚綺席列<lb/>
雕屏開膾猩脣炙豹胎酌金漿之酎觴縹玉之醅<lb/>
<pb n="KR4h0040_SBCK_010-5b"/>
吹紫鳳之簫擊靈鼉之鼓聆遼滇之歌睇巴渝之<lb/>
舞又有邯鄲曼姬燕代麗女輕祛靚粧綽約媚嫵<lb/>
明眸微睨色授神予於是衆客皆醉頺然忘歸浩<lb/>
歌起舞獻壽考無疆之詩曰君王淵穆德日躋間<lb/>
暇遊宴樂無涯願千秋兮萬歳常與日月爭光輝<lb/>
先生曰噫公子何謂兹邪若公子所謂重耳而輕<lb/>
目榮古而陋今膠以人物之陳迹炫以山川之舊<lb/>
經又烏覩　大宋之盛乎夫　大宋之開基也肇<lb/>
自商丘大啓土宇創洪圖而遺億代一帝統而超<lb/>
邃古萬國𬒳德澤四裔暢皇武西盪巴蜀東澹海<lb/>
<pb n="KR4h0040_SBCK_010-6a"/>
漘北指幽薊南曜朱垠天乙七十里而興王姬周<lb/>
三十丗而卜宅曽何足云至于祥符之際累盛而<lb/>
重熈増太山之髙禪梁父之基神祇安妥日星光<lb/>
輝寶符瑞應萃乎斯時於是廵方㝢幸亳社動天<lb/>
輅備法駕海夷獻珍黃雲覆野就見百年存問鰥<lb/>
寡明壹法度赦宥天下當是時也翠華廻馭龍斾<lb/>
載揚廼睠兹土如歸故郷觀紫氣於芒山辨白水<lb/>
於南陽洒翔鸞之神翰掞鴻藻之天章於是建南<lb/>
京陪上國首諸夏作民極對列乎浚郊相輝乎洛<lb/>
宅頒慶洞開歸德峻峙<hi>端門曰頒慶正殿曰歸德</hi>若閶闔之特<lb/>
<pb n="KR4h0040_SBCK_010-6b"/>
闈連馺娑與枍指偉宫室之光明仰觚稜之神麗<lb/>
儉不至陋奢不逾侈旁立原廟<hi>慶宫宫官日事酌三聖神御奉安鴻</hi>
<hi>獻</hi>巋㠑穹崇殿實有三一祖二宗顯文謨而承武<lb/>
烈彌萬祀而無窮觀其英豪之域冠蓋相望元勲<lb/>
雋老五姓寔昌<hi>肅張文定寓睢陽者凡五族杜正獻趙康靖王文忠蔡敏</hi>蹈先<lb/>
生之學舎<hi>于雎陽爲諸郡之先祠堂存焉祥符中正素戚先生始建學舎</hi>溢誦聲<lb/>
以洋洋敬鄭公之碩德仰文正之餘芳<hi>文正甞游冨鄭公范</hi>
<hi>此學於</hi>俯浪宕之舊渠<hi>名浪宕/汴渠一</hi>廻伊洛之清流<hi>中引熈寜</hi>
<hi>于汲洛水入</hi>釃江呉之漕粟浮寶鷁之千舟若乃昭仁<lb/>
崇禮廻鸞祥輝<hi>門名南都四</hi>連闤帶闠列隧通畿萬商<lb/>
<pb n="KR4h0040_SBCK_010-7a"/>
千賈鱗集羽歸星布纎麗山積瑰竒來不可抑徃<lb/>
不可羈南獠蠻而東濊貊紛大貝與明璣其軍旅<lb/>
則棘門細柳連緫百營馭以驍將厲以犀兵時以<lb/>
蒐獮之際陣以魚麗之形扼一都之衝㑹耀萬里<lb/>
之天聲其原野則田疇彌望不可計數浸以曜漁<lb/>
之源𬒳以沃壤之土舉趾即雲荷鋤廼雨芃芃離<lb/>
離禾麥稷黍其亭舘内之則有流觸渌波檜隂四<lb/>
合照碧妙峯武備道接外之則有朝雨暮雲暖風<lb/>
殘月又有王觴金縷光華宴喜嘶馬落帆芳草柳<lb/>
枝之列<hi>枝十二亭名自流觴至柳</hi>聮觀光與望雲<hi>二亭名觀光望雲</hi>指<lb/>
<pb n="KR4h0040_SBCK_010-7b"/>
中天之巍闕其池沼則東西二湖　迢迢水<lb/>
澄似鏡波泛如潮窺馴鷺於别渚<hi>於南湖作賦以晏元獻放馴鷺</hi>
<hi>紀</hi>識海鴈於舊橋<hi>置湖中名其橋曰海鴈夏文莊自青社携二鴈</hi>爾乃金<lb/>
魚分籥玉麟剖符命夫輔弼耆德侍從鴻儒鎭撫東<lb/>
土保釐此都視先王之遺民愛風俗之安舒乗剸<lb/>
繁之多𥙿覺坐嘯而有餘陟髙臺而環望悟神意<lb/>
之自如臨緑水而暫止疑放曠於江湖若予之所<lb/>
舉僅知其髣髴十分未得其一隅吾子徒聞孝王<lb/>
之遺風舊迹不暏　大宋之豐功偉烈也徒詫梁<lb/>
國故墟之名不知　藝祖興王之實也徒誇兎園<lb/>
<pb n="KR4h0040_SBCK_010-8a"/>
之大鴈沼之廣不識原廟之尊帝宫之美也曜華<lb/>
故基鞠爲茂草孰若都城佳氣鬱與雲翔諸侯僣<lb/>
上游宴無度孰若天子廵守動靜有常珍怪之翫<lb/>
竒木異卉孰若農夫之慶黍稷稻梁先生之言未<lb/>
終公子矍然若驚惘然若醒茫然若有所失者旣<lb/>
而幡然攺曰鄙哉予乎嗟予舎近而取逺習迷而<lb/>
遂非其亦乆矣先生博我以皇道宏我以王圻使<lb/>
數十年所眩曜釋焉無疑僕雖不敏請終身而誦<lb/>
之先生於是作歌以遺焉其辭曰翼翼神都<lb/>
皇祖起焉煌煌巍闕眞人廵焉有睟其容三殿位<lb/>
<pb n="KR4h0040_SBCK_010-8b"/>
焉於萬斯年天子明焉<lb/>
　　　　颶風賦　蘇　過<lb/>
仲秋之夕客有叩門指雲物而告予曰海氣甚惡<lb/>
非祲非祥斷霓飲海而北指赤雲夾日而南翔此<lb/>
颶之漸也子盍備之語未卒庭戸肅然槁葉蔌蔌<lb/>
驚鳥疾呼怖獸辟易忽野馬之决驟矯退飛之六<lb/>
鷁襲土囊而暴怒掠衆竅之叱吸予乃入室而坐<lb/>
歛祍變色客曰未也此颶之先駈爾少焉排戸破<lb/>
牖殞瓦擗屋礧擊巨石揉拔喬木勢飜渤澥響振<lb/>
坤軸疑屏翳之赫怒執陽侯而將戮鼔千尺之濤<lb/>
<pb n="KR4h0040_SBCK_010-9a"/>
瀾襄百仭之陵谷吞泥沙於一卷落崩崖於再觸<lb/>
列萬馬而並騖㑹千車而爭逐虎豹讋駭鯨鯢犇<lb/>
蹙類鉅鹿之戰殷聲呼之動地似昆陽之役舉百<lb/>
萬於一覆予亦爲之股慄毛聳索氣側足夜拊榻<lb/>
而九徙晝命龜而三卜蓋三日而後息也父老來<lb/>
唁酒漿羅列勞來僮僕懼定而說理草木之旣偃<lb/>
輯軒檻之已折𥙷茅茨之罅漏塞墻垣之頽缺已<lb/>
而山林寂然海波不興動者自止鳴者自停湛天<lb/>
宇之蒼蒼流孤月之熒熒忽悟且歎莫知所營嗚<lb/>
呼小大出於相形憂喜因於所遇昔之飄然若爲<lb/>
<pb n="KR4h0040_SBCK_010-9b"/>
巨耶吹萬不同果足怖耶蟻之縁也嘘則墜蚋之<lb/>
集也呵則舉夫嘘呵不足以振物而施之二虫則<lb/>
甚懼鵬水擊而三千搏扶揺而九萬彼視吾之惴<lb/>
慄亦爾汝之相莞均大塊之噫氣奚巨細之足辨<lb/>
陋耳目之不廣爲外物之所變且夫萬象起滅衆<lb/>
怪耀昡求髣髴於過目視空中之飛電則向之所<lb/>
謂可懼者實耶虚耶惜吾知之晚也<lb/>
　　　　思子臺賦　蘇　過<lb/>
余先君宫師之友史君諱經臣字彦輔眉山人與<lb/>
其弟沆子凝皆竒士博學能文慕李文饒之爲人<lb/>
<pb n="KR4h0040_SBCK_010-10a"/>
而學其議論彦輔舉賢良不中弟子凝以進士得<lb/>
官止著作佐郎皆早死且無子有文數百篇皆亡<lb/>
之予少時常見彦輔所作思子臺賦上援秦皇下<lb/>
逮晉惠反復哀切有𥙷於丗蓋記其意而亡其辭<lb/>
乃命過作𥙷亡之篇庶幾君子猶得見斯人胷懷<lb/>
髣髴也<lb/>
客有自蜀遊梁傃關而東覽河華之形勝兮訪秦<lb/>
漢之遺宫得巋然之頽基兮並湖城之西墉弔漢<lb/>
武之暴怒兮悼戾園之憫凶聞父老之哀歎兮猶<lb/>
有歸來望思之遺恫吁大臺之䜛頰兮實咀毒而<lb/>
<pb n="KR4h0040_SBCK_010-10b"/>
銜鋒敗趙國於俛仰兮又將覆劉氏之宗間漢武<lb/>
之多忌兮謂左右之皆戎殺陽石而未厭兮又瘞<lb/>
禍於宫中狃君王之好殺兮視人命猶昆虫死者<lb/>
幾何人兮豈問骨肉與王公惑狂傳之淺謀兮不<lb/>
忍忿忿而殺充上曽不鍳予之無聊兮實有豕心<lb/>
負此名而欲亡兮天下其孰吾容苟逭死於泉鳩<lb/>
兮冀稍乆而自理遘大患於倉猝兮懷孤憤於永<lb/>
巳念君老而孰圖兮嗟肉食其多鄙獨三老與千<lb/>
秋兮懷愛君之拳拳犯雷霆之方怒兮消積禍於<lb/>
一言洗沉冤之無告兮戮䜛人其巳晚幸曽孫之<lb/>
<pb n="KR4h0040_SBCK_010-11a"/>
無恙兮或慰夫九原雖築臺其何救兮固知巳矣<lb/>
之不諌䰟㷀㷀其歸來兮蓋庶㡬於復見也昔秦<lb/>
之亡也禍始於扶蘇眇斯髙之羸豕兮視其君猶<lb/>
乳虎曽纊息之未定兮乃敢探其穴而㗖其雛在<lb/>
晉四丗有君不惠孽婦晨雊彊王定制惟愍懷之<lb/>
遭離兮實追二於漢戾顧孱后之何知兮亦號呼<lb/>
於旣逝冩餘哀於江陵兮發故臣之幽契仍築臺<lb/>
以望思兮蓋援武以自例嗚呼噫嘻可弔而不可<lb/>
哂兮亦各言其子也彼茂陵之雄傑兮係九戎而<lb/>
鞭百蠻笑堯禹而陋湯武兮蓋將與黃帝俱仙及<lb/>
<pb n="KR4h0040_SBCK_010-11b"/>
其失道於幾微兮狐鬼生於左臂如嬰兒之未孩<lb/>
兮易耳目而不知甘泉咫尺而不通兮與式乾其<lb/>
何異一旣上配於秦皇兮又下比於晉惠君子是<lb/>
以知狂聖之本同而聦明之不可恃也覽觀古𥘉<lb/>
孰哲孰愚皆知指笑乎前人而莫知後之視予方<lb/>
漢武之盛也肯自比於驪山之朽骨而况於金墉<lb/>
之獨夫乎自今觀之三后一律皆以信䜛而殺子<lb/>
暱姦而敗國吾築臺以寄哀信同名而齊實彼昏<lb/>
庸者固不足告也吾將以爲明主之龜策自建元<lb/>
以來張湯主父偃之流與兩丞相三長史之徒皆<lb/>
<pb n="KR4h0040_SBCK_010-12a"/>
以無罪而夷滅一言以就誅曽無興哀於旣徃一<lb/>
洗其無辜獨於據也悲歌慷慨泣涕躊躇嗚呼哀<lb/>
哉莫有以楚靈之言告者曰人之愛其子也亦如<lb/>
余乎天道好還以德爲符惟孟德之<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>忍兮以嗜<lb/>
殺以爲娯彼揚公之愛脩兮豈减吾之蒼舒恨元<lb/>
化之不可作兮然後知䑕輩之果無同䑛犢於晚<lb/>
歳兮又何怨於老臞吾將以嗜殺爲戒也故於末<lb/>
而并書<lb/>
　　　　參賦　米　黻<lb/>
武帝旣祠太一受釐頒胙意得氣泰神怡志豫閱<lb/>
<pb n="KR4h0040_SBCK_010-12b"/>
符合瑞至于嚮暮於是升通天之臺攬泬寥之路<lb/>
覩三星聮影晻然當戸顧侍臣曰是何星也侍臣<lb/>
枚臯進曰參星也帝曰是何主對曰是主民帝曰<lb/>
可聞其晻歟臯曰臣之淺學俳儕優隊捷語翩言<lb/>
奉歡承話稱道盛德受况甚大此大對也臣不敢<lb/>
帝曰先生無辭臯乃跽而進曰自周衰道䘮百里<lb/>
一王嗜欲加僣民財用傷貪如碩䑕墮號鵜梁匪<lb/>
鳶匪鮪或潜或翔至于暴秦襲冕而狼趙郊坑肉<lb/>
魏野封瘡粤嶺山斷遼海城長驪丘虚地阿房繡<lb/>
墻則是星也晻晻而無光帝曰亦甞有明乎曰有<lb/>
<pb n="KR4h0040_SBCK_010-13a"/>
古有治君曰堯與禹敬時命官以民爲主民之樂<lb/>
生鼔腹歌舞次逮成湯視民如傷一夫不獲如巳<lb/>
納隍周之文武汔于成康道德化洽禮義興行刑<lb/>
措不用至于百齡則是星也亦常煒燁而晶熒帝<lb/>
曰冝乎自此不復有光矣曰有昔秦籙不究上天<lb/>
悔亡乃命髙祖匹夫奮張一洗丗亂恵綏四方化<lb/>
其姦宄約以三章及我文景恭儉惇朴隱恤賑周<lb/>
徳澤甚渥太倉積紅腐之粟司農朽不較之索則<lb/>
是星亦甞爗爗而灼灼今　陛下承累聖之休光<lb/>
翕五福於仰戴坐明堂神明之㑹據建章珍陸之<lb/>
<pb n="KR4h0040_SBCK_010-13b"/>
海臣萬國朝四裔名王系於祈連宛馬來於天外<lb/>
致赤鴈駮麃之異物獲寶鼎芝房之珍恠名在百<lb/>
王之上游德並五帝之左界而乃晻晻而無光臣<lb/>
臯所以堙鬱而未快逡廵而不對也古訓有言曰<lb/>
民猶水也可以載舟可以覆舟言未及休命蓋陳<lb/>
鈎寢不得寐三起問籌翌旦坐明光殿封冨民侯<lb/>
皇朝文鑑卷第十<lb/>
<pb n="KR4h0040_SBCK_010-14a"/>
</p>
<p>
</p>
  </div>
</body>
</text>
</TEI>
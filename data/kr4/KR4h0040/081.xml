<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_081-1a"/>
皇朝文鑑巻第八十一<lb/>
　記<lb/>
　　　慶州大順城記　張　載<lb/>
　　　澠池縣新溝記　趙　瞻<lb/>
　　　登州新造納川亭記　章　望之<lb/>
　　　清溪亭記　王　安國<lb/>
　　　邢州堯山縣令㕔壁記　沈　括<lb/>
　　　七門廟記　劉　攽<lb/>
　　　泰州玩芳亭記　劉　攽<lb/>
　　　新修東府記　陳　繹<lb/>
<pb n="KR4h0040_SBCK_081-1b"/>
　　　新修西府記　陳　繹<lb/>
　　　臨湘縣閱武亭記　劉　摯<lb/>
　　　　慶州大順城記　張　載<lb/>
慶曆二年某月某日經略元帥范公仲淹鎮役緫<lb/>
若干建城於柔逺寨東北四十里故大順川越某<lb/>
月某日城成汴人張載謹次其事為之文以記其<lb/>
功詞曰兵久不用文張武縱天警我宋羗蠢而動<lb/>
恃地之彊謂兵之衆傲侮中原如撫而弄天子曰<lb/>
嘻是不可捨養姦縱殘何以令下講謨于朝講士<lb/>
于野鍖刑斧誅選付能者皇皇范侯開府于慶比<lb/>
<pb n="KR4h0040_SBCK_081-2a"/>
方之師坐立以聽公曰彼羗地武兵勁我士未練<lb/>
冝勿與競當避其彊徐以計勝吾視塞口有田其<lb/>
中賊騎未迹卯横午縱余欲連壁以禦其衝保兵<lb/>
儲糧以俟其窮将吏掾曹軍帥卒走交口同辭樂<lb/>
賛公命月良日吉将奮其旅出卒于營出器于府<lb/>
出幣于帑出糧于庾公曰戒哉無敗我舉汝礪汝<lb/>
戈汝銎汝斧汝干汝誅汝勤汝與既戒既言遂及<lb/>
城所索木箕土編繩奮杵胡虜之來百十其至自<lb/>
朝及辰衆積我倍公曰無譁是亦何害彼姦我乘<lb/>
及我未備勢雖不敵吾有以恃爰募彊弩其衆累<lb/>
<pb n="KR4h0040_SBCK_081-2b"/>
百依城而陣以堅以格戒曰謹之無鬬以力去則<lb/>
勿追往終我役賊之逼城傷死無數謨不我加因<lb/>
潰而去公曰可矣我功汝全無怠無遽城之惟堅<lb/>
勞不累日池陴以完深矣如泉髙焉如山百萬雄<lb/>
師莫可以前公曰濟矣吾議其旋擇士以守擇民<lb/>
而遷書勞賞才以飫以筵圖列而上薦聞于天天<lb/>
子曰嗟我嘉汝賢錫號大順因名其川于金于湯<lb/>
保之萬年<lb/>
　　　　澠池縣新溝記　趙　瞻<lb/>
澠掖巖嶔面谿匯土著市列盤互回附嵗大霖潦<lb/>
<pb n="KR4h0040_SBCK_081-3a"/>
注邑中途湍鍥濤齧寖淫奔射自道距歧以派于<lb/>
劇衢康逵已乃洩于川邑之民行者表深居者附<lb/>
髙木擁槍纍閷防倍扉以易厥　承習生常恬不<lb/>
恠憚吏耽耽第養威堂皇上坐廣卧安烏即民謀<lb/>
由此故城中地寖久注蝕瀹為坎窞車踣馬跌寃<lb/>
嘖載路及大理丞侯君為縣凡民病政蠧鑱剔<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>
潔居又明年遑恤及是跡所源流慮所經歷決邑<lb/>
之北偏曰魏家㑹濬仞夷洒並隅而東順達于谿<lb/>
鍤田千有二百步平錢十有三萬僦傭三千工農<lb/>
願售地市願輸金役願顧直工一月已既而雨作<lb/>
<pb n="KR4h0040_SBCK_081-3b"/>
水循故道趣于新溝曼衍轉注支合脉湊如避善<lb/>
政如伏嚴威激流湧進不潰厓岸賈族侈肆民家<lb/>
按堵所利者博其千萬年不弛侯君屬予使謹其嵗<lb/>
月夫君子何慮而不及于民春秋左氏傳曰啟塞<lb/>
從時則違時僝工猶趣興役况是作也不掠農力<lb/>
吕紀月令曰時雨将降道達溝瀆開通道路無有<lb/>
障塞則葺舊補敝猶為按職况是舉也揭為長利<lb/>
彼以經傳用吾民予豈敢不書謹記曰今上二十<lb/>
三年冬十月某朔某日甲子河南澠作新溝庶史<lb/>
氏有繼夫遷河渠書固溝洫志者當著予記<lb/>
<pb n="KR4h0040_SBCK_081-4a"/>
　　　　登州新造納川亭記　章　望之<lb/>
人與天地並生而異道能周而為變化者一氣也<lb/>
天地之氣不舒則四時五緯與山川水土舉失其常人之<lb/>
氣不舒則思慮塞而精神有遺百疾於是乎生故君子<lb/>
所樂奉者天地之和所樂觀者天地之大大而髙莫如山<lb/>
嶽大而深莫如河海其間又有禽獸草木之所蕃<lb/>
黿鼉魚鱉之所錯祕恠神異之所儲珠玉寳藏之<lb/>
所産世之百物莫不具諸是以髙深之地君子樂<lb/>
之以其能開人思慮泰人精神蓋耳目廣則聦明<lb/>
豁爾不然何以孔子登東山而小魯登泰山而小<lb/>
<pb n="KR4h0040_SBCK_081-4b"/>
天下哉故遇西子然後知世無美色享太牢然後<lb/>
知世無珍味聞簫韶然後知世無至音覩海嶽然<lb/>
後知世無大物古之君子務見博而知逺者以此<lb/>
吉州刺史劉侯渙之為登州也為納川亭于城之<lb/>
北隅以地濵於海言此所以容受百川也廣狹得<lb/>
中奢儉得冝役不勞而事不煩其可以為寓目適<lb/>
心之雄殆無與亢者豈非助大丈夫胷臆之一端<lb/>
歟侯有文武長材濟之以剛正凛然有不可奪之<lb/>
風嘗入居清要出緫繁重皆赫著能名今之作斯<lb/>
亭以壯郡國游觀之勝以資賔客宴饗之盛暇日<lb/>
<pb n="KR4h0040_SBCK_081-5a"/>
則命戎旅習水戰以無忘戒備其動翼如其靜肅<lb/>
如於是王人朝士之出是途莫不交口詠其交賔<lb/>
接下之和美其忠奉朝廷之勤異日侯去為天子<lb/>
股肱知必能以興作之心充斥其行事<lb/>
　　　　清溪亭記　王　安國<lb/>
清溪亭臨池州之溪上隷軍府事判官之府而京<lb/>
兆杜君之為判官也築於治平三年某月某甲子<lb/>
而成於某月某甲子於是州之士樂之而相與語<lb/>
曰夫吳楚荆蜀閩越之徒出入於是而離離洞庭<lb/>
鄱陽之水浮於日月之無窮四方萬里之人飛帆<lb/>
<pb n="KR4h0040_SBCK_081-5b"/>
鼓楫上下於波濤之中犯不測之險於朝暮之際<lb/>
而吾等乃於數楹之地得偉麗之觀於寝食坐作<lb/>
之間是可喜也若夫峙闤闠之萬家於千峯之繚<lb/>
繞朝陽曈曚破氛霧於㠝岏縹緲之石而水摇山<lb/>
動於玲瓏窈窕之林煙雲之滅没風雨之晦冥天<lb/>
之所變隨於人之動息者也陽闢而隂闔草萌而<lb/>
木芽霏紅縹紫映燭而低昂與夫美䕃交而鳥獸<lb/>
嬉野潦収而洲渚出冰崖雪壑桑落之墟景象之<lb/>
盛衰見於四時之始終而隱顯不匿乎一席之俯<lb/>
仰然後知呼吸於天地之氣而馳騖偃伏出有入<lb/>
<pb n="KR4h0040_SBCK_081-6a"/>
無者孰使然哉覽於是者冝有以自得而人不吾<lb/>
知也君曰夫憊其形於事者冝有以佚其勞饜其<lb/>
視聽之喧囂則必之乎空曠之所然後能無患於<lb/>
晦明吾是以知之間隙携其好於此而徜徉以畢<lb/>
景飛禽之啁啾怒浪之洶湧漁蓬　樵屩嘯於前<lb/>
而歌於後孰與夫訟訴篣笞之聲交於吾耳也岸<lb/>
幘穿屨弦歌而詩書投壷飲酒談古今而忘賔主<lb/>
孰與夫擎跽折旋之容接於吾目也凡所以好其<lb/>
意者如此而又以為夫居者厭於扄束行者甘於<lb/>
憇休人情之所同而吏者多以為我不能久於處<lb/>
<pb n="KR4h0040_SBCK_081-6b"/>
也室廬有忽不治者又況宴遊之設乎俗陷於不<lb/>
恕而萬事之陵夷往往以此吾疾之久矣而亭之<lb/>
所以作也噫推君之意可謂賢矣吾為之記曰夫<lb/>
智足以窮天下之理則未始玩心於物而仁足以<lb/>
盡己之性則與時而不遺然則君之意有不充於<lb/>
是歟余未嘗游於君而吾弟和甫方為之僚乃因<lb/>
和甫請記而為之記者臨川王安國<lb/>
　　　　邢州堯山縣令㕔壁記　沈　括<lb/>
地方百里聽事於庭者萬家上不得專達於天子<lb/>
下不得賔養國中之善士其官謂之縣令其秩不<lb/>
<pb n="KR4h0040_SBCK_081-7a"/>
得齒於天子之下士靜牽動違勢如槁毛士能得<lb/>
志於斯亦可謂賢矣其選既輕故民未嘗厚望於<lb/>
吏吏之自期亦以此則因謂之治豈所謂治者耶<lb/>
吾王君聖美之為堯山不以其輕者入于心而猶<lb/>
為其所難剝槌斷裂之政不得行皎明察深矯厲<lb/>
之名不立而下皆有以相先不暴而爭肆耕而飽<lb/>
食事益不至縣令之庭縣既已空無事乃治其所<lb/>
居之堂凡前後之共為此邑者不忍其人没而不<lb/>
章則又納其壁中以縣令之題名予客過趙魏之<lb/>
郊問其故家舊俗皆慨然喜言三晉戰國之事自<lb/>
<pb n="KR4h0040_SBCK_081-7b"/>
七國之時趙數窘秦人於兩河之間秦方强天下<lb/>
所憚獨在趙故趙常受兵為天下勁國其後四分<lb/>
以為代魏燕趙踣漳南蹶上黨肩<graphic n="KR2385" url="https://raw.githubusercontent.com/kanripo/KR-Gaiji/master/images/KR2385.png" mimeType="image/png"/>頓僨不能相<lb/>
支而邯鄲鉅鹿穿裂摧壞獸驚鳥決獨當四方之<lb/>
鋒其人生而知有戰鬬攻掠之備習聞而成風者<lb/>
已久而不可遷雖當積安無事之日其天性固以<lb/>
異於他俗此冝治之甚難而聖美摩撫調養之既<lb/>
成則又推之於前後之人若無心於得失者冝乎<lb/>
民安之不難矣聖美以嘉祐六年得堯山於其将<lb/>
去使來求記於予則治平元年也<lb/>
<pb n="KR4h0040_SBCK_081-8a"/>
　　　　七門廟記　劉　攽<lb/>
嘉祐二年予為廬州從事始以事至舒城觀所謂<lb/>
七門三堰者問其居人其溉田幾何對曰凡二萬<lb/>
頃考於圖書實魏楊州刺史劉馥所造自魏至今<lb/>
七百有餘嵗云予於是歎美其功後二年校書郎<lb/>
包君廓為縣主簿嘗與予語及之包君謂予曰馥<lb/>
信有功然吾問於耆老而得羮頡侯信焉𥘉漢以<lb/>
龍舒之地封信為列侯信廼為民畎澮舒河以廣<lb/>
溉浸信為始基至馥時廢而復修耳昔先王之典<lb/>
有功及民則祀之若信者抑可謂有功者乎然吾<lb/>
<pb n="KR4h0040_SBCK_081-8b"/>
恨史䇿之有遺而吾憐舒人之不忘其思也今我<lb/>
将為侯廟祀之而以馥配子幸為我記之焉予因<lb/>
曰諾頃之包君以書告曰廟謹畢事予曰昔髙帝<lb/>
之起宗室昆弟之有材能者賈以征伐顯交以出入<lb/>
傳命謹信為功此二人者皆裂地為王連城數十代<lb/>
王喜以棄國見省而子濞亦用力戰王吳獨信區<lb/>
區僅得封侯而能勤心於民以興萬世之利其愛<lb/>
惠豈與賈濞相侔哉夫攻城野戰滅國屠邑是二<lb/>
三子之所謂能殺人者也與夫闢地墾土使數十萬<lb/>
之民世世無飢餒之患所謂善養人者於以相譬<lb/>
<pb n="KR4h0040_SBCK_081-9a"/>
猶天地之懸絶也然而賈濞以功自名信不見録<lb/>
豈殺人易以快意養人不見形象哉周公之書曰<lb/>
民功曰庸藉使信生當周公之世其受賞非賈濞<lb/>
之所敢望矣雖然彼賈濞之死泯滅無聞久矣而<lb/>
信至今民猶思而記之此所謂得乎丘民而世之<lb/>
寵禄當時則榮殁則已焉者乎夫事有可繼君子<lb/>
繼之不必其肇於已而後為功也若劉刺史起於<lb/>
三國亂亡之餘蒸庶掃地顧獨以農為先事功一<lb/>
立迄今長存雖曰脩舊是可謂功矣予既嘉包君<lb/>
之能徇於民使侯信之美不忘又其建祀合於先<lb/>
<pb n="KR4h0040_SBCK_081-9b"/>
王之法於是書之<lb/>
　　　　秦州玩芳亭記　劉　攽<lb/>
楚辭曰惜吾不及古之人兮吾誰與玩此芳草自<lb/>
詩人比興皆以芳草嘉卉為君子美德無與玩者<lb/>
猶易井渫不食云爾海陵郡城西偏多喬木大者<lb/>
六七尋雜花桃李山櫻丁香椒棣數十種萱菊薜<lb/>
荔莎蘆巴焦叢植櫓生負城地尤良宋氏居之益<lb/>
種修竹梅杏山茶橙梨異方竒卉往往而在清池<lb/>
縈回多蓤蓮蘋藻於是築室城禺下臨衆卉名曰<lb/>
玩芳於乎喬木森聳百嵗之積也衆卉行列十嵗<lb/>
<pb n="KR4h0040_SBCK_081-10a"/>
所植也雜英紛糅終嵗之力也俄而索之不易得<lb/>
也天施地生非為已役也能者取玩焉能主客也<lb/>
惠而不費莫相德也非易所歎渫而不食為心惻<lb/>
也於是刻石亭右以記嵗月云<lb/>
　　　　新修東府記　陳　繹<lb/>
中書政事本也宰相三公官也官不必備唯其人<lb/>
匪其人不居且體貌大臣禮重而莊物采顯庸冝<lb/>
備而稱豈曰私其人哉蓋所與坐而論道不下席<lb/>
而致太平之功者二三執政而已　國朝以來尚<lb/>
襲唐故大臣多不及建里第而僦居民間至距城<lb/>
<pb n="KR4h0040_SBCK_081-10b"/>
數里之外東西南北回逺不相接也四方奏書緩<lb/>
急報聞吏卒持走徧歷諸第一有漏露稽違失亡<lb/>
其可逮乎而又暑寒雨風晨趍暮還輿衞騶呵導<lb/>
從前後搢紳士大夫造請紛馳于里巷坊曲之隘<lb/>
甚非尊嚴體貌之觀也今禁衞三帥率有公廨庶<lb/>
官省寺亦或有居而獨大臣不列府舍每朝則待<lb/>
漏闕門之次入則議政殿上退即聽事羣有司公<lb/>
見請白可否少休吏史抱文書環几案左右頡頑<lb/>
以進至日下晝數刻始歸夫以王城輦轂之大其<lb/>
制度之闕如此乃出聖畫新刱二府親遣中人度<lb/>
<pb n="KR4h0040_SBCK_081-11a"/>
地于闕之西南輪廣方制房皇鈎折繪圗以聞即<lb/>
刋定于禁中申命三司飭吏庀司計工程材役不<lb/>
妨時費不病官自熈寧三年秋七月興作東西府<lb/>
凡八位揔千二百楹明年秋八月東府四位成詔<lb/>
知制誥臣繹為之記臣拜手稽首以書日月工實<lb/>
之次謹按三代盛王繇禮義之政至于周而大備<lb/>
文章典刑物采位叙煒然見于朝廷之表公卿内<lb/>
外居有室宅上不為過侈下不為苟約出則寵之<lb/>
淑旂龍章鈎膺之駕入則具之列鼎蒲筵粉純之<lb/>
居仰而視其宫則有欀題之礱宻俯而攝其衣則<lb/>
<pb n="KR4h0040_SBCK_081-11b"/>
有衮舄之嚴麗且謂不如是不足以待其人非其<lb/>
人不足以相天下之政故其取予屈舒厚薄等衰<lb/>
一謂之天秩先王之澤既竭能道古人之言者起<lb/>
以其私學蔽尚迷謬世俗雖有志之主厭然而所<lb/>
慕者不過耳目之所習呴呴而望其下者益卑西<lb/>
漢去治世未逺開丞相府四出門無闌不設鈴不<lb/>
驚鼓深大宏逺無有限節郡國守長吏得以嵗上<lb/>
計事國有大議車駕亦親幸而臨聽焉然其議不<lb/>
過軍功武爵期㑹督責之故至于東漢仍建公府<lb/>
蒼龍闕東偏其制度雖存而稱號不復於當時蓋<lb/>
<pb n="KR4h0040_SBCK_081-12a"/>
用人授位出于一切其煩文虚器隆殺存亡者亦<lb/>
無足以繫政事之重輕　宋興之𥘉平定四方烜<lb/>
燿神武遂一宇内頗用戰勲伐閱将帥之人浸久<lb/>
而安生民樂嬉百年之間軌蹟運行将臣相臣夜<lb/>
寐夙興罔敢有懈　皇帝臨位躬攬權綱顯白訓<lb/>
義圖惟先王治理之實置府設屬大放古制文武<lb/>
弛張名器有等大小尊卑靡不遵序夫名者禮之<lb/>
分也位者處其名之器也名既正然後任責之理<lb/>
得而百事修明名不正則任責之理廢而百事隳<lb/>
必使望其器可以知其職問其職可以知其人書曰股<lb/>
<pb n="KR4h0040_SBCK_081-12b"/>
肱喜哉元首起哉百工熈哉是繇天子任大臣以道<lb/>
而率作興事罔不喜樂賡歌卒起乎治功之隆蓋<lb/>
君臣㑹遇千載之甚盛德也若乃聖作物覩宣耀<lb/>
典訓垂萬世之丕則考不磨之斯文其不在二府<lb/>
之制而在道德之意乎<lb/>
　　　　新修西府記　陳　繹<lb/>
唐𥘉典兵禁中出於帷幄之議故以機密名官開<lb/>
元中設堂後五房而機宻自為一司其職祕獨宰<lb/>
相得知舍人官屬無得預也正元之後藩鎮旅拒<lb/>
重以兵屬人乃以中官分領左右神䇿軍而樞密之<lb/>
<pb n="KR4h0040_SBCK_081-13a"/>
職歸於北司然嘗寄治省寺廡下延英㑹議則屏<lb/>
立殿西勢猶厭厭傳道宫省語而已至其盛時其<lb/>
貴者號中尉次則樞密使皆得貼黄除吏唐末既<lb/>
除北司并南北軍于樞密使遂揔天下之兵五代<lb/>
以來多以武人領使而宰相知院事　國朝復置<lb/>
副貳簽書直學士之名大略文武參用間以宰相<lb/>
兼領之故得進退大吏預聞機政其任職蓋重矣<lb/>
古之公卿入則相與謀於朝出則相與謀於家家<lb/>
宰膳夫之政不至于耳目而天下四方之事每得<lb/>
於燕處之際故其為之不勞而日常若有餘今未<lb/>
<pb n="KR4h0040_SBCK_081-13b"/>
明而入進見請決於陛席之前退而百執事叩閤<lb/>
禀事吏持書奏周走閭巷終日不得與二三大臣<lb/>
謀求若古人之舂客有餘勢固不行也熈寧三年<lb/>
詔營兩府于掖城之南其任樞密使者為西府於<lb/>
是有司知上之所以優隆大臣将以修天下之政<lb/>
于堂陛之下莫不率職底功士獻其能工致其才<lb/>
不周嵗而告成臣謹按樞密司馬之職事而周制<lb/>
屬於夏官秦漢曰太尉亦冠将軍之號禄比丞相<lb/>
置官屬掌兵武夫善用兵者使之至於無兵善治<lb/>
兵者治之於無事然後天子之威刑震耀偃然憺<lb/>
<pb n="KR4h0040_SBCK_081-14a"/>
折於萬里之外噫非二三大臣曷以哉若夫仰而<lb/>
登則恩見於榱梠俯而宴則禮見於階陛周旋指<lb/>
顧無非上之致隆於已者是則其所以享寵而居<lb/>
是者可無思乎<lb/>
　　　　臨湘縣閱武亭記　劉　摯<lb/>
祕書丞衡君塾字文叔治岳州臨湘之二年以書<lb/>
謂余曰使天下不如古吾知其有人焉謀已而偷<lb/>
者固漫不省利害及夸而髙言又曰吾方志逺大<lb/>
彼細務瑣瑣烏足為二人者相與從事積微浸著<lb/>
天下頽政何可勝數吾則不敢吾之邑右帶長江<lb/>
<pb n="KR4h0040_SBCK_081-14b"/>
南東地大倚山民慓猾輕為盗既慙古人不能使<lb/>
民不為盗又不知禁其已然尚曰為政耶縣所頼<lb/>
以索盗有所謂弓手者今在吾籍八十人前時聽<lb/>
其便私散居㕓閭呼調不一難以應猝及去而擾<lb/>
平民今吾能不取官與民作區屋以萃之凡若干<lb/>
据以大亭牓曰閱武以時臨視其藝衆既團隷有<lb/>
地稍稍就律其材漸若可用而無里巷譁競犯法<lb/>
之患此縣令小事非以為功然願有紀告來者使<lb/>
勿廢而已嗚呼余知君不好小事名也雖然罔忽<lb/>
諸小然後可以任夫大俾天下得縣令皆用心猶<lb/>
<pb n="KR4h0040_SBCK_081-15a"/>
此循而望古有路矣即以其所以謂余者書之亭<lb/>
上<lb/>
皇朝文鑑巻第八十一<lb/>
<pb n="KR4h0040_SBCK_081-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_021-1a"/>
皇朝文鑑巻第二十一<lb/>
　詩<lb/>
　　七言古詩<lb/>
　　　禁直　楊　億<lb/>
　　　滄浪亭　歐陽　脩<lb/>
　　　希眞堂東手種菊花十月始開<hi>歐陽脩</hi>
　　　哭梅聖俞　歐陽　脩<lb/>
　　　和賈相公覽杜工部北征篇<hi>宋祁</hi>
　　　白鶻圖　梅　堯臣<lb/>
　　　送葛都官南歸　梅　堯臣<lb/>
<pb n="KR4h0040_SBCK_021-1b"/>
　　　和呉沖卿元㑹　梅　堯臣<lb/>
　　　諭學　孫　復<lb/>
　　　漁翁　劉　敞<lb/>
　　　朱雲　劉　敞<lb/>
　　　道傍田家　司馬　光<lb/>
　　　虎圖　王　安石<lb/>
　　　張良　王　安石<lb/>
　　　寄贈胡先生　王　安石<lb/>
　　　贈陳景回　蘇　洵<lb/>
　　　和渙之深秋月夜書事　狄　遵度<lb/>
<pb n="KR4h0040_SBCK_021-2a"/>
　　　雨　狄　遵度<lb/>
　　　有竇復者丗居鎭戎能道邊事<hi>王陶</hi>
　　　大孤山　黃　庶<lb/>
　　　通判國博命賦假山　陳　襄<lb/>
　　　與子由别於鄭州西門之外馬上賦詩一<lb/>
　　　　　篇寄之　蘇　軾<lb/>
　　　送安<hi>嫌名光宗</hi>秀才失解西歸　蘇　軾<lb/>
　　　送劉道原歸覲南康　蘇　軾<lb/>
　　　和錢安道寄惠建茶　蘇　軾<lb/>
　　　韓幹馬十四匹　蘇　軾<lb/>
<pb n="KR4h0040_SBCK_021-2b"/>
　　　贈寫　御容妙善師　蘇　軾<lb/>
　　　定慧院寓居月夜偶岀　蘇　軾<lb/>
　　　豆粥　蘇　軾<lb/>
　　　答西掖諸公見和　蘇　軾<lb/>
　　　虢國夫人夜遊圖　蘇　軾<lb/>
　　　郭熈畫秋山平逺　蘇　軾<lb/>
　　　任氏閱丗堂前大檜　蘇　轍<lb/>
　　　韓信二首　黃　庭堅<lb/>
　　　杜子美浣花醉歸圖　黃　庭堅<lb/>
　　　送范德孺知慶州　黃　庭堅<lb/>
<pb n="KR4h0040_SBCK_021-3a"/>
　　　送謝公定作竟陵主簿　黃　庭堅<lb/>
　　　過東平侯趙景珍墓　黃　庭堅<lb/>
　　　武昌松風閣　黃　庭堅<lb/>
　　　書磨崖碑後　黃　庭堅<lb/>
　　　滄州亭懷古　沈　遼<lb/>
　　　縱歩湘西　張　舜民<lb/>
　　　寒夜　張　耒<lb/>
　　　謁客　張　耒<lb/>
　　　有感　張　耒<lb/>
　　　北鄰賣餅兒　張　耒<lb/>
<pb n="KR4h0040_SBCK_021-3b"/>
　　　奉先寺　張　耒<lb/>
　　　美哉　張　耒<lb/>
　　　紫騮馬　許　彦國<lb/>
　　　墨染絲　郭　祥正<lb/>
　　　浯溪　潘　大臨<lb/>
　　　豫章别李元中宣德　謝　逸<lb/>
　　　聞徐師川自京師還豫章　謝　逸<lb/>
　　　早春偶題　崔　鶠<lb/>
　　　阻風雨封家巿　李　彭<lb/>
　　　夢訪友生　李　彭<lb/>
<pb n="KR4h0040_SBCK_021-4a"/>
　　　　禁直　楊　億<lb/>
鳳樓鴛瓦蟾波濕衆籟聲沉百蟲蟄仙盤雲表露<lb/>
成霜何人夜半牛衣泣芝泥香熟封詔書河漢西<lb/>
傾移斗車隂風摵摵起庭樹寒澌戞戞鳴宫渠千<lb/>
廬迭唱傳宵警海山鼇背蓬壺頂金釭珠網結綺<lb/>
錢玉井銀牀垂素綆前席受釐詢碩生觀書百斤<lb/>
須中程投籖乍應嚴皷節求衣誤聽蒼蠅聲渴烏<lb/>
漏盡繁星曙魚鑰建章開萬户初日曈曨豔屋梁<lb/>
鳴鞭一聲下天路<lb/>
　　　　滄浪亭　歐陽　脩<lb/>
<pb n="KR4h0040_SBCK_021-4b"/>
子美寄我滄浪吟邀我共作滄浪篇滄浪有景不<lb/>
可到使我東望心悠然荒灣野水氣象古髙林翠<lb/>
阜相回環新篁抽筍添夏影老枿亂發爭春妍水<lb/>
禽間暇事高格山鳥日夕相啾喧不知此地幾興<lb/>
廢仰視喬木皆蒼煙堪嗟人迹到不逺雖有去路<lb/>
曽無縁窮竒極怪誰似子搜索幽隱探神仙𥘉尋<lb/>
一逕入蒙密豁見異境無窮邊風髙月白最宜夜<lb/>
一片瑩淨鋪瓊田清光不辨水與月但見空碧涵<lb/>
漪漣清風明月本無價可惜秪賣四萬錢又疑此<lb/>
境天乞與壯士憔悴天應憐鴟夷古亦有獨徃江<lb/>
<pb n="KR4h0040_SBCK_021-5a"/>
湖波濤渺飜天﨑嶇丗路欲脫去反以身試蛟龍<lb/>
淵豈如扁舟任飄兀紅蕖緑浪摇醉眠丈夫身在<lb/>
豈長棄新詩美酒聊窮年雖然不許俗客到莫惜<lb/>
佳句人間傳<lb/>
　　　　希眞堂東手種菊花十月始開<hi>歐陽脩</hi>
當春種花唯恐遲我獨種菊君勿誚春枝滿園爛<lb/>
張錦風雨須臾落顚倒看多易厭情不專鬪紫誇<lb/>
紅隨俗好豁然髙秋天地肅百物衰陵誰暇弔君<lb/>
看金蘂正芬敷曉日浮霜相照耀煌煌正色秀可<lb/>
䬸藹藹清香寒愈峭髙人避喧守幽獨淑女靜容<lb/>
<pb n="KR4h0040_SBCK_021-5b"/>
羞窈窕方當揺落看轉佳慰我寂寥何以報時攜<lb/>
一罇相就飲如得貧交論乆要我從多難壯心衰<lb/>
迹與丗人殊靜躁種花不種兒女花老大安能逐<lb/>
年少<lb/>
　　　　哭梅聖俞　歐陽　脩<lb/>
昔逢詩老伊水頭青衫白馬渡伊流灘聲八節響<lb/>
石樓坐中辭氣凌清秋一飲百盞不言休酒酣思<lb/>
逸語更遒河南丞相稱賢侯後車日載枚與鄒我<lb/>
年最少力方優明珠白璧相報投詩成希深擁鼻<lb/>
謳師魯卷舌藏戈矛三十年間如轉眸屈指十九<lb/>
<pb n="KR4h0040_SBCK_021-6a"/>
歸山丘凋零所餘身百憂晚登玉墀侍珠旒詩老<lb/>
虀鹽太學愁乖離㑹合謂無由此㑹天幸非人謀<lb/>
頷鬚已白齒根浮子年加我貌則不歡猶可強閑<lb/>
屢偷不覺歳月成淹留文章落筆動九州釡甑過<lb/>
午無饙餾良時易失不早收篋櫝瓦礫遺琳璆薦<lb/>
賢轉石古所尤此事有職非吾羞命也難知理莫<lb/>
求名聲赫赫掩諸幽翩然素旐歸一舟送子有涙<lb/>
流如溝<lb/>
　　　　和賈相公覽杜工部北征篇<hi>宋祁</hi>
唐家六葉太平罷宫豔醉骨恬無憂孽虜詬天翠<lb/>
<pb n="KR4h0040_SBCK_021-6b"/>
華出模糊戰血腥九州乾瘡坤痍四海破白日殺<lb/>
氣寒颼飀少陵背賊走行在採梠拾橡塡飢喉眼<lb/>
前亂離不忍見作詩感慨陳大猷北征之篇辭最<lb/>
切讀者心隕如摧輈莫肯念亂小雅怨自然流涕<lb/>
袁安愁才髙位下言不入憤氣鬱屈蟠長虬今日<lb/>
奔亡匪天作向來顚倒皆廟謀忠骸佞骨相撐拄<lb/>
一燎同燼悲崑丘相君覽古慨前事追美子美眞<lb/>
詩流前王不見後王見願以此語詒千秋<lb/>
　　　　白鶻圖<hi>得黃荃事於景仁</hi>梅　堯臣<lb/>
雙睛射空眼角聳筋瓜入節韝絛垂翅排霜刀毛<lb/>
<pb n="KR4h0040_SBCK_021-7a"/>
綴甲雪色愁突秋雲披當時始得不知價朝發海<lb/>
東夕九疑丗爲竒俊玩不足奪質移神歸畫師而<lb/>
今推向深堂上燕雀屏絶寧來窺畫師黃荃出西<lb/>
蜀成都范君能具知范云荃筆不取次自養鷹鸇<lb/>
觀所宜毰毛植立各有態剜竒剔怪乃肯爲尋常<lb/>
飼鷹多捕䑕捕䑕徃徃驅其兒其兒長大好飛走<lb/>
其孫賣䑕迭又衰范君語此亦有味欲戒近習無<lb/>
他移<lb/>
　　　　送葛都官南歸　梅　堯臣<lb/>
不羡新爲赤縣尹惟羡暫向江南歸江南羃羃梅<lb/>
<pb n="KR4h0040_SBCK_021-7b"/>
雨時風帆差差並鳥飛<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>竿夾岸長若桅水籠畜<lb/>
魚鮮且肥家在千山古溪上先應喜鵲噪門扉<lb/>
　　　　和呉沖卿元㑹　梅　堯臣<lb/>
千官車馬閶闔來晝漏始上閶闔開峩峩左右升<lb/>
龍進昨夜雪飛雲作堆殿前冠劔魚鱗立東風入<lb/>
仗旗脚回黃鍾一奏寶扇掩玳簾捲起香霧排鳴<lb/>
鞘未盡霹靂響翠輦已退黃金階聖人端冕御法<lb/>
座大樂旅作聲和諧羣公抃蹈丹墀下尚書奏瑞<lb/>
四夷懷乘輿却入更衣閤通天絳袍陞玉榻百拜<lb/>
稱觴萬歳聞兩廊賜食簪裾匝曲傳大定舞綴踈<lb/>
<pb n="KR4h0040_SBCK_021-8a"/>
波旋煙斂飭宫車衞官解嚴多士退日光停午氣<lb/>
象舒吴君才筆天下傑歸來作詩傳石渠石渠秘<lb/>
䆳無凡愚石渠酬唱皆嚴徐我慙短學復在後收<lb/>
餘掇棄聊以書<lb/>
　　　　諭學　孫　復<lb/>
㝠觀天地何云爲茫茫萬物爭蕃滋羽毛鱗介各<lb/>
異趣披攘攫搏紛相隨人亦其間一物爾餓食渴<lb/>
飲無休時苟非道義充其腹何異鳥獸安鬚眉人<lb/>
生在學勤始至不勤求至無由期孟軻荀況揚雄<lb/>
氏當時未必皆生知因其鑚仰乆不已遂入聖域<lb/>
<pb n="KR4h0040_SBCK_021-8b"/>
爭先馳旣學便當窮逺大勿事聲病淫哇辭斯文<lb/>
下衰吁已乆勉思駕說扶顚危撃暗敺聾明大道<lb/>
身與姬孔爲藩籬是非豐悴若不學愼無空使精<lb/>
神疲<lb/>
　　　　漁翁　劉　敞<lb/>
白頭老翁披敗蓑求魚終日罩淮波波深水闊望<lb/>
不絶網目雖繁能幾何大魚鱣鱏入淵底小魚鯤<lb/>
鯢登網裏手皸足趼吁可憐何不爲網大如天<lb/>
　　　　朱雲　劉　敞<lb/>
志士不忘棄溝壑勇士不忘䘮其元伏雞搏狸狗<lb/>
<pb n="KR4h0040_SBCK_021-9a"/>
襲虎感激只在精神存漢朝陵替外戚盛五嶽振<lb/>
蕩三辰昏臣彊主弱上不悟廷中唯唯誰能言朱<lb/>
生節義邁金石面劾不避師傅尊願求上方斬馬<lb/>
劔誅一厲百清其源天威震怒不我受利刄接頸<lb/>
雷霆奔當前折檻色不變命在頃刻誰攀援昔時<lb/>
仲尼魯司寇七日行戮端乾坤嗟哉此生志不就<lb/>
㝠㝠后土理其冤漢家社稷變王氏張禹虚蒙師<lb/>
保恩卓然先見在物表佞臣敗國誰復論我願乗<lb/>
雲𣢾天閽巫陽掌夢招其䰟立朝謇謇辨邪正無<lb/>
復姦䛕開幸門<lb/>
<pb n="KR4h0040_SBCK_021-9b"/>
　　　　道傍田家　司馬　光<lb/>
田家翁嫗俱垂白敗屋蕭條無壯息翁攜鎌索嫗<lb/>
攜箕自向薄田收黍稷靜夜偷春避債家比明門<lb/>
外已如麻筋疲力弊不入腹未議縣官租稅促<lb/>
　　　　虎圖　王　安石<lb/>
壯哉非羆亦非貙目光夾鏡當坐隅橫行妥尾不<lb/>
畏逐顧盻欲去仍躊躇卒然一見心爲動熟視稍<lb/>
稍摩其鬚固知畫者巧爲此此物安肯來庭除想<lb/>
當盤礴欲畫時睥睨衆史如庸奴神閑意定始一<lb/>
掃功與造化論錙銖悲風颯颯吹黃蘆上有寒雀<lb/>
<pb n="KR4h0040_SBCK_021-10a"/>
驚相呼槎牙死樹鳴老烏向之俛噣如哺雛山牆<lb/>
野壁黄昏後馮婦遥看亦下車<lb/>
　　　　張良　王　安石<lb/>
留侯美好如婦人五丗相韓韓入秦傾家爲主合<lb/>
壯士博浪沙中撃秦帝脫身下邳丗不知舉國大<lb/>
索何能爲素書一巻天與之榖城黃石非吾師固<lb/>
陵解鞍聊出口捕取項羽如嬰兒從來四皓招不<lb/>
得爲我立棄啇山芝洛陽賈誼才能薄擾擾空令<lb/>
絳灌疑<lb/>
　　　　寄贈胡先生　王　安石<lb/>
<pb n="KR4h0040_SBCK_021-10b"/>
孔孟去丗逺矣信其聖且賢者質諸書焉耳翼之<lb/>
先生與予並時非若孔孟之逺也聞薦紳先生所<lb/>
稱述又詳於書不待見而後知其人也歎慕之不<lb/>
足故作是詩<lb/>
先生天下豪傑魁胸臆廣博天所開文章事業望<lb/>
孔孟不復睥睨蔡與崔十年留滯東南州飽足藜<lb/>
藿安蒿萊獨鳴道德驚此民民之聞者源源來髙<lb/>
冠大帶滿門下奮如百蟄乗春雷惡人沮伏善者<lb/>
起昔時蹻跖今騫囘先生不試乃能爾誠令得志<lb/>
如何哉吾願聖帝營太平補葺廊廟扶傾頽披旒<lb/>
<pb n="KR4h0040_SBCK_021-11a"/>
發纊廣耳目照徹山谷多遺材先取先生作梁柱<lb/>
以次構架桷與榱羣臣面向帝深拱戴仰堂陛方<lb/>
崔嵬<lb/>
　　　　丙申歳余在京師郷人陳景回自南來<lb/>
　　　　棄其官得太子中允景回舊有地在蔡<lb/>
　　　　今將治園圃於其間以自老余嘗有意<lb/>
　　　　於嵩山之下洛水之上買地築室以爲<lb/>
　　　　休息之館而未果今景回欲詩遂道此<lb/>
　　　　意景回志余言異日可以知余之非戯<lb/>
　　　　云爾　蘇　洵<lb/>
<pb n="KR4h0040_SBCK_021-11b"/>
岷山之陽土如腴江水清滑多鯉魚古人居之富<lb/>
者衆我獨厭倦思移居平川如手山水蹙恐我後<lb/>
丗鄙且愚經行天下愛嵩岳遂欲買地安妻孥晴<lb/>
原漫漫望不盡山色照野光如濡民生舒緩無夭<lb/>
扎衣冠堂堂偉丈夫吾今隱居未有所更後十載<lb/>
不可無聞君厭蜀樂上蔡占地百頃無邊隅草深<lb/>
野闊足狐兎水種陸收身不劬誰知李斯顧秦寵<lb/>
不獲牽犬追黄狐今君南去已足老行看嵩少當<lb/>
吾廬<lb/>
　　　　和渙之深秋月夜書事　狄　遵度<lb/>
<pb n="KR4h0040_SBCK_021-12a"/>
洞庭葉下涼颼颼凍天頑白凝不流圎月擬缺不<lb/>
忍缺輕露欲浮終未浮憶吹朱籟鳳軿上更採紫<lb/>
芝雲嶠陬玉樓天半幾千尺珠樹玲瓏懸上頭<lb/>
　　　　雨　狄　遵度<lb/>
髙林風怒雨聲黒小閣燈背人語䦨誰知雲外月<lb/>
髙照定是葉間鶯最寒時覺急飄愁未巳似聞徐<lb/>
滴喜初飜驪駒北首榆關路天晴煙樹沙磧寛<lb/>
　　　　有竇復者丗居鎭戎能道邊事<hi>王陶</hi>
君不見鎭戎德順弓箭手耕種官田自防守相團<lb/>
置堡禦蕃軍下視賊庭殊不有殺羊取骨燃艾炙<lb/>
<pb n="KR4h0040_SBCK_021-12b"/>
試卜賊兵知入寇都校招呼入堡居堡外重圍百<lb/>
里餘牆低城小不難破賊箭如棚城上過堡中不<lb/>
及數十人且鬪且罵且欣欣登陴斫門謂平取應<lb/>
弦死傷已無數䆫間定箭射酋豪一箭已聞哭聲<lb/>
舉爭將錦囊裹賊尸鳴金收衆唯恐遲不惟城堡<lb/>
依然固吾衆不傷毫與釐自從干戈動四鄙覆軍<lb/>
殺將曽無恥朝廷未省遺邊功何事此勲不聞紀<lb/>
安得天兵百萬衆盡如此輩堅且勇<lb/>
　　　　大孤山　黃　庶<lb/>
彭蠡百里南國襟萬頃蒼煙挿孤岑不知天星何<lb/>
<pb n="KR4h0040_SBCK_021-13a"/>
<pb n="KR4h0040_SBCK_021-14a"/>
屋無居止鬻妻棄子人不售價例不復論羊豕白<lb/>
日市井聞號叫夜堆廊廡如虫虺縣官哀憐發賑<lb/>
救一飯纔得一盂爾岀門未暇充喉咽已有數十<lb/>
塡溝水我時過之不忍顧徃徃悲咽胷塡委豈無<lb/>
智慮裨萬一逺地不得號君耳錢侯作倅忠且仁<lb/>
悲憐餓殍如親子日開官廩與之食又令豪右發<lb/>
儲峙昨日持書白轉運披陳肝腎獻金矢更乞兵<lb/>
儲二萬斛民之大命方有倚侯從新年作假山自<lb/>
聞民飢不得視非無泉石可盤樂人今方瘁何能<lb/>
喜願侯勿遽愛此山念此膢臘存狐蟻天無疫癘<lb/>
<pb n="KR4h0040_SBCK_021-14b"/>
五榖熟生者保聚歸田里此山之石堅不堅將與<lb/>
侯德無窮已<lb/>
　　　　與子由别於鄭州西門之外馬上賦詩<lb/>
　　　　一篇寄之　蘇　軾<lb/>
不飲胡爲醉兀兀此心已逐歸鞍發歸人猶自念<lb/>
庭幃今我何以慰寂寞登髙回首坡隴隔惟見烏<lb/>
㡌出復没苦寒念爾衣裘薄獨騎痩馬踏殘月路<lb/>
人行歌居人樂僮僕恠我苦悽惻亦知人生要有<lb/>
别但恐歳月去飄忽寒燈相對記疇昔夜雨何時<lb/>
聽蕭瑟君知此意不可忘㥀勿苦愛髙官職<hi>夜雨嘗有</hi>
<pb n="KR4h0040_SBCK_021-15a"/>
<pb n="KR4h0040_SBCK_021-16a"/>
自歎冨貴在天那得忙十年閉户樂幽獨百金購<lb/>
書收散亡朅來東觀弄丹墨聊借舊史誅姦強孔<lb/>
融不肯下曹操汲黯本自輕張湯雖無尺箠與寸<lb/>
刃口吻排撃含風霜自言靜中閱丗俗有似不飲<lb/>
觀酒狂衣巾狼籍又屢舞旁人大笑供千場交朋<lb/>
翩翩去略盡惟我與子猶徬徨丗人共棄君獨厚<lb/>
豈敢自愛恐子傷朝來告别驚何速歸意已逐征<lb/>
鴻翔匡廬先生古君子挂冠兩紀鬢未蒼定將文<lb/>
度置膝上喜動隣里烹猪羊君歸爲我道姓字幅<lb/>
巾他日容登堂<lb/>
<pb n="KR4h0040_SBCK_021-16b"/>
　　　　和錢安道寄惠建茶　蘇　軾<lb/>
我官于南今幾時嘗盡溪茶與山茗胷中似記故<lb/>
人面口不能言心自省為君細說我未暇試評其<lb/>
略差可聽建溪所産雖不同一一天與君子性森<lb/>
然可愛不可慢骨清肉膩和且正雪花雨脚何足<lb/>
道啜過始知眞味永縱復苦硬終可録汲黯少惷<lb/>
寛饒猛草茶無賴空有名髙者妖邪次頑獷體輕<lb/>
雖復強浮泛性滯偏工嘔酸冷其間絕品豈不佳<lb/>
張禹縱賢非骨鯁葵花玉<graphic n="KR1639" url="https://raw.githubusercontent.com/kanripo/KR-Gaiji/master/images/KR1639.png" mimeType="image/png"/>不易致道路幽險隔<lb/>
雲嶺誰知使者來自西開緘磊落收百餅嗅香嚼<lb/>
<pb n="KR4h0040_SBCK_021-17a"/>
味本非别透紙自覺光烱烱粃糠團鳳友小龍奴<lb/>
隷日注臣雙井收藏愛惜待佳客不敢包裹鑚權<lb/>
倖此詩有味君勿傳空使時人怒生癭<lb/>
　　　　韓幹馬十四匹　蘇　軾<lb/>
二馬並驅攅八蹄二馬宛頸駿尾齊一馬任前雙<lb/>
舉後一馬却避長鳴嘶老髯奚官騎且顧前身作<lb/>
馬通馬語後有八匹飲且行微流赴吻若有聲前<lb/>
者旣濟出林鶴後者欲涉鶴俛啄最後一匹馬中<lb/>
龍不嘶不動尾揺風韓生畫馬眞是馬蘇子作詩<lb/>
如見畫丗無伯樂亦無韓此詩此畫誰當看<lb/>
<pb n="KR4h0040_SBCK_021-17b"/>
　　　　贈寫　御容妙善師　蘇　軾<lb/>
憶昔射策干　先皇珠簾翠幄分兩廂紫衣中使<lb/>
下傳詔跪捧再拜聞天香仰觀眩晃目生暈但見<lb/>
曉色開扶桑迎陽晚出歩就坐絳紗玉斧光照廊<lb/>
野人不識日月角髣髴尚記重瞳光三年歸來眞<lb/>
一夢橋山松檜淒風霜天容玉色誰敢畫老師古<lb/>
寺晝閉房夢中神授心有得覺來信手筆已忘幅<lb/>
巾常服儼不動孤臣入門涕自滂元老侑坐鬚眉<lb/>
古虎臣立侍冠劔長平生慣寫龍鳳質肯顧草間<lb/>
猿與獐都人踏破鐡門限黃金白璧空堆牀爾來<lb/>
<pb n="KR4h0040_SBCK_021-18a"/>
摹寫亦到我謂是　先帝白髮郎不須覽鏡坐自<lb/>
了明年乞身歸故郷<lb/>
　　　　定慧院寓居月夜偶出　蘇　軾<lb/>
幽人無事不出門偶逐東風轉良夜參差玉宇飛<lb/>
木末繚繞香煙來月下江雲有態清自媚竹露無<lb/>
聲浩如瀉已驚弱栁萬絲垂尚有殘梅一枝亞清<lb/>
詩獨吟還自和白酒已盡誰能借不辭青春忽忽<lb/>
過但恐歡意年年謝自知醉耳愛松風㑹向霜林<lb/>
結茅舍浮浮大甑長炊玉溜溜小槽如壓蔗飲中<lb/>
眞味老更濃醉裏狂言醒可怕但當謝客對妻子<lb/>
<pb n="KR4h0040_SBCK_021-18b"/>
倒冠落佩從嘲罵<lb/>
　　　　豆粥　蘇　軾<lb/>
君不見呼沱流凘車折軸公孫倉皇奉豆粥濕薪<lb/>
破竈自燎衣飢寒頓解劉文叔又不見金谷敲冰<lb/>
草木春帳下烹煎皆美人萍虀豆粥不傳法咄嗟<lb/>
而辦石季倫干戈未解身如寄聲色相傳心已醉<lb/>
身心顚倒自不知更識人間有眞味豈如江頭千<lb/>
頃雪色蘆茆簷出没晨煙孤地碓春秔光似玉沙<lb/>
瓶煑豆軟如酥我老此身無著處賣書來問東家<lb/>
住臥聽雞鳴粥熟時蓬頭曵履君家去<lb/>
<pb n="KR4h0040_SBCK_021-19a"/>
　　　　答西掖諸公見和　蘇　軾<lb/>
雙猊蟠礎龍纏棟金井轆轤鳴曉甕小殿垂簾碧<lb/>
玉鉤大宛立仗朱絲鞚風馭賔天雲雨隔孤臣忍<lb/>
淚肝腸痛羡君意氣風生坐落筆縱横盤走汞上<lb/>
樽日日寫黄封賜茗時時開小鳳閉門憐我老太<lb/>
玄給扎看君賦雲夢金奏不知江海眩木瓜屢費<lb/>
瓊瑶重豈惟蹇步困追攀已覺侍史疲犇送春還<lb/>
宫柳腰支活雨入御溝鱗甲動借君妙語發春容<lb/>
顧我風琴不成弄<lb/>
　　　　虢國夫人夜游圖　蘇　軾<lb/>
<pb n="KR4h0040_SBCK_021-19b"/>
佳人自鞚玉花騘翩如驚燕踏飛龍金鞭爭道寶<lb/>
釵落何人先入明光宫宫中羯鼔催花柳玉奴弦<lb/>
索花奴手坐中八姨眞貴人走馬來看不動塵眀<lb/>
眸皓齒誰復見只有丹青餘淚痕人間俯仰成今<lb/>
古吳公臺下雷塘路當時亦笑潘麗華不知門外<lb/>
韓擒虎<lb/>
　　　　郭熈畫秋山平逺<hi>跋尾路公爲</hi>蘇　軾<lb/>
玉堂晝掩春日閑中有郭熈畫春山鳴鳩乳燕𥘉<lb/>
睡起白波青嶂非人間離離短幅開平逺漠漠踈<lb/>
林寄秋晚恰似江南送客時中流回頭望雲巘伊<lb/>
<pb n="KR4h0040_SBCK_021-20a"/>
川佚老鬢如霜臥看秋山思洛陽爲君紙尾作行<lb/>
草烱如嵩洛浮秋光我從公遊如一日不覺青山<lb/>
映黄髪爲畫龍門八節灘待向伊川買泉石<lb/>
　　　　任氏閱丗堂前大檜　蘇　轍<lb/>
君家大檜長百尺根如車輪身弦直壯夫連臂不<lb/>
能抱孤鶴髙飛直上立狂風動地舞枝幹大雪飜<lb/>
空洗顔色人言此檜三百年未知此是何人植君<lb/>
家大夫老不遇一生直氣未嘗屈没身不說歸故<lb/>
里遺愛自知懷舊邑此翁此檜兩相似相與閱丗<lb/>
何終極汝南山淺無良材櫟社棟椽聊障日便令<lb/>
<pb n="KR4h0040_SBCK_021-20b"/>
殺身起大厦亦恐衆材無匹敵且留枝葉撓雲霓<lb/>
猶得丗人長歎息<lb/>
　　　　韓信二首　黃　庭堅<lb/>
韓信髙才跨一丗劉項存亡飜手耳終然不肯負<lb/>
沛公頗似雍容得天意成臯日夜望救兵取齊自<lb/>
重身已輕躡足封王能早悟豈恨淮隂食千户雖<lb/>
知天下有所歸獨憐身與噲等齊蒯通狂說不可<lb/>
撼陳豨孺子胡能爲予嘗貰酒淮隂市韓信廟前<lb/>
柏十圍千年事與浮雲去想見留侯決是非丈夫<lb/>
出身佐明主用捨行藏要自知功名邂逅軒天地<lb/>
<pb n="KR4h0040_SBCK_021-21a"/>
萬事當觀失意時<lb/>
韓生沈鷙非悍勇笑出跨下良自重滕公不斬丗<lb/>
未知蕭相自追王始用成安書生自聖賢左仁右<lb/>
義兵在咽萬人背水亦書意獨駈市井收萬全功<lb/>
成廣武坐東郷人言將軍眞漢將兔死狗烹姑置<lb/>
之此事已足千年垂君不見丞相啇君用秦國平<lb/>
生趙良頭雪白<lb/>
　　　　杜子美浣花醉歸圖　黃　庭堅<lb/>
拾遺流落錦宫城故人作尹眼爲青碧雞坊西結<lb/>
茅屋百花潭水濯冠纓故衣未補新衣綻空蟠胷<lb/>
<pb n="KR4h0040_SBCK_021-21b"/>
中書萬巻探道欲度羲皇前論詩未覺國風逺干<lb/>
戈崢嶸暗㝢縣杜陵韋曲無雞犬老妻稚子且眼<lb/>
前弟妹漂零不相見此公樂易眞可人園翁溪友<lb/>
肯卜鄰鄰家有酒邀皆去得意魚鳥來相親浣花<lb/>
酒船散車騎野牆無主看桃李宗文守家宗武扶<lb/>
落日蹇驢䭾醉起願聞解兵脫兠鍪老儒不用千<lb/>
户侯中原未得平安報醉裏眉攅萬國愁生綃鋪<lb/>
牆粉墨落平生忠義今寂寞兒呼不蘇驢失脚猶<lb/>
恐醒來有新作常使詩人拜畫圖煎膠續弦千古<lb/>
無<lb/>
<pb n="KR4h0040_SBCK_021-22a"/>
　　　　送范德孺知慶州　黃　庭堅<lb/>
乃翁知國如知兵塞垣草木識威名敵人開户玩<lb/>
處女掩耳不及驚雷霆平生端有活國計百不一<lb/>
試薶九京阿兄兩持慶州節十年麒麟地上行潭<lb/>
潭大度如卧虎邊人耕桑長兒女折衝千里雖有<lb/>
餘論道經邦政要渠妙年出補父兄處公自才力<lb/>
應時須春風旍旂擁萬夫幕下諸將思草枯智名<lb/>
勇功不入眼可用折箠笞羗胡<lb/>
　　　　送謝公定作竟陵主簿　黃　庭堅<lb/>
謝公文章如虎豹至今斑斑在兒孫竟陵主簿極<lb/>
<pb n="KR4h0040_SBCK_021-22b"/>
多聞萬事不理專討論澗松無心古須鬛天球不<lb/>
瑑中粹温落筆塵沙百馬奔劇談風霆九河飜胷<lb/>
中恢踈無怨恩當官持廉且不煩吏民欺公亦可<lb/>
忍植勿驚魚使水渾漢濵耆舊今誰存駟馬髙蓋<lb/>
徒紛紛安知四海習鑿齒拄笏看度南山雲<lb/>
　　　　出城送客過故人東平侯趙景珍墓<lb/>
　　　　　　　　　　　　　　黄　庭堅<lb/>
朱顔苦留不肯住白髮政爾欺得人嬋姢去作誰<lb/>
家妾意氣都成一聚塵今日牛羊上丘壟當時近<lb/>
前左右嗔花開鳥啼荆棘裏誰與平章作好春<lb/>
<pb n="KR4h0040_SBCK_021-23a"/>
　　　　武昌松風閣　黃　庭堅<lb/>
依山築閣見平川夜闌箕斗挿屋椽我來名之意<lb/>
適然老松魁梧數百年斧斤所赦今參天風鳴媧<lb/>
皇五十弦洗耳不須菩薩泉嘉二三子甚好賢力<lb/>
貧買酒醉此筵夜雨鳴廊到曉懸相看不歸臥僧<lb/>
氊泉枯石燥復潺湲山川光輝爲我妍野僧早飢<lb/>
不能饘曉見寒溪有炊煙東坡道人已沉泉張侯<lb/>
何時到眼前釣臺驚濤可晝眠怡亭小篆蛟龍纏<lb/>
安得此身脫拘攣舟載諸友長周旋<lb/>
　　　　書磨崖碑後　黃　庭堅<lb/>
<pb n="KR4h0040_SBCK_021-23b"/>
春風吹船著浯溪扶蔾上讀中興碑平生半丗看<lb/>
墨本摩挲石刻鬢成絲明皇不作包桑計顚倒四<lb/>
海由祿兒九廟不守乗輿西萬官已作鳥擇栖撫<lb/>
軍監國太子事何乃趣取大物爲事有至難天幸<lb/>
爾上皇跼蹐還京師内間張后色可否外間李父<lb/>
頥指揮南内凄涼幾苟活高將軍去事尤危臣結<lb/>
春秋二三䇿臣甫杜䳌再拜詩安知忠臣痛至骨<lb/>
丗上但賞瓊琚詞同行野僧六七軰亦有文士相<lb/>
追隨斷崖蒼蘚對乆立凍雨爲洗前朝悲<lb/>
　　　　滄洲亭懷古　沈　遼<lb/>
<pb n="KR4h0040_SBCK_021-24a"/>
瀟水悠悠天際來夾江古木抱山回柵中人物不<lb/>
滿把日晏市散多蒼苔九疑巉天古雲埋遥想帝<lb/>
子龍車廻心衰目極何可望九歌寂寂令人哀<lb/>
　　　　縱歩湘西　張　舜民<lb/>
今朝不易得天晴閑過江西取意行忽然林外見<lb/>
山色又向橋邊聞水聲緑竹長松間桃李天然翠<lb/>
幕圍羅綺日暮歸舟醉不知晚風吹過湘江水<lb/>
　　　　寒夜　張　耒<lb/>
暗空無星雲抹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>邑犬叫野人履霜歳云莫矣風<lb/>
落木夜如何其斗挿江屋頭眠雞正寂寂野縣嚴<lb/>
<pb n="KR4h0040_SBCK_021-24b"/>
鼔先逢逢摩挲老面起吹火春色牀頭酒滿缸<lb/>
　　　　謁客　張　耒<lb/>
入門投謁吏翩翩我非欲見禮則然異哉賔主兩<lb/>
無語客起疾走如避燃我已不恭愧昔賢忍使塗<lb/>
炭朝衣冠人生暫聚鴻集川春風吹飛何後先<lb/>
　　　　有感　張　耒<lb/>
羣兒鞭笞學官府翁憐兒癡傍笑侮翁出坐曹鞭<lb/>
復呵賢於羣兒能幾何兒曹相鞭以爲戯翁怒鞭<lb/>
人血流地等爲戯劇誰後先我笑謂翁兒更賢<lb/>
　　　　北鄰賣餅兒每五更未旦即繞街呼賣<lb/>
<pb n="KR4h0040_SBCK_021-25a"/>
　　　　雖大寒烈風不廢而時略不少差因爲<lb/>
　　　　作詩且有所警示秬秸　張　耒<lb/>
城頭月落霜如雪樓頭五更聲欲絶捧盤出户歌<lb/>
一聲市樓東西人未行北風吹衣射我餅不憂衣<lb/>
單憂餅冷業無髙卑志當堅男兒有求安得閑<lb/>
　　　　奉先寺　張　耒<lb/>
荒涼城南奉先寺後宫美人官葬此角樓相望髙<lb/>
起墳草間柏下多石人秩卑焚骨不作塜青石浮<lb/>
屠當丘壠家家墳上作享亭朱門相向無人聲樹<lb/>
頭土梟作人語月黒風悲鬼揺樹宫中養女作子<lb/>
<pb n="KR4h0040_SBCK_021-25b"/>
孫年年犢車來作主廢后陵園官道側家破無人<lb/>
掃陵域官家歳給半千錢街頭買餅作寒食<lb/>
　　　　美哉　張　耒<lb/>
美哉洋洋清潁尾西通天邑無千里舸艤大艑起<lb/>
危檣淮潁耕田倍收米芒芒陂澤帶平原古時溝<lb/>
澗還相連昔人屯田戍兵處今人阡陌連丘墓今<lb/>
年雨足種麥多北風吹桑鳴空柯髙城回望鬱嵯<lb/>
峨豐年閭井聞笙歌河邊古隄多老栁去馬來船<lb/>
一回首百年去住不由人歳暮天寒聊飲酒<lb/>
　　　　紫騮馬　許　彦國<lb/>
<pb n="KR4h0040_SBCK_021-26a"/>
黃金絡頭玉爲觼蜀錦障泥亂雲葉花間顧影驕<lb/>
不行萬里龍駒空汗血露牀秋粟飽不食青蒭苜<lb/>
蓿無顔色君不見東郊瘦馬百戰場天寒日暮烏<lb/>
啄瘡<lb/>
　　　　墨染絲　郭　祥正<lb/>
繰絲自喜如霜白輸入官家吏嫌黒手持退印競<lb/>
傳呼倐見長條染深墨墨絲歸織家人衣别買輸<lb/>
官吏嗔遲寄言夷狄與三軍汝得豐衣民苦辛<lb/>
　　　　浯溪　潘　大臨<lb/>
公泛浯溪春水船繋帆啼鳥青崖邊次山作頌今<lb/>
<pb n="KR4h0040_SBCK_021-26b"/>
幾年當時治亂春風前明皇聦明眞晚謬乾坤付<lb/>
與哥奴手骨肉何傷九廟焚蜀山騎驢不回首天<lb/>
下寧知再有唐皇帝紫袍迎上皇神噐蒼忙吾敢<lb/>
惜兒不終孝聽五郎父子幾何不豺虎君臣寧能<lb/>
責胡虜南内淒涼誰得知人間稱家作端午平生<lb/>
不識顔眞卿去年不答髙將軍老來讀碑淚横臆<lb/>
公詩與碑當共行不賞邊功寧有許不殺奉皇猶<lb/>
敢語雨淋日炙字未訛千秋萬嵗所鑒多<lb/>
　　　　豫章别李元中宣德　謝　逸<lb/>
舊聞諸李隱龍眠伯時已老元中少一行作吏各<lb/>
<pb n="KR4h0040_SBCK_021-27a"/>
天涯故人落落踈星曉西山影裏識君面碧照章<lb/>
江眸子瞭向來問道渺多歧只今領袖歸玄妙老<lb/>
鳳垂頭噤不語古木查牙噪春鳥身在幕府心江<lb/>
湖左胥右律但坐嘯第愁一葉釣漁舟不容七尺<lb/>
堂堂表我今歸臥靈谷雲君應紫禁鶯花繞相思<lb/>
有夢到茅齋細雨青燈坐林杪<lb/>
　　　　聞徐師川自京師還豫章　謝　逸<lb/>
九衢塵裏無停輈君居陋巷不出遊滿城惡少弋<lb/>
鳬鴈對面故人風馬牛别後夢寒燈火夜歸來眠<lb/>
冷江湖秋馮驩老大食不飽起視八荒提蒯緱<lb/>
<pb n="KR4h0040_SBCK_021-27b"/>
　　　　早春偶題　崔　鶠<lb/>
寒風淅瀝鳴枯葦小鴨睡殘猶未起更教細雨結<lb/>
輕寒坐聽蕭蕭打䆫紙石盆養蒲已抽翠雕斛栽<lb/>
花先弄紫擁爐閉閤賦幽香未怕春冰生硯水<lb/>
　　　　阻風雨封家市　李　彭<lb/>
徃時李成寫驟雨萬里古色毫端聚行人深藏鳥<lb/>
不度便覺非復鵝溪素龍眠老腕作陽關北風低<lb/>
草雲埋山行人客子兩愁絕未信莆萄能解顔兩<lb/>
郎了了解人意似是畫我封家市戯作新詩排晝<lb/>
睡忽有野鴈鳴煙際<lb/>
<pb n="KR4h0040_SBCK_021-28a"/>
　　　　夢訪友生　李　彭<lb/>
少年結客長安城妄喜縱酒工章程支離老去一<lb/>
茅屋枕書臥聞長短更友生相望止百里寒夜寥<lb/>
閴無微聲夢中乘興輙見戴剡溪聊爾扁舟行覺<lb/>
來蘧蘧一榻上不用僮僕爭歡迎吹燈弄筆欲書<lb/>
寄䆫前白月方亭亭<lb/>
<pb n="KR4h0040_SBCK_021-28b"/>
</p>
<p>
皇朝文鑑卷第二十一<lb/>
<pb n="KR4h0040_SBCK_021-29a"/>
</p>
<p>
</p>
  </div>
</body>
</text>
</TEI>
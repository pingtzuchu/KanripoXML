<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_062-1a"/>
皇朝文鑑卷第六十二<lb/>
　奏疏<lb/>
　　　論蔡京　陳　瓘<lb/>
　　　請検尋文及甫究問獄　龔　夬<lb/>
　　　論蔡王府獄　江　公望<lb/>
　　　論邏察　江　公望<lb/>
　　　論馮澥　崔　鷗<lb/>
　　　再論馮澥　崔　鷗<lb/>
　　　　論蔡京　陳　瓘<lb/>
臣聞盡言招禍古人所戒言路之臣豈能免此臣<lb/>
<pb n="KR4h0040_SBCK_062-1b"/>
伏見翰林學士承㫖蔡京當紹聖之初與其弟卞<lb/>
俱在朝廷導賛章悙共作威福卞則隂為謀畫悙<lb/>
則果断力行且謀且行者京也　哲宗篤於継述<lb/>
專於委任事無大小信悙不疑卞於此時假継述<lb/>
之説以主私史悙於此時因委任之篤自明已功<lb/>
京則盛推安石之聖過於　神考以合其弟又推<lb/>
定策之功毁蔑　宣仁以合章悙悙之矜伐京為<lb/>
有助卞之乖悖京實賛之當此之時言官常安民<lb/>
屢攻其罪京與悙卞共怒安民協力排䧟斥為姦<lb/>
黨而孫諤董敦逸陳次升亦因論京相継黜逐<lb/>
<pb n="KR4h0040_SBCK_062-2a"/>
哲宗晚得鄒浩不由進擬寘之言路浩能忘身徇<lb/>
節上副聖知京又因其得罪從而擠毁是以七年<lb/>
之間五害言者掩朝廷之耳目成私門之利勢言<lb/>
路既絶人皆箝黙凡所施行得以自恣遂使當時<lb/>
之所行皆為今日之所改臣請略指四事皆天下<lb/>
之所以議京者也蔡卞之薄　神考　陛下既明<lb/>
其罪矣兄弟同朝塤箎相應事無異議罪豈殊科<lb/>
一黜一留人所未諭此天下之所以議京者一也<lb/>
邢恕之累　宣仁　陛下既明其罪矣宣訓之語<lb/>
究治之事　陛下既察其誣造於是司馬光劉摯<lb/>
<pb n="KR4h0040_SBCK_062-2b"/>
梁燾等皆䝉叙復京嘗奏疏請誅滅摯等家族<lb/>
審如京言則所以累　宣仁者豈特邢恕一人而<lb/>
已哉在恕則逐之在京則留之其可以塞邢恕不<lb/>
平之口而慰　宣仁在天之靈乎此天下之所以<lb/>
議京者二也章悙自明定策之功追貶王珪京亦<lb/>
謂元豐末命京帶開封府劊子携劒之内欲斬王<lb/>
珪<hi>之京</hi>門人皆謂京於此時禁制　宣仁京亦有社<lb/>
稷之功今　陛下雪珪之罪還其舊官則是以悙<lb/>
之貶珪為非也在悙則非之在京則留之如是則仁<lb/>
有詞矣珪有憾矣此天下之所以議京者三也章<lb/>
<pb n="KR4h0040_SBCK_062-3a"/>
悙之初篤信京卞傾心竭意隨此二人假繼述之<lb/>
説以行其私三人議論如出一口自紹聖三年九<lb/>
月卞為執政於是京有觖望而與悙暌矣四年三<lb/>
月林希為執政於是京始大怨而與悙絶矣自今<lb/>
觀之京之所以與悙暌絶者為國事乎為已事乎<lb/>
然京之所以語人者曰我助悙而悙不聽也我故<lb/>
絶之我教卞而卞不從也我故怒之我與弟卞不<lb/>
相往來久矣我縁國事今與愛弟不相往來而况<lb/>
於悙乎臣竊料京之所以欺　陛下者亦必以此<lb/>
言也何以驗之卞之赴江寧也京往餞之期親遠<lb/>
<pb n="KR4h0040_SBCK_062-3b"/>
行法當賜告而京之所以告閣門者初以妹行為<lb/>
請法不許也遂請朝假終不敢以弟卞為言雖在<lb/>
朝假而日至國門之外京之動靜如此即不知<lb/>
陛下皆得其實乎此明主之所宜察也且兄弟同<lb/>
朝共議國事自無不相往還之理假使不相往還<lb/>
豈人倫之美事乎此天下之所以議京者四也<lb/>
陛下即位之初以用賢去邪為先而京之䝉蔽欺<lb/>
罔曽無忌憚　陛下必欲留京於朝者其故何哉<lb/>
臣知　陛下聖意本無適莫而京之所以據位希<lb/>
進牢不可㧞者蓋以韓忠彦曾布不能為國遠慮<lb/>
<pb n="KR4h0040_SBCK_062-4a"/>
輕率自用激成其勢故也京卞同惡天下所知若<lb/>
用天下之言以合公議則顯正二人之罪何難之<lb/>
有忠彦等不務出此而果於自用於是託於謀帥<lb/>
而出之太原雖加以兩學士之職而實以詭計除<lb/>
之想當進擬之時必有不情之奏用竒設策不由<lb/>
誠心　二聖安得而無疑公議亦以為未允及京<lb/>
之留布復爭辨再三之瀆無以取信相激之勢因<lb/>
此而成唐明皇欲用牛仙客為尚書張九齡以為<lb/>
不可明皇曰但加實封可乎九齡又以為不可明<lb/>
皇變色曰事皆由卿耶李林甫曰仙客宰相才也<lb/>
<pb n="KR4h0040_SBCK_062-4b"/>
何有於尚書九齡書生不逹大體由是明皇悦林<lb/>
甫之言卒相仙客而九齡自是浸踈終見黜罷今<lb/>
忠彦及布無九齡之望而京之氣燄過於仙客因<lb/>
勢觀望而為林甫之言者不知㡬何人也　陛下<lb/>
進賢退邪法則堯舜明皇之事固不足道然而天<lb/>
下皆疑　陛下有大用京之意者以京之復<lb/>
留故也京之所以復留者以忠彦等去之不以其<lb/>
道故也去之不以其道則留之者生於相激萬一<lb/>
京果大用則天下治亂自此分矣崔羣謂唐之治<lb/>
亂在李林甫張九齡進退之時今京輕欺　先帝<lb/>
<pb n="KR4h0040_SBCK_062-5a"/>
與卞無異而又歸過於先烈賣禍於悙卞曲為自<lb/>
安之計而　陛下果留之也今既可復留後亦可<lb/>
以大用天下治亂之勢繫於一京崔羣之言可不<lb/>
念耶臣恐後之視今亦猶今之視昔禍亂之機不<lb/>
可以不早辨也　陛下嗣位之初首開言路可謂<lb/>
知所先務矣臣愚首預兹選明知京在朝廷必為<lb/>
大患而不能以時建言萬一有意外不虞之變<lb/>
陛下翻然悔悟誅責當時言事之臣則臣雖碎首<lb/>
䧟胸何補於事此臣所以憤悶而不敢黙也臣嘗<lb/>
為卞所薦與京無纎介之隙所以言者為國事耳<lb/>
<pb n="KR4h0040_SBCK_062-5b"/>
非特為國亦為蔡氏也自古不忠之臣<lb/>
初因自利終必累國國有迍邅私家將安歸乎卞<lb/>
之尊紹王氏知有安石豈知有　神考知有金陵<lb/>
豈知有京師絶滅史學一似王衍重南輕北分裂<lb/>
有萌臣之痛心黙憂非一日也　真宗景徳中北<lb/>
虜至澶淵王欽若請駕幸金陵當時若用此請則<lb/>
天下分為南北久矣頼　真宗用冦凖之言所以<lb/>
四方混同得至今日天錫　陛下聰明仁勇融㑹<lb/>
南北去卞不疑然而京尚未去人實憂之兄弟一<lb/>
心皆為害國一去一留失政刑矣唐會昌中工部<lb/>
<pb n="KR4h0040_SBCK_062-6a"/>
尚書薛元賞與其弟京兆少尹權知府事元龜皆<lb/>
宰相李徳裕之黨及徳裕既敗貶元龜為崖州司<lb/>
戸元賞為忠州刺史廼者蘇軾及轍亦兄弟也古<lb/>
今故事非不明白何獨一京獲以計免枉朝廷之<lb/>
法今以徇一京不知　祖宗基業何負於蔡氏乎<lb/>
且自京卞用事以來牢籠薦引天下之士處要路<lb/>
得美官者不下數百人其間才智藝能之士可用<lb/>
之人誠不為少彼皆明知京卞負國欲洗心自新<lb/>
捨去私門顧朝廷未有以招之耳臣謂京在朝廷<lb/>
則此數百千人者皆指為蔡氏之黨若京去朝廷<lb/>
<pb n="KR4h0040_SBCK_062-6b"/>
則此數百千人者皆爲朝廷之用所以消合朋黨<lb/>
廣收人才正在　陛下果於去京而已此非臣之臆<lb/>
説乃　神考已用之術也熙寧之末王安石吕惠<lb/>
卿紛爭以後天下之士分為兩黨　神考患之於<lb/>
是自安石既退惠卿既出之後不復用此兩人而<lb/>
兩門之士則皆兼取而並用之也當時天下之士<lb/>
初有王黨吕黨而朋黨之禍終不及於朝廷者用<lb/>
此術耳今　陛下留京於朝廷而欲收私門之士<lb/>
是猶不去李昇錢鏐而欲收江浙之士也不亦難<lb/>
乎然則消黨之術唯在去京而已今京闗通交結<lb/>
<pb n="KR4h0040_SBCK_062-7a"/>
其勢益牢廣布腹心共謀私計羽翼成就可以髙<lb/>
飛愚弄朝廷有同兒戯　陛下若不早寤漸成孤<lb/>
立後雖悔之亦無及矣自古為人臣者官無髙下<lb/>
干犯人主未必得禍一觸權臣則破碎必矣或以<lb/>
為離間君臣或以為買直歸怨或托以他事隂中<lb/>
傷之或於已黜之後責其怨望此古之人所不免<lb/>
也臣豈敢自愛其身乎若使臣自愛其身則<lb/>
陛下不得聞京之罪矣國家内外無事一百四十<lb/>
一年矣太平之久古所無有甚可畏也譬如年老<lb/>
之人康寧無疾日服温暖猶恐氣衰至於保養隂<lb/>
<pb n="KR4h0040_SBCK_062-7b"/>
邪必成心腹之患京在朝廷何以異此伏望<lb/>
陛下慎保　祖宗之業獨持威福之柄斷自宸衷<lb/>
果於去惡天下幸甚<lb/>
　　　　請檢尋文及甫究問獄案牘<lb/>
　　　　　　　　　　　　　　龔　夬<lb/>
臣竊聞自古姦臣戕敗善類以防後患必置之死<lb/>
地而善人修身無大過失欲求其罪惡之實而不<lb/>
可得故託以悖逆無驗之罪又慮其異時子孫訴<lb/>
理於朝故必欲滅族而後已此自古姦邪之常態<lb/>
也臣近觀前日文及甫之書究問之獄不意兹事<lb/>
<pb n="KR4h0040_SBCK_062-8a"/>
出於　聖朝使愚臣痛心疾首感憤流涕臣竊惟<lb/>
宣仁聖烈皇后擁佑　先帝慎擇累朝重望之臣<lb/>
寘之左右輔道聖徳彌論朝政九年之間中外安靜<lb/>
此天下之所共聞也前日止縁一二姦邪嘗被黜<lb/>
逐遂敢欺罔朝廷成此大獄以執私仇必欲族滅<lb/>
無辜以快其意當是之時天地變色日月無光積<lb/>
隂踰時中外詾懼以至彗出西方譴告甚著<lb/>
先帝為之肆赦求言以答天戒而姦臣之忿不已<lb/>
持之益堅由是逐臣死於瘴海家族不許生還至<lb/>
有一門二十餘䘮者然則雖無刀鋸其實族滅也<lb/>
<pb n="KR4h0040_SBCK_062-8b"/>
朽骨銜寃沈魂為癘以及於斯痛不忍言今及甫<lb/>
等罪上頼聖斷已行竄斥而當時祕獄必有案牘<lb/>
章疏可以見其文致鍜鍊附㑹欺罔之人若不早<lb/>
行根究必慮藏匿焚滅無所歸咎則天下何以知<lb/>
其非　先帝之本意伏望聖慈特賜睿㫖須管檢<lb/>
尋當時照證文書以正姦臣之罪以慰天下之望<lb/>
　　　　論蔡王府獄　江　公望<lb/>
臣聞天下之理有隙則物皆可入故聖人塗隙於<lb/>
未開之前有迹則瑕皆可指故聖人泯迹于未形<lb/>
之際物可入則親者離矣瑕可指則疑者實矣在<lb/>
<pb n="KR4h0040_SBCK_062-9a"/>
物之理雖甚踈遠者尚且如此矧閨門之内骨肉<lb/>
之間其可不察耶臣訪聞蔡王府吏相告有不順<lb/>
之語浸滛恐及蔡邸開封府已行根治臣聞之駭<lb/>
汗流浹驚悸不能自持豈有極治之世太平之時<lb/>
廼容小人銜私怨逞不軌謀離間　陛下骨肉之<lb/>
親者乎象之於舜焚廪浚井其逆心已明矣擁二<lb/>
女坐床鼓琴其逆謀已成矣舜未嘗藏怒宿怨卒<lb/>
封之有庳而富貴之唯恐不得象之心也至魏文<lb/>
帝褊忿疑忌一陳思王且不能容故有煑豆燃萁<lb/>
相煎何太急之語為天下後世笑豈不思兄弟天<lb/>
<pb n="KR4h0040_SBCK_062-9b"/>
之大倫也有手足相扞之親有首尾相應之義有<lb/>
塤箎之和有友于之樂故孔子以不間於父母兄<lb/>
弟之言為孝蓋親隙不可開隙開則言可離貳疑<lb/>
迹不可顯迹顯則事難磨滅　陛下之得天下歸<lb/>
下歸之也章悙嘗簾前持異議已有隙迹矣蔡王<lb/>
出於無心年尚㓜少未逹禍亂之萌故恬不以為<lb/>
恤　陛下一切包容已開之隙復塗矣已顯之迹<lb/>
復泯矣恩意渥縟歡然不失兄弟之情與夫區區<lb/>
未能忘天下操以自狹者不啻相十百矣伏望<lb/>
陛下勿以靄昧無根之言而加諸至親骨肉之間俾<lb/>
<pb n="KR4h0040_SBCK_062-10a"/>
陛下有魏文相煎太急之隙而忘大舜親愛之道<lb/>
豈治世之美事也伏望　陛下密詔所司凡無根<lb/>
之言勿形案牘箠楚之下何求弗得一有浸滛旁<lb/>
及蔡王之語不識　陛下將如何處之莫若略治<lb/>
所告及被告之人粗見嫌怨情狀並流之嶺表以<lb/>
示天下神器非人心天命弗集非口舌强力可爭<lb/>
也示天倫之愛雖天下莫之奪也雖善為間言莫<lb/>
之離也儻形按牘有瑕可指一入胸次終身不忘<lb/>
雖父<hi>之子</hi>間尚未能磨滅况兄弟乎迹不可泯隙不<lb/>
可塗則骨肉離矣　陛下將何道以治天下也蔡<lb/>
<pb n="KR4h0040_SBCK_062-10b"/>
王萬一䝉犯霧露之疾　神考在天之神靈豈不<lb/>
知之　陛下將何面目見　神考於太廟乎書曰<lb/>
克明俊徳以親九族九族既睦平章百姓詩曰刑<lb/>
于寡妻至于兄弟以御于家邦至徳要道足以風<lb/>
動天下未有不自親始者也惟　陛下深留聖意<lb/>
　　　　論邏察　江　公望<lb/>
臣聞人君明目逹聰所以通下情也前有旒左右<lb/>
有纊所以防太察也太察則聞人之過下情不通<lb/>
則不聞已過聞人之過則姦生而刑滋不見已過<lb/>
則心塞而禍萌此周之厲王以防口而召亡漢之<lb/>
<pb n="KR4h0040_SBCK_062-11a"/>
顯宗以耳目隱發為明而速亂也邏者之興推求<lb/>
其意不過以求瑕搜匿鈎致盗詐出於不備擿發<lb/>
如神此一酷京兆之俗才爾使京兆為之猶可羞<lb/>
矧以天下為度海内為家而為良京兆之不為者<lb/>
乎　陛下即政之三日一切罷去天下聞之翕然<lb/>
歸心開口張膽人人自安告訐不長風俗自厚比<lb/>
聞稍稍復置舊額通為七十人一人量以十人為<lb/>
耳目十人之中一人又以十人為之散之通途永<lb/>
巷不啻數十百人矣夫婦醜詆之言仇隙怒傳之<lb/>
語増情飾狀擿隱抉伏何所不至人人跼蹐各各<lb/>
<pb n="KR4h0040_SBCK_062-11b"/>
疑慮親戚不敢誠朋友不敢信目不敢注觀手不<lb/>
敢直指若此定非清世之美事也昔呉主孫權用<lb/>
吕壹軰舉罪紏姦纎介必聞深按醜誣排䧟無罪<lb/>
以作威福步隲力詆其非權尋誅壹覺悟尚早蓋<lb/>
小人因縁銜命不務奉公利在凴藉威勢杜絶人<lb/>
口公然作過使上聰不逹威柄潜移刑及無辜睽<lb/>
睽萬目由聞人之過不聞已之過所致也老子曰察見淵魚者<lb/>
不祥以察為明是誠不祥之兆也　陛下豈不思<lb/>
畿甸之外非　陛下之民乎人各有口能使之嘿<lb/>
嘿不議　陛下政事乎既不可揜於天下何獨察<lb/>
<pb n="KR4h0040_SBCK_062-12a"/>
察於輦轂之下以爲明哉語曰天下有道庶人不<lb/>
議信乎有道不可得而議也伏望　陛下以道御<lb/>
天下使人蕩然不疑無得而議何爲蹈呉之故轍<lb/>
而不知革彼猶能因言以誅壹軰孰謂　陛下鑒<lb/>
此而不能之乎願黜獻議之人通舊額人數一切<lb/>
罷去除禍者必鋤其根植福者必封其本毋謂昔<lb/>
有額而不可去也其根尚存枝葉他日復生矣不<lb/>
可不察<lb/>
　　　　論馮澥　崔　鶠<lb/>
伏覩六月一日詔書詔諫臣直論得失以求實是<lb/>
<pb n="KR4h0040_SBCK_062-12b"/>
此見　陛下求治之切也然數十年來王公卿相<lb/>
皆自蔡京出其餘擢居要路以待相繼而用者又<lb/>
充塞乎臺省要使一門生死則一門生用一故吏<lb/>
逐則一故吏來更持政柄互秉鈞軸歴千百年無<lb/>
一人立異雖萬世子孫無一人害已此蔡京之本謀<lb/>
也安得實是之言聞于　陛下且如馮澥近日上<lb/>
章其言曰士無異論太學之盛也此姦言也昔王<lb/>
安石除異已之人當時名臣如韓琦冨弼司馬光<lb/>
吕公著吕誨吕大防范純仁等咸以異論斥逐布<lb/>
衣之士誰敢為異乎士携書負笈不遠千里游于<lb/>
<pb n="KR4h0040_SBCK_062-13a"/>
學校其意不過求仕宦爾安石著三經之説用其<lb/>
説者入官不用其説者黜落於是天下靡然雷同<lb/>
不敢可否陵夷以至于今大亂此無異論之効也<lb/>
而尚敢為此説以熒惑人主乎又曰崇寧以來博<lb/>
士先生狃于黨與各自為説附王氏之學則詆毁<lb/>
元祐之文服元祐之學則詆誚王氏之説尤為欺<lb/>
罔豈有博士先生敢為元祐之學而詆誚王氏之<lb/>
説乎自崇寧以來京賊用事以學校之法馭士人<lb/>
如軍法之馭卒伍大小相制内外相轄一容異論<lb/>
者居其間則累及上下學官以黜免廢錮之刑待<lb/>
<pb n="KR4h0040_SBCK_062-13b"/>
之其意以為一有異論則已之罪必暴于天下聞<lb/>
于人主故爾博士先生者敢詆誚王氏乎欲乞下<lb/>
大學取博士講解覆視則澥之誕信見矣至如蘇<lb/>
軾黄庭堅之文集范鎮沈括之雜説畏其或記<lb/>
祖宗之事或記名臣之説於已不便故一切禁之<lb/>
坐以嚴刑購以重賞不得收藏則禁士之異論其<lb/>
法亦已密矣澥言服元祐之學詆誚王氏之説其<lb/>
欺罔不亦甚乎欺罔之言公行則實是何從而見<lb/>
焉先王之求實是亦有道矣傳曰皇帝清問下民<lb/>
周官詢于衆庶孟子不以左右卿大夫之言為然<lb/>
<pb n="KR4h0040_SBCK_062-14a"/>
必詢于國人則實是見矣臣乞以澥所上章并臣<lb/>
之章垂於象魏掲于通衢以驗國人之論而賞罰<lb/>
之以戒小人欺罔君父者此　陛下之福天下之<lb/>
幸也取進止<lb/>
　　　　再論馮澥　崔　鶠<lb/>
臣鶠近上章論諫馮澥未䝉施行澥復遷吏部侍<lb/>
郎此士論之所共憂臣適當言責不得而已也觀<lb/>
澥之意不過欲拘以熙寧元豐之法爲治縁澥乃<lb/>
熙寧元豐人材之一也已之説行則身安已之説<lb/>
廢則身危非爲國家忠計此天地否泰所係國家<lb/>
<pb n="KR4h0040_SBCK_062-14b"/>
治亂之所自分不可忽也昔在　仁宗　英宗時<lb/>
選天下敦朴敢言之士以遺子孫而王安石用事<lb/>
皆目為流俗之人盡逐去之乃自為新説以造士<lb/>
號為新美之材充塞乎朝廷而人主不聞天下之<lb/>
安危矣元祐之初相司馬光收　仁宗　英宗時<lb/>
人材用之故　宣仁聖烈皇后擁少主不出簾帷<lb/>
而天下治問其四夷則率服矣問其盗賊則消弭<lb/>
矣問其軍士則豫附矣問其百姓則富樂矣當是<lb/>
時天下之勢安於泰山及章悙用事斥之於瘴海<lb/>
炎荒之外蔡京隂蓄異圖兇謀益熾於是盡收熙<lb/>
<pb n="KR4h0040_SBCK_062-15a"/>
寕元豐時人材用之誘以美官餌以厚禄於是海<lb/>
内小人波蕩而從之萬口一詞迭相唱和為紹述<lb/>
之論以誑惑人主紹述一道徳而天下一於謟佞<lb/>
矣紹述同風俗而天下同於欺罔矣紹述理財而<lb/>
公私竭矣紹述造士而人材乏矣紹述開邊而四<lb/>
夷交侵胡塵犯闕矣此用熈寕元豐人材之効也<lb/>
譬之治疾一醫治病而病愈一醫治病而病壞此<lb/>
賢否不待較而明也且元符末以連年四月朔日<lb/>
蝕四月者正陽之月古人所忌詔求直言應詔上<lb/>
書者數千人蔡京因此以除去異已者乃遣腹心<lb/>
<pb n="KR4h0040_SBCK_062-15b"/>
之黨考定之分邪正二等同已者為正異己者為<lb/>
邪澥與京同者也故列於正等擢以不次而異於<lb/>
京者京皆指以為邪䧟於罪戾凡數千人近者<lb/>
上皇下責躬之詔其言以來直言奪於權臣反歸<lb/>
咎建議臣僚然則前日附㑹蔡京號為上書正等<lb/>
之人皆今日之罪人也　陛下嗣服之初天下觀<lb/>
陛下好惡是非以卜世之興衰今用蔡京正等之<lb/>
人非　上皇悔過之意天下之士聞之解體矣<lb/>
皇朝文鑑巻第六十二<lb/>
</p>
<p>
</p>
  </div>
</body>
</text>
</TEI>
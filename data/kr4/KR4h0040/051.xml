<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_051-1a"/>
皇朝文鑑卷第五十一<lb/>
　奏䟽<lb/>
　　　論治本　孫　沔<lb/>
　　　請罷不管兵節使公用　孫　沔<lb/>
　　　論詔獄　呉　育<lb/>
　　　論本朝百年無事　王　安石<lb/>
　　　論孫學令吏人寫章䟽　王　安石<lb/>
　　　請令文武致仕官依外官給俸錢<hi>吕公著</hi>
　　　論臧否人物冝謹宻　吕　公著<lb/>
　　　請廣收人才　吕　公著<lb/>
<pb n="KR4h0040_SBCK_051-1b"/>
　　　論李定言程顥顧臨不當　吕　公著<lb/>
　　　　論治本　孫　沔<lb/>
臣聞虞舜治家而納麓姬文刑寡而御邦周南歌<lb/>
關睢之徳仲尼刪詩著爲三百篇之首魯史先經<lb/>
以紀元妃丘明直書爲十二公之始易以風自火<lb/>
出爲家人之象言號令之行于外由中正而明于<lb/>
内非嚴風火之威則難以正于家矣禮云身修而<lb/>
家齊家齊而國治國治而天下平王政之本基乎<lb/>
此矣是知先聖懼昵情之爲患而立教于将來者<lb/>
也恭以　皇帝陛下仁深溥博明達照臨好善無<lb/>
<pb n="KR4h0040_SBCK_051-2a"/>
厭從諫弗咈紹三朝之謨訓躬萬機之憂勤旰食在<lb/>
念将二十年雖古之聖帝明王致志行事無以過<lb/>
也今朝　無專權之臣上無失道之事然而隂陽<lb/>
未和災變未息法令不行恩威不著者豈治内之<lb/>
道有所未至歟臣不欲迃闊引喻前古願以聞見<lb/>
五事而陳之若以言獲罪臣之職也伏以中宫正<lb/>
位德配至尊主治隂教爲天下母三妃九嬪世婦<lb/>
御妾上下分統無有僣差百世不易之論也伏自<lb/>
景祐以來三黜寵姬聞兩犯宸扆蓋所起幽微不<lb/>
勝恩遇身貴則性悍福極則患生退屏繼跡踰僣<lb/>
<pb n="KR4h0040_SBCK_051-2b"/>
如舊苟不　於嚴制竊恐漸於厲階昨見上元嘉<lb/>
節内庭出遊美人才人無不隨從飛蓋蔽景流車<lb/>
激霆各崇華衛分道爭行衆目共觀與后爲並此<lb/>
非所以示外而垂範者也臣乞今後貴品嬪御等<lb/>
並令修備禮節戒約奢侈常隨皇后出入不得各<lb/>
排儀衛輙自矜越仍乞選擇端嚴近上夫人一兩<lb/>
貟立爲宫師以佐内職則所冀上下有別而中外<lb/>
不　惑矣竊以宫政之設内職是先尚書侍御司<lb/>
　　言一百三十則爲大備故　先朝之數侍史<lb/>
不過五百人俸給止於五十貫皆有紀律不甚奢<lb/>
<pb n="KR4h0040_SBCK_051-3a"/>
盈今聞十倍增人已踰二三千十倍添俸或至二<lb/>
十萬私身養女數復過之百司供億按簿可知一<lb/>
歲之中所用何極非所以示節儉也臣乞取索宮<lb/>
中諸院宫人及私身養女都大數目呈取進止若<lb/>
非遊幸之所冝令檢勘合用人量留外並放歸本<lb/>
家任從其便而請給之數見在者冝節減其半此<lb/>
所以消幽曠之氣而省財廪之費也竊以内侍之<lb/>
職最爲親近宣傳國命出納王言常敦抑制尚或<lb/>
騰凌今遷秩不踰年賞賜無虚日甲第連坊名園<lb/>
接畛玉帛盈於後房絲竹聞於別院官尊禄厚職<lb/>
<pb n="KR4h0040_SBCK_051-3b"/>
重貟多若不立之儀式必恐亢於寵榮臣欲乞御<lb/>
藥依舊只用二貟御帶押班都知並乞選擇謹重<lb/>
公嚴勤慎舊有心力者充三年一遷官不許非次<lb/>
改轉未有嗣者令養一子則内無乆貴之人下有<lb/>
進身之路亦一代之永制也竊以勾陳九重華蓋<lb/>
萬乗垣直太紫庭儼雲龍非深嚴不爲尊非禁戒<lb/>
不爲備闌入則抵罪語至則伏誅使内言不出於<lb/>
閫外言不入於閫所以防未然而限中外也　今<lb/>
上之起居言語衆無不知帷簿宴遊外無不傳内<lb/>
降斜封坦夷若道免刑要賞響應如神皆由左右<lb/>
<pb n="KR4h0040_SBCK_051-4a"/>
之人出入爲地邇臣頗邪能伺動靜迎合巧中率<lb/>
用斯道若不早辨以防微竊恐長姧而忽變臣欲<lb/>
乞應合入内及聽喚中人並用五十以上十五已<lb/>
下者諸宫院子須限七十已上分定畨次上下<lb/>
不得參雜出入仍令内東門司專切㸃檢其暗祗<lb/>
候俳優人及公主院擔子官各放歸本營所有内<lb/>
道塲乞今後斷絶此則肅静於宸庭足以輝光於<lb/>
史牒竊以王者所湏歲終不㑹蓋天下之財　天<lb/>
子用之有司不得而吝也其或出納不謹支費不<lb/>
節豈可容奸不詰其弊今御寶憑由司内東門劄子<lb/>
<pb n="KR4h0040_SBCK_051-4b"/>
取諸庫犀玉金銀錢帛一歳僅三百餘萬貫但有<lb/>
入内之名不知所用之處此數既多不可悉記昨<lb/>
聞胥吏僞取庫金三十兩抵法况御寳是中禁所<lb/>
掌外何計而詐得之竊恐前後用此非一吏也乞<lb/>
差不干礙公幹有心力臣寮置司將寶元後來係<lb/>
御寳憑由及内東門劄子取左藏庫等金銀犀玉<lb/>
錢帛大數對帳簿及謝恩表状造作文曆并内藏<lb/>
諸庫亦自寶元後來内中支使金寶錢帛都數逐<lb/>
件磨勘即見無涯費用積久欺弊仍乞今後諸宫<lb/>
閣凡有取索出到憑由劄子先下内侍省都知入<lb/>
<pb n="KR4h0040_SBCK_051-5a"/>
内覆奏然後置簿抄上畨換通簽正牒下諸庫藏<lb/>
方得即官支物不得直行取索或更別設關防節<lb/>
減用度亦經乆之利也此五事者實政教之本源<lb/>
昇平之基構也中宫正則内宰之制行于六宫而<lb/>
寵嬖不犯於上矣宫禁嚴則中閫之事絶于衆口<lb/>
而朋黨不生于外矣宫人不減則用度不給怨曠<lb/>
以感隂陽之沴矣内侍不禁則威柄不一引進以<lb/>
來邪佞之類矣御寳不嚴財貨不計則盜詐公取<lb/>
而無慮矣噫恩能削威昵可消正甘言令色遜于<lb/>
志先意希旨㑹其事仁愛浸深忍情難決非至聖至<lb/>
<pb n="KR4h0040_SBCK_051-5b"/>
明不可免也伏望　皇帝陛下遊神清淨毓徳太<lb/>
寕養冲和之性節嗜慾之情使氣志如神威儀可<lb/>
畏廓日月之輝發雷霆之斷柔媚不干于聦明愛<lb/>
倖盡決於道義則何患天下之不治哉書曰威克<lb/>
厥愛允濟易曰揚于王庭剛決柔也傳曰棖也慾<lb/>
焉得剛非用天■之剛健中正則於斷也難矣今<lb/>
昊賊侵軼西鄙攻守臣未敢進一䇿者蓋儒者不<lb/>
知兵不可預言也若大臣盡心諸將用命恐未爲<lb/>
大患也夫手足之疾侵於皮膚積爲瘡痍發于指<lb/>
掌未有所損也心腹之疾迫于膏盲擁爲癰疽潰<lb/>
<pb n="KR4h0040_SBCK_051-6a"/>
于頭目不可卒救也此五事措置得冝則無窮之<lb/>
福此五事因循弗舉恐爲不測之慮履霜至于堅<lb/>
冰燃火在于積薪非一朝一夕之故也惟斷之在<lb/>
不疑行之恐不及動無失幾間不容髪則百世之<lb/>
利萬方之幸此皆陛下家事非人臣所得及也至<lb/>
於政教之綱紀未舉輔相之心德未同朋黨之邪<lb/>
正未分著位之才愚未辨進賢難于起死去佞過<lb/>
于㧞山法令撓於親恩賞及於濫豈不謂根蘖于<lb/>
内而斤斧不施者乎若聖人一慮及此則庶事自<lb/>
正其條例悉數之名俟聦明聽然其説異日爲<lb/>
<pb n="KR4h0040_SBCK_051-6b"/>
陛下言之也臣素非博識惟盡愚誠不歷詆於群<lb/>
公不專攻於上德但慮切直速怒貴權不能保身<lb/>
貽憂老母則於事君之心無所愧矣伏望夙夜之<lb/>
餘再賜詳覧無使臣言爲空言則死生幸甚干犯<lb/>
威顔甘俟誅竄無任激切待罪之至<lb/>
　　　請罷不管兵節使公用　孫　沔<lb/>
臣竊見正剌史已上至防團節度使使相皆有隨<lb/>
使公用錢多或至一萬貫蓋　先朝以諸道用兵<lb/>
之際恩假武臣俾之足用犒設軍貟招延賔客任<lb/>
其支費不問出入欲使將帥豐財聚人之術也自<lb/>
<pb n="KR4h0040_SBCK_051-7a"/>
太平四十年因循成例給賜不追或罷權出鎮或<lb/>
養疾閑地至於老死未聞退辭軍貟賔客不復延<lb/>
設雖稱公錢並爲已物與之既不知恩取之豈敢<lb/>
生怨若朝廷以爲小事恐傷大體臣願引即月三事<lb/>
以爲之比乞　陛下聦明詳之則知罷無損矣今<lb/>
范仲淹孤寒出身忠誠報國統兵邉鄙終歳勤苦<lb/>
未甞有臣寮乞賜與千百緍令助清貧之節一也<lb/>
劉渙仗義入夷狄去不顧妻子非慷慨感於君親<lb/>
豈能身奮死地亦未甞有臣寮乞賜與千百緍令<lb/>
資其家二也田况召自江外受命陜西委參使幕<lb/>
<pb n="KR4h0040_SBCK_051-7b"/>
合得賜賚一二百貫此亦微事湏合自陳况既耻<lb/>
言賜以弗及三也蓋以國家闕用多方節則惟守<lb/>
舊例不求損益有例者雖枉費於萬金不爲惜無<lb/>
例者雖可賞亦不知䘏例之爲弊一至於此豈冝<lb/>
執而不草者也伏望斷自宸衷勿容横議所有剌<lb/>
史至使相非統兵及任陜西河北者並乞盡罷隨<lb/>
使公用錢令支撥與管内臣寮此足使武夫悍卒<lb/>
知聖人憂邉之深意也所有皇親乞從特恩以表<lb/>
異禮<lb/>
　　　論詔獄　呉　育<lb/>
<pb n="KR4h0040_SBCK_051-8a"/>
先王凝旒黈纊不欲聞見人之過失有犯典憲即<lb/>
屬之有司按文處斷情可矜者猶或特從寛宥如<lb/>
此則恩歸主上而法在有司人被誅殛死亦何憾<lb/>
祖宗以來不許刑獄司狀外求罪是以人人自安<lb/>
近傳三司判官楊儀下獄自御史臺移劾都亭驛<lb/>
械縛過市萬目隨之咸共驚駭不測爲何等大獄<lb/>
及聞案具乃止請求常事非有枉法贓賄又傳所<lb/>
斷罪名法不至此而出朝廷特㫖恐非恩歸主上<lb/>
法在有司之意也且儀身預朝行職居館閣又任<lb/>
事省府使有大罪雖加誅斬自有憲章苟不然者一<lb/>
<pb n="KR4h0040_SBCK_051-8b"/>
旦至此使士大夫不勝其辱士民輕視其上非所<lb/>
以養廉耻示敦厚也自古刑獄滋彰之時誅家滅<lb/>
族寃枉太半大抵雷霆方震人莫敢言有司以深<lb/>
就深各圖自免或因而爲利以希進取使君恩不<lb/>
得下達人情不得上通感傷至和災變百出　陛<lb/>
下爲四海愛戴之主忽使道路之口紛紛竊議朝<lb/>
廷之士人人自危此臣所以深爲　陛下痛惜之<lb/>
也若儀罪未斷臣不敢言今事已往且無解救之<lb/>
嫌上祈聖神此後詳審庶事毋輕置詔獄具案之<lb/>
上自非情涉巨蠹且從有司論讞不必法外重行<lb/>
<pb n="KR4h0040_SBCK_051-9a"/>
如此足以安人心靜風俗養亷耻召和平天下之<lb/>
幸也<lb/>
　　　論本朝百年無事　王　安石<lb/>
臣前䝉　陛下問及　本朝所以享國百年天下<lb/>
無事<hi>故之</hi>臣以淺陋誤承聖問迫於日晷不敢乆留<lb/>
語不及悉遂辭而退竊惟念聖問及此天下之福<lb/>
而臣遂無一言之獻非近臣所以事君之義故敢<lb/>
　　而粗有所陳伏惟　太祖躬上智獨見之明<lb/>
而周知人物之情僞指揮付託必盡其材變置施<lb/>
設必當其務故能駕馭將帥訓齊士卒外以扞夷<lb/>
<pb n="KR4h0040_SBCK_051-9b"/>
狄内以平中國於是除苛賦止虐刑廢强横之藩鎮<lb/>
誅貪殘之官吏躬以簡儉爲天下先其於出政發<lb/>
令之間一以安利元元爲事　太宗承之以聦武<lb/>
真宗守之以謙仁以至　仁宗　英宗無有逸德<lb/>
此所以享國百年而天下無事也　仁宗在位歷<lb/>
年最乆臣於時實備從官施爲本末臣所親見嘗<lb/>
試爲　陛下陳其一二而　陛下詳擇其可亦足<lb/>
以申鍳於方今伏惟　仁宗之爲君也仰畏天俯<lb/>
畏人寛仁恭儉出於自然而忠恕誠慤終始如一<lb/>
未甞妄興一役未甞妄殺一人斷獄務在生之而<lb/>
<pb n="KR4h0040_SBCK_051-10a"/>
特惡吏之殘擾寕屈己棄財於夷狄而終不忍加<lb/>
兵刑平而公賞重而信納用諫官御史公聽並觀<lb/>
而不蔽於偏至之讒因任衆人耳目拔舉踈遠而<lb/>
隨之以相坐之法蓋監司之吏以至州縣無敢暴<lb/>
虐殘酷擅有調發以傷百姓自夏人順服蠻夷遂<lb/>
無大變邉人父子夫婦得免於兵死而中國之人<lb/>
安逸蕃息以至今日者此未甞妄興一役未甞妄<lb/>
殺一人斷獄務在生之而特惡吏之殘擾寕屈已棄<lb/>
財於夷狄而不忍加兵之効也大臣貴戚左右近<lb/>
習莫敢强横犯法其自重慎或甚於閭巷之人此<lb/>
<pb n="KR4h0040_SBCK_051-10b"/>
刑平而公之効也募天下驍雄横猾以爲兵幾至<lb/>
百萬非有良將以御之而謀變者輒敗聚天下財<lb/>
物雖有文籍委之府史非有能吏以■鈎考而欺<lb/>
盜者輙發凶年饑歳流者填道死者相枕而寇攘<lb/>
者輙得此賞重而信之効也大臣貴戚左右近習<lb/>
莫能大擅威福廣私貨賂一有姦慝隨輙上聞貪<lb/>
邪横猾雖間或見用未甞得乆此納用諌官御史<lb/>
公聼並觀而不蔽於偏至之讒之効也自縣令京<lb/>
官以至監司臺閣陞擢之任雖不皆得人然一時<lb/>
之所謂才士<hi>罕亦</hi>蔽塞而不見收舉者此因任衆人<lb/>
<pb n="KR4h0040_SBCK_051-11a"/>
之耳目拔舉踈逺而隨之以相坐之法之効也升<lb/>
遐之日天下號慟如喪考妣此寛仁恭儉出於自<lb/>
然忠恕誠慤終始如一之效也然本朝累世因循<lb/>
末俗之弊而無親友群臣之義人君朝夕與處不<lb/>
過宦官女子出而視事又不過有司之細故未甞<lb/>
如古大有爲之君與學士大夫討論先王之法以<lb/>
措之天下也一切因任自然之理勢而精神之運<lb/>
有所不加名實之間有所不察君子非不見貴然<lb/>
小人亦得厠其間正論非不見容然邪説亦有時<lb/>
而用以詩賦記誦求天下之士而無學校養成之<lb/>
<pb n="KR4h0040_SBCK_051-11b"/>
法以科名資歷叙朝廷之位而無官司課試之方<lb/>
監司無檢察之人守將非選擇之吏轉徙之亟既<lb/>
難於考績而㳺談之衆因得以亂真交私養望者<lb/>
多得顯官獨立營職者或見排沮故上下偷惰取<lb/>
容而已雖有能者在職亦無以異於庸人農民壞<lb/>
於繇役而未嘗特見救恤又不爲之設官以修其<lb/>
水土之利兵士雜於疲老而未甞申敕訓練又不<lb/>
爲之擇將而乆其疆場之權宿衛則聚卒伍無賴<lb/>
之人而未有以變五代姑息羈縻之俗宗室則無<lb/>
教訓選舉之實而未有以合先王親踈隆殺之宜<lb/>
<pb n="KR4h0040_SBCK_051-12a"/>
其於理財大抵無法故雖儉約而民不富雖憂勤<lb/>
而國不强賴非夷狄昌熾之時又無堯湯水旱之<lb/>
變故天下無事過於百年雖曰人事亦天助也蓋<lb/>
累聖相繼仰畏天俯畏人寛仁恭儉忠恕誠慤此<lb/>
其所以獲天助也伏惟　陛下躬上聖之質承無<lb/>
窮之緒知天助之不可常恃知人事之不可怠終<lb/>
則大有爲之時正在今日臣不敢輙廢將明之義<lb/>
而苟逃諱忌之誅伏惟　陛下幸赦而留神則天<lb/>
下之福也取進止<lb/>
　　　論孫覺令吏人寫章䟽劄子　王　安石<lb/>
<pb n="KR4h0040_SBCK_051-12b"/>
臣今日䝉宣召諭以孫覺令吏人寫論列大臣章<lb/>
䟽臣初亦恠其不能謹密但疑此朋友所當誨責<lb/>
非人主所當譴怒既又反復思惟　陛下以覺爲<lb/>
可聽信故擢在諫官進賢退不肖自其職分所當<lb/>
論列雖揚言於朝以迪上心於義未爲失也但令<lb/>
吏人書寫章䟽誠不足以加譴怒凢人臣當謹密<lb/>
者以君子小人消長之勢未分言有漏泄或能致<lb/>
禍如其不密則害於其身若遭值明主危言正論<lb/>
無所忌憚亦何謹密之有乎惟有姦邪小人以枉<lb/>
爲直懼爲公論之所不容則惟恐其言之不密若<lb/>
<pb n="KR4h0040_SBCK_051-13a"/>
得此軰在位　陛下何所利乎若　陛下疑覺有<lb/>
交黨之私招權之姦則恐盛德之世不宜如此魏<lb/>
鄭公以爲上下各存形迹則國之廢興或未可知<lb/>
若　陛下不考察邪正是非而每事如此猜防則<lb/>
恐善人君子各顧形迹不敢盡其忠儻之言而姦<lb/>
邪小人得伺人主之疑以行讒慝也若　陛下恐陳<lb/>
　之聞此或不自安臣亦以爲不然漢高祖雄猜<lb/>
之主也然鄂秋明論相國蕭何功次而高祖不疑<lb/>
乃更加賞亦不聞蕭何以此爲嫌　陛下聖明高<lb/>
逺自漢以來令德之主皆未有能企及　陛下者<lb/>
<pb n="KR4h0040_SBCK_051-13b"/>
每事當以堯舜三代爲法奈何心存末世褊吝之<lb/>
事乎書曰任賢勿貳去邪勿疑不明知其賢而任<lb/>
之以爲賢不明見其邪而疑之以爲邪非堯舜三<lb/>
代之道也　陛下以臣爲可信故聖問及之臣敢<lb/>
不盡愚今日口對未能詳悉故謹具劄子以聞<lb/>
　　　請令文武致仕官依外任官給俸錢<lb/>
　　　　　　　　　　　　　　吕　公著<lb/>
臣竊以古之仕者七十而致仕雖有不得謝者然<lb/>
年至而去實禮之常制蓋當其壯也既竭勤盡瘁<lb/>
以任其事故及其老也則使之優逸以終其身此<lb/>
<pb n="KR4h0040_SBCK_051-14a"/>
君上之至恩而臣下之極榮也然自　本朝以來<lb/>
凡致仕者雖例改官資或推恩子弟年及而願退<lb/>
者常少議者以疲癃老疾之人其精神筋力不足<lb/>
以任職則或至於蠹政而害民故著令應年及而<lb/>
不退者自知州以下皆降爲監當然比年以來致<lb/>
仕者亦不加多夫昔爲守倅而今釐務雖至愚之<lb/>
人豈不以爲辱然所以被辱而不去者亦由朝廷<lb/>
立法有以致之何則古之爲仕者終身食其地今<lb/>
之致政者即日奪其廪古之仕者不出鄉里今則<lb/>
有奔走南北之勞古之仕者常處其職今則有罷<lb/>
<pb n="KR4h0040_SBCK_051-14b"/>
官待次之費故自非貪吏及素有經産則其禄已<lb/>
常苦不足一日歸老則妻子不免於凍餒是以雖<lb/>
潔廉之士猶或隱忍而不能去議者不惟其本則<lb/>
曰此皆無耻之人冝思所以重辱之此朝廷之恩<lb/>
所以愈薄而臣下之節所以益壞也臣愚欲乞應<lb/>
文武官致仕非因過犯及因體量者並依外任官<lb/>
例與給四分俸錢歳時州郡量致酒粟之問如此<lb/>
則自非無耻之甚者莫不感抱恩德爭自引去矣<lb/>
朝廷優之如此而猶不能去則雖重辱之亦不爲甚<lb/>
過也或曰今國用方患不足則吏禄豈冝有增臣<lb/>
<pb n="KR4h0040_SBCK_051-15a"/>
竊以爲今日所議正爲年及而不退者彼若年及<lb/>
而　退則其禄故未甞絶如此自人多引去則今<lb/>
之去而受禄者乃向之不去而居官者也臣所論<lb/>
者其實國無所費而足以全遇下之恩臣無重辱<lb/>
而足以去瘝官之弊伏惟　陛下方以至仁厚德<lb/>
風化天下則於優養耆老固所先務伏乞詳酌施<lb/>
行<lb/>
　　　論臧否人物冝謹密　吕　公著<lb/>
臣聞易曰君不密則失臣臣不密則失身幾事不<lb/>
密則害成夫人主延見群臣與之講天下之事而<lb/>
<pb n="KR4h0040_SBCK_051-15b"/>
論及人物之臧否此所冝謹密者也苟人主謹密<lb/>
有所不至則人臣悼後害之及念失身之戒而不<lb/>
敢盡其所言此易之所謂不密則失臣者也况人<lb/>
君用人既用其長固欲知其短知而暴之則莫肯<lb/>
盡其心力將同舟而濟共輿而馳苟不能使人人<lb/>
盡其心力則其勢未可知也惟　陛下留意幸甚<lb/>
　　　請廣收人才　吕　公著<lb/>
臣伏覩近詔舉才行堪任升擢官竊觀　陛下自<lb/>
臨御以來虚心屈已以待天下之士士之起草茅<lb/>
小官而超至顯近者不可勝數然猶孜孜以求賢<lb/>
<pb n="KR4h0040_SBCK_051-16a"/>
爲急誠欲廣收人才無所遺棄臣伏思自昔有爲<lb/>
之君不借賢於異代然唐虞之際亦稱才難則世<lb/>
固未甞乏賢而人才亦不可多得今　陛下降發<lb/>
中之詔非徒爲虚文也中外所舉蓋百有餘人雖<lb/>
不能盡當誠參考名實而試用之冝有可以塞厚<lb/>
望應明指者臣又竊詳今日詔意正欲達所未達<lb/>
然數年以來天下之士　陛下素知其能甞試以<lb/>
事而終就閑外者尚多恐其間亦有才實忠厚欲<lb/>
爲國家宣力者未必盡出於迂濶繆戾而難用也<lb/>
漢武帝時公孫洪初舉于朝以不稱旨罷後再以<lb/>
<pb n="KR4h0040_SBCK_051-16b"/>
賢良舉帝親擢爲第一不數年間遂至宰相由是<lb/>
觀之人固未易知而士亦不可忽何則昔日所試<lb/>
或未能究其詳數年之間其才業亦容有進惟<lb/>
陛下更任之事以觀其能或予之對以考其言兼<lb/>
收博納使各得自盡則盛明之世無滯才之嘆不<lb/>
勝幸甚<lb/>
　　　論李定言程顥顧臨不當　吕　公著<lb/>
臣聞臯陶陳謨以知人爲難孟子論道以知言爲<lb/>
要所謂知人則哲能官人何憂乎驩兠何畏乎巧<lb/>
言令色孔壬者知人也詖辭知其所蔽滛辭知其<lb/>
<pb n="KR4h0040_SBCK_051-17a"/>
所䧟邪辭知其所離遁辭知其所窮者知言也故<lb/>
曰帝王之德莫大乎知人而成敗之機在於察言<lb/>
是以堯舜在上明目達聦詢四岳以難壬人命納<lb/>
言以堲讒説使惡直醜正者不能亂天下之俗服<lb/>
讒蒐慝者不能遷人主之意然後四門穆穆而朝<lb/>
廷清明權歸于上而天下無事臣向䝉　陛下擢<lb/>
在樞府中謝日不敢縷陳細務輙論及判別忠邪<lb/>
之道甞謂　陛下勵精爲治十年不懈小大政事<lb/>
日欲增葺而朝廷之間邪説尚勝大抵小人之害<lb/>
君子必求要切之語以中之使之不能自解方朝<lb/>
<pb n="KR4h0040_SBCK_051-17b"/>
廷修改法度之初凡在朝野孰無論議　陛下聖<lb/>
度兼包豈甞記録而小人賊害指目未已苟昔有<lb/>
異同之論而今不爲言者所容則必指以爲沮壞<lb/>
法度之人不復可用非　陛下加意省察則端人<lb/>
良士類遭排格當時粗陳此語　陛下頗賜開納<lb/>
近日除顧臨開封府推官程顥判武學縉紳聞之<lb/>
皆以爲顥昔任御史甞有所言　陛下不以爲過<lb/>
而稍用之知朝廷用人不終遺棄必料傳之四方<lb/>
士人無不欣仰然命下數日復因言者而罷去則<lb/>
知臣前所陳者其風猶未殄也臣實不佞甞爲一<lb/>
<pb n="KR4h0040_SBCK_051-18a"/>
二識者私道　陛下聖德竊以爲　陛下春秋鼎<lb/>
盛履崇高之位操殺生之柄而記人之功忘人之<lb/>
過極天地山海之量此群下所以愛戴而人人願<lb/>
立於朝也小大之臣雖姦回頗僻如鄧綰者猶降<lb/>
責不踰年遽復侍從授以方面則是盛明之世本<lb/>
無棄絶之人邪正賢不肖亦未易以一言而定也<lb/>
臣愚以謂今日公卿士夫甞於朝廷法令有所可<lb/>
否然其愛君許國之心愈乆而益明者甚衆其唱<lb/>
和雷同承迎附㑹而姦言汗行卒爲　陛下所照<lb/>
者蓋亦不少然則人固未易知而士亦不可忽也<lb/>
<pb n="KR4h0040_SBCK_051-18b"/>
况如顥者　陛下早自知之其立身行已素有本<lb/>
末講學論議乆益䟽通且其在言路日時有論列<lb/>
皆辭意忠厚不失臣子之體使得復見用於聖世<lb/>
其奮身報國未必在時軰之後兼所除武學差遣<lb/>
亦未爲仕宦之要津而小人斷斷必以爲不可者<lb/>
直欲深梗正路廣沮善人其所措意非特一二人<lb/>
而已臣區區所慮者讒説殄行之徒日以熾盛則<lb/>
守正向公之士愈難自立其於聖政不爲無損臣<lb/>
受恩與常人不同苟有所當言者不敢顧避緘黙<lb/>
以負　陛下優遇唯　陛下幸察　︻五十一卷終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_139-1a"/>
皇朝文鑑卷第一百三十九<lb/>
　墓誌<lb/>
　　　吳王李煜墓誌銘　徐　鉉<lb/>
　　　穆夫人墓誌銘　柳　開<lb/>
　　　徐文質墓誌銘　穆　脩<lb/>
　　　种世衡墓誌銘　范　仲淹<lb/>
　　　范純佑墓誌銘　冨　弼<lb/>
　　　　呉王李煜墓誌銘　徐　鉉<lb/>
盛德百世善繼者所以主其祀聖人無外善守者<lb/>
不能固其存蓋運曆之所推亦古今之一貫其有<lb/>
<pb n="KR4h0040_SBCK_139-1b"/>
享蕃錫之寵保克終之美殊恩飾瓖懿範流光傳<lb/>
之金石斯不誣矣王諱煜字重光隴西人也昔庭<lb/>
堅賛九德伯陽恢至道皇天眷祐錫祚于唐祖文<lb/>
宗武世有顯德載祀三百龜玉淪胥宗子維城蕃<lb/>
衍萬國江淮之地獨奉長安故我顯祖用膺推戴<lb/>
焜燿之烈載光舊吳二世承基克廣其業皇宋將<lb/>
啓玄貺冥符有周開先　太祖歷試威德所及寰<lb/>
宇將同故我舊邦祗畏天命貶大號以禀朔獻地<lb/>
圖而請吏故得義動元后風行域中恩禮有加綏<lb/>
懷不世魯用天王之禮自越常均<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>存紀侯之國<lb/>
<pb n="KR4h0040_SBCK_139-2a"/>
曾何足貴王以世嫡嗣服以古道馭民欽若彛倫<lb/>
率循先志奉烝嘗恭色養必以孝賔大臣事耇老<lb/>
必以禮居處服御必以節言動施舍必以仁至於<lb/>
荷全濟之恩謹藩國之度勤修九貢府無虚月祗<lb/>
奉百役知無不為十五年間天眷彌渥然而果於<lb/>
自信怠於周防西隣起釁南箕<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>禍投杼致慈親<lb/>
之惑乞火無里婦之辭始營因壘之師終後塗山<lb/>
之㑹　太祖至仁之舉大賚為懐錄勤王之前効<lb/>
恢焚謗之廣度位以上將爵為通侯待遇如初寵<lb/>
錫斯厚　今上宣猷大麓敷惠萬方每侍論思常<lb/>
<pb n="KR4h0040_SBCK_139-2b"/>
存開釋及飛天在運麗澤推恩擢進上公之封仍<lb/>
加掌武之秩侍從親禮勉諭優容方將度越等彛<lb/>
登崇名數嗚呼閲川無捨景命不融太平興國三<lb/>
年秋七月八日遘疾薨于京師里第享年四十有<lb/>
二　皇上撫几興悼投瓜軫悲痛生之不逮俾殁<lb/>
而加飾特詔輟朝三日贈太師追封吳王命中使<lb/>
涖葬凡䘮祭所須皆從官給即其年冬十月日葬<lb/>
于河南府某縣某鄉某里禮也夫人鄭國夫人周<lb/>
氏勲舊之族是生邦媛肅雍之美流詠國風才實<lb/>
女師言成閫則子左千牛衛大將軍某襟神俊茂<lb/>
<pb n="KR4h0040_SBCK_139-3a"/>
識度淹通孝悌自表於天資才略靡由於師訓日<lb/>
出之學未易可量惟王天骨秀頴神氣清粹言動<lb/>
有則容止可觀精究六經旁綜百氏常以為周孔<lb/>
之道不可暫離經國化民發號施令造次於是始<lb/>
終不渝酷好文辭多所述作一游一豫必頌宣尼<lb/>
載笑載言不忘經義洞曉音律精别雅鄭窮先王<lb/>
制作之意審風俗淳薄之原為文論之以續樂記<lb/>
所著文集三十巻雜説百篇味其文知其道矣至於<lb/>
弧矢之善筆札之工天縱多能必造精絶本以惻<lb/>
隱之性仍好笁乾之教草木不殺禽魚咸遂賞人<lb/>
<pb n="KR4h0040_SBCK_139-3b"/>
之善常若不及掩人之過唯恐其聞以至法不勝<lb/>
姦威不克愛以厭兵之俗當用武之世孔明罕應<lb/>
變之略不成近功偃王躬仁義之行終於亡國道<lb/>
有所在復何媿歟嗚呼哀哉二室南峙三川東注<lb/>
瞻上陽之宫闕望北邙之雲樹旁寂寂兮逈野下<lb/>
冥冥兮長暮寄不朽於金石庶有傳於竹素其銘<lb/>
曰<lb/>
天鑒九德錫我唐祚緜緜瓜瓞茫茫商土裔孫有<lb/>
慶舊物重覩開國承家疆吳跨楚䘮亂孔棘我恤<lb/>
疇依聖人既作我知所歸終日靡俟先天不違惟<lb/>
<pb n="KR4h0040_SBCK_139-4a"/>
藩惟輔永言固之道或汚隆時有險易蠅止于棘<lb/>
虎遊於市明明大君寛仁以濟嘉爾前哲釋兹後<lb/>
至亦覯亦見乃侯乃公沐浴玄澤徊翔景風如松<lb/>
之茂如山之崇奈何不淑運極化窮舊國䟽封新<lb/>
阡啓室人惎之謀卜云其吉龍章驥德蘭言玉質<lb/>
邈爾何徃此焉終畢儼青葢兮裶裶驅素虬兮遲<lb/>
遲即隧路兮徒返望君門兮永辭庶九原之可作<lb/>
與緱嶺兮相期垂斯文於億載將樂石兮無虧<lb/>
　　　　穆夫人墓誌銘　栁　開<lb/>
漢開運元年開叔父諱承賛卒叔母穆年二十有<lb/>
<pb n="KR4h0040_SBCK_139-4b"/>
七婺居四十五年歳巳丑五月殁於家後七年葬<lb/>
叔父墓中唐季我先人塋館陶縣北三十里周廣<lb/>
順中始葬叔父大名府西南二十里村曰馮社開<lb/>
近歳連上書天子哀之賜錢三十萬使葬先臣之<lb/>
屬得華州進士王煥襄其事煥義者也恭恪弗懈<lb/>
成開之心栁宫姓爲地法利坤艮自叔父墓東下<lb/>
十七步我　皇考之墓又東下仲父諱承昫之墓<lb/>
各以子位從之又東下叔父諱承陟之墓歩悉如<lb/>
九數叔陟無嗣以季父諱承逺之墓同域焉故昭<lb/>
義軍節度推官閔叔母長子也閔叔父卒始生次<lb/>
<pb n="KR4h0040_SBCK_139-5a"/>
子也趙氏故婦女也次病廢老於室開為兒時見<lb/>
我烈考治家孝且嚴視叔母二子常先開與閏我<lb/>
母萬年君愛猶已出勤勤儲儲常懼有闕乃叔母<lb/>
至老我二兄至成人不類諸孤兒寡婦月旦望諸<lb/>
叔母拜堂下畢即同上手抵靣聽奉我　皇考誡<lb/>
告之曰人之家兄弟無不義盡因娶婦入門異姓<lb/>
相聚爭長競短漸漬日聞偏愛私藏以至背戾分<lb/>
門割户患若賊讎皆汝婦人所作男子有剛腸者<lb/>
幾人能不為婦人言所役吾見多矣若等寧是乎<lb/>
退即惴惴閉息恐然如有大誅責至死不敢道一<lb/>
<pb n="KR4h0040_SBCK_139-5b"/>
語為不孝事抵開輩頼之得全其家也如此鳴呼<lb/>
君子正已直其言居上其善也家國治焉小人枉<lb/>
已私為言居上不善也家國亂焉㫖哉君子也銘<lb/>
曰　昔我叔之去世兮垂嚴誡之深辭指穆母而<lb/>
告云兮惟夫婦之有儀伊生死之孰免兮於貞節<lb/>
而勿虧代厚養以多屬兮家復貴而偶時寧不完<lb/>
於安佚兮胡適彼而亡斯介如石之克鮮兮衆猶<lb/>
草之離離母血涕以奉教兮哀心以自持畢考命<lb/>
之惸孤兮終天地而弗移噫<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>過此兮母曷為知<lb/>
　　　　徐文質墓誌銘　穆　脩<lb/>
<pb n="KR4h0040_SBCK_139-6a"/>
進士徐孝山䘮其父執䘮之三日以其友張生道卿<lb/>
所錄父事拜且泣復授之張生并繼以語俾來請曰<lb/>
孝山未即殞生尚惟䘮事不可緩將卜葬以某日<lb/>
期日且迫敢迹其實託銘於先生用刻而納之以光<lb/>
永幽穸予既受而閲其始卒乃謂曰是葬也葢得其<lb/>
禮矣比是今貴家冨族將葬其先必惑葬師説拘<lb/>
以嵗月畏忌大至違禮過時久而不克葬者多矣生<lb/>
能葬以其道正合士禮踰月之制此獨可尚又安得<lb/>
拒請而勿銘也按君諱文質字處中其先祖父嘗寓<lb/>
藉并土之文水逮君之考猶為晉人考生未齓而孤<lb/>
<pb n="KR4h0040_SBCK_139-6b"/>
見教育子季父氏既而復㑹朝廷以兵取太原太原<lb/>
平大徙并民入處之京輔考於時與其族來至京師<lb/>
遂家焉自是得遊太學為生徒治春秋經傳前後<lb/>
四舉有司竟不及禄而終考始娶頴川陳氏女亡再<lb/>
娶清河張氏生男子二人女子二人次子文蔚少卒<lb/>
獨君為前室陳氏所生二女子今皆適京師良族由<lb/>
君而下始為京師里人凡并人其俗剛厚而勤嗇能<lb/>
而節損以立衣食諸來徙之户初雖貧極者居乆而<lb/>
皆為富室矧其宿有齎者葢可知故考亦用是而<lb/>
殖其家考之殁貽其規法於君君於此益為之善守<lb/>
<pb n="KR4h0040_SBCK_139-7a"/>
者也君嘗念陳氏早世又傷父之不逮故事後親<lb/>
彌盡其力無何數年母張氏又終初君亦嘗授經於<lb/>
儒官馬龜符有慕仕進心至悼親之繼䘮顧門中<lb/>
時無彊子弟可任懼覆先人遺業則為不肖子因<lb/>
刻力事生於家非時慶吊大事不出門如此者葢<lb/>
有年天聖八年適五十忽得疾醫累月弗愈以是<lb/>
年七月十七日卒於居君凡四娶室輙有䘮有四<lb/>
男五女初室李氏無子長子孝山出次室李氏景<lb/>
山德山皆未及娶五女子亦㓜在室孝山有諸弟<lb/>
妹合族謀葬得其年八月之二十一日藏君於東<lb/>
<pb n="KR4h0040_SBCK_139-7b"/>
京之祥符縣開封鄉西韓村先墓之次以次室李<lb/>
氏為合初李氏次苖氏李氏三室皆同穴而異棺<lb/>
斯實禮也銘曰惟古之葬等殺異冝日月有數舉<lb/>
無越斯末代不然惑於葬師隂陽拘忌率常過時<lb/>
其孰警此伊徐氏子以時而葬順禮之軌既合既<lb/>
祔有銘有紀如君之藏民亦鮮矣<lb/>
　　　种世衡墓誌銘　范　仲淹<lb/>
君諱世衡字仲平國之勞臣也不幸云亡其子泣<lb/>
血請於予予嘗經略陜西知君最為詳懼遺其善<lb/>
不可不從而書之初康定元年春夏戎犯延安我<lb/>
<pb n="KR4h0040_SBCK_139-8a"/>
師不利朝廷以堡障衆多有分兵之患其間逺<lb/>
不足守者即命罷之㓂驕而貪益侵吾疆百姓<lb/>
被其毒君時為大理丞任鄜州從事建言延安東<lb/>
北二百里有故寛州請因其廢壘而興之以當㓂<lb/>
衝左可致河東之粟右固延安之勢北可圖銀夏<lb/>
之舊有是三利　朝廷從之以君董役事君贍勇<lb/>
過人雖俯逼戎落曾不畏憚與兵民暴露數月且<lb/>
戰且城然處險無泉議不可守鑿地百有五十尺<lb/>
始至于石工徒拱手曰是不可井矣君曰過石而<lb/>
下將無泉耶爾攻其石屑而出之凡一畚償爾百<lb/>
<pb n="KR4h0040_SBCK_139-8b"/>
金工復致其力過石數重泉果沛發飲甘而不耗<lb/>
萬人歡呼曰神乎雖虜兵重圍吾無困渴之患矣<lb/>
用是復作數井兵民馬牛皆大足自兹西陲堡障<lb/>
患無泉者悉倣此大䝉利焉既而　朝廷署故寛<lb/>
州為青澗城授君内殿承制知城事復就遷供備<lb/>
庫副使旌其勞也塞下多屬羗向時漢官不能布恩<lb/>
信羗皆持兩端君乃親入部落中勞問如家人意<lb/>
多所周給常自解佩帶與其酋豪可語者有得虜<lb/>
中事來告於我君方與客飲即取坐中金器以奬<lb/>
之屬羗愛服皆願効死青澗東北一舍而逺距無<lb/>
<pb n="KR4h0040_SBCK_139-9a"/>
定河河之北有虜寨虜常濟河為患君屢使屬羗<lb/>
擊之徃必破走前後取首級數百牛羊萬計未嘗<lb/>
勞士卒也故功多而費寡建營田二千頃嵗取其<lb/>
利募商賈使通其貨或先貸之本速其流轉嵗時<lb/>
間其息十倍乃建白凡城中芻糧錢幣暨軍須城<lb/>
守之具不煩外計一請自給一子專視士卒之疾<lb/>
調其湯餌常戒以笞責期于必瘳士卒無不感泣<lb/>
今翰林承㫖王公堯臣安撫陜西言君治狀上恱<lb/>
降詔褒之曰邊臣若此朕復何憂二年就兼鄜延<lb/>
路駐泊兵馬都監制置本路糧草遷洛苑副使慶<lb/>
<pb n="KR4h0040_SBCK_139-9b"/>
曆二年春予按巡環州患屬羗之多而素不為用<lb/>
與夏戎潜連助為邊患乃召蕃官慕恩與諸族酋<lb/>
長僅八百人犒于麾下與之衣物繒綵以恱其意<lb/>
又采忠順者增銀帶馬紱以旌之然後諭以好惡<lb/>
立約束而俾之遵向然悍猾之性久失其馭非智<lb/>
者處之慮復為變時青澗既完人可循守乃請于<lb/>
朝願易君理環朝廷方以青澗倚君又延帥上言<lb/>
人重其去命予更擇之予謂夏戎日夜誘吾屬羗<lb/>
羗愛其類益以外向非斯人親之不能革其心<lb/>
朝廷始如其請君既至環安邊之利害大要在屬<lb/>
<pb n="KR4h0040_SBCK_139-10a"/>
羗難制懼合夏戎為暴發之患又地瘠榖貴屯師<lb/>
為難聚粮則力屈損兵則勢危斯急病也君乃周行<lb/>
境内入屬羗聚落撫以恩意如青澗焉有牛家族<lb/>
首奴訛者屈彊自處未嘗出見官長聞君之聲始<lb/>
來郊迎君戒曰吾詰朝行勞爾族奴訛曰諾是日<lb/>
大雪三尺左右曰此羗兇詐嘗與髙使君繼嵩挑<lb/>
戰又所處險惡氷雪非可前君曰吾方與諸羗樹<lb/>
信其可失諸遂與士衆緣險而進奴訛初不之信<lb/>
復㑹大雪謂君必不來方坦卧帳中已至蹙而起<lb/>
之奴訛大驚曰我世居此山漢官無敢至者公了<lb/>
<pb n="KR4h0040_SBCK_139-10b"/>
不疑我耶乃與族衆拜伏諠呼曰今而後惟父所使<lb/>
自是屬羗咸信於君有兀二族受夏戎僞署君遣人<lb/>
招之不聽即使慕恩出兵誅之死者半歸者半盡以<lb/>
其地暨牛羊賞諸有功其僣受僞署如兀二族者<lb/>
百餘帳咸服慄請命納其所得文劵袍帶由是屬<lb/>
羗無復敢貳君戒諸族各置其烽火夏戎時來抄<lb/>
掠則舉烽相告衆必介馬而待之破賊者數四涇<lb/>
原帥葛懷敏定川之敗戎馬入縱于渭予領慶州<lb/>
蕃漢兵徃扼邠城又召君分授涇原君即時而赴<lb/>
羗兵從者數千人屬羗爲吾用自此始君曰羗兵<lb/>
<pb n="KR4h0040_SBCK_139-11a"/>
既可用矣乃復教土人習弧矢以佐官軍吏民有<lb/>
請某事辭某事者君咸使之射從其中否而與奪<lb/>
之坐過失者亦用此得贖吏農工商無不樂射焉<lb/>
繇是緣邊諸城獨環不求增兵不煩益糧而武力<lb/>
自振夏戎聞屬羗不可誘土人皆善射烽火相望<lb/>
無日不備乃不復以環為意前後經略使交薦君<lb/>
之才能　朝廷益知可倚明年遷東染院使充環<lb/>
慶路兵馬鈐轄仍領環州西南占原州之疆有明<lb/>
珠滅臧康奴三種居屬羗之大素號彊梗在原為<lb/>
孽寖及于環撫之很不我信伐之險不可入北有<lb/>
<pb n="KR4h0040_SBCK_139-11b"/>
二川交通于夏戎　朝廷患焉其二川之間有古<lb/>
細腰城復之可斷其交路又明年予為宣撫使乃<lb/>
諭君與原守蔣偕共幹其事君久悉利病即日起<lb/>
兵㑹偕于細腰使甲士晝夜築之夏戎固忌此城<lb/>
君遣人入虜中以計欵之兵遂不至又召明珠等<lb/>
三族酋長犒撫之俾以禦冦彼既出其不意又亡<lb/>
外援因而服從君之謀也君處細腰月餘逼以苦<lb/>
寒城成而疾作慶曆五年正月七日甲子啟手足<lb/>
神志不亂享年六十一葬于京兆萬年縣之神和<lb/>
原君之先河南洛陽人也曾祖存啓河南夀安令<lb/>
<pb n="KR4h0040_SBCK_139-12a"/>
祖仁詡京兆長安令贈太常愽士父昭衍登進士<lb/>
第累贈職方員外郎季父放字明逸初隱于終南<lb/>
山君少孤依之服勤左右以力學稱明逸道髙德<lb/>
純　太宗朝再詔以事親不起　真宗復加聘禮<lb/>
起拜左司諫直昭文館累遷尚書工部侍郎大中<lb/>
祥符五年君用工部䕃得將作監主簿五遷至太<lb/>
子中舍初監秦州太平監以母老求養又監京兆<lb/>
府渭橋倉卭州惠民監知涇之保定京兆之武功<lb/>
涇陽三邑在武功毁滛祠崇夫子廟以來學者在<lb/>
涇陽有里胥王知謙者姦利事露逃之逼郊禮乃<lb/>
<pb n="KR4h0040_SBCK_139-12b"/>
出君曰送府則㑹恩益以長惡從所坐杖脊于縣<lb/>
庭而請待罪府君李公諮奏釋之自是豪黠莫不<lb/>
歛手其嫉惡如此又邑有三白渠比年浚䟽用數<lb/>
邑力主者非其才而勞逸弗等功利日削君使勤<lb/>
墮齊其力故功倍貧富均其流故利廣至今民能<lb/>
言之歷通判鎮戎軍環鳳二州鳳之守王䝉正託<lb/>
章憲外姻以私于君復欲以賄汚君君正色不納<lb/>
䝉正大怨之乃使人諭王知謙訟君䝉正内爲之<lb/>
助獄成流竇州上親政量移汝州君之世材以一<lb/>
官讓君乃除孟州司馬龍圖閣直學士李公絃雪<lb/>
<pb n="KR4h0040_SBCK_139-13a"/>
于朝授衛尉丞主隨州榷酤又禮部尚書宋公綬<lb/>
工部侍郎狄公棐皆言君非辜改知䖍州贛縣君<lb/>
辭得監京兆軍資庫以同鄜交辟改簽署同州判官<lb/>
事又移鄜州因從軍延安乃有故寛州之請君少尚<lb/>
氣節昆弟有欲析其家者君推資産與之惟取季<lb/>
父圖書而已蒞官能摘惡庇民青澗與環人皆畫<lb/>
君之像而享事之及終吏民暨屬羗酋長朝夕臨<lb/>
柩前者數日朝廷深惜之賜三子恩君娶劉氏封<lb/>
萬年縣君男八人長曰詁文雅純篤養志不仕有<lb/>
叔祖明逸之風次曰診試將作監主簿曰詠同州<lb/>
<pb n="KR4h0040_SBCK_139-13b"/>
澄城尉曰諮郊社齋郎曰諤三班奉職皆有立訢<lb/>
記誼三子尚㓜一女適西頭供奉官田守政君在<lb/>
邊數年聚貨食教弧矢撫養士伍牢籠羗夷無賢<lb/>
不肖皆稱之又出竒以濟幾事嘗遣諜者入虜中<lb/>
凡半嵗間而虜誅握兵用事二三人諜者還言某<lb/>
謀得行㑹君已没又天子方懷來故其績不顯銘<lb/>
曰<lb/>
嗚呼种君出于賢門吾志必立吾力是陳寧以剛<lb/>
折果由直伸還自瘴海試于塞垣權以從事意其<lb/>
出人捍虜之患乂邊之民夙夜乃職星霜厥身生<lb/>
<pb n="KR4h0040_SBCK_139-14a"/>
則有涯死冝不泯邊俗祀之子子孫孫<lb/>
　　　　范純佑墓誌銘　冨　弼<lb/>
僕天聖初始識范文正公於海陵未幾公遊文館<lb/>
僕再舉進士來京師又見之公益厚我間或造其<lb/>
門目公傍一童子方十嵗許神重氣逺如老成人僕<lb/>
竊詢焉即公之長子也已能誦詩禮泛讀諸書為<lb/>
文章籍籍有可稱者所與遊皆一時之俊時天下<lb/>
庠序未甚興公典姑蘇首建郡學聘安定胡瑗為<lb/>
先生瑗條立學規良密生徒數百多不率教公患<lb/>
之君尚未冠輙白于庭入學齒諸生之末盡行其<lb/>
<pb n="KR4h0040_SBCK_139-14b"/>
規約久之人皆隨而不敢犯自是蘇之學遂為諸<lb/>
郡倡寶元中西戎叛一方盡驚公連易闗陜官皆<lb/>
不出兵間君侍行日與將卒錯處鈎微擿隱悉得<lb/>
其良駑由是公任人無失而屢有功公帥環慶也<lb/>
議城馬鋪寨寨偪賊境賊懼城成而扼其衝故常<lb/>
冦撓之使我不得城君率兵馳據其地賊衆大至<lb/>
且戰且督役數日而成一路恃以安人又知君材<lb/>
武有足嘉者後公以讒罷知政事君亦逡巡於仕<lb/>
進間從公之鄧暴得疾昏不省事廢卧許昌僕守<lb/>
淮西過其家省之猶能感慨道忠義問僕之來公<lb/>
<pb n="KR4h0040_SBCK_139-15a"/>
耶私耶僕曰公曰公則可噫人一有疾已不能自<lb/>
頋其形骸奚暇他䘏如君病昏身已棄而尚不忘<lb/>
公忠豈非根乎至性第昏於事而性終不昧耶兹<lb/>
尤異於人可貴重而不可學者病十九年卒于襄<lb/>
邑弟純仁之官舍年四十九君英悟天得尚節行<lb/>
事父母盡孝養未嘗去左右文正愛之甚日夕以<lb/>
講求道義為樂亦不欲其逺去君雖文學自冨固<lb/>
不肯應鄉里舉不得已以䕃授守將作監主簿亦<lb/>
蹔為跂下司竹監非其好也即解去使君夀且<lb/>
不病得施其所有於時良能美業其少諸君名<lb/>
<pb n="KR4h0040_SBCK_139-15b"/>
純佑字天成娶長葛李氏一男正臣守太常寺太<lb/>
祝一女嫁故人子進士元殳早亡純仁謀歸葬河<lb/>
南萬安山先壟之側行有日走京師來乞銘僕已<lb/>
銘其父今又銘其子悲夫銘曰君之才之賢冝有<lb/>
禄有年一命而畫不復遷病十九年不復痊今其<lb/>
云亡報已騫英名不隱兮何足嘆<lb/>
皇朝文鑑巻一百三十九<lb/>
<pb n="KR4h0040_SBCK_139-16a"/>
</p>
<p>
</p>
  </div>
</body>
</text>
</TEI>
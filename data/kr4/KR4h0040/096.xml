<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_096-1a"/>
皇朝文鑑卷第九十六<lb/>
　論<lb/>
　　　治戎上　劉　敞<lb/>
　　　治戎下　劉　敞<lb/>
　　　賢論　劉　敞<lb/>
　　　救日論　劉　敞<lb/>
　　　材論　王　安石<lb/>
　　　原過　王　安石<lb/>
　　　周公　王　安石<lb/>
　　　功名論　司馬　光<lb/>
<pb n="KR4h0040_SBCK_096-1b"/>
　　　葬論　司馬　光<lb/>
　　　　治戎上　劉　敞<lb/>
丗言兵者莫求於經丗言經者莫及於兵非期相<lb/>
反以謂兵不足以經言經不足以兵言是不然也<lb/>
正萬事之本者莫近於春秋春秋之事母大於兵<lb/>
者聖人所重也聖人所重其道之不宜不詳其持<lb/>
之不宜不精試考之以其文鉤之以其義援而類<lb/>
之比而貫之儻可見乎堂之上弗察弗能辨觚角<lb/>
也堂之下弗察弗能辨馬牛也而況乎聖人之意<lb/>
春秋之文哉請問治戎柰何曰王者之於天下言<lb/>
<pb n="KR4h0040_SBCK_096-2a"/>
敗而不言敵夷狄之於中國言入而不言勝中國<lb/>
之於夷狄言勝而不言戰三者在春秋矣大本也<lb/>
然則是何也王者之於天下言敗而不言敵其義<lb/>
猶曰王者則固無敵云爾夫王者旣巳處太極之<lb/>
位立萬物之上矣其嚴如天帝其動如神明四海<lb/>
之内小大之屬莫不委性歸命焉是其貴者無敵<lb/>
也苟天之所長地之所養畢入府廩以爲貢賦是<lb/>
其富者無敵也自生齒以上食土之毛者皆有任<lb/>
職失職不任則死及之是其衆無敵也發號施令<lb/>
乗至日出西至日入南至交趾北至孤竹善得以<lb/>
<pb n="KR4h0040_SBCK_096-2b"/>
賞惡得以罰君臣待以固父子待以親夫婦待以<lb/>
安師友待以成是其順者無敵也据無敵之形而<lb/>
善持用之以擬天下是故以其至貴擬至賤則賤<lb/>
不亢矣必勝之勢也以其至富擬至貧則貧不亢<lb/>
矣必勝之勢也以其至衆擬寡則寡不亢矣必勝<lb/>
之勢也以其至順擬至逆則逆不亢矣必勝之勢<lb/>
也据無敵之形四操必勝之勢四然而猶有敗焉<lb/>
者則是非至賤至貧至寡至逆之能使然矣吾必<lb/>
不善持吾貴也吾必不善用吾富也吾必不善壹<lb/>
吾衆也吾必不善明吾順也是故春秋探其情而<lb/>
<pb n="KR4h0040_SBCK_096-3a"/>
反之曰王師敗績于茅戎非有能敗王之師者也<lb/>
王自墯也故曰躬自厚而巳矣是故昔者先王之<lb/>
御天下諸侯時朝其適有逆命未討也脩其志意<lb/>
脩其名訓脩其文告序成而後震之以威一物不<lb/>
先則勝不可必此春秋所以顯言敗而隱言敵者<lb/>
非諱也罪不主於敵顯言敗也非不恥也自吾有<lb/>
以取之也然夫太極之貴無訾之富億兆之衆至<lb/>
正之順雖有猖狂惑亂之臣誰能憚之<lb/>
　　　　治戎下<lb/>
夷狄之於中國言入而不言勝是何也凡以義却<lb/>
<pb n="KR4h0040_SBCK_096-3b"/>
之也十二公之事二百四十二年之乆天下之廣<lb/>
兵革之變夷狄之患甚衆然而有言入中國者矣<lb/>
<hi>衛狄入</hi>未有言敗中國者也非無其事而不言蓋有<lb/>
其事而不書焉耳夫夷狄者至賤也至亂也至不<lb/>
肖也中國者至貴也至治也至有義也春秋之說<lb/>
不使賤加貴不使亂加治不使不肖加有義是故<lb/>
夷狄之來寇適不幸而不勝春秋之書之適幸而<lb/>
勝雖有其功不得有其名故言其入而不言勝其<lb/>
義猶曰可以有入中國不可以有勝中國云爾其<lb/>
名猶逺之況其實乎其言猶惡之況其類乎此春<lb/>
<pb n="KR4h0040_SBCK_096-4a"/>
秋之指也問者曰夷狄一耳春秋惡其勝不惡其<lb/>
入何也曰非不惡其入也入非夷狄之所能制凡<lb/>
在中國之禦與不也其禦之具素脩則夷狄不能<lb/>
入其禦之具不素脩則夷狄入然而所謂禦之者<lb/>
非至而禦之之謂也先其未至也先其未至者非<lb/>
城郭完甲兵足之謂也政而巳矣故春秋之禦戎<lb/>
也外而不内䟽而不狎母示之色以動其目母示<lb/>
之聲以動其耳母示之貨以動其欲母示之侈以<lb/>
動其俗母示之怠以動其體動之端見則兆之至<lb/>
矣夫夷狄中國其天性固異焉是故謹吾色母出<lb/>
<pb n="KR4h0040_SBCK_096-4b"/>
於禮以示不可以淫縱爲也謹吾聲母出於雅以<lb/>
示不可以汚濫入也謹吾貨母出於義以示不可<lb/>
以貪婪有也謹吾俗母入於侈以示不可以荒悖<lb/>
服也謹吾體母入於怠以示不可以愉墯居也彼<lb/>
其還觀中國則若鳥之窺淵獸之窺藂雖有攫拏<lb/>
之心者知不可往焉而止矣故聖王服戎而非戰<lb/>
也禦戎而非抗也春秋患人之莫能知義故順其<lb/>
理而著之曰公追戎于濟西夫不言其來而言其<lb/>
追猶曰噫嘻千乗之國萬夫之長亦大也巳矣不<lb/>
能使之勿來而顧以追之爲功乎此其意也是故<lb/>
<pb n="KR4h0040_SBCK_096-5a"/>
春秋雖甚賤夷狄而不諱其入責中國也雖甚責<lb/>
中國而猶没其敗者絕異類也夷狄之敗中國唯<lb/>
姜戎逹于經<hi>三年僖三十</hi>非姜戎賢也晉襄公帥而與<lb/>
之俱也夫知聖人者患其不學學之患其不思思<lb/>
之者患其不廣思而廣之安有不得哉孔子曰聽<lb/>
訟吾猶人也必也使無訟乎因而推之是亦曰督<lb/>
戰吾猶人也必也使無戰禦㓂吾猶人也必也使<lb/>
無寇是一貫也<lb/>
　　　　賢論　劉　敞<lb/>
人君之賢其身賢也不若其使賢之爲賢也人臣之賢<lb/>
<pb n="KR4h0040_SBCK_096-5b"/>
其身賢也不若其薦賢之為賢也聰明辨惠伎<lb/>
藝敏給此可謂賢矣然是謂匹夫之局非人君之<lb/>
操也人君者目不自視明者效之耳不自聴聰者<lb/>
效之口不自言智者效之心不自慮聖者效之故曰天下<lb/>
治而已矣百官當而已此人君之操也明者視之則視<lb/>
必逺聰者聴之則聴必微智者言之則言必當聖<lb/>
者慮之則慮必精使獨用其身不能治也雖欲治<lb/>
之不能給也故曰不若使賢之為賢也忠信仁義<lb/>
剛毅有立此可謂賢矣然是謂終身之善也未足<lb/>
以傳世也人臣者以其宗廟為心焉以其萬民為<lb/>
<pb n="KR4h0040_SBCK_096-6a"/>
心焉以其後嗣為心焉大為之謀而使智者就之<lb/>
逺為之略而使仁者守之今世頼其澤後世䝉其<lb/>
福世續其類是天地之功也是春夏秋冬之相與<lb/>
成嵗也故曰不若薦賢之為賢也劉子曰昔者舜<lb/>
有天下大聖人也惟其不欲其身賢而已矣是以<lb/>
舜好問好察邇言所舉而用者二十有二人被袗<lb/>
衣鼓琴二女果而天下治昔者周公相天下大聖<lb/>
人也惟其不欲其身賢而已矣是以日仄不倦勞<lb/>
於求士所執贄見者十有餘人所交友者百有餘<lb/>
人賢者相與繼其徳而成之至其末也刑措四十<lb/>
<pb n="KR4h0040_SBCK_096-6b"/>
餘年故君莫盛於舜臣莫盛於周公不為舜之為<lb/>
者非賢君也不為周公之為者非賢臣也劉子曰<lb/>
君之不君非獨愚也雖聰明辨慧伎藝敏給而不<lb/>
知用賢者猶不君也臣之不臣非獨鄙也雖忠信<lb/>
仁義剛毅有立而不知薦賢者猶不臣也昔者桀<lb/>
紂矜天下以能高人臣以聲則是豈不聰明辨慧<lb/>
伎藝敏給哉惟其自賢而已不知用賢至於亡也<lb/>
昔者臧文仲相魯國魯國以強其言必當則是豈<lb/>
不忠信仁義剛毅有立哉惟其自賢而已不知薦<lb/>
賢至於削也故曰雖有周公之才之美使驕且吝<lb/>
<pb n="KR4h0040_SBCK_096-7a"/>
其餘不足觀也已所謂驕者非獨以貴驕人以富<lb/>
驕人者也以材驕人者有甚焉所謂吝者非獨吝<lb/>
於爵人吝於分人者也吝於教人者有甚焉故以<lb/>
材驕人慢也人怨之吝於教人忌也人踈之是以<lb/>
古之君子莫為驕與吝也求為人君者盡於此矣<lb/>
求為人臣者盡於此矣詩云不識不知順帝之則<lb/>
言君之所以為君也詩云樂只君子保艾爾後言<lb/>
臣之所以為臣也君為君焉臣為臣焉雖亘萬世<lb/>
吾不知其可改也<lb/>
　　　　救日論　劉　敞<lb/>
<pb n="KR4h0040_SBCK_096-7b"/>
春秋左氏傳曰二至二分日有食之不為災又曰<lb/>
非正陽之月不鼓臣以為過矣夫聖王所甚畏而<lb/>
事者莫如天天神之最著而明者莫如日日者衆<lb/>
陽之宗人君之表也日有食之天子則伐鼔于社<lb/>
諸侯則伐鼓于朝非慕為迂闊而塗民耳目也明<lb/>
其隂侵陽柔乗剛臣蔽君妻凌夫逆徳之漸不可<lb/>
長也如是則奚救奚不救奚畏奚不畏哉丘明之<lb/>
言使諛臣依以謟其君邪臣資以固其身臣請辨<lb/>
之幽王之詩曰十月之交朔日辛卯日有食之亦<lb/>
孔之醜周之月則二分已安在其不為災者歟夏<lb/>
<pb n="KR4h0040_SBCK_096-8a"/>
書曰乃季秋月朔辰弗集于房瞽奏鼓嗇夫馳<lb/>
庶人走夏之季秋非正陽也安在其不鼓者歟由<lb/>
此觀之日食之必可畏必當救也無所疑矣夫謟<lb/>
諛姦邪之臣出則朋黨比周以遂其私入則詖偽<lb/>
欺罔以濟其欲固日夜無須臾之間唯恐君之覺<lb/>
已也日有食之是將喜焉庸肯斥言災異以儆於<lb/>
上哉是以或至於夷陵而猶不寤魯季孫漢張禹<lb/>
是也昔者季孫意如之専魯知日食之為傷其君<lb/>
而不憂也卒逐昭公張禹之仕漢知日食之為害<lb/>
國而不告也卒成王氏嗚呼變所從来㣲矣為人<lb/>
<pb n="KR4h0040_SBCK_096-8b"/>
上者可不察哉可不察哉<lb/>
　　　　材論　王　安石<lb/>
天下之患不患材之不衆患上之人不欲其衆不<lb/>
患士之不欲爲患上之人不使其爲也夫材之用<lb/>
國之棟梁也得之則安以榮失之則亡以辱然上<lb/>
之人不欲其衆不使其爲者何也是有三蔽焉其<lb/>
最蔽者以爲吾之位可以去辱絶危終身無天下<lb/>
之患材之得失無補於治亂之數故偃然肆吾之<lb/>
志而卒入於敗亂危辱此一蔽也又或以謂吾之<lb/>
爵禄貴富足以誘天下之士榮辱憂戚在我是吾<lb/>
<pb n="KR4h0040_SBCK_096-9a"/>
可以坐驕天下之士而其將無不趨我者則亦卒入於<lb/>
敗亂危辱而巳此亦一蔽也又或不求所以養育取用<lb/>
之道而諰諰然以爲天下實無材則亦卒入於敗亂危辱<lb/>
而巳此亦一蔽也此三蔽者其爲患則同然而用心善<lb/>
而猶可以論其失者獨以天下爲無材者耳蓋其心非<lb/>
不欲用天下之材特未知其故也且人之有材能者其<lb/>
形何以異於人哉惟其遇事而事治畫策而利害得治<lb/>
國而國安焉此其所以異於人者也故上之人苟不能<lb/>
精察之審用之則雖抱臯夔稷契之智且不能自異於<lb/>
衆況其下者乎丗之蔽者方曰人之有異能於其身猶<lb/>
<pb n="KR4h0040_SBCK_096-9b"/>
錐之在囊其末立見故未有有其實而不可見者也此<lb/>
徒有見於錐之在囊而固未覩夫馬之在廐也駑驥雜<lb/>
處其所以飲水食芻嘶鳴蹄齧求其所其異者葢寡及<lb/>
其引重車取夷路不屢策不煩御一頓其轡而千里已<lb/>
至矣當是之時使駑馬並驅方駕則雖傾輪絶勒敗筋<lb/>
傷骨不舍晝夜而追之遼乎其不可以及也夫然後騏驥<lb/>
騕䮍與駑駘别矣古之人君知其如此故不以為天下<lb/>
無材盡其道以求而試之耳試之之道在當其所<lb/>
能而已夫南越之脩簳鏃以百鍊之精金羽以秋鶚之<lb/>
頸翮加强弩之上而彍之千歩之外雖有犀兕之捍無<lb/>
<pb n="KR4h0040_SBCK_096-10a"/>
不立穿而死者此天下之利器而決勝覿武之所<lb/>
寶也然而不知其所宜用而以敲朴則無以異於<lb/>
朽槁之梃也是知雖得天下之瑰材桀知而用之<lb/>
不得其方亦若此矣古之人君知其如此於是銖<lb/>
量其能而審處之使大者小者長者短者强者弱<lb/>
者無不適其任者焉其如是則士之愚䝉鄙陋者<lb/>
皆能奮其所知以效小事况其賢能智力卓犖者<lb/>
乎嗚呼後之在位者葢未嘗求其説而試之以實<lb/>
也而坐曰天下果無材亦未之思而已矣葢聞古<lb/>
之人於材有以教育成就之而子獨言其求而用<lb/>
<pb n="KR4h0040_SBCK_096-10b"/>
之者何也曰因天下法度未立之後必先索天下<lb/>
之材而用之如能用天下之材則所以能復先王<lb/>
之法度則天下之小事無不如先王時矣况教育<lb/>
成就人材之大者乎此吾所以獨言求而用之之道<lb/>
者噫今天下葢嘗患無材可用者吾聞之六國合<lb/>
從而辯説之材出劉項並世而籌畫戰闘之徒起<lb/>
唐太宗欲治而謨謀諫諍之佐来此數輩者方數君<lb/>
未出之時葢未嘗有也人君苟欲之斯至矣今亦患上<lb/>
之不用之耳天下之廣人物之衆而曰果無材者吾不<lb/>
信也<lb/>
<pb n="KR4h0040_SBCK_096-11a"/>
　　　　原過　王　安石<lb/>
天有過乎有之陵歴闘蝕是也地有過乎有之崩<lb/>
弛竭塞是也天地舉有過卒不累覆且載者何善<lb/>
復常也人介乎天地之間則固不能無過卒不害<lb/>
聖且賢者何亦善復常也故太甲思庸孔子曰勿<lb/>
憚改過揚雄貴遷善皆是術也予之朋有過而能<lb/>
悔悔而能改人則曰是向之從事云爾今從事與<lb/>
向之從事弗類非其性也飾表以疑世也夫豈知<lb/>
言哉天播五行於萬靈人固備而有之有而不思<lb/>
則失思而不行則廢一日咎前之非沛然思而行<lb/>
<pb n="KR4h0040_SBCK_096-11b"/>
之是失而復得廢而復舉也顧曰非其性是率天<lb/>
下而戕性也且如人有財見簒於盗已而得之曰<lb/>
非夫人之財向簒於盗矣可歟不可也財之在已<lb/>
固不若性之為已有也財失復得曰非其財且不<lb/>
可性失復得曰非其性可乎<lb/>
　　　　周公　王　安石<lb/>
甚哉荀卿之好妄也載周公之言曰吾所執贄而<lb/>
見者十人還贄而相見者三十人貌執者百有餘<lb/>
人欲言而請畢事千有餘人是誠周公之所為則<lb/>
何周公之小也夫聖人為政於天下也吾初無為<lb/>
<pb n="KR4h0040_SBCK_096-12a"/>
於天下而天下卒以無所不治者其法誠修也故<lb/>
三代之制立庠於黨立序於遂立學於國而盡其<lb/>
道以為養賢教士之法是士之賢雖未及用者而<lb/>
固無不見尊養者矣此則周公待士之道也誠若<lb/>
荀卿之言則春申孟嘗之行亂世之事也豈足為<lb/>
周公乎且聖世之士各有其業講道習藝患日之<lb/>
不足豈暇於遊公卿之門哉彼遊公卿之門求公<lb/>
卿之禮者皆戰國之姧民而毛遂侯嬴之徒也荀<lb/>
卿生於亂世不能考論先王之法著之天下而惑<lb/>
於亂世之俗遂以為聖世之士亦若是而已亦已<lb/>
<pb n="KR4h0040_SBCK_096-12b"/>
過也且周公之所禮者大賢與則周公豈唯執贄<lb/>
見之而已固當薦之天子而共天位也如其不賢<lb/>
不足與共天位則周公如何其與之為禮也子産<lb/>
聽鄭國之政以其乗輿濟人於溱洧孟子曰惠而<lb/>
不知為政葢君子之為政立善法於天下則天下<lb/>
治立善法於一國則一國治如其不能立法而欲<lb/>
人人悦之則日亦不足矣使周公知為政則宜立<lb/>
學校之法於天下矣不知立學校而徒能勞身以<lb/>
待天下之士則不唯力有所不足而勢亦有所不<lb/>
得周公亦可謂愚也又曰仰祿之士猶可驕正身<lb/>
<pb n="KR4h0040_SBCK_096-13a"/>
之士不可驕也夫君子之不驕雖闇室不敢自慢<lb/>
豈爲其人之仰禄而可以驕乎嗚呼所謂君子者<lb/>
貴其能不易乎丗也荀卿生於亂丗而遂以亂丗<lb/>
之事量聖人後丗之士尊荀卿以爲大儒而繼孟<lb/>
子者吾不之信矣<lb/>
　　　　功名論　司馬　光<lb/>
自古人臣有功名誰哉愚以爲人臣未甞有功其<lb/>
有功者皆君之功也何以言之夫地有艸木天不<lb/>
雨露之則不能以生月有光華日不照望之則不<lb/>
能以明臣有事業君不信任之則不能以成此自<lb/>
<pb n="KR4h0040_SBCK_096-13b"/>
然之道也古者大國不過百里小國半之然皆有<lb/>
賢卿大夫以輔佐其君大者以王小者以霸下者<lb/>
猶能保其社稷世數十傳而不絶由是觀之天下<lb/>
烏有無士之國哉患在人主知之不明用之不固<lb/>
信之不專耳如是則人臣雖有才智而不得施雖<lb/>
有忠信而不敢效人主徒憂勞於上欲治而愈亂<lb/>
欲安而愈危欲榮而愈辱矣然則人主有賢不能<lb/>
知與無賢同知而不能用與不知同用而不能信<lb/>
與不用同不用賢而求功業之美名譽之白難矣<lb/>
昔百里奚虞人也由余戎人也商鞅魏人也而用<lb/>
<pb n="KR4h0040_SBCK_096-14a"/>
於秦苖賁皇申公巫臣楚人也而用於晉伍員<lb/>
楚人也而用於吳韓信陳平項羽之人也而用<lb/>
於漢是五國者非無賢人也主不能知而驅之<lb/>
以資敵國此所謂有賢不能知與無賢同也齊桓<lb/>
公見郭氏之墟問於野人曰郭何故亡對曰以其<lb/>
善善而惡惡公曰善善惡惡國所以興也而亡何<lb/>
故對曰善善而不能行惡惡而不能去所以亡也<lb/>
公歸以告管仲管仲曰君與其人俱来乎曰否管<lb/>
仲曰君亦一郭氏也公乃召而官之齊景公待孔<lb/>
子曰若季氏則吾不能以季孟之間待之齊王欲<lb/>
<pb n="KR4h0040_SBCK_096-14b"/>
中國而授孟子室養孟子以萬鍾使諸大夫國人<lb/>
皆有所矜式是二君者非不知孔孟之為聖賢也不能<lb/>
行其道而徒欲尊之是以孔孟以為不義而不留也洪<lb/>
範曰凡厥正人既富方榖汝弗能使有好于而家<lb/>
時人斯其辜此所謂知賢不能用與不知同也樂<lb/>
毅為燕伐齊下七十餘城燕王疑之使騎刧代将<lb/>
田單詐騎刧而敗之盡失齊地亷頗為趙将拒秦<lb/>
乆而不戰趙王疑之使趙括代将白起擊趙括而<lb/>
虜之阬其卒四十萬項羽范增謀彊霸諸侯圍漢<lb/>
王滎陽幾拔矣聞漢之反間而疑之范增怒去而<lb/>
<pb n="KR4h0040_SBCK_096-15a"/>
項羽卒為漢擒夫駕車者既服騏驥矣又以駑馬<lb/>
參之欲其並驅而前不可得也蓺田者既樹嘉榖<lb/>
矣又以粮莠雜之欲其並生而茂不可得也為國<lb/>
者既置賢才矣又以小人間之欲其並立而治不<lb/>
可得也是故宓子賤為單父宰辭於君請君之近<lb/>
史二人與之俱至官使二史書方書輙掣其肘書<lb/>
不善則從而怒之二史患之辭請歸以告魯君魯<lb/>
君以問孔子孔子曰宓不齊君子也其才任王霸<lb/>
之佐屈節治單父将以自試也意者以此為諫乎<lb/>
公寤太息而歎曰此寡人之不肖寡人亂宓子之<lb/>
<pb n="KR4h0040_SBCK_096-15b"/>
政而責其善者數矣微二史寡人無以知其過微<lb/>
夫子寡人無以自寤遽發所愛之使告宓子曰自<lb/>
今以往單父非吾有也從子之制有便於民者子<lb/>
決為之五年一言其要宓子遂得行其政而單父<lb/>
大治大禹謨曰任賢勿貳去邪勿疑疑謀勿成百<lb/>
志惟熙荀子曰人主有六患使賢者為之則與不<lb/>
肖規之使智者慮之則與愚者論之使修士行之<lb/>
則與汚邪之人疑之雖欲成立得乎哉譬之是猶<lb/>
立直木而恐其影之枉也惑莫大焉語曰好女之<lb/>
色惡者之孽也公正之士衆人之痤也修乎道之<lb/>
<pb n="KR4h0040_SBCK_096-16a"/>
人汚邪之賊也今使汚邪之人論其怨賊而求其<lb/>
無偏得乎哉譬之是猶立枉木而求其影之直也<lb/>
亂莫大焉噫人主苟不知其賢則已矣已審知其<lb/>
賢授之以政而復疑之何哉凡忠直之臣行其道<lb/>
於國家則必與夫天下之姦邪爲怨敵矣非喜與<lb/>
之爲怨也不與之爲怨則君不尊國不治功不立<lb/>
也以一人之身日與天下之姦邪爲怨更進迭毁<lb/>
於君前而君不能決兼聽而兩可如是則忠直之<lb/>
臣求欲無危不可得也君子非愛死而不爲也知<lb/>
其身死而功不立姦邪愈熾忠良愈恐政治愈亂<lb/>
<pb n="KR4h0040_SBCK_096-16b"/>
國家愈危也是以君子艱進易退辭貴就賤被髮<lb/>
佯狂逃匿山林者以此故也此所謂用賢不能専<lb/>
與不用同也明主為之不然審求天下之大賢而<lb/>
亟用之専信之舉社稷百姓而委屬之雖有至親<lb/>
不能奪也雖有至貴不能爭也雖有䜛巧不能間<lb/>
也確然若膠漆之相合視其際而不可得見也然<lb/>
後賢者得竭其心而施其才不憂怨賊之口不懼<lb/>
猜嫌之迹人主端拱無為享其功利收其榮名而<lb/>
已矣古之聖帝明王用此道而光宅四海長育萬<lb/>
物功如天地明若日月者多矣固不待稱引而知<lb/>
<pb n="KR4h0040_SBCK_096-17a"/>
也請言其時近而道卑者昔齊桓公得管仲三熏<lb/>
而三浴之解其縲紲置以為相鮑叔桓公之傳也<lb/>
避太宰之位而安隨其後國子髙子天子之守卿<lb/>
也人率五鄉而聽其政令况其餘四境之内上下<lb/>
之人其孰能不戰戰栗栗從桓公而貴信之是以<lb/>
能九合諸侯一正天下為五霸首也陳平楚之亡<lb/>
将也漢髙祖得之使典䕶諸将絳灌之屬盡害<lb/>
之髙祖以平為䕶軍中尉盡監諸将諸将乃不敢<lb/>
言韓信亡卒也髙祖用蕭何一言拔諸行伍之中<lb/>
以為大将諸将皆驚而不敢爭也是以五年之中<lb/>
<pb n="KR4h0040_SBCK_096-17b"/>
㓕項羽定天下創業垂統四百嵗而不絶蜀先主<lb/>
與關羽張飛布衣之友周旋艱險恩若兄弟一旦<lb/>
得諸葛孔明待之過於闗張闗張不説先主曰孤<lb/>
之有孔明猶魚之有水願諸君勿復言是以能起<lb/>
於敗亡之中保有一方與魏吳為敵國符永固得<lb/>
王景略於處士以為丞相貴戚大臣有害之者永<lb/>
固輙殺之謂太子宏及長樂公丕曰汝事王公如<lb/>
事我也是以能東取燕西取涼南取襄陽北取拓<lb/>
跋奄有中原幾平海内此五臣者從今日視之皆<lb/>
英傑之才也曏使四君知之不明用之不固信之<lb/>
<pb n="KR4h0040_SBCK_096-18a"/>
不專則管仲醢於齊廷陳平窮於户牖韓信饑於<lb/>
淮隂諸葛孔明老於隆中王景略死於華山名氏<lb/>
埋滅不可復知烏有曄曄功烈施於後丗如此哉<lb/>
是以大雅云徐方旣同天子之功晉平公問叔向<lb/>
曰齊桓公之霸君之力乎叔向曰管仲善制割隰<lb/>
朋善削縫賔胥無善純縁桓公知衣而巳亦是其<lb/>
臣之力師曠曰管仲善斷割之隰朋善煎熬之<lb/>
賔胥無善齊和之羮巳熟矣奉而進之而君不食<lb/>
誰能强之亦其君之力也魏文侯使樂羊將而攻<lb/>
中山三年而拔之返而論功文侯示之謗書一篋<lb/>
<pb n="KR4h0040_SBCK_096-18b"/>
樂羊再拜稽首曰此非臣之功主君之力也由是<lb/>
言之人臣不能立功凡有功者皆其君之功也<lb/>
　　　　葬論　司馬　光<lb/>
葬者藏也孝子不忍其親之暴露故斂而藏之齎<lb/>
送不必厚厚者有損無益古人論之詳矣今人葬<lb/>
不厚於古而拘於隂陽禁忌則甚焉古者雖卜宅<lb/>
卜日葢先謀人事之便然後質諸蓍龜庶無後<lb/>
艱耳無常地與常日也今之葬書乃相山川岡畒<lb/>
之形勢考嵗月日時之支干以為子孫貴賤貧富<lb/>
夀夭賢愚皆繫焉非此地非此時不可葬也舉世<lb/>
<pb n="KR4h0040_SBCK_096-19a"/>
惑而信之於是䘮親者往往久而不塟問之曰嵗<lb/>
月未利也又曰未有吉地也又曰遊宦逺方未得<lb/>
歸也又曰貧未能辦塟具也至有終身累世而不<lb/>
塟遂弃失尸柩不知其處者嗚呼可不令人深歎<lb/>
愍矣哉人所貴於身後有子孫者為能藏其形骸也<lb/>
其所為乃如是曷若無子孫死於道路猶有仁者<lb/>
見而殣之耶先王制禮塟期逺不過七月今世著<lb/>
令自王公以下皆三月而塟又禮未塟不變服食<lb/>
粥居倚廬哀親之未有所歸也既塟然後漸有變<lb/>
除今之人背禮違法未塟而除䘮從宦四方食稻<lb/>
<pb n="KR4h0040_SBCK_096-19b"/>
衣錦飲酒作樂其心安乎人之貴賤貧富夀夭繫<lb/>
於天賢愚繫於人固無闗預於塟就使皆如塟師<lb/>
之言為人子者方當哀窮之際何忍不顧其親之<lb/>
暴露乃欲自營福利邪昔者吾諸祖之塟也家甚<lb/>
貧不能具棺槨自太尉公而下始有棺槨然金銀<lb/>
珠玉之物未嘗以錙銖入於壙中将塟太尉公族<lb/>
人皆曰塟者家之大事奈何不詢隂陽此必不可<lb/>
吾兄伯康無如之何乃曰詢於隂陽則可矣安得<lb/>
良塟師而詢之族人曰近村有張生者良師也數<lb/>
縣皆用之兄乃召張生許以錢二萬張生野夫也<lb/>
<pb n="KR4h0040_SBCK_096-20a"/>
為塟師為野人塟所得不過千錢聞之大喜兄曰<lb/>
汝能用吾言吾俾爾塟不用吾言将求它師張師<lb/>
曰惟命是聽於是兄自以已意處嵗月日時及壙<lb/>
之淺深廣狹道路所從出皆取便於事者使張生<lb/>
以塟書縁飾之曰大吉以示族人族人皆悦無違異者<lb/>
今吾兄年七十九以列卿致仕吾年六十六忝備<lb/>
侍從宗族之從仕者二十有三人視它人之謹用<lb/>
塟書未必勝吾家也前年吾妻死棺成而斂裝辦<lb/>
而行壙成而塟未嘗以一言詢隂陽家迄今亦無<lb/>
它故吾嘗疾隂陽家立邪説以惑衆為世患於䘮<lb/>
<pb n="KR4h0040_SBCK_096-20b"/>
家尤甚頃為諫官嘗奏乞禁天下塟書當時執政<lb/>
莫以為意今著茲論庶俾後之子孫塟必以時欲<lb/>
知塟具之不必厚視吾祖欲知塟書不足信視吾<lb/>
家元豐七年正月日具官司馬光述<lb/>
皇朝文鑑巻第九十六<lb/>
</p>
<p>
</p>
  </div>
</body>
</text>
</TEI>
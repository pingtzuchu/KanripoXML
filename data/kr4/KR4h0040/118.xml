<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_118-1a"/>
皇朝文鑑巻第一百十八<lb/>
　書<lb/>
　　　上梅直講書　蘇　軾<lb/>
　　　上韓魏公論場務書　蘇　軾<lb/>
　　　上文侍中論榷鹽書　蘇　軾<lb/>
　　　黄州上文潞公書　蘇　軾<lb/>
　　　與章子厚書　蘇　軾<lb/>
　　　與李方叔書　蘇　軾<lb/>
　　　上樞密韓太尉書　蘇　轍<lb/>
　　　　上梅直講書　蘇　軾<lb/>
<pb n="KR4h0040_SBCK_118-1b"/>
軾每讀詩至鴟鴞讀書至君奭常竊悲周公之不<lb/>
遇及觀史見孔子厄於陳蔡之間而絃歌之聲不<lb/>
絶顔淵仲由之徒相與問答夫子曰匪兕匪虎率<lb/>
彼曠野吾道非邪吾何為於此顔淵曰夫子之道<lb/>
至大故天下莫能容雖然不容何病不容然後見<lb/>
君子夫子油然而笑曰回使爾多財吾為爾宰夫<lb/>
天下雖不能容而其徒自足以相樂如此乃今知<lb/>
周公之冨貴有不如夫子之貧賤夫以召公之賢<lb/>
以管蔡之親而不知其心則周公誰與樂其冨貴<lb/>
而天子之所與共貧賤者皆天下之賢才則亦足<lb/>
<pb n="KR4h0040_SBCK_118-2a"/>
與樂乎此矣軾七八嵗時始知讀書聞今天下有<lb/>
歐陽公者其為人如古孟軻韓愈之徒而又有梅<lb/>
公者從之遊而與之上下其議論其後益壯始能<lb/>
讀其文詞想見其為人意其飄然脫去世俗之樂<lb/>
而自樂其樂也方學為對偶聲律之文求斗升之<lb/>
禄自度無以進見於諸公之間來京師逾年未嘗<lb/>
窺其門今年春天下之士羣至于禮部執事與歐<lb/>
陽公實親試之誠不自意獲在第二既而聞之人<lb/>
執事愛其文以為有孟軻之風而歐陽公亦以其<lb/>
能不為世俗之文也而取焉是以在此非左右為<lb/>
<pb n="KR4h0040_SBCK_118-2b"/>
之先容非親舊為之請屬而嚮之十餘年間聞其<lb/>
名而不得見者一朝為知已退而思之人不可以<lb/>
苟冨貴亦不可以徒貧賤有大賢焉而為其徒則<lb/>
亦足恃矣苟其僥一時之幸從車騎數十人使閭<lb/>
巷小民聚觀而賛嘆之亦何以易此樂也傳曰不<lb/>
怨天不尤人蓋優哉游哉可以卒嵗執事名滿天<lb/>
下而位不過五品其容色溫然而不怒其文章寛<lb/>
厚敦朴而無怨言此必有所樂乎斯道也軾願與<lb/>
聞焉<lb/>
　　　　上韓魏公論場務書　蘇　軾<lb/>
<pb n="KR4h0040_SBCK_118-3a"/>
軾得從宦於西嘗以為當今制置西事其大者未<lb/>
便非痛整齊之其勢不足以久安未可以隨欹而<lb/>
拄隨壊而補也然而其事宏闊浩汗非可以倉卒<lb/>
輕言者今之所論特欲救一時之急解朝夕之患<lb/>
耳往者寶元以前秦人之冨彊可知也中戸不可<lb/>
以畆計而計以頃上戸不可以頃計而計以賦耕<lb/>
於野者不願為公侯藏於民家者多於府庫也然<lb/>
而一經元昊之變氷消火燎十不存三四今之所<lb/>
謂冨民者嚮之僕隷也今之所謂蓄聚者嚮之殘<lb/>
棄也然而不知昊賊之遺種其將永世而臣伏邪<lb/>
<pb n="KR4h0040_SBCK_118-3b"/>
其亦有時而不臣也以向之民力堅完百倍而不<lb/>
能支以今之傷殘之餘而能辦者軾所不識也夫<lb/>
平安無事之時不務多方優𥙿其民使其氣力渾<lb/>
厚足以勝任縣官權時一切之政而欲一旦納之<lb/>
於患難軾恐外憂未去而内憂乗之也鳯翔京兆<lb/>
此兩郡者陜西之囊槖也今使有變則縁邊𬒳兵<lb/>
之郡知戰守而巳戰而無食則北守而無財則散<lb/>
使戰不北守不散其權固在此兩郡也軾官於鳯<lb/>
翔見民之所最畏者莫若衙前之役自其家之甕<lb/>
盎釡甑以上計之長役及十千郷戸及二十千皆<lb/>
<pb n="KR4h0040_SBCK_118-4a"/>
占役一分所謂一分者名為麋錢十千可辦而<lb/>
其實者皆十五六千至二十千而多者至不可<lb/>
勝計也科役之法雖始於上户然至於不足則<lb/>
遞取其次最下至於家貲及二百千者於法皆<lb/>
可科自近嵗以來凡所科者鮮有能大過二百千<lb/>
者也夫為王民自甕盎釡甑以上計之而不能<lb/>
滿二百千則何以為民今也及二百千則不免<lb/>
焉民之窮困亦可知矣然而縣官之事嵗以二<lb/>
千四百分為計所謂優輕而可以償其勞者不<lb/>
能六百分而捕獲彊惡者願入焉擿發贓弊者<lb/>
<pb n="KR4h0040_SBCK_118-4b"/>
願入焉是二千四百分者衙前之所獨任而六<lb/>
百分者未能純被於衙前也民之窮困又可知也<lb/>
今之最便惟重難日損優輕日增則民尚可以生<lb/>
此軾之所為區區議以官榷與民也其詳固已具<lb/>
於府之所録以聞者從軾之説而盡以予民失錢<lb/>
之以貫計者軾嘗粗較之嵗不過二萬失之於酒<lb/>
課而償之於稅緡是二萬者未得爲全失也就使<lb/>
為全失二萬均多補少要以共足此一轉運使之<lb/>
所辦也如使民日益困窮而無告異日無以待倉<lb/>
卒意外之患則雖復嵗得千萬無益於敗此賢將<lb/>
<pb n="KR4h0040_SBCK_118-5a"/>
帥之所畏也軾以為　陛下新御宇内方求所以<lb/>
為千萬年之計者必不肯以一轉運使之所能辦<lb/>
而易賢將帥之所畏況於相公才略冠世不牽於<lb/>
俗人之論乃者變易茶法至今以為不便者十人<lb/>
而九相公尚不顧行之益堅今此事至小一言可<lb/>
决去嵗赦書使官自買木闗中之民始知有生意<lb/>
嚮非相公果斷而力行必且下三司三司固不許<lb/>
幸而許必且下本路本路下諸郡或以為可或以<lb/>
為不可然後監司類聚其說而參酌之比復於朝<lb/>
廷固已朞嵗矣其行不行又未可知也如此而民<lb/>
<pb n="KR4h0040_SBCK_118-5b"/>
何望乎方今山陵事起日費千金軾乃於此時議<lb/>
以官榷與民其為迂闊取笑可知矣然竊以為古<lb/>
人之所以大過人者惟能於擾攘急迫之中行寛<lb/>
大閑暇久長之政此天下所以不測而大服也朝<lb/>
廷自數十年以來取之無術用之無度是以民日<lb/>
困官日貧一旦有大故則政出一切不復有所擇<lb/>
此從來不革之過今日之所宜深懲而永慮也山<lb/>
陵之功不過嵗終一切之政當<hi>事訖</hi>而罷明年之春<lb/>
則　陛下逾年即位改元之嵗<hi>將必</hi>首行王道以風<lb/>
天下及今使郡吏議之减定其數當復以聞則言<lb/>
<pb n="KR4h0040_SBCK_118-6a"/>
之今其時矣伏惟相公留意千萬幸甚<lb/>
　　　　上文侍中論榷鹽書　蘇　軾<lb/>
當今天下勲徳俱髙為　主上所倚信望實兼隆<lb/>
為士民所責望受恩三世宜與社稷同憂皆無如<lb/>
明公者今雖在外事有闗於安危而非職之所憂<lb/>
者猶當盡力争之而况其事闗本職而憂及生民<lb/>
者乎竊意明公必已言之而人不知若猶未也則<lb/>
願効其愚頃者三司使章悙建言乞榷河北京東<lb/>
鹽朝廷遣使按視召周革入覲已有成議矣悙之<lb/>
言曰河北與陜西皆為邉防而河北獨不榷鹽此<lb/>
<pb n="KR4h0040_SBCK_118-6b"/>
祖宗一時之誤恩也軾以為陜西之鹽與京東河<lb/>
北不同解池廣袤不過數十里既不可捐以予民<lb/>
而官亦易以籠取青鹽至自虜中有可禁止之道<lb/>
然猶法存而實不行城門之外公食青鹽今東北<lb/>
循海皆鹽也其欲籠而取之正與淮南兩浙無異<lb/>
軾在餘杭時見兩浙之民以犯鹽得罪者一嵗至<lb/>
萬七千人而莫能止姦民以兵仗護送吏士不敢<lb/>
近者常以數百人為輩特不為他盗故上下通知<lb/>
而不以聞耳東北之人悍於淮浙逺甚平居椎剽<lb/>
之姦常甲於它路一旦榷鹽則其禍未易以一二<lb/>
<pb n="KR4h0040_SBCK_118-7a"/>
數也由此觀之　祖宗以來獨不榷河北鹽者正<lb/>
事之適宜耳何名為誤哉且榷鹽雖有故事然要<lb/>
以為非王政也陜西淮浙既未能罷又欲使京東<lb/>
河北隨之此猶患風痺人曰吾左臂既折矣右臂<lb/>
何為獨完則以酒色伐之可乎今議者曰吾之法<lb/>
與淮浙不同淮浙之民所以不免於私販而竈户<lb/>
所以不免於私賣者以官之買價賤而賣價貴耳今<lb/>
吾賤買而賤賣借如毎斤官以三錢得之則以四錢<lb/>
出之鹽商私買於竈户利其賤耳賤不能减三錢竈<lb/>
户均為得三錢也寜以予官乎將以予私商而犯法<lb/>
<pb n="KR4h0040_SBCK_118-7b"/>
乎此必不犯之道也此無異於兒童之見東海皆鹽<lb/>
也苟民力之所及未有捨而不煎煎而不賣者也而<lb/>
近嵗官錢常苦窘迫遇其急時百用横生以有限之<lb/>
錢買無窮之鹽竈户有朝夕薪米之憂而官錢在朞<lb/>
月之後則其利必歸於私販無疑也食之於鹽非<lb/>
若飢之於五榖也五榖之乏至於節口并日而况<lb/>
鹽乎故私販法重而官鹽貴則民之貧而懦者或<lb/>
不食鹽往在浙中見山谷之人有數日食無鹽者<lb/>
今將榷之東北之俗必不如往日之嗜鹹也而<hi>官望</hi>
課之不虧踈矣且淮浙官鹽本輕而利重雖有積<lb/>
<pb n="KR4h0040_SBCK_118-8a"/>
滯官未病也今以三錢為本一錢為利自禄吏購<lb/>
賞修築敖庾之外所獲無㡬矣一有積滯不行官<lb/>
之所䘮可勝計哉失民而得財明者不為况民財<lb/>
兩失者乎且禍莫大於作始作俑之漸至於用人<lb/>
今兩路未有鹽禁也故變之難遣使㑹議經年而<lb/>
未果自古作事欲速而不取衆議未有如今日者<lb/>
也然猶持久如此以明作始之難也今既已榷之<lb/>
矣則他日國用不足添價貴賣有司以為熟事行<lb/>
半紙文書而决矣且明公能必其不添乎非獨明<lb/>
公不能也今之執政能自必乎苟不可必則兩路<lb/>
<pb n="KR4h0040_SBCK_118-8b"/>
之禍自今日始夫東北之蠶衣𬒳天下蠶不可無<lb/>
鹽而議者輕欲奪之是病天下也明公可不深哀<lb/>
而速救之歟或者以爲朝廷旣有成議矣雖争之<lb/>
必不從竊以爲不然乃者手實造簿方赫然行法<lb/>
之際軾甞論其不可以告今太原韓公公時在政<lb/>
府莫之行也而手實卒罷民頼以少安凡今執政<lb/>
所欲必行者青苗助役市易保甲而巳其他猶可<lb/>
以庻幾萬一或者又以爲明公將老矣若猶有所<lb/>
争則其請老也難此又軾之所不識也使明公之<lb/>
言幸而聽屈已少留以全兩路之民何所不可不<lb/>
<pb n="KR4h0040_SBCK_118-9a"/>
幸而不聴是議不中意其於退也尤易矣願少留<lb/>
意軾一郡守也猶以為職之所當憂而冒聞於左<lb/>
右明公其得已乎干凟威重俯伏待罪而已<lb/>
　　　　黄州上文潞公書　蘇　軾<lb/>
承以元功正位兵府備物典册首冠三公雖曾孫<lb/>
之遇絶口不言而金縢之書因事自顯真古今之<lb/>
異事　聖朝之光華也有自京師來轉示所賜書<lb/>
教一通行草爛然使破甑弊帚復増九鼎之重軾<lb/>
始得罪倉皇出獄死生未分六親不相保然私心<lb/>
所念不暇及他但顧平生所存名義至重不知今<lb/>
<pb n="KR4h0040_SBCK_118-9b"/>
日所犯為已見絶於聖賢不得復為君子抑雖有<lb/>
罪不可赦而猶可改也伏念五六日至于旬時終<lb/>
莫能决輙復彊顏忍恥飾鄙陋之詞道疇昔之眷<lb/>
以卜於左右遽辱還答恩禮有加豈非察其無他<lb/>
而恕其不及亦如　聖天子所以貸而不殺之意<lb/>
乎伏讀洒然知其不肖之軀未死之間猶可洗濯<lb/>
磨治復入於道徳之場追申徒而謝子産也軾始<lb/>
就逮赴獄有一子稍長徒步相隨其餘守舍皆婦<lb/>
女㓜稚至宿州御史符下就家取文書州郡望風<lb/>
遣吏發卒圍舡搜取老㓜㡬怖死既去婦女恚罵<lb/>
<pb n="KR4h0040_SBCK_118-10a"/>
曰是好著書書成何所得而怖我如此悉取燒之<lb/>
比事定重復尋理十亡其七八矣到黄州無所用<lb/>
心輙復覃思於易論語端居深念若有所得遂因<lb/>
先子之學作易傳九巻又自以意作論語說五巻<lb/>
窮苦多難夀命不可期恐此書一旦復淪没不傳<lb/>
意欲寫數本留人間念新以文字得罪人必以為<lb/>
凶衰不祥之書莫肯收藏又自非一代偉人不足<lb/>
託以必傳者莫若獻之明公而易傳文多未有力<lb/>
装寫獨致論語説五巻公退閑暇一為讀之就使<lb/>
無足取亦足見其窮不忘道老而能學也軾在徐<lb/>
<pb n="KR4h0040_SBCK_118-10b"/>
州時見諸郡盗賊爲患而察其人多凶俠不遜因<lb/>
以饑饉恐其憂不止於竊攘剽殺也輙草具其事<lb/>
上之㑹有㫖移湖州而止家所藏書既多亡軼而<lb/>
此書本以爲故紙糊籠篋獨得不燒籠破見之不<lb/>
覺恍然如夢中事輙録其本以獻軾廢逐至此豈<lb/>
敢復言天下事但惜此事粗有益於世既不復施<lb/>
猶欲公知之此則宿昔之心掃除未盡者也公一<lb/>
讀訖即燒之而已黄州食物賤風土稍可安既未<lb/>
得去去亦無所歸必老於此拜見無期臨紙於邑<lb/>
惟冀以時爲國自重<lb/>
<pb n="KR4h0040_SBCK_118-11a"/>
　　　與章子厚書　蘇　軾<lb/>
春初辱書尋遞中栽謝不審得逹否比日機務之暇<lb/>
起居萬福軾䝉恩如昨顧以罪廢之餘人所鄙惡雖<lb/>
公不見棄亦不欲頻通姓名今兹復陳區區誠義有<lb/>
不可已者軾在徐州日聞沂州丞縣界有賊何九郎<lb/>
者謀欲刼利國監又有闞溫秦平者皆猾賊往來沂<lb/>
兗間欲使人緝捕無可使者聞沂州葛墟村有桂棐<lb/>
者家冨有心膽其弟岳坐與李逢往還配桂州牢城<lb/>
棐雖小人而篤於兄弟當欲為岳洗雪而無由竊意其<lb/>
人可使因令本州支使孟易呼至郡諭使自効以刷<lb/>
<pb n="KR4h0040_SBCK_118-11b"/>
門户垢汙苟有成績當為奏乞放免其弟棐願盡力<lb/>
因出帖付與不逾月軾移湖州棐相送出境云公更<lb/>
留兩月棐必有以自効今已去奈何軾語棐但盡力<lb/>
不可以軾去而廢也苟有所獲當速以相報不以逺<lb/>
近所在仍為奏乞如前約也是嵗七月二十七日棐使<lb/>
人至湖州見報云已告捕獲妖賊郭先生等及得徐<lb/>
州孔目官以下狀申告捕妖賊事如棐言不繆軾方<lb/>
欲具始末奏陳棐所以盡力者為其弟也乞勘㑹其<lb/>
弟岳所犯是與李逢往還本不與其謀者乞賜放免<lb/>
以勸有功草具未上而軾就逮赴詔獄遂不果發今<lb/>
<pb n="KR4h0040_SBCK_118-12a"/>
者棐又遣人至黄州見報云郭先生等皆已訊治<lb/>
得實行法久矣䝉恩授殿真因録其告捕始末以相<lb/>
示原棐之意所以孜孜於軾者凡為其弟以曩言<lb/>
見望也軾固不可以復有言矣然獨念愚夫小子<lb/>
以一言感發猶能奮身不顧以遂其言而軾乃以<lb/>
罪廢之故不為一言以負其初心獨不愧乎且其<lb/>
弟岳亦豪健絶人者也徐沂間人鷙勇如棐岳類<lb/>
甚衆若不收拾驅使令捕賊即作賊耳謂宜因事<lb/>
勸奬使皆歆艶捕告之利懲創為盗之禍庶㡬少<lb/>
變其俗今棐必在京師參班公可自以意召問其<lb/>
<pb n="KR4h0040_SBCK_118-12b"/>
始末特爲一言放免其弟岳或與一名目牙校鎮<lb/>
將之類付京東監司驅使緝捕其才用當復過於<lb/>
棐也此事至微末公執政大臣豈復治此但棐於<lb/>
軾本非所部吏民而能自效者以軾爲不食言也<lb/>
今旣不可言於朝廷又不一言於公是終不言矣<lb/>
以此愧於心不能自巳可否在公獨願祕其事毋<lb/>
使軾重得罪也徐州南北襟要自昔用武之地而<lb/>
利國監去州七十里土豪百餘家金帛山積三十<lb/>
六冶器械所産而兵衛㣲寡不幸有猾賊十許人<lb/>
一呼其間吏兵皆棄而走耳散其金帛以嘯召無<lb/>
<pb n="KR4h0040_SBCK_118-13a"/>
賴烏合之衆可一日得也軾在郡時常令三十六<lb/>
冶毎户㸃集冶夫數十人持挈槍刄每月兩衙於<lb/>
知監之庭以示有備而已此地蓋常為京東豪猾<lb/>
之所擬公所宜知因桂棐事輙復及之秋冷伏冀<lb/>
為國自重<lb/>
　　　　與李方叔書　蘇　軾<lb/>
屢獲來教因循不一裁答悚息不已比日履兹秋<lb/>
暑起居佳勝録示子駿行狀及數詩辭意整暇有<lb/>
加於前得之極喜慰累書見責以不相薦引讀之<lb/>
甚愧然其說不可不盡君子之知人務相勉於道<lb/>
<pb n="KR4h0040_SBCK_118-13b"/>
不務相引於利也足下之文過人處不少如李氏<lb/>
墓表及子駿行狀之類筆勢翩翩有可以追古作<lb/>
者之道至若前所示兵鑑則讀之終篇莫知所謂<lb/>
意者足下未甚有得於中而張其外者不然則老<lb/>
病昏惑不識其趣也以此私意猶冀足下積學不<lb/>
倦落其華而成其實深願足下為禮義君子不願<lb/>
足下豐於才而亷於徳也若進退之際不甚慎静<lb/>
則於定命不能有毫髪增益而於道徳有丘山之<lb/>
損矣古之君子貴賤相因先後相援固多矣軾非<lb/>
敢廢此道平生相知心所謂賢者則於稠人中譽<lb/>
<pb n="KR4h0040_SBCK_118-14a"/>
之或因其言以考其實實至則名隨之名不可掩<lb/>
其自為世用理勢固然非力致也陳履常居都下<lb/>
逾年未嘗一至貴人之門章子厚欲一見終不可<lb/>
得中丞傅欽之侍郎孫莘老薦之軾亦掛名其間<lb/>
會朝廷多知履常者故得一官軾孤立言輕未嘗<lb/>
獨薦人也爵禄廼人主所専宰相猶不敢必而欲<lb/>
責於軾可乎東漢處士私相謚非古也殆似丘明<lb/>
為素臣當得罪於孔門矣孟生貞曜蓋亦蹈襲流<lb/>
弊不足法而况近相名字者乎甚不願足下類此等<lb/>
也軾於足下非愛之深期之逺定不及此猶能察<lb/>
<pb n="KR4h0040_SBCK_118-14b"/>
其意否近秦少游有書來亦論足下近文益竒明<lb/>
主求人如不及豈有終汨没之理足下但信道自<lb/>
守當不求自至若不深自重恐䘮失所有言切而<lb/>
盡臨紙悚息未即會見千萬保愛近夜眼昏不一<lb/>
不一<lb/>
　　　　上樞密韓太尉書　蘇　轍<lb/>
轍生好為文思之至深以為文者氣之所形然文<lb/>
不可以學而能氣可以養而致孟子曰我善養吾<lb/>
浩然之氣今觀其文章寛厚宏博充乎天地之間<lb/>
稱其氣之小大太史公行天下周覽四海名山大<lb/>
<pb n="KR4h0040_SBCK_118-15a"/>
川與燕趙間豪俊交游故其文踈蕩頗有竒氣此<lb/>
二子者豈嘗執筆學為如此之文哉其氣充乎其<lb/>
中而溢乎其貎動乎其言而見乎其文而不自知<lb/>
也轍生十九年矣其居家所與游者不過其鄰里<lb/>
郷黨之人所見不過數百里之間無髙山大野可<lb/>
登覽以自廣百氏之書雖無所不讀然皆古人之<lb/>
陳迹不足以激發其志氣恐遂汨没故决然捨去<lb/>
求天下竒聞壯觀以知天地之廣大過秦漢之故<lb/>
都恣觀終南嵩華之髙北顧黄河之奔流慨然想<lb/>
見古之豪傑至京師仰觀天子宫闕之壯與倉廩<lb/>
<pb n="KR4h0040_SBCK_118-15b"/>
府庫城池苑囿之富且大也而後知天下之巨麗<lb/>
見翰林歐陽公聴其議論之宏辯觀其容貎之秀<lb/>
偉與其門人賢士大夫遊而後知天下之文章聚<lb/>
乎此也太尉以才略冠天下天下之所恃以無憂<lb/>
四夷之所憚以不敢發入則周公召公出則方叔<lb/>
召虎而轍也未之見焉且夫人之學也不志其大<lb/>
雖多而何為轍之來也於山見終南嵩華之髙於<lb/>
水見黄河之大且深於人見歐陽公而猶以為未<lb/>
見太尉也故願得觀賢人之光耀聞一言以自壯<lb/>
然後可以盡天下之大觀而無憾者矣轍年少未<lb/>
<pb n="KR4h0040_SBCK_118-16a"/>
能通習吏事嚮之來非有取於斗升之禄偶然得<lb/>
之非其所樂然幸得賜歸待選使得優游數年之<lb/>
間將歸益治其文且學為政太尉苟以為可教而<lb/>
辱教之又幸矣<lb/>
皇朝文鑑巻第一百十八<lb/>
<pb n="KR4h0040_SBCK_118-16b"/>
<pb n="KR4h0040_SBCK_118-16b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_064-1a"/>
皇朝文鑑卷第六十四<lb/>
　表<lb/>
　　　辭起復表　富　弼<lb/>
　　　謝知制誥表　歐陽　脩<lb/>
　　　賀平貝州表　歐陽　脩<lb/>
　　　謝復龍圖閣直學士表　歐陽　脩<lb/>
　　　南京留守謝上表　歐陽　脩<lb/>
　　　謝覃恩轉官表　歐陽　脩<lb/>
　　　謝宣召入翰林狀　歐陽　脩<lb/>
　　　乞罷政事表　歐陽　脩<lb/>
<pb n="KR4h0040_SBCK_064-1b"/>
　　　毫州謝上表　歐陽　脩<lb/>
　　　乞致仕表　歐陽　脩<lb/>
　　　謝賜漢書表　歐陽　脩<lb/>
　　　謝止散青苗錢放罪表　歐陽　脩<lb/>
　　　乞致仕第二表　歐陽　脩<lb/>
　　　乞致仕第三表　歐陽　脩<lb/>
　　　進修唐書表　歐陽　脩<lb/>
　　　賀南郊大赦表　宋　祁<lb/>
　　　賀生皇子表　宋　祁<lb/>
　　　代人乞岀表　宋　祁<lb/>
<pb n="KR4h0040_SBCK_064-2a"/>
　　　　辭起復表　富　弼<lb/>
喪次銜哀甫終卒哭使華傳命繼至弊廬心積驚<lb/>
憂情深屠裂雖屢傾於丹懇尚未錫於俞音天遠<lb/>
莫量物微難動不避䙝煩之咎更陳隕絶之詞必<lb/>
兾神聰俯從哀請伏念臣早罹家難偏奉母慈猥以<lb/>
蠢愚最鍾愛育享禄未㡬遽纒風樹之悲報徳永違<lb/>
徒懷霜露之感寢苫枕塊而適抱至痛食稻衣錦<lb/>
則若為自安實非人情沋紊邦制况今中外無事<lb/>
左右得賢共輔聖明之期安有隳曠之務曲䝉下<lb/>
詔更起孤臣在　陛下馭國之方盖欲不遺於舊<lb/>
<pb n="KR4h0040_SBCK_064-2b"/>
物於朝廷敦化之道必恐有誤於蒼生何須稽故<lb/>
事以遂前世之非正可存禮經以圖今日之善行<lb/>
之即是義不為難豈惟於　陛下有復古之風抑<lb/>
亦俾愚臣得事親之道一為匪戾兩得其宜兼臣<lb/>
悲傷之餘衰病交至精力已耗神觀未還假使充<lb/>
員豈堪應務苟令終畢於祥禫庶㡬稍復於幹<lb/>
魂得此從容可備駈策伏望　尊號皇帝陛下<lb/>
日月臨照天地包容盡母氏平生之恩憐人子罔<lb/>
極之苦曲矜末志得滿鉅憂生意凋零或尚未捐<lb/>
於溝壑清光咫尺終期伏望於雲天悲感増深懇<lb/>
<pb n="KR4h0040_SBCK_064-3a"/>
願兼劇<lb/>
　　　　謝知制誥表　歐陽　修<lb/>
伏以王者尊居萬民之上而誠意能與下通奄有<lb/>
四海之大而惠澤得以徧及者得非號令誥詔發<lb/>
揮而已哉然其為言也質而不文則不足以行遠<lb/>
而昭聖謀麗而不典則不足以示後而為世法居<lb/>
是職者古難其人乃以愚臣而當此選伏惟<lb/>
尊號皇帝陛下茂仁聖之姿荷　祖宗之業日謹<lb/>
一日曽未少懈而自羗戎負固邊鄙用師勤儉率<lb/>
先於聖躬焦勞常見於王色雖有憂民之志而億<lb/>
<pb n="KR4h0040_SBCK_064-3b"/>
姓未蘇雖有欲治之心而羣臣未副故每進一善<lb/>
則未嘗不欲勸天下之能每官一賢則未始不欲<lb/>
盡人材之用雖以爵禄而砥礪尚須訓誡之丁寧<lb/>
尤假能言以諭至意可稱是者不又　艱歟伏<lb/>
念臣雖以儒術進身本無辭藝可取徒值嚮者時<lb/>
文之弊偶能獨守好古之勤志欲去於雕華文反<lb/>
成於樸鄙本懼不適當世之用敢期自結聖主之<lb/>
知　陛下奬之特深用之太過此臣所　以懇讓三<lb/>
四至於辭窮而天意不回寵命難止尚慮頑然之<lb/>
未諭更加使者以臨門恩出非常理難屢瀆及俯<lb/>
<pb n="KR4h0040_SBCK_064-4a"/>
而受命伏讀訓辭則有必能復古之言然後益知<lb/>
所責之重夙夜惶惑未知所措伏况文字之職厠<lb/>
于侍從之班在于周行是為超擢不徒揮翰以為<lb/>
効自當死節以報恩惟所使之期於盡瘁<lb/>
　　　　賀平貝州表　歐陽　修<lb/>
盗孽竊興人祗共忿果憑睿筭悉殄兇徒伏惟<lb/>
尊號皇帝陛下推仁育物浸澤在人常服儉以躬<lb/>
行惟足兵而在念至于多捐金幣講好戎夷務休<lb/>
戰爭蓋惜士卒徳至深而莫報恩既厚則生驕敢<lb/>
肆妖狂自干斧鉞脅駈士衆閉守城闉既違天而<lb/>
<pb n="KR4h0040_SBCK_064-4b"/>
逆人宜不攻而自破而况聖神運略將相協忠不<lb/>
遺一人咸即大戮悖慢者驚而肅恪昏愚者知有<lb/>
誅夷銷沮姦萌震揚威令臣幸忝郡寄忻聞徳音<lb/>
　　　　謝復龍圖閣直學士表　歐陽　脩<lb/>
恩還舊職事雪前誣感極心驚涕隨言出臣伏見<lb/>
前世材賢之士身結主知勲徳之臣功施王室然<lb/>
尚或一遭謗毁欲辨無由少忤要權其禍不測顧<lb/>
如臣者何足道哉臣材不迨於中人功無益於當<lb/>
世用之未見有効去之無足可思矧罔極之讒交<lb/>
興而並進易危之迹何恃而不顛而聖心不忘恩<lb/>
<pb n="KR4h0040_SBCK_064-5a"/>
意特至辨欺罔於曖昧沮仇嫉於衆多雖暫居譴<lb/>
謫之中而屢被陞遷之渥今又特䝉甄録牽復寵<lb/>
名以臣之愚豈比前人而獨異推其所幸蓋由聖<lb/>
主之親逄謂宜如何可以論報再念臣禀生孤拙<lb/>
本乏藝能徒因學古之勤粗識事君之節苟臨危<lb/>
効命尚當不顧以奮身况為善無傷何憚竭忠而<lb/>
報國誓期盡瘁少答髙明<lb/>
　　　　南京留守謝上表　歐陽　修<lb/>
守宫鑰之謹嚴敢忘夙夜布政條之纎悉上副憂<lb/>
勤寄任非堪兢營並集伏念臣賦才庸薄禀數竒<lb/>
<pb n="KR4h0040_SBCK_064-5b"/>
屯毁譽交興兩嘗過實寵榮踰分動輙招尤念報<lb/>
效之未伸敢不竭忠而盡瘁因風波之可畏則思<lb/>
遠去以深蔵迨此六年外更三守學偷安而杜口<lb/>
負素志以媿心朽質易衰已凋零於齒髪良時難<lb/>
得尚希慕於功名豈謂皇慈未捐舊物擢從支郡<lb/>
委以名都惟此别京舊當孔道簿領少勤於職事<lb/>
厨傳取悦於路人苟循俗吏之所為雖能免過非<lb/>
有古人之大節未足報君<lb/>
　　　　謝覃恩轉官表　歐陽　修<lb/>
天地號令風雷鼓行一氣所均萬物咸被遂容僥<lb/>
<pb n="KR4h0040_SBCK_064-6a"/>
倖亦與褒升伏念臣材不逮人識非慮遠徒有事<lb/>
君之節未知報國之方冒寵貪榮已踰其量見利<lb/>
臨得曽不知慙此者伏遇　尊號皇帝陛下堯舜<lb/>
聰明禹湯勤儉修前王之曠典述先志以繼成昭<lb/>
致精禋躬臨路寢膺受上天之多福推與萬方而<lb/>
不私臣於此時限以官守講儀制禮不與議郎博<lb/>
士之流助祭陪祠不在諸侯方物之列既乏一言<lb/>
之獻又無執事之勞徒隨翟閽共享餘賜普天率<lb/>
土難異衆以獨辭蹐厚跼髙但撫躬而無措<lb/>
　　　　謝宣召入翰林狀　歐陽　修<lb/>
<pb n="KR4h0040_SBCK_064-6b"/>
使車入里君命在門閭巷驚傳豈識朝廷之故事<lb/>
縉紳竦歎以為儒者之至榮在臣之愚何以堪此竊<lb/>
以文章之任自古非輕待遇寵榮至有私人之目詢謀<lb/>
獻納因加内相之名恩既異於常倫人愈難於稱職<lb/>
伏念臣器非宏遠識匪該明學不通古今之宜材不<lb/>
適方圓之用久叨塵於侍從曽莫著於勞能而自出<lb/>
守外藩近遭家禍苟存餘喘復齒周行風波流落者<lb/>
六年天日再瞻於雙闕進對之際已蕭颯於霜毛慰<lb/>
勞有加賜憫憐於玉色形神若此志意可知身已分於<lb/>
早衰心敢萌於希進加以羇危之迹仇嫉交攻進退<lb/>
<pb n="KR4h0040_SBCK_064-7a"/>
動繫於羣言論議多煩於睿聽雖覆載之造每賜<lb/>
保全而孤蹇偷安常思引去敢謂伏䝉　尊號皇<lb/>
帝陛下俯憐舊物曲軫宸慈因内署之闕員俾備<lb/>
官而承乏臣敢不勉尋舊學益勵前修感遺簮<lb/>
未弃之仁竭駑馬已疲之力庶伸薄効少答鴻恩<lb/>
　　　　乞罷政事表　歐陽　修<lb/>
臣聞士之行已所重者始終之不渝臣之事君所<lb/>
難者進退而合理苟無大過善保其身昔之為臣<lb/>
全此者少臣頃侍　先帝屢陳斯言今之懇誠蓋<lb/>
迫於此伏念臣識不足以通今古材不足以語經<lb/>
<pb n="KR4h0040_SBCK_064-7b"/>
綸幸逄盛際之休明早自諸生而㧞擢方其與儒<lb/>
學文章之選居言語侍從之流毎䝉過奬於羣公<lb/>
常媿虚名之浮實暨晚叨於重任益可謂於得時<lb/>
何嘗敢傷一士之賢豈不樂得天下之譽而動皆<lb/>
臣忌毁必臣歸人之愛憎不應遽異臣之本末亦<lb/>
豈頓殊蓋以處非所宜用過其量惟是權要之地<lb/>
不勝耳目之多周防所以履危而簡踈自任委曲<lb/>
所以從衆而拙直難移宜其舉足則蹈禍之機以<lb/>
身為歛怨之府復盤桓而不去遂謗議以交興讒<lb/>
説震驚輿情共憤皇明洞照聖斷不疑孤臣獲雪<lb/>
<pb n="KR4h0040_SBCK_064-8a"/>
於至寃四海共忻於新政至于頼天地保全之力<lb/>
脱風波險䧟之危使臣散髪林丘幅巾衡巷以此<lb/>
沒地猶爲幸民况乎擁蓋垂襜其榮可喜撫民求<lb/>
瘼所寄非輕苟可效於勤勞亦寧分於内外伏望<lb/>
皇帝陛下曲回天造俯察愚衷許觧劇繁處之閑<lb/>
僻物還其分庶獲遂於安全心非無知豈敢忘於<lb/>
報効<lb/>
　　　　亳州謝上表　歐陽　脩<lb/>
貳政非才雖獲奉身而退分符善地猶懷竊禄之<lb/>
慚祗荷寵靈惟知戰懼伏念臣章句腐儒之學也<lb/>
<pb n="KR4h0040_SBCK_064-8b"/>
豈足經邦斗筲小器之量也寧堪大用而叨塵一<lb/>
府首尾八年荷三朝之誤知罄一心而盡瘁若乃<lb/>
樞機宜慎而見事輙言䧟穽當前而　身不避竊<lb/>
尋前載未有能全一昨怨出仇家構為死禍造謗<lb/>
于下者初若含沙之射影但期隂以中人宣言于<lb/>
廷者遂肆鳴梟之惡音孰不聞而掩耳頼聖神之<lb/>
在上廓日月之至明悉究罔誣遂投讒賊再念臣<lb/>
性實甚愚而疎於接物事多輕信者蓋以至誠如<lb/>
彼匪人失於泛愛平居握手惟期道義之交延譽<lb/>
當朝常丐齒牙之論而未乾薦禰之墨已彎射羿<lb/>
<pb n="KR4h0040_SBCK_064-9a"/>
之弓知士其難世必以臣為戒常情共惡人將不<lb/>
食其餘而臣與遊既昧於擇賢在滿不思於将覆<lb/>
自貽禍釁㡬至顛隮上煩睿聖之保全得完名節<lb/>
於終始洎懇辭於重任尤深惻於皇慈雖避寵辭<lb/>
隆僅能去位而清資顯秩愈更叨榮莫逃僥倖之<lb/>
譏實負心顔之靦斯蓋伏遇　皇帝陛下乾坤大<lb/>
度堯舜至仁察臣自取於怨仇本由孤直憫臣力<lb/>
難於勉强蓋迫衰殘既獲免於非辜仍曲從於私<lb/>
欲遂同萬物俾無失所之嗟未盡餘生敢忘必報<lb/>
之効<lb/>
<pb n="KR4h0040_SBCK_064-9b"/>
　　　　乞致仕表　歐陽　脩<lb/>
臣近貢封章乞還官政伏奉詔答未賜允俞退自<lb/>
省循奚勝殞越臣聞神功不宰而萬物得以曲成<lb/>
者惟各從其欲天鍳孔昭而一言可以感動者在<lb/>
能致其誠敢傾䖍至之心再黷髙明之聽伏念臣<lb/>
本以一介之賤叨承二府之聮知直道以事君每<lb/>
師心而自信然而既乏捐軀之効又無先覺之明<lb/>
用之已過其分而曽不自量毁者不堪其辱而莫<lb/>
知引去幸頼乾坤之再造得逃䧟穽之危機仍許<lb/>
避於要權俾退安於晚節今乃苦於衰病莫自支<lb/>
<pb n="KR4h0040_SBCK_064-10a"/>
持顧難冒於寵榮始欲收於骸骨敢期聖念過軫<lb/>
天慈謂雖迫於桑榆未忍弃於草莽竊以古今之<lb/>
制㳂襲不同蓋由兩漢而來雖處三公之貴每上<lb/>
還於印綬多自駕於車轅朝去朝廷暮歸田里一<lb/>
辤髙爵遂列編民豈如至治之朝深篤愛賢之意<lb/>
每示隆恩之典以勸知止之人故雖有還政之名<lb/>
而仍享終身之禄固已不類昔時之士無殊居位<lb/>
之榮然則在臣素心雖竊退休之志迹臣所乞尚<lb/>
虞僥倖之譏伏望　皇帝陛下惻以深仁矜其至<lb/>
懇俾解方州之任遂歸環堵之居固將優游垂盡<lb/>
<pb n="KR4h0040_SBCK_064-10b"/>
之年涵泳太平之樂惟辛勤白首迄無一善之稱<lb/>
孤負明時莫報　三朝之徳此為慙恨何可勝陳<lb/>
　　　　謝賜漢書表　歐陽　修<lb/>
俯躬承命拭目生輝竊以右文興化乃致治之所<lb/>
先著録蔵書須太平而大備惟漢室上繼三代之<lb/>
統而班史自成一家之書文或舛訛蓋其傳之已<lb/>
久詔加刋定俾後學之無疑一新方册之文増煥<lb/>
祕書之府而奏篇之始方經衡石之程賜本之榮<lb/>
惟及鈞樞之近敢期孤外特與恩頒此蓋伏遇<lb/>
皇帝陛下曲軫睿慈俯矜舊物謂其嘗與臣隣之<lb/>
<pb n="KR4h0040_SBCK_064-11a"/>
列不忍遽遺憐其自喜文字之間俾之娯老然臣<lb/>
兩目昏眊雖嗟執巻之已艱十襲珍蔵但誓傳家<lb/>
而永寶<lb/>
　　　　謝止散青苗錢放罪表　歐陽　修<lb/>
有罪必誅是為彛典原情以恕特出深仁聞命驚<lb/>
慚省躬涕泗伏念臣以一介之微賤荷　三聖之<lb/>
奬知寵禄既豐初無報効筋骸已憊尚此遲徊曲<lb/>
䝉大度之并容誤委一方之寄任職當撫俗責在<lb/>
分憂方茲旰畏之勞心豈敢因循而避事昨遇國<lb/>
家新建官司而主計大商財利以均通分命出使<lb/>
<pb n="KR4h0040_SBCK_064-11b"/>
之車交馳於郡縣悉發舊縣之鏹取息於農氓而<lb/>
臣方久苦於昏衰初莫詳其利害既已大諠於物<lb/>
議始知不便於人情亦嘗略陳衆弊之三冀補萬<lb/>
分之一属再當於班給顧已逼於㑹期雖具奏陳<lb/>
乃先擅止據茲專輙合被譴呵豈謂伏䝉　皇帝<lb/>
陛下深軫睿慈俯矜朴拙免從吏議特貸刑章夫<lb/>
何草木之微曲被乾坤之施臣敢不益思祗畏更<lb/>
勵操修戒小人之遂非希君子之改過冀圖薄効<lb/>
少答鴻私<lb/>
　　　　乞致仕第二表　歐陽　修<lb/>
<pb n="KR4h0040_SBCK_064-12a"/>
睿訓下寧曲加慰諭愚衷懇迫尚敢黷煩將再干<lb/>
於冕旒宜先伏於砧鑕伏念臣世惟寒陋少苦竒<lb/>
屯識不逹於古今學僅知於章句名浮於實用之<lb/>
始見於無能器小易盈過則不勝於㡬覆徒以早<lb/>
際千齡之亨㑹誤䝉　三聖之奬知寵榮既溢其涯<lb/>
憂患亦隨而至禀生素弱顧身未老而先衰大道<lb/>
甚夷嗟力不前而難彊每念恩私之莫報兼之疾<lb/>
病以交攻爰於守亳之初遂决竄漳之計逮此三<lb/>
遷於嵗律又更兩易於州符而犬馬已疲理無復<lb/>
壯田廬甚邇今也其時是敢更殫螻蟻之誠仰冀<lb/>
<pb n="KR4h0040_SBCK_064-12b"/>
乾坤之造况今時不乏士物咸遂生鳬雁去來固<lb/>
不為於多少鳶魚上下皆自適於飛潜苟遂乞於<lb/>
殘骸庶少償其夙志伏望　皇帝陛下哀憐舊物<lb/>
隱惻至仁察其有素非偽之誠成其識分知止之<lb/>
節曲從其欲賜報曰俞俾其解組官庭還車故里<lb/>
披裘散髪逍遥垂盡之年鑿井耕田歌詠太平之<lb/>
樂其為榮幸曷可勝陳<lb/>
　　　乞致仕第三表　歐陽　修<lb/>
恩深煦嫗感極涕洟雖情有迫於危心不知自止<lb/>
而辭已窮於累牘㡬至無言惟以至誠期於必逹<lb/>
<pb n="KR4h0040_SBCK_064-13a"/>
自乞憐於君父不復訊於蓍龜伏念臣家世單<lb/>
性姿中下少從官學求免饑寒不自意於遭逢遂<lb/>
進階於榮顯然而羣材方茂蒲栁未秋而早衰衆<lb/>
駿並馳駑駘中道而先乏而况荷難勝之任用竊<lb/>
逾分之寵榮風波憂畏而慮以深疾病侵凌而老<lb/>
亦至故自辤於機政即願謝於軒裳䝉上聖之至<lb/>
仁念　三朝之舊物每曲頰於訓諭久未忍於弃<lb/>
捐竊惟臣知事君必本忠信言不顧行是為罔欺<lb/>
而臣口日誦於田間身坐貪於禄利可畏至公之<lb/>
議何施有覥之顔每自省循莫遑啓處是敢罔避<lb/>
<pb n="KR4h0040_SBCK_064-13b"/>
再三之煩黷猶希萬一之矜從伏望　皇帝陛下<lb/>
特軫天慈俯回眷聽察前言之可復蓋屢請者有<lb/>
年哀下愚之不移俾卒成於素志徇其所欲乞以<lb/>
殘骸臣若得上印綬於有司自駕柴車而即路晚<lb/>
節知無於大過沒身永荷於鴻施<lb/>
　　　　進脩唐書表　歐陽　脩<lb/>
竊惟唐有天下幾三百年其君臣行事之始終所<lb/>
以治亂興衰之蹟與其典章制度之美宜其粲然<lb/>
著在簡册而紀次無法詳略失中文采不明事實<lb/>
零落蓋又百有五十年然後得以發揮幽昧補緝<lb/>
<pb n="KR4h0040_SBCK_064-14a"/>
闕亡黜正偽謬克偹一家之史以為萬世之傳成<lb/>
之至難理若有待伏惟　尊號皇帝陛下有虞舜<lb/>
之智而好問躬大禹之聖而克勤天下和平民物<lb/>
安樂而猶埀心積精以求治要日與鴻生舊學講<lb/>
誦六經考覽前古以謂啇周以來為國長久惟漢<lb/>
與唐而不幸接乎五代衰世之士氣力卑弱言淺<lb/>
意陋不足以起其文而使明君賢臣隽功偉烈與<lb/>
夫昏虐賊亂祸根罪首皆不得暴其善惡以動人<lb/>
耳目誠不可以垂勸戒示久遠甚可歎也乃因邇<lb/>
臣之有言適契上心之所閔於是刋脩官翰林學<lb/>
<pb n="KR4h0040_SBCK_064-14b"/>
士兼龍圖閣學士給事中知制誥臣歐陽修端明<lb/>
殿學士兼翰林侍讀學士龍圖閣學士尚書吏部<lb/>
侍郎臣宋祁編修官禮部郎中知制誥臣范鎮刑<lb/>
部郎中知制誥臣王疇太常博士集賢校理臣宋<lb/>
敏求祕書丞臣吕夏卿著作佐郎臣劉羲叟等並<lb/>
膺儒學之選悉發祕府之蔵俾之討論共加刪定<lb/>
凡十有七年成二百二十五巻其事則増於前其<lb/>
文則省於舊至於名篇著目有革有因立傳紀實<lb/>
或増或損義類凡例皆有據依纎悉綱條具載别<lb/>
録臣公亮典司事領徒費日月誠不足以成大典<lb/>
<pb n="KR4h0040_SBCK_064-15a"/>
稱明詔無任慙懼戰汗屛營之至<lb/>
　　　　賀南郊大赦表　宋　祁<lb/>
帝儀訖饗朝渙推慈飛驛疾傳庶邦叢慶竊以天<lb/>
郊之重國制有常凡萬乘躬行必三嵗間往不煩<lb/>
不怠由列聖而持循以妥以䖍合諸神而裒對睿<lb/>
圖累盛縟典勤修恭惟　尊號皇帝陛下纂大合<lb/>
華執中布度抵金璧之珍玩率儉示人收霜電之<lb/>
嚴慅措刑于下克勵明徳格于皇穹交熏太和冒<lb/>
我羣品顧懷時億瑞應日來亟蕆上儀若祗舊典<lb/>
戒期百執頒詔九州曵雲威之常羊服翠蚪之泮<lb/>
<pb n="KR4h0040_SBCK_064-15b"/>
渙殊庭一獻諸祏徧躋遂自陽靈之宫徃㑹天元<lb/>
之旦羽旄四合垓陛參登上璧左琮之華合袪而<lb/>
信祝祖蕝宗題之次更侑而迪嘗拜嘉胙於席垂<lb/>
列欽柴於雲表靈心合答熙典備成然後還坐中<lb/>
天之闈普肆隨風之澤改頒大號崇冠初元昭神<lb/>
之祥祈命惟永賞功赦罪已責逮瘝咸與惟新牖民<lb/>
衷而遷善聿懷多福道帝祉於緜區盛際有光彛<lb/>
倫咸頼臣嚮觀舊史殫見徃朝或不愛牲玉為恭<lb/>
殊非明薦或所過租賦為復蓋出重勞語昔罕全<lb/>
訂今絶擬所恨清塵在望自苦周南之留紫槖仍<lb/>
<pb n="KR4h0040_SBCK_064-16a"/>
持不與甘泉之從第班恩諭均浹歡悰<lb/>
　　　　賀生皇子表　宋　祁<lb/>
寶祏叢休天支毓秀慶騰祕禁歡溢中區恭惟<lb/>
尊號皇帝陛下受命溥將凝圖丕赫權綱相乂根<lb/>
乎克念之䖍簡素所安表于不勉之懿且復欽刑<lb/>
薄賦重榖弛畋一方少饑則便馳使節萬姓稍之<lb/>
則輙續禁錢民用靖嘉神罔恫怨是以上帝歆佑<lb/>
三后顧存詒美孫謀昭衍無疆之烈歸功元首茂<lb/>
啓多男之祥誕協仲商挺生哲嗣星弛具禮天第<lb/>
交華惟翕闢之儲英固覃計而絶異逖聆詔諭並<lb/>
<pb n="KR4h0040_SBCK_064-16b"/>
仰獻儀薦笏相趨抃吾君之有子珪璋流愛宜天<lb/>
下之繫心臣始去近聯遽承吉語賡歌緜瓞早知<lb/>
周徳之遐參祝祠禖罔逮漢臣之幸<lb/>
　　　　代人乞出表　宋　祁<lb/>
臣聞物勝於權則衡爲之殆馬竭其力則御速於<lb/>
顛蓋以器循量而易施材過求而難勉是以功名<lb/>
之際惟髦士可居彊力之容匪暮年勝任將傾危<lb/>
懇敢援斯言竊念臣本以丘樊託于經術幸逄先<lb/>
烈超備從官服上教之彌文因至愚而取信出入<lb/>
扃禁無所建明履歴藩宣蔑聞條教　尊號皇太<lb/>
<pb n="KR4h0040_SBCK_064-17a"/>
后陛下　尊號皇帝陛下奉承謨訓過聽空疎簡<lb/>
服在庭兼容如地雖百度之治咸使與聞每萬機<lb/>
之餘常參勸講七周成嵗訖乏寸長惟君知臣足<lb/>
以驗其無用惟國有典不可逭於黜幽且臣自知<lb/>
甚明内省尤熟以一介之鄙賤丁千載之㑹昌邑<lb/>
戸飡錢非禄之不厚髙冠大佩非位之不崇同僚<lb/>
皆賢非志之不合處奏多可非言之不從固當勉<lb/>
服攸箴謹修爾職荅乃聖之眷遇為斯文之寵光<lb/>
其如犬馬齒衰桑榆景薄中年則病奪其壯晚節<lb/>
則務傷於神辨色立朝足居多於跛倚書思記命<lb/>
<pb n="KR4h0040_SBCK_064-17b"/>
目不辨於焉烏而臣頃自去秋願辤近職上恩不<lb/>
聽寵渥就加逮黾俛以及茲且憃昏而益甚事皆<lb/>
忘誤疾愈尫癃顧四體之已疲宜一辭而後止重<lb/>
念臣之鄉籍世占鄆州既託枌榆薄營産利不勝<lb/>
首丘之志願諧剖竹之行庶及餘年聊蘇疲瘵况<lb/>
前朝邢昺本貫曹州亦自禁廬得臨鄉部臣今所<lb/>
請似有前規伏望　陛下念舊物之不可遺憫孤<lb/>
生之老且至特垂寛詔俾守先廬諒亦大君進退<lb/>
之間微臣止足之分萬無纎介可貽累於至仁一<lb/>
切便宜尚力思於卧治仰干睿鑒伏俟嚴誅卷終<lb/>
<pb n="KR4h0040_SBCK_064-18a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_070-1a"/>
皇朝文鑑巻第七十<lb/>
　表<lb/>
　　　代文潞公謝　太皇太后表<lb/>
　　　　　　　　　　　　　　張　耒<lb/>
　　　免右僕射表　韓　忠彦<lb/>
　　　謝史成受朝奉郎表　曽　肇<lb/>
　　　陳州謝上表　曽　肇<lb/>
　　　賀元祐四年明堂表　曽　肇<lb/>
　　　南京謝上表　曽　肇<lb/>
　　　徐州謝上表　曽　肇<lb/>
<pb n="KR4h0040_SBCK_070-1b"/>
　　　南京謝上表　曽　肇<lb/>
　　　賀冊　皇后表　曽　肇<lb/>
　　　賀上傳國寳表　曽　肇<lb/>
　　　宣州謝上表　賈　易<lb/>
　　　鄂州謝上表　張　商英<lb/>
　　　　代文潞公謝　太皇太后表<lb/>
　　　　　　　　　　　　　　張　耒<lb/>
稽留君命敢求免於刑誅惠養老臣不使勞其筋<lb/>
力仰睿私之從欲撫衰志以知榮伏惟　太皇太<lb/>
后陛下厚德無彊至仁在上　神孫臨祭知保佑<lb/>
<pb n="KR4h0040_SBCK_070-2a"/>
之聖功多士充庭見肅雍之盛德恩及草木喜同<lb/>
天人臣幸以餘齡獲逢盛旦雖籩豆駿奔之事徒<lb/>
有心哉而禮樂大備之時為後死者豈不偶尓尚<lb/>
足矜榮<lb/>
　　　　免右僕射表　韓　忠彦<lb/>
申寵命以自天榮非意及措微躬而無地愧與憂<lb/>
并仰冒眷衷歷陳危懇竊以君臣同體取象於元<lb/>
首股肱上下交孚相視如腹心手足所以代天工<lb/>
而理物故能熈帝載以奮庸自昔御臨尤艱考㥀<lb/>
惟德業之兼茂乃邦家之有光伏念臣學無他長<lb/>
<pb n="KR4h0040_SBCK_070-2b"/>
材止近用不為詭隨以徇衆但知直道以事君遭<lb/>
遇聖時未隳素業賛陪機政惟任孤忠墻髙每懼<lb/>
於疾顚綆短固難於深汲更冒非常之寵深虞可<lb/>
畏之言矧今蠧萌未消國是難一事有可否必分<lb/>
年號而得行臣無忠邪㮣指朋類而皆廢西方師<lb/>
老而財匱斗米至於千錢北道河潰而民流十室<lb/>
幾於九去大霈更新而猶多禁錮宿逋雖減而尚<lb/>
困追償方欣大有為之時冝用不世出之士豈兹<lb/>
綿薄能副詳延㐲望　皇帝陛下奮獨斷之明廣<lb/>
僉諧之訪旁求不間於庶位圖任況多於舊人采<lb/>
<pb n="KR4h0040_SBCK_070-3a"/>
擢媺才収還成命譽歸明主名器不輕以假人謗<lb/>
息愚臣負乗免聞於致宼<lb/>
　　　　謝史成受朝奉郎表　曾　肇<lb/>
裁成二帝之書仰資聖訓褒録諸儒之效俯逮<lb/>
孤生謬進官榮併叨恩賚省循非稱冒昧為慙竊<lb/>
以簡冊之傳固多帝王之書為重文章之用非一<lb/>
述作之體為難在昔有邦若時稽古自周而上具<lb/>
載百篇之言繇漢以還各成一代之史典謨之辭<lb/>
略而雅春秋之法謹而嚴子長雖繆於是非見稱<lb/>
事核孟堅頗推於詳贍或患文繁降及後人益艱<lb/>
<pb n="KR4h0040_SBCK_070-3b"/>
是任或紀事支離而失實或設辭骫骳而不工或<lb/>
踈略抵捂之相形或取舎抑揚之未當歷觀前載<lb/>
兹謂材難矧　兩朝功德之崇髙而五世聲明之<lb/>
富有以至俊傑瑰竒之士檮杌嵬瑣之姦載在信<lb/>
書傳之後裔冝得貫穿馳騁之學温純深潤之辭<lb/>
追二典之光華垂百王之軌範如臣之鄙揣分無<lb/>
堪㓜聞道於父兄粗知好古長論文於師友竊慕<lb/>
著書然而植性昏冥受材濩落有淺見寡聞之累<lb/>
無屬辭比事之長遭世盛明脱身冗散天禄石渠<lb/>
之奥蚤預校讎金匱玉板之文得參論次兹儒林<lb/>
<pb n="KR4h0040_SBCK_070-4a"/>
之盛選實仕路之殊榮特逹甄収莫非帝力周旋<lb/>
長育咸出上恩自視庸虚固難報稱雖勤劬於夙<lb/>
夜謾淹歷於歳時闡發大猷豈敢希於作者整齊<lb/>
故事或可繼於前人甫臨汗簡之終適遘負薪之<lb/>
疾奏書天陛阻親望於清光拜賜宸庭莫與聞於<lb/>
褒詔豈期推賞并及罔功飬拙藏愚乆已逃於常<lb/>
憲因人成事兹復玷於異恩遜避弗容驚惶失措<lb/>
此蓋伏遇　皇帝陛下務尊先烈祗紹永圖謂<lb/>
祖考之功非形容之可旣而子孫之孝在潤色之<lb/>
為能深詔有司共成大典蓋兼資於衆智不求備<lb/>
<pb n="KR4h0040_SBCK_070-4b"/>
於一人毎矜載筆之勤靡間吹竽之濫致兹瑣質<lb/>
均被鴻私螻蟻雖微素積愛君之志涓塵有補敢<lb/>
忘許國之忠<lb/>
　　　　陳州謝上表　曾　肇<lb/>
𥘉縁細故輙丐徙州繼露危誠復求易地𥙷報未<lb/>
伸於萬一冒煩已至於再三自非仁恕之朝當在<lb/>
譴訶之域聖恩甚厚私願弗違視太守之章孱愚<lb/>
知幸望長安之日感涕難勝伏念臣託勢至孤叨<lb/>
榮過重謀身寡術易致於人非竊禄無功難逃於<lb/>
鬼瞰材微命舛福薄災深方祗歷下之行忽遘漳<lb/>
<pb n="KR4h0040_SBCK_070-5a"/>
濵之疾顧筋骸之素憊困藥石之交攻氣屬如絲<lb/>
識幾去幹已分身歸於厚夜不圖天假於餘生怳<lb/>
如夢寐之𥘉回<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>若酲醴之未解神明凋耗形躰<lb/>
支離念官守之尚遥迫王程之有限内省尫羸之<lb/>
質豈堪撼頓之勞非敢自愛於疲癃實懼仰孤於<lb/>
任使幸脩門之在望恃延閣之見収叩閽自言伏<lb/>
質俟罪蓋疾痛之加者呼父母而是愬精誠之至<lb/>
者動金石而非難果上惻於淵衷俾曲從於私便<lb/>
維兹藩輔密邇京師事簡民淳首𬒳朝廷之化里<lb/>
安户佚稀聞枹鼓之音顧臣何人獲此善地可覬<lb/>
<pb n="KR4h0040_SBCK_070-5b"/>
康寧之福皆縁覆護之恩矧常守於是邦有相望<lb/>
之仲氏流風未逺故事可詢重念臣昨守汝隂亦<lb/>
隷畿右始引小嫌而求避出於慮患之太周終明<lb/>
大體而復還良以至公之在上銘心敢怠粉骨難<lb/>
酬此蓋伏遇　皇帝陛下聦明燭於萬微而隆寛<lb/>
盡下威德加於九有而内恕及人篤遺簪墜屨之<lb/>
仁推藏疾納汙之誼　太皇太后陛下處奥穾之<lb/>
中而周知萬事據崇髙之勢而洞照群情常懷大<lb/>
德之好生不忍匹夫之失所憫臣忝陪侍從之末<lb/>
察臣實嬰沈瘵之餘假借寵靈安全孤朽臣敢不<lb/>
<pb n="KR4h0040_SBCK_070-6a"/>
體上之慈而哀矜于下念已之病而綏飬斯民庶<lb/>
収塵露之微少荅乾坤之施<lb/>
　　　　賀元祐四年明堂禮成肆赦表<lb/>
　　　　　　　　　　　　　　曾　肇<lb/>
侑帝饗親旣金聲而玉振赦過宥罪遂雷動以風<lb/>
行歡聲逹於幅貟恊氣充乎上下竊以躬事天之<lb/>
禮莫如王者之堂極嚴父之心是謂聖人之孝講<lb/>
兹鉅典屬在熈朝即路寢以親祠兆于　仁祖黜<lb/>
五精之並祭斷自　神宗光昭前聞啓迪後嗣恭<lb/>
惟　皇帝陛下紹膺寳命祗遹先猷平成百度而<lb/>
<pb n="KR4h0040_SBCK_070-6b"/>
不有其功覆載群生而不尸其德謂時和歳豐之<lb/>
效乃髙穹顧諟而然謂刑清武偃之祥乃七廟威<lb/>
神之致矧屬承祧之始永懷濡露之恩將伸報本<lb/>
之誠且展事生之道以祭恐數而瀆故遵三歳之<lb/>
期以郊則逺而䟽故度九筵之位季秋令月吉日<lb/>
上辛備法駕之儀恊雅聲之奏牲牷博碩籩豆靖<lb/>
嘉元龜大輅之旅陳篆轂錯衡之輻湊并柯共柢<lb/>
按圖諜而充庭髽首貫胷祍衣冠而就列以引以<lb/>
翼有壬有林奠珪幣以告䖍舞羽旄而象德靈心<lb/>
合荅精意感通喜得四海之懽增授萬年之䇿尚<lb/>
<pb n="KR4h0040_SBCK_070-7a"/>
念有司之庶獄豈無弗獲之一夫乃御端闈亟敷<lb/>
大號滌瑕盪穢巳責逮鰥空狴犴而縱縲囚開府<lb/>
庫以賜軍士布慶施德昭天漏泉彼泣辜弛網之<lb/>
仁推食解衣之惠方之於此不其狹歟臣忝綴從<lb/>
班適分州寄莫與奉璋之列徒懷拱極之心<lb/>
　　　　南京謝上表　曾　肇<lb/>
得郡便私未報期年之政因人易地更分京邑之<lb/>
權朝始去於故棲夕已臨於新部伏念臣材不堪<lb/>
於丗用行有愧於古人蚤塵侍從之華寖冒藩垣<lb/>
之寵未踰更歳更守二州旣不能興教化於民使<lb/>
<pb n="KR4h0040_SBCK_070-7b"/>
之遷善而逺罪又不能作聦明於外因以譁世而<lb/>
取名惟殫夙夜之勤期副焦勞之念矧彼淮陽之<lb/>
地舊為楚國之郊屬頻年昏墊之餘加比屋凶饑<lb/>
之後浚溝湟以䟽積潦發廪庾以振流民方竭力<lb/>
於經營遽蒙恩而罷徙國家別建都邑内壯皇居<lb/>
維王迹之所基視它邦而尤重掌離宫之筦籥奉<lb/>
原廟之衣冠以屬微臣彌慚非據此蓋伏遇<lb/>
皇帝陛下矜憐舊物優假近班尚容環走於王畿<lb/>
因使周知於土俗奉承清問敢希宣室之歸攀仰<lb/>
末光未覺長安之逺誓當盡瘁少冀分憂至於<lb/>
<pb n="KR4h0040_SBCK_070-8a"/>
事鞭扑以立威飾厨傳以干譽非明時之所尚亦<lb/>
私義之不為<lb/>
　　　　徐州謝上表　曾　肇<lb/>
懷章去國不啻三年荷槖入朝未淹百日復棲遲<lb/>
於民社驟違逺於闕庭迫義理之當然豈人情之<lb/>
所願竊念臣禀生固陋承學迂踈懷是古之至愚<lb/>
抱守官之獨見豈特難堪於世用固已不善於身<lb/>
謀昨者召自留都處之宗伯屬郊丘之肇祀議天<lb/>
地之經祠執禮雖明趣時則戾已行之令豈孤論<lb/>
之能回不韙之誅敢偷安而苟免旋抗章而請辠<lb/>
<pb n="KR4h0040_SBCK_070-8b"/>
蒙易地以示恩繼露微衷復頒温詔終頼乾坤之<lb/>
造曲成犬馬之私假以使符置之善地循行閭里<lb/>
固多魚稻之饒周覽山川頗有江湖之趣夫何孤<lb/>
蹇獲此便安此蓋伏遇　皇帝陛下寛裕有容包<lb/>
函徧覆將以招致芻蕘之論是用特寛斧鉞之威<lb/>
伏惟恩慈豈易報稱臣身雖在外義不忘君況仰<lb/>
頼於皇明忍自愆於素守深念長人之寄知無不<lb/>
為益堅許國之誠死而後已<lb/>
　　　　南京謝上表　曾　肇<lb/>
以儒懦而辤將符以親嫌而避邊要頗識事君之<lb/>
<pb n="KR4h0040_SBCK_070-9a"/>
義敢干留令之誅仰頼聖明俯矜誠請旣逃罪戾<lb/>
仍獲便安伏念臣無所取材粗知嚮道雖險阻艱<lb/>
難備嘗之矣而造次顚沛必於是焉以平生寡偶<lb/>
而少徒故臨事易危而多畏昨祈外補聊避煩言<lb/>
未容墨突之黔遽改并門之師且節制方面號為<lb/>
儒者之榮率先戎行正是人臣之分便當即路詎<lb/>
敢懷私但以任非所長力有不逮矧弟兄之孤立<lb/>
擅將相於一時中懼滿盈外虞䜛間再瀝籲天之<lb/>
懇終蒙易地之優維陳宋之奥區首東南之甸服<lb/>
周流二國俛仰十期何幸衰年復尋故歩望千門<lb/>
<pb n="KR4h0040_SBCK_070-9b"/>
之宫闕識三后之衣冠合抱干雲或異時之拱把<lb/>
峩冠束帯多前日之佩觿所愧薄材曾微惠政下<lb/>
孤民望上誤國恩此蓋伏遇　皇帝陛下舜智兼<lb/>
容堯仁徧覆𥘉無心於予奪皆因物之短長是致<lb/>
孤生與叨平施毋輕民事方竭力於兹辰苟利公<lb/>
家誓捐軀於異日<lb/>
　　　　賀冊　皇后表　曾　肇<lb/>
中闈肇建盛禮興行人神恊謀夷夏胥慶竊以家<lb/>
國為天下之本后妃實王化之基致治所繇求端<lb/>
非逺恭惟　皇帝陛下紹天駿命垂世永圖承七<lb/>
<pb n="KR4h0040_SBCK_070-10a"/>
廟之吉蠲奉三宫之供養而長秋虚位六職曠官<lb/>
咨求淑人來相宗事上遵　太母之訓下採有司<lb/>
之言皷鍾在庭典冊備物坤元博厚已正於隆名<lb/>
婦順章明可風於率土臣身雖在外義不忘君誦<lb/>
造舟之詩想見光輝之盛申彤管之戒庶幾𥙷報<lb/>
之忠<lb/>
　　　　賀上傳國寳表　曾　肇<lb/>
受命之符為時而出自天之祐維聖是承方拜況<lb/>
於大庭遽均恩於率土官師動色海㝢蒙休臣聞<lb/>
夫國璽之有去來猶周鼎之有輕重好治而惡亂<lb/>
<pb n="KR4h0040_SBCK_070-10b"/>
舎昏而即明頃自有唐之衰荐更五代之季伏而<lb/>
不發殆且百年忽爾自歸將傳萬世所以表<lb/>
祖宗積累之慶告社稷靈長之休在聖與仁宜昌<lb/>
而壽恭惟　皇帝陛下沈潜廸哲剛健好生參天<lb/>
地以成能垂子孫而作則果有神物自貽　皇家<lb/>
固將配甘露以紀元豈止擬芝房而度曲臣職專<lb/>
守土志切慕君講稱壽之儀阻陪下列奏升中之<lb/>
頌敬俟方來<lb/>
　　　　宣州謝上表　賈　易<lb/>
信而後諌愧無平仲之言罪不容誅誤脱成湯之<lb/>
<pb n="KR4h0040_SBCK_070-11a"/>
網屈嚴科而賦命畀善地以寧親聖澤隆寛自古<lb/>
未有愚心感激欲報何從㐲念臣蔽蒙之人迂闊<lb/>
於事以直道為敬天之實以詭情為駭俗之非殺<lb/>
其身有益於君行之無悔見其利不顧其義死莫<lb/>
敢為知萬折而必東故三已而無愠汲黯之戇寧<lb/>
免世嫌子文之忠蓋出天性竊服兩宫之知遇稍<lb/>
希八彦之激昂故有横逆之來曾無左右之助口<lb/>
欲清而愈濁外無正而不行獨傷忠敬之難明亟<lb/>
比欺誣之重坐旣免投於荒裔仍擇處於近藩風<lb/>
俗休戚在所漸摩朝夕㫖甘得其順適道固隆於<lb/>
<pb n="KR4h0040_SBCK_070-11b"/>
善貸恩尤著於曲成此<hi>伏蓋</hi>遇　皇帝陛下聽德惟<lb/>
聦使臣以禮兼洪覆無私之運均大明徧照之神<lb/>
謂好言利病者有區區憂國之心謂不事權貴者<lb/>
非汲汲謀身之輩方免官而從衆竟薄責以勸忠<lb/>
臣敢不敬體惠慈退加修省凡正心而誠意必明<lb/>
辨而篤行金石可磨厎㥀子臧之逹節死生不變<lb/>
庶幾徐邈之有常殫夙夜治民之勞全始終報上<lb/>
之志<lb/>
　　　　鄂州謝上表　張　商英<lb/>
布宣温詔開諭逺民雖湖山千里之間如酺醵一<lb/>
<pb n="KR4h0040_SBCK_070-12a"/>
堂之上聽歡聲之相告慙共理之非良伏以旁接<lb/>
九江前臨七澤地遐而陋俗魯以愚雖有沈寃莫<lb/>
能徃愬至於極病秖自悲吟蒙𬒳皇明申頒德意<lb/>
所謂率科嚴重鈎考碎煩方田擾安業之農圜土<lb/>
聚徙郷之惡省租紐折公帑貪求學校駈迫者或<lb/>
違其孝養之心保伍追呼者或失於耕桑之候寺<lb/>
觀掊繕營之費東南配漕輓之舟抑認香鹽強招<lb/>
卒伍文移速於星火追捕遍於里閭百端紛更一切<lb/>
蠲罷可謂崇寧之孝治真為紹𫐠之聖功而臣𥘉<lb/>
效外官恭承嘉命唯憂疲懦未克推行豈有設<lb/>
<pb n="KR4h0040_SBCK_070-12b"/>
施可圖報稱有君如此碎首以之此蓋伏遇<lb/>
皇帝陛下誠實應天典常師古王路以平其好惡<lb/>
道樞以㑹其是非察臣於元祐之間未嘗干預憐<lb/>
臣於元符之末首𬒳擠排一洗刑書再還仕籍退<lb/>
循衰晚虚辱寵榮辟榖留侯歸休有素據鞍馬<lb/>
援進取何堪誓堅忠孝之心永保𥘉終之節<lb/>
皇朝文鑑巻第七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_032-1a"/>
皇朝文鑑卷第三十二<lb/>
　勑<lb/>
　　　頒貢舉條制勑　歐陽　脩<lb/>
　　　賜右屯衛大將軍叔韶奬諭勑<lb/>
　　　　　　　　　　　　　　歐陽　脩<lb/>
　　　賜陜西西路㳂邊經略招討都部署司勑<lb/>
　　　　　　　　　　　　　　宋　祁<lb/>
　　　罷諸路同提點刑獄使臣置轉運判官勑<lb/>
　　　　　　　　　　　　　　劉　敞<lb/>
　　　復天下州縣官職田勑　張　方平<lb/>
<pb n="KR4h0040_SBCK_032-1b"/>
　　　條制資廕勑　張　方平<lb/>
　　　皇族岀官勑　蘇　頌<lb/>
　赦文<lb/>
　　　建隆登極赦文<lb/>
　　　嘉祐明堂赦文　王　珪<lb/>
　　　治平立皇太子赦文　王　珪<lb/>
　　　熈寧七年南郊赦文　元　絳<lb/>
　　　元豐立皇太子赦文　鄧　潤甫<lb/>
　冊<lb/>
　　　乾德上尊號冊文　范　質<lb/>
<pb n="KR4h0040_SBCK_032-2a"/>
　　　封祀王牃文<lb/>
　　　尊皇太后冊文　歐陽　脩<lb/>
　　　皇后冊文　王　安石<lb/>
　　　仁宗皇帝加上徽號冊文　王　珪<lb/>
　　　立夏國主冊文　王　珪<lb/>
　　　皇后冊文　李　清臣<lb/>
　　　仁宗皇帝哀冊文　韓　琦<lb/>
　　　宣仁聖烈皇后哀冊文　畢　仲游<lb/>
　　　欽聖憲肅皇后哀冊文　李　清臣<lb/>
　　勑<lb/>
<pb n="KR4h0040_SBCK_032-2b"/>
　　　　頒貢舉條制勑　歐陽　脩<lb/>
夫儒者通天地人之理而兼明古今治亂之源可<lb/>
謂博矣然學者不得騁其説而有司務先聲病章<lb/>
句以牽拘之吾豪儁竒偉之士何以奮焉有純明<lb/>
朴茂之美而無斆學養成之法飭身勵節者使與<lb/>
不肖之人雜而並進則夫懿德敏行之賢何以見<lb/>
焉此士人之甚弊而學者自以爲患議者屢以爲<lb/>
言朕慎於攺更比令詳酌仍詔宰府加之參定皆<lb/>
以謂本學校以教之然後可求其行實先䇿論則<lb/>
辨理者得盡其説簡程式則閎博者可見其材至<lb/>
<pb n="KR4h0040_SBCK_032-3a"/>
於經術之家稍増新制兼行舊式以勉中人其煩<lb/>
法細文一皆罷去明其賞罰俾各勸焉如此則待<lb/>
士之意周取人之道廣夫遇人以薄者不可責其<lb/>
厚今朕建學興善以尊子大夫之行而更制革弊<lb/>
以盡學者之材予於教育之方勤亦至矣有司其<lb/>
務嚴訓道精察舉以稱朕意學者其思進德脩業<lb/>
以無失其時凡所科條可爲永制<lb/>
　　　　賜右屯衛大將軍叔韶奬諭勑<lb/>
　　　　　　　　　　　　　　歐陽　脩<lb/>
朕固嘉汝嚮學勵善蔚然而有文與夫習富貴之<lb/>
<pb n="KR4h0040_SBCK_032-3b"/>
驕而樂狗馬之翫者異矣然夫學者所以知君臣<lb/>
父子之禮出可以施於國入可以施於家汝其慎<lb/>
擇厥師講救其闕使言行無過以自逺於悔尤夫<lb/>
能異於衆人誠爲有立必至乎君子然後大成汝<lb/>
其勉之無或中止<lb/>
　　　　賜陜西西路㳂邊經略招討都部署司<lb/>
　　　　勑　宋　祁<lb/>
朕䘏軍旅之苦寵邊陲之良事從優寛情無遴愛<lb/>
至於常愆細過並許功除煩文苛法罕由吏議昨<lb/>
滕宗諒張亢並緣事任合給公用庫錢俾其宴享<lb/>
<pb n="KR4h0040_SBCK_032-4a"/>
賔僚犒飫軍伍而乃用度無藝簿領失防陽託貿<lb/>
營潜有牟入攸司言上遣使即推如聞逮繫頗多<lb/>
鞠劾彌廣本其冗費寧足深誅巳罷案窮悉令原<lb/>
貸其滕宗諒等止免一官量降差遣雖屈吾法期<lb/>
慰士心且夫盡用市租美推趙將來從我取誼表<lb/>
漢臣每慕前風思全大體尚慮諸道帥守便以茲<lb/>
事爲懲或損狹餼牽或裁量藥餌苟存畏避謂免<lb/>
譏彈胡益至公亦非朕意但當循經費之式去自<lb/>
潤之私取仰於官均惠於衆由兹厎績夫何間然<lb/>
安節坦懷毋或疑憚<lb/>
<pb n="KR4h0040_SBCK_032-4b"/>
　　　　罷諸路同提㸃刑獄使臣置轉運判官<lb/>
　　　　勑　劉　敞<lb/>
國家兼覆㝢内疆理天下分州立邑十有八路惟<lb/>
吏之不平民之失職政之頗纇獄之糾紛未能獨<lb/>
察也故設糾䖍之司使奉欽恤之寄專屬朝寀貳<lb/>
以武吏誠欲審疑察枉釋冤決滯納民於不冤流<lb/>
化於無訟而武吏或起世家或由軍功文墨期會<lb/>
未必深究監司背項適增其繁夫非其習而望其<lb/>
效違其方而冀其功不亦難乎其罷諸路同提㸃<lb/>
刑獄使臣令樞密院勘㑹巳及二年者即令赴闕<lb/>
<pb n="KR4h0040_SBCK_032-5a"/>
未及二年者與就移合入差遣及於河北河東陜<lb/>
西緣邊兵馬多處相度添置路分都監以次補用<lb/>
庶幾人盡所長官不虚受夫轉運使之任所以寄耳目<lb/>
治財賦集事功也江南東西荆湖南北廣南東西<lb/>
福建益梓利䕫等十一路此其去京師逺者萬里<lb/>
近者數千里或跨帶山海﨑嶇蠻夷而皆一員主<lb/>
之處則無與參慮出則無與僇力設有緩急之警<lb/>
調輸之煩機㑹一失民受其弊甚非豫慮先事之<lb/>
䇿其各增置轉運判官一貟以三年爲一任選差<lb/>
第二任以上知州資序人候一任滿日與提㸃刑<lb/>
<pb n="KR4h0040_SBCK_032-5b"/>
獄差遣初入知州及第二任通判資序人候滿兩<lb/>
任日與提㸃刑獄差遣若居部無狀隳職敗事亦<lb/>
重行其罰蓋士常患任之不當其材無以見長用<lb/>
之不久其任無以就功今朕别異文武使得自試<lb/>
選擢賢能使得次進吾於士大夫可謂無負矣其<lb/>
各竭力悉心勉成功名布告中外咸諭朕意<lb/>
　　　　復天下州縣官職田勑　張　方平<lb/>
昔在　先帝詔復公田合王制班祿之差得聖人<lb/>
養賢之義載原深㫖本自愛民比者搢紳之間屢<lb/>
陳利害之意以謂郡縣受地有無不齊銓審除貟<lb/>
<pb n="KR4h0040_SBCK_032-6a"/>
權利爲倖辯競以之傷俗因緣至于害人故嘗命<lb/>
官斷以定數誠足釐於浮弊然未安於予懷禮不<lb/>
云乎厚祿以勸羣臣則下之報禮重凡厥文武仕<lb/>
于朝廷雖廉素者惟士之常而冨貴者人之所欲<lb/>
其全寛大之體自有公平之制所宜給其所未給<lb/>
均其所未均約爲等差㮣令增足使事父母者得<lb/>
以致其養畜妻子者得以致其樂冠昏䘮祭有所<lb/>
奉慶恤饋問有所施不牽私室之憂必專公家之<lb/>
慮則六計可以弊羣吏之治四方可以期衆職之<lb/>
修儻自犯于有司亦何逭於彜憲上廣　先朝之<lb/>
<pb n="KR4h0040_SBCK_032-6b"/>
惠示不敢渝下俾諸臣之言審兹自定惟爾中外<lb/>
體予所存<lb/>
　　　　條制資廕勑　張　方平<lb/>
周禮大司樂掌學政以六藝教郡國子漢制光祿<lb/>
勲典任籍以四行察三署郎兹其官材本於世冑<lb/>
然當辨論必屬俊良令廕法之所原古典刑之是<lb/>
憲惟因循之日久寖滋蔓而倖多敝生作法之涼<lb/>
濫起推恩之過且賞延于世諒非及於踈宗官惟<lb/>
其人顧何取乎髫稚暨階仕進之路復無誨育之<lb/>
科室不茨墉田不疆畒處不裕立身之道出不閑<lb/>
<pb n="KR4h0040_SBCK_032-7a"/>
從政之方略觀貴途良鮮舊族此則上因朝廷法<lb/>
制之不立下自父兄訓義之不孚故俾宰司詳爲<lb/>
定令使夫冡嗣先錄以篤爲後之體支子限年以<lb/>
明入官之重設考藝之格激之向學立保行之條<lb/>
勉令率履前史不云爵禄者天下之砥石人君所<lb/>
以礪世磨鈍兹實用焉庶乎位有稱職之才朝多<lb/>
濟世之美非惟爲國造士是乃爲臣立家咨爾具<lb/>
僚知朕此指<lb/>
　　　　皇族出官勑　蘇　頌<lb/>
自我　祖宗<hi>御諱太上</hi>叙邦族大則䟽封於爵上次則<lb/>
<pb n="KR4h0040_SBCK_032-7b"/>
通籍於閨臺普集京師參奉朝請然而世緒<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>逺<lb/>
皇枝益蕃屬有親踈則恩有隆殺才有賢否則祿<lb/>
有重輕今而一貫於周行是亦奚分於流别雖睦<lb/>
婣之道誠廣而德施之義未周故廷臣數言宰司<lb/>
繼請謂宜定正限以等彜朕惟親戚之間經史有<lb/>
訓漢唐之世典故具存或以九族辨尊卑或以五<lb/>
宗紀逺近或聽推恩而分子弟或許自試而效才<lb/>
能或宗子之賢得從科舉或諸王之女自主昬姻<lb/>
盡前世之所行顧當今之未備況我朝制作動法<lb/>
先王豈宗室等衰反無定著因俾羣公之合議將<lb/>
<pb n="KR4h0040_SBCK_032-8a"/>
爲一代之通規載攬奏封具陳條目以謂　祖宗<lb/>
昭穆宜從世世之封王公子孫抑有親親之義若<lb/>
乃服屬之既竭洎于才藝之並優在隨器以甄揚<lb/>
使當官而勉懋至於任子之令通昏之儀凡曰有<lb/>
司之常一用外官之法僉言既允朕意何疑告於<lb/>
將來遂頒明命噫自義率祖既殊升降之文因時<lb/>
制宜斯盡變通之利咨爾宗盟之衆固多博識之<lb/>
倫奉承新書當體朕意<lb/>
　　赦文<lb/>
　　　　建隆登極赦文<lb/>
<pb n="KR4h0040_SBCK_032-8b"/>
五運推移上帝於焉睠命三靈攺卜王者所以膺<lb/>
圖朕起自側微備嘗艱苦當周邦草昧從二帝以<lb/>
徂征洎虞舜陟方翊嗣君而纂位但罄一心而事<lb/>
上敢期百姓之與能屬以北虜侵疆邊民罹苦朕<lb/>
長驅禁旅徃殄胡塵鼓旗纔出於國門將校共推<lb/>
於天命廹廻京闕欣戴眇躬㓜主以暦數有歸尋<lb/>
行禪讓兆民不可以無主萬機不可以曠時勉徇<lb/>
羣心巳登大寶昔湯武革命發大號以順人唐漢<lb/>
開基因始封而建國宜國號大宋攺周顯德七年<lb/>
爲建隆元年乗時撫運既叶於謳謡及物推恩宜<lb/>
<pb n="KR4h0040_SBCK_032-9a"/>
周於華夏可大赦天下於戯革故鼎新景命初隆<lb/>
於王室眚灾肆赦鴻恩普洽於民心更頼將相王<lb/>
公恊謀同力共禆寡昧以致升平凡爾萬方咸知<lb/>
朕意<lb/>
　　　　嘉祐明堂赦文　王　珪<lb/>
朕承三聖之基履四海之貴深惟持國之日久益<lb/>
念爲君之道囏有臨聽之廑庶以圖天下之佚無<lb/>
奉養之靡庶以資天下之豐兢兢萬務之維微勉<lb/>
勉前事之所戒倚以左右輔弼之正予敢有弗欽<lb/>
事于上下神祇之明予敢有弗肅屬九榖登冨三<lb/>
<pb n="KR4h0040_SBCK_032-9b"/>
辰昭華象來桂海之祥塵絶玉關之警有邦之應<lb/>
於朕豈功恭念爲天之子者必修報本之禋爲人<lb/>
之子者必懷追養之慕重循菲德屢緝曠文頃按<lb/>
明堂之圖古如路寖之制載經斯室載度斯筵直<lb/>
大火之騂芒乗季秋之肅氣物無上帝之稱非躬<lb/>
祠不足昭虖䖍聖維文考之尊非嚴配不足盡虖<lb/>
孝於時備法物之駕服大冕之章格靈貺於眞庭<lb/>
欵清德於太宇還祗宗祀之舉具飭純誠之將廼<lb/>
神光陸離燭于薦鬯之夕喜氣休晏被于燎柴之<lb/>
時亶丕事之繼成敢蕃釐之專饗宜孚廷渙以契<lb/>
<pb n="KR4h0040_SBCK_032-10a"/>
天心可大赦天下於戯承神之胙既均輝耀之微<lb/>
盪俗之瑕復若風霆之布蓋禮鉅則擇之博孝至<lb/>
則勸以遐尚頼秉文之英經武之傑厲同寅於王<lb/>
室壯大治於邦圖共荷無疆之休亦膺無窮之聞<lb/>
　　　　治平立皇太子赦文　王　珪<lb/>
王者承天立極莫不思長世之圖爲國建儲所以<lb/>
正萬邦之本故朕親先父子而天下不以爲愛命<lb/>
發朝廷而天下不以爲私粤予上嗣之良禀自日<lb/>
躋之聖出而就傅寖窮學肆之聞入則承顔勤至<lb/>
寢門之問比䟽榮於王社益侈德於天枝顧荷丕<lb/>
<pb n="KR4h0040_SBCK_032-10b"/>
基之艱猶虚正體之貳矧漢文命嫡著於即祚之<lb/>
初年且夏后立子期以傳家於萬丗維羣元之所<lb/>
徯維大器之所承式符少海之祥宜踐東朝之位<lb/>
肆顯冊之丕發嘉僉言之大同爰契歡心用覃曠<lb/>
澤可大赦天下於戯文昭武穆夙詒燕後之謀震<lb/>
長離明本有承華之象蓋義重虖先者禮必亟舉<lb/>
慶施虖上則惠必遐流咨爾庶方當體朕意<lb/>
　　　　熈寧七年南郊大赦　元　絳<lb/>
王者欽崇神天嚴奉宗祏就郊以饗所以詔天下<lb/>
之恭假廟而烝所以教天下之孝洪惟五聖之烈<lb/>
<pb n="KR4h0040_SBCK_032-11a"/>
誕輯百王之文肆予冲人昭事上帝載念物無以<lb/>
稱維一誠可以展大報之儀祭不欲煩維三歲可<lb/>
以述躬行之典恊會康年之順道迎至日之長是<lb/>
用朝薦殊庭裸將太室乃進登於陽畤以裒對於<lb/>
皇穹合祛柔祗陟配文祖祝燧告絜賛犧尚純六<lb/>
樂變音舞奏而諸物至二精揚燎煙升而萬靈交<lb/>
方丕事之獲成敢蕃禧之專饗宜旉大號以賚多<lb/>
邦可大赦天下於戯意盡精禋既秩宗祈之舉政<lb/>
施惠術亶昭慶宥之行維時黎元綏我德澤尚頼<lb/>
謨明四近忠藎羣材儀圖新美之功勱相隆平之<lb/>
<pb n="KR4h0040_SBCK_032-11b"/>
運同厎于治永孚厥休<lb/>
　　　　元豐立皇太子赦文　鄧　潤甫<lb/>
父子一體也惟立長可以圖萬世之安國家大器<lb/>
也惟建儲可以係四海之望位序蚤定而人莫不<lb/>
以爲恱典禮亟崇而衆罔敢以爲私永惟上嗣之<lb/>
賢寔有妙齡之譽入而視膳孝友見於夙成出則<lb/>
好書聦哲繇於自得粤紹休於正統猶虚位於東<lb/>
朝廼考蓍龜之占廼稽方冊之實載㳙吉日肇闢<lb/>
青宫周家先親不敢忘廟社之重夏后與子蓋以<lb/>
順天人之心宜覃曠恩徧暨群品可大赦天下於<lb/>
<pb n="KR4h0040_SBCK_032-12a"/>
戯離明震長緜帝緒於億年解吉渙亨灑天仁於<lb/>
萬物蓋禮之所行者大則澤之所流者深咨爾多<lb/>
方體朕至意<lb/>
　　冊<lb/>
　　　　乾德上尊號冊文　范　質<lb/>
維乾德元年嵗次癸亥十一月己酉朔十六日甲<lb/>
子攝太尉守司徒兼侍中蕭國公臣質守司空平<lb/>
章事臣溥尚書右僕射平章事臣仁浦及内外文<lb/>
武臣寮馬歩諸軍將校藩郡守臣四夷君長緇黄<lb/>
耆艾等七千五百人謹再拜稽首上言曰惟天爲<lb/>
<pb n="KR4h0040_SBCK_032-12b"/>
大惟堯則之又曰舜有天下無爲而理是以古之<lb/>
言道德者莫先於二帝一則曰聦明文思一則曰<lb/>
温恭濬哲英聲茂實意無欲而自彰景福鴻休心<lb/>
無求而自至巍巍蕩蕩無得而言伏惟<lb/>
皇帝陛下髙明博厚宣慈惠和純粹之德全孝友<lb/>
之行著惟精惟一知微知章向者龍尚處於潜淵<lb/>
日未離於暘谷歴試之際志在扶危險阻艱難何<lb/>
徃不濟躍馬蹈髙平之陣麾戈佐淮甸之征喋血<lb/>
鏖兵一月三捷勞旋飲至論功莫二洎乎天監厥<lb/>
德用集大命人祇叶應風雨咸若鼎運初建國歩<lb/>
<pb n="KR4h0040_SBCK_032-13a"/>
猶梗始則李筠犯順長㦸指闕并人連禍寇我北<lb/>
鄙於是有太行之行重進怙亂棄德崇姦幅員千<lb/>
里生民被毒於是有廣陵之役千乗萬騎如霆如<lb/>
雷詢彼仇方震疊區宇翠華宵至堅城旦下連平<lb/>
二孽有同符契累朝巳來出師誅暴未有若兹之<lb/>
竒速也頃者華風不競中國政微五嶺三江置諸<lb/>
度外殊文異軌六紀于孳肇啟聖謀驅攘宼亂荆<lb/>
湖厎定南土晏然燕薊之戎汾晉之孽燕巢幕上<lb/>
朝不謀夕邊事少間理道無壅嚴恭寅畏一日萬<lb/>
幾勤於已而泰於人儉於躬而豐於物明四目而<lb/>
<pb n="KR4h0040_SBCK_032-13b"/>
高視逹四聦而逺聽不侮鰥寡恤天窮也信及豚<lb/>
魚遂物性也惜力念耕耘之苦推食閔介冑之勞<lb/>
法家之流既峻且密乃詔大理重正刑名俾盡哀<lb/>
矜務從寛簡減盗竊之罪緩鹽麴之禁好生之德<lb/>
通於神明若乃昧爽丕顯坐而待旦商湯之戒慎<lb/>
也側身損已長轡逺馭漢文之化導也循名責實<lb/>
信賞必罰建武之法制也果敢決斷從善如流貞<lb/>
觀之風烈也帝王之道於兹備矣太平之業於兹<lb/>
成矣於是祗見清廟致其孝享圎丘展禮對越上<lb/>
玄一獻而天帝降祉再獻而神人以和三獻而萬<lb/>
<pb n="KR4h0040_SBCK_032-14a"/>
祿攸報祥風拂𬒮休氣繞壇熈熈怡怡羣心胥恱<lb/>
國家大慶衆庶共之肆赦覃恩俾民更始與天合<lb/>
道謂之應天大無不覆謂之廣逺無不至謂之運<lb/>
博施濟衆謂之仁智周萬物謂之聖化成天下謂<lb/>
之文保大定功謂之武其德無際謂之至德臣等<lb/>
不勝大願謹奉玉冊玉寶上尊號曰應天廣運仁<lb/>
聖文武至德皇帝伏惟垂日月之明監億兆之情<lb/>
凝旒端委昭受鴻名如山嶽之固如松柏之貞乾<lb/>
健不息品物咸亨承天之祐萬壽千齡<lb/>
　　　　封祀玉牒文<lb/>
<pb n="KR4h0040_SBCK_032-14b"/>
維大中祥符元年歲次戊申十月戊子朔二十四<lb/>
日辛亥有宋嗣天子臣敢昭告于　昊天上帝啓<lb/>
運大同惟宋受命　太祖開階功成治定　太宗<lb/>
膺圖重熈累盛粤以冲人丕承列聖寅恭奉天憂<lb/>
勞聽政一紀于兹四隩來暨玄貺殊尤禎符章示<lb/>
儲慶發祥清淨可致時和年豐羣生咸遂爰荷顧<lb/>
懐敢忘繼志僉議大封聿伸昭事躬陟喬嶽對越<lb/>
上玄率禮祗肅備物吉蠲以仁守泣以孝奉先祈<lb/>
福逮下侑神昭德惠綏黎元懋建皇極天祿無疆<lb/>
靈休允廸萬乗其昌永保純錫<lb/>
<pb n="KR4h0040_SBCK_032-15a"/>
　　　　尊皇太后冊文　歐陽　脩<lb/>
維治平二年歲次乙巳十一月丁巳朔十有六日<lb/>
壬申嗣皇帝臣<hi>廟諱英柰</hi>謹稽首再拜言曰臣聞昔者<lb/>
明王之以孝治天下者非家至而日見也蓋有要<lb/>
道焉推所以行於已者爲天下率盡所以奉其親<lb/>
者爲天下先而四海靡然而承風矣洪惟　有宋<lb/>
受命造邦百年四聖而小子獲承之以繼我　仁<lb/>
考之遺休餘烈方與羣公卿士夙夜以思勉其不<lb/>
逮庶㡬如我　仁考付畀之意以申罔極欲報之<lb/>
心此固慄慄祗懼不敢遑寧者也顧惟眇末之質<lb/>
<pb n="KR4h0040_SBCK_032-15b"/>
提攜鞠育慈仁咻煦至于有成自我　聖母嗣位<lb/>
之始哀迷在疚而憂勤艱難一日萬務恊和綏靖<lb/>
保祐扶持功施邦家亦惟我　聖母永惟至恩大<lb/>
德無物可稱是以稽參典禮率籲羣心合志一辭<lb/>
懇懇惓惓不勝大願謹遣攝太尉具官韓琦司徒<lb/>
具官胡宿奉玉册金寶上尊號曰皇太后恭惟<lb/>
皇太后聖善明哲柔閑静專粤自正位中宫内助<lb/>
先帝隂禮修而教行儉德著而下化遂及萬國先<lb/>
於正家逮夫玉几受遺遭時多難勉徇勤請權同<lb/>
聽決而明識逺慮動懐謙畏深鑒漢家母后之失<lb/>
<pb n="KR4h0040_SBCK_032-16a"/>
<pb n="KR4h0040_SBCK_032-17a"/>
恊于神民咨爾向氏懿柔淑恭舊有顯聞肇功唯<lb/>
祖弼亮帝室流德之澤覃延後嗣是産碩媛比賢<lb/>
姜任越朕初載來嬪蕃邸盥饋在中率禮無違以<lb/>
至嗣服祗承内事齋明夙夜罔有曠失宜崇位號<lb/>
表正宫庭今遣攝太尉推忠恊謀同德佐理功臣<lb/>
樞密使光祿大夫檢校太傅行尚書刑部侍郎上<lb/>
柱國東平郡開國公食邑五千戶食實封一千戸<lb/>
吕公弼攝司徒朝散大夫右諫議大夫參知政事<lb/>
䕶軍太原郡開國侯食邑一千一百戸賜紫金魚<lb/>
袋王珪持節冊命爾爲皇后夫惟興王釐厥士女<lb/>
<pb n="KR4h0040_SBCK_032-17b"/>
咸自内始逹于四海朕克勤人用弗怠朕克儉人<lb/>
用弗奢朕克正人用無敢側頗僻爾勤相朕乃濟<lb/>
登兹於戯匪初惟艱惟慎厥終爾忱念兹朕以永<lb/>
享天祿爾亦豫有無疆之福豈不韙哉<lb/>
　　　　仁宗皇帝加上徽號冊文<lb/>
　　　　　　　　　　　　　　王　珪<lb/>
維元豐六年歲次癸亥十一月壬寅朔二日癸卯<lb/>
孝孫嗣皇帝臣謹再拜稽首言曰臣伏觀古先格<lb/>
王莫不大名發於前而大惠昭於後其法皆本於<lb/>
至公而不可易至後世臣子又欲盡報上之道以<lb/>
<pb n="KR4h0040_SBCK_032-18a"/>
謂君德甚盛其言不足以包衆美於是有至郊加<lb/>
誄之文夫欲推事存之禮述追逺之志則奉素享<lb/>
之榮號益新紀之鴻烈謀羣公請太室洋洋虖際<lb/>
天接地而震顯之不亦當靈心而傳古誼乎恭惟<lb/>
仁宗神文聖武明孝皇帝躬清明之資賦神睿之<lb/>
略乾行施之不息仁性根於自然時乘六飛端御<lb/>
大器知窮八荒而不見其迹澤及萬彚而不居其<lb/>
功爾乃簡抜畯賢放逺邪佞宥恕刑獄懷保鰥寡<lb/>
賞不徇所私罰必當于理興農桑之本務緝禮樂<lb/>
之墜文有慘怛好生之心吏或誤入重辟必終身<lb/>
<pb n="KR4h0040_SBCK_032-18b"/>
見斥有寛裕從諫之度言者屢進狂直必曲意見<lb/>
容念兵革之傷夷則不殺而服念稼穡之勤勞則<lb/>
罔寧于逸矧履天下之尊而持之以抑畏饗天下<lb/>
之冨而寶之以儉素輿馬不聞於游盤鍾鼓不渉<lb/>
於間燕宫室亡奢靡之飾器服亡瓌竒之玩加以<lb/>
夙夜齊㮚事天之誠盡霜露怵惕念親之感深方<lb/>
朝廷之久安廼大革因循而聖政又新爲社稷之<lb/>
重計廼前定禍亂而皇嗣蚤立故四十二年仁恩<lb/>
川流涵濡薰蒸格于上下日月華風雨均四時和<lb/>
百穀蕃北有獷狄而不能驕西有黠羗而不能䡍<lb/>
<pb n="KR4h0040_SBCK_032-19a"/>
<pb n="KR4h0040_SBCK_032-20a"/>
實封二千五百戸王珪奉玉冊玉寶加上徽號曰<lb/>
仁宗體天法道極功全德神文聖武濬哲明孝皇<lb/>
帝恭惟明德在天臨受徽稱維億萬年永錫嘉祉<lb/>
謹言<lb/>
　　　　立夏國主冊文　王　珪<lb/>
維熈寧二年歲次己酉三月戊辰朔十四日辛巳<lb/>
皇帝若曰於戯昔堯合萬邦而民風和周建列土<lb/>
而王業楙若古申命蓋國家之成法也咨爾秉常<lb/>
迪性純壹飭躬靖䖍生禀山川之靈舊傳弓鉞之<lb/>
賜撫有西夏尊于本朝知事君必盡其節知守國<lb/>
<pb n="KR4h0040_SBCK_032-20b"/>
當保其衆乃内發誠素外孚誓言質之天地而不<lb/>
欺要之日月而不昧朕用稽酌故典表顯徽實錫<lb/>
爾以茅土之封不爲不寵加爾以車服之數不爲<lb/>
不榮涓辰既良備物既渥誕舉丕冊以華一方今<lb/>
遣朝奉郎守尚書司封郎中上輕車都尉賜紫金<lb/>
魚袋劉航文思副使銀青光祿大夫檢校太子賔<lb/>
客兼御史大夫騎都尉彭城縣開國伯食邑七百户<lb/>
劉怤持節冊命爾爲夏國主爲宋藩輔夫履謙順<lb/>
者靡不膺長福懐驕肆者靡不蹈後虞率身和民<lb/>
時乃之績徃欽哉祗予一人之彛訓可不慎歟<lb/>
<pb n="KR4h0040_SBCK_032-21a"/>
　　　　皇后冊文　李　清臣<lb/>
皇帝若曰天相予　祖宗兹歷世寧康朕既敬紹<lb/>
丕緒罔作麗觀底信内外惟法惟式蘄以正邦今左右<lb/>
弼臣禮儀正貳暨族老宗婦各䖍厥事咸鋪繹舊<lb/>
聞明敭于位曰乾施坤承日照月儷四時　不忒<lb/>
萬物用成盍稽則象詢考卜筮若時元吉正名錫<lb/>
服俾長首六宫以母天下予惟國有故常是何敢<lb/>
弗率咨爾王氏乃祖忠勞王家書于太史子孫公<lb/>
侯出入藩服惟功澤逮兹是生碩媛淑嫕温恭備有<lb/>
嘉德聘歸王邸入承事皇姑靡不若禮上天右序<lb/>
<pb n="KR4h0040_SBCK_032-21b"/>
予家蚤育元子慶在宗廟惠賚于四方乃以某年<lb/>
某月某日遣攝太尉具官某攝司徒具官某賜爾<lb/>
皇后之寶方寸有半文盝螭紐授之玉冊厥簡五<lb/>
十命爾翟衣笄纚博鬢黼領大帶以朝暨歲時將<lb/>
祀于東西宫金輿朱蓋武賁禁衛歩障行導是惟<lb/>
顯哉爾其克后職思后道履中體順兹日饗多福<lb/>
集大祐于厥躬其尚佽助予治昭聞于無窮於戯<lb/>
懋戒之哉<lb/>
　　　　仁宗皇帝哀冊文　韓　琦<lb/>
維嘉祐八年歲次癸卯三月癸卯朔二十九日辛<lb/>
<pb n="KR4h0040_SBCK_032-22a"/>
未　仁宗神文聖武明孝皇帝崩于福寧殿旋殯<lb/>
于殿之西階粤十月戊辰朔六日癸酉遷座于永<lb/>
昭陵禮也龍馭賔天珠襦留殯萬方之軌同臻七<lb/>
月之期兹近法仗已嚴靈輴未進風雲慘鬱以生<lb/>
悲臣妾涕號而思殉孝子嗣皇帝臣<hi>廟諱英宗</hi>接統承<lb/>
堯念親晞舜徘徊象物驚禁從以如存摧慕仙游<lb/>
致哀誠兮必盡繄臨奠以長辭蓋終天之永恨乃<lb/>
命弼臣以文傳信其詞曰惟　宋受命與天無疆<lb/>
藝祖以武厎寧四方　神宗以文萬邦一王眞廟<lb/>
紹隆赫然其光逮夫　仁宗益熾而昌厥生之初<lb/>
<pb n="KR4h0040_SBCK_032-22b"/>
上帝惟祜天日之表振古未覩色出圭璋歩嚴龍<lb/>
虎其俾眞人來綏下土元良之建匕鬯是主寢門<lb/>
之問恊若文武嗣訓之循纂承丕緒左右獻言以<lb/>
䝉自處大運歸乾獨化陶甄進良黜姦始章聖權<lb/>
其仁如天其度如淵其仁伊何得之自然草秀而<lb/>
茁蟲飛而翾尚不忍傷況吾民焉惠澤之霈滂洋<lb/>
幅貟物無不滋四十二年猗如天兮化功則全其<lb/>
度伊何汪然莫際巨細必容黙分誠偽臣在言職<lb/>
不知諱忌時肆詆訐衆嫉狂易聖心怡然曰此忠<lb/>
義是也吾從過焉何戾猗如淵兮是能致治明慎<lb/>
<pb n="KR4h0040_SBCK_032-23a"/>
庶獄極于哀矜惟法所在未嘗妄刑郡邑之吏責<lb/>
之詳平一失入罪無階顯榮尊爲天子以儉爲貴<lb/>
崇尚清虚屏斥紛麗向緣不懌輔臣入視殿幄蕭<lb/>
然茵衾故敝率用繒素了無文綺衆目驚嗟　上<lb/>
曰何喟吾之受用素止如是此民膏血烏敢妄費<lb/>
恭事天地孝承祖宗九見圎丘再祗合宫大祫于<lb/>
廟親藉于東服器精備粢盛㓗豐小次不御秉圭<lb/>
顒顒何必戸曉民胥偃風取士之路務存至公十<lb/>
二臨軒䇿之必躬儁髦盡得巖穴幾空有將有相<lb/>
曰功曰庸眇視三代吾其比崇北胡之强西夏之<lb/>
<pb n="KR4h0040_SBCK_032-23b"/>
猘時欲眺梁恣其貪嗜吾以威懷折其凶銳兩皆<lb/>
摇尾從我羈餌百蠻梯航琛賮日至禮樂具修干<lb/>
戈不試夫惟立嗣天下之基前世令王或牽以私<lb/>
事不前定濵于亂危我出獨斷挺然不疑求賢于<lb/>
宗唯聖是知神器之重其傳有歸廟社以安生靈<lb/>
以嬉迹其大公堯舜之爲昔在人上必有偏好或<lb/>
樂馳逐或喜征討或務宴游或專營造或邇聲色<lb/>
或泥丹竈棊奕之工擊拂之妙有一于此下從而<lb/>
效噫吾　仁宗澹無所樂曰吾好者在勤政道日<lb/>
必旰具惟先之紹間時弄翰或隷或草堊帚之揮<lb/>
<pb n="KR4h0040_SBCK_032-24a"/>
十竒萬巧去冬之暮清燕之間再闢天閣詔呼從<lb/>
官親作飛白侍臣縱觀心合造化生成筆端書幅<lb/>
踰百大均寵頒退坐羣玉行觴盡歡嗚呼哀哉賜<lb/>
墨尚濕宸章未刋植璧斯䖍遽有金縢之禱綴衣<lb/>
遂徹俄承玉几之言嗚呼哀哉大變之來天傾地<lb/>
裂四海之慟風號雨血兆民震駭其無生百辟冤<lb/>
乎而僅絶乗雲之游兮汗漫而自髙持<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>之慕兮<lb/>
僵仆而徒切因疑前㑹之非常似與羣臣之叙訣<lb/>
嗚呼哀哉候律云凛諏辰恊元嚴蜃路以方駕視<lb/>
羽幢兮始前池竹揺雉車旗飾鸞背朱雀之通逵<lb/>
<pb n="KR4h0040_SBCK_032-24b"/>
指青龍之吉山關路長兮去復去宫車挽兮還不<lb/>
還痛徹六宫兮莫如逝淚灑重瞳兮胡可攀嗚呼<lb/>
哀哉寒日晝昏愁隂夜積卷晴霓於丹旐蕩霜波<lb/>
於素帟悲笳互咽六州之奏憎悽駿嶽前瞻萬歲<lb/>
之聲何閴大隧一扄幽堂永寂人間之恨空長帝<lb/>
所之歡豈極嗚呼哀哉秦漢而下御邦子民夐越<lb/>
三紀纔聞數君其間治亂以相駮否亨之不醇如<lb/>
仁宗享國之久而始終太平兮彼安敢望吾之清<lb/>
塵生而無窮者厚載健而不息者髙旻惟至仁盛<lb/>
德與髙厚之俱兮萬世巍然而不冺嗚呼哀哉<lb/>
<pb n="KR4h0040_SBCK_032-25a"/>
　　　　宣仁聖烈皇后哀冊文<hi>代宰相</hi>
　　　　　　　　　　　　　　畢　仲游<lb/>
維大宋元祐八年歲次壬申九月三日癸酉大行<lb/>
皇太后崩于壽康殿旋殯于崇政殿之西階粤明<lb/>
年正月遷祔座于永厚陵禮也菆殿帟空袒庭燎<lb/>
晻雲似郤而復凝月雖輝而如慘　孝孫嗣皇帝<lb/>
臣<hi>廟諱哲宗</hi>臨遣奠以興哀瞻振容而永慕鳯吟管以<lb/>
何悲龍挾輴而若駐羽衛羅闕神儀布路爰制近<lb/>
司紀陳聖度其詞曰<lb/>
皇矣大宋寶命自天重明累聖跨成軼宣正后在<lb/>
<pb n="KR4h0040_SBCK_032-25b"/>
中契于坤乾較任比姒亦逾于前有系自姜源深<lb/>
積厚功熈我朝方虎是偶奄韓宅魯益昌厥後月<lb/>
瑞日符是興太母於鑠　太母躬義率仁居静猶<lb/>
地含和如春正素自禀聦明夙聞作合　英祖齊<lb/>
昇並曜受養　神考隂功善教體道不違惟德是<lb/>
傚元豐末命帝命惟辟聽斷勉同以補天隙擁佑<lb/>
神孫立民之極恭以勵人儉惟化俗衣有大練奩<lb/>
無片玉房闥不出四海在目信義由中九夷思服<lb/>
如鑑不塵如璞不緇三事大夫正直是咨宗藩外<lb/>
戚滲漉惠慈人爵王官雖卑不私廟謁靡行外朝<lb/>
<pb n="KR4h0040_SBCK_032-26a"/>
靡踐池籞靡臨惟正是勉服御靡更惟惡是善庸<lb/>
爾萬方爲則爲典左右皇躬　動有壇宇<lb/>
居由範防造次于是<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>隆且昌如天清明霽日之<lb/>
光治化方成憂勞亦至外若平居中潜遘厲坤軸<lb/>
軋以夜摧月輪翩而曉墜守大化之靡怛尚斯民<lb/>
之爲意嗚呼哀哉珠箔低垂兮雲霧猶隔蕙帳髣<lb/>
髴兮爐煙未銷想仙馭以何適謝人寰而已遥萬<lb/>
乗號慟哀纒九霄千官縞素雨泣東朝嗚呼哀哉<lb/>
人與神兮變何速秋復春兮時以徂犧罇盈兮未<lb/>
忘於平昔池綍動兮難留於須㬰翼八翣以爲衛<lb/>
<pb n="KR4h0040_SBCK_032-26b"/>
陳六衣而汜塗嗚呼哀哉野蒼茫兮人漸逺仗徘<lb/>
徊兮天欲晚遡洛澗兮嗟備物之如在逾鞏岸兮<lb/>
知神遊之不返山川巳兆於眞宅松栢猶凝於故<lb/>
苑嗚呼哀哉玉晦龍蟄金藏鑑昏泉關掩夜宫闈<lb/>
泣晨車軌同兮雖來於萬國寶座閉兮惟朝於百<lb/>
神魚惟炬以非日鴈長飛而不春嗚呼哀哉成内<lb/>
則於三朝貽素風於千祀致理之勤兮今已徃大<lb/>
道之公兮古如此何逺其家以爲國而憂其民之<lb/>
猶子宜大書而作冊俾永光於　宋史嗚呼哀哉<lb/>
　　　　欽聖憲肅皇后哀冊文　李　清臣<lb/>
<pb n="KR4h0040_SBCK_032-27a"/>
粤建中靖國元年辛巳歲正月壬戍朔十三日甲<lb/>
戍　大行皇太后崩于慈德殿二月壬辰朔十一<lb/>
日壬寅殯于西階以三月壬戍朔八日己巳戒百<lb/>
官請命於太廟謚曰<lb/>
欽聖憲肅皇后太史筮之將以五月辛酉朔六日<lb/>
丙寅遷座于永裕陵禮也哀子嗣皇帝臣<hi>廟諱徽宗</hi>極<lb/>
永感之懷寫無窮之慕躬薦泂酌奉寧輴馭痛三<lb/>
牲之養忽至於遣奠悲萬壽之祝俄成於晞露罄<lb/>
咳如在聲容不返畢銅史之餘滴動金商之清挽<lb/>
暑令忽其成凄薰風颯其變慘像設既嚴物儀具<lb/>
<pb n="KR4h0040_SBCK_032-27b"/>
有惟是冊書用傳不朽宫臣承詔式䖍事守紀漸<lb/>
寓哀貽之永久其詞曰<lb/>
我宋隆康恩漸動植逺惟暨邇生成滋息趨走賢<lb/>
智修官懋職遐及四裔左祍重譯維相向公梁棟<lb/>
宗祏逮女曾孫逌家瑞國蚤歸王藩旋被褕翟至<lb/>
性温温令儀翼翼道意禮學生知自得慶壽寶慈<lb/>
問安昕夕執養寒暑端莊不易内輔　神宗賛助<lb/>
陪益凡厥見聞舒徐啓迪十有九年晏粲椒掖萬<lb/>
邦託慈六宫仰式約省外氏湯沐脂澤斯世丕平<lb/>
隂與多績比懿夏啇塗山簡狄姜嫄太姒聮祛並<lb/>
<pb n="KR4h0040_SBCK_032-28a"/>
舄元符三祀歲執徐直正月己卯變同剨砉巍巍<lb/>
哲宗武威文德夫何弗祐忽遘窀穸上嗣考廟將<lb/>
決大䇿于時弼臣或藏邪慝輒進異論欲倒白黑<lb/>
頼我　聖母沉潜剛克折之陛前氣殫語塞庭羅<lb/>
犀渠門屯闟㦸龍德利見寰宇慶懌一指顧間長<lb/>
寧社稷譬如媧皇神工妙力錬石補天斷鼇立極<lb/>
冲融宇宙滉漾澡滌靡賢不登靡冤不釋臣嘗侍<lb/>
對與聞訓敕曰我　皇帝聖材天錫子道勤毖政<lb/>
事祗惕治本亂原講磨紬繹惠心溥愽物理研覈<lb/>
帝堪多難子復明辟何俟祔饗始還禁閾幸濟初<lb/>
<pb n="KR4h0040_SBCK_032-28b"/>
艱後罔餘責重下教告亟就安適　帝扳以留懇<lb/>
款襞積數請弗回推璽郤籍義盡今兹事髙徃昔<lb/>
在漢馬鄧固多慚色其於邦民憂不離臆動履仁<lb/>
儉示先壼則服無珠璣器無瑶碧禁戒彫繪棄捐<lb/>
組織言祖經墳智該儒墨諸書過眼疑微洞析兢<lb/>
兢瞿瞿殆忘寢食涼暄密移疹氣侵蝕　皇帝聖<lb/>
孝啓處在側藥審刀圭術窮鍼石禬禳山川猶期<lb/>
千億丹劑雖靈冥筭終厄佛供晝昬䘮氛夜赤祲<lb/>
象告凶軒星示坼數圯坤元景淪望魄五十八載<lb/>
馳光度隙嗚呼哀哉梓匠奏工嬪娥罷飾帳殿先<lb/>
<pb n="KR4h0040_SBCK_032-29a"/>
途殯堂撤席縞士鼎鼎絳旌弈弈左背城闕右徑<lb/>
阡陌彀騎䟃𧽼綈車咿噫簫笳悲吟鹵簿哆赫萬<lb/>
類奪輝四民聚戚御服苴麻皇情欒棘嗚呼哀哉<lb/>
霧雨故宫莓苔舊墄鳯幌蕭森獸扉虚寂輦路鑑<lb/>
奩孰非陳迹引望山園涕濡竹栢惟有徽音長留<lb/>
寶冊嗚呼哀哉<lb/>
<pb n="KR4h0040_SBCK_032-29b"/>
</p>
<p>
皇朝文鑑巻第三十二<lb/>
</p>
<p>
</p>
  </div>
</body>
</text>
</TEI>
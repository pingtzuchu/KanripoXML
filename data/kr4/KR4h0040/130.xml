<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_130-1a"/>
皇朝文鑑卷第一百三十<lb/>
　題䟦<lb/>
　　　䟦放生池碑　歐陽　脩<lb/>
　　　䟦華嶽題名　歐陽　脩<lb/>
　　　䟦平泉草木記　歐陽　脩<lb/>
　　　䟦景陽并銘　歐陽　脩<lb/>
　　　䟦王獻之法帖　歐陽　脩<lb/>
　　　讀李翺文　歐陽　脩<lb/>
　　　讀封禪書　劉　敞<lb/>
　　　書种放事　王　回<lb/>
<pb n="KR4h0040_SBCK_130-1b"/>
　　　書㐮城公主事　王　回<lb/>
　　　書洪範傳後　王　安石<lb/>
　　　讀江南錄　王　安石<lb/>
　　　讀孟甞君傳　王　安石<lb/>
　　　書剌客傳後　王　安石<lb/>
　　　讀栁宗元傳　王　安石<lb/>
　　　書沿淮廵檢<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>壁　傅　堯俞<lb/>
　　　書賈偉節廟　傅　堯俞<lb/>
　　　書魏鄭公傳　曽　鞏<lb/>
　　　書資治通鑑外紀後　劉　恕<lb/>
<pb n="KR4h0040_SBCK_130-2a"/>
　　　　䟦放生池碑　歐陽　脩<lb/>
右放生池碑不著書撰人名氏放生池唐世處處<lb/>
有之王者仁澤及於草木昆蟲使一物必遂其生<lb/>
而不為私惠也惟天地生萬物所以資扵人然代<lb/>
天而治物者常為之節使其足用而取之不過萬<lb/>
物得遂其生而不夭三代之政如斯而已易大傳<lb/>
曰庖犧氏之王也能通神明之徳以類萬物之情<lb/>
作結䋲而為網罟以佃以漁盖言其始教民取物<lb/>
資生而為萬世之利此所以為聖人也浮屠氏之<lb/>
說乃謂殺物者有罪而放生者得福苟如其言則<lb/>
<pb n="KR4h0040_SBCK_130-2b"/>
庖犧氏遂為人間之聖人地下之罪人矣<lb/>
　　　　䟦華嶽題名　歐陽　脩<lb/>
右華嶽題名自唐開元二十三年訖後唐清泰二<lb/>
年實二百一年題名者五百十一人再題者又三<lb/>
十三人錄為十巻往往當時知名士也或兄弟同<lb/>
遊或子姪並侍或寮属将佐之咸在或山人處士<lb/>
之相携或奉使奔命有行役之勞或窮髙望逺極<lb/>
登臨之適其冨貴貧賤歡樂憂悲非惟人事百端<lb/>
而亦世變多故開元二十三年嵗在丙午是嵗天<lb/>
子耕籍田肆大赦群臣方頌太平請封禪盖有唐<lb/>
<pb n="KR4h0040_SBCK_130-3a"/>
極盛之時清泰二年嵗在乙未廢帝簒立之明年<lb/>
也是嵗石敬塘以太原召契丹入自雁門廢帝自<lb/>
焚于洛陽而晋髙祖入自太原五代極亂之時也<lb/>
始終二百年間或治或亂或盛或衰而往者來者<lb/>
先者後者雖窮達壽夭參差不齊而斯五百人者<lb/>
卒歸于共盡也其姓名嵗月風霜剥裂亦或在或<lb/>
亡其存者有千仭之山石爾故時録其題刻毎撫<lb/>
巻慨然何異臨長川而歎逝者也<lb/>
　　　　䟦平泉草木記　歐陽　脩<lb/>
右平泉草木記李徳裕撰余嘗讀鬼谷子書見其<lb/>
<pb n="KR4h0040_SBCK_130-3b"/>
馳説諸侯之國必視其為人材性賢愚剛柔緩急<lb/>
而因其好惡喜懼憂樂而捭闔之陽開陰塞變化<lb/>
無窮顧天下諸侯無不在其術中者惟不見其所<lb/>
好者不可得而說也以此知君子宜慎其好盖泊<lb/>
然無欲而祸福不能動利害不能誘此鬼谷之術<lb/>
所不能為者聖賢之髙致也其次簡其所欲不溺<lb/>
於所好斯可矣若徳<hi>者裕</hi>處冨貴招權利而好竒貪<lb/>
得之心不已至或疲弊精神于草木斯其所以敗<lb/>
也其遺戒有云壞一草一木者非吾子孫此又近<lb/>
乎愚矣<lb/>
<pb n="KR4h0040_SBCK_130-4a"/>
　　　　䟦景陽井銘　歐陽　脩<lb/>
景陽井銘不著撰人名述隋滅陳叔寶與張麗華<lb/>
等投井事其後有銘以戒又有唐江寧縣丞王震<lb/>
井記云井在興嚴寺其石檻銘有序稱余者晋王<lb/>
廣也其文字皆磨滅僅可識者其十一二叔寶事<lb/>
史書之甚詳不必見于此然錄之以見煬帝躬自<lb/>
滅陳目見叔寶事又嘗自銘以為戒如此及身為<lb/>
淫亂則又過之豈所謂下愚之不移者哉今其銘<lb/>
文隱隐尚可讀處有云前車已傾負乘将没者又<lb/>
可歎也<lb/>
<pb n="KR4h0040_SBCK_130-4b"/>
　　　　䟦王獻之法帖　歐陽　脩<lb/>
右王獻之法帖余嘗喜覧魏晋以來筆墨遺跡而<lb/>
想前人之髙致也所謂法帖者其事率皆弔哀候<lb/>
病叙暌離通訊問施於家人朋友之間不過數行<lb/>
而已盖其初非用意而逸筆餘興淋漓揮灑或妍<lb/>
或醜百態横生披巻發函爛然在目使人驟見驚<lb/>
絶徐而視之其意態愈無窮盡故使後世得之以<lb/>
為竒翫而想見其人也於髙文大册何嘗用此而<lb/>
今人不然至或棄百事滋弊精疲力以學書為事<lb/>
業用此終老而窮年者是真可笑也<lb/>
<pb n="KR4h0040_SBCK_130-5a"/>
　　　　讀李翺文　歐陽　脩<lb/>
予始讀復性書三篇曰此中庸之義疏爾智者識<lb/>
其性甞復中庸愚者雖讀此不曉也不作可焉又<lb/>
讀與韓侍郎薦賢書以謂翺特窮時憤無薦已者<lb/>
故丁寧如此使其得志亦未必然以翺為秦漢間<lb/>
好事行義之一豪雋亦善論人者也最後讀幽懷<lb/>
賦然後置書而歎不已復讀不自休恨翺不生于<lb/>
今不得與之交又恨予不得生翺時與翺上下其<lb/>
論也况迺翺一時有道而能文者莫若韓愈愈嘗<lb/>
有賦矣不過羨二鳥之光榮歎一飽而無時爾推<lb/>
<pb n="KR4h0040_SBCK_130-5b"/>
是心使光榮而飽則不復云矣若翺獨不然其賦<lb/>
曰衆囂囂而雜處兮咸歎老而嗟卑視予心之不<lb/>
然兮慮行道之猶非怪神堯以一旅取天下後世<lb/>
子孫不能以天下取河北以為憂嗚呼使當時君<lb/>
子皆易其歎老嗟卑之心為翺所憂之心則唐之<lb/>
天下豈有亂與亡哉然翺幸不生今時見今之事<lb/>
則憂又甚矣奈何今之人不憂也余行天下見人<lb/>
多矣脱有一人能知翺憂者又皆疏逺與翺無異<lb/>
其餘光榮而飽者一聞憂世之言不以為狂人則<lb/>
以為病子不怒則笑之矣嗚呼在位而不肯自憂<lb/>
<pb n="KR4h0040_SBCK_130-6a"/>
又禁他人使皆不得憂可歎也矣<lb/>
　　　　讀封禅書　劉　敞<lb/>
劉子曰新垣平候日再中文帝以建元言汾陰有<lb/>
寶鼎氣乃效於後平之于術亦可免矣其卒以詐<lb/>
死為世大僇何哉彼以其術為逺而飾之以巧以<lb/>
其利為迂而益之以諂者也敗不亦宜乎是故愽<lb/>
學而精擇之正言而謹守之不為　久變志不以<lb/>
利鈍遷慮辟此患也莊周有言毋以人狥天毋以<lb/>
故滅命豈新垣平之謂耶悲夫<lb/>
　　　　書种放事　王　回<lb/>
<pb n="KR4h0040_SBCK_130-6b"/>
景徳二年右諫議大夫种放賜假遊嵩山　真宗<lb/>
御資政殿置酒餞放侍臣當直者四人預之時有<lb/>
司不宿戒宣召既集皆相顧莫敢就坐上乃親定<lb/>
其儀翰林學士晁迥西面侍上資政殿學士王欽<lb/>
若東面侍上知制誥朱巽南次迥待制戚綸南次<lb/>
欽若放北面對上示特客之云酒半上作七言詩<lb/>
一首賜放放奉和侍臣應詔皆作而欽若最後成<lb/>
二首焉𥘉放養其母隐終南山講經書著嗣禹表<lb/>
孟子文秦蜀諸生多從之㳺其母好道家言脩辟<lb/>
榖之術放阿其好終身不娶婦世以其能行人之<lb/>
<pb n="KR4h0040_SBCK_130-7a"/>
所難益髙之朝臣屢表薦聞　太宗召之辝疾不<lb/>
出上即位張齊賢以舊相守京兆又薦焉乃遣内<lb/>
供奉官周班齎手詔召放放應召既至拜右司諫<lb/>
直昭文館賜名第什噐御厨給膳四遷至工部侍<lb/>
郎卒放雖居官屢請假還山上輙為作詩置酒餞<lb/>
之後賜兩制三館學士等御筵餞於瓊林苑常手<lb/>
詔問以政事欲大用之放辭乃止昔堯起舜于畎<lb/>
畆之中位以司徒商髙宗起傅說于岩野而位冡<lb/>
宰彼授受之際不嫌駭衆如此而功烈竟立豈藉<lb/>
其虚名而誕後世哉竊觀　真宗特禮寵放近世<lb/>
<pb n="KR4h0040_SBCK_130-7b"/>
天子盖未聞也而放之行乃叛其所學以棄人倫<lb/>
為難有君而無臣惜哉放既正巳不足則其用捨<lb/>
行止之節曷議焉<lb/>
　　　　書㐮城公主事　王　回<lb/>
唐太宗長女㐮城公主出降太常卿汾州刺史蕭<lb/>
銳初公主在女時篤行好禮太宗賢之嘗指以誨<lb/>
諸公主既降銳銳父宋國公瑀尚無恙而太宗敕<lb/>
有司為公主起第公主辭曰婦事舅姑如子事父<lb/>
定省朝夕所以養也而營别居者據何理也太宗<lb/>
不許而公主固辭不可奪太宗乃即瑀之私第其<lb/>
<pb n="KR4h0040_SBCK_130-8a"/>
旁隋煬舊晋邸葺以為㐮城公主第第成當施公<lb/>
主棨㦸於門公主又辝曰禮無以抗於尊者為榮<lb/>
也今舅之門既立㦸矣而更于女門施㦸是婦抗<lb/>
於舅而為禮豈所以榮女也太宗不許而公主終<lb/>
辝不可奪太宗乃敕以公主棨㦸并施于宋國公<lb/>
之門昔堯将任舜以天下以二女嬪之畎畆之中<lb/>
而不敢留于帝室者以舜有父母未順其心雖與<lb/>
天下舜必不受也使舜受之顧非所以任天下者<lb/>
也周之王姬嫁于諸侯車服不繫其夫猶執婦道<lb/>
以成肅雝之徳故其詩曰曷不肅雝王姬之車自<lb/>
<pb n="KR4h0040_SBCK_130-8b"/>
秦以來祖於申韓之術其治務以隆君抑臣為盛<lb/>
天子之女特創其號曰公主而婿者不得自當其<lb/>
妃匹曰尚公主其弊之漸至于父母不敢畜其子<lb/>
舅姑不敢畜其婦原其故以隆君抑臣為治也而<lb/>
使人倫誖于上風俗壞于下又豈所以隆君而治<lb/>
哉嗚呼以唐太宗之明常指襄城以誨諸女可謂<lb/>
知其賢矣然襄城辝切于禮而應于治古之効猶<lb/>
勞于再三而僅從其心則化公主之有舅姑者益<lb/>
亦别居耳益弊流于千載者雖願治之明主猶不<lb/>
遽變其習也而一女子卓然出其間可不謂賢哉<lb/>
<pb n="KR4h0040_SBCK_130-9a"/>
　　　　書洪範傳後　王　安石<lb/>
王安石曰古之學者雖問以口而其傳以心雖聽<lb/>
以耳而其受者意故為師者不煩而學者有得也<lb/>
孔子曰不憤不啓不悱不發舉一隅不以三隅反<lb/>
則不復也夫孔子豈敢愛其道驁天下之學者而<lb/>
不使蚤有知乎以謂其問之不切則其聼之不専<lb/>
其思之不深則其取之不固不専不固而可入者<lb/>
口耳而已矣吾所以教者非将善其口耳也孔子<lb/>
没道日以衰熄浸淫至于漢而傳注之家作為師<lb/>
則有講而無應為弟子則有讀而無問非不欲問<lb/>
<pb n="KR4h0040_SBCK_130-9b"/>
也以經之意為盡于此矣吾可無問而得也豈特<lb/>
無問又将無思非不欲思也以經之意為盡于此<lb/>
矣吾可以無思而得也夫如此使其傳注者皆已<lb/>
善矣固足以善學者之口耳而不足善其心况其<lb/>
有不善乎宜其歴年以千數而聖人之經卒于不<lb/>
明而學者莫能資其言以施于世也予悲夫洪範<lb/>
者武王之所以虚心而問與箕子之所以悉意而<lb/>
言為傳注者汨之以至于今冥冥也于是為作傳<lb/>
以通其意嗚呼學者不知古之所以教而蔽于傳<lb/>
注之學也久矣當其時欲其思之深問之切而後<lb/>
<pb n="KR4h0040_SBCK_130-10a"/>
復正歟則吾将孰待而言耶孔子曰予欲無言然<lb/>
未嘗無言也其言也盖有不得已焉孟子則天下<lb/>
固以為好辨盖邪說暴行作而孔子之道幾於熄<lb/>
焉孟子苟不如是不足與有明也故孟子曰予豈<lb/>
好辨哉予不得已也夫予豈樂反古之所以教而<lb/>
重為此譊譊哉其亦不得已焉者也<lb/>
　　　　讀江南錄　王　安石<lb/>
故散騎常侍徐公鉉奉　太宗命撰江南錄至李<lb/>
氏亡國之際不言其君之過但以歴數存亡論之<lb/>
雖有愧于實錄其於春秋之義<hi>君親諱禮也春秋臣子為</hi>箕子<lb/>
<pb n="KR4h0040_SBCK_130-10b"/>
之說<hi>不忍言商惡周武王克商問商所以亡箕子一</hi>徐氏錄為<lb/>
得焉然吾聞國之将亡必有大惡惡者無大于殺<lb/>
忠臣國君無道不殺忠臣雖不至於治亦不至于<lb/>
亡紂為君至暴矣武王觀兵於孟津諸侯伐紂武<lb/>
王曰未可及聞其殺王子比干然後知其将亡也<lb/>
一舉而勝焉季梁在隨隨人雖亂楚人不敢加兵<lb/>
虞以用宫之竒之言晋人始有納璧假道之謀然<lb/>
則忠臣國之與也存與之存亡與之亡予自為兒<lb/>
童時已聞金陵臣潘佑以直言見殺當時京師因<lb/>
舉兵來伐數以殺忠臣之罪及得佑所上諌李氏<lb/>
<pb n="KR4h0040_SBCK_130-11a"/>
表觀之詞意質直忠臣之言予諸父中舊多為江<lb/>
南官者其言金陵事頗詳聞佑所以死則信然則<lb/>
李氏之亡不徒然也今觀徐氏錄言佑死頗以妖<lb/>
妄與予舊所聞者甚不類不止于佑其它所誅者<lb/>
皆以罪戾何也予甚怪焉若以商紂及隨虞二君<lb/>
論之則李氏亡國之君必有濫誅吾知佑之死信<lb/>
為無罪是乃徐氏匿之耳何以知其然吾以情得<lb/>
之大凡毁生于嫉嫉生于不勝此人之情也吾聞<lb/>
鉉與佑皆李氏臣而俱稱有文學十餘年争名于<lb/>
朝廷當李氏之危也佑能切諫鉉獨無一説佑見<lb/>
<pb n="KR4h0040_SBCK_130-11b"/>
誅鉉又不能力諍卒使其君有殺忠臣之名踐亡<lb/>
國之祸皆鉉之由也鉉懼此過而又耻其善及于<lb/>
佑故匿其忠而汙以它罪此人情之常也以佑觀<lb/>
之其它所誅者又可知矣噫若果有此吾謂鉉不<lb/>
惟厚誣忠臣其欺吾君不亦甚乎<lb/>
　　　　讀孟嘗君傳　王　安石<lb/>
世皆稱孟嘗君能得士士以故歸之而卒頼其力<lb/>
以脫于虎豹之秦嗟乎孟嘗君特雞鳴狗盗之雄<lb/>
耳豈足以得士不然擅齊之彊得一士焉宜可以<lb/>
南面而制秦尚取雞鳴狗盗之力哉夫雞鳴狗盗<lb/>
<pb n="KR4h0040_SBCK_130-12a"/>
之出其門此士之所以不至也<lb/>
　　　　書刺客傳後　王　安石<lb/>
曹沬将而亡人之城又却天下盟主管仲因勿倍<lb/>
以市信一時可也予獨怪智伯國士豫讓豈顧不<lb/>
用其策耶讓誠國士也曽不能逆策三晋救智伯<lb/>
之亡一死區區尚足校哉其亦不欺其意者也聶<lb/>
政售于嚴仲子荆軻豢于燕太子丹此兩人者汙<lb/>
隠困約之時自貴其身不亡願知亦曰有待焉彼<lb/>
挾道徳以待世者何如哉<lb/>
　　　　讀栁宗元傳　王　安石<lb/>
<pb n="KR4h0040_SBCK_130-12b"/>
余觀八司馬皆天下之竒材也一為叔文所誘遂<lb/>
陷于不義至今士大夫欲為君子者皆羞道而喜<lb/>
攻之然此八人者既困矣無所用于世往往能自<lb/>
彊以求别于後世而其名卒不廢焉而所謂欲為<lb/>
君子者吾多見其初而已要其終能母與世俯仰<lb/>
以自别于小人者少耳復何議于彼哉<lb/>
　　　　書㳂淮巡檢㕔壁　傅　堯俞<lb/>
巡檢職捕盗職舉則盗去如失其職兵皆盗也何<lb/>
則上既不戢下從而縱恃賴勢力侵漁良民非盗<lb/>
而何噫鼠竊狗偷者逐可去捕可擒係縲囚戮其<lb/>
<pb n="KR4h0040_SBCK_130-13a"/>
勢易制至于士兵一得縱放則欺擾公行使民口<lb/>
膠舌結噤不敢出聲是誠盜之臣者新息腋淮靣<lb/>
山地雖𥚹隘實為咽喉故置巡檢提健兵百人以<lb/>
遏狂冦官事脩舉民倚之得安存一非其人下罹<lb/>
苦害以區區之邑若先用百盗縱乎其間傍與它<lb/>
盗者併力賊之則雖欲背死趍生路亦無繇也曹<lb/>
君徳華受命職捕盗既至頗革前弊約身亷馭兵<lb/>
嚴士不敢犯民則向所謂百盗者固以息矣于是<lb/>
封域静寕帖焉亡驚居日多暇頗圖燕安先是視<lb/>
事㕔風頺雨剥殆不可居徳華醜之命工新其棟<lb/>
<pb n="KR4h0040_SBCK_130-13b"/>
宇雖有取于民半出私奉規模宏偉數倍平昔可<lb/>
以示壮大若益堅其亷益勵其嚴雖亡是㕔不害<lb/>
居是㕔不愧苟弛其亷殆其嚴則是㕔廣豁邃深<lb/>
軒危瑰琦更盛于今日亦奚以為哉徒増過重不<lb/>
徳耳後人至者其亷與嚴思有以上曹君可也若<lb/>
曰某屋未豐于是㕔某屋未華于是㕔思以土木<lb/>
之功加之則可乎不可也吾懼來者不知而務侈<lb/>
以殘吾民志壁以示之<lb/>
　　　　書賈偉節廟　傅　堯俞<lb/>
息之滅亡移徙尚矣其俗頗好鬼視正直聪明之<lb/>
<pb n="KR4h0040_SBCK_130-14a"/>
神則反蔑如先是邑之南幾十數里有其故侯之<lb/>
廟國人事之簫鼓豆牢嵗時甚謹而公之祠在新<lb/>
城之北宻邇民閭不逺數步門宇不崇奠享不恭<lb/>
人之至者嵗無一二予甚疑乘間因詢諸故老僉<lb/>
曰侯之祠不信不祀則祸福時至賈公之神雖不<lb/>
祭不我為害予曰嘻来吾語爾侯為息之君不能<lb/>
保有爾衆至于䘮社稷而亡國其身殞則其靈歇<lb/>
悪乎能驚動此民而禍福加于後世此其怪妖依<lb/>
憑恐諸愚以倖祀爾若賈公者其民之主乎昔爾<lb/>
之先有子曰男曰女皆殺而不育公為邑之長嚴<lb/>
<pb n="KR4h0040_SBCK_130-14b"/>
為制而禁之賴是生者以千數非公息民其遂絶<lb/>
爾将安出昔之男爾民之父也昔之女爾民之母<lb/>
也活爾父母而不報可乎况公之英風與靈氣固<lb/>
當未泯以昔時之人今日未必無陰相也反以其<lb/>
不祸誣以其不能而怠之罪孰甚焉爾歸厚報爾<lb/>
之主可也無為奔走乎怪妖之庭况禮曰有功徳<lb/>
于民則祀之是公之堂可祀而侯之廟可廢惜也<lb/>
吾之賤而侯之廟在籍去之不可爾聼吾言而亟<lb/>
改則爾之休蔑矣僉曰唯而心不以為然事如初<lb/>
異日過公之祠登公之堂傷民之過遂志于壁<lb/>
<pb n="KR4h0040_SBCK_130-15a"/>
活爾父母奠報不舉實吾神之侮為民祸尤豆牢<lb/>
是求則吾神之羞我瞻公之象昻昻可仰我想公<lb/>
之靈英英如生厚矣公徳在息之國嗟哉息民忘<lb/>
公之仁嗚呼怪妖是趍明靈是誣爾則無知神不<lb/>
爾誅<lb/>
　　　　書魏鄭公傳　曾　鞏<lb/>
予觀太宗甞屈已以從群臣之議而魏鄭公之徒<lb/>
喜遭其時感知已之遇事之大小無不諫諍雖其<lb/>
忠誠自主亦得君以然也則思唐之所以治太宗<lb/>
之所以稱賢主而前世之君不及者其淵源皆出<lb/>
<pb n="KR4h0040_SBCK_130-15b"/>
于此也能知其有此者以其書存也及觀鄭公以<lb/>
諫諍事付史官而太宗怒之薄其恩禮失終始之<lb/>
義則未嘗不反覆嗟惜恨其不思而益知鄭公之<lb/>
賢焉夫君之使臣與臣之事君者何大公至正之<lb/>
道而已矣大公至正之道非滅人言以揜已過取<lb/>
小亮以私其君此其不可者也又有甚不可者夫<lb/>
以諫諍為當掩是以諫諍為非美也則後世誰復<lb/>
當諫諍乎况前代之君有納諫之美而後世不見<lb/>
則非惟失一時之公又将使後世之君謂前代無<lb/>
諫諍之事是啓其怠且忌矣太宗末年群下既知<lb/>
<pb n="KR4h0040_SBCK_130-16a"/>
此意而不言漸不知天下之得失至于遼東之敗<lb/>
而始恨鄭公不在世未嘗知其悔之萌芽出于此<lb/>
也夫伊尹周公何如人也伊尹周公之諫諍其君<lb/>
者其言至深而其事至廹也筆之于書未嘗揜焉<lb/>
至今稱太甲成王為賢君而伊尹周公為良相者<lb/>
以其書可見矣令當時削而棄之成區區之小讓<lb/>
則後世何所㨿依而諫又何以知其賢且良與桀<lb/>
紂幽厲始皇之亡則其臣之諫諍無見焉非其史<lb/>
之遺乃天下不敢言而然也則此諫諍之無傳乃<lb/>
此數君之所以益暴其惡于後世而已矣或曰春<lb/>
<pb n="KR4h0040_SBCK_130-16b"/>
秋之法為尊親賢者諱與此戾也夫春秋之所諱<lb/>
者惡也納諫諍豈惡乎然則焚藁者非歟曰焚藁<lb/>
者誰歟非伊尹周公為之也近世取區區之小亮<lb/>
者為之耳其事又未善也何則以焚其藁為掩君<lb/>
之過而使後世傳之則是使後世不見藁之是非<lb/>
而必其過常在于君美常在于已也豈愛而君之<lb/>
謂歟孔光之去其藁之所言其在正邪未可知也<lb/>
其焚之而惑後世庸詎知非謀已之奸計乎或曰<lb/>
造辟而言詭辭而出異乎此曰此非聖人之所曽<lb/>
言也今萬一有是理亦謂君臣之間議論之際不<lb/>
<pb n="KR4h0040_SBCK_130-17a"/>
欲漏其言于一時之人耳豈杜其告萬世也噫以<lb/>
誠信待已而事其君而不欺乎萬世者鄭公也益<lb/>
知其賢云豈非然哉豈非然哉<lb/>
　　　　書資治通鑑外紀後　劉　恕<lb/>
劉恕曰孔子作春秋筆削美刺子游子夏聖門之<lb/>
髙弟不能措一辭魯太史左丘明以仲尼之言髙<lb/>
逺難繼而為之作傳後之君子不敢紹續焉惟陸<lb/>
長源唐春秋吴椘之君僣號稱王誅絶之罪也左<lb/>
氏傳據魯史因諸侯國書繫年叙事春秋所貶損<lb/>
大人當世君臣有威權勢力其事實皆形于傳故<lb/>
<pb n="KR4h0040_SBCK_130-17b"/>
隐其書而不宣以免時難後漢獻帝以班固漢書<lb/>
文繁難省命荀恱依左傳體為漢紀言約事詳大<lb/>
行于世晋太康初汲郡人發魏襄王冢得紀年文<lb/>
似春秋其所記事多與左氏符同諸儒乃知古史<lb/>
記之正法自是袁宏張璠孫盛干寶習鑿齒以下<lb/>
為編年之書至唐五代其流不廢漢晋起居注梁<lb/>
唐實錄皆其遺制也國語亦左丘明所著載内傳<lb/>
遺事或言論差殊而文詞冨美為書别行自周穆<lb/>
王盡晋知伯趙㐮子當貞定王時凢五百餘年雖<lb/>
事不連属于史官盖有𥙷焉七國有戦國策晋孔<lb/>
<pb n="KR4h0040_SBCK_130-18a"/>
衍作春秋後語並時分國其後絶不錄焉唐栁宗<lb/>
元采摭片言之失以為誣淫不㮣于聖作非國語<lb/>
六十七篇其説雖存然不能為國語輕重也司馬<lb/>
遷始撰本紀年表八書世家列傳之目史臣相續<lb/>
謂之正史本朝去古益逺書益煩雜學者牽于属<lb/>
文専尚西漢書博覧者乃及史記東漢書而近代<lb/>
士頗知唐書自三國至隋下逮五代懵然莫識承<lb/>
平日久人愈怠惰莊子文簡而義明玄言虚誕而<lb/>
似理功省易習陋儒莫不尚之史學浸微矣案歴<lb/>
代國史其流出于春秋劉歆叙七略王儉撰七志<lb/>
<pb n="KR4h0040_SBCK_130-18b"/>
史記以下皆附春秋荀朂分四部史記舊事入丙<lb/>
部阮孝緒七錄記傳錄記史傳由是經與史分夫<lb/>
今之所以知古後之所以知今因善惡以明褒貶<lb/>
察政治以見興衰春秋之法也使孔子贊易不作<lb/>
春秋則後世以史書為記事瑣雜之語春秋列于<lb/>
六藝愚者莫敢異說而終不能曉也恕皇祐𥘉舉<lb/>
進士試于禮部為司馬公門生侍于大儒得聞餘<lb/>
論嘉祐中公甞謂恕曰春秋之後迄今千餘年史<lb/>
記至五代史一千五百卷諸生歴年莫能竟其篇<lb/>
第畢世不暇舉其大略厭煩取易行将冺絶予欲<lb/>
<pb n="KR4h0040_SBCK_130-19a"/>
託始于周威烈王命韓魏趙為諸侯下訖五代因<lb/>
丘明編年之體倣荀恱簡要之文網羅衆說成一<lb/>
家書恕曰司馬遷以良史之才叙黄帝至秦漢興<lb/>
亡治亂班固以下世各名家李延壽總八朝為南<lb/>
北史而言詞卑弱義例煩雜書無表志沿革不完<lb/>
梁武帝通史唐姚康復統史近世亡軼不足稱也<lb/>
公欲以文章論議成歴世大典髙勲美徳褒賛流<lb/>
於萬世元兇宿姦貶絀甚于誅殛上可繼仲尼之<lb/>
經丘明之傳司馬遷安可比擬荀恱何足道哉治<lb/>
平三年公以學士為　英宗皇帝侍講受詔脩歴<lb/>
<pb n="KR4h0040_SBCK_130-19b"/>
代君臣事迹恕䝉辟置史局嘗請于公曰公之書<lb/>
不始于上古或堯舜何也公曰周平王以来事包<lb/>
春秋孔子之經不可損益曰曷不始于獲麟之嵗<lb/>
曰經不可續也恕乃知賢人著書尊避聖人也如<lb/>
是儒者可以法矣熈寧三年冬公出守京兆明年<lb/>
春移帥潁川固辭不行退居洛陽恕褊狷好議論<lb/>
不敢居京師請歸江東養親又以新書未成不廢<lb/>
刋削恕亦遥隷局中嘗思司馬遷史記始于黄帝<lb/>
而庖犧神農闕漏不錄公為歴代書而不及周威<lb/>
王之前學者考古當閲小説取舍乖異莫知適從<lb/>
<pb n="KR4h0040_SBCK_130-20a"/>
若魯隐之後止據左氏國語史記諸子而増損不<lb/>
及春秋則無與於聖人之經包犧至未命三晋為<lb/>
諸侯比于後事百無一二可為前紀　本朝一祖<lb/>
四宗一百八年可請實錄國史於朝廷為後紀昔<lb/>
何承天樂資作春秋前後傳亦其比也将俟書成<lb/>
請于公而為之熈寧九年恕罹家祸悲哀憤鬱遂<lb/>
中癱痺右肢既廢凢欲執筆口授稚子羲仲書之<lb/>
常自念平生事業無一成就史局十年俛仰竊禄<lb/>
因取諸書以國語為本編通鑑前紀家貧書籍不<lb/>
具南徼僻陋士人家不藏書臥病六百日無一人<lb/>
<pb n="KR4h0040_SBCK_130-20b"/>
語及文史昏亂遺忘煩簡不當逺方不可得國書<lb/>
絶意于後紀乃更前紀曰外紀如國語稱春秋外<lb/>
傳之義也自周共和元年庚申至威烈王二十二<lb/>
年丁丑四百三十八年見于外紀自威烈王二十<lb/>
三年戊寅至周顯徳六年己未一千三百六十二<lb/>
年載于通鑑然後一千八百年之興廢大事坦然<lb/>
可明昔李弘基用心過苦積年疾而藥石不繼盧<lb/>
昇之手足攣廢著五悲而自沉潁水予病眼病創<lb/>
不寐不食才名不逮二子而疾疹艱苦過之陶潜<lb/>
豫為祭文杜牧自撰墓志夜臺甫邇歸心若飛聊<lb/>
<pb n="KR4h0040_SBCK_130-21a"/>
序不能作前後紀而為外紀焉它日書成公為前<lb/>
後紀則可刪削外紀之煩冗而為前紀以偹古今<lb/>
一家之言恕雖不及見亦平生之志也<lb/>
皇朝文鑑卷第一百三十<lb/>
<pb n="KR4h0040_SBCK_130-21b"/>
</p>
<p>
</p>
  </div>
</body>
</text>
</TEI>
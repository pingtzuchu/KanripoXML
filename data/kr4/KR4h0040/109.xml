<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_109-1a"/>
皇朝文鑑巻第一百九<lb/>
　制策<lb/>
　　　制科策　蘇　軾<lb/>
皇帝若曰朕承　祖宗之大統先帝之休烈深惟<lb/>
寡昧未燭於理志勤道逺治不加進夙興夜寐于<lb/>
兹三紀朕徳有所未至教有所未孚闕政尚多和<lb/>
氣或盭田野雖闢民多亡聊邊境雖安兵不得徹<lb/>
利入已浚浮費彌廣軍冗而未練官冗而未澄庠<lb/>
序比興禮樂未具戸罕可封之俗士忽皆讓之節<lb/>
此所以訟未息於虞芮刑未措於成康意在位者<lb/>
<pb n="KR4h0040_SBCK_109-1b"/>
不以教化爲心治民者多以文法爲拘禁防繁多<lb/>
民不知避叙法寛濫吏不知懼纍繋者衆愁歎者<lb/>
多仍歳以來災異數見六月壬子日食于朔淫雨<lb/>
過節煗氣不效江河潰決百川騰溢永思厥咎深<lb/>
切在予變不虛生縁政而起五事之失六沴之作<lb/>
劉向所傳吕氏所紀五行何修而得其性四時何<lb/>
行而順其令非正陽之月伐鼓捄變其合於經乎<lb/>
方盛夏之時論因報重其考於古乎京師諸夏之<lb/>
根本則王教之淵源百工滛巧無禁豪右僣差不<lb/>
廣治當先内或曰何以爲京師政在擿姦或曰不<lb/>
<pb n="KR4h0040_SBCK_109-2a"/>
撓獄市推尋前<hi>迹孝文尚世探觀治</hi>老子而天下冨殖孝武<lb/>
用儒術而海内虛耗道非有弊治奚不同王政所<lb/>
由形于詩道周公豳詩王業也而係之國風宣王<lb/>
北伐大事也而載之小雅周以冡宰制國用唐以<lb/>
宰相兼度支錢榖大計也兵師大衆也何陳平之<lb/>
對謂當責之内史韋賢之言不冝兼於宰相錢貨<lb/>
之制輕重之相權命秩之差虛實之相飬水旱蓄<lb/>
積之備邊陲守禦之方圜法有九府之名樂語有<lb/>
五均之義冨人彊國尊君重朝弭災致祥改薄從<lb/>
厚此皆前世之急政而當今之要務子大夫其悉<lb/>
<pb n="KR4h0040_SBCK_109-2b"/>
意以陳母悼後害<lb/>
臣謹對曰臣聞天下無事則公卿之言輕於鴻毛<lb/>
天下有事則匹夫之言重於泰山非智有所不能<lb/>
而明有所不察緩急之勢異也方其無事也雖齊<lb/>
桓之深信其臣管仲之深得其君以握手丁寧之<lb/>
問將死深悲之言而不能去其區區之三竪及其<lb/>
有事且急也雖唐代宗之庸程元振之用事柳伉<lb/>
之賤且踈而一言以入之不終朝而去其腹心之<lb/>
疾夫言之於無事之世者足以有所改為而常患<lb/>
於不信言之於有事之世者易以見信而常患於<lb/>
<pb n="KR4h0040_SBCK_109-3a"/>
不及改為此忠臣志士之所以深悲天下之所以<lb/>
亂亡相尋而世主之所以不悟也今　陛下處積<lb/>
安之時乗不拔之勢拱手垂裳而天下嚮風動容<lb/>
變色而海内震恐雖有一事之失常一物之不獲<lb/>
固未足以憂　陛下也所謂親䇿賢良之士者以<lb/>
應故事而已豈以臣言為真足以有感於　陛下<lb/>
耶雖然君以名求之臣以實應之　陛下為是名<lb/>
也臣敢不為是實也伏惟　制䇿有念　祖宗先<lb/>
帝大業之重而自處於寡昧以為志勤道逺治不<lb/>
加進臣竊以為　陛下即位以來歳歴三紀更於<lb/>
<pb n="KR4h0040_SBCK_109-3b"/>
事變審於情偽不為不熟矣而治不加進雖臣亦<lb/>
疑之然以為志勤道逺則雖臣至愚亦未敢以明<lb/>
詔為疑也夫志有不勤而道無或逺　陛下苟知<lb/>
勤矣則天下之事粲然無不畢舉又安以訪臣為<lb/>
哉今也猶以道逺為歎則是　陛下未知勤也臣<lb/>
請言勤之說夫天以日運故健日月以日行故明<lb/>
水以日流故不竭人之四肢以日動故無疾器以<lb/>
日用故不蠧天下者大物也乆置而不用則委靡<lb/>
廢放日趨於弊而已矣　陛下深居法宫之中<lb/>
其憂勤而不息邪臣不得而知也其宴安而無為<lb/>
<pb n="KR4h0040_SBCK_109-4a"/>
邪臣不得而知也然所以知道逺之歎由　陛下<lb/>
之不勤者臣竊見　陛下以天下之大欲輕賦稅<lb/>
則財不足欲威四夷則兵不彊欲興利除害則無<lb/>
其人欲敦世厲俗則無其具大臣不過遵用故事<lb/>
小臣不過謹守簿書上下相安以苟歳月此臣所<lb/>
以妄論　陛下之不勤也臣又竊聞之自頃歳以<lb/>
來大臣奏事　陛下無所詰問直可之而已臣始<lb/>
聞而大懼以為不信及退而觀其效見則臣亦不<lb/>
敢謂不信也何則人君之言與士庶不同言脱於<lb/>
口而四方傳之㨗於風雨故　太祖太宗之世天<lb/>
<pb n="KR4h0040_SBCK_109-4b"/>
下皆諷誦其言語以為聳勸之具今　陛下所震<lb/>
怒而賜譴者何人也合於聖意誘而進之者何人<lb/>
也所謂朝夕論議深言者何人也越次躐等召而<lb/>
問訊之者何人也四者臣皆未之聞焉此臣所以<lb/>
妄論　陛下之不勤也臣願　陛下條天下之事<lb/>
其大者有幾可用之人有幾某事未治某人未用<lb/>
雞鳴而起曰吾今日為某事用某人它日又曰吾<lb/>
所為某事其事果濟矣乎所用某人其人果才矣<lb/>
乎如是孜孜焉不違於心屏去聲色放逺善柔親<lb/>
近賢達逺覽古今凡此者勤之實也而道何逺乎<lb/>
<pb n="KR4h0040_SBCK_109-5a"/>
伏惟　制䇿有夙興夜寐于今三紀德有所未至<lb/>
教有所未孚闕政尚多和氣或盭田野雖闢民多<lb/>
亡聊邊境雖安兵不得徹利入已浚浮費彌廣軍<lb/>
冗而未練官冗而未澄庠序比興禮樂未具戸罕<lb/>
可封之俗士忽皆讓之節此所以訟未息於虞芮<lb/>
刑未措於成康意在位者不以教化為心治民者<lb/>
多以文法為拘禁防繁多民不知避叙法寛濫吏<lb/>
不知懼纍繫者衆愁歎者多凡此　陛下之所憂<lb/>
數十條者臣皆能為　陛下歴數而備言之然而<lb/>
未敢為　陛下道也何者　陛下誠得御臣之術<lb/>
<pb n="KR4h0040_SBCK_109-5b"/>
而固執之則嚮之所憂數十條者皆可以捐之大<lb/>
臣而已不與今　陛下區區以嚮之數十條為已<lb/>
憂者則是　陛下未得御臣之術也天下所謂賢<lb/>
者　陛下既得而用之矣方其未用也常若有餘<lb/>
而其既用也<hi>若常</hi>不足是豈其才之有變乎古之用<lb/>
人者日夜　提䇿之武王用太公其相與問荅百<lb/>
餘萬言今之六韜是也桓公用管仲其相與問荅<lb/>
亦百餘萬言今之管子是也古之人君其所以反<lb/>
覆窮究其臣者若此今　陛下黙黙而聽其所為<lb/>
則夫嚮之所憂數十條者無時而舉矣古之忠臣<lb/>
<pb n="KR4h0040_SBCK_109-6a"/>
其受任也必先自度曰吾能辦是矣乎度能辦是<lb/>
也則又曰吾君能忘已而任我乎能無以小人間<lb/>
我乎度其能忘已而任我也能無以小人間我也<lb/>
然後受之既已受之矣則以身任天下之責而不<lb/>
辭饗天下之利而不愧今也内不度已外不度君<lb/>
而輕受之受之而衆不與也則引身而求去　陛<lb/>
下又為美辭而遣之加之重禄而慰之夫引身而<lb/>
求退者非果廉節而有讓也是邀君以自固也是<lb/>
自明其非我之欲留以逃謗也是不能辦其事而<lb/>
以其患遺後人也　陛下柰何聽之臣故曰　陛<lb/>
<pb n="KR4h0040_SBCK_109-6b"/>
下未得御臣之術也若夫德有所未至教有所未<lb/>
孚者此實不至也德之必有以著其德之之形教<lb/>
之必有以顯其教之之狀德之之形莫著於輕賦<lb/>
教之之狀莫顯於去殺此二者今皆未能焉故曰<lb/>
實不至也夫以選舉之重而不取才行官吏之衆<lb/>
而不行考課農末之相傾而平糴之法不立貧富<lb/>
之相役而占田之數無限天下之闕政則莫大乎<lb/>
此而和氣安得不盭乎田野闢者民之所以冨足<lb/>
之道也其所以亡聊則吏政之過也然臣聞天下<lb/>
之民常偏聚而不均吳蜀有可耕之人而無其地<lb/>
<pb n="KR4h0040_SBCK_109-7a"/>
荆襄有可耕之地而無其人由此觀之則田野亦<lb/>
未可謂盡闢也夫以吳蜀荆襄之相形而饑寒之<lb/>
民終不能去狹而就寛者世以為懐土而重遷非<lb/>
也行者無以相羣則不能行居者無以相友則不<lb/>
能居若輩徙饑寒之民則無有不聽矣邊境已安<lb/>
而兵不得徹者有安之名而無安之實也臣欲小<lb/>
言之則自以為愧大言之則世俗以為笑臣請略<lb/>
言之古之制北狄者未始不通西域今之所以不<lb/>
能通者是夏人為之障也朝廷置靈武於度外幾<lb/>
百年矣議者以為絶域異方曾不敢近而况於取<lb/>
<pb n="KR4h0040_SBCK_109-7b"/>
之乎然臣以為事勢有不可不取者不取靈武則<lb/>
無以通西域西域不通則契丹之彊未有艾也然<lb/>
靈武之所以不可取者非以數郡之能抗吾中國<lb/>
吾中國自困而不能舉也其所以自困而不能舉<lb/>
者以不生不息之財養不耕不戰之兵塊然如巨<lb/>
人之病膇非不枵然大矣而乎足不能以自舉欲<lb/>
去是疾也則莫若捐秦以委之使秦人斷然如戰<lb/>
國之世不待中國之援而中國亦未始有秦者有<lb/>
戰國之全利而無戰國之患則夏人舉矣其便莫<lb/>
如稍徙緣邊之民不能戰守者於空閑之地而以<lb/>
<pb n="KR4h0040_SBCK_109-8a"/>
其地益募民為屯田屯田之兵稍益則向之戍卒<lb/>
可以稍減使數歳之後緣邊之民盡為耕戰之夫<lb/>
然後數出兵以苦之要以使之厭戰而不能支則<lb/>
折而歸吾矣如此而北狄始有可制之漸中國始<lb/>
有息肩之所不然將濟師之不暇而又何徹乎所<lb/>
謂利入已浚而浮費彌廣者臣竊以為外有不得<lb/>
已之二虜内有得已而不已之後宫後宫之費不<lb/>
下一敵國金玉錦繡之工日作而不息朝成夕毁<lb/>
務以相新主帑之吏日夜儲其精金良帛而别異<lb/>
之以待倉卒之命其為費豈可勝計哉今不去此<lb/>
<pb n="KR4h0040_SBCK_109-8b"/>
等而欲廣求利之門臣知所得之不如所䘮也軍<lb/>
冗而未練者臣甞論之曰此將不足恃之過也然<lb/>
以其不足恃之故而擁之以多兵不蒐去其無用<lb/>
則多兵適所以爲敗也官冗而未澄者臣甞論之<lb/>
曰此審官吏部與職司無法之過也夫審官吏部<lb/>
是古者考績黜陟之所也而特以日月爲斷今縱<lb/>
未能復古可略分其郡縣不以逺近爲差而以難<lb/>
易爲等第其人之所堪而别異之才者常爲其難<lb/>
而不才者常爲其易及其當遷也難者常速而易<lb/>
者常乆然而爲此者固有待也吏部與外之職司<lb/>
<pb n="KR4h0040_SBCK_109-9a"/>
常相闗通而為職司者不惟舉有罪察有功而已<lb/>
必使盡第其屬吏之所堪以詔審官吏部審官吏<lb/>
部常從内等其任使之難易職司常從外第其人<lb/>
之優劣才者常用不才者常閑則冗官可澄矣庠<lb/>
序興而禮樂未具者臣葢以為庠序者禮樂既興<lb/>
之所用非所以興禮樂也今禮樂鄙野而未完則<lb/>
庠序不知所以為教又何以興禮樂乎如此而求<lb/>
其可封責其皆讓將以息訟而措刑者是却行而<lb/>
求前也夫上之所嚮者下之所趨也而況從而賞<lb/>
之乎上之所背者下之所去也而况從而罸之乎<lb/>
<pb n="KR4h0040_SBCK_109-9b"/>
今　陛下責在位者不務教化而治民者多拘文<lb/>
法臣不知朝廷所以為賞罸者何也無乃或以教<lb/>
化得罪而多以文法受賞歟夫禁防未至於煩多<lb/>
而民不知避者吏以為市也叙法不為寛濫而吏<lb/>
不知懼者不論其能否而論其乆近也纍繋者衆<lb/>
愁歎者多凡以此也伏惟　制䇿有仍歳以來災<lb/>
異數見乃六月壬子日食于朔淫雨過節煗氣不<lb/>
效江河潰決百川騰溢永思厥咎深切在予變不<lb/>
虚生緣政而起此豈非　陛下厭聞諸儒牽合之<lb/>
論而欲聞其自然之説乎臣不敢復取洪範傳五<lb/>
<pb n="KR4h0040_SBCK_109-10a"/>
行志以為對直以意推之夫日食者是陽氣不能<lb/>
履險也何謂陽氣不能履險臣聞五月二十三分<lb/>
月之二十是為一交交當朔則食交者是行道之<lb/>
之險者也然而或食或不食則陽氣有彊弱也今<lb/>
有二人並行而犯霧露其疾者必其弱<hi>也者</hi>其不疾<lb/>
者必其彊者也道之險一也而陽氣之彊弱異故<lb/>
夫日之食非食之日而後為食其虧也乆矣特遇<lb/>
險而見焉　陛下勿以其未食也為無災而其既<lb/>
食而復也為免咎臣以為未也特出於險耳夫淫<lb/>
雨大水者是陽氣融液汗漫而不能収也諸儒<lb/>
<pb n="KR4h0040_SBCK_109-10b"/>
或以為隂盛臣請得以理折之夫陽動而外其於<lb/>
人也為嘘嘘之氣温然而為濕隂動而内其於人<lb/>
也為噏噏之氣冷然而為燥以一人推天地天地<lb/>
可見故春夏者其一嘘也秋冬者其一噏也夏則<lb/>
川澤洋溢冬則水泉收縮此燥濕之效也是故陽<lb/>
氣汗漫融液而不能収則常為淫雨大水猶人之<lb/>
嘘而不能吸也今　陛下以至仁柔天下兵驕而<lb/>
益厚其賜戎狄桀傲而益加其禮蕩然與天下為<lb/>
咻呴温煖之政萬事隳壤而終無威刑以堅凝之<lb/>
亦如人之嘘而不能噏此淫雨大水之所由作也<lb/>
<pb n="KR4h0040_SBCK_109-11a"/>
天地告戒之意隂陽消伏之理殆無以易此矣而<lb/>
制䇿又有五事之失六沴之作劉向所傳吕氏所<lb/>
紀五行何修而得其性四時何行而順其令非正<lb/>
陽之月伐鼓捄變其合於經乎方盛夏之時論囚<lb/>
報重其考於古乎此　陛下畏天恐懼求端之過<lb/>
而流入於迃儒之説此皆愚臣之所學於師而不<lb/>
取者也夫五行之相沴本不至於六六沴者起於<lb/>
諸儒欲以六極分配五行於是始以皇極附益而<lb/>
為六夫皇極者五事皆得不極者五事皆失非所<lb/>
以與五事並列而别為一者也是故有眊而又有<lb/>
<pb n="KR4h0040_SBCK_109-11b"/>
䝉有極而無福曰五福皆應此亦自知其踈也吕<lb/>
氏之時令則栁宗元之論備矣以為有可行者有<lb/>
不可行者其可行者皆天事也其不可行者皆人<lb/>
事也若夫禜社伐鼓本非有益於救災特致其尊<lb/>
陽之意而已書曰乃季秋月朔辰弗集于房瞽奏<lb/>
鼓嗇夫馳庶人走由此言之則亦何必正陽之月<lb/>
而後伐鼓捄變如左氏之説乎盛夏報囚先儒固<lb/>
已論之以為仲尼誅齊優之月固君子之所無疑<lb/>
也伏惟　制䇿有京師諸夏之表則王教之淵源<lb/>
百工淫巧無禁豪右僣差不度此在　陛下身率<lb/>
<pb n="KR4h0040_SBCK_109-12a"/>
之耳後宫有大練之飾則天下以羅紈爲羞大臣<lb/>
有脱粟之節則四方以膏梁爲汙雖無禁令又何<lb/>
憂乎伏惟　制䇿有治當先内或曰何以爲京師<lb/>
政在擿姦或曰不可撓獄市此皆一偏之説不可<lb/>
以不察也夫見其一偏而輒舉以爲説則天下之<lb/>
説不可以勝舉矣自通人而言之則曰治内所以<lb/>
爲京師也不撓獄市所以爲擿姦也如使不撓獄<lb/>
市而害其爲擿姦則夫曹參者是爲逋逃主也伏<lb/>
惟　制䇿有推尋前丗探觀治迹孝文尚老子而<lb/>
天下冨殖孝武用儒術而海内虚耗道非有弊治<lb/>
<pb n="KR4h0040_SBCK_109-12b"/>
奚不同臣竊以為不然孝文之所以為得者是儒<lb/>
術略用也其所以得而未盡者是用儒之未純也<lb/>
而其所以為失者則用老也何以言之孝文得賈<lb/>
誼之説然後待大臣有禮御諸侯有術而至于興<lb/>
禮樂係單于則曰未暇故曰儒術略用而未純也<lb/>
若夫用老之失則有之矣始以區區之仁壊三代<lb/>
之肉刑而易之以髠笞髠笞不足懲中罪則又從<lb/>
而殺之用老之失豈不過甚矣哉且夫孝武亦不<lb/>
可謂用儒之主也慱延方士而多興妖祠大興宫<lb/>
室而甘心逺略此豈儒者教之今夫有國者徒知<lb/>
<pb n="KR4h0040_SBCK_109-13a"/>
徇其名而不考其實見孝文之冨殖而以為老子<lb/>
之功見孝武之虚耗而以為儒者之罪則過矣此<lb/>
唐明皇之所以溺於晏安徹去禁防而為天寳之<lb/>
亂也伏惟　制䇿有王政所由形于詩道周公豳<lb/>
詩王業也而係之國風宣王北伐大事也而載之<lb/>
小雅臣聞豳詩言后稷公劉所以致王業之艱難<lb/>
者也其後累世而至文王之時則王業既已大成<lb/>
矣而其詩為二南二南之詩猶列於國風而至於<lb/>
豳獨何怪乎昔季札觀周樂以為大雅曲而有直<lb/>
體小雅思而不貳怨而不言夫曲而有直體者寛<lb/>
<pb n="KR4h0040_SBCK_109-13b"/>
而不流也思而不貳怨而不言者狹而不迫也由<lb/>
此觀之則大雅小雅之所以異者取其辭之廣狹<lb/>
非取其事之小大也伏惟　制䇿有周以冡宰制<lb/>
國用唐以宰相兼度支錢榖大計也兵師大衆也<lb/>
何陳平之對謂當責之内史韋賢之言不冝兼於<lb/>
宰相臣以為宰相雖不親細務至於錢榖兵師固<lb/>
當制其虚贏利害陳平所謂責之内史者特以宰<lb/>
相不當治其簿書多少之數耳昔唐之初以郎官<lb/>
領度支而職事以治及兵興之後始立使額參佐<lb/>
既衆簿書益繁百弊之源自此而始其後裴延齡<lb/>
<pb n="KR4h0040_SBCK_109-14a"/>
皇甫鎛皆以剝下媚上至於希世用事以宰相兼<lb/>
之誠得防姦之要而韋賢之議特以其權過重歟<lb/>
故李德裕以為賤臣不當議今臣常以為有宰相<lb/>
之風矣伏惟　制䇿有錢貨之制輕重之相權命<lb/>
秩之差虚實之相養水旱蓄積之備邊陲守禦之<lb/>
方圜法有九府之名樂語有五均之義此六者亦<lb/>
方今之所當論也昔召穆公曰民患輕則多作重<lb/>
以行之若不堪重則多作輕以行之亦不廢重輕<lb/>
可改而重不可廢不幸而過寜失於重此制錢貨<lb/>
之本意也命者人君之所擅出於口而無窮秩者<lb/>
<pb n="KR4h0040_SBCK_109-14b"/>
民力之所供取於府而有限以無窮養有限此虚<lb/>
實之相養也水旱蓄積之備則莫若復隋唐之義<lb/>
倉邊陲守禦之方則莫若依秦漢之更卒周官有<lb/>
太府天府泉府玉府内府外府職内職金職幣是<lb/>
謂九府太公之所行以致冨古者天子取諸侯之<lb/>
士以為國均則市不二價四民常均是謂五均獻<lb/>
王之所致以為法皆所以均民而冨國也凡　陛<lb/>
下之所以䇿臣者大略如此而於其末復䇿之曰<lb/>
冨人彊國尊君重朝弭災致祥改薄從厚此皆前<lb/>
世之急政而當今之要務此臣有以知　陛下之<lb/>
<pb n="KR4h0040_SBCK_109-15a"/>
聖意以為向之所以䇿臣者各指其事恐臣不得<lb/>
盡其辭是以復舉其大體而㮣問焉又恐其不能<lb/>
<hi>至切</hi>也故又詔之曰悉意以陳而無悼後害臣是以<lb/>
敢復進其猖狂之説夫天下者非君有也天下使<lb/>
君主之耳　陛下念　祖宗之重思百姓之可畏<lb/>
欲進一人當同天下之所欲進欲退一人當同天<lb/>
下之所欲退今者每進一人則人相與誹曰是出<lb/>
於某也是某之所欲也每退一人則又相與誹曰<lb/>
是出於某也是某之所惡也臣非敢以此為舉信<lb/>
也然而致此言者則必有由矣今無知之人相與<lb/>
<pb n="KR4h0040_SBCK_109-15b"/>
謗於道曰聖人在上而天下之所以不盡被其澤<lb/>
者便嬖小人附於左右而女謁盛於内也爲此言<lb/>
者固妄矣然而天下或以爲信者何也徒見諫官<lb/>
御史之言矻矻乎難入以爲必有間之者也徒見<lb/>
蜀之美錦越之竒器不由方貢而入於宫也如此<lb/>
而向之所謂急政要務者　陛下何暇行之臣不<lb/>
勝憤懣謹復列之於末惟　陛下寛其萬死幸甚<lb/>
幸甚謹對<lb/>
皇朝文鑑卷第一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_078-1a"/>
皇朝文鑑巻第七十八<lb/>
　記<lb/>
　　　重修五代祖塋域記　韓　琦<lb/>
　　　定州閲古堂記　韓　琦<lb/>
　　　峽州至喜亭記　歐陽　脩<lb/>
　　　畫舫齋記　歐陽　脩<lb/>
　　　襄州榖城縣夫子廟記　歐陽　脩<lb/>
　　　吉州新學記　歐陽　脩<lb/>
　　　豊樂亭記　歐陽　脩<lb/>
　　　醉翁亭記　歐陽　脩<lb/>
<pb n="KR4h0040_SBCK_078-1b"/>
　　　有美堂記　歐陽　脩<lb/>
相州晝錦堂記　歐陽　脩<lb/>
志古堂記　尹　洙<lb/>
滄浪亭記　蘇　舜欽<lb/>
待月亭記　劉　牧<lb/>
重修五代祖塋域記　韓　琦<lb/>
唐鎮冀深趙等州節度判官朝議郎檢校太子左<lb/>
庶子兼御史中丞賜紫金魚袋諱義賔琦之五代<lb/>
祖也初庶子以博學髙節晦道不仕而鎮帥太傅<lb/>
王紹鼎雅知其名屢加禮辟庶子不得巳而起補<lb/>
<pb n="KR4h0040_SBCK_078-2a"/>
節度副記室事紹鼎卒其子太尉常山王景崇襲<lb/>
有父鎮益尊禮庶子奏授節度掌書記時巢賊犯<lb/>
闕僖宗幸劒南景崇率定帥王處存合隣道兵入<lb/>
關進討關輔以平皆庶子謀也景崇卒其子太師<lb/>
鎔㓜嗣父位府事一咨于庶子以義結隣帥内尊<lb/>
王室朝廷喜之故恩命累及以光啓二年八月十<lb/>
四日終于鎮府立義坊之私第年七十有五庶子<lb/>
曾祖諱朏沂州司户參軍祖諱沛登州録事參軍<lb/>
父諱全隱居不仕自隱居而上世葬深州博野蠡<lb/>
吾鄉之北原博野今爲永寧軍庶子以龍紀元年<lb/>
<pb n="KR4h0040_SBCK_078-2b"/>
十月十五日復附葬于先塋夫人崔氏棣州司馬<lb/>
魯之長女婦道母訓爲世儀法終于天復二年七<lb/>
月十九日年八十有三其年八月十七日歸祔于<lb/>
庶子生二子長諱定辭鎮冀深趙等州觀察判官<lb/>
檢校尚書祠部郎中兼侍御史好學能文無所不<lb/>
覽嘗聘燕帥劉仁恭仁恭命幕吏馬彧以詩贈祠<lb/>
部頗衒巳學祠部即席詶之曰崇霞臺上神仙客<lb/>
學辨癡龍藝㝡多盛德好將銀筆述麗辭堪與雪<lb/>
兒歌一座愛其辭而不能解馬大屈服事具北夢<lb/>
瑣言次諱昌辭真定府鼔城令琦之髙祖也爲政<lb/>
<pb n="KR4h0040_SBCK_078-3a"/>
有惠愛而不壽年二十九而亡生一子諱璆廣晉<lb/>
府永濟令琦之曾祖也永濟始自蠡吾北原徙鼓<lb/>
城與夫人張氏之䘮葬于趙州賛皇縣太平鄉之<lb/>
北馬村先君令公始葬永濟與夫人史氏暨琦祖<lb/>
太子中允知康州諱構與夫人李氏于相州安陽<lb/>
縣之豐安村自先君之亡諸子㓜而孤長而薄宦<lb/>
奔走四方故但能時奉豐安之祀其於北馬蠡吾<lb/>
之塋則力莫能及年世殊邈幾于不能辨識嘉祐<lb/>
三年琦始得北馬之塋一新封植今年春遣男忠<lb/>
彦走蠡吾又得庶子之塋于北原而先域之西北<lb/>
<pb n="KR4h0040_SBCK_078-3b"/>
隅北距唐河數里之近嘗經霖潦暴漲浸滛及于<lb/>
庶子之塋且念神靈乆宅不敢攺卜乃於嘉祐八<lb/>
年七月一日遣孝彦告而啓壙自下以甓實而上<lb/>
絶沮洳而止衣衾棺柩易而新之然後塞隧廣封<lb/>
以爲萬世之固逮逺祖諸塋率加治葺翦其荆棘<lb/>
而易以嘉木繚其垣墉而表以髙閎既襄其事也<lb/>
遂直書營繕之始末而納諸壙中且復誡于子孫<lb/>
曰夫謹家諜而心不忘于先塋者孝之大也惟墳<lb/>
墓祭祀之有託故以子孫不絶爲重琦自志于學<lb/>
毎見祖先所爲文字與家世銘誌則知寶而藏之<lb/>
<pb n="KR4h0040_SBCK_078-4a"/>
有遺逸者常精意搜掇未始少懈時編緝寖以大<lb/>
備其所誌先域之所在雖距今百有餘年必思博<lb/>
訪而得之卒能不墜先業推及先塋之八世得以<lb/>
嵗時奉事少慰庸嗣之志向若家諜之不謹祖先<lb/>
文字之不得傳雖有孝於祖先之心欲究其宅兆<lb/>
而嚴事之其可得乎後世子孫不能勤而知此則<lb/>
與夫世之絶也何異子孫其志之<lb/>
　　　　定州閱古堂記　韓　琦<lb/>
慶曆八年夏五月天子以河朔地大兵雄而節制<lb/>
不專非擇帥分治而并撫其民不可始詔魏瀛鎮<lb/>
<pb n="KR4h0040_SBCK_078-4b"/>
定四路悉用儒帥兼本道安撫使而定以不肖辱<lb/>
其選既讓不獲命至則竭愚修職尚懼不能稱上<lb/>
所以付與之意退而思迹古名臣之軌躅以自策<lb/>
厲且患其汨于多務而志之弗虔㑹郡圃有壞亭<lb/>
嵗乆不葺於是廣之爲堂既成乃摭前代良守將<lb/>
之事實可載諸圗而爲人法者凡六十條繪于堂<lb/>
之左右壁而以閱古爲堂名夫古猶今也古之人<lb/>
爲屏翰授鈇鉞而能成異政立竒功而今或不能<lb/>
者何也蓋其待巳也必賢而足其報禄也必利而<lb/>
安持是以望政成而功立不其難哉如曰古人能<lb/>
<pb n="KR4h0040_SBCK_078-5a"/>
之予反不能之日夜以勉焉又安有不至者耶今<lb/>
予之所爲也誠以已之道未充而君之禄殊厚任<lb/>
重塗逺惟仆踣之是虞故在燕處之閒必將監古<lb/>
以自勉其未至也則雖紛肴觴競笳吹四時之景<lb/>
交見于前予方仰而愧俯而憂孰知夫樂之爲樂<lb/>
哉其少進也則雖吏文之擾懷邊責之在巳予固<lb/>
得其道而處之至于幅巾㘴嘯恬然終日予之所<lb/>
樂惡有既乎若其賔客之于斯僚屬之于斯不離<lb/>
几席如閱舊史俾人人知爲治者莫先于教化用<lb/>
兵者莫貴于權謀而俱本之于忠義功名一立不<lb/>
<pb n="KR4h0040_SBCK_078-5b"/>
獨身享富貴而慶流家宗其餘風遺烈可以被于<lb/>
旂常傳于簡策邈千萬世而凛然如存咸有聳慕<lb/>
之意不以酣歌優笑之爲樂而以是爲樂則予也<lb/>
豈徒巳之爲益是將有益于人知我者其以我爲<lb/>
喜爽塏遂娛賞而已乎後來之賢與我同志必愛<lb/>
尚而增葺之宜免夫毁圯圬墁之患矣<lb/>
　　　　峽州至喜亭記　歐陽　脩<lb/>
蜀於五代爲僣國以險爲虞以冨自足舟車之迹<lb/>
不通乎中國者五十有九年　宋受天命一海内<lb/>
四方次第平　太祖攺元之三年始平蜀然後蜀<lb/>
<pb n="KR4h0040_SBCK_078-6a"/>
之絲枲織文之冨衣被於天下而貢輸商旅之徃<lb/>
來者陸輦秦鳳水道岷江不絶于萬里之外岷江<lb/>
之來合蜀衆水出三峽爲荆江傾折回直捍怒鬪<lb/>
激束之爲湍觸之爲旋順流之舟頃刻數百里不<lb/>
及顧視一失毫釐與崖石遇則糜潰漂没不見蹤<lb/>
跡故凡蜀之可以充内府供京師而移用乎諸州<lb/>
者皆陸出而其羡餘不急之物乃下于江若棄之<lb/>
然其爲險且不測如此夷陵爲州當峽口江出峽<lb/>
始漫爲平流故舟人至此者必瀝酒再拜相賀以<lb/>
爲更生尚書虞部郎官朱公再治是州之三月作<lb/>
<pb n="KR4h0040_SBCK_078-6b"/>
至喜亭干江津以爲舟者之停留也且誌夫天下<lb/>
之大險至此而始平夷以爲行人之喜幸夷陵固<lb/>
爲下州廪與俸皆薄而僻且逺雖有善政不足爲<lb/>
名譽以資進取朱公能不以陋而安之其心又喜<lb/>
夫人之去憂患而就樂易詩所謂愷悌君子者矣<lb/>
自公之來嵗數大豐因民之餘然後有作恵于徃<lb/>
來以舘以勞動不違時而人有賴是皆宜書故凡<lb/>
公之佐吏因相與謀而屬筆於脩焉<lb/>
　　　　畫舫齊記　歐陽　脩<lb/>
予至滑之三月即其署東偏之室治爲燕私之居<lb/>
<pb n="KR4h0040_SBCK_078-7a"/>
而名曰畫舫齋齋廣一室其深七室以户相通凡入<lb/>
予室者如入乎舟中其温室之奥則穴其上以爲<lb/>
明其虚室之䟽以達則欄檻其兩旁以爲㘴立之<lb/>
倚凡偃休於吾齋者又如偃休乎舟中山石<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒<lb/>
佳花美木之植列於兩簷之外又似汎乎中流而<lb/>
左山右林之相映皆可愛者故因以舟名焉周易<lb/>
之象至於履險蹈難必曰渉川蓋舟之爲物所以<lb/>
濟險難而非安居之用也今予治齋於署以爲燕<lb/>
安而反以舟名之豈不戾哉矧予又嘗以罪謫走<lb/>
江湖閒自汴絶淮浮于大江至于巴峽轉而以入<lb/>
<pb n="KR4h0040_SBCK_078-7b"/>
于漢沔計其水行幾萬餘里其羈窮不幸而卒遭<lb/>
風波之恐徃徃叫號神明以脱須臾之命者數矣<lb/>
當其恐時顧視前後凡舟之人非爲商賈則必仕<lb/>
宦因竊自歎以謂非冒利與不得巳者孰肯至是<lb/>
哉賴天之恵全活其生今得除去宿負列官于朝<lb/>
以來是州飽廪食而安署居追思曩時山川所歷<lb/>
舟檝之危蛟鼉之出没波濤之洶歘宜其寢驚而<lb/>
夢愕而乃忘其險阻猶以舟名其齋豈真樂於舟<lb/>
居者邪然予聞古之人有逃世逺去江湖之上終<lb/>
身而不肯反者其必有所樂也苟非冒利於險有<lb/>
<pb n="KR4h0040_SBCK_078-8a"/>
罪而不得巳使順風恬波傲然枕席之上一日而<lb/>
千里則舟之行豈不樂哉顧予誠有所未暇而舫<lb/>
者宴嬉之舟也姑以名予齋奚曰不宜予友蔡君<lb/>
謨善大書頗怪偉將乞其大字以題於楹懼其疑<lb/>
予之所以名齋者故具以云又因以置于壁<lb/>
　　　　襄州穀城縣夫子廟記　歐陽　脩<lb/>
釋奠釋菜祭之略者也古者士之見師以菜爲摯<lb/>
故始入學者必釋菜以祀其先師其學官四時之<lb/>
祭乃皆釋奠釋奠有樂無尸而釋菜無樂則其又<lb/>
略也故其禮亡焉而今釋奠幸存然亦無樂又不<lb/>
<pb n="KR4h0040_SBCK_078-8b"/>
徧舉於四時獨春秋行事而已記曰釋奠必合樂<lb/>
國有故則否謂凡有國各自祭其先聖先師若唐<lb/>
虞之夔伯夷周之周公魯之孔子其國之無焉者<lb/>
則必合於鄰國而祭之然自孔子没後之學者莫<lb/>
不宗焉故天下皆尊以爲先聖而後世無以易學<lb/>
校廢久矣學者莫知所師又取孔子門人之髙第<lb/>
曰顔回者而配焉以爲先師隋唐之際天下州縣<lb/>
皆立學置學官生員而釋奠之禮遂以著令其後<lb/>
州縣學廢而釋奠之禮吏以其著令故得不廢學<lb/>
廢矣無所從祭則皆廟而祭之荀卿子曰仲尼聖<lb/>
<pb n="KR4h0040_SBCK_078-9a"/>
人之不得勢者也然使其得勢則爲堯舜矣不幸<lb/>
無時而没特以學者之故享弟子春秋之禮而後<lb/>
之人不推所謂釋奠者徒見官爲立祠而州縣莫<lb/>
不祭之則以爲夫子之尊由此爲盛甚者乃謂生<lb/>
雖不得位而没有所享以爲夫子榮謂有德之報<lb/>
雖堯舜莫若何其謬論者歟祭之禮以迎尸酌鬯<lb/>
爲盛釋奠薦饌直奠而已故曰祭之略者其事有<lb/>
樂舞授器之禮今又廢則於其略者又不備焉然<lb/>
古之所謂吉凶鄉射賔燕之禮民得而見焉者今<lb/>
皆廢失而州縣幸有社稷釋奠風雨雷師之祭民<lb/>
<pb n="KR4h0040_SBCK_078-9b"/>
猶得以識先王之禮器焉其牲酒器幣之數升降<lb/>
俯仰之節吏又多不能習至其臨事舉多不中而<lb/>
色不莊使民無所瞻仰見者殆焉因以爲古禮不<lb/>
足復用非師古好學者莫肯盡心焉穀城令狄君<lb/>
栗爲其邑未逾時脩文宣王廟易於縣之左大其<lb/>
正位爲學舍於其旁藏九經書率其邑之子弟興<lb/>
於學然後考圖記爲爼豆籩篚罇爵簠簋凡若干<lb/>
以與其邑人行事　宋興於今八十年天下無事<lb/>
方修禮樂尊儒術以文太平之功以謂王爵未足<lb/>
以尊夫子又加至聖之號以褒崇之講正其禮下<lb/>
<pb n="KR4h0040_SBCK_078-10a"/>
於州縣而吏或不能諭上之意凡有司簿書之所<lb/>
不責者謂之不急穀城縣政乆廢狄君居之朞月<lb/>
稱治又能遵國典修禮興學急其有司所不責者<lb/>
諰諰然惟恐不及可謂有志之士矣<lb/>
　　　　吉州新學記　歐陽　脩<lb/>
慶曆三年秋天子開天章閣召政事之臣八人問<lb/>
治天下其要有幾施於今者宜何先使坐而書以<lb/>
對八人者皆震恐失位俯伏頓首言此非愚臣所<lb/>
能及惟　陛下所欲爲則天下幸甚於是詔書屢<lb/>
下勸農桑責吏課舉賢才其明年遂詔天下皆立<lb/>
<pb n="KR4h0040_SBCK_078-10b"/>
學置學官之員然後海隅徼塞四方萬里之外莫<lb/>
不皆有學嗚呼盛矣學校王政之本也古者致治<lb/>
之盛衰視其學之興廢記曰國有學遂有序黨有<lb/>
庠家有塾此三代極盛之時大備之制也宋興蓋<lb/>
八十有四年而天下之學始克大立豈非盛美之<lb/>
事須其久而後至於大備歟是以詔下之日臣民<lb/>
喜幸而奔走就事者以後爲羞其年十月吉州之<lb/>
學成州舊有夫子廟在城之西北今知州事李侯<lb/>
寛之至也謀與州人遷而大之以爲學舍事方上<lb/>
請而詔巳下學遂以成李侯治吉敏而有方其作<lb/>
<pb n="KR4h0040_SBCK_078-11a"/>
學也吉之士率其私錢一百五十萬以助用人之<lb/>
力積二萬二千工而人不以爲勞其良材堅甓之<lb/>
用凡二十二萬三千五百而人不以爲多學有堂<lb/>
筵齋講有藏書之閣有賔客之位有游息之亭嚴<lb/>
嚴翼翼壯偉閎耀而人不以爲侈既成而來學者<lb/>
常三百餘人予世家於吉而濫官于朝進不能賛<lb/>
揚　天子之盛美退不得與諸生揖讓乎其中然<lb/>
予聞教學之法本於人性磨揉遷革使趨於善其<lb/>
勉於人者勤其入於人者漸善教者以不倦之勤<lb/>
須遲乆之功至於禮讓興行而風俗純美然後爲<lb/>
<pb n="KR4h0040_SBCK_078-11b"/>
學之成今州縣之吏不得乆其職而躬親於教化<lb/>
也故李侯之績及於學之立而不及待其成惟後<lb/>
之人無廢慢天子之詔而怠以中止幸予他日因<lb/>
得歸榮故鄉而謁於學門將見吉之士皆道德明<lb/>
秀而可爲公卿問於其俗而婚䘮飲食皆中禮節<lb/>
入於其里而長㓜相孝慈於其家行於其郊而少<lb/>
者扶其羸老壯者代其負荷於道路然後樂學之<lb/>
道成而得時從先生耆老席于衆賔之後聽鄉樂<lb/>
之歌飲獻酬之酒以詩頌天子太平之功而周覽<lb/>
學舍思詠李侯之遺愛不亦美哉故於其始成也<lb/>
<pb n="KR4h0040_SBCK_078-12a"/>
刻辭于石而立諸其廡以俟<lb/>
　　　　豐樂亭記　歐陽　脩<lb/>
脩既治滁之明年夏始飲滁水而甘問諸滁人得<lb/>
於州南百步之近其上豐山聳然而特立下則幽<lb/>
谷窈然而深藏中有清泉滃然而仰出俯仰左右<lb/>
顧而樂之於是踈泉鑿石闢地以爲亭而與滁人<lb/>
徃遊其間滁於五代干戈之際用武之地也昔<lb/>
太祖皇帝嘗以周師破李景兵十五萬於清流山<lb/>
下生擒其將皇甫暉姚鳳於滁東門外遂以平滁<lb/>
脩嘗考其山川按其圖記升髙以望清流之關欲<lb/>
<pb n="KR4h0040_SBCK_078-12b"/>
求暉鳳就擒之所而故老皆無在者蓋天下之平<lb/>
久矣自唐失其政海内分裂豪傑並起而爭所在<lb/>
爲敵國者何可勝數及　宋受天命聖人出而四<lb/>
海一嚮之憑恃險阻剗削消磨百年之閒漠然徒<lb/>
見山髙而水清欲問其事而遺老盡矣今滁介於<lb/>
江淮之閒舟車商賈四方賔客之所不至民生不<lb/>
見外事而安於畎畒衣食以樂生送死而孰知上<lb/>
之功德休養生息涵煦百年之深也脩之來此樂<lb/>
其地僻而事簡又愛其俗之安閑既得斯泉于山<lb/>
谷之閒乃日與滁人仰而望山俯而聽泉掇幽芳<lb/>
<pb n="KR4h0040_SBCK_078-13a"/>
而䕃喬木風霜冰雪刻露清秀四時之景無不可<lb/>
愛又幸其民樂其嵗物之豐成而喜與予遊也因<lb/>
爲本其山川道其風俗之美而使民知所以安此<lb/>
豐年之樂者幸生無事之時也夫宣上恩德以與<lb/>
民共樂刺史之事也遂書以名其亭焉<lb/>
　　　　醉翁亭記　歐陽　脩<lb/>
環滁皆山也其西南諸峯林壑尤美望之蔚然而<lb/>
深秀者琅邪也山行六七里漸聞水聲潺潺而㵼<lb/>
出于兩峯之閒者釀泉也峯回路轉有亭翼然臨<lb/>
于泉上者醉翁亭也作亭者誰山之僧曰智僊也<lb/>
<pb n="KR4h0040_SBCK_078-13b"/>
名之者誰太守自謂也太守與客來飲于此飲少<lb/>
輒醉而年又㝡髙故自號曰醉翁也醉翁之意不<lb/>
在酒在乎山水之閒也山水之樂得之心而寓之<lb/>
酒也若夫日出而林霏開雲歸而巖穴暝晦明變<lb/>
化者山閒之朝暮也野芳發而幽香佳木秀而繁<lb/>
隂風霜髙㓗水清而石出者山閒之四時也朝而<lb/>
徃暮而歸四時之景不同而樂亦無窮也至於負<lb/>
者歌于塗行者休于樹前者呼後者應傴僂提携<lb/>
徃來而不絶者滁人遊也臨谿而漁谿深而魚肥<lb/>
釀泉爲酒泉香而酒冽山肴野䔩雜然而前陳者<lb/>
<pb n="KR4h0040_SBCK_078-14a"/>
太守宴也宴酣之樂非絲非竹射者中奕者勝觥<lb/>
籌交錯起坐而諠譁者衆賔懽也蒼顔白髪頽然<lb/>
乎其間者太守醉也已而夕陽在山人影散亂太<lb/>
守歸而賔客從也樹林隂翳鳴聲上下遊人去而<lb/>
禽鳥樂也然而禽鳥知山林之樂而不知人之樂<lb/>
人知從太守遊而樂不知太守之樂其樂也醉能<lb/>
同其樂醒能述以文者太守也太守謂誰廬陵歐<lb/>
陽脩也<lb/>
　　　　有美堂記　歐陽　脩<lb/>
嘉祐二年龍圖閣直學士尚書吏部郎中梅公出<lb/>
<pb n="KR4h0040_SBCK_078-14b"/>
守于杭於其行也天子寵之以詩於是始作有美<lb/>
之堂蓋取賜詩之首章而名之以爲杭人之榮然<lb/>
公之甚愛斯堂也雖去而不忘今年自金陵遣人<lb/>
走京師命予誌之其請至六七而不倦予乃爲之<lb/>
言曰夫舉天下之至美與其樂有不得而兼焉者<lb/>
多矣故窮山水登臨之美者必之乎寛閑之野寂<lb/>
寞之鄉而後得焉覽人物之盛麗夸都邑之雄冨<lb/>
者必據乎四逹之衝舟車之㑹而後足焉蓋彼放<lb/>
心於物外而此娛意於繁華二者各有適焉然其<lb/>
爲樂不得而兼也今夫所謂羅浮天台衡嶽廬阜<lb/>
<pb n="KR4h0040_SBCK_078-15a"/>
洞庭之廣三峽之險號爲東南奇偉秀絶者乃皆<lb/>
在乎下州小邑僻陋之邦此幽潜之士窮愁放逐<lb/>
之臣之所樂也若乃四方之所聚百貨之所交物<lb/>
盛人衆爲一都㑹而又能兼有山水之美以資冨<lb/>
貴之娛者惟金陵錢塘然二邦皆僣竊於亂世及<lb/>
聖宋受命海内爲一金陵以後服見誅今其江山<lb/>
雖在而頽垣廢址荒煙野草過而覽者莫不爲之<lb/>
躊躇而悽愴獨錢塘自五代時知尊中國效臣順<lb/>
及其亡也頓首請命不煩干戈今其民幸冨完安<lb/>
樂又其俗習工巧邑屋華麗蓋十餘萬家環以湖<lb/>
<pb n="KR4h0040_SBCK_078-15b"/>
山左右映帶而閩商海賈風帆浪舶出入於江濤<lb/>
浩渺煙雲杳靄之閒可謂盛矣而臨是邦者必皆<lb/>
朝廷公卿大臣若天子之侍從又有四方遊士爲<lb/>
之賔客故喜占形勝治亭榭相與極遊覽之娛然<lb/>
其於所取有得於此者必有遺於彼獨所謂有美<lb/>
堂者山水登臨之美人物邑居之繁一寓目而盡<lb/>
得之蓋錢塘兼有天下之美而斯堂者又盡得錢<lb/>
塘之美焉冝乎公之甚愛而難忘也梅公清慎好<lb/>
學君子也視其所好可以知其人焉<lb/>
　　　　相州晝錦堂記　歐陽　脩<lb/>
<pb n="KR4h0040_SBCK_078-16a"/>
仕宦而至將相冨貴而歸故鄉此人情之所榮而<lb/>
今昔之所同也蓋士方窮時困阨閭里庸人孺子<lb/>
皆得易而侮之若季子不禮於其嫂買臣見棄於<lb/>
其妻一旦髙車駟馬旗旄導前而騎卒擁後夾道<lb/>
之人相與駢肩累迹瞻望咨嗟而所謂庸夫愚婦<lb/>
者奔走駭汗羞愧俯伏以自悔罪於車塵馬足之<lb/>
閒此一介之士得志當時而意氣之盛昔人比之<lb/>
衣錦之榮也惟大丞相衛國公則不然公相人也<lb/>
世有令德爲時名卿自公少時巳擢髙科登顯仕<lb/>
海内之士聞下風而望餘光者蓋亦有年矣所謂<lb/>
<pb n="KR4h0040_SBCK_078-16b"/>
將相而富貴皆公所宜素有非如窮阨之人僥倖<lb/>
得志於時出於庸夫愚婦之不意以驚駭而夸耀<lb/>
之也然則髙牙大纛不足爲公榮桓圭衮冕不足<lb/>
爲公貴惟德被生民而功施社稷勒之金石播之<lb/>
聲詩以耀後世而垂無窮此公之志而士亦以此<lb/>
望於公也豈止夸一時而榮一鄉哉公在至和中<lb/>
嘗以武康之節來治於相乃作晝錦之堂于後圃<lb/>
既又刻詩於石以遺相人其言以快恩讎矜名譽<lb/>
爲可薄蓋不以昔人所夸者爲榮而以爲戒於此<lb/>
見公之視冨貴爲如何而其志豈易量哉故能出<lb/>
<pb n="KR4h0040_SBCK_078-17a"/>
入将相勤勞王家而夷險一節至於臨大事決大<lb/>
議垂紳正笏不動聲氣而措天下於泰山之安可<lb/>
謂社稷之臣矣其豐功盛烈所以銘彜鼎而被弦<lb/>
歌者乃邦家之光非閭里之榮也余雖不獲登公<lb/>
之堂幸嘗竊誦公之詩樂公之志有成而喜爲天<lb/>
下道也於是乎書<lb/>
　　　　志古堂記　尹　洙<lb/>
河南劉伯壽宰新鄭之二年作堂於縣署既成之<lb/>
謂予曰我官事已則休于是早夜以思蓋有歎焉<lb/>
歎乎功名之不可期文章之不世傳我思古人力<lb/>
<pb n="KR4h0040_SBCK_078-17b"/>
之而後已遂名堂曰志古今嘉其有是志從而爲<lb/>
之辭曰夫古人行事之著者今而稱之曰功名古<lb/>
人立言之著者今而稱之曰文章蓋其用也行事<lb/>
澤當時以利後世世傳焉從而爲功名其處也立<lb/>
言矯當時以法後世世傳焉從而爲文章行事立<lb/>
言不與功名文章期而卒與俱焉後之人欲功名<lb/>
之著忘其所以爲功名欲文章之傳忘其所以爲<lb/>
文章故雖得其欲而戾於道者有焉如有志於古<lb/>
當置所謂文章功名務求古之道可也古之道奚<lb/>
逺哉得諸心而已心無苟焉可以制事心無蔽焉<lb/>
<pb n="KR4h0040_SBCK_078-18a"/>
可以立言惟無苟然後能外成敗而自信其守也<lb/>
惟無蔽然後窮見至隱而極乎理也信其守者本<lb/>
乎純極於理者發乎明純與明是乃至古人之所<lb/>
至也至乎至文章功名從焉而不有之也伯壽嘉<lb/>
予言刻之于堂以自儆<lb/>
　　　　滄浪亭記　蘇　舜欽<lb/>
予以罪廢無所歸扁舟南遊旅於吳中始僦舍以<lb/>
處時盛夏蒸燠土居皆褊狹不能出氣思得髙爽<lb/>
虚闢之地以舒所懷不可得也一日過郡學東顧<lb/>
草樹鬰然崇阜廣水不類乎城中並水得微徑於<lb/>
<pb n="KR4h0040_SBCK_078-18b"/>
雜花修竹之閒東趨數百歩有棄地縱廣函五六<lb/>
十尋三向皆水也杠之南其地益闊旁無民居左<lb/>
右皆林木相虧蔽訪諸舊老云錢氏有國近戚孫<lb/>
承祐之池舘也坳隆勝埶遺意尚存予愛而裴回<lb/>
遂以錢四萬得之<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>亭北碕號滄浪焉前竹後水<lb/>
水之陽又竹無窮極澄川翠幹光影㑹合於軒户<lb/>
之閒尤與風月爲相宜予時榜小舟幅巾以徃至<lb/>
則洒然忘其歸觴而浩歌踞而仰嘯野老不至魚<lb/>
鳥共樂形骸既適則神不煩觀無邪則道以明返<lb/>
思向之汨汨榮辱之場日與錙銖利害相磨戞隔<lb/>
<pb n="KR4h0040_SBCK_078-19a"/>
此真趣不亦鄙哉噫人固動物耳情横于内而性<lb/>
伏必外寓於物而後遣寓乆則溺以爲當然非勝<lb/>
是而易之則悲而不開唯仕宦溺人爲至深古之<lb/>
才哲君子有一失而至于死者多矣是未知所以<lb/>
自勝之道予既廢而獲斯境安於沖曠不與衆驅<lb/>
因之復能乎内外失得之原沃然有得笑閔萬古<lb/>
尚未能忘其所寓自用是以爲勝焉<lb/>
　　　　待月亭記　劉　牧<lb/>
春卿劉侯監兵于兖之明年作新基侈舊亭于園<lb/>
池之廉名之曰待月一日燕賔友之酒三行客有<lb/>
<pb n="KR4h0040_SBCK_078-19b"/>
長挹主人請問待月之旨答曰先是署有西園園<lb/>
有舊亭昔人尸之荒榛與并栖雞于垣閉馬于楹<lb/>
或寢以羊或宿以兵有風至止林籟少清有月來<lb/>
思池光不盈一日植足於園縱觀而歎曰景物否<lb/>
閉久矣將祈泰於予乎繇是呼卒夫具畚掬輦糞<lb/>
穢鉏蒿茅一之日培竹與松育美材也二之日浚<lb/>
池及泉養清德也三之日因池土以封其基四之<lb/>
日即亭材而廣其<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>不役于民不擾于公以潰于<lb/>
厥成魯山巖巖惠我蒼翠魯水湯湯遺予潺湲而<lb/>
又周公之字仲尼之鄉聖賢遺迹盡圖于壁若有<lb/>
<pb n="KR4h0040_SBCK_078-20a"/>
神物隂來相之咸疑化工私以與之夫亭以池遷<lb/>
盡能事也月以水鑒取善類也予今是亭西南去<lb/>
天空曠千尺不植草木爲月之地若秋之夕夏之<lb/>
夜素魄初上納於清池嬋娟淪漣相與爲一如金<lb/>
在鎔如圭在磨忽憶湘江之流若洞庭之波登新<lb/>
亭對斯景發吾人浩歌則待月之名不曰當歟主<lb/>
人之詞既畢客有舉觴而言曰春卿吾聞士閑燕<lb/>
相與言則及仁與義又曰文武之道未墜於地在<lb/>
人賢者志其逺者大者君今揭亭待清月宜乎禮<lb/>
賢材廣賔友求仁義之說與文武之用内則思建<lb/>
<pb n="KR4h0040_SBCK_078-20b"/>
明堂興辟雍與三代之故事外則思復河湟平薊<lb/>
壤纉唐漢之舊服用之則爲事業爲功名垂光冊<lb/>
書不用之則有孚在道以蓄其實與夫宴安之流<lb/>
游西園寢北堂同心而異志焉主人曰晉人善禱<lb/>
或譏輪奐周人落成祗美寢興吾子博我以王道<lb/>
勤我以功名君之言古人不如顧謂牧曰先生業<lb/>
文爲我書今日賔主之辭與亭成之嵗月牧固不<lb/>
讓云<lb/>
皇朝文鑑卷第七十八<lb/>
<pb n="KR4h0040_SBCK_078-21a"/>
</p>
<p>
</p>
  </div>
</body>
</text>
</TEI>
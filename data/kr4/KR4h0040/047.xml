<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_047-1a"/>
皇朝文鑑巻第四十七<lb/>
　奏䟽<lb/>
　　　中書請議濮安懿王典禮　歐陽　脩<lb/>
　　　請補舘職　歐陽　脩<lb/>
　　　請復唐䭾幕之制　宋　祁<lb/>
　　　請下罪已詔并求直言　宋　祁<lb/>
　　　論常平倉　余　靖<lb/>
　　　論國計　張　方平<lb/>
　　　論免役錢　張　方平<lb/>
　　　論災異　劉　敞<lb/>
<pb n="KR4h0040_SBCK_047-1b"/>
　　　論温成立忌　劉　敞<lb/>
　　　論輔郡節制　劉　敞<lb/>
　　　論邪正　劉　敞<lb/>
　　　　中書請議濮安懿王典禮<lb/>
　　　　　　　　　　　　　　歐陽　脩<lb/>
伏以出於天性之謂親因於人情之謂禮雖以禮<lb/>
制事因時適宜而親必主於恩禮不忘其本此古<lb/>
今不易之常道也伏惟　皇帝陛下奮乾之健乗<lb/>
離之明膺天地神靈之休荷宗廟社稷之重即位<lb/>
已來仁施澤浹九族既睦萬國交歡而濮安懿王<lb/>
<pb n="KR4h0040_SBCK_047-2a"/>
德盛位隆冝有尊禮　陛下受先帝命躬承<lb/>
聖統顧以大義後其私親慎之重之事不輕發臣<lb/>
等忝備宰弼實聞國論謂當考古約禮因冝稱情<lb/>
使有以隆恩而廣愛庶幾上以彰孝治下以厚民<lb/>
風臣等伏請下有司議濮安懿王及譙國太夫人<lb/>
王氏襄國太夫人韓氏仙遊縣君任氏合行典禮<lb/>
詳處其當以時施行<lb/>
　　　　請補舘職　歐陽　脩<lb/>
臣竊以治天下者用人非止一端故取士不以一<lb/>
路若夫知錢穀曉刑獄熟民事精吏幹勤勞夙夜<lb/>
<pb n="KR4h0040_SBCK_047-2b"/>
以辦集為功者謂之材能之士明於仁義禮樂通<lb/>
於古今治亂其文章論議與之謀慮天下之事可<lb/>
以决疑定策論道經邦者謂之儒學之臣善用人<lb/>
者必使有材者竭其力有識者竭其謀故以材能<lb/>
之士布列中外分治百職使各辦其事以儒學之<lb/>
臣置之左右與之日夕謀議求其要而行之而又<lb/>
於儒學之中擇其尤者置之廊廟而付以大政使<lb/>
緫治羣材衆職進退而賞罰之此用人之大略也由<lb/>
是言之儒學之士可謂貴矣豈在材能之後也是<lb/>
以前世英主明君未有不以崇儒嚮學為先務而<lb/>
<pb n="KR4h0040_SBCK_047-3a"/>
名臣賢輔出於儒學十常八九也臣竊見方今取<lb/>
士之失患在先材能而後儒學貴吏事而賤文章<lb/>
自近年以來朝廷患百職不修務奬材臣故錢榖<lb/>
刑獄之吏稍有寸長片善為人所稱者皆已擢用<lb/>
之矣夫材能之士固當擢用然専以材能為急而遂<lb/>
忽儒學為不足用使下有遺賢之嗟上有乏材之<lb/>
患此甚不可也臣謂方今材能之士不患有遺固<lb/>
不足上煩聖慮惟儒學之臣難進而多棄滯此不<lb/>
可不思也臣以庸繆過䝉任使俾陪宰輔之後然<lb/>
　平日論議不能無異同雖日奉天威又不得從<lb/>
<pb n="KR4h0040_SBCK_047-3b"/>
容曲盡拙訥今臣有舘閣取士愚見具陳如别劄欲望聖<lb/>
慈因宴閑之餘一迃睿覽或有可采乞常賜留意<lb/>
　　　　請復唐䭾幕之制　宋　祁<lb/>
臣聞唐時出師用兵每十為五䭾法馬牛任從所<lb/>
便其間隨行什物鍋幕之類皆具故師行萬里經<lb/>
亘嵗月無有闕乏自五代之亂更相侵擾其兵不<lb/>
出中國弱者輕賫强者因糧遂失五䭾法至今相<lb/>
承不復討尋臣伏見朝廷之制每指揮五百人指<lb/>
揮使得夾幕一具副者得單幕一具馬軍得葉鍋<lb/>
布行榻等若干步軍得鍋若干自軍員以下更無<lb/>
<pb n="KR4h0040_SBCK_047-4a"/>
帳幕或出次野外雖甚風雨亦無所庇又戰士被<lb/>
甲所將衣衾悉自負荷軍馬則盂杓之類悉在馬<lb/>
上然則行數百里人馬强力皆已先疲脱若逢賊<lb/>
安能挽蹋擊刺與争勝哉故無幕帟則士卒無所<lb/>
休庇無䭾物則士卒須自負荷此於軍戎亦非小害<lb/>
臣乞詔近臣檢求唐䭾幕法下殿前馬步軍司議<lb/>
可復與否明條利害上禀朝廷指揮<lb/>
　　　　請下罪已詔并求直言　宋　祁<lb/>
臣聞王者父事天明母事地察政合而祥至道失<lb/>
而咎臻自然之應也然至亂之世不能絶祥甚治<lb/>
<pb n="KR4h0040_SBCK_047-4b"/>
之代不能無咎僻君以祥自㤗故益侈而趣亡賢<lb/>
主以咎脩德故愈畏而䝉祉則祥無必慶咎無固<lb/>
凶視銷伏之如何耳臣伏見頃嵗以來災害數見<lb/>
依類託寓異占同符天本示法而尊乃有躔離流<lb/>
薄之變地當安固而静乃有都國震動之占　陛<lb/>
下奉承郊丘嵗豐月潔當䝉介福翻至大異何哉<lb/>
得非事有召姦法有階隙天於　宋室諄諄存顧<lb/>
先幾豫慮以啟聖心欲　陛下据易圖難緣微警<lb/>
著奮揚剛德固執主威厭銷未萌以光丕業也臣<lb/>
伏讀前史五行志以驗于今累威重譴不可不察<lb/>
<pb n="KR4h0040_SBCK_047-5a"/>
若乃羣星流散則民人蕩析之象也月行黄道地<lb/>
震州邑則邊戎窺間臣下擅恣后妃將盛年穀且<lb/>
飢之兆也去年火焚興國寺浮屠延燔　藝祖神<lb/>
殿已而盗壞宗廟釦噐者再則神不昭格之意也<lb/>
自昔灾異之發遠者十數年近者三四年隨方輙<lb/>
應類無虚已　陛下何不暫㮣清慮推求其端方<lb/>
今典刑設張上下禔穆而臣便論危事必難取信<lb/>
然　陛下試一念至假有蕩析以何策固安假有飢<lb/>
空以何理振救脱致窺間有任之將謂誰儻令擅<lb/>
恣可防之姧有幾灾異不驗國之福也苟使遂驗<lb/>
<pb n="KR4h0040_SBCK_047-5b"/>
則　陛下禦之之慮得不素具於彀中哉然請先<lb/>
言其要臣聞君以操柄為重臣以奉命為恭柄捨<lb/>
之則重者反輕命竊之則恭者更僣伏惟　陛下<lb/>
念爵賞之典刑罰之權雖覽羣言一决宸慮無委<lb/>
成假借以開貴近牽制之私書稱惟辟作福惟辟<lb/>
作威夫威福者天子之所以固大寶制兆人之術<lb/>
臣有作福作威則害于而家凶于而國古之王者<lb/>
亦何能使刑悉當罪賞皆稱功要之事出于主則<lb/>
納忠者有歸政出於臣則植私者必衆傳曰倒持<lb/>
太阿言柄之不可失也又曰吐珠必含言失之不<lb/>
<pb n="KR4h0040_SBCK_047-6a"/>
可收也若夫後宫戚里祈恩丐賞者日月不乏<lb/>
陛下且當斷而不聽以示至公内省黄門給事左<lb/>
右亦宜數加訓敇使思不出位此皆助陽抑陰之<lb/>
術也臣聞伯禹三王之長逢辜引慝宣王成周之<lb/>
良思患側身故能感徹神祇收還威怒囬沴氣為<lb/>
太和化已衰為中興　陛下覽照今古至詳至熟<lb/>
今變眚日著中外暴聞而罪已之問不形於詔書<lb/>
思患之謀不留於詢逮委遠天戒虛而未荅踰時<lb/>
越月群下黙然間者但引緇黄晨齋夕唄修不經<lb/>
之細祀塞可懼之大變人且未信天胡可欺臣誠<lb/>
<pb n="KR4h0040_SBCK_047-6b"/>
至愚竊恐銷伏之間未為得計也伏望　陛下不<lb/>
以災之未遂為宴安不以嵗之屢豐便忘荒饉普<lb/>
詔百執各貢所懷庶幾天下條貫粲然先見粗舉<lb/>
六事以禆萬一聨冩于左如有可采　續當條陳<lb/>
科别惟　陛下裁赦其罪姑垂省閲臣無任瞽狂<lb/>
待罪之至<lb/>
　　　　論常平倉　余　靖<lb/>
臣聞天下無常安之勢無常勝之兵無常足之民<lb/>
無常豐之嵗由是古之聖王守之有道制之有術<lb/>
儻有緩急不可無備伏覩　真宗皇帝景德中詔<lb/>
<pb n="KR4h0040_SBCK_047-7a"/>
天下以逐州戸口多少量留上供錢起置常平倉<lb/>
付司農寺係帳三司不問出入每年夏秋兩熟准<lb/>
市價加錢收糴其出息本利錢只委司農寺専掌<lb/>
三司轉運司不得支撥自後每遇灾傷賑貸使國<lb/>
有儲蓄民無流散者用此術也前三司使姚仲孫<lb/>
今春已來於京東等處借支司農常平錢以給和<lb/>
買雖然借支官錢以充官用循常視之似無妨礙<lb/>
若於經遠之謀深所未便臣竊惟　真宗皇帝聖<lb/>
慮深遠臣敢梗㮣言之當今天下金榖之數諸路<lb/>
州軍年支之外悉充上供及别路經費見在倉庫<lb/>
<pb n="KR4h0040_SBCK_047-7b"/>
更無餘羡所留常平本錢及斛㪷等若以賑贍飢<lb/>
荒此固常慮所及矣萬一不幸方隅小有緩急常<lb/>
給資粮應卒可備豈非先皇暗以數百萬之資蓄<lb/>
於四方者乎今若先為三司所支則天下儲蓄盡<lb/>
矣伏乞特降指揮三司先借支常平本錢去處並<lb/>
仰疾速撥還今後不得更有支撥並依景德先降<lb/>
勑命施行又聞昨來遭旱州軍司農寺至今未曾<lb/>
指揮出糶斛㪷伏乞指揮司農寺遍牒諸路州軍<lb/>
應合出糶斛㪷去處並仰疾速開倉减價出糶無<lb/>
使人民天所此實惠民之急經國之要者也<lb/>
<pb n="KR4h0040_SBCK_047-8a"/>
　　　　論國計　張　方平<lb/>
臣竊惟天之生民以衣食為命聖人因是而為之<lb/>
均節立君臣貴賤等威之分以止其爭且亂故禮<lb/>
也者文飾此者也刑也者防禁此者也凡所為賞<lb/>
罰法令仁義㢘耻皆緣此而後立者也衣食不足<lb/>
何禮刑之有哉内無以保其社稷外無以制其夷<lb/>
狄國非其國矣故貨食者人事之確論非高談虚<lb/>
辤之可致者也今京師砥平衝㑹之地連營設衛<lb/>
以當山河之險則是國依兵而立兵待貨食而後<lb/>
可聚此今天下之大勢也臣在　仁宗朝慶暦中充<lb/>
<pb n="KR4h0040_SBCK_047-8b"/>
三司使嘉祐初再領邦計嘗為朝廷精言此事累<lb/>
有奏議所陳利害安危之體究其本原冗兵最為<lb/>
大患略計中等禁軍一卒嵗給約五十千十萬人<lb/>
嵗費五百萬緡臣前在三司勘㑹慶曆五年禁軍<lb/>
之數比景祐以前增置八百六十餘指揮四十餘<lb/>
萬人是增嵗費二千萬緡也　太祖皇帝制折杖<lb/>
法免天下徒初置壯城牢城備諸役使謂之廂軍<lb/>
後乃展轉增創軍額今遂與禁軍數目幾等此其<lb/>
嵗增衣粮幾何是皆出於民力則天下安得不困<lb/>
臣慶曆五年取諸路鹽酒商税嵗課比景德㑹計<lb/>
<pb n="KR4h0040_SBCK_047-9a"/>
錄皆増及三數倍以上景德中收商税四百五十<lb/>
餘萬貫慶暦中一千九百七十五萬餘貫景德中<lb/>
收酒課四百二十八萬餘貫慶曆中收一千七百<lb/>
一十萬餘貫景德中收鹽税課三百五十五萬餘<lb/>
貫慶曆中收七百一十五萬餘貫但茶亦有增而<lb/>
不及多爾天下和買紬絹本以利民初行於河北<lb/>
但資本路軍衣遂通其法以及京東淮南江浙景<lb/>
祐中諸路所買不及二百萬疋慶曆中乃至三百<lb/>
萬疋自爾時及今二十年但聞比校督責不聞有<lb/>
所寛减也如此浚取天下豈復有遺利自古有國<lb/>
<pb n="KR4h0040_SBCK_047-9b"/>
者貨利之入無若是之多其費用亦無若是之廣<lb/>
也昔唐室自天寶之亂肅代之後國力大窘禁軍<lb/>
乏餉畿甸百姓至挼穗以供兵食登都城門以望<lb/>
四方貢奉之至可謂危蹙也然患難平則兵有時<lb/>
而解兵解則民力紓矣今中外諸軍坐而衣食無<lb/>
有解期天下困敝已如此而上下恬然不圖營救<lb/>
寶元康定中夏戎阻命西師在野既聚軍馬即湏<lb/>
入中粮草在京支還交抄銀錢物帛一嵗約支一<lb/>
千萬　貫以上三司無以計置即須内帑供給慶曆<lb/>
二年三年連年支撥内庫銀紬絹只此兩次六百<lb/>
<pb n="KR4h0040_SBCK_047-10a"/>
萬疋兩三司以補不足尋即支盡西事已定二紀<lb/>
于兹中間亦不聞有所處置者邦家不幸大變仍<lb/>
臻頒賚之餘府庫虚匱宿藏舊積盖無餘幾萬一<lb/>
因之以饑饉加之以冦戎臣恐智者難以善於後<lb/>
矣夫苟且者臣下及身之謀遠慮者　陛下家國<lb/>
之計兹事體大在　陛下所憂無先於此財計之<lb/>
任雖三司之職日生煩務常程計度簿書期㑹則<lb/>
在有司至于議有繫於軍國之體事有闗於安危<lb/>
之機其根本在於中書樞密院非有司所得預也<lb/>
今夫賦歛必降勑支給必降宣是　祖宗規摹二<lb/>
<pb n="KR4h0040_SBCK_047-10b"/>
府共司邦計之出入也今欲保大豐財安民固本<lb/>
當自中書樞密院同心協力修明　真宗已前舊<lb/>
典先由兵籍减省以次舉其為敝之大者若宗室之<lb/>
制官人之法諸生事造端非簡便者裁而正之至<lb/>
于微末細故於國計盈虚不足為損益屬之有司<lb/>
可矣提其綱則衆目張澄其源則下流清易曰窮<lb/>
則變變則通通則久又曰變而通之以盡利節卦<lb/>
之辤曰節以制度不傷財不害民故傷財害民之<lb/>
事當為制度以節之爾若但遵常守故齪齪細文<lb/>
避猜嫌顧形迹恤浮議而廢遠圖忽人謀而徼天<lb/>
<pb n="KR4h0040_SBCK_047-11a"/>
幸日月逝矣嵗不我與後雖噬臍何嗟及矣臣服<lb/>
在近列荷恩　三朝竊見時事日以廹急不勝憂<lb/>
憤輙罄狂瞽惟　陛下留神省察<lb/>
　　　　論免役錢　張　方平<lb/>
臣竊惟昔者聖人所以治民之道别其四業任之<lb/>
九職農夫効稼穡之力虞衡主山澤之利百工飭<lb/>
化八材商賈阜通貨賄各率所事以奉其上而上<lb/>
之所以取于民惟田及山澤關市此財用之所出<lb/>
也顧㳂革損益雖歷代不同要之必本于此過是<lb/>
則非王制矣伏見近建賦役之法率令輸錢夫錢<lb/>
<pb n="KR4h0040_SBCK_047-11b"/>
者人君之所操不與民共之者也人君以之權輕<lb/>
重而御之事制開塞以通政術稱物均施以平準<lb/>
萬貨故有國家者必親操其柄官自冶鑄民盗鑄<lb/>
者抵罪至死示不得共其利也夫錢者無益飢寒<lb/>
之實而足以致衣食之資是謂以無用而成有用<lb/>
人君通變之神術也　本朝經國之制縣鄉板籍<lb/>
分立五等以兩税輸榖帛以丁口供力役此所謂<lb/>
取於田者也金銀銅鐵鈆錫茶鹽香礬諸貨物則<lb/>
山海坑冶場監出焉此所謂取於山澤者也諸莞<lb/>
榷征筭斥賣百貨之利此所謂取於闗市者也榷<lb/>
<pb n="KR4h0040_SBCK_047-12a"/>
錢一物官自鼓鑄臣向者再緫邦計見諸鑪嵗課<lb/>
上下百萬緍天下嵗入茶鹽酒税雜利僅五千萬<lb/>
緍公私流布日用而不息上自宗廟社稷百神之<lb/>
祀省御供奉官吏廪祿軍師乗馬征戍聘賜凡百<lb/>
用度斯焉取給出納大計備于此矣景德以前天<lb/>
下財利所入茶鹽酒税嵗課一千五百餘萬緡<lb/>
太宗以是料兵閲馬平河東討拓䟦賊嵗有事于<lb/>
契丹　真宗以是東封岱宗西祀汾睢南幸亳未<lb/>
嘗聞加賦於民而調度克集慶曆以後財利之入<lb/>
乃三倍於前朝而惟日不足何事功之異也舉是<lb/>
<pb n="KR4h0040_SBCK_047-12b"/>
而言則本末之原有可得而究者矣　陛下憫時<lb/>
政之損敝志在變而通之以財成天下之務故創<lb/>
法立制設青苗以賑乏絶建募傭以㢮繇役所大<lb/>
措置事以十數要在崇德而廣業以恵飬元元而<lb/>
已臣官在守藩職在長民朝廷政令非敢出位而<lb/>
言至于民事利害以言職也夫民事之利害衆矣<lb/>
顧率錢之患獨切故敢具言其事自古田税榖帛<lb/>
而已今二税之外諸色㳂納其目曰陪錢地錢食<lb/>
鹽錢牛皮錢篙錢鞋錢如此雜科之類大約出於<lb/>
五代之季急征横歛因而著籍遂以為常今以一<lb/>
<pb n="KR4h0040_SBCK_047-13a"/>
陳州言之州四縣合二萬九千七百有餘户夏秋<lb/>
二税凡斛㪷一十五萬八千有零碩正税并和預<lb/>
買紬絹三萬有零疋絲綿四萬九千有零兩此常<lb/>
賦也復有鹽錢一萬五千八百有零貫并夏秋㳂<lb/>
納錢雖緣敝法承習已久然此諸色錢常例亦多<lb/>
用折納斛㪷不悉輸錢也大㮣古今田制未有輸<lb/>
錢之法也今乃嵗支苗錢六萬七千餘貫計息錢<lb/>
一萬三千三百貫有零嵗納役錢四萬七千餘貫<lb/>
此乃常賦之外嵗輸貫錢六萬餘千以陳之户口<lb/>
不敵諸州之一縣率是以準天下之所輸可見也<lb/>
<pb n="KR4h0040_SBCK_047-13b"/>
凡公私錢幣之發歛其則不遠百官羣吏三軍之<lb/>
俸給夏秋糴買榖帛坑冶場監本價此所以發之<lb/>
者也田廬正税茶鹽酒税此所以歛之者也民間<lb/>
貨布之豐寡視官錢所出之少多官錢出少民用<lb/>
已乏則是常賦之外錢将安出若募錢輸官還以<lb/>
募傭錢既出入非畜聚也夫募錢者率之本民散<lb/>
於墮游市井自如南畒空矣窮鄉荒野下户細民<lb/>
冬至節臘荷薪芻入城市徃來數十里得五七十<lb/>
錢買葱茹鹽醢老稚以為甘美平日何嘗識一錢<lb/>
臣聞諸路其間刻薄吏㸃閲民田廬舎牛具畜產<lb/>
<pb n="KR4h0040_SBCK_047-14a"/>
桑棗雜木以定户等乃至寒瘁小家農器舂磨銍<lb/>
釡犬豕凡什物估千輸十估萬輸百食土之毛者<lb/>
莫得免焉故天下之民遑遑無所措手足謂之錢<lb/>
荒吏厲鋒氣以刻削為功干賞蹈利而賞利從之<lb/>
此豈聖意之然耶必料天聰亦未之詳聞也　陛<lb/>
下本欲以美利利天下至于施為見於行事非復<lb/>
聖意所存者矣　陛下盛㫖一出執政奉行稍已<lb/>
增益至于有司苛細甚矣頒下諸路職司之官各<lb/>
出所見展轉交害本同而末異朝行而夕改郡縣<lb/>
承用以至不勝其敝且民田二税水旱檢放自有<lb/>
<pb n="KR4h0040_SBCK_047-14b"/>
常制青苗之息或遇灾傷猶暫倚閣募役之錢年<lb/>
雖大殺不可免也豪滑乗民之急舉貸取息至或<lb/>
相因倍輸誠侵酷矣然不越榖帛民耕織之所有<lb/>
也州縣之役若身充若雇傭率三分其費而二分<lb/>
出於薪粒大鄉户衆一役代歸十餘年間安居無<lb/>
所預矣募法之行且三年初年民始大駭吏議法<lb/>
未一或納或否次年已有伐桑棗賣田宅鬻牛畜<lb/>
今年稍荒歉處民流散多矣推此其可以經乆者<lb/>
耶而乃恬弗為怪莫之改圖㠯恐國家之憂不在<lb/>
四夷而見伏戎于莽矣伏惟　陛下深思宗社之<lb/>
<pb n="KR4h0040_SBCK_047-15a"/>
重俯察下民之情申命大臣精議輸錢之法此大<lb/>
事也非取於高談虚論苟且而已矣夫苟且者臣<lb/>
下之身謀遠慮者　陛下家國之計愚而不可欺<lb/>
弱而不可勝者民也儻民情失於撫御大勢一有<lb/>
動危雖有智者恐無以善於後矣輸錢二事而募<lb/>
法之害尤重臣故勤勤先其重者今所開陳特舉<lb/>
大體其為害條目不可悉數也臣上荷聖恩至深<lb/>
至重自念衰疲不任陳力一旦先犬馬填溝壑沒<lb/>
有遺恨故求一對清光專為陳此愚懇少効補報<lb/>
粗寛愧負事聞天聽退就斧鉞臣所快也惟　陛<lb/>
<pb n="KR4h0040_SBCK_047-15b"/>
下留神省察<lb/>
　　　　論灾異　劉　敞<lb/>
臣伏以聖王所甚畏事者莫如天所甚聽用者莫<lb/>
如民是故觀天意於灾祥察民情於謡俗因灾祥<lb/>
以求治之得失原謡俗以知政之善否誠少留意<lb/>
則皆粲然矣前古賢聖之君莫不循此以導其下<lb/>
忠信之臣莫不緣此以諷其上上下相飭而自天<lb/>
祐之竊見朝廷每有吉應嘉瑞則公卿稱賀至於<lb/>
灾異非常可恠之事則寂然莫有言者雖歸美將<lb/>
順臣子之常操而於儆戒吁俞理似未盡　陛下<lb/>
<pb n="KR4h0040_SBCK_047-16a"/>
復不自延問以求天意恐非所謂小心翼翼昭事<lb/>
上帝聿懷多福者也臣愚以謂五經灾異之説最<lb/>
深最切設四方所上竒物恠變妖孽沴疾有非常<lb/>
可疑者宜使儒學之臣據經義傳時事以言若其<lb/>
言是可以當天意若其言非足以廣聖聰如近日<lb/>
雨雪驟寒人有凍死者此亦灾變之一端矣惟聰<lb/>
明睿智憂深思遠順時防微不可不慮也臣忝近<lb/>
列愚不能通古今切觀前世商高宗周成王畏天<lb/>
威享福祚之益誠願　陛下留意於此臣不勝區<lb/>
區<lb/>
<pb n="KR4h0040_SBCK_047-16b"/>
　　　　論温成立忌　劉　敞<lb/>
臣伏聞勑㫖為温成皇后立忌禮官請對不許臣<lb/>
切惑之凡朝廷常務百司小事猶當上稽舊典下<lb/>
探衆論何况宗廟大禮至尊至重豈可以一時之<lb/>
寵獨决聖心義有僣失貽笑萬世虧損盛明悔不<lb/>
可追今議者乃云有邪臣密眩惑聖聰導　陛下<lb/>
以非禮勸　陛下以拒諫若此無實尚非美事設<lb/>
其實然罪亦大矣當伏兩觀之誅以謝天下且自<lb/>
太祖以來后廟四室皆　陛下之妣也猶不立忌<lb/>
奈何以温成私眤之愛變古越禮則是貴妾於妣<lb/>
<pb n="KR4h0040_SBCK_047-17a"/>
尊嬖於嫡上無以事宗廟下無以教後嗣恐祖宗<lb/>
神靈不樂於此非　陛下奉先思孝之意也昔成<lb/>
湯改過不吝故稱聖王格于皇天願　陛下毋篤<lb/>
於嬖近之寵毋安於邪佞之説毋變先帝之舊典<lb/>
無枉宗廟之正禮回意易慮割情去私詢于司存<lb/>
追寢過命使萬萬億年無復譏議天下幸甚臣以無<lb/>
能忝備儒館禮樂之失臣得預言<lb/>
　　　　論輔郡節制　劉　敞<lb/>
臣伏覩詔勑建置輔郡改張官司實欲開廣王畿<lb/>
増重京邑垂制久遠强幹弱枝者也然臣切有所<lb/>
<pb n="KR4h0040_SBCK_047-17b"/>
惑以謂許鄭陳滑曹既在寰内則不當復存軍額<lb/>
猶稱節鎮節鎮之設盖古方伯連率之謂非寰内<lb/>
諸侯也凡改制立法固必闗盛衰之中然後可以<lb/>
永世無敝昔孔融疾曹操専法漢王室寡弱於是<lb/>
建議欲復古千里之制不以封建操遂惡融終於<lb/>
害之然此本由漢家制度無法不稽古爾設令京<lb/>
師諸侯素有分限則强臣何由因緣以覬覦今朝<lb/>
廷甫欲建設近輔周衛都内誠不宜復存五州節<lb/>
制之號以開後世諸侯因緣封建之萌何况今之<lb/>
節制重於古之封建孔子曰必也正名名之不正<lb/>
<pb n="KR4h0040_SBCK_047-18a"/>
五變之末至於民無所措諸手足故不可不審也<lb/>
漢武本置三輔皆治長安中非不知鼎立千里之<lb/>
内為便也其意乃實不欲使億兆之衆偏有所分<lb/>
而已及唐雖以同華為二輔各自一郡然猶不立<lb/>
軍額立軍額者皆方面征鎮當一道者也臣謂今日事體<lb/>
固當法之忠武彰化等軍額盡可停罷獨存其州<lb/>
名於理為允伏乞令近臣詳議<lb/>
　　　　論邪正　劉　敞<lb/>
臣伏以馭臣之道在分别邪正正臣當親而近之<lb/>
邪臣當踈而遠之至於天下之人亦皆以此窺朝<lb/>
<pb n="KR4h0040_SBCK_047-18b"/>
廷若正臣聚於朝則姦雄屏息治平可望若邪臣<lb/>
聚於朝則僥倖競進傾敗可待二者不可不深察<lb/>
也臣伏覩　朝廷太平積久賢能衆多然其間邪<lb/>
正亦雜有之或愛君憂國非公正不發憤或朋黨<lb/>
比周背公樹私亦有循黙自守不能為善又不敢<lb/>
為惡　陛下臨御三十餘年矣以上聖之姿監羣<lb/>
下所為固無遁形固無隱情然有可戒謹者在此<lb/>
而已凡正臣常難進而易退邪臣常易進而難退<lb/>
何以言之正臣者唯義所在言則逆君之耳是所<lb/>
以難進也言或不用不欲自顯因事而去是所以<lb/>
<pb n="KR4h0040_SBCK_047-19a"/>
退易也邪臣者唯利所在言則逢君之欲是所以<lb/>
易進也行雖惡不顧禮義名雖醜不知愧耻患失<lb/>
之耳是所以難退也此兩臣者願　陛下參伍觀<lb/>
之毋使當親者踈當踈者親則朝廷尊榮而社稷<lb/>
安矣近者翰林侍讀學士吕溱樞密直學士蔡襄<lb/>
繼出典郡今又聞御史中丞孫抃翰林學士歐陽<lb/>
脩知制誥賈黯　韓絳並乞補外此其人等皆<lb/>
有直質無流心議論不阿執政有益當世者也誠<lb/>
不宜許之使四方有以窺朝廷而姦佞僥倖之雄<lb/>
因而競起此則分别邪正之一端也臣以孤拙忝<lb/>
<pb n="KR4h0040_SBCK_047-19b"/>
官侍從日夜思惟無以少禆聰明恐　陛下忽於<lb/>
正臣之易退而忘左右前後直道之不容也不勝其<lb/>
愚謹獻所聞唯賜采擇之<lb/>
皇朝文鑑卷第四十七<lb/>
</p>
<p>
</p>
  </div>
</body>
</text>
</TEI>
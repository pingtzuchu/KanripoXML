<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_121-1a"/>
皇朝文鑑卷第一百二十一<lb/>
　啓<lb/>
　　　賀刁祕閣啓　楊　億<lb/>
　　　回潁州曽學士啓　劉　筠<lb/>
　　　賀舒州李相公啓　夏　竦<lb/>
　　　免奉使啓　夏　竦<lb/>
　　　荅胡秀才啓　歐陽　脩<lb/>
　　　謝館職啓　歐陽　脩<lb/>
　　　與晏相公啓　歐陽　脩<lb/>
　　　回文徒中啓　歐陽　脩<lb/>
<pb n="KR4h0040_SBCK_121-1b"/>
　　　回諫院傳龍圖舉違書　歐陽　脩<lb/>
　　　頴州通判楊虞部書　歐陽　脩<lb/>
　　　回寳文吕内翰啓　歐陽　脩<lb/>
　　　賀吕相公兼樞宻啓　宋　祁<lb/>
　　　賀吕待制啓　宋　祁<lb/>
　　　定州謝到任上兩府啓　宋　祁<lb/>
　　　賀參政侍郎啓　宋　祁<lb/>
　　　鎮府謝兩府啓　宋　祁<lb/>
　　　賀司空吕相公啓　李　淑<lb/>
　　　知陳州謝上啓　張　方平<lb/>
<pb n="KR4h0040_SBCK_121-2a"/>
　　　上鄭資政啓　劉　敞<lb/>
　　　知永興軍謝兩府啓　劉　敞<lb/>
　　　上郭侍郎啓　王　安石<lb/>
　　　謝王司封啓　王　安石<lb/>
　　　謝提刑啓　王　安石<lb/>
　　　上韓太尉先狀　王　安石<lb/>
　　　知常州上監司啓　王　安石<lb/>
　　　賀韓魏公啓　王　安石<lb/>
　　　賀致政趙少保啓　王　安石<lb/>
　　　賀致政楊侍讀啓　王　安石<lb/>
<pb n="KR4h0040_SBCK_121-2b"/>
　　　謝髙麗國王啓　王　安石<lb/>
　　　謝知制誥啓　王　珪<lb/>
　　　謝相府啓　蘇　洵<lb/>
　　　賀歐陽樞宻啓　蘇　洵<lb/>
　　　通倅謝兩府啓　姚　闢<lb/>
　　　　賀刁祕閣啓　楊　億<lb/>
群玉之府圖籍攸歸承明之廬俊賢所聚自非兼<lb/>
該文史洞逹天人擅博物之稱負多聞之益則何<lb/>
以掌蘭臺之祕記辯魯壁之古文克分豕亥之非<lb/>
榮對鬼神之問允資鴻博式副選掄恭惟某官竹<lb/>
<pb n="KR4h0040_SBCK_121-3a"/>
箭貞姿天球祕寶一自翰飛南國便歴亨衢奏賦<lb/>
梁園載居右席薦紳之所推慕負扆之所嘉稱群<lb/>
公奉金以交驩諸生攝齊而請益矧乃紫宸引籍<lb/>
紅斾行春循吏之謠益喧於十部望郎之選荐歴<lb/>
於三臺公望愈隆天眷彌厚屬簡求於髦碩用刋<lb/>
正於縑緗輟明庭伏奏之勤副延閣紬書之選矧<lb/>
乃育材之地適鍾下武之期禮遇甚優不至子雲<lb/>
之寂寞品流以别且無方朔之詼諧某限符竹之<lb/>
所拘揖風期而尚阻願言慶抃倍異等倫<lb/>
　　　　回潁州曾學士啓　劉　筠<lb/>
<pb n="KR4h0040_SBCK_121-3b"/>
伏念𥚹局至庸孱軀多病暗於機用動渉背馳耻<lb/>
介寵以趋風甘受嗤而擯迹向者起於將廢擢是<lb/>
無聞猥玷綸曹仍參臺職帝言郁穆殊無演暢之<lb/>
工王度清夷深積優游之幸自惟竊吹固極常涯<lb/>
矧乃金馬蘭臺名儒舊徳榮滯者過半零落者寔<lb/>
繁孰謂鯫生更希殊進誠以衰門積亹諸寡食貧<lb/>
嚴助豈厭於直廬郗愔願補於逺郡乘穰守之方<lb/>
闋荷堯聪之俯從聚庇本宗才罹嵗籥豈期優詔<lb/>
移處近藩獲依仁者之鄰實出非常之契適將叙<lb/>
欵俄辱誨凾披贈錦之英詞徒知誘進示巽牀之<lb/>
<pb n="KR4h0040_SBCK_121-4a"/>
謙㫖殊匪為儀欣悚交懐銘藏奚克<lb/>
　　　　賀舒州李相公啓　夏　竦<lb/>
伏審肅膺鴻沛起殿大藩伏惟慶慰恭以某官沉<lb/>
正秉彛清和懿徳經三聖之變紬繹惟深貫萬物<lb/>
之儀臣隣有翼曩属先朝違𥙿臣黨興姦密嘯群<lb/>
邪隂窺時柄允繄哲輔克殄凶謀防檢未萌澄綜<lb/>
多辟虹氣由是霽止霄塗為之密清精貫三辰賴<lb/>
深百辟終以洽聞飛語引去上司傳致深文越處<lb/>
遐裔孤節彌諒髙揖自冲㨿榮悴之交人言無間<lb/>
失左右之手國體幾虧大號既明巨慝咸露狐䑕<lb/>
<pb n="KR4h0040_SBCK_121-4b"/>
失其深穴豺虎食於譛人協氣雲翔皇朝電照澄<lb/>
洗司制延即舊臣眷惟㐮賛之賢首𬒳優深之渥<lb/>
慰藉良厚毗倚增隆袁安涕洟念深于王室謝傅<lb/>
憂樂望結於蒼生雖暫假於鎮臨必坐階於密勿<lb/>
至公来復有識相歡薦紳攅耳以聆風斯文聫冊<lb/>
而刋羙洪惟髙範絶出常均某恪守郡條欽聞朝<lb/>
渙不獲拜伏車下奔走道周但私慶於單危将永<lb/>
歸於埏鑄<lb/>
　　　　免奉使啓　夏　竦<lb/>
比膺使指往奉歡盟選授至艱道塗差近况多侑<lb/>
<pb n="KR4h0040_SBCK_121-5a"/>
幣寔濟空拳然念頃嵗先人沒於行陣春初母氏<lb/>
始棄孤遺義不戴天難下單于之拜哀深陟屺忍<lb/>
聞禁佅之音車府露章槐庭泣血王姬築館接仇<lb/>
之禮既嫌曾子回車勝母之遊遂輟荷兩宫之大<lb/>
庇戴三事之昌言退安四壁之貧如獲萬金之賜<lb/>
某官力持名教素奬孤寒屬商利於摘山闕言心<lb/>
於奏記何圖驛置先墜書筠俯哀蹈義之心不辱<lb/>
資忠之訓永惟佩服何但銘藏<lb/>
　　　　荅胡秀才啓　歐陽　脩<lb/>
竊以考行選賢故人皆脩徳而自厚論材較藝則<lb/>
<pb n="KR4h0040_SBCK_121-5b"/>
下或衒已而忘亷誠誘養之道殊致進趨之勢異<lb/>
寖乆之俗益薄惡而可嗟習見為常遂安恬而不<lb/>
怪伏以秀才學優墳史詞富文章能力行以自強<lb/>
方韞藏而待賈豈期誤舉遂爾遺材惟賢食之不<lb/>
家顧良時之難得譬夫餓者雖耻嗟来因而無言<lb/>
亦將不及既一慙之不忍遂兩訟以交興逮乎究<lb/>
窮果自明白矧朝廷之選士惟寒俊之是先雖爾<lb/>
初屯理將後得必也涖官學古為政臨民當獄訟<lb/>
而平心視斯為戒利公家而忘已効以必争苟終<lb/>
身之不回雖一眚之何患如此則圭璧之玷猶或<lb/>
<pb n="KR4h0040_SBCK_121-6a"/>
可磨日月之更其將皆仰至於較定能否明辨是<lb/>
非形長者豈度之私貌妍者非鍳之惠但慚淺識<lb/>
惟竭至公漁者讓泉思古人而莫見私門受謝亦<lb/>
鄙志之不為<lb/>
　　　　謝館職啓　歐陽　脩<lb/>
受命之始榮懼交并伏以國家悉聚天下之書上<lb/>
自文籍之初六經傳記百家之說翰林子墨之文<lb/>
章下至卜醫禁呪神仙黄老浮圖異域之言靡所<lb/>
不有號為書林又擇聦明俊乂之臣以遊其間因<lb/>
其校讎得以考閲使知天地事物古今治亂九州<lb/>
<pb n="KR4h0040_SBCK_121-6b"/>
四海幽荒隠怪之說無所不通名曰學士一日天<lb/>
子闕左右之人思宏慱之彦出賛明命入承顧問<lb/>
遂登宰輔以釐百工一有取焉多從此出所以平<lb/>
居優游素服其業館以禁署食於大官詩菁莪之<lb/>
育人才易鼎飪之養賢者凡在兹選得非茂歟然<lb/>
而廪重職閑則未免尸禄官無吏責則可容幸人<lb/>
若脩者以寒陋之姿被文藝之舉自初營職已與<lb/>
書筵於時上有鴻儒侍從之才下多群賢論撰之<lb/>
衆而脩方被罪譴竄之荆蠻流離五年赦宥三徙<lb/>
山川䟦履風波霧毒凡萬四千里而後至于京師<lb/>
<pb n="KR4h0040_SBCK_121-7a"/>
其奔走之役憂思之勞形意俱衰豈暇舊學比其<lb/>
来復書已垂成遂因衆功豈有微效奏御之日鳬<lb/>
鴈而前例䝉褒嘉正以職秩雖因時而幸㑹實有<lb/>
靦於面顔此盖伏遇某官柱石之功佐佑明主鈞<lb/>
衡之任進退百官方疇衆勞不忍獨弃遂令忝冐<lb/>
出自生成在於顓愚何以論報雖未能著見徳業<lb/>
以稱君子教育之仁猶可以作為歌詩稱頌聖朝<lb/>
功化之羙過此以往未知所裁<lb/>
　　　　與晏相公書　歐陽　脩<lb/>
伏念曩者相公始掌貢舉脩以進士而被選掄及<lb/>
<pb n="KR4h0040_SBCK_121-7b"/>
當鈞衡又以諫官而䝉奬擢出門館不為不舊受<lb/>
恩知不為不深然而足迹不及於賔階書問不通<lb/>
於執事豈非飄流之質愈逺而彌疎孤拙之心易<lb/>
危而多畏動常得咎舉輙累人故於退藏非止自<lb/>
便今者偶因天幸得請郡符問遺老之所思流風<lb/>
未逺瞻大邦之為殿接壤相交因得自伸懇悃之<lb/>
誠庶幾少贖曠怠之責伏惟相公朝廷元老學者<lb/>
宗師尚屈藩宣行膺圖任伏惟上為邦國倍保寢<lb/>
興企望旄麾無任激切<lb/>
　　　　回文侍中啓　歐陽　脩<lb/>
<pb n="KR4h0040_SBCK_121-8a"/>
竊承顯奉制恩荐膺寵拜伏惟驩慶恭惟太師侍<lb/>
中噐深宏逹業茂經綸弛張文武之才出入將相<lb/>
之任而日者来覲冕旒之邃喜聞履舄之聲從容<lb/>
語言固多仁者之利體貌耆哲是惟　先帝之臣<lb/>
冝加異數之優以為一面之重雖方勞於憂顧籍<lb/>
有素之威名然而患輕四支不足爬搔於蟣虱坐<lb/>
制萬里理當根本於朝廷即期廊廟之来歸始慰<lb/>
士夫之素望過蒙謙抑曲示誨言趨賔戺以無由<lb/>
積感悰而徒切<lb/>
　　　　囬諌院傅龍圖攀違書　歐陽　脩<lb/>
<pb n="KR4h0040_SBCK_121-8b"/>
脩猥以非才乆竊重任報効初無於毫髪怨仇已<lb/>
積於丘山近䝉<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>思曲狥誠請與之近郡俾養衰<lb/>
年荷聖主之保全賴公朝之議論俾獲奉身而退<lb/>
方懐去徳之思諫院龍圖舍人深閔孤危特迂誨<lb/>
翰意愛勤甚有踰平時風義凛然可激薄俗仰止<lb/>
門仞莫遑叙違銘之肌膚永以佩賜瞻依之懇敷<lb/>
道奚周<lb/>
　　　　潁州通判揚虞部書　歐陽　脩<lb/>
脩啓兹者赴郡假塗乆留賔次過承眷與日接宴<lb/>
言遽此睽違實增感戀但以柅車之始視職方初<lb/>
<pb n="KR4h0040_SBCK_121-9a"/>
雖云陋邦粗有人事加以大暑遂成病軀旦夕之<lb/>
間方思布欵急遽之至先以惠音且承别來福履<lb/>
清勝脩以衰朽得以退藏如夙昔之所聞皆少過<lb/>
於其實惟寂寞之為樂須漸乆而益佳餘非悉談<lb/>
更冀多愛<lb/>
　　　　回寳文吕内翰啓　歐陽　脩<lb/>
兹者伏承寳文内翰被召禁林陞華内閣仰惟道<lb/>
徳名望之老乆淹言語侍從之流以望之之忠誠<lb/>
兼孔光之謹密豈止典謨潤色朝廷遂變於斯文<lb/>
固以朝夕論思天下獲受其隂賜雖未正秉鈞之<lb/>
<pb n="KR4h0040_SBCK_121-9b"/>
任而姑副側席之求凡在縉紳皆同慶抃况於庸<lb/>
鄙最荷知憐而多病早衰思乞骸而已乆因閑成<lb/>
懶顧與世而益疎豈無嚮慕之私殊缺寢興之問<lb/>
敢期惠眷先辱誨言世路多虞方歎風波之惡嵗<lb/>
寒已甚始知松柏之心感慰之深敷陳奚既清霜<lb/>
戒候内直方嚴惟兾珍調以符瞻詠<lb/>
　　　　賀吕相公兼樞宻啓　宋　祁<lb/>
伏承光膺朝制兼揔天樞伏惟慶慰竊以三公之<lb/>
尊古無不統五代多故職乃有歸别咨邇臣以本<lb/>
兵柄部分諸將直出於禁中參决其兵不關於公<lb/>
<pb n="KR4h0040_SBCK_121-10a"/>
府承流寖失革弊在權惟時宗工克對明命某官<lb/>
世基厚徳天畀大猷熈載之勞則歌於六府三事<lb/>
寵任之美則詠於崧髙烝民恊濟聖功丕冠皇極<lb/>
然徳有重儆運無常安遼種寒盟羗酋盗塞保障<lb/>
四鄙未使窮追調發千金不無煩費上意尤注時<lb/>
柄難分果屈上公臨判中務擇清明之便日布焜<lb/>
煌之冊書百辟歡聞多方抃惬方且坐料脆敵隂<lb/>
伐詭謀案邊吏之瑣甚精轉關中之漕相繼漢皇<lb/>
萬里决無不見之明曲逆六竒遂倚先㡬之勝奮<lb/>
庸有待訂羙無倫某適綰州章方遥謁舍詔文布<lb/>
<pb n="KR4h0040_SBCK_121-10b"/>
下私慶叢矜<lb/>
　　　　賀吕待制啓　宋　祁<lb/>
伏承祗膺召節將造昕朝詔目疾騰士倫交抃恭<lb/>
以某官雖舊挺世自髙使煩而能與聖胥㑹河朔<lb/>
艱食縣官乏財首膺僉求大經用度游刃於肯綮<lb/>
之地遺秉於滅裂之餘勤勞三年兵以足食殿最<lb/>
百吏察不過條見效者明清議惟允用虚前席之<lb/>
待趋竚追鋒之還至于邉保盈虚士夫臧否料敵<lb/>
人有以進退繫今日所以安危必為上言以救時<lb/>
弊然後徐副民望安歩台階再世司徒紹鄭人之<lb/>
<pb n="KR4h0040_SBCK_121-11a"/>
人之前羙一門宰相匪衛公之獨賢祁素接游從<lb/>
乆棲䕃映側聞稱促隂禱延登慎夏有初舍祥惟<lb/>
競<lb/>
　　　　定州謝到任上兩府啓　宋　祁<lb/>
仰對明緍俯循華組地由邉重帥以儒榮任不值<lb/>
能顔無容愧竊念祁短謀腐學病質衰年自應力<lb/>
於藝文不應強以軍旅比者承乏真定臨制中權<lb/>
率職半朞無治言狀方襆被以須去俄假節而益<lb/>
遷進領慱陵深控幽朔營屯孴集亭鄣蟬聨列属<lb/>
九州有宜得便於事裒衆十萬無日不討於師號<lb/>
<pb n="KR4h0040_SBCK_121-11b"/>
為劇藩當待賢牧寕兹鯫懦再忝僉俞伏以某官<lb/>
明惣庶官輔興邦縡廣十取五之路収百有一之<lb/>
長謂愚可矜雖拙猶用遂俾文吏超攝元戎所賴<lb/>
虜運百年天聲萬里戍餘臥鼓之息城無早闔之<lb/>
虞操箠可制豪桀之驕持薄可期租賦之入倚國<lb/>
為重積日效勤不然巢林一枝素省身而斂分假<lb/>
令人竹萬箇甘贖罪於曠官埏冶不私帡幪知所<lb/>
　　　　賀參政侍郎啓　宋　祁<lb/>
伏審光奉制書進知機務伏惟慶慰恭以某官函<lb/>
徳之厚剛中而明旅力四方寅亮丕績邦被風教<lb/>
<pb n="KR4h0040_SBCK_121-12a"/>
用飭民瞻天賜耆明俾輔王室果咨魁壘之彦入<lb/>
佐調爕之宜追鋒疾驅前席延拜掲日當午物無<lb/>
斜隂推雲崇朝澤有餘潤赫蹏行下薦笏歡聞祁<lb/>
方守塞防側聆恩冊振褠私喜詣府莫諧<lb/>
　　　　鎮府謝兩府啓　宋　祁<lb/>
常山劇部全趙故封地聨六州身擁三綬任踰于<lb/>
分榮不償慙伏念祁為術空單禀生尫怯叨華禁<lb/>
署謬籍經筵惟孤拙以自持無游說而為助年將<lb/>
壮邁疾引衰来遂丐外除冀逃多悔國有賢翰朝<lb/>
無廢人料自閑州受以戎閫因過都而俾謁縁重<lb/>
<pb n="KR4h0040_SBCK_121-12b"/>
帥而許遷敢留于行已踐而職此盖伏䝉某官助<lb/>
邦善育為上亟言齒擢誤加庸底思報竊以河朔<lb/>
之地天下勁兵分四帥臣皆一都㑹然而狃承平<lb/>
之習訓練弗精因流饉之餘廪帑常乏馬不充士<lb/>
官靡值才幕府欲仰給之饒度支辭經用之窘交<lb/>
相為患未知所圖伏惟廟謀深體邉務峙隄于未<lb/>
潰之日投藥於可療之初誓當悉心稍期集事守<lb/>
符云始趨府方賖託庇髙明叩衿危戀<lb/>
　　　　賀司空吕相公啓　李　淑<lb/>
伏審顯奉制書進開公府馳郵旁告望履胥歡恭<lb/>
<pb n="KR4h0040_SBCK_121-13a"/>
惟某官直徳閎材懿文淵識感㑹明聖奮庸宰衡<lb/>
陟降三階綢繆四近扶掖於帷墻之近啓發<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>謨<lb/>
爕熙於鼎飪之和揉正皇度基於忠直而其用若<lb/>
晦發為經綸而迭使不煩士鍳攸歸王室是賴固<lb/>
已功輝當世名髙古人自兵祲之騷邉属廟謀之<lb/>
待畫舉圭趣召則民識所從斫案定疑則師有必<lb/>
克矯前違而不伐制勝策以無遺帝眷攸先恩章<lb/>
果沛諗於輿誦以合賢期在昔揆路之升及此嵗<lb/>
陽之變若時拜衮未曰疇勲姑以遵漢傑之竒成<lb/>
遲周時之凱入諏王體以為急非私抃之敢謡埽<lb/>
<pb n="KR4h0040_SBCK_121-13b"/>
門之餘䕃宇知庇限有印章之繫莫遑賔館之趍<lb/>
企戀忻翹叢集丹悃<lb/>
　　　　知陳州謝上啓　張　方平<lb/>
大皡之墟肇自上皇之世有媯之後爰開盛徳之<lb/>
封承京師首善之流實勲舊均勞之地祗膺朝命<lb/>
濫領藩麾伏念方平平世為脩散財乏用荐更臺<lb/>
閣之要乆司戸牖之嚴海鳥暫留亦受太牢之饗<lb/>
風簫忽過豈諧雅奏之和頃觧郡章獲歸里社冀<lb/>
安末節遂以窮年攝迹閑曹分從於病廢長民近<lb/>
輔復被於詔除此盖某官秉國治均賛時化育亮<lb/>
<pb n="KR4h0040_SBCK_121-14a"/>
采通於百志爕友周於萬微大道甚夷至誠斯格<lb/>
敢不仰䖍存録自力衰疲更礪鈆刀聊施於一割<lb/>
所憂駑乗難効於長驅<lb/>
　　　　上鄭資政啓　劉　敞<lb/>
邈逺符光亟遷嵗籥睎虹蜺之隆燿渇江漢之清<lb/>
流心如旌搖訉將兩絶伏惟坐鎮南國翕寕純禧<lb/>
恭以某官禀靈山川為世梁棟邁一徳以齊俗含<lb/>
至誠而協中往者董正武經毗參公鉉折衝出於<lb/>
樽俎威令被乎夷戎茂功越成優詔均逸雖帝堯<lb/>
四嶽之任下統諸侯而姫旦九罭之詩咸思衮服<lb/>
<pb n="KR4h0040_SBCK_121-14b"/>
矧惟注意固亦匪朝敞闇於知人幸守兹土誠陶<lb/>
鈞之逺及趋棨㦸而無縁仰冀上為廟朝益綏福<lb/>
祉<lb/>
　　　　知永興軍謝兩府啓　劉　敞<lb/>
雍州上腴見稱前史秦地四塞實雄諸候至於人<lb/>
物車甲之饒風聲謠俗之盛擇守未易得人為難<lb/>
豈有抱空疎之姿守樸陋之學材不洎衆智非過<lb/>
庸擢從講闈假以威節兼四千石之重連數十城<lb/>
之封自視缺然曷以稱此此盖伏遇某官専運鈞<lb/>
之化隆作厦之功至和平分群力並用不愛美錦<lb/>
<pb n="KR4h0040_SBCK_121-15a"/>
曲從庇身之求申錫介圭略比元候之舊盖觀國<lb/>
者以處逺為累事君者以居中為榮揆能苟微冐<lb/>
寵思過固當勵㫁㫁之節立優優之風庶幾所長<lb/>
尚有云補下塞䜛慝之口上答甄鎔之私<lb/>
　　　　上郭侍郎啓　王　安石<lb/>
伏蒙過采浮議使承乏官借寵則榮循涯而懼願<lb/>
留平聴得究下情頑疏之人滯固於事席先子之<lb/>
緒業玷太常之䓁名備位于兹歴年無状安全者<lb/>
幸廢去乃冝何言誤知欲觀小試審處私計追維<lb/>
舊聞不越俎以代庖盖言有守未操刀而使割可<lb/>
<pb n="KR4h0040_SBCK_121-15b"/>
必無傷輙敢用是固辭誠願易而他使依違王事<lb/>
雖名理之未安妄冐人知亦生平之不欲髙明在<lb/>
上悃愊發中臨啓怔忪果於得請<lb/>
　　　　謝王司封啓　王　安石<lb/>
伏念安石孤窮之人少失所恃雖勉心竭力求以<lb/>
合於古人而固陋顓蒙動輙乖於時變以此而遊<lb/>
於世未甞見恕於人而自趍走下風習聞餘教慰<lb/>
藉之禮稱揚之私忤嚴顔而不加犯上之誅拂盛<lb/>
指而更以首公為是書文報答騎從見臨不以先<lb/>
進略後生不以上官卑下吏以至其去重煩送将<lb/>
<pb n="KR4h0040_SBCK_121-16a"/>
又賙其行使不留滯爰初就職甫爾踰旬乖離雖<lb/>
新感戀殊甚伏惟順節自夀副人所瞻<lb/>
　　　　謝提刑啓　王　安石<lb/>
叨備一官甫更三嵗不時罷廢實賴全安遭值使<lb/>
車按臨州郡頗望風而震恐將投劾以去歸敢圖<lb/>
髙明見遇優過載衘盛徳尤激下情違離尚新企<lb/>
仰殊甚茂惟賢雋善迓福祥固有神明隂来輔相<lb/>
褒陞之寵倚立以須伏惟為上自頤副人所望<lb/>
　　　　上韓太尉先狀　王　安石<lb/>
昔者幸以鄙身託於盛府無簿才以參籌筴之用<lb/>
<pb n="KR4h0040_SBCK_121-16b"/>
有䟽節以累含容之寛乆而再惟滋以自愧伏惟<lb/>
某官憂國愛君之操仁民恤物之方賔禮賢豪包<lb/>
收疪賤盖甞沐浴於餘澤而且歌舞於下風孰云<lb/>
去離遂曰䟽斥徒以地殊南北勢隔卑尊小夫竿<lb/>
牘之勤不足自効幕府文書之聚或以為煩方隨<lb/>
傳車得望歩履固願階縁於疇昔無因鑚仰於緒<lb/>
餘敢圖髙明先賜勞来貴以下賤不矜其行之疪<lb/>
賢而容愚不誅其禮之曠夫惟昔之有道皆慎所<lb/>
以與人欲示其自養之汚隆必觀其所遇之能否<lb/>
深慙固陋有玷奬成將次郊闗即趍墻屏其為感<lb/>
<pb n="KR4h0040_SBCK_121-17a"/>
喜豈易談言<lb/>
　　　　知常州上監司啓　王　安石<lb/>
蒙恩寛𥙿得郡便安諏日造官以身受察竊念安<lb/>
石鄙陋之質拙踈於時聞先子之緒餘慕古人之<lb/>
名節黾勉仕宦聊盡為貧之謀苟簡嵗時亦預在<lb/>
庭之数来佐郡牧甫更二年数求州符就更畿縣<lb/>
顧神明之罷耗當事役之浩穰慙得其宜辭得所<lb/>
欲未遂一身之賤猥分千里之憂荷覆露之生成<lb/>
出雋賢之撫按竊惟幸㑹良用震驚惟此陋邦近<lb/>
更數守吏卒困將迎之密里閭苦聴㫁之煩自非<lb/>
<pb n="KR4h0040_SBCK_121-17b"/>
函容少賜優假緩日月之效使教條之頒則何以<lb/>
上稱督臨下寛凋瘵伏惟某官逄亨嘉之㑹奮將<lb/>
明之材簡在清衷乆於煩使體愛養元元之意樂<lb/>
扶持㫁㫁之能庶幾始終得出芘賴未期望履尤<lb/>
切馳情願順節宣以需褒寵<lb/>
　　　　賀韓魏公啓　王　安石<lb/>
伏審判府司徒侍中寵辭上宰歸榮故鄉兼兩鎮<lb/>
之節麾備三公之典䇿貴極富溢而無亢滿之累<lb/>
名遂身退而有褒加之崇在於觀瞻孰不慶羡伏<lb/>
惟某官受天秀氣為世元龜誠節表於當時徳望<lb/>
<pb n="KR4h0040_SBCK_121-18a"/>
冠乎近代典司密㧾命攬中權毁譽幾至於萬端<lb/>
夷險常持於一意故四海以公之用捨一時為國<lb/>
之安危越執鴻樞遂躋元輔以人才未用為大耻<lb/>
以國本不建為深憂言衆人之所未甞任大臣之<lb/>
所不敢及臻變故果有成功　英宗以哀疾荒迷<lb/>
慈聖以謙冲退託内揆百官之衆外當萬事之微<lb/>
國無危疑人以静一周勃霍光之於漢能定策而<lb/>
終以致疑姚崇宋璟之於唐善致理而未甞遭變<lb/>
記在舊史號為元功未有獨運廟堂再安社稷弼<lb/>
亮三世敉寕四方崛然在諸公之先煥乎如今日<lb/>
<pb n="KR4h0040_SBCK_121-18b"/>
之懿若夫進退之當於義出處之適其時以彼相<lb/>
方又為特美安石乆於芘賴實預甄收職在近臣<lb/>
欲致盡規之義世當大有更懐下比之嫌用自絶<lb/>
於髙閎非敢忘於舊徳逖聞新命竊仰下風<lb/>
　　　　賀致政趙少保啓　王　安石<lb/>
竊審抗言辭寵得謝歸榮繇西省諌諍之官序東<lb/>
宫師保之位殿廷鳴玉尚仍前日之班里舍揮金<lb/>
甫遂髙年之樂伏惟慶慰資政少保昭懋賢業寅<lb/>
亮聖時伯夷之直惟清仲山之明且哲所居之名<lb/>
赫赫豈獨後思爾曕之節巖巖方當上輔遂從雅<lb/>
<pb n="KR4h0040_SBCK_121-19a"/>
志實激貪風未即披陳徒深欽仰<lb/>
　　　　賀致政楊侍讀啓　王　安石<lb/>
伏審得謝中楹戒歸下國孔戣致仕議臣雖願其<lb/>
留踈廣乞身觀者固榮其去丁時翕赩取道阻長<lb/>
繄盛徳之可師冝明神之實相茂惟興止休有福<lb/>
祥伏惟某官逢辰清明取位通顯義勇不挫忠精<lb/>
無疪登備諫工甞已告嘉猷于后奉將使節則必<lb/>
下膏澤于民義儀朝凛凛侍從功名之美既耀<lb/>
于將来智略之閎猶嗟于不試引年去位循禮得<lb/>
中唯其養恬有以鎮薄安石望塵非數見器則深<lb/>
<pb n="KR4h0040_SBCK_121-19b"/>
竊冐上官之大知唯所不欲推揚後進之美意云<lb/>
何敢忘備位于兹仰髙無止<lb/>
　　　　謝髙麗國王啓　王　安石<lb/>
伏以副疆阻闊覯上無階道義流聞瞻言有素使<lb/>
旃及國贄寳在庭逮以好音申之嘉惠眷存即厚<lb/>
慰感實深恭惟大王膺保徳名踐脩猷訓纂榮懐<lb/>
之舊服襲夀豈之多祥冀順節宣深綏福履有少<lb/>
儀物具如别牋<lb/>
　　　　謝知制誥啟　王　珪<lb/>
載右史之筆初冐於清光典四禁之文遽更於近<lb/>
<pb n="KR4h0040_SBCK_121-20a"/>
職寵非材稱幸出意涯竊思帝廟堂之尊冨家國<lb/>
之盛而能鼓舞天下之動神明天下之幾非典謨<lb/>
文章號令風采恐未易講寥廓之治追醇醲之風<lb/>
盖在古二帝之遺書而大訓之所基本在天太微<lb/>
之西掖而元命之所淵微有如起兩都之隆致開<lb/>
元之懋其間詔書之始下政事之所施固多髙文<lb/>
大冊之傳嘉謀讜議之益使王言温潤而主澤汪<lb/>
洋當時得人後世載美有赫昌㑹於皇彌文上有<lb/>
帷幄宗工鉅臣以經綸風化之源下有蘭臺鴻儒<lb/>
碩學以剴靡精祲之際况名命之所出而禁嚴之<lb/>
<pb n="KR4h0040_SBCK_121-20b"/>
所司匪肩異倫實㸃華序如珪者姿禀沉霿噐能<lb/>
枵疎學承之迂闇於古今治亂之適識滯於用藐<lb/>
無賢知馳騁之竒偶濫偕於計文幾躐先於辭級<lb/>
徃禆劇治趣駕屏星之車還預雋遊誤對髙門之<lb/>
地未及承明之饜已攖司會之繁一渉丹墀得識<lb/>
天子之能事東持紫槖媿云史臣之多聞敢意睠<lb/>
奬之靡遺乃擢瑣凉于非次給北宫之禮才奉試<lb/>
言之榮荅淮南之章俄参視草之寵重念去書林<lb/>
之直有先人手澤之存即綸闈之趍仍伯氏詔文<lb/>
之舊豈容单陋寖竊髙華兹盖伏㑹某官以材猷<lb/>
<pb n="KR4h0040_SBCK_121-21a"/>
粹純覧文雅之望以風誼髙博主名教之歸啓廸<lb/>
當世之事功樂育四海之豪畯如大庭之旅萬玉<lb/>
不以珷玞而即捐如匠石之區衆材不以楩楠而<lb/>
後巧致繆兹舉以矜无庸敢不佩飭訓辭參祈躰<lb/>
論矯其一切之習策所未至之難慎漢制之頌期<lb/>
盡追於三代揚堯言之善使益誦於四方或犬馬<lb/>
未衰冀㳙塵有𥙷庶切君恩之報敢忘已日之私<lb/>
愚心區區未識所措<lb/>
　　　　謝相府啓　蘇　洵<lb/>
朝廷之士進而不知休山林之士退而不知反二<lb/>
<pb n="KR4h0040_SBCK_121-21b"/>
者交譏於世學者莫獲其中洵㓜而讀書固有意<lb/>
於從宦壯而不仕豈為異以矯人上之則有制䇿<lb/>
誘之於前下之則有進士驅之於後常以措意晚<lb/>
而自慙盖人未之知而自衒以求用世未之信而<lb/>
有望於効官仰而就之良亦難矣以為欲求於无<lb/>
辱莫若退聴之自然有田一㕓足以為養行年五<lb/>
十復將何為不意貧賤之姓名偶自徹聞于朝野<lb/>
向承再命以就試固以大異其本心且召試而審<lb/>
觀其才則上之人猶未信其可用未信而有求於<lb/>
上則洵之意以為近於強人遂以再辭亦既獲命<lb/>
<pb n="KR4h0040_SBCK_121-22a"/>
以匹夫之賤而必行其私意豈王命之寵而敢望<lb/>
其曲加昨承詔恩被以休寵退而自顧愧其无勞<lb/>
此盖昭文相公左右元君舒慘百辟徳澤所暢威<lb/>
刑所加不暘而熙不寒而慄顧惟無似或謂可收<lb/>
不忍棄之於庶人亦使與列於一命上以慰夫天<lb/>
下賢俊之望下以觧其終身飢寒之憂仰惟此恩<lb/>
孰可為報昔者孟子不願召見而孔子不辭小官<lb/>
夫欲正其所由得之之名是以謹其所以取之之<lb/>
故盖孟子不為矯孔子不為卑苟窮其心則各有<lb/>
說雖自知其不肖常願附其下風區區之心惟所<lb/>
<pb n="KR4h0040_SBCK_121-22b"/>
裁擇<lb/>
　　　　賀歐陽樞宻啓　蘇　洵<lb/>
伏審光奉帝詔入持國樞士民讙譁朝野響動共<lb/>
惟　國家所以設樞宻之任乃是天下未能忘威<lb/>
武之防雖號百嵗之承平未甞一日而無事兵不<lb/>
可<hi>職去</hi>為最難任文教則損國威専武事則害民政<lb/>
伏自近嵗屢更大臣皆由省府而来以荅勲勞之<lb/>
舊一歴二府遂超百官既無跂足之求僅若息肩<lb/>
之所自聞此命欣賀實深盖因物議之所歸以慰<lb/>
民心之大望伏惟某官一時之傑舉代所推經世<lb/>
<pb n="KR4h0040_SBCK_121-23a"/>
之文服膺已乆致君之略至老不衰顧惟平昔起<lb/>
於小官曷甞須㬰忘於當世以為天下之未大治<lb/>
盖自賢者之在下風自今而言夫復何難願因千<lb/>
載之遇一新四海之瞻洵受恩至深為喜宜倍甞<lb/>
謂未死之際无由知王道之大行不意臨老之年<lb/>
猶及見君子之得位阻以在外闕於至門仰祈髙<lb/>
明俯賜亮察<lb/>
　　　　通倅謝兩府啓　姚　闢<lb/>
書局備貟僅逃於譴謫海濱貳政寔賴於奬提脱<lb/>
去塵埃奔走之勞遂獲清閑風土之樂養親有𥙿<lb/>
<pb n="KR4h0040_SBCK_121-23b"/>
處分亦冝伏念闢學不知方才非適用甞欲慕古<lb/>
人之節故窮逹去就之粗明不能當世俗之心故<lb/>
毁譽是非之相半向縁一第偶竊小官區區於米<lb/>
塩簿書之間无所增益於舊學碌碌於䋲墨法制<lb/>
之下固已䘮失其本心適丁　先帝之御圖閔悼<lb/>
太常之廢禮謂所職者因縁而無責故其書皆顛<lb/>
錯而不完嵗時凡欲按行聴於胥吏之所舉朝廷<lb/>
將大興作詰之有司而莫知以國家文物憲章之<lb/>
盛儀而君后祭祠燕享之大法逺則迹商周之故<lb/>
事近則追漢唐之遺風或革或因有損有益苟至<lb/>
<pb n="KR4h0040_SBCK_121-24a"/>
於殘脱而不考將何以依據而奉行求其本末之<lb/>
並存莫若簡編之備具俾有定責遂立别資顧惟<lb/>
不才輙亦被選然而案牘繁多而義皆無統紀綱<lb/>
踈略而事莫得詳夫以鄙陋不學之資而當纂述<lb/>
所難之任勉焉或局浩乎無涯磨精畢力者五年<lb/>
補闕收殘者百卷雖未足發揚休美大　本朝制<lb/>
作之方亦聊以綴緝緒餘備来者考求之用然不<lb/>
能秉義以攸處保職而自安頃因天變之来妄以<lb/>
芻言之貢擊排所至徒有愛君之苦心忌諱不知<lb/>
殆匪謀身之良術幸賴　主上寛仁之厚明公保<lb/>
<pb n="KR4h0040_SBCK_121-24b"/>
</p>
<p>
</p>
  </div>
</body>
</text>
</TEI>
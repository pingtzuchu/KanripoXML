<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_128-1a"/>
皇朝文鑑卷第一百二十八<lb/>
　對問<lb/>
　　　應責　栁　開<lb/>
　　　答客問　尹　源<lb/>
　　　諭客　劉　敞<lb/>
　　　反求齊對　謝　逸<lb/>
　移文<lb/>
　　　三山移文　宋　白<lb/>
　　　跛奚移文　黄　庭堅<lb/>
　連珠<lb/>
<pb n="KR4h0040_SBCK_128-1b"/>
　　　連珠二首　徐　鉉<lb/>
　　　連珠一首　晏　殊<lb/>
　　　連珠一首　宋　庠<lb/>
　　　連珠一首　劉　攽<lb/>
　　　　應責　栁　開<lb/>
或責曰子處今之世好古文與古人之道其不思<lb/>
乎苟思之則子胡能食乎粟衣乎帛安于衆哉衆<lb/>
人所鄙賤之子猶貴尚之孰從子之化也忽焉将<lb/>
見子窮餓而死矣栁子應之曰於乎天生徳于人<lb/>
聖賢異代而同出其出之也豈以汲汲于富貴私<lb/>
<pb n="KR4h0040_SBCK_128-2a"/>
豐于已之身也将以區區于仁義公行乎古之道<lb/>
也已身之不足道之足何患乎不足道之不足身<lb/>
之足則孰與足今之世與古之世同矣今之人與<lb/>
古之人亦同矣古之教民以道徳仁義今之教亦<lb/>
以道徳仁義是今與古胡有異哉古之教民者得<lb/>
其位則以言化之是得其言也衆從之矣不得其<lb/>
位則以書于後傳授其人俾知聖人之道易行尊<lb/>
君敬長孝乎父慈乎子大哉斯道也非吾一人之<lb/>
私者也天下之至公者也是吾行之豈有過哉且<lb/>
吾今栖栖草野位不及身将已言化于人胡　于<lb/>
<pb n="KR4h0040_SBCK_128-2b"/>
吾矣故吾有書自廣亦将以傳授于人也子責我<lb/>
以好古文子之言何謂為古文古文者非在辭澁<lb/>
言苦使人難誦讀之在于古其理髙其意隨言短<lb/>
長應變作制同古人之行事是謂古文也子不能<lb/>
味吾書取吾意今而視之今而誦之不以古道觀<lb/>
吾心不以古道觀吾志吾文無過矣吾若從世之<lb/>
文也安可垂教于民哉亦自愧于心矣欲行古人<lb/>
之道反類今人之文譬乎㳺于海者乘之以驥可<lb/>
乎哉苟不可則吾從于古文吾以此道化于民若<lb/>
鳴金石于宫中衆且曰絲竹之音也則以金石而<lb/>
<pb n="KR4h0040_SBCK_128-3a"/>
聴之矣食乎粟衣乎帛何不能扵衆哉苟不從于<lb/>
吾非吾不幸也是衆人之不幸也吾非以衆人之<lb/>
不幸易吾之幸乎縱吾窮餓而死死則死矣吾之<lb/>
道豈能窮餓而死之哉吾之道孔子孟軻楊雄韓<lb/>
愈之道吾之文孔子孟軻揚雄韓愈之文也子不<lb/>
思其言而妄責于我責于我也即可矣責于吾之<lb/>
文吾之道也即子為我罪人乎<lb/>
　　　　答客問　尹　源<lb/>
客謂予曰敢問人臣不忠孰為大曰無過為大客<lb/>
曰過之為言失中之謂也為臣有是則悖于事而<lb/>
<pb n="KR4h0040_SBCK_128-3b"/>
害于治君子善于無過而子以為不忠惑矣曰余<lb/>
所謂無過者非果能無過衆人不以為過無跡可<lb/>
攻也何則自古人臣為不忠者未有不外示畏謹<lb/>
循法度而能固其寵久其權以遂其邪者内則為<lb/>
宰相為卿大夫不敢主天下事與進賢退不肖曰<lb/>
吾知循故事爾専則罪也外則為郡為邑以至亷<lb/>
察一道視政之弊不敢革視民之疾不敢去曰吾<lb/>
知奉法爾違迺辟也若此者不惟時君以為無過<lb/>
天下之人亦以為無過苟終不能辨之使内外相<lb/>
濟以成其俗則國日削民日弊以至大亂而莫之<lb/>
<pb n="KR4h0040_SBCK_128-4a"/>
禦謂之忠可乎忠臣則不然一心公乎天下不以<lb/>
身之安危易其守其行事也或犯上之忌或冐下<lb/>
之謗若此者不惟時君以為過天下之人亦以為<lb/>
過矣苟能辨之使得行其道則國享其利民被其<lb/>
利謂之不忠可乎故忠臣本於愛君奸臣本于愛<lb/>
身未有愛君而先其身愛身而先其君者客曰如<lb/>
子之説仲山甫明哲保身萬石君霍光忠謹無過<lb/>
皆不忠乎曰若數子皆純乎其忠非求無過之名<lb/>
以為巳利故忠臣之過小而必形奸臣之過大而<lb/>
不章世人徒見形者以為過也孔光張禹所以危<lb/>
<pb n="KR4h0040_SBCK_128-4b"/>
漢宗林甫所以祸唐室曰然則人君何以辨之曰<lb/>
捨其迹而責其心術斯得矣<lb/>
　　　　諭客　劉　敞<lb/>
寳元康定之間元昊畔詔書求材謀之士於是言<lb/>
事自薦者甚衆輙下近臣問状髙者除郡從事其<lb/>
次𥙷掾吏且數百人時予方㳺吴中客有相哀者<lb/>
作諭客客謂公是先生曰盖聞賢者不遺利智者<lb/>
不失時因形推勢以事為機是以功勲流于竹帛<lb/>
盛徳載于黎庶歴百世而不衰掩衆人以獨騖此<lb/>
所謂豪傑之士也而先生亦有意于此乎先生曰<lb/>
<pb n="KR4h0040_SBCK_128-5a"/>
何以教之客曰今西兵距境崑崙道絶主上不怡<lb/>
邉有宿甲旃裘之貢不入鍾鼓之娱不勸者于今<lb/>
三年矣是以下求賢之詔開自薦之路搃擥竒俊<lb/>
兼聴天下恩涵于人心義激于肺腑故令下之日<lb/>
坐者泣沾襟卧者涕交頥咸欲奮必死之力蹈難<lb/>
測之機忘山川之苦薄戦伐之危請長纓以繫頸<lb/>
輸家財以濟師拜章者交乎公車獻策者滿乎北<lb/>
闕起徒歩以祈爵由一言以改列此亦遭遇之時<lb/>
變化之契勇辯之辰敵國之勢穣苴所以權軍而<lb/>
西出蘇秦所以掉舌而東逝也今先生乃悄乎如<lb/>
<pb n="KR4h0040_SBCK_128-5b"/>
不知藐乎如不聞名與智寂迹與世淪懐書滿腹<lb/>
不如衆人意者暗于事勢而然乎且夫道期于用<lb/>
不必全潔功期于成不必無辱是以伊尹負鼎伍<lb/>
貟鼓腹百里食牛包胥慟哭乘時因勢犬直細曲<lb/>
崇如丘山炳若執燭今先生乃獨習無用之言守<lb/>
難行之事遺弃諸子専愚六藝井田雖通不可以<lb/>
厚財賦之入鄉飲雖講不可以助軍旅之急羽舞<lb/>
雖文不可以代干㦸之執麻冕雖純不可以更甲<lb/>
冑之襲睢盱拳曲空言少實不可圖進取之益則<lb/>
何不卑論儕俗夜寢夙興馳騁乎孫吴之塲揣摩<lb/>
<pb n="KR4h0040_SBCK_128-6a"/>
乎蘇張之營舌如電流功如雷行威名並建家國<lb/>
兩榮乃反侈陋巷之處甘藜藿之食目無韶曼耳<lb/>
絶金石抱甕而汲不知用力行身若此老且奚益<lb/>
先生曰吁客何貎之壮而語之少何願之大而智<lb/>
之小信難以議道矣雖然不可以不陳也昔者軒<lb/>
有版泉之師尭有丹浦之征舜有三苖之誅啓有<lb/>
扈氏之兵成湯造攻于牧宫文王收績于崇城當<lb/>
此之時覆載侔于天地文明比于日月休恩渗于<lb/>
時雨厲威粲於霜雪跂行喙息罔有不服然且干<lb/>
戈未盡戢弓矢未盡閉小至俘馘大至流血巍巍<lb/>
<pb n="KR4h0040_SBCK_128-6b"/>
之功不為之差减赫赫之號不為之滅裂適足以<lb/>
増其休聲廣其徽烈而已客以謂有損于盛徳邪<lb/>
夫狂童鴟張天奪其魄跳踉顛豗假命頃刻親戚<lb/>
不輔鬼神所殛狗吠其主䑕竊疆場此亦蚩尤三<lb/>
苖何以異哉然而将帥之臣閲扵詩禮介冑之卒<lb/>
奮於貙兕賞未及懸刑未及峻而天下之民億兆<lb/>
之衆固已集矣於是乎虎眄鷹眎龍行雲起譬若<lb/>
挽千石之弩决垂潰之疽引洪流之流沃殆滅之<lb/>
燬曽不移息而可見又何足煩天下之學士主上<lb/>
所以乾乾夕惕勞於求賢通自進之路開愽訪之<lb/>
<pb n="KR4h0040_SBCK_128-7a"/>
門者恐伯髙傅説之流藏於岩野伊尹大師之品<lb/>
逸於屠釣又所以明謙譲之義恭聴卑之操使非<lb/>
常之業與士大夫共有也此乃三王所不及五帝<lb/>
所難行愚陋之人豈能昭見其情哉昔燕欲駿馬<lb/>
乃市朽骨而千里之駒果至越欲勇士乃揖怒蛙<lb/>
而百夫之勇来萃主上亦欲致特達之人是以狂<lb/>
狷者無所咈排觸者無所忌髙爵重禄或富或貴<lb/>
鍳洞乎神明量配乎天地豈以為小醜之未夷羣<lb/>
兇之尚恣哉且夫東漸島夷南及交趾西奄孤竹<lb/>
北越鑿齒受令朝朔齊一車軌雷動風行方百萬<lb/>
<pb n="KR4h0040_SBCK_128-7b"/>
里觀數郡之地元昊之衆曽不若黒子之著靣蟻<lb/>
之循穴而欲以敵國論之固失類矣且客獨不聞<lb/>
宋受命之説乎昔者唐失其御海水横溢寰宇之<lb/>
内分為六七不貢不朝靡所統一於是蠢蠢之氓<lb/>
困於戈鋋積尸為山流血成川糜潰屠剥者盖五<lb/>
十餘年上帝眷之乃命　太祖受禅啓國方行千<lb/>
里猶有殘孽弗率弗祀　太宗平之　真宗成之<lb/>
至于制作之道猶或未遑然亦開籍田封太山禮<lb/>
河汾考百王　皇上率循聖武靡有遺軼而勝殘<lb/>
去殺適底今日是以往者申訪古樂叙正郊配大<lb/>
<pb n="KR4h0040_SBCK_128-8a"/>
定六籍謹敇元㑹欲以就一王之法成必世之期<lb/>
使後嗣遵其矩太常肆其儀參于六經表于萬年<lb/>
澤漏于重溟功陟乎上天還成康之俗儷典謨之<lb/>
篇包弓偃革無得踰焉此學者所以踴躍而鄙儒<lb/>
所以拳拳也何以蘇張于平世孫吴於異類終無<lb/>
益于王道空自絶于聖治客徒笑我暗于事機我<lb/>
亦悲客躁于冨貴而不知制作之義也言未畢客<lb/>
竦而謝曰荒野之人溺于所聞先生幸教之謹受<lb/>
令矣<lb/>
　　　　反求齋對　謝　逸<lb/>
<pb n="KR4h0040_SBCK_128-8b"/>
李子作齋于聼事之北求名于余其名曰反求李<lb/>
子請曰願聞反求之義對曰子不聞楚國之盗者<lb/>
乎楚之盗曰攴貢者行若無迹語若無息踰垣若<lb/>
鳥穴土若䑕居于楚國人無夜不亡其物焉國人<lb/>
心知其貢也而執之無状每亡物必罵曰是必貢<lb/>
也其如不可執何居一日貢語其鄰之子曰椘之<lb/>
盗不為寡矣每亡物必尤貢者也何鄰之子曰子<lb/>
無怒國人尤已也子能為盗故亡物者必尤子子<lb/>
而不為盗其誰尤子哉貢曰是不難也吾且闔户<lb/>
不出矣儻夜有亡物者亦将以尤貢可乎是夜楚<lb/>
<pb n="KR4h0040_SBCK_128-9a"/>
人徹衛釋禁而國中無犬吠之驚君子曰人不可<lb/>
不反求諸已也仁所以愛人者也愛人不親則反<lb/>
諸已曰仁未至也智所以治人者也治人不治則<lb/>
反諸已曰智未至也敬所以禮人者也禮人不答<lb/>
則反諸已曰敬未至也行有不得者不反求諸已<lb/>
而唯人之責則與椘之盗日攘其物而怒人之尤<lb/>
已也何異哉反求之義其在斯乎李子憮然為間<lb/>
曰命之矣李子名紱字明服余表弟也又從余故<lb/>
告之以名齋之義使歸而書諸壁焉<lb/>
　移文<lb/>
<pb n="KR4h0040_SBCK_128-9b"/>
　　　　三山移文　宋　白<lb/>
三山之英十洲之靈排煙拂霧勒移山庭夫以逍<lb/>
遥玄俗之姿縹緲飛仙之状控白鶴于雲末驂青<lb/>
鸞于天上吾方知之矣若其冥冥帝先杳杳象外<lb/>
厭浮世而龍攄曵天倪而蟬蛻聆白雪于太虚挹<lb/>
流霞于上界固亦有焉豈其侈靡輕浮猖狂迅速<lb/>
習夏癸之奢用商辛之酷将大道以為戯勦萬民<lb/>
而逞欲何其謬哉嗚呼龍馭不存鼎湖長往萬古<lb/>
<hi>秋千</hi>英靈肹蠁世有秦皇爰及漢帝既崇既髙益驕<lb/>
益熾然而貎學希夷情忘橐籥竊祀神山濫封喬<lb/>
<pb n="KR4h0040_SBCK_128-10a"/>
嶽汙吾真風輕吾上藥雖篤志于仙材竟無心于<lb/>
天爵其始至也将拍洪崖挹浮丘捐百揆弃諸侯<lb/>
黿梁架日劒氣凌秋或思玉皇可接或憶金仙共<lb/>
遊廢元元以不治仰蒼蒼而是求燕昭何足比子<lb/>
晋不能儔及其妄説斯行貪誠彌勇智刃揮霍靈<lb/>
臺飛動乃閲意海隅窮奢世上汎樓船而濟重溟<lb/>
建祈年而侔大壯蘭橈馥其天風桂棟凌乎辰象<lb/>
望仙闕而何極顧人寰而如䘮至其儼霞冠垂珠<lb/>
綬履風雲之舄列蛟龍之繡焚百和于筵上輝九<lb/>
華于坐右羽斾争聳瑶壇競開丹臺紫府在何處<lb/>
<pb n="KR4h0040_SBCK_128-10b"/>
白鳯青鸞猶未来大寳非貴三清是属恥萬機之<lb/>
瑣屑隘六合之局促将紀號于真圖任銷聲于帝<lb/>
籙希風七十君委政三十轂使我徒費步虚嘗輕<lb/>
舉徐福不歸安期誰侣文成五利並虚詞太一上<lb/>
元徒延佇至于栢梁灰燼承露飄零甲帳空兮暮<lb/>
烟怨羽人去兮秋風驚昔求長生躋壽域今見委<lb/>
骨在窮塵是知碧海汪洋瀛洲浩渺方丈争竒蓬<lb/>
莱竦峭慨沙丘之云云悲茂陵而誰弔故其露慘<lb/>
長寒風啼自咽秋草凄凉春花愁絶嗟羅綺之皆<lb/>
空歎池臺之已滅且夫奄有神噐化育群生将天<lb/>
<pb n="KR4h0040_SBCK_128-11a"/>
地以合徳與日月而齊明豈可使鳯扆寂寥龍圖<lb/>
銷毁帝道荒蕪天潢泥滓逰心于幻路教臣民而<lb/>
以詭冝扄玉洞掩天闗揚大霧湧驚湍隔妖風扵<lb/>
海上杜妄魄于雲端扵是瞋波如山怒雲寡色斥<lb/>
二主之訛謬警後王之道徳請為治世君無俟賓<lb/>
天客<lb/>
　　　　跛奚移文　黄　庭堅<lb/>
女弟阿通歸李安詩為置婢無所得廼得跛奚蹣<lb/>
跚離疏不利走趋顙出屋檐足達户樞三嫗挽不<lb/>
来兩嫗推不去主人不悦厨人罵怒黄子笑之曰<lb/>
<pb n="KR4h0040_SBCK_128-11b"/>
尭牽羊而舜鞭之羊不得食尭舜俱疲百羊在谷<lb/>
牧一童子草露晞而出草露降而歸不亡一羊在<lb/>
其指撝故曰使人也噐之物有所不可則亦有所<lb/>
宜警夜偷者不以馬司晝漏者不以雞凖䋲規矩<lb/>
異用殊施天傾西北地缺東南尺有所不逮寸有<lb/>
所不覃子不通之則屨不可運土簣不可當屨坐<lb/>
而睨之小大俱廢子如通之則瞽者之耳聾者之<lb/>
目絶利一源收功十百事固有精于一則盡善徧<lb/>
用智則無功有所不能乃有所大能焉呼跛奚来<lb/>
前吾為若詔之汝能與壮士㧞距乎能與羣狙賦<lb/>
<pb n="KR4h0040_SBCK_128-12a"/>
芧乎能與八駿取路乎能逐三窟狡兎乎皆曰不<lb/>
能曰是固不能閨門之内固無所事此今将詔若<lb/>
可為者汝無状于行當任坐作不得頑癡自令謹<lb/>
飭晨入庖舍滌鎗瀹釜料簡蔬茹留精黜觕臠肉<lb/>
法欲方膾魚法欲長起溲如截肪煑餅深注湯和<lb/>
糜勿投醯韲臼晚用薑葱㳿不欲焦旋𦵔不欲黄<lb/>
飯不欲著牙揚盆勿駐沙進火守炷水沃沸鼎斟<lb/>
酌薌芼生熟必告姨㜮臨食爬垢撩髪染指舐杓<lb/>
嘬胾懐骨事無小大盡當關白食了滌噐三正三<lb/>
反抆拭蠲潔寢匙覆椀陶瓦髹素視在謹數兄弟<lb/>
<pb n="KR4h0040_SBCK_128-12b"/>
為行牡牝相當日中事間浣衣潄襦噐穢噐净謹<lb/>
循其初素衣當白染衣増色梔欝為黄紅螺砑光<lb/>
挼藍杵草茅蒐橐皂漿胰粉白無不媚好燥濕處<lb/>
亭熨帖坦平来往之役資它使令牛羊下来喚雞<lb/>
栖　撑拒門闗閑䕶草竊飲飯猫犬堙塞䑕穴凡<lb/>
烏攫肉猫觸鼎犬舐鎗䑕窺甑皆汝之罪也春蠶<lb/>
三臥升簇自裹七晝七夜無得停火紵麻藤葛蕉<lb/>
絺綌錫疎手作無有停時紾緝偷工夫一日得半<lb/>
工一纓亦有餘暑時藴蒸扇凉蜜水薫艾出蚊水<lb/>
盤去蝇果生守樹果熟守筥執弓懐弹驅嚇飛鳥<lb/>
<pb n="KR4h0040_SBCK_128-13a"/>
無得吮嘗日使殘少姆嫗罵譏　痢泄嘔天寒置<lb/>
籠衣食畢烘搔痒抑痛炙手撋凍無事倚墻鞵履<lb/>
可作堂上呌呼傳聲代諾截長續短鳬鶴皆憂持<lb/>
勤補拙與巧者儔凡前之為汝能之不跛奚對曰<lb/>
我缺于足猶全于手如前之為雖勞何咎黄子曰<lb/>
若是則不既有用矣乎皆應曰然無不意滿<lb/>
　連珠<lb/>
　　　　連珠二首　徐　鉉<lb/>
道不可以權行終則道䘮情不可以苟合久則情<lb/>
踈是以兵諫愛君君安而忠敬已失同舟濟險險<lb/>
<pb n="KR4h0040_SBCK_128-13b"/>
夷而取授自殊　運不常偶體道者無憂時不常<lb/>
来抱噐者無滯是以霜露既降徂徕不易其貞弓<lb/>
矢載櫜薫澤不踰其利<lb/>
　　　　連珠一首　晏　殊<lb/>
時平徳合秉均者續隐于㡬先運極道消享位者<lb/>
譽隆于事外是以房杜之恩勤莫二無迹可尋郭<lb/>
裴之退黜居多其名益大<hi>晋公也郭汾陽裴</hi>
　　　　連珠一首　宋　庠<lb/>
山有楩梓之材居山茇草而舍田有禾稷之實力<lb/>
田者半菽而飽廐有馳驟之乘掌廐者羸股而歩<lb/>
<pb n="KR4h0040_SBCK_128-14a"/>
此所謂役于物者智不建乎物也無木者有華榱<lb/>
之䕃無田者有嘉榖之飫無廐者有上駟之御此<lb/>
所謂役物者智包乎物也故君逸于用徳小人勞<lb/>
于用力<lb/>
　　　　連珠一首　劉　攽<lb/>
盖聞詭道取勝得以暫用懐惡致討未有能克是<lb/>
故以桀詐桀可容于徼幸用燕伐燕不足以相服<lb/>
皇朝文鑑卷第一百二十八<lb/>
<pb n="KR4h0040_SBCK_128-14b"/>
</p>
<p>
</p>
  </div>
</body>
</text>
</TEI>
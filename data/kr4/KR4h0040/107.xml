<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_107-1a"/>
皇朝文鑑卷第一百七<lb/>
　說<lb/>
　　　恠說上　石　介<lb/>
　　　恠說下　石　介<lb/>
　　　唐說　尹　源<lb/>
　　　雜說　劉　敞<lb/>
　　　進說　王　安石<lb/>
　　　太極圖説　周　敦頥<lb/>
　　　稼說送張號　蘇　軾<lb/>
　　　剛說　蘇　軾<lb/>
<pb n="KR4h0040_SBCK_107-1b"/>
　　　雜說　蘇　軾<lb/>
　　　　恠說上　石　介<lb/>
三才位焉各有常道反厥常道則謂之恠矣夫三<lb/>
光代明四時代終天之常道也日月爲薄蝕五星<lb/>
爲彗孛可恠也夫五嶽安焉四瀆流焉地之常道<lb/>
也山爲之崩川爲之竭可恠也夫君南面臣北面<lb/>
君臣之道也父坐子立父子之道也而臣抗於君<lb/>
子敵於父可恠也夫中國聖人之常治也四民之<lb/>
所常居也衣冠之所常聚也而髠髪左袵不士不<lb/>
農不工不商爲夷者半中國可恠也夫中國道徳<lb/>
<pb n="KR4h0040_SBCK_107-2a"/>
之所治也禮樂之所施也五常之所被也而汗漫<lb/>
不經之教行焉妖誕幻惑之說滿焉可恠也夫天<lb/>
子七廟諸侯五廟大夫三廟士二廟庶人祭于寝<lb/>
所以不忘孝也而忘而祖廢而祭去事夷狄之鬼<lb/>
可恠也夫法施於民則祀之以死勤事則祀之以<lb/>
勞定國則祀之能禦大菑則祀之能捍大患則祀<lb/>
之契能殖百榖祀以爲稷后土能平九州祀以爲<lb/>
社帝嚳堯舜禹湯文武有功烈於民者及夫日月<lb/>
星辰民所瞻仰也山林川谷丘陵民所取財也非<lb/>
此族也不在祀典而老觀佛寺徧滿天下可恠也<lb/>
<pb n="KR4h0040_SBCK_107-2b"/>
人君見一日食一星縮一風雨不調順一草木不<lb/>
生殖則能知其爲天地之恠也乃避寝减膳徹樂<lb/>
恐懼責已脩徳以禳除焉彼其滅君臣之道絶父<lb/>
子之親棄道徳悖禮樂裂五常遷四民之常居毁<lb/>
中國之衣冠去祖宗而祀夷狄汗漫不經之教行<lb/>
妖誕幻惑之說滿則反不知爲恠既不能禳除之<lb/>
又崇奉焉時人見一狐媚一鵲噪一梟鳴一雉入<lb/>
則能知其爲人之恠也乃啓呪祈祭以厭勝焉彼<lb/>
其孫其子其父其母忘而宗祖去而父母離而常<lb/>
業裂而常服習夷鬼則反不知其恠既不能厭勝<lb/>
<pb n="KR4h0040_SBCK_107-3a"/>
之又尊奉焉愈可恠也甚矣中國之多恠也人不<lb/>
爲恠者幾少矣噫一日蝕一星縮則天爲之不明<lb/>
一山崩一川竭則地爲之不寕釋老之爲恠也千<lb/>
有餘年矣中國蠧壊亦千有餘年矣不知更千餘<lb/>
年釋老之爲恠也如何中國之蠧壊也如何堯舜<lb/>
禹湯文武周公孔子不生吁<lb/>
　　　　恠說下　石　介<lb/>
或曰天下不謂之恠子謂之恠今有子不謂恠而<lb/>
天下謂之恠請爲子而言之可乎曰奚其爲恠也<lb/>
曰昔楊翰林欲以文章爲宗於天下憂天下未盡<lb/>
<pb n="KR4h0040_SBCK_107-3b"/>
信已之道於是盲天下人目聾天下人耳使天下<lb/>
人目盲不見有周公孔子孟軻楊雄文中子吏部<lb/>
之道使天下人耳聾不聞有周公孔子孟軻楊雄<lb/>
文中子吏部之道俟周公孔子孟軻楊雄文中子<lb/>
吏部之道㓕乃發其盲開其聾使天下唯見已之<lb/>
道唯聞已之道莫知其佗今天下有楊億之道四<lb/>
十年矣今人欲反盲天下人目聾天下人耳使天<lb/>
下人目盲不見有楊億之道使天下人耳聾不聞<lb/>
有楊億之道俟楊億之道滅乃發其盲開其聾使<lb/>
目唯見周公孔子孟軻楊雄文中子吏部之道耳<lb/>
<pb n="KR4h0040_SBCK_107-4a"/>
唯聞周公孔子孟軻楊雄文中子吏部之道周公<lb/>
孔子孟軻揚雄文中子吏部之道堯舜禹湯文武<lb/>
之道也三才九疇五常之道也反厥常則爲恠矣<lb/>
夫書則有堯舜典臯陶益稷謨禹貢箕子之洪範<lb/>
詩則有大小雅周頌商頌春秋則有聖人之經易<lb/>
則有文王之繇周公之爻夫子之十翼今楊億窮<lb/>
妍極態綴風月弄花草滛巧侈麗浮華纂組刓鎪<lb/>
聖人之經破碎聖人之言離析聖人之意蠧傷聖<lb/>
人之道使天下不爲書之典謨禹貢洪範詩之雅<lb/>
頌春秋之經易之繇爻十翼而爲楊億之窮研極<lb/>
<pb n="KR4h0040_SBCK_107-4b"/>
態綴風月弄花草滛巧侈麗浮華纂組其爲恠大<lb/>
矣是人欲去其恠而就於無恠今天下反謂之恠<lb/>
而恠之嗚呼<lb/>
　　　　唐說　尹　源<lb/>
世言唐所以亡由諸侯之彊此未極于理夫弱唐<lb/>
者諸侯也唐既弱矣而乆不亾者諸侯維之也燕<lb/>
趙魏首亂唐制専地而治若古之建國此諸侯之<lb/>
雄者然皆恃唐爲輕重何則假王命以相制則易<lb/>
而順唐雖病之亦不得而外焉故民見順而聽命<lb/>
則天下爲亂者不能遂其亂河北不順而變則姦<lb/>
<pb n="KR4h0040_SBCK_107-5a"/>
雄或附而起徳宗世朱泚李希烈始遂其僭而終<lb/>
敗亡者田悅叛于前武俊順于後也憲宗討蜀平<lb/>
夏誅蔡夷鄆兵連四方而亂不生卒成中興之功<lb/>
者田氏秉命王承宗歸國也武宗将討劉積之叛<lb/>
先諭二鎮絶其連衡之計而王誅以成如是二百<lb/>
年姦民逆堅専國命者有之夷将相者有之而不<lb/>
敢窺神噐非力不足畏諸侯之勢也及廣明之後<lb/>
關東無復唐有方鎮相侵伐者猶以王室爲名及<lb/>
梁祖舉河南劉仁恭輕戰而敗羅氏内附王鎔請<lb/>
盟于時河北之事去矣梁人一舉而代唐有國諸<lb/>
<pb n="KR4h0040_SBCK_107-5b"/>
侯莫能與之爭其勢然也向使以僖昭之弱乗巢<lb/>
蔡之亂而田承嗣守魏王武俊朱滔據燕趙彊相<lb/>
均地相属其勢宜莫敢先動况非義舉乎如此雖<lb/>
梁祖之暴不過取覇于一方耳安能彊禪天下故<lb/>
唐之弱者以河北之彊也唐之亡者以河北之弱<lb/>
也或曰諸侯强則分天子之勢子何議之過乎曰<lb/>
秦隋之勢無分于諸侯而亡速于唐何如哉<lb/>
　　　　雜說　劉　敞<lb/>
善治天下者求之於其身而已矣耳也者所以聽<lb/>
也目也者所以眎也口也者所以言也心也者所<lb/>
<pb n="KR4h0040_SBCK_107-6a"/>
以思也手也者所以攫也足也者所以走也凢此<lb/>
數者相待而成相須而生廢之則病缺之則䘮然<lb/>
而莫相易也莫相徳也分定故也聖人之治天下<lb/>
能使百官萬物如耳目心口手足之不可相易亦<lb/>
不相徳濟之如一身而天下安有不治哉屠羊說<lb/>
者楚之屠羊者■也當昭王之時吳兵入郢昭王<lb/>
奔走屠羊說有功焉王定而賞之屠羊說曰不可<lb/>
王始失國吾亦失屠羊今王復國吾亦復屠羊吾<lb/>
職已足矣又何賞乎此其不相徳也甚矣所謂分<lb/>
定者非名位有所極人不敢間之者也清濁中理<lb/>
<pb n="KR4h0040_SBCK_107-6b"/>
賢不肖中倫人莫能間之者也譬若足之不可爲<lb/>
手耳之不可爲目也故天子憂天下諸侯憂其國<lb/>
公卿大夫憂其家所任大者憂亦大所任小者憂<lb/>
亦小非上獨逸而下獨苦也古者以進爲役以退<lb/>
爲休勞力者安勞心者憂此其不以利私也已故<lb/>
上下一躰也憂大者慮逺憂小者慮短故有天下<lb/>
者其眎百嵗猶旦暮也有一國者其眎一世猶旦<lb/>
暮也有一家者其眎一嵗猶旦暮也旦逸樂而暮<lb/>
憂患人情所不爲是故天子有百世之憂諸侯有<lb/>
十世之憂士庶人有終身之憂<lb/>
<pb n="KR4h0040_SBCK_107-7a"/>
　　　　進說　王　安石<lb/>
古之時士之在下者無求于上上之人日汲汲惟<lb/>
恐一士之失也古者士之進有以徳有以才有以<lb/>
言有以曲藝今徒不然自茂才等而上之至于明<lb/>
法其進退之皆有法度古之所謂徳者才者無以<lb/>
爲也古之所謂言者又未必應今之法度也誠有<lb/>
豪傑不世出之士不自進乎此上之人弗舉也誠<lb/>
進乎此而不應今之法度有司弗取也夫自進乎<lb/>
此皆所謂枉己者也孟子曰未有枉已能正人者<lb/>
也然而今之士不自進乎此者未見也豈皆不如<lb/>
<pb n="KR4h0040_SBCK_107-7b"/>
古之士自重以有耻乎古者井天下之地而授之<lb/>
氓士之未命也則授一㕓而爲氓其父母妻子裕<lb/>
如也自家達國有塾有序有庠有學觀游止處師<lb/>
師友友絃歌堯舜之道自樂也磨礱鐫切沉浸灌<lb/>
養行完而才備則曰上之人其舍我哉上之人其<lb/>
亦莫之能舍也今也地不井國不學黨不庠遂不<lb/>
序家不塾士之未命也則或無以裕父母妻子無<lb/>
以處行完而才備上之人亦莫之舉也士安得而<lb/>
不自進嗚呼使今之士不若古非人則然勢也勢<lb/>
之異聖賢之所以不得同也孟子不見王公而孔<lb/>
<pb n="KR4h0040_SBCK_107-8a"/>
子爲季氏吏夫不以勢乎哉士之進退不惟其徳<lb/>
與才而惟今之法度而有司之好惡未必今之法<lb/>
度也是士之進不惟今之法度而幾在有司之好<lb/>
惡耳今之有司非昔之有司也後之有司又非今<lb/>
日之有司也有司之好惡豈常哉是士之進退果<lb/>
卒無所必而已矣噫以言取人未免失也取焉而<lb/>
又不得其所謂言是失之失也况又重以有司之<lb/>
好惡不可常哉古之道其卒不可見乎士也有得<lb/>
己之勢其得不己乎得已而不巳未見其爲有道<lb/>
也楊叔明之兄弟以父任皆京官其勢非吾所謂<lb/>
<pb n="KR4h0040_SBCK_107-8b"/>
無以處無以裕父母妻子而有不得己焉者也自<lb/>
枉而爲進士而又枉於有司而又若不釋然二君<lb/>
固常自任以道而且朋友我矣懼其猶未寤也爲<lb/>
進說與之<lb/>
　　　　太極圖說　周　敦頥<lb/>
無極而太極太極動而生陽動極而静静而生隂<lb/>
静極復動一動一静互爲其根分隂分陽両儀立<lb/>
焉陽變隂合而生水火木金土五氣順布四時行<lb/>
焉五行一隂陽也隂陽一太極也太極本無極也<lb/>
五行之生也各一其性無極之真二五之精妙合<lb/>
<pb n="KR4h0040_SBCK_107-9a"/>
而凝乾道成男坤道成女二氣交感化生萬物萬<lb/>
物生生而變化無窮焉唯人也得其秀而最靈形<lb/>
既生矣神發知矣五性感動而善惡分萬事出矣<lb/>
聖人定之以中正仁義<hi>中正而己矣聖人之道仁義</hi>而主静<hi>欲旡</hi>
<hi>静故</hi>立人極焉故聖人與天地合其徳日月合其明<lb/>
四時合其序鬼神合其吉凶君子脩之吉小人悖<lb/>
之凶故曰立天之道曰隂與陽立地之道曰柔與<lb/>
剛立人之道曰仁與義又曰原始反終故知死生<lb/>
之說大哉易也斯其至矣<lb/>
　　　　稼說送張琥　蘇　軾<lb/>
<pb n="KR4h0040_SBCK_107-9b"/>
曷常觀於富人之稼乎其田美而多其食足而有<lb/>
餘其田美而多則可以更休而地力得完其食足<lb/>
而有餘則種之常不後時而歛之常及其熟故富<lb/>
人之稼常美少秕而多實乆藏而不腐今五十口<lb/>
之家而共百畒之田寸寸而取之日夜以望之鋤<lb/>
耰銍艾相尋於其上者如魚鱗而地力竭矣種之<lb/>
常不及時而歛之常不待其熟此豈能復有美稼<lb/>
哉古之人其才非有以大過今之人也其平居所<lb/>
以自養而不敢輕用以待其成者閔閔焉如嬰兒<lb/>
之望長也弱者養之以至於剛虚者養之以至於<lb/>
<pb n="KR4h0040_SBCK_107-10a"/>
充三十而後仕五十而後爵信於乆屈之中而用<lb/>
於至足之後流於既溢之餘而發於持滿之末此<lb/>
古之人所以大過人而今之君子所以不及也吾<lb/>
少也有志於學不幸而早得與吾子同年吾子之<lb/>
得亦不可謂不早也吾今雖欲自以爲不足而衆<lb/>
且妄推之矣嗚呼吾子其去此而務學也哉博觀<lb/>
而約取厚積而薄發吾告子止于此矣子歸過京<lb/>
師而問焉有曰轍子由者吾弟也其亦以是語之<lb/>
　　　　剛説　蘇　軾<lb/>
孔子曰剛毅木訥近仁又曰巧言令色鮮矣仁所<lb/>
<pb n="KR4h0040_SBCK_107-10b"/>
好夫剛者非好其剛也好其仁也所惡夫佞者非<lb/>
惡其佞也惡其不仁也吾平生多難常以身試之<lb/>
凡免我于厄者皆平日可畏人也擠我于嶮者皆<lb/>
異時可喜人也吾是以知剛者之必仁佞者之必<lb/>
不仁也建中靖國之初吾歸自海南見故人問存<lb/>
没追論平生所見剛者或不幸死矣若孫君介夫<lb/>
諱立節者真可謂剛者也始吾弟子由爲條例司<lb/>
属官以議不合引去王荆公謂君曰吾條例司當<lb/>
得開敏如子者君笑曰公過矣當求勝我者若我<lb/>
軰人則亦不肯爲條例司矣公不荅徑起入户君<lb/>
<pb n="KR4h0040_SBCK_107-11a"/>
亦趍出君爲鎮江軍書記吾時適守錢塘徃来常<lb/>
潤間見君京口方新法之初監司皆新進少年馭<lb/>
吏如束<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>不復以禮遇士大夫而猶敬憚君曰是<lb/>
抗丞相不肯爲條例司者謝麟經制溪洞事宜州<lb/>
守王竒與蠻戰死君爲桂州節度判官被㫖鞠吏<lb/>
士有罪者麟因収大小使臣十二人付君并按且<lb/>
盡斬之君持不可麟以語侵君君曰獄當論情吏<lb/>
當守法逗撓不進諸将罪也既伏其辜矣餘人可<lb/>
盡戮乎若必欲以非法斬人則經制司自爲之我<lb/>
何與焉麟奏君抗拒君亦奏麟侵獄事刑部定如<lb/>
<pb n="KR4h0040_SBCK_107-11b"/>
君言十二人皆不死或以遷官吾以是益知剛者<lb/>
之必仁也不仁而能以一言活十二人於必死乎<lb/>
方孔子時可謂多君子而曰未見剛者以明其難<lb/>
得如此而世乃曰太剛則折士患不剛耳長養成<lb/>
就猶恐不足當憂其太剛而懼之以折耶折不折<lb/>
天也非剛之罪爲此論者鄙夫患失者也君平生<lb/>
可紀者甚多獨書此二事遺其子勰勴明剛者之<lb/>
必仁以信孔子之說<lb/>
　　　　雜說　蘇　軾<lb/>
吾文如萬斛泉源不擇地皆可出在平地滔滔汨<lb/>
<pb n="KR4h0040_SBCK_107-12a"/>
汨雖一日千里無難及其與石山曲折隨物賦形<lb/>
而不可知也所可知者常行於所當行常止於不<lb/>
可不止如是而已矣其他雖吾亦不能知<lb/>
郄超雖爲桓温腹心以其父愔忠於王室不知之<lb/>
将死出一箱付門生曰本欲焚之惡公年尊必以<lb/>
相傷爲斃我死後公若大損眠食可呈此箱不爾<lb/>
便燒之愔後果哀悼成疾門生依指呈之則悉與<lb/>
温徃反宻計愔大怒曰小子死晩矣更不復哭若<lb/>
方回者可謂忠臣矣當與石碏比然超謂之不孝<lb/>
可乎使超知君子之孝則不從温矣東坡先生曰<lb/>
<pb n="KR4h0040_SBCK_107-12b"/>
超小人之孝也<lb/>
梁史劉凝之爲人認所著履即予之此人後得所<lb/>
失履送還不肯復取又沈麟士亦爲鄰人認所著<lb/>
履麟士笑曰是卿履耶即予之鄰人得所失履送<lb/>
還麟士曰非卿履邪笑而受之此雖小事然處世<lb/>
當如麟士不當如凝之也<lb/>
宋君奪民時以爲臺而民非之無忠臣以掩其過<lb/>
也子罕釋相而爲司空民非子罕而善其君齊桓<lb/>
公宫中七市女閭三百國人非之管仲所爲三歸<lb/>
之臺以掩桓公此戰國䇿之言蘇子曰管仲仁人<lb/>
<pb n="KR4h0040_SBCK_107-13a"/>
也戰國䇿之言庶幾是乎然世未有以爲然者也<lb/>
雖然管仲之愛君亦陋矣不諫其過勿務分謗焉<lb/>
或曰管仲不可諫也蘇子曰用之則行舍之則藏<lb/>
諫而不聽則不用而已矣故孔子曰管仲之噐小<lb/>
哉<lb/>
桓温之所成殆過于劉越石而區區慕之昔英雄<lb/>
必自有以相伏初不以成敗言耶以此論之光武<lb/>
之度本不如元徳唐文　之英氣未必過劉寄奴<lb/>
也<lb/>
人君不得與臣下争善同列争善猶以爲妬可以<lb/>
<pb n="KR4h0040_SBCK_107-13b"/>
君父而妬臣子乎晉宋間人主至與臣下争作詩<lb/>
寫字故鮑昭多累句王僧䖍用掘筆以避祸悲夫<lb/>
一至于此哉漢文言乆不見賈生自以爲過之今<lb/>
乃不及非獨無損于文帝乃所以爲文帝之盛徳<lb/>
也而魏明乃不能堪遂作漢文勝賈生之論此非<lb/>
獨求勝其臣乃與異代之臣争善惟無人君之度<lb/>
正如妬婦不獨禁忌其夫乃妬他人之妾也<lb/>
漢仍秦法至重髙惠固非虐主然習所見以爲常<lb/>
不知其重也至孝文始罷肉刑與參夷之誅景帝<lb/>
復孥戮晁錯武帝罪戾有増無損宣帝治尚嚴因<lb/>
<pb n="KR4h0040_SBCK_107-14a"/>
武之舊至王嘉爲相始輕减法律遂至東京因而<lb/>
不改班固不記其事事見梁統傳固可謂踈略矣<lb/>
嘉賢相也輕刑又其盛徳之事可不記乎統乃言<lb/>
髙惠文帝以重法興哀平以輕法衰因上書乞増<lb/>
重法律頼當時不從其議此如人年少時不節酒<lb/>
色而安老後雖節而病見此便謂酒可以延年可<lb/>
乎統亦東京名臣一出此言遂獲罪于天其子松<lb/>
竦皆以非命而死冀卒滅族嗚呼悲夫戒哉踈而<lb/>
不漏可不懼乎<lb/>
晉士浮虚無實用然其間亦有不然者如孟嘉平<lb/>
<pb n="KR4h0040_SBCK_107-14b"/>
生無一事然桓温謂嘉曰人不可無勢我乃能駕<lb/>
馭卿温平生輕殷浩豈妄許人者哉乃知孟嘉若<lb/>
遇當作謝安安不遇不過如孟嘉<lb/>
真宗時或薦梅詢可用者上曰李沆甞言其非君<lb/>
子時沆之没蓋二十餘年矣歐陽文忠公甞問蘇<lb/>
子容曰宰相没二十年能使人主追信其言以何<lb/>
道子容言獨以無心故爾軾因賛其語且言陳執<lb/>
中俗吏爾特至公猶能取信主上况如李公之才<lb/>
識而濟之以無心耶<lb/>
脉之難明古今所病也至虚有盛侯太實有羸状<lb/>
<pb n="KR4h0040_SBCK_107-15a"/>
差之毫釐疑似之間便有死生祸福之異此古今<lb/>
所病也疾不可不謁醫之明脉者盖天下一二騏<lb/>
驥不時有天下未甞徒行和扁不世出病者終不<lb/>
徒死亦因其長而護其短耳士大夫多祕所患求<lb/>
脉驗之靈否使索病于冥漠之中辨虚實冷熱于<lb/>
疑似之間醫不幸而失不肯自謂失也則巧飾遂<lb/>
非以全其名至于不救是固難治也間有馴愿者<lb/>
或用主人之言亦湏參以所見両存而雜治以故<lb/>
藥不効此世之通患而莫之悟也吾平生求醫必<lb/>
于平時黙驗其工拙至于有疾必先盡告以所患<lb/>
<pb n="KR4h0040_SBCK_107-15b"/>
而後求診使醫了然知患之所在然後求之脉虚<lb/>
實冷熱先定於胸中則脉之疑似不能亂也故雖<lb/>
中醫治吾疾常愈而已豈以困醫爲事哉<lb/>
韓退之喜大顛如喜澄觀文暢意耳非信佛法也<lb/>
而妄撰退之與大顛書其詞凡鄙退之家奴僕亦<lb/>
無此語今一士人又於其末妄題云歐陽永叔謂<lb/>
此文非退之莫能作此又誣永叔者<lb/>
永叔作醉翁亭記其詞玩易蓋戯云耳不自謂竒<lb/>
特也而妄庸者亦撰作永叔語云平生爲文此最<lb/>
得意又云吾不能作退之畫記退之亦不能爲醉<lb/>
<pb n="KR4h0040_SBCK_107-16a"/>
翁亭記此大妄也<lb/>
皇朝文鑑卷第一百七<lb/>
<pb n="KR4h0040_SBCK_107-16b"/>
</p>
<p>
</p>
  </div>
</body>
</text>
</TEI>
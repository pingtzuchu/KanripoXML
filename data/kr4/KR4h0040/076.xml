<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_076-1a"/>
皇朝文鑑巻第七十六<lb/>
　碑文<lb/>
　　　唐狄梁公碑文　范　仲淹<lb/>
　　　成都府新建漢文翁祠堂碑文<lb/>
　　　　　　　　　　　　　　宋　祁<lb/>
　　　文潞公家廟碑文　司馬　光<lb/>
　　　澶州靈津廟碑文　孫　洙<lb/>
　　　　唐狄梁公碑文　范　仲淹<lb/>
天地閉孰将闢焉日月蝕孰将廓焉大厦仆孰将<lb/>
起焉神噐墜孰将舉焉巖巖乎克當其任者惟梁<lb/>
<pb n="KR4h0040_SBCK_076-1b"/>
公之偉歟公諱仁傑字懷英太原人也　祖宗髙烈<lb/>
本傳在矣公爲子極于孝爲臣極于忠忠孝之外<lb/>
揭如日月者敢歌于廟中公嘗赴并州掾過太行<lb/>
山反瞻河陽見白雲孤飛曰吾親在其下久而不<lb/>
能去左右爲之感動詩有陟岵陟屺傷君子于役<lb/>
弗忘其親之深吁嗟乎孝之至也忠之所繇生乎<lb/>
公嘗以同府掾當使絶域其母老疾公謂之曰奈<lb/>
何重太夫人萬里之憂詣長史府請代行時長史<lb/>
司馬方眦睚不恊感公之義歡如平生吁嗟乎與<lb/>
人交而先其憂况君臣之際乎公爲大理寺丞决<lb/>
<pb n="KR4h0040_SBCK_076-2a"/>
諸道滯獄萬七千人天下服其平武衛将軍權善<lb/>
才坐伐昭陵栢髙宗命戮之公抗奏不屈上怒曰<lb/>
彼致我不孝左右　公令出公前曰　陛下以一<lb/>
樹而殺一將軍張釋之所謂假有盜長陵一抔土<lb/>
則将何法以加之臣豈敢奉詔䧟　陛下於不道<lb/>
帝意觧善才得恕死吁嗟乎執法之官患在少恩<lb/>
公獨愛君以仁何所存之逺乎髙宗幸汾陽宫道<lb/>
出妬女祠下彼俗謂盛服過者必有風雷之灾并<lb/>
州發數萬人别開御道公爲知頓使曰天子之行<lb/>
風伯清塵雨師灑道彼何害哉遽命罷其役又公<lb/>
<pb n="KR4h0040_SBCK_076-2b"/>
爲江南巡撫使奏毁滛祠千七百所存惟夏禹<lb/>
太伯季子伍貟四廟　安使無功血食以亂明哲<lb/>
之祠乎吁嗟乎神猶正之而况於人乎公爲寕州<lb/>
刺史能撫戎夏郡人紀之碑文及遷豫州㑹越王亂<lb/>
後緣坐七百人籍没者五千口有使促行刑公緩<lb/>
之密表以聞曰臣言似理逆人不言則辜　陛下<lb/>
好生之意表成復毁意不能定彼咸非本心唯<lb/>
陛下矜焉勑貸之流于九原郡道出寕州舊治父<lb/>
老迎而勞之曰我狄使君活汝軰耶相携哭于碑<lb/>
下齋三日而去吁嗟乎古謂民之父母如公則過<lb/>
<pb n="KR4h0040_SBCK_076-3a"/>
焉斯人也死而生之豈父母之能乎時宰相張光<lb/>
輔率師平越王之亂將士貪暴公拒之不應光輔<lb/>
怒曰州將忽元帥耶對曰公以三十萬衆除一亂<lb/>
臣彼脅從軰聞王師來乗賊而降者萬計公縱暴<lb/>
兵殺降以爲功使無辜之人肝膽塗地如得尚方<lb/>
斬馬劎加於君頸雖死無恨光輔不能屈奏公不<lb/>
遜左遷復州刺史吁嗟乎孟軻有言威武不能挫<lb/>
是爲大丈夫其公之謂乎爲地官侍郎同鳯閣鸞<lb/>
臺平章事爲來俊臣誣構下獄公曰大周革命萬<lb/>
物惟新唐朝舊臣甘從誅戮因家人告變得免<lb/>
<pb n="KR4h0040_SBCK_076-3b"/>
死貶彭澤令獄吏嘗枊公誣引楊執柔公曰天乎<lb/>
吾何能爲以首觸柱流血被面彼懼而謝焉吁嗟<lb/>
乎䧟穽之中不義不爲况廟堂之上乎契丹䧟冀<lb/>
州起公爲魏州刺史以禦焉時河朔震動咸驅民<lb/>
保郛郭公至下令曰百姓復爾業冦來吾自當之<lb/>
狄聞風而退魏人爲之立碑未幾入相請罷戍䟽<lb/>
勒等四鎮以肥中國又請罷安東以息江南之饋<lb/>
輸識者韙之北狄再冦趙定間出公爲河北道元<lb/>
帥狄退就命公爲安撫大使前爲突厥所脅從者<lb/>
咸逃散山谷公請曲赦河北諸州以安反側朝廷<lb/>
<pb n="KR4h0040_SBCK_076-4a"/>
從之吁嗟乎四方之事知無不爲豈虚尚清談而<lb/>
已乎公在相日中宗幽房陵則天欲立武三思爲<lb/>
儲嗣一日問群臣可否衆稱賀公退而不答則天<lb/>
曰廼有異議乎對曰有之昨　陛下命三思募武<lb/>
士歳時之間數百人及命廬陵王代之數日之間<lb/>
應者十倍臣知人心未厭唐徳則天怒令策出又<lb/>
一日則天謂公曰我夢雙陸不勝者何對曰雙陸<lb/>
不勝宫中無子也復命策出又一日則天有疾公<lb/>
入問閤中則天曰我夢鸚鵡雙折翅者何對曰武<lb/>
者陛下之姓相王廬陵王則陛下之羽翼也是可<lb/>
<pb n="KR4h0040_SBCK_076-4b"/>
折乎時三思在側怒發赤色則天以公屢言不奪<lb/>
一旦感悟遣中使密召廬陵王矯衣而入人無知<lb/>
者乃坐公于簾外而問曰我欲立三思群臣無不<lb/>
可者惟俟公一言從之則與卿長保富貴不從則<lb/>
無復得與卿相見矣公從容對曰太子天下之本<lb/>
本一揺而天下動陛下以一心之欲輕天下之動<lb/>
哉太宗百戦取天下授之子孫三思何與焉昔髙<lb/>
宗寝疾令陛下權親軍國陛下奄有神噐數十年<lb/>
又將以三思爲後如天下何且姑與母孰親子與<lb/>
姪孰近立廬陵王則陛下萬嵗後享唐之血食立<lb/>
<pb n="KR4h0040_SBCK_076-5a"/>
三思則宗廟無祔姑之禮臣不敢愛死以奉制陛<lb/>
下其圖焉則天感泣命褰簾使廬陵王拜曰今日<lb/>
國老與汝天子公哭於地則天命左右起之拊公<lb/>
背曰豈朕之臣社稷之臣也已而奏曰還宫無儀<lb/>
孰爲太子復置廬陵王於龍門備禮以迎中外大<lb/>
恱吁嗟乎定天下之業斷天下之疑其至誠至神<lb/>
雷霆之威不得而變乎則天甞命公擇人公曰欲<lb/>
何爲曰可將相者公曰如求文章則今宰相李嶠<lb/>
蘇味道足矣豈文士齪齪思得竒才以成天下之<lb/>
務乎荆州長史張東之真宰相才誠老矣一朝用<lb/>
<pb n="KR4h0040_SBCK_076-5b"/>
之尚能竭其心乃召拜洛州司馬他日又問人於<lb/>
公對曰臣前言張東之雖遷洛州猶未用焉改秋<lb/>
官侍郎及召爲相果能誅張易之軰返正中宗復<lb/>
則天爲皇太后吁嗟乎薄文華重才實其知人之<lb/>
深乎公之勲徳不可殫言有論議數十萬言李邕<lb/>
載之别傳論者謂松栢不夭金石不柔受於天焉<lb/>
公爲大理丞抗天子而不屈在豫州日拒元帥而<lb/>
不下及居相公而能復廢主以正天下之本豈非<lb/>
剛正之氣出乎誠性見于事業當時優㳺薦紳之<lb/>
中顛而不扶危而不持者亦何以哉仲淹貶守鄱<lb/>
<pb n="KR4h0040_SBCK_076-6a"/>
陽移丹徒郡道過彭澤謁公之祠而述焉又系之<lb/>
云商有三仁弗救其滅漢有四皓正於未奪嗚呼<lb/>
武暴如火李寒如灰何心不隨何力可回我公哀<lb/>
傷拯天之亡逆長風而孤騫溯大川以獨航金可<lb/>
革公不可草孰爲乎剛地可動公不可動孰爲乎<lb/>
方一朝感通群隂披攘天子旣臣而皇天下既周<lb/>
而唐七世發靈萬年垂光噫非天下之至誠其孰<lb/>
能當<lb/>
　　　　成都府新建漢文翁祠堂碑<lb/>
<pb n="KR4h0040_SBCK_076-6b"/>
蜀之廟食千五百年不絶者秦李公冰漢攵公翁<lb/>
兩祠而已冰爲蜀鑿離堆逐悍水以溉所及常無<lb/>
旱年西人徳之因言冰身與水怪鬪怪不勝死自<lb/>
是江無暴流蛟蜃怖藏人恬以生故侈大房殿歳<lb/>
擊羊豕雉魚伐鼓嘯籥傾數十州之人人得侍祠<lb/>
奔走鼓舞以悅娱神祝已傳嘏而後敢安翁之治<lb/>
蜀開學校以詩書教人澡熨故俗長長少少親親<lb/>
尊尊百姓順賴其後司馬相如王褒楊雄以文章<lb/>
倡張寛以慱聞顯嚴遵李仲元以有道稱何武入<lb/>
爲三公漢家號令典章赫然與三代等蜀有儒自<lb/>
<pb n="KR4h0040_SBCK_076-7a"/>
公始班固言之既詳初公爲禮殿以舍孔子及七<lb/>
十二子之象殿右廡作石室舍公象於中晚漢學<lb/>
焚有守曰髙朕能興完之後人又作朕象進偶公<lb/>
室歳時長吏率掾屬諸生奉籩豆饔醪薦之于前<lb/>
䖍跽謹潔一再奠而退辭無敢不信焉冰以功公<lb/>
以徳功易見徳難知故祀雖偕而優狹異焉嘉祐<lb/>
二年予知益州徃欵公祠至則區位湫偪埃蝕垢<lb/>
䝉不稱所聞大懼禮益懈忽神弗臨享其明年乃<lb/>
占學宫之西攻位鳩工弗亟弗遲作堂三楹張左<lb/>
右序及獻廡大扺若干間布尋以度堂累常以度<lb/>
<pb n="KR4h0040_SBCK_076-7b"/>
廷䟽䆫以快顯壯闔以嚴閉采有青丹陛有級夷<lb/>
瓦密棟彊若棘若飛乃肖公像於宁間繪相如等<lb/>
于東西壁本古學之復莫若朕本今學之盛莫若<lb/>
樞密直學士蒋公堂故繪二公於其間皆配祠焉<lb/>
於是擇日告成于神揖而升簠斝果湆脯修紛羅<lb/>
而有容可以告䖍趨而降罍罇巾洗席燎並施而<lb/>
不慁可以盡儀相者循循任者舒舒禮生於嚴廣<lb/>
靈妥於間寂故也噫自公之來蜀之人自視若鄒<lb/>
魯　宋興名臣鉅公踵相逮于朝　先帝時巨盗<lb/>
再作亂㺯庫兵爭劒閣是時蜀豪英無一汚賊者<lb/>
<pb n="KR4h0040_SBCK_076-8a"/>
羣頑愁窘不容喘而滅非人好忠家知孝使然耶<lb/>
所使然者不自公歟傳曰非此族也不在祀典公<lb/>
在之矣則是祠之作願自予而古無俾壊息云祠<lb/>
之興同尚之賢則轉運使趙抃及提㸃刑獄使者<lb/>
凡三人賛輔之勤自通判軍州事祝諮以降六人<lb/>
營董之勞自兵馬都監毛永保而下二人咸畫象<lb/>
於西廂列官里於石隂銘曰<lb/>
公二千石兮守大邦冠峩峩兮紱斯皇出有瑞節<lb/>
兮車騎羅石室孔卑兮人謂何新堂翼兮耽耽庭<lb/>
廣直兮序巖巖吏奉承兮　神來格兮此其<lb/>
<pb n="KR4h0040_SBCK_076-8b"/>
家儼羣賢兮並陳公所教兮如其仁庖魚挺兮爼<lb/>
肉鮮神來享兮憺蜿延公教在人兮無有頗蜀賢<lb/>
不乏才日多俗祥順兮孝慈公祀百世兮庸可<lb/>
知<lb/>
　　　　文潞公家廟碑文　司馬　光<lb/>
先王之制自天子至于官師皆有廟君子将營宫<lb/>
室宗廟爲先居室爲後及秦非笑聖人蕩滅典禮<lb/>
務尊君卑臣於是天子之外無敢營宗廟者漢世<lb/>
公卿貴人多建祠堂於墓所在都邑則鮮焉魏晉<lb/>
以降漸復廟制其後遂著爲令以官品爲所祀世<lb/>
<pb n="KR4h0040_SBCK_076-9a"/>
之數差唐侍中王珪不立私廟爲執法所糾太宗<lb/>
命有司爲之營構以耻之是以唐世貴臣皆有廟<lb/>
及五代蕩析士民求生有所未遑禮頺教陊廟制<lb/>
遂絶　宋興夷亂蘇疲久而未講<lb/>
仁宗皇帝閔群臣貴窮公相而祖禰食于寝儕於<lb/>
庶人慶曆元年因郊祀赦聽文武官依舊式立家<lb/>
廟令雖下有司莫之舉士大夫亦以耳目不際徃<lb/>
徃不知廟之可設於家也皇祐二年天子宗祀禮<lb/>
成平章事宋公奏言有司不能推述先典明諭上<lb/>
仁因循顧望遂踰十載緣偷襲弊殊可嗟憫臣嘗<lb/>
<pb n="KR4h0040_SBCK_076-9b"/>
因進對屢聞之聖言謂諸臣專殖第産不立私廟<lb/>
睿心至意形于嘆息盖由古今異宜封爵殊制因<lb/>
疑成惮遂格詔書請下禮官儒臣議定制度於是<lb/>
翰林承㫖而下共奏請自平章事以上立四廟東<lb/>
宫少保以上三廟其餘噐服儀範俟更參酌以聞<lb/>
是歳十二月詔如其請既而在職者違慢相伏迄<lb/>
今廟制卒不立公卿亦安故習常得諉以爲辭無<lb/>
肯唱衆爲之者獨平章事文公首奏乞立廟河南<lb/>
明年七月有詔可之然尚未知築構之式靡所循<lb/>
依至和初西鎮長安訪唐廟之存者得杜歧公舊<lb/>
<pb n="KR4h0040_SBCK_076-10a"/>
迹止餘一堂四室及旁兩翼嘉祐元年始倣而營<lb/>
之三年增置前両廡及門東廡以藏祭噐西廡以<lb/>
藏家譜祊在中門之右省牲展饌滌濯在中門之<lb/>
左庖厨在其東南其外門再重西折而南出四年<lb/>
秋廟成公以入輔出藩未嘗踰時安處于洛元豐三<lb/>
年秋留守西都始釁廟而祀焉一旦授光以家譜<lb/>
曰予欲志族世之所從來及廟之所由立垂示後<lb/>
昆而爲我叙其事欵于石光竊惟公追逺復古率<lb/>
禮興化之盛徳不可以無傳雖自知不文不敢辭<lb/>
謹叙而銘之按譜云文氏之先出陳公子完以諡<lb/>
<pb n="KR4h0040_SBCK_076-10b"/>
爲氏與翼祖　諱同至秦有丕丕生河東太守教教家<lb/>
平陽其後言韶漢末爲揚州刺史自韶以來世乃<lb/>
可譜韶之六世孫頻後魏末爲太守頻曽孫顯雋<lb/>
以别駕從北齊髙祖起晉州就霸業戦功居多終<lb/>
兖州刺史頻之六世孫曰肅曰君洪肅仕隋爲潁<lb/>
川郡丞名列循吏以公直抗宇文述老卑秩君洪<lb/>
從唐髙祖起晉陽爲右衛将軍太子建成餘黨攻<lb/>
宫門君洪首奮挺出戰没頻之八世孫曰暉曰播<lb/>
暉相中宗誅張易之奪武后天下歸之唐用仇人<lb/>
䜛謫死嶠南播有史學官至給事中君洪之曾孫<lb/>
<pb n="KR4h0040_SBCK_076-11a"/>
羽爲御史中丞肅之四世孫括爲御史大夫括孫<lb/>
晦爲太子賔客晦兄昕爲義成節度使曍爲散騎<lb/>
常侍榮冠當時自顯雋至晦皆有傳見於史其家<lb/>
自平陽成遷太平或遷蒲版或遷寳鼎晦之從父<lb/>
昆弟晤爲北都留守判官始居介休晤生汾州叅<lb/>
軍檖檖生館館生澤州録事参軍即公之髙祖考<lb/>
也諱沼曾祖考諱某仕後唐歴晉城天池平城三<lb/>
主簿避晉髙祖諱更其氏曰文歴崞太谷二令漢<lb/>
髙祖即位復舊氏更名某漢失天下其支别者自<lb/>
帝於晉陽復事之終嵐州録事參軍祖考諱某辟<lb/>
<pb n="KR4h0040_SBCK_076-11b"/>
石州幕府棄官歸鄉里<lb/>
太宗皇帝平晉陽召之不起以廟諱故復爲文氏<lb/>
考諱某以儒學進歴十三官所至以彊直勤敏振<lb/>
利攘害名聞達不可掩判三司開拆磨勘司終主<lb/>
客郎中河東轉運使其治行之詳見於故平章<lb/>
事晏公参知政事王公所譔墓誌及碑公貴朝廷<lb/>
褒榮三代贈官皆至太師中書令兼尚書令爵燕<lb/>
周魏三國公廟成澤州府君爲第一室夫人某氏配<lb/>
燕公爲第二室燕國太夫人宋氏配周公爲第三<lb/>
室周國太夫人王氏越國太夫人郭氏配魏公居<lb/>
<pb n="KR4h0040_SBCK_076-12a"/>
東室魏國太夫人耿氏魯國太夫人申氏配公以<lb/>
廟制未備不敢作主用晉荀安昌公祠制作神板<lb/>
采唐周元陽議祀以元日寒食秋分冬夏至致齋<lb/>
一日又以或受詔之四方不常其居乃酌古諸侯<lb/>
載遷主之義作車奉神版以行此皆禮之從宜者<lb/>
也其銘曰<lb/>
鬰彼喬木茂于苞根浩彼長川發于浚源矧人之<lb/>
先云誰敢諼天佑　有宋誕生哲臣乃斡樞軸乃<lb/>
秉鎔鈞克釐克諧允武允文甘陵有妖悖暴紛囂<lb/>
公往逍遥不日而消　仁祖遘疾羣心震慄公入<lb/>
<pb n="KR4h0040_SBCK_076-12b"/>
密勿四海清謐出殿方維爲諸侯師以惠以綏不<lb/>
廢其威至也民恱去也民思其思如何式謡且歌<lb/>
歌政之和在洛爲多謀居之安疇如得民公自汾<lb/>
渚遷于洛滸允樂兹上永燕私處伊水洋洋山木<lb/>
蒼蒼是掄是剫是斷是斵達于有洛是相是虞是<lb/>
卜是諏是築是捄是植是扶是茨是塗作廟渠渠<lb/>
新廟既成室家是營公曰予居風雨是憮勿侈功<lb/>
崇予躬是容人庳公堂公曰予康人隘公庭公曰<lb/>
予寕人勿予隘維子孫是賴人勿予庳維子孫是<lb/>
利克恭克儉予履予視俾躬之爲美匪目之爲麗<lb/>
<pb n="KR4h0040_SBCK_076-13a"/>
廟堂既闢四室有侐豢牲孔碩導黍及稷豆籩既<lb/>
滌掃洒既偹㫖酒既沛刲牲爲饎乃薦乃陳苾苾<lb/>
芬芬祖考欣欣百嘏來臻天錫公祉强明壽愷帝<lb/>
錫公禄崇榮豐泰天匪公私公德是宣帝匪公優<lb/>
公德是醻公拜稽首揚天子之休思純終始式詒<lb/>
孫子子子孫孫勿替勿忘時奉烝嘗保公之烈光<lb/>
　　　　澶州靈津廟碑文<lb/>
熈寕十年秋大雨霖河洛皆溢濁流洶湧初懐孟<lb/>
津浮梁又北注汲縣南泛胙城水行地上髙出民<lb/>
屋東郡左右地最迫隘土尤䟽惡七日乙丑遂大<lb/>
<pb n="KR4h0040_SBCK_076-13b"/>
决於曹材下埽先是積年稍背去吏惰不䖍楗積<lb/>
不厚主者又多以䕶埽卒給它役在者十纔一二<lb/>
事失備豫不復可補塞隄南之地斗絶三丈水如<lb/>
覆盎破缶從空中下壬申澶淵以河絶流聞河既<lb/>
盡徙而南廣深莫測坼岸東匯于梁山張澤濼然<lb/>
後派别爲二一合南清河以入于淮一合北清河<lb/>
以入于海大川既盈小川皆潰積潦猥集鴻洞爲<lb/>
一凡灌郡縣九十五而濮齊鄆徐四州爲尤甚壊<lb/>
官亭民舍鉅數萬水所居地爲田三十萬頃天子<lb/>
哀憫元元爲之旰食初遣公府掾徃俾之循視又<lb/>
<pb n="KR4h0040_SBCK_076-14a"/>
遣御史徃委之經制虚倉廪開府庫以振救之徙<lb/>
民所過無得呵吏謹視遇不使失職假官地予民<lb/>
使之耕而民不至於太轉徙質私牛於官貸之牛<lb/>
而牛不至於盡殺食其蠲除約省勞來安集凡以<lb/>
除民疾苦其事又數十然後人得不䧟於死亡矣<lb/>
天子乃與公卿大議塞河初獻計者有欲因其南<lb/>
潰順水所趨築爲隄河輸入淮海天子按圖書凖<lb/>
地形覧山川視水勢以謂河所泛溢綿地數州其<lb/>
利與害可不熟計今乃欲捐置舊道創立新防棄<lb/>
已成而就難冀憚暫費而甘長勞夾大險絶地利<lb/>
<pb n="KR4h0040_SBCK_076-14b"/>
使東土之民爲魚鼈食謂百姓何國家之事固有<lb/>
費而不可省勞而不獲已者也天賛聖徳聖與神<lb/>
謀詔以明年春作始修塞乃命都水吏考事期審<lb/>
功用計徒庸程畚築峙餱糧伐薪石異時治河皆<lb/>
户調楗民多賤鬻貨産巧爲逃匿上慮人習舊常<lb/>
而胥動以浮言也先期戒轉運使明諭所部告之<lb/>
以材出於公秋毫不以煩民然後民得安堵矣物<lb/>
或闕供皆厚價和市材須徙運皆官給僦費唯是<lb/>
丁夫古必出於民者乃賦諸九路而以道里爲之<lb/>
節適凡郡去河頗逺者皆免其自行而聼使輸錢<lb/>
<pb n="KR4h0040_SBCK_076-15a"/>
以雇更則衆雖費可不至於甚病而役雖勞可不<lb/>
至於甚疲矣材既告備矣工既告聚矣明年立號<lb/>
元豐天子遣官以牲玉祭于河而以閏正月丙戌<lb/>
首事方河盛决時廣六百步既更冬春益侈十兩<lb/>
涘之間遂踰千步始於東西簽爲隄以障水又於<lb/>
旁側閼爲河以脫水流渠爲雞距以釃水横水爲<lb/>
鋸牙以約水然後河稍就道而人得奏功矣既左<lb/>
右隄疆而下方益傷矣初仞河深得一丈八尺白<lb/>
水深至百一十尺奔流悍甚薪且不屬士吏失色<lb/>
主者多病置聞請調急夫盡徹諸埽之儲以佐其<lb/>
<pb n="KR4h0040_SBCK_076-15b"/>
乏天子不得已爲調於旁近郡俾得蠲來嵗春夫<lb/>
以紓民又以廣固壯城卒數千人徃奔命悉發近<lb/>
埽積貯而又所蓄薦食藁數十萬以赴之詔切責<lb/>
塞河吏於是人益竭作吏亦畢力俯瞰回淵重埽<lb/>
九緷而夾下之四月丙寅河槽合水勢頗却而埽<lb/>
下湫流尚駛隄若浮寓波上萬衆環視莫知所爲<lb/>
先是運使創立新意制爲横埽之法以遏絶南流<lb/>
至是天子猶以爲意屢出細札宣示方略加精致<lb/>
誠潜爲公禱祥應感發若有靈契五月甲戌朔新<lb/>
隄忽自定武還北流奏至群臣入賀告類郊廟勞<lb/>
<pb n="KR4h0040_SBCK_076-16a"/>
饗官師遂大慶賜自督師而下至于勤事小吏頒<lb/>
器幣各有差第功爲三品各以次増秩焉濮齊鄆<lb/>
徐四州守臣以立隄救水城得不没皆賜璽加奨<lb/>
吏卒自下楗至竣事而歸凡特支庫錢者四初天<lb/>
子閔徒之遭癘者連遣太醫十數軰往救治之以<lb/>
車載藥而行春尚寒賜以襦袍天初暑給以臺笠<lb/>
人恱致力用忘其勞於是又命籍其物故者厚以<lb/>
分䘏其家逃亡者聼自出以貫編户乗急出夫者<lb/>
蠲春徑一歳有半仁沾而恩洽矣自役興至于隄<lb/>
合爲日一百有九丁三萬官徤作者無慮十萬人<lb/>
<pb n="KR4h0040_SBCK_076-16b"/>
材以數計之爲一千二百八十九萬費錢米合三<lb/>
十萬隄百一十有四里詔名曰曰靈平立廟曰靈<lb/>
津歸功于神也方天子憂埽於合未固水道内訌<lb/>
上下惴恐俄有赤蛇㳺于埽上吏置蛇于盆祝而<lb/>
放之蛇亡而河塞天子聞而異之命褒神以顯號<lb/>
而領于祠官曲加禮焉有詔臣洙作爲廟碑以明<lb/>
著神貺臣洙竊迹漢唐而下河决常在於曹衛之<lb/>
域而列聖以來泛澶淵爲尤數雖時異患殊而成<lb/>
功則一然必曠嵗歴年窮力殚費而後僅有克濟<lb/>
固未有洪流横潰經費移徙不踰二年一舉而能<lb/>
<pb n="KR4h0040_SBCK_076-17a"/>
塞者也何則孝武瓠子甚可患也考今所决適值<lb/>
其地而害又逾於此焉然宣房之塞逺逾三十年<lb/>
費累億萬計乃至於天子親臨沈玉從官咸使負<lb/>
薪作爲歌詩深自鬱悼其爲艱乆亦巳甚矣視往<lb/>
揆今則知聖功博大閎逺古未有也嗚呼河之爲<lb/>
利害大矣功定事立夫豈易然哉主吏誠能揆明<lb/>
詔規永圖不苟務裁費徑役以日爲功而使官無<lb/>
曠職卒無乏事繕治廢隄常若水至庶幾河定民<lb/>
安無决溢之患矣臣洙既奉詔爲廟金石刻因得<lb/>
述明天子所以禦灾捍患計深慮逺獨得於聖心<lb/>
<pb n="KR4h0040_SBCK_076-17b"/>
而成是殊尤絶迹遂及治河曲折在官調度與夫<lb/>
小大獻力内外協心概見其　使後世有考焉臣<lb/>
洙謹拜手稽首而獻文曰<lb/>
渾渾河源導自積石逆折而東乆輙羡溢維古神<lb/>
禹行水地中順則所適不爲防庸降及戦國瀕齊<lb/>
趙魏陂障以流與水争地釃爲之渠利用灌溉水<lb/>
無所由因數爲敗由漢迄今千三百歳出地而行<lb/>
患又滋大　明明天子纉堯禹服恩均蠻貊澤潤<lb/>
草木丁已孟秋滛雨漏河河徙而南千里濤波天<lb/>
子曰咨水實儆予勤民之力其得已乎申命群司<lb/>
<pb n="KR4h0040_SBCK_076-18a"/>
鳩材庀工上志先定庶言則同人樂輸費　遺<lb/>
力聖誠感通河即順塞鉅野既瀦淮泗既道川無<lb/>
狂瀾民得烝罩東土其乂徐方復寕芒芒原隰既<lb/>
夷且平水所漸地更爲沃野人恣田牧施及牛馬<lb/>
盈寕士女相與歌呼微我聖功人其爲魚四郡守<lb/>
臣舞蹈上章微我聖功城其爲隍帝釐山川魚獸<lb/>
咸若萬方歸之如水赴壑凡厥士吏迨及庶民其<lb/>
謹護視烝徒孔勤維是湯河作固京室在庭<lb/>
聖獨前識九類攸叙六府允脩丕冐日出覃被海<lb/>
陬歸惠爾　新廟春秋承祀以祈靈保臣<lb/>
<pb n="KR4h0040_SBCK_076-18b"/>
</p>
<p>
皇朝文鑑卷第七十六<lb/>
</p>
<p>
</p>
  </div>
</body>
</text>
</TEI>
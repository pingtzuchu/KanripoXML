<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_099-1a"/>
皇朝文鑑卷第九十九<lb/>
　論<lb/>
　　　三國論　蘇　轍<lb/>
　　　晉論　蘇　轍<lb/>
　　　北狄論　蘇　轍<lb/>
　　　三宗論　蘇　轍<lb/>
　　　漢武帝論　蘇　轍<lb/>
　　　漢昭帝論　蘇　轍<lb/>
　　　漢光武論上　蘇　轍<lb/>
　　　漢光武論下　蘇　轍<lb/>
<pb n="KR4h0040_SBCK_099-1b"/>
　　　爭論　潘　興嗣<lb/>
　　　原諫　潘　興嗣<lb/>
　　　通論　潘　興嗣<lb/>
　　　　三國論　蘇　轍<lb/>
天下皆怯而獨勇則勇者勝皆闇而獨智則智者<lb/>
勝勇而遇勇則勇者不足恃也智而遇智則智者<lb/>
不足用也夫唯智勇之不足以定天下是以天下<lb/>
之難鋒起而難平蓋嘗聞之古者英雄之君遇其<lb/>
智勇也以不智不勇而後真智大勇乃可得而見<lb/>
也悲夫世之英雄其處於世亦有幸不幸耶漢高<lb/>
<pb n="KR4h0040_SBCK_099-2a"/>
祖唐太宗是以智勇獨過天下而得之者也曹公<lb/>
孫劉是以智勇相遇而失之者也以智攻智以勇<lb/>
擊勇此譬如兩虎相捽齒牙氣力無以相勝其勢<lb/>
足以相擾而不足以相斃當此之時惜乎無有以<lb/>
漢高祖之術制之者也昔者項籍有百戰百勝之<lb/>
威而執諸侯之柄咄嗟叱咤奮其暴怒西向以逆<lb/>
高祖其勢飄忽震蕩如風雨之至天下之人以為<lb/>
遂無漢矣然高帝以其不智不勇之身横塞其衝<lb/>
徘徊而不得進其頑鈍椎魯足以為笑於天下而<lb/>
卒能摧折項氏而待其死其故何也夫人之勇力<lb/>
<pb n="KR4h0040_SBCK_099-2b"/>
用而不已則必有所耗散而其智慮乆而無成則<lb/>
亦必有所倦怠而不舉彼欲以其所長以制我於<lb/>
一時而我閉門而拒之使之失其所求逡巡求去<lb/>
而不能而項籍固已憊矣今夫曹公孫權劉備此<lb/>
三人者皆知以其才相取而未知以不才取之也<lb/>
世之言者曰孫不如曹而劉不如孫劉備唯智短<lb/>
而勇不足故有所不若於二人者而不知因其所<lb/>
不足以求勝則亦已惑矣盖劉備之才近似於高<lb/>
祖而不知所以用之之術昔高祖之所以自用其<lb/>
才者其道有三焉耳先據勢勝之地以示天下之<lb/>
<pb n="KR4h0040_SBCK_099-3a"/>
形廣收信越出竒之將以自輔其所不逮有果鋭<lb/>
剛猛之氣而不用以深折項籍猖狂之勢此三事<lb/>
者有國之君其才皆無有能行之者獨有一劉備<lb/>
近之而未至其中猶有翹然自喜之心欲為椎魯<lb/>
而不能純欲為果鋭而不能逹二者交戰於中而<lb/>
未有所定是故所為而不成所欲而不遂棄天下<lb/>
而入巴蜀則非地也用諸葛孔明治國之才而當<lb/>
紛紜征伐之衝則非將也不忍忿忿之心犯其所<lb/>
短而自將以攻人則是其氣不足尚也嗟夫方其<lb/>
奔走於二袁之間困於吕布而狼狽於荆州百敗<lb/>
<pb n="KR4h0040_SBCK_099-3b"/>
而其志不折不可謂無髙祖之風矣而終不知所<lb/>
以自用之方夫古之英雄唯漢高帝為不可及也<lb/>
夫<lb/>
　　　　晉論　蘇　轍<lb/>
御天下有道休之以安動之以勞使之安居而能<lb/>
勤逸處而能憂其君子周旋揖讓不失其節而能<lb/>
耕田射馭以自致其力平居習為勉强而去其惰<lb/>
傲厲精而日堅勞苦而日强冠冕佩玉之人而不<lb/>
憚執天下之大勞夫是以天下之事舉皆無足為<lb/>
者而天下之匹夫亦無以求勝其上何者天下之<lb/>
<pb n="KR4h0040_SBCK_099-4a"/>
亂盖常起於上之所憚而不敢為天下之小人知<lb/>
其上之有所憚而不敢為則有以乘其間而致其<lb/>
上之所難夫上之所難者豈非死傷戰闘之患匹<lb/>
夫之所輕而士大夫之所不忍以其身試之者耶<lb/>
彼以死傷戰闘之患邀我而我不能應則無怪乎<lb/>
天下之志於亂也故夫君子之於天下不見其所<lb/>
畏求使其所畏之不見是故事有所不辭而勞苦<lb/>
有所不憚昔者晉室之敗非天下之無君子也其<lb/>
君子皆有好善之心高談揖讓泊然冲虚而無慷<lb/>
慨感激之操大言無當不適於用而畏兵革之事<lb/>
<pb n="KR4h0040_SBCK_099-4b"/>
天下之英雄知其所忌而竊乘之是以顛沛隕越<lb/>
而不能以自存且夫劉聦石勒王<hi>嫌名光宗</hi>祖約此其<lb/>
姦詐雄武亦一世之豪也譬如山林之人生於草<lb/>
木之間大風烈日之所咻而雪霜飢饉之所勞苦<lb/>
其筋力骨節之所嘗試者亦已至矣而使王衍王<lb/>
導之倫談笑而當其衝此譬如千金之家居於高<lb/>
堂之上食肉飲酒不習寒暑之勞而欲以之捍禦<lb/>
山林之勇夫而求其成功此固姦雄之所樂攻而<lb/>
無難者也是以雖有賢人君子之才而無益於世<lb/>
雖有盡忠致力之意而不救於患難此其病起於<lb/>
<pb n="KR4h0040_SBCK_099-5a"/>
自處太高而不習天下之辱事故富而不能勞貴<lb/>
而不能苦盖古之君子其治天下為其甚勞而不<lb/>
失其高食其甚羙而不棄其糲使匹夫小人不知<lb/>
所以用其勇而其上不失為君子至於後世為其<lb/>
甚勞而不知以自復而為之强強食甚羙而無以<lb/>
自實而為晉之敗夫甚勞者固非所以為安而甚<lb/>
羙者亦非所以自固此其所以䘮天下之故也哉<lb/>
　　　　北狄論　蘇　轍<lb/>
北狄之民其性譬如禽獸便於射獵而習於馳騁<lb/>
生於斥鹵之地長於霜雪之野飲水食肉風雨飢<lb/>
<pb n="KR4h0040_SBCK_099-5b"/>
渇之所不能困上下山坂筋力百倍輕死而樂戰<lb/>
故常以勇勝中國至於其所以擁護親戚休養生<lb/>
息蓄牛馬長子孫安居佚樂而欲保其首領者盖<lb/>
無以異於華人也而中國之士常憚其勇畏避而<lb/>
不敢犯氊裘之民亦以此恐　中國而奪之利此<lb/>
當今之所謂大患也昔者漢武之世匈奴絶和親<lb/>
攻當路塞天下震恐其後二十年之間漢兵深入<lb/>
不憚死亡捐命絶幕之北以决勝負而匈奴孕重<lb/>
墮壞人畜疲弊不敢言戰何者勇士壯馬非中國<lb/>
之所無有而窮追遠逐雖匈奴之衆亦終有所不<lb/>
<pb n="KR4h0040_SBCK_099-6a"/>
安也故夫敵國之盛非隣國之所深憂也要在休<lb/>
兵養士而集其勇氣使之不懾而巳今天下之勢<lb/>
中國之民優游緩帶不識兵革之勞驕奢怠墮勇<lb/>
氣消耗而戎狄之賂又以百萬計轉輸天下甘言<lb/>
厚禮以滿其不足之意使天下之士耳熟所聞目<lb/>
習所見以爲生民之命寄於其手故俯首柔服莫<lb/>
敢抗拒凡中國勇徤豪壯之氣索然無復存者矣<lb/>
夫戰勝之民勇氣百倍敗兵之卒没丗不復隨蓋<lb/>
所以戰者氣也所以不戰者氣之蓄也戰而後守<lb/>
者氣之餘也古之不戰者養其氣而不傷今之士<lb/>
<pb n="KR4h0040_SBCK_099-6b"/>
不戰而氣已盡矣此天下之所大憂也昔者六國<lb/>
之際秦人出兵於山東小戰則殺將大戰則割地<lb/>
兵之所至天下震慄然諸侯猶帥其罷散之兵合<lb/>
從以擊秦砥礪戰士激發其氣長平之敗趙卒坑<lb/>
死者四十萬人亷頗收合餘燼北摧栗腹西抗秦<lb/>
兵振刷磨淬不自屈服故其民觀其上之所爲日<lb/>
進而不挫皆自奮怒以爭死敵其後秦人圍邯鄲<lb/>
梁王使將軍新垣衍如趙欲遂帝秦而魯仲連慷<lb/>
慨發憤深以爲不可盖夫天下之士所爲奮不顧<lb/>
身以抗强虎狼之秦者爲非其君也而使諸侯而<lb/>
<pb n="KR4h0040_SBCK_099-7a"/>
帝之天下尚誰能出身以事非其君哉故魯仲連<lb/>
非徒惜夫帝秦之虚名而惜夫天下之勢有所不<lb/>
可也今尊奉夷狄無知之人交歡約幣以為兄弟<lb/>
之國奉之如驕子莫敢一觸其意此適足以壞天<lb/>
下義士之氣而長夷狄豪横之勢耳愚以爲養兵<lb/>
而自重卓然獨立不聴外國之妄求以為民望而<lb/>
生吾中國之氣如此數十年之間天下摧折之志<lb/>
復壯而夫北狄之勇非吾之所當畏也<lb/>
　　　　三宗論　蘇　轍<lb/>
黄帝堯舜壽皆百年享國皆數十年周公作無逸<lb/>
<pb n="KR4h0040_SBCK_099-7b"/>
言商中宗享國七十五年高宗五十九年祖甲三<lb/>
十三年文王受命中身享國五十年自漢以來賢<lb/>
君在位之乆皆不及此西漢文帝二十三年景帝<lb/>
十六年昭帝十三年東漢明帝十八年章帝十三<lb/>
年和帝十二年唐太宗二十三年此皆近世之明<lb/>
主然與無逸所謂不知稼穡之艱難不聞小人之<lb/>
勞惟耽樂之從或十年或七八年或五六年或四<lb/>
三年無以大相過也至其享國長乆如秦始皇漢<lb/>
武帝梁武帝隋文帝唐玄宗皆以臨御乆逺循致<lb/>
大亂或以失國或僅能免其身其故何也人君之<lb/>
<pb n="KR4h0040_SBCK_099-8a"/>
富其倍於人者千萬也膳服之厚聲色之靡所以<lb/>
賊其躬者多矣朝夕於其間而無以御之至於夭<lb/>
死者勢也幸而壽考用物多而害民乆矜已自聖<lb/>
輕蔑臣下至於失國宜矣古之賢君必致於學逹<lb/>
性命之本而知道徳之貴其視子女玉帛與糞土<lb/>
無異其所以自養乃與山林學道者比是以乆於<lb/>
其位而無害也傳説之詔髙宗曰王人求多聞時<lb/>
惟建事學于古訓乃有獲事不師古以克永世匪<lb/>
説攸聞惟學遜志務時敏厥修乃來允懷于兹道<lb/>
積于厥躬惟斆學半念終始典干學厥徳脩罔覺<lb/>
<pb n="KR4h0040_SBCK_099-8b"/>
監于先生成憲其永無愆嗚呼傳說其知此矣<lb/>
　　　　漢武帝論　蘇　轍<lb/>
天下利害不難知也士大夫心平而氣定髙不爲<lb/>
名所眩下不爲利所怵者類能知之人主生於深<lb/>
宫其聞天下事至鮮矣知其一不逹其二見其利<lb/>
不睹其害而好名貪利之臣探其情而逢其惡則<lb/>
利害之實亂矣漢武帝即位三年年未二十閩越<lb/>
舉兵圍東甌東甌告急帝問太尉田蚡蚡曰越人<lb/>
相攻其常事耳又數反覆不足煩中國往救帝使<lb/>
嚴助難蚡曰特患力不能救德不能覆誠能何故<lb/>
<pb n="KR4h0040_SBCK_099-9a"/>
弃之小國以窮困來告急天子不救尚何所愬帝<lb/>
詘蚡議而使助持節發㑹稽兵救之自是征南越<lb/>
伐朝鮮討西南夷兵革之禍加於四夷矣後二年<lb/>
匈奴請和親大行王恢請擊之御史大夫韓安國<lb/>
請許其和帝從安國議矣明年馬邑豪聶壹因恢<lb/>
言匈奴初親親信邊可誘以利致之伏兵襲擊必<lb/>
破之道也帝使公卿議之安國恢往反議甚苦帝<lb/>
從恢議使聶壹買馬邑城以誘單于單于覺之而<lb/>
去兵出無功自是匈奴犯邊終武帝無寧嵗天下<lb/>
幾至大亂此二者田蚡韓安國皆知其非而迫於<lb/>
<pb n="KR4h0040_SBCK_099-9b"/>
利口不能自伸武帝志求功名不究利害之實而<lb/>
遽從之及其晚歲禍災並起外則黔首耗散内則<lb/>
骨肉相殘殺雖悔過自咎而事已不救矣然嚴助<lb/>
交通淮南張湯論殺之王恢以不擊匈奴亦坐弃<lb/>
市二人皆罪不至死而不免大戮豈非首禍致罪<lb/>
天之所不赦故耶<lb/>
　　　　漢昭帝論　蘇　轍<lb/>
周成王以管蔡之言疑周公及遭風雷之變發金<lb/>
縢之書而後釋然知其非也漢昭帝聞燕王之譛<lb/>
霍光懼不敢入帝召見光謂之曰燕王言將軍都<lb/>
<pb n="KR4h0040_SBCK_099-10a"/>
郎道上稱蹕又擅調益幕府校尉二事屬爾燕王<lb/>
何自知之且將軍欲為非不待校尉左右聞者皆<lb/>
伏其明光由是獲安而燕王與上官皆敗故議者<lb/>
以為昭帝之賢過於成王然成王享國四十餘年<lb/>
治致刑措及其將崩命召公畢公相康王臨死生<lb/>
之變其言琅然不亂昭帝享國十三年年甫及冠<lb/>
功未見於天下其不及成王者亦遠矣夭壽雖出<lb/>
於天然人事嘗參焉故吾以為成王之壽考周公<lb/>
之功也昭帝之短折霍光之過也昔晉平公有蠱<lb/>
疾醫和視之曰是謂近女非鬼非食惑以䘮志良<lb/>
<pb n="KR4h0040_SBCK_099-10b"/>
臣將死天命不宥國之大臣受其寵禄而任其大<lb/>
節有菑禍興而無改焉必受其咎以此譏趙孟趙<lb/>
孟受之不辭而霍光何逃焉成王之幼也周公爲<lb/>
師召公爲保左右前後皆賢也雖以中人之資而<lb/>
起居飲食日與之接逮其壯且老也志氣定矣其<lb/>
能安富貴易生死盖無足恠者今昭帝所親信惟<lb/>
一霍光光雖忠信篤實而不學無術其所與共國<lb/>
事者惟一張安世所與斷幾事惟一田延年士之<lb/>
通經術識義理者光不識也其後雖聞乆隂不雨<lb/>
之言而貴夏侯勝感蒯瞶之事而賢雋不疑然後<lb/>
<pb n="KR4h0040_SBCK_099-11a"/>
亦不任也使昭帝居深宫近嬖倖雖天資明斷而<lb/>
無以養之朝夕害之者衆矣而安能及遠乎人主<lb/>
不幸未嘗更事而履大位當得篤學深識之士日<lb/>
與之居示之以邪正曉之以是非觀之以治亂使<lb/>
之久而安之知類通逹强立而不反然後聽其自<lb/>
用而無害此大臣之職也不然小人先之悦之以<lb/>
聲色犬馬縱之以馳騁田獵侈之以宮室器服志<lb/>
氣已亂然後入之以䜛説變亂是非移易白黒紛<lb/>
然無所不至小足以害其身而大足以亂天下大<lb/>
臣雖欲有言不可及矣語曰君子學道則愛人小<lb/>
<pb n="KR4h0040_SBCK_099-11b"/>
人學道則易使也故人必知道而後知愛身知愛<lb/>
身而後知愛人知愛人而後知保天下故吾論三<lb/>
宗享國長久皆學道之力至漢昭帝惜其有過人<lb/>
之明而莫能導之以學故重論之以為此霍光之<lb/>
過也<lb/>
　　　　漢光武論上　蘇　轍<lb/>
人主之徳在於知人其病在於多才知人而善用<lb/>
之若已有焉雖至於堯舜可也多才而自用雖有<lb/>
賢者無所復施則亦僅自立耳漢高帝謀事不如<lb/>
張良用兵不如韓信治國不如蕭何知此三人而<lb/>
<pb n="KR4h0040_SBCK_099-12a"/>
用之不疑西破强秦東服項羽曾莫與抗者及天<lb/>
下既平政事一出於何法令講若畫一民安其生<lb/>
天下遂以無事又繼之以曹參終之以平勃至文<lb/>
景之際中外晏然凡此皆髙帝知人之餘功也東<lb/>
漢光武才備文武破尋邑取趙魏鞭笞群盗筭無<lb/>
遺策計其武功若優於高帝然使當高帝之世與<lb/>
項羽為敵必有不能辨者及既履大位懲王莾簒<lb/>
奪之禍雖置三公而不付以事專任尚書以督文<lb/>
書繩姦詐為賢政事察察下不能欺一時稱治然<lb/>
而異已者斥非䜟者弃專以一身任天下其智之<lb/>
<pb n="KR4h0040_SBCK_099-12b"/>
所不見力之所不舉者多矣至於明帝任察愈甚<lb/>
故東漢之治寛厚樂易之風遠不及西漢賢士大<lb/>
夫立於其朝志不獲伸雖號稱治安皆其父子才<lb/>
智之所止君子不尚者也<lb/>
　　　　漢光武論下　蘇　轍<lb/>
高帝舉天下後世之重屬之大臣大臣亦盡其心<lb/>
力以報之故吕氏之亂平勃得致力焉誅産禄立<lb/>
文帝若反覆手之易當是時大臣權任之甚盛風<lb/>
流相接至申屠嘉猶召辱鄧通議斬晁錯而文景<lb/>
不以為牾則高帝之用人其重如此孝武之後此<lb/>
<pb n="KR4h0040_SBCK_099-13a"/>
風衰矣大臣用舍僅如僕隷武帝之老也將立少<lb/>
主知非大臣不可乃委任霍光霍光之權在諸臣<lb/>
右故能翊昭建宣天下莫敢異議至於宣帝雖明察<lb/>
有餘而性本忌刻非張安丗之謹畏陳萬年之順<lb/>
從鮮有能容者惡楊惲蓋寛饒害趙廣漢韓延壽<lb/>
悍然無惻怛之意髙才之士側足而履其朝陵遲<lb/>
至於元成朝無重臣養成王氏之禍故莽以斗筲<lb/>
之才濟之以欺罔而士無一人敢指其非者光武<lb/>
之興雖文武之略足以鼓舞一丗而不知用人之<lb/>
長以濟其所不足幸而子孫皆賢權在人主故其<lb/>
<pb n="KR4h0040_SBCK_099-13b"/>
害不見及和帝幼少竇后擅朝竇憲兄弟恣横殺<lb/>
都鄉侯暢於朝事發請擊匈奴以自贖及其成<lb/>
功又欲立北單于以樹恩固位袁安任隗皆以三<lb/>
宗守義力爭而不能勝幸而憲以逆謀敗盖光武<lb/>
不任大臣之積其弊乃見於此其後漢日以衰及<lb/>
其誅閻顯立順帝功出於宦官黜清河王殺李固<lb/>
事成於外戚大臣皆無所與及其末流梁冀之害<lb/>
重天下不能容復假宦官以去之宦官之害極天<lb/>
下不能堪至召外兵以除之外兵既入而東漢之<lb/>
祚盡矣盖光武不任大臣之旤勢極於此夫人君<lb/>
<pb n="KR4h0040_SBCK_099-14a"/>
不能皆賢君有不能而屬之大臣朝廷之正也事<lb/>
出於正則其成多其敗少歴觀古今大臣任事而<lb/>
禍至於不測者必有故也今畏忌大臣而使它人<lb/>
得乘其隙不在外戚必在宦官外戚宦官更相屠<lb/>
㓕至以外兵繼之嗚呼殆哉<lb/>
　　　　爭論　潘　興嗣<lb/>
匹夫之賤猶立子以爭其惡立友以議其過况萬<lb/>
乘之貴呼吸而霜露變指顧而榮辱移朝不爭則<lb/>
暮有被其害暮不爭則朝亦然至有頃刻而不及<lb/>
者孔子曰天子有爭臣七人雖無道不失其天下<lb/>
<pb n="KR4h0040_SBCK_099-14b"/>
又曰商有三仁焉比干諫而死其㫖遠矣或豈無<lb/>
諫與諷歟譬之疾耳有緩補逸養而後定有攻治<lb/>
而後勝有針砭而後起者盖時有緩急勢有盈虚<lb/>
先後之理不可以一途御也諷者依違而不切詩<lb/>
所謂主文而譎諫此緩補逸養之道也諫者直指<lb/>
其事爭者嬰其鱗矣此攻治之不效而至於針砭<lb/>
也若堯咨而舜俞禹拜而益賛可以無事於諫爭<lb/>
猶曰予違汝弼汝無靣從君臣相與戒飭兢業如<lb/>
此後世之君奚恤而不用哉昔者漢髙帝謂周昌<lb/>
曰我可如主昌曰陛下桀紂之主也高帝容之决<lb/>
<pb n="KR4h0040_SBCK_099-15a"/>
非桀紂明矣如使桀紂之君雖無道猶用爭臣亦<lb/>
不失天下矣<lb/>
　　　　原諫　潘　興嗣<lb/>
舜命龍曰朕堲䜛説殄行震驚朕師汝作納言夙<lb/>
夜出納朕命惟允於臯陶謨則曰能哲而惠何憂<lb/>
乎驩兠何畏乎巧言令色孔壬顔淵問為邦孔子<lb/>
曰遠佞人舜固聦明睿智君臣之間吁謨戒飭憂<lb/>
此而已顔淵亞聖亦云遠佞然則聖哲之慮遠矣<lb/>
諫之不行也其原起於近習始於纎㣲成於浸潤<lb/>
終至于不可禦人君者喜則有賞怒則有誅不可<lb/>
<pb n="KR4h0040_SBCK_099-15b"/>
不察也蓋未嘗濫誅矣誅一小臣則大臣及之未<lb/>
嘗濫賞矣賞一佞人則大佞及之不窒其源雖欲<lb/>
救之將若之何予故曰諫之不行其源蓋起於近<lb/>
習不可不慮也<lb/>
　　　　通論　潘　興嗣<lb/>
昔者井法大壞而天下之民病矣然而智者一出<lb/>
則藏兵於民藏食於兵以全制勝坐而収功則謂<lb/>
之屯田者是也漢嘗以數萬之衆臨氐羗氐羗固<lb/>
小矣而議者謂費而勝之不若以全制也於是以<lb/>
萬人留田果無一矢一鏃之費而虜平矣曹操出<lb/>
<pb n="KR4h0040_SBCK_099-16a"/>
於擾攘之際憂不先於天下而憂食不出於兵也<lb/>
於是大興屯田以示天下之形勢勢莫㣲於羗事<lb/>
莫急於操時顧必先此者蓋不苟一切之便而以<lb/>
深久之利為慮也昔者兵賦之法大壞而天下之武<lb/>
備虚矣然而智者一出則兵有府府有帥帥有統<lb/>
唐嘗以六十萬之衆田於近輔之郊當四方有事<lb/>
時長戈利㦸奮然而直往及其無事則偃兵以就<lb/>
農故天下之言武備者必先府兵今以數十萬之<lb/>
衆宿於燕秦晉魏之地半天下之賦長轂巨軸逆<lb/>
險遡波而上不足以給奉養重啇賈之利出内帑<lb/>
<pb n="KR4h0040_SBCK_099-16b"/>
之金不足以佐費用無事之時顧且如此一有事<lb/>
則重以四方之兵倍數而益之豈惟費廣而坐飼<lb/>
之驕不足以臨敵也亦嘗以二十萬之衆棄於好<lb/>
水之上隻輪竒馬無還者此養之無制備之不素<lb/>
故也夫燕秦晉魏之郊地非不廣民非不悍勇田<lb/>
非盡闢也一旦索悍勇之民闢地而殖之胡為而<lb/>
不可耶擇天下之精兵置之近輔之郊擬府而為<lb/>
之制亦胡為而不可耶不及十年粟必盈於塞下<lb/>
而黥墨之徒可坐而鑠也晁錯削七國而七國反<lb/>
主父偃建分封之法而諸侯不自知其弱然則屯<lb/>
<pb n="KR4h0040_SBCK_099-17a"/>
田府兵之制行而天下之驕兵亦不自知其削矣<lb/>
何憚而不為也邊粟已實屯兵已强中州之賦益<lb/>
寛則北狄不敢愛其贐羗人不敢慢其禮此以全<lb/>
制勝也昔之驕今也悍勇昔之不足今也有餘不<lb/>
幸而有警内府出節外府出兵擁鉞而下臨燕而<lb/>
燕動臨秦而秦讋此所謂廟勝也荆楚蜀越四分<lb/>
五裂之地天下用武之處也亦不可以不思及其<lb/>
有事而欲以巧勝之不亦拙且緩乎<lb/>
<pb n="KR4h0040_SBCK_099-17b"/>
</p>
<p>
皇朝文鑑巻第九十九<lb/>
<pb n="KR4h0040_SBCK_099-18a"/>
</p>
<p>
</p>
  </div>
</body>
</text>
</TEI>
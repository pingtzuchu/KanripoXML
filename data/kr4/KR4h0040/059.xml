<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_059-1a"/>
皇朝文鑑卷第五十九<lb/>
　奏䟽<lb/>
　　　論農事　范　祖禹<lb/>
　　　論眀堂　范　祖禹<lb/>
　　　論立后上　太皇太后　范　祖禹<lb/>
　　　論聽政　范　祖禹<lb/>
　　　論宦官　范　祖禹<lb/>
　　　　論農事　范　祖禹<lb/>
臣近蒙賜告暫至許昌竊見畿内已苦雨澇詢之<lb/>
村民皆云鄉村安靜公私少事無呼召煩擾唯是<lb/>
<pb n="KR4h0040_SBCK_059-1b"/>
年歳未得豐熟不旱則水民常艱食夏麥既薄或<lb/>
全不収秋苗雖茂唯憂澇損臣竊惟　陛下哀矜<lb/>
百姓賑恤鰥寡徳澤所及可謂至厚然猶和氣未<lb/>
應隂陽隔并欲修政事以應之願　陛下推其心<lb/>
而已矣夫天道不逺在君心所以感之人君愛民則<lb/>
天亦愛人君愛民者在知其勞苦而恤其困窮天下<lb/>
之人至勞苦而常困窮者農民是也周公作無逸<lb/>
戒成王以先知稼穡之艱難又言商之逸王不知<lb/>
稼穡之艱難不聞小人之勞唯耽樂之從夫稼穡<lb/>
之艱難與小人之勞人君不可以不知天生時而<lb/>
<pb n="KR4h0040_SBCK_059-2a"/>
地生財自一粒一縷以上皆出於民力然後人得<lb/>
而用人臣之禄受之於君故不可不報君人君之<lb/>
奉取之於民故不可不愛民天子者合天下之力<lb/>
而共尊養之凡宫室車馬服食器用無非取於天下<lb/>
皆百姓之膏血也其作之也甚勞其成之也甚難<lb/>
安而享之不可不思其所從來思其所從來則愛<lb/>
之而有不忍費財之心憂之而有不忍勞民之心<lb/>
以此之心行此之政而天下不安者未之有也天<lb/>
下之大生民之衆唯繫於一人之心君心靜則天<lb/>
下靜君心不靜則天下亦不靜朝廷唯躬儉節用<lb/>
<pb n="KR4h0040_SBCK_059-2b"/>
無所營為常恐煩百姓則天下安息先王豈能人<lb/>
人而食之人人而衣之哉推其仁心修其仁政以<lb/>
及天下則所𬒳者廣矣臣願　陛下當食則思天<lb/>
下有飢而不得食者當衣則思天下有寒而不得<lb/>
衣者凡於每事莫不皆然唯推至誠以召和氣庶<lb/>
㡬皇天報應降豐年之祥使百姓皆家給人足則<lb/>
太平矣昔漢昭帝耕于鉤盾弄田其事至微史臣<lb/>
書之蓋以昭帝欲知稼穡之艱難與周公戒成王<lb/>
之意同也周丗宗留心農事常刻木為耕夫蠶婦<lb/>
置之殿庭欲見之而不忘　國朝祖宗以來尤重<lb/>
<pb n="KR4h0040_SBCK_059-3a"/>
農穡　太宗甞謂近臣曰耕耘之夫最可矜閔春<lb/>
蠶旣登併功紡績而繒帛不及其身田禾大稔充<lb/>
其腹者不過䟽糲若風雨乖候稼穡不登將如之<lb/>
何　眞宗於内殿植稻麥臨觀種穫欲知田畆之<lb/>
勞至今遵之惟　陛下深留意於農政而常以保<lb/>
惠小民為先則天下幸甚<lb/>
　　　　論明堂　范　祖禹<lb/>
臣伏見明堂大禮已在散齋恭惟　仁宗皇帝若<lb/>
稽古典断以聖意自皇祐二年始制明堂之禮先<lb/>
詔有司乗輿服御務從簡儉無枉勞費御撰樂曲<lb/>
<pb n="KR4h0040_SBCK_059-3b"/>
舞名服靴袍崇政殿閲試雅樂如行禮之次又於<lb/>
禁中靴袍親書明堂及明堂之門二榜將近祀日<lb/>
霖雨不止　仁宗禁中齋禱極於恭䖍應禱開霽<lb/>
天日清潤風和氣協祀前之夕即罷警嚴　仁宗<lb/>
每詣神座行禮畢鞠躬却行須盡褥位方改歩移<lb/>
嚮以示肅恭之至又令侍臣徧諭獻官及進徹爼<lb/>
豆悉安徐謹嚴無怠遽失恭質明禮畢比之他時<lb/>
行禮加數刻之緩御樓宣赦畢降詔中書門下止<lb/>
絶請託應内降恩澤及原減罪犯者不得施行<lb/>
仁宗欽崇禋祀布昭明徳傳之萬丗大略如此<lb/>
<pb n="KR4h0040_SBCK_059-4a"/>
英宗　神宗聖孝遵承皆極嚴敬今　陛下嗣位<lb/>
五載再舉宗祀上帝顧饗　神考配侑國之大事<lb/>
莫重於此惟　陛下内盡誠敬法則　祖宗則神<lb/>
天降祉羣生蒙福夫齋者所以致其精明之德孔<lb/>
子之所愼者齋齋必有專一精絜之誠乃可以交<lb/>
於神明禮之言齋曰心不苟慮必依於道手足不苟<lb/>
動必依於禮古之君子其齋如此齋三日必見其所祭者<lb/>
誠之至也夫惟致齋肅恭然後動容周旋無不中<lb/>
禮書曰皇天無親克敬惟親鬼神無常享享于克誠<lb/>
夫皇天惟親至敬鬼神惟享至誠天人之交相去<lb/>
<pb n="KR4h0040_SBCK_059-4b"/>
不逺惟誠與敬可以感通　陛下躬行於上則百<lb/>
官有司莫敢不祗肅於下經曰聖人之德無以加<lb/>
於孝惟　陛下恭䖍祀事以教天下之孝使羣臣<lb/>
萬國瞻望盛德休光臣不勝拳拳之愚<lb/>
　　　　論立后上　太皇太后　范　祖禹<lb/>
臣伏奉詔㫖　皇帝納后六禮令翰林學士御史<lb/>
中丞兩省給舎與禮部太常寺官同共詳議臣竊<lb/>
伏思此國家大事萬丗之始福祚所繫風化所先<lb/>
自古聖王重之今　陛下宜先知者有四不可不<lb/>
愼也臣謹稽之上古参之後丗為　陛下悉數<lb/>
<pb n="KR4h0040_SBCK_059-5a"/>
詳言之一曰族姓二曰女德三曰隆禮四曰愽議<lb/>
所謂族姓者臣聞古之帝王所與為婚姻者必大<lb/>
國諸侯先聖王之後勲賢之裔不然則甥舅之國<lb/>
也不以微賤上敵至尊故其福祚盛大子孫蕃昌<lb/>
昔者黄帝娶於西陵之女是為嫘祖嫘祖為黄帝正妃<lb/>
其子孫皆有天下五帝三王皆黄帝之後也髙辛<lb/>
娶陳鋒氏之女是生帝堯虞舜娶帝堯之二女釐<lb/>
降于嬀汭遂有天下大禹娶于塗山是生夏啓天<lb/>
下歸之子孫享國四百七十餘年成湯娶于有莘<lb/>
氏子孫有天下六百餘年周之先祖后稷生於姜<lb/>
<pb n="KR4h0040_SBCK_059-5b"/>
嫄丗有賢妃太王娶太姜是生王季王季娶太任<lb/>
是生文王文王娶太姒其禮尤盛大雅歌之曰文<lb/>
王初載天作之合言文王之初有識天已生賢女<lb/>
為之配也又曰大邦有子俔天之妹文定厥祥親<lb/>
迎于渭造舟為梁不顯其光自古昏禮未有如文<lb/>
王之盛也太姜炎帝之後也太任太昊之後也太<lb/>
姒大禹之後也太姒生十子武王周公皆聖人也<lb/>
其餘皆為顯諸侯周之子孫徧于天下太姒之徳<lb/>
也詩人美文王之聖本由太任其詩曰思齊太任<lb/>
文王之母思媚周姜京室之婦太姒嗣徽音則百<lb/>
<pb n="KR4h0040_SBCK_059-6a"/>
斯男又曰刑于寡妻至于兄弟以御于家邦言文<lb/>
王之化自家及國以正天下也周南關雎后妃之<lb/>
徳人倫之始風化天下皆美太任太姒也武王亦<lb/>
娶于姜是生成王周有天下三十餘丗八百餘年<lb/>
其基本蓋由此也故族姓不可不貴所謂女德者<lb/>
臣聞禮本夫婦詩始后妃治亂因之興亡繫焉三<lb/>
代之興皆有賢妃其亡也皆有孽女夏之興也以塗<lb/>
山其亡也以末喜商之興也以有娀其亡也以妲<lb/>
己周之興也以姜嫄其亡也以襃姒此皆聖賢所<lb/>
紀詩書所載垂之後丗以為永鑒者也秦漢以後<lb/>
<pb n="KR4h0040_SBCK_059-6b"/>
昏姻多不正無足取法惟後漢顯宗明德馬后唐<lb/>
太宗文徳長孫后憲宗懿安郭后皆有后徳出於<lb/>
勲賢之家其餘敗亂足以為戒而已恭惟　本朝<lb/>
太祖皇帝以來家道正而人倫明歴世皆有聖后<lb/>
内德之助自三代以後未有如本朝家法也<lb/>
皇帝聖德明茂睿質純粹天監在下必生聖女以<lb/>
佑皇家惟　陛下逺觀上古近鑒後丗上思天地<lb/>
宗廟之奉下為萬丗子孫之計選卜窈窕以母儀<lb/>
萬國表正六宫非有徳孰可以當之然閨門之德<lb/>
不可著見必視其丗族觀其祖考察其家風參以<lb/>
<pb n="KR4h0040_SBCK_059-7a"/>
庻事亦可知也昔漢之初大臣議欲立髙帝子齊<lb/>
王皆曰王母家駟鈞惡戾虎而冠者也代王母家<lb/>
薄氏君子長者乃立代王是為文帝文帝為漢之賢主<lb/>
亦由其母家仁善也故女德不可不先所謂隆禮<lb/>
者臣聞天子之與后猶天之與地日之與月隂之<lb/>
與陽相須而後成者也禮曰天子聽男教后聽女<lb/>
順天子理陽道后治隂德教順成俗内外和順國<lb/>
家理治此之謂盛德又曰天子修男教父道也后<lb/>
修女順母道也孔子對魯哀公曰古之為政愛人<lb/>
為大所以治愛人禮為大所以治禮敬為大敬之<lb/>
<pb n="KR4h0040_SBCK_059-7b"/>
至矣大昏為大大昏至矣大昏旣至冕而親迎親<lb/>
之也是故君子興敬為親捨敬是遺親也弗愛不<lb/>
親弗敬不正愛與敬其政之本歟哀公曰寡人願<lb/>
有言然冕而親迎不已重乎孔子愀然作色而對<lb/>
曰合二姓之好以継先聖之後以為天地宗廟社<lb/>
稷之主君何謂已重乎又曰天地不合萬物不生<lb/>
大昏萬丗之嗣也君何謂已重焉蓋深非之也孔<lb/>
子遂言曰昔三代明王之政必敬其妻子也有道<lb/>
妻也者親之主也敢不敬歟禮又曰元冕齋戒鬼<lb/>
神隂陽也將以為社稷主為先祖後其可以不致<lb/>
<pb n="KR4h0040_SBCK_059-8a"/>
敬乎又曰敬而親之先王之所以得天下也今臣<lb/>
與衆官討論講議皆約先王之禮參酌其宜不為<lb/>
過隆願　陛下勿以為疑進言者必曰天子至尊<lb/>
無敵於天下不當行夫婦之禮而荀卿有言天子<lb/>
無妻告人無匹也如此則是周公之典孔子之言<lb/>
皆不可信而荀卿之言可信也臣謹案禮冠昏唯<lb/>
有士禮而無天子諸侯之禮故三代以來唯以士<lb/>
禮推而上之為天子諸侯之禮蓋以成人之與夫<lb/>
婦自天子至於士則一也臣竊聞親王宗室之間<lb/>
娶妻殊無齊體之禮敬而親之之義天下豈有獨<lb/>
<pb n="KR4h0040_SBCK_059-8b"/>
尊而無偶配者哉至於鄙慝之禮或雜戎狄之俗<lb/>
或習委巷之風下自士族上流宫禁有渉於此者<lb/>
願　陛下一切屏絶之以正基本以先天下故禮<lb/>
不可不隆所謂博議者臣聞古者天子聘后上公<lb/>
逆之諸侯主之故春秋書祭公來遂逆王后于紀<lb/>
夫國有大事大臣不容不預聞也昔慈聖光献之<lb/>
立也吕夷簡定其議故其詔曰覧上宰之敷言其<lb/>
冊曰宗公鼎臣誦言于朝先是茶商陳氏女亦預<lb/>
選擇王曽宋綬皆以為言大臣継有言者遂罷陳<lb/>
氏　仁宗所以為聖者能從衆也進言者必曰此<lb/>
<pb n="KR4h0040_SBCK_059-9a"/>
陛下家事非外人所預自古誤人主者多由此言<lb/>
也天子以四海為家中外之事孰非　陛下家事<lb/>
大臣無不可預之事亦無不當預之人且　陛下<lb/>
用一執政進一近臣必欲恊天下人望况立皇后<lb/>
以母天下乎臣恐　陛下一日降詔云立某氏為<lb/>
皇后則大臣雖有所見亦難乎論議矣今　陛下<lb/>
之所選莫若出其姓氏宣問大臣若聖志旣定<lb/>
而衆議僉同則卜筮恊從鬼神其依天人之意無<lb/>
不同矣故議不可不博臣幸備勸講其職在以帝<lb/>
王之事禆益聖徳故敢獻其所聞臣之愚誠惟中<lb/>
<pb n="KR4h0040_SBCK_059-9b"/>
宫正位之後四海之内室家相慶則宗社之福也<lb/>
狂瞽之言惟　陛下留聽干冐宸嚴臣無任惶懼<lb/>
俟罪之至<lb/>
　　　　論聽政　范　祖禹<lb/>
臣等伏以天下不幸　大行太皇太后登遐<lb/>
陛下號慕哀毁孝性天至在廷聞者無不摧隕今<lb/>
揔攬庻政延見群臣四方之民傾耳而聽拭目而<lb/>
視此乃　宋室隆替之本社稷安危之基天下治<lb/>
亂之端生民休戚之始君子小人消長進退之際<lb/>
天命人心去就離合之時也嗚呼可不愼哉可不<lb/>
<pb n="KR4h0040_SBCK_059-10a"/>
愼哉臣等乆備講讀職在論思首當獻言以助萬<lb/>
一　陛下宜先誠意正心推廣聖孝發為徳音行<lb/>
為仁政以慰答天下生民之望此在　陛下加意<lb/>
而已非有所難也願　陛下循其本而行之則其<lb/>
末可以無難昔周公以成王㓜弱故位冡宰治天<lb/>
下七年制禮作樂以致太平其功徳至隆周公旣没成<lb/>
王追念周公之勲勞賜魯以天子禮樂使丗丗祀周公<lb/>
以爲非此不足以稱周公之德也成王所以報周<lb/>
公如此故天下莫不歸心漢大將軍霍光尊立宣<lb/>
帝霍光既沒宣帝亦葬以天子之禮帝始親政事<lb/>
<pb n="KR4h0040_SBCK_059-10b"/>
又思報大將軍功徳夫周公霍光皆人臣也有非常<lb/>
之功故成王宣帝皆報以非常之禮而况　太皇太<lb/>
后　英宗之配　神宗之母　陛下之祖母有大功<lb/>
於宗廟社稷有大徳於億兆人民於　陛下之恩與<lb/>
天地無極豈人臣之比哉然則今　陛下所宜先者<lb/>
莫如報　太皇太后之德也自　仁宗以來三后臨<lb/>
朝皆有大功章獻明肅之於　仁宗慈聖光獻之於<lb/>
英宗鞠育扶持勤勞艱難亦未得如　太皇太后<lb/>
之於　陛下也元豐之末　神宗寢疾已不能出<lb/>
號令　陛下年始十歳　太皇太后内定大策擁立<lb/>
<pb n="KR4h0040_SBCK_059-11a"/>
陛下儲位遂定　陛下之有天下乃得之於<lb/>
太皇太后也聽政之初詔令所下百姓無不歡呼<lb/>
鼓舞自古母后多私外家惟　太皇太后未甞有<lb/>
毫髪假借族人不唯族人而已徐王魏王皆親子<lb/>
也以朝廷之故踈逺隔絶魏王病旣没然後一往<lb/>
太皇太后疾已革然後徐王得入進退群臣必從<lb/>
天下人望不以己意為喜怒賞罰故至公無私之<lb/>
德雖匹夫匹婦之口亦能道之臨朝九年未甞少<lb/>
自娱樂焦勞刻苦以念生民所以如此豈有佗求<lb/>
哉凡皆為　趙氏社稷　宋室宗廟專心一意以<lb/>
<pb n="KR4h0040_SBCK_059-11b"/>
保佑　陛下也故身當其勞苦而使　陛下享其<lb/>
安逸昔章獻明肅明親黨多僥倖濫恩仁宗既親<lb/>
萬機不免釐革故小人不能無怨今　太皇太后<lb/>
自臨朝以來左右請求一切拒絶内外肅然蓋以<lb/>
朝廷不可無紀綱故身當其怨而使　陛下坐収<lb/>
肅清之功　陛下如欲報　太皇太后之德莫若<lb/>
循其法度而謹守之　祖宗以來唯以德澤結百<lb/>
姓之心欲四海安静無事　仁宗行之四十二年<lb/>
天下至今思之恭惟　太皇太后之政事乃<lb/>
仁宗之政事也然而　仁宗聖性寛裕不忍拒人<lb/>
<pb n="KR4h0040_SBCK_059-12a"/>
内降濫恩其後亦比比而有惟　太皇太后嚴正<lb/>
至静不可干犯故能外斥逐姦邪以清朝廷内裁<lb/>
抑僥倖以肅宫禁九年之間終始如一故雖徳澤<lb/>
深厚結於百姓而小人怨者亦不為少矣今必有<lb/>
小人進言曰　太皇太后不當改先帝之政逐<lb/>
先帝之臣此乃離間之言　陛下不可不察也當<lb/>
陛下嗣位之𥘉　太皇太后同聽政中外臣民上<lb/>
書者以萬數皆言政令有不便者　太皇太后因<lb/>
天下人心欲改故與　陛下同改之非以己之私<lb/>
意而改也旣改其法則作法之人及主其法者有<lb/>
<pb n="KR4h0040_SBCK_059-12b"/>
罪當逐　陛下與　太皇太后亦以衆言而逐之<lb/>
其所逐者皆上負　先帝下負萬民天下之所讎<lb/>
疾衆庻所欲同去者也　太皇太后豈有憎愛於<lb/>
其間哉顧不如此則天下不安耳惟　陛下清心<lb/>
照理辨察是非斥逺佞人深拒邪說有敢以姦言<lb/>
惑聖聽者宜明正其罪付之典刑痛懲一人以儆<lb/>
群慝則帖然無事矣　陛下若稍入其語不正其<lb/>
罪則恐姦言邪說継進不已萬一追報之禮小有<lb/>
不至此於　太皇太后聖德無損而於　陛下孝<lb/>
道有虧必大失天下之心　陛下豈不見司馬光<lb/>
<pb n="KR4h0040_SBCK_059-13a"/>
以公忠正直為天下所信服　陛下與　太皇太<lb/>
后用以為相海内之人無不欣恱光沒之日無不<lb/>
悲哀乃至茶坊酒肆之中亦事其畫像光所以得<lb/>
人心如此者為其能輔佐　陛下與　太皇太后<lb/>
功及天下也以光之功比之　太皇太后止是萬<lb/>
分之一而百姓思之如此而况　太皇太后有天<lb/>
地之恩於陛下有父母之徳於生民四海愛戴思慕<lb/>
無窮陛下若聽小人讒說或追報有所不至或輕改<lb/>
其政事豈不大失天下人心乎人心離於下則天變見<lb/>
於上陛下雖欲為善以救之改過以𥙷之亦無及矣孝<lb/>
<pb n="KR4h0040_SBCK_059-13b"/>
者萬行之本本旣不立則其餘何足觀焉夫小人之<lb/>
情非為朝廷之計亦非為先帝之事皆為其身之利<lb/>
也日夜伺候欲逞其憾者乆矣今太皇太后新棄天下<lb/>
陛下初攬政事乃小人乗間伺隙之時也不可不預防<lb/>
之此等旣上悮先帝今又欲復悮　陛下天下之事<lb/>
豈堪小人再破壞邪臣等恭聞　陛下自　太皇<lb/>
太后寢疾朝夕不離左右躬親藥膳衣不解帶憂<lb/>
瘁泣涕形於顔色自遭變故以來哀慕毁瘠中外<lb/>
具聞䘮服之禮務從至隆又下詔發揚　太皇太<lb/>
后盛德推恩髙氏此大孝之極也至親之際無所<lb/>
<pb n="KR4h0040_SBCK_059-14a"/>
間然而臣等猶言及此者竊以小人衆多恐置<lb/>
陛下於有過之地也如臣等所言雖萬萬無之然<lb/>
不敢不慮於未然或有纎芥流聞於外則臣等上<lb/>
負　陛下不先言之罪大矣不勝憂國愛君之至<lb/>
惟　陛下深留聖思<lb/>
　　　　論宦官　范　祖禹<lb/>
臣聞書曰與治同道罔不興與亂同事罔不亡漢<lb/>
有天下四百年唐有天下三百年及其亡也皆由<lb/>
宦官相去五百餘年如循一軌蓋與亂同事未有<lb/>
不亡者也漢自元帝任用石顯委以政事殺蕭望<lb/>
<pb n="KR4h0040_SBCK_059-14b"/>
之周堪而廢劉向等漢之基業壞於元帝東漢鄧<lb/>
后臨朝中官用事手握王爵口含天憲順帝以後<lb/>
五侯專朝桓帝靈帝之時十常侍擅天下子弟親<lb/>
黨割剥百姓毒流四海附之者寵及三族違之者<lb/>
滅及五宗大考黨獄夷戮天下名士於是黄巾賊<lb/>
起朝野崩離及袁紹誅宦官獻帝奔播困餓而曹<lb/>
操因之以篡漢唐自明皇使髙力士省決章奏宦<lb/>
官始盛李林甫楊國忠等皆因力士以進唐亡之<lb/>
禍基於開元肅宗任李輔國末年寢疾輔國以兵<lb/>
劫遷明皇於西内殺張皇后及二王明皇以幽崩<lb/>
<pb n="KR4h0040_SBCK_059-15a"/>
肅宗以駭沒貴為天子上不保其父中不保其身<lb/>
下不保其妻子由用輔國一人而已代宗用程元<lb/>
振功臣畏讒吐蕃冦䧟京師播遷于陜徳宗用宦<lb/>
官分領神策禁兵其後天子由其所立唐室終以<lb/>
此亡憲宗服金丹躁忿為陳洪志所弑敬宗為劉<lb/>
克明所弑文宗欲討憲宗之賊謀泄仇士良殺四<lb/>
宰相及朝臣滅其族流血成渠朝廷半空文宗憂<lb/>
憤以至于沒武宗以後皆由宦官所立僖宗呼田<lb/>
令孜為父天下大亂黄巢賊起播遷于蜀又幸興<lb/>
元楊復恭自稱定策國老呼昭宗為負心門生天<lb/>
<pb n="KR4h0040_SBCK_059-15b"/>
子劉季述等廢昭宗於東内韓全誨等劫昭宗幸<lb/>
鳯翔於是崔裔誅中官而朱全忠劫遷昭宗遂弑<lb/>
之因以篡唐觀漢唐亡國之禍其酷如此後之人<lb/>
主豈可不以為刻肌刻骨之戒哉　太宗時王継<lb/>
恩有平蜀之功中書欲除宣徽使　太宗曰朕讀<lb/>
前代書史不欲宦官預政事宣徽使執政之漸也<lb/>
宰相懇言継恩有大功非此不足為賞　太宗切<lb/>
責宰相等乃命學士别立宣政使之目以授継恩<lb/>
布衣韓拱辰詣檢院上言継恩功大賞薄　太宗<lb/>
大怒以拱辰妖言惑衆杖脊黥面配流崖州<lb/>
<pb n="KR4h0040_SBCK_059-16a"/>
太宗可謂深鑒前古而塞禍亂之源矣　英宗<lb/>
藥任守忠往來間構兩宫致　慈聖太后與<lb/>
英宗不相恱言者劾奏其罪貶蘄州安置盡逐其<lb/>
黨然後　慈聖　英宗母子如初宫省清肅至熙<lb/>
寕元豐間内臣之中李憲王中正宋用臣三人者<lb/>
最為魁傑憲總兵熙河兼領三路中正緫兵河東<lb/>
兼領四路其權勢震動内外自陜以西人不敢斥<lb/>
言憲名中正口勑募兵州郡不敢違師徒凍餓奔<lb/>
潰死亡最甚憲陳再舉之策以誘夏賊致永樂䧟<lb/>
没在熙河僣擬不法用臣興土木之役無時休息<lb/>
<pb n="KR4h0040_SBCK_059-16b"/>
榷舟船置堆垜網市井之微利奪細民之衣食專<lb/>
事刻剥為國歛怨此三人者雖加誅戮未足以謝萬<lb/>
姓朝廷止從寛典量加廢黜唯憲獨死中正用臣<lb/>
猶存　陛下近召内臣十人續又召數人而李憲<lb/>
王中正之子皆在其中又除押班二人帶御器械<lb/>
一人中外無不駭愕旣而聞二人以執政言其有<lb/>
過先罷三人以舎人繳詞頭且輟然前來指揮首<lb/>
違故事又李憲王中正之子旣得入侍則中正用<lb/>
臣亦將進用人心不得不憂故臣敢極言之<lb/>
陛下與　太皇太后同聽政之𥘉外逐蔡確章悙<lb/>
<pb n="KR4h0040_SBCK_059-17a"/>
吕惠卿等及群小人故朝廷肅清内逐李憲王中<lb/>
正宋用臣等及群小人故宫禁肅清内外皆無凶<lb/>
人故天下安靜臣歴觀近古内外肅清未有如今<lb/>
日也　祖宗法度所以維持後丗不可輕變<lb/>
陛下奈何先自壞之　陛下所以享南面之尊蒙<lb/>
已成之業四方萬里奔走而聽命者以朝廷公正<lb/>
天下心服也　陛下何不慎守法度規矩増修徳<lb/>
政使過於垂簾之時然後不失天下之望今未及<lb/>
進一賢行一善先驟用中官如此之盛四方聞之<lb/>
必以為政出宫掖無復綱紀如衰季之世豈不大<lb/>
<pb n="KR4h0040_SBCK_059-17b"/>
失人心哉夫人心一失欲復収之甚難　陛下若<lb/>
作一二事使中外恱服四方竦動則他日所為有<lb/>
順流之易人心先信故也若作一二事使中外憂<lb/>
疑四方解體他日雖有美意人已不信在前豈得<lb/>
便心服乎如此而望徳業之光名譽之隆非臣之<lb/>
所知也今中官止是　陛下左右給事使令臣雖<lb/>
至愚亦知其必未有害政之事然欲治外者必先<lb/>
治内欲治逺者必先治近是以明王愼選左右壬<lb/>
人堯舜畏之佞人孔子逺之恐其有損而不自覺<lb/>
也昔唐之時仇士良教其黨曰天子不可令閑常<lb/>
<pb n="KR4h0040_SBCK_059-18a"/>
宜以奢靡娱其耳目使日新月盛無暇更及他事<lb/>
則吾軰可以得志慎勿使之讀書親近儒生彼見<lb/>
前代興亡心知憂懼則吾軰踈斥矣士良以此固<lb/>
其權寵故能專恣二十餘年夫漢唐之事當今必<lb/>
無然以　先帝天資英睿聖學髙明可謂不丗出<lb/>
之主而内外為小人所悮外興師旅内興百役<lb/>
先帝未甞享太平之樂終以憂勤損壽凡不便民<lb/>
之事皆群小所為而使　先帝受天下之謗臣當<lb/>
痛之故不願　陛下復近小人蓋以此也　陛下<lb/>
誠能聽臣之言悉追罷除用内臣指揮未到者别<lb/>
<pb n="KR4h0040_SBCK_059-18b"/>
與差遣已入者復授外官則中外之人稱誦聖徳<lb/>
萬口一辭以為至羙乃可以解衆庻之惑洗<lb/>
陛下之謗此如反掌之易何難而不為哉自聞近<lb/>
日兩次指揮以來外議洶洶皆云大臣不能爭執<lb/>
䧟　陛下於過舉臺諌之臣又皆畏避小人莫敢<lb/>
一言但恐　陛下未之知耳若使知之必不為也<lb/>
臣侍經筵八年日望一日歳望一歳期　陛下為<lb/>
令徳之主唯恐有纎毫之失故不避違拂聖意數<lb/>
進苦切之言　陛下每留睿聽以臣愚直見知臣<lb/>
亦不量微力　以獻納自任今兹事躰實繋朝政<lb/>
<pb n="KR4h0040_SBCK_059-19a"/>
汚隆人情去就臣義均休戚榮辱不忍黙黙坐視<lb/>
敢冒萬死而獻其忠唯　陛下裁察<lb/>
皇朝文鑑巻第五十九<lb/>
<pb n="KR4h0040_SBCK_059-19b"/>
</p>
<p>
</p>
  </div>
</body>
</text>
</TEI>
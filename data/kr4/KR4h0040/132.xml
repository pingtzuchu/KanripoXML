<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_132-1a"/>
皇朝文鑑卷第一百三十二<lb/>
　樂語<lb/>
　　　　教坊致語　宋　祁<lb/>
　　　　勾合曲　宋　祁<lb/>
　　　　勾小兒隊　宋　祁<lb/>
　　　　隊名　宋　祁<lb/>
　　　　問小兒　宋　祁<lb/>
　　　　小兒致語　宋　祁<lb/>
　　　　勾雜劇　宋　祁<lb/>
　　　　放隊　宋　祁<lb/>
<pb n="KR4h0040_SBCK_132-1b"/>
　　　　教坊致語　王　珪<lb/>
　　　　勾合曲　王　珪<lb/>
　　　　勾小兒隊　王　珪<lb/>
　　　　隊名　王　珪<lb/>
　　　　問小兒隊　王　珪<lb/>
　　　　小兒致語　王　珪<lb/>
　　　　勾雜劇　王　珪<lb/>
　　　　放小兒隊　王　珪<lb/>
　　　　勾女弟子隊　王　珪<lb/>
　　　　隊名　王　珪<lb/>
<pb n="KR4h0040_SBCK_132-2a"/>
　　　　問女弟子隊　王　珪<lb/>
　　　　女弟子致語　王　珪<lb/>
　　　　勾雜劇　王　珪<lb/>
　　　　放女弟子隊　王　珪<lb/>
　　　　集英殿秋宴教坊致語　元　絳<lb/>
　　　　勾合曲　元　絳<lb/>
　　　　勾小兒隊　元　絳<lb/>
　　　　隊名　元　絳<lb/>
　　　　問小兒隊　元　絳<lb/>
　　　　小兒致語　元　絳<lb/>
<pb n="KR4h0040_SBCK_132-2b"/>
　　　　勾雜劇　元　絳<lb/>
　　　　放小兒隊　元　絳<lb/>
　　　　勾女弟子隊　元　絳<lb/>
　　　　隊名　元　絳<lb/>
　　　　問女弟子隊　元　絳<lb/>
　　　　女弟子致語　元　絳<lb/>
　　　　勾雜劇　元　絳<lb/>
　　　　放女弟子隊　元　絳<lb/>
　　　　集英殿秋宴教坊致語　蘇　軾<lb/>
　　　　勾合曲　蘇　軾<lb/>
<pb n="KR4h0040_SBCK_132-3a"/>
　　　　勾小兒隊　蘇　軾<lb/>
　　　　隊名　蘇　軾<lb/>
　　　　問小兒隊　蘇　軾<lb/>
　　　　小兒致語　蘇　軾<lb/>
　　　　勾雜劇　蘇　軾<lb/>
　　　　放小兒隊　蘇　軾<lb/>
　　　　勾女童隊　蘇　軾<lb/>
　　　　隊名　蘇　軾<lb/>
　　　　問女童隊　蘇　軾<lb/>
　　　　女童致語　蘇　軾<lb/>
<pb n="KR4h0040_SBCK_132-3b"/>
　　　　勾雜劇　蘇　軾<lb/>
　　　　放隊　蘇　軾<lb/>
　　　　㑹老堂致語　歐陽　脩<lb/>
　哀辭<lb/>
　　　　哭尹舍人詞　富　弼<lb/>
　　　　哀穆先生文　蘇　舜欽<lb/>
　　　　弔岳二生文　劉　敞<lb/>
　　　　蘇明允哀詞　曾　鞏<lb/>
　　　　錢君倚哀詞　蘇　軾<lb/>
　　　　鍾子翼哀詞　蘇　軾<lb/>
<pb n="KR4h0040_SBCK_132-4a"/>
　　　哭李仲蒙辭　文　同<lb/>
　　　毗陵張先生哀辭<hi>講作代吕侍</hi>汪　革<lb/>
　　　王升之誄　劉　跂<lb/>
　　　　教坊致語　宋　祁<lb/>
臣聞璿杓東指披寶典以開年玉節南馳重歡隣<lb/>
而講好國美春臺之享朝推宴俎之慈用洽樂康<lb/>
式昭熈盛恭惟尊號　皇帝陛下紹承丕烈奄宅<lb/>
中邦坐黄屋以訓恭擁綠圖而進道五辰順理九<lb/>
扈告豐圓璧方琮並薦精純之祀巽風觧雨交流<lb/>
曠蕩之恩五刑則觧網畫冠一尉則垂櫜卧鼔鴻<lb/>
<pb n="KR4h0040_SBCK_132-4b"/>
休紹至協氣翔臻属歲朔之申儀加使華之修聘<lb/>
爰開廣殿胥慶佳辰王人捧日以揚輝方丈移山<lb/>
而獻壽珍羣肅穆晬表顒卬瑞藻躍魚嘉鎬京之<lb/>
飲酒翠梧傾鳯應韶舞之樅金式均蒙湛之仁普<lb/>
詠叢雲之旦臣濫巾法部旅進神庭切抃享期敢<lb/>
進口號　千官星拱侍凝旒紫殿餘寒已暗収日<lb/>
湛露華浮宴席天回春色徧皇州雲韶三闋翔朱<lb/>
鷺錦幕千層舞翠虬拭玉隣邦通使節萬齡亨㑹<lb/>
慶洪猷<lb/>
　　　　勾合曲　宋　祁<lb/>
<pb n="KR4h0040_SBCK_132-5a"/>
玉色凝温盛慶儀于瑞日葵心委照同華宴于需<lb/>
雲矧韶律以方融顧群萌之将達宜陳偹奏用洽<lb/>
太和徐韻宫商教坊合曲<lb/>
　　　　勾小兒隊　宋　祁<lb/>
綵岫岧嶤爛仙葩於曉日霞𥚑轉炫疊華鼓于春<lb/>
雷烏漏未移鸞觴在御宜進㳺童之列俾陳逸綴<lb/>
之妍上奉宸歡教坊小兒入隊<lb/>
　　　　隊名　宋　祁<lb/>
紫殿開慈宴　青衿綴舞行<lb/>
　　　　問小兒　宋　祁<lb/>
<pb n="KR4h0040_SBCK_132-5b"/>
便姢躡履皆竹馬之髫齡蹀躞交竿盡蘭觿之雅<lb/>
飾既樂陶姚之化盍陳象勺之因進叩天階雍容<lb/>
敷奏<lb/>
　　　　小兒致語　宋　祁<lb/>
臣聞慶朔履端儼鷺雍而四㑹寳隣馳騁拭虹玉<lb/>
以申歡嘉乃禮成眷兹作首爰詔夏渠之饗允昭<lb/>
交泰之期恭惟　尊號皇帝陛下徳緫右文功宣<lb/>
下武順四時之和燭濟萬世於夷庚海不揚波地<lb/>
無愛寳属以階蓂肇暦律鳯囬春順邦令以布和<lb/>
脩國儀以行慶承雲調露方諧廣樂之音釂飲陪<lb/>
<pb n="KR4h0040_SBCK_132-6a"/>
飱普適中衢之賜洽歡心于苹鹿暢群抃于山鼇<lb/>
臣等雖愧妙年同欣盛際既造規蒲之地願陳秉<lb/>
翟之容未敢自専伏候進㫖<lb/>
　　　　放隊　宋　祁<lb/>
金徒漏改玉斚廵周既殚雅舞之容復罄歡謡之<lb/>
樂宜遵矩歩歸詠雩風再拜天階相将好去<lb/>
　　　　教坊致語　王　珪<lb/>
臣聞髙廪登秋美粢盛之已報需雲命燕嘉飲食<lb/>
之維時况寳暦之逢熈復皇居之乗豫樂與群臣<lb/>
之飫翕同萬物之和恭惟　尊號皇帝陛下徳邁<lb/>
<pb n="KR4h0040_SBCK_132-6b"/>
前王仁敷中㝢虎旗犀甲韜兵武庫之中桂海氷<lb/>
天獻賮彤墀之下邦有休符之應民躋壽域之康<lb/>
候爽氣于重霄置清觴于别殿下珍群之鵷鷺發<lb/>
和奏之笙鏞于時日上扶桑風生閶闔度芝盖于<lb/>
丹墄降金輿于紫闈百獸感和来舞帝虞之樂羣<lb/>
生遂性如登老氏之臺固已追平樂之勝逰掩柏<lb/>
梁之髙㑹臣繆參法部獲望清光靡揆才蕪敢進<lb/>
口號　翠輦鳴梢下未央千官齊望赭袍光霜清<lb/>
玉佩中天響風轉金爐合殿香仙路忽驚蓬島近<lb/>
畫隂偏度漢宫長年年萬寳登秋後常與君王獻<lb/>
<pb n="KR4h0040_SBCK_132-7a"/>
壽觴<lb/>
　　　　勾合曲　王　珪<lb/>
露泛帝觴凝九秋之顥氣星聨朝弁燦初日之長<lb/>
暉方魚藻以均歡宜簫韶之合奏宸逰正洽樂節<lb/>
徐行上恱天顔教坊合曲<lb/>
　　　　勾小兒隊　王　珪<lb/>
燕觴飛羽方歌湛露之詩廣樂摐金已極鈞天之<lb/>
奏宜命逰童之綴來陳舞佾之容上奉皇慈教坊<lb/>
小兒入隊<lb/>
　　　　隊名　王　珪<lb/>
<pb n="KR4h0040_SBCK_132-7b"/>
紅茵鋪錦戺　綘節引仙童<lb/>
　　　　問小兒隊　王　珪<lb/>
宸庭廣御仰侔太紫之纏鈞樂更和曲盡咸英之<lb/>
奏何處采髦之侣輙趍文陛之前必有所陳雍容<lb/>
敷奏<lb/>
　　　　小兒致語　王　珪<lb/>
臣聞舜帝深仁衆極慕羶之樂周家盛德時歌在<lb/>
藻之娱矧逢下武之期屢洽登年之瑞張君臣之<lb/>
廣燕煥今古之多儀恭惟　尊號皇帝陛下躬神<lb/>
睿之姿撫休明之運禮樂兼于三代文章邁于兩<lb/>
<pb n="KR4h0040_SBCK_132-8a"/>
京矧乃武庫韜戈戎亭徹候百蠻犇走南踰銅鼓<lb/>
之鄉萬里謳謡西出玉關之路今則清商應律滯<lb/>
穗盈疇奏肆夏之音事軼元侯之饗詠嘉魚之什<lb/>
禮交君子之歡足以崇勝㑹于難追騰頌聲於無<lb/>
既臣等生陶醲化謬齒伶坊雖在童髦嘗習舞干<lb/>
之妙争趍君陛願隨樂節之行未敢自專伏候進<lb/>
止<lb/>
　　　　勾雜劇　王　珪<lb/>
華旌炫影觀童舞之成文畫鼓収聲識鈞音之終<lb/>
曲助以優人之伎卜為清晝之歡上懌宸顔雜劇<lb/>
<pb n="KR4h0040_SBCK_132-8b"/>
來歟<lb/>
　　　　放小兒隊　王　珪<lb/>
銅壶逓箭屢移宫樹之音鷺羽充庭乆曵童髦之<lb/>
綵既闕韶音之奏難停舞綴之容再拜天階相将<lb/>
好去<lb/>
　　　　勾女弟子隊　王　珪<lb/>
華簮照席再嚴百辟之趍寳幄更衣復覩中天之<lb/>
坐宜度仙韶之曲更呈舞䄂之妍上奉皇慈両軍<lb/>
女弟子入隊<lb/>
　　　　隊名　王　珪<lb/>
<pb n="KR4h0040_SBCK_132-9a"/>
宫錦祥鸞下　仙㲈采鳯来<lb/>
　　　　問女弟子隊　王　珪<lb/>
金徒緩刻延麗日於壷中翠羽飛觴醉流霞于天<lb/>
上何仙姿之綽約叩丹陛以踟蹰須有剖陳近前<lb/>
敷奏<lb/>
　　　　女弟子致語　王　珪<lb/>
妾聞候迎霜降属百工之告休歌起鹿鳴見群臣<lb/>
之合好矧萬機之多豫復千載之盛期啓燕良辰<lb/>
騰歡綿㝢恭惟　尊號皇帝嚮明紫極儲思巖廊<lb/>
邁三皇五帝之風紹一祖二宗之烈候亭相属不<lb/>
<pb n="KR4h0040_SBCK_132-9b"/>
齎萬里之糧年廪屢登又美曽孫之稼時及授衣<lb/>
之候民多擊壤之禧廣慈惠于前儀慶升平于兹<lb/>
日玉觴盈醴均流湛露之恩翠虡摐金合奏洞庭<lb/>
之曲感福休于靡極召和樂於無窮妾等幸遇昌<lb/>
時預陳法部舉聽鏗純之節來參蹈厲之容未敢<lb/>
自專伏候進止<lb/>
　　　　勾雜劇　王　珪<lb/>
鸞拂宫茵極七盤之妙態鳯儀仙曲終九奏之和<lb/>
聲方鎬飲之窮歡宜秦優之進技宸顔是奉雜劇<lb/>
来歟<lb/>
<pb n="KR4h0040_SBCK_132-10a"/>
　　　　放女弟子隊　王　珪<lb/>
宫花剪彩恍疑天上之春海日啣規忽覺人間之<lb/>
暮宜整羽衣之綴却回雲島之逰再拜彤庭相将<lb/>
好去<lb/>
　　　　集英殿秋宴教坊致語　元　綘<lb/>
臣聞灝氣澄爽當金飈沆碭之時岩廊穆清乃黄<lb/>
屋燕閒之日肆陳廣惠申惠庶工慶盛世之熈隆<lb/>
浹輿情而鼓舞恭惟　皇帝陛下九乾毓粹三象<lb/>
儲精丕承累洽之基茂建大中之治縱横文武聲<lb/>
教塞于天淵出入聖神威靈震于戎狄方且輯瑞<lb/>
<pb n="KR4h0040_SBCK_132-10b"/>
而朝群后垂筴而揖三皇光圖麗史之祥紛綸而<lb/>
洊至軼漠踰沙之貢竭蹷以相趍運獨化于陶鈞<lb/>
寘懷生于仁壽属商煒之遒暮方歲物之順成特<lb/>
御大庭爰開髙宴動詔蹕于丹禁集朝簮于赤墀<lb/>
美樂在陳下九苞之鳯舞嘉觴來上騰萬歲之山<lb/>
聲續卿雲復旦之歌合湛露晞陽之雅臣等叨參<lb/>
法部幸對威顔上凟聖聦敢進口號　秋風閶闔<lb/>
九門開天上鳴鞘步輦来萬樂筦弦流紫府千官<lb/>
簮佩集鈞臺華胥雲霧凝仙仗南極星辰入壽杯<lb/>
既醉太平均五福明良賡載詠康哉<lb/>
<pb n="KR4h0040_SBCK_132-11a"/>
　　　　勾合曲　元　綘<lb/>
金飈日爽慶嘉生登稔之祥玉座天臨宣惠宴均<lb/>
懽之澤宜按鳯韶之奏載賡魚藻之歌上奉宸嚴<lb/>
教坊合曲<lb/>
　　　　勾小兒隊　元　綘<lb/>
簫韶迭奏通天地以均和簮組相趍恊君臣之同<lb/>
樂宜命垂髫之侣来陳舞象之容徐韻宫商教坊<lb/>
小兒入隊<lb/>
　　　　隊名　元　綘<lb/>
舞羽虞庭樂　歌雲沛水童<lb/>
<pb n="KR4h0040_SBCK_132-11b"/>
　　　　問小兒隊　元　綘<lb/>
廣樂張庭華茵匝地何爾童觹之侣来瞻宸扆之<lb/>
嚴必有叙陳分明敷奏<lb/>
　　　　小兒致語　元　綘<lb/>
臣聞霜氣始肅登萬寳以順成金行當期奄四夷<lb/>
而率服乗蕭辰之爽澈開廣宴之光華親御九宸<lb/>
均懽百辟恭惟　皇帝陛下至仁溥博盛德昭清<lb/>
獨觀萬化之源遐踵三皇之武振張禮樂垂玉度<lb/>
于區中揔攬英雄憺霆威于徼外神功廣運聖業<lb/>
永昌方黄屋之清居乗素商之令序肆瑶席于黼<lb/>
<pb n="KR4h0040_SBCK_132-12a"/>
帳下琱輿于紫闈夀斝九行懽聲動而六鼇抃鈞<lb/>
簫八闋和氣浹而丹鳯翔仰属重熈誕膺多福臣<lb/>
等甫當髫鬌幸閲聲明習戯康衢甞為于蹈舞進<lb/>
趍文陛願效於伎能未敢自專伏候進止<lb/>
　　　　勾雜劇　元　絳<lb/>
疊鼓凝簫未已九成之奏垂髫佩韘暫分八佾之<lb/>
行宜陳優戯之容上奉威顔之樂再更妙引雜劇<lb/>
来歟<lb/>
　　　　放小兒隊　元　絳<lb/>
金胥漏緩玉案香濃天酒千鍾眷簮紳之具醉童<lb/>
<pb n="KR4h0040_SBCK_132-12b"/>
衣五綵促歩武以将歸再拜天階相将好去<lb/>
　　　　勾女弟子隊　元　絳<lb/>
日轉彤墀香飄黼座宜旅陳于舞綴以仰奉于宸<lb/>
懽上恱天顔兩軍女弟子入隊<lb/>
　　　　隊名　元　綘<lb/>
承雲鈞籟合廻雪舞衣輕<lb/>
　　　　問女弟子　元　絳<lb/>
翠華日麗玉殿風清飄然妙舞之容来此丹塗之<lb/>
地帝暉在望晝漏已移必有叙陳分明敷奏<lb/>
　　　　女弟子致語　元　絳<lb/>
<pb n="KR4h0040_SBCK_132-13a"/>
妾聞周詩既醉工歌均五福之祥漢宴無譁國禮<lb/>
重九儀之序方戒肅霜之候特推湛露之恩百辟<lb/>
相趨三靈共恱恭惟　皇帝陛下握樞臨極秉籙<lb/>
御乾道昭五聖之光孝奉兩宫之養聦文若古動<lb/>
雲漢之昭囬智武如神馳雷霆之震赫羗戎率服<lb/>
稼穡阜成當秋籥之澄凝方政機之暇豫轉清蹕<lb/>
于黄道集華簮于赤墀汎齊千鍾共享衢尊之美<lb/>
咸池九奏具聞天籟之和維兹燕愷之娱属是休<lb/>
嘉之㑹妾等叨陪樂府得踐宫塗望咫尺之威實<lb/>
欣于天幸效蹁躚之舞願奉于宸懽未敢自專伏<lb/>
<pb n="KR4h0040_SBCK_132-13b"/>
候進止<lb/>
　　　　勾雜劇　元　絳<lb/>
舞佾徊翔已奉建章之㑹倡徘調笑宜来平樂之<lb/>
塲上恱天顔雜劇来歟<lb/>
　　　　放女弟子隊　元　絳<lb/>
香凝黼幄聽玉漏之頻移日轉文茵顧霓裳之乆<lb/>
駐已盡七盤之妙宜還三洞之逰再拜天階相将<lb/>
好去<lb/>
　　　　集英殿秋宴教坊致語　蘇　軾<lb/>
臣聞天無言而四時成聖有作而萬物覩清浄自<lb/>
<pb n="KR4h0040_SBCK_132-14a"/>
化雖仰則于帝心愷悌不回亦俛同于衆樂属此<lb/>
九秋之候粲然萬寳之成吾王不逰何以勞農而<lb/>
休老君子如喜則必大烹以養賢恭惟　皇帝陛<lb/>
下孝通神明仁及草木行堯禹之大道守成康之<lb/>
小心華夷来同天地並應以謂福莫大于無事瑞<lb/>
曷加于有年南極呈祥候秋分而老人見西夷慕<lb/>
義涉流沙而天馬来嘉與臣工肅陳燕爼禮元侯<lb/>
以三夏諧庶尹扵九成宗示御觴聳近臣之榮觀<lb/>
臚傳天語溢兩廡之歡聲臣等幸覯昌辰叨塵法<lb/>
部採謡言于擊壤助矇瞍之陳詩仰奉威顔敢進<lb/>
<pb n="KR4h0040_SBCK_132-14b"/>
口號　霜飛碧瓦尚生煙日泛彤庭已集仙藹藹<lb/>
四門多吉士熈熈萬國屢豐年髙秋爽氣明宫殿<lb/>
元祐和聲入管絃菊有芳兮蘭有秀從臣誰和白<lb/>
雲篇<lb/>
　　　　勾合曲　蘇　軾<lb/>
西風入律間歌秋報之詩南籥在庭偹舉徳音之<lb/>
噐絃匏一倡鍾鼓畢陳上奉宸嚴教坊合曲<lb/>
　　　　勾小兒隊　蘇　軾<lb/>
皇慈下逮罄百執以均歡衆技畢陳示四方之同<lb/>
樂宜進垂髫之侣来脩秉翟之儀上奉威顔教坊<lb/>
<pb n="KR4h0040_SBCK_132-15a"/>
小兒入隊<lb/>
　　　　隊名　蘇　軾<lb/>
登歌依頌磬下管舞成童<lb/>
　　　　問小兒隊　蘇　軾<lb/>
大君有命肆陳管磬之音童子何知入簉工師之<lb/>
末欲詳来意冝悉奏陳<lb/>
　　　　小兒致語　蘇　軾<lb/>
臣聞天行有信正得秋而萬寳成君徳無私日将<lb/>
旦而群隂伏清風應律廣樂在庭占嵗事于金禳<lb/>
望天顔之玉粹沐浴膏澤詠歌太平恭惟　皇帝<lb/>
<pb n="KR4h0040_SBCK_132-15b"/>
陛下天縱聦明日躋聖知無一物之失所得萬國<lb/>
之懽心雖擊壌之民固何知于帝力而後天之祝<lb/>
亦各抒其下情臣等幸以齠齔之年得居仁壽之<lb/>
域詠舞雩于沂水乆樂聖時唱銅鞮于漢濵空慙<lb/>
俚曲願陳舞綴少奉宸懽未敢自専伏候進止<lb/>
　　　　勾雜劇　蘇　軾<lb/>
朱絃玉琯屢進清音華翟文竿少停逸綴冝進詼<lb/>
諧之技少資色笑之歡上恱天顔雜劇来歟<lb/>
　　　　放小兒隊　蘇　軾<lb/>
回翔丹陛已陳就日之誠合散廣庭曲盡流風之<lb/>
<pb n="KR4h0040_SBCK_132-16a"/>
妙歌鍾告闋羽籥言旋再拜天階相将好去<lb/>
　　　　勾女童隊　蘇　軾<lb/>
錦薦雲舒来九成之丹鳯霞衣鱗集隱三疊之靈<lb/>
鼉上奉宸嚴教坊女童入隊<lb/>
　　　　隊名　蘇　軾<lb/>
香澐浮繡扆花浪舞彤庭<lb/>
　　　　問女童隊　蘇　軾<lb/>
清禁深嚴方縉紳之雲集仙音嘽緩忽簮珥之星<lb/>
陳徐歩香茵悉陳来意<lb/>
　　　　女童致語　蘇　軾<lb/>
<pb n="KR4h0040_SBCK_132-16b"/>
妾聞鈞天廣樂空傳帝所之逰閶闔清風理絶庶<lb/>
人之共夫何仙聖靡隔塵凡仰瞻八采之威自慶<lb/>
千齡之遇恭惟　皇帝陛下乾健而粹離明而文<lb/>
規摹六聖之心人将自化儀刑文母之徳天且不<lb/>
違樂兹大有之年申以示慈之㑹虞韶既畢夏籥<lb/>
将興妾等分綴以湏審音而作願俟上歌之闋少<lb/>
同率舞之歡未敢自専伏取進止<lb/>
　　　　勾雜劇　蘇　軾<lb/>
絃匏迭奏干羽畢陳洽聞舜樂之和稍進齊諧之<lb/>
技金絲徐韻雜劇来歟<lb/>
<pb n="KR4h0040_SBCK_132-17a"/>
　　　　放隊　蘇　軾<lb/>
羽觴湛湛方陳既醉之詩鼉鼓淵淵復奏言歸之<lb/>
曲峨鬟佇立斂袂却行再拜天階相将好去<lb/>
　　　　㑹老堂致語　歐陽　脩<lb/>
某聞安車以適四方禮典雖存于往制命駕而之<lb/>
千里交情罕見于今人伏惟致政少師一徳元臣<lb/>
三朝宿望挺立始終之節從容進退之宜謂青衫<lb/>
早並于俊逰白首各諧于歸老已釋軒裳之累却<lb/>
尋雞黍之期逺無惮于川塗信不渝于風雨幸㑹<lb/>
北堂之學士方為東道之主人遂令潁水之濵復<lb/>
<pb n="KR4h0040_SBCK_132-17b"/>
見徳星之聚里開拭目覺陋巷以生光風義聳聞<lb/>
為一時之盛事敢進口號上賛清歡　欲知盛集<lb/>
繼荀陳請㸔當筵主與賔金馬玉堂三學士清風<lb/>
明月兩閑人紅芳已盡鶯猶囀青杏初嘗酒正醇<lb/>
美景難并良㑹少乗歡舉首莫辭頻<lb/>
　哀辭<lb/>
　　　　哭尹舍人詞<hi>并序</hi>富　弼<lb/>
亡友河南尹洙字師魯甞為起居舍人直龍圖閣<lb/>
知渭州乙酉嵗謫官漢東未㡬稍遷于均疾且革<lb/>
訪醫南陽以託范公醫不效遂没焉時予官汶上<lb/>
<pb n="KR4h0040_SBCK_132-18a"/>
又東徙乎盧距其没所逺甚歎師魯之不得見復<lb/>
不得撫其櫬一祭其神因追思其平生所可列恨<lb/>
未有以卒其志為辭而哭之　嗚呼人皆貴君實<lb/>
悴焉人皆富君實窶焉人皆老君實夭焉吾知君<lb/>
為深是三者舉非君之志則吾焉哭哭必義始君<lb/>
作文世重淫麗諸家舛殊大道碎裂漫漶費詞不<lb/>
立根柢號類嘯朋争相教惎上翔公卿下典書制<lb/>
君于厥時了不為意獨倡古道以救其敝時俊化<lb/>
之識文之詣今則亡矣使斯文不能救其源而極<lb/>
其致吾是以哭之始君為學遭世乖離掠取章句<lb/>
<pb n="KR4h0040_SBCK_132-18b"/>
属為文詞經有仁義曽非所治史有褒貶亦弗以<lb/>
思君顧而歎嫉時之為鈎抉六籍潜心以稽上下<lb/>
百世指掌而窺功不苟進習無匪彛今則亡矣使<lb/>
所學不能信于人而用于時吾是以哭之惟文與<lb/>
學二事既隆充用而衷豐于時窮純深藴積資而<lb/>
為徳行乎已而已必裕行乎家而家必克今則亡<lb/>
矣使賢者之行不能移人心而化大國吾是以哭<lb/>
之積徳既成道隨而生謀罔不究動必有經列于<lb/>
庭則以蹇諤見黜　于邉則以威懐取寕才望既<lb/>
出讒嫉以興酷罰嗣降愠色不形今則亡矣使君<lb/>
<pb n="KR4h0040_SBCK_132-19a"/>
子之道不能被天下而致太平吾是以哭之嗚呼<lb/>
師魯君生于時實惟恢音鍾此具美謂必有光大<lb/>
以奮康濟是期胡既厚其禀而反速其萎凡粤中<lb/>
藴百無一施豈茫茫下土天亦有所不知耶将冥<lb/>
㝠上穹人固非其所司耶何惡不必釁而善不必<lb/>
禔忠良而夭險狠而耆汩淆參錯顛倒乖暌天其<lb/>
或者世不欲常泰人不欲常熈吾疑夫激者之論<lb/>
差不得而信之苐于師魯哭無已而一哭而慟再<lb/>
哭而咽三哭而䰟離四哭而膓絶蘇而復哭哭又<lb/>
不足聊以寫吾之哭聲而寓于辭庶不泯没于陵<lb/>
<pb n="KR4h0040_SBCK_132-19b"/>
谷<lb/>
　　　　哀穆先生文　蘇　舜欽<lb/>
嗚呼穆伯長以明道元年夏客死於淮西道中友<lb/>
人蘇叔才子美作詩悼之遣人馳弔之痛夫道不<lb/>
光予又次其一二行事以鑑于世為文哀之先生<lb/>
字伯長名脩㓜嗜書不事章句必求道之本原皆<lb/>
記士徒無意熟習評論之性剛介喜于背俗不肯<lb/>
下與庸人小合願交者多固拒之議事堅明上下<lb/>
今古皆可錄然好詆卿弼斥言時病謹細後生畏<lb/>
聞之又獨為古文其語深峭宏大羞為禮部格詩<lb/>
<pb n="KR4h0040_SBCK_132-20a"/>
賦咸平中舉進士得出身調泰州司法參軍牧守<lb/>
稱其才貳郡者惡之又甞以言忤貳郡者守病告<lb/>
貳者私黠吏使誣告先生賂具獄聚左證後召先<lb/>
生使衆參考之由是貶池州中道竄詣闕下叩登<lb/>
聞鼓稱冤㑹貳郡者死復受譴于朝後累恩得為<lb/>
蔡州參軍先生自廢来讀書益勤為文章益根柢<lb/>
于道然耻以文干有位以故困甚張文節守亳亳<lb/>
之士豪者作佛廟文節使以騎召先生作記記成<lb/>
竟不竄士名士以白金五斤遺之曰枉先生之文<lb/>
願以此為壽又使周旋者曰士所以遺者乞載名<lb/>
<pb n="KR4h0040_SBCK_132-20b"/>
于石圖不朽耳既而亟召士譲之投金庭下遂俶<lb/>
裝去郡士謝之終不受甞語之曰寕區區糊口為<lb/>
旅人不為匪人辱吾文也天聖末丞相有欲置為<lb/>
學官者耻詣謁之竟不得甞客京師南河邸中往<lb/>
往醉暮歸逷地如不省持者夜半邸人猶聞其吟<lb/>
誦喟嘆聲因隙窺之則張燈危坐苦矉執卷<lb/>
曙用是貸其資母䘮徒跣自負櫬成葬日誦孝經<lb/>
䘮記未甞觀佛書飯浮屠氏也識者哀憐之或厚<lb/>
遺之則必為盗取去不然且病或妻子卒後得栁<lb/>
子厚文刻貨之售者甚少踰年積得百緡一子輙<lb/>
<pb n="KR4h0040_SBCK_132-21a"/>
死将還淮西遇病氣結塞胸中不下遂卒噫吁天<lb/>
之厭文乆矣先生竟以黜廢窮苦終其身顧其道<lb/>
宜不容于世然由賦數竒隻常罹兵賊惡少軰所<lb/>
辱困其節行至死不變有孤懦且㓜遺文散墜不<lb/>
収伯長之道竟已矣乎初先生死梁堅自觧以書<lb/>
走上黨遺予欲訪其文俾予集序之去年赴舉京<lb/>
師歴問人終不復得一篇惟有任中正尚書家廟<lb/>
碑静勝亭記徐生墓志蔡州塔記皆平昔所為又<lb/>
不足成卷今舅氏守蔡以書使存其家且求所著<lb/>
文字未至間作文哀之道不勝于命命不㑹于時<lb/>
<pb n="KR4h0040_SBCK_132-21b"/>
吁嗟先生竟何為<lb/>
　　　　弔岳二生文<hi>并序</hi>劉　敞<lb/>
今年有詔州郡皆立學乃命處士有不受學者勿<lb/>
舉之其受學者吏為設貟程日夜不休有疾病慶<lb/>
弔輙書其日為後按眎當償之滿日如律令乃可<lb/>
與岳有兩生自下邑辭其親而来為博士弟子既<lb/>
乆告歸當渡洞庭時方大風不可渡両生畏失期<lb/>
而吏黜之遂渡溺死予悲其意而弔之其文曰<lb/>
盖君子道而不徑舟而不游所以為孝也彼洞庭<lb/>
之天險兮夫何二子之乗舟路幽昧以不顧兮委<lb/>
<pb n="KR4h0040_SBCK_132-22a"/>
死生其若浮自古皆有死兮子獨失身乎江流意<lb/>
有所恨兮而曽不得其由䰟放蕩而無歸兮骨沉<lb/>
潜而不収父母悲于堂上兮妻子號乎中洲諒行<lb/>
險之来患兮信徼幸之為尤且使子而無學兮又<lb/>
安得此之憂是以君子溺名小人死利夸者没權<lb/>
貪夫踣勢豈獨二子兮吾又以悲于今之世競進<lb/>
之為恱兮静退之為愚干禄之為敏兮守節之為<lb/>
迂一世之皆然兮固若人以喪軀昔重華之事瞍<lb/>
兮躬秉耒乎歴山之下受帝禅而不喜兮夫孰欣<lb/>
于進取乗沅湘以南征兮吾知華之絶汝生汎汎<lb/>
<pb n="KR4h0040_SBCK_132-22b"/>
而無名兮死惸惸而終古故君子審乎自得安乎<lb/>
幽貞道徳為爵仁義為榮不以貴故學問不以賤<lb/>
故自輕悠悠兮江波奈何乎二生<lb/>
　　　　蘇明允哀詞<hi>并序</hi>曽　鞏<lb/>
明允姓蘇氏諱洵眉山人也始舉進士又舉茂才<lb/>
異等皆不中歸焚其所為文閉户讀書居五六年<lb/>
所有既富矣乃始復為文盖少或百字多或千言<lb/>
其指事析理引物託諭侈能盡之約逺能見之近<lb/>
大能使之微小能使之著煩能不亂肆能不流其<lb/>
雄壮俊偉若決江河而下也其輝光明白若引星<lb/>
<pb n="KR4h0040_SBCK_132-23a"/>
辰而上也其略如是以余之所言於余之所不言<lb/>
可推而知也明允每於其窮達得䘮憂歎哀樂念<lb/>
有所属必發之于此於古今治亂興壊是非可否<lb/>
之際意有所擇亦必發之于此於應接酬酢萬事<lb/>
之變事雖錯出于外而用心于内者未甞不在此<lb/>
也嘉祐初始與其二子軾轍復去蜀逰京師今參<lb/>
知政事歐陽公脩為禮部又得其二子之文擢之<lb/>
髙等于是三人之文章盛傳于世得而讀之者皆<lb/>
為之驚或歎不可及或慕而效之自京師至于海<lb/>
隅障徼學士大夫莫不人知其名家有其書既而<lb/>
<pb n="KR4h0040_SBCK_132-23b"/>
明允召試舍人院不至特用為秘書省校書郎頃<lb/>
之以為霸州文安縣主簿編纂太常禮書而軾轍<lb/>
又以賢良方正策入等于是三人者尤見于時而<lb/>
其名益重于天下治平三年春明允上其禮書未<lb/>
報四月戊申以疾卒享年五十有八自天子輔臣<lb/>
至閭巷之士皆聞而哀之明允所為文有集二十<lb/>
卷行于世所集太常因革禮一百卷更定謚法二<lb/>
卷藏于有司又為易傳未成讀其書者則其人之<lb/>
所存可知也明允為人聦明辯智遇人氣和而色<lb/>
温而好為策謀務一出己見不肯躡故迹頗喜言<lb/>
<pb n="KR4h0040_SBCK_132-24a"/>
兵慨然有志于功名也二子軾為殿中丞直史館<lb/>
轍為大名府推官其年以明允之䘮歸䘮于蜀也<lb/>
既請歐陽公為其銘又請余為辭以哀之曰銘将<lb/>
納之于壙中而辭将刻之冡上也余辭不得乃為<lb/>
其文曰嗟明允兮邦之良氣甚夷兮志則疆閱今<lb/>
古兮辨興亡驚一世兮擅文章御六馬兮馳無疆<lb/>
決大河兮嚙浮桑粲星斗兮射精光衆伏玩兮彫<lb/>
肺膓自京師洎幽荒矧二子兮與翺翔唱律吕兮<lb/>
和宫商羽峨峨兮勢方颺孰云命兮變不常奄忽<lb/>
逰汴之陽維自著兮暐煌煌在後人兮慶彌長嗟<lb/>
<pb n="KR4h0040_SBCK_132-24b"/>
明允兮庸何傷<lb/>
　　　　錢君倚哀詞　蘇　軾<lb/>
大江之南兮震澤之北吾行四方而無歸兮逝将<lb/>
此焉止息豈其土之不足食兮将其人之難偶非<lb/>
有食無人之為病兮吾何不可獨徘徊而不去兮<lb/>
眷此邦之多君子有美一人兮瞭然而瘦亮直多<lb/>
聞兮古之益友帶規矩而蹈䋲墨兮佩芝蘭而服<lb/>
明月載而之世之人兮世捍堅而不答其何䘮兮<lb/>
超方揚而自得吾将觀子之進退以自小兮相行<lb/>
止以效清濁子奄忽而不返兮世混混吾焉則升<lb/>
<pb n="KR4h0040_SBCK_132-25a"/>
空堂而挹遺象兮弔凝塵于几席苟律我者之信<lb/>
亡兮吾居此其何益行傍徨而無徒兮悼捨此而<lb/>
奚嚮豈存者之舉無其人兮遼遼如晨星之相望<lb/>
吾此年而三哭兮堂堂皆國之英苟處世之恃友<lb/>
兮㡬如是而吾不亡臨大江而長歎兮吾不濟其<lb/>
有命<lb/>
　　　　鍾子翼哀詞<hi>并序</hi>蘇　軾<lb/>
某年始十二先君宫師歸自江南曰吾南逰至䖍<lb/>
有隐君子鍾君與其弟㮣從吾㳺同登馬祖巖入<lb/>
天竺寺觀樂天墨迹吾不飲酒君常置醴焉方是<lb/>
<pb n="KR4h0040_SBCK_132-25b"/>
時先君未為時所知旅逰萬里舍者常争席而君<lb/>
獨知敬異之其後五十有五年某自海南還過贛<lb/>
上訪先君遺迹而故老皆無在者君之没盖三十<lb/>
有一年矣見其子志仁志行志逺相持而泣念無<lb/>
以致其哀者乃追作此詞君諱棐字子翼博學篤<lb/>
行為江南之秀歐陽永叔尹師魯余安道曽子固<lb/>
皆知之然卒不遇以没儂智髙叛嶺南聲揺江西<lb/>
䖍州曹觀欲籍民財為戦守備謀之於君君曰智<lb/>
髙必不能過嶺無事而籍民民懼且走觀曰如緩<lb/>
急何曰同舟遇風胡越可使為左右手况吾民乎<lb/>
<pb n="KR4h0040_SBCK_132-26a"/>
不幸而至于急則官與民為一家夫孰非吾財者<lb/>
何以籍為觀悟而止䖍人以安其詞曰崆峒摩天<lb/>
章貢激石致両確髙深相臨悍堅相排汹嶽嶽是<lb/>
故其民勇而尚氣巧礱斵而其君抗志厲節敏於<lb/>
學矯矯鍾君泳于徳淵自澡濯貧不怨天困不求<lb/>
人老愈慤嘉言一發排<hi>觧難</hi>紛已殘剥吾先君子南<lb/>
㳺萬里道阻邈如金未鎔木未䋲墨玉未琢君於<lb/>
衆中一見定交陳禮樂曰子不飲我醪甚甘釃此<lb/>
濁覽觀江山扣歴泉石歩犖确先君北歸君老于<lb/>
䖍望南朔我来易世池臺既平墓木握三子有立<lb/>
<pb n="KR4h0040_SBCK_132-26b"/>
移書問道過我數我亦白首感傷薰心隕涕渥是<lb/>
身空虚俯仰變滅過電雹何以寓哀追頌徳人詔<lb/>
後覺<lb/>
　　　　哭李仲蒙辭　文　同<lb/>
<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>憭栗兮臨清秋懐坌憒兮紛予憂拂其弭兮乆<lb/>
復留念将焉適兮升髙丘問胡然兮予之思絙予<lb/>
心兮不觧以繆謂遐濶兮願如其宫悵西南兮川<lb/>
塗緬脩已忽寤兮往甞以此計盖子之生于世兮<lb/>
期為已休萬感芸然兮䀌予之中魄幹漂潰兮索<lb/>
其若抽念子一去兮不可以復見顧子之于道兮<lb/>
<pb n="KR4h0040_SBCK_132-27a"/>
尚胡為而此謀欲子似兮取友但寥寥兮安求孰<lb/>
識子兮子深當何人與侔彼徒以文行兮為子之<lb/>
髙其不為賤正體而貴餘肱如刻畫兮妄以累子<lb/>
纇神珠兮釁天球如子之末兮尚可以表世其不<lb/>
能究者兮彼又何尤已矣乎子之存兮在予憶子<lb/>
之疢将何時而可瘳斂予恨兮暮来歸煙雲飄蕭<lb/>
兮奉子以愁<lb/>
　　　　毗陵張先生哀辭<hi>侍講作并序代吕</hi>
　　　　　　　　　　　　　　汪　革<lb/>
毗陵有隐君子曰張先生孝弟脩于家忠信行于<lb/>
<pb n="KR4h0040_SBCK_132-27b"/>
友而聲名聞于人逹于逺近當世之鉅公偉人莫<lb/>
不聞之有過毗陵而不造先生之門者人以為恥<lb/>
平居蕭然自得凡世人之所趍而向者先生不一<lb/>
經意至接世俗而與之酬酢則無一毫不中節度<lb/>
人委之以事未嘗以難易為觧有造之者為設尊酒<lb/>
一笑相樂亦未嘗不欣然也有勸之仕者推挽雖<lb/>
甚力終不應固非若前世隐遁之士事詭激甘槁<lb/>
薄臞悴于山砠水厓窮居獨逰使影響昧昧不聞<lb/>
于人然後為髙也而未嘗崇飾小節要鄉黨宗族<lb/>
之譽自少力學于古書無所不窺而時發于為詩<lb/>
<pb n="KR4h0040_SBCK_132-28a"/>
語皆清新出人意表其善于筆札天佐也當世士<lb/>
大夫欲銘述其先人功德圖不朽于後世者得先<lb/>
生書以為榮既壮長益放棄世事遂以終其身是<lb/>
可謂君子也已先生諱舉字子厚用叔祖天章公<lb/>
昷之奏𥙷郊社齋郎治平四年甲科調睦州青溪<lb/>
主簿先生初無意于仕又無兄弟之助獨養其親<lb/>
故力取科第以慰親志既得又不忍舍朝夕之養<lb/>
而從禄于他郡朝奉君亦安于小官不汲汲于先<lb/>
生遂<hi>青溪不赴</hi>終其身人不能相吏後用近臣薦起為<lb/>
潁州學官復不就其後孫莘老胡完夫范淳夫及<lb/>
<pb n="KR4h0040_SBCK_132-28b"/>
外臺交薦其能蘇子瞻亦數言于朝於是敕郡縣<lb/>
以禮遣盖将用之也先生終不屈嗚呼今死矣予<lb/>
以天章公壻自先生㓜時已異其為人而親厚之<lb/>
先生亦喜從吾兄弟逰及長且老凡四五十年間<lb/>
其相與之意益以篤有自東南来者先生未嘗不<lb/>
導之以見予予與之書雖寸紙皆藏之故其死也<lb/>
予哭之尤哀曽祖祕給事中祖益之尚書郎父次<lb/>
道朝奉郎其先江南人給事為李氏不能用故亡<lb/>
隨李氏入朝以直道受知于祖宗朝奉君仁孝慈<lb/>
祥兄死其孤猶已子不欲逺去屢以筦庫請于朝<lb/>
<pb n="KR4h0040_SBCK_132-29a"/>
終不大用于時先生之節盖朝奉君成就之為多<lb/>
詞曰維古制行必中庸兮出處用舍道之從兮降<lb/>
及末世戾不通兮首陽柱下更拙工兮山棲木茹<lb/>
初無庸兮鳥獸之群烏可同兮偉哉先生蹈厥中<lb/>
兮達不苟進退不窮兮以仁為爵峻且崇兮祿雖<lb/>
不冨義則豐兮忠信孝友施家邦兮載瞻眉宇心<lb/>
則降兮激貪敦薄助教風兮固非亂倫而潔躬兮<lb/>
惠泉遼遶山複重兮窅然其深如有容兮桂枝相<lb/>
繚舊青䓤兮先生之廬今一空兮目極東南涕沾<lb/>
胸兮伸之以詞寫予衷兮<lb/>
<pb n="KR4h0040_SBCK_132-29b"/>
　　　　王升之誄<hi>并序</hi>劉　跋<lb/>
維政和二年五月壬戌鉅野王君升之卒于京師<lb/>
七月丙辰返柩于鄆鄉人所厚善皆㑹哭其孤兒<lb/>
孟博出臨終書二紙遺余言嵎不幸病且死妻弱<lb/>
子幼恐此骨流落不得下從先人伏惟哀憐與諸<lb/>
賢經紀之書凡百餘字語無錯繆問其家言病甚<lb/>
棺斂皆自營将絶付嘱後事情不悲哽既授書其<lb/>
子教以面逹余状遂奄忽不能言余属皆哭盡哀<lb/>
因相與定計告其家以八月乙酉葬先墓之丙穴<lb/>
囊橐中空無有賣屋未即售合凡賻贈得錢九萬<lb/>
<pb n="KR4h0040_SBCK_132-30a"/>
五千乃使斵石治穿買椽席灰葦諸下裏物事皆<lb/>
前為之期如期而窆君黄州翰林公之元孫寳文<lb/>
公之子少不羈既長學問尤邃漢書效李長吉為<lb/>
詩有致思葬其親至破産雅不喜孅嗇又體羸多<lb/>
疾日事葯餌因積貧窶得官未及赴疾亟壽財四<lb/>
十有一惟前悲哀稱述必借文字乃作誄以見意<lb/>
其詞曰大鈞無垠一播萬殊靡生不遂條達紛敷<lb/>
孰戕爾根隆夏隕枯哀衆若人亦孔之辜偉君髙<lb/>
門一世楷橅遺烈言言休聲吳吳爰及穆考養徳<lb/>
豐腴維君妙齡孔鸞将雛踵武前脩建斾禮輿逢<lb/>
<pb n="KR4h0040_SBCK_132-30b"/>
辰清明駕言馳驅疇或柅㫋罔所適徂機心日灰<lb/>
驕色自耡名到仕版自侯里閭優㳺卒歲文史為<lb/>
娱毓草蓺木畦苑躊躇良朋萃止肴設醴㪺退察<lb/>
其私盎不宿儲寕獨貧攻亦復病拘蕭然壁立副<lb/>
是形癯休文革帶計月有餘㓜安絮㡌當暑不除<lb/>
乳石斷下糜粥充虚長為散人庶以全軀云胡逺<lb/>
行旅舍窘拘沉疴頓劇顛倒醫巫東野後事孝權<lb/>
遺書豈無他人顧以属余嗚呼哀哉壮心兮摧頺<lb/>
白日兮湏臾永違兮昭代不淪兮幽墟大暮兮何<lb/>
晨㝠行兮空居婺婦兮嗷嗷㓜子兮呱呱誰與兮<lb/>
<pb n="KR4h0040_SBCK_132-31a"/>
晤歌譎誑兮䕫魖謂君兮非存君墨兮猶濡謂君<lb/>
兮非亡君屋兮誰廬折芳馨兮素華湛玉瀝兮清酤<lb/>
况思君兮不見攬涕淚兮欷歔嗚呼哀哉蹇物化<lb/>
之徂遷慨有生之迷途何神爽之泰定臨驚懼而<lb/>
弗渝遵寕宅于先丘冩幽憤于素旟庶無愆于遺<lb/>
託君亦不昧夫所如<lb/>
皇朝文鑑卷第一百三十二<lb/>
<pb n="KR4h0040_SBCK_132-31b"/>
</p>
<p>
</p>
  </div>
</body>
</text>
</TEI>
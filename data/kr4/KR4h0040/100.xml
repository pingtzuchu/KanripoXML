<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_100-1a"/>
皇朝文鑑巻第一百<lb/>
　論<lb/>
　　　隋論　李　清臣<lb/>
　　　石慶論　秦　觀<lb/>
　　　漢文帝　曽　肇<lb/>
　　　諱言　張　耒<lb/>
　　　敢言　張　耒<lb/>
　　　李郭論　張　耒<lb/>
　　　邴吉　張　耒<lb/>
　　　秦論　何　去非<lb/>
<pb n="KR4h0040_SBCK_100-1b"/>
　　　西晉論　何　去非<lb/>
　　　　隋論　李　清臣<lb/>
治天下者以王道不可爲之以吏治吏治可以苟<lb/>
天下之安而不可乆也純以王道而治者三代是<lb/>
也吏治與王道雜然而用者漢唐是也純用吏治<lb/>
者隋文是也自禹至於桀自湯至於紂自武王至<lb/>
于赧三代之長各數十丗安而不變者幾二千年<lb/>
自高祖至於孝平自光武至於獻帝自高祖太宗<lb/>
至於僖昭兹二姓者或四百年或三百年不及於<lb/>
三代之長而有過於歴丗之祚若隋文帝之有天<lb/>
<pb n="KR4h0040_SBCK_100-2a"/>
下于時亦可謂之治平而寡事矣然纔三丗二十<lb/>
九年而亡其故何也吏治與王道之効不同也故<lb/>
三代用王道而長漢唐雜之以吏治而不及於三<lb/>
代隋文專以吏治而不及於漢唐是非王道與吏<lb/>
治薄厚之効邪隋文之九年滅陳而天下始一奮<lb/>
勵於爲政毎一坐朝或至日昃五品以上引之論<lb/>
事宿衛之人傳飱而食至于兵革不用天下無游<lb/>
食之人户口歳増過於兩漢其冨庶而康樂如此<lb/>
常人之謂太平而識者皆知其不能乆也何者無<lb/>
禮義以維持其政無忠信以固結其臣教化不足<lb/>
<pb n="KR4h0040_SBCK_100-2b"/>
以導其民紀綱不足以防其後一切以辯數勤察<lb/>
爲能處三王之位而卑卑焉任智數覈文法此特<lb/>
吏才之尤者耳非王者之爲也故王隆謂其終以不<lb/>
學爲累而房喬於清平之時而獨知其將亡彼或<lb/>
用王道而常爲百丗慮國祚之永人可得而近測<lb/>
之哉嘗觀於三代其爲治之㫖皆本於仁義禮樂<lb/>
先教化而後刑名厚道德而薄功賞其始雖若迂<lb/>
闊而其成以至於兵寢刑措暴炙百姓之耳目浸<lb/>
漬涵揉百姓之骨髓其勢蟠大膠固如置方石於平<lb/>
土之上天下之形可以漸亂而不可以亟壞也末丗<lb/>
<pb n="KR4h0040_SBCK_100-3a"/>
中主徳既不及於古才亦不至於道所用者皆俗<lb/>
人而所尚者皆細法爭於功用勇於擊斷謂簿書<lb/>
刀筆之間可以爲治語之以王道則傾背而竊笑<lb/>
強者爲之及其盛猶可以自守一有勢罅則怨心<lb/>
紛然内外皆爲之擾動姦豪乗其敝而起其撓天<lb/>
下如驅群羊而蕩王業如振欹器耳是故民衆而<lb/>
益亂地大而益危嗚呼彼安知三代有長乆難動<lb/>
之法乎後之王者鑒於三代兩漢隋唐之事不恃<lb/>
吏治之安而留意於王道其可以長有天下之民<lb/>
矣<lb/>
<pb n="KR4h0040_SBCK_100-3b"/>
　　　　石慶論　秦　觀<lb/>
臣聞漢武帝既招英俊程其器能用之如不及内<lb/>
修法度外攘胡粤封泰山塞決河朝廷多事丞相<lb/>
李蔡嚴青翟趙周公孫賀劉屈氂之屬皆以罪伏<lb/>
誅其免者平津侯公孫洪牧丘侯石慶而巳平津<lb/>
以賢良爲舉首用經術取漢相辯論有餘習文法<lb/>
吏事其免故宜牧丘鄙人耳爲相巳非其分又以<lb/>
全終何也蓋慶之終於相位非其才智之足以自<lb/>
免也事勢之流相激使然而巳矣何則夫君之與<lb/>
臣猶隂之與陽也隂勝而僣陽則發生之道闕陽<lb/>
<pb n="KR4h0040_SBCK_100-4a"/>
勝而偪隂則刻制之功虧僣實生偪偪亦生僣兩<lb/>
者無有是謂大和萬物以生變化以成方武帝即<lb/>
位之始冨於春秋武安侯田蚡以肺腑爲丞相權<lb/>
移人主上滋不平特以太后之故隱忍而不發當<lb/>
此之時臣彊君弱隂勝而僣陽武安侯既死上懲<lb/>
其事盡収威柄於掌握之中大臣取充位而巳稍<lb/>
不如意則痛法以繩之自丞相以下皆皇恐救過<lb/>
而不暇當此之時君彊臣弱陽勝而偪隂夫豪傑<lb/>
之士類多自重莫肯少殺其鋒鄙人則惟恐失之<lb/>
無所不至也當君彊臣弱陽勝偪隂之時雖有豪<lb/>
<pb n="KR4h0040_SBCK_100-4b"/>
傑安得而用雖用之安得而終然則用之而終者<lb/>
惟鄙人而後可也慶爲相時九卿更進用事不關<lb/>
決於慶慶醇謹而巳在位九歲無能有所正言嘗<lb/>
欲治上近臣反受其過上書乞骸骨詔報反室自<lb/>
以爲得計既而不知所爲復起視事嗚呼此其所<lb/>
以見容於武帝者歟夫慶終於相位是田蚡之所<lb/>
致也故曰事勢之流相激使然而巳矣然則平津<lb/>
之免也洪之才術雖不與慶同日而語至於朝奏<lb/>
暮議開其端使人主自擇不肯面折廷爭公卿約議<lb/>
至上前皆背其約以順上旨如此之類則與慶相去<lb/>
<pb n="KR4h0040_SBCK_100-5a"/>
爲幾何耶洪與慶爲人不同其所以獲免者一也蓋<lb/>
是時非特丞相也如東方朔枚臯司馬相如嚴助吾<lb/>
丘壽王朱買臣主父偃之屬號爲左右親幸之臣而<lb/>
亦多以罪誅唯相如稱疾避事朔臯不根持論以此<lb/>
獲免由是觀之武帝之廷臣鄙人者多矣豈特慶也<lb/>
哉故淮南王謀反惟憚汲黯好直諌守節死義至説<lb/>
公孫洪等如發蒙耳嗚呼如黯者可謂豪傑之士也<lb/>
　　　　漢文帝　曾　肇<lb/>
予嘗謂治天下本於躬化而觀漢文帝躬行節儉<lb/>
以徳化民宜其有以振起衰俗而賈誼以謂殘賊<lb/>
<pb n="KR4h0040_SBCK_100-5b"/>
公行莫之禁止其説以背本趨末者爲天下之大殘<lb/>
淫侈之俗爲天下之大賊則當時風俗可謂敝矣<lb/>
豈所謂躬化者果無益於治哉蓋文帝雖有仁心<lb/>
仁聞而不修先王之政故也先王有不忍人之心<lb/>
則有不忍人之政而其政必本於理財理財之法<lb/>
其定民之大方有四而任民之職有九士農工商<lb/>
以辨其名九榖草木山澤鳥獸材賄絲枲聚歛轉<lb/>
移以辨其職又爲之屋粟里布夫家之征以待其<lb/>
不勤是故天下無遷徙之業無游惰之民其於生<lb/>
財可謂衆矣至於愛養萬物必以其道故罻羅網<lb/>
<pb n="KR4h0040_SBCK_100-6a"/>
罟斧斤弓矢皆以時入而覆巢麛卵殺胎伐夭皆<lb/>
爲之禁取之又有其時也於是制禮以節其用天<lb/>
子都千里之畿諸侯各專百里之國卿士大夫至<lb/>
於庶人莫不有田而視其位之貴賤稱其入之厚<lb/>
薄而爲之法制度數以待其冠婚賔客死䘮祭祀<lb/>
之用者隆殺多寡各適其宜爲上者謹名分以示<lb/>
天下而人人安於力分之内無覬覦於其外是以<lb/>
滛僻放侈之心不生而貧富均一海内充實無不<lb/>
足之患然後示之以亷恥興之以徳義故民從之<lb/>
也輕方此之時游惰者無所容而雖有僣侈之心<lb/>
<pb n="KR4h0040_SBCK_100-6b"/>
亦安所施於外哉教化之所以成殘賊之所以熄<lb/>
蓋出於是也自秦滅先王之籍而漢因之務爲一<lb/>
切之制由天子至於庶人無復有度量分界之限<lb/>
而人人去本趨末爭於僣侈髙祖嘗禁賈人不得<lb/>
曵絲乗車其令卒於不行至文帝之時商賈富厚<lb/>
力過吏埶而末技游食害農者蕃庶人牆屋之飾僕<lb/>
妾之衣皆宗廟之奉天子之服則其俗之不善可<lb/>
知矣而文帝不知修先王之政以救其敝方其開<lb/>
籍田以勸耕者衣弋綈而斥文繡以示<hi>嫌名光宗</hi>朴爲<lb/>
天下先其意美矣然法度之具不行而欲以區區<lb/>
<pb n="KR4h0040_SBCK_100-7a"/>
之一身率四海之衆豈非難哉孟子曰徒善不足<lb/>
以爲政非虚言也雖然以彼之德成之以先王之<lb/>
政則庶幾三代之賢主哉<lb/>
　　　　諱言　張　耒<lb/>
高宗自誅長孫無忌放禇遂良等後天下以言爲<lb/>
諱者二十餘年其後一御史嘗抗論一不急事時<lb/>
謂鳳鳴朝陽方其以言爲諱也武氏不出房闥而<lb/>
取其國天子自殿陛之下門闕之外顛倒錯亂無<lb/>
由知之而其左右忠臣良士豈無良䇿善計亦不<lb/>
敢告故以牝奪雄坐房奥奪廟社犯天下之至不<lb/>
<pb n="KR4h0040_SBCK_100-7b"/>
順爲天下之難成而有功此譬如盗入主人之家<lb/>
執其主塗其耳目而唯其所爲何求而不得哉張<lb/>
子曰天將亂人之國則必使諱人之言人之愛其<lb/>
身其寢食起居有少異焉而人告之則必信之又<lb/>
從而治之夫如是則可以終身而無疾今其寢食<lb/>
起居類非平人之狀而其親戚朋友旁視而不敢<lb/>
告一日疾作而死矣太宗以蘭陵公主園賞言者<lb/>
其直百萬非好名也事當然也<lb/>
　　　　敢言　張　耒<lb/>
漢王鳯以外戚輔政殺王章以杜天下能言之口<lb/>
<pb n="KR4h0040_SBCK_100-8a"/>
而梅福以南昌尉上書顯攻之而不忌唐文宗時<lb/>
宦人握禁兵制天子樞宻使權過宰相誰敢少忤<lb/>
其意而劉蕡對策肆言其惡斥其簒弑廢立之罪<lb/>
而明皇時李林甫爲相幾二十年固寵市權愚瞽<lb/>
其君内助楊氏之勢外成禄山之亂𥙷闕杜璡嘗<lb/>
再上書論事斥爲下邽令林甫以語動其餘曰立<lb/>
伏馬終日無聲飫三品芻豆一鳴則黜之矣後雖<lb/>
欲不鳴得乎由是諌爭路絶矣夫林甫之威未慘<lb/>
於漢庭之外戚唐文宗之宦官也而梅福劉蕡敢<lb/>
犯之而林甫徒以區區貶斥而天下之士震怖如<lb/>
<pb n="KR4h0040_SBCK_100-8b"/>
畏虎狼此其故何也王鳯得政之𥘉帝失徳未深<lb/>
猶可與論道理商成敗而漢之公卿猶有賢智忠<lb/>
義之士也文宗大和二年名臣在朝者如裴度李<lb/>
絳韋處厚之徒猶數人公卿侍從之間差可告語<lb/>
其勢足以持典刑也故此二子者非妄發恣行而<lb/>
心實有所恃也若林甫之時人主滛昬於上視天<lb/>
下之治亂如越人視秦人之肥瘠不可與言矣而<lb/>
朝廷之士有一介之善略能别白黒者則林甫斥<lb/>
逐之而無餘矣國中空無人上下内外皆從君於<lb/>
昬者也而天下之士雖欲有言何恃以救其禍乎<lb/>
<pb n="KR4h0040_SBCK_100-9a"/>
此人之所甚畏也嗚呼國無善人國非其國也可<lb/>
不懼哉明皇嘗論林甫曰此子妬賢嫉能無與爲<lb/>
此則其時人物可知也<lb/>
　　　　李郭論　張　耒<lb/>
雄傑好亂之士可伏以天下之大義不可掩以匹<lb/>
夫之小數何也彼其心甘爲理屈不肯負人以其<lb/>
智幸而掩之得志其後必大亂凶悖放恣而後其<lb/>
志乃巳此不可不慎也漢髙祖苟一時之便僞游<lb/>
雲夢而執韓信雖能執信而信之反心自此生矣<lb/>
當此時髙才智士亦有輕其君之心故英布貫髙<lb/>
<pb n="KR4h0040_SBCK_100-9b"/>
之亂繼踵而起者此非伏英雄之道也李光弼提<lb/>
孤軍與安史徤虜百闘百勝其治軍行兵風采出<lb/>
郭子儀之右而當時諸將皆望風伏子儀如敬君<lb/>
父而光弼之在彭城諸將巳不爲使子儀能使吐<lb/>
蕃謂父而史思明乃上書請誅光弼大抵光弼之<lb/>
實不及子儀之名子儀安坐而有餘光弼馳騁而<lb/>
不足余嘗思其故讀史思明傳見光弼使烏承恩<lb/>
潜殺史思明事而後知李郭之優劣蓋子儀之爲<lb/>
人至誠不欺主於忠信其胷中洞然大人也故靜<lb/>
則人安其德動則人伏其義光弼用烏承恩使襲<lb/>
<pb n="KR4h0040_SBCK_100-10a"/>
殺史思明此雖狡夫猾虜之常態意其人雖雄悍<lb/>
驃勇而中有所不可保信者市井之智盗賊之謀<lb/>
有時而用之也不然何以召史思明之侮而田承嗣<lb/>
之膝獨爲尚父屈歟此於伏人之道小矣嗚呼成<lb/>
事以材不若以德服人以智不若以理惟徳與理<lb/>
始鈍終利以之治大以之行逺未之有侮也<lb/>
　　　　邴吉　張　耒<lb/>
邴丞相爲人至深厚也余獨有恨焉虜入雲中詔<lb/>
問丞相御史以虜所入郡吏御史不能對得譴責<lb/>
而丞相能具知見謂憂邊思職夫吉之能知馭吏<lb/>
<pb n="KR4h0040_SBCK_100-10b"/>
之力也夫平日不知從事於其所當急而一時際<lb/>
㑹於他人之力亦可以爲徼幸謂之真憂邊思職<lb/>
也可乎因徼幸以得譽遂從而冒之坐視人之得<lb/>
譴責而不分謗則亦少欺矣龔遂因王生一言天<lb/>
子以爲長者遂不敢以爲出已曰此乃臣議曹教<lb/>
臣夫遂之能歸功於君其善微而不冒人之善其<lb/>
徳厚矣方天子讓御史吉如曰臣與御史等耳臣<lb/>
之僕有先白臣者臣是以知之此其爲能豈獨憂<lb/>
邊思職而巳哉丗人有未嘗射挾弓注矢一發而<lb/>
中不知者曰天下之善射者也其人不讓則知之<lb/>
<pb n="KR4h0040_SBCK_100-11a"/>
者笑之矣邴吉脱宣帝於死能絶口不道獨貪一<lb/>
馭吏之功殆必不然傳曰思則得之不思則不得<lb/>
也吉未之思歟夫冒徼幸之福而安處之此庸人<lb/>
之所常行獨爲邴丞相恨也<lb/>
　　　　秦論　何　去非<lb/>
兵有攻有守善爲兵者必知夫攻守之所宜故以<lb/>
攻則克以守則固當攻而守當守而攻均敗之道<lb/>
也方天下交臂相與而事秦之彊也秦人出甲以<lb/>
攻諸侯蓋將取之也圖攻以取人之國者所謂兼<lb/>
敵之師也及天下攘𬒮相率而叛秦之亂也秦人<lb/>
<pb n="KR4h0040_SBCK_100-11b"/>
合卒以拒諸侯蓋將却之也圖拒以却人之兵者<lb/>
所謂救敗之師也兼敵之師利於轉戰救敗之師<lb/>
利於固守兵之常勢也秦人據崤函之阻以臨山<lb/>
東自繆公以來常雄諸侯卒至於并天下而王之<lb/>
豈其君丗賢耶亦以得乎形便之居故也二丗之<lb/>
亂天下相與起而亡秦不三歳而爲墟以二丗之<lb/>
不道顧秦亦何足以亡然而使其知捐背叛之山<lb/>
東嚴兵拒關爲自救之計雖以無道行之而山西<lb/>
千里之區猶可歳月保也不知慮此乃空國之師<lb/>
以屬章邯李由之徒越關千里以搏宼而爲郷日<lb/>
<pb n="KR4h0040_SBCK_100-12a"/>
堂堂兼敵之師亦巳悖矣方陳勝之首事而天下<lb/>
豪傑爭西嚮而誅秦也蓋振臂一呼而帶甲者百<lb/>
萬舉麾一號而下城者數十又類皆山林倔起之<lb/>
匹夫其存亡勝負之機取決於一戰其鋒至鋭也<lb/>
而章邯之徒不知固守其所以老其師乃提孤軍<lb/>
棄天險渡漳踰洛左馳右騖以嬰四合之鋒卒至<lb/>
於敗而沛公之衆揚䄂而入空關雖二丗之亂足<lb/>
以覆宗天下之勢足以夷秦而其亡遂至於如此<lb/>
之亟者用兵之罪也夫秦役其民以從事於天下<lb/>
之日乆矣而其民𬒳二丗之毒未深其勇於公闘<lb/>
<pb n="KR4h0040_SBCK_100-12b"/>
樂於衛上之風聲氣俗猶在也而章邯之爲兵也<lb/>
以攻則不足以守則有餘周文常率百萬之師傳<lb/>
於戲下矣章邯三擊而三走之卒殺周文使其不<lb/>
遂縱以搏敵而坐關固守爲救敗之師關東之土<lb/>
雖巳分裂而全秦未潰也或曰七國之反漢也議<lb/>
者歸罪於呉楚以爲不知杜成皐之口而漢將一<lb/>
日過成臯者數十輩遂至於敗亡今豪傑之叛秦<lb/>
而罪二丗之越關搏戰何也嗟夫務論兵者不論<lb/>
夫者不論其逆順之情與夫利害之勢則爲兵亦<lb/>
踈矣夫秦有可亡之形而天下之衆亦鋭於亡秦<lb/>
<pb n="KR4h0040_SBCK_100-13a"/>
是以豪傑之起者因民志也關東非爲秦役矣漢<lb/>
無可叛之釁而天下之民無至於負漢則七國之<lb/>
起非民志矣天下皆爲漢役者也以不爲秦役之<lb/>
關東則二丗安得即其地而疾戰其民以方爲漢<lb/>
役之天下則漢安得不趨其所而疾誅其君此戰<lb/>
守之所以異術也昔者賈誼司馬遷皆謂使子嬰<lb/>
有庸主之才僅得中佐則山西之地可全而有卒<lb/>
取失言之譏於後丗彼二子者固非愚於事機者<lb/>
也亦惜夫秦有可全之勢耳雖然彼知秦有可全<lb/>
之勢而不知至於子嬰而秦之事去矣雖有太公<lb/>
<pb n="KR4h0040_SBCK_100-13b"/>
之佐其如秦何哉<lb/>
　　　　西晉論　何　去非<lb/>
天下之禍不患其有可觀之迹而發於近而患其<lb/>
無可窺之形而發於遲有迹之可覩雖甚愚怯必<lb/>
加所警備而發於近者其毒嘗淺無形之可窺雖<lb/>
甚智勇亦忽於防閑而發於遲者其毒常深昔者<lb/>
五胡之禍晉室其起者非一朝一夕也探其基而<lb/>
積之乃在於數百歳之淹緩國更三姓而歴君數<lb/>
十平居常日不見其有可窺之形是以一發而莫<lb/>
之能支夫非無形也盖爲禍之形常隱於福爲福<lb/>
<pb n="KR4h0040_SBCK_100-14a"/>
之形常隱於禍人見其爲今日之禍福而巳不就<lb/>
其所隱而逆窺之是以於其未發皆莫覩其昭然<lb/>
之形此其爲禍至於不可勝救也先王之制夷狄<lb/>
於要荒也甚惡其猾夏而亂華未嘗不欲驅攘而<lb/>
擯之周公朝諸侯於明堂夷蠻戎狄之君立於四<lb/>
門之外使無與乎備物盛禮之觀後丗之君幸其<lb/>
衰敝而恱其向服也因内徙而親之其事肇於漢<lb/>
之孝宣漸於丗祖而盛於魏武或空其國而罷徼<lb/>
塞之警或藉其兵而爲㓂敵之扞夫既去其侮而<lb/>
又役其力可謂丗主之大欲國家之盛福矣不知<lb/>
<pb n="KR4h0040_SBCK_100-14b"/>
積之既乆而大禍之所伏一旦洶然而發若決坊<lb/>
水莫之能遏晉爲不幸而適當之以其平居常日<lb/>
不觀其昭然之形故也昔者孝宣承武帝攘擊匈<lb/>
奴之威㑹五單于内爭始納呼韓邪使之依阻塞<lb/>
下稍通五原而來其朝至于孝元而呼韓邪乃願<lb/>
保塞而請罷邊備頼侯應之䇿以爲自孝武攘之<lb/>
幕北奪其隂山匈奴失所蔽隱毎過隂山未嘗不<lb/>
哭其䘮亡也今罷備塞則示之大利元帝雖報謝<lb/>
焉自是胡人亦浸而南顧漢亦甚恱其來而不之<lb/>
却也丗祖因匈奴日逐之至遂建南廷以安納之<lb/>
<pb n="KR4h0040_SBCK_100-15a"/>
稍内居之西河美稷而其諸部因遂屯守北地朔<lb/>
方五原代郡雲中定襄鴈門之七郡而河西之地<lb/>
鞠爲虜區加徙叛羗錯置三輔魏武復大徙武都<lb/>
之氐以實關畿用禦蜀宼而匈奴五郡皆居汾晉<lb/>
而近在肘腋矣於晉之興大率中原半爲夷居元<lb/>
海匈奴也而居晉陽石勒羯人也而居上黨姚氏<lb/>
羗也而居扶風符氏氐也而居臨渭慕容鮮卑也<lb/>
而居昌黎種族日蕃其居處飲食皆趨華矣而其<lb/>
桀暴貪悍樂鬪喜亂之志態則亦無時而變也是<lb/>
以元海一倡而并雍之胡乗時四起自長淮之北<lb/>
<pb n="KR4h0040_SBCK_100-15b"/>
無復晉土而爲戰國者幾二百年所謂發於遲而<lb/>
爲毒深也雖然彼之内徙而聽役也亦迫於制服<lb/>
之威而其情未嘗不懷土而思返固甚怨夫中國<lb/>
羈拘而賤侮之也是以劉猛發憤而反於晉事雖<lb/>
不濟而劉氏諸部未嘗一日而忘之也自魏而上<lb/>
非無明智之主足以察究微漸爲子孫萬丗之慮<lb/>
然皆安其内附或樂用其力唯恐不能鳩令而牧<lb/>
役之雖有失爲禍之形皆不爲之深思逺慮就其<lb/>
所伏而消厭之由晉而下自武帝之平一呉㑹徧<lb/>
撫天下固無藉乎夷狄之助矣苟於此時有能探<lb/>
<pb n="KR4h0040_SBCK_100-16a"/>
其所伏之禍而逆制焉因其懷返之情加之恩意<lb/>
以導其行爲之假建名號而廩資之使各以種族<lb/>
而還之舊土彼樂引輕去而惟恐其後也然後嚴<lb/>
斥障塞使有華夷内外之辨後雖有警則無至發<lb/>
於肘腋之間而𬒳不可勝言之禍矣雖然自非明<lb/>
智果斷之主爲子孫後丗之慮則不能決於有爲<lb/>
以救其未發之深禍也彼晉武自平一呉㑹方以<lb/>
侈欲形於天下其能及此乎雖郭欽抗䟽江統著<lb/>
論其言反復切至皆恬然不爲省方抱虎而熟寐<lb/>
尔嗟乎爲天下者無恃其爲平日之福而忽其所<lb/>
<pb n="KR4h0040_SBCK_100-16b"/>
隱之禍也<lb/>
皇朝文鑑巻第一百<lb/>
</p>
<p>
</p>
  </div>
</body>
</text>
</TEI>
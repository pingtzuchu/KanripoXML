<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_072-1a"/>
皇朝文鑑巻第七十二<lb/>
　牋<lb/>
　　　對皇太子問政牋　李　至<lb/>
　箴<lb/>
　　　大寶箴　陳　彭年<lb/>
　　　用材箴　田　錫<lb/>
　　　文箴　孫　何<lb/>
　　　省分箴　王　隨<lb/>
　　　畏言箴　劉　敞<lb/>
　　　讓箴　劉　敞<lb/>
<pb n="KR4h0040_SBCK_072-1b"/>
　　　歩箴　蔡　襄<lb/>
　　　勸講箴　趙　師民<lb/>
　　　犮箴　司馬　光<lb/>
　　　視聽言動四箴　程　頥<lb/>
　　　審巳箴　王　旡咎<lb/>
　　　　對皇太子問政牋　李　至<lb/>
伏奉手書猥賜下問夙夜尋繹喜與憂并何則至<lb/>
常人也識不足以經逺學不足以待問才不足以<lb/>
幹事智不足以周身而殿下目之為碩儒曰可以<lb/>
發蒙號之為端士曰可以延譽得不憂乎殿下忠<lb/>
<pb n="KR4h0040_SBCK_072-2a"/>
孝之道貫於神明温文之德彰於天下而猶虚懐<lb/>
訪問思所以分君父之憂以元元為念且曰一夫<lb/>
或致於向隅千里將疲於觀政此乃聖上有浸漬<lb/>
生靈之澤感動天地之德致使殿下興言及此實<lb/>
社稷之福而億兆之幸得不善乎然則愚者千慮<lb/>
必有一得若夫自古太子養德東宮不親外事唯<lb/>
問安侍膳而已固亦宜哉而黔庶之疾苦稼穡之<lb/>
艱難素所未覩自非生知之異天誘其衷莫得而<lb/>
知矣噫事有背經而合道時有適變而從宜是以<lb/>
五帝三王不相㳂襲聖上知其然由是以浩穰之<lb/>
<pb n="KR4h0040_SBCK_072-2b"/>
務獨命殿下揔其綱要而躬決焉殿下復能欽若<lb/>
聖訓率由舊章馭吏民必以誠待參佐必以禮㥀<lb/>
命令必以簡察獄訟必以情恤鰥寡必以仁抑豪<lb/>
猾必以法杜讒佞必以正絶邪僻必以道有一于<lb/>
此猶為善政況兼是數者乎而猶曰奉車苟賜於<lb/>
司南為政何慙於拱北不亦過謙乎然則至雖不<lb/>
敏竊嘗讀易見羣爻稍過必有悔吝唯謙象獨亡<lb/>
是知謙之時義大矣哉願殿下守之而已勉之而<lb/>
已如此則何正言不入何正道不行若正言入而<lb/>
正道行則生民不泰未之有也政化不洽亦未之<lb/>
<pb n="KR4h0040_SBCK_072-3a"/>
有也輒因問及輕肆狂瞽僣易之罪安敢逃焉<lb/>
　　　　大寳箴　陳　彭年<lb/>
二儀之内㝡靈者人生民之中至大者君民旣可<lb/>
畏天亦無親所輔者德所歸者仁恭已臨下輝光<lb/>
益新載籍斯在謀猷備陳内綏萬國外撫百蠻治<lb/>
亂所始言動之閒觀之則易處之甚難由是先哲<lb/>
喻彼投艱苟能慮末乃可防閑審求逆耳無惡犯<lb/>
顔旣庶而冨教化乃施慈儉之政冨庶之基鰥寡<lb/>
孤獨人之所悲發號施令冝先及之黄髪鮐背心<lb/>
實多知左右侍從何莫於兹瞻言百辟咸代天工<lb/>
<pb n="KR4h0040_SBCK_072-3b"/>
儻無虚授可建大中克彰謹柬惟藉至公知人則<lb/>
哲視遠則聦才固難備道亦少同葑菲罔捨杞梓<lb/>
乃充不扶自直惟蓬在麻非㨂莫見唯金在沙參<lb/>
備顧問必辨忠邪獻替以正禆益無涯自區草澤<lb/>
亦有國華訪此髦士可拒朋家三章之立庶民作<lb/>
程欽哉欽哉可以措刑七代之建宼孽是平本仁<lb/>
本義可以弭兵是謂齊禮亦曰好生有教無類自<lb/>
誠而明宗廟社稷饗之以恭宫室苑囿誡之在豐<lb/>
春蒐秋獮不廢三農擊石拊石用格神宗使人以<lb/>
恱乃克成功治國以政罔或不從濟濟多士用之<lb/>
<pb n="KR4h0040_SBCK_072-4a"/>
有光硜硜小器謀之弗臧忠言致益豈讓膏梁六<lb/>
藝為樂寧後笙簧任賢勿貳堯所以昌改過不吝<lb/>
湯所以王六合至廣萬彚攸多風俗靡一嗜慾相<lb/>
摩如馭朽索若防決河左契斯執六轡遂和導之<lb/>
以德民免嬰羅不懈于位俗乃偃戈先王之訓罔<lb/>
不咸然吾君之治亦取斯焉小心翼翼終日乾乾<lb/>
三靈降鑒百禄無愆由茲率土永戴先天巍巍洪<lb/>
業億萬斯年<lb/>
　　　　用材箴　田　錫<lb/>
天運四時地生萬類以覆以載各得其位天地猶<lb/>
<pb n="KR4h0040_SBCK_072-4b"/>
爾人胡求備堯以仁化舜以孝理稷專播穀禹務<lb/>
導水聖賢猶然人胡求全是以有才者不必有德<lb/>
有德者不必有言與人結交能護其短掩短録長<lb/>
交即悠逺任人之職能從其長録長掩短邦實阜<lb/>
昌無好之則忘其不肖無惡之則忘其允臧執心<lb/>
至公取其所彊馬或奔踶乃致千里士有跅弛可<lb/>
任以事一善可稱則勿求具美然後㑹衆善<lb/>
以涖庶官民實攸暨<lb/>
　　　　文箴　孫　何<lb/>
堯制舜度緜今亘古周作孔述炳星煥日是曰六<lb/>
<pb n="KR4h0040_SBCK_072-5a"/>
經爲世權衡萬象森羅五常混并游夏之徒得麤<lb/>
䘮精空傳其道無所發明後賢誰嗣惟軻洎卿仁<lb/>
門義奥我有典刑聖人觀之猶足化成嬴侯劉帝<lb/>
屈指西京仲舒賈誼名實絶異相如子長才智非<lb/>
常較其工拙互有否臧揚雄欻焉刷翼孤翔可師<lb/>
數子擅文之場東漢而下寂無雄霸亹亹建安格<lb/>
力猶完當途之後文失其官家攘徃跡户掠陳言<lb/>
陵夷怠墯至于江左輕淺淫麗迭相唱和聖心經<lb/>
體盡墜于地千詞一語萬指一意縫煙綴雲圖山<lb/>
畫水駢枝儷葉顚首倒尾治亂莫分興亡不紀齊<lb/>
<pb n="KR4h0040_SBCK_072-5b"/>
頓梁絶陳傾隋圮奕奕李唐木鐸再揚文之紀綱<lb/>
斷而更張鉅手魁筆磊落相望凌轢百代直趨三<lb/>
王續典紹謩韓領其徒還雅歸頌杜統其衆土德<lb/>
旣衰文復喧卑制誥之俗儕于四六風什之訛隣<lb/>
于謳歌懐經囊史孰遏頽波出入五代兵戈不稱<lb/>
天佑斯文起我大君蒲帛詔聘鴻碩紛綸邪返而<lb/>
正漓澄而淳凡百儒林宜師帝心語思其工意思<lb/>
其深勿聽淫哇䘮其雅音勿視彩飾亡其正色力<lb/>
樹古風坐臻皇極無俾唐文獨稱徃昔賤臣司箴<lb/>
敢告執策<lb/>
<pb n="KR4h0040_SBCK_072-6a"/>
　　　　省分箴　王　隨<lb/>
夕晦晝明乾動坤靜物禀乎性人賦於命貴賤賢<lb/>
愚壽夭衰盛諒夫自然㝠數潜定蕙生數寸松髙<lb/>
百尺水潤火炎輪曲轅直或金或錫或玉或石荼<lb/>
苦薺甘烏黔鷺白性不可易體不可移揠苖則悴<lb/>
續鳬乃悲巢者罔穴泳者寧馳竹栢寒茂桐柳秋<lb/>
衰闕里泣麟傳巖肖象馮衍空歸千秋驟相健羡<lb/>
勿用止足可尚處順安時吉禄長享<lb/>
　　　　畏言箴　劉　敞<lb/>
吾甚畏言言可畏也而不能黙然吾言悃悃倡而<lb/>
<pb n="KR4h0040_SBCK_072-6b"/>
後和人猶以為過吾言繩繩譽而不訾人猶以為<lb/>
非非吾言之畏維人之多忌非吾之不能黙然而<lb/>
人實多言若是者其止乎其已乎其勿問而唯乎<lb/>
譬之於物其為石不為水乎水之滔滔徃而不來<lb/>
有䧟而淵有壅而洄有激而在山椒曰水哉水哉<lb/>
　　　　讓箴　劉　敞<lb/>
資政冨公始讓樞密直學士又讓翰林學士又讓<lb/>
樞密副使凡三讓所讓益尊所守益堅粲然有古<lb/>
人之遺風故作讓箴以矯世礪俗云<lb/>
讓如何其讓非為名欲先信吾道於天下氓讓如<lb/>
<pb n="KR4h0040_SBCK_072-7a"/>
何其讓非爲利欲天下之人咸信吾義世有常患<lb/>
患其欲速枉尺直尋卒附于辱世有常患患其在<lb/>
得辭小受大卒没于直公皆咈之公旣述之啓之<lb/>
闢之俾世則之曰吾豈惡富貴冨貴維德人以厚<lb/>
己我以厚國時豈無人昬夜乞憐縱或得之何如<lb/>
其賢時豈無人乗機射利縱或得之何如其智嗟<lb/>
此冨公直哉優優孰眎冨公而能勿羞孰持冨公<lb/>
携手以游昔宋考父三命益恭嗟此冨公千世與<lb/>
同作詩載美穆如清風<lb/>
　　　　步箴　蔡　襄<lb/>
<pb n="KR4h0040_SBCK_072-7b"/>
有足兮動渉坦夷有心兮何由險巇足非有慮兮<lb/>
心役之為用心如足兮蠻貊行之<lb/>
　　　　勸講箴　趙　師民<lb/>
若帝之元於稽古先將以其道格于皇天格天如<lb/>
何謹徽舊典惟聖時憲乃克盡善在帝宅中亮章<lb/>
温雅將以其文化成天下化成如何順考正道席<lb/>
上之珍兹惟國寶天下有帝體元剏制非先聖之<lb/>
舊章不足以秉同文而執司契日中為市以熭四<lb/>
方非先聖之遺法不足以舉大義而正國常帝度<lb/>
其身郁郁乎文彰禮施樂以副皇墳帝出其言穆<lb/>
<pb n="KR4h0040_SBCK_072-8a"/>
穆厥聲含仁吐義式諧羣情自天降祥我民旣康<lb/>
不觀于經懼先猷之寖忘四夷放命有嚴誓令不<lb/>
觀于經慮大功之未定無以方隅之多事而謂經<lb/>
籍之宜息虞舜征苗誕敷文德無謂宸居之至尊<lb/>
而忽右文之為貴歧昌造周天經地緯無以陳乆<lb/>
之可替乃謂迂闊而難行先哲之言雖無老成無<lb/>
譏鄙生之窶陋而略愚儒之淺昩先師之談不以<lb/>
人廢無以世治之或殊而謂陳言之可侮商弼之<lb/>
諌事不師古無玩歳月之其除而謂寸隂之已速<lb/>
周王之戒惟日不足有以見世主之御圖或萬機<lb/>
<pb n="KR4h0040_SBCK_072-8b"/>
紛然不酌于古道則風化有時而弗宣有以見人<lb/>
君之居極或百度差忒不斷于古義則權制有時<lb/>
而弗克昔令王之經世必去害而稱利明主觀其<lb/>
書可以效財成于萬事昔賢臣之事君有謀猷而<lb/>
必陳明主觀其書可以示軌度于羣倫正朝之上<lb/>
法宫之中非賛襄雅奥不足以興嗜慾于清躬神<lb/>
麗之游光明之處非啓迪深厚不足以立正事於<lb/>
古語是故可以上文可以立武可以奉天地可以<lb/>
為宗主匪止玩其辭而釋其詁可以觀道可以對<lb/>
萬物可以臨兆人不止明其舊而知其新靖恭乙<lb/>
<pb n="KR4h0040_SBCK_072-9a"/>
夜緫覽羣書夫聖人之至德何以加於從容晏朝<lb/>
紬繹微㫖非天下之至精孰能與此臣𥘉聞始元<lb/>
之閒儒風寖還待問之臣賜以清閒臣復觀永平<lb/>
之烈經術未缺羣儒議前稱制以決桑乾之后來<lb/>
自幽陵束髪右袵斯文有承金陵之君越于夷裔<lb/>
雖則講習其文已敝李唐之興賢君挺生正觀𥘉<lb/>
治開元旣平東壁羣山儒宗墨卿侍從之臣官有<lb/>
佳名在我　太祖神武披攘親駕辟廱眞儒有光<lb/>
有赫　太宗文武並運經臣師師以承帝問於穆<lb/>
眞皇講求多藝以其人文發為盛際　陛下即位<lb/>
<pb n="KR4h0040_SBCK_072-9b"/>
纂承天禄肇開二閣以延儒服西臨邇英北啓延<lb/>
義瞻仰皇明彌綸聖智成天下之務昔游焉而穆<lb/>
清陳天下之謨頃於兹而講肄帝坐甚明天章不<lb/>
祕願以議道願以求治下臣執經敢告中侍<lb/>
　　　　友箴　司馬　光<lb/>
余何遊乎余将遊聖人之門仁人之里非聖不師<lb/>
非仁不友可乎未可不若遊衆人之場聞善而遷<lb/>
觀過而改<lb/>
　　　　視聽言動四箴<hi>序</hi>程　頥<lb/>
顔子問克己復禮之目夫子曰非禮勿視非禮勿<lb/>
<pb n="KR4h0040_SBCK_072-10a"/>
聽非禮勿言非禮勿動四者身之用也由乎中而<lb/>
應乎外制於外所以養其中也顔子事斯語所以<lb/>
進於聖人後之學聖人者冝服膺而勿失也作四<lb/>
箴以自警云<hi>以自警一作因箴</hi>
　　　　視箴<lb/>
心兮本虚應物無跡操之有要視之為<hi>為之一作</hi>則蔽<lb/>
交於前其中則遷制之於外以安其内克己復禮<lb/>
乆而誠矣<lb/>
　　　　聽箴<lb/>
人有秉彜本乎天性知誘物化遂亡其正卓彼先<lb/>
<pb n="KR4h0040_SBCK_072-10b"/>
覺知止有定閑邪存誠非禮勿聽<lb/>
　　　　言箴<lb/>
人心之動因言以宣發禁躁妄内斯靜專矧是樞<lb/>
機興戎出好吉凶榮辱惟其所召傷易則誕傷煩<lb/>
則枝已肆物忤出悖來違非法不道欽哉訓辭<lb/>
　　　　動箴<lb/>
哲人知幾誠之於思志士厲行守之於為順理則<lb/>
裕從欲惟<hi>為一作</hi>危造次克念戰兢自持習與性成<lb/>
聖賢同歸<lb/>
　　　　審已箴　王　旡咎<lb/>
<pb n="KR4h0040_SBCK_072-11a"/>
汝曰有德汝未大成汝之有過傷德蓋輕聖能恕<lb/>
汝猶曰汝美衆人弗逮知慕而已恕汝不知慕汝<lb/>
輒愉汝不自反卒比於愚愚不可比汝孰宜懼聖<lb/>
人之恕衆人之慕<lb/>
皇朝文鑑巻第七十二<lb/>
<pb n="KR4h0040_SBCK_072-11b"/>
</p>
<p>
</p>
  </div>
</body>
</text>
</TEI>
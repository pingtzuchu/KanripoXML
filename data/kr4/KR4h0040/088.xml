<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_088-1a"/>
皇朝文鑑巻第八十八<lb/>
　序<lb/>
　　　譜例序　蘇　洵<lb/>
　　　送石昌言舎人北使引　蘇　洵<lb/>
　　　蘇氏族譜引　蘇　洵<lb/>
　　　仲兄郎中字序　蘇　洵<lb/>
　　　列女傳目錄序　曽　鞏<lb/>
　　　戰國䇿目錄序　曾　鞏<lb/>
　　　陳書目錄序　曽　鞏<lb/>
　　　南齊書目錄序　曽　鞏<lb/>
<pb n="KR4h0040_SBCK_088-1b"/>
　　　范貫之奏議集序　曽　鞏<lb/>
　　　相國寺維摩院聽琴序　曽　鞏<lb/>
　　　　譜例序　蘇　洵<lb/>
古者諸侯世國卿大夫世家死者有廟生者有宗<lb/>
以相次也是以百世而不相忘此非獨賢士大夫<lb/>
尊祖而貴宗蓋其昭穆存乎其廟遷毁之主存乎<lb/>
其太祖之室其族人相與為服死䘮嫁娶相告而<lb/>
不絶則其勢將自至於不忘也自秦漢以來仕者<lb/>
不世然其賢人君子猶能識其先人或至百世而<lb/>
不絶無廟無宗而祖宗不忘宗族不散其勢宜亡<lb/>
<pb n="KR4h0040_SBCK_088-2a"/>
而獨存則由有譜之力蓋自唐衰譜牒廢絶士大<lb/>
夫不講而世人不載於是乎由賤而貴者恥言其<lb/>
先由貧而富者不録其祖而譜遂大廢昔者洵嘗<lb/>
自先子之日而咨考焉由今而上得五世由五世<lb/>
而上得一世一世之上失其次而其本出於趙郡<lb/>
之蘇氏以為蘇氏族譜他日歐陽公見而歎曰吾<lb/>
嘗為之矣出而觀之有異法焉曰是不可使獨吾<lb/>
二人為之將天下舉不可無也洵於是又為大宗<lb/>
譜法以盡譜之變而并載歐陽氏之譜以為譜例<lb/>
附以歐陽公題劉氏碑後之文以告當世之君子<lb/>
<pb n="KR4h0040_SBCK_088-2b"/>
蓋將有從焉者<lb/>
　　　　送石昌言舍人北使引　蘇　洵<lb/>
昌言舉進士時吾始數歳未學也憶與群兒戯先<lb/>
府君側昌言從旁取棗栗噉我家居相近又以親<lb/>
戚故甚狎昌言舉進士日有名吾後漸長亦稍知<lb/>
讀書學句讀屬對聲律未成而廢昌言聞吾廢學<lb/>
雖不言察其意甚恨後十餘年昌言及第第四人<lb/>
守官四方不相聞吾日以壯大乃能感悔摧折復<lb/>
學又數年遊京師見昌言長安相與勞苦如平生<lb/>
歡出文十數首昌言甚喜稱善吾晚學無師雖曰<lb/>
<pb n="KR4h0040_SBCK_088-3a"/>
為文中心自慙及聞昌言説乃頗自喜今十餘年<lb/>
又來京師而昌言官兩制乃為天子出使萬里外<lb/>
彊悍不屈之虜建大斾從騎數百送車千乘出都<lb/>
門意氣愾然自思為兒時見昌言先府君旁安知<lb/>
其至此富貴不足怪吾於昌言獨自有感也大丈<lb/>
夫生不為將得為使折衝口舌之間足矣往年彭<lb/>
任從富公還為我言曰既出境宿驛亭聞介馬數<lb/>
萬騎馳過劒槊相摩終夜有聲從者怛然失色及<lb/>
明視道上馬迹尚心悼不自禁凡虜所以誇耀中<lb/>
國者多此類也中國之人不測也故或至於震懼<lb/>
<pb n="KR4h0040_SBCK_088-3b"/>
而失辭以為夷狄笑嗚呼何其不思之甚也昔者<lb/>
奉春君使冒頓壯士大馬皆匿不見是以有平城<lb/>
之役今之匈奴吾知其無能為也孟子曰説大人<lb/>
則藐之况於夷狄請以為贈<lb/>
　　　　蘇氏族譜引　蘇　洵<lb/>
蘇氏族譜譜蘇氏之族也蘇氏出于髙陽而蔓延<lb/>
於天下唐神堯初長史味道刺眉州卒于官一子<lb/>
留于眉眉之有蘇氏自是始而譜不及者親盡也<lb/>
親盡則曷為不及譜為親作也凡子得書而孫不<lb/>
得書者何也以著代也自吾之父以至吾之髙祖<lb/>
<pb n="KR4h0040_SBCK_088-4a"/>
仕不仕娶某氏享年幾某日卒皆書而他不書者<lb/>
何也詳吾之所自出也自吾之父以至吾之髙祖<lb/>
皆曰諱某而他則遂名之何也尊吾之所自出也<lb/>
譜為蘇氏作而獨吾之所自出得詳與尊何也譜<lb/>
吾作也嗚呼觀吾之譜者孝悌之心可以油然而<lb/>
生矣情見于親親見于服服始于衰而至於緦麻<lb/>
而至于無服無服則親盡親盡則情盡情盡則喜<lb/>
不慶憂不弔喜不慶憂不弔則塗人也吾所與相視<lb/>
如塗人者其初兄弟也兄弟其初一人之身也悲夫<lb/>
一人之身分而至於塗人吾譜之所以作也其意<lb/>
<pb n="KR4h0040_SBCK_088-4b"/>
曰分至於塗人者勢也勢吾無如之何也已幸其<lb/>
未至於塗人也使之無至於忽忘焉可也嗚呼觀<lb/>
吾之譜者孝悌之心可以油然而生矣系之以詩<lb/>
曰<lb/>
吾父之子今為吾兄吾疾在身兄呻不寧數世之<lb/>
後不知何人彼死而生不為戚欣兄弟之親如足<lb/>
于手其能幾何彼不相能彼獨何心<lb/>
　　　　仲兄郎中字序　蘇　洵<lb/>
洵讀易至渙之六四曰渙其羣元吉曰嗟夫羣者<lb/>
聖人之所欲渙以混一天下者也盖余仲兄名渙<lb/>
<pb n="KR4h0040_SBCK_088-5a"/>
而字公羣則是以聖人之所欲解散滌蕩者以自<lb/>
命也而可乎他日以告兄曰子可無爲我易之洵<lb/>
曰唯既而又曰請以文甫易之如何且兄嘗見夫水之與<lb/>
風乎油然而行淵然而留渟回汪洋滿而上浮者<lb/>
是水也而風實起之蓬蓬然而發乎大空不終日<lb/>
而行乎四方蕩乎其無形飄乎其逺來既往而不<lb/>
知其迹之所存者風也而水實形之今夫風水之<lb/>
相遭乎大澤之陂也紆餘委蛇蜿蜒淪漣安而相<lb/>
推怒而相陵舒而如雲蹙而如鱗疾而如馳徐而<lb/>
如徊揖讓旋辟相顧而不前其繁如縠其亂如霧<lb/>
<pb n="KR4h0040_SBCK_088-5b"/>
紛紜欝擾百里若一汨乎順流至乎滄浪之濵滂<lb/>
薄洶湧號怒相軋交横綢繆放乎空虚綽乎無垠<lb/>
横流逆折濆旋傾側宛轉膠戾回者如輪縈者如<lb/>
帶直者如燧奔者如燄跳者如鷺投者如鯉殊狀<lb/>
異態而風水之極觀備矣故曰風行水上渙此亦<lb/>
天下之至文也然而此二物者豈有求於文哉無<lb/>
意乎相求不期乎相遭而文生焉是其為文也非<lb/>
風之文也二物者非能為文而不能不為文也物<lb/>
之相使而文出於其間也故此天下之至文也今<lb/>
夫玉非不温然美矣而不得以為文刻鏤組繡非<lb/>
<pb n="KR4h0040_SBCK_088-6a"/>
不文矣而不可與論乎自然故夫天下之無營而<lb/>
文生之者惟水與風而已昔者君子之處於世不<lb/>
求有功不得已而功成則天下以爲賢不求有言<lb/>
不得已而言出則天下以爲口實嗚呼此不可與<lb/>
他人道之唯吾兄可也<lb/>
　　　　列女傳目録序　曽　鞏<lb/>
劉向所叙列女傳凡八篇事具漢書向列傳而隋<lb/>
書及崇文緫目皆稱向列女傳十五篇曹大家注<lb/>
以頌義考之盖大家所注離其七篇爲十四與頌<lb/>
義凡十五篇而益以陳嬰母及東漢已來凡十六<lb/>
<pb n="KR4h0040_SBCK_088-6b"/>
事非向書本然也盖向舊書之亡乆矣嘉祐中集<lb/>
賢校理蘇頌始以頌義篇次復定其書為八篇與<lb/>
十五篇者並藏於館閣而隋書以頌義為劉歆作<lb/>
與向列傳不合今驗頌義之文蓋向之自叙又藝<lb/>
文志有向列女傳頌圖明非歆作也自唐之亂古<lb/>
書之在者少矣而唐志録列女傳凡十六家至大<lb/>
家注十五篇者亦無録然其書今在則古書之或<lb/>
有録而亡或無録而在者亦衆矣非可惜哉今校<lb/>
讎其八篇及十五篇者已定可繕寫初漢承秦之<lb/>
敝風俗已大壞矣而成帝後宫趙衛之屬尤自放<lb/>
<pb n="KR4h0040_SBCK_088-7a"/>
向以謂王政必自内始故列古女善惡所以致興<lb/>
亡者以戒天子此向述作之大意也其言大任之<lb/>
娠文王也目不視惡色耳不聽淫聲口不出惡言<lb/>
又以謂古之人胎教者皆如此夫能正其視聽言<lb/>
動者此大人之事而有道者之所畏也頋令天子<lb/>
之女子能之何其盛也以臣所聞蓋爲之師傅保<lb/>
姆之助詩書圖史之戒珩璜琚瑀之節威儀動作<lb/>
之度其教之者有此具然古之君子未嘗不以身<lb/>
化也故家人之義歸於反身二南之業本於文王<lb/>
豈自外至哉世皆知文王之所以興能得内助而<lb/>
<pb n="KR4h0040_SBCK_088-7b"/>
不知其所以然者蓋本於文王之躬化故内則后<lb/>
妃有闗睢之行外則羣臣有二南之美與之相成<lb/>
其推而及逺則商辛之昬俗江漢之小國兎罝之<lb/>
野人莫不好善而不自知此非謂身修故國家天<lb/>
下治者也後世自問學之士多徇於外物而不安<lb/>
其守其室家既不見可法故競於邪侈豈獨無相<lb/>
成之道哉士之苟於自恕顧利冒恥而不知反己<lb/>
者往往以家自累故也故曰身不行道不行於妻<lb/>
子信哉如此人者非素處顯也然去二南之風亦<lb/>
已逺矣况於南郷天下之主哉向之所述勸戒之<lb/>
<pb n="KR4h0040_SBCK_088-8a"/>
意可謂篤矣然向號愽極羣書而此傳稱詩芣苢<lb/>
柏舟大車之類與今序詩者之説尤乖異蓋不可<lb/>
考至於式微之一篇又以謂二人之作豈其所取<lb/>
者愽故不能無失歟其言象計謀殺舜所以自脱<lb/>
者頗合於孟子然此傳或有之而孟子所不道者<lb/>
蓋亦不足道也凡後世諸儒之言經傳者故多如<lb/>
此覽者采其有補而擇其是非可也故為之叙論<lb/>
以發其端云<lb/>
　　　　戰國策目録序　曾　鞏<lb/>
劉向所定戰國策三十三篇崇文緫目稱十一篇<lb/>
<pb n="KR4h0040_SBCK_088-8b"/>
者闕臣訪之士大夫家始盡得其書正其誤謬而<lb/>
疑其不可考者然後戰國策三十三篇復完叙曰<lb/>
向叙此書言周之先明教化修法度所以大治及<lb/>
其後謀詐用而仁義之路塞所以大亂其説既美<lb/>
矣卒以謂此書戰國之謀士度時君之所能行不<lb/>
得不然則可謂惑於流俗而不篤於自信者也夫<lb/>
孔孟之時去周之初已數百歳其舊法已亡舊俗<lb/>
已熄乆矣二子乃獨明先生之道以謂不可改者<lb/>
豈將彊天下之主以後世之所不可為哉亦將因<lb/>
其所遇之時所遭之變而為當世之法使不失乎<lb/>
<pb n="KR4h0040_SBCK_088-9a"/>
先王之意而已二帝三王之法其變固殊其法固<lb/>
異而其爲國家天下之意本末先後未嘗不同也<lb/>
二子之道如是而已蓋法者所以適變也不必盡同<lb/>
道者所以立本也不可不一此理之不易者也故<lb/>
二子者守此豈好爲異論哉能勿苟而已矣可謂<lb/>
不惑乎流俗而篤於自信者也戰國之游士則不<lb/>
然不知道之可信而樂於説之易合其設心注意<lb/>
偷爲一切之計而已故論詐之便而諱其敗言戰<lb/>
之善而蔽其患其相率而爲之者莫不有利焉而<lb/>
不勝其害也有得焉而不勝其失也卒至蘇秦啇<lb/>
<pb n="KR4h0040_SBCK_088-9b"/>
鞅孫臏呉起李斯之徒以亡其身而諸侯及秦用<lb/>
之者亦滅其國其爲世之大禍明矣而俗猶莫之<lb/>
寤也惟先王之道因時適變爲法不同而考之無<lb/>
疵用之無敝故古之聖賢未有以此而易彼也或<lb/>
曰邪説之害正也宜放而絶之則此書之不泯其<lb/>
可乎對曰君子之禁邪説也固將明其説於天下<lb/>
使當世之人不可從然後以禁則齊使後世之人<lb/>
皆知其説之不可爲然後以戒則明豈必滅其籍<lb/>
哉放而絶之莫善於是是以孟子之書有爲神農<lb/>
之言者有爲墨子之言者皆著而非之至於此書<lb/>
<pb n="KR4h0040_SBCK_088-10a"/>
之作則上繼春秋下至楚漢之起二百四五十年<lb/>
之間載其行事固不得而廢也此書有髙誘注者<lb/>
二十一篇或曰三十二篇崇文緫目存者八篇今<lb/>
存者十篇云<lb/>
　　　　陳書目録序　曾　鞏<lb/>
陳書六本紀三十列傳凡三十六篇唐散騎常侍<lb/>
姚思廉譔始思廉父察梁陳之史官也録二代之<lb/>
事未就而陳亡隋文帝見察甚重之每就察訪梁<lb/>
陳故事因以所論載毎一篇成輙奏之而文帝亦<lb/>
遣虞世基就察求其書文未就而察死察之將死<lb/>
<pb n="KR4h0040_SBCK_088-10b"/>
屬思廉以継其業唐興武徳五年髙祖以自魏以<lb/>
來二百餘歳世統數更史事放逸乃詔論次而思<lb/>
廉遂受詔為陳書乆之猶不就貞觀三年遂詔論<lb/>
譔於袐書内省十年正月壬子始上之觀察等之<lb/>
為此書歷三世傳父子更數十歳而後乃成蓋<lb/>
其難如此然及其既成與宋魏齊梁等書世亦傳<lb/>
之者少故學者於其行事之迹亦罕得而詳也<lb/>
而其書亦以罕傳則自袐府所藏往往脱誤<lb/>
嘉祐六年八月始詔校讎使可鏤板行之天<lb/>
下而臣等言梁陳等書缺獨館閣所藏恐<lb/>
<pb n="KR4h0040_SBCK_088-11a"/>
不足以定著願詔京師及州縣藏書之家使悉上<lb/>
之　先皇帝為下其事至七年冬稍稍始集臣等<lb/>
以相校至八年七月陳書三十六篇者始校定可<lb/>
傳之學者其疑者亦不敢損益特各䟽于篇末其<lb/>
書舊無目列傳名氏多闕謬因别為目録一篇使<lb/>
覽者得詳焉夫陳之為陳蓋偷為一切之計非有<lb/>
先王經紀禮樂風俗之美制治之法可章示後世<lb/>
然而兼權尚計明於任使恭儉愛人則其始之所<lb/>
以興惑於邪臣溺於嬖妾忘患縱欲則其終之所<lb/>
以亡興亡之端莫非自已致者至於有所因造以<lb/>
<pb n="KR4h0040_SBCK_088-11b"/>
為號令威刑職官州郡之制雖其事已淺然亦各<lb/>
施於一時皆學者之所不可不考也而當時之士<lb/>
爭奪詐爲苟得偷合之徒尚不得不列以為世戒<lb/>
而况於壞亂之中蒼惶之際士之安貧樂義取舍<lb/>
去就不為患禍勢利動其心者亦不絶於其間若<lb/>
此人者可謂篤於善矣蓋古人之所思見而不可<lb/>
得風雨之詩所為作者也安可使之泯泯不少概<lb/>
見於天下哉則陳之史其可廢乎蓋此書成之既<lb/>
難其後又乆不顯及<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>宋興已百年古文遺事靡<lb/>
不畢講而始得盛行於天下列於學者其傳之之<lb/>
<pb n="KR4h0040_SBCK_088-12a"/>
難又如此豈非遭遇固自有時也哉<lb/>
　　　　南齊書目録序　曾　鞏<lb/>
南齊書八紀十一志四十列傳合五十九篇梁蕭<lb/>
子顯撰始江淹已為十志沈約又為齊紀而子顯<lb/>
自表武帝别為此書臣等因校正其訛謬而叙其<lb/>
篇目曰將以是非得失興壞理亂之故而為法戒<lb/>
則必得其所言而後能傳於乆此史之所以作也<lb/>
然而所言不得其人則失其意或亂實或析理之<lb/>
不通或設辭之不善故雖有殊功韙徳非常之迹<lb/>
將闇而不章鬱而不發而檮杌嵬瑣姦回凶慝之<lb/>
<pb n="KR4h0040_SBCK_088-12b"/>
形可幸而掩也嘗試論之古之所謂良史者其明<lb/>
必足以周萬事之理其道必足以適天下之用其<lb/>
智必足以通難知之意其文必足以發難顯之情<lb/>
然後其任可得而稱也何以知其然邪昔者唐虞<lb/>
有神明之性有微妙之徳使由之者不能知知之<lb/>
者不能名以為治天下之本號令之所布法度之<lb/>
所設其言至約其體至備以為治天下之具而為<lb/>
二典者推而明之所記者獨其迹邪并與其深微<lb/>
之意而傳之小大精粗無不盡也本末先後無不<lb/>
白也使誦其説者如出乎其時求其指者如即乎<lb/>
<pb n="KR4h0040_SBCK_088-13a"/>
其人是可不謂明足以周萬事之理道足以適天<lb/>
下之用智足以通難知之意文足以發難顯之情<lb/>
者乎則方是之時豈特任政者皆天下之士哉蓋<lb/>
執簡操筆而隨者亦皆聖人之徒也兩漢以來爲<lb/>
史者去之逺矣司馬遷從五帝三王既沒數千載<lb/>
之後秦火之餘因散絶殘脱之經以及傳記百家<lb/>
之説區區掇拾以集著其善惡之迹興廢之端又<lb/>
創己意以爲本紀世家八書列傳之文斯亦可謂<lb/>
竒矣然而敝害天下之聖法是非顛倒而采摭謬<lb/>
亂者亦豈少哉是豈可不謂明不足以周萬事之<lb/>
<pb n="KR4h0040_SBCK_088-13b"/>
理道不足以適天下之用智不足以通難知之意<lb/>
文不足以發難顯之情者乎夫自三代以後為史<lb/>
者如遷之文亦不可不謂雋偉㧞出之材非常之<lb/>
士也然顧以謂不足以發難顯之情者何哉蓋聖<lb/>
賢之髙致遷固有不能逹其情而見之於後者矣<lb/>
故不得而與之也遷之得失如此況其他邪至於<lb/>
宋齊梁陳後魏後周之書蓋無以議為也子顯之<lb/>
於斯文喜自馳騁其更改破析刻彫藻繢之變尤<lb/>
多而其文益下豈夫材固不可以彊而有邪數世<lb/>
之史既然故其辭迹曖昧雖有隨世以就功名之<lb/>
<pb n="KR4h0040_SBCK_088-14a"/>
君相與合謀之臣未有赫然得其傾動天下之耳<lb/>
目播天下之口者也而一時偷奪傾危悖理反義<lb/>
之人亦幸而不暴著於世豈非所託不得其人故<lb/>
邪可不惜哉蓋史者所以明夫治天下之道也故<lb/>
爲之者亦必天下之材然後其任可得而稱也豈<lb/>
可忽哉豈可忽哉<lb/>
　　　　范貫之奏議集序　曾　鞏<lb/>
尚書户部郎中直龍圖閣范公貫之之奏議凡若<lb/>
干篇其子世京集爲十巻而屬余序之蓋自至和<lb/>
以後十餘年間公常以言事任職自天子大臣至<lb/>
<pb n="KR4h0040_SBCK_088-14b"/>
于羣下自掖庭至于四方幽隱一有得失善惡関<lb/>
于政理公無不極意反復為上力言或矯拂嗜欲<lb/>
或切劘計慮或辨别忠佞而處其進退章有一再<lb/>
或至於十餘上事有隂爭獨陳或悉引諫官御史<lb/>
合議肆言　仁宗常虚心采納為之變命令更廢<lb/>
舉近或立從逺或越月踰時或至於其後卒皆聽<lb/>
用蓋當是時　仁宗在位歳乆熟於人事之情偽<lb/>
與羣臣之能否方以仁厚清靜休養元元至於是<lb/>
非與奪則一歸之公議而不自用也其所引抜以<lb/>
言為職者如公皆一時之選而公與同時之士亦<lb/>
<pb n="KR4h0040_SBCK_088-15a"/>
皆樂得其言不曲從苟止故天下之情因得畢聞<lb/>
於上而事之害理者常不果行至於竒衺恣睢有<lb/>
為之者亦輙敗悔故當此之時常委事七八大臣<lb/>
而朝政無大闕失羣臣奉法遵職海内乂安夫因<lb/>
人而不自用者天也　仁宗之所以其仁如天至<lb/>
於享國四十餘年能承太平之業者繇是而已後<lb/>
世得公之遺文而論其世見其上下之際相成如此<lb/>
必將低徊感慕有不可及之歎然後知其時之難<lb/>
得則公言之不没豈獨見其志所以明先帝之盛<lb/>
徳於無窮也公為人温良慈恕其從政寛易愛人<lb/>
<pb n="KR4h0040_SBCK_088-15b"/>
及在朝廷危言正色人有所不能及也凡同時與<lb/>
公有言責者後多至大官而公獨早卒公諱師道<lb/>
其世次州里歷官行事今有資政殿學士趙公抃<lb/>
撰公之墓銘云<lb/>
　　　　相國寺維摩院聽琴序　曾　鞏<lb/>
古者學士之於六藝射能弧矢之事矣又當善其<lb/>
揖讓之節御能車馬之事矣又當善其驅馳之節<lb/>
書非能肆筆而已又當辨其躰而皆通其意數非能<lb/>
布策而已又當知其用而各盡其法而五禮之威<lb/>
儀至於三千六樂之節文可謂微且多矣噫煩且<lb/>
<pb n="KR4h0040_SBCK_088-16a"/>
勞如是然古之學者必能此亦可謂難矣然習其<lb/>
射御以禮習其干戈於樂則少於學長於朝其於<lb/>
武備固修矣其於家有塾於黨有庠於郷有序於<lb/>
國有學於教有師於視聽言動有其容於衣冠飲<lb/>
食有其度几杖有銘盤杅有戒在輿有和鸞之声<lb/>
行歩有佩玉之音燕處有雅頌之樂而非其故琴瑟<lb/>
未嘗去於前也盡其出入進退俯仰左右接於耳<lb/>
目動於四躰逹於其心者所以養之至如此其詳<lb/>
且密也雖然此尚為有待於外者爾若夫三材萬<lb/>
物之理性命之際力學以求之深思以索之使知<lb/>
<pb n="KR4h0040_SBCK_088-16b"/>
其要識其微而齊戒以守之以盡其材成其徳至<lb/>
合於天地而後已者又當得之於心夫豈非難哉<lb/>
噫古之學者其役之於内外持其心養其性者至<lb/>
於如此此君子所以愛日而自彊不息以求至乎<lb/>
極也然其習之有素閑之有具如此則求其放心<lb/>
伐其邪氣而成文武之材就道徳之實者可謂易<lb/>
矣孔子曰興於詩立於禮成於樂蓋樂者所以感<lb/>
人之心而使之化故曰成於樂昔舜命䕫典樂教胃<lb/>
子曰直而温寛而栗剛而無虐簡而無傲則樂者<lb/>
非獨去邪又所以救其性之偏而納之中也故和<lb/>
<pb n="KR4h0040_SBCK_088-17a"/>
鸞佩玉雅頌琴瑟之音非其故不去於前豈虚也<lb/>
哉今學士大夫之於持其心養其性凡有待於外<lb/>
者皆不能具得之於内者又亦皆略其事可謂簡<lb/>
且易矣然所以求其放心伐其邪氣而成文武之<lb/>
材就道徳之實者豈不難哉此予所以懼不至於<lb/>
君子而入於小人也夫有待於外者余既力不足<lb/>
而於琴竊有志焉乆矣然患其莫余授也治平三<lb/>
年夏得洪君於京師始合同舍之士聽其琴於相<lb/>
國寺之維摩院洪君之於琴非特能其音又能其<lb/>
意者也予將就學焉故道予之所慕於古者庻乎<lb/>
<pb n="KR4h0040_SBCK_088-17b"/>
其有以自發也同舍之士丁寳臣元珍鄭穆閎中<lb/>
孫覺莘老林希子中而予曾鞏子固也洪君名規<lb/>
字方叔以文學吏事稱於世云<lb/>
皇朝文鑑巻第八十八<lb/>
</p>
<p>
</p>
  </div>
</body>
</text>
</TEI>
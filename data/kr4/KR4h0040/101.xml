<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_101-1a"/>
皇朝文鑑巻第一百一<lb/>
　論<lb/>
　　　明皇論　崔　鶠<lb/>
　　　楊嗣復論　崔　鶠<lb/>
　　　察言論　唐　庚<lb/>
　　　憫俗論　唐　庚<lb/>
　義<lb/>
　　　公食大夫義　劉　敞<lb/>
　　　士相見義　劉　敞<lb/>
　　　致仕義　劉　敞<lb/>
<pb n="KR4h0040_SBCK_101-1b"/>
　　　　明皇論　崔　鶠<lb/>
穆王戒太僕曰僕臣正厥后克正僕臣䛕厥后自<lb/>
聖仲虺告成湯曰能自得師者王謂人莫己若者<lb/>
亡夫實凡也而自以爲聖則偃然以天下爲莫<lb/>
己若以天下爲莫己若則有罪不聞有過不攺<lb/>
禍亂之形成而卒以不悟是亡之道也以唐考之<lb/>
克有天下者十有八王而不以䛕臣之故别加稱<lb/>
號者高祖太宗睿宗文宗四君而巳其餘皆立虚<lb/>
名而開元天寶之間群臣至六上尊號嗟乎䛕亦<lb/>
甚矣而明皇受而不辭蓋將自以爲聖者歟其播<lb/>
<pb n="KR4h0040_SBCK_101-2a"/>
越流離至於亡國非不幸也夫加以天地道徳聖<lb/>
神文武之號兼覆載之大美極今古之徽稱彼其<lb/>
臣遂以爲誠爾耶直以爲吾君好䛕喜佞故逢之<lb/>
也以爲誠爾則天不以號然後推其高地不以名<lb/>
然後推其厚三皇無有也五帝無有也自古賢君<lb/>
懿主皆無有而吾祖宗亦無有也彼其後丗中君<lb/>
幽主獨有之是直以好䛕喜佞待吾君而以䛕佞<lb/>
逢之人君之賊也聖矣夫光武之爲君也詔天下<lb/>
上書不得言聖明矣哉顯宗之爲君也曰先帝詔<lb/>
書禁人言聖自今有過稱虚譽尚書宜抑而不省<lb/>
<pb n="KR4h0040_SBCK_101-2b"/>
示不爲謟子嗤也嗚乎姦人之情得矣其成建武<lb/>
永平之盛有以矣夫<lb/>
　　　　楊嗣復論　崔　鶠<lb/>
氣類所合物莫能間君臣相與必有所謂合者君<lb/>
子不之察欲彊以口舌折姦人之鋒勢必不振此<lb/>
小人所以常勝君子所以常不勝一也人情逆之<lb/>
則怒順之則喜毁之則怒譽之則喜小人性便䛕<lb/>
佞志在詭隨而君子任道直前有犯無隱此小人<lb/>
所以常勝君子所以常不勝二也君子正直是與<lb/>
不妄説人而小人竊爵禄以植朋黨竭智力以市<lb/>
<pb n="KR4h0040_SBCK_101-3a"/>
内援此小人所以常勝君子所以常不勝三也君<lb/>
子難進而易退小人易進而難退易進則常在上<lb/>
以制人難進則常在下而爲人所制此小人所以<lb/>
常勝君子所以常不勝四也君子柔亦不茹剛亦<lb/>
不吐不虐㓜賤不畏高明而小人之於人失勢則<lb/>
䑕伏以事之得勢則虎歩以凌之此小人所以常<lb/>
勝君子所以常不勝五也君子窮則以命自安而<lb/>
不尤人逹則以恕存心而不害物小人在下則不<lb/>
安而懷毒以伺上居上則快意而肆虐以害人此<lb/>
小人所以常勝而君子所以常不勝六也君子一<lb/>
<pb n="KR4h0040_SBCK_101-3b"/>
有不安於其心則畏君畏親畏天畏人而小人欲<lb/>
濟其姦則欺君欺親欺天欺人無不可者此小人<lb/>
所以常勝君子所以常不勝七也君子厲廉節崇<lb/>
名譽小人苟獲其欲則天下賤之而不羞萬丗非<lb/>
之而不辱此小人所以常勝君子所以常不勝八<lb/>
也君子於言欲訥於行欲敏有過則攺見義則服<lb/>
而小人矜利口以服人喜姦言而文過此小人所<lb/>
以常勝君子所以常不勝九也天下善人少不善<lb/>
人多故君子爲國求人難於選抜而凶邪一嘯則<lb/>
千百爲群此小人所以常勝君子所以常不勝十<lb/>
<pb n="KR4h0040_SBCK_101-4a"/>
也君子不念舊惡以德報怨而小人忘恩背義至<lb/>
以怨報德此小人所以常勝君子所以常不勝十<lb/>
一也君子有若無實若虚有功不矜有善不伐而<lb/>
小人無而爲有虚而爲盈露巧而揚能矜功而賣<lb/>
善以惑時君以冀徼倖此小人所以常勝君子所<lb/>
以常不勝十二也君子小人之不敵亦明矣此鄭<lb/>
覃陳夷行所以罷黜李德𥙿所以謫死窮荒逢吉<lb/>
宗閔揚嗣復輩所以卒乎翔佯而得計豈足怪哉<lb/>
　　　　察言論　唐　庚<lb/>
古之人臣抵掌緩頰説人主以用兵者其言未嘗<lb/>
<pb n="KR4h0040_SBCK_101-4b"/>
不引義慷慨豪徤俊偉使聽者踊躍激發奮然而<lb/>
從之至考論其心則有爲國計者有爲身謀者是<lb/>
不可以不察也今夫戰則除害於時不戰則遺患<lb/>
於後此有必勝之勢彼有必敗之道思慮深熟利<lb/>
害之形了然於胷中知其決不誤國而後爲之若<lb/>
此者爲國計非身謀也張華裴度是巳天下既平<lb/>
謀臣宿將以侯就第杜門却掃無所用其竒則瞋<lb/>
目扼腕爭爲用兵之説庶幾有以騁其智勇而舒<lb/>
其意氣若此者爲身謀非國計也臧宫馬武是巳<lb/>
國家無事貪財嗜利之臣無所僥倖則必鼔倡兵<lb/>
<pb n="KR4h0040_SBCK_101-5a"/>
端以求其所欲兵革一動則金錢貨幣玉帛子女<lb/>
何求而不得若此者爲身謀非國計也陳湯甘延壽<lb/>
是巳官崇禄厚無所羡慕惴惴然唯恐一日失勢<lb/>
而不得保其所有則必建開邊之議以中人主之<lb/>
欲以乆其權若此者爲身謀非國計也楊國忠是<lb/>
巳前侯故將失職之臣負罪憂畏思有以撼動其<lb/>
君則爭議邊功以希復進若此者爲身謀非國計<lb/>
也竇憲是巳古之人臣逆節巳萌而功効未著人<lb/>
心未服則未嘗不因戰伐之功以収天下之望若<lb/>
此者爲身謀非國計也桓温劉𥙿是巳嗟乎秦漢<lb/>
<pb n="KR4h0040_SBCK_101-5b"/>
以來説人主以用兵者多矣或勝或不勝要之爲<lb/>
國計者至少爲身謀者如此其多途也可不鑒哉<lb/>
可不戒哉<lb/>
　　　　憫俗論　唐　庚<lb/>
自古諸侯風俗小大曷嘗不與其國相稱齊地負<lb/>
海膏壤二千里則其俗闊逹寛緩而多智全晉未<lb/>
分時在春秋丗最爲彊國則其俗用意深逺有古<lb/>
帝王之遺風鄒魯居洙泗之間迫於齊楚國小而<lb/>
地狹則其俗亦復齷齪而謹畏今天下大矣堯舜<lb/>
三代之地蓋不至於此民生其間耳之所聞目之<lb/>
<pb n="KR4h0040_SBCK_101-6a"/>
之所睹體之所安者壯矣而風俗之大不足以稱<lb/>
之有是理否風俗非一事要以人材爲本今士大<lb/>
夫逹時變識事情警敏有餘矣至於學治道通大<lb/>
體氣力度量足以支乆而任重者未可多得是豈<lb/>
無有也有則不容於時今之建言者類皆薄物細<lb/>
故非天下所以治亂安危而士之所言亦不過趣<lb/>
一切辨治而巳非能有益於宗廟社稷也學術小<lb/>
故無大論議力量狹故無大功名以爲上丗悉然<lb/>
則前此風俗嘗廣矣當是之時唯恐其䟽爾形勢<lb/>
非有不同年表日暦非甚相逺而更病其隘是必<lb/>
<pb n="KR4h0040_SBCK_101-6b"/>
有説矣吾聞江海之水必有吞舟之魚通邑大都<lb/>
必有千金之家以四方萬里之國而非得恢<hi>嫌名今上</hi>
宏逺之風以充之是猶衣九尺之衣束十圍之帶<lb/>
高視闊歩而血氣不逾中人也可乎建武永平之<lb/>
治未必優於西京而風俗不及者正其小也傳曰<lb/>
不知其形視其影也今百工之所造商賈之所鬻<lb/>
士女之所服者日益狹陋而一時人物大率悍而<lb/>
短小此非其影耶古之化俗惡者可使爲善邪者<lb/>
可使爲正今俗非有他也獨患小爾顧不可使知<lb/>
大乎<lb/>
<pb n="KR4h0040_SBCK_101-7a"/>
　義<lb/>
　　　　公食大夫義　劉　敞<lb/>
食禮公養賔國養賢一也親之故愛之愛之故養<lb/>
之養之故食之食而弗愛猶豢之也愛而弗敬猶<lb/>
蓄之也饗禮敬之至也食禮愛之至也饗爲愛弗<lb/>
勝其敬食爲敬弗勝其愛文質之辨也公使大夫<lb/>
戒必以其爵恭也已輕則卑之已重則是以其貴<lb/>
臨之也賔三辭聽命言是禮之貴弗敢當也弗敢當<lb/>
故難進也公迎賔于大門内非不能至于外也所<lb/>
以待人君之禮也臣之意欲尊其君子之意欲尊<lb/>
<pb n="KR4h0040_SBCK_101-7b"/>
其父故迎賔于大門内所以順其爲尊君之意也<lb/>
三揖至于階三讓而升堂充其意諭其誠也於廟<lb/>
用祭器誠之盡也君子於所尊敬不敢狎不敢狎<lb/>
故神明之故忠臣嘉賔樂盡其心也大夫立于東<lb/>
夾南西面北上士立于門東北面西上小臣東堂<lb/>
下南面西上宰東夾北西面北上内官之士在宰<lb/>
東北面南上百官有司備以樂養賢也設筵加席<lb/>
几致安厚之儀也公設醬然後宰夫薦豆菹醢士<lb/>
設爼公設大羮然後宰夫設鉶啓簋言以身親之<lb/>
也賔徧祭公設梁宰夫膳稻士膳庶羞爲殷勤也<lb/>
<pb n="KR4h0040_SBCK_101-8a"/>
賔三飯飯梁以湆醬比君之厚已也賔必親徹有<lb/>
報之道也庭實乗皮侑以束帛雖備物猶欲其加<lb/>
厚焉也公拜送終之以敬也有司巻三牲之俎歸<lb/>
于賔舘不敢褻其餘也上大夫八豆八簋六鉶九<lb/>
爼庶羞二十其餘衰是見德之殺也君子之言曰<lb/>
愛人者使人愛之者也敬人者使人敬之者也親<lb/>
人者使人親之者也自卑者使人尊之者也是故<lb/>
公養賔國養賢其義一也未有愛之敬之親之尊<lb/>
之而其位不安者也未有不愛不敬不親不尊而<lb/>
能長有其國者也將由乎好德之君則將飴焉唯恐<lb/>
<pb n="KR4h0040_SBCK_101-8b"/>
其不足於禮將由乎驕慢之君則將曰是食於我<lb/>
而巳矣故禮君子所不足小人所泰也孔子食於<lb/>
少施氏將祭主人辭曰不足祭也將飱主人辭曰<lb/>
不足飱也孔子退曰吾食而飽少施氏有禮哉故<lb/>
君子難親也將親之舍禮何以哉<lb/>
　　　　士相見義　劉　敞<lb/>
自天子至于庶人皆有摰摰者致也所以致其志<lb/>
也天子之摰鬯諸侯玉卿羔大夫鴈士雉鬯也者<lb/>
言徳之逺聞也玉也者言一度不易也羔也者言<lb/>
柔而有禮也鴈也者言進退之時也雉也者言死<lb/>
<pb n="KR4h0040_SBCK_101-9a"/>
其節也故天子以逺徳爲志諸侯以一度爲志卿<lb/>
以有禮爲志大夫以進退爲志士以死節爲志明<lb/>
乎志之義而天下治矣故執斯䞇也者執斯志者<lb/>
也君之摰以事神臣之摰以養人惟君受摰者惟<lb/>
君受養也非其君則辭摯不敢當養也古者非其<lb/>
君不仕非其師不學非其人不友非其大夫不見<lb/>
士相見之禮必依於介紹以言其不苟合者也必<lb/>
依於摰以言其以道親也苟而合唯小人而不恥<lb/>
者能之君子可見也不可屈也可親也不可狎也<lb/>
可逺也不可踈也賔至門主人三辭見賔稱摰主<lb/>
<pb n="KR4h0040_SBCK_101-9b"/>
人三辭摰所以致尊嚴也大夫以禮相接士以禮<lb/>
相諭庶人以禮相同然而爭奪興於末者未之有<lb/>
也人苟爲恱而相親若者末必爭苟爲簡而相親<lb/>
若者末必怨是故士相見之禮者人道之大也所<lb/>
以使人重其身而母邇於辱也所以使人審其交<lb/>
而無邇於禍也唯仕於君者召而往未仕而見於<lb/>
君者冠而奠摰在邦曰市井之臣在野曰草莽之<lb/>
臣君雖召不往也是故雖有南面之貴千乗之冨<lb/>
士之所以結者禮義而巳矣利不足稱焉刑罰行<lb/>
於國所誅者好利之人也未有好利而其俗不亂<lb/>
<pb n="KR4h0040_SBCK_101-10a"/>
者也無介而相見君子以爲謟故諸侯大國九介<lb/>
次國七介小國五介<lb/>
　　　　致仕義　劉　敞<lb/>
自頃有司屢言士大夫過七十而不致政請引籍<lb/>
校年而却之天子弗忍也以詔戒告之而巳予謂<lb/>
致仕之義君非使之臣自行也宜乎天子弗忍督<lb/>
迫之而以詔書戒告也然而天下之老臣猶自若<lb/>
也甚矣夫其非天子之意也故作致仕義致仕之<lb/>
義古者大夫七十而致仕君非使之也臣自行也<lb/>
臣雖行之君曰是猶足以佐國家社稷也留之不<lb/>
<pb n="KR4h0040_SBCK_101-10b"/>
可失也於是乎有几杖之賜安車之錫所以致留<lb/>
之也君留之臣曰吾不可貪於人之榮不可圂於<lb/>
人之朝不可塞於人之路再拜稽首反其室君不<lb/>
彊焉義也毋奪其爵毋除其禄毋去其菜邑終其<lb/>
身而巳矣此古者致仕之義也此之謂上下有禮<lb/>
故古者大臣讓小臣廉庶人法百姓不競由此道<lb/>
也是以古之爲臣者不四十不禄不五十不爵不<lb/>
七十不致事四十而禄爲不惑也五十而爵爲知<lb/>
命也七十而致事則以養衰老也不惑故可與謀<lb/>
大計矣知命故可以受大寵矣養衰老故可以全節<lb/>
<pb n="KR4h0040_SBCK_101-11a"/>
儉教百姓矣故古之仕者爲道也非爲食也爲君<lb/>
也非爲己也爲國也非爲家也是以時進則進時<lb/>
止則止也是以進不貪其位止不慕其權也凡致<lb/>
仕之義君曰畜犬馬不可盡其力而況士大夫乎<lb/>
是雖誠賢也雖誠智也吾不可盡其力也此恩之<lb/>
至也臣曰爲人臣者不顧力雖然吾力不足矣不<lb/>
可以當社稷之役而蒙干戈之任矣不可以勞夙<lb/>
夜之慮而苟旦暮之利矣全而歸焉亦可巳矣此<lb/>
義之至也故君以恩御臣臣以義事君貪以是息<lb/>
而讓以是作今之人則不然仕非爲道也而爲食<lb/>
<pb n="KR4h0040_SBCK_101-11b"/>
也非爲君也而爲己也非爲國也而爲家也是以<lb/>
進不知止而困不知恥也是以當老者上雖屢督<lb/>
教之而猶莫從也有司雖痛詆發之而猶莫顧也此<lb/>
無它廉讓之節不素厲而賞罸之政混也然則奈<lb/>
何曰必引籍校年而命之退則薄於恩而殺於義必<lb/>
母引籍校年而待其退則疾貪位而害民蠧國均之二<lb/>
者莫若察有功者而必賞之無問其齒焉察無功者<lb/>
而必廢之無問其齒焉彼知賞不出於有功廢不遺<lb/>
於無功也則震而自謀矣震而自謀則賢不肖去與<lb/>
就決矣如是亦焉用引籍校年而命之退以損吾義<lb/>
<pb n="KR4h0040_SBCK_101-12a"/>
哉今夫無功與有功者皆雜然莫辨也彼所以得諭<lb/>
容於其間也故夫偷容之人而欲其畏義由禮以<lb/>
自㓗於䋲墨之外是難能也聖王之治也非禮義<lb/>
所誘則敺之以法歐之以法亦不廢其禮義之指<lb/>
故此法之敺也嗚呼爲致仕而卒以法敺也不巳<lb/>
薄乎其亦出於不得已而爲之者乎然則又何憚而不<lb/>
爲哉<lb/>
<pb n="KR4h0040_SBCK_101-12b"/>
</p>
<p>
皇朝文鑑巻第一百一<lb/>
</p>
<p>
</p>
  </div>
</body>
</text>
</TEI>
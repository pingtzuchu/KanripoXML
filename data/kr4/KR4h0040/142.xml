<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_142-1a"/>
皇朝文鑑巻第一百四十二<lb/>
　墓誌　安石<lb/>
　　　孔寧極墓誌銘　王　鞏<lb/>
　　　戚舜臣墓誌銘　曽　鞏<lb/>
　　　錢純老墓誌銘　曽　鞏<lb/>
　　　孫適墓誌銘　曽　鞏<lb/>
　　　沈率府墓誌銘　曽　鞏<lb/>
　　　　孔寧極墓誌銘　王　安石<lb/>
先生諱旼字寧極睦州桐廬縣尉諱詢之曽孫贈<lb/>
國子慱士諱延滔之孫尚書都官員外郎諱昭亮<lb/>
<pb n="KR4h0040_SBCK_142-1b"/>
之子自都官而上至孔子四十五世先生嘗欲舉<lb/>
進士<hi>而已</hi>悔曰吾豈有不得已於此邪遂居于汝刑<lb/>
之龍興山而上葬其親於汝汝人爭訟之不可平<lb/>
者不聽有司而聽先生之一言不羞犯有司之刑<lb/>
而以不得於先生為恥慶暦七年詔求天下行義<lb/>
之士而守臣以先生應詔於是朝廷賜之米帛又<lb/>
勑州縣除其雜賦嘉祐三年近臣多言先生有道<lb/>
德可用而執政度以為不肯屈除守祕書省校書<lb/>
郎致仕四年近臣又多以為言乃召以為國子監<lb/>
直講先生辭乃除守光禄寺丞致仕五年大臣有<lb/>
<pb n="KR4h0040_SBCK_142-2a"/>
請先生為其屬縣者於是天子以知汝州龍興縣<lb/>
事先生又辭辭未聽而六月某日先生終於家年<lb/>
六十七大臣有為之請命者乃特贈太常丞至七<lb/>
年月日弟㬙葬先生於堯山都官之兆而以夫人<lb/>
李氏祔李氏故大理評事昌符之女生一女嫁為<lb/>
士人妻而先物故先生事父母至孝居䘮如禮遇<lb/>
人恂恂雖僕奴不忍以辭氣加焉衣食與田桑有<lb/>
餘輙以賙其鄉里貸而後不能償者未嘗問也未<lb/>
嘗疑人人亦以故不忍欺之而世之傳先生者多<lb/>
異學士大夫有知而能言者葢先生孝弟忠信無<lb/>
<pb n="KR4h0040_SBCK_142-2b"/>
求於世足以使其鄉人畏服之如此而先生未嘗<lb/>
為異也先生博學尤喜易未嘗著書獨大衍一篇<lb/>
傳於世考其行治非有得於内其孰能致此耶當<lb/>
漢之東徙髙守節之士而亦以故成俗故當世處<lb/>
士之間獨多於後世乃至於今知名爲賢而處者<lb/>
葢亦無有幾人豈世之所不尚遂湮没而無聞抑<lb/>
士之趨操亦有待於世邪若先生固不為有待於<lb/>
世而卓然自見於時豈非所謂豪傑之士者哉其<lb/>
可銘也已銘曰<lb/>
有入而不出以身易物有徃而不反以私其佚嗚<lb/>
<pb n="KR4h0040_SBCK_142-3a"/>
呼先生好㓗而無尤匪佚之為私維志之求<lb/>
　　　　戚舜臣墓誌銘<lb/>
余觀三王所以教天下之士而至於節文之者知<lb/>
士之出於其時者皆世其道德葢有以然也去三<lb/>
王千數百年之間教法既以壞士之學行世其家<lb/>
若漢之袁氏楊氏陳氏唐之柳氏其操義風㮣有<lb/>
以厲天下矯異世否耶以余所聞若宋之戚氏其<lb/>
事可以次叙焉公其家子也叙曰公宋皆楚丘人<lb/>
大父諱同文唐天祐元年生歷五代入宋皆不仕<lb/>
以文學義行為學者師殁其徒相與號為正素先<lb/>
<pb n="KR4h0040_SBCK_142-3b"/>
生後以子貴贈兵部侍郎考諱綸事　太宗<lb/>
眞宗以賢能爲樞密直學士與其兄職方郎中維<lb/>
以友愛聞祥符天禧之間學士以論天書絀而郎<lb/>
中蓋亦舉賢良不就以爲曹國翊善不合去葢其<lb/>
父子兄弟之出處如此學士後以子貴贈司徒公<lb/>
名舜臣字世佐司徒之少子也㳟謹恂恂舉措必<lb/>
以禮擇然後出言與其兄某官舜賓某官舜舉復<lb/>
以友愛能帥其家有先人法度聞自天祐至今百<lb/>
有五十餘年天下六易士之名一能守一善或身<lb/>
不終或至子孫而失者多矣而戚氏之世德獨久<lb/>
<pb n="KR4h0040_SBCK_142-4a"/>
如此何其盛也然世之談者方多人之嚚子憸孫<lb/>
隆名極位世世苟得者以為能守其業是本何理<lb/>
哉公少以䕃補將作監主簿然三十猶在司徒之<lb/>
側司徒終而貧乃出監雍丘稅又監衢州酒遷知<lb/>
舒州太湖縣兼提舉茶場治有恵愛民乞留從之<lb/>
後三年乃得代獻詩言賦茶之苛嵗用萬杖願弃<lb/>
勿採以感動當世歸監在京鹽院言鹽之利冝通<lb/>
商聽之出通判泗州能使轉運使不能以暴歛侵<lb/>
其民而民之養人者得以其義貫死又通判濮州<lb/>
當王則反於具民相驚幾亂公斬一人搖濮中者<lb/>
<pb n="KR4h0040_SBCK_142-4b"/>
驚乃止已而提㸃刑獄以爲功得改官公自不言<lb/>
轉知撫州其治大方務除苛去煩州之詭祠有太<lb/>
常號者祠至百餘所公悉除之民大化服徙知南<lb/>
安軍至未及有所施爲而公葢已病矣皇祐四年<lb/>
六月七日卒於官年五十有七自主簿凡十一遷<lb/>
其官至尚書虞部郎中公濮州之歸也以其屬與<lb/>
公之配陳氏凡十三䘮葬宋之北原皇祐六年正<lb/>
月八日公之子師道遂以公從陳氏葬戚氏者衞<lb/>
之大夫孫文子食於河上之邑曰戚爲姬姓之後<lb/>
至後世失其所食邑而更自别曰戚氏漢有以郎<lb/>
<pb n="KR4h0040_SBCK_142-5a"/>
從髙祖封臨轅侯者曰戚鰓鰓侯四世而失梁有<lb/>
以三禮為博士入陳卒者曰戚衮衮稱吳郡鹽官<lb/>
人侍郎之曽祖曰逺祖曰琮父曰圭其譜曰琮自<lb/>
長豐之戚孫徙居楚丘故今為楚丘人此戚氏之<lb/>
先後可見者也觀公之守其業者可以知其恭觀<lb/>
公之施於事者可以知其厚矣然人亦少有能愛<lb/>
之者葢世之為聰眀立聲威者雖荒諼悖冒無不<lb/>
遇於世至恭讓質直不能馳騁而遇困蹷者獨不<lb/>
可稱數余甚異焉夫赴時趣務則材者固亦重矣<lb/>
而立人成俗則潔身積行豈可輕也哉然時之取<lb/>
<pb n="KR4h0040_SBCK_142-5b"/>
捨若此亦其不幸不遇處之各適其理也銘曰<lb/>
隆隆戚宗自姬出臨轅鹽官耀名實侍郎家梁自<lb/>
祖琮違世恬幽樹儒術司徒郎中藝且賢詆符繩<lb/>
公事魁崛恂恂南安得家規莊容毖辭若遵律盛<lb/>
哉徽名後宜聞刻方珉告幽室<lb/>
　　　　錢純老墓誌銘　曾　鞏<lb/>
公錢氏也故為王家有吳越之地五世祖鏐號武<lb/>
肅王髙祖元瓘文穆王曽祖儼昭化軍節度使祖<lb/>
昭慈贈左衛將軍考順之左侍禁閤門祗侯贈尚<lb/>
書刑部侍郎公應說書進士賢良方正能直言極<lb/>
<pb n="KR4h0040_SBCK_142-6a"/>
諫皆中其科歷宣州旌德縣尉大理寺丞殿中丞太<lb/>
常慱士尚書祠部司封度支員外郎工部郎中換朝<lb/>
奉大夫充國子監直講編校集賢院書籍遷袐閣<lb/>
校理選為修英宗實録院檢討官直舎人院同修起<lb/>
居注遂知制誥直學士院遷樞密直學士翰林侍讀<lb/>
學士嘗通判秀州知婺州入判尚書考功改開封府<lb/>
判官出知鄧州入判尚書吏部流内銓兼判集賢院<lb/>
又兼判軍器監兼提舉司天監公事公㓜孤家貧<lb/>
母嫁既長還依其族之大人刻勵就學并日夜忘寢<lb/>
食於書無所不治已通其大㫖至於分章别句類數<lb/>
<pb n="KR4h0040_SBCK_142-6b"/>
辨名叢細委曲無不究盡其見於文辭閎放雋偉故<lb/>
出而與天下之士挾其所有較於有司常出衆上以<lb/>
其故名動一時其為尉及為秀婺鄧州皆有治行<lb/>
秀州繫姦仆彊更於力行婺鄧更革弛壞理具設張<lb/>
為直講以能教誘學者歸之為校理屬　英宗之初<lb/>
慈聖光獻皇后聽政公三上書請還政天子為吏部<lb/>
謹繩墨選者稱其平為開封以慈恕簡靜為體不求<lb/>
智名以投世取顯為公屬者有不與公合然公遇之未<lb/>
嘗有厚薄意士以此多公而為公屬者後卒亦心<lb/>
服也公於衆不矯矯為異亦不翕翕為同以其故人<lb/>
<pb n="KR4h0040_SBCK_142-7a"/>
能親疎至於勢利之際人所競逐公方隤然迹與<lb/>
衆逺故雖有夸者亦不以公為可忌也公之為判<lb/>
官也府嘗有獄或探大臣意謂欲有所附致公不<lb/>
為動徐論其意而已公平居樂易無崖岸及至有<lb/>
所特立人固有所不能及者類如此也公為人謹<lb/>
畏清約與人交淡然久而後知其篤也公之先既<lb/>
籍疆土歸天子其後至昭化守和州十有八年以<lb/>
卒詔葬和州子孫因家焉至公始葬其母於蘇州<lb/>
吳縣龍岡村之天平山故今又為蘇州人公諱藻<lb/>
字純老封仁和縣開國伯賜服金紫其年六十有<lb/>
<pb n="KR4h0040_SBCK_142-7b"/>
一元豐五年正月庚寅卒于位某年某月某甲子<lb/>
塟天平山從其母永嘉郡太君<hi>夫人一作</hi>丁氏之兆公<lb/>
妻孫氏泰興縣君男曰某曰某蚤世曰<graphic n="KR2028" url="https://raw.githubusercontent.com/kanripo/KR-Gaiji/master/images/KR2028.png" mimeType="image/png"/>某官孫<lb/>
曰某某官公卒上馳使臨視其家知其貧特賜錢<lb/>
五十萬而官其弟若子孫凡三人公與余嘗為僚<lb/>
相善其且殁以遺事屬余而其家因來乞銘銘曰<lb/>
錢姓武王五丗之孫開迹東南以學以文學則知<lb/>
經文則能賦矧曰方聞揚聲天路廼校中書廼掌<lb/>
帝制廼列禁林從容諷議治已伊何維直而清治<lb/>
人伊何維簡而平人以怒遷公能自克人以利向<lb/>
<pb n="KR4h0040_SBCK_142-8a"/>
公能不惑士夫所望天子所器胡不百年胡<lb/>
不三事龍岡之宅考卜維新公安于此尚<lb/>
利後人<lb/>
　　　　孫適墓誌銘　曾　鞏<lb/>
黟縣之孫氏有起進士為尚書工部郎中廣南西路<lb/>
轉運使以卒者諱抗以文學見於世其葬在黟之上<lb/>
林有子亦起進士為永州軍事推官以卒卒時年<lb/>
二十有八者諱適亦以文學見其葬在其父之左將葬<lb/>
其弟邈以告而乞銘於南豐曾鞏其叙曰孫氏世家<lb/>
富春唐有徙歙之黟縣者諱師睦始自别為黟縣<lb/>
<pb n="KR4h0040_SBCK_142-8b"/>
之孫氏師睦生諱延緒延緒生<hi>旦諱</hi>旦生諱遂良以<lb/>
予恩為尚書職方員外郎職方生工部工部實生<lb/>
君君年十有四辭親學問江東已有聞於人往從<lb/>
臨川王安石受學安石稱之後主越州上虞簿去<lb/>
以父恩得永州父卒萬里致䘮疾不忍廢事既葬<lb/>
携扶㓜老將就食淮南疾益革卒於池州大安鎮<lb/>
實至和二年始工部為御史不合而出及使南方<lb/>
仆且起遽卒君尤自力學行謂藴必發其在君又止<lb/>
此君於學問好其治亂得失之說不狃近卑於為<lb/>
文以古為歸不夸以浮雖素羸不廢書雖進不怠<lb/>
<pb n="KR4h0040_SBCK_142-9a"/>
以止既肆而通矣而不得極其至其銘曰<lb/>
孫世來黟拔身艱故爲丗聞家始自工部工部孰<lb/>
有有書百篇永州之學自其父傳其果以力其敏<lb/>
以眀内有其質外以華英再以不就其後當侈君<lb/>
不有子君多兄弟<lb/>
　　　　沈率府墓誌銘　曾　鞏<lb/>
君諱某字某姓沈氏自太子家令約家於吳興故<lb/>
丗爲吳興人至君之大父諱某考諱某始自吳興<lb/>
之東林徙家於錢塘故今爲錢塘人君以宗室密<lb/>
州觀察使宗旦恩即其家得爲太子右清道率府<lb/>
<pb n="KR4h0040_SBCK_142-9b"/>
副率致仕又以祀明堂恩遷太子右司禦率府副<lb/>
率兼官檢校國子祭酒兼監察御史階銀青光禄<lb/>
大夫勲武騎尉葢密州觀察使宗旦者　今天子<lb/>
之姪潞王之孫而其母夫人葢君之姪也君為人<lb/>
質朴無外飾其居鄉閭寛然長者也其事父兄能<lb/>
力以嚴眎族人能愛以均雖饒財為大家而衣服<lb/>
飲食自與尤寡約至人有急歸我則惟財赴之無<lb/>
錙銖顧惜意隣里嵗饑輙發倉以救人有欺其財<lb/>
者皆不校既老治其家事不肯懈曰吾先人之所<lb/>
以付我也處其子孫不以逸曰所以使汝守吾先<lb/>
<pb n="KR4h0040_SBCK_142-10a"/>
人之法也嘉祐二年三月一日以疾卒于家享年<lb/>
七十有六其年十一月十五日葬錢塘之西城初<lb/>
娶吳氏再娶車氏某縣君其葬也吳氏實從子三人曰<lb/>
曄曰晼曰時孫八人曰沔曰溱曰沂曰淑曰灌曰湜曰<lb/>
漸曰渥曽孫三人曰師楊曰師荀曰師軻時沔沂<lb/>
皆舉進士餘亦皆有學行葢君之教也銘曰<lb/>
赫赫宗子保藩于密天子曰嘻汝維沈岀予假汝<lb/>
寵錫其外親東宫之屬有長衞軍命君于家俾休<lb/>
其老以偃以側服章華好天子命我匪我有求隤<lb/>
然順退媚于林丘不藴于機不阻為畦曰逺無仇<lb/>
<pb n="KR4h0040_SBCK_142-10b"/>
曰近無疪里巷之依惟此令人流問餘澤化其子<lb/>
孫惟身之祥既夀而康惟後之祥冝熾而昌惟墓<lb/>
有域其藏有石刻此銘詩昭示無極<lb/>
皇朝文鑑巻第一百四十二<lb/>
</p>
<p>
</p>
  </div>
</body>
</text>
</TEI>
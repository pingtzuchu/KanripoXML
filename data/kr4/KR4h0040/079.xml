<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_079-1a"/>
皇朝文鑑卷第七十九<lb/>
　記<lb/>
　　　王沂公祠堂記　劉　敞<lb/>
　　　東平樂郊池亭記　劉　敞<lb/>
　　　先秦古器記　劉　敞<lb/>
　　　澶州頓丘縣重修縣治記　江　休復<lb/>
　　　萬安渡石橋記　蔡　襄<lb/>
　　　諌院題名記　司馬　光<lb/>
　　　獨樂園記　司馬　光<lb/>
　　　信州興造記　王　安石<lb/>
<pb n="KR4h0040_SBCK_079-1b"/>
　　　楊州龍興十方講院記　王　安石<lb/>
　　　桂州新城記　王　安石<lb/>
　　　張尚書畫像記　蘇　洵<lb/>
　　　木山記　蘇　洵<lb/>
　　　呉郡州學六經閣記　張　伯王<lb/>
　　　分寧縣雲峯院記　曽　鞏<lb/>
　　　仙都觀三門記　曽　鞏<lb/>
　　　　王沂公祠堂記　劉　敞<lb/>
齊魯雖皆稱貴文學尚禮義之國然其俗亦與時<lb/>
升降小白右功力任權數則其敝多匿智伯禽尊<lb/>
<pb n="KR4h0040_SBCK_079-2a"/>
尊親親至其衰也洙泗之間長㓜相與讓其失蓋<lb/>
以逺矣然仲尼稱之曰齊一變至於魯魯一變至<lb/>
於道由此論之非明君賢師扶世導民孰能反其<lb/>
本哉五代之亂儒術廢絶　宋受命垂七十年天<lb/>
下得養老長㓜亡兵革之憂庶且冨矣然未有能<lb/>
興起庠序致教化之隆者也自齊魯之閒弦誦闕<lb/>
然況其外乎丞相沂公之初守青也為齊人建學<lb/>
其後守鄆也為魯人建學繇是二國之俗始益知<lb/>
貴詩書之業而安其性之所樂老師宿儒㓜子童<lb/>
孫粲然自以復見三代之美禮讓日興刑罰日衰<lb/>
<pb n="KR4h0040_SBCK_079-2b"/>
嗚呼君子之盛德大業哉孔子所謂至於道者非<lb/>
耶沂公薨于鄆且二十年鄆人愛慕而悲思之僉<lb/>
曰不可使文正之德不享於世前太守錢公子飛<lb/>
聞之因即學宫而建祠堂以稱士大夫之意錢公<lb/>
去位之五年堂乃成其廣若干脩若干崇若干凡<lb/>
皆錢公之素也甘棠之詩勿翦勿伐召伯所苃亦諸<lb/>
侯之正風哉叙其語于石以詔後世又作登歌一<lb/>
章并刻之云文武維周天命郅隆孰相其成周公<lb/>
太公周公冡宰太公尚父遜厥碩膚惠于齊魯維<lb/>
此齊魯聖賢之緒尊德樂道四方爰茹不振不競<lb/>
<pb n="KR4h0040_SBCK_079-3a"/>
靡則靡定既晦而明在我文正天子是毗諸侯是<lb/>
師賦政于外俾民不迷乃設學校乃敦詩書翼翼<lb/>
齊魯若周之初二公之位文正履之二公之治文<lb/>
正以之周歷千嵗二公實使之文正之功後亦将<lb/>
似之徂徠之松新甫之栢我作此堂以告無斁<lb/>
　　　　東平樂郊池亭記　劉　敞<lb/>
古者諸侯雖甚陋必有苑囿車馬鍾鼔之好池臺<lb/>
鳥獸魚鼈之樂然後乃能為國非以虞意崇不急<lb/>
也以合士大夫交賔客賢者而同吏民也蟋蟀山<lb/>
樞車鄰駟鐵有駜之詩是已不然則觳觳者墨術<lb/>
<pb n="KR4h0040_SBCK_079-3b"/>
也不侈於禮樂不暉於度數曰人我之養畢足而<lb/>
止亦瘠矣夫東平蓋古之建國又有州牧連率之<lb/>
政於今為重其地千里其四封所極南則梁東則<lb/>
魯北則齊三者皆大國也其土沃衍其民樂厚其<lb/>
君子好禮其小人趨本其俗習於周公仲尼之遺<lb/>
風餘教可馴以詩書而不可詭以朱墨詭以朱墨<lb/>
鄙矣鄆故有負城之園其廢蓋久士大夫無所於<lb/>
游四方之賔客賢者無所於觀吏民無所於樂殆<lb/>
失車鄰駟鐵有駜之美而况於蟋蟀山樞之陋敞<lb/>
以謂非敦詩書節禮樂之意也據舊造新築之鑿<lb/>
<pb n="KR4h0040_SBCK_079-4a"/>
之增之擴之營之闢之有堂有臺有池有榭有塢有亭<lb/>
有舘有南北門堂曰燕譽臺曰陳䱷池曰芹藻榭<lb/>
曰博野塢曰梧竹亭曰玩芳館曰樂游南門曰舞<lb/>
詠北門曰熈春其制名也或主於禮或因於事或<lb/>
寓於物或諭於志合而命之以其地曰樂郊所以<lb/>
與上下同樂者也其草木之籍松栝槐栢榆柳李<lb/>
梅桃梨棗栗梬柿石榴林檎木瓜櫻桃蒲萄太山<lb/>
之竹汶丘之篠嶧陽之梧雍門之荻蒲圃之檟孔<lb/>
林之楷香草竒藥同族異名洛之牡丹呉之芍藥<lb/>
芙蓉蓤芡蘭菊荇茆可玩而食者甚衆孟子曰賢<lb/>
<pb n="KR4h0040_SBCK_079-4b"/>
者而後樂此不賢者雖有此不樂也吾其敢自謂<lb/>
賢乎抑亦庶幾焉後世将必有追數吾過者矣吾<lb/>
請以此謝<lb/>
　　　　先秦古器記　劉　敞<lb/>
先秦古器十有一物制作精巧有欵識皆科斗書<lb/>
為古學者莫能盡通以它書參之廼十得五六就<lb/>
其可知者校其世或出周文武時於今蓋二千有<lb/>
餘嵗矣嗟乎三王之事萬不存一詩書所記聖王<lb/>
所立有可長太息者矣獨器也乎哉兊之戈和之<lb/>
弓離磬崇鼎三代傳以為寳非賴其用也亦云上<lb/>
<pb n="KR4h0040_SBCK_079-5a"/>
古而已矣孔子曰多見而識之知之次也衆不可<lb/>
蓋安知天下無能盡辨之者哉使工模其文刻於<lb/>
石又并圖其象以俟好古博雅君子焉終此意者<lb/>
禮家明其制度小學正其文字譜諜次其世謚廼<lb/>
為能盡之<lb/>
　　　　澶州頓丘縣重修縣治記<lb/>
　　　　　　　　　　　　　　江　休復<lb/>
王在在浚澶為北門重郛言言洪河渾渾矗為巨<lb/>
防扼為要津堤繇役作務莫大焉景德之元皇御<lb/>
戎軒翠華朝臨虜騎宵奔講言終驩行李便蕃賔<lb/>
<pb n="KR4h0040_SBCK_079-5b"/>
客供給禮莫重焉緫是二役郡守縣令其職也朝<lb/>
廷殿㝡多課亦以此二者為先其米鹽牒訴至纎<lb/>
至悉萃于縣道則為令者又加難焉以是一切趨<lb/>
辦而不遑其他唯吾從叔仲達為能推行而優為<lb/>
之且承平積久法網寖密監司操持羣下不得動<lb/>
揺吏亦便文諉事亡能徃來溺於其職不克自振<lb/>
官寺隂頓寝堂聽事至弊漏不可居莫敢一揺手<lb/>
其他可知矣仲逹為邑宰於斯且朞年職修事舉<lb/>
顧而言曰昔人云堂上不糞則野草不除豈謂此<lb/>
邪先是河決商胡口因廢觀城縣來入亟請於上<lb/>
<pb n="KR4h0040_SBCK_079-6a"/>
取其故廨材木以營之由孔子廟以及聽事下至<lb/>
於囹圄有造有因凡若干間垣墉塈茨凡若干工<lb/>
自經始至落成凡若干日在上者不以為過在下<lb/>
者不以為煩程功即事出於餘力君子謂是役也<lb/>
不徒更爽塏避燥濕而已足以觀政矣後之踵此<lb/>
位登此堂者有以知改作之自庶幾繼葺之俾勿<lb/>
壞<lb/>
　　　　萬安渡石橋記　蔡　襄<lb/>
泉州萬安渡石橋始造於皇祐五年四月庚寅以<lb/>
嘉祐四年二月辛未訖功絫趾于淵釃水為四十<lb/>
<pb n="KR4h0040_SBCK_079-6b"/>
七道梁空以行其長三千六百尺廣丈有五尺翼<lb/>
以扶欄如其長之數而兩之靡金錢一千四百萬<lb/>
求諸施者渡實支海舍舟而徒易危以安民莫不<lb/>
利職其事盧錫王寔許忠浮圖義波宗善等十有<lb/>
五人既成太守莆陽蔡襄為之合樂讌飲而落之<lb/>
明年秋蒙召還京道繇是出因紀所作勒于岸左<lb/>
　　　　諫院題名記　司馬　光<lb/>
古者諫無官自公卿大夫至于工商無不得諫者<lb/>
漢興以來始置官夫以天下之政四海之衆得失<lb/>
利病萃于一官使言之其為任亦重矣居是官者<lb/>
<pb n="KR4h0040_SBCK_079-7a"/>
當志其大捨其細先其急後其緩專利國家而不<lb/>
為身謀彼汲汲於名者猶汲汲於利也其閒相去<lb/>
何逺哉天禧初　真宗詔置諫官六員責其職事<lb/>
慶曆中錢君始書其名於版光恐久而漫滅嘉祐<lb/>
八年刻著于石後之人将歷指其名而議之曰某<lb/>
也忠某也詐某也直某也回嗚呼可不懼哉<lb/>
　　　　獨樂園記　司馬　光<lb/>
孟子曰獨樂樂不如與人樂樂與少樂樂不如與<lb/>
衆樂樂此王公大人之樂非貧賤者所及也孔子<lb/>
曰飯𬞞食飲水曲肱而枕之樂亦在其中矣顔子<lb/>
<pb n="KR4h0040_SBCK_079-7b"/>
一簞食一瓢飲不改其樂此聖賢之樂非愚者所<lb/>
及也若夫鷦鷯巢林不過一枝偃䑕飲河不過滿<lb/>
腹各盡其分而安之此乃迂叟之所樂也熈寜四<lb/>
年迂叟始家洛六年買田二十畒於尊賢坊北闢<lb/>
以為園其中為堂聚書至五千卷命之曰讀書堂<lb/>
堂南有屋一區引水北流貫宇下中央為沼方深<lb/>
各三尺䟽水為五派注沼沼中狀若虎爪自沼北伏流<lb/>
出北階懸注庭下状若象鼻自是分而為二渠繞<lb/>
庭四隅㑹于西北而出命之曰弄水軒堂北為沼<lb/>
中央有島島上植竹圓周三丈状若玉玦攬結其<lb/>
<pb n="KR4h0040_SBCK_079-8a"/>
杪如漁人之廬命之曰釣魚庵沼北横屋六楹厚<lb/>
其墉茨以禦烈日開户東出南北列軒牖以延凉<lb/>
颸前後多植美竹為清暑之所命之曰種竹齋沼<lb/>
東治地為百有二十畦雜蒔艸藥辨其名物而揭<lb/>
之畦北植竹方徑文狀若棊局屈其抄交相掩以<lb/>
為屋植竹於其前夾道如歩廊皆以蔓藥覆之四<lb/>
周植木藥為藩援命之曰採藥圃圃南為六欄芍<lb/>
藥牡丹雜花各居其二每種止植兩本識其名狀<lb/>
而已不求多也欄北為亭命之曰澆花亭洛城距<lb/>
山不逺而林薄茂密常若不得見乃於園中築臺<lb/>
<pb n="KR4h0040_SBCK_079-8b"/>
作屋其上以望萬安轘轅至于太室命之曰見山<lb/>
臺迂叟平日多處堂中讀書上師聖人下友羣賢<lb/>
窺仁義之原探禮樂之緒自未始有形之前暨四<lb/>
達無窮之外事物之理舉集目前所病者學之未<lb/>
至夫又何求於人何待於外哉志倦體疲則投竿<lb/>
取魚執祍採藥決渠灌花操斧剖竹濯熱盥手臨<lb/>
髙縱目逍遥相羊唯意所適明月時至清風自來<lb/>
行無所牽止無所柅耳目肺腸悉為已有踽踽焉<lb/>
洋洋焉不知天壤之閒復有何樂可以代此也因<lb/>
合而命之曰獨樂園或咎迂叟曰吾聞君子所樂<lb/>
<pb n="KR4h0040_SBCK_079-9a"/>
必與人共之今吾子獨取足於已不以及人其可<lb/>
乎迂叟謝曰叟愚何得比君子自樂恐不足安能<lb/>
及人況叟之所樂者薄陋鄙野皆世之所棄也雖<lb/>
推以與人人且不取豈得彊之乎必也有人肯同<lb/>
此樂則再拜而獻之矣安敢專之哉<lb/>
　　　　信州興造記　王　安石<lb/>
晉陵張公治信之明年皇祐二年也姦彊怙柔隠<lb/>
詘發舒既政大行民以寧息夏六月乙亥大水公<lb/>
徙囚於髙嶽命百隷戒不共有常誅夜漏半水破<lb/>
城滅府寺包人民廬居公趨譙門坐其下敕吏士<lb/>
<pb n="KR4h0040_SBCK_079-9b"/>
以桴收民鰥寡孤獨老癃與所徙之囚咸得不死<lb/>
丙子水降公從賔佐按行隱度符縣調冨民水之<lb/>
所不至者夫錢户七百八十収佛寺之積材一千<lb/>
一百三十二不足則前此公所命出粟以<lb/>
　賙貧民者三十三人自言曰食新矣賙可以已<lb/>
願輸粟直以佐材費於是募人城水之所入垣郡<lb/>
府之缺考監軍之室司理之獄營州之西北亢爽<lb/>
之墟以宅屯駐之師除其故營以時教士刺伐坐<lb/>
作之法故所無也作驛曰饒陽作宅曰回車築二<lb/>
亭于南門之外左曰仁右曰智山水之所附也梁<lb/>
<pb n="KR4h0040_SBCK_079-10a"/>
四十有二舟于兩亭之閒以通車徒之道築一亭<lb/>
於州門之左曰寔月吉所以屬賔也凡為城垣九<lb/>
千尺為屋八以楹數之得五百五十二自七月甲<lb/>
午卒九月丙戌為日五十二為夫一萬一千四百<lb/>
二十五中家以下見城郭室屋之完而不知材之<lb/>
所出見徒之合散而不見役使之及已凡故之所<lb/>
有必具其無也廼今有之公所以救灾𥙷敗之政<lb/>
如此其賢於世吏則逺矣今州縣之灾相屬民未<lb/>
病灾也且有治灾之政出焉施舍之不適裒取之<lb/>
不中元姦宿豪舞手以乘民而民始病矣吏乃始<lb/>
<pb n="KR4h0040_SBCK_079-10b"/>
謷然自得民相與誹且笑而不知也吏而不知為<lb/>
政其重困民多如此此予所以哀民而閔吏之不<lb/>
學也由是而言則為公之民不幸而遇害灾其亦<lb/>
庶乎無憾乎<lb/>
　　　　楊州龍興十方講院記　王　安石<lb/>
予少時客遊金陵浮屠慧禮者從予遊予既吏淮<lb/>
南而慧禮得龍興佛舍與其徒日講其師之說嘗<lb/>
出而過焉<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>屋數十椽上破而旁穿側出而視後<lb/>
則榛棘出人不見垣端指以語予曰吾将除此而<lb/>
宮之雖然其成也不以私吾後必求時之能行吾<lb/>
<pb n="KR4h0040_SBCK_079-11a"/>
道者付之願記以示後之人使不得私焉當是時<lb/>
禮方丐食飲以卒日視其居枵然余特戯曰姑成<lb/>
之吾記無難者後四年來曰昔之所欲為凡百二<lb/>
十楹賴州人蒋氏之力既皆成盍有述焉噫何其<lb/>
能也蓋慧禮者予知之其行謹㓗學博而才敏而<lb/>
又卒之以不私宜成此不難也世既言佛能以禍<lb/>
福語傾天下故其隆向之如此非徒然也蓋其學<lb/>
者之材亦多有以動世耳今夫衣冠而學者必曰<lb/>
自孔氏孔氏之道易行也非有苦身窘形離性禁<lb/>
欲若彼之難也而士之行可一郷才足一官者常<lb/>
<pb n="KR4h0040_SBCK_079-11b"/>
少而浮圗之寺廟被四海則彼其所謂材者寜獨<lb/>
禮耶以彼其材由此之道去至難而就甚易宜其<lb/>
能也嗚呼失之此而彼得焉其有以也夫<lb/>
　　　　桂州新城記　王　安石<lb/>
儂智髙反南方出入十有二州而十有二州之守<lb/>
吏或死或不死而無一人能守其州者豈其材皆<lb/>
不足歟蓋夫城郭之不設兵甲之不戒雖有智勇<lb/>
猶不能勝一日之變也唯天子亦以為任其罪者<lb/>
非獨吏故特推恩褒廣死節而一切貸其失職於<lb/>
是遂推選士大夫所論以為能者付之經略而今<lb/>
<pb n="KR4h0040_SBCK_079-12a"/>
尚書工部侍郎余公當廣西焉寇平之明年蠻越<lb/>
接和乃大城桂州其木甓瓦石之材以枚數之至<lb/>
四百萬有竒用人之力以工數之至二十餘萬凡<lb/>
所以守之具無一求而不給者焉以至和元年八<lb/>
月始作而以二年之六月成夫其為役亦大矣蓋<lb/>
公之信於民也久而費之欲以衛其財勞之欲以<lb/>
休其力以故為是有大費與大勞而人莫或以為<lb/>
勤也古者君臣父子夫婦兄弟朋友之禮失則夷<lb/>
狄横而窺中國方是時中國非無城郭也卒於陵<lb/>
夷毀頓䧟滅而不救然則城郭者先王有之而非<lb/>
<pb n="KR4h0040_SBCK_079-12b"/>
所以恃為存也及至喟然覺寤興起舊政則城郭<lb/>
之脩也又嘗不敢以為後蓋有其患而圖之無其具<lb/>
有其具而守之非其人有其人而治之非其法能<lb/>
以久存而不敗者皆未之聞也故文王之起也有四<lb/>
夷之難則城于朔方而以南仲宣王之起也有諸<lb/>
侯之患則城于東方而以仲山甫此二臣之德<lb/>
于其君於其為國之本末與其所先後可謂知之<lb/>
矣慮之以悄悄之勞而發之以赫赫之名承之以<lb/>
翼翼之勤而續之以明明之功卒所以攘夷狄而<lb/>
中國之全安者蓋其君臣如此而守衞之有其具<lb/>
<pb n="KR4h0040_SBCK_079-13a"/>
也今余公亦以文武之材當明天子承平日久欲<lb/>
補弊立廢之時鎮撫一方修扞其民其勤於今與<lb/>
周之南仲仲山甫蓋等矣是宜有紀也故其將吏<lb/>
相與謀而來取文将鏤之城隅而以告後之人焉<lb/>
　　　　張尚書畫像記　蘇　洵<lb/>
至和元年秋蜀人傳言有冦至邊軍夜呼野無居<lb/>
人妖言流聞京師震驚方命擇帥天子曰無養亂<lb/>
無助變衆言朋興朕志自定外亂不作變且中起<lb/>
不可以文令又不可以武競惟朕一二大吏孰爲<lb/>
處茲文武之閒其命徃撫朕師乃惟曰張方平其<lb/>
<pb n="KR4h0040_SBCK_079-13b"/>
人天子曰然公以親辭不可遂行冬十一月至蜀<lb/>
至之日歸屯軍徹守備使謂郡縣寇來在吾無爾<lb/>
勞苦明年正月朔旦蜀人相慶如他日遂以無事<lb/>
又明年正月相告留公像于淨衆寺公不能禁眉<lb/>
陽蘇洵言於衆曰未亂易治也既亂易治也有亂<lb/>
之萌無亂之形是謂将亂将亂難治不可以有亂<lb/>
急亦不可以無亂弛惟是元年之秋如器之欹未<lb/>
墜於地惟爾張公安坐於其旁顔色不變徐起而<lb/>
正之既正油然而退無矜容為天子牧小民不倦<lb/>
惟爾張公爾繄以生惟爾父母且公嘗謂我言民<lb/>
<pb n="KR4h0040_SBCK_079-14a"/>
無常性惟上所待人皆曰蜀人多變於是待之以<lb/>
待盜賊之意而繩之以繩盜賊之法重足屏息之<lb/>
民而以碪斧令於是民始忍以其父母妻子之所<lb/>
仰頼之身而棄之於盜賊故毎毎大亂夫約之以<lb/>
禮歐之以法惟蜀人為易至於急之而生變雖齊<lb/>
魯亦然吾以齊魯待蜀人而蜀人亦自以齊魯之<lb/>
人待其身若夫肆意於法律之外以威刧齊民吾<lb/>
不忍為也嗚呼愛蜀人之深待蜀人之厚如公吾<lb/>
未始見皆再拜稽首曰然蘇洵又曰公之恩在爾<lb/>
心爾死在爾子孫其功業在史官無以像為也且<lb/>
<pb n="KR4h0040_SBCK_079-14b"/>
意不欲如何皆曰公則何事於斯雖然於我心有<lb/>
不釋焉今夫平居聞一善必問其人之姓名與其<lb/>
郷里之所在以至於長短大小美惡之状甚者或<lb/>
詰其平生所嗜好以想見其為人而史官亦書之<lb/>
於傳意使天下之人思之於心則存之於目存之<lb/>
於目故其思之於心也固繇此觀之像亦不為無<lb/>
助蘇洵無以詰遂為之記公南京人為人慷慨有<lb/>
大節以度量雄天下天下大事公可屬系之以詩<lb/>
曰<lb/>
天子在祚嵗在甲午西人傳言有冦在垣庭有武<lb/>
<pb n="KR4h0040_SBCK_079-15a"/>
臣謀夫如雲天子曰嘻命我張公公來自東旗纛<lb/>
舒舒西人聚觀于巷于塗謂公暨暨公自于于公<lb/>
謂西人安爾室家母敢或訛訛言不祥徃即爾常<lb/>
春爾條桑秋爾滌場西人稽首公我父兄公在西<lb/>
囿草木駢駢公宴其僚伐鼓淵淵西人來觀視公<lb/>
萬年有女娟娟閨闥閑閑有童哇哇亦既能言昔<lb/>
公未來期女棄捐禾黍與與倉庾崇崇嗟我婦子<lb/>
樂此嵗豐公在朝廷天子股肱天子曰歸公敢不<lb/>
承作堂嚴嚴有廡有庭公像在中朝服冠纓西人<lb/>
相告無敢逸荒公歸京師公像在堂<lb/>
<pb n="KR4h0040_SBCK_079-15b"/>
　　　　木山記　蘇　洵<lb/>
木之生或孽而殤或拱而夭幸而至於任為棟梁<lb/>
則伐不幸而風之所拔水之所漂或破折或腐幸<lb/>
而得不破折不腐則為人所材而有斧斤之患其<lb/>
最幸者漂沉汨没於湍沙之閒不知其幾百年而<lb/>
激射齧食之餘或髣髴於山者則為好事者取去<lb/>
彊之以為山然後可脫泥沙而逺斧斤而荒江之<lb/>
濆如此者幾何不為好事者之所見而為樵夫野<lb/>
人之所薪者何可勝數則其㝡幸者之中又有不<lb/>
幸者焉余家有三峯余每思之則恐其有數存乎<lb/>
<pb n="KR4h0040_SBCK_079-16a"/>
其間且其孽而不殤拱而不夭任為棟梁而不伐<lb/>
風拔水漂而不破折不腐不破折不腐而不為人<lb/>
之所材以及於斧斤出於湍沙之閒而不為樵夫<lb/>
野人之所薪而後得至于此則其理似不偶然也<lb/>
然余愛之非徒愛其似山而又有所感焉非徒愛<lb/>
之而又有所敬焉余見中峯魁岸踞肆意氣端重<lb/>
若有以服其旁之二峯二峯荘栗刻削凛乎不可<lb/>
犯雖其勢服於中峯而岌然決無阿附意吁其可<lb/>
敬也夫其可以有所感也夫<lb/>
　　　　吳郡州學六經閣記　張　伯玉<lb/>
<pb n="KR4h0040_SBCK_079-16b"/>
六經閣諸子百家皆在焉不書尊經也吳郡州學<lb/>
始由髙平范公經緝之至今尚書冨郎中十年更<lb/>
八政學始大成而成年六經閣又建先時書籍草<lb/>
創未暇完緝㕑之後廡澤地汙晦日滋散脫觀者<lb/>
惻然非古人藏象魏拜六經之意至是冨公始與<lb/>
吳邑長洲二大夫以學本之餘錢僦之市材直公<lb/>
堂之南臨泮池層屋起夏六月乙酉止秋八月甲<lb/>
申凡旬有七浹記庸千有二百作楹十有六棟三<lb/>
架霤八桷三百八十有四二户六牖梯衡楶梲圩<lb/>
墁陶甓稱是祈於久故爽而不<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>酌於道故文而<lb/>
<pb n="KR4h0040_SBCK_079-17a"/>
不華經南嚮史西嚮子集東嚮標之以油素揭之<lb/>
以油黄澤然區處如蛟龍之鱗麗如日月之在紀<lb/>
不可得而亂矣判天地之極致皇王之髙道生人<lb/>
之紀律舉在是矣古者聖人之設教也知函夏之<lb/>
至廣生齒之至衆不可以頤解耳授故教之有方導<lb/>
之有原乃本庠序之風師儒之說始於邦達於郷<lb/>
至於室莫不有學烜之以文物聳之以聲明先用<lb/>
警策其耳目然後清發其靈腑故其習之也易其<lb/>
得之也深其教不肅而成不煩而治敺元元之入<lb/>
善域優而柔之俾自得之萬世之後尊三王四代<lb/>
<pb n="KR4h0040_SBCK_079-17b"/>
法者無他焉教化之本末馴漸也然則觀是閣者<lb/>
知六經之在則知有聖人之道知有聖人之道則知有朝廷之<lb/>
化知有朝廷之化則嚮方之心曰懋一日禮義之澤流<lb/>
于外弦誦之聲格于内其為惡也無所從其為善<lb/>
也有所歸雖不欲徙善逺罪納諸大和不可召康<lb/>
公之詩曰豈弟君子來游來歌子思子之說云布<lb/>
在方册人存則政舉凡百君子繇斯道活斯民暢<lb/>
皇極序彜倫者捨此而安適得無盡心焉諸儒謂<lb/>
伯玉嘗從事此州游學滋久宜刋樂石庶幾永永<lb/>
無忽<lb/>
<pb n="KR4h0040_SBCK_079-18a"/>
　　　　分寧縣雲峯院記　曾　鞏<lb/>
分寧勤生而嗇施薄義而善爭其土俗然也自府<lb/>
來抵其縣五百里在山谷窮處其人修農桑之務<lb/>
率數口之家留一人守舍行饁其外盡在田田髙<lb/>
下磽腴隨所宜雜殖五穀無廢壤女婦蠶杼無懈<lb/>
人茶鹽蜜紙竹箭材葦之貨無有纎鉅治咸盡其<lb/>
身力其勤如此冨兼田千畒廪實藏錢至累嵗不<lb/>
發然視捐一錢可以易死寧死無所捐其於施何<lb/>
如也其間利害不能以稊米父母兄弟夫婦相去<lb/>
若奕碁然於其親固然於義厚薄可知也長少族<lb/>
<pb n="KR4h0040_SBCK_079-18b"/>
坐里閭相講語以法律意嚮小戾則相告訏結黨<lb/>
詐張事關節以動視聽甚者畫刻金木為章印摹<lb/>
文書以給吏立縣庭下變偽一日千出雖笞扑徙<lb/>
死交迹不以屬心其喜爭訟豈比他州縣哉民雖<lb/>
勤而習如是漸涵入骨髓故賢令長佐吏比肩常<lb/>
病其未易治教使移也雲峯院在縣極西無籍圖<lb/>
不知自何時立景德三年邑僧道常治其院而侈<lb/>
之門闥靚深殿寝言言棲客之廬齋庖庫庾序列<lb/>
兩旁浮圖所用鐃鼓魚螺鍾磬之編百器備完吾<lb/>
聞道常氣質偉然雖索其學其歸未能當於義然<lb/>
<pb n="KR4h0040_SBCK_079-19a"/>
治生事不廢其勤亦稱其土俗至有餘輒斥散之<lb/>
不為黍累計惜樂淡泊無累則又若能勝其嗇施<lb/>
喜爭之心可言也或曰使其人不汨溺其所學其<lb/>
歸一當於義則傑眎邑人者必道常乎未敢必有<lb/>
慶曆三年九月與其徒謀曰吾排蓬藋治是院不<lb/>
自意成就如此今老矣恐泯泯無聲㫒來人相與<lb/>
圖文字買石刻之使永永與是院俱傳何不可也<lb/>
咸曰然推其徒子思來請記遂來予不讓為申其<lb/>
可言者寵嘉之使刻示邑人其有激也<lb/>
　　　　仙都觀三門記　曾　鞏<lb/>
<pb n="KR4h0040_SBCK_079-19b"/>
門之作取備豫而已然天子諸侯大夫各有制度<lb/>
加于度則譏之見于易禮記春秋其旁三門門三<lb/>
塗惟王城為然老子之教行天下其宫視天子或<lb/>
過焉其門亦三之其備豫之意蓋本於易其加于度<lb/>
則知禮者所不能損知春秋者所太息而已甚矣<lb/>
其法之蕃昌也建昌軍南城縣麻姑山仙都觀世<lb/>
傳麻姑於此仙去故立祠在焉距城六七里由絶<lb/>
嶺而上至其處地反平寬衍沃可宫可田其穫之<lb/>
多與他壤倍水旱之所不能灾予嘗視而歎曰豈<lb/>
天遺此以安且食其衆使世之衎衎施施趨之者<lb/>
<pb n="KR4h0040_SBCK_079-20a"/>
不已歟不然安有是邪則其法之蕃昌人力固如<lb/>
之何哉其田入既饒則其宫從而侈也宜慶曆六<lb/>
年觀主道士凌齊曅相其室無不修而門獨<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>曰<lb/>
是不足以稱吾法與吾力遂大之既成託予記予<lb/>
與齊曅里人也不能辭噫為里人而與之記人之<lb/>
情也以禮春秋之義告之天下之公也不以人之<lb/>
情易天下之公齊曅之取予文豈不得所欲也夫<lb/>
豈以予言為厲已也夫<lb/>
<pb n="KR4h0040_SBCK_079-20b"/>
</p>
<p>
皇朝文鑑卷第七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_061-1a"/>
皇朝文鑑卷第六十一<lb/>
　奏䟽<lb/>
　　　請留安燾　王　覿<lb/>
　　　請禁絶登科進士論財娶妻<lb/>
　　　　　　　　　　　　　　　丁　隲<lb/>
　　　請下御史臺體訪小人造作謗議<lb/>
　　　　　　　　　　　　　　　丁　隲<lb/>
　　　請罷國子司業黄隱職任　吕　陶<lb/>
　　　諌立后　鄒　浩<lb/>
　　　論選忠良愽古之士置諸左右<lb/>
<pb n="KR4h0040_SBCK_061-1b"/>
　　　　　　　　　　　　　　　曾　肇<lb/>
　　　　論批直付有司劄子　曽　肇<lb/>
　　　　辭免左諌議大夫　豊　稷<lb/>
　　　　論士風　游　酢<lb/>
　　　　論章惇蔡卞　任　伯雨<lb/>
　　　　論求言之詔未及舊弻　陳　瓘<lb/>
　　　　論國是　陳　瓘<lb/>
　　　　論瑶華不當遽復何大正不當遽賞<lb/>
　　　　　　　　　　　　　　　陳　瓘<lb/>
　　　　　請留安燾　王　覿<lb/>
<pb n="KR4h0040_SBCK_061-2a"/>
臣竊聞同知樞密院安燾家居請郡臣愚不知聖<lb/>
意之所在將聽其去邪不聽其去邪臣伏見安燾<lb/>
與李清臣其才能皆無足以過人者當蔡確韓縝<lb/>
章惇張璪當國用事之際燾清臣惟務順從不能<lb/>
有所建明方是時不惟確縝惇璪為可去而燾清<lb/>
臣亦可去也然諫官御史交章列疏具言確縝惇<lb/>
璪之惡而罕及燾清臣者蓋知蠧政害物之根本<lb/>
惟在確縝惇璪而燾清臣本非為惡之人雖務順<lb/>
從其情可恕故言雖或及而不力也昨者清臣自<lb/>
尚書右丞除左丞論者謂清臣雖序遷而常才不<lb/>
<pb n="KR4h0040_SBCK_061-2b"/>
可以更有進擢臣之説亦如是也燾自同知樞密<lb/>
院除知樞密院論者以謂燾從執政下列而直出<lb/>
門下侍郎之上超躐太甚臣之説亦如是也蓋其<lb/>
時確縝惇璪未盡去小人之黨方熾得全才重徳<lb/>
之人進為輔相以肅清邪黨而燾清臣素乏骨鯁<lb/>
之譽無足頼者然言者猶止欲朝廷之不更升遷<lb/>
而已未嘗欲　陛下逐而去之也今確縝惇璪皆<lb/>
已罷黜邪黨既清　先帝之舊執政惟燾清臣在<lb/>
焉　陛下若遂聽其去則過甚矣蓋燾若去即清<lb/>
臣迹亦不安而復須求去其勢然也臣向論縝璪<lb/>
<pb n="KR4h0040_SBCK_061-3a"/>
姦邪累䝉　陛下宣諭欲存留舊人此聖度髙遠<lb/>
過於常情萬萬然縝璪姦邪顯著勢不可留以害<lb/>
政故終為衆論之所不容　陛下必欲留舊人燾<lb/>
清臣可留也燾清臣雖常才而留之無害於聖政<lb/>
去之有損於國體此公論也臣竊見言事臣僚惟<lb/>
務以彈劾為事今燾之求去彼雖或知其留之為<lb/>
便而必少肯為　陛下言者避嫌疑也臣不敢以<lb/>
嫌疑之故不盡忠於　陛下惟　聖慈詳酌<lb/>
　　　　請禁絶登科進士論財娶妻<lb/>
　　　　　　　　　　　　　　丁　隲<lb/>
<pb n="KR4h0040_SBCK_061-3b"/>
臣竊聞近年進士登科娶妻論財全乖禮義衣冠<lb/>
之家隨所厚薄則遣媒妁往返甚於乞丐小不如<lb/>
意棄而之它市井駔<graphic n="KR3895" url="https://raw.githubusercontent.com/kanripo/KR-Gaiji/master/images/KR3895.png" mimeType="image/png"/>出捐千金則貿貿而來安<lb/>
以就之名掛仕版身被命服不顧亷耻自為得計<lb/>
玷辱恩命虧損名節莫甚於此　陛下上法堯舜<lb/>
旁規漢唐開廣庠序遴擇師儒自京師以逹天下<lb/>
教育之法遠過前古而此等天資卑陋標置不髙<lb/>
筮仕之初已為汚行推而從政貪墨可知臣欲乞<lb/>
下御史臺嚴行覺察如有似此之人以典法從事<lb/>
庶㡬惇厚風教以懲曲士<lb/>
<pb n="KR4h0040_SBCK_061-4a"/>
　　　　請下御史臺體訪小人造作謗議<lb/>
　　　　　　　　　　　　　　丁　隲<lb/>
臣竊聞近有小人多興謗議密相傳報驚動中外<lb/>
之聽或虚稱朝廷升黜臣僚或妄言臺諫官非意<lb/>
彈斥百官或文致姦言以厚誣近臣或造為惡名<lb/>
以玷辱多士如五鬼十物之類是也其實出於被<lb/>
罪流落之人私挾喜怒隂遣子弟門人出入朋比<lb/>
互為聲援上則欲惑亂君臣以成疑似之禍下則<lb/>
欲離間同心轉相猜忌以隳久大之業此其用意豈<lb/>
淺哉不可不察也昔唐穆宗之時有八闗十六子之<lb/>
<pb n="KR4h0040_SBCK_061-4b"/>
説為後世譏笑今　二聖居上區别善惡進賢退不<lb/>
肖元首股肱夙夜孜孜勵精求治惟恐不及非有穆<lb/>
宗之時八闗十六子之事而姦倖者猶能巧作飛語<lb/>
公然喧播自京師以逹四方扇揺流俗為害不細不於<lb/>
此時痛行禁止則恐浸以成俗傷薄風化臣切憂之<lb/>
伏願　陛下特降　睿㫖下御史臺體訪其主名付<lb/>
之吏議置于典法以消讒邪横逆之黨天下幸甚<lb/>
　　　　　請罷國子司業黄隱職任<lb/>
　　　　　　　　　　　　　　　吕　陶<lb/>
臣竊以士之大患在於隨時俯仰而好惡不　公近<lb/>
<pb n="KR4h0040_SBCK_061-5a"/>
則隳䘮亷耻遠則敗壞風俗此禮義之罪人治世<lb/>
之所不容也太學者教化之淵源所以風勸四方<lb/>
而示之表則一有不令何以誨人臣伏見國子司<lb/>
業黄隱素寡問學薄於操行久任言責殊無獻<lb/>
告惟附㑹當時執政苟安其位及遷庠序則又無<lb/>
以訓導諸生注措語言皆逐勢利且經義之説盖<lb/>
無古今新舊惟貴其當先儒之傳注既未全是王<lb/>
氏之解亦未必盡非善學者審擇而已何必是古<lb/>
非今賤彼貴我務求合於世哉方安石之用事其<lb/>
書立於學官布於天下則膚淺之士莫不推尊信<lb/>
<pb n="KR4h0040_SBCK_061-5b"/>
嚮以為介於孔孟及其去位而死則遂從而詆毁<lb/>
之以為無足可考蓋未嘗聞道而燭理不明故也<lb/>
隱亦能誦記安石新義推尊而信嚮之久矣一旦<lb/>
聞朝廷欲議科舉以救學者浮薄不根之弊則諷<lb/>
諭其太學諸生凡程試文字不可復從王氏新説<lb/>
或引用者類多黜降何取捨之不一哉諸生有聞<lb/>
安石之死而欲設齋致奠以伸師資之報者隱輙<lb/>
形忿怒將繩以率歛之法此尤可鄙也夫所謂師<lb/>
弟子者於禮有心䘮古人或為其師解官行服與<lb/>
負土成墳者前史書以為美後世仰以為髙此固<lb/>
<pb n="KR4h0040_SBCK_061-6a"/>
不論其學之是非而特貴其風誼尔昔彭越以大<lb/>
惡夷三族詔捕收視者欒布一勇士敢祠而哭之<lb/>
漢祖猶恕而不殺班固亦以為能知所處蓋氣節<lb/>
之可尚也今安石之罪雖暴於天下惟其師弟子<lb/>
之分則亦不可輙廢而諸生之設齋致奠又非彭<lb/>
越欒布之比隱何必忿怒而遽欲繩之以法乎抑<lb/>
可見其不知義也向者有司欲復聲律朝廷方下<lb/>
其事集群臣而議之隱乃不詳本末奉為定令掲<lb/>
牓學舎謂朝廷已復詩賦使學者知委傳播四方<lb/>
人皆疑惑此又見其躁妄趨時之甚也夫道徳所<lb/>
<pb n="KR4h0040_SBCK_061-6b"/>
出之地長育多士而庶㡬成材乃以斯人為之貳<lb/>
則何以養亷耻厚風俗哉伏請早行罷黜以示勸<lb/>
戒無使邪憸之士久累教化之職<lb/>
　　　　諫立后　鄒　浩<lb/>
臣聞禮曰天子之與后猶日之與月隂之與陽相<lb/>
須而成者也天子理陽道后治隂徳天子聽外治<lb/>
后聽内職然則立后以配天子安得不審今<lb/>
陛下為天下擇母而所立乃賢妃劉氏一時公議<lb/>
莫不疑惑誠以國家自有　仁祖故事不可不遵<lb/>
用之耳蓋皇后郭氏與夫人尚氏爭寵致罪<lb/>
<pb n="KR4h0040_SBCK_061-7a"/>
仁祖既廢后不旋踵并斥美人所以示公也及至<lb/>
立后則不選於妃嬪必選於貴族而立　慈聖光<lb/>
獻所以遠嫌也所以為天下萬世法也　陛下以<lb/>
罪廢孟氏與廢郭氏實無以異然孟氏之罪未嘗<lb/>
付外雜治果與賢妃爭寵而致罪乎世固不得而<lb/>
知也果不與賢妃爭寵而致罪乎世亦不得而知<lb/>
也若與賢妃爭寵而致罪則并斥美人以示公固<lb/>
有　仁祖故事存焉若不與賢妃爭寵而致罪則<lb/>
不立妃嬪以遠嫌亦有　仁祖故事存焉二者必<lb/>
居一於此矣不可得而逃也况孟氏罪廢之初天<lb/>
<pb n="KR4h0040_SBCK_061-7b"/>
下孰不疑賢妃以為后及讀詔書有别選賢族之<lb/>
詔又聞　陛下臨朝慨歎以廢后為國家不幸又<lb/>
見宗景有立妾之請　陛下怒其輕亂名分而重<lb/>
賜譴責於是天下始釋然不疑　陛下立后之意<lb/>
在賢妃也今果立之則天下之所以期　陛下者<lb/>
皆莫之信矣載在史册傳示萬世不免上累聖徳<lb/>
可不惜哉可不惜哉且五伯三王之罪人也其葵<lb/>
丘之㑹載書猶首曰無以妾為妻况　陛下之聖<lb/>
髙出三王之上其可忽此乎萬一自此以後士大<lb/>
夫有以妾為妻者臣寮紏劾以聞　陛下何以處<lb/>
<pb n="KR4h0040_SBCK_061-8a"/>
之不治則傷化敗俗無以為國治之則上行下效<lb/>
難以責人孔子曰名不正則言不順言不順則事<lb/>
不成事不成則禮樂不興禮樂不興則刑罰不中<lb/>
刑罰不中則民無所錯手足夫名之不正遂至民<lb/>
無所錯手足其為害何可勝道尤不可不察也臣<lb/>
伏觀　陛下天性仁孝追奉謨烈惟恐一毫不當<lb/>
先帝之意然　先帝在位動以二帝三王為法斥<lb/>
兩漢而下不取今　陛下乃引自漢以來有為五<lb/>
伯之所不為者以自比是豈　先帝之意乎是豈<lb/>
繼志述事所當然者乎此尤公議之所未諭也臣<lb/>
<pb n="KR4h0040_SBCK_061-8b"/>
觀白麻内再三言之者不過稱賢妃有子及引永<lb/>
平祥符立后事以為所咨之故實臣請論其所以<lb/>
然者若曰有子可以為后則永平中貴人馬氏未<lb/>
嘗有子也所以立為后者以冠徳後宫故也祥符<lb/>
中徳妃劉氏亦未嘗有子也所以立為后者以鍾<lb/>
英甲族故也又况貴人之系實為馬援之女徳妃<lb/>
之時且無廢后之嫌其與賢妃事體逈然異矣若<lb/>
曰賢妃冠徳後宫亦如貴人鍾英甲族亦如徳妃<lb/>
則何不於孟氏罪廢之初用立　慈聖光獻故事<lb/>
便立之乎必遷延四年以待今日果何意邪必欲<lb/>
<pb n="KR4h0040_SBCK_061-9a"/>
以此示天下果信之邪兼臣聞頃年冬享景靈宫<lb/>
賢妃實隨駕以往是日雷作其變甚異今又宣麻<lb/>
之後大雨繼日已而飛雹又自告天地宗廟社稷<lb/>
以來隂霪不止以動人心則上天之意益可見矣<lb/>
陛下事天甚謹畏天甚至尤宜思所以動天而致<lb/>
然者攷之人事既如彼求之天意又如此安可不<lb/>
留聖慮乎夫成湯聖君也仲虺不稱其無過而稱<lb/>
其改過不吝髙宗賢君也傅説不告以拒諫而告<lb/>
以從諫則聖臣雖至愚不足以方古諫者常念唐<lb/>
太宗猶有耻君不及堯舜之臣况直可以為堯舜<lb/>
<pb n="KR4h0040_SBCK_061-9b"/>
如陛下之聖而於身親見之乎是以不敢愛身冐<lb/>
犯天威圖報　陛下親自識㧞大恩之萬一而區<lb/>
區血誠盡於此矣惟　陛下俯從而改之不以爲<lb/>
吝則萬世之下所以仰望　陛下之聖者亦將在<lb/>
成湯髙宗之上矣豈不美哉豈不美哉伏望　聖<lb/>
慈深賜照納不以一時改命為甚難而以萬世公<lb/>
議為足畏追停册禮别選賢族如初詔施行庶㡬<lb/>
上答天意下慰人心為宗廟社稷無疆之計不勝<lb/>
幸甚不勝幸甚<lb/>
　　　　論選忠良博古之士置諸左右<lb/>
<pb n="KR4h0040_SBCK_061-10a"/>
　　　　　　　　　　　　　　曽　肇<lb/>
臣聞玉雖美追琢然後成珪璋金雖堅砥礪然後<lb/>
成利器人主雖有自然之聖質必頼左右前後磨<lb/>
礱漸染所聞正言所見正行然後徳性内充道化<lb/>
外行以之知人則無不明以之舉事則無不當故<lb/>
周公之戒成王自常伯常任至於虎賁綴衣趣馬小<lb/>
尹左右携僕百司庶府必皆得人以為立政之本<lb/>
穆王之命伯冏亦曰命汝正于群僕侍御之臣懋<lb/>
乃后徳交修不逮慎簡乃僚無以巧言令色便辟<lb/>
側媚其惟吉士下至西漢猶詔郡國嵗貢吏民之<lb/>
<pb n="KR4h0040_SBCK_061-10b"/>
賢者以給宿衛則虎賁之任也出入起居執器物<lb/>
備顧問皆用士人如孔安國之掌唾壺嚴助朱買<lb/>
臣之專應對則左右携僕之任也雖用人有媿于<lb/>
古亦一時之盛矣其後唐太宗平定四方有志治<lb/>
道則引虞世南等聚於禁中號十八學士退朝之<lb/>
暇從容燕見或論往今成敗或問民間事情每言<lb/>
及稼穡艱難則務遵勤儉言及閭閻疾苦則議息<lb/>
征徭以至諷誦詩書講求典禮咨詢忘倦或至夜<lb/>
分若夫軍國㡬微事務得失則責之輔相悉不相<lb/>
干其上下相與之際如此是以後世言治獨稱正<lb/>
<pb n="KR4h0040_SBCK_061-11a"/>
觀惜其一時之士不以堯舜三代之道啓迪其君<lb/>
故其成就止此矣夫以正觀之治猶須招集賢能<lb/>
朝夕親近然後成功又况有志於大者乎伏惟<lb/>
皇帝陛下聰明慈惠有君人之徳沉靜淵黙有天<lb/>
下之度方且躬親聽断勵精為治其志大矣臣謂<lb/>
宜於此時慎選忠信端良博古多聞之士置諸左<lb/>
右前後以參諷議以備顧問　陛下聽政之餘引<lb/>
之便坐講論經術諮詢至道不必限其日時煩其<lb/>
禮貌接以誠意假以温顔庶使人得盡情理無不<lb/>
燭於以増益聖學裨補聰明漸染磨礱日累月積<lb/>
<pb n="KR4h0040_SBCK_061-11b"/>
循習既久化與心成自然於道不勉而中於事不<lb/>
思而得非僻之習異端之言無自而入矣如是而<lb/>
施之任人則邪佞者遠忠直者伸以之立事則言<lb/>
而為天下則動而為天下法其於盛徳豈曰小補<lb/>
之哉與夫深處法宫之中親近䙝御之徒其損益<lb/>
相去萬萬唯　陛下留意毋忽<lb/>
　　　　論内批直付有司　曾　肇<lb/>
臣伏見　陛下即位以來更張政事除民疾苦開<lb/>
廣言路收㧞淹滯每一令之出内外無不驩呼相<lb/>
慶以至未明求衣辨色臨朝躬親聽斷夙夜不懈<lb/>
<pb n="KR4h0040_SBCK_061-12a"/>
推今日欲治之心為之不已太平之功指日可待<lb/>
然臣竊有所見不敢緘黙苟止臣待罪右省伏覩<lb/>
内中時有批降指揮除付三省樞密院外亦有直付<lb/>
有司者雖　陛下睿明必有過舉然忖之事體終<lb/>
有未安蓋帝王號令不可輕出必經中書參議門<lb/>
下審駮乃付尚書省施行不經三省施行者自昔<lb/>
謂之斜封墨勑非盛世之事　神宗皇帝正三省<lb/>
官名其意在此臣愚伏願　陛下凡有指揮須付<lb/>
三省樞密院施行更不直付有司以正國體其三<lb/>
省樞密院若奉内中批降指揮亦須將前後勑令<lb/>
<pb n="KR4h0040_SBCK_061-12b"/>
相參審度可不然後行下不可但務急速奉行以<lb/>
為稱職蓋三省樞密院皆執政大臣　陛下委以<lb/>
平章朝政之人其任非輕不同胥吏但以奉行文<lb/>
書為事又帝王號令務要簡大若夫立法輕重委<lb/>
曲闗防皆有司之職非人主之務書曰文王罔攸<lb/>
兼于庶言庶獄庶慎惟有司之牧夫蓋謂此也至<lb/>
於内外臣僚干求内降恩澤侵紊紀綱増長僥倖<lb/>
以　陛下聖明必不容許臣亦不復以為言更願<lb/>
陛下戒之嚴行杜絶無使小人乗間得入天下幸<lb/>
甚<lb/>
<pb n="KR4h0040_SBCK_061-13a"/>
　　　　辭免左諫議大夫　豐　稷<lb/>
臣伏准尚書省劄子已降告命除依前官試諌議<lb/>
大夫者臣聞孔子曰天子有爭臣七人雖無道不<lb/>
失其天下人主守崇髙富貴之極心易放逸選正<lb/>
人置諸左右雖有無道之心終不為桀紂惡徳自<lb/>
取敗亡故能謹守宗廟保社稷而比者臺諌官員<lb/>
闕久矣下情壅於上聞　陛下入承大統念創業<lb/>
之艱難思守成之不易詔求明於治體堪任言責<lb/>
之人天下曉然皆知聖心欲廣聰明欲新盛徳欲<lb/>
輔朝廷闕失人人莫不懽忻鼓舞有樂生之意臣<lb/>
<pb n="KR4h0040_SBCK_061-13b"/>
遭遇聖慈惕然震畏莫知所措臣伏見元豐五年<lb/>
釐正官制諫官以諫争為職不為容悦逢君之惡<lb/>
不懷觀望險害忠良不以聲色為常事以體上心<lb/>
不以滛巧為末務以蕩上意不以細故塞責不以<lb/>
沽激盗名俯仰之間無所愧怍方能稱其責臣量<lb/>
分度力不能任重不宜虚受自貽失職之罪伏望<lb/>
聖慈矜察追寢成命<lb/>
　　　　論士風　游　酢<lb/>
天下之患莫大於士大夫無耻士大夫至於無耻則見利<lb/>
而已不復知有他如入市而攫金不復見有人也始則<lb/>
<pb n="KR4h0040_SBCK_061-14a"/>
非笑之少則人惑之久則天下相率而效之莫知<lb/>
以為非也士風之壞一至於此則錐刀之末將盡<lb/>
爭之雖殺人而謀其身可為也迷國以成其私可<lb/>
為也草竊姦宄奪攘矯䖍何所不至而人君尚何<lb/>
所頼乎古人有言禮義亷耻謂之四維四維不張<lb/>
國非其有也今欲使士大夫人人自好而相髙以<lb/>
名節則莫若朝廷之上唱清議於天下士有頑頓<lb/>
無耻一不容於清議者將不得齒於縉紳親戚以<lb/>
為羞鄉黨以為辱夫然故士之有志於義者寧飢<lb/>
餓不能出門戸而不敢以䘮節寜阨窮終身不得<lb/>
<pb n="KR4h0040_SBCK_061-14b"/>
聞達而不敢以敗名亷耻之俗成而忠義之風起<lb/>
矣人主何求而不得哉惟　陛下留意<lb/>
　　　　論章惇蔡卞　任　伯雨<lb/>
臣先累有奏狀言章惇蔡卞迷國罔上脇持<lb/>
哲宗以不孝之名迫懼　哲宗以不利之實激<lb/>
哲宗使怒惑　哲宗使疑謗毁　宣仁聖烈保佑<lb/>
之功傳致　元祐皇后疑似之罪引功自處歸過<lb/>
哲宗挾天子賊害忠良肆讒説幾危神器自古姦<lb/>
臣為害無甚於此去年上封事數千人人乞斬惇<lb/>
卞天下公議只此可見蓋卞謀之惇行之蔡卞之<lb/>
<pb n="KR4h0040_SBCK_061-15a"/>
惡有過章惇臣前來奏狀已言之今更詳具大事<lb/>
六件如後一元祐六年　哲宗皇帝始納元祐皇<lb/>
后前此未納后時禁中嘗求乳婢諫官劉安世等<lb/>
連上章論列　皇帝既未納后不知宫中求乳婢<lb/>
何用宣仁聖烈令兩府宣諭是外家髙氏所覔安<lb/>
世乃止紹聖初蔡卞還朝論及此事以為宣仁有<lb/>
廢立之意乞追廢為庶人一自紹聖已來竄逐臣<lb/>
僚應　哲宗皇帝批出行遣者並是蔡卞誣罔先<lb/>
於　哲宗前密啓進入劄子　哲宗依劄子上語<lb/>
言批出至今劄子見在一紹聖三年宫中厭勝事<lb/>
<pb n="KR4h0040_SBCK_061-15b"/>
作　哲宗方疑未知所處章惇欲召禮官法官共<lb/>
議蔡卞云既是犯法何用禮官乃建議乞掖庭置<lb/>
獄只差内臣推治更不差有司同勘若非蔡卞建<lb/>
議　哲宗必未廢元祐皇后一編排元祐中臣寮<lb/>
章䟽乃蔡卞建議卞與寋序辰自編排惇不曽與<lb/>
及卞具姓名乞行遣惇即奉行一鄒浩以言事忤<lb/>
㫖蔡卞即首先奏云吕公著曽薦浩浩以此詆譏<lb/>
故　哲宗愈怒遂編管浩卞又執奏乞治浩親故<lb/>
送别之罪　哲宗不從三次堅請乃許置獄一寋<lb/>
序辰乃下死黨首建看詳理訴之議安惇助之章<lb/>
<pb n="KR4h0040_SBCK_061-16a"/>
惇遲疑未許卞即以相公二心之言迫之以此惇<lb/>
即日差官置局凡此皆蔡卞謀之章惇行之也按<lb/>
卞隂狡險賊惡機滔天惇雖㓙很每為制伏執政<lb/>
七年門生故吏徧滿天下今雖薄責如卞在朝人<lb/>
人惴恐不敢囬心向善朝廷邪正是非不得分别<lb/>
馴致不已姦人復進天下安危殆未可保只如去<lb/>
年臣僚上言蔡卞之惡過於章惇乃自太平州移<lb/>
池州順流三程一日可到愚弄朝廷僅同兒戲蓋<lb/>
人人畏附惇卞至今未已故寧負　陛下不負惇<lb/>
卞大姦元惡未正典刑人情憤歎天象示戒故自<lb/>
<pb n="KR4h0040_SBCK_061-16b"/>
今年正月至今兩月隂雨盖䝉氣之證於此可見<lb/>
昔周饑克商而年豐衛旱伐邢而得雨今惇自以<lb/>
異議當受大戮所有卞悪伏乞　陛下早賜宸斷<lb/>
明正典刑以答上天䝉氣之證候正惇卞典刑之<lb/>
日乞　陛下差人於朝堂道路間采聽若人人不<lb/>
相慶臣甘伏罔上之罪<lb/>
　　　　論求言之詔未及舊弼　陳　瓘<lb/>
臣切覩　陛下近因日食詔許中外臣民實封言<lb/>
事天下之忠言必自此而進矣然而求言之詔普<lb/>
逮於臣而乞言之禮未加於黄耉切慮耆徳故老<lb/>
<pb n="KR4h0040_SBCK_061-17a"/>
久去朝廷或在謪籍或已得謝忠於徇國意欲有<lb/>
言泛然應詔則非舊弼之體密貢封事則有强聒<lb/>
之嫌若非聖問俯及隆謙示敬則黄耉之言或不<lb/>
樂告是以周家忠厚尊事黄耉秦穆改過復詢黄<lb/>
髪詩書所載聖主之所宜行也願因側身懼變之<lb/>
時明示養老乞言之禮必有嘉謨來助初政格王<lb/>
正事無先於此伏望　陛下上禀慈闈議而行之<lb/>
天下幸甚<lb/>
　　　　論國是　陳　瓘<lb/>
臣竊惟是非之心人皆有之古之聖王以百姓心<lb/>
<pb n="KR4h0040_SBCK_061-17b"/>
為心故朝廷之所謂是非者乃天下之是非也是<lb/>
以國是之説其文不載於二典其事不出於三代<lb/>
唯楚莊王之所以問孫叔敖者乃戰國一時之事<lb/>
非堯舜之法也然其言曰夏桀商紂不定國是而<lb/>
以合其取捨者為是不合其取捨者為非則是孫<lb/>
叔敖之意亦不敢以取捨之利而害天下之公是<lb/>
非也若夫取捨簡擇一以私意合我者是異我者<lb/>
非此楚莊王之所不取也豈聖時之所宜哉所有<lb/>
國是故事一件謹録奏聞<lb/>
　　　　論瑶華不當遽復何大正不當遽賞<lb/>
<pb n="KR4h0040_SBCK_061-18a"/>
　　　　　　　　　　　　　陳　瓘<lb/>
臣二十二日奏禀職事因論朝廷之議未及瑶華<lb/>
而先賞何大正等失於太遽盖以當時詔㫖以謂<lb/>
内禀　兩宫外咨宰輔<hi>之意宰輔</hi>人所共喻　兩宫之<lb/>
訓外人不知但聞祕獄初興推鞫嬪御獄詞既具<lb/>
遂及中宫朝廷皆以為當行其事遂告于天地國<lb/>
威所脅誰敢出言至于今日言路既開是以大正<lb/>
之徒敢陳既往之事意雖可取言亦無難况聞大<lb/>
正所陳其事不一請復瑶華者乃其所言之一事<lb/>
而已然而外議詾詾溢語相傳皆以謂　陛下之<lb/>
<pb n="KR4h0040_SBCK_061-18b"/>
所以賞大正者將欲復瑶華故也當時預議執政<lb/>
即令皆在朝廷憂廢者之復興恐身禍之莫測雖<lb/>
知聖度之寛大亦慮言者之沸騰使其各有懼心<lb/>
盖由恩及大正臣故曰賞之遽也雖然前日之事<lb/>
以母儀之動靜而定是非於獄辭兹固非所以習<lb/>
天下而尊堂陛也又况當時推劾事由郝隨按牘<lb/>
雖存豈足盡據設有寃抑理合辨明然而訓果出<lb/>
於　兩宫則　先帝當時不得不從事既干於泰<lb/>
陵則陛下今日安可輕改假使昔者　兩宫無堅<lb/>
確之命　先帝有甞悔之心大正踈遠何由得知<lb/>
<pb n="KR4h0040_SBCK_061-19a"/>
然則朝廷莫大之政國家難處之事未可以卒然<lb/>
而議也臣願　陛下先思昔者所以致此之因然<lb/>
後罪之赦之皆得其宜矣臣謂致此之因生於元<lb/>
祐之説也以繼述　神考為説以讎毁　宣仁為<lb/>
心其於元祐之事譬如刈草欲除其根瑶華乃<lb/>
宣仁之所厚又於　先帝本無間隙萬一瑶華有<lb/>
預政之時則元祐之事未必不復是以任事之臣<lb/>
過於久遠之慮若刈草而去其根則孟氏安得而<lb/>
不廢乎知經術者獨謀於心宰政柄者獨行於手<lb/>
心手相應實同一體方其造謀之時自謂密矣而<lb/>
<pb n="KR4h0040_SBCK_061-19b"/>
見微之士原始知終彼患失安位之人不能正救<lb/>
雖有可罪然而春秋之法專責造意之人而已<lb/>
臣願　陛下考往驗今詢謀于衆或採芻蕘之<lb/>
論或乞黄耉之言議之既熟乃發威斷大明誅<lb/>
意之法則首惡者懼曲示含垢之恩則獲免者衆<lb/>
如此則事躰無傷謫罰不廣耿育宣布所起之<lb/>
言可示於天下　仁祖專責范諷之意可法於<lb/>
今日天不靜擾繫此一事願　陛下上禀慈闈<lb/>
詳擇施行天下幸甚<lb/>
皇朝文鑑卷第六十一<lb/>
</p>
<p>
</p>
  </div>
</body>
</text>
</TEI>
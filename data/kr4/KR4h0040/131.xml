<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_131-1a"/>
皇朝文鑑卷第一百三十一<lb/>
　題䟦<lb/>
　　　書東臯子傳後　蘇　軾<lb/>
　　　書黄子思詩集後　蘇　軾<lb/>
　　　題唐氏六家書後　蘇　軾<lb/>
　　　題逸少帖　蘇　軾<lb/>
　　　書鮮于子駿八詠後　蘇　軾<lb/>
　　　書鄭玄傳　林　希<lb/>
　　　題論衡後　吕　南公<lb/>
　　　書鄭綮傳　徐　積<lb/>
<pb n="KR4h0040_SBCK_131-1b"/>
　　　題張唐公香城記後　潘　興嗣<lb/>
　　　書王知載晌山雜詠　黄　庭堅<lb/>
　　　書贈韓瑍秀才　黄　庭堅<lb/>
　　　書邢居實南征賦後　黄　庭堅<lb/>
　　　書邢居實文卷　黄　庭堅<lb/>
　　　題陳自然畫　黄　庭堅<lb/>
　　　題徐巨魚　黄　庭堅<lb/>
　　　題自書卷後　黄　庭堅<lb/>
　　　題崔圖傳後　王　无咎<lb/>
　　　書五代郭崇韜卷後　張　耒<lb/>
<pb n="KR4h0040_SBCK_131-2a"/>
　　　題郇公詩帖　張　舜民<lb/>
　　　主父之事　張　舜民<lb/>
　　　龍井題名　秦　觀<lb/>
　　　記殘經　李　昭玘<lb/>
　　　書洛陽名園記後　李　格非<lb/>
　　　跋薛唐卿秦璽文　周　行己<lb/>
　　　書與賈明叔書後呈崔德符<lb/>
　　　　　　　　　　　　　　田　畫<lb/>
　　　書張主客遺事　晁　詠之<lb/>
　　　　書東臯子傳　蘇　軾<lb/>
<pb n="KR4h0040_SBCK_131-2b"/>
予飲酒終日不過五合天下之不能飲無在予下<lb/>
者然喜人飲酒見客舉杯徐引則予胸中為之浩<lb/>
浩焉落落焉酣適之味乃過於客閑居未嘗一日<lb/>
無客客至未嘗不置酒天下之好飲亦無在予上<lb/>
者常以謂人之至樂莫若身無病而心無憂我則<lb/>
無是二者矣然人之有是者接於予前則予安得<lb/>
全其樂乎故所至常蓄善藥有求者則與之而尤<lb/>
喜釀酒以飲客或曰子無病而多蓄藥不飲而多<lb/>
釀酒勞已以為人何也予笑曰病者得藥吾為之<lb/>
體輕飲者困於酒吾為之酣適盖専以自為也東<lb/>
<pb n="KR4h0040_SBCK_131-3a"/>
臯子待詔門下省日給酒三升其弟靜問曰待詔<lb/>
樂乎曰待詔何所樂但美醖三升殊可戀耳今嶺<lb/>
南法不禁酒予既得自釀月用米一斛得酒六斗<lb/>
而南雄廣恵循梅五太守間復以酒遺予略計其<lb/>
所獲殆過於東臯子矣然東皐子自謂五斗先生<lb/>
則日給三升救口不暇安能及客乎若予者乃日<lb/>
有三升五合入野人道士腹中矣東臯子與仲長<lb/>
子光游好養性服食預刻死日自為墓誌予盖友<lb/>
其人于千載或庶㡬焉<lb/>
　　　　書黄子思詩集後　蘇　軾<lb/>
<pb n="KR4h0040_SBCK_131-3b"/>
予嘗論書以謂鍾王之迹蕭散簡逺妙在筆畫之<lb/>
外至唐顔柳始集古今筆法而盡發之極書之變<lb/>
天下翕然以爲宗師而鍾王之法益微至於詩亦<lb/>
然蘇李之天成曹劉之自得陶謝之超然盖亦至<lb/>
矣而李太白杜子美以英偉絶世之姿凌跨百代<lb/>
古今詩人盡廢然魏晉以来髙風絶塵亦少衰矣<lb/>
李杜之後詩人繼作雖間有逺韻而才不逮意獨<lb/>
韋應物柳宗元發纎穠於簡古寄至味於澹泊非<lb/>
餘子所及也唐末司空圖﨑嶇亂兵之間而詩文<lb/>
髙雅猶有承平之遺風其論詩曰梅止於酸塩止<lb/>
<pb n="KR4h0040_SBCK_131-4a"/>
於鹹飲食不可無塩梅而其美常在鹹酸之外盖<lb/>
自道其詩之有得於文字之表也二十四韻恨當<lb/>
時不識其妙予三復其言而悲之閩人黄子思慶<lb/>
暦皇祐間號能文者予嘗聞前輩詩每得佳句妙<lb/>
語反復數四乃識其所謂信乎表聖之言美在鹹<lb/>
酸之外可以一唱而三歎也予既與其子㡬道其<lb/>
孫師是㳺得窺其家集而子思篤行髙志為吏有<lb/>
異材見於墓誌詳矣予不復論評其詩如此<lb/>
　　　　題唐氏六家書後　蘇　軾<lb/>
永禅師書骨氣深穏體兼衆妙精能之至反造疎<lb/>
<pb n="KR4h0040_SBCK_131-4b"/>
淡如觀陶彭澤詩初若散緩不反反復不已乃識<lb/>
其竒趣今法帖中有云不具釋智永白者誤收在<lb/>
逸少部中然亦非禅師書也云謹此代申此唐末<lb/>
五代流俗之語耳而書亦不工歐陽率更書妍緊<lb/>
㧞群尤工於小楷髙麗遣使購其書髙祖歎曰觀<lb/>
其書以為魁梧竒偉人也此非知書者凡書象其<lb/>
為人率更貌寒敏悟絶人今觀其書勁嶮刻厲正<lb/>
稱其貌爾禇河南書清逺蕭散微雜隷體古之論<lb/>
書者兼論其平生苟非其人雖工不貴也河南固<lb/>
忠臣但有譛殺劉洎一事使人怏怏然余嘗考其<lb/>
<pb n="KR4h0040_SBCK_131-5a"/>
實恐劉洎　褊忿實有伊霍之語非譖也若不然<lb/>
馬周明其無此語顧太宗猶誅洎而不問周何哉<lb/>
此殆天后朝許李所誣而史官不能辨也張長史<lb/>
草書頽然天放略有㸃畫處而意態自足號稱神<lb/>
逸今世稱善草書有或不能真行此大妄也真生<lb/>
行行生草真如行立草如走未有未能行立而能<lb/>
走者也今長安猶有長史真書郎中石柱記作字<lb/>
簡逺如晋宋間人顔魯公雄秀獨出其書一變古<lb/>
法如杜子美詩格尤天縱奄有漢魏晋宋以来風<lb/>
流後之作者殆難復措手柳少師書本出于顔而<lb/>
<pb n="KR4h0040_SBCK_131-5b"/>
能自出新意一字百金非虚語也其言心正則筆<lb/>
正者非特諷諫理固然也世之小人書字雖工而<lb/>
其性情終有睢盱側媚之態不知人情隨想而見<lb/>
如列子謂竊斧者乎抑真爾也然至使人見其書<lb/>
而猶憎之則其人可知矣余謫居黄州唐林夫自<lb/>
湖口以書遺余云吾家有此六人書子為我略評<lb/>
之而書其後林夫之書過我逺矣而反求於余何<lb/>
哉此又未可曉也<lb/>
　　　　題逸少帖　蘇　軾<lb/>
逸少為王述所困自誓去官超然於事物之外常<lb/>
<pb n="KR4h0040_SBCK_131-6a"/>
自言吾當卒以樂死然欲一遊岷嶺勤勤如此而<lb/>
至死不果乃知山水逰放之樂自是人生難必之<lb/>
事况於市朝眷戀之徒而出山林獨徃之言固已<lb/>
踈矣<lb/>
　　　　書鮮于子駿八詠後　蘇　軾<lb/>
始余過益昌子駿治漕利路其後八年余守膠西<lb/>
而子駿始移漕京東自朝廷更法以来奉法之吏<lb/>
尤難其人刻急則傷民寛厚則廢法二者其理難<lb/>
通而山峽地瘠民部以親則害法以法則傷恩二<lb/>
者難全其勢是三難者萃于子駿而子駿為之九<lb/>
<pb n="KR4h0040_SBCK_131-6b"/>
年其聲藹然聞之四方上不害法下不傷民中不<lb/>
廢親自講議措置至于立法定制皆成其手吏民<lb/>
舉欣欣焉而子駿亦自治園囿亭榭賦詩飲酒雍<lb/>
容有餘如異時為監司者君子以是知其賢子駿<lb/>
以其所作八詠寄余余甚愛其詩欲作而不可及<lb/>
乃書其末以遺益昌之人使刻石以無忘子駿之<lb/>
徳<lb/>
　　　　書鄭玄傳　林　希<lb/>
余嘗謂聖人之教尤偹于禮自堯舜以来積于三<lb/>
代周之所以為周者守此也秦悖人道書灰火學<lb/>
<pb n="KR4h0040_SBCK_131-7a"/>
士腐于坑天下之口不敢復言仁義先王之道不<lb/>
亡而存者㡬何也賴當時耆儒老叟遺及漢世口<lb/>
諷手傳或山巖屋壁之間收拾缺編折册朽蠹斷<lb/>
絶之餘次而成文猶有篇章條類明白盖其初不<lb/>
經于聖人之手至後世又遭磨滅其不能完而少<lb/>
有訛誤豈能免也及得鄭氏注精微通透鉤連瀆<lb/>
會故古經益以明世學者皆知求而易入識為人<lb/>
之道者漢諸儒之功而成之者鄭氏也其於法制<lb/>
更為章明獨失之者緯也然當大壞之後聖人不<lb/>
世以一人之思慮欲窮萬世之文豈不難哉世之<lb/>
<pb n="KR4h0040_SBCK_131-7b"/>
人猶指其一二而譏之遂以鄭爲一家之小學噫<lb/>
亦甚愚矣盖玩文辭則薄于經術抑不思其所爲<lb/>
功者雖玄猶有所不敢盡况無玄哉當漢之末姦<lb/>
雄競起玄身出禁錮四方聘請不能動其志脱一<lb/>
身於汚濁之世獨全其道至使黄巾望玄而拜不<lb/>
入其境嗟夫歴千百年及此者迺㡬人尚敢輙訕<lb/>
玄哉若玄者可謂賢矣<lb/>
　　　　題論衡後　吕　南公<lb/>
傳言蔡伯喈初得此書常秘玩以助談或搜其帳<lb/>
中見之輙抱以去邕且丁寧戒以勿廣也嗟乎邕<lb/>
<pb n="KR4h0040_SBCK_131-8a"/>
不得為賢儒豈不宜哉夫飾小辯以驚俗充之二<lb/>
十萬言既自不足多道邕則欲以獨傳為過人之<lb/>
功何繆如之良金美玉天下之公寶為其貴於可<lb/>
用耳小夫下人偶獲寸片則臥握行懷如恐人之<lb/>
弗知又兢兢於或吾冦也而金玉果非天下所無<lb/>
信以充書為果可用乎孰禦天下之同貴有如不<lb/>
然也邕之志慮曽小夫下人之及耶<lb/>
　　　　書鄭綮傳　徐　積<lb/>
天下之所恃而為安危者誰乎曰宰相焉耳故自<lb/>
朝廷百執事至于州縣之吏不幸而一非其人不<lb/>
<pb n="KR4h0040_SBCK_131-8b"/>
過敗其一隅之事耳至于宰相者其人一非則天<lb/>
下殆矣雖亡宗赤族何益於敗盖天子之於天下<lb/>
也得其術則其道甚易宰相佐天子治天下以一<lb/>
身而當天下之責雖得其術其道甚難臨之六五<lb/>
曰知臨大君之宜此豈非易乎乾之九三曰君子<lb/>
乾乾夕惕若此豈非難乎然而人皆易之何也曰<lb/>
不知量也今有馬于此且其行不過百里也驅而<lb/>
倍之則馬且病矣龠合升㪷之量各有所受也以<lb/>
龠合而加之㪷升之上則溢矣況㪷升之受一斛<lb/>
之量乎故一邑之才施之一郡則不可也其以一<lb/>
<pb n="KR4h0040_SBCK_131-9a"/>
郡之才而當天下之責可乎此黄霸之所以得令<lb/>
名於前而見譏于後也況逺不迨霸乎甚矣人之<lb/>
不知量也坤之六五黄裳元吉盖君子之有諸中<lb/>
形諸外如此可也大有之九二曰大車以載盖君<lb/>
子以盛徳大烈當天下之責如此則可也乾之九<lb/>
三曰君子終日乾乾盖君子履天下之危當天下<lb/>
之責其憂勞如此可也忠烈如伊尹勲勞如周公<lb/>
而又終以謙易曰勞謙君子有終吉嗚呼其難若<lb/>
此而人皆易之何也曰好之也尊官重祿固人之<lb/>
所好也不如是不足充其好快其欲彼安肯曰吾<lb/>
<pb n="KR4h0040_SBCK_131-9b"/>
不才也吾辱其位者即有祸敗隨之耶取天下笑<lb/>
耶為萬世之羞耶甚者亡人之國危人之天下不<lb/>
顧也豈予謂不知量者耶安得知量者見之乎予<lb/>
讃陳平傳嘉平知其任讀鄭君傳愛君知其量嗚<lb/>
呼如君者豈易得哉豈易得哉<lb/>
　　　　題張唐公香城記後　潘　興嗣<lb/>
唐公國士也立朝敢言名動搢紳視萬鍾之祿不<lb/>
易其操一丘一壑自謂過之方此時僕齒髪方少<lb/>
已無仕宦意第以琴書為樂相視莫逆至於忘年<lb/>
可謂以無累之神合有道之噐不愧於古人矣每<lb/>
<pb n="KR4h0040_SBCK_131-10a"/>
一至此視公筆蹟於壞壁間字浸漫滅惘然于懷<lb/>
真覺上人好事次錄其言勒于石<lb/>
　　　　書黄知載昫山雜詠後　黄　庭堅<lb/>
詩書人之情性也非强諫争於廷怨忿詬於道怒<lb/>
鄰罵坐之為也其人忠信篤敬抱道而居與時乖<lb/>
逢遇物悲喜同牀而不察並世而不聞情之所不<lb/>
能堪因發於呻吟調笑之聲胸次釋然而聞者亦<lb/>
有所勸勉比律吕而可歌列干羽而可舞是詩之<lb/>
美也其發為訕謗侵陵引頸以承戈披襟而受矢<lb/>
以快一朝之忿者人皆以為詩之祸是失詩之旨<lb/>
<pb n="KR4h0040_SBCK_131-10b"/>
非詩之過也故世相後或千嵗地相去或萬里誦<lb/>
其詩而想見其人所居所養如旦莫與之期鄰里<lb/>
與之㳺也營丘王知載仕宦在予前予在江湖浮<lb/>
沉而知載已没於河外不及相識也而得其人於<lb/>
其詩時不遇而不怒人不知而獨樂博物多聞之<lb/>
君子有文正公家風者耶惜乎不幸短命不得發<lb/>
於事業使予言信於流俗也雖然不期於流俗此<lb/>
所以為君子者耶<lb/>
　　　　書贈韓瓊秀才　黄　庭堅<lb/>
讀書欲精不欲博用心欲純不欲雜讀書務博常<lb/>
<pb n="KR4h0040_SBCK_131-11a"/>
不盡意用心不純訖無全功治經之法不獨玩其<lb/>
文章談説義理而已一言一句皆以養心治性事<lb/>
親處兄弟之間接物交朋友之際得失憂樂一考<lb/>
之於書然後嘗古人之糟粕而知味矣讀史之法<lb/>
考當世之盛衰與君臣之離合在朝之士觀其見<lb/>
危之大節在野之士觀其奉身之大義以其日力<lb/>
之餘玩其華藻以此心術作為文章無不如意何<lb/>
况翰墨與世俗之事哉<lb/>
　　　　書邢居實南征賦後　黄　庭堅<lb/>
陽夏謝師復景囬年未二十文章絶不類少年書<lb/>
<pb n="KR4h0040_SBCK_131-11b"/>
生語余嘗序其遺藁云方行萬里出門而車軸折<lb/>
可為隕涕今觀邢悙夫詩賦筆墨山立自為一家<lb/>
甚似吾師復也日者閲國馬圉人曰千里駒往往<lb/>
不及奉輿斃於皁櫪駑蹇十百為群未嘗求國醫<lb/>
也聞之喟然曰吾悙夫亦足以不朽矣<lb/>
　　　　書邢居實文巻　黄　庭堅<lb/>
余觀學記論君子之學有本末等衰人雖不能自<lb/>
夀百嵗然必不躐等如水行川盈科而後進耳小<lb/>
學之事雖若糜費日月要須躬行必曉所以致大<lb/>
學之精微耳吾悙夫才性髙妙超出後生千百輩<lb/>
<pb n="KR4h0040_SBCK_131-12a"/>
然慕大略小初日便為塗逺之計則似可恨後生<lb/>
可畏當欣慕其才而鍳其失也<lb/>
　　　　題濟南伏勝圖　黄　庭堅<lb/>
御史晁大夫號為峭直刻深觀所寫形質似未至<lb/>
也然作伏勝宛然故齊之老書生耳又作勝女子<lb/>
欝然是儒家子此亦丹青之妙<lb/>
　　　　題摹燕郭尚父圖　黄　庭堅<lb/>
凡書畫當觀韻往時李伯時為予作李廣奪胡兒<lb/>
馬挾兒南馳取胡兒弓引滿以擬追騎觀箭鋒所<lb/>
直發之人馬皆應弦也伯時笑■曰使俗子為之<lb/>
<pb n="KR4h0040_SBCK_131-12b"/>
當作中箭追騎矣余因此深悟畫格此與文章同<lb/>
一關紐但難得人入神會耳<lb/>
　　　　題陳自然畫　黄　庭堅<lb/>
水意欲逺鳬鴨欲閑暇蘆葦風霜中猶有能自持<lb/>
者予觀李營丘六軸驟雨圗偶得此意陳君以佛<lb/>
畫名京師戯作秋水寒禽便可觀因書以遺之<lb/>
　　　　題徐巨魚　黄　庭堅<lb/>
徐生作魚庖中物耳雖復妙於形似亦何所賞但<lb/>
令嚵獠生涎耳向若能作厎柱析城龍門岌嶪驚<lb/>
濤險壮使王鮪赤鯶之流仰波而上泝或其瑰怪<lb/>
<pb n="KR4h0040_SBCK_131-13a"/>
雄傑乘風霆而龍飛彼或不自料其能薄乘時射<lb/>
勢不至乎中流折角㸃額窮其變態亦可以為天<lb/>
下壮觀也<lb/>
　　　　題自書巻後　黄　庭堅<lb/>
崇寧三年十一月余謫處宜州半嵗矣官司謂余<lb/>
不當居關城中乃以是月甲戌抱被入宿于城南<lb/>
余所僦舍喧寂齋雖上雨旁風無有盖障市聲喧<lb/>
憒人以為不堪其憂余以為家本農耕使不從進<lb/>
士則田中盧舍如是又可不堪其憂耶既設臥榻<lb/>
焚香而坐與西鄰屠牛之机相直為資深書此巻<lb/>
<pb n="KR4h0040_SBCK_131-13b"/>
實用三錢買雞毛筆書<lb/>
　　　　題崔圓傳後　王　无咎<lb/>
天下之郡無大小逺近天子皆為之置賔佐曹掾<lb/>
者不唯共守境土行條約均職務而已固将有以<lb/>
出謀議規過失也故守臣虚屈意以事訪于賔佐<lb/>
曹掾而為賔佐曹掾者亦専専然不憚舉其守之<lb/>
缺者乃其勢然也予觀近世之為郡者多不知其<lb/>
勢之如此故鮮有能盡以事訪于其属而為其属<lb/>
者亦鮮有能舉上之缺設有能然者則往往驟取<lb/>
譴怒捽辱甚者萬方掇拾行事釀成其祸而去之<lb/>
<pb n="KR4h0040_SBCK_131-14a"/>
以騁已之憤而遂其非焉故今天下多不治之郡<lb/>
而朝廷有不審擇之過予嘗有憾于此也久矣每<lb/>
觀韓愈誌韓岌墓稱其父紳卿為揚州錄事參軍<lb/>
大衙㑹日舉崔圓之過曰公與小民狎至其家害<lb/>
于政圓驚謝曰錄事言是圓實過乃自署罰錢五<lb/>
十萬則未嘗不反復歎慕其賢焉及讀唐書紳卿<lb/>
則固無傳圓雖有傳然是事乃不列于其中亦可<lb/>
惜也夫愈以文行賢後世必不輕其言過譽諸人<lb/>
其事可信无疑矣然而史不列之者豈其有遺者<lb/>
歟故予輒取其事書于傳之後以𥙷之噫古之遺<lb/>
<pb n="KR4h0040_SBCK_131-14b"/>
者良多予獨區區以補此者是亦有為而然也<lb/>
　　　　書五代郭崇韜巻後　張　耒<lb/>
自古大臣權勢已極冨貴已亢滿前無所希則必<lb/>
退為身慮自非大姦雄包異志與夫甚庸駑昏闒<lb/>
茸鮮有不然者然其為慮也實難不憂思之不深<lb/>
計之不工然異日釁之所起往往自夫至深至工<lb/>
是故莫若以正夫正者操術簡而周智者為緒多<lb/>
而拙夫正者无所事計也行所當然雖怨仇不敢<lb/>
議之況繼之者賢乎郭崇韜於五代亦聪明權智<lb/>
之士也佐荘宗决策滅梁遂一天下自見功髙權<lb/>
<pb n="KR4h0040_SBCK_131-15a"/>
重姦人議已而荘宗之昏為不足賴也乃為自安<lb/>
之計時劉氏有寵荘宗嬖之因請立為后而中荘<lb/>
宗之欲又結劉氏之援此於劉氏為莫大之恩而<lb/>
荘宗日以昏湎内聼婦言為計宜無如是之良者<lb/>
然卒之殺崇韜者劉氏也使崇韜繆計不過劉氏<lb/>
不能有所助而已豈知身死其手哉好謀之士敗<lb/>
于謀好辨之士敗於辨惟道徳之士為無所窮而<lb/>
祸福之變豈思慮能究之哉<lb/>
　　　　題郇公詩帖　張　舜民<lb/>
我生不及郇公而家有公選詩十巻所選皆精于<lb/>
<pb n="KR4h0040_SBCK_131-15b"/>
時已信公之能詩也迨觀此作為信然其文采深<lb/>
潤與字書故同當時非特郇公大扺前輩皆若此<lb/>
倘與今人語必曰其文未甚髙其書未甚精至其<lb/>
自秉筆命語則鮮不戾者藝顧如此况其大者乎<lb/>
苟率是求攻堅致逺之效是以誤成事<lb/>
　　　　主父之事　張　舜民<lb/>
近嵗渭南縣有田父得宿藏于土中凡七甕水銀<lb/>
者二金銀者五金銀皆刻主父字按漢主父偃以<lb/>
金敗而至於殺其身滅其家今日乃知偃之死非<lb/>
謬也中庸曰莫見乎隐莫顯乎微故君子慎其獨<lb/>
<pb n="KR4h0040_SBCK_131-16a"/>
也荀卿曰聲無逺而不聞行無微而不彰當偃之<lb/>
死于今久矣徒觀其事而不見其迹猶未足以為<lb/>
信何以暴其數千年之後今之人結交於户牖之<lb/>
間託物于苞苴之内期于無人之境投於夜半之<lb/>
時欲人之不我知真愚也哉<lb/>
　　　　龍井題名　秦　觀<lb/>
元豐二年中秋後一日余自吴興道杭東還㑹稽<lb/>
龍井有辨才大師以書邀余入山比出郭日已夕<lb/>
航湖至普寧遇道人參寥問龍井所遣籃輿則曰<lb/>
以不時至去矣是夕天雨開霽林間月明可數毫<lb/>
<pb n="KR4h0040_SBCK_131-16b"/>
髪遂棄舟從參寥策杖並湖而行出雷峰度南屏<lb/>
濯足于惠因澗靈石塢得支徑上風篁嶺憇于龍<lb/>
井亭酌泉據石而飲之自普寧凡經佛寺十五皆<lb/>
寂不聞人聲道旁廬舍或燈火隐顯草木深鬱流<lb/>
水上激悲鳴殆非人間之境行二鼓矣始至壽聖<lb/>
院謁辨才于潮音堂明日乃還<lb/>
　　　　記殘經　李　昭玘<lb/>
南臺有刹有佛書數百卷多唐季五代時所書字<lb/>
畫精勁歴歴可喜按大藏經目凡五千四百卷今<lb/>
所存纔十一首尾可讀者又無幾也阿含經四卷<lb/>
<pb n="KR4h0040_SBCK_131-17a"/>
泰寕軍節度使齊克譲造廣明元年劉漢宏合黄<lb/>
巢侵揚州髙駢按兵不出詔克譲屯汝州㑹許州<lb/>
部将周公殺其帥薛能克譲懼不叛引其軍還衮<lb/>
十二月巢攻潼關克讓復出戰闗外士飢燒營以<lb/>
譟克譲遽走入関勢不能守賊遂犯京師昔王縉<lb/>
相代宗或夷狄入冦必合衆沙門誦䕶國仁王經<lb/>
為禳厭人事不修而終以賕敗嗚呼将相大臣不<lb/>
能以身任社稷安危而託浮屠氏以生死負天下<lb/>
多矣然辱國䘮師不罹誅殛之祸者又何幸也正<lb/>
法華經一卷乾符六<hi>弟子年女</hi>牛妙音書禧宗既立天下<lb/>
<pb n="KR4h0040_SBCK_131-17b"/>
多亂盗賊羣嘯王仙芝揺毒於江湖黄巢磨牙于<lb/>
閩粤荒墟暴骨不堪行路士大夫顧唐将亡竄匿<lb/>
避祸如觸罟網畏死無日閨門女子區區媚佛以<lb/>
自救亦可哀矣大湼槃般若經共三十卷武寕軍<lb/>
節度使朱友恭造友恭全忠養子李彦威也後為<lb/>
龍武都統軍與　叔琮同弑昭宗全忠亟誅之以<lb/>
滅天下謗此經天復三年所書崔垂休召全忠誅<lb/>
宦官韓全誨刼天子奔鳯翔昭宗初不知謀全忠<lb/>
既至帝怒諭使還鎮未幾復引兵薄城下悪焰赫<lb/>
然寖逼輿衛强藩悍鎮隂虞爛額之祸進退首䑕<lb/>
<pb n="KR4h0040_SBCK_131-18a"/>
莫肯同出一手以扶天步全忠祸心滋大欺天盗<lb/>
國人共怨怒友恭猶詭情佞佛以厭天下耳目使<lb/>
世無佛則可果佛能報應人則又将欺佛而盗祸<lb/>
不亦愚乎毗柰耶雜事一巻徳妃伊氏造唐荘宗<lb/>
次妃初神閔敬皇后劉氏以㣲賤得立歸賜于佛<lb/>
性喜聚斂貨財山積惟冩佛書饋賂僧尼而士卒<lb/>
不得衣食妃為此經豈非畏后所偪耶後有印章<lb/>
曰燕國夫人伊氏盖未進封時所制也唐制太后<lb/>
皇之寳皆主之未嘗用印凡封令書即太后用宫<lb/>
官印皇后用内侍省印而夫人不聞有用印之禮<lb/>
<pb n="KR4h0040_SBCK_131-18b"/>
是時兩宫交通藩鎮使者旁午於道而恬不知禁<lb/>
則夫人私自鑄亦不為僣矣按五代史稱徳妃與<lb/>
韓淑妃居太原晋髙祖反時為契丹所虜不知是<lb/>
經何從至也其餘中斷横裂虫鐫鼠齧雨敗塵腐<lb/>
無復完綴想夫飄散蹂藉炷燈拭案補壞帷塞屋<lb/>
漏者又不勝其數也釋氏之戒能為人寫四句偈<lb/>
獲福無量心生不信罪抵千劫今其怠弃如此何<lb/>
頑頓之甚也不然祸福自人不在於黄藤赤軸之<lb/>
間耶余感其祸亂之迹殘缺之餘因書其事聊寄<lb/>
其一嘆云<lb/>
<pb n="KR4h0040_SBCK_131-19a"/>
　　　　書洛陽名園記後　李　格非<lb/>
洛陽處天下之中挾殽黾之阻當秦隴之襟喉而<lb/>
趙魏集盖四方必争之地也天下常無事則已有<lb/>
事則洛陽必先受兵余故嘗曰洛陽之盛衰也天<lb/>
下治亂之候也方唐正觀開元之間公卿貴戚開<lb/>
館列第於東都者號千有餘邸及其亂離繼以五<lb/>
季之酷其池塘竹樹兵車蹂蹴廢而為丘墟髙亭<lb/>
大榭煙火焚燎化而為灰燼與唐共滅而俱亡者<lb/>
無餘處矣余故曰園囿之興廢者洛陽盛衰之候<lb/>
也且天下之治亂候於洛陽之盛衰而知洛陽之<lb/>
<pb n="KR4h0040_SBCK_131-19b"/>
盛衰候於園囿之興廢而得則名園記之作余豈<lb/>
徒然哉嗚呼公卿大夫方進於朝放乎一已之私<lb/>
以自為而忘天下之治忽欲退享此得乎唐之末<lb/>
路是矣<lb/>
　　　　跋薛唐卿秦璽文　周　行已<lb/>
李斯篆世傳為第一學者莫不愛之吾每見其書<lb/>
幾不疾唾而却走者何哉謂夫人善成其君之過<lb/>
也夫秦之君其資亦未若桀紂之惡之甚也而二<lb/>
三臣釀其君於不善則又有甚焉者嗚呼斯乎是<lb/>
嘗去詩書以愚百姓者乎是嘗聼趙髙以立胡亥<lb/>
<pb n="KR4h0040_SBCK_131-20a"/>
者乎是嘗殺公子扶蘇與䝉恬者乎是嘗教其君<lb/>
嚴督責而安恣睢者乎使其璽不得傳者斯人也<lb/>
而其刻畫吾忍觀之哉顧唐卿猶區區珍藏之者<lb/>
豈不欲傳百世以為監歟吁是可以監也<lb/>
　　　　書與賈明叔書後呈崔徳符<lb/>
　　　　　　　　　　　　　　田　畫<lb/>
此書成與諸弟讀之相對悲不自勝嗟乎身長七<lb/>
尺氣塞天地不能飽一母冨家僮僕猒飫粱肉吾<lb/>
道非耶奚為而至此然折節售文章真鄙夫事此<lb/>
書遲遲未投尚惜此也其勢正如提孤軍薄堅敵<lb/>
<pb n="KR4h0040_SBCK_131-20b"/>
矢窮力盡餉道不繼伏兵又從而乘之當是時不<lb/>
折北者鮮矣公其籌之<lb/>
　　　　書張生客遺事　晁　詠之<lb/>
祖宗以武定天下至章聖時益厭兵澶淵之役契<lb/>
丹之衆可覆而取也縱其去不忍殺自是不復言<lb/>
兵封泰山祀汾隂天神降格休祥並至以文太平<lb/>
縉紳之士以此相繼受爵秩于朝将相大臣往往<lb/>
列於三公侍從多至丞郎以上其以武受賞者殆<lb/>
無其人此主客公之功所以不錄然公之名由此<lb/>
以顯出入中外為時名臣蓋當時廷臣奉使于外<lb/>
<pb n="KR4h0040_SBCK_131-21a"/>
者舉天下三四十人耳邦之大計緫于三司而諸<lb/>
道各有轉運使一人其財賦調度凡利　之入悉<lb/>
歸之其權比今為甚重每改使一道輙推恩官其<lb/>
子若孫一人其它禮遇稱此盖其部吏尊其使者<lb/>
亦以此進是時大臣多白首耆艾加公十年之壽<lb/>
以馴致公卿必矣然則朝廷未嘗薄公之功也論<lb/>
者見公一旦㫁河橋捕朱能滅其凶燄而賞不加<lb/>
不知朝廷所以待士大夫者固自有在或比公仲<lb/>
連辝封不願其言美矣然仲連縱横辨士眩竒於<lb/>
衰世非公之所願學嘗觀景徳祥符以来風俗淳<lb/>
<pb n="KR4h0040_SBCK_131-21b"/>
厚士大夫人人自重有長者之風公之不自言其<lb/>
所以自處盖甚厚非有激而為者方其少時以經<lb/>
明動場屋其為吏以治劇名一時大臣多薦公者<lb/>
冦萊公知公尤深然則公之所養可知盖自公繼<lb/>
其父光祿公起家至公百有餘年傳六世世有人<lb/>
其澤未艾彼以尺寸之勢自鬻於一時過取爵位<lb/>
者曽不旋踵輙致隕敗顧何以傳来世然則天之<lb/>
所以報公亦甚厚詠之官長安公之曽孫介夫為<lb/>
鄠令間以事抵府數相過愛其温厚儒雅意其先<lb/>
世必有盛徳之士果得公遺事為攷其世而論之<hi>終卷</hi>
<pb n="KR4h0040_SBCK_131-22a"/>
</p>
<p>
</p>
  </div>
</body>
</text>
</TEI>
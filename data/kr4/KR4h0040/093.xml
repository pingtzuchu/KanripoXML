<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_093-1a"/>
皇朝文鑑卷第九十三<lb/>
　論<lb/>
　　　君臣論　徐　鉉<lb/>
　　　持權論　徐　鉉<lb/>
　　　師臣論　徐　鉉<lb/>
　　　勸農論　髙　錫<lb/>
　　　斷論　田　錫<lb/>
　　　原古　賈　同<lb/>
　　　原祭　鄭　褒<lb/>
　　　原孝　陳　堯<lb/>
<pb n="KR4h0040_SBCK_093-1b"/>
　　　　君臣論　徐　鉉<lb/>
君人者推赤心以接下者也臣人者推赤心以事<lb/>
上者也上下交感政是以和故大易之義在上者<lb/>
其道下降在下者其道上行則曰天地交泰上者<lb/>
自居其上下者自居其下則曰天地不交否然則<lb/>
為上而下降甚易為下而上達甚難何者君人者<lb/>
其勢足以行人之道其貴足以顯人之徳其冨足<lb/>
以聚人其義足以感人賢人君子望景而歸之理<lb/>
自然也苟不逆之可矣又况於禮致之者哉故齊<lb/>
桓之徳薄也猶能使管仲受執寗戚扣角况聖君<lb/>
<pb n="KR4h0040_SBCK_093-2a"/>
乎此易之效也人臣者在貧賤之中處踈逺之地<lb/>
有上下之隔有左右之蔽自媒則有暗投之患因<lb/>
人則無苟合之譽禮秩之不足則不肻進也况不<lb/>
禮之哉故以仲尼之聖懐救世之心歴聘七十而<lb/>
不一遇况常人乎此難之效也然則士之失君所<lb/>
䘮者冨貴耳莊老吏隠於陵躬耕商皓采芝君平<lb/>
賣卜未失其所以為士也君之失士或䘮既安之<lb/>
業或敗垂成之功紂踣于京厲流于彘魯哀奔吳<lb/>
項羽屠裂則失其所以為君也聖帝明王鑒其若<lb/>
此故屈已以下士推誠以接物軒轅問道於下風<lb/>
<pb n="KR4h0040_SBCK_093-2b"/>
唐堯求賢於側陋周公吐餐於白屋漢祖輟洗於<lb/>
布衣况朝廷之臣乎夫朝廷之臣位有前後任有<lb/>
小大至於君臣之分誠心所感其揆一也詩曰嗟<lb/>
我懐人寘彼周行卿士大夫各居其位所謂周行<lb/>
也言周行之中皆所懐之人也書曰汝則有大疑<lb/>
謀及乃心謀及卿士謀及庻民大疑大政也庶民<lb/>
猶與焉况羣臣乎此治世之主至公之義也世之<lb/>
衰也踈公卿而親近習憚君子而狎佞人親而狎<lb/>
之也以為腹心踈而憚之也以為仇敵於是政出<lb/>
於羣小而責及於大臣如此而不亂未之有也君<lb/>
<pb n="KR4h0040_SBCK_093-3a"/>
子之事上也近之不敢佞逺之不敢怨受命無二<lb/>
慮臨難無苟免小人之事上也遠之則憾近之則<lb/>
比受命則顧望臨難則幸生人君不能熟察也以<lb/>
為我之所親彼亦盡忠我之所踈彼亦懐貳於是<lb/>
聽鑒惑於外精神汨于中及亂之來也小人無忘<lb/>
生之節君子非死難之所楚靈殞於乾谿二世弑<lb/>
于望夷而莫之救也其所由者自私與自勝也自<lb/>
私故慙與君子言自勝故憚與君子言此小人所<lb/>
以易見親君子所以易見踈也夫亡國非無賢臣<lb/>
亂主非獨坐於堂上也用心之不一也書曰一哉<lb/>
<pb n="KR4h0040_SBCK_093-3b"/>
王心詩曰淑人君子其儀一兮人君用心一則賢<lb/>
臣知所從矣<lb/>
　　　　持權論　徐　鉉<lb/>
天下所以奉者君也君之所以尊者權也權者非<lb/>
他也賞罰而已矣賞公則當善而為善者進矣罰<lb/>
公則當惡而為惡者退矣若然則君子在位小人<lb/>
在野而權不在公室者未之有也中才之君知賞<lb/>
罰之權不可失而不知所以守之之道欲人之懐<lb/>
已也則必賞自我出欲人之畏已也則必罰自我<lb/>
行此亂之本也老子曰為者敗之執者失之賞罰<lb/>
<pb n="KR4h0040_SBCK_093-4a"/>
者受之於先王行之於有司人君正其本遏其淫<lb/>
而已苟自爲之而自執之其與㡬何尚書數堯之<lb/>
徳曰聰明文思及其舉舜也則四岳師錫堯曰予<lb/>
聞如何朕其試哉夫堯既聞舜之行賢猶待四岳<lb/>
舉然後登用此則賞不必已出也周公作萬代之<lb/>
典設三聽之法衆聽則殺之衆疑則赦之此則罰<lb/>
不必已出也漢髙祖氣吞羣雄威振海外然而不<lb/>
敢以私忿誅季布不敢以私惠賞丁公秦始皇親<lb/>
治庶務以衡石自程羣臣莫得專任而秦漢之成<lb/>
敗豈不明哉然則賞罰在於公不在於自執必矣<lb/>
<pb n="KR4h0040_SBCK_093-4b"/>
魏晉已降創業之君才略冠世功勲震主既當失<lb/>
政之代遂踐數終之運後世人君懲其若是故憎<lb/>
疾勝已誅鋤髙名所謂同歸於亂者也昔楚荘王<lb/>
謀事而當羣臣莫能及退而有憂色曰楚國之大<lb/>
而羣臣莫吾及吾國其亡乎此所以飲馬於河也<lb/>
漢髙祖自謂不如三傑而能用之所以有天下也<lb/>
梁武在雍州時破魏將王肅得其巾箱書見魏帝<lb/>
手勑曰吾聞蕭衍善用兵勿與闘其威名如此及<lb/>
其為帝也乃用臨川王宏貞陽侯明為將在竟陵<lb/>
府時與謝朓王融之儔齊名及其為帝也乃用陸<lb/>
<pb n="KR4h0040_SBCK_093-5a"/>
驗石珎為心膂何者患其失權貪其易制曽不知<lb/>
亡國之釁始基於此也夫權者非謂其强臣專政<lb/>
王命不行前邀九錫後徵殊禮也蓋人君有偏聽<lb/>
焉有偏好焉偏聽則朋黨有所附矣偏好則姧邪<lb/>
有所入矣朋黨勢固姦邪在側人主以不聞過為<lb/>
賢不違命為治如是則賞罰者朋黨之所為而假<lb/>
手於人主矣當時之人知其如此亦且弃正義而<lb/>
事朋黨背公室而向私門非徒競利且以避害然<lb/>
則權安在哉後魏孝明時衞士數千人焚領軍張<lb/>
彞宅殺其父子朝廷懼以為亂也止誅八人餘遂<lb/>
<pb n="KR4h0040_SBCK_093-5b"/>
釋之髙歡時在民間聞而歎曰亂之始也乃散家<lb/>
財招集亡命卒移魏祚魏人不知失權之始在乎<lb/>
孝明及髙氏執政方云祿去公室不亦晚乎誠令<lb/>
人君用法公共接下均一善善而能用之惡惡而<lb/>
能去之不以己之私妨天下之義雖復體非聖賢<lb/>
蓋亦思過半矣嗚呼斯道也甚易知甚易行甚易<lb/>
效而鮮能行者蓋夫疑信之際貪旦夕之便因循<lb/>
僶俛以至政隳勢敗而自不之知也傳曰失之毫<lb/>
釐差以千里豈虚言哉<lb/>
　　　　師臣論　徐　鉉<lb/>
<pb n="KR4h0040_SBCK_093-6a"/>
至大者天必配以地至明者日必配以月至剛者<lb/>
陽必配以隂至尊者君必配以臣君臣之義與天<lb/>
地並者也君之有臣也所以教其知匡其不逮扶<lb/>
危持顛獻可替否其任大矣故君失之臣得之臣<lb/>
失之君得之上下相維乃無敗事非徒承其使令<lb/>
供其喜怒而已故曰師臣者王友臣者霸書曰能<lb/>
自得師者王謂人莫已若者亡自三皇已來莫不<lb/>
由斯而致者也衰世之君闇於大道嘉言美事掠<lb/>
歸於已䛕臣佞妾從而成其過曰生殺廢置國之<lb/>
利器必出自一人不當為人臣所教嗚呼斯甚不<lb/>
<pb n="KR4h0040_SBCK_093-6b"/>
然也夫往古之事不可言已其世近而昭然者請<lb/>
以漢祖明之髙祖奮布衣取天下功侔三代享祚四<lb/>
百可謂盛矣其舉事之始駐軍於陳留則酈食其<lb/>
之謀破武關入咸陽則張良之策還定三秦則韓<lb/>
信之計為義帝縞素則董公之説出兵宛葉則鄭<lb/>
忠之畫破垓下則三王之力及其成功則髙祖享<lb/>
帝王之業數子獲人臣之禄豈為人臣所教者不<lb/>
能為帝王乎故髙祖曰吾不如三傑而能用之所<lb/>
以得天下也及太宗文皇帝力行王道天下已平<lb/>
喟然歎曰魏徵教我功業如此夫二帝者皆用忠<lb/>
<pb n="KR4h0040_SBCK_093-7a"/>
賢之謀以建三五之業歸功臣下而其道愈光老<lb/>
子曰功成而不居夫唯不居是以不去此之謂也<lb/>
昔魏武帝使夏侯淵守漢中蜀先主用法正之計<lb/>
破漢中殺淵等魏武聞之曰吾知玄徳不辧此必<lb/>
為人之所教斯言之失也史論之備矣魏武雄傑之<lb/>
主猶有斯論况常人哉夫為國譬用兵焉大将将<lb/>
十萬之衆舉千乘之國有坐籌制勝者有摧鋒殺敵<lb/>
者有先登陷壘者及其成功則元帥之功也今使<lb/>
元帥兼此數者而獨論功可乎夫君人出令臣下<lb/>
唯知奉行則役夫竪子可為卿相何必勞於求賢<lb/>
<pb n="KR4h0040_SBCK_093-7b"/>
哉嗚呼斯道之不明乆矣明達君子可無思乎可<lb/>
無思乎<lb/>
　　　　勸農論　髙　錫<lb/>
勸農者古典也國家嵗以舉之然則勸之道不在<lb/>
勸乎時以耕時以種時以收穫也在於知其病而<lb/>
去之耳夫農之病者由乎隳於制度也制度隳則下<lb/>
得以僣上是故宫室無常規服玩無常色器用無常宜<lb/>
飲食無常味四者偕作於是竒伎淫巧出焉浮薄<lb/>
澆詭騁焉業専於是者貨易於是者利甚厚於農矣<lb/>
農雖日勸之豈有益哉凡民之情所急者利利苟<lb/>
<pb n="KR4h0040_SBCK_093-8a"/>
有取假嚴刑法以毒之民亦不顧其罪而趍之矣<lb/>
利苟無取假垂仁惠以撫之民亦不知其恩而背<lb/>
之矣非民愛其罪而惡其恩蓋所樂者利也于今<lb/>
之農其利甚寡農家之利田與桑也田之所出者<lb/>
榖帛夫以墾之婦以蠶之力竭氣衰方見榖帛榖<lb/>
帛之價輕重不常農家出則其價輕入則其價重<lb/>
輕重之弊起於時也時底於稔榖帛多矣征租不取<lb/>
焉農乃易其多以赴征租故有輕而出時遇於凶<lb/>
榖帛逋矣賦歛互取焉農乃完其通以供賦斂故<lb/>
有重而入稔既輕出凶又重入則田桑之人腹之<lb/>
<pb n="KR4h0040_SBCK_093-8b"/>
食身之衣亦已懸矣敢言於利乎所謂病之深也<lb/>
且務竒伎淫巧浮薄澆詭業専於是者貨易於是<lb/>
者不苦於體不疲於神皆坐而獲利焉即如彫一<lb/>
寸之金鏤一寸之玉比榖之價有幾也文一尺之<lb/>
綺飾一尺之紈比帛之價有幾也既金玉綺紈與<lb/>
榖帛之價不侔又無凶稔輕重之弊食以之具衣<lb/>
以之餘以此則誰肯勤於農哉若使雕鏤不如耕<lb/>
鑿文飾不如經織寳榖如金玉貴帛如綺紈必見<lb/>
溥天之下有男皆執於耒耜有女皆務於杼軸必<lb/>
無曠土無游民何者衆之利薄農之利厚也若欲<lb/>
<pb n="KR4h0040_SBCK_093-9a"/>
勸於農先思去於病若欲去於病先思舉於制度制<lb/>
度舉則俾下無以僣上上之宫室之規使下不得<lb/>
宅焉上之服玩之色使下不得衣焉上之品用之<lb/>
宜使下不得舉焉上之飲食之味使下不得薦焉<lb/>
則竒伎淫巧浮薄澆詭業専於是者盡息矣制度<lb/>
既舉病自然去病既去農不勸而自勸也何煩嵗<lb/>
舉古典哉<lb/>
　　　　斷論　田　錫<lb/>
謀慮者斷之始也勇敢者斷之用也若謀慮未甚<lb/>
精成敗未盡見情偽未洞知而不忍欲利欲勝之<lb/>
<pb n="KR4h0040_SBCK_093-9b"/>
意不忍小忿小耻之心卒然奮發自謂决斷斯乃<lb/>
剛忽而趣敗也安得謂之斷哉若謀慮已精成敗<lb/>
已見情偽已審而猶疑事或未濟尚憂理之未盡<lb/>
猶豫於大難惶惑於臨機本謀亂而不能堅守始<lb/>
慮撓而不能必行是謂無斷也噫排大難濟大事<lb/>
立大功垂大名皆由於斷也陷大惡致大亂隳大<lb/>
功失大事亦由於斷也蓋謀熟而後斷則大功大<lb/>
名隨之而興矣智淺而言斷則大惡大亂亦隨之<lb/>
而陷矣昔桀惡日盈湯徳日新干戈未舉成敗之<lb/>
數先定也湯乃勃興應天順人一戰而克遂自諸<lb/>
<pb n="KR4h0040_SBCK_093-10a"/>
侯而爲萬乘主斯則湯之智慮已精成敗已見而<lb/>
果敢於斷也其次商紂縱虐而文王之徳素積於<lb/>
民民心歸周乆矣一旦武王法成湯之舉師次牧野<lb/>
風裂旗斾武王震恐以爲天意未從遽思中輟唯<lb/>
太公獨排衆意以爲必克是則武王之斷未侔於<lb/>
太公洎秦滅六國威名雄迹信有英斷長㦸巨鎩<lb/>
銷爲金狄聖謀國典焚爲煨燼将以弱諸侯之兵<lb/>
也将以愚天下之民也若是果斷自謂超三王邁<lb/>
五帝然而陷大惡致大亂失大位得非斷於强暴<lb/>
而不斷於仁信乎由是知有斷於威武也有斷於<lb/>
<pb n="KR4h0040_SBCK_093-10b"/>
為仁也有斷於用賢也有斷於貞介也許由棄堯<lb/>
之禪讓伯夷絶周之蔬粟是斷於貞介也管蔡流<lb/>
言周公誅之大義滅親之斷自周公始也龍逄比<lb/>
干以諫而死是斷於為忠也伊霍廢黜由己是斷<lb/>
於為大節也燕王用樂生雖謗書盈箧而委任愈<lb/>
堅此則斷於用人也項籍勇傑不能終用范增所<lb/>
以霸王之業卒為漢有豈非無斷於推心乎世祖<lb/>
單騎入銅馬之軍人人相悦悦其推心也唐太宗<lb/>
之初頡利控弦者二十萬臨於渭濱太宗單騎隔<lb/>
水責之戎人畏伏下馬謝罪于時臣僚進諫以為<lb/>
<pb n="KR4h0040_SBCK_093-11a"/>
輕敵上曰國家初定若是之弱即生戎心所謂智<lb/>
畧周通而决斷果敢也漢祖數項羽之罪而弩矢<lb/>
竊發責敵之罪頗類太宗然為飛鏃所中若萬一<lb/>
不幸即漢祖之斷有餘而料敵之智或淺也有以<lb/>
見楚子投袂而起孟明焚舟而前是皆幸而成功<lb/>
豈是善謀而能斷哉夫智與斷在乎兼備也若差<lb/>
之毫釐失之千里使漢祖從酈生之言斷而不疑<lb/>
則功業無因而濟矣使太宗從髙祖之言疑而不<lb/>
斷則家國無因而變矣今之論者皆以韓信不從<lb/>
蒯通之言謂之無斷錫以為韓信不斷於為忠而<lb/>
<pb n="KR4h0040_SBCK_093-11b"/>
猶豫思亂以取誅滅也何哉當蒯通説時其心不<lb/>
迴謂受漢恩深不忍叛也及其功髙而疑生勢逼<lb/>
而猜起不能堅守初志卒與陳豨謀亂何始於忠<lb/>
而終於逆蓋無斷於忠節也非無㫁於逆亂也詩<lb/>
所謂鮮克有終其是謂乎亦猶孝景始用晁錯之<lb/>
言從之如順流将削七國之封弱枝而强本一旦<lb/>
七國共叛遽聽袁盎之言誅錯以謝七國錯既誅<lb/>
而亂不息豈非孝景無斷於用人而反惑䜛誣之<lb/>
言哉若成與敗但思一决而不圖始終慨然自謂<lb/>
决斷不其謬歟故管仲不死子糾之難非無斷也<lb/>
<pb n="KR4h0040_SBCK_093-12a"/>
非其死所也晉宣得巾幗之贈不敢出戰非無斷<lb/>
也戰未便也是知智計明然後决斷則事無不濟<lb/>
矣<lb/>
　　　　原古　賈　同<lb/>
古者故也自我而上皆故也傅説曰事不師古以<lb/>
克永世匪説攸聞然則嗚呼師之執也曰古猶今<lb/>
也人之所以率古而言事者取於衆也取於衆則<lb/>
所見長矣自我而上皆古也自我而上一世也以<lb/>
一世而窺千世則何法而不有焉擇而用之何用<lb/>
而不長焉是知師古者非師其年也師其衆也周<lb/>
<pb n="KR4h0040_SBCK_093-12b"/>
公於是考三代而制禮樂焉孔子於是祖述堯舜<lb/>
而修六經焉師於衆而執其中也曰堯舜而上犧<lb/>
農黄帝之道不足法邪曰否非不足法也不能法<lb/>
也夫錦綺之為衣豈不美哉而為天下者不用之<lb/>
而用布帛以其能足於天下也周孔之道萬世不<lb/>
能易足於萬世者也賢者及之不賢者失之而無<lb/>
能過之者猶失之者也故周孔之道如衡夫衡物<lb/>
輕於權則不能起權權輕於物則不能勝物唯權<lb/>
與物稱然後衡正曰然則犧農黄帝亦聖人也何<lb/>
以不為之中焉曰時未也聖人則欲自然也不得<lb/>
<pb n="KR4h0040_SBCK_093-13a"/>
已而後有作焉事之既生為之制宜而節度之謂<lb/>
之禮可以長世用之謂之經夫禮經者起於薄薄<lb/>
盡而後酌於厚薄之間謂之中而民未及薄安得<lb/>
教之薄乎曰聖人亦知其後必薄乎曰知曰知則<lb/>
何為不先為之中邪不乆之厚何有焉曰聖人惡<lb/>
其教人之薄也道之至薄則臣殺其君子殺其父<lb/>
烏得使之預知其弑君弑父邪由是而言一日之<lb/>
厚不可不有也曰然則何以知後世不可易也曰<lb/>
以治亂之極而知之也曰何以知治亂之極也曰<lb/>
以力與欲知之也何以言之曰力者有常者也欲<lb/>
<pb n="KR4h0040_SBCK_093-13b"/>
者無常者也以無常之欲不已則力竭力竭則欲<lb/>
止欲止則亂極也不止則民斯盡矣自古而今未有<lb/>
盡民之亂也止則緩力而蠲欲不已　則欲<lb/>
盡欲盡則力全力全則治極理所以然也終而始<lb/>
之上自有物下迄無窮吾知其不能也已原古<lb/>
　　　　原祭　鄭　褒<lb/>
先王之設祭祀所以禮天地而事祖宗報本而反<lb/>
始貴誠而尚徳也尊卑有異制牲幣有異數上可以<lb/>
兼下下不可以僣上王者繼天為子故郊以享帝<lb/>
孝以承業廟以事先諸侯守土地之官宗廟之外<lb/>
<pb n="KR4h0040_SBCK_093-14a"/>
得以祭境内之名山大川卿大夫而下臣於人無<lb/>
敢越祭祖禰而已是以神不臨非祭人不祀非鬼<lb/>
季孫旅於泰山孔子非之謂冉有曰汝弗能救與<lb/>
不獨非於季氏而又罪於其臣楚昭王疾卜曰河<lb/>
為祟其大夫請禱之王曰余雖不徳河非獲罪言<lb/>
非其地故也遂不祭孔子美之曰楚子其知大道<lb/>
乎今之世道士之教則曰天地神祗祭之則獲福<lb/>
延年矣浮圖之教則曰天地神祇祭之則獲福延<lb/>
年矣人心懼禍而樂福聞其説誰能拒之川奔而<lb/>
壑赴自庶民而上嵗或一祭或再祭或三四而不<lb/>
<pb n="KR4h0040_SBCK_093-14b"/>
止焉祀典之設因民事非為己也有天下然後祭<lb/>
天地有土地然後祭山川敢有僣擬罪不細矣法<lb/>
寛而不禁斯可懼也棄民而為己如可求之彼秦<lb/>
漢之君殫四海之産勤於神仙其卒有獲乎彼為<lb/>
天子不由先王之禮而從道士之説神猶不饗况<lb/>
庶民而上僣於禮而誣於神神其臨哉其傳萌拆<lb/>
於秦漢枝蔓於晉宋齊梁之間迨今百千嵗根深蔕<lb/>
固牢不可拔世之人習熟於聞見為之而不思今<lb/>
聞有正其説必以為狂惑之人嗚呼祭法壊矣曰<lb/>
如之何而止之曰不以法理其無可奈何<lb/>
<pb n="KR4h0040_SBCK_093-15a"/>
　　　　原孝　陳　堯<lb/>
立身之謂道本道之謂孝上自天子下至于庶人<lb/>
未有不由而立也嗚呼爲孝之道是因乎心者焉<lb/>
孝有小大性有能否君子小人亦各存其分也聖<lb/>
人之教布在方策不敢毁傷存其始也立身行道<lb/>
要其終也居必誠其心遊必擇其方然後謹以溫<lb/>
凊之禮慎以飲食之節起居進退罔怫其志善事<lb/>
幾諫勞必無怨至于愛敬之道乃天性也無忽天<lb/>
性以慢人紀斯可錫其類而不匱也世之愚者知<lb/>
其孝乎而不知所以爲也越禮以加敬輕生以致<lb/>
<pb n="KR4h0040_SBCK_093-15b"/>
養且曰親之疾弗瘳者子之肌可療焉乃折體斷<lb/>
股密寘于味苟親之夀幸而未盡而或生也則鄉<lb/>
里神其事以為孝之感乃聞之于州縣聞之于天<lb/>
子官給其賜以優之然後傳之于後人旌之于門閭<lb/>
率土之民向之而思其効者矣嗟乎風俗之移人<lb/>
也而官其事者遂以之自賞俾蚩蚩者知其室而<lb/>
不知其户也逾墻鑽穴而迨殞乎命且親之憂必<lb/>
以疾也非疾而自刑是致其憂者也予曰毁不滅<lb/>
性死生之際尚或存也苟居疾以剥膚由味而䘮<lb/>
軀則所謂陷之于不義者也禽之相食尚曰無有<lb/>
<pb n="KR4h0040_SBCK_093-16a"/>
安在為人父母而食其子者乎古之孝以感者多<lb/>
矣猶是者未知覿焉且民之耳目烏知所謂聖人<lb/>
之道在乎諭之而已既諭之且制之俾為孝之民<lb/>
誠其心而不誠其名愛其生而不愛其賜始于一<lb/>
邑迨于一郡然後天下之民可率之以道也斯之<lb/>
謂王化之基人倫之本可不急乎<lb/>
皇朝文鑑卷第九十三<lb/>
<pb n="KR4h0040_SBCK_093-16b"/>
</p>
<p>
</p>
  </div>
</body>
</text>
</TEI>
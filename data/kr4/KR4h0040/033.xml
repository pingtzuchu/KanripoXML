<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_033-1a"/>
皇朝文鑑巻第三十三<lb/>
　御札<lb/>
　　　大慶殿恭謝御札　歐陽　脩<lb/>
　　　熈寧元年南郊御札　王　珪<lb/>
　　　熈寧四年大饗明堂御札　元　絳<lb/>
　批答<lb/>
　　　賜除宰臣文彦博讓恩命批答<lb/>
　　　　　　　　　　　　　　歐陽　脩<lb/>
　　　賜新除宰臣冨弼讓恩命不允批答<lb/>
　　　　　　　　　　　　　　歐陽　脩<lb/>
<pb n="KR4h0040_SBCK_033-1b"/>
　　　賜宰臣冨弼乞退不允批答<lb/>
　　　　　　　　　　　　　　歐陽　脩<lb/>
　　　再賜宰臣冨弼乞退不允批答<lb/>
　　　　　　　　　　　　　　歐陽　脩<lb/>
　　　賜宰臣冨弼乞解機政不允批答<lb/>
　　　　　　　　　　　　　　歐陽　脩<lb/>
　　　賜宰臣文彦博乞解重任不允批答<lb/>
　　　　　　　　　　　　　　歐陽　脩<lb/>
　　　賜樞密使宋庠讓恩命不允批答<lb/>
　　　　　　　　　　　　　　歐陽　脩<lb/>
<pb n="KR4h0040_SBCK_033-2a"/>
　　　賜杜衍讓恩命不允批答　宋　祁<lb/>
　　　賜賈昌朝讓恩命不允批答<lb/>
　　　　　　　　　　　　　　宋　祁<lb/>
　　　再賜杜衍讓恩命不允批答<lb/>
　　　　　　　　　　　　　　宋　祁<lb/>
　　　賜陳執中韓琦讓恩命不允批答<lb/>
　　　　　　　　　　　　　　宋　祁<lb/>
　　　賜皇弟允迪讓恩命不允批答<lb/>
　　　　　　　　　　　　　　宋　祁<lb/>
　　　賜皇長子淮陽郡王免恩命不允批答<lb/>
<pb n="KR4h0040_SBCK_033-2b"/>
　　　　　　　　　　　　　　王　珪<lb/>
　　　賜皇伯祖承亮攺封秦國公免恩命不允<lb/>
　　　　　批答　王　珪<lb/>
　　　賜宰臣韓琦巳下乞立壽聖節宜允批答<lb/>
　　　　　　　　　　　　　　王　珪<lb/>
　　　賜宰臣韓琦巳下上尊號不允批答<lb/>
　　　　　　　　　　　　　　王　珪<lb/>
　　　賜韓琦免恩命不允批答　王　珪<lb/>
　　　賜宰臣曾公亮免恩命不允批答<lb/>
　　　　　　　　　　　　　　王　珪<lb/>
<pb n="KR4h0040_SBCK_033-3a"/>
　　　賜韓琦免明堂恩命不允批答<lb/>
　　　　　　　　　　　　　　王　珪<lb/>
　　　賜郝質免恩命不允批答　王　珪<lb/>
　　　賜宰臣冨弼乞退不允批答<lb/>
　　　　　　　　　　　　　　王　珪<lb/>
　　　賜歐陽脩乞退不允批答　王　珪<lb/>
　　　賜宰臣韓絳免恩命不允批答<lb/>
　　　　　　　　　　　　　　元　絳<lb/>
　　　賜宰臣韓絳巳下上尊號不允批答<lb/>
　　　　　　　　　　　　　　元　絳<lb/>
<pb n="KR4h0040_SBCK_033-3b"/>
　　　賜皇伯宗諤免恩命不允批答<lb/>
　　　　　　　　　　　　　　元　絳<lb/>
　　　賜陳升之免恩命不允批答<lb/>
　　　　　　　　　　　　　　元　絳<lb/>
　　　賜宰臣王安石巳下乞御正殿復常膳不<lb/>
　　　　　允批答　元　絳<lb/>
　　　賜劉摰辭免恩命不允批答<lb/>
　　　　　　　　　　　　　　蘇　軾<lb/>
　　　賜太師文彦博乞致仕不允批答<lb/>
　　　　　　　　　　　　　　蘇　軾<lb/>
<pb n="KR4h0040_SBCK_033-4a"/>
　　　再賜太師文彦愽乞致仕不允批答<lb/>
　　　　　　　　　　　　　　蘇　軾<lb/>
　　　賜宰臣吕公著乞外任不允批答<lb/>
　　　　　　　　　　　　　　蘇　軾<lb/>
　　　賜宰臣吕公著乞致仕不允批答<lb/>
　　　　　　　　　　　　　　蘇　軾<lb/>
　　　賜司空吕公著免恩命不允批答<lb/>
　　　　　　　　　　　　　　蘇　軾<lb/>
　　　賜右僕射范純仁免恩命不允批答<lb/>
　　　　　　　　　　　　　　蘇　軾<lb/>
<pb n="KR4h0040_SBCK_033-4b"/>
　　　賜門下侍郎孫固乞致仕不許批答<lb/>
　　　　　　　　　　　　　　蘇　軾<lb/>
　　　賜劉昌祚免恩命不許批答<lb/>
　　　　　　　　　　　　　　蘇　軾<lb/>
　御札<lb/>
　　　　大慶殿恭謝御札　歐陽　脩<lb/>
勑内外文武臣寮等執珪璧以事神嚴祖宗而配<lb/>
帝雖有國之常典亦因時而制宜朕承三聖之丕<lb/>
基撫萬邦之有衆儉于已使天下之民豐勞于心<lb/>
致天下之民佚罔敢怠忽庶幾洽平而首春以來<lb/>
<pb n="KR4h0040_SBCK_033-5a"/>
偶爽調適賴三靈敷祐百福來臻順以節宣獲兹<lb/>
康裕加以邊隅不聳風雨以時雖庶物之咸和顧<lb/>
眇躬而增惕是用稽先朝之成憲詢故實於有司<lb/>
即廣殿之翼嚴擇靈辰之良吉式伸昭謝以格純<lb/>
休宜示先期故兹誕告朕取今年九月内於大慶<lb/>
殿行恭謝之禮其今年冬至親祀南郊即宜權罷<lb/>
所有合行諸般恩賞並特就恭謝禮畢一依南郊<lb/>
例施行至日朕親御宣德門宣制仍令所司詳定<lb/>
儀注以聞務遵典禮勿俾煩勞咨爾多方咸體予<lb/>
意故兹札示想宜知悉<lb/>
<pb n="KR4h0040_SBCK_033-5b"/>
　　　　熈寧元年南郊御札　王　珪<lb/>
有天下者莫重上神之報爲人子者莫嚴宗廟之<lb/>
承率躬三歲之祠常候一陽之應緬慕先聖光施<lb/>
沖人載循禋類之期適在諒隂之際大懼不能備<lb/>
飭儀物奉將粢盛於是刺六經之文傳博士之議<lb/>
皆以謂喪有以權而順變祭無以卑而廢尊矧稽<lb/>
參西漢之彞沿用景德之制顧予涼菲賴帝況臨<lb/>
遂卜天正之辰徃脩郊見之禮方且進祈茂祉以<lb/>
大芘黎元昭格至精以終圖熈事庶幾能饗其敢<lb/>
憚勤朕以今年十一月十八日有事于南郊咨爾<lb/>
<pb n="KR4h0040_SBCK_033-6a"/>
攸司各揚厥職諸道州府不得以進奉爲名輒行<lb/>
科率其百司除事神之物並宜一切仍舊外餘應<lb/>
干供奉所須務令淳約以稱朕不忘孝思之義<lb/>
　　　　熈寧四年大饗明堂御札<lb/>
　　　　　　　　　　　　　　元　絳<lb/>
勑内外文武臣寮等朕荷二儀之休履四海之冨<lb/>
經庶政之至治秩將禮之彌文欽惟五聖之謨常<lb/>
躬三載之祀自纉隆於大業已肆類於圜丘興言<lb/>
緫章未詔嘉饗維　仁祖之武宜謹於遵修維<lb/>
文考之尊宜嚴於陟配況萬寶時懋三光仰澄官<lb/>
<pb n="KR4h0040_SBCK_033-6b"/>
師恊恭方夏底定是用稽仍路寢之制㳙選肅霜<lb/>
之辰上以裒對天明展昭事之重下以敕厲民志<lb/>
示追養之勤特戒先期以孚大號朕取今年季秋<lb/>
擇日有事于明堂其今年冬至更不行南郊之禮<lb/>
所有合行諸般恩賞並特就祀明堂禮畢一依南<lb/>
郊例施行至日朕親御宣德門宣制咨爾攸司各<lb/>
揚厥職諸道州府不得以進奉爲名輒行科率務<lb/>
循典故無致煩勞<lb/>
　批答<lb/>
　　　　賜除宰臣文彦博讓恩命批答<lb/>
<pb n="KR4h0040_SBCK_033-7a"/>
　　　　　　　　　　　　　　歐陽　脩<lb/>
省表具之朕躬儉約以先人而生民未足憂勤以<lb/>
勵政而百職多隳豈布德之不明抑任人之弗至<lb/>
是以齋居正慮先志後占鑒屢易以爲煩念難知<lb/>
之可慎永惟商周之所記至以夢卜而求賢孰若<lb/>
用搢紳之公言從中外之人望卿以舊哲比嘗相<lb/>
予惟宇量能寛以服人惟純誠故久而益信勲德<lb/>
兼著可以重朝廷忠信不回可以臨大事夫謀於<lb/>
其始而既審則果於必用而不疑汝其欽哉朕命<lb/>
無易所讓宜不允仍斷來章<lb/>
<pb n="KR4h0040_SBCK_033-7b"/>
　　　　賜新除宰臣冨弼讓恩命不允批答<lb/>
　　　　　　　　　　　　　　歐陽　脩<lb/>
卿有憂國愛君之心而忠以忘其己有經邦濟時<lb/>
之學而用未䆒其能夫畜久而積厚則施之不窮<lb/>
慮深而計熟則謀無不獲兹朕所以虚心仄席有<lb/>
望於卿也矧卿正直不回庸邪素忌小人所異君<lb/>
子所同是以在外十年而左右之譽不及履躬一<lb/>
德而搢紳之望愈隆朕内決於心外詢于衆敢謂<lb/>
有得卿其何辭<lb/>
　　　　賜宰臣冨弼乞退不允批答<lb/>
<pb n="KR4h0040_SBCK_033-8a"/>
　　　　　　　　　　　　　　歐陽　脩<lb/>
朕眷惟宰輔之司實繫朝廷之重職或非稱勢因<lb/>
易揺比以連年厭於屢易戒用人之不審致厥位<lb/>
之靡安故於圖任之初尤極精求之意而議者謂<lb/>
卿有天下之譽慶朕得非常之才豈惟斷不惑於<lb/>
予心固以慰久鬱之人望則朕之用卿者至矣卿<lb/>
之自待者如何而方沃嘉猷遽形退讓駭無因而<lb/>
及此曾莫諭於乃誠豈廊廟之崇責重者其憂難<lb/>
任而冨貴之至位髙則其慮易危邪朕嘗歷考徃<lb/>
昔之人其於進退之際過計而圖全者未必無患<lb/>
<pb n="KR4h0040_SBCK_033-8b"/>
忘身而徇國者固多令名惟爾之明必知所擇宜<lb/>
少安於職業用深體於倚毗<lb/>
　　　　再賜宰臣冨弼乞退不允批答<lb/>
　　　　　　　　　　　　　　歐陽　脩<lb/>
夫知人之明可謂難矣而任賢之術兹豈易哉若<lb/>
乃聽之不聦信之不篤施設之方未盡弗極其材<lb/>
遲速之效有時莫能少待則被其任者實亦艱歟<lb/>
卿以純一忠亮之誠藴宏深逺大之業朕虚已以<lb/>
聽推心仰成至於一二之臣是惟同德下逮衆多<lb/>
之論曾靡閒然方將甄叙賢愚修明法度務究本<lb/>
<pb n="KR4h0040_SBCK_033-9a"/>
根而更治不速歲月之近功期於有成兹乃予意<lb/>
奈何中道而將止夫亦奚託以爲辭矧上下旣交<lb/>
寧有不通之志而君臣相遇豈爲易得之時當體<lb/>
余懷勉安厥位<lb/>
　　　　賜宰臣冨弼乞解機務不允批答<lb/>
　　　　　　　　　　　　　　歐陽　脩<lb/>
夫宰相之事非可以歲月考而一二數也其在朝<lb/>
廷選賢任能而各得其職下俾民俗遷善逺罪而<lb/>
不知其然至於法度修紀綱正然後相與慎守而<lb/>
安行之以臻于治此朕所以虚心一意日有望於<lb/>
<pb n="KR4h0040_SBCK_033-9b"/>
卿者也今事有緒而卿辭焉豈朕德之不明將顧<lb/>
時之不可中道而止夫何謂哉俾予獲用材不盡<lb/>
之譏而卿渉苟安自便之計予所不取卿其勉焉<lb/>
　　　　賜宰臣文彦博乞解重任不允批答<lb/>
　　　　　　　　　　　　　　歐陽　脩<lb/>
夫知其人之爲賢任則勿貳事其君而有道去不<lb/>
可輕此古之臣主之明舉措必慎所以收功於一<lb/>
時而垂法於後世也卿夙有時望爲予柄臣自復<lb/>
秉於國鈞僅三周於歲序若乃進退賢否誅賞罪<lb/>
功每於聽納之間敢忘虚已顧彼搢紳之論曽靡<lb/>
<pb n="KR4h0040_SBCK_033-10a"/>
異辭方期有成以副予意而乃過形謙損思避台<lb/>
衡豈寡德弗明於用才而不盡將多言害正致厥<lb/>
位之難安苟異於斯夫何引讓矧卿忠信之節足<lb/>
以叶予之一心材謀之優可以斷予之大事兹所<lb/>
柬注寧煩諭言<lb/>
　　　　賜樞密使宋庠讓恩命不允批答<lb/>
　　　　　　　　　　　　　　歐陽　脩<lb/>
朕以因時致享克展於孝思巳祭受釐大均於慶<lb/>
澤乃眷耆明之哲實予體貌之臣肅臨事之有容<lb/>
既交神而蒙貺宜推異數以示眷懷雖嘉好謙曷<lb/>
<pb n="KR4h0040_SBCK_033-10b"/>
止成命<lb/>
　　　　賜杜衍讓恩命不允批答<lb/>
　　　　　　　　　　　　　　宋　祁<lb/>
比虚右弼以須畯望卿清約忠壯華皓一節出入<lb/>
諷議靡事不爲挺然公實見於有政朕志先定成<lb/>
命惟行況萬幾處可百職脩理朕所倚辦卿宜知<lb/>
之遽閲讓函猥徇謙㮣且誕告羣方不容顓辭久<lb/>
曠台路便廢撝遜欽服寵章<lb/>
　　　　賜賈昌朝讓恩命不允批答<lb/>
　　　　　　　　　　　　　　宋　祁<lb/>
<pb n="KR4h0040_SBCK_033-11a"/>
卿曩侍經筵巳知國器歷守京邑則風績早樹進<lb/>
領邦憲則威名流聞揚休山立自處中道朕以爲<lb/>
履正識敏材任輔佐引與機政參貳台司曽是踰<lb/>
年休有成效觀行則懿俾謀則臧斷自予志冠升<lb/>
樞省誕告百執初無異言猥露奏封深存撝遜況<lb/>
訓諭巳熟典命難淹速即欽膺以光朝舉<lb/>
　　　　再賜杜衍讓恩命不允批答<lb/>
　　　　　　　　　　　　　　宋　祁<lb/>
向以戎醜尚桀師伍留屯公私乏匱不可貲省又<lb/>
官濫於外吏欺於中苛察過當浮競成俗濟水無<lb/>
<pb n="KR4h0040_SBCK_033-11b"/>
益治絲愈棼圖所振整未知厥序以卿久在樞禁<lb/>
習緫事經年耆識茂盡悴事國是用選自予志對<lb/>
秉台衡藉敏材以康調發之難褒介節以懲進取<lb/>
之弊朕既寡德方兹仰成尺奏荐聞能讓猶固已<lb/>
嘗批喻宜體眷永母煩費詞早膺寵典<lb/>
　　　　賜陳執中韓琦讓恩命不允批答<lb/>
　　　　　　　　　　　　　　宋　祁<lb/>
朕比執珪幣祗事神祗至誠所向鴻釐如答是以<lb/>
推衍天祉沛流茂恩徧録侍祠之勞悉從進律之<lb/>
典卿卓有成效恊於僉言而臨榮引讓稽恩未拜<lb/>
<pb n="KR4h0040_SBCK_033-12a"/>
閲露章而既熟非公論之所期便可欽膺即廢謙<lb/>
執<lb/>
　　　　賜皇弟允廸讓恩命不允批答<lb/>
　　　　　　　　　　　　　　宋　祁<lb/>
朕<hi>嫌名光宗</hi>睦懿親差次寵典年長者崇爵屬近者尚<lb/>
恩眷爾忠賢用加節制公言斯恊朝渙旣頒何執<lb/>
常謙欲遂素守道風雖亮允令難稽徃哉惟諧母<lb/>
或煩請<lb/>
　　　　賜皇長子淮陽郡王免恩命不允批答<lb/>
　　　　　　　　　　　　　　王　珪<lb/>
<pb n="KR4h0040_SBCK_033-12b"/>
昔我祖宗誕受天命厥惟艱哉克正皇猷丕懋乃<lb/>
績以遺我子孫無疆之休今朕纂厥服惟稽古建<lb/>
爾元子于有邦乃季秋辛亥羣公庶尹罔不祗朕<lb/>
言于廷爾乃陳德弗及期畀于一二弟兄之賢我<lb/>
聞曰立愛惟親立敬惟長其敢示天下以私乎汝<lb/>
惟徃哉尚廸時命無違<lb/>
　　　　賜皇伯祖承亮攺封秦國公免恩命不<lb/>
　　　　允批答　王　珪<lb/>
夫戚藩之建王室是毗古者皆世襲其封近代或<lb/>
别予之邑旣非祖烈之服又失廟祠之傳故朕推<lb/>
<pb n="KR4h0040_SBCK_033-13a"/>
近屬之長賢脩先王之舊履以大子孫不絶之序<lb/>
以均宗社無窮之休適㩜露章過形沖節宜體親<lb/>
親之意庸光繼繼之圖<lb/>
　　　　賜宰臣韓琦巳下乞立壽聖節宜允批<lb/>
　　　　答　王　珪<lb/>
赤制告圖肇承題序青煒動陸俯恊誕期卿等過<lb/>
稽舊章列上芳牘緣華封之素祝建壽聖之嘉名<lb/>
竊惟受天元符撫國休運百辟稱觴而在席四夷<lb/>
奉幣而在廷敢以菲懐抑于輿望<lb/>
　　　　賜宰臣韓琦等下尊號不允批答<lb/>
<pb n="KR4h0040_SBCK_033-13b"/>
　　　　　　　　　　　　　　王　珪<lb/>
朕獲承大統三載于兹䝉天之休海内清靜方將<lb/>
飭齊輅㓗純犧以祗見天地宗廟之靈乃敢昭發<lb/>
丕冊揚徽垂鴻以自施虖尊榮者哉不圖執事之<lb/>
臣列上表功之號且臨政之日淺未有盛烈之章<lb/>
況事神之意恭豈在彌文之飾適增于媿難徇所<lb/>
陳<lb/>
　　　　賜宰臣韓琦免恩命不允批答<lb/>
　　　　　　　　　　　　　　王　珪<lb/>
夫王者壹天下之仕宰相遂萬物之宜故君臣同<lb/>
<pb n="KR4h0040_SBCK_033-14a"/>
德而教化成朝廷上賢則分職治肆朕承邦之久<lb/>
得卿共政之均且國用失浮規節財力之匪易吏<lb/>
塗過冗甄序名品之爲囏歷勤勞之百爲蹈夷險<lb/>
之一致向屬冢卿之缺適登台席之元稽卜神謀<lb/>
孚言朝聽維百辟之是式維兆民之是瞻奚興曲<lb/>
讓之辭殊閼大公之舉慊然衆志鬱于予聞蓋德<lb/>
盛而位隆者望雖與歸然任劇而責至則事當隨<lb/>
決思體睠毗之異祈收撝固之情徃代天工母留<lb/>
邦渙<lb/>
　　　　賜宰臣曾公亮免恩命不允批答<lb/>
<pb n="KR4h0040_SBCK_033-14b"/>
　　　　　　　　　　　　　　王　珪<lb/>
夫天文中階之象色正則二氣鈞國柄三事之司<lb/>
體公則萬化緝朕何嘗不寤寐邦傑彌綸政機以<lb/>
<hi>嫌名光宗</hi>美風俗之原以甄序官師之品所繋甚大維<lb/>
材之難卿行足以厲朝謀足以經國代言二禁而<lb/>
號令皷虖羣動賦政中畿而神明照于宿姦頃陪<lb/>
議於宰塗旋冠謨於宥省邦之維度靡不舉兵之<lb/>
紀律靡不張屬上台之進賢宜右弼之膺寵忽起<lb/>
舜庭之讓未施鄼國之規羣情鬱然予心勞止矧<lb/>
夫付安危之幾則望豈云淺當名器之分則處之<lb/>
<pb n="KR4h0040_SBCK_033-15a"/>
勿疑所期廣猷慮以同寅會精神而輔力當抑謙<lb/>
風之固徃調大化之元豈朕之獨跋太平亦卿之<lb/>
與有令聞<lb/>
　　　　賜韓琦免明堂恩命不允批答<lb/>
　　　　　　　　　　　　　　王　珪<lb/>
予臨路寢之上曾覽八紘邈然有通神明之志廼<lb/>
季秋宗祈既右上帝亦右文考始予齋精臨獻而<lb/>
懼不勝及觀夫簠樽在堂鍾石在庭至陟降上下<lb/>
之數與夫九州四海美物之薦罔不具飭噫何其<lb/>
禮之盛歟非爾元宰之臣孰緫裁剸之故巳降之<lb/>
<pb n="KR4h0040_SBCK_033-15b"/>
制爲百辟先亦皇天降休命于我家非予之所敢<lb/>
專也今書固辭顧不廢予惠術之施虖<lb/>
　　　　賜郝質免恩命不允批答<lb/>
　　　　　　　　　　　　　　王　珪<lb/>
國家提萬兵之勁萃之畿中謀元帥之良護于巖<lb/>
下矧卿嘗從征伐之事加有宿衛之勤宜授鉞於<lb/>
師壇緫環宫之夜柝蓋旌勞者必異其寵御衆者<lb/>
必予之權母爲過兢其服重委<lb/>
　　　　賜宰臣冨弼乞退不允批答<lb/>
　　　　　　　　　　　　　　王　珪<lb/>
<pb n="KR4h0040_SBCK_033-16a"/>
朕肇履邦圖每恭天戒屬初炎之在序偶時澤之<lb/>
弗滋且正于近畿顧民灾之未逺然應不旋日知<lb/>
人事之巳修卿還來相予居位未乆奚抗章而引<lb/>
咎將援故而辭權雖蹈夫聖賢逺覽之思殆戾於<lb/>
君臣交儆之意勉規弗及終厎于成<lb/>
　　　　賜歐陽脩乞退不允批答<lb/>
　　　　　　　　　　　　　　王　珪<lb/>
夫與政之途蓋天下之責至者叢矣顧雖智勇不<lb/>
能以禦流訾之來前日御史加非於卿朕惟其辭<lb/>
甚悖於義理之文今䜛者放而疑者釋卿猶欲以<lb/>
<pb n="KR4h0040_SBCK_033-16b"/>
去位豈朕所望焉傳不云乎禮義不愆何恤人之<lb/>
言其起眎事母重朕之不敏也<lb/>
　　　　賜宰臣韓絳免恩命不允批答<lb/>
　　　　　　　　　　　　　　元　絳<lb/>
卿方重淳深清明端亮閲文武之二枋<hi>御名今上</hi>謀猷<lb/>
於百爲屬者羌種跳邊王師淹戍徃視方略以宣<lb/>
威靈嘉維爾忠蔽自朕志絶軼前比延登冢司扶<lb/>
世澤民將倚調於元化靖兵戡亂猶佇建於膚公<lb/>
況惟渙號之孚巳穆廣朝之聽胡爲懇牘欲避隆<lb/>
名雖難進之風自髙沖尚而仰成之屬殊咈顧懐<lb/>
<pb n="KR4h0040_SBCK_033-17a"/>
趣宜欽承母重撝固<lb/>
　　　　賜宰臣韓絳巳下上尊號不允批答<lb/>
　　　　　　　　　　　　　　　元　絳<lb/>
朕聞唐虞之世君臣吁俞相與敇戒以康庶事未<lb/>
聞其自燿功德大爲名稱以動天下之聽朕以涼<lb/>
菲獲承皇緒固巳極崇髙之位號矣嚮者奉郊宗<lb/>
之祀三事大夫亦屢以徽冊來上而愧不敢從方<lb/>
且嘉與衆賢夙寤晨興以營極治之業要之萬世<lb/>
建無窮之基亦有無窮之聞不猶愈於虚名歟臣<lb/>
之尊君義則勤至朕守弗奪母煩數陳<lb/>
<pb n="KR4h0040_SBCK_033-17b"/>
　　　　賜皇伯宗諤免恩命不允批答<lb/>
　　　　　　　　　　　　　　元　絳<lb/>
卿爵齒兼尊德名參劭佑予郊廟之事克有夙夜<lb/>
之勤疇勞策勲時乃舊典徃承成命無用勤辭<lb/>
　　　　賜陳升之免恩命不允批答<lb/>
　　　　　　　　　　　　　　元　絳<lb/>
卿久服樞筦恊成王功屢陳誠辭願解幾政方建<lb/>
將旄之重　且增台路之華况輔成萬微嘗宣左<lb/>
右之力兼賦二枋宜旌文武之謨即當欽承安用<lb/>
冲挹<lb/>
<pb n="KR4h0040_SBCK_033-18a"/>
　　　　賜宰臣王安石已下乞御正殿復常膳<lb/>
　　　　不允批答　元　絳<lb/>
垂象之變咎在朕躬内惟菲涼敢不祗懼避朝損<lb/>
膳欽天之渝神休震動銷去大異而三事庶尹咸<lb/>
造在庭願復舊常至于再請且星隆晷德猶賴交<lb/>
修況天畏棐忱固當屢省弭烖嚮福其庶幾焉<lb/>
　　　　賜劉摰辭免恩命不允批答<lb/>
　　　　　　　　　　　　　　蘇　軾<lb/>
政如農耕以旣穫為能事言如藥石以愈疾為成<lb/>
功若耕不穫疾不愈朕何望焉所以用卿者非以<lb/>
<pb n="KR4h0040_SBCK_033-18b"/>
冨貴卿也勉卒成業何以辭為<lb/>
　　　　賜太師文彦博乞致仕不允批答<lb/>
　　　　　　　　　　　　　　蘇　軾<lb/>
卿出入四世師表萬民無羡於功名而有厭於冨<lb/>
貴其所以忘身徇國捨逸就勞者豈有求而然哉<lb/>
凡以　先帝之恩生民之欲也卿之在朝如玉在<lb/>
山如珠在淵光景不陳而草木自遂去就之際損<lb/>
益非輕昔西伯善養老而太公自致魯穆公無人<lb/>
子思之側而長者去之卿自為謀則善矣獨不為<lb/>
朝廷惜乎藥餌有間時遊廟堂家居之樂何以異<lb/>
<pb n="KR4h0040_SBCK_033-19a"/>
此<lb/>
　　　　再賜太師文彦博乞致仕不允批答<lb/>
　　　　　　　　　　　　　　蘇　軾<lb/>
朕脩身以承六聖虚已以聽四輔而法度未定隂<lb/>
陽未和民未樂生吏未稱職中夜以思方食而歎<lb/>
雖不敢以事諉元老實望其以身率百官卿猶未<lb/>
即於安孰敢不盡其力此聖母沖人之本意而天<lb/>
下有識之所望也昔唐太宗以干戈之事尚能起<lb/>
李靖於既老而穆宗文宗以燕安之際不能用裴<lb/>
度於未病治亂之效於斯可見朕意如此卿其少<lb/>
<pb n="KR4h0040_SBCK_033-19b"/>
安<lb/>
　　　　賜宰臣吕公著乞外任不允批答<lb/>
　　　　　　　　　　　　　　蘇　軾<lb/>
夫以才御物才有盡而物無窮以道應物道無窮<lb/>
而物有盡凡今之患所乏非才以卿篤於愛君必<lb/>
能建長久之策澹然無我可以寄枉直之權二年<lb/>
于兹百度惟正事既就緒民亦小康至於微疾之<lb/>
屢攻是亦髙年之常理卿其良食自輔為國少安譬<lb/>
如止水之在盤豈復勞心於鑒物心且不勞而況<lb/>
於力乎<lb/>
<pb n="KR4h0040_SBCK_033-20a"/>
　　　　賜宰臣吕公著乞致仕不允批答<lb/>
　　　　　　　　　　　　　　蘇　軾<lb/>
宰相不自用人主不自爲予欲識人物之忠邪故<lb/>
以卿為水鏡予欲知利害之輕重故以卿為權衡<lb/>
苟明此心雖老猶壯與其輕去軒冕獨善其身孰<lb/>
若優游廟堂兼享其樂益<hi>嫌名光宗</hi>此義勿復有云<lb/>
　　　　賜司空吕公著免恩命不允批答<lb/>
　　　　　　　　　　　　　　蘇　軾<lb/>
夫國以得人為彊如猛獸之衛藜藿以積賢為寶<lb/>
如珠玉之茂山川湛然無為物自蒙利故崔公發<lb/>
<pb n="KR4h0040_SBCK_033-20b"/>
議則淄青慙服知朝廷之有人蜀使抗詞則孫權<lb/>
回顧歎張昭之不在得失之效豈可同日而語哉<lb/>
朕之用卿意實在此國計之重可無復辤<lb/>
　　　　賜右僕射范純仁免恩命不允批答<lb/>
　　　　　　　　　　　　　　蘇　軾<lb/>
自昔　先帝之世屢歎材難及朕嗣位以來專用<lb/>
德選雖爵祿名器出於獨斷而長育成就實在羣<lb/>
公長短不遺輔相之責苟無為國養人之意必有<lb/>
臨事乏使之憂朕用慨然當食不御思得英雋之<lb/>
老共收文武之用惟卿篤於憂國明於知人灼見<lb/>
<pb n="KR4h0040_SBCK_033-21a"/>
朕心宜在此位徃任天下之重母事匹夫之廉<lb/>
　　　　賜門下侍郎孫固乞致仕不許批答<lb/>
　　　　　　　　　　　　　　蘇　軾<lb/>
吾不出帷幄臨御家邦實賴股肱之良以持綱紀<lb/>
之要於其進退顧可輕聽之哉卿頃自近藩擢貳<lb/>
東省本以年德之故非有筋力之求若夫正顔色<lb/>
出詞氣使人望之而忠誠可信鄙倍自逺斯可矣<lb/>
豈可一病未能造朝遂欲舎而去哉誠請雖勤於<lb/>
義未也<lb/>
　　　　賜劉昌祚免恩不許批答<lb/>
<pb n="KR4h0040_SBCK_033-21b"/>
　　　　　　　　　　　　　　蘇　軾<lb/>
卿國之虎臣帥我爪士緫章大祀宿衛有勞宜爲<lb/>
六軍之先以承大賚之慶辭而不有殊匪吾心<lb/>
皇朝文鑑巻第三十三<lb/>
<pb n="KR4h0040_SBCK_033-22a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_122-1a"/>
皇朝文鑑卷第一百二十二<lb/>
　啓<lb/>
　　　謝倪評事禮書　陳　襄<lb/>
　　　代賈内翰荅蔡州錢龍圖啓<lb/>
　　　　　　　　　　　　　　強　至<lb/>
　　　代王給事囬陳待制啓　強　至<lb/>
　　　謝永興軍知府王龍圖啓　強　至<lb/>
　　　代問侯程密諫啓　強　至<lb/>
　　　代謝兩府状　強　至<lb/>
　　　代韓待制到任謝史館相公啓<lb/>
<pb n="KR4h0040_SBCK_122-1b"/>
　　　　　　　　　　　　　　強　至<lb/>
　　　謝除校勘啓　強　至<lb/>
　　　與孫觀文啓　強　至<lb/>
　　　賀致政少傳啓　強　至<lb/>
　　　回登州知郡司封啓　蘇　頌<lb/>
　　　謝南省主文與歐陽内翰啓<lb/>
　　　　　　　　　　　　　　蘇　軾<lb/>
　　　謝應中制科啓　蘇　軾<lb/>
　　　賀楊龍圖啓　蘇　軾<lb/>
　　　賀歐陽少師致仕啓　蘇　軾<lb/>
<pb n="KR4h0040_SBCK_122-2a"/>
　　　賀吕副樞啓　蘇　軾<lb/>
　　　賀文太尉啓　蘇　軾<lb/>
　　　登州謝兩府啓　蘇　軾<lb/>
　　　謝中書舎人啓　蘇　軾<lb/>
　　　荅試舘職人啓　蘇　軾<lb/>
　　　謝賈朝奉啓　蘇　軾<lb/>
　　　賀范端明啓　蘇　軾<lb/>
　　　上參政侍郎啓　王　安國<lb/>
　　　賀諫院舎人啓　沈　括<lb/>
　　　賀蔡密學啓　張　載<lb/>
<pb n="KR4h0040_SBCK_122-2b"/>
　　　謝館閣校勘啓　林　希<lb/>
　　　謝中制科啓　蘇　轍<lb/>
　　　賀河陽文侍中啓　蘇　轍<lb/>
　　　　謝倪評事禮書　陳　㐮<lb/>
襄聞古者師氏教女以婦徳婦言婦容婦功祖廟<lb/>
未毁教于公宫三月祖廟旣毀教于宗室然後能<lb/>
修身行禮循法度奉祭祀以配君子而成室家之<lb/>
道也襄有先人之子憃愚弗能教徒聞古人之大<lb/>
義而未能志其一二今足下順先典貺襄書禮以<lb/>
賢似秀才徳成業茂将卜昬事惟以襄貧賤之門<lb/>
<pb n="KR4h0040_SBCK_122-3a"/>
是擇實非其冝既辱嘉命襄不敢辭敢不夙夜教<lb/>
戒以勉承宫事<lb/>
　　　　代賈内翰荅蔡州錢龍圖啓<lb/>
　　　　　　　　　　　　　　強　至<lb/>
承即便時已開尊府盖賢者以出處一致因請宣<lb/>
風　天子恐侍從乆勞遂容均佚寵之士諌之優<lb/>
秩付以中京之外邦未列慶函首䊸榮牘矧　夲<lb/>
朝之雋老寔延閣之真儒力通聖言俛<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>華選蚤<lb/>
勸經帷之講日瞻法座之光厭事朝游樂觀藩政<lb/>
然而公卿要明大誼自昔推崇左右思得正人匪<lb/>
<pb n="KR4h0040_SBCK_122-3b"/>
朝升用伏望爲國自厚副時所傾<lb/>
　　　　代王給事囬陳待制啓　強　至<lb/>
伏審茂對制恩榮躋法從側聞異數切抃丹衷於<lb/>
皇聖辰若攷古道繩絫朝之遐武敞二閣以右文<lb/>
倬彼天漢之昭回掲爲寳宇之目坦然帝制之明<lb/>
白祕厥宸篇之辤並延儒臣增重禁職居則備法<lb/>
座之清問出則扈徳車之順游唯特傑材乃称華<lb/>
選伏惟某官氣涵渾厚道際醇深蚤踐積星之垣<lb/>
乆提太史之茟綴應劉之賔客方司朱邸之裁牋<lb/>
聴禹啓之謳歌遽際洪圖之纉服首擢東藩之舊<lb/>
<pb n="KR4h0040_SBCK_122-4a"/>
進陞近侍之聨矧日月之親逢有風雲之盛㑹弼<lb/>
謩新政惟故事之甚明舒鬯元猷抑輿情之所跂<lb/>
未脩慶問先貺珍凾過巽枉辭益銘謙矩永言感<lb/>
擇奚盡鋪論<lb/>
　　　　謝永興軍知府王龍圖啓<lb/>
　　　　　　　　　　　　　　強　至<lb/>
幕府初開謂必收於豪畯辟書絫上終無異於孱<lb/>
庸自應所知之求莫如兹舉之確旋叨成命增悚<lb/>
懦衷切以陜服以西雍都爲劇帥壓五路兵雄萬<lb/>
屯從來長人得自選士雖指麾一定但専委於文<lb/>
<pb n="KR4h0040_SBCK_122-4b"/>
書而綏御兩間亦與聞於論議叅是幾事要之傑<lb/>
才若至甚愚無它可采驅馳州縣唯簿書期㑹之<lb/>
是知生長江湖何車甲訓齊之曾試乃冐從軍之<lb/>
選殊乖責寔之冝非保任之使然曷僥慶而及此<lb/>
斯盖伏遇知府安撫龍圖誼無求備請在必行存<lb/>
心奬提極力論置始奏已光於䟽賤矧至再三短<lb/>
能絶跂於髙明寕裨萬一第堅素守益攷舊聞持<lb/>
經逺之談使少知於方略免陋儒之誚期自奮於<lb/>
功名庶幾立身以報知已<lb/>
　　　　代問候程密諫啓　強　至<lb/>
<pb n="KR4h0040_SBCK_122-5a"/>
被命中宸效官南服門墻愈逺慮遺冗外之蹤牋<lb/>
牒不時懼黷髙明之聴仰惟坐鎮俯順生經恭以<lb/>
某官亮節在廷懿文表世早紓賢業自結主知陞<lb/>
諌署之華班兼樞庭之祕直中外荐歴明哲推均<lb/>
父母一州猶鬰於清議領袖百辟行副於具瞻俛<lb/>
推下僚嘗備屬吏庶終坱圠之造以就生成之恩<lb/>
　　　　代謝兩制状　強　至<lb/>
祗奉明緡就叨寵寄京畿近服邦漕重司併集茂<lb/>
恩驟加庸品切以爲國領計湏官得人饋輸中都<lb/>
不朘民而厚上澄序庶位不簡賢而附權具足兼<lb/>
<pb n="KR4h0040_SBCK_122-5b"/>
長乃名冝職苟容竊位曷弭公言效局無堪瘝官<lb/>
有素江淮易任曾靡寕居金榖主謀恍迷舊習豈<lb/>
謂浩繁之委不遺孤冗之蹤此盖伏遇某官言味<lb/>
借優褒華引重振拂汚滯矜憐介愚寖聞當扆之<lb/>
聦遽復外臺之命敢不周旋乃事恪慎厥脩永矢<lb/>
捐軀仰酬知已<lb/>
　　　　代韓待制到任謝史館相公啓<lb/>
　　　　　　　　　　　　　　強　至<lb/>
易甚難之選任俾緫外臺得嘗失之寵榮復聨内<lb/>
閣云初眡事已懼隳官於皇　本朝分置諸道惟<lb/>
<pb n="KR4h0040_SBCK_122-6a"/>
北土漕權之劇　盖軍須自昔之尤煩繇頻年水<lb/>
沴之餘　顧民力至今而未復加用度之百出無<lb/>
利源之一遺冝得衣冠之偉能老於金榖之要術<lb/>
因才以授於職乃安如某者器無所容技有俱短<lb/>
蚤知忠誼之自勉晚喜功名之可爲大河以東全<lb/>
陜之右計符連領固嘗歴董於輸將治状絶稱曾<lb/>
莫少成於績效既有所試是云不能矧惟朔陲最<lb/>
曰要部豈冝煩使乃屬寡才省其由來何所自得<lb/>
復此假人之寵良繇造物之私此盖伏遇史館相<lb/>
公首賛萬微更新百度宰論可否朝倫慘舒以後<lb/>
<pb n="KR4h0040_SBCK_122-6b"/>
效之足求靡尤人於既往雖匪功而亦用庶勸士<lb/>
於將來遂俾拙踈訖叨甄擢敢不圖講長利澄清<lb/>
屬封弗顓聚歛之能兼拊凋罷之俗罔有貳事少<lb/>
酬大鈞<lb/>
　　　　謝除校勘啓　強　至<lb/>
祗荷寵擢不任戰兢竊以　國家右文寖昌聚書<lb/>
增廣經始靈蘭之祕發揮河洛之文表章著明淵<lb/>
源深厚然惟道術分裂時師異言下逮九家猶瘉<lb/>
於野彼雖小道亦有可觀故稗官以芻蕘而弗遺<lb/>
詞賦比博弈而蒙幸采非一多爱益新名山之藏<lb/>
<pb n="KR4h0040_SBCK_122-7a"/>
爲空廣内之䇿加倍而後實事求是聚精㑹神芟<lb/>
夷複重筆削譌繆是以圖書之府貴比列星之居<lb/>
校讎之官寵甚治民之最自非精力過絶篤志淵<lb/>
微言古而能驗今聞一足以知十則何以辯雌蜺<lb/>
之爲字信魯魚之失真子雲沈思廑能宿職安世<lb/>
黙識乃爲得人伏念攽生質晦冥天機黭淺染人<lb/>
僞而逾乆求俗學以復𥘉顛冥失圖荏苒過壮性<lb/>
不傷物慨嵇生之怨憎居甚畏言慕夷吾之老吃<lb/>
曩者拔自邊邑擢處郊庠經汎爲通非有專門之<lb/>
效器不周用動詒方枘之譏　先皇帝志在育材<lb/>
<pb n="KR4h0040_SBCK_122-7b"/>
詔從試可白衣不召徒愴恨於崔駰賜劍猶存尚<lb/>
孰何於衛綰逮禁林之給筆慙髦士之比肩所貴<lb/>
莫邪干將爲其立断惟是朽株枯木獨頼先容然<lb/>
而地寒者品常後人数竒者功不中率顧惟瓠落<lb/>
甘觸報聞豈意厖恩横加弱植委蛻塵滓濯質清<lb/>
流捫心自驚非萬有一之覬望屈指黙計儻十失<lb/>
五而在兹静言伏思寔有幸㑹此盖伏遇某官彌<lb/>
綸帝載斡旋化鈞大受小知未始違於精鍳言揚<lb/>
事舉盖曲盡於所長底是庸虚冐于甄録謹當思<lb/>
浚明之成徳勤窽啓之淺聞砥節礪行以爲脩臨<lb/>
<pb n="KR4h0040_SBCK_122-8a"/>
淵履氷而申誡桑榆之景尚冀於晚收菅蒯之微<lb/>
無忘於代匱上酬洪造次荅厚知<lb/>
　　　　與孫觀文啓　強　至<lb/>
跼守陋邦坐賖賔館誰謂河廣曾微杭葦之艱畏<lb/>
此簡書居積道躋之歎恭惟節宣時若啓處用康<lb/>
伏以某官徳崇國華智兼人傑幾深開物以成務<lb/>
倜儻扶義而濟功内參帷幄之謀外膺方面之寄<lb/>
夫倚伏之效巧歴猶知其必然汚隆之期賢者盖<lb/>
有以無悶是故稱子文之美爲其去令尹而弗憂<lb/>
言仲華之賢亦曰褫龍章而無愠矧以全徳邁衆<lb/>
<pb n="KR4h0040_SBCK_122-8b"/>
逹生徇天冝其捐芥蔕而何疑寓逍遥而自得推<lb/>
数循理已符傾否之占求舊記功方盡樂終之義<lb/>
勉祈善毓以副禱詞<lb/>
　　　　賀致政少傅啓　強　至<lb/>
伏審中詔推恩上臺得謝參青宫六傅之貴保安<lb/>
車賜几之榮休風穆然輿情仰止恭以某官全徳<lb/>
邁種英猷濟時士林以師保而允懐王室繄股肱<lb/>
而是頼雖大雅作誦老成重於典刑而髙賢所存<lb/>
功名付之天道由是辭台鼎之機任即候服而偃<lb/>
藩貌體之隆固弗遺於黄髪止足之計乃獨得於<lb/>
<pb n="KR4h0040_SBCK_122-9a"/>
素心遺塵垢於儻來即逍遥於物外揮金之樂不<lb/>
减於䟽公掛車之榮足踰於廣徳竹帛所載今昔<lb/>
同符跂聞英聲側深景行寓髙門之地親長者之<lb/>
謀瞻仰之誠一二奚既<lb/>
　　　　回登州知郡司封啓　蘇　頌<lb/>
嚮者某官奏南司之課膺中詔之褒進左曹於省<lb/>
聨領奥藩於海裔盖切循良之選爰咨端諒之能<lb/>
自承擁傳之去東居悵拊塵之坐隔懐鈆自窘未<lb/>
遑緘候之儀占牘不忘首辱惠存之問聆布條之<lb/>
伊始惟善俗之有方政務多聞福基衆厚伏以某<lb/>
<pb n="KR4h0040_SBCK_122-9b"/>
官奥學敏識峻節孤風得古人之清通爲來者之<lb/>
矩矱郡邑之政沛然謡於民言臺蘭之模凛乎肅<lb/>
於朝著方倚直繩之用遽膺半竹之行昔者由御<lb/>
史而爲省郎唐官謂之清望出諫官而補郡守漢<lb/>
臣因而自陳矧惟碩哲之謨允協前良之美諒兹<lb/>
出守聊爲外資詠中和之詩已宣於主澤還顧問<lb/>
之列行奉於帝俞榮據顯華之塗允爲孤拙之芘<lb/>
適臨敲暑坐逺清言願遵御於氣冲冀冝符於善<lb/>
禱<lb/>
　　　　謝南省主文與歐陽内翰啓<lb/>
<pb n="KR4h0040_SBCK_122-10a"/>
　　　　　　　　　　　　　　蘇　軾<lb/>
竊以天下之事難於改爲自昔五代之餘文敎衰<lb/>
落風俗靡靡日以塗地　聖上慨然太息思有以<lb/>
澄其源䟽其流明詔天下曉諭厥㫖於是招來雄<lb/>
俊魁偉敦厚朴直之士罷去浮巧輕媚叢錯綉采<lb/>
之文将以追兩漢之餘而漸復三代之故士大夫<lb/>
不深明　天子之心用意過求深者或至於迂務<lb/>
竒者怪僻而不可讀餘風未殄新弊復作大者鏤<lb/>
之金石以傳乆逺小者轉相模冩號稱古文紛紛<lb/>
肆行莫之或禁盖唐之古文自韓愈始其後學韓<lb/>
<pb n="KR4h0040_SBCK_122-10b"/>
而不至者爲皇甫湜學皇甫湜而不至者爲孫樵<lb/>
自樵以降無足觀矣伏惟内翰執事天之所付以<lb/>
收拾先王之遺文天下之所待以覺悟學者恭承<lb/>
王命親執文柄意其必得天下之竒士以塞明詔<lb/>
軾也逺方之鄙人家居碌碌無所稱道及來京師<lb/>
乆不知名將治行西歸不意執事擢在第二惟其<lb/>
素所蓄積無以慰士大夫之心是以群嘲而聚罵<lb/>
者動滿千百亦惟恃有執事之知與衆君子之議<lb/>
論故恬然不以動其心猶幸御試不爲有司之所<lb/>
排使得搢笏跪起謝恩于門下聞之古人士無賢<lb/>
<pb n="KR4h0040_SBCK_122-11a"/>
愚惟其所遇盖樂毅去燕不復一戦而范蠡夫越<lb/>
亦終不能有所爲軾願長在下風與賔客之末使<lb/>
區區之心長有所發夫豈惟軾之幸亦執事將有<lb/>
取一二焉<lb/>
　　　　謝應中制科啓　蘇　軾<lb/>
臨軒䇿士方搜絶異之才隨問獻言誤中乆虚之<lb/>
等忽從佐縣擢與評刑内自顧於無堪凛不知其<lb/>
所措恭惟制治之要惟有取人之難用法者畏有<lb/>
司之不公故　其平生而論其一日通變者恐人<lb/>
材之未盡故詳於採聴而略於臨時兹二者之相<lb/>
<pb n="KR4h0040_SBCK_122-11b"/>
形顧兩全而未有一之於考試而奄之於倉卒所<lb/>
以爲無私也然而才行之迹無由而深知委之於<lb/>
察舉而要之於乆長所以爲無失也然而請屬之<lb/>
風或因而滋長此隋唐進士之所以爲有弊魏晉<lb/>
中正之所以爲多姦惟是賢良茂異之科兼用考<lb/>
試察舉之法每中年輙下明詔使兩制各舉所聞<lb/>
在家者能孝而恭在官者能亷而慎臨之以患難<lb/>
而能變邀之以寵利而能不回既已得其行已之<lb/>
大方然後責其當世之要用學博者又湏守約而<lb/>
後取文麗者或以用寡而見尤特於萬人之中求<lb/>
<pb n="KR4h0040_SBCK_122-12a"/>
其百全之美凢與中書之召命巳爲天下之選人<lb/>
而又有不可測知之論以觀其黙識之能無所不<lb/>
問之䇿以攷其博通之寔至於此而不去則其人<lb/>
之可然猶使御史得以求其疵諫官得以攷其素<lb/>
一䧟清議輙爲廢人是以始由察舉而無請謁公<lb/>
行之私終用考試而無倉卒不審之患盖其取人<lb/>
也如此之密則夫不肖者安得而容軾才不迨人<lb/>
少而自信治經獨傳於家學爲文不願於世知特<lb/>
以飢寒之憂出求斗升之禄不謂諸公之過聽使<lb/>
與群豪而並游始不自量欲行其志遂竊俊良之<lb/>
<pb n="KR4h0040_SBCK_122-12b"/>
舉不知才力之微論事迂闊而不能動人讀書踈<lb/>
略而無以應敵取之甚愧得之益慚此盖伏遇某<lb/>
官以堯舜之道輔吾君以伊周之業爲己任恐一<lb/>
夫不獲自盡以爲廟堂之憂思天下所以太平必<lb/>
用芻蕘之說亟收末學以輔大猷然志卑處髙徳<lb/>
薄寵厚歴觀前軰由此爲致君之資敢以微軀自<lb/>
今爲許國之始<lb/>
　　　　賀楊龍圖啓　蘇　軾<lb/>
伏審新改直職擢司諫垣傳聞邇遐竦動觀聴咸<lb/>
謂國家之鉅福乃用諌諍之真才必能深言以補<lb/>
<pb n="KR4h0040_SBCK_122-13a"/>
大化　方今朝廷之上號爲無諱而太平之美終<lb/>
不能全臺諌之列嵗不乏人而衆弊之原猶或未<lb/>
去豈聴之者徒能容而不能用言之者但爲名而<lb/>
不爲功歴觀古人之效忠皆因當世而用智不務<lb/>
過直期於必行右尹子革因墳典而道祈招之詩<lb/>
左師觸龍語饘粥而及長安之質徒盡拳拳之意<lb/>
不求赫赫之名此仁人及物之休功忠臣爱君之<lb/>
至分伏自頃嵗所更幾人席未暖而輙遷踵相躡<lb/>
而継去然一身之譏固足以免矣而積嵗之病當<lb/>
使誰去之恐習慣以爲常遂因循而不振雖在僻<lb/>
<pb n="KR4h0040_SBCK_122-13b"/>
陋顧常隠憂以爲必得朴忠憂國之人而又加以<lb/>
辯智得君之術言苟獲用國其庶幾伏惟諫院龍<lb/>
圖才雄於世而常若不勝節過於人而未嘗自異<lb/>
素練邉事深知兵驕頃持銓衡寔識官冗必將舉<lb/>
大體而不論小事務實效而不爲虚名軾最蒙深<lb/>
知愧無少補方傾耳以聴願續書諌苑之篇若有<lb/>
待而言或能著争臣之論阻以在外無由至門踴<lb/>
躍之懐實倍倫等<lb/>
　　　　賀歐陽少師致仕啓　蘇　軾<lb/>
伏審抗章得謝釋位言還天眷雖隆莫奪己行之<lb/>
<pb n="KR4h0040_SBCK_122-14a"/>
志士流太息共髙難継之風凡在庇庥共增慶慰<lb/>
伏以懐安天下之公患去就君子之所難世靡不<lb/>
知人更相笑而道不勝欲私於爲身君臣之恩係<lb/>
縻之於前妻子之計推葺之於後至於山林之士<lb/>
猶有降志於垂老而况廟堂之舊欲使辭福於當<lb/>
年有其言而無其心有其心而無其决愚智共蔽<lb/>
古今一塗是以用捨行藏仲尼獨許於顔子存亡<lb/>
進退周易不及於賢人自非智足以周知仁足以<lb/>
自愛道足以忘物之得䘮志足以一氣之盛衰則<lb/>
孰能見幾禍福之先脱屣塵垢之外常恐兹世不<lb/>
<pb n="KR4h0040_SBCK_122-14b"/>
見其人伏惟致政觀文少師全徳難名巨才不器<lb/>
事業三朝之望文章百世之師功存社稷而人不<lb/>
知躬履艱難而節乃見縱使耄期篤老猶當就見<lb/>
質疑而乃力辭於未及之年退託以不能而止大<lb/>
勇若怯大智如愚至貴無軒冕而榮至仁不導引<lb/>
而夀較其所得孰與昔多軾受知最深聞道有自<lb/>
雖外爲天下惜老成之去而私喜明哲得保身之<lb/>
全伏暑向闌台候何似伏冀爲時自重少慰輿情<lb/>
　　　　賀吕副樞啓　蘇　軾<lb/>
伏審近膺告命入緫樞機中外聳觀朝廷增重伏<lb/>
<pb n="KR4h0040_SBCK_122-15a"/>
惟慶慰竊以古之爲國權在用人徳厚者輔其才<lb/>
而名益隆望重者無所爲而人自服是以淮南叛<lb/>
國先止謀於長孺汾陽元老尚改觀於公權樽俎<lb/>
可以折衝藜藿爲之不採哀此風流之莫継乆矣<lb/>
寂寥而無聞天亦厭於凡才上復思於舊徳恭惟<lb/>
樞密侍郎性資仁義世濟忠嘉豈惟清節以鎮浮<lb/>
固已直言而中病出領数郡若將終身小人謂之<lb/>
失時君子意其復用迨兹顯拜夫豈偶然然而荷<lb/>
三朝兩世之恩當春秋賢者之責推之不去凛乎<lb/>
其難進伯玉而退子瑕人皆望於門下烹桑羊而<lb/>
<pb n="KR4h0040_SBCK_122-15b"/>
斬樊噲公無愧於古人莫若盡行疇昔之言庶幾<lb/>
大慰天下之望軾登門最舊稱慶無縁踊躍之懐<lb/>
寔倍倫等<lb/>
　　　　賀文太尉啓　蘇　軾<lb/>
伏審孚號揚庭臨軒遣使出節少府授鉞齋壇夷<lb/>
夏聳觀兵民交慶盖功業盛大則極名器而後稱<lb/>
惟徳度宏逺故處冨貴而若無蔚爲三世之宗臣<lb/>
豈獨一時之盛事恭惟留守太尉道夲天合徳爲<lb/>
人師信及三川之豚魚威加兩河之草木身任休<lb/>
戚言爲重輕始若留候弱冠而遇髙祖晚同尚父<lb/>
<pb n="KR4h0040_SBCK_122-16a"/>
黄髪而亮武王既奉冊書益新民聴方將威懐北<lb/>
虜係頸長纓約束何公軌流故道然後入調伊傅<lb/>
之鼎歸躡松喬之游輿論所期斯言可必軾謫官<lb/>
有限趍侍無縁踊躍之心宣冩難盡<lb/>
　　　　登州謝兩府啓　蘇　軾<lb/>
迂愚之守没齒不移廢逐之餘歸田已幸豈謂承<lb/>
宣之寄忽爲枯朽之榮眷此東州下臨北徼俗近<lb/>
齊魯之厚迹皆秦漢之陳賔出日於麗譙山川炳<lb/>
燿傳夕烽於海嶠鼓角清閑頋静樂之難名笑妄<lb/>
庸之濫據此盖伏遇某官股肱元聖師保萬民才<lb/>
<pb n="KR4h0040_SBCK_122-16b"/>
全而徳不形任重而道愈逺謂使功不如使過而<lb/>
觀過足以知仁特借齒牙曲成羽翼軾敢不服勤<lb/>
簿領祗畏簡書䇿蹇磨鈆少荅非常之遇息黥補<lb/>
劓漸收無用之材過此以還未知所措<lb/>
　　　　謝中書舍人啓　蘇　軾<lb/>
起於貶所未及朞年擢置周行遽參法從省躬無<lb/>
有被寵若驚竊惟人材進退之間寔爲風俗隆替<lb/>
之漸必欲致治在於得賢雖一薛居州齊言不能<lb/>
移楚而用范武子晉盗可使奔秦崔琰進而亷儉<lb/>
成風楊綰用而淫侈改度誠國是之先定雖民散<lb/>
<pb n="KR4h0040_SBCK_122-17a"/>
而可收㧞茅茹者以彚而征附馬棧者必先其直<lb/>
用舍既見好惡自明人知所趍勢有必至　今朝<lb/>
廷方講當世之務力追前代之隆雖改定法令足<lb/>
以便事而未足以安民寛弛賦役足以安民而未<lb/>
足以成俗是以登進耆老搜求雋良將使士知向<lb/>
方民亦有耻如軾者山林下士軒冕弃材少而學<lb/>
文夲聲律雕蟲之技出而從仕有狂狷嬰鱗之愚<lb/>
溝中不頋於青黄爨下無心於宫徴誤蒙收拾已<lb/>
出優恩荐履禁嚴殊非素望此盖伏遇某官徳配<lb/>
前哲望隆夲朝名重圭璋上助廟堂之用言爲蓍<lb/>
<pb n="KR4h0040_SBCK_122-17b"/>
蔡下同卿士之謀餘論所加虚名增重知丹心之<lb/>
尚在怜白首之無歸特借寵光以寛衰病任隆才<lb/>
下恩重報輕直道而行恐非所以安愚不肖之分<lb/>
充位而已又不足以解卿大夫之憂蚤夜以思進<lb/>
退惟谷恐懼戦越不知所裁<lb/>
　　　　荅試館職人啓　蘇　軾<lb/>
伏承射策玉堂方觀筆陣校文天禄遂秀儒林黨<lb/>
友增華縉紳共慶國家求賢之道必於閑暇無事<lb/>
之時賢者報國之功乃在緩急有爲之際養之無<lb/>
素則一旦欲用而何由待以非常則臨事欲辭而<lb/>
<pb n="KR4h0040_SBCK_122-18a"/>
不可故納之於英俊相從之地觀之以世俗不見<lb/>
之書非獨使之業廣而材成抑將待其資深而望<lb/>
重某官學優而仕行浮於名辭令從容議論慷慨<lb/>
追還正始文章爲之一新傳冩都城紙墨幾於驟<lb/>
貴得士之喜非我敢私軾衰病侵尋文思荒落職<lb/>
在翰苑當發䇿而莫辭識匪通儒懼摛藻之不稱<lb/>
過煩臨貺寵以書詞永爲巾笥之珍愧乏瓊瑶之<lb/>
報<lb/>
　　　　謝賈朝奉啓　蘇　軾<lb/>
自蜀徂京幾四千里携孥去國盖二十年側聞松<lb/>
<pb n="KR4h0040_SBCK_122-18b"/>
楸巳中梁柱過而下馬空瞻董相之陵酹以隻雞<lb/>
誰副橋公之約宦游歳晚坐念涕流未報不貲之<lb/>
恩敢懐盍歸之意常恐樵牧不禁行有雍門之悲<lb/>
雨露既濡空引太行之望豈謂通判某官政先慈<lb/>
孝義篤友朋首隆學校之師儒次訪里閭之耆舊<lb/>
自嗟來暮不聞拔薤之規尚意神交特致生芻之<lb/>
奠父老感歎桑梓光華深衣練冠莫克垂涕於墓<lb/>
道昔𥜗今袴尚能鼓舞於民謡仰佩之深力占難<lb/>
盡<lb/>
　　　　賀范端明啓　蘇　軾<lb/>
<pb n="KR4h0040_SBCK_122-19a"/>
恭承明詔追録舊勲名陞祕殿之嚴寔遂安車之<lb/>
養仍<hi>餘推</hi>澤以及後昆聞命以還有識相慶竊謂死<lb/>
生之事聖賢有不能了父子之際古今以爲難言<lb/>
方其犯雷霆於一時豈意收功名於今日惟天知<lb/>
我絶口不言偉事發之相重非人謀之所及恭惟<lb/>
致政端明學士至誠格物隠徳在人弼亮四世如<lb/>
畢公夀考百年如衛武獨立不懼舍之則藏惟有<lb/>
青蒲之言尚在金縢之匱白日一照浮雲自開坐<lb/>
使遺民復觀盛事子孫歸沐下萬石之里門君相<lb/>
乞言授三老之几杖更延眉夀永作元龜<lb/>
<pb n="KR4h0040_SBCK_122-19b"/>
　　　　上參政侍郎啓　王　安國<lb/>
伏審參政侍郎被書法座賛政台司龜筮獻祥縉<lb/>
紳恊望竊以海嶽形勢非聦明獨運之能安廟堂<lb/>
經綸盡聖賢相濟之成効是繄丞弼之重以底神<lb/>
人之和盖内揆百工坐弭瘝官之患而外釐四鄙<lb/>
黙銷猾夏之謀疇咨中世之豪仰稱代天之任幸<lb/>
千齡之胥契聳億姓之具瞻恭惟某人文妙於古<lb/>
今行孚於典䇿應不測之變而制作若出間暇議<lb/>
非常之禮而利害莫能動揺凛然名聲播在夷貊<lb/>
北門持槖三朝積潤色之功東府秉均多士發稽<lb/>
<pb n="KR4h0040_SBCK_122-20a"/>
留之歎側聞孚號畢罄歡心矧憂患之餘生辱品<lb/>
題之舊賜病骨未逢於起癈朽株尚冀於嘘枯引<lb/>
望門闌但馳悃愊<lb/>
　　　　賀諌院舍人啓　沈　括<lb/>
㐲審外庭拜命西掖代言英材蒙知清論歸美竊<lb/>
以文章辭令之選兹寔法度風教之原惟厚薄邪<lb/>
正之所歸乃治亂盛衰之攸繫纂辭深厚故能通<lb/>
物變之微賛指坦明遂可格天下之動以至諭恩<lb/>
懇惻隠民疲俗之變心申制簡武夫悍卒之奪氣<lb/>
盖識通於用者則遇變皆合言發於性者則感人<lb/>
<pb n="KR4h0040_SBCK_122-20b"/>
易深豈特經綸之大猷兹惟鼓舞之盛事矧欲流<lb/>
風之復古屬當施惠以趨時冝席真賢上副明主<lb/>
恭以諫院舍人純賦學敏深資性原兼來百善之<lb/>
長獨收髙世之譽機靈深造於道徳志力乆形於<lb/>
功名潤色鋪張固歸大手建明將順寔禀素心謇<lb/>
諤霜臺耻混衆人之諾諾講摩聖訓力震大聲之<lb/>
谹谹以樂育則休有成材之風以直筆則刋正後<lb/>
來之法振翼雲漢垂光虹蜺逺近所傳搢紳交頌<lb/>
燦然述作将建一家之言鋭於討論庶追三代之<lb/>
業盛際甫期於登賛庶休行被於康功雅辱眷存<lb/>
<pb n="KR4h0040_SBCK_122-21a"/>
竊盛欣躍未遑慶覿先屈眷辭深惟降挹之謙祗<lb/>
益感銘之寔<lb/>
　　　　賀蔡密學啓　張　載<lb/>
兹審顯被眷圖擢陞要近寵輝之渙雖儒者至榮<lb/>
付任所期盖朝廷有待藹傳中外孰不欣愉竊以<lb/>
篤寔輝光日新而不可掩者徳之修禍福吉凶人<lb/>
力所不能移者命之正今天下謀明守固功累治<lb/>
勤浮議不能揺巨力不能破未有若明公之盛也<lb/>
上知之民信之所不足獨未施於廟堂之上耳頃<lb/>
慶卒内嚮惶駭全陜府郡晝閉莫知所爲士民失<lb/>
<pb n="KR4h0040_SBCK_122-21b"/>
措室家相弔継聞爲渭師所敗潰遁而東其氣沮<lb/>
摧十亡八九雖非盛舉然應機敏接使大患遽銷<lb/>
明識之士知有望焉今戎毒日深而邉兵日弛後<lb/>
患可悼而國力既殚将臣之重豈特司命王卒惟<lb/>
是三秦生齒存亡舒慘之夲莫不繫之旌斾在秦<lb/>
正猶長城巨防利兵堅甲幸少選未召乃西陲不<lb/>
貲之福載投迹山荒所有特一家之衆檐石之儲<lb/>
方且仰依兵庇有恃而生誠願明公置懐安危推<lb/>
夙昔自信之心冝升不息以攘患保民爲己任盖<lb/>
知浮議強力不足以勝人心奪天命則含識之徒<lb/>
<pb n="KR4h0040_SBCK_122-22a"/>
不勝至幸引跂門仞無任歡欣祈俟之極<lb/>
　　　　謝館閣校勘啓　林　希<lb/>
備貟書局已忝下陳假職儒林尤非素望始甚疑<lb/>
而終信外彌懼以中慚撫已何堪<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔無措恭惟<lb/>
夲朝右文之盛　列聖嚮儒之勤悉聚前世之書<lb/>
逺侔治古之烈雖禁中所覧别貯於太清而祕閣<lb/>
所藏頗多於三館並選髦畯俾資校讎百年之間<lb/>
顧網羅遺逸之不暇四庫之録猶品類㕘差之不<lb/>
齊固嘗訂正其舛訛又已撰次其條目積有朽漬<lb/>
寖忘夲真爰自嘉祐以來始詔儒臣更定就給筆<lb/>
<pb n="KR4h0040_SBCK_122-22b"/>
札增置吏貟悉發廣内之藏兼訪名山之副於是<lb/>
有出於閻閭而應募冩於郡國而送官其來不窮<lb/>
所得益廣互抄以𥙷殘缺相校而除複重一所黄<lb/>
卷之風盡銷白簡之蠧凡擇諸儒而共處或容賤<lb/>
士於其間並列承明之廬仰給太官之膳優游職<lb/>
業得惠意以討論從容歳年可觀人之能否遂因<lb/>
奏課例進職名方其始時可謂慎選至於希者何<lb/>
足道哉曩在治平之𥘉嘗預集賢之才召踰朞月<lb/>
遽遘閔凶餘生僅存孤飬甫廹比兹再至功巳垂<lb/>
成計其舊勞巳寔何有矧以平時著令先進諸公<lb/>
<pb n="KR4h0040_SBCK_122-23a"/>
必由大臣之薦論重加禁林之校試尚湏第䓁然<lb/>
始推恩而希憂患早衰荒唐不學乆游吴市莫獲<lb/>
異書未過蜀人安知竒字由趍走州縣之賤登道<lb/>
家之蓬山脱鉤校簿書之煩窺上帝之冊府併爲<lb/>
僥倖徒速嘲譏退思厥由何以致此兹乃伏遇留<lb/>
守司徒侍郎台衡舊徳社稷元勲鴻鈞運乎至和<lb/>
以無弃物菁莪喜乎樂育罔有遺才得由下邑之<lb/>
卑擢陪諸生之後良以寅縁之舊迄兹亨㑹之成<lb/>
遂俾陋愚獲被嘉寵雖逺施者不以其報而自知<lb/>
者所以爲明昔者西漢藏書之多天禄石渠號稱<lb/>
<pb n="KR4h0040_SBCK_122-23b"/>
其最盛當時校文之士劉向楊雄得乆於其中况<lb/>
今簡帙甚繁鈆槧未已願少假以時日庶得就其<lb/>
編摩豈惟平生多所未見寔亦終老庶幾自娱譬<lb/>
夫就市閱書委身爲吏較前賢而已幸冀夙志之<lb/>
可償區區之愚有在於是過此以往未知所裁<lb/>
　　　　謝中制科啓　蘇　轍<lb/>
轍以薄材親承大問論議群起予奪相乗不意聖<lb/>
恩之曲加猶獲從吏之殊寵伏讀告命重積震惶<lb/>
嘉其愛君之心期以克終之譽辭不獲命媿無以<lb/>
堪轍生於逺方有似愚直㓜承父兄之餘訓教以<lb/>
<pb n="KR4h0040_SBCK_122-24a"/>
彊已而力行雖爲朝廷之直臣常欲挺身而許國<lb/>
位卑力薄自許過髙言發譴生事勢冝爾迨尋䇿<lb/>
問之微意實皆安危之大端自謂不及則曰志勤<lb/>
道逺開其不諱則曰無悼後害切以制䇿之及此<lb/>
又念利目之謂何罄其平時之所懐猶懼不足以<lb/>
仰對言多迂闊罪豈容誅伏以國家取人之科惟<lb/>
是剛柔適中之士太剛則悪其猖狂不審太柔則<lb/>
畏其選懦不勝将求二者之中屬之以事固非一<lb/>
介之賤所或能當轍之不才過乃由此然而訐切<lb/>
憤悱爲知士之所不許因循鹵莽又有國之所樂<lb/>
<pb n="KR4h0040_SBCK_122-24b"/>
聞使舉世将以從容而自居則天下誰當以奮發<lb/>
而爲意此盖某官羽翼盛時冠冕多士思盡芻蕘<lb/>
之議以明寛厚之風羇危之所恃以爲無憂紛紜<lb/>
之所恃以爲定論顧惟無似尚辱甄收感恩至深<lb/>
求報無所昔者西漢之盛莫如文景孝武之賢制<lb/>
䇿所興世稱晁董公孫之對然而數子者頌詠徳<lb/>
美而不及其譏刺故三帝者好愛文字而無聞於<lb/>
寛容豈其時君不可爲之深言抑其群臣亦将有<lb/>
所不悦轍才雖不逮時或見容非懐爵禄之榮竊<lb/>
喜幸㑹之至<lb/>
<pb n="KR4h0040_SBCK_122-25a"/>
　　　　賀河陽文侍郎啓　蘇　轍<lb/>
伏審力辭樞務得請名邦恩禮便蕃中外慶慰伏<lb/>
惟判府司徒侍郎輔相三世始終一心器業崇深<lb/>
不言而四方自服道徳髙妙無爲而庶務以成此<lb/>
朝廷所以遲遲於均佚之書而士民所以睠睠於<lb/>
保釐之命顧惟出處之義寔繄功名之終留侯志<lb/>
於赤松晋公安於緑野油然自得夫豈不懐矧惟<lb/>
三城密邇全洛政獨止於民社樂有助於林泉道<lb/>
大難名信後來之莫継民猶思治恐乆安之未遑<lb/>
<pb n="KR4h0040_SBCK_122-25b"/>
</p>
<p>
皇朝文鑑卷第一百二十二<lb/>
<pb n="KR4h0040_SBCK_122-26a"/>
</p>
<p>
</p>
  </div>
</body>
</text>
</TEI>
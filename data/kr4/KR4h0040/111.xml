<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_111-1a"/>
皇朝文鑑巻第一百十一<lb/>
　制策<lb/>
　　　擬進士御試策　蘇　軾<lb/>
　　　擬御試武舉䇿　陳　師道<lb/>
　說書<lb/>
　　　小雅周之衰　蘇　軾<lb/>
　　　君子能補過　蘇　軾<lb/>
　　　大夫無遂事　蘇　軾<lb/>
　經義<lb/>
　　　惟幾惟康其弼直　張　庭堅<lb/>
<pb n="KR4h0040_SBCK_111-1b"/>
　　　自靖人自獻于先王　張　庭堅<lb/>
　　制䇿<lb/>
　　　　擬進士御試䇿　蘇　軾<lb/>
　問朕德不類託于士民之上所與待天下之治<lb/>
　者惟萬方黎獻之求詳延于廷諏以世務豈特<lb/>
　考子大夫之所學且以博朕之所聞蓋聖王之<lb/>
　御天下也百官得其職萬事得其序有所不為<lb/>
　為之而無不成有所不革革之而無不服田疇<lb/>
　闢溝洫治草木鬯茂鳥獸魚鼈無不得其性其<lb/>
　富足以備禮其和足以廣樂其治足以致刑子<lb/>
<pb n="KR4h0040_SBCK_111-2a"/>
　大夫以謂何施而可以臻此方今之弊可謂衆<lb/>
　矣捄之之道必有本末所施之冝必有先後子<lb/>
　大夫之所冝知也生民以來所謂至治必曰唐<lb/>
　虞成周之時詩書所稱其迹可見以至後世賢<lb/>
　明之君忠智之臣相與憂勤以營一代之業雖<lb/>
　未盡善要其所以成就亦必有可言者其詳著<lb/>
　之朕将親覽焉<lb/>
對臣伏見　陛下發徳音下明詔以天下安危之<lb/>
至計謀及於布衣之土其求之不可謂不切其好<lb/>
之不可謂不篤矣然臣私有所憂者不知　陛下<lb/>
<pb n="KR4h0040_SBCK_111-2b"/>
有以受之歟禮曰甘受和白受采故臣願　陛下<lb/>
先治其心使虚一而靜然後忠言至計可得而入<lb/>
也今臣竊觀　陛下先入之言已實其衷邪正之<lb/>
黨已貳其聽功利之說已動其欲則雖有臯陶益<lb/>
稷為之謀亦無自入矣而况於踈逺愚陋者乎此<lb/>
臣之所以大懼也若乃盡言以招過觸諱以亡軀<lb/>
則非臣之所恤也　聖策曰聖王之御天下也百<lb/>
官得其職萬事得其序臣以為　陛下未知此也<lb/>
是以所為顛倒失序如此苟誠知之曷不尊其所<lb/>
聞而行其所知歟百官之所以得其職者豈聖王<lb/>
<pb n="KR4h0040_SBCK_111-3a"/>
人人而督責之歟萬事之所以得其序者豈聖人<lb/>
事事而整齊之歟亦因能以任職因職以任事而<lb/>
已官有常守謂之職施有先後謂之序今　陛下<lb/>
使兩府大臣侵三司財利之權常乎使者亂職司<lb/>
守令之治刑獄舊法不以付有司而取决於執政<lb/>
之意邊鄙大慮不以責帥臣而聽計於小吏之口<lb/>
百官可謂失其職矣王者之所冝先者德也所冝後<lb/>
者刑也所冝先者義也所冝後者利也而　陛<lb/>
下易之可謂萬事失其序矣然此猶其小者其大<lb/>
者則中書失其政也宰相之職古者所以論道徳<lb/>
<pb n="KR4h0040_SBCK_111-3b"/>
邦今　陛下但使奉行條例司文書而已昔丙吉<lb/>
為丞相蕭望之為御史大夫望之言隂陽不和咎<lb/>
在臣等而宣帝以為意輕丞相終身薄之今政事<lb/>
堂忿爭相詬流傳都邑以為口實使天下何觀焉<lb/>
故臣願　陛下首還中書之政則百官之職萬事<lb/>
之序以次得矣　聖策曰有所不為為之而無不<lb/>
成有所不革革之而無不服　陛下及此言是天<lb/>
下之福也今日之患正在於未成而為之未服而<lb/>
革之耳夫成事在理不在勢服人以誠不以言理<lb/>
之所在以為則成以禁則止以賞則勸以言則信<lb/>
<pb n="KR4h0040_SBCK_111-4a"/>
古之<hi>王聖</hi>所以鼔舞天下綏之斯來動之斯和者蓋<lb/>
循理而已今爲政不務循理而欲以人主之勢賞<lb/>
罰之威劫而成之夫以斧析薪可謂必克矣然不<lb/>
循其理則斧可缺薪不可破是以不論尊卑不計<lb/>
强弱理之所在則成所不在則不成可必也今<lb/>
陛下使農民舉息與商賈爭利豈理也哉而何怪<lb/>
其不成乎禮曰微之顯誠之不可揜也如此夫<lb/>
陛下苟誠心乎爲民則雖或謗之而人不信苟誠<lb/>
心乎爲利則雖自解釋而人不服且事有决不可<lb/>
欺者吏受賄枉法人必謂之贓非其有而取之人<lb/>
<pb n="KR4h0040_SBCK_111-4b"/>
必謂之盗苟有其實不敢辭其名今青苗有二分<lb/>
之息而不謂之放債取利可乎凡人為善不自譽<lb/>
而人譽之為惡不自毁而人毁之如使為善者必<lb/>
湏自言而後信則堯舜周孔亦勞矣今天下以為<lb/>
利　陛下以為義天下以為貪　陛下以為廉不<lb/>
勝其紛紜也則使二三臣者極其巧辯以解答千<lb/>
萬人之口附㑹經典造為文書以曉示四方四方<lb/>
之人豈如嬰兒鳥獸而可以美言小數眩惑之哉<lb/>
且夫未成而為之則其弊必至於不敢為未服而<lb/>
革之則其弊必至於不敢革蓋世有好走馬者一<lb/>
<pb n="KR4h0040_SBCK_111-5a"/>
為墜傷則終身徒行何者慎重則必成輕發則多<lb/>
敗此理之必然也　陛下若出於慎重則屢作屢<lb/>
成不惟人信之　陛下亦自信而日以勇矣若出<lb/>
於輕發則每舉每敗不惟人不信　陛下亦不自<lb/>
信而日以怯矣文宗始用訓注其志豈淺也哉而<lb/>
一經大變則憂沮䘮氣不能復振文宗亦非有失<lb/>
德徒以好作而寡謀也慎重者始若怯終必勇輕<lb/>
發者始若勇終必怯乃者横山之人未嘗一日而<lb/>
忘漢雖五尺童子知其可取然自慶暦已來莫之<lb/>
敢發誠未有以善其後也近者邊臣不計其後而<lb/>
<pb n="KR4h0040_SBCK_111-5b"/>
遽發之一發不中則内帑之費以數百萬計而關<lb/>
輔之民困於飛輓者二年而未已雖天下之勇者<lb/>
敢復為之歟為之固不可敢復言之歟由此觀之則<lb/>
横山之功是邊臣欲速而壞之也近者青苗之政<lb/>
助役之法均輸之策併軍蒐卒之令率然輕發又<lb/>
甚於前日矣雖　陛下不恤人言持之益堅而勢<lb/>
窮事礙終亦必變它日雖有良法美政　陛下能<lb/>
復自信乎人君之患在於樂因循而重改作今<lb/>
陛下春秋鼎盛天錫智勇此萬世一時也而羣臣<lb/>
不能濟之以慎重養之以敦朴譬如乗輕車馭駿<lb/>
<pb n="KR4h0040_SBCK_111-6a"/>
馬冐險夜行而僕夫又從後鞭之豈不殆哉臣願<lb/>
陛下解轡秣馬以湏東方之明而徐行於九軌之<lb/>
道甚未晚也　聖策曰田疇闢溝洫治草木鬯茂<lb/>
鳥獸魚鼈莫不各得其性者此百工有司之事曽<lb/>
何足以累　陛下　陛下操其要治其本恭已無<lb/>
為而物莫不盡其理以生以死若夫百工有司之<lb/>
事自宰相不屑為之而况於　陛下乎　聖策曰<lb/>
其冨足以備禮其和足以廣樂其治足以致刑何<lb/>
施而可以臻此孔子曰百姓足君孰與不足兔首<lb/>
瓠葉可以行禮掃地而祭可以事天禮之不備非<lb/>
<pb n="KR4h0040_SBCK_111-6b"/>
貧之罪也管子曰倉廩實而知禮節臣不知　陛<lb/>
下所謂冨者冨民歟抑冨國歟陸賈曰将相和調<lb/>
則士豫附劉向曰衆賢和於朝則萬物和於野今<lb/>
朝廷可謂不和矣其咎安在　陛下不反求其本<lb/>
而欲以力勝之力之不能勝衆也久矣古者刀鋸<lb/>
在前鼎鑊在後而士猶犯之今　陛下躬蹈堯舜<lb/>
未嘗誅一無罪欲弭衆言不過盡逐異議之臣而<lb/>
更用人耳必未忍行亡秦偶語之禁東漢黨錮之<lb/>
法則士何畏而不言哉臣恐逐者不已而爭者益<lb/>
多煩言交攻必甚於今日矣欲望致和而廣樂豈<lb/>
<pb n="KR4h0040_SBCK_111-7a"/>
不踈哉古之求治者将以措刑也今　陛下求治<lb/>
則欲致刑此又羣臣誤　陛下也臣知其說矣是<lb/>
出於荀卿荀卿好為異論至以人性為惡則其言<lb/>
治世刑重亦冝矣說者又以為書稱唐虞之隆刑<lb/>
故無小而周之盛時羣飲者殺臣請有以詰之夏<lb/>
禹之時大辟二百周公之時大辟五百豈可謂周<lb/>
治而禹亂邪秦及三族漢除肉刑豈可謂秦治而<lb/>
漢亂耶致之言極也天下幸而大治使一日未安<lb/>
陛下将變今之刑而用其極歟天下幾何不叛耶<lb/>
徒聞其語而懼者已衆矣臣不意異端邪說惑誤<lb/>
<pb n="KR4h0040_SBCK_111-7b"/>
陛下至於如此宥過無大刑故無小此用刑之常理<lb/>
也至于今守之豈獨唐虞之隆而周之盛時哉所<lb/>
以誅羣飲者以為其意非獨羣飲而已如今之法<lb/>
所謂夜聚曉散者使後世不知其詳而徒聞其語<lb/>
則凡夜相過者皆執而殺之可乎夫人相與飲酒<lb/>
而輒殺之雖桀紂之暴不至於此而謂周公行之<lb/>
歟　聖策曰方今之弊可謂衆矣捄之之道必有<lb/>
本末所施之冝必有先後臣請論其本與其所冝<lb/>
先者而　陛下擇焉方今救弊之道必先立事立<lb/>
事之本在於知人則所施之冝當先觀大臣之知<lb/>
<pb n="KR4h0040_SBCK_111-8a"/>
人與否耳古之欲立非常之功者必有知人之明<lb/>
苟無知人之明則循規矩蹈繩墨以求寡過二者<lb/>
皆審於自知而安於才分者也道可以講習而知<lb/>
德可以勉强而能惟知人之明不可學必出於天<lb/>
資如蕭何之識韓信此豈有法而可傳者哉以諸<lb/>
葛孔明之賢而知人之明則莫所短是以失之於<lb/>
馬謖而孔明亦審於自知是以終身不敢用魏延<lb/>
我　仁祖之在位也事無大小一付之於法人無<lb/>
賢不肖一付之於公議事已效而後行人已試而<lb/>
後用終不求非常之功者誠以當時大臣不足以<lb/>
<pb n="KR4h0040_SBCK_111-8b"/>
與知人之明也古之為醫者聆音察色洞視五藏<lb/>
則其治疾也有剖胷决脾洗濯胃腎之變苟無其<lb/>
術不敢行其事今無知人之明而欲立非常之功<lb/>
解縱繩墨以慕古人則是未能察脉而欲試華佗<lb/>
之方其異於操刀而殺人者幾希矣房琯之稱劉<lb/>
秩關播之用李元平是也至今以為笑　陛下觀<lb/>
今之大臣為知人歟為不知人歟乃者擢用衆材<lb/>
皆其造室握手之人要結審固而後敢用蓋以為<lb/>
其人可與戮力同心共致太平曾未安席而交口<lb/>
攻之者如蝟毛而起　陛下以此驗之其不知人<lb/>
<pb n="KR4h0040_SBCK_111-9a"/>
也亦審矣幸　今天下無事異同之論不過瀆亂<lb/>
聖聽而已若邊隅有警盗賊竊發俯仰成敗呼吸<lb/>
變故而所用之人皆如今日乍合乍散臨事解體<lb/>
不可復知則無乃誤社稷歟華佗不世出天下未<lb/>
嘗廢醫蕭何不世出天下未嘗廢治　陛下必欲<lb/>
立非常之功請待知人之佐若猶未也則亦詔左<lb/>
右之臣安分守法而已　聖策曰生民以來稱至<lb/>
治者必曰唐虞成周之世詩書所稱其迹可見以<lb/>
至後世賢明之君忠智之臣相與憂勤以營一代<lb/>
之業雖未盡善然要其所以成就亦必有可言者<lb/>
<pb n="KR4h0040_SBCK_111-9b"/>
其詳言之臣以為此不可勝言也其施設之方各<lb/>
隨其時而不可知其所可知者必畏天必從衆必<lb/>
法祖宗故其言曰戒之戒之天維顯思命不易哉<lb/>
又曰稽于衆舍己從人又曰丕顯哉文王謨丕承<lb/>
哉武王烈諸書所稱大略如此未嘗言天命不足<lb/>
畏衆言不足從祖宗之法不足用也符堅用王猛<lb/>
而樊世仇騰席寳不恱魏鄭公勸　太宗以仁義<lb/>
而封倫不信凡今之人欲　陛下違衆而自用者<lb/>
必以此藉口　陛下所謂賢明忠智者豈非意在<lb/>
於此等歟臣願攷二人之所行而求之於今王猛<lb/>
<pb n="KR4h0040_SBCK_111-10a"/>
豈嘗設官而牟利魏鄭公豈嘗貸錢而取息歟且<lb/>
其不恱者不過數人固不害天下之信且服也今<lb/>
天下有心者怨有口者謗古之君臣相與憂勤以<lb/>
營一代之業者似不如此古語曰百人之聚未有<lb/>
不攻而破况天下乎今天下非之而　陛下不回<lb/>
臣不<hi>所知</hi>稅駕矣詩曰譬彼舟流不知所屇心之憂<lb/>
矣不遑假寐區區忠藎惟　陛下察之臣昧死上<lb/>
對<lb/>
　　　　擬御試武舉策　陳　師道<lb/>
　問湯武之兵無敵於天下然而或曰出其不意<lb/>
<pb n="KR4h0040_SBCK_111-10b"/>
　或曰天命未也晉文公伯者爾然欲用其民則<lb/>
　曰教之義示之禮與信夫出其不意詭道也諸<lb/>
　侯不期而㑹者八百矣然而猶曰天命未也其<lb/>
　故何哉能用其民以禮義信然而不曰王者之<lb/>
　事何也昔誓師者或曰孥戮汝或曰有常刑或<lb/>
　曰有大刑或曰有無餘刑非殺其不同何也司<lb/>
　馬遷讀司馬兵法曰雖三代未能究其義如其<lb/>
　文也今其書尚在其義難盡其文難遵者何與<lb/>
　墨子之詘公輸九攻而九拒之諸葛之服孟獲<lb/>
　七擒而七縱之其智安出哉諸羌犯漢辛武賢<lb/>
<pb n="KR4h0040_SBCK_111-11a"/>
　段紀明則謂當大擊之趙充國張奐則謂兵可<lb/>
　罷以罷之為是而紀明之戰克以擊之為便而<lb/>
　充國之筭勝或謀同而功異或論殊而效同何<lb/>
　以然也子大夫習於論兵造庭待問其以所學<lb/>
　具著于篇<lb/>
臣惟　陛下學以明王度德以善方俗材以成世<lb/>
務而不自賢聖託于寡昧延見田里之士究觀文<lb/>
武之冝臣愚無以奉明問廣聖志顧常聞之藪宅<lb/>
善牧川居善漁昧者聽微右廢者便左臣誠不佞<lb/>
顧無游居之習偏左之能以成　陛下好問之志<lb/>
<pb n="KR4h0040_SBCK_111-11b"/>
而幸萬一之得哉謹冐死以對臣聞孔子曰俎豆<lb/>
之事常聞之矣軍旅之事未之學也夫兵非聖人之學<lb/>
其所學者無事於兵雖然兵者政之出也能盡俎豆<lb/>
之事則軍旅得矣聖人雖不學蓋能之矣刑者政之<lb/>
餘兵者刑之末非聖人所優為也故武未盡善不<lb/>
若舜禹之修文也古之為國者兵設而不試戰習<lb/>
而不用應而不倡服而不侮臨敵而人不戰得國<lb/>
而市不亂此王政也若夫廉李之戰闘事也孫吳<lb/>
之書盗術也不陳於王者之前嘗以臣之所聞敬<lb/>
奉明詔其有不稱乃臣寡陋之辠非聖人之道有<lb/>
<pb n="KR4h0040_SBCK_111-12a"/>
所不冝也臣聞古之言無敵者非謂戰勝守固天<lb/>
下不能敵也謂其願為之臣而莫與敵焉昔者商<lb/>
湯東征則西怨南征則北怨可謂不敵矣若夏桀<lb/>
則其衆曰時日曷䘮余及汝皆古非商亡夏夏自<lb/>
亡也夫以不敵攻自亡以天下當一夫安用詐三<lb/>
王之伐行天討也是故謀于蓍龜詢于臣民以定<lb/>
其論法以正名刑以正辠以成其詞詔于鬼神諭<lb/>
于公侯晧之于國誓之于軍以致其衆數之以文<lb/>
懼之以武聲之以鍾鼓與天下共之惟公與義詐<lb/>
何施焉故以湯為出不意以伐桀者蓋不知義也<lb/>
<pb n="KR4h0040_SBCK_111-12b"/>
臣聞命者天之道視人則知矣天從人者也周文<lb/>
之時三分天下而有二天之去商舊矣不待盟津<lb/>
而知臣以爲文武後之非命後也君子之道同而<lb/>
各有行也如權之稱物惟其所重文王屈義而伸<lb/>
仁以同于天武王屈仁而伸義以順其命孔子以<lb/>
爲文王至德也天優爲之與不可已而爲之者異<lb/>
矣此文王之爲文武王之爲武也盟津之㑹臣無<lb/>
傳焉其漢儒之說于故以武王爲還師以待時是<lb/>
蓋不知命也臣聞君子内德而外行有其德而無<lb/>
其行者有矣有其行而無其德者有矣故君子貴<lb/>
<pb n="KR4h0040_SBCK_111-13a"/>
其全也易曰君子以成徳為行君子之行出於德<lb/>
也德則有化禮義信者德之行也是故王以安行<lb/>
伯以利動利之者偽也君子耻之夫徳形于身而<lb/>
加於民謂之化教其可禁其不可謂之政無化則<lb/>
不革無政則不行本末相用王者之事也晉文公<lb/>
則不然蒐以示禮伐原以示信勤王以示義夫上<lb/>
無化下無教造事舉善以聳觀聽此豈有意於成<lb/>
俗文之以為名爾然能用其民者蓋有政焉王者<lb/>
尚政行之以刑有行而無其德有政而無其化此<lb/>
晉之所以不王也臣讀征誓之書知後世之刑重<lb/>
<pb n="KR4h0040_SBCK_111-13b"/>
虞之誓其克有勲刑蓋未用也夏商之誓曰孥戮<lb/>
汝周之誓曰有顯戮尚刑也夏商之孥周之辠隷<lb/>
也魯之誓曰有常刑有大刑有無餘刑非殺越逐<lb/>
誘盜則服常刑常刑者劓刖也材不足用則服無<lb/>
餘刑或奴或戮猶未至於殺也無餘者盡之之詞<lb/>
也刑盡而非殺猶今之言辠止於流者也餉不足<lb/>
食則服大刑刑至于殺則極矣或者以謂無餘之<lb/>
刑戮及妻子臣不知其說也夫罰弗及嗣臯陶之<lb/>
善舜也辠人以族武王之伐紂也父子兄弟罪不<lb/>
相及周公之命康叔也而伯禽為之乎先王之刑<lb/>
<pb n="KR4h0040_SBCK_111-14a"/>
有至於殺而無相及者以非其<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>也故刑至于殺<lb/>
不以為暴而遷刑則暴也雖無誓師而至于殺不<lb/>
亦甚乎夫三代異尚惟其時也周有三典施于五<lb/>
刑惟其冝也軍事尚威其用重典乎天下有道征<lb/>
伐出於天子魯之軍刑蓋周制也臣則知其仁焉<lb/>
先之以誓期于不悖示之以刑期于不犯未足為<lb/>
仁師克則鮮死焉負則多矣伸之以威以逭死也<lb/>
其仁至矣仁以濟義義以行信此其所以賢也臣<lb/>
聞齊威王使其大夫追論古者司馬兵法附以先<lb/>
齊大司法田穰苴之說號曰司馬穰苴兵法夫所<lb/>
<pb n="KR4h0040_SBCK_111-14b"/>
謂古者司馬兵法周之政典也所謂司馬穰苴兵<lb/>
法太史遷之所論今愽士弟子之所誦說者也昔<lb/>
周公作政典司馬守之以佐天子平邦國而正百<lb/>
官均萬民征伐出于天子及上廢其典下失其職<lb/>
而周衰矣故征伐出于諸侯典之用捨興壞繫焉<lb/>
遷徒見七國楚漢之戰以詐勝而身固未常行道<lb/>
也遂以仁義為虚名而疑三代以文具可謂不學<lb/>
矣史稱遷博極羣書而其論如此所謂雖多奚為<lb/>
者也臣謹按傳記所載司馬法之文今書皆無之<lb/>
則亦非齊之全書也然其書曰禮與法表裏文與<lb/>
<pb n="KR4h0040_SBCK_111-15a"/>
武左右又曰殺人以安人殺之可也攻其國愛其<lb/>
民攻之可也以戰去戰戰可也又曰冬夏不興師<lb/>
所以兼愛民也此先王之政也何所難乎至其說<lb/>
曰擊其疑加其卒致其屈襲其規此穰苴之所知<lb/>
秦漢之所行遷之所見而謂先王為之乎臣惟墨<lb/>
子之拒公輸匠之事也武侯之屈孟獲将之事也<lb/>
此百官羣吏之能非王法也昔墨子為守屈其一<lb/>
世而不以守名自惟其術有大者焉墨子之所不<lb/>
為臣愚敢為　陛下道哉崇墉浚川完廪衆民可<lb/>
以守矣然而不守者民散故曰地利不如人和也<lb/>
<pb n="KR4h0040_SBCK_111-15b"/>
封溝委積所以保民也民固矣而後城郭可得而<lb/>
守也米粟可得而食也墨子之術可得而用也不<lb/>
然冦将保之巧何施焉夫武侯之縱敵務勝其心<lb/>
以持久専意東方而無後憂可謂善畫矣雖然智<lb/>
以服人可以終侯之世不可継也此伯者之術也<lb/>
君子制法中材守之所謂百世之道也書曰柔逺<lb/>
能邇惇德允元而難任人蠻夷率服又曰無怠無<lb/>
荒四夷來王夫行法于身而效于四海之外臣謂<lb/>
王者之功易也臣聞先漢西羗之叛辛武賢則欲<lb/>
攻趙充國則欲守臣愚以謂充國之議是也後漢<lb/>
<pb n="KR4h0040_SBCK_111-16a"/>
東羗之叛張奐則欲廣恩段烱則欲極武臣愚以<lb/>
謂皆非也臣惟武賢之議非為國逺計冒危要幸<lb/>
以自利耳此邊吏之常態國之大患臣惟充國之<lb/>
議有大焉其說曰帝王之兵以全取勝是以貴謀<lb/>
而賤戰戰而百勝非善之善也故先為不可勝以<lb/>
待敵之可勝夫慮勝而戰度得而攻可謂善矣非<lb/>
全師坐勝之道也不戰而勝不攻而取此充國所<lb/>
謂善之善者屯田是也虜所保者衆所恃者地奪<lb/>
其田里則人畜失職而衆不保矣購之以利則有<lb/>
<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>者可得亡辜者可致此坐支解虜之道也逸以<lb/>
<pb n="KR4h0040_SBCK_111-16b"/>
待勞乆以待變亡費而有備可謂善矣臣猶以謂<lb/>
未也兵乆則頓役久則怠内有盗賊乗間之虞外<lb/>
有夷狄相因之變防患於未然収利於将來有先<lb/>
王之意焉夫治外與内異譬之於家盜在内攻之<lb/>
可也在外備之可也千金之子不開門穴垣與盜<lb/>
爭死况於國乎臣故曰充國之議是也漢居屬羗<lb/>
於三輔與民雜處而武備不修将吏不選擾以致<lb/>
怨利以啓貪以故數叛夫御失其冝殺之則怨寛<lb/>
之則侮張奐不惟其本而襲儒者之弊以恩易武<lb/>
力窮則服利而復動一切苟安非至計也叚烱窮<lb/>
<pb n="KR4h0040_SBCK_111-17a"/>
兵以盡敵此蠻夷相攻非中國之政也王者之師<lb/>
務明善惡辠人得則畏威善人伸則懷德二者各<lb/>
得其一臣故以謂皆非也以臣之愚敺之度塞限<lb/>
以封略羈以恩信完聚繕守以待其來則漢長無<lb/>
事矣臣聞王者之治夷狄自治而已譬諸身焉氣<lb/>
血外强精神内守則厲邪不干本虚末弛則風濕<lb/>
暑寒乗間而作惟其所致疾何能焉其視夷狄若<lb/>
鳥獸然不足計曲直校失得備禦之道因其盛衰<lb/>
來則撫之去則已之其來不怡其去不戚外之也<lb/>
昔文王事昆夷武王通道九夷八蠻太王去邠宣<lb/>
<pb n="KR4h0040_SBCK_111-17b"/>
王薄伐至于太原因時之冝非異道也太王諸侯<lb/>
之事也上無王下無伯既不能拒又不能去是危<lb/>
道也宣王王者事也拯民以去亂武之經也逐之<lb/>
盡境以限内外天之制也如鳥之攫如獸之搏<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>
之則已暴者為之則覆巢熏穴戮及麛卵不可謂<lb/>
政强則事之文王是也弱則懷之武王是也兩强<lb/>
不相下則相傷故下之以保民也孟子曰仁者能<lb/>
以大事小樂天者也智者能以小事大畏天者也<lb/>
樂天者保天下畏天者保其國夫樂天者與天同<lb/>
也畏天者同于天也髙而能降以無我也大而能<lb/>
<pb n="KR4h0040_SBCK_111-18a"/>
覆以無物也物我兩忘君子之德也以身與人則<lb/>
身重以身與天下則身輕屈小以伸大君子之事<lb/>
也以大事小以賢事不肖先人後身所以為至德<lb/>
而賈誼以謂天子貢夷狄為倒置此少年之氣褊<lb/>
者之心也故其論内則欲削諸侯外則欲擊匈奴<lb/>
以尊天子其申韓之餘意乎至其去國千里則憂<lb/>
壽不長一失其職則涕泣以卒無以自容其能容<lb/>
匈奴乎詩云惟其褊心是以為刺誼之謂也智有<lb/>
得失材有能否德則無不盡也充國可謂智矣而<lb/>
内徙降羗令居循致後患務便於近而忘其逺夫<lb/>
<pb n="KR4h0040_SBCK_111-18b"/>
料敵决勝誠非儒者之能見㣲慮逺建萬世之安<lb/>
亦非武人文吏之所及也臣聞禹伐有苗三旬不<lb/>
克禹不以為耻舜不以為<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>蓋德不懷則修刑刑<lb/>
不服則明德君子固自反也德刑更用舜之政也<lb/>
自反而不責人舜之所以賢也以舜之政以益佐<lb/>
禹不能得志於有苗而兵家之書有必勝之術非<lb/>
臣所知也夫以禹益之智諸侯之師豈不足以一<lb/>
戰君子勝人不以力有化存焉化者誠服之也故<lb/>
曰滿招損謙受益至誠感神蠢兹有苗然則舞干<lb/>
羽於兩階又豈足以感人哉所以偃革而修文也<lb/>
<pb n="KR4h0040_SBCK_111-19a"/>
夫惟有德可以服人臣又聞柳下恵曰伐國不問<lb/>
仁人問且不及而兵家之書奮然自任欲一試之<lb/>
幸而不得則又以遺人是樂禍也故術不可不慎<lb/>
臣願　陛下循大禹之事服下恵之言而却兵家<lb/>
之圗書将不敵於天下而威行萬世區區之虜何<lb/>
足留聖意哉　陛下幸詔愚臣敢有隱情不敏之<lb/>
誅惟　陛下赦之<lb/>
　　說書<lb/>
　　　　問小雅周之衰　蘇　軾<lb/>
對詩之中唯周最備而周之興廢於詩為詳蓋其<lb/>
<pb n="KR4h0040_SBCK_111-19b"/>
道始於閨門父子之間而施及乎君臣之際以被<lb/>
冐乎天下者存乎二南后稷公劉文武創業之艱<lb/>
難而幽厲失道之漸存乎二雅成王纂承文武之<lb/>
烈而禮樂文章之備存乎頌其愈削而至夷于諸<lb/>
侯者在乎王黍離蓋周道之盛衰可以備見於此<lb/>
矣小雅者言王政之小而兼陳乎其盛衰之際者<lb/>
也夫周雖衰文武之業未墜而宣又從而中興之<lb/>
故雖怨刺並興而未列於國風者以為猶有王政<lb/>
存焉故曰小雅者兼乎周之盛衰者也昔之言<lb/>
者皆得其偏而未備也季札觀周樂歌小雅曰<lb/>
<pb n="KR4h0040_SBCK_111-20a"/>
之衰乎文中子曰小雅烏乎衰其周之盛乎札之<lb/>
所謂衰者蓋其當時親見周之衰而不覩乎文武<lb/>
成康之盛也文中子之所謂盛者言文武之餘烈<lb/>
歴數百年而未忘雖其子孫之微而天下猶或宗<lb/>
周也故曰二子者皆得其偏而未備也太史公曰<lb/>
國風好色而不淫小雅怨誹而不亂當周之衰雖<lb/>
君子不能無怨要在不至於亂而已文中子以為<lb/>
周之全盛不已過乎故通乎二子之說而小雅之<lb/>
道備矣謹對<lb/>
　　　　問君子能補過　蘇　軾<lb/>
<pb n="KR4h0040_SBCK_111-20b"/>
對甚哉聖人待天下之通且恕也朝而爲盜跖暮<lb/>
而爲伯夷聖人不弃也孟僖子之過也其悔亦晚<lb/>
矣雖然聖人不弃也曰猶愈乎卒而不知悔者也<lb/>
孟僖子之過可悲也已仲尼之少也賤天下莫知<lb/>
其爲聖人魯人曰此吾東家丘也又曰此鄹人之<lb/>
子也楚之子西齊之晏嬰皆當時之所謂賢人君<lb/>
子也其言曰孔丘之道迂闊而不可用況夫三桓<lb/>
之閒而孰知夫有僖子之賢僖子之病以告其子<lb/>
曰孔丘聖人之後也其先正考甫三命益恭而弗<lb/>
父何以有宋而授厲公華父督之亂無罪而絶於<lb/>
<pb n="KR4h0040_SBCK_111-21a"/>
宋其後必有聖人今孔丘博學而好禮殆其是歟<lb/>
爾必徃師之以學禮嗚呼孔子用於魯三月而齊<lb/>
人畏其覇以僖子之賢而知夫子之為聖人也使<lb/>
之未亡而授之以政則魯作東周矣故曰孟僖子<lb/>
之過可悲也已雖然夫子之道充乎天下者自僖<lb/>
子始懿子學乎仲尼請於魯君而與之車使適周<lb/>
而觀禮焉而聖人之業然後大備僖子之功雖不<lb/>
能用之於未亡之前而猶能救之於已沒之後左<lb/>
丘明懼後世不知夫僖子之功也故丁寧而稱之<lb/>
以為補過之君子昔仲虺言湯之德曰改過不吝<lb/>
<pb n="KR4h0040_SBCK_111-21b"/>
夫以聖人而不稱其無過之為能而稱其改之為<lb/>
善然則補過者聖人之徒歟孟僖子者聖人之徒<lb/>
也謹對<lb/>
　　　　問大夫無遂事　蘇　軾<lb/>
對春秋之書遂一也而有善惡存焉君子觀其當<lb/>
時之實而已矣利害出於一時而制之於千里之<lb/>
外當此之時而不遂君子以為固上之不足以利<lb/>
國下之不足以利民可以復命而後請當此之時<lb/>
而遂君子以為専専者固所貶也而固者亦所議<lb/>
也故曰春秋之書遂一也而有善惡存焉君子觀<lb/>
<pb n="KR4h0040_SBCK_111-22a"/>
其當時之實而已矣公子結媵陳人之婦于鄄遂<lb/>
及齊侯宋公盟公羊傳曰媵不書以其有遂事書<lb/>
大夫無遂事此其言遂何大夫出疆有可以安國<lb/>
家利社稷則専之可也公子遂如周遂如晉公羊<lb/>
亦曰大夫無遂事此其言遂何公不得為政也其<lb/>
書遂一也而善惡如此之相逺豈可以不察其實<lb/>
哉春秋者後世所以學為臣之法也謂遂之不譏<lb/>
則愚恐後之為臣者流而為専謂遂之皆譏則愚<lb/>
恐後之為臣者執而為固故曰觀乎當時之實而<lb/>
已矣西漢之法有矯詔之罪而當時之名臣皆引<lb/>
<pb n="KR4h0040_SBCK_111-22b"/>
此以為據若汲黯開倉以賑飢民陳湯發兵以誅<lb/>
郅支若此者専之可也不然獲罪於春秋矣謹對<lb/>
　　經義<lb/>
　　　　惟幾惟康其弼直　張　庭堅<lb/>
所貴乎聖人者非以其力足以除天下既至之患<lb/>
而以其慮之深逺察微正始憂患之所不及非以<lb/>
其有智與勇足以大有為於世而以其安靜休息<lb/>
有所不為非以其無一過失使天下莫得而議之<lb/>
以其有過而必改故於事也無忽於民也不擾於<lb/>
羣臣也不憚其危言正論以拂於己夫是以慮無<lb/>
<pb n="KR4h0040_SBCK_111-23a"/>
遺策舉世無過事而天下治安之勢得以永保而<lb/>
弗替此幾康弼直禹之所以為舜戒也蓋惟幾也<lb/>
則能察㣲正始不忽乎事惟康也則能安靜休息<lb/>
不擾乎民惟輔弼之臣直則能不以無過之為美<lb/>
而以改過之　為善凡忠讜之論矯拂之辤皆所<lb/>
以樂從而願聽焉雖然是三者在艱難創業之時<lb/>
則固未始以為難海宇適平基緒方立俄焉怠忽<lb/>
而不知察則禍患将不旋踵而至所以操心常危<lb/>
慮患常深而事每不失其幾者勢使然也民雖出<lb/>
於塗炭而恐懼之未忘世雖偃於征誅而瘡痍之<lb/>
<pb n="KR4h0040_SBCK_111-23b"/>
未瘳俄然擾動而不之恤則下不勝其困怨亂将<lb/>
復作所以設法務約敷政務寬而使民不失其康<lb/>
者亦勢使然也夫欲事之適於幾民之適於康則<lb/>
天下之深謀至計惟恐一日而不得聞朝廷之上<lb/>
輔弼之臣莫不蹇蹇其直亦其勢不得不然也天<lb/>
下既大治矣則智慮怠而昬心意侈而廣智慮昏<lb/>
則玩宴安而忽憂勤心意廣則喜功名而煩興作<lb/>
夫宴安之是玩則不可責以難也功名之是喜則<lb/>
不可語以過也於是謟䛕者親而諫諍者踈幾康<lb/>
弼直之戒於是時最不可忘彼舜也繼堯極治之<lb/>
<pb n="KR4h0040_SBCK_111-24a"/>
後天下可謂無事矣雖然無事者有事之所從起<lb/>
而聖人之所深畏者也觀舜之君臣相與賡歌規<lb/>
戒而其言及於敕天命康庶事則禹之所言者舜<lb/>
固不待告而知矣而禹猶戒之何也使天下後世<lb/>
咸曰以舜之聖而猶不免於此則庶乎其能知戒<lb/>
矣<lb/>
　　　　自靖人自獻于先王　張　庭堅<lb/>
君子之去就死生其志在於天下國家而不在於<lb/>
一身故其死者非沽名其生者非懼禍而引身以<lb/>
求去者非要利以忘君也仁之所存義之所主鬼<lb/>
<pb n="KR4h0040_SBCK_111-24b"/>
神其知之矣昔商之三仁或生或死或為之奴而<lb/>
皆無媿於宗廟社稷豈非謀出於此歟此其相戒<lb/>
之言曰自靖人自獻于先王蓋於是時紂欲亡而<lb/>
未寤也其臣若飛廉惡來者皆道王為不善而不<lb/>
與圖存若伯夷太公天下可謂至賢者則㓗身退<lb/>
避而義不與俱亡夫為商之大臣而且於王為親<lb/>
惟王子比干箕子微子也三人者欲退而視其敗<lb/>
則不忍欲進而與王圖存則不可與言雖有忠孝<lb/>
誠慤之心其誰達之哉顧思先王創業垂統以遺<lb/>
其子孫設為職業禄位以處天下之賢俊俾相與<lb/>
<pb n="KR4h0040_SBCK_111-25a"/>
左右而扶持之期不至於危亡而後己子孫弗率<lb/>
亡形既見而忠臣義士之徒猶不忘先王所以為<lb/>
天下後世之意以為志不上達道與時廢亂者弗<lb/>
可治也傾者弗可支也而臣子所以報先王者惟<lb/>
各以其能自獻可也雖然君子之志不同而欲死<lb/>
生去就各當於義不獲罪於先王非人所能為之<lb/>
謀其在於自靖乎蓋若商祀之顛隮則㣲子以為<lb/>
心憂而辱於臣僕不與其君俱亡者箕子比干之<lb/>
所羞為也微子抱祭器適周以請後則奉先之孝<lb/>
得矣比干諫不從故繼以死則事君之節盡矣箕<lb/>
<pb n="KR4h0040_SBCK_111-25b"/>
子以父師爲囚奴猶眷卷不去則愛君之仁至矣<lb/>
其死者若愚其囚者若汚而其輒去者若背叛非<lb/>
忠也然三子皆安然行之不以所不能爲自愧而<lb/>
亦不以所能爲媿人更相勸勉以求合於義而不<lb/>
期於必同夫謂先王所以望於後世臣子者惟忠<lb/>
與孝也故微子之去自獻以其孝比干以諫死箕<lb/>
子以正囚則自獻以其忠則是三子<hi>心之</hi>非苟爲也<lb/>
處垂亡之地猶眷眷乎天下國家而不在一身故<lb/>
其志之所謀各出其所欲爲以期先王之知耳古<lb/>
所謂較然不欺其志者非斯人之謂乎雖然書載<lb/>
<pb n="KR4h0040_SBCK_111-26a"/>
微子與箕子相告戒之辤而比干不與焉何哉人<lb/>
臣之義莫易明於死節莫難明於去國而屈辱用<lb/>
晦者亦所難辨者也比干以死無足疑故不必以<lb/>
告人而箕子微子不免云云者重去就之義而厚<lb/>
之故也不然安得並稱三仁哉<lb/>
<pb n="KR4h0040_SBCK_111-26b"/>
</p>
<p>
皇朝文鑑巻第一百一十一<lb/>
<pb n="KR4h0040_SBCK_111-27a"/>
</p>
<p>
</p>
  </div>
</body>
</text>
</TEI>
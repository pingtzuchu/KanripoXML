<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_038-1a"/>
皇朝文鑑卷第三十八<lb/>
　誥<lb/>
　　　都官貟外郎邢夢臣可侍御史殿中丞沈<lb/>
　　　　　起可監察御史裏行　劉　敞<lb/>
　　　兵部郎中張中庸可開封府判官<lb/>
　　　　　　　　　　　　　　劉　敞<lb/>
　　　屯田貟外郎胡揆除都官貟外郎<lb/>
　　　　　　　　　　　　　　劉　敞<lb/>
　　　度支郎中李碩可三司户部判官<lb/>
　　　　　　　　　　　　　　劉　敞<lb/>
<pb n="KR4h0040_SBCK_038-1b"/>
　　　陜西路都轉運使兵部郎中天章閣待制<lb/>
　　　　　傅求可右諌議大夫河北都轉運使<lb/>
　　　　　工部郎中天章閣待制周沆可兵部<lb/>
　　　　　郎中依舊　劉　敞<lb/>
　　　司門貟外郎張鞏可開封府推官<lb/>
　　　　　　　　　　　　　　劉　敞<lb/>
　　　曹潁叔充天章閣待制知福州<lb/>
　　　　　　　　　　　　　　蔡　襄<lb/>
　　　張昷之可光禄卿致仕　蔡　襄<lb/>
　　　王元可右衛大將軍遥郡觀察使<lb/>
<pb n="KR4h0040_SBCK_038-2a"/>
　　　　　　　　　　　　　　胡　宿<lb/>
　　　皇姪岳州圑<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>使<hi>舊名英宗</hi>起復泰州防禦使<lb/>
　　　　　知宗正寺　王　安石<lb/>
　　　起居舍人直祕閣同修起居注司馬光攺<lb/>
　　　　　天章閣待制　王　安石<lb/>
　　　左司諌王陶可皇子伴讀　王　安石<lb/>
　　　范鎭加修撰　王　安石<lb/>
　　　髙旦可著作佐郎　王　安石<lb/>
　　　德妃沈氏姪孫獻卿可試大理評事<lb/>
　　　　　　　　　　　　　　王　安石<lb/>
<pb n="KR4h0040_SBCK_038-2b"/>
　　　沈德妃姪授監簿　王　安石<lb/>
　　　磨勘轉官　王　安石<lb/>
　　　王伯恭轉官　王　安石<lb/>
　　　甘昭吉入内副都知　王　安石<lb/>
　　　崔嶧刑部侍郎致仕　王　安石<lb/>
　　　皇兄故保康軍節度觀察留後承簡可贈<lb/>
　　　　　彰化軍節度使追封安定郡王<lb/>
　　　　　　　　　　　　　　王　安石<lb/>
　　　參知政事歐陽脩曾祖某贈某官<lb/>
　　　　　　　　　　　　　　王　安石<lb/>
<pb n="KR4h0040_SBCK_038-3a"/>
　　　曾祖母某氏某國太夫人　王　安石<lb/>
　　　祖　王　安石<lb/>
　　　祖母　王　安石<lb/>
　　　父　王　安石<lb/>
　　　母　王　安石<lb/>
　　　樞密使張昇所生母　王　安石<lb/>
　　　三司使禮部侍郎田況可樞密副使<lb/>
　　　　　　　　　　　　　　王　珪<lb/>
　　　屯田郎中詹庠可都官郎中<lb/>
　　　　　　　　　　　　　　王　珪<lb/>
<pb n="KR4h0040_SBCK_038-3b"/>
　　　户部副使太常少卿燕度可右諌議大夫<lb/>
　　　　　知潭州　鄭　獬<lb/>
　　　劒南節度推官張士澄等可大理寺丞<lb/>
　　　　　　　　　　　　　　鄭　獬<lb/>
　　　皇姪右監門衛大將軍仲郃可依前右監<lb/>
　　　　　門衛大將軍黃州剌史特封齊安郡<lb/>
　　　　　公　韓　維<lb/>
　　　頼王府翊善守太常少卿直昭文館齊恢<lb/>
　　　　　可守尚書左司郎中依前直昭文館<lb/>
　　　　　兼太子左諭德諸王府記室參軍尚<lb/>
<pb n="KR4h0040_SBCK_038-4a"/>
　　　　　書司封貟外郎直集賢院陳薦可工<lb/>
　　　　　部郎中依前直集賢院兼太子右諭<lb/>
　　　　　德　韓　維<lb/>
　　　西頭供奉官常用之可右清道率府率致<lb/>
　　　　　仕右侍禁李襄古率府副率致仕<lb/>
　　　　　　　　　　　　　　韓　維<lb/>
　　　台州寧海縣令魏昂可試大理評事充山<lb/>
　　　　　南東道節推知劒州劒浦縣<lb/>
　　　　　　　　　　　　　　沈　文通<lb/>
　　　内東頭供奉官廖浩然可内殿崇班<lb/>
<pb n="KR4h0040_SBCK_038-4b"/>
　　　　　　　　　　　　　　沈　文通<lb/>
　　　都官郎中楊佐可司封郎中<lb/>
　　　　　　　　　　　　　　沈　文通<lb/>
　　　　都官貟外郎邢夢臣可侍御史殿中丞<lb/>
　　　　沈起可監察御史裏行　劉　敞<lb/>
御史執憲轂下紀綱國體非雅亮勁正之士不足<lb/>
參論議廣聦明拯與景初吾所信也使之愼柬厥<lb/>
僚必皆其人而拯也以起聞景初也以夢臣可稽<lb/>
之閥閲察之望譽人咸曰允哉予甚嘉之夫鑑以<lb/>
明故可正容繩以直故可形枉毋勤小補而遺大<lb/>
<pb n="KR4h0040_SBCK_038-5a"/>
體毋忽近務而隳常守事君盡禮其可以報知己<lb/>
乎<lb/>
　　　　兵部貟外郎張中庸可開封府判官<lb/>
　　　　　　　　　　　　　　劉　敞<lb/>
京師衆大之居其俗具五方而諸侯所視法也號<lb/>
稱難治蓋自古記之爲之尹者專用擊斷則網密<lb/>
俗敝崇之以寛則威信不立故常擇精明䟽通之<lb/>
人以參其職具官張中庸材劇而用博行脩而志<lb/>
堅處煩決疑必有餘𥙿俾賛浩穰之政當適寛猛<lb/>
之中根本之地爾惟欽哉<lb/>
<pb n="KR4h0040_SBCK_038-5b"/>
　　　　屯田貟外郎胡揆除都官貟外郎<lb/>
　　　　　　　　　　　　　　劉　敞<lb/>
朝廷鎭撫四夷以綏中國貴於息民而不務佳兵<lb/>
故常申敕邊吏毋邀竒功五嶺以南蠻夷雜居其<lb/>
俗剽悍尤爲易動而桂州一都㑹也前通判軍州<lb/>
事尚書屯田貟外郎胡揆承用詔旨悉心疆事終<lb/>
揆之任怗然無虞亦可謂善吏能宣明威信者矣<lb/>
夫守邊之患常在見小利而不達大體以侵迫驅<lb/>
奪之爲故至大沸貽憂吾民則若揆者不可以不<lb/>
賞也稍增其秩以示褒寵<lb/>
<pb n="KR4h0040_SBCK_038-6a"/>
　　　　度支郎中李碩可三司户部判官<lb/>
　　　　　　　　　　　　　　劉　敞<lb/>
財賦大計一出於民取之寡則用不足然而民逸<lb/>
取之多則用有餘然而民困此三司之難也術不<lb/>
能通輕重智不能調盈虚則吾不以爲之僚具官<lb/>
李碩嘗以名字典郡風采奉使敏以爲政精於檢<lb/>
下所到而治有迹可紀使之參計耗登賛舉籌䇿<lb/>
庶可以不傷財不害民乎徃即㑹府毋乏乃事<lb/>
　　　　陜西路都轉運使兵部郎中天章閣待<lb/>
　　　　制傅求可右諌議大夫河北都轉運使<lb/>
<pb n="KR4h0040_SBCK_038-6b"/>
　　　　工部郎中天章閣待制周沆可兵部郎<lb/>
　　　　中依舊　劉　敞<lb/>
岐畢吾西土也被山帶河百二之險而有昆夷之<lb/>
虞燕亳吾北土也平原廣牧四戰之地而有玁狁<lb/>
之警贍足兵食綱領郡縣将命宣指甚難其人具<lb/>
官傅求明智敏察表以文雅具官周沆深中篤厚<lb/>
居以名撿並委節傳分按州郡皆有述職之勤美<lb/>
俗之風夫較考陟明其來尚矣或正諌省之列或<lb/>
遷夏卿之屬所以褒善勸能爾其欽哉<lb/>
　　　　司門貟外郎張鞏可開封府推官<lb/>
<pb n="KR4h0040_SBCK_038-7a"/>
　　　　　　　　　　　　　　劉　敞<lb/>
京師者舉衆大之辭名之者也風俗雜而獄市繁<lb/>
治稱浩穰吾令襄爲尹急吏緩民甚有文理其僚<lb/>
虚席思得敏才以左右之具官張鞏嘗使行河決<lb/>
川滌源衆工胥作輓漕以通其精力幹用效在已<lb/>
試俾賛輦轂之政尚克有立夫都邑翼翼四方是<lb/>
則無習苟且違道干譽則予一人汝嘉<lb/>
　　　　曹潁叔充天章閣待制知福州<lb/>
　　　　　　　　　　　　　　蔡　襄<lb/>
朕念善爲維持之䇿者運天下如臂使指欲其大<lb/>
<pb n="KR4h0040_SBCK_038-7b"/>
小相臨而威令必達故也東南之郡長樂都㑹表<lb/>
山環海地險而逺八州生衆繫乎緫帥非有幹明<lb/>
之資能辦吾事者不可以遣具官曹潁叔智力精<lb/>
敏應幾必決荐更器任籍有聲稱将漕益部還貳<lb/>
計曹而猥繁之務罔不給肅今屬以方面之重寵<lb/>
以延閣之華爾其繕除兵械補完城堞懷綏困窮<lb/>
剪遏兇猾使吾人無愁苦之嘆朝家有剸倚之賴<lb/>
朕志唯是爾儀圖之<lb/>
　　　　張昷之可光禄卿致仕　蔡　襄<lb/>
朕於羣臣進退之際曷嘗不腆然思之方其強仕<lb/>
<pb n="KR4h0040_SBCK_038-8a"/>
發智能以濟務則有官賞以懋其材逮其謝歸養<lb/>
志意以自佚則有恩渥以寵其行仕宦者豈不雍<lb/>
然得其所耶具官張昷之立節清峻無緇磷之苟<lb/>
臨事明敏有批導之利恤民以惠屏姧以嚴循吏<lb/>
之風聞于當世自升禁近之列屢委宣藩之重服<lb/>
老聃之言而知止躡踈廣之迹而告老爾其還上<lb/>
官事秩以列卿休于而家尚體朕意<lb/>
　　　　王元可右衛大将軍遥郡觀察使<lb/>
　　　　　　　　　　　　　　胡　宿<lb/>
閫制之師蓋威於不若巖除之衛乃備於非常唯<lb/>
<pb n="KR4h0040_SBCK_038-8b"/>
中外之迭更在倚毗之兼厚具官王元才資沉敏<lb/>
節尚剛嚴少厲武鋒博通軍志幹方授任政屢服<lb/>
於藩方厭難折衝功實施於邊境眷言雍部控于<lb/>
西州委以牙爪之師屯乃襟喉之地苛慝不作部<lb/>
分有嚴閲牘奏之爰來叙足腓之微苦願寘環衛<lb/>
乞朝京師須藥石之有瘳雖金革而無避忠言可<lb/>
壯誠實不誣朕以拱扈之嚴當資於宿將察廉之<lb/>
任用寄於舊勲遥緫十連聮司二衛式表䟽恩之<lb/>
數且伸從欲之仁惟忠力之是圖亦威名之斯賴<lb/>
體兹優遇更竭乃誠<lb/>
<pb n="KR4h0040_SBCK_038-9a"/>
　　　　皇姪右衛大将軍岳州團練使<hi>舊名英宗</hi>可<lb/>
　　　　起復舊官泰州防禦知宗正寺<lb/>
　　　　　　　　　　　　　　王　安石<lb/>
先王糾合宗族而分職以治之所以嚴宗廟也宗<lb/>
廟嚴則禮俗成而天下治其事豈可以輕哉今朕<lb/>
選於近屬以脩宗正之官亦先王治親之意也以<lb/>
爾具官<hi>舊名英宗</hi>惠仁孝恭忠信純篤故遷厥位以稱<lb/>
禦侮之實而使任事焉夫士之欲施於政未有不<lb/>
學而能者學所以脩身也身脩則無不治矣朕言<lb/>
維服爾徃懋哉<lb/>
<pb n="KR4h0040_SBCK_038-9b"/>
　　　　起居舍人直祕閣同修起居注司馬光<lb/>
　　　　改天章閣待制　王　安石<lb/>
揚雄曰周之士也貴秦之士也賤周之士也肆秦<lb/>
之士也拘蓋言先王以禮讓爲國士之有爲有守<lb/>
得伸其志而在上不敢以勢加焉朕率是道以君<lb/>
多士以爾具官司馬光文學行義有稱于時故明<lb/>
試以言使司告命而乃固執辭讓至于八九改序<lb/>
厥職以伸爾志是亦髙選徃其懋哉<lb/>
　　　　左司諫王陶可皇子伴讀<lb/>
　　　　　　　　　　　　　　王　安石<lb/>
<pb n="KR4h0040_SBCK_038-10a"/>
自天子至於士未有不待學而成者今朕欲進諸<lb/>
子於學求可與居者而大臣以爾爲言爾乆在諌<lb/>
垣有聞於世兹惟愼選可不勉哉<lb/>
　　　　范鎭加修撰　王　安石<lb/>
昔周人藏上古之書以爲大訓而孔子春秋天子<lb/>
之事也蓋夫討論一代之善惡而撰次之以法度<lb/>
之章非夫通儒達才有識足以知先王不欺足以<lb/>
信後世則孰能託尚書春秋之義勒成大典而稱<lb/>
吾屬任之指乎以爾具官范鎭有該通之材有純<lb/>
㓗之操辯論深博溢於文辭論思禁林時議惟允<lb/>
<pb n="KR4h0040_SBCK_038-10b"/>
則夫按善惡見聞之實斷是非去取之疑人之所<lb/>
難宜以命爾爾其精思熟考自勉以古之良史而<lb/>
毋襲近世以事屬辭之失使無以考焉<lb/>
　　　　髙旦可著作佐郎　王　安石<lb/>
唐虞以三考黜陟幽明而其所命或終身於一職<lb/>
然則其所謂陟者蓋爵服之加而已今之增位猶<lb/>
古之加爵服也以爾乆於職事而功用應於有司<lb/>
之法故使增位以報焉雖所更之嵗月與黜陟之<lb/>
法古今不同而吾所以褒厲庶工非與唐虞異意<lb/>
爾其毋怠思稱厥官<lb/>
<pb n="KR4h0040_SBCK_038-11a"/>
　　　　德妃沈氏姪孫獻卿可試大理評事<lb/>
　　　　　　　　　　　　　　王　安石<lb/>
朕於后妃之家不欲以恩撓法法之所當得者義<lb/>
亦無所愛焉爾方眇然未克有知而以外戚之恩<lb/>
得試理卿之屬時乃邦制不爲爾私勉哉有成以<lb/>
待官使<lb/>
　　　　沈德妃姪授監簿　王　安石<lb/>
京官吾所重也故設磨勘之法以待吏部之所選<lb/>
非有勞而無罪及有任舉之官則不可以得之爾<lb/>
由外戚以孩㓜入官得吾之所重其強勉學問求<lb/>
<pb n="KR4h0040_SBCK_038-11b"/>
爲成人以稱吾待爾之意<lb/>
　　　　磨勘轉官　王　安石<lb/>
有司考爾等之閥閲而揚爾等於朝廷朕親覽焉<lb/>
皆應遷法夫命官賦禄之事朕非輕之也維以章<lb/>
有德序有功名在審官則三嵗而一遷亦維以閔<lb/>
夫職事之勞而勉之盡力爾等勿謂名器之可計<lb/>
日以自取也而無報上之意焉<lb/>
　　　　王伯恭轉官　王　安石<lb/>
方今仕於朝廷者率三嵗而一遷論者患其不足<lb/>
以勸功然日月乆矣能祗愼不怠免於罪悔則亦<lb/>
<pb n="KR4h0040_SBCK_038-12a"/>
宜有以褒嘉此朕所以使爾得遷之意也士之爲<lb/>
義蓋有常心何必利焉然後知勸<lb/>
　　　　甘昭吉入内副都知　王　安石<lb/>
古者王之正内必有任職之臣予若稽古而思得<lb/>
吉士以充其選以爾服勤左右多歷嵗年有專良<lb/>
之稱無側媚之毁其使序于正内以允廷論之公<lb/>
焉爾其審門闈謹房闥入宣宫令出賛朝事悉心<lb/>
夙夜一以忠信則維予爾嘉爾亦永綏寵禄<lb/>
　　　　崔嶧刑部侍郎致仕　王　安石<lb/>
仕焉而告老者自一命以上必有以慰其歸況吾<lb/>
<pb n="KR4h0040_SBCK_038-12b"/>
邇臣恩紀所厚宜增位序以示褒優以爾具官崔<lb/>
嶧比以明揚久於煩使入參侍從出備藩維踐更<lb/>
滋多寄屬惟允引年辭位得禮之宜進貳秋卿以<lb/>
榮居息古之士者非苟自佚其身唯愼行祗法以<lb/>
助成王德爾所知也徃其懋哉<lb/>
　　　　皇兄故保康軍節度觀察留後承簡可<lb/>
　　　　贈彰化軍節度使追封安定郡王<lb/>
　　　　　　　　　　　　　　王　安石<lb/>
樂其生而哀其死欲其富貴之無窮仁人於親戚<lb/>
莫不然而王者得盡其褒崇之意具官承簡於宗<lb/>
<pb n="KR4h0040_SBCK_038-13a"/>
室爲近屬於朝廷爲大官有温恭恪愼之稱無驕<lb/>
嫚逸欲之過不幸至於窀穸用震悼于朕心義兼<lb/>
親賢恩禮當稱今夫建牙樹纛節制一軍而封爵<lb/>
至於稱王人臣之極也朕其追命以賜焉尚其有<lb/>
知享此休顯<lb/>
　　　　參知政事歐陽脩曾祖某贈某官<lb/>
　　　　　　　　　　　　　　王　安石<lb/>
君子善善之義下及子孫況推而上之至其祖考<lb/>
所以褒美崇寵顧豈可以不稱哉故先王宗廟之<lb/>
制視其爵禄位之髙下以爲世數之逺近而　本<lb/>
<pb n="KR4h0040_SBCK_038-13b"/>
朝追命之禮亦從其子孫名數之卑尊具官歐陽<lb/>
脩曾祖潜于丘園躬有善行畜積之慶施于曾孫<lb/>
爲時宗工名重天下圖仕以登于右府褒嘉當及<lb/>
其前人東宮之孤位已顯矣進秩一品尚其享哉<lb/>
　　　　曾祖母某氏某國太夫人<lb/>
　　　　　　　　　　　　　　王　安石<lb/>
尊之欲其貴親之欲其冨豈特人主有是心哉推<lb/>
是心以施於人此人主所以與天下同憂樂之意<lb/>
也禄有厚薄故禮有隆殺位有髙下故施有逺近<lb/>
古之道也其可忘哉具官歐陽脩曾祖母含德在<lb/>
<pb n="KR4h0040_SBCK_038-14a"/>
躬作嬪令族積善之慶覃其後昆惟時聞孫實朕<lb/>
良弼登豫政事人無間言其䟽大邦之　封以報<lb/>
流澤之施寵　靈之極尚克享哉<lb/>
　　　　祖　王　安石<lb/>
爲吾政事之臣所以崇寵之者備矣於是尊大前<lb/>
人之志亦宜有以稱焉具官歐陽脩祖某積行在<lb/>
躬潜而不耀畜其善慶以賴後昆厥有聞孫爲朕<lb/>
良弼典司機要海内所瞻追命之榮至于帝傳進<lb/>
登師位以極褒嘉尚其冥靈膺此休顯<lb/>
　　　　祖母　王　安石<lb/>
<pb n="KR4h0040_SBCK_038-14b"/>
朕䟽郡縣以君諸臣之母欲以稱慈孫孝子之心<lb/>
至於政事之臣則封國及其王母所以望其功者<lb/>
厚矣則慰其心者顧可以薄哉具官歐陽脩祖母<lb/>
來嬪名家克配君子積善之福覃于其孫左右朕<lb/>
躬豫國政事嘉而有後錫以大邦維靈在幽尚克<lb/>
膺此<lb/>
　　　　父　王　安石<lb/>
大臣得爵命其先人至乎公師非古也然禮者人<lb/>
情而已矣當於人情而義足以勸士則何必古之<lb/>
有哉具官歐陽脩父某畜其德善不顯於世克生<lb/>
<pb n="KR4h0040_SBCK_038-15a"/>
賢佐爲朕股肱東宫一品人臣髙位追以命汝用<lb/>
嘉有子尚其享此以稱餽祀之盛哉<lb/>
　　　　母　王　安石<lb/>
古者子爲諸侯大夫而父爲士則其祭以諸侯大<lb/>
夫之禮朕以謂得享其禮而位號不稱則不足以<lb/>
盡孝子之心故今有列於朝廷皆得追崇其考妣<lb/>
又況於爲吾左右輔弼之臣哉具官歐陽脩母嚴<lb/>
稱於天下能教其子爲時名臣恊于詢謀進斷國<lb/>
論雖禄養不及而饋享有加啓封大邦於禮爲稱<lb/>
尚其幽穸知享此榮<lb/>
<pb n="KR4h0040_SBCK_038-15b"/>
　　　　樞密使張昇所生母　王　安石<lb/>
傳稱春秋之義母以子貴說者或非焉而人子之<lb/>
愛其親豈有窮哉已則冨貴而親不與焉固人情<lb/>
之甚可哀者也當有追崇之禮稱其思慕之心具<lb/>
官張昇所生母温柔惠和得嫓君子克生賢佐爲<lb/>
朕寶臣允于庶言秉國樞要追崇之典旣啓爾邦<lb/>
其改新封以鴻後慶尚其冥漠享此恩榮<lb/>
　　　　三司使禮部侍郎田況可樞密副使<lb/>
　　　　　　　　　　　　　　王　珪<lb/>
天文三階中躔紫極之輔國事二柄右列鴻樞之<lb/>
<pb n="KR4h0040_SBCK_038-16a"/>
司維君臣之謨明有夙夜之基命朕當登進時傑<lb/>
賛襄大猷以導萬微之中以合九德之　㑹匪至<lb/>
公之進曷　羣聽之歸以爾具官田況器懷閎深<lb/>
業履端厚材適國家表裏之體學貫天人精祲之<lb/>
交而自髙賢册於大廷儀畯遊於清路西垣名命<lb/>
之粹内閣論思之勤擁帥節于邊而天聲憺於殊<lb/>
俗筦財柄于内而國用豐於歷年兹庸倚爾忠力<lb/>
之良置諸宥弼之地熙我大業垂之亡窮噫本天<lb/>
下之兵莫重安危之寄在帝右之陟有若臣鄰之<lb/>
榮蓋德懋者寵所隆任大者責亦至勉思盡瘁永<lb/>
<pb n="KR4h0040_SBCK_038-16b"/>
克承休<lb/>
　　　　屯田郎中詹庠可都官郎中<lb/>
　　　　　　　　　　　　　　王　珪<lb/>
世治俗厚賢能衆多其髙材異行則待以越次之<lb/>
位而守職奉法亦褒累日之賞非有厚薄理則然<lb/>
也爾服于朝著陳力事任有司稽年書閥應陟其<lb/>
增一秩以慰夙夜浚明之勤徃服休命勿忘祗飭<lb/>
　　　　户部副使太常少卿燕度可右諫議大<lb/>
　　　　夫知潭州　鄭　獬<lb/>
湖湘之南溪蠻剽悍而易擾阹而馴之則亦弭伏<lb/>
<pb n="KR4h0040_SBCK_038-17a"/>
至其失御遂出而囓邊其禍亦不細得無肅乂廉<lb/>
治之帥爲之良牧者哉以爾具官燕度醇明忠厚<lb/>
通於世務更荐要劇芒刃愈出俾副大農厥功茂<lb/>
焉宜加賜諌議大夫魚符犀節徃甸南服内以惠<lb/>
斯民外以柔殊俗朕方端扆面朝以遲爾之奏課<lb/>
矣<lb/>
　　　　劒南節度推官張澄等可大理寺丞<lb/>
　　　　　　　　　　　　　　鄭　獬<lb/>
萬官之才豈朕一耳一目之可盡之哉然而卒所<lb/>
以能盡之者寄朕之耳目於嶽牧連帥推而進之<lb/>
<pb n="KR4h0040_SBCK_038-17b"/>
耳維汝脩方宿業以廉治自顯薦牘交上可勿聽<lb/>
乎宜寵以廷尉丞以示我擇材之公<lb/>
　　　　皇姪右監門衛大將軍仲郃可依前右<lb/>
　　　　監門衛大将軍黄州剌史特封齊安郡<lb/>
　　　　公　韓　維<lb/>
朕按屬籍以觀祖宗之世而陳王之後獨微且其<lb/>
位不章顯朕甚憫之以爾具官仲郃孝友<hi>御諱光宗</hi>謹<lb/>
善守法度爰命褒録以鴻厥慶剌史重任也郡公<lb/>
髙爵也遥領紹建兹謂顯休噫惟務學可以正已<lb/>
惟率禮可以保位汝其懋哉<lb/>
<pb n="KR4h0040_SBCK_038-18a"/>
　　　　潁王府翊善守太常少卿直昭文館齊<lb/>
　　　　恢可守尚書左司郎中依前直昭文館<lb/>
　　　　兼太子左諭德諸王府記室參軍尚書<lb/>
　　　　司封貟外郎直集賢院陳薦可工部郎<lb/>
　　　　中依前直集賢院兼太子右諭德<lb/>
　　　　　　　　　　　　　　鄭　獬<lb/>
唐制左右諭德掌諭太子以道德其内外庶政有<lb/>
可爲規諷者隨事而賛論焉則處其官者其選可<lb/>
以不重哉以爾恢清謹廉正不失其常以爾薦質<lb/>
直和厚可任以事而或入道經訓或賛爲書記使<lb/>
<pb n="KR4h0040_SBCK_038-18b"/>
王有聞繄爾能力屬儲闈之肇啓擇郎曹而並進<lb/>
夫語道者非序而安取論德者惟行之爲艱母或<lb/>
易言以墜予訓<lb/>
　　　　西頭供奉官常用之可右清道率府率<lb/>
　　　　致仕右侍禁李襄可率府副率致仕<lb/>
　　　　　　　　　　　　　　鄭　獬<lb/>
古之仕者量其可任則受至于不能而止所以逺<lb/>
殆辱也朕嘉斯人之徒故於謝事而歸者必增秩<lb/>
以遣之徃欽茂恩以安末路<lb/>
　　　　台州寧海縣令魏昂可試大理評事充<lb/>
<pb n="KR4h0040_SBCK_038-19a"/>
　　　　山南東道節推知劒州劒浦縣<lb/>
　　　　　　　　　　　　　　沈　文通<lb/>
前日天下令長多非其　人始詔剌舉牧守之臣<lb/>
察廉爲之故逺近之縣十七八治朕甚嘉之汝其<lb/>
選也汝旣三嵗被代而知者尚鮮何哉雖然不可<lb/>
不少褒也其升職幕府復爲百里益有以薦于朝<lb/>
者當命汝遷焉<lb/>
　　　　内東頭供奉官廖浩然可内殿崇班<lb/>
　　　　　　　　　　　　　　沈　文通<lb/>
禁闥小臣衆矣非以德舉而材選也特以給左右<lb/>
<pb n="KR4h0040_SBCK_038-19b"/>
之役導内外之事而已故未嘗輕命以遷所以異<lb/>
乎吾外廷士大夫之典也今爾考不幸乃有遺封<lb/>
以爾爲請朕念爾考事我之乆位于通顯汝亦謹<lb/>
信無咎故進汝之秩班于殿朝以爲汝寵朕於汝<lb/>
父子可謂至矣其思所以報我者焉<lb/>
　　　　都官郎中楊佐可司封郎中<lb/>
　　　　　　　　　　　　　　沈　文通<lb/>
水之爲利害也甚矣堯舜其猶病諸故歷代建以<lb/>
爲官莫之能廢而朕用稽焉惟爾佐學行材智廉<lb/>
正膚敏實吾士大夫之望而自領都水出入累嵗<lb/>
<pb n="KR4h0040_SBCK_038-20a"/>
夙夜盡瘁具有厥功朕甚嘉之故因有司大比之<lb/>
叙陟爾左曹之正以爲朕寵其徃宿爾業愈獻厥<lb/>
成則亦當有以稱爾矣欽哉<lb/>
<pb n="KR4h0040_SBCK_038-20b"/>
</p>
<p>
皇朝文鑑卷第三十八<lb/>
</p>
<p>
</p>
  </div>
</body>
</text>
</TEI>
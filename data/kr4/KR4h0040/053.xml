<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_053-1a"/>
皇朝文鑑巻第五十三<lb/>
　奏䟽<lb/>
　　　上　皇帝書　宇文　之邵<lb/>
　　　論責任守忠乞一切不問餘人　傅堯俞<lb/>
　　　論蔡確既貶請寛心和氣　傅　堯俞<lb/>
　　　論君道　程　顥<lb/>
　　　論王霸　程　顥<lb/>
　　　論十事　程　顥<lb/>
　　　論新法　程　顥<lb/>
　　　　上　皇帝書　宇文　之邵<lb/>
<pb n="KR4h0040_SBCK_053-1b"/>
陛下初即大位念萬世無疆之業詔求闕失開闢<lb/>
言路可謂誼主矣易家人之初九曰閑有家悔亡<lb/>
九處家人之初當端其本以保終吉民之所以望<lb/>
而則效者常在於人君繼綂之始此安危之機不<lb/>
可不慎也昔成湯既沒伊尹奉太甲以見厥祖戒<lb/>
之曰今王嗣厥德罔不在初　陛下新服厥命惟<lb/>
以祖宗爲念以天人爲畏則小大之事不懈矣<lb/>
宋之爲宋百有餘年　陛下一日南面而享之固<lb/>
宜跡其所得之艱難夙夜栗栗以勤負荷永思<lb/>
太祖之武　太宗之文　眞宗之畏天克已　仁<lb/>
<pb n="KR4h0040_SBCK_053-2a"/>
宗之寛大慈仁　英宗之勵精庶政立則見　五<lb/>
聖於前行則見於側坐則見於堂食則見於杯杅<lb/>
之間詩曰天難諶斯言天不可不畏也書曰民可<lb/>
近不可下言民不可不畏也去歳以來千里不雨<lb/>
近者畿甸遠者河北京東蝗螟蔽野榖價踴貴重<lb/>
以山陵之役京西民力尤為彫敝臣竊恐葦蒲之<lb/>
盗或貽宵旰之憂為今之計不過多鬻爵以濁入<lb/>
仕之流廣度僧以奪可耕之民終非計也願今被<lb/>
災之郡許富者舉息於下戸官給以質騐待豐歳<lb/>
償其所貸逋者官為治之其息不過一倍此有餘<lb/>
<pb n="KR4h0040_SBCK_053-2b"/>
貲者樂為而濵死之衆可救溝壑之命　陛下又<lb/>
責躬引咎寛獄訟出宫女斥裒歛之吏蠲苛虐之<lb/>
政罷無名之費省勦民之役凡所以蠹政而召乖<lb/>
怨之氣者舉更革之如此則大異可塞王化可興<lb/>
也京師者諸夏之本也今薦紳之士不勵名節而<lb/>
以勢利離合器皿衣服窮於侈麗車馬宫室過於<lb/>
軌制姦聲亂色盈溢耳目衢巷之中父子兄弟不<lb/>
敢肩隨孰謂王者之都而風俗一至于此哉願<lb/>
陛下思所以澄源之法以禮節亷耻磨切臣下崇<lb/>
奬敦厚而都下亦少為之厲禁滌去佻薄之弊滛<lb/>
<pb n="KR4h0040_SBCK_053-3a"/>
瀆敗教之具一加遏絶凡侍從輔弼宜慎簡修潔<lb/>
方嚴之臣俾宅其任以允清議古之求賢者數路<lb/>
以取之寵以好爵厚其禮命惟恐其去也而猶有<lb/>
三聘而不顧者有閉門而不納者有踰垣而避之<lb/>
者臣諫於其君而三不聽則去之其至於郊也君<lb/>
必使人要之年七十而致其事君不聽則必以几<lb/>
杖錫之猶有不税冕而行者有辭三公而爲人灌<lb/>
園者今日仕進之門國家直患不能　之爾科防<lb/>
日增格令日繁來者日甚拒之日峻猶有假名氏<lb/>
以竊官號匿苫塊之哀以干寵禄少者增齒以希<lb/>
<pb n="KR4h0040_SBCK_053-3b"/>
蚤仕老者匿年以幸晚禄譬之隄防之壞塞其一<lb/>
穴一穴又決蕩然莫之能止也今限年致仕著於<lb/>
令矣又患其去之不速令於門闕以示百僚而猶<lb/>
不知止者甚可痛也　陛下盍稍補其弊隆於待<lb/>
士之意示之以至亷之實使衣冠者人人自重庶<lb/>
幾風教之美少近於古去歳諒祚猖獗七八萬衆<lb/>
突至大順廟堂無竒筭守邊無良將臣竊爲朝廷<lb/>
憂之慶歷間縁邊之民不解帯者七年國用大窘<lb/>
三將淪沒而功不成者　陛下知其然乎其患在<lb/>
於虜兵常合而我兵常分也六路兵亡慮二十萬<lb/>
<pb n="KR4h0040_SBCK_053-4a"/>
而二十三州二百餘寨分屯保戍則是我兵雖多<lb/>
而散在處處也賊之來也大則六監軍衙頭一時<lb/>
俱發小則隨處㓂掠邊城一面受敵則所與角戰<lb/>
者無幾而城寨之兵又各有所守不可㑹集多寡<lb/>
不敵則乞師告急救兵纔至賊又已去令賊常以<lb/>
合兵擊我㪚兵而我常以不敵之衆當其鋒銳此慶<lb/>
歷之失也今不改前轍則後車又將覆也觀今之<lb/>
勢其能深入賀蘭収復十四州以爲我有　乎臣<lb/>
知其不能也其能如　先朝之舉五路進軍直擣<lb/>
其巢穴乎臣又知其不能也計今之利莫若詔諸<lb/>
<pb n="KR4h0040_SBCK_053-4b"/>
道分勒所部將伍符尺籍而規畫之若干以爲守<lb/>
若干以爲戰若干以為救兵救兵必使與戰兵相近而<lb/>
駐於喉亢之地則可以應猝而不失機㑹也唃氏<lb/>
嘗為元昊所殘南徙歴精亦宜厚其種族共為聲<lb/>
援以蠻夷攻蠻夷計之上也吐谷渾者今之文扶<lb/>
羌是也其俗隨水草遷徙食肉衣皮毛無堅甲利<lb/>
刃臨陣擊刺之技不及於他夷仰給我之泉茗繒<lb/>
帛我與之通者亦特以其馬也今隂平之民歳苦<lb/>
重役者勾馬户也凡羌馬之來則使之資給費公<lb/>
私之財甚多而所入之馬不足以備國乗不足以<lb/>
<pb n="KR4h0040_SBCK_053-5a"/>
戰也邊吏飬羌非不厚也而去歳反有安昌之變<lb/>
塞上之民切齒且安昌之羌與南路磨蓬羅多留<lb/>
罨思林諸寨之羌一也今閉安昌之路禁其出入而<lb/>
諸寨之馬貿易如故是何異一室而多門者杜其<lb/>
前而闢其後乎臣之縣所管萬户而居民蕭然者<lb/>
其弊實在於羌也至和講解之後約不敢犯邊而<lb/>
去歳火我三寨驅殺士卒國家以奉西北虜者勢<lb/>
不得已也今又驕寵小羗而足其無厭之求乎臣<lb/>
愚以為不若杜塞衆路使不得入而絶市無用之<lb/>
馬益以一旅之兵列置諸堡則邊民小安矣為政<lb/>
<pb n="KR4h0040_SBCK_053-5b"/>
所重莫急於農且耕則得食不耕則不得食繫其<lb/>
身之損益也長民者何與焉夫各治其田以厚其<lb/>
生者百姓之私節授民事　而立官以勸課之者<lb/>
人君之公也詩曰曾孫來止以其婦子饁彼南畝<lb/>
田畯至喜此天子之勸農也又曰嗟嗟保介維暮<lb/>
之春亦又何求如何新畬此諸侯之勸農也今監<lb/>
司郡守皆以勸農為目然而未嘗省民臣願立考<lb/>
課之法以農政為殿最言之似迂而富國之良術<lb/>
也郡縣之政類多因循而不甚治者臣知其由也<lb/>
上下牽制不得盡其才故也千里之郡不能興利<lb/>
<pb n="KR4h0040_SBCK_053-6a"/>
除害受制於監司也百里之邑不能興利除害受<lb/>
制於郡守也郡縣之吏寜違天子之詔條而不敢<lb/>
違按察之命蓋違天子之詔條未必獲咎而違案<lb/>
察之命其禍可立而待也今一伍之長一卒之正<lb/>
以法治其所部上不問其所為也今為民守令而<lb/>
其勢顧不若卒伍之長郡縣之民習知其勢之弱<lb/>
而不畏服其教令此獄訟所以益多也臣願精選<lb/>
監司必以清望假守令之權責其實效庶循良之<lb/>
吏有聞焉凡臣之所陳明詔之所求也然臣尚有<lb/>
至不敢嘿嘿又為　陛下極言之臣聞疾未兆<lb/>
<pb n="KR4h0040_SBCK_053-6b"/>
而先治者善醫也夫居憂而約居樂而泰人情之<lb/>
常也今　陛下處則諒闇服則端衰行則直杖無<lb/>
紛華之事交戰於前誠能以此時遠念將來之失<lb/>
慎㣲杜漸克已復禮使其志一定則他日雖有可<lb/>
欲之物亦無以勝其習成之性也伯益之戒舜曰<lb/>
罔遊于逸罔淫于樂傅說之戒高宗曰無以逸豫<lb/>
惟以治民夫舜起於耕稼陶漁高宗遯于荒野極<lb/>
知小人之勞而二臣猶或以此戒之况　陛下生<lb/>
長富貴臨御方始則安可不豫為之防哉願　陛<lb/>
下聽政之間則命通經之士講明古訓究觀敗亡<lb/>
<pb n="KR4h0040_SBCK_053-7a"/>
之主以自創艾盡孝兩宫咨謀故老則恐懼修省<lb/>
習而成性矣臣誠私憂過計三載變除之後永厚<lb/>
陵土漸乾而　陛下憂悼之心又已衰殺襲衮冕<lb/>
憑玉几目有靡曼之色耳有要妙之聲凡所以娯<lb/>
意者畢奏於前自非信道之深孰得而禦哉老子<lb/>
曰塞其兌閉其門終身不勤正在於今日也<lb/>
　　　　論責任守忠乞一切不問餘人<hi>傅堯俞</hi>
臣伏見内侍任守忠以罪降黜中外聞者罔不快<lb/>
抃罰一勸百固可以破姦猾之膽臣職司風憲失<lb/>
於彈劾聖度回怒幸赦而不誅猶敢有言者冀<lb/>
<pb n="KR4h0040_SBCK_053-7b"/>
陛下重加矜察臣謂大姦之去其遺過餘惡方日<lb/>
有上聞小人無知或伺隙修怨枝詞蔓說往往浸<lb/>
及善良疑似之間不可不察　陛下若更加推究<lb/>
讒間且將復起况守忠據權之乆附離者多深慮<lb/>
左右之人有所疑畏望　陛下沛發德音自此一<lb/>
切不問則天德加厚而人心易安惟　皇太后之<lb/>
慈仁布聞四海舉神器大寶傳付　陛下而　陛<lb/>
下挾堯舜之資以天下飬將用誠孝以鼔舞萬物<lb/>
奈何使解構之語得行其間今罪人投竄　皇太<lb/>
后必渙然疑釋　陛下緣此當益加禮意務盡其<lb/>
<pb n="KR4h0040_SBCK_053-8a"/>
懽心則天人交欣共爲　陛下之福　陛下即位<lb/>
勵精勤儉日月未乆遽以金珠事聞臣竊爲　陛<lb/>
下惜之過而能改可無深慮臣言甚忠懇惟陛下<lb/>
留神省覽<lb/>
　　　　論蔡確旣貶請寛心和氣　傅　堯俞<lb/>
臣近覩蔡確狂悖　陛下神斷不疑下合人情上<lb/>
明邦憲雖一以公議裁之固未嘗臨之以怒然豈<lb/>
陛下之所樂者哉况區斷之際亦須少勞睿思愚<lb/>
臣妄度竊恐　陛下海嶽之量不能無少忤而未<lb/>
能忘懷也中外側聆日增驚惕臣聞之於易曰天<lb/>
<pb n="KR4h0040_SBCK_053-8b"/>
下殊塗而同歸一致而百慮天下何思何慮夫事<lb/>
至以無心應之既往若未嘗經意此聖人所以飬<lb/>
至誠而御遐福者也願　陛下寛聖心省浮念游<lb/>
精太清以固眞粹　陛下之氣和則上下之氣和<lb/>
上下之氣和則天地之和應矣唐栁公綽奏太醫<lb/>
箴以諷憲宗曰氣行無間隙不在大憲宗謂曰卿<lb/>
愛朕深者臣無公綽之才而有其誠臣以為今天<lb/>
下事莫重於此故惓惓而不能自已惟　陛下毋<lb/>
易臣言留神省察取進止<lb/>
　　　　論君道　程　顥<lb/>
<pb n="KR4h0040_SBCK_053-9a"/>
臣伏謂君道之大在乎稽古正學明善惡之歸辨<lb/>
忠邪之分曉然趨道之正故在乎君志先定君志<lb/>
定而天下之治成矣所謂定志者一心誠意擇善<lb/>
而固執之也夫義理不先盡則多聽而易惑志意<lb/>
不先定則守善而或移惟在以聖人之訓為必當<lb/>
從先王之治為必可法不為後世駮雜之政所牽<lb/>
制<hi>一作滯</hi>不為流俗因循之論所遷惑自知極於<lb/>
明信道極於篤任賢勿貳去邪勿疑必期致世如<lb/>
三代之隆而後已也然天下之事患常生於忽㣲<lb/>
而志亦戒乎漸習是故古之人君雖出入從容間<lb/>
<pb n="KR4h0040_SBCK_053-9b"/>
燕必有誦訓箴諫之臣左右前後無非正人所以<lb/>
成其德業伏願　陛下禮命老成賢儒不必勞以職<lb/>
事俾日親便座講道義以輔養聖德又擇天下賢<lb/>
俊使得陪侍法從朝夕延見開陳善道講磨治體<lb/>
以廣聞聽如是則聖智益明王猷允塞矣今四海<lb/>
靡靡日入偷薄末俗嘵嘵無復亷耻蓋亦朝廷尊<lb/>
徳樂道<hi>一作義</hi>之風未孚而篤誠忠厚之教尚鬱<lb/>
也惟　陛下稽聖人之訓法先王之治一<hi>一作正</hi>心<lb/>
誠意體乾剛健而力行之則天下幸甚<lb/>
　　　　論王覇　程　顥<lb/>
<pb n="KR4h0040_SBCK_053-10a"/>
臣伏謂得天理之正極人倫之至者堯舜之道也<lb/>
用其私心依仁義之偏者覇者之事也王道如砥<lb/>
本乎人情出乎禮義若履大路而行無復回曲覇<lb/>
者﨑嶇反側於由徑之中而卒不可與入堯舜之<lb/>
道故誠心而王則王矣假之而覇則覇矣二者其<lb/>
道不同在審其初而已易所謂差若毫釐繆以千<lb/>
里者其初不可不審也故治天下者必先立其正<lb/>
志正志先立則邪說不能移異端不能惑故力進於<lb/>
道而莫之禦也苟以覇者之心而求王道之成是<lb/>
衒石以為玉也故仲尼之徒無道桓文之事而曾<lb/>
<pb n="KR4h0040_SBCK_053-10b"/>
西耻比管仲者義所不由也況下於覇者哉　陛<lb/>
下躬堯舜之資處堯舜之位必以堯舜之心自任<lb/>
然後為能充其道漢唐之君有可稱者論其人則<lb/>
非先王之學考其時則皆駮雜之政乃以一曲之<lb/>
見幸致小康其創法垂綂非可繼於後世者皆不<lb/>
足為也然欲行仁政而不素講其具使其道大明<lb/>
而後行則或出或入終莫有所至也夫事有大小<lb/>
有先後察其小忽其大先其所後後其所先皆不<lb/>
可以適治且志不可慢時不可失惟　陛下稽先<lb/>
聖之言察人事之理知堯舜之道備於已反身而<lb/>
<pb n="KR4h0040_SBCK_053-11a"/>
誠之推之以及四海擇同心一徳之臣與之共成<lb/>
天下之務書所謂尹躬暨湯咸有一德又曰一哉<lb/>
王心言致一而後可以為也古者三公不必備惟<lb/>
其人誠以謂不得其人而居之則不若闕之之愈<lb/>
也蓋小人之事君子所不能同豈聖賢之事而庸<lb/>
人可參之哉欲為聖賢之事而使庸人參之則其<lb/>
命亂矣既任君子之謀而又入小人之議則聰明<lb/>
不專而志意惑矣今將救千古深錮之弊為生民<lb/>
長乆之計非夫極聽覽之明盡正邪之辨致一而<lb/>
不二其能勝之乎或謂人君舉動不可不慎易於<lb/>
<pb n="KR4h0040_SBCK_053-11b"/>
更張則為害大矣臣獨以為不然所謂更張者顧<lb/>
理所當耳其動皆稽古質義而行則為慎莫大焉<lb/>
豈若因循苟簡卒致敗亂者哉自古以來何嘗有<lb/>
師聖人之言法先王之治將大有為而反成禍患<lb/>
者乎願　陛下奮天錫之勇智體乾剛而獨斷霈<lb/>
然不疑則萬世幸甚<lb/>
　　　　論十事<lb/>
臣竊謂聖人創法皆本諸人情極乎物理雖二帝<lb/>
三王不無隨時因革踵<hi>一作稱</hi>事增損之制然至<lb/>
乎為治之大原牧民之要道則前聖後聖豈不同<lb/>
<pb n="KR4h0040_SBCK_053-12a"/>
條而共貫哉蓋無古今無治亂如生民之理有窮<lb/>
則聖王之法可改後世能盡其道則大治或用其<lb/>
偏則小康此歴代彰灼著明之効也苟或徒知泥<lb/>
古而不能施之於今姑欲狥名而遂廢其實此則<lb/>
陋儒之見何足以論治道哉然儻謂今人之情皆<lb/>
已異於古先王之跡不可復於今趣便目前不務<lb/>
高遠則亦恐非大有爲之論而未足以濟當今之<lb/>
極弊也謂如衣服飲食宫室器用之類苟便於今<lb/>
而有法度者豈亦遽當改革哉惟其天理之不可<lb/>
易人所賴以生非有古今之異聖人之所必爲者<lb/>
<pb n="KR4h0040_SBCK_053-12b"/>
固可㮣舉然而行之有先後用之有緩速若夫裁<lb/>
成運動周旋曲當則在朝廷講求設施如何耳古<lb/>
者自天子達於庶人必須師友以成就其德業故<lb/>
舜禹文武之聖亦皆有所從學今師傅之職不修<lb/>
友臣之義未著所以尊德樂善之風未成於天下<lb/>
此非有古今之異者也王者必奉天建官故天地<lb/>
四時之職歴二帝三王未之或改所以百度脩而<lb/>
萬化理也至唐猶僅存其略當其治時尚得綱紀<lb/>
小正今官秩淆亂職業廢弛太平之治所以未至<lb/>
此亦非有古今之異也天生蒸民立之君使司牧<lb/>
<pb n="KR4h0040_SBCK_053-13a"/>
之必制其常産使之厚生則經界不可不正井地<lb/>
不可不均此為治之大本也唐尚能有口分授田<lb/>
之制今則蕩然無法富者跨州縣而莫之止貧者<lb/>
流離餓殍而莫之恤幸民雖多而衣食不足者蓋<lb/>
無紀極生齒日益繁而不為之制則衣食日蹙轉<lb/>
死日多此乃治亂之機也豈可不漸圖其制之之<lb/>
道哉此亦非有古今之異者也古者政教始乎鄉<lb/>
里其法起於比閭族黨州縣鄼遂以相聯屬綂治故<lb/>
民相安而親睦刑法鮮犯亷耻易格此亦人情之<lb/>
所自然行之則效亦非有古今之異者也庠序之<lb/>
<pb n="KR4h0040_SBCK_053-13b"/>
教先王所以明人倫化成天下今師學廢而道德<lb/>
不一鄉射亡而禮義不興貢士不本於鄉里而行<lb/>
實不修秀民不養於學校而人才多廢此較然之<lb/>
事亦非有古今之異者也古者府史胥徒受禄公<lb/>
上而兵農未始判也今驕兵耗匱國力亦已極矣<lb/>
臣謂禁衛之外不漸歸於農則將貽深慮府史胥<lb/>
徒之役毒遍天下不更其制則未免大患此亦至<lb/>
明之理非有古今之異者也古者民必有九年之食<lb/>
無三年之食者以為國非其國臣觀天下耕之者<lb/>
少食之者衆地力不盡人功不勤雖富室强宗鮮<lb/>
<pb n="KR4h0040_SBCK_053-14a"/>
有餘積况其貧弱者乎或一州一縣有年歳之凶<lb/>
即盗賊縱横飢羸滿路如不幸有方三二千里之<lb/>
災或連年之歉則未知朝廷以何道處之則其患<lb/>
不可勝言矣豈可曰昔何乆不至是因以幸為可<lb/>
恃也哉固宜漸從古制均田務農公私交為儲粟<lb/>
之法以為之備此亦非有今古之異者也古者四<lb/>
民各有常職而農者十居八九故衣食易給而民<lb/>
無所困苦今京師浮民數逾百萬㳺手不足貲度<lb/>
觀其窮蹙辛苦孤貧疾病變詐巧偽以自求生而<lb/>
常不足以生日益歳滋乆將若何事已窮極非聖<lb/>
<pb n="KR4h0040_SBCK_053-14b"/>
人能變而通之則無以免患豈可謂無可奈何而<lb/>
已哉此在酌古變今均多恤寡漸為之業以救之<lb/>
耳此亦非有古今之異者也聖人奉天理物之道<lb/>
在乎六府六府之任治於五官山虞澤衡各有常<lb/>
禁故萬物阜豐而財用不乏今五官不修六府不<lb/>
治用之無節取之不時豈惟物失其性材木所資<lb/>
天下皆以童赭斧斤焚蕩尚且侵尋不禁而川澤<lb/>
漁獵之繁暴殄天物亦已耗竭則將若之何此乃<lb/>
窮弊之極矣惟修虞衡之職使將養之則有變通<lb/>
長乆之勢此亦非有古今之異者也古者冠昏喪<lb/>
<pb n="KR4h0040_SBCK_053-15a"/>
祭車服器用等差分别莫敢踰僣故財用易給而<lb/>
民有常心今禮制未修奢靡相尚卿大夫之家莫<lb/>
能中禮而商販之類或踰王公禮制不足以檢飭<lb/>
人情名數不足以旌别貴賤既無定分則姦詐攘<lb/>
奪人人求厭其欲而後已豈有止息者哉此爭亂<lb/>
之道也則先王之法豈得不講而損益之哉此亦<lb/>
非有古今之異者也此十者特其端緒耳臣特論<lb/>
其大端以為三代之法有必可施行之騐如其綱<lb/>
條度數施為注措之道則審行之必也稽之經訓<lb/>
而合施之人情而宜此曉然之定理豈徒若迂踈<lb/>
<pb n="KR4h0040_SBCK_053-15b"/>
無用之說哉惟聖明裁擇<lb/>
　　　　論新法<lb/>
臣聞天下之理本諸簡易而行之以順道則事無<lb/>
不成故曰智者若禹之行水行其所無事也捨而<lb/>
之於險阻則不足以言智矣蓋自古興治雖有專<lb/>
任獨決能就事功者未聞輔弼大臣人各有心暌<lb/>
戾不一致國政異出名分不正中外人情交謂不<lb/>
可而能有為者也况於措置失宜沮廢公議一二<lb/>
小臣實與大計用賤陵貴以邪妨正者乎凡此皆<lb/>
天下之理不宜有成而智者之所不行也設令由<lb/>
<pb n="KR4h0040_SBCK_053-16a"/>
此僥倖事小有成而興利之臣日進尚德之風日<lb/>
衰尤非朝廷之福矧復天時未順地震連年四方<lb/>
人心日益揺動此皆　陛下所當仰測天意俯察<lb/>
人事者也臣奉職不肖議論無補望允前奏早賜<lb/>
降責<lb/>
皇朝文鑑巻第五十三<lb/>
<pb n="KR4h0040_SBCK_053-16b"/>
</p>
<p>
</p>
  </div>
</body>
</text>
</TEI>
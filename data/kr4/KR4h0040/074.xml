<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_074-1a"/>
皇朝文鑑巻第七十四<lb/>
　頌<lb/>
　　　廣農頌　夏　竦<lb/>
　　　大順頌　晁　逈<lb/>
　　　㑹聖宫頌　歐陽　脩<lb/>
　　　籍田頌　宋　祁<lb/>
　　　明堂頌　宋　祁<lb/>
　　　皇帝神武頌　宋　祁<lb/>
　　　慶曆聖德頌　石　介<lb/>
　　　錢鄧州不燒楮鏹頌　吕　南公<lb/>
<pb n="KR4h0040_SBCK_074-1b"/>
　　　　廣農頌　夏　竦<lb/>
景德三年春正月庚戍詔頒農田敕于天下二月<lb/>
癸未詔郡國領勸農事崇化源而廣農業也臣聞<lb/>
聖人無土不王無民不君有土地則王業興有人<lb/>
民則君道立故先王之建國也土欲廣而不欲隙<lb/>
民欲衆而不欲墯謂地之不闢非吾土也人之不<lb/>
農非吾民也乃為閭里室家以蕃其生為畎澮封<lb/>
畛以理其田為耒耜錢鎛以庀其器為歷象氣候<lb/>
以授其時立經制以御之設官司以教之均工商<lb/>
衡虞之稅正車馬甲兵之賦於是乎仁義禮樂有<lb/>
<pb n="KR4h0040_SBCK_074-2a"/>
所加賞罰號令有所用三代通制建中經逺民以<lb/>
里居地以井受暨秦開阡陌農戰相乗漢制名田<lb/>
并兼不息舊章缺而仁政墜經界慢而訩競起㳂<lb/>
革而下古之制度不可復矣其政何哉蓋三季已<lb/>
還五代而上有天下者或不知天下以地為基以<lb/>
農為本以食為源以教為器當其撥平禍亂經始<lb/>
四國則祍金革簡車馬計懐柔議聚斂賞勲舊治<lb/>
城邑暨邊陲旣寧㝢縣旣平功業旣成府庫旣盈<lb/>
則思悉華夏以自奉驅億兆以從欲有患邊幅未<lb/>
闊威武未震則轉芻粟事夷狄有患歳月易逝容髮<lb/>
<pb n="KR4h0040_SBCK_074-2b"/>
易朽則招方士求神仙有患登覽未逺行樂未極則<lb/>
增臺榭麗宫室有患嬪御未廣歌舞未工則漁聲色<lb/>
選伎藝有患校獵未快馳騁未捷則廣苑囿具畢弋<lb/>
有患廵幸未徧游賞未普則修馳道飛清蹕其間<lb/>
自非負天啓神授之資有聖文靈武之德者則不<lb/>
能訓稼穡務儲衍捨派而趨源去末而從本致天<lb/>
下太康家給人足者哉我　國家荷　二聖基業<lb/>
用三王禮樂足食訓農克立治本吾　皇龍飛春<lb/>
秋鼎盛勵精百度旁求黎獻謂守文艱如創業承<lb/>
平難如治亂深鍳前世專行王道羈縻四夷而重<lb/>
<pb n="KR4h0040_SBCK_074-3a"/>
兵革漁獵賢雋而藏網罟觀六藝虚臺館聽道德<lb/>
放聲樂功業之大則成康文景無或比隆河山之<lb/>
逺則秦漢隋唐不能齊盛菽麥流衍而紅腐玉帛<lb/>
充牣而露積　陛下尚宸居減麗御膳輟聲霄衣<lb/>
紫庭清問多士舉三王之故實修八世之墜典以<lb/>
為擇循吏守郡國撫百姓善則善矣而未專也於<lb/>
是授之使領設為職司所以徇名而責實也頒憲<lb/>
令經田疇勸耕殖至則至矣而未一也於是編其<lb/>
制度勒為科條所以建中而示法也徇名責實則<lb/>
官不曠建中示法則民不疑詔下之日鬼神稱慶<lb/>
<pb n="KR4h0040_SBCK_074-3b"/>
太平之風旋踵可待不終日而爭訟息未踰時而<lb/>
淳鹵闢凡九圍之内一歳之閒衣食足而倉廪實<lb/>
仁義行而刑罰措大哉　炎宋功德　陛下敎化<lb/>
垂億萬世與天無窮臣生逢聖明叨觀盛事謹昧<lb/>
死上廣農頌其辭曰<lb/>
　皇哉惟聖躬提天柄億兆歸心三靈洽慶廣我<lb/>
　田事肇修稼政乃置官名乃頒號令號令維何<lb/>
　分條建規恩斯懋斯流冗攸歸官名維何啓職<lb/>
　庀司訓之導之播種惟時民曰勤止服田力穡<lb/>
　晝爾于耕宵爾無斁千耦偕飛百穀咸殖旣蓺<lb/>
<pb n="KR4h0040_SBCK_074-4a"/>
　淳鹵越經封洫官曰涖止糾力勸能庤我錢鏄<lb/>
　䟽我溝塍乃能灌漑爰相丘陵汙萊以闢游惰<lb/>
　用懲赫赫聖謀有作咸覩畎澮四溟井疆九土<lb/>
　沃野萬里縱横其畒擁耒成林灑流降雨陽春<lb/>
　如膏原隰如鱗我稼旣華六合生雲稻梁黍稷<lb/>
　萬井龍文同我婦子或耨或耘八月其穫乃登<lb/>
　爾稼滯穗棲原餘糧厭野盈溢京庾流衍方夏<lb/>
　式歌且謡土金同價百姓足矣君孰不足三百<lb/>
　之困九年之蓄八蜡旣通五禮咸穆藏財於民<lb/>
　所寶惟穀君哉君哉樂事訓農炎帝之敎后稷<lb/>
<pb n="KR4h0040_SBCK_074-4b"/>
　之功方我王度明而未融臣之頌之永矣無窮<lb/>
　　　　大順頌　晁　逈<lb/>
禮記禮運云四體旣正膚革充盈人之肥也父子<lb/>
篤兄弟睦夫婦和家之肥也大臣法小臣廉官職<lb/>
相守君臣相正國之肥也天子以德為車以樂為<lb/>
御諸侯以禮相與大夫以法相序士以信相考百<lb/>
姓以睦相守天下之肥也是謂大順愚讀書至此<lb/>
詳味乆之觀乎古先垂敎條暢明備義取饒裕充<lb/>
盛目之曰肥若能偃風踐迹各當其分順之至也<lb/>
無逺弗届浸漬浹洽薫然大同斯乃純𬒳之化盡<lb/>
<pb n="KR4h0040_SBCK_074-5a"/>
善盡美矣雖欲鋭意推演復何措辭區區至誠願<lb/>
陳萬一今但舉其全文而繫以褒讃者祗率道揚<lb/>
之志也頌曰<lb/>
　猗歟禮經孰窺優域愚嘗究觀沛然有得肇自<lb/>
　人倫及于家國遂滿天下具四表則是謂大順<lb/>
　允臻其極老生作頌奉陽景式<lb/>
　　　　㑹聖宫頌　歐陽　脩<lb/>
臣伏見國家采漢書原廟之制作宫于永安以備<lb/>
園寢欲以盛陵邑之充奉昭祖宗之光靈以耀示<lb/>
于千萬世甚盛德也臣永惟古先王者將有受命<lb/>
<pb n="KR4h0040_SBCK_074-5b"/>
之符必先興業造功警動覺悟於元元然後有其<lb/>
位而繼體守文之君又從而顯明丕大以篡脩乎<lb/>
舊物故其兢兢勤勤不忘前人是以根深而葉茂<lb/>
德厚而流光子子孫孫承之無疆伏惟　皇帝陛<lb/>
下以神聖德傳有大器乾健而正離繼而明即位<lb/>
以來於兹十年勤邦儉家以修太平日朝東宫示<lb/>
天下孝親執籩豆三見於郊日星軌道光明清潤<lb/>
河不怒溢東南而流四夷承命歡和以賔奔走萬<lb/>
里顧非有干戈告讓之命文移發召之期而犀珠<lb/>
象牙文馬㲄王旅于闕庭納于廐府如司馬令無<lb/>
<pb n="KR4h0040_SBCK_074-6a"/>
一後先至德之及上格于天下極于地中浹于人<lb/>
而外冐於四表昆蟲有命之物無不仰戴神威聖<lb/>
功效見如此　太祖創造基始克成厥家當天受<lb/>
命之功　太宗征服綏來遂一海内睿武英文之<lb/>
業　眞宗禮樂文物以隆天聲升平告功之典<lb/>
陛下夙夜䖍共嗣固鴻業纂服守成之勤基構累<lb/>
積顯顯昌昌益大而光稱于　三后之意可謂至<lb/>
孝况春秋歳時以禘以祫則有廟祧之嚴配天昭<lb/>
孝以享以告則有郊廟明堂之位篆金刻石則有<lb/>
史氏之官歌功之詩流于樂府象德之舞見于羽<lb/>
<pb n="KR4h0040_SBCK_074-6b"/>
毛惟是邦家之光祖宗之為有以示民而垂無窮<lb/>
者罔不宣著　陛下承先烈昭孝思所以奉之以<lb/>
嚴罔不勤備聖人之德謂無以加而猶以為未也<lb/>
乃復因陵園起宫室以望神游土木之功嚴而不<lb/>
華地爽而㓗宇敞而邃神靈杳冥如來如宅合於<lb/>
禮經孝子謦咳思親之義愚以謂宫且成非天子<lb/>
自臨享則不能以來三后之靈然郡國不見治道<lb/>
太僕不先整駕恬然未聞有司之詔豈難於動民<lb/>
而遲其來耶特以龜筮所考湏吉而後行耶不然<lb/>
何獨留意於屋牆構築而至於薦見孝享未之思<lb/>
<pb n="KR4h0040_SBCK_074-7a"/>
耶況是宫之制夷山為平外取客土鍜石伐木發<lb/>
兵胥靡調旁近郡如此數年而道路之民徒見興<lb/>
為之功恐愚無以識上意是宜不惜屬車之費無<lb/>
諱數日之勞沛然幸臨因展陵墓退而諭民以孝<lb/>
思之誠遂見守土之臣採風俗以問髙年亦堯舜<lb/>
之事也古者天子之出必有釆詩之官而道路童<lb/>
兒之言皆得以聞臣是以不勝惓惓之心謹采西<lb/>
人望幸意作為頌詩以獻闕下辭曰<lb/>
　巍峩穹崇奠京之東有山而崧奫淪道源匯流<lb/>
　而淵有洛之川川靈山秀回環左右有髙而阜<lb/>
<pb n="KR4h0040_SBCK_074-7b"/>
　其阜何名　太祖　大宗　眞宗之陵惟陵之<lb/>
　制因山而起隱隱隆隆惟陵之氣常王而喜鬱<lb/>
　鬰葱葱帝懷穹旻受命我　宋造𥘉于屯帝念<lb/>
　先烈用欣余家宣力以勤赫赫　三后重基累<lb/>
　搆旣豐而茂燕翼貽謀是惟永圖其傳在予曰<lb/>
　祖曰宗有德有功予實嗣之克勤克紹以孝以<lb/>
　報予敢不思惟此園陵先后之宅旣宅且安后<lb/>
　來游止弗宫弗室神何以驩迺相川原乃得善<lb/>
　地地髙惟丘廼以荆灼廼訊龜寶龜告曰猷帝<lb/>
　命家臣而職我事而徃惟寅一毫一絲給以縣<lb/>
<pb n="KR4h0040_SBCK_074-8a"/>
　官無取於民伐洛之薪陶洛之土瓦不病窳柯<lb/>
　我之斧登我之山木好且堅家臣之來役夫萬<lb/>
　名三年有成宫成翼翼在陵之側須后來格有<lb/>
　門有宇有廊有廡有庭有序殿兮耽耽黼帷襜<lb/>
　襜天威可瞻庭兮植植鉤盾虎㦸容衛以飭<lb/>
　太祖維祖　太宗維弟　眞宗維子三聖嶷嶷<lb/>
　有以奠位于此而㑹聖兮在天風馬雲車其來<lb/>
　仙仙聖㑹于此靈威神馭其宫肅然聖旣降矣<lb/>
　其誰格之惟孝天子聖降當享其誰來薦亦孝<lb/>
　天子孝旣克祗而來胡遲其下臣脩作頌風之<lb/>
<pb n="KR4h0040_SBCK_074-8b"/>
　　　　藉田頌　宋　祁<lb/>
皇帝再紀元之明年春二月率羣臣耕于東郊恤<lb/>
毖祀祈豐年也前此詔書示有司曰自我　太宗<lb/>
襲熈厥功億神裕之宥命方國肖翹跋行亦莫不<lb/>
寧永惟土著之本民夫之重乃躬藉田以倡農先<lb/>
震地房之滿眚導改政之長懋柔嘉令芳於是乎<lb/>
孚肹蠁鹵莽滅裂於是乎復敦厖穗滯秉遺見粮<lb/>
如坻我　眞考因其累盛重以明德故能歩師百<lb/>
萬狩醫閭見武節髙世八九升窔遼建元封奉符<lb/>
隤祉以攄無極肆余承緒兹率厥典則爇蕭布幣<lb/>
<pb n="KR4h0040_SBCK_074-9a"/>
固有常所監農狎野厥存舊章惟一二執事率循<lb/>
而懋明之方春作時百穀華始姑使斯人恱羽旄<lb/>
之美重見漢官後嗣諗稼穡之艱不失夏物無贅<lb/>
聚儲峙無煩勞供張趣合于禮劭吾農焉前期則<lb/>
脩飭神壝按除膏壤夷道如砥呼蹕塡街梢䕫獝<lb/>
以護野雜荆牟以守燎阡陌繡錯原隰龍鱗蒸膏<lb/>
冐橛恊風回春於是旄頭先馳屬車齊躅奔星舞<lb/>
於旗斿行月捷於羽箙壽犀注鎧肅給乎師營蒼<lb/>
虬范馭秋游乎天轡瓊鈒流景金根照塗帟幙周<lb/>
張紈綃繂　旣而揉耒剡耜載保介之間先種後<lb/>
<pb n="KR4h0040_SBCK_074-9b"/>
稑厖播植之器官分無諉事具不敖天子乃以丙<lb/>
午之旦升華輅由太庭顔行山則銜枚無聲龍虎<lb/>
見象堪輿奔警坌閭闔切囿游乃彷徉乎曽城之<lb/>
外五精來同七聖景從鑾聲佩節次于帷宫上旣<lb/>
淳濯圭㓗儲思淵默昧明乃頓大次欵嘉壇索先<lb/>
農以享之因太積以配之血毛幽全金石鏗訇躬<lb/>
接妥侑加祠官之一等禮重㳂襲且祖宗之遺意<lb/>
爾乃降靈場儼朱紘物覩於聖天健其行星田彌<lb/>
望紺轅儲駕洪縻序進五歩有容三推成禮邇臣<lb/>
告備上曰朕志在敦本寵其強力可以勸何憚於<lb/>
<pb n="KR4h0040_SBCK_074-10a"/>
勤遂推而進之有司以義固爭幾十撥而後釋乃<lb/>
始弭節容與御夫觀耕之臺三公羣后班趨次耨<lb/>
靡然從風邁五踰九大農灑種庶人終畒宫師鼇<lb/>
抃行内天旋于時都人熈熈駐望皇軒或歌以壤<lb/>
或擊于轅不圖叢雲之旦復見東户之年日華晏<lb/>
温天心馮豫奉斗極御應門翔雞樹竿墜鵠宣制<lb/>
大賚四海與之更始虧除威辟存問髙年振淹修<lb/>
墜平傜闊賦中外百執告至而策勲踐過三更以<lb/>
差而賜帛膏以解雨皷之巽風不崇朝而周萬國<lb/>
先是羣臣繹丕懿潤鴻名將琢之玉版納于金匱<lb/>
<pb n="KR4h0040_SBCK_074-10b"/>
至是則回雕輿坐前殿震照儀矩翕受典冊皇皇<lb/>
哉兹禮眞帝世之希闊臣工之旦暮者歟儒臣學<lb/>
于舊史竊明載芟之詩甸師之職在籍之誼有三<lb/>
說焉一典籍之常禮二籍履以親事三借民而治<lb/>
之所言雖殊要之歐天下之民棄末而歸本耳且<lb/>
古者謹察天廟申赦陽官田之不闢辟在司㓂作<lb/>
為御廪鍾而藏之其故何哉以為奉薦粢盛非無<lb/>
良農不如親之愈也誰督耘耔非無猛制不若勸<lb/>
之善也夫祭莫大於備物物備而百神據之兵莫<lb/>
大於足食食足而四夷懷之人莫急於豐財豐財<lb/>
<pb n="KR4h0040_SBCK_074-11a"/>
而有生聚之是三物之濟否在此舉也且周宣缺<lb/>
之戎軋其衰漢文用焉民阜其宜唐后勤止以豐<lb/>
易饑洪惟　太宗光迪于前　陛下述宣于後皇<lb/>
矣同底於道烝哉不隕其聲方且九扈勤民三事<lb/>
就緒儗儗其盛陳陳相因糧餘可捷草殖弗奥民<lb/>
一于耜家萬斯箱遂駕五帝軼三王奮甘實而攄<lb/>
馨香也敢作頌曰<lb/>
　倬彼鮮原帝籍于田匪籍其勤我為民先悠悠<lb/>
　春旗脉土于畿陽膏澤澤邁乎三推有壬有林<lb/>
　亦莫不祗我疆我里載耘載耔實苞實阜茀厥<lb/>
<pb n="KR4h0040_SBCK_074-11b"/>
　豐草田畯至喜祈年伊早我穀用成我倉旣盈<lb/>
　我倉耽耽鍾于東南其用伊何事神薦馨爲酒<lb/>
　爲醴爲粢爲盛蒸之浮浮釋之溲溲上帝居歆<lb/>
　降福孔休降福伊何我民旣蕃室家溱溱三事<lb/>
　不諼食足武奮震疊爾功蠻夷來同罔不率從<lb/>
　帝猷昭升式于九圍兢兢業業以毖萬幾在豐<lb/>
　念匱在飫思飢子子孫孫勿替引之<lb/>
　　　　明堂頌　宋　祁<lb/>
臣言去三月戊子制詔季秋有事于明堂臣以太<lb/>
常與禮官博士詣垂拱殿議配享事即建言周有<lb/>
<pb n="KR4h0040_SBCK_074-12a"/>
臣曰旦始嚴父配天仲尼是之唐并諸儒說並祀<lb/>
六天帝不敢損　陛下幸訪有司請如古便四月<lb/>
乙丑詔若曰夫禮稱情適文今議者言周唐則善<lb/>
至牽制所聞𥚹而不優　宋亦一家讓不制作如<lb/>
來嗣何且事天不及地配父而遺祖朕甚陋之水<lb/>
旱不時羣神與焉今賴天之力方内以治朕能合<lb/>
饗天地以　三聖侑腏報百神咸秩並脩况　祖<lb/>
宗郊雩不為無比有司無諱以勞務稱朕意臣伏<lb/>
誦聖訓乆乃開曉以為前古所缺羣臣不逮　陛<lb/>
下獨得於心其所以事神訓人使萬世子孫無以<lb/>
<pb n="KR4h0040_SBCK_074-12b"/>
加者至於作聲歌瑑圭邸帳帟無文夜鼜弗嚴以<lb/>
竭恭至誠者尚數十物臣愚且不能徧知若令詩<lb/>
頌不傳是　陛下盛德神功不盡注天下耳目聳<lb/>
動四夷聲隱乎無疆也謹撰成明堂頌一篇辭淺<lb/>
義直可使户曉壤翁轅童皆得塗謳臣昩死再拜<lb/>
以聞頌曰<lb/>
　天有明命以聖付聖　太祖　太宗燮伐大定<lb/>
　誰僣而王孰擅而土左披右攘罔不就緒厥角<lb/>
　在廷四夷無侮　眞考顯承受報收成休休厥<lb/>
　寧震震厥聲七十而五號以大榮　皇帝纂武<lb/>
<pb n="KR4h0040_SBCK_074-13a"/>
　有庇于下兵櫜不銛箙委而羽一農之饑吾飼<lb/>
　以哺一夫之寒吾煖以禇日寛租徭歳貸囚庾<lb/>
　恊氣四薄順暘若雨原髙隰下百穀膴膴二十<lb/>
　九載惟秋九月廼即大慶度筵度室寶字署顔<lb/>
　震照多物置使有五悉詔輔弼旣欵靈宫亦享<lb/>
　廟祏天兵桓桓羅列衛營有闟有斿龍軛螭衡<lb/>
　耳耳其驅雅雅于行旖旎連蜷風舞雲縈士若<lb/>
　銜枚驂牡不鳴吉日辛亥進祀于堂衣畫衮然<lb/>
　環瑀瑲瑲六帝二祇三后侑旁醴淳牲肥嘉罇<lb/>
　鉅房芼醢果粢靜㓗芬香膋熾胖升以迪厥嘗<lb/>
<pb n="KR4h0040_SBCK_074-13b"/>
　我鍾欽欽我舞俁俁天妥於坐百靈來序奔精<lb/>
　哆光曶霍曽㝢山靈瀆怪顯幽馳騖或旅諸墀<lb/>
　或席諸廡有羶斯飫相惟辟公旣敏而度帝拜<lb/>
　稽首柴煙上舉祝有嘏言　皇帝受之産百斯<lb/>
　祥裒萬斯禧其矗如山其積如茨　皇帝曰咨<lb/>
　朕不專有旦御端門百執奔走其赦天下新邦<lb/>
　之舊賙乏録勞刮濯痕垢官賞兵賫金爵是富<lb/>
　驛歡四海間弗容晝天謂　皇帝感實火德火德<lb/>
　在孝宗祀惟極其還而功䘏嗣千億而子而孫長<lb/>
　有萬國天謂　皇帝安我群元投蛑斥螟稼溢<lb/>
<pb n="KR4h0040_SBCK_074-14a"/>
　于㕓癘訖疾攘人樂蹮蹮　皇帝眉夀永錫萬<lb/>
　年前祀三日區霜如閉　皇帝旣齋一夕而霽<lb/>
　六幙掃除若壒逢彗天清地晏夜星騰晰　皇<lb/>
　帝小心恭與䖍并徧見神祗拜跪送迎乆立於<lb/>
　次須樂之成器必全玉牢不愛牲制為諸安以<lb/>
　正和清夜皷徹嚴敷致厥誠明明　皇帝惟先<lb/>
　訓是式悙咸懿親其磐如石存問齠耋容受讜<lb/>
　直振淹登畯母或失職惟慈惟仁不厲聲以色<lb/>
　皇帝有言克已則興豐守吾儉尊捨吾矜雖日<lb/>
　之升瞿瞿兢兢無不此或承<lb/>
<pb n="KR4h0040_SBCK_074-14b"/>
　　　　皇帝神武頌　宋　祁<lb/>
或稱皇𥘉之世不賞而勸不罰而懼豈簡冊之彌<lb/>
文哉議者云否彼固未識夫震耀之飭天威剛徤<lb/>
之奮乾體也粤若聖人制海内之命據天位之尊<lb/>
緫秉權綱章叙典憲不有威辟不足以震元憝不<lb/>
有變容不足以開至聖用能消弭殄行嘉靖多方<lb/>
闡皇靈憲宗軏丕天之大律一民之至權者已<lb/>
巨宋在宥列聖繼統際天丕冒亘地砥屬仆威械<lb/>
以去煞襲道樞以訓儉恩𥙿洪暢容典飭盡萬寶<lb/>
取足合祛於皇極百靈隤祉震動於珍物然猶右<lb/>
<pb n="KR4h0040_SBCK_074-15a"/>
賢左戚均權布寵百辟箴闕内平而外成五細在<lb/>
邊畨休而遞上防檢來患蠲滌多辟勤勤懇懇者<lb/>
非弭亂之謂歟然而善制未能無敝有憂所以固<lb/>
國廼者　先帝違𥙿群邪濟凶寄朝家之威席鈞<lb/>
宰之貴侔尚方以制器狎神巫而締紱乃至易守<lb/>
帥以漸醜圖徙陵兆而投天隙拂戾蜚語恬有姦<lb/>
計遂欲包禍心以竊發執左道而干紀餌梟羮以<lb/>
未盡礪豺牙而密噬神靈震赫姦宄呈露輔臣建<lb/>
白醜黨震壊赤車具獄而來上凶竪伏質而前死<lb/>
<hi>先謂伏誅允恭事敗</hi>皇帝陛下深拱諒闇覽照前典重當<lb/>
<pb n="KR4h0040_SBCK_074-15b"/>
國之職㥀退人之禮詔曰冡宰之任萬樞所係今<lb/>
丞相謂自底不令其上大司徒印綬於是三事百<lb/>
執抗䟽以請曰無將必誅列辟經制與衆共棄常<lb/>
苦無赦謂今所犯惡不可聞願龔天刑以塞群議<lb/>
帝曰朕不忍致于理其放於未崖然後起跅㢮之<lb/>
臣明枉結之獄掊克之貨附上於官附離之黨肆<lb/>
赦一解漏鯨彗於網目推虎吻於市道浴白日以<lb/>
升景投紫蜺而霽氛惡草絕而善苗興清風翔而<lb/>
群隂伏人靈紓憤道路相趨旣而薦紳之徒相與<lb/>
喟然並稱曰前日末命微梗孽臣乗閒潜構不類<lb/>
<pb n="KR4h0040_SBCK_074-16a"/>
隂傾時柄食椹靡化指莠待滅　陛下探觀時變<lb/>
先斷宸慮倚文母之聖攬列辟之議廉考劓殄介<lb/>
不終日末減澄洗蕩無餘灾定寶業極南山之安<lb/>
殱渠魁易家人之召智不回慮惡未旋踵事已決<lb/>
矣昔滔天殛而虞功劭流言放而周德奮觀闕誅<lb/>
而孔制列寶瑟僵而漢基永皆撥亂之盛準長世<lb/>
之懿冊所由來舊矣是以烈祖二宗墾菑除害簫<lb/>
勺衆慝若彼之囏也太后　聖上建威銷萌祗遹<lb/>
先訓如此之備也冝乎勵無前之景鑠暢不殺之<lb/>
神武正春秋謹始之制釋洪範作威之害開賜無<lb/>
<pb n="KR4h0040_SBCK_074-16b"/>
疆之眉夀摛著不朽之尊名此其時矣蓋天子穆<lb/>
然𥘉載貶成仰定未遑論制作之事也下臣儓儗<lb/>
末品不足弦次新頌輒敢述輿人之詠簡康衢之<lb/>
詩亦擊轅折楊之比爾其辭曰<lb/>
　眞宗御天休息羣元委裘上仙茂功全兮　皇<lb/>
　帝纉務惟新百度尚文右武鴻基固兮孽竪柄<lb/>
　臣矜權取勲興妖放命託機神兮上公列辟恊<lb/>
　忠宣力摧兇殄惡清君側兮曰恭曰謂銜刀投<lb/>
　裔神武不殺退以禮兮或附或離横貸敷施脅<lb/>
　從罔治董之威兮氛開祲収美澤雲游荷天鴻<lb/>
<pb n="KR4h0040_SBCK_074-17a"/>
　休德旣優兮昭雪忠良輿頌風翔夤威舊章恤<lb/>
　無疆兮<lb/>
　　　　慶曆聖德頌　石　介<lb/>
三月二十一日大昕　皇帝御紫宸殿朝百官相<lb/>
得象殊拜竦樞密使夷簡以司徒歸第二十二日<lb/>
制命昌朝參知政事弼樞密副使二十六日勑除<lb/>
脩靖素並充諌官四月八日　皇帝御紫宸殿朝<lb/>
百官衍樞密使仲淹琦樞密副使乃用御史中丞<lb/>
拱辰御史邈御史平諌官脩靖十一䟽追竦樞密<lb/>
使勑十三日勑又除襄為諌官天地人神昆蟲草<lb/>
<pb n="KR4h0040_SBCK_074-17b"/>
木無不懽喜　皇帝退姦進賢發於至聦動於至<lb/>
誠奮於睿斷見於剛克陟黜之明賞罰之公也上<lb/>
視漢魏隋唐五代凡千五百年其閒非無聖神之<lb/>
主盛明之時未有如此選人之精得人之多進人<lb/>
之速用人之盡實為希闊殊尤曠絕盛事在　皇<lb/>
帝之德之功為卓犖瑰偉神明魁大古者一雲氣<lb/>
之祥一草木之異一蹄角之怪一羽毛之瑞當時<lb/>
羣臣猶且濃墨大字金頭鈿軸以稱述頌美時君<lb/>
功德以為無前之休丕天之績如仲淹弼實為不<lb/>
世出之賢求之于古堯則䕫龍舜則稷契周則閎<lb/>
<pb n="KR4h0040_SBCK_074-18a"/>
散漢則蕭曹唐則房魏　陛下有之諸臣亦皆今<lb/>
天下之人望為宰相諫官者　陛下盡用之此比<lb/>
雲氣草木蹄角羽毛之異萬萬不侔豈可翻無歌<lb/>
詩雅頌以播吾君之休聲烈光神功聖德刻于琬<lb/>
琰流于金石告于天地奏于宗廟存于萬千年而<lb/>
無窮盡哉臣實羞之臣嘗愛慕唐大儒韓愈為博<lb/>
士日作元和聖德頌千二百言使憲宗功德赫奕<lb/>
煒燁照于千古至今觀之如在當日　陛下今日<lb/>
功德無讓憲宗臣文學雖不逮韓愈而亦官於太<lb/>
學領博士職歌詩讃頌乃其職業竊擬於愈輒作<lb/>
<pb n="KR4h0040_SBCK_074-18b"/>
慶曆聖德頌一首四言凡九百六十字文辭鄙俚<lb/>
固不足以發揚臣子之心亦欲使　陛下功德赫<lb/>
奕煒燁照于千古萬千年後觀之如在今日也臣<lb/>
不勝死罪臣賤無路以進姑藏諸家以待樂府之<lb/>
采焉<lb/>
於維慶曆三年三月　皇帝龍興徐出闈闥晨坐<lb/>
太極晝開閶闔躬攬賢英手鋤姦枿大聲渢渢震<lb/>
揺六合如乾之動如雷之發昆蟲<graphic n="KR3208" url="https://raw.githubusercontent.com/kanripo/KR-Gaiji/master/images/KR3208.png" mimeType="image/png"/>蠋妖怪藏滅<lb/>
同明道𥘉天地嘉吉𥘉聞　皇帝慼然言曰予父<lb/>
予祖付予大業予恐失墜實賴輔弼汝得象殊重<lb/>
<pb n="KR4h0040_SBCK_074-19a"/>
愼徽密君相予乆予嘉君伐君仍相予笙鏞斯恊<lb/>
昌朝儒者學聞該洽與予論政傳以經術汝貳二<lb/>
相庶績咸秩惟汝仲淹汝誠予察太后乗勢湯沸<lb/>
大熱汝時小臣危言嶪嶪為予司諫正予門闑為<lb/>
予京兆堲予䜛說賊叛于夏徃予式遏六月酷日大<lb/>
冬積雪汝暑汝寒同於士卒予聞心酸汝不告之予<lb/>
明得弼予心弼恱弼每見予無有私謁以道輔予<lb/>
弼言深切予不堯舜弼自笞罰諫官一年奏䟽滿<lb/>
篋侍從周歳忠力盡竭契丹亡義檮机饕餮敢侮<lb/>
大國其辭慢悖弼將予命不畏不懾卒復舊好民<lb/>
<pb n="KR4h0040_SBCK_074-19b"/>
得食褐沙磧萬里死生一節視弼之膚霜剥風裂<lb/>
觀弼之心鍊金鍜䥫寵名大官以酬勞渴弼辭不<lb/>
受其志莫奪惟仲淹弼一䕫一契天實賚予予其<lb/>
敢忽並來弼予民無瘥札曰衍汝來汝予黄髪事<lb/>
予二紀毛秃齒豁心如一兮率履弗越遂長樞府<lb/>
兵政母蹶予早識琦琦有竒骨其器魁礧豈視居<lb/>
楔其人渾樸不施剞劂可屬大事敦厚如㪍琦汝<lb/>
副衍知人予哲惟脩惟靖立朝讞讞言論磥砢忠<lb/>
誠特逹禄微身賤其志不怯嘗詆大臣亟遭貶黜<lb/>
萬里歸來剛氣不折屢進直言以補予闕素相之<lb/>
<pb n="KR4h0040_SBCK_074-20a"/>
後含忠履㓗昔為御史幾叩予榻至今諌䟽在予<lb/>
箱匣襄雖小臣名聞予徹亦嘗獻言箴予之失剛<lb/>
守粹慤與脩儔匹並為諫官正色在列予過汝言<lb/>
無鉗汝舌　皇帝明聖忠邪辨别舉擢俊良掃除<lb/>
妖魃衆賢之進如茅斯拔大姦之去如距斯脱上<lb/>
倚輔弼司予調夑下賴諫諍維予紀法左右正人<lb/>
無有邪孽予望太平日不逾浹　皇帝嗣位二十<lb/>
二年神武不殺其黙如淵聖人不測其動以天賞<lb/>
罰在予不失其權恭已南面退姦進賢知賢不易<lb/>
非明不得去邪惟難惟斷乃克明則不貳斷則不<lb/>
<pb n="KR4h0040_SBCK_074-20b"/>
惑旣明且斷惟皇之德羣下踧踖重足屏息交相<lb/>
告語曰惟正直母作側僻　皇帝汝殛諸侯危慄<lb/>
墮玉失舄交相告語　皇帝神明四時朝覲謹脩<lb/>
臣職四夷走馬墜鐙遺策交相告語　皇帝神武<lb/>
解兵脩貢永為屬國　皇帝一舉群臣懾焉諸侯<lb/>
畏焉四夷服焉臣願　陛下壽萬千年<lb/>
　　　　錢鄧州不燒楮鏹頌　吕　南公<lb/>
嗚虖士誠知脩耶内不欺諸已外不欺諸人可與<lb/>
修己巳嗚虖士誠有立耶上不媿於天下不怍於<lb/>
地中不負於神可謂士君子巳凡唯知修至於可<lb/>
<pb n="KR4h0040_SBCK_074-21a"/>
立而不欺不媿者其備如此雖天地神明我斯天<lb/>
地神明已豈又䘏䘏於諸餘哉世衰道隱士心險<lb/>
惑稔匿自危則區區於禍福以壯其毒聞古之用<lb/>
幣以禮神祇後之罪士為多則假之以請禱禳祈<lb/>
假之不已則翻楮代焉而弗支是故罪者滿世而<lb/>
莫救其非肅肅鄧州唯道之繇識起超於衆謬行<lb/>
不徇於時流孰巫祝之足因而禧祥之苟求蓋清<lb/>
修而不媿則萬福之來酬是何楮鏹之不然而名<lb/>
位之優優嗚虖豈弟君子求福不回誰其嗣之<lb/>
宋有人猗<lb/>
<pb n="KR4h0040_SBCK_074-21b"/>
</p>
<p>
皇朝文鑑巻第七十四<lb/>
<pb n="KR4h0040_SBCK_074-22a"/>
</p>
<p>
</p>
  </div>
</body>
</text>
</TEI>
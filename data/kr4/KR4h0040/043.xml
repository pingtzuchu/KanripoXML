<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_043-1a"/>
皇朝文鑑卷第四十三<lb/>
　奏䟽<lb/>
　　　論天書　孫　奭<lb/>
　　　諫作玉清昭應宫　王　曽<lb/>
　　　論官制　孫　何<lb/>
　　　請詢訪晁李　劉　隨<lb/>
　　　請皇太后軍國常務專取皇帝處分<lb/>
　　　　　　　　　　　　　　劉　隨<lb/>
　　　洪州請斷祅巫　夏　竦<lb/>
　　　荅手詔條陳十事　范　仲淹<lb/>
<pb n="KR4h0040_SBCK_043-1b"/>
　　　　論天書　孫　奭<lb/>
臣竊見朱能者姦憸小人妄言祥瑞而　陛下崇<lb/>
信之屈至尊以迎拜歸祕殿以奉安上自朝廷下<lb/>
及閭巷靡不痛心疾首反脣腹非而無敢言者昔<lb/>
漢文成將軍以帛書飯牛陽言牛腹中有竒書殺<lb/>
視得之天子識其手迹又有五利將軍妄言方多<lb/>
不讎二人皆坐誅　先帝時有侯莫陳利用者以<lb/>
方術暴得寵用一旦發其姦誅於鄭州漢武可謂<lb/>
雄材　先帝可謂英斷唐明皇得靈寶符上清䕶<lb/>
國經寶劵等皆王鉷田同秀等所爲明皇不能顯<lb/>
<pb n="KR4h0040_SBCK_043-2a"/>
戮怵於邪說自謂德實動天神必福我夫老君聖<lb/>
人也儻實降語固宜不妄而唐自安史亂離乘輿<lb/>
播越兩都盪覆四海沸騰豈天下太平乎明皇雖僅得<lb/>
歸闕復爲李輔國刼遷卒以餒終豈聖壽無疆長<lb/>
生乆視乎夫以明皇之英睿而禍患猥至曽不知<lb/>
者良由在位旣乆驕亢成性謂人莫已若謂諫不<lb/>
足聽心玩居常之安耳熟導䛕之說内惑寵嬖外<lb/>
任姦回曲奉鬼神過崇妖妄今日見老君於閣上<lb/>
明日見老君於山中大臣尸禄以將迎端士畏威<lb/>
而緘黙旣惑左道即紊政經民心用離變起倉卒<lb/>
<pb n="KR4h0040_SBCK_043-2b"/>
當是之時老君寜肯禦兵寶符安能排難邪今朱<lb/>
能所爲或類於此願　陛下思漢武之雄材法<lb/>
先帝之英斷鑒明皇之召禍庻幾災害不生禍亂<lb/>
不作<lb/>
　　　　諌作玉清昭應宫　王　曾<lb/>
臣伏聞朝廷設諫爭之官防政治之闕非其官而<lb/>
言者蓋表其忠况當不諱之朝復忝非常之遇苟<lb/>
進思之無𥙷懼竊禄以貽譏臣伏覩　國家誕受<lb/>
殊祥荐膺秘籙祚洪圖於萬葉超盛烈於百王　陛<lb/>
下寅畏寳符陟封名岳功垂不朽澤浸無垠奉若<lb/>
<pb n="KR4h0040_SBCK_043-3a"/>
之心斯爲至矣而清衷濬發成命亟行自經始已<lb/>
來庀徒斯廣輦他山之石相屬於道塗伐豫章之<lb/>
材遠周於林麓累土陶甓揮鍤運斤功極彌年費<lb/>
將鉅萬掩祈年之舊制踰槩日之前聞輟貴近以<lb/>
董臨假使權而領䕶如此則國家尊奉靈文之意<lb/>
不爲不厚矣崇飾臺觀之規不爲不壯矣然則臣<lb/>
之愚懇或異於斯旣有見聞安敢緘黙臣以爲今<lb/>
之興作有不便之事五焉雖鳩僝已行未可悉罷<lb/>
苟或萬一采芻蕘之說省其功用抑其制度亦及<lb/>
民之大惠而憂國之逺圖也所謂五者之目請爲<lb/>
<pb n="KR4h0040_SBCK_043-3b"/>
陛下陳之且今來所創立宫規制宏大凡用材木<lb/>
莫匪楩楠竊聞天下出産之處收市至多般運赴<lb/>
宫尤傷人力雖云役軍匠寜免煩擾平民況復軍<lb/>
人亦是黎庶此未便之事一也邇者方畢封崇頗<lb/>
煩經費今兹興造尤費資財雖府庫之中貨寳山<lb/>
積畚築之下工徒子來然而内帑則積代之蓄藏<lb/>
百物盡生民之膏血散之孔易斂之惟艱雖極豐<lb/>
盈尤宜重惜此未便之事二也夫聖人貴於謀始<lb/>
智者察於未形禍起隱微危生安逸今䨇闕之下<lb/>
萬衆畢臻暑氣方隆作勞斯甚所役諸雜兵士多<lb/>
<pb n="KR4h0040_SBCK_043-4a"/>
是不逞小民其或䑕竄郊廛狗偷都市有一於此<lb/>
足貽聖憂此未便之事三也王者撫御寰區順承<lb/>
天地舉動必遵於時令裁成不失於物宜靡崇奢<lb/>
侈之風罔悖隂陽之序臣謹按孟夏無發大衆無<lb/>
起土功無伐大樹今肇基卜築衝冒欝蒸俶擾厚<lb/>
坤乖違前訓矧復旱暵卒痒雷電迅風拔木飄瓦<lb/>
温沴之氣比屋罹灾得非以失承天地之明效歟<lb/>
此未便之事四也臣切聆中間符命之文有清淨<lb/>
育民之誡今所修宫閣蓋本靈篇而乃過興剖撅<lb/>
之功廣務雕鎪之巧雖屢殫於物力恐未恊於天<lb/>
<pb n="KR4h0040_SBCK_043-4b"/>
心此未便之事五也伏望遵祖宗之大猷察聖賢<lb/>
之深戒遷思回慮懲往念來詔將作之官息勤苦<lb/>
之衆輯寜羣品對越髙穹如此則遐邇宅心人祗<lb/>
快望必若光昭大瑞須建靈宫將畢相勞聿爰成<lb/>
績則臣敢效愚計亦可必行但能損彼規摹減其<lb/>
用度止<hi>嫌名光宗</hi>樸素無取瑰竒惟將之以誠明仍重<lb/>
之以嚴㓗名數之際加等是宜實費之資節斂爲<lb/>
要俾四海之内知　陛下愛重民力之意豈不美<lb/>
歟昔　太宗皇帝建太一上清等宫亦不使窮極<lb/>
壯麗臣竊惟　陛下宜遵而行之取爲法制以示<lb/>
<pb n="KR4h0040_SBCK_043-5a"/>
不敢踰即鳴謙大德光於千古矣奈何特欲過先<lb/>
帝之制作乎并覩西京造　太宗之影殿東嶽置<lb/>
㑹眞之宫計其工庸亦皆不啻中人十家之産然<lb/>
於尊祖禮神則盛矣其於邦國大計則猶未足爲<lb/>
當時之急務也臣料　陛下必謂海内承平邊隅<lb/>
清晏人康俗阜時和年豐縱或築宫無損於事則<lb/>
臣復謂其不然也方今疆場甫定虜廷有姑息之<lb/>
虞民俗苟完倉箱無紅腐之積况關輔之地流亡<lb/>
素多近甸之民農桑失望雖令有司安慰亦恐未<lb/>
復田産秋冬之間飢歉是懼亟經營於神館慮稍<lb/>
<pb n="KR4h0040_SBCK_043-5b"/>
欝於輿情且往古廢興之端前王得失之事布在<lb/>
方冊足爲商鑒者　陛下覽之詳矣非假愚臣一<lb/>
二言焉試觀自昔人君崇尚土木孰若清浄無爲<lb/>
者之安全乎願　陛下留神垂聽無忽臣言則天<lb/>
下幸甚今雖上下之人皆知事理如此而人人自<lb/>
愛莫敢輕黷冕旒至於左右大臣則慮計之不從<lb/>
致見踈之悔中外百執則慮言之難逹招妄動之<lb/>
尤使忠讜之謀未行良爲此也惟臣出從幽介遭<lb/>
遇文明特受聖知度越流軰官爲侍從身服簮裳<lb/>
粗識安危之機未申𥙷報之効捐軀思奮今也其<lb/>
<pb n="KR4h0040_SBCK_043-6a"/>
時又安敢循黙苟容不爲　陛下别白而論之乎<lb/>
是以輒率妄庸輕冒宸嚴感發於中無所顧避<lb/>
陛下寛其鼎鑊之罪矜其螻蟻之誠深鑒古先試<lb/>
垂採擇無謂創一靈宫爲一細事而弗恤也臣以<lb/>
爲興役動衆尤係事機不可不察也當使郷校之<lb/>
中豪姦之黨無所開竊議之口則微臣之望也天<lb/>
下之幸也<lb/>
　　　　論官制　孫　何<lb/>
六卿分職邦家之大柄也故周之㑹府漢之尚書<lb/>
立庶政之根本提百司之綱紀令僕率其屬丞郎<lb/>
<pb n="KR4h0040_SBCK_043-6b"/>
分其行二十四司粲焉星拱郎中員外判其曹主<lb/>
事令史承其事四海九州之大若網在綱有吏部<lb/>
焉辨考績而育人材有兵部焉簡車徒而治戎備<lb/>
有户部焉正版圖而阜財賦有刑部焉謹紀律而<lb/>
誅暴強有禮部焉祀神祇而選賢俊有工部焉繕<lb/>
宫室而修隄防六職舉而天下之事備矣有唐正<lb/>
觀之風最爲稱首于時封疆甚廣經費尤多亦不<lb/>
聞别分利權特刱使額而軍須取足玄宗侈心旣<lb/>
萌貪地不巳北事奚契丹南征閤羅鳯召發旣廣<lb/>
租調不充於是蕭景楊釗始以地官判度支而宇<lb/>
<pb n="KR4h0040_SBCK_043-7a"/>
文融爲租調地稅使雖利孔始開禍階將構然版<lb/>
籍根本尚在南宫肅代物力蕭然於是有司之職<lb/>
盡廢而言利之臣攘臂於其間矣征稅多端本于<lb/>
專置使額故德宗之𥘉首降詔書追行古制天下<lb/>
錢糓皆歸文昌咸謂故事復興太平可致而天未<lb/>
悔禍叛亂相仍經費不充使額又建於是裴延齡<lb/>
以利誘君甚於前矣憲穆而下或廹於軍期切於<lb/>
國計用救當時之急率以權宜裁之五代短促曽<lb/>
莫是思　國家三聖相承五兵不試太平之業垂<lb/>
統立制在兹辰也所宜三部使額還之六卿或曰<lb/>
<pb n="KR4h0040_SBCK_043-7b"/>
禄百辟贍三軍皆是物也臣亦有其說夫鹽鐡者<lb/>
蓋筦榷山海之謂也而物非自集須假牢盆户部<lb/>
者蓋均一征稅之謂也而財非自生須計田賦度<lb/>
支者蓋供億軍國之謂也而粟非自行須資漕運<lb/>
但檢勾專一相㳂置之耳今莫若精擇户部尚書<lb/>
一人專掌鹽鐡使事俾金部郎中員外分判之又<lb/>
擇本行侍郎二人分掌度支户部使事各以本曹<lb/>
郎中員外分判之則三使洎判官雖省猶不省也<lb/>
仍命左右司郎中員外揔知帳目分勾稽違或曰<lb/>
事有便宜行之巳乆何必攺作逺師昔人斯又非<lb/>
<pb n="KR4h0040_SBCK_043-8a"/>
通論也但雅俗兼資新舊參列則進無掊刻之慮<lb/>
退有詳練之名職守有常規程旣定周官唐式可<lb/>
以復矣兹事非艱在　陛下行之與否<lb/>
　　　　請詢訪晁李　劉　隨<lb/>
臣伏覩近降除書以客省使康州防禦使李允則<lb/>
特授寜州防禦使仍放朝謝與假將治者恩加勲<lb/>
舊事出非常凡居將帥之臣各勵公忠之節竊以<lb/>
李允則素懷韜略動有機權屢委邊防務期安輯<lb/>
不邀功以生事無縱敵而失謀雖古之將無以加<lb/>
矣是以行命之日中外皆喜必若制置軍馬經略<lb/>
<pb n="KR4h0040_SBCK_043-8b"/>
亭鄣樞近大臣成筭之外若召而賜對詢以方略<lb/>
則老將諳練必有所長臣又伏見太子少保致仕<lb/>
晁逈端莊植性冲澹自居歷仕　三朝垂五十載<lb/>
徊翔兩制踰二十年　先帝寵遇便蕃講求典禮<lb/>
議論詳正無不叅預加以繼司文柄時謂得人今<lb/>
之臺閣清流州郡循吏逈之論辨所得居多近者<lb/>
引年致政斯爲逹禮五常百行蓋無缺焉文苑指<lb/>
爲宗師朝野推爲君子有兹儒雅之望未行優異<lb/>
之恩臣亦願　兩宫聖慈特同允則近例賜以全<lb/>
俸豐其燕居其或朝廷將行大禮時議大政宰司<lb/>
<pb n="KR4h0040_SBCK_043-9a"/>
裁成之外特開延英訪以經史耆儒詳練必有可<lb/>
觀每遇萬機餘閑温凉得所詳延二老賜之從容<lb/>
俾說往古治亂之因　國𥘉經制之務如此則文<lb/>
事武備盡美於昌朝養老乞言有光於古昔尊禮<lb/>
宿舊益厚時風傳示方來用清史冊臣以爲文武<lb/>
班中功名雅望終始一致以至髙年者惟此二人<lb/>
允謂時賢恐須旌别<lb/>
　　　　請　皇太后軍國常務專取　皇帝處<lb/>
　　　　分　劉　隨<lb/>
臣輒露危言上塵聖覽退量僣易甘俟顯誅况居<lb/>
<pb n="KR4h0040_SBCK_043-9b"/>
有道之朝幸在得言之地念臣出入諫署于今八<lb/>
年才識本踈𥙷報無狀旣臨衰暮合盡忠規洪惟<lb/>
皇太后天資聖明手扶宗社爰自　先朝不豫萬<lb/>
機倦勤　皇帝飬德東朝選賢資善　太后預聞<lb/>
政事參决居多洎　皇帝膺龍躍之期年尚冲㓜<lb/>
太后承顧託之命心如堅石垂簾以對羣臣盡力<lb/>
以報　先帝戎夷率服華夏乂安終始不渝中外<lb/>
咸仰於　國家顯隆平之業於　皇帝極慈愛之<lb/>
情天地之功全母子之道備光耀簡冊垂億萬年<lb/>
然天下治矣王業崇矣　皇帝長矣　太后勤矣<lb/>
<pb n="KR4h0040_SBCK_043-10a"/>
而猶祁寒盛暑勞曵聖躬一日萬機煩於聖斷臣<lb/>
聞虚心以致遐壽澄神以保大和欲乞今後軍國<lb/>
常務並逐日專取　皇帝處分所貴清神飬素延<lb/>
聖母萬壽之期内竪問安成　皇帝孝治之德天<lb/>
下幸甚微臣願畢<lb/>
　　　　洪州請斷祅巫　夏　竦<lb/>
臣聞左道亂俗祅言惑衆在昔之法皆殺無赦蓋<lb/>
以姦臣逆節狂賊乱規多假鬼神揺動耳目漢之<lb/>
張角晉之孫恩偶失防閑遂至屯聚　國家宜有<lb/>
嚴制以肅多方切以當州東引七閩南控百粤編<lb/>
<pb n="KR4h0040_SBCK_043-10b"/>
氓右鬼舊俗尚巫在漢欒巴已嘗翦理爰從近歳<lb/>
傳習滋多假託禨祥愚弄黎庶勦絶性命規取貨<lb/>
財皆於所居塑畫魅魑陳列幡幟鳴擊鼓角謂之<lb/>
神壇嬰孺襁褓巳令寄育字曰壇留壇保之類及<lb/>
其稍長則傳習祅法驅爲童隷民之有病則門施<lb/>
符術禁絶往還斥逺至親屏去便物家人營藥則<lb/>
曰神不許服病者欲飯則云神未聽飱率令疫人<lb/>
死於飢渇洎至亡者服用又言餘祟所慿人不敢<lb/>
留規以自入若幸而獲免家之所資假神而言無<lb/>
求不可其間有孤子單族首靣㓜妻或絶户以圖<lb/>
<pb n="KR4h0040_SBCK_043-11a"/>
財或害夫而納婦浸淫旣乆習熟爲常民𬒳非辜<lb/>
了不爲怪奉之愈謹信之益深從其言甚於典章<lb/>
畏其威重於官吏竒神異像圖繪歳増邪籙祅符<lb/>
傳寫日夥小則雞豚致祀斂以還家大則歌舞聚<lb/>
人食其餘胙㛰葬出處動必求師刼盗闘爭行須<lb/>
作水蠧耗衣食眩惑里閭設欲扇揺不難連結在<lb/>
於典憲具有章條其如法未勝姦藥弗瘳疾宜頒<lb/>
峻典以革祅風當州師巫一千九百餘户臣巳勒<lb/>
令攺業歸農及攻習鍼灸之脉所有首納祅妄神<lb/>
像符籙神衫神杖魂巾魂㡌鍾角刀笏沙羅等一<lb/>
<pb n="KR4h0040_SBCK_043-11b"/>
萬一千餘事巳令焚毁及納官訖伏乞　朝廷嚴<lb/>
賜條約所冀屏除巨害保宥羣生杜漸防萌少禆<lb/>
萬一<lb/>
　　　　荅手詔條陳十事　范　仲淹<lb/>
伏奉手詔今來用韓琦范仲淹冨弼皆是中外人<lb/>
望不次拔擢韓琦暫往陜西范仲淹富弼皆在兩<lb/>
地所宜盡心爲　國家建明不得顧避兼章得象<lb/>
等同心憂國足得商量如有當丗急務可以施行<lb/>
者並須條列聞奏副朕拔擢之意者臣智不逮人<lb/>
術不通古豈足以奉大對然臣䝉　陛下不次之<lb/>
<pb n="KR4h0040_SBCK_043-12a"/>
擢預聞政事又詔意丁寜臣戰汗惶怖曽不獲讓<lb/>
臣聞歷代之政乆皆有弊弊而不救禍亂必生何<lb/>
哉綱紀寖隳制度日削恩賞不節賦斂無度人情<lb/>
慘怨天禍暴起惟堯舜能通其變使民不倦易曰<lb/>
窮則變變則通通則乆此言天下之理有所窮塞<lb/>
則思變通之道旣能變通則成長乆之業我　國<lb/>
家革五代之亂冨有四海垂八十年綱紀制度日<lb/>
削月侵官壅于下民困於外夷狄驕盛㓂盗橫熾<lb/>
不可不更張以救之然則欲正其末必端其本欲<lb/>
清其流必清其源臣敢約前代帝王之道求　今<lb/>
<pb n="KR4h0040_SBCK_043-12b"/>
朝　祖宗之烈采其可行者條奏願　陛下順天<lb/>
下之心力行此事庶㡬法制有立綱紀再振則宗<lb/>
社靈長天下蒙福一曰明黜陟臣觀書曰三載考<lb/>
績三考黜陟幽明然則堯舜之明建官至少尚乃<lb/>
九載一遷必求成績而天下大化百丗之後仰爲<lb/>
帝範我　祖宗朝文武百官皆無磨勘之例惟政<lb/>
能可旌者擢以不次無所稱者至老不遷故人人<lb/>
自勵以求績效今文資三年一遷武職五年一遷<lb/>
謂之磨勘不限内外不問勞逸賢不肖並進此豈<lb/>
堯舜黜陟幽明之意耶假如庶僚中有一賢於衆<lb/>
<pb n="KR4h0040_SBCK_043-13a"/>
者理一郡縣領一務局思興利去害而有爲也衆<lb/>
皆指爲生事必嫉之沮之非之笑之稍有差失隨<lb/>
而擠䧟故不肖者素飡尸禄安然而莫有爲也雖<lb/>
愚暗鄙猥人莫齒之而三年一遷坐至卿監丞郎<lb/>
者歷歷皆是誰肯爲　陛下興公家之利救生民<lb/>
之病去政事之弊葺綱紀之壞哉利而不興則國<lb/>
虚病而不救則民怨弊而不去則小人得志壞而<lb/>
不葺則王者失政賢不肖渾淆請託僥倖遷易不<lb/>
巳中外苟且百事廢墮生民乆苦羣盗漸起勞<lb/>
陛下旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之憂者豈非官失其正而致其危耶至<lb/>
<pb n="KR4h0040_SBCK_043-13b"/>
若在京百司金糓浩瀚權勢子弟爲占據有虚食<lb/>
廩禄待闕一二年者曁臨事局挾以勢力豈肯恪<lb/>
恭其職使　祖宗根本之地綱紀日隳故在京官<lb/>
司有一員闕則爭奪者數人其外任京朝官則有<lb/>
私居待闕動踰歳時往往到職之𥘉便該磨勘一<lb/>
無勤效例䝉遷攺此則人人因循不復奮勵之由<lb/>
也臣請特降詔書今後兩地臣僚有大功大善則<lb/>
特加爵命無大功大善更不非時進秩其理狀循<lb/>
常而出者祗守本官不得更帶美職應京朝官在<lb/>
臺省館閣職任及在審刑大理寺開封府两赤縣<lb/>
<pb n="KR4h0040_SBCK_043-14a"/>
國子監諸王府并因保舉及選差監在京重難庫<lb/>
務者並須在任三周年即與磨勘若因陳乞並於<lb/>
中書審官院願在京差遣者與保舉選差不同並<lb/>
須勾當通計及五周年方得磨勘如此則權勢子<lb/>
弟肯就外任各知艱難亦有俊明之人因此樹立<lb/>
可以進用如今日巳前受在京差遣巳勾當者且<lb/>
依舊日年限磨勘其未曽交割勾當却求外任者<lb/>
並聽其外任在京朝官到職勾當及三年者與磨<lb/>
勘内前任勾當年月日及公程日限并非因陳乞<lb/>
而移任在道月日及陞朝官在京朝請月日並令<lb/>
<pb n="KR4h0040_SBCK_043-14b"/>
通計其逺官近地勞逸不同并在假待闕及公程<lb/>
外住滯或因公事非時移替在道月日委有司别<lb/>
行定奪聞奏如任内有私罪并公罪徒巳上者至<lb/>
該磨勘日具情理輕重别取進止其庶僚中有髙<lb/>
才異行多所薦論或異略嘉謀爲上信納者自有<lb/>
特恩進攺非磨勘之可滯也又外任善政者著聞<lb/>
有𥙷風化或累訟之獄能辨冤沉或五次推勘人<lb/>
無翻訟或勸課農桑大獲美利或京城庫務能革<lb/>
大弊惜費鉅萬者仰本轄保明聞奏下尚書省集<lb/>
議爲衆所訴則列狀上聞並與攺官不隔磨勘或<lb/>
<pb n="KR4h0040_SBCK_043-15a"/>
有異同各有所執取旨出於聖斷仍請詔下審官<lb/>
院流内銓尚書考功應京朝官選人逐任得替明<lb/>
具較定考績結罪聞奏内有事狀猥濫并老疾愚<lb/>
昧之人不堪理民者别取進止巳上磨勘考績條<lb/>
件該說不盡者有司比類上聞如此則因循者拘<lb/>
考績之限特逹者加不次之賞然後天下公家之<lb/>
利必興生民之病必救政事之弊必去綱紀之壞<lb/>
必葺人人自勸天下興治則前王之業　祖宗之<lb/>
權復振於　陛下之手矣其武臣磨勘年限委樞<lb/>
密院比附文資定奪聞奏二曰抑僥倖臣聞先王<lb/>
<pb n="KR4h0040_SBCK_043-15b"/>
賞延于丗諸侯有丗子襲國公卿以德而任有襲<lb/>
爵者春秋譏之及漢之公卿有封爵而殁立一子<lb/>
爲後者未聞餘子皆有爵命其次寵待大臣賜一<lb/>
子官者有之未聞每一歳有自薦其子弟者　祖<lb/>
宗之朝亦不過此自　眞宗皇帝以太平之樂與<lb/>
臣下共慶恩意漸廣大兩省至知雜御史以上每<lb/>
遇南郊并聖節各奏子充京官少卿監奏一子充<lb/>
試衘其正郎帶職員外郎并諸路提點刑獄以上<lb/>
差遣者每遇南郊奏一子充齋郎其大兩省等官<lb/>
旣奏得子充京官明異於庶僚大示區别復更每<lb/>
<pb n="KR4h0040_SBCK_043-16a"/>
歳奏薦積成冗官假有任學士以上官經二十年<lb/>
者則一家兄弟子孫出京官二十人仍接次陞朝<lb/>
此濫進之極也今百姓貧困冗官至多授任旣輕<lb/>
政事不舉俸禄旣廣刻剥不暇審官院常患充塞<lb/>
無闕可補臣請特降詔書今後兩府并兩省官等<lb/>
遇大禮許奏一子充京官如奏弟姪骨肉即與試<lb/>
衘外每年聖節更不得陳乞如别有勲勞著聞中<lb/>
外非時賜一子官者繫自聖恩其轉運使及邊任<lb/>
文臣𥘉除授後合奏得子弟身事者並候到任二<lb/>
年無違闕方許陳乞如二年内非次移攺者即許通<lb/>
<pb n="KR4h0040_SBCK_043-16b"/>
計三年陳乞三司副使知雜御史少卿監以上並<lb/>
同兩省遇大禮各奏薦子孫其正郎帶舘職員外<lb/>
郎并省府權判官外任提點刑獄以上遇大禮合<lb/>
該奏薦子孫者須是在任及二周年方得陳乞巳<lb/>
上有該說不盡者委有司比類聞奏如此則内外<lb/>
朝臣各務乆於其職不爲苟且之政兼抑躁動之<lb/>
心亦免子弟充塞銓曹與孤寒争路輕忽郡縣使<lb/>
生民受弊其武臣入邊上差遣并大禮合奏薦子<lb/>
弟者乞下樞密院詳定比類聞奏又　國家開文<lb/>
館延天下英才使之直祕府覽羣書以待顧問以<lb/>
<pb n="KR4h0040_SBCK_043-17a"/>
飬器業爲大用之備今乃登進士髙等者一任纔<lb/>
罷不以能否例得召試而𥙷之兩府兩省子弟親<lb/>
戚不以賢不肖輒自陳乞館閣職事者亦得進𥙷<lb/>
太宗皇帝建崇文院祕閣自書碑文重天下賢才<lb/>
也　陛下當思　祖宗之意不宜甚輕之臣請特<lb/>
降詔書今後進士三人内及第者一任廻日許進<lb/>
干教化經術文字十軸下兩制㸔詳作五等品等<lb/>
中第一第二等者即賜召試試又優等即𥙷館閣<lb/>
職事兩府兩省子弟並不得陳乞館閣職事及讀<lb/>
書之類御史臺畫　時劾彈并諫院論奏如館閣<lb/>
<pb n="KR4h0040_SBCK_043-17b"/>
闕人即委兩地舉文有古道才堪大用之士進名<lb/>
同舉并兩制列署表章仍上殿稱薦以充其職如<lb/>
此則館閣職事更不輕授足以起朝廷之風采紹<lb/>
祖宗之本意副　陛下愼選矣三曰精貢舉臣謹<lb/>
按周禮郷大夫之職各敎其所致三年一大比考<lb/>
其德行道藝乃獻賢能之書于王<hi>能為有道藝賢為有德行</hi>王<lb/>
再拜受之登于天府<hi>之寳藏也天府太廟</hi>蓋言王者舉賢能<lb/>
所以上安宗社故拜受其名藏于廟中以重其事<lb/>
也郷大夫之職廢旣乆矣今諸道學校如得明師<lb/>
尚可教人六經傳治國治人之道而　國家乃專<lb/>
<pb n="KR4h0040_SBCK_043-18a"/>
以辭賦取進士以墨義取諸科士皆捨大方而移<lb/>
小道雖濟濟盈庭求有才有識之士十無一二<lb/>
況天下危困乏人如此將何以救在乎教以經濟<lb/>
之業取以經濟之才庶可救其不逮或謂救弊之<lb/>
術無乃後時臣謂四海尚完朝謀而夕行庶乎可<lb/>
濟安得晏然不救坐俟其亂哉臣請諸路州郡有<lb/>
學校處奏舉通經有道之士專於教授務在興行<lb/>
其取士之科即依賈昌朝等起請進士先䇿論而<lb/>
後詩賦諸科墨義之外更通經旨使人不專辭藻<lb/>
必明理則天下講學必興浮薄知勸取爲至要内<lb/>
<pb n="KR4h0040_SBCK_043-18b"/>
歐陽脩蔡襄更乞逐場去留貴文卷少　而考<lb/>
較精臣謂盡令逐　場去留則恐舊人捍格不能<lb/>
創爲䇿論亦不能旋通經旨皆憂弃遺别無進路<lb/>
臣請進士舊人三舉巳上者先䇿論而後詩賦許<lb/>
將三場文卷通考互取其長兩舉𥘉舉者皆是少<lb/>
年足以進學請逐場去留諸科中有通經旨者至<lb/>
終場别問經旨十道如不能命辭而對則於知舉<lb/>
官員前講說七通者爲合格不㑹經旨者三舉巳<lb/>
上即逐場所對墨義依自來通粗施行两舉𥘉舉<lb/>
者至於終場日須八通者爲合格又外郡解發進<lb/>
<pb n="KR4h0040_SBCK_043-19a"/>
士諸科人本郷舉里選之式必先考其履行然後<lb/>
取以藝業今乃不求履行惟以詞藻墨義取之加<lb/>
用封彌不見姓字實非郷里舉選之本意也又南<lb/>
省考試舉人一埸試詩賦一埸試䇿人皆精意盡<lb/>
其所長復考較日乆實少舛謬及御試之日詩賦<lb/>
文論共爲一埸旣聲病所拘意思不逺或音韻中<lb/>
一字有差雖平生苦辛即時擯逐如音韻不失雖<lb/>
末學淺近俯拾科級旣舉之處不考履行又御試<lb/>
之日更拘聲病以此士之進退多言命運而不言<lb/>
行業明君在上固當使人以行業而進而勿言命<lb/>
<pb n="KR4h0040_SBCK_043-19b"/>
運言命運者是善惡不辨而歸諸天也豈　國家之美<lb/>
事哉臣請重定外郡發解條約須是履行無惡藝業<lb/>
及等者方得解薦更不封彌試卷其南省考試之<lb/>
人巳經本郷詢考履行却須封彌試卷精考藝業<lb/>
定奪等第進入御前選官覆考重定等第訖然後<lb/>
開看南省所定等等内合同姓名偶有髙下者更不<lb/>
移攺若等第不同者人數必少却加封彌更宣兩地<lb/>
參較然後御前放牓此爲至當内三人巳上即於<lb/>
髙等人中選擇聖意宣放其考較進士以䇿論髙<lb/>
詞賦次者爲優等䇿論平詞賦優者爲次等諸科<lb/>
<pb n="KR4h0040_SBCK_043-20a"/>
經旨通者爲優等墨義通者爲次等巳上進士諸科<lb/>
並以優等及等者放選注官次等及等者守本科選<lb/>
限自唐以來及第人皆守選限　國家以收復諸國<lb/>
郡邑乏官其新及第人權與放選注官今來選人壅<lb/>
塞宜有攺革又足以勸學使其知聖治身之道則<lb/>
國家得人百姓受賜四曰擇官長臣聞先王建侯以<lb/>
共理天下今之剌史縣令即古之諸侯一方舒慘百<lb/>
姓休戚實繫其人故歷代甚盛之時必重此任今乃<lb/>
不問賢愚不較能否累以資考陞爲方面懦弱者不<lb/>
能檢吏得以蠧民強幹者惟是近名率多害物邦國<lb/>
<pb n="KR4h0040_SBCK_043-20b"/>
之本由此凋殘朝廷雖至憂勤天下何以蘇息其轉<lb/>
運使并提點刑獄按察列城當得賢於衆者臣請特<lb/>
降詔旨委中書樞密院且各選轉運使提點刑獄共<lb/>
十人大藩知州十人委兩制共舉知州十人三司副<lb/>
使判官同舉知州五人御史臺中丞知雜三院共舉<lb/>
知州五人開封知府推官共舉知州五人逐路轉運<lb/>
使提點刑獄各同舉知州五人知縣縣令共十人逐<lb/>
州知州通判同舉知縣縣令共二人得前件所舉之<lb/>
人舉主多者先次差𥙷仍指揮審官院流内銓舉<lb/>
以後所差知州知縣縣令並具合入人歷任功過<lb/>
<pb n="KR4h0040_SBCK_043-21a"/>
舉主人數聞奏委中書看詳委得允當然後引對<lb/>
如此舉擇則諸道官吏庶幾得人爲　陛下愛惜<lb/>
百姓均其徭役寛於賦斂各獲安寜不召禍亂天<lb/>
下幸甚五曰均公田臣聞易曰天地養萬物聖人<lb/>
養賢以及萬民此言聖人養民之時必先養賢養<lb/>
賢之方必先禄厚禄厚然後可以責廉隅安職業<lb/>
也　皇朝之𥘉承五代亂離之後民庶凋弊時物<lb/>
至賤曁諸國收復天下郡縣之官少人除𥙷至有<lb/>
經五七年不替罷者或纔罷去便入見闕當物價<lb/>
至賤之時俸禄不輟士人之家無不自足咸平巳<lb/>
<pb n="KR4h0040_SBCK_043-21b"/>
後民庶漸繁時物遂貴入仕門多得官者衆至有<lb/>
得替守選一二年又授官待闕一二年者在天下<lb/>
物貴之後而俸禄不繼士人之家鮮不窮窘男不<lb/>
得㛰女不得嫁喪不得葬者比比有之復於守選<lb/>
待闕之日衣食不足貸債以苟朝夕到官之後必<lb/>
先來見逼至有冒法受贓賖舉度日或不恥賈販<lb/>
與民争利旣爲負罪之人不守名節吏有姦贓而<lb/>
不敢發民有豪猾而不敢制奸吏豪民得以侵暴<lb/>
於是貧弱百姓理不得直冤不得訴徭役不均刑<lb/>
罰不正比屋受弊無可奈何由乎制禄之方有所<lb/>
<pb n="KR4h0040_SBCK_043-22a"/>
未至　眞宗皇帝深思逺慮復前代職田之制使<lb/>
中常之士自可守節㛰嫁以時喪葬以禮皆國恩<lb/>
也能守節者始可制姦贓之吏鎭豪猾之人法乃<lb/>
不私民則無枉近日屢有臣僚乞罷職田以其有<lb/>
不均之謗有侵民之害臣謂職田本欲養賢縁而<lb/>
侵民者有矣比之衣食不足壞其名節不能奉法<lb/>
以直爲枉以枉爲直衆怨思亂而天下受弊豈止<lb/>
職田之害耶又自古常患百官重内而輕外唐外<lb/>
官月俸尤更豐足簿尉俸錢尚二十貫今窘於財<lb/>
用未暇増復臣請兩地同議外官職田有不均者<lb/>
<pb n="KR4h0040_SBCK_043-22b"/>
均之有未給者給之使其衣食得足㛰嫁喪葬之<lb/>
禮不廢然後可以責其廉節督其善政有不法者<lb/>
可廢可誅且使英俊之流樂於爲郡爲邑之任則<lb/>
百姓受賜又將來升擢多得曽　經郡縣之人深悉<lb/>
民隱亦致化之本也惟聖慈深察天下幸甚六曰<lb/>
厚農桑臣觀書曰德惟善政政在養民此言聖人<lb/>
之德惟在善政善政之要惟在養民養民之政必<lb/>
先務農農政旣修則衣食足衣食足則愛膚體愛<lb/>
膚體則畏刑罰畏刑罰則宼盗自息禍亂不興是<lb/>
聖人之德發於善政天下之化起於農畝故詩有<lb/>
<pb n="KR4h0040_SBCK_043-23a"/>
七月之篇陳王業也今國家不務農桑粟帛常貴<lb/>
江浙路糴米二百萬石其所糴之價與輦運之費<lb/>
每歳共用錢三百餘萬貫文又貧　弱之民困于<lb/>
賦歛歳伐桑棗鬻而爲薪勸課之方有名無實故<lb/>
粟帛常貴府庫日虚此而不謀將何以濟臣於天<lb/>
下農利之中粗舉二三以言之且如五代羣雄爭<lb/>
覇之時本國歳飢則乞糴於隣國故各興農利自<lb/>
至充足江南應有圩田每一圩方數十里如大城<lb/>
中有河渠外有門閘旱則開閘引江水之利潦則<lb/>
閉閘拒江水之害旱潦不及爲農美利又浙西地<lb/>
<pb n="KR4h0040_SBCK_043-23b"/>
卑常苦水沴雖有溝河可以通海惟時開導則潮<lb/>
泥不得而堙之雖有堤塘可以禦患唯時修固則<lb/>
無摧壞臣知蘇州自點檢簿書一州之田係出稅<lb/>
者三萬四千頃中稔之利每畒得米二石至三石<lb/>
計出米七百餘萬石東南每歳上供之數六百萬<lb/>
石乃一州所出臣詢訪髙年則云曩時兩浙未歸<lb/>
朝廷蘇州有營田軍四都共七八千人專爲田事<lb/>
導河築堤以減水患于時民間錢五十文糴白米<lb/>
一石自　皇朝一統江南不稔則取之浙右浙右<lb/>
不稔則取之淮南故慢於農政農政不修舉江南<lb/>
<pb n="KR4h0040_SBCK_043-24a"/>
圩田浙西河塘太半隳廢失東南之大利今江浙<lb/>
之米石不下六七百文足至一貫文省比於當時<lb/>
其貴十倍而民不得不困國不得不虚矣又京東<lb/>
西路有卑濕積潦之地旱年　國家特令開决之<lb/>
後水患大減今罷役數年漸巳湮塞復將爲患臣<lb/>
請每歳之秋降勑下諸路轉運司令轄下州軍吏<lb/>
民各言農桑之間可興之利可去之害或令開河<lb/>
渠或築堤堰陂塘之類並委本州運選官計定工<lb/>
料毎歳於二月間興役半月而罷仍具功績聞奏<lb/>
如此不絶數年之間農利大興下少飢歳上無貴<lb/>
<pb n="KR4h0040_SBCK_043-24b"/>
糴則東南歳糴輦運之費大可減省其勸課之法<lb/>
宜選官討論古制取其簡約易從之術頒賜諸路<lb/>
轉運使及面賜一本付新授知州知縣縣令等此<lb/>
養民之政冨國之本也七曰修武備臣聞古者天<lb/>
子六軍以寜邦國唐初京師置十六將軍官屬亦<lb/>
六軍之義也諸道則開折衝果毅府五百七十四<lb/>
以儲兵伍每歳三時耕稼一時習武自正觀至于<lb/>
開元百三十年戎臣軍伍無一逆亂至開元末聽<lb/>
匪人之言遂罷府兵唐衰兵伍皆市井之徒無禮<lb/>
義之教無忠信之心驕蹇凶逆至于喪亡我　祖<lb/>
<pb n="KR4h0040_SBCK_043-25a"/>
宗以來罷諸侯權聚兵京師衣粮賞賜豐足經八<lb/>
十年矣雖已困生靈虚府庫而難於攺作者所以<lb/>
重京師也今西北強梗邊備未徹京師衞兵多逺<lb/>
戍或有倉卒輦轂無備此大可憂也逺戍者防邊<lb/>
陲之患或緩急抽還則外禦不嚴戎狄追奔便可<lb/>
直趨關輔新招者聚市井之軰而輕囂易動或財<lb/>
力一屈請給不充則必散爲羣盗今生民巳困無<lb/>
可誅求或連年凶飢將何以濟贍軍之䇿可不預<lb/>
圖若因循過時臣恐急難之際宗社可憂臣請密<lb/>
委兩地以京畿見在軍馬同議有無闕數如六軍<lb/>
<pb n="KR4h0040_SBCK_043-25b"/>
未整須議置兵則請約唐之法先於畿内并近輔<lb/>
州府召募強壯之人充京畿衞士得五萬人以助<lb/>
正兵足爲強盛使三時務農大省給贍之費一時<lb/>
教戰自可防虞外患其召募之法并將校次第並<lb/>
先密切定奪聞奏此實強兵節財之要也候京畿<lb/>
近輔召募衞兵巳成次第然後諸道俲此漸可施<lb/>
行惟聖慈留意八曰減徭役臣聞漢光武建武六<lb/>
年六月詔曰夫張官置吏所以爲人也今户口耗<lb/>
少而縣官吏職所置尚繁令司隷州牧各實所部<lb/>
二府於是條奏并省四百餘縣天下至治臣又觀<lb/>
<pb n="KR4h0040_SBCK_043-26a"/>
西京圖經唐㑹昌中河南府有户口十九萬四千<lb/>
七百餘户置二十縣今河南府主客七萬五千九<lb/>
百餘户仍置一十九縣主户五萬七百客户二萬<lb/>
五千二百鞏縣七百户偃師一千一百户逐縣三<lb/>
等而堪役者不過百家而所供役人不下二百數<lb/>
新舊循環非鰥寡孤獨不能供役西洛之民㝡爲<lb/>
窮困臣請依後漢故事遣使先往西京併省諸邑<lb/>
爲十縣其所廢之邑並攺爲鎭令本路舉文資一<lb/>
員董榷酤關征之利兼人煙公事所廢公人除歸<lb/>
農外有願居公門者送所在之邑其所在邑中役<lb/>
<pb n="KR4h0040_SBCK_043-26b"/>
人却可减省歸農則兩不失所候西京併省稍成<lb/>
倫序則行於大名府然後遣使諸道依此施行仍<lb/>
先指揮諸道防團州巳下有使州兩院者皆爲一<lb/>
院公人願去者各放歸農職官㕔可給本城兵士<lb/>
七人至十人替人力歸農其郷村耆保地里近者<lb/>
亦令併合能併一保耆管亦減役十餘户但少徭<lb/>
役人自耕作可期冨庶九曰覃恩信臣切覩　國<lb/>
家三年一郊天子齋戒衮冕謁見宗廟乃祀上帝<lb/>
大禮旣成還御端門肆赦天下曰赦書日行五百<lb/>
里敢以赦前事言者以其罪罪之欲其王澤及物<lb/>
<pb n="KR4h0040_SBCK_043-27a"/>
之速也如此今大赦每降天下歡呼一兩月間錢<lb/>
榖司存督責如舊桎梏老㓜籍没家産至于寛賦<lb/>
斂減徭役存恤孤貧振舉滯淹之事未嘗施行使<lb/>
天子及民之意盡成空言有負聖心損傷和氣臣<lb/>
請特降詔書今後赦書内宣布恩澤有所施行而三<lb/>
司轉運司州縣不切遵稟者並從違制徒二年斷<lb/>
情重者當行剌配應天禧年以前天下欠負不問<lb/>
有無侵欺盗用並與除放違者仰御史臺提點刑<lb/>
獄司常切覺察糾劾無令壅遏臣又聞易曰先王<lb/>
以省方觀民設教故有廵狩之禮察諸侯善惡觀<lb/>
<pb n="KR4h0040_SBCK_043-27b"/>
風俗厚薄此聖人順動之意今廵狩之禮不可復<lb/>
行民隱無窮天聽甚逺臣請降詔中書今後每遇<lb/>
南郊赦後精選臣僚往諸路安撫察官吏能否求<lb/>
百姓疾苦使赦中及民之事一一施行天下百姓<lb/>
莫不幸甚十曰重命令臣聞書愼乃出令令出惟<lb/>
行准律文諸𬒳制書有所施行而違者徒二年失<lb/>
錯者杖一百又監臨主司受財而枉法者十五疋<lb/>
絞蓋先王重其法令使無敢動摇將以行天下之<lb/>
政也今覩　國家每降宣敕條貫煩而無信輕而<lb/>
弗稟上失其威下受其弊蓋由朝廷采百官起請<lb/>
<pb n="KR4h0040_SBCK_043-28a"/>
率爾頒行或昧經常即時更攺此煩而無信之驗<lb/>
矣又海行條貫雖是故違皆從失坐全乖律意致<lb/>
壞大法此輕而弗稟之甚矣臣請特降詔書今後<lb/>
百官起請條貫令中書樞密院看詳㑹議必可經<lb/>
乆方得施行如事干刑名者更於審刑大理寺究<lb/>
明㑹法律官員參詳起請之詞刪去煩冗裁爲制敕<lb/>
然後頒行天下必期遵守其衝攺條貫並令繳納<lb/>
免致錯亂設有施行仍望别降敕命今後逐處當<lb/>
職官吏親𬒳制書及到職後所受條貫敢有故違<lb/>
者不以海行並從違制徒二年未到職已前所降<lb/>
<pb n="KR4h0040_SBCK_043-28b"/>
條貫失於檢用情非故違者並從本條失錯断科<lb/>
杖一百餘人犯海行條貫不指定違制刑名者並<lb/>
從失坐若條貫差失於事有害逐處長吏别見機<lb/>
㑹湏至便宜而行者並湏具縁由聞奏委中書樞<lb/>
密院詳察如合理道即與放罪仍便相度别從更<lb/>
攺<lb/>
皇朝文鑑卷第四十三<lb/>
</p>
<p>
</p>
  </div>
</body>
</text>
</TEI>
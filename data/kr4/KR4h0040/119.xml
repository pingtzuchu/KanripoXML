<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_119-1a"/>
皇朝文鑑卷第一百十九<lb/>
　書<lb/>
　　　代韓愈荅柳宗元示浩初序書<lb/>
　　　　　　　　　　　　　　王　令<lb/>
　　　與邵不疑書　王　令<lb/>
　　　與趙大觀書　張　載<lb/>
　　　與吕微仲書　張　載<lb/>
　　　荅横渠張子厚書　程　顥<lb/>
　　　荅人示奏草書　程　頥<lb/>
　　　荅朱長文書　程　頥<lb/>
<pb n="KR4h0040_SBCK_119-1b"/>
　　　謝人求哀辭書　林　希<lb/>
　　　上林秀州書　陳　師道<lb/>
　　　與秦少游書　陳　師道<lb/>
　　　上曾樞密書　陳　師道<lb/>
　　　　代韓愈荅柳宗元示浩初序書<lb/>
　　　　　　　　　　　　　　王　令<lb/>
相别闊乆時得南方人道譽盛徳甚相爲慰快又<lb/>
聞得子厚文皆雄辯彊據源淵衍長世之名文者<lb/>
多矣未見如子厚右者也其間亦大有務辯而理<lb/>
屈趨文而背實者然古之立言者未必皆不然亦<lb/>
<pb n="KR4h0040_SBCK_119-2a"/>
說詩者不以文害辭之一端也愈皆置之近有傳<lb/>
送浩初序來者讀而駭之不知眞子厚作否也雖然<lb/>
子厚素有之冝眞子厚作然反覆讀之益駭而疑<lb/>
恐他人作然也不然子厚何見禍太甚邪來序稱<lb/>
浮屠誠不可斥者往往與易論語合其性情奭然<lb/>
不與孔子異道雖聖人復生不得而斥也子厚亦<lb/>
不思哉夫易自乾坤以及未濟皆人道之始終賢<lb/>
聖君子之出處事業至於次第配類莫不倫理故<lb/>
孔子原聖人作卦之因是也其中則曰有天地然<lb/>
後有萬物有萬物然後有男女有男女然後有夫<lb/>
<pb n="KR4h0040_SBCK_119-2b"/>
婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之<lb/>
道不可以不乆也故受之以恒主器莫若長子故<lb/>
受之以震其下則曰漸女歸待男行也歸妹女之<lb/>
終也未濟男之窮也而皆不若浮圖棄絶君臣拂<lb/>
滅父子斷除夫婦之說論語二十篇大率不過弟<lb/>
子問仁問政問忠之類爾于鬼神與死之類則皆<lb/>
曰未能事人焉能事鬼未知生焉知死又非若浮<lb/>
屠氏夸誕牽合於以塗瞽天下而云也不識子厚<lb/>
謂與易論語合者何哉借如其中萬一偶竊吾聖<lb/>
<pb n="KR4h0040_SBCK_119-3a"/>
人之言則君子者遂不思其患而好學邪是猶敕<lb/>
桀跖之誅以耳聞而目見有類夫堯也孔子曰如<lb/>
有周公之才之美使驕且吝其餘不足觀也已况<lb/>
又去夫婦父子而無萬一於周公之美者且子厚<lb/>
謂愈所好者迹也而不知其石中有玉不知子厚<lb/>
之學果中與迹異邪雖然子厚心仁義而手拔劒<lb/>
以逐父兄謂其爲迹則亦可邪子厚亦患愈斥浮<lb/>
圖以夷反爲之說曰將進盜跖惡來而賤季札由<lb/>
余也嗚呼子厚又不思哉昔者孔子作春秋諸侯<lb/>
用夷禮者則夷之若杞侯稱子是也若愈不得斥<lb/>
<pb n="KR4h0040_SBCK_119-3b"/>
浮圖以夷則孔子不得斥桓子以迹而不思其中<lb/>
也聖如孔子者其取舎猶不免子厚之過邪又不<lb/>
知子厚謂季札由余者皆若浮圖之拂君臣父子<lb/>
邪不然則不也愈嘗探佛之說以擬議前世盛徳<lb/>
者而皆無一得也若堯舜孔子者皆佛之甚有罪<lb/>
者也以智者觀之不知堯舜孔子果當然邪<hi>實佛</hi>
也自孔子死千數百嵗獨孟子卓然獨立今讀其<lb/>
書則教人興利驅除龍蛇殺牛牲犬豕以養老祭<lb/>
祀爾其大不與佛合者則若君子親親而仁民仁<lb/>
民而愛物以堯舜之智不徧知物急先務也以堯<lb/>
<pb n="KR4h0040_SBCK_119-4a"/>
舜之仁不徧愛人急親賢也不能三年之䘮而緦<lb/>
小功之察放飯流歠而問無齒决是之謂不知務<lb/>
以是言之是孟子又異佛而得罪也甚矣且不<lb/>
知子厚之讀堯舜孔孟之書也將讀而盡信之邪<lb/>
抑徒取其一二而棄其十百也不然則孔佛不相<lb/>
爲容亦已較然何獨子厚能容之也愈甞觀士之<lb/>
不蹈道者一失於君則轉而之山林羣麋鹿終死<lb/>
而不悔乃至有負石而自沉者以君子觀之是皆<lb/>
薄於中而急於外者矣惜乎何至是哉今子厚雖<lb/>
不幸擯棄於朝乃以不自能寛存以至於䧟夷狄<lb/>
<pb n="KR4h0040_SBCK_119-4b"/>
而不悔也薄於中而急於外在盛徳者雖不當然<lb/>
然智者觀之不得無過也以求其不愛官不能爭<lb/>
樂山水而嗜安閑者則治初之心尚可安於麋鹿<lb/>
也必溺於虚髙之言而遺於人倫之大端其比於<lb/>
負石而沉河者孰得哉愈甞笑今人之謂有智者<lb/>
爲毁釋氏釋氏非毁之也譬之器然舊甞完而暴<lb/>
鑠之謂爲毁也可矣其從來不爲器者是自然爾<lb/>
豈人毁之邪此皆不知道者之言也自釋氏之說<lb/>
入中國流千數百年其徒樹其說而枝葉者衆矣<lb/>
烏知其有不取此以假彼者邪况人玩其說者常<lb/>
<pb n="KR4h0040_SBCK_119-5a"/>
名儒也孟子謂矢人豈不仁於凾人哉豈無意<lb/>
邪正謂是也使佛之禍福可求其言可信其教等<lb/>
於堯舜孔子而或上之則君子者先衆民而學且<lb/>
行之矣伐彼善而固爲我異愈肯自爲之邪雖然<lb/>
子厚猶謂愈爲之也子曰道不逺人爲釋氏者竟<lb/>
不逺人耶謂爲聖人不得斥者果信然哉石中之<lb/>
玉信何如也<lb/>
　　　　與邵不疑書　王　令<lb/>
冨貴矣何求而不得哉窮南之珠極西之玉山海<lb/>
之犀象蜀里之錦楚南荆北之材天下之殊也然<lb/>
<pb n="KR4h0040_SBCK_119-5b"/>
皆水斷陸絶去其人嘗千萬有餘里然一日欲之<lb/>
則無不如意而至前何其甚易如出於左右然哉<lb/>
能不愛珍幣重寳以易之則其得如取耳故曰冨<lb/>
貴矣何求而不得哉唯其不可得者士也士則有<lb/>
窮而無求不可以貨取也賤而不屈不可以勢動<lb/>
也行義以達死不可以力脅也世雖有冨貴假有<lb/>
求而欲得之非其義也非其道也則其人亦往耶<lb/>
世之藏珠玉象犀而衣錦以居荆楚之材者多矣<lb/>
冨貴者皆是也而㓗完之人信篤之士不幸而世<lb/>
不欲之假有欲之而可從者誰也斯語不敢講於<lb/>
<pb n="KR4h0040_SBCK_119-6a"/>
人乆矣甞聞閤下其所好惡爲與不爲殆有異於<lb/>
世冨貴者而令雖不肖竊有意於古之士願學之<lb/>
而昔者有一日之幸而閤下以令有姊以貧而不<lb/>
嫁過時將金帶而資之時適無可親者則止矣世<lb/>
之人靡靡方以竊禄從事而閤下乃獨恤人之孤<lb/>
世之人方思得其所無而閤下乃散其所有以某之<lb/>
甚賤才謀不足以禆左右之長譽說不足以取當<lb/>
世之重不識閤下是誠何求哉信亦與長世之異<lb/>
也故令且將終其所賜以實閤下之徳焉夫髙郵<lb/>
小地是以勢不能分髙以借人力不能舉重以與<lb/>
<pb n="KR4h0040_SBCK_119-6b"/>
士也亦明矣而一時之人勢力出閤下者猶衆然<lb/>
不之彼而之此去有餘而就不足以求之良以閤<lb/>
下之所好惡而爲與不爲者與世之冨貴者異也<lb/>
異日閤下甞有以賜之而令辭不從今則謁之而<lb/>
閤下之所得士自信如此難有也<lb/>
　　　　與趙大觀書　張　載<lb/>
載啓不造誨席逾年仰懷温諭三反朝夕仲冬漸<lb/>
寒恭惟使職公餘寢興百順辱書恵顧欽佩加䘏<lb/>
兼聆被㫖邉幹行李勤止載抱愚守迷未厭山僻<lb/>
脩慝免過弗能固無暇撰述空自言說鄙謬竊甞<lb/>
<pb n="KR4h0040_SBCK_119-7a"/>
病孔孟既沒諸儒囂然不知反約窮源勇於苟作<lb/>
持不迨之資而急知後世明者一覽如見肺肝然<lb/>
多見其不知量也方且創艾其弊黙養吾誠所患<lb/>
日力不足而未果它爲也辱問及之不識明賢謂<lb/>
之然否更賜提耳幸甚未由前拜恭惟尊所聞力<lb/>
所逮淑愛自厚以需大者之來不勝切切<lb/>
　　　　與吕微仲書　張　載<lb/>
浮屠明鬼謂有識之死受生循環亦出莊說之流<lb/>
遂厭苦求免可謂知乎以人生爲妄見可謂知人<lb/>
乎天人一物輙生取捨可謂知天乎孔孟所謂天<lb/>
<pb n="KR4h0040_SBCK_119-7b"/>
彼所謂道者惑者指游䰟爲變爲輪回未之思也<lb/>
大學當先知天德知天德則知聖人知鬼神今浮<lb/>
屠極論要歸必謂生死轉流非得道不免謂之悟<lb/>
道可乎悟則有命有義均死生一天人推知晝夜<lb/>
道隂陽體之不二自其說熾傳中國儒者未容窺<lb/>
聖學門牆巳爲引取淪胥其間指爲大道乃其俗<lb/>
逹之天下致善惡知愚男女臧獲人人著信使英<lb/>
才間氣生則溺耳目恬習之事長則師丗儒崇尚<lb/>
之言遂冥然被驅因謂聖人可不脩而至大道可<lb/>
不學而知故未識聖人心已謂不必事其迹未見<lb/>
<pb n="KR4h0040_SBCK_119-8a"/>
君子志已謂不必事其文此人倫所以亦察庶物<lb/>
所以不明治所以忽徳所以亂異言滿耳上無禮<lb/>
以防其僞下無學以稽其弊自古淫詖邪遁之詞<lb/>
翕然並興一出於佛氏之門者千五百年向非獨<lb/>
立不懼精一自信有大過之才何以正立其間與<lb/>
之較是非計得失來簡見發狂言當爲浩歎所恨<lb/>
不如佛氏之著明也未盡更冀開諭傾俟<lb/>
　　　　荅橫渠張子厚先生書　程　顥<lb/>
承教諭以定性未能不動猶累於外物此賢者慮<lb/>
之熟矣尚何俟小子之言然甞思之矣敢貢其說<lb/>
<pb n="KR4h0040_SBCK_119-8b"/>
於左右所謂定者動亦定静亦定無將迎無内外<lb/>
苟以外物爲外牽已而從之是以已性爲有内外<lb/>
也且以性爲隨物於外則當其在外時何者爲在<lb/>
内是有意於絶外誘而不知性之無内外也既以<lb/>
内外爲二本則又烏可遽語定哉及天地之常以<lb/>
其心普萬物而無心聖人之常以其情順萬事而<lb/>
無情故君子之學莫若櫎然而大公物來而順應<lb/>
易曰貞古悔亡憧憧往來朋從爾馬苟規規於外<lb/>
誘之除將見滅於東而生於西也非惟日以不足<lb/>
顧其端無窮不可得而除也人之情各有所蔽故<lb/>
<pb n="KR4h0040_SBCK_119-9a"/>
不能適道大率患在於自私而用智自私則不能<lb/>
以有爲爲應迹<hi>物一件</hi>用智則不能以明覺爲自然<lb/>
今以惡外物之心而求照無物之地是反鑑而索<lb/>
照也易曰艮其背不獲其身行其庭不見其人盂<lb/>
氏亦曰所惡於智者爲其鑿也與其罪外而是内<lb/>
不若内外之兩忘也兩忘則澄然無事矣無事則<lb/>
定定則明明則尚何應物之爲累哉聖人之喜以<lb/>
物之當喜聖人之怒以物之當怒是聖人之喜怒<lb/>
不繫於心而繫於物也是則聖人豈不應於物哉<lb/>
烏得以從外者爲非而更求在内者爲是也今以<lb/>
<pb n="KR4h0040_SBCK_119-9b"/>
自私用智之喜怒而視聖人喜怒之正爲如何哉<lb/>
夫人之情易發而難制者惟怒爲甚第能於怒時<lb/>
遽忘其怒而觀理之是非亦可見外誘之不足惡<lb/>
而於道亦思過半矣心之精微口不能宣加之素<lb/>
拙於文辭又吏事怱怱未能精慮當否佇報然舉<lb/>
大要亦當近之矣道近求逺古人所非惟聦明裁<lb/>
之<lb/>
　　　　荅人示奏草書　程　頥<lb/>
辱示奏藁足以見仁人君子愛民之心深切如此<lb/>
欽服欽服子弟言勉公以速且堅何可已也然於<lb/>
<pb n="KR4h0040_SBCK_119-10a"/>
愚意有未安者敢布左右觀公之意専以畏亂爲<lb/>
主頥欲公以愛民爲先力言百姓飢且死丐朝廷<lb/>
哀憐因懼將爲冦亂可也不惟告君之體當如是<lb/>
事勢亦冝爾公方求財以活人祈之以仁愛則當<lb/>
輕財而重民懼之以利害則將恃財以自保古之<lb/>
時得丘民則得天下財散則人聚後世苟私利於<lb/>
目前以兵制民以財聚衆聚財者能守保民者爲<lb/>
迃秦漢而下莫不然也竊慮廟堂諸賢未能免此<lb/>
惟當以誠意感動覬其有不忍之心而已淺見無<lb/>
取惟公裁之<lb/>
<pb n="KR4h0040_SBCK_119-10b"/>
　　　　荅朱長文書　程　頥<lb/>
相去之逺未知何日復爲會合人事固難前期也<lb/>
中前奉書以足下心虚氣損奉勸勿多作詩文而<lb/>
見荅之辭乃曰爲學上能探古先之陳迹綜羣言<lb/>
之是非欲其心通而黙識之固未能也又曰使後<lb/>
人見之猶庶幾曰不忘乎善也苟不如是誠懼沒<lb/>
世而無聞焉此爲學之未冝兄之見責也使吾日聞<lb/>
夫子之道而忘乎此豈不善哉此疑未得爲至當<lb/>
之言也頥於朋友間其問不切者未嘗輒語也以<lb/>
足下處疾罕與人接渇聞議論之益故因此可論<lb/>
<pb n="KR4h0040_SBCK_119-11a"/>
而爲吾弟盡其說庶幾有小補也向之云無多爲<lb/>
文與詩者非止爲傷心氣也直以不當輕作爾聖<lb/>
賢之言不得已也蓋有是言則是理明無是言則<lb/>
天下之理有闕焉如彼耒耜陶冶之器一不制則<lb/>
生人之道有不足矣聖賢之言雖欲已得乎然其<lb/>
包涵盡天下之理亦甚約也後之人始執卷則以<lb/>
文章爲先平生所爲動多於聖人然有之無所補<lb/>
無之靡無所闕乃無用之贅言也不止贅而已既<lb/>
不得其要則離眞失正反害於道必矣詩之盛莫<lb/>
如唐唐人善論文莫如韓愈愈之所稱獨髙李杜<lb/>
<pb n="KR4h0040_SBCK_119-11b"/>
二子之詩存者千篇皆吾弟所見也可考而知矣<lb/>
苟足下所作皆合於道足以輔翼聖人爲教於後<lb/>
乃聖賢事業何得爲學之末乎頥何敢以此奉責<lb/>
又言欲使後人見其不忘乎善人能爲合道之文<lb/>
者知道者也在知道者所以爲文之心乃非區區<lb/>
懼其無聞于後欲使後人見其不忘乎善而已此<lb/>
乃世人之私心也夫子疾沒世而名不稱焉疾沒<lb/>
身無善可稱云爾非謂疾無名也名者可以厲中<lb/>
人君子所存非所汲汲又云上能探古先之陳迹<lb/>
綜羣言之是非欲其心通黙識固未能也夫心通<lb/>
<pb n="KR4h0040_SBCK_119-12a"/>
乎道然後能辨是非如持權衡以較輕重孟子所<lb/>
謂知言是也揆之以道則是非了然不待精思而<lb/>
後見也學者當以道爲本心不通於道而較古人<lb/>
之是非猶不持權衡而酌輕重竭其目力勞其心<lb/>
智雖使時中亦古人所謂億則屢中君子不貴也<lb/>
臨紙遽書<hi>思繹四字一下有不復</hi>故言無次序<hi>改勿訝五字一下有多注</hi>
辭過煩矣理或未安却請示下足以代靣話<lb/>
　　　　謝人求哀辭書　林　希<lb/>
希白甞聞君子無苟於人患其非情也昔孔子猶<lb/>
曰吾惡夫涕之無從而不脱驂而弔其亦苟也希於<lb/>
<pb n="KR4h0040_SBCK_119-12b"/>
某氏之葬爲非其故不得與執紼之後使爲之辭<lb/>
其將何情以稱哀之無從小人所不敢爲者何足<lb/>
以辱命<lb/>
　　　　上林秀州書　陳　師道<lb/>
宗周之制士見于大夫卿公介以厚其別詞以正<lb/>
其名贄以効其情儀以致其敬四者備矣謂之禮<lb/>
成士之相見如女之從人有願見之心而無自行<lb/>
之義必有紹介爲之前焉所以別嫌而愼微也故<lb/>
曰介以厚其别名以舉事詞以導名名者先王所<lb/>
以定名分也名正則詞不悖分定則民不犯故曰<lb/>
<pb n="KR4h0040_SBCK_119-13a"/>
詞以正其名言不足以盡意名不可以過情又爲<lb/>
之贄以成其終故授受焉介以通名儐以將命勤<lb/>
亦至矣然因人而後逹也禮莫重於自盡故祭主<lb/>
於盥婚主於迎賔主於贄故曰贄以効其情誠發<lb/>
于心而諭于身逹于容色故又有儀焉詞以三請<lb/>
贄以三獻三揖而升三拜而出禮煩則泰簡則野<lb/>
三者禮之中也故曰儀以致其敬是以貴不陵賤<lb/>
下不援上謹其分守順于時命志不屈而身不辱<lb/>
以成其善當是之丗豈特士之自賢蓋亦有禮爲<lb/>
之節也夫周之制禮其所爲防至矣及其晚丗禮<lb/>
<pb n="KR4h0040_SBCK_119-13b"/>
存而俗變猶自市而失身况於禮之亡乎自周之<lb/>
禮亡士知免者寡矣世無君子明禮以正之既相<lb/>
循以爲常而史官又載其事故其弊習而不自知<lb/>
也師道鄙人也然有聞於南豐先生不敢不勉也<lb/>
先生謂師道曰子見林秀州乎曰未也先生曰行<lb/>
矣師道承命以來謹因先生而請焉詩文二卷敬<lb/>
以自効不敢以爲能也謹僂待命惟閤下賜之<lb/>
　　　　與秦少游書　陳　師道<lb/>
辱書喻以章公降屈年徳以禮見招不佞何以得<lb/>
此豈侯嘗欺之邪公卿不下士尚矣乃特見於今<lb/>
<pb n="KR4h0040_SBCK_119-14a"/>
而親於其身幸孰大焉愚雖不足以齒士猶當從<lb/>
侯之後順下風以成公之名然先王之制士不傳<lb/>
贄爲臣則不見於王公夫相見所以成禮而其弊<lb/>
必至於自鬻故先王謹其始以爲之防而爲士者<lb/>
世守焉師道於公前有貴賤之嫌後無平生之舊<lb/>
公雖可見禮可去乎且公之見招豈以能守區區<lb/>
之禮乎若昧冒法義聞命走門則失其所以見招<lb/>
公又何取焉雖然有一於此幸公之他日成功謝<lb/>
事幅巾東歸師道當御欵叚乗下澤候公於上東<lb/>
門外尚未晚也拳拳之懷願因侯以聞焉<lb/>
<pb n="KR4h0040_SBCK_119-14b"/>
　　　　上曽樞宻書　陳　師道<lb/>
一去門屏十年有餘平常不爲問非怠與外以謂<lb/>
無益而不爲爾事有可言而復隠忍然後爲辠則<lb/>
亦不敢夫天下之事非閤下所得與則非師道所<lb/>
當言其在右府且憂之大者言之其亦可乎西邉<lb/>
用兵五六年矣逺戍之卒過期不還人情及期則<lb/>
有歸心况又過之而後未期乎以既動之心而前<lb/>
有死傷之虞内有羇旅暴露凍餒勞苦之害後有<lb/>
郷邑親愛之念不亦危乎然莫敢違異者分定故<lb/>
也鳥窮則攫獸窮則搏此雖常言理有必至一人<lb/>
<pb n="KR4h0040_SBCK_119-15a"/>
倡之和者必衆東向而潰何以禦之夫事有曲直<lb/>
人有違順直之所在勝之所出何則人所順也一旦<lb/>
發難不過發内軍以擊之無故興師積年不解死<lb/>
傷之餘思歸而潰而逆擊之則曲直有在竊恐潰<lb/>
者未至發者不爲用也於是之時在廷之人肯爲<lb/>
天下國家以身捍之者誰乎若其未有可不計此<lb/>
師道常所私憂竊歎者也古之守國本末並用故<lb/>
建徳而阻險開封無丘山川澤之阻爲四戰之地<lb/>
故　太祖以兵爲衛畿内常用十四萬人今軍衛<lb/>
多西戍山東城郭一空卒有盜賊乗間而作冒州<lb/>
<pb n="KR4h0040_SBCK_119-15b"/>
縣殺吏民私貨財掠婦女火室廬乃其小者不幸<lb/>
而有姦雄出焉其成敗孰得知之憂之次也談者<lb/>
必謂世方平寧兵不足虞人無姦雄有不足畏師<lb/>
道不更逺引筆墨所載直以慶曆以來耳目所及<lb/>
者明之爾恩保兩州之亂慶之潰皆卒也王倫張<lb/>
海廖恩王冲皆盜賊也可謂平世而無之乎熈寧<lb/>
中士才再發已自潰亂於時師道在秦中聞亂兵<lb/>
所過羣小迎導利其刼掠王倫張海行半天下所至<lb/>
潰壞守令或走或降莫敢支梧至出衛軍用邉將而<lb/>
官軍所至甚於盜賊民至今談之從昔之亂皆有<lb/>
<pb n="KR4h0040_SBCK_119-16a"/>
姦雄非爲時而生乃亂而後見平世伏而不出遂<lb/>
以爲無則過矣師道聞之景徳咸平之間契丹嵗<lb/>
入冦游騎至山東齊有外鎭日莫塵起人避走南<lb/>
山夜渇乏既旦視溪谷有冰雪少年不食之且取<lb/>
以上衆起争之有賈者出止其衆而坐之率少年<lb/>
十餘輩而下徧給坐者且曰飢則柰何孰從吾而<lb/>
取食於是願者數千人斬不爲兵出屯鎭中乃盡<lb/>
閉其外户日以酒豕犒從者夜則警扞旦暮餉山<lb/>
中三日而復家不失一物此與英彭何異而謂平<lb/>
世無之乎雖然軍潰盗起一時之禍所可慮者分<lb/>
<pb n="KR4h0040_SBCK_119-16b"/>
也上之於下可生可殺可予可奪而無違者分也<lb/>
定則無所敢爲亂則無所不爲如水之防如薪之<lb/>
束如獸之穽檻其可失乎一失則不復斷不可續<lb/>
覆不可収損不可完物之理也此師道之所深憂<lb/>
者也談者必謂還戍則備闕冦來莫禦帥不任其<lb/>
責師道又謂其不然也戍有常數今以拓土而増<lb/>
之爾去其増則常也尚何言往者延安兵非不多<lb/>
冦來不禦而僅自守故善戰而論將不論兵也夏<lb/>
人之來小則其常所慮者其大舉爾然方地數千<lb/>
里外假隣阻非可一日具也師行千里謀以時月<lb/>
<pb n="KR4h0040_SBCK_119-17a"/>
則孰不知之帥者明其耳目而預爲之備何憚其<lb/>
來且虜短於攻而不能乆人自持糧後無餽運往<lb/>
事不過數日而我善守冦至勿戰聚兵於内而清<lb/>
其野内聚則冦不敢深外清則深而不害使進不<lb/>
得戰則沮退無所掠則困以元昊之彊數大入纔<lb/>
破塞門金湯兩城而已國雖大而貧兵雖多而散<lb/>
以元昊之戰勝而卒臣者以數舉而困也况其弱<lb/>
乎且以中國之盛大靈武之舉猶不能再况於夷<lb/>
乎雖然築不已則兵不得罷盍先已之乎若謂可以<lb/>
制虜則漢取隂山匈奴過而慟哭開西域發兵事<lb/>
<pb n="KR4h0040_SBCK_119-17b"/>
之故謂斷其右臂師道居東莫知今之可否但聞<lb/>
諸路競進日夜奏功而未聞西人舉國而争則必<lb/>
非其所急也苟不能制其命則老師費財殺人盈<lb/>
野何所用之若謂且築且進漸據横山然後可制<lb/>
<hi>其</hi>既數歳矣横山安在耶若復數歳則諸將窮冨<lb/>
極貴矣人情得所欲肯復出力蹈其所難乎則是<lb/>
横山終不可得徒爲將帥取冨貴之資爾横山天<lb/>
險也下臨平夏存亡所係虜必舉國争之恐亦未<lb/>
易得也若謂今之所據即横山也則師道聞之宥<lb/>
州在横山之上南拒米脂三舎而近今延安奏劾<lb/>
<pb n="KR4h0040_SBCK_119-18a"/>
廣地四百里則宥在其腹然不去得宥州也則四<lb/>
百里之廣豈可信哉胡地惟靈夏如内郡他才可<lb/>
種喬豆且多磧沙五月見青七月而霜嵗纔一収<lb/>
爾銀州艸惟柴胡蕭關之外有落藜與鹹杖以此<lb/>
知其不冝五種也使人可種安得人實之若不徙<lb/>
民則募軍二者孰取焉若取乎内則空此以實彼<lb/>
舎易而即難何益且闢土益廣則去府益逺平常<lb/>
緩請急報卒不相及河東之患麟府世所知也若<lb/>
令所據可以制虜而不争者非不敢乃不能爾虜<lb/>
雖蕞爾然元昊用之以抗中國其地與民固自若<lb/>
<pb n="KR4h0040_SBCK_119-18b"/>
也而今反不能争其所急者非惜其力以有待則<lb/>
無其人不則諸部不爲用也若是則<hi>道師</hi>之憂有甚<lb/>
於前也今虜内弱外叛而皇師臨之恐有乗危簒<lb/>
奪以爲姦雄之資是復生一元昊也故師道甞謂<lb/>
虜既弱矣不復能抗中國冝稍存立使假威命以<lb/>
臨制部旅壓服姦豪使不得發柰何欲爲之資乎<lb/>
今使諸道盡據横山而虜無姦雄乗時而起一切<lb/>
如意師道之憂則又甚矣范文子曰苟非聖人孰<lb/>
能内外無患盍釋楚以爲外懼乎夷狄之弱未有<lb/>
甚於今日者可不憂乎今三邉不戰士皆怯弱獨<lb/>
<pb n="KR4h0040_SBCK_119-19a"/>
秦晉數與虜角猶可用秦故西人易東軍如兒女<lb/>
子而南平蠻西南事羗皆用秦卒以取勝若又不<lb/>
戰卒有外患何以禦之昔嵗之元昊智髙是也竊<lb/>
謂西人不可無也伏惟閤下股肱帝室師表萬邦<lb/>
直道正詞天下稱誦日有傳焉而獨此無聞豈未<lb/>
可以言乎言之今其時也昔安李兩公皆有意於<lb/>
世而各有失安失之鋭李失之緩故未及成功而<lb/>
以毁去蓋鋭者不須時緩者不及時時乎其可不<lb/>
知乎易曰書不盡言言不盡意而况山河之外翰<lb/>
墨之間乎然以閤下英姿偉識則區區之愚不待<lb/>
<pb n="KR4h0040_SBCK_119-19b"/>
言而了伏惟屬意焉<lb/>
皇朝文鑑卷第一百十九<lb/>
</p>
<p>
</p>
  </div>
</body>
</text>
</TEI>
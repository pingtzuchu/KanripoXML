<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_136-1a"/>
皇朝文鑑巻第一百三十六<lb/>
　行狀<lb/>
　　　馮侍講行狀　宋　祁<lb/>
　　　張文定公行狀　宋　祁<lb/>
　　　　馮侍講行狀　祁<lb/>
馮元字道宗年六十三公之先始平人四代祖官<lb/>
廣州唐末闗輔亂不敢歸而劉氏據南海僑㫁士<lb/>
人故三世食其禄　太祖定廣公之禰本劉氏日<lb/>
御國除始為王官授保章正老病免遂占數都内<lb/>
公少嗜學保章君不欲公疇其業使從故僕射孫<lb/>
<pb n="KR4h0040_SBCK_136-1b"/>
宣公授五經大義又友博士崔頥正逮冠彊立博<lb/>
覽外嗛嗛若不足中敏力甚自經典故訓祖襲師<lb/>
承穿穴筳楹皆能駕其説浸弄翰爲詞章黙而有<lb/>
沉鬱之思出入服襃衣習矩步如大賔祭鄉人化<lb/>
其謹至以俚語諺之不妄交遊惟樂安孫質吳陸<lb/>
參譙夏侯圭相友善三人皆直諒而材故號四友<lb/>
家貧盛冬無薪燎夜輙市瓻酒與圭對經研搉一<lb/>
再酌以自温或達旦不瞑　真宗大中祥符元年<lb/>
由進士調臨江縣尉再朞罷㑹講員缺詔冬集吏<lb/>
能明經得自言試可公徃應令時諫議大夫謝泌<lb/>
<pb n="KR4h0040_SBCK_136-2a"/>
領選精果有風鑒見公儒者嘻笑曰吾聞古治一<lb/>
經至皓首生能盡善也邪對曰達者一以貫之可<lb/>
矣謝竒其對因抉經義疑晦者廷問參詰公條陳<lb/>
詳詣言簡氣愿謝抵掌嗟伏即日聞上授國子監<lb/>
直講由是名震京師公卿大夫家爭欲屈公授道<lb/>
者久之遷廷尉平又兼崇文院檢討其八年程覆<lb/>
俊選公待詔殿中帝讀易至泰卦命説其義公既<lb/>
道繇象云云因本君臣感㑹所以輔相財成者帝<lb/>
恱賜五品服稍親近之禁中建龍圖閣庋藏祕冊<lb/>
置學士待制等員為搢紳譽處時用尚書工部郎<lb/>
<pb n="KR4h0040_SBCK_136-2b"/>
中李虚已兵部員外郎李行簡待制是時公仕資<lb/>
淺故以太子中允充直閣直閣葢由公始數召入<lb/>
與二李賜清間説易盡上下經帝嘗稱公誦説通<lb/>
而不泥言外自有餘趣非專門一經士也俄改三<lb/>
品服天禧元年以諫議大夫假節使契丹還遷太<lb/>
常丞兼判禮院吏部南曹先是　今上在儲闈帝<lb/>
欲得肅艾長者使之勸學訪於宰相時太尉文正<lb/>
公以公對或者謂公言差少罷不用更用博陵<lb/>
崔遵度四年遵度卒帝即擢公左正言兼太子右<lb/>
諭德代其任它職如舊初文正聞公名而未之職<lb/>
<pb n="KR4h0040_SBCK_136-3a"/>
一日召至第先使諸子質經義密視其人淹粹亮<lb/>
恪乃自見之授其老子它日令詣府與執政衆試<lb/>
已而為帝言數矣故公之顯文正力焉公由孤生<lb/>
挾儒術進出入十餘年鋗玉華緌與諸儒獻歌頌<lb/>
數得進見　兩宫所以襃禮賜予尤渥便蕃光明<lb/>
為時宗國器當世休之　今上嗣位改尚書工部<lb/>
員外郎升為直學士兼侍講未幾孫宣公亦入露<lb/>
門執經遞進公得孫同列以為寵孫得公亦自以<lb/>
知人為多兩人提衡諷道上益嚮學俄兼㑹靈觀<lb/>
副使知通進銀臺司兼門下封駮事天聖元年判<lb/>
<pb n="KR4h0040_SBCK_136-3b"/>
登聞檢院明年判國子監三年改禮部郎中五年<lb/>
同知貢舉時天下階計參陪公恊力程綜片善必<lb/>
録雖鉤捶臬平不計其公未幾正為學士當是時<lb/>
天子念先帝盛烈裁績信書為一王言故貳卿中<lb/>
山劉公筠今資政殿學士常山宋公綬丞相頴川<lb/>
陳公同領史事而已丞相為開封府浩穰劇三輔<lb/>
乃罷史官諸公亟以公請詔從之書閲兩朝論次<lb/>
筆削者衆至是襃懲謹嚴近古風烈矣其十一月<lb/>
燎祭南郊為鹵簿使七年召入翰林為學士凡三<lb/>
禁職皆天下選而公兼有且優為之又判尚書都<lb/>
<pb n="KR4h0040_SBCK_136-4a"/>
省俄為三班院嵗餘改吏部郎中八年以國書成<lb/>
進諫議大夫充史館修撰九年為吏部流内銓兼<lb/>
羣牧使明道元年十月既考室謝享宗廟又為鹵<lb/>
簿使以赦令例遷給事中明年耕耤田使任如廟<lb/>
禮俄為莊獻莊懿二太后園陵鹵簿使前此莊懿<lb/>
之未祔也塴都城右郊公嘗假鴻臚䕶其葬及梓<lb/>
宫之遷斥上沮溼近戚詆公監視亡狀十月解翰<lb/>
林學士及侍講二職出守河陽辭得見上但頓首<lb/>
引咎自請治郡滿三年奉計以報㑹太學官屬叩<lb/>
丞相府上書留公柄臣悔欲弗遣公固願行到部<lb/>
<pb n="KR4h0040_SBCK_136-4b"/>
以清靜稱不作條教今左僕射王沂公自洛師入<lb/>
覲為上言馮某東朝雋老不宜以纎芥棄外上亦<lb/>
意合即日馳傳詔公景祐二年春二月至日自河<lb/>
陽改禮部侍郎兼翰林侍講學士兼知審官院復<lb/>
判太常禮院國子監公既還朝自以羽翼舊人身<lb/>
託勸講宜出入諷議不苟黙而已乃獻金華五箴<lb/>
弼違告猷詞兼婉切上納其戒優詔答之㑹上留<lb/>
意雅樂閔經文殘缺規創大典夏四月詔公領修<lb/>
樂書俄復為南郊鹵簿使管祥源觀事明年七月<lb/>
書成上號其書為景祐廣樂記特遷戸部賞勞也<lb/>
<pb n="KR4h0040_SBCK_136-5a"/>
公素有蹠盭不堪趨拜四年春病寖劇告未滿三<lb/>
月㑹小瘳公自力造朝未幾病復甚氣上遻害言<lb/>
語後四月戊戌終于正寢上聞訃震悼以本曹尚<lb/>
書告其柩賻錢三十萬絹百匹醪米牢具稱之愍<lb/>
賵之所以優加君臣之際深矣公之配夫人周氏<lb/>
封臨汝郡無息以兄之子大理評事譓為嗣公殁<lb/>
夫人命譓以衰　絰即次於殯東㑹詔到門問公<lb/>
親屬夫人即表公遺命詔可擢譓衛尉寺丞譓子<lb/>
二人釋褐並為將作監主簿䘏孤厚忠之恩乃如<lb/>
是是其德已侈大哉公自禠巾至捐館進階及勲<lb/>
<pb n="KR4h0040_SBCK_136-5b"/>
各六詔爵五封户五加而再實其食如今署焉志<lb/>
閑素恬於仕進無表襮之飾雖當路諸公率賀弔<lb/>
一與衆徃異時不造也門無雜賔惟經生朔望承<lb/>
問及搢紳道義交數人而已接士以禮雖新進後<lb/>
世與之均終日談便便惟謹無戲言墮色是以受<lb/>
詔八主戎客於都亭館由慎恪以得之不呼僧及<lb/>
道士嘗執親喪自括髮至祥練皆桉禮變服未始<lb/>
為世之所為齋薦者惟卒哭後遇祭日與數門生<lb/>
誦説孝經而已罕語浮屠氏亦不誦言排訾之熏<lb/>
蒿禳<graphic n="KR2105" url="https://raw.githubusercontent.com/kanripo/KR-Gaiji/master/images/KR2105.png" mimeType="image/png"/>可以動氣𦦨者皆不動近不問家産增損<lb/>
<pb n="KR4h0040_SBCK_136-6a"/>
晝治官事夜還讀書<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御亦簡其面故能多識博<lb/>
練自臺閣文書故新品式叢夥紛厖有所咨訪者<lb/>
咸能記之太學禁閣容巨三局閲二十年仍其任<lb/>
本不愆不忘故也尤精易及揚雄方部學𥘉公七<lb/>
歳母夫人令授易是夕夢公吞紺蓮夫人旦而撫<lb/>
公曰兒善讀此後必貴顯　真宗果以識抜晚年<lb/>
愈刻志率三日一讀又欲爲子雲諸首作章句且<lb/>
患宋衷陸績范叔明宋惟幹漫漶舛馳思盡黜之<lb/>
最後得唐王涯註以爲差近先作釋文一篇欲遂<lb/>
因王說而補正之亦終不果公嘗預註　先帝集<lb/>
<pb n="KR4h0040_SBCK_136-6b"/>
同修鹵簿記校後漢志孟子及律并義䟽采獲是<lb/>
正多得其真同修玉牒分撰國朝㑹要未克就生<lb/>
平著述無編次家人搜攟得數百篇清緻平粹及<lb/>
在禁署益爾雅務為温純而采加焉居三城作詩<lb/>
百餘章推已指物曠而不怨有雅人餘風性寛厚<lb/>
多恕當官下未嘗以罪平鐫吏吏亦畏其明而安<lb/>
其仁樂道人之善好與人為善無議事不肯自意<lb/>
出大者薦之二府小者與其屬聮請類多不可紀<lb/>
公一無建白者其逺名若此然内剛有守不流於<lb/>
衆初善音者取上黨黍縱累為尺因裁十二律以<lb/>
<pb n="KR4h0040_SBCK_136-7a"/>
獻遂改大樂鍾石以合其私老師宿工者首䑕不<lb/>
敢議後有建言其非者上未有以決遣中人即太<lb/>
常下舍問公新樂以縱黍定尺寧有非邪公即擿<lb/>
班固律曆志唐令兩説付中人因對古者横黍度<lb/>
寸今以縱亂横其法非是中人馳入明日上坐邇<lb/>
英閤語公曰尚考正大樂患其寖髙而急今也下<lb/>
而緩二者不得其中失在律卿言是矣因出横黍<lb/>
新尺示羣臣比縱尺差二寸一分而弱以校衡斗<lb/>
皆不讎當是時微公言幾無發其繆者假有之果<lb/>
且不能取信於上傳曰仁人之言固博而利歟公<lb/>
<pb n="KR4h0040_SBCK_136-7b"/>
前殁三日屬于一二僚執曰吾仕願素足今無一<lb/>
私以干縣官惟是窀穸累諸君已而得遺禮之文<lb/>
諄諄納忠訖無它語用是中外尤痛惜之公友隴<lb/>
西李公淑敇故吏相譓以終事嗚呼公有佐王之<lb/>
材不自顯雖持囊珥筆在省户為名命訓辭所出<lb/>
裁十二三使公當其時而稍自崖異不難於進益發<lb/>
素藴幸而十四五且次入衡弼不為婆娑連蹇如<lb/>
今章章矣雖然命有屈於公公無不慊於道使素<lb/>
㮣清埃奮厲無窮薄夫<hi>嫌諱光宗</hi>夸夫懼百世之後呻<lb/>
簡想風者以輩魯臧文仲漢賈誼董仲舒彼此相<lb/>
<pb n="KR4h0040_SBCK_136-8a"/>
易寧有失得間耶某曩以冑筵儀蕝刋綴音典皆<lb/>
為公屬及此緒訓又參聞之故公治行之全頗獲<lb/>
詳究今日月有期矣官在三品法當得謚謹用第<lb/>
述上於有司節譓受名請遵故實謹狀<lb/>
　　　　張文定公行狀　宋　祁<lb/>
張詠字復之年七十惟公稟尊嚴之氣凝隱正之<lb/>
量粤在羈貫不偕兒曹嶷然志嚮髙自標置就外<lb/>
傳即覽羣經書必味於義根學乃知於言選家貧<lb/>
無以本業徃徃手䟽墳史每有屬綴輙据庭樹槁<lb/>
枝而瞑苟不終篇未嘗就舍磚磥若多節黙表大<lb/>
<pb n="KR4h0040_SBCK_136-8b"/>
厦之材居然晚器弗示良工之朴太原王搏名知<lb/>
人見公<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然異之獨謂公曰唐魏文公本生此鄉<lb/>
故老有言後五百年復出一佳士元精回復祭酒<lb/>
當之矣公謝不敢當興國四年始遊鄴下與故上<lb/>
谷冦公準推轂引重時屬鄉里命秀方國試言府<lb/>
將雅欽公名議為舉首夙儒張覃者悃愊有行䟽<lb/>
畧少文公即以檄謁府盛稱其長覃終得薦公為<lb/>
之下彚茅有吉爵砥相先讓夷之風一變河朔明<lb/>
年進士及第釋褐大理評事知鄂州崇陽尤厲風<lb/>
迹大江之南民裕文弊囚以手而上下獄為人而<lb/>
<pb n="KR4h0040_SBCK_136-9a"/>
重輕公廉知其狀痛繩以法精力於職擿伏如神<lb/>
洗其鍥薄鎮之忠厚吏樂其職多一笑而歸休民<lb/>
恊攸居或減年而從役就改將作監丞著作佐郎<lb/>
解秩授太子中允闗掌麟州軍事夏臺弗靖西戎<lb/>
方强公繕起亭鄣精明烽火坐賛叔敖秉羽之䇿<lb/>
多參嫖姚穿土之樂伐謀取勝西鄙以安端拱紀<lb/>
元天田躬籍轉祕書丞明年充禮部考試官已事<lb/>
復倅相州一懼之年始為親解百斤之續終以懇<lb/>
辭乞董濮上市征以便迎養詔可其奏月餘召賜<lb/>
五品服知浚儀縣俄為荆湖北路轉運使事不諉<lb/>
<pb n="KR4h0040_SBCK_136-9b"/>
上丗咨其清劾罷太守姦贓疲懦者十數人悉條<lb/>
所部廢格於弊者百餘事稜威所振吏皆股弁察<lb/>
廉使上其理狀璽書襃美三年遷太常爲郎中再<lb/>
旬乗馹赴覲加錫金紫翌日遷虞部爲郎中再旬<lb/>
授樞密直學士賜錢五十萬判銀臺承進司門下<lb/>
封駁事兼三班院河東大將張永德小校犯法因<lb/>
笞而死詔桉其罪公即封還制書白上曰永德爲<lb/>
國牙爪居天下勁兵處若以一部曲摧辱主帥臣<lb/>
恐有輕上之心不納因不關銀臺而下書譙讓未<lb/>
幾果有營兵脅訟軍候者公復爭前事上輙優容<lb/>
<pb n="KR4h0040_SBCK_136-10a"/>
謝之㑹賊順縁間坤維搖亂偏師數萬皷行而西<lb/>
太宗以為潢池弄赤子之兵荆棘生大軍之後疇<lb/>
咨上輟崇簡守臣參豫武功蘇易簡白上曰某甫<lb/>
可屬大事當一面若奉將威命降諭劇賊　陛下<lb/>
髙枕永無西顧之憂矣乃命公知益州揆日占謝<lb/>
賜白金一百四十斤鴻卿出郊不復内御子顔引<lb/>
道初無辨嚴朝家方以大師未集留之半嵗公潜<lb/>
簿所賜上還長府其秋遂詔赴部公終不復言至<lb/>
道二年改兵部猶為郎中㑹丁新昌郡太夫人之<lb/>
䘮恩詔奪服陽秋之義不以家事為辭禮經所執<lb/>
<pb n="KR4h0040_SBCK_136-10b"/>
亦推順變之人真考嗣曆邇臣均霈即拜諫議大<lb/>
夫歸朝遷給事中户部使七旬拜御史丞咸平二<lb/>
年知貢舉杜絶書謁時稱得人夏改工部侍郎知<lb/>
杭州五年移京兆明年轉刑部復為樞密直學士<lb/>
再知益州尋加吏部猶為侍郎景德三年罷歸領<lb/>
三班登聞檢院奉朝請先時生瘍於腦至是弗損<lb/>
家第賜告環中造適移狀言上酷請外藩尋知金<lb/>
陵兼江南安撫使岱宗成禮改尚書左丞昇人以<lb/>
秩滿願留即拜工部汾睢飲至又進禮部皆為尚<lb/>
書疾劇還臺求訪髙手荐剡需頭之奏願遂角巾<lb/>
<pb n="KR4h0040_SBCK_136-11a"/>
之遊魏舒之先行後言人無知其去位平津之何<lb/>
恙不已詔益勉於存神猗違半年必於得謝上不<lb/>
獲已出公知陳州以大中祥符八年八月一日遂終<lb/>
于理下享年七十嗚呼景命弗究宗工其萎知仁<lb/>
均哀殱我何贖邦人改祠而為諱道路舉音以過<lb/>
喪　真宗聞訃震嗟追贈尚書左僕射以天禧四<lb/>
年十一月二十七日權窆於陳州宛丘縣孝悌鄉<lb/>
謝村焉從宜也公始娶夫人唐氏卒繼室以太原<lb/>
郡夫人王氏即河陽節度使顯之女允執婦道以<lb/>
佐君子後公三年而殁子從質以父任累遷至衛<lb/>
<pb n="KR4h0040_SBCK_136-11b"/>
尉丞居公之喪一月以毁而夭女一人適故内相<lb/>
王公禹偁子嘉祐母弟詵以公延賞今為虞部員<lb/>
外郎孫四人曰約曰綜曰綽曰紳咸以忠厚世其<lb/>
家公階至正奉大夫勲上柱國爵開國公食封三<lb/>
千七百户實户四百其大較也公姿宇爽邁謀謨<lb/>
沉敏道架俗表氣籠霄極任節俠已然諾不窕不<lb/>
槬如玉如瑩脩詞立誠愽見强志蔀書兼兩賔葢<lb/>
成隂佐郡被邊遭時右武入螘封而試馬回䇿若<lb/>
縈張貍步以射侯捨矢如破緫物纎密絶人逺甚<lb/>
及夫司封駁則詳言粹儀有任隗之沈正緫臺憲<lb/>
<pb n="KR4h0040_SBCK_136-12a"/>
則摧姦觸佞有傅諴之剛簡治益部也宿師屯結<lb/>
縣官乏食掾史搏手狂狡啓心公乃賤售盆鹽翔<lb/>
貴囷米貿遷鍾豆諷告鄉縣民或妄言沮公公斬<lb/>
之以徇自是見糧大集戰士倍氣矣自不逞挻亂<lb/>
重城晏閉主帥王繼恩上官正頓師入保埋根不<lb/>
進坐失脱免之拒居若賈胡之留公以為將不親<lb/>
行衆不可使乃勸正自當一隊以賈羣勇正許諾<lb/>
行有日矣公慮其不進於是椎牛宿帳具出餞之<lb/>
禮中坐酒酣親舉屬軍尉曰爾曹俱有親弱在東<lb/>
䝉國恩厚恐無以塞責此行當直擣㓂壘盡其噍<lb/>
<pb n="KR4h0040_SBCK_136-12b"/>
類平定之日東向以報目見朝廷舉萬年之觴豈<lb/>
不快耶若猶老師逸囚疲民曠日即此地還為汝<lb/>
死處也正由此車行罙入詭道兼進殊死鏖戰盡<lb/>
俘凱旋公乃出車勞勤摐金大㑹以次論獲先命<lb/>
行賞皆伏公氣決不敢迎視繼恩帳下卒縋城夜<lb/>
逸吏執以告公惡與繼恩不叶即命縶投眢井一<lb/>
府無知者先時劫掠之際誣染尤衆脅從有狀歸<lb/>
訴無階各保營壁共懷猜貳公以為鹿不擇隂既<lb/>
亡生路虫入其腹懼益厲階亟下符移鐫説魁宿<lb/>
宥其枝黨縱歸田里譬以大恩訖無敢桀及再任<lb/>
<pb n="KR4h0040_SBCK_136-13a"/>
也屬六羸南牧靈旗薄伐公慮逺夷為變欲出意<lb/>
以勝之因取盜賊之尤無狀者磔死於市凜然人<lb/>
望遂臻靖嘉每吏牘便文久不得判公率爾署決<lb/>
人皆厭伏罰既值罪案無廋情蜀中喜事者論次<lb/>
其詞緫為誡民集鏤墨傳布雖張敞之為京兆時<lb/>
時越法縱舍黄覇之守頴川人人咸知上意無以<lb/>
過之牧餘杭也遘民薦飢方蜡不啓稻蟹無種原<lb/>
田若藝民挾鹽利以冒公禁者日數百軰公一切<lb/>
笞遣不徇彛法邏戍人啟曰法亂如是人將安禁<lb/>
公勞之曰餘杭十萬户飢者七八弗挾鹽利無復<lb/>
<pb n="KR4h0040_SBCK_136-13b"/>
生意若暴禁之彼將圜視衡擊以擾居者則為旤<lb/>
大矣爾曹第忍之竢其嵗定則太守復以三尺律<lb/>
從事矣是年雖歉人無叛命者冨家子與婿分財<lb/>
不恊詣府廷辯壻曰彼先子有治命壻七子三因<lb/>
出遺札子不能舉其契公索酒酹地曰彼父智人<lb/>
也當死之日子方沖孺託養於壻苟子有七分之<lb/>
約則亦死於壻手矣今當七分歸子三分歸壻於<lb/>
是二人號慟以為神明公之操決率是類也原其<lb/>
遇　二聖也以功名自任故力與命偕顯入座也<lb/>
以方格見信故言與行危本乎直清貫以忠恕無<lb/>
<pb n="KR4h0040_SBCK_136-14a"/>
乞靈徼福無人非鬼責履重剛不險臨大節不奪<lb/>
葵藿弗採於猛獸山川寧捨於騂角若夫安世之<lb/>
恨謝公歸之滅私大有之文明小雅之愷悌公皆<lb/>
兼有其美惜其未極柄用遽愆腠理上欲爲相者<lb/>
數矣天之不憗也悲夫公雅好著文深切驚邁以<lb/>
不偶俗尚自號乖崖公尤善詩筆必覈情理故重<lb/>
次薛能詩序之曰放言既竒意在言外議者以公<lb/>
自道也生平論著仲氏詵集之成十卷以行於代<lb/>
内外歸之日無搯膺之妾無雜弔之賔終齊事而<lb/>
乃瞑取禪書而頌德漢廷諸老恨王駿之不侯天<lb/>
<pb n="KR4h0040_SBCK_136-14b"/>
下之人為隴西而流涕斯非遺愛遺直立功立言<lb/>
之極歟敢撫令猷以須史闕謹狀<lb/>
皇朝文鑑巻第一百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_110-1a"/>
皇朝文鑑巻第一百十<lb/>
　制策<lb/>
　　　　制科䇿　孔　文仲<lb/>
皇帝若曰在昔明王之治天下仁風翔洽徳澤汪<lb/>
濊四序調於上萬物和於下兵革不試刑辟弗用<lb/>
内則俊賢居位以熈於王職外則夷狄向風以修<lb/>
於嵗貢建皇極以承天心斂時福以錫民庶然後<lb/>
日星雨露鳥獸草木效祥薦祉書之不絶朕甚慕<lb/>
之其何術以臻此歟朕承　祖宗之業託士民之<lb/>
上明有所未燭化有所未孚而任大守重艱于負<lb/>
<pb n="KR4h0040_SBCK_110-1b"/>
荷故詳延魁壘之士思聞讜直之言以輔不逮庶<lb/>
幾乎治蓋人君即位必求端于天而正諸已惟五<lb/>
事得其常則庶證恊其應朕饗國以来靡敢自肆<lb/>
而和氣猶鬱大異數見廼元年日食三朝洎仲秋<lb/>
地震數路而冀方之廣爲災最甚豈朕弗徳之致<lb/>
歟夙寤晨興思其所以是故圖講政務則日至中<lb/>
昊而猶多苟簡之習烝進人才則官無虚假而頗<lb/>
乏績用之美種羌非不懐徠也而邊候或時繹騷<lb/>
以至臨遣輔臣憺明神武烝民非不愛養也而生<lb/>
業或未完冨以至外馳使者宣布恵教國用雖節<lb/>
<pb n="KR4h0040_SBCK_110-2a"/>
而尚煩於調度兵籍雖衆而未精於簡稽寛闗梁<lb/>
之禁而啇靡通捐器玩之巧而工弗戒夫風俗浮<lb/>
薄根於取士之無本道教之不明而博詢臺閣之<lb/>
論所執者不一豈無救弊之道焉刑罰煩重出於<lb/>
設法之多門㳂襲之不革而將加恩仁之政使死<lb/>
者少緩必有可行之術焉予欲興乎七教兼乎三<lb/>
至以厎聖人之道則冝條其先後之次予欲明乎<lb/>
六親盡乎五法以極天下之治則冝叙其本末之<lb/>
要乃至仲舒之言班固謂切於當世其可施於今<lb/>
者何䇿崔寔之論范曄謂切於政體其有益於時<lb/>
<pb n="KR4h0040_SBCK_110-2b"/>
者何事毋以謂古人陳迹既乆而不可舉毋以謂<lb/>
本朝成法已定而不可改惟其改之而適中舉之<lb/>
而得冝不迫不迂歸於至當書曰言之非艱行之<lb/>
惟艱子大夫其悉心以陳朕亦不憚於有為焉<lb/>
對臣伏惟　陛下下明詔降清問講求萬事之統<lb/>
皆非愚臣之所能及也然臣竊有深憂者　陛下<lb/>
求言好善之隆名逺出百王之上至於用言納諌<lb/>
之道有未充盡其極爾何者　陛下蒞阼之初首<lb/>
開轉對以延踈逺切直之言間召羣臣以詢安危利<lb/>
害之䇿者此　陛下天資謙恕思得深謀至計以<lb/>
<pb n="KR4h0040_SBCK_110-3a"/>
補所未照也而言之既多聽之既乆卒未聞采一<lb/>
事用一畫見之天下至於近日四方之人與夫朝<lb/>
廷之上賢卿誼老交章累䟽論列時政得失臣考<lb/>
之公議以為雖臯夔周召之謀所以致君福民寧<lb/>
九廟而安萬世者<hi>公其</hi>讜不能過此矣而　陛下聞<lb/>
之若不聞見之若不見豈其急近論而略逺慮安<lb/>
小補而捐大忠乎此臣所大懼也臣願　陛下首<lb/>
思聽言用諌之義不聽則已聽則博同天下之心<lb/>
不用則已用則兼取逺近之䇿然後動無遺事舉<lb/>
無失計而善政可行太平可議矣臣將論天下事<lb/>
<pb n="KR4h0040_SBCK_110-3b"/>
先述<hi>以此</hi>獻臣誠愚闇不知大體惟　陛下省納焉<lb/>
聖䇿曰在昔明王之治天下仁風翔洽徳澤汪濊<lb/>
四序調於上萬物和於下兵革不試刑辟弗用内<lb/>
則雋賢居位以熈於王職外則戎夷嚮風以修於<lb/>
嵗貢建皇極以承天心斂時福以錫民庶然後日<lb/>
星雨露鳥獸草木效祥薦祉書之不絶甚尊慕之<lb/>
其何術而臻此與臣聞天下之術有大小而人君<lb/>
用之有先後先其大而後其小則用力不勞而天<lb/>
下治冝先而後可大而小則用力愈勞而天下亂<lb/>
天下之術其大者能正其始是也其小者不能正<lb/>
<pb n="KR4h0040_SBCK_110-4a"/>
其始是也在昔明王之治天下仁翔而徳洽四序<lb/>
調而萬物和以至兵偃刑措雋賢修職夷狄納貢<lb/>
建皇極而天道應斂五福而民氣洽吉祥見於上<lb/>
珍符出於下者正始之術行也後世之治天下萬<lb/>
事失其序而災害荐至者正始之術廢也　陛下<lb/>
追慕古昔治功之美而諮求致之之術臣請遂言<lb/>
正始之説夫天下之道三曰王曰覇曰强國天下<lb/>
之本一曰即位即位者王所以自正也始不以正<lb/>
及其末也雖欲變而正之亦無及矣是故始為强<lb/>
國未有能終之以覇政者也始為覇政未有能終<lb/>
<pb n="KR4h0040_SBCK_110-4b"/>
之以王術者也孔子作春秋書元年春王正月公<lb/>
即位夫元年正月者一年一月也而變之曰元與<lb/>
正者欲人君當即位之初體元以居正也元者善<lb/>
之本也正者道之極也人君能於始初清明力行<lb/>
善本而躬履道極此王道所以成也且夫一之以<lb/>
道徳淳之以仁義此王道也行之以仁義雜之以<lb/>
功利此覇道也専用權謀不顧義理此强國之術<lb/>
也及考其見於效也王道行於數千歳之外詠歌<lb/>
畏愛猶深結於民心而不忍去之覇政止能及其<lb/>
身至子孫之世則廢熄不講强國之術民之視上<lb/>
<pb n="KR4h0040_SBCK_110-5a"/>
相疾如仇讎伺其有間則相與蹈藉傾覆之矣凡<lb/>
三道者得失之報若白黒然而世主趨王道者少<lb/>
適覇政與强國者多何也葢王道所及甚逺而不<lb/>
能取成於倉卒覇政與强國為敝雖深而能見效<lb/>
於目前人之常情薄逺效而貴速成是所以失趨<lb/>
適之正也漢之文景唐之太宗皆有可致之資又<lb/>
有能致之勢而致治安國不能與三代並者失其<lb/>
所適也伏惟　陛下聦睿神武得之於天可謂有<lb/>
能致之<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>矣日月所被皆在圖籍可謂有必致之<lb/>
勢矣當承祧踐極之始端本清源之日欲王而王<lb/>
<pb n="KR4h0040_SBCK_110-5b"/>
欲覇而覇欲强國而國强得失之䇿繫於一舉而<lb/>
已譬猶御八駿之馬馳九軌之路擇而後往則得<lb/>
其正一或不慎以意馳之則冝之燕者或造於楚<lb/>
矣冝往吳者或之於秦矣則失事物交㑹之間不<lb/>
可不慎所適如此臣竊觀近日朝野之論而考<lb/>
陛下意之所適求之於古不能無疑且天下之所<lb/>
以治者貴義而不貴利也柰何先之以興利仁人<lb/>
之所以尊者明道而不計功也柰何一之以望功<lb/>
萬事所以成就者遲乆也柰何期之以迫急四方<lb/>
所以畏愛者愷悌也柰何驅之以威刑荀卿曰國者<lb/>
<pb n="KR4h0040_SBCK_110-6a"/>
巨用之則巨小用之則小楊子曰好大而不爲大不<lb/>
大矣好髙而不爲髙不髙矣<hi>此如</hi>而望仁翔而徳洽<lb/>
四序調而萬物和以至兵偃刑措雋賢修職夷狄<lb/>
納貢建皇極而天道應斂五福而民氣洽吉祥見<lb/>
于上珍符出於下豈不難哉臣願　陛下曠然大<lb/>
變而行衆人之所不能爲卓然自致而行前丗之<lb/>
所不能到尊尚王道賤略强覇其尊之也若抱渇<lb/>
而需飲其賤之也若辤闇而即明屏去䛕佞親近<lb/>
忠直數御東序開陳圖書講前代之興亡論百王<lb/>
之成敗以其善行以其惡戒避其所得趨其所失<lb/>
<pb n="KR4h0040_SBCK_110-6b"/>
仰而思之以夜而繼日也幸而得之輟寐以待旦<lb/>
也有言逆於心必求諸道有言遜于志必求諸非<lb/>
道用其粹而遺其駮操其要而治其煩凡此皆王<lb/>
道之術也而正始之論也　陛下深講而力行之<lb/>
則馴致古昔明王之道如決流抑墜爾何患慕之<lb/>
而未臻乎　聖䇿曰朕承　祖宗之業託士民之<lb/>
上明有所未燭化有所未孚又退託于任大守重<lb/>
艱于負荷思聞讜直之言以輔不逮庶幾乎治此<lb/>
見　陛下虚心訪道至誠惻怛之至意也如臣之<lb/>
愚何足以奉承之而臣嘗聞之曰明欲被于萬物<lb/>
<pb n="KR4h0040_SBCK_110-7a"/>
化欲孚於四方未有不自治心始也夫治心者聖<lb/>
人所以窮理之術也人之有心猶天之有極也是<lb/>
故晦冥隂黙之中不足以辨南北而能考而正之<lb/>
者極星是也是非紛雜之間不足以審真偽而能<lb/>
别而分之者心官是也心也者天下之至正也又<lb/>
能養之以正則善惡是非萬事之理無不白矣齋<lb/>
戒以持之使其不失清虚以守之使其不亂問以<lb/>
通之謀以發之此治心之始也及其成也不思焉<lb/>
未嘗不應於理也不勉焉未嘗不合於道也藏之<lb/>
為志氣而無不充發之為事業而無不濟如權衡<lb/>
<pb n="KR4h0040_SBCK_110-7b"/>
設於此而萬鈞之重銖兩之輕無所不辨如槃水<lb/>
設於此而大如天地細如毛髪無所不察此治心<lb/>
之效也心正則明盡明盡則化至此自然之道<lb/>
陛下思聞讜直之言庻幾乎治此天下之盛福也<lb/>
臣聞適於耳目之娛而為心腹之害者柔從説順<lb/>
也雖芟夷之而常患其有餘忤於一日之意而為<lb/>
百世之利者剛方讜直也雖養長之而常患其不足<lb/>
古之聖賢屈已執謙和顔遜志加之以勞來之厚<lb/>
助之以勸賞之渥凡以養天下剛方讜直之節使<lb/>
森然立於吾庭為國家廟社之福故夫伏格趨鼎<lb/>
<pb n="KR4h0040_SBCK_110-8a"/>
引衣斷檻破裂麻制封還詔書如此之類日常有<lb/>
之而不為怪者所以廣聦明而來下情也臣願<lb/>
陛下容忍近臣之獻言開納逺臣之論事寘諌諍<lb/>
之任以助聞見補憲肅之官以振綱紀而又力以<lb/>
謙冲假借深養剛方讜直之氣如漢髙祖之於周<lb/>
昌晉武帝之於劉毅然後可以得天下讜直之言<lb/>
以輔治道不然猶却行求前徒舉以訪臣又安補<lb/>
於萬一哉　聖䇿曰葢人君即位必求端於天而<lb/>
正諸已惟五事得其常則庶證恊其應有國以來<lb/>
靡敢自肆而和氣猶鬱大異數見廼元年日蝕三<lb/>
<pb n="KR4h0040_SBCK_110-8b"/>
朝洎仲秋地震數路而冀方之廣為災最甚自處<lb/>
於弗徳之致夙寤晨興思其所以此見　陛下畏<lb/>
天飭已恐懼修省之盛徳也臣聞日食地震者陽<lb/>
微隂盛也而或曰日食者暦之常數也臣請辨之<lb/>
一百七十三日有餘而為一交然後食此暦家之<lb/>
説也而春秋襄公二十一年之九月十月二十四<lb/>
年之七月八月皆未及一交則食此暦之不合一<lb/>
也二漢之政西京為盛東京為衰大率皆二百餘<lb/>
年爾而西京四十五食東京七十四食食之䟽宻<lb/>
應政之盛衰而然曽無定數此暦之不合二也是<lb/>
<pb n="KR4h0040_SBCK_110-9a"/>
日食者非可託於暦其要為隂盛之應也陽浮為<lb/>
天而主於動隂凝為地而主於静冝静而動者隂<lb/>
越其分而擬諸陽也陽之與隂君子小人之道也君子<lb/>
道長則陽氣發為祥瑞小人道長則隂氣見於災<lb/>
變此天人相與必然之應也易自復之一陽至坤<lb/>
之六隂凡十二卦相往來於一嵗之間葢聖人告<lb/>
人以君子小人之道有相更之勢貴於早防之也<lb/>
在臨則戒之曰八月有凶在泰則戒之曰無平不<lb/>
陂無往不復欲其慎之於八月之前消之於未陂<lb/>
未復之始也　陛下欲應變求端謹五事而恊庶<lb/>
<pb n="KR4h0040_SBCK_110-9b"/>
應消大異而召和氣在乎尊陽抑隂尊君子之道<lb/>
抑小人之道而已凡天下之道有故有新有大有<lb/>
小有老有弱有正有邪有訥有辯有躁有静以對<lb/>
而言之在上偏者皆陽而君子之道也在下偏者<lb/>
皆隂而小人之道也上偏欲其過厚下偏欲其常<lb/>
損冝厚而薄之冝損而益之則隂盛陽微君子道<lb/>
消小人道長其敝至於不可扶持此不可不察也<lb/>
若夫舊勞不遷而新䇿必合大臣依違而小臣執<lb/>
議老成淪伏而弱齒簡㧞方直踈逺而柔䛕親附<lb/>
辨給者獲用而遲蹇者被退鋭進者褒陞而黙守<lb/>
<pb n="KR4h0040_SBCK_110-10a"/>
者遺落隂盛陽微之變莫著於此矣天地告戒之<lb/>
意不為不審願　陛下思所以應之夫陽不可以<lb/>
不尊隂不可以不抑君子之道不可不進小人之<lb/>
道不可不退不抑不退其萌雖微及其既盛甚可<lb/>
畏也周之衰諸侯僣天子又其衰也大夫僣諸侯<lb/>
又其衰也家臣僣大夫又其衰也夷狄盟中國此<lb/>
隂盛之極也而春秋自此絶筆矣故臣願　陛下<lb/>
早思所以救之　聖䇿曰圖講政務則日至中昊<lb/>
而猶多苟簡之習烝進人材則官無虚假而頗乏<lb/>
績用之美臣聞講政務而絶苟簡在於貴遲乆進<lb/>
<pb n="KR4h0040_SBCK_110-10b"/>
用人材而底績用在於練名實易曰聖人乆於其<lb/>
道而天下化成夫聖人之才所過者化所存者神<lb/>
而至於論治定功成之業未甞不待之以乆何也<lb/>
速則粗粗則所得暴而所及淺乆則精精則所収<lb/>
博而所𬒳深此聖人之意也蓋夫仁必乆安義必<lb/>
乆由志必乆勤法必乆守令必乆行官必乆任士<lb/>
必乆養兵必乆練游神於累嵗之外望化於必丗<lb/>
之後夫如是則心一而慮精事詳而理究徳新而<lb/>
道大化浹而澤流動乎萬物之上𬒳乎天地之間<lb/>
又何患苟簡之習哉聖人無爲不言而海内大治<lb/>
<pb n="KR4h0040_SBCK_110-11a"/>
者以能練羣臣覈名實也官各守其分謂之名職<lb/>
各治其事謂之實丞弼之任責之以論道徳和隂<lb/>
陽財計之司責之以通有無足國用諌官責之以<lb/>
直言得失御史責之以彈戢愆違侍從責之以盡<lb/>
規納誨將帥責之以安邊却敵職司責之以一路<lb/>
之政守令責之以一郡一縣之治如此舉名以責<lb/>
其官按實以督其職而庶績弗凝者未之有也今<lb/>
夫大臣下兼財計之柄小官或侵將帥之權侍從<lb/>
言責不得盡其詞職司守令不得専其治未見其<lb/>
能無虚假也朝廷設百官於外内皆所以治天下<lb/>
<pb n="KR4h0040_SBCK_110-11b"/>
萬物非徒為空名以付之也欲立一事重建一官<lb/>
欲治一政重遣一使未見其能底績用也　聖䇿<lb/>
曰種羗非不懐徠也而邊候或時繹騷以至臨遣<lb/>
輔臣憺明神武臣以為禦戎之䇿失之於素而已<lb/>
夫以邊鄙之重不責統帥之臣而求希合倖進之<lb/>
小謀金革之機不為持重之筭而聽輕舉易動之<lb/>
踈計是以其弊在於苟爭小功而忘大憂専趨小<lb/>
利而失大信此猾虜所以敢負懐徠之恩踐王圉<lb/>
而抗官師亦吾有以致之而已夫敵之未至也制<lb/>
之冝以經逺之䇿敵之既至也禦之冝有應變之<lb/>
<pb n="KR4h0040_SBCK_110-12a"/>
術齊景公時燕晉為㓂景公患之問於晏嬰而嬰<lb/>
之所薦者穰苴而穰苴卒能逐㓂而安邦唐憲宗<lb/>
時劉闢為梗憲宗患之問於杜黄裳黄裳所薦者<lb/>
髙崇文而崇文卒能擒敵而定蜀　陛下冝詔輔<lb/>
弼大臣各薦將才而用之則神武憺於天地之表<lb/>
河湟之外當有解椎髻襲衣冠來獻國地者又豈<lb/>
患奔衝之㓂不足禦乎　聖䇿曰蒸民非不愛養<lb/>
也而生業或未完冨以至外馳使者布宣恵教臣<lb/>
以為　陛下愛民欲其冨而不足以冨國遣使宣<lb/>
恵教而適足以為弊葢失所以先後之序矣夫事<lb/>
<pb n="KR4h0040_SBCK_110-12b"/>
有肇禍而法有起患者不謂事之始法之初也累<lb/>
之至乆則弊敗積而禍患起此必至之勢也臣甞<lb/>
為　陛下深慮後世之患而必為無窮之弊葢在<lb/>
乎冨民之道不講而冨國之謀太深也凡賦斂之<lb/>
於民古人貴其損之而不貴其益春秋書宣公初<lb/>
税畒成公作丘甲哀公用田賦以為益之不已則<lb/>
勢窮力弊必至於變故孔子詳錄其事以貽後世<lb/>
之戒臣嘗觀冨國之論不起於豐大之世而多出<lb/>
於戰爭之際王者緫制六合所以服民心而重國<lb/>
體者在吾道徳之盛大不繋財貨之豐盈易之小<lb/>
<pb n="KR4h0040_SBCK_110-13a"/>
畜者徳之小也則曰冨以其鄰在泰與謙則道之<lb/>
大者也皆曰不冨以其鄰夫左右相比之謂鄰人<lb/>
君之與天下中國之與四夷皆鄰也人君所以運<lb/>
動天下役使四夷道有餘者不假於冨徳不足者<lb/>
湏冨行之　陛下固冝法謙泰之有餘豈可用小<lb/>
畜之不足是以巨橋雖積而商不能居敖倉雖盈<lb/>
而秦不能守非無財也道德不建而失天下之心<lb/>
也夫鳥窮則啄獸窮則搏人窮則詐　陛下之民<lb/>
可謂窮矣前世所謂無蓺極之賦大之山海細之<lb/>
草木其利皆已入於官而行於今矣　陛下徐思<lb/>
<pb n="KR4h0040_SBCK_110-13b"/>
弛費息用以寛民財而逸民力若大禹卑宫惡服<lb/>
漢文弋綈革舄以澤天下庶幾不至大匱而復出<lb/>
泉以取其息寘使以厚其征而求富民宣惠之名<lb/>
不可得矣易之剥者始於下也其象曰上以厚下<lb/>
安宅所以救剝也　陛下取於下悉矣上取下悉<lb/>
則其勢既極而其象為剝孟子曰君子用其一緩<lb/>
其二用其二而民有莩用其三而父子離臣懼民<lb/>
心積窮不知所出漸為離散以至剝落雖有禹湯<lb/>
文武之才無所復施其巧易曰觀我生觀民也詩<lb/>
曰念我皇祖陟降庭止　陛下觀天下之勢易離<lb/>
<pb n="KR4h0040_SBCK_110-14a"/>
難合一危則不可再安上念五聖之業艱難勤苦<lb/>
一欹則不可復正則夫冨國之謀適足為深憂未<lb/>
足為　陛下利也伏惟發於神斷罷法追使以幸<lb/>
天下以福萬世此四方裂眦决目之所共朢豈獨<lb/>
賤臣之妄言哉　聖䇿曰國用雖節而尚煩於調<lb/>
度兵籍雖衆而未精於簡稽臣以為國用雖節<lb/>
而調度煩者未得節之之道<hi>兵也</hi>籍雖衆而簡䟽者<lb/>
未得簡之之本也九州土地之産撮粟尺帛之賦<lb/>
陸輓水漕銜施摩轂日夜合雜以輸太倉以古凖<lb/>
今可謂盛矣至於道途之艱將負之疲京師之一<lb/>
<pb n="KR4h0040_SBCK_110-14b"/>
金田野之百金也少府之百金民屋之萬金也夫以<lb/>
萬金之貴施之於一燕好之中用之於一賜予之内<lb/>
此類可勝計哉地之財有時民之力有限人君之費<lb/>
無窮以有時有限養無窮此謂度所以愈増而不<lb/>
已民力所以愈困而不支也古者宫庭之職百二十<lb/>
員漢之文帝明帝給事宦者不過二人　太祖養兵<lb/>
不過十二萬　太宗嘗謂近臣曰人君當淡然無欲<lb/>
不使嗜好形見於外則姦佞無自入矣凡此皆清<lb/>
心節用之本寛民養物之要不務先理其本而廣<lb/>
為調度之求故曰未得節之之道也今夫能省<lb/>
<pb n="KR4h0040_SBCK_110-15a"/>
内郡之黥兵而益以土兵然後兵可簡也　國家<lb/>
北失幽燕西捐靈夏守邊捍塞無百二之要阻<lb/>
是以二邊黥卒特爲爪牙不可以廢至於方内無<lb/>
事之群百年不識兵革而例設屯伍坐蠧民力此<lb/>
不可制也冝依前世府衛之法便民得以口率出<lb/>
徒而分天下郡爲三等上郡五千中郡三千下郡<lb/>
一千而止畨休迭上不過什一則武備修而簡稽<lb/>
精矣周公制禮方五百里謂之大國其車千乗爲<lb/>
五萬五千兵而民不告勞者施之有序制之得術<lb/>
也今之所謂上戸者征歛甚厚而其力困所謂下<lb/>
<pb n="KR4h0040_SBCK_110-15b"/>
戸者庸役不及而其勢逸而上戸居其一下户居<lb/>
其十是常困其一而逸其十也家有二夫古者皆<lb/>
出一兵今皆逸之而不能用反歛有限之榖帛以<lb/>
給不耕之墮民此豈周公之心哉故曰未得簡稽<lb/>
之本也　聖䇿曰寛闗梁之禁而啇賈靡通臣<lb/>
聞錢者無用之物而聖人貴之者以其能通有用<lb/>
之財也夫以無用而通有用是以貴其通而不貴<lb/>
其積古之所以通貨逹財者在乎啇賈之職而不在<lb/>
乎上今之闗市之征密於布棊均輸之吏苛於翼<lb/>
虎啇旅易業轉為它技而求財貨之通難矣　聖<lb/>
<pb n="KR4h0040_SBCK_110-16a"/>
䇿曰捐器玩之巧而工弗戒此在　陛下約已以<lb/>
率爾　陛下約已於上則六宫䝉化於内百官率<lb/>
法於朝百姓承流於下及其久也風俗轉移嗜好<lb/>
薄損有其財而無其尊弗敢踰制有其力而非其<lb/>
道不敢敗度則雖不捐器而工自戒矣臣又聞之<lb/>
天下技巧華靡之玩未有不始於京師欲治四方<lb/>
先治京師古之道也夫以千里之地而四方之俗<lb/>
皆有焉者唯京師也唯其難制是以制之宜甚詳周法六<lb/>
卿四郊之内自比長主五家即而上之至卿大夫<lb/>
凡萬有八千九百三十六官而後足以致京師之<lb/>
<pb n="KR4h0040_SBCK_110-16b"/>
治今京師治民之職大不過京兆尹次不過河南<lb/>
令而求風敦俗朴是以難也惟　陛下擇之而已<lb/>
聖䇿曰風俗浮薄根於取士之無本教道之不明<lb/>
而博詢臺閣之論所執者不一豈無救敝之道焉<lb/>
凡取士之要不過二科曰德行也文辭也而已臣<lb/>
以為自三代以上可以用德行由秦漢以下不過<lb/>
用文辭而臺閣所以異論者葢不過二者之間此<lb/>
陛下必欲以德行取天下之士則井田當授也侯<lb/>
國當建也民必家給也官必乆任也鄉當讀法也<lb/>
家當有塾也而後可以求全德真行致之於位如<lb/>
<pb n="KR4h0040_SBCK_110-17a"/>
其未也而獨設選舉德行之科是亦無補而已夫<lb/>
先世之吏正故所舉者必求仁義孝弟今世之吏<lb/>
邪故所舉者不過請託嗜好故曰今日取士不過<lb/>
可以用文辭爾至於敦俗之本教道之法臣願有<lb/>
獻焉盖士節之重輕未嘗不與國體之安危相應<lb/>
如根本强弱於下而枝葉榮枯於上也昔周之士<lb/>
貴秦之士賤夫上有屈體下無屈道者貴也舍已<lb/>
所守求合於上者賤也而周秦治亂考此可見盖<lb/>
夫士無守道自重之節人有翾躁不耻之求漸漬<lb/>
成俗恬不爲怪未有甚於今日也冝有以矯正其<lb/>
<pb n="KR4h0040_SBCK_110-17b"/>
弊使士知自重而人蹈廉耻凡潜德獨行不求聞<lb/>
之君子必深察之而使之常在於必顯仰希俯合<lb/>
昧於寵辱之人必深觀之而使之常至於不用則天<lb/>
下皆知盛德之意士節一變敦俗之本教道之法<lb/>
自此致之可也　聖䇿曰刑罸煩重出於設法之<lb/>
多門㳂襲之不革而將加恩仁之政使死者少緩<lb/>
必有可行之術焉臣觀　陛下之意不過欲倣三<lb/>
代之肉刑施之於從坐之死爾是未盡觀時制冝<lb/>
之道也古者政敦事朴雖以聖人之智而因革之<lb/>
間猶有未盡者肉刑是也斷民之支體使不為完<lb/>
<pb n="KR4h0040_SBCK_110-18a"/>
人此非聖人之心而三代用之者因革之理有未<lb/>
盡也且立尸而祭近於瀆神爼豆而食近於甚野<lb/>
豈若後世虚神之位金石爲器哉肉刑之不可用<lb/>
於今猶之不可尸祭而爼食<hi>夫也</hi>大辟之科至死而<lb/>
不敢怨者法當其罪也儻欲加恩仁之政寛從坐<lb/>
之死則今之律令自有减死一等法捨此不用而<lb/>
斷支刖足爲駭民驚俗之政未足爲可行之術也<lb/>
昔子産欲止伯有之妖必并立子孔之後則夫政<lb/>
雖期於推賞而亦貴於慎名使天下不知朝廷恩<lb/>
仁之意而徒傳告以斷人之足而弃之豈所以爲<lb/>
<pb n="KR4h0040_SBCK_110-18b"/>
慎名　聖䇿曰予欲興乎士教兼乎三至以底聖<lb/>
人之道則冝條其先後之<hi>子次</hi>欲明乎六親盡乎五<lb/>
法以極天下之治則冝叙其始末之要此見　陛<lb/>
下傅稽古先欲舉載籍之所傳施之於今以盡聖<lb/>
人之道而盡天下之治也臣請深論天下之道先<lb/>
後之次始末之要而　陛下酌焉葢德與刑並行<lb/>
於天地之間如寒暑相將而未嘗離也於是之間<lb/>
必有先後之次上焉者専德以勝刑若堯舜之無<lb/>
刑成周之措刑是也中焉者假刑以助德若西漢<lb/>
宣帝任刑名東漢明帝善刑理是也下焉者唯刑<lb/>
<pb n="KR4h0040_SBCK_110-19a"/>
而已秦人以刑致亂隋人以刑兆變是也此先後<lb/>
之次不同故治亂之應異也則夫恭老尊齒樂施親<lb/>
賢好德惡貧亷儉之七教至禮不辭而天下治至<lb/>
賞不費而天下恱至樂無親而天下和　三至從<lb/>
而可明其次也抑臣又聞之恐懼寅畏者政之始<lb/>
也驕逸隳惰者政之末也周宣王中興之盛德而<lb/>
不慎於後其詩終爲變雅唐太宗慈儉英武之主<lb/>
而魏鄭公劉泊馬周之徒咸諌以爲漸不及正觀<lb/>
蓋崇髙冨貴之勢驕逸隳惰之所伺也視其有間<lb/>
則入而不能出矣是以聖哲之君遐觀逺慮思之<lb/>
<pb n="KR4h0040_SBCK_110-19b"/>
於所不思求之於所不求方其大安也必以危自<lb/>
厲方其大榮也必以辱自惕不使非常之變起於<lb/>
不測而至於不可救也豈非知治道本末之要也<lb/>
歟則夫六親之等五法之數又從而可推其要也<lb/>
聖䇿曰仲舒之言班固謂切於當世而可施於今<lb/>
者何䇿崔寔之論范曄謂明於政體而有益於時<lb/>
者何事昔班固載仲舒漢廷之䇿於史其間講天<lb/>
下治亂之理可謂詳矣舉而行之皆足以助治而<lb/>
最可施於今日之䇿臣以為莫如天道先陽而從<lb/>
隂王政先德而後刑之論也范曄紀崔寔政論數<lb/>
<pb n="KR4h0040_SBCK_110-20a"/>
十條於書以為凡所辨論通明政體而言有益於<lb/>
今者則臣以為不足深論者也何者寔之大㮣欲<lb/>
人主不能純法八世而冝參以覇政嚴刑峻法破<lb/>
姦宄之膽以之行於漢桓帝衰替之世可爾安足<lb/>
為　陛下深論哉　聖䇿曰無以為古人陳迹既<lb/>
久而不可舉無以為本朝　成法已定而不可改<lb/>
惟其改之而適中舉之而得冝不迫不迃歸於至<lb/>
當　陛下議政法而舉適中得冝為言此天下之<lb/>
望也臣安得無辭以致之葢勢可以舉則舉之則<lb/>
不失於陳迹力可以改則改之則不泥於成法此<lb/>
<pb n="KR4h0040_SBCK_110-20b"/>
因革之常道也至於未適於中未得其冝而改之<lb/>
則今日之變法猶或可議焉臣讀易至革卦言天<lb/>
下之法至於有弊則不可不革也而辭曰元亨利<lb/>
正悔亡然則革之必至于元亨利正然後悔可亡<lb/>
爾又曰革而當其悔乃亡然則革之而不當益以<lb/>
招悔也夫革之必至於亨然後可以議革變之必<lb/>
至于當然後可以言變斯聖人之能事易象之精<lb/>
義也思之於冥冥索之於昏昏使盡合道義之中<lb/>
而後革之則出而天下倚之若山嶽此之謂革而<lb/>
亨謀之於衆多待之以遲乆使盡得上下之冝而<lb/>
<pb n="KR4h0040_SBCK_110-21a"/>
後變之則一制行而天下望之若雲霓此之謂變<lb/>
而當古之爲治相與謀謨於廟堂之上至于風移<lb/>
俗易徙善逺罪而天下不知其措置之迹者必亨<lb/>
而後革必當而後變也今則不然一法朝出而夕<lb/>
已囂一制暮行而曉或弊斧鉞不足以禁謗論竄<lb/>
黜不足以抑煩言其故何邪未决其亨而革之未<lb/>
計其當而變之舉而不必適中動而不必得冝也<lb/>
臣願　陛下慎之而已蓋夫革而未盡其至則其<lb/>
勢必復革而又復則法已輕而不信矣法制數變<lb/>
國家之大病也漢徙甘泉后土之祠自是之後三<lb/>
<pb n="KR4h0040_SBCK_110-21b"/>
十年間五徙而天地之兆終不能定故願　陛下<lb/>
慎之則至當之論無過於此矣　陛下慮臣之憚<lb/>
言而不必行則苟飾行以自免則詔之曰言之非<lb/>
艱行之惟艱又慮其畏避執事而不盡其悃愊也<lb/>
則又曰悉心以陳亦不憚於改為臣是以敢進其<lb/>
私憂過計之説臣聞天下者大物也是以治之者<lb/>
必得大才苟未得大才而委畀之則天下之政終<lb/>
無時而理矣萬鈞之鼎天下之至重也而孟賁烏<lb/>
獲持之奔走踰越險阻若踐平地此無它其力足<lb/>
也使力不足者負之而趨不獨折絶筋骨又將隳<lb/>
<pb n="KR4h0040_SBCK_110-22a"/>
器敗餗而不可救矣易言天下萬物之理至詳宻<lb/>
矣而至於治天下之難治而未嘗不歸之大才碩<lb/>
德之人故屯之不寜必待君子之經綸蠱之敗壊<lb/>
必待君子之振育旅之分散必待智者之有爲否<lb/>
之欲休必俟大人之獲吉聖人以爲當四卦之時<lb/>
不得四人者治之則愈益其亂而無補於治昔湯<lb/>
之求伊尹也見之耕者髙宗之求傅説也見之巖<lb/>
築文王之用太公也見之漁釣三士者藏迹至深<lb/>
而三君者能舉而用之者以其取之公求之廣也<lb/>
唐文宗可謂恭儉慈仁勤於致理之主當是時李<lb/>
<pb n="KR4h0040_SBCK_110-22b"/>
德裕在其庭而不用裴度捐於外而不使乃覽正<lb/>
觀政要而歎息又曰吾視開元天寳事則氣拂吾<lb/>
膺然則文宗所以憂勤盡心者徒虚器爾伏惟<lb/>
陛下法成湯髙宗文王公聽廣取以為法鑒文宗<lb/>
捨本憂末以為戒獨觀昭曠之道驅馳域外之議<lb/>
不論隠顯不間内外不異逺近不殊明晦才之當<lb/>
者取之德之冝者予之可大者治大可小者治小<lb/>
則天下之才繼踵而出凡　陛下所舉而詢于臣<lb/>
者不治而自治矣　陛下有為之術何以先此古<lb/>
人有言曰言切直而不用則身危不切直則不可<lb/>
<pb n="KR4h0040_SBCK_110-23a"/>
以明道苟求所以明道又避於危身此勢之不可<lb/>
並者也説不由道憂也由道而不合非憂也苟求<lb/>
所以由道又希於必合此理之不可兼者也臣學<lb/>
術淺陋言論狂鄙罪當萬死無所敢恨幸　陛下<lb/>
察焉臣昧死謹對<lb/>
<pb n="KR4h0040_SBCK_110-23b"/>
</p>
<p>
皇朝文鑑巻第一百十<lb/>
</p>
<p>
</p>
  </div>
</body>
</text>
</TEI>
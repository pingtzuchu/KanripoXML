<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_133-1a"/>
皇朝文鑑卷第一百三十三<lb/>
　祭文<lb/>
　　　祭薛尚書文　歐陽　脩<lb/>
　　　祭尹子漸文　歐陽　脩<lb/>
　　　祭尹師魯文　歐陽　脩<lb/>
　　　祭蘇子美文　歐陽　脩<lb/>
　　　祭范公文　歐陽　脩<lb/>
　　　祭杜公文　歐陽　脩<lb/>
　　　祭石曼卿文　歐陽　脩<lb/>
　　　祭丁學士文　歐陽　脩<lb/>
<pb n="KR4h0040_SBCK_133-1b"/>
　　　祭吴大資文　歐陽　脩<lb/>
　　　祭孫僕射文<hi>代諸朝賢作</hi>宋　祁<lb/>
　　　祭孔中丞文　石　介<lb/>
　　　祭僕射王沂公文　尹　洙<lb/>
　　　祭梅聖俞文　劉　敞<lb/>
　　　告伯父殯文　劉　敞<lb/>
　　　祭范潁州文<hi>仲淹</hi>王　安石<lb/>
　　　祭吴冲卿相公文　王　安石<lb/>
　　　祭杜待制文　王　安石<lb/>
　　　　祭薛尚書文　歐陽　脩<lb/>
<pb n="KR4h0040_SBCK_133-2a"/>
景祐之元公初觧政雖告于家而疾未病若脩之<lb/>
鄙散辱公知公于此時欲以女歸公徳方隆謂當<lb/>
再起齊大之昏敢辭以禮天不憗遺公薨忽然其<lb/>
後二年卒追前言生死之間以成公志掛劍于墓<lb/>
古人之義公敏于材剛毅自勵不顧不隨以直而<lb/>
遂命也在天位則難期惟其行已敢言是師有罪<lb/>
之身竄逐囚拘生不及門葬不送車致誠薄奠因<lb/>
道終初<lb/>
　　　　祭尹子漸文　歐陽　脩<lb/>
嗚呼天於萬物與吾人孰愛憎而薄厚其生未始<lb/>
<pb n="KR4h0040_SBCK_133-2b"/>
以一齊其死宜其有夭壽苟百年者亦死則短長<lb/>
之何較惟善人之可喜謂宜在世而常存曰仁者<lb/>
壽兮是亦愛之者之說謂善必福兮得非以已而<lb/>
推天祸福吉凶至理難通雖聖人亦曰命而罕言<lb/>
兮豈其至此而辭窮壽夭置之吾不能問嗟乎子<lb/>
漸吾獨有恨我不見子於今幾時自子得懐始有<lb/>
見期子不能来我欲亟往子今安歸我往何訪昔<lb/>
我在朝諫官侍從職當薦賢知子不貢朋黨之誣<lb/>
苟避讒諷兩相知而以心謂尺書之不用遂聲音<lb/>
之永隔哭不聞而徒慟嗟此奠之一觴本兾歡言<lb/>
<pb n="KR4h0040_SBCK_133-3a"/>
之可共往莫及兮難追哀以辭而永送<lb/>
　　　　祭尹師魯文　歐陽　脩<lb/>
嗟乎師魯辯足以窮萬物而不能當一獄吏志可<lb/>
以狹四海而無所措其一身窮山之崖野水之濵<lb/>
猿猱之窟麋鹿之群猶不容于其間兮遂即萬鬼<lb/>
而為鄰嗟乎師魯世之惡子之多未必若愛子者<lb/>
之衆何其窮而至此兮得非命在乎天而不在乎<lb/>
人方其奔顛斥逐困厄艱屯舉世皆冤而語言未<lb/>
甞以自及以窮至死而妻子不見其悲忻用捨進<lb/>
退屈伸語黙夫何能然乃學之力至其握手為訣<lb/>
<pb n="KR4h0040_SBCK_133-3b"/>
隐几待終顔色不變笑言從容死生之間既已能<lb/>
通於性命憂患之至冝其不累于心胸自子云逝<lb/>
善人冝哀子能自達予又何悲惟其師友之益年<lb/>
生之舊情之難忘言不可究嗟乎師魯自古有死<lb/>
皆歸無物惟聖與賢雖埋不没尤于文章焯若星<lb/>
日子之所為後世師法雖嗣子尚㓜未足以付予<lb/>
而世人藏之庶可無虞墜失子于衆人最愛予文<lb/>
寓辭千里侑此一罇冀以慰子聞乎不聞<lb/>
　　　　祭蘇子美文　歐陽　脩<lb/>
哀哀子美命止斯邪小人之幸君子之嘆子之心<lb/>
<pb n="KR4h0040_SBCK_133-4a"/>
胸蟠屈龍蛇風雲變化雨雹交加忽然揮斧霹靂<lb/>
轟車人有遭之心驚膽落震仆如麻湏臾霽止而<lb/>
回顧百里山川草木開發萌芽子于文章雄豪放<lb/>
肆有如此者吁可怪邪嗟乎世人知此而已貪恱<lb/>
其外不窺其内欲知子心窮達之際金石雖堅尚<lb/>
可破碎子于窮達始終仁義唯人不知乃窮至此<lb/>
藴而不見遂以没地獨留文章照耀後世嗟世之<lb/>
愚掩抑毁傷譬如磨鑑不滅愈光一世之短萬世<lb/>
之長其間得失不待較量哀哀子美来舉予觴<lb/>
　　　　祭范公文　歐陽　脩<lb/>
<pb n="KR4h0040_SBCK_133-4b"/>
嗚呼公乎學古居今持方入圓丘軻之艱其道則<lb/>
然公曰彼惡公為好訐公曰彼善公為樹朋公所<lb/>
勇為公則躁進公有退譲公為近名讒人之言其<lb/>
何可聼先事而斥群譏衆排有事而思雖仇謂材<lb/>
毁不吾傷譽不吾喜誰非公徒讒人豈多公志不<lb/>
舒善不勝惡豈其然乎成難毁易理又然歟嗚呼<lb/>
公乎欲壊其棟先摧桷榱傾巢破鷇披折傍枝害<lb/>
一損百人誰不罹誰為黨論是不仁哉嗚呼公乎<lb/>
易名謚行君子之榮生也何毁沒也何稱好死惡<lb/>
生殆非人情豈其生有所嫉而死無所争自公云<lb/>
<pb n="KR4h0040_SBCK_133-5a"/>
亡謗不待辨愈乆愈明由今可見始屈終伸公其<lb/>
無恨寫懐平生寓此薄奠<lb/>
　　　　祭杜公文　歐陽　脩<lb/>
士之進顯于榮禄者莫不欲安享于豐腴公為輔<lb/>
弼飲食起居如陋巷之士環堵之儒他人不堪公<lb/>
處愉愉士之退老而歸休者所以思自放于閑適<lb/>
公居于家心在于國思慮精深言辭感激或逹旦<lb/>
不寐或憂形于色如在朝廷而官有責嗚呼進不<lb/>
知冨貴之為樂退不忘天下以為心故行于已者<lb/>
老益篤而信于人者乆愈深人之愛公寕有厭已<lb/>
<pb n="KR4h0040_SBCK_133-5b"/>
壽胡不多八十而止自公之䘮道路嗟咨况于愚<lb/>
鄙乆辱公知繫官在朝心往神馳送不臨穴哭不<lb/>
望帷啣辭寫恨有涕漣洏<lb/>
　　　　祭石曼卿文　歐陽　脩<lb/>
嗚呼曼卿生而為英死而為靈其同乎萬物生死<lb/>
而復歸于無物者暫聚之形不與萬物共盡而卓<lb/>
然其不朽者後世之名此自古聖賢莫不皆然而<lb/>
著在簡册者昭如日星嗚呼曼卿吾不見子乆矣<lb/>
猶能髣髴子之平生其軒昂磊落突兀峥嶸而埋<lb/>
藏于地下者意其不化為朽壌而為金玉之精不<lb/>
<pb n="KR4h0040_SBCK_133-6a"/>
然生長松之千尺産靈芝而九莖柰何荒烟野蔓<lb/>
荆棘縱横風凄露下走燐飛螢但見牧童樵叟歌<lb/>
吟而上下與夫驚禽駭獸悲鳴躑躅而咿嚶今固<lb/>
如此更千秋而萬歲兮安知其不穴藏狐貉與鼯<lb/>
鼪此自古聖賢亦皆然兮獨不見夫纍纍乎曠野<lb/>
與荒城嗚呼曼卿盛衰之理吾固知其如此而感<lb/>
念疇昔悲凉悽愴不覺臨風而隕涕者有媿乎太<lb/>
上之忘情<lb/>
　　　　祭丁學士文　歐陽　脩<lb/>
嗚呼元珍善惡之殊如火與水不能相容其勢然<lb/>
<pb n="KR4h0040_SBCK_133-6b"/>
爾是故鄉人皆好孔子不然惡于不善然後為賢<lb/>
子之美才懿行純恕誰稱諸朝當世有識子之憔<lb/>
悴遂以湮淪問孰悪子可知其人毁善之言譬若<lb/>
蝇矢點彼白玉濯之而已小人得志蹔快一時要<lb/>
其得失後世方知受侮被謗無如仲尼巍然衮冕<lb/>
不祀桓魋孟軻之道愈乆彌光名尊四子不數臧<lb/>
倉是以君子脩身而俟擾擾奸愚經營一世迨榮<lb/>
華之銷歇嗟冺没其誰記是皆生則狐䑕死為狗<lb/>
彘惟一賢之不幸歴千載而猶傷自古孰不有死<lb/>
至今獨弔乎沅湘彼靈均之事業初未見于南邦<lb/>
<pb n="KR4h0040_SBCK_133-7a"/>
使不遭罹于放斥未必功顯而名彰然則彼讒人<lb/>
之致力乃借譽而揄揚嗚呼元珍道之通塞有命<lb/>
在天其如予何孔孟亦然何以慰子聊為此言寄<lb/>
哀一奠有涕漣漣<lb/>
　　　　祭吳大資文　歐陽　脩<lb/>
惟公以孔孟之學晁董之文佐治三朝始終一節<lb/>
顧惟庸繆敢啓光塵而金門玉堂早接雋逰之末<lb/>
紫樞黄閣晚陪國論之餘雖出處之略同在進退<lb/>
而則異余實衰病乆思返于田疇公方盛年宜復<lb/>
還于廊廟豈期白首来哭素帷飲酒百杯尚想平<lb/>
<pb n="KR4h0040_SBCK_133-7b"/>
生之意氣寫哀一奠不知涕淚之縱横<lb/>
　　　　祭孫僕射文<hi>代諸朝賢作</hi>
　　　　　　　　　　　　　　宋　祁<lb/>
嗚呼圓方相函有奥有清禀乎粹靈賢人挺生筌<lb/>
宰相期有暌有遇值其嘉㑹盛烈斯舉允矣我公<lb/>
懿徳乗時揔是二美蔚為人師齊風泱泱洙浴誾<lb/>
誾弱齡就傳典學書紳巾箱襞積油素紛綸神宗<lb/>
御天擢首儒先所立卓爾其聲襃然一命筮仕十<lb/>
銓宻啓緩玦緇帷繙經璧水禮有愛羊河無渡豕<lb/>
我冠兩梁我紱斯皇進陪朝禬兼侍藩房諸家去<lb/>
<pb n="KR4h0040_SBCK_133-8a"/>
聖詆諆奪攘空言秕稗異制桁楊公憤若時毅然<lb/>
含章層埤發墨塞路摧楊詵詵學徒終知嚮方章<lb/>
聖臨馭神庭搆宇命公待詔軒然鳳舉邦實上賢<lb/>
人榮稽古鯁亮摩切優㳺博𥙿匪尺是枉伊柔弗<lb/>
茹前睞宸帷叩頭省户砥刃以須衮章輙補謀之<lb/>
其臧弊庶遄沮帝念烝黎連翩出麾奉行細札褰<lb/>
去垂帷神明樹政樂職聞詩居則率俾去而見思<lb/>
乃踐諫霤乃官瑣闈長君繼明進階貳卿追鋒趣<lb/>
召燕席光亨宣室清問華光授經有猷有為弗猥<lb/>
弗并典常墳大武戒湯銘誦言必對嘉猷是經曰<lb/>
<pb n="KR4h0040_SBCK_133-8b"/>
首魁壘與世作程銀臺崇崇公閱其封牧騶耳耳<lb/>
公專厥使或司綿蕞或教國子惟公得之異乎求<lb/>
之截河弗溷道凝靡虧大車而載秋陽以輝鴻飛<lb/>
㝠冥不慕矰弋公居法從志澹慮　抗章引年闔<lb/>
門謝客上所固留願焉弗獲龍筦納言得請東藩<lb/>
奎鈎灑翰宴斚申㤙亦命四近賦詩贈言臥閤踰<lb/>
歲乞骸去位春坊傳席菟裘仙里䟽受揮金式宴<lb/>
以喜廣徳掛車貽孫及子天且佚老君能知止嚮<lb/>
用五福與善則常公明且哲宜壽而昌天乎弗淑<lb/>
萎哲殱良莞簀占命忠言孔彰玉輝金相掩此不<lb/>
<pb n="KR4h0040_SBCK_133-9a"/>
揚人彞代矩今也云亡士類相弔朝家憫傷恤恩<lb/>
告第蹏書宻章髙明令終微公孰當某等或奉緒<lb/>
言或庥大庇逰藩䝉潤挹流䟽穢平日函文今兹<lb/>
交臂拘此宿官永乖薄酎有李成蹊有碑墮涙遐<lb/>
齎令芳庶展哀愾嗚呼哀哉<lb/>
　　　　祭孔中丞文　石　介<lb/>
昔公為諫議大夫知兖州臣僚有以詩千篇獻上<lb/>
者執政者即請進為龍圖閣直學士上曰千首詩<lb/>
豈若孔某一言即日拜公龍圖閣直學士公再為<lb/>
中丞風格益峻及公没劉平戦死于陣讒賊害忠<lb/>
<pb n="KR4h0040_SBCK_133-9b"/>
良誣奏平非戦屈乃叛耳天子怒将夷平家平家<lb/>
胥靡就闕冤號道途逢騶唱中丞来平家将扣中<lb/>
丞馬言其事兩街賣販兒以數千嘆曰徒往訴耳<lb/>
是非孔中丞者平家慟哭而止噫至尊極者君至<lb/>
愚暗者民尊極則不信愚暗則難開非公至忠豈<lb/>
能動尊極耶非公至誠豈能感愚暗耶動乎尊極<lb/>
感乎愚暗公之道格乎上下矣嗚呼公之生也君<lb/>
稱之公之死也人感之公之道全于死生矣夫道<lb/>
格于上下為著全于生死為難舉是二節公之道<lb/>
充于天地之間矣大冬殘臈風號雲咽節物慘淡<lb/>
<pb n="KR4h0040_SBCK_133-10a"/>
心肝摧折爐烟氤氲樽酒冷烈享誠不享味公来<lb/>
降兹<lb/>
　　　　祭王沂公文　尹　洙<lb/>
景祐初公臨洛師某在幕府公以才敏見目數被<lb/>
噐使議獄處事某或依違其言公必丁寕朂以正<lb/>
道及公再秉大政甞以身事有請門下公荘色厲<lb/>
辭不少恩假某始懼中慊終則大悟嗚呼凡公語<lb/>
言雖因事見誨然公在大位黙不敢傳公今薨謝<lb/>
輙録以自思一言之誣天實鑒之以衰服不獲備<lb/>
故吏之列情禮莫伸嗚呼哀哉<lb/>
<pb n="KR4h0040_SBCK_133-10b"/>
　　　　祭梅聖俞文　劉　敞<lb/>
謹以清酌庶羞祭于聖俞二十五兄之靈乃者鄰<lb/>
幾病革君往問之退而過我相對嗟咨我視君色<lb/>
異于他時自為君診勸君從醫君雖我信其中猶<lb/>
疑明日大饗四方来賀奉觴上壽嘉客在坐百辟<lb/>
相趍敢或私臥賜食上前謹懼已過疾果大作仆<lb/>
不能起俗醫控搏以表為裏中涸外乾翕翕如燬<lb/>
勢一大跌不得中止俯仰晨夕遂有生死痛駭驚<lb/>
呼曷云能已孰謂旬日殺二賢士嗚呼哀哉物固<lb/>
有生生固有命豈曰君子獨夭其性君子文學信<lb/>
<pb n="KR4h0040_SBCK_133-11a"/>
于友朋君子孝友鄉黨是稱仕不過榮壽不百齡<lb/>
一至于此何其不平䘮還故鄉義從此訣哭送道<lb/>
周情豈能絶<lb/>
　　　　告伯父殯文　劉　敞<lb/>
古者庶人之䘮鄰里執事其在士千里赴義及其<lb/>
送葬塗潦毋避焉有至親而或不至某獨不幸受<lb/>
命典城戎馬是司匍匐不能不哭于堂不祖于<lb/>
不祖于庭窆不復土虞不奉牲回望萬里悲號失<lb/>
聲門外之治王命寔行盖古亦云不即人情於奠<lb/>
陳詞以昭哀誠<lb/>
<pb n="KR4h0040_SBCK_133-11b"/>
　　　　祭范潁州文　王　安石<lb/>
嗚呼我公一世之師由初迄終名節無疵明肅之<lb/>
盛身危志殖瑶華失位又隨以斥治功亟聞尹帝<lb/>
之都閉奸興良稚子歌呼赫赫之家　首俯趍獨<lb/>
䋲其私以走江湖士争留公蹈祸不慄有危其詞<lb/>
謁與俱出風俗之衰駭正怡邪蹇蹇我初人以疑<lb/>
嗟力行不回慕者興起儒先酋酋以節相侈公之<lb/>
在貶愈勇為忠稽前引古誼不營躬外更三州施<lb/>
有餘澤如釃河江以灌尋尺宿臧自觧不以刑加<lb/>
猾盗涵仁終老無邪講藝弦歌慕来千里溝川障<lb/>
<pb n="KR4h0040_SBCK_133-12a"/>
澤田桑有喜戎孽猘狂敢齮我疆鑄印刻符公屏<lb/>
一方取将于伍後常名顯收士至佐維邦之彦聲<lb/>
之所加虜不敢瀕以其餘威走敵寕鄰昔也始至<lb/>
瘡痍滿道藥之養之内外完好既其無為飲酒笑<lb/>
歌百城晏眠吏士委蛇上嘉曰材以副樞宻稽首<lb/>
禮譲至于六七遂參宰相釐我典常扶賢賛保亂<lb/>
冗除荒官更于朝士變于鄉百治具脩偷惰勉强<lb/>
彼閼不遂歸侍帝側卒屏于外身屯道塞謂宜耉<lb/>
老尚有以為神乎孰忍使至于斯盖公之才猶不<lb/>
盡試肆其經綸功孰與計自公之貴廐庫逾空夷<lb/>
<pb n="KR4h0040_SBCK_133-12b"/>
其色辭傲訐以容化于婦妾不靡珠玉翼翼公子<lb/>
弊綈惡粟閔死憐窮惟是之奢孤女以嫁男成厥<lb/>
家孰堙于深孰鍥乎厚其傳其詳以法永乆碩人<lb/>
今亡邦國之憂矧鄙不肖辱公知尤承凶萬里不<lb/>
往而留涕哭馳辭以賛醪羞<lb/>
　　　　祭吳冲卿文　王　安石<lb/>
嗚呼公命在酉長我一時公先我茁我後公萎中<lb/>
間仕宦有合有離後我所踐公輙仍之出則交轡<lb/>
處則連攘坐肘則並行肩則差豈願敢及天實我<lb/>
貽公之停蓄及所設施有誥有誄亦有銘詩又将<lb/>
<pb n="KR4h0040_SBCK_133-13a"/>
有史傳所不疑我既憊眊何辭能為婚姻之故唯<lb/>
以告悲<lb/>
　　　　祭杜待制文　王　安石<lb/>
士耻無材耻不脩身身脩而材有不及民凡世可<lb/>
願於公皆有孰窘其年不使難老貴者善防其有<lb/>
孰窺公心豁豁不置墻帷有挾易驕不難拒善公<lb/>
義所在服之無賤惟以時施宜以毎成又况於公<lb/>
强果以行物貴於時常以其少悲矣子思我如其<lb/>
乆鍾山北蟠江落而東完厚宻牢萬世之宫其歸<lb/>
孰知愚與在此酹公以文以配銘史<lb/>
<pb n="KR4h0040_SBCK_133-13b"/>
</p>
<p>
皇朝文鑑卷第一百三十三<lb/>
</p>
<p>
</p>
  </div>
</body>
</text>
</TEI>
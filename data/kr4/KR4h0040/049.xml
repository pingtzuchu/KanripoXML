<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0040_SBCK_049-1a"/>
皇朝文鑑卷第四十九<lb/>
　奏䟽<lb/>
　　　論治身治國所先　司馬　光<lb/>
　　　論階級　司馬　光<lb/>
　　　論北邊事冝　司馬　光<lb/>
　　　應詔論體要　司馬　光<lb/>
　　　　論治身治國所先　司馬　光<lb/>
臣伏覩　皇太后手書已罷聽政　陛下欽承慈<lb/>
旨獨斷萬機臣聞易曰君子以作事謀始又曰正<lb/>
<pb n="KR4h0040_SBCK_049-1b"/>
朞年於國家大政猶多所謙抑雖時有處分皆常<lb/>
式小事非天下所望於　陛下者也曏時外間議<lb/>
者曰　陛下聖體未安倦於聽覧及知聖體已安<lb/>
又曰　陛下上畏　皇太后之嚴欲盡人子之禮<lb/>
避專命之嫌韜藴聦明未敢施設今　皇太后舉<lb/>
國家大柄盡付之　陛下則議者無復可言唯拭<lb/>
目傾耳以瞻望聖政而已矣　陛下當此之際治<lb/>
身治國舉措云爲不可不謹昔楊朱見衢塗而泣<lb/>
謂其可以左可以右所差甚微所失甚大也人主<lb/>
即政之初亦榮辱安危之衢塗也故臣願　陛下<lb/>
<pb n="KR4h0040_SBCK_049-2a"/>
畱聖心焉臣聞治身莫先於孝治國莫先於公孔<lb/>
子曰孝德之本也又曰不愛其親而愛他人者謂<lb/>
之悖德不恭其親而恭他人者謂之悖禮未有根<lb/>
絶而葉茂源涸而流長者也　仁宗皇帝以四海<lb/>
大業授之　陛下其恩德之大天地不足以爲比<lb/>
今登遐之後骨肉至親獨有　皇太后與公主數<lb/>
人　陛下所當日夜盡心竭力供承撫養以副<lb/>
仁宗皇帝之意曏者　皇太后聽政之時左右侍<lb/>
衛之人不敢不恪求湏之物無敢不備既委去政<lb/>
柄臣竊慮有無識小人隨勢傾移侍奉懈慢供給<lb/>
<pb n="KR4h0040_SBCK_049-2b"/>
有闕則天下之責皆歸　陛下此不可不留意朝<lb/>
夕省察者也又若有不逞之人於兩宫之間剌探<lb/>
動静拾掇語言外如效忠内實求媚以相離間者<lb/>
臣願　陛下迎拒其辭執付有司加之顯戮誅一<lb/>
人則群邪自退納一言則百讒俱進此乃禍亂之<lb/>
機不可不深察也臣聞國事聽於君家事聽於親<lb/>
臣愚以爲　陛下在外朝之時刑賞黜陟之政當<lb/>
自聖心決之至禁庭之内取捨賜予事無大小不<lb/>
若皆禀於　皇太后而後行　陛下與中宫勿有<lb/>
所專如此則内外之體正尊卑之序明慈母歡欣<lb/>
<pb n="KR4h0040_SBCK_049-3a"/>
於上臣民頌詠於下矣不然　皇太后歸政之<lb/>
後若侍衞之人稍有怠惰求湏之物小失供擬加<lb/>
以讒邪妄興離間萬一有絲毫闕失流聞於外或<lb/>
皇太后憂思不樂内生疾疢則　陛下何以勝此<lb/>
名於天下哉雖百善不能掩矣臣故曰治身莫先<lb/>
於孝也洪範於好惡偏黨之際六反言之重之至<lb/>
也周任曰爲政者不賞私勞不罰私怨大學曰欲<lb/>
明明德於天下者必先正其心有所忿　則不得<lb/>
其正有所好樂則不得其正　陛下奮發宫邸入<lb/>
纂皇極爰自潜躍至於天飛舊恩宿怨豈能盡無<lb/>
<pb n="KR4h0040_SBCK_049-3b"/>
然今日即政之初皆不可置於聖慮以害至正也<lb/>
凡人君之要道在扵進賢退不肖賞善罰惡而已<lb/>
爵禄者天下之爵禄非以厚人君之所喜也刑罰<lb/>
者天下之刑罰非以快人君之所怒也是故古者<lb/>
爵人於朝與士共之刑人於市與衆棄之明不敢<lb/>
以已之私心盖天下之公議也今以四海之廣百<lb/>
官之衆有智有愚有善有惡　肩接迹雜遝並進<lb/>
臣願　陛下少留聰明詳擇其間苟有才德高茂<lb/>
合於人望者進之雖宿昔怨讎勿棄也有器識庸<lb/>
下無補於時者退之雖親暱姻婭勿取也有勵行<lb/>
<pb n="KR4h0040_SBCK_049-4a"/>
立功爲世所推者賞之雖意之所憎勿廢也有懷<lb/>
姦亂禁爲衆所疾者罰之雖意之所愛勿赦也如<lb/>
此則野無遺賢朝無曠官爲善者勸爲惡者懼上<lb/>
下恱服朝廷大治百姓䝉福社稷永安不然　陛<lb/>
下若專居深宫自暇自逸威福之柄盡委大臣取適目<lb/>
前不爲逺慮賢愚不分善惡共貫不則所進者皆<lb/>
平生所親愛所退者皆平生所不快所賞者皆謟<lb/>
諛而無功所罰者皆忠諒而無罪如此則中外解<lb/>
體紀綱隳紊群生失所天下可憂矣臣故曰治國<lb/>
莫先於公也此二先者榮辱之大本安危之至要<lb/>
<pb n="KR4h0040_SBCK_049-4b"/>
臣願　陛下審思而力行之詩云亹亹文王令聞<lb/>
不已　陛下誠能行此二者則盛德美譽滂沛洋<lb/>
溢近者傳頌逺者褒嘆不過旬月之間徧於天下<lb/>
達於四夷後日之政如順風吹毛乘高決水可以<lb/>
不勞而成功矣取進止<lb/>
　　　論階級<lb/>
臣聞治軍無禮則威嚴不行禮者上下之分是也<lb/>
唐自肅代以降務行姑息之政是以藩鎮䟦扈威<lb/>
侮朝廷士卒驕横侵逼主帥上陵下替無復綱紀<lb/>
以至五代天下大亂運祚迫蹙生民塗炭　祖宗<lb/>
<pb n="KR4h0040_SBCK_049-5a"/>
受天景命聖德聦明知天下之亂生於無禮也乃<lb/>
立軍前之制曰一階一級全歸伏事之儀敢有違<lb/>
犯罪至於死於是上至都指揮使下至押官長行<lb/>
等衰相承粲然有叙若身之使臂臂之使指莫敢<lb/>
不從故能東征西伐削平海内爲子孫建久大之<lb/>
業至今百有餘年天下太平者皆由此道也近歲<lb/>
以來中外主兵臣僚往往不識大體好施小惠以<lb/>
盜虛名軍中有犯階級者務行寛貸是致軍校大<lb/>
率不敢鈐束長行甘言恱色曲加喣嫗以至懦怯<lb/>
兵官亦爲此態遂使行伍之間驕恣悖慢寖不可<lb/>
<pb n="KR4h0040_SBCK_049-5b"/>
制上畏其下尊制於卑所謂下陵上替者無過於<lb/>
此臣聞聖王刑期於無刑今寛貸犯階級之人雖<lb/>
活一人之命殊不知軍法不立漸成陵替之風則<lb/>
所係乃億兆人之命也臣愚欲望　陛下特降詔<lb/>
旨申明階級之法戒勑中外主兵臣僚令一遵<lb/>
祖宗之制如敢有輙行寛貸曲收衆心者嚴加罪<lb/>
罰以儆其餘庶㡬綱紀復振基緒永安<lb/>
　　　論北邊事冝<lb/>
臣聞明主謀事於始而慮患於微是以用力不勞<lb/>
而收功甚大竊見國家所以御戎狄之道似未盡<lb/>
<pb n="KR4h0040_SBCK_049-6a"/>
其冝當其安靖附順之時則好與之計校末節爭<lb/>
競細故及其桀傲暴横之後則又從而姑息不能<lb/>
誅討是使戎狄益有輕中國之心皆厭於柔服而<lb/>
樂爲背叛近者西戎之禍生於髙冝北狄之隙起<lb/>
於趙滋而朝廷至今終未省寤猶以二人所爲<lb/>
爲是而以循理守分者爲非是以邊鄙武臣皆銳<lb/>
意生事或以開展荒棄之地十數里爲功勞或以<lb/>
殺略老弱之虜三五人爲勇敢朝廷輙稱其才能<lb/>
驟加擢用既而虜必忿恨遂來報復屠剪熟户鈔<lb/>
劫邊民所䘮失者動以千計而朝廷但知驚駭増<lb/>
<pb n="KR4h0040_SBCK_049-6b"/>
兵聚糧其致冦之人既不追究而守邉之臣亦無<lb/>
譴責如此而望戎狄賔服疆場無虞是猶添薪扇<lb/>
火而求湯之不沸也臣愚竊惟　眞宗皇帝親與<lb/>
契丹約爲兄弟　仁宗皇帝赦趙元昊背叛之罪<lb/>
冊爲國主歲捐百萬之財分遺二虜豈樂此而爲<lb/>
之哉誠以屈己之愧小愛民之仁大故也今　陛<lb/>
下嗣已成之業守既安之基而執事之臣數以爭<lb/>
桑之小忿不思灌瓜之大計使邊鄙之患紛紛不<lb/>
息臣竊爲　陛下惜之近者聞契丹之民有於界<lb/>
河捕魚及於白溝之南剪伐桞栽者此乃邊鄙小<lb/>
<pb n="KR4h0040_SBCK_049-7a"/>
事何足介意而朝廷以前知雄州李中祐不能禁<lb/>
禦爲不材别選州將以代之臣恐新將之至必以<lb/>
中祐爲戒而以趙滋爲法妄殺虜民則戰鬬之端<lb/>
往來無窮矣况今民力彫弊倉庫虛竭將帥乏人<lb/>
士卒不練夏國既有憤怨屢來侵冦禍胎已成若<lb/>
又加以契丹失歡臣恐國力未易支也伏望　陛下<lb/>
嚴戒北邊將吏若契丹不循常例小小相侵如魚<lb/>
舡桞栽之類止可以文牒整㑹道理曉諭使其官<lb/>
司自行禁約不可輕以矢石相加若再三曉諭不<lb/>
聽則聞於朝廷雖專遣使臣至其王庭與之辯論曲<lb/>
<pb n="KR4h0040_SBCK_049-7b"/>
直亦無傷也若又不聼則莫若博求賢才増修德<lb/>
政俟公私冨足士馬精强然後奉辭以討之可以<lb/>
驅穹廬於幕北復漢唐之土宇與其爭漁栁之勝<lb/>
負不亦逺哉<lb/>
　　　應詔論體要　司馬　光<lb/>
臣准御史臺牒伏奉四月二十日詔勑傳曰近臣<lb/>
盡規以其榮耻休戚與上同也今在此位者視朕<lb/>
過失與朝廷政事之闕黙而不言乃或私議竊歎<lb/>
若以其責爲不在已夫豈皆習見成俗以爲當然<lb/>
其亦有含章懷寳待倡而發者也今百度隳弛風<lb/>
<pb n="KR4h0040_SBCK_049-8a"/>
俗偷惰薄惡烖異譴告不一此誠忠賢助朕憂惕<lb/>
以　制改法捄弊除患之時冝令侍從官自今視<lb/>
朕過失與朝廷政事之闕無有巨細各具章奏極<lb/>
言無隱噫言善而不用朕有厥咎道之而弗言爾<lb/>
爲不恭朕將用此考察在位所以事君之實明黜<lb/>
陟焉臣以駑下之材自　仁宗皇帝時䝉擢在侍<lb/>
從服事　三朝恩隆德厚隕身䘮元不足爲報雖<lb/>
訪問所不及猶將披肝瀝膽以効其區區之忠况<lb/>
聖意采納之　督責之嚴諄諄如此臣敢營私避<lb/>
怨匿情愛已不爲　陛下别白當今之切務庶幾<lb/>
<pb n="KR4h0040_SBCK_049-8b"/>
少補萬分之一邪臣聞爲政有體治事有要自古<lb/>
聖帝明王垂拱無爲而天下大治者凡用此道也<lb/>
何謂爲政有體君爲元首臣爲股肱上下相維内<lb/>
外相制若網之有綱絲之有紀故詩云勉勉我王<lb/>
綱紀四方又云愷悌君子四方之綱古之王者設<lb/>
三公九卿二十七大夫八十一元士以綱紀其内<lb/>
設方伯州牧卒正連帥屬長以綱紀其外尊卑有<lb/>
序若身之使臂臂之使指莫不率從此爲政之體<lb/>
也何謂治事有要夫人智有分而力有涯以一人<lb/>
之智力兼天下之衆務欲物物而知之日亦不給<lb/>
<pb n="KR4h0040_SBCK_049-9a"/>
矣是故尊者治衆卑者治寡治衆者事不得不約<lb/>
治寡者事不得不詳約則舉其大詳則盡其細此<lb/>
自然之勢也益稷曰元首明哉股肱良哉庶事康<lb/>
哉言君明則能擇臣臣良則能治事也又曰元首<lb/>
叢脞哉股肱惰哉庶事墮哉言君親細務則臣不<lb/>
盡力而事廢壞也立政曰文王罔攸兼于庶言庶<lb/>
獄庶慎惟有司之牧夫是訓用違庶獄庶慎文王<lb/>
罔敢知于兹言文王擇有司而任之其餘皆不足<lb/>
知也康誥曰庸庸祗祗威威顯民言文王用其可<lb/>
用祗其可祗刑其可刑專明此道以示民也是故<lb/>
<pb n="KR4h0040_SBCK_049-9b"/>
王者之職在於量材任人賞功罰罪而已苟能謹<lb/>
擇公卿牧伯而屬任之則其餘不待擇而精矣謹<lb/>
察公卿牧伯之賢愚善惡而進退誅賞之則其餘<lb/>
不待進退誅賞而治矣然則王者所擇之人不爲<lb/>
多所察之事不爲煩此治事之要也臣竊見　陛<lb/>
下日出視朝繼以經席將及日中乃還宫禁入宫<lb/>
之後竊聞亦不自閑省閲天下奏事群臣章䟽逮<lb/>
至昏夜又御燈火研味經史博觀群書雖中宗髙<lb/>
宗之不敢荒寕文王之日昊不食臣以爲不能及<lb/>
也然自踐祚以來孜孜求治於今三年而功業未<lb/>
<pb n="KR4h0040_SBCK_049-10a"/>
著者殆未得其體要故也　祖宗創業垂統爲後<lb/>
世法内則設中書樞密院御史臺三司審官審刑<lb/>
等在京諸司外則設轉運使知州知縣等衆官以<lb/>
相統御上下有叙此所謂綱紀者也今　陛下好<lb/>
使大臣奪小臣之事小臣侵大臣之職是以大臣<lb/>
解體不肯竭忠小臣諉上不肯盡力此百官所以<lb/>
弛廢而萬事所以隳頽者也而　陛下方用爲致<lb/>
治之本此臣之所大惑也臣微賤不得盡知朝廷<lb/>
之事且以耳目所接近日數事臣所知者言之其<lb/>
餘　陛下可以類求也昔漢文帝問陳平天下一<lb/>
<pb n="KR4h0040_SBCK_049-10b"/>
歳決獄及錢穀出入㡬何平曰　陛下即問決獄<lb/>
責廷尉問錢穀責治粟内史必也使卿大夫各得<lb/>
任其職此乃宰相事也若平者可謂能知治體矣<lb/>
今之兩府皆古宰相之任也中書主文樞密主武<lb/>
若乃百官之長非其人刑賞大政失其冝此兩府<lb/>
之責也至於錢穀之不充條例之不當此三司之<lb/>
事也　陛下苟能精選曉知錢穀憂公忘私之人<lb/>
以爲三司使副判官諸路轉運使各使乆於其任<lb/>
以盡其能有功則進無功則退名不能亂實僞不<lb/>
能掩眞安民勿擾使之自冨處之有道用之有節<lb/>
<pb n="KR4h0040_SBCK_049-11a"/>
何患財利之不豐哉今乃使兩府大臣悉取三司<lb/>
條例别置一局聚文士數人與之謀議改更制置<lb/>
三司皆不與聞臣恐所改更者未必勝於其舊而<lb/>
徒紛亂祖宗成法考古則不合適今則非冝吏縁<lb/>
爲姦農商失業數年之後府庫耗竭於上百姓愁<lb/>
困於下衆心離駭將不復振矣且兩府於天下之<lb/>
事無所不緫若百官之職皆使兩府治之則在上<lb/>
者不勝其勞而在下者爲無所用矣又監牧使主<lb/>
養馬四園苑主課利今乃使監牧使不屬群牧司<lb/>
四園苑不屬三司提舉司則在下者各得專權自<lb/>
<pb n="KR4h0040_SBCK_049-11b"/>
恣而在上者爲無所用矣　陛下方欲納天下於<lb/>
大治而使百官在上者不委其下在下者不禀其<lb/>
上能爲治乎若此之類臣竊恐未得其體也凡天<lb/>
下之事在一縣者當委之知縣在一州者當委之知州<lb/>
在一路者當委之轉運使在邊鄙者當委之將帥<lb/>
然後事乃可集何則久在其位識其人情知其物<lb/>
冝賞罰之權足以休戚所部之人使之信服故也<lb/>
今朝廷每有一事不委之將帥監司守宰使之自<lb/>
爲方略責以成効而施其刑賞常好别遣使者衘<lb/>
命奔走旁午於道所至徒有煩擾之弊而於事未<lb/>
<pb n="KR4h0040_SBCK_049-12a"/>
必有益不若勿遣之爲愈也夫事之利害吏之能<lb/>
否皆非使者所能素知臨時詢采於人所詢者或<lb/>
遇公明忠信之人猶僅能得其一二或遇私闇姦<lb/>
險之人則是非爲之倒置矣此二者交集於前而使<lb/>
者不能猝辨也是以往往害事而少能爲益非將<lb/>
帥監司守宰皆賢而使者皆愚也累歳之講求與<lb/>
一朝之議論積久之采察與目前之毁譽精粗詳<lb/>
畧其勢不同故也其有居官累歲而不知利害臨<lb/>
人積久而不知能否或雖知利害而不能變更雖<lb/>
知能否而不能黜陟此乃愚昧私曲之人朝廷當<lb/>
<pb n="KR4h0040_SBCK_049-12b"/>
察而去之更擇賢者以代其位不當數遣使者擾<lb/>
亂其間使不得行其職業也又庸人之情苟䇿非<lb/>
已出則<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉沮壊惟恐其成官吏若是者十常五<lb/>
六借使使者所規畫曲盡其冝在彼之日其當職<lb/>
之人已怏怏不恱不肯同心以助其謀恊力以成<lb/>
其事曰朝廷自遣專使治之我何敢與知及返命<lb/>
之日彼必敗之於後曰使者既謀而授我我今竭<lb/>
力而成之功悉歸於首謀之人我何有哉此所以<lb/>
爲不若毋遣使者而屬任當職之人爲愈也夫使<lb/>
者所以通逺邇之情固不可無然今之轉運使即<lb/>
<pb n="KR4h0040_SBCK_049-13a"/>
古使者之任苟得人而委之賢於蹔遣使者逺矣<lb/>
若監司自爲姦慝貪縱或有所隱蔽欺罔或爲部<lb/>
内之人所訟或所謀畫之事未得其冝朝廷欲察<lb/>
其罪惡審其虛實判其曲直決其是非然後别遣<lb/>
使者按之若案得其實監司有罪則當廢豈有但<lb/>
已者也今每有一事朝廷輙自京師遣使者往治<lb/>
之是在外之官皆無所用也使者既代之治事而<lb/>
當職之人亦無所刑無所廢是只使拱手旁觀偷<lb/>
安竊祿者矣若此之類臣竊恐似未得其體也今<lb/>
朝廷之士左右之臣皆曰　陛下聦明剛斷威福<lb/>
<pb n="KR4h0040_SBCK_049-13b"/>
在已太平之功可指日而致臣愚竊獨以爲未也<lb/>
臣聞古之聖帝明王聞人之言則能識其是非故<lb/>
謂之聦觀人之行則能察其邪正故謂之明是非<lb/>
既辨邪正既分姦不能惑佞不能移故謂之剛取<lb/>
是而捨非誅邪而用正確然無所疑故謂之斷誅<lb/>
一不善而天下不善者皆懼故謂之威賞一有功<lb/>
而天下有功者皆喜故謂之福今　陛下聦明剛<lb/>
斷則誠體之矣欲收威福之柄則誠有其志矣然<lb/>
於所以爲之之道尚或有所未盡故臣以爲太平<lb/>
之功未可期也夫帝王之道當務其逺者大者而<lb/>
<pb n="KR4h0040_SBCK_049-14a"/>
略其近者小者國之大事當與公卿議之而不當<lb/>
使小臣參之四方之事當委牧伯察之而不當使<lb/>
左右覘之儻公卿牧伯尚不能擇賢者而任之小<lb/>
臣左右獨能得賢者而使之乎若苟爲不賢則險<lb/>
詖私謁無不爲已今　陛下好於禁中出手詔指<lb/>
揮外事非公卿所薦舉牧伯所糾劾或非次遷官<lb/>
或無故廢罷外人疑駭不知所從此豈非朝廷之<lb/>
士左右之臣所謂聦明剛斷威福在已者耶　陛<lb/>
下聞其言而信之臣竊以爲過矣夫公卿所薦舉<lb/>
牧伯所糾劾或謂之賢者而不賢謂之有罪而無<lb/>
<pb n="KR4h0040_SBCK_049-14b"/>
罪皆有迹可見責有所歸故不敢大爲欺罔若姦<lb/>
臣密白　陛下令　陛下自爲聖意以行之則威<lb/>
福集於私門而怨謗歸於　陛下矣安得謂之威<lb/>
福在　陛下耶且　陛下曏時中詔所指揮者率<lb/>
非大事至於兩禁美官邉藩將帥省府職任諸路<lb/>
監司此皆衆人之所希求治亂之所繫屬當除授<lb/>
之際竊恐未必一一出聖志也若乃姦邪貪猥之<lb/>
人　陛下所明知而黜去者或更改官而升資或<lb/>
不久復進用然則威福之柄果不在　陛下而<lb/>
陛下偶未思也以此觀之面譽　陛下聦明剛斷<lb/>
<pb n="KR4h0040_SBCK_049-15a"/>
威福在已太平可立致者非愚則諛不可不察也<lb/>
陛下必欲威福在已曷若謹擇公卿大臣明正忠<lb/>
信者留之愚昧阿私者去之在位者既皆得其人<lb/>
矣然後凡舉一事則與之公議於朝使各言其志<lb/>
陛下清心平慮擇其是者而行之非者不能復奪<lb/>
也凡除一官亦與之公議於朝使各舉所知　陛<lb/>
下清心平慮擇其賢者而用之不肖者不能復爭<lb/>
也如此則謀者舉者雖在公卿大臣而行之用之<lb/>
皆在　陛下安得謂之威福不在已耶　陛下此<lb/>
之不爲而顧彼之久行臣竊恐似未得其要也夫<lb/>
<pb n="KR4h0040_SBCK_049-15b"/>
三人群居無所統一不散則亂是故立君以司牧<lb/>
之群臣百姓勢均力敵不能相治故從人君決之<lb/>
人君者苟不爲決從誰決之乎夫人心不同如其<lb/>
面焉國家凡舉一事朝野之人必或以爲是或以<lb/>
爲非凡用一人必或以爲賢或以爲不肖此固人<lb/>
情之常自古而然不足恠也要在人主審其是非<lb/>
取是而捨非則安榮取非而捨是則危辱此乃安<lb/>
危榮辱之所以分也是以聖王重之故慱謀群臣<lb/>
下及庶人然而終決之者要在人君也古人有言<lb/>
曰謀之在多斷之在獨謀之多故可以觀利害之<lb/>
<pb n="KR4h0040_SBCK_049-16a"/>
極致斷之獨故可以定天下之是非若知謀而不<lb/>
知斷則群下人人各欲逞其私志斯衰亂之政也<lb/>
詩云謀夫孔多是用不集發言盈庭誰敢執其咎<lb/>
如匪行邁謀是用不得于道哀哉爲猷匪先民是<lb/>
程匪大猷是經維邇言是聽維邇言是爭如彼築<lb/>
室于道謀是用不潰于成此言周室之臣不知先<lb/>
王之大道務爭近小之事人君不能定其可否而事<lb/>
終無成也漢世國家有大典禮大政令大刑獄大<lb/>
征伐必下公卿大夫博士議郎議其議者固不能<lb/>
一心有參差不齊者矣於是天子稱制決之曰丞<lb/>
<pb n="KR4h0040_SBCK_049-16b"/>
相議是或曰廷尉當是而群下厭然無有不服者<lb/>
矣今　陛下聽群臣各盡其情以議事此誠善矣<lb/>
然終不肯以聖志裁決遂使群臣有尚勝者以巧<lb/>
文相攻辯口相擠至于再至于三互相反覆無有<lb/>
限極臣愚深恐虧朝廷之政體損　陛下之明德<lb/>
流聞四方取輕夷狄非嘉事也夫天下之事有難<lb/>
決者以先王之道揆之若權衡之於輕重規矩之<lb/>
於方圓錙銖毫忽不可欺矣是以人君務明先王<lb/>
之道而不習律令知本根既植則枝葉必茂故也<lb/>
近者登州婦人阿云謀殺其夫重傷垂死情無足<lb/>
<pb n="KR4h0040_SBCK_049-17a"/>
愍在理甚明已傷不首於法無疑中材之吏皆能<lb/>
立斷事已經審刑院大理寺刑部斷爲死罪而前<lb/>
知登州許遵文過飾非妄爲巧說朝廷命兩制定<lb/>
奪者再命兩府定奪者再勑出而復收者一收而<lb/>
復出者一爭論縱横至今未定夫以田舎一婦人有<lb/>
罪在於四海之廣萬機之衆其事之細何啻秋毫<lb/>
之末朝廷欲斷其獄委一法吏足矣今乃紛紜至<lb/>
此設更有可疑之事大於此者將何以決之夫執<lb/>
條據例者有司之職也原情制義者君相之事也<lb/>
分爭辯訟非禮不決禮之所去刑之所取也阿云<lb/>
<pb n="KR4h0040_SBCK_049-17b"/>
之事　陛下試以禮觀之豈難決之獄哉彼謀殺<lb/>
爲一事爲二事謀爲所因不爲所因此苛察繳繞<lb/>
之論乃文法俗吏之所事豈明君賢相所當留意<lb/>
耶今議論歲餘而後成法終於棄百代之常典悖<lb/>
三綱之大義使良善無告姦凶得志豈非徇其枝<lb/>
葉而忘其本根之所致耶若此之類臣切恐似未<lb/>
得其要也此皆衆人之所私議竊歎而莫敢明言<lb/>
者臣以獨受恩深重不顧斧鉞爲　陛下言之惟<lb/>
聖明裁察臣光昧死再拜以聞<lb/>
皇朝文鑑卷第四十九<lb/>
</p>
<p>
</p>
  </div>
</body>
</text>
</TEI>
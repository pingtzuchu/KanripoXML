<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>小鳴稿</head>
    <p>
<pb n="KR4e0146_WYG_000-1a"/>
欽定四庫全書　　　　集部六<lb/>
　小鳴稿　　　　　　　别集類五<hi>明</hi>
　　提要<lb/>
　　　　<hi>臣</hi>等謹案小鳴稿十巻明秦簡王朱誠泳撰<lb/>
　　　　誠泳為太祖五世孫愍王樉之元孫成化末<lb/>
　　　　襲封自號賔竹道人明史諸王列傳稱誠泳<lb/>
　　　　性孝友恭謹嘗銘冠服以自警所著有經進<lb/>
　　　　小鳴集即此本也朱彞尊詩話又稱王十嵗<lb/>
<pb n="KR4e0146_WYG_000-1b"/>
　　　　時嫡母陳妃以唐詩教之日記一首嗣位日<lb/>
　　　　賦一篇好士禮賢兼留心服食葢能以文雅<lb/>
　　　　自見者集為其紀善強晟所編録自巻一至<lb/>
　　　　巻八皆詩巻九為雜文巻十為恩賜勝覽録<lb/>
　　　　乃𢎞治癸丑誠泳請朝命養疾于鳳泉温泉<lb/>
　　　　湯泉時所作其詩古體雖未盡合格而楊白<lb/>
　　　　花一篇殊有雅調近體俱諧婉可誦而七絶<lb/>
　　　　尤為擅場如秋夜詩云霽月滿窓明似晝梧<lb/>
<pb n="KR4e0146_WYG_000-2a"/>
　　　　桐如雨下空庭又云空庭久坐不成寐明月<lb/>
　　　　滿堦砧杵聲又山行詩云啼鳥無聲僧入定<lb/>
　　　　半巖風落紫藤花皆風骨戌削不媿作家明<lb/>
　　　　代親藩中以文學著名者要必以誠泳為稱<lb/>
　　　　首焉乾隆四十四年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
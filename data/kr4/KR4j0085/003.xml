<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞苑叢談卷三</head> <lb/>
    <p>
<pb n="KR4j0085_WYG_003-1a"/>
欽定四庫全書<lb/>
　詞苑叢談卷三<lb/>
　　　　　　　　　　　翰林院檢討徐釚撰<lb/>
　　品藻一<lb/>
南唐李後主重光名煜作烏夜啼一詞最為悽惋詞曰<lb/>
無言獨上西樓月如鈎寂寞梧桐深院鎖清秋剪不斷<lb/>
理還亂是離愁别是一般滋味在心頭所謂亡國之音<lb/>
哀以思也<lb/>
<pb n="KR4j0085_WYG_003-1b"/>
蘇東坡大江東去有銅將軍鐵綽板之譏栁七曉風殘<lb/>
月謂可令十七八女郎按紅牙檀板歌之此袁綯語也<lb/>
後人遂奉為美談然僕謂東坡詞自有横槊氣㮣固是<lb/>
英雄本色栁繊艷處亦麗以滛耳況楊栁外句又本魏<lb/>
承班漁歌子窻外曉鶯殘月只改二字増一字焉得獨<lb/>
擅千古今取二詞並誌于後蘇念奴嬌赤壁懷古云大<lb/>
江東去浪淘盡千古風流人物故壘西邊人道是三國<lb/>
周郎赤壁亂石穿雲驚濤拍岸捲起千堆雪江山如畫<lb/>
<pb n="KR4j0085_WYG_003-2a"/>
一時多少豪傑遙想公瑾當年小喬初嫁了雄姿英發<lb/>
羽扇綸巾談笑間樓㯭灰飛煙滅故國神遊多情應笑<lb/>
我早生華髮人生如夢一樽還酹江月栁雨霖鈴秋别<lb/>
云寒蟬凄切對長亭晩驟雨初歇都門悵飲無緒方留<lb/>
戀處蘭舟催發執手相看淚眼竟無語凝咽念去去千<lb/>
里煙波暮靄沉沉楚天濶多情自古傷離别更那堪冷<lb/>
落清秋節今朝酒醒何處楊栁岸曉風殘月此去經年<lb/>
應是良辰好景虚設便縱有千種風流待與何人說<hi>栁七</hi>
<pb n="KR4j0085_WYG_003-2b"/>
<hi>墓在真州城西仙人掌王阮亭嘗有詩云殘月曉風仙掌路何人為弔栁屯田亦佳句也</hi>
遯菴閒覽云張子野<hi>先</hi>郎中以樂章擅名一時宋子京<lb/>
<hi>祁</hi>尚書奇其才先往見之一將命者謂曰尚書欲見雲<lb/>
破月來花弄影郎中子野屏後呼曰得非紅杏枝頭春<lb/>
意閙尚書邪遂出置酒盡歡宋玉樓春詞云東城漸覺<lb/>
風光好縠縐波紋迎客棹綠楊煙外曉寒輕紅杏枝頭<lb/>
春意閙浮生長恨歡娛少肯愛千金輕一笑為君持酒<lb/>
勸斜陽且向花間留晩照張天仙子調云水調數聲持<lb/>
<pb n="KR4j0085_WYG_003-3a"/>
酒聽午睡醒來愁未醒送春春去幾時回臨晩鏡傷流<lb/>
景往事悠悠空記省沙上並禽池上暝雲破月來花弄<lb/>
影重重翠幙宻遮燈風不定人初静明日落紅應滿徑<lb/>
<hi>古今詩話云有客謂子野曰人皆謂公為張三中即眼中淚心中事意中人也子野云何不目之為張三影客</hi>
<hi>不曉子野曰雲破月來花弄影嬌柔懶起簾壓捲花影栁徑無人墮飛絮無影此余平生所得意也遂又名張</hi>
<hi>三影悉天聖時有兩張先皆字子野俱第進士其能詩夀考  同一博州人號張三影者是也一呉興人見齊</hi>
<hi>東野語胡氏應麟筆叢所載如此</hi>
賀方回<hi>鑄</hi>嘗作青玉案詞云凌波不過横塘路但目送<lb/>
<pb n="KR4j0085_WYG_003-3b"/>
芳塵去錦瑟年華誰與度月臺花榭瑣窻朱戸惟有春<lb/>
知處碧雲冉冉蘅臯暮綵筆新題斷腸句誰問閒愁都<lb/>
幾許一川煙草滿城風絮梅子黄時雨山谷最稱之有<lb/>
云解道江南腸斷句世間只有賀方回僕壬子渡江題<lb/>
北征詞亦有句云縱使紅鹽才一曲也應腸斷賀方回<lb/>
<hi>按方回本山陰人徙姑蘇之醋坊橋有小築在横塘嘗往來其間一日訪僧不遇題絶句云破氷泉脉潄籬根</hi>
<hi>壞衲猶疑掛樹猿蠟屐舊痕渾不見東風先為我開門王荆公極愛之詩載龔明之中吳紀聞  周少隠云方</hi>
<hi>回有梅子黄時雨之句人謂之賀梅子方回寡髮郭功甫指其髻曰此真賀梅子也  潘子真云冦萊公詩杜</hi>
<pb n="KR4j0085_WYG_003-4a"/>
<hi>鵑啼處血成花梅子黄時雨如霧世推方回所作為絶唱葢用萊公語也</hi>
晏叔原為元獻公<hi>殊</hi>之暮子自號小山有樂府與珠玉<lb/>
集並行于世慶歴中開封府與棘寺同日奏獄空仁宗<lb/>
于宫中宴集叔原作鷓鴣天詞大稱上意詞曰碧藕花<lb/>
開水殿凉萬年枝上轉紅陽昇平歌管隨天仗祥瑞封<lb/>
章滿御牀金掌露玉爐香歲華方共聖恩長皇州又奏<lb/>
圜扉静十樣宫眉捧夀觴<lb/>
舒信道名亶神宗朝御史與李定同陷東坡于罪者嘗<lb/>
<pb n="KR4j0085_WYG_003-4b"/>
作菩薩蠻詞云江梅未放枝頭結江樓巳見山頭雪待<lb/>
得此花開知君來未來風帆雙畫鷁小雨隨行色空得<lb/>
鬱金裙酒痕和淚痕王阮亭極賞此詞常曰鍾退谷評<lb/>
閭丘曉詩謂具此手段方能殺王龍標此等語乃出渠<lb/>
軰手豈不可惜僕每讀嚴分宜鈐山堂詩至佳處輙作<lb/>
此歎<lb/>
辛稼軒守南徐日每開宴必命侍姬歌其所作賀新凉<lb/>
云甚矣吾衰矣悵平生交遊零落只今餘幾白髮空垂<lb/>
<pb n="KR4j0085_WYG_003-5a"/>
三十丈一笑人間萬事問何物能令公喜我見青山多<lb/>
嫵媚青山見我應如是情與貌畧相似一尊搔首東牕<lb/>
裏想淵明停雲詩就此時風味江左沉酣求名者豈識<lb/>
濁醪妙理回首呌紫雲飛起不恨古人吾不見恨古人<lb/>
不見吾狂耳知我者二三子歌竟拊髀自笑顧問坐客<lb/>
何如既而作永遇樂序北府事云千古江山英雄無覔<lb/>
孫仲謀處舞榭歌臺風流總被雨打風吹去斜陽草樹<lb/>
尋常巷陌人道寄奴曾住想當年金戈鐵馬氣吞萬里<lb/>
<pb n="KR4j0085_WYG_003-5b"/>
如虎元嘉草草封狼居胥贏得倉皇北顧四十三年望<lb/>
中猶記烽火揚州路可堪回首佛貍祠下一片神鴉社<lb/>
鼓憑誰問廉頗老矣尚能飯否特置酒召客使妓迭歌<lb/>
益自撃節徧問客必使摘其疵客多遜謝相臺岳珂時<lb/>
年甚少率然對曰童子何知而敢有議然必欲如范文<lb/>
正公以千金求嚴陵祠記一字之易則晩進尚竊有疑<lb/>
也稼軒喜促膝亟使畢其說珂曰前篇豪視一世獨前<lb/>
後二警語差相似新作㣲覺用事多耳于是大喜酌酒<lb/>
<pb n="KR4j0085_WYG_003-6a"/>
謂座中曰夫君實中予痼乃改其語日數易累月未竟<lb/>
其刻意如此沒後百餘年邯鄲張埜過辛墓有詞曰嶺<lb/>
頭一片青山可能埋得凌雲氣又曰謾人間留得陽春<lb/>
白雪千載下無人繼稼軒之槩可知矣朱晦菴沒黨禁<lb/>
方嚴稼軒獨為文哭之卒之日家無餘財僅餘著述數<lb/>
帙而已謝叠山經其墓夜聞大聲疾呼似鳴其不平者<lb/>
叠山為文祭之而聲始息嗚呼異哉<lb/>
張志和漁父詞云青箬笠綠蓑衣斜風細雨不須歸顧<lb/>
<pb n="KR4j0085_WYG_003-6b"/>
況漁父詞曰新婦磯邊月明女兒浦口潮平黄魯直取<lb/>
二詞合為浣溪紗一闋云新婦磯頭眉黛愁女兒浦口<lb/>
眼波秋驚魚錯認月沉鈎青箬笠前無限事綠蓑衣底<lb/>
一時休斜風細雨轉船頭東坡云山谷此詞清麗新婉<lb/>
其最得意處以山光水色贊花貌真得漁父家風然才<lb/>
出新婦磯便入女兒浦此漁父無乃太濫浪乎<lb/>
無名氏菩薩蠻云牡丹帶露真珠顆佳人折向庭前過<lb/>
含笑問檀郎花强妾貌强檀郎故相惱只道花枝好一<lb/>
<pb n="KR4j0085_WYG_003-7a"/>
面發嬌嗔碎挼<hi>挼音那又音綏</hi>花打人唐宣宗嘗稱之時有婦<lb/>
人斷夫兩足者宣宗戲曰此亦碎挼花打人耶<lb/>
宋退翁<hi>齊愈</hi>宣和間為太學官固陵召對曰卿文章新<lb/>
奇可作梅詞進呈須是不經人道語齊愈立進眼兒媚<lb/>
詞云霏霏疎影轉征鴻人語暗香中小橋斜渡曲屏深<lb/>
院水月濛濛人間不是藏春處玉笛曉霜空江南處處<lb/>
黄垂宻雨綠漲薫風天語稱善次日諭近臣曰宋齊愈<lb/>
梅詞非惟不經人道又且自開花說至結子黄熟并天<lb/>
<pb n="KR4j0085_WYG_003-7b"/>
色言之可謂盡之矣<lb/>
康伯可有聲樂府待詔金馬門凡中興粉飾治具及慈<lb/>
寧歸養兩宫歡集必假伯可之歌詠故應制之詞為多<lb/>
一日上元節進瑞鶴仙詞云瑞煙浮禁苑正絳闕春回<lb/>
新正方半氷輪桂華滿溢花街歌市芙蓉開遍龍樓兩<lb/>
觀見銀燭星毬有爛捲珠簾盡日笙歌盛集寶釵金釧<lb/>
堪羨綺羅叢裏蘭麝香中正宜遊玩風柔夜煖花影亂<lb/>
笑聲喧閙蛾兒滿路成團打塊簇着冠兒鬬轉喜皇都<lb/>
<pb n="KR4j0085_WYG_003-8a"/>
舊日風光太平再見上皇覽之極稱賞風柔夜暖以下<lb/>
賜金甚厚<hi>秦檜生日伯可獻喜遷鶯詞云臘殘春早正簾幙䕶寒樓臺清曉寶運當千佳辰餘五嵩</hi>
<hi>嶽誕生元老帝遣阜安宗社人仰雍容廊廟盡總道是文章孔孟勲庸周召師表方春遇魚水君臣須信從年</hi>
<hi>少玉帶金魚朱顔綠鬢占斷世間榮耀篆刻鼎彛將遍整頓乾坤都了願歲歲見栁梢青淺梅英紅小</hi>
秦少游踏莎行云霧失樓臺月迷津渡桃源望斷無尋<lb/>
處可堪孤館閉春寒杜鵑聲裏斜陽暮驛寄梅花魚傳<lb/>
尺素砌成此恨無重數郴江幸自遶郴山為誰流下瀟<lb/>
湘去東坡絶愛尾二句余謂不如杜鵑聲裏斜陽暮尤<lb/>
<pb n="KR4j0085_WYG_003-8b"/>
堪腸斷<lb/>
王通叟<hi>觀</hi>作慶清朝慢踏青詞風流楚楚世以為髙于<lb/>
屯田集遂名冠栁詞云調雨為酥催氷做水東君分付<lb/>
春還何人便將輕暖點破殘寒結伴踏青去好平頭鞋<lb/>
子小雙鸞煙郊外望中秀色如有無間晴則箇陰則箇<lb/>
餖飣得天氣有許多般須教鏤花撥栁争要先看不道<lb/>
呉綾繡襪香泥斜沁幾行斑東風巧盡收翠緑吹在眉<lb/>
山<lb/>
<pb n="KR4j0085_WYG_003-9a"/>
天氣殊未佳汝定成行否寒食近且住為佳爾此晉無<lb/>
名氏帖中語也辛稼軒融化作霜天曉角詞云吳頭楚<lb/>
尾一棹人千里休說舊愁新恨長亭樹今如此宦遊吾<lb/>
倦矣玉人留我醉明日落花寒食得且住為佳爾晉人<lb/>
語本入妙而詞又融化之如此可謂珠璧相照耳<lb/>
東坡夜登燕子樓夢盼盼因作永遇樂詞云明月如霜<lb/>
好風如水清景無限曲港跳魚圓荷㵼露寂寞無人見<lb/>
紞如五鼔錚然一葉黯黯夢雲驚斷夜茫茫重尋無覔<lb/>
<pb n="KR4j0085_WYG_003-9b"/>
處覺來小園行遍天涯倦客山中歸路望斷故園心眼<lb/>
燕子樓空佳人何在空鎖樓中燕古今如夢何曾夢覺<lb/>
但有舊歡新怨異時對南樓夜景為徐浩歎後秦少游<lb/>
自會稽入京見東坡坡云久别當作文甚勝都下盛唱<lb/>
公山抹㣲雲之詞秦遜謝坡遽云不意别後公郤學栁<lb/>
七秦答曰某雖無識亦不至是先生之言無乃過乎坡<lb/>
云銷魂當此際非栁詞句法乎秦慚服又問别作何詞<lb/>
秦舉小樓連苑横空下窺繡轂雕鞍驟坡云十三個字<lb/>
<pb n="KR4j0085_WYG_003-10a"/>
只說得一個人騎馬樓前過秦問先生近著坡云亦有<lb/>
一詞說樓上事乃舉燕子樓空佳人何在空鎖樓中燕<lb/>
晁無咎在座云三句說盡張建封燕子樓一段事奇哉<lb/>
按山抹㣲雲少游客會稽席上有所恱所賦滿庭芳詞<lb/>
也詞云山抹㣲雲天連衰草畫角聲斷譙門暫停征棹<lb/>
聊共飲離尊多少蓬萊舊事空回首煙霧紛紛斜陽外<lb/>
寒鴉數點流水遶孤村銷魂當此際香囊暗解羅帶輕<lb/>
分謾贏得秦樓薄倖名存此去何時見也襟袖上空染<lb/>
<pb n="KR4j0085_WYG_003-10b"/>
啼痕傷情處髙城望斷燈火巳黄昏又小樓連苑太虚<lb/>
所寄營妓婁婉詞也婉字東玉詞中藏其字在焉調寄<lb/>
水龍吟曰小樓連苑横空下窺繡轂雕鞍驟疎簾半捲<lb/>
單衣初試清明時候破暖輕風弄晴㣲雨欲無還有賣<lb/>
花聲過盡垂楊院落紅成陣飛鴛甃玉佩丁東别後悵<lb/>
佳期參差還又名韁利鎖天還知道和天也瘦花下重<lb/>
門栁邊深巷不堪回首念多情但有當時皓月照人依<lb/>
舊<hi>少游有壻為人所侮乃大呼曰吾是山抹㣲雲女壻也可供一笑杭之西湖冇一倅閒唱少游滿庭芳偶</hi>
<pb n="KR4j0085_WYG_003-11a"/>
<hi>然悞舉一韻云畫角聲斷斜陽妓琴操在側曰畫角聲斷譙門非斜陽也倅因戲之曰爾可改韻否琴即改作</hi>
<hi>陽字韻云山抹㣲雲天連衰草畫角聲斷斜陽暫停征轡聊共飲離觴多少蓬萊舊侣頻回首煙靄茫茫孤村</hi>
<hi>裏寒鴉萬點流水遶低墻魂傷當此際輕分羅帶暗解香囊謾贏得秦樓薄倖名狂此去何時見也襟袖上空</hi>
<hi>有餘香傷心處髙城望斷燈火已昏黄東坡聞而賞之</hi>
東坡在黄州作卜算子詞云缺月挂疎桐漏斷人初静<lb/>
時見幽人獨往來縹緲孤鴻影驚起却回頭有恨無人<lb/>
省揀盡寒枝不肯棲楓落吳江冷山谷以為非吃煙火<lb/>
食人語鮦陽居士云缺月刺明㣲也漏斷暗時也幽人<lb/>
<pb n="KR4j0085_WYG_003-11b"/>
不得志也獨往來無助也驚鴻賢人不安也回首愛君<lb/>
不忘也無人省君不察也揀盡寒枝不偷安于髙位也<lb/>
寂寞吳江冷非所安也與考槃詩相似阮亭稱其村夫<lb/>
子强作解事令人欲嘔韋蘇州滁州西澗詩叠山亦以<lb/>
為小人在朝賢人在野之象令韋郎有知豈不呌屈僕<lb/>
嘗戲謂坡公命宫磨蝎湖州詩案生前為王珪舒亶輩<lb/>
所苦身後又硬受此差排耶<hi>耆舊續聞云趙右史坡云余頃于鄭公實處見東  真蹟</hi>
<hi>書卜算子斷句云寂寞沙汀冷刋本作楓落吳江冷詞意全不相屬也</hi>
<pb n="KR4j0085_WYG_003-12a"/>
少游贈歌妓陶心兒南歌子詞云玉漏迢迢盡銀潢淡<lb/>
淡横夢回宿酒未全醒已被鄰雞催起怕天明臂上妝<lb/>
猶在襟間淚尚盈水邊燈火漸人行天外一鈎殘月帶<lb/>
三星末句暗藏心字子瞻誚其恐為他姬厮賴也<lb/>
林處士妻梅子鶴可稱千古髙風矣乃其長相思惜别<lb/>
詞云吳山青越山青兩岸青山相送迎誰知離别情君<lb/>
淚盈妾淚盈羅帶同心結未成江頭潮巳平何等風致<lb/>
閒情一賦詎必玉瑕珠纇耶<lb/>
<pb n="KR4j0085_WYG_003-12b"/>
連可久江湖得道之士也十二歲其父携見熊曲肱適<lb/>
有漁父過前令賦漁父詞連應聲作清平樂云陣鴻驚<lb/>
處一網沉江渚落葉亂飛和細雨撥棹不如歸去蘆花<lb/>
輕汎㣲瀾篷窻獨自清閒一覺遊仙好夢任他竹冷松<lb/>
寒曲肱贈以詩且謂此子富貴中留不住後果為羽衣<lb/>
多往來西山<lb/>
東坡製蝶戀花詞云花褪殘紅青杏小燕子來時緑水<lb/>
人家遶枝上栁綿吹又少天涯何處無芳草墻裏鞦韆<lb/>
<pb n="KR4j0085_WYG_003-13a"/>
墻外道墻外行人墻裏佳人笑笑漸不聞聲漸悄多情<lb/>
郤被無情惱常令朝雲歌之雲唱至栁綿句輙為掩抑<lb/>
怊悵如不自勝坡問之曰妾所不能竟者天涯何處無<lb/>
芳草句也<lb/>
南唐書載元宗手冩攤破浣溪沙二詞賜樂部王感化<lb/>
云菡萏香消翠葉殘西風愁起綠波間還與韶光共憔<lb/>
悴不堪看細雨夢回雞塞逺小樓吹徹玉笙寒多少淚<lb/>
珠何限恨倚闌干又手捲珠簾上玉鈎依前春恨鎖重<lb/>
<pb n="KR4j0085_WYG_003-13b"/>
樓風裏落花誰是主思悠悠青鳥不傳雲外信丁香空<lb/>
結雨中愁回首綠波三峽暮接天流情致如許當是叔<lb/>
寶後身<lb/>
馮延已作謁金門云風乍起吹皺一池春水閒引鴛鴦<lb/>
芳徑裏手挼紅杏蘂鬬鴨闌干獨倚碧玉搔頭斜墜終<lb/>
日望君君不至舉頭聞鵲喜元宗戲云吹皺一池春水<lb/>
干卿何事對曰未若陛下細雨夢回雞塞逺小樓吹徹<lb/>
玉笙寒也<hi>南唐書</hi>
<pb n="KR4j0085_WYG_003-14a"/>
辛稼軒摸魚兒春晩詞云更能消幾番風雨匆匆春又<lb/>
歸去惜春長怕花開早何況落紅無數春且住見說道<lb/>
天涯芳草迷歸路怨春不語算只有殷勤畫簷蛛網盡<lb/>
日惹飛絮長門事准擬佳期又悞蛾眉曾有人妒千<lb/>
金縱買相如賦脉脉此情誰訴君莫舞君不見玉環飛<lb/>
燕皆塵土閒愁最苦休去倚危闌斜陽正在煙栁斷腸<lb/>
處可謂怨之至矣聞夀皇見此詞頗不恱然終不加罪<lb/>
若遇漢唐寧不賈種豆種桃之禍哉<lb/>
<pb n="KR4j0085_WYG_003-14b"/>
范希文漁家傲邊愁云塞下秋來風景異衡陽雁去無<lb/>
留意四面邊聲連角起千嶂裏長煙落日孤城閉濁酒<lb/>
一杯家萬里燕然未勒歸無計羌笛悠悠霜滿地人不<lb/>
寐將軍白髮征夫淚詞㫖蒼凉多道邊鎮之苦歐陽永<lb/>
叔每呼為窮塞主詩非窮不工乃于詞亦云<lb/>
蘇叔黨名過坡仙季子作點絳唇詞云新月娟娟夜寒<lb/>
江静山銜斗起來搔首梅影横窻痩好個霜天閒却傳<lb/>
杯手君知否亂鴉啼後歸興濃如酒秦處度名湛少游<lb/>
<pb n="KR4j0085_WYG_003-15a"/>
子也亦作卜算子詞云春透水波明寒峭花枝瘦極目<lb/>
煙中百尺樓人在樓中否四和裊金鳬雙陸思繊手擬<lb/>
倩東風浣此情情更濃于酒合兩詞觀之二公可謂有<lb/>
子<hi>蘇叔黨詞能改齋漫録云汪彥章作彥章在翰苑屢致言者作此詞或問曰歸夢濃于酒何以在曉鴉啼</hi>
<hi>後公曰無奈這一隊畜生何按曉鴉草堂改作亂鴉歸夢改作歸興今從吳虎臣能改齋漫録正之</hi>
毛幵為郡見一婦人陳牒立雨中作清平樂云醉紅宿<lb/>
翠髻軃烏雲墜管是夜來不睡那更今朝早起春風滿<lb/>
搦腰支堦前小立多時恰恨一畨春雨想應濕透鞋兒<lb/>
<pb n="KR4j0085_WYG_003-15b"/>
宋人小說盛稱此詞<lb/>
陳去非蜀人季常之孫也為髙宗所眷注詞品極佳語<lb/>
意超絶識者謂可摩坡仙之壘有桂花詞云黄衫相倚<lb/>
翠葆層層底八月江南風日美弄影山腰水尾楚人未<lb/>
識孤妍離騷遺恨千年無住菴中新夢一枝喚起幽禪<lb/>
無名氏眉峯碧云蹙破眉峯碧纎手還重執鎮日相看<lb/>
未足時便忍使鴛鴦隻薄暮投村驛風雨愁通夕窻外<lb/>
芭蕉窻裏人分明葉上心頭滴宋徽宗極賞此詞嘗手<lb/>
<pb n="KR4j0085_WYG_003-16a"/>
書以問曹組不知何人作也<lb/>
周文璞宋淳熈間人詩詞奇怪人以方李賀有鍾山詩<lb/>
云往在秦淮問六朝江頭只有女吹簫昭陽太極無行<lb/>
路幾歲鵞黄上栁條又言花間集只得絲雨濕流光五<lb/>
字㣲妙其題酒家壁詞云還了酒家錢便好安眠大槐<lb/>
宫裏著貂蟬行到江南知是夢雪壓漁船盤薄古梅邊<lb/>
也是前緣鵞黄雪白又醒然一事最奇君記取明日新<lb/>
年詞㫖飄逸逈出塵表<lb/>
<pb n="KR4j0085_WYG_003-16b"/>
汪彥章為張邦昌雪罪表云孔子從佛肸之召本為尊<lb/>
周紀信乘漢王之車葢將誑楚其顛倒是非助奸佑逆<lb/>
不足言也乃其詞自佳嘗見畫舫有映簾而觀者僅露<lb/>
其額賦醉落魄云小舟簾隙佳人半露梅妝額緑雲低映花<lb/>
如刻却似秋宵一線銀蟾白髻兒梢朶香紅扐鈿蟬隠<lb/>
隠搖金碧春山秋水渾無迹不露墻頭些子真消息<lb/>
劉改之過以詩名江左放浪吳楚間辛稼軒守京口登<lb/>
多景樓劉敝衣曳履而來辛命賦雪以難字為賦劉吟<lb/>
<pb n="KR4j0085_WYG_003-17a"/>
云功名有分平吳易貧賤無交訪戴難遂上武昌作唐<lb/>
多令云蘆葉滿汀洲寒沙帶淺流二十年重過南樓栁<lb/>
下繋船猶未穏能幾日又中秋黄鶴斷磯頭故人曾到<lb/>
否舊江山都是新愁欲買桂花同載酒終不是少年遊<lb/>
劉此詞楚中歌者競唱之<lb/>
李清照聲聲慢秋閨詞云尋尋覔覔冷冷清清悽悽<lb/>
慘慘戚戚乍暖還寒時候最難將息三杯兩醆淡酒怎<lb/>
敵他晩來風急雁過也正傷心却是舊時相識滿地黄<lb/>
<pb n="KR4j0085_WYG_003-17b"/>
花堆積憔悴損如今有誰堪摘守着窻兒獨自怎生得<lb/>
黑梧桐更兼細雨到黄昏點點滴滴這次第怎一個愁<lb/>
字了得首句連下十四個叠字真似大珠小珠落玉盤<lb/>
也<lb/>
六一居士踏莎行離别云候舘梅殘溪橋栁細草薰風<lb/>
暖搖征轡離愁漸逺漸無窮迢迢不斷如春水寸寸柔<lb/>
腸盈盈粉淚樓髙莫近危闌倚平蕪盡處是春山行人<lb/>
更在春山外王阮亭曰升菴以平蕪句擬石曼卿水盡<lb/>
<pb n="KR4j0085_WYG_003-18a"/>
天不盡人在天盡頭未免河漢葢意近而工拙懸殊也<lb/>
李易安作重陽醉花陰詞亟致趙明誠詞云薄霧濃雰<lb/>
愁永晝瑞腦噴金獸佳節又重陽寶枕紗㕑半夜秋初<lb/>
透東籬把酒黄昏後有暗香盈袖莫道不消魂簾捲西<lb/>
風人似黄花瘦明誠自愧勿如乃忘寢食三日夜得十<lb/>
五闋雜易安作以示陸德夫德夫玩之再三曰只有莫<lb/>
道不消魂三句絶佳政易安作也李又有春晩如夢令<lb/>
云昨夜雨疎風驟濃睡不消殘酒試問捲簾人却道海<lb/>
<pb n="KR4j0085_WYG_003-18b"/>
棠依舊知否知否應是綠肥紅瘦極為人所膾炙明誠<lb/>
卒易安祭之云白日正中嘆龎翁之機捷堅城自墮憐<lb/>
杞婦之悲深文亦慘黯惜其再適張汝舟為世所薄易<lb/>
安既嫁汝舟與之反目嘗作札寄人曰猥以桑榆之暮<lb/>
景配此駔儈之下材見者絶倒<lb/>
潘朗憶餘杭云長憶西湖湖水上盡日凭闌樓上望三<lb/>
三兩兩釣魚舟島嶼正清秋笛聲依約蘆花裏白鳥成<lb/>
行忽飛起别來閒想整綸竿思入水雲寒東坡甚愛此<lb/>
<pb n="KR4j0085_WYG_003-19a"/>
詞書于玉堂屏風<lb/>
冦萊公準夜度娘曲云煙波𣺌𣺌一千里白蘋香㪚東<lb/>
風起惆悵汀洲日暮時柔情不斷如春水升菴舉似大<lb/>
復認為唐音<lb/>
范文正司馬温公韓魏公皆一時名德重望范御街行<lb/>
曰紛紛墜葉飄香砌夜寂静寒聲碎珍珠簾捲玉樓空<lb/>
天澹銀河垂地年年今夜月華如練長是人千里愁腸<lb/>
巳斷無由醉酒未到先成淚殘燈明滅枕頭欹諳盡孤<lb/>
<pb n="KR4j0085_WYG_003-19b"/>
眠滋味都來此事眉間心上無計相廻避韓點絳唇詞<lb/>
曰病起懨懨向庭前花樹添憔悴亂紅飄砌滴盡珍珠<lb/>
淚惆悵前春誰向花前醉愁無際武陵凝睇人逺波空<lb/>
翠温公西江月云寶髻鬆鬆綰就鉛華淡淡妝成紅雲<lb/>
翠霧罩輕盈飛絮游絲無定相見争如不見有情還似<lb/>
無情笙歌散後酒㣲醒深院月明人静人非太上未免<lb/>
有情當不以此纇其白璧也<lb/>
晉宰相和凝少年好為曲子契丹入彛門號為曲子相<lb/>
<pb n="KR4j0085_WYG_003-20a"/>
公有河滿子詞曰正是破𤓰年紀含情慣得人饒桃李<lb/>
精神鸚鵡舌可堪虚度良宵却愛藍羅裙子羨他長束<lb/>
繊腰亦香籢佳句也<lb/>
金章宗喜文學善書畫宋徽宗以蘇合油烟為墨章購<lb/>
得之一兩價黄金一觔有題扇蝶戀花詞云幾股湘江<lb/>
龍骨瘦巧樣飜騰叠作湘波皺金縷小鈿花草鬬翠條<lb/>
更結同心扣金殿珠簾閒水晝一握清風暫喜懷中透<lb/>
忽聽傳宣須急奏輕輕褪入香羅袖又有擘橙為軟金<lb/>
<pb n="KR4j0085_WYG_003-20b"/>
杯者賦生查子詞云風流紫府郎痛飲烏紗岸柔軟九<lb/>
回腸冷怯玻瓈盞繊繊白玉葱分破黄金彈借取洞庭<lb/>
春飛上桃花面亦南唐李氏父子之流也<lb/>
金主亮頗知書閱栁耆卿西湖作欣然有慕于三秋桂<lb/>
子十里荷花遂起投鞭渡江之志乃宻隠畫工于奉使<lb/>
中冩臨安山水復畫巳像題立馬吳山第一峯之句嘗<lb/>
中秋舉杯待月不至賦鵲橋仙云停杯不舉停歌不發<lb/>
等候銀蟾出海不知何處片雲來做許大通天障礙<lb/>
<pb n="KR4j0085_WYG_003-21a"/>
虬髯撚斷星眸睁裂惟恨劔鋒不快一揮截斷紫雲腰<lb/>
仔細看嫦娥體態出語崛彊真是咄咄逼人<lb/>
黨承旨懷英宋太尉進孫母夢吳筠托宿而生丰儀秀<lb/>
整初與辛幼安同師蔡伯堅筮仕决以蓍辛得離决意<lb/>
南歸黨得坎遂留事金皇叔伏誅党作詔云天下一家<lb/>
詎可窺乎神器公族三宥卒莫逭于常刑非忘本根骨<lb/>
月之情葢為宗社安危之計亦由凉德有失睦親乃于<lb/>
間歲之中連致逆謀之起恩以義掩至于重典之亟行<lb/>
<pb n="KR4j0085_WYG_003-21b"/>
天髙聽卑殆匪此心之得已興言及此惋歎何窮論者<lb/>
以為百年以來制誥第一党嘗作青玉案詠茶云紅莎<lb/>
緑蒻春風餅趂梅驛來雲嶺紫桂巖空瓊竇冷佳人却<lb/>
恨等閒分破縹緲雙鸞影一甌月露心魂醒更送清歌<lb/>
助清興痛飲休辭今夜永與君洗盡滿襟煩暑别作髙<lb/>
寒境與黄魯直口不能言心下快活雅俗自覺霄壤<lb/>
晏叔原見蒲傳正云先公平日小詞雖多未嘗作婦人<lb/>
語傳正曰綠楊芳草長亭路年少抛人容易去豈非婦<lb/>
<pb n="KR4j0085_WYG_003-22a"/>
人語乎晏曰公謂年少為何語傳正曰豈不謂其所歡<lb/>
乎晏曰因公之言遂曉樂天詩兩句云欲留年少待富<lb/>
貴富貴不來年少去傳正笑而悟<lb/>
漫叟詩話云古樂府詩云今世褦襶者觸熱向人家褦<lb/>
襶集韻解之曰不曉事予素畏熱乃觸熱入人家其謂<lb/>
不曉事宜矣嘗愛王逐客作夏詞雨中花不用浮𤓰沈<lb/>
李等事而天然有塵外凉思其詞曰百尺清泉聲陸續<lb/>
映瀟湘碧梧翠竹面千步廻廊重重簾幙小枕欹寒玉<lb/>
<pb n="KR4j0085_WYG_003-22b"/>
試展鮫綃看畫軸見一片瀟湘凝綠待玉漏穿花銀河<lb/>
垂地月上闌干曲此語非觸熱者之所知也<hi>悔菴曰褦襶乃暑衣</hi>
<hi>也</hi>
一盤消夜江南果喫果看書只清坐罪過梅花料理我<lb/>
一年心事一生牢落盡向今宵過此身本是山中箇纔<lb/>
出山來便帶錯年種青松應是大縛茅深處抱琴歸去<lb/>
又是明年那此薛泳沂叔客中守嵗詞也沂叔久客江<lb/>
湖瀕老懷歸遂賦此詞晩于溪上小築名水竹居其所<lb/>
<pb n="KR4j0085_WYG_003-23a"/>
為詩有歸心如病葉一片落江城句去唐人思致不逺<lb/>
黄魯直少時喜造繊淫之句法秀訶曰應墮犁舌地獄<lb/>
魯直答云空中語耳晩年戲效寶寧勇禪師詠古德靈<lb/>
雲遺事作漁家傲云三十年來無孔竅幾囘得眼還迷<lb/>
照一見桃花叅學了呈法要無絃琴上單于調摘葉尋<lb/>
枝虚半老拈花特地重年少今後水雲人欲曉非𤣥妙<lb/>
靈雲合破桃花笑會得此意直是臨去秋波那一轉應<lb/>
許老僧共叅也<lb/>
<pb n="KR4j0085_WYG_003-23b"/>
臨川謝無逸嘗作咏蝶詩三百首其警句云飛隨栁絮<lb/>
有時見舞入梨花何處尋人盛稱之因呼為謝蝴蝶有<lb/>
卜算子詞云煙雨幕横塘紺色涵清淺誰把并州快剪<lb/>
刀剪取呉江半隠几岸烏巾細葛含風軟不見柴桑避<lb/>
俗翁心共孤雲逺標致雋永全無薌澤可稱逸調<hi>按謝蝴蝶</hi>
<hi>可配鄭鷓鴣</hi>
宋鄭域字中鄉三山人使金回有燕谷剽聞二巻紀金<lb/>
事甚詳昭君怨詠梅一詞云道是春來花未道是雪來<lb/>
<pb n="KR4j0085_WYG_003-24a"/>
香異水外一枝斜野人家冷淡竹籬茅舍富貴玉堂瓊<lb/>
樹兩地不同栽一般開比興甚佳<lb/>
金元百年間樂府推蔡伯堅與吳彥髙號呉蔡體其和<lb/>
大江東去乃樂府中最得意者詞云離騷痛飲問人生<lb/>
佳處能消何物江左諸人成底事空想岩岩青壁五畝<lb/>
蒼煙一丘寒玉歲晩憂風雪西州涕淚至今悲感前傑<lb/>
我夢卜築蕭閒覺來岩桂十里幽香發塊磊胸中氷與<lb/>
炭一酌春風都滅勝日神交悠然得意離恨無毫髮古<lb/>
<pb n="KR4j0085_WYG_003-24b"/>
今同到永和徒記年月<lb/>
翰林學士聶冠卿嘗于李良定公席上賦多麗詞云想<lb/>
人生美景良辰堪惜向其間賞心樂事就中難是并得<lb/>
況東城鳳臺沁苑泛晴波淺照金碧露洗桐華煙霏絲<lb/>
栁緑陰摇曳蕩春一色畫堂廻玉簪瓊珮髙會盡詞客<lb/>
清歡久重燃絳蠟别就瑤席有翩若驚鴻體態暮為行<lb/>
雨標格彈珠淚緩歌妖麗似聽流鶯亂花隔慢舞縈迴<lb/>
嬌鬟低軃腰肢繊細困無力忍分散彩雲歸後何處更<lb/>
<pb n="KR4j0085_WYG_003-25a"/>
尋覔休辭醉明月好花莫謾輕擲蔡君謨時知泉州寄<lb/>
良定公書云新傳多麗辭使病夫舉首增嘆又近者有<lb/>
自京師言諸公春日多會于無伯園池因念昔遊輙形<lb/>
篇詠云綠渠春水走潺湲畫閣峯巒映碧鮮酒令巳行<lb/>
金盞側樂聲初認翠裙圓清遊勝事傳都下多麗新詞<lb/>
到海邊曾是尊前沉醉客天涯回首重依然苕溪漁隠<lb/>
曰冠卿詞有露洗桐華煙霏絲栁之句此正是仲春天<lb/>
氣下句乃云綠隂揺曳蕩春一色其時未有緑陰亦病<lb/>
<pb n="KR4j0085_WYG_003-25b"/>
語也<lb/>
廬陵陳子宏云蔡光工于詞靖康中陷金辛幼安嘗以<lb/>
詩詞謁之蔡曰子之詩則未也他日當以詞名家故稼<lb/>
軒歸宋晩年詞筆尤髙嘗作賀新郎云綠樹聽鶗鴂更<lb/>
那堪杜鵑聲住鷓鴣聲切啼到春歸無啼處苦恨芳菲<lb/>
都歇算未抵人間離别馬上琵琶闗塞黑更長門翠輦<lb/>
辭金闕看燕燕送歸妾將軍身名烈向河梁回首萬里<lb/>
故人長絶易水蕭蕭西風冷滿座衣冠似雪正壯士悲<lb/>
<pb n="KR4j0085_WYG_003-26a"/>
歌未徹啼鳥還知如此恨料不啼清淚空啼血誰伴我<lb/>
醉明月此詞盡集許多怨事全與李太白擬恨賦相似<lb/>
又止酒沁園春云杯汝前來老子今朝點檢形骸甚長<lb/>
年把渴咽如焦釜于今喜溢氣似奔雷漫說劉伶古今<lb/>
達者醉後何妨死便埋如此嘆汝于知已真少恩哉更<lb/>
憑歌舞為媒算合作平居鴆毒猜況怨無大小生于所<lb/>
愛物無美惡過則為灾與汝成言勿留急去吾力猶能<lb/>
肆汝杯杯再拜道麾之則去招則須來此又如賓戲解<lb/>
<pb n="KR4j0085_WYG_003-26b"/>
嘲等作乃是把做古文手段寓之于詞賦築偃湖云叠<lb/>
嶂西馳萬馬回旋衆山欲東正驚湍直下跳珠倒濺小<lb/>
橋横截新月初弓老合投閒天教多事檢校長身十萬<lb/>
松吾廬小在龍蛇影外風雨聲中争先見面重重看爽<lb/>
氣朝來三四峯似謝家子弟衣冠磊落相如庭戸車騎<lb/>
從容我覺其間雄深雅徤如對文章太史公新堤路問<lb/>
偃湖何日煙水濛濛說松而及謝家相如太史公自非<lb/>
脫落故常者未易闖其堂奧近日作詞者惟說周美成<lb/>
<pb n="KR4j0085_WYG_003-27a"/>
姜堯章而以東坡為詞詩稼軒為詞論此說固當葢曲<lb/>
者曲也固當以委曲為體然徒狃于風情婉孌則亦易<lb/>
厭囘視稼軒所作自覺豪爽<lb/>
湘山野録云平林漠漠煙如織寒山一帶傷心碧暝色<lb/>
入髙樓有人樓上愁玉梯空佇立宿鳥歸飛急何處是<lb/>
歸程長亭更短亭<hi>右調菩薩蠻</hi>此詞不知何人寫在鼎州滄<lb/>
水驛樓復不知何人所作魏道輔㤗見而愛之後至長<lb/>
沙得古風集于曾子宣内翰家乃知李白所撰<lb/>
<pb n="KR4j0085_WYG_003-27b"/>
詹天游以艷詞得名見諸小說其送童甕天兵後歸杭<lb/>
齊天樂云相逢喚醒金華夢胡塵暗斑吟髮倚檐評花<lb/>
認旗沽酒歴歴行歌竒跡吹香弄碧有坡栁風情逋梅<lb/>
月色畫鼓江船滿湖春水斷橋客當時何限怪侣認花<lb/>
天月地人被雲隔却載蒼煙招白鷺一醉修江又别今<lb/>
囘記得再折栁穿魚賞梅催雪如此湖山忍教人更説<lb/>
此巴延破杭州之後也觀其詞全無黍離之感桑梓之<lb/>
悲而止以遊樂言宋末之習上下如此其亡不亦宜乎<lb/>
<pb n="KR4j0085_WYG_003-28a"/>
白苧詞傳者至少其正宫一闋世以為紫姑神所作也<lb/>
方寫至追昔燕然畫角寶輪珊瑚是時丞相虛作銀城<lb/>
換得或問出何書答曰天上文字汝那得知末句云東<lb/>
君暗遣花神先到南國昨夜江梅漏泄春消息殊為騷<lb/>
雅蜀人郝宗文以春初邀請既降自稱蓬萊仙人王英<lb/>
書浪淘沙詞云塞上早春時暖猶㣲栁舒金線拂囘堤<lb/>
料得江鄉應更好開盡梅溪晝漏漸遲遲愁損仙肌幾<lb/>
回無語斂雙眉凭徧䦨干十二曲日下樓西亦冲淡有<lb/>
<pb n="KR4j0085_WYG_003-28b"/>
思致<lb/>
錢塘朱淑真所從非偶詩多嗟怨名斷腸集嘗元夜賦<lb/>
生查子詞云去年元夜時花市燈如晝月上栁梢頭人<lb/>
約黄昏後今年元夜時月與燈依舊不見去年人淚濕<lb/>
春衫袖楊升菴詞品云詞則佳矣豈良人婦所宜邪<lb/>
劉伯温未遇時賦感懷水龍吟云雞鳴風雨蕭蕭側身<lb/>
天地無劉表啼鵑迸淚落花飄恨斷魂飛繞月暗雲霄<lb/>
星沉煙水角聲清裊問登樓王粲鏡中白髮今朝又添<lb/>
<pb n="KR4j0085_WYG_003-29a"/>
多少極目鄉闗何處𣺌青山髻螺低小幾回好夢隨風<lb/>
歸去被渠遮了寶瑟絃僵玉筝指冷㝠鴻天杪但侵階<lb/>
莎草滿庭緑樹不知昏曉激昻感慨擇木之志見矣<lb/>
柯敬仲九思際遇元文宗為奎章閣覽書博士出入内<lb/>
庭後失寵退居吳下虞伯生賦風入松寄之云畫堂紅<lb/>
袖倚清酣華髮不勝簪幾回晩直金鑾殿東風軟花裏<lb/>
停驂書詔許傳宫燭輕羅初試朝衫御溝氷泮水拖藍<lb/>
飛燕語呢喃重重簾幙寒猶在憑誰寄銀字泥椷報道<lb/>
<pb n="KR4j0085_WYG_003-29b"/>
先生歸也杏花春雨江南詞翰兼美一時傳誦<lb/>
王予可南雲貌古軀偉發狂嗜酒詩詞每多竒氣曾有<lb/>
句云唾尖絨舌淡紅酣即自戲曰欲下犁舌獄邪射虎<lb/>
首句云風色偃貂裘即閣筆曰虎來矣李子遷贈南雲<lb/>
詩云石鼎夜聯詩筆健布囊春醉酒錢粗真實録也嘗<lb/>
賦長相思云風暖時雨晴時熏褶羅衣人未歸螓蛾愁<lb/>
欲飛枕瓊霞𤨏窻紗簾月樓空燕子家春風掃落花都<lb/>
非尋常語<lb/>
<pb n="KR4j0085_WYG_003-30a"/>
吳二娘長相思云深畫眉淺畫眉蟬鬢鬅鬙雲滿衣<lb/>
陽臺行雨廻巫山髙巫山低暮雨瀟瀟郎不歸空房獨<lb/>
守時白樂天詩呉娘暮雨瀟瀟曲自别江南久不聞葢<lb/>
指此詞也<lb/>
耆卿却傍金籠教鸚鵡念粉郎言語花間之麗句也稼<lb/>
軒驀然回首那人却在燈火闌珊處周秦之佳境也少<lb/>
游怎得香香深處作個蜂兒抱亦近似栁七語矣山谷<lb/>
女邊着子門裏安心鄙俚不堪入誦如齊梁樂府霧露<lb/>
<pb n="KR4j0085_WYG_003-30b"/>
擁芙蓉明燈照空局何等藴藉乃沿為如此語乎<lb/>
孫夫人閨情南鄉子云曉日壓重簷斗帳春寒起未忺<lb/>
天氣困人梳洗懶眉尖淡畫春山不喜添閒把繡絲撏<lb/>
認得金針又倒拈陌上遊人歸也未厭厭滿院楊花不<lb/>
捲簾又詠雪云悠悠颺颺做盡輕模樣半夜瀟瀟窻外<lb/>
響多在梅邊竹上朱樓向曉簾開六花片片飛來無柰<lb/>
薰爐煙霧騰騰扶上金釵二詞堪與李清照頡頏<lb/>
吳虎臣漫録云王逐客送鮑浩然游浙東作長短句云<lb/>
<pb n="KR4j0085_WYG_003-31a"/>
水似眼波横山是眉峯聚欲問行人去那邊眉眼盈盈<lb/>
處才始送春歸又送君歸去若到江南趕上春千萬和<lb/>
春住韓子蒼在海陵送葛亞卿云今日一杯愁送春明<lb/>
日一杯愁送君君應萬里隨春去若到桃源問歸路詩<lb/>
詞意同<lb/>
錢起湘靈鼓瑟詩末句曲終人不見江上數峯青秦少<lb/>
游嘗用以填詞云千里瀟湘挼藍浦蘭橈昔日曾經月<lb/>
髙風定露華清㣲波澄不動冷浸一天星獨倚桅檣情<lb/>
<pb n="KR4j0085_WYG_003-31b"/>
悄悄遙聞妃瑟泠泠新聲含盡古今情曲終人不見江<lb/>
上數峯青<lb/>
張子韶對策有桂子飄香之語趙明誠妻嘲之曰露花<lb/>
倒影栁三變桂子飄香張九成秦少游善樂府取隋煬<lb/>
帝寒鴉萬點流水遶孤村之句以為滿庭芳詞而首言<lb/>
山抹㣲雲天黏衰草尤為當時所傳子瞻戲之云山抹<lb/>
㣲雲秦學士露花倒影栁屯田露花倒影栁永破陣子<lb/>
語也<lb/>
<pb n="KR4j0085_WYG_003-32a"/>
吳虎臣漫録云政和間一貴人未達時嘗游妓崔廿四<lb/>
之舘因其行第作踏青游詞都下盛傳詞云識個人人<lb/>
恰止二年歡會似賭賽六隻渾四向巫山重重去如魚<lb/>
水兩情美同倚畫樓十二倚了又還重倚兩日不來時<lb/>
時在人心裏擬問卜常占歸計拚三八清齋望永同鴛<lb/>
被到夢裏驀然被人驚覺夢也有頭無尾<lb/>
王澡落梅詞云疎明瘦直不受東皇識留取伴春應肯<lb/>
萬紅裏怎著得夜色何處笛曉寒無那力若在夀陽宫<lb/>
<pb n="KR4j0085_WYG_003-32b"/>
裏一點點有人惜蕭泰來梅詞云千霜萬雪受盡寒磨<lb/>
折賴得生來瘦硬盡不怕角吹徹清絶影也别知心惟<lb/>
有月元沒春風情性如何共海棠說皆佳作也二公命<lb/>
意措詞大畧相似王四明人有瓦全集蕭臨江人有大<lb/>
山集<lb/>
李南金自號三溪氷雪翁有贈妓賀新郎詞云流落今<lb/>
如許我亦三生杜牧為秋娘著句先自多愁多感慨更<lb/>
值江南春暮君看取落花飛絮也有吹來穿繡幌有因<lb/>
<pb n="KR4j0085_WYG_003-33a"/>
風飄墮隨塵土人世事總無據佳人命薄君休訴若說<lb/>
與英雄心事一生更苦且盡樽前今日意休記綠窻眉<lb/>
嫵但春到兒家庭尸幽恨一簾煙月曉恐明朝雁亦無<lb/>
尋處渾欲倩鶯留住凄凉感慨不禁青衫欲濕也<lb/>
　<lb/>
　<lb/>
　<lb/>
　<lb/>
<pb n="KR4j0085_WYG_003-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞苑叢談巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞苑叢談巻六</head> <lb/>
    <p>
<pb n="KR4j0085_WYG_006-1a"/>
欽定四庫全書<lb/>
　詞苑叢談巻六<lb/>
　　　　　　　　　　　翰林院檢討徐釚撰<lb/>
　　紀事一<lb/>
唐宣宗愛唱菩薩蠻令狐丞相托温飛卿撰進宣宗使<lb/>
宫嬪歌之詞云玉纎彈處真珠落流多暗濕鉛華薄春<lb/>
露浥朝花秋波浸晩霞風流心上物本為風流出看取<lb/>
薄情人羅衣無此痕又云南園滿地堆輕絮愁聞一霎<lb/>
<pb n="KR4j0085_WYG_006-1b"/>
清明雨雨後却斜陽杏花零落香無言勻睡臉枕上屏<lb/>
山掩時節欲黄昏無憀獨倚門又云夜來皓月才當午<lb/>
重簾悄悄無人語深處麝煙長卧時留薄粧當年還自<lb/>
惜往事那堪憶花落月明殘錦衾知曉寒又云雨晴夜<lb/>
合玲瓏月萬枝香嫋紅絲拂閒夢憶金堂滿庭萱草長<lb/>
繡簾垂䍡<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>眉黛逺山緑春水渡溪橋凭欄魂欲消又<lb/>
云竹風輕動庭除冷珠簾月上玲瓏影山枕隠穠粧緑<lb/>
檀金鳳凰兩蛾愁黛淺故國吳宫逺春恨正關情畫樓<lb/>
<pb n="KR4j0085_WYG_006-2a"/>
殘點聲<lb/>
韓君平翃以駕部郎知制誥有姬栁氏為沙叱利所得<lb/>
韓作章臺栁詞寄之云章臺栁章臺栁往日青青今在<lb/>
否縱使長條似舊垂也應攀折他人手栁答詞云楊栁<lb/>
枝芳菲節所恨年年贈離别一葉隨風忽報秋縱使君<lb/>
來豈堪折<hi>載唐詩紀事</hi>
蜀主衍裹小巾其尖如錐宫妓多衣道服簪蓮花冠施<lb/>
胭脂夾臉號醉粧衍作醉粧詞云者邊走那邊走只是<lb/>
<pb n="KR4j0085_WYG_006-2b"/>
尋花栁那邊走者邊走莫厭金杯酒<lb/>
李後主入國後每懷江南且念妃嬪散落鬱鬱不自聊<lb/>
賦虞美人詞曰春花秋月何時了往事知多少小樓昨<lb/>
夜又東風故國不堪回首月明中雕闌玉砌應猶在只<lb/>
是朱顏改問君都有幾多愁恰似一江春水向東流時<lb/>
後主在賜第七夕令故妓作樂聲聞于外太宗聞之大<lb/>
怒又傳有小樓昨夜又東風及一江春水向東流之句<lb/>
遂被禍按史記南唐徐鉉歸宋事太宗一日問曾見李<lb/>
<pb n="KR4j0085_WYG_006-3a"/>
煜否鉉對曰臣安敢私見之上遂令往鉉望門下馬一<lb/>
老卒守門徐言願見太尉卒言有㫖不得與人接鉉云<lb/>
奉旨來卒往報鉉入立庭下久之卒取舊椅子相對鉉<lb/>
遙謂卒曰但正衙一椅足矣頃間李王紗㡌道服而出<lb/>
鉉方拜遽下堦引其手以上鉉辭賓主李曰今日豈有<lb/>
此禮鉉引椅少偏乃敢坐李默不言忽長吁嘆曰當時<lb/>
悔殺了潘佑李平鉉既去有旨召對鉉不敢隠遂有秦<lb/>
王賜牽機藥之事<hi>牽機藥者服之前却頭足相就如牽機狀也</hi>後賈魏公尹<lb/>
<pb n="KR4j0085_WYG_006-3b"/>
京日忽有人來展刺謁曰前江南國主李煜相見則一<lb/>
清癯道士公曰太師已物故何得及此曰某少探釋氏<lb/>
今為獅子國王偶思鍾山而來懷中取一詩授公曰異<lb/>
國非所志煩勞殊清閒驚濤千萬里無復見鍾山讀之<lb/>
隨手灰滅<lb/>
堯山堂外紀樂曲有念家山後主親演其聲為念家山<lb/>
破識者知其不祥在圍城中作長短句未就而城破其<lb/>
詞曰櫻桃落盡春歸去蝶翻輕粉雙飛子規啼月小樓<lb/>
<pb n="KR4j0085_WYG_006-4a"/>
西曲闌珠箔惆悵捲金泥門巷寂寥人散後望殘烟草<lb/>
低迷有人嘗見其殘藁點染晦昩心方危窘而不在書<lb/>
也<hi>耆舊續聞云蔡絛作西清詩話載江南李後主臨江仙云圍城中書其尾不全以余攷之殆不然余家藏</hi>
<hi>李後主七佛戒經又雜書二本皆作梵葉中有臨江仙塗注數字未嘗不全其後則書太白詞數章是平日學</hi>
<hi>書也本江南中書舍人王克正家物歸陳魏之孫世功君懋余陳氏壻也其詞云櫻桃落盡春歸去蛺翻輕粉</hi>
<hi>雙飛子規啼月小樓西玉鈎羅幕惆悵暮烟垂别巷寂寥人㪚後望殘烟草低迷爐香閒裊鳳凰兒空持羅帶</hi>
<hi>回首恨依依後有蘇子由題云凄凉怨慕真亡國之音也余按詞統又載此詞乃臨江仙後三句云何時重聽</hi>
<hi>玉驄嘶撲簾飛絮依約夢回時為劉延仲補之未知孰是</hi>
<pb n="KR4j0085_WYG_006-4b"/>
南唐主歸宋後與金陵舊宫人書云此中日夕只以眼<lb/>
淚洗面又作長短句云簾外雨潺潺春意闌珊羅衾不<lb/>
暖五更寒夢裏不知身是客一餉貪歡獨自莫凭欄無<lb/>
限關山别時容易見時難流水落花何處也天上人間<lb/>
含思悽惋未幾下世<hi>後主歸國臨行有詞云三十年餘家國數千里地山河幾曾慣干戈</hi>
<hi>一旦歸為臣妾沈腰潘髩銷磨最是倉皇辭廟日教坊猶奏别離歌揮淚對宫娥東坡謂後主既為樊若水所</hi>
<hi>賣舉國與人故當慟哭于九廟之前謝其民而後行何乃揮淚宫娥聽教坊離曲耶</hi>
李後主宫中未嘗點燭每至夜則懸大寶珠光照一室<lb/>
<pb n="KR4j0085_WYG_006-5a"/>
如日中嘗賦玉樓春宫詞曰晩粧初了明肌雪春殿嫦<lb/>
娥魚貫列笙簫吹動水雲間重按霓裳歌遍徹臨春誰<lb/>
更飄香屑醉拍闌干情未切歸時休照燭花紅待放馬<lb/>
蹄清夜月王阮亭南唐宫詞云花下投籖漏滴壺秦淮<lb/>
宫殿浸虚無從兹明月無顏色御閣新懸照夜珠極能<lb/>
道其遺事<lb/>
潘佑與徐鉉湯恱張怭俱有文名而佑好直諫後主于<lb/>
宫中作紅羅亭四面栽紅梅作艷曲歌之佑應命作小<lb/>
<pb n="KR4j0085_WYG_006-5b"/>
詞有樓上春寒山四面桃李不須誇爛漫已輸了春風<lb/>
一半時巳失淮南故云<lb/>
宣和五年金人來歸燕京及涿易檀順景薊六州之地<lb/>
都中盛唱小詞云喜則喜得入手愁則愁不長久怯則<lb/>
怯我兩箇厮守怕則怕人來破鬬未幾金人犯汴京果<lb/>
有擄二帝之事<lb/>
南唐書載後主繼室周后即昭惠后之妺也昭惠感疾<lb/>
后嘗在禁中先與後主私後主作菩薩蠻云花明月暗<lb/>
<pb n="KR4j0085_WYG_006-6a"/>
飛輕霧今宵好向郎邊去剗襪步香階手提金縷鞋畫<lb/>
堂南畔見一晌偎人顫奴為出來難教郎恣意憐此詞<lb/>
遂傳播于外巳而納后大讌羣臣韓熙載以下皆為詩<lb/>
諷焉後主不之譴<lb/>
宋徽宗北去遇清明詩云茸母<hi>草名</hi>初生認禁烟無家對<lb/>
景倍凄然帝城春色誰為主遙指鄉闗涕淚漣又戲作<lb/>
小詞云孟婆孟婆<hi>風名</hi>你做些方便吹箇船兒倒轉又徽<lb/>
宗北行謝克家作憶君王詞云依依宫栁拂宫牆宫殿<lb/>
<pb n="KR4j0085_WYG_006-6b"/>
無人春晝長燕子歸來依舊忙憶君王月破黄昏人斷<lb/>
腸又郭浩按邊至隴口見紅白二鸚鵡在樹間問上皇<lb/>
安否浩曰崩矣鸚鵡悲鳴不巳浩賦詩曰隴口山深草<lb/>
木荒行人到此斷肝腸耳中不忍聽鸚鵡猶在枝頭說<lb/>
上皇又洪皓祭徽宗文曰歎馬角之不生䰟消雪窖攀<lb/>
龍髯而莫逮淚灑氷天忠憤鬱勃使人出涕<lb/>
周邦彥在李師師家聞道君至遂匿床下道君自攜新<lb/>
橙一顆云是江南初進遂與師師謔語邦彥悉聞之櫽<lb/>
<pb n="KR4j0085_WYG_006-7a"/>
括成少年遊云并刀如水吳鹽勝雪纎指破新橙錦幄<lb/>
初温獸香不斷相對坐調筝低聲問向誰行宿城上已<lb/>
三更馬滑霜濃不如休去直是少人行師師因歌此詞<lb/>
道君問誰作師師以直對道君大怒因加邦彥遷謫押<lb/>
出國門越一二日道君復幸師師家不遇至更初師師<lb/>
歸愁眉淚眼憔悴可掬道君問故師師奏言邦彥得罪<lb/>
去國畧致一杯相别不知得官家來道君問曾有詞否<lb/>
李云有蘭陵王詞道君云唱一遍看李因奉酒歌云栁<lb/>
<pb n="KR4j0085_WYG_006-7b"/>
陰直烟裏絲絲弄碧隋堤上曾見幾畨拂水飄綿送行<lb/>
色登臨望故國誰識京華倦客長亭路年去歲來應折<lb/>
柔條過千尺閒尋舊踪跡又酒趂哀絃燈影離席梨花<lb/>
榆火催寒食愁一箭風快一篙波暖回頭迢遞便數驛<lb/>
望人在天北悽惻恨堆積漸别浦縈廻津堠岑寂斜陽<lb/>
冉冉春無極記月榭攜手露橋聞笛沈思前事似夢裏<lb/>
淚暗滴歌竟道君大喜復召邦彥為大晟樂正<lb/>
徽宗北轅後賦燕山亭杏花一闋哀情哽咽髣髴南唐<lb/>
<pb n="KR4j0085_WYG_006-8a"/>
李主令人不忍多聽詞曰裁剪冰綃輕叠數重冷淡胭<lb/>
脂注新樣靚粧豔溢香融羞殺蕋珠宫女易得凋零更<lb/>
多少無情風雨愁苦閒院落凄凉幾畨春暮憑寄離恨<lb/>
重重這雙燕何曾會人言語天遙地逺萬水千山知他<lb/>
故宫何處怎不思量除夢裏有時曾去無據和夢也有<lb/>
時不做<lb/>
漫齋雜録云元豐已未廖明畧晁無咎同登科明畧所<lb/>
遊田氏者麗姝也一日明畧邀無咎早過田氏遽起對<lb/>
<pb n="KR4j0085_WYG_006-8b"/>
鏡理髮且盻且語草草粧掠以與客對旡咎以明畧故<lb/>
有意而莫傳也因為下水船一闋云上客驪駒至鸚喚<lb/>
銀屏睡起困倚粧臺盈盈正解螺髻鳳釵墜繚繞金環<lb/>
玉指巫山一段雲委半窺鏡向我横秋水斜領花交鏡<lb/>
裏淡掃鉛華匆匆自整羅綺斂眉翠雖有愔愔意空作<lb/>
江邊解佩<lb/>
淳熈九年八月十八日駕詣德夀宫奉迎上皇觀潮百<lb/>
戲撮弄各呈技藝上皇喜曰錢唐形勝天下所無上啟<lb/>
<pb n="KR4j0085_WYG_006-9a"/>
奏曰江潮亦天下所獨宣諭侍臣各賦酹江月一曲至<lb/>
晩呈上以呉琚為第一其詞曰玉虹遙挂望青山隠隠<lb/>
恍如一抹忽覺天風吹海立好似春霆初發白馬凝空<lb/>
瓊鼇駕水日夜朝天闕飛龍舞鳳鬱葱環拱呉越此景<lb/>
天下應無東南形勝偉觀真竒絶好是吳兒飛彩幟蹵<lb/>
起一江秋雪黄屋天臨水犀雲擁看擊中流楫晩來波<lb/>
静海門飛上明月兩宫賞賜無限至月上始還<lb/>
紹興間洪景盧在臨安試詞科三塲畢與五友同過抱<lb/>
<pb n="KR4j0085_WYG_006-9b"/>
劒術孫氏小樓夜月如晝正臨闌憑几兩燭結花燦然<lb/>
若連珠孫娼黠慧白坐中者曰今夕桂魄皎潔燭花呈<lb/>
祥五君較藝蘭省其髙掇不疑請各賦一詞為他日佳<lb/>
話何自明即操筆作浣溪沙一闋云草草杯盤訪玉人<lb/>
燈花呈喜坐添春邀郎覔句要清新黛淺波嬌情脈脈<lb/>
雲輕栁弱意真真從今風月屬閒人衆傳觀歎賞獨恨<lb/>
其末句失意景盧續臨江仙曰綺席留歡歡正洽髙樓<lb/>
佳氣重重釵頭小篆燭花紅直須將喜事來報主人公<lb/>
<pb n="KR4j0085_WYG_006-10a"/>
桂月十分春正半廣寒宫殿匆匆姮娥相對曲欄東雲<lb/>
梯知不逺平步躡東風孫滿酌一觥相勸曰學士必髙<lb/>
中此瑞殆為君設也巳而洪景盧果奏名賜第餘皆不<lb/>
偶<lb/>
范石湖座上客有談劉媫妤事者公與客約賦詞游次<lb/>
公先成公不復作衆亦斂手游詞云暖靄烘晴籞鎖垂<lb/>
楊籠池罩閣萬絲千縷池上曉光分宿霧日近羣芳易<lb/>
吐尋並蒂欄邊凝竚不信釵頭雙鳳去奈寶刀被妾先<lb/>
<pb n="KR4j0085_WYG_006-10b"/>
留住天一笑萬花妬阿嬌好在金屋貯甚秋風易得蕭<lb/>
踈扇鸞塵汙一自昭陽宫閉後牆角土花無數況多病<lb/>
情傷幽素百花臺上空雨露望紅雲杳杳知何處天尺<lb/>
五去無路次公字子明禮部侍郎操之子詩詞皆工<lb/>
淳熈間御舟過斷橋見酒肆屏風上有風入松詞云一<lb/>
春常費買花錢日日醉湖邊玉驄慣識西湖路驕嘶過<lb/>
沽酒樓前紅杏香中歌舞緑楊影裏秋千暖風十里麗<lb/>
人天花壓鬢雲偏畫船載得春歸去餘情付湖水湖煙<lb/>
<pb n="KR4j0085_WYG_006-11a"/>
明日重扶殘醉來尋陌上花鈿光堯稱賞良久宣問何<lb/>
人所作乃太學生于國寶也重扶殘醉原詞作重㩦殘<lb/>
酒上笑曰此句不免寒酸氣因為改之即日予釋褐<lb/>
章丘李生至燕都嘗對月獨歌曰萬里倦行役秋來瘦<lb/>
幾分因看河北月忽憶海東雲夜静聞鄰婦有倚樓而<lb/>
泣者明日訪之則宋宫人金德淑也詢李曰客非昨暮<lb/>
悲歌人乎李曰歌非已作有同舟人自杭來吟此句故<lb/>
記之耳金泣曰此亡宋昭儀黄惠清所寄汪水雲詩當<lb/>
<pb n="KR4j0085_WYG_006-11b"/>
時吾輩數人皆有詩贈汪因舉其望江南詞曰春睡起<lb/>
積雪滿燕山萬里長城横縞素六街燈火已闌珊人立<lb/>
玉樓間後遂委身于李云按宋琴士汪元量號水雲從<lb/>
謝后北遷嘗教宫人作詩汪水雲應是此人或謂瀛國<lb/>
公詩亦水雲所教也<hi>湖山類藁載汪水雲淮河舟中夜聞宫人彈琴水龍吟詞云鼓鼙驚</hi>
<hi>破霓裳海棠亭北多風雨歌闌酒罷玉啼金泣此行良苦駝背糢糊馬頭匼匝朝朝暮暮自都門燕别龍艘錦</hi>
<hi>纜空載得春歸去目斷東南半壁悵長淮已非吾土受降城下草如霜白凄凉酸楚粉陣紅圍夜深人静誰賓</hi>
<hi>誰主對漁燈一點羈愁一搦譜琴中語水雲南歸又有亡宋舊宫人章麗真贈之詞曰呉山秋越山秋吳越兩</hi>
<pb n="KR4j0085_WYG_006-12a"/>
<hi>山相對愁長江不盡流風颼颼雨颼颼萬里歸人空白頭南冠泣楚囚袁正真詞曰南髙峯北髙峯南北髙峯</hi>
<hi>雲淡濃湖山圖畫中采芙蓉賞芙蓉小小紅船西復東相思無路通</hi>
南渡初金人追隆祐太后御舟至江西造口不及而還<lb/>
辛稼軒過其地有感賦菩薩蠻詞曰鬱孤臺下清江水<lb/>
中間多少行人淚西北是長安可憐無數山青山遮不<lb/>
住畢竟東流去江晩正愁予山深聞鷓鴣<hi>鶴林玉露云鷓鴣之句謂</hi>
<hi>恢復之事行不得也</hi>
天台妓嚴幼芳嘗七夕宴坐有謝元卿者豪士也固命<lb/>
<pb n="KR4j0085_WYG_006-12b"/>
之賦詞以已姓為韻酒方行而成鵲橋仙云碧梧初出<lb/>
桂花才吐池上水花㣲謝穿針人在合歡樓正月露玉<lb/>
盤髙㵼蛛忙鵲嬾耕慵織倦空做古今佳話人間剛道<lb/>
隔年期想天上方纔隔夜元卿為之心醉留其家半載<lb/>
傾囊贈之而歸<lb/>
王邁丁丑第四人及第劉後村賀啟云聲名早著不數<lb/>
黄香之無雙科目小低猶壓杜牧之第五又贈之詞云<lb/>
天壤王郎數人物方今第一談笑裏風霆驚坐雲煙生<lb/>
<pb n="KR4j0085_WYG_006-13a"/>
筆落落元龍湖海氣琅琅董相天人策其重之如此<lb/>
林賓王荔子雜志曰詩餘荔子之咏作者既少遂無擅<lb/>
長獨歐陽公浪淘沙一首稍存感慨悲凉耳詞云五嶺<lb/>
麥秋殘荔子初丹絳紗囊裏水晶丸可惜天教生處逺<lb/>
不近長安徃事憶開元妃子偏憐一從魂散馬嵬關只<lb/>
有紅塵無驛使滿眼驪山<lb/>
東臯雜録云王定國嶺外歸出歌者勸東坡酒坡作定<lb/>
風波序云王定國歌兒曰柔奴姓宇文氏眉目娟麗善<lb/>
<pb n="KR4j0085_WYG_006-13b"/>
應對家世住京師定國南遷歸予問柔奴廣南風土應<lb/>
是不好柔對曰此心安處便是吾鄉因為綴一詞曰常<lb/>
羨人間琢玉郎天教分付點酥娘自作清歌傳皓齒風<lb/>
起雪飛炎海變清凉萬里歸來年愈少㣲笑笑時猶帶<lb/>
嶺梅香試問嶺南應不好郤道此心安處是吾鄉<lb/>
賈似道作堂曰半閒每治事畢則入堂中打坐有佞人<lb/>
上唐多令詞大稱其意詞曰天上謫星班青牛夜度關<lb/>
幻出蓬萊新院宇花外竹竹邊山軒冕倘來間人生閒<lb/>
<pb n="KR4j0085_WYG_006-14a"/>
最難算真閒不到人間一半神仙占取留一半與公閒<lb/>
西湖志云張淑芳樵家女宋理宗選宫嬪賈似道見其<lb/>
美匿為妾似道敗芳遂削髮為尼結庵九溪栽花種竹<lb/>
以老有更漏子詞曰墨痕香燈下淚點點愁人幽思桐<lb/>
花落蓼花殘雁聲天氣寒雲棲月青溪塢忖到秋來更<lb/>
苦風淅淅水盈盈淙淙激不平<lb/>
至正丙子正月十八日元兵入杭宋謝全兩后以下皆<lb/>
赴北有王昭儀名清惠者題滿江紅于驛壁云太液芙<lb/>
<pb n="KR4j0085_WYG_006-14b"/>
蓉渾不是舊時顏色曾記得承恩雨露玉樓金闕名播<lb/>
蘭簪妃后裡暈潮蓮臉君王側忽一朝鼙鼓掲天來繁<lb/>
華歇龍虎散風雲滅千古恨憑誰說對山河百二淚沾<lb/>
襟血驛舘夜驚塵土夢宫車曉碾關山月願嫦娥相顧<lb/>
肯從容隨圓缺文丞相讀至末句嘆曰惜哉夫人于此<lb/>
少商量矣為之代作二首云試問琵琶平沙外怎生風<lb/>
色最苦是姚黄一朶移根僊闕王母歡闌璚宴罷仙人<lb/>
淚滿金盤側聽行宫半夜雨霖鈴聲聲歇彩雲㪚香塵<lb/>
<pb n="KR4j0085_WYG_006-15a"/>
滅銅駞恨那堪說想男兒慷慨嚼穿齦血回首昭陽離<lb/>
落日傷心銅雀迎新月算妾身不願似天家金甌缺其<lb/>
二云燕子樓中又捱過幾番秋色相思處青年如夢乘<lb/>
鸞仙闕肌玉暗消衣帶緩淚珠斜透花鈿側最無端蕉<lb/>
影上窻紗青燈歇曲池合髙臺滅人間事何堪說向南<lb/>
陽阡上滿襟清血世態便如翻覆雨妾身原是分明月<lb/>
笑樂昌一段好風流菱花缺予按女史載王昭儀抵上<lb/>
都懇請為女道士號冲華然則昭儀女冠之請與丞相<lb/>
<pb n="KR4j0085_WYG_006-15b"/>
黄冠之志後先合轍從容圓缺語何必遽貶耶<lb/>
淳熈九年八月十五日孝宗過德夀宫起居上皇因留<lb/>
賞月宴香逺堂堂東有萬歲橋大池十餘畝植千葉白<lb/>
蓮南岸列女樂月上簫韶稍止上皇召小劉妃獨吹白<lb/>
玉笙霓裳中序侍宴官開府曽覿進百字令詞云素颷<lb/>
漾碧看天衢穏送一輪明月翠水瀛壺人不到比似世<lb/>
間秋别玉手瑤笙一時同色小按霓裳叠天津橋上有<lb/>
人偷記新闋當日誰幻銀橋阿瞞兒戲一笑成癡絶肯<lb/>
<pb n="KR4j0085_WYG_006-16a"/>
信羣仙髙宴處移下水晶宫闕雲海塵清山河影滿桂<lb/>
冷吹香雪何勞玉斧金甌千古無缺上皇大喜曰從來<lb/>
月詞不曾用金甌事可謂新奇賜束帶紫畨羅水晶盤<lb/>
上亦賜寶醆更餘還宫是夜西興亦聞天樂事見錢唐<lb/>
舊志予有南宋宫詞云官家北内敕吹彈錦繖黄羅雉<lb/>
尾攢怪底雲中僊樂響小劉妃奏玉笙寒蓋當時人呼<lb/>
德夀宫為北大内也<lb/>
宋駙馬楊震有十姬名粉兒者尤勝一日招詹天游宴<lb/>
<pb n="KR4j0085_WYG_006-16b"/>
出諸姬佐觴天游屬意粉兒口占浣溪沙詞云淡淡青<lb/>
山兩點春嬌羞一點口兒櫻一梭兒玉一緺雲白藕香<lb/>
中見西子玉梅花下遇昭君不曾真箇也消魂楊遂以<lb/>
粉兒贈之曰請天游真箇消魂也<lb/>
慈寧殿賞牡丹時椒房受冊三殿極歡上洞達音律自<lb/>
製曲賜名舞楊花停觴命小臣賦詞俾貴人歌以侑觴<lb/>
左右皆呼萬歲詞云牡丹半拆初經雨雕欄翠幙朝陽<lb/>
嬌困倚東風差謝了羣芳洗烟凝露向清曉步瑤臺月<lb/>
<pb n="KR4j0085_WYG_006-17a"/>
底霓裳輕笑淡拂宫黄淺擬飛燕新粧楊栁啼鴉晝永<lb/>
正鞦韆庭舘風絮池塘三十六宫簪艷粉濃香慈寧玉<lb/>
慶清賞占東君誰比花王良夜萬燭熒煌影裏留住年<lb/>
光此康伯可樂府所載夀皇使御前畫工寫曾海野喜<lb/>
容帶牡丹一枝夀王命徐本中作贊云一枝國艷兩鬢<lb/>
東風夀皇大喜<lb/>
王昻作狀元始壻禮夕婦家立需催粧詞昻走筆賦好<lb/>
事近云喜氣擁門闌光動綺羅香陌行到紫㣲花下悟<lb/>
<pb n="KR4j0085_WYG_006-17b"/>
身非凡客不須朱粉汚天真嫌怕太紅白留取黛眉淺<lb/>
處畫章臺春色<lb/>
張表臣過呉江賦菩薩蠻云垂虹亭下扁舟住松江煙<lb/>
雨長橋暮白紵聽吳歌佳人淚臉波勸傾金鑿落莫作<lb/>
思家惡緑鴨與鱸魚如何可寄書有客覽之曰鴨可寄<lb/>
書耶張不答<hi>垂虹亭在吳江長橋之上四明吳文英夢窻有十二郎詞云素天際水浪拍碎凍雲</hi>
<hi>不凝記曉葉題霜秋燈吟雨曾繋長橋過艇又是賓鴻重來後猛賦得歸纔定嗟繡鴨能言香鱸堪釣尚廬人</hi>
<hi>境幽興争如共載月娥粧鏡念倦客依前貂裘茸㡌重向松江照影酹酒蒼茫倚歌平逺亭上玉虹腰冷迎醉</hi>
<pb n="KR4j0085_WYG_006-18a"/>
<hi>面暮雪飛花幾點黛愁山暝</hi>
文丞相北去時有題張許廟沁園春一調云為子死孝<lb/>
為臣死忠死亦何妨自光岳氣分士無全節君臣義缺<lb/>
誰負剛腸罵賊睢陽愛君許逺留得聲名萬古香後來<lb/>
者無二公之操百鍊之剛嗟哉人生翕歘云亡好烈烈<lb/>
轟轟做一塲使當時賣國甘心䧏白受人唾罵安得流<lb/>
芳古廟幽沉遺容儼雅枯朩寒鴉幾夕陽郵亭下有奸<lb/>
雄過此子細思量又過金陵詩云草舍離宫轉夕暉孤<lb/>
<pb n="KR4j0085_WYG_006-18b"/>
雲飄泊欲何依山河風景元無異城郭人民半巳非滿<lb/>
地蘆花和我老舊家燕子傍誰飛從今别却江南日化<lb/>
作啼鵑帶血歸<lb/>
曾純甫及見汴都之盛者庚寅春奉使過汴作金人捧<lb/>
露盤詞云記神京繁華地舊遊踪正御溝春水溶溶平<lb/>
康巷陌繡鞍金勒躍青驄解衣沽酒醉絃管栁緑花紅<lb/>
到如今餘霜髩嗟前事夢魂中但寒煙滿目飛蓬雕闌<lb/>
玉砌空餘三十六離宫塞笳驚起暮天雁寂寞東風<lb/>
<pb n="KR4j0085_WYG_006-19a"/>
賈人女裴玉娥善筝與黄損有婚姻約後為吕用之刼<lb/>
歸第賴胡僧神術尋復歸損損常賦筝詞云無所願願<lb/>
作樂中筝得近佳人纎手裏砑羅裙上放嬌聲便死也<lb/>
為榮<lb/>
吳彥髙為米元章之壻會寧府遇老姬善鼓瑟自言梨<lb/>
園舊籍彥髙為賦春從天上來一闋云海角飄零嘆漢<lb/>
苑秦宫墜露飛螢夢裏天上金屋銀屏歌吹競舉青𡨕<lb/>
問當時遺譜有絶藝鼓瑟湘靈促哀彈似林鶯嚦嚦山<lb/>
<pb n="KR4j0085_WYG_006-19b"/>
溜泠泠梨園太平樂府醉幾度春風鬢變星星舞徹中<lb/>
原塵飛滄海風雪萬里龍庭寫胡笳幽怨人憔悴不似<lb/>
丹青酒㣲醒一軒凉月燈火青熒三山鄭中卿從張貴<lb/>
謨使北聞尚有歌之者<lb/>
婺州劉鼎臣就試行都其妻製彩花一枝贈之并侑以<lb/>
鷓鴣天詞云金屋無人夜剪繒寶釵翻過齒痕輕臨行<lb/>
執手殷勤送襯與蕭郎兩鬢青聽屬付好看承千金不<lb/>
抵一時情明年宴罷瓊林晩酒面微紅相映明<lb/>
<pb n="KR4j0085_WYG_006-20a"/>
宋宣和中有王通判妾飛紅者貌美能寫染有詞云花<lb/>
低鶯踏紅英亂春心重頓成慵懶楊花夢斷楚雲平空<lb/>
惹起情無限傷心漸覺成牽絆奈愁緒寸心難管深誠<lb/>
無計寄天涯幾欲問梁間燕<lb/>
堯山堂外記岳武穆送張紫陽北伐詩有號令風霆迅<lb/>
天聲動北陬歸來報明主恢復舊神州之句又有小重<lb/>
山詞云欲將心事付瑤琴知音少絃斷又誰聽蓋指主<lb/>
和議者多也<lb/>
<pb n="KR4j0085_WYG_006-20b"/>
德祐乙亥太學生作念奴嬌云半堤花雨對芳辰消遣<lb/>
無奈情緒春色尚堪描畫在萬紫千紅塵土鵑促歸期<lb/>
鶯收佞舌燕作留人語遶闌紅藥韶華留此孤注真箇<lb/>
恨煞東風幾番過了不似今畨苦樂事賞心磨滅盡忽<lb/>
見飛書傳羽湖水湖烟峯南峯北總是堪傷處新塘楊<lb/>
栁小腰猶自歌舞又祝英臺近云倚危闌斜日莫驀驀<lb/>
甚情緒穉栁嬌黄全不禁風雨春江萬里雲濤扁舟飛<lb/>
渡那更塞鴻無數歎離阻有恨落天涯誰念孤旅滿目<lb/>
<pb n="KR4j0085_WYG_006-21a"/>
風塵冉冉如飛霧是何人惹愁來那人何處怎知道愁<lb/>
來不去湖海新聞云三四謂衆宫女行五謂朝士去六<lb/>
謂臺官默七指太學上書八九謂只陳宜中在東風謂<lb/>
賈似道飛書傳羽謂北軍至也新塘楊栁謂賈妾穉栁<lb/>
謂幼君嬌黄謂太后扁舟飛渡謂北軍至塞鴻指流民<lb/>
也人惹愁來謂賈出那人何處謂賈去<lb/>
宋人尚詞天南地北一調載之詞品是綠林之豪亦知<lb/>
柔翰也又李全之子璮有水龍吟云腰刀帕首從軍戍<lb/>
<pb n="KR4j0085_WYG_006-21b"/>
樓獨倚閒凝眺中原氣象狐居兔穴暮煙殘照投筆書<lb/>
懷枕戈待旦隴西年少嘆光陰掣電易生髀肉不如易<lb/>
腔改調世變滄海成田奈羣生幾番驚擾干戈爛漫無<lb/>
時休息憑誰驅掃眼底山河胸中事業一聲長嘯太平<lb/>
時相將近也穏穏百年燕趙語雖麤豪亦自伉爽全<lb/>
雖叛逆跋扈璮乃盡力于宋其意于此詞巳㣲露矣<lb/>
苕溪漁隠曰賈耘老舊有水閣在苕溪之上景物清曠<lb/>
東坡作守時屢過之題詩畫竹于壁間沈會宗又為賦<lb/>
<pb n="KR4j0085_WYG_006-22a"/>
小詞云景物因人成勝槩滿目更無塵可碍等間簾幙<lb/>
小闌干衣未解心先快明月清風如有待誰信門前車<lb/>
馬隘別是人間閒世界坐中無物不清凉山一帶水一<lb/>
派流水白雲長自在其後小閣屢易主今巳摧毁久矣<lb/>
遺址正與予小閣相近同在一片景物悉如會宗之詞<lb/>
故予嘗有句云三間小閣賈耘老一首佳詞沈會宗無<lb/>
限當時好風月如今總屬績溪翁蓋謂此也<lb/>
東臯雜録曰世傳温公有西江月一詞今復得錦堂春<lb/>
<pb n="KR4j0085_WYG_006-22b"/>
云紅日遲遲虛廊轉影槐陰迤邐西斜彩筆工夫難狀<lb/>
曉景煙霞蝶尚不知春去謾遶幽砌尋花桃李狂風過<lb/>
後縱有殘紅飛向誰家始知青髩無價歎飄蓬宦路荏<lb/>
苒年華今日笙歌叢裏特地咨嗟席上青衫濕透舞弄<lb/>
舊琵琶怎不教人易老多少離愁散在天涯<lb/>
趙鼎字元鎮宋中興名相小詞婉媚不減花間蘭畹慘<lb/>
結秋陰一首世皆傳誦之矣點絳唇一首云香冷金㹸<lb/>
夢回鴛帳餘香嫩更無人問一枕江南恨消瘦休文頓<lb/>
<pb n="KR4j0085_WYG_006-23a"/>
覺春衫褪清明近杏花吹盡薄暮寒成陣<lb/>
張子野減字木蘭花云垂螺近額走上紅茵初趂拍只<lb/>
恐驚飛擬倩遊絲惹住伊文鴛繡履去似風流塵不起<lb/>
舞徹梁州頭上宫花鸇未休又晏小山詞云垂螺拂黛<lb/>
青樓女又云雙螺未學同心綰已占歌名月白風清長<lb/>
倚昭華笛裏聲又云紅窻碧玉新名舊猶綰雙螺一寸<lb/>
秋波千斛明珠覺未多按垂螺雙螺葢宋時角妓未破<lb/>
𤓰時髮飾之名今秦中妓及搬演旦色猶有此製<lb/>
<pb n="KR4j0085_WYG_006-23b"/>
西湖志云宋淳熈六年春車駕迎上皇太后遊聚景園<lb/>
並乘步輦坐瑤津西軒酒三行都管劉景供進新製泛<lb/>
蘭舟曲各賜銀絹上親捧玉酒船上夀酒斟船中人物<lb/>
皆動太上喜至錦壁賞花牡丹千餘叢各有牙牌金字<lb/>
别採千朶插水晶玻璃天青汝窑金瓶中置沉香桌列<lb/>
白玉碾花商尊髙三尺徑一尺三寸獨插照殿紅十五<lb/>
枝隨駕官各賜兩面翠葉滴金牡丹沉香柄金絲御書<lb/>
扇知閣張綸進壺中天一闋云洞天深處賞嬌紅輕玉<lb/>
<pb n="KR4j0085_WYG_006-24a"/>
髙張雲幕國艷天香相競秀瓊花風光如昨露洗妖妍<lb/>
風傳馥郁雲雨巫山約春色濃于酒五雲臺榭樓閣聖<lb/>
代道治功成一塵不動四境無鳴柝屢有豐年天助順<lb/>
基業增隆山岳兩世明君千秋萬歲永享昇平樂東皇<lb/>
呈瑞更無一片花落<lb/>
賈循州雖負乘處非其據然好集文士于館第時推廖瑩<lb/>
中為最其詩文不傳雖西湖遊覽志載數篇皆諛佞語耳<lb/>
不為工也偶見抄本有箇儂一詞頗富艷其詞云恨箇儂<lb/>
<pb n="KR4j0085_WYG_006-24b"/>
無奈賣嬌眼春心偷擲蒼苔花落先印下一雙春跡花不<lb/>
知名香才聞氣似月下箜篌蔣山傾國半解羅襟蕙蘭㣲<lb/>
度鎮宿粉栖香雙蝶語態眠情感多情輕憐細閱休問望<lb/>
宋牆髙窺韓路隔尋尋覔覔又暮雨凝碧花逕横煙紅<lb/>
霏映月儘一刻千金堪值卸抹薰籠藏燈衣桁任裹臂金斜<lb/>
搔頭玉滑更恨檀郎惡憐深惜儘顫裊周旋傾側軟玊香<lb/>
鈎怪無端鳳珠㣲脫多少怕聽曉鐘瓊釵暗擘<lb/>
宋開禧中韓侂胄欲立蓋世功名以自固乃定議伐金<lb/>
<pb n="KR4j0085_WYG_006-25a"/>
金元帥領兵駐於濠梁時小劉之昻作樂章一闋名上<lb/>
平南大書于濠之倅㕔壁間一時傳誦其詞曰蠆蜂搖<lb/>
螳螂振舊盟寒恃洞庭彭蠡狂瀾天兵小試百蹄一飲<lb/>
楚江乾捷書飛上九重天春滿長安舜山川周禮樂唐<lb/>
日月漢衣冠洗五州妖氣關山已平全蜀風行何用一<lb/>
泥丸有人傳喜日邊都䕶先還<lb/>
張安國在建康留守席上賦云長淮望斷關塞莽然平<lb/>
征塵暗朔風勁悄邊聲黯消凝追想當年事殆天數非<lb/>
<pb n="KR4j0085_WYG_006-25b"/>
人力洙泗上絃歌地亦紛爭隔水旃鄉落日牛羊下甌<lb/>
脫縱横看名王宵獵騎火一川明笳鼓悲鳴遣人驚念<lb/>
腰間簡匣中劔空埃蠧竟何成客易失心徒壯歲將零<lb/>
𣺌神京干羽方懷逺静烽燧且休兵冠葢使紛馳騖若<lb/>
為情聞道中原遺老長南望翠葆霓旌遣行人到此忠<lb/>
憤氣填膺有淚如傾歌闋魏公為罷席而入<hi>右調六州歌頭凡三</hi>
<hi>換頭</hi>
陳石泉自北行有北人陳叅政者餞之作朩蘭花慢云<lb/>
<pb n="KR4j0085_WYG_006-26a"/>
北歸人未老喜依舊著南冠正雪暗滹沱雲迷芒碭夢落邯<lb/>
鄲朝念鄉心日行萬里幸此身生入玉門關多少秦烟<lb/>
隴霧西湖浄洗征衫燕山望不見吳山回首一征鞍慨<lb/>
故宫離黍故家喬木那忍重看鈞天紫㣲何處問瑤池<lb/>
八駿幾時還誰在天津橋上杜鵑聲裏闌干<lb/>
復齋漫録云張叔夏過錢塘西湖慶樂園賦髙陽臺詞<lb/>
自序云慶樂園韓平原之南園也戊寅歲過之有碑石<lb/>
在荆棘中惟存古桂百餘故末句有猶今視昔之感其<lb/>
<pb n="KR4j0085_WYG_006-26b"/>
詞曰古朩迷鴉虚堂起燕歡游轉眼驚心南圃東窻酸<lb/>
風掃盡芳塵髩貂飛入平原草最可憐渾是秋陰夜沉<lb/>
沉不信歸魂不到花深吹簫踏葉幽尋去任船依斷石<lb/>
袖裹寒雲老桂懸香珊瑚擊碎無聲故園已是愁如許<lb/>
撫殘碑又却傷今更關情秋水人家斜照西林予嘗讀<lb/>
此詞不覺為之再三增嘆夫花石之盛莫盛于唐之李<lb/>
贊皇讀平泉莊記則見之矣宋之艮嶽至南渡愈盛而<lb/>
臨安園囿如此者不可屈指數也今誰在耶予為童子<lb/>
<pb n="KR4j0085_WYG_006-27a"/>
時見所謂慶樂園其峯磴石洞猶有存者至正德間盡<lb/>
為有力者移去矣<lb/>
能改齋漫録云近有士人常于錢塘江漲橋為狹邪之<lb/>
游作樂府名玉瓏璁云城南路橋南路玉鈎簾捲香横<lb/>
霧新相識舊相識淺顰低拍嫩紅輕碧惜惜惜劉郎去<lb/>
阮郎住為雲為雨朝還暮心相憶空相憶露荷心性栁<lb/>
花踪跡得得得其後朝廷復收河南士人者陷而不返<lb/>
其友作詩寄之且附以龍涎香詩云江漲橋邊花發時<lb/>
<pb n="KR4j0085_WYG_006-27b"/>
故人曾共着征衣請君莫唱橋南曲花已飄零人不歸<lb/>
士人在河南得詩酬之云認得呉家心字香玉窻春夢<lb/>
紫羅囊餘薫未歇人何許洗破征衣更斷腸<lb/>
仁宗留意儒雅深斥浮艷虛華之文初進士栁三變好<lb/>
為淫冶謳歌之曲傳播四方嘗有鶴冲天詞云黄金牓<lb/>
偶失龍頭望明代暫遺賢如何向未遂風雲便争不恣<lb/>
狂蕩何須論得䘮才子詞人自是白衣卿相煙花巷陌<lb/>
依約丹青屏障幸有意中人堪尋訪且恁偎紅翠風流<lb/>
<pb n="KR4j0085_WYG_006-28a"/>
事平生暢青春都一餉忍把浮名換了淺斟低唱栁後<lb/>
改名永景祐元年方及第<lb/>
帝城五夜宴遊歇殘燈外看殘月都來猶在醉鄉中聽<lb/>
更漏初徹行樂已成閒話說如春夢覺時節大家重約<lb/>
排春行問甚花先發李駙馬所撰正月十九滴滴金詞<lb/>
也京師上元初放燈止三夕時錢氏納土進錢買兩夜<lb/>
故云五夜<lb/>
賀方回眷一姝别久姝寄詩云獨倚危闌淚滿襟小園<lb/>
<pb n="KR4j0085_WYG_006-28b"/>
春色懶追尋深恩縱似丁香結難展芭蕉一寸心賀用<lb/>
所寄詩成石州引云薄雨初寒斜照㺯晴春意空濶長<lb/>
亭栁色才黄逺客一枝先折煙横水際映帶幾點歸鴉<lb/>
東風消盡龍沙雪還記出門來恰而今時節將發畫樓<lb/>
芳酒紅涙清歌頓成輕别已是經年杳杳音塵都絶欲<lb/>
知方寸共有幾許清愁芭蕉不展丁香結枉望斷天涯<lb/>
兩厭厭風月<hi>能改齊漫録石州引作栁色黄</hi>
豫章<hi>黄山谷也</hi>守當塗解印後一日郡中置酒郭功甫在坐<lb/>
<pb n="KR4j0085_WYG_006-29a"/>
豫章為木蘭花令以示之云凌歊臺上青青麥姑熟堂<lb/>
前餘翰墨暫分一印管江南稍為諸公方皂白江山依<lb/>
舊雲空碧昨日主人今日客誰分賓主强惺惺問取磯<lb/>
頭新婦石<lb/>
蜀人閆侍郎蒼舒使北過汴京賦水龍吟云少年聞說<lb/>
京華上元景色烘晴晝朱輪畫轂雕鞍玉勒九衢争驟<lb/>
春滿鰲山夜沉陸海一天星斗正紅毬過了鳴鞘聲斷<lb/>
廻鸞馭鈞天奏誰料此生親到十五年都城如舊而今<lb/>
<pb n="KR4j0085_WYG_006-29b"/>
但有傷心煙霧縈愁楊栁寶籙宫前綘霄樓下不堪回<lb/>
首願皇圖早復端門燈火照人還又<hi>蘆浦筆記</hi>
宣德樓前雪未融賀人正見綵山紅九衢照影紛紛月<lb/>
萬井吹香細細風複道逺暗相通平陽主第五王宫鳳<lb/>
簫聲裡春寒淺不到珠簾第二重右調鷓鴣天上元詞<lb/>
備述宣政之盛非想像者所能道詞多不盡載今録一<lb/>
首當與夢華録並傳也<lb/>
耆舊續聞云陸辰州子逸左丞農師之孫太傅公之元<lb/>
<pb n="KR4j0085_WYG_006-30a"/>
孫也晩以疾廢卜築于秀野越之佳山水也公放傲其<lb/>
間不復有榮念對客則終日清談不倦尤好語及前輩<lb/>
事予嘗登門出近作贈别長短句以示公其末句云莫<lb/>
待栁吹綿時杜鵑公愛誦久之是後從遊頗宻公嘗謂<lb/>
余曰曾看東坡賀新郎詞否余對以世所共歌者公云<lb/>
東坡此詞人皆知其為佳但後攧用榴花事人少知其<lb/>
意某嘗于晁以道家見東坡真蹟晁氏云東坡嘗作西<lb/>
江月一闋寓意于梅所謂髙情已逐曉雲空是也惟榴<lb/>
<pb n="KR4j0085_WYG_006-30b"/>
花獨存故其詞多及之觀浮花浪蘂都盡伴君幽獨可<lb/>
見其意矣南歌子詞云紫陌尋春去紅塵拂面來無人<lb/>
不道看花回惟見石榴新蘂一枝開冰簟堆雲髻金樽<lb/>
灧玉醅緑陰青子莫相催留取紅中千點照池臺意有<lb/>
所屬也或云贈王晉卿侍兒未知其然否又云曩見陸<lb/>
辰州語余以賀新郎詞用榴花事乃妾名也退而書其<lb/>
語今十年矣亦未嘗深考近觀顧景蕃續注因悟東坡<lb/>
詞中用白團扇瑤臺曲皆侍妾故事按晉中書令王珉<lb/>
<pb n="KR4j0085_WYG_006-31a"/>
好執白團扇婢作白團扇歌以贈珉又唐逸史許檀暴<lb/>
卒復寤作詩云曉入瑤臺露氣清坐中惟見許飛瓊塵<lb/>
心未盡俗緣重十里下山空月明復寢驚起改第二句<lb/>
云昨日夢到瑤池飛瓊令改之云不欲世間知我也按<lb/>
漢武帝内傳所載董雙成飛瓊皆西王母侍兒東坡用<lb/>
此事廼知陸辰州得榴花之事極鄙俚誠為妄誕<lb/>
澹庵老人胡銓玉音問答云隆興元年五月三日晩侍<lb/>
上於後殿之内閣時方欲易金人書藁䝉賜金鳳箋就<lb/>
<pb n="KR4j0085_WYG_006-31b"/>
所御玉管筆并龍腦墨鳳咮硯又賜以花藤席命某視<lb/>
草畢喚内侍厨司滿頭花辦酒上御玉荷杯某用金鴨<lb/>
杯初醆上令潘妃唱賀新郎令蘭香執上所飲玉荷杯<lb/>
上注酒顧某曰賀新郎者朕自賀得卿也酌以玉荷杯<lb/>
者示朕飲食與卿同器也某再拜謝賀新郎有所謂相<lb/>
見了又重午句上曰不數日矣又有所謂荆江舊俗今<lb/>
如故句上曰卿流落海島二十餘年得不為屈原之葬<lb/>
魚腹者賴天地祖宗留卿以輔朕也某流涕上亦黯然<lb/>
<pb n="KR4j0085_WYG_006-32a"/>
俄而遷坐進八寶羮洗醆再酌上令潘妃執玉荷杯唱<lb/>
萬年歡此詞乃仁宗親製上飲訖親唱一曲名喜遷鶯<lb/>
以酌酒且謂某曰朕昨苦𠻳聲音梢澁朕每在宫不妄<lb/>
作此只是侍太上宴間被上㫖令唱今夕與卿相會朕<lb/>
意甚歡故作此樂卿意勿嫌某答曰方今太上退閒陛<lb/>
下御宇政當勉志恢復然此樂亦當時有上曰卿真忠<lb/>
臣也漢之汲黯唐之房魏亦不過是上又問某在海南<lb/>
時所為詩詞時漏已四下猶侍上凭闌四望頃之天竺<lb/>
<pb n="KR4j0085_WYG_006-32b"/>
鐘聲池畔栁中鴉噪矣<hi>新城王阮亭有讀宋胡忠簡公經筵問答絶句云玉荷杯内酌</hi>
<hi>流霞宫漏無聲江月斜親聽君王歌一曲南屏鐘動栁啼鴉又云御香都染侍臣衣回首神霄是禁闈却憶宣</hi>
<hi>和當日事玉真軒裏見安妃</hi>
　<lb/>
　<lb/>
　<lb/>
　<lb/>
　詞苑叢談巻六<lb/>
</p>
<p>
</p>
  </div>
</body>
</text>
</TEI>
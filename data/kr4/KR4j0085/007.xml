<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞苑叢談巻七</head> <lb/>
    <p>
<pb n="KR4j0085_WYG_007-1a"/>
欽定四庫全書<lb/>
　詞苑叢談巻七<lb/>
　　　　　　　　　　　翰林院檢討徐釚撰<lb/>
　　紀事二<lb/>
蘇子瞻守杭時毛澤民為法曹公以衆人遇之而澤民<lb/>
與妓瓊芳者善秩滿辭去作惜分飛詞以贈妓云淚濕<lb/>
闌干花著露愁到眉峯碧聚此恨平分取更無言語空<lb/>
相覻細雨殘雲無意緒寂寞朝朝暮暮今夜山深處斷<lb/>
<pb n="KR4j0085_WYG_007-1b"/>
魂分付潮回去子瞻一日宴客聞妓歌此詞問誰所作<lb/>
妓以澤民對子瞻歎曰郡僚有詞人而不及知某之罪<lb/>
也折簡追回欵洽數月<lb/>
宋子京過繁臺街逢内家車子有褰簾者曰小宋也子<lb/>
京歸遂作鷓鴣天一詞曰畫轂雕鞍狹路逢一聲腸斷<lb/>
繡簾中身無彩鳳雙飛翼心有靈犀一㸃通金作屋玉<lb/>
為籠車如流水馬游龍劉郎巳恨蓬山逺更隔蓬山幾<lb/>
萬重此詞傳唱都下達于禁中仁宗知之問内人第幾<lb/>
<pb n="KR4j0085_WYG_007-2a"/>
車子何人呼小宋有内人自陳頃侍御宴見宣翰林學<lb/>
士左右内臣曰小宋也時在車子中偶見之呼一聲爾<lb/>
上召子京從容語及子京惶懼無地上笑曰蓬山不逺<lb/>
因以内人賜之<lb/>
一樹春風萬萬枝嫩于金色軟于絲永豐坊裏東南角<lb/>
盡日無人屬阿誰此名栁枝詞相傳白傅為小蠻作也<lb/>
宣宗朝樂工唱之上取永豐栁兩枝植禁中白感上意<lb/>
又為詩云定知此後天文裏栁宿光中添兩星<lb/>
<pb n="KR4j0085_WYG_007-2b"/>
陸放翁之蜀宿一驛中見題壁云玉階蟋蟀閙清夜金<lb/>
井梧桐辭故枝一枕凄凉眠不得呼燈起作感秋詩詢<lb/>
之則驛卒女也遂納為妾方半載餘夫人逐之妾賦一<lb/>
詞云只知眉上愁不識愁來路窻外有芭蕉陣陣黄昏<lb/>
雨曉起理殘粧整頓教愁去不合畫春山依舊留愁住<lb/>
蘇子曕倅杭日府僚髙會湖中羣妓畢集有秀蘭者後<lb/>
至府僚怒其來遲云必有私事秀蘭含淚力辨子曕亦<lb/>
為之解終不釋然也適榴花盛開秀蘭以一枝藉手獻<lb/>
<pb n="KR4j0085_WYG_007-3a"/>
座中府僚愈怒責其不恭秀蘭進退無據子瞻乃作一<lb/>
曲名賀新凉云乳燕飛華屋悄無人槐陰轉午晩凉新<lb/>
浴手弄生綃白團扇扇手一時似玉漸困倚孤眠清熟<lb/>
簾外誰家推繡户枉教人夢斷瑤臺曲又却是風敲竹<lb/>
石榴半吐紅巾蹙待浮花浪蕊都盡伴君幽獨穠艷一<lb/>
枝細看取芳心千重似束又恐被秋風驚緑若待得君<lb/>
來向此花前對酒不忍觸共粉淚雨簌簌令秀蘭歌以<lb/>
侑觴聲容絶妙府僚大恱劇飲而罷<lb/>
<pb n="KR4j0085_WYG_007-3b"/>
謝希孟陸象山門人也少豪俊與妓陸氏狎象山責之<lb/>
希孟但敬謝而已他日復為妓造鴛鴦樓象山又以為<lb/>
言希孟謝曰非特建樓且為作記象山喜其文不覺曰<lb/>
樓記云何即占首句云自遜抗機雲之死而天地英靈<lb/>
之氣不鍾于男子而鍾于婦人象山默然知其侮也一<lb/>
日希孟在妓所恍然有悟忽起歸興不告而行妓追送<lb/>
江滸悲戀而啼希孟毅然取領巾書一詞與之云雙槳<lb/>
浪花平夾岸青山鎻你自歸家我自歸說着如何過我<lb/>
<pb n="KR4j0085_WYG_007-4a"/>
斷不思量你莫思量我將你從前與我心付與他人呵<lb/>
孫巨源<hi>洙</hi>元豐間為翰苑與李端愿太尉徃來尤數會<lb/>
一日鎖院宣召者至其家則出數十輩蹤跡得之于李<lb/>
氏時李新納妾能琵琶孫飲不肯去而迫于宣命入院<lb/>
幾二鼔矣草三制罷作菩薩蠻詞寄恨遲明遣示李詞<lb/>
云樓頭尚有三通鼔何須抵死催人去上馬苦匆匆琵<lb/>
琶曲未終回頭凝望處那更廉纎雨謾道玉為堂玉堂<lb/>
今夜長<hi>南游紀聞云李邦直在坐頗以卒章非佳語巨源是夕得疾于玉堂後亦同卒</hi>
<pb n="KR4j0085_WYG_007-4b"/>
夏子喬<hi>竦</hi>慶歴間所謂一不肖者然文章有名于世景<lb/>
德中水殿按舞時竦翰林内直上遣中使取新詞竦援<lb/>
毫立成喜遷鶯令以進曰霞散綺月垂鈎簾捲未央樓<lb/>
夜凉銀漢截天流宫闕鎖清秋瑤臺樹金莖露鳳髓香<lb/>
盤煙霧三千珠翠擁宸遊水殿按凉州上覽之大䝉稱<lb/>
奬<lb/>
太守閭丘公顯致仕居姑蘇坡公飲其家出後房佐酒<lb/>
有懿卿者善吹笛公賦水龍吟贈之曰楚山修竹如雲<lb/>
<pb n="KR4j0085_WYG_007-5a"/>
異材秀出千林表龍鬚半剪鳳膺㣲漲玉肌勻繞木落<lb/>
淮南雨晴雲夢月明風裊自中郎不見桓伊去後知辜<lb/>
負秋多少聞道嶺南太守後堂深緑珠嬌小綺窻學弄<lb/>
梁州初遍霓裳未了嚼徴含宫泛商流羽一聲雲杪為<lb/>
使君洗盡蠻風瘴雨作霜天曉<lb/>
宋有陳襲善者遊錢塘與營妓周子文狎挾之遍歴湖<lb/>
山後襲善去為河朔掾宿奉髙驛夢子文搴幃嚬蹙挽<lb/>
之不可冉冉悲啼而没久之得故人書云子文死矣按<lb/>
<pb n="KR4j0085_WYG_007-5b"/>
其日則宿奉髙驛時也既歸遊鷲嶺作漁家傲以寄情<lb/>
云鷲嶺峯前欄獨倚愁眉促損愁腸碎紅粉佳人傷别<lb/>
袂情何巳登山臨水年年是常記同來今獨至孤舟晩<lb/>
颺湖光裏衰草斜陽無限意誰與寄西湖水是相思淚<lb/>
皇祐中吕夷簡致仕仁宗因問卿去誰可代者夷簡乃<lb/>
薦陳堯佐上遂召還大拜吕生日陳携酒過之作踏莎<lb/>
行詞曰二社良辰千家庭院翩翩又覩雙飛燕鳳凰巢<lb/>
稳許為鄰瀟湘烟暝來何晩亂入紅樓低飛綠岸畫梁<lb/>
<pb n="KR4j0085_WYG_007-6a"/>
輕拂歌塵轉為誰歸去為誰來主人恩重珠簾捲吕笑<lb/>
曰只恐捲簾人已老陳曰但得公老于廊廟莫愁調鼎<lb/>
事無功二老相推何等藴藉<lb/>
朝雲者姓王氏錢塘名妓也蘇子瞻宦錢塘絶愛幸之<lb/>
納為侍妾朝雲初不識字既事子瞻遂學書麤有楷法<lb/>
又學佛亦通大義子瞻貶惠州家妓多㪚去獨朝雲依<lb/>
依嶺外子瞻甚憐之贈之詩云不似楊枝别樂天恰如<lb/>
通德伴伶𤣥阿奴絡秀不同老天女維摩總解禪經巻<lb/>
<pb n="KR4j0085_WYG_007-6b"/>
藥爐新活計舞衫歌扇舊因緣丹成逐我三山去不作<lb/>
陽臺雲雨仙未幾朝雲病且死誦金剛經四句偈而絶<lb/>
葬惠州棲禪寺松下子瞻作詠梅西江月以悼之云玉<lb/>
骨那愁瘴霧冰肌自有仙風海仙時過探芳叢倒挂緑<lb/>
毛么鳳素面翻嫌粉涴洗粧不褪唇紅髙情巳逐曉雲<lb/>
空不與梨花同夢<lb/>
栁永為屯田員外郎會太史奏老人星見時秋霽宴禁<lb/>
中仁宗命左右詞臣為樂章内侍屬栁應制栁方冀進<lb/>
<pb n="KR4j0085_WYG_007-7a"/>
用作醉蓬萊詞呈上云漸亭臯葉下隴首雲飛素秋初<lb/>
霽華闕中天鎻葱葱佳氣嫩菊黄深拒霜紅淺近寶階<lb/>
香砌玉宇無塵金莖有露碧天如水正值昇平萬幾多<lb/>
暇夜色澄鮮漏聲迢遞南極星中有老人呈瑞此際宸<lb/>
遊鳳輦何處度管絃聲脆太液波翻披香簾捲月明風<lb/>
細上見首有漸字色若不懌讀至宸遊鳳輦何處乃與<lb/>
御製真宗挽詞暗合上慘然又讀至太液波翻曰何不<lb/>
言波澄投之于地自此不復擢用菊莊曰栁七此遇與<lb/>
<pb n="KR4j0085_WYG_007-7b"/>
孟襄陽卿自棄朕無異始嘆才人遭際不偶不如摩詰<lb/>
以鬱輪袍為王門伶人通公主關節也<lb/>
曾覿號海野詞多感慨上苑初夏侍宴池上雙飛新燕<lb/>
掠水而至得旨賦阮郎歸曰栁陰亭舘占風光呢喃清<lb/>
晝長碧波新漲小池塘雙雙蹴水忙萍㪚漫絮飄揚輕<lb/>
盈體態狂為憐流去落花香啣將歸畫梁時帝登御舟<lb/>
繞堤閒遊知閣臣張掄進栁梢青云栁色初濃月寒似<lb/>
水纎雨如塵一陣東風縠紋㣲皺碧沼鱗鱗仙娥花月<lb/>
<pb n="KR4j0085_WYG_007-8a"/>
精神奏鳳管鸞絃鬬新萬歲聲中九霞杯内長醉芳春<lb/>
覿和云桃靨紅勻梨腮粉薄鴛徑無塵鳳閣凌虚龍池<lb/>
澄碧芳意鱗鱗清時酒聖花神看内苑風光又新一部<lb/>
仙韶九重鸞仗天上長春各有宣賜自是三殿並醉葢<lb/>
乾道三年也<lb/>
劉祁歸潛志云党懷英辛棄疾少同舍屬金國初亂辛<lb/>
率數千騎南渡顯於宋党在北擢第入翰林二公皆有<lb/>
榮寵後辛退閒有鷓鴣天詞云壯歲旌旗擁萬夫錦韉<lb/>
<pb n="KR4j0085_WYG_007-8b"/>
突騎渡江初燕兵夜捉銀胡彔漢箭朝飛金僕姑思徃<lb/>
事嘆今吾春風不染白髭鬚都將萬事平戎策換得東<lb/>
郊種樹書葢紀其少年事也<lb/>
范至能帥蜀陸務觀在幕府主賓酬唱人争傳誦之常<lb/>
春日遊摩訶池作水龍吟詞云摩訶池上追遊路紅緑<lb/>
參差春晩韶光妍媚海棠如醉桃花欲暖挑菜初閒禁<lb/>
煙將近一城絲管看金鞍争道香車飛葢争先占新亭<lb/>
館惆悵年華暗換黯銷魂雨收雲散鏡奩掩月釵梁拆<lb/>
<pb n="KR4j0085_WYG_007-9a"/>
鳳秦筝斜雁身在天涯亂山孤壘危樓飛觀歎春來只<lb/>
有楊花和恨向東風滿務觀又在王忠州席上賦玉蝴<lb/>
蝶詞云倦客平生行處墜鞭京洛解佩瀟湘此夕何年<lb/>
初賦宋玉髙唐綉簾開香塵乍起蓮歩穏銀燭分行暗<lb/>
端相燕羞鶯妬蝶遶蜂忙難忘芳樽頻勸峭寒新退玉<lb/>
漏猶長幾許幽情只愁歌罷月侵廊欲歸時司空笑問<lb/>
㣲近處丞相嗔狂斷人腸假饒相送上馬何妨笑啼不<lb/>
敢描畫俱盡<lb/>
<pb n="KR4j0085_WYG_007-9b"/>
呉江三髙祠前作釣雪亭葢漁人之窟宅也盧申之賦<lb/>
賀新郎一詞云挽住風前栁問鴟夷當日扁舟近曾來<lb/>
否月落潮生無限事零亂茶煙未久謾留得蓴鱸依舊<lb/>
可是功名從來誤撫荒祠誰繼風流後今古恨一搔首<lb/>
江涵雁影梅花痩四無塵雪飛風起夜窻如晝萬里乾<lb/>
坤清絶處付與漁翁釣叟又恰是題詩時候猛拍闌干<lb/>
呼鷗鷺道他年我亦垂綸手飛過我共樽酒<hi>蘆浦筆記</hi>
劉潛夫在維揚陳師文參議家見舞姬妙絶賦清平樂<lb/>
<pb n="KR4j0085_WYG_007-10a"/>
詞云宫腰束素只怕能輕舉好築避風臺䕶取莫遣驚<lb/>
魂飛去一團香味温柔笑顰俱有風流貪與蕭郎眉語<lb/>
不知舞錯伊州<lb/>
張褘侍郎有愛姬早逝猶子曙代為浣溪沙一詞置几<lb/>
上曰枕障薫爐冷繡幃二年終日苦相思杏花明月爾<lb/>
應知天上人間何處去舊歡新夢覺來時黄昏㣲雨畫<lb/>
簾垂褘見之哀慟曰此必阿灰作也阿灰曙小字<hi>北夢瑣言</hi>
晏元獻屬意一侍兒每張子野來即令歌子野詞侑觴<lb/>
<pb n="KR4j0085_WYG_007-10b"/>
王夫人不容出之子野戲作碧牡丹曲云步障搖紅綺<lb/>
曉月墮沉煙砌緩板香檀唱徹伊州新製怨入眉頭歛<lb/>
黛峯横翠芭蕉寒雨聲碎鏡華翳閒照孤鸞戲思量去<lb/>
時容易鈿合瑤釵至今冷落輕棄望極藍橋但暮雲千<lb/>
里幾重山幾重水晏讀之憮然曰人生行樂耳何自苦<lb/>
如此即支錢贖取侍兒夫人亦不復誰何也<hi>道山清話</hi>
陸放翁恃酒頽放一夕夢故人語曰我為蓮花博士鏡<lb/>
湖新置官也陸遂賦鵲橋仙感舊詞云華燈縱博雕鞍<lb/>
<pb n="KR4j0085_WYG_007-11a"/>
馳射誰記當年豪舉酒徒一半取封侯獨去作江邊漁<lb/>
父輕舟八尺低篷三扇占斷蘋洲煙雨鏡湖元自屬閒<lb/>
人又何必官家賜與陸官臨安時有小樓一夜聽春雨<lb/>
深巷明朝賣杏花之句傳入禁中極為思陵稱賞<lb/>
何丞相㮚政和間狀元初入舘閣飲于宗戚一貴人家<lb/>
侍兒惠柔者頗麗黠慕何丰標宻解手帕為贈且約牡<lb/>
丹開時再集何歸賦虞美人一闋隠其小名貽之云分<lb/>
香帕子揉藍膩欲去殷勤惠重來約在牡丹時只恐花<lb/>
<pb n="KR4j0085_WYG_007-11b"/>
枝相妒故開遲别來看盡閒桃李日日闌干倚催花無<lb/>
計問東風夢作一雙蝴蝶遶芳叢<lb/>
朱晦菴為倉使時某郡太守遭捃摭幾為按治憂惶百<lb/>
端未幾晦庵易節他路有寄居官署者因召守飲出寵<lb/>
姬歌大聖樂云千朶竒峯半軒㣲雨曉來初過漸燕子<lb/>
引教雛飛萏菡暗薫芳草池面凉多淺斟瓊巵浮緑蟻<lb/>
展湘簟雙紋生細波輕紈舉動團圓素月仙桂婆娑臨<lb/>
風對月恣樂便好把千金邀艷娥幸太平無事擊壤鼓<lb/>
<pb n="KR4j0085_WYG_007-12a"/>
腹攜手髙歌富貴安居功名天賦争奈皆由時命何休<lb/>
眉鎖問朱顔去了還更來麽太守聽朱顔去了句不覺<lb/>
起舞<lb/>
宋遣陶榖使江南李獻以書抵韓熈載曰五栁公驕甚<lb/>
其善待之榖至果如李言熈載謂所親曰陶非端介者<lb/>
其守可隳當使諸君一笑因使歌姬秦蒻蘭衣弊衣為<lb/>
驛卒女榖見之而喜遂與私作長短句贈之明日主宴<lb/>
客糓凜然不敢犯主持觥立命蒻蘭出歌所贈之曲以<lb/>
<pb n="KR4j0085_WYG_007-12b"/>
侑觴榖大慚而罷詞名風光好云好因緣惡因緣祗得<lb/>
郵亭一夜眠别神仙琵琶撥盡相思調知音少再把鸞<lb/>
膠續斷絃是何年<lb/>
崇熈四年重九山谷在宜州登郡城樓聽邊人相語今<lb/>
歲當鏖戰取封侯山谷因作南鄉子詞云諸將說封侯<lb/>
短笛長吹獨倚樓萬事盡隨風雨去休休戲馬臺南金<lb/>
絡頭催酒莫遲留酒味今秋似去秋花向老人頭上笑<lb/>
羞羞白髮簪花不解愁倚闌髙歌若不能堪者是月三<lb/>
<pb n="KR4j0085_WYG_007-13a"/>
十日果不起<lb/>
孫夫人寄外風中栁詞云銷減芳容端的為郎煩惱髩<lb/>
慵梳宫粧草草别離情緒待歸來都告怕傷郎又還休<lb/>
道利鎖名韁幾阻當年歡笑更那堪鱗鴻信杳蟾枝髙<lb/>
折願從今須早莫辜負鏡中人老<lb/>
有名妓侍燕開府一士人訪之相候良久遂賦玉樓春<lb/>
一詞投諸開府詞曰東風捻就腰兒細繫得粉帬兒不<lb/>
起看來只慣掌中行怎教在燭花影裏酒紅應是鉛華<lb/>
<pb n="KR4j0085_WYG_007-13b"/>
褪暗蹙損眉峯雙翠夜深著䩫小鞋兒靠那个屏風立<lb/>
地開府見此詞喜其纎麗呼士人以妓與之<lb/>
蘇子瞻常自謂一生坎壈而神宗讀其瓊樓玉宇髙處<lb/>
不勝寒之句曰蘇軾終是愛君此等遭際足令千古艷<lb/>
羨豈止金蓮歸院為一時竒遇耶詞寄水調歌頭云明<lb/>
月幾時有把酒問青天不知天上宫闕今夕是何年我<lb/>
欲乗風歸去又恐瓊樓玉宇髙處不勝寒起舞弄清影<lb/>
何似在人間轉朱閣低綺户照無眠不應有恨何事長<lb/>
<pb n="KR4j0085_WYG_007-14a"/>
向别時圓人有悲歡離合月有陰晴圓缺此事古難全<lb/>
但願人長久千里共嬋娟<lb/>
陸放翁娶唐氏女伉儷相得弗獲于姑陸出之未忍絶<lb/>
為别舘往焉姑知而掩之遂絶後改適同郡宗室趙士<lb/>
程春日出遊相遇于禹跡寺南之沈園唐語其夫為致<lb/>
酒肴陸悵然賦釵頭鳳一詞云紅酥手黄藤酒滿城春<lb/>
色宫墻栁東風惡歡情薄一懷愁緒幾年離索錯錯錯<lb/>
春如舊人空瘦淚痕紅浥鮫綃透桃花落閒池閣山盟<lb/>
<pb n="KR4j0085_WYG_007-14b"/>
雖在錦書難托莫莫莫唐見而和之未幾怏怏卒放翁<lb/>
復過沈園賦詩云落日城頭畫角哀沈園非復舊池臺<lb/>
傷心橋下春波綠曾見驚鴻照影來<hi>耆舊續聞</hi>
范仲𦙍為相州錄事久不歸其妻寄伊川令一闋云西<lb/>
風昨夜穿簾幕閨院添蕭索最是梧桐零落迤邐秋光<lb/>
過却人情音信難托教奴獨自守空房淚珠與燈花共<lb/>
落伊字誤作尹字仲𦙍答詞嘲之有料想伊家不要人<lb/>
之句妻復答云閒將小書作尹字情人不解其中意共<lb/>
<pb n="KR4j0085_WYG_007-15a"/>
伊間别幾多時身邊少個人兒<lb/>
辛稼軒過長沙道中壁上見婦人題字若有恨者因用<lb/>
其意成減字木蘭花云盈盈淚眼往日青樓天樣逺秋<lb/>
月春花輸與尋常姊妺家水村山驛日暮行雲無氣力<lb/>
錦字偷裁立盡西風雁不來<lb/>
天台營妓嚴蕋有才名唐與正為守嘗命賦紅白桃花<lb/>
蕋作憶仙姿一闋云道是梨花不是道是杏花不是白<lb/>
白與紅紅別是東風情味曾記曾記人在武陵㣲醉與<lb/>
<pb n="KR4j0085_WYG_007-15b"/>
正賞之雙縑後朱晦庵以節使行部至台欲摭與正之<lb/>
罪指其嘗與蕋濫蕋雖備極箠楚而一語不及唐獄吏<lb/>
好言誘之蕋曰身為賤妓縱與太守濫亦不至死罪然<lb/>
是非真偽豈可妄言以汚士大夫也繫獄兩月聲價愈<lb/>
騰至徹阜陵之聽未幾朱公改除而岳霖為憲憐其無<lb/>
辜猝命作詞蕋口占卜筭子云不是愛風塵似被前緣<lb/>
悞花落花開自有時總賴東風主去也終須去住也如<lb/>
何住若得山花插滿頭莫問奴歸處即日判令從良<lb/>
<pb n="KR4j0085_WYG_007-16a"/>
東坡春夜行蘄水中過酒家飲醉乘月至一溪橋上卸<lb/>
鞍曲肱少休及覺已曉亂山葱蘢疑非人世因自賦西<lb/>
江月云照野瀰瀰淺浪横空曖曖㣲霄障泥未解玉驄<lb/>
驕我醉欲眠芳草可惜一溪明月莫教踏碎瓊瑤卸鞍<lb/>
欹枕綠楊橋杜宇數聲春曉蘄水楊菊廬比部因此詞<lb/>
于玉臺山作春曉亭子一時名士多為賦之亦佳話也<lb/>
張泌仕南唐為内史舍人初與鄰女浣衣相善作江神<lb/>
子詞云浣花溪上見卿卿眼波明黛眉輕髙綰綠雲低<lb/>
<pb n="KR4j0085_WYG_007-16b"/>
簇小蜻蜓好是問他來得麽和笑道莫多情後經年不<lb/>
復相見張夜夢之寄絶句云别夢依依到謝家小廊回<lb/>
合曲闌斜多情只有春庭月猶為離人照落花<lb/>
周美成在姑蘇與營妓岳楚雲相戀後從京師過吳則<lb/>
岳已從人矣飲于太守蔡巒席上見其妺因賦點綘唇<lb/>
寄之云遼鶴西歸故人多少傷心事短書不寄魚浪空<lb/>
千里憑仗桃根說與相思意愁何際舊時衣袂猶有東<lb/>
風淚楚雲得詞感泣累日<hi>夷堅支志</hi>
<pb n="KR4j0085_WYG_007-17a"/>
蔡京既南遷中路有㫖取所寵姬慕容邢武者三人以<lb/>
金人指名來索也京作詩云為愛桃花三樹紅年年歲<lb/>
歲惹春風如今去逐他人手誰復尊前念老翁行至渾<lb/>
州賦西江月云八十一年住世四千里外無家如今流<lb/>
落向天涯夢到瑤池闕下玉殿五回命相洞庭幾度宣<lb/>
麻止因貪戀此榮華便有如今事也遂窮餓以死門人<lb/>
醵錢葬之老奸到頭狼狽至此可快亦可憐<hi>按蔡死時年止八十</hi>
<hi>此必惡之者托名為之也又見宣和遺事亦有此詞首句是八十衰年初謝三千里外無家或是京作亦未可</hi>
<pb n="KR4j0085_WYG_007-17b"/>
<hi>定也</hi>
少游嘗于夢中作好事近詞曰山路雨添花花動一山<lb/>
春色行到小溪深處有黄鸝千百飛雲當面化龍蛇夭<lb/>
矯掛晴碧醉卧古藤陰下杳不知南北其後南遷北歸<lb/>
逗留于藤州光華亭下時方醉起以玉杯汲泉欲飲笑<lb/>
視而化<lb/>
趙真真善唱諸宫詞楊立齋見其謳張五牛新編作鷓<lb/>
鴣天以詠之云烟栁風花錦作園霜芽露葉玉為船誰<lb/>
<pb n="KR4j0085_WYG_007-18a"/>
知皓齒纎腰會只在輕衫短㡌邊啼玉靨咽冰絃五牛<lb/>
身去更無傳詞人老筆佳人口再喚春風到眼前<lb/>
唐乾寧三年李茂貞犯京師昭宗欲幸太原韓建請幸<lb/>
華州昭宗勉從之鬱鬱不樂登城西眺製菩薩蠻詞云<lb/>
登樓遙望秦宫殿茫茫只見雙飛燕渭水一條流千山<lb/>
與萬丘逺煙籠碧樹陌上行人去何處是英雄迎儂歸<lb/>
故宫見中朝故事<lb/>
古杭雜記云太學鄭文秀州人其妻孫氏寄憶秦娥詞<lb/>
<pb n="KR4j0085_WYG_007-18b"/>
云花深深一鈎羅襪行花陰行花陰閒將栁帶試結同<lb/>
心日邊消息空沉沉畫眉樓上愁登臨愁登臨海棠開<lb/>
後望到如今一時傳播酒樓妓舘皆歌之<lb/>
山谷過瀘帥有官妓盼盼帥嘗寵之山谷戲以浣溪紗<lb/>
贈之云脚上鞋兒四寸羅唇邊朱麝一櫻多見人無語<lb/>
但回波料得有心憐宋玉祗因無奈楚襄何今生有分<lb/>
向伊麽<hi>盼盼即筵前唱惜春容詞侑酒詞云年少看花雙髩綠走馬章臺絃管逐而今老更惜花深終</hi>
<hi>日看花看不足坐中美女顔如玉為我同歌金縷曲歸時壓得㡌簷欹頭上春風紅簌簌</hi>
<pb n="KR4j0085_WYG_007-19a"/>
劉弇䘮愛妾趙德麟為賦清平樂一闋云春風依舊着<lb/>
意隋堤栁搓得鵝兒黄欲就天氣清明時候去年紫陌<lb/>
青門今宵雨魄雲魂斷送一生憔悴能消幾個黄昏此<lb/>
語真不堪多誦<lb/>
稼軒有姬曰錢錢年老遣去賦臨江仙贈之云一自酒<lb/>
情詩興懶舞裙歌扇闌珊好天凉夜月團團杜陵真好<lb/>
事留得一錢看歲晩人欺程不識怎教阿堵流連楊花<lb/>
榆莢雪漫天從今花影下只看綠苔圓<lb/>
<pb n="KR4j0085_WYG_007-19b"/>
韋莊寓蜀有美姬善詞翰王建托以教内人强奪去莊<lb/>
作謁金門云空相憶無計得傳消息天上嫦娥人不識<lb/>
寄書何處覔新睡覺來無力不忍把伊書跡滿院落花<lb/>
春寂寂斷腸芳草碧姬聞之不食死<hi>尤悔庵曰予惜其未有和篇因擬為</hi>
<hi>之云休相憶紅葉不傳消息燕鎖雕梁路未識舊巢難再覔風捲楊花無力浪打萍花無跡永巷夜臺同寂寂</hi>
<hi>土花和血碧古今詞話又載韋荷葉杯詞云絶代佳人難得傾國花下見無期一雙愁黛逺山眉不忍更思維</hi>
<hi>閒掩翠屏金鳳殘夢羅幕畫堂空碧天無路信難通惆悵舊房櫳詞意悽惋亦為姬作也</hi>
元祐間王齊叟任俠有聲娶妻舒氏女亦工篇章無故<lb/>
<pb n="KR4j0085_WYG_007-20a"/>
離絶女歸舒家一日行池上作點綘唇云獨自臨流興<lb/>
來時把闌干凭舊愁新恨耗却來時興鷺㪚魚潛烟斂<lb/>
風初定波心静照人如鏡少個年時影<lb/>
一曲新詞酒一杯去年天氣舊亭臺夕陽西下幾時回<lb/>
無可奈何花落去似曾相識燕歸來小園香徑獨徘徊<lb/>
晏元獻殊浣溪沙春恨詞也初元獻赴杭州道過維揚<lb/>
憇大明寺瞑目徐行使吏誦壁間詩戒其勿言姓名終<lb/>
篇者無幾又别誦一詩云水調隋宫曲當年亦九成哀<lb/>
<pb n="KR4j0085_WYG_007-20b"/>
音巳亡國廢沼尚留名儀鳳終陳迹鳴蛙只廢聲凄凉<lb/>
不可問落日背蕪城徐問之乃江都尉王琪所作召至<lb/>
同飲又同遊池上春晩巳有落花晏云每得句或彌年<lb/>
未嘗强對且如無可奈何花落去至今未能也王應聲<lb/>
曰何不云似曾相識燕歸來晏大喜由此辟置館職<lb/>
秦少游贈汴城李師師生查子詞云逺山眉黛長細栁<lb/>
腰肢裊粧罷立春風一笑千金少歸去鳳城時說與青<lb/>
樓道看遍潁川花不似師師好<lb/>
<pb n="KR4j0085_WYG_007-21a"/>
賈秋壑既安置循州有無名氏題似道壁云去年秋今<lb/>
年秋湖上人家樂復憂西湖依舊流吳循州賈循州十<lb/>
五年間一轉頭人生放下休吳謂履齋也初吳履齋循<lb/>
州安置賈除劉宗申知循州陰使害之後賈亦循州安<lb/>
置經漳州朩棉庵為鄭虎臣鎚死時賈客趙介如守漳<lb/>
致祭辭云嗚呼履齋死蜀死于宗申先生死閩死于虎<lb/>
臣只十八字而哀激之悃無往不復之意悉寓其中可<lb/>
與是詞並垂秋壑敗師亡國後湯西樓亦有詩云檀板<lb/>
<pb n="KR4j0085_WYG_007-21b"/>
敲殘月上花過墻荆棘刺簷牙指麾巳失鐵如意賜予<lb/>
寧存玉辟邪破屋春歸無主燕空池雨彥在官蛙木棉<lb/>
庵外尤愁絶月黑夜深聞鬼車予客武林尋所謂半閒<lb/>
堂者廢址竟無人復問矣故予西湖竹枝詞云行人自<lb/>
向岳墳去蟋蟀秋風一半閒葢謂秋<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>也<hi>似道當國行公田關子法</hi>
<hi>民間苦之錢塘葉太白李上書力詆似道怒黥流嶺南及赦還而似道有漳州之謫遇諸塗太白贈之詞云君</hi>
<hi>來路吾歸路來來去去何時住公田關子竟何如國事當時誰與悞雷州戸崖州戸人生會有相逢處客中頗</hi>
<hi>恨乏蒸羊聊贈一篇長短句宋亡葉仕元至中書右丞見西湖志餘</hi>
<pb n="KR4j0085_WYG_007-22a"/>
中呉紀聞云劉朔齊宣城得代以詞别呉履齋末句云<lb/>
緑野堂邊劉郎去後誰伴老裴度履齋見之垂淚送金<lb/>
百兩當日憐才如此<lb/>
政和癸已大晟樂成蔡元長以姚次膺薦于帝詔乘驛<lb/>
赴闕次膺至都下會禁中嘉蓮生異苞合趺夐出天造<lb/>
次膺效樂府體屬詞以進名並蒂芙蓉其詞云太液波<lb/>
澄向鏡中照影芙蓉同蒂千柄緑荷深並臉争媚天心<lb/>
眷臨聖日殿宇分明敞嘉瑞弄香嗅蕋願君王夀與南<lb/>
<pb n="KR4j0085_WYG_007-22b"/>
山齊比池邊屢回翠輦擁羣仙醉賞憑闌凝思蕚緑攬<lb/>
飛瓊共波上遊戲西風又看露下更結雙雙新蓮子鬬<lb/>
裝競美問鴛鴦向誰留意上覽之稱善除大晟樂府協<lb/>
律郎<lb/>
河南丘崈字宗卿有文定公詞一巻賦點綘唇云戊子<lb/>
之春同官皆拘文不暇游集春暮皆興牢落之嘆予亦<lb/>
頗嘆之因作此詞葢三月九日也是日楊花甚盛詞云<lb/>
花落花開等閒不管流年度舊游何處淺立空凝竚驚<lb/>
<pb n="KR4j0085_WYG_007-23a"/>
拍闌干忍見春將暮憑風絮為人飛去㪚作愁無數<lb/>
綿州文本心登第後遊西湖一同年戲之曰西蜀有此<lb/>
景否本心即席賦賀新凉曲云一勺西湖水渡江來百<lb/>
年酣醉回首洛陽花世界煙𣺌黍離之地更不復新亭<lb/>
墮淚簇樂紅粧搖畫舫問中流擊楫何人是千古恨幾<lb/>
時洗余生自負澄清志更有誰磻溪未遇傅巖未起國<lb/>
事如今誰倚仗衣帶一江而已便都道江神堪恃借問<lb/>
孤山林處士但掉頭笑指梅花蕋天下事可知矣<lb/>
<pb n="KR4j0085_WYG_007-23b"/>
陸敦禮有侍兒名美奴善綴小詞出侑觴嘗自歌其如<lb/>
夢令云日暮馬嘶人去船逐清波東注後夜最髙樓還<lb/>
肯思量人否無緒無緒生怕黄昏疎雨<lb/>
楊誠齋帥某處有教授狎一官妓誠齋怒黥妓之面將<lb/>
遣之教授酌酒與妓别賦眼兒媚云髩邊一點似飛鴉<lb/>
莫把翠鈿遮三年兩載千撋百就今日天涯奈楊花又<lb/>
逐東風去隨分落誰家若還忘得除非睡起不照菱花<lb/>
誠齋得詞方知教授是文士即舉妓送之或曰帥為孟<lb/>
<pb n="KR4j0085_WYG_007-24a"/>
之經教授為陳詵非誠齋也<lb/>
歐陽永叔任河南推官親一妓時錢文僖為西京留守<lb/>
梅聖俞尹思魯同在幕下一日宴于後園客集而歐與<lb/>
妓皆不至移時方來錢青妓云末至何也妓云中暑往<lb/>
凉堂睡覺失金釵猶未見錢曰若得歐推官一詞當為<lb/>
償汝歐即席云栁外輕雷池上雨雨聲滴碎荷聲小樓<lb/>
西角斷虹明闌干傍遍只待月華生燕子飛來栖畫棟<lb/>
玉鈎垂下簾旌涼波不動簟紋平水精雙枕倚有墮釵<lb/>
<pb n="KR4j0085_WYG_007-24b"/>
横坐皆擊節命妓滿斟送歐而令公庫償釵<lb/>
易彥祥潭州人寧宗朝狀元以優校為前廊其妻亦善<lb/>
詞有一剪梅云染淚緘書寄彥祥貪就前廊忘却回廊<lb/>
功名成遂不還鄉石做心腸鐵做心腸紅日三竿未理<lb/>
粧虚度韶光瘦損容光相思何日得成雙羞對鴛鴦懶<lb/>
畫鴛鴦<lb/>
金人犯闕武陽令蔣興祖死之其女被擄至雄州驛題<lb/>
減字木蘭花于壁云朝雲横度轆轆車聲如水去白草<lb/>
<pb n="KR4j0085_WYG_007-25a"/>
黄沙月照孤村三兩家飛鴻過也百結愁腸無晝夜漸<lb/>
近燕山回首鄉關歸路難蔣乃靖康間浙西人又景炎<lb/>
丁丑有過軍挾一婦人經長興和平酒庫書沁園春于<lb/>
壁云我生不辰逢此百罹況乎亂離奈惡因緣到不夫<lb/>
不主被擒捉去為妾為妻父母公姑弟兄姊妺流落不<lb/>
知東與西心中事把家書寫下分付伊誰越人北向燕<lb/>
支回首望雁峯天一涯奈翠鬟雲軟笠兒怎帶栁腰春<lb/>
細馬性難騎缺月疎桐淡烟衰草對此如何不淚垂君<lb/>
<pb n="KR4j0085_WYG_007-25b"/>
知否我生于何處死亦魂歸<hi>梅磵詩話</hi>
劉過字改之廬陵人能詩詞酒酣耳熱出語豪縱嘉泰<lb/>
癸酉寓中都時辛稼軒帥越聞其名遣介招之適以事<lb/>
不及行因傚辛體作沁園春一詞緘往下筆便逼真其<lb/>
詞曰斗酒彘肩風雨渡江豈不快哉被香山居士約林<lb/>
和靖與東坡老駕勒吾回坡謂西湖正如西子濃抹淡<lb/>
粧臨照臺二人者俱棹頭不顧只管傳杯白云天竺去<lb/>
來看金碧峥嶸圖畫開更縱横一澗東西水遶兩山南<lb/>
<pb n="KR4j0085_WYG_007-26a"/>
北髙下雲堆逋曰不然暗香疎影何似孤山先探梅須<lb/>
晴去訪稼軒未晩正此徘徊辛得之大喜竟邀之去館<lb/>
燕彌月賙贈千緡改之竟蕩于酒不問也嘗以此詞語<lb/>
岳侍郎倦翁掀髯有得色岳曰詞句固佳但恨無刀圭<lb/>
藥療君白日見鬼症耳舉座大噱<hi>郭霄鳳江湖紀聞云劉過字改之吉州太</hi>
<hi>和人也性疎豪好施辛稼軒客之稼軒帥淮時改之以母病告歸囊槖蕭然是夕稼軒與改之㣲服縱登倡樓</hi>
<hi>適一都吏命樂飲酒不知為稼軒也命左右逐之二公大笑而歸即以為有機宻文書喚某都吏其夜不至稼</hi>
<hi>軒欲籍其產而流之言者數十皆不能解遂以五千緡為改之母夀請言于稼軒稼軒曰未也令倍之都吏如</hi>
<pb n="KR4j0085_WYG_007-26b"/>
<hi>數増作萬緡稼軒為買舟于岸舉萬緡于舟中戒曰可即行無如常日輕用也改之作念奴嬌為别稼軒云知</hi>
<hi>音者少筭乾坤許大着身何處直待功成方肯退何日可尋歸路多景樓前垂虹亭下一枕眠秋雨虚名相悞</hi>
<hi>十年枉費辛苦不是奏賦明光上書北闕無驚人之語我自匆忙天不肯嬴得衣裾塵土白壁堆前黄金賣笑</hi>
<hi>付與君為主蓴鱸江上浩然明日歸去改之又號龍洲太和邑稱也</hi>
陸放翁在蜀日曾有所盼嘗賦詩云碧玉當年未破𤓰<lb/>
學成歌舞入侯家如今憔悴蓬窻底飛上青天妒落花<lb/>
出蜀後每懷舊遊多見之題咏有云金鞭珠彈憶佳遊<lb/>
萬里橋西罨畫樓夢倩晩風吹不斷書憑歸雁寄無由<lb/>
<pb n="KR4j0085_WYG_007-27a"/>
鏡中顏髮今如此席上賓朋好在否篋有吳箋三百箇<lb/>
擬將細字寫春愁又云裘馬清狂錦水濱最繁華地作<lb/>
門人金壺投箭銷長日翠裹傳杯領好春幽鳥語隨歌<lb/>
處拍落花鋪作舞時茵悠然自適君知否身與浮名孰<lb/>
是親仍以前詩櫽括作風入松云十年裘馬錦江濱酒<lb/>
隠紅塵黄金選勝鶯花海倚疎狂驅使青春吹笛魚龍<lb/>
盡出題詩風月俱新自憐華髮滿紗巾猶是官身鳳樓<lb/>
曽記當年語問浮名何似身親欲寫吳箋說與這回真<lb/>
<pb n="KR4j0085_WYG_007-27b"/>
箇閒人<lb/>
蔡州𤓰陂舖有用箆刀刻青泥為浣溪沙詞云剪碎香<lb/>
羅浥淚痕鷓鴣聲斷不堪聞馬嘶人去近黄昏整整斜<lb/>
斜楊栁陌疎疎宻宻杏花村一番風月更消魂不知何<lb/>
人作也<lb/>
冷齋夜話云東坡守錢唐無一日不在西湖嘗攜妓謁<lb/>
大通禪師師愠形于色東坡作長短句令妓歌之曰師<lb/>
唱誰家曲宗風嗣阿誰借君拍板與門槌我也逢場作<lb/>
<pb n="KR4j0085_WYG_007-28a"/>
戲不須疑溪女方偷眼山僧莫皺眉却嫌彌勒下生遲<lb/>
不見阿婆三五少年時時有僧仲殊在蘇州聞而和之<lb/>
曰解舞清平樂如今說合誰紅爐片雪上鉗錘打就金<lb/>
毛獅子也堪疑木女明開眼泥人暗皺眉蟠桃巳是看<lb/>
花遲不向東風一笑待何時<lb/>
岳州徐君寶妻被掠來杭居韓蘄王府主者數欲犯之<lb/>
因告曰俟妾祭先夫然後為君婦主者喜諾乃焚香再<lb/>
拜題詞一闋于壁上投池中死其詞云漢上繁華江南<lb/>
<pb n="KR4j0085_WYG_007-28b"/>
人物尚遺宣政風流緑窻朱戸十里爛銀鈎一旦兵刀<lb/>
齊舉旌旗擁百萬貔貅長驅入歌樓舞榭風捲落花愁<lb/>
清平三百載典章人物掃地都休幸此身未北猶客南<lb/>
州破鏡徐郎何在空惆悵相見無由從今後斷魂千里<lb/>
夜夜岳陽樓<lb/>
郎瑛曰豐城道中有詩婦余淑柔題浪淘沙詞云雨溜<lb/>
風鈴滴滴丁丁釀成一枕别離情可惜當年陶學士孤<lb/>
負郵亭邊雁帶秋聲音信難憑花鬚偷數卜歸程料得<lb/>
<pb n="KR4j0085_WYG_007-29a"/>
到家秋正晩菊滿寒城<lb/>
吳夢窓云余徃來清華池舘六年賦咏屢以感昔傷今<lb/>
益不堪懷乃賦絳都春云春來鴈渚弄艷冶又入垂楊<lb/>
如許困舞痩腰啼濕宫黄池塘雨碧沿蒼蘚雲根路尚<lb/>
追想凌波㣲步小樓重上憑誰為唱舊時金縷凝竚烟<lb/>
蘿翠竹欠羅袖為倚天寒日暮强醉梅邊招得花奴來<lb/>
樽爼東風須惹春雲住更莫把飛瓊吹去便教攜取熏<lb/>
籠夜温繡户按夢窓名文英字君特四明人從吳毅夫<lb/>
<pb n="KR4j0085_WYG_007-29b"/>
遊有夢窓甲乙丙丁稿四巻沈伯時云夢窓深得清真<lb/>
之妙但用事下語太晦處人不易知今所云清華池舘<lb/>
未知在何處覽其詞猶有東京夢華遺意也<lb/>
蜀娼類能文葢薛濤遺風也有客自蜀挾一妓歸蓄之<lb/>
别室率數日一往偶以病少疎妓頗疑之客作詞自解<lb/>
妓用韵以答之云說盟說誓說情說意動便春愁滿紙<lb/>
多應念得脫空經是那箇先生教的不茶不飯不言不<lb/>
語一味供他憔悴相思巳是不曾閒又那得工夫咒你<lb/>
<pb n="KR4j0085_WYG_007-30a"/>
苕溪漁隠曰呉興郡圃今有六客亭即公擇子瞻元素<lb/>
子野令舉孝叔時公擇守吳興也蘇東坡云予昔與子<lb/>
野作六客詞其卒云盡道賢人聚吳分試問也應旁有<lb/>
老人星凡十五年再過吳興而五人者皆巳亡矣時張<lb/>
仲謀與曹子方劉景文蘇伯固張秉道為坐客仲謀請<lb/>
作後六客詞調寄定風波云月滿苕溪照夜堂五星一<lb/>
老鬬光芒十五年間真夢裏何事長庚對月獨凄凉緑<lb/>
髩蒼顏同一醉還是六人吟笑水雲鄉賓主談鋒誰得<lb/>
<pb n="KR4j0085_WYG_007-30b"/>
似看取曹劉今對兩蘇張<lb/>
侍兒小名録云錢思東謫漢東日撰玉樓春詞曰城上<lb/>
風光鶯語亂城下煙波春拍岸綠楊芳草幾時休淚眼<lb/>
愁腸先已斷情懷一變成衰晩鸞鏡朱顏驚暗換徃年<lb/>
多病厭芳樽今日芳樽惟恐淺每酒闌歌之聞則泣下<lb/>
後閣有白髮姬乃鄧王歌鬟驚鴻也遽言先王將薨豫<lb/>
戒挽鐸中歌木蘭花引紼為送今相公亦將亡矣果薨<lb/>
于隨鄧王舊曲亦常有帝鄉煙雨鎖春愁故國山川空<lb/>
<pb n="KR4j0085_WYG_007-31a"/>
淚眼之句<lb/>
栁耆卿與孫相何為布衣交孫知杭門禁甚嚴耆卿欲<lb/>
見之不得作望海潮詞往詣名妓楚楚曰欲見孫相恨<lb/>
無門路若因府會願朱唇歌之若問誰為此詞但說栁<lb/>
七中秋夜會楚宛轉歌之孫即席迎耆卿預坐詞曰東<lb/>
南形勝三吳都會錢唐自古繁華烟栁畫橋風簾翠幕<lb/>
參差十萬人家雲樹遶堤沙怒濤巻霜雪天塹無涯市<lb/>
列珠璣戸盈羅綺繞豪奢重湖叠巘清佳有三秋桂子<lb/>
<pb n="KR4j0085_WYG_007-31b"/>
十里荷花羌笛弄晴菱歌泛夜嬉嬉釣叟蓮娃千騎擁<lb/>
髙牙乘醉聽簫鼓吟賞煙霞異日圖將好景歸去鳳池<lb/>
誇<lb/>
少游在黄州飲于海棠橋橋南北多海棠有老書屋海<lb/>
棠叢開少游醉卧于此明日題醉鄉春一詞于柱云喚<lb/>
起一聲人悄衾冷夢寒霜曉瘴雨過海棠開春色又添<lb/>
多少社甕釀成㣲笑半破癭瓢共舀<hi>夭</hi>覺顛倒急投床<lb/>
醉鄉廣大人間小<hi>冷齊夜話</hi>
<pb n="KR4j0085_WYG_007-32a"/>
歐陽公守維揚日于城西北大明寺側建平山堂頗極<lb/>
遊觀之勝劉原夫出守揚州公作朝中措餞之云平山<lb/>
欄檻倚晴空山色有無中手種堂前楊栁别來幾度春<lb/>
風文章太守揮毫萬字一飯千鍾行樂直須年少樽前<lb/>
看取衰翁<lb/>
元豐間蔡挺自西掖出鎮平陽經數載意欲歸作喜遷<lb/>
鶯一闋云霜天秋曉正紫塞故壘黄雲衰草漢馬嘶風<lb/>
邊鴻呌月隴上銕衣寒早劍歌騎曲悲壯盡道君恩須<lb/>
<pb n="KR4j0085_WYG_007-32b"/>
報塞垣樂盡櫜鞬錦領山西年少談笑刁斗静烽火一<lb/>
把時報平安耗聖主憂邊威懷遐逺天兵尚寛誅討歲<lb/>
華向晩愁思誰念玉闗人老太平也且歡娛莫惜金尊<lb/>
頻倒時有中使至平陽挺使倡優歌之遂達于宫掖上<lb/>
因語吕丞相曰蔡挺欲歸遂以西掖召還<lb/>
陳直方之妾本錢唐妓人也乞新詞于蘇子瞻子瞻因<lb/>
直方新䘮正室而錢唐人好唱陌上花緩緩曲乃引其<lb/>
事以戲之其詞則江神子也詞云玉人家在鳳凰山水<lb/>
<pb n="KR4j0085_WYG_007-33a"/>
雲間掩門闗門外行人立馬看弓彎十里春風誰指似<lb/>
斜日映繡簾斑多情好事與君還憫新鰥拭餘澘明月<lb/>
空江香霧著雲鬟陌上花開看盡也聞舊曲破朱顏<lb/>
政和間京師妓之姥曾嫁伶官常入内教歌舞傳禁中<lb/>
擷芳詞以教其妓人皆愛其聲又愛其詞類唐人所作<lb/>
也詞云風搖蕩雨濛茸翠條柔弱花頭重春衫窄香肌<lb/>
濕記得年時共伊曾摘都如夢何曾共可怜孤似釵頭<lb/>
鳳闗山隔晩雲碧燕兒來也又無消息<hi>古今詞話</hi>
<pb n="KR4j0085_WYG_007-33b"/>
東坡既召還復除翰林承㫖數月以弟嫌請郡復以舊<lb/>
職知潁州正月堂前梅花大開月色鮮霽王夫人曰春<lb/>
月色勝如秋月色秋月色令人悽慘春月色令人和恱<lb/>
何如召趙德麟輩來飲此梅花下東坡大喜曰吾不知<lb/>
子能詩耶此真詩家話耳遂召趙飲用是語作減字木<lb/>
蘭花詞云春庭月午搖落春醪光欲舞步轉廻廊半落<lb/>
梅花婉婉香輕風薄霧都是少年行樂處不似秋光只<lb/>
共離人照斷腸<hi>侯鯖録</hi>
<pb n="KR4j0085_WYG_007-34a"/>
呉氏湖州秀才家女以失行繫司理獄郡僚聞其美往<lb/>
觀之風格傾坐因命賦詞時值雪中遂吟長相思一闋<lb/>
云烟霏霏雪霏霏雪向梅花枝上堆春從何處回醉眼<lb/>
開睡眼開疎影横斜安在哉憑教塞管催郡僚大喜為<lb/>
言之太守王梅溪即與釋放<lb/>
晏仲殊一日造郡方接坐間見庭下有婦人投牒立雨<lb/>
中郡守命詠之仲殊口就踏莎行云濃潤侵衣暗香飄<lb/>
砌雨中花色添憔悴枇杷樹下立多時不言不語厭厭<lb/>
<pb n="KR4j0085_WYG_007-34b"/>
地眉上新愁手中文字因何不倩鱗鴻寄想伊只訴薄<lb/>
情人官中誰管閒公事<lb/>
韓蘄王生長兵間未嘗知書晩歲忽若有悟能作字及<lb/>
小詞一日至香林園蘇仲虎尚書方宴客王徑造之賓<lb/>
主歡甚盡醉而歸明日王餉以羊羔且手書二詞遺之<lb/>
臨江仙云冬日青山瀟洒静春來山暖花濃少年衰老<lb/>
與山同世間名利客富貴與窮通榮華不是長生藥清<lb/>
閒不是死門風勸君識取主人公單方只一味盡在不<lb/>
<pb n="KR4j0085_WYG_007-35a"/>
言中南鄉子云人有幾多般富貴榮華總是閒自古<lb/>
英雄都是夢為官寶玉妻兒宿業纒年事巳衰殘鬚鬢<lb/>
蒼蒼骨髓乾不道山林多好處貪歡只恐痴迷悞了賢<lb/>
宣和間上元張燈許士女縱觀各賜酒一杯一女竊所<lb/>
飲金杯衛士見之押至御前女誦鷓鴣天詞云月滿蓬<lb/>
壺燦爛燈與郎攜手至端門貪觀鶴陣笙簫舉不覺鴛<lb/>
鴦失却羣天漸曉感皇恩傳宣賜酒飲杯廵歸家惟恐<lb/>
公姑責竊取金杯作照憑道君大喜遂以杯賜之令衛<lb/>
<pb n="KR4j0085_WYG_007-35b"/>
士送歸<lb/>
周美成晩歸錢唐夢中得瑞鶴仙詞一闋云悄郊原帶<lb/>
郭行路永客去車塵漠漠斜陽映山落斂餘紅猶戀孤<lb/>
城欄角凌波步弱過短亭何用素約有流鶯勸我重解<lb/>
繡鞍援引春酌不記春時早暮上馬誰扶醒眠朱閣驚<lb/>
飈動幕猶殘醉遶紅藥嘆西園巳是花深無地東風何<lb/>
事又惡任流光過却歸來洞天自樂未幾方臘亂自桐<lb/>
廬入杭時美成方宴客倉皇出奔趨于西湖墳庵適際<lb/>
<pb n="KR4j0085_WYG_007-36a"/>
殘冬落日在山忽逢故人之妾奔逃而來乃與小飲于<lb/>
道傍旗亭聞鶯聲于朩杪少焉分背抵庵有餘醺因卧<lb/>
小閣上恍如詞中所云逾月入城故居皆蹂踐矣後得<lb/>
請提舉洞霄宫終老焉<hi>玉照新志云美成夢中得此詞遂携家提舉南京鴻慶宫未幾</hi>
<hi>以疾卒</hi>
右史張文潛初官許州喜營妓劉潄奴張作少年遊令<lb/>
云含羞倚醉不成歌纎手掩香羅偎花映燭偷傳深意<lb/>
酒思入横波看朱成碧心還亂翻脈脈斂雙蛾相見時<lb/>
<pb n="KR4j0085_WYG_007-36b"/>
稀隔别多又春盡奈愁何其後去任又為秋蕋香寓意<lb/>
云簾幙疎疎風透一線香飄金獸朱闌倚遍黄昏後廊<lb/>
上月華如晝别離滋味濃如酒着人瘦此情不及墻東<lb/>
栁春色年年依舊元祐諸公皆有樂府唯張僅見此二<lb/>
詞<lb/>
郭霄鳳字雲翼元人撰江湖紀聞云宋理宗時李好義<lb/>
為某郡總管作詞名望江南云思往事白盡少年頭曾<lb/>
帥三軍平蜀難沿邊四郡一齊收逆黨反封侯元宵夜<lb/>
<pb n="KR4j0085_WYG_007-37a"/>
燈火閙啾啾㕔上一員閒總管門前幾個紙燈毬簫鼓<lb/>
勝皇州<lb/>
北方士人傳沙漠小詞三闋頗能狀其景詞云瘦藤老<lb/>
樹昏鴉逺山流水人家古道西風瘦馬斜陽西下斷腸<lb/>
人去天涯平沙細草班班曲溪流水潺潺塞上清秋早<lb/>
寒一聲新雁黄雲紅葉青山西風塞上胡笳月明馬上<lb/>
琵琶那底昭君恨多李陵臺下澹烟衰草黄沙<lb/>
盛如梓庻齋老學叢談云武昌瀕江有吕公磯上有黄<lb/>
<pb n="KR4j0085_WYG_007-37b"/>
鶴樓一日有題漢宫春于其上云横吹聲沉倚危樓紅<lb/>
日江轉天斜黄塵邊火澒洞何處吾家胎禽怨夜半乘<lb/>
風𤣥露丹霞先生笑飛空一劍東風猶自天涯情知道<lb/>
山中好早翠囂含隐瑶草新芽青溪故人信斷夢飈車<lb/>
乾坤星火歸來兮煮石煎砂廻首處幅巾蒲帳雲邊獨<lb/>
笑桃花不知為何人作或言洞賓語也後三年已未大<lb/>
元渡江<lb/>
西秦張炎叔夏玉田詞云沈梅嬌杭妓也忽于京都見<lb/>
<pb n="KR4j0085_WYG_007-38a"/>
之把酒相勞苦猶能歌周清真意難忘臺城路二曲因<lb/>
屬余記此事詞成以素羅帨書之<hi>調寄國香</hi>詞云鶯栁烟堤<lb/>
記未吟青子曾比紅兒嫺嬌弄香㣲透鬟翠雙垂不道<lb/>
留仙不住便無夢吹到南枝相看兩流落掩面凝羞怕<lb/>
說當時凄凉歌楚調嫋餘音不放一朶雲飛丁香枝上<lb/>
幾度欵語深期拜了花梢淡月最難忘弄影褰衣無端<lb/>
動人處過了黄昏猶道休歸<lb/>
劉凡在神宗時與范蜀公重定大樂洛陽花品曰狀元<lb/>
<pb n="KR4j0085_WYG_007-38b"/>
紅為一時之冠樂工花日新能為新聲汴妓郜懿以色<lb/>
著秘監致仕劉伯夀尤精音律熈寧中凡攜花日新就<lb/>
郜懿歡飲填詞以贈之云三春向暮萬卉成陰有嘉艷<lb/>
方折嬌姿嫩質冠羣品共賞傾城傾國上苑晴晝暄千<lb/>
素萬紅猶竒特綺筵開會詠歌才子壓倒元白别有芳<lb/>
幽苞小步帳華絲綺軒油壁與紫鴛鴦素蛺蝶自清旦<lb/>
往往連夕巧鶯喧脆管嬌燕語雕梁留客武陵人念夢<lb/>
役意濃堪遣情溺郜懿第六即蔡奴之母也李定之父<lb/>
<pb n="KR4j0085_WYG_007-39a"/>
與郜六遊生定而郜六死定不之知也及王荆公為宰<lb/>
相擢用李定言官交攻以為母死不持服為此蔡奴亦<lb/>
以色著云<hi>花草粹編</hi>
鐵圍山叢談云宣和初燕樂初成八音告備因作徴招<lb/>
角招有曲名黄河清慢者詞云晴景初升風細細雲收<lb/>
天淡如洗望外鳳凰城闕葱葱佳氣朝罷香烟滿袖侍<lb/>
臣報天顏有喜夜來連得封章奏大河徹底清泚君王<lb/>
夀與天齊馨香動上穹頻䧏祥瑞大晟奏功六樂初調<lb/>
<pb n="KR4j0085_WYG_007-39b"/>
宫徴合殿薫風乍轉萬花覆千官盡醉内家傳詔重開<lb/>
宴未央宫裏音調極韶美晁次膺作此詞時天下無問<lb/>
遐邇大小雖偉男髫女皆争唱之又有一曲曰深院鎖<lb/>
春風悄無人桃李自笑亦歌之遂入大晟府<lb/>
王仲甫字明之為翰林權直内宿有宫娥新得幸仲甫<lb/>
應制賦清平樂云黄金殿裏燭影雙龍戲勸得官家真<lb/>
箇醉進酒猶呼萬歲錦茵舞徹凉州君恩與整搔頭一<lb/>
夜御前宣喚六宫多少人愁翌旦宣仁太后聞之語宰<lb/>
<pb n="KR4j0085_WYG_007-40a"/>
臣曰豈有舘閣儒臣應制作狎詞耶既而彈章罷去<hi>耆舊</hi>
<hi>續聞</hi>
東臯雜録云林希子中知潤州東坡自錢唐赴召有官<lb/>
妓鄭容髙瑩求脫籍東坡為一詞書牒尾云鄭莊好客<lb/>
容我尊前時墮幘落筆風生籍籍聲名滿帝京髙山白<lb/>
早瑩骨冰肌那解老從此南徐良夜清風月滿湖林判<lb/>
云鄭容落籍髙瑩從良葢取句端八字云苕溪漁隠曰<lb/>
聚蘭集載此詞為東坡贈潤守許仲凃作未知孰是<lb/>
<pb n="KR4j0085_WYG_007-40b"/>
續骫骳說云政和中袁裪為教坊判官撰文字一日為<lb/>
蔡京撰傳言玉女詞云淺淡梳粧愛學女真梳掠艷容<lb/>
可畫那精神怎貌鮫綃映玉鈿帶雙穿纓絡歌音清麗<lb/>
舞腰柔弱宴罷瑤池御風跨皓鶴鳳凰臺上有蕭郎共<lb/>
約一面笑開向月斜褰朱箔東園無限好花羞落上見<lb/>
之改女真二字為漢宫而人莫解葢當時巳與女真盟<lb/>
于海上矣而中外未知帝思其語故竄易之也<lb/>
苕溪漁隠云有稱中興野人和東坡詞題呉江橋上車<lb/>
<pb n="KR4j0085_WYG_007-41a"/>
駕巡師江表過而覩之詔物色其人不復見矣詞云炎<lb/>
精中否歎人才委靡都無英物戎馬長驅三犯闕誰作<lb/>
長城堅壁萬里奔騰兩宫幽隔此恨何時雪草廬三顧<lb/>
豈無髙卧賢傑天心眷我中興吾皇神武踵曾孫周發<lb/>
海嶽封疆俱效順迅掃會須灰滅翠羽南巡叩閽無路<lb/>
徒有衝冠髮孤忠耿耿劍芒冷浸秋月<lb/>
鄭繼超遇田參軍贈妓曰妙香數年告别歌北邙月一<lb/>
闋送酒辭云勸君酒莫辭花落抛舊枝只有北邙山下<lb/>
<pb n="KR4j0085_WYG_007-41b"/>
月清光到死也相隨翌日同至北邙下化狐而去<lb/>
三朝野史云馬光祖尹京日有士踰牆偷人室女事覺<lb/>
到官光祖出踰牆樓處子詩面試士人秉筆云花栁平<lb/>
生債風流一段愁東牆乘興下處子有心樓謝砌應潛<lb/>
越韓香許暗偷有情還愛慾無語強嬌羞不負秦樓約<lb/>
安知漢獄囚玉顏麗如此何用讀書求光祖大賞判一<lb/>
詞于牒云多情多愛還了平生花栁債好個檀郎室女<lb/>
為妻也不妨傑才髙作聊贈青蚨三百索燭影搖紅記<lb/>
<pb n="KR4j0085_WYG_007-42a"/>
取媒人是馬公遂以室女配之<hi>馬號裕齋</hi>
營妓馬瓊瓊歸朱廷之廷之因闢二閣東閣正室居之<lb/>
瓊瓊居西閣廷之之任南昌瓊以梅雪扇題辭寄之云<lb/>
雪梅妒色雪把梅花相抑勒梅性温柔雪壓梅花怎起<lb/>
頭芳心欲訴全仗東君來作主傳與東君早與梅花作<lb/>
主人廷之詳詞意知西閣為東閣摧挫遂休官歸家置<lb/>
酒會二閣曰昨見西閣所寄雪梅詞使人不遑寢食東<lb/>
閣乃曰君今仕矣試為判斷此事據西閣所云梅花孰<lb/>
<pb n="KR4j0085_WYG_007-42b"/>
是也廷之遂作浣溪沙一闋以示二閣云梅正開時雪<lb/>
正狂兩般幽韵孰優長且宜持酒細端詳梅比雪花輸<lb/>
一出雪如梅蕋少些香花公非是不思量自後二閣歡<lb/>
會如初<lb/>
成都官妓趙才卿性慧黠能詞值帥府作會送都鈐帥<lb/>
令才卿作詞應命立賦燕歸梁云細栁營中有亞夫華<lb/>
宴簇名姝雅歌長許佐投壺無一日不歡娛漢王拓境<lb/>
思名將捧飛詔欲登途從前宻約盡成虚空嬴得淚如<lb/>
<pb n="KR4j0085_WYG_007-43a"/>
珠帥大賞其才盡以飲器遺之<lb/>
杭妓樂宛與施酒監善施嘗贈以詞云相逢情更深恨<lb/>
不相逢早識盡千千萬萬人終不似伊家好别爾登長<lb/>
道轉覺添煩惱樓外朱樓獨倚闌滿目圍芳草宛答云<lb/>
相思似海深舊事如天逺淚滴千千萬萬行使我愁腸<lb/>
斷要見無由見見了終難拚若是前生未有緣重結來<lb/>
生願<lb/>
文信國被執北行次信安館人供帳甚盛信國達旦不<lb/>
<pb n="KR4j0085_WYG_007-43b"/>
寐題詞于壁調寄南樓令詞曰雨過水明霞潮廻岸帶<lb/>
沙葉聲寒飛透窓紗懊恨西風吹世換又吹我落天涯<lb/>
寂寞古豪華烏衣又日斜說興亡燕入誰家只有南來<lb/>
無數雁和明月宿蘆花或云此鄧光薦詞也<hi>日下舊聞</hi>
元東嶽廟有石壇繞壇皆杏花道士董宇定王用亨先<lb/>
後居之張畱孫弟子三十八人之二也虞道園城東觀<lb/>
杏花詩明日城東看杏花丁寧兒子早將車路從丹鳳<lb/>
樓前過酒向金魚館裏賒綠水滿溝生杜若暖雲將雨<lb/>
<pb n="KR4j0085_WYG_007-44a"/>
少塵沙絶勝羊傅襄陽道歸騎西風雜鼓笳當時同遊<lb/>
者歐陽元功陳衆仲掲㬅碩諸公果羅囉詩最憶奎章<lb/>
虞閣老白頭騎馬看花來是也又嘗賦風入松詞題之<lb/>
羅帕有為報先生歸也杏花春雨江南之句柯敬仲購<lb/>
得之<hi>詞載第三巻品藻中一云虞賦此詞以寄敬仲者</hi>裝潢作軸張仲舉為賦<lb/>
摸魚子詞紀其事云記蘭亭舊時風景西樓燈火如畫<lb/>
嚴城月色依然好無復綺羅遊冶歡意謝向客裏相逢<lb/>
還有思陶寫金章翠斚把錦字新聲紅牙小拍分付倦<lb/>
<pb n="KR4j0085_WYG_007-44b"/>
司馬繁華夢喚起燕嬌鶯姹肯教孤負元夜楚芳玉潤<lb/>
吳蘭媚一曲夕陽西下沉醉罷君試問人生誰是無情<lb/>
者先生歸也但畱意江南杏花春雨和淚在羅帕自注<lb/>
楚芳吳蘭二妓名<hi>玉堂佳話</hi>
詹正至元間監醮長春宫見羽士丈室古鏡狀似秋葉<lb/>
背有金刻宣和御寶四字有感因賦霓裳序中第一詞<lb/>
一規古蟾魄瞥過宣和幾春色知那箇栁鬆花怯曾搓<lb/>
玉團香塗雲抹月龍章鳳刻是如何兒女消得便孤了<lb/>
<pb n="KR4j0085_WYG_007-45a"/>
翠鸞何限人更在天北磨滅古今離别幸相從薊門仙<lb/>
客蕭然林下秋葉對雲淡星踈眉清影白佳人已傾國<lb/>
謾嬴得癡銅舊畫興亡事道人知否見了也華髮<hi>元詩餘</hi>
　<lb/>
　<lb/>
　<lb/>
　<lb/>
　<lb/>
<pb n="KR4j0085_WYG_007-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞苑叢談巻七<lb/>
</p>
<p>
</p>
  </div>
</body>
</text>
</TEI>
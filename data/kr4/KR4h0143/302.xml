<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_302-1a"/>
欽定四庫全書<lb/>
選金詩巻十二<lb/>
　七言律詩一<lb/>
　　蔡松年<lb/>
　　　師還求歸鎮陽<lb/>
春風巻甲有歡聲漸識天公欲諱兵節物無情新嵗換<lb/>
男兒易老壯心驚落身世網癡仍絶挂眼山光計未成<lb/>
聞道恒陽似江國一官漫學阮東平<lb/>
<pb n="KR4h0143_WYG_302-1b"/>
　　　初卜潭西新居<lb/>
喬木千章畫不如白鷗烟雨到江湖誰為求仲營三徑<lb/>
竊比揚雄有一區故國興亾樹如此他年聲利蔓難圖<lb/>
屋西便與秋山約莫遣歸來見白須<lb/>
　　　寄王仲侯<lb/>
冰簟風簾千柱宫月華清浸雪芙蓉誰教曉馬三千里<lb/>
好在行雲第㡬峰酒市烏紗懐李白仙人鶴氅看王恭<lb/>
拍浮花裏知恩否寄與新詩洗醉悰<lb/>
<pb n="KR4h0143_WYG_302-2a"/>
　　　讀疎詠之安陽對竹二詩懐家山次韻見意<lb/>
短髮新霜及未侵㡬年和月買泉林偶然行李對寒碧<lb/>
憶得故園驚嵗隂枕上秋風吹醉夢門前沙鳥立清深<lb/>
箇中須著翛翛玉落日微風伴我吟<lb/>
　　　和子文寒食北潭<lb/>
夢裏潭光翠欲流何時春水一虚舟吾廬想見扶疎樹<lb/>
宦意渾如浩蕩鷗聞道西山明酒面應無外物到眉頭<lb/>
别來誰唱驚人句十里珠簾有暮愁<lb/>
<pb n="KR4h0143_WYG_302-2b"/>
　　　雪晴呈玉堂諸公<lb/>
雪晴松頂玉斕斑曉眼清於化鶴山欲立凍雲搜傑句<lb/>
却思仙客退清班氍毺帳底沉香火薝蔔花中碧霧鬟<lb/>
喚取廣寒修月手月波千丈捲春還<lb/>
　　　和子文晚望<lb/>
醉眼郊原感慨生夕陽長向古今明髙人法士互憎愛<lb/>
美酒空名誰重輕二頃只謀他日老五絃猶喜晚風清<lb/>
因君欲賦思歸樂安得穿雲一笛横<lb/>
<pb n="KR4h0143_WYG_302-3a"/>
　　　兵府得告將還鎮陽府推官王仲侯以書促余<lb/>
　　　命駕先寄此詩<lb/>
老驥心疲十二閑天教洗眼小江山名園無處不宜酒<lb/>
勝日有朋方解顔老木溪光留月駐禪房竹徑約花闗<lb/>
先憑樂府求風骨或有佳人字玉環<lb/>
　　　渡混同江<lb/>
十年八喚清江渡江水江花笑我勞老境歸心質孤月<lb/>
倦遊陳迹付驚濤兩都絡繹波神肅六合清明斗極髙<lb/>
<pb n="KR4h0143_WYG_302-3b"/>
湖海小臣尸厚祿夢尋煙雨一漁舠<lb/>
　　　初至遵化<lb/>
出山風物便清和森木如雲秀靄多白水臨流照疎鬢<lb/>
青門折栁記柔柯重遊化國驚嵗月有象豐年占麥禾<lb/>
亦有黄公酒壚在微官自要阻山河<lb/>
　　　黄海棠<lb/>
清隂不歎晚尋芳縹緲緗雲翠袖長蕚緑江花輸帶葉<lb/>
醉紅蜀豔恨無香南州氣味連三月東晉風流共一觴<lb/>
<pb n="KR4h0143_WYG_302-4a"/>
老眼寒來易愁絶温柔乞與醉中鄉<lb/>
　　　夜坐<lb/>
吾生有㡬事無涯清夜漫漫歎物華但願聞鉦似疲馬<lb/>
可能黏壁作枯蝸只今雪屋重衾濕去嵗梅溪醉帽斜<lb/>
終得蕭閒對牀語青燈挑盡短檠花<lb/>
　　　糟聲同彦髙賦<lb/>
糟牀過竹春泉句<hi>聚簷秋雨喧疎溜過竹春泉咽暗冰門巷蕭條三尺雪琴書寥落一龕燈</hi>
<hi>彦髙詩也</hi>他日人云吾亦云自愛淳音含太古誰傳清溜入<lb/>
<pb n="KR4h0143_WYG_302-4b"/>
南薰秋風㡬共橙香注曉月曽和鶴唳聞我欲婆娑竹<lb/>
林國洗空塵耳正須君<lb/>
　　　韓侯晁仲許送名酒渴心生塵以詩促之<lb/>
好在銀瓶秋露光借君雲夢到枯腸解澆萬里客愁破<lb/>
暫吐十年黄巻香江水苦揺梁苑夢海棠新學漢宫粧<lb/>
天東四月春如許坐待白衣投醉鄉<lb/>
　　吳激<lb/>
　　　過南湖偶成<lb/>
<pb n="KR4h0143_WYG_302-5a"/>
杏山松檜紫坡陁湖面無風亦自波緑鬢朱顔嗟老矣<lb/>
落花啼鳥奈春何詩人未必皆憔悴世事從來有折磨<lb/>
列坐流觴能㡬日知誰對酒愛新鵞<lb/>
　　　長安懐古<lb/>
佳氣猶能想鬱葱雲間雙闕峙蒼龍春風十里灞陵樹<lb/>
曉月一聲長樂鐘小苑花開紅漠漠曲江波漲碧溶溶<lb/>
眼前疊嶂青如畫借問南山共㡬峰<lb/>
　　　晚春言懐寄燕中知舊<lb/>
<pb n="KR4h0143_WYG_302-5b"/>
閒雲洩洩日暉暉林斧谿舂響翠微天氣乍晴花滿樹<lb/>
人家乆住燕雙飛隣村社後容賖酒客舎新來未綻衣<lb/>
遥憶東郊亭畔栁歸時相見亦依依<lb/>
　　　秋夜<lb/>
豈有涓埃補盛明强扶衰病厠豪英夜窓燈火青相對<lb/>
曉鏡髭鬚白㡬莖年去年來還是夢江南江北若為情<lb/>
石田茅舎君家近借與林泉送此生<lb/>
　　宇文虚中<lb/>
<pb n="KR4h0143_WYG_302-6a"/>
　　　予寫金剛經與王正道正道與朱少章復以詩<lb/>
　　　來輒次二公韻<lb/>
平生幸識繫珠衣窮走他鄉未得歸有客為傳祇樹法<lb/>
此心便息漢隂機百千三昧一門入四十九年諸事非<lb/>
寄與香山老居士要憑二義發餘輝<hi>次正道韻</hi>
前世曽為粥飯僧此生隨處且騰騰經年因認人我相<lb/>
教外都忘大小乘寫去欲云居士頌信來如續祖師燈<lb/>
他年辱贈茅庵句誰謂因縁昔未曽<hi>次少章韻</hi>
<pb n="KR4h0143_WYG_302-6b"/>
　　　郊居<lb/>
芒屨松冠野外裝茶鐺藥竈靜中忙含風荇逐波紋展<lb/>
著雨花連土氣香停䇿仰簷朝覓句披襟穿樹晚追凉<lb/>
蓬蒿似欲荒三徑疎懶誰知意更長<lb/>
　　　重陽旅中偶記二十年前二詩因而有作<lb/>
舊日重陽厭旅裝而今身世更悲涼愁添白髮先春雪<lb/>
淚著黄花助晚霜客館病餘紅日短家山信斷碧雲長<lb/>
故人不恨村醪薄乘興能來共一觴<lb/>
<pb n="KR4h0143_WYG_302-7a"/>
　　　巳丑重陽在劒門梁山舖<lb/>
兩年重九皆羇旅萬水千山厭逺遊白酒黄花聊度日<lb/>
青萍緑綺共忘憂却憐風雨梁山路不似尊鱸楚澤秋<lb/>
何必東臯是三徑此身天地一虚舟<lb/>
　　　和題稽古軒<lb/>
堆架縑緗粲蔀居眼前長物埽無餘避囂肯要隣人卜<lb/>
論友先尋上世書汲古不須憂綆短隨波聊復任舟虚<lb/>
勿欺丈室纔容膝六合神遊有日車<lb/>
<pb n="KR4h0143_WYG_302-7b"/>
　　　涇王許以酒餉龍溪老人㡬月不至以詩促之<lb/>
　　　<hi>龍溪叔通别號也</hi>
先生寂寞草𤣥文正要侯芭作富鄰客至但須樽有酒<lb/>
日髙不怕甑生塵急催嶺外傳梅使來餉籬邊采菊人<lb/>
已埽明窗供㸃筆為君擬賦洞庭春<lb/>
　　　從人借琴<lb/>
嶧陽慣聽鳳雛鳴瀉出泠然萬籟聲已厭笙簧非雅曲<lb/>
幸從炊㸑脱餘生昭文不鼔縁何意靖節無絃且寄情<lb/>
<pb n="KR4h0143_WYG_302-8a"/>
乞與南冠囚縶客為君一奏變春榮<lb/>
　　　姑蘇滕惇禮榜所居閣曰齋心成都宇文某作<lb/>
　　　詩以廣其意<lb/>
不是憑虚避世喧此中於物本無縁靜看畏影徒勞爾<lb/>
題作齋心亦且然意識已隨言語斷生涯聊任嵗時遷<lb/>
老夫未渉天游趣三復南華第四篇<lb/>
　　髙士談<lb/>
　　　庚戌元日<lb/>
<pb n="KR4h0143_WYG_302-8b"/>
舊日屠蘇飲最先而今追想尚依然故人對酒且千里<lb/>
春色驚心又一年習俗天涯同爆竹風光塞外只寒煙<lb/>
殘年無復功名望志在蘇君二頃田<lb/>
　　　次伯堅韻<lb/>
公道向來惟白髮浮生何處用黄金東風吹散三年恨<lb/>
春色驚回萬里心急景只教人貎改滄溟不放酒盃深<lb/>
異時倘及公榮酌準擬歸來臥栁隂<lb/>
　　　次韻飲巖夫家醉中作<lb/>
<pb n="KR4h0143_WYG_302-9a"/>
月中招得飲中仙草露吹風灑靜便地有溪山真可樂<lb/>
人如冰雪自無眠清新李白詩能勝勃窣張憑理最𤣥<lb/>
功業本非吾輩事此身聊復鬬尊前<lb/>
　　　晚登遼海亭<lb/>
登臨酒面灑清風竟日憑闌興未窮殘色樓臺山向背<lb/>
夕陽城郭水西東客情到處身如寄别恨他時夢可通<lb/>
自歎不如華表鶴故鄉長在白雲中<lb/>
　　　風雨宿江上<lb/>
<pb n="KR4h0143_WYG_302-9b"/>
風雨蕭蕭作暮寒半晴煙靄有無間殘紅一抹沈天日<lb/>
濕翠千重隔岸山短髮不羞黄葉亂寸心常羡白鷗閑<lb/>
濤聲午夜喧孤枕夢入瀟湘落木灣<lb/>
　　　志隱軒<lb/>
家居瀟灑似江村花草侵堦水映門元亮結廬山掛眼<lb/>
孔融好客酒盈尊肯教軒冕移心志未厭林泉入夢魂<lb/>
我亦平生倦遊客一廛無處問東屯<lb/>
　　杜充<lb/>
<pb n="KR4h0143_WYG_302-10a"/>
　　　塵<lb/>
汨汨勞生為爾忙只除不到白雲鄉歩回洛浦生羅襪<lb/>
歌斷秦樓落杏梁閒撲衣襟迷逺望靜穿窗隙鎻斜陽<lb/>
帝城别有風流在輦路春風十里香<lb/>
　　邊元鼎<lb/>
　　　村舎二首<lb/>
何事區區守一邱春花過了月明秋等閒濁酒籬邊興<lb/>
寂寞寒花雨裏愁不識故人今在否每思前事隔重遊<lb/>
<pb n="KR4h0143_WYG_302-10b"/>
西風又是青山晚落葉無聲水自流<lb/>
牆外青山半在樓山村晝晚雨翛翛旃裘擁腫無餘事<lb/>
尊酒飄零又一秋學得屠龍無用處祗如畫虎反成羞<lb/>
回頭為向淵魚道鴻鵠而今不願游<lb/>
　　　出門騎馬<lb/>
出門騎馬即三千面目塵埃動慘然生計若為田二頃<lb/>
飢顔翻媿宦三年乾坤造物能無用富貴由時枉自鞭<lb/>
達否從今已知計五湖煙裏有漁船<lb/>
<pb n="KR4h0143_WYG_302-11a"/>
　　　帝城<lb/>
帝城回想夢魂中秋月春花在處同朱雀橋南三月草<lb/>
鳳皇樓上四更風錦囊别後吟箋少玉笛閒來酒盞空<lb/>
贏得當時舊標格九分憔悴入青銅<lb/>
　　　新香<lb/>
新香終比舊香濃只是相逢乆不容繡被瞥同巫峽夢<lb/>
銀鞍多負景陽鐘寳檀煙斷閒金獸玉鎻聲傳惱睡龍<lb/>
簾影漸分風又起一塘秋水落芙蓉<lb/>
<pb n="KR4h0143_WYG_302-11b"/>
　　　聞簫<lb/>
弄玉吹簫玉琯低秋風散入滿天悲滄波夜漲龍吟細<lb/>
琪樹霜風鳳嘯遲漢月有情如靜聽蕭郎無路不相知<lb/>
秦樓虚負清宵意惆悵乘鸞舊有期<lb/>
　　　和致仕李政奉韻<lb/>
車馬年年陌路塵安知六驥過窗頻雲泉是處堪為樂<lb/>
軒冕從來只累人浮世夢中無限事紅顔花上霎時春<lb/>
五湖興有扁舟笛好在晴天月一輪<lb/>
<pb n="KR4h0143_WYG_302-12a"/>
　　　惜春<lb/>
春來春去惱春晴花落花開又㡬經夜雨多情愛沾灑<lb/>
楊花無賴只飄零每成宴賞須成醉不恨歸來却恨醒<lb/>
眼見紅英留不住緑枝深處一星星<lb/>
　　　客思<lb/>
客思逢春易感傷不堪殘淚愛家鄉離親恍惚來千里<lb/>
餬口凄涼在四方羞向孫劉圖富貴浪從李杜學文章<lb/>
官街坐對黄昬月半屋清燈滿地霜<lb/>
<pb n="KR4h0143_WYG_302-12b"/>
　　　王文伯還家詩以迎之<lb/>
陌上東風故國春瘦驂羸僕倦行塵十年一夢成何事<lb/>
千首新詩不負人重對孤燈聽軟語遞憐華髮各清貧<lb/>
西齋煙草應如舊桃李新蹊滿四鄰<lb/>
　　　晚行<lb/>
隔浦行聞晚寺鐘斷坡寂歴對寒松蒼煙暮合孤城暗<lb/>
破月微昬逺岫重宿翼飛投空自急斷蓬無計竟何從<lb/>
新年又入應添嵗歸把青銅怨暮冬<lb/>
<pb n="KR4h0143_WYG_302-13a"/>
　　　山中<lb/>
世路風波老不禁一廛歸買就槐隂坐詩為累言難解<lb/>
因酒成狂病轉深山月荒涼窺斷夢壁燈青黯伴微吟<lb/>
十年積毁應銷骨豈礙孤雲萬里心<lb/>
　　　新秋示友<lb/>
一頃山田半巳蕪閉門髙臥著潛夫不才分作溝中斷<lb/>
舊好誰瞻屋上烏南阮强須攀北富東邱何用歎西愚<lb/>
自憐幽黙相忘乆鬬鳥鳴蟬枉呌呼<lb/>
<pb n="KR4h0143_WYG_302-13b"/>
　　　偶題二首<lb/>
當年樂事歎今衰人世空驚日未移風榭醉眠摧鳳燭<lb/>
雨窗狂飲殢蛾眉長松茂草窮年事野水孤村入夢時<lb/>
强鑷鬢絲臨晚鏡瞥然塵念不勝悲<lb/>
短髮臨風懶不冠窪尊塵坌寂無歡離騷夕賦醒尤獨<lb/>
孤憤空書說轉難晚節慣成林壑僻幽居深入水雲寒<lb/>
蒼崖瘦柏無窮思鵠立溪頭盡日看<lb/>
　　　新居<lb/>
<pb n="KR4h0143_WYG_302-14a"/>
鏡裏巖花落澗泉對窗青壁便叅天㡬當雪月開春酒<lb/>
時有松風入夜絃逺劚山田多種黍稀經城市少言錢<lb/>
平生謾忽王侯貴俯仰村鄰更可憐<lb/>
　　張斛<lb/>
　　　南京遇馬丈朝美<lb/>
浮雲乆與故山違茅棟如存尚可依行路相逢初似夢<lb/>
舊遊重到復疑非滄江萬里悲南渡白髮㡬人能北歸<lb/>
二十年前河上月尊前還共惜清輝<lb/>
<pb n="KR4h0143_WYG_302-14b"/>
　　　訪香林老<lb/>
風雨無時浪蹴天南浮舟楫信多艱半生夢破寒江月<lb/>
萬里春回故國山歸客自傷青鬢改髙僧長共白雲閒<lb/>
誅茅借我溪西地未厭相從水石間<lb/>
　　張孝純<lb/>
　　　中運使寄酒清明日到以詩謝之<lb/>
芳樽到日恰清明似與嘉辰黙計程擬助林園延勝賞<lb/>
肯容桃李落繁英老來官爵渾無味閒裏杯盤却有情<lb/>
<pb n="KR4h0143_WYG_302-15a"/>
見説使車臨岱麓儻能相過共飛觥<lb/>
　　馬定國<lb/>
　　　清平道中<lb/>
棘林苦苣野花黄一馬駸駸渡漯陽别墅酒旗依古栁<lb/>
㸃溪花片落新香伏波事業空歸漢都䕶田園不記唐<lb/>
今日清明過寒食又將書劒客他鄉<lb/>
　　　登歴下亭有感<lb/>
男子當為四海遊又攜書劒客東州煙横北渚芰荷晚<lb/>
<pb n="KR4h0143_WYG_302-15b"/>
木落南山鴻鴈秋富國桑麻連魯甸用兵形勢接營丘<lb/>
傷哉不見桓公業千古遶城空水流<lb/>
　　　題崇子中菴<lb/>
羡君髙節似陶潛五畆園林老不添遯世人情雖淡薄<lb/>
開門秋色自清嚴築頭黄巻香終日砌下蒼苔雨一簾<lb/>
後夜中秋更應好隔窗雲木看飛蟾<lb/>
　　　送圖南<lb/>
壺觴送客栁亭東回首三齊落照中老去厭陪新客醉<lb/>
<pb n="KR4h0143_WYG_302-16a"/>
興來多與古人同戍樓藤角垂新緑山店檉花落細紅<lb/>
他日詩名滿江海薺堂相見兩衰翁<lb/>
　　　招康元質<lb/>
此生依著定如何不傍畊疇即釣蓑北阜平蕪隨鳥逺<lb/>
東湖新漲與天多詩成重墨題飛葉睡起輕芒踏軟莎<lb/>
猶有客愁消不盡風軒茶竈待君過<lb/>
　　　四月十日遇周永昌<lb/>
竹裏涓涓雨未晴日髙窗牖受虚明數家燕雀青雛出<lb/>
<pb n="KR4h0143_WYG_302-16b"/>
是處園林緑顆成貧覺酒盃真有味病思邱壑豈無情<lb/>
東山舊隱許相過他日秋原看耦耕<lb/>
幼時種木巳巢鳶猶向花前作酒顛郭外青山招曉出<lb/>
圃中明月照春眠世無蘇黄六七子天斷文章三十年<lb/>
今日逢君如舊識醉持盃杓望青天<lb/>
　　祝簡<lb/>
　　　舟次丹陽<lb/>
船頭東下趂晨鐘船外清霜氣暗通斷鴈聲歸烟靄裏<lb/>
<pb n="KR4h0143_WYG_302-17a"/>
孤帆影落月明中隋河波浪千年急梁苑池臺一半空<lb/>
試問碧堤無限栁敗條衰葉㡬秋風<lb/>
　　張子羽<lb/>
　　　壽張和滑益之<lb/>
理髮秋庭趂夕陽靜中誰可共傳觴雲横故國三年别<lb/>
水遶孤村六月涼病眼只貪書味永渴心頻夢橘奴香<lb/>
魚山早有終焉計少日應容解印章<lb/>
　　朱之才<lb/>
<pb n="KR4h0143_WYG_302-17b"/>
　　　暴雨<lb/>
掣電奔雷晻靄間崩騰白雨襲人寒頺山黒霧傾濃墨<lb/>
倒海衝風瀉急湍勢似陽侯夸海若聲如項籍破章邯<lb/>
炎歊一濯須臾耳巳看天圍碧玉寛<lb/>
　　劉著<lb/>
　　　次韻王子慎玉田道中一首兼呈韓公美閣老<lb/>
東晉風流屬子猷開元峭直讓韓休絲綸對掌驚三雋<lb/>
尊酒更酬失四悉古道隂隂槐樹老歸鴻杳杳荻花秋<lb/>
<pb n="KR4h0143_WYG_302-18a"/>
浩然詩思天涯逺月滿江南小謝樓<lb/>
　　　次韻彦髙暮春書事<hi>戊申嵗</hi>
平生漫浪老清暉却埽邱園屬少微世亂傷心青眼舊<lb/>
天涯流淚白雲飛羇愁只憶中山酒貧病長懸子夏衣<lb/>
澤畔行吟誰念我祗應形影自相依<lb/>
　　　寄題張浩然松雪樓<lb/>
入座山光秀玉柯岸巾絶景意如何瘦來豈為寒松句<lb/>
和寡還驚白雪歌地近雲煙來鶴駕簷髙星斗㵼銀河<lb/>
<pb n="KR4h0143_WYG_302-18b"/>
懸知老子登臨處𣺌𣺌滄波月色多<lb/>
　　　文季侍郎得緑蕚香梅子文待制有詩輒亦同<lb/>
　　　賦<lb/>
一枝緑蕚冠羣芳瀟灑猶疑楚岸傍香骨瘦來冰蕊細<lb/>
夢魂清處月波涼賡酬便合成千首醒醉寧須計百觴<lb/>
横玉呌雲吹不盡只教今古洗離腸<lb/>
　　李之翰<lb/>
　　　題密雲州學壁<lb/>
<pb n="KR4h0143_WYG_302-19a"/>
﨑嶇到此興何堪况復風謡意未諳旅舎蕭條空自遣<lb/>
胸懐磊落向誰談留連暮雨侵疎牖宛轉飛雲埽翠嵐<lb/>
因憶林泉歸去好一燈幽夢遶春潭<lb/>
　　　中京遇因長老<lb/>
天涯流落偶生還古刹相逢語夜闌歎我歸途千里逺<lb/>
喜君禪榻一身安松聲不斷風吟細月影無邊露氣寒<lb/>
分手山堂更寥索冷雲衰草伴征鞍<lb/>
　　　嵗暮<lb/>
<pb n="KR4h0143_WYG_302-19b"/>
休怪年來白髮新天涯三載困埃塵偶離砂磧窮隂地<lb/>
收得桑榆老病身對雪莫吟秦嶺句撥醅且醉漢江春<lb/>
此生自斷無餘事何必區區問大鈞<lb/>
　　楊興宗<lb/>
　　　出劒門<lb/>
嘔啞鳴艣下長川萬疊青峰只眼前山鷓啄殘紅杏粉<lb/>
杜鵑啼破緑楊煙夢回蜀棧雲千片醉枕巴江月一船<lb/>
物色誰分杜陵老風騷牢落劒南天<lb/>
<pb n="KR4h0143_WYG_302-20a"/>
　　范墀<lb/>
　　　和髙子初梅<lb/>
春風也自惜流光只放寒梅一樹芳玉粉更粧前夜雪<lb/>
口脂猶注昔年香江湖昨夢誰同記詩酒風流豈易忘<lb/>
東閣何郎未全老花枝休笑鬢絲長<lb/>
　　姚孝錫<lb/>
　　　睡起<lb/>
生涯甘分寄耕桑山色圍門水遶牆困病乆懲耽酒癖<lb/>
<pb n="KR4h0143_WYG_302-20b"/>
愛閒猶有和詩忙簷冰滴砌春猶冷野馬浮川日漸長<lb/>
舊事老年多記憶故園歸夢正悠颺<lb/>
　　　栁溪别墅<lb/>
安車隨意飽甘肥晚食徐行理亦齊山市日髙人未集<lb/>
柴門客至鳥先啼溪橋散望攜笻度野寺牽吟信筆題<lb/>
容膝易安聊自適甕天閒看舞醯雞<lb/>
　　　嵗晚懐二弟<lb/>
少易成歡老易傷壯遊垂白未還鄉煙塵無復音書到<lb/>
<pb n="KR4h0143_WYG_302-21a"/>
魂夢猶疲道路長爆竹又驚新薦嵗屠蘇空憶舊傳觴<lb/>
年年此日遥相憶鴻鴈何時續斷行<lb/>
　　　次李平子登臺有感韻<lb/>
落日孤雲帶逺崗戍樓煙瘴舊邉塲疲民卒嵗方懐土<lb/>
逺客憑髙自憶鄉漢使一朝延四皓秦詩千古弔三良<lb/>
行蔵此意無人解聊借青山送酒觴<lb/>
　　　九日題峰山<lb/>
不須歌吹上叢臺千里晴川入座來世事難憑休挂口<lb/>
<pb n="KR4h0143_WYG_302-21b"/>
生涯現在且銜盃無情趂暖花先老有信迎寒鴈巳廻<lb/>
遥想故園親種菊霜枝露蕊向誰開<lb/>
　　　次韻王無競見寄<lb/>
客懐重倚仲宣樓白草黄雲塞上秋山色不隨塵世改<lb/>
水聲還抱故城流隙中畏景那堪玩鏡裏衰顔秖自羞<lb/>
多媿詩人苦相憶逺傳佳句弔清愁<lb/>
　　　和成冠卿見寄<lb/>
别恨頻添鬢雪深百年懐抱鬱沈沈標名不挂金銀榜<lb/>
<pb n="KR4h0143_WYG_302-22a"/>
渉世空堅鐵石心俗物何勞供一醉殘僧正欲伴孤吟<lb/>
朱絃三弄虚簷寂唯有清風是賞音<lb/>
　　　感白髮<lb/>
彈鋏憑誰聽客歌震雷那復化魚梭梳頭白雪驚新有<lb/>
障眼𤣥花比舊多鄉問阻兵猶斷絶羇懐憑酒暫消磨<lb/>
不須更問今朝客門外原無雀可羅<lb/>
　　　曉霽<lb/>
一夜雲峰卷迅雷殘紅狼籍㸃蒼苔鸎聲豈解留春住<lb/>
<pb n="KR4h0143_WYG_302-22b"/>
燕語虚勞喚夢回愁寂頓疑詩思減衰殘偏感嵗華催<lb/>
栁溪魚鳥應相識乘興無嫌日日來<lb/>
　　　重九偶成<lb/>
天邊今日又重陽隴樹紅飛鴈信霜且插茱萸慰衰鬢<lb/>
莫將詩句撓回腸歌勤皓齒人俱醉舞戀晴暉蝶也忙<lb/>
來日預期扶宿酒未應籬菊減秋香<lb/>
　　　溪橋早春<lb/>
輕黄未染栁梢勻連日溪風巻塞塵乍暖乍寒花信晚<lb/>
<pb n="KR4h0143_WYG_302-23a"/>
相呼相應鳥聲頻少勤謾挾經綸䇿老懶空餘病患身<lb/>
追憶故園桃李樹年年紅紫為誰新<lb/>
　　　村居偶成<lb/>
靜愛柴門野興幽杖藜徐步到巖丘深林有獸鳥先噪<lb/>
廢圃無人泉自流土瘠稅租隨力辦年豐禾黍過時收<lb/>
客來不慮無供給白酒黄雞亦易求<lb/>
　　　題佛光寺<lb/>
臧穀雖殊竟兩亡倚闌終日念行藏巳忻境寂洗塵慮<lb/>
<pb n="KR4h0143_WYG_302-23b"/>
更覺心清聞妙香孤鳥帶煙來逺樹斷雲收雨下斜陽<lb/>
人間未卜蝸牛舎逺目横秋益自傷<lb/>
　　　次韻子才對菊見懐<lb/>
髮蓬新感二毛侵尚阻清尊對菊斟乆擬芝蘭同臭味<lb/>
莫疑魚鳥自髙深食貧豈復甘秦炙客病空懐奏楚音<lb/>
掛席無由上牛斗漫憑流水送歸心<lb/>
　　　春日溪橋<lb/>
留戀春光慰病顔無情風雨巻春還隂隂密緑籠溪暗<lb/>
<pb n="KR4h0143_WYG_302-24a"/>
細細疎紅㸃徑斑老去益憐詩思澀懽來聊破酒腸慳<lb/>
不嫌門外無車轍得遂衰慵一味閒<lb/>
　　　登樓有懐<lb/>
老媿凭闌目力昬百年懐抱向誰論晴空鴈起雲邊塞<lb/>
夕照人歸郭外村因記昔遊驚迅晷暫將離恨付清尊<lb/>
誰人肯似邊居士逺駕朱輪過雀門<lb/>
　　劉彧<lb/>
　　　秋雨得雲字<lb/>
<pb n="KR4h0143_WYG_302-24b"/>
一室蕭然半掩門簷牙懸溜喜初聞棲鴉不動寒偎樹<lb/>
過鴈無聲冷貼雲歴耳半隨風淅瀝舞階仍帶葉繽紛<lb/>
隔籬為問東臯叟麰麥前春定十分<lb/>
　　王璹<lb/>
　　　游太寧寺<lb/>
西山踏破萬層青與客攜壺上太寧泉石有情容避俗<lb/>
軒裳無術可逃形雲縈屋角僧禪靜露下松梢鶴夢醒<lb/>
明日却尋塵境去曉猿啼月若為聽<lb/>
<pb n="KR4h0143_WYG_302-25a"/>
　　王珦<lb/>
　　　王元仲海岳樓同諸公賦<lb/>
十二朱闌倚半空元龍髙臥定誰雄簷楹翠濕蓬山雨<lb/>
枕簟涼生弱水風物色横陳詩巻裏雲濤飛動酒盃中<lb/>
謫仙㑹有騎鯨便八極神遊路可通<lb/>
　　朱自牧<lb/>
　　　晉寧感興<lb/>
莫將官況説葭蘆一味蕭條稱鄙夫老圃不禁蔬代肉<lb/>
<pb n="KR4h0143_WYG_302-25b"/>
樵丁還喜炕連厨兒音半已漸秦晉鄉信無因接魯洙<lb/>
三見秋風落庭樹年年歸意負蓴鱸<lb/>
　　　年節嵐州席上贈同知王子直中散<lb/>
别時風雪暗龍津一夢經年復見君去國光隂雖易得<lb/>
夾河形勢且平分心如征馬常嘶代身伴秋鴻却渡汾<lb/>
此日一尊難惜醉新年風景舊知聞<lb/>
　　　送鄜州節判任元老罷任東歸二首<lb/>
長途冰雪嵗崢嶸客裏那堪送客行萬里歸心應接淅<lb/>
<pb n="KR4h0143_WYG_302-26a"/>
一尊别酒且班荆春生汶水庭闈近人去雕陰幕府輕<lb/>
欲仗征鴻寄消息地寒不肯過邊城<lb/>
都騎駸駸指汶陽闗門應識棄繻郎暮寒煙浪歸期阻<lb/>
細雨簷花飲興長束帶暫為彭澤令曳裾休忤漢梁王<lb/>
邊城情味君應㑹為說無憀與故鄉<lb/>
　　　小雨不出寧海司理㕔<lb/>
吏散庭空鎖碧苔冷官門户㡬曽開疎疎細雨槐花落<lb/>
寂寂虚堂燕子來多病始知窮有鬼獨賢方覺仕無媒<lb/>
<pb n="KR4h0143_WYG_302-26b"/>
故園抛擲奔馳外剛道江山未放回<lb/>
　　　過渾源留别田仲祥同知節使<lb/>
金臺前夢杳無踪一阻雲山莫計重雙鯉附書常不達<lb/>
兩萍浮海偶相逢燕南落日車分轍代北春風酒滿鍾<lb/>
明日去留牽世務燈前談笑且從容<lb/>
　　　訪山寺僧<lb/>
踏破蒼苔叩竹扃晚晴庭院有餘清幡腰落日紅千颭<lb/>
簷際遥岑翠一横種秫公田聊卒嵗栽蓮僧社擬投名<lb/>
<pb n="KR4h0143_WYG_302-27a"/>
從今興熟頻來往未信齋鐘午後鳴<lb/>
　　　謝吳堡知寨安巨濟贈紙百幅<lb/>
百幅溪箋逺見羞故人佳餉若為酬幸將晚節收魚網<lb/>
未得良工起鳳樓柿葉學書差足慰芸香辟蠧㑹須求<lb/>
揮毫不見雲煙落愚賈操金愧暗投<lb/>
　　　清河道中暮歸<lb/>
緩轡溪邊喜乍晴夕陽流水浸孤城川平佛塔層層見<lb/>
浪穩商舟尾尾行十里煙霞隨野歩兩崖禾黍撼秋聲<lb/>
<pb n="KR4h0143_WYG_302-27b"/>
雨暘雖有豐年兆乆客都無地可畊<lb/>
　　　晚泊濟陽<lb/>
江北秋隂一半晴晚涼留與客襟清水邊畫角孤城暮<lb/>
雲底殘陽逺樹明旅鴈為誰來有信斷蓬如我去無程<lb/>
寥寥天地誰知已村酒悠然只獨傾<lb/>
　　　冬日江樓晚望<lb/>
萬里長空淡落暉歸鴉數盡下樓遲山如駭浪髙低湧<lb/>
天似寒灰黯淡垂紫塞西横連統萬黄河東下接汾睢<lb/>
<pb n="KR4h0143_WYG_302-28a"/>
此邦形勢雄今古只與羇人百不宜<lb/>
　　　郊行<lb/>
緩步尋春水一涯最憐朝雨浥輕沙小溪煙重偏宜栁<lb/>
平野雲垂不礙花青眼歩兵原好酒黒頭江令未還家<lb/>
興長不覺歸來晚過盡城頭障陣鴉<lb/>
　　　和郭仲榮郡城秋望<lb/>
城髙野闊思何窮人在西風一笛中樓影不揺溪水淨<lb/>
舂聲相答暮山空海天引望能供碧霜樹經秋更倚紅<lb/>
<pb n="KR4h0143_WYG_302-28b"/>
回首客魂招不得蓴鱸歸興滿江東<lb/>
　　　病起書事<lb/>
牢落衰年病轉侵醫編藥裹廢閒吟臥銷白日塵凝屨<lb/>
起對青銅雪滿簪霜後癡蠅看老態天邊倦鳥識歸心<lb/>
維摩不出文殊去門巷蕭條翠蘚深<lb/>
　　李晏<lb/>
　　　白雲寺<lb/>
白雲亭上白雲秋桂棹蘭橈記昔游往事已隨流水去<lb/>
<pb n="KR4h0143_WYG_302-29a"/>
青山空對夕陽愁興亡翻手成舒巻今古無心自去留<lb/>
獨倚西風一惆悵數聲柔櫓下汀洲<lb/>
　　　題武元直赤壁圖<lb/>
鼎足分來漢祚移阿瞞曽困火船歸一時豪傑成何事<lb/>
千里江山半落暉雲破小蟾分樹暗夜深孤鶴掠舟飛<lb/>
夢尋仙老經行處只有當年舊釣磯<lb/>
　　　潞州形勝<lb/>
東迎壺口疊羣山吞吐嵐光紫翠間削玉逺排珪首銳<lb/>
<pb n="KR4h0143_WYG_302-29b"/>
暈痕輕拂黛眉彎五龍飛去松杉老萬井喧囂日月閒<lb/>
遊客乍醒塵土眼仙扃誰指扣𤣥闗<lb/>
　　　遊龍門迴投超化寺<lb/>
精藍三日飽溪毛俗累紛紛覺可逃探水尋源通月冷<lb/>
披榛得路接雲髙山圍故壘懐千古河轉孤巖激怒濤<lb/>
回首煙霞應笑我人間官職信徒勞<lb/>
　　韓汝嘉<lb/>
　　　寄元真同年<lb/>
<pb n="KR4h0143_WYG_302-30a"/>
十年塵土鬢毛斑杖履還來踏故山葉寄殘紅春尚在<lb/>
雲酣濕翠雨仍慳不堪倚樹追前事更恐臨溪見病顔<lb/>
一日暫來千日去何時倦鳥得真還<lb/>
　　郭長倩<lb/>
　　　義師院叢竹<lb/>
南軒移植自西壇瘦玉亭亭十數竿得法未應輸老柏<lb/>
植根兼得近幽蘭雖無穠豔包春色自許貞心老嵗寒<lb/>
百草千花盡零落請君來向此中看<lb/>
<pb n="KR4h0143_WYG_302-30b"/>
　　麻秉彞<lb/>
　　　題廣勝寺<lb/>
盤雲梯石上崇岡殿閣崢嶸古道塲寺紀汾陽親奏額<lb/>
塔傳阿育乆騰光簷前山聳千層秀檻外溪分二帶長<lb/>
種種塵縁都洗盡祗因身在白雲鄉<lb/>
　　蔡珪<lb/>
　　　雪和坡公韻<lb/>
門外黄昬噪晚鴉瑶塵細逐九雲車豐年待作三登兆<lb/>
<pb n="KR4h0143_WYG_302-31a"/>
暮景重開六出花濁酒無人同此興扁舟有客訪誰家<lb/>
明朝試望東林樹百尺寒梢倚玉㕚<lb/>
　　　到廣黄河<lb/>
清漳節物似清江不復蓴鱸夢故鄉歴下果能留太白<lb/>
鏡湖端是屬知章身隨客路常岑寂心與沙鷗共渺茫<lb/>
尚困馬蹄三百里小舟聊欲過滄浪<lb/>
　　　登陶唐山寺<lb/>
嶺外髙槐驛路長嶺頭蕭寺俯朝陽定知絶頂有佳處<lb/>
<pb n="KR4h0143_WYG_302-31b"/>
聊與瘦藤尋上方千里好風隨野色一軒空翠聚山光<lb/>
道人底是憐行役不惜禪牀坐午涼<lb/>
　　　簡王温父昆仲<lb/>
荷鈿小小半溪香槐幄隂隂一畆涼飛絮亂將春色晚<lb/>
行雲閒屬暮山長求田已喜成三徑適意真堪寄一觴<lb/>
君是山隂換鵞手可無傑句傲風光<lb/>
　　　秋日和張温仲韻二首<lb/>
琴裏忘憂盡日彈百憂俱息夜初闌青燈把巻逢真味<lb/>
<pb n="KR4h0143_WYG_302-32a"/>
緑酒傾尊破薄寒月色半留梧影上露華應到菊花團<lb/>
在家須信貧猶好夢想人間行路難<lb/>
照水疎林萬木蒼迎軒爽氣一襟涼有時獨聽溪舂坐<lb/>
無事方驚晝景長雲薄西山聊隱現煙横白鳥去微茫<lb/>
可憐騎省多秋思拘士安能識大方<lb/>
　　　和彦及牡丹時方北趨薊門情見乎辭<lb/>
舊年京國賞春濃千朶曽開共一叢好事秖今歸北國<lb/>
知音誰與醉東風臨觴笑我官程逺賦物輸君句法工<lb/>
<pb n="KR4h0143_WYG_302-32b"/>
却笑燕城花更晚直應趂得馬家紅<lb/>
　　　戲楊新城<lb/>
長短亭中竟日忙解鞍初喜水雲鄉風前列席花鈿秀<lb/>
雨後行厨杏粥香春色紛紛驚過眼歌聲故故促傳觴<lb/>
蓬萊殿下同年客定笑狂夫老更狂<lb/>
　　　和曹景蕭暮春即事<hi>户部尚書望之</hi>
甕頭春色開重酎門外春風改裌衣灼灼向來花又笑<lb/>
翩翩㡬處燕于飛山隂未辦羲之集沂上聊從㸃也歸<lb/>
<pb n="KR4h0143_WYG_302-33a"/>
　節物驚心遽如許却因觀化識天機<lb/>
　　　　并門無竹舊矣李文饒嘗一植之至今寺僧日<lb/>
　　　　為平安報其難可知巳官舎東堂之北種碧蘆<lb/>
　　　　以寄意因作長句<lb/>
　青君那肯顧寒鄉試著葭蘆擬汶篁有若何堪比夫子<lb/>
　虎賁猶想見中郎色添新雨簾櫳好聲入微風枕簟涼<lb/>
　他日東堂慙政拙只將此物當甘棠<lb/>
　　　　春隂<lb/>
<pb n="KR4h0143_WYG_302-33b"/>
　城上春隂暗晚空城頭山色有無中似聞啼鳥來幽樹<lb/>
　已有游絲曳好風流水小橋歸未得落霞孤鶩興無窮<lb/>
　林花不解東君意邀勒遊人未破紅<lb/>
　<lb/>
　<lb/>
　<lb/>
　<lb/>
御選金詩卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_085-1a"/>
　欽定四庫全書<lb/>
御選宋詩巻二<lb/>
　　四言詩一<lb/>
　　　王禹偁<lb/>
　　　　藉田賦頌<lb/>
　倬彼東郊公田是闢大君戾止言耕其籍帝籍既脩乃<lb/>
　及公侯親爾耒耜勤爾田疇言采黍稷祀于圜丘億萬<lb/>
　斯年以承天休倬彼東郊耕壇其崇大君戾止言訓其<lb/>
<pb n="KR4h0143_WYG_085-1b"/>
　農農功既篤乃知榮辱爾家以給爾人以足言奉烝嘗<lb/>
　遍于比屋億萬斯年以介景福<lb/>
　　　宋祁<lb/>
　　　　籍田頌<lb/>
　倬彼鮮原帝籍于田匪籍其勤我為民先悠悠春旗覛<lb/>
　土于畿陽膏澤澤邁乎三推有壬有林亦莫不祗我疆<lb/>
　我理或耘或耔實苞實茂茀厥豐草田畯至喜祈年伊<lb/>
　早我穀用成我倉既盈我倉眈眈種于東南其用伊何<lb/>
<pb n="KR4h0143_WYG_085-2a"/>
事神薦馨為酒為醴為粢為盛烝之浮浮釋之叟叟上<lb/>
帝居歆降福孔休降福伊何我民既蕃室家溱溱三事<lb/>
不諼食足武奮震疊爾功蠻夷來同罔不率從帝猷昭<lb/>
升式于九圍兢兢業業以毖萬幾在豐念匱在飫思饑<lb/>
子子孫孫勿替引之<lb/>
　　夏竦<lb/>
　　　廣農頌<lb/>
皇哉惟聖躬提天柄億兆歸心三農洽慶廣我田事肇<lb/>
<pb n="KR4h0143_WYG_085-2b"/>
修稼政乃置官民乃頒號令號令惟何分條建規恩斯<lb/>
懋斯流冗攸歸官名惟何啓職庀司訓之導之播種維<lb/>
時民曰勤止服田力穡晝爾于耕宵爾無斁千耦偕飛<lb/>
百穀咸植既藝浮鹵越經封洫官曰莅止糾力勸能痔<lb/>
我錢鏄疏我溝塍乃能灌溉爰相丘陵汙萊以闢游惰<lb/>
用懲赫赫聖謀有作咸覩畎澮四溟井疆九土沃野萬<lb/>
里縱横其畝擁耒成林灑流降雨陽春如膏原隰如鱗<lb/>
我稼既華六合生雲稻粱黍稷萬井龍文同我婦子或<lb/>
<pb n="KR4h0143_WYG_085-3a"/>
耨或耘八月其穫乃登爾稼滯穗棲原餘糧厭野盈溢<lb/>
京庾流衍方夏式歌且謡土金同價百姓足矣君孰不<lb/>
足三百之同九年之畜八蜡既通五禮咸穆藏財于民<lb/>
所寳惟榖君哉君哉樂事訓農炎帝之敎后稷之功方<lb/>
我王度明而未融臣之頌之永矣無窮<lb/>
　　富弼<lb/>
　　　定州閲古堂詩<lb/>
朔方之兵勁于九土尤勁而要粤惟定武兵勁在馭用<lb/>
<pb n="KR4h0143_WYG_085-3b"/>
則羆虎失馭而勁驕不可舉曰保曰貝閉壁連阻武爵<lb/>
斯守束手就虜皇帝曰噫汝武曷取有敝必革以儒于<lb/>
撫公來帥定始以威怒有兵悍横一用于斧連營怛之<lb/>
膽栗腰傴既懼而敎如餔如乳以刺以射以鉦以鼓無<lb/>
一不若師師旅旅列城自刺靡不和附隂沴為梗降此<lb/>
大雨大河破洩在河之滸民被黜墊田入汚莽流離蕩<lb/>
析不得其所公感曰吁予敢寜處廼大招徠乃大保聚<lb/>
乃營帛粟寒衣飢茹民歸而安水下孰禦强弱死生由<lb/>
<pb n="KR4h0143_WYG_085-4a"/>
公復慮曰義曰仁震肅春煦合和蒸天天順以序公境<lb/>
獨稔爰麥爰黍公俗獨樂夫耕婦杼人雖曰康公亦奚<lb/>
豫謂此一方民與兵具務劇任重稽古其裕人皆謂公<lb/>
與古為伍公文化民公武禦侮何思古人公不自許遂<lb/>
擇竒匠繪于堂宇列其行事指掌可數前有古人在我<lb/>
門户後有來者依我牆堵斯堂勿壊有堂有故堂之不<lb/>
存來者曷覩宏乎煥乎千載是矩<lb/>
　　劉敞<lb/>
<pb n="KR4h0143_WYG_085-4b"/>
　　　閔雨<lb/>
　　臣伏見春首以來天久不雨歴官李用晦治大衍<lb/>
　　軌革太醫趙從古治黄帝六氣咸以謂風旱嵗惡<lb/>
　　然陛下焦心勞意側躬修徳審樂損膳議獄宥過<lb/>
　　以迎導善氣爰及言事得罪者唐介杜樞之徒復<lb/>
　　特見甄序小大之臣莫不欣然人情悦則天氣和<lb/>
　　矣乃三月已已日入而雨至於庚午詩不云乎益<lb/>
　　之以霡霂既優既渥既霑既足生我百榖以此見<lb/>
<pb n="KR4h0143_WYG_085-5a"/>
　　聖人之徳與天相符言出而物應行發而神助雖<lb/>
　　水旱之災有常數者猶不能違之况其眇者乎竊<lb/>
　　觀詩書所載盛徳之君至誠動天之速未有及陛<lb/>
　　下者也臣不勝鼓舞之至謹譔閔雨詩一首十三<lb/>
　　章章六句投進以聞<lb/>
堪輿絪緼一晦一明或沉而毁或亢而暘自古以然世<lb/>
習為常<lb/>
民生㝠㝠靡究靡知其幸而吉不幸而災猖狂妄行惟<lb/>
<pb n="KR4h0143_WYG_085-5b"/>
所遇之<lb/>
天命降監在我元聖兼覆慶裕四方既定惟民之恤無<lb/>
所疵病<lb/>
伊年暮春旱久不雨人曰時哉歴有常數禹湯之賢莫<lb/>
能弗遇<lb/>
帝獨喟息是豈足言化育萬物若鎔以埏患在誠薄不<lb/>
能動天<lb/>
退而齋心淵黙以居鐘鼓不抎宴遊不娛左右肅然一<lb/>
<pb n="KR4h0143_WYG_085-6a"/>
懐瞿瞿<lb/>
疏獄省刑與物更始内恕孔悲引咎在已爰及四海愚<lb/>
智咸喜<lb/>
追悟讜直褒進淹滯聲色無迕式序在位嬖習權近攝<lb/>
威屏氣<lb/>
已已乃雨若有鬼神淒淒其風渰渰其雲自東徂西罄<lb/>
無不均<lb/>
匪震匪拔匪溢匪洩生我百穀區萌畢達以亭以食小<lb/>
<pb n="KR4h0143_WYG_085-6b"/>
大胥悦<lb/>
天子之徳視雨之施肇自京師達于四裔無有蠻貊孚<lb/>
我君惠<lb/>
天子之政視雨之時養老長幼速哉熙熙更化易俗而<lb/>
民不知<lb/>
天子之慶視雨之積自天降康時萬時億眉夀無疆以<lb/>
靖四國<lb/>
　　蘇洵<lb/>
<pb n="KR4h0143_WYG_085-7a"/>
　　　張益州畫像詩<lb/>
天子在祚嵗在甲午西人傳言有寇在垣庭有武臣謀<lb/>
夫如雲天子曰嘻命我張公公來自東旗纛舒舒西人<lb/>
聚觀于巷于塗謂公暨暨公來于于公謂西人安爾室<lb/>
家無敢或訛訛言不祥往即爾常春爾條桑秋爾滌場<lb/>
西人稽首公我父兄公在西囿草木駢駢公宴其僚伐<lb/>
鼓淵淵西人來觀祝公萬年有女娟娟閨闥閑閑有童<lb/>
哇哇亦既能言昔公未來期汝棄捐禾麻芃芃倉庾崇<lb/>
<pb n="KR4h0143_WYG_085-7b"/>
崇嗟我婦子樂此嵗豐公在朝廷天子股肱天子曰歸<lb/>
公敢不承作堂嚴嚴有廡有庭公像在中朝服冠纓西<lb/>
人相告無敢逸荒公歸京師公像在堂<lb/>
　　邵雍<lb/>
　　　不同吟<lb/>
求者不得辭者不能二者相去其逺幾程<lb/>
　　　偶書<lb/>
才高命寡恥居人下若不固窮非知道者<lb/>
<pb n="KR4h0143_WYG_085-8a"/>
　　　觀物吟<lb/>
居暗觀明居静觀動居簡觀繁居輕觀重所居者寡所<lb/>
觀則衆匪居匪觀衆寡何用<lb/>
　　　師資吟<lb/>
未知道義尋人為師既知道義人來為資尋師未易為<lb/>
資實難指南嚮道非去非還師人則恥人師則喜喜恥<lb/>
皆非我獨無是好為人師與恥何異<lb/>
　　　安樂吟<lb/>
<pb n="KR4h0143_WYG_085-8b"/>
安樂先生不顯姓氏垂三十年居洛之涘風月情懐江<lb/>
湖性氣色斯其舉翔而後至無賤無貧無富無貴無將<lb/>
無迎無拘無忌窘未嘗憂飲不至醉收天下春歸之肝<lb/>
肺盆池資吟瓮牖薦睡小車賞心大筆快志或戴接䍦<lb/>
或著半臂或坐林間或行水際樂見善人樂聞善事樂<lb/>
道善言樂行喜意聞人之惡若負芒刺聞人之善如佩<lb/>
蘭蕙不佞禪伯不謏方士不出户庭直際天地三軍莫<lb/>
凌萬鍾莫致為快活人六十五嵗<lb/>
<pb n="KR4h0143_WYG_085-9a"/>
　　　甕牖吟<lb/>
有客無知唯知自守自守無他唯求寡咎有屋數間有<lb/>
田數畝用盆為池以甕為牖牆髙於肩室大于斗布被<lb/>
煖餘藜羮飽後氣吐胷中充塞宇宙筆落人間輝映瓊<lb/>
玖人能知止以退為茂我自不出何退之有心無妄思<lb/>
足無妄走人無妄交物無妄受炎炎論之甘處其陋綽<lb/>
綽言之無出其右羲軒之書未嘗去手堯舜之談未嘗<lb/>
虚口當中和天同樂易友吟自在詩飲歡喜酒百年升<lb/>
<pb n="KR4h0143_WYG_085-9b"/>
平不為不偶七十康强不為不夀<lb/>
　　　盆池吟<lb/>
有客無知唯知不為不為無他唯求不欺我有人是人<lb/>
無我非因開甕牖遂鑿盆池都邑地貴江湖景竒能遊<lb/>
澤國不下堂基簾外青草軒前黄陂壺中月落鑑裏雲<lb/>
飛既有荷芰豈無鳬茨既有蝌蚪豈無蛟螭亦或清淺<lb/>
亦或渺瀰亦或渌淨亦或漣漪風起蘋藻凉生袖衣林<lb/>
宗何在范蠡何歸密雪霏霏輕冰披披垂柳依依細雨<lb/>
<pb n="KR4h0143_WYG_085-10a"/>
微微可以觀止可以忘機可以照物可以看時不樂乎<lb/>
我更樂乎誰吾于是日再見伏羲<lb/>
　　　大筆吟<lb/>
有客無知為性太質不忮不求無固無必足躡天根手<lb/>
探月窟所得之懐盡賦于筆意逺情融氣和神逸酒放<lb/>
微醺綃鋪半匹如風之卒如雲之勃如電之<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>如雨之<lb/>
密或往或還或沒或出滌盪氛埃廓開天日鸞鳯翺翔<lb/>
龍蛇盤屈春葩暄妍秋山崪屼三千簪裾俯循儒術百<lb/>
<pb n="KR4h0143_WYG_085-10b"/>
萬貔貅仰聽軍律松桂成林芝蘭滿室蜀錦初番朝霞<lb/>
乍拂白璧一雙黄金百鎰羲之來求牧之來乞物外神<lb/>
交人間事畢觀者析酲收之愈疾<lb/>
　　　善人吟<lb/>
良如金玉重如丘山儀如鸞鳯氣如芝蘭<lb/>
　　司馬光<lb/>
　　　瞻彼南山詩<lb/>
瞻彼南山有梌有棠維葉牂牂君子之燕籩豆洋洋鼎<lb/>
<pb n="KR4h0143_WYG_085-11a"/>
俎將將百羞阜昌上下樂康邦家之光君子萬年撫有<lb/>
四荒受禄無疆瞻彼南山有椐有栩維葉湑湑君子之<lb/>
燕清酒有藇壺樽有楚酌言觴之命之釂之上下以序<lb/>
君子萬年永綏兆民受天之祜瞻彼南山有杞有樅維<lb/>
葉逢逢君子之燕管絲噰噰奏鼓<graphic n="KR2280" url="https://raw.githubusercontent.com/kanripo/KR-Gaiji/master/images/KR2280.png" mimeType="image/png"/>
                    <graphic n="KR2280" url="https://raw.githubusercontent.com/kanripo/KR-Gaiji/master/images/KR2280.png" mimeType="image/png"/>自堂徂庭上下<lb/>
肅雍靡有不恭君子萬年令徳髙明髙明有融赫赫明<lb/>
明天命有嚴命我祖考九土是監倭馯之東蠻蜑之南<lb/>
享獻允時靡敢不詹閟兹餘文複閣巖巖萬世是承四<lb/>
<pb n="KR4h0143_WYG_085-11b"/>
方是瞻帝曰卿士左右之臣四方無虞矜爾之勤式觀<lb/>
且遊從予一人于壼于閎于堂于陳金石之符翰墨之<lb/>
珍匪予汝夸祖考之勲多士庶尹羣公百辟拜手稽首<lb/>
答揚休徳既醉既飽慎思爾職罔顧爾私罔愛爾力惇<lb/>
忠祗勅永奉丕則立民之極載祀千億<lb/>
　　王安石<lb/>
　　　新田詩<hi>并序</hi>
　　唐治四縣田之入於草莽者十九民如寄客雖簡<lb/>
<pb n="KR4h0143_WYG_085-12a"/>
　　其賦緩其徭而不可以必留尚書比部郎中趙君<lb/>
　　尚寛之來問敝於民而知其故乃委推官張君恂<lb/>
　　以兵士興大渠之廢者一大陂之廢者四諸小渠<lb/>
　　陂敎民自為者數十一年流民作而相告以歸二<lb/>
　　年而淮之南湖之北操囊耜以率其妻子者其來<lb/>
　　如雨三年而唐之土不可賤取昔之菽粟者多化<lb/>
　　而為稌環唐皆水矣唐獨得嵗焉船漕車輓負擔<lb/>
　　出於四境一日之間不可為數唐之私廩固有餘<lb/>
<pb n="KR4h0143_WYG_085-12b"/>
　　循吏之無稱於世久矣予聞趙君如此故為作詩<lb/>
　　詩曰<lb/>
離離新田其下流水孰知其初灌莽千里其南背江其<lb/>
北逾淮父抱子扶十百其來其來僕僕鏝我新屋趙侯<lb/>
劬之作者不饑嵗仍大熟飽及雞鶩僦船與車四鄙出<lb/>
穀今游者處昔止者流維昔牧我不如今侯侯來適野<lb/>
不有觀者税于水濵問我鰥寡侯其歸矣三嵗于兹誰<lb/>
能止侯我往求之<lb/>
<pb n="KR4h0143_WYG_085-13a"/>
　　　雲之祁祁答董傳<lb/>
雲之祁祁或雨于淵苖之翹翹或槁于田雲之祁祁或<lb/>
雨于野有槁于田豈不自我薈兮其隮其在西郊匪我<lb/>
為之我歌且謠蔚兮其復南山之側我歌且謠維以育<lb/>
徳<lb/>
　　蘇軾<lb/>
　　　新渠詩<hi>并序</hi>
　　庚子正月予過唐州太守趙侯始復三陂疏召渠<lb/>
<pb n="KR4h0143_WYG_085-13b"/>
　　招懐逺人散耕於唐予方為旅人不得親執壺漿<lb/>
　　簞食以與侯勸逆四方之來者獨為新渠詩五章<lb/>
　　以告于道路致侯之意其詞曰<lb/>
新渠之水其來舒舒溢流于野至于通衢渠成如神民<lb/>
始不知問誰為之邦君趙侯<lb/>
新渠之田在渠左右渠來奕奕如赴如湊如雲如積如<lb/>
屋如溜嗟唐之人始識秔稌<lb/>
新渠之民自淮及潭挈其婦姑或走而顛王命趙侯宥<lb/>
<pb n="KR4h0143_WYG_085-14a"/>
我新民無與王事以訖七年<lb/>
侯謂新民爾既來止其歸爾邑告爾鄰里良田千萬爾<lb/>
擇爾取爾耕爾食遂為爾有<lb/>
築室于唐孔碩且堅生為唐民飽粥與饘死𦵏于唐祭<lb/>
有雞豚天子有命我惟爾安<lb/>
　　　觀碁<hi>并序</hi>
　　余素不愛碁獨遊廬山白鶴觀觀中人皆闔户晝<lb/>
　　寢獨聞碁聲於古松流水之間意欣然喜之自爾<lb/>
<pb n="KR4h0143_WYG_085-14b"/>
　　欲學然終不解也兒子過乃粗能者儋守張中日<lb/>
　　從之戲予亦隅坐竟日不以為厭也<lb/>
五老峯前白鶴遺址長松䕃亭風日清美我時獨遊不<lb/>
逢一士誰歟碁者户外屨二不聞人聲時聞落子紋枰<lb/>
坐對誰究此味空鈎意釣豈在魴鯉小兒近道剝啄信<lb/>
指勝固欣然敗亦可喜優哉游哉聊復爾耳<lb/>
　　　泂酌亭<hi>并序</hi>
　　瓊山郡東衆泉觱發然皆冽而不食丁丑嵗六月<lb/>
<pb n="KR4h0143_WYG_085-15a"/>
　　予南遷過瓊得雙泉之甘於城之東北隅以告其<lb/>
　　人自是汲者常滿泉相去咫尺而異味庚辰嵗六<lb/>
　　月十七日遷於合浦復過之太守承議陸公求泉<lb/>
　　上之亭名與詩名之曰泂酌其詩曰<lb/>
泂酌兩泉挹彼注兹一缾之中有澠有淄以瀹以烹衆<lb/>
喊莫齊自江徂海浩然無私豈弟君子江海是儀既味<lb/>
我泉亦嚌我詩<lb/>
　　　何公橋詩<lb/>
<pb n="KR4h0143_WYG_085-15b"/>
天壤之間水居其多人之往來如鵜在河順水而行雲<lb/>
駛鳥疾維水之利千里咫尺亂流而涉過膝則止維水<lb/>
之害咫尺千里沔彼濫觴蛙跳鯈游溢而懐山神禹所<lb/>
憂豈無一木支此大壊舞于盤渦冰拆雷解坐使此邦<lb/>
畫為兩州鷄犬相聞胡越莫救允毅何公甚勇于仁始<lb/>
作石梁其艱其勤將作復止更此百難公心如鐵非石<lb/>
則堅公以身先民以悦使老壯負石如負其子疏為玊<lb/>
虹隠為金堤直欄横檻百賈所棲我來與公同載而出<lb/>
<pb n="KR4h0143_WYG_085-16a"/>
讙呼填道抱其馬足我歎而言視此滔滔未見剛者孰<lb/>
為此橋願公千嵗與橋夀考持節復來以慰父老如朱<lb/>
仲卿食于桐鄉我作銘詩子孫不忘<lb/>
　　　江郊詩<hi>并序</hi>
　　惠州歸善縣治之北數步抵江少西有磐石小潭<lb/>
　　可以垂釣作江郊詩云<lb/>
江郊蔥曨雲水蒨絢碕岸斗入洄潭輪轉先生悦之布<lb/>
席閒燕初日下照潛鱗俯見意釣忘魚樂此竿綫優哉<lb/>
<pb n="KR4h0143_WYG_085-16b"/>
悠哉玩物之變<lb/>
　　　答龎參軍<hi>并序</hi>　<hi>和陶</hi>
　　周循州彦質在郡二年書問無虚日罷歸過惠為<lb/>
　　余留半月既别和此詩追送之<lb/>
我見異人且得異書挾書從人何適不娛羅浮之趾卜<lb/>
我新居子非元徳三顧我廬<lb/>
㫖酒茘蕉絶甘分珍雖云晚接數面自親海隅一笑豈<lb/>
云無人無酒酤我或乞其鄰<lb/>
<pb n="KR4h0143_WYG_085-17a"/>
將行復止眷言孜孜茍有于中傾倒出之奕奕千言粲<lb/>
焉陳詩觴行筆落了不容思<lb/>
丱妙侍側兩髦了分歌舞夀我永為歡欣曲終悽然仰<lb/>
視浮雲此曲此聲何時復聞<lb/>
擊鼔其鏜船開艣鳴顧我而言雨泣載零子卿白首當<lb/>
還西京遼東萬里亦歸管寜<lb/>
感子至意託辭西風吾生一塵寓形空中願言謙亨君<lb/>
子有終功名在子何異我躬<lb/>
<pb n="KR4h0143_WYG_085-17b"/>
　　　時運<hi>并序</hi>　<hi>和陶</hi>
　　丁丑二月十四日白鶴峯新居成自嘉祐寺遷入<lb/>
　　詠淵明時運詩云斯晨斯夕言息其廬似為余發<lb/>
　　也廼次其韻長子邁與余别三年矣挈攜諸孫萬<lb/>
　　里逺至老朽憂患之餘不能無欣然<lb/>
我卜我居居非一朝龜不我欺食此江郊廢井已塞喬<lb/>
木干霄昔人伊何誰其裔苖<lb/>
下有澄潭可飲可濯江山千里供我遐曯木固無踁瓦<lb/>
<pb n="KR4h0143_WYG_085-18a"/>
豈有足陶匠自至歗歌相樂<lb/>
我視此邦如洙如沂邦人勸我老矣安歸自我幽獨倚<lb/>
門或揮豈無親友雲散莫追<lb/>
旦朝丁丁誰款我廬子孫逺至笑語紛如剪䰂垂髫覆<lb/>
此瓠壺三年一夢廼復見余<lb/>
　　　停雲<hi>并序</hi>　<hi>和陶</hi>
　　自立冬以來風雨無虚日海道斷絶不得子由書<lb/>
　　廼和淵明停雲詩以寄<lb/>
<pb n="KR4h0143_WYG_085-18b"/>
停雲在東黯其將雨嗟我懐人道修且阻眷此區區俛<lb/>
仰再撫良辰過鳥逝不我佇<lb/>
颶作海渾天水溟濛雲屯九河雪立三江我不出門寤<lb/>
寐北窗念彼海康神馳往從<lb/>
凜然清癯落其驕榮餽奠化之廓兮忘情萬里遲子晨<lb/>
興宵征逺虎在側以寜先生<lb/>
對奕未終摧然斧柯再遊蘭亭黙數永和夢幻去來誰<lb/>
少誰多彈指太息浮雲幾何<lb/>
<pb n="KR4h0143_WYG_085-19a"/>
　　　　和勸農六首<hi>并序首録四</hi>
　　　海南多荒田俗以貿香為業所産秔稌不足於食<lb/>
　　　乃以藷芋雜米作粥麋以取飽余既哀之乃和淵<lb/>
　　　明勸農詩以告其有知者<lb/>
　咨爾漢黎均是一民鄙夷不訓夫豈其真怨忿劫質尋<lb/>
　戈相因欺謾莫訴曲自我人<lb/>
　天禍爾土不麥不稷民無用物怪珍是殖播厥薫木腐<lb/>
　餘是穡貪夫汚吏鷹鷙狼食<lb/>
<pb n="KR4h0143_WYG_085-19b"/>
　豈無良田膴膴平陸獸蹤交締鳥喙諧穆驚麏朝射猛<lb/>
　稀夜逐芋羮藷糜以飽耆宿<lb/>
　聽我苦言其福永久利爾鉏耜好爾鄰偶斬艾蓬藋南<lb/>
　東其畝父兄搢梃以抶游手<lb/>
　<lb/>
　<lb/>
　<lb/>
御選宋詩巻二<lb/>
</p>
<p>
</p>
  </div>
</body>
</text>
</TEI>
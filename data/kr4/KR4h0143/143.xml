<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_143-1a"/>
　欽定四庫全書<lb/>
御選宋詩巻六十<lb/>
　　七言長律一<lb/>
　　　楊億<lb/>
　　　　郡齋西亭即事十韻招麗水殿丞武功從事<lb/>
　郡齋退食復何為縱目西亭景物奇疊嶂雨餘泉眼出<lb/>
　澄潭風靜釣絲垂城臨古戍寒蕪闊路轉荒村野彴危<lb/>
　幾處唱歌聞白紵誰家沽酒見青旗蝶隨遊伎穿花徑<lb/>
<pb n="KR4h0143_WYG_143-1b"/>
　犬吠行人隔槿籬桃李成蹊春盡後魚鹽為市日中時<lb/>
　桑麻萬頃晴氛散絲竹千門夕照移吟際嶺雲飛冉冉<lb/>
　望中壠麥秀離離煙迷喬木鶯遷早水滿方塘鷺下遲<lb/>
　鶴蓋翩然肯相顧主人終宴豈知疲<lb/>
　　　　次韻和席衢州憶洛陽春遊十四韻<lb/>
　周漢經營迹未遐山川形勝最堪嘉前瞻闕塞千尋出<lb/>
　旁逗伊流一𣲖斜子晉鳯笙調夜月宓妃羅襪映朝霞<lb/>
　何人貰酒青樓曉幾處尋春紫陌賖駿馬每從金埒試<lb/>
<pb n="KR4h0143_WYG_143-2a"/>
芳叢多展翠帷遮出逢勝境爭飛蓋歸逼殘陽競走車<lb/>
庭竹惹煙披嫩籜臯蘭裛露長新芽嵩峰崷崪疑摩斗<lb/>
洛水清泠欲見沙萬井閭閻真陸海九重宫闕是天家<lb/>
禁林日暖空啼鳥御苑風微自落花關路行人偏絡繹<lb/>
津橋賈客苦諠譁何當獻賦論遷邑便欲抛官學種瓜<lb/>
江海三年勞夢想田園二頃有生涯應知父老沾堯化<lb/>
長挈壺漿望翠華<lb/>
　　　集賢宿直寄中書李梁二舎人<lb/>
<pb n="KR4h0143_WYG_143-2b"/>
耿耿銀釭照直廬西風黄葉滿庭除愁心不忍聞賓雁<lb/>
病眼猶能拾蠧魚敧枕微吟空展轉遶廊閒步自躊躇<lb/>
銅龍漏滴傳鈎盾玉兔光芒射綺疏薄宦久淹滄海郡<lb/>
故交多入紫垣居洛陽已在拜塵後宣室那逢膝席初<lb/>
投閣寂寥深自愧抱關憔悴擬何如寧思西掖五花判<lb/>
且補河東三篋書桑梓狂抛萬里外蓬萊試住十年餘<lb/>
釋之不調嵇康懶終待休官學灌蔬<lb/>
　　　次韻和十六兄先輩見寄<lb/>
<pb n="KR4h0143_WYG_143-3a"/>
秋風苦憶鱠霜鱗暫剖銅符出紫宸一路雪寒多挾纊<lb/>
幾程山險欲摧輪清香撲鼻梅林近秀色凝眸麥壠新<lb/>
閉閣草元終寂寞下車為政尚因循尋僧不厭攜笻逺<lb/>
愛客寧辭舉白頻簿領孜孜防黠吏丘園矻矻訪遺民<lb/>
魚鹽自與滄溟接雞犬仍將白社鄰官滿㑹須抛印綬<lb/>
武夷歸去作閒人<lb/>
　　　寄章徴君<lb/>
水陸都無數舎程魚符龜印苦相縈夢魂長繞龍門坂<lb/>
<pb n="KR4h0143_WYG_143-3b"/>
姓字終懸月旦評鮑室清琴應獨撫融樽渌醑共誰傾<lb/>
春深詩石苔衣駁雨過書齋草帶生鴻寳枕中初得術<lb/>
丹臺籍上已題名清談宛有南朝體嘉遯全忘北闕情<lb/>
金馬深嚴堪避世滄浪清淺未沾纓諸儒正議明堂事<lb/>
軋軋蒲輪即奉迎<lb/>
　　　章徴君見和所寄詩再次本韻酬贈<lb/>
武夷山秀建溪清身隱心閒事不縈前古是非為已任<lb/>
故鄉人物與誰評勸農春壟巾頻折逢客秋郊蓋暫傾<lb/>
<pb n="KR4h0143_WYG_143-4a"/>
綵服趨翔娯夀母綘帷談論誘諸生潁流洗耳殊非達<lb/>
谷口躬耕亦近名博奕自堪銷永日絲桐兼得助髙情<lb/>
莫嫌霜雪將侵髩須歎塵埃漸滿纓早晩鳴騶催上道<lb/>
聖君虚左欲相迎<lb/>
　　　次韻奉和知府温尚書送致政朱侍郎十六韻<lb/>
拜章納禄便歸休袐殿親辭十二旒閣筆罷批丹鳯尾<lb/>
拂衣初下六鼇頭非縁荆渚依劉表定欲箕山訪許由<lb/>
北闕子牟終眷戀南朝安石本風流明庭顧遇違三接<lb/>
<pb n="KR4h0143_WYG_143-4b"/>
别墅生涯治一丘身健寧煩策鳩杖心閒無復夢刀州<lb/>
素風有子堪傳遺禪論將誰共對酬白璧賜多應尚在<lb/>
黄金散盡不須留人欽雅譽芝蘭馥帝憶嘉言水石投<lb/>
祖帳特令開上苑歸帆那肯待髙秋<hi>侍郎辭日上令待秋涼即程堅請便</hi>
<hi>行</hi>幾程郵驛經濃暑千里山川見舊遊已是抛官玉堂<lb/>
署尚思陪宴井幹樓時裁奏牘猶規諌旋寫丹經自校<lb/>
讐鄉里髙門表陰德國朝惇史紀嘉猷枌榆舊業須重<lb/>
葺香火前縁莫廢修歳計將何資伏臈龍陽千樹木奴<lb/>
<pb n="KR4h0143_WYG_143-5a"/>
洲<lb/>
　　　路學士知河中府<lb/>
一麾新自海濱還又佩魚符入故闗千里山河臨劇郡<lb/>
九天鴛鷺别通班樓經往聖迴清蹕路接邊夷獻白環<lb/>
版籍素多田賦錯干戈初息羽書閒從軍上客雕龍藻<lb/>
佐酒妖姬墮馬鬟更遣府公吟思發中條新霽碧孱顔<lb/>
　　　鄭工部陜西隨軍轉運<lb/>
西鄙攙搶未埽除營平慷慨請行初三軍粒食資心計<lb/>
<pb n="KR4h0143_WYG_143-5b"/>
一月星郵待捷書宣室喜聞延賈誼茂林久歎滯相如<lb/>
謗言盈篋親曾見反間千金計豈疎遺愛道旁喧竹馬<lb/>
先聲塞外懾穹廬馮唐莫歡淹郎署博望還忻擁使車<lb/>
隴右行收萬里地闗中坐致九年儲牙籌羽檄皆吾事<lb/>
才思飄飄兩冇餘<lb/>
　　梅詢<lb/>
　　　送黄覺出鎮太原<lb/>
五馬雍容出鎮時都人爭看好風儀文章一代喧髙價<lb/>
<pb n="KR4h0143_WYG_143-6a"/>
忠直三朝受聖知帳下軍容森劒㦸門前行色擁旌旗<lb/>
雲籠古戍黄榆暗雪滿長郊白草衰出去暫開貔虎幕<lb/>
歸來須占鳯皇池髩間未有一莖白陶鑄蒼生固不遲<lb/>
　　宋祁<lb/>
　　　送趙御史仲禮之任南臺<lb/>
天子龍沙拜法官議郎親戴辟邪冠曉辭漠北冰霜重<lb/>
秋到江南草樹寒諫疏頻煩明主聽題詩長共故人看<lb/>
應憐閭里誅求急尚布朝廷禮意寛幕下風清鳴一鶚<lb/>
<pb n="KR4h0143_WYG_143-6b"/>
臺端雪霽見雙鸞寥寥度海三冬翮翽翽凌空五色翰<lb/>
晉代新亭蒼蘚合梁朝舊寺土花殘石城慷慨悲袁粲<lb/>
别墅風流憶謝安千里憑髙麾繡斧幾回攬轡並銀鞍<lb/>
諍臣事業須公等努力明時匪素餐<lb/>
　　范仲淹<lb/>
　　　紀送太傅相公歸闕<lb/>
縉紳誰敢望差肩獨向昌期協半千首㑹雲龍游少海<lb/>
親扶日月上中天碧油兩就元戎鎮黄閣三提宰相權<lb/>
<pb n="KR4h0143_WYG_143-7a"/>
坐致唐虞成大化退居師傅養髙年閒披丹訣開爐竈<lb/>
醉度清歌被管絃同榜幾人登將相滿朝今日羨神仙<lb/>
松楸薙草思純孝里巷揮金過昔賢歸赴誕辰如兊說<lb/>
輕安拜舞夀觴前<lb/>
　　文彦博<lb/>
　　　次韻留守相公同遊龍門<lb/>
鑿開青嶂啓天門直瀉伊流濺汝濆八節驚濤鼉振鼓<lb/>
千花寳塔雁翔雲巖隈雨過飛泉漲谷口風回墮葉紛<lb/>
<pb n="KR4h0143_WYG_143-7b"/>
龕穴窿穹三像列樓臺奕煥兩崖分方陪茜斾來尋勝<lb/>
不就蒲餐趂茹葷北里笙竽皆擁從東方羅綺半酣醺<lb/>
升堂共覩皤仙貌䇿杖同尋古士墳喜脫貂冠親野老<lb/>
幸隨熊軾附邦君林巒岑寂真堪賞市井喧譁漸厭聞<lb/>
人度長川猶隱映香銷古殿尚氤氲周生歸後蘭重佩<lb/>
荀令行時蕙更熏曉露未晞珠滴淚秋花爭發錦挑紋<lb/>
羣娃散步塵生韈小艇爭登水濺裙釣叟旁觀皆歎羨<lb/>
禪師迎謁盡歡欣既無冗局羇閒迹忍促回軒背夕曛<lb/>
<pb n="KR4h0143_WYG_143-8a"/>
得向石頭溪上飲從今遂不畏移文<lb/>
　　　耆老㑹詩<lb/>
九老唐賢形繪事元豐今勝㑹昌春垂肩素髮皆詩彦<lb/>
揮塵清談盡席珍染翰不停詩思健飛觴無算酒行頻<lb/>
蘭亭雅集誇修禊洛社英遊忝序賓自愧空疎陪几杖<lb/>
更容款密奉簪紳當年尚齒尤多幸十二人中第二人<lb/>
　　余靖<lb/>
　　　和伯恭自造新茶<lb/>
<pb n="KR4h0143_WYG_143-8b"/>
郡庭無事即仙家野圃栽成紫筍茶疎雨半晴回暖氣<lb/>
輕雷初過得新芽烘褫精謹松齋靜採擷縈迂澗路斜<lb/>
江水對煎萍髣髴越甌新試雪交加一槍試焙春尤早<lb/>
三盞搜腸句更嘉多謝彩牋貽雅貺想資詩筆思無涯<lb/>
　　石介<lb/>
　　　燕枝板浣花箋寄合州徐職方<lb/>
合州太守髩將絲聞說歡情尚不衰板與歌娘拍新調<lb/>
箋供狎客寫芳辭木成文理差差動花映溪光瑟瑟奇<lb/>
<pb n="KR4h0143_WYG_143-9a"/>
名得只從嘉郡樹様傳仍自薛濤時奇章磊磊馳聲價<lb/>
江令翩翩落酒巵幾首詩成巻魚子誰人唱罷泣燕枝<lb/>
紅牙管好同牀置紫竹笙宜一處施願助風流向樽席<lb/>
杏花况是未離披<lb/>
　　張問<lb/>
　　　題睢陽五老㑹圖<lb/>
槐庭二老樂堯仁盛集髙年洛水濱華衮具瞻雖禮絶<lb/>
白頭序齒却情親清閒几席同禪院山墅巾裘似隱淪<lb/>
<pb n="KR4h0143_WYG_143-9b"/>
樽酒椒香纔過節池塘草色已催春白公酣暢吟哦内<lb/>
衛武康强笑語頻豈獨丹青傳不朽濳欣風俗欲還淳<lb/>
芝田鶴戲調形健蓮葉龜游納息匀商皓寂寥拘小隱<lb/>
漢疎局蹙止家人莫因氣貌疑丹竈自有光陰寄大椿<lb/>
復得兼謩為重客<hi>司馬君實未七十</hi>恐遺元爽在編民神仙可學<lb/>
今方信道術相忘久益真滿座交歡祝睂夀羣生五福<lb/>
托鴻鈞<lb/>
　　歐陽脩<lb/>
<pb n="KR4h0143_WYG_143-10a"/>
　　　夷陵書事寄謝三舎人<lb/>
春秋楚國西偏境陸羽茶經第一州紫籜青林長蔽日<lb/>
緑叢紅橘最宜秋道塗處險人多負邑屋臨江俗善泅<lb/>
臘市魚鹽朝暫合滛祠簫鼓歳無休風鳴燒入空城響<lb/>
雨惡江崩斷岸流月出行歌聞調笑花開啼鳥亂鈎輈<lb/>
訟庭畫地通人語邑政觀風問里謳土俗雖輕人自樂<lb/>
山川信美客偏愁黄牛峽口經新歳白玉京中夢舊遊<lb/>
曾是洛陽花下客欲誇風物向君羞<lb/>
<pb n="KR4h0143_WYG_143-10b"/>
　　　寄梅聖俞<lb/>
青山四顧亂無涯雞犬蕭條數百家楚俗歲時多雜鬼<lb/>
蠻鄉言語不通華繞城江急舟難泊當縣山髙日昜斜<lb/>
擊鼔踏歌成夜市邀龜卜雨趂燒畬叢林白晝飛妖鳥<lb/>
庭砌非時見異花惟有山川為勝絶寄人堪作畫圖誇<lb/>
　　蘇舜欽<lb/>
　　　依韻和王景章見寄<lb/>
歳律崢嶸臘候深一天風雪巻愁陰故人黙黙懷交意<lb/>
<pb n="KR4h0143_WYG_143-11a"/>
逐客棲棲去國心千里相望空眄盻當年下吏阻追尋<lb/>
咄嗟謗口聞髙誼披豁羇懷見雅吟學道元將禦窮困<lb/>
浮生何必計升沉世間機穽知難避往者圖書可自任<lb/>
猶得雲山開醉眼可無俗物撓沖襟鵩來閒睱何須怪<lb/>
鬼見揶揄豈昜禁楚客留情著香草啓期傳意入鳴琴<lb/>
夫君自上丹霄去莫忘雲泉寄好音<lb/>
　　梅堯臣<lb/>
　　　次韻和春日偶書<lb/>
<pb n="KR4h0143_WYG_143-11b"/>
甕面春醅壓嫩藍盤中鵞炙亦肥甘正宜醉夢輕為蝶<lb/>
苦怕酬詩密似蠶病起羊公方隱几歸來陶令只乘籃<lb/>
河堤古木欣欣暗野水新秧拍拍渰已向官資隨分足<lb/>
莫將忠憤等閒談况於世上諸般厭不作人間一例貪<lb/>
陋巷自知當退縮擁門誰解更趨參髙低趣舎難為合<lb/>
冷暖情懷固飽諳勉意妻兒猶茍禄强顔冠冕未抽簪<lb/>
唯公恩遇留連久頻對樽罍也負慙<lb/>
　　蔡襄<lb/>
<pb n="KR4h0143_WYG_143-12a"/>
　　　城南春㑹<lb/>
陰雲薄薄地無塵清曉城南集畫輪睢苑即時裁雪霰<lb/>
潁川連夜聚星辰山睂帖漢晴光擬鶯舌尋風碎語真<lb/>
芳草有情述謝客落花無地問秦人尊前莫厭歌醒耳<lb/>
世上偏饒淚滿巾嘉意未䦨繁盛減東皇底事惜殘春<lb/>
　　劉敞<lb/>
　　　劉永年部署清讌堂<hi>文丞相為作之</hi>
漢廷謀帥用詩書丞相今來握虎符帳下偏禆皆緩帶<lb/>
<pb n="KR4h0143_WYG_143-12b"/>
軍中談笑亦投壺故開廣榭宜髙㑹自有清泉入座隅<lb/>
三輔衣冠獻謠俗五陵豪傑壯規模椎牛醴酒捐長日<lb/>
急管哀絃舞豔姝射取天狼作乾豆莫推衛霍擅西都<lb/>
　　謝伯初<lb/>
　　　走筆寄夷陵歐陽永叔<lb/>
舟行作險似瞿塘蒲峽猿聲斷旅腸萬里更堪人謫宦<lb/>
經年應合髩成霜長官衫色江波緑學士文華蜀錦張<lb/>
去似長沙非黜辱比於連郡亦遐荒<hi>韓退之以言事初貶連州令</hi>可<lb/>
<pb n="KR4h0143_WYG_143-13a"/>
能作賦嘲巫渚好為投文弔耒陽下國難留金馬客新<lb/>
詩傳與竹枝娘才如夢得多為累情甚安仁久悼亡絕<lb/>
境化成儒雅俗逺民爭識校讎郎典詞縣待修青史諫<lb/>
草當來露皁囊不用臨流羨漁者便將纓足濯滄浪<lb/>
　　徐積<lb/>
　　　雪<lb/>
君看飛雪競翩翩雲將爭驅正著鞭人望已酬殘臘後<lb/>
物華兼值早梅天招沽北掾輸平日走馬西州憶少年<lb/>
<pb n="KR4h0143_WYG_143-13b"/>
漏屋旋消濡弊褐破窗穿過濕餘箋蹄涔易見真窪滿<lb/>
糞土難辭偽色鮮席户冷灰人削迹朱門熱炙客摩肩<lb/>
紛紛萬事還如此寂寂幽懷盡舎㫋流水明中爭趂月<lb/>
斷鴻深處獨藏仙誰家漁棹空聞笛何處樵邨只見煙<lb/>
最好耕農相賀了牛衣醉卧夕陽田<lb/>
　　王安石<lb/>
　　　送江寧彭給事赴闕<lb/>
西江望士衆長兼卓犖傳家在一男壯志異時開史牒<lb/>
<pb n="KR4h0143_WYG_143-14a"/>
妙齡終日對書龕桂堂發策收科選櫻苑頒詩豫宴酣<lb/>
大邑援琴聊試可小州懷紱果才堪分臺拜職榮先入<lb/>
抗疏辭恩恥横覃勁操比松寒不撓忠言如藥苦非甘<lb/>
龍鱗直為當官觸虎穴寧闗射利探朱轂獸頭終協夢<lb/>
粉闈雞舌更須含均輸北轉荆門鷁勸課西臨蜀市蠶<lb/>
期信有兒迎郭伋食貧無地乞羊曇櫜垂鈴棧駝鳴<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>
節擁棠郊虎視耽歸見廣墀瞻斧藻對揚初服改朱藍<lb/>
進班華省財方阜出按窮邊虜稍戡帝命賈琮當冀北<lb/>
<pb n="KR4h0143_WYG_143-14b"/>
民歌姬奭次周南投壺饗客魚無乙伐皷蒐兵馬有驔<lb/>
鯨鬛掀紅旗㳫㳫虬髯吒黒纛鬖鬖威加諸部風霜肅<lb/>
惠浸連營雨露涵大斗時時能劇飲輕裘往往祇清談<lb/>
乾龍已應天飛五晉馬徐觀晝接三道在君臣方自合<lb/>
德侔卿長亦誰慙便蕃肯較平生寵放曠皆知雅性耽<lb/>
委佩去辭廷殖殖掦舲來得府潭潭一尊客語從容盡<lb/>
千里人情委曲諳豈但搢紳稱召杜故多扶杖祝彭𣆀<lb/>
幕中俊乂閒刀筆帳下驍雄泠劒鐔楚地怪須留汲黯<lb/>
<pb n="KR4h0143_WYG_143-15a"/>
蕭規疑欲付曹參從來貴勢公何慕自是賢名上所貪<lb/>
未信逸身今已老且當憂國每如惔論心邂逅膠投漆<lb/>
搔首低徊雪滿鬖鎮撫未驚移歳月追攀曽許賞煙嵐<lb/>
餘歡遽隔新亭餞宿惠難忘舊館驂巻曲尚誰知散櫟<lb/>
崢嶸空此詠枮楠<lb/>
　　鄭俠<lb/>
　　　謝工部徘徊堂<lb/>
髙堂増構廣幽齋鑿破青青遍地苔雲入洞房疑有氣<lb/>
<pb n="KR4h0143_WYG_143-15b"/>
月當疎牖若為開路無荆棘皆新闢砌得芝蘭是舊栽<lb/>
流水聲中迎送屐緑筠叢下獻酬杯逹生不為休塵慮<lb/>
齊物元由悟本來終見東山報重起未登蒲乘且徘徊<lb/>
　　馮山<lb/>
　　　送徐之才赴洋州<lb/>
三河使指皆精選八座郎官最上遊袖手看人趨要職<lb/>
息肩隨分領偏州遐方暫屈嚴明府舊部爭迎郭細侯<lb/>
常愛昔人為郡樂不妨循吏與民休枌榆指顧秦川近<lb/>
<pb n="KR4h0143_WYG_143-16a"/>
臺榭周環灙水流闕下子牟心感慨天涯賓客老淹留<lb/>
方將振羽趨庭鷺豈便忘機狎海鷗青漢繞山迎隼斾<lb/>
北風吹雪犯貂裘從來恩館深仁遇依舊鄰封竊庇庥<lb/>
逺别不唯思酒盞相忘何事更書郵郢中無和陽春曲<lb/>
時寄新聲欲强酬<lb/>
　　　春遊<lb/>
依約東風共出城雲容羞日弄陰晴看人牆外衝花氣<lb/>
下馬石間聞水聲林蘖半從樵刃起草芽還傍燒痕生<lb/>
<pb n="KR4h0143_WYG_143-16b"/>
趂時桃李參差發得意禽蟲各自鳴開謝眼前窮物態<lb/>
豐登時下見民情悔將詩筆隨春酒萬景投懷醉不成<lb/>
　　蘇軾<lb/>
　　　次韻周開祖長官見寄<lb/>
俯仰東西閱數州老於岐路豈伶優初聞父老推謝令<lb/>
旋見兒童迎細侯政拙年年祈水旱民勞處處避朝謳<lb/>
河吞巨野那容塞盜入䝉山不易搜仕道固應慚孔孟<lb/>
扶顛未可責由求漸謀田舎猶懷禄未脫風濤且傍洲<lb/>
<pb n="KR4h0143_WYG_143-17a"/>
惘惘可憐真䘮狗時時相觸是虚舟朅來震澤都如夢<lb/>
只有苕溪可倚樓野醸酸甜如蜜水樂工零落似風鷗<lb/>
逺思顔栁并諸謝近憶張陳與老劉風定軒窗飛豹脚<lb/>
雨餘闌檻上蝸牛舊遊到處皆蒼蘚同甲惟君尚黒頭<lb/>
憶昔湖山共尋勝相逢杯酒兩忘憂醉看梅雪清香過<lb/>
夜櫂風船駭汗流百首共成山上集三人俱作月中遊<lb/>
海南未起垂天翼澗底仍依徑寸庥已許秋風歸便得<lb/>
豫憂詩筆老難酬此生歲月行飄忽晩節功名亦謬悠<lb/>
<pb n="KR4h0143_WYG_143-17b"/>
犀首正縁無事飲馮驩應為有魚留從今便蹋青州麴<lb/>
薄酒知君笑督郵<lb/>
　　　次韻樂著作野步<lb/>
老來幾不辨西東秋後霜林且强紅眼暈見花真是病<lb/>
耳虚聞蟻定非聰酒醒不覺春強半睡起常驚日過中<lb/>
植杖偶逢為黍客披衣閒詠舞雩風仰看落蕊收松粉<lb/>
俯見新芽摘杞叢楚雨還昬雲夢澤呉潮不到武昌宫<lb/>
廢興古郡詩無數寂寞閒窗易粗通解組歸來成二老<lb/>
<pb n="KR4h0143_WYG_143-18a"/>
風流他日與君同<lb/>
　　　次韻楊褒早春<lb/>
窮巷淒涼苦未和君家庭院得春多不辭瘦馬騎衝雪<lb/>
來聽佳人唱踏莎破恨徑須煩麴糵増年誰復怨羲娥<lb/>
良辰樂事古難並白髮青衫我亦歌細雨郊原聊種菜<lb/>
冷官門户可張羅放朝三日君恩重睡美不知身在何<lb/>
　　　和致仕張郎中春晝<lb/>
投紱歸來萬事輕消磨未盡祇風情舊因蓴菜求長假<lb/>
<pb n="KR4h0143_WYG_143-18b"/>
新為楊枝作短行不禱自安縁夀骨深藏難沒是詩名<lb/>
淺斟杯酒紅生頰細琢歌詞穩稱聲蝸殻卜居心自放<lb/>
蠅頭寫字眼能明盛衰閱過君應笑寵辱年來我亦平<lb/>
跪履數從圮上老逸書閒問濟南生東風屈指無多日<lb/>
只恐先春鶗鴂鳴<lb/>
　　　生日王郎以詩見慶次其韻并寄茶二十一斤<lb/>
折楊新曲萬人趨獨和先生于蔿于但信櫝藏終自售<lb/>
豈知盌脫本無橅朅從冰叟來游宦肯伴臞仙亦號儒<lb/>
<pb n="KR4h0143_WYG_143-19a"/>
棠棣並為天下士芙蓉曾到水邊郛不嫌霧谷埋松柏<lb/>
終恐虹梁荷棟桴髙論無窮如鋸屑小詩有味似連珠<lb/>
感君生日遙稱夀祝我餘年老不枯未辦報君青玉案<lb/>
建溪新餅截雲腴<lb/>
　　蘇轍<lb/>
　　　記歳首鄉俗寄子瞻二首<hi>録一首</hi>
　　　　踏青<lb/>
江上冰消岸草青三三五五踏青行浮橋沒水不勝重<lb/>
<pb n="KR4h0143_WYG_143-19b"/>
野店壓糟無復清松下寒花初破萼谷中幽鳥漸嚶鳴<lb/>
洞門泉脈龍晴動觀裏丹池鴨舌生山下缾罌霑稚孺<lb/>
峰頭鼔樂聚簪纓縞裙紅䘧臨江影青蓋驊騮踏石聲<lb/>
曉去爭先心蕩漾暮歸誇後醉縱横最憐人散西軒靜<lb/>
曖曖斜陽著樹明<lb/>
　　　送王恪郎中知襄州<lb/>
魏公德業冠當年汝守威名竦漢邊將相傳家俱未逺<lb/>
子孫到處各推賢風流最喜君真似符竹連分政得專<lb/>
<pb n="KR4h0143_WYG_143-20a"/>
峴首重尋碑墮淚習池還指客横鞭逃亡已覺依劉表<lb/>
寒俊應須禮浩然當有郡人知古意攔街齊唱接䍦篇<lb/>
　　　和毛君新葺囷菴船齋<lb/>
厭居華屋住東菴真味全勝食薺甘多病維摩長隱几<lb/>
無心彌勒便同龕誤遊田舎空成笑謬入僧房即欲參<lb/>
風霽不知吹有萬月明聊共影成三齋如小舫才容住<lb/>
室類空囷定不貪擁褐放衙人寂寂脫巾漉酒髮鬖鬖<lb/>
畫囊書帙堆窗案藥裹瓢樽挂壁籃簷竹風霜曾不到<lb/>
<pb n="KR4h0143_WYG_143-20b"/>
盆花蜂蝶未全諳公餘野鵲驚初睡賓醉佳人笑劇談<lb/>
勸客巨觥那得避和詩難韻不容探曉來霏霧連江氣<lb/>
冬後温風帶嶺嵐去國屢成還蜀夢忘憂惟有對公酣<lb/>
終身狥禄知何益投檄歸耕貧未堪借我此菴泥藥竈<lb/>
古書鴻寳試淮南<lb/>
　　蘇頌<lb/>
　　　同賦山寺郁李花<lb/>
小樹扶疎若剪裁新英濃淡對山齋青紅相間垂羅帶<lb/>
<pb n="KR4h0143_WYG_143-21a"/>
華葉同開綴寳釵未必無言芳徑列須看成實翠珠排<lb/>
禪扃掩映情多感藥譜標題品最佳衆卉紛敷爭欲並<lb/>
三春顔色此難偕誰憐寂寞游觀少便與移根向玉階<lb/>
　　彭汝礪<lb/>
　　　寄伯兄兼問子文二首<lb/>
富貴浪圖雖汨汨詩書餘力尚桓桓聖門一室相從易<lb/>
世路多岐欲合難儀鳯穩移深閣宿老蛟寒即碧溪蟠<lb/>
青雲有侣歌魚藻空谷無朋唱考槃縁木退藏沖漢翼<lb/>
<pb n="KR4h0143_WYG_143-21b"/>
扁舟歸整釣鼇竿臨風願聽王陽仕洗手思彈貢禹冠<lb/>
壯志當年欲請纓孤宗今日尚飄萍塵埃易染羇容黒<lb/>
氣義難邀俗眼青馮客劒寒長自擊伯牙絃古欲誰聽<lb/>
風雲勇膽馳燕塞社稷丹心望漢庭思入鶺原愁四散<lb/>
夢馳鶯谷涕雙零客悰願託詩情見吟盡清宵卒未醒<lb/>
　　張耒<lb/>
　　　清明卧病有感二首<lb/>
支離病卧逢佳節漂泊西遊寄洛城重帽避風惟益睡<lb/>
<pb n="KR4h0143_WYG_143-22a"/>
青笻扶步不禁行紅飄淺萼知風急緑滿新林寄鳥聲<lb/>
不見賈生遺宅處空傳金谷舊園名悲歌身世驚將老<lb/>
悵望古今空復情笑看家人競時節爭持新火照清明<lb/>
飄萍著處即為家伏枕悠悠對物華處處鞦韆競男女<lb/>
年年寒食亂風花藥囊親坐勞頻檢酒甕生塵亦可嗟<lb/>
未老㑹尋呉市卒苦貧須種邵平瓜雲煙南望羣山㑹<lb/>
水樹東浮去路斜行止此生應有命不須辛苦問生涯<lb/>
　　朱長文<lb/>
<pb n="KR4h0143_WYG_143-22b"/>
　　　送知府滕光禄<lb/>
牓登龍虎亞倫魁一紀横飛長憲臺謨議軒昻開日月<lb/>
辭章雄偉鼔風雷朝端已慶明良㑹廟論咸推將相才<lb/>
一跌雲衢成老大幾遷方面歎邅迴致君事業看雙髩<lb/>
經國風猷付玉杯驅弩屢驚園令出引車還喜買臣來<lb/>
展墳乍覺青松長視學追懷綘帳開榮滿江山増氣象<lb/>
仁霑里巷舞兒鮐齋雲晩詠難留白<hi>白傅將去蘇有齋雲樓晩望之作</hi>
緑野新居欲繼裴淮海巨藩雖重寄傅巖須起作鹽梅<lb/>
<pb n="KR4h0143_WYG_143-23a"/>
　　　喜雪上太守<lb/>
築壇精禱意通神零雨先期澤此民驟作六花猶及臘<lb/>
更遲一日即回春斜飄燕寢初驚密平壓髙樓漸喜匀<lb/>
千里山河忘險隘十門坊市絕埃塵謝庭賀燕凌晨集<lb/>
郢曲歌聲遇景新細入吟窗粘凍壁輕隨舞袖落華茵<lb/>
膠舟漸進危檣逺汲井彌甘短綆伸遍壅枮根蘇杞柳<lb/>
巧裝寒葉活松筠終朝訟息延嘉客幾度年豐達紫宸<lb/>
力可回天消旱暵為霖豈待傅巖人<lb/>
<pb n="KR4h0143_WYG_143-23b"/>
　　劉弇<lb/>
　　　贈致政曾宣德十二韻<lb/>
自得逍遙物外情肯將冠冕謾勞形門前始種先生栁<lb/>
斗下重添處士星文豹霧中誰逐逐飛鴻天外自冥冥<lb/>
最憐孤竹人髙卧却訝三閭客獨醒放曠七賢林下洞<lb/>
棲遲六逸水邊亭和煙買得花栽潤帶雨移來藥顆馨<lb/>
鳬舄印殘蒼蘚緑蝸廬築破逺山青消磨日月棋千局<lb/>
笑傲雲霞酒一缾隱几旋成招隱句披衣新看養生經<lb/>
<pb n="KR4h0143_WYG_143-24a"/>
小軒靜把琴開匣幽苑深將鶴剪翎明月有時來竹塢<lb/>
紅塵無路到松扃幾多九老圖中景都為丹青入障屏<lb/>
　　傅察<lb/>
　　　晩登清微亭次祝教授韻<lb/>
雉堞亭亭倚翠微髙樓裊裊弄清暉共邀佳客扶笻杖<lb/>
驟喜涼風振羽衣過眼山川顔色好投林鳥雀噪聲稀<lb/>
月搖翠浪明珠碎雲滿金波破鏡飛雄辯琅琅如落屑<lb/>
新詩句句似連璣自憐性癖耽幽寂却恨悤悤便賦歸<lb/>
<pb n="KR4h0143_WYG_143-24b"/>
　　王庭珪<lb/>
　　　和歐陽廣明竹間桃花<lb/>
雨罷新花明曉日竹陰瑣碎錯黄金牆頭過盡雙飛蝶<lb/>
葉底巧啼何處禽玉女洗妝勻淺淡老龍脫籜著青深<lb/>
柔姿敢並髙標立直節時容粉面侵愛客分明莫來折<lb/>
坐與徑造不須尋桃花落後春事已惟有清風滿竹林<lb/>
　　張綱<lb/>
　　　次韻蘇晉翁見寄<lb/>
<pb n="KR4h0143_WYG_143-25a"/>
不見梁王舊吹臺年來愁眼向誰開求賢廊廟無虚日<lb/>
報國消塵自乏才直指謾能迎櫑具永懷寧敢詠金罍<lb/>
相看髩髮霜千丈自視文章水一杯晚歳可憐神氣索<lb/>
故人猶寄好詩來追還正始真堪喜突過黄初豈易陪<lb/>
婉孌也知能度曲葡萄應已釀新醅何時東閤容驚坐<lb/>
一日那辭一百迴<lb/>
　　蘇籀<lb/>
　　　仲秋苦熱半格一首<lb/>
<pb n="KR4h0143_WYG_143-25b"/>
老火薪蒸鼎竈然柔金低伏聽燔煎虚窗疊巘攢三㟧<lb/>
冷枕清飇直萬錢俛仰生涯恃林井包纒冠紱哂毹氈<lb/>
朝蠅夕蚋嗟何集山雪河冰渴沃湔子夜涼生秋思肇<lb/>
午時炎熾赫曦鮮蔭饒華桷單絺叟嬉愛清川泳月船<lb/>
巾幨垢氛勤靧濯果肴剖剥萃新妍芸夫望望瞻雲漢<lb/>
鋜鶴聲聲唳碧天瀑水何山千尺瀉洗心安得賞懸泉<lb/>
　　崔與之<lb/>
　　　送袁校書赴湖州别駕<hi>秘書監</hi>
<pb n="KR4h0143_WYG_143-26a"/>
奎璧光芒久聚東奏篇入獻大明宫胸中抱負經綸業<lb/>
筆下鋪張造化功四海髙名如日揭一襟和氣與春融<lb/>
誰知正大傳家學惟有擎拳體國忠華踐峻登羣玉表<lb/>
清修屹立急流中校讐正對青藜月闗浹俄分畫㦸風<lb/>
自喜合簪方衮衮不堪分袂太悤悤送君悵望雲帆别<lb/>
顧我凋殘雪髩蓬戢羽孤棲憐病鶴脫身髙舉羨冥鴻<lb/>
星躔已應魁三象天路須知尺五通若水臘前新蟻緑<lb/>
橘洲霜後巨螯紅清談岸幘聊遊戲獻納歸班萬口同<lb/>
<pb n="KR4h0143_WYG_143-26b"/>
　　汪莘<lb/>
　　　贈祁門不老山髙法師<lb/>
鼇山萬仞峙璇霄上有髙真道寂寥䟦足壯能軒物表<lb/>
洗心清不涴塵囂洞天别有風光異人世那知宇宙遙<lb/>
雲覆醮壇閒悄悄煙凝仙室靜蕭蕭步虚韻穩聽晨禮<lb/>
環珮聲遲識晩朝飯㗖青精顔色好詞歌白鶴利名消<lb/>
囊空阿堵縁辭寵匣蓄千將為斬妖折角巾多裁㲲布<lb/>
隱居衣盡屏鮫綃神遊汗漫趨蓬島禹步迴旋指斗杓<lb/>
<pb n="KR4h0143_WYG_143-27a"/>
九轉丹砂盈日月三千功行繼松喬密渠細石通泉竇<lb/>
斜插疎籬䕶藥苖甕裏春醪斟琥珀壁間修扇閣芭蕉<lb/>
蟠桃欲熟人爭竊野菜初生手自桃花卉得時舒錦繡<lb/>
缾湯娯客奏笙簫長松夭矯龍千尺嫩竹琳瑯玉萬條<lb/>
鳯翅亂峯森洞口羊腸微徑繞山腰牀眠癭木肱常曲<lb/>
兀坐文藤足屢翹衮衮騫河傾俊辯温温和璞琢孤標<lb/>
我慙未躍三春浪君去行看八月潮好把陰功拯存没<lb/>
西歸宜早買呉舠<lb/>
<pb n="KR4h0143_WYG_143-27b"/>
　　周弼<lb/>
　　　仲宣樓<lb/>
仲宣徙倚思歸後又復誰傳獨步名自昔城闉雖尚在<lb/>
至今波浪未嘗平半規赤日沉荒渚一縷黄煙起廢城<lb/>
梅落碎花催塞色葭横響葉弄邊聲驚寒牧馬頻回顧<lb/>
趂暖賓鴻漸北征况乃有懷傷歳暮登樓那不動鄉情<lb/>
　　汪元量<lb/>
　　　鳯州<lb/>
<pb n="KR4h0143_WYG_143-28a"/>
　鳯州山館有清輝古木扶疎散陸離紅尾錦雞鳴古埭<lb/>
　緑頭花鴨蕩幽池荷聲䇿䇿秋來後桂樹團團月上時<lb/>
　病馬嚙荄思故櫪驚烏繞樹宿何枝三分割據人如夢<lb/>
　滿目興亡客似癡走筆成詩聊紀實岷峨風土出蹲鴟<lb/>
　　　葛長庚<lb/>
　　　　捲雪樓<lb/>
　煙水蒼蒼古渡頭神鴉噪罷纜方收泊舟鳧渚鷗汀晩<lb/>
　夜入蘭宫桂殿秋緑葦黄蘆悲落日白蘋紅蓼鬧滄洲<lb/>
<pb n="KR4h0143_WYG_143-28b"/>
　冥冥千古今如夢浩浩長江不管愁雁陣歸時雲似幕<lb/>
　風檣髙處月如鈎驚濤飛起銀花舞萬頃寒光十二樓<lb/>
　<lb/>
　<lb/>
　<lb/>
　<lb/>
　<lb/>
御選宋詩巻六十<lb/>
</p>
<p>
</p>
  </div>
</body>
</text>
</TEI>
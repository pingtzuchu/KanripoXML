<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_185-1a"/>
　欽定四庫全書<lb/>
御選明詩巻十六<lb/>
　　五言古詩一<lb/>
　　　劉基<lb/>
　　　　感懷<lb/>
　驅車岀門去四顧不見人迴風捲落葉颯颯帶沙塵平<lb/>
　原曠千里莽莽盡荆榛繁華能幾何憔悴及兹辰所以<lb/>
　芳桂枝不爭桃李春雲林耿幽獨霜雪空相親<lb/>
<pb n="KR4h0143_WYG_185-1b"/>
　東園多桃李擢幹何交加春秋互遞代衰榮競相夸摵<lb/>
　摵去故物英英發新花花謝葉復作空令人歎嗟<lb/>
　結髮事遠逰逍遙觀四方天地一何濶山川杳茫茫衆<lb/>
　鳥各自飛喬木空蒼涼登高見萬里懷古使心傷佇立<lb/>
　望浮雲安得淩風翔<lb/>
　種苗莆田中其葉何離離上天降膏澤溥博無偏私人<lb/>
　力茍不至不如茅與茨嘗恐嘉實晚坐傷零露滋徘徊<lb/>
　感節序太息秋風時<lb/>
<pb n="KR4h0143_WYG_185-2a"/>
　　　咏史<lb/>
凱風扇朱夏草木生清涼臥疾澹幽曠白日悠且長㪚<lb/>
帙觀古人喟焉想虞唐陽春能幾何隂氣多繁霜天道<lb/>
諒悠悠人理亦茫茫詠歌寄深情歌罷增慨慷<lb/>
美人皎如玉挾瑟升高堂泠泠向長風操作孤鳳皇曲<lb/>
度未終竟𤣥雲蔽穹蒼走獸駭赴林飛鳥號且翔高山<lb/>
與流水日暮空淒涼<lb/>
　　　感寓<lb/>
<pb n="KR4h0143_WYG_185-2b"/>
暑退生夕涼褰衣步微月風来竹陰動草暗螢光發佇<lb/>
立忽懷人江河渺難越<lb/>
庭前金鳯花向晚爭媚嫵但見白露滋豈知繁霜苦芳<lb/>
時良可惜此物何足數<lb/>
白露下木葉淒涼江海秋江臯有鳴雁噭噭安所求稻<lb/>
粱日蕭索風雨徒離憂<lb/>
　　　招隠<lb/>
豫章長千仞挺生崇崖陰布葉連青雲交柯蔽層岑結<lb/>
<pb n="KR4h0143_WYG_185-3a"/>
根豈不固斤斧將見尋有柏生石間屈曲叢灌林古根<lb/>
齧飛溜電火焚中心大不中梁柱小不堪瑟琴風霜自<lb/>
搖落偃蹇獨至今<lb/>
流水千百折白雲三四峯上有噴壑泉下有凌霜松中<lb/>
有一老人坐嘯巖間風素髮垂兩肩朱顔映青瞳年紀<lb/>
將百齡容貌如孩童長跪前致辭子非列仙翁笑謂汝<lb/>
孺子語汝使心通我生不偶俗遺身在蒿蓬結廬白水<lb/>
邊采藥青林中世語我不接世士我不逢簞瓢我不憂<lb/>
<pb n="KR4h0143_WYG_185-3b"/>
軒蓋我不崇自耕足我食自息安我躬冥冥絶思慮默<lb/>
黙全和沖持此攝吾生仰荷元化功何必插羽翰遠逐<lb/>
浮丘公再拜受斯言廓然如發蒙投簪謝知已一去無<lb/>
回蹤<lb/>
有客款我廬身被紫雲袍鳴騶列前後從者皆俊髦坐<lb/>
我蓬蓽下向我談伊臯手斡北斗魁足踏東海鰲高視<lb/>
六合内泰山等毫毛揮袂起謝客且還飲我醪醉臥不<lb/>
知曉衡門塞蓬蒿<lb/>
<pb n="KR4h0143_WYG_185-4a"/>
　　　晨詣祥符寺<lb/>
上馬雞始鳴入寺鐘未歇草際起微風林端澹斜月僧<lb/>
房湛幽寂假寐待明發松逕㫁無人經聲在清樾<lb/>
　　　早發建寜至興田驛<lb/>
雞鳴戒晨裝上馬見初日露泫葉尚俯霧重山未出客<lb/>
塗得霽景緩步非縱佚矧兹嵗有秋高下俱穎栗牛羊<lb/>
㪚原野鵞鴨滿阡術懷抱既夷曠神情自清謐寒花蔓<lb/>
籬落候蟲響蒙密霞標青楓林雪綻烏臼實幽覽雖云<lb/>
<pb n="KR4h0143_WYG_185-4b"/>
遽佳趣領已悉我行固無期況乃塵事畢<lb/>
　　　自衢州至蘭溪<lb/>
秋郊斂微雨霽色澄人心振策率廣路逍遙散煩襟疎<lb/>
烟帶平原薄雲去高岑湛湛水凝碧離離稻垂金薺麥<lb/>
霜始秀𤣥蟬寒更吟幽懷耿虛寂好景自相尋心契清<lb/>
川流目翫嘉樹林歌傳滄浪調曲寄白雪音仙山在咫<lb/>
尺早晚期登臨<lb/>
　　　遣興<lb/>
<pb n="KR4h0143_WYG_185-5a"/>
避地適他鄉息肩謝羈束生事未有涯暫止聊自足南<lb/>
園實清曠可以永幽獨層樓面羣山俯見湖水緑雜英<lb/>
被郊甸魚鳥得棲宿登臨且慰意未暇計遠躅聖賢有<lb/>
遺訓知命夫何卜<lb/>
迂疎乏世用矯情非所安投簪謝時輩聊得心中寛回<lb/>
首望故鄉枳棘日以繁譬彼水上萍隨波且盤桓樓頭<lb/>
好山色晴雨皆可觀未知明朝事且盡今日歡<lb/>
　　　琴清堂詩<lb/>
<pb n="KR4h0143_WYG_185-5b"/>
亭亭嶧陽桐斲為緑綺琴縆之朱絲絃彈我白雪音虛<lb/>
堂夜迢迢華月耿疎林鳳皇天上来虯龍水中吟曲罷<lb/>
起太息無人知此心<lb/>
　　　題山水圖<lb/>
江上何所有高低千萬峰結廬覆以茅取足聊自容緑<lb/>
樹既蓊鬱清溪亦油溶地僻無車馬猨鳥多相從日落<lb/>
沙際明寒烟澹疎松蒼茫雲霞外隠見青芙蓉悠然一<lb/>
舸還好景時獨逢歸来山月出古刹鳴昏鐘<lb/>
<pb n="KR4h0143_WYG_185-6a"/>
　　　晚同方舟上人登師子巖作<lb/>
落日下前峰輕雲生遠林雲霞媚餘姿松柏澹清陰振<lb/>
策縱幽步披榛陟層岑槿花籬上明莎雞草間吟涼風<lb/>
自西来飀飀吹我襟榮華能幾時搖落方自今逝川無<lb/>
停波急絃有哀音顧瞻望四方悵焉愁思深<lb/>
　　　偶興<lb/>
勞人怨長途壯士悲老别那將望鄉心對此傷神月淒<lb/>
涼寒風至惆悵芳草歇瑤琴無子期絲絃為君絶<lb/>
<pb n="KR4h0143_WYG_185-6b"/>
　　　旅興<lb/>
初秋積雨過衆緑光如濡莎雞啼高樹蟋蟀鳴階除時<lb/>
物已改故芳華從此徂榮名非我願守分敢求餘登樓<lb/>
眺遠郊肆目望天衢明月出雲中照我華髮疎還歸掩<lb/>
闗臥夢到田園居<lb/>
窮巷屏人跡開門見青山青山似故鄉客子何當還蟪<lb/>
蛄日夜鳴緑樹亦已殷白日駛西征浮雲不可攀安得<lb/>
生羽翼奮飛出𤣥間<lb/>
<pb n="KR4h0143_WYG_185-7a"/>
久雨得晚霽豁然如醉醒幽光衒餘紅遠峰出孤青獨<lb/>
坐無與娛蜻蛚吟空庭良辰能幾何逝者忽如傾歗歌<lb/>
欲自慰歌竟還傷情<lb/>
微風振簷鐸瑲如環珮饗登高㸔秋色俯見明月上木<lb/>
落天地寛雲散川原廣来者不可期逝者日已往離居<lb/>
豈無懷惻愴縈遠想<lb/>
薄雲斂微雨返照涵空烟黄葵間紅蓼爛若濯錦鮮老<lb/>
病苦無歡坐為憂所纒自恨非松喬不能還少年援琴<lb/>
<pb n="KR4h0143_WYG_185-7b"/>
寫此曲曲盡心茫然<lb/>
疎慵厭人事疲病畏交㳺得閒願已愜敢有分外求開<lb/>
門對鍾山山翠盈我眸日中市聲遠草緑空庭幽登臨<lb/>
觀萬象𤣥理足可搜誰能走逐逐自使生悔尤<lb/>
别離多苦懷三年當百載來者非所知往者今安在浮<lb/>
雲旦夕起白日埋光彩天地亦有形豈能長不改去去<lb/>
東園公紫芝猶可采<lb/>
人生如浮雲聚散無定期驚風一飄蕩各自東西之粲<lb/>
<pb n="KR4h0143_WYG_185-8a"/>
粲陵苕花淒淒寒露時浮雲不可駐顧盻空齎咨<lb/>
青青瀟湘竹猗猗被寒水逰子如飛蓬佳人曠千里登<lb/>
高左右望但見黄塵起鳯皇翔不下梧桐化為枳傷懷<lb/>
不可道憂念何時已<lb/>
烏鳴朝啞啞鵲鳴暮啾啾聞鵲既不喜聞烏復何憂世<lb/>
人務茍得君子絶外求滄浪迅風波無風即安流胡為<lb/>
自冰炭以貽達者羞<lb/>
寒燈耿幽幕蟲鳴清夜䦨起行望清天明月在雲端美<lb/>
<pb n="KR4h0143_WYG_185-8b"/>
人隔千里山河杳漫漫𤣥雲翳崇岡白露凋芳蘭願以<lb/>
緑綺琴寫作行路難憂来無和聲絃絶空長歎<lb/>
泊舟嚴子瀨遙望仙華山中有騎羊人皓齒赬玉顔餐<lb/>
霞飲沆瀣坐石濯潺湲長嘯起天風落日為之還悠悠<lb/>
隔雲雨杳杳不可攀<lb/>
日落天氣涼逍遙步庭墀蟋蟀已在宇鴻雁来何遲少<lb/>
壯輕遠㳺衰老傷别離念我親與友各在天一涯音容<lb/>
兩契濶悲歡絶相知鎩羽懷舊林戢鱗思故池百年能<lb/>
<pb n="KR4h0143_WYG_185-9a"/>
幾何逝者無還期俛仰増感歎有懷當語誰殷勤託宵<lb/>
夢聊用慰所思<lb/>
鎩羽畏高風疲馬厭長道𤣥陰促暮節何物能不老自<lb/>
非松柏質敢冀出衆草登山臨流水及此晴日好春芳<lb/>
藹蘭蕙秋實栗秔稻黄精肥可食石泉清可澡榮名何<lb/>
足言息心以為寶<lb/>
客愁常突兀今夜燈花生雖知無喜報愁亦暫時平解<lb/>
襟成獨寢留燈待天明喜固不可求客心恒畏愁<lb/>
<pb n="KR4h0143_WYG_185-9b"/>
　　宋濂<lb/>
　　　和胡古愚擬宫體<lb/>
天上多春色人間迥不同花翻鳷鵲殿鶯過建章宫雲<lb/>
旂鸞被影月扇雉含風遙瞻翠華近紅日照盤龍<lb/>
　　　憶山中<lb/>
平生絶俗尚幽期在一壑銜巵周曲汜班坐蔭蘭薄日<lb/>
嫣花欲笑風迅燕飛弱疏峰挺飛莖平楚下飢鶴厓傾<lb/>
石似行澗折泉如約何時税塵鞅賦歸躡椶屩<lb/>
<pb n="KR4h0143_WYG_185-10a"/>
　　　清夜<lb/>
弱志苦清夜奈此强慮嬰反側不能寐稍寐忽成驚疏<lb/>
櫺生遙素恍疑曙光升起行盼層霄月華流空明繁露<lb/>
方塗塗嘉樹尚冥冥曳履步庭除東西錯緯經寥落直<lb/>
至旦飄零歎何營<lb/>
　　　㳺覽雜賦<lb/>
輕舟疾於馬蕩此修渚湄但見山酉行不知舟東移汀<lb/>
花疊相迎欲折隔漣漪亭亭思美人泯泯忘世機多情<lb/>
<pb n="KR4h0143_WYG_185-10b"/>
有白鳥先後掠人飛<lb/>
别後不見山比昔山如長林陰沒鳥影巖聲答人響蘚<lb/>
色青染足藥花大如掌蛇徑已盤百石扉始開兩獨笑<lb/>
睨層旻古今一俯仰<lb/>
幽厓不知日濕氣晴猶重苔列無文錢隨陰貫寒洞發<lb/>
嘯破𤣥靄萬象爭迎送磴危石欲舞雲走如山動思招<lb/>
幽鳥下驚飛戛新弄<lb/>
　　　和劉伯温秋懷韻<lb/>
<pb n="KR4h0143_WYG_185-11a"/>
浚川泉竇疏不浚川乃塞鑿牖漏簷明弗鑿坐深黒感<lb/>
此益自愧空負軀七尺近方學心齋萬動一時寂面對<lb/>
天闕山終日如賓客默默兩無言巖姿澹將夕<lb/>
我家潛溪曲正面溪上山揉桂作闔廬文杏為重闗新<lb/>
栽二尺松毳毳雜黄菅白鶴寄書来問我何當還移之<lb/>
萬仞岡痩骨撐孱顔<lb/>
　　　題王允岡山齋<lb/>
幽人宅一區卜築在陽羨銅官矗蒼翠白雲遞隠見溪<lb/>
<pb n="KR4h0143_WYG_185-11b"/>
水抱村流觸石成洄漩鶴巢古松枝魚唼殘花片清景<lb/>
樂高閒雅情任狂狷山林足肥遯軒車忘慕戀心靜養<lb/>
長年世榮倐驚電寄言謝逋客重修逸民傳<lb/>
　　陶安<lb/>
　　　述寓<lb/>
夙志慕前矩琴趣愧難續棄米曽賦歸云何效奔逐慈<lb/>
親日向老無以報鞠育明經不取士奉養心未足攜家<lb/>
客秦淮蒼苔蔽荒屋年豐公廩虛半載不沾禄妻子樂<lb/>
<pb n="KR4h0143_WYG_185-12a"/>
我貧朝夕共饘粥母心愛兩孫每食分鼎肉自憐頭上<lb/>
巾興到無酒漉怡然坐忩下一笑對秋菊<lb/>
　　　登龍泉山得海字韻<lb/>
蒼峰倚重霄萬古色不改神龍去已遠蹤跡隠然在石<lb/>
面常出泉土脉本通海寶坊起樓閣氣清地爽塏佳菊<lb/>
金葳蕤古木青晻靄攀磴行復坐瑤草鮮可採賓朋觴<lb/>
詠間氣味似蘭茝談笑有佳趣巖壑被光彩嘉會有幾<lb/>
何不醉復何待<lb/>
<pb n="KR4h0143_WYG_185-12b"/>
　　　次韻劉彦炳典籖感秋<lb/>
涼風肅庭户愛此山氣幽森然林間葉倐爾水上浮維<lb/>
天有四時高爽莫若秋中情茍恬晏無勞慕丹丘<lb/>
我本隠逸人手種籬菊黄養真亦好道忽已五十霜夜<lb/>
涼不能寐稽古燈在牀天明驅馬出秋興滿江鄉<lb/>
孤桐依絶壁長養材質竒截為焦尾琴奏成白雪辭倘<lb/>
非㸑下聲知者復誰其物固有佳遇待時何足悲<lb/>
九月霜未降青溪尚瀰漫驚飇颯蒲栁蒼桂秀團團倚<lb/>
<pb n="KR4h0143_WYG_185-13a"/>
杖觀白雲孤飛自往還窮達聴天命怡然絶憂歎<lb/>
　　　九日登高翠微亭分韻得滿字<lb/>
山川甚雄麗積雨為磨澣天開秋氣清逰娛共蕭㪚石<lb/>
徑接巉巖興到行不懶微霜䕶新晴杲日送餘暖層嶺<lb/>
躡高寒境勝世所罕蒼茫四無極自恨目力短危亭基<lb/>
蘚殘麋鹿荒町畽居然龍虎勢城郭在平坦崇阿弔離<lb/>
宫老木蔭僧館松雲引徐步蘭露入清盥況當重九節<lb/>
野菊相留款賓朋笑語間文理謝雕纂好風襲尊俎幽<lb/>
<pb n="KR4h0143_WYG_185-13b"/>
鳥哢絲管人生光景速每恨樂事緩嘉會幸一逢何辭<lb/>
累觴滿<lb/>
　　　夢覺<lb/>
夢覺山雨来萬㸃擊虛瓦泠泠玉磬音墮我羇枕下回<lb/>
飇撼松濤曲奏迭高雅此身臥鈞天傲睨洞庭野造物<lb/>
慰孤寂作意為陶寫殘夜破幽閴心耳俱洒洒清吟答<lb/>
洪調勿謂和者寡<lb/>
　　　當門小山<lb/>
<pb n="KR4h0143_WYG_185-14a"/>
山脚踏牆頭全身盡呈露殆類知己人豁達吐心腑秀<lb/>
色排闥入意多默無語晚来白霧起對面不得覩夜坐<lb/>
虛簷下惆悵失佳侣曉翠忽舒顔為爾早開戸<lb/>
　　王禕<lb/>
　　　雜賦<lb/>
驅車適秦京䇿馬来燕國所見何堂堂莫非侯與伯甲<lb/>
第金張家乙觀王謝宅旌節出廣衢百步人辟易威權<lb/>
自其口氣燄何烜赫安知公餗傾反掌遂狼籍魯連彼<lb/>
<pb n="KR4h0143_WYG_185-14b"/>
何人肆志寜自適<lb/>
梧桐生巖陽下俯清澗潯柯葉雨露滋鳳皇宿其陰稟<lb/>
材一何良裁作緑綺琴被以絃朱絲綴以徽黄金澹然<lb/>
三尺中實涵太古心唐虞世已遠末代崇哇淫匪無南<lb/>
風曲欲鼔孰知音<lb/>
終朝飲醇酒舉桮易成醉終日讀古書撫巻不成寐義<lb/>
理一何深嵗月一何駛功名實外物山林乃吾事昨夜<lb/>
西山雲秋雨生爽氣笑指二尺檠終當勿相棄<lb/>
<pb n="KR4h0143_WYG_185-15a"/>
門前兩松樹千尺何青青白雲枝間宿縹緲姿態生驚<lb/>
飇来吹拂復作笙竽聲物情豈有適偶爾相合并須㬰<lb/>
遂分㪚彼此各無情因之感世故超然欲忘形<lb/>
　　　次韻友人山居秋日就述鄙懷<lb/>
月出東嶺光風来西樹聲秋景倐然異令人心意驚君<lb/>
子有所藴失時終不鳴獨憐青鏡中白髮日夜生<lb/>
白髮容易生況復聞秋砧觸物動深感感此嵗月深子<lb/>
期詎堪鑄舉世誰知音取琴為君彈請彈梁父吟<lb/>
<pb n="KR4h0143_WYG_185-15b"/>
　　　南康郡齋書事<lb/>
郡廨新落成繁木蔭階戺稍欣吏牘稀麄覺民事理簷<lb/>
雀不相猜羣飲硯池水<lb/>
　　　長安雜詩<lb/>
崔嵬終南山形勢甚磅礴西来挟崆峒東亘聨華嶽長<lb/>
雲覆重巒紫翠入寥廓杞梓産深林龍蛇蟄幽壑淑靈<lb/>
之所鍾宜有異人作如何千載間蹤踪轉蕭索姬旦不<lb/>
復生三代已云邈後来王佐才勞我思景略<lb/>
<pb n="KR4h0143_WYG_185-16a"/>
渭水何湜湜涇水雜泥淤其源各異出其末乃同趨清<lb/>
濁既以混終然成合汙人生實異此稟性同厥初所習<lb/>
日益遠竟爾分賢愚安得涇渭水清濁永相殊<lb/>
昔在元世祖分地王闗中潛藩富才彦一一皆䕫龍誰<lb/>
歟任儒學先正推許公沾濡布教雨鼓舞振文風後来<lb/>
踵其軌厥稱蕭與同發揮聖賢道張主皇王功出處雖<lb/>
異致徳義非殊宗至今闗輔間教思藹無窮前哲日云<lb/>
遠悵望吾焉從<lb/>
<pb n="KR4h0143_WYG_185-16b"/>
羣經載聖道昭揭如日星秦火一何烈燒燔滅其形漢<lb/>
儒事掇拾區區補殘零雖然有遺闕其功亦已宏唐世<lb/>
尚文學君臣益留情琬琰刻文字後先十三經謂兹金<lb/>
石堅不與竹帛并自從東都後此刻最為精羅列黌舍<lb/>
内奎璧映晶瑩我言金與石有時亦銷崩有形必有弊<lb/>
斯理詎難徵安知聖人道所託非所憑天地共終始猗<lb/>
歟罔能名<lb/>
人生百年中窮通無定跡譬如風前花榮謝亦頃刻當<lb/>
<pb n="KR4h0143_WYG_185-17a"/>
時牧羊豎尊貴今誰敵顦顇種瓜翁乃是封侯客丈夫<lb/>
茍得時糞土成拱璧一朝恩寵衰黄金失顔色古昔諒<lb/>
皆然今我何太息<lb/>
　　　五月余還至渭南適克正博士為丞於兹賦詩<lb/>
　　　　道舊并以留别<lb/>
曩余客南京結交盡名友文采競聨翩氣義互纒糾子<lb/>
也時所需翻然起江右譬如豐城藏紫氣映牛斗神物<lb/>
一朝伸光價孰能扣五年教成均後學資善誘紛紛貴<lb/>
<pb n="KR4h0143_WYG_185-17b"/>
㳺子成材鬱先後交契豈不多於余誼尤厚誓偕古尊<lb/>
罍共棄俗盆缶世情畧外縁古道堅素守艱難互嗟咨<lb/>
疑惑同析剖黌齋夜鐙苦輦路晨轡偶蹉跎嵗年深顔<lb/>
面俱老醜我從去年秋將指事西走今春子亦出丞哉<lb/>
實為負豈期清渭濱乃此獲攜手始晤含悲辭稍坐開<lb/>
笑口既懸徐孺榻且酌陶潛酒問勞益情傾談諧仍意<lb/>
掫延留甚殷勤未厭浹旬久會合烏可常别離諒非茍<lb/>
炎埃滿征塗我馬不堪趣明當復東邁行止庶無咎上<lb/>
<pb n="KR4h0143_WYG_185-18a"/>
以奉明君下以慰慈母平生功名心蕭條亦何有惟是<lb/>
故意長欲報乏瓊玖英英華陽雲勞我重回首<lb/>
　　汪廣洋<lb/>
　　　别知已<lb/>
北風吹征帆飄飄西南馳山川聿修阻霜露忽淒其今<lb/>
我遠行邁豈不念嵗時翩彼晨飛鴻翺翔亦何之感我<lb/>
同袍友慼慼懷仳離仳離雖可懷觴酒當載持各言崇<lb/>
令徳金石以為期<lb/>
<pb n="KR4h0143_WYG_185-18b"/>
　　　明發<lb/>
膏車待明發逶迤上河梁親朋羅祖餞冠蓋燦成章條<lb/>
風被原隰春日當載陽鳴鳥餘好音雜葩紛衆芳魴魚<lb/>
始登薦㫖酒屢充觴既醉復贐言欲去故傍徨維周仲<lb/>
山甫王命慎所將夙夜無有懈庶幾終允臧斯言啓深<lb/>
省勗哉何日忘<lb/>
　　　壯逰奉簡諸閣老<lb/>
壯逰吳楚外揚舲遡天風名山浮紫翠大江走蛟龍厯<lb/>
<pb n="KR4h0143_WYG_185-19a"/>
覽思超越毛骨生氷雪脱巾漉清湍舉手弄明月明月<lb/>
懸青銅古人難再逢牛渚委陳迹蛾眉斂愁容九華舞<lb/>
傞傞窺見滄溟底小孤立亭亭徘徊女蘿裏流宕鄱湖<lb/>
湄巒峰愈出竒幽深搆樓閣峭絶挂猿獼放意恣陶寫<lb/>
援筆灑秋泚神怪動窈冥魚鳥覺欣喜路逢丹丘生来<lb/>
自赤霞城麻姑後飛舄子晉迭吹笙湖光瀲灩開雲壓<lb/>
蒲萄緑狂引黄金罍嘯歌紫芝曲左蠡素相得當湖忽<lb/>
見迎揚瀾平一掌中有黿鼉行振衣扳鵲巢捫蘿踐苔<lb/>
<pb n="KR4h0143_WYG_185-19b"/>
石崖氣凌空青松花墜階白舉首匡廬下調笑烟霞間<lb/>
屢會復屢往今往幾時還叢蘭被路蹊芳草縈澗谷長<lb/>
飇和鳴鶴迸泉驚飲鹿須㬰面五老邀我山之陽授我<lb/>
長生訣兼遺洞𤣥章問我從東来迢遙汎鯨波三山得<lb/>
無恙十洲近如何旁招廣成子俯挹山中老鯉魚躍天<lb/>
江鵷鸞下天沼待以青精飯酌以白玉漿乖龍左耳潤<lb/>
吠犬靈苗香渴烏漸斂翼拭目増晚碧朶朶金芙蓉慿<lb/>
虛落胷臆西南挺竒異江湖馳偉觀披披古蘭若丹堊<lb/>
<pb n="KR4h0143_WYG_185-20a"/>
耀㠝岏嘗聞遠法師堅坐東林下還許陶淵明共結白<lb/>
蓮社又聞李太白酷愛香爐峰長安卸塵鞅欲歸巢雲<lb/>
松往事既云遠顧我復来此濯泉坐繁陰下洗巢由耳<lb/>
緑髮雙青童採芳留我行我行欲不行月高猿夜聲西<lb/>
山招我㳺明日過湖水笑隔南浦雲遙謝數君子<lb/>
　　　遡沙河<lb/>
輕舟遡河流信宿忘少暇委蛇遵大堤荏苒歴初夏晴<lb/>
光汎流沫川漲益湍瀉㳺子念遠行假寐待明夜方經<lb/>
<pb n="KR4h0143_WYG_185-20b"/>
鎦渡灣倐過鶴丘下嚶嚶山鳥鳴的的水花謝愛此隄<lb/>
上栁緒風一披洒櫂師力張帆中流去如馬孤烟隔渚<lb/>
生偶見捕魚者相顧不得言長歌恣陶寫<lb/>
　　　登忠勤樓聴久孚賀架閣彈琴<lb/>
畫棟棲朝霞層檐宿秋霧振衣坐前楹援琴寫中素幽<lb/>
泉鳴澗深落花傷春暮油然聞至音令人起遐慕<lb/>
　　　夜直與架閣欒秉徳期孫伯融不至<lb/>
雙立碧玉缾對酌紫薇省長風吹翠梧初月下金井幽<lb/>
<pb n="KR4h0143_WYG_185-21a"/>
懷鬱未開短髮醉慵整夜分羣籟沉忩虛燭花冷<lb/>
　　　與欒鳳同使廣陵馬上口占<lb/>
昔為歌舞地今為爭戰場與君騎瘦馬聨轡蹋斜陽荒<lb/>
草侵合路苦蒿生過牆遙憐鮑明遠詞賦最淒涼<lb/>
　　蘇伯衡<lb/>
　　　東齋夕書<lb/>
幽居得自怡野性方愜素高枕一酣眠長廊獨閒步白<lb/>
日誰云長青山忽已暮皓月照前階涼風滿高樹偶隨<lb/>
<pb n="KR4h0143_WYG_185-21b"/>
孤鶴行時見疎螢度即此有餘歡何況山中去<lb/>
　　　送陳思可主簿赴進賢任<lb/>
一别十五年倐忽若昬旦相逢京城中幸脱戎馬亂宦<lb/>
逰我何成鬢髮子已換留連一尊酒寂寞四門館剪燭<lb/>
聴寒雨話舊過夜半居然消百憂莞爾成一粲維子才<lb/>
且賢文采甚煥爛起從有道徵國光方縱觀謂宜寘館<lb/>
閣鴻猷藉宣賛如何奉明命鈎考親吏案黎庶乃邦本<lb/>
疾痛資抑按要將遠猷敷可以小邑翫心懷簡書畏跡<lb/>
<pb n="KR4h0143_WYG_185-22a"/>
逐萍梗㪚席挂遇順風潮生失遠㟁昨夕簪云盍今朝<lb/>
袂還判後會復何時臨岐重嗟歎<lb/>
　　危素<lb/>
　　　逰廬山栖賢寺<lb/>
弱冠好山水朅来廬阜陽憩澗微雨至入林春風香載<lb/>
經三峡橋地籟聞鏗鏘解帶懸石磴愛此泉流長泄巖<lb/>
凝素乳灑樹見飛霜泠泠轉空曲湛湛涵清光五老九<lb/>
千仞巉絶天中央紫烟射仙壑白雲冠僧坊幽思稍愉<lb/>
<pb n="KR4h0143_WYG_185-22b"/>
悦良朋共翺翔訪古慕宗向悟𤣥愧裴揚超然色界逰<lb/>
圓靈大無方終當畢吾志混迹麋鹿行<lb/>
　　　泊宫步門<lb/>
人歸石城邊鳥沒白沙尾秋風涼蕭蕭波靜月如洗水<lb/>
鳬棲不定半夜猶飛起<lb/>
　　張以寜<lb/>
　　　峨眉亭<lb/>
白酒雙銀瓶獨酌峨眉亭不見謫仙人但見三山青秋<lb/>
<pb n="KR4h0143_WYG_185-23a"/>
色淮上来蒼然滿雲汀欲將五十絃彈與蛟龍聽<lb/>
　　　四景山水<lb/>
　　　　春<lb/>
山雨瀑如雪林寒松未花遙㸔飛閣起知有梵王家一<lb/>
僧歸得晚雲濕滿袈裟<lb/>
　　　　夏<lb/>
崖㫁石林合風高雲葉飄人歸雨脚外高閣望中遙應<lb/>
是天台路幽期在石橋<lb/>
<pb n="KR4h0143_WYG_185-23b"/>
　　　　秋<lb/>
秋巘白雲晚霜林紅樹多野橋山郭外行子暮来過為<lb/>
問小搖落江南今若何<lb/>
　　　　冬<lb/>
寒月白千峰林深路絶蹤遙知僧定起疎響在高松亦<lb/>
欲剡溪去其如山海重<lb/>
　　　題海陵石仲銘所藏淵明歸隠圖<lb/>
昔無劉豫州隆中老諸葛所以陶彭澤歸興不可遏淩<lb/>
<pb n="KR4h0143_WYG_185-24a"/>
歊讌功臣旌旗蔽轇轕一壺從杖藜獨視天壤濶風吹<lb/>
黄金花南山在我闥蕭條蓬門秋稚子候明發豈知英<lb/>
雄人有志不得豁高詠荆軻篇竦然動毛髮<lb/>
　　　逰句容同林景和縣尹子尚規登僧伽塔賦<lb/>
嵯峨崇明塔拔地一千丈我攀青雲梯倐到飛鳥上微<lb/>
風韻金鐸初日麗銀榜維時十月交葉脱天宇曠羣山<lb/>
東南奔平川疊波浪雲間三茅峰圜立儼相向碧瓦浮<lb/>
鱗鱗兹邑亦云壯雞鳴四闗開攘攘異得喪塔中宴坐<lb/>
<pb n="KR4h0143_WYG_185-24b"/>
仙憐汝在塵坱古時登臨人今者亦何往俯觀世蜉蝣<lb/>
仰歎彼龍象乃知崑崙顛可以小穹壤同逰皆雋英超<lb/>
遙寄心賞霜飇天際来毛髮颯森爽太白去千年吾何<lb/>
獨惆悵<lb/>
　　鮑恂<lb/>
　　　寓感<lb/>
迢迢漢川上有女麗且閒佩以雙明珠㳺戲清波間翩<lb/>
然若飛鴻可望不可攀贈我翡翠羽報之以秋蘭徘相<lb/>
<pb n="KR4h0143_WYG_185-25a"/>
碧雲暮引領空長歎<lb/>
　　詹同<lb/>
　　　張氏白石山房詩<lb/>
浦江有名山白石如積雪玉氣亘中天龍湫無六月於<lb/>
兹隱君子結屋依翠微讀書日平樹㸔泉風滿衣誰謂<lb/>
野鶴姿從心自飲啄一落樊籠間清夢繞巖壑豈不念<lb/>
白石好錬五色紋獻之補天手歸臥山中雲<lb/>
　　吳伯宗<lb/>
<pb n="KR4h0143_WYG_185-25b"/>
　　　賦得羅漢洞送陳宗進歸會稽<lb/>
古洞根石壁嵌空隠崔嵬聞昔有異人拄杖曾一来靈<lb/>
跡已緬邈洞門閉青苔枯木寒未花千年待誰開屬兹<lb/>
休明運百里紆良才徳星麗中天移影照蒼厓鸞鳯詎<lb/>
棲枳覽輝漫徘徊早見丹穴雛志欲淩九垓定省方繾<lb/>
綣歸期忽相催還轅過湖口驛路隨縈迴吾知青雲興<lb/>
却繞蓮花臺風高墜落木嵗晏舒寒梅明登會稽頂想<lb/>
像逰天台臨期重回首兩地心悠哉<lb/>
<pb n="KR4h0143_WYG_185-26a"/>
　　　題李氏棲碧樓<lb/>
唐有謫仙人風骨特高妙晚愛棲碧山閒心付登眺桃<lb/>
花與流水目擊領其要遐觀窮有象幽討入無徼不知<lb/>
誰相問但覺遺一笑聲落天地間松風紫鸞呌諸孫企<lb/>
高躅異世頗同調瓊樓梯空青銀榜生光耀予亦愛其<lb/>
人臨風劃長嘯<lb/>
　　袁凱<lb/>
　　　題陶九成南邨草堂<lb/>
<pb n="KR4h0143_WYG_185-26b"/>
多士方見材斯人乃梧檟秉心自超越當時識趨舍迢<lb/>
迢溪南邨流水亦清寫草木發深潤里俗況淳雅於焉<lb/>
事結構面勢臨曠野分明治畦町日夕供灌灑秋菰已<lb/>
堪煮春菘行可謝子真久在谷㓜安去諸夏囂雜既云<lb/>
遠憂患兹為寡願謝鸞鵠侣從君雞豚社<lb/>
　　　下直懷北山隠者<lb/>
載筆侍雲陛向夕始餘閒撫彼清冷觴慰此憂戚顔出<lb/>
軒月纔皓臨街路已繁廣庭行且止修檻去復攀幽樹<lb/>
<pb n="KR4h0143_WYG_185-27a"/>
藹深翠餘花發微殷俯仰不知久星漢忽西還歸来空<lb/>
房臥嚴城漏欲殘鴉鳴九井動劒珮亦珊珊將隨䕫龍<lb/>
後祇肅謁重闗緬懷息心侣遺世在雲山焉能從之去<lb/>
逍遙巖桂間<lb/>
　　　察院夜坐<lb/>
吏㪚車馬寂月色東城上斂衣高堂坐重門靜無響文<lb/>
奏屏在篋朱墨委虛幌簷影望參差霜氣紛蕩瀁耳目<lb/>
幸無役心意多遐想園廬日應敝蘿蔦春還長況兹綱<lb/>
<pb n="KR4h0143_WYG_185-27b"/>
紀地王事方鞅掌安得春江櫂東原歸偃仰<lb/>
　　　淮安道中<lb/>
花明野館靜樹暗流鶯語行雲千里来淩亂傷心緒傷<lb/>
心復何事家在江南渚日暮莫回頭脈脈江南雨<lb/>
　　　京師歸别業<lb/>
郊園草已遍雜卉駐餘春逰絲牽木杪孤鶯鳴水濱羈<lb/>
人懷舊居日夕自傷神遙遙千里塗豈復念苦辛欣然<lb/>
入場圃兒女各来親當軒釋負擔拂去衣上塵老夫行<lb/>
<pb n="KR4h0143_WYG_185-28a"/>
役久歸来志復伸陶潜愛清風張生思故蓴援筆為此<lb/>
詩示我鄰里人<lb/>
　　　新治圃成<lb/>
隙壤所自治剪刜去蘢茸幸無棼穢雜況此清泉涌灌<lb/>
滋竟朝夕勾萌各森聳青蒲己彌澤黄瓜方臥隴春菁<lb/>
向堪把秋梨日應重自余通宦籍職事勞紛冗禄食雖<lb/>
云美私心恒自恐歸来得蕭茆采擷聊自奉且遂丘園<lb/>
樂永謝承明寵<lb/>
<pb n="KR4h0143_WYG_185-28b"/>
　　　復出西郊<lb/>
步出城西門春岸多流水<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>沙雁去茷茷江雲起居<lb/>
民亦何事南畝將耘耔提攜汀沙際吳語烟霧裏自予<lb/>
離兵燹廿載勞轉徙歸来展逰眺泫然懷我里餘年幸<lb/>
有待雈菅終可理<lb/>
　　　書北山精舍壁<lb/>
夙昔慕幽曠中年值奔走及兹始知返顧已成皓首兹<lb/>
為山水選風氣固深厚崒嵂皆巘崿綿邈盡林數清泉<lb/>
<pb n="KR4h0143_WYG_185-29a"/>
瀉幽磴白雪被層阜既多緇素流況有耕釣叟初心已<lb/>
云協雅言得兼受始来疎梅墮復此山櫻剖庶幾去日<lb/>
遲誰謂行當久揮手謝朋侶吾將寄衰朽<lb/>
　　　久旱雨後行園<lb/>
旱雲不可沮丘園生意窮旨蓄己無遺何以御吾冬昊<lb/>
天終無極𤣥化配神功密雲興四郊飛雨蔽遙空涸池<lb/>
既堪蕩長溝復淙潨衰茄漸回紫梨亦高垂紅隄栁更<lb/>
蕩隂汀花還短叢荒壠愛登陟平林望青蔥即此已愉<lb/>
<pb n="KR4h0143_WYG_185-29b"/>
悦固知慰疲農愧無詩人徳何由歌屢豐<lb/>
　　　池上二首<lb/>
秋池行樂去池樹色已暝露下夕衣涼月上風簾靜飢<lb/>
禽墮疎竹鳴蛩出深井夜久人事息蕭然諸念屏<lb/>
振衣書齋客逍遙池上步林隈薄霧起石隙幽泉度鷗<lb/>
迷夕樹返魚觸秋荷去清聲水上来欲去更延佇<lb/>
　　　偕友人早出郊<lb/>
離羣寡㳺豫得朋殊繾綣相將度春水㪚漫入芳甸班<lb/>
<pb n="KR4h0143_WYG_185-30a"/>
荆烟乍斂摘花露猶泫林鶯坐未出沙鳥飛還見遙山<lb/>
浮空翠晴雲曳輕練一聴野人言復起滄洲願<lb/>
　　　席上懷吳善卿<lb/>
荒城下餘照高樹留殘雨林靜微花落梁空孤燕語美<lb/>
人事征討日夕嚴虎旅接袂竟何由持杯望烟渚<lb/>
　　　詠池上芭蕉<lb/>
亭亭虛心植冉冉繁陰布既掩猗蘭砌還覆莓苔路巻<lb/>
舒今自知衰榮隨所寓默契方在兹臨軒浥清醑<lb/>
<pb n="KR4h0143_WYG_185-30b"/>
　　　鄒園十詠<hi>録四首</hi>
　　　　碁墅<lb/>
矗矗林影靜白石況如砥幽幽青苔色離離見屐齒豈<lb/>
無橘中叟還逢爛柯士日入始言歸相送青川涘<lb/>
　　　　瀑布<lb/>
青崖瀉流淙蜿蜒在忩户臨風噴輕雪穿林散飛雨高<lb/>
源出無盡餘澗霑還溥羨彼軒中人似坐匡廬下<lb/>
　　　　蓼灘<lb/>
<pb n="KR4h0143_WYG_185-31a"/>
衍迤近横塘陂陀問幽渚輕穗含夕霏叢條偃秋雨縱<lb/>
横覆魚隊閴寂来鷗侣杖策時一臨逍遙更延佇<lb/>
　　　　松壑<lb/>
矯矯千嵗姿生兹衆石間微颸度巖阿殷殷起波瀾幽<lb/>
人一壺酒日夕自怡顔安得川上舟與子相往還<lb/>
　　高啓<lb/>
　　　擬古二首<lb/>
美人一相見遺我白玉環上有雙雕龍㳺戲在雲間持<lb/>
<pb n="KR4h0143_WYG_185-31b"/>
此感深意佩結無時閒玉以比貞潔環以明不絶雲龍<lb/>
永相從誰能使離别<lb/>
黄鳥鳴春陽流芳滿西園攀條日已暮悵惋不能言禦<lb/>
寒必童裘涉道須雙轅離居非君子何以解憂煩煩憂<lb/>
日已積佳期日已失思君如蓬萊可望不可即區區倘<lb/>
見察憔悴甘自畢<lb/>
　　　寓感<lb/>
志士徇功業貪夫詫輕肥亦有逃羣子矯矯與時違彼<lb/>
<pb n="KR4h0143_WYG_185-32a"/>
此更共笑不知誰是非達人體自然出處兩忘機浮雲<lb/>
㳺天表舒巻有餘輝<lb/>
裋褐乗蓽輅狐裘駕文車西門與北宫窮達一何殊彼<lb/>
達矜已智此窮愧身愚東郭發至言兩惑各以祛厚薄<lb/>
有定命巧拙果誰歟歸臥掩蓬室道存何所吁<lb/>
　　　始發南門晚行道中<lb/>
嵗暮寒亦行征人有常期辭我家鄉樂適彼道路危酒<lb/>
闌别賓親驅車出郊岐我馬力未痡已越山與陂回頭<lb/>
<pb n="KR4h0143_WYG_185-32b"/>
望高城落日雲樹滋遭亂既少安謀生復多飢塗逢往<lb/>
来人孰不為此馳遠逰亦吾志去矣何勞悲<lb/>
　　　早過蕭山歴白鶴柯亭諸郵<lb/>
客起何太早村荒絶雞鳴況時江雨晦不得見啓明凌<lb/>
兢度高闗山空縣無城隔林聞人呼已有先我行側身<lb/>
避徑滑聚足防厓傾衣寒復多風聒聒遠水聲千峰霧<lb/>
中過不識狀與名嵐開見前郵始覺厯數程越禽啼楓<lb/>
篁冷日傍午晴烟生沙墟寂葉落澗寺清登臨亦可悦<lb/>
<pb n="KR4h0143_WYG_185-33a"/>
但恨時未平<lb/>
　　　夜抵江上候船至曉始行<lb/>
夜辭西陵館霜谷呌猨歇津卒未具舟天險不可越漁<lb/>
商雜候渡寒立沙上月蒼烟隠遙汀益覺漲潮濶開橈<lb/>
㪚驚鳬海色曙初發曨曨前山来稍稍後嶺沒中流聞<lb/>
鼓角隔岸見城闕客路得竒觀臨風悶俱豁<lb/>
　　　登海昌城樓望海<lb/>
百川浩皆東元氣流不息混茫自太古於此見容徳積<lb/>
<pb n="KR4h0143_WYG_185-33b"/>
陰漲𤣥濤萬里失空色鴻鵠去不窮魚龍變莫測朝登<lb/>
兹樓望動蕩豁胷臆始知滄溟大外絡九州域日出水<lb/>
底宫烟生島中國寛疑浸天爛怒欲吹地昃常時烈風<lb/>
興海若不受職長隄此宵潰頻勞負薪塞況今艱危際<lb/>
民苦在墊溺有地不可居澒洞風塵黑安得擊水㳺圖<lb/>
南附鵬翼<lb/>
　　　秋懷<lb/>
明月出遠林流輝鑒牀幃促促草下蟲催我索故衣起<lb/>
<pb n="KR4h0143_WYG_185-34a"/>
歎秋夜長欲取鳴琴揮掩抑不成弄中心復乖違有懷<lb/>
難自宣勿謂知音稀<lb/>
涼風動幽幔高堂夜空虛明燈無與語聊讀古人書古<lb/>
人亦何人使我不得如棄巻輒還臥終宵自欷歔<lb/>
朝游荒岡郵暮行空潭側我非楚大夫何有憔悴色良<lb/>
辰思遠騁周道廣且直我馬力不前回駕仰偃息踟蹰<lb/>
阻修竹日夕睇西北茍安非予志所懼時未識<lb/>
弭櫂望江涘日落青楓林驚波駛且廣蕩漾浮雲陰靡<lb/>
<pb n="KR4h0143_WYG_185-34b"/>
靡臯蘭衰嗈嗈渚鴻吟顧此凜節謝憂来忽傷心宋子<lb/>
悲已多潘生歎彌深自古有此愁誰云獨吾今<lb/>
喌喌雞登場秋稼恨狼籍疎榆蔭門巷景暗燈火夕田<lb/>
家雖作苦於世寡憂戚況當收穫景斗酒復可適所以<lb/>
沮溺徒躬耕不辭劇<lb/>
坐久體不適巻書出柴闗臨流偶西望正見秦餘山野<lb/>
淨寒木疎川長暝禽還此中忽有得怡然㪚襟顔遂同<lb/>
樵牧歸歌笑落日間<lb/>
<pb n="KR4h0143_WYG_185-35a"/>
　　　澄景閣夜宴<lb/>
王孫喜留宴開閣望明河是夕月微暈涼風池上多棲<lb/>
禽翻暗叢駭魚動圓波清景厭絲竹雅詠答高歌尊酌<lb/>
願勿間良宵易蹉跎預憂别在旦車馬層城阿<lb/>
　　　題陳生畫<lb/>
前邨夕陽明後嶺秋嵐積葉落露山邨潮来沒江石遙<lb/>
遙射雁子慘慘聴猨客何事下征帆西陵渡頭驛<lb/>
　　　贈張主簿<lb/>
<pb n="KR4h0143_WYG_185-35b"/>
離離平阜禾纂纂横林棗客行愛樂土秋晚華亭道停<lb/>
燭春紡遲鳴榜潭魚早借問何能然年來縣官好<lb/>
　　　早過南湖<lb/>
湖黒月未出蒹葭露淒淒榜人識浦漵不畏荒烟迷殘<lb/>
夢詎可續舟搖櫓聲齊開蓬望天邊斗柄插水低津遙<lb/>
未見樹邨近纔聞雞自嗟遠逰人中宵走東西不如沙<lb/>
頭雁宛頸猶安棲<lb/>
　　　春日言懷<lb/>
<pb n="KR4h0143_WYG_185-36a"/>
芳樹何靡靡鳴禽亦喈喈時物豈不好人事誠多乖憂<lb/>
来臥閒房語笑孰與偕天道諒不昧薄願終當諧惟應<lb/>
守貞靜有酒陶中懷<lb/>
　　　宿幻住棲雲堂<lb/>
牕白鳥聲曉殘鐘渡溪水此時幽夢迴獨在空山裏松<lb/>
巖留佛燈葉地響僧履余心方正寂無使羣動起<lb/>
　　　賦永上人紙帳<lb/>
剡藤裁素幬坐使諸塵隔冬室自生温寒忩屢更白不<lb/>
<pb n="KR4h0143_WYG_185-36b"/>
隨直省被長覆棲禪簀思曾雪夜時宿伴山中客<lb/>
　　　聞鐘<lb/>
迢迢烟際發隠隠巖中應初来覺寺遙乍歇㸔山暝惆<lb/>
悵未眠人空齋幾回聴<lb/>
　　　聞晚鶯時在圍城中<lb/>
昨嵗聞孤囀緑隂山院行今朝寢齋雨重聴獨含情西<lb/>
澗多喬木何為亦到城<lb/>
　　　送程校理逰江上<lb/>
<pb n="KR4h0143_WYG_185-37a"/>
風亭裊離管草緑江水暮送此南浦人孤帆雨中渡别<lb/>
觴足自緩前驛花滿路春叢戀山鶯晚絮迷汀鷺我今<lb/>
獨愁居芳月誰與度佇立望遙波相思積烟霧<lb/>
　　　泛南溪二首<lb/>
山折水暫旋山開水仍往東陂匯初成秋色瀰然廣碧<lb/>
蘿花茸茸月映石壁上此夕試沿洄一理烟中舫<lb/>
清暉汎悠悠東與前溪合菱葉間荷花風来秋颯颯久<lb/>
行愁寂境忽有人煙雜我欲發櫂謳漁師肯相答<lb/>
<pb n="KR4h0143_WYG_185-37b"/>
　　　水上盥手<lb/>
盥手愛春水水香手應緑沄沄細浪起杳杳驚魚伏惆<lb/>
悵坐沙邊流花去難掬<lb/>
　　　夢鍾離兩兄<lb/>
淮水去不極淮山與偕馳鍾離兩遷客路遠歸何期孰<lb/>
云歸無期此夕乃見之握手説辛苦杯觴復同持須㬰<lb/>
忽驚别我夢方自知雖夢亦足喜況乃歸来時<lb/>
　　　㸔刈禾<lb/>
<pb n="KR4h0143_WYG_185-38a"/>
農工亦云勞此日始告成往穫安可後相催及秋晴父<lb/>
子俱在田札札鐮有聲黄雲漸收盡曠望空郊平日入<lb/>
負擔歸謳歌道中行鳥雀亦羣喜下啄飛且鳴今年幸<lb/>
稍豐私廩各已盈如何有貧婦拾穗猶<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
                    <graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
　　　京師嘗吳秔<lb/>
新秔粲如玉遠漕来中吳初嘗愛精糳想出官田租我<lb/>
本東臯民少年習耕鉏霜天萬穗熟恣啄從飢烏日暮<lb/>
刈穫歸妻孥共懽呼茆屋夜舂急風雨江村孤晨炊滿<lb/>
<pb n="KR4h0143_WYG_185-38b"/>
家香薦以出網鱸如今幸蒙恩遨逰在南都門前半區<lb/>
田别来想已蕪長年盜寸廩補報一事無投匕忽歎息<lb/>
飽食慙農夫<lb/>
　　　送周四孝㢘後酒醒夜聞雁聲<lb/>
别時酒忽醒客去唯空舍風雪雁聲来寒生石城夜遙<lb/>
憶渡江船正泊楓林下<lb/>
　　　贈楊滎陽<lb/>
嘉陵美山水亦復富文彦楊君産其邦材拔性高狷布<lb/>
<pb n="KR4h0143_WYG_185-39a"/>
衣走名都早入藝林選客屈稷下談王邀鄴中宴出門<lb/>
得名聲不假親舊援匣劍未久埋囊錐已先見吐詞實<lb/>
瑰竒讀者心欲顫刀鳴鬬夫勇花妥笑女倩如觀廣場<lb/>
中百戲張曼衍平生眼無人遇我獨相善陌頭每並出<lb/>
兩騎無後先喜從兎園逰慙受狗監薦君歌我固服我<lb/>
賦君亦羨墮筵吟帽烏踏席舞裙茜醉中共笑語往往<lb/>
雜諧諺有時出城西山水恣攀踐巖眠曙猿驚澗飲夏<lb/>
鶯囀吳宫妓去榭蕭寺僧開殿龍門剝陰苔高什記題<lb/>
<pb n="KR4h0143_WYG_185-39b"/>
徧歡逰正相酣世事忽驚變朋儔半生死一世如激電<lb/>
我棹返江潯君車赴淮甸旋聞逐流人居濠又移汴一<lb/>
身去何賫空槖唯破硯危途晚行疲欲進足如罥狼来<lb/>
樹杪避蝎走燈下見渡河自撐篙水急船㫁縴及至秋<lb/>
已深舊褐風裂片難尋高陽飲空弔鄢陵戰聖恩忽加<lb/>
憐收拔佐山縣卑曹敢云辭執版謁府掾官庖盡炊藜<lb/>
民賦半輸絹低飛蓬蒿間不異雉帶箭有親寓京師年<lb/>
老闕供饌欲奉朝夕歡去職胡敢擅晨上宰相書得歸<lb/>
<pb n="KR4h0143_WYG_185-40a"/>
遂微願上堂具珍鮭呼婦賣釵釧我時别君久問訊愧<lb/>
無便空題憶君詩細字書滿巻今春被詔起前史預編<lb/>
撰始来長干門楊栁正飛燕逢君風塵餘不改舊顔面<lb/>
握手話苦辛悲喜雜慶唁客中雖無錢自寫賒酒劵邀<lb/>
来臥東閣月出初鎖院君言涉艱難壯志今已倦回頭<lb/>
悟前非更名慕蘧瑗<hi>君近改名去非</hi>我聞棠谿金不畏經百錬<lb/>
胡為暫失路遽欲老貧賤吾皇奮神武四海始安奠棧<lb/>
通諭夷文驛走徵士傳時巡抗霓旌肆覲冠星弁功成<lb/>
<pb n="KR4h0143_WYG_185-40b"/>
萬瑞集禮欲議封禪君才適時需正若當暑扇手持照<lb/>
國珠胷出補衮線便應上金鑾立對被天眷嗟余忝載<lb/>
筆鼠璞難自衒幸兹際昌辰魏闕寜不戀但憂誤蒙恩<lb/>
不稱終冒譴秋風楚潮滿歸舸帆欲轉君若念故交殷<lb/>
勤一相餞<lb/>
　　　睡覺<lb/>
罏熏靄宿潤秋滿牀屏裏曙色透忩来幽人眠未起風<lb/>
驚露樹怯日出烟禽喜却憶候東華朝衣寒似水<lb/>
<pb n="KR4h0143_WYG_185-41a"/>
　　　虎丘次清遠道士詩韻<lb/>
神仙不可羈乗螭躡雲漢豈將避嬴劉荒山事窮竄何<lb/>
年東觀海一至此峰翫悠悠清詩傳窅窅遺跡漫我来<lb/>
繼登臨長嘯幘初㟁既秋烟蘿疎欲雨風竹亂夜深空<lb/>
潭黑月吐石壁半龍驚汲僧来鳥喜逰客㪚閣掩林下<lb/>
夕鐘鳴巖中旦勝賞誰能窮今古賦篇翰飛騰子何之<lb/>
汨沒余可歎安得契真期超然豁靈賛<lb/>
　　　龍門<lb/>
<pb n="KR4h0143_WYG_185-41b"/>
龍門何崢嶸此地表竒蹟山分兩崖青天豁一罅白知<lb/>
非禹功鑿想是鬼手劈長為風雨闗開闔自朝夕深合<lb/>
未吐雲對峙不崩石日光寒易傾苔色陰更積只宜過<lb/>
此内便與人境隔始窺已幽深漸入尤險窄暗中把危<lb/>
藤蜿蜒欲驚魄僧留㸔古刻敲火照絶壁晚聞松竹號<lb/>
洶若波浪激不知神魚飛到此誰㸃額<lb/>
　　　太湖<lb/>
長溪如白虹分走荆霅派具區納羣流襟帶三郡界太<lb/>
<pb n="KR4h0143_WYG_185-42a"/>
虛混鴻濛元氣流沆瀣初疑溟渤寛稍覺雲夢隘茫茫<lb/>
雁飛遲颯颯帆度快雨来鼉報鳴風起鷗驚邁神龍作<lb/>
淵都豈復數鱗介珠光照水府不受白日曬朝㸔砲車<lb/>
雲雪浪動澎湃聲吹地將浮勢擊山欲壞黄頭雖輕生<lb/>
捩柂不敢懈有時湛明鏡峰吐青幾塊烟中樹若莎波<lb/>
上舟如芥漁就沙岸炊客来水祠拜震澤思禹功夫椒<lb/>
記吳敗白魚逢夏出黄柑待秋賣我性好逰觀夙負雲<lb/>
水債欲尋鴟夷舸不顧涉險戒人生亦何為世故自拘<lb/>
<pb n="KR4h0143_WYG_185-42b"/>
械萬事風飄花百年露垂䪥何當叩林屋秉炬訪仙怪<lb/>
試探不死方為人起疴瘵<lb/>
　　　劍池<lb/>
干將欲飛出巖石裂蒼礦中間得深泉探測費脩綆一<lb/>
穴海通源雙崖樹交影山中多居僧終嵗不飲井殺氣<lb/>
凜猶在棲禽夜頻警月来照潭空雲起噓壁冷蒼龍已<lb/>
何去遺我清絶境聽轉轆轤聲時来試幽茗<lb/>
　　　松江亭<hi>在吳山垂虹亭上</hi>
<pb n="KR4h0143_WYG_185-43a"/>
泊舟登危亭江風墮輕幘空明入遠眺天水如不隔日<lb/>
落震澤浦潮来松陵驛綿綿州漵平莽莽葭菼積慿䦨<lb/>
不敢唾下有龍窟宅帆歸雲外秋鳥下煙中夕欲炊菰<lb/>
米飯待月出海白喚起弄珠君閒吹第三笛<lb/>
　　　寒泉<hi>在支硎山</hi>
遠絡叢峰間平流磐石上月照欲成潭風吹不生浪聲<lb/>
兼寒葉下色映秋苔漲野客照羸顔曾来倚笻杖<lb/>
　　　栁絮<lb/>
<pb n="KR4h0143_WYG_185-43b"/>
輕盈易飄泊思逐春雲亂已拂武昌門還縈灞陵㟁沙<lb/>
頭雀啄墮水面魚吹㪚官樹曉茫茫哀歌腸欲㫁<lb/>
　　　夜起觀月<lb/>
一春夜多雨今宵初月明忩間幽夢覺起憶故園行露<lb/>
下花微委烟中鳥忽鳴誰同賞清景惆悵倚前楹<lb/>
　　　舟中早行<lb/>
隆隆津鼓動江火留餘閃人家未起畊近水寒扉掩船<lb/>
開鳬鴨㪚樹吐烟霏斂東郭去方遙青山見孤㸃<lb/>
<pb n="KR4h0143_WYG_185-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_185-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_253-1a"/>
　欽定四庫全書<lb/>
御選明詩巻八十四<lb/>
　　七言律詩十七<lb/>
　　　魏裳<lb/>
　　　　題白雪樓<lb/>
　郢調淒涼思轉幽卜居還倚鮑山丘初疑海氣能成市<lb/>
　不道仙人獨有樓乘興好看明月上登髙長嘯白雲秋<lb/>
　琴心自在誰堪識且聽巴人下里謳<lb/>
<pb n="KR4h0143_WYG_253-1b"/>
　　　　送萬章甫兵憲滇南<lb/>
　仙郎擁傳出燕闗開府西南控百蠻萬里烟濤青雀舫<lb/>
　千秋詞賦碧雞山主恩題柱雲霄上時難論兵天地間<lb/>
　春到昆明懐漢苑幾囘鳴玉共朝班<lb/>
　　　　夏夜于鱗山樓<lb/>
　濁酒髙樓暑自清凌雲詞筆意崢嶸星辰倒挂青萍色<lb/>
　山水涼生緑綺聲賦入甘泉通御氣人傳河朔見交情<lb/>
　知君庾亮多幽興長嘯胡牀坐月明<lb/>
<pb n="KR4h0143_WYG_253-2a"/>
　　汪道㑹<lb/>
　　　過王百穀<lb/>
秣陵三月栁含烟猶憶城南送酒錢雙槳暮潮桃葉渡<lb/>
一尊寒食杏花天江門隔歲書相問吳苑今宵月再圓<lb/>
執手莫須論往事傷心近廢鶺鴒篇<lb/>
　　　重至上陵看花作<lb/>
春山拄杖獨經過一路縁原訪薜蘿幽處白雲能抱石<lb/>
興中黄鳥自成歌桃花流水生涯足籬落衡門古意多<lb/>
<pb n="KR4h0143_WYG_253-2b"/>
卜築廿年猶未果秖今囘首媿巖阿<lb/>
　　張佳胤<lb/>
　　　登函關城樓<lb/>
樓上春雲雉堞齊秦川芳草共萋萋黄看雨後河流急<lb/>
青入窓中華嶽低客久獨憑三尺劔時清何用一丸泥<lb/>
登髙眺極鄉心起關樹重遮萬嶺西<lb/>
　　張九一<lb/>
　　　自夀春鎮登舟值水勢如海<lb/>
<pb n="KR4h0143_WYG_253-3a"/>
北走黄河萬頃秋南來淝水蹴天浮蒼茫不辨乾坤色<lb/>
浩蕩長懸日月流細雨鳥啼楊栁岸斜陽人在木蘭舟<lb/>
海門咫尺飛濤接吾欲凌風問十洲<lb/>
　　　飲周公瑕書齋<lb/>
山人開閣貯遺經入坐江流挾雨青貰酒也須隨白社<lb/>
換鵞還為寫黄庭未逢後載仍漁父似覺前身是客星<lb/>
獨夜空城秋色滿讀書分得草間螢<lb/>
　　　題潘中丞讀書堂<lb/>
<pb n="KR4h0143_WYG_253-3b"/>
毘山千仞洞庭傍更結精廬在上方樹杪女牛雙宿近<lb/>
階前苕霅二流長春風芳草抽書帶夜月梅花伴篴牀<lb/>
曽是中丞吟咏處石林一部奏清商<lb/>
　　　留别趙夢白<lb/>
娟娟叢竹翠猶飜冉冉微霜白漸繁海上孤槎張愽望<lb/>
尊中十日趙平原江鴻片月寒爭渡朔吹空林晚自喧<lb/>
知已風塵看汝在那能離别不銷魂<lb/>
　　　寄見甫弟<lb/>
<pb n="KR4h0143_WYG_253-4a"/>
歴盡巴山白髪新西風何處不傷神馬曹蹭蹬官難起<lb/>
鳥道艱危老更貧九派長江春後雁一年芳草夢中人<lb/>
相思况是無消息徙倚天涯涕淚頻<lb/>
　　　黄陵廟<lb/>
黄牛朝暮望青春此日維舟白馬津古廟空山存漢碣<lb/>
屠羊伐鼓過江人九河注海猶稱異三峽開天始見神<lb/>
應共長年歌賽酒衣裳鱗介仰陶鈞<lb/>
　　盧柟<lb/>
<pb n="KR4h0143_WYG_253-4b"/>
　　　醉後射魚宿羅山人草堂<lb/>
南射滄溟十丈魚碧潭揺影動清虚太行逺望仙人嶂<lb/>
淇水斜臨髙士居曉傍楓巖留客飯夜歸蘿徑即吾廬<lb/>
何時共策青藜杖為覓中山白鹿車<lb/>
　　　贈羅月巖推府迎侍還萬安<lb/>
漢京仙客知名早佐郡驚看漳水濆南楚花明萊子服<lb/>
西山樹送狄公雲髙秋大澤龍蛇隱落日寒江鼓角聞<lb/>
最是少微干象緯天風先報洞庭君<lb/>
<pb n="KR4h0143_WYG_253-5a"/>
　　李先芳<lb/>
　　　天峯寺同譚少府覽眺<lb/>
郭外名山碧四圍聮鑣載酒歴山扉千家戶牖分青靄<lb/>
一曲江流寫翠微日嶠晴雲低古寺海門秋色澹征衣<lb/>
天峯果在烟霄上坐對長松了道機<lb/>
　　　宜春臺<lb/>
春臺獨上俯千家聛睨風髙起曙鴉南下萬山連百越<lb/>
東來一水繞長沙青厓竹覆經年雪碧落松盤小洞霞<lb/>
<pb n="KR4h0143_WYG_253-5b"/>
駐馬荒祠聊借問韓公何事客天涯<lb/>
　　　雲津送袁生之京<lb/>
曲水平橋江岸斜雲津門外送仙槎離亭握手愁將夕<lb/>
逺道逢春鬢易華二月行人折楊栁一年心事問桃花<lb/>
蘭橈泊處東風遍細雨樓臺燕子家<lb/>
　　　昌平城樓望居庸關作<lb/>
樓外羣山拱帝畿朔雲燕樹晚霏微孤城落日催刁斗<lb/>
九月微霜浸鐡衣海氣東來千嶂合關門中斷一鴻飛<lb/>
<pb n="KR4h0143_WYG_253-6a"/>
萬家烟火行營外笳鼓風髙塞馬肥<lb/>
　　　暮春過山莊<lb/>
山人本性愛山居弭節春游過草廬短砌雨餘芳草合<lb/>
小亭風定落花初拂塵下榻驚梁燕開篋抽書走壁魚<lb/>
更闢巖扉頻灑掃能無長者命巾車<lb/>
　　吳維嶽<lb/>
　　　祈雪齋居<lb/>
太乙壇開薦禮勤省垣梧竹絶塵氛靈光正想通三極<lb/>
<pb n="KR4h0143_WYG_253-6b"/>
清漏微聞下五雲窓散爐薫看月淡簾垂竹影坐星分<lb/>
無才未就豐年頌秖有齋心奉聖君<lb/>
　　　家叔致考功事山居寄呈<lb/>
窈窕巖阿松桂繁沙田數畞傍仙源開尊白石依汀鷺<lb/>
搗藥清齋引洞猿花外小車鄰客至架中紛帙野僮繙<lb/>
南樓月上村墟靜醉倚孤琴無一言<lb/>
　　歐大任<lb/>
　　　伏日姚唯之陸華甫董述夫見過<lb/>
<pb n="KR4h0143_WYG_253-7a"/>
官含鶯啼緑樹陰炎天步屧爾能尋樓前過雨山俱出<lb/>
階下生烟竹更深講肆不妨開馬廐詩篇何必到雞林<lb/>
酣歌氣與秋空逺丹壑誰知靜者心<lb/>
　　　嶺下酬蔣宋二使君見過<lb/>
梅花嶺下幾擔簦敢向中原論代興置驛豈期縫掖貴<lb/>
乘船猶媿孝亷稱虞廷此日咨州牧漢相何人起郡丞<lb/>
聞道長安推轂地歸朝行見璽書徵<lb/>
　　王道行<lb/>
<pb n="KR4h0143_WYG_253-7b"/>
　　　吕二山人自上黨以詩見貽却寄<lb/>
山陰夜雪興何如客去遙天斷雁書曽許王生重結韤<lb/>
未應梁苑倦驅車林開叢桂香飄席臺倚千峯草結廬<lb/>
遲爾憑髙一杯酒漫從張翰問鱸魚<lb/>
　　石星<lb/>
　　　同穆敬甫舟中作<lb/>
囘首雲深薊北臺不縁五斗賦歸來江湖我適扁舟興<lb/>
廊廟君終濟世材寒色侵人鄉夢斷濤聲入夜錦帆開<lb/>
<pb n="KR4h0143_WYG_253-8a"/>
平生擊楫成何事起向燈前歌莫哀<lb/>
　　黎民表<lb/>
　　　祈穀齋居<lb/>
鈴索無聲樹色寒集靈臺上拜千官旌旗夜繞長楊陌<lb/>
燈火春祠太乙壇煖入芳郊陽氣淺月臨青閣曙光殘<lb/>
揚雄白首𤣥經在誰捧雲中玉露盤<lb/>
　　　送胡翰林懋中冊封襄府<lb/>
囘望金莖雪色間南行旌節入昭關長楊羽獵停車待<lb/>
<pb n="KR4h0143_WYG_253-8b"/>
錦里江山策駟還風射紫貂憐逺道月臨青雀夢朝班<lb/>
詞人已在麐臺上招隱無勞賦小山<lb/>
　　　戴金吾伯常招飲鄭園<lb/>
禁城秋色淨無烟碧水澄波帶逺天十里樓臺通泰畤<lb/>
五陵花木有平泉風揺柳浪低紈扇日暮菱歌起釣船<lb/>
氷簟疎簾銷暑地流塵知不到樽前<lb/>
　　趙用賢<lb/>
　　　恭題皇上所御畫扇<lb/>
<pb n="KR4h0143_WYG_253-9a"/>
　　　　詠鶺鴒葵蘭二花<lb/>
花鳥芳菲禁苑中畫圖省識見春風香飄蘭氣千莖碧<lb/>
日麗葵心萬朶紅當暑移來看皎潔自天題處轉青葱<lb/>
鶺鴒原上休相急已荷皇仁祝網同<lb/>
　　　　詠白燕棃杏二花<lb/>
春城駘蕩日初長白燕雙飛度苑牆千樹曉霞迷杏艶<lb/>
一簾晴雪泛棃香廻風舞共花為雨帶月看來羽作裳<lb/>
莫向昭陽營舊壘君王原薄漢宫妝<lb/>
<pb n="KR4h0143_WYG_253-9b"/>
　　李維楨<lb/>
　　　贈别楊元素<lb/>
才情奕奕少年塲家在河南舊帝鄉緑樹三山通御苑<lb/>
青樓十里帶横塘銀光紙養芙蓉粉金鏤衣薫荳䓻香<lb/>
羨爾紅顔生羽翼仙人曽授枕中方<lb/>
　　　立秋日九龍溝觀蓮<lb/>
徑僻山深事事幽塵情如洗坐夷猶相看菡萏千花色<lb/>
不受梧桐一葉秋帶雨香從衣上惹凌波影入酒中浮<lb/>
<pb n="KR4h0143_WYG_253-10a"/>
宜人少女風微扇無數紅裠蕩小舟<lb/>
　　屠隆<lb/>
　　　夜飲李將軍帳中<lb/>
兩行實炬照華堂一派笙歌夜未央户外髙牙明畫㦸<lb/>
燈前小隊舞紅妝花生步障風光煖月在簾鈎海色長<lb/>
大將只今容揖客不妨沉醉荅青陽<lb/>
　　　送馮開之太史還朝<lb/>
三年採藥訪桐君忍别滄江鷗鷺羣豈謂金門堪大隱<lb/>
<pb n="KR4h0143_WYG_253-10b"/>
秪縁玉牒重靈文河橋栁暗人初去山店花香夢欲分<lb/>
蹔入紅塵心不染宫衣猶帶五湖雲<lb/>
　　　北上彭城别姜仲文<lb/>
荒城濁酒送斜陽數起門前指雁行木葉時時作風雨<lb/>
星河夜夜在衣裳坐深熠燿初驚扇秋冷莎雞半入牀<lb/>
何物最能關别恨野橋殘月照清霜<lb/>
　　　懐嘉則賔父伯翼長文田叔仲初鄭朗諸君<lb/>
相思公子住巖阿歲歲衣裳剪薜蘿水濺山花春屐冷<lb/>
<pb n="KR4h0143_WYG_253-11a"/>
僧歸湖雨暮鐘多犬能愛客沿谿送猿不驚人帶月過<lb/>
詎用移文心自媿雲青沙白奈君何<lb/>
　　　夏夜泛舟青谿得東字<lb/>
千家隱隱夕陽中一葦蕭蕭浦溆東疎樹晴揺樓映水<lb/>
斷霞初散月當空花明子夜驕華燭簫咽中流度冷風<lb/>
欲繼清歡遲三五芙蕖閒向酒杯紅<lb/>
　　　范司馬園<lb/>
秀木扶疎衆草齊開殘紅藥半香泥鳥窺青嶂平湖入<lb/>
<pb n="KR4h0143_WYG_253-11b"/>
人倚珠樓落日低曲竇暗通花逕外垂楊横過石䦨西<lb/>
坐來麋鹿深深見不是桃源路已迷<lb/>
　　　新鶯<lb/>
初來閣外弄春暉上下花間試學飛小語未全調玉管<lb/>
薄寒深自䕶金衣龍池萬栁棲應怯紫殿千門見總稀<lb/>
九十韶華愁易老啼殘紅藥緑陰肥<lb/>
　　魏允中<lb/>
　　　雨餘樓望懐先賢李于鱗<lb/>
<pb n="KR4h0143_WYG_253-12a"/>
平陵蕭瑟不勝情落日登樓鬱思生逺樹澹含千嶂雨<lb/>
春陰輕散萬家城曲終白雪今無色人去青山尚有名<lb/>
三十游齊吾愧晚從誰染翰一縱横<lb/>
　　　送康裕卿寄暘谷先生<lb/>
授簡風流滿洛陽青春游子倦思鄉桃花尚記當年宅<lb/>
荷葉堪為卒歲裳九曲暮雲連雁宕片帆秋雨落錢塘<lb/>
吳門驄馬深相憶錦字遙憑寄八行<lb/>
　　徐獻忠<lb/>
<pb n="KR4h0143_WYG_253-12b"/>
　　　金陵<lb/>
南朝王氣昔分明盛業千年始作京春樹久迷江總宅<lb/>
寒江長傍秣陵城三山落日明秋練六苑輕風動早鶯<lb/>
聞説髙皇初駐蹕閱江麾蓋定專征<lb/>
　　　丁酉北上同年馮南江將赴雷陽追餞吳門即<lb/>
　　　席賦謝<lb/>
仙槎揺曳闔閭城惜别那堪鴻雁情千片鮫氷同棹發<lb/>
五湖龍氣逐船生陽春北指江關賦化國南通瘴海程<lb/>
<pb n="KR4h0143_WYG_253-13a"/>
此夜相看渾不寐霜風吹動欲宵征<lb/>
　　陳津<lb/>
　　　燕子磯<lb/>
燕子何年集釣磯春風不見舊烏衣空餘芳草迷前浦<lb/>
長自寒潮送落暉刺眼野桃臨岸發多情山鳥傍人飛<lb/>
獨慚白髪紅塵客此日披襟對翠微<lb/>
　　黄省曽<lb/>
　　　虎丘詠<lb/>
<pb n="KR4h0143_WYG_253-13b"/>
芙蓉近倚闔閭城眺閣觴樓逐勢成珠寺飜為歌舞地<lb/>
青山盡是綺羅情巖花吐學紅妝麗谷鳥啼兼鳳管聲<lb/>
十里垂楊芳草岸四時常映彩舟行<lb/>
　　胡應麟<lb/>
　　　贈觀察馮元成<lb/>
把袂秋風白苧涼壚頭猶記舊清揚談兵武畧雄三署<lb/>
校士文名擅八荒得句乍逢天姥客飛書曽懾夜郎王<lb/>
那堪後夜河橋别落月啼烏上客航<lb/>
<pb n="KR4h0143_WYG_253-14a"/>
　　吳旦<lb/>
　　　秋夕城闉納涼<lb/>
同游冠蓋晚相招澤國山川正泬寥官閣迥臨秦代壘<lb/>
女牆斜帶越江潮流螢草細風先動繞鵲枝長露易飄<lb/>
多少髙樓人不寐碧天涼月夜吹簫<lb/>
　　蔡宗堯<lb/>
　　　感詠<lb/>
海國涼生吹雨花西門十里即天涯山銜落日孤雲細<lb/>
<pb n="KR4h0143_WYG_253-14b"/>
林著疎風翠篠斜湖海壯心驚白首廟堂清議屬烏紗<lb/>
洛陽年少空前席賔客梁王憶漢家<lb/>
　　楊樞<lb/>
　　　贈馮南江侍御謫戍雷州<lb/>
此去雲山應萬重天心原不負孤忠欲令宋室還唐介<lb/>
先使雷陽識㓂公火後自當分玉石眼前且莫論雞蟲<lb/>
征帆落日斜塘路掻首頻看劍倚空<lb/>
　　馮行可<lb/>
<pb n="KR4h0143_WYG_253-15a"/>
　　　泛白龍潭<lb/>
百頃寒潭依古寺隔林風景樹蒼蒼天連野水平橋緑<lb/>
雲度谿陰拂袂涼飛閣層層懸鳥路晴沙淺淺没魚牀<lb/>
由來此地春偏好兩岸蘼蕪綴夕陽<lb/>
　　　泛泖<lb/>
浮屠十丈枕平川浪湧珠光日倒懸客泛星槎疑入漢<lb/>
僧耽水觀不知年曉霜楓葉明村市暮雨蘆花失釣船<lb/>
浣盡塵纓心境寂鐘聲忽逗半江烟<lb/>
<pb n="KR4h0143_WYG_253-15b"/>
　　　吳山大觀亭<lb/>
選勝登臨興自豪披襟對酒咏離騷坐來湖影揺空碧<lb/>
嘯入江聲作逺濤靈氣常通三竺近浮雲忽斷兩峯髙<lb/>
秋風桂子雲中落時見天香滿客袍<lb/>
　　　湖上逢故人<lb/>
與君吟賞十年餘博雅翩翩是我師懸磬由來無長物<lb/>
攜笻到處有新詩烟霞自足幾兩屐日月頻驚雙鬢絲<lb/>
湖外青山湖上月不妨潦倒桂花巵<lb/>
<pb n="KR4h0143_WYG_253-16a"/>
　　　望湖亭<lb/>
特立孤亭隱翠微空山春早客來稀望深烟景堪投䇿<lb/>
坐久嵐光欲染衣赤鯉驚看牽藻去白鷗閒自傍人飛<lb/>
芳洲杜若應思採那得扁舟繫釣磯<lb/>
　　許邦才<lb/>
　　　于鱗宅送江山人<lb/>
良夜琴尊興不孤蕭然行色㟙山湖天涯芳草思公子<lb/>
雪後春風戀酒徒那惜十千供舉白從來百萬判呼盧<lb/>
<pb n="KR4h0143_WYG_253-16b"/>
河橋楊栁誰堪把況復梅花正滿途<lb/>
　　韓詩<lb/>
　　　小齋即事<lb/>
小齋寂歴似山居池上逍遙與世疎盡日不通門客刺<lb/>
經春嬾報故人書捎簷細竹含風響繞榻輕雲過水虛<lb/>
願得郡中無一事十年不調更何如<lb/>
　　黄尚質<lb/>
　　　再過半山堂<lb/>
<pb n="KR4h0143_WYG_253-17a"/>
春風重過半山堂依舊千峯入坐蒼更有好花明後院<lb/>
旋添新竹蔭虚廊畫圖想像摹雲谷詩句糢糊認雨牆<lb/>
却怪山禽似相識向予啼上卧龍岡<lb/>
　　丁一中<lb/>
　　　九日江樓逢琴上人<lb/>
重陽晴色滿江樓偶爾逢僧愜醉游黄葉漫同塵事轉<lb/>
青樽遙對楚江流波光東接滄洲逺山色西連灔澦秋<lb/>
誰謂覊懐銷不得此中登眺足忘憂<lb/>
<pb n="KR4h0143_WYG_253-17b"/>
　　　游武夷九曲靈峯觀<lb/>
溪窮九曲日初斜更躡靈峯觀裏霞華髪衰顔還世路<lb/>
碧桃修竹自仙家雲深紺殿晴猶潤春暖瑤壇晚亦花<lb/>
便擬重尋遼海約翩然時泛武夷槎<lb/>
　　張鳴鳳<lb/>
　　　留别黄門周公<lb/>
清時落拓媿無能何事髙人獨見稱朝議遽寛重譴吏<lb/>
聖恩因借六安丞雲山曙色催行李秋渚離心醉采菱<lb/>
<pb n="KR4h0143_WYG_253-18a"/>
夢裏亦知雙闕路幾囘深夜悵殘燈<lb/>
　　姚光虞<lb/>
　　　送周國雍守順慶<lb/>
使君千騎擁朱幡此去誰云蜀道難列郡分符虞岳牧<lb/>
前驅負弩漢衣冠湓城月色揚舲渡巫峽濤聲倚劔看<lb/>
行矣外臺今不薄循良卿相滿長安<lb/>
　　艾穆<lb/>
　　　奉和岳州張兵備<lb/>
<pb n="KR4h0143_WYG_253-18b"/>
握蘭虎署為郎日意氣相看獨有君擊節幾談天下事<lb/>
建旄今領水犀軍幕中説劔雙龍動樓上停雲七澤分<lb/>
秋色滿湖吟眺足銀魚何苦碧山焚<lb/>
　　　寄懐沈純甫戍金沙<lb/>
衡陽那見雁飛囘庾嶺梅花幾度開謫後沈郎應更瘦<lb/>
調同楚客不勝哀金沙潮落珠光動銅柱風清海月來<lb/>
君在瘴鄉偏逸興新詩能為故人裁<lb/>
　　李䞇<lb/>
<pb n="KR4h0143_WYG_253-19a"/>
　　　宿天臺頂<lb/>
縹緲髙臺起暮秋壯心無奈忽同游水從霄漢分荆楚<lb/>
山盡中原見豫州明月三更誰共醉朔風初動不堪留<lb/>
朝來雲雨千峯閉恍惚仙人在上頭<lb/>
　　　江上望黄鶴樓<lb/>
楓霜蘆雪淨江烟錦石游鱗清可憐賈客帆檣雲裏見<lb/>
仙人樓閣鏡中懸九秋槎影横清漢一笛梅花落逺天<lb/>
無限滄洲漁父意夜深髙咏獨鳴舷<lb/>
<pb n="KR4h0143_WYG_253-19b"/>
　　張邦伊<lb/>
　　　沈嘉則有三楚之游席上得分字<lb/>
春城斗酒惜離羣把袂髙歌到夕曛地入衡廬三楚盡<lb/>
天迥襄漢九江分停舟夜聽湘靈瑟倚閣朝搴鄂渚雲<lb/>
知爾尚平家累淺逢人勝事好相聞<lb/>
　　潘緯<lb/>
　　　春日官莊<lb/>
幽居近喜卜東溪逺市依依隔水西隄栁漸迷來客駕<lb/>
<pb n="KR4h0143_WYG_253-20a"/>
小花自發野人蹊游魚晴戲陂塘暖雊雉朝飛壟麥齊<lb/>
更好林鶯聽不盡雙柑斗酒日勞攜<lb/>
　　　出郊與黄吉父言别<lb/>
䇿蹇出都俱莫問笑彈長劔對銀釭虛傳郭隗臺千尺<lb/>
誰賜虞卿璧一雙林下放歌俱白首門前把釣有滄江<lb/>
也知西掖還東閣且趂南風卧北窗<lb/>
　　　應制賦禁中栁絮<lb/>
日暖長楊露乍晞樓臺無處不霏霏纔隨漢苑春風起<lb/>
<pb n="KR4h0143_WYG_253-20b"/>
忽作梁園暮雪飛案上花生供奉筆墀頭影落侍臣衣<lb/>
不因賦質輕微甚那得吹嘘到禁闈<lb/>
　　周錫<lb/>
　　　吳門夜泊<lb/>
谷口揚帆風正急野亭雲木雨霏霏晚來城郭維舟穩<lb/>
老去湖山見面稀十里烟光開疊嶂兩崖樓閣帶斜暉<lb/>
夜深欲傍寒山寺依舊鐘聲落翠微<lb/>
　　張之象<lb/>
<pb n="KR4h0143_WYG_253-21a"/>
　　　還山留别仲交作<lb/>
相期意氣欲凌虛旅舍春風厭索居末路但存三寸舌<lb/>
明時不用百家書昆丘窈窕思棲鶴谷水清泠憶釣魚<lb/>
日暮干將抛酒市生平結客似專諸<lb/>
　　　游馮廷尉迴瀾臺<lb/>
關西誰築此層臺屹立中流亦壯哉白浪勢從天末㵼<lb/>
紫霞暉傍日邊開古丘百里蟠龍䕶華表千年化鶴來<lb/>
形勝有餘思罔極至今風柏助悽哀<lb/>
<pb n="KR4h0143_WYG_253-21b"/>
　　楊文卿<lb/>
　　　秋日送曽公子實卿之延安<lb/>
車馬翩翩送汝行離愁遽逐海雲生三杯籬落菊花節<lb/>
一路蛩螿豆葉聲荒草濁河連古戍悲笳明月動山城<lb/>
鯉庭趨後勞相報婚嫁如今累尚平<lb/>
　　丘雲霄<lb/>
　　　北固山江望<lb/>
偶來結束成登眺獨立蒼茫散暮愁地入秦淮千嶂出<lb/>
<pb n="KR4h0143_WYG_253-22a"/>
天分南北一江流潮隨返照衝長島鳥入深雲是故丘<lb/>
自信久無蕉鹿夢浮名應愧釣魚舟<lb/>
　　旋漸<lb/>
　　　春日過長蕩湖野望<lb/>
不因修褉過春山誰得澄湖一望閒頓覺塵心空水上<lb/>
偶逢漁父語沙間幾多沃野桑麻蔽半是荒畬雁鶩還<lb/>
日夕微茫僧問渡雙峯寂歴掩禪關<lb/>
　　李奎<lb/>
<pb n="KR4h0143_WYG_253-22b"/>
　　　詠湖上新栁<lb/>
依依弱栁不勝春裊裊垂條向水濵奈可輕盈愁少婦<lb/>
豈堪攀折贈離人烟消翡翠眠初起風折鴉黄舞乍新<lb/>
猶喜芳心未成絮肯將眉黛向人顰<lb/>
　　戚繼光<lb/>
　　　三屯新城工成志喜<lb/>
受䧏新築壯三屯燈火遙連十萬村障燧層巒秦作塞<lb/>
風雲大陸薊為門東廻地軸山河固西擁天関宫闕尊<lb/>
<pb n="KR4h0143_WYG_253-23a"/>
百二城邊過質子千秋同戴漢家恩<lb/>
　　　伏龍寺<lb/>
梵宇蕭條隱翠微丹楓白石靜雙扉曽于山下揮長㦸<lb/>
重向尊前醉落暉衰草尚迷游鹿徑秋雲空鎻伏龍磯<lb/>
遙看滄海舒孤嘯百尺仙橋一振衣<lb/>
　　　塞外觀音巖<lb/>
朔庭喜見戰塵收石洞思從大士游不道受䧏唐節度<lb/>
何如奉使漢通侯天垂臺觀三千里雪染顛毛四十秋<lb/>
<pb n="KR4h0143_WYG_253-23b"/>
短劔蕭森心尚赤班超獨倚玉門愁<lb/>
　　張通<lb/>
　　　游西林菴<lb/>
野寺蕭條一逕微山僧相見語禪機雲深石洞𤣥猿伏<lb/>
烟鎻松林白鶴歸上界疎鐘通碧落邊城鼓角送斜暉<lb/>
浮生自覺渾無定欲解鳴珂問釣磯<lb/>
　　張元凱<lb/>
　　　西苑<lb/>
<pb n="KR4h0143_WYG_253-24a"/>
曲房宣室自逶迤聖主中宵正受釐湛露曉凝千片玉<lb/>
甘泉春長九莖芝鳥棲御宿啼偏早花近朝陽落故遲<lb/>
自識萬幾宵旰切望仙臺下草離離<lb/>
　　　索居<lb/>
自憐多病强加餐里巷浮湛罷據鞍懐舊十年蓬鬢改<lb/>
傷春三月落花寒志酬投筆元非易事到持杯便不難<lb/>
敢謂閉門深避世亦知門外有波瀾<lb/>
　　　江上遇蔡都尉<lb/>
<pb n="KR4h0143_WYG_253-24b"/>
同是窮途歎數竒鶡冠凋敝不勝悲孤蓬夜雨天涯淚<lb/>
老驥秋風塞外思去國一身渾似夢歸家雙鬢各成絲<lb/>
長安記得相逢日正是桃花飲馬時<lb/>
　　　贈建平潘子㑹<lb/>
潘郎星鬢尚朱顔為卜郊居已賦閒爾汝孔融多緑酒<lb/>
比鄰謝朓有青山濯纓水上游魚過髙枕花間宿鳥還<lb/>
敢向宦途論巧拙清時唯有閉柴關<lb/>
　　陳鶴<lb/>
<pb n="KR4h0143_WYG_253-25a"/>
　　　金子坤話别<lb/>
驛路孤亭含落暉緑蕪風暖燕頻飛城頭潮上酒初歇<lb/>
江畔月明人獨歸才滯莫疑天道逺路貧方覺世情非<lb/>
淒涼十二年來事惟有臨岐淚染衣<lb/>
　　　曹娥江寄京口諸友人<lb/>
曹娥江上浪如花數幅蒲帆過浦斜烟際亂山明落日<lb/>
樹中古廟帶殘霞乾坤故舊勞魂夢客路星霜換歲華<lb/>
鳴雁滿天無信息相思一夜遍天涯<lb/>
<pb n="KR4h0143_WYG_253-25b"/>
　　　卧病雙溪山館見月寄張有功<lb/>
溪邊桑柘映雙流病裏蕭條賦四愁坐雨幾宵方見月<lb/>
别君一日已成秋山深倦鵲猶依樹風靜飛螢自上樓<lb/>
託迹文園須共遣莫因鄉國歎羈留<lb/>
　　　炎居苦俗因入蕭山養病張子成郊園<lb/>
炎天病起厭逢迎借爾深山且避名偶對野翁忘出處<lb/>
暫隨農侣話隂晴林猿乞果時穿木海月窺人夜過城<lb/>
頼有流泉能灌圃隔窗時見藥苗生<lb/>
<pb n="KR4h0143_WYG_253-26a"/>
　　　旅館病起奉寄近山白崖諸公<lb/>
新橋客舍俯横塘栁色千門路轉長却病且須辭酒伴<lb/>
習閒還欲借僧房日髙花氣蒸書案風過潮聲到石牀<lb/>
巷陌春深芳草緑故人車馬在何方<lb/>
　　陳第<lb/>
　　　追懐宜黄大司馬譚公<lb/>
昔年飄泊入燕京制府憐才意不輕獻䇿獨過司馬署<lb/>
分符旋赴薊州營秪誇相國知韓信無復功臣妬賈生<lb/>
<pb n="KR4h0143_WYG_253-26b"/>
秋草春風今日淚不堪囘首楚江城<lb/>
　　李言恭<lb/>
　　　送仲弟南還有懐老親<lb/>
無限離愁匹馬前況多風雨斷鴻邊板輿未得歸潘岳<lb/>
春草何堪送惠連伏枕夢囘滄海月登臨望極白雲天<lb/>
飄零若見髙堂問雙鬢休言異昔年<lb/>
　　　李僉憲招飲黄鶴樓<lb/>
勝地慙非作賦才清尊今向大江開當年黄鶴雲中去<lb/>
<pb n="KR4h0143_WYG_253-27a"/>
何處梅花笛裏催風起潮聲喧島嶼日斜帆影上樓臺<lb/>
相逢俱是他鄉客衰草涔陽漫復哀<lb/>
　　　别單竹樓還金陵<lb/>
幾年作客共湘川君去秦淮獨惘然數幅征帆秋水渡<lb/>
一聲鴻雁夕陽天從今不下延徐榻何日重來訪戴船<lb/>
吳地故人如有問鄉心常在月明前<lb/>
　　吕時臣<lb/>
　　　金陵雨霽登吳子充長吟閣次韻<lb/>
<pb n="KR4h0143_WYG_253-27b"/>
五嶽窮搜老未閒長吟此日共躋攀相逢到處俱為客<lb/>
大隠明時不在山絳闕春深烟樹碧石城雨過草花斑六<lb/>
朝事業漁歌裏江上浮雲自往還<lb/>
　　　憶環溪草堂託張公子寄雲間沈大參<lb/>
白苧當年憶勝游芳尊早暮共登樓秋風故國張公子<lb/>
明月雙溪沈隠侯花氣尚憐吟處醉江聲不斷别時愁<lb/>
吳淞水煖鱖魚美何日重來泊釣舟<lb/>
　　　游吳山寺同翟敎諭沈嘉則父子次韻<lb/>
<pb n="KR4h0143_WYG_253-28a"/>
拂衣直上百盤梯客自忘言鳥自啼萬里潮聲廻玉壘<lb/>
四圍山色䕶璇題僧來竹下風初動帆過峯前日欲低<lb/>
不是春深武陵處碧雲芳草也能迷<lb/>
　　　京口望揚州懐吳原柏沈肩吾<lb/>
隋宫梁苑暮雲遮淮水淮山烟樹斜隔岸雨晴飛燕子<lb/>
渡江風煖散楊花多情季札常為客抱病休文未到家<lb/>
我亦飄蓬無所寄秪將詩酒報年華<lb/>
　　　過内鄉縣奉懐荆南主人<lb/>
<pb n="KR4h0143_WYG_253-28b"/>
乍聞人語覺殊方萬疊山溪出内鄉夢裏瀟湘雲縹緲<lb/>
望中函谷樹青蒼衰年不得為秦贅多病猶堪學楚狂<lb/>
囊底餘金曽賣賦令人到處説元王<lb/>
　　　雨中渡錢塘留髙文中宅出新詞譜以侑觴<lb/>
碧雲芳草滿天涯相見應憐歲月遲半夜開尊留客處<lb/>
片帆帶雨渡江時青蓮許結山中社白雪敎傳郢上詞<lb/>
且醉且歌休問訊浪游原不計歸期<lb/>
　　尤嘉<lb/>
<pb n="KR4h0143_WYG_253-29a"/>
　　　送劉山人往太原謁梁李二使君<lb/>
平原日落雁聲寒送子西㳺嵗欲殘共惜異鄉裁别賦<lb/>
更于何處解征鞍山横熊耳尖如削路遶羊腸曲似盤<lb/>
自是陳蕃能下榻匣中長鋏不須彈<lb/>
　　徐渭<lb/>
　　　道塲山贈棲雲禪者<lb/>
古塔臨風寶閣欹雲峯上去路逶迤山田穫稻僧人出<lb/>
湖水行舟落葉移風静鳥翔施飯石日斜魚聚放生池<lb/>
<pb n="KR4h0143_WYG_253-29b"/>
逺公心地元無住却共飛雲此住持<lb/>
　　　寓穿山感事<lb/>
荒城臨海一山圍何事東方滯衮衣曉日每看牙將集<lb/>
秋風自送逺人歸霜寒戍草嘶征馬潮落江門露釣磯<lb/>
欲請長纓何處是且尋酒伴扣荆扉<lb/>
　　　從少保公視師福建抵嚴宴眺北髙峯同茅大<lb/>
　　　夫沈嘉則<lb/>
晉公雅望復英姿坐領樓船逺視師夜半自平淮蔡日<lb/>
<pb n="KR4h0143_WYG_253-30a"/>
秋深同上華山時<hi>昌黎侍裴晉公征淮蔡偕㳺華題名</hi>軍營列岸江全遶騎火<lb/>
穿林席屢移却説陪游賔從美不妨帳底有風吹<lb/>
　　　九月十六日游南内值大風雨歸而雪滿西岫<lb/>
　　　矣<hi>石橋魚龍百族巧甚云是西洋物乃三寶大監取歸者</hi>
寶樹瓊臺夾梵輪星壇月宇詎非神從來天上游俱夢<lb/>
説向人間恐未真風雨故梢銅網翼魚龍欲活石橋鱗<lb/>
尋詩正是廻驢處忽面西山雪照人<lb/>
　　　蘭亭次韻<hi>相傳蕭翼竊蘭亭記掀閲百花一時盡開</hi>
<pb n="KR4h0143_WYG_253-30b"/>
長堤髙栁帶平沙無處春來不酒家野外光風偏拂馬<lb/>
市門殘帖解開花新觴曲引諸溪水舊寺巖垂幾樹茶<lb/>
囘首永和如昨日不堪悵望晚天霞<lb/>
　　沈明臣<lb/>
　　　馮咸甫赴燕臺賦贈<lb/>
梅欲生香栁未黄孝廉船入潞河長燕臺金埒收騏驥<lb/>
海國丹山起鳯凰雪裏江花猶刺眼雲間烟樹莫迴腸<lb/>
東風漸暖長安道馬上聽鶯出禁牆<lb/>
<pb n="KR4h0143_WYG_253-31a"/>
　　　黄山道中<lb/>
短服新將薜荔裁碧山無地著塵埃陰崖霜老路常滑<lb/>
幽澗花遲寒自開楓葉亂隨人影下松濤遙雜水聲來<lb/>
千廻萬轉皆仙徑麋鹿相逢不肯囘<lb/>
　　　雨後書事訊文長記室<lb/>
江鄉無盡燕雛飛越水仙舟歸未歸花事幾畨風雨後<lb/>
故人三月信音稀極天戍草嘶邊馬並海雲山雜卉衣<lb/>
愁思滿前惟欲睡郊原白日掩荆扉<lb/>
<pb n="KR4h0143_WYG_253-31b"/>
　　　出姚江<lb/>
地迥句餘客路紛半晴秋色一江分雨中黄葉移江樹<lb/>
天外青峯失暮雲流水無情人逺去長空不盡雁初聞<lb/>
自憐白髪猶為旅豐草憑誰領鹿羣<lb/>
　　　再賦宛在詩<lb/>
一天秋水詠蒹葭𣺌𣺌輕烟帶晚霞只隔片雲如萬里<lb/>
直隨飛鳥盼孤槎錦帆青入吳山影畫鷁紅分楚澤花<lb/>
遙聽棹歌何處歇應同明月到長沙<lb/>
<pb n="KR4h0143_WYG_253-32a"/>
　　　送徐孟孺應金陵秋試<lb/>
片帆西去五雲飛春水如天没釣磯十里芳洲迷白鷺<lb/>
幾家新燕認烏衣桃花媚客欹歌扇芳草留人敞玉扉<lb/>
月色清溪秋夜永馬蹄輕踏翠香歸<lb/>
　　　重過錢子愚園中用壁間韻<lb/>
重來却怪舊游稀緑滿郊原杏子肥翠幄晴驕微雨色<lb/>
青溪陰借夕陽輝花藏數蜨驚人散燕領雙雛傍客歸<lb/>
一夜鄉心生白髪越王臺下杜鵑飛<lb/>
<pb n="KR4h0143_WYG_253-32b"/>
　　　顧仲方園中留别同張𤣥超莫雲卿殷無美分<lb/>
　　　冬字<lb/>
片帆東去水溶溶敝盡春袍憶舊冬知己天涯幾行淚<lb/>
隣僧江上數聲鐘到家楊栁當三月别處芙蓉是九峯<lb/>
為汝相留猶未發燭花今夜故重重<lb/>
　　　從大司馬胡公過陸州道中即事呈徐文長記<lb/>
　　　室<lb/>
孤城全在翠微間九疊屏風繞郡環紅樹作花欹粉堞<lb/>
<pb n="KR4h0143_WYG_253-33a"/>
白雲如畫寫青山戴村人共秋空逺嚴瀬潮隨暮雨還<lb/>
自笑無才趨幕府也從車騎得乗閒<lb/>
　　　顧晉卿席上聞其弟益卿憲副南越之㨗喜而<lb/>
　　　賦之<lb/>
廿年豺虎劇縱横百粤遙傳一日平再睹樓船横海出<lb/>
更標銅柱伏波名天青馬嶂春銷甲雨過龍川夜洗兵<lb/>
誰道虎頭非將種請纓原只是書生<lb/>
　　王寅<lb/>
<pb n="KR4h0143_WYG_253-33b"/>
　　　春社前三日送兄惟明之淮南<lb/>
山村賽社濁醪醇分取餘觴勸醉頻弱栁初黄難繫馬<lb/>
嬌鶯新囀似留人去程姑浦逢寒食到日雷塘屬暮春<lb/>
故舊相知如有問長竿今已學垂綸<lb/>
　　　吳山秋晚<lb/>
有客閒居無奈閒為看秋色一躋攀百盤細草斜陽路<lb/>
三曲澄江隔岸山野寺最宜紅葉後孤鐘偏在白雲間<lb/>
賞心又得逢僧話此後幽期數往還<lb/>
<pb n="KR4h0143_WYG_253-34a"/>
　　康從理<lb/>
　　　黄河夜泊<lb/>
燕雲朔雪路千重飛藿關河歲暮蹤日落帆檣隨雁鶩<lb/>
夜寒衾枕傍魚龍鄉書寂寞天涯淚客鬢蕭騷鏡裏容<lb/>
斷岸蒹葭風雨急一燈孤影聽疎鐘<lb/>
　　　吳門逢吳孝甫<lb/>
握手天涯問釣磯别情歸思兩依依年華共老芙蓉劔<lb/>
生事孤憐薜荔衣雁外清砧侵坐急霜邊殘葉傍愁飛<lb/>
<pb n="KR4h0143_WYG_253-34b"/>
十年岐路懐君意一入青山㑹轉稀<lb/>
　　　同王必漸言懐<lb/>
江頭木落雁初飛客子傷心賦授衣鄉夢不縁千里隔<lb/>
浪游空説半生非雲山是處堪招隱塵海何年可息機<lb/>
漫向天涯愁極目幽懐已負北山薇<lb/>
　　　懐顧太學<lb/>
登樓風雨暮蕭蕭久客離魂黯欲消楚樹吳雲春寂寞<lb/>
寒鴻江燕歲迢遙新愁芳草天涯路舊事梅花月下簫<lb/>
<pb n="KR4h0143_WYG_253-35a"/>
今日分飛悲萬里憑䦨搔首思無聊<lb/>
　　　送陳京兆致政還白下<lb/>
挂冠東去共稱賢天外浮雲意渺然不是逢萌因世難<lb/>
祇縁𢎞景嗜神仙琴中白雪驚人調江上青松負郭田<lb/>
無限長干花栁色春風不乏杖頭錢<lb/>
　　彭年<lb/>
　　　祠部五臺陸公請告歸省却寄<lb/>
欲事空王賦遂初道心如水浮涵虚歸航更挾浮杯侣<lb/>
<pb n="KR4h0143_WYG_253-35b"/>
輕槖惟<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>譯貝書帶月攜琴投野寺乘風看竹訪幽居<lb/>
秋蔬春茗供談笑謝客髙情白社餘<lb/>
　　　叔平山居<lb/>
一曲谿山似輞川天開幽境與棲禪堤分栁浪烟中逺<lb/>
峯矗芙蓉水上妍不斷香風吹寶殿有時花雨墜珠筵<lb/>
還憐假榻清秋夜數盡漁燈廢客眠<lb/>
　　　次韻魯望于公瑕宅觀舞有贈<lb/>
晚風吹拂暑烟收曲宴重開醉客留竹外雲來疑昨夢<lb/>
<pb n="KR4h0143_WYG_253-36a"/>
花前月出浣新愁驚鴻妙舞情偏逸雛鳯嬌歌韻轉悠<lb/>
綺席瑤屏圍疊嶂恍然身在閬風樓<lb/>
　　陸治<lb/>
　　　治平寺納涼<lb/>
竹根雨過石苔斑鐘梵蕭然晝掩闗坐愛微涼生碧殿<lb/>
忽看飛雨失青山雲分暝色來天外風巻潮聲落樹間<lb/>
最是晚晴宜眺聽夕陽横抹蓼花灣<lb/>
　　居節<lb/>
<pb n="KR4h0143_WYG_253-36b"/>
　　　夢游仙四首<lb/>
水精小殿玉勾䦨鯨甲風生隨處看四面簾垂常不夜<lb/>
六銖衣著豈知寒翠衿鳥語如鸚鵡紅樹花開似牡丹<lb/>
報道雙成娘子到麻姑有信問平安<lb/>
一緘雲札早相邀去聽嬴家弄玉簫臺倚鳯凰花不謝<lb/>
車將翡翠路非遙夜珠似水鮫人淚春服如水織女綃<lb/>
薤酒千杯未成醉赤䦨橋外上秋潮<lb/>
一葉悠悠太華蓮近來弱水亦勝船春寒不上三珠樹<lb/>
<pb n="KR4h0143_WYG_253-37a"/>
海氣常生五色烟金鳯矮牋邀翰墨赤龍小輦載神仙<lb/>
自從曼倩偷桃後花已重開今幾年<lb/>
朱樓翠閣碧桃花花底春雲擁路斜藍水有田皆種玉<lb/>
赤城無樹不飛霞珮環猶自憐交甫條脱何縁贈緑華<lb/>
惆悵劉郎易歸去重來何處覔胡麻<lb/>
　　　秋日<lb/>
槿花委露渚蓮愁無復紅妝蕩小舟濃淡雲山堪入畫<lb/>
蕭閒門徑自宜秋當時載酒人如鶴昨夜吹簫月滿樓<lb/>
<pb n="KR4h0143_WYG_253-37b"/>
鴻雁欲來江欲冷白蘋風起思悠悠<lb/>
　　　聽雨遣懐<lb/>
一畨秋事老芙蕖蕭颯寒生暮雨餘村巷犬聲如吠豹<lb/>
鄰家燈影有歸漁重陽酒熟茰初紫五栁霜清葉未疎<lb/>
賣賦虛名吾豈有向來多病似相如<lb/>
　　　暮歸書事<lb/>
竹溪蘿徑自幽清片片山衣細靄生薄暮園廬半烟火<lb/>
髙原禾黍正秋晴遙看緑酒懸帘賣未辦青錢挂杖行<lb/>
<pb n="KR4h0143_WYG_253-38a"/>
新月柴門牛背笛澹雲紅樹總詩情<lb/>
　　　初春書事<lb/>
青蘿小屋緑莎牆臘後梅花已試香一斗東鄰買桑落<lb/>
千金北客問干將讀書研破魚生釜卧雪齋虚月到牀<lb/>
欲識溪頭春幾許新波新栁似鵝黄<lb/>
　　　對雪<lb/>
老樹荒村鳥雀稀隔溪茅屋午烟微黄雲壓地門深閉<lb/>
積雪滿山樵未歸一樹梅花閒覓句十年湖海歎無衣<lb/>
<pb n="KR4h0143_WYG_253-38b"/>
釣魚却憶披蓑客小艇寒江興不違<lb/>
　　　舟行書事<lb/>
滄江無數白鷗羣欹枕漁歌杳杳聞斷港淺浮消雪水<lb/>
薄陰微斂䕶霜雲雞鳴漸覺人家近木落遙看浦溆分<lb/>
茶竈筆牀舟一葉布帆影裏見斜曛<lb/>
　　　舟中夢後月明江清悵然有懐<lb/>
月吐青山夜四更夢囘酒醒正寒生滿空霜色白于雪<lb/>
繞枕江流細有聲蠶繭紙新敎寫字龍香火煖聽吹笙<lb/>
<pb n="KR4h0143_WYG_253-39a"/>
少年塲上春游騎葑水桃花舊日情<lb/>
　　　穀日感懷<lb/>
穀日條風喜及晴東臯南隴已春生少從劔客游三輔<lb/>
老傍田家卜五行衣食有端終嵗計江山信美故園情<lb/>
蹉跎十畝桑陰地慙愧花林鳥勸耕<lb/>
　　　無題<lb/>
力薄慵梳十八鬟夢回誰與説雙鸞鵝兒酒嫩堪成醉<lb/>
雲母屏涼不障寒芳草都從行處長春山豈是畫時殘<lb/>
<pb n="KR4h0143_WYG_253-39b"/>
金魚牋紙迴文句昨夜燈前仔細㸔<lb/>
　　　春寒<lb/>
重樓燕子隔天涯五栁陰疎未聚鴉十日春寒淹雨雪<lb/>
幾畨風信到梨花横塘水長聽鶯處小巷泥深賣酒家<lb/>
多少朱門咽弦管沉香火底按琵琶<lb/>
　　　夢後作<lb/>
酒醒天涯春幾分緑琴惆悵昔年聞海棠無信作寒食<lb/>
夢雨何心入斷雲石竹短襦留半臂秋香小字記雙文<lb/>
<pb n="KR4h0143_WYG_253-40a"/>
潯陽江上潮難到此夜花前忽見君<lb/>
　　　春日有懐<lb/>
柴門春水浴沙鳬嫋嫋垂楊短短蒲花勒淺寒迎燕子<lb/>
雨將新綠入蘼蕪焚魚學士誰招隠放鶴仙人不可呼<lb/>
欲聽黃鸝過橋去隔煙小鳥喚提壺<lb/>
　　　晚晴簡姚伯容<lb/>
曲薄斜扉帶逺林鵓鳩啼徹晝陰陰雨催春色二分過<lb/>
水長桃花十尺深江上片帆斜日影天涯芳草踏青心<lb/>
<pb n="KR4h0143_WYG_253-40b"/>
料君閉戸焚香處道性知來為聽琴<lb/>
　　　仲夏閒居<lb/>
樹底柴門不浪開松釵竹粉半青苔緑分田水新栽稻<lb/>
黄入園林已熟梅小艇送僧籠鶴去片雲載雨過湖來<lb/>
夕陽山好詩難就夜合花前費討裁<lb/>
　　周天球<lb/>
　　　北歸客至述懐<lb/>
脱跡風塵少自寛對君杯酒話更䦨去天尺五終非近<lb/>
<pb n="KR4h0143_WYG_253-41a"/>
　行路尋常總是難解佩尚餘孤劔在探囊不問一錢看<lb/>
　泰階星斗時時合綵筆于今未易干<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_253-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻八十四<lb/>
</p>
<p>
</p>
  </div>
</body>
</text>
</TEI>
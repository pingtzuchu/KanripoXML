<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_215-1a"/>
　欽定四庫全書<lb/>
御選明詩巻四十六<lb/>
　　七言古詩十一<lb/>
　　　張祥鳶<lb/>
　　　　月夜芙蓉<lb/>
　白露塗屋霜華清芙蓉花開池水平池邊亂葉落無數<lb/>
　風吹簌簌微有聲我思美人瑤之圃别時缺月今復盈<lb/>
　良宵對月遙相憶手采芙蓉寄月明<lb/>
<pb n="KR4h0143_WYG_215-1b"/>
　　　申時行<lb/>
　　　　人日王子幻見過<lb/>
　去年人日歌送君泰山朝旭盤山雲今年人日君相過<lb/>
　雪花欲凍梅花破浮踪聚散不須臾轉眼流光似隙駒<lb/>
　春風幾度頻回首對君且進杯中酒酒邊為我談壯遊<lb/>
　五臺勝絶空神州罡風吹人墮溝壑昂然獨立如孤鶴<lb/>
　嶽神呵䕶信有靈從此人間隠姓名一生好遊輕萬里<lb/>
　歸来且釣呉江水相逢不厭頻相親與君長醉蒲萄春<lb/>
<pb n="KR4h0143_WYG_215-2a"/>
　　　賦得桂子月中落<lb/>
古来靈隠標竒勝鷲嶺龍宫相掩映静夜千峰散緑煙<lb/>
清秋萬頃開冰鏡雲外飄颻若雨珠廣寒迸出青珊瑚<lb/>
淋漓露氣垂金粟縹緲天香墜玉壺初疑仙杵投靈藥<lb/>
忽似曇花零碧落銜實何方集逺雞<hi>洞冥記云有逺飛雞銜桂實来南土</hi>
繞枝幾度驚飛鵲銀闕瓊樓不可攀長留膏馥在人間<lb/>
傳神獨有延清句不用淮南賦小山<lb/>
　　　洞庭篇壽嚴中翰<lb/>
<pb n="KR4h0143_WYG_215-2b"/>
崔嵬乎洞庭之山乃在勾呉之墟具區之藪芙蓉㸃㸃<lb/>
七十二雙結青螺綰其口我昔凌滄洲振衣千仞巔西<lb/>
登縹緲接銀漢東望莫釐生紫煙珠宫貝闕儼相向恍<lb/>
似員嶠方壺天吾聞靈威丈人入林屋手探蒼水金庭<lb/>
籙又聞毛公羽化留空壇時有鸞鶴来雲端兹山信美<lb/>
多靈秘幽棲故是神仙地主人三殿倦揮毫出山便作<lb/>
還山計只今六十早歸田攝生日誦參同篇洞庭之水<lb/>
釀春酒醉来恣拍洪厓肩<lb/>
<pb n="KR4h0143_WYG_215-3a"/>
　　王錫爵<lb/>
　　　題成祖四駿圖<hi>録二首</hi>
　　　　龍駒<lb/>
玉勒繡纒鬃天廏出真龍報恩茍得所寧論劒㦸鋒是<lb/>
時元戎方首路霜毛血濺仍馳騖將軍抽矢前致詞願<lb/>
言不㤀射鉤時<lb/>
　　　　飛兔<lb/>
白溝昔合圍龍駕忽三易不成𤣥武陣寧標飛兔跡髵<lb/>
<pb n="KR4h0143_WYG_215-3b"/>
䰄漬血汗成珠此時七萃紛前驅即今宛馬西来道試<lb/>
看茫茫白溝草<lb/>
　　許國<lb/>
　　　迴瀾石<lb/>
平山蜒蜿遙山裏岸轉沙窮翠屏起迴作澂潭玉鏡開<lb/>
一片芙蓉插秋水芙蓉秋水照晴空雲錦參差圖畫中<lb/>
壁立千尋勢不倚衝波逆障何其雄世間之水總流東<lb/>
誰當横潰皆天工君看萬古黄河上片石孤懸砥柱峰<lb/>
<pb n="KR4h0143_WYG_215-4a"/>
　　歸有光<lb/>
　　　題異獸圖<lb/>
昔年曽讀山海經所稱怪獸多異名仲尼刪書述禹貢<lb/>
九州無過萬里程搏木青羌何以至伯益所疏疑非真<lb/>
西旅底貢召公懼作書訓戒尤諄諄周史獨著王㑹篇<lb/>
睢盱百怪来殊庭載筆或是誇卓犖傳久孰辨偽與誠<lb/>
雖然宇宙亦何盡環海之外皆生人隂陽變幻靡不有<lb/>
異物非異亦非神曽聞漢朝進扶拔唐時方貢来東旌<lb/>
<pb n="KR4h0143_WYG_215-4b"/>
壹角馬尾出絶壁緑毛忽向人間行近代所聞非孟浪<lb/>
往往史牒皆有徴今之畫者何所似毋迺誕漫不足慿<lb/>
考古圖記豈必合任情意造皆成形畫狐似可作九尾<lb/>
赤首圜題隨丹青嗚呼孰謂解衣盤礴稱良史不識騶<lb/>
牙與麟趾<lb/>
　　皇甫涍<lb/>
　　　秋日過莊居<lb/>
千家樓閣俯溪流一道銀河漾綵舟花洲源裏通仙郭<lb/>
<pb n="KR4h0143_WYG_215-5a"/>
屧廊山面接平疇平疇靡迤趨荒陌虎阜玲瓏望非隔<lb/>
松菊歸来陶令居雲霞宛對王珉宅嗟予十載滯華臺<lb/>
無復求羊問草莱行披薜茘㝷雲入重搴芙蓉向水来<lb/>
回看荏苒浮年度物華慘澹臨秋素棲禽半没滬魚蹊<lb/>
落葉全深採樵路君不見魚腸鑄水只殘流鶴舞市門<lb/>
難辨處念此令人感廢興何況區區歎遊寓回棹夷猶<lb/>
未肯前傷心寂莫寒煙樹<lb/>
　　皇甫汸<lb/>
<pb n="KR4h0143_WYG_215-5b"/>
　　　送阮將軍北上<lb/>
阮侯才氣何翩翩少年志欲圖凌煙屏居一自藍田後<lb/>
緑沈久卧蒼苔前祇知屈宋工題賦翻笑孫呉用兵誤<lb/>
種𤓰聊傍東陵門射虎忘却南山路君不見老驥雖伏<lb/>
櫪長懐千里途李陵不歸豈國士魏尚復起誠丈夫我<lb/>
有美酒傾玉壺飲君願奮千金軀功名㑹可收桑榆<lb/>
　　馮惟訥<lb/>
　　　送杜明府謝政還遼<lb/>
<pb n="KR4h0143_WYG_215-6a"/>
仙郎逸氣横朝野傲岸不落風塵下邴丹六百輒免官<lb/>
王陽九折能還馬羈心浪跡日悠悠楚水呉山十度遊<lb/>
秋風君度紅騾磧知我題詩白鷺洲<lb/>
　　王世貞<lb/>
　　　為錢叔寶題懸磬室<lb/>
錢郎坐我懸磬室要我為作懸磬篇我歌欲就須斗酒<lb/>
君言室中無一錢空梁頗受落月色北窗僅可涼風眠<lb/>
門前黄葉霜如洗刺促歸来愧妻子已少成都學士裘<lb/>
<pb n="KR4h0143_WYG_215-6b"/>
祇饒東郭先生履挂壁蠨蛸寒欲墮當門鳥雀時空喜<lb/>
自矜顧愷為前身丹青在手終不貧只愁妙畫通神去<lb/>
依舊能生釜底塵<lb/>
　　　經封丘記故尉髙適詩有作<lb/>
我行長夏之封丘紅塵罨汗汗不流東鄰苦酒苦於藥<lb/>
西舍濁醪濁似油馬頭黄綬令勿跪恐有當時髙蜀州<lb/>
拜迎官長亦細事鞭撻黎庶將何求一官大小各有味<lb/>
不置齒舌應即休諸君異日但北首看我歸騎凌清秋<lb/>
<pb n="KR4h0143_WYG_215-7a"/>
　　　領鄖陽命出朝口號<lb/>
五花小龍團墨敕生新寶鈔鴉翎黒黄封餌合紛後隨<lb/>
法酒三杯壯行色縱然才劣忝軍鎮稍喜時清偃兵革<lb/>
節度從他學襄樣征南自古多書癖碧油幢底見故人<lb/>
喚作麤官麤亦得<lb/>
　　　贈梁公實謝病歸<lb/>
汝謀結室羅浮頂下飲仙人葛洪井桂樹宛宛山日深<lb/>
松花濛濛白雲冷我亦僅買蜻蜓舟歸與少年為薄游<lb/>
<pb n="KR4h0143_WYG_215-7b"/>
采蓮一曲杳然去得醉即卧清溪頭<lb/>
　　　夢中得語云百年那得更百年今日還須愛今<lb/>
　　　日因戲成短歌<lb/>
化人宫中百事無道書一巻酒一壺枝頭黄鳥聽作曲<lb/>
西山白雲看作圖朝愛朝暾上東岫夕愛夕陽映西牖<lb/>
任他故人不通謁任他朝事不挂口偶然案頭餘酒杯<lb/>
偶然躡屩山僧来自斟自醉當自去禮豈設為我輩哉<lb/>
昨夜懵騰意超忽寱時得語醒時述百年那得更百年<lb/>
<pb n="KR4h0143_WYG_215-8a"/>
今日還須愛今日縱能拂衣歸故山農耕社劇亦不閒<lb/>
何如且㑹此中趣别有生涯天地間<lb/>
　　　短歌答張幼于茂才<lb/>
白龍宛轉逢泥淖漁人色喜路人笑空銜一寸明月珠<lb/>
眼底無恩可相報張生贈余瑤華篇狂歌隕淚秋風前<lb/>
何時共鼓滄波去海擊三山吞紫煙<lb/>
　　王世懋<lb/>
　　　人日袁考功見過<lb/>
<pb n="KR4h0143_WYG_215-8b"/>
今年人日百不娛客游金陵家在吳金陵春事亦不薄<lb/>
有官何似當年無清溪館前日欲晡誰其過我袁大夫<lb/>
喜是舊日髙陽徒十千斗酒不用沽牀頭春甕足百壺<lb/>
春隂滿地雲糢糊渡口桃花未著葉門前楊栁難藏烏<lb/>
金陵少年紫驪駒有酒只過秦羅敷飛光荏苒嵗易徂<lb/>
二毛便欲侵頭顱男兒纔拄馬曹笏河山已限黄公壚<lb/>
仰天且莫歌嗚嗚尊中酒盡可復呼霜落烏啼更明日<lb/>
摧眉還向府中趨<lb/>
<pb n="KR4h0143_WYG_215-9a"/>
　　謝榛<lb/>
　　　西園春暮<lb/>
西北風来何太劇落花滿園春可惜黄鸝叫春蝴蝶愁<lb/>
四野無人日將夕惟有一枝留晚春當砌徘徊不忍摘<lb/>
且將尊酒對殘花春去悲歌復何益<lb/>
　　　客居篇呈孔丈<lb/>
客居寥落天積隂其奈二毛愁復侵東籬有花白衣至<lb/>
菊花恨不栽成林糟牀雨聲夜徹耳醅甕春色時闗心<lb/>
<pb n="KR4h0143_WYG_215-9b"/>
昨夢長江變緑酒茫茫不知幾許深倒吞明月蕩豪興<lb/>
下有蛟龍那敢吟屈原李白莫相笑肯與爾輩俱浮沈<lb/>
醒者醉者懐不同我狂獨在醒醉中百年形骸匪金石<lb/>
詎可一日無春風燕臺梁園舊遊處好客邇来惟孔融<lb/>
太行山頭共俯仰人間誰識真英雄幾醉良宵感秋别<lb/>
大火自西人自東<lb/>
　　梁有譽<lb/>
　　　湖口夜泊聞鴈<lb/>
<pb n="KR4h0143_WYG_215-10a"/>
北風夜泊蘆花渚篷底青燈鴈啼雨水宿雲翻路幾千<lb/>
更䦨月落知何處風塵澒洞誰非客憐汝南飛霜霰隔<lb/>
哀鳴却似畏矰繳塌翅何能傳尺帛嶺樹重重是故鄉<lb/>
故園諸弟日相望寒宵聽汝應欹枕兩地相思魂夢長<lb/>
　　　燕京侠客吟<lb/>
翩翩侠客出燕京長筵廣宴羅簪纓豔姬呈趙舞少女<lb/>
擅秦聲庭前萬樹鶯花明眼看世事鴻毛輕百遍飛觴<lb/>
歌未足半酣更進伊涼曲嫣然一轉開心顔却笑草𤣥<lb/>
<pb n="KR4h0143_WYG_215-10b"/>
謾幽獨楊花亂撲鷫鸘裘誰能不飲空自愁醉来拔劎<lb/>
起自舞天邊斫斷黄河流不肯斂袵事七貴不學低眉<lb/>
謁五侯向天長嘯振林木俯仰今古皆浮漚萬金築成<lb/>
走馬埒盡道繁華人共恱昨日車騎游如龍今朝桃李<lb/>
飛成雪桃李飛飛黄鳥哀酌酒且上燕昭臺憶昔燕昭<lb/>
下士日髙談霸略吞九垓郭隗當師位樂毅抱竒来黄<lb/>
金銷歇威稜失千戰雄圖安在哉又聞鄒衍生挟策事<lb/>
豪舉矯首聊將玉律吹茫茫寒谷生禾黍莫言造物不<lb/>
<pb n="KR4h0143_WYG_215-11a"/>
可期人力回旋有如許今人古人不相待行樂莫使朱<lb/>
顔改志何苦而隠南山憤何深而蹈東海有霞不堪餐<lb/>
有芝不堪採侠客豪来還自吟長風日暮吹蘭茝<lb/>
　　宗臣<lb/>
　　　送白府之汝南<lb/>
昨日逢君薊門東千家楊栁春雲碧今日送君薊門西<lb/>
匹馬翩翩夏雲白白雲一去二千里君亦隨之度汝水<lb/>
汝水照人明月寒君家心事亦如此聞君昔綰瀟湘符<lb/>
<pb n="KR4h0143_WYG_215-11b"/>
風流文雅寄蒼梧黄金燕市大如斗遲爾雲霄雙玉鳬<lb/>
　　　湖上幽棲四章為沈二丈賦<lb/>
主人結屋楚江曲身被薜蘿坐空谷青天雙眼望鴻鵠<lb/>
春風一夜開石門萬里蘼蕪散新緑<lb/>
白雲莽莽行山阿北窗疎簟髙枕多赤日紅塵將奈何<lb/>
天風忽送千江雨為爾巖頭洗薜蘿<lb/>
瑤天露白彩雲沒細埽青松烹紫蕨中夜星華濕秋髪<lb/>
波間古龍忽啾啾人在滄江弄明月<lb/>
<pb n="KR4h0143_WYG_215-12a"/>
三五幽人踏月華湖南湖北尋梅花相逢疑到赤松家<lb/>
中流一曲寒江笛吹落崑崙萬片霞<lb/>
　　　酌洞口<lb/>
華陽洞前秋如霰華陽洞裏光走電聞道寒雲深復深<lb/>
石壁一竅細如線吾来大叫石壁開緑眼仙人夜初見<lb/>
留之三日不出門咽盡桃花千萬片<lb/>
　　　月夜<lb/>
嚴州城南秋雨繁嚴州城外波濤喧兩岸人家住楓橘<lb/>
<pb n="KR4h0143_WYG_215-12b"/>
千門秋色分蘭蓀楚臣正愛薜茘佩秦人莫愛桃花源<lb/>
相逢今夜開斗酌千山蒼翠流空樽醉来髙卧明月裏<lb/>
猶有白雲来候門<lb/>
　　　歸歎<lb/>
薊門春盡雲隂隂倚杖出門愁暮禽千金裘馬只自好<lb/>
萬里江湖誰復尋武陵一别桃花源欲歸不歸傷我心<lb/>
青楓未老楚月白吾將長嘯投吾簪<lb/>
　　　登江門諸山<lb/>
<pb n="KR4h0143_WYG_215-13a"/>
山頭日白雲英英千峰倒插千江明手把芙蓉步石壁<lb/>
蒼翠亂射猨鳥驚誰其雲外吹紫笙欲来不来空復情<lb/>
天風吹我佩蕭瑟怳疑身在崑崙行<lb/>
　　　夜歇<lb/>
萬片浮雲墜江白江上青楓愁楚客天風忽送明月来<lb/>
為我山中埽蘿石醉把長簫石上吹散盡長空秋一碧<lb/>
　　徐中行<lb/>
　　　過秦郵與袁明府文轂飲甓社湖因憶吾友宗<lb/>
<pb n="KR4h0143_WYG_215-13b"/>
　　　子相甞豪飲於此屈指二十年所矣袁是子相<lb/>
　　　通家子也感而賦贈<lb/>
宗君一往二十年江左風流尚宛然袁郎崛起亦不晚<lb/>
遺調曽傳廣陵散恍如楊子逢桓譚安得中郎遇元歎<lb/>
作客況在黄巖山卧起雲壑非人間訟堂一揮百牘盡<lb/>
坐聽流水心常閒興来筆底興煙霧華頂霞標照毫素<lb/>
海嶠曽賡康樂詩天台未數興公賦夢寐惟思燕市盟<lb/>
白雪一字千金輕但逢吾黨便絶倒三公九錫非其情<lb/>
<pb n="KR4h0143_WYG_215-14a"/>
頃者甘泉計羣吏冠蓋紛紛向朝市翩翩鳬舄人不知<lb/>
獨夜燕闗叩蕭寺入門一揖即稱詩崟﨑磊落心竒之<lb/>
飲罷諸天明月墮復似西江夜詠詩為歡幾日忽分手<lb/>
艤棹秦郵遲予久娯以千金秦女簫飲我十日平原酒<lb/>
驪珠忽浮甓社湖酒酣興劇仍狂呼風雷半夜驚濤起<lb/>
應是當年舊酒徒<lb/>
　　呉國倫<lb/>
　　　閶門别吳叔嘉短歌<lb/>
<pb n="KR4h0143_WYG_215-14b"/>
吳中少年多好文澹交雅致無如君緑髮遊蹤半五嶽<lb/>
歸来四壁滄江濆憶從下雉一攜手乞吾片言長在口<lb/>
我今東泛五湖来十日三醉君家酒酒酣欲别君奈何<lb/>
閶門獨立成悲歌贈君盧敖之杖王喬舄片雲呉楚便<lb/>
相過<lb/>
　　　飯金雞驛<lb/>
金雞山頭金雞驛空庭芳草平如席瘴雨蠻雲天杳杳<lb/>
莫怪金雞不知曉聞君逺遊將底為脫粟之飯甘如飴<lb/>
<pb n="KR4h0143_WYG_215-15a"/>
　　　宿谷里<lb/>
石門風髙千樹愁白霧猛觸羣峰流有客驅馳暮未休<lb/>
山寒五月仍披裘飢烏拉沓搶驛樓迎人山鬼聲啾啾<lb/>
殘月烱烱明吳鉤竹牀無眠起自謳<lb/>
　　　過五郎磯<lb/>
黄龍洲前雪浪飛浪花疊作五郎磯小艇縱横截洄洑<lb/>
張網捕魚一何速造次經過不知險坐愛山衣緑如染<lb/>
閒情沙鳥俱悠悠萬古如斯江漢流<lb/>
<pb n="KR4h0143_WYG_215-15b"/>
　　　送徐行父少參赴闗内<lb/>
咸陽天下險洛邑天下中潼闗睥睨周西東君自三川<lb/>
歴三輔分陕經營王命同登車慷慨千人雄矯若八翼<lb/>
淩蒼穹左馮翊右扶風漢闕秦畿指顧通為將匣裏雙<lb/>
龍劎擲作天邊二菙峰<lb/>
　　張九一<lb/>
　　　為張生題趙子昂畫菜<lb/>
誰種嘉蔬繞我堂峭蒨青葱照棟梁須臾絹素發練光<lb/>
<pb n="KR4h0143_WYG_215-16a"/>
呉興筆力敵穹蒼大者扶疎琅玕樹小者婀娜翡翠羽<lb/>
便欲采擷媚盤飱山蕨湖蓴焉足數老圃對之長歎息<lb/>
錯認當年手所植甲坼非闗抱甕功華滋盡比束芻色<lb/>
忽憶籬落栽培汝西風憔悴同荆杞寂莫灌園於陵子<lb/>
争似陽春常駐此根葉不隨天運徙雪片如席徒為爾<lb/>
　　俞允文<lb/>
　　　贈性公<lb/>
性公老禪僧中傑目似青蓮心似鐵天花結鬘垂龎眉<lb/>
<pb n="KR4h0143_WYG_215-16b"/>
香氣隨風生頂穴心持貝葉日千遍手拄猢猻藤百節<lb/>
庭前柏子菩提青堦下澄溪無惱熱經行處處藏煙霧<lb/>
生世無心路長絶我来蘭若多年所自笑鳩留困於此<lb/>
吾師五指能四分僧跋時時還入耳何年更乞甘露偈<lb/>
一灑清涼潤肌髓<lb/>
　　　征馬嘶送歸有光<lb/>
白楊花飛江水黒江頭行人頭盡白青山日出煙塵昬<lb/>
馬上誰為都門客都門豪客長安兒蒲萄百斛栁千絲<lb/>
<pb n="KR4h0143_WYG_215-17a"/>
戎裝玉駿邯鄲姬虎旗繡簇紅鴉啼長安三月春未暮<lb/>
城中不見遊人歸遊人歸醉滿堤青草長征馬嘶<lb/>
　　盧枏<lb/>
　　　留别馮少洲進士<lb/>
春風吹緑雪湖水生微波與君上河梁攜手哀情多此<lb/>
時客意難舉觴道傍楊栁鬱金黄欲折一枝留郢客柔<lb/>
絲冉冉斷君腸斷君腸勞君顧離思渺渺青山暮青山<lb/>
暮兮傷我心我車南還執子衿贈爾媿無英瓊瑤倚馬<lb/>
<pb n="KR4h0143_WYG_215-17b"/>
聊為梁父吟<lb/>
　　　送崔秀才南還<lb/>
孟冬送客臨沙浦瀟瀟風動薊門樹驊騮銜轡不肯行<lb/>
一鶚南飛過天柱燕臺擊筑且髙歌青罇酒盡紅顔酡<lb/>
五更鼓角星野平看汝騎駟凌天河<lb/>
　　　七夕<lb/>
銀闕含秋星欲爛天孫脈脈度河漢仙鬟玉珮那可聞<lb/>
佳人夜半開簾看階前月色疑有霜獨坐穿針向畫廊<lb/>
<pb n="KR4h0143_WYG_215-18a"/>
東方日出烏鵲曉天上人間枉斷腸<lb/>
　　　襄國飲鴛水野亭奉懐張㠠山明府<lb/>
我盡野亭鴛水隂平沙落日青楓林寒花爛漫不自愛<lb/>
霜風一墮柴門深我来對此沈吟久況是㠠山别離後<lb/>
何處浮雲晚未還散愁且醉襄城酒<lb/>
　　　登西城嘉禾樓重送張㠠山赴部<lb/>
髙樓西望縈空煙南風渺渺吹河船碧沙細草逺相送<lb/>
一夜飛過黎陽川驚魂如縷隨君還恨無雙翼凌青天<lb/>
<pb n="KR4h0143_WYG_215-18b"/>
魏闕霾隂雷隠怒灞水横波不可渡此時揮手重堪悲<lb/>
千里相逢未有期燕臺倘值悲歌飲擊筑先尋髙漸離<lb/>
　　　送友人南還<lb/>
鳯凰樓外雲氣長青袍白馬生輝光送君千里促羽觴<lb/>
鳴筝清歌如故鄉相思明日忽分手誰把青驄繫緑楊<lb/>
　　　寄謝逸人四溟二首<lb/>
漢京詞賦多風雅前擁鄒生後枚馬四溟旅人興最豪<lb/>
馮軒落筆長河瀉醉中一别十經秋落葉翩翩歎白頭<lb/>
<pb n="KR4h0143_WYG_215-19a"/>
思君恨無黄鵠羽涕泗遙瞻滄海樓<lb/>
海水飛動凌三山巨鼇出没流其間人生風波有如此<lb/>
颯颯秋風凋玉顔魯連自是紫煙客倜儻長揖二千石<lb/>
一朝談笑解聊城東入滄溟渺無跡<lb/>
　　李先芳<lb/>
　　　泗溪風雨<lb/>
扁舟東下泗溪水細雨鳴舷風浪起沙際停橈夜寂寥<lb/>
孤燭亭亭照行李平明舍舟陟崇岡灘頭水漲川無梁<lb/>
<pb n="KR4h0143_WYG_215-19b"/>
一林楓樹啼秋葉兩岸蒹葭拂曉霜<lb/>
　　　對月<lb/>
碧天如洗月皎皎九陌行人跡如埽遊子天涯正寂寥<lb/>
堦下草蟲啼不了涼風吹月夜將䦨年年相見在長安<lb/>
笛中欲和闗山曲却恐他鄉白雪寒<lb/>
　　黎民表<lb/>
　　　肖甫送至天雄故城因觀宋大觀五禮碑同賦<lb/>
風吹古城勢欲倒征車北指燕山道道傍穹碑十丈餘<lb/>
<pb n="KR4h0143_WYG_215-20a"/>
雨剥霜風卧青草我行拂拭開塵沙良工獨苦咸咨嗟<lb/>
婉麗似出虞秘監廓落正類顔瑯琊金薤離披立蛟鵠<lb/>
赤手欲掣生龍蛇誰其能此宋令主千載重操黒帝矩<lb/>
宫中才人捧硯立殿前常侍登牀取白麻宣詔賜天雄<lb/>
署銜紙尾紛華蟲琱鐫琬琰勒黄絹典雅尚有承平風<lb/>
可惜龜螭半斑剥牧童燒焚牛礪角銅仙何日去咸陽<lb/>
花石無踪尋艮嶽停驂啜古不勝悲況是郵亭把手時<lb/>
闗門令尹逢迎處更説羊公曽過之<lb/>
<pb n="KR4h0143_WYG_215-20b"/>
　　　遇張元春<lb/>
狹斜日暮紅塵裏揚鞭識是張公子春風大道控驊騮<lb/>
明月西園醉桃李琅玕玉樹媚容姿步上黄金未足奇<lb/>
諸生解在東山詠才子邀吟輞口詩長裾嬾作侯門客<lb/>
挂㠶歸訪専諸宅淋漓青壁滿題名牛衣勝卧長安陌<lb/>
　　　題黄山谷書黄龍禪師開堂疏<lb/>
鍾陵行草稱第一早嵗已入蘭亭室轉運應知腕有神<lb/>
掣顫尤工老来筆學詩帷許杜少陵翰墨黄州迺其匹<lb/>
<pb n="KR4h0143_WYG_215-21a"/>
宋人豈解識真龍天廏驊騮縦奔逸籍名黨錮疾如仇<lb/>
白首黔陽作繫囚平生正得參禪力萬里危途百不憂<lb/>
黄龍老宿爾何子槁目曽識東家丘相酬妙語千金直<lb/>
能使芳名萬古流擘窠何人勒翠琰野火不肯焚銀鈎<lb/>
何年搨本来燕市慘澹無人知滿字金門久客逢休澣<lb/>
北牖臨風自粘綴短髮誰知心尚長側釐尚望君王賜<lb/>
　　魏允中<lb/>
　　　懐王公子冏伯<lb/>
<pb n="KR4h0143_WYG_215-21b"/>
北風十月孤舟雪河上逢君酌酒别東風二月花紛紛<lb/>
把酒看花却憶君君在江南不可見相思遥望洞庭雲<lb/>
　　曹大同<lb/>
　　　元旦酬贈陳海門留讌<lb/>
勾芒御春陽景熙明庶神風原野披簇簇卿雲千頃合<lb/>
霏霏濡露百榮滋黄堂瓊枝直挺秀郎署華精參列宿<lb/>
陳蕃後裔八閩豪製錦鳴琴来海湊海湊頻年氛祲多<lb/>
夷舲血戰翻鯨波積隂寒谷思回暖喜見賢侯曳珮過<lb/>
<pb n="KR4h0143_WYG_215-22a"/>
仁風乍扇化已浹品物昭蘇元祚協履端介祉啟芳辰<lb/>
燕寢香凝動懽頰雙瞳顧我若平生柏酒殷勤相向傾<lb/>
已沾玉饌方圓溢復聴華梁歌吹盈坐眷蘭心挹芳馥<lb/>
文徳懸知覃蔀屋共推小范甲兵胸載展士元騏驥足<lb/>
嗟予濩落卧江濵年年椒頌向誰新甘棠蔽芾徵鄰壤<lb/>
海上長歌不老春<lb/>
　　孫宜<lb/>
　　　王生入山謝事戲簡<lb/>
<pb n="KR4h0143_WYG_215-22b"/>
疾風吹雲暗江縣東城之雷北城電城中一雨絶可憐<lb/>
十日不見王生面昨當折簡傳深意咫尺山城爾須至<lb/>
揚雄草𤣥亦避人侯葩載酒曽多事<lb/>
　　葉春及<lb/>
　　　王憲副招飲梅菴<lb/>
北風無雲凍欲裂野人僵卧山中雪使君清興似南樓<lb/>
尺書招飲梅花月梅花香影落江濆月華如晝酒初醺<lb/>
夜䦨坐覺禪心長孤磬泠泠竹院聞<lb/>
<pb n="KR4h0143_WYG_215-23a"/>
　　施漸<lb/>
　　　贈吳還<lb/>
山人為客吳門久白髮䝉茸將被首興到青山不問家<lb/>
笑来花肆常沽酒行路蕭然滿篋詩風流文采雅堪師<lb/>
自言身是陶𢎞景説與世人誰得知<lb/>
　　　山中對酒作<lb/>
昨日不悔今日遲有酒且倒山中巵巖下採芳可卒嵗<lb/>
身外求名復㡬時世情悠悠持隴蜀終局何曽喻難覆<lb/>
<pb n="KR4h0143_WYG_215-23b"/>
寸長尺短䇿無如知雄守雌道常谷不須康莊泣路窮<lb/>
不須凡鳥求梧桐若令貧賤能知足相逢但喚是愚公<lb/>
　　　送華明伯遊京師<lb/>
閉門讀書費探討少長未識幽燕道一朝慷慨輕去鄉<lb/>
萬里雲山秖談笑知君不為干明主俯仰何堪滯閭里<lb/>
金門試尋大隠處柱下倘逢周内史京城紛紛多貴人<lb/>
紫貂朱孔玉麒麟彈棊六博白日暮緩轡閒游御苑春<lb/>
我昔去京謂旋復一卧草堂困未足文章不合為時用<lb/>
<pb n="KR4h0143_WYG_215-24a"/>
蹭蹬誰能望推轂君今名齊陸士龍洛下相看争斂容<lb/>
有才勿作常何疏早晚名揚將自逢<lb/>
　　　修真老人<lb/>
山中老人鹿豕居不學訓詁身通儒窖裏茱萸酒常滿<lb/>
門外篔簹竹萬餘盤桓素履幽人吉清浄每尋開士説<lb/>
也知大道爾輩能叩君一授長生訣<lb/>
　　李奎<lb/>
　　　西湖舟中<lb/>
<pb n="KR4h0143_WYG_215-24b"/>
春半出門春可憐黄鸝隔岸啼春煙壚頭沽酒飲不醉<lb/>
更向西湖喚酒船葡萄荔枝酒色紅銀缸金碗須臾空<lb/>
但令一醉卧明月莫使醒眼看春風鳳凰山頭春草緑<lb/>
金牛湖上花成簇日落歌聲水面来畫欄笑倚人如玉<lb/>
　　張元凱<lb/>
　　　東覽篇<lb/>
出門鮮徒侣看山過東越身披荷芰衣来渡琅玕筏㑹<lb/>
稽之郡蔵雲中海嶽靈區第㡬峰千巖萬壑望不盡一<lb/>
<pb n="KR4h0143_WYG_215-25a"/>
一秀出青芙蓉溪流嗽石噴晴雪山水清音相映發林<lb/>
間吹落蘭亭風松下飛来鏡湖月石暗花迷失去津禽<lb/>
魚鳥獸能相親峥泓蕭瑟不可測此中疑有箕山人蒼<lb/>
旻為棟雲為幕禹穴幽奇可棲託絶壁㠝岏嘯夜猿逍<lb/>
遥夢見騎黄鶴清晨晞髮凌髙臺風吹飛花去復来旭<lb/>
日如珠走滄海赤霞為駕去天台方丈蓬莱今可至居<lb/>
然便有淩雲思金宫銀闕何必求一丘一壑隨吾志君<lb/>
不見東山髙卧支許従揮麈𤣥言若可終又不見芳辰<lb/>
<pb n="KR4h0143_WYG_215-25b"/>
祓褉臨清池茂林脩竹堪忘機謝公勉為蒼生出十年<lb/>
閒却登山屐右軍自失王藍田歸来誓墓意惘然二賢<lb/>
信是人中龍霖雨當時仰望同考槃一室已千載至今<lb/>
林下生清風偶然得失未忘念令人却羨雙冥鴻<lb/>
　　　寒食限韻作<lb/>
闔閭風土不禁火緑水城邉碧油舸屢逢蹴踘踏花茵<lb/>
時見鞦韆亂雲朶金蓮㸃㸃步底生鴛鴦彩彩纒頭嚲<lb/>
越女曽為吳館娃周郎只合留江左前溪桃樹隔垂楊<lb/>
<pb n="KR4h0143_WYG_215-26a"/>
髣髴紅妝隠青瑣<lb/>
　　　楓橋與送者别<lb/>
楓橋秋水緑無涯楓葉滿樹紅於花萬里之行纔十里<lb/>
闔閭城頭尚堪指遊子樽前淚濕衣離心已逐片㠶飛<lb/>
酒酣不識身為客意欲元同送者歸<lb/>
　　　揚州春眺即事<lb/>
紫萸村邉揚子灣黄公壚頭使者闗舟楫逺通淮北水<lb/>
樓臺近見江南山髙岡百尺臨官渡浮煙不盡斜陽暮<lb/>
<pb n="KR4h0143_WYG_215-26b"/>
前朝楊栁㡬株存寒鴉飛盡蕪城路<lb/>
　　　客堂秋夕<lb/>
髙梧百尺入雲涼清水一池生月光秋夜初長客不寐<lb/>
坐聴砧聲思故鄉明河展轉天欲曙寒螿唧唧猶自語<lb/>
挈衣起寫故鄉書明日闗河鴈南去<lb/>
　　　新豐主人<lb/>
新豐主人邯鄲婦依然賣酒三河口芬芳芍藥氣如蘭<lb/>
瀲灩葡萄緑於栁東風日日飛輕塵遊子年年只問津<lb/>
<pb n="KR4h0143_WYG_215-27a"/>
遲回立馬門前客曽是壚頭醉卧人<lb/>
　　陳第<lb/>
　　　見楊花<lb/>
燕山三月飛楊花滿天白雪隨風斜客子出門已十載<lb/>
飄零感此思回家楊花飛自好客愁不可道嵗嵗楊花<lb/>
飛飛盡春光老春光迅速若轉蓬丈夫建樹難為功李<lb/>
廣不侯馬援謗至今慨歎傷英雄傷英雄徒拂抑鬢華<lb/>
忽似楊花色不如匣劒歸去来南山之南北山北<lb/>
<pb n="KR4h0143_WYG_215-27b"/>
　　吕時臣<lb/>
　　　李太常伯華江上草堂雪夜出妓彈琵琶<lb/>
北風吹雪晝易昏樹深竹密江上村紅燈照席不知夜<lb/>
忽有逺客驚叩門繫馬登堂不問姓不顧傍人即坐定<lb/>
座中舉目皆英豪主人呼出鄭櫻桃紅絲裊地毾㲪煖<lb/>
簾額紛香落鳳毛大小忽雷手中出須臾翻作鬱輪袍<lb/>
媚臉斜凝新病眼一曲低迴黄金槽衆客聞之各掩淚<lb/>
潯陽此夜我先醉天涯海角同此心古人意氣輕黄金<lb/>
<pb n="KR4h0143_WYG_215-28a"/>
瞥然上馬出門去酒酣寒極天将曙<lb/>
　　鄭若庸<lb/>
　　　秋涉<lb/>
蒼山崔巍照秋渚紅樹離離夕陽渡行人涉水更看山<lb/>
馬足淩兢来復去雲際人家望欲迷松闗蘿徑隔煙扉<lb/>
山僧卧穏西巖寺時有鐘聲落翠㣲<lb/>
　　徐渭<lb/>
　　　八月十五日映江樓觀潮次黄户部<lb/>
<pb n="KR4h0143_WYG_215-28b"/>
魚鱗金甲屯牙帳翻身却指潮頭上秋風吹雪下江門<lb/>
萬里瓊花捲層浪傳道吳王渡越時三千強弩射潮低<lb/>
今朝筵上看傳令暫放胥濤掣水犀<lb/>
　　　述夢<lb/>
伯勞打始開燕子留不住今夕夢中来何似當初不飛<lb/>
去憐羈雄嗤惡侣兩意茫茫墜曉煙門外烏啼淚如雨<lb/>
　　　畫鷹<lb/>
閩南縞練光浮膩傳真誰寫蒼厓鷙生相由来不附人<lb/>
<pb n="KR4h0143_WYG_215-29a"/>
緑韝空著将軍臂八月九月原草稀百鳥髙髙兔走肥<lb/>
煙中斂翼逺不下節短暗合孫吳機此時一中貴快意<lb/>
深林燕雀何須避惟将搏擊應涼風誰貪飽臠矜山雉<lb/>
昨見少年向南市買鷹欲放平原轡凡才側目飽人餧<lb/>
不似畫中有神氣夜来鴟梟作精魅安得放此向人世<lb/>
秋風一試刀稜翅<lb/>
　　　贈歌者<lb/>
東風吹雨楊花落清歌細遶鳴鐘閣斗酒将傾客不来<lb/>
<pb n="KR4h0143_WYG_215-29b"/>
白日斜飛晚雲薄回腰欲舞不得舞試買羅衫倩誰估<lb/>
　　　十六夜踏燈與璩仲玉王新甫飲於大中橋之<lb/>
　　　西樓<lb/>
樹枝畫月千條絃十五不圓十六圓挂向酒樓簷外邉<lb/>
南市好燈值底錢大中橋上遊人坐不飲空教今夜過<lb/>
紅脂在口香在樓那能一個到壚頭青衫白馬無聊甚<lb/>
望㫁黄金小鈿鞦<lb/>
　　　琴髙圖為李勲衛賦<lb/>
<pb n="KR4h0143_WYG_215-30a"/>
天上神仙塞紫虚人間毛頴不勝書乍聞弄玉騎青鳳<lb/>
又見琴髙<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>赤魚千年古素粘蝴蝶蒼濤髙處擎紅頰<lb/>
不知儂是畫中人欲請波臣後鱗鬛<lb/>
　　　雪中騎驢訪某道人於觀追憶曩日棲霞之約<lb/>
昨日雪深驢沒蹄今日雪晴驢可騎此時去訪楊道士<lb/>
青天猶壓楊花垂太平門外雖多景莫妙梅花水清冷<lb/>
棲霞有約不得行孤負千峰老鴉頸<lb/>
　　　萬里比鄰篇贈嘉則<lb/>
<pb n="KR4h0143_WYG_215-30b"/>
白藤織笈春花密青袍剪水波紋濕出門寸步即天涯<lb/>
幃底牽衣絃正急闗山㫁路不㫁雲吳刀割水那得分<lb/>
章華楊栁弄舊色何地却少春申君人生逺遊須及春<lb/>
青天能容七尺身芳草長途去萬里望望吾家隨處是<lb/>
　　　六月七日之夕與梅君客生及諸鄉里趁涼於<lb/>
　　　長安街醉而稱韻得片字<lb/>
長安白苧風吹㫁銀河瑟瑟難成片楚人慣自唱陽春<lb/>
一曲未終人已散西内湖荷沒鶴長裁筩不得只聞香<lb/>
<pb n="KR4h0143_WYG_215-31a"/>
東方萬瓦寒樓閣月照金鳷琥珀黄<lb/>
　　　楊妃春睡圖<lb/>
守宫夜落胭脂臂玉堦草色蜻蜓醉花氣隨風出御牆<lb/>
無人知道楊妃睡皁紗帳底綘羅委一團紅玉沈秋水<lb/>
畫裏猶能動世人何怪當年走天子欲呼與語不得起<lb/>
走向屏西打鸚鵡為問華清日影斜夢裏曽飛何處雨<lb/>
　　沈明臣<lb/>
　　　遊張公洞<lb/>
<pb n="KR4h0143_WYG_215-31b"/>
昨日遊善巻已謂天下無山川今遊張公洞千驚萬怪<lb/>
疑為夢嗟我壯心欲與山争雄大肆筆力天無功乃今<lb/>
欲著一語不可得始知天地之勝唯有兹山鍾我昔探<lb/>
禹穴又曽躡武夷武夷峻削禹穴古那如此洞幽而奇<lb/>
張道陵奈爾何何年到此騎青騾我今呼爾問踪跡爾<lb/>
去人間爾誰識丹罏無火石牀寒唯有空山萬拳石萬<lb/>
拳之石何纍纍幻形變態將胡為造物無以顯靈異故<lb/>
此劇戲令人疑山靈欲悶悶不得天公為之驅霹靂一<lb/>
<pb n="KR4h0143_WYG_215-32a"/>
斧劈破神鬼愁遂令萬古青霞坼巨闕前開後通竇暗<lb/>
中一線青天漏離奇鬼怪萬状陳寳藏龍宫與天鬭兩<lb/>
崖敧仄愁攀援側身却走脚在肩谽谺崪峍亂撐拄把<lb/>
炬自照行難前石色黝然堆古漆膩滑十步九步失乍<lb/>
驚墮落千仞坑又詫飛騰九天窟燎滅燈昏只尺迷萬<lb/>
轉千盤無路出丹砂夜照鬼燈紅自有乾坤無白日劃<lb/>
然一隙通天明羅列萬户排層城頓足大呌舌不縮是<lb/>
誰槌碎瓊樓傾長廊飛来駕巨壑修簷掀突敧朱楹横<lb/>
<pb n="KR4h0143_WYG_215-32b"/>
撐直竪互糾結纒綿雜沓皆相成玉柱墮地不到尺瑶<lb/>
棟插天懸半壁寂若閒門閉落花鬧如綺户迎仙客險<lb/>
逼重闗鎮華夷嚴同帥府森戈㦸石乳緑結千年苔又<lb/>
如五色蓮花開佛手拏雲不可摘玉芽迸筍何人裁蜂<lb/>
房簇擁參差向短者五尺長者丈低張白玉雲母屏髙<lb/>
搴素錦芙蓉幛盤盂積水寒玉膏掬之洗眼明秋毫恨<lb/>
無金丹鍊紫石出門空歎朱顔凋吁嗟乎平生之性嗜<lb/>
登陟兹遊信足償吾癖一挂萬漏不敢辭聊著狂言作<lb/>
<pb n="KR4h0143_WYG_215-33a"/>
遊籍只恐五嶽之髙徒在青雲中猛然欲去無長風不<lb/>
如坐石投壺喚玉女把酒一醉酬張公<lb/>
　　　嘉靖丁已六月十七夜七里灘口待月<lb/>
夜宿七里灘頭船起来待月船頭坐月隠山雲黒不開<lb/>
江揺赤壁石欲墮須臾月来江水白萬頃琉璃堆碧色<lb/>
垂竿欲釣珊瑚珠客星合照初来客初来客願未果重<lb/>
来看月何時可秋潭再鼓東歸柁<lb/>
　　　吳中客<lb/>
<pb n="KR4h0143_WYG_215-33b"/>
吳花吳草愁春煙茫茫白日迷青天天涯有客不歸去<lb/>
水流腸㫁春江前春江水流不復返明日客歸猶未晚<lb/>
　　　送謝生斯立遊金陵<lb/>
昔年曽醉金陵酒尚憶烏啼白門栁美人一别三五春<lb/>
腸㫁東風㡬回首送君西遊何時還君家自有謝公山<lb/>
白雲明月不可問悵望桃花空玉顔<lb/>
　　　蟶浦村<lb/>
蟶浦村頭候風色青晨起立日欲昃沙前煙草緑茫茫<lb/>
<pb n="KR4h0143_WYG_215-34a"/>
塘上野花紅摘摘風將作浪山氣昏日未當空海光黒<lb/>
滿天客愁破不得何當飲酒盡一石<lb/>
　　姚咨<lb/>
　　　送施武陵赴選銓部<lb/>
壯年讀書富文藻海内才名似君少嗟跎老大尚青袍<lb/>
未解謀生獨聞道負郭曽無二頃田荒扉日掩生秋草<lb/>
幸逢聖世急徵賢忍甘蹭蹬終懐寳長河流澌嵗華晚<lb/>
髙風落木寒原曉旅行千里勿復憂都門豈乏同心好<lb/>
<pb n="KR4h0143_WYG_215-34b"/>
君不見馬周五十遇常何一朝頴脱風塵表<lb/>
　　牟嘉叙<lb/>
　　　送馬斗南歸揚州<lb/>
去年九月黄花秋邂逅與子城南遊髙才磊落不易得<lb/>
竟日尊酒情淹留三年為客風塵裏末路相逢即知已<lb/>
禹穴探幽興未窮梁園作賦詞堪擬一别嗟余還故丘<lb/>
聞君亦欲尋歸舟萍蓬踪跡本無定使我感慨増離憂<lb/>
一片孤㠶向何處日落雲横廣陵樹天姥峰前送月明<lb/>
<pb n="KR4h0143_WYG_215-35a"/>
姑蘇臺畔聴鴻度江煙慘澹江草青衆賔沽酒雙玉瓶<lb/>
别君惆悵不忍去碧雲回首天冥冥<lb/>
　　唐詩<lb/>
　　　贈張汝濟<lb/>
楚客重山雞愛此錦羽衣雙目炫生花自謂希世奇野<lb/>
人寳燕石珍蔵至什襲藴匵待沽諸妄意千金直張君<lb/>
績學惜未遇紛紛薄俗輕相棄却騁鉛刀試一割那識<lb/>
干将新淬厲我知靈鳳備九苞瑞世豈徒五采毛我知<lb/>
<pb n="KR4h0143_WYG_215-35b"/>
璞玉重萬鎰良工琢成貴有徳他年識者定是非嗟彼<lb/>
山雞與燕石<lb/>
　　岳岱<lb/>
　　　贈程自邑<lb/>
天都山人與我别遥指荆襄鼓蘭檝訪古直上黄花川<lb/>
思歸嬾出明月峽吳苑逢君碧草春竹林髙卧少情親<lb/>
平生惟有三杯酒十載重看萬里人<lb/>
　　陸九州<lb/>
<pb n="KR4h0143_WYG_215-36a"/>
　　　荆溪<lb/>
東風静巻游絲長桃花吹落流水香美人照水芙蓉裳<lb/>
蘭橈玉腕擊波去欲来不来空㫁腸<lb/>
　　王叔承<lb/>
　　　上已日吳野人烹蠏及吳化兄弟宴集<lb/>
前溪雨足溪水新夜漲桃花三尺春三月三日日初麗<lb/>
浮玉流觴驕醉人偶過楊栁橋西宅魚罾蠏籪當門立<lb/>
船頭活蟹紫堪擊重欲滿斤闊逾尺主人蔵蟹真得宜<lb/>
<pb n="KR4h0143_WYG_215-36b"/>
急流之下青籠垂日飼稻子數百穂楓落直過桃花時<lb/>
蜀椒吳鹽落碪細寳刀香膩春葱絲雄者白肪白于玉<lb/>
圓臍剖出黄金脂主人有蠏不賣錢但逢嘉客留斟酌<lb/>
持螯豈慕尚方珍長對杜康呼郭索<lb/>
　　　仲昭約明嵗遊天台雁蕩先以逍遥衣見贈作<lb/>
　　　張公善權二洞歌酬之<lb/>
范生有約登翠㣲天台雁蕩余當歸山中鶴翎墮仙氅<lb/>
秋風贈我逍遥衣衣作逍遥游歌酬縹緲句江帆昨泛<lb/>
<pb n="KR4h0143_WYG_215-37a"/>
東西九洞府㣲茫在煙樹張公騎驢出溟渤青山迸作<lb/>
神仙宅幽徑杳相迷巔崖險如齚七日混沌開千年人<lb/>
世隔一竅深懸窈窕天萬奇亂鬬玲瓏石藥田丹竈苔<lb/>
花深石牀冷卧閒雲白西峰玉女歡相招采芝濯足春<lb/>
潭碧人生有足何輕棄要與乾坤覓靈異放歌醉踏荆<lb/>
溪船乗興還遊善巻寺磵飛白霧蛟龍巢柱燒𤣥火雷<lb/>
霆字探地窟淩穹蒼徘徊兩洞百骸顛狂秀乳結丹碧<lb/>
寳玉揚輝光下有千丈嵳峩之絶壑鳴泉百道争赴兮<lb/>
<pb n="KR4h0143_WYG_215-37b"/>
忽如漢兵十萬走趙壁上有瞰空倚天之陡巖谽谺而<lb/>
隂森兮恍如層宫複道秦阿房老蝠為仙石為燕山靈<lb/>
玉手褰衣裳野人衣袂煙霞結勝遊瑰瑋憑誰泄苕川<lb/>
小范同我袍白縑裁寄湖州雪幽盟更訂琅玕竹得吳<lb/>
望越心難足劉郎夢落赤城梁謝生詩映龍湫瀑草鞵<lb/>
布韈枯木瓢身騎鳳凰吹紫簫武林二月桃花雨月明<lb/>
夜渡錢塘潮<lb/>
　　　自錢塘由富春桐江抵七里灘同范仲昭<lb/>
<pb n="KR4h0143_WYG_215-38a"/>
　鳴榔曉發錢塘江波開緑酒浮春缸江風吹帆三百里<lb/>
　青山片片隨船忩山頭挂天根插水兩岸隂森那可已<lb/>
　游郎如坐綵雲来人家盡住瑶屏裏三江煙樹嗟空闊<lb/>
　誰道龍中更奇絶陡巖嵐翠寒撲肌拂手藤花灑香雪<lb/>
　荆扉女兒揚茜裙映栁窺人半明滅山村酒價不用錢<lb/>
　笑減青粳沽竹葉風波相遇皆行邁死生肯付乾坤外<lb/>
　采芝昨上桐君廬占星又宿嚴陵瀨<lb/>
　　　　題陳從訓所蔵恵崇溪山春霽圖巻<lb/>
<pb n="KR4h0143_WYG_215-38b"/>
　恵崇一詩僧宋首柴周尾丹青入禪觀别自通𤣥理能<lb/>
　於尺素間㸃染千山水昨登金焦興不孤陳郎示我溪<lb/>
　山圖畫家精工多近俗寫意得神形不足此僧妙趣種<lb/>
　種兼不滿三尺吳興縑針頭毫末密相接有如蟭螟寄<lb/>
　蚊睫或言工勝趙大年又云妙超展子䖍只須三日坐其<lb/>
　下一花一草生意全乃知陳郎揮灑信有本恥與當今<lb/>
　畫家混我歌長句君莫嗤恵崇恵崇郎所師<lb/>
御選明詩巻四十六<lb/>
</p>
<p>
</p>
  </div>
</body>
</text>
</TEI>
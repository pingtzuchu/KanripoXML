<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_099-1a"/>
　欽定四庫全書<lb/>
御選宋詩巻十六<lb/>
　　五言古詩七<lb/>
　　　韓駒<lb/>
　　　　淮上書事<lb/>
　平楚盡積水長淮多竒峯蕭條月曜夜浩蕩風鳴冬客<lb/>
　行未可歸敝裘那得重寒氣瘦病骨清潭見衰容逺遊<lb/>
　有滯念將老無歡悰故國𣺌萬里去此嗟誰從<lb/>
<pb n="KR4h0143_WYG_099-1b"/>
　　　　西山梅花<lb/>
　空山有佳人寒林弄孤芳曉分天女白夜奪嫦娥光亭<lb/>
　亭照清淺欲渡横無梁微風起復滅為我傳幽香<lb/>
　　　　題采菊圖二首<lb/>
　黄菊有何好且寄平生懷遇酒興不淺無酒意亦佳此<lb/>
　理誰復明自惜寡所諧空餘采菊圖寂寞懸髙齋<lb/>
　今日菊始花叢雁鳴相和若無一觴酒如此重九何悠<lb/>
　然數酌盡㑹心豈在多醒來不復記散髮東山阿<lb/>
<pb n="KR4h0143_WYG_099-2a"/>
　　　送陵松老農<lb/>
呼舟越洪濤笑識江南山此行為子來政擬一笑歡相<lb/>
逢不忍别丘壑同躋攀如何舍我去使我心悁悁子實<lb/>
名家後翰墨素所便老農雖自謂念我安知田世故亦<lb/>
已足擾擾徒自憐天寒歳且盡趣駕扁舟還<lb/>
　　　答蔡伯世食筍<lb/>
蓴絲化鹽豉槐葉資新麪豈知苦竹萌風味常獨擅昔<lb/>
我居錦城屢吃田家飯扶杖自入箐煨此犢角蠒後參<lb/>
<pb n="KR4h0143_WYG_099-2b"/>
鶴林禪餽我桑門饌烝烝沸鼎中亂下白玉片惟無他<lb/>
物乗始覺真味現三年客東都錦籜寜復見千金洛陽<lb/>
來惟充大官膳前時過君食欣逢故人面那知列仙臞<lb/>
已雜蒯通雋吾寜飽甘肥憤吒那忍嚥請歸謂主孟廚<lb/>
人後當諫苦苣雜嘉蔬沉香和甲煎柯亭既誤椽畫障<lb/>
或遭練古來可歎事千載寄明辨作詩弔籜龍助子當<lb/>
食歎<lb/>
　　　入鳴水洞循源至山上<lb/>
<pb n="KR4h0143_WYG_099-3a"/>
崇山蓄靈泉萬古去不息瀦為百斛深散入千渠溢其<lb/>
東滙民田又北尋山腋斷崖如牙爪飛瀑中蕩激大聲<lb/>
或雷霆細者亦竿瑟末流垂半山十里見沸白得非拖<lb/>
天紳常恐浮地脉吕梁丈人老尚與汨皆出我欲蹋驚<lb/>
湍下窮齦齶石惜哉意徒然屬此歳凛凓安得汝南周<lb/>
斷取白蛟脊歸之龍泉峯山門夜喧席<lb/>
　　　去冬除守歴陽未上召還西掖今夏自應天尹<lb/>
　　　移知齊安道由歴陽珪老相訪奉簡一首<lb/>
<pb n="KR4h0143_WYG_099-3b"/>
嘗聞歴陽郡寺有褒禪山及我分竹符欲往窮躋攀驅<lb/>
車發半道尺一喚我還歎息巖下水何時照衰顔復持<lb/>
齊安節稅駕臨通闤屬有行役累無由叩禪闗珪公峩<lb/>
岷秀逸韻超人寰攜詩逺過我殷勤請加刪少年意氣<lb/>
盛笑我毛髮斑夜話不知寢起看江月彎浮生浪擾擾<lb/>
萬法本自閒為吏何足論誓將老榛菅買田未及議我<lb/>
實貧非慳奉乞一菴地往來泉石間<lb/>
　　　李氏娛書齋<lb/>
<pb n="KR4h0143_WYG_099-4a"/>
欲樂誑凡夫須㬰皆變壞惟書有真樂意味久猶在李<lb/>
君名家流事業窺前軰澹然無他娛開巻與心㑹憶我<lb/>
童稚時書亦甚所愛傳抄春復秋諷誦晝連晦飲食忘<lb/>
辛鹹汙圬失盥頮爾來歡喜處乃在文字外巻藏二萬<lb/>
籖棐几靜相對此君樂未知狂言勿吾怪<lb/>
　　曹緯<lb/>
　　　山行<lb/>
日出過山頭日入宿山下我行山亦行隱隱似奔馬朝<lb/>
<pb n="KR4h0143_WYG_099-4b"/>
昬山送迎山意自傾寫借問征途間誰如此山者<lb/>
　　喻汝礪<lb/>
　　　謁江瀆廟<lb/>
坤軸東南傾大江日夜注前驅下洛洙餘濤畧吳楚任<lb/>
勢不期勞得意緣所遇水也初無營神哉亮誰主芳蘭<lb/>
沉清華碧藻舒翠縷晨鵠戲野岸春鳧集深渚均是得<lb/>
所安伊神豈私汝古來幾清魂捨此迷所處浮游不知<lb/>
還沙邨失煙樹而我後千載悠然在江滸抱嗇貴無競<lb/>
<pb n="KR4h0143_WYG_099-5a"/>
矜名忌多取冥冥罨岸風滛滛打船雨舞雪窺洪濤開<lb/>
蘋渡前浦再拜謝神貺聊復隨所住<lb/>
　　　晩泛浣花遂宿草堂<lb/>
扣橈汎澄虚濯流睇幽芳晩霙襯奇樹夕霏媚疎篁歸<lb/>
鳥亦蹔閒夜魄動初涼忽焉衆星㣲天髙月舒光昔也<lb/>
杜陵子澹然此茅堂客至酒自斟句得意亦忘云何常<lb/>
念飢零落在道旁古來技入神一飯豈所望吾輩天所<lb/>
窮慨歌淚沾裳<lb/>
<pb n="KR4h0143_WYG_099-5b"/>
　　何薳<lb/>
　　　章序臣得銅雀硯屬余作詩<lb/>
阿瞞恃奸雄挾漢令天下惜時無英豪磔裂異肩踝終<lb/>
令盜坏土埏作三臺瓦雖云當塗髙㑹有食槽馬人愚<lb/>
瓦何罪淪蟄翳梧檟錫花封雨苔鴛彩晦雲罅當時丹<lb/>
油法<hi>銅雀瓦用鉛丹雜胡桃油搗治火之取其雨過即乾</hi>實非謀諸野因之好竒<lb/>
士探琢助揮寫歸參端歙材堅澤未渠亞章侯捐百金<lb/>
訪獲從吾詫興亡何復論徒足増忿罵但嗟瓦礫微亦<lb/>
<pb n="KR4h0143_WYG_099-6a"/>
以材用捨徒令瓴甓餘當擅瓊瑰價士患徳不備不憂<lb/>
老田舎<lb/>
　　𫝊察<lb/>
　　　次韻祝廉夫登清㣲亭<lb/>
大火氣方熾新金伏未興茆屋苦卑陋藴毒空自憎流<lb/>
汙常被體滌煩屢飲氷那堪青蠅輩鼓翅作威稜薫風<lb/>
爍炎日沸鼎助薪蒸每思謀爽塏地隘舊無稱高亭枕<lb/>
城隈粉堞勢騰陵清水繞其足茂林瞰田塍此間有異<lb/>
<pb n="KR4h0143_WYG_099-6b"/>
趣躋攀弗能勝佳招適我願坐覺神魂澄何當卜鄰舎<lb/>
與子朝夕升飄然忘世累長嘯效孫登<lb/>
　　　夜登清微亭陰雨掩翳少頃月出皎然次前韻<lb/>
融融暑未闌悄悄夜方午命駕聊叩門尋幽得兹土俯<lb/>
矚但蒼茫前瞻何莽鹵萬籟正虚無羣生各安堵蟬嘯<lb/>
作笙簫蛙鳴當鐘皷鳬舄政參差詼諧懼狎侮豈惟冠<lb/>
蓋傾已覺肝膽吐坐久隱奔雷天邊垂密雨疎木列賓<lb/>
朋衆峰自臣主螢火落星明爐煙裊青縷那能勝酒杯<lb/>
<pb n="KR4h0143_WYG_099-7a"/>
所欣瞻徳宇髙歌屢激昂失喜或俛僂蕭颯濯塵襟清<lb/>
虚湛靈府快如仙爪爬灑若頭風愈須臾出金盤照曜<lb/>
開玉户映浪雜瓊瑰穿簾間璧珇斯游豈前謀後㑹難<lb/>
逆數歡餘岸綸巾語約揮松麈可能伴雞棲亦復隨蝶<lb/>
栩廣寒㑹可升試為刷翎羽<lb/>
　　　伯時往河東戲與廉夫分韻道相思之意<lb/>
日月劇跳丸暫别亦已久青山繞層巔道里阻且右今<lb/>
晨登南樓㑹此同志友思公聊北望竚立但搔首秋風<lb/>
<pb n="KR4h0143_WYG_099-7b"/>
八月天霽色明朝牖軒車何時來遲爾一杯酒<lb/>
　　宗澤<lb/>
　　　謁華嶽<lb/>
楊賜嶽所挺嚴武金天晶二子為時出顧我非炳靈維<lb/>
嶽鎮四方氣秀天骨清嶻嶭立千仞力能産公卿降神<lb/>
詠崧髙讖緯仍反經取象到執圭譎怪如洞冥<hi>吕才論華山狀</hi>
<hi>如執圭多産貴人</hi>平生笑窮奇立語心自驚我質培塿耳胸山<lb/>
固崢嶸誰言華嶽髙我山摩玉京是中所包藏丹碧參<lb/>
<pb n="KR4h0143_WYG_099-8a"/>
瑰瓊平居蟄雲雷飛雨溢四溟此豈真有之落筆紛縱<lb/>
横發我文物秘象渠膏澤傾太華屹不揺我山身載行<lb/>
　　李綱<lb/>
　　　謁告迎奉親闈聞有醴泉之除不勝慶抃作詩<lb/>
　　　寄叔易季言二弟<lb/>
薄宦便甘㫖兩載官南徐江山富佳致足以為親娛昆<lb/>
弟盡在傍承顔歡有餘寜知驛書召結束趨征途旅食<lb/>
寓京華夢想懐庭除宸恩賜清燕天語聞都俞蘭省幸<lb/>
<pb n="KR4h0143_WYG_099-8b"/>
備員匪才慙冐居思親動歸興謁告之東吳曉出通津<lb/>
門輕舠泛汴渠鶯花已爛漫榆柳正扶疎去去指苕霅<lb/>
行行逺神都中途聞吉語動色觀除書天子隆孝治朝<lb/>
廷優老儒犬馬志欲養獲此伸區區<lb/>
　　　同叔易季言遊虎丘寺邂逅何得之<lb/>
理櫂適閩粤虎丘聊艤航霜林正揺落翠柏森成行入<lb/>
門躡磴道喬木間疎篁秦帝試劒石破𤓰分路傍生公<lb/>
雨花臺説法今不忘蒼蘚衣峭壁枯荷響廻塘遂遊劔<lb/>
<pb n="KR4h0143_WYG_099-9a"/>
池上毛髮森以張沉沉下無底疑有虬龍藏鑴削露天<lb/>
巧胚胎勞混茫清竒儼圖畫秘怪叵測量薜茘疊秀色<lb/>
枇杷吐幽香行行造梵宇金碧相熒煌危脊聳古殿長<lb/>
腰曼修廊慿虚架雲閣鑿險通禪房開軒俯吳㑹蜂窠<lb/>
繚池隍列岫靄遥碧平湖湛孤光追尋殊未倦䇿杖登<lb/>
崇岡幽獨詩句苦闔廬丘塜荒五聖瞻象設羽泉酌甘<lb/>
芳西菴何閴寂修竹自蒼蒼脫履足生蠒解衣汗如漿<lb/>
却攜二三子置酒白雲堂念舊已悽惻感時増慨慷况<lb/>
<pb n="KR4h0143_WYG_099-9b"/>
我逺行渉狷介懐剛腸一杯且相屬世事都茫茫冠冕<lb/>
志已冷山林興偏長逝將脫羈束超然傲羲皇斯遊信<lb/>
清絶去去何時忘<lb/>
　　　松江第四橋<lb/>
松江第四橋風雨不可過下有百尺蛟蜿蜒枕橋卧窟<lb/>
宅據要津口腹長飢餓每慿波濤勢能作舟楫禍安得<lb/>
佽飛手坐使神姦破往來永無虞時鼓清江柁<lb/>
　　　覺度寺<lb/>
<pb n="KR4h0143_WYG_099-10a"/>
夕發富春渚朝次桐君廬桐君採藥地今作僧家居石<lb/>
磴上窈窕林芿下扶疎山根二江合清波見游魚霜晴<lb/>
響鐘磬日落歸樵漁客從何方來弭櫂聊踟躕清景難<lb/>
久駐悵然還問途<lb/>
　　　志宏得碧字以詩來次其韻<lb/>
明月照清溪影落千尋碧輕風皴微瀾蕩漾揺金色相<lb/>
攜理桂檝及此萬籟寂天空露氣寒棲鳥正縮瑟何人<lb/>
起秋思數弄月中笛坐使遷客情淒然感去國清遊得<lb/>
<pb n="KR4h0143_WYG_099-10b"/>
英俊勝賞飽泉石豈殊在吾家親戚欬於側賦詩各言<lb/>
懷險韻對勍敵歸家氣未衰開匣看三尺<lb/>
　　　遊棲雲寺<lb/>
清曉戒徒御出郊為勝遊霜林半揺落肅穆天地秋散<lb/>
䇿陟峻嶺慿髙瞰清流禪居得蘭若迥覺林泉幽露草<lb/>
淒更碧風松鬱相繆山空鐘磬響地勝池臺幽竹色森<lb/>
不改桂香泱漭浮經行豈蓮社景物如虎丘流水人寂<lb/>
寂歸雲晩悠悠惜哉光景促妙賞難淹留却步出山徑<lb/>
<pb n="KR4h0143_WYG_099-11a"/>
猶廻戀山眸登臨興未盡更理溪中舟<lb/>
　　　華容西二十里許有墨山即離騷所謂𤣥石也<lb/>
　　　山有大雲寺寺有雲母泉甘芳潔清大旱不竭<lb/>
　　　唐李華有詩序之甚詳其末云華貶杭州司功<lb/>
　　　思復左補闕次於岳陽江山延望思與髙賢共<lb/>
　　　飲雲母之泉躬耕墨山之下敢違朝命以徇私<lb/>
　　　欲秋風露寒洞庭微波一聞猿聲不覺涕下况<lb/>
　　　支離多病年甫始衰願餌藥扶壽以䆒無生之<lb/>
<pb n="KR4h0143_WYG_099-11b"/>
　　　學事乖志負火熱余心三復其言而悲之因次<lb/>
　　　其韻<lb/>
霜風振枯林肅肅有異聲我登𤣥石山適此氛祲清散<lb/>
䇿步山巔僧廬窈而精石磴盡雲母晶瑩燦瑶英涓涓<lb/>
幽谷泉玉色淒芳馨飲者得難老沉痾體皆平乃知泉<lb/>
源美本自山川靈沉吟遐叔詩此豈浪得名肺腑久塵<lb/>
埃於焉吸清泠玉池豔生葩潄濯歸黄庭却思陸子泉<lb/>
厥味可弟兄白首困飄泊丹心竟何成鼓枻渡瀟湘曵<lb/>
<pb n="KR4h0143_WYG_099-12a"/>
裾拂荆衡囘頭故山逺愴怳若為情區區金石堅正賴<lb/>
日月明巻舒隨用舎未覺殊虧盈風髙洞庭波雲暝蘭<lb/>
芷城餌藥扶始衰䆒心學無生庶幾甫知命寸田不廢<lb/>
耕<lb/>
　　　寓瓊山逺萼館一夕夢遊山間小堂松竹環合<lb/>
　　　有道士坐道上誦李太白送人遊桃源序中有<lb/>
　　　良田名池竹果森然三十六洞别為一天之語<lb/>
　　　覺而異之今假道容惠當遊勾漏都嶠白石羅<lb/>
<pb n="KR4h0143_WYG_099-12b"/>
　　　浮皆洞天也豈神者先告將有所遇耶賦詩以<lb/>
　　　紀之<lb/>
神清遂仙遊境寂恣遐躅羽人入我夢軒户靄松竹髙<lb/>
吟謫仙文逸韻響金玉覺來殘燈熒惝怳猶在目歸途<lb/>
歴容惠問津非素卜將遊四洞天就彼白雲宿豈無葛<lb/>
稚川妙論資灌沃試求龍虎丹一使鬢毛綠斯言儻可<lb/>
信長揖謝浮俗却笑昌黎翁强項寧詰曲<lb/>
　　　宿都嶠山靈景寺<lb/>
<pb n="KR4h0143_WYG_099-13a"/>
清晨遊棲真薄暮宿靈景山空松桂香雲細泉石冷髙<lb/>
崖敞飛簷象緯逼參井惜無娟娟月散此林下影夜闌<lb/>
風露寒巖曲燈火耿疎鐘響嵌竇客枕發深省<lb/>
　　　自晉康順流六十里有山巉然臨江下有巖洞<lb/>
　　　可容千人軒豁平坦景物幽邃石罅間滴泉厥<lb/>
　　　味甘冽因目之曰玉乳巖詩以紀其事<lb/>
鼓柁下端溪停橈登嶻嶭呀然巖洞開儼若棟宇設于<lb/>
夫可環揖放步靡凹凸玲瓏四壁間一一幢斾列誰令<lb/>
<pb n="KR4h0143_WYG_099-13b"/>
胚渾初凝結有罅缺當年補天手不願山石裂鑴鑱餘<lb/>
舊㾗瑣碎委環玦五峯近龍淵無乃通貝闕試求玉函<lb/>
書何異探禹穴涓涓乳泉滴璨璨氷玉潔清聲落嵌竇<lb/>
自中琴筑節嘗之味甘芳滌我肺腑熱瓊漿笑裴航石<lb/>
髓謝王烈嶠南瘴癘鄉有此雲腴冽青蔥松桂陰景物<lb/>
助幽絶豈無㑹心人來遊此旌别題詩製佳名聊以紀<lb/>
歳月碧落遥相望千里未磨滅<lb/>
　　　自河源行如循梅雨霽天氣頗佳偶成古風<lb/>
<pb n="KR4h0143_WYG_099-14a"/>
宿雨乍開霽新陽倐飛升嶠南瘴毒地乃爾氣候清束<lb/>
裝遵陸途夾道松林青我家大江南及此歸有程山禽<lb/>
亦為喜林間囀新聲况復抵衡宇童稚歡相迎入室酒<lb/>
盈樽聊以慰平生已矣勿復道晩節師淵明<lb/>
　　　題棲真館三十六韻<lb/>
武夷古洞天竒峯三十六一溪貫羣山清淺縈九曲溪<lb/>
邊列巖岫倒影浸寒綠翩如鸞鳳翔矯若虬龍蹙樓觀<lb/>
聳岧嶤屏幃互重複蛻仙骨遺金遊女肌削玉雞棲層<lb/>
<pb n="KR4h0143_WYG_099-14b"/>
巖巔船插斷崖腹學館存几案仙機餘杼軸藍光瑩澄<lb/>
潭虹影挂飛瀑翠竹蔭天池蒼苔封石屋繪禽頂長丹<lb/>
遺跡指如掬峩峩天柱峯幔亭連翠麓傳聞武夷君嘗<lb/>
此㑹仙族飛橋幾千丈絶頂亘山足障以翠雲屏藉以<lb/>
紫霞褥瑶尊傾沆瀣玉豆脯麟鹿仙妃奏賓雲金鼓間<lb/>
絲竹酒酣歌夕暉歎息光景促曽孫誰復在往事空遺<lb/>
躅至今風月夜笙簫響虛谷地靈饒泉石山潤秀草木<lb/>
坐使七閩人蔭此仙靈福嗟余真散材性愛山水酷仙<lb/>
<pb n="KR4h0143_WYG_099-15a"/>
經與地志名字久已熟薄宦方區區仙賞宜碌碌神遊<lb/>
先夢寐幽覿寄圖錄寜知因謫宦乃得厭所欲沿泝窮<lb/>
幽深應接勞耳目開襟豁懐抱壯觀慰幽獨却邀白雲<lb/>
歸伴此巖下宿夜寒夢魂清曉發輕裝速仙遊須再來<lb/>
何當謝羇束<lb/>
　　　季夏之初自安國遷南臺天寜寺依南山而面<lb/>
　　　北暑氣尤盛暇日望山頂松林鬱然意必有異<lb/>
　　　因穴垣鑿磴以造其上形勢坦平風日清美四<lb/>
<pb n="KR4h0143_WYG_099-15b"/>
　　　顧山巒環合江潮往來景物不可模狀月出林<lb/>
　　　表清光更多夜久閴寥殆非塵世作古詩二十<lb/>
　　　韻以紀其事奉呈巽達𤣥仲<lb/>
旅泊不求安小憩南臺宫軒楹盡北嚮盛暑墮甑中開<lb/>
垣追㣲涼山頂羅千松煩襟忽破散濯此萬里風羣山<lb/>
遞環遶雲物増竒峯江潮信有期來去初不窮嘯咏得<lb/>
所託幽禽亦玲瓏青霞蔽落日皎月生於東清光入疎<lb/>
林照我鬢髮鬆壯年幾何時倐忽成衰翁願餐日月華<lb/>
<pb n="KR4h0143_WYG_099-16a"/>
為駐氷雪容二子皆靜者翛然此相從靈丹論秘訣妙<lb/>
理談真空猶恨邇城市時來車馬蹤逝將選幽僻誅茅<lb/>
寄䝉蘢灌溉荔枝園可敵萬户封屋前修竹合屋後溪<lb/>
流通風月應更好清歡永相同稚川晩聞道尚兾刀圭<lb/>
功<lb/>
　　　夜乗汎碧齋至北溪口觀新橋與興宗志宏分<lb/>
　　　得泛字<lb/>
秋髙氣倍清夜靜舟初泛露華浩如洗月色寒可鑒林<lb/>
<pb n="KR4h0143_WYG_099-16b"/>
巒與邑屋左右入軒檻晶熒星影揺<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒山光蘸風㣲<lb/>
煙羃羃溪逺波湛湛端疑客乗槎坐使雲河犯觀梁且<lb/>
停橈戀月愁繫纜景幽費模寫思妙造古淡吾方久於<lb/>
此勝賞豈云蹔願同二三子險韻時得探<lb/>
　　　渡浙江<lb/>
理櫂適桐江隨潮過漁浦山寒雪猶積江迥月初吐御<lb/>
氣凌煙霄乗槎渡星渚空濛老龍吟髣髴翠蛟舞境清<lb/>
人自愁夜靜氣尤古獨坐不成眠霜晴聽津鼓<lb/>
<pb n="KR4h0143_WYG_099-17a"/>
　　　賦叢菊數日來頗有開意戲題<lb/>
愛菊如淵明慿欄惜花宴朝來有開意嫩蘂肥欲綻願<lb/>
承玉露漙一吐金英粲臨風嗅馨香為爾發三歎<lb/>
　　陳東<lb/>
　　　詠桃花菊一章<lb/>
潘郎甘望塵陶令亟避俗胸中定何如清濁在一矚河<lb/>
陽豔桃李彭澤鬱秋菊所好邈如許二子殊品目詩人<lb/>
易評量忍使混衡斛當使磨氷鑑要遣鬚睂燭勿容脂<lb/>
<pb n="KR4h0143_WYG_099-17b"/>
粉姿濫入珪璋錄神仙真渺茫浪說武陵谷不如臨清<lb/>
潭飲水樂自足誰令春雨紅㸃汚秋株綠寒根豈無知<lb/>
風霜怒應蓄令尹非安仁腰帶肯輕束脫巾漉酒漿黄<lb/>
花泛新馥<lb/>
　　鄧肅<lb/>
　　　偶成<lb/>
我渉江東路平地雪盈尺明日登芙蓉晴天開曉日朅<lb/>
自婺源來陰雨連朝夕瘦馬逼雲際又斷簷間滴顧我<lb/>
<pb n="KR4h0143_WYG_099-18a"/>
亦何人市朝欲埽跡平生詩酒交落井仍下石那知渉<lb/>
畏途乃煩造化力要知萬里行人謫非天謫衡雲霽韓<lb/>
愈海市呈蘇軾君知此理不鬼物䕶狂直<lb/>
　　　謁南齋諸友<lb/>
青青門外竹練練澗中流水竹自相激天壤無炎洲我<lb/>
友有髙韻來為挾䇿遊氛埃飛不到軒窗寸寸秋髙文<lb/>
穿天心細字編蠅頭氣豪欲騎月志銳定焚舟我來初<lb/>
過雨衣衫空翠浮平生百斛塵一洗空不留歸來短檠<lb/>
<pb n="KR4h0143_WYG_099-18b"/>
下清風入夢幽不知白蓮社肯容靈運不<lb/>
　　　登妙峯閣<lb/>
維舟古木陰故人能倒屣相攜步髙閣千尺誇雄偉雨<lb/>
餘天氣清宇宙空如洗對面碧玉峯去天不盈咫慿欄<lb/>
一超然欲摶九萬里下視囂塵間蠢蠢魚蟲耳平生浪<lb/>
自苦馬上肉消髀悤悤欲何之燒香更隱几入夜寂無<lb/>
人波聲欄下起坐覺非塵寰雷霆生脚底<lb/>
　　　遊東山<lb/>
<pb n="KR4h0143_WYG_099-19a"/>
草木得新露襲人吹冷香泉水夜相激衾枕自清涼我<lb/>
攜謫仙人睂目秀而長髙懐洗塵累抵掌論老莊若人<lb/>
不世有此景那可忘終當跨皓鶴同作雲間翔<lb/>
　　　陪李梁溪游泛碧<lb/>
涼天夜無雲寒江秋更碧冷照月華中水天同一色畫<lb/>
船渺中流三更羣動寂清風遠相隨蘆花秋瑟瑟近山<lb/>
得桂香隔煙起漁笛樓臺半有無疑是化人國我生本<lb/>
無事釣竿勤水石今宵更可人仍侍君子側浪登元禮<lb/>
<pb n="KR4h0143_WYG_099-19b"/>
舟本非謫仙敵斂手看揮毫光芒騰萬尺<lb/>
　　　泛舟示子<lb/>
秋江十日雨破浪飛危檣恍如在天上萬頃煙茫茫狂<lb/>
風自南來桂華雨新黄停杯不須飲且飲空中香平生<lb/>
四海心老大愧周郎聊復隨孺子解纓濯滄浪北斗挹<lb/>
酒漿天孫織衣裳乗興拏舟去一笑上銀潢<lb/>
　　葉夢得<lb/>
　　　送模歸卞山幷示僧宗儀為余守西巖者三首<lb/>
<pb n="KR4h0143_WYG_099-20a"/>
　　　<hi>録二首</hi>
自我離山間忽已兩改月飢人不忘食未坐先已說家<lb/>
僮挾書至驚起慰愁絶推尋到雞犬問訊窮曲折此生<lb/>
豈多為一壑萬慮滅可能復大錯更鑄八州鐵<hi>江東領八州</hi>
汝歸馬蹄輕初不恨觸熱慇懃報松竹我豈成久别<lb/>
端居探幽竒自謂畧已徧昨登西山嶺雄絶昔未見溪<lb/>
湖莽吞吐雲物紛百變乃知十年閒尚或遺勝踐巢成<lb/>
輕棄去我豈秋社燕<hi>築南山絶頂亭基垂成而來</hi>為我課僮僕開闢<lb/>
<pb n="KR4h0143_WYG_099-20b"/>
盡二面莫言羊腸險徑小煩屢轉杖藜不用扶吾脚猶<lb/>
爾健<lb/>
　　　送沈傳曜<lb/>
卞峯摩青空東望烏氏敦豈忘宿舂糧終愧一欵門邂<lb/>
逅此相遇傾懐得徐論人言解牛刀要使當劇煩未悟<lb/>
清廟器朱絃列罍尊我衰百慮息但念三畝園王師肅<lb/>
西征萬馬先雲屯何力賞賜履緬慙羡歸軒寄聲舴艋<lb/>
舟想見浮雁邨清冷尚可釣無使霅水渾<lb/>
<pb n="KR4h0143_WYG_099-21a"/>
　　　同敦立游蔣山謁寶公塔王荆公墓過草堂寺<lb/>
　　　周顒故宅也<lb/>
我居在城府再至俄二年豈無山水心苦奈簿領纒今<lb/>
晨偶乗興適此賓從賢零雨洗驕陽谷中聽流泉慿髙<lb/>
快逺覽正見江浮天至人本無心與我常周旋誰云喚<lb/>
不譍汝意自不虔<hi>余自到鎮每雨暘祈寶公塔未嘗不應</hi>麥隴稍已滋横<lb/>
水漲㣲漣佳城荷華表拱木埋貂蟬暮過草堂寺借榻<lb/>
聊暫眠不復聞怨鶴荒茆但連延歸路踐落日羣峯鬱<lb/>
<pb n="KR4h0143_WYG_099-21b"/>
相先囘風送逺響虚里生晩煙吾廬悵何許東望良慨<lb/>
然<lb/>
　　汪藻<lb/>
　　　仝張昌時宿髙明寺<lb/>
幽卧不知覺窗懸寒日初矧伊夜來雨谿聲到吾廬故<lb/>
人挽我出忽枉天際書躋險敢自休青山轉籃輿相逢<lb/>
竹間寺共擷園中蔬殘生誰在亡奄忽十載餘茗果話<lb/>
疇昔新晴報鐘魚凍雷亦已鳴百草苕頴舒奈何與之<lb/>
<pb n="KR4h0143_WYG_099-22a"/>
子齒髮日夜疎眷此不能發牽衣更踟躕明朝各囘首<lb/>
世事將焉如<lb/>
　　　次髙郵軍<lb/>
小雨靜林麓鵓鴣相應鳴移舟漾清深薄晩荷氣生歸<lb/>
鳥盡雙去濳魚時一驚菰蒲若無人渺渺吹煙横艇子<lb/>
楫迎我攜魚薦南烹月出殊未髙疎林隱微明依没㑹<lb/>
有處斗挂天邊城<lb/>
　　　庚午歳屏居零陵七月二十日以門掩候蟲秋<lb/>
<pb n="KR4h0143_WYG_099-22b"/>
　　　為韻賦五首<lb/>
幽人獨夜時潮落西川根渡口櫓聲急一江煙雨昬城<lb/>
頭短長更不寐聽譙門趺坐數千息焚香待朝暾<lb/>
暑退潦亦收瀟灑淨如染時觀自跳魚衝破青琬琰纎<lb/>
纎初弦月不受薄雲掩近邨應漸寒已有鴉數㸃<lb/>
人生幾聰明日夜隙駒驟纔經花信風又過麥秋候吾<lb/>
非金石堅與世相邂逅胡為聞鐘鳴更歴路傍堠<lb/>
家山在何許渺渺彭蠡東人來數月程衣敝補道中昨<lb/>
<pb n="KR4h0143_WYG_099-23a"/>
宵青燈花似墜釵頭蟲兒飢女沉綿歳晩書未通<lb/>
人言間闊者一日如三秋孤臣昔放逐七見天星週早<lb/>
誇髙門地姓名記前旒如何天雞星不照湘南州<lb/>
　　李彌遜<lb/>
　　　歳戊戌秋舟行宿泗間有持小石售於市者取<lb/>
　　　而視之其大可置掌握峯巒鬱然若巖竇澗壑<lb/>
　　　水落月吐雲影𣺌𠖇若逺若近皆有自然之勢<lb/>
　　　乃以千金購之而為之名曰羣玉峯曰水月巖<lb/>
<pb n="KR4h0143_WYG_099-23b"/>
　　　曰遥岑曰碧澗曰陰壑置諸座隅卧興對之從<lb/>
　　　而為之辭<hi>錄三首</hi>
　　　　羣玉峯<lb/>
五城十二樓髙下聳寒玉天空開翠㣲不受塵土觸半<lb/>
生嗟環轅萬事驚轉轂寄語山中人為占一峯緑<lb/>
　　　　遥岑<lb/>
宿雨洗空闊出此方寸岑聨綿翠光浮妙巧不可尋飛<lb/>
雲去未返慰我千里心誰為具徽弦有酒聊自斟<lb/>
<pb n="KR4h0143_WYG_099-24a"/>
　　　　碧澗<lb/>
蒼崖髙鬱盤下有千仞傾當時捐珮侣寄此琤琮聲坐<lb/>
石風露晩心與秋月明滄浪若可濯勿負冠上纓<lb/>
　　　淮陰遇風雨<lb/>
吾廬豈不好白日若易夕如何芳歳闌尚此千里役乾<lb/>
坤一虚舟浩蕩楚天碧江山已在眼道路修且隔風雨<lb/>
怕不休波浪<graphic n="KR2104" url="https://raw.githubusercontent.com/kanripo/KR-Gaiji/master/images/KR2104.png" mimeType="image/png"/>天擲船頭困九牛屢挽不進尺人生造<lb/>
化間有似風中翮偶去還復來胡為事形迹杜陵誅雲<lb/>
<pb n="KR4h0143_WYG_099-24b"/>
師韓子詛風伯我已兩忘言引觴聊自適<lb/>
　　　宿揚州城外<lb/>
舟横城郭繞缺月疎林杪窈窕一溪深微茫衆星小忘<lb/>
言對詩書適意親魚鳥幸此絶紛華行歌閱昬曉<lb/>
　　　碧霄泉<lb/>
山根出清泉云自九天落風潮帶江腥天黒魚龍泊何<lb/>
當寸雲敷一灑徧寥廓滄浪勿復歌吾纓久已濯<lb/>
　　　雙渡塔<lb/>
<pb n="KR4h0143_WYG_099-25a"/>
青松轉路頭白塔枕山肋錫飛歸上方杯渡空塵跡真<lb/>
源不可取香火供晨夕客至亦忘言荒庭秋草積<lb/>
　　　秋居雜詠<lb/>
久懷簡書畏聿解紳笏束忘年效兒女適意揮僮僕植<lb/>
杖理新蕉埋盆養寒菊前除馴鵲鳥近檻遊麋鹿遐觀<lb/>
時倚楹暝坐或忘燭門闌迹如埽我亦甘幽獨<lb/>
薿薿庭前林離離夾中道靈柯結繁陰顔色四時好豈<lb/>
無霜雪侵不改凌雲操緬懷壯士心雅契幽人抱如何<lb/>
<pb n="KR4h0143_WYG_099-25b"/>
方寸揺懸若風中纛吾廬偶與鄰聊擬七松號<lb/>
窮秋雜花逺眷此霜下傑明金委珞瓔寶璐綴環玦依<lb/>
依風遞蘭皓皓日穿雪苦無夭冶安不受衆目恱衘觴<lb/>
汎其英攬之腸為結誰能踵髙門持以浣中熱<lb/>
出門泥活活不聞車馬喧一身謝羈絆百事從棄捐坐<lb/>
曠非息慮逃空遂忘言青燈有遺燼妙香無續煙涓涓<lb/>
簷間霤獵獵窗上鳶夫物具成理胡為尚求筌<lb/>
顒顒集癯仙娟娟羅靜女孤標與秀色翛然出環堵我<lb/>
<pb n="KR4h0143_WYG_099-26a"/>
來三二月離立僅成伍及秋新梢敷接葉庇風雨一日<lb/>
不可無幸兹共寒暑髙枝有垂實鳴鳳在何許<lb/>
駕言出城闕行行陟崇山舒懷到昭曠未覺天地寛鴥<lb/>
彼離羣雁嘹嘹浮雲端嗟我逺兄弟千里同歳寒舉頭<lb/>
不見日况復逺長安歸飛胡不早聽此彫朱顔<lb/>
公園十畝餘日渉亦成趣浮雲未全收晴沙已勝步杖<lb/>
藜相與行童稚雜冠履枯魚泳微瀾悴菊飲晞露欣物<lb/>
各有時撫懷偶軒慮安得三徑餘誅茅種𤓰芋<lb/>
<pb n="KR4h0143_WYG_099-26b"/>
　　　東峯亭<lb/>
芒鞋著層丘甘若卧華屋了然非夢覺似是前境熟行<lb/>
行上青𠖇下視八荒促囘溪綰文練疊嶂環羣玉廚煙<lb/>
起城隅逺借晴林緑恍疑坐虚堂淡墨寫縑幅緬懷季<lb/>
與劉靜躁等臧榖<hi>寺有季公墩唐永泰中季廣琛袁參破石埭城賊聞捷燕於此亭其下有</hi>
<hi>逸民劉遺民釣臺</hi>身名千載後巖影空遺躅霜林木葉下悲籟<lb/>
喧寒谷我如臨風翰不受世網束蒲團白氊帳清夜儻<lb/>
可卜更從孤月來一洗昬衢目<lb/>
<pb n="KR4h0143_WYG_099-27a"/>
　　　五松寺<lb/>
秋風吹客衣去路倚天碧躋攀一何若政坐愛山癖人<lb/>
言五松下曽是瞿曇宅至今梧竹陰列屋棲禪寂塵纓<lb/>
得暫解俗駕聊可息怡顔巖間樹洗耳泉上石孤雲共<lb/>
還往窈窕去無迹道人乗急流獨步少林席客來了不<lb/>
言碧眼照庭柏希聲出鐘梵妙意生牆壁寒灰暗青燈<lb/>
偶坐遂終夕歸來人境空缺月挂山額<lb/>
　　　宿雲軒<lb/>
<pb n="KR4h0143_WYG_099-27b"/>
平生念丘壑著我胸中雲偶為山樊居白雲亂衣巾物<lb/>
類感濕燥人情異蕕薰竒峯靄朱夏擘絮浮陽春興來<lb/>
攬之游要觀塵外身<lb/>
　　　次韻陳蹈𤣥種竹池上之什<lb/>
冶容多嫵媚勁節自髙尚絶知尤物美寜似此君放疎<lb/>
蕖望修竹凜凛丈人行雖然合九奏未必遺一唱移根<lb/>
拂雲姿作伴滿月相客來與周旋一洗眼中障烝哉太<lb/>
丘徒風味晉人上五言落凡目失喜狂欲恙渭川植千<lb/>
<pb n="KR4h0143_WYG_099-28a"/>
畝玉井開十丈并吞羅心胸出語還自狀我窮海濱卧<lb/>
局促隱霧瘴逺公有佳招子猷得真養風庭散鳬鶩儻<lb/>
許共清曠茗盌煩屢移早秫行可釀<lb/>
　　　次韻仲輔山中之作<lb/>
崖陰坐清暝目為山光注妙意不可名悠然與心晤疎<lb/>
泉石中鳴落葉衣上住冷風起虚籟還向無中去三生<lb/>
聽鐘魚偶失來時步佛屋倚秋風團團兩桂樹却疑此<lb/>
境中曽是經行處<lb/>
<pb n="KR4h0143_WYG_099-28b"/>
　　　浮金峯<lb/>
浮金鎖佳氣不挂凡子目髙人有餘清别墅廣新築有<lb/>
懷鴻雁行風月伴幽獨還為稻粱謀去傍蒹葭宿歸飛<lb/>
㑹有時分我一窗綠<lb/>
　　　再用王才𤣥少師韻<lb/>
十年趂飛蓬來作海邊夢曽無竹馬迎常辦柳車送長<lb/>
鬚乞米炊驥子學詩誦自公弭節歸許我執鞭從聽詩<lb/>
鬼神泣看劔星辰動歡留文字飲靜憩苾蒭供辨疑每<lb/>
<pb n="KR4h0143_WYG_099-29a"/>
及爭攻短不憚痛搜竒至旁求探賾或竒中誰知煙霞<lb/>
姿肯與塵土共長風起青𠖇逸思攪空洞豈無酒百船<lb/>
可待角三弄不勞行炙人一見散花衆敢違江山招寜<lb/>
受兒女慟可但東城佳西池有儀鳳<lb/>
　　　與徳洪明甫伯與暮春六日同登烏石飲於浴<lb/>
　　　鴉池琴侍以石上坐忘歸分韻得石字<lb/>
老懷不知春但愛逺峯碧乗髙恣遐觀未快雙目擊稍<lb/>
為松根坐遂與參井逼女媧補天餘隊此百煉石摩挲<lb/>
<pb n="KR4h0143_WYG_099-29b"/>
蒼蘚痕上有鴉浴迹引觴起自斟醆面不容滴舉頭挽<lb/>
飛雲頗覺天半窄追隨二三子顧我獨衰白向來舞雩<lb/>
春勝踐同今昔偶忘千歳憂共此一笑適<lb/>
　　　題葉擇甫繡壁軒<lb/>
閩山固多竒㑹意一峯足豈徒快登臨政欲伴幽獨丈<lb/>
人隱禪闗窗户閉秋綠簷間絶壁起秀色近可掬丹黄<lb/>
與白紅楓櫟間花木㣲雲一過之繡錦初脫軸是翁貧<lb/>
不憂朝飯罄儲粟隻雞呼近社笑傲杯中玉酒酣自起<lb/>
<pb n="KR4h0143_WYG_099-30a"/>
舞身外置榮辱君家大兒手千嶂入縑幅何妨寫顛崖<lb/>
老樹傍髙屋他年明光歸展翫長在目<lb/>
　　孫覿<lb/>
　　　靜老容安菴<lb/>
雲嘘翠撲膚山擁青入戸祇樹給孤園桃源武陵路一<lb/>
從振履還不復乗杯渡倚牆捫虱坐揮絃送鴻去水涵<lb/>
樓影交風斂花氣度把茅便有餘不要黄金布<lb/>
　　　詠雪二首<lb/>
<pb n="KR4h0143_WYG_099-30b"/>
嶺雲亂擘絮簷雨收斷線箕神擁前驅萬瓦集㣲霰玉<lb/>
峯忽崔嵬烱若簪出弁衣稜森欲起眼纈醉復眩屬國<lb/>
卧餐氊含糊不能嚥<lb/>
喧豗凑六合澒洞咽羣籟俄驚江海懸坐覺虚空隘包<lb/>
藏失地險瀰漫見天大嬋娟自一種巧麗窮百態獨餘<lb/>
古柏青正色老不壞<lb/>
　　　澹巖書堂<lb/>
松根絡斷崖石脚泫細泉書堂何代有故物尚依然右<lb/>
<pb n="KR4h0143_WYG_099-31a"/>
丞今摩詰尚友千歳前神交夢仙舟地勝真輞川散䇿<lb/>
塵外躅脫屣區中緣杯尊酌花鳥一醉藉草眠<lb/>
　　　泊湖潭<lb/>
藹藹竹樹交一潭蔭寒青已無鼃黽汙尚有蛟龍腥林<lb/>
疎泛月彩灩灩一鏡平我心亦如此烱烱珠夜明意行<lb/>
魚共樂坐穩鷗不驚更欲漱我齒不挂功與名<lb/>
　　　梅<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>潭<lb/>
潭潭雲幕垂樹杪秋磬發飛仙駕青鸞通籍在金闕遥<lb/>
<pb n="KR4h0143_WYG_099-31b"/>
見切雲冠尚想凌波韈殷勤小梅花獨照黄昬月生綃<lb/>
濕香霧翠袖巻煙雪忽然東風惡一夜吹石裂<lb/>
　　　積翠樓<lb/>
層稜倚髙寒突兀擅空闊江横碧羅帶山斷青玉玦湛<lb/>
湛清不揺霏霏翠如潑松溪奮蒼鬛苔石換綠髮陰森<lb/>
揉肌粟蒨絢亂眼纈凭欄送落景一鳥煙中没<lb/>
　　　甘陂莊院<lb/>
張公卧江海戢羽如鵬蹲平生廊廟具投老三家邨一<lb/>
<pb n="KR4h0143_WYG_099-32a"/>
壑身所寄萬里心自存買花紅間坐種竹青滿門似聞<lb/>
橘生奴漸見桐有孫提壺時見餉一笑空罍尊<lb/>
　　　章席祖巢雲閣一首<lb/>
翳翳林影交小閣俯江郊千崖障錦繡萬壑鳴絃匏翛<lb/>
然一枝笻寄此三重茅久知風可御更取雲為巢抱石<lb/>
舒翠縷秀色纔可睹霏霏擘春絮<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>見白鶴舞凝矑一<lb/>
瞬間忽展垂天羽起從潭中龍去作山下雨<lb/>
　　　湖洑上冡繫舟丁山田舎小憩<lb/>
<pb n="KR4h0143_WYG_099-32b"/>
清谿三百曲一片春風緑茅屋有人家窈窕閟深竹老<lb/>
去躭田里寓目快新矚風漪巻翠綃雲巘鏤蒼玉尋盟<lb/>
喚白鷗解佩贖黄犢獨嘯無一人傳聲滿空谷<lb/>
　　　雪夜宿致思菴一首<lb/>
霏霏竹間雨練練松上雪誰遺碧玉壺化作白銀闕孤<lb/>
懷愜幽欣一笑暖栗冽寒光注老眼謂是山吐月耿耿<lb/>
清不眠夜半聽竹折<lb/>
　　　虎丘沼老豫章詩僧也與余相遇於楓橋方丈<lb/>
<pb n="KR4h0143_WYG_099-33a"/>
　　　誦所作徐獻之侍郎生日詩有東湖孺子南極<lb/>
　　　老人之句余愛其工賦小詩寄贈<lb/>
落景下層城遥煙起孤戍繫舟著漁磯曵杖扣僧户忽<lb/>
逢丹霞侣自誦碧雲句噌吰應黄鍾清絶追白苧不落<lb/>
江西𣲖肯學邯鄲步𠖇搜自天得妙中有神助夤緣半<lb/>
日留邂逅一笑遇詎復管中窺看沐南山霧<lb/>
　　周紫芝<lb/>
　　　壬午秋日觀橋刈穫五首<hi>時年二十一錄二首</hi>
<pb n="KR4h0143_WYG_099-33b"/>
清晨起盥櫛巻箔坐南軒紅日忽滿樹飛鳥相喧翻農<lb/>
夫告銍艾導我之前邨露晞芒屨滑地僻秋蕪繁行行<lb/>
不逾里委蛇到其門父老喜客至為黍烹雞豚勸我當<lb/>
力穡醉中多好言低頭謝父老我志久已存歸來三歎<lb/>
息黙誦歸田園<lb/>
人言秋日短無事日更長籬落既補治稼穡已滌塲薄<lb/>
暮有微興悠然步東岡東岡棗與梨纍纍半青黄幽菊<lb/>
雖未吐已含風露香風物良可喜客來有杯觴但使常<lb/>
<pb n="KR4h0143_WYG_099-34a"/>
如此貧賤亦何傷<lb/>
　　　游麻姑觀<hi>宣武有麻姑山山中有觀</hi>
清秋禾黍罷南畝幽事少凌晨有佳興振䇿事輕矯㣲<lb/>
蹤躡飛猱雄眺髙木杪上有仙子祠棟宇頗傾橈騰虚<lb/>
想雲軿遺像空鳥𤓰黄冠三四軰生意良草草更欲問<lb/>
丹爐雲山遂幽討道人笑不言此意未遽曉但云須趣<lb/>
轅山靜虎出早勝踐良獨難仙事亦杳眇了知世俗人<lb/>
塵凡隔蓬島<lb/>
<pb n="KR4h0143_WYG_099-34b"/>
　　　晩遊戒珠寺寺王逸少舊宅寺僧秉燭觀王右<lb/>
　　　軍畫像出訪鵝墨二池歸已三更<lb/>
悠悠倦徂征忽忽厭羈旅出門復風埃况乃廹繁暑兹<lb/>
遊愜初心突兀見精宇髙人昔所廬樹木亦竒古微風<lb/>
入冠裳林影散廊廡僧窗靜無塵燈火照睂宇閱此坦<lb/>
腹姿鬚髮稀可數樂死固不虚顔色如處女平池渺清<lb/>
深淅瀝過新雨誰言臨池工至技本天與鵝羣久已空<lb/>
團扇復何許興盡且當歸夜半月方吐<lb/>
<pb n="KR4h0143_WYG_099-35a"/>
　　　歸雲洞<lb/>
南華老明師遺像頗清古昔為挂空月今作歸雲土雲<lb/>
來初無心雲去定何處空餘暗竇泉翠盎含白乳華堂<lb/>
誰復支缺甃久未補林深自成風山潤疑欲雨窮幽眼<lb/>
未饜曵杖足已苦入山無與迎出山信誰阻有客自去<lb/>
來山僧無一語<lb/>
　　　瓊師蒼筤軒<lb/>
絶境眇天末招提入雲端汪灣一溪水似與山屈盤僧<lb/>
<pb n="KR4h0143_WYG_099-35b"/>
房各上下處處聞驚湍道人更幽獨開窗對檀欒細雨<lb/>
洗輕碧微風生暮寒雪梢自裊裊玉佩時珊珊繄我絶<lb/>
韻友久結無情歡相逢如故人棄置良獨難婆娑弄清<lb/>
影夕陽殊未殘何當分清陰與子同考槃<lb/>
　　　過石壁<lb/>
兩峯夾天髙一水繞山麓鳥道盤山腰下臨千仭谷仰<lb/>
視寸草青千章羅巨木轉峽瀉哀湍驚雷裂坤軸日月<lb/>
所隱庇光景不到目道險當捨車重趼摩兩足不知誰<lb/>
<pb n="KR4h0143_WYG_099-36a"/>
鑿空穿穴入山腹平生蜀道難耳目聞見熟兹山亦尤<lb/>
物初未挂史牘了知天宇間萬險自重複窮人重錙銖<lb/>
凌冐取危辱歳晏霜雪多歸途戒當速<lb/>
　　　雲林堂<lb/>
髙情惡喧囂結屋傍空曠草堂寄雲林逺目聊自放偃<lb/>
蹇良不疑世俗真可抗不知堂中人誰同倚藤杖<lb/>
　　　藤洞<lb/>
雲山眇無何地勝餘草木蒼藤飽風霜夭矯作巖谷幽<lb/>
<pb n="KR4h0143_WYG_099-36b"/>
香出空洞清樾交翠麓想時攜客來班荆對棋局<lb/>
　　　學圃亭<lb/>
疏泉灌空畦折柳樊小圃闗心有幽事寄意在衡宇但<lb/>
恐經綸人兹焉忽髙舉慎勿厭荷鋤煙蓑濕春雨<lb/>
　　　羣山臺暮雨<lb/>
傑觀凌寒江朱欄俯平野羣峯江上來屹立羅萬馬山<lb/>
容多態度顯晦入模冩朝雲結煙鬟翠色逺相射夜月<lb/>
横修蛾娟娟亦閒雅天生此尤物政復為閒者馮夷翻<lb/>
<pb n="KR4h0143_WYG_099-37a"/>
怒濤汹汹激風榭神女亦將雲時從楚臺下造物出竒<lb/>
崛娛客助揮灑時方苦積潦百里無十舎我雖非官曹<lb/>
對酒那忍把人生急行樂有味如啖蔗悲喜有乗除歸<lb/>
愁耿長夜<lb/>
　　　望黄山<lb/>
宿雲忽解剝曉色明朝暾髙秋寓逺目萬象秋毫分羣<lb/>
峯雜遝來突騎縱横奔驊騮獨驤首迥出凡馬羣嵩髙<lb/>
實維嶽羅列如兒孫玉京與金闕亭亭在雲巒羣仙驂<lb/>
<pb n="KR4h0143_WYG_099-37b"/>
蒼虬冠珮朝至尊往者風露夕妙奏聞清圓名理以絃<lb/>
歌異事父老傳丹成已仙去流脉在山根至今兹山下<lb/>
幽泉湛餘温安得從浴沂聊以濯我冠一沐去塵土再<lb/>
沐生羽翰朝遊參安期暮躅追羨門振足八荒外垂手<lb/>
青雲端<lb/>
　　　次韻鄭使君白菊<lb/>
平生鄭康成不種花嬋娟但聞書帶草羅生滿堂前佳<lb/>
菊苦解事殷勤為公妍紅油䕶霜日一笑真嫣然秋風<lb/>
<pb n="KR4h0143_WYG_099-38a"/>
轉寒枝束素爭囘旋團欒立芳砌皎若璧月圓使君頗<lb/>
牧手年來出臨邊燕衎自折衝賓從時招延苦愛白玉<lb/>
姿臨風嗅芳鮮揚州東閣梅自此誰復憐安得白雪詞<lb/>
寫入朱絲絃淵明眼獨醒載酒知誰先騷人茹精蘂<hi>精蘂</hi>
<hi>謂菊語在楚詞</hi>世塵聊自蠲幽姿倐已空二士窮益堅人生五<lb/>
馬貴行樂須何年絶勝杜陵老江花惱成顛才名與富<lb/>
貴似公真兩全新詩如脫彈一出萬口傳鋒車行復來<lb/>
琬琰殊未鑴且當對香雪燕寢凝沉煎<lb/>
<pb n="KR4h0143_WYG_099-38b"/>
　　　旅夕<lb/>
秋雲翳長空微雨餞殘暑新涼入郊墟中田熟禾黍秋<lb/>
蟲自知時入我牀下語西風幾何時秋意遽如許曉色<lb/>
催鳴雞孤砧急寒杵遊子未得歸留滯在江浦生理思<lb/>
田園飢寒念兒女持此兩鬢霜世路復焉取起視夜何<lb/>
其江月方欲吐便當隨孤鴻雲霄肅雙羽<lb/>
　　　憫紅椒樹子作<lb/>
東籬委榛菅狼籍紛瑣碎披藂得紅椒磊落本誰藝蓬<lb/>
<pb n="KR4h0143_WYG_099-39a"/>
窠頗自矜枝葉相掩翳日月空復明雨露不霑施結根<lb/>
一失所埋没苦憔悴移栽俯西軒吾乃借一臂要令逺<lb/>
條且密葉敷晩翠秋霜染丹砂紅實相㸃綴馨香發潛<lb/>
德錯節振淹滯人生良可惜㑹遇亦難值生理儻復存<lb/>
餘恨當棄置<lb/>
　　　題徐伯逺渚堂<lb/>
徐侯嘗登瀛結屋在幽渚於焉䆒心跡無乃異出處西<lb/>
風肅髙秋黄鵠時一舉自謂可過之丘壑出肺腑俗眼<lb/>
<pb n="KR4h0143_WYG_099-39b"/>
殊未髙此意吾竊取長卿少倦遊征衫浣塵土盍陪漉<lb/>
酒翁共作斜川語魚鳥雜冠巾蒲蓮暗樽爼江湖滿天<lb/>
地置身豈無所黄㡌與青鞋造化久見許平生鈎餌興<lb/>
臨老尚齟齬兹懷固泯黙感激聊自吐安得載笭箵孤<lb/>
篷聽秋雨<lb/>
　　　舟過道塲山下將往遊舟師告以雪塗不可行<lb/>
　　　而止<lb/>
風蒲飽朝航霽色急新漲雲山繞平湖水墨澹屏障夷<lb/>
<pb n="KR4h0143_WYG_099-40a"/>
猶柂初囘突兀山入望何妨傾寸眸便足了千嶂想像<lb/>
鐘磬音隱約霄漢上我欲一往遊遐瞻兹可暢暮雪猶<lb/>
在塗遺事不得訪人生蠟屐緣一世能幾兩登山追勝<lb/>
遊脚力須少壯重來定何時吾䇿今可杖老願復爾違<lb/>
撫事一惆悵<lb/>
　　　西湖山下梅花塢行可里許至陳御史園亭<lb/>
倦客厭卑棲白日坐飄忽呼我同舎郎緩䇿扶勃窣緣<lb/>
山得人家附影蔽深樾湖水一鏡明梅花千樹發扶疎<lb/>
<pb n="KR4h0143_WYG_099-40b"/>
弄清影髣髴見羅韈淒迷香霧中身已在月窟窮探意<lb/>
未已取徑無詰屈誰家歌舞園花亂竹復密御史投紱<lb/>
餘課䜿種梨栗吾曹不解事尚此學操瑟當從漢陰人<lb/>
抱瓮日搰搰<lb/>
　　　鹿苑假寐<lb/>
挂席月未落輟棹日將午亟尋墟里煙盡閱菱芡浦烈<lb/>
日方在舟騰雲未成雨瀕河得風巖佛飯過齋鼔龕燈<lb/>
明廣殿妙炷繞殘縷窈窕幾僧窗欵欠無一語我來兀<lb/>
<pb n="KR4h0143_WYG_099-41a"/>
　晝夢得句瘖不吐欹巾倒烏紗墮扇横白羽涼襟亦已<lb/>
　披歸杖當復拄為君邀扁舟夜雨軋鳴櫓<lb/>
　　　　十日不至湖上<lb/>
　我始跨匹馬蹭蹬來東吳東吳亦何有政復為西湖西<lb/>
　湖如靜女婉然真彼姝湘娥結煙鬟水鏡涵空虛晴光<lb/>
　固不惡雨態亦自殊窈窕一僧窗煙雲媚朝晡上下數<lb/>
　白鳥飛翻與人娛只今雨鳴葉便作波跳珠寒窗挂薜<lb/>
　蘿身疑在菰蒲咫尺不得往况乃千里餘始來梅欲花<lb/>
<pb n="KR4h0143_WYG_099-41b"/>
　旋復春雲徂幸兹得少留駐我西征車尚可具小舟紅<lb/>
　妝醉芙蕖<lb/>
　<lb/>
　<lb/>
　<lb/>
　<lb/>
　<lb/>
御選宋詩卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_257-1a"/>
　欽定四庫全書<lb/>
御選明詩巻八十八<lb/>
　　七言律詩二十一<lb/>
　　　陳子壯<lb/>
　　　　春日侍諸父泛舟桃花塢<lb/>
　欲作郊居即瀼西紅芳十里勝金堤不知南漢千年苑<lb/>
　更入東風幾曲溪負局客來籬犬吠和歌誰伴乳鶯啼<lb/>
　清時羣從多游好豈是秦人世外迷<lb/>
<pb n="KR4h0143_WYG_257-1b"/>
　　　姚希孟<lb/>
　　　　神廟寔録告成恭紀<lb/>
　綿綿鳯歴過先朝壽域應同化日遥棋局漸翻洛蜀譜<lb/>
　海王不問渭涇淆九華帳裏耽恭黙萬玊班中㸃寂寥<lb/>
　仁厚頗兼黄老治掞天無筆繪神堯<lb/>
　緬懐祖德豈難躋八柄河魁手自持鳯詔未聞傳墨勑<lb/>
　貂璫只許貢朱提兵符細桞將軍令國計元和宰相稽<lb/>
　蟬鬢秀才垂紫袖批紅不改舊標題<lb/>
<pb n="KR4h0143_WYG_257-2a"/>
　　　侯恪<lb/>
　　　　春日入左掖門遇雪同倪武雙姚現聞陳𢎞<lb/>
　　　　景分賦<lb/>
紫禁春濃曉暈開瓊絲揺曳碧天來初疑佩玊迷仙仗<lb/>
漸似臨風亂早梅上苑鶯寒驚雨澁平沙雁冷憶霜回<lb/>
只今共擬相如賦寂莫金門滿繡苔<lb/>
　　　　重遊西山<lb/>
兩度青山已四年重來非復舊山泉崩崖樹老俱成石<lb/>
<pb n="KR4h0143_WYG_257-2b"/>
絶頂峯髙更有天鐘磬不聞僧臘古烟霞只覺鳥聲便<lb/>
何須異日完婚嫁早向松巢覔午眠<lb/>
　　　　聞雁<lb/>
秋風秋雨雁紛紛無那覊愁入夜聞不似寒碪聲歴亂<lb/>
如將落葉影紛紜盤江路險書難寄雪苑人歸夢易分<lb/>
老我燕山頻見訊恨無羽翼可同羣<lb/>
　　　　題畫<lb/>
盡日看山興不孤春風吹雨洒平蕪林間鶯濕翻花見<lb/>
<pb n="KR4h0143_WYG_257-3a"/>
石上苔明雜錦鋪策馬人經千嶂夕聽泉聲與片雲俱<lb/>
何年卜築來居此擁膝横琴入畫圗<lb/>
　　　張瑋<lb/>
　　　　江行宿淺灘<lb/>
千里江流此一灣暮潮落盡柁師閒翛翛蒼荻鳴疎雨<lb/>
隱隱𤣥雲列逺山波静自知憑岸穩官慵肯厭客途艱<lb/>
朝來晏起迎新旭秋月秋風興不慳<lb/>
　　　丁乾學<lb/>
<pb n="KR4h0143_WYG_257-3b"/>
　　　　送劉太史使朝鮮<lb/>
漢殿遥齎詔一凾香爐特許換朝衫天邊築舘迎龍節<lb/>
海上吹鐃遁鱟帆問俗朱䝉時已改探竒暘谷日應銜<lb/>
歸來撰得殊方志天外河流海外巖<lb/>
　　　吳麟瑞<lb/>
　　　　長安春興<lb/>
塵封官桞眼猶迷黄鳥吞聲不肯啼二月羽書淹塞草<lb/>
十年馬足負香泥長纓有䇿終難請短札多愁未易題<lb/>
<pb n="KR4h0143_WYG_257-4a"/>
忽憶孤山此時節亂堆雪片斷橋西<lb/>
　　　李吳滋<lb/>
　　　　送曹安祖假歸<lb/>
陶然共事白雲司幾度追隨笑語時年齒偶成一日長<lb/>
禪心同對十門師每分陽羡驚雷筴迭和青谿踏雪詩<lb/>
君去冷曹方是冷閒居賦就寄無遲<lb/>
　　　馬任逺<lb/>
　　　　懐白礪甫<lb/>
<pb n="KR4h0143_WYG_257-4b"/>
荏苒緇塵不可留逄人到處問江州夷門知爾同誰過<lb/>
燕市憐余尚獨逰風雨乍晴殘月照琴尊乆冷暮雲浮<lb/>
蹉跎空作還鄉夢蛩韻砧聲一夜秋<lb/>
　　　　同胡滏陽詠報國寺松分來字<lb/>
古木扶疎梵刹栽慈雲引鶴自飛回十圍老榦凌霄起<lb/>
半畆濃隂匝地開影帶嵐光過柰苑煙籠翠蓋暎蓮臺<lb/>
風生白日龍鱗動萬壑濤聲樹杪來<lb/>
　　　　中秋<lb/>
<pb n="KR4h0143_WYG_257-5a"/>
斗酒持螯漏幾更西風妬月片雲生氤氲不盡來還去<lb/>
㸃綴無端暗復明乍見餘光分翠竹尚留㣲影落金觥<lb/>
誰家唱出關山調徙倚胡牀聽逺聲<lb/>
　　　葉憲祖<lb/>
　　　　江行<lb/>
杳靄中流二水分人傳此地弔湘君南天漸隱巴陵樹<lb/>
西塞猶飛夢澤雲傍晚魚龍常涌沫隔江鳧雁自呼羣<lb/>
年來已覺風波慣枕上漁榔處處聞<lb/>
<pb n="KR4h0143_WYG_257-5b"/>
　　　陸懐玊<lb/>
　　　　也園<lb/>
種藥雲根已十年小園獨卧思悠然豈無幽徑通韋曲<lb/>
亦有連山象輞川半砌苔衣清似水一池花石小于錢<lb/>
歸來便是西疇長晚稻秋香滿社田<lb/>
　　　蔡懋德<lb/>
　　　　赤璧<lb/>
當年虎豹客愁攀今在人煙秋色間勢壓江流欲倒水<lb/>
<pb n="KR4h0143_WYG_257-6a"/>
身行壁上更無山已開樓閣爭題詠未剪荆榛誰徃還<lb/>
且向亭西竹下去東坡居士一生閒<lb/>
　　　　車中夢林子野答句憶得春來夢後二語續<lb/>
　　　　成一首<lb/>
河間二月不飛花錯送東風拂袖遮馬入孤村煙漸破<lb/>
人迷長陌桞爭斜春來到處皆酣酒夢後何人不憶家<lb/>
未識長安今近逺黄昏更度板橋沙<lb/>
　　　毛以煃<lb/>
<pb n="KR4h0143_WYG_257-6b"/>
　　　　村居<lb/>
邱壑偏宜謝㓜輿清泉碧篠愛吾廬祗知幽絶堪髙枕<lb/>
未觧窮愁好著書閒過山僧烹笋蕨倦從野老課菑畬<lb/>
夕陽流水荆扉靜花滿青尊月滿裾<lb/>
　　　顧大猷<lb/>
　　　　秋晚客雞鳴寺<lb/>
古寺崔嵬俯帝城攀躋漸覺旅愁輕樓臺寒入三山色<lb/>
砧杵秋髙萬户聲向夕張琴依竹坐有時待月伴僧行<lb/>
<pb n="KR4h0143_WYG_257-7a"/>
從來禪室多心賞几席無塵夢亦清<lb/>
　　　　初冬社集甘露閣<lb/>
嚴風動樹轉新寒繫馬招提木葉乾鐘鼓還鳴梁殿閣<lb/>
壺觴雅集晉衣冠江枯白雁蘆初斷地古青蓮露已殘<lb/>
總是空門無去住賦詩行酒盡餘歡<lb/>
　　　屠本畯<lb/>
　　　　春事<lb/>
華髮逄春春事繁支離猶得傍長安忽傳天上新榆火<lb/>
<pb n="KR4h0143_WYG_257-7b"/>
轉憶山中舊藥䦨家有酒田堪釀秫世無知已莫彈冠<lb/>
燈前兒女遥相詫采采芳芹不滿盤<lb/>
　　　莫是龍<lb/>
　　　　得顧茂倫書及所著離思賦悵然有作<lb/>
緑鬢傷春卧薜蘿青山起色近如何慣看交態尊前好<lb/>
較是君情别後多明月自裁希逸賦片雲閒伴莫愁歌<lb/>
家人倘問風塵色慷慨中原但枕戈<lb/>
　　　　鳯凰臺<lb/>
<pb n="KR4h0143_WYG_257-8a"/>
一逕幽深竹樹寒崇臺百尺倚晴巒坐將雲物杯中變<lb/>
行廹星辰掌上看邱壑幾人能濟勝風塵此日共彈冠<lb/>
亦知靈翮游千仞應有文章動綵翰<lb/>
　　　　顧仲方招隱園<lb/>
清秋乗興訪名園巗壑蕭疎桂樹繁花外朱橋縁斷岸<lb/>
竹間蒼岫引飛軒空山猿鶴堪招隱滿地煙霞乆避喧<lb/>
翻笑淮南重方術八公徒著養生言<lb/>
　　　　贈盧次楩一首<lb/>
<pb n="KR4h0143_WYG_257-8b"/>
羡君詞藻似鄒枚曾擬梁園作賦才白石歌殘身未遇<lb/>
黄金揮盡志堪哀江南草色煙中逺薊北山光馬首來<lb/>
萬里行行從此始斷雲孤鳥獨徘徊<lb/>
　　　顧斗英<lb/>
　　　　殘栁如新栁<lb/>
西風蕭瑟栁條輕翻似依依乍向城看去尚含南浦恨<lb/>
折來俱是故園情楓林觧㸃桃花色杜宇能為黄鳥聲<lb/>
留得舊時餘影在秋江一路月扶行<lb/>
<pb n="KR4h0143_WYG_257-9a"/>
　　　田藝蘅<lb/>
　　　　雨中感懐寄諸故人<lb/>
三十年來尚轉蓬學書學劍兩無功數椽茅屋寒江上<lb/>
一樹梅花細雨中聞雁忽驚時序晚對山不覺酒船空<lb/>
高陽舊侣能相念冰底雙魚尺素通<lb/>
　　　吳稼竳<lb/>
　　　　秋懐<lb/>
當年竊藥事還真碧海茫茫未許親銀燭可憐徒向夜<lb/>
<pb n="KR4h0143_WYG_257-9b"/>
玊顔無復更知春清商感激愁中曲落羽差池病裏身<lb/>
奉詔長門能買賦黄金取酒為何人<lb/>
　　　　舟行歸思<lb/>
大江日夜水粼粼飛盡楊花不見春枕畔獨吟愁裏客<lb/>
鏡前雙笑夢中身生能無累龎居士老未忘情白舍人<lb/>
兒女團欒歸便得底教歌榭暗流塵<lb/>
　　　　夜阻江上<lb/>
風揭空江浪忽興停舟斷岸石稜稜遥聞野寺一聲磬<lb/>
<pb n="KR4h0143_WYG_257-10a"/>
近辨漁家幾處燈歸信不如潮有准客程翻似夢無憑<lb/>
薄寒誰為更衣計閒殺中閨半臂綾<lb/>
　　　　金陵酒肆贈茅平仲<lb/>
暮年看爾壯心孤落落酣歌擊唾壺但數一錢憐姹女<lb/>
纔誇千騎笑羅敷梨花雨濕紅襟燕楊桞春藏白項烏<lb/>
欲向盧家借雙漿莫愁不是舊時湖<lb/>
　　　梅鼎祚<lb/>
　　　　九月八日城東樓晚眺寄史使君姑孰<lb/>
<pb n="KR4h0143_WYG_257-10b"/>
落葉來鴻秋可憐孤城晚眺正蒼然向傳李白題詩處<lb/>
重見𤣥暉在郡年霜後鳴砧千户月風前哀笛一江煙<lb/>
倚䦨却憶龍山㑹誰共黄花插酒邊<lb/>
　　　劉潤<lb/>
　　　　寄王仲房<lb/>
不見風流王右軍詩名湖海日相聞歸期漫阻黄梅雨<lb/>
鄉思遥懸白岳雲千里音書秋後斷一江南北夢中分<lb/>
潭園草罷閒居賦誰共清尊醉夕曛<lb/>
<pb n="KR4h0143_WYG_257-11a"/>
　　　産科<lb/>
　　　　茗山洞<hi>羅隱曽隱此山有蓮花峯相傳仙人曽憩其頂</hi>
峯隂回合擁青蓮詞客遺蹤尚儼然啼鳥故疑歌白雪<lb/>
飛泉猶是奏朱絃林扉蕭瑟無塵躅石室逄迎有洞仙<lb/>
安得尚平婚嫁畢拂衣吾亦弄雲煙<lb/>
　　　宋登春<lb/>
　　　　江閣晚望呈荆州公<lb/>
幾處蒹葭連岸白數村煙火隔江明無家自合依劉表<lb/>
<pb n="KR4h0143_WYG_257-11b"/>
有賦誰能薦長卿巫峽去帆江路隱衡陽歸雁暮雲平<lb/>
黄金已盡還為客湘漢長歌萬古情<lb/>
　　　　洞庭送徐荆州投劾東歸<lb/>
秋來為客易沾巾又向瀟湘送逐臣煙草斷雲横楚塞<lb/>
夕陽落雁度江津天涯白髮無知已湖上青山有故人<lb/>
回首吳關空悵望何年滄海共垂綸<lb/>
　　　　秋日待家書不至感賦此詩<lb/>
澤國寒風木葉稀悲歌昨夜賦無衣自添白髮年華易<lb/>
<pb n="KR4h0143_WYG_257-12a"/>
用盡黄金生事㣲易水似憐湘月逺燕鴻還共楚雲飛<lb/>
魚書錦字無消息秋草閒門又夕暉<lb/>
　　　　飲酒<lb/>
城上秋風動薜蘿十年江客意如何酒腸方大黄金盡<lb/>
世事纔知白髮多月冷却憐孤鶴怨天寒誰聽飯牛歌<lb/>
平生還愛於陵子用拙為園老一蓑<lb/>
　　　　九日集楚雄樓懐舊<lb/>
沱水燕關憶壯遊短衣孤劍老荆州天涯縱酒逄青眼<lb/>
<pb n="KR4h0143_WYG_257-12b"/>
馬上看楓掉白頭日暮饑烏還繞樹煙寒古堞自深秋<lb/>
江空鴻雁無消息千里相思月滿樓<lb/>
　　　　江陵送王惟材還趙郡<lb/>
湘臯煙草洞庭雲此地逄君又送君趙瑟悲凉那可問<lb/>
楚歌凄斷不堪問遥山對酒春當暮臨水攀花日未曛<lb/>
憔悴形容獨歸去江樓細雨歎離群<lb/>
　　　　八月十三日柬永嘉王秉之山人<lb/>
寒竹叢叢橘柚懸短籬茅屋向城偏桂花釀酒秋將半<lb/>
<pb n="KR4h0143_WYG_257-13a"/>
桐葉題詩月未圎越客還思青海嶠楚鴻又度白雲天<lb/>
好山欲買多招隐袖裏曽無子母錢<lb/>
　　　馮遷<lb/>
　　　　復錢顧内翰于南浦因經曹公戰壘<lb/>
映竹船窗水氣凉渚風微泛白蘋香今朝相送即相别<lb/>
明日故人非故鄉蔓草女牆横斷靄荻花軍壘䕶斜陽<lb/>
銀河舊與滄波接一望靈源萬里長<lb/>
　　　葉之芳<lb/>
<pb n="KR4h0143_WYG_257-13b"/>
　　　　靈江舟中<lb/>
赤城東去水瀠洄無數寒花夾岸開越國青山臨海盡<lb/>
靈江秋雨挂帆來舟中客淚随楓落天外鄉心逐雁哀<lb/>
如此蕭條須盡醉已知淪落不言才<lb/>
　　　桞應芳<lb/>
　　　　正月十七夜宴李太保西第<lb/>
正元望後宴平津羅綺初筵入早春盤馬鬭車纔罷夜<lb/>
殘燈剰月尚冝人梅花落到歌前緩栁葉開經勝裏新<lb/>
<pb n="KR4h0143_WYG_257-14a"/>
不信金吾仍放禁歸時看取六街塵<lb/>
　　　　送李臨淮上公出鎮金陵<lb/>
節旄南建歳將䦨雪落津亭曉未乾百戰山河重作鎮<lb/>
三朝劍履獨登壇營開江障鶯聲早路出邊城馬色寒<lb/>
天與宗臣憂不細金陵千古舊長安<lb/>
　　　　正月十五日同盛太古集雨花臺<lb/>
郭外香臺勝日登天花曽現六朝僧宜春猶載屠蘇酒<lb/>
不夜先觀太乙燈桞上輕煙吹作雨梅前殘雪積成氷<lb/>
<pb n="KR4h0143_WYG_257-14b"/>
舊遊更向新年感草色青青似社陵<lb/>
　　　　西湖春日戲贈潘景升<lb/>
武林門外正春華十里空湖帶淺沙夾岸樓臺千佛地<lb/>
隔城簫鼓萬人家青絲遊騎乗朝日紅粉回舟映晚霞<lb/>
莫訝劉郎歸未得六橋芳樹半桃花<lb/>
　　　安紹芳<lb/>
　　　　送曽中丞入蜀<lb/>
玊節遥看萬里行鳴笳吹角動西京天邊劍閣雲連棧<lb/>
<pb n="KR4h0143_WYG_257-15a"/>
樹裏巴江錦作城檄到百蠻新喻蜀圗開八陣舊藏兵<lb/>
褰帷父老煩相問辭賦何人似長卿<lb/>
　　　黄維楫<lb/>
　　　　夜思<lb/>
草色煙光向晚凄望鄉人自滯淮西風傳鼔角更初轉<lb/>
霜落關河斗漸低夢欲成時逄雁過愁方生處有烏啼<lb/>
家書倉卒應難逹不是秋來醉懶題<lb/>
　　　盛時㤗<lb/>
<pb n="KR4h0143_WYG_257-15b"/>
　　　　同金子坤陪羣公登雨花臺<lb/>
紺殿珠宫結駟行登臺共豁逺遊情林花雨霽雙峯出<lb/>
雲木凉生一鳥鳴禁苑晡煙開樹色秦淮春水長潮聲<lb/>
却因楚使誇雲夢愧作諸生賦帝京<lb/>
　　　　燕子磯<lb/>
𣺌𣺌寒潮帶石磯潮聲山色兩相依隂雲翻浪明秋日<lb/>
霞氣蒸林生晚霏巴蜀船從巫峽下荆吳人自海門歸<lb/>
聽歌酌酒銀河曙坐見髙天一雁飛<lb/>
<pb n="KR4h0143_WYG_257-16a"/>
　　　　望憑虚閣外山色贈詹東圗因寄陳仲魚<lb/>
春雲如黛㸃鍾陵湖水生波盡觧氷幾處東風廻弱栁<lb/>
千巖雨色潤垂藤香筵寳座初聞梵塔院蓮龕正試燈<lb/>
閣上莫辭同醉酒望中原草漸層層<lb/>
　　　張正䝉<lb/>
　　　　春暮淮上遣興有懐恩公<lb/>
水漫秦淮舊釣磯一竿每與俗情違垂垂宻桞鶯啼早<lb/>
寂寂重扉客到稀緑暗桑林蠶葉老青連藥圃兔苖肥<lb/>
<pb n="KR4h0143_WYG_257-16b"/>
焚香欲就蒲團坐鐘磬沉沉隔翠微<lb/>
　　　　溪上居<lb/>
小結衡茅避市喧寒流㶁㶁抱孤村扉懸白板心猶逺<lb/>
几隱烏皮道自存傍岸漁舟分㸑火倚忩明月引開尊<lb/>
寂寥何限幽棲意不識風光似陸渾<lb/>
　　　俞安期<lb/>
　　　　懐方子及時謫滇南鹽官<lb/>
一辭畫省動經年疲馬長驅萬里天漢女蛾眉同輦妬<lb/>
<pb n="KR4h0143_WYG_257-17a"/>
楚臣芳草異鄉憐謫居敢怨監鹽井領郡應須乞酒泉<lb/>
魂夢蒼茫愁逺道夜郎西去總蠻煙<lb/>
　　　　送顧道行副憲之山東<lb/>
鬭雞走馬俗稱雄絶島窮邊路亦通卉服仍教歸禹貢<lb/>
短衣須遣變齊風嶽雲今古懸封上海日尋常起夜中<lb/>
我有所思愁逺道自今長望泰山東<lb/>
　　　　登祝融峯<lb/>
中天積氣入清凉雲霧翻看地混茫雨挾蒼龍奔下嶺<lb/>
<pb n="KR4h0143_WYG_257-17b"/>
星懸朱鳥定南方何年石簣藏金簡自古山祗禮赤璋<lb/>
壇上長流青玉乳神池髙奉帝臺漿<lb/>
　　　　送余伯祥太史奉使還朝<lb/>
虎觀頻年侍聖顔乘軺忽下五雲間翦桐逺奉分封命<lb/>
視草重趨入直班仗外晴煙看薊闕馬頭春樹識燕山<lb/>
懐君不為彈冠意清夢時時繞漢關<lb/>
　　　　送劉長卿備兵滇南<lb/>
南國初辭法從班霜飛繡谷楚雲間前驅弩騎三千士<lb/>
<pb n="KR4h0143_WYG_257-18a"/>
内固巖城十二關傳過赤虺浮瘴水詔來金馬祀名山<lb/>
文章須遣通南極為領華風到百蠻<lb/>
柱後髙冠著惠文旌麾按部擁風雲山行金齒搜蠻壘<lb/>
水戰昆明習漢軍落日重圍原上獵有時小隊障前分<lb/>
西南君長孤懸地天際銅標想舊勛<lb/>
　　　　潘大司空起拜御史大夫再督河漕奉寄二<lb/>
　　　　首<lb/>
徴書新起大司空再歴宣房舊築宫芻粟轉輸關國計<lb/>
<pb n="KR4h0143_WYG_257-18b"/>
漕渠疏控見神功河源爭謂來天上水勢齊驅入地中<lb/>
秦日豈須論鄭國周年何忝拜毛公<lb/>
瓠子悲歌似漢家老臣寧許乆懸車鑿渠昔見傳龍首<lb/>
開府今仍建虎牙淇苑秋雲分楗竹金堤春水下桃花<lb/>
從君倘許尋源去斗畔重占犯客槎<lb/>
　　　　上葉少師<lb/>
向聞談麈自從容牙後津津及老農羊祜虚勞稱舞鶴<lb/>
葉公轉自好真龍亭開一畆成𤣥草家近三山是赤松<lb/>
<pb n="KR4h0143_WYG_257-19a"/>
乆為掃門吾獨恥可容䇿杖客相從<lb/>
　　　陸弼<lb/>
　　　　入閩關<lb/>
羣巒馬上俯崔嵬海色遥臨睥睨廻萬里職方周地盡<lb/>
千秋風氣漢時開危峯春晚常吹雪<hi>雪峯山最髙六月猶有積雪</hi>急<lb/>
峽天晴忽起雷聞道粤南猶列戍將軍誰是伏波才<lb/>
　　　　送丁南羽還沐陽<lb/>
歲杪孤裝出廣陵醉來絲竹易沾膺敝裘冷犯山城雪<lb/>
<pb n="KR4h0143_WYG_257-19b"/>
短舴昏投水店燈酒及屠蘇堪奉母經將貝葉獨依僧<lb/>
紫霄巖畔好明月後夜思君第幾曽<lb/>
　　　　秋日懐龎學博<lb/>
蕭蕭一徑入秋苔束帶時愁長吏催旅食又看鴻雁至<lb/>
家書常共荔支來花邊小几聽禽坐竹裡孤琴候客開<lb/>
千載賦成傷不遇白頭誰惜董生才<lb/>
　　　黄克晦<lb/>
　　　　暮至餘干用劉隨州韻<lb/>
<pb n="KR4h0143_WYG_257-20a"/>
楊葉青青桞葉齊煙村渺渺楚江西湖邊芳草連天緑<lb/>
馬上春禽盡日啼渡水暝雲千片落到城新月一痕低<lb/>
遊人元自躭風景翻向黄昏憶故溪<lb/>
　　　　水上虚舟得開字<lb/>
小艇浮浮定復開鵁鶄鸂鶆共徘徊亂餘野渡行人少<lb/>
雨暗江村釣者回煙浦風多如落葉沙汀水淺似膠盃<lb/>
莊生同是身無繫浪跡漂揺兩度來<lb/>
　　　　和黄後溪翁七夕月下聞笛<lb/>
<pb n="KR4h0143_WYG_257-20b"/>
絳河垂地七襄廻弦月無雲半壁開何處笛聲傳折栁<lb/>
滿庭秋氣颯蒼苔遥疑靈㪚橋邊落暗度穿針席上來<lb/>
莫遣天孫聞此曲歡情離恨正難裁<lb/>
　　　　西城晚眺<lb/>
薄暮登城暑氣㣲風含睥睨欲沾衣青山滿目慙髙隱<lb/>
白髮盈頭愛落暉水帶平蕪雙鳥下雲連逺樹一僧歸<lb/>
深杯未覺黄昏盡漁火遥生垂釣磯<lb/>
　　　鄭琰<lb/>
<pb n="KR4h0143_WYG_257-21a"/>
　　　　寄黄山隱者<lb/>
傳聞軒帝有仙蹤古洞無扉對亂松半讓石床供蟋蟀<lb/>
細裁雲葉補芙蓉分將月夜三千里買斷秋煙七十峯<lb/>
尚憶我留湯口寺隔林疎雨聽殘鐘<lb/>
　　　　贈林純卿<lb/>
十載看花入醉郷燕姬招隱白雲莊罷官卜宅思栽桞<lb/>
垂老將身學賣漿夜月邀僧同鷁首春湖供客典魚腸<lb/>
孤山萬樹梅花發剪燭裁詩夜未央<lb/>
<pb n="KR4h0143_WYG_257-21b"/>
　　　　春日西湖即事<lb/>
蘇小門前桞帯煙煖沙晴日水如天杏糜供作冝春酒<lb/>
榆筴分為買笑錢芳草緑侵騎馬路落花紅襯釣魚船<lb/>
杜䳌不觧遊人意催盡韶光又一年<lb/>
　　　　奉和張司諌左掖夜直<lb/>
漢殿秋生禁桞黄露融仙掌色蒼蒼銅龍水咽雞人漏<lb/>
金象煙銷鳥篆香雲度鐘聲浮苑樹月臨花影上宫牆<lb/>
夜聞待詔傳天語法駕明朝幸建章<lb/>
<pb n="KR4h0143_WYG_257-22a"/>
　　　王伯稠<lb/>
　　　　和韻<lb/>
春風千里憶佳期鏡裡空憐玉樹姿驚夢暗憎鸚鵡喚<lb/>
避人偷寄伯勞詞月窺翠幌愁相語花入珠簾恨自知<lb/>
爭信文園憔悴客漸寛腰帶鬢如絲<lb/>
　　　汪乾利<lb/>
　　　　泗上<lb/>
芒碭山前秋草多彭城王業竟如何雲來還作真人氣<lb/>
<pb n="KR4h0143_WYG_257-22b"/>
風起猶傳帝子歌朔雁南飛離紫塞淮流東下接黄河<lb/>
知君躍馬能乗興一路江山取次過<lb/>
　　　費元禄<lb/>
　　　　金陵詠懐古蹟<lb/>
　　　　　善泉池<lb/>
滄池漭沆鑿昭明前代風煙九曲平錦纜不收菱葉爛<lb/>
紅亭半嚙浪痕生沙環鳬渚邀垂釣花積魚牀隱濯纓<lb/>
客醉何勞歌桂樹就中山水自忘情<lb/>
<pb n="KR4h0143_WYG_257-23a"/>
　　　　　勞勞亭<lb/>
八月金陵天氣凉勞勞亭畔雨花香誰家别淚霑紅粉<lb/>
幾處秋風起白楊沽酒城邊頻繫馬聞歌道上總思鄉<lb/>
古今不盡東流水多少行人為斷腸<lb/>
　　　程可中<lb/>
　　　　贈邱魯生<lb/>
旅食無端笑滯滛鄰居猶是費招尋風流南郡談經帳<lb/>
羞澁長門賣賦金送盡花神春未艾檢殘藥裹病偏侵<lb/>
<pb n="KR4h0143_WYG_257-23b"/>
空江日暮靈妃曲乆向天涯負賞音<lb/>
　　　葉太叔<lb/>
　　　　曉晴<lb/>
一月未曽乾一日雨聲昨夜喜初回髙霞結海晨光滿<lb/>
錦樹依山秋色開鳩厭舊巢將婦去鷗憐新水引雛來<lb/>
清羸衰疾何時起獨抱漁竿坐石苔<lb/>
　　　嵇元夫<lb/>
　　　　立秋日盧溝送新鄭少師相公<lb/>
<pb n="KR4h0143_WYG_257-24a"/>
單車去國路悠悠緑樹鳴蟬又早秋燕市傷心供帳薄<lb/>
鳯城回首暮雲浮徒聞後騎宣乘傳不見羣公疏請留<lb/>
三載布衣門下客送君垂淚過盧溝<lb/>
　　　何璧<lb/>
　　　　西湖尋曹能始<lb/>
垂楊漠漠荇田田何處春風十四絃放鶴僧歸天竺雨<lb/>
聽鶯人過六橋煙詩尋蘿薜誰邊寺酒載桃花第幾船<lb/>
遊子天涯魂昜斷非關春樹有啼䳌<lb/>
<pb n="KR4h0143_WYG_257-24b"/>
　　　　鄭翰卿自新安移家金陵詩以訊之<lb/>
南北飄零逐燕飛營巢今復傍烏衣家移白下原為客<lb/>
夢到黄山不是歸卄載看花憐並蒂半生栽栁歎成圍<lb/>
江天處處皆新水好向垂綸燕子磯<lb/>
　　　江禹奠<lb/>
　　　　登堯峯<lb/>
空王楼閣鎻崔嵬水抱䨇峯海色開古洞雲霾龍已去<lb/>
春巖花落鳥啣來閒看幽草平苔砌剰有疎松拂石臺<lb/>
<pb n="KR4h0143_WYG_257-25a"/>
十里横塘渾在眼不妨乗月放舟回<lb/>
　　　　野望<lb/>
㪚歩登臺信杖扶蕭蕭木葉下平蕪空江霜落魚龍卧<lb/>
斷浦煙微雁鶩呼矯首長天家共逺側身異地月同孤<lb/>
年來消渴文園甚却望金莖露有無<lb/>
　　　　登顔公山<lb/>
千尋青嶂欎嵯峨鳥道盤廻出薜蘿地坼陽窩通海脉<lb/>
山環螺曲仰天河燈懸梵閣星辰亂龍隱香池雲霧多<lb/>
<pb n="KR4h0143_WYG_257-25b"/>
信是顔公傳偈處雨花片片下巖阿<lb/>
　　　姚旅<lb/>
　　　　囊山雨夜集<lb/>
寺如蜂舍掛崔嵬尊酒偏宜向暮開春雨燈前僧共話<lb/>
麻姑道上客初回窓蕉葉響時清耳林橘花香夜到杯<lb/>
不是我曹耽勝事杉關竹院冷蒼苔<lb/>
　　　朱純元<lb/>
　　　　東溪港<lb/>
<pb n="KR4h0143_WYG_257-26a"/>
十二街頭跡已賖草堂低占白鷗沙武陵此去無多路<lb/>
瀼水西來第幾家野岸緑蕪飛燕子汀洲紅雨落桃花<lb/>
滄浪不洗塵埃耳只許漁郎泊釣槎<lb/>
　　　錢允治<lb/>
　　　　同汪魯二將軍登寳山看海<lb/>
地軸東虧接混茫空明何處是扶桑青山一㸃孤城黒<lb/>
碧月半輪殘照黄横海樓船天漠漠隔沙煙樹水蒼蒼<lb/>
野夫却喜狼烽息醉飲將軍寳纛旁<lb/>
<pb n="KR4h0143_WYG_257-26b"/>
　　　　送謝友可守順慶<lb/>
五馬翩翩向益州三巴風景句中收天邊山色隨人轉<lb/>
樹裏江聲繞郭流諭蜀有時還草檄籌邊無釁亦登樓<lb/>
故交零落雙魚逺别酒殷勤勸不休<lb/>
　　　　聞栁陳甫客塞上寄憶<lb/>
一宿齋頭馬遂西秋風紫塞陣雲低黄䰅未學鮮卑語<lb/>
丹竈誰封太乙泥此去可經藏甲隖何時重過浣花溪<lb/>
宵來明月殷勤照霜落軍城聽鼓鼙<lb/>
<pb n="KR4h0143_WYG_257-27a"/>
　　　周履靖<lb/>
　　　　清嘯<lb/>
尚志生平泉石盟囂囂巖壑傲簪纓身同孤鶴千峰繞<lb/>
迹似流雲一片輕室秘丹爐凝紫氣枝藏𤣥鳥遞清聲<lb/>
野人拾蕨堪為餉何必扶藜入禁城<lb/>
不隨時輩較浮沉卜築茅堂近竹林幾處幽禽啼樹宻<lb/>
一畨驟雨落花深牀餘書巻從吾撿徑滿蒿萊謝客尋<lb/>
自是野人成懶癖髙山流水是知音<lb/>
<pb n="KR4h0143_WYG_257-27b"/>
生平疎㪚愛巖栖白苧村前鴛水西寂寞草堂芳樹合<lb/>
﨑嶇石徑野雲迷柴扉盡日閒青草野叟隨時歩碧溪<lb/>
掃榻淹留髙士駕開樽取醉索新題<lb/>
年來懶慢謝經過幽壑閒門掩薜蘿長晝堦前蒿草翳<lb/>
深秋籬畔菊花多空庭舉袂因調鶴淨几臨書欲換鵝<lb/>
聞道湖南新月霽漫移蘭棹泛澄波<lb/>
數里村墟背郭偏柴門深鎖緑蘿煙荷花凋盡三秋葉<lb/>
桂子飄殘八月天把酒謾看陶令菊餐英遥誦楚人篇<lb/>
<pb n="KR4h0143_WYG_257-28a"/>
林端颯颯凉風度欲覓鱸魚理釣船<lb/>
　　　吳夢暘<lb/>
　　　　楊仲明見訪有贈<lb/>
林僻相將學課農猶煩朋舊逺過從出門覓取誰家酒<lb/>
隔水聞來何寺鐘徃日姓名疑劍俠近來鄉曲號書傭<lb/>
自誇興到還多事手植荒庭一老松<lb/>
　　　　甲寅新春對客作<lb/>
㵼盡流澌春氣温一溪新漲舊柴門野僧同住權為寺<lb/>
<pb n="KR4h0143_WYG_257-28b"/>
水鳥孤飛不出村瓦鼎祗應烹臘雪藜牀最好傍朝暾<lb/>
過從總在滄江上安有生平未吐言<lb/>
　　　　過愚公虎邱寺<lb/>
烹蔡剥棗儘相關坐到昏鐘始下山弟子可知皆白足<lb/>
老夫安得不蒼顔花飛日日何曽掃桞長村村只未攀<lb/>
路黒出門燈肯借畫船簫鼓幾家還<lb/>
　　　　己酉新春二首<lb/>
自擬今春懐抱開林扉時復掃荒苔沙頭鷗鳥休飛去<lb/>
<pb n="KR4h0143_WYG_257-29a"/>
野外梅花許折來多少誤人空識字從容留客不銜杯<lb/>
題詩徧問諸名勝肯入廬山般若臺<lb/>
百年何負草堂靈詎使尋常問客星不種公田仍減産<lb/>
尚無饑色喜添丁人間安用屠龍技方外曽携相鶴經<lb/>
空手出門風雨至也須蓑笠問樵青<lb/>
　　　茅維<lb/>
　　　　春晝戲詠<lb/>
春晝隂隂度網牕春愁極目蕩春江不知何處吹花片<lb/>
<pb n="KR4h0143_WYG_257-29b"/>
忽有餘香到佛幢紅藥風飜嬌第一紫丁煙濕艶無雙<lb/>
如儂自愛空林緑繡徧苔錢帶壁缸<lb/>
　　　王野<lb/>
　　　　越中送僧還舊山<lb/>
折桞插瓶溪水灣此方縁盡又思還春花乞食雲門寺<lb/>
秋葉翻經瓦屋山雲起珠林封舊跡月臨寳地憶慈顔<lb/>
知君身似旃<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>樹已去留香梵宇間<lb/>
　　　　重陽前一日李本寧招集寳石山得來字<lb/>
<pb n="KR4h0143_WYG_257-30a"/>
亂葉翻飛託草萊衆賔分坐幾亭臺天低煙樹千重没<lb/>
雲破江山一半來皂㡌受風先欲落黄花候日未全開<lb/>
歳時爭在人前好多把茱茰看一回<lb/>
　　　　三月三日鴛鴦湖<lb/>
鴛鴦湖水樹邊斜檇李城東坐白沙三日風流仍鄭俗<lb/>
千秋修禊說王家美人羅襪憐芳草公子銀罌惜落花<lb/>
向夕輕橈回畫舸前洲新月傍殘霞<lb/>
　　　　舟泊毘陵驛待友不至<lb/>
<pb n="KR4h0143_WYG_257-30b"/>
毘陵流水自濺濺荒草城西獨泊舡亂馬嘶殘官舍日<lb/>
羣鴉啼散女墻煙抱關小吏秋鳴柝賣酒妖姬夜數錢<lb/>
度盡疎鐘君不到空留片月向人懸<lb/>
　　　范汭<lb/>
　　　　登縹緲峯<lb/>
天近筍輿如踏空翻翻巾舄泠泠風逺尋亂嶂出帆外<lb/>
近數諸村懸鏡中沙草㣲茫似楚澤澗花淒冷非吳宫<lb/>
湖西湖東盡堪望兩地鄉心誰與同<lb/>
<pb n="KR4h0143_WYG_257-31a"/>
　　　吳鼎芳<lb/>
　　　　雨渡横涇懐孫惟化<lb/>
東風作冷石湖船節届清明倍可憐一日客程偏遇雨<lb/>
幾家茅屋不生煙野田水緑迷楊桞古廟花深出杜鵑<lb/>
寂寞横塘人去後吳姬歌舞自年年<lb/>
　　　　西湖<lb/>
嫋嫋東風蝶試衣綿綿芳艸燕爭飛堤邊楊桞青絲騎<lb/>
水上桃花白板扉三竺片雲雙樹隔六橋殘雨一僧歸<lb/>
<pb n="KR4h0143_WYG_257-31b"/>
年年最好春陽月無那鐘聲送夕暉<lb/>
　　　　峽山曉起<lb/>
隔林清磬漸無聞已有晴暉映瀫紋掃徑不妨留鶴跡<lb/>
開門秪許到鷗羣寒峯獨透千層雪野水雙鉤一抹雲<lb/>
手啟香函看宿火碧霞裊裊古花文<lb/>
　　　　龍吟洞<lb/>
重嵐曲隱樹中央乍有閒僧搆艸堂帯雨龍歸磁鉢潤<lb/>
銜花鹿過衲衣香殘秋待月投空洞後夜和雲宿上方<lb/>
<pb n="KR4h0143_WYG_257-32a"/>
一種紅蕉舒艶色名樓高處傲青霜<lb/>
　　　吳兆<lb/>
　　　　旅次書懐<lb/>
幾年不種漸谿田覺我疎慵更勝前嵇阮豈須經世䇿<lb/>
巢由何用買山錢莫愁湖上春携酒長樂橋邊月泛船<lb/>
惟有古懐消不得臺城衰桞白門煙<lb/>
　　　　春夜有懐姑蘇<lb/>
潮落秦淮月暎沙金閶有夢在誰家不堪暮雨楓橋别<lb/>
<pb n="KR4h0143_WYG_257-32b"/>
無賴春風茂苑花舟蕩漣漪歌子夜忩臨睥睨聽啼鴉<lb/>
分明舊事渾如昨過桞經梅幾歳華<lb/>
　　　　喜郭昭自廬山見過<lb/>
荒村歳暮誰相問惟有籬花慰索居遊過山川常在夢<lb/>
别來朋舊乆無書秋風鳥雀喧禾黍落日牛羊徧里閭<lb/>
即此蕭條空館夜與君相對話匡廬<lb/>
　　　沈野<lb/>
　　　　懐王澄伯卧病<lb/>
<pb n="KR4h0143_WYG_257-33a"/>
落紅寒食漸紛紛強自携尊對夕曛春到馬卿偏卧病<lb/>
徑開羊仲正離羣林風幾處邀歌扇花雨千家撲舞裙<lb/>
何事與君俱伏枕鶯聲喚友不堪聞<lb/>
　　　　汪長文張成叔北上便道見訪<lb/>
烏皮几淨映莓苔卧病柴扉晝不開庭樹葉齊花盡落<lb/>
屋梁塵動燕初回黄金㪚後青山在三徑荒時二仲來<lb/>
借問一尊留茂苑何如並馬向金臺<lb/>
　　　　寄陳履吉<lb/>
<pb n="KR4h0143_WYG_257-33b"/>
故人閩海結茅堂海上相思更渺茫地氣未春先見草<lb/>
山風迎臘不飛霜林深採藥窺猿嘯田熟開扉覺稻香<lb/>
我欲移家同避世可能白髮老滄浪<lb/>
　　　石沆<lb/>
　　　　中秋<lb/>
江村此夕意如何道是橋平水不波彷彿空中倚樓閣<lb/>
分明鏡裏現山河當筵自對賢人酒得意閒吟孺子歌<lb/>
明月若敎陪盡夜只拚清露濕漁蓑<lb/>
<pb n="KR4h0143_WYG_257-34a"/>
　　　秦鎬<lb/>
　　　　李元鎮滑縣署中<lb/>
君忘北上我忘還冷日奄奄白馬間吏㪚只如為客樂<lb/>
牘銷翻比在家閒三杯苦茗中冷水一巻新詩大坯山<lb/>
殘雪滿檐冰半砌忍能相對不開顔<lb/>
　　　米雲卿<lb/>
　　　　贈張慎伯居士<lb/>
梅竹蕭蕭舊隱居却依雙樹結精廬方酬南岳高僧偈<lb/>
<pb n="KR4h0143_WYG_257-34b"/>
未答東山太傅書賔舘有田多種秫柴門臨水不為漁<lb/>
春風日日閒花落三徑無人自掃除<lb/>
　　　　冬夜懐歸<lb/>
寒風颯颯夜蒼蒼臘月江城卧雪霜秪為食魚常作客<lb/>
偶因聞雁又沾裳青山夢裏行難到白髮愁中鑷更長<lb/>
不見北堂萱草色憂心那得暫相忘<lb/>
　　　　瀫水移家<lb/>
移家東郭十年前東郭移家又十年忍割煙蘿還地主<lb/>
<pb n="KR4h0143_WYG_257-35a"/>
笑驅雞犬下江船鶺鴒原上風偏急烏鵲枝頭月正圎<lb/>
臨發不禁回首望并州桑梓自堪憐<lb/>
　　　　秋栁二首<lb/>
揺落天涯正此時蕭疎多見路旁枝一朝染露全無色<lb/>
何處含煙尚有絲漢苑也應随日短隋堤難道入秋遲<lb/>
陰陰滿眼河山暮愁絶那堪帶雨垂<lb/>
一夜西風那便凋他鄉何處不蕭蕭依稀有葉還無葉<lb/>
揺落長條復短條難忘折來情脈脈更愁看去路迢迢<lb/>
<pb n="KR4h0143_WYG_257-35b"/>
經過若問傷心地凉雨寒煙鎖㶚橋<lb/>
　　　商家梅<lb/>
　　　　同伯敬渡漳河<lb/>
不覺朝從鄴下過更於薄暮渡漳河頻詢故蹟情難減<lb/>
為記遺文事轉多枯桞覆村疎有路寒雲隔水去無波<lb/>
濺濺俱是千秋恨銅雀風流可奈何<lb/>
　　　宋珏<lb/>
　　　　湯宣城詩有長橋細月眉相約之句有所懐<lb/>
<pb n="KR4h0143_WYG_257-36a"/>
　　　　極賞之惜其全篇不稱春日坐浪樓戲為足<lb/>
　　　　之<lb/>
寂寂春山一鳥鳴春江入夜亂春聲長橋細月眉相約<lb/>
逺浦㣲波目共成歌扇裂餘猶見畫舞巾題處已無名<lb/>
那堪咫尺天涯路空對繁星逹曙明<lb/>
　　　王醇<lb/>
　　　　集嚴道澈雲松巢<lb/>
園徑蒼蒼煙靄間畫欄人度板橋灣簾衣香罥春殘絮<lb/>
<pb n="KR4h0143_WYG_257-36b"/>
屋角青飛雨後山松吹暗揺琴曲冷池波深照客心閒<lb/>
銜杯不使疎櫺閉巢濕紅泥乳燕還<lb/>
　　　　寄李逹生太守守巨津<lb/>
筰蠻遮在碧煙叢浪說車間已畫熊官舍轉離孤郡逺<lb/>
家書常隔一年通醬分簍葉香消瘴布納桐花軟貼風<lb/>
鄉思偶停時出郭閒看調象亂山中<lb/>
　　　王道通<lb/>
　　　　征人婦<lb/>
<pb n="KR4h0143_WYG_257-37a"/>
離愁壓黛老鉛華蕩子從戎不到家萬里請纓隨鐵騎<lb/>
十年横劍阻金沙書封青鎖春深淚燈落紅閨夜半花<lb/>
正是斷魂眠未得緑槐風雨數聲鴉<lb/>
　　　齊䇿名<lb/>
　　　　游浮渡<lb/>
山面疑從水靣分丹崖碧樹氣氤氲關開石竇深啣月<lb/>
巖捲晴湍半入雲池湧金蓮浮石出笛横洞口隔溪聞<lb/>
欲將一笠煙霞老常伴山中麋鹿羣<lb/>
<pb n="KR4h0143_WYG_257-37b"/>
　　　　暑中飲黄石環齊頭<lb/>
路轉林塘卜築深参天古木晝森森花亭鬭局風聲細<lb/>
石嶼張尊草色侵忽㪚浮雲窺檻霽何來片雨入樓陰<lb/>
酒酣遮莫催歸騎扶醉看予倚竹吟<lb/>
　　　冦學海<lb/>
　　　　冬日晚登黄鶴樓<lb/>
滚滚長江帶落暉仙人樓閣轉霏㣲雲横大澤漁歌斷<lb/>
沙冷晴川雁字稀檻外鳯皇銜月出洲前鸚鵡挾濤飛<lb/>
<pb n="KR4h0143_WYG_257-38a"/>
莫言黄祖難容物詞賦而今有是非<lb/>
憑䦨極目萬山浮感慨翻憐到上頭伯業已隨孤鶴去<lb/>
樓臺偏壓大江流煙迷逺浦千帆雨濤觸寒磯五月秋<lb/>
笛裏梅花莫吹落恐驚歳晚怨淹留<lb/>
　　　鄒之翰<lb/>
　　　　包山訪陸纂甫<lb/>
竹石陰森帶淺沙考槃飛澗小橋斜如簧窓外窺人鳥<lb/>
弄影庭前送客花銷夏有灣堪釣水采香無徑可移家<lb/>
<pb n="KR4h0143_WYG_257-38b"/>
知君更得巖棲勝屋裡青山屋後茶<lb/>
　　　程漢<lb/>
　　　　塘上雜詩<lb/>
亂水明明原上村金沙路接白沙痕燈藏石塔遥穿牖<lb/>
鐘出山樓近到門鳬為藻牽原自樂鶯知花謝欲無言<lb/>
年來不讀英雄傳抱甕林中且灌園<lb/>
　　　杜大成<lb/>
　　　　書愁<lb/>
<pb n="KR4h0143_WYG_257-39a"/>
愁多奈可度殘春浮世榮枯總未真細雨夢中憔悴質<lb/>
落花影裏寂寥人山僧乍見仍憐瘦野鶴長隨不厭貧<lb/>
獨抱遺經卧空谷恐妨容鬢湼緇塵<lb/>
　　　于鑒之<lb/>
　　　　雜感十首<hi>録二首</hi>
殘書一榻對松風卧讀㣲妨飲酒功小院心情春煖後<lb/>
高樓閒暇夕陽中蟬留舊草驚飛白蝶去餘花惨夢紅<lb/>
底處古人須見我偶然危膝類張融<lb/>
<pb n="KR4h0143_WYG_257-39b"/>
嫩晴花氣減衣天静夜蟠香月照煙琴在暗牀聞鼠過<lb/>
石當虚牖見虫懸委形笑我無名屈宣髪欺人不惑年<lb/>
安得山林藏下士風瓢閒處即棲禪<lb/>
　　　周永年<lb/>
　　　　寄張異度<lb/>
擁書應不廢生涯藝圃知堪紀歳華烏臼逺疑楓染葉<lb/>
荻蘆猶待雪飛花但憑高閣收諸勝莫判鄰園作兩家<lb/>
我有行藏君信否半營五畆半三車<lb/>
<pb n="KR4h0143_WYG_257-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_257-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻八十八<lb/>
</p>
<p>
</p>
  </div>
</body>
</text>
</TEI>
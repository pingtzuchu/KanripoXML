<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_274-1a"/>
　欽定四庫全書<lb/>
御選明詩巻一百五<lb/>
　　七言絶句五<lb/>
　　　沈愚<lb/>
　　　　寄淮南<lb/>
　江南相望路迢迢風滿闗河雁影飄最好鳯凰臺上月<lb/>
　共誰攜酒聽吹簫<lb/>
　　　　過桃葉渡<lb/>
<pb n="KR4h0143_WYG_274-1b"/>
　江花含笑欲爭春江水籠煙栁色新商女停舟唱桃葉<lb/>
　東風愁殺渡江人<lb/>
　　　　石頭城<lb/>
　谷口青鞵踏軟沙橋頭艇子載琵琶春風何處尋芳好<lb/>
　盧女門前幾樹花<lb/>
　　　　金陵九日<lb/>
　京華風物近佳辰黄菊秋香漉酒巾欲上鳯臺同一醉<lb/>
　客邊誰是故鄉人<lb/>
<pb n="KR4h0143_WYG_274-2a"/>
　　　閶門夜泊<lb/>
絲絲楊栁拂官河烟際樓臺隔岸多此夜闔閭城下泊<lb/>
滿船明月聽呉歌<lb/>
　　　旅次送宴振之<lb/>
西風孤棹楚江濵煙水殘陽照白蘋底事送君情轉切<lb/>
只緣身是未歸人<lb/>
　　　旅次石城<lb/>
水落寒江露淺沙斷堤楊栁集昬鴉樽前冷笑陶彭澤<lb/>
<pb n="KR4h0143_WYG_274-2b"/>
三徑秋香負菊花<lb/>
　　蘇正<lb/>
　　　重遊金陵有懷玉山沈一愚<lb/>
别離何處是幽期水逺山長信息稀獨坐相思秋色裏<lb/>
滿天霜月雁南飛<lb/>
岐路東西奈别何壯心憔悴惜蹉跎重來雲物非前度<lb/>
黄葉秋風積恨多<lb/>
　　晏鐸<lb/>
<pb n="KR4h0143_WYG_274-3a"/>
　　　酒肆<lb/>
半幅青帘栁外斜甕頭春色泛桃花遥思昔換金龜處<lb/>
知是長安第幾家<lb/>
　　徐章<lb/>
　　　題梅送友<lb/>
萬樹籠香障白雲孤山深處隔塵氛玉顔為惜君歸去<lb/>
却向東風瘦幾分<lb/>
　　　入城訪徐德昭<lb/>
<pb n="KR4h0143_WYG_274-3b"/>
家住湖山小洞天數村雞犬自風煙因過城市逢君話<lb/>
流水桃花又隔年<lb/>
　　賀甫<lb/>
　　　為香山顧敬中題畫<lb/>
芳草晴烟處處迷畫堂應在畫橋西花開記得尋君日<lb/>
一路香風送馬蹄<lb/>
　　　題畫次矯以明韻<lb/>
畫舫西湖載酒行藕花風度管絃聲餘情未盡歸來晚<lb/>
<pb n="KR4h0143_WYG_274-4a"/>
楊栁池臺月又生<lb/>
　　顧亮<lb/>
　　　廣陵夜泊<lb/>
風風雨雨暗江津愁裏青燈照一身夜半忽聞江上櫓<lb/>
往來還有未歸人<lb/>
　　王越<lb/>
　　　烟雨萬竿圖為松陵曹少誠作<lb/>
瀟湘南下路漫漫薄暮歸來倚棹看疎雨淡烟秋一片<lb/>
<pb n="KR4h0143_WYG_274-4b"/>
滿江飛翠濕衣寒<lb/>
　　馬洪<lb/>
　　　續遊仙詩<lb/>
玉版金花闊幅箋朝來次第散羣仙紫皇勅遣謄真誥<lb/>
第一人書第一篇<lb/>
巴園橘裏賭棊還暗憶贏時笑解顔兩袖玉塵三百斛<lb/>
抛為瑞雪滿人間<lb/>
養馴蒼鹿放蓬山走入烟霞喚不還明日羣中尋却易<lb/>
<pb n="KR4h0143_WYG_274-5a"/>
七星符在頂毛間<lb/>
玉案珠簾翡翠屏焚香夜誦蕊珠經月明鸞背飛瓊過<lb/>
少駐花隂帶笑聽<lb/>
河西昨夜見牛郎說道天田未大穰八萬三千脩月户<lb/>
多將玉屑當乾粮<lb/>
侍兒扶上紫鸞車一笑相逢萼綠華今夜蕪城好明月<lb/>
無雙亭上看瓊花<lb/>
　　徐震<lb/>
<pb n="KR4h0143_WYG_274-5b"/>
　　　題紅葉仕女<lb/>
初試宫妝步玉除詩成把筆更躊躇舊愁新恨知多少<lb/>
盡向霜紅葉上書<lb/>
　　　和呉太守登靈巖韻<lb/>
騎馬看山度水涯楓林紅葉醉霜華欲窮西子曾遊處<lb/>
踏遍蒼苔一逕斜<lb/>
　　謝會<lb/>
　　　金臺嵗暮有懷<lb/>
<pb n="KR4h0143_WYG_274-6a"/>
寒盡天涯嵗又新一尊孤賞帝城春懸知江畔尋梅路<lb/>
踏雪吟行少一人<lb/>
　　徐雄<lb/>
　　　春日看花之作<lb/>
才子乘春覽物華錦囊詩句向人誇東風二月長干路<lb/>
幾樹垂楊掃落花<lb/>
　　張元禎<lb/>
　　　遊東郊<lb/>
<pb n="KR4h0143_WYG_274-6b"/>
招提回首日沈西十里香風送馬蹄不是習家池上飲<lb/>
傍人休笑醉如泥<lb/>
　　沈暉<lb/>
　　　夏夜作<lb/>
青雀西飛竟不歸芙蓉猶剩舊羅幃山齋十日黄梅雨<lb/>
誰與薫籠夜焙衣<lb/>
　　陸釴<lb/>
　　　題畫<lb/>
<pb n="KR4h0143_WYG_274-7a"/>
芙蓉城外錦生香樓閣憑虛晚更涼欲把書筒乞南使<lb/>
不知何處是金堂<lb/>
　　　寄絹陳雲泉<lb/>
白米新炊夜夜香糟牀應聽雨琳琅只愁濕却陶公葛<lb/>
為寄官家壓酒囊<lb/>
　　　寄郭用常<lb/>
鳥棲殘葉夢廻時月滿闗山有所思無數人家吹玉笛<lb/>
未應俱是斷腸辭<lb/>
<pb n="KR4h0143_WYG_274-7b"/>
　　　三月十八日與亨甫歸自城西並玉河而北見<lb/>
　　　宫樹參差山日隱映時已薄暮無人聲獨二騎<lb/>
　　　云<lb/>
參差宫樹殿東西樹裏青山落日低回首旌旗猶未定<lb/>
晚來風起玉河堤<lb/>
　　　瓊林醉歸圖<lb/>
金羈細馬出明光碧色羅衣錦綉香行過玉河三百騎<lb/>
少年爭說李東陽<hi>同年二百五十人獨東陽最少時年十七也</hi>
<pb n="KR4h0143_WYG_274-8a"/>
　　李東陽<lb/>
　　　舟次奉新驛得戴侍御同年書知於前驛相待<lb/>
　　　漫得二絶<lb/>
月出高樓生野煙斷堤疎栁驛門前美人只在雙塘外<lb/>
海口潮來好放船<lb/>
一棹江南本舊期宦途多事獨棲遲東風幾度停舟意<lb/>
惟有春潮日夜知<lb/>
　　　過黄河<lb/>
<pb n="KR4h0143_WYG_274-8b"/>
清口驛前初放船長淮東下水如弦勁催雙櫓渡河急<lb/>
一夜狂風到海邊<lb/>
　　　江上聞蛙<lb/>
曠野天空月正明水田青草亂蛙鳴江頭十日瀟瀟雨<lb/>
禁得離人此夜情<lb/>
　　　玉簪花<lb/>
昨夜花神出蕊宫綠雲裊裊不禁風妝成試照池邊影<lb/>
祗恐掻頭落水中<lb/>
<pb n="KR4h0143_WYG_274-9a"/>
　　　題趙仲穆挾彈圖<lb/>
東風挾彈小城春遊騎飛韁不動塵道上相逢休借問<lb/>
衞家兄弟霍家親<lb/>
　　　讀漢史<lb/>
綠囊方底殿屏東宻使潛書晝夜通落盡仙桃春不管<lb/>
更教雙燕舞西風<lb/>
　　　燕<lb/>
繡户朱簾有路岐别時嫌早到嫌遲主家只解憐毛羽<lb/>
<pb n="KR4h0143_WYG_274-9b"/>
涴盡雕梁不自知<lb/>
　　　春園雜詩<lb/>
庭下獮猴如小兒攀花折果不停時為憐野意厭羈馽<lb/>
放著林間髙樹枝<lb/>
手插河邊楊栁枝眼看成樹復成絲不見雪花飛滿地<lb/>
豈知春去已多時<lb/>
病來無力與春爭看盡花開草乂生莫道東君不識面<lb/>
舊紅新綠也闗情<lb/>
<pb n="KR4h0143_WYG_274-10a"/>
　　　斑鳩<lb/>
積水寒蕪遍野田惱人幽鳥隔深煙不須更喚溪頭雨<lb/>
麥爛蛾飛又一年<lb/>
　　　黄鶯<lb/>
栁花如雪滿春城始聽東風第一聲夢裏江南舊時路<lb/>
隔溪烟雨未分明<lb/>
　　謝鐸<lb/>
　　　次儒珍韻<lb/>
<pb n="KR4h0143_WYG_274-10b"/>
莞海東頭去路賖獨乘羸馬到君家十年夢裏相尋處<lb/>
依舊青山兩岸花<lb/>
　　　題扇面寄郭筠心<lb/>
建水南行舊路斜石橋青竹野人家相思不及雙飛鳥<lb/>
紅雨溪頭又落花<lb/>
　　　捩船<lb/>
捩船又報五更開浪靜風恬亦快哉歸路早知如此穩<lb/>
蓴鱸未熟己歸來<lb/>
<pb n="KR4h0143_WYG_274-11a"/>
　　張泰<lb/>
　　　吹笛士女圖<lb/>
水簟銀牀倚石屏芭蕉涼露濕秋庭貞心試托湘江竹<lb/>
吹向流雲與鳯聽<lb/>
　　　海城春望<lb/>
一帶浮光界逺田數村花栁簇春煙誰家酒幔招人醉<lb/>
揺蕩東風出樹顛<lb/>
　　　春日睡起<lb/>
<pb n="KR4h0143_WYG_274-11b"/>
春眠仍值酒初酣奈可梁間燕二三好夢斷來何處續<lb/>
落花風雨滿江南<lb/>
　　　足夢中句<lb/>
挾笙吹鶴度瀛洲霧濕雲窓玉女留夜半酒醒人不見<lb/>
滿庭明月桂花秋<lb/>
　　　宿雁圖<lb/>
理巻霜毛宿晚汀旅魂應自繞秋㝠西風莫攪蒹葭水<lb/>
月苦沙寒易得醒<lb/>
<pb n="KR4h0143_WYG_274-12a"/>
　　　舟中暮歸<lb/>
斷栁殘沙不掩堤葦叢幽稱水禽棲半江斜照將秋色<lb/>
相送歸船到竹溪<lb/>
　　　若耶溪<lb/>
南風雨過若耶深蓮女菱歌亂别心後夜繁霜凋綠蓋<lb/>
洞房歸去理秋砧<lb/>
　　劉大夏<lb/>
　　　送别<lb/>
<pb n="KR4h0143_WYG_274-12b"/>
離筵酒盡淚霑衣别後憑誰問是非午夜夢回明月在<lb/>
天南天北共清輝<lb/>
　　姚綬<lb/>
　　　湖上雜言<lb/>
桃李漫山白間紅繞湖樓閣晚烟中客船慣向灣頭泊<lb/>
不畏波濤夜半風<lb/>
　　　贈曹竹西畫并題<lb/>
白下追遊憶昔年青山如畫樹如煙郭家歌舞楊家酒<lb/>
<pb n="KR4h0143_WYG_274-13a"/>
一度尋思一悵然<lb/>
　　倪輔<lb/>
　　　題竹送昌世僉憲四川<lb/>
春明門外斷秋風夢隔烟花紫禁中何處竹枝傳别調<lb/>
子規殘月在巴東<lb/>
　　呉伯通<lb/>
　　　送别何舉人還安岳<lb/>
落花片片㸃春泥芳草萋萋襯馬蹄記取今朝送行處<lb/>
<pb n="KR4h0143_WYG_274-13b"/>
官橋流水是西溪<lb/>
岐路春深花滿山東風遊子束書還到家綵服娯親後<lb/>
好向閒中讀訂頑<lb/>
　　鍾順<lb/>
　　　清夜聞笛<lb/>
小樓人靜月初斜歸思迢迢隔海涯短笛誰吹腸斷曲<lb/>
滿庭香雪落梅花<lb/>
　　呉與弼<lb/>
<pb n="KR4h0143_WYG_274-14a"/>
　　　曉立<lb/>
靈臺清曉玉無瑕獨立東風玩物華春氣夜來深幾許<lb/>
小桃又放兩三花<lb/>
　　　東陳進士<lb/>
獨凭吟几坐清朝閒看行雲面碧霄忽憶故人秋寺裏<lb/>
西風琪樹雨蕭蕭<lb/>
　　　山中見梅花<lb/>
茅菴深處路縈斜老樹遥看近臘花何事幽人吟未到<lb/>
<pb n="KR4h0143_WYG_274-14b"/>
遊蜂先已得春華<lb/>
　　　夏夜<lb/>
月色嬋娟夜正涼偶然徐步稻花傍籬多竹樹饒清䕃<lb/>
池滿芙蕖有暗香<lb/>
　　　舟中即事<lb/>
蓬户青燈照夜長觀星玩月水雲鄉何當小雪寒猶淺<lb/>
十月初旬始降霜<lb/>
　　　早行馬上口占<lb/>
<pb n="KR4h0143_WYG_274-15a"/>
斷續江村踏月行誰家茅屋亂雞鳴歡呼童僕愁迷道<lb/>
時聽雲林逺近聲<lb/>
　　　夕涼獨坐<lb/>
緩步階除愛夕涼微吟隱几久虚堂竹穿山月紛紛白<lb/>
庭散簷花細細香<lb/>
　　　牧歸途中作<lb/>
夕陽歸馬正從容出峽時迎入峽風無數好峰羅逺近<lb/>
朗吟身在翠屏中<lb/>
<pb n="KR4h0143_WYG_274-15b"/>
　　　舟中見紅樹<lb/>
船頭時作望鄉吟難寫浮生去住心忽忽不知為客久<lb/>
誰家紅樹報秋深<lb/>
　　蕭子鵬<lb/>
　　　欲遊羅浮不果<lb/>
羅浮青壓海門東雲淨江樓入望通四百峰頭千樹雪<lb/>
夢魂飛渡月明中<lb/>
　　李蕃<lb/>
<pb n="KR4h0143_WYG_274-16a"/>
　　　桐溪<lb/>
萬年禹鑿東連海百折清流曲抱村風浪不驚魚鳥静<lb/>
桐花開到邑侯門<lb/>
　　沈樾<lb/>
　　　懷方孔明<lb/>
梅風吹雨日綿綿綠漲陂塘已拍天為念故人生計薄<lb/>
一篙春水種湖田<lb/>
　　錢洪<lb/>
<pb n="KR4h0143_WYG_274-16b"/>
　　　江上即事<lb/>
晚江如畫晚山孤萬頃煙波一釣徒縱有羊裘休浪著<lb/>
客星昨夜照東呉<lb/>
　　　題海棠白頭翁便面次韻<lb/>
綠草成茵一逕幽芳園日晚罷春遊海棠如雨啼花鳥<lb/>
似怨東風白了頭<lb/>
　　陳鑾<lb/>
　　　題桃花鷓鴣<lb/>
<pb n="KR4h0143_WYG_274-17a"/>
瑶池三月正春酣淺綠深紅雨露含莫唱鷓鴣新樂府<lb/>
座中有客是江南<lb/>
　　劉師邵<lb/>
　　　秋塘<lb/>
煙水微茫漾逺愁采菱歌斷夕陽收鷺鷥不省紅衣老<lb/>
猶戀銀塘十里秋<lb/>
　　　萍<lb/>
乍因輕浪疊晴沙又趂廻風擁釣槎莫怪狂踪易漂泊<lb/>
<pb n="KR4h0143_WYG_274-17b"/>
前身不合是楊花<lb/>
　　　夜雨<lb/>
海風吹雨夜瀟瀟一滴愁魂一種消自是客邊聽不得<lb/>
不闗窓外有芭蕉<lb/>
　　陳寛<lb/>
　　　題沈恒吉畫扇<lb/>
紅樹丹山領去舟蘋花香老不勝秋滄江風月誰人管<lb/>
且向前汀問白鷗<lb/>
<pb n="KR4h0143_WYG_274-18a"/>
　　　題謝葵丘雨中訪沈介軒畫<lb/>
詩題畫裏記相尋白髪蕭蕭别意深惆悵十年遺墨在<lb/>
秋風暮雨故人心<lb/>
　　　訪包山徐德彰<lb/>
青山湖上是君家有約來看巨勝花踏破白雲秋一片<lb/>
不知還隔幾重霞<lb/>
　　　題先祖畫<lb/>
綠水園中舊蓽門清風喬木至今存千金遺墨人間得<lb/>
<pb n="KR4h0143_WYG_274-18b"/>
腸斷題詩到子孫<lb/>
　　朱應祥<lb/>
　　　絶句<lb/>
江面微風瀉浪開鳥聲啼過釣魚臺煖雲欲送桃花雨<lb/>
一片隂從栁外來<lb/>
　　祝祺<lb/>
　　　旅中元日<lb/>
異鄉一夜換風煙屈指闗山路八千正是欲歸歸未得<lb/>
<pb n="KR4h0143_WYG_274-19a"/>
看人兒女拜新年<lb/>
　　陸琦<lb/>
　　　梅花<lb/>
雪壓寒香凍未消江城嵗晚轉蕭條冷雲漠漠知何處<lb/>
夢到西湖第六橋<lb/>
　　蘇大<lb/>
　　　山房睡起<lb/>
砌草茸茸石徑斜竹籬茅舍帶江沙晝長睡起多情思<lb/>
<pb n="KR4h0143_WYG_274-19b"/>
看遍林隂商陸花<lb/>
　　朱彰<lb/>
　　　暮秋偶成<lb/>
老去逢秋鬢已霜石田茅屋半荒涼商歌一曲人誰聽<lb/>
疎雨南山豆葉黄<lb/>
　　錢文<lb/>
　　　新宅<lb/>
安隱茅柴屋數間起來開眼見南山千帆白日牆頭過<lb/>
<pb n="KR4h0143_WYG_274-20a"/>
一鳥青天樹杪還<lb/>
　　鍾政<lb/>
　　　揚州<lb/>
樹繞人家水繞城何郎去後若為情不知東閣梅花盡<lb/>
二十四橋空月明<lb/>
　　史傑<lb/>
　　　竹石圖<lb/>
雨餘苔石淨無泥翠影參差夕照低記得推篷湘水曲<lb/>
<pb n="KR4h0143_WYG_274-20b"/>
滿林秋色鷓鴣啼<lb/>
　　　蕪城别唐宗吉<lb/>
揚子橋頭漲淥波分攜無那故人何明朝相憶重回首<lb/>
莫厭江雲嶺樹多<lb/>
　　姚綸<lb/>
　　　水月舫二首<lb/>
新綠溶溶漲煖香春來無處不風光移舟夜向湖邊泊<lb/>
分得花隂月半牀<lb/>
<pb n="KR4h0143_WYG_274-21a"/>
卧倚蘭橈酒半醺月寒波冷夜初分無端羌笛風前起<lb/>
吹斷梅花夢裏雲<lb/>
　　　團扇仕女<lb/>
濃黛消香淡兩蛾花隂試步學淩波專房自倚傾城色<lb/>
不怕涼風到扇羅<lb/>
　　　修竹仕女<lb/>
瑶臺無信託青鸞一寸芳心思萬端莫向東風倚修竹<lb/>
能禁翠袖幾多寒<lb/>
<pb n="KR4h0143_WYG_274-21b"/>
　　丘吉<lb/>
　　　春夜二首<lb/>
銀瓶澆茗潄春酲倚遍雕䦨睡未成燈火誰家庭院裏<lb/>
櫻桃花下尚吹笙<lb/>
香盡銅鑪火不增一牀寒被卧春氷不知明月將人夢<lb/>
去落紅樓第幾層<lb/>
　　　因天如寄聲沈啓南<lb/>
日望江雲卧草廬烟波無處覓雙魚髙僧相見能傳語<lb/>
<pb n="KR4h0143_WYG_274-22a"/>
不寫銀箋小字書<lb/>
　　　寄館天寧寺二首<lb/>
寶樹林中避世情琴囊長挂白雲層蒲團學得枯禪坐<lb/>
合作東軒長老稱<lb/>
茶爐吹斷鬢絲烟借得禪林看鶴眠不道秋風何處起<lb/>
一堆黄葉寺門前<lb/>
　　　仕女<lb/>
絲抽霜藕織仙衣立近芭蕉怨落暉踏破綠苔羅襪冷<lb/>
<pb n="KR4h0143_WYG_274-22b"/>
宫前昨夜有霜飛<lb/>
　　　初度日<lb/>
去嵗山城酒一尊今年無恙醉柴門不知有限生辰酒<lb/>
合得田家幾瓦盆<lb/>
　　　畫山水二首<lb/>
翠滴松梢雨乍收山光半為白雲留江邊可惜無人住<lb/>
閒却蘋花一岸秋<lb/>
樹樹秋風響澗阿夕陽收處暮霞多何人艇子苕溪上<lb/>
<pb n="KR4h0143_WYG_274-23a"/>
唱得呉儂子夜歌<lb/>
　　　與唐惟勤索紙<lb/>
魚網無功補蔡侯蜀江不洗薛濤愁教兒昨日繙詩稿<lb/>
書破芭蕉數幅秋<lb/>
　　唐庠<lb/>
　　　蕉萱仕女<lb/>
羅襪生香踏軟沙釵横玉燕鬢鬆鴉春心正似芭蕉巻<lb/>
羞見宜男並蒂花<lb/>
<pb n="KR4h0143_WYG_274-23b"/>
　　　小景<lb/>
落日青山凝紫煙秋風殘葉雁來天五湖多少玻璃水<lb/>
處處堪留載鶴船<lb/>
　　唐廣<lb/>
　　　戲贈張伯仁陳邦器二才子<lb/>
白下橋邊楊栁枝新黄嫩綠正當時重來折入尋春手<lb/>
不比樊川去較遲<lb/>
　　懷恱<lb/>
<pb n="KR4h0143_WYG_274-24a"/>
　　　登城望鴛鴦湖<lb/>
一上髙城思不羣東風吹面洗餘醺紅舷烏榜春湖上<lb/>
多載銀箏入暮雲<lb/>
　　　過相湖<lb/>
扁舟飛出相湖東花片紅穿樹底風纔聽前村鳩喚雨<lb/>
斜陽又在暮雲中<lb/>
　　　春興<lb/>
花氣醺人似酒醇東風隨處掃香塵不知畫舫琵琶月<lb/>
<pb n="KR4h0143_WYG_274-24b"/>
載得南湖幾度春<lb/>
　　魏時敏<lb/>
　　　賞菊<lb/>
短籬疎雨正離披淡白深紅朶朶宜自計老年才思減<lb/>
重陽過後不題詩<lb/>
　　　閨思<lb/>
别後衡門鎮不開年年春雨長莓苔東風似欲添離恨<lb/>
故引雙雙燕子來<lb/>
<pb n="KR4h0143_WYG_274-25a"/>
　　周瑾<lb/>
　　　南湖即事<lb/>
湖水空明靜不波蕩舟人逺夕陽多秋來無限相思意<lb/>
欲采芙蓉奈晚何<lb/>
　　朱存理<lb/>
　　　泛呉江<lb/>
一帆風便到呉江江上飛來白鳥雙舟子飯時吾夢覺<lb/>
起看新月坐篷窓<lb/>
<pb n="KR4h0143_WYG_274-25b"/>
　　劉泰<lb/>
　　　小景<lb/>
雲溪一帶淨無沙門對青山是我家幾日不來亭子坐<lb/>
東風開過紫藤花<lb/>
　　　秀上人課經圖<lb/>
山繞清溪樹繞亭隔雲金磬曉泠泠道人不管花開落<lb/>
白乳香中讀觀經<lb/>
　　　新秋示盛伯宣<lb/>
<pb n="KR4h0143_WYG_274-26a"/>
暑退新涼透碧紗砧聲不斷是誰家酒醒小立殘陽裏<lb/>
閒數籬邊紫豆花<lb/>
　　　春日湖上二首<lb/>
浴鵠灣頭盪槳過雨聲昨夜漲湖波落梅天氣寒偏峭<lb/>
未許春衣試薄羅<lb/>
步逐東風踏軟沙背人驚鷺去斜斜兩株紅杏疎籬外<lb/>
知是湖村賣酒家<lb/>
　　　湖上暮歸<lb/>
<pb n="KR4h0143_WYG_274-26b"/>
小<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>䭾醉踏殘花柔綠隂中一徑斜日暮歸來問童子<lb/>
春衣當酒在誰家<lb/>
　　陳㷆<lb/>
　　　攬秀樓<lb/>
何年構此山之東八窓相對山花紅桐山居士老解飲<lb/>
何當置我新樓中<lb/>
　　季達<lb/>
　　　過臨江府<lb/>
<pb n="KR4h0143_WYG_274-27a"/>
故人别後思何堪獨倚河亭酒半酣自笑不如雙燕子<lb/>
春風先我到江南<lb/>
　　呉敏<lb/>
　　　沽頭牐<lb/>
浮葦生根上陡崖牛羊原隰有人家繰車聲響南風裏<lb/>
棗樹青青落白花<lb/>
　　杜嗣昌<lb/>
　　　題畫<lb/>
<pb n="KR4h0143_WYG_274-27b"/>
秋風嫋嫋露團團朱箔銀樓鎖夜寒一曲鳯簫明月裏<lb/>
玉人何處倚䦨干<lb/>
　　曹侃<lb/>
　　　寫竹贈戴山黄方伯<lb/>
昔遊湘浦泊蘭橈萬玉森森宿雨消記得推篷涼夜永<lb/>
月明一曲紫鸞簫<lb/>
　　任道<lb/>
　　　畫菜<lb/>
<pb n="KR4h0143_WYG_274-28a"/>
露芽煙甲曙光寒紫翠漙香濕未乾記得花開曾病酒<lb/>
玉人纎手薦春盤<lb/>
　　蔣用文<lb/>
　　　暮春遇雨<lb/>
暖風吹雨浥輕塵滿地飛花斷送春莫上髙樓凝望眼<lb/>
天涯芳草正愁人<lb/>
　　沈翊<lb/>
　　　寄沈介軒<lb/>
<pb n="KR4h0143_WYG_274-28b"/>
錦繡湖山罨畫樓君家住在小瀛洲洞簫吹上花間月<lb/>
十二珠簾不下鈎<lb/>
　　張倬<lb/>
　　　寄龔大章<lb/>
半生心跡任虛舟風雪飄蕭一弊裘獨抱龍門太平策<lb/>
滄浪亭下看沙鷗<lb/>
　　丁岳<lb/>
　　　送沈彦修<lb/>
<pb n="KR4h0143_WYG_274-29a"/>
江上秋風吹客衣江邊把酒對斜暉江鷗不解離人意<lb/>
故作三三兩兩飛<lb/>
　　　送客<lb/>
蘆花飛雪水增波一曲尊前感慨歌客裏可堪頻送客<lb/>
眼中知己漸無多<lb/>
　　周鉉<lb/>
　　　送人<lb/>
越河臘盡雪澌流千里離心醉未收今夜山城聞笛恨<lb/>
<pb n="KR4h0143_WYG_274-29b"/>
斷腸那似古梁州<lb/>
　　李兆先<lb/>
　　　絶句二首<lb/>
行人折栁寄相思又見春風換故枝若問無情閒嵗月<lb/>
恰是新條未出時<lb/>
秋來賈客淚沾巾路草墻花各自春莫向中流歌楚調<lb/>
舟中多是贑州人<lb/>
　　桑恱<lb/>
<pb n="KR4h0143_WYG_274-30a"/>
　　　小遊仙<lb/>
胸藏星宿是天文暗坐光騰五岳雲侵曉清都揮彩筆<lb/>
欲書制誥賜茅君<lb/>
仙童驚報筆生花萬丈長虹纈彩霞獨進詞頭三百巻<lb/>
承恩常醉玉皇家<lb/>
仙班濟濟侍宸官袖拂紅雲跨彩鸞笑約玉皇香案吏<lb/>
禹餘宫裏借花看<lb/>
白雲為被彩霞氊髙枕常凌倒景眠却怪兩燈常下照<lb/>
<pb n="KR4h0143_WYG_274-30b"/>
不知日月麗中天<lb/>
　　文洪<lb/>
　　　南行舟中<lb/>
露白沙涼月滿空雁聲歴歴度西風客程尚與鄉闗近<lb/>
歸夢如何便不同<lb/>
　　　訪徐尚容<lb/>
虎谿谿上草堂閒千樹江梅杳藹間欲向南枝問消息<lb/>
東風吹我過西山<lb/>
<pb n="KR4h0143_WYG_274-31a"/>
　　羅倫<lb/>
　　　别廷揚<lb/>
釀得新城萬頃春碧桃扶醉不辭頻羅浮山下梅花屋<lb/>
夢裏逢君恐未真<lb/>
　　程敏政<lb/>
　　　送克寛弟南還至茶菴獨歸<lb/>
垂野隂雲一望迷送行愁問路東西不知幾日黄梅雨<lb/>
門外青泥沒馬蹄<lb/>
<pb n="KR4h0143_WYG_274-31b"/>
　　　題小景雜畫<lb/>
青山一髪海中央島霧昬昬拍岸黄過客不堪腸斷處<lb/>
尉陀城下水如湯<lb/>
野梅開遍釣魚磯策杖歸來雪滿衣記得西湖山下過<lb/>
一雙青鳥背人飛<lb/>
綠樹蕭然䕃草亭酒船安近蓼花汀分明一夜溪頭雨<lb/>
洗出春山數㸃青<lb/>
小亭斜枕石溪濆長夏空山草木薫風雨忽來歸去晚<lb/>
<pb n="KR4h0143_WYG_274-32a"/>
櫓聲揺碎一川雲<lb/>
　　　題畫送敏聰弟還河間<lb/>
西風吹徹桂花秋欲去珍禽不自由無限人間離别意<lb/>
海天明月照髙樓<lb/>
　　　題于文逺山水小景<lb/>
望中疑是富春山只欠危亭著樹間記得摩崖看石篆<lb/>
小舟曾泊相湖灣<lb/>
　　　題雜畫<lb/>
<pb n="KR4h0143_WYG_274-32b"/>
　　　　山水錦雞<lb/>
平原空笑弋人勞山木青葱䕶錦毛何處晚風堪顧影<lb/>
石泉澄澈見秋毫<lb/>
　　　　緋桃黄雀<lb/>
雨後薫風不動塵名園生意逐時新囀枝黄鳥聲全變<lb/>
結子紅桃色半勻<lb/>
　　莊㫤<lb/>
　　　郊行<lb/>
<pb n="KR4h0143_WYG_274-33a"/>
凌兢瘦馬踏春泥雪後郊原綠未齊一抹午烟風隔斷<lb/>
野雞聲在竹林西<lb/>
　　　釣魚圖<lb/>
溪上春雲與浪飛溪頭春水鮆魚肥野人只是閒無事<lb/>
日出船來月出歸<lb/>
　　　寄夀州廖同知<lb/>
江鄉煙景不須爭客裏風花亦有情我見白頭張汝弼<lb/>
今年又在夀春城<lb/>
<pb n="KR4h0143_WYG_274-33b"/>
　　章懋<lb/>
　　　送同年鍾美宣乃叔還鄉<lb/>
紫陌春回雪乍消御溝流水碧迢迢行人欲贈新楊栁<lb/>
催喚東風長綠條<lb/>
　　　滹沱晚渡二首<hi>送同年張廷芳使陜西</hi>
風捲流澌作晚波行人猶説漢滹沱那知天上乘槎客<lb/>
不用氷堅也渡河<lb/>
半川斜日照寒流騎馬來經古渡頭欲問蕭王氷合處<lb/>
<pb n="KR4h0143_WYG_274-34a"/>
野烟衰草遍汀洲<lb/>
　　　别閩南僚友<lb/>
三年憲府同懷抱此日離亭惜解攜回首建溪溪上路<lb/>
春山隨處鷓鴣啼<lb/>
　　　送賀位賀俸歸永新<hi>并序</hi>
　　嵗暮山齋老梅始花適賀生兄弟過予言别因折<lb/>
　　一枝口占小詩為贈用致拳拳期待之意云<lb/>
梅花折得贈君歸愛此亭亭絶世姿純白真香誰得似<lb/>
<pb n="KR4h0143_WYG_274-34b"/>
紫陽千載共襟期<lb/>
　　　陳處士南園詩巻<lb/>
平泉金谷競豪華幾度花時得在家爭似南園陳處士<lb/>
曉看泉石暮烟霞<lb/>
　　張弼<lb/>
　　　送趙𢎞濟春試<lb/>
閒説桃花競笑春𤣥都道士又更新好攜三尺青鸞尾<lb/>
去掃平津閣上塵<lb/>
<pb n="KR4h0143_WYG_274-35a"/>
　　　題畫贈張延芳<lb/>
雲山䝉董石陂陀閒坐船頭看綠波悵望佳人渺何許<lb/>
竹枝聲斷夕陽多<lb/>
　　　方文美畫<lb/>
花落春歸客未歸仲宣樓上倚斜暉故園遥在三江外<lb/>
綠遍靡蕪燕子飛<lb/>
　　　懷友<lb/>
飛花渺渺送春歸忽漫鈎簾對夕暉竹下小池雙翡翠<lb/>
<pb n="KR4h0143_WYG_274-35b"/>
銜魚飛過綠苔磯<lb/>
　　　送張維亨之沂州<lb/>
瑯琊臺下看新晴聽得陽闗第四聲千樹梅花滿城雪<lb/>
也應難比使君清<lb/>
　　　俞舜卿僉憲許柑未送詩以促之<lb/>
南海黄柑未見分舉杯空望嶺頭雲元宵燈火相將近<lb/>
空手歸來惱細君<lb/>
　　　絶句<lb/>
<pb n="KR4h0143_WYG_274-36a"/>
空濛山色晴還雨繚繞溪流直又斜短杖微吟過橋去<lb/>
東風滿路紫藤花<lb/>
　　　舞劔臺送客<lb/>
舞劔臺前梧葉飛蕭蕭涼思欲侵衣天涯萬里孤鴻逺<lb/>
且對黄花醉落暉<lb/>
　　　題畫<lb/>
雲杉如薺屋如蚶詰曲溪流瀉碧潭獨立小橋吟不盡<lb/>
插天晴翠太湖南<lb/>
<pb n="KR4h0143_WYG_274-36b"/>
　　賀欽<lb/>
　　　春晚<lb/>
落盡羣芳枝已空遊人枉自怨東風誰知寂寞幽園裏<lb/>
猶著楸花一樹紅<lb/>
　　林瀚<lb/>
　　　寄鄭郎中<lb/>
鳯臺一别四經秋羨子投閒未白頭為問濓江江上路<lb/>
幾人煙雨棹歸舟<lb/>
<pb n="KR4h0143_WYG_274-37a"/>
　　李傑<lb/>
　　　次徐文量主事韻<lb/>
西風獵獵走驚沙嵗晏登臨倍憶家爭似南州徐孺子<lb/>
寒林匹馬看梅花<lb/>
　　陸容<lb/>
　　　早過午橋口占<lb/>
花影西偏半月髙不妨清夢起趨朝金烏未促龍樓鼔<lb/>
次第哦詩過午橋<lb/>
<pb n="KR4h0143_WYG_274-37b"/>
　　　南郊雜韻六首<lb/>
兵衞森嚴萬幕屯馬嘶人語静中聞天垣咫尺鑾輿近<lb/>
望見龍光入夜雲<lb/>
卧榻明衣席未安齋郎早己報登壇君王行處陽春在<lb/>
不用靈犀辟夜寒<lb/>
金鑰重門暫啓扃臘燈如晝辨人行象牌分得清班賜<lb/>
軍將無勞問姓名<lb/>
竹宫幽䆳寂無聲風靜空懸五色旌月色照人清沁骨<lb/>
<pb n="KR4h0143_WYG_274-38a"/>
萬松深處數寒更<lb/>
紫壇雲霧切三台玉趾將臨畫鼓催列炬照天馳道逺<lb/>
佩聲遥自半空來<lb/>
仙韶隱隱落空濛壇下傳呼拜啓同知是燔柴禮初獻<lb/>
沈香火起燭天紅<lb/>
　　陸淵之<lb/>
　　　黄鶴樓<lb/>
落日江流帶女牆飛樓百尺俯蒼茫筵前却怪當年事<lb/>
<pb n="KR4h0143_WYG_274-38b"/>
鸚鵡何緣到楚鄉<lb/>
　　樊阜<lb/>
　　　春日偶成<lb/>
硯池香沁墨雲乾酒醒無情懶著冠燕子歸遲春欲盡<lb/>
落花吹雨小樓寒<lb/>
　　　寒夜<lb/>
破屋難禁深夜雨布衾寒濕半牀雲愁來自起推窓看<lb/>
人比梅花瘦幾分<lb/>
<pb n="KR4h0143_WYG_274-39a"/>
　　　湖村晚眺<lb/>
村南村北總西風桕葉先霜淺著紅野鳥飛邊堪入畫<lb/>
數家籬落夕陽中<lb/>
　　　過村家<lb/>
細莎村路繞山斜澗水西頭一兩家桑柘葉乾鳩雨歇<lb/>
茅簷索索響繅車<lb/>
　　張昇<lb/>
　　　渡淮<lb/>
<pb n="KR4h0143_WYG_274-39b"/>
長淮一道入滄溟滚滚黄流若建瓴回首故鄉何處是<lb/>
春風多少短長亭<lb/>
　　屠勲<lb/>
　　　小畫<lb/>
浦雲煙樹路盤紆白首青山興不孤我亦有亭歸未得<lb/>
東風吹雨長蘼蕪<lb/>
　　邵珪<lb/>
　　　胡冬官梅花圖<lb/>
<pb n="KR4h0143_WYG_274-40a"/>
江南江北霏霏雨漁榜漁罾短短籬斜出一枝青鳥外<lb/>
東風掩映水仙祠<lb/>
　　楊光溥<lb/>
　　　春去<lb/>
樓外青帘近酒家鶯聲巷陌夕陽斜東風暗地隨春去<lb/>
幾日無人喚賣花<lb/>
　　呉寛<lb/>
　　　題院畫二首<lb/>
<pb n="KR4h0143_WYG_274-40b"/>
翩翩白馬紫絲韁馳過彎堤十里長千樹桃花萬株栁<lb/>
前頭宫殿是昭陽<lb/>
璚樓金屋映丹霞只把仙家比内家落日美人秋水上<lb/>
紅妝一面亂荷花<lb/>
　　　園中即景<lb/>
萍藻多從雨後生綠波常共小池平朱藤覆滿休輕剪<lb/>
待看繁花映水明<lb/>
　　楊一清<lb/>
<pb n="KR4h0143_WYG_274-41a"/>
　　　竹西書屋<lb/>
萬竹參差路不分草堂風景隔塵氛他年有約東鄰卜<lb/>
半為先生半此君<lb/>
　　　和西涯漫興二首<lb/>
園亭風日入清秋綠樹重隂䕶四周頗恨青山看不見<lb/>
似應别起看山樓<lb/>
天近銀河拂曙流巷深不隔市烟浮夕陽墮地鳥投樹<lb/>
明月滿空花入樓<lb/>
<pb n="KR4h0143_WYG_274-41b"/>
　　　遊茅山<lb/>
丹梯百丈許攀縁萬古華陽此洞天不獨山人能愛客<lb/>
野花啼鳥亦欣然<lb/>
　　　畫梅和文敬韻<lb/>
十年清夢繞梅花東閣西湖興未涯不用巡簷重索笑<lb/>
畫中春色正横斜<lb/>
　　　畫花<lb/>
三月園亭花正開主人遊宦不曾回醉中看畫依稀是<lb/>
<pb n="KR4h0143_WYG_274-42a"/>
也當尋芳一度來<lb/>
　　　後園池亭觀物感懷<lb/>
重陽雨過菊芬菲把酒相看坐夕暉不覺臨風還自笑<lb/>
主人今日未真歸<lb/>
山檜移來數尺青盤廻今作老龍形紅塵遮斷青山色<lb/>
留爾當軒作畫屏<lb/>
　　周軫<lb/>
　　　和竹溪見贈歸來亭<lb/>
<pb n="KR4h0143_WYG_274-42b"/>
小亭岑寂四窓開坐看春風長綠苔為愛多情雙燕子<lb/>
暫時飛去又飛來<lb/>
　　文林<lb/>
　　　借居龍泉菴<lb/>
冷官門户可張羅曲徑春深長薜蘿不道夜來風雨惡<lb/>
松隂滿地落花多<lb/>
　　　題沈石田畫<lb/>
蒼崖墨嶂含書法樹色江聲散釣船正是先生記歸路<lb/>
<pb n="KR4h0143_WYG_274-43a"/>
　相城東下水連天<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_274-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻一百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_089-1a"/>
　欽定四庫全書<lb/>
御選宋詩巻六<lb/>
　　樂府歌行三<lb/>
　　　張耒<lb/>
　　　　襄陽曲<lb/>
　西津折葦鳴䇿䇿蟾蜍光入芙蓉白山頭不雨賈船稀<lb/>
　日日門前江水窄欲将烜赫招行人旋起丹樓照長陌<lb/>
　銀屏深蔽玉笙開自擘新橙飲北客倐離暫合心未果<lb/>
<pb n="KR4h0143_WYG_089-1b"/>
　淚映雙眸為誰墮<lb/>
　　　　寄衣曲<lb/>
　秋風西來入庭樹攀條正念征人苦空窗自織不敢住<lb/>
　鳴機愁寂如鳴櫓練成欲裁新絲香抱持含愁上姑堂<lb/>
　别來不見衣覺窄試比小郎身更長<lb/>
　　　　怨曲<lb/>
　祖席駐征橈開㠶復信潮隔筵桃葉泣吹管杏花飄船<lb/>
　去鷗飛閣人歸鹿上橋别離惆悵淚江鷺宿紅蕉<lb/>
<pb n="KR4h0143_WYG_089-2a"/>
　　　夀陽歌<lb/>
夀陽樓前淮水碧夀陽美女如脂白李郎青鬢照青衫<lb/>
曾在花前作狂客伯勞睡重花枝晩時許蜻蜓一偷眼<lb/>
歡娯雖少恨已多纎手紅牋揮翠管淮陽歸來春已暮<lb/>
夜夜夢魂淮上去欲歌舊曲只添愁畫得雙蛾不能語<lb/>
有客南來從夀春衆中笑問動精神自從桞别章臺後<lb/>
攀折風光知幾人已伴春衫辭側㡌不怕嬌啼隨意笑<lb/>
嗟君耿耿獨相思湏信多情是年少<lb/>
<pb n="KR4h0143_WYG_089-2b"/>
　　　牧牛兒<lb/>
牧牛兒逺陂牧逺陂收牛芳草緑兒怒掉鞭牛不觸澗<lb/>
邉桞古南風清麥深蔽目田野平烏犍礪角逐草行老<lb/>
牸卧噍飢不鳴犢兒跳梁没草去隔林應母時一聲老<lb/>
翁念兒自攜餉出門先上岡頭望日斜風雨濕蓑衣拍<lb/>
手唱歌尋伴歸逺邨放牧風日薄近邨牧牛泥水惡珠<lb/>
璣燕趙兒不知兒生但知牛背樂<lb/>
　　　採蓮子<lb/>
<pb n="KR4h0143_WYG_089-3a"/>
菡萏香蓮十頃陂小姑貪戲採蓮池晩來弄水船頭濕<lb/>
更脱新裙裹鴨兒<lb/>
　　　獨處愁<lb/>
髙髙花飛驚秋顔珠簾鎖樓春風閒少年金鞍照秦地<lb/>
玉巵雙覆塵埃間花間蝴蝶雙飛舞感觸深心心更苦<lb/>
昨夜隂雲數尺許連宵變作西窗雨<lb/>
　　　逺别離<lb/>
逺别離明當入蜀去酒酣日落客心驚起與僕夫先議<lb/>
<pb n="KR4h0143_WYG_089-3b"/>
路引車在庭牛在槽桐枝嫋嫋秋風豪别情悵惘氣不<lb/>
下酒觴飜汚麒麟袍緩清歌慰幽獨不惜更長更燒燭<lb/>
贈君髮上古搔頭莫易此心如此玉平生每笑花飛片<lb/>
東家吹落西家怨但得歸時似别時相知何必長相見<lb/>
　　　白紵詞效鮑昭<lb/>
揺輕裙曵長袖為楚舞千萬夀新詞白紵聲按舊朔風<lb/>
捲地來峥嶸燕雁避霜飢不鳴髙堂酒多華燭明<lb/>
囘纎腰出素手髻墮鬢傾釵欲溜為君歌舞君飲酒嵗<lb/>
<pb n="KR4h0143_WYG_089-4a"/>
云暮矣七澤空湯湯漢沔天北風玉壺之酒樂未終<lb/>
　　　啄木辭<lb/>
紅錦長絛當背垂紫檀槽稳横朱絲美人亭亭面如雪<lb/>
纎手當筵金桿撥彈成丁丁啄木聲春林蔽日春晝晴<lb/>
徘徊深枝穿翠葉玉喙勞時還暫歇深園斷嶺人不知<lb/>
中有槎枒風雨枝蠧多蟲老飽可樂山静花深終日啄<lb/>
雄雌相求飛且鳴髙枝礪觜板有聲無功忍使飢腸飽<lb/>
有意却教枯樹青疾彈如歌細如語曲欲終時情更駐<lb/>
<pb n="KR4h0143_WYG_089-4b"/>
一聲穿樹忽驚飛葉動枝揺不知處<lb/>
　　　江南曲<lb/>
平湖碧玉煙波闊芰荷風起秋香發採蓮女兒紅粉新<lb/>
煙中笑語隔煙聞髙繫紅裙袖雙捲不惜浮萍沾皓腕<lb/>
争先採得隱船篷多少相欺互相問吳兒蕩槳來何事<lb/>
手指荷花示深意郎指蓮房妾折絲蓮不到頭絲不止<lb/>
月上湖平四散歸舟輕楫短去如飛斷腸脉脉兩無語<lb/>
寄情流水傳相思<lb/>
<pb n="KR4h0143_WYG_089-5a"/>
　　陳師道<lb/>
　　　放歌行二首<lb/>
春風永巷閉娉婷長使青樓誤得名不惜捲簾通一顧<lb/>
怕君著眼未分明<lb/>
當年不嫁惜娉婷抹白施朱作後生説與傍人湏早計<lb/>
隨宜梳洗莫傾城<lb/>
　　李之儀<lb/>
　　　四時詞擬徐陵用今體次東坡舊韻<lb/>
<pb n="KR4h0143_WYG_089-5b"/>
　　　　春<lb/>
紅緑枝頭自開落薄日低雲天一幕可堪困緒尚眠蠶<lb/>
未擬賞心催破萼寳環半脱畏侵肌百刻縈香竟屬誰<lb/>
旋製稱身官様窄慵看架上去年衣<lb/>
　　　　夏<lb/>
蜀葵易過紅榴永鱗鱗瑩角波紋冷水光暗透玉枕涼<lb/>
扇影風揺深院静無言一向幾回顰品盡么絃竟不匀<lb/>
空被梁間偷眼燕黄蜂元是竊香人<lb/>
<pb n="KR4h0143_WYG_089-6a"/>
　　　　秋<lb/>
畫圖展盡瀟湘緑窈窕新詞寫啼竹薄衾笑拂又經年<lb/>
已報莎雞入重屋漸施簾幙作深扃時看明河歩廣庭<lb/>
旋索羅衣防露下隔牆聞呌侍兒聲<lb/>
　　　　冬<lb/>
休願車輪生四角莫向金樽嫌酒薄門外風號雁陣低<lb/>
擁衾同看殘燈落轆轤敲凍驚棲鴉睡紅笑引臙脂霞<lb/>
未擬雕籠問鸚鵡先投宿酒敵霜花<lb/>
<pb n="KR4h0143_WYG_089-6b"/>
　　蘇庠<lb/>
　　　清江曲<lb/>
屬玉雙飛水滿塘菰蒲深處浴鴛鴦白蘋滿棹歸來晩<lb/>
秋著蘆花一岸霜扁舟繫岸依林樾蕭蕭兩鬢吹華髮<lb/>
萬事不理醉復醒長占煙波弄明月<lb/>
　　司馬槱<lb/>
　　　洛春謡<lb/>
洛陽碧水揚春風銅駝陌上桃花紅髙樓疊桞緑相向<lb/>
<pb n="KR4h0143_WYG_089-7a"/>
綃帳金鸞香霧濃襲裘公子五陵客拳毛赤兔雙蹄白<lb/>
金鈎寳玦逐飛香醉入花叢惱花魄青蛾皓齒列吳倡<lb/>
梅粉妝成半額黄羅屏繡幕圍寒玉帳裏吹簫學鳳皇<lb/>
細緑圍紅曉煙濕車馬騑騑雲櫛櫛瓊蘂杯深琥珀濃<lb/>
鴛鴦枕鏤珊瑚澀吹龍笛歌白紵蘭席淋漓日将暮君<lb/>
不見灞陵岸上楊桞枝青青送别傷南浦<lb/>
　　田畫<lb/>
　　　築長堤<lb/>
<pb n="KR4h0143_WYG_089-7b"/>
築長堤白頭荷杵隨者妻背脅傴僂筋力㣲以手置胸<lb/>
路旁啼老夫七十嫗與齊五尺應門生兩兒夜來春雨<lb/>
深一犁破曉徑去耕南陂南隣里正豪且强白紙大字<lb/>
來呼追科頭跣足不得稽要與官長修長堤官長亦大<lb/>
賢能得使者意正堤駕軺軒不復問餘事終當升諸朝<lb/>
自足富妻子何惜桑榆年一為官長死<lb/>
　　唐庚<lb/>
　　　陌上桑曲<lb/>
<pb n="KR4h0143_WYG_089-8a"/>
蕭疎陌上桑寂寞採桑女蠶老葉轉稀羅敷淚如雨斂<lb/>
袂蹙雙蛾秦筝一曲歌慇勤謝郎意其如義命何<lb/>
　　　憶昔行<lb/>
憶昔方東來亭傳荒荆棘風庭紅葉乾雨砌蒼苔濕飢<lb/>
虎撥門開哀禽向人泣十載却西還亭傳已完葺青鎖<lb/>
揖江山朱欄趂階級行旅糧不賫大路遺取拾蜀道無<lb/>
難易人心自寛急寄言守亭者勿使狐狸入<lb/>
　　　結客少年塲<lb/>
<pb n="KR4h0143_WYG_089-8b"/>
結客何用少年塲男兒尚氣湏激昻朝從魯朱家暮過<lb/>
秦武陽飲酒邯鄲市膝上横秋霜明年從軍入燉煌金<lb/>
印紫綬輝路傍貧中知已慎勿忘<lb/>
　　龔况<lb/>
　　　古樂府<lb/>
妖嬈破𤓰女争上秋千架香飄石榴裙影落薔薇下牆<lb/>
外見鴛鴦雙雙春水塘歸來情脉脉無緒理殘妝<lb/>
　　曹組<lb/>
<pb n="KR4h0143_WYG_089-9a"/>
　　　夜歸曲<lb/>
飢烏啞啞啼暮寒回風急雪飄朱闌瑣窗繡閣豔紅獸<lb/>
書幕金泥揺彩鸞吳妝秀色攅眉緑能唱襄陽大堤曲<lb/>
酒酣横笛咽孤吹吹裂柯亭傲霜竹逺空寒雪渾不動<lb/>
老狐應被黄河凍暗回㣲暖入江梅何處荒榛挂么鳳<lb/>
歸來稳跨青連錢貂耳擁鼻行翩翩籠紗密炬照飛霰<lb/>
十二玉樓人未眠<lb/>
　　歐陽澈<lb/>
<pb n="KR4h0143_WYG_089-9b"/>
　　　夢仙謡<lb/>
寥陽洞口風煙好枯木槎牙插雲島重重金鎖遶嬋娟<lb/>
滿地落花常不埽蕭郎聞説已乗鸞空餘九轉燒丹竈<lb/>
煙霞截斷絶非塵凡夫蹤跡無由到髙陽有客攜佳侣<lb/>
訪異尋幽豁襟抱瓊樓飲散恣歡遊誤入蓬壺如夢覺<lb/>
雲關初叩閴無人松梢鶴唳如驚報湏臾奓户迎者誰<lb/>
吳宫女兒面凝脂指㸃蘭堂篆煙裊珠箔玲瓏窣地垂<lb/>
髙擎翠袖輕輕捲半露妖嬈素蓮臉嫣然一笑啟檀唇<lb/>
<pb n="KR4h0143_WYG_089-10a"/>
喚我躋堂語聲軟相隨環坐一軒秋旋列杯盤供雅宴<lb/>
倚風仙蘂似有情競吐芳苞噴香逺朝雲一段下陽臺<lb/>
綽約標容塵世鮮黛眉輕拂逺山青明眸斜盼秋波剪<lb/>
蘭柔桞弱不禁風睡起芙蓉香體顫櫻桃緩啟歌貫珠<lb/>
夕陽花外流鶯囀曲終低語愈含情自訴芳心猶未展<lb/>
包藏惟恐泄真香尋常嬌怯羞鶯燕為憐坐客俱多才<lb/>
拚羞試許求相見安然若有惜花情願丐錦章鐫琬琰<lb/>
温柔淑惠已無雙更聼斯言真絶豔放懐舉白不暫停<lb/>
<pb n="KR4h0143_WYG_089-10b"/>
酷嫌鸚鵡杯中淺醉玉頽山卧綺窗秋水一牀凝角簟<lb/>
悠揚好夢入巫峰洩洩溶溶睡正濃蘧然驚覺一何有<lb/>
㸃綴餘霞散眼封依約餘香雖滿袂行雲縹緲已無蹤<lb/>
壺中天地古來有黙想風物遥應同我聞劉阮曽迷路<lb/>
武陵邂逅如花女靈丹咀嚼頓輕身脱躧紅塵已仙去<lb/>
又聞仙去有蕭防曽耦雙成飲玉漿一朝誤入華陽洞<lb/>
于飛終許學鸞凰仙凡異境無慿據毎笑前聞但虚語<lb/>
豈意親逢事偶符始信人間有竒遇歸來燈火欲黄昏<lb/>
<pb n="KR4h0143_WYG_089-11a"/>
隱几無聊暗追慕濡毫試作夢仙謡端欲夢魂重黙悟<lb/>
　　鄧肅<lb/>
　　　古意<lb/>
妾身如暮雲隂霾愁漸濃郎來如曉色日髙雲自空曉<lb/>
色未應夜愁雲不可重㑹持一杯酒舉室生春風<lb/>
妾心如寒梅隨郎過江東妾身如飛雪知落何亭中雪<lb/>
花故清絶何人能擊節梅花嵗嵗春千秋香不滅<lb/>
妾如傍籬菊不肯嫁春風郎如出谷鶯飛鳴醉亂紅亂<lb/>
<pb n="KR4h0143_WYG_089-11b"/>
紅有何好風雨一夕空菊英雖枯淡不隨霜露濃<lb/>
　　汪藻<lb/>
　　　古鏡行<lb/>
我有辟邪鏡得之咸陽宫其隂為天池一母将九龍旁<lb/>
書負圖字土蝕如旋蟲緘以駭雞珍妙極倕之工請言<lb/>
照逺近十里秋毫空豈不鑒脂澤所貴肝膽通問誰為<lb/>
此器太古非人功客聞重歎息意欲窺靈蹤髙堂不辭<lb/>
倚恐客難稱容繩窮匣半起四室來悲風日車當晝留<lb/>
<pb n="KR4h0143_WYG_089-12a"/>
羞澀如頑銅森然髮上指凛若臨霜鋒我還撫客手此<lb/>
豈世寳同揮淚兩無言掩鏡鞶囊中<lb/>
　　李彌遜<lb/>
　　　行路難<lb/>
江心蟠石蒼虬立山激江流浪頭急風昬月暗魚龍愁<lb/>
電掣雲奔鬼神入船頭星斗天為低夜潮生寒洲渚移<lb/>
鳴舷鼔枻驚楚子危檣逺纜號吳兒篙師咄咄自相語<lb/>
明發扁舟繫何許半月行江十日風寸歩家山隔秦楚<lb/>
<pb n="KR4h0143_WYG_089-12b"/>
黄衫年少金雕鞍日髙華屋春夢殘插花走馬咸陽道<lb/>
世上空嗟行路難<lb/>
　　　漁父詞六首<lb/>
一葉扁舟漾廣津無心鷗鳥逺親人蘋蓼岸静投綸危<lb/>
坐初無一㸃塵<lb/>
釣艇夷猶一葦横煙波萬頃寄餘生春雨歇暮霞明零<lb/>
亂溪花墮玊英<lb/>
撇掉歸來起暮凉樂哉誰復慕軒裳横短笛罷鳴榔紅<lb/>
<pb n="KR4h0143_WYG_089-13a"/>
藕花繁作陣香<lb/>
木落漁邨載酒過緑波萍藻鱖魚多拚醉飲儘顔酡不<lb/>
負平生笠與蓑<lb/>
玉樹瓊田瑩骨清短蓬飄灑動吟情魚換酒樂升平聞<lb/>
道君王日聖明<lb/>
卧月眠風樂有餘蒹葭深處釣重湖斟魯酒膾鱸魚一<lb/>
片家風入畫圖<lb/>
　　周紫芝<lb/>
<pb n="KR4h0143_WYG_089-13b"/>
　　　莫愁歌<lb/>
蓮花深紅蓮葉緑平沙月上鴛鴦宿青腰三板蘭作橈<lb/>
月下莫愁歌一曲移船入花花轉深花深調苦難為音<lb/>
江邉夜半誰為語只有嬋娟知此心露華漸白月漸午<lb/>
刺舟自覓來時路明朝繫䌫桞邉門却在夜來潮落處<lb/>
　　　秋閨詞<lb/>
西風動簾幕蟋蟀鳴髙堂蔓草濕零露秋閨知夜長佳<lb/>
人掩朱戸背燭解羅裳願言鴛鴦夢雙飛入方塘清影<lb/>
<pb n="KR4h0143_WYG_089-14a"/>
横疎櫺奈此明月光依依照長夜炯炯明愁腸不恨郎<lb/>
不歸恨月入我牀披衣復起坐嚬翠挑殘釭開緘取素<lb/>
書解結羅帶傍一讀再三歎再讀淚數行終夜不成寝<lb/>
曙色忽滿窗雖云有膏沐誰能有晨妝<lb/>
　　　霽月謡<hi>和羅仲共效李長吉</hi>
江鼉吹浪江水急雷師鞭鼔旌旗濕黒雲駕雨霹靂鳴<lb/>
怒龍拏空半天立須臾隂雲空四垂廣寒殿冷風披披<lb/>
玉觴燕罷王母歸紅鸞簇扇香霧飛<lb/>
<pb n="KR4h0143_WYG_089-14b"/>
　　　木芙蓉歌<lb/>
吳江十月霜華淺秋空無雲霜日煖芭蕉樹暗簾幕垂<lb/>
木芙蓉開紅婉婉銀牀露重梧葉飛金錢埽地秋蘭萎<lb/>
無人自對秋風笑黄蜀葵花不同調慢緑妖紅解醉人<lb/>
徐娘未老秋娘少少年時節歡樂多紅蓮影落秋江波<lb/>
若邪女兒白如玉夜半採蓮聞棹歌驚風吹浪鴛鴦起<lb/>
回頭日月飛梭裏對花不飲今蹉跎淚濕秋風當奈何<lb/>
　　王庭珪<lb/>
<pb n="KR4h0143_WYG_089-15a"/>
　　　仙人春宴曲<lb/>
髙樓玉珮揺春風銀槽壓雨珍珠紅天留曉月十分魄<lb/>
飛光下照仙人宫瑶姬半醉撾鼉鼔綵鳳吹笙黄鶴舞<lb/>
雙成翠袖織藕絲麻姑行厨擘麟脯金盤燒蠟夜未央<lb/>
從妃進果蟠桃香坐上花開人未老他日重來花更好<lb/>
三千年後忽相逢再約羣仙醉蓬島<lb/>
　　呂本中<lb/>
　　　怨歌行<lb/>
<pb n="KR4h0143_WYG_089-15b"/>
借君手中板為君歌一辭辭中宛轉君不曉為君説盡<lb/>
長相思輕霜夜度呉城暖楓葉蘆花秋意晩萬里春隨<lb/>
驛使歸十年夢逐佳人逺當時笑語似兒劇象牀玉手<lb/>
無消息古岸風江千里船咫尺春愁那得憐君不見信<lb/>
陵門下客侯嬴不用今頭白<lb/>
　　　傚古樂府二首<lb/>
君住長江邉妾上長江去長江日夜流相思不相顧<lb/>
長江日夜流妾心終不改誰謂江頭人相思不相待<lb/>
<pb n="KR4h0143_WYG_089-16a"/>
　　　擬古樂府<lb/>
髙堂陳八音同聴不同樂狂飆送鴻鵠萬里翔寥廓一<lb/>
去三十年事事非前約當時緑綺琴塵埃無處著時節<lb/>
非不乆此意但如昨<lb/>
　　　别離行<lb/>
城頭草木日夜黄九月北風天雨霜月色入尸侵我牀<lb/>
美人乃在天一方舊遊可樂不可忘恨君不隨雁南翔<lb/>
恨妾塊守此空房曉風忽來吹夢長夢中與君還故鄉<lb/>
<pb n="KR4h0143_WYG_089-16b"/>
黄金為屋玉為堂與君更笑億千塲不湏合佩雙鴛鴦<lb/>
　　　秋夜行<lb/>
八月九月啼寒螀十月北風天雨霜客遊無聊思故鄉<lb/>
書來不來空斷腸鴻飛何為滿夕陽舉頭攬取明月光<lb/>
置我堂上方尺牀滿酌玉杯碧淋浪喚取姮娥來共嘗<lb/>
人間歡樂夀命長不湏辛苦老桂傍<lb/>
　　　田家樂<lb/>
東家西家蠶上簇南邨北邨麥向熟小兒腰鎌日早歸<lb/>
<pb n="KR4h0143_WYG_089-17a"/>
大兒去就田間宿斗酒相邀不為薄隣翁相對且斟酌<lb/>
聖主當陽億萬年年年嵗嵗田家樂<lb/>
　　陳與義<lb/>
　　　古别離<lb/>
東門桞年年嵗嵗征人手千人萬人於此别桞亦能堪<lb/>
幾人折願君遄歸與君期要及此桞未衰時<lb/>
　　曹勛<lb/>
　　　補樂府十篇<hi>并序</hi>
<pb n="KR4h0143_WYG_089-17b"/>
　　夫小雅廢而頌聲寝王澤竭而詩不作何則治亂<lb/>
　　之迹殊而哀樂之情變也故簫韶歌虞鳥獸率舞<lb/>
　　靡靡歌殷滛湎流化是知吟詠情性關乎盛衰叅<lb/>
　　諸天地俯仰疾徐接於影响形於風化傳以為動<lb/>
　　天地感鬼神不亦信哉予讀古史見六代之樂及<lb/>
　　覽外傳自宓羲以至於商皆有其名而亡其辭唐<lb/>
　　元結嘗第而補之惜其文勝理異予志於古而不<lb/>
　　及見者也因申其名義補而發之庶幾一唱三歎<lb/>
<pb n="KR4h0143_WYG_089-18a"/>
　　當有賞音者存焉云爾<lb/>
　　　　帝宓犧氏之樂歌<hi>網罟以利民也</hi>
網兮罟兮惟田漁時兮食兮民之須以享以祀兮燔祭<lb/>
有餘<lb/>
　　　　帝神農氏之樂歌<hi>豐年報帝功也</hi>
豐年告成百榖用登匏籩既盈黍稷既馨昭假是膺<lb/>
　　　　帝有熊氏之樂歌<hi>雲門紀瑞應而昭靈命也</hi>
於昭上帝靈命有赫其命維何卿雲五色翩如游龍萃<lb/>
<pb n="KR4h0143_WYG_089-18b"/>
如山崇來臨來止愓然有顒惟欽惟畏廼祇廼庸肇建<lb/>
官師神民肅雍<lb/>
　　　　帝少昊氏之樂歌<hi>九淵澤及飛沈也</hi>
鳥飛於天魚躍於淵侯其尸之其然而然物之生矣時<lb/>
其殖矣職其宜矣安其居矣神之降依昭格左右霜露<lb/>
所霑罔不在宥<lb/>
　　　　帝髙陽氏之樂歌<hi>五莖萬物遂其性而遍諸嘉生也</hi>
悠悠上天罔不覆濩兮芸芸動植靡不康阜兮三光全<lb/>
<pb n="KR4h0143_WYG_089-19a"/>
兮五榖熟兮神顧歆兮吾人昌兮㣲上帝之功兮疇依<lb/>
　　　　帝髙辛氏之樂歌<hi>六英草木暢茂而被其光華也</hi>
時雨濛濛自西及東日月所至罔不率從田有黍稷原<lb/>
有榛栗尊卑秩秩民有家室惟天沖沖惟天崇崇允執<lb/>
厥中臻于大同<lb/>
　　　　帝陶唐氏之樂歌<hi>咸池徳施周普而流於罔極也</hi>
鴻惟烈祖啟廸後人皇皇上帝俾子字民民協平康帝<lb/>
命式臧宅彼陶唐光於萬方萬方億寧亦莫我敢承如<lb/>
<pb n="KR4h0143_WYG_089-19b"/>
天之運如日之升孰知其極兮不可得而名不可得而<lb/>
稱<lb/>
　　　　帝有虞氏之樂歌<hi>大韶能紹帝堯之徳而同於無為也</hi>
草木繁橆兮隂雨膏之百榖豐衍兮寒暑成之萬物䕶<lb/>
理兮元凱馴之顧否徳之弗類兮敢不允恭以承之庶<lb/>
揖讓以救争兮傳諸罔極世不乏聖兮維皇與直俾帝<lb/>
堯之至公兮終惟斗之不忒<lb/>
　　　　夏后氏之樂歌<hi>大夏美其功利之大而民歌樂之也</hi>
<pb n="KR4h0143_WYG_089-20a"/>
於皇上聖臨御有赫洪流湯湯弗降弗辟命於帝庭纉<lb/>
服是膺隨山濬川海隅攸寧五服既宅貢有常職恩覃<lb/>
遐荒惟帝之力元圭告功敢不承式地平天成垂休罔<lb/>
極<lb/>
　　　　有商氏之樂歌<hi>大濩美其寧亂救民而能覆䕶之也</hi>
維天有光式彼大商俾正以爾萬方萬方其乂易亂為<lb/>
治至於上下鳥獸草木罔不安遂帝命是膺聖政日新<lb/>
佑我烈祖以克相爾後人<lb/>
<pb n="KR4h0143_WYG_089-20b"/>
　　　琴操十首<hi>并序</hi>　<hi>録三首</hi>
　　唐韓愈依古述琴操十篇詞存而義不復槩見又<lb/>
　　聲譜僅可傳其彷彿而莫知其由是故悲思怨刺<lb/>
　　抑揚折衷皆不知其㫖夫所謂操者言其志節之<lb/>
　　不可以變而衆人之莫我知而一歸於時命将感<lb/>
　　激以自傷寄之於聲音者也大抵皆聖賢憤懣之<lb/>
　　所為作也今依韓愈先後之次復述十首各冠其<lb/>
　　事於首篇云爾<lb/>
<pb n="KR4h0143_WYG_089-21a"/>
　　　　猗蘭操<hi>孔子傷不逢時作</hi>
猗嗟蘭兮其葉萋萋兮猗嗟蘭兮其香披披兮胡為生<lb/>
茲幽谷兮不同雲雨之施紛霜雪之委集兮其茂茂而<lb/>
自持猗嗟蘭兮<lb/>
　　　　雉朝飛操<hi>牧犢子行年七十無妻見雉雙飛感之而作</hi>
雉兮朝飛鳴聲相隨朝刷其羽兮夕哺其兒雖有風雨<lb/>
兮莫或仳離嗟余之人兮曽莫汝為<lb/>
　　　　别鶴操<hi>商陵穆子取妻五年無子父母欲其改娶其妻聞之中夜悲嘯穆子感之而作</hi>
<pb n="KR4h0143_WYG_089-21b"/>
明月皎皎兮霜風淒淒摧雲翼兮天之涯望昆丘之路<lb/>
兮不可以同歸子其棄予兮子将疇依月皎皎兮風淒<lb/>
淒<lb/>
　　　隴頭吟<hi>并序</hi>
　　古樂府有名無詞因補之<lb/>
烏落黄雲塞草秋隴頭之水東西流水聲嗚咽鳴啾啾<lb/>
馬聞思舊櫪人聞思舊丘年年征戰無時休誰能到此<lb/>
求封侯<lb/>
<pb n="KR4h0143_WYG_089-22a"/>
　　　白頭吟<hi>并序</hi>
　　昔百里奚去虞傭賃自給秦以五羊之皮贖歸任<lb/>
　　以國政後悦秦女而疎其妻司馬相如遊宦不遂<lb/>
　　文君奔之後因其資得極意於文詞及貴悦茂陵<lb/>
　　女子文君見棄作白頭吟以傷之<lb/>
相如素貧賤羽翼依文君一朝富貴擅名價文君見棄<lb/>
如束薪五羖自傭賃釋褐歸强秦鳴鐘列華屋膳羞羅<lb/>
八珍厭此糟糠妻悦彼新美人二子既失意瑶瑟流埃<lb/>
<pb n="KR4h0143_WYG_089-22b"/>
塵促軫不成曲未唱先眉顰一發動三歎淚下霑羅巾<lb/>
通宵坐披衣夙昔誰與陳愁歎不復道平明白頭新<lb/>
　　　梁父吟<hi>并序</hi>
　　昔人有壮嵗從軍老而還家窮獨無依晨行泰山<lb/>
　　下因疾哀歌以自傷後人感之陸機沈約皆有此<lb/>
　　作叙時運流邁君子履信思順悲感之意因申而<lb/>
　　廣之為變體云<lb/>
晨行泰山下興懐念梁父欲往失所從荒塗亘今古却<lb/>
<pb n="KR4h0143_WYG_089-23a"/>
立空踟蹰憂來誰與語日暮遵歸塗冥冥暗風雨錯莫<lb/>
傷懐抱僅得依門户幡然賡長謡培塿隘齊魯何當執<lb/>
策從鑾旗翊賛登封繼三五<lb/>
　　　夜坐吟<lb/>
空堦夜滴秋宵雨雨入芭蕉動窗戸佳人愁寂坐幽閨<lb/>
良人萬里勤征戍勤征戍在何處五載乗邉守當路漢<lb/>
家新築受降城戍卒還家免租賦歸來且莫歎白頭濁<lb/>
酒狂歌醉朝暮<lb/>
<pb n="KR4h0143_WYG_089-23b"/>
　　　長夜吟<hi>并序</hi>
　　昔魏公子信陵君招賢下士救垂亡之趙挫虎狼<lb/>
　　之秦連諸侯之師西嚮以報秦人固守䑕伏而不<lb/>
　　敢岀安釐王畏公子之賢遂罷公子兵公子恐近<lb/>
　　禍因與賔客為長夜之飲余悲公子之志作長夜<lb/>
　　吟以申之<lb/>
智士名不足愚夫樂有餘况復冬夜長風雪迷通衢美<lb/>
人邀我飲清酒開玊壺明眸豔紅燭流盼光四隅縈風<lb/>
<pb n="KR4h0143_WYG_089-24a"/>
轉修袂逸響縁綺疏龍香滿珠閣蘭氣生羅襦遺簮復<lb/>
墮珥笑語相迎扶回頭問公子不醉将何如<lb/>
　　　長吟續短吟<lb/>
桐花葉密春風老長門路暗迷芳草螢燭流輝露濕光<lb/>
蟾蜍景落莎雞曉金烏出谷上蟠桃别院笙簫歌未了<lb/>
九華煙滿醉楊妃樊姬静聼雞聲悄舊人且莫妬新人<lb/>
别有蛾眉更妍巧<lb/>
　　　三峽流泉歌<hi>并序</hi>
<pb n="KR4h0143_WYG_089-24b"/>
　　古詞皆云琴集云初阮咸所作今新而補之<lb/>
草木揺落兮露為霜三峽之水兮流湯湯我欲絶之兮<lb/>
恨無梁邈佳人兮天一方明月皎皎兮泉流湯湯<lb/>
　　　櫂歌<hi>并序</hi>
　　李白文集有金陵翫月醉著紫綺裘烏紗巾與酒<lb/>
　　客數人櫂歌秦淮往石頭訪崔四侍御因作櫂歌<lb/>
　　行以紀之<lb/>
謫仙醉揖金陵月浩歌目送飛鴻絶江城樽爼照清輝<lb/>
<pb n="KR4h0143_WYG_089-25a"/>
樓臺忽作煙霞宅長杯引竭北斗空呉歈楚舞無顔色<lb/>
行行倒著紫綺裘徑上蘭舟岸紗幘笑談欬唾驚魚龍<lb/>
歴塊羣山看滅没石頭水底度氷輪迢迢輾破澄空碧<lb/>
左囘右盼生英風聫袂招邀盡狂客相将醉卧緑蘿煙<lb/>
三山不動鰲無力秦淮寂寂江月空人物風流難再得<lb/>
　　　三婦豔歌<lb/>
大婦雙綺襦中婦紅羅裾小婦服翡翠理曲調笙竽良<lb/>
人幸安坐美酒傾玊壺<lb/>
<pb n="KR4h0143_WYG_089-25b"/>
大婦織雲錦中婦繡鴛鴦小婦獨無事對鏡理紅妝良<lb/>
人幸安坐帳暖自添香<lb/>
　　　日出引<lb/>
雲冥冥風淒淒綺疏未白雞已啼角聲纔斷闢朱扉闢<lb/>
朱扉欵朝日君王劒珮朝諸侯赫赫明明光萬國<lb/>
　　　思歸引<lb/>
嵗峥嶸以髙逝兮辰一往而不返夫君胡為乎伏幽陵<lb/>
而連蹇邈佳人之懐余兮䇿余馬之不前亘川塗之修<lb/>
<pb n="KR4h0143_WYG_089-26a"/>
阻以紛錯兮積雪漫漫而閉天期百舎之不息兮命予<lb/>
駕而勉旃<lb/>
　　　結客少年塲行<lb/>
結客少年塲驊騮從驌驦鬭雞横大道獵騎卷平岡㛰<lb/>
姻聨衛霍賔客紛金張報仇通姓字排難匿行藏功名<lb/>
看寳劒富貴珥貂璫逸氣淩秋鶚清才負錦囊詼諧驚<lb/>
四座議論駭諸郎日暮平康裏花隂醉滿牀<lb/>
　　　聖人出<hi>并序</hi>
<pb n="KR4h0143_WYG_089-26b"/>
　　古樂府有題無詞今補之<lb/>
升太㣲法璇璣闢紫宫清九圍甄符命以膺厯廓氛祲<lb/>
而建靈旗混同書之文軌兮納民物於雍熙噫嘻惟仁<lb/>
惟義則吾知其能所以保持<lb/>
　　　上雲樂<lb/>
真王嚴仗衛清道表前旌翠輦浮龍藻霜戈麗虎兵哀<lb/>
笳鳴廣路警蹕過曾城後乗超王屋前除上玉京諸天<lb/>
觀鼔節列聖肅儀形朝謁虚皇罷麾幢下穹青蒐兵寧<lb/>
<pb n="KR4h0143_WYG_089-27a"/>
紫戸閲籍按黄庭十洲皆承事九宇仰裁成暇豫迎春<lb/>
宴還宫召百靈緑室陳歌舞陽臺煥日星玉酒浮樽滿<lb/>
天花覆坐馨宫謡洞真唱遐覽悲劫齡俯盼紅塵子起<lb/>
滅輕浮萍<lb/>
　　　龍笛曲<lb/>
美人滿酌金屈巵勸我行樂當及時豔歌流舞揚光輝<lb/>
揚光輝照春日夀萬春歡未畢<lb/>
　　　春江行<lb/>
<pb n="KR4h0143_WYG_089-27b"/>
浦嶼連芳草天桃間桞堤征鴻下天際游女過前溪魚<lb/>
没驚㠶影林疎聞鳥啼王孫聫繡騎童子解香觿吳姬<lb/>
笑留飲同指畫橋西<lb/>
　　　豔歌行<lb/>
陽春麗華旦杲日延清暉庭前夭桃花灼灼流芳菲佳<lb/>
人惜良辰游子行不歸君看夭桃花芳菲能幾時<lb/>
　　　歩月謡<lb/>
太清天宇清且髙皎然氷鑑懸層霄絳河水淺閬風息<lb/>
<pb n="KR4h0143_WYG_089-28a"/>
蟾光度景揺金鰲仙人縱駕游八極鳳簫歌吹鳴嘈嘈<lb/>
星宫月殿風馬逺珠華露濕旌旄冷還虚按轡窺塵寰<lb/>
波裏三山銀浪卷<lb/>
　　　游仙謡<lb/>
羽蓋承流景飆輪汎紫霞前旌絳霄隊駐節王母家真<lb/>
童發清謡雲表翔哀笳樓臺上清漢服綵明珠華萬春<lb/>
若朝菌歡樂庸可涯瑶席未終醼零落蟠桃花<lb/>
　　　美女篇<lb/>
<pb n="KR4h0143_WYG_089-28b"/>
芙蓉開緑水青松暎海棠新晴沐膏雨豔色明朝陽綽<lb/>
約彼姝子轉盼流輝光被服妖且妍細浥薔薇香下有<lb/>
合歡帶繡作雙鴛鴦上有雙同心細作明月璫珠環垂<lb/>
兩耳翠鳳翹釵梁瓊鈎約雙袖提籠學採桑採桑城南<lb/>
隅五馬停路傍調笑不一顧但見桑條長歸來候蠶眠<lb/>
静坐調笙簧結髮事夫婿誰羡東家王<lb/>
　　　蕭史曲<lb/>
玉簫散竒響真氣淒金石招攜偶冥㑹理愜心自適富<lb/>
<pb n="KR4h0143_WYG_089-29a"/>
貴如朝華况復多得失胡不希長年練氣固形質髙舉<lb/>
凌仙翰雙飛上層碧揮手謝時人去來共役役<lb/>
　　　採桑曲<lb/>
鳴鳩初拂羽桑葉破新萌采采不盈匊攀多力未生春<lb/>
服浥朝露曉日暎妝明語學流鶯巧身同飛燕輕使君<lb/>
勞借問夫壻自專城<lb/>
　　　江臯曲<lb/>
漪漣帶修渚逺水明朝暉青山横倒景畫鷁掩斜扉游<lb/>
<pb n="KR4h0143_WYG_089-29b"/>
女逢交甫陳思值洛妃菱歌隨棹逺鷗鳥背人飛别有<lb/>
嘉游處芳樽照舞衣<lb/>
　　　泛水曲<lb/>
春服僅能試荷小未成蓮畫舫維青幄平波羃素煙暖<lb/>
日薫花氣新萍㸃翠鈿歌吹浮天上旌旗轉座前促妝<lb/>
留晩景續酒載歸船前驅戒津吏除道候江壖<lb/>
　　　楊花曲<lb/>
千里萬里長安道送君思君為君老願為水底石菖蒲<lb/>
<pb n="KR4h0143_WYG_089-30a"/>
不教零落同百草<lb/>
　　　採菱曲<lb/>
修渚通阿閣蘭舟飾翠旗吳姬年十五乗舟泛緑池菱<lb/>
花羞寳靨皓腕發斜暉行歌棹船去不覺白鷗飛<lb/>
　　　夜夜曲<lb/>
舞衣疊翡翠海月挂珊瑚香滿流蘓幄相迎問醉無<lb/>
　　　春江花月詞<lb/>
羣芳珠箔暎春樓樓上珠簾捲玉鈎十二香衢遍羅綺<lb/>
<pb n="KR4h0143_WYG_089-30b"/>
青樓和月為君愁<lb/>
　　　春閨怨<lb/>
著意繡鴛鴦雙雙戲小塘繡罷無心看楊花滿繡牀<lb/>
　　　秋閨怨<lb/>
憂勤番作妬險詖自為才趙瑟絃初絶秦筝曲更哀蛛<lb/>
網羅妝鑑庭蕪暗玉階聼雞雖自悞辭輦却成非猶謝<lb/>
朝陽月時來照寢衣<lb/>
　　　幽閨怨<lb/>
<pb n="KR4h0143_WYG_089-31a"/>
妾年十五從良人良人待旦驅從軍至今逺戍幽山北<lb/>
但見春閨秋草緑年年塞雁去還來深院無人空緑苔<lb/>
　　　自君之出矣二首<lb/>
自君之出矣龍香消寳衣思君共明月千里奉光輝<lb/>
自君之出矣妝臺生網絲思君拂團扇相與共提攜<lb/>
　　　邯鄲才人嫁為厮養卒媍<lb/>
落葉逐驚風落花逐流水漂零無定端寄托隨所委朝<lb/>
榮瑶圃中暮落窮轍裏豈不惡糟糠豈不願羅綺羅綺<lb/>
<pb n="KR4h0143_WYG_089-31b"/>
閉深宫嫉妬交相靡糟糠守窮廬苦樂同終始行藏宜<lb/>
自然燕巢茅屋底<lb/>
　　　逺如期<lb/>
約指金環瘦不持羅衣寛盡減腰圍紅芳坐消歇王孫<lb/>
歸不歸<lb/>
　　　獨不見<lb/>
獨不見誰相憶花影上珠簾明月穿窗隙翡翠暗無光<lb/>
蒼苔㸃行跡鸞鑑挂珊瑚寳靨銷金碧彷彿聞簫韶夢<lb/>
<pb n="KR4h0143_WYG_089-32a"/>
想見顔色為我報新人好好承思澤君看後庭花芳菲<lb/>
能幾日<lb/>
　　　王孫遊二首<lb/>
紅芳開繡户碧草襯斜陽樓上頻回首思君道路長<lb/>
夭桃與芳草豔色明朝陽思君念華旦賤妾惜容光<lb/>
　　　望行人<lb/>
西北有髙樓<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱入空碧徙倚遍䦨干楊花滿行迹不<lb/>
見行人歸但見楊花白披襟向春風為我傳消息春風<lb/>
<pb n="KR4h0143_WYG_089-32b"/>
不見知此意無人識<lb/>
　　　巫山髙<lb/>
巫山髙望不極飛鴻欲度愁無力我欲絶之乏羽翼峽<lb/>
江水急荆門逺魚龍遊之不能轉下無舟楫上無梁我<lb/>
欲濟之憂力尠<lb/>
　　　髙樓月<lb/>
髙樓月倒景入闌干人眠綺窗影月在青雲端相攀不<lb/>
可得空成簾幕寒<lb/>
<pb n="KR4h0143_WYG_089-33a"/>
　　　楊花曲<lb/>
春光誰占得楊花獨自知未到傳消息将歸送别離隨<lb/>
風飛更急入户舞還低大有撩人處妝臺惱畫眉<lb/>
　　胡宏<lb/>
　　　桃源行<lb/>
北歸已過沅湘渡騎馬東風武陵路山花無限不關心<lb/>
惟望桃花古來樹聞説桃花更有源居人共得仙家趣<lb/>
之子漁舟安在哉我欲乘之望源去川原逺近蒸霞開<lb/>
<pb n="KR4h0143_WYG_089-33b"/>
一片隨水從東來及晨徧覽三春色莫使風雨空莓苔<lb/>
　　朱松<lb/>
　　　吳江曲<lb/>
呉江女兒白如玉花底紗窗傍谿渌玊簫春暖貼朱脣<lb/>
故作陽春斷腸曲扁舟掠水去如飛不見嫣然一笑時<lb/>
回首江城只孤塔向來一念傷因誰<lb/>
　　劉子翬<lb/>
　　　清江行<lb/>
<pb n="KR4h0143_WYG_089-34a"/>
　漁翁一棹老清波稚子學語能漁歌日暮沙頭寒爇竹<lb/>
　兩餘船角亂堆蓑鬻殘小鮮仍自鱠湖海茫茫醉鄉内<lb/>
　夜闌酒渇潄寒流月照蘆花上篷背<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_089-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_170-1a"/>
　欽定四庫全書<lb/>
御選明詩巻一<lb/>
　　帝製<lb/>
　　　太祖皇帝<lb/>
　　　　神鳳操<lb/>
　鈞天奏兮列丹墀俄翩翩兮鳳凰儀斂翺翔兮棲梧枝<lb/>
　彼觀徳兮真為我辭<lb/>
　　　　鍾山賡呉沉韻<lb/>
<pb n="KR4h0143_WYG_170-1b"/>
　嵯峨倚空碧環山皆拱伏遥岑如劔㦸邇洞非茅屋青<lb/>
　松秀紫崖白石生𤣥谷巖畔毓靈芝峯頂森神木時時<lb/>
　風雨生日日山林沐和鳴盡啼鶯善舉皆飛鵠山中道<lb/>
　者禪隴頭童子牧試問幾經年荅云常辟穀<lb/>
　　　　又賡載安韻<lb/>
　旭日射山巖嵐光加翠色鳴鳳在髙梧育雛傍崖側風<lb/>
　來楸葉紅寒鴈起塞北江流䕶周迴天澄雲影碧磅礴<lb/>
　氣氤氲鴻濛太古積靈秀峙嵯峨仰瞻常晨夕倚天來<lb/>
<pb n="KR4h0143_WYG_170-2a"/>
何時孰謂題名籍朱湖洞中仙蟠桃徑一尺<lb/>
　　　賡僧韻<lb/>
天台五百尊方寸皆明月月影彌千江何曾有暫歇為<lb/>
斯妙用通今古長不滅昔當懸挂時誠非凡可越住世<lb/>
及應真幾度阿僧刼假錫作梯航泛海濤如雪一旦杳<lb/>
無踪暫與沙門别儵忽羣禪中孰能為機泄禪心曠無<lb/>
跡如海亦何竭僧本具他心宗門常合轍<lb/>
　　　寳光廢塔<lb/>
<pb n="KR4h0143_WYG_170-2b"/>
寳塔摩青蒼招提嵗久荒秋髙棲俊隼夜深月影長寂<lb/>
寂星揺蕩飛霞入棟梁守僧都去盡螢火作燈光鬼哭<lb/>
思禪度遺經風日張獨有來巢燕呢喃似宣揚停驂傷<lb/>
古意雲合草頭黄聞説當年盛鐘魚徹上方<lb/>
　　　春日鍾山行<lb/>
我愛山松好雲埋常不老幾度春風吹更緑勝似蓬瀛<lb/>
羡三島石徑聞蕊馨流泉潄春草草青啼鳥澗邊幽𤣥<lb/>
鶴摩空來晨早錦衣隊列出山阿飲客婆娑歸更飽山<lb/>
<pb n="KR4h0143_WYG_170-3a"/>
清水清我亦清有秋足我斯民寳<lb/>
　　　鶯囀皇州<lb/>
絮飛鶯囀栁垂青春雨過時天正晴新澗水流聞鼔韻<lb/>
舊崖松埽聼琴聲神州氣象寰中盛天闕風光世上明<lb/>
猶有上林花似錦殿階仙樂鳳笙鳴<lb/>
　　　大祀<lb/>
晨駕旌旄列隊行龍旗遥映鳳城明䕶霜雲外天顔碧<lb/>
籠水煙邊山色青新嵗野郊春氣靄今朝村市曉晴生<lb/>
<pb n="KR4h0143_WYG_170-3b"/>
鞠躬稽首參天處四海謳歌賀太平<lb/>
　　　聞人嶺南郊行<lb/>
極目山雲雜曉煙女蘿遥䕶嶺松邊陸行盡服嵐霞氣<lb/>
水宿頻吞虬蜃涎晨仰際峯觀擁日暮看臨海泊來船<lb/>
信知百越風塵異黑髪人居不待年<lb/>
　　　詠南越<lb/>
邊邑深隍嵌疊峰土民食粟扣時舂雲山深水常相合<lb/>
煙樹藤蘿毎自封嶺外瘴横鳴蟋蟀海濱鬱熱顯鰅鱅<lb/>
<pb n="KR4h0143_WYG_170-4a"/>
常思不律皆由此數月朱顔别舊容<lb/>
　　　竹榦青樂釣<lb/>
曠浦澄天濕曉煙智人樂釣穩沙前蓑輕雨霽雲收谷<lb/>
釣擲綸樞水映船舉棹欲歸江月上掛帆已近暮霞邊<lb/>
汀蘆處處飛煙火照徹漁村欲不眠<lb/>
　　　盧汀洲隱浦<lb/>
泛入遥江漸渺茫蘆花飛落雪飛揚天邊雲影浮舟靜<lb/>
村外秋光列鴈行覓隱誰知棲所在用心無處不籌量<lb/>
<pb n="KR4h0143_WYG_170-4b"/>
盧生避世深幽跡故入滄浪野水鄉<lb/>
　　　牧羊兒土鼓<lb/>
羣羊朝牧遍山坡松下常吟樂道歌土鼓抱時山鬼聽<lb/>
石泉濯處澗鷗和金華誰識仙機密蘭渚何知道術多<lb/>
歳久市中終得信叱羊洞口白雲過<lb/>
　　　巨罟叟漁魚<lb/>
悠悠江靜日和暄迥水歌聲度藹煙漁網布時天上曬<lb/>
布帆張處斗移邊風恬喜目遥山嫩岸色頻看邇草鮮<lb/>
<pb n="KR4h0143_WYG_170-5a"/>
薄暮欲歸星月上流螢㸃㸃近船舷<lb/>
　　　横秋風吹笛<lb/>
西風木落綻黄花牛背村童笛正佳曾識倚樓人聽處<lb/>
每聞吹月鶴昇遐蒼江一色渾秋意紅葉初光襯晚華<lb/>
露冷下天星斗潤煙波聲到是誰家<lb/>
　　　莽蒼叟歌山<lb/>
仰目巍峯柱上穹千巖萬壑盡玲瓏𤣥猿嘯月丹崖側<lb/>
紫燕摩天碧漢中樵牧往來雲樹裏牛羊歸去霧煙東<lb/>
<pb n="KR4h0143_WYG_170-5b"/>
山中人物常歌道嵗嵗年年莽蒼翁<lb/>
　　　春山新水<lb/>
山雲靉靆節初暄景色清明春水漣谷鳥喜鳴花沐雨<lb/>
巖猿悦躍樹籠煙仙家麥飯雲蒸熟旅館薇羮氣育鮮<lb/>
最好滿川渾似錦漲溪新水印晴天<lb/>
　　　僧目空山<lb/>
孤寂凄凄一徑㣲處心應與世塵違朝觀松鶴摩天去<lb/>
暮見巖猿挽樹歸瓶水一爐香滿座錫鐶丈室氣盈衣<lb/>
<pb n="KR4h0143_WYG_170-6a"/>
空山僧對知何日化作蒼龍挾雨飛<lb/>
　　　雲衲野人<lb/>
山人修道幾經年聞説餐松足意便時以斷雲完故衲<lb/>
日將流水灌新田常勤侣鶴巖崖下寂靜儔猿煙霧邊<lb/>
欲訪未知何處住料應霞舉已成仙<lb/>
　　　鍾子煉丹<lb/>
翠㣲髙處渺青煙知子機藏辟穀堅丹鼎鉛砂勤火候<lb/>
溪雲巖谷傲松年潭龍掣雹深淵底崖虎風生迥洞邊<lb/>
<pb n="KR4h0143_WYG_170-6b"/>
逕已苔䝉人未履昂霄足躡斗牛天<lb/>
　　　新月<lb/>
誰將玉爪指長空萬里山河一様同映水有鈎魚怯釣<lb/>
銜山無箭鶴疑弓清光未放雲霄外素影遥分宇宙中<lb/>
輪滿待逢三五夜九州四海照無窮<lb/>
　　　賜都督僉事楊文廣征南<lb/>
大將南征膽氣豪腰懸秋水呂䖍刀雷鳴甲胄乾坤靜<lb/>
風動旌旗日月髙世上麒麟真有種穴中螻蟻竟何逃<lb/>
<pb n="KR4h0143_WYG_170-7a"/>
大標銅柱歸來日庭院春深聴伯勞<lb/>
　　　咏雪竹<lb/>
雪壓竹枝低雖低不着泥明朝紅日出依舊與雲齊<lb/>
　　　春望牛首<lb/>
遥岑峙立勢蒼然春日鶯啼景物鮮疊嶂倚天江月外<lb/>
三山映帯石城邊<lb/>
　　　新雨水<lb/>
片雲風駕雨飛來頃刻凭看遍九垓檻外近聆新水響<lb/>
<pb n="KR4h0143_WYG_170-7b"/>
遥穹一碧見天開<lb/>
　　　又賡吴喆韻<lb/>
時近清和氣愈濃雨催花實喜晴風籬邊㸃㸃如錢大<lb/>
盡是青青間緑紅<lb/>
　　　又賡宋璲韻<lb/>
清和未至尚春風花幕園林似錦紅細雨只教成子速<lb/>
蕊飛彩蝶最多功<lb/>
　　　山頂白雲<lb/>
<pb n="KR4h0143_WYG_170-8a"/>
山椒極目白雲崇蕤色繽紛百丈松新水潺巖聞鼓韻<lb/>
女蘿遙似洞門封<lb/>
　　　詠李白早發白帝城<lb/>
謫仙東下入瞿間一葉扁舟日日還聞説衝濤千尺浪<lb/>
兩江極目盡皆山<lb/>
　　　詠李白秋下荆門<lb/>
布帆髙掛映長空且喜新秋冷露風數日輕舟歸似箭<lb/>
須臾繫栁泊呉中<lb/>
<pb n="KR4h0143_WYG_170-8b"/>
　　　雪詩賡曹文夀韻<lb/>
翩翩飛舞布田垓似絮還疑玉蕊梅一夜撲窗春蝶戲<lb/>
好風吹去又吹來<lb/>
　　　又賡張翼韻<lb/>
臘前三白曠無涯應是天公降六花九曲河深疑底凍<lb/>
張騫無處再乗槎<lb/>
　　　逰鍾山<lb/>
鍾山陽谷梵王家帝釋臺前優鉢花逰戲但聞獅子吼<lb/>
<pb n="KR4h0143_WYG_170-9a"/>
比丘身衣錦袈裟<lb/>
　　　思老試壯<lb/>
因過雕鞍見馬肥迎風振鬛試霜蹄試將舊日弓彎看<lb/>
箭入弦來月様齊<lb/>
　　成祖皇帝<lb/>
　　　勃泥長寜鎮國山詩<lb/>
炎海之墟浡泥所處喣仁漸義有順無忤慺慺賢王惟<lb/>
化之慕導以象胥遹來奔赴同其婦子兄弟陪臣稽顙<lb/>
<pb n="KR4h0143_WYG_170-9b"/>
闕下有言是陳謂君猶天遣其休樂一視同仁匪偏厚<lb/>
薄顧兹鮮徳弗稱所云浪舶風檣實勞懇勤稽古逺臣<lb/>
順來怒趌以躬或難矧曰家室王心亶誠金石其堅西<lb/>
南蕃長疇與王賢矗矗髙山以鎮王國鑱文於石懋昭<lb/>
王徳王徳克昭王國休寜於萬斯年仰我大明<lb/>
　　　賜太子少師姚廣孝七十夀詩二首<lb/>
夀介逃虚子耆年尚未央功名躋輔弼聲譽籍文章晝<lb/>
靜槐隂合秋清桂子香國恩期必報化日正舒長<lb/>
<pb n="KR4h0143_WYG_170-10a"/>
玉露滋芳席奎魁照碧空斯文逢盛世學古振儒風未<lb/>
可還山隱當存報國忠百齡有餘慶寫此夀仙翁<lb/>
　　仁宗皇帝<lb/>
　　　陽春曲<lb/>
遲遲麗日照春空陣陣芳塵花信風依依弱栁含嬌翠<lb/>
爛爛夭桃埋淺紅黄鶯飛上花間語似勸逰人邀酒侣<lb/>
醉燒銀燭作夜逰瞬息桃花落紅雨<lb/>
　　　冬至日賜右春坊賛善梁潛<lb/>
<pb n="KR4h0143_WYG_170-10b"/>
侍從有佳士朝端斯得人夙昔自卿至接見情益親旦<lb/>
夕資論納豈獨詞華新仲冬風日暄和氣如陽春湛湛<lb/>
樽中酒歡然對良晨<lb/>
　　　冬至賜賛善徐好古<lb/>
清朝盛文治輔徳資儒耆念彼筋力倦趨朝諒非宜賦<lb/>
詩有佳致納誨多良規起予得深趣歡懐浩無涯新陽<lb/>
届初復况此承平時酬勞有樽酒庶以勞期頤<lb/>
　　　桃園春晚<lb/>
<pb n="KR4h0143_WYG_170-11a"/>
曙光猶未分芳園露華泫碧桃千萬樹鮮妍如錦絢隔<lb/>
林鶯語滑兩兩間闗囀掖垣將啟扉漏箭傳聲逺花底<lb/>
候宫車更覺東風軟<lb/>
　　　上元觀鼇山詩<lb/>
盛時調玉燭佳節粲華燈象緯當黄道鼇峯擁帝京金<lb/>
蓮春放早寳月夜同明聖夀天長久謳歌樂太平<lb/>
　　　早朝<lb/>
淡月低鳷鵲祥雲遶建章金門森羽衛寳鼎靄名香日<lb/>
<pb n="KR4h0143_WYG_170-11b"/>
上東方曙風輕曉殿凉千官朝退後諮訪接賢良<lb/>
　　　江樓秋望<lb/>
逺碧接天涯登臨景自佳蘋洲晴亦雪楓岸晝常霞落<lb/>
鴈過前浦浮鷗傍淺沙竹籬髙曬網茅屋是漁家<lb/>
　　　秋風<lb/>
玉律轉清商金飇送晚凉輕飄梧葉墜暗度桂花香月<lb/>
下生林籟天邊展鴈行吹嘘禾黍熟萬頃似雲黄<lb/>
　　　池亭納凉<lb/>
<pb n="KR4h0143_WYG_170-12a"/>
夏日多炎熱臨池憩午凉雨滋槐葉翠風過藕花香舞<lb/>
燕來青瑣流鶯出建章援琴彈雅操民物樂時康<lb/>
　　宣宗皇帝<lb/>
　　　思賢詩<hi>有序</hi>
　　予嗣守祖宗大位夙夜兢惕思惟致治之道必有<lb/>
　　賢臣相與賛輔雖屢詔求賢然恭黙之思未已乃<lb/>
　　作詩以著予志詩曰<lb/>
天命有赫付畀萬方肆予承之夙夜弗遑亮天之工其<lb/>
<pb n="KR4h0143_WYG_170-12b"/>
責在予亦惟求賢以作心膂堯舜大聖咨于臣鄰<lb/>
湯武致治敷求哲人稷契臯䕫周召伊傅同德一<lb/>
心以匡以輔惟時匡輔百工允釐治效之隆臻于<lb/>
皥熙悠悠我心念之勿置欲得羣賢以弼予治告<lb/>
言惓惓束帛戔戔命彼皇華歴于丘園庶幾多才<lb/>
抜茅連茹奮其功庸翼我王度惟天昭昭惟嶽降<lb/>
靈篤生賢哲聿馳駿聲啟心沃朕以迪先德揚其<lb/>
耿光有永無斁<lb/>
<pb n="KR4h0143_WYG_170-13a"/>
　　　猗蘭操<hi>有序</hi>
　　昔孔子自衞反魯隠居國中見蘭之茂與衆草伍<lb/>
　　自傷不逢時而託為此操予慮在野之賢有未出<lb/>
　　者故擬作焉<lb/>
蘭生中谷兮曄曄其芳賢人在野兮其道則光嗟蘭之<lb/>
茂兮與衆草為伍嗚呼賢人兮汝其予輔<lb/>
　　　祖德詩<lb/>
恭惟我仁祖躬備大聖德天性稟純粹温恭而允塞篤<lb/>
<pb n="KR4h0143_WYG_170-13b"/>
志在仁義兼亦貴稼穡寶玉之所藏山川被光澤<lb/>
維時屬遘屯畎畆之自適進退與道俱玉德懐貞白皇<lb/>
天鑒昭晰寶命所繇錫篤生太祖聖配天立人極<lb/>
海内如鼎沸土壤分割析蒼生靡怙恃俛伏斃毒螫仗<lb/>
劒起濠梁奉天拯焚溺再駕定東南一舉下西北<lb/>
曠哉六合内腥穢悉蕩滌三光復宣朗五典重修飭逺<lb/>
齊堯舜功近過湯武績遂令普天下休養樂生息<lb/>
太宗削姦囘維統奠宗祏聖文既炳焕神武尤赫奕賢<lb/>
<pb n="KR4h0143_WYG_170-14a"/>
才盡登用秉徳各修職庶邦承覆載貢獻来九譯<lb/>
昭考撫盈成至仁𢎞隱惻民安視如傷恭已臨萬國繼<lb/>
志與述事夙夜懐兢惕皇風益清穆皇道彌正直<lb/>
正本所自隆仁祖實啟迪祥源深且廣天派肆洋溢聖<lb/>
神肇傳序茂衍萬世歴造商本𤣥王興周美后稷<lb/>
兹予嗣鴻業時幾謹申飭四聖赫在天悠久貽法式保<lb/>
佑賴深眷負荷愧餘力稽首陳咏歌庶用示無斁<lb/>
　　　賜許廓巡撫河南<lb/>
<pb n="KR4h0143_WYG_170-14b"/>
河南百州縣七郡所分治前歳農事缺旱潦始復繼衣<lb/>
食既無資民生曷由遂顧予位民上日夕懐憂愧爾有<lb/>
敦厚資其往勤撫字徙者必輯綏飢者必賑濟咨詢必<lb/>
周歴母憚躬勞勩虚文徒𤨏碎所至皆實惠勉旃罄乃<lb/>
誠庶用副予意<lb/>
　　　憫農詩示吏部尚書郭璡<lb/>
農者國所重八政之本源辛苦事耕作憂勞亘晨昬豐<lb/>
年僅能給歉歳安可論既無穅覈肥安得緼絮温恭惟<lb/>
<pb n="KR4h0143_WYG_170-15a"/>
祖宗法周悉今具存遐邇同一視覆育如乾坤嘗聞古<lb/>
循吏卓有父母恩惟當慎所擇庶用安黎元<lb/>
　　　示戸部尚書原吉<lb/>
闗中歳屢歉民食無所資郡縣既上言能不軫恤之周<lb/>
禮十二政散貨首所宜給帛遣使者發廩飭有司臨軒<lb/>
戒將命遄往母遲遲命下茍或後施濟安所期吾聞有<lb/>
道世民免寒與飢循已不遑寜因請書媿詞<lb/>
　　　捕蝗詩示向書郭敦<lb/>
<pb n="KR4h0143_WYG_170-15b"/>
蝗螽雖㣲物為患良不細其生實蕃滋殄滅端匪易方<lb/>
秋禾黍茂芃芃各生遂所忻歳將登奄忽蝗已至害苗<lb/>
及根節而况葉與穗傷哉隴畝植民命之所繫一旦盡<lb/>
于斯何以卒年歳上帝仁下民詎非人所致修省勿敢<lb/>
怠民患可坐視去螟古有詩捕蝗亦有使除患與養患<lb/>
昔人論已備拯民於水火朂哉勿玩愒<lb/>
　　　減租詩<lb/>
官租頗繁重在昔盖有因而此服田者本皆貧下民耕<lb/>
<pb n="KR4h0143_WYG_170-16a"/>
作既勤勞輸納亦苦辛遂令衣食㣲曷以贍其身殷念<lb/>
惻予懐故跡安得循下詔減十三行之四方均先王視<lb/>
萬姓有若父子親兹惟重邦本豈曰矜吾仁<lb/>
　　　憫旱詩<lb/>
亢陽久不雨夏景將及終禾稼紛欲槁望霓切三農祠<lb/>
神既無益老壯憂忡忡饘粥不得繼何以至歲窮予為<lb/>
兆民主所憂與民同仰首瞻紫微籲天攄精忠天徳在<lb/>
發育豈忍民瘝痌施霖貴及早其必昭感通翹跂望有<lb/>
<pb n="KR4h0143_WYG_170-16b"/>
渰冀以蘇疲癃<lb/>
　　　草書歌賜程南雲<hi>有序</hi>
　　朕幾務之餘㳺心載籍及徧觀古人翰墨有契於<lb/>
　　懐嘗賦草書歌以寓意焉以爾日侍之勞書以賜<lb/>
　　之<lb/>
草書所自何所授初變楷法為章奏當時作者最得名<lb/>
崔瑗杜度張伯英三人真蹟已罕見後來繼之有羲獻<lb/>
筆端變化妙入神逸態雄姿看勁健風驚電掣浮雲飛<lb/>
<pb n="KR4h0143_WYG_170-17a"/>
蛟龍奮躍猛虎馳漢晉草法千載師張顛藏真亦絶竒<lb/>
一代精藝才數輩遺墨千人萬人愛固知頓挫出腕力<lb/>
亦用飛動生神采古來篆籀今已譌何况隸草譌愈多<lb/>
吾書豈必論工緻誠懸有言當黙識<lb/>
　　　招隱歌<lb/>
吾觀天地化育功四序五行實任之軒轅堯舜致熙皥<lb/>
亦有六相兼臯䕫君臣共濟自往古大厦豈是一木為<lb/>
况予凉薄資九五承大寳四海之廣兆姓繁側席仁賢<lb/>
<pb n="KR4h0143_WYG_170-17b"/>
翼王道長林大澤髙丘巨壑豈無懐才抱徳者蕭散幽<lb/>
閒樂其樂扣舷清歌弄緑水結巢雲松招白鶴雲松蒼<lb/>
蒼白鶴飛翠蘿揺曵春風時朝饞黄獨夕茹紫芝放歌<lb/>
考槃什吟詠梁父詞如玉在璞韜其輝天之生才將有<lb/>
為屢下求賢詔明珠寜無遺中夜有懐起待旦勞心咨<lb/>
求忘日晏嗟爾賢人何樂空谷有莘幡然起畎畝傅巖<lb/>
何嘗終版築磻溪白首還鷹揚卧龍亦復興南陽旱嵗<lb/>
人間望霖雨大川利涉需舟航嗟爾賢人無為徘徊石<lb/>
<pb n="KR4h0143_WYG_170-18a"/>
泉麋鹿非爾伍風雨天路為爾開脱却芰荷衣挂在青<lb/>
澗隈翩翩命駕蒲輪來黄金如山築髙臺待爾為咏䑓<lb/>
與萊無令我悵望思難哉<lb/>
　　　喜雪歌<lb/>
一冬晴明人不厭臘月雪飛尤所喜從古農占重三白<lb/>
來年有秋預可擬昨夜長風廣莫來號空捲地初停雷<lb/>
斯須漫漫撒玉屑千樹萬樹梅花開天地平鋪皆一色<lb/>
光輝未數瓊瑶白四山蒼翠不可尋但見淩空聳銀壁<lb/>
<pb n="KR4h0143_WYG_170-18b"/>
憑髙四顧真竒觀日上扶桑朝不寒昔人勞農享臘惟<lb/>
此時更説來年豐有期村村腰鼔聚晏飲庶幾時平今<lb/>
見之嗟予菲徳臨九五燮理功能寄丞輔舉觴相樂拜<lb/>
天庥永念皇天與皇祖<lb/>
　　　山水圖歌賜長春真人劉淵然歸南京<hi>有序</hi>
　　長春真人劉淵然事太祖皇帝太宗皇帝仁宗皇<lb/>
　　帝以至於朕凡歴四朝闡𤣥元之妙著感通之功<lb/>
　　攄恭秉誠老而逾篤今已耄年志存閒佚辭歸南<lb/>
<pb n="KR4h0143_WYG_170-19a"/>
　　京朕重其去也因取孔子仁智夀樂之㫖援筆作<lb/>
　　山水圖賜之而題詩其端以寓所以睠厚於老成<lb/>
　　之意云<lb/>
東華之東湛明景彩霞環繞蓬萊境瓊芝瑶草春不窮<lb/>
丹光夜動黄金鼎淵然老仙崆峒客萬里歸來此棲息<lb/>
手持如意青芙蓉兩臉潮紅頭雪白頭上玉琢冠身中<lb/>
雲繡衣朝朝飛神馭炁超汗漫直上太清朝紫㣲腰間<lb/>
騰龍雙寳劔秋水光晶寒瀲灔嘯風呼霆作霖雨屢注<lb/>
<pb n="KR4h0143_WYG_170-19b"/>
仙瓢蘇下土功成斂用歸希夷𤣥天至道本無為眼看<lb/>
民患忍坐視恤人亦體天之慈旦來謝别何匆匆騎鶴<lb/>
逕度江之東江東龍蟠虎踞五雲表鍾山翠接三茅峯<lb/>
茅家兄弟青冥上白日驂鸞定相訪還來赤松子亦有<lb/>
安期生上朝南極夀昌星好山好水清且明西方出金<lb/>
桃南斗斟雲液長生有曲舞且歌年過廣成千二百<lb/>
　　　緑竹引賜都督孫忠<lb/>
薊門八月霜華濃何時種竹能成叢鳳城之陽禁苑東<lb/>
<pb n="KR4h0143_WYG_170-20a"/>
琅玕萬樹凌青空光揺太液波心月髙出三山頂上松<lb/>
祥飇拂拂來天上鳴金戛玉聲玲瓏蓬萊宫中日如年<lb/>
髙柯宻葉霏雲煙陽春挺秀百花表秋月増輝仙桂邉<lb/>
九夏繁陰覆靈囿祥麟瑞鶴相周旋六花凝寒羣卉老<lb/>
清標轉覺生光妍軒皇當日初製律截筒來自昆侖谷<lb/>
江心磻石桃竹枝斬根剥皮誇紫玉何如蓬萊宫中竹<lb/>
雨露偏多生意足盤根固節千萬年逺勝猗猗淇水澳<lb/>
上林花木熈青春靈芝瑞草爭芳芬愛此蒼蒼太古色<lb/>
<pb n="KR4h0143_WYG_170-20b"/>
竹邉幾度停逰輪世云鳯皇食竹實又云鳯皇棲竹枝<lb/>
鳯笙九奏太平曲鳯兮鳯兮今來儀予將拭目而觀之<lb/>
　　　太液池送黄淮辭政<lb/>
天香早折仙桂枝筆花五綵開鳯池蓬萊之仙直奎璧<lb/>
近侍九重天咫尺永樂聖人臨御初鞠躬稽首陳嘉謨<lb/>
仁宗監國文華殿左右謀猷共羣彦朕承大寳君萬方<lb/>
相與共理資賢良傾心寫情任舊老而卿引疾先還鄉<lb/>
五歴星霜復相見霜鬚肅肅秋滿面是時朝旭光升紫<lb/>
<pb n="KR4h0143_WYG_170-21a"/>
殿明相對清言良慰情留之累月未盡意歸心又欲東<lb/>
南征太液清冷涵碧藻楊栁芙容相映好鳬鷖鸂鷘弄<lb/>
清波紫霧紅雲拂瓊島芳殽在爼酒在壺工歌鹿鳴續<lb/>
白駒君臣大義古所重心雖庭闕身江湖鴈蕩峯髙髙<lb/>
不極中有謝公舊逰跡採芝劚苓可長年應在天南憶<lb/>
天北<lb/>
　　　喜雪歌賜兵部尚書張本<lb/>
天氣肅肅當嚴冬大地凛冽號朔風扶桑曜雪韜曈曨<lb/>
<pb n="KR4h0143_WYG_170-21b"/>
屏翳一色浮鴻濛斯須素影揺太空霏花糝葉何茸丰<lb/>
六出巧自造化工覆纊敷縞逺近同綴瓊貼璐縁牆墉<lb/>
輕盈宛轉穿簾櫳千門萬戸光玲瓏積平坎窞増丘封<lb/>
凍合溝瀆流靡通林沼幻出銀芙容遂令松篁失青葱<lb/>
翰飛蠕動寂斂蹤萬幾之暇坐九重豈不自足鮮與醲<lb/>
一念所重存瘝痌荷戈披甲防鹵戎況復懐此為沖沖<lb/>
維時預兆年嵗豐滋潤麰麥消螟螽騰歡溢喜畎畝農<lb/>
　　　瀟湘八景畫<lb/>
<pb n="KR4h0143_WYG_170-22a"/>
　　　　瀟湘夜雨<lb/>
濃雲如墨黯江樹九疑山迷天色暮蒼松巖下客維舟<lb/>
魚龍鼓舞飛煙霧但見長空風雨來勢與雲夢相周迴<lb/>
三湘淋漓㵼銀竹七澤洶湧翻春雷長江横絶巴陵北<lb/>
一水悠悠漾空碧洪濤巨漲頃刻中虹橋隱隱無人迹<lb/>
前溪遥見野人家槿籬茅屋半欹斜髙樓誰得江湖趣<lb/>
坐聴瀟瀟對燭花隔浦鐘聲來逺寺曉色蒼涼喜開霽<lb/>
青天萬里白雲收滿目湘山翠欲流<lb/>
<pb n="KR4h0143_WYG_170-22b"/>
　　　　洞庭秋月<lb/>
洞庭秋水清徹底岳陽城頭月初起巴山落影半湖隂<lb/>
金波倒浸芙容翠須㬰素景當瑶空寒光下燭馮夷宫<lb/>
雲夢微茫冰鑑裏沅湘浩蕩玉壺中霜華初飛風息浪<lb/>
萬籟無聲夜光寂彷彿湘靈汗漫逰虹橋直跨天南北<lb/>
但見鷗汀與鷺洲折葦寒沙帯淺流縞衣綸巾湘中老<lb/>
髙歌取醉岳陽樓回看月下西山去湖水悠悠自東注<lb/>
洞庭咫尺西南陬赤岸銀河萬里秋<lb/>
<pb n="KR4h0143_WYG_170-23a"/>
　　　　山市晴嵐<lb/>
茅屋幾家山下住長橋遥接山前路湖天雨過曉色開<lb/>
滿市晴嵐帯煙樹逺山近山杳靄間村前村後相彌漫<lb/>
浮藍積翠久不散懸崖滴露松梢寒湘市老人頭半白<lb/>
琴僕從容隨杖舄林外青帘賣酒家山殽野蔌漁樵客<lb/>
洞庭春來湖水生君山到處花冥冥波光澄涵横素練<lb/>
樹色掩映開銀屏撫景徘徊看未足颯颯天風滿林麓<lb/>
何人獨倚岳陽樓長笛數聲山水緑<lb/>
<pb n="KR4h0143_WYG_170-23b"/>
　　　　平沙落鴈<lb/>
秋江水落波痕淺平沙𣺌𣺌連天逺白蘋紅蓼滿瀟湘<lb/>
枯葦黄蘆迷漢沔鴻鴈恒憐澤國逰數聲忽報楚天秋<lb/>
萬里避寒違朔漠幾行帯雪下汀洲雲水微茫少矰繳<lb/>
嵗嵗南來歡有托霜田豈乏稻粱謀江村自得棲遲樂<lb/>
黄鶴樓前鐵笛鳴時驚嘹嚦兩三聲湖通巴蜀寒煙淨<lb/>
天接荆衡暮景澄嗟爾迢迢自荒服慕戀中華生計足<lb/>
行當懋徳覆羣生盡使洪纎皆發育<lb/>
<pb n="KR4h0143_WYG_170-24a"/>
　　　　逺浦歸帆<lb/>
斜陽欲掛晴川樹丹霞逺映瀟湘浦洞庭湖上接星沙<lb/>
萬里歸舟自何處雲帆縹緲天際來勢壓滔天雲浪摧<lb/>
須臾已逹漢江曲江聲洶湧如鳴雷漢陽城頭夜吹角<lb/>
暫從鸚鵡洲邉泊長笛一聲山月低殘燈數㸃江雲薄<lb/>
西蜀滇南與海通浮波來往自無窮暮天已捲三湘霧<lb/>
曉日還懸七澤風突兀危樓㸔江水臨眺何人頻徙倚<lb/>
寒鴉飛盡淡煙收浩蕩遥空淨如洗<lb/>
<pb n="KR4h0143_WYG_170-24b"/>
　　　　漁村夕照<lb/>
岳陽城頭望湘浦芳草垂楊迷古渡晴嵐霏白夕陽紅<lb/>
𣺌𣺌江村天欲暮漁家茅屋住汀洲罷釣歸來穩繫舟<lb/>
自念生涯在網罟臨風髙挂向船頭出水鮮鱗雜紫蟹<lb/>
壚頭有酒還堪買東隣西舍當此時歡笑聲餘歌欵乃<lb/>
豚魚吹浪白連天隔江買客促歸船餘光逺映雙鳬外<lb/>
殘影半落孤鴻邉湖上髙樓雲外起下瞰湖湘千百里<lb/>
憑髙一望楚天低雲樹蒼蒼暮山紫<lb/>
<pb n="KR4h0143_WYG_170-25a"/>
　　　　煙寺晚鐘<lb/>
煙光漠漠春山紫古寺深藏萬松裏夕陽西墜羣壑隂<lb/>
隔林藹藹疎鐘起瀟湘無風波浪停恍如水底鳴長鯨<lb/>
山僧䇿杖歸來晚遥聴穿雲百八聲緩急因風如斷續<lb/>
逺徹山阿并水曲已隨暮角響江城更送樵歌出林麓<lb/>
乘橋二客心悠然偶立遥㸔瀑布泉髙山流水有深意<lb/>
咫尺不聞音韻傳乾坤無塵萬籟靜朗然空谷聲相應<lb/>
髙秋正遇曉霜清分明若向豐山聴<lb/>
<pb n="KR4h0143_WYG_170-25b"/>
　　　　江天暮雪<lb/>
大江東去天連水薄暮蕭蕭朔風起須㬰吹却凍雲同<lb/>
六花亂撒滄波裏橋南橋北樹槎牙隔浦紛紛集晚鴉<lb/>
馬嘶百折蟠雲路犬吠孤村賣酒家俯仰山川同一色<lb/>
眼前不辨浪花白茫茫七澤與三湘分明皓彩遥相射<lb/>
漁翁獨酌寒江濱頃刻瓊瑶飛滿身得魚醉唱湖南曲<lb/>
欵乃一聲天地春有時倚棹弄長笛洞庭景物清無敵<lb/>
中流迢遞望君山但見遥空聳銀壁<lb/>
<pb n="KR4h0143_WYG_170-26a"/>
　　　瑞香花詩<lb/>
　　瑞香花有數種或紅或白或紫春早盛開芬馥可<lb/>
　　愛盖唐宋人多有賦詠之者予亦見之短篇云<lb/>
瑞香花葉如織其葉非一狀花開亦殊色或如瑪瑙之<lb/>
殷紅或如玉雪之姿容或含淺絳或深紫細蕤疊葉芬<lb/>
玲瓏臘後春前花未放先春獨占梅花上繞枝芳意露<lb/>
毰毸萬卉千葩總相讓曈曨旭日照階墀澹蕩香風拂<lb/>
面時初疑沉檀爇寳鼎亦似蘭麝熏人衣瑞香花樹髙<lb/>
<pb n="KR4h0143_WYG_170-26b"/>
三尺強山桃野杏動踰丈得以幽叢約馥香<lb/>
　　　水亭偶成<lb/>
臨流亭館淨無塵落澗松泉處處聞半濕半乾花上露<lb/>
飛來飛去嶺頭雲翠迷洞口松千箇白占林梢鶴一羣<lb/>
此地清幽人不到惟留風月與平分<lb/>
　　　樂靜詩<lb/>
暮色動前軒重城欲閉門殘霞收赤氣新月破黄昏已<lb/>
覺乾坤靜都無市井喧陰陽有恒理斯與達人論<lb/>
<pb n="KR4h0143_WYG_170-27a"/>
　　　四景<hi>録二首</hi>
水影虚涵一鏡中晴光揺蕩暖雲紅小桃花重初經雨<lb/>
弱栁絲柔屢舞風<lb/>
暑雨初過爽氣清玉波蕩漾畫橋平穿簾小燕雙雙好<lb/>
泛水閒鷗箇箇輕<lb/>
　　　幸史館<lb/>
天命余躬撫萬方丹心切切慕虞唐退朝史館咨詢處<lb/>
回視文星爛有光<lb/>
<pb n="KR4h0143_WYG_170-27b"/>
　　　過史館<lb/>
蕩蕩堯光四表巍巍舜徳重華祖考萬年垂統乾坤六<lb/>
合為家<lb/>
　　　上林春色<lb/>
山際雲開曉色雲間鳥弄春音物意皆含春意天心允<lb/>
合吾心<lb/>
　　　詠撤扇<lb/>
湘浦煙霞交翠剡溪花雨生香埽却人間炎暑招回天<lb/>
<pb n="KR4h0143_WYG_170-28a"/>
上清涼<lb/>
　　英宗皇帝<lb/>
　　　漢江歌賜襄王<lb/>
漢江滔滔出嶓冢兮偉兹巨浸壯南邦兮萬有千里流<lb/>
無窮兮逶逶迤迤志必東兮於戲漢水殆與天地同始<lb/>
終兮<lb/>
　　憲宗皇帝<lb/>
　　　闕里孔子廟詩<lb/>
<pb n="KR4h0143_WYG_170-28b"/>
天生孔子縱之為聖生知安行仁義中正師道興起從<lb/>
逰三千往聖是繼道統流傳六經既明以詔後世三綱<lb/>
五常昭然不替道徳髙厚教化無窮人極斯立天地同<lb/>
功生民以來卓乎獨盛允集大成實天所命有天下者<lb/>
是尊是崇曰性聖道曷敢勿宗顧予眇躬承此大業惟<lb/>
聖之謨於心乃愜用之為治以康兆民聖澤流被萬世<lb/>
聿新報典之隆尤在闕里廟宇巍巍于兹重美文諸貞<lb/>
石以光于前木鐸遺響於千萬年<lb/>
<pb n="KR4h0143_WYG_170-29a"/>
　　孝宗皇帝<lb/>
　　　闕里孔子廟詩<lb/>
聖人之生天豈偶然命之大君俾賛化權二帝三王君<lb/>
焉克聖繼天立極道形於政大化是洽至治斯成巍巍<lb/>
蕩蕩渾乎難名周政不綱道隨時墜孔子聖人而不得<lb/>
位乃稽羣聖乃定六經萬邦之師於焉足徴自漢而下<lb/>
數千餘嵗褒典代加有隆無替於皇吾祖居正體元六<lb/>
經是師卓爾化原列聖相承先後一揆逮及朕躬思𢎞<lb/>
<pb n="KR4h0143_WYG_170-29b"/>
前軌廟貌載崇祀事孔禋經言典訓彌謹彌敦俗化治<lb/>
成日升川至斯道之光允垂萬世<lb/>
　　　靜中吟<lb/>
習靜調元養此身此身無恙即天真周家八百延光祚<lb/>
社稷安危在得人<lb/>
　　武宗皇帝<lb/>
　　　賜大學士楊一清致仕還鄉<lb/>
時光疾箭催人老先後恩榮世間少雖然私第保餘年<lb/>
<pb n="KR4h0143_WYG_170-30a"/>
每日心懸待天表<lb/>
　　　鑾輿幸第<lb/>
車駕親臨茂祉堂璽書髙掛耀龍章昇平宴罷明良㑹<lb/>
盛事流傳萬載香<lb/>
　　　攔門勸酒<lb/>
歡飲醺醺出相門勞卿再四勸金尊南征已定旋師旅<lb/>
去暴除殘第一人<lb/>
　　　上馬留題<lb/>
<pb n="KR4h0143_WYG_170-30b"/>
正徳英名已播傳南征北勦敢當先平生威武安天下<lb/>
永鎮江山萬萬年<lb/>
　　世宗皇帝<lb/>
　　　饗太廟禮成賜張元輔<lb/>
戊子新正吉春饗祖廟親祀事忻已成肅駕迴宫宸登<lb/>
輦偶一顧輿南一輔臣貌竒真才傑形端氣志伸外焉<lb/>
秉真一内則抱忠純誠正輔吾躬清白飭乃身予喜荷<lb/>
天眷賚賢作邦楨庶幾臯䕫輩望以康斯民<lb/>
<pb n="KR4h0143_WYG_170-31a"/>
　　　御經筵講大學衍義有感賦此<lb/>
帝王所圖治務學當為先下作民之主上乃承之天致<lb/>
治貴有本本端化自平人君所學者其序有後前正心<lb/>
誠其意志定必不遷吾志既能定理道豈復顛身修本<lb/>
心正家國治同然國治乃昭明萬邦斯協焉於變帝堯<lb/>
典思齊文王篇萬國修身始朕念方拳拳<lb/>
　　　賜賈詠詩<lb/>
卿本中州俊簡在登台衡君臣際良難所貴徳業并朕<lb/>
<pb n="KR4h0143_WYG_170-31b"/>
固亮卿志夙夜懐忠貞巻阿有遺響終聼鳯皇鳴<lb/>
　　　秋日即事詩送元輔張羅山<lb/>
拂暑金風動衮裳滿天商吹送新凉農家萬寳收成後<lb/>
十里遥聞禾黍香<lb/>
　　神宗皇帝<lb/>
　　　畫眉山龍王廟碑詩<hi>有序</hi>
　　畫眉山龍王廟在都城西一舍其地故有泉潭相<lb/>
　　傳以為龍之所居即其旁為廟祀龍王焉成化壬<lb/>
<pb n="KR4h0143_WYG_170-32a"/>
　　辰憲宗純皇帝禱雨有應新其廟而勒辭于豐碑<lb/>
　　萬歴十有三年春夏不雨麥稼焦枯以五月往禱<lb/>
　　于廟浹旬之間嘉㴻屢霈郊野霑足三農忭舞爰<lb/>
　　出内帑金錢重増葺之為之記而系以銘詩<lb/>
於赫龍王不顯其光上下帝旁嘘翕無方為雷為霆為<lb/>
雲為雨有開必先靡求不與我求伊何黍稷稻梁爾與<lb/>
伊何千倉萬箱眉山之下龍王之宇迄用康年穀我士<lb/>
女<lb/>
<pb n="KR4h0143_WYG_170-32b"/>
　　　漷縣景命殿詩<lb/>
翼翼京邑漷水瀠之璇原逺濬載奠坤維尊靈長樂歡<lb/>
洽重闈緜緜景命百禄咸宜睠兹湯沐啟瑞集禧周原<lb/>
膴膴寳殿攸基重門邃閣崇敞逶迤仁祠左拱靈宇右<lb/>
麗甍連棟接鳥革翬飛虹祥式闡慈念載怡爰及薄海<lb/>
耀景咸熙聖母之徳綏此蒸黎百千萬禩永永無隳<lb/>
　　　勸學詩<lb/>
斗大黄金印天髙白玉堂不因書萬巻那得近君王<lb/>
<pb n="KR4h0143_WYG_170-33a"/>
　　　莊烈皇帝<lb/>
　　　　賜石蛀土司秦良玉<lb/>
　蜀錦征袍手製成桃花馬上請長纓世間不少竒男子<lb/>
　誰肯沙場萬里行<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_170-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻一<lb/>
</p>
<p>
</p>
  </div>
</body>
</text>
</TEI>
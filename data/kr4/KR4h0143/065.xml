<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_065-1a"/>
　欽定四庫全書<lb/>
御選元詩卷六十五<lb/>
　　七言長律五<lb/>
　　　馬祖常<lb/>
　　　　畫古木<lb/>
　桑空河上生賢相楓老山中化羽人未借九關當地軸<lb/>
　還曽八月上天津雷燒桐尾琴材古玉刻龍形劒具新<lb/>
　雨蝕蒼皮苔護石泉舂玉乳月翻輪東隄楊栁春煙暖<lb/>
<pb n="KR4h0143_WYG_065-1b"/>
　西浦芙蓉曉露匀偃蹇孤根巖壑氣我知棫樸不為薪<lb/>
　　　　畫海棠圗<lb/>
　石家五尺珊瑚樹海國千房火齊珠風雨春寒圍錦䕶<lb/>
　豔陽天暖倚闌扶浣時應貯芙蓉水香處重熏翡翠爐<lb/>
　紅膩不隨蜂觜蝕粉勻終為蝶身敷葳蕤綵纈盤仙綬<lb/>
　襞積雲羅落舞襦青帝化成非幻有杜陵吟老却知無<lb/>
　催開每賴斟鸚鵡吹落還因唱鷓鴣曽見赤城花亞蕊<lb/>
　丹鉛此去不須圖<lb/>
<pb n="KR4h0143_WYG_065-2a"/>
　　虞集<lb/>
　　　題康里子山尚書凝春小隱六韻<lb/>
羣玉府中香滿袖凝春亭裏看花開綵雲近席微風動<lb/>
紅日當窗好客來西海珊瑚階下長東家蝴蝶雪中回<lb/>
竹深每聽尚書履池暖時分太液杯鳳咮浮煙金錯落<lb/>
鵝羣隨水白毰毸人間應得函封帖青李來禽繞舍栽<lb/>
　　　次韻杜德常博士萬嵗山<lb/>
祕閣沈沈便殿西頻年立此聽春鸝風搖翠㟁新生栁<lb/>
<pb n="KR4h0143_WYG_065-2b"/>
雨浥銅池舊産芝玉几由來常咫尺衡門此日遂棲遲<lb/>
申生欲去柴車在杜甫長吟雪鬢垂墨沼遊魚翻宿藻<lb/>
畫簷飛燕罥晴絲山中竹簟涼如水應共鈞天九奏時<lb/>
　　　次韻宋顯甫御溝<lb/>
御溝雪融三月初鳬鷖鴻鴈緫來居蒲萄水綠可為酒<lb/>
楊桞條青堪貫魚迤邐天河起箕尾滉瀁雲海浮青徐<lb/>
舟前花落傍飛燕隄上風來濕舞裾翠輦時留金騕褭<lb/>
錦波不著玉芙蕖臨流宋玉偏能賦莫待東都客問予<lb/>
<pb n="KR4h0143_WYG_065-3a"/>
　　揭傒斯<lb/>
　　　劉承旨父大司徒邢國公慶九十應制<lb/>
聖主尊賢遂及親邢公盛事更無倫身躋九袠瞳方碧<lb/>
貎過耆年鬢未銀鳩杖乍頒寧畏噎龍章洊拜欲忘身<lb/>
上公建土山河富光禄分壺雨露頻析木天清雲五色<lb/>
梁園花發月重輪<hi>錫宴梁氏園</hi>三宫寵錫驚殊數四座稱觴<lb/>
半老臣瑞錦斕斒迎化日兼金條脫照芳春素煙冉冉<lb/>
晴熏上白雪泠泠豔曲新先世勲庸歸琬琰名家父子<lb/>
<pb n="KR4h0143_WYG_065-3b"/>
映冠紳三槐巳驗移居日五栁翻如寄傲人澗底桃花<lb/>
曽閱世枕中鴻寳自頤神詞臣欲繼莊生作才薄何堪<lb/>
論大椿<lb/>
　　宋褧<lb/>
　　　御溝<lb/>
決決穿雲出澗初千迴百折到皇居行人不敢來飲馬<lb/>
稚子時能坐釣魚内史府前晴滉漾雲巖觀後晩舒徐<lb/>
波漫略彴通丹禁風颺輜軿映畫裾三月霏煙著楊栁<lb/>
<pb n="KR4h0143_WYG_065-4a"/>
九秋涼露泣芙蕖荒唐莫説流紅怨自是清漣解起予<lb/>
　　　和杜德常萬嵗山暮春<lb/>
霧杳雲深日馭西紅稀緑暗閙黄鸝雙娥有淚仍啼竹<lb/>
四老無情謾采芝游冶喜逢三月閠芳菲空度一春遲<lb/>
誰家甲第歌聲咽何處名園舞袖垂祗有情懷似中酒<lb/>
那能心緒及遊絲少年笑我眞癡絶一日閒愁十二時<lb/>
　　王思誠<lb/>
　　　題金雞堡思郷廟壁上<lb/>
<pb n="KR4h0143_WYG_065-4b"/>
金雞堡峻壓崇墉襟帶關山幾萬重芮伯故城連境内<lb/>
羌戎舊邑入疆封山頭百折顚軨坂水面三門砥柱峯<lb/>
驥負鹽車逢伯樂賢傭版築遇殷宗但聞虞虢亡脣事<lb/>
不見巢由洗耳蹤柱鼓石尖寒日淡煉丹爐口晩煙濃<lb/>
年華苒苒如飛去人世悠悠似轉蓬天地無窮生物意<lb/>
山川不改舊時容清沿澗谷涓涓溜翠拂祠堂鬱鬱松<lb/>
且喜巡行公務簡賦詩聊復慰疎慵<lb/>
　　　河中形勝<lb/>
<pb n="KR4h0143_WYG_065-5a"/>
關設蒲津扼兩壖城臨天塹控三邊朱甍傑構重華殿<lb/>
翠琰穹題廣孝泉五老山髙横晩照二妃陵古起秋煙<lb/>
龍門北顧思前聖雷首南觀憶昔賢渡口鐵牛唐室建<lb/>
汾脽寳鼎漢家遷海神望秩時仍故河瀆居歆嵗不愆<lb/>
城郭一般猶舜日山河萬古是堯天蕨芽舊采余偏嗜<lb/>
桑落新篘衆所便陶邑器成還苦窳帝鄉民雜更顚連<lb/>
盛時楫讓皇風被叔世交侵霸習傳比屋可封今巳矣<lb/>
畫衣不犯亦茫然五刑弼教焉能措三木收威未易捐<lb/>
<pb n="KR4h0143_WYG_065-5b"/>
少似夷齊能遜國多如虞芮好爭田郡侯司牧銓衡重<lb/>
部使分行黜陟專持節我當勤察訪更弦汝在謹承宣<lb/>
共期風化隆先代咸五登三億萬年<lb/>
　　丁復<lb/>
　　　送楊文質侍父之西臺<lb/>
御史乗騘西入關郎君曉服擁斕斒東風栁色寒猶淺<lb/>
南國桃花春未殷後騎送官過白下前驅衛士負黄間<lb/>
州城獬廌峩冠度里社雞豚衣繡還問膳早朝河畔驛<lb/>
<pb n="KR4h0143_WYG_065-6a"/>
舉鞭遙識陜中山道塗來徃爭加額父老邀迎各解顔<lb/>
渭水東流連二漢蜀都南去帶諸蠻秦中兵饉仍凋瘵<lb/>
劒外人風更阻艱勤讀古書探要眇與論時政及餘閒<lb/>
他年先後聽周魯迭拜螭頭最上班<lb/>
　　　壽龍翔長老訢笑隱<lb/>
元雨髙秋集九龍東天震旦主諸峯青蜺座踞黄金築<lb/>
紫鳳書銜白玉封賜到屢鳴官寺鼓召歸兼聽御樓鐘<lb/>
雄文獨歩專三氏大法全提正五宗筵擁方來無數衆<lb/>
<pb n="KR4h0143_WYG_065-6b"/>
倉分鄰住有餘舂詩留杜甫頻茶椀社許陶潛更酒鍾<lb/>
涼夜熟眠貪夢蝶清朝苦思困吟蛩曇華世界慚吾晩<lb/>
桂子天香喜氣濃住世幾何論小劫陳書再拜謝疎慵<lb/>
隨班作客應長席歸醉從兒拄小笻<lb/>
　　郭囉洛納新<lb/>
　　　送道士張宗嶽奉賀正旦表朝京竣事還龍虎<lb/>
　　　山<lb/>
大眀初啟日蒼涼天子垂衣御萬方花織錦茵雙鳳翥<lb/>
<pb n="KR4h0143_WYG_065-7a"/>
雲浮玉座九龍翔珠懸殿幄晨光動燈轉紗籠刻漏長<lb/>
銀漢星槎來萬里緑章雲篆賀三陽舄趨青瑣煙霏繞<lb/>
酒出黄封雨露香芝草繡衣金纂纂芙蓉紉佩玉瑲瑲<lb/>
重曈屢顧眞希幸寵渥頻承特異常辭陛更瞻天日表<lb/>
賜環應在水雲鄉留侯印綬將歸璧使者旌旄巳趣裝<lb/>
河朔游塵隨騎氣江南清夢入詩囊仙源路近桃花發<lb/>
鬼谷山深槲葉芳後夜相思京洛士黄精還許寄來嘗<lb/>
　　　投贈趙祭酒二十韻<hi>字子期宛丘人</hi>
<pb n="KR4h0143_WYG_065-7b"/>
三朝元老國蓍龜山立精神虎豹姿髙歩瓊林開宦轍<lb/>
早登華省被恩私棟梁材器眀堂用臺閣文章聖主知<lb/>
輦下懇辭郎署久斗南爭望使星移諫垣屢賞朱雲節<lb/>
宣室重陳賈誼辭錦綬還鄉迎駟馬繡衣行部去襜帷<lb/>
談經祕閣重裀坐扈蹕甘泉載槖隨玉節引班朝謁早<lb/>
金蓮擁騎夜歸遲尚書曳履登鸞閣給事含香近鳳池<lb/>
冰蘗操持心似鐵廟廊賛畫鬢成絲久聞陸贄頻憂國<lb/>
盡許匡衡善說詩百世斯文開絶學四門胄子得名師<lb/>
<pb n="KR4h0143_WYG_065-8a"/>
絃歌濟濟承周禮冠佩蹌蹌舉漢儀掌故傳經編竹簡<lb/>
諸生脫頴擅囊錐鄙人自致慚無術男子平生謾負竒<lb/>
久望車塵空感激欲趨門屏媿驅馳王陽豈待彈冠慶<lb/>
孺子還應下榻思輒效詩人陳賦頌敢從閽吏候旌麾<lb/>
何蕃獨重楊司業嚴武深憐杜拾遺懷寳山林當一出<lb/>
平津正在禮賢時<lb/>
　　傅若金<lb/>
　　　送觀至能赴廣西憲司經歴<lb/>
<pb n="KR4h0143_WYG_065-8b"/>
薊門官桞徧鳴禽馬上離人酒强斟久以才名稱闕下<lb/>
忽持風采照江津三湘曉雨開衡岳百粤春深接桂林<lb/>
何遜到官勞賦詠謝安攜客喜登臨吏人靜住山城僻<lb/>
部使閒過幕府深溪裏藥苖寒自緑道傍榕樹晝多隂<lb/>
蠻夷比嵗頻騷動巖壑何人更討尋眀日孤帆逐君發<lb/>
長沙南望最傷心<lb/>
　　　奉和宋翰林顯夫御溝詩韻<lb/>
宛宛長波切太虚霏霏晴霧濕髙居雲涵度影翻𤣥燕<lb/>
<pb n="KR4h0143_WYG_065-9a"/>
日映圓紋散白魚遥轉石隂通樹細稍侵花底出宫徐<lb/>
橋邊市起春鳴轂閣裏朝回晩曳裾天子數臨窺碧藻<lb/>
詞臣時敕賦金蕖龍池浩蕩恩波接草木無情亦勝予<lb/>
　　宋无<lb/>
　　　贈竺練師<lb/>
姓疑乾竺古先生霞外幽棲近四眀履斗星移冠劒影<lb/>
歩虚風引珮環聲蕊宫夜喚青鸞降花洞朝騎白鹿行<lb/>
長使芝童看藥竈為耽瓊液過蓬瀛鶴傳仙語歸華表<lb/>
<pb n="KR4h0143_WYG_065-9b"/>
魚寄丹書上赤城怪石醉中拈筆畫險棊靜裏按圖爭<lb/>
玉桃竊慣慵留種瑤草尋多盡識名縮地日攜龍作杖<lb/>
卧雲時約鳳吹笙海邊定與安期遇關上當逢尹喜迎<lb/>
我本翠寒山道士相隨便欲採黄精<lb/>
　　　寄山中僧<lb/>
名山舊隱巖巒秀精舍蕭閒殿閣虚像禮㫋檀千古佛<lb/>
經翻貝葉五天書獸依草座跏趺後禽下花臺施食餘<lb/>
空翠濕衣横即栗紺泉澄盋涌芙蕖鷲峰夢繞雲中寺<lb/>
<pb n="KR4h0143_WYG_065-10a"/>
鹿苑身棲物外居清梵夜迴松月冷孤禪晝起柏煙疎<lb/>
曙鐘寒韻侵虚籟午供春香入野蔬道念有時憐老病<lb/>
塵縁無計問眞如逺公若許來同社陶令何妨去結廬<lb/>
便向東林傍尊宿菩提從此發心初<lb/>
　　袁士元<lb/>
　　　喜雨三十韻<hi>并序</hi>
　　重光大荒落之嵗自春而夏不雨兼月東作幾廢<lb/>
　　郡幕有為民憂者控辭力請嗇齋吕鍊師設壇致<lb/>
<pb n="KR4h0143_WYG_065-10b"/>
　　禱不三日甘澤霈然官吏交慶實五月一日也因<lb/>
　　以三十韻紀其事<lb/>
仙術由來能致雨誠心所感可回天公家旣盡祈禳禮<lb/>
洞府宜分造化權眀處浙東雖大郡鄞居海右乏深淵<lb/>
每罹暵旱憂為甚况歴饑荒恐復然春後一犁方欲動<lb/>
田無勺水絶堪憐木龍謾吼江頭月秧馬猶沈屋角煙<lb/>
病暍征夫心正折望霓農叟眼將穿此時奚啻千金直<lb/>
民命危如一綫懸郡幕有官偏惻隱旻天無路莫夤縁<lb/>
<pb n="KR4h0143_WYG_065-11a"/>
遴才幾度詢諸老薦口咸推汝獨賢閉户固辭徒至再<lb/>
下車力請寖勤拳一箋丹悃求嘉應即喜𤣥機妙斡旋<lb/>
衆覽但知惟兀兀神飛誰識自翩翩心香虎闥初無阻<lb/>
膏澤龍宫詎敢專蜥蜴捧符來洞口神祗森仗立雲顚<lb/>
頓驚百辟爭趨事始覺羣巫乃備員電逐劒光纔動處<lb/>
雷轟印令未施前天瓢乍滴終傾倒月額初開漸復連<lb/>
别院始看庭積霤前村巳見水行田秧針被潤青而秀<lb/>
菜甲分甘緑且鮮壤畈田翁驚破塊井眢竈婢喜添泉<lb/>
<pb n="KR4h0143_WYG_065-11b"/>
乾禽澡羽鳴溪樹涸鮒揚鱗躍澗川竚見桑麻還鬱鬱<lb/>
行吟花竹正娟娟槐邊市有新鳴屐栁下塘無久繫船<lb/>
巳埽螟氛消毒暑漸清燕寢飽髙眠童謡爭唱昇平曲<lb/>
祖帳髙題志喜篇試術葛𤣥應斂衽論功束晳可隨肩<lb/>
世人獨歎重元秘眞宰多憐一念虔徃歳作霖頻復見<lb/>
鉅公題石久曽鐫誰知白首當今日猶為蒼生作有年<lb/>
　　成廷珪<lb/>
　　　送張可道赴嘉定府太守<lb/>
<pb n="KR4h0143_WYG_065-12a"/>
秦中百二漢關河曽記乗騘舊所過棧道地形天下險<lb/>
嘉州風物古來多分符又叶三刀夢入境先聞五袴歌<lb/>
父老扶笻親引導將軍負弩疾撝訶錦袍錯落金為帶<lb/>
白馬聮翩玉作珂興學固當崇俎豆防邊還為戢干戈<lb/>
四川畫省勞詢問一郡蒼生望撫摩樓倚青冥來萬景<lb/>
山横紫翠接三峨題詩别館魚堪寄退食公堂雀可羅<lb/>
西蜀考功當第一他山有石為君磨<lb/>
　　　題周伯温待制為蘇老人篆七十古來稀有字<lb/>
<pb n="KR4h0143_WYG_065-12b"/>
　　　後<lb/>
天上詞臣小篆書方今端合比瓊琚肯將南極仙人壽<lb/>
題向東窗隱者居玉屑露凝金錯落錦茵春暖繡芙蕖<lb/>
纒腰信有揚州鶴垂釣寧無渭水魚方士曽分燒藥火<lb/>
諸孫親御看花車黄金意氣留賔客白髮風神照里閭<lb/>
世上虚名皆寄爾人生此樂復何如芝蘭香裏渾如畫<lb/>
百歳傳家慶有餘<lb/>
　　　贈六合縣宣差伯士寕因兵亂滁泗之間獨縣<lb/>
<pb n="KR4h0143_WYG_065-13a"/>
　　　境肅然作詩以敘其實<lb/>
風塵千里暗淮堧六合孤城獨晏然保障正符眀主意<lb/>
歌謡爭頌長官賢公庭吏散門如水驛館賔來酒似川<lb/>
疏水為湟成重地返風滅火動皇天軍需㑹計多雄略<lb/>
兵㑹森羅總少年興學未聞忘俎豆防邊仍見戢戈鋋<lb/>
編民闢地増輸賦逺客移家願受廛封壤逺連𤓰歩外<lb/>
妖氛不到瓦梁邊魚鹽山市宵鳴柝米麥江橋晩泊船<lb/>
十邑自今稱第一前程誰為隔三千王綱正爾關名教<lb/>
<pb n="KR4h0143_WYG_065-13b"/>
民瘼何人解倒懸輿論已傳霄漢上豐碑立在縣衙前<lb/>
　　鄭元祐<lb/>
　　　顧氏緑隂亭<lb/>
顧家亭子緑隂隂楊栁菰蒲岸岸深鷺下積陂眀霽雪<lb/>
鶯啼叢薄度鎔金涼雲覆地苔黏屐疎雨沾衣露滿襟<lb/>
境曠始知清晝寂舟行忽見白鷗沈錦香承宇花如霧<lb/>
星采當堦月在林荷钁課童栽藥物開窗傍水候跫音<lb/>
湛癡元自能談易嵇鍜何妨善鼓琴况是松醪釀初熟<lb/>
<pb n="KR4h0143_WYG_065-14a"/>
公餘莫厭客同斟<lb/>
　　　渡江<lb/>
突起金鼇玉作圍天於設險出神機衆流不息朝宗意<lb/>
元氣長浮落日輝雲葉暗吹神女珮浪花應濕定僧衣<lb/>
魚龍不礙中流舞鴻鴈能忘北首歸桃葉翠顰揚子渡<lb/>
麥苖青茁蒜山磯不因慷慨投鞭衆自是艱危擊節稀<lb/>
緫㑹華夷民阜雜分征玉帛使舟飛射蛟人去空英傑<lb/>
化鶴仙來歎是非西日柁樓仍浩浩南冠鬢髮故依依<lb/>
<pb n="KR4h0143_WYG_065-14b"/>
書生閉戸堪終老跋渉何勞與命違<lb/>
　　　書畫舫小集分韻得春字<hi>并序</hi>
　　久以物景艱棘不到界溪溪之上顧君仲瑛甫讀<lb/>
　　書績學尊賢好士當太平之時無事不過從也暌<lb/>
　　違幾二年近以嘉平之三日扣君之扉荷君留連<lb/>
　　不忍言别巳而河東李君廷璧甫亦挐舟来訪遂<lb/>
　　置酒書畫舫夜參半酒巳酣拆杜律句春水船如<lb/>
　　天上坐老年花似霧中看平聲字為韻人各賦詩<lb/>
<pb n="KR4h0143_WYG_065-15a"/>
　　而俾遂昌鄭元祐為序因拈得春字李君得船字<lb/>
　　餘各以坐次分韻而賦云<lb/>
雪舫夜寒虹貫日溪亭臘盡栁含春將軍結髮開全武<lb/>
隱者逃名媿子眞醉裏都忘詩格峻燈前但愛酒杯頻<lb/>
芼羮青㸃沿牆薺斫膾冰飛出網鱗稽古尚能窺草聖<lb/>
送窮端欲致錢神周南老去文章在同谷歌終手脚皴<lb/>
獨鼈歸來還自笑聞雞起舞意誰嗔盍簪豈料有今夕<lb/>
眀日桃源又問津<lb/>
<pb n="KR4h0143_WYG_065-15b"/>
　　陸宣<lb/>
　　　遊汾河<lb/>
翠巗亭下問棠梨上客同舟過桞溪花下停橈聽鸚鵡<lb/>
竹間把酒引玻璃緋桃照眼春無賴石洞關雲路轉迷<lb/>
金粟彈箏銀甲冷珠簾度曲翠眉低錦帆捲浪風生座<lb/>
羅襪生塵草被堤屢舞不妨飛野馬醉歸遮莫報鄰雞<lb/>
梵王臺畔空陳迹鮑氏池亭憶故棲鐵笛吹殘山月白<lb/>
竹枝唱過駟橋西<lb/>
<pb n="KR4h0143_WYG_065-16a"/>
　　宋沂<lb/>
　　　送趙御史仲禮之任南臺并柬兼善逹公經歴<lb/>
　　　元載王公用道孔公二御史<lb/>
天子龍沙拜受官議郎新戴辟邪冠曉辭漠北冰霜重<lb/>
秋到江南草樹寒諫疏頻煩眀主聽題詩長共故人看<lb/>
應憐閭里誅求急尚布朝廷禮意寛幕下風清鳴一鶚<lb/>
臺端雪霽見雙鸞寥寥渡海三冬翮粲粲凌空五色翰<lb/>
晉代新亭蒼蘚合梁朝舊寺土花殘石城慷慨悲袁粲<lb/>
<pb n="KR4h0143_WYG_065-16b"/>
别墅風流憶謝安千里憑髙麾繡斧幾回攬轡並銀鞍<lb/>
諍臣事業須公等努力眀時非素餐<lb/>
　　吳克恭<lb/>
　　　送牛彦伊之金陵兼寄曹德昭御史<lb/>
苦憶茅山陶隱居此行白下子何如未逢名士收通刺<lb/>
還有髙僧與讀書五月蘭苕棲翡翠千年桂樹傍蟾蜍<lb/>
紫簫聲徹臺山鳳綵筆香生墨沼魚昨喜故人來舊隱<lb/>
始聞御史拜新除深期古道酬家業東魯文貞諡不虚<lb/>
<pb n="KR4h0143_WYG_065-17a"/>
　　　送張中丞之官翰林<lb/>
中丞獻納道如何内相絲綸寵莫過槐閣地聮文石陛<lb/>
杏園春滿曲江波隂隂雨露深青𤨏个个星辰濕絳河<lb/>
花蕊隔簾宫漏近栁條當戸曉鶯多中官送酒青絲絡<lb/>
上苑乗驄白玉珂豈獨寸心圗補報要須元首及賡歌<lb/>
太常禮樂還相問閣老才名迥不磨通國此時同悵望<lb/>
憶公何處最委蛇鼇峯巨石森蓬島香殿微風拂御羅<lb/>
延佑得賢俱第一野人白首卧林阿<lb/>
<pb n="KR4h0143_WYG_065-17b"/>
　　陳基<lb/>
　　　次韻垂虹橋泊舟倡和<lb/>
何年伐石駕危橋鯨浪翻江白雨飄勢控三吳虹倒影<lb/>
氣吞七澤水通潮重淵有怪犀難照蔓草無名火不燒<lb/>
伯國黄金聞鑄像王門白玉想為標功成海上身先退<lb/>
膾熟江東興可邀歳月幾何流水逝山川如舊古人遙<lb/>
鴻飛矰繳何由簒鶴去樊籠不可招浩蕩扁舟歸鑑曲<lb/>
寂寥方丈似中條越人尚以雞為卜楚俗相傳鵩類鶚<lb/>
<pb n="KR4h0143_WYG_065-18a"/>
自把文章論倚伏敢將交態較淳澆五湖煙景隨時異<lb/>
萬里風萍觸處漂却憶春暉樓上去為君裁取玉為簫<lb/>
　　　次韻叔方寄沈仲説<lb/>
公子新成江上宅更依西渚結幽亭時清墟里還無警<lb/>
月黒柴扉不用扃流水暗和琴瑟響好山濃入畫圖青<lb/>
故人白雪歌難和孺子滄浪曲自聽每厭狂夫談酒譜<lb/>
還從處士授茶經庭前賸折忘憂草不負君家玉膽瓶<lb/>
　　張憲<lb/>
<pb n="KR4h0143_WYG_065-18b"/>
　　　送海一漚十韻<lb/>
尊者來從乾竺國畏途生出玉門關地窮西北河為帶<lb/>
水盡東南島若環劫火自如潮勢吼禪心巳似石頭頑<lb/>
法華雨施金盂水貝葉經桃錫杖鐶幻境萬家蝴蝶夢<lb/>
滄波一箇野鷗閒染輕龍女花難著德重天廚食自頒<lb/>
灝氣秋横銀色界白豪夜破鐵圍山滄溟此日浮杯去<lb/>
葱嶺何年隻履還佛日未應違下國甘霖直欲遍人間<lb/>
探窮大地蛟蛇窟歸立螭頭虎豹班<lb/>
<pb n="KR4h0143_WYG_065-19a"/>
　　　遊黄公洞十八韻<lb/>
十月山城氣候偏黄公洞裏看春妍五紋鶡雀嬌疑鳳<lb/>
千葉蟠桃大似蓮巨彈落星天狗碎神砮出土佛牙堅<lb/>
雜花冉冉張紅錦芳草茸茸卧緑氊厓瀉蜂腰横斷杵<lb/>
巖撑虎口抱空弮澗邊野雉如人立松下馴麛傍母眠<lb/>
峯隱金雞啼曉月瀑翻銀漢下長天十圍龍竹髙逾樹<lb/>
五頂神芝秀結拳蘚壁冷雲封鬼谷寳函金穴祕神淵<lb/>
枰遺商皓棊三角劒缺黄巢石半邊丹火有人留蛻骨<lb/>
<pb n="KR4h0143_WYG_065-19b"/>
玉棺幾度降神仙扶危鐵柱髙擎掌代歩花輿不下肩<lb/>
世隔衲僧方廣地路迷漁父武陵船華陽未老陶𢎞景<lb/>
勾漏先歸葛稚川記厯何嘗知晉魏流光端可繼彭籛<lb/>
蓬萊方丈圗間現流水胡麻世上傳欲報榖城山下礦<lb/>
巳無圯上袖中編便當導引師吾祖深避衡茅一萬年<lb/>
　　楊維楨<lb/>
　　　紀夢中作書遺報復元<lb/>
九月九如三月三五湖山水盡清酣西瞻林屋三天近<lb/>
<pb n="KR4h0143_WYG_065-20a"/>
南上風帆一日貪潮蹴灎堆青不動雨縣花洞氣長谽<lb/>
月中簫鼔神君殿雲下龍鸞帝子驂猛虎護林依董奉<lb/>
毒蛇避井施蘇耽臙脂塘暗清塵起縹緲峯髙碧落參<lb/>
落日大堤花杲杲西風茂苑草毶毶越人仕倦秋思棗<lb/>
吳女情多夜擘柑自是王仁僧好伴為予善唱望江南<lb/>
　　王逢<lb/>
　　　送宋宗道歸洛陽<lb/>
選郎分手楚天涯萬里春眀穩到家庭下巳生書帶草<lb/>
<pb n="KR4h0143_WYG_065-20b"/>
馬頭初見米囊花汴淮湠漫經梁苑星斗參差犯漢槎<lb/>
中國未應風俗異舊京寧覺路途賖鮫宫獻珮當眀月<lb/>
鵠殿吹笙隱太霞貂敝世憐蘇季子賦成人哭賈長沙<lb/>
若為撫事傷遺跡正用懷才待物華聞道鄉閭諸父母<lb/>
杖藜期看馬卿車<lb/>
　　顧瑛<lb/>
　　　至正十年秋七月十有三日起文髙先生自姑<lb/>
　　　蘇汎舟攜酒殽過玉山㑹飲芝雲堂上座客于<lb/>
<pb n="KR4h0143_WYG_065-21a"/>
　　　匡山琦龍門相與談詩亹亹不絶酒半龍門分<lb/>
　　　藍田日暖玉生煙為韻余探得藍字坐無長㓜<lb/>
　　　能詩者咸賦焉<lb/>
髙堂政在玉山南竹色梧隂積翠嵐秀結紫芝雲作蓋<lb/>
光生珠樹玉如藍每勞飛鳥花間使時有翔鸞月下驂<lb/>
客至酒尊聊劇飲僧來麈尾聽清談行盃長待纎歌發<lb/>
分韻還將險字探佛印固知元九九文殊何必說三三<lb/>
莫忘石上三生約且盡山中十日酣當檻荷開香屢度<lb/>
<pb n="KR4h0143_WYG_065-21b"/>
隔牀花落雨同毶鹿門何處眞成隱雞舌他年自可舍<lb/>
送别江亭折楊栁西風應愧雪盈簪<lb/>
　　　書畫舫小集以春水船如天上坐老年花似霧<lb/>
　　　中看平聲字分韻得如字<lb/>
為人性癖愛幽居結得幽居畫舫如沙嘴曉風開幔入<lb/>
簷牙晴日落窗虚廚空尚有仙家酒歳晏能來長者車<lb/>
汲澗綆寒因煮茗鑿冰船發為叉魚米顚癡絶尤耽畫<lb/>
鄭老窮愁却著書爐篆寳香熏篤耨硯泓春水滴蟾蜍<lb/>
<pb n="KR4h0143_WYG_065-22a"/>
紙浮玉色供臨搨月吐虹光照卷舒許結老年三絶社<lb/>
須君好事寫歸歟<lb/>
　　　秋華亭以天上秋期近分韻得秋字<lb/>
開宴秋華亭子上共看織女㑹牽牛星槎有路連雲渡<lb/>
銀漢無聲帶月流取醉不辭良夜飲追歡猶似少年遊<lb/>
分曹賭酒詩為令狎坐猜花手作<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>最愛栁腰和影瘦<lb/>
更聽鶯舌弄春柔金莖露落仙人掌錦瑟聲傳帝子愁<lb/>
絡緯豈知都是怨芙蓉莫恨不禁秋碧空珠斗微風動<lb/>
<pb n="KR4h0143_WYG_065-22b"/>
重欲移尊為客留<lb/>
　　李瓉<lb/>
　　　牡丹一章奉寄玉山公子<lb/>
巷南亭館春風樹魏紫姚黄取次開翠羽當窗林影麗<lb/>
紅雲繞坐國香來凝酥暖泛金壺釀羣玉晴籠錦帳埃<lb/>
洧外何能誇芍藥番禺自足媿玫瑰竟須髙宴煩燕女<lb/>
左手持花右酒杯<lb/>
　　李廷臣<lb/>
<pb n="KR4h0143_WYG_065-23a"/>
　　　和書畫舫聮句韻<lb/>
榑桑旭日紅半壁草色如天青滿簾入海雀羣應化蛤<lb/>
逐風龍唾或生鹽長雲帶水連三島落月和星轉四簷<lb/>
靈穴怪鰍潮捲尾山中老兔頴濡尖仙姬具飯青精細<lb/>
庖吏儲鮮異味厭翠釡出駞行玉碗繡帷熏麝啟銀奩<lb/>
吹簫公子鸞凰語擊劒將軍虎豹髯郢雪飄飄詩緫好<lb/>
蒲萄灎灎酒頻添酣歌更上層樓頂萬頃波光上下黏<lb/>
　　郝經<lb/>
<pb n="KR4h0143_WYG_065-23b"/>
　　　營海軒詩<lb/>
兵後澄江失敝廬何曽奏䇿似隋初丈人舊憶河間渚<lb/>
營海新題泖上居滬瀆山横遺戰壘松江水近足羮魚<lb/>
慣聞地與潮聲轉時見龍將雨氣嘘槎路不通星是客<lb/>
桑田頻改日愁予螺舟莫厭過從數我亦羇窮欲著書<lb/>
　　舒頔<lb/>
　　　有懷諸公<lb/>
黿鼉出没黄田蕩龍虎盤蹲白下城才俊滿前勞顧問<lb/>
<pb n="KR4h0143_WYG_065-24a"/>
愚䝉在下冀昇平波濤江漢暫時險煙霧山川有日清<lb/>
文士負才徒倚馬武夫挾勇祗談兵朝廷安用生疑慮<lb/>
田野何由覩聖眀薇露每愁東日上栁雲猶帶北風横<lb/>
羣公退食方云喜數子馳心尚慕榮澤國暮春觀撲滿<lb/>
江湖深夜炯攙搶鄉村落落眞堪歎冠冕峩峩未足驚<lb/>
黄犬東門憐徃事白頭南土憶歸耕<lb/>
　　郭鈺<lb/>
　　　袁寅亮讀書深山萬木之中以避暑文瞻為賦<lb/>
<pb n="KR4h0143_WYG_065-24b"/>
　　　長句因次韻以寄<lb/>
獨向隂崖結構牢一時文采擅風騷雲間客見疑猶淺<lb/>
山下人行望始髙蒼樹攀巢馴鸛鵲翠藤結蔓挂猿猱<lb/>
遙知髙卧多標致何問長齋代骨毛洗耳未應徒見許<lb/>
攅眉但恐不容陶山僧進謁多題竹野老相過或獻桃<lb/>
綿蕝暫陳存故事棘闈嚴備逺周遭鑿平巖罅安書籍<lb/>
埽集松花釀酒醪醉後賦詩題石壁興來送客釣江臯<lb/>
蘇門傲睨惟閑笑康樂登臨豈憚勞雨霽傍松延薜荔<lb/>
<pb n="KR4h0143_WYG_065-25a"/>
晩涼䟽水灌蒲萄明朝使者求顔闔只此山中不用逃<lb/>
　　丁鶴年<lb/>
　　　題建昌王子中橋亭八景<lb/>
橋亭風景洞天如中有儒仙舊隱廬春漲挼藍涵螮蝀<lb/>
<hi>澧波春漲内有石梁長橋</hi>曉嵐滴翠濕芙蕖<hi>龍漈朝嵐内有長山峻嶺</hi>受詩華嶽<lb/>
浮丘館<hi>中華翠巘峰頭有浮丘仙宇</hi>説劒香爐許令居<hi>香爐紫煙峯頭有許旌陽</hi>
<hi>仙居</hi>雲外懸崖飛屐上<hi>天寳/懸崖</hi>雨中沃壤帶經鋤<hi>田東暮雨</hi>疎鐘<lb/>
鯨吼霜華重<hi>聖容僧鐘</hi>長笛龍吟月色虚<hi>雲原仙笛</hi>老我塵寰懷<lb/>
<pb n="KR4h0143_WYG_065-25b"/>
勝景追遊早晚命巾車<lb/>
　　釋祖柏<lb/>
　　　戲題隂涼室堦前芭蕉<lb/>
新種芭蕉繞石房清隂早見落書牀根霑零露北山潤<lb/>
葉帶濕雲南澗涼得地初依蒼石瘦抽心直並緑筠長<lb/>
雨聲夜響巓崖瀑晴碧朝浮海日光樗櫟自慙全壽命<lb/>
楩楠合愧託巖廊觀身正憶維摩詰草字寧追懷素狂<lb/>
白晝棲遲吾計拙青霄偃仰汝年强歳寒要使交期在<lb/>
<pb n="KR4h0143_WYG_065-26a"/>
　莫畏空山有雪霜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_065-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩卷六十五<lb/>
</p>
<p>
</p>
  </div>
</body>
</text>
</TEI>
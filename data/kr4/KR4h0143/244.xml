<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_244-1a"/>
　欽定四庫全書<lb/>
御選明詩巻七十五<lb/>
　　七言律詩八<lb/>
　　　王汝章<lb/>
　　　　寄席心齋<lb/>
　老子齋心與世違山中春雨藥苖肥騎將鶴去身俱瘦<lb/>
　錬得丹成骨自飛青簡風雷行祕籙紫綃雲霧出仙衣<lb/>
　明年海上金桃熟并就安期作燕歸<lb/>
<pb n="KR4h0143_WYG_244-1b"/>
　　　　簡心齋席錬師<lb/>
　山色揺春發翠妍憑軒把酒答流年自知原憲貧非病<lb/>
　人謂陶潛醉欲眠霧洗百花薫白日天開一鳥入青煙<lb/>
　席謙已作東遊想異氣看從海上先<lb/>
　　　　送席心齋住白鶴觀<lb/>
　昔在鴻山遇席謙長松落雪下飛簷道歸玉局心逾逹<lb/>
　詩到珠宫律更嚴鸞版晝鳴雲擁座龍文夜誦月窺簾<lb/>
　應思慈母營甘旨春雨園林笋露尖<lb/>
<pb n="KR4h0143_WYG_244-2a"/>
　　顧辰<lb/>
　　　題錢山水仙花<lb/>
宴罷瑶池曙色凉凌波仙子試新妝金盤露積珠襦重<lb/>
玉珮風生翠帶長萬里弱流通閬苑一簾疎雨隔瀟湘<lb/>
歲寒林下花時節只許梅花壓衆芳<lb/>
　　陸釴<lb/>
　　　次韻荅亨甫<lb/>
水繞城圍二萬家市門潮落露寒沙橋連白塔吟風葉<lb/>
<pb n="KR4h0143_WYG_244-2b"/>
路憶新隄卧雨花自愧兒童辭邑里每因朋舊惜年華<lb/>
他時歸卧吳江上應借滄洲十頃霞<lb/>
　　李東陽<lb/>
　　　立春日車駕詣南郊<lb/>
暖香和露繞蓬萊彩仗迎春曉殿開北斗舊杓依嵗轉<lb/>
南郊佳氣隔城來雲行複道龍隨輦霧散仙壇日滿臺<lb/>
不似漢家還五畤甘泉誰羨校書才<lb/>
　　　元日早朝<lb/>
<pb n="KR4h0143_WYG_244-3a"/>
九門深掩禁城春香霧籠街不動塵玉帳寒更傳虎衛<lb/>
彤樓曉色聴雞人簾前樂應紅燈起階下班隨綵仗陳<lb/>
朝散東華看霽日午煙晴市一時新<lb/>
　　　雪後早朝<lb/>
六日長安雪滿城五更鐘鼓一時晴水精宫冷雲猶凍<lb/>
鳷鵲樓髙月正明朝馬不嘶金勒静院燈無影玉堂清<lb/>
祗應天上寒如許怪底人間夢不成<lb/>
　　　郊祀喜晴有述<lb/>
<pb n="KR4h0143_WYG_244-3b"/>
碧霄煙盡露華凝目極瑶壇第九層清珮緩隨馳道月<lb/>
絳籠髙應午門燈<hi>郊祀時樹大燈籠與正陽門燈相應</hi>風傳廣樂聲初下<lb/>
天近燔柴氣已升人意可占神意恱萬年靈祚永堪膺<lb/>
　　　十八日聴傳臚有作<lb/>
金蓮影與赭袍明華葢前頭次第行黄紙數行丹詔字<lb/>
鴻臚三唱甲科名雲邊曉日中天見夢裏春雷昨夜聲<lb/>
歸向長安聽人語聖朝羅網盡豪英<lb/>
　　　賜藕<lb/>
<pb n="KR4h0143_WYG_244-4a"/>
祇向名花看畫圖忽驚仙骨在泥塗輕同握雪愁先碎<lb/>
細比餐氷聽却無郭北芳菲懐故里江南風味憶西湖<lb/>
渇塵此夜消應盡未羨金莖與玉壺<lb/>
　　　分獻次青谿太宰韻<hi>時青谿分得星辰二是日立春</hi>
星壇對立本聮班複磴憑空不易攀良乆夜方移斗柄<lb/>
早時春已到人間朱旗影隔天門静玉珮聲隨閣道還<lb/>
舊日同年今並命共從光霽識威顔<lb/>
　　　齋居和世賞編修韻<lb/>
<pb n="KR4h0143_WYG_244-4b"/>
半夜開門雪滿坡清吟無柰玉人何人間路與紅塵隔<lb/>
天上春隨翠輦過靈吹下時神語寂瓊樓髙處曉寒多<lb/>
笙蕭本是虞廷樂不為秋風起櫂歌<lb/>
　　　九峰書屋和曹時和韻<lb/>
江上草亭新卜築已聞揚子著書成每逢社日聊隨俗<lb/>
乆住青山却有情霜入晚松經嵗老雨繁春笋過鄰生<lb/>
小堂若許臨江閣杖屨無須疋馬迎<lb/>
　　　和若虚郎中贈行韻<lb/>
<pb n="KR4h0143_WYG_244-5a"/>
赤日黄塵馬倦行石橋山店有官程城頭路盡千峰隔<lb/>
袖裏詩來兩腋清蟬雜栁風秋漸逺鶴翻松露夜還驚<lb/>
欲知小吏將詩意記取柴門剥啄聲<lb/>
　　　和韻寄荅陳汝礪掌教<lb/>
寂寞天涯歎所依海風江月意俱違茱茰嵗改身仍健<lb/>
苜蓿秋荒馬不肥白雪屢傳新調寡青雲半覺舊人非<lb/>
家山不隔長安路應倚南樓望夕暉<lb/>
　　　遊城西故趙尚書果園與蕭文明李士常陳玉<lb/>
<pb n="KR4h0143_WYG_244-5b"/>
　　　汝潘時用倡和四首<lb/>
漫憶江湖萬里遊西園風景似東州青苔地濕頻經雨<lb/>
白苧凉生不待秋塵事已醒前日夢嵗華空白幾人頭<lb/>
松醪載得渾拚醉莫遣飛花浪作愁<lb/>
官曹無計可招尋坐愛林風滿素襟醉後頗思醒酒石<lb/>
貧來須辦買山金花蹊栁徑稀疎見茗盌氷壺次第斟<lb/>
欲問五陵歌舞地幾家園樹得成隂<lb/>
句入西園字字清葛衣紗帽稱閒行苔侵翠壁應全徧<lb/>
<pb n="KR4h0143_WYG_244-6a"/>
果熟青林已暗生流水斷隄人共逺片雲孤鳥意俱輕<lb/>
閒官愛說山中話為有歸田錄未成<lb/>
殘樽繫馬立斜陽忽送秋聲滿樹凉花落始知留客乆<lb/>
雨來偏為作詩忙山堂竹户寒猶閉石徑苔泥滑不妨<lb/>
獨有園人愛霑灑不隨僮僕問歸裝<lb/>
　　　飲士常新居和席上聮句韻<lb/>
寂寞官曹似隠居清風時動一牀書花應旋種闌將滿<lb/>
客不頻來席尚虚詩好忽驚傳錦字酒狂真欲換金魚<lb/>
<pb n="KR4h0143_WYG_244-6b"/>
多情愧有東鄰卜已辦城西款段車<lb/>
　　　遊白秉徳西園次韻<lb/>
行逐溪流過野亭望疑山色繞空冥池魚自躍非因餌<lb/>
園蝶還飛不受扄傍渚幽花憐寂寞舞風疎栁愛娉婷<lb/>
郎君門地清如水不待平泉石已醒<lb/>
　　　和王世賞韻<lb/>
石門惟許白雲留我亦何心戀此遊竹裏行廚煙未午<lb/>
水邊蕭寺葉先秋行貪覓句忘吹帽醉怯登髙不上樓<lb/>
<pb n="KR4h0143_WYG_244-7a"/>
詩景滿前誰㑹得野僧名是逺公流<lb/>
　　　邵東曹墮馬傷足次武昌韻<lb/>
十年雙足躪詞塲我亦憐君墜後傷厯塊敢誇千里俊<lb/>
乗船翻笑四明狂扶顛老僕空隨路學仆嬌兒更倚堂<lb/>
應似崔家亭下鷺獨拳秋雨向寒塘<lb/>
　　　次韻賀彭閣老先生二首<lb/>
吏部銜清帯翰林路隨仙步轉髙深人間别有登雲地<lb/>
天下空勞仰斗心瀛海新波添夜雨玉堂喬木長春隂<lb/>
<pb n="KR4h0143_WYG_244-7b"/>
歸來更覺門如水不受車塵半㸃侵<lb/>
半生名行重儒林吏隠官曹嵗月深文靖舊無旋馬地<lb/>
敏中元有耐官心川原煖入三春雨殿閣凉分六月隂<lb/>
欲效禹偁書院壁向來官序敢相侵<lb/>
　　　次韻荅愧齋先生<lb/>
厯厯星霜嵗屢移病來雙鬢㡬莖絲故人别乆翻疑夢<lb/>
往事心勞尚有期天上浮雲初變日江南芳草未青時<lb/>
祗應千里神交地不識人間是路岐<lb/>
<pb n="KR4h0143_WYG_244-8a"/>
　　　次韻寄題鏡川先生後樂園二首<lb/>
藥闌花圃背堂開一日朝囘幾度來范老心終念廊廟<lb/>
寇公家不起樓臺海邊釣石鷗盟逺松下棋聲鶴夢囘<lb/>
多少舊題詩句在碧紗籠底認青苔<lb/>
緑隂繁處小堂開野蝶園蜂自去來細草有情雙駐屐<lb/>
逺山無數一登臺幽花坐愛栽時滿俗客空教到後囘<lb/>
病起三年猶未賞短垣多雨長莓苔<lb/>
　　　次夏提學韻<lb/>
<pb n="KR4h0143_WYG_244-8b"/>
衣䄂歸時雨盡沾卧聞凉葉響虗簷鳥情幽寂將依樹<lb/>
苔意夤縁欲上簾静裏祗應閒尚在病來長與懶相兼<lb/>
讀書自笑成何事細取蟲魚幾字添<lb/>
　　　得匏菴觀造雨䈳詩輒次韻<lb/>
結構親勞較短長棟材應不棄餘良平分屋角三重溜<lb/>
巧借簷隂二尺凉闥外青山猶可送簾前紫燕莫愁妨<lb/>
從今穏作城東客雨笠煙蓑不用將<lb/>
　　　寄應寜提學用留别韻<lb/>
<pb n="KR4h0143_WYG_244-9a"/>
天上詞垣近省闈十年毛羽愛追飛南池水煖鵾重化<lb/>
西華風髙鴈未歸絶足風塵須獨步初心道徳肯相違<lb/>
綱羅剰有求才意未放山林老布衣<lb/>
　　　用韻荅䆳菴<lb/>
嶽麓峰前湘水隂思歸無計豁煩襟亦知吳越非吾土<lb/>
未必功名是我心地上青山隨處有鏡中華髪逐年深<lb/>
故人只在鄰州住空谷他時聴足音<lb/>
　　　京都十景<hi>錄六首</hi>
<pb n="KR4h0143_WYG_244-9b"/>
　　　　瓊島春雲<lb/>
瑶峰獨立倚空蒼雲去雲來兩不妨旋逐春寒生苑樹<lb/>
更隨晴日度宫牆玉皇居處重樓擁太史占時五色光<lb/>
若與山龍同作繪也須能補舜衣裳<lb/>
　　　　薊門煙樹<lb/>
薊丘城外訪遺蹤樹色煙光逺更重飛雨過時青未了<lb/>
落花殘處緑還濃路迷南郭將三里望斷西林有數峰<lb/>
坐乆不知遲日霽隔溪僧寺午時鐘<lb/>
<pb n="KR4h0143_WYG_244-10a"/>
　　　　盧溝曉月<lb/>
霜落桑乾水未枯曉空雲盡月輪孤一林燈影稀還見<lb/>
十里川光澹欲無不斷鄰雞催短夢頻來征馬識長途<lb/>
石闌橋上時翹首應傍清虚憶帝都<lb/>
　　　　金臺夕照<lb/>
往事虗傳郭隗宫荒臺半倚夕陽中迴光寂寂千山歛<lb/>
落影蕭蕭萬樹空飛鳥亂隨天上下歸人競指路西東<lb/>
黄金莫問招賢地一代衣冠此㑹同<lb/>
<pb n="KR4h0143_WYG_244-10b"/>
　　　　南囿秋風<lb/>
别苑臨城輦路開天風昨夜起宫槐秋隨萬馬嘶空至<lb/>
曉送千旓拂地來落鴈逺驚雲外浦飛鷹欲下水邊臺<lb/>
宸遊睿藻年年事况有長楊侍從才<lb/>
　　　　東郊時雨<lb/>
鳴鳩將雨過東林細草青郊望轉深潤入土膏春脈脈<lb/>
暝含山色晝沉沉尋花問栁遊人興荷鍤扶犂野老心<lb/>
見說帝城多景物春晴未必勝春隂<lb/>
<pb n="KR4h0143_WYG_244-11a"/>
　　　横塘春水<lb/>
君家住在横塘北長見洲邊春水生窈窕斜通山澗曲<lb/>
分明直與釣磯平比鄰鵞鴨應無數近渚鳬鷖亦有情<lb/>
明日看花到南岸小舟揺蕩不須撐<lb/>
　　　團墩秋月<lb/>
庾亮樓前月正明謝公墩上雨初晴清光照我雙吟鬢<lb/>
此夜懐人萬里情隔竹流螢看不見繞枝羇鳥宿還驚<lb/>
天涯一望鄉心切腸斷秋山笛裏聲<lb/>
<pb n="KR4h0143_WYG_244-11b"/>
　　　梅澗<lb/>
地僻沙寒水更清老梅偏向澗邊横風吹落瓣仍低隕<lb/>
石壓傍枝却倒生野鶴對人輕欲舞蹇驢衝雪瘦䏻行<lb/>
山翁只在山中老看盡春光不入城<lb/>
　　　體齋西軒觀玉簪花偶作<lb/>
小園紆步玉堂隂堂下花開白玉簪浥露餘香猶帯濕<lb/>
出泥幽意敢辭深氷霜自與孤髙色風雨長懐采掇心<lb/>
醉後相思不相見月庭如水正難尋<lb/>
<pb n="KR4h0143_WYG_244-12a"/>
　　　風雨種竹<lb/>
石䦨沙路雨聲乾為欠蕭蕭一兩竿深帶土膏從地底<lb/>
暝移茅屋過江干方於辰日依時種影待晴天拂翠看<lb/>
試倚蓬窗聴疎密布袍沾盡不知寒<lb/>
　　　夜窗聴雨<lb/>
蕭蕭殘雨入深更半灑疎牕半拂楹芳草池塘應有夢<lb/>
落花庭院不勝情聴疑野寺昏鐘逺望憶江船夜火明<lb/>
明日曉晴須出郭葛衣藜杖一時輕<lb/>
<pb n="KR4h0143_WYG_244-12b"/>
　　　栁岸垂綸<lb/>
釣魚磯上晚風多拂拂垂楊渺渺波行過酒家來别岸<lb/>
坐移林影下前坡聊將短日供長線又見新條綰舊蓑<lb/>
老去祇應家在此不須盤石更垂蘿<lb/>
　　　糝徑楊花<lb/>
漠漠楊花帶逺天舞如輕雪糝如氊行當僻處隨人到<lb/>
風向多時著意偏地濕似霑前夜雨日斜猶颺隔溪煙<lb/>
春光到此真須惜莫愛牀頭沽酒錢<lb/>
<pb n="KR4h0143_WYG_244-13a"/>
　　　卜居一首柬南屏<lb/>
日下園亭秋氣隂故人相見暫開襟買田陽羡蘇公計<lb/>
客舍幷州賈島心老至尚誇詩力健病囘猶怯酒杯深<lb/>
歸來漫作鐙前話却喜妻兒是賞音<lb/>
　　　九日盆菊盛開將出郭有作<lb/>
買得長安擔上秋南山只在屋西頭花開正好逢佳節<lb/>
身病那堪復逺遊昨夜月明空對酒晚來風急怕登樓<lb/>
多情重有燈前約為報花神作意留<lb/>
<pb n="KR4h0143_WYG_244-13b"/>
　　　重經西涯<lb/>
缺岸危橋斷復行野人相見不通名轆轤聲裏田田水<lb/>
楊栁枝頭樹樹鶯看竹東林無舊主買山南國有新盟<lb/>
不知城外春多少芳草晴煙已滿城<lb/>
　　　再經西涯<lb/>
拂樹穿雲二里堤綠隂深處鵓鳩啼背城古路車塵少<lb/>
隔岸人家酒幔低清愛野僧來紫衲醉扶童子當青藜<lb/>
相逢却恐知名姓不向慈恩寺裏題<lb/>
<pb n="KR4h0143_WYG_244-14a"/>
　　　病中言懐<lb/>
門掩疎籬雪滿池夜寒惟有病先知氷輪影薄當窗近<lb/>
竹葉聲稀到枕遲三徑業荒秋去後十年心苦夢醒時<lb/>
一身經濟元無術醫國如今合付誰<lb/>
　　　西山雜詩<lb/>
日日車塵馬足間夢魂連夜到西山近郊地在翻成逺<lb/>
出郭身來始是閒雲裏盪胸看縹緲溪邊洗耳聴潺湲<lb/>
秋風忽散城頭雨先為遊人一解顔<lb/>
<pb n="KR4h0143_WYG_244-14b"/>
下馬溪橋散步行暑風稀紵入林清村殽野飯悤悤發<lb/>
碧水青山靣靣迎踏盡平堤憐草緑到來幽谷見雲生<lb/>
西湖勝事年年别幾日愁多不出城<lb/>
路繞山根斷却連亂藤深竹寺門前貧憐白屋蒸梨餉<lb/>
倦愛清溪枕石眠載酒欲呼狂客醉留詩聊結野僧縁<lb/>
深山六月無炎暑一坐西風萬樹蟬<lb/>
路入西巖小洞天碧牀青磴許夤縁山中嵗月空寒暑<lb/>
世外緇黄亦化遷崖蘚剝餘猶有字石泓隂處欲通泉<lb/>
<pb n="KR4h0143_WYG_244-15a"/>
相逢擬就湯休宿野性從來不解禪<lb/>
望盡孤雲入杳冥翠微深處一茅亭髙臺地迴秋先至<lb/>
古榻僧閒晝亦扃詩思更隨流水逺醉魂還為碧山醒<lb/>
馮虗試徹凌雲調應有遊人下界聽<lb/>
數頃湖田一半荒野人門巷日蒼凉鳩啼逺樹雲初合<lb/>
龍卧深潭雨自藏幾處犂鋤當暮急誰家粳稻及秋嘗<lb/>
蒲團竹几隨縁坐獨愛山僧午夢長<lb/>
潭影蕭蕭碧樹寒一亭山色俯潺湲疎林隔寺聞僧語<lb/>
<pb n="KR4h0143_WYG_244-15b"/>
落日登臺見鳥還塵事豈知明日異吏情應識野人閒<lb/>
丹崖翠壁潘郎興長恨巉巖不共攀<lb/>
　　　春興八首<hi>錄六首</hi>
栁絲花片滿芳洲長為溪山感舊遊急雨過窓醒短夢<lb/>
驚風入樹攪離愁歸帆欲挂三江水病脚難登百尺樓<lb/>
老去不知春興減向來一月罷梳頭<lb/>
髙歌曽扣隔江船楚泛吳遊興渺然山寺夜鐘眠裏月<lb/>
洞庭春水坐中天翠籠鸚鵡空愁思碧海鯨魚幾嵗年<lb/>
<pb n="KR4h0143_WYG_244-16a"/>
　一語故人三歎息始知清廟有朱絃<lb/>
六年書詔掌泥封紫閣春深近九重階日煖思吟芍藥<lb/>
水風香憶種芙蓉登臺未買千金駿補衮難成五色龍<lb/>
身病益愁愁轉病老來歸思十分濃<lb/>
帝城芳意入春濃快馬輕車處處逢宫樹巧藏鶯百囀<lb/>
苑雲深護月千重愁來擬斷杯中物病起還支石上笻<lb/>
得似玉堂風月地少時遊賞幾從容<lb/>
甕山西望接平坡<hi>寺名</hi>疋馬雙童幾度過十載衣冠朋舊<lb/>
<pb n="KR4h0143_WYG_244-16b"/>
少五更風雨夢魂多湖邊漁榜驚鷗鳥樹裏僧房隠薜<lb/>
蘿飛盡桃花還燕子一年春事竟如何<lb/>
小疊峰巒淺作池幽堂長是見春遲風傳翠篠聲先到<lb/>
雨換青松葉未知江上帆檣經幾駐城南第宅已三移<lb/>
君恩若放山林去始是雲霄得意時<lb/>
　　　舟發張灣宿河西務<lb/>
蒼茫正合塵中眼縹緲真乗水上舟江月海雲疑是夢<lb/>
畫圖詩巻坐消憂沙邊細浪隨鷗鳥樹裏青山入柁樓<lb/>
<pb n="KR4h0143_WYG_244-17a"/>
行盡驛亭三百里五更風急住灘頭<lb/>
　　　早發滄州<lb/>
片帆輕舸發滄州野樹離離散不收兩地離心河上草<lb/>
一燈殘夢渚西樓塵生曉市人煙集雲擁春城水氣浮<lb/>
我欲憑髙問歸鴈瀟湘何處可維舟<lb/>
　　　遊雞鳴寺<lb/>
諸山盡是鐘山脈聞道雞鳴更有靈岡勢斜分龍虎脊<lb/>
巖光深閟鬼神扃風含落日松聲迥雨帶平城草色青<lb/>
<pb n="KR4h0143_WYG_244-17b"/>
東郭吏人催上馬暮寒吹靣酒初醒<lb/>
　　　郊行二首柬張遂逸親家<lb/>
樓頭鐘鼓報新晴又是城南一度行剛到閒時身已老<lb/>
未曽經處路猶生平沙逺水如江色落葉疎林似雨聲<lb/>
欲問郊園幽寂地野橋山寺不知名<lb/>
芒鞵隨意踏青莎一日溪頭幾度過髙樹夕陽人影亂<lb/>
斷橋幽澗水聲多思鄉擬作東都賦逺俗猶聞隔院歌<lb/>
不向晚凉移席坐好懐佳賞奈君何<hi>是日溪林為俗客所據别席避之向</hi>
<pb n="KR4h0143_WYG_244-18a"/>
<hi>夕一賞而罷</hi>
　　　遊岳麓寺<lb/>
危峰髙瞰楚江干路在羊腸第幾盤萬樹松杉雙徑合<lb/>
四山風雨一僧寒平沙淺草連天在落日孤城隔水看<lb/>
薊北湘南俱在眼鷓鴣聲裏獨凭闌<lb/>
　　　泛南池有懐南溪聖公<lb/>
輕舟别浦路迢遥危石虗亭影動揺雲去好山争入座<lb/>
雨來新水欲平橋多情留客空杯酒舊事傷心但栁條<lb/>
<pb n="KR4h0143_WYG_244-18b"/>
今日我來還我去小山叢桂竟誰招<lb/>
　　　寄莊孔暘<lb/>
買斷溪南十頃煙還家無復夢朝天身如元亮歸田日<lb/>
詩似東坡過嶺年蓬島謫來仙骨在釣臺高處客星懸<lb/>
十年未洗紅塵耳誰聽清風石上絃<lb/>
背郭誅茅草蓋堂邊江種栁樹爲牆舟中夢醒聞春雨<lb/>
樓上詩成坐夕陽南紀壯遊餘歳月北扉遺草舊封章<lb/>
清時例有逃名客見說嚴陵本姓莊<lb/>
<pb n="KR4h0143_WYG_244-19a"/>
　　　秋日出郭崔甥有詩因次韻<lb/>
直從亭午坐斜陽却借南薫作晚凉沙路試看騎馬快<lb/>
玉堂剛謝攬衣忙移將隴樹和雲種折得園葵帶露嘗<lb/>
四十六年公事裏向來塵夢一何長<lb/>
　　　九日度江<lb/>
秋風江口聽鳴榔逺客歸心正渺茫萬古乾坤此江水<lb/>
百年風雨幾重陽煙中樹色浮𤓰步城上山形繞建康<lb/>
直過真州更東下夜深燈火宿維揚<lb/>
<pb n="KR4h0143_WYG_244-19b"/>
　　　秋雨荅鳴治次韻<lb/>
客情揺落竟難收砌草牆花亦自秋月盡俸錢隨例給<lb/>
雨荒書屋倩人修哀歌莫倚王郎醉短髪聊同杜老羞<lb/>
馬上誦詩渾不忘為君歸詠水西樓<lb/>
　　謝鐸<lb/>
　　　八月初一日大雨喜而有作<lb/>
一雨驚看喜欲狂倒懸真解此皇皇未論報社還扶醉<lb/>
且免從人乞奏荒民念在天終可頼杞心憂國暫須忘<lb/>
<pb n="KR4h0143_WYG_244-20a"/>
有年自是春秋瑞麟筆誰堪繼末光<lb/>
　　張泰<lb/>
　　　元旦<lb/>
天上寒星斂曙鐘海隅佳氣溢晴空東華湧出曈曨日<lb/>
南極吹來長養風丹鳳厯端觀夏正瑶華枝上見春工<lb/>
體元天子調元相管領民歸玉燭中<lb/>
　　倪岳<lb/>
　　　孟春奉陪廟享恭紀<lb/>
<pb n="KR4h0143_WYG_244-20b"/>
祠殿森嚴楯陛重雍歌初徹燎煙濃虞周典禮千年合<lb/>
文武衣冠百辟從日影漸移髙閣漏露華猶拂御街松<lb/>
却瞻天仗東風裏冉冉霓旌導六龍<lb/>
　　　孟冬時享齋宿院中和韻荅克勤賔之二同年<lb/>
玉署沉沉隠畫牆栁隂深覆御溝傍鈎陳天近通三接<lb/>
奎璧星明共一堂地迥自驚塵土隔雲深翻覺路岐長<lb/>
叨參此㑹元非偶二十年餘白鷺行<lb/>
　　　齋宫候駕次西涯學士韻<lb/>
<pb n="KR4h0143_WYG_244-21a"/>
銀河如璧護重闗翠輦初臨大祀壇映日牙旗環禁旅<lb/>
連空甲騎擁祠官風雲已覺爭春麗雨雪先驚入夜寒<lb/>
禮罷天門重整珮歡騰萬國正迴鑾<hi>是日大雨雪</hi>
　　　侍從親耕籍田用程學士韻<lb/>
南郊晴旭晃鑾儀天路無塵進輦遲京兆青箱依耒耜<lb/>
教坊花鼓應旌旗明禋早致先農享粒食仍歌后稷詩<lb/>
聖主重農親稼穡此生何幸際昌期<lb/>
　　劉大夏<lb/>
<pb n="KR4h0143_WYG_244-21b"/>
　　　西山道中<lb/>
曉來聮騎踏晴沙風景蒼蒼一望賒幾處白雲前代寺<lb/>
數村流水野人家鶯啼别墅春猶在馬到西山日未斜<lb/>
回首不知歸路逺九重宫殿隔煙霞<lb/>
　　閔珪<lb/>
　　　題翫芳亭<lb/>
羣芳掩映草亭虚知是元龍舊日居滿地緑隂新雨後<lb/>
一簾香霧晚風初屏開屈戍春無際人倚闌干畫不如<lb/>
<pb n="KR4h0143_WYG_244-22a"/>
容我數來閒坐乆愛臨流水看芙蕖<lb/>
　　馬愈<lb/>
　　　次韻沈陶菴題有竹莊詩<lb/>
獨攜真誥西林住便是仙人葛稚川一箇茅亭修竹裏<lb/>
幾聲茶臼夕陽邊閒抄玉子餐秋月細摘松花釀乳泉<lb/>
昨夜夢君髙閣上曉來清思滿江煙<lb/>
　　呉伯通<lb/>
　　　庚戍重九杭州作用杜韻<lb/>
<pb n="KR4h0143_WYG_244-22b"/>
吳越江山天地寛登臨聊借酒為歡蕭蕭白髪紛垂領<lb/>
采采黄花滿插冠西北風煙浮望逺東南雲水入吟寒<lb/>
幾行鴻鴈遥空度孤客傷心不忍看<lb/>
　　　浙臺送楊徳澄歸賨城<lb/>
卜居闤闠接芳鄰無事從容話養真蹤跡偶然分出處<lb/>
嵗華倐爾兩冬春端為後㑹巴山裏忽漫相逢越水濵<lb/>
世路悠悠俱白髪可堪獨作未歸人<lb/>
　　　與諸公遊西巖<lb/>
<pb n="KR4h0143_WYG_244-23a"/>
西巖竹寺篆江邊暇日同㕘玉板禪隔岸山髙蹲虎嘯<lb/>
遶堂潭静隠龍眠使君有道猶韓愈釋子何人是大顛<lb/>
佳境百年纔一到未須催放下灘船<lb/>
　　姚山<lb/>
　　　雨後官舍漫成<lb/>
雨歇凉生風入扉日長官舍客來稀竹窗破夢人初起<lb/>
松院新晴鶴試飛花落殘紅知蝶少樹垂重緑見春歸<lb/>
客懐無事難消遣閒對青山看夕暉<lb/>
<pb n="KR4h0143_WYG_244-23b"/>
　　呉與弼<lb/>
　　　東齋讀晦菴先生詩次韻<lb/>
朝朝黄巻自埋頭物外從教春復秋座接好山青繞屋<lb/>
門迎活水緑平溝舊花匝徑紅如織新竹成林翠欲流<lb/>
課罷幾回閒徙倚誰憐心賞十分幽<lb/>
　　　題聴松軒<lb/>
曽向髙軒共好音乾坤浩蕩境沉沉恍然指下迷宫羽<lb/>
不信人間有古今瀑澗夜寒鳴雨歇風林晝静落花深<lb/>
<pb n="KR4h0143_WYG_244-24a"/>
回看勝事已成夢難寫凄凉一片心<lb/>
　　　贈友人<lb/>
琴書深託緑蘿谿風月何人共品題流水舊穿幽徑轉<lb/>
喬林新與碧霄齊一犂春雨兒畊稼百甕寒泉自灌畦<lb/>
隨分無非安穏地相逢何必問丹梯<lb/>
　　馬軾<lb/>
　　　奉餞季方先生<lb/>
灤江江上水悠悠送客江邊莫上樓五嶺瘴髙煙蔽日<lb/>
<pb n="KR4h0143_WYG_244-24b"/>
兩孤雲濕雨鳴秋豐城劒氣東南起合浦珠光日夜浮<lb/>
祭罷鱷魚歸去晚刺桐花外月如鈎<lb/>
　　張彛<lb/>
　　　晉州述懐<lb/>
微官何事乆殊方囘首田園業漸荒多病一年三乞老<lb/>
思歸十夢九還鄉椿隂已散遼陽月鴈影空分海國霜<lb/>
幾度休衙獨凝睇夕陽西下路茫茫<lb/>
　　錢洪<lb/>
<pb n="KR4h0143_WYG_244-25a"/>
　　　送湯公子𦙍勣應薦之京<lb/>
襄武家風迥出羣奇才能武又能文劒鋒足壓三千士<lb/>
筆陳還驅十萬軍銀管緑沈新草檄丹書盧矢舊銘勲<lb/>
臨風自顧長纓在醉袂蒼茫欲贈君<lb/>
　　　送徐守民歸淛之常山<lb/>
壯遊湖海幾經年老氣凌雲雪滿顛詩思已成芳草夢<lb/>
歸心又上木蘭船長亭人折春前栁驛路梅開雪後天<lb/>
萬壑千巖舊形勝酒樽茶竈向誰邊<lb/>
<pb n="KR4h0143_WYG_244-25b"/>
　　陳寛<lb/>
　　　題燕穆之楚江秋曉圖<lb/>
五更人語覺潮生估客㠶檣候曉行樹色未分雲夢澤<lb/>
雞聲已動漢陽城天空畫角吹霜盡月落銀河入斗横<lb/>
欲問楚南千古事至今江水為誰清<lb/>
　　陳完<lb/>
　　　和徐徳彰春日雜詠八首<lb/>
暖色晴光處處迷畫橋楊栁路東西千村紅亂桃花雨<lb/>
<pb n="KR4h0143_WYG_244-26a"/>
一夜香生燕子泥鶯舌語雙諧作瑟草根枯半踏成蹊<lb/>
最難留得芳時在怪殺枝頭杜宇啼<lb/>
花揺銀壁影幢幢香靄空濛撲瑣牕留客小鶯偏恰恰<lb/>
可人飛蝶故雙雙好山罨畫連平野新水挼藍正滿江<lb/>
紅粉蹋歌溪上女彩雲隨處度新腔<lb/>
三竿紅日曉輝輝流水平蕪燕子飛芳徑露香花錦碎<lb/>
深山雲暖蕨芽肥烏紗别製籠頭帽白苧新裁稱體衣<lb/>
社鼓鼕鼕桑柘外野翁扶醉蹋歌歸<lb/>
<pb n="KR4h0143_WYG_244-26b"/>
蹀躞青驄款款騎淺村深巷栁如絲土牆茅草低低屋<lb/>
竹徑柴門短短籬細雨一簾飛燕子香風十里醉花枝<lb/>
館姓溪上春如海時有人歌白紵詞<lb/>
鷗波十里帶平沙茆屋人家栁半遮柔櫓嘔啞移畫舫<lb/>
輕雷轣轆走香車泉如燕尾清流拆草似裙腰白路斜<lb/>
何處玉錢都化蝶夜來飛上一林花<lb/>
十里香塵暖霧消緑煙芳草去迢迢春風春雨花連巷<lb/>
溪北溪南栁映橋遊女踏青羅襪小粉郎沉醉玉驄驕<lb/>
<pb n="KR4h0143_WYG_244-27a"/>
謝家庭院鞦韆下㑹有何人拾翠翹<lb/>
勝賣東風冨貴春青衣催坐疊花茵鶯欺皓齒清歌妓<lb/>
栁妒纎腰學舞人猩色屛風圍孔雀麝香衾被壓麒麟<lb/>
任教日日如泥醉不負韶華一度新<lb/>
繡户凝香瑞靄浮日催紅影上簾鈎鶯捎飛蝶穿花去<lb/>
水學驚蛇抱石流緑酒金尊邀醉飲朱絃銀甲按歌謳<lb/>
若教買得春常在不用良宵秉燭遊<lb/>
　　祝祺<lb/>
<pb n="KR4h0143_WYG_244-27b"/>
　　　寄蘇先生正<lb/>
西風倚櫂問歸程詩酒應多慰别情黄葉疎鐘溪上寺<lb/>
白雲孤角海邊城鷗飛煙渚連秋色鴈下寒塘起暮聲<lb/>
囘首天涯嗟落寞夕陽歸路萬山晴<lb/>
　　趙廷玉<lb/>
　　　金臺留别<lb/>
笑拂緇塵出帝畿一尊重與故人違青雲紫禁辭仙仗<lb/>
白鳥滄洲戀釣磯夜雨尚存三徑菊春風仍采故山薇<lb/>
<pb n="KR4h0143_WYG_244-28a"/>
舊遊天上如相憶萬里闗河有鴈飛<lb/>
　　周漳<lb/>
　　　寄弟瑩<lb/>
年年無處避征塵况復衰遲值暮春千里緑蕪江上路<lb/>
一簾疎雨夜深人白雲鄉國囘頭逺青草池塘入夢頻<lb/>
兩載分攜歸未得强將封鮓慰慈親<lb/>
　　陳昌<lb/>
　　　送呉素行之廣西<lb/>
<pb n="KR4h0143_WYG_244-28b"/>
廣州南望海冥冥百丈牽江幾日程鯨浪打船風正惡<lb/>
蜃灰塗屋雨初晴蠻巫祭鬼憑雞卜島户編氓事象畊<lb/>
此去化成皆樂土尉佗不敢更言兵<lb/>
　　顧潤<lb/>
　　　送王景方歸杭州<lb/>
闔閭城外送歸航流水何如客思長已遣停杯傾别酒<lb/>
還教攜手上河梁白蘋漁浦迷秋色紅樹官亭帶夕陽<lb/>
最是不堪凝望處青山無數隔錢塘<lb/>
<pb n="KR4h0143_WYG_244-29a"/>
　　丘吉<lb/>
　　　遊霧山寺和寇萊公韻<lb/>
風引鐘聲落大溪行廚酒盡夕陽低斗杓斜墜䦨干北<lb/>
澗道横分略彴西雲雜天花銀葉舞門排行樹寳幢齊<lb/>
普香世界青山繞一路煙霞送馬蹄<lb/>
　　　和姑蘇劉工部昌無題<lb/>
轆轤綆斷玉瓶沉雙鯉無書碧海深别夢吹殘呉苑笛<lb/>
愁腸敲斷漢宫砧病來眉淡波斯黛老去屏閑孔雀金<lb/>
<pb n="KR4h0143_WYG_244-29b"/>
不及浮雲能自在朝飛暮散却無心<lb/>
　　　楊梅<lb/>
楊梅獨出呉興異龍井名髙味不同饞客幾嘗山雨濕<lb/>
佳人一笑玉盤空羞看月下櫻桃色不數釵頭荔子紅<lb/>
更擬明年同採摘要將華髪待熏風<lb/>
　　魏時敏<lb/>
　　　寄全汝盛<lb/>
乆旱村園豆麥焦鑿池引水灌田苖籬疎野竹横窗戸<lb/>
<pb n="KR4h0143_WYG_244-30a"/>
潮滿春帆礙浦橋酌酒不愁無苜蓿揮毫深喜有芭蕉<lb/>
人生適意應如此莫怪淵明懶折腰<lb/>
　　　夏日寄髙尊卿<lb/>
林屋虛寒半掩扉野情偏稱緑荷衣栁風乍起燕雛軟<lb/>
梅雨初晴荔子肥嵗月無情催客老溪山有意待君歸<lb/>
浮沉世事何須問好整綸竿坐釣磯<lb/>
　　朱翰<lb/>
　　　送楊少府貶栁州<lb/>
<pb n="KR4h0143_WYG_244-30b"/>
洞庭秋色對衡山一路猨聲夕照間湘浦舟行何日到<lb/>
羅池人去幾年還煙邨土屋連孤壘嶺樹松牌界百蠻<lb/>
自古中朝通使節莫因流落歎衰顔<lb/>
　　朱存理<lb/>
　　　九日<lb/>
松下行行二三子書聲白晝草堂開老夫把巻仍自讀<lb/>
舊雨到門今不來苔石無塵碁局在莎汀有水釣船回<lb/>
秋風籬落偏蕭索獨嗅寒花持酒杯<lb/>
<pb n="KR4h0143_WYG_244-31a"/>
　　　宿光福寺<lb/>
短策行行一里餘松林過雨步徐徐半泓墨沼窺遺跡<lb/>
數仞龜峰望逺墟石磴夏凉青荔合山扉晝寂緑蕉舒<lb/>
夕陽突兀浮圖影送目長天罨畫如<lb/>
　　　僦松軒避暑漫興<lb/>
溪南借我雙松樹六月虚堂面水開松下清吟成漫興<lb/>
酒邊凉雨洗炎埃一聲老鶴月中聽萬里秋濤天外來<lb/>
自把殘書堪臥讀先令童子掃莓苔<lb/>
<pb n="KR4h0143_WYG_244-31b"/>
　　張淵<lb/>
　　　次韻沈陶菴題有竹莊<lb/>
愛汝石田茅屋好依然風物似斜川白蘋洲渚滄江外<lb/>
紅樹園林夕照邊艇子打魚偏趂月山童洗藥每臨泉<lb/>
老夫欲問東家住分取𤓰疇數畝煙<lb/>
　　陳金<lb/>
　　　拒馬河較閱兵馬<lb/>
廵邊直度飛狐嶺較藝親臨拒馬營畫㦸攅霜迎陣出<lb/>
<pb n="KR4h0143_WYG_244-32a"/>
雕弓彎月向人明縱横目下元無敵闔闢胸中自有兵<lb/>
慚愧間闗十餘載玉門應不負書生<lb/>
　　劉泰<lb/>
　　　恰似邨為諸立夫題<lb/>
非邨非郭路縈迴繞屋薔薇戸半開春暖鶯聲相應荅<lb/>
晚晴鴉陣自歸來白煙土銼炊新稻紅雨糟牀滴舊醅<lb/>
山色滿窗書滿架此生無夢落黄埃<lb/>
　　　晚春漫興<lb/>
<pb n="KR4h0143_WYG_244-32b"/>
單羅初試怯春風金鴨香銷翠被空江燕低翻三寸黒<lb/>
海棠微褪一分紅酒因睡淺酲難解詩為愁多句未工<lb/>
晴日漸長兒女懶鞦韆閒在曲闌東<lb/>
　　舒鑑<lb/>
　　　寄雲城知已<lb/>
琵琶洲畔白雲城紅樹千行隔短亭塵迹自悲衣欲化<lb/>
故交誰復眼長青江空木落雁初度院小燈殘酒半醒<lb/>
終夕相思不相見碧山寒月照疎櫺<lb/>
<pb n="KR4h0143_WYG_244-33a"/>
　　喻省<lb/>
　　　送友人<lb/>
梅花殘雪照晴川立馬郵亭思惘然媿我飄蓬仍薄宦<lb/>
與君分手正殘年一樽行色沙頭酒千里鄉心月下船<lb/>
垂老莫言歸計拙緑編研北是良田<lb/>
　　張淮<lb/>
　　　遊鶯脰湖<lb/>
白鳥眠沙夢不驚寒生水國半隂晴酒涵春色花邊過<lb/>
<pb n="KR4h0143_WYG_244-33b"/>
船載湖光鏡裏行南浦愁連芳草緑東風歌送落梅聲<lb/>
那堪日暮臨岐别更聴河橋栁上鶯<lb/>
　　　牡丹百詠<hi>錄二首</hi>
紛紛畫史筆通神誰與花王寫得真臨水似窺捐珮女<lb/>
倚風如見墜樓人芙蓉只合稱凡品芍藥端教接後塵<lb/>
興慶池東誰更賞冷風凄雨不禁春<lb/>
司花未省是何神不合教渠盡領真方半吐時偏惬意<lb/>
到全開日便愁人紅雲冷慘枝間露緑霧香流葉底塵<lb/>
<pb n="KR4h0143_WYG_244-34a"/>
一曲山香莫輕舞臨軒正欲賞長春<lb/>
　　潘子安<lb/>
　　　送周鍊師還龍虎山<lb/>
年來忽憶舊巖扉即向青天跨鶴歸老樹著風驚虎睡<lb/>
好山和雨作龍飛松間夜月封丹竈花底秋雲補練衣<lb/>
辟穀有方仙有術笑人空餓北山薇<lb/>
　　蔡昶<lb/>
　　　都門春日寄友<lb/>
<pb n="KR4h0143_WYG_244-34b"/>
曲曲宫牆繞御河春氷消盡水生波桃花帶雨垂枝重<lb/>
栁色籠煙隔岸多白首蔡邕嗟老矣青年沈約奈狂何<lb/>
典衣莫惜沽新釀笑聴呉姫子夜歌<lb/>
　　楊子善<lb/>
　　　江上秋懐<lb/>
水國風髙木葉霜滿舟山色入荒凉小孤殘照收江左<lb/>
大别寒煙鎖漢陽新飯軟炊菰米白濁醪香泛菊花黄<lb/>
故鄉千里空回首雲樹茫茫鬢髮蒼<lb/>
<pb n="KR4h0143_WYG_244-35a"/>
　　　書懐<lb/>
舵樓空闊望京華蘆荻江楓岸岸花山色淡濃昏霧薄<lb/>
水光浮没夕陽斜故鄉鴻雁書千里逺浦牛羊屋數家<lb/>
邊塞栁營多苜蓿石田空憶舊桑麻<lb/>
　　黄褧<lb/>
　　　南閣病中兼寄黄𤣥之<lb/>
水市南頭晝掩扉衰容垂栁共依依雁來髙閣春歸盡<lb/>
雀下閒門客過稀對酒花枝憐獨卧盍簪芳草念多違<lb/>
<pb n="KR4h0143_WYG_244-35b"/>
憑君為問清吟處何日相從賦采薇<lb/>
　　李兆先<lb/>
　　　送人<lb/>
南國騷人憶薜蘿每逢尊酒一酣歌隔年鄉信春前至<lb/>
入夜歸心夢裏過舊路漸隨燕樹逺故山偏傍越溪多<lb/>
陽和到處流澌盡時送東風與碧波<lb/>
　　　漫興<lb/>
小園散步暫徘徊黯靄隂雲去復來深樹欲秋黄落葉<lb/>
<pb n="KR4h0143_WYG_244-36a"/>
斷階經雨碧生苔頻搔短髮和愁亂静掩蓬門待客開<lb/>
無限幽懐酣睡裏日華亭午夢初回<lb/>
　　　春日答所知<lb/>
草堂無事起常遲閒愛逢春静愛詩十日濃隂常帶雨<lb/>
一池空碧漫生漪青囘院栁鶯猶澀開到園花蝶未知<lb/>
三尺短牆君共我韶光如此合分誰<lb/>
　　王佐<lb/>
　　　中年<lb/>
<pb n="KR4h0143_WYG_244-36b"/>
纔過中年百慮輕獨於尊酒未㤀情窮將入骨詩還拙<lb/>
事不縈心夢亦清萬巻豈圖金馬貴一竿當與白鷗盟<lb/>
灞陵賣藥原無意女子何從識姓名<lb/>
　　桑恱<lb/>
　　　碧溪<lb/>
五兩蓑衣百尺竿碧溪十里足盤桓卧分芳草為衾枕<lb/>
坐愛清流照肺肝花落無聲雲影動鳥飛不度鏡光寒<lb/>
平堤多種芙蓉樹唯有秋容耐晚看<lb/>
<pb n="KR4h0143_WYG_244-37a"/>
　　　　同王如齋揮使金宗秩上舍暮春郊行<lb/>
　單衣初試覺身輕雲淡風和雨乍晴墨潑小池科斗亂<lb/>
　簧調深院栗留鳴飛花逐馬疑招飲落絮依人似送行<lb/>
　餘景老來偏愛惜可堪白日去無情<lb/>
　　　　宿茶陵五峰菴<lb/>
　攀蘿躡磴路盤紆出澗流泉百折餘地獻秫田充佛供<lb/>
　天留松徑作僧居數聲清磬紅塵隔一瓣名香黒業除<lb/>
　喜共山雲分半榻通宵魂夢倚空虚<lb/>
<pb n="KR4h0143_WYG_244-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻七十五<lb/>
</p>
<p>
</p>
  </div>
</body>
</text>
</TEI>
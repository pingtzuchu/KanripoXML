<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_230-1a"/>
　欽定四庫全書<lb/>
御選明詩巻六十一<lb/>
　　五言律詩十二<lb/>
　　　方揚<lb/>
　　　　金山<lb/>
　虛閣疑無地琳宫别有天江空萬籟發僧定一燈懸七<lb/>
　澤吞呉楚孤峯自嵗年乗風興不淺髙眺已泠然<lb/>
　　　呉丕顯<lb/>
<pb n="KR4h0143_WYG_230-1b"/>
　　　　題襟江樓<lb/>
　纜解春江曉帆懸碧樹秋開忩千里月近檻一江流草<lb/>
　色迎芳渡歌聲逐去舟十年湖海夢猶自媿沙鷗<lb/>
　　　鄭學醇<lb/>
　　　　園居<lb/>
　藥裹供垂老幽棲性獨偏每尋髙士傳無復逺遊篇柔<lb/>
　櫓村烟外寒江夕照前沙鷗我與汝相對可忘年<lb/>
　　　髙善<lb/>
<pb n="KR4h0143_WYG_230-2a"/>
　　　秋泊<lb/>
暮色生紅樹天風起白蘆錢塘西入閩銀漢北懸呉月<lb/>
瘦霜華重松髙鶴夢孤不知今夜酒能到五更無<lb/>
　　李應徵<lb/>
　　　江行與蘇生別<lb/>
葭菼正蒼蒼縁流水一方平沙連極浦斜日上危檣坐<lb/>
惜故人别因悲江路長行行秣陵近回首各他鄉<lb/>
　　　人日峴山遣興<lb/>
<pb n="KR4h0143_WYG_230-2b"/>
人日人為客春風春可憐烟波浮宅逺丘壑寄情偏柏<lb/>
葉烏程酒椒盤下若鯿如從習池飲醉臥峴山前<lb/>
　　　正月十六夜畢孟侯至<lb/>
春草忽已緑春潮寒到門喜從新雨後得共故人言小<lb/>
婦調中饋殘燈續上元庭梅未搖落還擬數開尊<lb/>
　　　廣陵送張孟竒<lb/>
乾坤同作客千里任飄蓬況復離亭別蕭條落照中濤<lb/>
聲揚子北寒色海門東去去烟波外無為歎路窮<lb/>
<pb n="KR4h0143_WYG_230-3a"/>
　　姚舜牧<lb/>
　　　秋日訪臧顧渚年丈慈感寺不遇<lb/>
為憶交情好攜筇過道林雨餘秋水淨地迥白雲深入<lb/>
定聞清梵留題付朗吟遒然真㑹晤何必共披襟<lb/>
　　林章<lb/>
　　　白雲觀秋夜<lb/>
俯仰成何事浮沈寄此身無家逢寺好多病見僧親夜<lb/>
乆霜欺客庭空月礙人西風數相過不掃化衣塵<lb/>
<pb n="KR4h0143_WYG_230-3b"/>
　　　舟中別張仲豫<lb/>
昨日淮陽客今朝江上還離亭一杯酒去棹萬重山雲<lb/>
樹故人意風塵遊子顔未知攜手處莫惜暫追攀<lb/>
　　孫繼臯<lb/>
　　　山中<lb/>
山中無棟宇小屋但誅茅境僻人烟少林深虎迹交暗<lb/>
泉通石竇炎日避松稍寂寞元無事披襟誦解嘲<lb/>
　　　立秋日病<lb/>
<pb n="KR4h0143_WYG_230-4a"/>
伏枕仍今夕開軒乍已秋髙梧片葉落大火一星流楚<lb/>
户砧初動齊紈扇欲収因思故園鱠强起賦登樓<lb/>
　　孫鑛<lb/>
　　　雨<lb/>
漠漠雲籠閣霏霏雨拂簷彈琴絃半緩收扇墨多黏古<lb/>
礎方花潤髙枝墜果甜此心無俗慮屋漏亦何嫌<lb/>
　　趙南星<lb/>
　　　春日郡居<lb/>
<pb n="KR4h0143_WYG_230-4b"/>
乗暇尋幽事名香手自焚澆花分細草翫鳥得孤雲天<lb/>
擁青山近風飄白日曛長歌思隠士終老謝塵紛<lb/>
　　李三才<lb/>
　　　秋夜宿直<lb/>
十載猶郎署蹉跎媿少年涼風迴樹杪白露下庭前漏<lb/>
度三更雨燈殘五夜烟由来飛動意回首欲茫然<lb/>
　　　送姜仲文之徐州<lb/>
轉餉君之楚為郎我滯燕一尊悲逺道並馬憶朝天雲<lb/>
<pb n="KR4h0143_WYG_230-5a"/>
失西山樹江迷大澤烟相思若汴水日夜咽君前<lb/>
　　　送馬心易被謫南還<lb/>
風雨金陵暮蕭然逐客舟酬㤙空一劒去國正三秋岸<lb/>
闊青楓逺江深落照愁五湖知有興只此又何求<lb/>
　　徐元春<lb/>
　　　靈谷寺訪月泉禪師<lb/>
山郭尋僧出行行黄葉邉石泉秋聽急江月坐来圓興<lb/>
豁長昬夜門開不住天時聞鐘磬發獨立萬峯前<lb/>
<pb n="KR4h0143_WYG_230-5b"/>
　　邢侗<lb/>
　　　秋日得李希說年兄太原書却寄<lb/>
故國風烟古天涯草樹疎月通汾水夢雲度太行書出<lb/>
處皆吾道寒暄有敝廬題封猶未悉𤓰地待春鋤<lb/>
　　　臘日送野鷗先生赴清源訪狄將軍<lb/>
殘雪猶在地送君將奈何客衫翻酒汚鄉夢落梅多曉<lb/>
寺鐘初定寒林鳥始過行行遇知已按劒一長歌<lb/>
　　　聞王百穀寓南屏寺奉懐<lb/>
<pb n="KR4h0143_WYG_230-6a"/>
卜築南屏寺多因太守賢榻移千竹潤書枕一牀眠禮<lb/>
佛沈香火看花細雨天無縁陪勝侣吟望獨淒然<lb/>
　　鄒迪光<lb/>
　　　春日園居雜詩<lb/>
行吟不放盞坐釣亦攜書山鳥時調弄階莎勿翦除習<lb/>
眠如濕栁避客似驚魚㳺冶非吾意春光任爾舒<lb/>
　　　秋日泛舟至山園兼過法院次林若撫韻二首<lb/>
水容開皎鏡汛渚愜新秋紅樹能迎客青衣學駕舟藥<lb/>
<pb n="KR4h0143_WYG_230-6b"/>
䦨天露洗澗道夜珠流自笑如拳石難言五岳游<lb/>
廣圃深瀦壑駢房曲貯山堤長留竹捍牖每惜花闗月<lb/>
暗厖先睡林昬鶴便還名流真爾輩杖履欲追攀<lb/>
　　　呉門歸入恵山寺<lb/>
勝遊不惜屢餘興尚淋漓竹路青相借花宫翠亂披酒<lb/>
䦨留月住曲半受風吹為問良溪夜何如吳苑時<lb/>
　　　崑山道中<lb/>
數尺布帆輕清溪一掌平小山時㸃綴逺樹不分明似<lb/>
<pb n="KR4h0143_WYG_230-7a"/>
雪汀花舞如歌水鳥鳴行行日漸暝絳蠟坐吹笙<lb/>
　　范守已<lb/>
　　　過趙州<lb/>
故國城池壯神京驛路遙禪宗尋古寺仙跡覓長橋山<lb/>
近雲常暗霜嚴木欲凋齋頭聊駐節風急馬嘶驕<lb/>
　　　渡黄河<lb/>
王程催驛使河水正流澌鼓柁黄頭猛鳴榔白鶩移參<lb/>
差冰岸闊款乃棹歌遲為念懐沙客中流一賦詩<lb/>
<pb n="KR4h0143_WYG_230-7b"/>
　　徐三重<lb/>
　　　秦淮夜月<lb/>
小閣初秋夜秦淮月正眀潮分江水白烟帶露華清夾<lb/>
岸朱闌映中流畫鷁輕由来佳麗地風物總多情<lb/>
　　　曉渡大江時旭日散霧微風作波延佇金焦鍾<lb/>
　　　石之竒因思陳隋舊事賦此<lb/>
江流發牛渚海日曙龍宫浪散千巖雨帆輕五兩風天<lb/>
門開白下地脈限呉中遥憶臨春恨飛軍有路通<lb/>
<pb n="KR4h0143_WYG_230-8a"/>
　　李誌<lb/>
　　　前嵗舟中得病喜逢馮元成兵憲今来京出示<lb/>
　　　新稿有見贈詩次韻荅謝<lb/>
追趨臨桂日回首正傷神避客形容悴逢君意氣真文<lb/>
章雄繡虎勲業望圖麟此去楚江逺風波好自珍<lb/>
　　錢應晉<lb/>
　　　九日故城舟中<lb/>
無處尋籬菊何人送酒来故園知滿徑此地少深杯岸<lb/>
<pb n="KR4h0143_WYG_230-8b"/>
栁霜前脆雲鴻日暮哀悲秋憐楚客懐抱向誰開<lb/>
　　馮琦<lb/>
　　　秋夜<lb/>
天宇澄秋序涼風夜色微為憐明月好不掩白雲扉逺<lb/>
火孤村徑鄰燈寒女機砧聲欲愁絶幾處賦無衣<lb/>
　　　立秋前一日載酒過懋忠<lb/>
今日良宴㑹情深更起愁追歡還卜夜戀別不禁秋螢<lb/>
火含風冷燈花近雨收休言尊酒盡歸及細君謀<lb/>
<pb n="KR4h0143_WYG_230-9a"/>
　　　觀暨侍中園<lb/>
常侍菟裘地停車試一過草淒幽砌冷雲白逺山多過<lb/>
午移花影因風聽鳥歌小塘春水滿猶是舊㤙波<lb/>
　　　韋莊與直卿世用分韻<lb/>
半畝松隂合一庭草色斑賞心花共醉幽意鳥相闗鐘<lb/>
磬水邉寺烟霞天外山良遊同二仲薄暮不知還<lb/>
　　　可大同邀于宫諭飲摩訶菴南園步至釣魚臺<lb/>
　　　夜眺還宿法蔵菴紀事<lb/>
<pb n="KR4h0143_WYG_230-9b"/>
暮烟望不斷幽徑一何深未盡寰中賞其如塵外心浮<lb/>
雲千樹色殘日半山隂漸與祇林逺猶聞清梵音<lb/>
　　　重遊黄錦衣園亭懐朱可大<lb/>
滿院清隂合雙槐抱小亭樹搖杯影緑草映屐痕青花<lb/>
鳥閑同醉風塵笑獨醒年年遊此地不負草堂靈<lb/>
　　　晚酌堤上<lb/>
未盡濠梁意聮鑣復再過當歌愁日暮不醉奈春何芳<lb/>
草連山碧垂楊近水多歸期難自緩留興寄層波<lb/>
<pb n="KR4h0143_WYG_230-10a"/>
　　　宿棲雲閣<lb/>
曲徑穿林入髙樓靣水開鳥將雲並宿客與月同来竹<lb/>
色四時雨泉聲半夜雷乍驚衣袖濕露下泛舟回<lb/>
　　鄒元標<lb/>
　　　東林寺<lb/>
皓月東林寺来過恰二更碧天澄霽色涼夜捲濤聲虚<lb/>
谷攅松檜芳洲剰杜蘅秋風吹拄杖擬續北山盟<lb/>
　　　山居雜興<lb/>
<pb n="KR4h0143_WYG_230-10b"/>
秋色横川度終朝自掩扉已便麋鹿性不負芰荷衣有<lb/>
酒山堪對無官客到稀愚公真類我乆息漢隂機<lb/>
　　陸可教<lb/>
　　　春日郊游<lb/>
出郊時駐馬物色澹春隂偶爾躭幽賞因之愜素心人<lb/>
家隔水見僧院入花深似覺仙源近迷津未可尋<lb/>
　　馮夢禎<lb/>
　　　賦得楊栁可蔵烏<lb/>
<pb n="KR4h0143_WYG_230-11a"/>
嫋嫋白門前蔵烏倍可憐柔枝排影度宻葉引雛穿啼<lb/>
合驚宵陌飛應破曉烟新知樂如此詎惜故腰妍<lb/>
　　徐桂<lb/>
　　　送義公結廬天台<lb/>
海上栖禪境披雲訪石橋一缾依澗壑疎磬落山椒華<lb/>
頂經年雪松門半夜潮預愁支遁去誰與共逍遥<lb/>
　　張維新<lb/>
　　　萬壽節早朝<lb/>
<pb n="KR4h0143_WYG_230-11b"/>
六位龍飛日千官虎拜年嵩呼聞漢殿華祝戴堯天綵<lb/>
仗清霜肅金爐紫霧連不才班侍從踧踖冕旒前<lb/>
　　顧紹芳<lb/>
　　　同公亮敬承茂仁郊游<lb/>
共道尋春好兼之出郭幽林塘三月暮休沐幾人游樹<lb/>
樹隂初合溪溪澹不流從来耽野趣即此是滄洲<lb/>
　　　即事<lb/>
小閣上干霄幽人野望遙澹雲清曉樹疎雨緑春苗天<lb/>
<pb n="KR4h0143_WYG_230-12a"/>
闊前朝寺風多隔浦橋心期竟何託鐘磬日蕭蕭<lb/>
　　　喜陸彦先至<lb/>
常憶秋風裏離尊共黯然所期寜此地相見忽經年白<lb/>
眼時人過青山旅夢牽懸知有新語羞屬蒯緱篇<lb/>
　　沈自邠<lb/>
　　　送徐洪陽侍講使荆<lb/>
送別青門外雙旌去路賖楚天髙擁傳江瀨隠浮槎赤<lb/>
社開王胙金莖憶帝家上林新賦就雲夢未應誇<lb/>
<pb n="KR4h0143_WYG_230-12b"/>
　　　白下留別賀伯闇<lb/>
髙閣經旬别孤帆此日開風塵催作客花鳥負銜杯細<lb/>
雨白門樹浮雲江上臺相期不相見愁思轉難裁<lb/>
　　　送髙藎卿少㕘<lb/>
驛騎花前發東風二月過漢家新節鉞秦地舊山河津<lb/>
樹闗門合春雲渭水多西臺誰領袖咫尺望鳴珂<lb/>
　　沈九疇<lb/>
　　　雨中簡呉山人汝震時寄居鐵柱觀<lb/>
<pb n="KR4h0143_WYG_230-13a"/>
倚柱看黄鳥窺簷拂翠條吾衰春亦去汝病興還饒山<lb/>
色樓中雨江聲郭下潮何如平楚外烟柳赤䦨橋<lb/>
　　蘇濬<lb/>
　　　曉發界河<lb/>
客路逢秋杪中原曙色分無情原上草不斷嶺頭雲醉<lb/>
月懐梁苑觀風過汝墳楚天看漸逺何處問湘君<lb/>
　　呉達可<lb/>
　　　過萬氏別院見舊題有感<lb/>
<pb n="KR4h0143_WYG_230-13b"/>
郭外尋春勝幽懐浥酒巵澗從峯外落雲向竹邉移野<lb/>
客多新味山僧半舊知不堪追往事日月逝如斯<lb/>
　　呉安國<lb/>
　　　登北固山甘露寺<lb/>
寺憶南朝古山横北固遥千峯圍鐵甕雙髻擁金焦隔<lb/>
岸維楊樹空江建業潮髙樓信多景秋意獨蕭條<hi>寺有多景</hi>
<hi>樓</hi>
　　張敬<lb/>
<pb n="KR4h0143_WYG_230-14a"/>
　　　寄王汝賓<lb/>
山房黏石壁蒼翠暮烟收野水亂流合沙禽幾㸃浮人<lb/>
歸槲葉寺月映蘆花洲白露澄江闊故園何處秋<lb/>
　　朱應轂<lb/>
　　　中秋登東阿城樓<lb/>
東郡逢佳節南樓上小梯忩迎歸鴈近坐覺逺峯低魏<lb/>
闕燕山北黎陽魯甸西清輝真可戀不寐信烏啼<lb/>
　　　東流泉<lb/>
<pb n="KR4h0143_WYG_230-14b"/>
清流環曲徑翠色映遥岑山静少人跡林深多鳥音雨<lb/>
餘雲破練月上酒浮金千里来知已同游愜素心<lb/>
　　屠隆<lb/>
　　　元夕集司馬公宅<lb/>
同是春宵醉今宵樂未央花明天不夜塵暖月生香人<lb/>
語朱樓細簫聲碧海長絳河低欲沒猶進九霞觴<lb/>
　　　秋日懐友人<lb/>
寒砧萬户滿黄葉下空城叢菊堪垂淚江流不住聲病<lb/>
<pb n="KR4h0143_WYG_230-15a"/>
惟詩得意貧覺酒多情同是傷揺落秋天日暮行<lb/>
　　　泛澱山湖<lb/>
扁舟凌紫氛瀟灑絶人羣浦暗遥吞樹湖空不礙雲浪<lb/>
推沙鳥出風挟寺鐘聞故有滄洲癖徘徊眷夕曛<lb/>
　　鄧汝楫<lb/>
　　　將至清源作<lb/>
清源看不逺暮色逐征塗寒入蕭蕭樹身隨汎汎鳬扁<lb/>
舟漁火亂明月水天孤苦受微官縳髙陽愧酒徒<lb/>
<pb n="KR4h0143_WYG_230-15b"/>
　　馮大受<lb/>
　　　竹素園詩<lb/>
城隅饒緑野況復傍滄洲碧樹蔵朱閣澄潭下白鷗入<lb/>
林但嵇阮開徑只羊求不戀區中賞真同汗漫游<lb/>
曲徑逶迤轉山亭石路斜連岡皆是竹無地不栽花堤<lb/>
柳縈如織溪桃爛若霞尋漁到西堰僻静似山家<lb/>
别院仙臺古吾齋相與鄰丹砂餘大藥花木祕長春插<lb/>
架書連屋巢松鶴近人庭前有髙樹八百頌莊椿<lb/>
<pb n="KR4h0143_WYG_230-16a"/>
　　　登岱<lb/>
直上中峰頂方知泰岱尊岡巒迴地軸星斗挂天門孤<lb/>
嶂秦皇碣清池玉女盆仙人雲外度白鶴日飛翻<lb/>
　　陸長庚<lb/>
　　　感興呈景陽兄<lb/>
林藪原吾志年来逺市朝青山歸計穩白髪壯心凋夢<lb/>
逐翻風蝶名成覆鹿蕉小忩休沐暇閑步誦逍遥<lb/>
　　余寅<lb/>
<pb n="KR4h0143_WYG_230-16b"/>
　　　魯橋村<lb/>
半景臨墟塢雙榆闢里門秋風吹巷陌落日散雞豚野<lb/>
外桑麻闊山中父老尊喧喧村釀集賽鼓正黄昏<lb/>
　　葉初春<lb/>
　　　梁谿留別徐少南<lb/>
直北三千里郵籖第一程渾忘相送逺誰道別離輕驛<lb/>
火抽帆宿河氷策馬行不知遊子夢仍戀闔閭城<lb/>
　　車大任<lb/>
<pb n="KR4h0143_WYG_230-17a"/>
　　　金谿苦雨<lb/>
咫尺金谿道年来幾度過郵程千里急鄉夢五更多雨<lb/>
色迷芳草風聲走濁河泥塗軒冕意去住欲如何<lb/>
　　　送呉求蜀還蒲圻<lb/>
我留君且住盡日醉春醪作客修長鋏歸心慰大刀片<lb/>
帆淮浦逺匹馬楚山髙莫負重来約相思夢寐勞<lb/>
　　楊于庭<lb/>
　　　同朱可大胡允垂申敬中遊張園得風字<lb/>
<pb n="KR4h0143_WYG_230-17b"/>
野境喧囂隔滄洲咫尺通馬嘶深竹外人醉落花中巻<lb/>
幔斜捎月披襟晚趂風相看飛動意莫放酒杯空<lb/>
　　　早渡揚子江<lb/>
篙滑露泥泥舟人及曙雞曉霞催日早秋水拍天低岸<lb/>
闊三山樹潮迷六代堤嚴城猶未啟何處聽烏啼<lb/>
　　　遊斗山<lb/>
兹山真斗絶今日始攀躋不得孤峯上何知萬木低雲<lb/>
邉飛瀑布樹杪落虹霓攜醖情無極悠然聽鳥啼<lb/>
<pb n="KR4h0143_WYG_230-18a"/>
　　　霽<lb/>
甘澍畦流駛晴霓野望濃日昏猶帶雨雲亂不成峯曬<lb/>
濕移衣桁乗涼倚杖筇漁舠趂陂水長汎月溶溶<lb/>
　　　暑日次孚如采芳亭韻<lb/>
返服村村適歸田事事幽松風渾忘暑山月恰如秋樹<lb/>
石分三島疏池匝一丘慚無謝朓句杜若滿芳洲<lb/>
　　董嗣成<lb/>
　　　渡江<lb/>
<pb n="KR4h0143_WYG_230-18b"/>
揺落長干道淒涼楓葉丹殘霞連海盡細雨入江寒楚<lb/>
樹帆前沒呉山夢裏看鄉闗悵回首長路正漫漫<lb/>
　　臧懋循<lb/>
　　　望亭夜泊<lb/>
向暝投何所依微識望亭客舟今復至津路昔曾經瑟<lb/>
瑟風吟樹離離鴈度汀翻令鄉思逼數起視明星<lb/>
　　章嘉楨<lb/>
　　　齊雲山下溪行<lb/>
<pb n="KR4h0143_WYG_230-19a"/>
白岳朝真罷乗桴下小溪急湍清見底芳草踏成蹊傍<lb/>
樹山樓出眠鷗浦溆低不須歌越調落日到城西<lb/>
　　張恒<lb/>
　　　荆州<lb/>
迢遞長征客徘徊故郢墟風烟平野闊沙月大江虛峽<lb/>
近啼猿切天寒落鴈疎蕭蕭荒草遍惆悵楚宫餘<lb/>
　　　憶槎上舊居<lb/>
千古浮槎處吾廬乃在兹雲沙重護宅潮汐宛通池野<lb/>
<pb n="KR4h0143_WYG_230-19b"/>
鳥啼花徑漁人唱竹枝白衣諸故老伏臘互傳巵<lb/>
　　張萱<lb/>
　　　䢴溝懐古<lb/>
不盡䢴溝水微茫日夜流潮連揚子渡烟接海門秋樹<lb/>
影浮荒堞蟬聲到客舟興亡無限意落木共悠悠<lb/>
　　朱國祚<lb/>
　　　雪<lb/>
夜来千里雪曉起徧長安轉覺西山近宜從上苑看河<lb/>
<pb n="KR4h0143_WYG_230-20a"/>
氷難渡馬野艇盡投竿最苦東征士闗門擊柝寒<lb/>
　　　同周公瑕屠緯真俞羨長石湖翫月分賦得天<lb/>
　　　字<lb/>
今夜清秋月江橋一串懸樹深潛滴露水闊不分天滿<lb/>
載官廚酒聽彈商女絃薄寒風漸緊主客未回船<lb/>
　　　繇桐廬經釣臺下作<lb/>
藥草仙人録星文釣客槎祠開髙下屋江溜淺深沙緑<lb/>
樹緜蠻鳥丹崖躑躅花誰歌竹如意懐古一長嗟<lb/>
<pb n="KR4h0143_WYG_230-20b"/>
　　　萬壽寺<lb/>
貝葉三車少華鍾萬石餘聲仍到長樂地合置精廬瀟<lb/>
灑人王界莊嚴學士書秋來霜落後流響更何如<lb/>
　　葉向髙<lb/>
　　　渡江即事<lb/>
無嗟風土異已自邈闗河村舍人烟少旗亭酒幔多春<lb/>
寒芳草歇天濶斷鴻過長路方兹始微名奈若何<lb/>
　　徐應聘<lb/>
<pb n="KR4h0143_WYG_230-21a"/>
　　　瀛洲亭對雨<lb/>
祕閣清宵近蘭泉曲沼開宿烟生暮雨新水長秋苔地<lb/>
向蓬萊接波分太液來憑軒多爽氣疑在白雲隈<lb/>
　　于若瀛<lb/>
　　　晚投清江浦<lb/>
淮水吞江浦孤帆晚復開樹移沙岸轉波逆海潮迴人<lb/>
語迎村雜漁燈拂櫂來繫舟猶未穩寒漏已頻催<lb/>
　　　髙郵湖<lb/>
<pb n="KR4h0143_WYG_230-21b"/>
髙郵初挂席波起蕩湖村逺水浮天白孤城過雨昏柳<lb/>
條依岸斷鷗鳥向人翻破屋稀烟火淊淊消客魂<lb/>
　　來三聘<lb/>
　　　豫章夜雨<lb/>
二月餘寒在髙齋聴雨眠夜愁牽往事春夢入芳年才<lb/>
拙官何補家貧俸未捐遥憐鏡湖水重負杏花天<lb/>
　　朱長春<lb/>
　　　夜泛<lb/>
<pb n="KR4h0143_WYG_230-22a"/>
落日放帆疾長塘水氣昏瀨聲微引棹燈影逺知村魚<lb/>
罶承舟隠津人辯路喧臥驚傳柝起風急到城門<lb/>
　　　前溪<lb/>
涼風吹雨斷細路入舟低溪鳥銜花立山鳩倚竹啼下<lb/>
菰秋意古喬木野雲淒一路人烟少村聲何處雞<hi>下菰城喬</hi>
<hi>木山</hi>
　　　湖上晚歸<lb/>
落日放歸船山山起暮烟藻青浮礙槳鷺白淺過田孤<lb/>
<pb n="KR4h0143_WYG_230-22b"/>
塔鐘聲外長橋燈影邉遥聞喧渡口簫鼓到城偏<lb/>
　　　自黄龍洞歸泛月水酌復謝允昌<lb/>
水酌登山後溪船泛月回嶺霞依渡沒村火帶星來魚<lb/>
躍青翻棹螢飛白照杯納涼蘆際好留客釣徘徊<lb/>
　　　出三江口南下<lb/>
日出漾清渚三江帆正開白憐茅步<hi>山名</hi>過青見苧蘿<hi>村名</hi>
来海氣如秋雨春潮似薄雷空餘好山水已是越中囘<lb/>
　　　赴歴下塗中作<lb/>
<pb n="KR4h0143_WYG_230-23a"/>
白日散原霧秋光照井閭海田秋嵗早寒木落風初天<lb/>
地身長滯風塵役未除病夫心尚壯不敢憶鱸魚<lb/>
　　　再贈伯念<lb/>
茂陵多病日詩句轉清新麗藻看時輩窮愁近古人蓴<lb/>
絲呉苑暮蘭草楚江春珍重淩雲賦君王問侍臣<lb/>
　　方應選<lb/>
　　　偕陳仲醇陳箕仲游青野禪寺<lb/>
隔橋横野寺梵響荅農歌鉢水含風淨茶烟帶雨和天<lb/>
<pb n="KR4h0143_WYG_230-23b"/>
花揮麈落竹翠拂衣多便欲辭僧去其如詩思何<lb/>
　　　箕仲貧復故業<lb/>
負郭蕭然在何煩更拮据故宫惟一畝環堵足三餘坐<lb/>
擁髙人榻門驚長者車春風看社燕依舊到庭除<lb/>
　　　同豐城游京兆遊白雲寺<lb/>
客有丘中賞言尋到白雲風流京兆擅名理恵休聞揮<lb/>
麈空花落飛觴曲水分未須窮五岳聊此共清芬<lb/>
　　　贈初文學景范<lb/>
<pb n="KR4h0143_WYG_230-24a"/>
意氣誰傾盖風塵爾不羣攤書長愛日灑筆欲生雲負<lb/>
郭披朝爽臨流弄夕曛獨憐河畔柳尊酒片時分<lb/>
　　　李伯東招飲觀蓮<lb/>
偶赴青蓮燕言游碧玉池龜將千葉戲鳥向並頭窺灼<lb/>
灼影侵燭盈盈香滿巵夜深忘去騎總為惜花遲<lb/>
　　　建谿放舟<lb/>
日羨乗山好山間復鼓舷飛流穿石罅絶壁與雲連望<lb/>
斷渾無路行来別有天兹游安可紀應向畫中傳<lb/>
<pb n="KR4h0143_WYG_230-24b"/>
　　　過順昌喜霽<lb/>
行行逢旭日爽氣馬頭開暗水分畦界輕雲護石苔鳥<lb/>
啼風定樹花落雨前臺偶駐長松下香脂拂䄂来<lb/>
　　莊履朋<lb/>
　　　別林尉<lb/>
桑梓勤吾念憑君破寂寥自今花下吏日折道傍腰象<lb/>
郡風烟隔龍城瘴氣消行春聊佐令亦足采歌謡<lb/>
　　湯顯祖<lb/>
<pb n="KR4h0143_WYG_230-25a"/>
　　　江樓送東粤翟先輩<lb/>
樓上秋風逺城隂水樹微芙蓉低木末暝色上林霏海<lb/>
燕涼猶拂江烏靜不飛登臨澹無色還似送將歸<lb/>
　　　秋發庾嶺<lb/>
楓葉沾秋影涼蟬隠夕暉梧雲初掩靄花雨欲霏微嶺<lb/>
色隨行棹江光滿客衣徘徊今夜月孤鵲正南飛<lb/>
　　　河林有酌<lb/>
風亭移石竹為客正開襟宿鳥過殘雨吟蟲傍積隂故<lb/>
<pb n="KR4h0143_WYG_230-25b"/>
人心不淺秋色夜方深便合丘中去相招鳴一琴<lb/>
　　　送客歸岳州<lb/>
楓隠號蟬急林開放鷁輕柳烟眠際穩江月醉餘清夜<lb/>
色遥湘渚秋隂冷岳城還憐洞庭水漁笛與歌聲<lb/>
　　曾士鑑<lb/>
　　　游羅浮<lb/>
石室春同入龍宫夜不眠青天雙瀑下眀月二樓懸羽<lb/>
蓋悲陳迹金書憶昔年相攜采芝叟勸酒鐵橋邉<lb/>
<pb n="KR4h0143_WYG_230-26a"/>
　　陳邦訓<lb/>
　　　閣上<lb/>
雲合沙頭樹人歸浦口烟空山喧宿鳥小閣俯長川衣<lb/>
短宜殘暑歌長入逺天南風吹几席不飲亦陶然<lb/>
　　唐文獻<lb/>
　　　登北固曉望<lb/>
清晨淩曲磴一望攬雄圖天塹仍連楚雲帆半入呉逺<lb/>
山籠日氣古寺隔烟蕪自覺登臨迥渾忘旅思孤<lb/>
<pb n="KR4h0143_WYG_230-26b"/>
　　　夜泊吕城<lb/>
何處汀洲晚停橈信楫師雨餘霞散綺風静柳垂絲野<lb/>
寺鐘聲後夜潮人語時勞勞遊子意隴笛不堪吹<lb/>
　　楊道賔<lb/>
　　　梧江即事<lb/>
春水萬山低江城宿霧迷征帆天上下去路粤東西荒<lb/>
逕餘亭障樓船急鼓鼙客心驚寂寞況復夜猿啼<lb/>
　　　別徐尉之任廣昌<lb/>
<pb n="KR4h0143_WYG_230-27a"/>
遺愛苕溪上新綸楚水邉人疑徐孺子尉即漢神仙柳<lb/>
色憐分袂春風動別筵當官三事在慎勿負先賢<lb/>
　　全天叙<lb/>
　　　曉望<lb/>
巖壑開新霽秋容倍可憐雲中聞水碓竹裏出廚烟捷<lb/>
䑕穿松徑飢烏啄芋田閔農知感激瘠土幸豐年<lb/>
　　袁宗道<lb/>
　　　憇有斐亭<lb/>
<pb n="KR4h0143_WYG_230-27b"/>
空亭堪徙倚一水帶疎林亂石含芳草危橋度逺岑野<lb/>
垣還竹色淇澳尚泉音豈不懐君子髙踪何處尋<lb/>
　　　讀小脩南游稿志喜<lb/>
怪爾新詩好居然下里稀眉端滄海色江上白雲衣鼓<lb/>
楫三湘去攜圖五嶽歸能令名利客一倍宦情微<lb/>
亦有翻飛興兹遊未可攀所談客裏路是我夢中山弱<lb/>
羽經年去孤鱗萬里還入春佳事少見爾一開顔<lb/>
　　　月下蕭允升顧開雍集小齋賦此<lb/>
<pb n="KR4h0143_WYG_230-28a"/>
偶集翻成樂幽花晚更妍近忩雲片薄過樹月光全小<lb/>
築真同隠清酣也近禪莫愁沽酒盡囊内有餐錢<lb/>
　　　攜尊江上<lb/>
郭外同君去清尊對水涯寒潮嗚草徑積雪晃平沙小<lb/>
艇乗流急人家逐岸斜流連歸路晚髙柳亂啼鴉<lb/>
　　袁宏道<lb/>
　　　除夕觀諸公飲<lb/>
翦却殘膏穂閑觀未了棋角杯窮酒事分帖記花時白<lb/>
<pb n="KR4h0143_WYG_230-28b"/>
髪羞螺子青溪訪釣絲買椶新作笠江海任吾之<lb/>
　　　和散木韻<lb/>
閑適也相宜楸枰徹暮棋晚花殘蓓蕾古榻亂裝池雲<lb/>
脚纔收雨秋容漸上詩家家貯新釀等取菊開時<lb/>
　　　九月二日盛集諸公郊遊至二聖寺作<lb/>
莎徑許誰通香寮紫翠中忩銜半嶺日院鎖一池風認<lb/>
藥收花片<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>題得草蟲𤣥言三五友小欲困支公<lb/>
　　　望渌蘿山有懐江渌蘿年兄<lb/>
<pb n="KR4h0143_WYG_230-29a"/>
好在青溪曲巖花石乳新空聞流水引不見渌蘿人眀<lb/>
月層層岫烏紗靣靣塵十年求道侣能不憶山鄰<lb/>
　　　入桃花源<lb/>
洞外一長揖人仙從此分看君如水影邀我似谿雲花<lb/>
氣熏崖户霞光繞茜裙往来江海上鸞鶴冀相聞<lb/>
　　　潞河舟中和小脩別詩次韻<lb/>
小艇烟江雨長堤柿葉霜一洲魚子市千樹木奴鄉客<lb/>
去尋空谷書来話酉陽繁華銷枕上家近吕仙堂<lb/>
<pb n="KR4h0143_WYG_230-29b"/>
　　　送洪子崖之歸化縣<lb/>
小邑無官長登臨費履綦方言從事譯山景隸人知廨<lb/>
舍巢鸚鵡鄉田貢荔枝嵐光侵簿牘長日但圍棊<lb/>
　　　夏日泛舟<lb/>
泛泛鵁鶄近深深雀鸛聞空潭不受暑野竹半捎雲公<lb/>
子收行蓋佳人曬舞裙垂楊亂荇藻日色冷紛紛<lb/>
　　　江上<lb/>
白霧迷荒楚青流帶逺空沙平晴獻雪樹老夜屯風曠<lb/>
<pb n="KR4h0143_WYG_230-30a"/>
野眠飢兕孤洲落晚鴻布帆如屋裏何處有城中<lb/>
　　袁中道<lb/>
　　　柳浪館<lb/>
過橋三五次門徑宛村莊曲水纒茅屋深楊護粉牆雨<lb/>
烟荷葉浄風露稻花香未可全無事疏經也學忙<lb/>
　　　同龍君超諸公遊便河得橋字<lb/>
率爾翻成樂裙簮藉小舠逺林纔出寺深栁欲蔵橋明<lb/>
月迎團扇流波染素蕉偶来穿水曲咫尺便為遥<lb/>
<pb n="KR4h0143_WYG_230-30b"/>
　　　江北道中<lb/>
逢僧知寺近玩水愛溪遥户户尋蘆笋村村入柳條長<lb/>
堤隨獨馬夜浦話雙樵數㸃澆花雨飛塵冷冷銷<lb/>
　　　賦得風林纎月落<lb/>
宿鳥棲枝定淒清趂晚涼深林生衆響密葉釀微光竹<lb/>
露縈縈滴花渠澹澹香樓臺濃露裏薄雪在西廊<lb/>
　　　郢中遊春曲<lb/>
春在畫橋頭殷紅照碧流幾囘看去馬一笑蕩輕舟夜<lb/>
<pb n="KR4h0143_WYG_230-31a"/>
月梨花夢春風燕子愁願為原上草嵗嵗藉芳遊<lb/>
　　　美人臨鏡<lb/>
薤葉依稀印香繩取次鬆睡眸猶少力酒暈不銷濃髻<lb/>
就山爭出眉成月又重若非形與影未必肯相容<lb/>
　　　髙梁橋<lb/>
覓寺休辭逺逢僧不厭多一泓春水疾十里柳風和香<lb/>
霧迷車騎花枝耀綺羅半生塵土胃滌浣賴清波<lb/>
　　　西遊<lb/>
<pb n="KR4h0143_WYG_230-31b"/>
灣環窮野徑忽到水中央唼雨魚兒集捎波燕子忙馬<lb/>
来沙耀雪人坐草黏香為愛溪流急移尊向石梁<lb/>
　　　閑步<lb/>
舟居翻愛步三里傍江斜山雨猶蔵樹溪風忽聚花穿<lb/>
雲閑揀石折柳坐書沙望望夭桃色層城一片霞<lb/>
　　　訪蘇潜夫於小龍湖賦贈<lb/>
畚土添花徑防湖漲柳渠黄蘆親睡鴨碧水伴嬉魚沼<lb/>
墨知臨帖松鱗驗著書重追宗炳跡新築臥遊居<lb/>
<pb n="KR4h0143_WYG_230-32a"/>
　　呉應賔<lb/>
　　　題張洪陽閑雲館<lb/>
賦就張平子飄然獨草亭囘環一水緑髙下萬山青避<lb/>
世曽金馬焚香對石屏祗疑雲霧窟長護太𤣥經<lb/>
　　王士昌<lb/>
　　　武陵縣<lb/>
武陵城北道十里接平疇沙際餘寒斂湖隂積氣浮叢<lb/>
篁編作户獨木剡為舟指㸃仙源近清溪分外幽<lb/>
<pb n="KR4h0143_WYG_230-32b"/>
　　李啟美<lb/>
　　　送王則之假歸<lb/>
千里一相送郊雲黯不飛潼闗何處是孤鴈獨西歸柳<lb/>
暗秦川失天髙隴樹微如何向歧路春色正芳菲<lb/>
　　王嘉謨<lb/>
　　　山中暮望<lb/>
極目柴門下蕭條欲暮時草寒千里白雲合數峯欹遥<lb/>
辨郵亭火微聞樵客詞年来車馬絶何用掃茅茨<lb/>
<pb n="KR4h0143_WYG_230-33a"/>
　　　自破寺至鸕鷀谷<lb/>
躋險穿䝉密樵風去路長杏花茅店冷柳絮野村香長<lb/>
嘯忘幽寂尋真喜渺茫迷途問何處乗月有歸航<lb/>
　　　雪後至香嚴峴<lb/>
獨自尋幽僻驕寒散暮隂萬松殘雪淡一徑野雲深坐<lb/>
愛麏麚迹堪憐漁釣心山中香草落無復寄知音<lb/>
　　沈瓉<lb/>
　　　靈谷寺晚歸<lb/>
<pb n="KR4h0143_WYG_230-33b"/>
休沐乗時暇祇林向晚還草深迷鹿砦雲暗掩松闗香<lb/>
氣諸天上春風御路間黄塵看漸近身得幾時閑<lb/>
　　　江心寺<lb/>
一㸃青黛色翳然雲水中對江甌郡小夾岸海潮通樓<lb/>
閣盤空際松蘿冒淺叢薄遊吾已倦遂欲息微躬<lb/>
　　　雪後同李子憲陳子有何公露三曹長攜酌蓮<lb/>
　　　花菴得栖字<lb/>
疎林猶積雪曲巷復衝泥閉户一僧在當忩萬竹齊山<lb/>
<pb n="KR4h0143_WYG_230-34a"/>
深雲更暝烏餒晝先栖歸路逢新月纎纎映大隄<lb/>
　　　泛彭蠡湖<lb/>
一片空濛色廬山東面天曉帆初破影殘燒逺含烟北<lb/>
匯江流小西来地脈偏無論襟帶勝心賞亦泠然<lb/>
　　　題汴山友人山居卷<lb/>
早謝軺中貴遥追谷口蹤飲瓢清澗落樵徑白雲封立<lb/>
乆因調鶴行遲為聽松弁山青不斷日日待支筇<lb/>
　　　甪里四季山茶云是甪里先生手植<lb/>
<pb n="KR4h0143_WYG_230-34b"/>
空山思隠士名卉屬僧家獨秀千年種常開四季花亂<lb/>
懸藜杖火清映鶴頭砂落日春波渺重重散彩霞<lb/>
　　　雙溪曉望<lb/>
樓居無俗夢山曉不聞雞日出鳥鳴竹霧開人渡溪沙<lb/>
田秋稼曉野町宿雲低欲卜誅茅處終焉共遯棲<lb/>
　　　徑山道中<lb/>
山梁宜晚憇客杖倚崖松兩邑中分界千盤始到峯徑<lb/>
迴青嶂擁泉赴白雲舂不敢髙吟句愁驚聽法龍<lb/>
<pb n="KR4h0143_WYG_230-35a"/>
　　　宿海㑹菴山樓菴在石梁之右<lb/>
一雨千峯夕藤龕對佛燈瀑流侵頬冷山翠入樓層地<lb/>
似依空界僧多悟上乘中宵清不寐遲曉欲重登<lb/>
　　　山中雨行夜宿民家<lb/>
好鳥知農候嚶嚶灌木間荒村無堠館樵斧出柴關雨<lb/>
暗車前路雲埋屋後山虚疑簷溜急溪水夜潺潺<lb/>
　　　立秋日送行<lb/>
石頭城下路三面是長江此地新秋色映君江上艭涼<lb/>
<pb n="KR4h0143_WYG_230-35b"/>
風動衣袂飛雨灑船忩無事嗟行役臨流倒玉缸<lb/>
　　潘大復<lb/>
　　　同朱文寜庶常觀海<lb/>
烟波杳無極縱目喜同君雲外千峯出潮平各浦分競<lb/>
探蝴蝶窟驚起鷺鷥羣浮白宜兹地蕭蕭日就曛<lb/>
　　　江行阻風得来字<lb/>
孤舟泊風雨日夜聽喧豗石燕排空至江豚鼓浪来人<lb/>
家少烟火田畝半蒿莱愁緒那堪破呼童發舊醅<lb/>
<pb n="KR4h0143_WYG_230-36a"/>
　　王一鳴<lb/>
　　　述懐寄達邢太僕子愿先生<lb/>
鵲山寒吹老鴈泊溟烟深杳杳登臨眼紛紛離合心報<lb/>
書扶病寫好句背人吟亦有三臺酒秋軒想共斟<lb/>
　　徐熥<lb/>
　　　春日雨中喜惟秦至<lb/>
齋居躭闃寂猶厭鹿麋羣茶汲松泉煮香收桂屑焚避<lb/>
人宜晝雨来客損春雲更喜連牀夜蕭蕭獨並君<lb/>
<pb n="KR4h0143_WYG_230-36b"/>
　　　秋日偶成<lb/>
山翠夕陽天幽居息衆縁倦啼將暮鳥哀咽過秋蟬榻<lb/>
静喧松雨忩疎納竹烟微吟多信步行過蓼花邉<lb/>
　　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
　　　送劉季徳歸南海<lb/>
相逢苦不早相送復沾衣愁見孤帆影遥于五嶺歸青<lb/>
看海氣近白望瘴烟微家在羅浮下秋風獨掩扉<lb/>
　　　送林叔度之甬東<lb/>
<pb n="KR4h0143_WYG_230-37a"/>
春深柳可攀送客出鄉闗不灑故人淚恐傷遊子顔潮<lb/>
聲兩浙水雲影四眀山莫謂風塵隔相思魂夢間<lb/>
　　　送僧歸日本<lb/>
故國滄溟逺鄉心島嶼孤緇衣曬若木白足踏寒蘆海<lb/>
蜃嘘香火驪龍覬念珠朝朝持誦處初日照跏趺<lb/>
　　　送人之燕<lb/>
燕國八千里送君離恨増短衣黏雪片孤棹觸氷稜夜<lb/>
鎖沙河柵寒光土屋燈故園稀釣侣秋浦掛魚罾<lb/>
<pb n="KR4h0143_WYG_230-37b"/>
　　　宿幼孺招隠樓<lb/>
林壑鬱重重危䦨俯萬松亂花穿暗水疎竹漏晴峯逺<lb/>
火縁溪棹斜陽過嶺鐘招攜出蘿徑踏破白雲蹤<lb/>
　　　寓建陽福山寺<lb/>
磴路層層入招提夾兩山柏侵隂殿緑苔繡古牆斑細<lb/>
雨蟲聲碎微風蝶影閑五更鐘韻杳鄉夢屢催還<lb/>
　　　雙峯驛<lb/>
暮色滿汀洲鳴蟬樹樹秋柝聲聞雉堞燈影辨漁舟千<lb/>
<pb n="KR4h0143_WYG_230-38a"/>
澗通橋路雙峯夾驛樓流波與客意日夜兩悠悠<lb/>
　　　送人臨邊<lb/>
征馬嘶長路西山日欲斜送君臨絶域萬里盡風沙朔<lb/>
氣摧秋草邊霜慘暮笳懸知榆塞上定憶故園花<lb/>
　　張文柱<lb/>
　　　忩中度落葉<lb/>
裊裊囘風下蕭蕭薄嵗隂一山方隠几片雨自前林重<lb/>
以輕霜色淒其入曲心髙居尚搖落不敢更登臨<lb/>
<pb n="KR4h0143_WYG_230-38b"/>
　　李鼎<lb/>
　　　寄題故園<lb/>
三徑荒蕪乆頻来入夢思空傳竹醉日不見柳眠時石<lb/>
室蔵雲滿山花帶露滋到家開北牖觸目是新詩<lb/>
　　焦竑<lb/>
　　　題顧侯明月軒二首<lb/>
卜築鳳城隈亭軒傍水開閑門眀月下芳草故人来說<lb/>
劒光生座彈碁霧濕苔忽聞鷄唱動起舞思悠哉<lb/>
<pb n="KR4h0143_WYG_230-39a"/>
夜榻吟方穩春亭飲亦兼秪縁花泛泛翻愛月纎纎薄<lb/>
露難過砌微雲不滿簾所歡時宴坐清影若為淹<lb/>
　　　雨花臺<lb/>
南郭髙臺迥乗春數散愁雨餘千嶂立樹杪一江流地<lb/>
擁鶯花勝情兼水石幽角巾差自得端合老林丘<lb/>
　　　莫愁湖<lb/>
水濶菰蒲淨城開睥睨斜懐人倚髙閣落葉見平沙眉<lb/>
黛餘山色鈿金但野花徘徊湖上月一倍惜春華<lb/>
<pb n="KR4h0143_WYG_230-39b"/>
　　　達摩洞<lb/>
禪龕沿緑嶼石洞俯滄波風雨江聲壯魚龍夜氣多停<lb/>
杯今日望飛錫向時過欲問西来意疎鐘度薜蘿<lb/>
　　陶望齡<lb/>
　　　過何泰華園分韻<lb/>
今日何園句能無憶少陵迷人寄生酒匝地月支藤蓮<lb/>
褪魚吹粉苔深石減稜軒忩隨面面寒竹影層層<lb/>
　　　道上微雪<lb/>
<pb n="KR4h0143_WYG_230-40a"/>
客子逐車輪相連一水濱凍雲圍野色細雪雜征塵歴<lb/>
亂看愁思飄揺似此身前村聊息馬寒入酒杯頻<lb/>
　　　次沙河<lb/>
望望日將夕行行路轉賖亂流寒渡馬深樹靜栖鴉隔<lb/>
岸催漁艇尋村赴酒家客身何所寄愁思正無涯<lb/>
　　　旅次憶越中舊居<lb/>
宴坐雲歸後開尊月上初春衫裁越布晚食飽溪魚白<lb/>
鶴仙人箭𤣥夷使者書故鄉真可樂不是愛逃虚<lb/>
<pb n="KR4h0143_WYG_230-40b"/>
　　　送商叔護朱叔懋應試秣陵<lb/>
仗劒他鄉意彈冠故友情秋風待行客落日事孤征尊<lb/>
酒逺相命寸心言未傾思君似流水寄向石頭城<lb/>
　　　夜泊桃源<lb/>
迢遞憐行役其如客思何孤雲將短櫂十月渡黄河水<lb/>
泊兼鷗宿霜清聽鴈過更堪寒夜盡欹枕逺鐘多<lb/>
　　　塗中雜詩<lb/>
驅馬遊京國思家動越吟短檠時有夢孤劒自知心驛<lb/>
<pb n="KR4h0143_WYG_230-41a"/>
樹寒烟晚官橋流水深羈栖有朋好聊足慰離襟<lb/>
一騎風塵裏千山縣郭東畏途逢落日別思對孤鴻仗<lb/>
策心逾逺談詩氣更雄驅馳丈夫事不必恨飄蓬<lb/>
　　董其昌<lb/>
　　　送陸伯生歸呉<lb/>
神臯落木後秋水灌河時鄉夢催游子川程訪檝師自<lb/>
憐𤣥尚白未遣素為緇等是清眀路閑雲不可羈<lb/>
　　　望岱<lb/>
<pb n="KR4h0143_WYG_230-41b"/>
百里看山眼迢遙岱色分應為天下雨不斷封中雲漢<lb/>
簡千秋祕秦松萬壑聞何當馳匹練髙揖碧霞君<lb/>
　　　同唐元徵宫允游善權洞四首<lb/>
神功開混沌水府亘氤氲峽隠將飛石巖垂欲墮雲龍<lb/>
堂隂壑迥鳥道亂泉分今日摩厓記知同蔵史羣<lb/>
西風撥雲盡萬象劃然殊地軸連離墨仙宫閟蕊珠微<lb/>
眀天有漏大巧谷非愚為問探竒者曽逢石髓無<lb/>
石徑幽無際金堂永不扄丹爐猶傍月仙掌故捫星駕<lb/>
<pb n="KR4h0143_WYG_230-42a"/>
鶴探雲笈燃犀遁水靈如聞淙響外歴歴詠黄庭<lb/>
山霽氣初澄攀蘿下復登千峯攅積鐵百仞矗層氷濺<lb/>
雪疑廬阜隨花得武陵平生耽勝事選勝却輸僧<lb/>
　　　過髙唐作<lb/>
髙唐齊右壤終古作津途山色猶銜岱雲容不是巫坡<lb/>
陀分麥隴閭井半桑榆歇馬斜陽裏應嗟霸氣徂<lb/>
　　　西陵秋渡<lb/>
秋涉試褰裳風迴海氣涼濤飛鷗外雪林綴菊前黄司<lb/>
<pb n="KR4h0143_WYG_230-42b"/>
馬游何倦䲭夷跡未荒山隂勞夢想遲晚得津梁<lb/>
　　　送穆仲裕<lb/>
我去邯鄲道君為呉㑹游能將五岳興更寫九歌愁山<lb/>
水琴中賞烟雲杖底收歸裝餘一巻得似少文不<lb/>
　　髙攀龍<lb/>
　　　喜雨<lb/>
六月旱既甚雨来亦不遲即看雲漠漠已覺黍離離興<lb/>
劇惟需酒歡多且賦詩明朝應積水相與向東菑<lb/>
<pb n="KR4h0143_WYG_230-43a"/>
　　馮從吾<lb/>
　　　戊申暮春講學太華山中<lb/>
嘉㑹来喬嶽良朋喜共游白雲時去住野鳥亦夷猶雨<lb/>
霽千峰翠春深萬木稠山靈真有待吾道重千秋<lb/>
　　林堯俞<lb/>
　　　夏日集髙梁寺<lb/>
一逕隔流水沿洄到寺門瓢分香積供榻借給孤園山<lb/>
雨来花氣松風斷鳥言淹留未遽返暝色下髙原<lb/>
<pb n="KR4h0143_WYG_230-43b"/>
　　　楓亭即事<lb/>
落日楓亭驛秋風荔子園人烟山外盡漁榜夜深喧地<lb/>
迥潮當寺僧閑月到門羣賢方豎義吾意已忘言<lb/>
　　　山行<lb/>
肩輿纔出郭倚杖即看山霜葉暗樵路寒花悽客顔石<lb/>
門通鶴柵松嶺入雲闗去去紅塵隔鳴禽時往還<lb/>
　　　立秋<lb/>
苦積連旬雨況驚一葉秋亂雲低復合大火暗潜流商<lb/>
<pb n="KR4h0143_WYG_230-44a"/>
　意迴蘋末笳聲到枕頭寜須感揺落不斷是邉愁<lb/>
　　　　送陳汝鑑大行入京<hi>是日為三月三日集棠林曲水</hi>
　共来修褉事及此送君行花雨林間散蘋風池上輕酒<lb/>
　攜何次道歌借米嘉榮解作陽闗疊休賡第四聲<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_230-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩卷六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_069-1a"/>
　欽定四庫全書<lb/>
御選元詩巻六十九<lb/>
　　七言絶句二<lb/>
　　　貢子仁<lb/>
　　　　自題逺山<lb/>
　拱北樓頭晩眺晴吳山相對列如屏白雲天外孤飛處<lb/>
　認得茅峰一㸃青<lb/>
　　　范晞文<lb/>
<pb n="KR4h0143_WYG_069-1b"/>
　　　　湖上詩<lb/>
　湖邊多少㳺湖者半在斷橋煙雨間盡逐東風看歌舞<lb/>
　幾人著眼到青山<lb/>
　　　黄庚<lb/>
　　　　海棠<lb/>
　臉暈輕紅酒力㣲真妃半醉夜深時杜鵑叫落花梢月<lb/>
　獨倚東風睡不知<lb/>
　　　　聞角<lb/>
<pb n="KR4h0143_WYG_069-2a"/>
誰送寒聲入夢中遥知人在戍樓東明朝梅嶺花飛雪<lb/>
未必都因昨夜風<lb/>
　　　一春<lb/>
新緑園林雨過時黄鸝無語恨春歸楊花怕逐東風去<lb/>
塔住闌干不肯飛<lb/>
　　　江景<lb/>
寒生雁背天將雪冷入魚腮水欲冰釣艇歸來江路暝<lb/>
舟人分火㸃漁燈<lb/>
<pb n="KR4h0143_WYG_069-2b"/>
　　　暮春<lb/>
東風庭院夕陽天恨緑愁紅又一年春自要歸花自落<lb/>
莫將芳事怨啼鵑<lb/>
一鳥不啼春寂寂百花都落雨濛濛十分花鳥東風恨<lb/>
半在詩中半酒中<lb/>
　　　傷春<lb/>
園林芳事已闌珊梅未生仁筍未竿隄上柳綿風脱盡<lb/>
緑陰應在雨中寒<lb/>
<pb n="KR4h0143_WYG_069-3a"/>
　　　書館即事<lb/>
煙拖野色入書窗一畈平田隔草塘暮雨初收新水滿<lb/>
藕花香雜稻花香<lb/>
　　　春寒<lb/>
春寒料峭透窗紗睡起晴蜂恰報衙怪得曉來風力勁<lb/>
滿階香雪落梨花<lb/>
　　　池荷<lb/>
紅藕花多映碧䦨秋風纔起易彫殘池塘一段榮枯事<lb/>
<pb n="KR4h0143_WYG_069-3b"/>
都被沙鷗冷眼看<lb/>
　　　林髙士隱居<lb/>
家住西湖深更深古松陰裏禮茅君白猿攀樹藤花落<lb/>
㸃破巖前一地雲<lb/>
　　　見雁有懷<lb/>
滿眼西風憶故廬親朋音問久相疎年年江上無情雁<lb/>
只帶秋來不帶書<lb/>
　　　春夢<lb/>
<pb n="KR4h0143_WYG_069-4a"/>
銅匜艾納翠氤氲六六屏山酒半醺夢入中州看秦畫<lb/>
春風吹亂玉梨雲<lb/>
　　　暮景<lb/>
浮雲開合晩風輕白鳥飛邊落照明一曲彩虹横界斷<lb/>
南山雷雨北山晴<lb/>
　　　臨平泊舟<lb/>
客舟繫纜柳陰傍湖影侵篷夜氣涼萬頃波光揺月碎<lb/>
一天風露藕花香<lb/>
<pb n="KR4h0143_WYG_069-4b"/>
　　　山中秋夜<lb/>
石牀彈月鶴聽琴玉宇凝秋絶㸃塵萬里無雲銀漢淡<lb/>
一天風露濕星辰<lb/>
　　　春閨<lb/>
屏山夢斷整雲鬟金鴨吹香火未殘背倚闌干聽燕語<lb/>
一簾風雨巻春寒<lb/>
　　　秋吟<lb/>
曉徑支笻步屧遲西風吹露濕秋衣舉頭凝望青山外<lb/>
<pb n="KR4h0143_WYG_069-5a"/>
萬里江天一雁飛<lb/>
畧彴當門石徑斜槿籬深䕶野人家炊煙起處江村晩<lb/>
一片斜陽萬㸃鴉<lb/>
　　　江村<lb/>
極目江天一望賒寒煙漠漠日西斜十分秋色無人管<lb/>
半屬蘆花半蓼花<lb/>
　　　述懐<lb/>
故鄉迢遞幾時還目斷長江杳渺間一雁飛邊天萬里<lb/>
<pb n="KR4h0143_WYG_069-5b"/>
白雲多處是青山<lb/>
　　　閨情效香奩體<lb/>
金鴨煙銷一字香滿懷春恨强梳妝看花又怕東風惡<lb/>
偷隔紗窗看海棠<lb/>
嬾向妝臺對鏡鸞羅衣怯薄正春寒黄金絡索珊瑚墜<lb/>
獨立春風看牡丹<lb/>
　　　江邨即事<lb/>
江邨暝色漸淒迷數㸃殘鴉雜雁飛雁宿蘆花鴉宿樹<lb/>
<pb n="KR4h0143_WYG_069-6a"/>
各分一半夕陽歸<lb/>
　　　舟次九山<lb/>
水雲盡處列竒峰螺髻參差杳靄中江岸維舟看不了<lb/>
煙嵐分碧入疎篷<lb/>
　　尹廷髙<lb/>
　　　江鄉夜興<lb/>
極浦霜清雁打圍漁燈明滅水煙微天寒想是鱸魚少<lb/>
犬吠空江船夜歸<lb/>
<pb n="KR4h0143_WYG_069-6b"/>
　　　宫怨<lb/>
緑衣無分惹天香滴碎春愁玉漏長日上海棠眠未醒<lb/>
夢隨蝴蜨出宫牆<lb/>
　　　翁村思歸<lb/>
一年歸計久蹉跎落盡梨花春不多昨夜翠微深處宿<lb/>
月明無奈子規何<lb/>
　　　秋夜旅懷<lb/>
夢繞家山舊菊叢芭蕉葉葉又秋風閒愁一夜深如海<lb/>
<pb n="KR4h0143_WYG_069-7a"/>
只在空堦雨滴中<lb/>
　　　北關買舟<lb/>
北關門外柳青青閒寄江南第一程别酒未闌山鳥唱<lb/>
短篷撑夢過臨平<lb/>
　　　揚州后土祠瓊花<lb/>
無雙亭下萬人看欲覓殘英一片難夜靜月明猿鶴唳<lb/>
誤翻玉雪墮闌干<lb/>
　　　燕山寒<lb/>
<pb n="KR4h0143_WYG_069-7b"/>
地穴玲瓏石炭紅土牀蘆簟覺春融一窗明月江南夢<lb/>
恍在重簾暖閣中<lb/>
　　　楓塘别業<lb/>
白雲缺處露簷牙雞犬相聞僅數家幽鳥不啼林寂寂<lb/>
滿山黄霧落松花<lb/>
　　　臘月海棠<lb/>
尤物真能奪化工臘前偷洩數枝紅霜花不上臙脂面<lb/>
强飾春妍嫁北風<lb/>
<pb n="KR4h0143_WYG_069-8a"/>
　　劉邊<lb/>
　　　玉女峰<lb/>
不作巫陽雲雨羞風鬟霧鬢亂蕭颼行人莫問當年事<lb/>
獨立寒潭空幾秋<lb/>
　　金履祥<lb/>
　　　朝真洞<lb/>
洞府髙深對月開長疑底裏閟龍雷天窗不照人間世<lb/>
限盡遊人自此回<lb/>
<pb n="KR4h0143_WYG_069-8b"/>
　　李簡<lb/>
　　　龍紋石<lb/>
林邊大石碧璘珣應使遊人駐目頻幾度雨餘苔蘚合<lb/>
翠紋髙蹙似龍鱗<lb/>
　　　登封臺<lb/>
絶頂登封駐此臺諸侯玉帛走如雷珠簾乍捲紅雲擁<lb/>
清蹕聲中翠輦來<lb/>
　　　髙老橋<lb/>
<pb n="KR4h0143_WYG_069-9a"/>
石橋流水碧泠泠多少遊人坐此聽好看春風二月雨<lb/>
桃花新浪滿沙汀<lb/>
　　燮元圃<lb/>
　　　寓楊梅洲書舎<lb/>
枯桑敗葉集寒鴉籬落芙蓉曉見花有客歸來新作主<lb/>
釣船灣處是生涯<lb/>
　　傅定保<lb/>
　　　翠光亭次韻<lb/>
<pb n="KR4h0143_WYG_069-9b"/>
墨妙銷沈萬丈光人間流落句文香青山不管興亡事<lb/>
暖翠浮煙竟日長<lb/>
　　張夢應<lb/>
　　　題温日觀墨葡萄圖<lb/>
濃淡纍纍半幅披却疑月架影參差憑君問取乗槎使<lb/>
還似宛西舊折枝<lb/>
　　甘泳<lb/>
　　　下豫州<lb/>
<pb n="KR4h0143_WYG_069-10a"/>
壯懐忍共白雲閒孤負僧房屋半間賣却窮愁三萬斛<lb/>
載將明月入西山<lb/>
　　楊學文<lb/>
　　　月夜<lb/>
明蟾破雨欲流冰一碧涵空萬籟沈和夢起來猶是蝶<lb/>
滿襟花氣露痕深<lb/>
　　吳澄<lb/>
　　　跋牧樵子葡萄<lb/>
<pb n="KR4h0143_WYG_069-10b"/>
芸香樓上汗成珠起趁清風為埽除見此西涼甘露乳<lb/>
泠然齒頰出寒酥<lb/>
　　　寄題無波亭<lb/>
長江逺壑幾飇迴雪屋銀山巨浪摧最喜此中澄一鏡<lb/>
微風不動月常來<lb/>
　　　題皮如心行囊中畫竹圖<lb/>
疇昔江鄉識此君清風凛凛動霜筠被誰㸃染移將去<lb/>
也受京華半面塵<lb/>
<pb n="KR4h0143_WYG_069-11a"/>
　　　題和靖觀梅圖<lb/>
一枝春信到孤山冰雪肌膚不覺寒月下水邊看未足<lb/>
折來更向手中看<lb/>
　　姚燧<lb/>
　　　賞花<lb/>
出門京國事無涯虛擲東風五物華却謝病歸催不起<lb/>
故園今見碧桃花<lb/>
　　富珠哩翀<lb/>
<pb n="KR4h0143_WYG_069-11b"/>
　　　題公益荅孫魯齋帖<lb/>
丞相裁詩荅布衣殷勤辭翰總珠璣秋風吹落蒼松樹<lb/>
二百年來此道非<lb/>
　　盧摯<lb/>
　　　遊茅山<lb/>
馬上微風散薄隂玉笙吹客過華林山中宰相杳何許<lb/>
日暮碧峰雞犬音<lb/>
竹杪飛亭枕石泉松壇香霧散茶煙烏聲記得夜來雨<lb/>
<pb n="KR4h0143_WYG_069-12a"/>
鹿夢驚回别有天<lb/>
　　　題鄒尊師松鶴圖<lb/>
翥粉昂丹筆有神道人無夢到雞羣何時醉拊蒼髥客<lb/>
喚起茅山萬里雲<lb/>
　　　歲旦後四日留别宗壇師松溪許君鄒君心逺<lb/>
碧溪風日隔人間催得梅花鏡裏看莫為軺車太幽獨<lb/>
剰分香玉照春寒<lb/>
山頭羽客曉相攜踏破蒼雲北斗梯偶向茅君巖畔宿<lb/>
<pb n="KR4h0143_WYG_069-12b"/>
卻隨猿鶴過松溪<lb/>
　　　送趙左丞之湖廣<lb/>
十年關隴得春偏户有城南尺五天昨夜台躔照吳楚<lb/>
夢中黄雀亦欣然<lb/>
江空歲晩不堪愁鸚鵡洲寒鬢欲秋留得梅花莫開盡<lb/>
為公吹玉過南州<lb/>
　　李孟<lb/>
　　　舟中作<lb/>
<pb n="KR4h0143_WYG_069-13a"/>
石激灘聲纜釣船夜寒人對白鷗眠江風吹盡浮雲片<lb/>
南北東西總是天<lb/>
　　陳孚<lb/>
　　　湖上感舊<lb/>
昔日珠樓擁翠鈿女牆猶在草芊芊東風第六橋邊栁<lb/>
不見黄鸝見杜鵑<lb/>
　　　嘉興<lb/>
簫鼓聲中十萬家垂楊淺映緑窗紗象梳兩兩蟬鬟女<lb/>
<pb n="KR4h0143_WYG_069-13b"/>
笑擁紅嬌買藕花<lb/>
　　　出順承門<lb/>
又騎官馬過中原袖有芝泥御墨痕嶺海孤臣天咫尺<lb/>
五雲回首是都門<lb/>
　　　涿州<lb/>
乾坤萬里一征驂馬上彎弓膽氣酣回首太行青未了<lb/>
不知身在涿州南<lb/>
　　　磁州<lb/>
<pb n="KR4h0143_WYG_069-14a"/>
漳水東流繞碧灣風蒲獵獵夕陽間帽簷不奈黄塵滿<lb/>
賴有磁州數㸃山<lb/>
　　　黄河<lb/>
千載金湯擁上流只今惟有荻花秋江南客子笑無語<lb/>
閒看黄河繞汴州<lb/>
　　　盤石山<lb/>
懸崖千仞鐵崔巍勢似飛虯巻海來我見只疑山欲躍<lb/>
馬蹄不敢蹴青苔<lb/>
<pb n="KR4h0143_WYG_069-14b"/>
　　　自永福縣過八十里山<lb/>
下山如井上如梯亂石嵳芽割馬蹄正是行人行不得<lb/>
鷓鴣更在隔林啼<lb/>
　　　過牂牁江<lb/>
青草風吹毒霧腥交州何在海溟溟牂牁已恨天涯逺<lb/>
又過牂牁二十程<lb/>
　　　思明州<lb/>
風吹蠻雨滴芭蕉杵臼敲殘夜寂寥習得孤燈牀榻畔<lb/>
<pb n="KR4h0143_WYG_069-15a"/>
思明州裏過元宵<lb/>
手捧檳榔染蛤灰峒中婦女趁墟來蓬頭赤脚無鉛粉<lb/>
只有風吹錦帶開<lb/>
鹿酒香濃犬彘肥黄茅岡上紙錢飛一聲鼓絶長鎗立<lb/>
又是蠻巫祭鬼歸<lb/>
毒蟲含弩滿汀沙荒草深眠十丈蛇遥望天邊紅似火<lb/>
瘴雲飛落木棉花<lb/>
刺竹叢叢苦筍生山禽無數不知名元宵已似春深後<lb/>
<pb n="KR4h0143_WYG_069-15b"/>
龍眼花開蛤蚧鳴<lb/>
　　　至永州<lb/>
萬里歸來一葉舟淡煙疎雨滿汀洲夢魂怪得清如許<lb/>
身在瀟湘第一州<lb/>
　　　迴衡山縣望南岳呈御史完顔正夫修撰龎或<lb/>
　　　簡<lb/>
雨洗松陰緑未乾今朝山下倚闌干一天露重月華濕<lb/>
七十二峰生翠寒<lb/>
<pb n="KR4h0143_WYG_069-16a"/>
回雁峰前一棹孤平波如鏡漫菰蒲楚天日落碧雲合<lb/>
山北山南聞鷓鴣<lb/>
　　　承旨野莊董公殊勲清節孚聞之縉紳紀以八<lb/>
　　　詩<hi>録三首</hi>
鐵馬長驅棧路髙捷旗飛渡大江濤漢南煙栁蓬婆雪<lb/>
猶識團花舊戰袍<hi>扈從破大理雲南巳未飛渡為先鋒首奏捷功</hi>
不負朝廷七十年樓臺無地榻蕭然清名當與温公並<lb/>
只欠河南二頃田<lb/>
<pb n="KR4h0143_WYG_069-16b"/>
萬卷青燈味道腴苦心欲探魯鄒餘朝回立馬天衢上<lb/>
又典春衣買異書<lb/>
　　　彈琴峽<lb/>
月作金徽風作絃清聲豈待指中傳伯牙别有髙山調<lb/>
寫在疎松亂石邊<lb/>
　　　赤城驛<lb/>
一溪流水繞千峰宛與天台景物同魂夢不知家萬里<lb/>
却疑只在赤城中<lb/>
<pb n="KR4h0143_WYG_069-17a"/>
　　　明安驛道中<lb/>
野鵲山頭野草黄野狐嶺上月茫茫五更但覺天風冷<lb/>
帳頂青氊一寸霜<lb/>
風吹灤水湧如淮十萬雕弓飲馬來長嘯一聲鞭影動<lb/>
金鞍飛過李陵臺<lb/>
　　馮子振<lb/>
　　　桑乾河<lb/>
幾年朔客度桑乾野水潺潺滴瀝寒回首燕南煙雨外<lb/>
<pb n="KR4h0143_WYG_069-17b"/>
西風沙雁報平安<lb/>
　　髙克恭<lb/>
　　　過信州<lb/>
二千里地佳山水無數海棠官道傍風送落紅攙馬過<lb/>
春風更比路人忙<lb/>
　　　過弋陽<lb/>
雷聲驅雨過山西水腹雲根似削齊日暮牧兒歸不得<lb/>
料應白水漲前溪<lb/>
<pb n="KR4h0143_WYG_069-18a"/>
　　　滿目雲山樓<lb/>
溪頭白鷺來相安溪上紅桃雨打殘滿目雲山為誰好<lb/>
一川晴色上樓看<lb/>
　　　題道院<lb/>
草色琅玕逼兩楹早陰才過午陰清斜陽又送西軒影<lb/>
一枕移牀待月生<lb/>
　　　夜山圖<lb/>
萬松嶺畔中秋夜況是樓居最上方一片江山果竒絶<lb/>
<pb n="KR4h0143_WYG_069-18b"/>
却看明月似尋常<lb/>
　　鮮于樞<lb/>
　　　淨慧寺<lb/>
晩雨纔收日已西石梁沙路淨無泥清泉㶁㶁千峰迥<lb/>
緑柳陰陰一鳥啼<lb/>
　　　僧巨然畫<lb/>
秋鱸春鱖足杯羮萬頃煙波兩櫂横就使直鈎隨分曲<lb/>
不將浮世釣浮名<lb/>
<pb n="KR4h0143_WYG_069-19a"/>
　　　王大令保母帖<lb/>
撞破煙樓固未然唐摹晉刻絶相懸莫將定武城中石<lb/>
輕比黄閍墓下磚<lb/>
姜侯才氣亦人豪辨折區區漫爾勞不向驪黄求駔駿<lb/>
書家自有九方臯<lb/>
　　周馳<lb/>
　　　雜興<lb/>
聊攝城邊樹色秋往來長此繫扁舟不是故鄉無舊業<lb/>
<pb n="KR4h0143_WYG_069-19b"/>
長邀明月醉髙樓<lb/>
楊樹青青麥吐芽壺觴來就野人家可憐廢井荒畦畔<lb/>
狼籍東風一徑花<lb/>
　　　懷郭安道<lb/>
江南江北路茫茫明月髙樓各異鄉旅雁叫雲天似水<lb/>
故人今夜泊瀟湘<lb/>
　　　和郭安道治書韻<lb/>
西風吹起白蘋波半夜扁舟掠岸過不向長橋酤一醉<lb/>
<pb n="KR4h0143_WYG_069-20a"/>
滿天明月奈秋何<lb/>
君醉淋漓我浩歌古人為恨復如何秋來幾日渾無賴<lb/>
已有新霜著芰荷<lb/>
江間小艇數能乗活計今如船子僧近喜老妻能斫鱠<lb/>
欲令稚子學扳罾<lb/>
久客思歸歸未能題詩附與逺遊僧吳松江上鱸魚美<lb/>
何處人家不下罾<lb/>
　　張伯淳<lb/>
<pb n="KR4h0143_WYG_069-20b"/>
　　　為范君澤賦梅屋<lb/>
壑谷周遭范玉妃當時茅舎映疎籬秪今便作槐堂看<lb/>
不問南枝與北枝<lb/>
　　　寄蔡復齋<lb/>
美人秋水隔丰標老樹隂森鎖畫橋幾度經過須檥櫂<lb/>
不縁茅店酒旗招<lb/>
夜雨西窗話歲寒雲萍自昔聚時難殷勤不在同衾處<lb/>
長竹西窗夜雨看<lb/>
<pb n="KR4h0143_WYG_069-21a"/>
　　　楊柳村<lb/>
千絲萬縷拂章臺陌上行人幾去來何事結根荒寂處<lb/>
東風青眼為誰開<lb/>
　　陳思濟<lb/>
　　　移官淮東别杭州<lb/>
湖上雲煙百態新湖邊幽趣屬閒身春風楊子江頭路<lb/>
白首行人又問津<lb/>
　　　發南康赴江州<lb/>
<pb n="KR4h0143_WYG_069-21b"/>
繡斧重持白髪翁路人猶説宧情濃一帆又下潯陽去<lb/>
羨殺雲間五老峰<lb/>
　　王泰亨<lb/>
　　　七星臺<lb/>
雲低天闊七星臺鴻雁逺銜霜信來汾水晉山今古夢<lb/>
夕陽無語重徘徊<lb/>
　　黄棠<lb/>
　　　天池芰荷<lb/>
<pb n="KR4h0143_WYG_069-22a"/>
荷芰紛紛緑漲浮天池風景勝瀛州於今萬仞青山頂<lb/>
分得銀河一派流<lb/>
　　湯炳龍<lb/>
　　　西湖雜詠<lb/>
馬塍雞唱曙初回幾處嚴關次第開多少賣花人已到<lb/>
賸將春色入城來<lb/>
　　馬昫<lb/>
　　　大明寺<lb/>
<pb n="KR4h0143_WYG_069-22b"/>
喬木千章擁大明南風細灑葛衣清鬢絲禪榻茶香裏<lb/>
靜聽黄鸝求友聲<lb/>
　　張謙<lb/>
　　　題髙尚書夜山圖<lb/>
萬籟無聲夜氣清江山一片月華明倚樓誰在髙寒處<lb/>
一笑披圖白髪生<lb/>
　　張楧<lb/>
　　　戲題趙子固水仙圖<lb/>
<pb n="KR4h0143_WYG_069-23a"/>
翠袖冰姿隔暮雲淩波微步襪生塵江空歲晩情無奈<lb/>
笑把明璫解贈人<lb/>
　　姚雲<lb/>
　　　碧山<lb/>
彭祖嶺頭春草生逍遥洞口暮煙横分明半幅著色畫<lb/>
何許黄鸝聞一聲<lb/>
　　吕起猷<lb/>
　　　詠雪限藤滕二字<lb/>
<pb n="KR4h0143_WYG_069-23b"/>
天上九龍施法水人間二䑕齧枯藤鶩鵞聲亂功收蔡<lb/>
蝴蜨飛來妙過滕<lb/>
　　繆鑑<lb/>
　　　詠鶴<lb/>
青山修竹矮籬笆彷彿林泉隱者家酷愛緑窗風日美<lb/>
鶴梳輕毳亂楊花<lb/>
　　　懷歸<lb/>
折柳期春春便歸叮嚀好與䕶柴扉東風怪我歸鞍晩<lb/>
<pb n="KR4h0143_WYG_069-24a"/>
調撥楊花到處飛<lb/>
　　安熙<lb/>
　　　故縣道中<lb/>
塵事年來亦屢更此身與世澹無情敝裘羸馬嘉陽道<lb/>
只有雲山管送迎<lb/>
　　　杏花始開連日大風不獲一賞晨起攜笻往觀<lb/>
　　　之歸而小酌得三絶句<hi>録一首</hi>
生紅和露滴臙脂又到芳春寂寞時便擬提壺花下醉<lb/>
<pb n="KR4h0143_WYG_069-24b"/>
却愁羞殺背陰枝<lb/>
　　于石<lb/>
　　　雜興<lb/>
采藥歸來竹徑涼滿身草露濕衣香怕驚幽鳥穿林去<lb/>
不埽松花卧石牀<lb/>
　　　兜率寺<hi>詩僧貫休道塲也</hi>
錢唐一劒倚霜寒萬木千山蜀道難缾鉢生涯何處在<lb/>
秋風松子落詩壇<lb/>
<pb n="KR4h0143_WYG_069-25a"/>
　　　淨居院遇雪<lb/>
夢回寒月吐層崖湯響松風聽煮茶倚樹恐驚殘雪墮<lb/>
起來不敢嗅梅花<lb/>
　　　次韻趙羽翁秋江雜興<lb/>
雁落蘆花洲外洲半川斜日獨凭樓笛聲何處雁驚起<lb/>
㸃破清江一片秋<lb/>
　　　旅中遣懷<lb/>
片雲相望浙東西回首家山路欲迷昨夜桐江江上夢<lb/>
<pb n="KR4h0143_WYG_069-25b"/>
倒隨流水上雙谿<lb/>
　　　小三洞<hi>予所居有小三洞金華洞天之附庸也各賦一絶</hi>
四山迴合響幽泉古木蒼藤路屈盤一局殘棋雙鶴去<lb/>
石屏空倚白雲寒<hi>上洞舊名白雲</hi>
洞門相對是吾家朝看煙雲暮看霞鐵笛一聲山石裂<lb/>
老松驚落半巖花<hi>中洞</hi>
斷崖怒湧四時雪虛壁寒凝六月霜倚樹老僧閒洗鉢<lb/>
碧桃花落澗泉香<hi>下洞東萊吕公名以湧雪</hi>
<pb n="KR4h0143_WYG_069-26a"/>
　　　旅夜<lb/>
擁爐兀兀坐成睡夢到家山人不知半夜酒醒還是客<lb/>
一庭黄葉雨來時<lb/>
　　何失<lb/>
　　　雨中睡起<lb/>
閉門連日雨霏霏一醉誰憂生事微睡起不知風色暮<lb/>
北窗花氣濕人衣<lb/>
　　　燕都雜題<lb/>
<pb n="KR4h0143_WYG_069-26b"/>
畫屏誰畫一風帆阻隔千山與萬巖不䕶樓頭些子雨<lb/>
使人春盡怯春衫<lb/>
一夜春陰徹曉寒玉山無奈酒杯乾青娥知有愁多少<lb/>
狼籍妝奩嬾對看<lb/>
花市東邊柳市西矮堂一笑百金揮如今蹤跡無尋處<lb/>
谷雨綿山燕子飛<lb/>
　　蕭國寳<lb/>
　　　題畫<lb/>
<pb n="KR4h0143_WYG_069-27a"/>
半山蒼靄鎖招提托宿僧寮路欲迷惟有曉鐘遮不斷<lb/>
數聲吹落小橋西<lb/>
　　趙孟頫<lb/>
　　　清勝軒絶句<lb/>
小草幽香動碧池暖風晴日長新荑南窗晝倚緑陰靜<lb/>
聽盡行人過馬蹄<lb/>
　　　次韻剛父即事<lb/>
玉樹彫傷衆草黄夜蟲時語怨流光美人望望隔秋水<lb/>
<pb n="KR4h0143_WYG_069-27b"/>
不寄相思書一行<lb/>
淒涼鼓角北風傳嘈雜琵琶思逺天白雪有誰知幼𦕈<lb/>
翠娥空自惜聨娟<lb/>
揺落山川樹影稀隴雲時逐雁南飛苦無緑酒酬佳節<lb/>
猶有黄花媚夕暉<lb/>
　　　戲題僧惟堯墨梅<lb/>
蕭灑孤山半樹春素衣誰遣化緇塵何如澹月微雲夜<lb/>
照影西湖自寫真<lb/>
<pb n="KR4h0143_WYG_069-28a"/>
　　　題范蠡五湖杜陵浣花二首<lb/>
功名自古是危機誰似先生草拂衣好向五湖尋一舸<lb/>
霜黄木葉雁初飛<lb/>
春色醺人苦不禁蹇驢䭾醉晩駸駸江花江草詩千首<lb/>
老盡平生用世心<lb/>
　　　梅花<lb/>
蕭灑江梅似玉人倚風無語澹生春曲中桃葉原非侣<lb/>
夢裏梨花恐未真<lb/>
<pb n="KR4h0143_WYG_069-28b"/>
　　　送王子慶詔檄浙東收郡縣圖籍<lb/>
木落江南天地秋西風吹子過東州試開圖籍尋佳處<lb/>
便命舟車作勝遊<lb/>
　　　懷德清别業<lb/>
陽林堂下百株梅傲雪淩寒次第開枝上山禽曉啁哳<lb/>
定應喚我早歸來<lb/>
　　　部中暮歸寄周公謹<lb/>
日暮空街生白煙歸來羸馬不勝鞭明朝又逐雞聲起<lb/>
<pb n="KR4h0143_WYG_069-29a"/>
孤負日髙花影眠<lb/>
　　　絶句<lb/>
春寒惻惻掩重門金鴨香殘火尚温燕子不來花又落<lb/>
一庭風雨自黄昬<lb/>
　　　都南張氏園寓居<lb/>
尺五城南跡似幽鄉心空折大刀頭杏花飛盡臙脂雪<lb/>
日日東風未肯休<lb/>
　　　和黄景杜雪中即事<lb/>
<pb n="KR4h0143_WYG_069-29b"/>
君説江南苦未歸香橙新酒蟹螯肥何當與子扁舟去<lb/>
共挽清溪浣客衣<lb/>
當年臨水照春衫浮玉山前水似藍歸計未成羈思惡<lb/>
為君飛夢到城南<lb/>
　　　東城<lb/>
野店桃花紅粉姿陌頭楊柳緑煙絲不因送客東城去<lb/>
過却春光總不知<lb/>
　　　湖上暮歸<lb/>
<pb n="KR4h0143_WYG_069-30a"/>
春陰柳絮不能飛雨足蒲芽緑更肥政恐前呼驚白鷺<lb/>
獨騎款段繞湖歸<lb/>
　　　即事<lb/>
湘簾疎織浪紋稀白苧新裁暑氣微庭院日長賓客退<lb/>
繞池芳草燕交飛<lb/>
古墨輕磨滿几香硯池新浴照人光北窗時有涼風至<lb/>
閒寫黄庭一兩章<lb/>
　　　題孫登長嘯圖<lb/>
<pb n="KR4h0143_WYG_069-30b"/>
在澗幽人樂考槃南山白石夜漫漫空林無風萬籟寂<lb/>
長嘯一聲山月寒<lb/>
　　　詠史<lb/>
酒酣斫劒氣如雲屠狗吹簫盡䇿勲漢室功臣誰第一<lb/>
黄金合鑄紀將軍<lb/>
　　　宫中口號<lb/>
日照黄金寶殿開雕闌玉砌擁層臺一時侍衞回身立<lb/>
天步將臨玉斧來<lb/>
<pb n="KR4h0143_WYG_069-31a"/>
　　　偶成<lb/>
竹林深處小亭開白鶴徐行啄紫苔羽扇不揺紗帽側<lb/>
晩涼青鳥忽飛來<lb/>
　　　即事<lb/>
庭槐風靜緑陰多睡起茶餘日影過自笑老來無復夢<lb/>
閒看行蟻上南柯<lb/>
　　趙孟籲<lb/>
　　　題髙尚書夜山圖<lb/>
<pb n="KR4h0143_WYG_069-31b"/>
絶愛樓居卧看山照人秋月入樓寒秖今此景那能得<lb/>
時展新圖對月看<lb/>
　　鄧文原<lb/>
　　　題陶淵明像<lb/>
詩中甲子春秋筆籬下黄花雨露枝便向斜川頻載酒<lb/>
風光不似義熙時<lb/>
　　　松雪墨梅<lb/>
憶昔衝寒踏雪時百花零落願開遲如今收拾横書巻<lb/>
<pb n="KR4h0143_WYG_069-32a"/>
一任無情塞管吹<lb/>
　　　周曽秋塘圖卷<lb/>
慘澹枯荷折葦間夫容秋水轉碕灣鳴鴻飛度江南北<lb/>
却羨溪禽滿意閒<lb/>
　　　題髙尚書秋山暮靄圖<lb/>
傍溪草舍隔林中望際雲山翠幾重長憶雨餘閒信馬<lb/>
輕鞭遥指兩三峰<lb/>
　　　閻立本秋嶺歸雲圖<lb/>
<pb n="KR4h0143_WYG_069-32b"/>
貞觀從知畫有仙能將萬里尺圖間白雲掩映楓林好<lb/>
遮却溪南無數山<lb/>
盤紆逕路却何之中有居人未卜誰百尺飛泉雲外落<lb/>
一林霜葉九秋時<lb/>
　　　題危太樸所藏滎陽鄭虔畫秋巒横靄圖<lb/>
金風琴瑟入空山村落人家葉盡斑羨殺個中竒絶處<lb/>
一天煙靄有無間<lb/>
鄭君胸次有江山應識區區只一斑山色空濛斜日裏<lb/>
<pb n="KR4h0143_WYG_069-33a"/>
鬱林遥指碧雲間<lb/>
　　　趙子昂仿顧愷之畫<lb/>
溪邊春樹緑成羣重疊青山翠影分客子何來忘歸去<lb/>
歌聲遥落水中聞<lb/>
　　袁桷<lb/>
　　　童時侍先人泊京口旅樓一月正對江山樓繁<lb/>
　　　麗特甚江津流民散處不可悉數今皆不復有<lb/>
　　　追憶舊事因成絶句十首<hi>録八首</hi>
<pb n="KR4h0143_WYG_069-33b"/>
碧瓦參差第一樓風旗獵獵喚行舟兵厨有酒真堪飲<lb/>
不學弓刀也白頭<lb/>
燈火闌珊月色低少年乗醉馬東西樓頭畫角聲悲壯<lb/>
又聽歌聲促曉雞<lb/>
朱門髙揷相風旗千里船行總得知稻米流脂江上去<lb/>
健軍何處是男兒<lb/>
日日樓頭算酒錢峩冠太守號籌邊鳴騶傳入丹陽館<lb/>
為是行都過客船<lb/>
<pb n="KR4h0143_WYG_069-34a"/>
淮馬低如果下騮春風小隊打紅毬日斜臺上人爭看<lb/>
銀盌分明第一籌<lb/>
明月曾隨多景樓幅巾長袖是清流金焦山勢元相望<lb/>
不掩諸公富貴羞<lb/>
研山園下將軍宅脫却兜鍪强學儒聞説髙堂擁紅粉<lb/>
醉翻筆陣墨糢糊<lb/>
白雲一片愁千疊此地重來百不如空憶當年覓梨棗<lb/>
小樓燈火了殘書<lb/>
<pb n="KR4h0143_WYG_069-34b"/>
　　　甓社湖<lb/>
甓社湖中新水清風牽荇帶引帆行靈妃夜度霓裳冷<lb/>
輕折菱花翫月明<lb/>
　　　舟中得功逺瓊花露戲成三絶<lb/>
瓊花瑞露十分清客裏相看眼倍明自是江南春色好<lb/>
錯敎騎馬到京城<lb/>
平生嗜酒不殢飲最憶停盃微醉時花下盈盈似相待<lb/>
莫敎春到最濃枝<lb/>
<pb n="KR4h0143_WYG_069-35a"/>
繁禧觀裏花如雪留取清陰待我來應有真真花底坐<lb/>
生香一曲舞三臺<lb/>
　　　送危功逺<lb/>
居庸關外雪糢糊簇騎分明似畫圖猶有深春後歸雁<lb/>
見君曽宿洞庭湖<lb/>
　　　晩訪仲章不遇<lb/>
小院春濃落照間碧篁相對乳禽還晩風陣歇遊絲盡<lb/>
留得歸雲在屋山<lb/>
<pb n="KR4h0143_WYG_069-35b"/>
　　　靜芳亭<lb/>
簾外羣山當畫屏白雲如水度中庭松花落徑無人埽<lb/>
失却莓苔一半青<lb/>
　　　次韻馬伯庸應奉絶句<lb/>
垂髻雙雙白馬郎看花不語愁晝長堂前有婦不肯守<lb/>
遍看吳姬與趙娼<lb/>
誰家弄玉矜少年采蓮艇子歌娟娟轉首那知顔色老<lb/>
猶抹横雲啼鏡前<lb/>
<pb n="KR4h0143_WYG_069-36a"/>
向曾六月桓州住雪歇前巖散冰樹王郎馬郎太愁生<lb/>
兩騎雙雙辭我去<lb/>
烏靴窄窄稱宫袍雙鬢風翻見二毛聞道山中止十驛<lb/>
急須乘馬釀松醪<lb/>
　　　次韻繼學伯庸上都見寄<lb/>
陰陰椶殿水雲蒼鳷鵲風微夏日長渾似醴泉宫畔境<lb/>
千官齊立從文皇<lb/>
紗縠單衣珮水蒼碧牋裁詔繭絲長日斜雙入通明殿<lb/>
<pb n="KR4h0143_WYG_069-36b"/>
雲母屏前對玉皇<lb/>
　　　錢舜舉折枝菊<lb/>
醉别南山十五秋雁聲深恨夕陽樓寒香似寫歸來夢<lb/>
背立西風替蝶愁<lb/>
　　　薛濤牋<lb/>
蜀王宫樹雪初消銀管填青㸃㸃描可是春山留不住<lb/>
子規聲斷促歸朝<lb/>
　　　宫女度曲圖<lb/>
<pb n="KR4h0143_WYG_069-37a"/>
望瀛法曲紫霞觴更按伊州奉玉皇翠竹涼深宫院宻<lb/>
新聲那得過宫牆<lb/>
　　　簡馬伯庸<lb/>
象榻香濃翠幌春美人倦繡態横陳平明欲進朝天韈<lb/>
小立蘭燈熨貼頻<lb/>
　　　李陵臺<lb/>
雪衮寒沙風衮灰眼穿猶上望鄉臺隴西可是無迴雁<lb/>
不寄平安一字來<lb/>
<pb n="KR4h0143_WYG_069-37b"/>
　　　戲題樺皮<lb/>
褐裳新脱玉層層紅葉朱蕉謝不能擬製小冠韜短髪<lb/>
意行雲水一枝藤<lb/>
　　　翰林故事莫盛於唐宋聊述舊聞擬宫詞十首<lb/>
　　　<hi>録八首</hi>
禁鐘初動趣傳宣衣袖薫香到御前漸近宫前扶下馬<lb/>
内官分引導金蓮<lb/>
御筆圓封草相麻龍牋香透擁金花儀鸞敕設庭前候<lb/>
<pb n="KR4h0143_WYG_069-38a"/>
賜酒方終更賜茶<lb/>
制草塗鴉未敢刪内璫宣引侍龍顔已分筆格金蟾滴<lb/>
更賜端溪紫研山<lb/>
春帖分裁閤分多宫娥爭餽纈綃羅青絲菜餅銀盤送<lb/>
幡勝新題墨旋磨<lb/>
文思如泉涌墨林屏風院吏不須尋舊時内相諸孫在<lb/>
猶有當年埽閤金<lb/>
入院聽宣席未温賜金已向案頭存清晨上馬還家去<lb/>
<pb n="KR4h0143_WYG_069-38b"/>
内出黄麻付閤門<lb/>
天孫夜度玉潢清内托銀盤涌化生秋思未多團扇在<lb/>
擬題宫怨月分明<lb/>
盤雕暈錦是冬衣鴿炭初生酒力微聞道邊臣風雪苦<lb/>
口宣臘藥布皇威<lb/>
　　　戲題開平四集<lb/>
開平四集詩百首不是故歌行路難竹簟暑風茅屋下<lb/>
他年擬作畫圖看<lb/>
<pb n="KR4h0143_WYG_069-39a"/>
　　滕斌<lb/>
　　　夜雨<lb/>
未到黄昬𦂳閉門怒雷挾雨過前村老夫熟睡渾不覺<lb/>
風捲濤聲入夢魂<lb/>
　　　半生<lb/>
半生獨受春風力萬感相隨秋夜長隱几無眠聽落葉<lb/>
松梢揺雨濺山房<lb/>
　　　吟人<lb/>
<pb n="KR4h0143_WYG_069-39b"/>
吟人瘦倚曲闌干酒醒香銷午夢殘燕子不來春社去<lb/>
一簾疎雨杏花寒<lb/>
　　小雲石海涯<lb/>
　　　題陳北山扇<lb/>
秋鳴無數醉秦娥却把輕風惹扇羅明月碧澄天似水<lb/>
此山雲氣動纎波<lb/>
紅旭如鉛海上來蒼蒼煙霧小蓬萊東風昨夜醇如酒<lb/>
吹得桃花半樹開<lb/>
<pb n="KR4h0143_WYG_069-40a"/>
　一簾明月倚闌干宇宙尤宜就夜看飛上仙查河漢近<lb/>
　手招沆瀣海銅盤<lb/>
　功成不用服丹砂笑指雲霞總是家清曉山中三尺雪<lb/>
　道人神氣是梅花<lb/>
　　　　題廬山太平宫<lb/>
　山上清風山下塵碧沙流水淺如春不知松外誰敲月<lb/>
　驚動南華夢裏人<lb/>
　　　　題岳陽樓<lb/>
<pb n="KR4h0143_WYG_069-40b"/>
　天逺岳陽樓影孤下窺夢澤渺平蕪城南老樹依然在<lb/>
　試問仙童重到無<lb/>
　　　　宫詞<lb/>
　風外丁當響珮環玉人依約凭湖山侍兒報有君王命<lb/>
　月下輕輕整翠鬟<lb/>
　<lb/>
　<lb/>
御選元詩巻六十九<lb/>
</p>
<p>
</p>
  </div>
</body>
</text>
</TEI>
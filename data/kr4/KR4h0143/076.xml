<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_076-1a"/>
　欽定四庫全書<lb/>
御選元詩巻七十六<lb/>
　　七言絶句九<lb/>
　　　吳徹<lb/>
　　　　西山夜雨<lb/>
　莫厭西山夜雨多也應添起洞庭波東風肯與周郎便<lb/>
　直上金陵奏凱歌<lb/>
　　　陳基<lb/>
<pb n="KR4h0143_WYG_076-1b"/>
　　　　題柯學士畫竹<lb/>
　羣玉仙人佩水蒼金莖分露服琳琅曽將天上昭華琯<lb/>
　吹作飛龍奉玉皇<lb/>
　　　　題倪元鎮畫<lb/>
　西池亭館帶芙蓉雲水蒼茫一萬重此日畫圖看不足<lb/>
　滿簾秋雨夢吳淞<lb/>
　　　　次韻劉德方經歴<lb/>
　白露池塘㸃翠荷越羅衣袖覺秋多棃園弟子今華髮<lb/>
<pb n="KR4h0143_WYG_076-2a"/>
唱得開元供奉歌<lb/>
　　　次韻送彦成玉山<lb/>
著屐溪頭日日過驪駒歌斷奈君何虎丘山下東流水<lb/>
争似春愁一半多<lb/>
　　　倦繡圖<lb/>
宫門深鎖晝偏長懶把春雲繡作裳恨不將身比蝴蝶<lb/>
長隨飛絮近君王<lb/>
　　　蓼花雪姑圖<lb/>
<pb n="KR4h0143_WYG_076-2b"/>
紅蓼花開水滿洲西風吹夢總成秋銜泥不及三春燕<lb/>
兩兩巢君翡翠樓<lb/>
　　　題葛仙翁移家圖<lb/>
是處青山可鍊丹問君拔宅向何山縱令兒女恩情重<lb/>
雞犬何心不肯還<lb/>
　　　題徽廟馬麟梅<lb/>
内家春色少人知玉蕊冰蕤看轉宜說與宫中小兒女<lb/>
畫樓瓊琯莫輕吹<lb/>
<pb n="KR4h0143_WYG_076-3a"/>
　　張憲<lb/>
　　　簡竇彦南<lb/>
二十四橋風月清瓊花觀裏坐吹笙金盤露冷凝脂滑<lb/>
一夜新霜睡不成<lb/>
　　　竹蝶圖<lb/>
落盡春紅春夢熟平沙小苑窗中緑美人睡起背東風<lb/>
蛺蝶飛来上修竹<lb/>
　　　題畫<lb/>
<pb n="KR4h0143_WYG_076-3b"/>
晴川渺渺停春水怪石峩峩挿亂山最愛夕陽煙寺裏<lb/>
千株古木一僧閒<lb/>
　　　趙集賢枯木竹石<lb/>
槎牙老樹響天風寂歴幽篁泣露叢惆悵玉堂舊公子<lb/>
故家陵廟月明中<lb/>
　　陳秀民<lb/>
　　　岳陽樓夜宿<lb/>
湘靈瑟鼓瀟瀟夜龍女笙吹淡淡秋楚曲吳歌互相荅<lb/>
<pb n="KR4h0143_WYG_076-4a"/>
嶺猿巴鳥不勝愁<lb/>
　　　周元初来鶴詩<lb/>
天外誰呼衆鶴来壇前道士本仙才月明遼海通三島<lb/>
能載飛瓊數往迴<lb/>
　　蘇大年<lb/>
　　　長橋<lb/>
緑陰髙樹映清潭一舸夷猶酒半酣最愛西城城下路<lb/>
長橋煙雨似江南<lb/>
<pb n="KR4h0143_WYG_076-4b"/>
　　方行<lb/>
　　　題美人圖<lb/>
白玉簾開露氣浮芙蓉花近紫金鈎陽春一曲無人識<lb/>
空拂銀筝下翠樓<lb/>
　　　閑居<lb/>
絃管春深繞畫樓微風吹動玉簾鈎倡條冶葉俱無恙<lb/>
相伴丁香結暮愁<lb/>
　　劉仁本<lb/>
<pb n="KR4h0143_WYG_076-5a"/>
　　　宫詞<lb/>
舞靴輕轉玉堦前憶昔承恩已十年記得當時供奉曲<lb/>
上皇新自月宫傳<lb/>
　　楊維楨<lb/>
　　　漫興<lb/>
今朝天氣清明好江上亂花無數開野老殷勤送花至<lb/>
一雙蝴蜨趂人来<lb/>
南鄰酒伴辱相呼共訪城東舊酒壚栁下秋千閒絡索<lb/>
<pb n="KR4h0143_WYG_076-5b"/>
花間喚起勸胡盧<lb/>
　　　冶春口號<lb/>
今年臘底無殘雪却是年前十日春騎馬行春橋上路<lb/>
寒梅花發便撩人<lb/>
吳下逢春春思濃不堪花發館娃宫吳山靑青吳水白<lb/>
愁殺江南盛小叢<lb/>
見說崑田生玉子海西還有小崑崙明朝去拔珊瑚樹<lb/>
龍氣隨飛過海門<lb/>
<pb n="KR4h0143_WYG_076-6a"/>
南朝宫體袁才子更說西崑郭孝亷自是玉堂新句好<lb/>
風流無復數香奩<lb/>
湖上女兒栁葉睂春来能唱黄鶯兒不知却是青娘子<lb/>
飛傍枇杷索荔枝<lb/>
　　　宫詞<lb/>
雞人報曉五門開鹵簿千官泊虎臺天上駕鵞先有信<lb/>
九重鸞駕上都回<lb/>
海内車書混一時奎章御筆寫烏絲朝来中貴傳宣急<lb/>
<pb n="KR4h0143_WYG_076-6b"/>
南國宫娥拱鳳池<lb/>
金屋秋深露氣涼宫監久不到西廂丁寧莫竊寧哥笛<lb/>
鸚鵡無情說短長<lb/>
　　　續<graphic n="KR3504" url="https://raw.githubusercontent.com/kanripo/KR-Gaiji/master/images/KR3504.png" mimeType="image/png"/>二十首<hi>録七首</hi>
　　　　學書<lb/>
歌徹陽春酒半醺玉尖搦管蘸香雲新詞未上鴛鴦扇<lb/>
醉墨先汚蛺蜨裙<lb/>
　　　　習舞<lb/>
<pb n="KR4h0143_WYG_076-7a"/>
十六天魔敎已成背反蓮掌苦嫌生夜深不管排場歇<lb/>
尚向燈前踏影行<lb/>
　　　　染甲<lb/>
夜搗守宫金鳯蕊十尖盡換紅鴉觜閒来一曲鼓瑤琴<lb/>
數㸃桃花泛流水<lb/>
　　　　照畫<lb/>
畫得崔徽巻裏人菱花秋水脫真眞只今顔色渾非舊<lb/>
燒藥幧頭過一春<lb/>
<pb n="KR4h0143_WYG_076-7b"/>
　　　　理繡<lb/>
揀得金針出象筒鴛鴦雙刺扇羅中却嗔昨夜狸奴惡<lb/>
抓亂金牀五色絨<lb/>
　　　　甘睡<lb/>
漏減良宵晝日遲困人天氣酒中時東家女伴太驕劣<lb/>
偷解裙腰竟不知<lb/>
　　　　蹋鞠<lb/>
月牙束靿紅幧首月門脫落葵花斗君看脚底輭金蓮<lb/>
<pb n="KR4h0143_WYG_076-8a"/>
細蹴花心壽郎酒<lb/>
　　　題春江漁父圖<lb/>
一片青天白鷺前桃花水泛住家船呼兒去換城中酒<lb/>
新得槎頭縮頸鯿<lb/>
　　　郭天錫春山圖<lb/>
不見朱方老郭髯大江秋色滿疎簾醉傾一斗金壺汁<lb/>
貌得江心兩玉尖<lb/>
　　　飛絮<lb/>
<pb n="KR4h0143_WYG_076-8b"/>
春風門巷欲無花絮起晴風落又斜飛入晝簾空惹恨<lb/>
不知楊栁到誰家<lb/>
　　　吳詠十章用韻復正宗架閣<lb/>
館娃宫裏落花多春色撩人可奈何南省風流又架閣<lb/>
宫才解賦館娃歌<lb/>
曽侍虛皇第二筵鐵仙輕脫故依然江州坐上初相見<lb/>
還識人中孟萬年<lb/>
杜牧尋春苦未遲水晶宫裏舊題詩小鬟莫訝腰如束<lb/>
<pb n="KR4h0143_WYG_076-9a"/>
善唱白家楊栁枝<lb/>
馬上郎君出帝城璚林宴裏記相迎吳山吳水新迎送<lb/>
學唱陽闗第四聲<lb/>
淮南八月雁初過奉使槎回烏鵲河十里揚州花底散<lb/>
五陵年少已無多<lb/>
夏駕湖頭朱雀舟湖光山色不勝秋丘中不見金銀氣<lb/>
臺上閒看麋鹿遊<lb/>
江上梅花鐵石心江南腸斷越人吟南垣閣老多情甚<lb/>
<pb n="KR4h0143_WYG_076-9b"/>
才見梅花便抱琴<lb/>
鴟夷仙去五湖船故國何人憶計然昨夜洞庭秋水長<lb/>
夢聞廣樂下鈞天<lb/>
黃菊初花客未歸登髙自試苧羅衣真娘墓上好紅葉<lb/>
伍相祠前多翠㣲<lb/>
地行仙子羊權家曽降山中萼緑華三十六橋明月夜<lb/>
姑蘇城内有瓊花<lb/>
　　　題山居圖<lb/>
<pb n="KR4h0143_WYG_076-10a"/>
千澗沄沄一徑通長松盡入白雲中徴君更在山深處<lb/>
滿谷桃花爛漫紅<lb/>
　　　雨後雲林圖<lb/>
浮雲載山山欲行橋頭雨餘春水生便須借榻雲林館<lb/>
卧聽仙家雞犬聲<lb/>
　　　狼山晩晴圖<lb/>
樵東風雪夜無邊一别狼山已幾年今日江南攜畫看<lb/>
玉峰十二倚青天<lb/>
<pb n="KR4h0143_WYG_076-10b"/>
　　　題芭蕉美人圖<lb/>
髻雲淺露月牙彎獨立西風意自閒書破緑蕉雙鳳尾<lb/>
不隨紅葉到人間<lb/>
　　　題撚花士女圖<lb/>
寫罷桃花扇底詩木香手撚小枝枝靈犀一㸃春心宻<lb/>
不許牆東野蜨知<lb/>
　　　瑞香花<lb/>
一團華盖翠亭亭萬箇丁香露欲零日炙錦薫眠不得<lb/>
<pb n="KR4h0143_WYG_076-11a"/>
玉人扶起酒初醒<lb/>
　　　題柯敬仲竹木<lb/>
洞庭秋盡水増波光動珊瑚碧樹柯夜半仙人騎紫鳳<lb/>
滿天清影月明多<lb/>
　　　題王元章畫梅<lb/>
舊時月色有誰歌拔劒王郎鬢巳皤惆悵東風舊詞筆<lb/>
南枝香少北枝多<lb/>
　　　題墨鴈<lb/>
<pb n="KR4h0143_WYG_076-11b"/>
黄沙衰草羽毿毿八月天山泠不堪昨夜朔風吹過影<lb/>
盡將秋色到天南<lb/>
　　　士女<lb/>
小玉相呼起問春堦前草色上羅裙玉釵半墮無聊賴<lb/>
欲倩牙籖理亂雲<lb/>
　　　紅梅<lb/>
羅浮仙子宴璚宫海色生春醉靨紅十二闌干明月夜<lb/>
九霞帳暖睡東風<lb/>
<pb n="KR4h0143_WYG_076-12a"/>
　　　折枝海棠<lb/>
金屋銀釭照宿妝一枝分得錦雲鄉梅郎底事多餘恨<lb/>
怪殺珊瑚不肯香<lb/>
　　　賦春夢婆<lb/>
黃栁城邊風雨多白頭宫女有遺歌東坡哨徧無知已<lb/>
賴有人間春夢婆<lb/>
　　　玉山以詩見招用韻奉荅<lb/>
君泛脂江我汎婁沙棠小槳木蘭舟醉吹鐵笛珠簾底<lb/>
<pb n="KR4h0143_WYG_076-12b"/>
端為風流刺史留<lb/>
　　　春情<lb/>
惜春正是上春時何處春情可賦詩吳王臺下鬬芳草<lb/>
蘇小門前歌栁枝<lb/>
灼灼桃花朱戸底靑青梅子粉牆頭蹋歌起自春来日<lb/>
直至春歸唱不休<lb/>
　　錢惟善<lb/>
　　　宫詞和符安理鎮撫韻<lb/>
<pb n="KR4h0143_WYG_076-13a"/>
放生池上月沈鈎掖樹如雲易得秋鐘動景陽梳洗早<lb/>
轆轤聲轉井榦樓<lb/>
夢驚鴛瓦落宫牆殿鎖長愁怨夜涼敎授後庭今白髮<lb/>
舊時博士漢披香<lb/>
　　　粉團花下夜飲<lb/>
萬花碎翦玉團團晴雪飛香夜不寒恰似玉人相對立<lb/>
酒尊移月近前看<lb/>
　　　元宵偶作<lb/>
<pb n="KR4h0143_WYG_076-13b"/>
彈壓城池夜屬櫜放燈那復事奢豪水晶宫裏香風細<lb/>
曽見神山駕六鼇<lb/>
　　張昱<lb/>
　　　訪舊三竺次泐禪師雜興韻<lb/>
酒館湖船盡有名玉杯時得肆閒情至今人說張貟外<lb/>
不是看花不出城<lb/>
　　　過泖湖<lb/>
泖湖有路接天津萬頃銀花小浪勻安得滿船都是酒<lb/>
<pb n="KR4h0143_WYG_076-14a"/>
船中更載浣紗人<lb/>
　　　題吳綵鸞寫韻圖<lb/>
小㸃紅鸞欲下遲逺山渾似畫来睂如何一念人間事<lb/>
上界仙曹便得知<lb/>
　　　同徐大章溪上看芙蓉<lb/>
日暮歸来雨濕衣涼風千樹綵雲飛渚宫只在秋江上<lb/>
何事襄王夢到稀<lb/>
　　　覺来<lb/>
<pb n="KR4h0143_WYG_076-14b"/>
好風吹雨覺来遲開遍荼䕷總不知圑扇晩涼人似玉<lb/>
也須消瘦暮春時<lb/>
　　　春光<lb/>
湖上偏多楊栁風桃花吹盡雨前紅等閒却被東君笑<lb/>
大半春光在醉中<lb/>
　　　船過臨平湖<lb/>
船過臨平欲住難藕花紅白水雲間只因一霎溟濛雨<lb/>
不得分明看好山<lb/>
<pb n="KR4h0143_WYG_076-15a"/>
　　　翦花士女<lb/>
咫尺芳叢艶色深蜂情蜨思兩難禁看来莫用閒惆悵<lb/>
翦下春風一寸心<lb/>
　　　劉曜卿畫折花宫女<lb/>
栁風草露欲沾衣又是宫中上直歸好把桃花都折盡<lb/>
免教吹作落紅飛<lb/>
　　　湖中即事<lb/>
湖栁湖波盡可憐不知春在阿誰邊滿頭翡翠雙鬟女<lb/>
<pb n="KR4h0143_WYG_076-15b"/>
細雨吳歌濕畫船<lb/>
　　　春日<lb/>
一陣春風一陣寒芭蕉長過石䦨干只銷幾箇瞢騰醉<lb/>
看得春光到牡丹<lb/>
　　王逢<lb/>
　　　登越城故基<lb/>
吳王臺對越王城嵗歲春風燕麥生一片范家湖上月<lb/>
照人心事獨分明<lb/>
<pb n="KR4h0143_WYG_076-16a"/>
　　　登雙鳳普福宫東樓贈吳道傳時周境存隠<lb/>
　　　君同席<lb/>
道人獨坐覽輝樓海底青天入座流燕子飛来又飛去<lb/>
遊絲挂在玉簾鈎<lb/>
樓殿岧嶤上赤霞水紋蟠鳳臥靈槎石棊盤静香煙直<lb/>
簾下雙頭百合花<lb/>
　　　雜題<lb/>
洄塘昨夜緑波増偶䇿交州鬼面藤一雨百花香洗盡<lb/>
<pb n="KR4h0143_WYG_076-16b"/>
流春矼上立魚鷹<lb/>
几杖琴尊共一丘燕歸巢近午香篝游絲不挂山人眼<lb/>
直趁東風入别樓<lb/>
水涼風攪一池荷睡眼醒来手自摩數席雲陰亂疎樾<lb/>
髫孫驚報鶴羣過<lb/>
藻池岸匝水仙開滿面香飄玉蝶梅遺事罷書山館寂<lb/>
鼠狼行過雉雞来<lb/>
　　　園館雜書<lb/>
<pb n="KR4h0143_WYG_076-17a"/>
竹樹藏山石作門魚矼水帶洗花痕鶯聲又在雞聲外<lb/>
老不勝官只住村<lb/>
殊鄉春色不曽濃才力新兼病思慵一枕清風聞格磔<lb/>
半缾香雪浸蓯蓉<hi>香雪酒名</hi>
　　戴良<lb/>
　　　秋思<lb/>
往事分明似夢中弊衣破帽立西風河流不為愁人計<lb/>
勢逐長江日夜東<lb/>
<pb n="KR4h0143_WYG_076-17b"/>
　　　憶汪遯齋<lb/>
四明羈客近如何欲去今纔一月過記得小齋多野色<lb/>
豆花陰裏唱離歌<lb/>
一身獨向中原去每到前塗憶故知折得栁條無寄者<lb/>
小橋東畔立多時<lb/>
　　　詠懷<lb/>
自昔操觚逐縉紳也曽白眼看時人年来㸃檢平生事<lb/>
海角天涯一老身<lb/>
<pb n="KR4h0143_WYG_076-18a"/>
　　顧瑛<lb/>
　　　房山畫<lb/>
渴龍飲海海水寛鐵網下截珊瑚寒道人醉卧叫寒玉<lb/>
金粉亂落松花壇<lb/>
　　　補之竹巻<lb/>
碧眼胡兒叫橫玉落日如盆照茅屋美人清夢斷梅花<lb/>
却寫相思在修竹<lb/>
　　　題趙子昂畫楚江春曉<lb/>
<pb n="KR4h0143_WYG_076-18b"/>
東方旭日出曈曨照見巴江曲似弓莫遣猿聲到巫峽<lb/>
山頭猶有楚王宫<lb/>
　　　往鳳陽次虎丘<lb/>
栁條折盡尚東風杼柚人家戸戸空秖有虎丘山色好<lb/>
不堪又在客愁中<lb/>
　　　題文湖州竹<lb/>
湖州昔在湖州日日日逢人寫竹枝一段枯梢作三折<lb/>
分明雪後上窗時<lb/>
<pb n="KR4h0143_WYG_076-19a"/>
　　　新安梅和張師夔<lb/>
寳地生春玉氣新苔煙如霧翠光勻山僧分得維摩供<lb/>
三素雲中别有春<lb/>
　　　謝静逺惠紙<lb/>
蜀郡金花新著樣剡溪玉板舊齊名荷君寄我黟川雪<lb/>
猶帶漣溪瀉月聲<lb/>
　　　謝静逺惠蜜梅<lb/>
江南煙雨未全黃誰使靑酸墮蜜房娬媚已能知魏證<lb/>
<pb n="KR4h0143_WYG_076-19b"/>
典刑時復見中郎<lb/>
　　　玉山草堂口占<lb/>
臨池醉吸杯中月隔屋香傳蕊上花狂殺㑹稽于外史<lb/>
秋風吹墮小烏紗<lb/>
　　　湖光山色樓口占<hi>并序</hi>
　　至正十年五月十八日余與延陵吳水西龍門僧<lb/>
　　元璞匡山于外史避暑于樓中時輕雲過雨霽光<lb/>
　　如秋各占四絶句云<lb/>
<pb n="KR4h0143_WYG_076-20a"/>
天風吹雨過湖去溪水流雲出樹間樓上幽人不知暑<lb/>
鈎簾把酒看虞山<lb/>
晴山逺樹靑如薺野水新秧緑似苔落日湖光三萬頃<lb/>
盡隨飛鳥帶將迴<lb/>
雨隨牛跡坡坡緑雲轉山腰樹樹齊江閣晩添涼似洗<lb/>
隔林時有野鶯啼<lb/>
紫茸香浮薝蔔樹金莖露滴芭蕉花幽人倚樹看過雨<lb/>
山童隔竹煮新茶<lb/>
<pb n="KR4h0143_WYG_076-20b"/>
　　　金粟影以荷浄納涼時分韵得涼字<lb/>
翠沼新秋浴夜光畫闌古樹發天香西風陣陣亷纎雨<lb/>
荷葉荷花不奈涼<lb/>
　　　栁塘春口占<lb/>
二月看看已過半春風尚爾不放晴楊栁長堤飛鳥過<lb/>
鸕鷀新水沒灘平<lb/>
溪上草亭絶低小春来有客日相過便須對栁開春酒<lb/>
坐看晴色上新鵞<lb/>
<pb n="KR4h0143_WYG_076-21a"/>
鳥啼殘雨適平皋魚逐輕波趁小舠獨愛大堤楊栁樹<lb/>
又牽春意上柔條<lb/>
小亭結在瀼西頭况復春半雨初收栁垂新緑枝枝弱<lb/>
水轉回塘漫漫流<lb/>
　　　夜坐口占<lb/>
虛亭月色不勝寒况坐緑波亭上看啼斷候蛩秋寂寂<lb/>
好懷正在曲闌干<lb/>
　　　西湖口占<lb/>
<pb n="KR4h0143_WYG_076-21b"/>
湖山堂上看荷花亂舞紅妝萬髻了細雨霑衣涼似水<lb/>
畫船五月客思家<lb/>
十九韋娘著絳紗金杯玉手載春霞清歌未了船頭去<lb/>
笑買新妝茉莉花<lb/>
　　　泊垂虹橋口占<lb/>
三江之水太湖東激浪輕舟疾若風白鳥羣飛煙樹末<lb/>
青山都在雪花中<lb/>
江南吹颿倐數里野花笑人應獨行更須對雪開金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>
<pb n="KR4h0143_WYG_076-22a"/>
要聽鄰船搊玉筝<lb/>
　　　發齊門<lb/>
東方晨星如月明舟人捩舵聽雞鳴自憐不合輕為客<lb/>
莫厭秋風攪樹聲<lb/>
　　　泊閶門<lb/>
楓葉蘆花暗畫船銀筝斷絶十三絃西風只在寒山寺<lb/>
長送鐘聲攪客眠<lb/>
　　　發閶門<lb/>
<pb n="KR4h0143_WYG_076-22b"/>
閶門西去是陽關疊疊秋風疊疊山便是早春相别處<lb/>
如今楊栁不堪攀<lb/>
　　　自賛<lb/>
儒衣僧帽道人鞋到處青山骨可埋還憶少年豪俠興<lb/>
五陵裘馬洛陽街<lb/>
　　倪瓉<lb/>
　　　絶句次九成韻<lb/>
我别故人無十日衝煙艇子又重来門前積雨生幽草<lb/>
<pb n="KR4h0143_WYG_076-23a"/>
牆上春陰覆緑苔<lb/>
斷送一生棋局裏破除萬事酒杯中清虚事業無人解<lb/>
聽雨移時又聽風<lb/>
沒徑春泥不出門山煙江霧晝長昬糟牀聲雜茅簷雨<lb/>
破却陰寒酒自温<lb/>
郯子論詩冀北空晤言千里意常同待晴紫陌堪縈手<lb/>
行咏山光水影中<lb/>
　　　雨晴<lb/>
<pb n="KR4h0143_WYG_076-23b"/>
江上白薲風起波冷紋縈碧暮煙和織成一幅鴛鴦錦<lb/>
零落紅衣逺恨多<lb/>
　　　絶句<lb/>
醉喚吳姬舞踏筵風闌花陣亦回旋愁生細雨寒煙外<lb/>
詩在靑蘋白鳥邊<lb/>
　　　賦宜逺樓<lb/>
宜逺樓前春可憐數峰依約亂流邊若為倚劒崆峒外<lb/>
回望齊州九㸃煙<lb/>
<pb n="KR4h0143_WYG_076-24a"/>
　　　别潘先筆<lb/>
君来煙草正淒迷君去溪頭栁葉齊挂席中流竟東上<lb/>
莫重回首向荆溪<lb/>
　　　題畫<lb/>
樓閣參差霞綺開峰巒重複水縈迴赤闌橋外垂楊下<lb/>
步月吹笙向此来<lb/>
　　　吳中<lb/>
望中煙草古長洲不見當時麋鹿遊滿目越来溪上水<lb/>
<pb n="KR4h0143_WYG_076-24b"/>
流將春夢過杭州<lb/>
　　　三月廿日題所寓屋壁<lb/>
梓樹花開破屋東鄰牆花信幾番風閉門睡過兼旬雨<lb/>
春事依依是夢中<lb/>
　　　六月五日偶成<lb/>
坐看青苔欲上衣一池春水靄餘暉荒村盡日無車馬<lb/>
時有殘雲伴鶴歸<lb/>
　　　正月廿六日漫題<lb/>
<pb n="KR4h0143_WYG_076-25a"/>
泖雲汀樹晩離離飲罷人歸野渡遲睡起香銷金鵲尾<lb/>
獨聽疎雨打窗時<lb/>
　　　二月十五日雨作<lb/>
風軒紅杏散餘霞隄草靑青桃欲花寒食清明看又近<lb/>
滿川煙雨亂鳴鼃<lb/>
　　　秋容軒<lb/>
碧花翠蔓引牽牛叢竹黃葵意更幽不用田疇三日雨<lb/>
已輸䆉稏十分秋<lb/>
<pb n="KR4h0143_WYG_076-25b"/>
　　　題畫<lb/>
南望銅官曉色新三株松下一茅亭何當濯足臨前澗<lb/>
坐石閒書相鶴經<lb/>
　　　追和蘇文忠墨蹟巻中詩韻<lb/>
奎章閣下掌絲綸清淺蓬莱又幾春三十六宫秋寂寂<lb/>
金盤露冷泣仙人<lb/>
　　　剖𤓰士女圖<lb/>
月彎削破翠團團六月人間風露寒誰覓東陵故侯去<lb/>
<pb n="KR4h0143_WYG_076-26a"/>
但知華屋薦金盤<lb/>
　　　晩照軒偶題<lb/>
南湖春水碧於天夢作沙鷗狎釣船緑樹拂簷風雨急<lb/>
覺来依舊北窗眠<lb/>
　　　畫竹贈申彦學<lb/>
吳淞江水似清湘煙雨孤篷道路長寫出無聲斷腸句<lb/>
鷓鴣啼處竹蒼蒼<lb/>
　　　題秋江圖<lb/>
<pb n="KR4h0143_WYG_076-26b"/>
長江秋色渺無邊鴻鴈来時水拍天七十二灣明月夜<lb/>
荻花楓葉覆漁船<lb/>
　　　偶成<lb/>
紫燕低飛不動塵黃鸝嬌小未勝春東風緑遍門前草<lb/>
暮雨寒煙愁殺人<lb/>
　　　清明日風雨淒然舟泊東林西滸步過伯璇徴<lb/>
　　　君髙齋焚香瀹茗出示燕文貴秋山蕭寺圖展<lb/>
　　　玩良久因賦一絶<lb/>
<pb n="KR4h0143_WYG_076-27a"/>
野棠花落過清明春事悤悤夢裏驚倚櫂微吟沙際路<lb/>
半江煙雨暮潮生<lb/>
　　　國寳照磨有平野軒在揚州城郭中今寓吳十<lb/>
　　　許年矣至正丙午九月十一日在開元寺為寫<lb/>
　　　此圖并詩以贈<lb/>
雪筠霜木影參差平野風煙望逺時回首十年吳苑夢<lb/>
揚州依約鬢成絲<lb/>
　　　煙雨中過石湖<lb/>
<pb n="KR4h0143_WYG_076-27b"/>
煙雨山前度石湖一奩秋影玉平鋪何須更翦松江水<lb/>
好染空青作畫圖<lb/>
姑蘇城外短長橋煙雨空濛又晩潮載酒曽經此行樂<lb/>
醉乘江月卧吹簫<lb/>
　　　自題設色山水贈孟膚徴君<lb/>
秋潮夜落空江渚晩樹離離含宿雨伊軋中流間櫓聲<lb/>
卧聽漁人隔煙語<lb/>
　　　題所畫雲林小景圖<lb/>
<pb n="KR4h0143_WYG_076-28a"/>
赤城霞暖神芝秀洞裏桃花不記春何事却將山水脚<lb/>
鍾陵市上踏紅塵<lb/>
　　　自題小畫<lb/>
逸筆縱橫意到成燒香弄翰了餘生窗前竹樹依苔石<lb/>
寒雨蕭條待晩晴<lb/>
　　　九日登華氏溪亭<lb/>
茱茰黃菊稍班班野水寒煙蒼莽間送客歸来逢九日<lb/>
華家亭上獨看山<lb/>
<pb n="KR4h0143_WYG_076-28b"/>
　　郯韶<lb/>
　　　題柯丹丘墨竹<lb/>
玉文堂上寫琅玕只作吳興老可看一夜秋風動寥廓<lb/>
綵雲零落鳳毛寒<lb/>
　　　題王元章畫萬玉圖<lb/>
西湖千樹玉交加淸夜掀篷看雪花狂殺山陰王處士<lb/>
興来放筆埽橫斜<lb/>
　　　題美人琴阮圖<lb/>
<pb n="KR4h0143_WYG_076-29a"/>
金谷花飛春半時花間鶯語太遲遲美人心事渾無賴<lb/>
忍把柔情摘阮絲<lb/>
　　　題宋髙宗詩意便面<lb/>
深宫華氣接蓬莱日日題詩上紫苔一夜雨聲無處著<lb/>
盡將秋色過江来<lb/>
　　　題柯博士梅竹圖<lb/>
文王宴罷奎章閣博士歸来兩鬢絲寫得寒梅與修竹<lb/>
照人清影尚參差<lb/>
<pb n="KR4h0143_WYG_076-29b"/>
　　　題浴馬圖<lb/>
花落春雲滿御隄晚涼試浴濯龍池五王未許争飛鞚<lb/>
先賜承恩太僕騎<lb/>
　　　湖州東門即事和玉山韻<lb/>
路入仙源一水分雞鳴犬吠自成邨晩風忽送青天影<lb/>
吹入匡廬九疊雲<lb/>
　　　游弁山李雲山㸃杜鵑花與玉山同賦<lb/>
金井西頭萼緑仙霞裾風度影翩翩隴西才子多清思<lb/>
<pb n="KR4h0143_WYG_076-30a"/>
謾把春雲染杜鵑<lb/>
　　　題趙魏公畫<lb/>
漢家宫闕盡蒿莱煙雨蒼茫䕶石苔惟有金河舊時鴈<lb/>
年年秋色過江来<lb/>
　　　次韻陸友仁吳中覽古<lb/>
赤闌橋下記停橈細雨菰蒲響暮潮說與行人莫回首<lb/>
故宫煙栁正蕭蕭<lb/>
　　　過漁浦<lb/>
<pb n="KR4h0143_WYG_076-30b"/>
江水飛花作雪輕月明似入剡溪行可憐一夜天涯雨<lb/>
又聽春潮打櫓聲<lb/>
　　　題盧益修錬師所畫水仙<lb/>
盧敖愛向山中住長遣看雲一舄飛昨夜候神東海上<lb/>
夢隨環佩月中歸<lb/>
　　　題秋林髙士圖<lb/>
山磴坡陀細路平石橋流水雨初生絶憐童子驚秋色<lb/>
聽得空林落葉聲<lb/>
<pb n="KR4h0143_WYG_076-31a"/>
　　　題趙仲穆畫送鄭蒙泉之鄞<lb/>
海寧太守歸来日愛寫新圖入卧遊見說甬東風日好<lb/>
春山如霧隔瀛洲<lb/>
　　　題米南宫畫<lb/>
風流不見米南宫依舊雲林逺樹重貌得匡廬舊遊處<lb/>
半江秋色洗芙蓉<lb/>
　　　題柯丹丘畫<lb/>
溪上青山石徑紆暖雲晴嶂錦糢糊行人如隔湘江岸<lb/>
<pb n="KR4h0143_WYG_076-31b"/>
日暮青林啼鷓鴣<lb/>
　　　題溪邨煙雨圖<lb/>
山雨朝来不作泥望中煙雨使人迷依稀絶似羌邨路<lb/>
無數春船逆上溪<lb/>
　　　棃花<lb/>
渚宫花落雨霏霏春盡江南客未歸多少東家蝴蜨夢<lb/>
相思并逐彩雲飛<lb/>
　　　題宋王孫雨竹<lb/>
<pb n="KR4h0143_WYG_076-32a"/>
閟閣春寒寫素屏兩枝如玉立亭亭分明自注銀潢水<lb/>
白日天階洗鳳翎<lb/>
　　　題魏明鉉畫<lb/>
老翁住在浣花邨日日哦詩醉瓦盆怪底橫江見船尾<lb/>
不知春水到柴門<lb/>
　　　題畫<lb/>
重岡細草覆坡陀風引松花落澗阿草屋雨餘雲氣濕<lb/>
開門不厭好山多<lb/>
<pb n="KR4h0143_WYG_076-32b"/>
　　　過女兒浦<lb/>
浦口寒煙生白波蘋花風急櫂舟過人家一路青山下<lb/>
只有秋田落鴈多<lb/>
　　　邨行<lb/>
江煙漠漠雨霏霏野飯吹香落釣磯三十六陂秋水闊<lb/>
背人白鳥一雙飛<lb/>
　　　題趙仲穆畫<lb/>
水晶宫裏佳公子拄笏看山逸興多昨夜溪南新水漲<lb/>
<pb n="KR4h0143_WYG_076-33a"/>
釣絲晴拂白鷗波<lb/>
　　　趙彦榮臨畫<lb/>
北苑南宫奈老何青山依舊洛中多相思一夜鷗波夢<lb/>
稚子船頭結緑蓑<lb/>
　　　鸜鵒圖<lb/>
東風吹栁日沈沈階下宜男緑正深百尺遊絲春院静<lb/>
卧看鸜鵒步花陰<lb/>
　　　題唐子華山水末句用楊亷夫五字<lb/>
<pb n="KR4h0143_WYG_076-33b"/>
我愛㑹稽楊使君洞庭秋月約平分時時吹笛中流去<lb/>
卧看苕山如畫雲<lb/>
　　　梧桐士女圖<lb/>
厭厭微步出深宫露濕紅綃怯晩風争信長門今夜月<lb/>
肯分清影照梧桐<lb/>
　　　泊垂虹橋口占次顧仲瑛韻<lb/>
洞庭之西湖水東客行三日上江風行行塞鴈青天外<lb/>
箇箇輕鷗白浪中<lb/>
<pb n="KR4h0143_WYG_076-34a"/>
鷺鷥鸂鶒總多情蕩漾春江取次行日日沙頭候歸鴈<lb/>
為郎搊得小秦筝<lb/>
　　　題倪元鎮春林逺岫圖<lb/>
杏花簾幕看春雨深巷無人騎馬来獨有倪寛能憶我<lb/>
黄昬躡屐到蒼苔<lb/>
十日春寒早閉門風風雨雨怕黄昬小齋坐對黄金鴨<lb/>
寂寞沈香火自温<lb/>
春寒時節病頭風惆悵年華逝水同世事總如春夢裏<lb/>
<pb n="KR4h0143_WYG_076-34b"/>
雨聲渾在杏花中<lb/>
　　　題朱澤民山水<lb/>
洞庭南下水如天篷底看書白日眠我亦憐君愛山色<lb/>
直須買酒過秋船<lb/>
　　　寄文煥章<lb/>
楊子橋頭送客舟株陵煙樹不勝秋征鴻過盡無消息<lb/>
注目寒江水倒流<lb/>
　　　題謝仲和竹石<lb/>
<pb n="KR4h0143_WYG_076-35a"/>
江南謝老獨風流愛寫晴雲竹樹幽絶似玉堂殘月夜<lb/>
數枝晴雪映髙秋<lb/>
任陽江上水生時日日臨流看竹枝便好扁舟載春雨<lb/>
蒼苔石上坐題詩<lb/>
　　　山水四景<lb/>
天際羣峰翠竹圍丹臺千尺浄朝暉何人脫屐長松下<lb/>
坐看青天瀑布飛<lb/>
西風木落曉猿驚一水東流日夜聲兩岸青山看不盡<lb/>
<pb n="KR4h0143_WYG_076-35b"/>
扁舟又過楚王城<lb/>
山頭玉氣作朝寒石澗春雷響百灘知有髙人絶塵慮<lb/>
獨臨虛閣俯層瀾<lb/>
扁舟晩泊洞庭西江草江花岸岸齊却過白龍祠下去<lb/>
兩邊楓樹鷓鴣啼<lb/>
　　姚文奐<lb/>
　　　書畫舫<lb/>
小築中流便翼然窗開面面見清泉微風澹沲生文采<lb/>
<pb n="KR4h0143_WYG_076-36a"/>
如坐米家書畫船<lb/>
　　　題馮文仲畫秋亭野望<lb/>
黃葉蕭蕭聲自雨西風夜作離人語秋亭野色滿江南<lb/>
誰擣𤣥霜千萬杵<lb/>
　　　題虞瑞巖描水仙花<lb/>
離思如雲賦洛神花容婀娜玉生春凌波韈冷香魂逺<lb/>
環珮珊珊月色新<lb/>
　　　題畫雞冠花<lb/>
<pb n="KR4h0143_WYG_076-36b"/>
何處一聲天下白霜華曉拂絳雲冠五陵鬭罷歸来後<lb/>
獨立秋亭血未乾<lb/>
　　熊夢祥<lb/>
　　　題二色芙蓉便面<lb/>
曽障西風十二闌亭亭醉醒碧波寒月邊青鳥無消息<lb/>
流落人間作畫看<lb/>
　　　題李息齋竹<lb/>
薊丘道人寫瀟灑煙寒兔齒石蒼蒼素娥翦翠雲葉亂<lb/>
<pb n="KR4h0143_WYG_076-37a"/>
三十六陂春水香<lb/>
　　吕誠<lb/>
　　　舟中<lb/>
潮發江門百餘里曉過芙蓉湖上頭嫋嫋秋風吹岸栁<lb/>
層層雲氣蓋船樓<lb/>
天河垂地月光白荻岸秋連野水青浪静野鷗来片片<lb/>
櫓搖楓葉下冥冥<lb/>
　　　感興<lb/>
<pb n="KR4h0143_WYG_076-37b"/>
静室無塵少客過新篁陰曵小坡陀朝来始悟春歸盡<lb/>
風裏楊花似雨多<lb/>
　　周砥<lb/>
　　　春日西澗獨立<lb/>
澗房松竹静煙霏逕裏蒼苔行迹稀相與尋君遂初賦<lb/>
江花欲落換春衣<lb/>
　　　經杜樊川水榭故基<lb/>
落花風裏酒旗搖水榭無人春寂寥何許長亭七十五<lb/>
<pb n="KR4h0143_WYG_076-38a"/>
野鶯煙樹緑迢迢<lb/>
　　　題畫<lb/>
水闊天低欲盡頭栁花如雪暗歸舟平生解識滄洲趣<lb/>
何處飛来雙白鷗<lb/>
　　　惟寅徴君踏雨過林館為留終日因誦近賦絶<lb/>
　　　句三首輙走筆奉和<lb/>
野花疎竹媚幽姿翡翠簾前雨散絲最愛陳琳詩句好<lb/>
玉盤春露捧金芝<lb/>
<pb n="KR4h0143_WYG_076-38b"/>
秋来長掩竹間扉過客誰能識道機慚愧廬山陳處士<lb/>
時来共葺薜蘿衣<lb/>
晩風吹雨過林廬柿葉飄紅手自書無賴蕭條江海意<lb/>
一尊相對憶鱸魚<lb/>
　　　讀故友徐幼文詩集有懷<lb/>
欲與評詩恨久違楚雲吳樹兩依微讀闌北郭平生稿<lb/>
秋晩空齋掩落暉<lb/>
　　　春寒慰缾中杏花<lb/>
<pb n="KR4h0143_WYG_076-39a"/>
銀缾春盡竹風来愁向花前把一杯不得幽人相伴住<lb/>
西園雨裏亦須開<lb/>
　　　聞笛聲送任掾<lb/>
春水緑波生栁塘橫吹掩抑復悠揚今朝送别已惆悵<lb/>
前時渡江猶斷腸<lb/>
　　　漁莊<lb/>
傍水芙蓉未著霜看花酌酒坐漁莊花邊折得芭蕉葉<lb/>
醉寫新詞一兩行<lb/>
<pb n="KR4h0143_WYG_076-39b"/>
秋月團團照藥闌水邊簾幕晩多寒素娥不上靑鸞去<lb/>
借得銀筝花裏彈<lb/>
　　　次韻發齊門<lb/>
西風洲上荻花明秋水船頭落鴈鳴誰抱琵琶涼月裏<lb/>
為君彈作斷腸聲<lb/>
　　　石湖<lb/>
煙中白鶴獨飛還相伴孤雲盡日閒落日放船湖水上<lb/>
一簾秋色看青山<lb/>
<pb n="KR4h0143_WYG_076-40a"/>
　　　張簡<lb/>
　　　　寄阿山<lb/>
　最憶鳳雛年十四臨池愛學漢中郎西齋舊種櫻桃樹<lb/>
　今嵗還應共汝長<lb/>
　　　　題雲林竹<lb/>
　笠澤莊頭道士家書窗風竹翠交加新梢便有淩雲勢<lb/>
　髙出牆簷埽落花<lb/>
　<lb/>
<pb n="KR4h0143_WYG_076-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩卷七十六<lb/>
</p>
<p>
</p>
  </div>
</body>
</text>
</TEI>
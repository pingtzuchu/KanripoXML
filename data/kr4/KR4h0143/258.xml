<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_258-1a"/>
　欽定四庫全書<lb/>
御選明詩巻八十九<lb/>
　　七言律詩二十二<lb/>
　　　錢明相<lb/>
　　　　村居二首<lb/>
　閒倚繩牀看落暉疎林烟靄暮霏微雲邉丘隴牛羊下<lb/>
　水外蒹葭雁鶩飛白草亂填村舍路清霜濃綴野人扉<lb/>
　無端短鬢垂垂老暫得幽棲願莫違<lb/>
<pb n="KR4h0143_WYG_258-1b"/>
　一村茅屋鎖寒煙<graphic n="KR2294" url="https://raw.githubusercontent.com/kanripo/KR-Gaiji/master/images/KR2294.png" mimeType="image/png"/>鹵原非負郭田亂後蔬飱聊卒嵗<lb/>
　秋来禾黍幸逢年疎燈夢落蒼松曉短褐霜寒白雁前<lb/>
　屈指交遊吾獨老不堪貧病臥江天<lb/>
　　　　白墖河問酒家<lb/>
　夕陽到影下江洲野寺河邉暫泊舟此地傳經曽白墖<lb/>
　誰家從事是青州風将送暖衣堪典栁似招人客可投<lb/>
　且貰村醪謀一醉片㠶明日任悠悠<lb/>
　　　徐于<lb/>
<pb n="KR4h0143_WYG_258-2a"/>
　　　春日漫興追和六如先生韻二首<lb/>
不學尋真不坐禪烏藤白恰且隨縁有時貰酒呼鄰叟<lb/>
排日尋花買釣船鼠跡共依塵榻住鶯聲欣傍小牕圓<lb/>
阮生何事窮途哭但坐茅茨便得仙<lb/>
少年生事落吳閶老大何妨轉放狂白傅堤邉新酒肆<lb/>
生公石畔舊詞塲攜来雙鬢鴉雛色舞去單衫鵲腦香<lb/>
縱有閒吟非澤畔不勞搔首問巫陽<lb/>
　　錢謙貞<lb/>
<pb n="KR4h0143_WYG_258-2b"/>
　　　清明後晚出北城至頂山寺登白龍廟作<lb/>
瓓珊春事蚤啼鶯與客閒行出北城社鼓鼕鼕催糓雨<lb/>
炊煙續續過清明夕陽古寺歸樵影流水空山吠犬聲<lb/>
如繡年光仍在眼桃花零亂麥田横<lb/>
　　　懐古堂夏日漫興<lb/>
三間五架草堂新數巻圖書一病身静似放參居士室<lb/>
閒如墐户輟耕民浣花杜叟曽題字垂栁陶家舊卜隣<lb/>
不為薄今偏愛古南村已少素心人<lb/>
<pb n="KR4h0143_WYG_258-3a"/>
　　豐越人<lb/>
　　　至石壁庄<lb/>
一逕湖心通翠微入山先自著春衣繞籬野豆花爭放<lb/>
背日巖枝葉半稀漁散空洲秋水在烟横髙岫夕禽歸<lb/>
閒居最得無能味白石蒼蒼是釣磯<lb/>
　　冒愈昌<lb/>
　　　賦得鷲峯寺前殘栁畣吳非熊林茂之留别之<lb/>
　　　作<lb/>
<pb n="KR4h0143_WYG_258-3b"/>
執手城隅對黯然西峯殘栁鷲峯前曽籠紅板橋頭月<lb/>
尚帯青溪渡口烟望去藏烏非往日愁来繫馬復何年<lb/>
因君欲折難為折忍和新詩向别筵<lb/>
　　錢希言<lb/>
　　　揚州懐舊<lb/>
三度維揚十八年舊遊零落不如前車傍擲果人何在<lb/>
橋上吹簫事莫傳潮落逺江𤓰步雨鳥啼荒壘竹西煙<lb/>
風流杜牧元多感到日登臨一惘然<lb/>
<pb n="KR4h0143_WYG_258-4a"/>
　　　夜渡若耶溪<lb/>
樵風舟上鼔頻撾十幅輕㠶渡若耶照破離愁惟夜月<lb/>
啼殘歸夢是寒鴉霧蒸東塢山城暗煙鎖西陵驛樹斜<lb/>
只隔錢塘永帶水依然旅舍傍天涯<lb/>
　　康登彦<lb/>
　　　城西别友<lb/>
驛樓重發不勝悲執手難於乍别時故國殘年人去逺<lb/>
亂山疎雨馬行遲青袍暗濕為儒淚緑酒愁聽送客詩<lb/>
<pb n="KR4h0143_WYG_258-4b"/>
最是闗門風雪惡明朝吹盡鬢邉絲<lb/>
　　　詠栁<lb/>
照影盈盈拂自垂受風縷縷弱還吹闗山笛裏思歸引<lb/>
灞水橋邉恨别枝翠黛莫因春去損纎腰乍向月明移<lb/>
可憐空傍章臺老欲惜凋零更有誰<lb/>
　　江仲漁<lb/>
　　　嚴灘<lb/>
九溪深處是嚴灘𣺌渺風塵白眼㸔葉艇每隨幽嶂出<lb/>
<pb n="KR4h0143_WYG_258-5a"/>
茅房孤掩落花殘芙蓉衣上雲千片楊栁磯頭月一竿<lb/>
釣罷瓦瓶曽共醉滿身零露不知寒<lb/>
　　張復亨<lb/>
　　　逰西湖<lb/>
山翠湖光晝掩扉珠宫縹緲晚鐘微僧尋三竺沿堤過<lb/>
鶴認孤山背水歸橋影亂分公子棹荷香輕著美人衣<lb/>
繁華不醉飄零客愁聴啼鵑又夕暉<lb/>
　　林春秀<lb/>
<pb n="KR4h0143_WYG_258-5b"/>
　　　山居<lb/>
但住溝西第五邨香秔醸熟少開門家童秪自為樵牧<lb/>
徑竹憑他長子孫雨過曉山泉噪澗花生春菜蝶穿園<lb/>
抱琴客到棠梨下卯酒猶醺藉栁根<lb/>
　　徐篤<lb/>
　　　病起<lb/>
病起茅齋已浹旬案書狼藉任埋塵十年事業空雙劍<lb/>
半世交逰復㡬人苔井細陰桐葉墜荆籬秋雨豆花新<lb/>
<pb n="KR4h0143_WYG_258-6a"/>
破除孤悶無他計再洗淵明漉酒巾<lb/>
　　童珮<lb/>
　　　寄秦汝立<lb/>
思君無那路重重何處山形是九龍蔣詡門前三逕竹<lb/>
陶潜宅裏一株松汲泉醸酒添新甕留客裁詩入暮鐘<lb/>
今夜闌干挂春月清光可似别時濃<lb/>
　　文震孟<lb/>
　　　臚唱紀恩<lb/>
<pb n="KR4h0143_WYG_258-6b"/>
紫煙浮動蔚藍天定有祥雲捧日邉國士懐慙叨寵遇<lb/>
家聲遥接仰名賢光生御筆龍章煥色映宫羅鳳彩鮮<lb/>
報主正從今日始雄文誰擬勒燕然<lb/>
　　傅冠<lb/>
　　　早朝<lb/>
西山爽氣接蓬萊紫殿光揺曙色開五鳳忽銜丹詔下<lb/>
六龍時駕衮衣来班連禁地三台近樂奏鈞天萬舞迴<lb/>
聖主殷憂方借箸趨陪愧乏賈生才<lb/>
<pb n="KR4h0143_WYG_258-7a"/>
　　陳仁錫<lb/>
　　　萬夀朝賀恭遇瑞雪<lb/>
淩晨嚴駕喜趨陪宫殿霏微映早梅綵勝自縁龍藻結<lb/>
仙花非為剪刀催山山環架連雲巘樹樹交飛行慶杯<lb/>
知是丹青描不出天機織素待宸裁<lb/>
　　鄭鄤<lb/>
　　　煙霞嶺<lb/>
轉入幽清石磴斜何人開眼識煙霞深深古洞零寒雨<lb/>
<pb n="KR4h0143_WYG_258-7b"/>
寂寂空林放落花有客到山棲鳥喚無僧出走亂雲遮<lb/>
年来不盡逃虚意躡屐還尋隠士家<lb/>
　　黄道周<lb/>
　　　西曹秋思<lb/>
雪盡松寒喜未凋故園萬里詎云遥中原刁斗依青嘯<lb/>
南國梅花碎玉簫塞馬夜闌齊飲水鯨魚月出各吹潮<lb/>
風煙嶺表晴無恙不使明時缺老樵<lb/>
　　吳孔嘉<lb/>
<pb n="KR4h0143_WYG_258-8a"/>
　　　西湖汪然明招同李太虚錢改齋先輩泛不繫<lb/>
　　　園<lb/>
瀲灩湖光十里横攜將書畫訂鷗盟清風明月消閒趣<lb/>
茗椀香爐寄野情小棹六橋看繫馬孤篷三竺聽流鶯<lb/>
荷香處處催詩興一片涵空麥浪生<lb/>
　　陸錫明<lb/>
　　　白岳太素宫<lb/>
天遣名山䕶紫虚芝泥曽到使臣車石幢隠見宫中線<lb/>
<pb n="KR4h0143_WYG_258-8b"/>
碧瓦參差帝者居封禪有書非漢畤榔梅何地不秦餘<lb/>
未須泛海尋靈藥水落花開自起予<lb/>
　　顧咸受<lb/>
　　　落葉<lb/>
天半凄清雁字斜箇人無賴小窓紗三分秋色三分雨<lb/>
半似霜容半似花忽送離愁迷曲徑暗隨幽夢渡平沙<lb/>
無情最是堪腸㫁不為蕭條惜物華<lb/>
　　王彦泓<lb/>
<pb n="KR4h0143_WYG_258-9a"/>
　　　寄懐<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>仲秣陵并促歸騎<lb/>
春光漂蕩别離天心似游絲百尺牽見説人歸歸雁後<lb/>
那堪淚落落花前南都翠黛宜為史北里紅箋定㡬篇<lb/>
爭似碧窓銀燭夜月痕依約話纒綿<lb/>
　　李世熊<lb/>
　　　寄山中友人<lb/>
深山深處結衡廬草木蕭森致有餘村市曉烟苔徑滑<lb/>
石橋流水夜窓虚屋頭果熟秋中落牆角蕉肥醉後書<lb/>
<pb n="KR4h0143_WYG_258-9b"/>
料得閉門多嵗月種来松樹近何如<lb/>
　　廖孔説<lb/>
　　　采藥<lb/>
采藥秋山萬木疎霜吹瘦骨倦鋤餘雲多忽訝寒峯失<lb/>
僧少常逢古屋虚叩石杖聲驚睡鹿臨溪笠影亂游魚<lb/>
翠微十里無人到時過菴西聞讀書<lb/>
　　　雨中送春二首<lb/>
迢遥煙驛欲何之地角天涯總别離霧濕提壺催祖道<lb/>
<pb n="KR4h0143_WYG_258-10a"/>
煙寒杜宇促歸期徘徊栁岸鞦韆處惆悵蘭亭祓禊時<lb/>
此約再来須隔歲潘郎那不鬢如絲<lb/>
緑陰和水草和煙今夕明朝頓爽然才到楝花飄暮雨<lb/>
已看榕葉似秋天乍添吟鬢剛三月暗減閨心又一年<lb/>
不信古人癡似我曉鐘欲盡轉難眠<lb/>
　　田狩龍<lb/>
　　　西爽樓秋晚<lb/>
白髮盈簪老遂良秋風䆉稏弄清香一簾細雨入幽夢<lb/>
<pb n="KR4h0143_WYG_258-10b"/>
半面殘陽出晚凉吟罷薰爐餘獸炭病來藥草識山薑<lb/>
西樓危坐成何事月落烏啼欲斷腸<lb/>
　　麻三雍<lb/>
　　　自平陽還襄陵道<lb/>
三月三日試春衣千山萬山花亂飛行人何處覔相識<lb/>
啼鳥有時催早歸日漸衝山鞭影急煙初迷樹水光微<lb/>
草深陣陣喧蛙皷鵝鴨軍聲似也非<lb/>
　　王屋<lb/>
<pb n="KR4h0143_WYG_258-11a"/>
　　　送黄海歸新安<lb/>
清秋客子歎歸歟載酒題詩一送渠細雨亂山遮汝去<lb/>
凄風落葉對誰居江村處處休黄犢野店家家賣白魚<lb/>
見說雅懷多不減毎逢佳勝輙停車<lb/>
　　陳衎<lb/>
　　　題邵大行薫亭<lb/>
一片蒼山落案前亭亭孤塔影嬋姢林花乍落猶含露<lb/>
池水新生即有煙蝶趂侍兒登佛閣鶴隨門客上漁船<lb/>
<pb n="KR4h0143_WYG_258-11b"/>
清光盡貯軒庭内獨榻抛書抱石眠<lb/>
　　王留<lb/>
　　　淮北道中<lb/>
沙灘髙下浴鳬鷖新出菰蒲緑未齊移橘過淮應化枳<lb/>
種楊當路半生稊船頭皷角頻逢驛河上金錢浪築堤<lb/>
醉後無端千里夢直隨明月到深閨<lb/>
　　　初冬客懷<lb/>
傍澗誅茒十畞宫主人閒即往山中藥苗飽雨分畦緑<lb/>
<pb n="KR4h0143_WYG_258-12a"/>
楓葉酣霜合塢紅半夜樵歌寒趂月六時僧磬響因風<lb/>
如今徒倚都門望凍草僵沙是處同<lb/>
　　李竒玉<lb/>
　　　過京口<lb/>
蕭條書劍下關河芳草萋萋客裏過原上鶯花三月暮<lb/>
天涯愁病一身多海門㠶影移青嶂山寺鐘聲到緑蘿<lb/>
入望自知鄉國近那堪斜日聽漁歌<lb/>
　　楊廷樞<lb/>
<pb n="KR4h0143_WYG_258-12b"/>
　　　舟中<lb/>
野岸官橋路已蕪寒江暮雨客舟孤煙中帆影時開落<lb/>
霧裏山光半有無宿鳥驚心猶未下哀猿引臂自相呼<lb/>
凄其古渡黄昬後一㸃漁燈起荻蘆<lb/>
　　呉太冲<lb/>
　　　朱美之攜酒過話<lb/>
緑隂叢裏放玫瑰石几相延坐碧苔百里雙缾春酒釀<lb/>
一年幾箇故人來厨丁細切溪頭筍穉子貪爭屋角梅<lb/>
<pb n="KR4h0143_WYG_258-13a"/>
信道朱游能折鹿譚經且喜得相陪<lb/>
　　楊廷麟<lb/>
　　　秋興<lb/>
北湖菱葉近漁家煙浦荒荒雁路斜濕鳥立沙聞社皷<lb/>
野人當户伺田𤓰月明露上蒲萄蔓夜靜風生莨蕩花<lb/>
悵望故園溪外渡一聲横篴冷蒹葭<lb/>
　　顧咸建<lb/>
　　　詠落葉<lb/>
<pb n="KR4h0143_WYG_258-13b"/>
杖䇿滄江思不禁乍逢揺落一驚心迎風野鳥當枝坐<lb/>
泣雨寒蛩抱葉吟掃徑空餘千樹曉巻簾獨對萬峯隂<lb/>
幽居一夜聽蕭瑟片片隨流不到林<lb/>
　　文徳翼<lb/>
　　　池口阻風<lb/>
伸脚篷牕西日移打頭蘆渚北風吹沿城路僻多蚊蚋<lb/>
到夏江深少蛤蜊山色杳冥歸謝眺笛聲惆悵憶桓伊<lb/>
頺年自笑滄洲客破浪那能萬里期<lb/>
<pb n="KR4h0143_WYG_258-14a"/>
　　劉侗<lb/>
　　　久遊復至鄂得家信將别黄宗之<lb/>
出門未暑秋仍滯十度曽登送别舟久客畏聞家有信<lb/>
逢人俱道邑無收衣粻不恥因良友僮僕多言怨漫遊<lb/>
夜夜酒同鄉夢醒舎邊雞與渚邊鷗<lb/>
　　萬㤗<lb/>
　　　客中初度<lb/>
朝來虎阜攬春暉矯首林泉興不違故國青山殊自好<lb/>
<pb n="KR4h0143_WYG_258-14b"/>
王孫芳草幾時歸遥將兒女庭前淚灑入江湖客子衣<lb/>
舉目傷心歌舞地多情楊栁故依依<lb/>
　　堵𦙍錫<lb/>
　　　舟次懷人<lb/>
西風客路自禁支迂目林蒼覔所思喜不醉人村市酒<lb/>
苦難成句意中詩山閒似古時窺牖鳥伴如求共恱枝<lb/>
永坐論心誰得許伊人秋水溯清漪<lb/>
　　　婺署秋懷<lb/>
<pb n="KR4h0143_WYG_258-15a"/>
雨牕無事草侵除清晝簾垂歩較疎千里凉生今夜月<lb/>
四更夢得故人書踏歌自詫狂非昔丸藥何曽病减初<lb/>
旅况入秋真坎懍放衙愁聽鼓潭如<lb/>
　　宫繼蘭<lb/>
　　　南枝雜詠<hi>錄一首</hi>
抗疏年年擬掛冠崦嵫日晚寸心寒白雲遙指來千里<lb/>
南雁歸飛過幾灘腸熱不知時局冷情窮猶賴主恩寛<lb/>
前途説近揚州路夢裏先承膝下歡<lb/>
<pb n="KR4h0143_WYG_258-15b"/>
　　　王鞠劬秉憲西川殿甫詩以勸駕歩韻<lb/>
别墅寧能卧謝安時艱特借惠文冠廷牙自識君恩重<lb/>
叱馭何妨驛路寛烽燧無煙餘繡斧陽春有脚佇雕鞍<lb/>
劍關錦水經行處難蜀書成取次看<lb/>
　　倪長圩<lb/>
　　　秋日過張子讀易居喜遇顧徐二子<lb/>
一櫂迎秋傍晚凉疎牕燈火舊書堂窮愁久識張平子<lb/>
著述重逢顧野王江上蒹葭方浥露洲前鴻雁正經霜<lb/>
<pb n="KR4h0143_WYG_258-16a"/>
南州孺子聞名久知有鴻文石室蔵<lb/>
　　蔡道憲<lb/>
　　　尹尊子讀書衡嶽特為我來詩以答之<lb/>
嶽雲未隔幾重山君渡湘江費往還識面何須心便苦<lb/>
多情自悔夢難刪千家雨後花猶濕一片霜中石已頑<lb/>
為我躊躇峯頂望薜蘿有路總應攀<lb/>
　　陳子龍<lb/>
　　　同祁世培侍御泛鏡湖<lb/>
<pb n="KR4h0143_WYG_258-16b"/>
越溪千折繞山流黛色横分曉蕩舟五月隂晴天漠漠<lb/>
一川風露草悠悠鳴榔空翠煙中市捲幔輕紅水上樓<lb/>
十二雲鬟飛不定獨留月鏡照人愁<lb/>
　　　錢塘東望有感<lb/>
清溪東下大江廽立馬層崖極望哀曉日四明霞氣重<lb/>
春潮三浙浪雲開禹陵風雨思王㑹越國山川出覇才<lb/>
依舊謝公攜屐處紅泉碧樹待人來<lb/>
　　　晚秋雜興三首<lb/>
<pb n="KR4h0143_WYG_258-17a"/>
江關海嶠接天流玉露商飇萬里愁九月星河人出塞<lb/>
一城砧杵客登樓荒原返照黄雲暮絶壁廽風錦樹秋<lb/>
極望蒼蒼寒色逺數聲清角滿神州<lb/>
太行東出擁神京古塞秋風右北平笙鶴已辭滄海使<lb/>
貂蟬初撤羽林兵清霜玉沼芙蓉苑旭日金鋪翡翠城<lb/>
魚鑰時傳宣召急侍臣通籍在承明<lb/>
玉泉西去翠微宫碧瓦丹樓極望中連騎每從三市出<lb/>
題名時在五陵東金莖夜飲仙人露銀漢秋髙少女風<lb/>
<pb n="KR4h0143_WYG_258-17b"/>
廻首欲陳閶闔迥昇平今已屬羣公<lb/>
　　　晚渡錢塘<lb/>
呉山越岫隔中流簫皷平明青翰舟萬里晴江開曉郭<lb/>
千帆春草送芳洲桃花欲落潮先至鶯語初聞露未收<lb/>
何事西陵常問渡不堪獨上望京樓<lb/>
　　　送呉巒穉司李桂林<lb/>
翡翠巢邉匹馬過千盤桂嶺鬱嵯峩南浮灕水啼猨滿<lb/>
北望君山落雁多蠻府官閒能作賦漢廷恩近憶鳴珂<lb/>
<pb n="KR4h0143_WYG_258-18a"/>
愁心獨繫張平子欲寄琅玕奈逺何<lb/>
　　　馮留仙廵撫天津鄴仙拜少司馬一時命下賦<lb/>
　　　寄<lb/>
左樞司馬擅良籌憲府中丞擁上游兵柄一門推世將<lb/>
軍容兩地接皇州三邉烽燧甘泉夜萬國梯航碣石秋<lb/>
昔日二馮歌魯衛看君兄弟並封侯<lb/>
　　夏允彛<lb/>
　　　干山澗中<lb/>
<pb n="KR4h0143_WYG_258-18b"/>
暗緑資山畫不明水痕初没荻無聲雲能覆岸鷗衣暖<lb/>
竹肯移暉鳥夢輕汲女改瓶羞斷綆漁兒踏鯉貫花莖<lb/>
春橋此曲多風樂别有傷心問濯纓<lb/>
　　曽異撰<lb/>
　　　雨經富陽<lb/>
小縣飛樓俯驛亭竹間樹杪恣揚舲溪山病亦開篷看<lb/>
風雨眠猶翦燭聽永夜潮來江上白浮嵐畫入井西青<lb/>
石尤前路無妨阻好住嚴灘問客星<lb/>
<pb n="KR4h0143_WYG_258-19a"/>
　　梁朝鐘<lb/>
　　　將出皖留别楊六符沈乃功唐聖俞徐譽星諸<lb/>
　　　先生時子將入襄歸粤<lb/>
船傍垂楊別緒生煙含春樹雁歸聲羣公縞帶遺呉錦<lb/>
幕府青絲唱渭城幾樹烏啼趨夏口何時馬首望西京<lb/>
江南江北如相憶千里髙樓待月明<lb/>
　　方以智<lb/>
　　　贈閩中劉薦叔<lb/>
<pb n="KR4h0143_WYG_258-19b"/>
聞君昨嵗出温麻作客荆吳不顧家萬里風塵憑漏影<lb/>
十年慷慨弔懐沙單衫葉落秋將盡小社城廽菊有花<lb/>
邂逅髙談共尊酒東谿凉月浸蒹葭<lb/>
　　　送别劉薦叔<lb/>
逺遊才子著先鞭載筆江湖又十年白眼相逢秋色裏<lb/>
青山環立酒盃前一時快意難題盡千古銷魂是黯然<lb/>
重詠謫仙黄鵠句齊飛挂在落霞邉<lb/>
　　李公往<lb/>
<pb n="KR4h0143_WYG_258-20a"/>
　　　春日<lb/>
柴桑歸去興如何老我谿山活計多白酒春寒逢社醉<lb/>
青蓑雨過答漁歌儘容茅屋招新燕更鑿荷池浴乳鵞<lb/>
閒裏韶華元自好願將餘嵗伴煙蘿<lb/>
　　萬曰吉<lb/>
　　　謝客<lb/>
甪里先生小築居蕭然衾枕半牀書閉門覓句江湖外<lb/>
濯足招魂雨雪餘卯酒動思千日醉辰𤓰凖擬一犁鉏<lb/>
<pb n="KR4h0143_WYG_258-20b"/>
五陵公子多裘馬同學何人問草廬<lb/>
　　陳瑚<lb/>
　　　新栁<lb/>
東風細剪緑千條惹得輕煙自昨朝曲曲乍描京兆筆<lb/>
纎纎初學小蠻腰陌頭走馬嬌難繫枝上啼鶯怯未調<lb/>
最是送人添别恨不堪攀折上河橋<lb/>
　　朱一是<lb/>
　　　同友人再遊虞山<lb/>
<pb n="KR4h0143_WYG_258-21a"/>
輕舟十里泛平沙雲外虞山一半遮隄勢逺廽言偃墓<lb/>
草㾗青入仲雍家野泥初坼未開笋溪雨欲流將盡花<lb/>
乘興不辭今日醉此身誰記在天涯<lb/>
　　錢棻<lb/>
　　　題畫寄敬哉<lb/>
千峯凉處隱孤廬匹練飛來散玉除閱世愁看數莖髮<lb/>
懐人静倚一牀書濕雲江路鷗眠晚落日橋心雁斷初<lb/>
屈指秋光兩度别墨花遙洒自蕭疎<lb/>
<pb n="KR4h0143_WYG_258-21b"/>
　　　秋懐<lb/>
叢桂秋深始著花泥人清賞踏晴沙掃來落葉供煨芋<lb/>
補就疎籬學種瓜芳草欲迷髙士屐青山長護野人家<lb/>
衡門自有閒功業不向旗亭問落霞<lb/>
　　魏學濓<lb/>
　　　送方仍詰畫師<lb/>
客愁難遣早思還今日才偷畫筆閒扇底生風揺古木<lb/>
屏間欲雨展春山無聲好句如元白一様中鋒亦栁顔<lb/>
<pb n="KR4h0143_WYG_258-22a"/>
却好入春歸棹逺滿江粉本水灣灣<lb/>
　　　讀韓琮商山店詩戲擬其體得樓下曉泊<lb/>
一夜春風趂客舟篆煙飄處暫淹留帳鉤觸柱人初起<lb/>
奩粉吹香撲未收開箔先攏金約臂插花仍露玉掻頭<lb/>
誰能化作長干水日繞妝䑓四面流<lb/>
　　張若羲<lb/>
　　　杏花初放遇雨<lb/>
瓊宫仙女下雲車縹緲層霄落綘霞寳鼎千年新結子<lb/>
<pb n="KR4h0143_WYG_258-22b"/>
赤城二月盛飛花陌頭栁色先春換隄畔溪聲帶雨斜<lb/>
記得皇州曽爛漫不堪重入野人家<lb/>
　　　溪邉桃花<lb/>
開徧紅桃二月天河邉小景更嫣然輞川畫就連漁火<lb/>
洛浦神來隔楚煙拾翠佳人看走馬彈絲游俠望鞦韆<lb/>
凭欄一問東流水花落無言又幾年<lb/>
　　　西湖<lb/>
三月遊人去不留獨攜小艇漾中流掠波翡翠無端過<lb/>
<pb n="KR4h0143_WYG_258-23a"/>
出水鴛鴦故意浮已對淡妝遲夜月更廽素影待空秋<lb/>
六橋煙景仍無恙載酒重來散百愁<lb/>
　　　燕子磯<lb/>
七月江頭燕子磯銀濤捲雪浪花飛檣烏夜集珠光合<lb/>
青雀晨來嵐翠微風動帝城雲縹緲月臨天塹影依稀<lb/>
旅人四眺多憑弔白露横空㸃客衣<lb/>
　　　維揚夜泊<lb/>
隋堤栁樹尚依依䑓榭荒丘燕子飛繡幙銀燈廽去馬<lb/>
<pb n="KR4h0143_WYG_258-23b"/>
風檣雨檝濕征衣城隅畫角黄雲滿溪上鳴箏白露稀<lb/>
二十四橋孤枕夜蕪城秋色動漁磯<lb/>
　　　再集第一樓<lb/>
岧嶤一望夕陽收逺陌孤帆起暮愁幾處笛聲吹折栁<lb/>
何人臺畔獨悲秋樹梢髙插雲端出鳥背平看天際浮<lb/>
極目河山空佇立越王䑓榭委荒丘<lb/>
　　　望金山<lb/>
疑從蜃氣結為臺天半芙蓉水面開百壑那能探到底<lb/>
<pb n="KR4h0143_WYG_258-24a"/>
一峯何處特飛來登臨可得龍蟠勢瞻眺應湏虎變才<lb/>
指顧風帆已千里蛟官鼉皷吼如雷<lb/>
　　　候風<lb/>
篙師估客意飛揚錦纜牙檣思淼茫北溟鯤魚期變化<lb/>
南圗鵬鳥待翶翔江空水氣連天白日落沙光動地黃<lb/>
夜半松濤來萬壑濟川舟楫詎相忘<lb/>
　　　九日雨酌<lb/>
無端風雨又重陽蕭瑟楓林自舉觴阻我青山曽有約<lb/>
<pb n="KR4h0143_WYG_258-24b"/>
撩人黄菊幾時芳空庭暗落髙梧影幽砌微聞濕桂香<lb/>
猶喜攜笻雙屐健客來應不厭蒼凉<lb/>
　　温璜<lb/>
　　　寄友<lb/>
靈隱峯前手暫攜千章新緑子規啼眼邉流水春重到<lb/>
别後停雲思幾迷俯聽露珠傳㸃畫驚聞藥裹亟刀圭<lb/>
殷勤簡付遺方法茹澹安縁緩杖藜<lb/>
　　黄淳耀<lb/>
<pb n="KR4h0143_WYG_258-25a"/>
　　　次韻酬别張子石<lb/>
百丈牽江一線平勞君客裏念歸程即看去住誰能料<lb/>
可是分離莫漫輕白鳥背飛星子驛朱旗遙颭石頭城<lb/>
船牕日把詩篇坐香草含風處處生<lb/>
　　　張貞白有離世之志作别廬舎詩見示余反其<lb/>
　　　意留之<lb/>
𤓰廬小結在塘坳城市翛然即逺郊谷為愚公寧避辱<lb/>
亭因揚子不辭嘲鳴螿秋盡猶縁砌舞燕春深亦認巢<lb/>
<pb n="KR4h0143_WYG_258-25b"/>
莫愛雲松棲絶壁山中依舊要誅茅<lb/>
　　劉曙<lb/>
　　　湖梢曉汎<lb/>
湖氣初開澹澹中掛帆回首認垂虹盤餐飽領諸山色<lb/>
夢醒平分昨夜風細浪未經魚罟亂輕霜微辨橘林紅<lb/>
無端浩蕩生悲慨獨往情難與衆同<lb/>
　　　新正十六日過郭君昌園亭探梅留題<lb/>
疏泉列樹繞春隄萬白參差一望齊果下馬行欺鶴氅<lb/>
<pb n="KR4h0143_WYG_258-26a"/>
池邉人醉擁香泥午風寂寂光先亂春霧𠖇𠖇思欲迷<lb/>
聞説鴟夷曽借宿鶯花錯認苧蘿西<lb/>
　　茅元儀<lb/>
　　　春夜同屠泠𤣥于該博堂前坐月<lb/>
杯停花睡正三更寂寂間除澹慮生月洗纎雲天似潤<lb/>
風揺狂絮栁如醒乍尋詩味抽春筍難冷交情炙凍笙<lb/>
留得一詩存勝日侵晨又去伴啼鶯<lb/>
　　葛一龍<lb/>
<pb n="KR4h0143_WYG_258-26b"/>
　　　煙雨樓<lb/>
煙雨樓頭春乍晴鴛鴦湖上鳥嚶嚶中浮片席空三面<lb/>
斜抱千家截半城漁網曬來風栁變酒船搖出浪花生<lb/>
夕陽慣照凭闌妓一抹逺山紅袖明<lb/>
　　馮鼎爵<lb/>
　　　知非<lb/>
端居曽不羨遭逢五十年來事事䝉半偈常持朝與暮<lb/>
一尊不慮雨兼風尚偕妻子蝸粘壁每赴山林鳥脫籠<lb/>
<pb n="KR4h0143_WYG_258-27a"/>
莫閗兒童花草隊䰅眉白早誤稱翁<lb/>
　　　泖居自題<lb/>
半生已過更謀居水北山南漫結廬一泒濃陰迎杖履<lb/>
数彎濕碧飽𤓰蔬避人不復新求友無事重繙舊註書<lb/>
并撤東籬招爽氣飄零素業本空虛<lb/>
　　董養河<lb/>
　　　山居和陳元凱韻<lb/>
日日千峯雲覆垣蘭畦菊町地偏繁洗盂不厭山僧淨<lb/>
<pb n="KR4h0143_WYG_258-27b"/>
爭席時聞野老喧澗底撈蝦喂鶴子花間聚蟻飼雞孫<lb/>
賣將殘卷完租稅清夢無驚吏到門<lb/>
　　呉德操<lb/>
　　　秋興<lb/>
莆田七月海風秋誰到江東寫我憂露冷芙蓉王儉幕<lb/>
書藏夾漈鄭樵樓卜居未有安危信行路方知出入愁<lb/>
笑指雙星河漢濶明朝未必渡牽牛<lb/>
　　王時敏<lb/>
<pb n="KR4h0143_WYG_258-28a"/>
　　　西田感興<lb/>
自愧生平百不能桑榆息影倚枯藤微茫暝樹孤村杵<lb/>
明滅漁舟逺溆燈往事淒涼難再說新愁雜沓最無憑<lb/>
況今禾黍淹遥雨白日秋來見未曽<lb/>
　　朱茂曙<lb/>
　　　秦淮河春游即事<lb/>
橋下溪流燕尾分灣頭新水慣湔裙六朝芳草年年緑<lb/>
雙調鳴筝戸戸聞春雨杏花虞學士酒旗山郭杜司勲<lb/>
<pb n="KR4h0143_WYG_258-28b"/>
兒童也愛晴明好紙剪春鳶各一羣<lb/>
　　馮鼎位<lb/>
　　　月下聞笛<lb/>
露下芙蓉夜氣清愁聞短笛弄新聲誰傳千載柯亭管<lb/>
調出三秋故國情風外餘音還㫁續曲中離緒轉分明<lb/>
來時折栁曽相贈吹得今宵夢又生<lb/>
　　　懷社中諸子<lb/>
風塵世路悲青眼長嘯悠然有所思故國雲山勞夢想<lb/>
<pb n="KR4h0143_WYG_258-29a"/>
天涯兄弟憶參差春風幾度平原酒白雪諸君梁苑詞<lb/>
揺落故人羈旅客南來雙鯉信偏遲<lb/>
　　　舟中和陳卧子作<lb/>
波揺落日衆山青載酒談奇是舊盟蘆荻洲邊迷野色<lb/>
芙蓉江上淡秋情舟疑有道同元禮詩愧中郎和少卿<lb/>
試向天中呼月出驪龍滄海戲珠明<lb/>
　　李士標<lb/>
　　　江行即事<lb/>
<pb n="KR4h0143_WYG_258-29b"/>
渚鷗一一泛春聲江面煙消萬里平花月故臨揚子渡<lb/>
布帆無恙潤州城蒼茫曉色迷鴻雁欵乃歌聲怨杜蘅<lb/>
放眼在愁煙水濶亂山天際忽縱横<lb/>
　　徐時勉<lb/>
　　　上元日憶鄧尉光福諸山<lb/>
東風殘蠟早探支改嵗尋春較客遲老興却當全嬾日<lb/>
梅花又過半開時雪消最愛西山路頭白重吟東閣詩<lb/>
拄杖籃輿迷望處年年揺蕩看燈期<lb/>
<pb n="KR4h0143_WYG_258-30a"/>
　　馮夢龍<lb/>
　　　冬日湖村即事<lb/>
蒹葭一望路三叉遥認莊窩去路斜舟響小溪過蟹舍<lb/>
屋頺髙岸露牛車輕霜隄栁餘疎葉暖日村桃早放花<lb/>
平野蕭條聊極目逺天寒影散羣鴉<lb/>
　　張紀<lb/>
　　　江村春望<lb/>
春風爛漫遶天涯曳杖江村攬物華身在故鄉仍是客<lb/>
<pb n="KR4h0143_WYG_258-30b"/>
心從安䖏即為家貧來生計號寒鳥病後居諸赴壑虵<lb/>
更得幾年還健在青門常種邵平𤓰<lb/>
　　徐同貞<lb/>
　　　寒食郊行<lb/>
二月春寒未減衣嫩晴天氣日熹微桃花落盡水初漲<lb/>
燕子來時筍正肥林外酒人浮白去莎邊遊女踏青歸<lb/>
却嫌輸與東京路尚欠郊原綵索飛<lb/>
　　丘上儀<lb/>
<pb n="KR4h0143_WYG_258-31a"/>
　　　千齡社集詩<lb/>
孤村冐雨墊綸巾一櫂衝寒破水淪自是素心堪共侣<lb/>
好將末俗使還淳藏身曾學姚平仲招隠誰呼祁孔賔<lb/>
良㑹詎應誇競病舉杯且盡甕頭春<lb/>
　　張鴻磐<lb/>
　　　詠茉莉<lb/>
九里花田走贑航慣先朱夏鬬芬芳貯來深院人人喜<lb/>
開近斜陽夜夜香養徹龍膏専薦寢𦂳盤蠻髻更添粧<lb/>
<pb n="KR4h0143_WYG_258-31b"/>
西窗月色凉何事照見明珠墮枕旁<lb/>
　　歸昌世<lb/>
　　　詠落葉<lb/>
除却離憂百事慵重來苔徑舊時蹤江清秋響風催棹<lb/>
鳥去庭空月照笻囬首獨愁千萬樹隔林細數兩三峯<lb/>
茫茫顦顇初冬色颯沓時聞五夜鐘<lb/>
　　馮延年<lb/>
　　　簡張天生<lb/>
<pb n="KR4h0143_WYG_258-32a"/>
共誰聴雨夜連牀獨擁殘書快雪堂雲斂鷺巢從樹出<lb/>
風来藕葉倍花香平湖小舫空秋月㫁塔孤峰愛夕陽<lb/>
吾欲糟丘營此老待君同酹水仙王<lb/>
　　袁徵<lb/>
　　　文彦可移居和子垂韻<lb/>
椶鞋桐㡌野人裝家具無須載滿航臺隠客星垂釣處<lb/>
山留君子讀書堂宵同巢鶴聴松雨午就溪僧煮蕨香<lb/>
張北周南鄰可卜結茅終擬僦君旁<lb/>
<pb n="KR4h0143_WYG_258-32b"/>
　　郭金臺<lb/>
　　　宿上封寺<lb/>
望盡南天不可捫到來始識上封尊衆山却立如空壘<lb/>
絶頂平蕪一小村人定莫教鐘破寂峯髙直有月侵門<lb/>
禪關無諍聲聞淨帝座平看尺五痕<lb/>
　　　寄馮其立<lb/>
不惜舟車萬里身白頭潦倒轉風塵使君両度論賔主<lb/>
幕府三年厯粤秦嶺表開樽應盡醉巖疆得句幾囘新<lb/>
<pb n="KR4h0143_WYG_258-33a"/>
題書滿眼秋風颯嵗晚梅邊憶故人<lb/>
　　姚士粦<lb/>
　　　送郁文茂赴新寧州幕<lb/>
佩刀曾説夢中懸南趂邕州下瀨船秦吉了能傳訟語<lb/>
那投猺肯納官錢荔房供摘紅漙露榕樹排衙緑染天<lb/>
蠻幕有時趨大府娵隅應和郝生篇<lb/>
　　沈章<lb/>
　　　靈谷寺看梅<lb/>
<pb n="KR4h0143_WYG_258-33b"/>
下馬看碑度孝陵山椒十里樹層層半開香氣清於水<lb/>
一路人家靜似僧春動粉鬚都化蝶夜寒花片欲成氷<lb/>
思憑一枕羅浮夢月白煙黄睡未能<lb/>
　　徐仲選<lb/>
　　　水村<lb/>
照檻晴光眼欲迷瘦籐斜影度橋西沙頭白鴨黄鵝睡<lb/>
籬畔𤓰棚豆架低屋似魚船疎荻繞亭如僧笠稚松齊<lb/>
此鄉風景真堪戀只合欈缾坐菜畦<lb/>
<pb n="KR4h0143_WYG_258-34a"/>
　　朱隗<lb/>
　　　天長苦雨<lb/>
縱横野水斷人行荒緑推忩一望平傍舍秧齊聞擊鼓<lb/>
<hi>北方敲鼔揷秧</hi>隔籬花短見移檠天涯弟妹連宵夢澤國風煙<lb/>
幾日晴酒醒空堂凉不寐怒雷驅雨入湖聲<lb/>
　　孫淳<lb/>
　　　玉峯塔下别天如<lb/>
經過便聴塔鈴聲誰觧消魂此日情客為譚深催别暮<lb/>
<pb n="KR4h0143_WYG_258-34b"/>
船隨潮便報帆輕偶因懷友重憑檻悔不看山再入城<lb/>
二十餘年芳草寺隔查相望水盈盈<lb/>
　　劉城<lb/>
　　　九華雜詩<lb/>
祗園髙處不勝寒四望悲風獨立難我以輕衫當晝解<lb/>
僧言殘雪昨宵乾木皮覆屋冬偏好竹葉編籬卧亦安<lb/>
忽覩金光爍初地滇南一塔日中看<lb/>
　　顧玘徵<lb/>
<pb n="KR4h0143_WYG_258-35a"/>
　　　感舊<lb/>
烏衣門巷舊㳺非王謝堂前燕子稀有客有客莫遑處<lb/>
式微式微胡不歸乾坤萬里愁雲合風雨三秋落葉飛<lb/>
極目天涯誰與語釣篷思老一魚磯<lb/>
　　唐獻可<lb/>
　　　次白門江上<lb/>
十日無端學泛家隨緣詩酒坐星槎汀頭煙舞盤青鳥<lb/>
江底光翻墜彩霞浪激寒潮初破夢月移子夜淺銜沙<lb/>
<pb n="KR4h0143_WYG_258-35b"/>
長年快説東風急吹落蘆洲幾里花<lb/>
　　潘一桂<lb/>
　　　冬日<lb/>
寂寞江干深寄跡一巢無計拙於鳩履如東郭笑何病<lb/>
賦似長卿貧不憂白景驅愁催短髪歸鴻銜夢下寒流<lb/>
何時小築菟裘地著在蒼山碧水頭<lb/>
　　邵昇逺<lb/>
　　　田家樂為陳孟言賦<lb/>
<pb n="KR4h0143_WYG_258-36a"/>
香稻收花穗已齊幽棲渾似瀼東西萬竿修竹千叢菊<lb/>
十角黄牛五母雞婦起炊糜朝出饁客來留榻夜分題<lb/>
橙黄蟹子新醅熟日日何妨醉似泥<lb/>
　　徐爾鉉<lb/>
　　　訪法相西上人有作見示次韻酬贈<lb/>
卜築孤凭絶壁間静中詩思幾曾刪臺前歸鳥如相識<lb/>
窗外浮雲即等閒一徑野花常到眼十年清夢不離山<lb/>
我來共對飛泉下日落松鳴去復還<lb/>
<pb n="KR4h0143_WYG_258-36b"/>
　　　陸瞿彌俞彦直張藍田馮素生醉月竹西軒懐<lb/>
　　　唐尹季張子念<lb/>
閒中宴笑可相求水上亭虚恰勝舟入座月爭先後得<lb/>
侵杯花競淺深浮從來酒國難為夜莫把歡場易送秋<lb/>
醉倒胡牀人莫笑霜天幾作異鄉愁<lb/>
　　　湖心寺<lb/>
春望葑田綺繡成紅舷淺蕩縠紋輕一聲磬響隨雲逺<lb/>
數曲橋蘭貼水平栁映圓波魚極樂塔連殘照寺空明<lb/>
<pb n="KR4h0143_WYG_258-37a"/>
天然獨擁諸峯立酌茗寒潭韻更清<lb/>
　　吳栻<lb/>
　　　無題和斗生二首<lb/>
海外雲生碧浪隂赬鱗蒼雁縂浮沈寥寥天漢雙星小<lb/>
寂寂梨花一院深貞玉有光還易見明珠無定杳難尋<lb/>
輕鸞欲繡愁無力除是靈芸七孔鍼<lb/>
巫山逺在暮雲中愁隔春燈一㸃紅莫道金刀難剪水<lb/>
須知紈扇也驚風化為蝴蝶飛纔並除是鴛鴦睡不同<lb/>
<pb n="KR4h0143_WYG_258-37b"/>
最是㳺絲無賴甚又牽春去過牆東<lb/>
　　朱樵<lb/>
　　　新栁同陳確菴賦<lb/>
日暖江干二月天風柔新栁色姢姢漫愁力怯難勝雨<lb/>
已覺情多解惹煙池上只今方釋恨陌頭何處不堪憐<lb/>
往來便恐輕攀折寄語離人客路邊<lb/>
　　　秋栁<lb/>
東城南陌思無窮煙淡鶯殘事不同漢苑風情寒薜荔<lb/>
<pb n="KR4h0143_WYG_258-38a"/>
㶚橋顔色老梧桐蕭疎野店殘陽裏寂寞池塘細雨中<lb/>
何限相思誰共語可憐迢逓待春風<lb/>
　　曾元良<lb/>
　　　秋栁<lb/>
俄驚揺落渭城邊悵望遥隄絶可憐病葉幾能禁驟雨<lb/>
柔條猶自鎖寒煙從教歌院頻翻譜忍見郵亭更折鞭<lb/>
淒斷新霜板橋曲衰荷相伴曉風天<lb/>
　　吳騏<lb/>
<pb n="KR4h0143_WYG_258-38b"/>
　　　三月三日集六益齋得微字<lb/>
永和癸丑蘭亭後江左風華歎式微草澤行吟心不展<lb/>
英雄沈醉計終非坐看日昃人空老不覺春深花自飛<lb/>
紅炬將殘共分手非關别恨獨沾衣<lb/>
　　　鹿門草堂宴集分詠漢髙<lb/>
武媪壚頭酒未䦨醉中斜戴竹皮冠秦皇東望驚雲氣<lb/>
神母西來哭夜寒萬里㝠鴻懐綺季一時烹狗負彭韓<lb/>
未央上夀真無賴活得杯羮且盡歡<lb/>
<pb n="KR4h0143_WYG_258-39a"/>
　　　得王玠石書言及荳苗為蟲所食<lb/>
美人離别動經年燈下欣看尺素傳落落晨星傷聚散<lb/>
盈盈天漢阻纒綿鳳凰久失丹山樹螟螣休侵彭澤田<lb/>
念我飢驅長作客窮愁相對一澘然<lb/>
　　　倣義山體<lb/>
碧瑣花光繞鏡臺畫梁雙燕正飛迴東方千騎踟蹰立<lb/>
雲際髙樓縹緲開大路攬袪私未敢春風吹夢或容來<lb/>
自憐夙有專城壻辜負君家作賦才<lb/>
<pb n="KR4h0143_WYG_258-39b"/>
綺閣微吹淡淡風海棠猶在錦帳中枕前文蛤千年影<lb/>
堦下珊瑚八尺紅小袖李文春思薄息肌沈水夜香通<lb/>
六更更報蓮花漏莫道朱欄日色融<lb/>
碧海波平月滿輪笙歌千騎踏香塵十重錦帳時時夜<lb/>
五色鮫綃樹樹春嘉果合歡馳騎急長蛾宫様曉粧新<lb/>
芙蓉一萬開南苑誰是當年第一人<lb/>
　　　來青樓看海棠<lb/>
積雨兼旬春事遲朝來晴日散游絲扁舟西去水平岸<lb/>
<pb n="KR4h0143_WYG_258-40a"/>
喬木參天花滿枝國色驚心看不足舊遊如夢立移時<lb/>
憑欄日暮無歸意月下重傾金屈巵<lb/>
清曉繁花更動人日光初著露華新嵰山紅雪飛初定<lb/>
泉客鮫綃染未勻短髮暗傷春色暮窮交老覺酒杯親<lb/>
歡娯莫放今朝暇回首東甌有戰塵<lb/>
　　　贈林安國<lb/>
蚤歳遨遊洛水濵那知天地忽風塵玉顔暫作平原客<lb/>
皂帽終非魏氏臣家散萬金無徳色書成千巻有傳人<lb/>
<pb n="KR4h0143_WYG_258-40b"/>
呉剛向在清虚閣期爾同登七寳輪<lb/>
　　　次韻酬丁勗菴<lb/>
草舎叢篁不見天素琴挂壁本無絃餘生久已依長鍤<lb/>
國士虚勞贈綵牋濁酒但須娯旦暮浮名何用問千年<lb/>
有涯莫與無涯競最愛南華第二篇<lb/>
　　喻應益<lb/>
　　　滕王閣<lb/>
飛閣千年勝跡留層巒逺水檻中收萋萋岸緑王孫草<lb/>
<pb n="KR4h0143_WYG_258-41a"/>
湛湛江平帝子州煙樹尚含羅綺怨風濤不散管弦愁<lb/>
飄零莫縦登髙目門掩斜陽獨下樓<lb/>
　　陳鴻<lb/>
　　　留别敬師<lb/>
浪遊行槖倍蕭然但有山僧送上船月白不堪蓮社别<lb/>
日髙難戀竹房眠曉糧載少癯同鶴秋思悲多亂似蟬<lb/>
後夜憶師空夢寐淮城東畔寺門前<lb/>
　　王鏳<lb/>
<pb n="KR4h0143_WYG_258-41b"/>
　　　九江道中<lb/>
離鄉已逺㫁鄉愁風物無邊飫浪遊異壁煙霞常共色<lb/>
一灣鷗鷺各分洲青山雜樹陶潜縣明月孤城庾亮樓<lb/>
身寄片帆如過鳥舟人指㸃屢回頭<lb/>
　　鍾曉<lb/>
　　　春愁<lb/>
虚館春愁鬢欲彫更縁多病暗無憀筍思出土猶藏甲<lb/>
栁學迎風漸折腰盡說黄金長不壞那知碧血最難消<lb/>
<pb n="KR4h0143_WYG_258-42a"/>
　何須西上蘇臺望一笛殘陽舊六朝<lb/>
　　　喬長史<lb/>
　　　　詠醉楊妃菊<lb/>
　嬝娜嬌姿不耐霜芳根移得在朝陽帶將春色三分豔<lb/>
　散作秋隂滿院香傾日尚疑聞羯鼓臨風猶似舞霓裳<lb/>
　秖愁野鹿偷銜去寂寞梨園空㫁腸<lb/>
　<lb/>
　<lb/>
<pb n="KR4h0143_WYG_258-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩卷八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_307-1a"/>
　欽定四庫全書<lb/>
御選金詩卷十七<lb/>
　　七言律詩六<lb/>
　　　元好問<lb/>
　　　　咏懐<lb/>
　涼葉蕭蕭散雨聲虚堂淅淅掩霜清黄華自與西風約<lb/>
　白髮先從逺客生吟似候蟲秋更苦夢和寒鵲夜頻驚<lb/>
　何時石嶺關頭路一望家山眼暫明<lb/>
<pb n="KR4h0143_WYG_307-1b"/>
　　　　帝城<hi>史院夜直作</hi>
　帝城西下望孤雲半廢晨昬媿此身世俗但知從仕樂<lb/>
　書生只合在家貧悠悠未了三千牘碌碌翻隨十九人<lb/>
　預遣兒書報歸日安排雞黍約比鄰<lb/>
　　　　僕射陂醉歸即事<lb/>
　多生曽得江湖樂每見陂塘覺眼明詩酒共尋前日約<lb/>
　風隂新自夜來晴春波澹澹沙鷗没野色荒荒煙樹平<lb/>
　醉踏扁舟浩歌起不須紅袖出重城<hi>是日招樂府不至</hi>
<pb n="KR4h0143_WYG_307-2a"/>
　　　春日<lb/>
里社春盤巧欲爭裁紅暈碧助春情忽驚此日仍為客<lb/>
却想當年似隔生貧裏虀鹽憐節物亂來歌吹失懽聲<lb/>
南州剰有還鄉伴戎馬何時道路清<hi>歐陽詹春盤賦裁紅暈碧巧助春情</hi>
<hi>為韻</hi>
　　　横波亭為青口帥賦<lb/>
孤亭突兀插飛流氣壓元龍百尺樓萬里風濤接瀛海<lb/>
千年豪傑壯山丘疎星澹月魚龍夜老木清霜鴻鴈秋<lb/>
<pb n="KR4h0143_WYG_307-2b"/>
倚劒長歌一杯酒浮雲西北是神州<lb/>
　　　野菊座主閒閒公命作<lb/>
柴桑人去已千年細菊班班也自圓共愛鮮明照秋色<lb/>
爭教狼籍卧疎煙荒畦斷壟新霜後瘦蝶寒螿晩景前<lb/>
只恐春叢笑遲暮題詩端為發幽妍<lb/>
　　　昆陽二首<lb/>
古木荒煙集暮鴉髙城落日隠悲笳并州倦客初投迹<lb/>
楚澤寒梅又過花滿眼旌旗驚世路閉門風雪羨山家<lb/>
<pb n="KR4h0143_WYG_307-3a"/>
忘憂只有清尊在暫為紅塵拂鬢華<lb/>
去日黄花半未開南來忽復見寒梅淹留嵗月無餘物<lb/>
料理塵埃有此杯老馬長途良憊矣白鷗春水亦悠哉<lb/>
商餘説有滄洲趣早晩乾坤入釣臺<lb/>
　　　葉縣雨中<hi>時崧前旱尤甚</hi>
春旱連延入麥秋今朝一雨散千憂龍公有力迴枯稾<lb/>
客子何心歎滯留多稼即看連楚澤歸雲應亦到崧丘<lb/>
兵塵浩蕩乾坤滿未厭明河拂地流<lb/>
<pb n="KR4h0143_WYG_307-3b"/>
　　　潁亭<lb/>
潁上風煙天地迴潁亭孤賞亦悠哉春風碧水雙鷗静<lb/>
落日青山萬馬來勝槩銷沈幾今昔中年登覽足悲哀<lb/>
逺遊擬續騷人賦所惜怱怱無酒杯<lb/>
　　　山中寒食<lb/>
小雨班班浥曙煙平林簇簇㸃晴川清明寒食連三月<lb/>
潁水崧山又一年樂事漸隨花共減歸心長與鴈相先<lb/>
平生最有登臨興百感中來只慨然<lb/>
<pb n="KR4h0143_WYG_307-4a"/>
　　　楚漢戰處<lb/>
虎擲龍挐不兩存當年曽此賭乾坤一時豪傑多行陣<lb/>
萬古山河自壁門原野猶應厭膏血風雲長遣動心魂<lb/>
成名豎子知誰謂擬喚狂生與細論<lb/>
　　　後灣别業<lb/>
薄雲晴日爛烘春髙栁清風便可人一飽本無華屋念<lb/>
百年今見老農身童童翠蓋桑初合灩灩蒼波麥已匀<lb/>
便與溪塘作盟約不應重遣濯纓塵<lb/>
<pb n="KR4h0143_WYG_307-4b"/>
　　　寄欽用<lb/>
顦顇京華苜蓿盤南山歸興夜漫漫長門有賦人誰買<lb/>
坐榻無氊客亦寒蟲臂偶然煩造物麞頭何者亦求官<lb/>
故人東望應相笑世路羊腸乃爾難<lb/>
　　　内鄉縣齋書事<lb/>
吏散公庭夜已分寸心牢落百憂熏催科無政堪書考<lb/>
出粟何人與佐軍飢䑕遶牀如欲語驚烏啼月不堪聞<lb/>
扁舟未得滄浪去慚愧舂陵老使君<hi>逺祖次山舂陵行云思欲妻符節引</hi>
<pb n="KR4h0143_WYG_307-5a"/>
<hi>竿自刺船故子美有興含滄浪清之句</hi>
　　　被檄夜赴鄧州幕府<lb/>
幕府文書鳥羽輕敝裘羸馬月三更未能免俗私自笑<lb/>
豈不懐歸官有程十里陂塘春鴨鬧一川桑柘晩煙平<lb/>
此生只合田間老誰遣春官識姓名<lb/>
　　　除夜<lb/>
一燈明暗夜如何夢寐衡門在澗阿物外煙霞玉華逺<lb/>
花時車馬洛陽多折腰真有陶潛興扣角空傳甯戚歌<lb/>
<pb n="KR4h0143_WYG_307-5b"/>
三十七年今日過可憐出處兩蹉跎<lb/>
　　　劉光甫内鄉新居<lb/>
廌冠平日凜秋霜老去聲名只閉藏父老漸來同保社<lb/>
兒童久已愛文章蔬隨隙地皆成圃竹放新梢欲過牆<lb/>
為向長安舊遊道世間元有北窗涼<lb/>
　　　西齋夜宴<hi>時為内鄉令</hi>
飄零無物慰天涯酒伴相逢飲倍加誤謬君當略彭澤<lb/>
迴旋我亦笑長沙金釵翠嚲迎春髻銀燭光揺半夜花<lb/>
<pb n="KR4h0143_WYG_307-6a"/>
只欠東山游録事不來堅坐看紛譁<hi>叔能信之張杜諸人皆在而麟之獨</hi>
<hi>不至</hi>
　　　出山<lb/>
松門石逕靜無闗布韈青鞵幾往還少日漫思為世用<lb/>
中年真欲伴僧閒塵埃長路仍回首升斗㣲官亦强顔<lb/>
休道西山不留客數峰如畫暮雲間<lb/>
　　　石門<lb/>
兩崖懸絶倚山垠草逕低迷劣可分潭影乍從明處見<lb/>
<pb n="KR4h0143_WYG_307-6b"/>
竹香偏向靜中聞石林萬古不知暑茅屋四鄰惟有雲<lb/>
曳杖行歌羨樵叟此生何計得隨君<lb/>
　　　岐陽二首<lb/>
突騎連營鳥不飛北風浩浩發隂機三秦形勝無今古<lb/>
千里傳聞果是非偃蹇鯨鯢人海涸分明蛇犬鐵山圍<lb/>
窮途老阮無竒䇿空望岐陽淚滿衣<lb/>
百二闗河草木横十年戎馬暗秦京岐陽西望無來信<lb/>
隴水東流聞哭聲野蔓有情縈戰骨殘陽何意照空城<lb/>
<pb n="KR4h0143_WYG_307-7a"/>
從誰細向蒼蒼問爭遣蚩尤作五兵<lb/>
　　　雨後丹鳯門登眺<lb/>
絳闕遥天霽景開金明髙樹晩風迴長虹下飲海欲竭<lb/>
老鴈呌雲秋更哀劫火有時歸變滅神嵩何計得飛來<lb/>
窮途自覺無多淚莫傍殘陽望吹臺<lb/>
　　　懐秋林别業<lb/>
茅屋蕭蕭淅水濱豈知身屬洛陽塵一家風雪何年盡<lb/>
二頃田園入夢頻髙樹有巢鳩笑拙空牆無穴䑕嫌貧<lb/>
<pb n="KR4h0143_WYG_307-7b"/>
西南遥望腸堪斷自古虚名只誤人<lb/>
　　　喜李彦深過聊城<lb/>
圍城十月鬼為鄰異縣相逢白髮新恨我不如南去鴈<lb/>
羨君獨是北歸人言詩匡鼎功名薄去國虞翻骨相屯<lb/>
老眼天公只如此窮途無用説悲辛<lb/>
　　　與張杜飲<lb/>
故人寥落曉天星異縣相逢覺眼明世事且休論向日<lb/>
酒尊聊喜似承平山公倒載羣兒笑焦遂髙談四座驚<lb/>
<pb n="KR4h0143_WYG_307-8a"/>
轟醉春風一千日愁城從此不能兵<lb/>
　　　秋夕<lb/>
小簟涼多睡思清一窗風雨送秋聲頻年但覺貂裘敝<lb/>
萬古何曽馬角生寄食且依嚴尹幕附書誰住鄧州城<lb/>
洗愁欲問東家酒恨殺寒雞不肯鳴<lb/>
　　　夢歸<lb/>
顦顇南冠一楚囚歸心江漢日東流青山歴歴鄉園夢<lb/>
黄葉蕭蕭風雨秋貧裏有詩工作祟亂來無淚可供愁<lb/>
<pb n="KR4h0143_WYG_307-8b"/>
殘年兄弟相逢在隨分虀鹽萬事休<lb/>
　　　淮右<lb/>
淮右城池幾處存宋州新事不堪論輔車謾欲通吳㑹<lb/>
突騎誰當𢷬薊門細水浮花歸别澗斷雲含雨入孤村<lb/>
空餘韓偓傷時語留與纍臣一斷魂<lb/>
　　　乙未正月九日立春<lb/>
十度新正九處家今年癡坐轉堪嗟一冬殘雪不肯盡<lb/>
連日苦寒殊未涯重碧總誇燕市酒小紅誰記上林花<lb/>
<pb n="KR4h0143_WYG_307-9a"/>
殘魂零落今無幾乞與春風惱鬢華<lb/>
　　　三仙祠<lb/>
三仙祠下往來頻顦顇征衫滿路塵簫鼓未休寒食酒<lb/>
樵蘇時見舊都人吹殘芳樹紅仍在展放平田緑已匀<lb/>
西北并州隔千里幾時還我故鄉春<lb/>
　　　送輔之仲庸還大梁<lb/>
驊騮爭道渺翩翩誰遣風塵失壯年四壁舊聞懸磬宅<lb/>
一囊今有賣書錢淋浪别酒青燈夜滅没孤帆落照邊<lb/>
<pb n="KR4h0143_WYG_307-9b"/>
想得還家過春半故都喬木滿蒼煙<lb/>
　　　眼中<lb/>
眼中時事益紛然擁被寒窗夜不眠骨肉他鄉各異縣<lb/>
衣冠今日是何年枯槐聚蟻無多地秋水鳴蛙自一天<lb/>
何處青山隔塵土一菴吾欲送華顛<lb/>
　　　鎮州與文舉百一飲<lb/>
翁仲遺墟草棘秋蒼龍雙闕記神州只知終老歸唐土<lb/>
忽漫相逢是楚囚日月盡隨天北轉古今誰見海西流<lb/>
<pb n="KR4h0143_WYG_307-10a"/>
眼中二老風流在一醉從教萬事休<lb/>
　　　衛州感事二首<lb/>
神龍失水困蜉蝣一舸倉皇入宋州紫氣已沈牛斗夜<lb/>
白雲空望帝鄉秋劫前寳地三千界夢裏瓊枝十二樓<lb/>
欲就長河問遺事悠悠東注不還流<lb/>
白墖亭亭古佛祠往年曽此走京師不知江令還家日<lb/>
何似湘纍去國時離合興亡遽如此凄遲零落竟安之<lb/>
太行千里青如染落日闌干有所思<lb/>
<pb n="KR4h0143_WYG_307-10b"/>
　　　望崧少二首<lb/>
崧少飛來崐閬山山家茅屋翠微間雞豚鄉社相勞苦<lb/>
花木禪房時往還結習尚餘三宿戀殘年多負半生閒<lb/>
長河一葦人千里望斷西城碧玉環<lb/>
飲鶴池邊萬木稠養龍崖上五峰秋藤垂絶壁雲添潤<lb/>
澗落哀湍雪共流田父占年驚玉斾詩仙留迹歎崐丘<lb/>
西風落日山陽道空對紅塵憶舊遊<hi>飲鶴池在緱山養龍崖在五乳峯下</hi>
　　　懐州子城晚望少室<lb/>
<pb n="KR4h0143_WYG_307-11a"/>
河外青山展卧屏并州孤客倚髙城十年舊隠抛何處<lb/>
一片傷心畫不成谷口暮雲知鄭重林梢殘照故分明<lb/>
洛陽見説兵猶滿半夜悲歌意未平<lb/>
　　　羊腸坂<lb/>
浩蕩雲山直北看淩兢羸馬不勝鞍老來行路先愁逺<lb/>
貧裏辭家更覺難衣上風沙歎顦顇夢中燈火憶團圞<lb/>
憑誰為報東州信今在羊腸百八盤<lb/>
　　　野谷道中懐昭禪師<lb/>
<pb n="KR4h0143_WYG_307-11b"/>
行行汾沁欲分疆漸喜人聲挾兩鄉野谷青山空自繞<lb/>
金城白墖已相望湯翻豆餅銀絲滑油㸃茶心雪蕊香<lb/>
説向阿師應被笑人生生處果難忘<lb/>
　　　外家南寺<hi>在至孝社余兒時讀書處也</hi>
鬱鬱楸梧動晩煙一庭風露覺秋偏眼中髙岸移深谷<lb/>
愁裏殘陽更亂蟬去國衣冠有今日外家梨栗記當年<lb/>
白頭來往人間徧依舊僧窗借榻眠<lb/>
　　　官園探梅同康顯之賦<lb/>
<pb n="KR4h0143_WYG_307-12a"/>
栁麥榆椒寂莫邊儘饒梅事得春偏留殘瘦骨猶堪畫<lb/>
未展幽香已可憐千里移根自何許數枝臨水記當年<lb/>
開時重約花前醉試手東風第一篇<lb/>
　　　再到新衛<lb/>
蝗旱相仍嵗已荒伶俜十口值還鄉空令姓字喧時輩<lb/>
不救飢寒趨路傍行帳馬嘶塵澒洞空村人去雨淋浪<lb/>
河平千里筋骸盡更欲驅車上太行<lb/>
　　　别冠氏諸人<lb/>
<pb n="KR4h0143_WYG_307-12b"/>
東舍茶渾酒味新西城紅豔杏園春衣冠㑹集今為盛<lb/>
里社追隨分更親分手共傷千里别低睂常媿六年貧<lb/>
他時細數平原客看到還鄉第幾人<lb/>
　　　杏花<lb/>
芳樹春融絳蠟凝春風寂莫掩柴荆畫睂盧女嬌無奈<lb/>
齲齒孫娘笑不成已怕宿糚添蝶粉更堪暖蕊鬧蜂聲<lb/>
一般疎影黄昬月獨愛寒梅恐未平<lb/>
　　　賦南中楊生玉泉墨<hi>墨不用松煙而用燈煤</hi>
<pb n="KR4h0143_WYG_307-13a"/>
萬竈𤣥珠一唾輕客卿新以玉泉名御團更覺香為累<lb/>
冷劑休誇漆㸃成涴袖秦郎無藉在畫睂張遇可憐生<lb/>
晴窗弄筆人今老孤負松風入硯聲<hi>宫中以張遇麝香小團為畫睂墨</hi>
　　　赤石谷<lb/>
林罅隂崖霧杳𠖇石根寒溜玉玎玲雲來朔漠疑秋早<lb/>
山近清涼覺地靈靜愛鳥聲存野調鬧嫌人迹帶塵腥<lb/>
南臺説有金銀氣可是并汾處士星<hi>繫舟山僧徒謂之小五臺九月中時</hi>
<hi>有景星如佛光</hi>
<pb n="KR4h0143_WYG_307-13b"/>
　　　㶏亭同麻知幾賦<lb/>
零落棲遲復此遊一尊聊得散羇愁天圍平野莽無際<lb/>
水繞孤城閑不流栁意漸迴淮浦暖鴈聲仍帶塞門秋<lb/>
登髙望逺令人起欲買煙波無釣舟<lb/>
　　　過應州<lb/>
平野風埃接戍樓邊城三月似窮秋人家土屋纔容膝<lb/>
驛路旃車不斷頭隨俗未甘嘗馬湩敵寒直欲御羊裘<lb/>
十年紫禁煙花繞此日雲山是應州<lb/>
<pb n="KR4h0143_WYG_307-14a"/>
　　　感興<hi>夜宿讀書山作</hi>
倚梯從昔望煙霄七葉何人竟珥貂道路常教車歴鹿<lb/>
功名唯有鬢飄蕭勤如韓子初無補晩似馮公豈見招<lb/>
五十三年等閒裏一窗風葉雨瀟瀟<lb/>
　　　送周帥夢卿之闗中<lb/>
狼籍麻衣見酒痕憶君醉别栁邊村離愁擾擾理還亂<lb/>
來事悠悠誰與論瘴海漸添春浪闊冰崖惟覺草煙屯<lb/>
人間底似三峰好箭筈通天有一門<lb/>
<pb n="KR4h0143_WYG_307-14b"/>
　　　十二月二十日雪中過石嶺闗<lb/>
老天黯慘入平蕪朔吹崩奔萬竅呼雪意旋糚行路景<lb/>
詩家新有入闗圖地爐圍坐慚田父絮帽衝寒怨僕夫<lb/>
故國煙花重回首蜀橙山麝記金壺<lb/>
　　　甲辰三月旦日以後雜詩二首<lb/>
濈濈猩紅鬧曉晴攅頭真似與春爭舒開楊栁聊相映<lb/>
瘦殺寒梅枉自清粉豔低回工作態絳脣寂莫獨含情<lb/>
畫圖只愛殘妝好未信徐郎解寫生<lb/>
<pb n="KR4h0143_WYG_307-15a"/>
密霧輕塵細灑匀緑雲紅雪一畨新風光爛漫供歡席<lb/>
酒味清醇似主人落落湖山如有喜欣欣魚鳥亦相親<lb/>
新詩寫入奚奴錦從此他鄉不算春<lb/>
　　　紫牡丹<lb/>
夢裏華胥失玉京小闌春事自昇平只縁造物偏留意<lb/>
須信凡花浪得名蜀錦浪淘添色重御爐風細覺香清<lb/>
金刀一翦腸堪斷緑鬢劉郎半白生<lb/>
　　　洛陽<lb/>
<pb n="KR4h0143_WYG_307-15b"/>
千年河嶽控喉襟一日神州見陸沈巳為操琴感衰涕<lb/>
更須同輦夢秋衾城頭大匠論蒸土地底中郎待摸金<lb/>
擬就天公問翻復蒿萊丹碧果何心<lb/>
　　　為鄧人作詩<lb/>
再見州人本不期相留相挽忍相違攜盤渭水空流涕<lb/>
種栁金陵已合圍事去恍疑春夢過眼明還似故鄉歸<lb/>
題詩未要題名字今是中原一布衣<lb/>
　　　贈張主簿偉<lb/>
<pb n="KR4h0143_WYG_307-16a"/>
江岸墳荒草棘秋朱陽南下重君憂弓刀近塞人煙少<lb/>
林壑經霜虎跡稠究竟畏途知有漸激昂髙義報無繇<lb/>
從今弟妷通家了莫向𤓰田認故侯<lb/>
　　　寄劉繼先<lb/>
清霜茅屋耿無眠坐憶分攜一慨然楚客登臨動歸興<lb/>
謝公哀樂感中年淒涼古驛人煙外迤邐荒山雪意邊<lb/>
千樹春風水楊栁待君同繫晉溪船<lb/>
　　　寄答商孟卿<lb/>
<pb n="KR4h0143_WYG_307-16b"/>
窈緲朱絃寂莫心得詩何啻得黄金冷猿掛夢山月暝<lb/>
老鴈呌羣江渚深異縣五年仍隔闊荒城連日想登臨<lb/>
書來且只平安了撥觸離愁恐不禁<lb/>
　　　别州卿弟<lb/>
晩嵗論詩辱見收相從許久重相留苦心亦有孟東野<lb/>
真賞誰如髙蜀州萬疊寒雲度歸鴈孤洲春水澹沙鷗<lb/>
荒城後日思君處風色蕭蕭人白頭<lb/>
　　　東園晩眺<lb/>
<pb n="KR4h0143_WYG_307-17a"/>
霜鬢蕭蕭試鑷看怪來歌酒百無歡舊家人物今誰在<lb/>
清鏡功名嵗又殘楊栁攙春出新意小梅留雪弄餘寒<lb/>
一詩不盡登臨興落日東園獨倚闌<lb/>
　　　十一月五日暫往西張<lb/>
城隈細路入沙汀絮帽衝風日再經嵗歉村虚更荒惡<lb/>
窮冬人影亦伶俜林煙漠漠鴉邊暗山骨稜稜雪外青<lb/>
四十年來此寒苦凍吟猶記隴闗亭<lb/>
　　　石嶺闗書所見<lb/>
<pb n="KR4h0143_WYG_307-17b"/>
軋軋旃車轉石槽故闗猶復戍弓刀連營突騎紅塵暗<lb/>
微服行人細路髙已化蟲沙休自歎厭逢豹虎欲安逃<lb/>
青雲玉立三千丈元只東山意氣豪<lb/>
　　　七月十二日行狼牙嶺<lb/>
狼牙路滑馬伶俜老鶴超超欲上征一曲松風冩幽致<lb/>
九秋雲物愴離情天開員嶠方壺境澗落銀河月窟聲<lb/>
覿面青山入渠手定誰胸次玉崢嶸<lb/>
　　　汴梁除夜<lb/>
<pb n="KR4h0143_WYG_307-18a"/>
六街歌鼓待晨鐘四壁寒齋只病翁鬢雪得年應更白<lb/>
燈花何喜也能紅養生有論人空老祖道無詩鬼亦窮<lb/>
數日西園看車馬一畨桃李又春風<lb/>
　　　贈李春卿<lb/>
竇十郎家指顧間因君我亦愛西山丹房藥境平生了<lb/>
禪榻茶煙嵗月閒春罋有情供白墮秋風無力損紅顔<lb/>
重來已有明年約剰破都城幾往還<lb/>
　　　龍興寺閣<lb/>
<pb n="KR4h0143_WYG_307-18b"/>
全趙堂堂入望寛九層飛觀儘髙寒空聞赤幟疑軍壘<lb/>
真見金人泣露盤桑海幾經塵劫壊江山猶恨酒腸乾<lb/>
詩家總道登臨好試就遺臺老樹看<lb/>
　　　聴姨女喬夫人鼓風入松<lb/>
白雪朱絃一再行春風纎指十三星雲窗霧閣有今夕<lb/>
寳靨羅裙無此聲蕭灑寒松度虚籟悠揚飛絮攪青𠖇<lb/>
胎仙不比湘靈瑟五字錢郎莫漫驚<lb/>
　　　寒食<hi>壬子清明後作</hi>
<pb n="KR4h0143_WYG_307-19a"/>
上苑春風盛物華天津雲錦赤城霞輕舟矮馬追隨逺<lb/>
翠幕青旗笑語譁化國樓臺隔瀛海吳兒洲渚記仙家<lb/>
山齋此日腸堪斷寂莫銅瓶對杏花<lb/>
　　　送樊順之<lb/>
弓刀十驛岳蓮州渭水秦山得意秋王粲從軍正年少<lb/>
庾郎入幕更風流寒鄉況味真雞肋清鏡功名屬虎頭<lb/>
寄謝溪風亭上月老夫乗興欲西游<lb/>
　　　過寂通菴别陳丈<hi>并序</hi>
<pb n="KR4h0143_WYG_307-19b"/>
　　陳丈未識某而愛其詩曽對髙御史士美言我他<lb/>
　　日見遺山當快飲百醉後見之而公已病乃相約<lb/>
　　易百醉為百杯每見以酒籌計之至七八十杯復<lb/>
　　有此别故詩中及之<hi>甲辰秋</hi>
心逺繇來地自偏不離城市得林泉從教上界多官府<lb/>
且放閑身作地仙三月有期何敢負百杯未滿㑹須填<lb/>
違離更覺從公晚却望都門一慨然<lb/>
　　　丁未寒食歸自三泉<lb/>
<pb n="KR4h0143_WYG_307-20a"/>
春山晴暖紫生煙山下分流百汊泉未放小桃裝野景<lb/>
已看茅屋映秋千飢烏得食爭相喚醉叟行歌只自顛<lb/>
寒食明年定何計故人尊酒且流連<lb/>
　　　送李同年徳之歸洛西<lb/>
亡奈流光冉冉何逢君聊得慰蹉跎飛黄老去空竒骨<lb/>
社燕歸來只舊窠舉世盡從愁裏過一尊獨愛醉時歌<lb/>
洛中定有人相問休道今年白髮多<lb/>
　　　存没<hi>辛老敬之劉兄景元</hi>
<pb n="KR4h0143_WYG_307-20b"/>
行間楊趙提衡早老去辛劉入夢頻案上酒杯聊自慰<lb/>
袖中詩巻欲誰親兩都秋色皆喬木一代名家不數人<lb/>
汲冢遺編要完補可能虚負百年身<lb/>
　　　人日有懐愚齋張兄緯文<lb/>
書來聊得慰懐思清鏡平明見白髭明月髙樓燕市酒<lb/>
梅花人日草堂詩風光流轉何多態兒女青紅又一時<lb/>
澗底孤松二千尺殷勤留看嵗寒枝<lb/>
　　　張村杏花<hi>丁已三月初二日</hi>
<pb n="KR4h0143_WYG_307-21a"/>
昨日櫻桃絳蠟痕今朝紅袖已迎門只應芳樹知人意<lb/>
留著殘糚伴酒尊濃李尚須羞粉豔寒梅空自怨黄昬<lb/>
詩家元白無今古從此張村即趙村<lb/>
　　　送奉先從軍<lb/>
潦倒書生百戰場功名都屬繡衣郎虎頭食肉無不可<lb/>
䑕目求官空自忙卷月清笳渭城曉倚天長劒蜀山蒼<lb/>
習池老去風流減醉後揚鞭媿葛疆<lb/>
　　　贈玉峰魏文邦彦<lb/>
<pb n="KR4h0143_WYG_307-21b"/>
夢想南山掩靄間眼明驚見玉峰寒風波舊憶横身過<lb/>
世事今歸袖手看販婦庸兒識名姓故鄉遺族見衣冠<lb/>
臨流卜築平生事㑹就遼東管幼安<lb/>
　　　鬱鬱<lb/>
鬱鬱羇懐不易開更堪寥落動凄哀華胥夢破青山在<lb/>
梁甫吟成白髮催秋意漸隨林影薄曉寒都逐鴈聲來<lb/>
并州舊日風聲惡悵望鄉書早晩回<lb/>
　　　秋日載酒光武廟<lb/>
<pb n="KR4h0143_WYG_307-22a"/>
美酒良辰解后同赤眉城北漢王宫百年星斗歸天上<lb/>
萬古旌旗在眼中草木漸隨秋氣老河山長為昔人雄<lb/>
一杯逕醉風雲地莫放銀盤上海東<lb/>
　　　丙辰九月二十六日挈家遊龍泉<lb/>
風色澄鮮稱野情居僧聞客喜相迎藤垂石磴雲添潤<lb/>
泉漱山根玉有聲庭樹老於臨濟寺霜林渾是漢家營<lb/>
明年此日知何處莫惜題詩記姓名<lb/>
　　　茗飲<lb/>
<pb n="KR4h0143_WYG_307-22b"/>
宿酲未破厭觥船紫笋分封入曉煎槐火石泉寒食後<lb/>
鬢絲禪榻落花前一甌春露香能永萬里清風意已便<lb/>
邂逅華胥猶可到蓬萊未擬問羣仙<lb/>
　　杜仁傑<lb/>
　　　病中呈裕之<lb/>
十載猶能復笑語歸來重覓讀書龕耒陽白酒君應具<lb/>
勾漏丹砂我自慚民訟幾何消自苦山城雖小得窮探<lb/>
也知清儉難持久好趂秋風醉菊潭<lb/>
<pb n="KR4h0143_WYG_307-23a"/>
　　　自遣<lb/>
少日襟懐悔自豪暮年志節詎須髙敢將議論輕疑孟<lb/>
閒得工夫細和陶酒盡枯腸還磊礧詩成白髮轉刁騷<lb/>
皇天汲汲誠何意也共人生一體勞<lb/>
畚築家園手自操雖無多累足償勞十年種竹翻嫌密<lb/>
一日栽松恨不髙是處求田消二頃尚誰有夢到三刀<lb/>
得名身後良癡計盡擬浮沈付濁醪<lb/>
　　　讀前史偶書<lb/>
<pb n="KR4h0143_WYG_307-23b"/>
楊彪不著鹿皮冠元亮還書甲子年此去亂離何日定<lb/>
向來名節幾人全中原消息蒼茫外故里山河涕淚邊<lb/>
六國帝秦天暫醉魯連休死海東壖<lb/>
　　　解嘲呈元明府<lb/>
江氣𠖇𠖇江雨飛潛夫四月著冬衣野荼䕷謝薔薇發<lb/>
山鷓鴣啼杜宇歸青鬢漸隨愁共減素心長與慢相違<lb/>
四方餬口非君事自識飄零有是非<lb/>
　　麻革<lb/>
<pb n="KR4h0143_WYG_307-24a"/>
　　　晩步張鞏田間<lb/>
地入荒蕪過客稀村深門巷暮山圍悠悠獨鳥穿雲下<lb/>
䇿䇿寒烏掠日飛人事百年梧葉老秋風萬里稻花肥<lb/>
兵塵河朔迷歸路惆悵平沙送夕暉<lb/>
　　　板橋道中<lb/>
篁竹蕭蕭野水濱光風過眼與時新隂崖積雪猶含凍<lb/>
逺樹浮煙已帶春世古未應悲故道嵗華聊得伴閒身<lb/>
蕨芽筍稚行當好莫擬山中問主人<lb/>
<pb n="KR4h0143_WYG_307-24b"/>
　　　過陜<lb/>
萬古茅津據上游崤函西去接秦頭悲風鼓角重城暮<lb/>
落日闗河百戰秋形勝古來須上䇿塵埃嵗晚只羇愁<lb/>
豺狼滿地荆榛合目斷中條是故丘<lb/>
　　　寄杜仲梁<lb/>
塞上愁多雲易隂故人雖在鴈無音交情念子黄金重<lb/>
世故稽人白髮深芳草春風千里夢青燈夜雨兩鄉心<lb/>
岱宗入眼東南秀悵望雲山淚滿襟<lb/>
<pb n="KR4h0143_WYG_307-25a"/>
　　　寄元裕之<lb/>
朔雲隂雪晩重重日入寒蕪塞草空沂水東回無去翼<lb/>
天山南斷有哀鴻三年逺别交情外一夜相思客夢中<lb/>
明日闗河對雙淚秖將幽憤寄秋風<lb/>
　　張宇<lb/>
　　　感懐<lb/>
世路羊腸劇險艱天心應厭著儒冠老無子息休心易<lb/>
貧有交親託事難文字售人真滯貨亷平養已似閒官<lb/>
<pb n="KR4h0143_WYG_307-25b"/>
羲經讀罷無人㑹庭竹蕭森夜月寒<lb/>
　　　上已日遊平湖<lb/>
㣲風漠漠水増波禊事重修繼永和脆管當筵清似語<lb/>
扁舟爭岸疾如梭一時人物成髙㑹千里雲山入浩歌<lb/>
日暮芝蘭無處覓野花汀草占春多<lb/>
　　陳賡<lb/>
　　　送李長源<lb/>
月下孤鴻枕上雞髙城今日又分攜九秋雲氣崤陵底<lb/>
<pb n="KR4h0143_WYG_307-26a"/>
萬里河聲砥柱西飲罷闗山秋寂寂詩成風雨暮凄凄<lb/>
千金善保并州器要放崑崙入馬蹄<lb/>
　　　寄陜郡楊正卿<lb/>
遷客形容國士心春風鶴髮不勝簪鍾儀去楚衣冠異<lb/>
王粲依劉嵗月深嵗晩艱危無短䇿酒酣悲壯動長吟<lb/>
遥憐蘭省楊夫子一紙書來抵萬金<lb/>
　　　寒食登臨晉西原廢寺<lb/>
前朝廢寺枕山阿尚有摩雲窣堵坡故國已非唐日月<lb/>
<pb n="KR4h0143_WYG_307-26b"/>
老僧猶指舊山河年來筋力登臨倦亂後心情感慨多<lb/>
石蘚荒碑碎文字他年更得幾摩挲<lb/>
當年雲搆倚天開一夕煙塵化劫灰佛閣丹青餘瓦礫<lb/>
禪房花木亦蒿萊春風萬里騷人怨落日千秋杜宇哀<lb/>
斷礎荒煙無限意一章詩律為誰裁<lb/>
　　　答楊煥然二首<lb/>
梁苑當年記盛遊亂離南北恨遲留且教紅袖歌金縷<lb/>
莫對青山歎白頭人似賛皇遷蜀郡詩如子美到䕫州<lb/>
<pb n="KR4h0143_WYG_307-27a"/>
傳家況有𤣥文在應使童烏繼纂修<lb/>
獻賦當年覲紫宸羨君藻思獨超羣扶持吾道難尤力<lb/>
潤色斯文老更勤學濟天人寧有泮文如風水自成紋<lb/>
何時載酒清伊上竒字時來問子雲<lb/>
　　　清明後書懐<lb/>
花氣薫人動竹齋貪春狂思若為裁蜂粘落絮飛還墜<lb/>
燕認新巢去復來亂後精魂猶夢境貧中風景剰詩才<lb/>
江山信美非吾土懐抱何時得好開<lb/>
<pb n="KR4h0143_WYG_307-27b"/>
　　　病後贈姚仲寛居士<lb/>
寂寂柴闗晝不開虚簷獨步意徘徊百年素業南柯夢<lb/>
一寸丹心古鼎灰野老相過聊問訊溪禽近啄不驚猜<lb/>
好竒誰是劉公子肯為揚雄載酒來<lb/>
　　房皡<lb/>
　　　次韻寄王升卿<lb/>
谷口人家十二三家家窗户得晴嵐千章雲木秀而野<lb/>
一脈泉流清且甘徇俗到頭終是病耽書自古不名貪<lb/>
<pb n="KR4h0143_WYG_307-28a"/>
作詩為問東溪友樽酒何時愜笑談<lb/>
　　　贈趙山甫<lb/>
寇盜連年劇蝟毛一身無處可奔逃陳平自合西歸漢<lb/>
葛亮焉能北事曹嗟我命兼才共薄仰君名與徳俱髙<lb/>
幾時一笑滄浪畔右手持盃左手螯<lb/>
　　　憶新牆劉徳淵<lb/>
雲煙杳靄水㣲茫何處青山是岳陽白髮滿頭空自老<lb/>
黄塵兩脚為誰忙同盟湂渚言猶在偕隠廬峰興未忘<lb/>
<pb n="KR4h0143_WYG_307-28b"/>
近有倦遊詩數首西風吹不到新牆<lb/>
　　段克已<lb/>
　　　五月二十三日夜分雨作涼風颯然木葉蕭瑟<lb/>
　　　絕似往年七八月感時物之變不能為懐漫浪<lb/>
　　　成詩聊以自適<lb/>
雲壓虚檐黯不收雨聲飛妥碧山頭簾幃清徹三更夢<lb/>
枕簟涼生五月秋入夜悲風何淅瀝先時病葉已颼飀<lb/>
心非木石能無感喚起悠悠去國愁<lb/>
<pb n="KR4h0143_WYG_307-29a"/>
　　　寄仲堅漢臣二子<lb/>
經春日日卧空廬門巷蕭條長者車一巻時看王湛易<lb/>
數行懶寄子公書風光少得如人意顔面從教與世疎<lb/>
聞健不來花下醉明年花發定何如<lb/>
　　　和家弟誠之社燕之作<lb/>
膠膠世事久經諳肯著紅塵換翠嵐騏驥捕鼷非所任<lb/>
干將補履豈能堪老無成事惟多懶少不如人何更貪<lb/>
花下一杯誰伴我清風明月便為三<lb/>
<pb n="KR4h0143_WYG_307-29b"/>
欲歸誰不遣君歸却恨歸來事事違烽火未休家信少<lb/>
山川良是故人稀黄金入手還能散白雪盈頭不肯飛<lb/>
試問春愁多幾許長江滚滚日暉暉<lb/>
　　　紅梅用誠之弟韻<lb/>
梅花香裏滿蒲團萬事人間總不干醉夢每憐春意淺<lb/>
詩魂長遶夜枝寒記曽上苑溪頭見又向前村雪裏看<lb/>
回首青蕤已如豆齒牙衰朽怯㣲酸<lb/>
小梅初破月團團戲蝶游蜂未敢干醉臉不禁輕宿雨<lb/>
<pb n="KR4h0143_WYG_307-30a"/>
芳心似欲訴朝寒乍驚别後容華換更與尊前仔細看<lb/>
便好栽培近東閣免教風味一生酸<lb/>
　　　讀張志和傳<lb/>
一葉輕舟一釣綸朝廷無處覓元真太虚明月為知已<lb/>
細雨斜風不著人西塞貪看飛白鷺東華忘却軟紅塵<lb/>
還思擾擾馳名者肯信人間有逸民<lb/>
　　段成已<lb/>
　　　跋秦得真墨<lb/>
<pb n="KR4h0143_WYG_307-30b"/>
晴窗不用辨犀紋墨妙秦郎已飫聞翠餅瑩如鴉背淨<lb/>
玉圖香鄙麝臍薫永寧賜弟今猶少易水無良古亦云<lb/>
老我媿非揮翰手兩丸投贈負伊勤<lb/>
　　　總管李侯移鎮京兆病久不能即門屏奉巵酒<lb/>
　　　一賀為慊謹作拙惡以餞行軒<lb/>
一札飛書下日邊龍移方伯殿長安晉城父老心皆泣<lb/>
秦地奸豪膽已寒千里馳驅容驥展九霄空闊看鵬摶<lb/>
十年潦倒登門客卧病無由挽去鞍<lb/>
<pb n="KR4h0143_WYG_307-31a"/>
　　　伯和告别北邁欲得一言以資行槖惓惓之意<lb/>
　　　蓋不能違也病卧中殊無好懐漫此以贈<lb/>
聴唱離歌一再行翩翩裘馬戒晨征據鞍耿耿壯夫志<lb/>
去國遲遲遊子情野店人稀休奠枕山蹊路險莫貪程<lb/>
一鞭行色西風順萬里秋空片鶚横<lb/>
　　　送婁郎中秀實北上<lb/>
氣壓元龍百尺樓搏空鵰鶚政髙秋珥貂自屬封侯相<lb/>
借箸咸推決勝籌㑹計不勞談笑了功名未肯等閒休<lb/>
<pb n="KR4h0143_WYG_307-31b"/>
并州豪俠風流在慚著儒冠謾白頭<lb/>
　　　送總管李侯北上<lb/>
姓名合上郭公臺落落襟懐間世才飛騎屢朝天上去<lb/>
好音時向日邊來中心都為明時盡東閣常因好客開<lb/>
萬里鵬程從此始垂天雲翼看徘徊<lb/>
　　　辛丑清明後三日詩社諸君燕集於封仲堅别<lb/>
　　　墅談笑竟日賓主樂甚然以未得吾兄弟數語<lb/>
　　　為不足既而遯菴兄有詩余獨未也主人責負<lb/>
<pb n="KR4h0143_WYG_307-32a"/>
　　　不已因賦此應命云<lb/>
善惡人情已飽諳岸紗晏坐看晴嵐折腰不是淵明嬾<lb/>
作吏元非叔夜堪老去一觴猶有味病來萬事更何貪<lb/>
從頭悉讀行年記慚媿春風四十三<lb/>
　　　紅梅<lb/>
誰㸃冰梢絳雪團黄昬和月倚闌干羞隨桃李爭春意<lb/>
要伴松筠傲嵗寒冷豔只宜閒處著淺妝難入俗人看<lb/>
天心固惜和羹便空抱枝頭一㸃酸<lb/>
<pb n="KR4h0143_WYG_307-32b"/>
　　　送仲堅漢臣二子過南澗歸賦是詩<lb/>
螻蟻㣲生脫怒濤一茅容膝儘逍遥宦情更比詩情薄<lb/>
風力聊憑酒力消心類候蟲寒更切鬢隨霜葉病先凋<lb/>
兒童失笑翁慵甚送客今朝却過橋<lb/>
　　　寒食後有感而作<lb/>
二月山城尚薄寒冬衣未解歎衰殘賞心更比年時減<lb/>
酒量全非舊日寛㸃㸃花隨春共老悠悠詩與夢俱闌<lb/>
此身只合山間了勛業何勞鏡裏看<lb/>
<pb n="KR4h0143_WYG_307-33a"/>
薄命書生不足論春來顦顇寄荒村花間也作南華夢<lb/>
眼底還無北海尊風掠平波寒翦翦雲拖殘雨晝昬昬<lb/>
興來偶逐歸禽返燈火人家半掩門<lb/>
　　　送史生仲恭北上<lb/>
裘馬翩翩事逺遊少年豪舉氣横秋愛君早有四方志<lb/>
為我能無一日留擊筑悲歌増感慨倒瓶濁酒浣離憂<lb/>
他時相憶勞回首何處風沙認晉州<lb/>
　　　仲堅將别去成行之夕㑹飲於史氏之山齋<lb/>
<pb n="KR4h0143_WYG_307-33b"/>
得子膠膠擾擾間往來未熟各衰顔百年更有幾回醉<lb/>
一月都無數日閒不放肝腸中白墮將何面目對青山<lb/>
相逢且盡今宵樂明日紅塵復市寰<lb/>
　　　用韻答封張二子<lb/>
心如墮絮已霑泥身似驚禽未得棲壺缺何煩歌老驥<lb/>
冠成不復帶雄雞黄公遁跡終辭漢范蠡逃名竟入齊<lb/>
回首平生事堪笑少年豪氣北山低<lb/>
　　　中秋之夕封生仲堅衛生行之攜酒與詩見過<lb/>
<pb n="KR4h0143_WYG_307-34a"/>
　　　各依韻以答二首<lb/>
萬籟聲沈暮靄收長河瀉浪洗清秋遥天千里澹如水<lb/>
明月一輪光滿樓隨意傾銀成勝賞誰家横玉調新愁<lb/>
可憐白首蟾宫客羞對嫦娥説舊遊<lb/>
夜涼河漢靜無聲澄澈天開萬里晴蟾吐寒光呈皎潔<lb/>
桂排疎影甚分明良宵方喜故人共醉語那知鄰舍驚<lb/>
一片詩魂招不得九霄直與月俱清<lb/>
　　　翼日二子見和復用韻以答<lb/>
<pb n="KR4h0143_WYG_307-34b"/>
短髮蕭蕭散不收老來何意更悲秋常年有酒或無月<lb/>
今夕乗晴好上樓休對嬋娟談往事秖將笑語替清愁<lb/>
冷光願照金尊裏記得開元太白遊<lb/>
　　　戊申四月書於史氏仲恭别業<lb/>
飄飄天地一癯儒問栁尋花未要扶老去生涯三徑在<lb/>
向來意氣一分無尊前乍喜紅潮頰鏡裏那知雪滿鬚<lb/>
睡起北窗成一笑人間岐路足﨑嶇<lb/>
　　　午芹道中<lb/>
<pb n="KR4h0143_WYG_307-35a"/>
渺渺江風吹葛衣愛閒常與世相違青絲步障栁千樹<lb/>
碧玉屏風山四圍入眼江花如慰意近人沙鳥信忘機<lb/>
虚名到此成何事一笑平生始覺非<lb/>
　　　元日夜與二三子小酌<lb/>
一尊相對夜如何却恨歸來白髮多萬事到今從鹵莽<lb/>
一年好處莫蹉跎閒收暮景供清酌醉挽春風入浩歌<lb/>
多謝東君不嫌客也教衰朽得陽和<lb/>
　　　幽懐用夢菴張丈韻<lb/>
<pb n="KR4h0143_WYG_307-35b"/>
此懐耿耿付東流蒲栁形骸不耐秋老去始知身世幻<lb/>
病來漸覺鬢絲稠青蠅㸃物驅還至白鳥猜人挽不留<lb/>
收拾閒愁供晩睡西風吹夢冷悠悠<lb/>
百年過眼半羇旅十日逢人九歎嗟叔夜不堪常抱病<lb/>
馮驩何苦久無家飄零身世風頭絮澹薄人情春後花<lb/>
擬把餘生釣江海為煩嚴子借魚槎<lb/>
起來乗霽看年華便著芒鞵待鹿車白水明邊鎔落日<lb/>
碧天盡處散餘霞決明㸃檢無多實甘菊商量有數花<lb/>
<pb n="KR4h0143_WYG_307-36a"/>
滿酌一杯都不計人間萬事足安蛇<lb/>
　　　蘭氏晩節軒<lb/>
幾年㑹計屈㣲官五斗才堪給酒錢野鶴風標寒愈峭<lb/>
巖松節目老方堅石腸未省隨時轉鐵面何嘗與世妍<lb/>
回首風煙三徑晚典刑當作畫圖傳<lb/>
都把升沈不置懐一尊時對好山開張公雅有江湖志<lb/>
崔子本非丞貳才為政從渠嗤拙宦買田已自賦歸來<lb/>
髙情想像常如在不逐春風没草萊<lb/>
<pb n="KR4h0143_WYG_307-36b"/>
　　　雨後漫成<lb/>
羇思紛紛不易裁晩涼扶病獨登臺翩翩幽鳥避人去<lb/>
殷殷輕雷送雨來已判此身閒裏老且將笑口酒邊開<lb/>
安車待聘非吾事休作姑山隠逸猜<lb/>
　　　再和<lb/>
涼月娟娟玉半裁曉風吹夢下瑶臺笛兼鄰杵相和切<lb/>
秋共羇愁一并來到處溪山容我嬾違時顔面向誰開<lb/>
少陵可笑行藏拙獨倚危樓剛自猜<lb/>
<pb n="KR4h0143_WYG_307-37a"/>
　　　總管隴西公自趙城以雪途行役見命賦此以<lb/>
　　　獻<lb/>
曉鞍催發五更鐘王事匆匆不易從雪氣空濛迷馬首<lb/>
霜威跋扈襲裘茸誰家村落雞頻唱到處園林鳥絶蹤<lb/>
却憶雲山舊栖地擁衾髙卧養吾慵<lb/>
　　　萬夫長李侯西勤回作詩為賀<lb/>
帷幄雍客擁萬夫雄襟英槩漢臧吳獠兒坐失重巖阻<lb/>
戰士爭先九折驅去日旌旗填蜀道歸時笳鼓競堯都<lb/>
<pb n="KR4h0143_WYG_307-37b"/>
謬為門下登龍客擬頌勤勞愧腐儒<lb/>
坐擁貔貅十萬夫雍容帷幄看投壺威風栗烈前無敵<lb/>
膽氣輪囷大滿軀銅柱直期標百粤連城潛覺失全吳<lb/>
江南公事行將畢願獻扁舟范蠡圖<lb/>
　　曹之謙<lb/>
　　　寄元遺山<lb/>
詩到夔州老更工只今人仰少陵翁自憐奕世通家舊<lb/>
不得論文一笑同草緑平原愁落日鴈飛寒水怨秋風<lb/>
<pb n="KR4h0143_WYG_307-38a"/>
黄金鑛裏相思淚幾墮憑欄北望中<lb/>
　　　秋日懐李仁卿<lb/>
獨倚斜陽百尺樓故人千里思悠悠陶唐祠下煙光晩<lb/>
姑射峰前鴈影秋尊酒幾人同李白雲山多處是并州<lb/>
臨風惆悵無人㑹一曲商歌寫暮愁<lb/>
　　　送王仲通<lb/>
從事西遊五見春翩翩書記日爭新懐鄉不作登樓賦<lb/>
佐府真為入幕賓世事忽驚翻手雨馬蹄又踏化衣塵<lb/>
<pb n="KR4h0143_WYG_307-38b"/>
古來燕趙多豪傑定有飛書薦鶚人<lb/>
　　　上已日感懐<lb/>
舊游桃李涴丘塵十六年悲客裏春浮白可能澆磈磊<lb/>
踏青聊且慰酸辛蘭亭修禊人何在庾信傷心賦又新<lb/>
芳草喚愁花濺淚東風回首一霑巾<lb/>
　　　白菊<lb/>
數枝的皪照秋清何物為花乃寧馨玉骨冰肌誇皎潔<lb/>
風璫月珮想娉婷霜迎葉上迷青女露下籬邊泣素靈<lb/>
<pb n="KR4h0143_WYG_307-39a"/>
見説寒英能愈疾擬開三逕著茅亭<lb/>
　　　紅葉<lb/>
枝上萎黄慘未乾嚴霜一夕總成丹色烘曉日燕脂暖<lb/>
影濯秋江蜀錦寒南鴈數聲催晼晩西風幾度見凋殘<lb/>
横山樓下梨千樹每憶童年九日看<lb/>
　　　寄鄉中故人<lb/>
十年夢繞故山薇世事悠悠與願違華表未成遼鶴語<lb/>
青𠖇空羨塞鴻歸雲横北嶺迷鄉眼塵滿西風涴客衣<lb/>
<pb n="KR4h0143_WYG_307-39b"/>
為報吾州舊新識短書相慰莫令稀<lb/>
　　　自趙城還府<lb/>
簡子城邊過盡春却尋歸路並清汾落花亂逐溶溶水<lb/>
逺樹低連漠漠雲姑射雨晴山似染洞羊風暖草如薰<lb/>
獨憐疲俗誅求困愁歎聲多不可聞<lb/>
　　　讀唐詩鼔吹<lb/>
傑句雄篇萃若林細看一一盡精深才髙不似人間語<lb/>
吟苦定勞天外心白璧連城無少玷朱絃三歎有遺音<lb/>
<pb n="KR4h0143_WYG_307-40a"/>
不經詩老遺山手誰解披沙揀得金<lb/>
　　王嚞<lb/>
　　　煙霞洞<lb/>
古洞無門掩碧砂四山空翠鎖煙霞天開玉樹三清府<lb/>
地湧金蓮七子家闡教客來傳道法遊仙人去換年華<lb/>
可憐此地今誰管春暖桃夭自發花<lb/>
　　譚處端<lb/>
　　　題洛陽朝元宮<lb/>
<pb n="KR4h0143_WYG_307-40b"/>
宮門寂寂鎖祥煙古蹟靈蹤尚儼然雲罩連枝烹藥鼎<lb/>
霞生靈井溉丹泉日魂煉就華胥國月魄收將不夜天<lb/>
紫詔師真歸去後未知孰繼大羅仙<lb/>
　　　述懐<lb/>
天機深逺少人知一粒刀圭午上持霧捲古潭秋靜夜<lb/>
雲收碧障月明時蛟龍縱得囚離鼎猛虎擒來鎖坎池<lb/>
煉就仙丹超造化去奔蓬島擅真師<lb/>
　　離峰老人<lb/>
<pb n="KR4h0143_WYG_307-41a"/>
　　　　寄郭菴主<lb/>
　浮生忽忽葉辭柯百嵗光隂已半過塵外青山空悵望<lb/>
　鬢邊白髮轉添多嵗云暮矣能無感君不歸兮可奈何<lb/>
　我與沙鷗盟已定此回休更負煙波<lb/>
　　　行秀<lb/>
　　　　迎駕<lb/>
　蓮宫特作内宫修聖境懽迎聖駕遊雨過水聲琴泛耳<lb/>
　雲開山色錦䝉頭成湯狩野恢天網吕尚漁磯浸月鈎<lb/>
<pb n="KR4h0143_WYG_307-41b"/>
　試問風光甚時節黄金世界菊花秋<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選金詩巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_146-1a"/>
　欽定四庫全書<lb/>
御選宋詩巻六十三<lb/>
　　五言絶句三<lb/>
　　　王十朋<lb/>
　　　　九日寄昌齡弟<lb/>
　此日黄花酒深期酌弟兄誰知有離别西望不勝情<lb/>
　白石登山客新詩句必豪寧容杜陵老獨步玉山髙<lb/>
　　　　千葉紅桃<lb/>
<pb n="KR4h0143_WYG_146-1b"/>
　在處飄紅雨臨窗照夕陽何時清禁裏一笑伴仙郎<lb/>
　　　　蓼花<lb/>
　秋色在何許蓼花含淺紅客情禁不得歸興逐西風<lb/>
　　　　燕竹<lb/>
　問訊東牆竹佳名今始知龍孫初迸日燕子却來時<lb/>
　　　　西湖栁<lb/>
　瀟灑西湖種誰移向浙東青枝太纖細莫近楚王宮<lb/>
　　　　葡萄<lb/>
<pb n="KR4h0143_WYG_146-2a"/>
珠帳臨簷挂龍鬚滿架抽也知堪釀酒不要博凉州<lb/>
　　　芭蕉<lb/>
草木一般雨芭蕉聲獨多主人栽未足其奈客愁何<lb/>
　　　石菖蒲<lb/>
天上玉衡散結根泉石間要須生九節長為駐紅顔<lb/>
　　　鸂鶒<lb/>
文采真為累飛鳴不自由小池新水漲相對漫沈浮<lb/>
　　　題佛閣<lb/>
<pb n="KR4h0143_WYG_146-2b"/>
桑下不三宿閣中經半年青山滿庭户雖好莫留連<lb/>
靈運本狂士偶來蓮社遊鐘魚聽巳厭歸去故園休<lb/>
　　　率飲亭<lb/>
老去識交情興來懐酒伴山林車馬稀風月壺觴滿<lb/>
文舉客滿座淵明酒盈尊雖無古髙躅妙意亦長存<lb/>
　　　十月望日買菊一枝頗佳<lb/>
秋去菊方好天寒花自香深懐傲霜意那肯媚重陽<lb/>
菊晩不害好固宜登我堂書生自頭白奚用泣馨香<lb/>
<pb n="KR4h0143_WYG_146-3a"/>
　　　東籬<lb/>
我豈規彭澤兹籬偶在東悠然見山處仍向菊花叢<lb/>
　　　四望亭<lb/>
有澤宜觀水無簷不見山鄱君千里國俯仰一亭間<lb/>
　　　百花樓<lb/>
昔日風流守公餘種百花春風不檢㸃紅紫落誰家<lb/>
　　　鄱江樓<lb/>
郭外山横閣江邊水照樓麤官無暇日何以得消憂<lb/>
<pb n="KR4h0143_WYG_146-3b"/>
　　　柑<lb/>
白帝誰云陋黄柑亦自香一枝三百顆風味自吾鄉<lb/>
　　　馬當山<lb/>
此地水如峽有山名馬當猶疑是灩澦更合戒舟航<lb/>
　　　宿富春舟中<lb/>
苦雨吟朱夏小舟眠富春餘生今可樂歸作太平人<lb/>
　　　小瀑布<lb/>
釣瀬雲山外巖花瀑布邊却疑方處士詩思湧如泉<lb/>
<pb n="KR4h0143_WYG_146-4a"/>
　　　宿飯溪驛<lb/>
甑嶼飽曽見飯溪名始聞老懐如子美到處不忘君<lb/>
　　　鷹爪花<lb/>
誰把名鷹爪天然狀不殊無心事搏擊中有鳥相呼<lb/>
　　　燭花<lb/>
郡舍擁爐坐燭開連夜花主人無喜事應是報還家<lb/>
　　　用滿城風雨近重陽句作七絶<hi>録五首</hi>
重陽無數日風雨登臨緩㑹見天氣佳黄花揷須滿<lb/>
<pb n="KR4h0143_WYG_146-4b"/>
老對黄花節遙臨白帝城空齋聴蕭瑟㸃㸃是鄉情<lb/>
江山悲木落身世歎飄蓬未㑹登山客先吹墮帽風<lb/>
巫峽有雄風菊天多細雨知我欲登髙先期洗塵土<lb/>
竹葉悲杜陵秋雲近栁惲家鄉鴈蕩遙節物龍山近<lb/>
　　劉爚<lb/>
　　　皇帝閣春帖子詞<lb/>
新嵗朝元使龍荒萬里來至仁天廣大朔漠亦春臺<lb/>
雉扇開金殿雲韶奏紫庭天顔知有喜班首是前星<lb/>
<pb n="KR4h0143_WYG_146-5a"/>
　　　觀梅<lb/>
三杯暖寒酒一榻竹亭煙為愛梅花月終宵不肯眠<lb/>
　　陳造<lb/>
　　　次張學録韻<lb/>
廣文無酒錢到官倐改火清談坐蕭齋惟子屢過我<lb/>
君才髙一時從我計亦左要追莊惠塵揮塵論然可<lb/>
　　　泊上虞驛<lb/>
溪山可圖畫風物憶吾鄉漁艇鷗鷺亂茅茨菱芡香<lb/>
<pb n="KR4h0143_WYG_146-5b"/>
龍公底戲劇長笑溟江天雨鵲翻仍語風舟舞不前<lb/>
　　姜特立<lb/>
　　　偶成<lb/>
盥面知新瘦看書覺近昏風霜不相貸老意與誰論<lb/>
　　　臘中感春<lb/>
小雨濕紅蕤輕颸動碧池東君送消息預作探春詩<lb/>
　　　野步<lb/>
江山客思滿雲水稻田空日塢懸秋實霜林墜晚紅<lb/>
<pb n="KR4h0143_WYG_146-6a"/>
　　　公館<lb/>
公館當清夜移尊近北墉秋聲連蟋蟀月色澹芙蓉<lb/>
　　　雪後雙溪城外<lb/>
雪消閒出郭騎馬踏山橋池響氷澌落泥融雁齒消<lb/>
　　　夜飲<lb/>
風髙霜挾月酒暖夜生春一曲清歌罷華胥有醉人<lb/>
　　　野坐<lb/>
野坐花飛片溪行水漲痕山中閒日月世上别乾坤<lb/>
<pb n="KR4h0143_WYG_146-6b"/>
　　　晩晴<lb/>
草木肥梅雨江山快晩晴芳塘荷芰發香泛葛衣輕<lb/>
　　　贈湯仲輝郊居<lb/>
木橋横野水竹逕踏晴沙桑苧交隂處中藏隠士家<lb/>
　　　野步<lb/>
倚杖立江干丹楓疊嶂寒何人三昧手畫我看秋山<lb/>
　　　動植<lb/>
動植凑東風天機各自濃花粘蜂股重絮戀栁腰慵<lb/>
<pb n="KR4h0143_WYG_146-7a"/>
　　　雪晴<lb/>
六出弄隂機新晴閃夕暉餘寒隨雁去殘雪帶春歸<lb/>
　　　古意<lb/>
共綰同心結那知有别離對人爭忍説不敢畫蛾睂<lb/>
　　　有感<lb/>
滴水添壺箭跳丸疊崦嵫只誇顔似玉不覺髩成絲<lb/>
　　　繭庵回<lb/>
歸路俯清川呼奴自刺船戲魚翻晩照宿鳥入寒煙<lb/>
<pb n="KR4h0143_WYG_146-7b"/>
　　　秋園<lb/>
商氣入山園園花取次妍蓼叢迎露重菊本望秋圓<lb/>
　　　風色<lb/>
風色作吳霜山中草木黄冷煙籠碧瓦露葉徧寒塘<lb/>
　　　山中<lb/>
不到山中久山寒景益竒凍泉零雪谷墜葉弄風絲<lb/>
　　　驟寒擁爐<lb/>
雪霰曉漫漫天公剰作寒林梢棲白鳯爐焰舞紅鸞<lb/>
<pb n="KR4h0143_WYG_146-8a"/>
　　　村翁<lb/>
茅茨西日暖翁媪自相依不識鴛鴦意雙雙作伴飛<lb/>
　　　秋夜月<lb/>
新月秀彎彎髙懸碧落間何當依玉户瀟灑看江山<lb/>
　　　小橋<lb/>
小橋横野澗物色自孤清終日相晤語松聲與水聲<lb/>
　　　出郭<lb/>
嵗暮偶出郭斜陽帶逺村雪松含臘意沙水動春痕<lb/>
<pb n="KR4h0143_WYG_146-8b"/>
　　　春曉<lb/>
春來貪起早春思還繚繞一語破春愁黄鸝韻清曉<lb/>
　　　秋江栁<lb/>
春暖和煙重冬寒帶雪稀何如秋浦畔含思獨依依<lb/>
　　　和虞守感秋<lb/>
莫憶鱸魚美吳天浪正浮只應歸夢到千頃荻花秋<lb/>
　　張良臣<lb/>
　　　别持上人<lb/>
<pb n="KR4h0143_WYG_146-9a"/>
茂竹永和寺浣花天寳詩清江入舟檝忍淚别僧時<lb/>
　　黄幹<lb/>
　　　過翠㣲<lb/>
古寺殘僧少孤村碧樹圍明朝山下路愁絶望煙歸<lb/>
　　詹初<lb/>
　　　梅<lb/>
萬木枯嵗晩寒梅獨不移幽香對白雪清景月明時<lb/>
　　林亦之<lb/>
<pb n="KR4h0143_WYG_146-9b"/>
　　　續夢中所見兩句<lb/>
長劒歌明月吳門一夜過紅樓何處是為説馬闌坡<lb/>
　　　記九月二十五夜夢中作<lb/>
藥圃幽人徑桃源處士居嵗時雖屢改蹤跡尚如初<lb/>
　　陳藻<lb/>
　　　霧城山<lb/>
雲攜山遯出霧逐雨奔來萬象一毫沒孤簷數尺開<lb/>
　　　壺山四望<lb/>
<pb n="KR4h0143_WYG_146-10a"/>
天逺碧無地山寒半入空林開生虎穴樹遶梵王宮<lb/>
　　　題靜江<lb/>
桂林多洞府疑是館羣仙四野皆平地千峰直上天<lb/>
　　　舟行<lb/>
衆流江漸濶百怪石如生錯聽人聲鬧容巗答槳鳴<lb/>
　　樓鑰<lb/>
　　　水蕉<lb/>
獵獵水芭蕉如將隠士招清風來處逺溽暑坐中消<lb/>
<pb n="KR4h0143_WYG_146-10b"/>
　　裘萬頃<lb/>
　　　善利閣次伯仁所題趙子良畫<lb/>
平生交游間吾幘蓋屢岸區區稻粱謀君亦逐鴻雁<lb/>
風簷手君詩心跡已清絶何當更長吟坐對澄江雪<lb/>
扁舟兩漁翁清唱發日暮安得如鴟夷相與五湖去<lb/>
　　　題蘇希亮畫<lb/>
石梁渡山澗上有秦人居嵗寒不種桃汲泉灌佳蔬<lb/>
　　劉宰<lb/>
<pb n="KR4h0143_WYG_146-11a"/>
　　　送李季允侍郎歸蜀用禪房花竹幽為韻<lb/>
密葉秋逾潤幽花晩更妍去來誰是主試問白頭禪<lb/>
地僻風煙好身閒日月長未知嘉遯吉占驗笑京房<lb/>
淮海身如繫岷峨路去賒相思氷雪裏却立嗅梅花<lb/>
文情契金蘭燕樂非絲竹我歌古别離語盡君當續<lb/>
日腳收新雨禪房早得秋重來應更好誰與共清幽<lb/>
　　劉過<lb/>
　　　遊郭希呂石洞<lb/>
<pb n="KR4h0143_WYG_146-11b"/>
　　　　傾月<lb/>
去去山轉深樹下益凄冷時有月烏飛閒碎梧桐影<lb/>
　　　　石井<lb/>
銀牀遶周遭一規寒浸水試敲拄杖看恐觸蛟龍起<lb/>
　　　　壺天<lb/>
逆溪隨水行更上紫翠峰朱闌忽飛閣映帶煙霞重<lb/>
　　　　笙鶴<lb/>
木末俯清軒獨立久閒佇何人騎鶴來髣髴吹笙侣<lb/>
<pb n="KR4h0143_WYG_146-12a"/>
　　吕聲之<lb/>
　　　春郊<lb/>
勝日遊郊外嵐光入眼新桃花開萬樹又是一年人<lb/>
　　　山行<lb/>
山花雨後紅野草風前緑浩歌歸去來不辱在知足<lb/>
　　周文璞<lb/>
　　　玉晨觀二首<lb/>
野筍衝泉出山花避石開余方有公事不為等閒來<lb/>
<pb n="KR4h0143_WYG_146-12b"/>
羽扇臨元寺霓衣上醮壇九枝松葉冷十葉杏花殘<lb/>
　　髙翥<lb/>
　　　桂<lb/>
玉蕋琅玕樹天香知易熏露寒清透骨風定逺含芬<lb/>
　　葛天民<lb/>
　　　春懐<lb/>
向晩一鳩鳴道人春睡足無處寫幽懐巡簷數修竹<lb/>
　　趙汝鐩<lb/>
<pb n="KR4h0143_WYG_146-13a"/>
　　　登樓<lb/>
地卑梅雨溼氣壓篆煙低孰是披襟處髙樓百尺梯<lb/>
　　　苦吟<lb/>
幾度燈花落苦吟難便成寒窗明月滿樓上打三更<lb/>
　　　尋勝<lb/>
老子移笻杖小童挑酒壺徧尋泉石勝引路倩樵夫<lb/>
　　　傷春<lb/>
飛蝶捎風絮鳴禽戀午簷不知春去未但見栁隂添<lb/>
<pb n="KR4h0143_WYG_146-13b"/>
　　　半夜<lb/>
坐久香消篆更長燭屢花一輪觀浴兔兩部聴鳴蛙<lb/>
　　　山寺<lb/>
樹闇常疑夜山多易得雲撞鐘最深處嶺外不曽聞<lb/>
　　　題莊舍壁<lb/>
水深荷較晩地僻草偏多佇立風前聴樵夫隔隴歌<lb/>
　　　後圃<lb/>
澆花惟要早芟草不知名新竹生來巧南牆補數莖<lb/>
<pb n="KR4h0143_WYG_146-14a"/>
　　　秋夜<lb/>
秋到情懐惡美人天一方夜深窗轉月夢斷角吹霜<lb/>
　　劉學箕<lb/>
　　　侵曉書懐<lb/>
石泉宵冷冷清響雜寒吹恍驚山雨來醒我一覺睡<lb/>
幽蟲聲唧唧感此秋夜長起坐彈鳴瑟蘭釭炫餘光<lb/>
疎星澹河漢㸃㸃在秋水㣲瀾漾殘輝曲沼通游鯉<lb/>
　　　題壁<lb/>
<pb n="KR4h0143_WYG_146-14b"/>
午日栁隂正曉風花氣新川明魚泳水林静息啼春<lb/>
　　葉茵<lb/>
　　　即事<lb/>
竹暗筍無數江晴水有痕田蛙喧麥隴野犬卧柴門<lb/>
　　　有所思<lb/>
仰天有所思心逺目苦短西風驅殘雲千里月華滿<lb/>
　　　春詠<lb/>
舍瑟聲不傳詠歸聲在道風乎野水濱夕陽轉芳草<lb/>
<pb n="KR4h0143_WYG_146-15a"/>
　　沈説<lb/>
　　　聴雨<lb/>
耳根聴不歇滴滴冷於秋疑是山翁醉巖前枕瀑流<lb/>
　　戴復古<lb/>
　　　汀州道上<lb/>
宇宙何牢落客行雙髩華千山萬山底老眼付梅花<lb/>
　　　寄興<lb/>
長願如人意一生無别離妾當年少日花似半開時<lb/>
<pb n="KR4h0143_WYG_146-15b"/>
　　嚴羽<lb/>
　　　閨怨<lb/>
昨夜中秋月含愁顧景頻空留可憐影不見可憐人<lb/>
　　　西陵望<lb/>
西陵終日望不見有歸橈欲去頻回首寒江起暮潮<lb/>
　　　空齋<lb/>
寒燈照疎竹棲禽時復驚黙坐空齋夜寂寞道心生<lb/>
　　嚴粲<lb/>
<pb n="KR4h0143_WYG_146-16a"/>
　　　松雪<lb/>
隂崖未知晴松雪自在白可恨晩風顛飛寒亂苔石<lb/>
　　　七夕<lb/>
纖巧逐時新誰將大雅陳天孫古機錦笑殺世間人<lb/>
　　　張輯馮去非話别<lb/>
此夕真成别幽懐欲語誰梅花霜月曉獨起詠君詩<lb/>
　　　憶山中<lb/>
山中桂香滿無復向來遊官事何時了一年孤負秋<lb/>
<pb n="KR4h0143_WYG_146-16b"/>
　　　即事<lb/>
僧寺藏深塢漁舟帶逺汀誰教雙白鳥來㸃暮山青<lb/>
　　　閏九<lb/>
前月登髙去猶嫌菊未黄秋風不相負特地再重陽<lb/>
　　徐經孫<lb/>
　　　龍門春浪<lb/>
雷奔石壁間瀑瀉洞門側蜿蜒乗洪濤變化莫可測<lb/>
　　　隆福晩鐘<lb/>
<pb n="KR4h0143_WYG_146-17a"/>
山圍古寺隂曙隔鯨音發悠揚三四聲喚上東林月<lb/>
　　　雜興<lb/>
梅花亦何竒偏得幽人愛清寒風雪夜一枝靜相對<lb/>
　　方岳<lb/>
　　　秋厓<lb/>
鑿空為此名忽已落衆口聊結一間茅仍當作厓叟<lb/>
　　　山居十六詠<hi>録五首</hi>
　　　　幽谷<lb/>
<pb n="KR4h0143_WYG_146-17b"/>
入林不厭深避世不厭獨倦飛鳥知還毋憚下喬木<lb/>
　　　　清樾<lb/>
山林有灌木其大可蔽牛蘚石眠清隂坐閒天地秋<lb/>
　　　　桃李蹊<lb/>
竹逕轉西麓山花能白紅要知造物心政在無言中<lb/>
　　　　寒泓<lb/>
子盍觀於水遇險維其止流行非所知一寒清到底<lb/>
　　　　田園居<lb/>
<pb n="KR4h0143_WYG_146-18a"/>
秋風新飯香蔬亦美可茹寧知世有人萬錢無下筯<lb/>
　　　此君室<lb/>
匪書誰與稽匪竹誰與居以書造竹所俛仰千載餘<lb/>
　　利登<lb/>
　　　沽酒<lb/>
有錢但沽酒莫買南山田勾引催租人驚散青松煙<lb/>
　　　郊外<lb/>
春色到江斷野花涵日嬌鳥穿芳樹語人隔逺山樵<lb/>
<pb n="KR4h0143_WYG_146-18b"/>
　　　春日<lb/>
雨過苔猶濕風來户半開閒花忽落盡啼鳥自飛來<lb/>
　　周弼<lb/>
　　　春怨<lb/>
極浦蘋花白空壕蘭萼紅傷心城上燕飛入館娃宫<lb/>
　　　送客<lb/>
欲知行逺近細數杜鵑聲暗入蒼山去千聞是一程<lb/>
　　錢時<lb/>
<pb n="KR4h0143_WYG_146-19a"/>
　　　嵗寒即事<lb/>
鳥語春通信蜂喧日釀和不消花滿院竹外一枝多<lb/>
　　　安素午睡<lb/>
禾黍秋相近溪山日自長午窗千嶂雨幽夢一簾香<lb/>
　　劉克莊<lb/>
　　　宿山中<lb/>
就泉為碓屋壘石作書龕有意耕汾曲無心起水南<lb/>
玉筯篆文古銀鈎楷法精得知千載下時有打碑聲<lb/>
<pb n="KR4h0143_WYG_146-19b"/>
　　　答婦兄林公遇<lb/>
霜下石橋滑蛩吟茅店清夢回殘月影錯認是天明<lb/>
恨余行李速愧子酒杯長日暮於誰屋天寒陟彼岡<lb/>
挹君如玉雪未易得親疎何日深山裏同燈共讀書<lb/>
　　　移居<lb/>
鄰曲無還往何由有别情惟應小窗月長記讀書聲<lb/>
　　　乍歸<lb/>
兒童娛膝下母子話燈前却憶江湖上家書動隔年<lb/>
<pb n="KR4h0143_WYG_146-20a"/>
北戍邊城下南遊瘴海頭不知天地内何處可逃愁<lb/>
絶愛牆隂橘花開滿院香鄰人欺不在稍覺北枝傷<lb/>
弛擔逢除夕團欒共擁爐把如為客看還得似家無<lb/>
手種梅無恙蒼苔滿樹身可憐開較早不待逺歸人<lb/>
格律窮方進功夫老始知儘教人貶駁喚作嶺南詩<lb/>
　　　即事<lb/>
香火萬家市煙花二月時居人空巷出去賽海神祠<lb/>
東廟小兒隊南風大賈舟不知今廣市何似古揚州<lb/>
<pb n="KR4h0143_WYG_146-20b"/>
　　陳起<lb/>
　　　寄彭庵<lb/>
一片巴江月移輝到庾梅孤山春事早疎影望東回<lb/>
　　　薄暮<lb/>
寂寥誰作侶耿耿一寒缸薄暮西風急呼童掩却窗<lb/>
　　宋伯仁<lb/>
　　　山下<lb/>
山下六七里山前八九家家家清到骨只賣水仙花<lb/>
<pb n="KR4h0143_WYG_146-21a"/>
　　李曽伯<lb/>
　　　題宜興庵壁<lb/>
禪榻一覺睡冬宵五更長窗遞清風入枕邊松栢香<lb/>
拂石坐小橋臨流俯清泚松聲與禽聲可以醒吾耳<lb/>
　　　永州曉行<lb/>
推枕月㣲明登車纔五更啼破千山暝枝禽三兩聲<lb/>
　　　飛燕<lb/>
瞥見誰家燕纔驚社日臨洛花移種否喚起故園心<lb/>
<pb n="KR4h0143_WYG_146-21b"/>
　　　蘭花<lb/>
行盡離騷國春深未見蘭容非隠君子甘老蕨薇間<lb/>
　　　古木<lb/>
古木列官道春風老榦柯炎凉知幾變來往閲人多<lb/>
　　姚勉<lb/>
　　　桂莊<lb/>
不求田二頃只種桂為莊秋滿黄金粟飽餐風露香<lb/>
　　　湖上釣者<lb/>
<pb n="KR4h0143_WYG_146-22a"/>
荷風湖面曉垂釣栁隂中何日能蓑笠扁舟此興同<lb/>
　　　王君猷花圃八絶<hi>録四首</hi>
　　　　海棠城<lb/>
家住山水國種花以為城詩將日登陴圍春驅酒兵<lb/>
　　　　若春<lb/>
静中見萬物各各有春意收拾入襟懐陽和散天地<lb/>
　　　　臨青橋<lb/>
通渠入小池循除㶁㶁鳴羣魚忽悠然過橋聞屐聲<lb/>
<pb n="KR4h0143_WYG_146-22b"/>
　　　　山扉<lb/>
一徑緑隂去隠隠花竹幽主人地行仙終日杖履遊<lb/>
　　朱繼芳<lb/>
　　　蛩<lb/>
一蛩何唧唧吟落兒童心只在竹籬外篝燈無處尋<lb/>
　　　吳歌<lb/>
雁影江潭底秋聲浦漵間吳兒歌一曲月子幾回彎<lb/>
　　　草蟲便面<lb/>
<pb n="KR4h0143_WYG_146-23a"/>
蝶舞蜂歌倦蜻蜓看未休誰知織婦意方夏又思秋<lb/>
　　　鷗<lb/>
採魚秋江上鷗鳥來相隨蕩槳忽驚起雲天碧四垂<lb/>
　　羅與之<lb/>
　　　商歌<lb/>
門前桑柘枝中有千錦機遊人不迴顧桃李欲成蹊<lb/>
　　林尚仁<lb/>
　　　暑夜<lb/>
<pb n="KR4h0143_WYG_146-23b"/>
松風生晩凉坐久市聲歇客去獨行吟踏石碎明月<lb/>
　　俞桂<lb/>
　　　江上<lb/>
江頭雲閣雨栁色與春深船發春風阻誰知客子心<lb/>
　　薛嵎<lb/>
　　　蓑衣步<lb/>
水浸石根冷風吹藤葉飛菰蒲秋影裏長趂釣船歸<lb/>
　　黄大受<lb/>
<pb n="KR4h0143_WYG_146-24a"/>
　　　竹<lb/>
虚心懐月明勁節挺玉立豈是外春風春風不能入<lb/>
　　毛珝<lb/>
　　　山月<lb/>
山月共徘徊山泉酌一杯詩成無筆寫畫石記蒼苔<lb/>
　　王栢<lb/>
　　　漁舟晩笛<lb/>
落日下大野江邊漁事收小舟横斷岸長笛一聲秋<lb/>
<pb n="KR4h0143_WYG_146-24b"/>
　　許尚<lb/>
　　　白龍洞<hi>在横雲山頂下通澱山湖每風雨夜有龍出入洞中</hi>
呼吸湖中水山椒寄此身洞門風雨夜電火逐霜鱗<lb/>
　　　鶴坡<hi>府東七十里此地出鶴俗云鶴窠者是也</hi>
索莫東郊逺仙禽盡此藏夢回明月夜林杪響圓吭<lb/>
　　　西林<lb/>
林外初晴後斜陽滿芰荷頻來指靈鷲此去路無多<lb/>
　　張堯同<lb/>
<pb n="KR4h0143_WYG_146-25a"/>
　　　題㑹景亭十首<hi>録四首</hi>
　　　　白蓮池<lb/>
滄波圖四面豔豔玉開花自可除簾幙清香不用遮<lb/>
　　　　桃花亭<lb/>
不待東風拆池塘已自春試看源上客猶恐是秦人<lb/>
　　　　芙蓉塘<lb/>
一發連千丈紅雲出素波秋風吹欲老無奈落花何<lb/>
　　　　月波樓<lb/>
<pb n="KR4h0143_WYG_146-25b"/>
天濶氷湖淨溪平玉鑑寒捲簾看晚色鷗鳥傍闌干<lb/>
　　牟巘<lb/>
　　　溪邊釣船<lb/>
莫出前溪去隨宜下釣鈎風波若不惡鱸鱖滿船頭<lb/>
　　　題束季博山園二十首<hi>録四首</hi>
　　　　東壑<lb/>
雲卧不禁冷誤把巖扃觸翻動若木枝紅光被空曲<lb/>
　　　　第一溪<lb/>
<pb n="KR4h0143_WYG_146-26a"/>
倚闌發長嘯援筆記舊遊想見同來者俱非第二流<lb/>
　　　　釣臺<lb/>
窮鱗無處避網罟如雲密悠然釣臺畔袖手看落日<lb/>
　　　　雲闗<lb/>
此處若為闗自來還自去中有無心人不妨相伴住<lb/>
　　　相如撫琴<lb/>
不負百年心琴中託意深如何渾忘却猶費白頭吟<lb/>
　　真桂芳<lb/>
<pb n="KR4h0143_WYG_146-26b"/>
　　　吉水夜泊<lb/>
入夜始維舟黄蘆古渡頭眠鷗知讓客急過蓼花洲<lb/>
　　劉辰翁<lb/>
　　　戲題<lb/>
無人知坦腹水影半簾苔驚謂青蟲墮垂絲忽上來<lb/>
　　吳大有<lb/>
　　　餞陳隨隠歸鄉<lb/>
客行情最苦草草共清尊萬山千山路今朝好出門<lb/>
<pb n="KR4h0143_WYG_146-27a"/>
　　林同<lb/>
　　　魏孝子<hi>役於大國陟彼屺兮瞻望母兮狄仁傑登山望雲曰吾親舍其下</hi>
念母嗟陟屺思親徒望雲可憐魏孝子不比狄參軍<lb/>
　　　徐庶<hi>辭先主曰老母見獲方寸亂矣王陵母曰為語陵毋以老妾故持二心</hi>
不勝方寸亂豈暇二心持忍矣王陵將賢哉徐庶辭<lb/>
　　　桓沖<hi>小字買徳郎母病須羊以解以身質羊後為江州刺史</hi>
不辭身作質只為母須羊此日江州牧當年買徳郎<lb/>
　　　王悦<hi>導之子有髙名事親色養諸子莫及導見輒有喜色</hi>
<pb n="KR4h0143_WYG_146-27b"/>
色養傾餘子髙名重一時足為丞相喜豈計外人知<lb/>
　　　文中子<hi>汾水之曲有先人之敝廬在有田可以具饘粥彈琴著書不願仕也</hi>
先人舊所理汾曲有田廬何意求聞達彈琴自著書<lb/>
　　　木蘭<hi>古樂府云阿爺無大兒木蘭無長兄願為市鞍馬從此替爺征</hi>
謹勿悲生女均之有至情縈能贖父罪蘭亦替爺征<lb/>
　　文天祥<lb/>
　　　贈羅雪崖樵青<lb/>
蕭蕭山下人閉門衣裘單春心動溪谷曉起捫松看<lb/>
<pb n="KR4h0143_WYG_146-28a"/>
　　　贈周東鄉畫魚<lb/>
觀君瀟湘圖起我濠上心短褐波濤舊秋雨菰蒲深<lb/>
　　　咸淳甲戍第二朔予道櫧洲里徐畋方諫自長<lb/>
　　　沙來為别問客幾何曰半年矣臨别為賦<lb/>
君為湘水燕我作衡陽鴈鴈去燕方留白雲草迷岸<lb/>
　　家鉉翁<lb/>
　　　寄江南故人<lb/>
曽向錢塘住聞鵑憶蜀鄉不知今夕夢到蜀到錢塘<lb/>
<pb n="KR4h0143_WYG_146-28b"/>
　　文及翁<lb/>
　　　山中夜坐<lb/>
悠悠天地間草木獻竒怪投老一蒲團山中大自在<lb/>
　　林景煕<lb/>
　　　侍應平坡侍郎郊行口占<lb/>
春霖卷流芳霽旭浮逺野白首正元人相期古松下<lb/>
試耕黄犢健入社白鷗真栁外呼舟去水風吹葛巾<lb/>
　　謝翺<lb/>
<pb n="KR4h0143_WYG_146-29a"/>
　　　友人自杭回建寄别<lb/>
同來不同去離别暗銷魂閩浙若同水扁舟送到門<lb/>
潮信到嚴瀨水色過衢城寄潮不寄水潮去有回程<lb/>
　　鄭思肖<lb/>
　　　對菊<lb/>
受命太極前立身晩秋後一朝揚清香名動天下口<lb/>
日月雖云逝山中秋自香平生抱正色誰怕夜來霜<lb/>
三徑今非昔多愁老此身誰知陶靖節只是晉朝人<lb/>
<pb n="KR4h0143_WYG_146-29b"/>
　　周密<lb/>
　　　題温日觀葡萄<lb/>
百八牟尼顆擕將萬里遊歸來還自笑何不博凉州<lb/>
　　徐直方<lb/>
　　　觀水<lb/>
滄江無盡水夜夜隨潮去若復作潮來滄江止不住<lb/>
　　王曼之<lb/>
　　　西窗<lb/>
<pb n="KR4h0143_WYG_146-30a"/>
西窗枕寒池池邊老松樹渴猿下偷泉見影忽驚去<lb/>
　　安如山<lb/>
　　　下瞿塘<lb/>
去去如奔馬來來無盡船人心似江水日夜向吳天<lb/>
　　王翥<lb/>
　　　送張判官歸巴州<lb/>
回首三巴曲平生萬里橋衣冠無賴客花月可憐宵<lb/>
　　柯芝<lb/>
<pb n="KR4h0143_WYG_146-30b"/>
　　　横江<lb/>
横江一片碧擕鶴上漁船收綸不成下只把釣竿眠<lb/>
　　邵定<lb/>
　　　山中<lb/>
白日看雲坐清秋對雨眠睂頭無一事筆下有千年<lb/>
　　楊雯<lb/>
　　　北客<lb/>
北客相催發一日舉千帆遥憐庾開府嵗晩望江南<lb/>
<pb n="KR4h0143_WYG_146-31a"/>
　　羅公升<lb/>
　　　秋懐<lb/>
空庭下梧葉欲静聞疎雨幽懐耿無寐鄰客終夜語<lb/>
　　　次韻槐姪送花<lb/>
塵欺雙髩少春寄一枝多為報花神道晴天載酒過<lb/>
　　　送歸使絶句<lb/>
梁楚連天濶江湖接海浮故人相憶夜風雨定何州<lb/>
手植東臯松勿遣樵牧經他時化鶴歸要斵千年苓<lb/>
<pb n="KR4h0143_WYG_146-31b"/>
　　陳普<lb/>
　　　溪莊<lb/>
疇昔何來此青山與白鷗絮飛春不去潮返月頻留<lb/>
　　黄希旦<lb/>
　　　二月春將半<lb/>
二月春將半農耕細雨中花前輕薄子醉倒笑春風<lb/>
　　葛長庚<lb/>
　　　逺景<lb/>
<pb n="KR4h0143_WYG_146-32a"/>
岸樹㝠茫外人家㸃畫中斷煙分紫翠殘照抹青紅<lb/>
　　　示周道士<lb/>
人行秋色裏詩入畫圖中笑指白雲頂猿啼第一峰<lb/>
　　　蠟梅<lb/>
破莟如凝蠟粘珠似滴酥恍疑菩薩面初似粉金塗<lb/>
　　　寳慈寺<lb/>
殿古涵煙冷樓空得月多鐘聲巡逺岫塔影卧青波<lb/>
　　　送郭進之<lb/>
<pb n="KR4h0143_WYG_146-32b"/>
避暑白雲鄉茶甘齒頰香海城悲暮角煙樹澹斜陽<lb/>
　　　芙蓉<lb/>
臨水翫芙蓉一花還兩影上倚夕陽斜下浸秋波冷<lb/>
　　　月夜書事<lb/>
月光流如酥天影湛於水饑鶴啄梅花風吹酒波起<lb/>
　　　䕶國寺秋吟<lb/>
雁過天成畫魚驚水作紋簷牙宵吐雨殿脊晩䭾雲<lb/>
酒弄三竿日詩成一枕風寒聲落鴻鴈秋意著梧桐<lb/>
<pb n="KR4h0143_WYG_146-33a"/>
樓影秋江白苔碑卧夕陽水昏沙暮起一一鴈南翔<lb/>
嫩竹容歸鵲寒松捧落暉危紅和露落空翠撲衣飛<lb/>
竹手擎雲重松肩荷月髙煙收天地濶醉目數秋毫<lb/>
香篆孤煙裊燈龕寸火㣲夢和明月冷心與白雲飛<lb/>
星似螢千㸃雲如鶴一雙孤吟寒不寐落葉打空窗<lb/>
　　　徐道士水墨屛<lb/>
鴈側風前字煙凝雨後情不知誰氏子持釣立江城<lb/>
人逺看來短山遙淡欲無水邊漁舍密天際客帆孤<lb/>
<pb n="KR4h0143_WYG_146-33b"/>
亂山草斜出危岡竹倒懸人家春樹裏山色夕陽邊<lb/>
霜月沈青嶂汀鷗卧白沙曉風刪竹葉秋霧補山了<lb/>
　　　玉豔亭即事<lb/>
正月梅花盡一溪春雨香燕方尋故壘蜂已葺華房<lb/>
夙酒縈懐處芳亭拄頰間一鶯黄翠栁雙鷺白青山<lb/>
黄鳥新聲變青山霽色妍預為寒食地晴放海棠天<lb/>
犬見行人吠牛尋熟路回煙花迷碧嶂花片㸃蒼苔<lb/>
風雨平安日山林富貴天筍芽青露爪蕨蕻紫伸拳<lb/>
<pb n="KR4h0143_WYG_146-34a"/>
　　　雷怡春小隠送春<lb/>
天不欲留春東君暗歸去碧梧枝上看瀟瀟送風雨<lb/>
　　　仙巖無塵軒<lb/>
麈尾清虛話銅爐起澹煙嶺頭猿呌罷月落碧潭圓<lb/>
　　　山庵曉色<lb/>
燭影奪明月鐘聲撞曉雲甆盤餘栢子傾作一爐焚<lb/>
　　　雪窗<lb/>
素壁青燈暗紅爐夜火深雪花窗外白一片嵗寒心<lb/>
<pb n="KR4h0143_WYG_146-34b"/>
　　　風臺遣心<lb/>
春色濃於酒梅花瘦似詩長青今嵗葉粲白去年枝<lb/>
鵶報千林曉梅供一枕香曉來春思倦餘夢尚悠揚<lb/>
　　簡長<lb/>
　　　夜感<lb/>
無眠動歸心寒燈坐將滅長恐浮雲生奪我西窗月<lb/>
　　清順<lb/>
　　　題僧房壁<lb/>
<pb n="KR4h0143_WYG_146-35a"/>
竹暗不通日泉聲落如雨春風自有期桃李亂深塢<lb/>
　　景淳<lb/>
　　　夜坐<lb/>
夜色中旬後虚堂坐幾更臨溪猿不叫當檻月初生<lb/>
　　藴常<lb/>
　　　詠石菖蒲<lb/>
細水圍棋石纖纖手自移幾年離鴈蕩萬里到天池<lb/>
　　法平<lb/>
<pb n="KR4h0143_WYG_146-35b"/>
　　　登北固樓<lb/>
不負南徐眼來看北固雲金焦兩山小吳越一江分<lb/>
　　惠洪<lb/>
　　　余在制勘院晝卧念故山經行處用空山無人<lb/>
　　　水流花開為韻寄山中道友八首<hi>錄四首</hi>
掃徑偶停帚幽懐凝佇間暮樵迷向背餘響答空山<lb/>
數峰横杳靄空翠疑有無落日誰同看啼猿我欲呼<lb/>
新晴收雨腳宿霧隔花身睡美不知曉啼禽解喚人<lb/>
<pb n="KR4h0143_WYG_146-36a"/>
舍南一曲溪春漲半篙水去作落崖聲雪花濺山翠<lb/>
　　　次韻履道雨霽見月<lb/>
昨夜中庭樹隂寒葉上稠今宵掃疎影寫出十分秋<lb/>
雨洗詩魂健梅梢月色新遥知愁絶處對影只三人<lb/>
　　斯植<lb/>
　　　逺山<lb/>
萬里色蒼然春煙夕照邊舊過南岳寺曽向雨中看<lb/>
　　　照影<lb/>
<pb n="KR4h0143_WYG_146-36b"/>
性與兒童異飄蓬二十年照來池上影恰似未生前<lb/>
　　　昨夜<lb/>
草堂雲去後人境兩茫茫忽見青松老翻疑昨夜霜<lb/>
　　　雪鴣<lb/>
風吹蘆葦鳴殘雪滿橋板不見棹回人愁立汀沙晩<lb/>
　　　和路字<lb/>
青山何人家芳草滿樵路猿鶴未歸來殘月照煙樹<lb/>
　　　宿雲軒<lb/>
<pb n="KR4h0143_WYG_146-37a"/>
千峰雲未還數樹芭蕉緑風雨暗黄昏何人共幽獨<lb/>
　　昭儀王清惠<lb/>
　　　𢷬衣詩呈水雲<lb/>
妾命薄如葉流離萬里行黄塵燕塞外愁坐聴衣聲<lb/>
　　　秋夜寄水月水雲二昆玉<lb/>
萬里倦行役秋來瘦幾分因看河北月忽憶海東雲<lb/>
　　黄淑<lb/>
　　　詠竹<lb/>
<pb n="KR4h0143_WYG_146-37b"/>
勁直忠臣節孤髙烈女心四時同一色霜雪不能侵<lb/>
　　謝希孟<lb/>
　　　題芍藥<lb/>
好是一時豔本無千嵗期所以謔相贈載之在聲詩<lb/>
　　李清照<lb/>
　　　貴妃閣<lb/>
金環半后禮鈎弋比昭陽春生百子帳喜入萬年觴<lb/>
　　　分得知字韵<lb/>
<pb n="KR4h0143_WYG_146-38a"/>
學詩三十年緘口不求知誰遣好竒士相逢説項斯<lb/>
　　朱淑真<lb/>
　　　書窗即事<lb/>
花落春無語春歸鳥自啼多情是蜂蝶飛過粉牆西<lb/>
一陣挫花雨髙低飛落紅榆錢空萬疊買不住春風<lb/>
　　　西樓納凉<lb/>
小閣對芙蕖囂塵一㸃無水風凉枕簟雪葛爽肌膚<lb/>
　　　秋樓晩望<lb/>
<pb n="KR4h0143_WYG_146-38b"/>
凉吹晩颼颼蘆花兩岸秋夕陽樓上望獨倚淚偷流<lb/>
　　　長宵<lb/>
霜月照人悄迢迢夜未闌鴛闈夢展轉珠淚向誰彈<lb/>
　　丁渥妻<lb/>
　　　寄外<lb/>
淚濕香羅袖臨風不肯乾欲憑西去雁寄與薄情看<lb/>
　　崔球妻<lb/>
　　　寄外<lb/>
<pb n="KR4h0143_WYG_146-39a"/>
數日相望極須知志氣迷夢魂不怕險飛過大江西<lb/>
　　賈蓬萊<lb/>
　　　詠蝶<lb/>
薄翅凝香粉新衣染媚黄風流誰得似兩兩宿花房<lb/>
　　鮑娘<lb/>
　　　題杉溪驛<lb/>
溪驛舊名杉煙光滿翠嵐須知今夜好宿處是江南<lb/>
　　温婉<lb/>
<pb n="KR4h0143_WYG_146-39b"/>
　　　初冬有寄<lb/>
萬木凋零苦樓髙獨凭闌繡幃良夜永誰念怯孤寒<lb/>
　　崖州女子<lb/>
　　　詠花扇<lb/>
團扇畫方新金花照席茵那縁燈下見更值月中人<lb/>
　　女道士李少雲<lb/>
　　　梅花<lb/>
素豔明寒雪清香任晩風可憐渾似我零落此山中<lb/>
<pb n="KR4h0143_WYG_146-40a"/>
　　　湘江漁父<lb/>
　　　　湘江月夜詩<lb/>
　髙枕形骸外空江何限情落葉不成調半夜起秋聲<lb/>
　　　閩清野人<lb/>
　　　　閩清谷中斫樹詩<lb/>
　偶與水雲㑹不與雲水同雲散水流去杳然天地空<lb/>
　　　呂仙<lb/>
　　　　楚州紫極宫詩<lb/>
<pb n="KR4h0143_WYG_146-40b"/>
　宮門閒一入獨凭闌干立終日不逢人朱頂鶴聲急<lb/>
　　　無名氏<lb/>
　　　　題壁<lb/>
　空餘緑綺琴懶把新聲寫不見臨卭人誰是知音者<lb/>
　<lb/>
　<lb/>
　<lb/>
御選宋詩卷六十三<lb/>
</p>
<p>
</p>
  </div>
</body>
</text>
</TEI>
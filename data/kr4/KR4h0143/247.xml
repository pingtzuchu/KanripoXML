<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_247-1a"/>
　欽定四庫全書<lb/>
御選明詩巻七十八<lb/>
　　七言律詩十一<lb/>
　　　王守仁<lb/>
　　　　次壁間杜牧韻<lb/>
　春山路僻問歸樵為指前峰石逕遥僧與白雲還暝壑<lb/>
　月隨滄海上寒潮世間老去渾無賴遊興年來獨未消<lb/>
　回首孤帆又陳迹疎鐘隔渚夜迢迢<lb/>
<pb n="KR4h0143_WYG_247-1b"/>
　　　　夜宿浮峰次謙之韻<lb/>
　日日春山不厭尋野情原自懶朝簪幾家茅屋山村靜<lb/>
　夾岸飛花溪水深石路草香隨鹿去洞門蘿月聼猿吟<lb/>
　禪堂坐乆發清磬却笑山僧亦有心<lb/>
　　　　將遊九華移舟宿寺山<lb/>
　維舟谷口傍煙霏共説前岡石徑㣲竹杖穿雲㝷寺去<lb/>
　籐筐採藥帯花歸諸生晚佩聫芳杜野老春霞綴衲衣<lb/>
　風詠不須沂水上碧山明月更清輝<lb/>
<pb n="KR4h0143_WYG_247-2a"/>
　　　化城寺<lb/>
化城髙處萬山深樓閣憑空上界侵天外清秋度明月<lb/>
人間微雨結輕隂鉢龍浮處雲生座巖虎歸時風滿林<lb/>
最愛山僧能好事夜堂燈火伴孤吟<lb/>
　　　因雨和杜韻<lb/>
晚堂疎雨暗柴門忽入殘荷㵼石盆萬里滄江生白髪<lb/>
幾人燈火坐黄昏客途最覺秋先到荒徑誰憐菊尚存<lb/>
却憶故園耕釣處短蓑長笛下江村<lb/>
<pb n="KR4h0143_WYG_247-2b"/>
　　　移居勝果寺<lb/>
江上但知山色好峰迴始見寺門開半空虚閣有雲住<lb/>
六月深松無暑來病肺正思移枕簟洗心兼得逺塵埃<lb/>
富春只尺煙濤外時倚層霞望釣臺<lb/>
　　　宿萍鄉武雲觀<lb/>
曉行山徑樹髙低雨後春泥没馬蹄翠色拖雲開疊嶂<lb/>
寒聲隔竹隱晴溪已聞南去艱舟楫漫憶東歸阻杖藜<lb/>
夜宿仙家見明月清光還似鑑湖西<lb/>
<pb n="KR4h0143_WYG_247-3a"/>
　　　夜宿香山林宗師房次韻<lb/>
幽壑來尋物外情石門遥指白雲生林間伐木時聞響<lb/>
谷口逄僧不記名天壁倒涵湖月曉煙梯髙接緯堦平<lb/>
松堂靜夜渾無寐到枕風泉處處聲<lb/>
　　　羅舊驛<lb/>
客行日日萬峰頭山水南來亦勝遊布谷鳥啼村雨暗<lb/>
刺桐花暝石溪幽蠻煙喜過青楊瘴鄉思愁經芳杜洲<lb/>
身在夜郎家萬里五雲天北是神州<lb/>
<pb n="KR4h0143_WYG_247-3b"/>
　　　沅水驛<lb/>
辰陽南望接沅州碧樹林中古驛樓逺客日憐風土異<lb/>
空山惟見瘴雲浮耶溪有信從誰問楚水無情只自流<lb/>
却幸此身如野鶴人間隨地可淹留<lb/>
　　　興隆衛書壁<lb/>
山城髙下見樓臺野戍參差暮角催貴竹路從峰頂入<lb/>
夜郎人自日邊來鶯花夾道驚春老雉堞連雲向晚開<lb/>
尺素屢題還屢擲衡陽那有雁飛回<lb/>
<pb n="KR4h0143_WYG_247-4a"/>
　　　陸廣曉發<lb/>
初日曈曈似曉霞雨痕新霽渡頭沙溪深幾曲雲藏峽<lb/>
樹老千年雪作花白鳥去邊迴驛路青崖缺處見人家<lb/>
徧行竒勝才經此江上無勞羡九華<lb/>
　　　龍潭夜坐<lb/>
何處花香入夜清石林茅屋隔溪聲幽人月出每孤往<lb/>
棲鳥山空時一鳴草露不辭芒屨濕松風偏與葛衣輕<lb/>
臨流欲冩猗蘭意江北江南無限情<lb/>
<pb n="KR4h0143_WYG_247-4b"/>
　　　南菴次韻<lb/>
隔水樵漁亦幾家縁岡石路入溪斜松林晚映千峰雨<lb/>
楓葉秋連萬樹霞漸覺形骸逃物外未妨遊樂在天涯<lb/>
頻來不用勞僧榻已占汀鷗一席沙<lb/>
斜日江波動客衣水南深竹見巖扉漁人収網舟初集<lb/>
野老忘機坐未歸漸覺林間棲鳥亂愁看天北暮雲飛<lb/>
年年嵗晚長為客閒殺西湖舊釣磯<lb/>
　　　夜泊江思湖憶元明<lb/>
<pb n="KR4h0143_WYG_247-5a"/>
扁舟泊近漁家晚茅屋深環栁港清雷雨驟聞江霧㪚<lb/>
星河不動暮川平夢回客枕人千里月上春隄夜四更<lb/>
欲寄愁心無過雁披衣坐聼野雞鳴<lb/>
　　　春日遊齊山寺用杜牧之韻<lb/>
倦鳥投枝已亂飛林間暝色漸霏微春山日暮成孤坐<lb/>
游子天涯正憶歸古洞濕雲含宿雨碧溪明月弄清暉<lb/>
桃花不管人間事只笑山人未拂衣<lb/>
　　　木閣道中雪<lb/>
<pb n="KR4h0143_WYG_247-5b"/>
瘦馬支離縁絶壁連峰窅窕入層雲山村樹暝驚鴉陣<lb/>
澗道雪深逄鹿羣凍合衡茅炊火斷望迷孤戍暮笳聞<lb/>
正思講席諸賢在絳蠟清醅坐夜分<lb/>
　　張琦<lb/>
　　　秋晚登君山<lb/>
十年兩醉君山酒山下民風似昔年青帕茜裠耰麥女<lb/>
銀鱸紫蟹入村船霜蕉葉破猶藏寺江浦沙髙未作田<lb/>
病骨登臨尚彊健坐聼湘瑟弄湘煙<lb/>
<pb n="KR4h0143_WYG_247-6a"/>
　　游潛<lb/>
　　　㪚歩<lb/>
白頭髙㡌青山客勝日行吟楚水涯宿雨野田初試犢<lb/>
暖風城郭半開花喜聞社鼓喧春舍狂脱春衫付酒家<lb/>
百畝尚餘身後健不妨隨分課桑麻<lb/>
　　周用<lb/>
　　　沽酒<lb/>
一春白髪闘絲長無奈春歸喚酒嘗日曬一林梅子熟<lb/>
<pb n="KR4h0143_WYG_247-6b"/>
風吹滿店栁花香漢江初潑蔔萄緑銀海頻浮琥珀光<lb/>
消得百年三萬日不妨還醉六千場<lb/>
　　　簪花<lb/>
老去風流敢自誇開筵對客許簪花百年回首仍春色<lb/>
三月於人且物華乗興不須憎白髪聞歌猶復戀烏紗<lb/>
花前莫笑山翁醉賸有青錢付酒家<lb/>
　　　丙午元日早朝<lb/>
一夜鐘聲報早朝萬方元㑹仰天髙星臨燭影開宫扇<lb/>
<pb n="KR4h0143_WYG_247-7a"/>
雲靄罏香引御袍太史祈年占雨雪詞臣撰頌入揮毫<lb/>
作人大雅垂無極願為周文賦譽髦<lb/>
　　　雪夜禁中<lb/>
朝衣永夜直金鑾華雪霏霏㸃玉䦨九扈昇平占舊業<lb/>
五雲窈窕共髙寒曈曈霽色浮仙仗皎皎清暉並御壇<lb/>
引領韶華屬桃李春明還向上林看<lb/>
　　　呉太常諸公九日前一日登清凉寺次韻<lb/>
清秋何處迴髙眼山寺遥臨江水濵滿地黄花聊避俗<lb/>
<pb n="KR4h0143_WYG_247-7b"/>
誰家白酒未嘗新可憐明日是九日為問閒人能幾人<lb/>
且與山靈修故事已傳西北靜風塵<lb/>
　　魯鐸<lb/>
　　　孫懋仁沱西别業<lb/>
屋邊沱水日淙淙風物元應擅楚邦蘭芷生連垂釣石<lb/>
鳬鷖棲近讀書忩城東曉色聞孤角畦外春流帯九江<lb/>
為約扁舟他日會狂歌來和郢人腔<lb/>
　　　次韻徐原忠<lb/>
<pb n="KR4h0143_WYG_247-8a"/>
蓬門未款鶴先知已有園深出應遲松逕路晞行藥後<lb/>
藕汀風動納凉時夜仍秉燭翻疑夢春許看花更作期<lb/>
休倚清時催病客新文容有北山移<hi>己有公之園名亦以名其詩</hi>
　　　許州風節亭次韻劉東之御史美之正郎<lb/>
煩囂何處可披襟風節亭中㪚竹隂地僻本無塵俗氣<lb/>
夜凉先見歳寒心風傳逺邃情何限月轉長稍坐益深<lb/>
安得題詩更明日滿牆揮翰學來禽<lb/>
　　　九日園亭用杜牧之韻<lb/>
<pb n="KR4h0143_WYG_247-8b"/>
揮翰題糕手欲飛菊邊香霧正霏微誰從今日仍辭醉<lb/>
不道常年苦憶歸短屐未妨逄細雨殘春還可待斜暉<lb/>
官貧猶勝陶彭澤剛得東籬有白衣<lb/>
　　　九日東莊用前韻<lb/>
丹楓零落白雲飛别墅風長酒力微坐待池菱炊飯出<lb/>
行逄野菊戴花歸沙鷗貪看臨秋水林鵲從教亂夕暉<lb/>
朝市久違疎㪚性欲從漁父問荷衣<lb/>
　　　野望<lb/>
<pb n="KR4h0143_WYG_247-9a"/>
東風吹雨宿塵輕膴膴村原正曉晴逺樹有花皆辨色<lb/>
好峰無數不知名雲開雁鶩横長塞草緑牛羊上廢城<lb/>
欲向燕山還極目夕陽時候更分明<lb/>
　　　園中<lb/>
花蹊苔徑屐聲微幽事相闗俗累稀薄力尚堪澆藥圃<lb/>
病身剛好著荷衣緑階細草抽書帯近岸閒鷗伏釣磯<lb/>
簷樹無塵忩榻靜捲簾清晝看雲飛<lb/>
　　　遊牛首并獻花巖限韻一首<lb/>
<pb n="KR4h0143_WYG_247-9b"/>
清塵曉雨乍霏微落絮遊絲總不飛絶巘路通行委曲<lb/>
大江帆逺見依稀雲中絳閣初疑畫洞口青苔欲上衣<lb/>
擬借巖房留信宿隔林啼鳥謾催歸<lb/>
　　　郊行次序菴韻<lb/>
芳原並轡馬行遲何處春聲按竹枝臨水小桃元自媚<lb/>
倚風新栁不妨欹禁煙安問村中酒遇事還生眼底詩<lb/>
明日紅塵向城市野橋山店盡堪思<lb/>
　　何瑭<lb/>
<pb n="KR4h0143_WYG_247-10a"/>
　　　和郭杏東九日韻<lb/>
重陽細讀黄花句懐抱因君一暫開杜甫當年長作客<lb/>
陶潛此日定銜杯殊方乆廢登髙興青眼誰憐濟世才<lb/>
北望親闈腸欲斷塞鴻頻到少書來<lb/>
　　　秦淮一覽閣<lb/>
畫閣臨流想像題倚闌翹首覺天低名花無數侵簾入<lb/>
好鳥多情傍户啼近水迢迢經雨緑遥山隱隱拂雲齊<lb/>
從來吏隱難兼得城市還驚似澗溪<lb/>
<pb n="KR4h0143_WYG_247-10b"/>
　　　同年殷僉憲遷居五松月有贈因和二首<hi>録一首</hi>
華居新買傍城隂流水橋南帯茂林車馬稀疎知地僻<lb/>
煙花撩亂覺春深醉扶竹杖看魚躍困倚藤牀聼鳥吟<lb/>
最愛三山當户牖晚峰相對翠千尋<lb/>
　　李時<lb/>
　　　夏日偶書<lb/>
卜居地愛城西僻野水春來自作渠户繞山光堪對酒<lb/>
園収柿葉好供書青林雨過煙蘿濕碧洺雲生石竇虚<lb/>
<pb n="KR4h0143_WYG_247-11a"/>
長者不聞門外駕小庭新草手間除<lb/>
　　陸深<lb/>
　　　渡江<lb/>
桂楫蘭橈江水生前麾小隊渡江行人生幾度東風面<lb/>
花信一番春雨晴初日出林光欲動豐泥逐馬滯猶輕<lb/>
少年游釣難忘處莫怪丘園太有情<lb/>
　　　晚飲張虞卿舍西江汎月還舟<lb/>
南鄰歸去夜如何鼓吹無風櫂有歌兩岸碧波潮力定<lb/>
<pb n="KR4h0143_WYG_247-11b"/>
一身清露月明多天空星斗中流動家近舟航一水過<lb/>
千古勝遊誰得似前須太白後東坡<lb/>
　　　虹縣曉發<hi>是日清明</hi>
拂曙星河擁使旌隋堤花栁報清明人家煙火寒猶禁<lb/>
客子衣裳暖漸輕夾岸露華添細水浮空春色抱孤城<lb/>
東風滿地皆芳草一為多情盡日行<lb/>
　　　發新津風日甚佳有述<lb/>
江山偏覺此行多愛聼巴音入櫂歌錦樹微茫連岸脚<lb/>
<pb n="KR4h0143_WYG_247-12a"/>
畫船掀舞出盤渦山雲欲起常迎日水鳥驚飛不離波<lb/>
為客十年勞勝賞朝天萬里又經過<lb/>
　　　兊陽書樓<lb/>
面山花竹背山樓合著元龍最上頭雲氣隂晴常不定<lb/>
江聲回合正東流九闗清夢通霄漢八月仙槎貫斗牛<lb/>
欲賦兊陽形勝裏山川元是漢嘉州<lb/>
　　　山堂晚晴觀楫兒作字<lb/>
論文説劒更爭棋五十年來兩鬢絲無事可為甘袖手<lb/>
<pb n="KR4h0143_WYG_247-12b"/>
有山如畫且題詩望中禾黍秋風粒夢後芭蕉夜雨枝<lb/>
小几映忩承落日雙鈎古帖坐教兒<lb/>
　　　和汪有之園亭之作<lb/>
一區猶愧子雲才薄有茅堂傍水開逺訊經秋憑雁到<lb/>
問竒長日有人來好花隔岸飛紅雨新笋穿籬迸緑苔<lb/>
同上玉堂俱出牧却從郊野望蓬萊<lb/>
　　　登華山至青峰<lb/>
羣玉峯頭鐵鎖寒周秦遺事共漫漫山從㧞地五千仞<lb/>
<pb n="KR4h0143_WYG_247-13a"/>
路向穿雲十八盤上界樓臺懸日月下方風雨長波瀾<lb/>
乾坤不博䝉頭睡一借神仙蛻骨看<lb/>
　　　送客過昭覺寺<lb/>
霜日江雲杳靄間聊憑酒力駐穨顔一冬天氣常嫌熱<lb/>
幾度郊行暫借閒世上無情惟白髪人間有福是青山<lb/>
山僧更住青山裏翻罷楞嚴獨掩闗<lb/>
　　　秋懷四首<lb/>
碧草幽花滿故園南山卧對乆忘言年來行李書千巻<lb/>
<pb n="KR4h0143_WYG_247-13b"/>
老去生涯水一村已辨弓蛇還石虎母煩怨鶴與驚猿<lb/>
秋光更比春光好蜂蝶紛紛不到門<lb/>
斗帳香消病骨輕少年憶得賦秋聲青藜火暖西風勁<lb/>
白玉堂深晝漏清上帝雲霄陪絳節仙人星漢濕金莖<lb/>
髙山流水空瞻溯祇恐㳙埃報未成<lb/>
六代三呉業已荒英雄遺恨水茫茫試量秋與愁多少<lb/>
始信年隨鬢短長江上野鳬爭得食山中叢桂早含霜<lb/>
長門本為黄金賦賦就長門却自傷<lb/>
<pb n="KR4h0143_WYG_247-14a"/>
一翻風雨報園林岸栁汀蒲半不禁兔魄漸隨華月滿<lb/>
鳯棲應戀碧梧隂清商律應笙歌細白苧功多篋笥深<lb/>
起向推移占物候為誰先有歳寒心<lb/>
　　張邦竒<lb/>
　　　上已日周玉巖司㓂拉遊蔣山枉詩見惠次韻<lb/>
郊行長為簿書遲勝友壺觴已翠微夾路桃花迷入洞<lb/>
傍溪鷗鳥憶臨沂松隂坐乆還移席草色春深欲染衣<lb/>
紅日下春潮水碧石橋齊踏彩霞歸<lb/>
<pb n="KR4h0143_WYG_247-14b"/>
　　黄鞏<lb/>
　　　春雨亭<lb/>
濵江亭子鎖春隂一水盈盈雨正深小徑飛花紅漸濕<lb/>
柴門垂栁緑初沉坐深野老還爭席聼近樵歌不出林<lb/>
莫是向來遊眺處東風吹動故園心<lb/>
　　孟洋<lb/>
　　　荅髙大和侍御寄書<lb/>
舟過衡陽雁已疎經年那得故人書一封忽漫來何處<lb/>
<pb n="KR4h0143_WYG_247-15a"/>
千里殷勤問謫君海上青驄遥羡汝湘南芳草正愁予<lb/>
清秋直北朝星斗回首雲山萬疊餘<lb/>
　　　送柴光禄入賀<lb/>
櫂歌聲裏望行舟渺渺江亭草樹浮卿月近移龍虎闕<lb/>
使星遥映鳯凰樓鶯花上苑逄春色風雨長安憶舊游<lb/>
聞説聖朝求直諫肯令汲黯出皇州<lb/>
　　殷雲霄<lb/>
　　　九日得繼之書<lb/>
<pb n="KR4h0143_WYG_247-15b"/>
病起重陽花正開小齋獨酌當登臺呉中此日來雙鯉<lb/>
江上何時共一杯萬里長風吹落木孤雲斜日照秋苔<lb/>
百年懐抱憑誰盡滄海新収鼓角哀<lb/>
　　索承學<lb/>
　　　西樓晚眺<lb/>
在家無事不勞生暫倚危樓看夕晴雲裏樹含山外寺<lb/>
渡頭人語水邊城荒村茅屋秋砧早野店漁家晚炊明<lb/>
吟罷新詩還自和西風吹落塞鴻聲<lb/>
<pb n="KR4h0143_WYG_247-16a"/>
　　嚴嵩<lb/>
　　　東堂新成二首<lb/>
種樹成隂闢沼魚數椽聊此卜幽居諸峰稍識嵐霏外<lb/>
三徑新鋤灌莾餘窮巷頗迴髙士轍藜牀時讀古人書<lb/>
欲因蘿薜辭簪弁慙愧承恩在玉除<lb/>
無端世路遶羊腸偶以疎慵得自藏種竹旋添馴鶴逕<lb/>
買山聊起讀書堂開牕古木蕭蕭籟隱几寒花寂寂香<lb/>
莫笑野人生計少濯纓隨處有滄浪<lb/>
<pb n="KR4h0143_WYG_247-16b"/>
　　　恭扈聖駕幸承天發京作<lb/>
禁城鍾動啓金扉鳯輦時廵出帝畿黄紙特頒都䕶勑<lb/>
緋羅齊賜侍臣衣祥雲捧日浮仙仗芳樹和煙隱翠微<lb/>
遥想湘江歡父老漢皇今覩沛中歸<lb/>
　　　蕭子卜居梅林賦贈<lb/>
溪上梅花玉作林溪邊茅屋苦寒侵孤山倚棹逄詩興<lb/>
潁水移家見客心日暖漁歌來浦溆雪晴花色上衣襟<lb/>
風塵擁傳勞為郡時向滄洲寄一吟<lb/>
<pb n="KR4h0143_WYG_247-17a"/>
　　　蚤入承天門見鴉次韻<lb/>
喧鴉爭入帝城飛映霧翻林颺曙暉宫女乍聞驚夢起<lb/>
省郎紛逐㪚朝歸聲傳萬井含鐘杳影落千門帯月稀<lb/>
還向昭陽自來去緑忩凝望重依依<lb/>
　　　無逸殿直舎和少師夏公韻<lb/>
燈燭通宵晃禁廬霧忩雲閣近宸居瑞煙入座香浮苑<lb/>
寒影窺簾月到除緱嶺乍聞丹鳯吹糓城先訪赤松書<lb/>
歸來未向人間説天語親承燕對餘<lb/>
<pb n="KR4h0143_WYG_247-17b"/>
　　　暮次靈川懷寄師舜天益二鄉丈<lb/>
天南歳晚更依依朔雪寒雲遶樹飛投館驚看風土異<lb/>
臨觴悵憶故人違情同灕水仍西注身似春鴻向北歸<lb/>
想見郵亭頻駐馬獨吟千嶂已斜暉<lb/>
　　　同徐郡侯登浚渠亭<hi>渠在郡城西唐刺史李將順所鑿民賴其利目為李</hi>
　　　<hi>渠乆湮徐浚之築亭其上傍有龍祠</hi>
徐侯亭子李侯渠水石新呈宿莾餘秋淨野田聞鸛語<lb/>
雲深仙洞隱龍居驅馳暫駐三湘節登賦初陪五馬車<lb/>
<pb n="KR4h0143_WYG_247-18a"/>
此日佳遊習池共他年故事峴山如<lb/>
　　　扈從經九龍池<lb/>
九龍池上駐龍旂桂殿蘭宫鎖翠微日出綵霞籠瑞氣<lb/>
霜迎黄鉞肅天威雲中蘿逕千盤合谷口風泉百道飛<lb/>
塵跡此中誰可到況陪仙蹕奉恩輝<lb/>
　　　楊侍御使蜀<lb/>
江草萋萋江水長使軺聞欲渡瀟湘開帆夜坐星河色<lb/>
載筆春迎杜若香綵繡過家非舊服皂囊還闕有新章<lb/>
<pb n="KR4h0143_WYG_247-18b"/>
西州五月無炎暑應避青驄滿路霜<lb/>
　　　寄夀少傅邃翁先生<lb/>
累朝望重經綸地五畝怡情水竹間天下正須安石起<lb/>
雒中猶放洓翁閒詩尋丁卯橋邊宅舟放金焦寺裏山<lb/>
裘馬燁如尊爼勝隱園髙㑹杳難攀<lb/>
　　宋景<lb/>
　　　左掖聞鶯柬湛甘泉年丈<lb/>
參差宫樹織流黄左个晨開清聼長睍睆友聲來紫殿<lb/>
<pb n="KR4h0143_WYG_247-19a"/>
綿蠻春語叶青陽解調玉琯依仙仗巧囀金鋪引太常<lb/>
更逐鵷行瓊珮入賡諧天曲和明良<lb/>
　　　寄孤月上人<lb/>
最憶髙人住翠微萬巖千岫雪消時林階月在行香早<lb/>
石屋雲多出定遲棲樹有僧留聼法看泉無客和題詩<lb/>
松闗石鎖容相叩定覓深山食紫芝<lb/>
　　李孟陽<lb/>
　　　赴郊觀宿<lb/>
<pb n="KR4h0143_WYG_247-19b"/>
城邊水色淨春茅花外鶯啼拂露稍萬户煙花臨複道<lb/>
九天宫殿鎖南郊霓旌夜發清溪繞彩仗晨飛碧樹交<lb/>
身到鈞天渾不解坐聞仙樂下雲旓<lb/>
　　　曉諸西壇候駕<lb/>
萬宇沉沉曉漏催九闗魚鑰遲明開闐闐皷角空中起<lb/>
片片罏煙霧裏來氣結龍文隨御幄風傳虎旅發仙臺<lb/>
叨從百辟觀周典不向秋風數漢才<lb/>
　　　扈從耕籍<lb/>
<pb n="KR4h0143_WYG_247-20a"/>
天行近野團龍盖萬姓環門識衮袍竟畝難寛卿相力<lb/>
籍耕無乃聖躬勞侵壇碧草茸茸起去殿紅雲冉冉髙<lb/>
已忝賜筵思報述即陳潘賦愧詞曹<lb/>
　　　桂殿<lb/>
桂殿芝房曙色通垂垂花栁緑煙中桑乾斜映千門月<lb/>
碣石長吹萬里風己有金吾嚴御陌遥傳玉輅下齋宫<lb/>
侍臣鵠立松隂裏時倚紅雲望碧空<lb/>
　　　秋懷<lb/>
<pb n="KR4h0143_WYG_247-20b"/>
宣宗玉殿空山裏野寺霜黄鎖碧梧不見虎賁移大内<lb/>
尚聞龍舸戱西湖芙蓉斷絶秋江冷環珮淒涼夜月孤<lb/>
辛苦調羮三相國十年垂拱一愁無<lb/>
　　　河發登望<lb/>
七月七日河水發康王城邊秋可憐買魚沽酒此村口<lb/>
打皷鳴鑼何處船白晝蛟龍時一闘中流日月晚雙懸<lb/>
紛紛估客休回首漁子清歌㑹渺然<lb/>
　　　無題戲效李義山體<lb/>
<pb n="KR4h0143_WYG_247-21a"/>
曽倚清酣奏綵毫象牀冰簟玉樓髙徐娘老去風情在<lb/>
班女愁來賦興豪秦栁日斜傷渭曲楚蘭春暮怨湘臯<lb/>
仙根寂寞崑崙逺浪説人間有碧桃<lb/>
　　　九日詣東莊遇水則舟之同黄李二生<lb/>
出門萬木迎風葉挈友重陽上野舟數月雨隂今白日<lb/>
一身天地比清秋逐時莊菊花初放應節村杯酒暫酬<lb/>
薄暮更催雙棹返汴州誰信有滄洲<lb/>
　　　正月四日始出赴黄子之宴南鄰何儀賔以美<lb/>
<pb n="KR4h0143_WYG_247-21b"/>
　　　醪助杯即席口占<lb/>
杜門常日追游少新嵗初筵獨詣君幸有鄰家能過酒<lb/>
況多賔客善論文樓臺霽日斜含雪竹樹和煙暮閣雲<lb/>
入夜不歸雙燭秉近尊猶喜落梅芬<lb/>
　　　晚秋東莊宴集<lb/>
郊園秋晚只風林冠盖羣遊是盍簪楓葉近尊朝映日<lb/>
菊叢淹坐暮横隂煙霞故引旌旗色鳥雀應疑簫笛吟<lb/>
月底金鞍散歸馬野雲回首少微深<lb/>
<pb n="KR4h0143_WYG_247-22a"/>
　　　雨中海棠<lb/>
憐花常欲報花安醉眼冥冥雨自看朶朶胭脂深更濕<lb/>
杯杯竹葉滿須乾等閒細片休輕落率爾春風且恁寒<lb/>
朝為行雲暮仍雨淩波獨立汝應難<lb/>
　　　過李氏荷亭㑹何子<lb/>
三伏尋花到習池幽懐真與故人期出波菡萏晴相並<lb/>
度檻流螢晚故遲他日宴游能此地向來開路果由誰<lb/>
亦知塵世難逄醉且把芳筒當酒巵<lb/>
<pb n="KR4h0143_WYG_247-22b"/>
　　　九日寄何舍人景明<lb/>
九日無朋花自開登樓獨酌當登臺孤城落木天邊下<lb/>
萬里浮雲江上來但遣清尊常不負從教白髪暗相催<lb/>
梁南楚北無消息塞雁風髙首重回<lb/>
　　　冬霽宴丘翁林亭<lb/>
竹亭髙宴雪霜殘柏塢移尊月色寛馴鶴自知迎客舞<lb/>
絶琴今擬向君彈醉來箕踞仍呼酒老去留賔不著冠<lb/>
解道㝠鴻能萬里肯輸烏鵲一枝安<lb/>
<pb n="KR4h0143_WYG_247-23a"/>
　　　寄華韶州<lb/>
十年不寄一封書索處常思萬里餘謫宦賈生元獨逺<lb/>
抗言劉向果誰如新符海外勞分虎舊徳朝中想佩魚<lb/>
退食昔移青瑣歩論文偏過省郎廬<lb/>
　　　贈鄭庚<lb/>
文物江東數歙都里傳貞白似君無門前不種鉤衣草<lb/>
堂上常巢返哺烏為客老年今道路告歸春日復江湖<lb/>
沙溪酒熟兒孫勸拄杖徐行歩緑蒲<lb/>
<pb n="KR4h0143_WYG_247-23b"/>
　　　喬太卿宇宅夜别<lb/>
竹梧池館夜偏寒促席行杯漏未䦨燕地雪霜連海嶠<lb/>
漢家鐘皷動長安吟猿見月移孤樹宿雁驚人起别灘<lb/>
二十逄君同躍馬十年回首笑彈冠<lb/>
　　　和毛監察秋登明逺樓之作<lb/>
院鎖簾垂白日幽為誰乗興獨登樓地平嵩嶽牕中出<lb/>
天倒黄河檻外流坐對罏煙雲並起醉揺霜筆樹還秋<lb/>
可憐大厦須樑棟未展那知匠氏憂<lb/>
<pb n="KR4h0143_WYG_247-24a"/>
　　　詠懷<lb/>
青天萬仞削芙蓉憶踏匡廬第一峰哀壑暮雲埋虎豹<lb/>
大江春浪變魚龍天池玉筆親留碣石室山僧獨扣鐘<lb/>
掻首昔曽霄漢上舊題應被紫苔封<lb/>
　　　上方寺㑹監司諸公<lb/>
梁園四月斗炎蒸衆飲松堂爽色凝天上樂聲僧梵接<lb/>
堂中杯飲塔雲層髙情不使忙官奪野興常於勝地増<lb/>
東海漸生歸路月上方無藉散花燈<lb/>
<pb n="KR4h0143_WYG_247-24b"/>
　　　丙子冬至<lb/>
奉天門下玉闌橋此日催班早侍朝占史奏雲懽萬國<lb/>
大官傳宴㪚層霄苑梅迎律春先動宫栁臨風色欲揺<lb/>
一出忽今驚十載百年勲業有漁樵<lb/>
　　　潼闗<lb/>
咸東天險設重闗閃日旌旗虎豹閒隘地黄河吞渭水<lb/>
炎天白雪壓秦山舊京想像千官入餘恨逡廵六國還<lb/>
滿眼非無棄繻者寄言軍吏莫嗔顔<lb/>
<pb n="KR4h0143_WYG_247-25a"/>
　　　别龜峰<lb/>
江上龜峰天下稀挈朋貪賞夜忘歸冠裳他日思丹壑<lb/>
車馬平明發翠微歸路竹蘿偏拂幰出山雲氣故隨衣<lb/>
杳然一笑憐踪跡自不投簪願孰違<lb/>
　　　徐將軍園亭<lb/>
將軍别墅今停馬五月池塘蓮半紅舉眼江山惟赤日<lb/>
快人樓閣自涼風穿林竹翠沾衣滿布席葵香撲酒空<lb/>
平世主人虚抱武醉來誇挽六鈞弓<lb/>
<pb n="KR4h0143_WYG_247-25b"/>
　　何景明<lb/>
　　　吹笛<lb/>
横笛髙城弄晚颸碧空如水雁來時闗山月落腸應斷<lb/>
樓閣秋生響易悲楊栁天邊渾折盡梅花江畔故開遲<lb/>
武陵回首南征路一曲那堪馬上吹<lb/>
　　　邀沈清溪趙雪舟馬百愚登樓次百愚韻<lb/>
村居邀客慚供給且為青山一倚樓十里沙平遥對雨<lb/>
百年地迥更逄秋城中車馬何人到曲水風煙盡日留<lb/>
<pb n="KR4h0143_WYG_247-26a"/>
無奈天涯歸思切孤帆八月下長洲<lb/>
　　　雨晴<lb/>
竹裏柴門冬日輝水邊煙霧晚霏微背霜石壁丹楓盛<lb/>
待雪沙田青麥稀自愛羣鳬將子去却疑雙鸛見人飛<lb/>
西郊風物晴還好誰共看雲興不違<lb/>
　　　燕子次杜工部韻<lb/>
燕子飛時江栁春眼看節序幾回新亦知社日歸鄉國<lb/>
忍對秋風别主人舒巻不殊羣物理往來寜有百年身<lb/>
<pb n="KR4h0143_WYG_247-26b"/>
空簾寂寞山堂夕惆悵花枝淚滿巾<lb/>
　　　秋興八首<lb/>
髙樓一上思堪哀水盡山空雁獨迴萬里闗河迷北望<lb/>
無邊風雨入秋來故人尺素年年隔薄暮清砧處處催<lb/>
徒有寒樽對花發病懐愁絶共誰開<lb/>
憶在京華近侍年五更清珮入朝天鳯凰池接䕫龍會<lb/>
閶闔樓開日月懸南國自通滄海貢塞塵不動玉門煙<lb/>
只今病卧遥迴首夜夜清光北斗邊<lb/>
<pb n="KR4h0143_WYG_247-27a"/>
前嵗今皇新御極鳯銜恩詔出明廷孤槎奉使日南國<lb/>
萬里題詩天畔亭地入金沙江浩浩風連銅柱海冥冥<lb/>
昆明亦在滇池裏池上虚疑織女星<lb/>
蜀中形勝千年在峽樹江花照使袍神女廟深虚暮雨<lb/>
漢王臺迥落秋濤漁人東望滄浪濶客子西來灧澦髙<lb/>
不見啼猿擊舟處風波遥夕夢魂勞<lb/>
漢水東馳入楚來長沙秋望洞庭開江清樓閣中秋見<lb/>
日落帆檣萬里迴去國尚思王粲賦逄時空惜賈生才<lb/>
<pb n="KR4h0143_WYG_247-27b"/>
湘南兩度曽遊地惆悵煙花暮轉哀<lb/>
春來門巷少經過日日幽懷對薜蘿一笑流光抛容路<lb/>
十年歸夢落漁蓑沙邊返照寒初斂水上浮雲晚故多<lb/>
苦憶梁園辭賦客黄河愁望渺煙波<lb/>
裊裊西風歇衆芳天髙谿谷迥煙霜孤城落雁衝寒水<lb/>
萬樹鳴蟬帯夕陽塵滿一區楊子宅蓬生三徑蔣公堂<lb/>
相過未有求羊輩醉裏狂歌亦自長<lb/>
千年申國有提封楚塞重闗渺未窮舊事祗看東逝水<lb/>
<pb n="KR4h0143_WYG_247-28a"/>
髙臺不斷北來鴻連山落木蕭條後隔坐殘花悵望中<lb/>
正是平居多感慨底須詞賦荅秋風<lb/>
　　　西海子<lb/>
寺下煙波春不開苑中風浪隱樓臺源泉細繞西山出<lb/>
雲氣深從北極來萬里乗槎觀日月十年登閣望蓬萊<lb/>
黄塵碧水須臾事莫使魚龍夜夜哀<lb/>
　　　送雷長史<lb/>
彤管先期隨帝子白頭今日奉王孫漢庭亦羡相如美<lb/>
<pb n="KR4h0143_WYG_247-28b"/>
楚客重看賈傳尊花下圖書開玉殿日髙琴瑟在朱門<lb/>
十年亭閣淮西宴腸斷梁王雪夜樽<lb/>
　　　寄黔國公<lb/>
萬里山川開百粤十年戎馬暗三巴伏波銅柱衝炎塞<lb/>
横海樓船出瘴沙鴻雁不傳天北字瓊瑶空憶日南華<lb/>
飄飄奉使金門客目斷銀河八月槎<lb/>
　　　月夜王宗哲宅贈田子之江西<lb/>
髙城吹角此宵寒逺客今歌行路難嵗暮風煙殊去住<lb/>
<pb n="KR4h0143_WYG_247-29a"/>
天涯燈火共悲懽西江日落移舟入南斗星懸倚劒看<lb/>
廬岳玉山千萬里不知何地望長安<lb/>
　　　送良伯<lb/>
去年秋杪遥相送今嵗冬殘復此行寸草獨牽千里思<lb/>
一枝同有上林情江楓野泊停霜夜海日官船動水程<lb/>
何處逄人問消息梅花南國望春生<lb/>
　　　簡汝立<lb/>
汝病幾時辭省署我懐終日念鄉闗風塵對酒空行路<lb/>
<pb n="KR4h0143_WYG_247-29b"/>
雨雪逄春尚在山少室三花無客采小山叢桂有人攀<lb/>
淮南洛北如相訪一鶴雲中往復還<lb/>
　　　送賈學士之南都<lb/>
金陵樓閣九天開銀漢仙槎萬里來宫月夜懸鳷鵲觀<lb/>
江流春轉鳯凰臺直從北極看南極却望中台接上台<lb/>
鳴世早傳呉下作逄時真羡洛陽才<lb/>
　　　送施聘之侍御<lb/>
海甸春風攬轡情燕闗<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬去還鳴繡衣霄漢花間出<lb/>
<pb n="KR4h0143_WYG_247-30a"/>
錦纜江湖樹裏行近日西臺多諫草少年南國有詩名<lb/>
别絃更憶風流調愁聼東城二月鶯<lb/>
　　　送劉令還襄陵<lb/>
聞道襄陵有勝遊西行風景似南州竹蟠縣裏青青出<lb/>
水到城中曲曲流仙客候鳬知下舄吏人迎鷁見回舟<lb/>
亦知枳棘棲鸞地露冕重來只暫留<lb/>
　　　送闕郡博<lb/>
郡學宫牆入翠微廣文今去有光輝乆知白首甘貧病<lb/>
<pb n="KR4h0143_WYG_247-30b"/>
且坐青氊息是非石磬古堂時自發風雩春服暮同歸<lb/>
城中來往多冠盖名教無言樂地稀<lb/>
　　　天壇雷道士院<lb/>
帝宫髙鎖漢郊畿羽士琴書靜可依蘿洞晝棲雲霧入<lb/>
石壇秋禮珮環歸叢叢晚竹臨風整嘒嘒𤣥蟬曵日微<lb/>
渡海却思千載事買山今恨十年違<lb/>
　　　題嚴内翰賜扇<lb/>
端陽綵扇百官傳每嵗宫臣賜獨偏君去翰林供奉乆<lb/>
<pb n="KR4h0143_WYG_247-31a"/>
始來經幄拜恩年頒從殿閣風先動捧向雲霄月並懸<lb/>
象轂銀鐶倍光寵好揚薫吹助虞絃<lb/>
　　　輞川<lb/>
飛泉萬壑通藍水仄徑千峯入輞川野老豈知旌節到<lb/>
世人空作畫圖傳黿鼉岸折深無地雞犬林開忽有天<lb/>
即此買山堪避俗桃源何必訪神仙<lb/>
　　　華州作<lb/>
秋成雨色淨微塵過陜山河望轉新天上岳蓮開二華<lb/>
<pb n="KR4h0143_WYG_247-31b"/>
雲中闗樹引三秦追游少小還今日浪跡乾坤任此身<lb/>
乗興更扳仙掌去未知登覽共何人<lb/>
　　徐禎卿<lb/>
　　　晚過獻吉齋<lb/>
端居聞子肅清修吏㪚鴉啼省署幽芳草不知人獨往<lb/>
空山何意鳥相求開軒歴歴明星夕隱几蕭蕭古木秋<lb/>
自昔風塵堪吏隱浮生莫遣有離憂<lb/>
　　　送耿晦之守湖州<lb/>
<pb n="KR4h0143_WYG_247-32a"/>
逺下呉江向霅川髙秋風物倍澄鮮鵁鶄菰葉翠相亂<lb/>
錦石游鱗清可憐郵渚撾頻津吏皷漁歌唱近使君船<lb/>
呉興峴山足勝事漢水襄陽空昔賢<lb/>
　　　送盛斯徴赴長沙<lb/>
昔愁越嶲千峯仄轉入巴渝萬里賒豈料聖恩憐賈誼<lb/>
猶煩佐郡出長沙蠻中瘴逺三湘水江畔春逄十月花<lb/>
遥聼岳陽樓上篴可能回首憶京華<lb/>
　　　簡伯虎<lb/>
<pb n="KR4h0143_WYG_247-32b"/>
麻紙功名笑浪傳如今袖手了塵縁交朋零落看書札<lb/>
花月蕭條問酒錢數里青山騎犢醉一牀黄葉擁秋眠<lb/>
心期兀兀成幽病誰與髙人辨草㕓<lb/>
　　　追録舊作<lb/>
衡陽聲斷雁回蹤南國飄零煙莾中紙幔燃燈寒夜雨<lb/>
水樓吹笛菊花風誰敲急杵催山月獨語愁心對草蟲<lb/>
病骨秋容兩無賴一樽揮𬒮泣飛蓬<lb/>
　　　懐邢處士參<lb/>
<pb n="KR4h0143_WYG_247-33a"/>
梨花分月一枝明吟著君詩繞樹行聞説里門多下馬<lb/>
若為人世可逃名寂寥風雨眠僧舎談笑杯盤餟豆羮<lb/>
數畝山田是吾志與君終老飯相秔<lb/>
　　　獨立<lb/>
獨立溪煙絮帽斜行人停路問三义兒童樹底燒殘葉<lb/>
估客河中問酒家日暮啄饑喧野雀天寒爭宿集荒鴉<lb/>
官橋寂寞梅花發愁見南枝义嵗華<lb/>
　　　送廬陵楊二尹<lb/>
<pb n="KR4h0143_WYG_247-33b"/>
何卑執㦸謝京華却愛河陽縣裏花不為逺師招白社<lb/>
擬從勾令覓丹砂青天挂席浮明月螺水迴舟勝若邪<lb/>
莫學南昌隱君子離羣獨拂五雲車<lb/>
　　　登縹緲峯<lb/>
靈峯峻偉插吳天鹿道斜通宻草間波暝遥疑下方雨<lb/>
煙明微見隔州山藥苗細染雲絲碧石翳重生雉尾斑<lb/>
塵骨天仙留不得剛風吹冷布袍還<lb/>
　　　下縹緲峯小憇西湖寺<lb/>
<pb n="KR4h0143_WYG_247-34a"/>
歴盡嶔﨑馬倦行長松迎路寺門平生蔬薦雨僧齋薄<lb/>
寒榻眠雲客思清龍藏䕶深髙閣淨佛燈光徧小池明<lb/>
<hi>殿前有小池</hi>西來為訪靈仙跡併與禪家結晚盟<lb/>
　　　奉和徴明游洞庭東山詩七首<hi>録四首</hi>
峯掩晴忩水映簾便留三宿不虚淹閒雲愛客常陪榻<lb/>
微月窺人直下簷昏籟靜來聞擾擾燈花時自落纎纎<lb/>
知君詩學多新益親到眉山謁子瞻<hi>宿靜觀徴明時謁王學士因宿其第</hi>
家城嵗晚欲迴舟山寺携衾作夜遊愛月不妨寒歩影<lb/>
<pb n="KR4h0143_WYG_247-34b"/>
岸冠微覺露濡頭蒲團對語僧圍燭菊宴分題客詠秋<lb/>
恠是思清還廢寢鐘聲為破小堂幽<hi>宿雲源寺</hi>
塢僻雲深石徑紆漸從平履渉﨑嶇煙沉逺景山藏屋<lb/>
林逗微明日墮湖佳境到時應就宿肩輿停處合臨圖<lb/>
莫釐絶頂君還上得似鄰峯縹緲無<hi>登洞庭</hi>
香燈閒照古堂虚日午桐隂上井遲嘗橘客求藏甕法<lb/>
煑茶僧乞啜泉詩聼經猶剰當年鹿好事誰攀宿草碑<lb/>
陳跡半銷何處問令人空憶翠峯師<hi>游翠峯寺寺係雪竇禪師道塲</hi>
<pb n="KR4h0143_WYG_247-35a"/>
　　　　和石田先生落花詩<lb/>
　不須惆悵緑枝稠畢竟繁華有斷頭夜雨一庭爭怨惜<lb/>
　夕陽半樹小淹留佳人踏處弓鞋薄燕子銜來别院幽<lb/>
　滿目春光今亦老可能更管鏡中愁<lb/>
　門掩殘紅樹樹稀客車休訪雨中泥蜂攀故蕋將鬚䕶<lb/>
　鳥過空枝破血啼半月簾櫳風不定一川煙景日沉西<lb/>
　先生臥病渾難管拾得餘英醉裏題<lb/>
　歌酒闌干事已非玉人惆悵捲羅幃可堪荏苒爭先謝<lb/>
<pb n="KR4h0143_WYG_247-35b"/>
　更不躊躇各自飛盡掃庭枝風歛怨偶黏塵網雨衝圍<lb/>
　今朝蝶似長安客差况殘春寂寞歸<lb/>
　飄蕩東西不自持多情牽惹有飛絲思移漫憶曽攀手<lb/>
　精魄難抛未冷枝每戒兒童揺樹戯空煩道路隔牆窺<lb/>
　經春為爾添新債開費清樽落費詩<lb/>
　<lb/>
　<lb/>
御選明詩巻七十八<lb/>
</p>
<p>
</p>
  </div>
</body>
</text>
</TEI>
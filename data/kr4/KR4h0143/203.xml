<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_203-1a"/>
　欽定四庫全書<lb/>
御選明詩巻三十四<lb/>
　　五言古詩十九<lb/>
　　　陶汝鼐<lb/>
　　　　金正希招集練江醉宿清淨寺<lb/>
　冬霜萬壑陰江永日將夕畫舫泛容與川暝光愈白急<lb/>
　風吹燭花谷響合歌拍小榼僧厨來蔬笋界方格語笑<lb/>
　酒易傾如以桐扣石柱史如枯禪城市無一宅酒深思<lb/>
<pb n="KR4h0143_WYG_203-1b"/>
　啜茗同作虎溪客貝葉啓禪書梅花落瑶席坐久聞妙<lb/>
　香一榻隨所擇睡鄉鐘鼓鳴林鳥翻旅翮吾亦步下山<lb/>
　佛燈猶照壁<lb/>
　　　吳本泰<lb/>
　　　　任丘張氏園藍田先生授經處<lb/>
　不識魚君陂幸識魚君令城隅敞臺榭水木相翳映謂<lb/>
　予此棲遲差可閒眺聽是時秋氣深白露漸蘭徑瘦石<lb/>
　裹苔斑寒花棲蜨暝女牆邏柝喧梵閣宵鐘應慮淡羣<lb/>
<pb n="KR4h0143_WYG_203-2a"/>
物輕時危百憂并皎皎明月枝驚烏棲不定茗窗靜披<lb/>
覽冥緬獨無竟昔賢曾授經履屐痕猶賸<lb/>
　　　臨淮道中雪<lb/>
昨日春氣暄僕夫俱喘汗今晨北風厲雪花巻行幔天<lb/>
時自迴薄人意驚錯換况乃事徂征惻惻羈魂斷長淮<lb/>
望不極鍾離道方半踉蹌赴郵程渺瀰惑阡畔暝鴉寒<lb/>
不呼翻飛忽零亂車上冰滿髭車下泥沒骭紅燭映深<lb/>
簾寧知旅人歎<lb/>
<pb n="KR4h0143_WYG_203-2b"/>
　　　陋巷井<lb/>
改邑不改井泠泠無古今原泉何方來或是泰山岑仰<lb/>
之既彌髙仰之亦彌深屢空其庶而澹然助齋心仲尼<lb/>
飯蔬飲應與共酌酙禹稷憂飢溺易地同所任至味無<lb/>
異㫖樂哉此中尋<lb/>
　　王潢<lb/>
　　　宿松風閣分韻得吟字<lb/>
靄靄嵗云暮風雨恒見侵小霽憩山閣蕭颯吹寒霖澗<lb/>
<pb n="KR4h0143_WYG_203-3a"/>
壑亂餘響鐘鼓沈清音蒼虯卧蜿蜒拏攫力不任羽觴<lb/>
亦以歇剪燭聞鳴琴嘿坐得冥㑹擁褐成孤吟須㬰微<lb/>
霰集晨起雪在林樵徑斷人語四野號飢禽皎皎二三<lb/>
子貞白同松心炎暉諒可竢見睍消重陰<lb/>
　　徐銘敬<lb/>
　　　山行<lb/>
峯巒媚奇景烟華合芳甸澹澹晴疑雨江村半隱現春<lb/>
水清不流悠悠山谷轉小橋度幽居山深人不見佳地<lb/>
<pb n="KR4h0143_WYG_203-3b"/>
正難值紅塵妬清燕白日原上微回首暮雲變<lb/>
　　徐之瑞<lb/>
　　　雞鳴嶺<lb/>
披榛陟山椒輈摧馬盤桓歴險未云疲逶迤入雲端仰<lb/>
探巖谷偪俛視井邑殘千峯列逺戍兩崖壯重闗垂蘿<lb/>
蔓幽壑怪松支危垣灌木鬱蕭槮哀風嘯叢雈乘墉或<lb/>
失恃務徳誠所難蟋蟀在牀下我生詎遑安勞勞多苦<lb/>
辛惻惻起悲歎<lb/>
<pb n="KR4h0143_WYG_203-4a"/>
　　劉同升<lb/>
　　　由百花溪登玉笥山<lb/>
朝看山出雲春看雲入笥山行若無蹊恰有青童至指<lb/>
㸃絶壁間仙臺藏勝地藤枝匪易攀屐齒猶可置日午<lb/>
聞雞鳴巖椒啓金字出險坡漸平劃然人境異連峯涌<lb/>
下界撲面聳層翠因過丹竈房縱覽紫微志白花雨外<lb/>
明紅果林間墜晚食供芋魁晨鐺倒茶櫃坐久慵下山<lb/>
踟蹰想真寄塵網詎得辭幽期偶然遂<lb/>
<pb n="KR4h0143_WYG_203-4b"/>
　　堵𦙍錫<lb/>
　　　感遇<lb/>
古木生髙原返景清光入曠野無縈懷寒暮見榮特蒼<lb/>
皮剥蘚露森陰涼蘿月崒嵂風雨欽惝怳鬼神格以兹<lb/>
老柯幹應有奇胸骨危立神不怡念子令人惻<lb/>
　　蔡道憲<lb/>
　　　荅居岳麓者<lb/>
蹴碎岳麓雲剪斷湘江水楓丹染院深髙飄菊衣紫竹<lb/>
<pb n="KR4h0143_WYG_203-5a"/>
露垂朱霞霜華拂劒齒聞君多苦心中夜嘗數起敲火<lb/>
作長吟山鬼驚偷耳特寄素心人虹捲吳縑裏早晚欲<lb/>
行尋相將索竒字<lb/>
　　陳子龍<lb/>
　　　仲夏直左掖門送彞仲南歸<lb/>
金塘迴素波中有雙鴛鴦託身在清禁和鳴君子旁顧<lb/>
此同林鳥孤翼忽南翔生平志慷慨何事獨難忘本為<lb/>
四海人豈得常相將丈夫重知已萬里同一鄉黽勉效<lb/>
<pb n="KR4h0143_WYG_203-5b"/>
貞亮徳輝在巖廊莫憂青蠅多和璧貴善藏執手不能<lb/>
語悵矣結中腸<lb/>
　　　雜詩<lb/>
日夕登髙臺馳目窮千里衆星燦雲間經緯誰能理神<lb/>
哉玉衡運天樞無終始上有瓊瑶宫紫皇日端委我欲<lb/>
乘飛鸞銜書碧雲裏聲殷途逾遐心長情何已懷中五<lb/>
色石相見徒磊磊<lb/>
山椒微風發薄暮遲佳人頽陽澹林表素月生河津佇<lb/>
<pb n="KR4h0143_WYG_203-6a"/>
立懷往路時晏多苦辛君家青雲樓瑶華艷當春臯蘭<lb/>
亦有芳欲寄良無因歡愛豈足重要使恩誼申浮雲誠<lb/>
易阻白璧終見珍<lb/>
至道無相非末流乖心迹髙懷茍不亮執誼日以積賢<lb/>
隨貴同用愚與賤交役騰名自有階投讒豈無隙營營<lb/>
棘上蠅可以攜金石履純思寡尤超方鮮奇策毁譽茍<lb/>
未忘顧影慙跼蹐<lb/>
尚口自有窮捫舌豈我欺伊予昧機變率性不自知遇<lb/>
<pb n="KR4h0143_WYG_203-6b"/>
物皆裏言當險若履夷于已固弗慎安望人保持俛仰<lb/>
生平内常與悔相隨沈黙苦不早壯盛忽若馳世人貴<lb/>
形迹君子敬威儀臧否聖所誠南容真我師<lb/>
　　　賦得浣紗石<lb/>
越紗出機中剪向春風裏皎若秦川雲飄揚隨渌水佳<lb/>
人臨淺瀨無言空徙倚不惜紅顔勞素絲誰為理歛衣<lb/>
入中林澄江皓千里青苔日夜生沈思竟難已<lb/>
　　　苦雨<lb/>
<pb n="KR4h0143_WYG_203-7a"/>
洩雲屯層嶺宻霧瀰空林南山發殷雷北郭滯愁霖紅<lb/>
泉落虚壁渌水漲遥潯危條度飛鼯宿莽聚鳴禽桃英<lb/>
蕩華色麥穗悲陸沈天畢騁所好屏翳日相侵徘徊華<lb/>
軒下彷彿碧山岑昏墊蕩下土沈冥符道心側想零雨<lb/>
篇空懷梁父吟<lb/>
　　　初春雪霽<lb/>
昭昭青春暉散此芳林曙陽條披惠風陰巖積幽素鮮<lb/>
華映雲峯澄霽明江樹菌閣見參差麥隴開迴互中庭<lb/>
<pb n="KR4h0143_WYG_203-7b"/>
蕙草生曲沼文禽聚端居淑景移極目淵賞遇雖滯懷<lb/>
禄情未緬丘園趣履道任清時守真謝馳騖<lb/>
　　沈宸荃<lb/>
　　　謁梅子真祠<lb/>
粤昔南昌尉志存匡社稷上書糾時宰孰云非臣職漢<lb/>
網已弛綱顛木難再植明哲早見幾冥鴻避矰弋隱跡<lb/>
吳市門學道此山側豈同養生家脩鍊資服食旁有濯<lb/>
纓池丹井字并勒昔人驂鸞去無從辨虚實藥苗長幾<lb/>
<pb n="KR4h0143_WYG_203-8a"/>
何求之或可得酌酒坐髙岑浩歌瀉胸臆<lb/>
　　方以智<lb/>
　　　古詩<lb/>
嶺外稀繁霜草木不黄落窮巷生陰風客心乃蕭索斗<lb/>
杓指實沈勾陳半隱爚蟋蟀滿牀下篝燈夜戄戄此地<lb/>
羅浮山古人嘗采藥何不披短衣入山飽藜藿曉從外<lb/>
來者皆言道路惡我欲依神仙神仙不可託<lb/>
東北覆陰雲其下吾故都中路一奔走恨隔天一隅虹<lb/>
<pb n="KR4h0143_WYG_203-8b"/>
蜺下平地曠野秋荒蕪翼日大風雨慎勿臨長途人傳<lb/>
使者來旌旗蔽通衢嗟我逺遊子不敢同馳驅道左發<lb/>
長歎歎者一何愚<lb/>
海渚無橋梁日暮波浩浩車馬不能通逺望惄如擣浮<lb/>
雲日以變我親日以老萬里飛煙塵天木傷草草夢見<lb/>
故鄉客言歸苦不早舊宅屬何人斗大梧桐槁親戚有<lb/>
書來書中何所道上言鄰里殊下言故人少<lb/>
　　　和陶飲酒<lb/>
<pb n="KR4h0143_WYG_203-9a"/>
子安問黃鵠萬里將安飛八極紛茫茫中路能無悲三<lb/>
萍飄大海風波還相依安得如潮頭朝夕自言歸一經<lb/>
離亂中盛年忽已衰有心不敢椎有口當依違<lb/>
　　　擬古<lb/>
曲閣臨廣陌下折楊栁枝上有愁思人終日不披帷雜<lb/>
珮何玲瓏實為君所遺被服至于今未嘗少乖離夢寐<lb/>
難以逝願託東風吹迢迢萬餘里君心焉可知安敢望<lb/>
君心惟念寒與飢<lb/>
<pb n="KR4h0143_WYG_203-9b"/>
青青園中栁當我西南牖征夫從逺來一路平安不艱<lb/>
難萬餘里涕泣不能口辭家未數年家人皆皓首貧賤<lb/>
易出門别離一以久朱華被霜露焉能不速朽呼兒辦<lb/>
麤飯聊樂不為厚但得故鄉人日飲故鄉酒<lb/>
　　　寄梅朗三<lb/>
陰雨忽成雪北風吹樹林江流日千里安知遊子心中<lb/>
夜一何寒自撫雷開琴瞿硎山中人其當知我音<lb/>
　　朱朝瑛<lb/>
<pb n="KR4h0143_WYG_203-10a"/>
　　　管寧<lb/>
幼安亦賢者無乃太矯飾牽牛蹊我田而自與之食吁<lb/>
嗟有深意衆人固不識干戈日相尋聞此庶少息<lb/>
　　湯來賀<lb/>
　　　過舊寺次拙菴韻<lb/>
將霽辨羣峯微雲在孤嶺蘭若隱其間潭泉心共冷衆<lb/>
卉含新色頽垣延古影靈域世情稀懷抱春日永清澗<lb/>
濯吾足崇岡振吾領迢遞見匡廬憩寂觀幽境我心多<lb/>
<pb n="KR4h0143_WYG_203-10b"/>
憧憧兹焉安可靜<lb/>
　　髙承埏<lb/>
　　　上巳偕同年諸子脩禊海淀<lb/>
羲馭無停輪逝波焉可駐言尋佳節届轉惜芳春暮緬<lb/>
昔蘭渚遊少長樂咸聚蕭散依林泉慷慨託毫素諸君<lb/>
跌宕士希風結遐慕濯流仍清漪搴芳復髙步觴來俯<lb/>
纎鱗曲終倚嘉樹閒情釋近鞅睇目眷霞寓脩短匪殊<lb/>
途所貴適真趣各勉山水期于焉謝勞騖<lb/>
<pb n="KR4h0143_WYG_203-11a"/>
　　祁熊佳<lb/>
　　　寓山秋夜<lb/>
羣動暝已息山窗夜逾響將毋楓折膠或恐虎磨癢徐<lb/>
聞落葉翻既下思復上氣盡信所之物各反其黨秋蟀<lb/>
吟再三流螢時一晃申旦耿不寐樂遊念疇曩嗟我懷<lb/>
沙人汨徂竟安往<lb/>
　　周世臣<lb/>
　　　遊仙詩<lb/>
<pb n="KR4h0143_WYG_203-11b"/>
圜丘列奇樹北海生神芝翡翠曜瓊圃潛龍戲瑶池飛<lb/>
泉供潄齒白石為療飢姮娥降洪響宓妃頷其頤隨煙<lb/>
上三島飄風凌九疑持此傲下士投簪來逺期<lb/>
　　姚奇<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>
　　　秋夜<lb/>
遥夜苦無寐起視明月光涼風天上來隨月入我堂披<lb/>
衣步前除獨立以傍徨蟪蛄既已鳴鴻雁亦來翔感此<lb/>
時物變怨彼去日長生非金石姿安得恒壽康憂來不<lb/>
<pb n="KR4h0143_WYG_203-12a"/>
可輟慷慨吟此章<lb/>
　　徐孚逺<lb/>
　　　擬李陵録别詩<lb/>
微雲何澹澹星漢燦以明攜手步廣除淚下如散霙征<lb/>
馬臨岐路徒御多抗旌方當萬里别能不叙平生與子<lb/>
同一體盤石紉芳蘅芳蘅自有時盤石徒縱横一朝兩<lb/>
決絶何能復合并願託子懷袖因風馳我情<lb/>
皎皎藍田玉鏤作玦與環攬環與子佩取玦結以鞶子<lb/>
<pb n="KR4h0143_WYG_203-12b"/>
環信縝栗我玦鮮垢瘢誰知一物微決絶義自天歸雲<lb/>
入勾注宻雪掩陰山握手臨路岐涕泗共汍瀾鴥彼南<lb/>
翥鳥奮飛何由還<lb/>
　　錢棻<lb/>
　　　園居次韻<lb/>
白蜺飲晴壑劃破蒼苔古傾崖與迴瀑化作半峯雨深<lb/>
夜排空來可聽不可數山勢既奔蹙飛濤互仰俛頑雲<lb/>
觸石碎似鑿五丁斧耳目得新警天真爛漫吐<lb/>
<pb n="KR4h0143_WYG_203-13a"/>
有手著書樂有眼看山好握劒割塵鞅斗室皆瑶島孤<lb/>
峯峙簷前相對成二老篔簹滿幽谷出土風雷繞花靨<lb/>
雖到地花魂猶樹杪松柏有時薪彭殤奚大小適志取<lb/>
目前婚嫁何時了<lb/>
　　徐枋<lb/>
　　　送逺詩<lb/>
采采蕙蘭花皎皎冰雪姿含英當空谷正值秋風時秋<lb/>
風率以厲百草奄披離子獨執髙節臨風颺芳菲<lb/>
<pb n="KR4h0143_WYG_203-13b"/>
　　　别詩<lb/>
上山采薇蕨日暮不盈把苦飢良足悲將遺同心者良<lb/>
友逺别離踟蹰送于野我有盈觴酒黄流傾玉斚申以<lb/>
逺遊曲中懷期共寫清商一何悲四坐和者寡恐傷遊<lb/>
子心攬涕不敢下景光已西馳日月不我假<lb/>
　　宫偉鏐<lb/>
　　　感興<lb/>
獨立古大堤水清人境異猗蘭被芳臯遊龍紛櫛比灼<lb/>
<pb n="KR4h0143_WYG_203-14a"/>
灼芙蓉花臨風發娟媚欲采更躊躇同心竟異地美人<lb/>
如可懷逺道如可寄珍重語芙蓉信宿莫憔悴<lb/>
寥廓俛大陸蕭條悲北風生非金石堅而為情緒鍾猿<lb/>
鶴亦隨化况復沙與蟲我欲駕滄溟髙揖浮丘公靈藥<lb/>
不可得夙昔憂沖沖孔顔有真樂仁義植其躬朝夕把<lb/>
書冊道心與之通庶幾追古人令名垂無窮<lb/>
　　張若羲<lb/>
　　　毘陵夜泊<lb/>
<pb n="KR4h0143_WYG_203-14b"/>
波流自洸瀁風雨何淒其草樹既零亂鱗羽多參差行<lb/>
路懷苦辛征人傷别離中宵不能寐悠悠有所思<lb/>
　　　别離<lb/>
昔為膠與漆今為參與商樹上連理枝池中兩鴛鴦切<lb/>
莫種楊柳楊柳徒心傷亦莫栽桃花桃花空斷腸春風<lb/>
自婀娜秋月自飄揚夏簟虚簾幕寒缸疊雪霜暮猿愁<lb/>
夜短逺雁及天長梧桐既凋落不集雙鳯凰崩崖流斷<lb/>
雲一低復一昻緑綺置君側白玉列君堂相顧復何言<lb/>
<pb n="KR4h0143_WYG_203-15a"/>
盡此離别觴<lb/>
　　趙庾<lb/>
　　　雜咏<lb/>
西山石磊磊叢草奮階除中有耕雲叟力芟尚有餘幽<lb/>
蘭發素莖其芳襲人裾秋風忽揺落緑葉日以疎移根<lb/>
贈逺人榮華俟來且<lb/>
　　黄淳耀<lb/>
　　　和陶飲酒<lb/>
<pb n="KR4h0143_WYG_203-15b"/>
朝光入山樓棲鳥已驚喧攬裘暴新陽暖氣無頗偏仰<lb/>
視天宇清得我簷前山山中出岫雲變滅何時還我心<lb/>
正惆悵黙與風鈴言<lb/>
　　　和癸卯嵗始春<lb/>
舊穀滿場圃知子良非貧糟牀注春醪酬汝四體勤開<lb/>
軒一笑粲莫適為主人荈牙花乳香鱠縷銀絲新咄嗟<lb/>
行酒炙童僕皆欣欣中原有格鬬行子勞問津不能濟<lb/>
時代甘與農圃鄰逝辭謝景夷來就劉遺民<lb/>
<pb n="KR4h0143_WYG_203-16a"/>
　　　和歸田園居<lb/>
家無環堵宫所至思買山何異俟河清人壽期千年安<lb/>
得如古人采山復臨淵敬受十賚文賚以北阪田巖棲<lb/>
髙百層老屋餘三間湖江流東西竹木榮後前中央置<lb/>
講堂文史浩如煙歌風復蹈雅樂志忘華顛此意空蹉<lb/>
跎飛光去閒閒畫餅不可食詼諧聊復然<lb/>
　　　和擬古<lb/>
弱年見承平自謂長如兹一從更事來世已非前時雕<lb/>
<pb n="KR4h0143_WYG_203-16b"/>
虎横井陘黄流混澠淄仗劒出門去行行復狐疑路逢<lb/>
季主儔問彼龜策辭龜策不我告黽勉自研思仁義心<lb/>
所安皇天吾不欺瀉水置平地東西任所之撫琴操猗<lb/>
蘭亂之以佹詩<lb/>
　　吳易<lb/>
　　　觀蒔<lb/>
四月鴶鞠鳴五月插新秧南風吹平疇蕭疎間成行甘<lb/>
雨久未施東作意倉忙此鄉最瀕湖瀉海惟三江湖身<lb/>
<pb n="KR4h0143_WYG_203-17a"/>
若仰盂江口若括囊東婁沒故道吞噎浩湯湯夏公鑿<lb/>
黄劉吳淞走中央安瀾見禹績蓄洩匪及詳疏排後忠<lb/>
介塍岸前文襄于時穡事盛熯澇多周防舉鍤煙雲興<lb/>
歡笑饁酒漿吳謳互激逺風俗登陶唐轉輸甲數郡精<lb/>
粲供上方嗚呼百年來今古一慨傷塗泥往所載水柔<lb/>
土不剛治水等治兵操縱貴在綱蓄之欲謹馴驅之欲<lb/>
奔驤上圯下則澱陂蕩歸豪强淞流日緩細渠沼飛塵<lb/>
黄昔也憂在潦今乃并患暘外梗與内壅相循終兩妨<lb/>
<pb n="KR4h0143_WYG_203-17b"/>
空霞抱赤日天漢何青蒼桔橰無時休夜月聲哀涼焦<lb/>
焚竟大半蒔殖安所將婦子對欷歔其意即戈斨吾聞<lb/>
園田制縱浦間横塘斗門時啓閉撩淺衆力勷浦浚三<lb/>
丈降隄厚八尺昻斯工豫農隙督率免亂嘗奈何三公<lb/>
後水利終茫茫催科號曰能本計讓未遑東南國命繫<lb/>
荒哉問商羊嗷嗷幸霖㴻佇兹秔稻香秋成急漕輓未<lb/>
計陵汝倉聖人勤精禋蛟龍奔盛祥豈必恃地力天心<lb/>
宜降康努力事胼胝微衷荅穹蒼<lb/>
<pb n="KR4h0143_WYG_203-18a"/>
　　張家玉<lb/>
　　　録别和李定夫<lb/>
鴛鴦戲清池兩兩常相倚羽翼臨當乖風波中道起相<lb/>
對尚難知何况萬餘里來親去者疎毋為貴君子予懷<lb/>
抱區區君諒執髙誼<lb/>
　　劉曙<lb/>
　　　包山夜坐示門人許子工虞<lb/>
悲風夜不息微妙生虚空心跡雙闃然端倪在其中理<lb/>
<pb n="KR4h0143_WYG_203-18b"/>
豈羣動違性與孤明通庭光付流月林籟歸疎桐餘香<lb/>
一絲温繚繞遊無窮捷疾追所晤起滅何匆匆酌水知<lb/>
湖波舉似將毋同<lb/>
　　　贈粤東黎子美周<lb/>
翡翠生炎州光彩何陸離珊瑚湛海南灼爍生奇枝黎<lb/>
子美無度冰雪為標姿罔象寄心想爾雅摛文辭清芬<lb/>
齒牙間披襟散涼颸驟合意傾倒乍離中踟蹰羅浮七<lb/>
十二峯峯助搘頤願乗雲霞色往映雙峩眉<lb/>
<pb n="KR4h0143_WYG_203-19a"/>
　　葛一龍<lb/>
　　　曉行<lb/>
日出已杲杲西月還相照農婦餉晨畊牛衣覆霜草<lb/>
　　　舟中九日<lb/>
九日渡頭人迎風倚孤棹江空落日逺入夜生餘照無<lb/>
菊亦無侣開尊自相勞紅葉㸃鷗波青煙出漁竈<lb/>
　　　寒園<lb/>
𤣥冬浹陰沍霜風摧灌莽寓目鮮幽翳一畆亦云廣日<lb/>
<pb n="KR4h0143_WYG_203-19b"/>
出茅簷間雲生泥壁上偃仰足昕夕親朋息來往空林<lb/>
如有人互荅斧冰響<lb/>
　　　送陳徴君歸四明<lb/>
秋風戀徂暑吹動水煙熱與子結新歡孤懷耿將别言<lb/>
從若耶去路指鏡湖月散髪蕩扁舟荷花櫓前折<lb/>
　　　送徐巢友還山<lb/>
吾廬在空山户牖白雲滿有樹常謖謖餘花亦纂纂城<lb/>
市不可居晝夜一何短買藥挂驢背行歌去人逺日落<lb/>
<pb n="KR4h0143_WYG_203-20a"/>
深澗中洗足春泥暖<lb/>
　　朱茂暉<lb/>
　　　方池<lb/>
方池不種荷亦少蒲菡萏惟有梓樹花紛紛落紅糝風<lb/>
波永不生寸心黙相感<lb/>
　　朱茂曙<lb/>
　　　寄王處士遥蒼<lb/>
自我去城闕子亦棲畆丘一舍道豈逺鋒鏑迷所投耦<lb/>
<pb n="KR4h0143_WYG_203-20b"/>
耕判沮溺闢徑違羊求凌晨起眺聽登我池北樓疎梅<lb/>
吐冷豔小鳥鳴啁啾春風吹户外念子心悠悠<lb/>
　　許正蒙<lb/>
　　　舟經横塘憶桐江舊遊<lb/>
輕舟何揺揺來自青谿曲層崖落深翠新波湛空緑我<lb/>
家漸水東一川接天目對此頗相似殊令幽思足將攜<lb/>
素心人共著桐君録<lb/>
　　馮鼎位<lb/>
<pb n="KR4h0143_WYG_203-21a"/>
　　　園居述懷<lb/>
夙昔抱奇尚雅志託園林愛此清曠地而無俗塵侵林<lb/>
間多繁花枝頭有鳴禽夜月登南樓朝爽眺西岑三復<lb/>
歸來辭斯人愜我心誰云今古異千載同髙襟<lb/>
　　　詠史詩<lb/>
驊騮馳康莊燕雀守一枝大小固有分丈夫安所期烈<lb/>
烈班定逺投筆謝故知鷹揚萬里外封侯名四垂生入<lb/>
玉門闗故人猶下帷樹勛在少壯白首徒自悲<lb/>
<pb n="KR4h0143_WYG_203-21b"/>
　　王廷宰<lb/>
　　鄴園<lb/>
置酒娛清夜西園騖華轂素月升澄景微露泫佳木灼<lb/>
灼芙蓉姿臨波漾輕穀四顧命賔朋灑藻競豐縟感彼<lb/>
蟋蟀篇勞生何局促鼎鼎百年内歡樂苦不足列坐進<lb/>
芳醴彈箏弄纎曲霓旌遶層阿鳳吹流深谷遨遊及良<lb/>
時庶以快所欲<lb/>
　　楊士傑<lb/>
<pb n="KR4h0143_WYG_203-22a"/>
　　　述懷<lb/>
獨酌對芳樽悠然懷古意世事何足論外物心自遂舉<lb/>
杯樂天真多求反為累迥迥出塵姿油油齊物志笑傲<lb/>
得此生陶然釋所繫<lb/>
　　劉思祖<lb/>
　　　汪魯望孝廉軒<lb/>
誅茅託林棲結志在𤣥賞芳荑歇春華涼飇薦秋爽鳴<lb/>
琴向寥廓長嘯散蒼莽明月揚素輝疎篁發清響尊中<lb/>
<pb n="KR4h0143_WYG_203-22b"/>
幸不空方外恣獨往偶坐興未闌還思棹烟榜<lb/>
　　張鹿徴<lb/>
　　　友人移居<lb/>
居市厭市囂入山苦山僻非山非市間卜兹五畆宅到<lb/>
門水一灣眠沙鶴一隻遥望鍾阜巔雲霞幻朝夕乍見<lb/>
雨脚沈忽焉晴絮襞主人如冥鴻髙舉不可弋丘壑盪<lb/>
心胸花竹恣夷懌何時載酒過為君理雙屐<lb/>
　　歸昌世<lb/>
<pb n="KR4h0143_WYG_203-23a"/>
　　　和陶雜詩<lb/>
宇宙何茫茫起滅同一塵胡為一日間各營百年身華<lb/>
堂與崇丘去疎來者親我廬非我有四顧誰為鄰有如<lb/>
逺行客當夕已戒晨有懷不勝嗟舉目皆勞人<lb/>
清溪直村塢修竹帶鄰曲花明户未開風暖睡初足道<lb/>
侣兩三人開樽傍棊局永夜雜笑言留賔方滅燭柝響<lb/>
間疎鐘羣烏啼朝旭<lb/>
晨朝理輕策日暮稅歸鞅行行林水間翛然濠濮想時<lb/>
<pb n="KR4h0143_WYG_203-23b"/>
見行路人芒芒將焉往不如播種者晴雨候消長野舟<lb/>
横可渡不復愁河廣深感田父言耕耰戒鹵莽<lb/>
秋深霜露繁髙原榆柳稀征途戒舟車鴻雁天邊歸徘<lb/>
徊岐路旁薄寒吹我衣悠悠自世路幽獨那可違<lb/>
　　　秋懷<lb/>
壁蛩收殘音哀蟬振餘響圖書盈坐隅覽古歎其往揚<lb/>
子千載知鍾期並時賞窮通非巧拙徒為増俛仰<lb/>
不雨竹猶響未露草先濕齋空覺風來石暝如人立旅<lb/>
<pb n="KR4h0143_WYG_203-24a"/>
客有歸夢柝驚夜何急舉酒酹桂叢言旋㑹將及<lb/>
　　　秋日懷獻之<lb/>
小齋襍林木前後任棲息幽境靜裏過秋光閒處得天<lb/>
風動琴書澹然白雲色思與故人共惆悵空相憶<lb/>
　　　偶成<lb/>
出户事如織不若深閉闗只縁長貧賤遂覺心神閒有<lb/>
時靜看雲目數飛鳥還栽花既云勞灌畦亦孔囏不有<lb/>
田園樂何方駐衰顔<lb/>
<pb n="KR4h0143_WYG_203-24b"/>
　　　叔父季思别業<lb/>
性本躭幽寂自然愛丘園時復執道書獨坐當南軒清<lb/>
風池上來有客閒叩門共坐竹林語蕭然酌一尊隔溪<lb/>
聞犬吠襍以樵者言斜日返深巷鳥雀林中喧出門忽<lb/>
自得緩步忘逺村歸途殊眇眇月白蘿陰繁<lb/>
　　　題古社圖<lb/>
𤣥陰窮短晷淒風號北林伊人美無度髙㑹愜我心願<lb/>
言振騷雅一返太古音斯意空千秋𤣥覽一何深髙堂<lb/>
<pb n="KR4h0143_WYG_203-25a"/>
羅羣英前除鳴素琴含情同慨慷對酒不能斟紆鬱今<lb/>
古間曠焉發髙吟久要意何許睇彼青山岑<lb/>
　　萬時華<lb/>
　　　秋日過丁氏妹簡時之<lb/>
西風吹古巷驅我下澤車百鳥集喬木森森見君廬諸<lb/>
甥聞我來整履奔前除僮僕聞我來壺榼縱横趨妹聞<lb/>
阿兄至結束臨中厨呼婢入後園擷取泥中蔬老大同<lb/>
鄉里謀生但飢劬入門共一笑内顧悲有餘冦盜滿山<lb/>
<pb n="KR4h0143_WYG_203-25b"/>
谷骨肉幸亡虞上堂古琴靜尚保先人書天命各窮達<lb/>
安樂且須㬰命酒酌前軒忽已星月舒徘徊白露際天<lb/>
河淡眉鬚安知鹿門翁偃蹇非良圖<lb/>
　　　嵗暮田居<lb/>
中嵗破憂患苦為俗所嬰詩書沿先轍且復愛斯名晨<lb/>
梳啓青鏡覽容時自驚白日照東壁素月已西楹莫疑<lb/>
造化理榮悴縁物情弱草無强蔓苦荼無甘英<lb/>
　　　曉度牛嶺<lb/>
<pb n="KR4h0143_WYG_203-26a"/>
巨靈闢幽壤滃然劃兹區勢若羣兕蹲亦若千羊趨寒<lb/>
光積巖壑髙厚氣有餘怳疑虎豹宅或有仙人居山中<lb/>
建子月萬嶺天風俱雲雨助奇勢車馬爭盤紆鴻濛遇<lb/>
雲將靈境將焉如<lb/>
　　卓人月<lb/>
　　　泊烏鎮不寐作<lb/>
逆風逗歸期今夕寄淺港月出人不知閉户若蠃蚌逺<lb/>
寺燈微明未罷老僧講良久喔喔聲荒雞引其項<lb/>
<pb n="KR4h0143_WYG_203-26b"/>
　　吳天泰<lb/>
　　　示族子<lb/>
人生各分定如面異黔晳讀書求仕宦運數杳莫測不<lb/>
如事田䱷勤苦但食力我家本清門中葉浸流失相將<lb/>
習遊閒遂乃離樸質流覽五服遥頗喜見諸姪水國采<lb/>
菱魚陸海種秔秫上可奉髙堂俛足寧家室少遊嘗有<lb/>
言款段與下澤鄉里稱善人庶幾念祖徳<lb/>
　　　題周仲吉畫<lb/>
<pb n="KR4h0143_WYG_203-27a"/>
雪色滿天地扁舟傍深谷危峯入層雲幽意動遐矚溪<lb/>
橋凍未澌老鶴立寒木<lb/>
　　周岐<lb/>
　　　詠懷<lb/>
鳳凰鳴髙岡豈為粱稻謀丈夫志四海豈為利名求笑<lb/>
彼田園子白首戀故丘營營井里間富貴稱殊尤烏知<lb/>
達士心一息翔九州<lb/>
　　　送豫章萬茂先秋浦劉宗伯應徴辟<lb/>
<pb n="KR4h0143_WYG_203-27b"/>
擊鼓深宫中通市無不聞良玉媚重淵鬱鬱上為雲君<lb/>
子懷令譽卓犖自不羣南陽雖有田豈必老耕耘浮雲<lb/>
蔽中天白晝苦不分肉食無逺謀噏噏如聚蟁奮身出<lb/>
塵埃宜判蕕與薫聖代重徴辟蒲車何紛紛網羅及吾<lb/>
黨賁之以𤣥纁哲人貴及時况復事明君努力長安道<lb/>
三策振奇文<lb/>
　　劉應期<lb/>
　　　潔菴<lb/>
<pb n="KR4h0143_WYG_203-28a"/>
有室曰潔菴舊址臨河築敗壁抵雨風短垣障水陸其<lb/>
右路通門小徑恣往復窗紙耐晴明庭卉間紅緑主人<lb/>
無一長自言但不俗旁堆書百家中挂畫一幅盡埽肥<lb/>
膩具制器尚匏竹或銜酒一杯或鼓琴一曲呼兒撰几<lb/>
杖對客任歌哭閉户判十年寤寐矢弗告<lb/>
　　郭金臺<lb/>
　　　荒城懷舊<lb/>
壺山隱孤雲同儔日四五城端隮薈蔚白日蔽豺虎招<lb/>
<pb n="KR4h0143_WYG_203-28b"/>
揺出南隅遊目眺江滸健羨逺行舟水居結鄉土豈無<lb/>
舊里戚所思竟何主河魴衝敞笱靈籟翔天宇秋風鴻<lb/>
雁來作書繫湘浦<lb/>
　　　送陳逸子<lb/>
北風湖上來春雨細如織殘寒守孤帆萬感不自抑故<lb/>
人鶯花稠嵗月忽已息君行騁萬里莫自填胸臆長安<lb/>
佳氣繁孔道香風飾相見停輕車努力加飱食願拭摩<lb/>
尼珠持照古顔色<lb/>
<pb n="KR4h0143_WYG_203-29a"/>
　　　雙清亭<lb/>
我來憩東山注目清江北和風漾輕舠遊屐忻初陟危<lb/>
樓湧層岡怪石互撐翊欲窮雙流勝曠覽各自識蕩蕩<lb/>
城郭陰荒荒墟煙塞古今幾逝波賴此孤亭直苔碑競<lb/>
前喆半受風雨蝕儒風自振古悲仰龍象力咄嗟三白<lb/>
頭登眺有專識揮杯瀉髙懷似欲生羽翼春光慰遲暮<lb/>
古道曠胸臆<lb/>
　　項真<lb/>
<pb n="KR4h0143_WYG_203-29b"/>
　　　社集分賦得竹林<lb/>
入林非任誕懷抱良有託把臂愜同志痛飲戀狂藥脩<lb/>
竹何蕭蕭微風籜已落故叢濯纎枝碧影墮杯勺盤桓<lb/>
不能去嘯咏或間作管絃非所好况乃靈鼉咢仰視飛<lb/>
鳥翔醉眼空寥廓契此考槃趣謝彼彯纓縳寄語道旁<lb/>
子沈冥與爾各<lb/>
　　劉城<lb/>
　　　秋懷<lb/>
<pb n="KR4h0143_WYG_203-30a"/>
秋雲日以薄秋夜日以長秋露日以白秋草日以黄此<lb/>
時秋士悲耿耿不能忘豈無同心人飄零非故鄉蒼蒼<lb/>
蒹葭逺乃在天一方欲往心煩紆漸我車帷裳<lb/>
　　沈壽民<lb/>
　　　荅戴子<lb/>
獨坐寡歡悰起步庭南端悠然何所矚吾自愛吾山故<lb/>
人遺我書贈我古錦篇清辭響哀玉抗意天雲間世事<lb/>
總戚促擾擾不得閒甘陵房與周南北部相捐如何程<lb/>
<pb n="KR4h0143_WYG_203-30b"/>
夫子名共蜀朔傳有道乗昭曠感昔心憮然三復三歎<lb/>
息歸犂東岡田<lb/>
　　周立勲<lb/>
　　　咏懷<lb/>
東登泰山巔纍纍見城郭秋風吹平原牛羊下寒澤吕<lb/>
尚本陰謀漁釣竟所託神明啓逺疆後世資經畧遭逢<lb/>
良有時志士固窮約飄蓬西南征浮雲散林薄悲哉大<lb/>
國風田横不可作<lb/>
<pb n="KR4h0143_WYG_203-31a"/>
　　邵濂<lb/>
　　　雨<lb/>
終日雨如絲連山芳草碧庭際孤雲屯遥村暮煙積野<lb/>
渡行人稀圓沙一鷗白寂寞想晤言誰破蒼苔跡<lb/>
　　髙秉渠<lb/>
　　　湖堤<lb/>
舍館意未安遊覽力已猛披衣出芳原蒼翠周四屏琳<lb/>
宫千百尺嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>吞顥景蘭若非一居鱗次若萬井旋窺<lb/>
<pb n="KR4h0143_WYG_203-31b"/>
大佛寺却失龍象整其陽枕江濤其陰負脩嶺步步異<lb/>
前蹤行行惜去境斷橋曽不斷石堤相與永緑栁何葳<lb/>
蕤間之桃與杏柔颸剪綺縠密葉含藻荇羣秀欣有託<lb/>
萬象紛然炳歎息蘇長公千載若俄頃江山不改舊風<lb/>
月誰為領撫景憶往昔令人發深省<lb/>
　　江必顯<lb/>
　　　亦園主人邀飲<lb/>
平生愛岑寂請遊亦不却平生少嗜好痛飲亦不惡但<lb/>
<pb n="KR4h0143_WYG_203-32a"/>
入此園中便覺欣然樂緑竹常蒼翠丹桂久零落白露<lb/>
凋楓林商風隕秋籜空齋晝閒靜棋聲應丘壑主人笑<lb/>
而言且勿愁寂寞吾有斗酒藏待子來共酌樵青斫鱸<lb/>
膾長鬚進丹蘖沈湎至昏黄風雨聲蕭索<lb/>
　　譚貞和<lb/>
　　　社集分賦得金谷<lb/>
日月長麗矚溪山餘素期别廬欣賞間更復賔主宜監<lb/>
軍曠髙懷祭酒澹塵思盤礴澗道上澗冽荇參差竹柏<lb/>
<pb n="KR4h0143_WYG_203-32b"/>
既峭倩藥草復繁滋觥飛罍交錯絃急管威夷迢迢錦<lb/>
步障晃晃珊瑚枝姬侍列雲屏倡舞喧相追豪侈極人<lb/>
目俱言此㑹稀席終方奏序興往各稱詩遺韻珍當年<lb/>
勝遊示來兹不負嵗寒約意氣歡足持<lb/>
　　張屈<lb/>
　　　山居懷金文裕<lb/>
江光映林際纎月微微落冥冥靜夜鐘沈沈響深閣言<lb/>
念君子交於道信不薄空谷常感懷終不我離索<lb/>
<pb n="KR4h0143_WYG_203-33a"/>
　　鄒斯盛<lb/>
　　　寒食日登莫釐峯望縹緲峯<lb/>
去年風雨節閉户春江冷今年今日晴振策凌絶頂野<lb/>
曠雲垂垂蕭條水西景悵望無一言殘陽下髙嶺<lb/>
　　華淑<lb/>
　　　洞庭西山<lb/>
圓湖比滿月青山猶挂影晴陰網輕瀾深翠積遥嶺瀠<lb/>
洄柔櫓前如魚狎藻荇戀彼楓柚香丹黄㸃妍靚終期<lb/>
<pb n="KR4h0143_WYG_203-33b"/>
宅此居一樓一舴艋舴艋石公遥樓當銷夏冷竹木侍<lb/>
巾裾烟雲開簿領<lb/>
　　李翹<lb/>
　　　感遇<lb/>
幽蘭出深谷冰雪揚芬芳夭桃得春風榮華耀朝陽萬<lb/>
物各有時盛衰詎可量君子重制行通塞夫何傷對此<lb/>
遲日嘉且進花前觴<lb/>
　　　寓言<lb/>
<pb n="KR4h0143_WYG_203-34a"/>
松柏有蔦蘿生死共依附柔弱不自持垂垂百尺樹草<lb/>
木匪金石榮華寧久駐摧折非所期飄更誰顧<lb/>
　　吳栻<lb/>
　　　清逺峽<lb/>
雨過山氣清兩禺望相峙樹裏出鐘聲煙澄滿江水熠<lb/>
熠林光中露重滴松子<lb/>
　　　苦寒<lb/>
嚴霜摧百草北風何其涼我愁豈在躬愛此道路長忽<lb/>
<pb n="KR4h0143_WYG_203-34b"/>
忽行役中不復知景光凝冰屬仲冬萬物咸閉藏吾非<lb/>
寒號蟲乃思驕鳯凰躊躇三歎息落日照路旁<lb/>
　　金是瀛<lb/>
　　　訊馮夫垂病<lb/>
團團墜秋露戚戚下庭柯念君同懐子鍊藥守巖阿洗<lb/>
馬體善羸徴君愛養疴側置素絲琴手把黄金華仙莖<lb/>
傳三島遥情憩八遐七發為余起二竪其奈何言保金<lb/>
石軀黄髪共婆娑<lb/>
<pb n="KR4h0143_WYG_203-35a"/>
　　吳騏<lb/>
　　　集張昊東先生齋分韻得則字<lb/>
虞夏日以遥老成存典則郊居幸多暇過從屢晨夕是<lb/>
時秋氣深澄流見沙石黄菊初作花鴻雁逺為客嵗寒<lb/>
各自愛斜景深足惜觴酒相為娱髙談展胸臆何必與<lb/>
古同取快意所適<lb/>
　　　雜詩<lb/>
綢繆情何情欲别無奈何轅馬鳴蕭蕭僕夫戒前途絃<lb/>
<pb n="KR4h0143_WYG_203-35b"/>
歌慘無緒觴酒覺已多觴酒非吾歡四顧何茫然寒風<lb/>
動野草菀結不能言昔為漆與膠今為矢與絃生平纒<lb/>
綿意盡此斯須間纒綿不可展逝轍不可返縶駒永今<lb/>
日今日惜已晚知君念我厚為君加餐飯<lb/>
春至百卉榮鳴禽聲啁啾桃李各自媚蘼蕪被道周駕<lb/>
言從友生阡陌恣行遊肴蔌進芬芳㫖酒消百憂少壯<lb/>
苦難恃節序不可留時無管夷吾身名將何酬<lb/>
古人敦交道傾蓋攄心胸成言貴勿欺殺身以相從末<lb/>
<pb n="KR4h0143_WYG_203-36a"/>
世競錐刀險仄自云工酒食共宴笑干矛潛相攻誓言<lb/>
如皦日背誕猶飄風三王無詛盟甘醴必凶終誠信茍<lb/>
可孚溪毛薦王公<lb/>
髙樓臨通衢綺窗耀朝陽蓮茄飾金碧玉女窺其傍珠<lb/>
簾曲瓊鈎龍錦文幕張中有絶代姿盼睞生輝光盛年<lb/>
方二八舉體幽蘭芳詩禮夙所嫺容止何安詳暮春日<lb/>
遲遲援琴激清商潛波出遊魚遥空下鵷凰知音世難<lb/>
遇黙黙歸空房尺璧儷碔砆詎若韞匵藏玉顔茍自愛<lb/>
<pb n="KR4h0143_WYG_203-36b"/>
不嫁庸何傷<lb/>
四座且勿喧願聽歌一言請說屋上瓦本出田野間陶<lb/>
人範成形鍛鍊得剛堅公輸蓋甲第置之大厦顛日月<lb/>
光照臨湛露何漙漙髙居棟梁上崔嵬象南山同時田<lb/>
中泥孰敢相躋攀世故不可期大厦寧久安阿房及建<lb/>
章回風動茅菅田夫厭瓦礫投擲棄江干髙居幾何時<lb/>
徒令本質殘<lb/>
日暮登髙丘望見車馬道良人從此去三年音信杳入<lb/>
<pb n="KR4h0143_WYG_203-37a"/>
城見親故出城見墳墓君非他鄉人何為不返顧弱女<lb/>
解秦箏幼子通孝經君歸攬君衣使君不復行我願車<lb/>
馬道掘為千仞池百爾閨中人永無傷别離<lb/>
　　朱茂晭<lb/>
　　　出邪溪由東渡橋進帆鏡湖<lb/>
趁筏下邪溪溪回水凌亂指顧未俄頃雲林已改觀前<lb/>
瞻羣嶺髙郤睇後峯斷出口尚潺潺入湖方漫漫叢叢<lb/>
烟樹分䔩䔩蒹葭散邐迤迅川風宛轉隨沙雁蘭亭懷<lb/>
<pb n="KR4h0143_WYG_203-37b"/>
右軍白洋尋賀監千載跡如存一曲情可翫<lb/>
　　　於潛舟行抵桐江<lb/>
浮溪始安行登山止凌緬鬱紆倦攀陟清曠縱遊衍目<lb/>
對川禽飛耳接迅湍轉迴峯沓屢迷連烟晦莫辨夕翫<lb/>
淹水宿晨興愛沙飯已入桐廬溪復歴富春峴雙臺峙<lb/>
中江一竿垂日晚空波澄浩渺春雲澹舒巻但乗逸興<lb/>
多詎覺古人逺<lb/>
　　　栗里<lb/>
<pb n="KR4h0143_WYG_203-38a"/>
　陶令辭折腰達生媿形役余無腰下組欣得附遺逸志<lb/>
　愛名山遊不待婚嫁畢訪古入栗里摩挲醉翁石頽然<lb/>
　蒼烟中宛爾面猶識茅屋隱在望五栁共蕭瑟雲山何<lb/>
　渺渺巾車日將夕瓦雀鳴檐端稚子候門隙凡物良有<lb/>
　依孤生貴所適朗咏田園篇千載竟不隔<lb/>
　　　　南園雜詩<lb/>
　鳥啼春晝閒雨過池草緑飛花不待風紛紛自相續靜<lb/>
　夜彈鳴琴湘簾隔華燭尚想慕幽人沈思亂心曲<lb/>
<pb n="KR4h0143_WYG_203-38b"/>
　　　王鏳<lb/>
　　　　匾山<lb/>
　洪波抉石根土盡石傾壓虎豹攀猙獰甕盎踏圓滑雲<lb/>
　膩古洞寒雪浸芳洲茁不知灘渚寛妄議波濤狹尚注<lb/>
　湘江三猶吞雲夢八羈客纜舟暮居人收市臈不辭鄉<lb/>
　國遥直感年華匝村雨衆雞鳴汀烟一鴻發<lb/>
　<lb/>
御選明詩巻三十四<lb/>
</p>
<p>
</p>
  </div>
</body>
</text>
</TEI>
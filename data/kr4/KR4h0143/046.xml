<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_046-1a"/>
　欽定四庫全書<lb/>
御選元詩巻四十六<lb/>
　　七言律詩四<lb/>
　　　馬祖常<lb/>
　　　　用樂天韻因效其題詠閒意<lb/>
　繅絲車響雨來稀罨畫圖中住翠㣲邨北邨南桑扈呌<lb/>
　家前家後竹雞飛青憐藤蔓春牽屋緑愛荷盤夏翦衣<lb/>
　更憶江天家萬里行逢僧子借船歸<lb/>
<pb n="KR4h0143_WYG_046-1b"/>
　　　　奉和奥屯都事秋懐<lb/>
　靈河七夕巧雲稠墜露聲清夜得秋月冷桂花飄左界<lb/>
　山寒茘子落東甌人憐紈縞裁衣袂誰借蒲葵剪扇頭<lb/>
　竹影近窗砧杵急夢隨南客問行舟<lb/>
　　　　雙頭菊<lb/>
　金屈巵邊醉袖垂秋雲如幄貯仙姿寒生小靨迴鸞動<lb/>
　香入流蘇睡鴨移結綬巧承西顥曲落鈿羞帶月支眉<lb/>
　青霜為我催憔悴銀屋何人怨别離<lb/>
<pb n="KR4h0143_WYG_046-2a"/>
　　　上京翰苑書懐三首<lb/>
沙草山低叫白翎松林春雨樹青青土房通火為長炕<lb/>
氊屋疏涼啟小櫺六月椒香駝貢乳九秋雷隠菌收釘<lb/>
誰知重見鰲峰客颯颯臨風鬢已星<lb/>
門外春橋漾緑波因尋紅藥過南坡已知積水皆為海<lb/>
不信疏星又隔河酒市杯陳金錯落人家冠簇翠盤陀<lb/>
薫風到面無蒸暑去鳥長雲奈客何<lb/>
萬里雲沙碣石西髙樓一望夕陽低谷量牛馬煙霞錯<lb/>
<pb n="KR4h0143_WYG_046-2b"/>
天險山河海岱齊貢篚銀貂金作藉官窑磁盞玉為泥<lb/>
未央殿下長生樹還許尋巢彩鳯棲<lb/>
　　　次韻王參議寄上京胡安常諸公二首<hi>録一首</hi>
省中温樹晝隂隂郎署熏衣盡麝沈星近紫垣明上界<lb/>
日行黄道對天心和鸞秋駕車塵靜珮玉朝鳴漏水深<lb/>
好乞龍門灘上石種桐千尺斷為琴<lb/>
　　　徽政院公退<lb/>
早春天氣半晴隂坐隔宫牆望上林御水有波皆浴鳯<lb/>
<pb n="KR4h0143_WYG_046-3a"/>
官橋無栁不拖金相風竿直青雲近井幹樓髙緑霧深<lb/>
朝路暮歸塵更合五方調馬出駸駸<lb/>
　　　送王參政上京奏選二首<hi>録一首</hi>
千官吉日聴宣麻白髮詞臣帝汝嘉池鳯有毛皆五色<lb/>
蕊珠無樹不三花緑綈詔底書分雨紅錦囊中字翦霞<lb/>
天路北盤三十六歸時秋月滿京華<lb/>
　　　奏對興聖殿後<lb/>
萬花簇錦寳簾垂化日舒舒漏下遲馬酒金盤流沆瀣<lb/>
<pb n="KR4h0143_WYG_046-3b"/>
凌人玉井出琉璃侍臣槖筆皆鵷鳯御士櫜弓盡虎羆<lb/>
他日滄洲應夢想紫宸端御放朝時<lb/>
　　　雜詠二首<hi>録一首</hi>
濠梁無客更觀魚游子行過莫問書潮落沙痕鷗泛少<lb/>
風回雲影鴈行疎歸帆夜宿山前寺從槖秋辭仗外車<lb/>
俯仰此身天地内滄洲重去帶經鉏<lb/>
　　　西山<lb/>
鳯城西去玉泉頭楊栁堤長馬上遊六月薫風吹别殿<lb/>
<pb n="KR4h0143_WYG_046-4a"/>
半天飛雨灑重樓山浮樹蓋連雲動露滴荷盤竝水流<lb/>
艤岸龍舟能北望翠華來日正清秋<lb/>
　　　試院雜題五首<hi>録二首</hi>
蓮炬銀臺墮蠟泥氍毺重席織文雞計偕萬里人交趾<lb/>
骨買千金馬月題省樹春回珠蕊亞御溝冰泮纈波齊<lb/>
臚傳名上多龍虎昨夕官占已報奎<lb/>
春闈新雨透花泥學士聨詩擬鬬雞腰褭龍媒來大宛<lb/>
狻猊獅子出雕題宮花壓㡌牌金小官錦裁袍綬綵齊<lb/>
<pb n="KR4h0143_WYG_046-4b"/>
奏牘三千方朔健天章爛漫象西奎<lb/>
　　　無題四首<lb/>
瓦溝銀竹曙翻江閬苑涼風滿石幢葛令寄來丹臼一<lb/>
陶公歸去酒瓢雙梧桐寂寞陳公井薜茘扶疎玉女窗<lb/>
天畔帝車呼小鳯桂花流水夜淙淙<lb/>
鶴城十二疊瑤光琪樹懸秋四面香蛺蝶染花生粉白<lb/>
玻璃著酒煖金黄熏爐舊夢憑荀令燭釦閒吟屬沈郎<lb/>
南國鴈來書不至江樓誰為製荷裳<lb/>
<pb n="KR4h0143_WYG_046-5a"/>
三湘瀟灑恨無潮烏鵲填河願有橋丹穴鳯來龍樹逺<lb/>
海門魚去蜃樓遥已知京兆誇髙髻不信章華鬭細腰<lb/>
船尾横江春水急長年無事醉吹簫<lb/>
愛酒書生白髮垂鸞膠獺髓豈能醫漢宫鬬草端陽節<lb/>
唐殿穿針七夕時竹上蠣房真可買石間芝箭似難移<lb/>
揚雄擬奏河東賦但乞君王酒一巵<lb/>
　　　次前韻四首<lb/>
岷峩山下錦成江好買元都翡翠幢竹種篔簹千萬个<lb/>
<pb n="KR4h0143_WYG_046-5b"/>
鳥飛鸂鶒兩三雙銅龍漏下春生水金馬神來霧入窗<lb/>
花落天台招小隠胡麻飯熟石淙淙<lb/>
切玉龍刀寳氣光袷羅半臂麝臍香茘枝囊蜜嫣嫣紫<lb/>
盧橘團金顆顆黄秦氏故侯更漢主石家小婦嫁孫郎<lb/>
江心誰鑄芙蓉鏡照見姮娥織翠裳<lb/>
錢塘八月水生潮卭筰千年竹架橋簟織龍鬚天路近<lb/>
衣裁蟬翼渚宫遥府中丞相魚垂帶閫外將軍箭揷腰<lb/>
無奈黄金閒買賦雲間學得鳯凰簫<lb/>
<pb n="KR4h0143_WYG_046-6a"/>
樂部韋娘舞小垂病來能召翰林醫嗔人書奏三千牘<lb/>
勸客歌詩十二時金谷花枝隨雨盡石城江水逐潮移<lb/>
世間若有神仙術西去瑶池醉酒巵<lb/>
　　　駕發上京<lb/>
蒼龍對闕夾天閽秋駕凌晨出國門十里貔貅騎騕褭<lb/>
一雙日月繡旗旛講蒐獵較黄羊圏賜宴恩沾白獸尊<lb/>
赫奕漢家人物盛馬卿有賦在文園<lb/>
　　　琉璃簾<lb/>
<pb n="KR4h0143_WYG_046-6b"/>
吳儂巧製玉玲瓏翡翠蝦鬚迥不同萬縷横陳銀色界<lb/>
一塵不入水晶宫月華逺射離離白燈影斜穿細細紅<lb/>
相隔神仙纔咫尺靈犀一照若為通<lb/>
　　　菊枕<lb/>
東籬采采數枝霜包褁西風入夢涼半夜歸心三徑逺<lb/>
一囊秋色四屏香牀頭未覺黄金盡鏡底難教白髮長<lb/>
幾度醉來消不得卧收清氣入詩腸<lb/>
　　　次韻進士宋顯夫海岸春行<lb/>
<pb n="KR4h0143_WYG_046-7a"/>
靈沼春波殿影髙行人苑外望蟠桃街塵曙雨沈紅霧<lb/>
宫瓦晴飛動翠濤鳥度鏡中還避彈魚跳船尾不因篙<lb/>
曲江别有新承宴笑我官曹似馬曹<lb/>
　　　駕發<lb/>
紫繡鸞旗不受風北都駕發日曈曨九秋宫殿明天外<lb/>
十部簫韶起仗中白海水波浮曉緑赤城花蕊帶春紅<lb/>
神皋不用清塵雨輦路龍沙藉草豐<lb/>
　　　寄淡淵提㸃<lb/>
<pb n="KR4h0143_WYG_046-7b"/>
仙客吹簫踏月輪因遊淮海誤尋真松花𢷬藥分貧士<lb/>
柿葉題詩寄逺人秋浦有潮留載酒春雲不雨取裁巾<lb/>
江都千樹隋宫栁曽見先生緑髮新<lb/>
　　張雄飛<lb/>
　　　棲霞洞<lb/>
仙李巖前問大還碧沙瑶草水潺潺虎隨客去春尋藥<lb/>
龍作人來夜叩闗八桂月華連五嶺七星雲竇接三山<lb/>
洞天説有飛昇處只隔雲煙縹緲間<lb/>
<pb n="KR4h0143_WYG_046-8a"/>
　　張起巖<lb/>
　　　題楊宣慰雲南頌後<lb/>
揮戈如筆筆如刀帥閫文場有此豪絶域建功追定逺<lb/>
明時獻頌效王褒風雲慶㑹扳鱗貴竹帛光榮汗馬勞<lb/>
吏草新銘刻銅柱不須辛苦學離騷<lb/>
　　　贈王季境<lb/>
春滿維揚十萬家先公曽此駐髙牙官㕔寂寂留芳樹<lb/>
舊館隂隂閉落花祠下繫鞍尋芍藥樓前騎鶴聴琵琶<lb/>
<pb n="KR4h0143_WYG_046-8b"/>
歸來不異當時事一路東風帽影斜<lb/>
　　貢奎<lb/>
　　　久留翰院思歸<lb/>
日日思歸未有期夢魂幾度繞園池白雲滿地山深處<lb/>
紅日當簷雪霽時竹外板輿春步小花間銀燭夜筵遲<lb/>
好將烏鵲頻占喜便買歸舟泛碧漪<lb/>
　　　舟過湖州<lb/>
樓臺金碧照嵯峩故國諸公奈樂何遼鶴歸來城郭在<lb/>
<pb n="KR4h0143_WYG_046-9a"/>
海鷗飛處水雲多春迴廢苑花新發愁滿空船客自過<lb/>
回首蒹葭三十里天風落日斷漁歌<lb/>
　　　得家書<lb/>
睡起相思勞寸心巻簾無語立簷隂故人千里碧雲合<lb/>
斜日半川紅樹深江鴈忽傳秋後信隴梅應待雪中尋<lb/>
天涯奔走成何事輸與寒窗抱膝吟<lb/>
　　　懐胡側大<lb/>
疎林日暮雨澘澘睡起秋聲滿樹間髙閣巻簾人北望<lb/>
<pb n="KR4h0143_WYG_046-9b"/>
短帆隨鴈客南還棲遲自覺身全懶憂患潛驚鬢欲斑<lb/>
應有山靈迴俗駕不妨長日掩雲闗<lb/>
　　　餞王敬叔<lb/>
十年湖海一尊同醉裏那知鬢欲翁投轄不縁今日雨<lb/>
論文未減昔人風春隨流水三分盡酒重交情百罰空<lb/>
莫道雙溪堪舉棹片雲來往敬亭東<lb/>
　　　寺丞公索賦鶴雛<lb/>
楚楚𤣥裳映縞衣長身漸見頂丹㣲未乗遼海秋風去<lb/>
<pb n="KR4h0143_WYG_046-10a"/>
應待緱山夜月歸珠箔小開頻飲啄玉琴閒弄學鳴飛<lb/>
主人馴養情方狎莫似鷗盟海上機<lb/>
　　　邳州<lb/>
荒城十載路重經暫艤扁舟坐驛亭春到梅花何處白<lb/>
雪晴山色向人青驚心家逺書難寄迎面風寒酒易醒<lb/>
莫憶牽衣兒女態曉猿夜鶴笑林扃<lb/>
　　　送師道姪赴太常奉禮並寄勉師泰二首<hi>録一首</hi>
江浦風帆拂翠㣲官程日日去如飛容臺晝静花明佩<lb/>
<pb n="KR4h0143_WYG_046-10b"/>
玉禁春深栁染衣隨直定知車北上思親莫忘鴈南歸<lb/>
青雲故友應相問為説煙蓑老釣磯<lb/>
　　許有壬<lb/>
　　　和謝敬徳學士見寄韻<lb/>
淡靄輕風弄野姿江天寥廓鳥飛遲從知宇宙多閒地<lb/>
誰信襟懐勝舊時夜雨不驚逋客夢暮雲猶入故人詩<lb/>
山中亦有陽春曲拂拭朱絃待子期<lb/>
　　　登岳陽樓<lb/>
<pb n="KR4h0143_WYG_046-11a"/>
半空輪奐壯巴丘消得騷人一繫舟雲氣逺攜湘雨至<lb/>
湖光寒入蜀江流山川信美非吾土天地無窮有此樓<lb/>
三十四年如夢過可憐華髮賦重遊<lb/>
　　　閑居雜詩四首<lb/>
鬢髮蒼浪齒動揺自知宜退待誰招茶餘引鶴消春晝<lb/>
酒醒聞雞記早朝肥截玉肪羹縮項香翻雲子飯長腰<lb/>
尚嫌門有徴詩客時與山人破寂寥<lb/>
半山雲樹接修篁鎮日無塵到草堂甕牖風來書葉亂<lb/>
<pb n="KR4h0143_WYG_046-11b"/>
膽缾花落硯池香壺觴自酌教㣲醉松菊猶存及未荒<lb/>
䕶果灌園常不暇誰知閒裏更多忙<lb/>
鵠山東北接郊墟郭影嵐光畫不如九十日春朝暮雨<lb/>
兩三間屋古今書庭花紅礙經行處園竹青回翦伐餘<lb/>
滿地蒼苔愁踏破年來深喜故人疎<lb/>
竊禄多慙號具臣歸田何幸作閒人登山臨水今非客<lb/>
病酒愁花又過春夢斷紫霄黄閣逺眼明青鏡白頭新<lb/>
芥薹竹筍來相續不道茅柴味更真<lb/>
<pb n="KR4h0143_WYG_046-12a"/>
　　　送張囦亮鍊師<lb/>
杏園陳迹夢暄妍馬上相逢豈偶然每憶可人如隔世<lb/>
不聞新句又經年花迎驛路飛紅雨香到朝山散紫煙<lb/>
王事遊方歸有日遲君洹水白鷗前<lb/>
　　　出郭<lb/>
萬慮攻催雪滿頭還鄉纔得縱遨遊太行雲盡青浮曉<lb/>
洹水霜餘碧染秋漸老始知閒有味此回真與世無求<lb/>
溪山好處䲭夷滿況有風流老郡侯<lb/>
<pb n="KR4h0143_WYG_046-12b"/>
　　　墨竈寺追和緱山先生韻<lb/>
丹霞圓鎖翠潭潭仰面青天鏡出函解組已能辭好爵<lb/>
判山還欲署新銜冷傳霜信風生谷清透雲根月滿巖<lb/>
却憶瓈江舊林壑幾多煙霧䕶松杉<lb/>
　　許有孚<lb/>
　　　侍飲圭塘和姪楨韻<lb/>
買得園亭位面陽百年心事一時償風吹揚栁回鸞舞<lb/>
雨浥芙蕖墮馬妝相下未成真率㑹洛中空記姓名香<lb/>
<pb n="KR4h0143_WYG_046-13a"/>
當時太液池邊宴不信人間六月涼<lb/>
　　王結<lb/>
　　　開平事<lb/>
金馬門東畫省西千官花覆曙光低九莖芝蓋雲衣合<lb/>
百尺銅盤露顆齊鹿柵已營修竹塢燕巢還補落花泥<lb/>
上林伏日金桃熟鸚鵡來時不敢棲<lb/>
　　趙世延<lb/>
　　　代祀南嶽登祝融峰<lb/>
<pb n="KR4h0143_WYG_046-13b"/>
天風吹我躡雲根一覽羣山蟻垤紛瀛海波翻初日上<lb/>
石坡人語半空聞炎荒作鎮荆吳逺元氣浮形天地分<lb/>
何日束書煨芋室孤峰絶頂看浮雲<lb/>
　　蒲道源<lb/>
　　　和霍思齊接駕<lb/>
六軍嚴衛抱珠旛曉發衝開宿霧寒象輦塵清千里至<lb/>
龍顔喜動萬人看踐禾屢戒畋秋騎獻果爭迎住夏官<lb/>
自愧涓埃無以報敢辭奔走候儀鑾<lb/>
<pb n="KR4h0143_WYG_046-14a"/>
　　　金釵翦燭<hi>幼作</hi>
歌舞蘭堂夜色深燭花輕翦試釵金分開小鳯雙飛翼<lb/>
撥盡寒灰一寸心玉淚亂隨紅袖落蠟香留得碧雲簪<lb/>
短檠二尺挑寒雨頭白書生正苦吟<lb/>
　　　辭陜西儒學提舉閒居言志<lb/>
布穀聲中雨散絲曉窗濃睡正忺時春來暖透黄綢被<lb/>
老去甜歸白粲糜仕及引年何況病官雖閒局亦當辭<lb/>
為余多謝門前客莫怪慵夫應接遲<lb/>
<pb n="KR4h0143_WYG_046-14b"/>
　　梁宜<lb/>
　　　旅懐和孟昌道韻<lb/>
幽蘭凝露泣如啼獨愛含香滿竹扉信口詩成寧見悞<lb/>
快心事過漸知非故山路逺音書少小院苔深好客稀<lb/>
誰慰荒寒一尊酒滿城風雨送春歸<lb/>
　　　鐵城山<lb/>
踏破蒼梧一徑幽入門信是有丹丘雲開鐵障千尋碧<lb/>
泉落巖扉六月秋仙鶴䕶巢塵不染青牛出峽迹空留<lb/>
<pb n="KR4h0143_WYG_046-15a"/>
遥聞絶頂飛霞珮疑是羣真拜玉旒<lb/>
　　岑良卿<lb/>
　　　和趙宗吉御史過平江韻<lb/>
遥瞻斧鉞欲相依水國雲帆浪拍堤越女臺荒秋草緑<lb/>
伍胥廟靜暮潮低金鑾舊夢青藜月驄馬春驕錦障泥<lb/>
料得東風回轡日闔閭城外夕陽西<lb/>
　　文矩<lb/>
　　　次元復初韻送虞伯生代祠江瀆二首<lb/>
<pb n="KR4h0143_WYG_046-15b"/>
成均十載宛遺經未識沙墩長短亭旌斾曉霞穿化日<lb/>
文章秋月映華星鳥鳴春晝岷江白鶻沒天低隴樹青<lb/>
四海車書今混一摩娑劒閣重鐫銘<lb/>
出宿春城宿霧低閲人老眼似層梯功名愧我蠅鑚紙<lb/>
文采憐君玉在泥蜀道連雲春繫馬巴山踏月夜聞雞<lb/>
贈言知笑瀛洲客冷落梅花日又西<lb/>
　　胡炳文<lb/>
　　　題治平寺<lb/>
<pb n="KR4h0143_WYG_046-16a"/>
二十年前到治平青山歴歴記吾曽花因百五有孤注<lb/>
寺過十三無一僧雲影長昬天外日榆煙誰換佛前燈<lb/>
新安山水依然在不為空門管廢興<lb/>
　　陳櫟<lb/>
　　　再用易巾韻<lb/>
隨處聊憑製漆紗豈其官樣必京華竹皮最古今苴履<lb/>
椰子稱竒亦貯茶秃髮已知頭似筆笑顔底用面如靴<lb/>
小冠子夏時方尚岌嶪青雲難自誇<lb/>
<pb n="KR4h0143_WYG_046-16b"/>
　　郭天錫<lb/>
　　　普照寺楚山圖<lb/>
白衣處士息羣機髙閣登臨送夕暉吳地荒涼征馬盡<lb/>
楚山空闊斷鴻飛晝閒塔影來朱户月落鐘聲隠翠㣲<lb/>
直下先人敝廬在暮年蓮社得相依<lb/>
　　　夜宿山寺<lb/>
客行暫憩此禪林路繞溪流石磴隂山氣入舟知夜久<lb/>
雨聲連樹覺村深寒添芋火増多事風落燈花息妄心<lb/>
<pb n="KR4h0143_WYG_046-17a"/>
憶與髙僧宿靈鷲月斜松頂一猿吟<lb/>
　　　遊焦山<lb/>
砥柱中流障北溟海門對勢兩峰青鶴歸幽竇元煙冷<lb/>
龍巻空江樹石腥為爾欲招蓮社侣嗟余久負草堂靈<lb/>
坡翁綸老之何處西日荒涼照野亭<lb/>
　　　元日登北固望金焦二山<lb/>
弟兄常共屋三間元日登髙北固山江水拍堤知雪盡<lb/>
晴風著面覺春還新年且醉一杯酒勝地同消半日閒<lb/>
<pb n="KR4h0143_WYG_046-17b"/>
放目金焦天宇闊暮雲低處擁煙鬟<lb/>
　　揭祐民<lb/>
　　　二月遊禪林寺<lb/>
溪桃二月逗殘紅喚醒尋春到倦翁騎馬度橋觀日瀑<lb/>
支笻轉嶺聴松風才通麥氣兼花氣政想農功比吏功<lb/>
安得細民如庶物離離生意滿西東<lb/>
　　何中<lb/>
　　　秋懐<lb/>
<pb n="KR4h0143_WYG_046-18a"/>
采采蘋花可佩香依依橘柚未全黄人行塞北非征戍<lb/>
鴈過江南有稻粱短笛疎鐘來别浦亂鴉飛鶩共斜陽<lb/>
西風擾擾知何似看見黄花滿地霜<lb/>
　　　偶成<lb/>
初啼山鳥篆香斜荏苒明時翫嵗華三日雨深春在水<lb/>
一林煙濕煖生花尋盟舊巻鈎簾展開禁新醅隔竹賒<lb/>
却憶去年歸漸近半篷殘雪下寒沙<lb/>
　　　寄鄉信<lb/>
<pb n="KR4h0143_WYG_046-18b"/>
謡俗傖荒越下州西風孤旅倦悠悠酒壚女静花落樹<lb/>
魚市人歸潮滿溝鄉夢頻經闗上月書題分寄海邊秋<lb/>
已期待臘西邨畔春在梅花雪映洲<lb/>
　　李材<lb/>
　　　元日賀裴都事朝回<lb/>
海上瓊樓接五城人間歌吹近蓬瀛雲移豹尾旌旗暖<lb/>
日射螭頭劒㦸明拜舞盡隨仙仗入退歸遥聴玉珂鳴<lb/>
欣欣百草含春意得傍東君暖處生<lb/>
<pb n="KR4h0143_WYG_046-19a"/>
　　　海子上即事<lb/>
馳道塵香逐玉珂彤樓花暗弄雲和光風已轉瀛洲草<lb/>
細雨㣲添太液波月榭管絃鳴曙早水亭簾幕受寒多<lb/>
少年勿動傷春感喚取青娥對酒歌<lb/>
　　　送省郎楊耀卿使雲南<lb/>
飄飄使節出金閨郭隗臺前暫解攜天入五溪無鴈到<lb/>
地經三峽有猿啼子雲舊里風煙在太尉家聲日月齊<lb/>
後夜客槎何處望秋河迢遞碧雲低<lb/>
<pb n="KR4h0143_WYG_046-19b"/>
　　　禁城秋夕<lb/>
絳宫星淡海無波九陌猶聞動玉珂閶闔㣲雲藏夕漏<lb/>
建章明月挂秋河此身天地流萍逺故國闗山落木多<lb/>
欲聴鈞天塵夢隔紫簫吹盡桂婆娑<lb/>
　　薛漢<lb/>
　　　和馬伯庸御史效義山無題四首<lb/>
羽林垂影動天江幕府光聮白虎幢吏法有章皆畫一<lb/>
將壇得士故無雙臺中長夏霜凝簡掖内通宵霧銷窗<lb/>
<pb n="KR4h0143_WYG_046-20a"/>
若使九門容逕入肯思巖隠聴流淙<lb/>
良人執㦸侍明光誰與金爐共夕香妝鏡曉寒凝蝶粉<lb/>
舞衣春暖卸鶯黄渡江桃葉應憐我照水荷花似見郎<lb/>
太息蹇修無復理空思摻手為縫裳<lb/>
乗槎準擬逐秋潮却訪成都萬里橋滄海有山皆縹緲<lb/>
青雲無路不迢遥閒居潘岳驚斑鬢歸去陶潛懶折腰<lb/>
後夜相期明月上露臺髙處弄笙簫<lb/>
驥服鹽車兩耳垂臂空九折未成醫欲尋箕潁終逃世<lb/>
<pb n="KR4h0143_WYG_046-20b"/>
苦恨章逢不入時金井蛩鳴知露冷銀河鵲度看星移<lb/>
長貧久客應無補擬挽滄江塞漏巵<lb/>
　　　睡起<lb/>
巻簾春色上苔衣新水相看近竹扉風動樹枝鳴宿鳥<lb/>
雲收山崦放晴暉舉杯竹葉埽愁去欹枕楊花約夢飛<lb/>
腸斷碧苔溪上路暖風晴日釣魚磯<lb/>
　　陸文圭<lb/>
　　　丹樓<lb/>
<pb n="KR4h0143_WYG_046-21a"/>
丹樓獨倚對青山歴歴西風十二鬟曉氣淨連江樹碧<lb/>
秋雲低䕶石苔斑仙人長嘯聞天外道士空謡帶雨間<lb/>
安得置身蕭爽地捲簾時待鶴飛還<lb/>
　　王禎<lb/>
　　　絡車<lb/>
軖絲張柅復相牽絡婦車成用具全座上通槽連簨舊<lb/>
軸頭引籰逗繩圈一鈎遞控防偏度獨縷依循入卧纒<lb/>
幾向華筵曽誤認箜篌人坐理冰絃<lb/>
<pb n="KR4h0143_WYG_046-21b"/>
　　虞集<lb/>
　　　送袁伯長扈從上京<lb/>
日色蒼涼映赭袍時巡毋乃聖躬勞天連閣道晨留輦<lb/>
星散周廬夜屬櫜白馬錦韀來窈窕紫駞銀甕出蒲萄<lb/>
從官車騎多如雨秖有揚雄賦最髙<lb/>
　　　贈星上人歸湘中<lb/>
潭北湘南無影樹一花吹度海門潮天香滿室定初起<lb/>
雲氣上衣身欲飄寳月夜寒龍在鉢銀河秋近鵲成橋<lb/>
<pb n="KR4h0143_WYG_046-22a"/>
豈無一箇卭州竹與爾松根共寂寥<lb/>
　　　子昻秋山圖<lb/>
翁昔少年初畫山丹楓黄竹雜潺湲直疑積雨得深潤<lb/>
不假浮雲相往還世外空青秋一色窗中逺黛曉千鬟<lb/>
瀛洲雞犬同人境尚想翁歸向此間<lb/>
　　　謝茅山主者贈白羅氅衣請為作大洞祖宗師<lb/>
　　　四十五贊<lb/>
鶴氅裁成雪色新仙翁持寄感情真清髙自此全抛俗<lb/>
<pb n="KR4h0143_WYG_046-22b"/>
寛博由來穏稱身佩玉洞聞雲外響劒光飛射日中塵<lb/>
畫圖寫向羣真裏便是揮豪贊詠人<lb/>
　　　歐陽元功待制入院後僕以兼領成均辰酉甚<lb/>
　　　嚴絶不得相見今夜當同宿齋宫賦此先寄并<lb/>
　　　簡謝敬徳修撰<lb/>
學省初兼禁直稀故人同署却相違食餘苜蓿承朝日<lb/>
坐候棠梨過夕暉<hi>成均堂東有棠梨樹日影至則師生始散二十餘年矣</hi>預喜奉<lb/>
祠秋寺燭定知催襆早朝衣今晨瘦馬經門巷想擁青<lb/>
<pb n="KR4h0143_WYG_046-23a"/>
綾尚掩扉<lb/>
　　　次韻張蔡國公淡菴青山寺詩<lb/>
相國觀山負夙期聖恩秖許暫相違身隨雲影留三宿<lb/>
心了泉聲絶百非開士談空依寳樹野人耕雨薦山薇<lb/>
雙龍深䕶安禪處繞坐諸天近紫㣲<lb/>
　　　次韻國子監同官二首<lb/>
坐隠烏皮髀肉消諸生應笑嬾邊韶階前老馬隨秋草<lb/>
袖裏遺編俟早朝乞米西鄰晨有粥留家南國暑無綃<lb/>
<pb n="KR4h0143_WYG_046-23b"/>
經明亦是歸耕好清夢無時萬里橋<lb/>
學宫南直禁垣隂假寓惟愁兩壁沈一曲鏡湖遺老事<lb/>
三年經幄小臣心銀河回夜天逾近草徑迎秋露轉深<lb/>
珍重鄉人居巷北時能來往和鳴琴<lb/>
　　　鼇峰者國史院庭中石名也伯寧御史為僕言<lb/>
　　　自其先公時與諸老名勝賦詩者蓋數百篇今<lb/>
　　　玉堂無本而御史家具有之且曰峰所托差低<lb/>
　　　盍稍崇其址乃八月五日既克如命因賦此以<lb/>
<pb n="KR4h0143_WYG_046-24a"/>
　　　報且請録示舊詩補故事以傳云<lb/>
視草堂前石一拳何人移置自何年久憐翠色連重地<lb/>
故拔孤根近九天俯仰百年承雨露等閒千尺接雲煙<lb/>
故家御史遺書在為録鼇峰舊賦篇<lb/>
　　　題南野亭<lb/>
門外煙塵接帝扃坐中春色自幽亭雲横北極知天近<lb/>
日轉東華覺地靈前澗魚遊留客釣上林鶯囀把杯聴<lb/>
莫嗟韋曲花無賴留擅終南雨後青<lb/>
<pb n="KR4h0143_WYG_046-24b"/>
　　　次韻伯庸尚書春暮遊七祖真人菴兼簡吳宗<lb/>
　　　師二首<lb/>
石渠承雨作流泉中有參差荇菜牽花近飛觴魚駭逝<lb/>
栁低步障燕隨穿紅塵朝路常參吏清晝齋居幾劫仙<lb/>
但乞㑹稽尋賀監酒船一棹水中天<lb/>
一住京華三十年春花秋月謾相牽髙情總付珠簾巻<lb/>
危坐空餘木榻穿水曲停驂新禊事牆隂題字昔遊仙<lb/>
動成陳迹多惆悵安得長生老後天<lb/>
<pb n="KR4h0143_WYG_046-25a"/>
　　　觸石墜馬卧病䝉恩予告先至上京寄溉之學<lb/>
　　　士敬仲參書二首<hi>録一首</hi>
翠幄臨都尚駐郊言瞻龍漠度前茅雨餘草氣千原合<lb/>
日下雲章五色交給札修辭持玉筆賜羹充腹出珍庖<lb/>
白頭感遇知何補阿閣清嚴棲鳯巢<lb/>
　　　閒閒宗師和前韻期望過當復用韻以謝<lb/>
草堂長憶蜀西郊屢卜歸休自折茅司馬檄傳驚父老<lb/>
少陵詩苦入神交山多美竹深宜屋江有嘉魚逺致庖<lb/>
<pb n="KR4h0143_WYG_046-25b"/>
乞得閒身當及早堯時原自有由巢<lb/>
　　　次韻楊友直北行道中<lb/>
蕭蕭戎馬昔升虚壯士吹笳慘不舒闗外羽書三月急<lb/>
道傍茅舍百年餘沙田雨足仍生黍河水冰消不禁漁<lb/>
洛下賈生猶獻䇿平明立在玉階除<lb/>
　　　王儀伯參政見和郊字韻詩復用韻叙謝二首<lb/>
　　　<hi>録一首</hi>
龍游宫沼鳯游郊通水明堂不翦茅緜蕝草儀三日具<lb/>
<pb n="KR4h0143_WYG_046-26a"/>
大亨饗帝五雲交執輿已信神為馬和鼎寧容祝代庖<lb/>
八月涼風張樂地頌聲洋溢播雲巢<lb/>
　　　次韻馬伯庸尚書<lb/>
邃閣晨趨禁掖西暮街騎馬及雞棲退朝每想花邊散<lb/>
得句應從竹上題賜被南宫無宿火齋居方丈有蒸藜<lb/>
鳯池何似承明近久候文星共聚奎<lb/>
　　　二十五日即事呈閣老諸學士<lb/>
松隂鵠立候宫車風送飛花著白鬚水影漸移簾側畔<lb/>
<pb n="KR4h0143_WYG_046-26b"/>
鶯聲秖在殿東隅近牀儗進名臣操載筆親題列女圖<lb/>
太液雨餘波浪動龍舟初試散魚鳬<lb/>
　　　送全州録事<lb/>
清湘郡城公事少録事官曹盡日閒且可隨雲度流水<lb/>
更宜把酒看青山僧前虎跡石苔紫雨裏鳥聲江竹斑<lb/>
應㑹吟詩一百首寄與明年春雁還<lb/>
　　　謝吳宗師送牡丹并簡伯庸尚書<lb/>
輕風紫陌少塵沙忽見金盤送好花雲氣自隨仙掌動<lb/>
<pb n="KR4h0143_WYG_046-27a"/>
天香不許世人夸青春有態當窗近白髮多情挿帽斜<lb/>
最愛尚書才思别解吟蝴蝶出東家<lb/>
　　　大廷策士問經世之道僕忝在讀巻之列觀諸<lb/>
　　　進士所對有感賦此録以贈别鎦性粹中支渭<lb/>
　　　興文舉二賢良<lb/>
昔人有欲問先天林下相期二十年已向塵埃成白髮<lb/>
尚從燈火事青編獲麟遂訖春秋後鳴鳥猶聞禮樂前<lb/>
春雨未來農事晚獨懐歸計在山田<lb/>
<pb n="KR4h0143_WYG_046-27b"/>
　　　贈趙生<lb/>
天門一日觀黄榜茅屋三年掩素扉湘帙蠧魚春雨潤<lb/>
綀囊螢火夜光㣲夢游朔雪留鴻迹思入南山望鶴飛<lb/>
㑹倚宫牆看射䇿上林初日炫朝衣<lb/>
　　　訪李真人不遇<lb/>
退朝花底珮珊珊去訪真人曉出闗芳草欲迷行徑古<lb/>
長松深䕶步廊閒蒼龍挾雨得瑶簡白鹿穿雲致玉環<lb/>
如到天壇看月影定知清露滿人間<lb/>
<pb n="KR4h0143_WYG_046-28a"/>
　　　賦壺洲<lb/>
傳聞海上有元洲曽是安期舊所遊千頃白雲都種玉<lb/>
一杯弱水不勝舟魚龍夜䕶黄金鼎鸞鵠晨朝紫綺裘<lb/>
波浪不驚星斗近步虚聲裏度清秋<lb/>
　　　次韻朱本初訪李溉之學士不遇<lb/>
城南城北煖塵飛伐木相求苦未歸吟到碧桃還細雨<lb/>
行尋芳草又斜暉綺窗綵筆題詩徧斗帳沈香入袖㣲<lb/>
共載小車勝上馬重遊莫待曉紅稀<lb/>
<pb n="KR4h0143_WYG_046-28b"/>
　　　寄趙子敬平章<lb/>
聞道乗閒入翠㣲猶愁嵐氣溼人衣道傍野樹飛花盡<lb/>
谿上春雲作雨歸故舊釣絲輕在手仙人棊局静忘機<lb/>
赤松曽許同千載儗向髙秋傍鶴飛<lb/>
　　　仁夀寺僧報更生佛祠前生瑞竹有懐故園三<lb/>
　　　首<hi>録二首</hi>
聞道故園生瑞竹令人歸興滿江干扁舟不畏瞿塘險<lb/>
匹馬誰云蜀道難杜甫谿頭花匼匝孔明廟裏柏闌珊<lb/>
<pb n="KR4h0143_WYG_046-29a"/>
新堂題作歸與字定得臨江把釣竿<lb/>
聞道故園生瑞竹吾家孫子好歸看佛祠竟日春隂覆<lb/>
先隴多年暮雨寒門户淒涼嗟老病鄉闗迢遞報平安<lb/>
重來慎勿勞余夢駟馬橋邊據馬鞍<lb/>
　　　謝書巢惠梅花<lb/>
巢翁逺送梅花樹正在東風四日前紅萼無言餘舊雪<lb/>
白頭相見又新年喜從嘉樹來江雨憶共香秔上海船<lb/>
春夜不眠賓客醉只留孤鶴伴清妍<lb/>
<pb n="KR4h0143_WYG_046-29b"/>
　　　再用韻簡巢翁<lb/>
豈無尊酒梅花側聞道長齋繡佛前方閣䕶雲宜煖日<lb/>
小車衝雪稱髙年頗辭閣下金蓮炬但乞湖中罨畫船<lb/>
約取巢翁攜鶴去鬢毛同白不爭妍<lb/>
　　　送王君實御史<lb/>
頓覺文星闕下稀旁人猶道此言非東風十日京城雪<lb/>
西道三春客子衣鶯滿輞川君定到鵑啼劒閣我思歸<lb/>
千花竝繞圖書府相待承恩入紫㣲<lb/>
<pb n="KR4h0143_WYG_046-30a"/>
　　　送歐陽元功謁告還瀏陽<lb/>
曉奉新書進御牀解纓隨見濯滄浪歸鴻不計江雲闊<lb/>
倦驥空懐野水長竹簟暑風魂夢逺茶煙清晝鬢毛蒼<lb/>
籃輿千里宜春道投老相求訪石霜<lb/>
　　　送許有孚赴湖廣提舉<lb/>
奉詔掄文祕殿西才華知合籍金閨思親浩蕩江波逺<lb/>
戀闕遲回苑樹低望鶴樓前移綵鷁吟詩花底聴黄鸝<lb/>
歸來尚覺春風早鴈字充庭玉筍齊<lb/>
<pb n="KR4h0143_WYG_046-30b"/>
　　　賦石竹<lb/>
積雪初消萼緑華東風吹動絳綃霞龍嘘石氣千年潤<lb/>
鶴過林隂一逕斜刻字欲尋金錯落析旌如織翠交加<lb/>
綺窗坐對吹笙煖未覺人間嵗月賒<lb/>
　　　賦碧筠堂<lb/>
藹藹江東雨後雲碧筠堂上注芳尊眉山老去無賓客<lb/>
畨水春生有子孫團扇晩涼留翠黛疎林纎月對黄昏<lb/>
問誰吹得參差玉為劚蒼苔向石根<lb/>
<pb n="KR4h0143_WYG_046-31a"/>
　　　奉同吳宗師賦蔡七祖新齋<lb/>
城南煙樹聴鶯啼石上莓苔覓舊題自有琴心傳内景<lb/>
更將書帙事幽棲晩來相鶴風生竹雨過籠鵞水滿谿<lb/>
蜀客草𤣥成底事蕭條白髮媿青藜<lb/>
　　　送張兵部巡視運河<lb/>
畫橋冰泮動龍舟鴨緑粼粼出御溝使者旌旗穿栁過<lb/>
人家鳬鴈傍谿浮桃花吹雨春牽纜江水平隄夜唱籌<lb/>
應有餘波方浩蕩不令歸楫恨淹留<lb/>
<pb n="KR4h0143_WYG_046-31b"/>
　　　謝吳宗師惠墨<lb/>
念我衰年不廢書錦囊古墨送幽居明窗塵影丹同熟<lb/>
元圃雲英玉不如敢謂文章勝虎豹秖應箋註到蟲魚<lb/>
研磨不盡人間老傳與兒孫尚有餘<lb/>
　　　三用韻答巢翁就以奎章賜墨贈之<lb/>
鄰父長思長史書不辭頻謁惱巢居臨池三月元霜盡<lb/>
對月千篇白雪如賦敵洛波翔翠羽歌成湘浦媵文魚<lb/>
故分瀘石松煙色猶是奎章舊賜餘<lb/>
<pb n="KR4h0143_WYG_046-32a"/>
　　　題著色山圖<lb/>
江樹重重江水深楚王宫殿在山隂白雲窈窕生春浦<lb/>
翠黛嬋娟對晚岑宋玉少時多諷詠江淹老去倦登臨<lb/>
扁舟却上巴陵去閒聴孤猿月下吟<lb/>
　　　寄海南故將軍<lb/>
海上風來五月秋晩涼應上木蘭舟金盤丹茘生南國<lb/>
玉椀清冰出北州狂客醉時花作陣美人歌罷月如鉤<lb/>
期門舊識將軍面從獵還披翠羽裘<lb/>
<pb n="KR4h0143_WYG_046-32b"/>
　　　次韻宋誠甫學士城南訪病暮歸<lb/>
騎馬城南覓舊題飄蕭蓆帽碧雲低東風花栁過韋曲<lb/>
落日兒童唱大隄繡閣豈無和玉髓錦囊還有鑄金蹄<lb/>
歸來吟轉樓頭月池冷芙蓉翡翠棲<lb/>
　　　仙遊道士余岫雲為從珠谿余隠士求得華山<lb/>
　　　下黄茅岡一曲規作丹室喜而賦之不覺五首<lb/>
華山東下有茅岡云是毛公舊隠場清露尚餘丹滿臼<lb/>
白雲今許草為堂冬憑野燒開畬隴春託山雷淨石牀<lb/>
<pb n="KR4h0143_WYG_046-33a"/>
從此便為千載計洞天先拜紫元章<lb/>
茅岡地主古醇儒乞我岡頭作隠居嶺上閒雲從管領<lb/>
澗中流水聴開除刀耕火種從兹始雨笠風瓢便有餘<lb/>
自古詩人多㑹合浮丘毛氏不愁予<lb/>
石人屹立古仙壇雙澗交流拱一盤臨水種松須匼匝<lb/>
就中作室要寛安洞經即日修真訣玉臼逢春浴舊丹<lb/>
却恐山中添故事題詩莫與世傳看<lb/>
仙游辦得茅千束華蓋須分屋數間㣲詠玉經忘我老<lb/>
<pb n="KR4h0143_WYG_046-33b"/>
謾調金鼎勝於閒龍雷變化從舒卷鶴露清寒自往還<lb/>
何似綺園諸老者採芝初不離南山<lb/>
茅岡初割一溪雲元契華陽舊隠文謁簡自題香案吏<lb/>
封章先報大茅君種成和露桃千樹借與摩霄鶴數羣<lb/>
便是宸清真洞府不煩夢想託紛紜<lb/>
　　　送易用昭<lb/>
詩成長是倩人書最愛東家織翠裾逺樹斷雲春雨外<lb/>
華星明月晩涼初滿窗柿葉題都徧短帽梅花畫不如<lb/>
<pb n="KR4h0143_WYG_046-34a"/>
莫向墨池成久别鵞羣還欲謝崇虚<lb/>
　　　集自郡城歸溪山翁寄詩并和申字韻垂教依<lb/>
　　　韻再呈殊媿遲拙<lb/>
暮春長日雨兼風買得江船未及東出郭故人邀杜老<lb/>
輟耕田父訝龎公謾從修禊忘溪曲何用安車徧洛中<lb/>
旦起紫芝行復長詠歸先與謝崆峒<lb/>
待客花隂午過申茶香榆火一時新千竿嫰緑揺輕暑<lb/>
數萼餘紅墜晩春坐憶雲林行道迹夢游仙島意生身<lb/>
<pb n="KR4h0143_WYG_046-34b"/>
連根分種如冰雪來向清池對玉真<lb/>
　　　已卯臘八日雪為魏伯亮賦<lb/>
官橋栁外雪飛綿客舍樽前急管絃僧粥曉分驚臘日<lb/>
獵圍晨出憶殘年白頭長與青山對華屋誰為翠黛憐<lb/>
惟有寒梅能老大獨將清豔向江天<lb/>
　　　某與胡伯友書問疏闊稍久因楚石藏主待謁<lb/>
　　　翹仰髙誼賦寄此詩<lb/>
喬木千章萬壑秋使君清興在危樓星沈夜水神魚化<lb/>
<pb n="KR4h0143_WYG_046-35a"/>
霜落寒汀宿鴈留紅袖烏絲酣楚客畫屏銀燭看吳鉤<lb/>
不知肯著枯藤杖采采芙蓉涉逺洲<lb/>
　　　贈楚石藏主謁饒心道六有先生<lb/>
不識南塘第幾橋翠樓華屋上岧嶤古文獨許揚雄識<lb/>
幽興誰為杜甫邀伐木春聲生澗谷涉江秋影蕩蘭苕<lb/>
散花如雨攜雙履解與髙人話寂寥<lb/>
　　　送撫郡經歴海朝宗調官<lb/>
館閣論思拜命新風雲近接屬車塵受釐宣室多清夜<lb/>
<pb n="KR4h0143_WYG_046-35b"/>
奏賦甘泉是暮春雨過落花行處少日移髙樹坐來頻<lb/>
知君此日行吟思驄馬封章又避人<lb/>
　　　東坡墨竹<lb/>
扁舟憶上浣花溪風雨横江萬竹低石室歸來秋似水<lb/>
峨眉相對醉如泥春雷翻石蛟龍起夕照穿林鳥雀棲<lb/>
二老何年重㑹面為揮濃墨寫淒迷<lb/>
　　　白雲閒上人度夏<lb/>
白雲長傍太湖飛忽向西江度釣磯彭澤小龍邀共飯<lb/>
<pb n="KR4h0143_WYG_046-36a"/>
潮陽遷客憶留衣筍因春雨朝朝喫橘待秋霜顆顆肥<lb/>
我自本名無所住經函松下共柴扉<lb/>
　　　孫宰金碧山水<lb/>
昔代香山避暑宮中天積翠立芙蓉雲生金水三春栁<lb/>
露滴銀牀五粒松飛瀑橋長通窈窕斷隄人倦立從容<lb/>
舊時行處今看畫煙雨樓臺晩更濃<lb/>
　　　蜀人鎦夢良效楊補之掀篷圖<lb/>
錦屏山下花如錦却愛清江野水邊放筆豈能無直幹<lb/>
<pb n="KR4h0143_WYG_046-36b"/>
掀篷方欲鬭清妍最憐半面欹歌扇更笑輕身障舞筵<lb/>
君看上林千樹雪繁枝何處獨娟娟<lb/>
　　　答錢翼之<lb/>
吳郡名書盛有唐流傳風致到錢郎閉門三月梨花雨<lb/>
徧寫千林柿葉霜客看舊題驚嵗月僧將新句度江鄉<lb/>
莫愁茅舍淹留久秋菊春蘭各自芳<lb/>
　　　柯敬仲畫古木疎篁<lb/>
不見丹丘四五年幽篁古木更蒼然蒹葭霜露風連海<lb/>
<pb n="KR4h0143_WYG_046-37a"/>
翡翠蘭苕月在川憶昔畫圖天上作每題詩句世間傳<lb/>
前村深雪誰髙卧亦有晴虹貫夜船<lb/>
　　　李伯宗録詩<lb/>
老去逢春秖謾吟敢煩綵筆為追尋玉堂天上成塵夢<lb/>
茅舍山中稱野心萬里雲霄歸鳥盡孤村風雨落花深<lb/>
文章傳世知何用空使髙情慨古今<lb/>
　　　送朱仁卿<lb/>
喜子南歸盱水上經過為我問臨川幾家橘柚霜垂屋<lb/>
<pb n="KR4h0143_WYG_046-37b"/>
何處蒹葭月滿船應有交游憐逺道試從父老説豐年<lb/>
寒機早晩成春服一一平安報日邊<lb/>
　　　送韓伯髙僉憲淛西<lb/>
正月樓船過大江海風吹雨灑船窗雲消虹蜺横山閣<lb/>
潮落黿鼉避石矼闕下諫書誰第一濟南名士舊無雙<lb/>
湖隂暑退多魚鳥應勝愁吟對怒瀧<lb/>
　　　寄福建僉憲馬叔惠<lb/>
茘子枝頭火齊紅髙堂紈扇坐薫風湘筠簟冷魚波合<lb/>
<pb n="KR4h0143_WYG_046-38a"/>
海柏梁深燕雨通絡緯豈知秋袂薄扊扅長憶曉餐同<lb/>
禁城來看花如錦誰道清霜解惱公<lb/>
　　　端午節飲客與趙伯髙<lb/>
龍沙冰井夏初融簪筆長隨避暑宫蠟燭煙輕留賈誼<lb/>
銅盤露冷賜揚雄南村久病思求艾北客多情問轉蓬<lb/>
忽聴滿船歌白苧翻疑昔夢倚春鴻<lb/>
　　　周昉畫美人圖<lb/>
島上雲生日轉櫩海風吹面暮寒尖春明玉色遺薌澤<lb/>
<pb n="KR4h0143_WYG_046-38b"/>
夜定珠光入鏡奩織得鴛鴦隨緑皺教成鸚鵡啄紅甜<lb/>
試令鼓瑟應無語目斷歸帆思未忺<lb/>
　　　費無隠丹室<lb/>
碧雲雙引樹重重除却丹經户牖空一徑緑隂三月雨<lb/>
數聲啼鳥百花風年深不記栽桃客夜静長留賣藥翁<lb/>
幾度到來渾不語獨依秋色數歸鴻<lb/>
　　　賦雪洲<lb/>
江上經年憶雪多長洲化作玉坡陀舊時射虎迷蹲石<lb/>
<pb n="KR4h0143_WYG_046-39a"/>
薄暮歸漁認擁蓑河伯作宫龍獻璧湘靈遺佩鳯停梭<lb/>
鳬鷖容與江花發更待春來生水波<lb/>
　　　贈無塵道人<lb/>
雲霧為衣月作裳天壇獨自禮虚皇龍收古劒沈秋水<lb/>
鶴識神丹起夜光金井有聲惟墜露玉階無色乍凝霜<lb/>
無端下界松風動又欲飄然上鳯凰<lb/>
　　　玉華山<lb/>
何處清江擁玉華手題名榜寄仙家光凝石殿千年雪<lb/>
<pb n="KR4h0143_WYG_046-39b"/>
影動銀河八月槎藏藥寳函騰玉氣説詩瑶席散天葩<lb/>
奎章閣吏無能賦得似新官蔡少霞<lb/>
　　　王庶山水<lb/>
蜀人偏愛蜀江山圖畫蒼茫咫尺間駟馬橋邊車蓋合<lb/>
百花潭上釣舟閒亦知杜甫貧能賦應歎揚雄老不還<lb/>
花重錦官難得見杜鵑啼處雨斑斑<lb/>
　　　滕王閣<lb/>
城頭髙閣揷蒼茫百尺䦨干背夕陽秋雨魚龍非故物<lb/>
<pb n="KR4h0143_WYG_046-40a"/>
春風蛺蝶是何王帆檣急急來彭蠡車蓋童童出豫章<lb/>
燈火夜歸湖上路隔籬呼酒説干將<lb/>
　　　代祀西嶽答袁伯長王繼學馬伯庸三學士二<lb/>
　　　首<lb/>
紫禁沈沈曙色低奉祠羣使已班齊承恩歸院迷煙樹<lb/>
乗傳開闗蹋雪泥蹀躞共憐騎苑馬逶迤不若聴朝雞<lb/>
山川有事寧辭逺咫尺成都是國西<lb/>
棧道年年葺舊摧已將平易履崔嵬經行闗輔圖中見<lb/>
<pb n="KR4h0143_WYG_046-40b"/>
夢戀鄉山馬上來諸葛精神明似日相如情思冷於灰<lb/>
重思親舍猶南國願託江波去却回<lb/>
　　　張道士蜀山圖<lb/>
碧玉參天是蜀山舊曽飛度歴孱顔松風上接空歌外<lb/>
蘿月長懸合景間試劒丹崖秋隼疾濯纓清澗夜龍閑<lb/>
君家虚靖歸來日冉冉蓬壺為憶還<lb/>
　　　興慶宫朝退次韻袁伯長見貽是日上加尊號<lb/>
　　　禮成告謝集即東出奉祠齋宫<lb/>
<pb n="KR4h0143_WYG_046-41a"/>
翠蓋重重寳扇斜從官穿栁散慈鴉過宫路逺紆天步<lb/>
上夀杯深閣雨花玉貫兩虹通象錦衣成五綵鍊雲霞<lb/>
奉祠東出蓬萊道春水鳬鷖踏漢槎<lb/>
　　　送胡士恭<lb/>
十年京國擅才華宰相頻招載後車太液蒼涼黄鵠羽<lb/>
元都爛漫碧桃花三清風露仙人館萬里煙塵野老家<lb/>
拂拭舊題如隔世華星明漢望歸槎<lb/>
　　　舟泊安和阮宅次黄志髙韻<lb/>
<pb n="KR4h0143_WYG_046-41b"/>
十月東歸下石瀧羣公促膝共輕艭蕭雲故宅多喬木<lb/>
阮籍清樽對暮江方駕肯來良馬五尺書先寄鯉魚雙<lb/>
欲求深隠何山曲雪竹霜筠共一窗<lb/>
　　　賦文子方家篔簹亭竹影<lb/>
數箇篔簹一小亭南窗承日印寒青水晶簾裏珊瑚樹<lb/>
雲母屏間翡翠翎却愛㣲風動蕭瑟翻疑薄暮倚娉婷<lb/>
憑君縱有鵞溪絹莫與空花結定形<lb/>
　　　舟次湖口<lb/>
<pb n="KR4h0143_WYG_046-42a"/>
　江沙如雪水無聲舟倚蒹葭鴈不驚霜氣隔篷纔數尺<lb/>
　斗杓挿地已三更抛書枕畔憐兒子看劒燈前慨友生<lb/>
　尚有乗桴無限意催人揺櫓轉江城<lb/>
　　　　寄澄湛堂法師<lb/>
　月中桂子落巖阿想有林間閲具多持足地神衣拂石<lb/>
　獻珠天女韈淩波香因結願留龍受水為烹茶唤虎䭾<lb/>
　寄到竹西無孔笛吹成動地太平歌<lb/>
　<lb/>
<pb n="KR4h0143_WYG_046-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻四十六<lb/>
</p>
<p>
</p>
  </div>
</body>
</text>
</TEI>
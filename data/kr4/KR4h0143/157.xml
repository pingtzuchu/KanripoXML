<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_157-1a"/>
　欽定四庫全書<lb/>
御選宋詩巻七十四<lb/>
　　七言絶句十一<lb/>
　　　錢選<lb/>
　　　　題山水巻<lb/>
　江南北苑出竒才千里溪山筆底囘不管六朝興廢事<lb/>
　一尊且向畫圖開<lb/>
　烟雲出没有無間半在空虚半在山我亦閒中消日月<lb/>
<pb n="KR4h0143_WYG_157-1b"/>
　幽林深處聽潺湲<lb/>
　　　　題秋江待渡圖<lb/>
　山色空濛翠欲流長江清澈一天秋茅茨落日寒煙外<lb/>
　久立行人待渡舟<lb/>
　　　　雪霽望弁山圖<lb/>
　子猷安道何為者自是忘機意最真千載寥寥風雪夜<lb/>
　始知乗興更無人<lb/>
　　　何夢桂<lb/>
<pb n="KR4h0143_WYG_157-2a"/>
　　　贈雲菴董道人<lb/>
一塢寒雲暝不開茅簷低壓半蒼苔近來雲出不成雨<lb/>
莫遣無心出岫來<lb/>
　　劉應鳳<lb/>
　　　聞文文山北行<lb/>
喚得嵐鄉昨夢囘東風萬里上金臺出闗曾解婆娑否<lb/>
枝北枝南一種梅<lb/>
　　劉鑑<lb/>
<pb n="KR4h0143_WYG_157-2b"/>
　　　書燈<lb/>
玉樓夜費獨熒熒祇得眼前歌舞明照破三千年外事<lb/>
書生原不用長檠<lb/>
　　　謁蕭小山二絶<lb/>
一冬晴暖春相似欲叩吟闗未有詩折得梅花裝擔了<lb/>
起程還是雪飛時<lb/>
一水凝寒棹不開幾人於此欲船囘思君却有扁舟興<lb/>
半夜直衝風雪來<lb/>
<pb n="KR4h0143_WYG_157-3a"/>
　　邵桂子<lb/>
　　　雜詠<lb/>
兼旬梅雨喜初晴山院青苔滿地生老眼尚能看細字<lb/>
竹隂疎處紙窗明<lb/>
落紅如雨㸃蒼苔小院柴門傍竹開一枕尋春夢初覺<lb/>
栁花風暖燕初來<lb/>
　　孫銳<lb/>
　　　石湖别墅<lb/>
<pb n="KR4h0143_WYG_157-3b"/>
山水遙通西渡頭亂雲零落樹還稠先生唱罷村田樂<lb/>
戴月披蓑理釣舟<lb/>
　　　荻塘栁影<lb/>
日出煙消春晝遲栁條無力萬絲垂韶光新染鵞黄色<lb/>
偏愛東風欵欵吹<lb/>
　　　平湖秋月<lb/>
月浸寒泉凝不流棹歌何處泛歸舟白蘋紅蓼西風裏<lb/>
一色湖光萬頃秋<lb/>
<pb n="KR4h0143_WYG_157-4a"/>
　　熊鉌<lb/>
　　　江邊客舍<lb/>
輕寒無賴入征裘野水閒雲總是愁極目遠山横靄外<lb/>
數聲鳴櫓過蘋洲<lb/>
　　　詠盆梅<lb/>
一聲羗笛晚風斜再問花期便覺賖茵幌泥沙可隨分<lb/>
莫將春意滯殘花<lb/>
　　陳觀<lb/>
<pb n="KR4h0143_WYG_157-4b"/>
　　　題甄氏訪山亭<lb/>
水流花落石生雲日靜風喧草欲薰老去風流猶未減<lb/>
一丘一壑要平分<lb/>
雨後西山翡翠堆結亭直欲近巖隈從今記取溪頭路<lb/>
一日須來一百迴<lb/>
　　牟巘<lb/>
　　　四安道中所見<lb/>
人向長安渡口歸長安不見但雲霏只應白鷺曾相識<lb/>
<pb n="KR4h0143_WYG_157-5a"/>
船到前頭更不飛<lb/>
姑溪小隊帶薰風笳鼓歡迎鶴髪翁三十九年成一夢<lb/>
幾多陳迹涙痕中<lb/>
　　真桂芳<lb/>
　　　三月晦日<lb/>
九十春光能有幾東風遽作遠行人樽前莫惜今朝醉<lb/>
明日鶯聲不是春<lb/>
　　　晚步<lb/>
<pb n="KR4h0143_WYG_157-5b"/>
未暝先啼草際蛩石橋暗度晚花風歸鴉不帶殘陽老<lb/>
留得林梢一抹紅<lb/>
　　黄超然<lb/>
　　　秋夜<lb/>
秋近園林風露涼蟲聲無數出頹牆前朝舊事過如夢<lb/>
不抵清秋一夜長<lb/>
　　趙若□<lb/>
　　　暮春<lb/>
<pb n="KR4h0143_WYG_157-6a"/>
香透蜂房蝶夢殘一簾新雨又春闌栁腰瘦得難禁舞<lb/>
今夜東風莫更寒<lb/>
　　　即事<lb/>
可意黄鸝喚得醒日移山影正當庭飛花忽趂東風過<lb/>
㸃破苔痕一片青<lb/>
　　　春詞<lb/>
玉釵香夢水東流簾怯春寒倚暮鈎燕子不來花滿地<lb/>
一痕新月又西樓<lb/>
<pb n="KR4h0143_WYG_157-6b"/>
　　陳巖<lb/>
　　　延華觀<lb/>
五百年前岸谷移邯鄲枕上夢囘時兎葵燕麥元都觀<lb/>
好繼劉郎舊日詩<lb/>
　　　碧桃巖<lb/>
自要貪閒非避秦洞門隔斷世間塵山中不置四時厯<lb/>
開到碧桃知是春<lb/>
　　蔣捷<lb/>
<pb n="KR4h0143_WYG_157-7a"/>
　　　東坡田<lb/>
老去紅灰酒甕前向來青草瘴江邊卜居自為溪山好<lb/>
不是區區為買田<lb/>
　　劉辰翁<lb/>
　　　春晴<lb/>
新燕池塘綠雨肥初晴水暖日光微角巾猶帶花梢濕<lb/>
纔倚闌干見絮飛<lb/>
　　呉大有<lb/>
<pb n="KR4h0143_WYG_157-7b"/>
　　　餞陳隨隠歸鄉<lb/>
雁聲低度水村深中有人敲月下砧滿屋秋風燈欲暗<lb/>
江山千里故園心<lb/>
　　王奕<lb/>
　　　絶句呈周月湖<lb/>
草帶粘天只辨星燧樓盡化作郵亭栁橋梅驛多來使<lb/>
只寄山中養鶴經<lb/>
　　吳錫疇<lb/>
<pb n="KR4h0143_WYG_157-8a"/>
　　　蘭<lb/>
石畔稜稜翠葉長葳蕤紫蕋吐幽芳靈均去後無人問<lb/>
林密山深只自香<lb/>
　　　漁父<lb/>
笭箵儘自了生涯岸尾沙頭即是家入夜醉歸横短笛<lb/>
滿江明月浸蘆花<lb/>
　　　荷葭塢呈秋崖方工部<lb/>
怕驚啼鳥推棋罷為愛落花迂屐行窈窈綠雲春一塢<lb/>
<pb n="KR4h0143_WYG_157-8b"/>
遊絲飛絮弄新晴<lb/>
　　　楊花<lb/>
為見春風不久歸顛狂上下弄晴暉只饒天與無拘束<lb/>
入幕穿簾任意飛<lb/>
　　　山中雜言<lb/>
小小柴門傍竹開幽深不慣有人來頗嫌老鶴無情思<lb/>
啄損庭前一徑苔<lb/>
數家雞犬小成村一帶岡巒近入門怕有漁人來問訊<lb/>
<pb n="KR4h0143_WYG_157-9a"/>
溪流那得截雲根<lb/>
　　　偶成<lb/>
釀密山蜂初割戸銜泥梁燕巳成家春愁漠漠連芳草<lb/>
閒過東園數落花<lb/>
　　　冬日<lb/>
日薄霜清水見沙水邊偶到野人家滿堦楓葉渾慵掃<lb/>
為愛深紅似落花<lb/>
夕陽孤倚立溪頭三兩漁舟溯碧流驚起一行新宿雁<lb/>
<pb n="KR4h0143_WYG_157-9b"/>
斜飛又過别汀洲<lb/>
　　文天祥<lb/>
　　　贈鑑湖相士<lb/>
瘦竹凌風弄碧漪山光雲影共熹微月黄昏裏疎枝外<lb/>
認取半天孤鶴飛<lb/>
　　　送趙王賓<lb/>
風流不比賀家狂瀟灑黄冠意更長自有武夷溪九曲<lb/>
鑑湖何必問君王<lb/>
<pb n="KR4h0143_WYG_157-10a"/>
　　　八月十六日見梅<lb/>
廣寒殿裏玉樓開那得孤山處士來半夜西風半身影<lb/>
夢中騎得雪驢囘<lb/>
　　　所懐<lb/>
英英香穗瑩朝華收拾東風作一家燕語鶯啼春又夏<lb/>
燈花剔盡暗窗斜<lb/>
　　　禪闗<lb/>
秋風吹日上禪闗路入松花第一灣只願四時煙霧少<lb/>
<pb n="KR4h0143_WYG_157-10b"/>
滿城樓閣見青山<lb/>
　　　雲端<lb/>
半空夭矯起層臺傳道劉安車馬來山上自晴山下雨<lb/>
倚䦨平立看風雷<lb/>
　　　真州雜賦<lb/>
便把長江作界河負舟半夜泝煙波明朝方覺田文去<lb/>
追騎如雲可柰何<lb/>
　　　旅懷<lb/>
<pb n="KR4h0143_WYG_157-11a"/>
昨夜分明夢到家飄颻依舊客天涯故園門掩東風老<lb/>
無限杜鵑啼落花<lb/>
　　　過雪橋琉璃橋<lb/>
小橋度雪度琉璃更有清霜滑馬蹄遊子衣裳如鐵冷<lb/>
殘星荒店野雞啼<lb/>
　　　宫籍監<lb/>
　　兵馬司移寓宫籍監一室頗瀟灑明窗淨壁樹影<lb/>
　　斜横可愛也<lb/>
<pb n="KR4h0143_WYG_157-11b"/>
塵滿南冠嵗月深暫移一室倚旃林天憐原是青山客<lb/>
分與窗根兩樹隂<lb/>
曽過盧溝望塔尖今朝塔影接虛簷道人心事真方丈<lb/>
靜坐日長雲滿簾<lb/>
　　　重陽<lb/>
飄零萬里若為家一夜西風吹髩華祇有新詩題甲子<lb/>
更無故舊對黄花<lb/>
江南秋色滿梧桐囘首青山萬事空怕見鏡中新白髪<lb/>
<pb n="KR4h0143_WYG_157-12a"/>
長將破帽裹西風<lb/>
　　謝枋得<lb/>
　　　送程楚翁遠遊<lb/>
近日人傳庾嶺梅南枝盡落北枝開長安舊日元無此<lb/>
盡是江南人送來<lb/>
　　　花影<lb/>
重重疊疊上瑤臺幾度呼童掃不開剛被太陽收拾去<lb/>
又教明月送將來<lb/>
<pb n="KR4h0143_WYG_157-12b"/>
　　　題慶全庵<lb/>
尋得桃源好避秦桃花又見一年春花飛莫遣隨流水<lb/>
恐有漁郎來問津<lb/>
　　　桑柘村<lb/>
子規啼徹四更時起視蠶多怕葉稀不信樓頭楊栁月<lb/>
玉人歌舞未曾歸<lb/>
　　許月卿<lb/>
　　　槐影<lb/>
<pb n="KR4h0143_WYG_157-13a"/>
槐影本來惟戴日蟬聲固自未知秋斜陽薄雨羊歸徑<lb/>
冷月横星人倚樓<lb/>
　　王夢應<lb/>
　　　呈李書史<lb/>
火龍騎日雪飛空勁草亭亭不見風臣亮南陽今未老<lb/>
一鋤雲碎日猶紅<lb/>
　　曾淵子<lb/>
　　　客安南見進奉使囘口占<lb/>
<pb n="KR4h0143_WYG_157-13b"/>
安南莫道是天涯嵗嵗人從薊北囘江北江南親故滿<lb/>
三年不寄一書來<lb/>
　　林景熙<lb/>
　　　呉中㑹故人<lb/>
一聲新雁荻花秋片月呉淞共客舟却憶去年今夜月<lb/>
思君獨上越山樓<lb/>
　　　别方槐庭山人<lb/>
夜䦨深語剔寒釭别意蕭蕭竹半窗明日孤帆鴻影外<lb/>
<pb n="KR4h0143_WYG_157-14a"/>
東風殘雪過曹江<lb/>
　　　陶山十詠和鄧牧心<hi>陶山在越州南以陶貞白嘗隠於此故名  錄二首</hi>
　　　　若耶溪<lb/>
晴峰無數蘸清流窈窕寒生六月秋百鍊不須歐冶劒<lb/>
沼呉人在采蓮舟<lb/>
　　　　集仙橋<lb/>
流來一水截人寰虹背秋寒十二䦨白鶴飛邊人影絶<lb/>
天風吹珮玉珊珊<lb/>
<pb n="KR4h0143_WYG_157-14b"/>
　　　館娃宫<lb/>
苧蘿山女入宫新四壁黄金一笑春步輦醉歸香徑月<lb/>
隔江還有卧薪人<lb/>
　　　舟次呉興<lb/>
釣舟遠隔菰蒲雨酒幔輕飄菡蓞風彷彿層城鼇背上<lb/>
萬家簾幙水精宫<lb/>
　　　夢囘<lb/>
夢囘荒館月籠秋何處砧聲喚客愁深夜無風蓮葉響<lb/>
<pb n="KR4h0143_WYG_157-15a"/>
水寒更有未眠鷗<lb/>
　　　送春<lb/>
蜀魄聲聲訴綠隂誰家門巷落花深遊絲不繫春暉住<lb/>
愁絶天涯寸草心<lb/>
　　　聞蟬二首<lb/>
翼綃微動自宫商幾曵殘聲送夕陽喚得槐柯芳夢覺<lb/>
薰風一曲換西涼<lb/>
近交紙薄雲翻手舊夢冠空雪滿顛却憶畫船曽聽處<lb/>
<pb n="KR4h0143_WYG_157-15b"/>
夕陽髙栁斷橋邊<lb/>
　　王英孫<lb/>
　　　題髙彦敬夜山圖<lb/>
等閒呉越在毫端疊巘微茫月影寒一曲危欄人獨倚<lb/>
江山渾在夢中看<lb/>
　　謝翺<lb/>
　　　過杭州故宫二首<lb/>
禾黍何人為守閽落花臺殿暗銷魂朝元閣下歸來燕<lb/>
<pb n="KR4h0143_WYG_157-16a"/>
不見前頭鸚鵡言<lb/>
紫雲樓閣讌流霞今日凄涼佛子家殘照下山花霧散<lb/>
萬年枝上挂袈裟<lb/>
　　　蠟梅<lb/>
冷豔清香受雪知雨中誰把蠟為衣蜜房做就花枝色<lb/>
留得寒蜂宿不歸<lb/>
　　　山中道士<lb/>
山中道士服朝霞二十修行别故家留客一杯清苦蜜<lb/>
<pb n="KR4h0143_WYG_157-16b"/>
蜂房知是近梅花<lb/>
　　汪元量<lb/>
　　　蜀道<lb/>
蜀道難行髙接天秦闗勒馬望西川峨嵋崒嵂知何處<lb/>
劒閣崔巍若箇邊<lb/>
　　　萬州<lb/>
槎牙鳥道没人煙狼虎交横馬不前四面青山藏白跖<lb/>
萬州城下草連天<lb/>
<pb n="KR4h0143_WYG_157-17a"/>
　　　隆慶府<lb/>
雁山突兀插青天劒閣西來接劒泉如此江山快人意<lb/>
滿船載酒下潼川<lb/>
　　趙孟堅<lb/>
　　　題墨蘭圖<lb/>
六月衡湘暑氣蒸幽香一噴使人清曽將移入浙西種<lb/>
一嵗纔華一兩莖<lb/>
　　鄭思肖<lb/>
<pb n="KR4h0143_WYG_157-17b"/>
　　　訪隠者<lb/>
石竇雲封隠者家一溪流水遶門斜滿山落葉無行路<lb/>
樹上寒猿剝蘚花<lb/>
　　　春日登城<lb/>
城頭啼鳥隔花鳴城外遊人傍水行遥認孤帆何處去<lb/>
栁塘煙重不分明<lb/>
　　　懷友<lb/>
今日樽前忽憶君為憐秋事又平分坐來凝睇西風久<lb/>
<pb n="KR4h0143_WYG_157-18a"/>
過盡天邊數片雲<lb/>
　　　春日遊承天寺<lb/>
野梅香軟雨新晴來此閒聽笑語聲不管少年人老去<lb/>
春風嵗嵗闔閭城<lb/>
　　　贈老王道人<lb/>
曾宴瑶池王母家瞳方髩黑臉凝霞休將甲子來相問<lb/>
知見蟠桃幾度花<lb/>
　　　書蘭亭帖後<lb/>
<pb n="KR4h0143_WYG_157-18b"/>
千載流芳禊事餘鼠鬚筆法重璠璵晉人多喜清虚話<lb/>
不及蘭亭一紙書<lb/>
　　　湖上漫賦二首<lb/>
蘚厓蒼潤雨初乾石鏬飛泉噴雪寒啼斷禽聲山更靜<lb/>
青松影下倚䦨干<lb/>
一望湖光鏡面平暮鴉過盡斷霞輕狂來飛上髙峰頂<lb/>
趺坐松柯呌月生<lb/>
　　　仙興<lb/>
<pb n="KR4h0143_WYG_157-19a"/>
跣足蓬頭炯碧瞳劃然長嘯響天風千巖萬壑無人迹<lb/>
獨自飛行明月中<lb/>
　　　即事<lb/>
旅館曾聽月下猿至今觸事即愁端北風昨夜無情甚<lb/>
又作冬來一信寒<lb/>
　　　春日偶成<lb/>
曉來怕上最髙樓春盡時光只似秋草木荒寒生意澀<lb/>
風腥雨膩一天愁<lb/>
<pb n="KR4h0143_WYG_157-19b"/>
　　　巳夘十一月朔又夢食梅花夢中作<lb/>
鴈宇髙髙兎國斜溼光飛露沁流霞狂來清興不可遏<lb/>
喫盡寒梅一樹花<lb/>
　　　題蘭<lb/>
玉珮清風挽不囘暮雲長合楚王臺青春好在幽花裏<lb/>
招得香從筆硯來<lb/>
　　　甯戚飯牛圖<lb/>
斯人豈是飯牛者浩歎空懷扣角悲説到漫漫長夜處<lb/>
<pb n="KR4h0143_WYG_157-20a"/>
南山白石也攢睂<lb/>
　　　秦女吹簫圖<lb/>
弄玉飄飄仙女姿鳳凰低舞久相期簫中應有别一曲<lb/>
飛出青天影外吹<lb/>
　　　王羲之蘭亭圖<lb/>
猶記蘭亭三月三流觴曲水暢清酣分明一段永和意<lb/>
好向羲之筆外參<lb/>
　　　陶淵明對菊圖<lb/>
<pb n="KR4h0143_WYG_157-20b"/>
彭澤歸來老嵗華東籬儘可了生涯誰知秋意凋零後<lb/>
最耐風霜有此花<lb/>
　　　孟浩然歸隠圖<lb/>
明主憐才若賜官奔馳微祿負家山狂吟一首笑歸去<lb/>
滿路秋光上醉顔<lb/>
　　　陸龜䝉茶竈筆牀圖<lb/>
笠澤往來無定期煮茶垂釣醉吟詩一船清致終難盡<lb/>
不是散人應不知<lb/>
<pb n="KR4h0143_WYG_157-21a"/>
　　　公孫大娘舞劒圖<lb/>
纖手生風攪晝寒好花翻影豔清歡試看不犯鋒鋩處<lb/>
舞碎晴空雪一團<lb/>
　　　張志和漁父圖<lb/>
苕霅春深花滿谿一鈎翻動碧琉璃蓑衣篛笠儘有意<lb/>
不到斜風細雨知<lb/>
　　　逋仙探梅圖<lb/>
雪壓咸平處士家凍雲鎻暝若相遮欲知天上春消息<lb/>
<pb n="KR4h0143_WYG_157-21b"/>
只覓南枝第一花<lb/>
　　龔開<lb/>
　　　羸馬圖<lb/>
一從雲霧降天闗空盡先朝十二閑今日有誰憐駿骨<lb/>
夕陽沙岸影如山<lb/>
　　周密<lb/>
　　　戲詠凌風閣下沈香山<lb/>
舊事凄凉尚可尋斷碑閒卧草深深凌風閣下槎牙樹<lb/>
<pb n="KR4h0143_WYG_157-22a"/>
當日人疑是水沈<lb/>
　　鄭協<lb/>
　　　溪橋晩興<lb/>
寂寞亭基野渡邊春流平岸草芊芊一川晚照人間立<lb/>
滿袖楊花聽杜鵑<lb/>
　　謝鑰<lb/>
　　　玩月有感<lb/>
入夜茶甌苦上睂眼花推落石牀棊舉頭却恨天邊月<lb/>
<pb n="KR4h0143_WYG_157-22b"/>
顛倒山河作樹枝<lb/>
　　王竒<lb/>
　　　詠鴈<lb/>
隻隻銜蘆背曉霜盡隨鴛鷺立寒塘曉來漁棹驚飛去<lb/>
書破遥天字一行<lb/>
　　楊蟠<lb/>
　　　題醉眠亭<lb/>
江花可醉草堪眠細想人間底處便客散尊空欲歸去<lb/>
<pb n="KR4h0143_WYG_157-23a"/>
此身還被月留連<lb/>
清簟疎簾一醉身寂寥不稱詠詩人春風亦有憐才意<lb/>
故擺殘花作繡茵<lb/>
　　趙士掞<lb/>
　　　登天清閣<lb/>
夕陽低盡巳西紅百尺樓髙萬里風白髪年年何處得<lb/>
只應多在倚欄中<lb/>
　　趙䶵之<lb/>
<pb n="KR4h0143_WYG_157-23b"/>
　　　春日<lb/>
拂牀倚枕晝初長好夢驚囘燕語忙深竹有花人不見<lb/>
直應風轉得幽香<lb/>
　　凌巖<lb/>
　　　細林山<lb/>
四峰孤聳鬱蒼蒼新搆僧廬傍野塘林下雨晴春晝曉<lb/>
松花薰得白雲香<lb/>
　　　薛山<lb/>
<pb n="KR4h0143_WYG_157-24a"/>
五峰遙隔水村西薛老曾來隠翠微牧子唱歌樵子笛<lb/>
貪看明月夜忘歸<lb/>
　　　横雲山<lb/>
七峰崷崒擁層巒偃蓋孤松石上蟠行雨白龍何處去<lb/>
暮雲深鎻洞門寒<lb/>
　　　干山<lb/>
八峰蔥蒨石林幽給事題詩記勝遊昨夜僧歸鐘鼓靜<lb/>
一聲鶴淚海天秋<lb/>
<pb n="KR4h0143_WYG_157-24b"/>
　　范協<lb/>
　　　年年<lb/>
年年如燕一還家又訪幽居過水涯風雨滿城春欲暮<lb/>
山中猶有碧桃花<lb/>
　　元吉<lb/>
　　　夜坐<lb/>
森森夜氣落寒櫩閒把離騷酒正酣忽憶梅花不成語<lb/>
夢中風雨在江南<lb/>
<pb n="KR4h0143_WYG_157-25a"/>
　　汪涯<lb/>
　　　江行<lb/>
秋光蕩漾滿行色隣舟吹笛不堪聞洞庭濯足一樽酒<lb/>
夫君不來空白雲<lb/>
　　鮑軏<lb/>
　　　重到錢塘<lb/>
聞道春深雪打圍誰憐身上藕絲衣莫憂白璧成塵土<lb/>
解逐南風萬里歸<lb/>
<pb n="KR4h0143_WYG_157-25b"/>
惟有寒濤不世情朝朝暮暮過空城百年車馬閶門外<lb/>
獨獨春風草又生<lb/>
　　王鎡<lb/>
　　　裁衣曲<lb/>
燒罷心香午夜䦨玉纖輕捻剪刀寒衣成恐不如郎意<lb/>
獨試燈前照影看<lb/>
　　　春酌<lb/>
酒䦨歌罷翠簾遮月栁驚啼子夜鴉多少斷雲心上事<lb/>
<pb n="KR4h0143_WYG_157-26a"/>
結成香夢是棃花<lb/>
　　　西湖<lb/>
南北髙峰呌杜鵑斜陽浮翠斷橋邊畫船歸盡江湖夢<lb/>
一半樓臺楊栁煙<lb/>
　　　深春<lb/>
夾泥花上燕巢邊翠箔桑空蠶又眠天氣乍晴風候别<lb/>
坐看盆藕出雙錢<lb/>
　　　喜涼<lb/>
<pb n="KR4h0143_WYG_157-26b"/>
吹笛何人在小樓夜深不下玉簾鈎涼風敲落梧桐葉<lb/>
片片飛來盡是秋<lb/>
　　　水居<lb/>
飛鷗貼水水連天一半青山半是煙日暮潮迴漁父醉<lb/>
不知船閣淺沙邊<lb/>
　　　斷橋春望<lb/>
拾翠車閒輦路塵山南山北杜鵑春誰家庭院東風裏<lb/>
吹出桃花不見人<lb/>
<pb n="KR4h0143_WYG_157-27a"/>
　　　湖上晚望<lb/>
酒醒湖光生嫩涼卧船吹笛藕花香遊人盡逐鶯花老<lb/>
一片閒情在夕陽<lb/>
　　趙善璙<lb/>
　　　南康縣圃賞棃花呈長官<lb/>
霜雨肌膚氷雪魂春風庭院月黄昏兒曹不解迎翁意<lb/>
無雨無風也閉門<lb/>
　　俞琰<lb/>
<pb n="KR4h0143_WYG_157-27b"/>
　　　客裏送春<lb/>
擠排落絮隨風去分付殘花趂雨飛自笑鶴身歸未得<lb/>
却從客裏送春歸<lb/>
　　　池亭夜坐<lb/>
池上孤螢去復囘月明白露溼蒼苔素絃彈盡淒涼曲<lb/>
颯颯微風度竹來<lb/>
　　　贈華陽道院琴士商碧山<lb/>
來往晴嵐縹緲中滿身空翠溼衣濃相尋欲聽蓬萊曲<lb/>
<pb n="KR4h0143_WYG_157-28a"/>
還在華陽第幾峰<lb/>
　　陳普<lb/>
　　　自哂<lb/>
曾騎白鶴上揚州頭上花枝秉燭遊樽酒邇來誰是伴<lb/>
白雲收盡數峰秋<lb/>
鬭雞走馬醉髙陽今日歸來兩髩霜無限少年心上事<lb/>
半簾豆雨語寒螿<lb/>
世事悠悠酒幾杯晴窗把鏡獨徘徊西風吹老梧桐樹<lb/>
<pb n="KR4h0143_WYG_157-28b"/>
仍送新霜兩髩來<lb/>
寛博麻衣折角巾疎慵不似少年身白雲半枕山中午<lb/>
猶夢乗槎去問津<lb/>
　　　四皓<lb/>
長樂巵前露雪睂巖花亂笑出山時有人拍手𤓰田裏<lb/>
來往青門總不知<lb/>
　　　朱文公<lb/>
九野寒威閉六隂一天風月伴瑤琴鼓樓巖下人如玉<lb/>
<pb n="KR4h0143_WYG_157-29a"/>
説與漁郎仔細尋<lb/>
　　蘇壽元<lb/>
　　　贈風鑑<lb/>
空有竒胸貯石渠功名不許老頭顱憑君細閲寒窗下<lb/>
還有他年房杜無<lb/>
　　吕人龍<lb/>
　　　春歸<lb/>
過却清明豔冶天棃花飛雪栁森煙欲憑鶯燕留春住<lb/>
<pb n="KR4h0143_WYG_157-29b"/>
無柰東風信杜鵑<lb/>
　　黄希旦<lb/>
　　　幔亭<lb/>
曾孫嘗㑹幔亭中脯擘麒麟酒滿鍾宴罷不知消息處<lb/>
至今鄉老望孤峰<lb/>
　　葛長庚<lb/>
　　　仙居樓<lb/>
萬籟沈沈清夜闌樓前獨自倚欄干金雞呌罷松風動<lb/>
<pb n="KR4h0143_WYG_157-30a"/>
三十六天秋月寒<lb/>
　　　曉巡北圃<lb/>
蜂蝶如知春欲歸雨餘鶯亦縷金衣東風盡把楊花剪<lb/>
吹作滿城輕雪飛<lb/>
　　　江亭夜坐<lb/>
月冷松寒露滿襟天容紺碧鶴聲沈夜深獨把欄干拍<lb/>
只有長江識此心<lb/>
　　　題棲鳳亭<lb/>
<pb n="KR4h0143_WYG_157-30b"/>
聲傳琴瑟風生枕影瀉琅玕月滿庭白鳳飛來枝外宿<lb/>
夜深㸃破一林青<lb/>
　　　孤螢<lb/>
夜靜乗涼坐水亭草頭隠映見孤螢瞥然飛過銀塘面<lb/>
俯仰浮光幾㸃星<lb/>
　　　中秋月<lb/>
錢塘江上雪飛花人在天邊泛海槎烏鵲一聲星斗落<lb/>
姮娥梳洗去誰家<lb/>
<pb n="KR4h0143_WYG_157-31a"/>
　　　題潘察院竹園壁<lb/>
夜雨洗開千翡翠春風撼碎萬琅玕滿林鴉鵲卧明月<lb/>
鐵笛一聲煙正寒<lb/>
　　　九曲雜詠<lb/>
流水光中飛落葉白雲影裏噪山禽人間幾度曾孫老<lb/>
只有青山無古今<lb/>
　　　一曲昇真洞<lb/>
得得來尋仙子家昇真洞口正蜂衙一溪春水漾寒碧<lb/>
<pb n="KR4h0143_WYG_157-31b"/>
流出紅桃幾片花<lb/>
　　　二曲玉女峰<lb/>
插花臨水一竒峰玉骨瓊肌處女同煙袂霞衣春帶雨<lb/>
雲鬟霧髩曉梳風<lb/>
　　　三曲仙機巖<lb/>
織就霓裳御冷風玉梳隨手化成龍天孫歸去星河畔<lb/>
滿洞白雲機杼封<lb/>
　　　四曲金雞巖<lb/>
<pb n="KR4h0143_WYG_157-32a"/>
水滿寒潭渾著月山藏空谷正呑煙金雞初報洞中曉<lb/>
吚喔一聲飛上天<lb/>
　　　五曲鐵笛亭<lb/>
滿天沆瀣起清風白鶴飛來上翠松月冷山空吹鐵笛<lb/>
一聲喚起玉淵龍<lb/>
　　　六曲仙掌峰<lb/>
仙子捫蘿上翠崖巖頭舊有鍊丹臺至今石上留仙掌<lb/>
十指春葱倩綠苔<lb/>
<pb n="KR4h0143_WYG_157-32b"/>
　　　七曲石塘寺<lb/>
髙僧參透趙州禪拔寺移歸兜率天天聖二年二月朔<lb/>
一宵雷雨撼山川<lb/>
　　　八曲鼓樓巖<lb/>
萬丈髙崖聳石樓雲翬煙浦瞰寒流幔亭昔聚曾孫宴<lb/>
石皷拏歸古渡頭<lb/>
　　　九曲新村市<lb/>
落日移舟上碧灘桃花林外見青山耳邊忽爾聞雞犬<lb/>
<pb n="KR4h0143_WYG_157-33a"/>
不遇劉郎不肻還<lb/>
　　遇賢<lb/>
　　　偶題<lb/>
門前綠樹無啼鳥庭下蒼苔有落花聊與東風論箇事<lb/>
十分春色屬誰家<lb/>
　　契嵩<lb/>
　　　書南山六和寺<lb/>
青蔥玉樹接溪岑臺閣凌虚地布金行到白雲重疊處<lb/>
<pb n="KR4h0143_WYG_157-33b"/>
水聲松韻澹人心<lb/>
　　　寒食日雨中<lb/>
漠漠行雲晴復隂野花垂溼晚沈沈游人莫怨天多雨<lb/>
况在東臯春已深<lb/>
　　道潛<lb/>
　　　秋江<lb/>
赤葉丹楓落酒旗白沙洲渚夕陽微數聲柔櫓蒼茫外<lb/>
何處江村人夜歸<lb/>
<pb n="KR4h0143_WYG_157-34a"/>
　　　臨平道中<lb/>
風蒲獵獵弄輕柔欲立蜻蜓不自由五月臨平山下路<lb/>
藕花無數滿汀洲<lb/>
　　　江上秋夜<lb/>
雨暗蒼江晚未晴井梧翻葉動秋聲樓頭夜半風吹㫁<lb/>
月在浮雲淺處明<lb/>
　　　春晚<lb/>
疊穎叢條翠欲流午隂濃處聽鳴鳩兒童賭罷榆錢去<lb/>
<pb n="KR4h0143_WYG_157-34b"/>
狼籍春風漫不收<lb/>
　　　邵伯道中<lb/>
一道河流遠接天兩行官栁復蕭然村舂歴歴鳴何處<lb/>
彷彿孤煙落日邊<lb/>
　　　彭門書事寄少游<lb/>
戲馬臺邊駐馬蹄囘廊曲院總攀躋秦郎前日曾來否<lb/>
試拂凝塵覓舊題<lb/>
　　　子瞻席上令歌舞者求詩戲以此贈<lb/>
<pb n="KR4h0143_WYG_157-35a"/>
底事東山窈窕娘不將幽夢屬襄王禪心已作沾泥絮<lb/>
肯逐春風上下狂<lb/>
　　　與元規話别<lb/>
湖水蒼茫四接天短篷孤榜數囘旋想君東海東頭夢<lb/>
猶在汀洲白鷺邊<lb/>
　　　春日雜興<lb/>
城根野水淥逶沱颭颭風船掠岸過日暮蕙蘭無處採<lb/>
渚花汀草占春多<lb/>
<pb n="KR4h0143_WYG_157-35b"/>
梅梢青子大於錢慙愧春光又一年亭午無人初破睡<lb/>
杜鵑聲在栁花邊<lb/>
　　　春曉<lb/>
曉風池沼水瀾翻春盡淮南麥秀寒院落無人日亭午<lb/>
栁花如雪滿闌干<lb/>
　　　春隂<lb/>
浮雲易作雨無端未放春泥十日乾須信杏園憔悴煞<lb/>
從來花骨不禁寒<lb/>
<pb n="KR4h0143_WYG_157-36a"/>
　　清順<lb/>
　　　十竹<lb/>
城中寸土如寸金幽軒種竹只十箇春風慎勿長兒孫<lb/>
穿我階前綠苔破<lb/>
　　仲殊<lb/>
　　　訪方子通<lb/>
多年不見玉川翁今日相逢小榭東依舊清涼無長物<lb/>
只餘松檜養秋風<lb/>
<pb n="KR4h0143_WYG_157-36b"/>
　　　北固樓<lb/>
北固樓前一笛風斷雲飛出建章宫江南二月多芳草<lb/>
春在濛濛細雨中<lb/>
　　重喜<lb/>
　　　絶句<lb/>
地爐無火客囊空雪似楊花落嵗窮拾得斷麻縫破衲<lb/>
不知身在寂寥中<lb/>
　　可遵<lb/>
<pb n="KR4h0143_WYG_157-37a"/>
　　　佛印禪師自京師還過金陵作詩贈之<lb/>
上國歸來路幾千渾身猶帶御爐煙鳳凰山下敲篷詠<lb/>
驚起山翁白晝眠<lb/>
　　維琳<lb/>
　　　有司欲取寺松供朝用感賦<lb/>
大夫去作棟梁材無復清隂覆綠苔今夜月明風露冷<lb/>
悞他千里鶴飛來<lb/>
　　曇秀<lb/>
<pb n="KR4h0143_WYG_157-37b"/>
　　　山光寺<lb/>
扁舟乗興到山光古寺臨流勝氣藏慙愧南風知我意<lb/>
吹將草木作天香<lb/>
　　重顯<lb/>
　　　題獅子峰<lb/>
踞地撐空勢未休爪牙安肻混常流天教生在千峰上<lb/>
不得雲擎也出頭<lb/>
　　靚<lb/>
<pb n="KR4h0143_WYG_157-38a"/>
　　　渡溪<lb/>
春天一夜雨霶𩃱添得溪流意氣多剛把山僧推倒却<lb/>
不知到海後如何<lb/>
　　智覺<lb/>
　　　雪竇中巖夜吟<lb/>
孤猿呌落中巖月野客吟殘半夜燈此境此時誰得意<lb/>
白雲深處坐禪僧<lb/>
　　法具<lb/>
<pb n="KR4h0143_WYG_157-38b"/>
　　　絶句<lb/>
鶴鳴九臯秋夜永紙帳芙蓉卧燈影九州之外更九州<lb/>
誰解摩心發深省<lb/>
　　惠洪<lb/>
　　　次韻魯直寄靈源<lb/>
一觥春色紅鱗動數筆海山青玉開耳熱浩歌無説處<lb/>
却將佳句寫歸來<lb/>
已作閉門稀識面千金爭購暮年書空餘修水連天碧<lb/>
<pb n="KR4h0143_WYG_157-39a"/>
白鳥時來炯自如<lb/>
　　　道逢南嶽太上人游京師戲贈其行<lb/>
野外相逢一笑新十年峰頂卧雲人却將南楚登山脚<lb/>
去踏東華没馬塵<lb/>
　　　次韻無諍見懷<lb/>
韻傾廋字試烏絲苦語偏多别後思青巘君能容易去<lb/>
白鷗愧我負幽期<lb/>
數篙雲碧捲晴空無數巖花落醉紅滿袖東風疎雨後<lb/>
<pb n="KR4h0143_WYG_157-39b"/>
却欣春露一甌同<lb/>
　　　春詞<lb/>
映門楊栁未全遮纔有柔條自在斜不信春寒猶有雪<lb/>
誤驚飄舞作飛花<lb/>
　　　遊西湖北山二首<lb/>
幽草青青繞竹扉雨餘人在杏園西無端黄鳥驚春夢<lb/>
正向綠蘿深處啼<lb/>
春園南北筍過牆牆下離離草更香啼鳥野花無問處<lb/>
<pb n="KR4h0143_WYG_157-40a"/>
空山牢落下殘陽<lb/>
　　　上巳<lb/>
桃花落盡栁隂成寒食風光小雨晴半掩寶書凭几坐<lb/>
滿庭芳草為誰生<lb/>
　　　南軒<lb/>
南軒日靜小簾開百舌無端喚夢囘莫謂楊花不相識<lb/>
隨風還解過牆來<lb/>
　　　湓江宿舟中<lb/>
<pb n="KR4h0143_WYG_157-40b"/>
琵琶亭下孤舟宿夜靜風清水四圍蝴蝶夢中江月白<lb/>
蘆花鳴笛釣船歸<lb/>
　　如璧<lb/>
　　　書天源河上友人壁<lb/>
春色撩人不柰渠紅塵無處可飛鳬懸知桃李付流水<lb/>
來看垂楊十萬株<lb/>
　　　答淳上人<lb/>
因君撩我强題詩却憶當年夢裏時不識江南好風景<lb/>
<pb n="KR4h0143_WYG_157-41a"/>
採蘋人唱鷓鴣辭<lb/>
　　　乞石菖蒲<lb/>
香綠茸茸一寸根清泉白石共寒温道人好事能分我<lb/>
留取斕斑舊蘚痕<lb/>
　　　晩起<lb/>
月落庵前夢未囘松間無限鳥聲催莫言春色無人賞<lb/>
野菜花開蝶也來<lb/>
　　祖可<lb/>
<pb n="KR4h0143_WYG_157-41b"/>
　　　畫梅<lb/>
不向江南氷雪底便於毫末發春妍一枝無語澹相對<lb/>
疑在竹橋煙樹邊<lb/>
　　懷深<lb/>
　　　中秋賞月寄髙峰璝老<lb/>
靈岫髙峰咫尺間青松長伴白雲閒今宵共賞中秋月<lb/>
莫道山家不往還<lb/>
　　斯植<lb/>
<pb n="KR4h0143_WYG_157-42a"/>
　　　偶成<lb/>
東風玉勒馬蹄輕多少遊人上鳳城燕子不來春寂寞<lb/>
海棠花發近清明<lb/>
　　　山家<lb/>
一溪流水遶煙霞路入青松第幾家蝴蝶傍人飛不去<lb/>
隔牆開盡碧桃花<lb/>
　　　山居<lb/>
晩䇿登臨日欲斜小溪流水是生涯道人睡起鶴飛去<lb/>
<pb n="KR4h0143_WYG_157-42b"/>
閒盡青松一樹花<lb/>
　　　長安曉發<lb/>
雨過樓臺已禁煙野風吹絮滿長安夜來寂寞汀沙下<lb/>
楚水呉雲一樣看<lb/>
　　　送故人之江東<lb/>
鳳城花氣浥旌旗又見春風上馬時不是灞橋難話别<lb/>
垂揚空折去年枝<lb/>
　　　柳<lb/>
<pb n="KR4h0143_WYG_157-43a"/>
汴水隋隄總寂寥春風吹恨未曾消長條本自無拘束<lb/>
也向人前學舞腰<lb/>
　　　湖上晚望<lb/>
繞隄楊栁暗漁舟二月風光澹似秋幾度笙歌人散後<lb/>
夕陽依舊滿紅樓<lb/>
　　　與趙五話别<lb/>
送君無計路漫漫玉笛聲悲遠戌間自是行人多有恨<lb/>
離情吹不到陽闗<lb/>
<pb n="KR4h0143_WYG_157-43b"/>
　　永頤<lb/>
　　　唐棲寺前<lb/>
唐棲寺前溪水流客帆來往舊杭州津亭樹老無人記<lb/>
得見幾囘僧白頭<lb/>
　　　牽牛花<lb/>
老梅枝上挂牽牛引得青花上樹頭秋圃日斜風露冷<lb/>
倒垂長蔓拂鳴鳩<lb/>
　　　歸練潭<lb/>
<pb n="KR4h0143_WYG_157-44a"/>
孤舟東下涉蘋溪兩岸幽花送客西到得山房綠隂滿<lb/>
午窗猶有子規啼<lb/>
　　　龍山野望<lb/>
聞説西潘桑柘少舊來多種紫櫻桃龍山春晩遙舒望<lb/>
雪白棃花一丈髙<lb/>
　　　秋蟬<lb/>
日落秋蟬噪柳津為傷風露咽聲頻送晴送雨江亭外<lb/>
偏感舟行晚泊人<lb/>
<pb n="KR4h0143_WYG_157-44b"/>
　　　水仙花<lb/>
洛浦香銷珮解時荆臺歸去峽雲遲綠羅湘帶無心疊<lb/>
玉墜頭花一半垂<lb/>
　　顯忠<lb/>
　　　閒居<lb/>
竹裏編茅倚石根竹莖疎處見前村閒眠盡日無人到<lb/>
自有清風為掃門<lb/>
　　惟一<lb/>
<pb n="KR4h0143_WYG_157-45a"/>
　　　雁蕩山<lb/>
四海名山曾過日就中此景難圖錄山前向見白頭翁<lb/>
自道一生看不足<lb/>
　　清豁<lb/>
　　　歸山吟寄友<lb/>
聚如浮沫散如雲聚不相將散不分入郭當時君是我<lb/>
歸山今日我非君<lb/>
　　止翁<lb/>
<pb n="KR4h0143_WYG_157-45b"/>
　　　無絃琴<lb/>
月作金徽風作絃清音不在指端傳有時彈罷無生曲<lb/>
露滴松梢鶴未眠<lb/>
　　志南<lb/>
　　　舟次<lb/>
古木隂中繫短篷杖藜扶我過橋東沾衣欲濕杏花雨<lb/>
吹面不寒楊栁風<lb/>
　　法成<lb/>
<pb n="KR4h0143_WYG_157-46a"/>
　　　山居<lb/>
雪覆喬林同一色清光上下含虚碧採樵人立渡頭寒<lb/>
極目圓蟾為誰白<lb/>
　　有規<lb/>
　　　午睡<lb/>
讀書已覺睂稜重就枕方欣骨節和睡起不知天早晩<lb/>
西窗殘日已無多<lb/>
　　必萬<lb/>
<pb n="KR4h0143_WYG_157-46b"/>
　　　孟享日觀聖駕<lb/>
輕塵不動馬蹄催警蹕聲中聖輦來漢代威儀周禮樂<lb/>
太平天子拜香囘<lb/>
　　懷志<lb/>
　　　山居<lb/>
萬機休罷付癡憨蹤跡時容野鹿參不脱麻衣拳作枕<lb/>
幾生夢在綠蘿庵<lb/>
　　朋<lb/>
<pb n="KR4h0143_WYG_157-47a"/>
　　　　詠魚籃觀音<lb/>
　徒整春風兩髩垂子規啼徧落花枝龍門上客家家是<lb/>
　錦鯉提來賣與誰<lb/>
　　　道濟<lb/>
　　　　偶題<lb/>
　幾度西湖獨上船篙師識我不論錢一聲啼鳥破幽寂<lb/>
　正是山横落照邊<lb/>
　　　晞顔<lb/>
<pb n="KR4h0143_WYG_157-47b"/>
　　　　憶佛軒詩<lb/>
　多年飄逝髩如絲憶佛難忘十二時咄咄自嗟為蕩子<lb/>
　㡬畨花發路邊枝<lb/>
　　　蜀僧<lb/>
　　　　賦湖中漁翁<lb/>
　籃裏無魚欠酒錢酒家門外繫漁船幾囘欲脱蓑衣當<lb/>
　又恐明朝是雨天<lb/>
御選宋詩卷七十四<lb/>
</p>
<p>
</p>
  </div>
</body>
</text>
</TEI>
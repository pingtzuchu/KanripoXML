<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_094-1a"/>
　欽定四庫全書<lb/>
御選宋詩巻十一<lb/>
　　五言古詩二<lb/>
　　　歐陽脩<lb/>
　　　　送唐生<lb/>
　京師英豪域車馬日紛紛唐生萬里客一影随一身出<lb/>
　無車與馬但踏車馬塵日食不自飽讀書依主人夜夜<lb/>
　客枕夢北風吹孤雲翩然動歸思旦夕来叩門終年少<lb/>
<pb n="KR4h0143_WYG_094-1b"/>
　人識逆旅惟我親來學媿道矒贈歸慚橐貧勉之期不<lb/>
　止多穫由力耘指家大嶺北重湖浩無垠飛雁不可到<lb/>
　書來安得頻<lb/>
　　　　送慧勤歸餘杭<lb/>
　越俗僣宫室傾貲事雕牆佛屋尤其侈耽耽擬侯王文<lb/>
　彩瑩丹漆四壁金焜煌上懸百寳葢宴坐以方牀胡爲<lb/>
　棄不居棲身客京坊辛勤營一室有類燕巢梁南方精<lb/>
　飲食菌筍鄙羔羊飯以玉粒粳調之甘露漿一饌費千<lb/>
<pb n="KR4h0143_WYG_094-2a"/>
金百品羅成行晨興未飯僧日昃不敢嘗乃兹随北客<lb/>
枯粟充飢腸東南地秀絶山水澄清光餘杭㡬萬家日<lb/>
夕焚清香煙霏四面起雲霧雜芬芳豈如車馬塵髩髪<lb/>
染成霜三者孰苦樂子奚勤四方乃云慕仁義奔走不<lb/>
自遑始知仁義力可以治膏肓有志誠可樂及時宜自<lb/>
强人情重懐土飛鳥思故鄉夜枕聞北雁歸心逐南檣<lb/>
歸兮能來否送子以短章<lb/>
　　　書懐感事寄梅聖俞<lb/>
<pb n="KR4h0143_WYG_094-2b"/>
相别始一嵗幽憂有百端乃知一世中少樂多悲患每憶少<lb/>
年日未知人事艱顛狂無所閡落魄去羈牽三月入洛陽春<lb/>
深花未殘龍門翠鬱鬱伊水清潺潺逄君伊水畔一見已開<lb/>
顔不暇謁大尹相攜步香山自兹愜所適便若投山猿幕府<lb/>
足文士相公方好賢希深好風骨迥出風塵間師魯心磊落<lb/>
髙談羲與軒子漸口若訥誦書坐千言彦國善飲酒百盞顔<lb/>
未丹幾道事閒逺風流如謝安子聰作參軍常誇破虎轅子<lb/>
野乃禿翁戲㺯時脱冠次公才曠奇王霸馳筆端聖愈善吟<lb/>
<pb n="KR4h0143_WYG_094-3a"/>
哦共嘲為閬仙惟予號達老醉必如張顛洛陽古郡邑萬<lb/>
户美風煙荒凉見宫闕表裏壯河山相將日無事上馬若<lb/>
鴻翩出門盡垂栁信步即名園嫩籜筠粉暗渌池萍錦翻<lb/>
殘花落酒靣飛絮拂歸鞍尋盡水與竹忽去嵩峰巔青蒼<lb/>
縁萬仞杳靄望三川花草窺澗竇﨑嶇尋石泉君吟荷樹<lb/>
立我醉欹雲眠子聰疑日近謂若手可攀共題三醉石<lb/>
留在八仙壇水雲心已倦歸坐正盃盤飛瓊始十八妖<lb/>
妙猶雙環寒篁煖鳳觜銀甲調鴈絃自製白雲曲始送<lb/>
<pb n="KR4h0143_WYG_094-3b"/>
黄金船珠簾捲明月夜氣如春煙燈花弄粉色酒紅生<lb/>
臉蓮東堂榴花好㸃綴裙腰鮮挿花雲髻上展簟綠隂<lb/>
前樂事不可極酣歌變為歎詔書走東下丞相忽南遷<lb/>
送之伊水頭相顧淚潸潸臘月相公去君随赴春官送<lb/>
君白馬寺獨入上東門故府誰同在新年獨未還當時<lb/>
作此語聞者已依然<lb/>
　　　聞梅二授徳興令戲書<lb/>
君家小謝城為客洛陽裏綠髪方少年青衫喜為吏重<lb/>
<pb n="KR4h0143_WYG_094-4a"/>
湖亂山綠歸夢寄千里洛浦見秋鴻江南老芳芷自言<lb/>
北地禽能感南人耳京國本繁華馳逐多英軌爭歌白<lb/>
雪曲取酒西城市朝逢油壁車暮結青驄尾歲月倐可<lb/>
忘行樂方未已忽爾畏簡書翻然浩歸思江山故國近<lb/>
風物饒陽羙楚柚煙中黄吳蓴波上紫還鄉問井邑上<lb/>
堂多慶喜離别古所難更畏秋風起<lb/>
　　　寄左軍廵劉判官<lb/>
遥聽洛城鐘獨渡伊川水綠樹鬱參差行人去無已因<lb/>
<pb n="KR4h0143_WYG_094-4b"/>
髙望京邑驅馬沿山址落日亂峰多龍門何處是<lb/>
　　　過張至秘校莊<lb/>
田家何所樂臺笠日相親桑條起蠶事菖葉候耕辰望<lb/>
歳占風色寬謡知政仁樵漁逐晚浦雞犬隔前邨泉溜<lb/>
塍間動山田樹杪分鳥聲梅店雨野色栁橋春有客問<lb/>
行路呼童驚候門焚魚酌白醴但坐且懽忻<lb/>
　　　將至淮安馬上早行學謝靈運體六韻<lb/>
晴霞照東浦驚鳥動煙林曙河兼斗沒沓嶂隠雲深寒<lb/>
<pb n="KR4h0143_WYG_094-5a"/>
雞隔樹起曲塢留風吟征夫倦行役秋興感登臨衡臯<lb/>
積涂迴江蘺香露沉行矣歳華晚歸歟勞歎音<lb/>
　　　自岐江山行至平陸驛五言二十四韻<lb/>
岐江望平陸百里千餘嶺蕭條斷煙火莽蒼無人境峰<lb/>
巒互前後南北失壬丙天秋雲愈髙木落歳方冷水渉<lb/>
愁蜮射林行憂虎猛萬仭懸巖崖一彴履枯梗緣危類<lb/>
猿猱陷淖若鼃黽腰輿懼傾撲煩馬倦鞭警攀躋誠畏<lb/>
途習俗漸蠻獷度隘足雖踠因髙目還騁九野畫荆衡<lb/>
<pb n="KR4h0143_WYG_094-5b"/>
羣山亂巫郢煙嵐互眀滅㸃綴成圗屏時時度深谷往<lb/>
往得佳景翠樹鬰如蓋飛泉溜垂綆幽花亂黄紫蒨粲<lb/>
弄光影山鳥囀成歌寒蜩嘒如哽登臨雖云勞巨細得<lb/>
周省晨裝趂徒旅夕宿訪閭井邨暗水茫茫雞鳴星耿<lb/>
耿登髙近佳節歸思時引領谿菊薦山罇田鴽侑烹鼎<lb/>
家近夢先歸夜寒食屢整﨑嶇念行役昔宿已為永豈<lb/>
如江上舟棹歌方酩酊<lb/>
　　　㑹峰亭<lb/>
<pb n="KR4h0143_WYG_094-6a"/>
山勢百里見新亭壓其巔羣峰漸靡迤髙下相聮綿下<lb/>
窺疑無地杳靄但蒼煙是時新雨餘衆壑鳴春泉林籟<lb/>
静彌響山光晚逾鮮巖花為誰開春去夏復妍野鳥窺<lb/>
我醉溪雲留我眠日暮山風來吹我還醒然醉醒各任<lb/>
物雲鳥徒留連<lb/>
　　　六月十四夜飛蓋橋翫月<lb/>
天形積輕清水徳本虚静雲收風波止始見天水性澄<lb/>
光與粹容上下相涵映乃於其兩間皎皎挂寒鏡餘輝<lb/>
<pb n="KR4h0143_WYG_094-6b"/>
所照耀萬物皆鮮瑩矧夫人之靈豈不醒視聽而我於<lb/>
此時翛然發孤詠紛昏忻洗滌俯仰恣涵泳人心曠而<lb/>
閒月色髙逾迥惟恐清夜闌時時瞻斗柄<lb/>
　　　送智蟾上人遊天台<lb/>
昔年在伊洛林壑每相從對掃竹下榻坐思湖上峰自<lb/>
言伊洛波每起滄洲憶今兹道行遊千里東南國都門<lb/>
汴河上栁色入青煙流水向淮浦歸人随越船東南遍<lb/>
林巘萬壑新流滿小桂綠應芳江春行已晚藹藹赤城<lb/>
<pb n="KR4h0143_WYG_094-7a"/>
隂依依識古岑一去誰復見石橋雲霧深<lb/>
　　　答蘇子羙離京見寄<lb/>
衆奇子美貎堂堂千人英我獨疑其胷浩浩包滄溟滄<lb/>
溟産龍蜃百怪不可名是以子美辭吐出人輙驚其於<lb/>
詩最豪奔放何縱横衆絃排律吕金石次第鳴間以險<lb/>
絶句非時震雷霆兩耳不及掩百痾為之醒語言既可<lb/>
駭筆墨尤其精少雖嘗力學老乃若天成濡毫弄㸃畫<lb/>
信手不自停端莊雜醜怪羣星見欃槍爛然溢紙幅視<lb/>
<pb n="KR4h0143_WYG_094-7b"/>
久無定形使我終老學得一已足矜而君兼衆美磊落<lb/>
猶自輕髙冠出人上誰敢揖其膺羣臣列丹陛幾位缺<lb/>
公卿使之束帶立可以重朝廷况今參國議髙論吐崢<lb/>
嶸惜哉三十五白髮今已生近者去江淮作詩寄離情<lb/>
口誦不及寫一日傳都城退之序百物其鳴由不平天<lb/>
方苦君心欲使發其聲嗟我非鸑鷟徒思和嚶嚶因風<lb/>
幸數寄警我聾與盲<lb/>
　　　題滁州醉翁亭<lb/>
<pb n="KR4h0143_WYG_094-8a"/>
四十未為老醉翁偶題篇醉中遺萬物豈復記吾年但<lb/>
愛亭下水來從亂峰間聲如自空落瀉向兩簷前仙人<lb/>
巖下溪幽泉助涓涓響不亂人語其清非管絃豈不美<lb/>
絲竹絲竹不勝繁所以屢攜酒逺歩就潺湲野鳥窺我<lb/>
醉溪雲留我眠山花徒能笑不解與我言惟有巖風來<lb/>
吹我還醒然<lb/>
　　　幽谷晚飲<lb/>
一徑入䝉密已聞流水聲行穿翠篠盡忽見青山横山<lb/>
<pb n="KR4h0143_WYG_094-8b"/>
勢抱幽谷谷泉含石泓旁生嘉樹林上有好鳥鳴鳥語<lb/>
谷中靜樹凉泉影清露蟬巳嘒嘒風溜時泠泠渴心不<lb/>
待飲醉耳傾還醒嘉我二三友偶同丘壑情環流席髙<lb/>
䕃置酒當崢嶸是時新雨餘日落山更明山色已可愛<lb/>
泉聲難久聽安得白玉琴寫以朱絲繩<lb/>
　　　西園<lb/>
落日叩溪門西溪復何所人侵樹裏耕花落田中雨平<lb/>
野見南山荒臺起寒霧歌舞昔云誰今日但懷古<lb/>
<pb n="KR4h0143_WYG_094-9a"/>
　　蘇舜欽<lb/>
　　　舟中感懷寄館中諸君<hi>時得告之山陽挈家</hi>
扁舟迎春色東下淮楚鄉側身風波地回首英俊場顧<lb/>
我本俗才百事無一長濫迹入册府舉動初不皇乍脫<lb/>
泥滓底稍見日月光峻閣鬱前起隱嶙天中央春風花<lb/>
竹眀曉雨宫殿凉溢目盡圗史接翼皆鸞凰明窗置刀<lb/>
筆大案羅縑緗文字雖幼學鈍庸今廢忘不能温舊習<lb/>
考古評興亡靦顔于其間汗下如流漿徒然日飽食出<lb/>
<pb n="KR4h0143_WYG_094-9b"/>
入随羣行朝廷比多事亦合强激昻况有詔書在爛然<lb/>
貼北牆奮舌說利害以救民膏盲不然棄硯席挺身赴<lb/>
邊疆喋血鏖羌戎胞膽森開張彎弓射攙槍躍馬掃大<lb/>
荒功勲入丹青名迹萬世香是亦丈夫事不為䑕子量<lb/>
數事皆不能徒只飽腹腸有如鳬鴈兒唼唼守稻粱歳<lb/>
月今逝矣齒揺髪已蒼于時既無益自合早退藏諸君<lb/>
天下選才業吁異常願當發䇿慮坐使中國强蠻夷不<lb/>
敢欺四海無災殃莫効不肖者所向皆荒唐又不耐羞<lb/>
<pb n="KR4h0143_WYG_094-10a"/>
恥但欲歸滄浪濡毫備歌詠仰首看翺翔舟中稍無事<lb/>
思念益以詳恨無一稜田可以足糟糠出處皆未決語<lb/>
黙兩弗臧莽不知所為大叫欲發狂作詩寄諸君鄙懐<lb/>
實所望<lb/>
　　　出京後舟中有作寄文韓二兄弟永叔歐陽九<lb/>
　　　和叔杜二<lb/>
久居倦京城歸心日傾寫扁舟理棹楫已與峻流下斷<lb/>
岸如崩山逺樹若奔馬回頭雲間闕出沒見圗畫還家<lb/>
<pb n="KR4h0143_WYG_094-10b"/>
快雖蹔去國傷以乍况我二三友眷戀數返駕前夕南<lb/>
巷堤昨日東城舍論精如可收意宻不見罅恍惚夢寐<lb/>
中蕭然已相捨他人所至樂惟我氣類寡迂僻不能鐫<lb/>
往往自嗟罵平生居京都君輩乃知者異鄉孰與言救<lb/>
謗定不暇柔軟衆所佳佞面誰可借中懐百憂集包釀<lb/>
似𦵔鮓身世若飄浮歳月不可把後期浩難知髙吟但<lb/>
悲灑<lb/>
　　　維舟野步呈子履<lb/>
<pb n="KR4h0143_WYG_094-11a"/>
白日出髙岡逺野春氣動倉鳩鳴相懽幽草色已弄繫<lb/>
舟大河曲登步目一縱逍遥玩物華所樂與君共已忘<lb/>
竄逐傷但喜懷抱空古人負才業未必為世用吾儕性<lb/>
疎拙擯棄安足痛四顧不見人髙歌免驚衆<lb/>
　　　金山寺<lb/>
孤峰湧滄江突兀臺殿積驚波四面起日夜走霹靂隂<lb/>
壑滀風雲陽崖産金碧離披萬年樹根抱太古石修廊<lb/>
轉峻閣窈窕壓山脊寳像浮海來珠瓔冷光滴叩闌見<lb/>
<pb n="KR4h0143_WYG_094-11b"/>
黿鼉揚首意自得偃蹇互出沒日此飽餘食又有翠羽<lb/>
禽羣飛喜賔客口銜紺蔕花近我若相識開軒心曠絶<lb/>
上下無異色氣象特清壯所覧輙快適予心本髙灑誤<lb/>
為塵土隔不知人間世有此物外迹落日將登舟低回<lb/>
空自惜<lb/>
　　　寄題周源家亭<lb/>
君家有虚亭跨澗復面山泉聲碎環玦清繞窗户間潛<lb/>
鱗俯自釣佳樹坐可攀我思醉其上與子開塵顔微吟<lb/>
<pb n="KR4h0143_WYG_094-12a"/>
對一枰放此白日間<lb/>
　　梅堯臣<lb/>
　　　嶺雲<lb/>
片雨過青天山雲歸絶嶺林際隱㣲虹溪中落行影還<lb/>
看隴首飛復愛山閒静<lb/>
　　　秋日同希深昆仲遊龍門香山晚泛伊川觴詠<lb/>
　　　久之席上各賦古詩以極一時之娱<lb/>
落日川上好徘徊弄孤舟鳴桹進山口清唱發渡頭淺<lb/>
<pb n="KR4h0143_WYG_094-12b"/>
瀬不可泝停橈信中流山樽對蒼翠溪鳥自沉浮濯足<lb/>
破嵐影采菱臨芳洲千龕晚煙寂雙壁紅樹秋細細石<lb/>
間泉揺揺波際樓澄潭若瀉鑑萬象已盈眸康樂足清<lb/>
尚惠連仍此遊摘景固無遺揮筆曾未休醉來同淵明<lb/>
興盡殊子猷歸傍漁梁靜行看夜火幽露華初滴滴夜<lb/>
吹何颼颼不犯嚴城漏誰言憐近丘<lb/>
　　　同永叔子聰遊嵩山賦十二題<hi>錄五首</hi>
　　　　公路澗<lb/>
<pb n="KR4h0143_WYG_094-13a"/>
我來袁公溪斷岸猶殘壘僵栁逺臨灣新蒲初出水行<lb/>
行古臺近兩兩驚禽起雞犬何處聞人家深塢裏<lb/>
　　　　自峻極中院步登太室中峰<lb/>
稅駕綠巖前攀蘿不知倦人從樹杪來路向雲端轉忽<lb/>
覺在煙霓回看峰嶺變<lb/>
　　　　玉女𢷬衣石<lb/>
幽石稱𢷬衣𢷬衣人不見雲纓白飄颻巖樹長蔥蒨猶<lb/>
應寒夜中山月來鋪練<lb/>
<pb n="KR4h0143_WYG_094-13b"/>
　　　　天門泉<lb/>
泠泠雲外泉的的巖光入靜若僊鑑開寒疑玉龍蟄時<lb/>
應下鹿羣跡印青苔濕<lb/>
　　　　登太室中峰<lb/>
日夕望蒼崖嶃嶃在天外及來步其巔下見河如帶半<lb/>
壁雲樹昏山根已霶霈<lb/>
　　　贈黄庭筠舉進士<lb/>
橘柚生南國幽林日蔥蒨上有嘉禽鳴五色被餘絢彼<lb/>
<pb n="KR4h0143_WYG_094-14a"/>
美發華英厥包待秋薦根本當自持無為風土變<lb/>
　　　河南王尉西齋<lb/>
官舍古城隅西齋何寂寂種竹幽趣深開屏翠光滴青<lb/>
山露南牆落日明東壁危臺起其傍平隰坐可覿歳暮<lb/>
野田空天髙霜隼擊更憐風月時㡬弄林間笛<lb/>
　　　遊龍門自潛溪過寳應精舍<lb/>
遥愛夏景佳行行清興屬安知轉迴溪始覺來平谷古<lb/>
殿藏竹間香菴遍巖曲雲霞弄霽暉草樹含新緑時鳥<lb/>
<pb n="KR4h0143_WYG_094-14b"/>
自綿巒山花競紛縟莫言歸路賖明月還相續<lb/>
　　　遊水簾巖<lb/>
春山時獨往榛穢旋芟斸飛泉蔽幽巖杳藹疏朝旭光<lb/>
垂白龍髯鳴潄寒潭玉半壁生晝寒隂草潤秋緑穿藤<lb/>
出溪口流沫縈山足莫遣吏人來方歌白雲曲<lb/>
　　　過小石潭<lb/>
樹老石連潭潭深煙翠入羣魚石下游獨鳥潭上立泉<lb/>
暖草長綠山髙風自急徘徊興不窮苔屐雲霑濕<lb/>
<pb n="KR4h0143_WYG_094-15a"/>
　　　雪夜留梁推官飲<lb/>
晝雪落旋消夜雪寒易積燈清古屋深爐凍殘煙碧為<lb/>
沽一斗酒暫對千里客酒薄意不淺輕今須重昔重昔<lb/>
是年華飄飄猶過隙一醉冒風歸平明馬無跡<lb/>
　　　夜賦<lb/>
月從東殿生叢竹照脩竦葉間清露滴枝上寒禽動閒<lb/>
覺萬慮空靜聞嚴鼓重官燭剪更明相看應似夢<lb/>
　　　寄題蘇子美滄浪亭<lb/>
<pb n="KR4h0143_WYG_094-15b"/>
聞買滄浪水遂作滄浪人置亭滄浪上日與滄浪親宜<lb/>
曰滄浪叟老向滄浪濵滄浪何處是洞庭相與鄰竹樹<lb/>
種已合魚蟹時可緡春羮芼白菘夏鼎烹紫蓴黄柑摘<lb/>
霜晚香稻炊玉新行吟招隱詩懶帶醉中巾憂患两都<lb/>
忘還往誰與頻昨得滁陽詩語彼事頗眞曩子初去國<lb/>
我勉勿迷津四方不可之中土百物淳今子居所樂豈<lb/>
不逺埃塵被髪異泰伯結客非春申莫與吳俗尚吳俗<lb/>
多文身蛟龍刺兩股未變此遺民讀書本為道不計賤<lb/>
<pb n="KR4h0143_WYG_094-16a"/>
與貧當須化閭里庶使禮義臻<lb/>
　　　答建州沈屯田寄新茶<lb/>
春芽研白膏夜火焙紫餅價與黄金齊包開青篛整碾<lb/>
為玉色塵逺汲蘆底井一啜同醉翁思君聊引領<lb/>
　　　送胥裴二子廻馬上作<lb/>
隂隂雪雲低游子去將懶豈惟游子倦疲馬行亦欵送<lb/>
罷我獨還迴看鴈為伴念子日暮時寂寞閉竹館<lb/>
　　　寄光化退居李晉卿<lb/>
<pb n="KR4h0143_WYG_094-16b"/>
久無歸田人今喜子去禄移家漢水濵日見漢水綠川<lb/>
鱗可為饔山毛可為䔩竟嵗厭往還行堤樂風俗青巾<lb/>
艑上郎漆鬢顔如玊倚牆臨落照獨唱江南曲聽若在<lb/>
江南歡然自為足我心雖有羡未遂平生欲更期畢婚<lb/>
嫁方可事巖麓買山須買泉種樹須種竹泉以濯吾纓<lb/>
竹以慕賢躅此志應不忘他時同隱錄<lb/>
　　　送謝師厚歸南陽<lb/>
竹館䕃以風灑水坐猶熱念子逺歸時焦煙起車轍落<lb/>
<pb n="KR4h0143_WYG_094-17a"/>
日原上微烏棲人欲别我心明月在相照異盈缺<lb/>
　　　寄題滁州豐樂亭<lb/>
泠泠幽谷泉近在青峰下使君去窮源林外留車馬一<lb/>
徑穿篠深蔽日復瀟灑行盡逢泓澄翠影如可瀉雲樹<lb/>
䕃其旁造物將有假引水開石池結宇覆碧瓦乃知愛<lb/>
玩心朝夕未忍捨近移溪上石怪古蒼蘚惹芍藥廣陵<lb/>
来山卉雜夭冶春禽時相鳴賔從不應寡欲問淮南趣<lb/>
還思洛陽社勝事已不辜吟觴無倦把<lb/>
<pb n="KR4h0143_WYG_094-17b"/>
　　　早發<lb/>
吳雞鳴隔山江月半在水齧齧出岸潮霅霅入蒲葦解<lb/>
䌫泛明鏡接天知㡬里我家今不遥正住句溪尾<lb/>
　　　别後寄永叔<lb/>
前日辭親淚又為别友出愁極反無言欲言詞已窒荷<lb/>
公知我詩數數形美述兹道日未堙可與古為匹孟盧<lb/>
張賈流其言不相昵或多窮苦語或特事豪逸而於韓<lb/>
公門取之不一律乃欲存此心欲使名譽溢竊比於老<lb/>
<pb n="KR4h0143_WYG_094-18a"/>
郊深愧言過實然於世道中固且異謗嫉交情有若此<lb/>
始可論膠漆<lb/>
　　　送蕭秘校<lb/>
比從江南來又從江南去孤舟随鴈羣晚泊定何處霜<lb/>
橙可為虀冰鱠思下筯此興吾不如薄言聊所慕<lb/>
　　　看山寄宋中道<lb/>
前山不礙逺斷處吐尖碧研青㸃無光淡墨近有迹前<lb/>
林横白雲復與後嶺隔孤舟川上人引望不知夕安得<lb/>
<pb n="KR4h0143_WYG_094-18b"/>
老畫師寫寄幽懐客<lb/>
　　　發勻陵<lb/>
秋雨宻無迹濛濛在一川孤邨望漸逺去鳥飛已先向<lb/>
晚雲漏日㣲光人倚船安知偶自適落岸逢沙泉<lb/>
　　　和端式上人十詠<hi>錄一首</hi>
　　　　漁舟火<lb/>
蘆洲一㸃明知有漁人泊江冥杳不分誰方在髙閣是<lb/>
時孤鴈去應認光中落<lb/>
<pb n="KR4h0143_WYG_094-19a"/>
　　　發昭亭<lb/>
春泥深一尺車馬重重跡親舊各還城山川空向夕今朝水<lb/>
平岸不畏舟礙磧始隨湍漲發已入青蒼壁落日未逄人孤<lb/>
邨望来客泱泱漫田流青青被壠麥欲霽鳩亂鳴將耕杏先<lb/>
白我無農畝懃千里事行役寄謝昭亭神果不吝深澤<lb/>
　　　送張諷寺丞赴青州幕<lb/>
朝廷久清明賢相出賢牧賢牧又選賢森森備官屬是以邦<lb/>
政修良農播嘉穀上無租賦逋下有囷廪蓄往者河朔饑奔<lb/>
<pb n="KR4h0143_WYG_094-19b"/>
送劇鳬鶩富公鎮青社有来咸鞠育病者調藥劑起者飼饘<lb/>
粥老稚四十萬瘦骨生壮肉鄉縣將遣歸田園皆可復為之<lb/>
置長犁為之置黄犢既完身上衣又付槖中粟庭下再拜辭<lb/>
望城皆感哭他人守一方境内猶不足至今趙魏間食飲常<lb/>
酹祝富公離山東冦盜頗狂觸堂堂髙平公徳業人所伏幕<lb/>
府得才謀螻蟻不勞撲上體憂勤心掃滅得神速張侯三十<lb/>
餘瑩若無玷玉八字分濃眉純漆㸃雙目昨日奉辟書氣貌<lb/>
寧近俗言從必磊落事果無屈縮他時為書功誰惜千毫禿<lb/>
<pb n="KR4h0143_WYG_094-20a"/>
　　　徐元輿見邀與諸君同遊至峰山溪上作<lb/>
春霽重行行行行在墟里攄懐厭樓觀寓興欣山水斷<lb/>
壁翠連雲寒流清見底主人開緑樽下馬臨芳芷澄溜<lb/>
瀉灣漘跳波生石齒園林始弄萼臯壠時鳴雉談謔忘<lb/>
機心笑言驚俗耳曠哉兹日遊何羡稽山美<lb/>
　　　送允從上人還廬山<lb/>
山髙雲在下諸壑藏半空千重萬重翠正望落日中不<lb/>
知野僧歸石徑寒易通松間無人掃隕葉如斷鬉獨行<lb/>
<pb n="KR4h0143_WYG_094-20b"/>
逢暮寒衣裂溪上風<lb/>
　　　五月十日雨中飲<lb/>
梅天下梅雨綏綏如亂絲梅生獨抱愁四頋無與期妻孥<lb/>
解我意草草陳酒巵檻外百竿竹新筍髙過之竹色入我<lb/>
酒變作青琉璃一飲眼目光再飲言語遲三飲頽然兀左<lb/>
右歎我衰有鳥從東来引頭闖深枝發聲醒我醉提壺美<lb/>
無疑典衣不直錢唯是布與絺安得如古人車傍挂䲭夷<lb/>
　　　讀邵不疑學士詩巻杜挺之忽来因出示之具<lb/>
<pb n="KR4h0143_WYG_094-21a"/>
　　　伏髙致輙書一時之語以奉呈<lb/>
作詩無古今唯造平淡難譬身有兩目瞭然瞻視端邵<lb/>
南有遺風源流應未殫所得六十章小大珠落槃光彩<lb/>
若明月射我枕席寒含香視草郎下馬一借觀既觀坐<lb/>
長歎復想李杜韓願執戈與㦸生死事將壇<lb/>
　　　送裴如晦宰呉江<lb/>
呉江田有粳粳香舂作雪吴江下有鱸鱸肥膾堪切炊<lb/>
粳調橙虀飽食不為餮月從洞庭来光映寒湖凸長橋<lb/>
<pb n="KR4h0143_WYG_094-21b"/>
坐虹背衣濕霜未結四顧無纎雲魚跳明鏡裂誰能與<lb/>
子同去若秋鷹掣<lb/>
　　蔡襄<lb/>
　　　陪諸君㑹史館園<lb/>
名園霽宿雨春日正和柔花香泛草際竹影揺清流鳴禽<lb/>
自往還逰魚時沉浮出門市朝喧愛此林亭幽况陪君子<lb/>
讌飛斚更相酬亦有佳人攜艷歌青眉愁佳人足娱適逺<lb/>
思何夷猶故鄉去千里野堂臨溪頭夢寐别四載南望無<lb/>
<pb n="KR4h0143_WYG_094-22a"/>
時休王粲昔從軍登樓以銷憂今予豈不然每到終遲留<lb/>
　　　楊叔武北堂夜話<lb/>
歳晏物景薄層隂向晚饒輕雲隱微月殘雪棲枯條夫<lb/>
君有髙適顧我慰寂寥瀟灑開北堂拂榻延良宵前几<lb/>
陳古書坐見千載遥間亦發新句幽思含九韶神明靜<lb/>
外照念慮醉中消揚雄戒丹轂顔子安一瓢良玉不火<lb/>
變翠柏寧霜彫此心固獨往聲利詎得招罏火寒更劃<lb/>
燈灺落仍挑相看數漏板後㑹戒重要<lb/>
<pb n="KR4h0143_WYG_094-22b"/>
　　　題將軍巖<lb/>
赤日正亭午解衣巖石下石泉殊甘凉野籟亦瀟灑驚<lb/>
猿度嶺雲遺果墜庭瓦披軒忽永歎幽抱不可寫<lb/>
　　　訪天台菴<lb/>
幽人去未還門户和雲閉亭午樹隂圎深冬泉響細寒<lb/>
生群鳥鳴清徹孤鶴唳寂寞傍山歸寫向滄溟際<lb/>
　　劉敞<lb/>
　　　曉至池上<lb/>
<pb n="KR4h0143_WYG_094-23a"/>
宿雨墜髙葉薄雲麗朝陽園林澹澹秋庭户蕭蕭凉水<lb/>
淺魚咈鬱荷深鷺低昂幽懐欣自得佳賞契所望忽恐<lb/>
羣動作深林沸蜩螗<lb/>
　　　金山東崖北望海門<lb/>
憑髙仍一望北固何崔嵬地形束吳越江險通卭崍英<lb/>
雄既巳矣壯觀空在哉寂寥寒潮上孤帆當檻來<lb/>
　　　過聖俞讀其近文明日寄之<lb/>
昨日過君家雙瞳偶清刮非無俗塵累喜見秋隂豁佳<lb/>
<pb n="KR4h0143_WYG_094-23b"/>
瑟譜新聲瑶音邈超越神驚自跼束不為天寒發<lb/>
　　　細雨<lb/>
小雨滿前軒濃隂不時巻随風氣濳潤竟日花微泫池<lb/>
光慘澹昏樓色依㣲辨寒添夕景長坐逼秋容晚楚客<lb/>
歌泬寥吟懐孰云淺<lb/>
　　　桐軒晚坐<lb/>
孤軒繞危桐颯颯聞鬧雨驚起瞰前除飛花亂如舞輕<lb/>
香宻侵席晚景寒當户玉粉散游蜂珠華濺髙宇紛紛<lb/>
<pb n="KR4h0143_WYG_094-24a"/>
綠苔上半已随泥土邈彼丹穴鳥何年翥文羽芳時不<lb/>
可驟歳晏聊容與<lb/>
　　　睡起<lb/>
日午吏稍休池上逍遥眠水木澹相暎庭户清無喧時<lb/>
有山中禽來鳴髙樹巔㣲風拂衽過㑹意成翛然有生<lb/>
滯形役萬物安靜便愧無淮陽績髙臥亦終年<lb/>
　　　早至凉榭觀芙蕖<lb/>
林深池亦淺日出光晚及粲粲花尚含漙漙露猶浥良<lb/>
<pb n="KR4h0143_WYG_094-24b"/>
魚潜復躍幽鳥翔又集物情况如慕心賞浩難戢誰能<lb/>
贈逺人采采空佇立<lb/>
　　　同諸客飲涪州薛使君佚老亭<lb/>
百尺井底泉激輪作飛流潺湲入庭户宛轉如奔虬主<lb/>
人三署郎持節西南州棄之臥故里富貴安足留却掃<lb/>
長閉門贏餘非所求客來坐林下樽酒相獻酬未嘗語<lb/>
朝市餘事良悠悠乃知獨往意不必山林幽衣冠多雋<lb/>
才繼踵公與侯誰能懸其車五十未白頭嗟嗟賢大夫<lb/>
<pb n="KR4h0143_WYG_094-25a"/>
此風可鎮浮為問三輔間何如馬少游<lb/>
　　　曲水臺竹間黙坐<lb/>
杖履不能逺逍遥池上林㣲風起衆響炎日隔繁隂斐<lb/>
亹激流泉間闗語鳴禽放懐在髙人寄賞欣㑹心既謝<lb/>
朝市喧亦忘山谷深雖知非吾室猶以開煩襟<lb/>
　　劉攽<lb/>
　　　擬古<lb/>
老萊隱窮楚因與時世隔暮歸怪車轍夜起辟山澤若<lb/>
<pb n="KR4h0143_WYG_094-25b"/>
人不可見况肯低顔色安知叢臺下一旦三千客西遷<lb/>
竟不還嗟哉莫良畫<lb/>
　　江休復<lb/>
　　　秋懐<lb/>
西風萬里至曠然天地秋暮雨生夕凉百蟲鳴啾啾楚<lb/>
山曉蒼蒼楚水亦悠悠騷人試登臨感物增離憂所思<lb/>
在遐方欲徃路阻修香草有蕙茝嘉樹有梧楸白露萎<lb/>
芳馨凋零使我愁窮年倦羈窘江湖思舊遊紉蘭製芰<lb/>
<pb n="KR4h0143_WYG_094-26a"/>
荷飄泛一葉舟肆情雲水間意適何所求<lb/>
　　　同持國宿太學官舎<lb/>
翳翳雲月薄泠泠雪風清學省夜岑寂天街斷人行廣<lb/>
庭層閣隂尋廊步餘明松篠逓遥響如聞絃誦聲悠悠<lb/>
子佩詩講坐塵埃生迴就直舍休亹亹談道精心㑹境<lb/>
物融泯然遺世營寒眠屢展轉寤言寫素誠<lb/>
　　　牟駝岡閱馬<lb/>
牧馬散近坰閱視乗髙秋駝岡似沙苑堆阜帶川洲坡<lb/>
<pb n="KR4h0143_WYG_094-26b"/>
陀故梁城縈薄西南陬連棚映林樾星羅倚層丘回風<lb/>
吹陣雲奔騰歘來游野性脱羈馽飲齕遂所求腹幹頗<lb/>
肥張鬱怒何彪休羣毆驟麋鹿逸勢凌蛟虬軍戎選輕<lb/>
捷和鸞御調柔毛物有千名衆美歸驊騮梁王愁思臺<lb/>
佛刹居上頭朅來一憑眺遺墟莽悠悠信陵骨巳朽巖<lb/>
穴誰見收當時英豪輩事逐東波流置酒臨風軒聊以<lb/>
紓煩憂<lb/>
　　黄庶<lb/>
<pb n="KR4h0143_WYG_094-27a"/>
　　　探春<lb/>
春色若有價黄金量山丘㡬擬把酒吟浪欲開口酬今<lb/>
朝庭栁枝拗折絲巳柔東風弄五色漸落草木稠我營<lb/>
賞春資甕盎蟻已浮山川天開畫祗擬酩酊遊<lb/>
　　　登扶風王宗元山亭<lb/>
雲收南山頭太白青崔嵬我有泉石夢坐對懐抱開小<lb/>
池數斛水沙鳥來毰毸遺翎與行跡縱横在蒼苔憶得<lb/>
釣磯上到家如一迴蔬畦参差綠採掇助酒杯痛飲不<lb/>
<pb n="KR4h0143_WYG_094-27b"/>
能去遶行猶徘徊主人林巖僻笑傲蒼煙堆心憂百里<lb/>
病良田正黄埃欲知主人喜雨抱山脚來<hi>時久旱始得雨以為喜故</hi>
<hi>云</hi>
　　　宿趙屯<lb/>
蘆花一股水弭楫日已暮山間聞雞犬無人見煙樹行<lb/>
逐羊豕跡始識入市路菱芡與魚蠏居人足來去漁家<lb/>
無鄉縣滿船載稚乳鞭笞公私急醉眠聴秋雨<lb/>
　　　過建成侯廟<hi>陽翟</hi>
<pb n="KR4h0143_WYG_094-28a"/>
鳴鴟古木末飢烏啄腐柯下有黄侯宫清風在藤蘿公<lb/>
昔為刺史俗若閨門和徳銘潁人心千載不可磨至今<lb/>
奉如生慢侮莫敢過破祠望道路丹簷獨峩峩春秋賽<lb/>
豚肩里巫日婆娑牛童不知此來徃夕陽歌<lb/>
　　　次韻和子儀聞蟬<lb/>
落日挂樹間長我庭下隂園林動秋意髙蟬忽㣲吟清<lb/>
風轉餘聲杳若下逺岑微物感時節鏗鍧吐商金古樂<lb/>
久破碎兹蟲抱全音恍惚尚偃蹇激起壯士心願為秋<lb/>
<pb n="KR4h0143_WYG_094-28b"/>
蟬操被之朱絃琴<lb/>
　　張瓌<lb/>
　　　寄題徑山懐郎簡侍郎<lb/>
天地一洲渚壮平南欹巵幽并深以厚江浙清且奇武<lb/>
林頗英秀川滙仍山卑應接殫天巧類非人力為徑山<lb/>
最佳處有巖稱玉芝居防俗士駕地乃賢人宜郎公留<lb/>
名徳平時為羽儀引年歸故里不復衣朝衣留侯黄石<lb/>
心白傅香山期結宇名勝外日與塵事違伊子來東藩<lb/>
<pb n="KR4h0143_WYG_094-29a"/>
濫持使者麾平生愛山水弗憚命駕之當候秋風髙逺<lb/>
造巖下扉澣濯纓上塵散步松間綦未能繼髙躅聊用<lb/>
慰所思<lb/>
　　蘇洵<lb/>
　　　憶山送人<lb/>
少年喜竒迹落拓鞍馬間縦目視天下愛此宇宙寛山<lb/>
川看不厭浩然遂忘還岷峨最先見晴光厭西川逺望<lb/>
未及上但愛青若鬟大雪冬沒脛夏秋多虵蚖乗春乃<lb/>
<pb n="KR4h0143_WYG_094-29b"/>
敢去匍匐攀孱顔有路不容足左右號鹿猿隂崖雪如<lb/>
石迫暖成髙瀾經日到絶頂目眩手足顛自恐不得下<lb/>
撫膺忽長歎坐定聊四顧風色非人寰仰面躡雲霞垂<lb/>
手撫百山臨風弄襟袖飄若風中仙朅來游荆渚談笑<lb/>
登峽船峽山無平岡峽水多悍湍長風送輕帆瞥過難<lb/>
詳觀其間最可愛巫廟十數巔聳聳青玉幹折首不見<lb/>
端其餘亦詭怪土老崖石頑長江渾渾流觸齧不可攔<lb/>
茍非峽山壯浩浩無隅邊恐是造物意特使險且堅江<lb/>
<pb n="KR4h0143_WYG_094-30a"/>
山兩相值後世無水患水行月餘日泊舟事征鞍爛熳<lb/>
走塵土耳囂目眵昏中路逢漢水亂流愛清淵道途塵<lb/>
土容洗濯無瑕痕振鞭入京師累歳不得官悠悠故鄉<lb/>
念中夜成慘然五噫不復留馳車走轘轅自是識嵩岳<lb/>
蕩蕩容貌尊不入衆山列體如鎮中原幾日至華下秀<lb/>
色碧照天上下數十里映睫青巑巑迤邐見終南岸口<lb/>
蟠長安一月看山岳懐抱斗以鶱漸漸大道盡倚山棧<lb/>
夤緣下瞰不測溪石齒交戈鋋虚閣怖馬足險崖摩吾<lb/>
<pb n="KR4h0143_WYG_094-30b"/>
肩左山右絶澗中如一繩慳傲睨駐鞍轡不忍驅以鞭<lb/>
累累斬絶峰兀不相屬聮背出或逾峻逺騖如爭先或<lb/>
時度岡嶺下馬步險艱怪事看愈好勤劬變清歡行行<lb/>
上劒閣勉强踵不前矯首望故園漫漫但青煙及下鹿<lb/>
頭坂始見平沙田歸來顧妻子壯抱難留連遂使十餘<lb/>
載此路常周旋又聞吳越中山明水澄鮮百金買駿馬<lb/>
往意不自存投身入廬岳首挹瀑布源飛下二千尺強<lb/>
烈不可干餘潤散為雨遍作山中寒次入二林寺遂獲<lb/>
<pb n="KR4h0143_WYG_094-31a"/>
髙僧言問以絶勝境導我同躋攀逾月不倦厭巖谷行<lb/>
欲殫下山復南邁不知已南䖍五嶺望可見欲往若不<lb/>
難便擬去登翫因得窺羣蠻此意竟不償歸抱愁煎煎<lb/>
到家不再出一頓俄十年昨聞廬山郡太守雷君賢徃<lb/>
求與識面復見山鬱蟠絶壁横三方有類大破鐶包裏<lb/>
五六州倚以為長垣大抵蜀山峭巉刻氣不温不類嵩<lb/>
華輩氣象多濃繁吳君潁川秀六載為蜀官簿書苦為<lb/>
累天鶴囚籠樊岷山青城縣峨眉亦南犍黎雅又可到<lb/>
<pb n="KR4h0143_WYG_094-31b"/>
不見宜悒然有如烹脂牛過眼不得餐始謂泛峽去此<lb/>
約今又愆只有東北山依然送歸軒他山已不見此可<lb/>
著意看<lb/>
　　　藤樽<lb/>
枯藤生幽谷蹙縮似無才不意猶為累刳中作酒杯君<lb/>
知我好異贈我酌村醅衰意方多感為君當數開藤樽<lb/>
結如螺邨酒綠如水開樽自獻酬竟日成野醉青莎可<lb/>
為席白石可為几何當酌清泉永以思君子<lb/>
<pb n="KR4h0143_WYG_094-32a"/>
　　淨因大覺禪師以閻立本畫水官見遺報之以<lb/>
　　　詩<lb/>
水官騎蒼龍龍行欲上天手攀時且住浩若乗風船不<lb/>
知幾何長足尾猶在淵下有二從臣左右乗魚黿矍鑠<lb/>
相顧視風舉衣袂翻女子侍君側白髪雙垂鬟手執雉<lb/>
尾扇容如未開蓮從者八九人非鬼非戎蠻出水未成<lb/>
列先登揚旗旜長刀擁旁牌白羽注長弮雖服甲與裳<lb/>
狀貌猶鯨鱣水獸不得從仰面以手扳空虚走雷霆雨<lb/>
<pb n="KR4h0143_WYG_094-32b"/>
雹晦九川風師黑虎囊面目昏塵煙翌從三神人萬里<lb/>
朝天闗我從大覺師得此詭怪編畫者古閻子于今三<lb/>
百年見者誰不愛子者誠已難在我猶在子此理寧非<lb/>
禪報之以好詞何必畫在前<lb/>
　　　詠菊<lb/>
騷人足以思香草比君子况此霜下傑清芬絶蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>氣<lb/>
禀金行秀徳滿黄中美古來鶴髪翁餐英飲其水但恐<lb/>
蓬藋傷課童加料理<lb/>
<pb n="KR4h0143_WYG_094-33a"/>
　　曾鞏<lb/>
　　　七月一日休假作<lb/>
初秋尚苦暑歸沐乃君恩地閒少來客日晏猶閉門家<lb/>
乏念藜藿開顔無一樽况復辭貌拙敢随車馬奔盥濯<lb/>
何所事讀書坐前軒豈堪當世用空味古人言頗喜市<lb/>
朝内獨無塵土喧終年但如此真竊大官餐<lb/>
　　　瞿秘校新授官還南豐<lb/>
栁色映馳道水聲通御溝雖喜芳物盛未同故人游叩<lb/>
<pb n="KR4h0143_WYG_094-33b"/>
門忽去我躍馬振輕裘佩印自兹始過家當少留中園<lb/>
何時到薇蕨亦已柔山翠入幽屐渚香浮迴舟阡陌有<lb/>
還徃壺觴時獻酬應笑天祿閣寂寥誰見求<lb/>
　　　漢陽泊舟<lb/>
暫泊漢陽岸不登黄鶴樓江含峨岷氣萬里正東流驚<lb/>
風孤鴈起蔽日寒雲浮祇役雖逺道放懐成薄游興随<lb/>
滄洲發事等漁樵幽煙波一樽酒盡室載扁舟<lb/>
　　　李節推亭子<lb/>
<pb n="KR4h0143_WYG_094-34a"/>
盱江郭東門江水湛虚碧東南望羣峰連延倚天壁長<lb/>
林相蔽虧蒼翠浮日夕青𠖇窗户寒居者非咫尺子初<lb/>
得從誰有此煙霧宅燕坐逺世喧及門無塵客築亭更<lb/>
求深緩帶聊自適時花笑婀娜山鳥吟格磔家釀熟新<lb/>
樽歡言命良席故巳輕華簪寧論珍拱璧我亦有菑田<lb/>
相望在阡陌安得巾柴車過從佇三益<lb/>
　　　招隱寺<lb/>
一徑入松下兩峰横馬前攀縁緑蘿磴飛走蒼崖巔昔<lb/>
<pb n="KR4h0143_WYG_094-34b"/>
人此嘉遯手弄朱絲絃想當林間月獨寫山中泉此樂<lb/>
非外得肯受世網牽我亦本蕭散至此更怡然偏憐最<lb/>
幽處流水鳴濺濺<lb/>
　　李覯<lb/>
　　　弋陽縣學北堂見夾竹桃花有感而書<lb/>
暖碧覆晴殷依依近朱欄異類偶相合勁節何能安同<lb/>
時盡妖艷無地容檀欒移根旣不可潔心誠為難外貌<lb/>
任春色中心期嵗寒正聲尚可聴誰是伶倫官<lb/>
<pb n="KR4h0143_WYG_094-35a"/>
　　周惇頤<lb/>
　　　題濓溪書堂<lb/>
元子溪曰讓詩傳到于今此俗良易化不欺顧相欽廬<lb/>
山我所愛買田山之隂田間有清水清泚出山心山心<lb/>
無塵土白石照沉沉潺湲來數里到此始澄深書堂構<lb/>
其上隱几看雲岑倚梧或欹枕風月盈中襟有時吟復<lb/>
黙酒罷鳴幽琴數十黄巻軸賢聖談無音窗前即疇圃<lb/>
圃外桑麻林芋蔬可卒歳絹布足衣衾吾樂蓋易足名<lb/>
<pb n="KR4h0143_WYG_094-35b"/>
濓以自箴誰為相朝暮岸木寒蕭森<lb/>
　　　書窗夜雨<lb/>
秋風拂盡熱半夜雨淋漓繞屋樹芭蕉一枕髙響圍恰<lb/>
似釣磯畔篷窗睡覺時<lb/>
　　邵雍<lb/>
　　　女几祠<lb/>
西南有髙山山在杳𠖇間神仙不可見滿目空雲煙千<lb/>
年女几祠門臨洛水邉但聞霓裳曲世人猶或傳<lb/>
<pb n="KR4h0143_WYG_094-36a"/>
　　　燕堂暑飲<lb/>
燕堂通髙眀簷依斷崖嶔凉風來松梢清泉飛竹隂佳<lb/>
果間紅緑㫖酒随淺深却思闤闠間鬱蒸不可任<lb/>
　　　秋懐<lb/>
清湍文鴛鴦寒潭繡鸂鶒長天浮如水不廢秋江碧男<lb/>
子一寸心壯士萬夫敵菡萏香風中扁舟㑹相憶<lb/>
　　司馬光<lb/>
　　　清明後三日同鄰㡬景仁次道中道興宗元明<lb/>
<pb n="KR4h0143_WYG_094-36b"/>
　　　秉國如晦公疎飲趙道士東軒以日暮天無雲<lb/>
　　　春風扇微和為韻得和字<lb/>
寂寥清眀後餘春已無多閒軒富佳致不惜載酒過水<lb/>
木晚尤秀風煙晴更和臨樽不盡醉奈此芳菲何<lb/>
　　　次韵和吳冲卿秋意<lb/>
槐花滿庭除籍籍不可掃稍疎邵平瓜漸熟王陽棗失<lb/>
時圑扇棄新進袷衣好日暮益愁思寒螿起幽草忽聞<lb/>
秋興篇歎賞㡬絶倒<lb/>
<pb n="KR4h0143_WYG_094-37a"/>
端居倦煩暑園圃久不窺雨餘秋氣新紅葉生紫梨形<lb/>
骸得蕭散不知環堵卑何能效流俗把酒須菊枝登髙<lb/>
已可醉四野青雲垂<lb/>
　　　獨樂園七詠<lb/>
　　　　讀書堂<lb/>
吾愛董仲舒窮經守幽獨所居雖有園三年不遊目邪<lb/>
說逺去耳聖言飽充腹發䇿登漢庭百家始消伏<lb/>
　　　　釣魚菴<lb/>
<pb n="KR4h0143_WYG_094-37b"/>
吾愛嚴子陵羊裘釣石瀬萬乗雖故人訪求失所在三<lb/>
旌豈非貴不足易其介奈何夸毗子斗祿窮百態<lb/>
　　　　采藥圃<lb/>
吾愛韓伯休采藥賣都市有心安可欺所以價不二如<lb/>
何彼女子已復知姓氏驚逃入窮山深畏名為累<lb/>
　　　　見山臺<lb/>
吾愛陶淵明拂衣遂長往首辭晉主命犧牛憚金鞅愛<lb/>
君心豈忘居山神可養輕舉向千齡髙風猶尚想<lb/>
<pb n="KR4h0143_WYG_094-38a"/>
　　　　弄水軒<lb/>
吾愛杜牧之氣調本髙逸結亭侵水際揮弄消永日洗<lb/>
研可抄詩泛觴宜促膝莫取濯冠纓紅塵汙清質<lb/>
　　　　種竹齋<lb/>
吾愛王子猷借宅亦種竹一日不可無蕭灑常在目雪<lb/>
霜徒自白柯葉不改綠殊勝石季倫珊瑚滿金谷<lb/>
　　　　澆花亭<lb/>
吾愛白樂天退身家履道釀酒酒初熟澆花花正好作<lb/>
<pb n="KR4h0143_WYG_094-38b"/>
詩邀賔朋欄邊長醉倒至今傳畫圗風流稱九老<lb/>
　　　漁家火<lb/>
漁翁繫葉舟逺映楓林宿手攜雙白魚呼兒㸑山竹深<lb/>
夜寂無人明滅寒山曲<lb/>
　　　和梅聖俞詠昌言五物<hi>錄二首</hi>
　　　　括蒼石屏<lb/>
主人小石屏得之括蒼山括蒼道里長致此良亦難層<lb/>
崖萬仞餘騰出浮雲端吳兒采石時蘿蔓愁攀緣石文<lb/>
<pb n="KR4h0143_WYG_094-39a"/>
狀松雪毫髪皆天然置之坐席傍清風常在顔願君善<lb/>
藏蓄永日供餘閒慎勿視要人坐致求者繁將使括蒼<lb/>
民吁嗟山谷間<lb/>
　　　　白鶻圗<lb/>
白鶻日邊來一息萬里遥横飛碧海晴六翮寒蕭蕭輕<lb/>
如朔雪花迥與長風飄傾身疊紺爪吟嘯何哮嘵瞥來<lb/>
疾驚電歘起先扶揺遂令狐與貍不敢矜凶妖罻羅不<lb/>
可取滅影還雲霄世人莫得見粉繪圗輕綃凛然堂牖<lb/>
<pb n="KR4h0143_WYG_094-39b"/>
間霜氣自春朝風雨夜如墨古木無鳴梟<lb/>
　　　和利州鮮于轉運公居八詠<hi>録一首</hi>
　　　　桐軒<lb/>
朝陽升東隅照此庭下桐菶菶復萋萋居然古人風疎<lb/>
柯青玉聳宻葉翠羽䝉午景凝餘清夕照留殘紅雨響<lb/>
甍棟外風生户牖中主人正多暇步賞常從容終當致<lb/>
威鳳覧徳鳴噰噰又将施五絃解愠歌帝宫<lb/>
　　　八月十五日夜寄友人<lb/>
<pb n="KR4h0143_WYG_094-40a"/>
　故人音信絶對月動相思清露滴紅葉此懐當告誰秋<lb/>
　風廣陵郭正是望濤時<lb/>
　　　范鎮<lb/>
　　　　武侯廟柏<lb/>
　滿葉是清霜培根無沃土恥作秦皇松寧為馮異樹英<lb/>
　靈自有風隂蔚長如雨可憐青青姿不知人事古<lb/>
　<lb/>
　<lb/>
<pb n="KR4h0143_WYG_094-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷十一<lb/>
</p>
<p>
</p>
  </div>
</body>
</text>
</TEI>
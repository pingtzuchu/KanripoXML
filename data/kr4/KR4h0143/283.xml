<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_283-1a"/>
　欽定四庫全書<lb/>
御選明詩卷一百十四<lb/>
　　七言絶句十四<lb/>
　　　馮鼎爵<lb/>
　　　　春游和單狷菴韻<lb/>
　紅板橋頭黄土牆紫藤千縷寄垂楊箇中不是凡人境<lb/>
　行到前溪有異香<lb/>
　朝雉驚人掠岸飛櫻桃初實杏梅肥落花莫謂無情物<lb/>
<pb n="KR4h0143_WYG_283-1b"/>
　不傍游絲傍釣磯<lb/>
　休唱前人懊惱歌歡時較少恨時多芳菲滿目猶如此<lb/>
　開到荼䕷更若何<lb/>
　欲雨偏晴頼好風又㸔水脚趂霞紅游人盡逐繁華去<lb/>
　我自鳴橈鷗鷺中<lb/>
　　　郭金臺<lb/>
　　　　元日新晴漫吟<lb/>
　雪裏梅花綻蘂勻初暘又照桞枝新今朝山色青如黛<lb/>
<pb n="KR4h0143_WYG_283-2a"/>
只合樓頭望蚤春<lb/>
　　沈章<lb/>
　　　隋堤懐古<lb/>
䢴溝新碧晚濤平楊桞曽遮殿脚行誰道雷塘歌吹歇<lb/>
月明重按玉簫聲<lb/>
　　　天池寺<lb/>
竊栗猿雛戲法幢天池中劈石門雙深山不是無燈火<lb/>
解惜飛蛾夜觸牕<lb/>
<pb n="KR4h0143_WYG_283-2b"/>
　　吳䎖<lb/>
　　　懐熊檗菴師在靈巖<lb/>
朝衣脱去更翛然慧業生來即解禪縱説江南風景好<lb/>
舊人慵對李龜年<lb/>
　　　憶王汝成吹笛<lb/>
夜半清歌遶苑屏更兼羗笛動人聽吳郎一去春無主<lb/>
誰擫新聲入洞庭<lb/>
　　朱隗<lb/>
<pb n="KR4h0143_WYG_283-3a"/>
　　　虎丘春眺<lb/>
桃花水漲没桃溪掩映紅橋碧草齊萬樹垂楊深雨裏<lb/>
村南村北鵓鳩啼<lb/>
　　　佛惠河亭<lb/>
榕葉蕭蕭下水亭瓦燈殘燄伴寒星荒藤苦竹聲相切<lb/>
却作湘江夜雨聼<lb/>
　　　西湖偶作<lb/>
故園籬豆綻涼風酒簿衣單古寺中正恐秋聲聼不得<lb/>
<pb n="KR4h0143_WYG_283-3b"/>
清霜禁殺絡絲蟲<lb/>
　　孫淳<lb/>
　　　倪君益以燈字索詩<lb/>
畵船前月醉西陵曽羡新歌續采菱歸後但逢漁火出<lb/>
夢中猶認六橋燈<lb/>
　　周立勲<lb/>
　　　首春思歸<lb/>
新煙舊雨歎沉淪又過江城十月春楊桞漸㸔能贈别<lb/>
<pb n="KR4h0143_WYG_283-4a"/>
故園芳草未歸人<lb/>
　　　傷春<lb/>
平池曲巷古祠東幾樹桃花落晚風明日殷勤樽酒後<lb/>
春光已過别離中<lb/>
白燕墳前載酒過幾人同唱桞枝歌莫愁一夜花如雪<lb/>
揺落春心自此多<lb/>
　　邢昉<lb/>
　　　月<lb/>
<pb n="KR4h0143_WYG_283-4b"/>
偶聽烏啼漏未殘小池氷合夜深寒最憐一片霜天月<lb/>
已是離家十度㸔<lb/>
　　鄒潾<lb/>
　　　武陵<lb/>
仙源應不記年華洞口今開幾樹花若使重來津可問<lb/>
扁舟我亦願移家<lb/>
　　邵濂<lb/>
　　　鄰家植荷盆中髙出牆外予于齋頭見之戲題<lb/>
<pb n="KR4h0143_WYG_283-5a"/>
　　　一絶<lb/>
露珠濯濯曉光新紅粉初施彩色勻憔悴自憐非宋玉<lb/>
東家何事亦窺臣<lb/>
　　吳道約<lb/>
　　　懐方子恒<lb/>
王孫别去草萋萋江麓殘煙送馬蹄我念故人腸斷絶<lb/>
小橋流水夕陽西<lb/>
　　陸釋麟<lb/>
<pb n="KR4h0143_WYG_283-5b"/>
　　　集龍門寺期友人不至<lb/>
欵冬花發又殘冬鴉陣催寒欲暮鐘香燼半銷人不到<lb/>
紙牕梅影一重重<lb/>
　　丘遂<lb/>
　　　江上雜詩<lb/>
竹筏歸從桞外汀鸕鷀隊隊晚風腥漁師不避豆花雨<lb/>
翻脱蓑衣覆酒瓶<lb/>
　　徐爾鉉<lb/>
<pb n="KR4h0143_WYG_283-6a"/>
　　　春園雜興<lb/>
徑擬孤山雪合圍石牀留客每依依穿林小鳥衝花落<lb/>
帯得香來繞座飛<lb/>
　　項嘉謨<lb/>
　　　晚次薌溪<lb/>
人家逺見女牆頭客到城邉盡繫舟薄暮寒蟬聲未歇<lb/>
心隨楊桞送殘秋<lb/>
　　嚴焞<lb/>
<pb n="KR4h0143_WYG_283-6b"/>
　　　初夏偕顧魏二子游西闗<lb/>
散歩西郊任所之雨餘新緑倍濃時同游此日還同散<lb/>
明日分飛各不知<lb/>
　　譚貞竑<lb/>
　　　南屏歸艇遇雨<lb/>
望裏南宫潑墨山小牕殘燭放舟還從容畢竟輸漁父<lb/>
藕葉菱花泊淺灣<lb/>
　　姚澣<lb/>
<pb n="KR4h0143_WYG_283-7a"/>
　　　秦淮即事<lb/>
桞岸花溪淡沲天恣携紅䄂放燈船梨園子弟覘人意<lb/>
隊隊停歌燕子箋<lb/>
　　潘一桂<lb/>
　　　幽人<lb/>
山色自滿幽人扉疎牕晴日淨暉暉避人一鳥踏枝去<lb/>
遂有落花無數飛<lb/>
　　　遥聞姬人作歌<lb/>
<pb n="KR4h0143_WYG_283-7b"/>
滿溪煙雨白鷗閒漠漠魚罾占一灣幾縷清歌雲外出<lb/>
吳姬分月蕩舟還<lb/>
　　鄒斯盛<lb/>
　　　同陳眉公過西佘<lb/>
東佘策杖又西佘石徑深深尚有花三里清山萬竿竹<lb/>
斷人家處一人家<lb/>
　　華淑<lb/>
　　　春日雜憶<lb/>
<pb n="KR4h0143_WYG_283-8a"/>
髙樓銀燭夜歡殘一曲琵琶月下弹拍遍絃聲人莫會<lb/>
自将紅袖障春寒<lb/>
　　　堤月聽蘓姬樓上理曲<lb/>
晚粧燈火照樓新重奏妍詞唱未勻遮莫簾空扉已闔<lb/>
隔牆猶有聽歌人<lb/>
　　丁元公<lb/>
　　　題畵木芙蓉<lb/>
吹遍鯉魚江岸風露條霜蘂一叢叢謝家池上秋容濶<lb/>
<pb n="KR4h0143_WYG_283-8b"/>
十里長堤間白紅<lb/>
　　陳鴻<lb/>
　　　鬱林道中<lb/>
茫茫新水拍沙堤四月應無杜宇啼記得驛程來日路<lb/>
五千餘里鬱林西<lb/>
　　江必顯<lb/>
　　　旅思<lb/>
古樹蕭蕭罨暮雲飛來孤鳥不成羣月明今夜誰同㸔<lb/>
<pb n="KR4h0143_WYG_283-9a"/>
冀北江南我共君<lb/>
　　吳騏<lb/>
　　　和張昊東先生秋圃閒吟<lb/>
菉葹蕭艾滿溪濵自起腰鎌付束薪此日芟夷殊費力<lb/>
從前滋蔓是何人<lb/>
　　　戲題美人鏡背<lb/>
輕霞豔雪粉初勻却月涵煙事事新國色從來夲無二<lb/>
何縁復有鏡中人<lb/>
<pb n="KR4h0143_WYG_283-9b"/>
　　　題布袋和尚像<lb/>
兠率天宫百寳裝暫來塵世一空嚢願将世界嚢中貯<lb/>
莫與波旬作戰塲<lb/>
　　　重過熙園<lb/>
蔬圃參差路欲窮頺垣碧蘚自春風白頭重到熙園裏<lb/>
花木樓䑓一夢中<lb/>
　　王鏳<lb/>
　　　九江城外二絶<hi>録一首</hi>
<pb n="KR4h0143_WYG_283-10a"/>
百花亭畔梅全發五桞門前草不凋賈舶分風兩頭去<lb/>
渡船雙槳一人揺<lb/>
　　張宇初<lb/>
　　　晚立<lb/>
曉試春衫雨霧中半庭芳草濕殘紅杜鵑啼過斜陽去<lb/>
又是樓頭芍藥風<lb/>
　　　感舊偶成<lb/>
故朝臺館勢連空多在荒煙野水中愁殺蘆洲風急處<lb/>
<pb n="KR4h0143_WYG_283-10b"/>
寒笳吹過暮城東<lb/>
　　　忽雨<lb/>
依稀煙徑暮鴉風春事無端怪落紅白髪相知有誰在<lb/>
捲簾閒坐雨聲中<lb/>
　　　三月一日寒食<lb/>
殘花細雨半鈎簾過雨溪山牕翠藍禁火人家春寂寞<lb/>
鶯啼應未到村南<lb/>
　　　晚興<lb/>
<pb n="KR4h0143_WYG_283-11a"/>
晚來山色翠芙蓉樹帯溪聲水接空自是江南春雨久<lb/>
桞隂啼鳥楝花風<lb/>
　　　故園自適<lb/>
過雨啼鶯着意聞晚香欄檻小桃春時光怪殺空歸去<lb/>
似倩垂楊綰住人<lb/>
　　　春寒<lb/>
煙雨聲中酒夢殘䕷蕪添緑又春䦨鵓鳩喚處西風急<lb/>
自是楊花惹暮寒<lb/>
<pb n="KR4h0143_WYG_283-11b"/>
　　　聞鶯<lb/>
緑隂垂地曉聞鶯山雨溪嵐郭外晴正惱病懐無緒久<lb/>
逺風吹作送春聲<lb/>
　　　病懐<lb/>
曉寒花影罷芳樷半下疎簾拂面風病態不闗淹酒思<lb/>
殘春㸔過雨聲中<lb/>
　　　南豐舟中<lb/>
春寒啼鳥怯西風小艇江波濕霧中並坐短篷樽酒盡<lb/>
<pb n="KR4h0143_WYG_283-12a"/>
片㠶煙雨到城東<lb/>
　　　夏景<lb/>
深院棋聲日正長博山添火試沉香道人鞭起龍行雨<lb/>
帯得東潭水氣凉<lb/>
　　　冬景<lb/>
飬就還丹不怕寒獨騎黄鵠上雲端笑談借得天家雪<lb/>
散作琪花滿石壇<lb/>
　　鄧羽<lb/>
<pb n="KR4h0143_WYG_283-12b"/>
　　　絶句<lb/>
人生天地長如客何獨鄉闗定是家争似區區隨所寓<lb/>
年年處處㸔梅花<lb/>
　　周思得<lb/>
　　　夢遊仙詩<lb/>
雲樹蒼茫月正明座中還遇董雙成玉簫吹罷桃花落<lb/>
猶記霓裳譜上聲<lb/>
玉扉雙啓爛金鋪樓閣玲瓏湛玉壺一曲霓裳㸔未了<lb/>
<pb n="KR4h0143_WYG_283-13a"/>
又隨白鶴下𤣥都<lb/>
翩翩鶴羽拂重雲仙樂嘈嘈世未聞一虎借騎何處去<lb/>
定應月下訪茅君<lb/>
　　　初晴<lb/>
天街十二正春陽小草離離雨後香吹徹瑶笙人更寂<lb/>
桃源洞裏日初長<lb/>
　　周休休<lb/>
　　　題院壁<lb/>
<pb n="KR4h0143_WYG_283-13b"/>
陌上紅塵撲面飛閒來覺得世情㣲白雲深處招黄鶴<lb/>
不識人間有是非<lb/>
　　汪麗陽<lb/>
　　　答葉東林<lb/>
柴扉終日對雲闗何事游人興未䦨一榻枕泉眠竹影<lb/>
茶煙初歇鶴聲殘<lb/>
　　　絶句二首<lb/>
幔亭峯下寒雲外流水飛花送小舠夜宿山房清不寐<lb/>
<pb n="KR4h0143_WYG_283-14a"/>
紫簫吹徹月華高<lb/>
赤壁𤣥堂水火交青山旋繞白雲㘭枕琴卧誦黄庭罷<lb/>
新月鈎簾傍鶴巢<lb/>
　　吳孺子<lb/>
　　　飲錢大花樹下<lb/>
平堤水漫小紅香醉後風來花滿牀無奈黄鸝仍勸酒<lb/>
數聲飛過竹邊墻<lb/>
　　　晚歸海虞<lb/>
<pb n="KR4h0143_WYG_283-14b"/>
逆浪捨舟江水濶入林跨馬棧橋通隂厓剩雪一分白<lb/>
古殿殘陽半壁紅<lb/>
　　　别周生<lb/>
庭柯何事報秋聲江路迢迢幾日程我去你留俱寂寞<lb/>
月明他夜最闗情<lb/>
　　徐淵<lb/>
　　　書竹溪僧扇<lb/>
寒玉千竿水一溪風光絶勝瀼東西山僧定起不知午<lb/>
<pb n="KR4h0143_WYG_283-15a"/>
滿地緑隂沙鳥啼<lb/>
　　李廷昰<lb/>
　　　大報恩寺别張南村<lb/>
垂桞絲絲挂夕陽百花春映遶廻塘他鄉杯酒前朝寺<lb/>
一曲相㸔各斷腸<lb/>
　　　最憶<lb/>
年年作客不歸家緑遍平蕪一望賒最憶竹堂西畔坐<lb/>
茶煙吹過紫藤花<lb/>
<pb n="KR4h0143_WYG_283-15b"/>
　　陳泓<lb/>
　　　聞笛<lb/>
塞垣髙桞暮毶㲚倚杖廵簷月已斜戍古無鄰霜已冷<lb/>
莫教吹落小梅花<lb/>
　　梵琦<lb/>
　　　燕京二首<lb/>
高昌王子出京師手把春風軟桞枝贈與臨洮逺行客<lb/>
雲沙漠漠見何時<lb/>
<pb n="KR4h0143_WYG_283-16a"/>
西山水落甕山浮無數人煙簇上頭好種荷花三十頃<lb/>
中間更著採蓮舟<lb/>
　　宗泐<lb/>
　　　暑夜<lb/>
此夜炎蒸不可當開門髙樹月蒼蒼天河只在南樓上<lb/>
不借人間一滴凉<lb/>
　　　吳松江逢清明<lb/>
吳松江上㸔春雨客路扁舟三月行兩岸人家插楊桞<lb/>
<pb n="KR4h0143_WYG_283-16b"/>
不知今日是清明<lb/>
　　　送人南歸<lb/>
故人多在大江西欲寄封書懶不題昨夜春風吹夢斷<lb/>
曉來無頼是鶯啼<lb/>
　　　山水圖<lb/>
緑水青山茂苑西荷花開遍越來溪漁郎蕩漾灣頭去<lb/>
五月深林謝豹啼<lb/>
　　　題畵<lb/>
<pb n="KR4h0143_WYG_283-17a"/>
閒門寂寂掩芳春坐㸔梨花帯雨新鳥自白頭渾不覺<lb/>
可堪啼向白頭人<lb/>
　　　秋塘小景<lb/>
西風昨夜到南塘楊桞蒹葭色轉蒼飛鳥獨來荷柄立<lb/>
不教凉露滿蓮房<lb/>
　　來復<lb/>
　　　次韵王敏文待制燕京雜詠<lb/>
箕尾垂光地應靈山川合㳫拱神京浮風一代興王盛<lb/>
<pb n="KR4h0143_WYG_283-17b"/>
眼見黄河兩度清<lb/>
大駕灤陽避暑廻鳳笙龍管内筵開侍臣催進蒲萄酒<lb/>
雙捧君王萬嵗杯<lb/>
鳳池凉翠滴梧桐白髪祠官侍内宫見説御前催草詔<lb/>
水精簾映玉屏風<lb/>
秋滿龍沙草已霜射鵰風急朔雲長内官連日無宣喚<lb/>
獵取黄羊進尚方<lb/>
　　　寄神樂觀鄧仲脩仙官<lb/>
<pb n="KR4h0143_WYG_283-18a"/>
天上琳宫白玉梯别開方丈五雲西金花傳賜仙官誥<lb/>
上有乾清御墨題<lb/>
醮罷星辰校緑章虚壇夜夜降祠光白鸞騎得朝天去<lb/>
手把芙蓉侍紫皇<lb/>
開遍溪頭巨勝花雪精雙引紫雲車忽傳青鳥催春宴<lb/>
爛醉金桃阿母家<lb/>
紫翠房深敞石屏神仙鍊液潄清泠銕符催起龍行雨<lb/>
白日風雷走六丁<lb/>
<pb n="KR4h0143_WYG_283-18b"/>
自信身閒即是仙金丹何必問長年修真獨許陶𢎞景<lb/>
曽着袈裟習夜禪<lb/>
奉祠曽謁會稽山湖曲天風振珮環一色荷花三百里<lb/>
洞簫吹月鏡中還<lb/>
　　　送金員外歸泉南<lb/>
朱樓别起擁飛霞浮石橋邉久住家海日浴紅春雨霽<lb/>
鷓鴣啼上刺桐花<lb/>
　　　西湖雜詩<lb/>
<pb n="KR4h0143_WYG_283-19a"/>
芙蓉灣口緑隂斜吹笛何人隔彩霞驚起沙頭雙翠羽<lb/>
銜魚飛上刺桐花<lb/>
流觴亭子鳳山阿都䕶行春小隊過笑擲金錢花底醉<lb/>
玉簪弹出白翎歌<lb/>
　　　題陽闗送别圖<lb/>
三月皇州送珮珂桞花吹雪滿官河縱令渭水深千尺<lb/>
不似陽闗别淚多<lb/>
　　　題黄荃蘆雁圖<lb/>
<pb n="KR4h0143_WYG_283-19b"/>
稻滿秋田水滿汀黄蘆風急度寒聲太平江海無矰繳<lb/>
不用呼奴夜打更<lb/>
　　　趙仲穆春山曉思圖<lb/>
樹色蒼涼曉欲迷石門初入鷓鴣啼桃花不入秦人路<lb/>
流出紅雲水漲溪<lb/>
　　守仁<lb/>
　　　題畵<lb/>
石林霜葉錦斕斒南村北村秋意閒道士莊前一聲笛<lb/>
<pb n="KR4h0143_WYG_283-20a"/>
放翁艇子出三山<lb/>
　　　錢舜舉畵黄花翠竹圖<lb/>
擬買陶家地一弓郤㸔圖畵感秋風向來翠竹黄花圃<lb/>
多在空山暮雨中<lb/>
　　　游白塔寺次伯温劉先生韻<lb/>
春草禪扃路欲迷白頭感慨故宫西鐘聲送盡寒潮水<lb/>
月落冬青杜宇啼<lb/>
　　　題倪元鎮墨竹次鄭德名韻<lb/>
<pb n="KR4h0143_WYG_283-20b"/>
渭水秋聲動萬竿小牕新雨一枝寒坡仙老去風流盡<lb/>
誰向何山秉燭㸔<lb/>
　　　題王冕畵梨花鳥<lb/>
雙鳥交交語晚晴東䦨花發近清明梨園弟子傷春去<lb/>
一夜新愁白髪生<lb/>
　　　懐友二首<lb/>
湖草青青上客舟辛夷花老麥初秋一春多少懐人夢<lb/>
半在鄉山雨外樓<lb/>
<pb n="KR4h0143_WYG_283-21a"/>
送盡梨花雪滿林坐來桐樹已成隂十年故舊如雲散<lb/>
一夜春愁似海深<lb/>
　　　鰕子禪<lb/>
杖藜何處問鰕禪廻首胥村鎖暮煙一曲漁歌秋浦外<lb/>
腥風吹滿渡頭船<lb/>
　　　蘆子渡<lb/>
百里晴沙江水長蘆花風起碧天涼客舟㑹泊西城下<lb/>
滿地砧聲兩岸霜<lb/>
<pb n="KR4h0143_WYG_283-21b"/>
　　　風雨歸莊圖<lb/>
濕雲漲斷隔溪山依約茅堂碧樹間好是鏡湖秋雨裏<lb/>
陸家莊下載書還<lb/>
　　　題杜少陵像<lb/>
闗山雲冷笛聲秋一曲南征感舊㳺滿地月明雙鬢雪<lb/>
斷腸今夜望鄜州<lb/>
　　智及<lb/>
　　　示夀知客<lb/>
<pb n="KR4h0143_WYG_283-22a"/>
開先寺裏迎賔日禪智堂前説偈時客路如天春似海<lb/>
子規啼斷落花枝<lb/>
　　良琦<lb/>
　　　避暑湖光山色樓二首<lb/>
廻溪斷岸桞隂疎酒舍漁家竹逕迂一片湖光暮雲隔<lb/>
荷花荷葉帯平蕪<lb/>
重重樓户燕穿風曲曲紅橋緑水通薄暮鈎簾對涼雨<lb/>
一時秋思落梧桐<lb/>
<pb n="KR4h0143_WYG_283-22b"/>
　　　口占<lb/>
桞隂新月上銀盤入座清輝落酒寒莫把閒情聽絡緯<lb/>
露華已濕玉䦨干<lb/>
　　　玉山亭舘以荷凈納涼時爲韻得時字<lb/>
雨浥荷花香滿池水涵樓閣影參差舊游忽憶西湖夢<lb/>
第一橋頭㸔月時<lb/>
　　懐渭<lb/>
　　　次孟天暐南山雜詠二首<lb/>
<pb n="KR4h0143_WYG_283-23a"/>
賀監湖邉草色春秦淮江上栁條新山川是處堪行樂<lb/>
晴日風光思殺人<lb/>
暮春三月風日妍亂折花枝送酒船西嶺山光青浸水<lb/>
南池栁色緑生煙<lb/>
　　德祥<lb/>
　　　天平圭禪師書至賦詩荅之<lb/>
西山鸞鶴少因縁只向天平住一年無限别來惆悵事<lb/>
紫藤花落寺門前<lb/>
<pb n="KR4h0143_WYG_283-23b"/>
　　　題劉松年桃花流水小幅<lb/>
杳無雞犬有人家夾水山髙路不賖劉阮别來頻甲子<lb/>
年年春雨送桃花<lb/>
　　　遊西洞庭<lb/>
玉柱金庭在洞中當時誰道有毛公人間白髪三千丈<lb/>
只見桃花一片紅<lb/>
　　　聞芷<lb/>
白芷花開繞屋香一時秋思入江鄉雲多水濶人難見<lb/>
<pb n="KR4h0143_WYG_283-24a"/>
楚竹歌聲動夕陽<lb/>
　　　春江送僧圖爲芳上人題<lb/>
喚得春船栁岸頭欲行猶更話綢繆水雲踪跡明朝夜<lb/>
又聼鐘聲那寺樓<lb/>
　　　中秋奉懐幻隱禪師<lb/>
秋正平分月正圓峯前桂子落亭前老禪方丈寥寥夜<lb/>
不聼猿聲二十年<lb/>
　　　聞笛<lb/>
<pb n="KR4h0143_WYG_283-24b"/>
江花如雪繞江春江水迢迢入夢頻一夜東風有羗笛<lb/>
滿城都是惜花人<lb/>
　　　秋曙<lb/>
二十五聲秋㸃殘露華偏濕早牕寒朧明西月簷牙上<lb/>
猶照梧桐落井䦨<lb/>
　　　題明辯之畵春江聼雨圖<lb/>
歸來雙鬢各蕭然見畵猶能記昔年風雨一船曽泊處<lb/>
借人燈火草堂前<lb/>
<pb n="KR4h0143_WYG_283-25a"/>
　　　題蘿壁山房<lb/>
青蘿壁下一僧房長日唯燒一炷香風在竹欄人在定<lb/>
鳥銜紅柿落柴牀<lb/>
　　　次韻福無受過横塘塔<lb/>
短籬依舊逐春開小竹從新繞塔栽燕子歸時春已去<lb/>
藤花落盡水縈迴<lb/>
　　　題一雁圖<lb/>
萬里江湖一葉身來時逢雪又逢春天南地北年年客<lb/>
<pb n="KR4h0143_WYG_283-25b"/>
只有蘆花似故人<lb/>
　　　題春山雨霽圖<lb/>
絲絲暖雨歇春朝雲壓紅流落澗橋欲覓桃花無路入<lb/>
却聞風度玉人簫<lb/>
　　　題僊山樓觀<lb/>
複水重山路杳然仙家樓觀入青天那知白首黄塵事<lb/>
只伴桃花度嵗年<lb/>
　　　寄洪時齋<lb/>
<pb n="KR4h0143_WYG_283-26a"/>
草上東風栁上煙溪頭三月嫩晴天竹雞呌斷春泥滑<lb/>
閒與梅花説舊年<lb/>
　　　送馬仲禎之頴州<lb/>
别離依舊栁重新揚子江頭白髪人一月路程千里夢<lb/>
客中消却幾分春<lb/>
　　　題畵八首<lb/>
鸜鵒多情語曉風惱他枝上白頭公分明一叚江南思<lb/>
煙雨樓䑓似夢中<lb/>
<pb n="KR4h0143_WYG_283-26b"/>
亂山深處白鷗洲不見漁郎問隱流春屋醉聼三日雨<lb/>
桃花落盡水悠悠<lb/>
挼藍春水暖初流擘絮晴雲濕未收相約杖藜同歩出<lb/>
有詩多在小橋頭<lb/>
碧栁絲絲拂釣舟溶溶水面一羣鷗不知誰在茅堂住<lb/>
坐㸔青山到白頭<lb/>
江亭湖寺兩蕭然畵裏題名二十年幾樹夕陽流水外<lb/>
斷風殘雨曳鳴蝉<lb/>
<pb n="KR4h0143_WYG_283-27a"/>
隂森羣樹濕秋霜橋下溪流接草堂聞有客來先出候<lb/>
黄花村路酒吹香<lb/>
仙山曽謁大茅君橋裏桃花兩路分不道樓䑓風雨上<lb/>
又聞雞犬隔春雲<lb/>
碧水前頭樹一林留雲僧屋住來深泊舟橋下青苔岸<lb/>
不得桃花不可尋<lb/>
　　　題畵紅梅<lb/>
三百年來處士家酒旗風裏一枝斜斷橋荒蘚無人問<lb/>
<pb n="KR4h0143_WYG_283-27b"/>
顔色而今似杏花<lb/>
　　　爲順首座題畵<lb/>
長憶山隂雨後山㸔雲如入畵圖間何人肯䄂漁竿手<lb/>
閒却扁舟在水灣<lb/>
　　　題網魚圖<lb/>
溪頭三月雨昏昏落盡桃花水正渾網得魚多滿家喜<lb/>
賣時應不到城門<lb/>
　　妙聲<lb/>
<pb n="KR4h0143_WYG_283-28a"/>
　　　表上人梅<lb/>
夢入梨雲路不分幽香多在定中聞起來寫得横牕影<lb/>
寄與山中滿谷雲<lb/>
　　至仁<lb/>
　　　送興祖庭游會稽<lb/>
故人别我向何處嵗晏扁舟泛若耶萬壑千巖風雪後<lb/>
杖藜隨處㸔梅花<lb/>
　　　題秋色歸舟圖<lb/>
<pb n="KR4h0143_WYG_283-28b"/>
滿目烽煙萬國秋江山何處可追逰吳淞水落鱸魚美<lb/>
風雨歸來一釣舟<lb/>
　　　次韻寄唐伯剛斷事<lb/>
野水芙蕖繞鶴汀畵橋楊栁挂魚罾秋風㩦手青溪曲<lb/>
竹杖荷衣一箇僧<lb/>
　　清濋<lb/>
　　　西湖曉行<lb/>
海角曈曨日欲生山南山北淡煙横春風吹斷沙禽夢<lb/>
<pb n="KR4h0143_WYG_283-29a"/>
人在緑楊堤上行<lb/>
　　無愠<lb/>
　　　次韻題高齋<lb/>
高齋寂寂俯清池瓦鼎香浮十二時天曉定回松下石<lb/>
蘚痕青上布伽黎<lb/>
　　惟則<lb/>
　　　榆城聼角<lb/>
十年游子在天涯一夜秋風又憶家恨殺葉榆城上角<lb/>
<pb n="KR4h0143_WYG_283-29b"/>
曉來吹入小梅花<lb/>
　　　山居四景<hi>録二首</hi>
林軒飛翠隔黄塵瑶草吹香别是春一卷楞伽消永晝<lb/>
從教啼鳥喚游人<lb/>
茶罷焚香獨坐時金蓮水滴漏聲遲夜深欲睡問童子<lb/>
月上梅花第幾枝<lb/>
　　𢎞道<lb/>
　　　天竺雜咏二首<lb/>
<pb n="KR4h0143_WYG_283-30a"/>
南澗飛淙雜雨鳴顛風老樹作秋聲庭前攪碎芭蕉葉<lb/>
添得書牕兩眼明<lb/>
老樹枯藤蔓草纒蕭蕭獨立傲風煙澗池飛下如拳石<lb/>
知有山靈䕶冷泉<lb/>
　　似杞<lb/>
　　　題米元暉山水小景贈陳元貞别<lb/>
江頭雨足春水生江上青山煙樹暮扁舟明發去如飛<lb/>
目斷征㠶入蒼霧<lb/>
<pb n="KR4h0143_WYG_283-30b"/>
　　道衍<lb/>
　　　送昻上人逰洞庭諸山<lb/>
西風飛錫度如舟來向湖山作勝遊七十二峯青一色<lb/>
君㸔何處獨宜秋<lb/>
　　　題雪澹園墨竹<lb/>
澹澹煙中映夕曛疎疎石上拂晴雲展圖却憶西岡夜<lb/>
坐聼秋聲亦有君<lb/>
　　　題幻住山居圖<lb/>
<pb n="KR4h0143_WYG_283-31a"/>
萬疊青山萬疊雲亂泉流處路㣲分嶺猿悽斷人愁聼<lb/>
只隔煙蘿便不聞<lb/>
　　　秋蝶<lb/>
粉態凋殘抱恨長此心應是怯凄涼如何不管身憔悴<lb/>
猶戀黄花雨後香<lb/>
　　　與笑軒晚過頴山精舍<lb/>
偶同禪友到林中竹院深深小徑通斜日在山人散後<lb/>
亂蟬疎栁自秋風<lb/>
<pb n="KR4h0143_WYG_283-31b"/>
　　　徐園㸔花已落<lb/>
自笑尋花獨後期殘紅粘砌緑縈枝尋常日對猶多恨<lb/>
况自斜風暮雨時<lb/>
　　溥洽<lb/>
　　　次韻王起東夜宿琵琶洲<lb/>
倚棹寒江照白頭㸔山不盡且遲留無人爲寫琵琶恨<lb/>
自撥鵾絃傍小洲<lb/>
　　懐瑾<lb/>
<pb n="KR4h0143_WYG_283-32a"/>
　　　江行分韻<lb/>
南徐百里近邦畿水滿春江一棹歸回首金焦在何許<lb/>
落霞紅處白鷗飛<lb/>
　　普慈<lb/>
　　　頌古詩<lb/>
雨霽長空蕩滌清逺山初出未知名夜來江上如鈎月<lb/>
時有驚魚擲浪聲<lb/>
掘溝引水澆蔬圃插竹爲籬䕶藥苗楊栁如絲風易亂<lb/>
<pb n="KR4h0143_WYG_283-32b"/>
梅花似雪日難消<lb/>
　　寳明<lb/>
　　　次沈陶菴題石田有竹莊韻<lb/>
東林煙月舊松蘿無復君來對酒歌千葉芭蕉萬竿竹<lb/>
相思一夜雨聲多<lb/>
　　　戲聲<lb/>
拆了鞦韆院宇空絲絲楊栁自春風薔薇不爲人拘束<lb/>
却過鄰家屋上紅<lb/>
<pb n="KR4h0143_WYG_283-33a"/>
　　恩䥓<lb/>
　　　送張逸人<lb/>
楝子花開香雨晴乍逢還别若爲情不知流水將人意<lb/>
送過南沙第幾程<lb/>
　　明秀<lb/>
　　　過孫山人故居<lb/>
溪邉野竹映寒沙茆屋青山處士家燕子歸來寒食雨<lb/>
春風開遍野棠花<lb/>
<pb n="KR4h0143_WYG_283-33b"/>
　　　遣興<lb/>
白雲流水度虚屏小坐池邉眼自醒春事不知渾入夏<lb/>
青蟲無力墮槐庭<lb/>
　　普㤗<lb/>
　　　過牛頭寺<lb/>
行過多岐又問岐雲林深處到來遲寺僧相見不相語<lb/>
自對斜陽讀斷碑<lb/>
　　　寄廣川凖無則<lb/>
<pb n="KR4h0143_WYG_283-34a"/>
白雲紅樹對離情秋意蒼茫畵不成吟就新詩書落葉<lb/>
憑風吹過徳州城<lb/>
　　永瑛<lb/>
　　　題院壁<lb/>
自愛青山常住家銅瓶閒煮壑源茶春深白日巖扉静<lb/>
坐㸔蛛絲罥落花<lb/>
　　　栁塘<lb/>
千樹垂絲兩岸煙緑波春雨白鷗天江鄉不近章䑓路<lb/>
<pb n="KR4h0143_WYG_283-34b"/>
留得長條繫釣船<lb/>
　　　宿夢石房<lb/>
坐久青燈結暈紅紙牕寒逗落花風西齋試與吟春草<lb/>
夜半開門月正中<lb/>
　　文湛<lb/>
　　　題月堂精舍<lb/>
雨後青蕪路不分柴門竹裏映斜曛松花落盡無人到<lb/>
只有山童埽白雲<lb/>
<pb n="KR4h0143_WYG_283-35a"/>
　　　題畵芙蓉<lb/>
江邉誰種木芙蓉寂寞芳姿照水紅莫怪秋來最多怨<lb/>
年年不得見春風<lb/>
　　　題畵<lb/>
渡口漁家對碧峯柴門半掩落花風釣船日暮不歸去<lb/>
只在江南細雨中<lb/>
　　古淵<lb/>
　　　題松雪山水<lb/>
<pb n="KR4h0143_WYG_283-35b"/>
雪後潮痕上釣磯江南天水一絲㣲萋萋芳草迷禾黍<lb/>
何事王孫尚不歸<lb/>
　　方澤<lb/>
　　　寄西洲<lb/>
楓落吳江雁影斜燕䑓客子未還家可能别有春風在<lb/>
消得秋霜兩鬢華<lb/>
　　　溪莊即事<lb/>
寒逼西堂布被重江頭楓葉想應紅天明自起㸔霜色<lb/>
<pb n="KR4h0143_WYG_283-36a"/>
不在江頭在鏡中<lb/>
　　法聚<lb/>
　　　立玉亭<lb/>
山當崖斷孤亭立竹樹廻環翠萬層倒㸔夕陽深澗底<lb/>
不知雲外有歸僧<lb/>
　　明周<lb/>
　　　送人還壺闗<lb/>
林花未吐怯輕寒人在天涯送客還千里好山迎馬首<lb/>
<pb n="KR4h0143_WYG_283-36b"/>
白雲飛處是壺闗<lb/>
　　鎮澄<lb/>
　　　不二樓<lb/>
談經人在翠㣲中縹緲煙霏隔幾重欲寄此心無可托<lb/>
長隨片月挂西峯<lb/>
　　戒襄<lb/>
　　　曉過横塘<lb/>
半幅蒲㠶九里汀石湖秋水接天青舟人指㸃䕷蕪外<lb/>
<pb n="KR4h0143_WYG_283-37a"/>
一帯青山是洞庭<lb/>
　　果斌<lb/>
　　　王十嶽金平淵山寮避暑<lb/>
小隠空山絶四鄰野雲孤鶴是相親誰知一逕深如許<lb/>
猶有敲門看竹人<lb/>
　　洪恩<lb/>
　　　祗樹菴三首<lb/>
竹映窗前水潄門數聲幽鳥報朝昬行來恐踏苔㾗破<lb/>
<pb n="KR4h0143_WYG_283-37b"/>
目送山雲過逺村<lb/>
新植寒梅匝杏開徧尋蘭蕙繞籬裁香風吹落梨花雪<lb/>
蜂蝶紛紛間錯來<lb/>
山氣蘢蓯曉出雲一溪流水望中分巖花樹樹紅相映<lb/>
竹裏横拖白練裙<lb/>
　　德清<lb/>
　　　舟次横浦<lb/>
五雲一水入南安萬叠山廻六六灘行到水窮山盡處<lb/>
<pb n="KR4h0143_WYG_283-38a"/>
梅花無數嶺頭看<lb/>
　　山居四首<lb/>
萬峯深處獨跏趺歴歴虚明一念孤身似寒空挂明月<lb/>
唯餘清影落江湖<lb/>
平湖秋水浸寒空古木霜飛落葉紅石徑小橋人跡斷<lb/>
一菴深鎖白雲中<lb/>
雪擁柴扉獨坐時寒林寸寸折瓊枝曉來頓失青山色<lb/>
開盡梅花總不知<lb/>
<pb n="KR4h0143_WYG_283-38b"/>
寒燈獨照影微微疎屋風吹雪滿衣忽憶五臺趺坐處<lb/>
萬年氷裏一柴扉<lb/>
　　真可<lb/>
　　　楞嚴廢寺<lb/>
萬花叢裏畫樓新玉女凭欄天上春明月一輪簾外冷<lb/>
夜深曽照坐禪人<lb/>
　　　呉氏廢園<lb/>
汾陽門第晉風流縹緲湖山感勝遊今日松蘿誰是主<lb/>
<pb n="KR4h0143_WYG_283-39a"/>
斷雲殘月鎖江樓<lb/>
　　傅慧<lb/>
　　　寄王百谷<lb/>
惠山泉水虎丘茶相去柴門路不賒經嵗故人書斷絶<lb/>
夕陽林外即天涯<lb/>
　　　湖上雜詠二首<lb/>
草色連雲暗水陂掠芹乳燕影差池遊絲似惜春光盡<lb/>
密罥殘花挂竹枝<lb/>
<pb n="KR4h0143_WYG_283-39b"/>
湖水無風似鏡清湖船日日送人行垂楊浪許闗離别<lb/>
有限長條無限情<lb/>
　　法杲<lb/>
　　　山居詩<lb/>
天中明月照蘆扉溪上涼風生葛衣倚樹呼猿向溪立<lb/>
紛紛松葉杖頭飛<lb/>
茅菴總是白雲封猶想當門樹幾重除却牀前三尺地<lb/>
鑿開春霧盡栽松<lb/>
<pb n="KR4h0143_WYG_283-40a"/>
　桑樞甕牖我何嫌三尺繩牀近草簷今日夢回秋色裏<lb/>
　白雲紅樹滿疎簾<lb/>
　雞林幾日是西風處處蕭蕭樹樹紅山色最宜秋日裏<lb/>
　溪聲況在月明中<lb/>
　　　通潤<lb/>
　　　　山行<lb/>
　閒花歴歴鳥闗闗盤過斜溪更入山身到孤峯心亦住<lb/>
　却嫌流水出人間<lb/>
<pb n="KR4h0143_WYG_283-40b"/>
　　　慧浸<lb/>
　　　　望丹陽<lb/>
　曲岸平川駕小航秋雲堆裏出重岡遙看天影蒼茫處<lb/>
　一帶孤城倚夕陽<lb/>
　<lb/>
　<lb/>
　<lb/>
御選明詩巻一百十四<lb/>
</p>
<p>
</p>
  </div>
</body>
</text>
</TEI>
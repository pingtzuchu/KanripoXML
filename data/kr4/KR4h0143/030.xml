<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_030-1a"/>
　欽定四庫全書<lb/>
御選元詩巻三十<lb/>
　　七言古詩六<lb/>
　　　李泂<lb/>
　　　　留别金門知已<hi>幷序</hi>
　　　我本山人素志邱壑獲歸名山為願畢矣爰以四<lb/>
　　　月十一日離京師是夜抵潞陽慨然賦詩遥慰匡<lb/>
　　　廬隱者并示金門諸公為一噱云<lb/>
<pb n="KR4h0143_WYG_030-1b"/>
　野馬脫羈鞅倏疑天地寛臨風一長鳴風吹散入青冥<lb/>
　間頗如魯仲連蹈海不復還又如安期生長留一舄令<lb/>
　人看江南浩蕩忽如海落日照耀浮雲闗既不能低眉<lb/>
　伏氣摧心顔詭遇特達驚冥頑又不能抱書挾䇿干萬<lb/>
　乗調笑日月相迴盤匡廬迢迢接仙山仙翁泛若秋雲<lb/>
　閒長松之隂引孤鶴望我不見空長歎采鉛天池津飲<lb/>
　醁桃花灣蒼梧倒影三湘寒赤城霞氣生微瀾鯨鯢翻<lb/>
　空海波赤曉色欲上扶桑灘人間之樂兮誠不足恃何<lb/>
<pb n="KR4h0143_WYG_030-2a"/>
如歸卧棲巖巒棲巖巒卧巖穴夜半天風吹酒醒猶有<lb/>
西溪萬年月<lb/>
　　　月夜過采石江呈樵隱學士兼示吾徒李止順<lb/>
　　　文<lb/>
空江偃仰見明月月向天心散氷雪捫天恍惚與之脗<lb/>
桂樹瓊枝紛糾結倏挺枯槎汎河漢又似山隂理歸楫<lb/>
美人不來江水深獨對風煙正愁絶欲愁絶兮奈此懐<lb/>
征㠶茫茫江上開黄蘆風起鳥聲至千里一望銀山來<lb/>
<pb n="KR4h0143_WYG_030-2b"/>
銀山嵳峩隔滄海海上羣仙復誰在五鼇已沒三山沈<lb/>
扶桑葉條失光彩丹砂不逐兒童歸曠懐更為秦人悲<lb/>
英雄去國彼其志想像金闕空葳蕤笑呼白雲觴我酒<lb/>
翠疊連山作窗牖狂風吹月落西去水氣冥冥浴星斗<lb/>
夜深忽到蛾眉亭紫鱗欲去江潮生只愁新詩幻出龍<lb/>
虎文翩然將我日月元氣歸滄溟<lb/>
　　劉致<lb/>
　　　望夫石<lb/>
<pb n="KR4h0143_WYG_030-3a"/>
望夫山頭日欲頺望夫山下江聲哀山頭日日風雨惡<lb/>
江上不見行人回髙山亭亭幾朝暮獨記行人去時路<lb/>
知君渡河長不歸恨不當年逐君去此身化作千仭磯<lb/>
石猶可轉心不移長江水涸黄埃飛行人應有歸來時<lb/>
　　王瓉<lb/>
　　　題赤壁圖<lb/>
我昔南遊過赤壁曾上磯頭訪遺跡吳魏勝負了無聞<lb/>
一歌漁歌楚天碧黄岡遷客峩眉翁道同北海人中龍<lb/>
<pb n="KR4h0143_WYG_030-3b"/>
羈懐得酒逸興發扁舟夜汎空明中江山如許誰賔主<lb/>
醉挾飛仙夢中語直將天地等浮漚三國周郎曽比數<lb/>
神遊八極空畫圖開巻彷彿瞻眉鬚清風千古凛如在<lb/>
悠悠目斷江雲孤<lb/>
　　傅若金<lb/>
　　　奉題達兼善御史壁間劉伯希所畫古木圖<lb/>
逺樹含幽姿近樹亦古色水傍嘗見畫不得乃在君家<lb/>
中堂之素壁青林寂寞行人窈白澗微茫斷烟隔入門<lb/>
<pb n="KR4h0143_WYG_030-4a"/>
蕭蕭雲氣生落日便恐歸禽争耳後颯爽寒風聲知君<lb/>
夜眠愁雨黒留客晝坐宜秋清劉侯學李成畫手稱獨<lb/>
歩時見作古松盤屈百怪聚中林一株直且良安得劉<lb/>
侯寫其趣<lb/>
　　　送奎章閣廣成局副楊元成奉旨之徽州熟紙<lb/>
　　　因道便過家錢唐二首<lb/>
新安江水清見底水邉作紙明於水兔臼霜殘曉月空<lb/>
鮫宫練出秋風起五雲髙閣染宸章最憶吳牋照墨光<lb/>
<pb n="KR4h0143_WYG_030-4b"/>
明朝驛使江南去詔許千番貢玉堂<lb/>
緑槐五月髙雲冷行人辭闕瞻鄉井奎璧秋迴帝座深<lb/>
斗牛夜隔天河永君今銜命出江闗却到徽州幾日還<lb/>
天上應須朝絳節湖邊何得愛青山<lb/>
　　　立春日對雪<lb/>
帝城東風作春雪千花墮地吹還滅雲氣微分五鳯樓<lb/>
日華稍動蒼龍闕天涯對節每思親況復愁中數見春<lb/>
坐憶髙堂獻生菜朝來說著逺行人<lb/>
<pb n="KR4h0143_WYG_030-5a"/>
　　　題篤御史海鶻圖<lb/>
空庭海鶻誰所狀海氣初髙鶻神王雲脚西騰弱水涯<lb/>
潮頭東出飛霞上此時扶桑色始分下視百鷙空其羣<lb/>
日中金烏側相避籬下凢禽何足論<lb/>
　　　孫伯大山水圖<lb/>
齋居胡為見雲壑白日虚嵐滿秋幌何水深蟠地底回<lb/>
層崖險歴空中上蒼茫不知開闢始只尺須論數千丈<lb/>
林端逺岫微有無巖畔精藍蔚蕭爽雜樹縣羅拂輕黛<lb/>
<pb n="KR4h0143_WYG_030-5b"/>
寒松覆谷含清響仙源或在人間世洞口孤舟欲長徃<lb/>
嗟我平生最漂泊中年萬事何鞅掌憶昨征行多所經<lb/>
至今絶境懐幽想雷霆半夜山忽至風雨三春石應長<lb/>
對坐聊歌隱士芝無因一試仙人杖<lb/>
　　黃鈺<lb/>
　　　游張公洞<lb/>
碧水漣漪漾流藻指㸃蒼烟即蓬島烟開逺見燒香臺<lb/>
攀蘿陟磴升崔嵬羣仙之居萬松頂陡然身世星河冷<lb/>
<pb n="KR4h0143_WYG_030-6a"/>
虚中泳洞隔塵凡道人邀我游其間洞中紛紛白鶴舞<lb/>
石上采采靈芝殷仙童燭燒先余去脚底濛濛起雲霧<lb/>
徑渡青騾過澗橋直到仙人下棋處<lb/>
　　黃清老<lb/>
　　　丁卯及第歸和掲經歴見賀詩<lb/>
兒時見月欲上天昆侖獨徃三十年山深染得秋水緑<lb/>
所思忽到梅花邊螢燈照雪心炯炯危坐空齋似禪定<lb/>
落花啼鳥意不驚澗瀑松風自相應書成上謁天帝君<lb/>
<pb n="KR4h0143_WYG_030-6b"/>
半夜掣起扶桑雲麒麟峥嶸列萬户虎豹奰贔懸千鈞<lb/>
翠盤八珍為君薦劍佩鏘鏘揖羣彦木天日上五色雲<lb/>
知有百靈䕶經傳春城如海花滿園狂吟中有白與元<lb/>
至今風雨飛動意垂楊起舞花能言銀潢東流幾時了<lb/>
松下夢回秋又曉蒼蒼此意誰得知蟾闕佳人霜雪皎<lb/>
　　　題胡修撰金華雜興小稾<lb/>
吾聞金華之山東南峰石壁巉起如飛龍滄溟盤礴幾<lb/>
萬里但見扶桑日影倒挂金夫容山中仙人古愚老青<lb/>
<pb n="KR4h0143_WYG_030-7a"/>
霞落落雲間松翩然獨去遊無窮謁帝西上昆侖宫春<lb/>
苔染水碧於酒輦路人家插楊柳金莖露瀉明月珠散<lb/>
落人間作星斗君不見西山日上紫氣横花下有人調<lb/>
玉笙太平擬進九成樂五雲樓閣生秋聲<lb/>
　　　上繼學王公<lb/>
大風巻地沙塵昬十日不得一出門眼中俗子浩於海<lb/>
思欲一見雲中君雲中之君玉為節廌冠峩峩照晴雪<lb/>
振衣驚落琪樹花片片人間作明月有時霹靂生風雷<lb/>
<pb n="KR4h0143_WYG_030-7b"/>
松聲曉落青崔嵬衆芳收雨作春色瑶草緑遍三蓬萊<lb/>
有時筆端吐光怪干將生花玉龍蛻廣寒天上聞歩虛<lb/>
萬壑千崖起秋籟嗟余困學無所成仙家幸識黄麒麟<lb/>
願從輞川覓詩法白鷗飛入南山春<lb/>
　　　題髙都事戴嵩二牛圖<lb/>
東風吹浪翻平林吳江咫尺移春隂牧童曉出不知雨<lb/>
日暮歸去青溪深一童驅牛渉古岸草烟慘澹迷目觀<lb/>
䨇蹏湧出層水間蒼峽蹴翻石雲斷一童踞䇿溪中流<lb/>
<pb n="KR4h0143_WYG_030-8a"/>
溪風不動波悠悠恍然顧影驚自失尚疑身跨蒼龍逰<lb/>
平瀾逺峰結寒色至今宇宙留墨跡可憐三子人不識<lb/>
我欲問之漢津客<lb/>
　　　登平逺臺鼇頂峰<lb/>
六鼇簸蕩元圃碎三島崩騰失空翠海風掣斷南山雲<lb/>
分我滄江半江水臺南巖谷青岌岌竒松怪石作人立<lb/>
山巔恐有風雨來林徑空濛落花濕水東屴崱結平緑<lb/>
積霧飛嵐坐堪掬蓬萊迢迢幾萬里一碧天光浸寒玉<lb/>
<pb n="KR4h0143_WYG_030-8b"/>
吟翁回首看不足緩歩䇿驢度空谷誰知咫尺山中幽<lb/>
望斷殘暉立修竹<lb/>
　　　天馬山<lb/>
溪隨天馬西北行半空忽見蓮花生雙鸞欲下却飛去<lb/>
旌旗引入丹霞城攀蘿上到猿嗁處恍然曠坐消百慮<lb/>
千山無人雲氣深終日徘徊不能去虗空樓閣時自開<lb/>
異香忽起三清臺風吹笑語落天半疑是神仙跨鶴來<lb/>
百花潭上春自照白鹿呼人猿亦嘯路迷不敢輕問津<lb/>
<pb n="KR4h0143_WYG_030-9a"/>
恐有賢人隱畊釣蒼厓九折樵徑通絶頂可見西崆峒<lb/>
塵心豁然臂欲羽竦身直上淩天風<lb/>
　　江學庭<lb/>
　　　題雙虹橋<lb/>
雙虹鎻湖湖水長影揺洞庭吞三湘霜飛八月橘柚熟<lb/>
我欲打船聞水香晴天晩照過湖曲歴歴逺樹波茫茫<lb/>
客中有懐不得盡無人同上三髙堂<lb/>
　　段輔<lb/>
<pb n="KR4h0143_WYG_030-9b"/>
　　　登岳陽樓<lb/>
羣江西來與天平天壤巨浸開洞庭雄吞三湘隘七澤<lb/>
中蟠萬古君山青我行持節按廣海驛騎暫駐巴陵城<lb/>
巴陵城樓冠天下風軒月户雲霧屛平生夢想今始到<lb/>
危䦨乍倚心魂驚初疑太極渾未判日月徃復凌空明<lb/>
又疑此世墮物外弱水萬里環蓬瀛湖山得意有如此<lb/>
况乃佳客聨簪纓金杯浮動玉色酒滿抱清思春雲生<lb/>
龍魚掀舞怒濤起眼花落日揺青冥軒皇廣樂渺遺響<lb/>
<pb n="KR4h0143_WYG_030-10a"/>
芳洲寳瑟愁湘靈丹丘謫仙竟何許幾欲八表追遐征<lb/>
孤心未了忠孝願敢念緑髮潛凋零聖神一視無逺邇<lb/>
恩風化雨浹四溟尋常嘯聚犬豕爾瘴煙一洗霜天清<lb/>
歸鞭咫尺覲慈母細語八千山水程孰能閉置若新婦<lb/>
正要磊落肝膽横飲酣拂袖下樓去忽聼過雁雲邊聲<lb/>
　　侯賔于<lb/>
　　　送張漢英之金陵<lb/>
平生不願為傭書亦不願作章句儒酒酣詩成吐素霓<lb/>
<pb n="KR4h0143_WYG_030-10b"/>
意氣凛凛吞千夫去年排雲叫閶闔出門一夜車四角<lb/>
今年踰嶠席未温一舸乗潮又催發大江之西日本東<lb/>
廬陵人物嘗稱雄決科歳占十八九君當努力揚辭鋒<lb/>
才髙不用長太息四海彌天豈無識壯年懐居亦何有<lb/>
著眼帶礪開胸臆霜臺屹屹淩髙寒豪士傾蓋宜交歡<lb/>
我知屠龍不屠豨食馬正欲食馬肝吳姬壓酒吹香絮<lb/>
謫仙神遊歌白苧敬亭惟有孤雲閒欲雨人間亦飛去<lb/>
　　喀爾布哈<lb/>
<pb n="KR4h0143_WYG_030-11a"/>
　　　題夏禹玉烟江疊嶂圖<lb/>
大江來自岷山逺萬里東流幾深淺洪濤巨浪日舂撞<lb/>
一派西隨萬山轉萬山峩峩翠黛浮大孤小孤當中流<lb/>
髙城逺出武昌樹衰草微連鸚鵡洲茅屋人家住深島<lb/>
雞犬不聞人跡少幾行歸雁日邊來一幅征㠶天際小<lb/>
湘南雨歇秋風清落木黯淡哀猿聲荆門月出夜潮長<lb/>
九疑山碧秋雲横我生自是優游者足跡何曾半天下<lb/>
長江萬里欲神遊却喜今朝見圖畫圖畫再展未得休<lb/>
<pb n="KR4h0143_WYG_030-11b"/>
似有糢糊寒具浮只恐通仙忽飛去驚絶當年癡虎頭<lb/>
　　趙友藺<lb/>
　　　清明述懐<lb/>
東風吹春桐始花青青柳枝插簷斜内園小兒得新火<lb/>
紫烟已遍金張家雙鸞吹笙調鶯舌起踏秋千弄明月<lb/>
夜深歩轉玉䦨東笑倚梨花一株雪<lb/>
　　岑安卿<lb/>
　　　次韓明善題推篷圖<lb/>
<pb n="KR4h0143_WYG_030-12a"/>
青松隂隂間修竹六月翛然破炎溽梅花一味只宜冬<lb/>
江上孤舟水邊屋筆端春信回孤根鮫綃淺抹清霜㾗<lb/>
江南烟雨正愁絶一枝喚醒羅浮魂無聲詩生有聲畫<lb/>
吟咏工夫見揮灑坡翁仙去二百春夢繞松風古亭下<lb/>
兹花清致誰堪當孤山品題淵源長推篷細認心凄凉<lb/>
鼻端彷彿聞天香<lb/>
　　　題晴川圖<lb/>
清溪粼粼生淺花曉日倒射揺金沙翩然雙鷺下危石<lb/>
<pb n="KR4h0143_WYG_030-12b"/>
玉雪照影無纎瑕溪邊小景入圖畫青烟緑樹漁翁家<lb/>
漁翁歸來歌未終鷺鷥忽起蘆花風回眸遥望不可極<lb/>
但見白玉飛青空昔年夜宿瀟湘浦徹曉不眠聼急雨<lb/>
解衣曵杖立沙頭何似今朝得容與長安馬寒泥沒腹<lb/>
雪滿朝衣凍肩縮試令援筆題此圖長篇應賦歸來曲<lb/>
　　　二月二日大雪偶賦時寓州郭<lb/>
東風吹寒春漠漠海氣作暝天昬昬空階夜落雪一尺<lb/>
起看萬樹梨花雲詩翁撚鬚僵不死開牕强作飢猿蹲<lb/>
<pb n="KR4h0143_WYG_030-13a"/>
欲呵凍筆寫清思甕中餘瀝催頻温山僧積財富畎畝<lb/>
驅馳役事何紛紛木魚停撾磬聲絶但聼衙鼔趨公門<lb/>
何如孤舟釣魚叟一蓑獨釣寒江濆<lb/>
　　　予觀近時詩人徃徃有以前代臺名為賦者輒<lb/>
　　　用效顰以消餘暇<lb/>
　　　　姑蘇臺<lb/>
吳王築土山為址俯視水雲三百里臺中歌舞萃華麗<lb/>
金碧㠝岏眩珠翠江花泛泛浮鴟夷㑹稽思霸甘卑辭<lb/>
<pb n="KR4h0143_WYG_030-13b"/>
千金不買西子笑一舫竟逐陶朱歸丹砌草深麋鹿卧<lb/>
淒淒棘露沾人衣闔廬邱墓虎為衛至今鐘磬聞餘悲<lb/>
遊人不悟國傾亡松間援筆題真娘<lb/>
　　　　朝陽臺<lb/>
巫峯十二青參差石形儼現仙娥姿蒼藤翠木怯悽冷<lb/>
精誠夜感襄王思仙衣縹緲仙裙濕雲影飄颻雨聲急<lb/>
陽臺朝暮不勝情髙唐想像愁無極夢中竒遇事杳冥<lb/>
公子雕辭亦胸臆荒涼古廟屹江干臺空不見行雲跡<lb/>
<pb n="KR4h0143_WYG_030-14a"/>
遊人悵望尚徘徊古碑寂寂荒莓苔<lb/>
　　　　戲馬臺<lb/>
彭城負險河為障南屹崇臺勢雄壯重瞳奮跡入秦回<lb/>
諸侯攬轡皆東向酒酣蹴馬升崔嵬鬉翻鬛振雲烟開<lb/>
倚鞭四顧示無敵指揮貔虎心雄哉黄金間行亞父去<lb/>
帳下茫然失謀主楚歌聲合潰重圍昔日名騅空故歩<lb/>
千年積恨氣未消繞臺泗水撞飛濤<lb/>
　　　　鳯凰臺<lb/>
<pb n="KR4h0143_WYG_030-14b"/>
萬里長江東入海千年髙臺今尚在當時誰道鳯凰來<lb/>
覽德何人足相待鳯聲悠悠梧葉空謫仙文采流長虹<lb/>
跨鯨一去不復返後人欲語羞雷同海上三山渺何許<lb/>
羣仙騎鳯隔風雨登臨空詠謫仙詩白鷺斜飛過秋浦<lb/>
　　　八月上旬出遊晩歸<lb/>
栲峯老人頭雪白竹扇如箕障炎赫徐行阡陌稻花間<lb/>
稚子歌呼手髙拍西風吹我衣巾輕鷺鷥飛起鸜鵒鳴<lb/>
西山一餉挂龍雨薄暮歸來新月明<lb/>
<pb n="KR4h0143_WYG_030-15a"/>
　　　題張彦明所藏翦紙惜花春起早圖<lb/>
流蘇帳巻春寒輕紗窗弄碧天微明輭紅嬌紫怯朝露<lb/>
美人推枕心為驚鬢雲未綰香奩開侍兒側立肩嬰孩<lb/>
黄鶯飛動花影亂停梳睥睨猶相猜誰將妙意寄工巧<lb/>
溪藤雪瑩金刀小丹青退舍松煤枯翦出天真數分杪<lb/>
筌熙傾軋空自誇惟競時人顔色好無聲有聲兩相副<lb/>
此景此詩均壓倒司空見慣了無言應是禪心被花惱<lb/>
　　　求葉仲輿寫墨竹扇面<lb/>
<pb n="KR4h0143_WYG_030-15b"/>
此君一日不可無子猷篤愛心歡愉延平官舍斬伐餘<lb/>
稽山倦客心煩紆先生抛官南海來胸中邱壑爭崔嵬<lb/>
筆端造化奪天巧籜龍一夜驚春雷素絹團團翦秋月<lb/>
願染元霜寫幽絶蕭然便覺風雨生頃刻清寒屏炎熱<lb/>
昔時與可稱絶倫息齋近世尤逼真我持此扇出門去<lb/>
要使襪材咸萃君<lb/>
　　　逢秋<lb/>
髙梧脫葉金井寒璧月夜挂珠闌干銀河萬里浸虚白<lb/>
<pb n="KR4h0143_WYG_030-16a"/>
凌風欲訪乗槎仙金壺箭水聲第一畫角梅花聼悽惻<lb/>
三山樓閣碧海涼老鶴不眠清露滴<lb/>
　　　謝李仲容見贈<lb/>
海風立水天空濛瘴雲晝掩蓬萊宫仙人跨鶴天姥東<lb/>
歸來樓閣昬無蹤九仙山髙玉為户廣寒夜訪乗鸞女<lb/>
桂香滴露夢不成看徹霓裳羽衣舞宫袍舞錦花翩翩<lb/>
詩成毛骨生清寒飛章贈我歸剡川推篷月在梅花邊<lb/>
　　周權<lb/>
<pb n="KR4h0143_WYG_030-16b"/>
　　　徐仲晦作書惠水墨梅圖有和靖題紀歳月絹<lb/>
　　　素蠧敗餘字不存作詩歸之<lb/>
溪藤擣霜寒奪目硬黄瘦字疎相續墨花出袖吐春妍<lb/>
一片玲瓏水蒼玉分明寄我孤山圖上有歳月書林逋<lb/>
古丹漫漫篆窠暗敗素䬃䬃形神枯西泠橋畔黄昬景<lb/>
船頭鶴夢風吹醒一從馬鬛鎖荒寒萬古人間幾香影<lb/>
苦吟老盡詩壇豪窮愁到我心徒勞還君此畫三太息<lb/>
雪晴月映横窗梢<lb/>
<pb n="KR4h0143_WYG_030-17a"/>
　　　惠山寺九龍峰下酌泉<lb/>
惠山鬱律九龍峰磅礴大地包鴻濛劃然一夕震風雨<lb/>
欲啟靈境昭神功六丁行空怒鞭斥電火揺光飛霹靂<lb/>
一聲槌破老雲根嵌洞中開迸寒液道人甃玉深䕶藏<lb/>
鏡涵萬古凝秋光陸翁甄品親試嘗翠浪煮出松風香<lb/>
我來山下討幽境自挈缾罌汲清冷味如甘雪凍齒牙<lb/>
紺碧光中敲鳯餅昬塵滌盡清淨觀心源㸃透詩中禪<lb/>
亟呼陶泓挾元玉揮灑字字泉聲寒投閒半日聊此駐<lb/>
<pb n="KR4h0143_WYG_030-17b"/>
孤櫂明朝又東去紅塵人世幾浮雲鐘鼔空山自朝暮<lb/>
　　　次韻徐景端席上<lb/>
洞庭霜橘包黄銀海邊丹荔輸閩珍髙堂開筵薦華俎<lb/>
風味雋美懐芳新蒸花厭玉飣鵞炙雕盆犀筯行鮮鱗<lb/>
紛紛歌管奏名妓秩秩簪履羅佳賔芳尊細酌緑琬琰<lb/>
寳罽共擁紅麒麟燒殘絳燭轉留客疑有四角生車輪<lb/>
書生商歌風雨室此志鬱鬱何由伸短衣穿肘不掩脛<lb/>
五窮相與為雷陳青陽開動生意達短翅亦擬淩空雲<lb/>
<pb n="KR4h0143_WYG_030-18a"/>
豫章逺志各有適黄鐘瓦缶俱陶鈞且安麤糲槃澗濵<lb/>
未厭紫豉羮吳蓴<lb/>
　　　赤壁泛舟<lb/>
赤壁之山何崚嶒下有江水何清泠天空月出夜寥泬<lb/>
玻瓈萬頃涵秋冰為問黄州雪堂老遷官何如謫官好<lb/>
酒酣㩦客夜拏舟憂患都將談笑了劃然長嘯來天風<lb/>
神遊八極世慮空但見横江秋露白錯落低垂斗柄紅<lb/>
舉袂欲挹浮丘公洞簫聲斷潛蛟舞月下清樽貯千古<lb/>
<pb n="KR4h0143_WYG_030-18b"/>
老瞞當日困周郎十萬樓船鬭貔虎煙銷水冷沈戈矛<lb/>
空餘野燐寒沙頭江山牢落滿陳跡追憶徃事懐風流<lb/>
勝遊到我知幾度感昔視今猶旦暮乾坤何事老英雄<lb/>
衮衮長江自東去<lb/>
　　　子陵釣圖<lb/>
東都熱官手可炙吳儂面似秋江色平生落拓一羊裘<lb/>
七葉貂蟬不堪易功臣盡在雲臺中丹青化作灰塵空<lb/>
先生遺貌乃在此釣竿尚裊桐江風悠悠世事江雲白<lb/>
<pb n="KR4h0143_WYG_030-19a"/>
過眼輕㠶自朝夕人間萬古仰孤風天上有星猶是客<lb/>
　　　錦雞<lb/>
巴山靈鳥初離羣葳蕤麗組雲錦文羽翎新刷爪距利<lb/>
采色勝似沙頭鴛晴暾入户爛相射嗉中有物垂紅碧<lb/>
綬光若若花盤絛出示山童有矜色文章固足媒爾身<lb/>
雕籠拘束還悲辛區區啄飲豈不厚情深野樹溪雲春<lb/>
　　　焦山寺<lb/>
赤霞夜出扶桑東海雲捲浪淩虚空剛風浩浩吹不去<lb/>
<pb n="KR4h0143_WYG_030-19b"/>
崔嵬化作青蓮宫萬衲月寒清梵寂四面沈沈皆海色<lb/>
鐘聲不許到人間自送潮音落寒碧<lb/>
　　　舟行阻潮<lb/>
江流浩浩吞長天打篷巨浪翻銀山篙師維舟不敢發<lb/>
東望微茫盡溟渤荒邨古渡生客愁丹楓落葉秋颼颼<lb/>
夜半西風巻江雨咿軋數聲聞過櫓風收雨霽晨氣清<lb/>
金烏蕩漾波間明舟人歡呼指歸路十幅蒲㠶順風去<lb/>
　　　夜泊吳江<lb/>
<pb n="KR4h0143_WYG_030-20a"/>
瀰茫巨浸無坤軸溶溶一鏡天東北兩虹渴飲駕空來<lb/>
千尋横截玻瓈碧齧堤駭浪飛晴雨晦冥白晝蛟鼉舞<lb/>
萬家燈火水晶宫令肅貔貅夜撾鼔斗柄銜城湖月白<lb/>
清愁惱我江南客安得風流張志和共醉漁舟擪長笛<lb/>
　　　金山龍游寺<lb/>
金山突兀摩青冥六鼇駕海來蓬瀛風濤巻雪撼不動<lb/>
中流湧出毘耶城山僧眼底乾坤闊俯瞰朝暾乗落月<lb/>
鐘聲薄暮來蜃樓燈影晴宵入蛟窟馬銜韜怪蒼龍蹲<lb/>
<pb n="KR4h0143_WYG_030-20b"/>
聼法卧䕶孤雲根參旗歴落倚闌楯金碧照耀滄海門<lb/>
天光萬頃涵虚碧扁舟獨艤玻瓈國六朝興廢幾英雄<lb/>
徃事雲浮江露白窮髙一覽雙眼明天風灑我毛骨清<lb/>
淮山數㸃不可寫矯首九萬搏風鵬<lb/>
　　　八里莊渡淮入黄河水渾不可飲過徐入清河<lb/>
　　　水方澄潔信筆閒記<lb/>
河流汨汨如涇水濁浪崩騰疾馳駛一石中膠數斗泥<lb/>
舟客居民皆飲此黄河不復行故道下注清淮通海涘<lb/>
<pb n="KR4h0143_WYG_030-21a"/>
十人度索上一洪寸寸强弓挽難起屹然趺坐如僧禪<lb/>
日與篙師同愠喜青山一髮認邳州蕭條莫上魚豚市<lb/>
酒邊一笑我何為獨冐驚濤行萬里爭如林下混漁樵<lb/>
俛仰嘯歌行復止回頭寄語北山雲征塵待向風泉洗<lb/>
　　　徐州暮泊風雨驟至<lb/>
清河緑漲琉璃堆黄河濁浪排空來兩流合一混涇渭<lb/>
噴薄東注無時回孤城迤邐枕其左晝夜怒激聲喧豗<lb/>
人烟蟻集一鬨市夕陽孤塔空崔嵬客舟簇簇鬧河滸<lb/>
<pb n="KR4h0143_WYG_030-21b"/>
極目但見烟中桅黄壚呼酒足自慰愁城頓破紅顔開<lb/>
須㬰笑電急驅雨神物變幻令人猜狂飇揚沙昬白晝<lb/>
黒雲巻地翻風雷<lb/>
　　　雞鳴臺<lb/>
横空陣氣長雲黒戈鋋照耀旌旗色龍跳虎躍神鬼愁<lb/>
漢楚存亡一絲隔相持兩地皆雄據楚力疑非漢能拒<lb/>
瑞啟炎圖芒碭雲悲歌覇業烏江路空餘故壘傳遺跡<lb/>
離合山河幾勍敵戰塵吹盡水東流落日沙場春草碧<lb/>
<pb n="KR4h0143_WYG_030-22a"/>
　　　魯橋<lb/>
泗河汨汨流青銅魯橋突兀横長虹驚波蕩潏石鬭怒<lb/>
石門空洞如弛弓風霜剥蝕勢欲壓亂石齒齒填深洪<lb/>
南連淮楚九地厚東導齊魯羣流通征商貿遷百貨阜<lb/>
來㠶去櫂紛奔衝車輪彭鍧鐸聲急馬蹏蹴踏塵影紅<lb/>
我遊天京偶經此一見淳俗真堯封扁舟膠涸守連日<lb/>
欲去未去心忡忡嗟予行役浪自苦颯颯吟鬢將秋蓬<lb/>
摩挲殘碣討遺跡搔首蹢躅斜陽中銜杯一洗胸芥蔕<lb/>
<pb n="KR4h0143_WYG_030-22b"/>
浩歌目送吳天鴻<lb/>
　　　濟南原上<lb/>
朔河春透冰未裂黄蘆伐盡洲渚闊荒祠老棟壓欲頺<lb/>
古樹無枝枯復活長嘶飛騎抹流雲草舍微茫聚疎樾<lb/>
夕陽返景低黄埃漠漠平沙浩如雪<lb/>
　　　冠州<lb/>
臨津衝要環墟市横橋斷岸人如蟻車聲軋軋風蓬蓬<lb/>
道上黄塵半空起御河柳色如藍緑翻翻酒斾風髙矗<lb/>
<pb n="KR4h0143_WYG_030-23a"/>
歸馬聲喧烟火深落日孤城催暮角<lb/>
　　　蒲萄酒<lb/>
翠虬夭矯飛不去頷下明珠脫寒露纍纍千斛晝夜舂<lb/>
列甕滿浸秋泉紅數宵醖月清光轉穠腴芳髓蒸霞暖<lb/>
酒成快瀉宫壺香春風吹凍坡瓈光甘逾瑞露濃欺乳<lb/>
麴生風味難通譜縱敎典却鷫鸘裘不將一斗博涼州<lb/>
　　　次韻馮仲逺聼鄰舟孟監州琵琶<lb/>
江州司馬真愁絶潯陽夜醉黄蘆月琵琶撥動兒女情<lb/>
<pb n="KR4h0143_WYG_030-23b"/>
淚濕青衫寫淒切漢東傑客老監州雲夢胸中吐竒崛<lb/>
春風斗酒忽解后暮雨扁舟談激烈酒酣古調手自傳<lb/>
鵾絃撼動龍香撥抑揚按節氣雄放清度回飇激林樾<lb/>
迢迢訴盡出闗情漢宫徃事孤鴻滅黄雲萬里絶音塵<lb/>
馬上誰能記嗚咽新聲洗盡鬱輪袍清和扣舷歌間發<lb/>
曲終一笑兩茫然江水泠泠滿襟雪<lb/>
　　　客枕<lb/>
寒更四㸃雞未號行人道上聲嘈嘈酸風慘慄寒贔屭<lb/>
<pb n="KR4h0143_WYG_030-24a"/>
長河争渡冰堅牢霜花著面膚欲裂虬髯稜稜凍欲折<lb/>
征車巻地聲如雷槖駝吼落燕山月<lb/>
　　　冷泉亭<lb/>
昔人來自天竺國縹緲孤雲伴飛錫天風吹落凝不去<lb/>
化作竒峰聳空碧至今裂峽餘雲髓桂冷松香流未已<lb/>
翠光圍住玉壺秋不放晴雷度山趾道人晏坐無生滅<lb/>
炯炯層胸照冰雪夜深出定汲清泠寒猨啼斷西巖月<lb/>
　　　次春日即事韻<lb/>
<pb n="KR4h0143_WYG_030-24b"/>
吳蠶欲老疇未秧拍堤野水迴横塘淡烟疎樹緑隂薄<lb/>
落花飛絮白日長寒具油乾過冷節悤悤芳事歸鶗鴂<lb/>
枕書睡足午窗明雪乳浮浮翻兔褐<lb/>
　　雅琥<lb/>
　　　送御史王伯循之南臺<lb/>
京華歳晏饒風雪况復知交逺相别金貂貰酒燕市傍<lb/>
官柳殘條未堪折客心戀戀不忍發離歌莫唱陽闗疉<lb/>
羡君年少早致身文章徳業追古人繡衣驄馬向南去<lb/>
<pb n="KR4h0143_WYG_030-25a"/>
江湖草木含青春<lb/>
　　劉聞<lb/>
　　　送傅與礪交州敎授<lb/>
君不見丹穴産鳯雛五色不是凡禽狀廣文年少薄遊<lb/>
吳一旦詩名動天上前年開詔赴交州今年載書東海<lb/>
頭仙人騎羊渺何許歸夢先落江南洲樹枝當窗靈鵲<lb/>
喜綵服趨拜庭闈裏别有佳期隔片雲洞庭月照瀟湘<lb/>
水君歌有所思我歌逺别離落花飛絮春去盡杯酒相<lb/>
<pb n="KR4h0143_WYG_030-25b"/>
送都門時一官冷熱何足取文章自可名不朽滄波早<lb/>
掣釣鼇鈎莫遣玉堂人倚乆<lb/>
　　柯九思<lb/>
　　　題所藏趙仲穆畫江山秋霽圖<lb/>
國朝名畫誰第一只數吳興趙翰林髙標雅韻化幽壤<lb/>
斷縑遺楮輕黄金憶昔金華陪勝集郎君妙年才二十<lb/>
江南春雨又相逢筆底秋山那可及便欲追踪僧巨然<lb/>
破墨爛漫還清妍倚䦨人待滄海月懸崖樹拂瀟湘煙<lb/>
<pb n="KR4h0143_WYG_030-26a"/>
老夫絶愛扁舟趣風静波深疑可渡顧生癡絶忽大叫<lb/>
指㸃前峰問歸路<lb/>
　　　送趙季文之湖州參軍與逹兼善秘書同賦<lb/>
人生功名如掣電獨有君家吾所羡弟兄玉立總成名<lb/>
堂上慈親尚强健伯兄日日報平反喜溢萱花促張宴<lb/>
參軍赴官百餘里甘旨懸知可充膳聞君二月當揚舲<lb/>
太湖水暖春冥冥碧瀾堂前萬花麗水精宫外羣峰青<lb/>
幕府事稀多暇日騎馬題詩訪陳迹野亭日落朱顔酡<lb/>
<pb n="KR4h0143_WYG_030-26b"/>
早寄書來慰思憶<lb/>
　　　題宋誠夫尚書垂綸亭<lb/>
尚書昔隐江漢間垂綸蒼波弄白日千山桃葉起春謳<lb/>
萬頃蘆花湧秋色適興偶拂珊瑚光豈謂渭濵終得璜<lb/>
未央奏䇿動天子四海籍籍傳文章至今亭子松隂古<lb/>
磯上蒼苔長膏雨經綸事竟尋舊遊願逐茶烟渡湘浦<lb/>
　　　題錢舜舉畫梨花<lb/>
洛陽城西千樹雪走馬㸔花徧阡陌金鞭換酒為沈飲<lb/>
<pb n="KR4h0143_WYG_030-27a"/>
爛醉花前扶不得粉香熏透詩人脾思入吳牋灑殘墨<lb/>
别來風雨難為春客懐幾度孤清明壯遊回首已陳迹<lb/>
一聲啼鳥心魂驚苕溪居士獲天趣造化潛移不知處<lb/>
玉容寂寞渉春寒猶記香山舊時句羡君好古情有餘<lb/>
勵志耻作黄金奴梅邊握手恨不早老眼半世空江湖<lb/>
畫圖詩筆耀當代大嚼屠門意殊快更須什襲為珍藏<lb/>
靜裏春光常自在<lb/>
　　　中秋醉後偶作<lb/>
<pb n="KR4h0143_WYG_030-27b"/>
虞淵日沉羣動息露㸃蒼苔鬼工泣纎塵不染堪輿情<lb/>
秋水無㾗湛晴碧初若照膽鏡飛上天一壁又如驪龍<lb/>
珠跳出滄海窟冷光透體骨髓凝灝氣浸人毛髪立年<lb/>
年中秋事行李孤館殘燈滯他邑今歳居貧家此景頗<lb/>
自適持杯向月月墮酒舉酒長吞月隨入酒到胸中飛<lb/>
火車月入詩腸灑冰汁眼花忽見仙人來笑語欣然若<lb/>
相識長笛叫虛寒餘響裂巖石搔首於兩間今夕復何<lb/>
夕雲中老桂飄古香樹影婆娑印蟾壁天風忽吹散人<lb/>
<pb n="KR4h0143_WYG_030-28a"/>
月兩俱失玉山倒入無何鄉雄雞一聲東方白<lb/>
　　李裕<lb/>
　　　次祭酒虞伯生先生壁間韻<lb/>
八月一日灤河濵西風白草長如人城烏未棲角未起<lb/>
落日砧杵連比鄰砧聲砧聲一何急露寒孀婦抱衣泣<lb/>
行人獨向明月中望斷星河夜深立<lb/>
　　　贈人歸江西<lb/>
春深瓊島輕隂碧翠殿瑶階甃文石貂蟬侍中曉傳詔<lb/>
<pb n="KR4h0143_WYG_030-28b"/>
殿頭急宣供奉入玉音春煖珠琅琅金箆屈折盤龍香<lb/>
十年珥筆向左掖錦衣白日歸故郷故鄉歸去隔江水<lb/>
江上蘼蕪一千里短楫紅船載燕女少婦深閨怨遊子<lb/>
江頭風急楊花飛鷓鴣暮雨烟中啼<lb/>
　　胡寛<lb/>
　　　送友之官江西<lb/>
花間乳鶯啼曙色送客驅車上南陌陌頭芳草緑萋萋<lb/>
今人古人滅行迹明發吳儂燕尾<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>江巻寒潮飛練白<lb/>
<pb n="KR4h0143_WYG_030-29a"/>
鸞童乗月吹紫笙不似琵琶怨秋瑟滕王閣中歌舞闌<lb/>
一望秋林謝公宅<lb/>
　　韓性<lb/>
　　　韓左軍馬圖巻<lb/>
五花雲散紫電光縶維未許飛龍驤垂頭欲就圉人飲<lb/>
渴烏作勢吞銀潢長安畫史擅筆力萬里猛氣收毫芒<lb/>
羽人乗風倦鞍勒一笑收拾藏巾箱世人不識真驌驦<lb/>
顧影尚爾分驪黄放鶴峰前有遺意神駿政可誇支郎<lb/>
<pb n="KR4h0143_WYG_030-29b"/>
　　　宛委山<lb/>
秦山幾千仭翠入蓬萊城城中望山色明暗分隂晴老<lb/>
夫散䇿山前路為愛㸔雲不歸去仰㸔驚怪鷺飛來回<lb/>
頭忽見雲生處崦中孤起如炊烟乗風騰上蒼厓巔厓<lb/>
巔宿雲喜迎接横空一幅兜羅緜天風吹散銀千縷淡<lb/>
處是煙濃是雨雲師抝怒不肯回露出峰頭尺來許一<lb/>
雨三日溪水肥老夫欲歸不成歸雲師知我慘不樂故<lb/>
出小譎相娱嬉老夫作詩一笑領舉袖收雲散空迥倚<lb/>
<pb n="KR4h0143_WYG_030-30a"/>
松絶叫山下人仰㸔雲峰起山頂<lb/>
　　　東山<lb/>
逺山倚空青濛濛剡溪白匝來天東天機不巻芳草碧<lb/>
中有行地雙蟠龍扶藜欲出人間世俯仰明河在平地<lb/>
長松忽動鶴飛來萬里剛風起衣袂薔薇開落春復秋<lb/>
洗屐何人繼清遊凭闌一笑衆山小遥指雲氣㸔齊州<lb/>
　　　陽明洞二首<lb/>
洞天深窅行客疑飈輪碧簡誰能稽倚松長嘯巖壑動<lb/>
<pb n="KR4h0143_WYG_030-30b"/>
放懐未必今人非石氣盤空散成霧檜子無風落青雨<lb/>
草間欲問苖龍壇薜荔鱗鱗絡銅虎<lb/>
蕙草雪消綘蝶疑遊子挈榼來何稽少待山桃綴紅糝<lb/>
回首已憐春事非青風成雲濕成霧洞天深沈百花雨<lb/>
山深玉殿鎖碧苔天上通明羅九虎<lb/>
　　陳深<lb/>
　　　書駿馬圖<lb/>
王良伯樂骨已朽曹霸丹青亦希有開圗欻見神駿姿<lb/>
<pb n="KR4h0143_WYG_030-31a"/>
對酒髙歌雄劍吼秖今騏驥困鹽車落日長鳴漫昂首<lb/>
嗤嗤俗眼迷天機相士嫌貧馬嫌瘦<lb/>
　　程益<lb/>
　　　賦得金盤露酒送宋顯夫僉事之山南<lb/>
鳯城仙客來揚州便當解此千金裘丹邱夜出瑪瑙甕<lb/>
洞庭春泛瑶華舟看花路入竹西寺吹簫人倚橋邊樓<lb/>
船頭對月且獨飲錦袍明日金陵遊<lb/>
　　俞希魯<lb/>
<pb n="KR4h0143_WYG_030-31b"/>
　　　題李伯時三馬圗巻<lb/>
渥洼汗血真龍種千里霜蹏賈餘勇閶闔牽來三疋練<lb/>
霧鬛霜鬃欲飛動龍眠居士筆有神獨憐神駿為寫真<lb/>
雪堂老翁親灑翰妙墨著楮光如新三百年間一蕭瑟<lb/>
此書此畫俱難得市骨猶<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>五百金此巻應當萬金直<lb/>
方今四海同一家玉闗咫尺無塵沙十二閑中盡騠駃<lb/>
不須更畫青絲結<lb/>
　　辛鈞<lb/>
<pb n="KR4h0143_WYG_030-32a"/>
　　　訾州烟雨<lb/>
漁翁披蓑侵暮歸家家買魚趂晩炊沙村草樹逺復近<lb/>
一簇兩簇青冥迷蘆花深處歌竹枝人間風浪那得知<lb/>
明朝雨過杜若長定有采藥仙人來<lb/>
　　　桂嶺晴嵐<lb/>
青山山氣薄日色似霧非霧雲非雲我疑玉烟吹不斷<lb/>
化作老桂香氤氲仙人振衣千仭岡對花酌酒傳瓊觴<lb/>
一觴一詠聲鏗鏘吐出字字天葩香<lb/>
<pb n="KR4h0143_WYG_030-32b"/>
　　劉詵<lb/>
　　　題白府判仲謙所藏錢舜舉巖壑圗<lb/>
我如謝公好名山開巻著我千巖萬壑間亂烟遥峯出<lb/>
縹緲怪石翠樹相回環忽然山破飛瀑落皎如仙人玉<lb/>
帯垂雲端喧豗欲撼溪谷動使我毛髮森清寒不知其<lb/>
間有何徑但見荷擔兩兩相追攀浮屠崔嵬蒼壁頂佛<lb/>
屋隠映長松闗下通窈窕知何處想見小溪穿石去沙<lb/>
邊汲叟犬相隨橋上行人驢半渡林空路斷孤舟横或<lb/>
<pb n="KR4h0143_WYG_030-33a"/>
坐舟尾或疾撐左巖右灘地苦狹長篙落石如有聲我<lb/>
疑桃源從此逝恍若風景非人世欲呼錢郎問其塗錢<lb/>
郎已去誰能呼<lb/>
　　　謝王宜逺餉黄雀<lb/>
野田秋隂稻穗垂山禽來啄日以肥斑斑背㸃楚雁色<lb/>
煌煌腹借倉庚衣稍飢作陣帯雨下既飽聨翅穿雲飛<lb/>
土人㩗網巧覘伺或布一網無脫遺髙明購買貴初出<lb/>
但取恱口寜論貲饌美鮮浄凝琥珀入酒㶑灩明琉璃<lb/>
<pb n="KR4h0143_WYG_030-33b"/>
詩人尤喜體質滑錫以美號柔緜披嗟哉羣百性命易<lb/>
一旦鼎鑊魚貫隨物惟有美足取害復以貪得忘罟維<lb/>
頭顱萬里奉包篚幸免逺貢遭明時吾徒縱食誠有媿<lb/>
捫腹何以酬相知<lb/>
　　　題羅稚川小景<lb/>
逺洲連岡近洲平髙樹稀葉低樹青長溪浸日流無聲<lb/>
中有數葉漁舟横誰家飛軒接水亭沙邊客至扶杖迎<lb/>
江村頗類浣花里人品兼似陶淵明<lb/>
<pb n="KR4h0143_WYG_030-34a"/>
　　　題鐵仲堅宣差所藏羅稚川烟邨圗<lb/>
荒邨漠漠煙連山誰家野店兩樹間青帘稍出樹梢外<lb/>
秋風敗葉寒斑斑路通白石流水亂長橋縹緲依山澗<lb/>
漁姑得酒歸意速㩗稚渡橋如落雁寒藤老木又一川<lb/>
罾船方饌罾斜懸有魚有酒復有客風致何必能詩篇<lb/>
亂鴉幾㸃天疑暮欲泊未泊環髙樹小舟七八散前灘<lb/>
或倚長篙收釣具君不見鴟夷一舸遊五湖子陵羊裘<lb/>
釣桐廬安知若人非其徒<lb/>
<pb n="KR4h0143_WYG_030-34b"/>
　　　廬陵十景同蕭克有孚有諸公作<hi>録四首</hi>
　　　　神岡晩橋<lb/>
兩江秋波燕尾岐千嶂春木鳯翅齊道人結船布江面<lb/>
行者如蟻東復西巒頭烟起樵子急林杪磬發山僧歸<lb/>
菴中老僧危坐稳付與萬古看斜暉<lb/>
　　　　螺峯殘雪<lb/>
城東青山女兒睂天寒變作滄浪髭晴風忽放寸碧出<lb/>
亂白猶在蒼松枝暾光日射分衆色斷纈碎錦春離離<lb/>
<pb n="KR4h0143_WYG_030-35a"/>
道人㸔山踏泥去日暮拾得金螺歸<lb/>
　　　　古城秋釀<lb/>
大江蓼花紅滿堤堤上人家多竹籬雨厨争炊白雪甑<lb/>
霜甕滿瀉黄酥巵城中少年好游冶渡江買醉携蛾睂<lb/>
江東估客貪祭賽第一先酹蕭郎祠<lb/>
　　　　小洲暮漁<lb/>
螺湖石屋江水平大船小船滿東津舉罾出魚輒數十<lb/>
落日光射金鱗鱗楓橋烟起新酒熟共穿小魚飲西鄰<lb/>
<pb n="KR4h0143_WYG_030-35b"/>
大魚雖肥且勿食明朝賣與城中人<lb/>
　　　賦杜氏秋晚紅梅用友人韻<lb/>
君不見緑珠吹笛意態閒畫樓百尺垂闌干紅妝千年<lb/>
不復識今日忽見春風邨又不見景陽麗華唱璧月酡<lb/>
腮半露鈿花繁酒酣妙舞未肯散一笑婉娩宫井寒餘<lb/>
妍尚可眩一世縁空化盡難為完坐令前身白玉質施<lb/>
朱作豔嬌能言頗疑守宫㸃臂㾗不滅又疑如意傷頰<lb/>
血未乾淒風澹月疎竹外幽香著客能返魂同根霜雪<lb/>
<pb n="KR4h0143_WYG_030-36a"/>
魁百卉未有早秀爭秋蘭煌煌庭院生曉色一樹變作<lb/>
扶桑暾我欲呼坡仙叩門共醉詩清温我欲呼東野長<lb/>
安一日走馬㸔向來酒禁今已釋莫遣頃刻無罍尊<lb/>
　　　賦歐園海棠和羅起初<lb/>
蜀州海棠錦成畦昌州海棠芳氣菲名花自古恨不見<lb/>
東風吹在西家西美人壓酒紅珠落半笑新晴半含萼<lb/>
玉膚柔薄綘袖寒妝淚輕盈脂臉怍太真姣睡金屋春<lb/>
緑珠夜燕宫蠟薪一時羣花盡妾媵娉娉嫋嫋真仙人<lb/>
<pb n="KR4h0143_WYG_030-36b"/>
雨餘繁枝深緑淨好及佳時入觴詠花容相對易新故<lb/>
人事無情有衰盛我昔曾同花下歡寳釵插映鴉髮盤<lb/>
只今便能日日為花醉欲挽朱顔應已難<lb/>
　　　南樓乗月<lb/>
人間塵埃能幾何夜夜明月九州白獨提愁髪御秋風<lb/>
漢江染之不成黒江流迎我來滔滔古今銷盡黄龍髙<lb/>
樓頭㩗酒邀天飲我與殷庾為三豪吳姬膚肉映肪雪<lb/>
笑倩坐客穿舞袍胡床吹玉龍朱闌懸豪曹巳傾四海<lb/>
<pb n="KR4h0143_WYG_030-37a"/>
添我酒更推三山鱠其鼇苻堅石勒豎子耳尺組縻之<lb/>
如猨猱昔人功名何足論惟有風流千載存當時結束<lb/>
不成興誰愛明月來端門我起舞君莫回姮娥隨人不<lb/>
可推君捉我影入我手酌君玻瓈三萬杯<lb/>
　　　和劉元翁<lb/>
廬山江水之西流今年渉我舟復舟平生歳月向此盡<lb/>
百里何必非并幽伏波少游兩不可元髮如客誰能留<lb/>
南飛鳬鷗北鴻雁我亦天地無幾求空山歳晏催客别<lb/>
<pb n="KR4h0143_WYG_030-37b"/>
與子撃筑歌四愁陌頭雞鳴曙光發池上古木寒蕭颼<lb/>
人生百年各有願養牛種橘亦得齊封侯<lb/>
　　　雪林獵虎<hi>丙辰歳晏無營友人有賦十題者援筆戲效其體</hi>
朔風曉寒天地白將軍打圍千騎列南山老獸工避人<lb/>
穿厓蔽木蹤不滅地窮怒躍㦸亂衝千丈瑶峰盡成血<lb/>
却懸駝背歸入城不見斕斒見白額<lb/>
　　　竹外梅梢<lb/>
誰家修篁千萬竿短牆流水朱闌干孤芳託根得春早<lb/>
<pb n="KR4h0143_WYG_030-38a"/>
一枝斜出行路㸔遥凝青林炯初霽一㸃兩㸃雪未殘<lb/>
小窗月落霜角動誰與伴此空山寒<lb/>
　　　水邊柳影<lb/>
江南殘臘冰雪消人家垂楊如灞橋窺春嬌眼寒未動<lb/>
彷彿已學東風腰東家女兒重歳月心逐時物先妖嬈<lb/>
此時欲寄未可折直待二月黄金條<lb/>
　　　城角春聲<lb/>
江城窮年柳芽黄家家辛盤鬪稱觴城樓夜吹梅花引<lb/>
<pb n="KR4h0143_WYG_030-38b"/>
起視天宇皆飛霜牛衣有人久待旦冷銼三尺氷花長<lb/>
勿云暖律苦未轉中有萬斛東風香<lb/>
　　　江㠶雪影<lb/>
朔風殷空夜飛霰百萬玉龍交曉戰茫茫天地如大荒<lb/>
只有行波蒲一片推篷四望眼光眩倒浸玉扉水中見<lb/>
却疑馮夷宴未終舞女猶持白鸞扇<lb/>
　　　和羅昌逢蠟梅<lb/>
梅兄不見今幾時黄塵盡涴冰玉姿却疑來從金仙國<lb/>
<pb n="KR4h0143_WYG_030-39a"/>
已覺顔貌俱近之水邊林下恍如昨都非都是驚相嬉<lb/>
額黄萬斛塗未了頩怒半落宫簷枝縹裾下壓紺裾裼<lb/>
緗袖醉枕紅膚脂天寒鵞兒凍凝酒日明蜂户光分脾<lb/>
暗香著人欲襲骨妙意未必和靖知小窗静晝膽瓶古<lb/>
長廊微雪珠簾垂一枝几案誰所置便覺春意生睫睂<lb/>
勿嫌吟詩苦不似酒觴更倒黄金巵<lb/>
　　　和羅昌逢<lb/>
空江五月輕帆漲南風飄飄巻衣浪故人百里肯重尋<lb/>
<pb n="KR4h0143_WYG_030-39b"/>
相逢喜見平生心窮通慣見貌難老談笑生風人愈好<lb/>
新詩猶欲俎豆予倦遊乆已如相如夢中占夢竟何據<lb/>
鄉人說鄉念歸去春花繞屋菘韭長有酒不願求西涼<lb/>
　　宋无<lb/>
　　　西湖酒家壁畫枯木<lb/>
衡岳喬松道途逺成都古柏山川隔忽驚老樹刺眼來<lb/>
疑是頹崖壓東壁抝怒風雷龍虎氣盤摺造化乾坤力<lb/>
隂連滄海一片秋秀奪西湖兩峯色寒雲苒惹霾晝影<lb/>
<pb n="KR4h0143_WYG_030-40a"/>
凍蘚縁沿借春碧醉翁睥睨欲挂衣禪伯經營思憩錫<lb/>
烏鳶冥下踏枝空猿猱夜過嗔藤仄鐵榦銅柯嗅不香<lb/>
蒼雪元烟潤將滴便擬攀蘿解糾纒何煩平地生荆棘<lb/>
直須埽去曲碌姿揮作昻霄數千尺<lb/>
　　　梁隆吉遺馬筆幷詩荅以長句<lb/>
吳剛夜入廣寒闕生擒老兔出秋月嫦娥泣雨蟾影孤<lb/>
靈藥不舂玉杵歇桂花凝毫拔蒼緑蜀絲纒金鏤湘竹<lb/>
紫蘭蕊笑春風愁蓮花仙冠墜簪玉松腴㸃漆光照眸<lb/>
<pb n="KR4h0143_WYG_030-40b"/>
藤肪搗雪滑欲流樂毅小帖排銀鉤天馬歴塊無九州<lb/>
夢中忘筆那有花古錐畫地飛龍蛇覺來尋錐亦無處<lb/>
但見鳥跡留平沙<lb/>
　　　南岳李道士畫雙松圗<lb/>
道士醉卧天柱峰睥睨石上千年之老松松精相感入<lb/>
夢寐化作蒼髥雙老龍酒腸空洞生鱗角飛出兩龍醉<lb/>
不覺須臾霹靂撼五岳豐隆縮手不敢捉神靈頃刻歸<lb/>
虚無壁上但見雙松圖松邪龍邪莫能詰棟梁霖雨藏<lb/>
<pb n="KR4h0143_WYG_030-41a"/>
　秃筆<lb/>
　　　　僧日觀畫蒲萄<lb/>
　玉山道人蒼壁立胸瀦萬斛松煤汁吐作千年古怪藤<lb/>
　猶帯西湖烟雨濕元氣淋漓草木活太隂菌蠢蟲蛇蟄<lb/>
　須縈翠霧瘦蛟走睛抉元珠黒龍泣神剜鬼刻字崛竒<lb/>
　水精火齊光陸離天魔擎來空青寳鯨波涌出珊瑚枝<lb/>
　墨花酣春馬乳漲醉夢渴想西涼姿風窗秋疑螙葉語<lb/>
　露架夜憶虬柯垂須㬰掩巻何所見月落庭空無影時<lb/>
<pb n="KR4h0143_WYG_030-41b"/>
　　　汪珍<lb/>
　　　　孫逸夫書堂作<lb/>
　清山盤盤雲氣度岡巒滅沒互吞吐柘林煙潤繭行絲<lb/>
　荷蕩水香魚吐絮人間化物日月流先生閉門雙鬢秋<lb/>
　大隱從來在朝市幽居况近城南樓<lb/>
　<lb/>
　<lb/>
御選元詩巻三十<lb/>
</p>
<p>
</p>
  </div>
</body>
</text>
</TEI>
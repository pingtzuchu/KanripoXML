<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_055-1a"/>
　欽定四庫全書<lb/>
御選元詩巻五十五<lb/>
　　七言律詩十三<lb/>
　　　台哈巴哈<lb/>
　　　　春日次宋顯夫韻<lb/>
　帝城三月多春色南陌風光畫不如躑躅花深啼杜宇<lb/>
　鸕鷀灘漲聚王餘玉樓似是秦宫宅金水元非鄭國渠<lb/>
　處處笙歌移白日揚雄空讀五車書<lb/>
<pb n="KR4h0143_WYG_055-1b"/>
　　　　上尊號聽詔李供奉以病不出奉寄<lb/>
　丹鳯銜書出内庭羽林環衞擁霓旌千官拜舞開仙仗<lb/>
　四海謳歌荷聖情香霧細添宫栁碧日華遙射錦袍明<lb/>
　侍臣亦有文園病卧聽龍墀鼔吹聲<lb/>
　　　　送趙伯常淮西憲副<lb/>
　東華晨霧正霏霏使者分符向合淝封事尚留青瑣闥<lb/>
　䝉恩近出紫宸闈江涵曉日明樓艓風引春雲上繡衣<lb/>
　珍重故人千里别緑尊須盡莫相違<lb/>
<pb n="KR4h0143_WYG_055-2a"/>
　　　寄姚子中<lb/>
懶趨青瑣偹朝班焚却銀魚挂鐵冠琪樹有枝空集燕<lb/>
竹花無實謾棲鸞漢廷將相思王允晉代衣冠託謝安<lb/>
聖世只今多雨露上林芳草似琅玕<lb/>
　　　春日宣則門書事簡虞邵菴<lb/>
三月龍池栁色深碧梧煙暖日愔愔蜂黏落絮縈青幔<lb/>
燕逐飛花避緑沈仙仗曉開班玉筍雲韶春奏鍚瓊林<lb/>
從臣盡獻河東賦獨有相如得賜金<lb/>
<pb n="KR4h0143_WYG_055-2b"/>
　　　寄同年宋吏部<lb/>
金鏡承恩對紫微錦韉白馬耀春暉謾隨仙仗朝天去<lb/>
不記宫花壓帽歸海國風髙秋氣早闗河雲冷雁聲稀<lb/>
嗟予已屬明時棄自整絲綸覓釣磯<lb/>
　　　與蕭存道元帥作秋千詞分韻得香字<lb/>
芙蓉宫額半塗黄雙送秋千出畫牆簾底燕驚花雨亂<lb/>
樹頭蜂繞襪塵香巧將新月添睂黛閒倩東風響佩璫<lb/>
歸去緑窓和困睡暫憑春夢到遼陽<lb/>
<pb n="KR4h0143_WYG_055-3a"/>
　　余闕<lb/>
　　　登太平寺次韻董憲副<lb/>
蕭寺行春望下方城中雲物變淒涼野人籬落通灊口<lb/>
賈客帆檣出漢陽多難漸平堪對酒一尊未盡更焚香<lb/>
憑將使者陽春曲消盡征人鬢上霜<lb/>
　　汪澤民<lb/>
　　　四月九日新霽偕宗英公仲自天都峯遊湯泉<lb/>
天都敻出諸峰上曙色嵐開逸興催半壁暗泉吹冷雨<lb/>
<pb n="KR4h0143_WYG_055-3b"/>
懸崖飛瀑吼晴雷白雲縹緲仙鄉逺碧落髙寒俗駕迴<lb/>
自笑生平愛清境冥搜不厭厯崔嵬<lb/>
　　鄭玊<lb/>
　　　題天目山<lb/>
勢壓東南萬象低溟濛空翠望中迷龍飛鳯舞川原秀<lb/>
地下天高日月齊武肅百年鍾覇氣文忠千古欠留題<lb/>
客來欲問青雲路鑿破崚嶒便作梯<lb/>
　　　婺源胡氏屏山樓<lb/>
<pb n="KR4h0143_WYG_055-4a"/>
樓外青山列翠屏矮窓放入眼増明丹青花草春描畫<lb/>
水墨林泉秋寫成變化四時無俗韻登臨千古有餘情<lb/>
髙人對此不容語獨倚闌干看晩晴<lb/>
　　　白嶽<lb/>
名冠江南第一山乾坤故設石門闗重重煙樹微茫裏<lb/>
簇簇峰巒縹緲間五夜松聲驚鶴夢半龕燈影伴人閒<lb/>
忽聞環珮珊珊度知是神仙月下還<lb/>
　　　師山書樓成唐長孺先生賦詩見寄次韻<lb/>
<pb n="KR4h0143_WYG_055-4b"/>
居山日夕見山容環堵蕭然一畆宫我喜煙雲來几上<lb/>
　看樓閣出空中夜深月色偏明朗曉起嵐光更鬱蔥<lb/>
若比羊裘軒上景臨江惟欠一絲風<lb/>
　　董摶霄<lb/>
　　　遊元霤山<lb/>
水色山光照眼明隔溪遙見白雲生崖根凍雪留人跡<lb/>
林外春風變鳥聲夢草得詩清入骨煮茶聽話淡忘情<lb/>
飛來橋上歸時晩回首翠微松鶴鳴<lb/>
<pb n="KR4h0143_WYG_055-5a"/>
　　俞述祖<lb/>
　　　送傅與礪廣州教授<lb/>
扁舟乘興欲還家分數寧辭瘴海涯未必杜陵成汨沒<lb/>
由來賈誼擅才華紅蕉遶屋含秋霧丹荔垂簷炫曉霞<lb/>
萬里何堪慰離思好憑江驛寄梅花<lb/>
　　呉文讓<lb/>
　　　戊寅雪後和謝提舉韻<lb/>
鏞城正月雪初霽賸得官閒吟嘯中萬國山河開夀域<lb/>
<pb n="KR4h0143_WYG_055-5b"/>
九霄風日播春融竹依柏樹増新翠梅與桃花間小紅<lb/>
王化盡無偏黨處故教冷暖總相同<lb/>
　　　燕山秋望<lb/>
西山木落向髙風萬壑千崖出梵宫翠幕遙看銀牓合<lb/>
金精虚逐火輪空构欄靜立翛翛上冠佩飛行蕩蕩中<lb/>
何日龍船移櫂曉露房雲水四簾通<lb/>
遼海東空鶴不歸平蕪遙際極涼霏寒天霜靜鵰鷹沒<lb/>
沙苑秋髙牧馬肥落日美人歌玊帳西風獵騎擁金羈<lb/>
<pb n="KR4h0143_WYG_055-6a"/>
豪豬猛起當前立曽冒鳴弓脫曉圍<lb/>
　　　甲午元日感懷<lb/>
春色年年出帝京河氷未解栁還青東華正擁如雲騎<lb/>
南國空瞻戴斗星日月由來雙過鳥乾坤及此一浮萍<lb/>
愁縁底事濃於酒起傍梅花步短櫺<lb/>
　　　甲午六月卧病柔川呈地主<lb/>
長憶靈巖對巻簾客居還此面晴尖雨分西崦泉鳴屋<lb/>
風借南鄰竹蓋檐病寫烏絲清欲苦眠抛白羽黒初甜<lb/>
<pb n="KR4h0143_WYG_055-6b"/>
亂離未覺三遷定行就君平試一占<lb/>
喬木龍皮絡翠煙昔人成立等升天芝蘭玊樹看盈畹<lb/>
騄駬驊騮不受鞭垂老託身書滿屋平生好客坐無氊<lb/>
諸君有意憐衰白惟有丹青照暮年<lb/>
楊溪積雨緑於苔亂竹稍稍不遣栽自愛水風横笛語<lb/>
欲乘秋漲刺船來眠從朱老詩澆潑書及黄郎使往回<lb/>
困餓只餘皮骨在故人初見恐驚猜<lb/>
　　王翰<lb/>
<pb n="KR4h0143_WYG_055-7a"/>
　　　寄别劉子中<lb/>
問君西去與誰親呉楚山川滿目新賈傅有才終大用<lb/>
杜陵無計豈長貧鳯皇臺古思明月采石江空夢白蘋<lb/>
幾欲西風斟别酒不堪零露滿衣巾<lb/>
　　　和馬子英見寄韻<lb/>
十年流落向炎州判與劉伶作醉遊望國孤忠徒自憤<lb/>
持身直道更何求浮雲往事驚春夢落日窮途起暮愁<lb/>
頼有故人相憶在徧題尺牘海西頭<lb/>
<pb n="KR4h0143_WYG_055-7b"/>
　　　春日雨中即事<lb/>
京洛繁華事已違懷人竟日掩空扉望迷楚岫聞啼鴂<lb/>
思入秦川怨落暉野館蕭條芳草合寒江寂寞暮雲飛<lb/>
落花片片隨流水惆悵闗河淚滿衣<lb/>
　　　立春有感<lb/>
故國棲遲去路難園林此日又冬殘天涯往事書難寄<lb/>
客裏新愁淚未乾臘雪漸隨芳草變東風猶笑布袍單<lb/>
堤邊楊栁開青眼肯傍梅花共歳寒<lb/>
<pb n="KR4h0143_WYG_055-8a"/>
　　伯顔<lb/>
　　　十華觀<lb/>
十載風塵忽白頭春來猶自強追遊香浮素碧雲房靜<lb/>
日落青林石徑幽海内何人扶社禝天涯有客卧林丘<lb/>
此心只似長江水終古悠悠向北流<lb/>
　　呉訥<lb/>
　　　戰昱嶺闗<lb/>
鼓角聲雄隊伍齊揚兵曉戰昱闗西黄金匣動雙龍出<lb/>
<pb n="KR4h0143_WYG_055-8b"/>
赤羽旗開萬馬嘶露布不煩諸將草詩篇還效古人題<lb/>
沙溪春酒甜如蜜醉卧花陰聽鳥啼<lb/>
　　　東歸<lb/>
躍馬東歸古歙州鐵衣如雪照清秋半生叨食君王禄<lb/>
百戰深遺母氏憂城上綵旗飜白虎帳前金絡控黄騮<lb/>
英雄出處縁忠孝豈為人間萬戸侯<lb/>
　　陳謙<lb/>
　　　梧桐月<lb/>
<pb n="KR4h0143_WYG_055-9a"/>
琪樹西風露井傍鏡寒移影度銀床鳯枝清切元疑晝<lb/>
鶴夢淒涼不待霜㸃筆詩人題夜緑知更宫女怨秋黄<lb/>
莫教一葉輕搖落珍重千門被耿光<lb/>
　　李祁<lb/>
　　　和詠鶴<lb/>
老去曽看相鶴經暫從華館試伶俜幾年養就丹砂頂<lb/>
竟日閒梳白雪翎萬里壯心原自許九霄清唳好誰聽<lb/>
神仙舊侣知何在遙望蓬萊一㸃青<lb/>
<pb n="KR4h0143_WYG_055-9b"/>
　　　次賀琴南韻<lb/>
茅屋秋風古道傍衰翁不似去年強漢廷無夢陳三䇿<lb/>
楚水空懷賦九章落日亂鴉紅樹老斷雲孤雁碧天長<lb/>
相思無限闗心事不為催詩急雨忙<lb/>
　　　送非空晦之二上人歸青原<lb/>
青原山氣鬱盤紆去郭連村十里餘洗鉢水香晨粥後<lb/>
讀書燈燼曉鐘初晴天小閣收摩衲煖日輕雲䕶苾芻<lb/>
願得明年筋力健徑尋溪路訪深居<lb/>
<pb n="KR4h0143_WYG_055-10a"/>
　　　和鍾德恭見寄<lb/>
江湖風浪日蕭蕭鰍蟹魚鰕亂躑跳諸葛有才終復漢<lb/>
管寧無計漫依遼煙消故國川原淨秋入空山草木凋<lb/>
猶恨歸來相見晚暮雲春樹碧天遙<lb/>
　　　和詠海棠韻<lb/>
名花初發愛輕陰翠袖紅妝新滿林步入錦帷香徑小<lb/>
醉扶銀燭畫堂深妖嬈喜識春風面零落愁闗夜雨心<lb/>
多幸鳯皇池上客為抽勞思寫清吟<lb/>
<pb n="KR4h0143_WYG_055-10b"/>
　　呉當<lb/>
　　　潯陽舟中<lb/>
百年頭上著烏紗一日江邊踏釣槎病似相如空有賦<lb/>
貧于杜甫更無家漁歌楚楚蒹葭月樵笛村村躑躅花<lb/>
事業已隨兵燹盡青門惟守邵平𤓰<lb/>
伏枕移床向小舟江頭漁父問何由風波接棹魚龍冷<lb/>
烟草迷津雁鶩秋往事幾年懷内顧狂瀾百折任東流<lb/>
草𤣥不守揚雄宅垂白空添宋玉愁<lb/>
<pb n="KR4h0143_WYG_055-11a"/>
　　三寳珠<lb/>
　　　遊北湖<lb/>
一月不來湖上路湖邊桃李已成陰蒼蒼山色故人面<lb/>
蕩蕩風光遊子心沽酒樓髙斜欲<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>賣茶船小巧相尋<lb/>
自憐鸚鵡洲中客手撚江蘺和楚吟<lb/>
　　舒穆嚕宜孫<lb/>
　　　妙成觀掀篷和何宗姚韻<lb/>
結搆新亭似勝前登臨厯厯瞰晴川放懷喜解防秋戍<lb/>
<pb n="KR4h0143_WYG_055-11b"/>
乘興還操下瀨船從此入林堪避地何妨坐井亦觀天<lb/>
東風回首春城暮桃李依然種日邊<lb/>
　　林諫<lb/>
　　　送姪南歸<lb/>
清秋送姪出都門别淚臨風墮酒尊在客豈無郷井念<lb/>
為官肯負國朝恩鶺鴒飛疾家偏逺鴻雁行稀目欲昬<lb/>
獨上居庸最髙處回頭一望一銷魂<lb/>
　　陳基<lb/>
<pb n="KR4h0143_WYG_055-12a"/>
　　　秋日雜興<lb/>
彈鋏歸來歎薄遊西風吹老黒貂裘裁詩見慰慙錢起<lb/>
埽榻相延愧隱侯擬學楚人歸種橘虚勞蜀客望牽牛<lb/>
五湖烟景依然在還許扁舟伴白鷗<lb/>
闗山搖落雁飛遲江漢飄零有所思倦客自憐蘇季子<lb/>
故人誰問介之推露催絡緯窓間織風緝蠨蛸戸外絲<lb/>
獨荷慈親念遊子倚門日日數歸期<lb/>
江頭久客日思家坐覺微霜上鬢華節序又催秋後燕<lb/>
<pb n="KR4h0143_WYG_055-12b"/>
風光爭發雨前花倦遊已夢莊生蜨不飲何憂廣客蛇<lb/>
怪底朝來衣袖薄一川白露下蒹葭<lb/>
一夕西風木葉飛畫梁落月淡餘輝銀燈夜照還家夢<lb/>
金剪秋裁寄逺衣霜信早隨新雁至素書深訝故人稀<lb/>
無因為謝東曹掾鱸熟蓴香莫便歸<lb/>
明河如練月娟娟坐對清光只自憐夜久不知沾白露<lb/>
夢囬猶記到鈞天汝南遺老推黄憲海内諸公憶鄭䖍<lb/>
萬里歸來無寸補論文慙愧到忘年<lb/>
<pb n="KR4h0143_WYG_055-13a"/>
　　　寄沈仲說<lb/>
欲採芙蓉寄所思秋江風露正離離每因見月懷元度<lb/>
可但看詩說項斯溪上燕辭華屋早槎頭魚上碧波遲<lb/>
太平無事差科了歸共原泉理釣絲<lb/>
野人籬落並江濆竹裏流泉竹外雲好學橐駝惟種樹<lb/>
莫誇司馬最能文小橋斜接漁樵路落日爭呼雁鶩羣<lb/>
獨憶詠歸亭上客久留城府思紛紛<lb/>
　　　次韻錢伯行白芙蓉<lb/>
<pb n="KR4h0143_WYG_055-13b"/>
帝子西遊太液池一杯秋露為君持空令越女羞容貌<lb/>
不與唐昌共本支婭姹最憐無語處風流全在半開時<lb/>
自移長信宫中去學得班娘淡畫睂<lb/>
　　　次韻懷彦成<lb/>
沙棠為槳木蘭橈别後令人瘦沈腰采蕺蹔歸靈越去<lb/>
栽桃重赴武陵邀醉乘蓮葉春波闊夢落簷花夜雨飄<lb/>
獨記共遊鳴玉洞滿山明月聼吹簫<lb/>
　　　寄玉山<lb/>
<pb n="KR4h0143_WYG_055-14a"/>
我愛玊山佳樹林草堂終歳有餘陰巢安翡翠春雲煖<lb/>
窓䕶芭蕉夜雨深寳篆焚香留睡鴨綵箋行墨寫來禽<lb/>
萬竿脩竹休教洗日日平安報好音<lb/>
　　　次韻鄭有道喜王季野府判南歸<lb/>
故人日下拜官歸河水南來似帶圍䇿馬逺遊天府勝<lb/>
食魚偏愛錦江肥蠶叢故國山猶在望帝荒祠鳥自飛<lb/>
萬里欲將慈母線芙蓉城裏制春衣<lb/>
海榴花放客南歸喬木參雲總十圍緑蟻奉親浮臘味<lb/>
<pb n="KR4h0143_WYG_055-14b"/>
黄羊充饌割秋肥恩氶閩國榮三釜心切灤都望六飛<lb/>
錦里他年須報政中天風露濕朝衣<lb/>
　　　春日邵氏園池<lb/>
寂寞園林帶夕暉昔年曽此戀芳菲栁塘水煖鴛鴦浴<lb/>
花徑風酣蛺蜨飛蔓草拂衣人不剪畫梁無主燕空歸<lb/>
洛陽池館闗興廢我欲春山賦采薇<lb/>
　　　十一月晦與同幕諸公登南髙峯因過湖上小<lb/>
　　　集<lb/>
<pb n="KR4h0143_WYG_055-15a"/>
共上南屏第一層海風吹鬢雪鬅鬙山盤地脉來天目<lb/>
城抱江流似蔣陵近郭晝行多畏虎並湖寒盡未收氷<lb/>
倚䦨閒說承平事知是昆明刼外僧<lb/>
　　　次韻孟天暐郎中看潮<lb/>
千古東南詫海潮摩挲强弩未全銷氣乘日月分盈縮<lb/>
聲振山河欲動搖擊楫中流歌慷慨倚䦨斜日鬢飄蕭<lb/>
錢塘官酒秋仍緑更與靈胥酹一瓢<lb/>
　　　淮陰雜興<lb/>
<pb n="KR4h0143_WYG_055-15b"/>
落木蕭蕭雁渡河西風嫋嫋水増波甘羅營裏秋聲急<lb/>
韓信城頭月色多淮市有魚聊可食楚山無桂不須歌<lb/>
古今無限闗心事付與當年春夢婆<lb/>
　　　寄陳庶子叅軍兼簡饒介之郎中<lb/>
楚天漠漠水迢迢千里懷人不自聊帷幄喜聞延曲逆<lb/>
行間竊忝事嫖姚江空不采芙蓉寄歳暮惟歌桂樹招<lb/>
華蓋仙翁如見問為言髀肉近都銷<lb/>
　　　自淮安使江南舟次通州寄同幕諸公<lb/>
<pb n="KR4h0143_WYG_055-16a"/>
頻年共入嫖姚幕此日先乘使者舟海色曉迎龍虎節<lb/>
天光寒動鷫鸘裘山川咫尺分呉楚河漢尋常近斗牛<lb/>
南鎖堰頭官栁樹春風相約繫驊騮<lb/>
　　　二十日福山港寄省院張思亷陳惟允諸友<lb/>
漢將西征肅羽儀簡書日日有程期東溟潮上犀船發<lb/>
南斗星横虎節移青入楚峰山㸃㸃白添呉鏡雪絲絲<lb/>
美人宴罷芙蓉署一色銀花翠壓枝<lb/>
　　　遊狼山寺<lb/>
<pb n="KR4h0143_WYG_055-16b"/>
鯨波渺渺四無涯閶闔天低手可排一塔倚空淩浩刼<lb/>
兩潮爭港撼層崖半晴半雨龍歸海衝煖衝寒雁渡淮<lb/>
安得乞身依佛日遍尋靈迹訪齊諧<lb/>
　　　二十九日至淮安城南十五里述懷<lb/>
欲向江湖覓釣磯此心長與事相違添丁未辦盧仝計<lb/>
算老空知伯玉非淮甸草肥宛地馬楚州人著漢官衣<lb/>
將軍奏罷平西捷還許山翁倒載歸<lb/>
　　　三月十五日由淮安使江南别同官<lb/>
<pb n="KR4h0143_WYG_055-17a"/>
三月淮南桞色深相看去住兩闗心鶯因求友聲逾切<lb/>
雁為離羣思不禁芳草將春青楚甸暮雲含雨碧呉岑<lb/>
遂初爾有平生賦何事驅馳雪滿簪<lb/>
　　　江上客舎<lb/>
曉來江上雨濛濛煙火蕭條客舎中風急最憐巢幕燕<lb/>
春寒猶滯寄書鴻紛紛洲渚魚鹽聚厯厯東南貢賦通<lb/>
萬里乾坤一羈旅濁醪今夕與誰同<lb/>
　　　江月樓<lb/>
<pb n="KR4h0143_WYG_055-17b"/>
中天樓閣鬱嵯峨良夜其如水月何雪浪逺從三峽至<lb/>
露華偏傍九霄多道人宴坐脩禪觀遊子登臨聽棹歌<lb/>
曽是水晶宫裏客倚䦨來此重婆娑<lb/>
　　　轘轅<lb/>
逺遊重到洛陽城又向登封道上行路入轘轅秋更險<lb/>
雲收太室雨初晴千重灌木漫山碧百道飛泉繞澗鳴<lb/>
欲訪巢由渺何許空餘潁水照人清<lb/>
　　　吕梁<lb/>
<pb n="KR4h0143_WYG_055-18a"/>
扁舟又向吕梁歸浩蕩中流看翠微濁浪滿河氷亂走<lb/>
黄雲垂地雪交飛奉身誤叱王遵馭渉世頻沾阮籍衣<lb/>
日暮不須吹短笛沙鷗猶恐未忘機<lb/>
　　　次韻荅秦文仲郭羲仲聮句見寄<lb/>
客路尋常江海上春光强半雨聲中習池無酒醉山簡<lb/>
蓮社有心期逺公香燼旋温婆律火茶烟輕颺石楠風<lb/>
不因二仲聮詩至安得從容一笑同<lb/>
　　　偶成<lb/>
<pb n="KR4h0143_WYG_055-18b"/>
武陵溪水碧灣灣窈窕幽期不可攀戴勝桑間飛自得<lb/>
王睢洲上語相闗歌成桃葉臨流和采得蘋花帶月還<lb/>
見說荔支漿已熟不分涓滴到人間<lb/>
南州五月尚兼衣白苧窓閒未脫機青李來禽書不至<lb/>
荔支盧橘賦多違水晶簾箔圍晴晝艾納罏熏逗夕霏<lb/>
為問上都城裏客菖蒲花發幾時歸<lb/>
　　　賦楊花<lb/>
巷南巷北晝冥冥揺蕩春風未肯停薄命不禁巫峽雨<lb/>
<pb n="KR4h0143_WYG_055-19a"/>
前身曽化楚江萍已干謝女詩中見更向劉郎曲裏聽<lb/>
腸斷不堪回首處並人飛過短長亭<lb/>
　　　次錢伯行韻<lb/>
五月東林水竹涼新荷葉小栁絲長且臨大令鵝羣帖<lb/>
不戀尚書雞舌香楚客謾誇千樹橘杜陵共愛百花莊<lb/>
滿天風露枇杷熟歸奉慈親取次嘗<lb/>
　　　次沈仲說韻<lb/>
楝樹飛花雪打篷居人行樂四時同波涵大澤平如掌<lb/>
<pb n="KR4h0143_WYG_055-19b"/>
雲割西山半入空金刹逺瞻樓閣壯畫船爭載綺羅紅<lb/>
如何越女承恩後不逐呉王住甬東<lb/>
　　　寄友人<lb/>
扁舟三月到江城匹馬先尋北郭生雨過小樓春寂寂<lb/>
鳥啼脩竹曉嚶嚶家無黄耳傳鄉信門有蒼頭記客名<lb/>
見說終南真可隱賸判秋色為君清<lb/>
　　　文殊寺髙閣<lb/>
何年蘭若倚崔嵬觀閣連天罨畫開澤國魚龍霜後靜<lb/>
<pb n="KR4h0143_WYG_055-20a"/>
闗河鴻雁日邊回䦨干迥遡虚空上歳月深從浩刼來<lb/>
自信平生愛登覽夕陽髙處重徘徊<lb/>
　　　次韻袁仲長竹堂感興<lb/>
一曲桃源憶故人白頭詞客最傷春南柯已寤平生夢<lb/>
東海曽揚幾刼塵綺樹鶯花從自好畫堂絲竹為誰陳<lb/>
不須聞此空惆悵且看瑤姬舞繡茵<lb/>
　　　簡鄭山人<lb/>
國士文章海内傳丘園風雨故依然空聞太守延徐穉<lb/>
<pb n="KR4h0143_WYG_055-20b"/>
猶喜諸生禮鄭𤣥官樹鶯啼初繫馬講堂雀下或銜鱣<lb/>
廣文方築招賢館肯使先生老一氊<lb/>
　　　八月十三夜汎姚城江<lb/>
畫船撾鼔唱迴波皓齒青蛾不用歌好月愛看輪未滿<lb/>
清秋莫問夜如何明將織女機絲動寒恐姮娥白髮多<lb/>
天上清光應更足羽衣安得共婆婆<lb/>
　　　次韻錢伯行江上春暮<lb/>
太湖之水近當門荇葉芹芽煖正繁不問主人還看竹<lb/>
<pb n="KR4h0143_WYG_055-21a"/>
每逢鄰叟為開尊燕歸王謝江邊宅犬吠朱陳栁外村<lb/>
歩屧春風歸去晩野童篝火候籬根<lb/>
　　　題玉山草堂<lb/>
隱君家住玉山阿新製茅堂接薜蘿翡翠飛來春雨歇<lb/>
麝香眠處落花多竹枝已聽巴人調桂樹仍聞楚客歌<lb/>
明日扁舟入青浦不堪離思隔滄波<lb/>
　　　緑波亭<lb/>
眼明忽見此亭新公子詩成思入神坐愛碧波千頃緑<lb/>
<pb n="KR4h0143_WYG_055-21b"/>
夢回芳草一池春每傾鸚鵡留佳客欲采芙蓉寄逺人<lb/>
燕子不來秋已暮倚䦨無語獨逡巡<lb/>
　　　栁塘春<lb/>
扁舟二月傍溪行愛此林塘照眼明芳草日長飛燕燕<lb/>
緑陰人靜語鶯鶯臨風忽聽歌金縷隔水時聞度玉笙<lb/>
更待清明寒食後買魚沽酒荅春晴<lb/>
　　　漁莊<lb/>
何處林塘好卜鄰清江繞屋淨無塵定巢新燕渾如客<lb/>
<pb n="KR4h0143_WYG_055-22a"/>
汎渚輕鷗不避人楊栁作花香勝雪鱸魚上釣白於銀<lb/>
春風無限滄浪意欲向汀洲賦采蘋<lb/>
　　　秋懷奉寄玊山主人<lb/>
江上秋陰十日多思君不見奈愁何風髙澤國來鴻雁<lb/>
雨入汀洲落芰荷公子文章裁瑞錦佳人衣袖剪輕羅<lb/>
畫船亦欲溪頭去聽唱花間緩緩歌<lb/>
　　　有懷梧竹主人山陰道士雲臺外史兼簡龍門<lb/>
　　　開士<lb/>
<pb n="KR4h0143_WYG_055-22b"/>
碧梧翠竹日扶疎長夏髙堂可晏居霅上故人時載酒<lb/>
山陰道士近無書蒼頭埽石安棊局穉子穿花奉板輿<lb/>
若見惠休須問訊碧雲詩句定何如<lb/>
　　　寄玊山兼簡匡廬外史<lb/>
美人不見已三月日日相思賦角弓興發頗疑詩有助<lb/>
憂來飜訝酒無功未須結客遊樊上却擬移家住瀼東<lb/>
與報匡廬于外史新醅宜壓荔枝紅<lb/>
　　　笠澤有懷<lb/>
<pb n="KR4h0143_WYG_055-23a"/>
碧梧翠竹鬱參差艾納流薫繡幕垂璚管隔花聞度曲<lb/>
畫屏燒燭看圍碁坐延太乙青藜杖倒著山公白接䍦<lb/>
何日扁舟還蕩槳為判同醉習家池<lb/>
　　　將往三沙有懷玉山徴君㑹稽外史<lb/>
海門自與碧天通獨馭靈槎逺向東一道銀潢秋浪白<lb/>
三洲金刹日華紅龍吹花雨慙聞法鳥語雲檣喜報風<lb/>
無奈思君重回首依依江樹送冥鴻<lb/>
　　　陳湖秋汎<lb/>
<pb n="KR4h0143_WYG_055-23b"/>
平湖秋色曉蒼蒼鼔枻聲傳浦溆涼鴻雁欲來天拍水<lb/>
蒹葭初老露為霜菊荒甫里人何在鱸入松江興轉長<lb/>
不用臨流重懷古葦花菱葉滿滄浪<lb/>
　　　次韻懷華幼武<lb/>
滑滑春泥滿郡城出門騎馬不堪行未能學道從緱母<lb/>
且復忘憂對麴生流水小池垂釣影春風深巷賣花聲<lb/>
停雲賦罷心如渴安得滄浪濯我纓<lb/>
　　　次韻蔡彦文寄謝省院諸公二首<lb/>
<pb n="KR4h0143_WYG_055-24a"/>
西山雪後色逾妍拄笏相看每自憐豈有異才叅廟略<lb/>
謾陪時俊列賔筵玉笙錦瑟留人醉翠葉銀花壓帽偏<lb/>
却笑當年潘騎省為誰雙鬢早皤然<lb/>
此日東呉接勝遊風流欲與古人儔城南官酒春初熟<lb/>
湖上魚罾晩未收才愧機雲遙入洛功髙絳灌重安劉<lb/>
謀叅帷幄輸公輩巢父歸歟盍掉頭<lb/>
　　　送范德煇赴縉雲教諭兼簡髙則誠<lb/>
不逐扁舟汎五湖一官迢遞縉雲墟遺民世守軒轅鼎<lb/>
<pb n="KR4h0143_WYG_055-24b"/>
博士家傳魏國書夜月定聞鄰縣鶴秋風莫憶故鄉魚<lb/>
到州為謝髙書記日日相思賦索居<lb/>
　　　陸氏别業<lb/>
窈窕西池一徑通赤䦨如畫倚晴空風微燕雀飛塵外<lb/>
日皎龜魚在鏡中入谷謾誇盤往復卜鄰宜住瀼西東<lb/>
緑陰滿地新荷發猶勝開樽勸碧筩<lb/>
　　饒介<lb/>
　　　與虞山人勝伯陳山人惟寅談及仙遊事醉後<lb/>
<pb n="KR4h0143_WYG_055-25a"/>
　　　賦呈<lb/>
羃羃松陰布網羅鶴巢松頂吸天河是何道士圍棊坐<lb/>
若箇樵夫對酒歌看月也知為爾好凭風無奈欲歸何<lb/>
送君直過橋西去還記垂楊葉不多<lb/>
　　張憲<lb/>
　　　題院人畫小景<lb/>
髙棟層軒夜未央溶溶新緑漲池塘風輕楊栁金絲軟<lb/>
月淡梨花玉骨香亂唾碧茸紆曲逕獨循青瑣轉迴廊<lb/>
<pb n="KR4h0143_WYG_055-25b"/>
千金一刻誰能買輸與豪家白面郎<lb/>
　　　席上得搖字<lb/>
翠館行厨雪乍消牆頭新柳又垂條珊瑚枕煖人初醉<lb/>
鸚鵡籠寒舌未調座上綵鸞珠插鬢掌中飛燕玊圍腰<lb/>
海棠一夜東風軟落盡雲邊金步搖<lb/>
　　　喜春<lb/>
春來何處惱柔腸栁下人家緑瑣窓畫棟歌塵珠簌簌<lb/>
雕盤舞袖翠雙雙鼔飜芍藥雷轟座酒熟酴醿雪滿缸<lb/>
<pb n="KR4h0143_WYG_055-26a"/>
最憶瑤芝堂下路一宵歸夢隔春江<lb/>
　　　春日<lb/>
彩毫漆㸃新蟬翼奚墨雲磨舊馬肝月落小窓瓊佩冷<lb/>
夢回孤枕玊釵寒荼䕷架雪香生宴么鳯籠烟醉倚䦨<lb/>
笑我一春長閉戸栁花填巷卧袁安<lb/>
　　　賦松江漁者<lb/>
短棹輕舟白髮翁往來常在泖西東一篙緑水孤篷外<lb/>
九㸃青山落照中不盡春光楊栁雨無邊秋興蓼花風<lb/>
<pb n="KR4h0143_WYG_055-26b"/>
䲭夷盛酒羊裘卧表海封齊莫論功<lb/>
　　　王氏小桃源<lb/>
一簇林塘隱者棲天然畫出武陵溪循牆流水灣灣曲<lb/>
匝屋桃花樹樹低春雨閉門山犬吠炊烟隔竹午雞啼<lb/>
幽深直待秦人避但恐漁郎自路迷<lb/>
　　　留别賽景初<lb/>
暖雲將雨驟陰晴四月羅衣尚未成萬㸃愁心飛絮影<lb/>
五更殘夢賣花聲方空越白承恩厚繡䘿諸于照道明<lb/>
<pb n="KR4h0143_WYG_055-27a"/>
自笑窮途不歸去空懷漫刺闔閭城<lb/>
　　　臨安軍前<lb/>
寂厯荒城遍野蒿昔人事業已徒勞雁將秋色催歸馬<lb/>
楓引霜花入戰袍地阻東南鄉信逺天昬西北陣雲髙<lb/>
不堪屢作還家夢起向西風撫大刀<lb/>
　　　良宵<lb/>
良宵情緒不堪題立遍䦨干意欲迷鐵撥忽敲壺口破<lb/>
金刀頓剪燭心齊緑分楊栁湘簾細紅壓櫻桃斗帳低<lb/>
<pb n="KR4h0143_WYG_055-27b"/>
仿彿第三橋畔宿月明珠樹夜烏啼<lb/>
　　　次韻贈張省史從軍南征<lb/>
震天金鼔紫駝驕皁纛連珠畫斗杓甲馬魚鱗開曉日<lb/>
錦袍花萼上春潮桄榔雨暗湯泉溢茉莉風暄海瘴消<lb/>
幕下何人專草檄共誇謀議得張昭<lb/>
　　陳秀氏<lb/>
　　　漷州望古北居庸諸山<lb/>
古北居庸一望中風沙滿眼亂芙蓉曦車夜轉崑崙脊<lb/>
<pb n="KR4h0143_WYG_055-28a"/>
華蓋陰移太乙峯金口水流終到海玊泉雲起又隨龍<lb/>
兩京形勝今如此可擬秦闗百二重<lb/>
　　　湘鄉道中<lb/>
日暮倦趨山市逺解衣聊復憩巖阿雲迷險道藤穿石<lb/>
水落懸崖草亂坡木客下時人迹少鷓鴣啼處客愁多<lb/>
向南言語憑誰辨莫問蠻方事若何<lb/>
　　陳雷<lb/>
　　　早春寄周致堯<hi>梨林致堯所居之地</hi>
<pb n="KR4h0143_WYG_055-28b"/>
百年身世渾如寄何處他郷是故郷栁態正須春弄色<lb/>
梅花自與雪生香揚雄寂莫𤣥猶白賀監風流醉亦狂<lb/>
倘許勝縁同晩歳梨林風致即柴桑<lb/>
　　方行<lb/>
　　　登子胥廟因觀錢塘江潮<lb/>
呉越中分兩岸開怒濤千古響奔雷子胥不作忠臣死<lb/>
勾踐終非霸王材歳月消磨人自老江山壯麗我重來<lb/>
鴟夷鉄箭俱安在目斷洪波萬里回<lb/>
<pb n="KR4h0143_WYG_055-29a"/>
　　劉仁本<lb/>
　　　再往三山<lb/>
去歳才從上海還今年又復戴南冠榕陰巷陌春風老<lb/>
荔子樓臺宿雨乾幾處舊遊重載酒十年往事一憑欄<lb/>
回頭却羨天台道有客吹簫跨玊鸞<lb/>
　　　過楓亭驛和周草庭巡檢韻就寄<lb/>
餽粮千里又南征笑犯弓刀擁將星汗血沙塵前後騎<lb/>
檄書烽火短長亭天連閩海團團白山遶彭湖㸃㸃青<lb/>
<pb n="KR4h0143_WYG_055-29b"/>
遙想環峯三十六將軍晏坐對滄溟<lb/>
　　楊維楨<lb/>
　　　香奩八詠<hi>并序</hi>
　　呉間詩社香奩八詠無春芳才情者多為題所困<lb/>
　　縱有篇辭鄙婦學妝院體終帶鄙狀可醜也晩得<lb/>
　　玊樹餘音為甲而長短句樂府絶無可拈出者一<lb/>
　　日雲菴王先生寄示踏莎行八闋讀之驚喜先生<lb/>
　　蓋松雪翁門人今年八十又三矣而堅强清爽出<lb/>
<pb n="KR4h0143_WYG_055-30a"/>
　　語娟麗此殆為月中神仙人也謹付翠兒度腔歌<lb/>
　　之又評付龍洲生附八詩後梓以見王孫門中舊<lb/>
　　時月色雖曰䘮亂固無恙也至正丙午春三月初<lb/>
　　吉錦窠老人楊維楨序<lb/>
　　　　金盆沐髮<lb/>
華清春晝賜温泉綰脫青絲散一編翠雨亂跳花底月<lb/>
黒雲半巻鏡中天銅仙盤冷添甘露玊女盆傾拾翠鈿<lb/>
攏得雲鬟髙一尺罟冠新上玊臺前<lb/>
<pb n="KR4h0143_WYG_055-30b"/>
　　　　月奩匀面<lb/>
一片清光照膽寒玊容滿鏡掩飛鸞素娥照見黄金闕<lb/>
絳雪鎔開白玉盤翠㸃栁尖春未透紅生櫻顆露初乾<lb/>
好風為我披羅幕一朶夫容正面看<lb/>
　　　　玊頰啼痕<lb/>
天然玊質洗鉛華怪底偏將半面遮紅滴香氷融獺髓<lb/>
彩黏膩雨上梨花收乾通德言難盡㸃濕明妃畫莫加<lb/>
聚得斑斑在何處輭綃寄與薄情家<lb/>
<pb n="KR4h0143_WYG_055-31a"/>
　　　　黛睂顰色<lb/>
按樂圖開列畫堂春愁何獨損清揚蜀山煙雨雙尖瘦<lb/>
漢栁風霜兩葉蒼索畫未成京兆譜欲啼先學夀陽妝<lb/>
蕭郎忽有歸期報喜得天庭一㸃黄<lb/>
　　　　芳塵春跡<lb/>
是誰步屧印微茫便似石家春滿牀輭雪消時痕晃底<lb/>
好風起處步生香彩雲飛上秋千鐙芳草侵來蹴踘塲<lb/>
愁絶如癡成獨立繡鴛拾得在東牆<lb/>
<pb n="KR4h0143_WYG_055-31b"/>
　　　　雲窓秋夢<lb/>
骨瘦魂清酒力微路迷錯莫是還非羅浮曉月相將落<lb/>
巫峽斷雲何處飛金彈撇來驚忽忽玊龍嘶了尚依依<lb/>
不如直到鈞天所記得霓裳樂譜歸<lb/>
　　　　繡牀凝思<lb/>
繡線添來日正遲香絨倦理一支頥心遊飛絮渾無著<lb/>
身蛻枯蟬忽若癡花幀錯描愁伴覺金針閣住許誰知<lb/>
絶憐小玊情縁重到死春蠶始絶絲<lb/>
<pb n="KR4h0143_WYG_055-32a"/>
　　　　金錢卜歡<lb/>
柴姑壇上祝方兄忽聽呼盧擲地聲星斗未分牛女㑹<lb/>
陰陽先判雨雲生青蚨孕子寧無兆玊蜨化身元有情<lb/>
寳鏡重圓三五夜重磨半月問虧盈<lb/>
　　　追和鮮于公寄山齋先生釣石詩<lb/>
星灘分得小雙臺不染東華半㸃埃爽氣時從仙掌出<lb/>
青天忽見岳蓮開雲根逺帶桐江水夜雨新生海眼苔<lb/>
九朶峯前成屢憶不隨霜鶴寄詩來<lb/>
<pb n="KR4h0143_WYG_055-32b"/>
　　　訪倪元鎮不遇<lb/>
霜滿船篷月滿天飄零孤客不成眠居山久慕陶𢎞景<lb/>
蹈海深慙魯仲連萬里乾坤秋似水一窓燈火夜如年<lb/>
白頭未遂終焉計猶欠蘇門二頃田<lb/>
　　　西湖<lb/>
西湖風景開圖畫墨客騷人入咏嗟扇底魚龍吹日影<lb/>
鏡中鶯燕老年華蘇堤物換前朝栁葛嶺人耕故相家<lb/>
今古消沈一杯水兩峯長照夕陽斜<lb/>
<pb n="KR4h0143_WYG_055-33a"/>
　　　寄衛叔剛<lb/>
二月春光如酒濃好懷每與故人同杏花城郭青旗雨<lb/>
燕子樓臺玊笛風錦帳將軍烽火外鳯池仙客碧雲中<lb/>
憑誰解釋春風恨只有江南盛小叢<lb/>
　　　賀吕希顔<lb/>
雨過長江五月秋主家讌客林塘幽苦無奇字從人問<lb/>
賴有清尊消我憂道士舊遊尋赤壁美人相見憶羅浮<lb/>
休官便擬璜溪住蓴菜鱸魚不外求<lb/>
<pb n="KR4h0143_WYG_055-33b"/>
　　　夜宴范氏莊<lb/>
南弁山間多翠微池塘處處涵清暉丹泉釀酒名千日<lb/>
花樹成窠大十圍童子單衣碧鸛立美人兩袖彩鸞飛<lb/>
臨分更作嬉春約賸載紅船白苧衣<lb/>
　　　題張長年雪篷<lb/>
故人今在霅之濵風雪孤篷未苦貧二載溪頭見安道<lb/>
一蓑江上覓元真風清菰米香生夜月白蘆花夢繞春<lb/>
莫說江都錦帆事蕪城煙雨正愁人<lb/>
<pb n="KR4h0143_WYG_055-34a"/>
　　　王左轄席上夜宴<lb/>
銀燭光殘午夜過鳯笙龍管雜鳴鼉佩符新賜連珠虎<lb/>
觴令嚴行巻白波南國遺音誇壯士西蠻小隊舞天魔<lb/>
醉歸不怕金吾禁門外一聲吹簸羅<lb/>
　　　璚花珠月二名姬<hi>并序</hi>
　　春正月廿有二日偕崑山顧仲瑛霅川郯九成大<lb/>
　　梁徐師顔讌于呉城路義道家佐酒者六姝皆蘇<lb/>
　　臺之選内有璚花與珠月者選中之絶也義道起<lb/>
<pb n="KR4h0143_WYG_055-34b"/>
　　持觴屬客曰今日名姬對名客不可無作座客酒<lb/>
　　俱酣暢璚花者捧硯請予題首仲瑛曰花月一對<lb/>
　　雖絶而彼此不無相妒題品稍偏當令偏者舉主<lb/>
　　人蓮花巨觥連飲之予矢口月滿十分珠有價花<lb/>
　　開第一玊無瑕兩姬大喜客皆起坐交觥予就醉<lb/>
　　矣明日足詩曰<lb/>
新年春色在鄰家隊子三三聚館娃月滿十分珠有價<lb/>
花開第一玉無瑕蒲萄酒灔沈櫻顆翡翠裠飜踏月牙<lb/>
<pb n="KR4h0143_WYG_055-35a"/>
老子圍紅先㸃筆詩成勉飲玊蓮華<lb/>
　　　寄秋淵沈鍊師<hi>所居號琅玕所</hi>
琅玕種得三千箇箇箇瓊臺玊樹齊秋淨雙鳬清泖曲<lb/>
夜寒一虎大茅西長茸不著花猫獵深竹時聞翠羽啼<lb/>
老我所須惟鐵杖不須太乙乞青藜<lb/>
　　　翡翠巢<lb/>
羅浮花使先春到來傍玊樓深處巢舞雪豔飜楊栁絮<lb/>
歌雲輕壓海棠梢屏開時露鴉頭襪絃斷應銜鳯觜膠<lb/>
<pb n="KR4h0143_WYG_055-35b"/>
却笑雪衣娘太劣雕籠深鎖未全教<lb/>
　　　席上賦<lb/>
蘿洞蘭煙繞燭微三更三㸃妓成圍魚吹緑酒常雙躍<lb/>
雁列瑤箏不獨飛隔座送<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>喧中射當筵呼摻促更衣<lb/>
雞鳴樂極飜悽斷闕月纎纎照影歸<lb/>
　　　喜春體<hi>錢塘湖上作</hi>
今朝立春好天氣況是太平朝野時走向南鄰覓酒伴<lb/>
還從西墅買花枝陶令久辭彭澤縣山公秪愛習家池<lb/>
<pb n="KR4h0143_WYG_055-36a"/>
宜春帖子題贈爾日日春遊日日宜<lb/>
西子湖頭春色濃望湖樓下水連空栁條千樹僧眼碧<lb/>
桃花一株人面紅天氣渾如曲江節野客正是杜陵翁<lb/>
得錢沽酒勿復較如此好懷誰與同<lb/>
楊子休官日日閒桐江新棹酒船還叮嚀舊客兼新客<lb/>
漫浪南山與北山好懷急就一斗飲佳人能作五弦彈<lb/>
君看此地經遊輦仿彿春風夢未殘<lb/>
　　　又湖州作<lb/>
<pb n="KR4h0143_WYG_055-36b"/>
三月三日雨新晴相邀春伴治西城即倩山妻紗帽辦<lb/>
更煩小將犢車輕好語啼春秦吉了仙姿當酒董雙成<lb/>
憑君多唱嬉春曲老子江南最有情<lb/>
長城小姬如小憐紅絲新上琵琶弦可人座上三珠樹<lb/>
美酒沙頭雙玉船小洞桃花落香屑大堤楊栁掃晴烟<lb/>
明朝紗帽青藜杖更訪東林十八仙<lb/>
湖州野客似元真水晶宫中烏角巾得句時過張外史<lb/>
學書不讓管夫人棊尋東老林中橘飯煮西施廟下蒓<lb/>
<pb n="KR4h0143_WYG_055-37a"/>
無雨無風二三月道人將客正嬉春<lb/>
　　　無題效商隱體<lb/>
主家院落近連昌燕子歸來舊杏梁金埓近收青海駿<lb/>
錦籠初教雪衣娘巻衣甲帳春容曉吹笛西樓月色涼<lb/>
今夜阿鴻新進劇黄金小帶荔枝裝<lb/>
二月皇都花滿城美人多病苦多情一雙孔雀銜青綬<lb/>
十二飛鴻上錦箏酒掬珍珠傳玉掌羮分甘露倒銀罌<lb/>
不堪容易少年事爭遣狂夫作後生<lb/>
<pb n="KR4h0143_WYG_055-37b"/>
　　　夜坐<lb/>
雨過虛亭生夜涼朦朧素月照芳塘螢穿濕竹流星暗<lb/>
魚動輕荷墜露香起舞劉琨肝膽在驚秋潘岳鬢毛蒼<lb/>
候蟲先報砧聲近不待蓴鱸憶故鄉<lb/>
　　　多景樓<lb/>
極目心情獨倚樓荻花楓葉滿江秋地雄呉楚東南㑹<lb/>
水接荆楊上下流鐵甕百年春雨夢銅駝萬里夕陽愁<lb/>
西風歴歴來征雁又帶邊聲過石頭<lb/>
<pb n="KR4h0143_WYG_055-38a"/>
　　　　春日有懷玊山主人<lb/>
　梨花枝外雨冥冥宿酒朝來尚未醒倚砌宜男偏婀娜<lb/>
　隔窓鸚鵡太丁寧紫鸞簫管和瑤瑟金鴨香爐倚繡屏<lb/>
　青李來禽臨已徧定從白鵠授黄庭<lb/>
　　　　次韻奉荅倪元鎮<lb/>
　坐斷深林事不聞西窓風日愛餘曛舊經髙赤尋三傳<lb/>
　新詠山王削五君翠篠侵牀落蒼雪石池洗硯動𤣥雲<lb/>
　東鄰書屋最相憶莫遣草堂移浪文<lb/>
<pb n="KR4h0143_WYG_055-38b"/>
　　　　贈王䝉<lb/>
　一夜西郊春草生草堂吹笛夜挑燈塞雁北飛千里雪<lb/>
　呉波緑泮五湖氷杜陵詩句花無頼張緒風流栁不勝<lb/>
　莫遣檢書并看劍自將鵝帖寫溪藤<lb/>
　<lb/>
　<lb/>
　<lb/>
御選元詩巻五十五<lb/>
</p>
<p>
</p>
  </div>
</body>
</text>
</TEI>
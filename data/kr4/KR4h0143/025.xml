<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_025-1a"/>
　欽定四庫全書<lb/>
御選元詩巻二十五<lb/>
　　七言古詩一<lb/>
　　　耶律楚材<lb/>
　　　　和黄葉老人題獻陵吳氏成趣園詩<lb/>
　雪溪詞幹輝星斗紙蠧塵蒙詩一首湛然揮墨試續貂<lb/>
　囁嚅使人難出口丁年彭澤解官去遨遊三徑真三友<lb/>
　悠然把菊見南山暢飲東籬醉重九獻陵吳氏治荒園<lb/>
<pb n="KR4h0143_WYG_025-1b"/>
　成趣為名良可取養高不肯事王侯閑卧林泉了衰朽<lb/>
　今年扈從過秦川可憐尚有蕭條栁歸計甘輸吳子先<lb/>
　麗詞已後黄華手知音誰聽斷絃琴臨風痛想紗巾酒<lb/>
　嗟乎世路聲利人不知曽憶淵明否<lb/>
　　　　過陰山和人韻<lb/>
　陰山千里横東西秋聲浩浩鳴秋溪猿猱鴻鵠不能過<lb/>
　天兵百萬馳霜蹄萬項松風落松子鬱鬱蒼蒼映流水<lb/>
　天兵何事誇神威天台羅浮移到此雲霞掩映山重重<lb/>
<pb n="KR4h0143_WYG_025-2a"/>
峰巒突兀何雄雄古來天險阻西域人煙不與中原通<lb/>
細路縈紆斜復直山角摩天不盈尺溪風蕭蕭溪水寒<lb/>
花落空山人影寂四十八橋横鴈行勝遊竒觀真非常<lb/>
臨高俯視千萬仭令人凛凛生恐惶百里鏡湖山頂上<lb/>
旦暮雲煙浮氣象山南山北多幽絶㡬𣲖飛泉練千丈<lb/>
大河西注波無窮千溪萬壑皆㑹同君成綺語壯竒誕<lb/>
造物縮手神無功山高四更纔吐月八月山峰半埋雪<lb/>
遥思山外屯邊兵西風冷徹征衣鐵<lb/>
<pb n="KR4h0143_WYG_025-2b"/>
　　　扈從冬狩<hi>并序</hi>
　　癸已扈從獨予誦書於穹廬中因自譏云<lb/>
天皇冬狩如行兵白旄一麾長圍成長圍不知㡬千里<lb/>
蟄龍震慄山神驚長圍布置如圓陣方騎雲屯貫魚進<lb/>
千羣野馬雜山羊赤熊白鹿奔青麞壯士彎弓殞竒獸<lb/>
更驅虎豹遂貪狼<hi>御閑有馴豹縱之以博野獸</hi>獨有中書倦遊客放<lb/>
下氊簾誦周易<lb/>
　　郝經<lb/>
<pb n="KR4h0143_WYG_025-3a"/>
　　　乙夘秋月十九日登泰山太平頂<lb/>
窮秋老雨四十日坤軸欲爛陰霾纒我來方作泰山遊<lb/>
玉虹一夜收雲煙山靈奕奕生喜色突兀撐裂青羅天<lb/>
輕裾飄飄過黄峴乗興直到三峯前霜餘灌木出秋色<lb/>
萬疊紅錦幪椒巔泓澄寒溜浸太古翠壁細瀉珠璣圓<lb/>
當時秦漢極侈麗未必如此皆天然天門中斷兩屹立<lb/>
箭筈一磴蛇蜿蜒稜層絶頂肆崇峻佇立矯首望八埏<lb/>
長天沈沈入西極九州却在東海邊衝風惨淡萬里來<lb/>
<pb n="KR4h0143_WYG_025-3b"/>
海窟勁刮鯤鯨涎須臾白雲生嶽麓脚底泱莽無山川<lb/>
秦壇周觀覺浮動滿地覆冒兜羅綿忽疑山移入海中<lb/>
白浪四洶虚濤掀山陰瑰詭光怪出赤氣翠暈相鉤連<lb/>
下從谷底上碧落寳塔萬級高蟠旋遂登日觀叱日馭<lb/>
六龍倒著珊瑚鞭玉鱗剥落金甲坼九芒迸綺生血鮮<lb/>
三山揺蕩海水拂蓬壺縹緲來飛仙為言此色與此界<lb/>
君自固有非塵緣恍然記悟復無語把手一笑三千年<lb/>
　　　趙州石橋<lb/>
<pb n="KR4h0143_WYG_025-4a"/>
輪囷太古綠玉月半插水面不挂天一矼一段數十丈<lb/>
大業至今七百年深銜密匝無罅隙嵌磨妥帖堅且圓<lb/>
仰視壓面勢飛動勁欲拔起疑墜顛鬼功神力古未有<lb/>
地維欲絶還鈎連蛟龍辟易洚水伏細紋參錯如新鐫<lb/>
晴虹不㪚結元氣海撁縹緲纒飛煙衝風倒景鯉背揺<lb/>
金瀾滉瀁青環偏乾坤壯觀全趙雄㡬回笑殺秦人鞭<lb/>
往來細讀張相碑直與北嶽相輊軒先君有詩不忍看<lb/>
摩娑華表空泫然<lb/>
<pb n="KR4h0143_WYG_025-4b"/>
　　　使宋過濟南宴北渚亭<lb/>
往年薄遊宴渚亭高秋霜落波光清今年持節又來宴<lb/>
菱葉荷花香半城城南倒插泰山脚城北沈涵海氣横<lb/>
周圍盡浸樓臺影魚鳥慣聞簫鼓聲錦堂流出珍珠冷<lb/>
花底漂揺碎光炯名泉多在府第中繡廉深掩臙脂井<lb/>
推波委濤到北渚匯蓄㴠渟數十頃虹橋桁栁平分破<lb/>
巨壑雲莊入煙暝濟南名士多老成行臺突兀皆名卿<lb/>
尊中正有李北海坐上寧無杜少陵堰頭臘甕滿船求<lb/>
<pb n="KR4h0143_WYG_025-5a"/>
歌舞要送行人行江南風景已不殊渚亭即是西湖亭<lb/>
　　　望京府賞紅梅<lb/>
汴梁宫中絳綃梅移向汴河堤上栽青條團掿杏花顆<lb/>
瑣細向陽才半開張公小隊呼我飲風色偃髯寒氣凛<lb/>
玉銜徑踏黄河冰貂帽颯簷掀紫錦金鞍細馬歌舞人<lb/>
雪壓小橋不動塵入門下馬簇花宴紅蓮舊府花正新<lb/>
玉川金波碧香酒折花遍插分素手春透寒梢未全綻<lb/>
風流正要臙脂瘦賞梅不用歌落梅緩歌却著銀笙催<lb/>
<pb n="KR4h0143_WYG_025-5b"/>
愛香細擷生霞蕊浮動雲腴釂一杯本是前村冷澹花<lb/>
不稱王侯將相家明朝㑹㪚更向明月底藉雪凍吟疎<lb/>
影裏<lb/>
　　　太平頂讀秦碑<lb/>
岱宗太平頂磨崖與天齊左列則天頌右刻張説辭文<lb/>
采與書法不離近代規漢封宛在周觀東秦壇夐出絶<lb/>
頂西壇前圓平值中峰突兀上有始皇碑年深雨漬百<lb/>
裂餘析作兩峰蹲半規面陽數字仍可辨隙縫重銜苔<lb/>
<pb n="KR4h0143_WYG_025-6a"/>
蘚皮中間隠約見制可完好可辨惟臣斯拳如釵股直<lb/>
如筯屈鐵碾玉秀且竒千年瘦勁益飛動迴視諸家肥<lb/>
更痴當時風雨有餘怒豈容夸石獨在兹秪應神明愛<lb/>
尤物不肯轟擊常䕶持昔年韓文公曽賦岣嶁詩字青<lb/>
石赤皆傳聞漫為咨嗟涕漣洏何如親登泰山日觀峯<lb/>
光怪特見絳氣纒金虹摩挲細讀秦相碑天門高咏來<lb/>
清風乃知山靈不相負夜宿天邊不忍去醉倚雲窗重<lb/>
回顧<lb/>
<pb n="KR4h0143_WYG_025-6b"/>
　　楊奐<lb/>
　　　題趙繼卿耕隠圖<lb/>
惜君玉雪成老醜知君近出太常後<hi>太常名之傑以諫南北征知名</hi>求<lb/>
田問舍計差早恐君不是扶犂手長安冠葢閙於雲但<lb/>
説子真耕谷口此心肯處萬事了直待鐘鳴奈衰朽溪<lb/>
山入眼畫樣新雨翠煙嵐浮户牖松亭可琴水可舟中<lb/>
有石田三百畆剰鉏烏豆種紅秫十分桑麻居八九軟<lb/>
浸豆屑飯晨犢濃湯秫腴篘社酒冷盆繅絲給公上挑<lb/>
<pb n="KR4h0143_WYG_025-7a"/>
燈紡績裹妾婦索錢豪吏喜食肉準備羮材養雞狗荆<lb/>
棘滿野獨漏網太常遺澤亦已厚軍興科徭古不免為<lb/>
勸比鄰死莫走殘年得飽實大幸傍舍偎籬插花栁君<lb/>
家平日無雜賔我輩過門須一扣若非代北少陵翁定<lb/>
是周南紫陽叟更闌朗咏除夜篇聊與蒼生洗塵垢<lb/>
　　　有懷梁仲經父<lb/>
美人熒熒在何處海闊天低隔煙霧珊瑚零落芙蓉空<lb/>
咫尺相望迷去路翠輦金輿雙鳳皇風吹環佩聲琅琅<lb/>
<pb n="KR4h0143_WYG_025-7b"/>
壺觴狼籍事已往一日萬里愁茫茫劉郎竟是誰家客<lb/>
嵗晩霜華林葉赤美人熒熒在何處鴨綠江頭江月白<lb/>
　　姚樞<lb/>
　　　賦龍池水<hi>即平水之源</hi>
濁涇一斛㡬半區白田一沃成膏腴汾水流源亦不殊<lb/>
循崖挾阜不可渠姑射山高草木敷精英四㪚清流疏<lb/>
清流溉田田即癯耕犍嗇夫疲糞車陳蕃一室還掃除<lb/>
淵明亦復新其廬伯夷栁惠聖之徒其源逼窄其流汚<lb/>
<pb n="KR4h0143_WYG_025-8a"/>
春日秋霜與化徂何當得此輔唐虞中行未易良可吁<lb/>
晉人努力無為迂<lb/>
　　許衡<lb/>
　　　青山<lb/>
青山偃蹇與世疎只將秀色供吾徒知君如我有山癖<lb/>
深探逺討吾不如金燈峰上詩千首挂鏡臺前一杯酒<lb/>
人間萬事盡浮雲故人曽為相思否雲邊鸞鳳玉鞭鳴<lb/>
跛鼈蹣跚疊繭生天末碧雲凝逺思夕陽無語下西城<lb/>
<pb n="KR4h0143_WYG_025-8b"/>
　　張𢎞範<lb/>
　　　春雪<lb/>
餘寒料峭黄昏暮驚見東風吹栁絮杜陵野老獨歸來<lb/>
却入灞陵橋上路黄鶯愁立花深處恨濕金衣寒兩羽<lb/>
園林渾似晩春時一片瓊花飛玉樹<lb/>
　　李冶<lb/>
　　　七星巖<lb/>
嚴公舊隠名七星幽闃寥廓真仙庭峩峩雲葢結雙頂<lb/>
<pb n="KR4h0143_WYG_025-9a"/>
天風不動聞流鈴字青石赤尚竒偉撝訶守䕶煩山靈<lb/>
不是人間玉局所今貯天上琅函經我疑山澤自通氣<lb/>
又如蟄户藏雷霆曽聞洞府仙所話嵗與下土收蝗螟<lb/>
早時禱雨叩輒應古井猶帶蛟龍腥土壤飄飄槩可想<lb/>
地籟瑟瑟猶堪聽世上樓觀豈不有窮極技藝分紅青<lb/>
何如石室堅且好萬古仙跡留芳馨我來到此洗俗慮<lb/>
仰視玉宇摩青萍盧敖尚許隨學道驂鸞駕鳳遊滄溟<lb/>
　　劉因<lb/>
<pb n="KR4h0143_WYG_025-9b"/>
　　　感秋<hi>思古人之不可見也</hi>
湘絃悠悠阻清音駕車欲往洛水深白榆一葉驚河漢<lb/>
萬里碧霄中夜心玉鸞翩翩紛翠羽髣髴機絲隔煙霧<lb/>
瓊枝難得芳華年惟恐流光兩遲暮河傍有星名牽牛<lb/>
此星既出令人愁明朝再見明河影已隔人間萬古秋<lb/>
　　　飲後<lb/>
日光射雨明珠璣怒氣鬱作垂天蜺天漿海波吸已竭<lb/>
倒景徑入黄金巵金巵一傾天宇閑天公愁吐胷中竒<lb/>
<pb n="KR4h0143_WYG_025-10a"/>
海風掀舉催月出吹落酒面浮明輝瓊芝瑞露千萬斛<lb/>
肝腸瀟瀟清欲饑金宫銀闕此何處夜半夢落崑崙西<lb/>
眼中之人素所期赤霜為袍丹霞衣明星煌煌何大速<lb/>
碧霄悵望白雲低<lb/>
　　　歸去來圖<lb/>
淵明豪氣昔未除翺翔八表凌天衢歸來荒徑手自鋤<lb/>
草中恐生劉寄奴中年欲與夷皓俱晩節樂地歸唐虞<lb/>
平生磊磊一物無停雲懷人早所圖有酒今與龎通沽<lb/>
<pb n="KR4h0143_WYG_025-10b"/>
眼中之人不可呼哀歌撫巻聲嗚嗚<lb/>
　　　雪翠軒<lb/>
西山萬古青未了黛綠鬟雲已傾倒豈知太虚忽生白<lb/>
恍如長夜今復曉紫陽仙翁見本根白波開天餘浩𣺌<lb/>
胸中盤曲此高寒曽夢肝腸倚天表蒼崖飛來天出巧<lb/>
為䕶煙嵐翠如埽萬縷寒煙吹不舉靜秀依依見娟好<lb/>
此時先生一開軒平生壁立金玉峭脚底游塵軟更紅<lb/>
黒頭擾擾誰為雄臨風回首三太息安得置此冰壺中<lb/>
<pb n="KR4h0143_WYG_025-11a"/>
西山秀色千萬重一顧可洗浮雲空遥望飛泉駕逺壑<lb/>
中有一路開雙松人間風日不到處來訪軒中雪翠翁<lb/>
　　　遊郎山<lb/>
昨日山東州馬耳索御凌風嘶今日軍市中不覺已落<lb/>
山之西山之面背一無異不待風煙變化神已迷危闗<lb/>
度雪嶺亂石通荒蹊林間小草不識風日自太古我行<lb/>
終日仰羡木杪幽禽啼但見雨色來雲物颯以凄忽然<lb/>
長嘯得石頂痛快如御駿馬蹄萬里來長風五色開晴<lb/>
<pb n="KR4h0143_WYG_025-11b"/>
霓長劒倚天立皎潔瑩鸊鵜平地拔起不傾側物外想<lb/>
有神物提詩家舊品嵩少同畫圖省見巫山低誰令九<lb/>
華名獨與八桂齊千態萬狀天不知敢以兩目窮端倪<lb/>
鶱騰誰避若飛隼側瞰何屈如怒猊千年落窮邊煙草<lb/>
寒萋萋若非酈亭書生此鄉國物色誰省曽分題<hi>酈道元注</hi>
<hi>水經説郎山形勢最真今涿郡有酈亭其先世所居也</hi>乾坤至寳㑹有待豈有江<lb/>
山如此不著幽人棲頗聞山中人雲間時聞犬與雞只<lb/>
疑名山别有靈境在不許塵世窮攀躋不是先生南遊<lb/>
<pb n="KR4h0143_WYG_025-12a"/>
有成約徑欲共把白雲犂九疑窺衡湘禹穴探㑹稽玉<lb/>
井爛賞金芙渠日觀倒巻青玻瓈風煙回首暮瀟灑南<lb/>
遊準擬相招攜<lb/>
　　　送徐生還鄂<lb/>
燕山送客歸南州興來毎恨無扁舟君歸為我謝江漢<lb/>
思君不見令人愁千里風煙想瀟灑一代英雄成古邱<lb/>
當年才氣鸚鵡洲撫掌笑殺黄鶴樓黄鶴歸來哀江頭<lb/>
江山依舊人悠悠浮雲萬古恣變滅眼中擾擾何時休<lb/>
<pb n="KR4h0143_WYG_025-12b"/>
紫陽仙人歌逺遊飛蛟起滅三千秋為君揮手崐崙頭<lb/>
<hi>紫陽謂晦翁飛蛟起滅見逺遊集註</hi>
　　　宋高宗題李唐秋江圖<lb/>
秋江吞天雲拍水濤借西風挾不起斷雲分雨入江村<lb/>
回首龍沙㡬千里澹菴老筆揺江聲髣髴阿唐慘淡情<lb/>
千秋萬古青山恨不見歸舟一葉横<lb/>
　　　登鎮州隆興寺閣<lb/>
太行鱗甲揺晴空層樓一夕蟠白虹天光物色驚改觀<lb/>
<pb n="KR4h0143_WYG_025-13a"/>
少㣲今在青雲中初疑平地立梯磴清風西北天門通<lb/>
又疑三山浮海至載我欲去扶桑東雯華寳樹忽當眼<lb/>
拍肩愛此金仙翁金仙一夢一千載騰擲變化天無功<lb/>
萬象繞口恣噴吐坐令四海皆盲聾千池萬沼盡明月<lb/>
長天一碧無遺蹤我生元感非象識此眼此臂將安庸<lb/>
海岳神光埋禹鼎人間詭態何由窮金天月窟爾鄉國<lb/>
玉豪萬丈須彌峰一杯徑欲呼與語為我返駕隨西風<lb/>
堂堂全趙思一豁江山落落吾心胷中原左界此重鎮<lb/>
<pb n="KR4h0143_WYG_025-13b"/>
形勢彷彿餘兵衝歌舞遺臺土花碧旗幟西山霜葉紅<lb/>
乾坤割裂萬萬古烏鳶螻蟻為誰雄滹水悠悠自東注<lb/>
落日渺渺明孤鴻<lb/>
　　　示孫諧<lb/>
龍山古壯哉鬱鬱盤煙嵐一讀元子詩冷然玉泉甘江<lb/>
山勝景要佳客而我不到懷應慚雷家髯翁虎眈眈劉<lb/>
氏遺愛存河南百年喬木動秋色籃輿誰與供竒探崑<lb/>
山出美玉楚國多楩楠孫郎復貴種良璞須深函勾萌<lb/>
<pb n="KR4h0143_WYG_025-14a"/>
慎培養雲霄看巖巖野夫老矣一何拙平生只有歸休<lb/>
堪傳經訪道可無媿為我早辦龍山菴<lb/>
　　尚野<lb/>
　　　淵明歸來圖<lb/>
羲皇上人鄉里兒田園將蕪非所思楚聲雖託絶怨懟<lb/>
高情千古歸來辭歸來忽復河山移忠憤意切語益㣲<lb/>
白雲遥遥望不極東籬舊菊西山薇夷齊奚疑怨耶非<lb/>
況乃貌此遺世姿文行圭璧照方冊飄然髣髴空同時<lb/>
<pb n="KR4h0143_WYG_025-14b"/>
子雲擬聖諸儒譏法言美新吾誰欺考亭夫子春秋筆<lb/>
昭然晉室日星垂<lb/>
　　董文用<lb/>
　　　送蕭郎中方厓奉使安南<lb/>
烏臺空發行臺封司農一載歸鰲封十常八九不如意<lb/>
人生處處歡伯逢帝膺天命念赤子樓船未忍征蠻賨<lb/>
古來毎重皇華選蕭君禮貌先雍容文學僉言當此舉<lb/>
宰相見之皆悦從安南小邦等鱗介早赴絳闕朝真龍<lb/>
<pb n="KR4h0143_WYG_025-15a"/>
　　王惲<lb/>
　　　宿仙山朝元觀題示<lb/>
太行北走開四門川原落落風煙屯仙山西峙如虎踞<lb/>
石嶺東抱猶龍奔道林中蟠百餘畆顧揖殿寢何雄尊<lb/>
仙翁得仙事惝怳碧霞洞主𤣥元孫百年朝元去不返<lb/>
寳籙祕泄風雷燉陰靈訶䕶石壇古老雨留漬蒼苔痕<lb/>
緬懷矯矯東瀛老變化能大天溟鯤謝公本是濟時具<lb/>
誰使卧老東山墩豐碑不愧蔡邕筆再拜遺像儼以温<lb/>
<pb n="KR4h0143_WYG_025-15b"/>
我來夏交樹陰翳萬橘翠瑣芬蘭蓀平生素有林壑癖<lb/>
若厭闤闠埃霾昬毎來福地愛蕭爽跬步乃與仙凡分<lb/>
山川景氣得人勝喜對羽客開清樽夜深靜卧月東出<lb/>
林影布地翻瑶琨天風吹空萬籟息明星當上手可捫<lb/>
恍然人鏡爾竒絶月露一洗清心魂世間塵土㡬千丈<lb/>
有夢不到瑶臺垠人生㡬何胡不樂例自跼束駒服轅<lb/>
惜哉清景不可駐一聲啼鴂開林煙明朝人事隨日出<lb/>
坐看蟻穴蜂衙喧<lb/>
<pb n="KR4h0143_WYG_025-16a"/>
　　　僧傳古坐龍圖嚴東平所藏至元三年秋九月<lb/>
　　　張簽省耀卿處觀七年閏十一月甲戌公退馬<lb/>
　　　上偶得時秋苦旱冬天無雪<lb/>
深山大澤物所蟄千丈懸淙挂青壁潭陰水黒不見底<lb/>
老雨初開元氣濕蒼龍何處行雨歸闖首踞坐紅雲堆<lb/>
山僧駭絶噤不語萬壑陰霧生緇衣咄哉傳古隠龍性<lb/>
隔户寫影窺天機一從元化墮此筆飲海不復觀晴霓<lb/>
世間畫本萬尺蠖尾鬛一掩無晶輝比年一旱㡬焚如<lb/>
<pb n="KR4h0143_WYG_025-16b"/>
牲幣空事山川雩羣龍癡睡洞府黒六合任使黄霾汚<lb/>
何當鐵匣出雷火衝屋而去騰天衢六丁奔命僕射御<lb/>
倒巻溟渤天瓢㪺滂沱一洗坤乾淨却斂神功寂若無<lb/>
　　程鉅夫<lb/>
　　　為曹仲堅題漁父圖<lb/>
風煙浩渺浪拍天百㠶齊開爭一先輕舠蕩漾自來去<lb/>
詩人曽賞古漁父山圍别浦樹參差水淨沙明人跡稀<lb/>
大罾小罟較得失魴鱮暗作枯魚泣直針為鈎餌亦無<lb/>
<pb n="KR4h0143_WYG_025-17a"/>
煙波不見真釣徒林中茅屋是誰子袖手無言方隠几<lb/>
　　　送余率翁職滿謁選并寄容齋承㫖肯堂學士<lb/>
江南四月梅子黄衣袖已試荷風香出門有客欲萬里<lb/>
使我憶得西山蒼西山何處雲半髮夜深斗極回寒芒<lb/>
磴泉自紅澗自碧樓倚白雪歌滄浪容齋遂慵兩相好<lb/>
劒氣耿耿自騰驤我曽握手極千古逢之滿腹生琳琅<lb/>
曉天一笑江水長燕鳴岸雨催牙檣<lb/>
　　　奉餞學舟老先生之武陵<lb/>
<pb n="KR4h0143_WYG_025-17b"/>
疾風吹雲雲不裂南紀酣酣三日雪辰陽冷掾故不冷<lb/>
破帽棕鞵來作别先生自是我輩人錦袍丹紱曽青春<lb/>
黄金築臺不肯上水晶宫中一角麟一朝忽著儒冠起<lb/>
泛宅浮家五千里繫船花岸茹蒸霞為展臯比説詩禮<lb/>
宣尼未始三年淹我亦鳴榔下湘水蕭雲曹志上所知<lb/>
銓量當遣教五溪先生行止無不可𤓰期况爾行遲遲<lb/>
問君此行何所之武陵思我還當歸是間少長致足樂<lb/>
采花食實薪桃枝落日天低洞庭野木葉蕭蕭風上下<lb/>
<pb n="KR4h0143_WYG_025-18a"/>
留君小住君掉頭前有十漿先饋者蒼蒼煙水解迷人<lb/>
莫倚川原物色新漢家㑹有蒲輪使珍重修程穏致身<lb/>
　　　漁翁圖<lb/>
漁翁牽纑漁婦紡膝上兒看掉車響溪南溪北趁冬晴<lb/>
水急船多欠新網祝兒休啼手正忙網成得魚如汝長<lb/>
　　　七真山洞雲觀<lb/>
七真之山白雲裏絳闕神宫半空起祁君有志於君成<lb/>
更賜雄材自天子東臨滄海西崐崘森森翠節排天門<lb/>
<pb n="KR4h0143_WYG_025-18b"/>
三更日射芙蓉色六月石挂冰霜痕山頭髣髴清虛府<lb/>
洞底陰岑太行路青苔能識六龍車明月長懸萬年樹<lb/>
峯盤澗複氣絪緼瑶草金芝日日新君王自有長生樂<lb/>
端拱無為萬國春<lb/>
　　　上賜潘司農龍眠拂菻婦女圖<lb/>
拂菻迢迢四萬里拂菻美人瑩秋水五代王商畫作圖<lb/>
龍眠後出尤精緻手持玉鍾玉為顔前身應住補陀山<lb/>
長眉翠髮四維列白㲲覆頂黄金環女伴駢肩擁孤樹<lb/>
<pb n="KR4h0143_WYG_025-19a"/>
背把閒花調兒女一兒在膝嬌欲飛石榴可憐故不與<lb/>
涼州舞徹來西風琵琶檀板移商宫娛尊奉長各有意<lb/>
風俗雖異君臣同百年承平四海一此圖還從秘府出<lb/>
司農潘卿拜賜歸㸃染猶須玉堂筆天門蕩蕩萬國臣<lb/>
馹騎横行西海濵聞道海中西女種女生長嫁拂菻人<lb/>
　　　李伯時馬<lb/>
龍眠畫馬真是馬一匹猶當萬金價參差粉墨見龍媒<lb/>
渴飲長江栁陰下我今老病無所求但願早賜歸林邱<lb/>
<pb n="KR4h0143_WYG_025-19b"/>
肩輿飽飯百不憂閑看稚子騎犂牛<lb/>
　　石國英<lb/>
　　　鴈蕩能仁寺遺詩<lb/>
我行天下山水半側身西望長嗟歎山到蜀川方絶竒<lb/>
世味久被㣲官絆萬里提兵鴈蕩來高牙一展嵐霧開<lb/>
松風吹騎連鑣入高日下照繙經臺老僧振錫去何所<lb/>
香篝寂寂佛無語山鳴谷應應者誰似有秦民宅幽阻<lb/>
姑休爾旅枕爾鋋雲深不得驚龍眠水晶一𣲖瀉琤玉<lb/>
<pb n="KR4h0143_WYG_025-20a"/>
嵗與清氣中洄沿二三溪碓長林下人力罷舂天所借<lb/>
草香花淨太古春虎嘯猿吟明月夜幽尋靜勝登嵯峨<lb/>
鸞旗柱筆光彩摩詩成寫破峭壁翠稽首巖前諾巨那<lb/>
　　張經<lb/>
　　　岳陽樓<hi>并序</hi>
　　巴陵形勢甲天下郡治西南有樓曰岳陽盡得巴<lb/>
　　陵之勝至元丙戌余以監察御史按臨長沙道出<lb/>
　　巴陵凡一往返不暇一登甲午夏備員湖北憲司<lb/>
<pb n="KR4h0143_WYG_025-20b"/>
　　分司於辰始得以酬平昔之志意湖山如此造物<lb/>
　　者何其靳耶因留數語以識嵗月云<lb/>
洞庭一水七百里煙朝月夕皆經過豈知斜陽萬里更<lb/>
有一佳處君山十二盤青螺乾坤有此樓萬古高嵯峨<lb/>
憶昨長江咫尺限南北風霜晝夜一日千摩挲今朝快<lb/>
一登恍若脱沈疴生平所羡鑑湖請乃今更覺君恩多<lb/>
湘靈也似知我至時令白鳥來婆娑鐵笛紫荆曲春草<lb/>
黄陵歌江山一醉謾不省悲風落日生白波愛山愛水<lb/>
<pb n="KR4h0143_WYG_025-21a"/>
亦非癖奈此日月如飛梭彭蠡銀山堆碧海青銅磨武<lb/>
昌雲間歎黄鶴采石天外愁青蛾詩家割據㡬今古元<lb/>
氣發泄天不訶扁舟歸來月一蓑仙槎已侯三山阿吾<lb/>
欲乗興觀銀河<lb/>
　　方回<lb/>
　　　聽孫鍊師琴<lb/>
名畫元不出畫工善書決不屬書史子春伯牙非伶官<lb/>
古能琴者必君子枕流潄石今孫郎電眸冰齒霜髥張<lb/>
<pb n="KR4h0143_WYG_025-21b"/>
灑埽書室焚古香信手為我調宫商琮琮琤琤泉落澗<lb/>
嗈嗈喈喈鴻度漢從容整暇未肯忙小似吟猱觀抑按<lb/>
急如快刀斫蛇分兩截琉璃瓶碎玉簪折似有鸞膠再<lb/>
補完細視冰絃元不絶又如電走雹飛驅霹靂老樹百<lb/>
丈龍爪入得非獺髓滅瘢痕依舊烏桐淨如拭睥睨黠<lb/>
鼠伏狸奴殺機一動與之俱鷹揚頗類師尚父牧野秉<lb/>
鉞行天誅臨河而聞殺鳴犢曵輪不往反乎覆許由不<lb/>
受堯天下一瓢雖無吾亦足聖門此意傳不傳耿耿精<lb/>
<pb n="KR4h0143_WYG_025-22a"/>
靈月在天孫郎何處得授受長江秋霽印嬋娟五音本<lb/>
無根舌齒六律發揮憑手指音律之外求七情萬變悉<lb/>
從心上起孫郎胷次夫何如貯儲古今萬巻餘孰謂七<lb/>
絃軫上之神聖不本二尺檠邊之功夫少年學琴亦學<lb/>
渠勿但彈琴當讀書<lb/>
　　戴表元<lb/>
　　　自信上歸遊石門放故人毛儀卿振卿兄弟作<lb/>
　　　長句贈之<lb/>
<pb n="KR4h0143_WYG_025-22b"/>
山開未開白雲梯人行不行青麥溪五年清夢隔蟻穴<lb/>
千里飛塵深馬蹄重來交遊亦笑樂但覺几杕煩提攜<lb/>
門閭霜葉無數積風定水禽時一啼藥草春暄夜更長<lb/>
木蘭花下聽天雞<lb/>
　　　題李伯時畫五馬圖<lb/>
嗚呼良馬不世出令人但尋李侯筆五龍忽墮白雲鄉<lb/>
海角孤臣看自失太平天子開明堂前驅麒麟後鸞凰<lb/>
當時此馬來萬里想見顧盼生風霜龍眠老仙亦如此<lb/>
<pb n="KR4h0143_WYG_025-23a"/>
揮毫談笑羣公裏官閑祿飽少塵埃霧閣雲窗天上起<lb/>
風流轉眼餘山河人間荆棘何其多臨風巻圖三太息<lb/>
此馬今存知奈何<lb/>
　　　江行雜書<lb/>
荒城日暮秋江長䆉稏野熟秋風香青天茫茫不知處<lb/>
扁舟卧入菰蒲鄉波深浪靜魚鴨樂遥林墮影同飛揚<lb/>
平生見畫無此本便欲黙寫懸高堂須臾雷雨漲深墨<lb/>
漁户悉閉牧牛羊篙人軟語似憐我抝篷葢頭編篙牀<lb/>
<pb n="KR4h0143_WYG_025-23b"/>
此時殘暑尚什七瀟灑幸為清蚊蝱無人靜覺物性出<lb/>
蚯蚓草蟲歌晩涼銅山乳竇青最逺羞縮不似來時妝<lb/>
但餘田鳥如匹練雙雙飛㸃暗煙黄山川一日㡬變態<lb/>
人事百年安可常停舟起問魚酒户此地㡬年成戰場<lb/>
虹梁羽化新起廢白骨無數埋前岡惆悵令人百憂起<lb/>
飲客正酣歌發狂坐中悲樂誰竟是歸來玉兎揺滄浪<lb/>
　　　贈趙子實<lb/>
北風吹沙溪倒飛白日未落山中歸千邀萬覓不相就<lb/>
<pb n="KR4h0143_WYG_025-24a"/>
誰信有人穿翠㣲幅巾大帶長襦袍韋篋錦囊鮮綵毫<lb/>
名門發身合燕頷一經傳家真鳳毛坐車侯嬴吾不讓<lb/>
白社寒林氣清放驂麟翳鶴誰不能要識神光牛背上<lb/>
蓬萊山丹霞谷天仙留書三萬軸聞君暫去還復來許<lb/>
君細和滄浪曲<lb/>
　　仇逺<lb/>
　　　題石民瞻畫鶴溪圖<lb/>
鶴溪近與練湖連一鏡秋水清無邊依稀淮岸瀟湘浦<lb/>
<pb n="KR4h0143_WYG_025-24b"/>
慣見月虹書畫船山翁㡬年吳下客溪草溪花未相識<lb/>
筆牀茶竈老元真肯與鷗沙分半席<lb/>
　　　贈張玉田<lb/>
秦川公子謫仙人布袍落魄餘一身錦囊香歇玉簫斷<lb/>
庾郎白髮徒傷春金臺掉頭不肯住欲把釣竿東海去<lb/>
故鄉入夢忽歸來井邑依依鐵爐步碧池槐花元都桃<lb/>
眼空舊雨秋蕭颾太湖風月數萬頃扁舟乗興尋三高<lb/>
西北高樓一杯酒與子長歌折楊栁江山信美盍便留<lb/>
<pb n="KR4h0143_WYG_025-25a"/>
蓴菜鱸魚隨處有<lb/>
　　白珽<lb/>
　　　題松雪臨郭河陽溪山漁樂圖<lb/>
逺山近山何厯厯下有長溪横一碧溪中亦有釣鼇手<lb/>
此手不遮長安日野橋煙樹接草廬飛流如練懸空虚<lb/>
截山白雲凝不去要人寫作巖居圖<lb/>
　　吾邱衍<lb/>
　　　陳公輔聽雨軒<lb/>
<pb n="KR4h0143_WYG_025-25b"/>
帝子吟瀟湘瀟湘雲煙竟茫茫楚客歌洞庭洞庭木葉<lb/>
空秋聲豈如敬亭山前野人宅西風不驚響雲滴燭花<lb/>
未剪書在牀愛爾元音起虛寂忽無復忽有天灑來自<lb/>
然山中枕流人如聽洗耳泉神融意適有真趣汝南郭<lb/>
泰來何暮忽憶隴頭水罷我膝上琴旅人動遐思無此<lb/>
瀟灑心君不聞簷花悲歌杜陵老山雪空回剡溪櫂祁<lb/>
寒暑雨無怨咨流麥漂衢竟誰道與君歌聽雨秋雨最<lb/>
可聽明朝雨歇雲亦㪚月色滿地秋冥冥<lb/>
<pb n="KR4h0143_WYG_025-26a"/>
　　胡長孺<lb/>
　　　贈相士黄電目<lb/>
憶昔待詔金馬門方伎雜遝車葢繁黄生蔡子最絶出<lb/>
高堂不奈笙歌喧廬陵老翁才五尺旴母江頭眼空碧<lb/>
相人豈不二子如秋風夜雨歸無宅長身博士老一簞<lb/>
臯比那博儒生酸人生榮華無足夢桃笙竹枕長闌干<lb/>
黄翁勿歎無家苦華屋連雲更何補蜀莊一日不百錢<lb/>
炳炳幽光二十年<lb/>
<pb n="KR4h0143_WYG_025-26b"/>
　　　題段郁文雪石<lb/>
白雲飛來著春空翕霍變化生竒峰朝曦照耀舒復卷<lb/>
碧華忽擁玻瓈宫秋潮初壯明於雪千雷動地吳山裂<lb/>
濤頭出海夕陽㣲百煉青銅浮玊玦雲容濤勢偉且竒<lb/>
乍出乍没須㬰時乾篤雪山白盈尺晴天萬里窺峨眉<lb/>
似識詩翁作詩苦獨擁清妍照環堵河翻月落夜未央<lb/>
如虹光氣飛屋梁<lb/>
　　　題秋江喚渡<lb/>
<pb n="KR4h0143_WYG_025-27a"/>
道傍木葉如渥丹歸急不知行路難青嶂碧溪自喚渡<lb/>
蹇驢破帽秋風寒裹頭長須甚德色肩輕不借有餘力<lb/>
人間塵土深復深謹勿重賦招隠吟<lb/>
　　　題開元三馬圖<lb/>
牧馬極盛開元中上閑十二皆游龍時平千里不自效<lb/>
嘶聲脱吻生悲風流傳八駿苦詭怪樂歌天馬徒能工<lb/>
豈如杜句曹韓畫流雲飛電玉花驄吟詩展卷何獨此<lb/>
未可與此爭先雄重瞳玊色五百載堦榻相向將無同<lb/>
<pb n="KR4h0143_WYG_025-27b"/>
誰人臨摹得高意印章仿彿龍眠公但存大略見神駿<lb/>
未傳五彩分風鬃俯仰布置號進藁圖成欲上明光宫<lb/>
安定王孫固英物錦標象軸留其蹤願言藏襲不浪出<lb/>
駿骨隠隠驚盲聾祗今駑駘厭芻豆鹽車未贖汙溝紅<lb/>
　　　大水<lb/>
西昆水源出天河一瀉萬里生驚波濁渾到海更奔猛<lb/>
潰決猶自吞陵阿瓠子魚龍横中野至今空唱宣房歌<lb/>
故迹九道復不得南注安流少休息癡冥陰雲欺白日<lb/>
<pb n="KR4h0143_WYG_025-28a"/>
不放扶桑光采出連宵達旦雨如傾綠野黄流混為一<lb/>
河伯侈大未可厭規取桑田廣宫室長鯨老蛟助聲勢<lb/>
城郭波浪相沈没神禹衣冠藏㑹稽大呌不聞將安為<lb/>
　　龔璛<lb/>
　　　春日寄懷書臺<lb/>
閶門栁如帶中有别離在當時官河船飄揺忍相待二<lb/>
月東風吹暮寒追送百里問河干破屋殘燈人去住欲<lb/>
語不語千萬端竹雞鈎輈啼夢闌九山道中雨漫漫已<lb/>
<pb n="KR4h0143_WYG_025-28b"/>
恨金華六年别當時再鼓荆江楫七年又恨瀟湘濶人<lb/>
生貧窶北門憂我一思之生白髮白髮生何足驚志士<lb/>
潦倒俱無成酒澆磊塊澆不平況復不飲難為情長歌<lb/>
短歌無新聲念我獨兮在吳城今年石湖好清明毎樹<lb/>
梨花香雪晴夫君不來湖上亭昨朝見家信紙尾煩相<lb/>
問是親不可疎既逺不可近此身江海事多違往往舊<lb/>
交零落盡我亦徘徊看舞謳誰家歡宴及春游越王郊<lb/>
臺踏芳草危絃二七彈箜篌箜篌嘈雜兒女語繡柱朱<lb/>
<pb n="KR4h0143_WYG_025-29a"/>
絃生眼霧感物逢時重懷古悠悠我行處總是衰遲路<lb/>
待君歸來問君故各天一涯水東注<lb/>
　　　題鄭子實著色溪山漁樂圖<lb/>
東風忽來吹綠雨閑雲更學苕花舞山中之人歸未歸<lb/>
溪上漁舟泛春渚<lb/>
　　　吳中寒食<lb/>
寒食清明賣酒家酒瓶亂插紅白花江南蠶子非一種<lb/>
日暖蜂房報午衙八十漁翁罾半破往來醉客路三义<lb/>
<pb n="KR4h0143_WYG_025-29b"/>
村中女伴無忙事疎雨小塘收漾紗<lb/>
　　　馬虛中栁城春色圖<lb/>
城中塵頭十丈高欲畫春風風怒號佩霞仙人騎鶴背<lb/>
却度太虚觀樂郊當時丹青爭出色借與天公動揺碧<lb/>
上流老子餘舊蹤桓大將軍亦曽植樹猶如此我何堪<lb/>
莫學江南繫船客雉堞平成天下平有情有思弄春晴<lb/>
隔葉睍睆黄鸝聲<lb/>
　　袁易<lb/>
<pb n="KR4h0143_WYG_025-30a"/>
　　　八月一日雨後賦兼寄城中諸友<lb/>
今我不樂思出遊宿酒昏昏仍懶惰安得涼飇破煩鬱<lb/>
竹頭搶地桐陰妥䊵扇那能脱腕揮紗巾不覺酣眠墮<lb/>
誰喚飛雲起天末政用此時持贈我渴龍掉尾下飲江<lb/>
列缺為右豐隆左蜿蜒初若彌六合變滅忽復成么麽<lb/>
長空收曀淨千頃落日著山縣米笴白衣蒼狗覓虛無<lb/>
孤鶩斷霞明細瑣人生萬事風雨㪚苦欲控搏無一可<lb/>
嗟予學道良已晩閲世忘憂今亦頗西疇罷亞碧參差<lb/>
<pb n="KR4h0143_WYG_025-30b"/>
南埭芙蓉紅婀娜聊尋清景日追逐況復川原秋淡沱<lb/>
故人城郭尚留連何時共鼔吳淞柁<lb/>
　　郭麟孫<lb/>
　　　題趙子固蘭蕙巻<lb/>
寫蘭以左筆為難此圖筆筆皆向左香風一夕從西來<lb/>
數片湘雲忽吹墮天真滿前呈爛熳晴煙低葉分婀娜<lb/>
紫莖縹緲㪚曽華翠帶交加藏側朶初觀駭目若零亂<lb/>
諦視凝神還帖妥想翁落筆風雨疾不待解衣盤礴臝<lb/>
<pb n="KR4h0143_WYG_025-31a"/>
但覺書紙如書空唯知有蘭那有我胷中所在皆衆芳<lb/>
變化縱横無不可他人一二已云多翁今能事一何夥<lb/>
嗟予作畫雖不能知蘭之趣亦頗頗再觀品題驚絶倒<lb/>
照眼驪珠十六顆清氣襲人肌骨寒手之不置行與坐<lb/>
陶君珍重祕藏之玉軸牙籖善封裹<lb/>
　　　題高尚書秋山暮靄圖<lb/>
長江萬里流滔滔風平如席靜不濤老楓疎栁澹雲影<lb/>
欹岸側島明秋毫紅塵一㸃飛不到何人結屋江之臯<lb/>
<pb n="KR4h0143_WYG_025-31b"/>
霜清水落沙嶼出蘆葉瑟瑟鴻南翺一峰崒嵂聳峨髻<lb/>
俯視培塿如兒曹晴嵐朝爽滴空翠樹林露沐滋流膏<lb/>
心融造物意慘淡筆挾風雨聲蕭騷淋漓元氣猶帶濕<lb/>
收拾萬象無能逃扶輿清淑聚胷次固應獨擅人間豪<lb/>
未容小米詫能事千古且説文昌高世間神物不易得<lb/>
牙籖玉軸歸時髦我來坐窗疲不遨展巻頓覺舒鬱陶<lb/>
何煩蠟屐躋攀勞崦西小紅尋野桃<lb/>
　　　題蘇子瞻翰墨<lb/>
<pb n="KR4h0143_WYG_025-32a"/>
山頭崒嵂侵霄漢片幅之間據其半河水盤旋寒玉貫<lb/>
雲氣濛濛中截斷峰巒回合平若接山城嵯峨聳樓觀<lb/>
下有森森林木灌隠約浮空露纎巘沙平野曠征途逺<lb/>
行人凌兢馬欲汗天機滿前呈爛熳濃墨如新筆凌亂<lb/>
渾沌鑿破太極判元氣淋漓風雨散若非定以范寛斷<lb/>
誰能展此竒手段玊堂老仙重稱賞絶筆當為古之冠<lb/>
牙籖玊軸宜倒看縱得千金慎勿換老眼摩挲獲珍玩<lb/>
不敢為題只驚歎<lb/>
<pb n="KR4h0143_WYG_025-32b"/>
　　湯彌昌<lb/>
　　　題趙子固蘭蕙巻<lb/>
泛蘭轉蕙光風春靈均妙與花寫神胷中九畹無纎塵<lb/>
摹寫形容方逼真彞齋作畫詩興寓寄齋作詩知畫趣<lb/>
意匠經營托豪素心手縱横生態度紫莖綠葉墨淡濃<lb/>
湘魂澧魄香融融後來三絶松雪翁心讓此花能品中<lb/>
　　黄庚<lb/>
　　　題東山翫月圖<lb/>
<pb n="KR4h0143_WYG_025-33a"/>
斜陽紅盡暮雲碧一片天光涵水色海濤擁出爛銀盤<lb/>
千里嬋娟共今夕主人領客登東山踏碎寒光看秋液<lb/>
星河倒影浸空明露華溥玉夜氣清馮夷激水水欲立<lb/>
海若辟易天吳驚孤舟巻㠶泊煙嶼古木撼壑生秋聲<lb/>
憑高人在金鼇背閑看潮生煙渚外老龍翻海雲氣寒<lb/>
長鯨巻雪浪花碎茫茫萬頃滄浪中屹立孤峰鎖蒼翠<lb/>
山巔埽石羅尊罍賔主傳杯不放杯騷客掀髥賦詩去<lb/>
山童踏月攜琴來劇談浩飲不知醉仰天長笑歡顔開<lb/>
<pb n="KR4h0143_WYG_025-33b"/>
倒著接䍦欲起舞乾坤清氣入肺腑天邊風月空四時<lb/>
眼底江山自千古謝安躡屐遊東山袁宏登舟宴牛渚<lb/>
庾亮南樓今在不坡仙赤壁知何許滿眼往事轉頭空<lb/>
千年人物俱塵土人生光景若湍流霜痕易㸃雙鬢秋<lb/>
胷中勿著塵俗事眉間休鎖名利愁我輩適意在行藥<lb/>
古人所以秉燭遊月山追憶舊遊處盡寫風流入縑素<lb/>
我來見畫如見景想像高堂猶可賦諸君後㑹應可期<lb/>
雲萍合㪚今何之安得扁舟澉川去日與杖履相追隨<lb/>
<pb n="KR4h0143_WYG_025-34a"/>
登山把酒醉明月共看此畫歌此詩<lb/>
　　尹廷高<lb/>
　　　銀嶺書懷<hi>并序</hi>
　　大德乙已端陽將男祖憲祖惠逺遊出門風雨大<lb/>
　　作四日始度銀嶺泥滑不可言偶誦銀嶺遥遥馬<lb/>
　　戍高之句葢古野人語也足而成章<lb/>
泥滑滑泥滑滑竹雞雨聲相間發銀嶺遥遥馬樹高行<lb/>
行白盡征夫髪征夫髪白白如絲樹本欲寧風撓之壯<lb/>
<pb n="KR4h0143_WYG_025-34b"/>
士心腸類鐵石别離肯作兒女悲終南嵩華在何許我<lb/>
欲登高一懷古㑹逐羣仙駕紫鸞咳唾九天落香露<lb/>
　　　雨中度揚子江見海怪出沒<lb/>
吳頭楚尾天一隅長江浩渺雲糊糢中流風急浪花湧<lb/>
船頭黄帽驚相呼蜿蜒海怪互出沒踴躍與我為先驅<lb/>
神閑意定若無見自信膽氣由來麤江神唯識詩客意<lb/>
故爾獻狀聊相娛岸傍青帘酒可沽拔劒割炙傾玉壺<lb/>
與君痛飲留斯須此景此意不可孤山川慘淡百戰餘<lb/>
<pb n="KR4h0143_WYG_025-35a"/>
古今變態難盡摹且書雨裏金焦圖<lb/>
　　　盧溝曉月<lb/>
闌干滉漾晨霜薄馬度石橋人未覺滔滔流水去無聲<lb/>
月輪正挂天西角千村萬落荒雞鳴大車小車相間行<lb/>
停鞭立盡楊栁影孤鴻滅沒青山横<lb/>
　　　薊門飛雨<lb/>
清風夾道槐陰舞誰信青天來白雨馬上郎君走似飛<lb/>
樹下行人猶蟻聚須㬰雲㪚青天開依然九陌飛黄埃<lb/>
<pb n="KR4h0143_WYG_025-35b"/>
乃知造化等兒戲一日變態能千迴<lb/>
　　李簡<lb/>
　　　重登泰山<lb/>
憶昔遊泰山於今二十載傷心此日重登臨山色依依<lb/>
人容改三峰突兀與天齋天門未到勞攀躋層層石磴<lb/>
出林杪縈迴百折青雲梯盤石蹔憇舒清眺澗壑風來<lb/>
號萬竅水聲俄在樹梢頭疑有於菟天外嘯向曉才登<lb/>
日觀峰手披雲霧開鴻濛火輪欲上海波赤金霞翻動<lb/>
<pb n="KR4h0143_WYG_025-36a"/>
蒼龍宫黄河一線㡬千里吳越山川真地底為數齊州<lb/>
九㸃青更將伏檻窺南溟李白不遇安期生安得羽翼<lb/>
飛蓬瀛<lb/>
　　郭䣘<lb/>
　　　蟹<lb/>
請君聽説吳江蟹除却吳江無處買豈無鬱州與上海<lb/>
獨許汾湖十分倍筐如負笈行披鎧大者盈斗吁可怪<lb/>
爬沙驚倒兒女駭黄金填胷高塊磊十月尖臍更精彩<lb/>
<pb n="KR4h0143_WYG_025-36b"/>
玻瓈瑪瑙光璀璀髓香骨脆味瀟灑坐令華堂厭烹宰<lb/>
好辦糟邱與醯醢醖藉風流無不改介夫佳傳傳千載<lb/>
　　牟應龍<lb/>
　　　題高尚書夜山圖<lb/>
觚稜昔枕萬松嶺金碧青紅縹緲間萬家環之密如櫛<lb/>
只見樓臺不見山九街車馬何填咽隠隠轟轟夜不絶<lb/>
市聲未㪚朝馬嘶只見燈火不見月祗今山上居民稀<lb/>
岡巒盡露青逶迤昬鼓鼕鼕人迹絶山空月明景更竒<lb/>
<pb n="KR4h0143_WYG_025-37a"/>
謫仙把酒看不足摩詰收之入横幅要令赤日黄埃中<lb/>
翠色冷光常在目就中何處最愁予刹竿高矗白塔孤<lb/>
綵筆昔曽干氣象短髮搔斷空踟蹰世間萬事何不有<lb/>
雍門悲凉百年後惟有明月與青山古往今來鎮如舊<lb/>
　　楊學李<lb/>
　　　西郊晩步<lb/>
江城五月風雨餘嶺南地僻少馳驅政餘長日無與俱<lb/>
尋幽步屧城西隅地平山逺迷綠蕪垂楊深處聞鷓鴣<lb/>
<pb n="KR4h0143_WYG_025-37b"/>
縈迂小徑通浮屠松風夾道如笙竽清池冷浸秋水菰<lb/>
如有露氣侵庭梧桃笙院靜横竹奴栩栩清夢遊冰壺<lb/>
覺來殘照不可呼更待好月同歸塗<lb/>
　　　望雲樓<hi>并序</hi>
　　樓在賀州治之東北紹興間太守黄尚賢所建高<lb/>
　　壓城壘下瞰江山是為一郡之竒觀年深頽圮大<lb/>
　　德癸夘余命工葺而新之獨以未經前賢題咏為<lb/>
　　斯樓欠事暇日輒一登臨為之神怡心曠因成十<lb/>
<pb n="KR4h0143_WYG_025-38a"/>
　　　　二韻以紀其勝<lb/>
　樓前山色青如鬟樓高夜映星斗寒推窗縱目納吟思<lb/>
　倚檻爽氣生眉端荒煙宿靄迷野甸古岸怪石横驚湍<lb/>
　城孤下瞰天蘸碧日永坐聽風鳴鑾登臨獨慨城郭是<lb/>
　把酒一酹還三歎雖未如元龍高卧之百尺已不減庾<lb/>
　　公步月之遊觀又何須黄鶴霄漢之浩𣺌亦可想岳陽<lb/>
　煙水之瀰漫巋然獨立賀江滸已矣樓中沸歌舞勝境<lb/>
　無詩亦可羞謾自簷楹庇風雨望雲人逺迹生塵祗有<lb/>
<pb n="KR4h0143_WYG_025-38b"/>
　江流自今古<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻二十五<lb/>
</p>
<p>
</p>
  </div>
</body>
</text>
</TEI>
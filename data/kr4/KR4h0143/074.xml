<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_074-1a"/>
　欽定四庫全書<lb/>
御選元詩巻七十四<lb/>
　　七言絶句七<lb/>
　　　鄧賚<lb/>
　　　　寓舎春晩<lb/>
　柘陰初合豆初畦門掩春寒落絮遲薄暮一尊還獨酌<lb/>
　坐看微雨濕荼䕷<lb/>
　　　　早冬過聶氏西江别墅<lb/>
<pb n="KR4h0143_WYG_074-1b"/>
　紅葉青山載酒行山人新結野菴成西簷一樹梧桐好<lb/>
　他日重來聴雨聲<lb/>
　清景亭邊秀作堆竹聲松影共徘徊野藜繞屋多秋實<lb/>
　時見山禽引子來<lb/>
　　　王東<lb/>
　　　　登冷仙巖<lb/>
　仙巖酌酒杏花紅滿地金濤日上東洞底香風散靈氣<lb/>
　遊人都在紫雲中<lb/>
<pb n="KR4h0143_WYG_074-2a"/>
　　　南園<lb/>
蒼苔翠竹轉林暉野菊花開過客稀樹底秋蟲作寒繭<lb/>
雨晴黄葉滿園飛<lb/>
　　潘音<lb/>
　　　聞鵑<lb/>
子規聲切月輪斜起望諸陵憶漢家婦女尋芳渾不解<lb/>
髩雲争插杜鵑花<lb/>
　　納璘<lb/>
<pb n="KR4h0143_WYG_074-2b"/>
　　　題第一山荅余廷心<lb/>
一山松檜巢歸鶴五塔香燈送落暉惟有玻璃同我志<lb/>
閒來時復濯纓歸<lb/>
　　干文傳<lb/>
　　　題水村圖<lb/>
桑梓未能忘楚甸琴書已久住呉門悠悠江海風煙隔<lb/>
知是夕陽何處村<lb/>
　　張翥<lb/>
<pb n="KR4h0143_WYG_074-3a"/>
　　　廉子祐歸省金陵且就秋試作絶句贈别<lb/>
故園歸思浩無涯更聴啼鵑惱客懷後夜月明應有夢<lb/>
先隨潮水過秦淮<lb/>
　　　題蘭<lb/>
鶗鴂聲中花片飛楚蘭遺思獨依依春風先自悲芳草<lb/>
惆悵王孫又不歸<lb/>
　　　題王蕺隱畫山水<lb/>
額黄鎖盡玉嬋姢翠袖凝愁倚暮煙舊日漢宫三十六<lb/>
<pb n="KR4h0143_WYG_074-3b"/>
更無秋露泣銅仙<lb/>
　　　題呉性存所藏趙仲穆竹枝雙蜨圖<hi>與玉山同賦</hi>
滿叢鮮碧露團香院落春紅過野芳蛺蜨一生花裏活<lb/>
飛來還戀竹風涼<lb/>
　　成廷珪<lb/>
　　　客中久雨<lb/>
水滿行㕑欲産蛙苔封老屋亂啼鴉南風十日黄梅雨<lb/>
開盡冬青兩樹花<lb/>
<pb n="KR4h0143_WYG_074-4a"/>
　　　秋塘戲鵝圖<lb/>
滿塘秋水看雙鵝草軟沙平奈爾何記得一羣黄似酒<lb/>
杏花梁上落紅多<lb/>
　　　春夜<lb/>
酒兵無力破愁城春盡空山杜宇聲敲缺唾壺眠不得<lb/>
半簾花影月三更<lb/>
　　　青山白雲圖<lb/>
不見茅齋舊隱君遶溪煙樹莫紛紛斷橋水滿無人渡<lb/>
<pb n="KR4h0143_WYG_074-4b"/>
誰向青山管白雲<lb/>
　　　墨梅<lb/>
東閣衝寒雪一枝巡檐偏解索題詩何郎老去風情減<lb/>
差見疎花照鬢絲<lb/>
　　　夜宿野城<lb/>
露氣㳙㳙欲二更小舟猶向月中行前村知有人家近<lb/>
隔浦微聞犬吠聲<lb/>
　　　畫馬<lb/>
<pb n="KR4h0143_WYG_074-5a"/>
圉人争喜得驊騮撥入天閑早見收今日有誰憐駿骨<lb/>
西風沙苑蒺藜秋<lb/>
　　　送人之武林<lb/>
白鼻驕騧紫綺裘湧金門外醉瀛洲君家若有平安字<lb/>
寄在春風第幾樓<lb/>
　　　武林客舎<lb/>
窗外青山啼子規吟魂正被酒禁持小樓一夜雨聲惡<lb/>
落盡碧桃人未知<lb/>
<pb n="KR4h0143_WYG_074-5b"/>
　　　綠楊橋<lb/>
長溪春漲碧溶溶煙雨空濛濕采虹何事吹簫度清夜<lb/>
斷堤楊栁月明中<lb/>
　　　題蒲塘雙燕圖為劉小齋作<lb/>
昭陽池館晩風微花落巢空去未歸却是蒲塘春水闊<lb/>
年年還傍小齋飛<lb/>
　　　訪王伯純晩歸<lb/>
長洲苑内舊池臺白髪山人恰再來無限客愁渾忘却<lb/>
<pb n="KR4h0143_WYG_074-6a"/>
小樓聴雨杏花開<lb/>
　　　題倪幻霞雲松圖<lb/>
九峰只在泖雲西松下來尋隱者棲隱者不歸空見畫<lb/>
滿山風雨夜猿啼<lb/>
　　李孝光<lb/>
　　　春風<lb/>
春風隨處作春晴楊栁依依綠未成昨夜池塘新雨足<lb/>
蛙聲剛亂讀書聲<lb/>
<pb n="KR4h0143_WYG_074-6b"/>
　　　農事<lb/>
落日蜻蜓處處飛槿花門巷豆花籬行逢野老問農事<lb/>
稻雨濕衣香未知<lb/>
　　　送蔡飛卿之維揚<lb/>
送君直渡秦淮水風急桃花飛過江自有行人回首處<lb/>
昇州山色滿船窗<lb/>
　　　贈靈巖秀禪師<lb/>
北林日午煖如烘盡日溪行曲折中自愛敲冰看魚上<lb/>
<pb n="KR4h0143_WYG_074-7a"/>
山頭樹影落溪紅<lb/>
　　　送人<lb/>
江上晩山無數青行人草草似流萍水邊燈火官船發<lb/>
五十長亭第一亭<lb/>
　　　次薩使君韻<lb/>
烏几繩牀詩夢熟驚聞風雨欲翻江酒醒憶得長蘆寺<lb/>
半夜松聲繞北窗<lb/>
使客怱怱感嵗華杏花消息又桃花江南佳麗春風見<lb/>
<pb n="KR4h0143_WYG_074-7b"/>
栁絮樓臺十萬家<lb/>
　　　過青楓嶺王貞婦廟<lb/>
山下江流幸自清山頭明月已無情此心若媿王貞婦<lb/>
莫向青楓嶺上行<lb/>
　　　寄逹兼善<lb/>
城上烏啼欲閉門蕭蕭風雨又黄昬無端畫角連雲起<lb/>
鐵鑄梅花也斷魂<lb/>
　　　舟過呉江<lb/>
<pb n="KR4h0143_WYG_074-8a"/>
二十四番花信老溪頭紅減綠初肥東君也是多情思<lb/>
盡日扶持栁絮飛<lb/>
　　　次韻薩天錫雜詠<lb/>
烏衣更無王謝宅青山好在仲宣樓南堂明月無人管<lb/>
清簟疎簾夜夜秋<lb/>
僧學蜜蜂開牖户山中八月未知秋銀牀正換養花水<lb/>
屋上一聲黄栗留<lb/>
明月相窺憐我瘦幽雲不動妬僧閒病餘無力看賔客<lb/>
<pb n="KR4h0143_WYG_074-8b"/>
獨露亭南數碧山<lb/>
　　　病起用伯循御史韻<lb/>
病起無聊帶減圍看花驚有未開枝主家十二樓中見<lb/>
爛漫春風秖自知<lb/>
　　　送茂上人<lb/>
五湖春水綠溶溶兩岸花開鬬白紅欲買扁舟隨汝去<lb/>
卧聴疎雨打南篷<lb/>
　　　十二月十三日登鳳凰臺望淮南雪中諸山兼<lb/>
<pb n="KR4h0143_WYG_074-9a"/>
　　　書道上所見<lb/>
雪花一丈欲飛樓人住鳳凰山上頭相隔淮南數千里<lb/>
青山斷處是滁州<lb/>
　　　懷薩使君<lb/>
憎夜還聞蟋蟀吟定知秋色上青林坐看黄葉落四五<lb/>
記得題詩入綠隂<lb/>
　　　姑蘇臺<lb/>
閶門楊栁自春風水殿幽花泣露紅飛絮年年滿城郭<lb/>
<pb n="KR4h0143_WYG_074-9b"/>
行人不見館娃宫<lb/>
　　周伯琦<lb/>
　　　宫詞<lb/>
畫閣香銷暮雨晴珠簾半捲逺山明蒲萄初醒羅衣薄<lb/>
枕上鵾絃撥不成<lb/>
木難火齊當纒頭貼地金蓮步欲羞露濕銀牀人語静<lb/>
蟾宫九夏是中秋<lb/>
巫山隱約寶屏斜朝著重綿晝著紗徙倚牙牀新睡足<lb/>
<pb n="KR4h0143_WYG_074-10a"/>
一缾芍藥當荷花<lb/>
苑路東西草色遙闌干曲曲似飛橋水晶殿外檐鈴響<lb/>
疑是鑾輿蚤散朝<lb/>
　　　五月扈從上京學宫紀事<lb/>
曽甍複閣接青冥金色浮圖七寶楹當日熙春今避暑<lb/>
灤河不比漢昆明<hi>詠大安閣故宋汴熙春閣也遷建上京</hi>
鏤花香案錯琳鏐金甕葡萄太白浮羣玉諸山環御榻<lb/>
瑤池只在殿西頭<hi>詠洪禧殿</hi>
<pb n="KR4h0143_WYG_074-10b"/>
數樹青榆延閣東雲窗霞户綺玲瓏上林文鹿高於馬<lb/>
時引黄麛碧草中<lb/>
冰華雪翼眩西東玉坐生寒八面風巧思曽經修月手<lb/>
通明元在五雲中<hi>詠水晶殿</hi>
鷓斑百和作堅材翥鳳翔龍四壁開寶地曉張香積界<lb/>
始知天子是如來<hi>詠香殿</hi>
延閣圖書取次陳講帷日日集儒臣墨池雲合天光絢<lb/>
東壁由來近北辰<hi>詠宣文殿</hi>
<pb n="KR4h0143_WYG_074-11a"/>
　　　宣文下直<lb/>
亭亭翠柏倚朱闌雲母窗扉逼暮寒玉徳殿前紅杏樹<lb/>
數花猶作去年看<lb/>
　　　夏日閣中入直<lb/>
冰盤堆果進流霞中秘繙餘夕景斜畫舫逕從圜殿過<lb/>
鳳麟洲上數荷花<lb/>
流觴小殿曲闌縈波影簾櫳浸繡楹静晝敲棊中貴語<lb/>
君王避暑在開平<lb/>
<pb n="KR4h0143_WYG_074-11b"/>
　　特穆爾<lb/>
　　　遊鼔山大頂峯<lb/>
肩輿直上白雲梯古刹林深路欲迷絶頂一聲長嘯罷<lb/>
海天空闊萬山低<lb/>
　　貢師泰<lb/>
　　　題淵明小像<lb/>
烏帽青鞋白鹿裘山中甲子自春秋呼童檢㸃門前栁<lb/>
莫放飛花過石頭<lb/>
<pb n="KR4h0143_WYG_074-12a"/>
　　　和馬伯庸學士擬古宫詞<lb/>
城上鴉啼曙色催五門三殿一時開玉皇不許羣仙見<lb/>
隱隱車聲天上來<lb/>
綠池香水出夫容十二釵寒妬玉蟲只恐禁園今夜雨<lb/>
華清明日又西風<lb/>
寶扇微開萬樂從紫衣扶輦出行宫近臣侍罷櫻桃宴<lb/>
更遣黄門送兩籠<lb/>
紫雲扶日上盤盤花氣薫衣露始乾行處不禁春色惱<lb/>
<pb n="KR4h0143_WYG_074-12b"/>
回身却倚玉闌干<lb/>
雲影微開日脚垂杏花深院落遊絲不知誰動秋千索<lb/>
驚起黄鸝過别枝<lb/>
　　　和胡士恭灤陽納鉢即事韻<lb/>
紫駝峯挂蒲萄酒白馬鬉縣芍藥花繡帽宫人傳㫖出<lb/>
黄門伴送内臣家<lb/>
蕎麥花深野韭肥烏桓城下客行稀健兒掘地得黄鼠<lb/>
日暮騎羊齊唱歸<lb/>
<pb n="KR4h0143_WYG_074-13a"/>
新教生駒不受騎小紅車裏簇歸時鈎簾醉卧氊毺月<lb/>
不省人間有别離<lb/>
野館吹燈夜未央薄寒偏透越羅裳出門不計人行路<lb/>
馬首惟占北斗光<lb/>
　　　至正十一年秋七月巡按松州虎賁分司時山<lb/>
　　　谷寒甚公事絶少明日即還為賦此<lb/>
秋風摵摵衣綿薄夜雨蕭蕭燭焰低萬里江南才夢覺<lb/>
此身元是客遼西<lb/>
<pb n="KR4h0143_WYG_074-13b"/>
雲葉繽紛雪弄花小營近午却排衙分司御史渾無事<lb/>
又鞚青驄踏白沙<lb/>
　　　詠塵<lb/>
春城花落欲生泥十二街頭漫漫飛落絮遊絲共無賴<lb/>
半粘香汗半羅衣<lb/>
　　　發通州<lb/>
日日思歸未有期及歸翻恨數年遲開船聴得呉歌起<lb/>
絶似閶門送别時<lb/>
<pb n="KR4h0143_WYG_074-14a"/>
　　　送王元伯遊金陵并簡樊時中都事王徳常管<lb/>
　　　勾<lb/>
閉門十日九風雨熟睡不知春水生樹上啼鳥忽驚覺<lb/>
故人只在石頭城<lb/>
　　　水仙<lb/>
太液池邊雪始乾曉糚初試佩珊珊簾鈎欲下東風細<lb/>
猶夢珠宫扇影寒<lb/>
十二瑤臺風露寒銀河澹澹月團團龍宫自與塵凡隔<lb/>
<pb n="KR4h0143_WYG_074-14b"/>
别有銖衣白玉冠<lb/>
　　　予過呉中得畫一幅孤峯拔起有類鴈蕩仙都<lb/>
　　　者因題贈宋居仁<lb/>
鴈蕩秋深玉柱寒老夫曽此駐征鞍開圖一見青山色<lb/>
猶似當時馬上看<lb/>
　　　呉淞江上漫興<lb/>
白月滿天江水平銀河垂地寂無聲披衣獨坐過夜半<lb/>
撥刺跳魚時一鳴<lb/>
<pb n="KR4h0143_WYG_074-15a"/>
　　　偶成<lb/>
司馬年來多病渴小樓涼雨趁高眠無端一樹櫻桃熟<lb/>
勾引鶯聲到枕邊<lb/>
　　李士瞻<lb/>
　　　松林午憩<lb/>
松林坐久午風清溪水潺潺樹有聲何處小舟撐栁外<lb/>
來迎朝落去潮生<lb/>
　　　紀見<lb/>
<pb n="KR4h0143_WYG_074-15b"/>
榕樹根垂荔葉齊繞簷宿霧綠初迷鷓鴣啼徹山頭雨<lb/>
午夢醒時日正西<lb/>
　　盧琦<lb/>
　　　興化道中<lb/>
雨過山城野水渾夕陽黄犢卧籬根呉塘父老應相語<lb/>
昨夜南船到海門<lb/>
　　　草萍驛和薩天錫<lb/>
林外輕風帽影斜客衣近染紫山霞等閒㸃檢春多少<lb/>
<pb n="KR4h0143_WYG_074-16a"/>
牆角薔薇幾樹花<lb/>
　　　錢舜舉木芙蓉<lb/>
紅妝初映酒杯酣斜倚西風轉不堪霜後池塘秋欲盡<lb/>
令人惆悵憶江南<lb/>
　　　題射獵圖<lb/>
滿目西風塞上塵五花驄馬轉精神憑君莫射雙飛鴈<lb/>
恐有音書寄逺人<lb/>
　　朱徳潤<lb/>
<pb n="KR4h0143_WYG_074-16b"/>
　　　訪劉道士<lb/>
春入山坳長蕨芽青童邀我飯胡麻野桃開處仙家近<lb/>
閑向溪頭數落花<lb/>
　　　送王信仲過維揚<lb/>
春江拍拍去帆孤樹底人家燕引雛曽向秦淮登暮閣<lb/>
碧雲低處認三呉<lb/>
　　　沙湖晩歸<lb/>
山埜低迴落鴈斜炊煙茅屋起平沙櫓聲歸去浪痕淺<lb/>
<pb n="KR4h0143_WYG_074-17a"/>
搖動一灘紅蓼花<lb/>
　　　牡丹鵓鴿圖<lb/>
深院朱闌覆錦裀百花開盡牡丹春粉毛雙鴿多馴狎<lb/>
對浴金盆不避人<lb/>
　　　題淮陰梅鼎畫蜀山圖<lb/>
西望巴江隔錦官青泥黄棧細盤盤人間到處羊腸險<lb/>
何必長歌蜀道難<lb/>
　　　西興<lb/>
<pb n="KR4h0143_WYG_074-17b"/>
八月海門天氣涼潮頭如雪上錢塘斜陽更比歸人急<lb/>
又引輕帆入富陽<lb/>
　　　拜郊臺晩渡<lb/>
風颺松花落澗濵荻芽洲渚水鱗鱗莫教行到崇臺上<lb/>
忘却山前喚渡人<lb/>
　　　無題<lb/>
索索西風白露零隔林砧杵助秋聲欲尋隱者門前路<lb/>
落葉漫山礙屐行<lb/>
<pb n="KR4h0143_WYG_074-18a"/>
　　　送人<lb/>
長江日夜向東流送子西津曉渡頭却憶望京樓下路<lb/>
一宵風雨釀新秋<lb/>
　　　贈牋紙吕生<lb/>
玉肌匀膩粉初乾淡淡空青印碧闌曉日長楊新賦就<lb/>
墨雲時度玉螭寒<lb/>
羅文緝緝染湘流中瑩晴空一段秋莫問殺青千古事<lb/>
漆書應讓管城侯<lb/>
<pb n="KR4h0143_WYG_074-18b"/>
　　　出郭<lb/>
步出東臯隔市塵青山高下欲迎人汀花有意開何晩<lb/>
野草無名亦自春<lb/>
　　　重過彭城<lb/>
誰云河廣不容舠急槳淩風渡晩潮却望彭城舊遊處<lb/>
黄樓碑畔屋蕭蕭<lb/>
　　　題趙仲穆瀛海圖<lb/>
玉觀仙臺紫霧高昔騎丹鳳恣遊遨雙成不念吹笙侣<lb/>
<pb n="KR4h0143_WYG_074-19a"/>
閬苑春深醉碧桃<lb/>
　　陳廷言<lb/>
　　　幔亭峯<lb/>
曲奏賔雲久不聞尚傳石髓滿汙樽虹橋宴罷仙童報<lb/>
昨夜松闗鶴有孫<lb/>
　　　金雞洞<lb/>
聞說談元不記年啄餘丹顆亦成仙一聲唱罷東方白<lb/>
三十六峯生翠煙<lb/>
<pb n="KR4h0143_WYG_074-19b"/>
　　　謁朱文公書院<lb/>
絃誦時時出薜蘿考槃還許碩人過丹崖雨過生書帶<lb/>
九曲月明聞櫂歌<lb/>
　　呉炳<lb/>
　　　訪道士不遇<lb/>
元鶴衝開樹杪雲靈風為掩竹間門苦無柿葉書名姓<lb/>
惟有蒼苔記履痕<lb/>
　　趙雍<lb/>
<pb n="KR4h0143_WYG_074-20a"/>
　　　早春<lb/>
高巻珠簾日漸長梅花庭院雪飄香閑倚闌干看新栁<lb/>
不知誰為染鵝黄<lb/>
　　　暮春<lb/>
綠陰庭院碧窗紗半卷珠簾映晩霞芳草萋萋春寂寂<lb/>
東風吹墮落殘花<lb/>
　　　七夕<lb/>
初月纖纖照露臺枉將𤓰果閙嬰孩今宵自有經年約<lb/>
<pb n="KR4h0143_WYG_074-20b"/>
何暇閑情送巧來<lb/>
　　　初秋夜坐<lb/>
夜深庭院寂無聲明月流空萬影横坐對荷花兩三朶<lb/>
紅衣落盡秋風生<lb/>
　　余嘉賔<lb/>
　　　仙機巖<lb/>
薜蘿煙雨擘梭飛巖裏空餘織女機寄語金妃休忘却<lb/>
殷勤持贈六銖衣<lb/>
<pb n="KR4h0143_WYG_074-21a"/>
　　　三盃石<lb/>
三生石上酒三盃松柏風清萬壑哀醉後不知塵世改<lb/>
緩吹簫管下瑶臺<lb/>
　　鄭元祐<lb/>
　　　陶靖節像<lb/>
袖裏慚無博浪槌酒醒空賦穉桑詩悲涼一曲山陽笛<lb/>
滿眼山河是義熙<lb/>
　　　寄金山普衲<lb/>
<pb n="KR4h0143_WYG_074-21b"/>
金鼇背上鬱藍天長有神龍衛法筵午夜江聲推月上<lb/>
浪花如雪寺門前<lb/>
　　　月夜懐十五友<hi>并序首錄八</hi>
　　庚寅中秋夜月色如晝而貧居溪渚因念晉人云<lb/>
　　感念存沒心焉如割遂用東坡明月明年何處看<lb/>
　　詩平韻賦詩懷友云<lb/>
　　　　趙宛丘<lb/>
剡剡台躔映五雲通明殿上玉宸君今宵賞月延秋桂<lb/>
<pb n="KR4h0143_WYG_074-22a"/>
滿袖天香不見分<lb/>
　　　　張貞居<lb/>
月華浮海綠煙收曽照神光湖上樓惆悵塵生白玉麈<lb/>
詩盟從此負閑鷗<lb/>
　　　　李雲中<lb/>
屋角冰盤擁爛銀清光千里不疎親棄官歸去輕如葉<lb/>
應念滄江有釣綸<lb/>
　　　　倪雲林<lb/>
<pb n="KR4h0143_WYG_074-22b"/>
覽古樓高桂影寒飛觴不厭接清歡天香落盡黄金粟<lb/>
軟語何由接夜闌<lb/>
　　　　泰白野<lb/>
天章閣下月孤明仍是中秋此夜情便到蓬萊宫裏住<lb/>
謝安元自念蒼生<lb/>
　　　　草堂賔主<lb/>
芝雲如葢擁冰盤攜得王珣午夜看山色湖光秋十里<lb/>
詩成應更刻琅玕<lb/>
<pb n="KR4h0143_WYG_074-23a"/>
　　　　陳敬初兄弟<lb/>
闔閭城裏寄閑身四壁秋蛩語近人何異京華舊時月<lb/>
清光相照白頭親<lb/>
　　　　王季野錢伯行<lb/>
飛雲樓上月華明幾度中秋在帝京却有錢郎揮翰手<lb/>
倚闌横笛最含情<lb/>
　　楊瑀<lb/>
　　　静安八詠<hi>錄二首</hi>
<pb n="KR4h0143_WYG_074-23b"/>
　　　　鰕子禪<lb/>
涼月空山照寂寥鰕禪神化獨逍遙呉淞千古依然在<lb/>
一曲漁歌半夜潮<lb/>
　　　　綠雲洞<lb/>
綠雲洞裏綠雲深翠竹蒼梧日夜陰記得曽遊借禪榻<lb/>
天風滿送海潮音<lb/>
　　趙承禧<lb/>
　　　武夷山<lb/>
<pb n="KR4h0143_WYG_074-24a"/>
羣玉山前隱道園松聲鶴唳隔溪聞山靈似識遊人意<lb/>
要看青林映白雲<lb/>
　　許楨<lb/>
　　　月下觀梅<lb/>
老樹清溪映白沙可人竹外一枝斜黄昬信步前邨去<lb/>
香到松林賣酒家<lb/>
　　　睡起偶成<lb/>
乞得西園作醉鄉浮生俗務總相忘水雲清徹荷香裏<lb/>
<pb n="KR4h0143_WYG_074-24b"/>
小艇虛明似洞房<lb/>
賦詩舒歗杖藜行水色山光不世情醉卧午窗誰喚醒<lb/>
栁陰啼鳥兩三聲<lb/>
　　馬熙<lb/>
　　　開窗看雨<lb/>
洞房編葯屋編荷八面玲瓏得月多誰遣天飄籋雲過<lb/>
嫩涼扶我入無何<lb/>
　　曹文晦<lb/>
<pb n="KR4h0143_WYG_074-25a"/>
　　　九日登玉霄峯<lb/>
洞户陰森翠霧開十年三度夢中來殷勤為問松頭鶴<lb/>
白髪登高更幾回<lb/>
　　　自寧川如鄞道中<lb/>
盤盤古堰帶崩沙綠樹陰中四五家十二寶橋今日過<lb/>
一灣流水浸桐花<lb/>
　　鄭元<lb/>
　　　題管夫人竹石圖<lb/>
<pb n="KR4h0143_WYG_074-25b"/>
誰裁弄玉碧雲簫吹過瓊臺月影遙白鶴一雙何處下<lb/>
水晶宫裏赤闌橋<lb/>
　　布哈特穆爾<lb/>
　　　宫詞<lb/>
玉樓珠箔晩天涼秋色依稀滿建章金井梧桐霜葉盡<lb/>
自隨流水出宫牆<lb/>
　　卞思義<lb/>
　　　題溪山煙雨圖<lb/>
<pb n="KR4h0143_WYG_074-26a"/>
西崦人家枕碧流屋頭高樹近山頭短蓑煙雨歸來晩<lb/>
滿地落花人倚樓<lb/>
　　　過維揚<lb/>
露冷金盤酒價添雲埋瓊樹客愁兼竹西舊曲無人理<lb/>
謾捲紅樓一半簾<lb/>
　　　春江逸響圖<lb/>
黄鶴磯頭一棹還白鷗波上幾人閑笛聲吹斷江南曲<lb/>
不見漁翁秖見山<lb/>
<pb n="KR4h0143_WYG_074-26b"/>
　　嚴瑄<lb/>
　　　獨秀山<lb/>
一峯秀色聳晴空疊嶂層巒望不窮萬仞劃開天半碧<lb/>
五更先見日初紅<lb/>
　　宋克篤<lb/>
　　　馬頭山<lb/>
馬頭山望紫金山中有仙人自徃還多少塵緣消不盡<lb/>
謾勞魂夢翠微間<lb/>
<pb n="KR4h0143_WYG_074-27a"/>
　　蔣堂<lb/>
　　　題畊漁圖<lb/>
落落長松積水環茯苓今已不知年何人得似山中樂<lb/>
春雨時來種麥田<lb/>
桐江樹色綠如衣上接晴嵐䕶石扉人世浮埃三十丈<lb/>
西風吹不到漁磯<lb/>
　　　題所南老子推篷竹圖<lb/>
昔與此君曽半面短篷今日試重推葉聲冷瀉銀牀露<lb/>
<pb n="KR4h0143_WYG_074-27b"/>
野鶴幾番驚夢回<lb/>
　　顧安<lb/>
　　　訪良夫<lb/>
特訪山翁過竹西翠蘿紅葉映茅茨杖藜扶醉斜陽外<lb/>
身在畫圖元不知<lb/>
　　陸徳源<lb/>
　　　和題新安梅花次韻<lb/>
東風一夜渡江新開徧梅花照眼明何遜從來有才思<lb/>
<pb n="KR4h0143_WYG_074-28a"/>
題詩不待廣陵春<lb/>
　　王子昭<lb/>
　　　失鶴<lb/>
六鶴齊飛一不歸夜深應是立苔磯近來世上多罾網<lb/>
那得魚蝦到汝肥<lb/>
　　俞俊<lb/>
　　　泰州夜泊<lb/>
蘆葉蕭蕭惱客眠推篷看雨月在船漁舟破曉入城去<lb/>
<pb n="KR4h0143_WYG_074-28b"/>
街頭魚蟹不論錢<lb/>
　　程煜<lb/>
　　　題明皇並笛圖<lb/>
華清宴罷卷霓裳重立東風並海棠鳳琯莫吹新製曲<lb/>
有人乗月倚宫牆<lb/>
　　　次韻俞仲桓見寄<lb/>
白髪和愁取次生闗河干里故鄉情自從秋鴈南征後<lb/>
日日淮邊問客程<lb/>
<pb n="KR4h0143_WYG_074-29a"/>
　　張舜咨<lb/>
　　　寄廣西白<lb/>
歸思迢迢不奈何寄聲珍重病維摩風帆明日春江水<lb/>
回首蒼山綠樹多<lb/>
寶塔從空舎利光風鈴和夢度春江遥知西老聞鐘處<lb/>
木末烏啼月到窗<lb/>
　　屠性<lb/>
　　　送人彭湖巡檢<lb/>
<pb n="KR4h0143_WYG_074-29b"/>
三十六島遶彭湖見說泉南天下無花時小隊旌旗出<lb/>
處處春風啼鷓鴣<lb/>
　　陳聚<lb/>
　　　玉山中即景<lb/>
楊栁絲絲一逕斜碧溪循繞野人家東風二月春如海<lb/>
開遍一山桃杏花<lb/>
　　　戲簡草堂主人<lb/>
嘉樹蕭森六月涼上有淩霄百尺長秋風莫剪青青葉<lb/>
<pb n="KR4h0143_WYG_074-30a"/>
留取清陰覆草堂<lb/>
　　葛元喆<lb/>
　　　題柯敬仲墨竹一枝<lb/>
曽從秘閣寫蒼筠嶰谷千竿雨露新江國只今鳴鳳逺<lb/>
一枝猶帶玉堂春<lb/>
　　陳高<lb/>
　　　題菘菜圖<lb/>
栗里園荒舊日歸手栽菘菜雨根肥只今客裏看圖畫<lb/>
<pb n="KR4h0143_WYG_074-30b"/>
惆悵紅塵滿目飛<lb/>
　　　題花竹翎毛<lb/>
梨花沐雨帶嬌羞獨立枝間一鳥幽若遣美人初睡起<lb/>
定應無處著春愁<lb/>
乾坤寥落嵗將闌竹葉梅花獨好看可惜幽禽棲不穩<lb/>
霜風日暮羽毛寒<lb/>
　　　藏春亭<lb/>
細聴流鶯宛轉歌對花不飲奈春何日斜醉卧堦前草<lb/>
<pb n="KR4h0143_WYG_074-31a"/>
不覺沾衣栁絮多<lb/>
　　龍從雲<lb/>
　　　南湖四景<lb/>
畫船載酒及春晴瀲灩波光碧玉城橋外綠楊誰繫馬<lb/>
水晶宫裏管絃聲<lb/>
槐陰屯午咽新蟬一枕南薫暑不前隔岸荷花新雨後<lb/>
白鷗㸃破鏡中天<lb/>
松寺聨陰晩更幽天光倒浸玉壺秋蓼江棲鴈忽驚起<lb/>
<pb n="KR4h0143_WYG_074-31b"/>
一曲漁歌月滿舟<lb/>
平湖雪壓小橋低萬里乾坤眼欲迷誰泛扁舟深夜過<lb/>
却疑人在剡溪西<lb/>
　　麥澂<lb/>
　　　石壁山<lb/>
千尺丹崖削石屏波光倒樹礙雲行何當借我煙霞榻<lb/>
卧聴泉聲看月明<lb/>
　　　鴨洪<lb/>
<pb n="KR4h0143_WYG_074-32a"/>
中流亂石水交加滚滚寒聲帶雪花霜月不隨流水去<lb/>
只將秋色伴雲家<lb/>
　　甘立<lb/>
　　　題柯博士墨竹<lb/>
嶰谷春回落粉香拂雲和露倚蒼蒼月明後夜吹簫過<lb/>
應是伶倫學鳳皇<lb/>
　　　呉王納涼圖<lb/>
六月長洲水殿涼酒酣揮袖倚新妝芙蓉露冷秋雲薄<lb/>
<pb n="KR4h0143_WYG_074-32b"/>
回首西風響屧廊<lb/>
　　　賈治安騎驢圖<lb/>
西風烏帽鬢毿毿拂袖長吟倚暮酣得句不衝京兆尹<lb/>
蹇驢行徧大江南<lb/>
　　　春日有懷柯博士<lb/>
闔閭城外亂鶯啼笠澤春深水滿陂好買扁舟載圖畫<lb/>
布帆東下若耶溪<lb/>
聞說新來白髪稠茂陵多病不勝愁吟成定似張公子<lb/>
<pb n="KR4h0143_WYG_074-33a"/>
癡絶真成顧虎頭<lb/>
　　陳乾富<lb/>
　　　玉環詩<lb/>
使臺歸騎準嗚笳花氣茶煙競院奢禽慧不須雲板約<lb/>
好窺人意喚琵琶<lb/>
　　辛敬<lb/>
　　　贈仙壇胡尊師<lb/>
一鶴晩隨青玉杖雙龍秋佩紫荷衣月明何處聞吹<hi>笛</hi>
<pb n="KR4h0143_WYG_074-33b"/>
百丈山前賣藥歸<lb/>
　　顧觀<lb/>
　　　為袁一無題扇<lb/>
月中仙子種娑羅樹底遙山隔絳河吹落秋聲向何處<lb/>
紫篔牕户晩涼多<lb/>
　　　梨花睡鴨圖<lb/>
昔年家住太湖西常過呉興罨畫溪水閣筠簾春似海<lb/>
梨花影裏睡鳬鷖<lb/>
<pb n="KR4h0143_WYG_074-34a"/>
　　高明<lb/>
　　　題孟宗振恵麓小隱<hi>宗振孟后之裔</hi>
汴水東邊楊栁花春風散入五侯家繁華一去江南逺<lb/>
閑汲山泉自煮茶<lb/>
　　王冕<lb/>
　　　梅花六首<hi>錄四首</hi>
海雲初破月團團獨鶴歸來夜未闌一片笙簫湖水上<lb/>
玉妃無語倚闌干<lb/>
<pb n="KR4h0143_WYG_074-34b"/>
三月東風吹雪消湖南山色翠如澆一聲羌管無人見<lb/>
無數梅花落野橋<lb/>
和靖門前雪作堆多年積得滿身苔疎花箇箇團冰雪<lb/>
羌笛吹他不下來<lb/>
斷雲流水孤山路看得春風幾樹花騎馬歸來城郭是<lb/>
月明簫管起誰家<lb/>
　　　墨梅<lb/>
我家洗研池邊樹朶朶花開澹墨痕不要人誇好顔色<lb/>
<pb n="KR4h0143_WYG_074-35a"/>
只留清氣滿乾坤<lb/>
　　　題畫梅<lb/>
疎花粲粲照寒水瑪瑙坡前春獨回却憶去年風雪裏<lb/>
吹簫曽棹酒船來<lb/>
　　　紅梅四首<lb/>
彩鳳穿花啄石苔玉窗瓊户紫煙開山人不説羅浮夢<lb/>
却憶𤣥都觀裏栽<lb/>
玉妃步月影毿毿燕罷瑶池酒正酣半夜不知香露冷<lb/>
<pb n="KR4h0143_WYG_074-35b"/>
春風吹夢過江南<lb/>
昭陽殿裏醉春風香隔瓊簾映淺紅翠袖擁雲扶不起<lb/>
玉簫吹過小樓東<lb/>
爛醉西湖處士家酒痕吹上水邊花東風蛺蜨迷香夢<lb/>
一樹珊瑚月影斜<lb/>
　　張天英<lb/>
　　　夏日寄玉山<lb/>
赤日行天氣欲焚樹根羣蟻正紛紛道人心在羲皇上<lb/>
<pb n="KR4h0143_WYG_074-36a"/>
睡殺青松一枕雲<lb/>
　　　題葡萄竹筍圖<lb/>
王母初來漢殿時青鸞踏折埽檀枝天風吹老龍珠帳<lb/>
墜挂瑤簮醉不知<lb/>
　　郭翼<lb/>
　　　題美人圖<lb/>
上清宫殿五雲車降下仙人萼綠華怪得雪衣無箇信<lb/>
只將條脫寄羊家<lb/>
<pb n="KR4h0143_WYG_074-36b"/>
　　　題詩意圖<lb/>
鬱金堂上春濃否薄薄羅襦杏子紅白日繡窗鶯不語<lb/>
都緣詩思落花中<lb/>
　　　絶句<lb/>
可惜清明雨也晴好春須看水東亭桃花如馬斑斑色<lb/>
楊栁藏鴉樹樹青<lb/>
　　　題秋山圖<lb/>
山上浮雲天幾重秋高華散玉芙蓉好攜謝眺驚人語<lb/>
<pb n="KR4h0143_WYG_074-37a"/>
醉裏來登落鴈峰<lb/>
　　鎦渙<lb/>
　　　絶句<lb/>
白玉搔頭金步摇春衫紅勝海棠嬌只因記得當年事<lb/>
重到桃花第四橋<lb/>
髩薄鬆鬆綠霧涼春風頟㸃麝香黄背人撲得雙蝴蝶<lb/>
滿扇薔薇露水香<lb/>
　　　清明前一日作<lb/>
<pb n="KR4h0143_WYG_074-37b"/>
小窗新綠著枝輕寒逐東風陣陣生燕子不來花落盡<lb/>
一簾疎雨又清明<lb/>
　　　栁花<lb/>
雪㸃顛狂亂送春穿簾透幙若相親年年三月西陵渡<lb/>
愁殺輕舟度水人<lb/>
　　　秋蝶<lb/>
欲歇還休却又飛芙蓉葉底戀秋暉自知翅粉渾銷盡<lb/>
羞近尊前舞女衣<lb/>
<pb n="KR4h0143_WYG_074-38a"/>
　　　黄璋<lb/>
　　　　李伯時姑射仙像巻<lb/>
　三素雲中駕赤螭天風吹袂翠披披神仙可有情緣在<lb/>
　手掉芙蓉欲贈誰<lb/>
　　　翁仁<lb/>
　　　　題翁敬仲墨竹<lb/>
　湘江何處弔湘妃極目愁雲是九疑欲寄所思秋水隔<lb/>
　鳳簫吹徹玉參差<lb/>
<pb n="KR4h0143_WYG_074-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻七十四<lb/>
</p>
<p>
</p>
  </div>
</body>
</text>
</TEI>
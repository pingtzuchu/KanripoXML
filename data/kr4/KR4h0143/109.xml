<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_109-1a"/>
　欽定四庫全書<lb/>
御選宋詩卷二十六<lb/>
　　七言古詩二<lb/>
　　　蘇舜欽<lb/>
　　　　贈釋祕演<lb/>
　髙車大馬闐上京釋曰演者何聲名當年余嘗與之語<lb/>
　實亦可喜無俗情作詩千篇頗振絶放意吐出吁可驚<lb/>
　不肻低心事鐫鑿直欲澹泊趨杳㝠落落我儒坐滿室<lb/>
<pb n="KR4h0143_WYG_109-1b"/>
　共論慤若木陷釘賣藥得錢輙沽酒日費數斗同醉醒<lb/>
　傷哉不櫛被佛縳不爾烜赫為名卿數年不見今老矣<lb/>
　自說厭苦居都城垂頤孤坐若癡虎眼吻開合猶光精<lb/>
　雄心瞥起忽四顧便擬擊浪東南行開春余行可同載<lb/>
　相與曠快觀滄溟<lb/>
　　　　中秋夜呉江亭上對月懐前宰張子野及寄君<lb/>
　　　　謨蔡大<lb/>
　獨坐對月心悠悠故人不見使我愁古今共傳惜今夕<lb/>
<pb n="KR4h0143_WYG_109-2a"/>
况在松江亭上頭可憐節物㑹人意十日隂雨此夜收<lb/>
不惟人間重此月天亦有意於中秋長空無瑕露表裏<lb/>
拂拂漸上寒光流江平萬頃正碧色上下清徹雙璧浮<lb/>
自視直欲見筋脈無所逃遁魚龍憂不疑身世在地上<lb/>
祗恐查去觸斗牛景清境勝反不足歎息此際無交游<lb/>
心魂冷烈曉不寝勉為筆此傳中州<lb/>
　　　越州雲門寺<lb/>
翠嶂環合封白雲中有蕭寺三為隣<hi>雲門梁武帝所作今分為三寺相連</hi>
<pb n="KR4h0143_WYG_109-2b"/>
老松偃蹇若傲世飛泉噴薄如避人蒼猿嘯斷夜月古<lb/>
丹花開遍陽崖春盤桓數日不忍去舟出邪溪猶慘神<lb/>
　　　往王順山值暴雨雷霆<lb/>
蒼崖六月隂氣舒一霔暴雨如繩麤霹靂飛出大壑底<lb/>
烈火黑霧相奔趨人皆喘汗抱樹立紫藤翠蔓皆焦枯<lb/>
逡廵巳在天中吼有如上帝来追呼震揺巨石當道落<lb/>
驚嘷時聞虎與貙俄而青巔吐赤日行到平地晴如初<lb/>
囘首絶壁尚可畏吁嗟神怪何所無<lb/>
<pb n="KR4h0143_WYG_109-3a"/>
　　　依韻和伯鎮中秋見月九日遇雨之作<lb/>
衆香愛春發枯荄我知惟動兒女懐天地昏酣醉夢裏<lb/>
人有爽思皆沉埋豈如秋風勁利劇刀劒刮破天膜清<lb/>
光開衰根危蔕掃除盡辨别松竹并蒿萊青娥供霜洗<lb/>
夜月兼以皓露驅纖埃常年此夕或隂晦今嵗澄徹特<lb/>
快哉是時呼賔賞此景漸見照我白玉杯清輝向人若<lb/>
有意經歴窗户猶徘徊放歌狂飲不知曉爛熳酌客山<lb/>
岳頽時節飄流晦朔轉巳覺九日來相催北軒隙地破<lb/>
<pb n="KR4h0143_WYG_109-3b"/>
蒼蘚帶花移得黄金栽倒冠露頂坐狂客擷香咀蘂浮<lb/>
新醅最憐小雨灑疎竹爽籟䬃䬃吹醉腮君時傳詩頗<lb/>
精麗意若泥淖不得來開緘文采自飛動欲和但愧頑<lb/>
無才久之黽勉强為答嫌春愛秋真可咍<lb/>
　　　和永叔琅邪山庶子泉陽氷石篆詩<lb/>
一氣破散萬事起獨有篆籕含其真周鼔秦山壊已久<lb/>
下至唐室始有人宗臣轉注得天法質雖渾厚氣乃振<lb/>
人間所存十數處豐疎異體世共珍其中琅邪石泉記<lb/>
<pb n="KR4h0143_WYG_109-4a"/>
比之他法殊不倫鐵鎻闗連玉鈎壯曲處力可挂萬鈞<lb/>
復疑蛟虯植爪角隠入翠壁蟠未伸近來俗眼苦不賞<lb/>
惟有風月時相親紫微仙人謫此守此地勝絶舊喜聞<lb/>
公餘往觀領賔從獵獵畫隼揺青春逺休車騎歩泉側<lb/>
酌泉愛篆移朝昏揮弄潺湲玩㸃畫情通恍惚疑前身<lb/>
作詩緘本逺相寄邀我共賦意甚勤昨承見教乆閣筆<lb/>
壓以大句尤難文<hi>永叔近以書戒余作詩</hi>髙風勝事日傾倒安得<lb/>
身寄西飛雲<lb/>
<pb n="KR4h0143_WYG_109-4b"/>
　　梅堯臣<lb/>
　　　余令之㑹稽新昌<lb/>
越舸將渡西陵時臘雪欲作隂雲垂古㟁潮廻夜氷閣<lb/>
冰上鯉魚紅尾鬐知君奉親聊自得窮冬渉險仍熙熙<lb/>
縣民但可觀此意休羡江邊孝女碑<lb/>
　　　觀楊之美畫<lb/>
天官乗車建朱旗赤旙前亞風巻披二龍緩駕蒼髯垂<lb/>
印箱傍挈文籍隨雙驂推軛如畏遲行從冠服多威儀<lb/>
<pb n="KR4h0143_WYG_109-5a"/>
水官自有真龍騎兩佐並跨鯨尾螭歩趨羣吏怪眼眉<lb/>
雲生海面無端涯雷部處上相與期人身獸爪負鼓馳<lb/>
後有同類挾且搥次執電鏡風囊吹青蛇有角魚足鬐<lb/>
上下引導神所施地官既失不可知此畵傳是閻令為<lb/>
設色鮮潤筆法竒絹理膩滑雞子皮呉生龍王多裂隳<lb/>
八軸展玩忘晨炊李成山水曉景移黄荃花竹雀擁枝<lb/>
韓幹馬本摸搨時神駿都失存毫釐日髙腹枵眼眥眵<lb/>
邂逅獲見何言疲厚謝主翁意不衰他日飽目看無遺<lb/>
<pb n="KR4h0143_WYG_109-5b"/>
　　　送呉照鄰都官還江南<lb/>
霜前江水磨碧銅岸背菱葉翹赤蟲呉郎鬢絲蒼幾縷<lb/>
不羞月上扶桑東羞見清波照人影去時黑髪吹春風<lb/>
五年歸來婦應喜從此不問西飛鴻<lb/>
　　　采芡<lb/>
蝟毛蒼蒼磔不死銅盤矗矗釘頭生呉雞鬬敗綘幘碎<lb/>
海蚌吐出眞珠明磨沙漉水莩殻滑斫桂煑釡風波聲<lb/>
齒如編貝嚼明月曼倩不復饑腸鳴莫論一斛貴與賤<lb/>
<pb n="KR4h0143_WYG_109-6a"/>
堂上狼籍無由行<lb/>
　　　二十四日江鄰幾邀觀三舘書畫録其所見<lb/>
五月祕府始暴書一日江君來約予世間難有古畫筆<lb/>
可往共觀臨石渠我時跨馬冒熱去開櫉發匣鳴鑰魚<lb/>
羲獻墨迹十一巻水玉作軸光䟽䟽最竒小楷樂毅論<lb/>
永和題尾付官奴又看四本絶品畫戴嵩呉牛望青蕪<lb/>
李成寒林樹半枯黄荃工妙白兔圖不知名姓貌人物<lb/>
二公對奕㫄觀俱黄金錯鏤為投壺粉障復畫一病夫<lb/>
<pb n="KR4h0143_WYG_109-6b"/>
後有女子執巾裾牀前紅毯平圍爐牀上二姝展氍毹<lb/>
繞牀屏風山有無畫中見畫三重鋪此幅巧甚意思殊<lb/>
孰真孰假丹青模世事若此還可吁<lb/>
　　　送弟禹臣<lb/>
王都寓居樹隂少惟有牆隅兩株棗去年相見棗花開<lb/>
今年相别棗實好棗實未剥風莫吹我髩愁多似蓬葆<lb/>
淮南到時何所逢秋葉蕭蕭蟹應老憶昔共歸江上初<lb/>
對飲蘆洲月如縞半夜魚跳鏡破光萬事<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然何足道<lb/>
<pb n="KR4h0143_WYG_109-7a"/>
自此重經二十秋不改青青岸㫄草<lb/>
　　　和宋中道元夕<lb/>
結山當衢面九門華燈滿國月半昏春泥踏盡游人繁<lb/>
鳴蹕下天歌吹喧深坊静曲走車轅爭前鬪盛忘卑尊<lb/>
靚妝麗服何柔温交觀互視各吐吞摩肩一過難乆存<lb/>
眼尾獲笑迷精魂貂裘比比王侯孫夜闌鞍馬相馳奔<lb/>
　　　使風<lb/>
跨下橋南逆水風十幅蒲帆彎若弓淮波帶日魚鱗紅<lb/>
<pb n="KR4h0143_WYG_109-7b"/>
岌岌飛上北斗中龜山始撞人定鐘岸草澁澁鳴秋蟲<lb/>
　　　乾明院碧鮮亭<lb/>
壊衣削髪逺塵垢虵祖龍孫生屋後不等渭川千户侯<lb/>
尺椽片瓦何嘗有方丈東頭一畝餘中軒四面無窗牖<lb/>
青瓊作枝鈿為葉丹鳯未食蒼䑕走細藤織榻白晝眠<lb/>
寝濃鼻息如雷吼世間百事不厯心門外寒流徹溪口<lb/>
　　　得餘干李尉書録示唐人干越亭詩因以寄題<lb/>
餘水之干越之鄙築基相對琵琶尾琵琶日日有秋聲<lb/>
<pb n="KR4h0143_WYG_109-8a"/>
鴈過洞庭風入葦南斗戞湖波不起長刀剡峰碧耳耳<lb/>
姱娥夜出在寒溪青銅瑩磨光幾里朝因呉客幅蒲輕<lb/>
滿帋如蠶書可喜<lb/>
　　　南軒盆植重臺蓮移種池中<lb/>
彤雲赤霧生緒房朝霞變蘂朱粉光白玉入泥不滿盎<lb/>
羽蓋裛露明月璫濁水一石亂鼃黽鑿池五丈如斗方<lb/>
萍根科斗得自在荷芰明年出水央<lb/>
　　　設鱠示坐客<lb/>
<pb n="KR4h0143_WYG_109-8b"/>
汴河西引黄河支黄流未凍鯉魚肥隨鉤出水賣都市<lb/>
不惜百金持與歸我家少婦磨寶刀破鱗奮鬐如欲飛<lb/>
蕭蕭雲葉落盤面粟粟霜蔔為縷衣楚橙作虀香出屋<lb/>
賔朋競至排入扉呼兒便索沃腥酒倒腸飫腹無相譏<lb/>
逡廵缾竭上馬去意氣不說西山薇<lb/>
　　　十月十八日<lb/>
霜梧葉盡枝影疎井上青絲轉轆轤西廂舞娥豔如玉<lb/>
東楯貴郎才且都纒頭誰惜萬錢錦暎耳自有明月珠<lb/>
<pb n="KR4h0143_WYG_109-9a"/>
一為轆轤情不已一為梧桐心不枯此心此情日相近<lb/>
卷起飛泉注玉壺<lb/>
　　　龍女祠祈順風<lb/>
龍母龍相依風霜隨所變舟人請予往出廟旗脚轉旗<lb/>
指西南歸飛帆疾流電長蘆江口發平明白鷺洲前已<lb/>
朝膳竹根盃珓不欺人世間然諾空當面<lb/>
　　　邵郎中姑蘇園亭<lb/>
吟愛樂天池上篇買池十畆皆種蓮薄城萬竿竹嬋娟<lb/>
<pb n="KR4h0143_WYG_109-9b"/>
藤纜繫橋青板船折腰大菱不直錢鵁鶄鸂鶒沙際眠<lb/>
水從太湖根底穿月出洞庭山上圓公歸與客相留連<lb/>
秋風鶴唳春杜鵑斑鱸斫膾紅縷鮮紫豉煑蒓香味全<lb/>
我思白傅在三川呉船雖有呉饌偏當時九老各華顛<lb/>
裴令來過吟復聨至今怪石存舊鐫七葉樹䕃黄金田<lb/>
羡公有子勝昔賢髙門通車千萬年<lb/>
　　　觀王氏書<lb/>
先觀雍姬舞六么妍葩發豔春風搖舞罷英英書大字<lb/>
<pb n="KR4h0143_WYG_109-10a"/>
玉指握管濃雲飄風馳雨驟起變怪文鰩晝飛明珠跳<lb/>
席客聚立驚且歎筆何勁健人柔夭昔時裴旻能舞劒<lb/>
丹青助氣精神超藝雖不同意有㑹世事相假非一朝<lb/>
　　　寄題沈比部江洲齊雲樓<lb/>
逺目不髙不可極朱樓要與浮雲齊江流萬古平泱莽<lb/>
山雨一過寒淒迷賈客檣下望吹笛漁郎浦前看斷霓<lb/>
佽飛射蛟水花伏髙士種栁煙條低羣雁有時至自北<lb/>
洪潮到此不更西君家隠侯有八詠風雅未盡留人題<lb/>
<pb n="KR4h0143_WYG_109-10b"/>
　　　送次道學士知太平州<lb/>
春滿楊花撩亂飛春江<graphic n="KR1693" url="https://raw.githubusercontent.com/kanripo/KR-Gaiji/master/images/KR1693.png" mimeType="image/png"/>魚來正肥采石新林兒女去<lb/>
茭白蒲牙艇子歸歸令煑魚不得熟已望使君船上磯<lb/>
上磯亦不待潮應爭牽篾纜泥汚衣姑孰溪頭搥大鼓<lb/>
紅抹靴刀趨俯僂牙兵可擬岸㫄蘆森森甲立雄南土<lb/>
更得西州謝法曹新詠定多傳樂府<lb/>
　　　金陵有美堂<lb/>
李白愛山如洛陽三盃為歌愁日長廢基臺殿不可識<lb/>
<pb n="KR4h0143_WYG_109-11a"/>
玉燕舊棲王謝堂公來碧瓦起棟宇羅列圖書牙作牀<lb/>
池頭古月城下江照見萬里氷雪光江流不盡月不死<lb/>
寒浪素影東西翔願公樂此殊未央慎勿區區思故鄉<lb/>
　　蔡襄<lb/>
　　　御筆賜字詩<lb/>
皇華使者臨清晨手開寳軸香煤新㳂名與字發深㫖<lb/>
宸毫灑落奎鉤文精神髙逺照日月勢力雄健生風雲<lb/>
混然氣質不可冩乃知學到非天眞緘藏自語價希代<lb/>
<pb n="KR4h0143_WYG_109-11b"/>
誰顧四壁嗟空貧臣聞帝舜優聖域臯陶大禹為其鄰<lb/>
吁俞勅戒成典要垂覆後世如穹旻陛下仁明如舜禹<lb/>
豪英進用司鴻鈞臣襄材智最駑下豈有志業通經綸<lb/>
獨是丹誠抱忠樸常欲贊奏上古珍又聞孔子春秋法<lb/>
片言褒貶賢愚分考經内省不自稱但思至理書諸紳<lb/>
乾坤大施入洪化将圖報効無縁因誓心願竭謨謀義<lb/>
庶禆萬一唐虞君<lb/>
　　　至和雜書五首<hi>録四首</hi>
<pb n="KR4h0143_WYG_109-12a"/>
　　　　八月一日<lb/>
淮天過盡入呉渠蘭亭晩日光疎疎金桃傅粉好顔色<lb/>
緑醽泛灎深車渠觥廵屢卷明星出花翹零落隨衣裾<lb/>
么絃不動凝古意春容淺破長睂舒庭院簾帷一齊下<lb/>
紅蠟隂沉霜滿瓦雞頭軟熟七月終舉手分傳玉盈把<lb/>
席前碧甕覆瑤漿一秋愁淚風前灑雲中寶暈萬重髙<lb/>
付與輕綃藏氷麝孤城寒柝夜迢遙誰道劉郎有天馬<lb/>
歸來却問東海桑海浪漫漫彩虹挂紅絲縈膾曉刀鳴<lb/>
<pb n="KR4h0143_WYG_109-12b"/>
雙龍笑斷夢中驚莫将團扇掩塵匣曽障清歌十數聲<lb/>
　　　　八月二日<lb/>
濃雲瞥過雙鳯飛清顔照射朝日暉畫船南畔煙成障<lb/>
鮮荷掩䕶仙銖衣凝魂杳𦕈不知處酒醺香破驚新知<lb/>
一聲入耳醉人骨天容牢落星㸃稀海山萬里風濤外<lb/>
扶桑未老成春絲春絲不斷縈成結玉環宛轉無窮時<lb/>
曉簾半上香飄穗笑指氷壺凝逺淚秦樓後夜鏁孤鸞<lb/>
秋風不動烏龍睡願将瓊樹隔花看一一花房暗相值<lb/>
<pb n="KR4h0143_WYG_109-13a"/>
濁水芙蕖天際雲長時倚望清江濵迎來未語送歸速<lb/>
暮山紫翠空含嚬勸君美酒千萬夀情如芳草年年新<lb/>
　　　　八月九日<lb/>
曉虹跨江一千尺平浪東西入天碧遊人初覺秋氣涼<lb/>
衣不禁風薄羅窄漁家小艇方醉眠艇裏長魚三尺白<lb/>
彩欄比倚數流螢似與流螢舊相識香脂揩盡暗成雲<lb/>
銀甲試絃初未直橋前流水聲潺潺年華一去何時還<lb/>
重來若問桃花路記取松亭月影間<lb/>
<pb n="KR4h0143_WYG_109-13b"/>
　　　　八月十二日<lb/>
髙樓中天月色淨玉山禾熟秋雲暎草邊水際見流螢<lb/>
流螢獨自尋香徑稜層鴈塔挂千燈密意雖通語還併<lb/>
城上驚烏飛復啼落泊無依終不定欲下長橋夜漏深<lb/>
燭臺飄炧青梧隂仙人若也乘鸞去彩霧千重處處尋<lb/>
　　　寒食棃花下小飲<lb/>
江南寒薄春嘗早花卉入春先自老嗟余衰病不及時<lb/>
出見池園半青草縱有餘葩在葉間行看落片隨風掃<lb/>
<pb n="KR4h0143_WYG_109-14a"/>
尋春已過索寞歸重憶歡娯耿懐抱雖然妖豔難再得<lb/>
但只逢花須醉倒二月中央寒食朝墻隈忽見棃花飄<lb/>
開門四顧粲然白傳催翠帟賔朋招長吟環繞不知數<lb/>
漸值明月臨清霄誰剪輕雲成碎蘂天留密雪封枯條<lb/>
重重盡挂珠纓絡簌簌初呈簂歩搖傍花行酒發新唱<lb/>
滿座列舉黄金瓢西都姚黄髙一尺揚州寶髻分雙翹<lb/>
幽香絶豔信尤物設欲置之千里遙壁門冩生亦名畫<lb/>
未免五彩塗鮫綃莫如此君慰人意相對一笑開無憀<lb/>
<pb n="KR4h0143_WYG_109-14b"/>
古來英豪多感激坐使緑髩朱顔凋勸君且作棃花飲<lb/>
慎勿稱量别流品<lb/>
　　龔宗元<lb/>
　　　夜宴<lb/>
兎魄侵堦夜三刻蜀錦堆香花院窄風動簾旌玳瑁寒<lb/>
露垂蟲網珍珠白美人正席羅絃管綺幄雲屏爐麝煖<lb/>
只恐金壺漏水空不泊鸞觴琥珀滿勸君莫負秉燭遊<lb/>
曽見古人傷晝短<lb/>
<pb n="KR4h0143_WYG_109-15a"/>
　　劉敞<lb/>
　　　寒林石屏風<lb/>
屏風畫山皆任假寒林石屏自然者蒼紋紺脈亂交加<lb/>
短樹高枝自瀟灑觀者寧知畫與非但怪竒妙非人為<lb/>
又疑古苔著石瘦何得本末無纖遺桑田變海松栢死<lb/>
寒暑不及榮枯期佳哉大鈞育羣類埏鎔精巧無巨細<lb/>
天真道貌皆生成俗師筆墨空形似居人幽獨最相冝<lb/>
樸厚逺謝雕鏤姿城中雲母屏更好慎勿浪示豪家兒<lb/>
<pb n="KR4h0143_WYG_109-15b"/>
　　　雨過前軒偶作<lb/>
江南覊客懐鄉里晩起前軒對零雨清波滿目如鑑中<lb/>
遶岸髙松十餘樹砌㫄芳草似汀洲巉巖殿角飛紅樓<lb/>
沉光倒影入浪底宛是若耶溪上頭薄霧疎煙迷近逺<lb/>
水色誰能辨深淺忽驚謝去塵中游不知正是居京輦<lb/>
何人草服倚長松㢠頭誤問釣魚翁眼前景致偶相向<lb/>
豈異仙術遊壺中<lb/>
　　狄遵度<lb/>
<pb n="KR4h0143_WYG_109-16a"/>
　　　和渙之深秋月夜書事<lb/>
洞庭葉下凉颼颼凍天頑白凝不流圓月擬缺不忍缺<lb/>
輕露欲浮終未浮憶吹朱籟鳯軿上更採紫芝雲嶠陬<lb/>
玉樓天半幾千尺珠樹玲瓏懸上頭<lb/>
　　黄庶<lb/>
　　　遊石甕寺<lb/>
泉飛自有迎客意聲到山前入人耳泉聲引行不知疲<lb/>
石路磽确折屐齒長安睫滿車馬塵林嵒夜夜來夢寐<lb/>
<pb n="KR4h0143_WYG_109-16b"/>
雲煙郊原鋪古圖心眼開快明如洗渭流屈曲成大篆<lb/>
書破野色為緑紙丘墟沉吟古興廢秋風正入紅樹起<lb/>
折碑斷垣臥荆棘意思紛亂不可理窮幽更下蒼崖根<lb/>
把酒坐聴潺湲醉山花似欲勸苦飲時散清香入人鼻<lb/>
奔走恨不身長遊喜寫姓名藏薜荔<lb/>
　　　登見山樓<lb/>
太守終南為客主出入厭倦馬與車與山朝夕欲還往<lb/>
作樓近在室一隅主人去久山寂寞正值青帝摧焦枯<lb/>
<pb n="KR4h0143_WYG_109-17a"/>
我拘簿書甚杻械擺脫歩上提酒壺郊原猶未見春色<lb/>
似據水墨長安圖也知好景天更惜髙峰長是雲糢糊<lb/>
安得風伯持大篲掃洒百里如屏鋪顯昧萬狀古詩國<lb/>
收拾可秃千毫書我來願作風雅户醉倒坐待明月扶<lb/>
去家若有巖下夢免得夜夜尋歸途<lb/>
　　　遊石池潭<lb/>
吾家溪潭動百尺坐見遊魚可倒指月明無風水不動<lb/>
釣絲鑑中出朱鯉乗閑具酒席草岸呼網一舉常百尾<lb/>
<pb n="KR4h0143_WYG_109-17b"/>
鱠霜炙玉眠鴟夷樹挂落日醉不起幾年手板負青山<lb/>
趂魚舷聲不入耳涼秋九月役吏事瘦馬奔走黄葉裏<lb/>
有酒不得好景飲訪古或問芻牧子指我石池十里近<lb/>
蒼苔裹崖碧無底楚王北遊歎寂寞創竒造幽有遺址<lb/>
<hi>舞陽民傳楚襄王遊此臨河以石為池</hi>我來徘徊知是否興廢盡可付流<lb/>
水髣髴故溪在吾日濯手潄齒有餘思開罇喜與風景<lb/>
遇蘆花入盃勸人醉漁翁有意助酒巵青竹盡日垂空<lb/>
餌我疑溪靈靳異景不遣紅鱗滿人意人生天地未歸<lb/>
<pb n="KR4h0143_WYG_109-18a"/>
客計較貴賤羞犬彘當須醉倒載月歸不信鄉夢留不止<lb/>
　　蘇洵<lb/>
　　　丙申嵗余在京師鄉人陳景囘自南來棄其官<lb/>
　　　得太子中允景囘舊有地在蔡今將治園圃於<lb/>
　　　其間以自老余嘗有意於嵩山之下洛水之上<lb/>
　　　買地築室以為休息之舘而未果今景回欲詩<lb/>
　　　遂道此意景回志余言異日可以知余之非戲<lb/>
　　　云爾<lb/>
<pb n="KR4h0143_WYG_109-18b"/>
岷山之陽土如腴江水清滑多鯉魚古人居之富者衆<lb/>
我獨厭倦思移居平川如手山水蹙恐我後世鄙且愚<lb/>
經行天下愛嵩岳遂欲買地安妻孥晴原漫漫望不盡<lb/>
山色照野光如濡民生舒緩無夭札衣冠堂堂偉丈夫<lb/>
吾今隠居未有所更後十載不可無聞君厭蜀樂上蔡<lb/>
占地百頃無邊隅草深野濶足狐兎水種陸收身不劬<lb/>
誰知李斯顧秦寵不獲牽犬追黄狐今君南去巳足老<lb/>
行看嵩少當吾廬<lb/>
<pb n="KR4h0143_WYG_109-19a"/>
　　曽鞏<lb/>
　　　送李撰赴舉<lb/>
湖水碧槐花黄山川揺落窗户涼宿雲星稀日東出青<lb/>
𠖇風髙雁南翔華堂昨夜讀書客匹馬今朝遊大梁風<lb/>
鋩拂塵見飛影把握驚人持夜光康衢四闢通為里天<lb/>
駟得地方騰驤我留東山意頗卓屏棄外慮無毫芒子<lb/>
能相從味沖漠捉箠勿暫遲歸裝<lb/>
　　　喜晴<lb/>
<pb n="KR4h0143_WYG_109-19b"/>
天晴萬里無纎風江平水面磨青銅光華逸發萬物上<lb/>
精氣敻與扶桑通我行江漢道苦惡十歩九折遺西東<lb/>
况遭積雨駕髙浪沙翻石走相撞舂操舟衆工立噤岸<lb/>
濕櫓鑽火磨星紅荒蹊成瀦尺寸礙永日四望無人蹤<lb/>
一時得意數蛙黽鳴躍振踞泥塗中隂消陽勝有先兆<lb/>
宇宙丹翠含沖融今晨霾曀一埽蕩羲和徐行驅六龍<lb/>
眼明意豁萬事快預喜來年麰麥豐<lb/>
　　　東津歸催呉秀才寄酒<lb/>
<pb n="KR4h0143_WYG_109-20a"/>
荒城嬾出門常掩春氣欲歸寒不斂東林咫尺猶不到<lb/>
况乃傍溪潭石險風光得暖才幾日不覺溪山碧於染<lb/>
欣然與客到西岸衣幘不避塵泥㸃谷花洲草各萌芽<lb/>
髙下迸出如刻剡梅花開早今巳滿若洗新妝竟妖臉<lb/>
栁條前日尚憔悴時節與催還荏苒沙禽翅羽亦巳好<lb/>
爭趂午暄浮翠㶑從今物物巳可愛有酒便醉情何慊<lb/>
君㕑山杏舊所識速致百壺須灎灎心知萬事難刻畫<lb/>
惟有醉睡知不忝預愁酩酊苦太熱已令灑屋鋪風簟<lb/>
<pb n="KR4h0143_WYG_109-20b"/>
　　　送豐稷<lb/>
桃花染破南山青漢江此時春水生客舟相語人夜起<lb/>
勁艣亂江羣鴈聲知君漂泊動歸思告我舉裝千里行<lb/>
宏材壯志風雨發緑髩少年氷雪清讀書一見若經誦<lb/>
下筆千言能立成精微自得有天質操行秀出存鄉評<lb/>
嗟從薄禄困流滯能誘鄙俗銷紛爭弦歌躬勸士强學<lb/>
田里堵安人力耕嗟余據按但畫諾遇事束手方䝉成<lb/>
雖知璞玉難强獻欲挂塵榻空含情嵗寒不變乃知確<lb/>
<pb n="KR4h0143_WYG_109-21a"/>
物理先否終當亨維舟且盡今夕語明日帆隨百鳥輕<lb/>
　　　聴鵲寄家人<lb/>
鵲聲啞啞寧有知家人聴鵲占歸期物情固不等人事<lb/>
爾意自驚思别離秋光粲粲正可愛黄菊芙蓉開滿枝<lb/>
春風千樹變顔色逺水静照紅霞衣梧桐楊栁豈知數<lb/>
沙歩露冷銀牀欹新黄暗緑各自媚爛漫未減春風時<lb/>
誰言秋物不可賞人意自移隨盛衰山田正冷酒味美<lb/>
禾黍半收雞鶩肥霜棃野栗處處有雪蜜薦口清香隨<lb/>
<pb n="KR4h0143_WYG_109-21b"/>
鄉園物物可想見我意祗隨魂夢飛家人未用占鵲語<lb/>
應到歸時春亦歸<lb/>
　　　芙蓉臺<lb/>
芙蓉花開秋水冷水面無風見花影飄香上下兩嬋娟<lb/>
雲在巫山月在天清瀾素礫為庭户羽蓋霓裳不知數<lb/>
臺上遊人下流水柱脚亭亭插花裏欄邊飲酒櫂女歌<lb/>
臺北臺南花正多莫笑來時常著屐緑栁牆連使君宅<lb/>
　　司馬光<lb/>
<pb n="KR4h0143_WYG_109-22a"/>
　　　朝雞贈王樂道<lb/>
小雞距短雙翅垂廣塲勇鬬無所施清曉長鳴獨先衆<lb/>
朝者恃此能知時星河滿天月光白東望扶桑悄無色<lb/>
一聲髙舉耳目醒四逺羣隂俱辟易陋巷人疎煙火稀<lb/>
永夜沉沉鐘鼓微聞之徐起就盥<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>顚倒不復憂裳衣<lb/>
君家逈居北城曲阿閣嶕嶢日鳴玉蕭蕭風雨得司晨<lb/>
不使無功啄君粟<lb/>
　　　懐素書<lb/>
<pb n="KR4h0143_WYG_109-22b"/>
上人工書世所稀於今散落無復遺君從何處獲數幅<lb/>
敗絹蒼蒼不成軸雲流電走何縱横昏醉視之雙目明<lb/>
烈火燒林虎豹慄疾雷裂地龍蛇驚須㬰掛壁未收卷<lb/>
隂風颯颯來吹面祗疑神物在闇中寶祕不令闗俗眼<lb/>
嗟余平生不識書但愛意氣豪有餘欲求數字置座側<lb/>
安得滿斗千金珠<lb/>
　　　道傍田家<lb/>
田家翁嫗俱垂白敗屋蕭條無壯息翁攜鎌索嫗攜箕<lb/>
<pb n="KR4h0143_WYG_109-23a"/>
自向薄田取黍稷静夜偷舂避債家比明門外巳如麻<lb/>
筋疲力盡不入腹未議縣官租稅促<lb/>
　　王安石<lb/>
　　　純甫出釋惠崇畫要予作詩<lb/>
畫史紛紛何足數惠崇晚出吾最許旱雲六月漲林莽<lb/>
移我翛然<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>洲渚黄蘆低摧雪翳土鳬雁靜立將儔侣<lb/>
往時所歴今在眼沙平水澹西江浦暮氣沉舟暗魚罟<lb/>
欹眠嘔軋如聞㯭頗疑道人三昧力異域山川能斷取<lb/>
<pb n="KR4h0143_WYG_109-23b"/>
方諸承水調幻藥灑落生綃變寒暑金坡巨然山數堵<lb/>
粉墨空多眞漫與大梁崔白亦善畫曽見桃花浄初吐<lb/>
酒酣弄筆起春風便恐漂零作紅雨流鶯探枝婉欲語<lb/>
蜜蜂掇蘂隨翅股一時二子皆絶藝裘馬穿羸乆覊旅<lb/>
華堂豈惜萬黄金苦道今人不如古<lb/>
　　　春日晚行<lb/>
門前楊桞二三月枝條緑煙花白雪呼童覊我果下騮<lb/>
欲尋南岡一散愁縁岡初日溝港淨與我門前緑相映<lb/>
<pb n="KR4h0143_WYG_109-24a"/>
隔淮仍見裊裊垂佇立怊悵去年時杏花園西光宅路<lb/>
草暖沙晴正好渡興盡無人檝迎我却隨倦鵶歸薄暮<lb/>
　　　寄朱昌叔<lb/>
西安春風花幾樹花邊飲酒今何處一杯塞上看黄雲<lb/>
萬里寄聲無雁去世事紛紛洗更新老來空得滿衣塵<lb/>
青山欲買江南空歸去相招有此身<lb/>
　　　移桃花示俞秀老<lb/>
舎南舎北皆種桃東風一吹數尺髙枝柯蔫綿花爛熳<lb/>
<pb n="KR4h0143_WYG_109-24b"/>
美錦千兩敷亭臯晴溝漲春緑周遭俯視紅影移漁舠<lb/>
山前邂逅武陵客水際髣髴秦人逃攀條弄芳畏晼晩<lb/>
巳見黍雪盤中毛仙人愛杏令虎守百年終屬樵蘇手<lb/>
我哀此果復易朽蟲來食根那得乆瑤池紺絶誰見有<lb/>
更入花時且追酒君來酩酊相隨否<lb/>
　　　張良<lb/>
留侯美好如婦人五世相韓韓入秦傾家為主合壯士<lb/>
博浪沙中擊秦帝脫身下邳世不知舉國大索何能為<lb/>
<pb n="KR4h0143_WYG_109-25a"/>
素書一卷天與之榖城黄石非吾師固陵解鞍聊出口<lb/>
捕取項羽如嬰兒從來四皓招不得為我立棄商山芝<lb/>
洛陽賈誼才能薄擾擾空令絳灌疑<lb/>
　　　送春<lb/>
武陵山下朝買船風吹宿霧山花鮮萬家笑語横青天<lb/>
綺窗羅幕舞嬋娟小鬟折花叩船舷玉琖瀉酒醻金錢<lb/>
朱甍飛動浮雲巘天外筦簫來宛轉斷橋人行夕陽路<lb/>
樓觀琉璃影中見酡顔未分驊騮催燭入坐客猶徘徊<lb/>
<pb n="KR4h0143_WYG_109-25b"/>
豈知閶闔門邊住春盡不見芳菲開日月紛紛車走阪<lb/>
少年意氣何由挽洞庭浪與天地白塵昏萬里東浮眼<lb/>
黑貂裘敝歸幾時相見緑樹啼黄鸝榮華俯仰憂患隨<lb/>
命駕吾與髙人期<lb/>
　　　虎圖<lb/>
壯哉非熊亦非貙目光夾鏡當坐隅横行妥尾不畏逐<lb/>
顧盻欲去仍躊躇卒然我見心為動熟視稍稍摩其鬚<lb/>
固知畫者巧為此此物豈肯來庭除想當槃礴欲畫時<lb/>
<pb n="KR4h0143_WYG_109-26a"/>
睥睨衆史如庸奴神閒意定始一掃功與造化論錙銖<lb/>
悲風䬃䬃吹黄蘆上有黄雀驚相呼槎牙死樹鳴老烏<lb/>
向此俛噣如哺雛山牆野壁黄昏後馮婦遙看亦下車<lb/>
　　　陳橋<lb/>
走馬黄昏渡河水夜爭歸路春風裏指㸃韋城太白髙<lb/>
投鞭日午陳橋市楊栁初囘陌上塵胭脂洗出杏花匀<lb/>
紛紛塞路堪追惜失却新年一半春<lb/>
　　　奉使道中寄育王山長老常坦<lb/>
<pb n="KR4h0143_WYG_109-26b"/>
道人少賈海上遊海舶破散身沉浮抱金滿篋人所寄<lb/>
吹簸偶得還中州臝身歸金不受報祗取斗酒相獻酬<lb/>
歡娯慈母終一世脫棄妻子藏巖幽蒼煙寥寥池水漫<lb/>
白玉菡萏吹髙秋夜燃栢子煮山藥憶此東望無時休<lb/>
塞垣春枮積雪留沙礫盛怒黄雲愁五更匹馬隨雁起<lb/>
想見鄮郭花今稠百年夸奪終一丘世上滿眼真悠悠<lb/>
寄身萬里心綢繆莫道異趣無相求<lb/>
　　　送程公闢守洪州<lb/>
<pb n="KR4h0143_WYG_109-27a"/>
畫船插幟揺秋光鳴鐃傳鼔水洋洋豫章太守吴郡郎<lb/>
行指斗牛先過鄉鄉人出郭航酒漿炰鼈鱠魚炊稻梁<lb/>
芡頭肥大菱腰長釂醻喧呼坐滿牀怪君三年滯瞿塘<lb/>
又驅傳馬登太行纓旄脫盡歸大梁翻然出走天南疆<lb/>
九江左投貢與章揚瀾吹漂浩無㫄老蛟出水風助狂<lb/>
盤渦忽坼千丈强君聞此語悲慨慷迎吏乃前持一觴<lb/>
鄙州歴選多儁良鎮撫時有諸侯王拂天髙閣朱鳥翔<lb/>
西山蟠繞鱗鬛蒼下視城塹眞金湯雄樓傑屋鬱相望<lb/>
<pb n="KR4h0143_WYG_109-27b"/>
中户尚有千金藏漂田種秔出穰穰沉檀珠犀雜萬商<lb/>
大舟如山起牙檣輸瀉交廣流荆揚輕帬利屣列名倡<lb/>
春風蹋謠能斷腸平湖灣塢煙𣺌茫樹石珍怪花草香<lb/>
幽處往往聞笙簧地靈人秀天所臧勝兵可使酒可嘗<lb/>
十州將吏隨低昻談笑指揮囘雨暘非君才髙力方剛<lb/>
豈能跨有此一方無為聴客欲霑裳使君謝吏趣治裝<lb/>
我行樂矣未渠央<lb/>
　　　彭蠡<lb/>
<pb n="KR4h0143_WYG_109-28a"/>
茫茫彭蠡春無地白浪春風溼天際東西捩柂萬舟囘<lb/>
千嵗老蛟時出戲少年輕事鎮南來水怒如山帆正開<lb/>
中流蜿蜒見眷尾觀者膽墮余方咍衣冠今日龍山路<lb/>
廟下沽酒山前住老矣安能學佽飛買田亟棄江湖去<lb/>
　　　董伯懿示裴晉公平淮右題名碑詩用其韻和<lb/>
　　　酬<lb/>
元和伐蔡何危哉朝廷百口無一諧盗傷中丞偶不死<lb/>
利劒白日投天街裹瘡入朝議軍旅國火一再更檀槐<lb/>
<pb n="KR4h0143_WYG_109-28b"/>
上前慷慨語發涕誓出按撫除暌乖指撝光顔戰洄曲<lb/>
闞如怒虎摶虺豺愬能捕鹵取肝鬲䕶送密乞完形骸<lb/>
箝兵夜半投死地雪溼不敢燃薪䕸空城竪子已可縛<lb/>
中使尚作嗁兒哇退之道此尤儁偉當鏤玉牒東燔柴<lb/>
欲編詩書播後嗣筆墨雖巧終類俳唐從天寶運中圯<lb/>
廊廟往往非忠佳諸侯縱横代割據疆土豈得無離<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>
德宗末年懲戰禍一矢不試塵䝉靫憲皇初起衆未信<lb/>
意欲立掃除昏霾追還清明救薄蝕屢勅主府拘窮蛙<lb/>
<pb n="KR4h0143_WYG_109-29a"/>
王師傷夷征賦窘千里亦忌毫釐差小夫偷安自非計<lb/>
長者逺慮或可懐桓桓晉公忠且壯時命適與功名偕<lb/>
是非末世主成敗烜赫今古誰譏排賢哉韋純議北赦<lb/>
倉卒兩伐尤難皆重華聲明彌萬國服苖干羽舞兩階<lb/>
宣王側身内修政常武德立能平淮昔人經綸初若緩<lb/>
欲棄此道非吾儕千秋事往蹤跡在嶽石欵記如湘崖<lb/>
文嚴字麗皆可喜黄埃蔽沒蒼蘚埋當時將佐盡豪傑<lb/>
想此兵禱陪祠齋君曽西遷為拓本濡麝割蜜親劘揩<lb/>
<pb n="KR4h0143_WYG_109-29b"/>
新篇波濤特浩蕩把卷熟讀迷津涯褒賢樂善自為美<lb/>
當掛廟壁為詩牌<lb/>
　　　出鞏縣<lb/>
昭陵落月煙霧昏篝火度谷行山根投鞭委轡渉數村<lb/>
寤出鞏縣城東門向南宫闕不可見但有洛水流渾渾<lb/>
　　　書任村馬鋪<lb/>
兒童繫馬黄河曲近岸河流如可掬任村炊米朝食魚<lb/>
日暮滎陽驛中宿投老經過身獨在當時洲渚今平陸<lb/>
<pb n="KR4h0143_WYG_109-30a"/>
秫黍㝠㝠十數家仰視荒蹊但喬木冰盤羮美客自知<lb/>
起看白水還東馳爾來百口皆年少歸與何人共此悲<lb/>
　　　乆雨<lb/>
煤炲著天無寸空白沫上岸吹魚龍羲和推車出不得<lb/>
河伯欲取山為宫城門晝開眠百賈饑孫得糟夜哺翁<lb/>
老人慣事少所怪看屋箕踞歌南風<lb/>
　　　汴水<lb/>
汴水無情日夜流不肯為我少淹留相逢故人昨夜去<lb/>
<pb n="KR4h0143_WYG_109-30b"/>
不知今日到何州州州人物不相似處處蟬鳴令客愁<lb/>
可憐南北意不就二十起家今白頭<lb/>
　　　憶北山送勝上人<lb/>
蒼藤翠木江南山激激流水兩山間山髙水逺魚鳥樂<lb/>
車馬絶迹人長閑雲埋樵聲隔蔥蒨月弄釣影臨潺湲<lb/>
黄塵滿眼衣可濯夢寐惆悵何時還<lb/>
　　　次韻酬微之贈池紙并詩<lb/>
微之出守秋浦時椎氷看𢷬萬榖皮波工龜手咤今様<lb/>
<pb n="KR4h0143_WYG_109-31a"/>
魚網肯數荆州池霜紈奪手賈不售虹玉䘮氣山無輝<lb/>
方船穏載獻天子善價徐取供吾私十年零落尚百一<lb/>
持以贈我隨清詩君寧乆寄金榖地方執賜筆磨㘭螭<lb/>
當留此物朝上國日侍帝側書新儀不然名山副史本<lb/>
襃㧞元凱誅窮竒咨予文章非世用畫鏤空爾糜氷脂<lb/>
揮毫才足記姓字竊學又恥從師宜悤悤㸃汚亦何忍<lb/>
嘉貺但覺難為辭篇終有意責趙璧窮國恐誤連城歸<lb/>
傾囊倒篋聊一報安敢坐以秦為雌<lb/>
<pb n="KR4h0143_WYG_109-31b"/>
　　　明州錢君倚衆樂亭<lb/>
侯君幕府開東部名髙海曲人知慕艤船談笑政即成<lb/>
洗滌山川作嘉趣平泉浩蕩銀河注想見明星弄機杼<lb/>
載沙築成天上路投虹為橋取孤嶼掃除荆棘水中央<lb/>
碧瓦朱甍隨指顧春風滿城金版舫來看置酒新亭上<lb/>
百女吹笙彩鳯悲一夫伐鼔靈鼉壯安期羡門相與遊<lb/>
方文蓬萊不更求酒酣忽跨鯨魚去陳迹空令此地留<lb/>
　　　飲裴侯家<lb/>
<pb n="KR4h0143_WYG_109-32a"/>
裴侯飲我日向中四座賔客顔皆紅掃除高館邀我入<lb/>
自出糶麥憐民窮天邊眼力破萬里桑麻㝠㝠山四起<lb/>
野心探尋殊未巳更欲湔衣北城水忽見碧樹櫻桃懸<lb/>
下馬恣食不論錢赤星磊落入我眼恐是半醉遊青天<lb/>
裴侯方坐塵沙裏沒身救物當如此我曽偶脫簿領間<lb/>
何忍愛惜一日閑且歸拂席飽眠睡明日更看滁南山<lb/>
　　　九井得盈字<lb/>
㳂崖渉澗三十里髙下犖确無人耕捫蘿挽蔦到山趾<lb/>
<pb n="KR4h0143_WYG_109-32b"/>
仰見吹瀉何崢嶸餘聲投林欲風雨末勢巻土猶溪阬<lb/>
飛禽凌競走獸愞霜雪夏落雷冬鳴野人往往見神物<lb/>
鱗甲漠漠雲隨行我來立久無所得空數石上菖蒲生<lb/>
中官繫龍沉玉冊小史磔狗澆銀觥地形偶爾藏險怪<lb/>
天意未必司隂晴山川在理有崩竭丘壑自古相虚盈<lb/>
誰能保此千世後天柱不折泉常傾<lb/>
　　　寄題衆樂亭<lb/>
陵陽遊觀吾所好恨不即過衆樂亭嘗聞髣髴如夢寐<lb/>
<pb n="KR4h0143_WYG_109-33a"/>
吟筆自欲圖丹青千峰秀出百里外忽於其上崢簷楹<lb/>
朝雲嘘嵒日暖暖夜水落澗風泠泠春花窈窕鳥爭舞<lb/>
夏木䕃鬱猿哀鳴潦收葉落天地爽海月影到山川明<lb/>
籃輿晨出誰與適坐與萬物觀虚盈令思民事不忍後<lb/>
田間笑語催蠶耕吏休歸舎獄訟少墟落飲酒歡秋成<lb/>
惟愁一日奪令去出來老稚交逢迎彼民安知方禄仕<lb/>
徒喜使我寛逋征令知道義士林服遺愛豈用吾詩評<lb/>
　　　書㑹别亭<lb/>
<pb n="KR4h0143_WYG_109-33b"/>
西城路居人送客西歸處年年借問去何時今日扁舟<lb/>
從此去春風吹花落髙枝飛來飛去不自知路上行人<lb/>
亦如此應有重來此處時<lb/>
　　　僧德殊家水簾求予詠<lb/>
淙淙萬音落石顚皎皎一𣲖當簷前清風高吹鸞鶴唳<lb/>
白石下照蛟龍蜒浮雲妝額自能巻缺月琢鉤相與懸<lb/>
朱門試問幽人價翡翠鮫綃不值錢<lb/>
　　　復至曹娥堰寄剡縣丁元珍<lb/>
<pb n="KR4h0143_WYG_109-34a"/>
　溪水渾渾來自北千山抱水清相射山深水急無艇子<lb/>
　欲從故人安可得故人昔日此水上樽酒扁舟慰行役<lb/>
　津亭把手坐一笑我喜滿懐君動色論新講舊惜未足<lb/>
　落日低徊巳催客離心自醉不復飲秋果寒花空滿席<lb/>
　今年却坐相逢處怊悵難求别時迹可憐溪水自南流<lb/>
　安得溪船問消息<lb/>
　　　　登越州城樓<lb/>
　越山長青水長白越人長家山水國可憐客子無定宅<lb/>
<pb n="KR4h0143_WYG_109-34b"/>
　一夢三年今復北浮雲縹緲抱城樓東望不見空回頭<lb/>
　人間未有歸耕處早晚重來此地遊<lb/>
　<lb/>
　<lb/>
　<lb/>
　<lb/>
　<lb/>
御選宋詩巻二十六<lb/>
</p>
<p>
</p>
  </div>
</body>
</text>
</TEI>
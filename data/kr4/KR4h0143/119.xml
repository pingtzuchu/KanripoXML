<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_119-1a"/>
　欽定四庫全書<lb/>
御選宋詩巻三十六<lb/>
　　五言律詩二<lb/>
　　　梅堯臣<lb/>
　　　　上已日午橋石瀨中得雙鱖魚<lb/>
　修禊洛之濱湍流得素鱗多慙折腰吏來作食魚人水<lb/>
　髮粘篙緑溪毛映渚春風沙暫時逺紫線憶江蓴<lb/>
　　　　寒食前一日陪希深逺遊大字院<lb/>
<pb n="KR4h0143_WYG_119-1b"/>
　一百五將近千門烟火微閒過少傅宅喜見老萊衣晩<lb/>
　雨竹間霽春禽花上飛禪庭清溜滿幽興自忘歸<lb/>
　　　　感春之際以病止酒水丘有簡云時雨乍晴物<lb/>
　　　　景鮮麗疑其未是止酒時因成短章奉答<lb/>
　東風固無迹何處見春歸土逐草心坼雨兼花片飛雖<lb/>
　憐柔甲長只恐艶條稀君但惜晴景休言止酒非<lb/>
　　　　遊園晩歸馬上希深命賦<lb/>
　興盡夕陽天言歸躍杏鞭新隂六街樹逺日萬家烟歌<lb/>
<pb n="KR4h0143_WYG_119-2a"/>
咽樓千尺吟餘月一弦花間有遊妓醉去墮金鈿<lb/>
　　　秋隂<lb/>
已過蕭蕭雨猶成黯黯隂登臨潘岳思憀慄楚臣心逺<lb/>
吹鳴髙樹低雲冒晩岑乆為關外客不忍聽疎砧<lb/>
　　　送歐陽寺丞桐城宰<lb/>
葉落淮南樹青山徧馬頭人烟將近郭松竹不知秋夜<lb/>
虎林間嘯溪泉舍下流門前仲卿廟遺跡待君求<hi>朱邑家祠</hi>
<hi>在焉</hi>
<pb n="KR4h0143_WYG_119-2b"/>
　　　明州推官鄭先輩<lb/>
應幕海邊郡秋風千里歸隨潮呉榜駛轉浦楚山微野<lb/>
橘霜前熟江螯露下肥還家候靈鵲人想罷鳴機<lb/>
　　　張修赴威勝軍判官<lb/>
青驪渡河水俠氣動刀環入幕沙塵暗臨風鼓角閒地<lb/>
形通柏谷秋色滿榆關誰復輕儒者難淹筆硯間<lb/>
　　　任適尉烏程<lb/>
俛作程鄉尉折腰還自甘卞峰晴照黛霅水曉澄藍葑<lb/>
<pb n="KR4h0143_WYG_119-3a"/>
上春田闢蘆中走吏參到時蘋葉長栁惲在江南<lb/>
　　　僧可貞東歸因謁范蘇州<lb/>
姑蘇臺畔去雲壑付清機野䇿過寒水山童䕶衲衣松<lb/>
門正投宿竹笠帶餘暉誰愛杼山句使君應姓韋<lb/>
　　　中秋與希深别後月下寄<lb/>
薄霧生寒水寥寥艤畫船人傷千里别桂吐十分圓把<lb/>
酒非前夕追歡憶去年南樓足佳興好在謝臨川<lb/>
　　　早渡長蘆江<lb/>
<pb n="KR4h0143_WYG_119-3b"/>
帶月出寒浦殘星浸水濆帆開風色正舟急浪花分霧<lb/>
氣横江白雞聲隔岸聞天晴建業近鍾岫起孤雲<lb/>
　　　夏雨<lb/>
林梅初弄熟密雨閉重關潤裛衣巾上涼生竹樹間水<lb/>
聲通逺澗雲色暝前山野鳥寂無語公庭盡晝閒<lb/>
　　　寄題石埭權縣樂尉碧瀾亭<lb/>
遥知溪上亭秋水瀁泠泠雲影無時翠嵐光到底青危<lb/>
樓喧晚鼓驚鷺起寒汀聊作淵明飲臨觴酒易醒<lb/>
<pb n="KR4h0143_WYG_119-4a"/>
　　　送馬廷評之餘姚<lb/>
越鄉知勝楚君去莫辭遥曉日魚鰕市新霜橘柚橋河<lb/>
流通海道山井應江潮近邑逢鷗鳥先應遐畫橈<lb/>
　　　獵日雪<lb/>
風毛隨校獵浩浩古原沙寒入弓聲健隂藏兔徑賖馬<lb/>
頭迷玊勒鷹背落梅花少壯心空在悠然感歳華<lb/>
　　　中秋新霽壕水初滿自城東偶泛舟迴謝公命<lb/>
　　　賦<hi>時余將赴襄城</hi>
<pb n="KR4h0143_WYG_119-4b"/>
齋舫談經後官池載酒行斜陽鳥外落新月樹端明演<lb/>
漾思江浦夷猶繞郡城東轅有遺恨日日物華清<lb/>
　　　夏日陪提刑彭學士登周襄王故城<lb/>
聊隨漢使者一上周王城片雨北郊晦殘陽西嶺明野<lb/>
禽呼自别香草問無名誰復黍離詠但興箕潁情<lb/>
　　　魯山山行<lb/>
適興野情惬千山髙復低好峰隨處改幽徑獨行迷霜<lb/>
落熊升樹林空鹿飲溪人家在何許雲外一聲雞<lb/>
<pb n="KR4h0143_WYG_119-5a"/>
　　　登許昌城望西河<lb/>
試望許西偏湖光侵曉烟岸痕添宿雨草色際平田夏<lb/>
木隂猶薄朱荷出未圎人閒緑波静幽鷺插頭眠<lb/>
　　　金山寺<hi>并序</hi>
　　昔嘗聞謝紫微言金山之勝峰壑攅水上秀拔殊<lb/>
　　衆山環以臺殿髙下隨勢向使善工摹畫不能盡<lb/>
　　其羙初恨未遊赴官吳興船次瓜洲值海汐冬落<lb/>
　　孤港未通獨行江際始見故所聞金山者與謝公<lb/>
<pb n="KR4h0143_WYG_119-5b"/>
　　之說無異也因借小舟以往乃陟迥閣上上方歴<lb/>
　　絶頂以問山阿危亭曲軒窮極山水之趣一草一<lb/>
　　木雖未萼發而或青或凋皆森植可愛東小峰謂<lb/>
　　之鶻山有海鶻雄雌棲其上每嵗生雛羽翮既成<lb/>
　　與之縱飛迷而復返有年矣惡禽猛鷙不敢來兹<lb/>
　　以搏魚鳥其亦不取近山之物以為食可義也夫<lb/>
　　薄暮返舟寺僧乞詩强為之句以應其請偶然而<lb/>
　　來不得髣髴敢與前賢名迹耶<lb/>
<pb n="KR4h0143_WYG_119-6a"/>
吳客獨來後楚橈歸夕曛山形無地接寺界與波分巢<lb/>
鶻寧窺物馴鷗自作羣老僧忘嵗月石上看江雲<lb/>
　　　送崔主簿赴睦州清溪<lb/>
舟輕不畏險逆上子陵灘七里峽天翠千重雲木寒古<lb/>
祠鳴野鳥亂石激春湍正與髙懐惬寧歌行路難<lb/>
　　　擬張九齡詠鷰<lb/>
眇眇雙來鷰長年與社違任從新歴改只向舊巢歸永<lb/>
日當人語輕寒逆雨飛自親梁棟慣不識海鷗機<lb/>
<pb n="KR4h0143_WYG_119-6b"/>
　　　送臨江軍監酒李太博<lb/>
三江卑濕地北客宦遊稀霧氣多成雨雲蒸易損衣白<lb/>
醪燒甕美黄雀下田肥未辨殊方語山歌半是非<lb/>
　　　送畨禺杜杆主簿<lb/>
行識桄榔樹初窺翡翠巢地蒸蠻雨接山潤海雲交訟<lb/>
少通華語蟲多入膳庖不須思朔雪梅吐臘前梢<lb/>
　　　送李閤使知冀州<lb/>
騕褭黄金絡春風北渡河將軍守漢法壯士發燕歌緑<lb/>
<pb n="KR4h0143_WYG_119-7a"/>
水塘蒲短晴天塞雁多家聲復年少矍鑠笑亷頗<lb/>
　　　和張士曹應之晩景<lb/>
逺空雲解駁南陌雨初收獨鳥去烟外斜陽明樹頭涼<lb/>
飇虚枕席漲澇起汀洲㑹有從軍役將離更暮愁<lb/>
　　　和仲文西湖野步至新堰<lb/>
決決堰根水層層湖上田寒魚猶著底白鷺已飛前履<lb/>
惜春泥滑衣從澀蔓牽偶來成野望歸興自留連<lb/>
　　　未晴<lb/>
<pb n="KR4h0143_WYG_119-7b"/>
未晴初止雨蒸潤尚侵衣缺月如羞出荒雲不肯歸杏<lb/>
花朱欲綻梅蕚雪將稀逺雁來何急衝風濕翅飛<lb/>
　　　長蘆江口<lb/>
風駕晚潮急浪頭相趂過水歸𤓰步小船下秣陵多鷗<lb/>
舞不停翅鷰飛輕帖波今來學楚客薄暮愛漁歌<lb/>
　　　渦口<lb/>
秋水見灘底淺沙交浪痕白魚跳處急宿雁下時昏帶<lb/>
月入渦尾落帆防石根清淮行未盡明日又前邨<lb/>
<pb n="KR4h0143_WYG_119-8a"/>
　　　海棠<lb/>
江燕入朱閣海棠繁錦條醉生燕玉頰瘦聚楚宫腰曽<lb/>
不分香去尤宜著意描誰能共吹笛樹下想前朝<hi>嘗於宋宣</hi>
<hi>獻宅見圖畫明皇於海棠花下卧吹觱篥寧王吹笛黄旛綽拍</hi>
　　　入滿浦<lb/>
馬頭攙岸斗燕尾泊船齊風送寒潮急雲藏晩日低逢<lb/>
人多楚語問客煮吳雞難覓枚臯宅蒼葭處處迷<lb/>
　　　早發大信口<lb/>
<pb n="KR4h0143_WYG_119-8b"/>
犬吠知船解邨虚尚閉門霜泥粘纜尾氷水閣潮痕撇<lb/>
撇鸊鵜去纎纎舴艋昏梅湖到不逺寄信向田園<lb/>
　　　野望<lb/>
新晴宜野望最愛是山前逺近花兼竹髙低水拍田呼<lb/>
名鳥無數問姓客多年此地春耕晩吳牛樹底眠<lb/>
　　　泛溪<lb/>
中流清且平捨楫任船行漸近鷺猶立已遥邨覺横何<lb/>
妨緑樽滿不畏晚風生屈賈江潭上愁多未適情<lb/>
<pb n="KR4h0143_WYG_119-9a"/>
　　　宣州雜詩<lb/>
細雨春岡滑無因駐馬蹄裘單懐後侣風急過前溪近<lb/>
市聞魚鼓穿林聽竹雞田家春正急炊飯待鋤犂<lb/>
北客多懐北炰羊舉玉巵吾鄉雖處逺佳味頗相宜沙<lb/>
水馬蹄鼈雪天牛尾貍寄言京國下能有幾人知<lb/>
斫漆髙崖畔千筒不一盈野糧收橡子山屋㸃松明只<lb/>
見樹堪種曽無田可耕兒孫何所樂向此是平生<lb/>
　　　寄題南陵息亭蕖閣<lb/>
<pb n="KR4h0143_WYG_119-9b"/>
竹裡有清館池中多藕花日光穿岸脚水影射簷牙柱<lb/>
穴蜂歸響爐檀火逼窊已知民訟息漉酒費巾紗<lb/>
　　　依韻和表臣奎野亭<lb/>
淮光抱城去山翠落樽前魯叟欲浮海楚人休問天野<lb/>
雲將拂幔水鳥不驚船歴覽誰能賦今聞太守賢<lb/>
　　　劉元忠遺金橘<lb/>
南方生羙果具體橘包微韓彈有輕薄楚萍知是非甘<lb/>
香奉華俎咀嚼破明璣欲换虀鹽腹盈匳忽我歸<lb/>
<pb n="KR4h0143_WYG_119-10a"/>
　　　送閬州駐泊荆供奉<lb/>
青天不可上蜀道未嘗行每說褒斜險惟聞猿鳥聲去<lb/>
為千里客自握一方兵所重恩威立無將邊戍輕<lb/>
　　葉清臣<lb/>
　　　送梵才大師歸天台<lb/>
江水望不極楊花江面飛春風自無定逺客又言歸景<lb/>
勝詩逾老心冥語亦稀從來林下意為謝北山薇<lb/>
　　蔡襄<lb/>
<pb n="KR4h0143_WYG_119-10b"/>
　　　觀三聖御書應制<lb/>
聖業存功徳宸毫冠藝文勢開千里浪光動九天雲法<lb/>
駕乘時出仙都與世分皇心欽寳訓求治益精勤<lb/>
　　　三月詣陳逋民<lb/>
振衣凌曉色霽野縱遊韁莓潤溪雲重春深山露香林<lb/>
幽風更細院静日偏長曽是天星外相從識酒鄉<lb/>
　　　次韻翠巖寺<lb/>
攬蔓巖扄峻交繩寳界平斜峰約雲勢乾樹起秋聲泉<lb/>
<pb n="KR4h0143_WYG_119-11a"/>
檻妨蛩響霜樓助月明㝠筌兼灑落警句一何清<lb/>
　　　夏晩南墅<lb/>
夏竹待前楹涼襟析舊酲疊雲封日茜斜雨著虹明魚<lb/>
動池開暈蟬移樹減清葭洲烟向暝鳬騖自相迎<lb/>
　　　和丘提刑聞新雁寄賈度支<lb/>
翔雁來江渚秋容在逺空幾聲疎樹外一字斷雲中虛<lb/>
館垂簷月平臯敗葉風裁詩託幽思幽思更無窮<lb/>
　　　送别陳比部<lb/>
<pb n="KR4h0143_WYG_119-11b"/>
祖帳西郊道川原畫閣臨燒痕經雨活樹色入溪深斜<lb/>
日明春態孤雲感客心何人知别意重把酒杯斟<lb/>
　　　開州園縱民遊樂<lb/>
風日朝來好園林雨後清遊魚知水樂戲蝶見春晴草<lb/>
軟迷行迹花深隠笑聲觀民聊自適不用管絃迎<lb/>
　　劉敞<lb/>
　　　聽鐘<lb/>
陋巷客囬轍夕陽鐘送秋寒聲漏空谷暝色下髙樓斗<lb/>
<pb n="KR4h0143_WYG_119-12a"/>
逐悲風起微兼逺角收旅懐傷急景聽此愧淹留<lb/>
　　　西戎乞降<lb/>
南國傳消息西戎送好音懐柔知帝力啟佑亦天心御<lb/>
酒葡萄逺離宫苜蓿深仍聞編舊禮五嶽望君臨<lb/>
　　　江行寄隠直<lb/>
自念復逺適與君仍解攜天文鶉首尾地勢陜東西江<lb/>
漢饒風雨關山盛鼓鼙離憂各易老秋意欲凄凄<lb/>
　　　始秋<lb/>
<pb n="KR4h0143_WYG_119-12b"/>
秋色忽已改旅程殊未央水雲含變態山雨送凄涼杳<lb/>
杳青楓暮菲菲白芷香多才悲屈宋揺落近滄浪<lb/>
　　　山寺<lb/>
野竹檀欒翠孤峰杳靄青山樓隨詰曲石路上空㝠雲<lb/>
色移時合鐘聲隔岸聽似聞堪避世遊子未嘗經<lb/>
　　　野望<lb/>
江水不可越扁舟浮夕陽髙秋露寥落逺樹出毫芒澗<lb/>
水清兼濁山苖緑映黄漁翁豈招隠何待唱滄浪<lb/>
<pb n="KR4h0143_WYG_119-13a"/>
　　　西域清平<lb/>
西域諸都䕶崆峒獻凱歌兩階増羽籥萬里肅山河甲<lb/>
第旃裘小春宫首蓿多雌雄雙匣劒棄置欲如何<lb/>
　　　雪後登觀風樓<lb/>
雪帶郊原闊城横碧玊齊夕陽寒似落逺樹望如迷旅<lb/>
雁晴更急棲烏飢亂啼强歌非郢客竟日戀危梯<lb/>
　　　梅花<lb/>
澤國春還早山梅臘競花繽紛迷雪意浩蕩逼年華驛<lb/>
<pb n="KR4h0143_WYG_119-13b"/>
使紅塵逺江風短日斜芳菲恐易失愁思亂悲笳<lb/>
　　　春隂<lb/>
江上深雲聚城中暮景兼東風酒味淡小雨客愁添寒<lb/>
色端侵牖斜陽不滿簾滯留成楚老卑濕意無嫌<lb/>
　　　七月二日<lb/>
西風過庭樹天氣颯然秋山雨纔成潤髙雲淡不流平<lb/>
分感一葉逺興憶扁舟蟋蟀何須急羈人始欲留<lb/>
　　　隂山<lb/>
<pb n="KR4h0143_WYG_119-14a"/>
隂山天下險鳥道上稜層抱石千年樹懸崖萬丈氷悲<lb/>
歌愁倚劒側步怯扶繩更覺長安逺朝光午未升<lb/>
　　　檀州<lb/>
窮谷迥看盡孤城平望遥<hi>自古北口山至此都盡</hi>市聲衙日集<hi>此州</hi>
<hi>衙日市集</hi>海蓋午時消<hi>每旦海氣如霧至午消盡土人謂之海蓋</hi>冠帶才通漢山<lb/>
川更入遼春風解氷雪最覺馬蹄驕<lb/>
　　黄庶<lb/>
　　　次韻和雪霽遊西湖<lb/>
<pb n="KR4h0143_WYG_119-14b"/>
雪㑹遊人意元朝變物華醉鄉銀作界詩客玉為家魚<lb/>
影紋氷縠禽蹤篆霰沙餘英恐銷盡目斷夕陽霞<lb/>
　　李覯<lb/>
　　　秋熱<lb/>
江湖限南鄙秋令到還稀節換空看厯人閒未趂衣齊<lb/>
紈方得意厦燕莫言歸祇有松筠徑風髙暑氣微<lb/>
　　　鑑湖夜泛<lb/>
明月到樽前拏舟古岸邊亂山斜入霧逺水倒垂天酒<lb/>
<pb n="KR4h0143_WYG_119-15a"/>
氣熏龍戲歌聲弄鶴眠回頭嗤李郭此外更無仙<lb/>
　　　送張鬷嘏<lb/>
人意皆懐土嗟君無故園欲行須盡室此去又他門静<lb/>
裡文章好貧來節行存振淹知有日倚伏豈虚言<lb/>
　　　逺山<lb/>
最能牽病眼天際一山横盡日是秋色無人知地名暗<lb/>
時雲自合缺處路應平才子霑衣淚千秋共此情<lb/>
　　　感秋<lb/>
<pb n="KR4h0143_WYG_119-15b"/>
徙倚重咨嗟非縁惜嵗華關山異鄉客砧杵别人家天<lb/>
冷雲含日溪清水現沙屈魂終不返悲思更無涯<lb/>
　　唐詢<lb/>
　　　崐山<lb/>
昔有人如玊兹山得羙名巖扃鎖積翠谷水斷餘聲喬<lb/>
木今無在髙臺乆已傾如何崧嶽什獨詠甫侯生<lb/>
　　陶弼<lb/>
　　　送趙樞寺丞宰䖍化縣<lb/>
<pb n="KR4h0143_WYG_119-16a"/>
路入䖍雲去如何輕解攜人烟五嶺北星斗大江西煖<lb/>
雪梅花樹晴雷贑石溪青衫欲無淚不奈鷓鴣啼<lb/>
　　　題霞溪驛<lb/>
歌聲野色中人樂嵗時豐暑雨隂陽雜秋田早晚同嶺<lb/>
雲無烈日江樹足涼風自指香山語前邨有路通<lb/>
　　　秋日登南城臺<lb/>
江國家書少秋臺寒草生無人來逺渡盡日上髙城落<lb/>
照懸漁市孤烟起戍營東籬故園菊又向酒中傾<lb/>
<pb n="KR4h0143_WYG_119-16b"/>
　　　過思明<lb/>
幾年來瘴外此夜宿溪中照枕殘雞月吹燈落葉風盧<lb/>
循猶偽國楊僕已衰翁起戴寒星去邨箭燒影紅<lb/>
　　周惇頤<lb/>
　　　贈譚虞部致仕<lb/>
清時望郎貴白首故鄉歸有子紆藍綬將孫著綵衣松<lb/>
喬新道院鶴老舊漁磯知止自髙徳寧為遯者肥<lb/>
　　　同宋復古遊大林寺<lb/>
<pb n="KR4h0143_WYG_119-17a"/>
三月山方煖林花互照明路盤層頂上人在半空行水<lb/>
色雲含白禽聲谷應清天風拂布袂縹緲覺身輕<lb/>
　　邵雍<lb/>
　　　春盡後園閒步<lb/>
緑樹成隂日黄鸝對語時小渠初瀲灔新竹正參差倚<lb/>
杖閒吟乆攜童引歩遲好風知我意故故向人吹<lb/>
　　石揚休<lb/>
　　　謝吳僧文瑩攜琴過訪<lb/>
<pb n="KR4h0143_WYG_119-17b"/>
鄭衛湮俗耳正聲追不回誰傳廣陵操老盡嶧陽材古<lb/>
意為師復清風尋我來幽隂竹軒下重約月明開<lb/>
　　司馬光<lb/>
　　　和宋子才郎中孟秋省直<lb/>
夜乆殘暑盡好風來滿襟牀空唯置枕冠小不施簮竹<lb/>
影亂涼月林稍轉曉參人心有喧寂何必卧雲岑<lb/>
　　　館宿遇雨懐諸同舍<lb/>
佳雨濯煩暑翛然生曉涼森沉殿瓦碧羃歴井苔蒼院<lb/>
<pb n="KR4h0143_WYG_119-18a"/>
静杉篁秀人閒鐘鼓長慿誰同把酒清興窅相望<lb/>
　　　遊瀍上劉氏園<lb/>
日煖孤臺迥露濃幽徑微茅齋舉白飲沙溆踏青歸照<lb/>
水清滿眼穿林香濕衣莫言春尚淺已有杏花飛<lb/>
　　　漁父<lb/>
楚岸橘花香扁舟泛𣺌茫短蓑衝密雨素髮净秋霜煙<lb/>
外鳴榔逺波間擲線長無人識名姓擊楫入滄浪<lb/>
　　　山中早春<lb/>
<pb n="KR4h0143_WYG_119-18b"/>
山木欣欣意春光次第催欹巾望歸雁伏檻聽新雷巖<lb/>
静聞氷拆巢空喜燕來澗花從寂寞亦向草堂開<lb/>
　　　湖上邨家<lb/>
萬頃寒煙外茅茨枕碧流楓林巢乳鶴沙溆亂鳴鷗漠<lb/>
漠菰蒲晩蒼蒼蘆荻秋欲過南浦去籬下出漁舟<lb/>
　　　南湖<lb/>
宋都南野水花栁媚名園鳥起沙留迹魚驚浪結痕朱<lb/>
橋通别島白路出荒邨城邑雖云邇常無車馬喧<lb/>
<pb n="KR4h0143_WYG_119-19a"/>
　　　西谿公讌<lb/>
五馬非從樂西城念勸功翠帷低映水紅斾不勝風葉<lb/>
脫青山静雲歸碧落空淹留盡佳興新月漸䑃朧<lb/>
　　　歸田詩<lb/>
松菊陶潛宅蓬蒿仲蔚家行遊笻杖瘦嘯傲幅巾斜屋<lb/>
小疎茅覆門深亂栁遮邨童迎客至竹帚掃桃花<lb/>
桑柘緑無際田間戴勝飛清醪迎社熟鳴雉向春肥執<lb/>
耒時將急銜杯日漸稀四鄰能共樂招飲莫相違<lb/>
<pb n="KR4h0143_WYG_119-19b"/>
　　　古松<lb/>
摧頺巖壑間磊落得天頑香葉低漸水餘根倒挂山白<lb/>
猿窺子落黄鶴認巢還不乆應為石莓苔舊已斑<lb/>
　　　和樂道自河外南轅過宜芳雨晴和氣景物可<lb/>
　　　愛馬上偶成<lb/>
京洛春應老河邊初解顔碧浮烟際草翠滴雨餘山目<lb/>
極褰帷外詩成攬轡間滿川桃李色共喜傳車還<lb/>
　　　宜甫東樓晩飲<lb/>
<pb n="KR4h0143_WYG_119-20a"/>
賓主俱歡醉髙樓迥倚空形忘羈檢外酒散笑談中晚<lb/>
市烟初白秋園葉半紅登臨不厭數朝夕是寒風<lb/>
　　　玊徽亭<lb/>
房公昔漂泊置酒此鳴琴人事有憂樂山光無古今風<lb/>
流俱寂寞結構尚蕭森松竹含虛籟猶疑絃上音<lb/>
　　　清燕亭<lb/>
波澄䕃羣木永日湛清華碧篠静秋色白蘋低晩花松<lb/>
聲工醒酒泉味最便茶外事付丞掾無妨風景嘉<lb/>
<pb n="KR4h0143_WYG_119-20b"/>
　　　送峽州陳亷秘丞<lb/>
地險三巴口江流百折蟠騶珂通峽響門㦸照秋寒翠<lb/>
壁虎牙石素花狼尾灘孫劉置柵處細為寫圖看<lb/>
　　　送趙書記之官華州<lb/>
車馬西城外遥遥未有塵辭梁猶帶雪過洛漸生春幕<lb/>
府斜依嶽闗山曲抱秦曩來謨畫拙不必笑箭人<lb/>
　　　送張寺丞知富順監<lb/>
漢家五尺道置吏撫南夷欲使文翁教兼令孟獲知盤<lb/>
<pb n="KR4h0143_WYG_119-21a"/>
羞蒟醬實歌雜竹枝詞取酒須勤醉鄉關不可思<lb/>
　　　閒居呈復古<lb/>
閒居雖嬾放未得便無營伐木添山色穿渠擘水聲經<lb/>
霜收芋美帶雨接花成前日鄰翁至柴門掃葉迎<lb/>
　　　和之美河西列岫亭二首<lb/>
秋山對疎牖羈客倦登臨雨後嵐光活晴初落照深素<lb/>
波明别浦赤葉映衰林佇目寂無語何人知此心<lb/>
亭臯資逺矚秋思浩無涯雁唼牽菱蔓童歌出荻花壟<lb/>
<pb n="KR4h0143_WYG_119-21b"/>
荒猶叱犢枝暗稍棲鴉烟靄藏東渚慿軒莫望家<lb/>
　　　送章伯鎮知湖州<lb/>
江外饒佳郡吳興天下稀蓴羮紫絲滑鱸膾雪花肥星<lb/>
斗寒相照烟波碧四圍栁侯還作牧草樹轉清輝<lb/>
　　　送王伯初通判婺州<lb/>
煜爚屏星駕迢遥婺女區嵐光晴向背溪溜暖縈紆萬<lb/>
室鳴機杼千艘隘舶艫若逢耆舊問能說隠侯無<lb/>
　　吕公弼<lb/>
<pb n="KR4h0143_WYG_119-22a"/>
　　　琴臺<lb/>
烟樹重城側琴臺千古餘早為梁苑客晚向茂陵居賦<lb/>
給尚書筆歸乘使者車清風覿舊隠長自聳鄉閭<lb/>
　　范鎮<lb/>
　　　韓太丞同守成都<lb/>
近境連桑麥先遊盛竹林<hi>大阮郎中嘗任西蜀</hi>併將懐舊意持作<lb/>
恵時心藻思春生筆清機月滿襟成風錦江曲迥上玊<lb/>
山岑<lb/>
<pb n="KR4h0143_WYG_119-22b"/>
春色草將深春寒栁未隂青天指行棧渌水蕩離襟後<lb/>
乗何為託前旌喻此心南枝倦飛翼慿為寄歸音<lb/>
　　　遊昭覺寺<lb/>
炎蒸無處避此地忽如寒松砌行無際石房禪自安鴛<lb/>
鴦秋草漲蝙蝠晩庭寛登眺見田舍衡茅半不完<lb/>
　　王珪<lb/>
　　　梅花<lb/>
冷香疑到骨瓊艶幾堪餐半醉臨風折清吟拂曉觀贈<lb/>
<pb n="KR4h0143_WYG_119-23a"/>
春無限意和雪不知寒桃李有慚色枯枝託並欄<lb/>
　　　依韻恭和聖製龍圖天章閣觀三聖御書<lb/>
半夜傳君召西清閱帝文筆迴丹穴鳳歌起沛鄉雲御<lb/>
幄金虯轉仙墀羽仗分為章自天縱况復睿心勤<lb/>
　　　和王原叔内翰有懐<lb/>
暮鑰嚴温省宵鈴静浴堂銀花無奈萎瑶草又還芳夢<lb/>
乆聞仙笛班清犯曉霜帝閽何所叩一炷祝堯香<lb/>
　　王安石<lb/>
<pb n="KR4h0143_WYG_119-23b"/>
　　　東臯<lb/>
起伏晴雲逕縱横暖水陂草長流翠碧花逺沒黄鸝楚<lb/>
製從人笑吳吟得自怡東臯興不淺遊走及芳時<lb/>
　　　嵗晩<lb/>
月映林塘澹風含笑語涼俯窺憐浄緑小立佇幽香攜<lb/>
幼尋新菂扶衰坐野航延縁乆未已歳晩惜流光<lb/>
　　　秋夜<lb/>
幔逗長風細窗留半月斜浮烟暝緑草泫露冷黄花獨<lb/>
<pb n="KR4h0143_WYG_119-24a"/>
曳縁雲䇿仍尋渡水槎歸時參夜半鄰犬静中譁<lb/>
　　　即事<lb/>
徑煖草如積山晴花更繁縱横一川水髙下數家邨静<lb/>
憩雞鳴午荒尋犬吠昏歸來向人說疑是武陵源<lb/>
　　　雁<lb/>
北去還為客南來豈是歸倦投空渚泊飢帖冷雲飛垣<lb/>
柵雞長煖溝池騖自肥憐渠不知此更墮野人機<lb/>
　　　懐吳顯道<lb/>
<pb n="KR4h0143_WYG_119-24b"/>
南郭紅亭冷西山白道曛江光凌翠氣洲色亂黄雲嵗<lb/>
暮誰邀客情親故憶君天涯獨惆悵歸鳥黑紛紛<lb/>
　　　題齊安寺山亭<lb/>
此山無躑躅故國有黄梅悵望心常折慇懃手自栽暮<lb/>
年逢火改晴日對花開萬里烏塘路春風自往來<lb/>
　　　旅思<lb/>
此身南北老愁見問征途地大蟠三楚天低入五湖看<lb/>
雲心共逺步月影同孤慷慨秋風起悲歌不為鱸<lb/>
<pb n="KR4h0143_WYG_119-25a"/>
　　　烏塘<lb/>
地僻居人少山稠伏獸多怒貍朝搏雁饞虎夜窺騾籬<lb/>
落生孫竹門庭上女蘿未應悲寂寞六載一經過<lb/>
　　　欲歸<lb/>
水漾青天暖沙吹白日隂塞垣春錯莫行路老侵尋緑<lb/>
稍還幽草紅應動故林留連一杯酒滿眼欲歸心<lb/>
　　　發館陶<lb/>
促轡數殘更時聞雞一鳴春風馬上夢沙路月中行笳<lb/>
<pb n="KR4h0143_WYG_119-25b"/>
鼓逺多思衣裘寒始輕稍知田父穏燈火閉柴荆<lb/>
　　　壬辰寒食<lb/>
客思似楊栁春風千萬條更傾寒食淚欲漲冶城潮巾<lb/>
髮雪争出鏡顔朱早凋未知軒冕樂但欲老漁樵<lb/>
　　　宿雨<lb/>
緑攪寒蕪出紅争煖樹歸魚吹塘水動雁拂塞垣飛宿<lb/>
雨驚沙盡晴雲晝漏稀却愁春夢短燈火著征衣<lb/>
　　　秋露<lb/>
<pb n="KR4h0143_WYG_119-26a"/>
日月凋何急荒庭露送秋初疑宿雨泫稍怪曉霜稠曠<lb/>
野將馳獵華堂已御裘空令半夜鶴抱此一端愁<lb/>
　　　將次洺州憩漳上<lb/>
漠漠春風裡茸茸緑未齊平田鴉散啄深樹馬迎嘶地<lb/>
入河流曲天隨日去低髙城已在眼聊復解輕齎<lb/>
　　　和仲庶夜過新開湖憶沖之仲涂共泛<lb/>
水逺浮秋色河空洗夜氛行隨一明月坐失兩孤雲露<lb/>
髮此時濕風顔何處醺淹留各有趣不比漢三君<lb/>
<pb n="KR4h0143_WYG_119-26b"/>
　　　春日<lb/>
冉冉春行暮菲菲物競華鶯猶求舊友燕不背貧家室<lb/>
有賢人酒門無長者車醉眠聊自適歸夢到天涯<lb/>
　　　秋興和冲卿<lb/>
雲浮朝慘淡風起夜颼飀欲作氷霜地先迴草樹秋征<lb/>
人倚笛怨思婦向砧愁為問隨陽雁哀鳴豈有求<lb/>
　　　江亭晩眺<lb/>
日下崦嵫外秋生砊碭間清江無限好白鳥不勝閒雨<lb/>
<pb n="KR4h0143_WYG_119-27a"/>
過雲收嶺天空月上灣歸鞍侵調角回首六朝山<lb/>
　　　金山寺<lb/>
重經髙處寺一與白雲親樹木有春意江山如故人幽<lb/>
軒含氣象偏影落風塵日暮臨歸去徘徊欲損神<lb/>
　　　揖仙閣<lb/>
結閣揖仙子疏塘臨隠扉水花紅四出山竹翠相圍雲<lb/>
度疑軿下鳬驚恐舄飛蜀韁寧可恃投釣此忘歸<lb/>
　　　舟夜即事<lb/>
<pb n="KR4h0143_WYG_119-27b"/>
火炬臨遥岸餘光照客船水明魚中餌沙煖鷺忘眠感<lb/>
慨無窮事遲回欲曉天山泉如有意枕上送潺湲<lb/>
　　　寄深州鼂同年<lb/>
秀色歸荒隴新聲換氄毛日催花蘂急雲避雁行髙駐<lb/>
馬旌旗暖傳觴鼓吹豪班春不知負短髪為君搔<lb/>
　　　自白上邨入北寺二首<lb/>
木杪田家出城隂野逕分溜渠行碧玉畦稼卧黄雲薄<lb/>
槿臙脂染深荷水麝焚夕陽人不見雞騖自成羣<lb/>
<pb n="KR4h0143_WYG_119-28a"/>
雨過百泉出秋聲連衆山獨尋飛鳥外時渡亂流間坐<lb/>
石偶成歇看雲相與還㑹須營一畝長此聽潺湲<lb/>
　　　次韻景仁雪霽<lb/>
新聲生屋霤殘㸃著垣衣委翳無多在飄零不更飛坳<lb/>
中餘宿潤暖處自朝暉稍見青青色還從栁上歸<lb/>
　　　次韻范景仁二月五日夜風雪<lb/>
何知此邂逅談笑接清揚對雪知春淺回燈惜夜長密<lb/>
雲通炫晃殘月墮㝠茫故有臨卭客抽毫興未忘<lb/>
<pb n="KR4h0143_WYG_119-28b"/>
　　　崑山慧聚寺次張祜韻<lb/>
峰嶺互出沒江湖相吐吞園林浮海角臺殿擁山根百<lb/>
里見漁艇萬家藏水邨地偏來客少幽興祗桑門<lb/>
　　　江上二首<lb/>
潮連風浩蕩沙引客淹留落日更清坐空江無近舟共<lb/>
看蒹葦宅聊即稻粱謀未敢嗟艱食凶年半九州<lb/>
書自江邊使鄉鄰病餓稠何言萬里客更作百年憂補<lb/>
敗今誰䘏趨生我自羞西南雙病眼落日倚扁舟<lb/>
<pb n="KR4h0143_WYG_119-29a"/>
　　　暮春<lb/>
春期行晼晩春意賸芳菲曲水應修禊披香未試衣雨<lb/>
花紅半墮烟樹碧相依悵望夢中地王孫底不歸<lb/>
　　　遊北山<lb/>
攬轡出東城登臨目暫明烟雲藏古意猿鶴弄秋聲客<lb/>
坐苔紋滑僧眠樾䕃清賞心殊未已山日下西榮<lb/>
　　韓維<lb/>
　　　春朝<lb/>
<pb n="KR4h0143_WYG_119-29b"/>
燕語聞多日蠶眠過幾宵花深不辨蝶栁暗欲迷橋便<lb/>
面金環重障泥玉勒驕黄公酒壚上誰貰阮孚貂<lb/>
　　　象之以山藥見<lb/>
龍山有遊客贈藥滿筠籠葉漬沙泉碧苗分石竇紅斸<lb/>
應侵曉露來喜及春風却笑丹砂逺辛勤勾漏翁<lb/>
　　　自静教院晩步潩上<lb/>
雪盡岡頭路風和臘後天人安閒淡内鳥下寂寥前凍<lb/>
水晴初浪荒城晩自烟西橋車馬急歸意尚留連<lb/>
<pb n="KR4h0143_WYG_119-30a"/>
　　　西墅<lb/>
城居不為惬言適西陂岡雀噪野堂静雞鳴春日長書<lb/>
棚落幽蠧佛幔掩餘香釋子廬巖至清談殊未央<lb/>
　　范純仁<lb/>
　　　早行<lb/>
夙駕冒輕寒身勞意自閒鳴雞起遥墅殘月滿空山水<lb/>
落灘沙白林稀落葉殷東方上朝旭始免畏途艱<lb/>
　　　寒食日泛舟<lb/>
<pb n="KR4h0143_WYG_119-30b"/>
合友逢佳節攜尊泛碧流溪風銷酒力烟樹入春愁羣<lb/>
鴨開波練疏雲透月鈎平生懐古意最羨五湖游<lb/>
　　　和韓侍中上已日㑹興慶池<lb/>
波漲朱闌下山明綺席前畫橈飛彩鷁紅斾照清漣東<lb/>
閣隨開府嘉賓盡謫仙夕陽歸騎外芳草緑綿綿<lb/>
　　　觀終南採氷<lb/>
凝結自太古蒼崕潛閟深炎蒸當六月皎潔正千尋金<lb/>
盌通珠液青蠅避玉碪焦勞方旰昃聊可沃君心<lb/>
<pb n="KR4h0143_WYG_119-31a"/>
　　　和閻灝中秋賞月<lb/>
萬里邊城月清輝徹北庭沙侔霜霰白圃失蕙蘭青影<lb/>
亂林篩玊光長隙透星南飛有歸雁羨爾故先聽<lb/>
　　　子駿君實約游園遇雨而止<lb/>
不盡陪從樂端居若絆羈雨餘添草色寒更展花期舉<lb/>
目紅芳阻搔頭素髮垂清尊難獨酌終夜起相思<lb/>
　　祖無擇<lb/>
　　　齋中即事<lb/>
<pb n="KR4h0143_WYG_119-31b"/>
軍壘無多事朝晡且放衙吏人如野鹿公署似僧家京<lb/>
信因求藥賓歡為鬭茶忘懐塵俗外枕藉祗南華<lb/>
　　　吏隠宜春郡<lb/>
吏隠宜春郡溪山若畫圖纎鱗時自躍幽鳥静相呼曉<lb/>
浪噴寒雨晴嵐鏁緑蕪漁樵本無事搔首重踟蹰<lb/>
　　　春郊即事<lb/>
東方驅曉騎南畝勸春耕試與牧童語因知林鳥名雨<lb/>
前茶正小社後酒猶清可笑豚蹄祝篝車望豈輕<lb/>
<pb n="KR4h0143_WYG_119-32a"/>
　　鄭俠<lb/>
　　　和孟堅二月晦同出城<lb/>
花栁接重闉三分破二春江雲初弄雪壟麥旋收新纓<lb/>
紱嗟塵事農桑羨野民暫陪遊樂乗此日是何辰<lb/>
　　吳中復<lb/>
　　　西園十詠<hi>録六首</hi>
　　　　西樓<lb/>
信羙他鄉地登臨有故樓清風破大暑明月轉髙秋朝<lb/>
<pb n="KR4h0143_WYG_119-32b"/>
暮岷山秀東西錦水流賓朋逢好景把酒為遲留<lb/>
　　　　衆熈堂<lb/>
亭枕方塘上軒開四照新花涵清露曉風巻緑波春日<lb/>
暖眠汀鷺荷翻躍錦鱗熙熙遊宴地行樂慰西人<lb/>
　　　　竹洞<lb/>
隂森過百步屈曲鎖莓苔翠色寒無改清風時自來葉<lb/>
籠蒼玊榦路入碧雲堆吏散無公事支笻到幾回<lb/>
　　　　方物亭<lb/>
<pb n="KR4h0143_WYG_119-33a"/>
草木蟲魚部披尋自古無飛沉天産異生植土風殊物<lb/>
色隨心匠形容記繢圖虚亭玩真意浩思滿江湖<lb/>
　　　　翠柏亭<lb/>
衆木墜黄葉皴皮抱翠枝自然根性異不為雪霜移靈<lb/>
潤承多露清隂貫四時婆娑歲寒意每到坐遲遲<lb/>
　　　　流杯亭<lb/>
結客乗公暇流觴逐浩歌亂峰晴倒影曲水宛迴波小<lb/>
海逢元巳蘭亭記永和西州行樂事應比晉賢多<lb/>
<pb n="KR4h0143_WYG_119-33b"/>
　　馮山<lb/>
　　　題靈溪寺<lb/>
野寺無俗氣勝遊方此迴水清巴字近僧慧錦屏來秋<lb/>
閣山要起溪門竹引開塵蹤不須掃留恨寄蒼苔<lb/>
　　　寄髙梁守勾輔元<lb/>
北按經時出南歸計日趨幽花明澗水細雨潤春途就<lb/>
歇開新醖催行趂早餔故人休問吏相見且歡娯<lb/>
　　　施州道上遇雪<lb/>
<pb n="KR4h0143_WYG_119-34a"/>
易下山中雪初寒塞上途郵燈催客起澗水雜猿呼密<lb/>
綴林驚秀輕䝉石變枯無人來寫取十幅李成圖<lb/>
　　沈遘<lb/>
　　　次韻和景彞秋興<lb/>
蘭蕙含清露芙蕖墮緑波暑隨朝雨盡涼入暮天多已<lb/>
覺金行早誰調玊燭和西風但髙詠將奈緑醅何<lb/>
　　　次韻和君實苦雨三首<lb/>
浩浩雨不止寥寥風且寒敢言裘褐具尚幸室廬完彌<lb/>
<pb n="KR4h0143_WYG_119-34b"/>
月天形晦無時轍跡乾田臯何處在誰復顧蕭蘭<lb/>
不見清秋月悠悠已過弦重陽初未解委照固無偏安<lb/>
得長風御都驅宿靄旋還當三五夕圓魄獨當天<lb/>
積潦髙秋後幽居病客心每憐荷折蓋猶愛菊包金獨<lb/>
坐有餘恨臨觴莫厭深多情省郎直永夜祗清吟<lb/>
　　　許當郎中自温陵寄詩叙舊遊之感奉酬<lb/>
少小温陵客于今記昔遊故人情最厚嘉句逺相求勝<lb/>
事成陳迹流年换白頭僧房屢題壁知有舊痕不<lb/>
<pb n="KR4h0143_WYG_119-35a"/>
　　沈遼<lb/>
　　　出瀟湘泊蒲洲<lb/>
汎汎瀟江水天生西北流蒼烟開蜑市曉日下蒲洲清<lb/>
曠適幽步方羊如昔遊何為沙上鳥相避小山頭<lb/>
　　　贈廣祐上人<lb/>
不入四明路侵尋已十年葛藤論往事蟬蛻想蒼烟松<lb/>
下數株石巖前千丈泉何為不肯住芒屩更參禪<lb/>
　　王令<lb/>
<pb n="KR4h0143_WYG_119-35b"/>
　　　庭草<lb/>
庭草緑毰毸庭花閒自開長鴻抱寒去輕燕逐春來時<lb/>
節看風栁生涯寄酒杯傷春欲誰語游子正徘徊<lb/>
　　　暮歸馬上口占<lb/>
林密邨邨暗寒鴉處處啼水光連野白雪意逐雲低風<lb/>
勁童呵指泥深馬失蹄客心兼暮色歸去兩悽悽<lb/>
　　程顥<lb/>
　　　遊紫閣山<lb/>
<pb n="KR4h0143_WYG_119-36a"/>
仙掌逺相招縈紆渡石橋暝雲生澗底寒雨下山腰樹<lb/>
色千層亂天形一罅遥吏紛難乆駐回首羨漁樵<lb/>
　　　陳公廙園修禊事席上賦<lb/>
盛集蘭亭舊風流洛社今坐中無俗客水曲有清音香<lb/>
篆來還去花枝泛復沉未須愁日暮天際是輕隂<lb/>
　　文同<lb/>
　　　東谷茅齋<lb/>
野徑轉深密静無車馬痕松花金粉墮苔葉翠茸翻蟲<lb/>
<pb n="KR4h0143_WYG_119-36b"/>
鳥春音雜烟雲晩色昏俗塵何處入長是掩谿門<lb/>
　　　田舍<lb/>
園林曉氣清籬巷夕陽明石竇聞寒碓烟坡見晩耕豚<lb/>
蹄共禱賽龜殻問隂晴欲識豐年樂一邨雞犬聲<lb/>
　　　春閨<lb/>
枕帶縈春思窗紗漏曉光蠨蛸傷逺别鶗鴂感流芳妝<lb/>
匣蒸殘粉薰爐試舊香洞房燈燭外只有夢悠揚<lb/>
　　　永泰劉令清曦亭<lb/>
<pb n="KR4h0143_WYG_119-37a"/>
木杪照初日捲簾知曉晴軒窻無限思圖史有餘清露<lb/>
下濛花重風來泛竹輕何須嫌五斗持此謝淵明<lb/>
　　　前溪獨遊<lb/>
溪水碧溶溶紆餘短彴通小灘晴靄外獨鶴夕陽中倚<lb/>
杖對清瀨披襟當好風幾時歸住此長下釣魚筒<lb/>
　　　重過舊學山寺<lb/>
當年讀書處古寺擁羣峰不改嵗寒色可憐門外松有<lb/>
僧皆老大待客轉從容又下白雲去樓頭敲暮鐘<lb/>
<pb n="KR4h0143_WYG_119-37b"/>
　　　過友人溪居<lb/>
籬巷接菰蒲閒扉掩自娯水蟲行插岸林鳥過提壺白<lb/>
浪揺秋艇青烟蓋晩㕑主人誇野飯為我煮新蘆<lb/>
　　　和梨花<lb/>
素質静相依清香暖更飛笑從風外歇啼向雨中歸江<lb/>
令歌瓊樹甄妃夢玉衣畫堂明月地常此惜芳菲<lb/>
　　　夏日翠漪堂<lb/>
湖水碧溶溶寒漪四望通龜魚遊浩𣺌鳬鷖下虚空爽<lb/>
<pb n="KR4h0143_WYG_119-38a"/>
氣吟忩外清光釣艇中一襟時自快多謝北軒風<lb/>
　　　面川亭<lb/>
幽亭最孤絶直入亂叢間近晩獨來此有誰相與閒巻<lb/>
簾通大野臨檻數前山便欲教攜酒陶然踏月還<lb/>
　　　邨邡道中<lb/>
驅馬下遥川殘陽促晩鞭髙林夾廣道亂水入平田邨<lb/>
落晴如畫桑林晝起烟飛鴻正南下歸意滿雲邊<lb/>
　　　野逕<lb/>
<pb n="KR4h0143_WYG_119-38b"/>
山圃饒秋色林亭近晩晴禽蟲依月令藥草帶人名排<lb/>
石鋪衣坐看雲緩帶行官閒惟此樂與世欲無營<lb/>
　　　弄珠亭下栁<lb/>
江栁早春前濛濛弄紫烟未容長作帶已見亂飛綿逺<lb/>
外分晴島深中泊暮船惟應漢水色奈爾一年年<lb/>
　　　寄子駿運使<hi>時按西鄉</hi>
西鄉巴嶺下嶮道入孱顔使騎到荒驛野禽啼亂山問<lb/>
民青靄裡訪古白雲間幾日南城路新詩滿軸還<lb/>
<pb n="KR4h0143_WYG_119-39a"/>
　　俞汝尚<lb/>
　　　夏日閒居<lb/>
無人到窮巷長日守閒居宿火惟烘藥喜晴還曬書鄰<lb/>
翁伴邨酒穉子課園蔬門外蒿莱地泥深不用鋤<lb/>
　　徐積<lb/>
　　　秋雲<lb/>
淡似秋河水濃於春塢烟隴頭寒塞雁峽外晩江天忽<lb/>
斷月華墜乍明虹影連西風休强管飛勢自翩翩<lb/>
<pb n="KR4h0143_WYG_119-39b"/>
　　蘇軾<lb/>
　　　太白山下早行至横渠鎮書崇夀院壁<lb/>
馬上續殘夢不知朝日升亂山横翠幛落月澹孤燈奔<lb/>
走煩郵吏安閒愧老僧再遊應眷眷聊亦記吾曽<lb/>
　　　仙遊潭五首<hi>録四首</hi>
　　　　潭<lb/>
翠壁下無路何年雷雨穿光揺巖上寺深入影中天我<lb/>
欲然犀看龍應抱寳眠誰能孤石上危坐試僧禪<lb/>
<pb n="KR4h0143_WYG_119-40a"/>
　　　　南寺<lb/>
東去愁攀石西來怯渡橋碧潭如見試白塔苦相招野<lb/>
饋慚微薄邨沽慰寂寥路窮斤斧絶松桂得干霄<lb/>
　　　　北寺<lb/>
唐初傳有此亂後不留碑畏虎關門早無邨得米遲山<lb/>
泉自入甕野桂不勝炊信美那能乆應先學忍飢<lb/>
　　　　玊女洞<lb/>
洞裡吹簫子終年守獨幽石泉為曉鏡山月當簾鈎嵗<lb/>
<pb n="KR4h0143_WYG_119-40b"/>
晩松楓盡人歸霧雨愁送迎應鄙陋誰繼楚臣謳<lb/>
　　　次韻子由緑筠堂<lb/>
愛竹能延客求詩剰挂牆風梢千纛亂月影萬夫長谷<lb/>
鳥驚碁響山蜂識酒香只應陶靖節㑹聽北窓涼<lb/>
　　　獨遊富陽普照寺<lb/>
富春真古邑此寺亦唐餘鶴老依喬木龍歸䕶賜書連<lb/>
筒春水逺出谷曉鐘疎欲繼江潮韻何人為起予<lb/>
　　　遊鶴林招隠<lb/>
<pb n="KR4h0143_WYG_119-41a"/>
郊原雨初霽春物有餘妍古寺滿修竹深林聞杜鵑睡<lb/>
餘栁花墮目炫山櫻然西窓有病客危坐看香烟<lb/>
　　　訪張山人得山中字二首<lb/>
魚龍隨水落猿鶴喜君還舊徳丘墟外新堂紫翠間野<lb/>
麋馴杖履幽桂出榛菅灑掃門前路山公亦愛山<lb/>
萬木鎮雲龍天留與戴公路迷山背向人在瀼西東薺<lb/>
麥餘春雪櫻桃落晚風入城都不記歸路醉眠中<lb/>
　　　過淮贈景山兼寄子由<lb/>
<pb n="KR4h0143_WYG_119-41b"/>
過淮山漸好松檜亦蒼然靄靄藏孤寺泠泠出細泉故<lb/>
人真吏隠小檻帶巖偏却望臨淮市東風笑語傳<lb/>
　　　乗舟過賈收水閣收不在見其子三首<lb/>
愛酒陶元亮能詩張志和青山來水檻白雨滿漁蓑淚<lb/>
垢添丁面貧低舉案蛾不知何所樂竟夕獨酣歌<lb/>
嫋嫋風蒲亂猗猗水荇長小舟浮鴨緑大杓瀉鵞黄得<lb/>
意詩酒社終身魚稻鄉樂哉無一事何處不清涼<lb/>
曳杖青苔岸繫船枯栁根徳公方上冢季路獨留言已<lb/>
<pb n="KR4h0143_WYG_119-42a"/>
占蒲魚港更開松菊園從兹來往數兒女自譍門<lb/>
　　　覺真院有洛花花時不暇往四月十八日與劉<lb/>
　　　景文同往賞枇杷<lb/>
緑暗初迎夏紅殘不及春魏花非老伴盧橘是鄉人井<lb/>
落依山盡巖崕發興新嵗寒君記取松雪看蒼鱗<lb/>
　　　發廣州<lb/>
朝市日已逺此身良自如三杯軟飽後一枕黒甜餘蒲<lb/>
澗疎鐘外黄灣落木初天涯未覺逺處處各樵漁<lb/>
<pb n="KR4h0143_WYG_119-42b"/>
　　　新年五首<lb/>
曉雨暗人日春愁連上元水生挑菜渚烟濕落梅邨小<lb/>
市人歸盡孤舟鶴踏翻猶堪慰寂寞漁火亂黄昏<lb/>
北渚集羣鷺新年何所之盡歸喬木寺分占結巢枝生<lb/>
物㑹有役謀身各及時何當禁畢弋看引雪衣兒<lb/>
海國空自煖春山無限清氷谿分瘴雨雪菌到江城更<lb/>
待輕雷發先催凍筍生豐湖有藤菜似可敵蓴羮<lb/>
小邑浮橋外青山石㟁東茶槍燒後有麥浪水前空萬<lb/>
<pb n="KR4h0143_WYG_119-43a"/>
户不禁酒三年真識翁結茅來此住嵗晩有無同<lb/>
荔子幾時熟花頭今已繁探春先揀樹買夏欲論園居<lb/>
士常攜客參軍許叩門明年更有味懐抱帶諸孫<lb/>
　　　食荔枝<hi>并引</hi>
　　恵州太守東堂祠故相陳文恵公堂下有公手植<lb/>
　　荔枝一株郡人謂之將軍樹今歲大熟賞啖之餘<lb/>
　　下逮吏卒其髙不可致者縱猿取之<lb/>
丞相祠堂下將軍大樹旁炎雲駢火實瑞露酌天漿爛<lb/>
<pb n="KR4h0143_WYG_119-43b"/>
紫垂先熟髙紅挂逺揚分甘徧鈴下也到黑衣郎<lb/>
　　　倦夜<lb/>
倦枕厭長夜小窓終未明孤邨一犬吠殘月幾人行衰<lb/>
髩乆已白旅懐空自清荒園有絡緯虛織竟何成<lb/>
　　　次韻江晦叔二首<lb/>
人老家何在龍眠雨未驚酒船回太白稚子候淵明幸<lb/>
與登仙郭同依坐嘯成小樓看月上劇飲到參横<lb/>
鐘鼓江南岸歸來夢自驚浮雲世事改孤月此心明雨<lb/>
<pb n="KR4h0143_WYG_119-44a"/>
已傾盆落詩仍翻水成二江争送客木杪看橋横<lb/>
　　　荆州十首<hi>録四首</hi>
遊人出三峽楚地盡平川北客隨南賈吳檣間蜀船江<lb/>
侵平野斷風捲白沙旋欲問興亡意重城自古堅<lb/>
南方舊戰國慘淡意猶存慷慨因劉表凄凉為屈原廢<lb/>
城猶帶井古姓聚成邨亦解觀形勢昇平不敢論<lb/>
朱檻城東角髙王此望沙江山非一國烽火畏三巴戰<lb/>
骨淪秋草危樓倚斷霞百年豪傑盡擾擾見魚鰕<lb/>
<pb n="KR4h0143_WYG_119-44b"/>
沙頭煙漠漠來往厭喧卑野市分麞閙官帆過渡遲遊<lb/>
人多問卜傖叟更攜龜日暮江天静無人唱楚辭<lb/>
　　　出城送客不及步至溪上<lb/>
春來六十日笑口幾時開㑹作堂堂去何妨得得來倦<lb/>
遊行老矣舊隠賦歸哉東望峨嵋小廬山翠作堆<lb/>
　　　宋復古畫瀟湘晩景圖三首<lb/>
西征憶南國堂上畫瀟湘照眼雲山出浮空野水長舊<lb/>
遊心自省信手筆都忘㑹有衡陽客來看意𣺌茫<lb/>
<pb n="KR4h0143_WYG_119-45a"/>
　落落君懐抱山川自屈蟠經營初有適揮灑不應難江<lb/>
　市人家少烟邨古木攅知君有幽意細細為尋看<lb/>
　咫尺殊非少隂晴自不齊徑蟠趨後崦水㑹赴前溪自<lb/>
　說非人意曽經入馬蹄他年宦遊處應話劒山西<lb/>
　　　　去嵗與子野遊逍遥堂日欲沒因並西山叩羅<lb/>
　　　　浮道院至已二鼓矣遂宿於西堂今嵗索居儋<lb/>
　　　　耳子野復來相見作詩贈之<lb/>
　往嵗追歡地寒窓夢不成笑談驚半夜風雨暗長檠雞<lb/>
<pb n="KR4h0143_WYG_119-45b"/>
　唱山椒曉鐘鳴霜外聲只今那復見髣髴似三生<lb/>
　　　　次韻定慧欽長老見寄<lb/>
　左角看破楚南柯聞長滕鈎簾歸乳燕穴紙出癡蠅為<lb/>
　䑕常留飯憐蛾不㸃燈﨑嶇真可笑我是小乗僧<lb/>
　<lb/>
　<lb/>
　<lb/>
御選宋詩巻三十六<lb/>
</p>
<p>
</p>
  </div>
</body>
</text>
</TEI>
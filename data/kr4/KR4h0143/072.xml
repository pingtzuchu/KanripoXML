<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_072-1a"/>
　欽定四庫全書<lb/>
御選元詩巻七十二<lb/>
　　七言絶句五<lb/>
　　　王思誠<lb/>
　　　　開化寺避暑<lb/>
　下馬開襟暑氣涼可人清興篆煙香空庭日午槐隂宻<lb/>
　藤葉風來翠蔓長<lb/>
　　　　潞公軒用郭西埜韻<lb/>
<pb n="KR4h0143_WYG_072-1b"/>
　曽列仙班第一流十年聮袂步瀛洲如今偶到三山路<lb/>
　白髮紅塵兩鬢秋<lb/>
　官舍更殘燭淚流客懐和夢到滄洲覺來却憶生平事<lb/>
　　一住鑾坡十五秋<lb/>
　　　察伋<lb/>
　　　　題張溪雲竹圖<lb/>
　大湖山石玉㠝岏偃蹇長松百尺寒明月滿天環珮響<lb/>
　夜深風雨聴飛鸞<lb/>
<pb n="KR4h0143_WYG_072-2a"/>
　　王懋德<lb/>
　　　寄戸部楊友直<lb/>
栁遶柴扉水遶村黄鸝初囀巳春分東風吹散桃花雨<lb/>
醉卧青山看白雲<lb/>
　　　直沽海口<lb/>
極目滄溟浸碧天蓬萊樓閣逺相連東呉轉海輸秔稻<lb/>
一夕潮來集萬船<lb/>
　　　過河西務<lb/>
<pb n="KR4h0143_WYG_072-2b"/>
霜滿平堤栁漸凋月移帆影過東橋卧聽柔櫓鳴秋水<lb/>
絶勝鄰雞報早朝<lb/>
　　　重陽<lb/>
拂却京塵理去舟閑雲千里水悠悠醉來欲落龍山帽<lb/>
猶恐黄花笑白頭<lb/>
　　　上都寄參政<lb/>
野草侵階水遶門西風颯颯雨紛紛小軒坐對爐煙冷<lb/>
却憶溪南一片雲<lb/>
<pb n="KR4h0143_WYG_072-3a"/>
　　黄常<lb/>
　　　使安南郤金<lb/>
奉使安南駐薛林漫勞國主餽兼金不憂薏苡能興謗<lb/>
自是夷齊不易心<lb/>
　　鐵閭<lb/>
　　　寒草巖<lb/>
寒草巖前春色稀桃花無數映清溪我行已到仙家窟<lb/>
不比漁人此路迷<lb/>
<pb n="KR4h0143_WYG_072-3b"/>
　　郭西埜<lb/>
　　　潞公軒<lb/>
岸斷灘平水亂流煙林簇簇㸃沙洲小軒疎雨留人住<lb/>
飽看雲山一帶秋<lb/>
　　呉善<lb/>
　　　與張伯雨湖堤暮歸<lb/>
栁絲淡蕩雨霏微隔水遙看羽葢飛馬上仙人强支酒<lb/>
蹋花何處晩來歸<lb/>
<pb n="KR4h0143_WYG_072-4a"/>
　　胡助<lb/>
　　　定善寺<lb/>
南塔前頭髙閣上山光渾似沃洲青夜來飛雨穿窓入<lb/>
翠濕華嚴一卷經<lb/>
　　葉謹翁<lb/>
　　　煉丹山<lb/>
仙家只在白雲堆井竈千年閟緑苔安得更如黄犢健<lb/>
五年四度入山來<lb/>
<pb n="KR4h0143_WYG_072-4b"/>
　　葉衡<lb/>
　　　題温日觀葡萄圖<lb/>
昔年添竹延秋蔓露葉離披馬乳寒今日天涯忽開巻<lb/>
還如架底夜涼看<lb/>
一片秋雲江上影老禪收拾入葡萄小窓剰有詩為伴<lb/>
不博涼州意自髙<lb/>
　　　上京雜詠<lb/>
水精宫殿栁深迷朝罷千官散馬蹄只有詞臣留近侍<lb/>
<pb n="KR4h0143_WYG_072-5a"/>
經筵長到日輪西<lb/>
雲擁蒼松嶺勢雄微茫俯見九州同皇家萬載千秋嵗<lb/>
看取天垂日照中<lb/>
塞漠穹廬散萬營平沙細草際天青栁林老校渾無事<lb/>
閒倚斜陽理箭翎<lb/>
玉堦天近露華流夜久涼風入鳯樓曽把翠雲裘進否<lb/>
上京六月冷于秋<lb/>
夜宿榆林月滿天青帘紅燭喚觥船相逢莫問兒家姓<lb/>
<pb n="KR4h0143_WYG_072-5b"/>
醉裏空留白玉鞭<lb/>
細沙新築御家坡恰有清塵小雨過扶杖老翁先喜舞<lb/>
翠華聞巳渡濼河<lb/>
　　許謙<lb/>
　　　即席用蘇世賢韻送郭子昭<lb/>
攬轡春風入駿蹄兩堤煙栁䕶晴溪黄鶯自有留人意<lb/>
相對殘紅不忍啼<lb/>
　　　次韻潘明之秋思<lb/>
<pb n="KR4h0143_WYG_072-6a"/>
西風冉冉鬢毛侵鳯老梧衰鎖夕陰倚遍闌干重回首<lb/>
斷鴻千里暮雲深<lb/>
　　　夜過黄泥渡<lb/>
夜深風息水安流白雁黄蘆滿眼秋行李蕭蕭官棹穩<lb/>
卧看明月過真州<lb/>
　　陳樵<lb/>
　　　石<lb/>
拳石當軒玉色寒雨苔蝕盡鷓鴣斑也知好事無真見<lb/>
<pb n="KR4h0143_WYG_072-6b"/>
不看真山看假山<lb/>
　　　山水<lb/>
青山如髻樹如麻茅屋青帘認酒家侵曉一畨風雨過<lb/>
滿川流出碧桃花<lb/>
　　丁復<lb/>
　　　題江村小景<lb/>
野篷忘世寒罾下沙筥牽兒早餉遲有客封侯玉門道<lb/>
緑閨春恨繞花枝<lb/>
<pb n="KR4h0143_WYG_072-7a"/>
　　　馬德昭席上賦<lb/>
江上重逢鄒大孃桃花紅嫩染纎裳蔓青溪上曽相見<lb/>
猶記胡麻飯顆香<lb/>
　　　酒間贈賈西白<lb/>
思入東風白雨邊暮雲春樹兩茫然不因絳灌輕新進<lb/>
未必長沙識少年<lb/>
　　　題美人巻<lb/>
玉山横管淚痕光繡褥雙廻綵鳳皇百巧心情題不得<lb/>
<pb n="KR4h0143_WYG_072-7b"/>
九疑雲冷隔三湘<lb/>
　　　絶句<lb/>
沙逺晴波淺漾金魚苗初上小如鍼將船載酒江頭飲<lb/>
水栁千株滿岸隂<lb/>
　　　題汪伯髙梅<lb/>
兔白寒霜染雪毫綠煙微散月初髙野人醉醒羅浮夢<lb/>
長憶仙娥玉色醪<lb/>
　　趙巖<lb/>
<pb n="KR4h0143_WYG_072-8a"/>
　　　題周曽秋塘圖<lb/>
興入林塘翠未收錦鴛雪雁自沉浮欹蘆折葦荷香減<lb/>
寫作西湖暮雨秋<lb/>
　　王圭<lb/>
　　　春草<lb/>
和烟和雨碧萋萋嵗嵗長亭照客衣春風陌上輪蹄滿<lb/>
莫問王孫歸不歸<lb/>
　　王璋<lb/>
<pb n="KR4h0143_WYG_072-8b"/>
　　　題盛叔章畫<lb/>
草堂只在南湖上山色水光相與清鷗鳥不來魚不起<lb/>
落花風颺讀書聲<lb/>
　　汪鑫<lb/>
　　　春日<lb/>
小立閒庭酒半中一欄花露滴香紅飛花不管風拘束<lb/>
枉被愁人怨曉風<lb/>
　　　春日山行<lb/>
<pb n="KR4h0143_WYG_072-9a"/>
清泉白石淨無塵嵐翠煙光别聚春流水泠泠花片片<lb/>
隔溪疑有種花人<lb/>
清歌嫋嫋逐樵行度嶺穿雲一徑深欲訪仙人知有路<lb/>
棊聲只在此山隂<lb/>
　　楊信可<lb/>
　　　望池州作<lb/>
黄蘆瑟瑟草油油樓閣參差看碧流萬里長江秋色逺<lb/>
一帆斜日過池頭<lb/>
<pb n="KR4h0143_WYG_072-9b"/>
　　薩都拉<lb/>
　　　上京雜詠<lb/>
白晝簫韶起半空水晶行殿玉屏風諸王舞蹈千官賀<lb/>
髙捧葡萄夀兩宫<lb/>
沙苑棕毛百尺樓天風搖曵錦絨鈎内家宴罷無人到<lb/>
面面珠簾夜不收<lb/>
涼殿參差翡翠光朱衣華帽宴親王紅簾髙捲香風起<lb/>
十六天魔舞袖長<lb/>
<pb n="KR4h0143_WYG_072-10a"/>
中官隊仗等宫車小樣紅靴踏軟沙昨日官家清宴罷<lb/>
御羅輕帽插珠花<lb/>
院院燒燈有咒僧垂簾白日㸃酥燈上京六月涼如水<lb/>
人渴天瓢更賜氷<lb/>
　　　京城春日<lb/>
燕姬白馬青絲韁短鞭窄袖銀鐙光御溝飲馬重回首<lb/>
貪看楊花飛過牆<lb/>
　　　寄奎章學士濟南李溉之<lb/>
<pb n="KR4h0143_WYG_072-10b"/>
山東李白似劉伶投老歸來酒半醒天下三分秋月色<lb/>
二分多在水中亭<lb/>
　　　遊㑹仙宫<lb/>
霏霏涼露濕瑤臺半夜吹簫月下來山外春風將雨過<lb/>
滿庭撩亂碧桃開<lb/>
　　　燕山客舍<lb/>
落日西山聞禁鐘夢回逺客在盧龍江南飛盡千株雪<lb/>
孤負梅花過一冬<lb/>
<pb n="KR4h0143_WYG_072-11a"/>
　　　題范陽驛<lb/>
長路風寒酒力醒馬頭嵗月短長亭凍雲欲雪風吹散<lb/>
望出西山一半青<lb/>
　　　余與觀志能俱以公事赴北舟至梁山泊時荷<lb/>
　　　花盛開風雨大至舟不相接遂泊蘆葦中余折<lb/>
　　　葦一葉題詩其上寄志能<lb/>
題詩蘆葉雨斑斑底事詩人不奈閒滿浦荷花開欲遍<lb/>
客程五月過梁山<lb/>
<pb n="KR4h0143_WYG_072-11b"/>
　　　彭城雜詠<lb/>
城下黄河去不回四山依舊翠屏開無人㑹得登臨意<lb/>
獨上將軍戲馬臺<lb/>
雪白楊花拍馬頭行人春盡過徐州夜涼一片城頭月<lb/>
曽照張家燕子樓<lb/>
黄河三面遶孤城獨倚危欄眼倍明栁絮飛飛三月暮<lb/>
樓頭猶有賣花聲<lb/>
歌扇春風噀酒香舞裠落日動鵝黄栁邊今夜孤舟發<lb/>
<pb n="KR4h0143_WYG_072-12a"/>
水逺山遙空斷腸<lb/>
　　　題淮安壁間<lb/>
魚鰕潑潑初出網梅杏青青已著枝滿樹嫩晴春兩歇<lb/>
行人四月過淮時<lb/>
　　　夜過白馬湖<lb/>
春水滿湖蘆葦青鯉魚吹浪水風腥舟行未見初更月<lb/>
一㸃漁燈落逺汀<lb/>
　　　與弟别渡淮<lb/>
<pb n="KR4h0143_WYG_072-12b"/>
青旗紅字映河濵九日人家物色新渡口客船爭貰酒<lb/>
斫魚裂紙賽江神<lb/>
東南風送渡淮船過雁聲哀水拍川落日淡霞收未盡<lb/>
又隨明月蕩秋天<lb/>
　　　清涼亭衰栁<lb/>
清涼亭上㡬株霜脱葉難遮夕照光依舊明年二三月<lb/>
小童山下看鵝黄<lb/>
　　　宣一化江阻風<lb/>
<pb n="KR4h0143_WYG_072-13a"/>
渡口無人上野航白頭巨浪自衝撞東風三日不肯住<lb/>
吹送楊花飛渡江<lb/>
　　　夜發龍潭<lb/>
孤舟一夜發龍湫水逆風回上石頭暫泊沙洲過夜半<lb/>
卧聽鐘鼓是昇州<lb/>
船頭夜靜天如水渡口潮平月在江燈影搖波風不定<lb/>
老龍吹浪濕篷窓<lb/>
　　　江浦夜泊<lb/>
<pb n="KR4h0143_WYG_072-13b"/>
千里長江浦月明星河半入石頭城棹歌未斷西風起<lb/>
兩岸菰蒲雜雨聲<lb/>
　　　金陵道中遇雨寄功父光國<lb/>
夾道長松風聒聒滿溝亂石水泠泠斷雲銜雨溪南去<lb/>
失却長山一半青<lb/>
　　　贈彈箏者<lb/>
銀甲彈氷五十弦海門風急雁行偏故人情怨知多少<lb/>
揚子江頭月滿船<lb/>
<pb n="KR4h0143_WYG_072-14a"/>
　　　次程宗賜韻<lb/>
一冬雨雪天涯客千里雲山馬上詩記得小紅樓畔夢<lb/>
杏花春雨早寒時<lb/>
揚州正月雨如絲江上梅花巳盡時誰識能詩老何遜<lb/>
曉寒明鏡撚吟髭<lb/>
　　　春日偶成<lb/>
踏雪歸來過早春空階已見草如茵東風吹綠青溪栁<lb/>
馬上輕寒不著人<lb/>
<pb n="KR4h0143_WYG_072-14b"/>
　　　鎮江寄王本中臺掾<lb/>
梅花落盡空吹笛正月半頭思逺人兩岸好山青不斷<lb/>
一江微雨鷓鴣春<lb/>
　　　偶成<lb/>
買魚沽酒消長日髙樹清風燕子閑却倚天南望天北<lb/>
隔江青處是誰山<lb/>
　　　層樓即事<lb/>
浴罷焚香掃閣眠過牆新竹翠娟娟半空雲氣層樓暗<lb/>
<pb n="KR4h0143_WYG_072-15a"/>
四月江東欲雨天<lb/>
　　　秋夜聞笛<lb/>
何人吹笛秋風外北固山前月色寒亦有江南未歸客<lb/>
徘徊終夜倚闌干<lb/>
　　　題吕城葛觀<lb/>
吕公城下葛仙家洞府春深鎖暮霞過客不知天畔月<lb/>
小風吹落鳳仙花<lb/>
　　　和全子仁<lb/>
<pb n="KR4h0143_WYG_072-15b"/>
毘陵公子醉昬昬白面迎風散酒痕㡬度小紅樓畔月<lb/>
有人吟倚掩重門<lb/>
　　　去呉留别干夀道陳子平諸友<lb/>
一尊判袂闔閭城莫指青山管送行芳草緑波千萬里<lb/>
不聞杜宇也傷情<lb/>
　　　入閩過松陵和王伯循所題<lb/>
廣陵城裏别匆匆一去三山隔萬重日暮江東寄相憶<lb/>
欲從秋水剪芙蓉<lb/>
<pb n="KR4h0143_WYG_072-16a"/>
　　　釣臺夜興<lb/>
仙茶旋煮桐江水客火遙分石壁燈風露滿船山月上<lb/>
夜涼獨對釣臺僧<lb/>
　　　題竹院壁<lb/>
門外好山青入户堦前芳草緑侵簾山僧應笑遊人醉<lb/>
頭上花枝壓帽簷<lb/>
　　　過賛善菴<lb/>
夕陽欲下少行人綠遍苔茵路不分修竹萬竿松影亂<lb/>
<pb n="KR4h0143_WYG_072-16b"/>
山風吹作滿窓雲<lb/>
　　　憩奉真道院<lb/>
落花風颺歩虚聲翠草元芝爛漫生過客不知春早晩<lb/>
午窓晴日睡聞鶯<lb/>
　　　渡淮即事<lb/>
楊花㸃㸃衝帆過燕子雙雙掠水飛淮上漁人閑不得<lb/>
船頭對結緑蓑衣<lb/>
　　　春詞<lb/>
<pb n="KR4h0143_WYG_072-17a"/>
深宫盡日垂珠箔别殿何人度玉箏白面内官無一事<lb/>
隔花時聴打毬聲<lb/>
　　　秋詞<lb/>
清夜宫車出建章紫衣小隊兩三行石闌干畔銀燈過<lb/>
照見芙蓉葉上霜<lb/>
　　　上京即事<lb/>
大野連山沙作堆白沙平處見樓臺行人禁地避芳草<lb/>
盡向曲欄斜路來<lb/>
<pb n="KR4h0143_WYG_072-17b"/>
祭天馬酒灑平野沙際風來草亦香白馬如雲向西北<lb/>
紫駞銀甕賜諸王<lb/>
牛羊散漫落日下野草生香乳酪甜卷地朔風沙似雪<lb/>
家家行帳下氊簾<lb/>
紫塞風髙弓力强王孫走馬獵沙塲呼鷹腰箭歸來晩<lb/>
馬上倒懸雙白狼<lb/>
　　　將遊茅山先寄道士張伯雨<lb/>
借騎白鶴訪茅君琪樹秋聲隔夜聞料得山中張道士<lb/>
<pb n="KR4h0143_WYG_072-18a"/>
開門先掃鶴巢雲<lb/>
　　　春日鎮陽栁溪道院<lb/>
城外青溪出洞門道人歸去日長曛栁花滿地無人掃<lb/>
隔水遙看是白雲<lb/>
　　　阻風南露筋過羅漢寺登樓看山茶<lb/>
野寺尋春酒未醒不知幾日過清明小闌干外東風急<lb/>
一樹山茶落晩晴<lb/>
　　　蘭溪舟中<lb/>
<pb n="KR4h0143_WYG_072-18b"/>
水底霞天魚尾赤春波綠占白鷗汀越船一葉蘭溪上<lb/>
載得金華一半青<lb/>
　　　黄亭驛曉起<lb/>
積雨莓苔上壁青曉寒山館夢初醒鷓鴣聲裏流年度<lb/>
自是行人不忍聴<lb/>
　　　和經厯楊子承曉發山館<lb/>
夢回山館月西斜曙色千峯動紫霞杜宇一聲山竹裂<lb/>
鷓鴣飛上野棠花<lb/>
<pb n="KR4h0143_WYG_072-19a"/>
　　　經厯司暮春即事<lb/>
霞飛海燕拂簾過風卷魚鱗剪綠波閒倚石闌數春事<lb/>
滿池紅雨落花多<lb/>
　　　題淮安王氏小樓<lb/>
拂曉樓窓一半開樓前昨夜浪如雷滿江梅雨風吹散<lb/>
無數青山渡水來<lb/>
　　　醉起<lb/>
楊栁樓心月滿牀錦屏繡褥夜生香不知門外春多少<lb/>
<pb n="KR4h0143_WYG_072-19b"/>
自起移燈照海棠<lb/>
　　　西湖絶句<lb/>
湧金門外上湖船狂客風流憶往年十八女兒搖艇子<lb/>
隔船笑擲買花錢<lb/>
少年豪飲醉忘歸不覺湖船旋旋移水面夜涼銀燭小<lb/>
越娘低唱月生睂<lb/>
紫騮驕踏落花泥二月江城雨過時拂曉市河春水滿<lb/>
小船多半載呉姬<lb/>
<pb n="KR4h0143_WYG_072-20a"/>
惜春曽向呉船宿酒渴呉姬夜破橙暮聴郎君呼小字<lb/>
轉頭含笑背銀燈<lb/>
待得郎君半醉時笑將紈扇索題詩小紅簾卷春波綠<lb/>
渡水楊花落硯池<lb/>
垂栁隂隂蘇小家滿湖飛燕趁楊花繁華一去風流減<lb/>
今日横堤幾樹鴉<lb/>
　　郭囉洛納新<lb/>
　　　京城春日<lb/>
<pb n="KR4h0143_WYG_072-20b"/>
三日諸郎儤直閒繞城騎馬借花看晩來金水河邊路<lb/>
栁絮紛紛撲繡鞍<lb/>
黄鶴樓東賣酒家王孫清曉駐遊車寳釵換得葡萄去<lb/>
今日城東看杏花<lb/>
　　　雪霽晩歸偶成<lb/>
公子腰弓下直歸紅門晩出馬如飛東街積雪無人埽<lb/>
却恨春泥濺繡衣<lb/>
東風悄悄著羅衫秉燭歸時酒半酣聴得隔簾人笑語<lb/>
<pb n="KR4h0143_WYG_072-21a"/>
夜來春氣似江南<lb/>
　　　秋日有懐徐仲裕<lb/>
疊嶂青林雨氣昬側身南望幾銷魂何時得似村東叟<lb/>
日晏牽牛繫樹根<lb/>
佛桑一樹隔河西壓架葡萄日影低記得長髯洪處士<lb/>
醉眠木榻唱銅鞮<lb/>
　　　宫詞次偰公逺正字韻<lb/>
廣寒宫殿近瑤池千樹長楊緑影齊報道夜來新雨過<lb/>
<pb n="KR4h0143_WYG_072-21b"/>
御溝春水已平堤<lb/>
千官鵠立五雲間玉斧參差擁畫䦨今日君王西内去<lb/>
安排天仗趣儀鸞<lb/>
水晶簾内日遲遲綺閣春深笑語稀繡幕無端風捲起<lb/>
一雙燕子傍人飛<lb/>
上苑含桃熟暮春金盤滿貯進楓宸醍醐漬透氷漿滑<lb/>
分賜堦前儤直人<lb/>
瓊島岧嶤内苑西斕斑綺石甃清漪御牀不許紅塵到<lb/>
<pb n="KR4h0143_WYG_072-22a"/>
黄幔長教窣地垂<lb/>
花影頻移玉砌平美人欹枕聴流鶯一春多病慵梳洗<lb/>
怕説鸞輿幸五京<lb/>
繡床倦倚怕深春窓外飛花落錦茵抱得琵琶階下立<lb/>
試彈一曲鬬清新<lb/>
太液池頭新月生瑤階最喜晩來晴貴人忽被西宫召<lb/>
騎得驊騮欵欵行<lb/>
　　　梨花白頭翁圖為四明應成立題<lb/>
<pb n="KR4h0143_WYG_072-22b"/>
澹月溶溶隔畫樓一枝香雪近簾鈎山翁似怨春歸早<lb/>
獨立花間自白頭<lb/>
　　　題王虚齋所藏鎮南王墨竹<lb/>
帝子乗鸞謁紫清滿天風露翠衣輕閒將十二參差玉<lb/>
吹向雲間作鳳鳴<lb/>
　　　京城春日<lb/>
官牐氷消緑漫堤落花流水五門西黄鸝不管春深淺<lb/>
飛入南城樹上啼<lb/>
<pb n="KR4h0143_WYG_072-23a"/>
新樣雙鬟束御羅疊騎驕馬粉牆過廻頭笑指銀瓶内<lb/>
官酒誰家索較多<lb/>
　　　次韻趙祭酒城東宴集<lb/>
金河流水碧粼粼御栁煙銷曙色新黄鳥只愁春去逺<lb/>
隔窓呼醒看花人<lb/>
童子將軍候辟雍先生載酒出城東絲絲細雨春雲薄<lb/>
却恨羅衫怯曉風<lb/>
上東門外杏花開千樹紅雲繞石臺最怪奎章虞閣老<lb/>
<pb n="KR4h0143_WYG_072-23b"/>
白頭騎馬看花來<lb/>
十騎聮鑣入郭遲從教斜日過棠梨候門稚子牽衣笑<lb/>
今日先主有好詩<hi>國子監散學候日影到堂後梨樹</hi>
　　　七月十六夜海上看月<lb/>
樓船留客宴良宵坐看氷輪出海潮却憶去年灤水上<lb/>
夜深孤館雪蕭蕭<lb/>
征人七月度榆闗貂䑕裁衣尚怯寒不信江南今夜月<lb/>
有人揮扇著氷紈<lb/>
<pb n="KR4h0143_WYG_072-24a"/>
　　　南城席上聞箏懐張子淵<lb/>
春晴隨意出南城尊酒花前得共傾留客强陪今日醉<lb/>
聴歌不似少年情<lb/>
海上張家玉雪郎錦箏銀甲醉髙堂别來萬里風波外<lb/>
燈下聞箏忽斷腸<lb/>
　　陳旅<lb/>
　　　題虞先生詞後<lb/>
憶昔奎章學士家夜吹瓊琯泛春霞先生歸卧江南雨<lb/>
<pb n="KR4h0143_WYG_072-24b"/>
誰為掀簾看杏花<lb/>
　　　題班婕妤題扇圖<lb/>
層城柘館重徘徊坐見瑤階長緑苔紈扇秋來定無用<lb/>
君王方築避風臺<lb/>
　　　題畫梅<lb/>
處士橋邊古岸隈梅花偏向小園開衝寒有客尋春去<lb/>
移得晴窓雪影來<lb/>
　　　題雨竹<lb/>
<pb n="KR4h0143_WYG_072-25a"/>
江上鷓鴣留客住黄陵廟下泊船時一林春雨垂垂綠<lb/>
消得晴風爛漫吹<lb/>
　　　題畫<lb/>
青紅樓觀䕶煙霞湖曲髙亭竹徑斜日出炎埃生九野<lb/>
松隂水石養苔花<lb/>
雨餘空翠轉霏霏杜若洲邊小艇歸又為故人臨野閣<lb/>
江雲日暮濕秋衣<lb/>
　　　聞元堂下有兩雁互浴盆池王真人命工繪為<lb/>
<pb n="KR4h0143_WYG_072-25b"/>
　　　圖<lb/>
玉麈山前紫雁飛真人燕坐久忘機餘不溪水連天碧<lb/>
只借盆池浣羽衣<lb/>
　　　題扇面<hi>剪紙為梅花殘月夾以素紈</hi>
娟娟翠袖倚清空解把并刀剪雪風一段寒香吹不盡<lb/>
西泠殘月角聲中<lb/>
　　　題馬道士畫<lb/>
江上羣山翠作堆人家門檻對江開小樓應有凭闌者<lb/>
<pb n="KR4h0143_WYG_072-26a"/>
天逺歸㠶似不來<lb/>
　　　題水仙花圖<lb/>
莫信陳王賦洛神凌波那得更生塵水香露影空清處<lb/>
留得當年解佩人<lb/>
　　　題髙氏所藏畫圖<lb/>
誰家林麓近溪灣髙樹扶疎出石間落葉盡隨溪雨去<lb/>
只留秋色滿空山<lb/>
　　　題耿氏所藏豔畫<lb/>
<pb n="KR4h0143_WYG_072-26b"/>
五月風生水殿涼緑楊深處奏鶯簧佳人偏愛臨池坐<lb/>
欲與荷花鬬晚妝<lb/>
　　　題黄鸝海棠圖<lb/>
二月園池蜀錦殷多情宫鳥喜來看上林春色濃于酒<lb/>
莫把黄金鑄彈丸<lb/>
　　　題春宫倦繡兩圖<lb/>
上楊宫樹奏鶯簧蛺蜨羅衣逗暖香睡思巳隨巫峽雨<lb/>
綵絲偏與日爭長<lb/>
<pb n="KR4h0143_WYG_072-27a"/>
緑樹垂垂䕶寳闌牀頭翠帕羃雙鸞阿鬟可是無情思<lb/>
又見春風到牡丹<lb/>
　　　梅石<hi>浦江趙用章宋故家也集賢院號之為梅石處士</hi>
還家不復羨浮榮處士頭銜字字清媿我獨無歸隱地<lb/>
上林春曉更聴鶯<lb/>
　　　題黄筌竹鸞圖<hi>竹有實</hi>
一窓晴色綠猗猗羣雀飛來占好枝此竹㡬年方結實<lb/>
空山秋晩鳳雛飢<lb/>
<pb n="KR4h0143_WYG_072-27b"/>
　　　汾州北席里石氏節婦<lb/>
北里髙樓晝掩扉水銅光冷上苔衣寸心誓比南山石<lb/>
汾水秋風雁不飛<lb/>
　　　賦凝春小隱<lb/>
一窓花氣襲人衣窓底芳塵暖不飛坐久硯池生石雨<lb/>
海棠枝上雪都晞<lb/>
　　　桃花幽禽圖<lb/>
金塘花竹灔春紅枝上幽禽弄暖風莫把殘英都蹴盡<lb/>
<pb n="KR4h0143_WYG_072-28a"/>
無情流水畫橋東<lb/>
　　　題子昂江天釣艇圖<lb/>
雨餘秋水滿山前正是江南落雁天何處故人魚艇小<lb/>
亂蟬疎樹夕陽邊<lb/>
　　　為彭道士賦鶴峯<lb/>
跨鶴臺髙倚翠微昔人城郭是邪非蕊珠宫觀秋如水<lb/>
有客吹笙月下歸<lb/>
　　　題張氏風竹圖<lb/>
<pb n="KR4h0143_WYG_072-28b"/>
湘江風卷白頭波北渚雲深帝子過欲采瓊芳渡江去<lb/>
翠衫輕薄曉寒多<lb/>
　　　白畫睂圖<lb/>
隋家宫妓埽長蛾銷盡波斯百斛螺化作雪禽春樹頂<lb/>
逺山無數奈愁何<lb/>
　　　秋山行客圖<lb/>
雨餘空翠曉濛濛有客騎驢落木中滿目好山行不盡<lb/>
溪猿啼斷石楠風<lb/>
<pb n="KR4h0143_WYG_072-29a"/>
　　　題楊氏所藏畫圖<lb/>
山光濃淡雨初晴曲曲江清樹色明若買草堂江上住<lb/>
盡開窓户看雲生<lb/>
　　　縉溪道士<lb/>
縉雲溪上縉雲山春水流出桃花灣白頭道士鶴為馬<lb/>
月明騎過居庸闗<lb/>
　　李泂<lb/>
　　　題周曽秋塘圖卷<lb/>
<pb n="KR4h0143_WYG_072-29b"/>
家在東南雲錦鄉心魂元是水花香哦詩想入秋塘境<lb/>
鴛鷺驚飛一夕忙<lb/>
鮫人初息露香機花覆龍梭鳥自飛莫向西湖問煙水<lb/>
夜涼風露濕荷衣<lb/>
　　　過東林寺<lb/>
風破西村雨氣昬泠泠澗水竹間聞山頭知有靈仙過<lb/>
千丈通明五色雲<lb/>
　　段天祐<lb/>
<pb n="KR4h0143_WYG_072-30a"/>
　　　寓雲間驛有懐<lb/>
元夕錢塘歸未能玉簫誰倚畫樓層湧金門外如銀月<lb/>
何處人家不是燈<lb/>
城上啼烏起夜闌𤨏窓風度落梅寒一年端正元宵月<lb/>
可惜匆匆客裏看<lb/>
　　傅若金<lb/>
　　　和陳宗道元夕懐江南絶句<lb/>
萬家行樂愛春晴花底遥聞度曲聲惟有客窓嫌月色<lb/>
<pb n="KR4h0143_WYG_072-30b"/>
照人離恨太分明<lb/>
　　　平安驛<lb/>
孤燈夜宿平安驛欲寄音書無使將南雁數聲秋雨裏<lb/>
却先行客過瀟湘<lb/>
　　　回雁峯<lb/>
江上青峯宿雨開江頭歸使日南來登髙欲訪平安字<lb/>
二月衡陽雁已回<lb/>
　　　小孤山<lb/>
船度江天暮色青半江峯影動寒星海風急起元珠樹<lb/>
<pb n="KR4h0143_WYG_072-31a"/>
山月遙生緑玉屏<lb/>
　　　舟行<lb/>
漁家日暮亂收罾欲及前舟苦未能行盡綠楊三十里<lb/>
隔河遙見驛亭燈<lb/>
　　　無題<lb/>
樓上仙衣捲薄羅樓前春暖杏花多鳳簫最好吹明月<lb/>
惟有蕭郎自教他<lb/>
江草離離江水流玉人何處卷簾鈎垂楊學盡春來瘦<lb/>
<pb n="KR4h0143_WYG_072-31b"/>
不省人間有别愁<lb/>
　　　潞縣舟中寄京師楊上舍諸公<lb/>
買得呉船繫栁根潞河新雨過黄昬都門只隔煙中樹<lb/>
一夜尋君苦夢魂<lb/>
二月和風滿上林憶君時復走相尋夜來見月腸堪斷<lb/>
城鎖千門碧栁隂<lb/>
生來不識酒中味憶昨故人常見招不是多情能度曲<lb/>
樽前恨殺董嬌嬈<lb/>
<pb n="KR4h0143_WYG_072-32a"/>
春風亭館看花時自變新聲教栁枝只恨秀娘空第一<lb/>
不曽歌得斷腸詞<lb/>
　　　墨梅<lb/>
天涯不見遙相憶窓外重逢乍欲迷仿彿空山明月夜<lb/>
一枝初出古牆西<lb/>
　　　寄王敏文<lb/>
青樓只在石橋東幾度聞君醉落紅近日綠隂濃似雨<lb/>
門前别繫五花驄<lb/>
<pb n="KR4h0143_WYG_072-32b"/>
　　　題畫<lb/>
迢遞雲山隔逺溪微茫煙水帶長堤秋來木葉多搖落<lb/>
日暮寒鴉不肯棲<lb/>
　　　雙燕圖贈王惟中<lb/>
𤣥鳥飛時緑樹春湖南煙際往來頻明年社日君何處<lb/>
逢著新巢憶故人<lb/>
　　　簡楊好問<lb/>
湖亭初得寄來詩幾度長吟恨别離近日扁舟洞庭野<lb/>
<pb n="KR4h0143_WYG_072-33a"/>
雨中多是憶君時<lb/>
　　　題松菴上人墨蒲桃<lb/>
漢苑尋常露下時月明髙架影參差上林近日無來使<lb/>
腸斷江南見一枝<lb/>
露顆含香近客衣蜜蜂蝴蜨繞藤飛夜來應值驪龍睡<lb/>
探得明珠月下歸<lb/>
　　　題山家山景<lb/>
萬壑蒼蒼雲氣昬石泉斜落古松根前林欲暝僧歸晩<lb/>
<pb n="KR4h0143_WYG_072-33b"/>
應聴鐘聲到寺門<lb/>
雁起秋空樹色遙行人江上駐歸橈海門東去應千里<lb/>
白日微茫見落潮<lb/>
　　達實特穆爾<lb/>
　　　五丈秋風<lb/>
八陣圖荒認舊痕當年蜀將駐三軍出師不遂中原志<lb/>
老樹寒煙鎖暮雲<lb/>
　　黄清老<lb/>
<pb n="KR4h0143_WYG_072-34a"/>
　　　海子上有期<lb/>
金堤晴日共鳴鑣傾葢松隂待早朝數盡荷花數荷葉<lb/>
碧雲移過水東橋<lb/>
　　　懐友時住夏玉泉山<lb/>
逺水平林翠遶城秋來風雨動離情玉泉千尺梧桐樹<lb/>
月下時聞落葉聲<lb/>
　　　寄劉鳳溪時有麻源之約不果往<lb/>
南國佳人鬢欲絲仙壇辜負杏花期多情惟有東橋水<lb/>
<pb n="KR4h0143_WYG_072-34b"/>
流到𤓰州月上時<lb/>
　　　偶題<lb/>
永夜觀兒課舊編小窓燈火憶當年曲肱自笑不成寐<lb/>
月上瑤琴第五弦<lb/>
雪夜題書玉署深思山便欲寄瑤琴征鴻若問平安信<lb/>
河漢東流是此心<lb/>
　　　題番陽方氏心逺亭<lb/>
柴門垂栁曉啼鴉露逕苔封芍藥芽分得番陽雲一半<lb/>
<pb n="KR4h0143_WYG_072-35a"/>
自攜春雨種黄花<lb/>
　　　題春江小景圖<lb/>
小艇無人載緑隂白鷗門外笋成林不知多少山中雨<lb/>
染得一江春水深<lb/>
　　　錢唐懐友<lb/>
舟泊楓林一雁聲白蘋紅蓼共思君月明江水多于海<lb/>
雨後秋山碧似雲<lb/>
　　　登福山遇僧偶出<lb/>
<pb n="KR4h0143_WYG_072-35b"/>
鷲嶺雲深杖屨幽竹風松影共悠悠何人分得僧家榻<lb/>
坐看雲山一片秋<lb/>
　　　友人見訪不遇<lb/>
君乗白鶴下青雲我入春山聴曉鶯可惜小樓風雨過<lb/>
無人收拾萬松聲<lb/>
　　　送馬編修<lb/>
軍山流水繞旴城曽記維舟聴曉鶯君過栁隂聊駐馬<lb/>
春風葉葉是離情<lb/>
<pb n="KR4h0143_WYG_072-36a"/>
　　杜禧<lb/>
　　　題周曽秋塘圖<lb/>
枯荷容與淡相依蘆荻花香拂釣磯一段秋光成霽景<lb/>
向人鷗鷺自忘機<lb/>
　　貢自誠<lb/>
　　　即景<lb/>
臘酒留香梅子小野棠飄雪杏花開漁溪白白蘆芽出<lb/>
楊栁青青燕子來<lb/>
<pb n="KR4h0143_WYG_072-36b"/>
　　劉郁<lb/>
　　　題鵲山<lb/>
路入荒山百里長川原平望鬱蒼蒼倚天翠壁三千仞<lb/>
只欠磨崖第㡬行<lb/>
鵲山髙與碧雲齊渡水沿岡路欲迷日暮羸驂鞭不動<lb/>
緑雲深處亂蟬嘶<lb/>
　　侯賓于<lb/>
　　　題百花洲<lb/>
<pb n="KR4h0143_WYG_072-37a"/>
　樓臺縹緲絶氛埃瓊樹扶疎帶月栽夜半空庭松露滴<lb/>
　碧雲天外鶴歸來<lb/>
　　　張擇<lb/>
　　　　次廬參書御溝水韻<lb/>
　華清波色漢陽溝不似粼粼煖緑柔飄盡上林紅萬㸃<lb/>
　又從天上送春愁<lb/>
　　　羅索<lb/>
　　　　艾山懐古<lb/>
<pb n="KR4h0143_WYG_072-37b"/>
　滿山松檜倚空長流水漂花遶澗香盟㑹有基人到少<lb/>
　但聞啼鳥送斜陽<lb/>
　　　趙友藺<lb/>
　　　　題海嶽後人煙巒曉景圖<lb/>
　一曲溪山類輞川何人筆意淡風煙月明鏡水秋無影<lb/>
　照見長虹貫客船<lb/>
　<lb/>
御選元詩巻七十二<lb/>
</p>
<p>
</p>
  </div>
</body>
</text>
</TEI>
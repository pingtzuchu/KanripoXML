<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_285-1a"/>
　欽定四庫全書<lb/>
御選明詩巻一百十六<lb/>
　　七言絶句十六<lb/>
　　　羅素月<lb/>
　　　　梅花村<lb/>
　麻姑仙窟鮑姑山鳯子翻飛逺嶠還玊女峰頭人冷笑<lb/>
　杜蘭香去嫁人間<lb/>
　　　賽濤<lb/>
<pb n="KR4h0143_WYG_285-1b"/>
　　　　憶家園一絶<lb/>
　日望南雲淚濕衣家園夢想見依稀短牆曲巷池邊屋<lb/>
　羅漢松青對紫薇<lb/>
　　　朱斗兒<lb/>
　　　　送人<lb/>
　揚子江邊送玉郎栁絲牽挽栁條長栁絲挽得行人住<lb/>
　多向江頭種兩行<lb/>
　　　趙麗華<lb/>
<pb n="KR4h0143_WYG_285-2a"/>
　　　席上賦别<lb/>
妾舟西發君舟東頃刻天生兩處風此去雲山天際渺<lb/>
寸心千里附冥鴻<lb/>
　　朔朝霞<lb/>
　　　送人<lb/>
秋風江上送君舟落葉江楓總别愁解纜不知人去逺<lb/>
凭闌猶倚夕陽樓<lb/>
　　周青霞<lb/>
<pb n="KR4h0143_WYG_285-2b"/>
　　　病中别禹錫於藤谿<lb/>
寒林落日倚枯藤波灑清溪紅欲冰此際與君為别去<lb/>
好尋松栢到西陵<lb/>
　　王儒卿<lb/>
　　　寄呉郎<lb/>
舊事巫山一夢中佳期回首竟成空郎心亦是浮萍草<lb/>
莫怪楊花易逐風<lb/>
　　趙彩姬<lb/>
<pb n="KR4h0143_WYG_285-3a"/>
　　　憶故居<lb/>
栁絮春泥玉壘封珠簾深鎖暮煙濃分明記得雙棲處<lb/>
夢繞青樓十二重<lb/>
　　　續首句成韻二首<lb/>
桃源人去絳幃寒强折花枝帶笑看月上梅梢空有影<lb/>
風吹栁絮不成團<lb/>
桃源人去絳幃寒萬樹桃花春未殘洞口有雲留白鶴<lb/>
人間無路見青鸞<lb/>
<pb n="KR4h0143_WYG_285-3b"/>
　　　寄陳八玊英時留姑蘇<lb/>
何處簫聲獨上樓傷心桃葉水空流一從南國春銷後<lb/>
誰復佳人字莫愁<lb/>
　　　暮春江上送别<lb/>
一片潮聲下石頭江亭送客使人愁可憐垂栁絲千尺<lb/>
不為春江綰去舟<lb/>
　　　送張幼于還吳門<lb/>
花前雙淚濕衣裾把酒江亭落日餘此去吳江霜月滿<lb/>
<pb n="KR4h0143_WYG_285-4a"/>
逢人好寄洞庭書<lb/>
　　　送沈嘉則遊廣陵<lb/>
秋風吹送木蘭舟處處青山待隐侯莫向靑山歌玊樹<lb/>
揚州花月使人愁<lb/>
　　馬守真<lb/>
　　　奉和諸社長小園看牡丹枉贈之作<lb/>
露滋繡萼㺯輕寒把酒同君帯笑看憶昔漢宫人去逺<lb/>
阿誰今倚玊闌干<lb/>
<pb n="KR4h0143_WYG_285-4b"/>
春風簾幙賽花神别後相思入夢頻樓閣新成花欲語<lb/>
夢中誰是盡眉人<lb/>
　　朱無瑕<lb/>
　　　閨夢<lb/>
清霜飛急漏聲遲遥夜孤幃憶别離幽夢欲成明月去<lb/>
却憑何處炤相思<lb/>
　　　春閨怨<lb/>
學語新鶯驚夢起紅妝滿樹催桃李年華不管是風清<lb/>
<pb n="KR4h0143_WYG_285-5a"/>
十二闌干春獨倚<lb/>
　　崔重文<lb/>
　　　别黄𤣥龍絶句<lb/>
九月江南似小春偷春花鳥殢歸人妝樓直對長干道<lb/>
愁見行車起暮塵<lb/>
楓落鴉翻秋水明長橋衰栁古今情從來歌板銀甖地<lb/>
多為傷離不忍行<lb/>
華裾賦别酒初醺水調呉歌夜入雲此曲由來能解恨<lb/>
<pb n="KR4h0143_WYG_285-5b"/>
一時悽切半縁君<lb/>
　　郝文珠<lb/>
　　　送張隆父還閩<lb/>
一曲春風酒一巵渡頭楊栁不開眉從今海路三千里<lb/>
有夢為雲到也遲<lb/>
　　鄭如英<lb/>
　　　閨怨<lb/>
曲曲迴廊十二闌風飄羅袂怯春寒桃花帯雨如含淚<lb/>
<pb n="KR4h0143_WYG_285-6a"/>
只恐多情不忍看<lb/>
　　　春日寄懐二首<lb/>
沈沈無語意如癡春到窓前竟不知忽見寒梅香欲褪<lb/>
一枝猶憶寄相思<lb/>
月落西軒夜色闌孤衾不耐五更寒君情莫作花梢露<lb/>
纔對朝曦濕便乾<lb/>
　　景翩翩<lb/>
　　　晏起<lb/>
<pb n="KR4h0143_WYG_285-6b"/>
晏起茶香解宿醺闌干花氣午氤氲侍兒指㸃湘簾外<lb/>
若箇春山多白雲<lb/>
　　　紫蘭<lb/>
碧玊參差簇紫英當年剩有國香名風前漫結幽人佩<lb/>
澧浦春深寄未成<lb/>
　　　夜坐<lb/>
栁底繁隂月易藏無端寒露泣寒螿殘秋莫坐空堂夜<lb/>
二十五聲㸃㸃長<lb/>
<pb n="KR4h0143_WYG_285-7a"/>
　　　舟發沙溪<lb/>
青溪九曲白雲鄉溪上行舟欵乃長誰把金丸打野鴨<lb/>
偏驚㡬處睡鴛鴦<lb/>
　　　送張孝廉<lb/>
栁絲細織曉煙靑惻惻春寒長短亭馬度山腰蹄尚嬾<lb/>
濕雲如夢未全醒<lb/>
　　　泰寧病中<lb/>
春日顰眉長閉門東風吹雨倍銷魂不知野外垂絲桞<lb/>
<pb n="KR4h0143_WYG_285-7b"/>
青入南頭第幾村<lb/>
　　馬如玊<lb/>
　　　蹴踘<lb/>
腰肢嬝嬝力㣲㣲滚滚紅塵拂羽衣掩月鬢邊星獨墜<lb/>
石榴裠底鳯雙飛<lb/>
　　　茅山道中送邢使君之西湖<lb/>
郎趂仙槎趂晚風妾乘油壁入雲中尋常一様天邊月<lb/>
臨水登山望不同<lb/>
<pb n="KR4h0143_WYG_285-8a"/>
　　薛素素<lb/>
　　　雨夜<lb/>
江城漏轉夜迢迢坐向芳尊歎寂寥挑盡銀燈愁不盡<lb/>
滿庭踈雨濕芭蕉<lb/>
　　　畫蘭竹題贈蘇時欽<lb/>
翠竹幽蘭入畫雙清芬勁節伴閒窗知君已得峩眉秀<lb/>
我亦前身在錦江<lb/>
　　沙宛在<lb/>
<pb n="KR4h0143_WYG_285-8b"/>
　　　閨情<lb/>
白燕雙雙入幕頻梨花香遍雪為茵夜來縱有游仙夢<lb/>
不作烏衣國裏人<lb/>
朝來報道牡丹開拚取紅紗䕶錦堆癡蝶貪香尋不得<lb/>
遶兒衣袂百千回<lb/>
　　楊玉香<lb/>
　　　荅林景清<lb/>
銷盡爐香獨掩門琵琶聲㫁月黄昬愁心正恐花相笑<lb/>
<pb n="KR4h0143_WYG_285-9a"/>
不敢花前拭淚㾗<lb/>
　　周文<lb/>
　　　二十初度<lb/>
作惡春風二十年愁眉常到鏡臺前去年楊栁為誰折<lb/>
今嵗梅花黯自憐<lb/>
　　梁小玊<lb/>
　　　落花<lb/>
翠鈿無數碎寒灰冉冉尋芳細數來同病相憐無限淚<lb/>
<pb n="KR4h0143_WYG_285-9b"/>
紅㾗墮落錦千堆<lb/>
　　　珠<lb/>
宛轉誰通九曲珠最憐探海夜光枯須知顆顆鮫人淚<lb/>
能向龍頷取得無<lb/>
　　　琥珀枕<lb/>
仙苓千載赤脂殷雕琢移來湘簟間從此不須沾小草<lb/>
長陪清夢白雲閒<lb/>
　　　篆章<lb/>
<pb n="KR4h0143_WYG_285-10a"/>
揮灑霞箋寄隴頭雙鈐題處紫雲浮兒家曾掌司花印<lb/>
總領層城十二樓<lb/>
　　　釀酒<lb/>
麴部尚書譜不留椒花細雨冽香流釀王家法應如是<lb/>
新拜雲谿女醉侯<lb/>
　　呼文如<lb/>
　　　送生後還李樓<lb/>
莫問天台落日愁桃花片片水悠悠寒窗一閉秦簫月<lb/>
<pb n="KR4h0143_WYG_285-10b"/>
惹得人呼燕子樓<lb/>
　　　得生詩寄怨<lb/>
人間自是語便便不是春風不肯憐為寄一聲何滿子<lb/>
相思今日盡君前<lb/>
　　　題亭中安石榴呈生<lb/>
安石孤根託謝庭合歡枝上日青青懸知雨露深如許<lb/>
結子明朝似小星<lb/>
　　　至武昌寄生<lb/>
<pb n="KR4h0143_WYG_285-11a"/>
孤舟别後兩相望霜露淒淒落葉黄黄鵠磯頭天萬里<lb/>
知君何日渡瀟湘<lb/>
　　　别後<lb/>
别後江頭夜雨凉可憐憔悴謝紅糚腹中不有郎行路<lb/>
那得車輪日轉腸<lb/>
　　王㣲<lb/>
　　　憶江南<lb/>
寒沙日午霧猶含蕭瑟風光三月二撲地栁花新燕子<lb/>
<pb n="KR4h0143_WYG_285-11b"/>
不由人不憶江南<lb/>
　　　湖上早起<lb/>
中流何處聽雞鳴只看船窗煙霧生剛到五更翻睡去<lb/>
急披衣起已天明<lb/>
　　　擬燕子樓四時閨意<hi>録二首</hi>
淡煙如夢罨重帷樓外晴絲與淚吹判得鶯花笑憔悴<lb/>
不能輕薄學楊枝<lb/>
何須鶯語唤春回濃緑眉㾗展不開多謝伴愁梁上燕<lb/>
<pb n="KR4h0143_WYG_285-12a"/>
只將孤影入樓來<lb/>
　　　庚申秋夜予臥病孤山閒讀虎關女郎秋夢詩<lb/>
　　　悵然神往不能假寐漫賦一絶併紀幽懐予已<lb/>
　　　作木石人尚不能無情後之覽者當如何也<lb/>
孤枕寒生好夢頻㡬畨疑見忽疑真情知好夢都無用<lb/>
猶願為君夢裏人<lb/>
　　　秋夜集石湖分得妝字<lb/>
雲罨湖山逺樹蒼鵁鶄飛破藕塘香月明處處添秋色<lb/>
<pb n="KR4h0143_WYG_285-12b"/>
一束芙容正洗妝<lb/>
　　　昌化道中<lb/>
照返煙溪樹影斜千山含翠暮雲遮年來已自多愁緒<lb/>
古道無人更落花<lb/>
　　　園居<lb/>
桃嫣李笑滿園春何事無聊似病身獨坐水邊殘照落<lb/>
定風幡下候花神<lb/>
　　　秋夜二絶句<lb/>
<pb n="KR4h0143_WYG_285-13a"/>
凄切秋聲蟲絡絲入簾殘月似蛾眉愁心不逐閒雲散<lb/>
長比寒溝月照時<lb/>
何處鳴蜩不可憐霜閨揺落夜無眠題殘紈扇光疑月<lb/>
多少人間不共圎<lb/>
　　蔡彬<lb/>
　　　贈别<lb/>
傷情不奈出宜春遥見離亭倍愴神昨夜樓頭好明月<lb/>
今宵分照逺行人<lb/>
<pb n="KR4h0143_WYG_285-13b"/>
　　郝婉然<lb/>
　　　鳯凰臺<lb/>
雨過荒臺春草長浮雲暗處是斜陽杏花零落知多少<lb/>
黄蝶翻飛野菜香<lb/>
　　李貞儷<lb/>
　　　月夜有懐<lb/>
不見風前舊令君滿庭霜月白於雲仙居只隔清谿曲<lb/>
此夜鐘聲應共聞<lb/>
<pb n="KR4h0143_WYG_285-14a"/>
　　茹瓊<lb/>
　　　元夕<lb/>
湖南湖北雪初消畫鼓春幡總寂寥不是鄰家燈火近<lb/>
那知今夕又元宵<lb/>
　　楊宛<lb/>
　　　春日有感<lb/>
翠館紅樓白石橋高花低栁自飄颻畫闌㡬處無人到<lb/>
多少春光暗裏銷<lb/>
<pb n="KR4h0143_WYG_285-14b"/>
　　　次止生七夕見懐韻<lb/>
遥遥望㫁白蘋洲惟見銀河一𣲖流那得閒情還乞巧<lb/>
夢魂尋遍木蘭舟<lb/>
　　　聞雁<lb/>
萬里翩翩度碧虗月明送影意何如也知一向郎邊過<lb/>
自是多情少寄書<lb/>
　　　即事二首寄修㣲<lb/>
東風堪賞猶堪恨綻盡花來送盡花可惜一庭深淺色<lb/>
<pb n="KR4h0143_WYG_285-15a"/>
隨風今去落誰家<lb/>
東風同䕶曲闌中一様花枝别様紅縱是不容春綰住<lb/>
莫敎狼籍宋家東<lb/>
　　　舟泊黄河與止生舟隔兩岸口占寄示<lb/>
浪打鴛鴦兩岸飛兩心相望共依依何如溪上眠沙穩<lb/>
相逐相呼趂月歸<lb/>
　　行徹<lb/>
　　　秋日懐母<lb/>
<pb n="KR4h0143_WYG_285-15b"/>
不見慈闈秋信來籬邊黄菊帯霜開為憐消息無人寄<lb/>
一日峰頭望㡬回<lb/>
　　高百户<lb/>
　　　閩歸簡呉巨手<lb/>
半牀書巻剩山河如此歸來可奈何便欲與君同一醉<lb/>
梅花不比舊時多<lb/>
　　荆先生<lb/>
　　　白團扇撲蠅為血所漬因繪為紅葉<lb/>
<pb n="KR4h0143_WYG_285-16a"/>
新霜楓葉醉殷紅記得題詩出後宫繞遍御溝尋不見<lb/>
被風吹入月輪中<lb/>
　　陳墅里人<lb/>
　　　春日偶題<lb/>
細細冥冥濕燕泥楝花香煖鵓鴣啼籬邊筍迸無多日<lb/>
恰與茅簷一丈齊<lb/>
　　玉堂逐客<lb/>
　　　題西禪寺詩<lb/>
<pb n="KR4h0143_WYG_285-16b"/>
隔江人唱浪淘沙月上梧桐影未斜客到潯陽談往事<lb/>
青衫無淚濕琵琶<lb/>
　　洞庭老人<lb/>
　　　歌<lb/>
八十滄浪一老翁蘆花江上水連空世間多少乘除事<lb/>
良夜月明收釣筒<lb/>
　　耳園公<lb/>
　　　君山<lb/>
<pb n="KR4h0143_WYG_285-17a"/>
山色湖光日漸曛誰將玉珮弔湘君天風一夜連湖起<lb/>
吹落蒼梧萬里雲<lb/>
　　盤江逋客<lb/>
　　　題分水闗<lb/>
一道泉分兩道泉層層松栢翠參天鷓鴣聲裏山無數<lb/>
合向誰家草閣眠<lb/>
　　碧岡道人<lb/>
　　　堯渡<lb/>
<pb n="KR4h0143_WYG_285-17b"/>
秋水初平露石磯堯城渡口栁依依無端隔岸漁歌起<lb/>
白鳥一雙撲鹿飛<lb/>
　　鍾山野老<lb/>
　　　風香閣<lb/>
風香高閣倚層厓一老扶笻下蘚階獵火夜來驚鹿過<lb/>
松根拾得舊銀牌<lb/>
　　電白老兵<lb/>
　　　題城樓<lb/>
<pb n="KR4h0143_WYG_285-18a"/>
畫角吹來嵗月深譙樓無古亦無今不如歸我龍山去<lb/>
萬竹青青何處尋<lb/>
　　無名氏<lb/>
　　　芭蕉仕女<hi>見高播梓選</hi>
獨立徘徊意若何羊車聲已過鑾坡黄金屋裏春風面<lb/>
不及芭蕉雨露多<lb/>
　　　題宣和畫石榴<lb/>
金風吹綻綘紗囊零落宣和御墨香猶喜樹頭霜露少<lb/>
<pb n="KR4h0143_WYG_285-18b"/>
南枝有子殿秋光<lb/>
　　　書石溪亭<hi>見資江石刻</hi>
桃花依舊放山青曲几焚香對畫屏記得當年春雨後<lb/>
燕泥時汚石溪亭<lb/>
　　　石空山寺題詩<lb/>
叠嶂玲瓏竦石空誰開䦨若碧雲中僧閒夜夜燃燈坐<lb/>
遥見青山一滴紅<lb/>
　　　武磯山詩<hi>見黄山志</hi>
<pb n="KR4h0143_WYG_285-19a"/>
寂寞武磯山上樹蕭條邏阜水中天垂楊不管人間事<lb/>
猶自青青兩岸邊<lb/>
跨鶴歸來不計年洞中流水緑依然紫簫吹徹無人見<lb/>
萬里西風月滿天<lb/>
　　　白河漁舟<hi>見漷縣志</hi>
溶溶漾漾白河流㸃㸃輕鷗上水浮遥望孤燈明滅處<lb/>
葦花斷岸一漁舟<lb/>
　　　南浦<hi>見浦城志</hi>
<pb n="KR4h0143_WYG_285-19b"/>
南浦春流漲緑波溶溶漾漾浴鷗多銷魂尚記江淹賦<lb/>
碧草青苔送别何<lb/>
　　　題陳山壁<hi>見不出户庭録</hi>
啟窗日日對青山山色青青不改顔我問青山何日老<lb/>
青山問我㡬時閒<lb/>
　　瑶華洞仙女<lb/>
　　　絶句<lb/>
天葩小院敞銀屏鵲㪚天河逗客星欲識别來幽意苦<lb/>
<pb n="KR4h0143_WYG_285-20a"/>
晚峰長想黛眉青<lb/>
　　徐仙<lb/>
　　　偶作<lb/>
静裏乾坤不計春非非是是任紛紛醒原醉白今何在<lb/>
雲外青山山外雲<lb/>
　　霍山巖壁仙<lb/>
　　　絶句<lb/>
八表煙霞總一家藍橋到此作生涯人間富貴塵如海<lb/>
<pb n="KR4h0143_WYG_285-20b"/>
虗度春風三月花<lb/>
　　桃花仕女<lb/>
　　　詩八首<hi>録五首</hi>
梳成鬆髻出簾遲折得桃花三兩枝欲插上頭還住手<lb/>
徧從人問可相宜<lb/>
家住東吳白石磯門前流水浣羅衣朝來繋著木蘭棹<lb/>
閒看鴛鴦作對飛<lb/>
潯陽南上不通潮却筭遊程嵗日遥明月㫁魂清靄靄<lb/>
<pb n="KR4h0143_WYG_285-21a"/>
玊人何處敎吹簫<lb/>
西湖荷葉緑盈盈露重風多蕩漾輕倒折荷枝緑不㫁<lb/>
露珠易㪚似郎情<lb/>
芙容肌肉緑雲鬟㡬許幽情欲語難聞說春來倍惆悵<lb/>
莫敎長袖倚䦨干<lb/>
　　呉師禹<lb/>
　　　船上歌詩二首<lb/>
郎提宻網截江圍妾抱長竿守釣磯滿載鯿魚都換酒<lb/>
<pb n="KR4h0143_WYG_285-21b"/>
輕煙細雨又空歸<lb/>
蓼香月白醒時稀潮去潮來自不知除却醉眠無一事<lb/>
東西南北任風吹<lb/>
　　　箋上題詩<lb/>
世路無媒君莫悲開䦨看取牡丹枝姚黄魏紫俱零落<lb/>
能得春風有㡬時<lb/>
　　貞元道人<lb/>
　　　絶句<lb/>
<pb n="KR4h0143_WYG_285-22a"/>
勾漏山頭古洞天金堂玉室地相連門前千尺長松樹<lb/>
親手栽來不記年<lb/>
　　董槐<lb/>
　　　絶句<lb/>
原南原北緑如煙萬囀千聲鳥可憐擷得榆錢盈兩袖<lb/>
春風寒食自年年<lb/>
　　蕭貞玉<lb/>
　　　懐春詩<lb/>
<pb n="KR4h0143_WYG_285-22b"/>
沈印香花四寸羅銀尖彈鳯麗情多可憐十度傳觴手<lb/>
未向紅窗冩翠娥<lb/>
　　嘉興卟仙<lb/>
　　　紅梅<lb/>
玊骨冰肌孰與儔㸃些顔色在枝頭牧童睡起朦朧眼<lb/>
錯認桃林誤放牛<lb/>
　　鄭夢周<lb/>
　　　舟中<lb/>
<pb n="KR4h0143_WYG_285-23a"/>
湖水澄澄一鏡明舟中宿客不勝情悄然夜半㣲風起<lb/>
十里菰蒲作雨聲<lb/>
　　李崇仁<lb/>
　　　僧舍<lb/>
山北山南細路分松花含雨落紛紛道人汲井歸茅舍<lb/>
一帯青煙染白雲<lb/>
　　權遇<lb/>
　　　竹長寺<lb/>
<pb n="KR4h0143_WYG_285-23b"/>
衙罷乘閒出郭西殘僧古寺路高低祭星壇畔春風早<lb/>
紅杏半開山鳥啼<lb/>
　　趙云仡<lb/>
　　　即事<lb/>
荆門日午唤人開歩出林亭石滿苔昨夜山中風雨惡<lb/>
一溪流水泛花來<lb/>
　　鄭道傳<lb/>
　　　重九<lb/>
<pb n="KR4h0143_WYG_285-24a"/>
故園歸路渺無窮水遶山圍弟㡬重望欲逺時愁更逺<lb/>
登高莫上最高峰<lb/>
　　曹庻<lb/>
　　　五靈廟<lb/>
村南村北雨淒淒五廟靈宫楊栁低十里江山和睡過<lb/>
竹林深處午雞啼<lb/>
　　鄭希良<lb/>
　　　塞上<lb/>
<pb n="KR4h0143_WYG_285-24b"/>
客窗偏惜嵗華殘蘆荻蕭蕭雪滿灘塞外風高鷹翮健<lb/>
陣前雲起角聲寒<lb/>
　　白元恒<lb/>
　　　秋夜<lb/>
草堂清夜雨初收小雨寒螢濕不流獨臥牀頭思往事<lb/>
砌蟲啼破一簾秋<lb/>
　　金訴<lb/>
　　　對馬島舟中夜作<lb/>
<pb n="KR4h0143_WYG_285-25a"/>
獨泛孤篷臥未安西風一夕晚潮寒海天秋色尋無處<lb/>
却向潘郎鬢上看<lb/>
　　南孝温<lb/>
　　　西江寒食<lb/>
天隂籬外夕寒生寒食東明野水明無限滿船商客語<lb/>
栁花時節故鄉情<lb/>
　　徐居正<lb/>
　　　即事<lb/>
<pb n="KR4h0143_WYG_285-25b"/>
小沼如盤水淺清菰蒲新發荻芽生連筒引却前溪水<lb/>
養得芭蕉聼雨聲<lb/>
　　　春日<lb/>
金入垂楊玊謝梅小池新水碧于苔春愁春興誰深淺<lb/>
燕子不來花未開<lb/>
　　申從濩<lb/>
　　　傷春<lb/>
茶甌飲罷睡初輕隔屋聞吹紫玊笙燕子不來鶯又去<lb/>
<pb n="KR4h0143_WYG_285-26a"/>
滿庭紅雨落無聲<lb/>
　　許琮<lb/>
　　　安興道中次王黄門韻<lb/>
韶光如酒著人迷漫把霜毫取次題山北山南春雨歇<lb/>
隔林紅日鵓鴣啼<lb/>
　　　登鳯山樓次韻<lb/>
獨倚雕闌帽影斜客中衰鬢已非鴉不禁杜宇聲聲苦<lb/>
啼盡東風第一花<lb/>
<pb n="KR4h0143_WYG_285-26b"/>
　　　松林晚照次韻<lb/>
一村桑柘夕陽㣲芳草叢生栁絮飛已過蘭亭修禊後<lb/>
風寒猶未著春衣<lb/>
　　　所串館道中即事次韻二首<lb/>
數株官栁野橋旁飛絮紛紛撲馬香江雨欲來龍氣黒<lb/>
水風吹作十分涼<lb/>
家在江南水竹村鳥啼花落掩柴門年年奔走東西路<lb/>
坐席何由得暫温<lb/>
<pb n="KR4h0143_WYG_285-27a"/>
　　盧公弼<lb/>
　　　鳯山樓次董内翰韻<lb/>
畫樓登眺帽簷斜苔壁詩成字㸃鴉幽興未闌天欲暮<lb/>
一簾疎雨落桐花<lb/>
　　　初見杜鵑花次雲岡修撰韻<lb/>
際曉紅蒸海上霞石崖沙岸任欹斜杜鵑也報春消息<lb/>
先放東風一樹花<lb/>
　　鄭士龍<lb/>
<pb n="KR4h0143_WYG_285-27b"/>
　　　長虹<lb/>
垂虹屈曲跨清波藻荇香中笑語過恰似松江三百尺<lb/>
檥船聞唱采菱歌<lb/>
　　金安國<lb/>
　　　開城太平館次韻<lb/>
温鞵陵廢井空青種穄田荒但記名舊跡不隨時代滅<lb/>
停驂落日一傷情<lb/>
　　申光漢<lb/>
<pb n="KR4h0143_WYG_285-28a"/>
　　　寄稷山宰閔君<lb/>
招尋相對縣西陵白日玲瓏看納冰被酒夜歸渾似夢<lb/>
小村時㸃績麻燈<lb/>
　　　書事<lb/>
歸思無端夢自迷先生今老小村西杏花繞屋繁如雪<lb/>
春雨霏霏山鳥啼<lb/>
　　李好閔<lb/>
　　　郊院别席<lb/>
<pb n="KR4h0143_WYG_285-28b"/>
西郊菡萏緑盈池折得芳華贈别離此去金臺情不㫁<lb/>
寸心真似藕中絲<lb/>
　　許筠<lb/>
　　　晚詠<lb/>
重簾隐映日西斜小院回廊曲曲遮疑是趙昌新畫就<lb/>
竹間雙鶴坐秋花<lb/>
　　　柬呉子魚先生<lb/>
野館荒凉門半開入簾殘月影徘徊露蟲偏向秋林織<lb/>
<pb n="KR4h0143_WYG_285-29a"/>
今夜故人來不來<lb/>
　　金尚憲<lb/>
　　　早春<lb/>
水際城邊野鳥飛漸聞宫漏晝間稀東風日日蘼蕪緑<lb/>
塞北江南總憶歸<lb/>
　　　初至登州<lb/>
南商北客簇沙頭畫鷁青簾㡬處舟齊唱竹枝聯袂過<lb/>
滿城明月似揚州<lb/>
<pb n="KR4h0143_WYG_285-29b"/>
　　崔澱<lb/>
　　　春日<lb/>
楊栁依依江水生杏花如雪落無聲青霞巻盡畫樓出<lb/>
中有玊人吹玉笙<lb/>
　　　贈人<lb/>
碧溪哀玊響楓林山水孤懐恣逺尋仙子不來秋已暮<lb/>
古樓斜日獨登臨<lb/>
　　林億齡<lb/>
<pb n="KR4h0143_WYG_285-30a"/>
　　　送友還山<lb/>
塵土無憂染素衣蕭條石徑接柴扉飄然又作抽簪計<lb/>
夢逐白鷗江上飛<lb/>
　　趙昱<lb/>
　　　贈鑑湖主人<lb/>
十年長掩故山扉塵土東華㡬染衣想得鑑湖春夜月<lb/>
子規應喚不如歸<lb/>
　　李孝則<lb/>
<pb n="KR4h0143_WYG_285-30b"/>
　　　烏嶺<lb/>
秋風黄葉落紛紛主屹山高半没雲二十四橋嗚咽水<lb/>
一年三度客中聞<lb/>
　　栁永吉<lb/>
　　　福泉寺<lb/>
落葉鳴廊夜雨懸佛燈明滅客無眠仙山一到傷春暮<lb/>
烏帽欺人二十年<lb/>
　　李嶸<lb/>
<pb n="KR4h0143_WYG_285-31a"/>
　　　題僧軸<lb/>
流雲山口草萋萋夜逐香煙到水西醉後高歌荅明月<lb/>
江花落盡子規啼<lb/>
　　金宗直<lb/>
　　　聖母祠禱雨<lb/>
前峰已失後峰青屛翳撩人不解晴誰盡遨頭一蓑笠<lb/>
滿村風雨看苖生<lb/>
　　　荅晉山相公<lb/>
<pb n="KR4h0143_WYG_285-31b"/>
村南村北祝豚蹄榆栁隂隂鳥雀啼身遇太平生事足<lb/>
日斜扶醉㫁橋西<lb/>
　　　送李節度赴鎮<lb/>
鰲背樓臺一俯憑海波萬里碧千澄太平未試龍韜䇿<lb/>
射雉還過竹院僧<lb/>
　　朴文昌<lb/>
　　　題郭山雲興館畫屏<lb/>
萬頃滄波欲暮天將魚換酒栁橋邊客來問我興亡事<lb/>
<pb n="KR4h0143_WYG_285-32a"/>
笑指蘆花月一船<lb/>
　　李達<lb/>
　　　病中對雨<lb/>
花時人病閉門深强折花枝對酒吟怊悵流光夢中過<lb/>
賞春無復少年心<lb/>
　　李植<lb/>
　　　泊漢江<lb/>
春風急水下輕艭朝發驪陽暮漢江篙子熟眠雙櫓静<lb/>
<pb n="KR4h0143_WYG_285-32b"/>
青山無數過船窓<lb/>
　　鄭之升<lb/>
　　　留别<lb/>
細草閒花水上亭緑楊如畫掩春城無人為唱陽闗曲<lb/>
惟有青山送我行<lb/>
　　姜渾<lb/>
　　　贈妓<lb/>
雲鬟梳罷倚高樓鐡笛横吹玊指柔萬里闗山一輪月<lb/>
<pb n="KR4h0143_WYG_285-33a"/>
數行清淚落伊州<lb/>
　　金淨<lb/>
　　　旅懐<lb/>
江南殘夢晝厭厭愁逐年華日日添鶯燕不來春又去<lb/>
落花㣲雨下重簾<lb/>
　　鄭知常<lb/>
　　　醉後<lb/>
桃花紅雨鳥喃喃繞屋青山間翠嵐一頂烏紗慵不整<lb/>
<pb n="KR4h0143_WYG_285-33b"/>
醉眠花塢夢江南<lb/>
　　李仁老<lb/>
　　　題杏花鸜鵒圗<lb/>
欲雨未雨春隂垂杏花一枝復兩枝問誰領得春消息<lb/>
惟有鸜之與鵒之<lb/>
　　崔孤竹<lb/>
　　　仙桂曲題月娥帖和蓀合韻<lb/>
碧落迢迢鸞路長天風吹送桂花香玉簫歸去瑶壇上<lb/>
<pb n="KR4h0143_WYG_285-34a"/>
羅襪寒深一寸霜<lb/>
　　李秀才<lb/>
　　　呈呉子魚先生<lb/>
凌晨走馬入孤城籬落無人杏子成布榖不知王事急<lb/>
隔林終日勸春耕<lb/>
　　藍秀才<lb/>
　　　席上賦呈呉子魚先生<lb/>
平壤城北路偏賖滿目煙波日又斜且向尊前惜歡笑<lb/>
<pb n="KR4h0143_WYG_285-34b"/>
馬頭開遍海棠花<lb/>
　　無名氏<lb/>
　　　宫詞<lb/>
平朝日出殿門開鳯扇雙行引上來遥聽太儀宣詔語<lb/>
罷朝新幸望春臺<lb/>
宫牆處處落花飛侍女燒香對夕暉過盡春風人不見<lb/>
院門金鎖緑生衣<lb/>
中官清曉覓才人合奏笙歌滿殿春别詔梨園吹玉篴<lb/>
<pb n="KR4h0143_WYG_285-35a"/>
御袍新賜錦麒麟<lb/>
　　　江陵東軒<lb/>
水滿南塘生白煙小桃花發竹林邊自憐病客無閒緒<lb/>
一度傷春似去年<lb/>
　　　嘉山道中<lb/>
嘉陵北望接龜城歴數來途更逺行試向長林望津渡<lb/>
濕雲沈野不分明<lb/>
　　　送尹佐郎暉之上京<lb/>
<pb n="KR4h0143_WYG_285-35b"/>
九月遼陽塞草腓朔風霜氣滿征衣行人欲近燕山宿<lb/>
雁乳平蕪曉不飛<lb/>
　　婷<lb/>
　　　古寺尋花<lb/>
春深古寺燕飛飛深院重門客到稀我正尋花花盡落<lb/>
尋花還為惜花歸<lb/>
　　趙瑗妾李氏<lb/>
　　　漫興贈郎<lb/>
<pb n="KR4h0143_WYG_285-36a"/>
栁色江頭五馬嘶半醒半醉下樓時春紅欲瘦臨妝鏡<lb/>
試冩纎纎却月眉<lb/>
　　　登樓<lb/>
紅欄六曲壓銀河瑞霧霏霏濕翠羅明月不知滄海暮<lb/>
九疑山下白雲多<lb/>
　　　自適<lb/>
虗簷殘溜雨纎纎枕簟輕寒曉漸添花落後庭春睡羙<lb/>
呢喃燕子要開簾<lb/>
<pb n="KR4h0143_WYG_285-36b"/>
　　　秋思<lb/>
翡翠簾踈不蔽風新凉初透碧紗櫳㳙㳙玉露團團月<lb/>
說盡秋情草下蟲<lb/>
　　　秋恨<lb/>
綘紗遥隔夜燈紅夢覺羅衾一半空霜冷玉籠鸚鵡語<lb/>
滿堦梧葉落西風<lb/>
　　　寳泉灘即事<lb/>
桃花高浪㡬尺許銀石没項不知處兩兩鸕鷀失舊磯<lb/>
<pb n="KR4h0143_WYG_285-37a"/>
銜魚飛入菰蒲去<lb/>
　　徳介氏<lb/>
　　　送行<lb/>
琵琶聲裏寄離情怨入東風曲不成一夜髙臺香夢冷<lb/>
越羅裙上淚㾗明<lb/>
　　阮澤民<lb/>
　　　送湛内翰還朝<lb/>
目送星軺萬里旋那堪惜别思淒然交闗此日分岐後<lb/>
<pb n="KR4h0143_WYG_285-37b"/>
南北春風共一天<lb/>
　　占城使臣<lb/>
　　　進貢初發占城<lb/>
行盡河橋栁色邊片帆高掛逺朝天未行先識歸心早<lb/>
應是燕山有杜鵑<lb/>
　　　江樓留别<lb/>
青嶂俯樓樓俯渡逺人送客此經過西風揚子江邊栁<lb/>
落葉不如離思多<lb/>
<pb n="KR4h0143_WYG_285-38a"/>
　　答里麻<lb/>
　　　西湖<lb/>
一株楊栁一株花原是唐朝賣酒家惟有吾邦風土異<lb/>
春深無處不桑麻<lb/>
　　日本貢使<lb/>
　　　詠栁<lb/>
湧金門外栁如金二日不來成緑隂折取一枝城裏去<lb/>
敎人知道是春深<lb/>
<pb n="KR4h0143_WYG_285-38b"/>
　　金俊<lb/>
　　　和宋學士贈詩<lb/>
一回錯買離鄉舶抹過鯨波萬里間震旦扶桑無異土<lb/>
參方飽看浙西山<lb/>
　　日本僧左省<lb/>
　　　呈沈潤卿<lb/>
二月天和乍雪晴見君似見祝先生醉中不覺虗簷滴<lb/>
吟作燈前細雨聲<lb/>
<pb n="KR4h0143_WYG_285-39a"/>
　　　天祥<lb/>
　　　　暮春病懐<lb/>
　落花滿地雨絲絲九十春光又别離行樂春深猶有恨<lb/>
　那堪多病過花時<lb/>
　　　機先<lb/>
　　　　聞笛<lb/>
　夜聲吹笛是誰家獨倚高樓月欲斜塞上春情無頼甚<lb/>
　那堪又聼落梅花<lb/>
<pb n="KR4h0143_WYG_285-39b"/>
　　　　雪夜偶成<lb/>
　定起閒吟獨倚闌朔風吹面雪漫漫脩心不到梅花地<lb/>
　耐得山中一夜寒<lb/>
　<lb/>
　<lb/>
　<lb/>
　<lb/>
御選明詩巻一百十六<lb/>
</p>
<p>
</p>
  </div>
</body>
</text>
</TEI>
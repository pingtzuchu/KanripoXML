<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_246-1a"/>
　欽定四庫全書<lb/>
御選明詩巻七十七<lb/>
　　七言律詩十<lb/>
　　　邵寶<lb/>
　　　　雪中賞紅梅奉次涯翁先生時邃翁携酒共飲<lb/>
　　　　懐麓堂<lb/>
　淺綘英英忽滿枝春風到此復何之正憐與雪相逄地<lb/>
　却訝如人欲醉時南國己通千里信西湖空負一生詩<lb/>
<pb n="KR4h0143_WYG_246-1b"/>
　白頭二老青燈夜笑對江東緑酒巵<lb/>
　　　　袁州謁韓文公祠<lb/>
　一上春臺草陸離忽瞻遺像起遐思江山恨少滕王賦<lb/>
　風水愁多二女祠石廪不知雲去地雷塘猶想雨來時<lb/>
　憑君莫引飛鴻望萬里騎龍任所之<lb/>
　　　　夜坐懐劉用熙<lb/>
　蘆泉本是神仙骨誤落人間識者稀聼竹每聫風雨榻<lb/>
　渉江曽製芰荷衣臺荒薊北千金築帆逺呉西一鶴飛<lb/>
<pb n="KR4h0143_WYG_246-2a"/>
寒日蕭蕭那可度憑君預拂釣魚磯<lb/>
　　　送朱工部請告歸上虞<lb/>
記得逄君在樂平新涼庭院碧梧清周官六典曽司宼<lb/>
禹貢三江又水衡澤國煙波吟裏興雲林風日病餘情<lb/>
西興渡口猶回首聞道秋潮昨夜生<lb/>
　　　遊慈恩寺<lb/>
春殘纔作探春行古寺尋僧懶問名近海景多頻立馬<lb/>
對花情劇更聞鶯鏡湖敢乞君分賜寳地偏教佛主盟<lb/>
<pb n="KR4h0143_WYG_246-2b"/>
却憶江南如畫裏萬峰青接水邊城<lb/>
　　　憶母<lb/>
手線縫衣欲問寒慈顔時向夢中看世間盡道為官好<lb/>
天下無如别母難讀罷家音添鬢白書成國事剰心丹<lb/>
青燈自照磚河夜回首江南路渺漫<lb/>
　　　乞終養未許<lb/>
乞歸未許奈親何帝里風光夢裏過三月春寒青草短<lb/>
五湖天逺白雲多客囊衣在縫猶宻驛騎書來字欲磨<lb/>
<pb n="KR4h0143_WYG_246-3a"/>
聖主恩深臣分淺百年心事兩蹉跎<lb/>
　　　靜中寫懐用前韻<lb/>
策杖山邊復水邊病餘翻喜得長年風光共逐初晴後<lb/>
春色還憐未雨前何處乾坤堪一嘯平生泉石本多縁<lb/>
閒來獨上西樓望古華峰髙正倚天<lb/>
　　　送馬參議公御之陜西<lb/>
外省元兼内六曹使君西去更賢勞迎舟風助黄流急<lb/>
隨馬雲分華嶽髙逺道誰教歌憩茇豐年獨遣問啼號<lb/>
<pb n="KR4h0143_WYG_246-3b"/>
一尊未盡臨岐思寒日荒荒滿節旄<lb/>
　　　樹色<lb/>
乍濃還淡弄朝暉樹色依稀定是非樓上望回川歴歴<lb/>
城隂遮斷路微微晴雲有影團傾盖春水無波渌染衣<lb/>
獨坐懐人心正逺天空渭北雁初歸<lb/>
　　喬宇<lb/>
　　　舟中次楊中君謙韻<lb/>
聞説江南唱子規北人初聼不勝思祗看世路長為别<lb/>
<pb n="KR4h0143_WYG_246-4a"/>
不道仙舟尚有期漁浦杳聞煙外笛酒家遥認月中旗<lb/>
郎官白雪難為誦欲和空慚下里詞<lb/>
　　　幕府山<lb/>
説著看山興欲飛湖西雙逕踏霏微寜辭九日登髙㑹<lb/>
况是諸軍奏凱歸林外鐘聲開宿靄江頭帆影送斜暉<lb/>
亦知歡㑹何終極霜露休教上客衣<lb/>
　　　秋風亭下汎舟<lb/>
荒庭寥落野煙空漢武雄才想像中簫鼔應聲開畫鷁<lb/>
<pb n="KR4h0143_WYG_246-4b"/>
帆檣飛影動晴虹山分秦晉羣峰斷水入河汾兩𣲖通<lb/>
少壯幾時還老大不須回首歎秋風<lb/>
　　　籍田禮成恭紀<lb/>
東郊法駕勸春畊右列三公左九卿王業有基開地力<lb/>
聖躬無逸鑒天行功先耒耜三推數樂備鈞韶九奏聲<lb/>
盛禮既成還賜宴共将豐稔頌昇平<lb/>
　　　元日復命<lb/>
宫袍香引御爐煙奏對真于百辟先瑞雪早占嘉靖日<lb/>
<pb n="KR4h0143_WYG_246-5a"/>
寳符重紀甲申年視牲禮重青陽後復命心懸紫極前<lb/>
稽首龍顔華盖近不知雙履到中天<lb/>
　　　分獻鍾山<lb/>
隔江丹嶂鑿鴻濛虎踞龍盤指顧中地比岐豐開帝業<lb/>
嵗多雲雨濟神功中天積翠瞻依近南紀分壇配享同<lb/>
三獻禮成還佇立夜深靈樹響髙風<lb/>
　　　分獻星辰一壇<lb/>
燔煙上起夜無風峙立星壇對倚空萬象芒寒天在北<lb/>
<pb n="KR4h0143_WYG_246-5b"/>
九霄雲歛月當中香隨龍衮瞻依近聲奏簫韶陟降通<lb/>
郊獻禮成春二日泰階平處仰神功<lb/>
　　王雲鳯<lb/>
　　　送孟仲平陜西屯田僉事<lb/>
璽書初下建章宫諸將邊隅已望風秦甲連營金窟北<lb/>
漢屯分畝玉闗東山薶凍雪侵雲白水落寒巖繞澗紅<lb/>
聞道西羌今欵塞莫留魏尚乆雲中<lb/>
　　儲巏<lb/>
<pb n="KR4h0143_WYG_246-6a"/>
　　　宿吕梁有感<lb/>
赤石夤縁宿吕梁黄茅轉盼失前岡百年身世如秦贅<lb/>
一髪功名媿楚狂投老計應吾土好懐人情與暮雲長<lb/>
夢回多少闗心處清鏡朝來有鬢霜<lb/>
　　　嵗晚病懐<lb/>
園居瀟灑復何求天際浮雲任去留病枕夜長妨穏睡<lb/>
吟笻冬煖散閒愁支離未就歸田稿汗漫虚疑駕海舟<lb/>
五十五年成底事春風依舊屋東頭<lb/>
<pb n="KR4h0143_WYG_246-6b"/>
　　　立春日<lb/>
未試春盤且洗觴吹葭五夜待春光催花謾剪隋宫綵<lb/>
賜酒曽沾漢署香白髪銀幡聊作戯青衫竹馬自成行<lb/>
淩晨便有名園興獨喜喬松不受霜<lb/>
　　　上元夕飲客二首用前韻<lb/>
愛客曽留臘底觴晚筵絲竹瀉寒光淡籠明月饒春麗<lb/>
小浥輕塵覺雨香何處風來花作陣誰家燈好妓成行<lb/>
開年共説逄佳境碧盌嘗新有蔗霜<lb/>
<pb n="KR4h0143_WYG_246-7a"/>
佳辰留客競浮觴一飲先判盡曙光雲葉弄晴翻桂魄<lb/>
燈花烘夜吐蘭香盆瓊錯落筵前令筝雁參差曲裏行<lb/>
莫訝東君扶病坐故人投分比明霜<lb/>
　　　次克温南宫賞魏花<lb/>
南宫花發滿朱欄對酒先判十日看彩筆舊傳才子夢<lb/>
青綾誰道主人寒明妝向晚圍紅燭妙舞廻春試翠盤<lb/>
空齅花枝無好句東風應笑客衰殘<lb/>
　　　送馬侍郎歸故城<lb/>
<pb n="KR4h0143_WYG_246-7b"/>
西掖東曹疏幾封秣陵回首寄行踪懐歸當擬𤓰期及<lb/>
算老誰能蔗境逄去國衣冠非寂寞過江舟檝且從容<lb/>
攀援欲詣三山别閒看浮雲結晚峰<lb/>
　　　荅夏郡博<lb/>
夢裏仙居接兩涯海門山好向誰賒丹霞掩映千年樹<lb/>
碧澗縈迴十里花雲外聼人吹楚竹洞中留客飯胡麻<lb/>
醒來忽捧堯天詔憶在台南第幾家<lb/>
　　　又分韻得多字送杭東卿<lb/>
<pb n="KR4h0143_WYG_246-8a"/>
飛樓突兀挂明河西北雲山入檻多絶頂危巢欹鸛雀<lb/>
夾城流水帯蒲荷清商掠樹驚秋到明月看人奈别何<lb/>
坐撫佳辰懐逺道送君須待醉時歌<lb/>
　　　再荅寫懐<lb/>
臈酒初封半坼泥惜春連日醉芳溪鶯林謌斷停杯待<lb/>
花陣香來滿袖携榻徧彩箋多詠蜀調成錦瑟肯干齊<lb/>
南游暫借江山助未必青冥羽翼低<lb/>
　　　衝雨發雄縣晚至涿州<lb/>
<pb n="KR4h0143_WYG_246-8b"/>
淋浪一雨趂歸程客思翛然半夜生塵漲洗開秋氣淨<lb/>
簿書抛却病身輕却看車馬増行色轉覺雲山頼晚晴<lb/>
好景供詩隨處有松㕔明月范陽城<lb/>
　　　九日同諸公登幕府山次樊川韻<lb/>
秋晚驚看木葉飛寒山一徑到來微天晴曠野千峰出<lb/>
水落長江萬里歸渺渺平蕪懐故國垂垂短髪對斜暉<lb/>
平生賸有登髙興千仞岡頭再振衣<lb/>
　　楊循吉<lb/>
<pb n="KR4h0143_WYG_246-9a"/>
　　　初春山居還城却寄支硎僧院<lb/>
好山不著詩人句孤負浮嵐翠滿空梅子蛻花春事半<lb/>
雨聲追冷昨宵中來尋茗椀梯幽閣却上籃輿别逺公<lb/>
白髪漸添身老大何縁佳興逐東風<lb/>
　　　湖上<lb/>
湖上魚吹細沫行湖邊花草足風情田分日影隂晴别<lb/>
水合天光上下清頗怪病身逄酒健乆留眵眼待山明<lb/>
農家識是游人過競擁籬頭送櫓鳴<lb/>
<pb n="KR4h0143_WYG_246-9b"/>
　　費宏<lb/>
　　　南史侍羅圭峰考滿赴京至良鄉以折臂乞歸<lb/>
　　　中批遽從之作此奉寄<lb/>
咫尺論心恨未能薊門南望睇空凝憂時定復添華髪<lb/>
醫國真應屬折肱歸喜冬簷支睡枕行當霜路蹴層冰<lb/>
欲知諸老拳拳意不減韓翁惜孔丞<lb/>
　　　謝姜寛送芋子<lb/>
芋魁相送滿筠籠應念冰盤苜蓿空此日蹲鴟真損惠<lb/>
<pb n="KR4h0143_WYG_246-10a"/>
當年黄獨漫哀窮蒸時不厭葫蘆爛煨處還恩榾柮紅<lb/>
自是菜根滋味好萬錢誰復羡王公<lb/>
　　石珤<lb/>
　　　早朝追和匏老韻<lb/>
蓬萊宫闕玉為橋曵履年年侍早朝罏靄著衣如過雨<lb/>
御溝揺月欲生潮未排閶闔心猶壯纔望金莖渇已消<lb/>
奏罷從容過東觀五雲隱隱聼吹簫<lb/>
　　　宫柳<lb/>
<pb n="KR4h0143_WYG_246-10b"/>
内裏垂楊自不同萬條柔翠拂瓊宫葉含華萼樓前雨<lb/>
枝帯朝元閣上風望入畫眉情正切囀來黄鳥語初工<lb/>
一般灞水橋頭緑日日行人惆悵中<lb/>
　　　秋興<lb/>
野寺旋題帯夕暉鐘聲遥度翠林㣲蕪蔞渡口逄人語<lb/>
恒嶽峯前見雁飛月露風花情太劇江湖廊廟願多違<lb/>
不知蓴菜鱸魚鱠何事能令沈約肥<lb/>
　　　送鄧丞兄歸揚州<lb/>
<pb n="KR4h0143_WYG_246-11a"/>
蕪蔞漢水駐仙槎羡爾吹箎早放衙池上夢回春草緑<lb/>
塞門秋盡雁行斜心懸邊徼聞歸馬望入淮山喜近家<lb/>
好向髙堂説難弟哦松終日更看花<lb/>
　　王鴻儒<lb/>
　　　沁州道中<lb/>
十年江左宦情闌此日并門復強顔細栁依依標北道<lb/>
生煙漠漠䕶前山數聲清管鳴蛙沸一㸃黄塵探騎還<lb/>
回首中原渺千里白雲飛處是鄉闗<lb/>
<pb n="KR4h0143_WYG_246-11b"/>
　　　送范齋李先生致仕還吳<lb/>
春色俄看到枳花江東行客理歸艖世途水馬波難泝<lb/>
吾道人龍跡己遐安世平生多氣節少陵老去憶桑麻<lb/>
袖中未有留戡疏羞向燈前看莫邪<lb/>
　　吳儼<lb/>
　　　聼鄭伶琵琶<lb/>
鄭伶名價重江東五百棃園伎盡空子夜猿啼殘月白<lb/>
上林鶯老落花紅江頭商婦愁無限塞外明妃恨不同<lb/>
<pb n="KR4h0143_WYG_246-12a"/>
可惜曹綱今去逺何由兩市闘西風<lb/>
　　羅玘<lb/>
　　　遊方山路間定韻與石樓志别<lb/>
相逄盡道乞還山公乞還山便得還浮世風煙棋罷局<lb/>
百年光景手循環穿雲躡磴疑天上到寺對僧如夢間<lb/>
明日河橋杯酒後月明千里隔陽闗<lb/>
　　楊子器<lb/>
　　　早朝詩<lb/>
<pb n="KR4h0143_WYG_246-12b"/>
平旦曈曨瑞靄浮曙星送月下西樓畫衣遥入迎仙蹕<lb/>
黄繖髙擎覆采旒鸞帚拂塵花雨霽霓旌曵影栁風柔<lb/>
太平無事春如海天保歌長樂未休<lb/>
曉天宫闕挂星河魚鑰傳廻鳯輦過雲擁蓬萊通御氣<lb/>
雨晴太液起恩波鼓嚴正促千官入鞭靜猶聞禁卒訶<lb/>
衙退殿頭幢節下花隂滿地逐鳴珂<lb/>
滿地霜華襯短靴禁城隂處曉頻過金籠内使教鸚鵡<lb/>
玉勒蕃奴制駱駝八面樓西明月在萬年枝上慶雲多<lb/>
<pb n="KR4h0143_WYG_246-13a"/>
重聞奏事言何事郎省無縁上諫坡<lb/>
天街雲騎擁青騧明月參差印㡌紗簇仗旌旗相掩映<lb/>
報班鐘鼓未停撾晨光隱約通三殿和氣絪緼滿萬家<lb/>
朝下迥無人語雜早鶯啼出内園花<lb/>
　　鄒智<lb/>
　　　金井山居次韻<lb/>
鐵杖何年入此山今人菴是古人菴春風小圃修花史<lb/>
落日疎林縱酒談放鶴亭髙塵網斷聼鶯橋近野情酣<lb/>
<pb n="KR4h0143_WYG_246-13b"/>
莫辭老背尋常炙寒露侵淩恐未堪<lb/>
　　李承箕<lb/>
　　　用茂卿兄韻呈定山先生<lb/>
紛紛岐路竟何之我且東行住少時春好一年留酒國<lb/>
花殘兩度見辛夷夢隨莊叟迷蝴蜨醉過山翁倒接䍦<lb/>
何日杖藜期度嶺江門無地不宜詩<lb/>
　　陳源清<lb/>
　　　荅文徴明秀才<lb/>
<pb n="KR4h0143_WYG_246-14a"/>
每從白馬望呉門天塹長江隔夢魂縞帯交情惟汝在<lb/>
練裙書法好誰論支硎鶴去雲千片茂苑花飛水一村<lb/>
何日黄金祠賈島玉蘭花下酹清尊<lb/>
　　趙輔<lb/>
　　　奉和觀車駕祀南郊<lb/>
御堤新築淨無埃大駕親承祀事來風定罏煙浮衮冕<lb/>
日髙仙仗䕶蓬萊鸞旂紛擁雲衢合雉扇遥迎翠輦開<lb/>
更有羽林嚴宿衛桓桓多是出羣才<lb/>
<pb n="KR4h0143_WYG_246-14b"/>
　　沈周<lb/>
　　　宜晚軒為玉公賦<lb/>
湖山佳處小軒成薄暮偏宜物外情明月未来風滿樹<lb/>
夕陽猶在鳥無聲黄花共客詩中老白髪催年定裏生<lb/>
塵海行人不知此勞勞心跡候誰明<lb/>
　　　和張保定留題北寺詩韻<lb/>
鐘磬泠泠隔水聞當門髙塔倚斜曛緑蘿深徑棲殘雨<lb/>
黄葉空臺積暮雲已拂筆塵留草聖更因香炷事桐君<lb/>
<pb n="KR4h0143_WYG_246-15a"/>
碧山學士清游後應悔銀魚不蚤焚<lb/>
　　　文温州寄鳯尾蕉<lb/>
鄭重移根過嶺來向陽墀上擇宜栽葉攅碧柄參差長<lb/>
幅破青緌細瑣裁心雨拔簪鰲戍削尾風揺扇鳯毰毸<lb/>
森然獨昌寒忩雪不似芭蕉一夜摧<lb/>
　　　谿亭一景<lb/>
幽亭臨水稱冥棲蓼渚沙坪只尺迷山雨乍來茒溜細<lb/>
谿雲欲墮竹稍低檐頭故壘雌雄燕籬脚秋蟲子母雞<lb/>
<pb n="KR4h0143_WYG_246-15b"/>
此叚風光小韋杜可能無我一青藜<lb/>
　　　聞清癡馬秋官課農山莊<lb/>
秋官薹笠事東菑雖愛清幽也似癡分肉戲專鄰叟社<lb/>
訟田閒剖野人詞竹枝雨暗蠨蛸户豆葉風涼絡緯籬<lb/>
知遣牀頭三百甕醉中都賦勸農詩<lb/>
　　　觀西湖百詠集感舊有作<lb/>
白髪攤書似夢驚某丘某水認題名袖中東海言非大<lb/>
紙上西湖眼更明少覺舊游渾記得老闗佳處尚思行<lb/>
<pb n="KR4h0143_WYG_246-16a"/>
青鞋布襪猶鮮健秪待花時計便成<lb/>
　　　立夏日山中遍游後夜宿劉邦彦竹東别墅<lb/>
乍認東莊路不真有橋通市却無鄰山窮借看堂中畫<lb/>
花盡來尋竹主人爛漫箋麻發新興留連櫻筍送殘春<lb/>
與君再見當經嵗分付清觴緩緩廵<lb/>
　　　約史明古不至<lb/>
仙舟望不到𤣥都近信虚傳過太湖如此江山空舊約<lb/>
可勝風雨有長途燈前白髪棊聲在地上碧桃花事無<lb/>
<pb n="KR4h0143_WYG_246-16b"/>
春已䦨珊人尚逺幽禽何苦喚提壺<lb/>
　　　别金陵<lb/>
花事悤悤瞥眼過故園不去欲如何五侯賔客鯖全少<lb/>
百姓人家燕已多蔣廟亂山雲罨樹秦淮落日水増波<lb/>
有詩對酒雖堪賴終欠玲瓏為我歌<lb/>
　　　分得藥臼謝醫<lb/>
山人治藥砍雲根枵腹中容海月呑搗過砂牀剰朱糝<lb/>
煉餘石髓膩青痕無銘錯認周王鼔有竅真移玉女盆<lb/>
<pb n="KR4h0143_WYG_246-17a"/>
抱疾人來識清杵數聲遥在杏花村<lb/>
　　　贈西山老僧<lb/>
老抱清齋太瘦生雪眉霜鬢使人驚遊僧乆住同衣食<lb/>
畜鶴長隨識性情土銼逼牀身煖活紙忩烘日眼晶明<lb/>
此心應與山俱靜不是深山養不成<lb/>
　　　秋雨偶書<lb/>
雲暗湖邨水漫沙秋堂蕭颯類僧家聰明比舊堂堂減<lb/>
老嬾隨年數數加風扇未愁蕉破葉雨房偏恐稻傷花<lb/>
<pb n="KR4h0143_WYG_246-17b"/>
坐深兀兀多資睡強欲開書候日華<lb/>
　　　拂水巖<lb/>
只有看山是勝縁青鞋布襪且輕便天収雨脚賒今日<lb/>
我趂花時遣老年絶壁雲扶將墮石豁崖風勒下奔泉<lb/>
此來不憤空歸去旋搆新篇揀竹鐫<lb/>
　　　楊花二首<lb/>
撲靣吹衣雪㸃晴亂紛紛地亞夫營借風為力終無賴<lb/>
與水何縁却託生看雀啅金新蕊破愛風撩玉小團輕<lb/>
<pb n="KR4h0143_WYG_246-18a"/>
踏謌女子空連臂喚不歸來信薄情<lb/>
恃何顔色漫狂顛雖取花名未取憐寒士衣裳思挾纊<lb/>
相公簾幕欲漫天吹噓不起春泥上撩亂無端老鬢邊<lb/>
一種當門小兒子傍風因日弄輕圎<lb/>
　　　半清軒<lb/>
一軒偪側兩弓餘心逺何妨市上居盆裏栽梅寄瀟灑<lb/>
壁間寫竹看扶踈閒翻酒劵供臨帖靜借牙籌記讀書<lb/>
日有茶煙與香篆行人簾外欲停車<lb/>
<pb n="KR4h0143_WYG_246-18b"/>
　　　水村圖<lb/>
魚荘蟹舍一叢叢湖上成村似畫中互渚斷沙橋自貫<lb/>
輕鷗逺水地俱空船迷楊栁人依緑燈隔蒹葭火映紅<lb/>
全與吾家風致合草堂曽有此愚翁<lb/>
　　　詠簾<lb/>
誰放春雲下曲瓊一重薄隔萬重情珠光蕩日花如夢<lb/>
瑣影通風笑有聲外面令人倍惆悵裏邊容眼自分明<lb/>
知無縁分難輕入敢與楊花燕子爭<lb/>
<pb n="KR4h0143_WYG_246-19a"/>
　　　落花詩三十首<hi>録五首</hi>
供送春愁上客眉亂紛紛地竚多時儗招緑妾難成些<lb/>
戲比紅兒煞要詩臨水東風撩短鬢惹空晴日共游絲<lb/>
還隨蛺蜨追尋去牆角公然有半枝<lb/>
百五光隂瞬息中夜來無樹不驚風踏歌女子思楊白<lb/>
進酒才人賦雨紅金水送香波共渺玉階看影月俱空<lb/>
當時深院還重鎖今出牆頭西復東<lb/>
笻枝侵曉啄芳痕借爾階庭亦暫存路不分明愁喚夢<lb/>
<pb n="KR4h0143_WYG_246-19b"/>
酒無聊賴怕臨軒隨風肯去從新嫁棄樹難留絶故恩<lb/>
惆悵斷香餘粉在何人剪紙一招魂<lb/>
馬追紅雨倦游回春事䦨珊意已灰生怕漸多煩埽地<lb/>
酷憐將盡數銜杯莽無留戀牆頭過私有徘徊扇底來<lb/>
老去罣牽宜絕物白頭自笑此心孩<lb/>
為爾徘徊何處邊赤闌干外碧檐前亂飛萬㸃紅無度<lb/>
間過一鶯黄可憐觀裏又來劉禹錫江南重見李龜年<lb/>
送春把酒追無及留取銀燈補後縁<lb/>
<pb n="KR4h0143_WYG_246-20a"/>
　　　送晏青雲還蜀<lb/>
詩草琴張共一囊輕舟八月過瞿塘功名如夢青雲逺<lb/>
桑梓闗心白髪長喜脱豸冠尋隱計閒書牙笏記丹方<lb/>
登髙王粲應憔悴始信江山非故鄉<lb/>
　　　與陳廷壁周宗道晚歸有竹莊漫興<lb/>
酒闌撾鼓棹郎催拉柁迎潮細浪開竹嶼東頭諸客散<lb/>
栁塘南下一舟回微陽逺浦紅猶在斷雨廻風白又來<lb/>
童子伺門燈火候漫因清暑再傳杯<lb/>
<pb n="KR4h0143_WYG_246-20b"/>
　　　棃花<lb/>
瑩白姿容謝粉鉛不教酒洗自嬋姢日華暖抱溶溶雪<lb/>
月影涼生淡淡煙深鎖春愁歸院後靜思先夢凭䦨邊<lb/>
那堪埽地東風惡抹殺清明又一年<lb/>
　　史鑑<lb/>
　　　松陵夜泊<lb/>
城隂分手即天涯嶺樹江雲别路賒未到故園猶是客<lb/>
忽聞鄉語似還家燈前今夜愁無寐鏡裏明朝鬢有華<lb/>
<pb n="KR4h0143_WYG_246-21a"/>
欲問歸舟何處宿月明和雁在蘆花<lb/>
　　　登吳興慈感寺閣<lb/>
亭亭髙閣倚斜暉廿載曽從此地歸往事已隨春草換<lb/>
重來似覺故人稀孤城近水青山映逺樹和雲去鳥微<lb/>
欲繋扁舟嗟未得䕷蕪新緑釣魚磯<lb/>
　　　曹顒若載酒過訪以詩贈别<lb/>
一尊相對思依依老大空悲始願違華髪鏡中看漸短<lb/>
故人天際信來稀黄梅雨少河流淺緑樹隂多日景微<lb/>
<pb n="KR4h0143_WYG_246-21b"/>
欲抱漁竿江上去却愁風浪濕荷衣<lb/>
　　金琮<lb/>
　　　送别史癡翁分得塵字<lb/>
酌酒題詩送故人卧癡樓上宴殘春誰能老去身無事<lb/>
我愧年來鬢有銀楊栁風輕渾是夢杏花雨細欲成塵<lb/>
行装䞉貯金壺墨處處湖山為寫真<lb/>
　　黄雲<lb/>
　　　雨中書事<lb/>
<pb n="KR4h0143_WYG_246-22a"/>
病裏仍愁四十過學書學劒兩蹉跎白翻野飯炊粳稻<lb/>
緑染秋衣製芰荷逺道西風吹客鬢空江暮雨濕漁蓑<lb/>
村醪急辦青錢買兒女燈前且笑歌<lb/>
　　　呉江王氏月湖<lb/>
水雲千頃浩無邊蕭爽微颸埽翳煙海底魚龍還出没<lb/>
夜深河漢亦澄鮮倒披宫錦淋漓醉快展湘雲放浪眠<lb/>
逸興遄飛鷗夢逺流光孤潔照沉淵<lb/>
　　　次呉工部夜集韻兼述鄙意<lb/>
<pb n="KR4h0143_WYG_246-22b"/>
脱幘掀髥折墮簪語長真似吐絲蠶乞身且待三宜去<lb/>
養夀應無七不堪屈産昔曽空冀北人生只合住江南<lb/>
賡詩頼有梅花主吟處宜題退隱菴<lb/>
　　　夏日書事寄呉水部徳徴<lb/>
夏木垂隂覆小堂圖書生潤日消長遺音過耳栗留語<lb/>
餘馥清心薝蔔香嬾僕畬田耕鹵莽頑兒越户歩踉蹌<lb/>
行吟坐睡多閒適自至南風足午涼<lb/>
　　　施彦清野翁莊次沈啟南先生韻<lb/>
<pb n="KR4h0143_WYG_246-23a"/>
笑王給事鎖西莊隔水通人故架梁載酒柴門無吠犬<lb/>
分花鄰舍恰低牆書臨晉帖時數過詩詠豳風日幾章<lb/>
好鱠鱸魚飯香稻縱饒飛雪興難妨<lb/>
　　莫止<lb/>
　　　正月十九日漫述<lb/>
節名燕九尚留燈故事元從闕下増時態盡隨前夜月<lb/>
餘光猶照幾家棚臘醅熟乆樽初剖園韭香新饌可登<lb/>
細雨落梅清詠徹髙情應念昔人曽<lb/>
<pb n="KR4h0143_WYG_246-23b"/>
　　羅燾<lb/>
　　　追和石田翁落花詩二首<hi>録一首</hi>
花隨流水去悠悠幾日傷春欲白頭絮繫游絲腸百結<lb/>
瓣浮細雨淚雙流秋千院落人孤立杜宇枝頭月一鈎<lb/>
過眼韶光無計挽年年空抱别離愁<lb/>
　　葉聰<lb/>
　　　秋懷<lb/>
北斗城髙近海潯每懐風景動微吟青山有恨傷甌越<lb/>
<pb n="KR4h0143_WYG_246-24a"/>
流水無情自古今幾處吹笳空夜月誰家𢷬練急寒砧<lb/>
天涯此日重回首忽見江花思不禁<lb/>
　　　舟次𤓰洲<lb/>
𤓰歩南頭水拍天髙樓獨望思悠然半江僧下山腰寺<lb/>
兩岸人分渡口船萬斛千艘非舊日一龍五馬是何年<lb/>
邇來欲趂風濤便十幅蒲帆向浙川<lb/>
　　方太古<lb/>
　　　寒食思友小酌<lb/>
<pb n="KR4h0143_WYG_246-24b"/>
已買桐江舊釣船清江白石趂鷗眠風前轉眼逢寒食<lb/>
時事驚心豈少年故國梨花千樹雪小堂楊栁一林煙<lb/>
夜來有夢髙陽侣覓得村沽飲十千<lb/>
　　　寒食<lb/>
春光二月忽三月天氣單衣又夾衣樹樹梨花相闘發<lb/>
家家燕子欲偷飛客懷不慣逄寒食世路還堪住翠微<lb/>
溪上栁條新弄碧輭風晴日待儂歸<lb/>
　　　榖雨<lb/>
<pb n="KR4h0143_WYG_246-25a"/>
春事闌珊酒病瘳山家穀雨早茶収花前細細風雙蜨<lb/>
林外時時雨一鳩碧海丹丘無鶴駕緑蓑青笠有漁舟<lb/>
塵埃漫笑浮生夢峴首于今試薄遊<lb/>
　　　書寒溪書屋壁<lb/>
屋占桑麻半畝園嵗無車馬與人喧午涼樹影圎浮地<lb/>
夜靜灘聲直到門萬巻詩書銷日月一灣鷗鷺共朝昬<lb/>
興來蓑笠扁舟去不亞浣花溪上村<lb/>
　　周立<lb/>
<pb n="KR4h0143_WYG_246-25b"/>
　　　將過江隂訪朱善繼塗中風雨乃回<lb/>
尋君無那朔風顛興盡空囘訪戴船洶湧浪喧欹岸石<lb/>
冥濛雨濕逺林煙江楓落葉紅銷樹野水冰生白滿田<lb/>
嵗晚幽期嗟竟阻相過重擬入新年<lb/>
　　董澐<lb/>
　　　天笠次白樂天<lb/>
松林行盡見松門花事三分過二分髙樹鳥呼低樹鳥<lb/>
入山雲笑出山雲峰前瀑布僧前落竹裏流鶯寺裏聞<lb/>
<pb n="KR4h0143_WYG_246-26a"/>
忙處不知閒處好紅塵白浪正紛紛<lb/>
　　薛章憲<lb/>
　　　風雨中憶含桃<lb/>
含桃摘後已無多更耐風狂雨横何縱有紺跗垂弱蒂<lb/>
分無丹顆綴柔柯朱唇失絳羞樊素頳頰啼紅泣苧蘿<lb/>
想見流鶯正無頼應同老子共悲歌<lb/>
　　朱訥<lb/>
　　　燕<lb/>
<pb n="KR4h0143_WYG_246-26b"/>
三月巢乾雛未成茅堂來往日營營説殘午夢千聲巧<lb/>
剪破春愁兩尾輕宫栁隂濃金鎖合水芹香細緑波晴<lb/>
畫闌十二無人倚一半梨花一半鸎<lb/>
　　朱朴<lb/>
　　　吳江道中<lb/>
江上芙容晚著花故人書畫汎輕艖廿年往事今重省<lb/>
雙鬢逄秋各有華水落湖田漁網集天低澤國雁行斜<lb/>
垂虹橋下堪停棹碧樹紅簾賣酒家<lb/>
<pb n="KR4h0143_WYG_246-27a"/>
　　　楚江秋暁<lb/>
卧聞津吏數江程白鳥青莎岸岸明秋色逺連湓浦樹<lb/>
人家多繞漢陽城殘燈野寺鐘初動瘦馬河橋客早行<lb/>
三國廢興何處問荻花風起又潮生<lb/>
　　孫冕<lb/>
　　　和西涯相公春興詩二首<lb/>
山館悠悠倚峻坡别來應是兩年過鹿麋昔日遊偏好<lb/>
風雨他鄉夢更多松下小軒閒雨菊月中荒逕掩雲蘿<lb/>
<pb n="KR4h0143_WYG_246-27b"/>
歸來若待頭顱白其奈巖花笑客何<lb/>
竹垣向裏闢新池徑曲門迂去每遲鳥弄落花人未到<lb/>
魚吹新荇月先知天邊客夢何時醒江上歸舟此日移<lb/>
喚起巢由作賔主不知身在帝堯時<lb/>
　　沈宣<lb/>
　　　次沈陶菴題石田有竹莊韻<lb/>
休文家在陽湖住湖有篔簹似渭川險韻刋詩留節下<lb/>
涼隂牽夢墮鷗邊無人厭俗狂題鳯有客敲門共飲泉<lb/>
<pb n="KR4h0143_WYG_246-28a"/>
負我十年開徑入相思空隔滿林煙<lb/>
　　王建極<lb/>
　　　和石田翁落花詩<lb/>
風淨雲和雨意新殘紅㸃㸃委芳塵眼穿此日凭闌客<lb/>
腸斷當年勸酒人紙上秪能添麗句枝頭無計駐殘春<lb/>
落英狼籍那堪觸宻掣金鈴鳥莫嗔<lb/>
煙雨欺花肯放晴落紅日日喚愁生已拚引被䝉頭卧<lb/>
更起廵簷信歩行蝴蜨夢寒雙睡燕杜䳌枝老獨啼鶯<lb/>
<pb n="KR4h0143_WYG_246-28b"/>
緑隂冉冉天涯徧十二樓頭空月明<lb/>
看花興懶厭追陪門掩春光強半廻紅著樹時風已妬<lb/>
緑成隂處雨猶催盈盈堆徑阿誰惜欵欵敲忩若個來<lb/>
攪得情懐無可奈呼童且覆掌中杯<lb/>
萬樹飛花遶碧空韶光應與昔年同朱簾半捲胭脂雨<lb/>
繡幕輕揺蘭麝風燕拂林霞分嫩緑蜨翻草露濕嬌紅<lb/>
玉人推枕春眠起玉減金鬆一顧中<lb/>
　　楊榖<lb/>
<pb n="KR4h0143_WYG_246-29a"/>
　　　落花次石田翁韻<lb/>
月缺良宵尚半規花殘無復昨看時飄飄入座沾衣濕<lb/>
細細迴簷㸃額遲衝曉馬蹄先踏破趂晴蛛網漫縈垂<lb/>
雕紅刻紫都成夢一段春情欲訴誰<lb/>
　　陳節<lb/>
　　　落花次石田翁韻<lb/>
羣芳無力愛春眠倦倚闌干似醉然漢女琵琶應飲恨<lb/>
楚宫粉黛不勝蔫燕銜零玉遺書几蜂帯餘香過酒船<lb/>
<pb n="KR4h0143_WYG_246-29b"/>
欲為癡兒時洗面杖藜閒到短籬邊<lb/>
　　勒貴<lb/>
　　　碧渠為李宗朝賦<lb/>
白雲深處有山莊分得清渠入小塘水面雨翻菱葉亂<lb/>
門前風過稻花香竹牀不作勞生夢石硯惟鈔種樹方<lb/>
樵子是兄漁是弟卜鄰何計得連牆<lb/>
　　祝允明<lb/>
　　　顧明府榮夫<lb/>
<pb n="KR4h0143_WYG_246-30a"/>
雞山燕市每依依此日都抛入洛衣家近鬱林公舊隱<lb/>
門如彭澤令初歸空鄰舊社惟君宻却笑無車訪我稀<lb/>
最愛滄浪池水好幾時同坐一方磯<lb/>
　　　贈承公<lb/>
牆外西林是寶坊林間髙卧有支郎定回斜日雲穿衲<lb/>
吟斷寒更月滿牀妙梵逺通潮隱隱清隂分與栢蒼蒼<lb/>
何時為取無生話共了趺蒲一夜長<lb/>
　　何孟春<lb/>
<pb n="KR4h0143_WYG_246-30b"/>
　　　送菊涯翁<lb/>
山徑曽陪九日遊數枝還為一尊留買從逺市聊供節<lb/>
栽向名園合擅秋漸老有人憐客瘦乍寒無客替蜂愁<lb/>
多情不用防吹㡌短髪猶禁插滿頭<lb/>
　　顧清<lb/>
　　　首夏即事<lb/>
金獸香殘晝漏稀嫩槐庭院午風微蜜房分子蜂初靜<lb/>
書閣垂簾燕自飛小碾試茶催瀹鼎輕刀裁葛已成衣<lb/>
<pb n="KR4h0143_WYG_246-31a"/>
故園遥憶三江外梅豆青青筍過扉<lb/>
　　　白燕<lb/>
海國年年傍社歸春來爭訝羽毛非不經乳穴移仙骨<lb/>
似翦齊紈作舞衣已化玉釵空悵望未消紅縷故依稀<lb/>
月明昨夜風簾動驚起還隨白練飛<lb/>
　　　涯翁七十夀詩<lb/>
午橋長夏日如年吏㪚瀛洲聚錦筵黄閣衣冠諸老外<lb/>
清時鐘鼓百花前閒情好鳥鳴深樹往事浮雲淡逺天<lb/>
<pb n="KR4h0143_WYG_246-31b"/>
惟有老人南海上祥光夜夜繞台躔<lb/>
　　　以燈圎餉陸太僕<lb/>
三五新正憶故園屑雲糜玉閙春盤小奴解作江南意<lb/>
逺客都忘嵗暮寒梅欲闘圎忙著子雪如爭巧故成團<lb/>
玉厓太僕真清吏莫認明珠按劒看<lb/>
　　　崔世興宅奉次涯翁韻<lb/>
酒敵棋朋四坐分不知何處是東君屛間拂石疑生雨<lb/>
畫裏看花半作雲<hi>王若水畫梨花杏花甚妙</hi>白雪辭章隨筆㪚<hi>涯翁席上</hi>
<pb n="KR4h0143_WYG_246-32a"/>
<hi>作草書</hi>紅塵車馬隔牆紛平生六一堂前士到處春風挹<lb/>
令芬<lb/>
　　　四月十三日同時敏送仲玉景和歸途有感作<lb/>
漠漠輕雲淡淡風御溝溶漾落花紅一番離别中年後<lb/>
千里河山夕照中垂角故人霜兩鬢<hi>時敏景和皆童稚交今皆老矣</hi>闗<lb/>
心岐路草連空歸來稚子迎門笑何日親交送阿翁<hi>時求</hi>
<hi>歸未得</hi>
　　　春日將適郊外忽暴風阻行<lb/>
<pb n="KR4h0143_WYG_246-32b"/>
二月六日天氣惡巻地黒風吹倒人却看花栁俱無色<lb/>
忽訝江山不似春髙卧野人滋嬾㪚欲飛燕子自逡廵<lb/>
東園有約不如意須待來朝理釣綸<lb/>
　　　渡江<lb/>
揚子江頭幾問津風波如舊客愁新西飛白日忙於我<lb/>
南去青山冷笑人孤枕不勝鄉國夢敝裘猶帯帝城塵<lb/>
交遊落落俱星散吟對沙鷗一愴神<lb/>
　　鄭岳<lb/>
<pb n="KR4h0143_WYG_246-33a"/>
　　　簡姑蘇陳粹之憲副<lb/>
吳苑鶯花滿舊墟先生翻笑去無車一官棄去還憂國<lb/>
十口飢來只賣書短屐香生莎徑暖疎欄雲傍草堂虚<lb/>
悤悤登拜慚予晚更報詩筒候起居<lb/>
　　吳一鵬<lb/>
　　　闗河阻船慰同行諸君<lb/>
水宿風餐君莫愁他鄉聊復當春遊花間啄食鳥紅尾<lb/>
沙上浣衣僧白頭三户人煙看漠漠百年身世任悠悠<lb/>
<pb n="KR4h0143_WYG_246-33b"/>
闗河過此知無礙萬里長風吹客舟<lb/>
　　　節後見菊<lb/>
重陽已過十餘日纔見疎籬菊有花厭逐紛華供俗眼<lb/>
獨留冷淡伴詩家清霜數朶水邊浄落日一枝風外斜<lb/>
為汝秋深慰蕭索酒酣聊取插烏紗<lb/>
　　杭濟<lb/>
　　　東溪小隱<lb/>
清溪東畔隱君家幽事人將擬浣花垂栁蔭牆縁岸仄<lb/>
<pb n="KR4h0143_WYG_246-34a"/>
短莎分徑入門斜春風到處隨吟杖秋水閒來放釣槎<lb/>
了却百年終隱計更無飛夢到東華<lb/>
　　王良佐<lb/>
　　　招張一桂<lb/>
日日草堂江上開竹間亦有小亭臺酒杯欲棄那忍棄<lb/>
吾子不來誰復來案上離騷讀初罷坡頭獨鶴放仍回<lb/>
湖山每索驚人句須得張郎八斗才<lb/>
　　許讃<lb/>
<pb n="KR4h0143_WYG_246-34b"/>
　　　臘梅<lb/>
野籬江滸淡溶溶移對忩軒意更濃仙子臨風金鈿冷<lb/>
東皇傳令蠟書重天涯别限雲千里花下吟魂月一笻<lb/>
更向玉棠多勸植元來鼎味自從容<lb/>
　　　靈隱寺<lb/>
靈隱何縁副夙盟蒲團茗碗拄藤輕昻藏野鶴來僧榻<lb/>
撲簌巖花落鳥聲桂子天香真絕唱栁塘花塢自闗情<lb/>
幾囘不盡登臨意便欲山前結數楹<lb/>
<pb n="KR4h0143_WYG_246-35a"/>
　　劉玉<lb/>
　　　寄咸肅兄<lb/>
江頭日日候歸船南北東西路幾千旅館夢廻常徹夜<lb/>
故園書去動經年愁連郢樹雲初合思入湘潭月义圓<lb/>
莫道少年堪乆别髙堂華鬢亦蕭然<lb/>
　　湯沐<lb/>
　　　秋日冩懷<lb/>
黄菊秋來已滿籬青山於我乆相期孤燈對酒不成醉<lb/>
<pb n="KR4h0143_WYG_246-35b"/>
逺道逄秋更覺悲祇恐病侵垂老日不妨貧過未官時<lb/>
沅湘欲趁東歸櫂竹杖芒鞵任所之<lb/>
　　熊卓<lb/>
　　　觀春水有感<lb/>
二月煙濤天際來病懐憂思一登臺濕雲屯樹鶯新到<lb/>
鳴雨灑江花亂開坐浪漁舟終逺去横空隼鳥亦低迴<lb/>
香蘋欲採汀洲逺目斷蘭橈心更哀<lb/>
　　　懐京友<lb/>
<pb n="KR4h0143_WYG_246-36a"/>
閬苑十年同㑹好滄江千里獨棲安燕臺逺樹春雲暗<lb/>
楚館繁花晝雨寒不分山鐘揺夢促無端海鶴度書難<lb/>
傷心桂棹風波隔日晏空歌澧有蘭<lb/>
　　　春興<lb/>
塵世光隂徒草草林居風物亦非菲花間雨濕身常慣<lb/>
竹裏月明人乍稀遲日暖薰幽澗草春雲新長北山薇<lb/>
滄江白鳥知人意戀戀沙橈故不飛<lb/>
午榻醒來睡思足蕭然庭樹雨聲清安貧原憲元非病<lb/>
<pb n="KR4h0143_WYG_246-36b"/>
樂志陶潛不愛名煙水潑堤鸂鶒亂花香落澗鷓鴣鳴<lb/>
逄人若問漁樵業海月山雲各有情<lb/>
　　趙鶴<lb/>
　　　登岱<lb/>
一上遥岑萬丈蒼天風應為襲衣裳雞鳴往往㸔東日<lb/>
人語時時到下方雲暗鐘聲連海樹春浮花氣入山堂<lb/>
四時未歇登遊興翻說厓禽喚客忙<lb/>
東皇祠下走靈氛今古祈靈賸有文不斷香燈千里至<lb/>
<pb n="KR4h0143_WYG_246-37a"/>
有時鐘磬四山聞雨聲直過僧家竹鴻影平低客路雲<lb/>
却愛三人花底飲不妨對影到斜曛<lb/>
　　朱諫<lb/>
　　　冬日奚蘭室老友見訪喜而有作<lb/>
江村寒月客來稀坐對梅花半掩扉燈火最憐清夜話<lb/>
溪山偏愛舊人歸酒樽欲盡還堪㵼世路無情已息機<lb/>
相見不須悲白髪山林鐘鼎總成非<lb/>
　　　章孝夫雁麓山莊<lb/>
<pb n="KR4h0143_WYG_246-37b"/>
隂隂竹樹繞山根石徑雲深蕩北村無數落花浮水靣<lb/>
盡隨鷗鳥到柴門鈎簾靜對千峰月種藥新開五畝園<lb/>
長日南忩事髙卧謾將風景説桃源<lb/>
　　唐寅<lb/>
　　　和石田先生落花詩<lb/>
春盡愁中與病中花枝遭雨又遭風鬢邊舊白添新白<lb/>
樹底深紅換淺紅漏刻已隨香篆了錢囊甘為酒杯空<lb/>
向來行樂東城畔青草池塘亂活東<lb/>
<pb n="KR4h0143_WYG_246-38a"/>
春來赫赫去悤悤刺眼繁華轉眼空杏子單衫初脱暖<lb/>
梨花深院自多風燒燈坐盡千金夜對酒空思一㸃紅<lb/>
倘是東君問魚雁心情説在雨聲中<lb/>
桃花淨盡杏花空開落年年約略同自是節臨三月暮<lb/>
何須人恨五更風撲檐直破簾衣碧上砌如欺地錦紅<lb/>
拾向研羅方帕裏鴛鴦一對共當中<lb/>
　　　漫興<lb/>
此生甘分老呉閶萬巻圖書一草堂秋牓才名標第一<lb/>
<pb n="KR4h0143_WYG_246-38b"/>
春風絃管醉千場跏趺説法蒲團軟鞵韈尋芳杏酪香<lb/>
只此便為吾事了孔明何必起南陽<lb/>
一身憔悴挂衣襟半壁藤牀倚樹林去日苦多休檢歴<lb/>
知音諒少莫修琴平康驢背䭾殘醉榖雨花闌費朗吟<lb/>
老向酒杯棊局畔此生甘分不甘心<lb/>
　　　題畫<lb/>
湖上仙山隔渺茫世塵不上渡頭航白蘋開處藏漁市<lb/>
紅葉中間放鹿場落日沈沙罾有影新霜著樹橘生香<lb/>
<pb n="KR4h0143_WYG_246-39a"/>
　遥聞逋老經行處芝草葳蕤滿路傍<lb/>
　　　劉龍<lb/>
　　　　送謝同年邦用之湖廣僉憲<lb/>
　曲江花底記同遊十五年來鬢欲秋楚國旌旄新寵渥<lb/>
　謝家人物舊風流君山雨霽簪螺髻漢水春深漲鴨頭<lb/>
　樽酒已空山已夕微茫煙樹隔仙舟<lb/>
　　　孫緒<lb/>
　　　　居庸闗官舍<lb/>
<pb n="KR4h0143_WYG_246-39b"/>
　一徑中開萬里横居民無地問農耕霜催木葉晚山赤<lb/>
　雨溜石苔秋水清沙鳥逺從天外度寒蛩苦愛夜深鳴<lb/>
　峰巒徙倚休回首何處孤雲是故城<lb/>
　<lb/>
　<lb/>
　<lb/>
　<lb/>
御選明詩巻七十七<lb/>
</p>
<p>
</p>
  </div>
</body>
</text>
</TEI>
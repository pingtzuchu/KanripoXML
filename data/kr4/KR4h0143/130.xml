<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_130-1a"/>
　欽定四庫全書<lb/>
御選宋詩巻四十七<lb/>
　　七言律詩三<lb/>
　　　韓維<lb/>
　　　　春霽憶洛陽<lb/>
　少年結客洛陽時閒傍東風駐馬蹄山色逺饒潘岳宅<lb/>
　波光輕撼窈娘堤花繁到處紅如堵酒好尋常醉似泥<lb/>
　頼有金臺知巳在應憐䰟斷虎牢西<lb/>
<pb n="KR4h0143_WYG_130-1b"/>
　　　　寶奎殿前花樹子去年與宋中道同賦今復答<lb/>
　　　　宋詩<lb/>
　長條飛動不依欄淡粉濃朱巧作團無語不辭終日立<lb/>
　有情曾是隔年看春羅試舞衣新換古錦藏詩墨未乾<lb/>
　我為愁多悲節物欲酬佳句涙霑翰<lb/>
　　　　樂道示長句<lb/>
　光隂不覺成陳迹事變何嘗有定期身外閒愁無自入<lb/>
　飲中歡興未全衰編排暑後新投酒㸃檢秋來合唱詞<lb/>
<pb n="KR4h0143_WYG_130-2a"/>
更欲邀君浮畫舫藕花菱蔓滿西池<lb/>
　　　景仁招况之聞用歌舞望門而反作詩戲之<lb/>
一夜嚴風結素波盍簪寧避曉寒多范滂攬轡方清俗<lb/>
墨子回車豈惡歌雲外雁寒驚歳晩林間鴉語弄春和<lb/>
知君不久承寛詔始奈紅裙緑酒何<lb/>
　　　奉和喬年館宿<lb/>
蓬萊仙構斗魁旁遞直初登漢署郎雲向城頭收暝色<lb/>
月從樓角放寒光行看砌菊嗟殘艷坐對書芸襲暗香<lb/>
<pb n="KR4h0143_WYG_130-2b"/>
景物過清渾不寐素經讐罷得新章<hi>時喬年校醫書</hi>
　　　寄題蘇子羙滄浪亭<lb/>
聞君買宅洞庭旁白水千畦插稻秧生事已能支伏臘<lb/>
歳華全得屬文章鶱飛鸞鳯知何暮蟠蟄蛟龍未可量<lb/>
莫以江山足清尚便收才業傲虞唐<lb/>
　　　寒食出郊<lb/>
都門氣象雨餘佳壓盡風塵見草芽日薄風和近郊路<lb/>
朱紅粉白逺林花堤間獨去媻姗女柳下相逢轣<graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>車<lb/>
<pb n="KR4h0143_WYG_130-3a"/>
絲鬢未催樽酒在不須辛苦問年華<lb/>
　　　城西<lb/>
繡鞅金羈十里塵共傳恩詔樂芳辰千重翠木開珍囿<lb/>
百尺朱樓壓寳津御柳初長遮雊雉宫花未識駭遊人<lb/>
自憐窮僻看山眼來對天池禁籞春<lb/>
　　　和詹叔遊廬山見寄<lb/>
香爐峯色壓羣山仰眺頻欹使者冠江面煙波揺紫翠<lb/>
佛宫金碧照清寒密藏幽谷梅千樹散走鳴泉竹萬竿<lb/>
<pb n="KR4h0143_WYG_130-3b"/>
今日頓驚塵慮盡一章佳句雪中看<lb/>
　　　襄柑分餽景仁以詩將之<lb/>
荆州解綬十經春迴夢青林遶漢濱霜氣輕寒催紺實<lb/>
渚波餘潤作甘津僧園採掇寧論數客路奔馳竟占新<lb/>
雪意垂收高㑹缺分金聊助席間珍<lb/>
　　　謝堯夫寄新酒<lb/>
故人一别兩重陽每欲從之道路長有客忽傳龍坂至<lb/>
開樽如對馬軍嘗<hi>常怪杜詩曰洗盞聞嘗對馬軍及得錦屏山題名冇寄河南府使馬軍送</hi>
<pb n="KR4h0143_WYG_130-4a"/>
<hi>新酒者然後躍然</hi>定將瓊液都為色疑有金英密借香却笑當<lb/>
年彭澤令籬邊終日歎空觴<lb/>
　　范純仁<lb/>
　　　和王弱翁白沙道中<lb/>
共驅羸馬躡寒蕪景色鮮明近洛都出谷流泉春更緑<lb/>
隔林幽鳥暮相呼伊川舊賞疑朝夢少室重看勝畫圖<lb/>
從此便窮山水樂相從應不厭﨑嶇<lb/>
　　　和獻可丙午二月六日别臺中僚友<lb/>
<pb n="KR4h0143_WYG_130-4b"/>
感時情緒已難禁况復懐賢恨愈深鴉噪晩林催逺客<lb/>
雲藏夕照弄輕隂松筠自信凌霜操葵藿長傾向日心<lb/>
同志飄零山館寂欲沽芳酒與誰斟<lb/>
　　　和韓侍中春隂馬上<lb/>
三月芳菲欲暮天可堪零雨晝連綿潤催隴麥將黄節<lb/>
寒阻春蠶趂早眠疎柳拂牆難結絮嫩苔鋪砌已成錢<lb/>
牡丹只待晴陽照看吐新花一尺圓<lb/>
　　　次韻韓侍中遊興慶池<lb/>
<pb n="KR4h0143_WYG_130-5a"/>
兩奉清歡到碧塘再遊無奈惜春光莎勻古岸添新緑<lb/>
蝶遶殘花採舊香佳木引隂交翡翠疎林迸筍補篔簹<lb/>
從容賞遍西園景化國偏知日月長<lb/>
　　　和元子發學士見寄<lb/>
二紀區區困宦遊相逢莫訝鬢先秋清時無補身空老<lb/>
往事難追涕旋流舉世交情憐我少經旬行色為君留<lb/>
何時歸去江湖上風月同尋范蠡舟<lb/>
　　　和閻灝重陽見贈二首<lb/>
<pb n="KR4h0143_WYG_130-5b"/>
秋懐多感怯清笳判向西風醉㡌斜塞上星霜人易老<lb/>
幕中談笑客偏嘉金英浮酒稠於蟻丹葉粧林逺似花<lb/>
身健㡬逢佳節在登臨尤更惜年華<lb/>
登高宜不負良期須信時光似隙暉碧穂引爐香滿座<lb/>
黄金遶席菊成圍物華旋逐鳴颷減客思空隨去鴈飛<lb/>
莫訝尊前偏醉倒醉鄉纔到便忘歸<lb/>
　　　和子華陪文潞公宴東田<lb/>
湍流湱湱走平田清曠園林未暑天遶圃曲堤多種竹<lb/>
<pb n="KR4h0143_WYG_130-6a"/>
泛舟雙沼不栽蓮沙邊白鷺翹來靜叢上幽花晩更妍<lb/>
乘月陪歡忘夜久莎間潛有露珠圓<lb/>
　　　龍門秋日上潞公<lb/>
龍門秋色勝春時新霽登臨景更竒三邑峯巒侵碧漢<lb/>
兩涯樓殿照清伊鳴泉亂㵼香山道翠柏深藏白傅祠<lb/>
獨恨不能陪杖屨思公空作寄公詩<lb/>
　　吕誨<lb/>
　　　答邵康節<lb/>
<pb n="KR4h0143_WYG_130-6b"/>
㝠㝠鴻羽在雲天邈阻風音已十年不謂聖朝求治理<lb/>
尚容遺逸卧林泉羡君自有隨時樂顧我官閒飽晝眠<lb/>
應笑無成三黜後病衰方始賦歸田<lb/>
　　祖無擇<lb/>
　　　張寺丞鳴玉亭書事<lb/>
為憐瀟灑近城闉來徃何曾問主人列宿曉昏雲郁郁<lb/>
流泉秋淨石粼粼陸機詩就反招隠班固文成正答賓<lb/>
愁見西峯日將暮却驅羸馬入埃塵<lb/>
<pb n="KR4h0143_WYG_130-7a"/>
　　　寺有四絶一曰靈巖予以赴官獲此稅鞅因賦<lb/>
　　　拙句用誌其行<lb/>
常想靈蹤得到難因廻征轡此盤桓松風逗磬僧齋冷<lb/>
石水環堂客夢寒聖作自同堯典布<hi>寺有偃葢松白鶴泉及藏太宗皇帝</hi>
<hi>御製御書</hi>古碑猶是魏朝刋最憐山色當樓好欲去重來一<lb/>
凭闌<lb/>
　　鄭俠<lb/>
　　　同子忠上西樓<lb/>
<pb n="KR4h0143_WYG_130-7b"/>
偶因送客上西樓共愛佳城枕海陬雁翅人家千巷陌<lb/>
犬牙商舶數汀洲風吹細雨兼秋淨雲漏疎星帶水流<lb/>
獨有單親頭早白迢迢東望不勝愁<lb/>
　　　幽居<lb/>
蕭條深巷寄門牆城郭村居事異常石展地衣三藥徑<lb/>
錦圍天柱十花檣幽禽隔樹軥輈語異草揺風和合香<lb/>
不覺冬歸與春到但知無事日偏長<lb/>
　　吳中復<lb/>
<pb n="KR4h0143_WYG_130-8a"/>
　　　遊海雲寺倡和詩<lb/>
錦里風光勝别州海雲寺枕碧江頭連郊瑞麥青黄色<lb/>
遶路鳴泉深淺流彩石池邊成故事茂林坡上憶前遊<lb/>
緑樽好伴衰翁醉十日殘春不少留<lb/>
　　陳舜俞<lb/>
　　　和開祖丹陽别子瞻後寄<lb/>
仙舟繫柳野橋東㑹合情多勞謫翁相對一尊浮蟻酒<lb/>
輕寒二月小桃風羈懐散誕謳歌裏世事縱横醉笑中<lb/>
<pb n="KR4h0143_WYG_130-8b"/>
莫恨明朝又離索人生何處不匆匆<lb/>
　　元絳<lb/>
　　　送君貺宣徽太尉歸洛<lb/>
萬釘環帶照龜緺冠蓋郊西送使華去國正逢梁苑雪<lb/>
探春先得洛城花樓臺紫府神君館松石平泉太尉家<lb/>
四紀交遊驚晩暮白頭分袂一咨嗟<lb/>
　　馮山<lb/>
　　　中巖封崇寺<lb/>
<pb n="KR4h0143_WYG_130-9a"/>
萬竹林間一徑升滿巖金碧静香燈飛泉散亂垂千尺<lb/>
危閣欹斜擁數層雨氣或從簷際落風光時向坐中凝<lb/>
荒碑文字那能讀合眼煎茶問老僧<lb/>
　　　和李獻甫雲頂<lb/>
舉首看山不到山每來留恨翠微間禪闗但有經年約<lb/>
使傳終無一日閒春到柏林香渺渺雨餘巖漏㵼潺潺<lb/>
虎溪莫過虛邀客猿鶴鐘峯悵未還<lb/>
　　沈括<lb/>
<pb n="KR4h0143_WYG_130-9b"/>
　　　秀州官舎秋日<lb/>
草滿池塘霜送梅林疎野色近樓臺天圍故越侵雲近<lb/>
潮上孤城帶月回客夢冷隨風葉斷秋心低逐雁聲來<lb/>
流年又喜經重九可意黄花是處開<lb/>
　　沈遘<lb/>
　　　依韻和韓子華遊趙氏園亭<lb/>
春色先從禁苑來侯家次第競池臺清明已近鞦韆動<lb/>
上已相尋曲水開繡幕風微花自舞金爐日永麝消灰<lb/>
<pb n="KR4h0143_WYG_130-10a"/>
病夫歡意那能强漫作山公倒載回<lb/>
　　　次韻和仲卿中秋不見月<lb/>
木葉飄飄客正悲浮雲更起蔽朱曦分無好月臨清夜<lb/>
且共芳樽樂盛時密户那憂風蕩燭重簾寧怯露侵肌<lb/>
金壺漏盡玉山倒天外晴隂誰復知<lb/>
　　沈遼<lb/>
　　　次韻酬李泰叔<lb/>
歳寒倚遍甬東樓喜上江邊一葉舟流轉生涯常壁立<lb/>
<pb n="KR4h0143_WYG_130-10b"/>
飄蕭官况信雲浮欲逢故舊開青眼先得詩章説白頭<lb/>
維有一樽聊可飲正當相對論窮愁<lb/>
　　　南漪堂<lb/>
湖上逍遥避百愁年來頻向此中休簷前山勢翠相照<lb/>
牀下水紋清不流縈帶夕陽移畫舸留連明月卧前洲<lb/>
高僧㑹取遲留意應有人來悵昔遊<lb/>
　　王令<lb/>
　　　憶潤州葛使君<lb/>
<pb n="KR4h0143_WYG_130-11a"/>
六朝遊觀委蒿蓬想像當時事巳空半夜樓臺横海日<lb/>
萬家簫鼓過江風金山寺近塵埃絶鐵甕城高氣象雄<lb/>
欲放船隨明月去應留閒暇待詩翁<lb/>
　　　秋日寄滿子權<lb/>
樓前暮靄暗平林樓上人愁意思深未必薄雲能作雨<lb/>
從來秋日自多隂三年客夢迷歸路一夜西風老壯心<lb/>
欲作新聲寄遺恨直絃先斷涙盈琴<lb/>
　　　江上<lb/>
<pb n="KR4h0143_WYG_130-11b"/>
羃羃荒城没逺煙暮雲歸斾忽相連春江流水出天外<lb/>
晩渡歸舟下日邊杏萼春深翻淺纈柳花風逺弄晴綿<lb/>
無錢買得江頭樹輸與漁人繫釣船<lb/>
　　　和人孤雁<lb/>
朔磧雲深憶舊行心驚漢月忽鶱翔江南水闊無天地<lb/>
漠北沙寒有雪霜逺目送飛沉暮靄西風吹影過斜陽<lb/>
衡南未到歸何日須信張羅近稻粱<lb/>
　　方維深<lb/>
<pb n="KR4h0143_WYG_130-12a"/>
　　　和周楚望紅梅用韻<lb/>
清香皓質世稱竒試作輕紅更自宜紫府與丹來換骨<lb/>
春風吹酒上凝脂直教臘雪無藏處只恐朝雲有去時<lb/>
溪上野桃何足種秦人應獨未相知<lb/>
　　程顥<lb/>
　　　秋日偶成<lb/>
閒來無事不從容睡覺東牕日已紅萬物靜觀皆自得<lb/>
四時佳興與人同道通天地有形外思入風雲變態中<lb/>
<pb n="KR4h0143_WYG_130-12b"/>
富貴不滛貧賤樂男兒到此自豪雄<lb/>
　　　郊行即事<lb/>
芳原緑水恣行時春入遥山碧四圍興逐亂紅穿柳巷<lb/>
困臨流水坐苔磯莫辭盞酒十分醉祗恐風花一片飛<lb/>
况是清明好天氣不妨遊衍暮忘歸<lb/>
　　　春日江上<lb/>
新蒲嫩柳滿汀洲春日漁舟一棹浮雲幕倒遮天外日<lb/>
風帘輕颺竹間樓望窮逺岫微茫見興逐歸槎汗漫遊<lb/>
<pb n="KR4h0143_WYG_130-13a"/>
不畏蛟螭起白浪却憐清泚向東流<lb/>
　　文同<lb/>
　　　後溪晩歩<lb/>
隂隂芳樹暗回堤路入䝉籠轉野溪澤雉應媒高復下<lb/>
林鴉引子歇還啼青蒲宛宛全淹水紫筍班班半出泥<lb/>
倚杖風前感時節亂煙斜日一蟬嘶<lb/>
　　　早晴至報恩山寺<lb/>
山石巉巉磴道微拂松穿竹露沾衣煙開逺水雙鷗落<lb/>
<pb n="KR4h0143_WYG_130-13b"/>
日照高林一雉飛大麥未收治圃晩小蠶猶卧斫桑稀<lb/>
暮煙已合牛羊下信馬林間歩月歸<lb/>
　　　題晉源舒太博清溪閣<lb/>
危閣飛空羽翼開下蟠波面影徘徊光揺畫板月深淺<lb/>
聲遶曲欄風往來暝色四郊煙莽蒼曉雲千嶂雪崔嵬<lb/>
主人好事民無訟日夕登遊對酒杯<lb/>
　　　成都楊氏江亭<lb/>
汀洲煙雨巻輕扉遥望軒牕隠翠圍萬嶺西來供曉色<lb/>
<pb n="KR4h0143_WYG_130-14a"/>
一江南下載清暉鳬鷗半入䦨干宿魚蟹常隨舴艋歸<lb/>
我亦舊多滄海思㡬時如此得苔磯<lb/>
　　　洗竹和吳龍圖韻<lb/>
斤斧從來到此稀為撩疏密遶藩籬巳繁不用饒新筍<lb/>
縱礙何妨惜舊枝風外清音聞曲閣月中寒影下方池<lb/>
想公日在琅玕逕正是棠隂訟少時<lb/>
　　　山城秋日野望感事書懐詩五章呈吳龍圖<hi>録一</hi>
　　　<hi>首</hi>
<pb n="KR4h0143_WYG_130-14b"/>
早是蓬山預校讐起居常赴殿東頭鵷鸞擁陛聨簪笏<lb/>
日月開天拜冕旒一出光隂銷逺郡兩行篇什詠清秋<lb/>
有人更在揚莊上文似相如肯見休<lb/>
　　　北齋雨後<lb/>
小庭幽圃絶清佳愛此常教放吏衙雨後雙禽來占竹<lb/>
秋深一蝶下尋花喚人埽壁開吳畫留客臨軒試越茶<lb/>
野興漸多公事少宛如當日在山家<lb/>
　　徐積<lb/>
<pb n="KR4h0143_WYG_130-15a"/>
　　　春草<lb/>
日暖郊前雪盡時東風吹起緑初齊人來花下禽偷避<lb/>
客到山前路巳迷洛邑少年金作彈杜陵驕馬玉為蹄<lb/>
歌樓酒市無尋處踏遍青青日巳西<lb/>
　　　寄路倅洪澤阻水<lb/>
莫教容易過龜山多少人心願復還更有南城黄綬客<lb/>
但吟西户緑楊間纔經濁汴無澄浪且趂清淮洗醉顔<lb/>
安得就公歌一曲緩吟遲歩夕陽灣<lb/>
<pb n="KR4h0143_WYG_130-15b"/>
　　　寄吕帥<lb/>
師屯千萬建牙旗大纛森森重使威燕頷將軍宜繡㡌<lb/>
龍驤戰士愛犀衣銀鏘作隊行春去蠟炬成林校獵歸<lb/>
更看鈴齋憑几處文如布陣翰如飛<lb/>
　　蘇軾<lb/>
　　　七月二十四日以久不雨出禱磻溪宿虢二十<lb/>
　　　五日自虢渡渭宿於僧舎曾閣閣故曾氏所建<lb/>
　　　也夜久不寐見壁有前縣令趙薦留名有懐其<lb/>
<pb n="KR4h0143_WYG_130-16a"/>
　　　人<lb/>
龕燈明滅欲三更歌枕無人夢自驚深谷留風終夜響<lb/>
亂山銜月半牀明故人漸逺無消息古寺空來看姓名<lb/>
欲向磻溪問姜叟僕夫屢報斗杓傾<lb/>
　　　寄題興州鼂太守新開古東池<lb/>
百畝新池傍郭斜居人行樂路人誇自言官長如靈運<lb/>
能使江山似永嘉縱飲坐中遺白帢幽尋盡處見桃花<lb/>
不堪山鳥號歸去長遣王孫苦憶家<lb/>
<pb n="KR4h0143_WYG_130-16b"/>
　　　十二月十四日夜微雪明日早往南溪小酌至<lb/>
　　　晩<lb/>
南溪得雪真無價走馬來看及未消獨自披榛尋履跡<lb/>
最先犯曉過朱橋誰憐破屋眠無處坐覺邨饑語不囂<lb/>
惟有暮鴉知客意驚飛千片落寒條<lb/>
　　　次韻柳子玉過陳絶糧二首<hi>録一首</hi>
如我自觀猶可厭非君誰復肯相尋圖書跌宕悲年老<lb/>
燈火青熒語夜深早歳便懷齊物意微官敢有濟時心<lb/>
<pb n="KR4h0143_WYG_130-17a"/>
南行千里成何事一聴秋濤萬鼔音<lb/>
　　　龜山<lb/>
我生飄蕩去何求再過龜山歳五周身行萬里半天下<lb/>
僧卧一菴初白頭地隔中原勞北望湖連滄海欲東遊<lb/>
元嘉舊事無人記故壘推頽今在不<hi>宋文帝遣將拒魏太武築城此山</hi>
　　　宋叔逹家聴琵琶<lb/>
數絃已品龍香撥半面猶遮鳯尾槽新曲翻從玉連鎖<lb/>
舊聲終愛鬱輪袍夢回只記歸舟字賦罷雙垂紫錦條<lb/>
<pb n="KR4h0143_WYG_130-17b"/>
何異烏孫送公主碧天無際雁行高<lb/>
　　　正月二十一日病後述古邀往城外尋春<lb/>
屋上山禽苦喚人檻前氷沼忽生鱗老來厭伴紅裙醉<lb/>
病起空驚白髪新卧聴使君鳴鼔角試呼稚子整冠巾<lb/>
曲欄幽榭終寒窘一看郊原浩蕩春<lb/>
　　　寒食未明至湖上太守未來兩縣令先在<lb/>
城頭月落尚啼烏烏榜紅舷早滿湖鼔吹未容迎五馬<lb/>
水雲先已颺雙鳬映山黄㡌螭頭舫夾道青煙鵲尾爐<lb/>
<pb n="KR4h0143_WYG_130-18a"/>
老病逢春只思睡獨求僧榻寄須臾<lb/>
　　　立秋日禱雨宿靈隠寺同周徐二令<lb/>
百重堆案掣身閒一葉秋聲對榻眠牀下雪霜侵户月<lb/>
枕中琴筑落堦泉﨑嶇世味嘗應遍寂寞山棲老漸便<lb/>
惟有問農心尚在起占雲漢更茫然<lb/>
　　　登玲瓏山<lb/>
何年僵立兩蒼龍瘦脊盤盤尚倚空翠浪舞翻紅罷亞<lb/>
白雲穿破碧玲瓏三休亭上工延月九折巖前巧貯風<lb/>
<pb n="KR4h0143_WYG_130-18b"/>
脚力盡時山更好莫將有限趁無窮<lb/>
　　　宿九仙山<hi>九仙謂左元放許邁王謝之流</hi>
風流王謝古仙真一去空山五百春玉室金堂餘漢士<lb/>
桃花流水失秦人困眠一榻香凝帳夢遶千巖冷逼身<lb/>
夜半老僧呼客起雲峯缺處湧冰輪<lb/>
　　　次韻述古過周長官夜飲<lb/>
二更鐃鼔動諸鄰百首新詩間八珍已遣亂蛙成兩部<lb/>
更邀明月作三人雲煙湖寺家家境燈火沙河夜夜春<lb/>
<pb n="KR4h0143_WYG_130-19a"/>
曷不勸公勤秉燭老來光景似奔輪<lb/>
　　　寶山新開徑<lb/>
藤梢橘刺元無路竹杖㯶鞋不用扶風自逺來聞笑語<lb/>
水分流處見江湖回觀佛骨青螺髻踏遍仙人碧玉壺<lb/>
野客歸時山月上棠梨葉戰暝禽呼<lb/>
　　　杭州牡丹開時僕猶在常潤周令作詩見寄次<lb/>
　　　其韻<lb/>
羞歸應為負花期已見成隂結子時與物寡情憐我老<lb/>
<pb n="KR4h0143_WYG_130-19b"/>
遣春無恨頼君詩玉臺不見朝酣酒金縷猶歌空折枝<lb/>
從此年年定相見欲師老圃問樊遲<lb/>
　　　和子由柳湖久涸忽有水開元寺山茶舊無花<lb/>
　　　今歳盛開二首<hi>録一首</hi>
長明燈下石闌干長共松杉鬬歳寒葉厚有稜犀甲健<lb/>
花深少態鶴頭丹久陪方丈曼陀雨羞對先生苜蓿盤<lb/>
雪裏盛開知有意明年開後更誰看<lb/>
　　　新城道中二首<lb/>
<pb n="KR4h0143_WYG_130-20a"/>
東風知我欲山行吹斷簷間積雨聲嶺上晴雲披絮帽<lb/>
樹頭初日挂銅鉦野桃含笑竹籬短溪柳自揺沙水清<lb/>
西崦人家應最樂煮葵燒筍餉春耕<lb/>
身世悠悠我此行溪邊委轡聴溪聲散材畏見搜林斧<lb/>
疲馬思聞巻斾鉦細雨足時茶户喜亂山深處長官清<lb/>
人間岐路知多少試向桑田問耦耕<lb/>
　　　李鈐轄坐上分題戴花<lb/>
二八佳人細馬䭾十千羙酒渭城歌簾前柳絮驚春晩<lb/>
<pb n="KR4h0143_WYG_130-20b"/>
頭上花枝奈老何露溼醉巾香掩冉月明歸路影婆娑<lb/>
緑珠吹笛何時見欲把斜紅插皁羅<lb/>
　　　㑹客有羙堂周邠長官與數僧同泛湖往北山<lb/>
　　　湖中聞堂上歌笑聲以詩見寄因和二首時周<lb/>
　　　有服<hi>録一首</hi>
藹藹君詩似嶺雲從來不許醉紅裙不知野屐穿山翠<lb/>
惟見輕橈破浪紋頗憶呼盧袁彦道難邀罵坐灌將軍<lb/>
晩風落日原無主不惜清凉與子分<lb/>
<pb n="KR4h0143_WYG_130-21a"/>
　　　病中遊祖墖院<lb/>
紫李黄𤓰邨路香烏紗白葛道衣凉閉門野寺松隂轉<lb/>
欹枕風軒客夢長因病得閒殊不惡安心是藥更無方<lb/>
道人不惜堦前水借與匏尊自在嘗<lb/>
　　　與述古自有羙堂乘月夜歸<lb/>
姢姢雲月稍侵軒瀲瀲星河半隠山魚鑰未收清夜永<lb/>
鳯簫猶在翠微間淒風瑟縮經絃桂香霧淒迷著髻鬟<lb/>
共喜使君能鼔樂萬人争看火城還<lb/>
<pb n="KR4h0143_WYG_130-21b"/>
　　　初自徑山歸述古召飲介亭以病先起<lb/>
西風初作十分凉喜見新橙透甲香遲暮賞心驚節物<lb/>
登臨病眼怯秋光慣眠處士雲菴裏倦醉佳人錦瑟傍<lb/>
猶有夢回清興在卧聞歸路樂聲長<lb/>
　　　次韻周長官壽星院同餞魯少卿<lb/>
琉璃百頃水仙家風靜湖平響釣車寂歴疎松欹晩照<lb/>
伶俜寒蝶抱秋花困眠不覺依蒲褐歸路相將踏桂華<lb/>
更著綸巾披鶴氅他年應作畫圖誇<lb/>
<pb n="KR4h0143_WYG_130-22a"/>
　　　述古以詩見責屢不赴㑹復次前韻<lb/>
我生孤僻本無鄰老病年來益自珍肯對紅裙辭白酒<lb/>
但愁新進笑陳人北山怨鶴休驚夜南畝巾車欲及春<lb/>
多謝清詩屢推轂豨膏那解轉方輪<lb/>
　　　張子野年八十五尚聞買妾述古令作詩<lb/>
錦里先生自笑狂莫欺九十鬢眉蒼詩人老去鶯鶯在<lb/>
公子歸來燕燕忙柱下相君猶有齒江南刺史已無腸<lb/>
平生謬作安昌客畧遣彭宣到後堂<lb/>
<pb n="KR4h0143_WYG_130-22b"/>
　　　錢安道席上令歌者道服<lb/>
烏府先生鐵作肝霜風卷地不知寒猶嫌白髪年前少<lb/>
故㸃紅燈雪裏看他日卜鄰先有約待君投紱我休官<lb/>
如今且作華陽服醉唱儂家七返丹<lb/>
　　　恵山謁錢道人烹小龍團登絶頂望太湖<lb/>
踏遍江南南岸山逢山未免更留連獨攜天上小團月<lb/>
來試人間第二泉石路縈回九龍脊水光翻動五湖天<lb/>
孫登無語空歸去半嶺松聲萬壑傳<lb/>
<pb n="KR4h0143_WYG_130-23a"/>
　　　常潤道中有懐錢塘寄述古五首<hi>録三首</hi>
草長江南鶯亂飛年來事事與心違花開後院還空落<lb/>
燕入華堂怪未歸世上功名何日是尊前檢㸃幾人非<lb/>
去年柳絮飛時節記得金籠放雪衣<lb/>
浮玉山頭日日風湧金門外已春融二年魚鳥渾相識<lb/>
三月鶯花付與公賸看新翻眉倒暈未應泣别臉銷紅<lb/>
何人織得相思字寄與江邊北向鴻<lb/>
國艷夭嬈酒半酣去年同賞寄僧簷但知撲撲晴香軟<lb/>
<pb n="KR4h0143_WYG_130-23b"/>
誰見森森曉態嚴糓雨共驚無幾日蜜蜂未許輙先甜<lb/>
應須火急回征櫂一片辭枝可得黏<lb/>
　　　刁景純賞瑞香花憶先朝侍宴次韻<lb/>
上苑夭桃自作行劉郎去後幾回芳厭從年少追新賞<lb/>
閒對宫花識舊香欲贈佳人非泛洧好紉幽佩弔沈湘<lb/>
鶴林神女無消息為問何年返帝鄉<lb/>
　　　同柳子玉遊鶴林招隠醉歸呈景純<lb/>
花時臘酒照人光歸路春風灑面凉劉氏宅邊霜竹老<lb/>
<pb n="KR4h0143_WYG_130-24a"/>
戴公山下野桃香巖頭疋練兼天淨泉底真珠濺客忙<lb/>
安得道人攜笛去一聲吹裂翠崖岡<lb/>
　　　蘇州閭丘江君二家雨中飲酒二首<lb/>
小圃隂隂徧灑塵方塘瀲瀲欲生紋巳煩仙袖來行雨<lb/>
莫遣歌聲便駐雲肯對綺羅辭白酒試將文字惱紅裙<lb/>
今宵記取醒時節㸃滴空堦獨自聞<lb/>
五紀歸來鬢未霜十眉環列坐生光喚船渡口迎秋女<lb/>
駐馬橋邊問泰孃曾把四絃娛白傅敢將百草鬬吳王<lb/>
<pb n="KR4h0143_WYG_130-24b"/>
從今却笑風流守畫㦸空凝燕寢香<lb/>
　　　與毛令方尉游西菩提寺二首<lb/>
推擠不去已三年魚鳥依然笑我頑人未放歸江北路<lb/>
天教看盡浙西山尚書清節衣冠後處士風流泉石間<lb/>
一笑相逢那易得數詩狂語不須刪<lb/>
路轉山腰足未移水清石瘦便能竒白雲自占東西嶺<lb/>
明月誰來上下池黒黍黄粱初熟後朱柑紅橘半甜時<lb/>
人生此樂須天賦莫遣兒郎取次知<lb/>
<pb n="KR4h0143_WYG_130-25a"/>
　　　平山堂次王居卿祠部韻<lb/>
高㑹日陪山簡醉狂言屢發次公醒酒如人面天然白<lb/>
山向吾曹分外青江上飛雲來北固檻前修竹憶南屏<lb/>
六朝興廢餘丘壠空使姦雄笑寧馨<lb/>
　　　書普慈長老壁<hi>志誠</hi>
普慈寺後千竿竹醉裏曾看碧玉椽倦客再遊行老矣<lb/>
高僧一笑故依然久參白足知禪味苦厭黄公䀨晝眠<lb/>
惟有兩株紅百葉晩來猶得向人妍<lb/>
<pb n="KR4h0143_WYG_130-25b"/>
　　　雪後書北臺壁二首<lb/>
黄昏猶作雨纎纎夜靜無風勢轉嚴但覺衾裯如潑水<lb/>
不知庭院已堆鹽五更曉色來書幌半夜寒聲落畫簷<lb/>
試埽北臺看馬耳未隨埋没有雙尖<lb/>
城頭初日始翻鴉陌上晴泥已没車凍合玉樓寒起粟<lb/>
光揺銀海眩生花遺蝗入地應千尺宿麥連雲有㡬家<lb/>
老病自嗟詩力退空吟冰柱憶劉叉<lb/>
　　　謝人見和前篇二首<lb/>
<pb n="KR4h0143_WYG_130-26a"/>
已分酒杯欺淺懦敢將詩力鬬深嚴漁蓑句好真堪畫<lb/>
柳絮才高不道鹽敗履尚存東郭足飛花又舞謫仙簷<lb/>
書生事業真堪笑忍凍孤吟茟退尖<lb/>
九陌淒風戰齒牙銀杯逐馬帶隨車也知不作堅牢玉<lb/>
無奈能開頃刻花得酒强歡愁底事閉門高卧定誰家<lb/>
臺前日暖君須愛冰下寒魚漸可义<lb/>
　　　祭常山回小獵<lb/>
青蓋前頭㸃皁旗黄茅岡下出長圍弄風驕馬跑空立<lb/>
<pb n="KR4h0143_WYG_130-26b"/>
趁兎蒼鷹掠地飛回望白雲生翠巘歸來紅葉滿征衣<lb/>
聖朝若用西涼簿白羽猶能效一揮<lb/>
　　　寄題刁景純藏春塢<lb/>
白首歸來種萬松待看千尺舞霜風年抛造化陶甄外<lb/>
春在先生杖屨中楊柳長齊低户暗櫻桃爛熟滴堦紅<lb/>
何時却與徐元直共訪襄陽龎德公<lb/>
　　　寄黎眉州<lb/>
膠西高處望西川應在孤雲落照邊瓦屋寒堆春後雪<lb/>
<pb n="KR4h0143_WYG_130-27a"/>
峨眉翠掃雨餘天治經方笑春秋學好士今無六一賢<lb/>
且待淵明賦歸去共將詩酒趁流年<lb/>
　　　雪夜獨宿柏仙菴<lb/>
晩雨纎纎變玉霙小菴高卧有餘清夢驚忽有穿牕片<lb/>
夜靜惟聞㵼竹聲稍壓冬温聊得健未濡秋旱若為耕<lb/>
天公用意真難㑹又作春風爛漫晴<lb/>
　　　韓太祝送遊太山<lb/>
偶作郊原十日遊未應回首厭籠囚但教塵土驅馳足<lb/>
<pb n="KR4h0143_WYG_130-27b"/>
終把雲山爛漫酬聞道逢春思濯錦便須到處覓菟裘<lb/>
恨君不上東封頂夜看金輪出九幽<lb/>
　　　次韻答邦直子由四首<hi>録一首</hi>
君雖為我此遲留别後淒涼我已憂不見便同千里逺<lb/>
退歸終作十年遊恨無揚子一區宅嬾卧元龍百尺樓<lb/>
聞道鵷鴻滿臺閣網羅應不到沙鷗<lb/>
　　　九日次韻王鞏<lb/>
我醉欲眠君罷休已教從事到青州鬢霜饒我三千丈<lb/>
<pb n="KR4h0143_WYG_130-28a"/>
詩律輸君一百籌聞道郎君閉東閣且容老子上南樓<lb/>
相逢不用忙歸去明日黄花蝶也愁<lb/>
　　　與秦太虛參寥㑹於松江而闗彦長徐安中適<lb/>
　　　至分韻得風字二首<lb/>
吳越溪山興未窮又扶衰病過垂虹浮天自古東南水<lb/>
送客今朝西北風絶境自忘千里逺勝遊難復五人同<lb/>
舟師不㑹留連意擬看斜陽萬頃紅<lb/>
二子縁詩老更窮人間無處吐長虹平生睡足連江雨<lb/>
<pb n="KR4h0143_WYG_130-28b"/>
盡日舟横擘岸風人笑年來三黜慣天教我輩一尊同<lb/>
知君欲冩長相憶更送銀盤尾鬛紅<lb/>
　　　初到黄州<lb/>
自笑平生為口忙老來事業轉荒唐長江遶郭知魚羙<lb/>
好竹連山覺筍香逐客不妨貟外置詩人例作水曹郎<lb/>
只慚無補絲毫事尚費官家壓酒囊<hi>檢校官例折支多得退酒袋</hi>
　　　正月卄日徃岐亭郡人潘古郭三人送余於女<lb/>
　　　王城東禪莊院<lb/>
<pb n="KR4h0143_WYG_130-29a"/>
十日春寒不出門不知江柳已揺邨稍聞決決流冰谷<lb/>
盡放青青沒燒㾗數畝荒園留我住半瓶濁酒待君温<lb/>
去年今日闗山路細雨梅花正斷魂<lb/>
　　　太守徐君猷通守孟亨之皆不飲酒以詩戲之<lb/>
孟嘉嗜酒桓温笑徐邈狂言孟德疑公獨未知其趣爾<lb/>
臣今時復一中之風流自有高人識通介寧隨薄俗移<lb/>
二子有靈應撫掌吾孫還有獨醒時<lb/>
　　　雪後到乾明寺遂宿<lb/>
<pb n="KR4h0143_WYG_130-29b"/>
門外山光馬亦驚階前屐齒我先行風光誤入長春苑<lb/>
雲月常臨不夜城未許牛羊傷至潔且看鴉鵲弄新晴<lb/>
更須攜被留僧榻待聴摧簷㵼竹聲<lb/>
　　　正月二十日與潘郭二生出郊尋春忽記去年<lb/>
　　　是日同至女王城作詩乃和前韻<lb/>
東風未肯入東門走馬還尋去歳邨人似秋鴻來有信<lb/>
事如春夢了無㾗江城白酒三杯釅野老蒼顔一笑温<lb/>
已約年年為此會故人不用賦招魂<lb/>
<pb n="KR4h0143_WYG_130-30a"/>
　　　答仲屯田次韻<lb/>
秋來不見渼陂岑千里詩盟忽重尋大木百圍生逺籟<lb/>
朱絃三歎有遺音清風卷地收殘暑素月流天掃積隂<lb/>
欲遣何人賡絶唱滿階桐葉候蟲吟<lb/>
　　　十月十五日觀月黄樓席上次韻<lb/>
中秋天氣未應殊不用紅紗照坐隅山下白雲横匹素<lb/>
水中明月卧浮圖未成短棹還三峽已約輕舟泛五湖<lb/>
為問登臨好風景明年還憶使君無<lb/>
<pb n="KR4h0143_WYG_130-30b"/>
　　　贈恵山僧恵表<lb/>
行遍天涯意未闌將心到處遣人安山中老宿依然在<lb/>
案上楞嚴已不看欹枕落花餘㡬片閉門新竹自千竿<lb/>
客來茶罷空無有盧橘楊梅尚帶酸<lb/>
　　　丁公黙送蝤蛑<lb/>
溪邊石蠏小如錢喜見輪囷赤玉盤半殻含黄宜㸃酒<lb/>
兩螯斫雪勸加餐蠻珍海錯聞名久怪雨腥風入坐寒<lb/>
堪笑吳興饞太守一詩換得兩尖團<lb/>
<pb n="KR4h0143_WYG_130-31a"/>
　　　泛舟城南㑹者五人分韻賦詩得人皆苦炎字<lb/>
　　　四首<hi>録一首</hi>
城中樓閣似魚鱗不見清風起白蘋試選苕谿最深處<lb/>
仍呼我輩不羈人窺船野鶴何曾下見燭飛蟲空自馴<lb/>
遶郭荷花一千頃誰知六月下塘春<lb/>
　　　送牛尾貍與徐使君<lb/>
風卷飛花自入帷一樽遥想破愁眉泥深厭聴雞頭鶻<lb/>
<hi>蜀人謂泥滑滑為鷄頭鶻</hi>酒淺欣嘗牛尾貍通印子魚猶帶骨披綿<lb/>
<pb n="KR4h0143_WYG_130-31b"/>
黄雀漫多脂殷勤送去煩纎手為我磨刀削玉肌<lb/>
　　　紅梅三首<lb/>
怕愁貪睡獨開遲自恐冰容不入時故作小紅桃杏色<lb/>
尚餘孤瘦雪霜姿寒心未肯隨春態酒暈無端上玉肌<lb/>
詩老不知梅格在更看緑葉與青枝<hi>石曼卿紅梅詩云認桃無緑葉辨杏</hi>
<hi>有青枝</hi>
雪裏開花却是遲何如獨占上春時也知造物含深意<lb/>
故與施朱發妙姿細雨裛殘千顆淚輕寒瘦損一分肌<lb/>
<pb n="KR4h0143_WYG_130-32a"/>
不應便雜夭桃杏數㸃微酸已著枝<lb/>
幽人自恨探春遲不見檀心未吐時丹鼎奪胎那是寶<lb/>
玉人頩頰更多姿抱叢暗蕊初含子落琖濃香已透肌<lb/>
乞與徐熙新畫様竹間璀粲出斜枝<lb/>
　　　别黄州<lb/>
病瘡老馬不任鞿猶向君王得敝幃桑下豈無三宿戀<lb/>
樽前聊與一身歸長腰尚載撑腸米闊領先裁蓋癭衣<lb/>
投老江湖終不失來時莫遣故人非<lb/>
<pb n="KR4h0143_WYG_130-32b"/>
　　　再和曾子開從駕韻二首<lb/>
眼花錯莫鬢霜匀病馬羸騶只自塵奉引拾遺叨侍從<lb/>
思歸少傳羡朱陳衰年壯觀空驚目嶮韻清詩苦鬬新<lb/>
最後數篇君莫厭擣殘椒桂有餘辛<lb/>
憶觀滄海過東萊日照三山迤邐開桂觀飛樓凌霧起<lb/>
仙幢寶蓋拂雲來不聞宫漏催晨箭但覺簷隂轉古槐<lb/>
供奉清班非老處㑹稽何日乞方回<hi>時方闕㑹稽守</hi>
　　　六年正月二十日復出東門仍用前韻<lb/>
<pb n="KR4h0143_WYG_130-33a"/>
亂山環合水侵門身在淮南盡處邨五畝漸成終老計<lb/>
九重新埽舊巢㾗豈惟見慣沙鷗熟已覺來多釣石温<lb/>
長與東風約今日暗香先返玉梅魂<lb/>
　　　和王斿二首<lb/>
異時常怪謫仙人舌有風雷華有神聞道騎鯨遊汗漫<lb/>
憶曾捫蝨話悲辛氣呑餘子無全目詩到諸郎尚絶倫<lb/>
白髪故交空掩巻涙河東注問蒼旻<lb/>
嫋嫋春風送度關娟娟霜月照生還遲留歳暮江淮上<lb/>
<pb n="KR4h0143_WYG_130-33b"/>
來往君家伯仲間未厭冰灘吼新洛且看松雪媚南山<lb/>
野梅官柳何時動飛蓋長橋待子閒<lb/>
　　　和仲伯逹<lb/>
歸山歳月苦無多尚有丹砂奈老何繡谷只應花自染<lb/>
鏡潭長與月相磨君方傍海看初日我巳横江擊素波<lb/>
人不我知斯我貴不須雷雨起龍梭<lb/>
　　　次韻許遵<lb/>
蒜山渡口挽歸艎朱雀橋邊看道装供帳已應煩百兩<lb/>
<pb n="KR4h0143_WYG_130-34a"/>
擊鮮無久溷諸郎問禪時到長干寺載酒閒過緑野堂<lb/>
此味只憂兒輩覺逢人休道北牕涼<lb/>
　　　次韻王定國得潁倅二首<hi>録一首</hi>
仙風入骨已凌雲秋水為文不受塵一噫固應號地籟<lb/>
餘波猶足挂天紳買牛但自捐三尺射䑕何勞挽六鈞<lb/>
莫向百花潭上去醉翁不見與誰親<lb/>
　　　次韻完夫再贈之什某已卜居毘陵與完夫有<lb/>
　　　廬里之約云<lb/>
<pb n="KR4h0143_WYG_130-34b"/>
柳絮飛時筍籜斑風流二老對開關雪芽為我求陽羡<lb/>
乳水君應餉恵山竹簟凉風眠晝永玉堂制草落人間<lb/>
應容緩急煩閭里桑柘聊同十畝閒<lb/>
　　　次韻朱光庭初夏<lb/>
朝罷人人説鄭崇直聲如在履聲中卧聞疎響梧桐雨<lb/>
獨詠微涼殿閣風諫苑君方續承業醉鄉我欲訪無功<lb/>
陶然一枕誰呼覺牛蟻初除病後聰<lb/>
　　　玉堂栽花周正孺有詩次韻<lb/>
<pb n="KR4h0143_WYG_130-35a"/>
故山桃李半荒榛粗報君恩便乞身竹簟暑風招我老<lb/>
玉堂花蕊為誰春纎纎翠蔓詩催發皎皎霜葩髪鬬新<lb/>
只有來禽青李帖他年留與學書人<lb/>
　　　次韻韓康公置酒見留<lb/>
庭下黄花一醉同重來雪巘已穹窿不應屢費譏安石<lb/>
但使無多酌次公鍾乳金釵人似玉鵾絃鐵撥坐生風<lb/>
少卿尚有車茵在頗覺寛容勝弱翁<lb/>
　　　次韻劉貢父春日賜幡勝<lb/>
<pb n="KR4h0143_WYG_130-35b"/>
寛詔隨春出内朝三軍喜氣挾孤貂鏤銀錯落翻斜日<lb/>
剪綵繽紛舞慶霄臘雪强飛纔到地曉風偷轉不驚條<lb/>
脫冠徑醉應歸卧便腹從人笑老韶<hi>前一日微雪是日幕次賜酒</hi>
　　　送吕昌朝知嘉州<lb/>
不羡三刀夢蜀都聊將八詠寄東吳卧看古佛凌雲閣<lb/>
勅賜詩人明月湖得句㑹應縁竹鶴思歸寧復為蓴鱸<lb/>
横空好在修眉色頭白猶堪乞左符<lb/>
　　　次韻秦少章和錢䝉仲<lb/>
<pb n="KR4h0143_WYG_130-36a"/>
碧畦黄隴稻如京歳羙人和易得情鑑裏移舟天外思<lb/>
地中鳴角古來聲山圍故國城空在潮打西陵意未平<lb/>
二子有如雙白鷺隔江相照雪衣明<lb/>
　　　次韻答劉景文左藏<lb/>
我老詩壇仆鼓旗借君佳句發良時但空賀監杯中物<lb/>
莫示孫郎帳下兒夜燭催詩金燼落秋芳壓㡌露華滋<lb/>
故應好語如爬癢有味難名只自知<lb/>
　　　次韻劉景文周次元寒食同遊西湖<lb/>
<pb n="KR4h0143_WYG_130-36b"/>
絮飛春減不成年老境同乘下瀬船藍尾忽驚新火後<lb/>
遨頭要及浣花前山西老將詩無敵洛下書生語更妍<lb/>
共向北山尋二士畫橈鼉鼓聒清眠<lb/>
　　　次韻林子中蒜山亭見寄<lb/>
竒逸多聞老敬通何人慷慨解憐翁十年簿領催衰白<lb/>
一笑江山發醉紅聞道賦詩臨北固未應舉扇向西風<lb/>
叩頭莫喚無家客歸埽岷峨一畝宫<lb/>
　　　再和并答楊次公<lb/>
<pb n="KR4h0143_WYG_130-37a"/>
毗盧海上妙高峯二老遥知説此翁聊復艤舟尋紫翠<lb/>
不妨持節散陳紅高懐却有雲門興好句真傳雪竇風<lb/>
唱我三人無譜曲馮夷亦合舞幽宫<lb/>
　　　次韻子由書王晉卿畫山水一首而晉卿和二<lb/>
　　　首<lb/>
誤㸃故教同子敬雜篇真欲擬湯休壠雲寄我山中信<lb/>
雪月追君溪上舟㑹看飛仙虎頭篋却來顛倒拾遺裘<lb/>
王孫辦作元真子細雨斜風不濕鷗<lb/>
<pb n="KR4h0143_WYG_130-37b"/>
此景眼前聊妄想㡬人林下是真休我今心似一潭月<lb/>
君已身如萬斛舟看畫題詩雙鶴鬢歸田送老一羊裘<lb/>
明年兼與士龍去萬頃滄波沒兩鷗<lb/>
　　　景貺履常屢有詩督叔弼季黙唱和已許諾矣<lb/>
　　　復以此句挑之<lb/>
君家文律冠西京旋築詩壇按酒兵袖手莫輕真將種<lb/>
致師須得老門生明朝鄭伯降誰受昨夜條侯壁已驚<lb/>
從此醉翁天下樂還須一舉百觴傾<lb/>
<pb n="KR4h0143_WYG_130-38a"/>
　　　次韻蔣潁叔二首<hi>録一首</hi>
　　　　扈從景靈宫<lb/>
道人幽夢曉初還已覺笙簫下月壇風伯前驅清宿霧<lb/>
祝融參乘破朝寒英姿連璧從多士妙句鏘金和八鑾<lb/>
已向詞臣得頗牧<hi>時穎叔新除熙河帥</hi>路人莫作老儒看<lb/>
　　　次韻曾仲錫元日見寄<lb/>
蕭索東風兩鬢華年年幡勝剪宫花愁聞塞曲吹蘆管<lb/>
喜見春盤得蓼芽吾國舊供雲澤米君家新致雪坑茶<lb/>
<pb n="KR4h0143_WYG_130-38b"/>
燕南異事真堪記三寸黄柑擘永嘉<lb/>
　　　八月七日初入贑過惶恐灘<lb/>
七千里外二毛人十八灘頭一葉身山憶喜歡勞逺夢<lb/>
<hi>蜀道有錯喜歡舖在大散闗上</hi>地名惶恐泣孤臣長風送客添帆腹積<lb/>
雨浮舟減石鱗便合與官充水手此生何止畧知津<lb/>
　　　舟行至清逺縣見顧秀才極談恵州風物之羙<lb/>
到處聚觀香案吏此邦宜著玉堂仙江雲漠漠桂花濕<lb/>
梅雨翛翛荔子然聞道黄柑常抵鵲不容朱橘更論錢<lb/>
<pb n="KR4h0143_WYG_130-39a"/>
恰從神武來𢎞景便向羅浮覓稚川<lb/>
　　　新釀桂酒<lb/>
擣香篩辣入瓶盆盎盎春溪帶雨渾收拾小山藏社甕<lb/>
招呼明月到芳樽酒材已遣門生致菜把仍叨地主恩<lb/>
爛煮葵羮斟桂醑風流可惜在蠻邨<lb/>
　　　正月二十六日偶與數客野歩嘉祐僧舎東南<lb/>
　　　野人家雜花盛開扣門求觀主人林氏媪出應<lb/>
　　　白髮青裙少寡獨居三十年矣感歎之餘作詩<lb/>
<pb n="KR4h0143_WYG_130-39b"/>
　　　記之<lb/>
縹蒂緗枝出絳房緑隂青子送春忙㳙㳙泣露紫含笑<lb/>
焰焰燒空紅佛桑落日孤煙知客恨短籬破屋為誰香<lb/>
主人白髮青裙袂子羙詩中黄四孃<lb/>
　　　贈王子直秀才<lb/>
萬里雲山一破裘杖端閒挂百錢遊五車書已留兒讀<lb/>
二頃田應為鶴謀水底笙歌蛙兩部山中奴婢橘千頭<lb/>
幅巾我欲相隨去海上何人識故侯<lb/>
<pb n="KR4h0143_WYG_130-40a"/>
　　　連雨漲江二首<lb/>
越井岡頭雲出山䍧牱江上水如天牀牀避漏幽人屋<lb/>
浦浦移家蜑子船龍巻魚蝦并雨落人隨雞犬上牆眠<lb/>
只應樓下平堦水長記先生過嶺年<lb/>
急雨蕭蕭作晩涼卧聞榕葉響長廊微明燈火耿殘夢<lb/>
半濕簾幃浥舊香高浪隠牀吹甕盎暗風驚樹擺琳琅<lb/>
先生不出晴無用留向空堦滴夜長<lb/>
　　　白鶴峯新居欲成夜過西鄰翟秀才二首<lb/>
<pb n="KR4h0143_WYG_130-40b"/>
林行婆家初閉户翟夫子舎尚留闗連娟缺月黄昏後<lb/>
縹緲新居紫翠間繫悶豈無羅帶水割愁還有劒鋩山<lb/>
中原北望無歸日鄰火邨舂自往還<lb/>
甕間畢卓防偷酒壁後匡衡不㸃燈待鑿平江百尺井<lb/>
要分清暑一壺冰佐卿恐是歸來鶴次律寧非過去僧<lb/>
他日莫尋王粲宅夢中來住本何曾<lb/>
　　　上元夜過赴儋守召獨坐有感<lb/>
使君置酒莫相違守舎何妨獨掩扉靜看月牕盤蜥蜴<lb/>
<pb n="KR4h0143_WYG_130-41a"/>
卧聞風幔落蛜媙燈花結盡吾猶夢香篆消時汝欲歸<lb/>
搔首淒涼十年事傳柑歸遺滿朝衣<lb/>
　　　次韻杭人裴維甫<lb/>
餘杭門外葉飛秋尚記居人挽去舟一别臨平山上墖<lb/>
五年雲夢澤南州淒涼楚些縁吾發邂逅秦淮為子留<lb/>
寄謝西湖舊風月故應時許夢中遊<lb/>
　　　次韻仲殊雪中遊西湖二首<hi>録一首</hi>
寶雲樓閣閙千門林靜初無一鳥喧閉户莫教風埽地<lb/>
<pb n="KR4h0143_WYG_130-41b"/>
巻簾疑有月臨軒水光㶑灧猶存碧山色空濛已歛昬<lb/>
乞得湯休竒絶句始知鹽雪是陳言<lb/>
　　　雙石<hi>并序</hi>
　　至揚州獲二石其一緑色岡巒迤邐有穴達於背<lb/>
　　其一玉白可鑑漬以盆水置几案間忽憶在潁州<lb/>
　　日夢人請住一官府榜曰仇池覺而誦杜子羙詩<lb/>
　　曰萬古仇池穴潛通小有天乃戲作小詩為僚友<lb/>
　　一笑<lb/>
<pb n="KR4h0143_WYG_130-42a"/>
夢時良是覺時非汲井埋盆故自癡但見玉峯横太白<lb/>
便從鳥道絶峨眉秋風與作煙霞意曉日令涵草木姿<lb/>
一㸃空明是何處老人真欲住仇池<lb/>
　　　行宿泗間見徐州張天驥次舊韻<lb/>
二年三躡過淮舟款段還逢馬少游無事不妨長好飲<lb/>
著書自要且窮愁孤松早偃原非病倦鳥雖還豈是休<lb/>
更欲河邊㡬來往祇今霜雪巳蒙頭<lb/>
　　　次韻劉燾撫勾蜜漬荔支<lb/>
<pb n="KR4h0143_WYG_130-42b"/>
時新滿座聞名字别久何人記色香葉似楊梅蒸霧雨<lb/>
花如盧橘傲風霜每憐蓴菜下鹽䜴肎與蒲萄壓酒漿<lb/>
回首驚塵巻飛雪詩情真合與君嘗<lb/>
　　　十二月十七日夜坐達曉寄子由<lb/>
燈燼不挑垂暗蕊爐灰重撥尚餘薰清風欲發鴉翻樹<lb/>
缺月初升犬吠雲閉眼此心新活計隨身孤影舊知聞<lb/>
雷州别乘應危坐跨海幽光與子分<lb/>
　　　六月二十日夜渡海<lb/>
<pb n="KR4h0143_WYG_130-43a"/>
參横斗轉欲三更苦雨終風也解晴雲散月明誰㸃綴<lb/>
天容海色本澄清空餘魯叟乘桴意麤識軒轅奏樂聲<lb/>
九死南荒吾不恨兹遊竒絶冠平生<lb/>
　　　留題顯聖寺<lb/>
渺渺疎林集晩雅孤邨煙火梵王家幽人自種千頭橘<lb/>
逺客來尋百結花浮石已乾霜後水焦坑閒試雨前茶<lb/>
祗疑歸夢西南去翠竹江邨遶白沙<lb/>
　　　恵州近城數小山類蜀道春與進士許毅野歩<lb/>
<pb n="KR4h0143_WYG_130-43b"/>
　　　㑹意處飲之且醉作詩以記適參寥専使欲歸<lb/>
　　　使持此以示西湖之上諸友庶使知余未嘗一<lb/>
　　　日忘湖山也<lb/>
夕陽飛絮亂平蕪萬里春前一酒壺鐵化雙魚沉逺素<lb/>
劒分二嶺隔中區花曾識面香仍好鳥不知名聲自呼<lb/>
夢想平生消未盡滿林煙月到西湖<lb/>
　　　過嶺二首<hi>録一首</hi>
七年來往我何堪又試曹溪一勺甘夢裏似曾遷海外<lb/>
<pb n="KR4h0143_WYG_130-44a"/>
醉中不覺到江南波生濯足鳴空澗霧繞征衣滴翠嵐<lb/>
誰遣山雞忽驚起半巖花雨落毶毶<lb/>
　　　永和清都觀道士童顔鬒髪問其年生於丙子<lb/>
　　　蓋與予同求此詩<lb/>
鏡湖敇賜老江東未似西歸玉局翁羇枕未容春夢斷<lb/>
清都宛在黙存中每逢佳境攜兒去試問行年與我同<lb/>
自笑餘生消底物半篙清漲百灘空<lb/>
　　　秋興三首<lb/>
<pb n="KR4h0143_WYG_130-44b"/>
野鳥游魚信往還此身同寄水雲間誰家晩吹殘紅葉<lb/>
一夜歸心滿舊山可慰摧頽仍健食此生通脱屢酡顔<lb/>
年華豈是催人老雙鬢無端只自斑<lb/>
故里依然一夢前相攜重上釣魚船嘗陪大幙今陳迹<lb/>
謬忝承明媿昔年報國無成空白首退耕何處有名田<lb/>
黄雞白酒雲山約此計當時已浩然<lb/>
浴鳯池邊星斗光宴餘香滿上書囊樓前夜月低韋曲<lb/>
雲裏車聲出未央去國何年雙鬢雪黄花重見一枝霜<lb/>
<pb n="KR4h0143_WYG_130-45a"/>
　傷心無限厭厭夢長似秋宵一倍長<lb/>
　　　　卧病逾月請郡不許復直玉堂十一月一日鎻<lb/>
　　　　院是日苦寒詔賜官燭法酒書呈同院<lb/>
　微霰疎疎㸃玉堂詞頭夜下攬衣忙分光御燭星辰爛<lb/>
　拜賜宫壺雨露香醉眼有花書字大老人無睡漏聲長<lb/>
　何時却逐桑榆暖社酒寒燈樂未央<lb/>
　<lb/>
　<lb/>
<pb n="KR4h0143_WYG_130-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷四十七<lb/>
</p>
<p>
</p>
  </div>
</body>
</text>
</TEI>
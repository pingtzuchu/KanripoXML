<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_043-1a"/>
　欽定四庫全書<lb/>
御選元詩巻四十三<lb/>
　　七言律詩一<lb/>
　　　耶律楚材<lb/>
　　　　和薛伯通韻<lb/>
　滴滴秋光溢逺山一天空闊鴈聲乾詩章平淡思居易<lb/>
　禪理縱横憶道安不分西風霜葉脫難禁秋雨菊花殘<lb/>
　閭山舊隠天涯逺夢裏思歸夢亦難<lb/>
<pb n="KR4h0143_WYG_043-1b"/>
　　　　和移刺繼先韻<lb/>
　舊山盟約已愆期一夢十年盡覺非瀚海路難人去少<lb/>
　天山雪重鴈飛稀漸驚白髪寧辭老未濟蒼生曷敢歸<lb/>
　去國遲遲情幾許倚樓空望白雲飛<lb/>
　　　　陰山<lb/>
　八月陰山雪滿沙清光凝目眩生花插天絶壁噴晴月<lb/>
　擎海層巒吸翠霞松檜叢中疏畎畆藤蘿深處有人家<lb/>
　横空千里雄西域江左名山不足誇<lb/>
<pb n="KR4h0143_WYG_043-2a"/>
　　　思友人<lb/>
落日蕭蕭萬馬聲東南囘首暮雲横金朋蘭友音書絶<lb/>
玉軫朱絃塵土生十里春風別野店五年秋色到邊城<lb/>
雲山不礙歸飛夢夜夜隨風到玉京<lb/>
　　　寄平陽浄名院潤老<lb/>
昔年萍水便相尋握手臨風話素心刻燭賦成無字句<lb/>
按徽彈徹沒絃琴風來逺渡晩潮急雨過寒塘秋水深<lb/>
此樂莫教兒輩覺又成公案滿叢林<lb/>
<pb n="KR4h0143_WYG_043-2b"/>
　　　和移刺子春見寄<lb/>
邂逅沙城識子初天山風雪醉吟餘文章光燄君堪羨<lb/>
節操儀刑我不如麴糵鄉中前進士<hi>渠有詩云老去惟耽麴糵春故有是</hi>
<hi>句</hi>風波堆裏老中書他年歸去無相棄同到閭山舊隠<lb/>
居<lb/>
　　　過夏國新安縣<hi>時丁亥九月望也</hi>
昔年今日渡松關<hi>西域陰山有松關</hi>車馬崎嶇行路難瀚海潮<lb/>
噴千浪白天山風吼萬林丹氣當霜降十分爽月比中<lb/>
<pb n="KR4h0143_WYG_043-3a"/>
秋一倍寒囘首三秋如一夢夢中不覺到新安<lb/>
　　　過武川贈僕散令人<lb/>
班姬流落到而今聞道翻身入道林歌扇舞裙忘舊業<lb/>
藥罏經卷半新吟閑眠白晝三杯醉静對青松一曲琴<lb/>
更看他年棲隠處蓬山樓閣五雲深<lb/>
　　　還燕京題披雲樓和諸士大夫韻<lb/>
閑上披雲第一重離離禾黍漢家宮窗開青瑣招晴色<lb/>
簾捲銀鉤揖曉風好夢安排詩句裏閑愁分付酒盃中<lb/>
<pb n="KR4h0143_WYG_043-3b"/>
静思二十年間事聚散悲歌一夢同<lb/>
　　　謝飛卿飯再用韻紀西遊事<lb/>
河中<hi>西域尋恩子城西遼日為河中府</hi>花木蔽春山爛賞東風縱寶鞍<lb/>
留得晩𤓰過臘半藏來秋果到春殘親嘗芭欖寧論價<lb/>
自釀蒲萄不納官常歎不才還有幸滯留遐域得佳餐<lb/>
　　　再用韻<lb/>
雲山疊疊復雲山瘦馬蘆鞭矮面鞍瀚海去程千驛逺<lb/>
揚州歸夢五更殘塵縁淡處應忘世逸興濃時好解官<lb/>
<pb n="KR4h0143_WYG_043-4a"/>
二頃良田何必覔春山笋蕨亦供餐<lb/>
　　　和搏霄韻代水陸疏文七首<hi>錄二首</hi>
新詩欬玉起予深獨有摶霄我許心真跡居塵聊俯仰<lb/>
高名與世任浮沈同成雅㑹清茶話共賞枮桐白雪音<lb/>
他日歸休約何處燕山參謁萬松林<lb/>
漁磯舊隠荻花深塵世寧忘昔日心兩岸清風單舸穏<lb/>
滿江明月一鈎沈飢來煮稻無兼味醉後鳴榔笑五音<lb/>
閑卧煙蓑春夢斷不知潮起没青林<lb/>
<pb n="KR4h0143_WYG_043-4b"/>
　　　蠟梅<lb/>
越嶺仙姿迥異常洞庭春染六銖裳枝横碧玉天然瘦<lb/>
蕾破黄金分外香反笑素英渾淡抹却嫌紅豔太濃䊋<lb/>
臨風浥此薔薇露醉墨淋漓寄渺茫<lb/>
　　　寄天山周敬之<lb/>
當年傾葢識君初爛飲天山駐使車秋去安仁空有賦<lb/>
鴈來公瑾又無書林巒紅葉如人老籬落黄華亦我疎<lb/>
為向天涯道岑寂强吟新句附雙魚<lb/>
<pb n="KR4h0143_WYG_043-5a"/>
　　　贈蒲察元帥五首<hi>錄四首</hi>
使君排飯宴南溪不枉從君鳥鼠西春薤旋澆濃鹿尾<lb/>
臘糟微浸軟駝蹄絲絲魚鱠明如玉屑屑雞生爛似泥<lb/>
白面書生知此味從今更不嗜黄虀<lb/>
筵前且盡主人心明燭厭厭飲夜深素袖佳人學漢舞<lb/>
碧髯宮妓撥胡琴輕分茶浪飛香雪旋擘橙盃破軟金<lb/>
五夜歡心猶未已從教斜月下疎林<lb/>
主人開宴醉華胥一派絲篁沸九衢黯紫蒲萄垂馬乳<lb/>
<pb n="KR4h0143_WYG_043-5b"/>
輕黄杷欖燦牛酥金波泛蟻斟歡伯雪浪浮花㸃酪奴<lb/>
忙裏偷閑誰若此西行萬里亦良圖<lb/>
閑乗羸馬過蒲華又到西陽太守家瑪瑙瓶中簮亂錦<lb/>
琉璃鍾裏泛流霞品嘗春色批金橘受用秋香割木𤓰<lb/>
此日幽歡非易得何妨終老住流沙<lb/>
　　　壬午西域河中遊春四首<hi>録二首</hi>
二月河中草木青芳菲次第有期程花藏徑畔春泉碧<lb/>
雲散林梢晩照明含笑山桃還似識相親水鳥自忘情<lb/>
<pb n="KR4h0143_WYG_043-6a"/>
遐方且喜豐年兆萬頃青青麥浪平<lb/>
異域春郊草又青故園東望逺千程臨池嫩栁千絲碧<lb/>
倚檻妖桃幾㸃明丹杏笑風真有意白雲送雨太無情<lb/>
歸來不識河中道春水潺潺滿路平<lb/>
　　　河中遊西園二首<hi>錄一首</hi>
河中春晩我邀賔詩滿雲牋酒滿巡對景怕看紅日暮<lb/>
臨池差照白頭新栁添翠色侵淩草花落餘香著莫人<lb/>
且著新詩酌芳酒西園佳處送殘春<lb/>
<pb n="KR4h0143_WYG_043-6b"/>
　　　西域從王君玉乞茶因其韻七首<hi>錄一首</hi>
酒仙飄逸不知茶可笑流涎見麴車玉杵和雲舂素月<lb/>
金刀帶雨翦黄芽試將綺語求茶飲特勝春衫把酒賖<lb/>
啜罷神清淡無寐塵囂身世便雲霞<lb/>
　　　庚辰西域清明<lb/>
清明時節過邊城逺客臨風幾許情野鳥間關難解語<lb/>
山花爛熳不知名蒲萄酒熟愁腸亂瑪瑙盃寒醉眼明<lb/>
遙想故園今好在梨花深院鷓鴣聲<lb/>
<pb n="KR4h0143_WYG_043-7a"/>
　　　早行<lb/>
馬䭾殘夢過寒塘低轉銀河夜已央鴈跡印開沙岸月<lb/>
馬蹄踏破板橋霜湯寒卯酒兩三盞引睡新詩四五章<lb/>
古道遲遲四十里千山清曉日蒼涼<lb/>
　　　十七日驛中作窮春盤<hi>是日早行始憶昨日立春</hi>
昨朝春日偶然忘試作春盤我一嘗木案初開銀線亂<lb/>
砂瓶煮熟藕絲長匀和豌豆揉葱白<hi>西人煮餅必投以碗豆</hi>細翦<lb/>
蔞蒿㸃韭黄也與何曽同是飽區區何必待膏粱<lb/>
<pb n="KR4h0143_WYG_043-7b"/>
　　　鹿尾<lb/>
鑾輿秋獮獵南岡鹿尾分甘賜尚方濃色殷殷紅玉髓<lb/>
微香馥馥紫瓊漿韭花酷辣同葱薤芥屑差辛類桂薑<lb/>
何似氊根蘸濃液流匙滑飯大家嘗<lb/>
　　劉秉忠<lb/>
　　　江邊晩望<lb/>
沙白江青落照紅滄波老樹動秋風天光與水渾相似<lb/>
山面如人了不同千古周郎餘事業一時曹孟謾英雄<lb/>
<pb n="KR4h0143_WYG_043-8a"/>
東南幾許繁華地長在元戎指畫中<lb/>
　　　九日滿坦山<lb/>
淩雲氣節鬢驚秋書劒荒寒事逺游萬里嵐光乗馬背<lb/>
一川紅葉上鼇頭西風不管參軍帽絶塞空凋季子裘<lb/>
誰把茱萸念行役憑高拭目望神州<lb/>
　　　江上寄别<lb/>
軍中無酒慰飄零辜負沙頭雙玉瓶鞍馬幾年南北路<lb/>
關河千古短長亭好風到枕客愁破殘月入簾歸夢醒<lb/>
<pb n="KR4h0143_WYG_043-8b"/>
夢斷故山人不見曉來江上數峰青<lb/>
　　　江邊梅樹<lb/>
江邊繚繞惜芳叢絶筆天真在眼中素豔乍開珠蓓蕾<lb/>
暗香微度玉玲瓏一枝倒影斜斜月滿樹浮光細細風<lb/>
明日行經山下路幾囘特地駐青驄<lb/>
　　　春日效宮體<lb/>
雨洗芳塵絶㸃埃桃花零落海棠開沈香亭小圍紅樹<lb/>
太液池清映綠苔夜月也曽懸漢殿朝雲何只在陽臺<lb/>
<pb n="KR4h0143_WYG_043-9a"/>
六宮簾捲東風輭一派仙音翠輦來<lb/>
　　　寄友人<lb/>
悠悠離闊感中年我輩情鍾豈不然好景與時渾易過<lb/>
可人和月只難圓五更殘夢雞聲裏千里歸心鴈影前<lb/>
漠北雲南空浪走今春又負杏花天<lb/>
　　　勸友人酒<lb/>
西風落葉共蕭颼百感中來不自由豪客空攜鐵如意<lb/>
舞嬛徒費錦纒頭曳過雨脚雲歸岫湧出山頭月滿樓<lb/>
<pb n="KR4h0143_WYG_043-9b"/>
一曲清歌一盃酒為君洗盡古今愁<lb/>
　　　客興<lb/>
關河牢落别離中到處題詩記轉蓬啼鳥不知春是客<lb/>
落花還逐水流東雲開千里逺山碧樓映半溪殘照紅<lb/>
雌蝶雄蜂不同類雙雙相趁舞迴風<lb/>
　　　宿中山乾眀寺<lb/>
客散關門厭事譁爐香滿屋卧煙霞人辭故里凡三載<lb/>
僧到伽藍自一家夢破小窗浮月色漏殘寒角奏梅花<lb/>
<pb n="KR4h0143_WYG_043-10a"/>
天明又上滹陽道鴛水歸程漸有涯<lb/>
　　　晩遊<lb/>
山水清佳自在遊利名莫莫復休休瘦笻此日真忘世<lb/>
長笛何人效倚樓鴉落㸃成千樹墨鴈飛横絶一天秋<lb/>
歸來小院松梢上新月低斜玉一鈎<lb/>
　　　樓上<lb/>
睡起重持金屈巵要憑芳酒緩離思醉魂屢作還山夢<lb/>
吟興多因寄友詩千里波光風定後一樓山色雨晴時<lb/>
<pb n="KR4h0143_WYG_043-10b"/>
碧雲望斷佳人逺投樹棲鴉已滿枝<lb/>
　　　睡起<lb/>
連嵗驅馳萬里程碧臺歌舞笑争名山中猿鶴丹心在<lb/>
塞上風煙白髪生對客倦談當世事向人難悉未歸情<lb/>
雪花亂打西窗急緫似芭蕉夜雨聲<lb/>
　　　寄張平章仲一<lb/>
春光滿眼酒盈罇難得同觀易見分秋氣著人涼似水<lb/>
晩山和我淡如雲清歌月影簷頭轉殘夢鐘聲枕上聞<lb/>
<pb n="KR4h0143_WYG_043-11a"/>
元鳥欲歸黄鳥斷詩哦伐木正思君<lb/>
　　　過天井關<lb/>
雲冷風高天井關太行嶺上看河灣九州占絶中原地<lb/>
一塹攔迴左界山王霸分争圖未捲英雄鏖戰血猶殷<lb/>
華陽春草年年綠汗馬南來不放閑<lb/>
　　郝經<lb/>
　　　秋興五首<hi>錄一首</hi>
永夜漫漫苦飯牛北溟誰下釣鼇鈎拘雲琢句鬼神泣<lb/>
<pb n="KR4h0143_WYG_043-11b"/>
倚劒長歌天地愁日暖桃源秦世外月明蘭國楚江頭<lb/>
但能握節終吾事絶食猶輕漢五侯<lb/>
　　　老馬<lb/>
百戰歸來力不任消磨神駿老駸駸垂頭自惜千金骨<lb/>
伏櫪仍存萬里心嵗月淹延官路杳風塵荏苒塞垣深<lb/>
短歌聲斷銀壺缺常記當年烈士吟<lb/>
　　　南堂即事<lb/>
長夏禪房絶㸃埃鬱蒸襟袖迥然開半軒流水移大去<lb/>
<pb n="KR4h0143_WYG_043-12a"/>
滿榻雄風送雨來不記閑愁千萬種有時清唱兩三杯<lb/>
輕鷗也自知人意浮入驚波却便囘<lb/>
　　　大宛二馬<hi>天廏所育詔錫張蔡公</hi>
二馬飄飄萬里來玉花蕭颯上金臺風生兩耳雲霄近<lb/>
電掣雙瞳日月開渥水虎文連殺氣大宛龍種絶氛埃<lb/>
將軍正欲成勲業看汝驍騰展驥才<lb/>
　　　落花<lb/>
彩雲紅雨暗長門翡翠枝餘萼綠痕桃李東風蝴蝶夢<lb/>
<pb n="KR4h0143_WYG_043-12b"/>
關山明月杜鵑魂玉闌煙冷空千樹金谷香銷謾一尊<lb/>
狼籍滿庭君莫埽且留春色到黄昬<lb/>
　　　次韻荅王國範<lb/>
薄寒孤影澹黄昬步出空齋自掩門霜落池萍清見底<lb/>
風彫庭樹静歸根天高鴈去人千里江闊烏驚月一痕<lb/>
兩國音塵俱斷絶幾年懷抱與誰論<lb/>
　　　静香亭二首<hi>錄一首</hi>
南風吹綠滿庭槐門巷翛然絶㸃埃紅玉生煙塵世隔<lb/>
<pb n="KR4h0143_WYG_043-13a"/>
錦幃遮日洞天開鸎知好客飛無語蝶為新花去復來<lb/>
好著生前無限酒浩歌長醉亂霞堆<lb/>
　　　曉渡溠河<lb/>
旌旗斷續出林巒部曲喧豗過石灘殘月沒時愁地險<lb/>
宿雲收處覺天寛自知不武還為將漫使閑身也屬官<lb/>
落盡黄榆秋色老楚山清曉石樓寒<lb/>
　　　營獨山谷<lb/>
秋風獵獵建牙旗月澹昬黄馬不嘶區脱定時林影黒<lb/>
<pb n="KR4h0143_WYG_043-13b"/>
邏兵行處草聲低豺狼逺跡終宵遁烏鵲驚飛到曉啼<lb/>
中夜幾囘還自惜缺壺歌罷意凄迷<lb/>
　　　孟少保後園瑞香<lb/>
羽葆層層擁細花早梅斜映隔山茶兩三叢裏氤氲氣<lb/>
數百年來富貴家雕玉香濃團瑞雪翠翹春暖插輕霞<lb/>
主人一去無消息庭尸蕭疎落晩鴉<lb/>
　　　月丹<lb/>
小艇移來江漲橋盤盤矮矮格仍嬌丹霞皺月琱紅玉<lb/>
<pb n="KR4h0143_WYG_043-14a"/>
香霧凝春翦絳綃一種是花偏富貴三冬無物比妖嬈<lb/>
廣寒記憶曽攀折滿殿光揺照紫霄<hi>山茶大者曰月丹又大者曰照殿紅</hi>
　　　伴使秦文舉欲入維揚故賦詩以見意<lb/>
東風吹落瓊花雨南浦潜生荔子煙夜久有懷聞獨鶴<lb/>
春歸無語怨啼鵑天沈海底涵金鎖日隠鼇頭頓玉鞭<lb/>
千尺絲綸萬年井文園消渴竟誰憐<lb/>
　　　芍藥<hi>王宣承送揚州芍藥數本</hi>
夜來風雨洗殘春芍藥還開春又新入座忽驚持酒客<lb/>
<pb n="KR4h0143_WYG_043-14b"/>
舉杯先酌送花人煙輕雪膩丰容質露重霞香婀娜身<lb/>
鐵石肝腸縱銷鑠都將軟語說風神<lb/>
　　　鏡薌亭<lb/>
薄薄輕雲似霧塵陰陰江氣冷侵人一庭芳草留連客<lb/>
兩樹夭桃斷送春檻外流鶯仍語巧梁間旅燕又巢新<lb/>
東城飲伴西湖栁寒食中間入夢頻<lb/>
　　　甲子秋懷<lb/>
江館無家久似家西風院落老天涯黄纒薯蕷猶多葉<lb/>
<pb n="KR4h0143_WYG_043-15a"/>
綠擁芙蓉尚未花紗幕墜塵歸晩燕窞池生草窟秋蛙<lb/>
枯腸欲斷誰濡沫擊柝聲中夜煮茶<lb/>
　　　已巳三月二十六日<lb/>
夢遊故國人仍獨春到空梁燕自雙雲淡星疎秖見斗<lb/>
浪平風定不聞江五更鼔角纒孤枕千里關河入破窗<lb/>
落盡好花春又老依然塵土暗金釭<lb/>
　　楊奐<lb/>
　　　寄商孟卿<lb/>
<pb n="KR4h0143_WYG_043-15b"/>
一望東原一惘然芸窗誰與伴高眠秋風有意招張翰<lb/>
春草無由見恵連王母信音青鳥外溪翁心事白鷗邊<lb/>
殷勤為向侯芭道判却殘年老太𤣥<lb/>
　　　長安感懷<lb/>
此心只欲作東周再到長安已白頭往事無憑空擊楫<lb/>
故人何處獨登樓月搖銀海秦陵夜露滴金莖漢殿秋<lb/>
落日酒醒雙淚眼幾時清渭向西流<lb/>
　　　試萬寧宮<lb/>
<pb n="KR4h0143_WYG_043-16a"/>
月澹長楊曉色清天題飛下寂無聲南山霧豹文章在<lb/>
北海雲鵬羽翼成玉檻玲瓏紅露重金爐縹緲翠煙輕<lb/>
誰言夜半曽前席白日君王問賈生<lb/>
　　　至日<lb/>
憶初年少在南梁兄弟歡遊久未忘春色共傾花底酒<lb/>
雨聲常對竹邊牀怒鯨一夕掀洪浪斷鴈何時續舊行<lb/>
辜負亂來同被約尺書不到十年強<lb/>
　　劉祁<lb/>
<pb n="KR4h0143_WYG_043-16b"/>
　　　南京遇山樓<lb/>
倚天突兀聳高樓樓上人家白玉鈎落日笙歌迷汴水<lb/>
春風燈火似揚州仙人已去名空在豪客同來醉未休<lb/>
獨倚朱闌望明月鸞旌依約認重游<lb/>
　　杜煐<lb/>
　　　環翠亭宴飲<lb/>
坐客終朝望眼西好山高與暮雲齊鶴鳴漁浦天風急<lb/>
鼇背仙宮海浪低千古地形雄妹土一川煙景勝耶溪<lb/>
<pb n="KR4h0143_WYG_043-17a"/>
歌聲喚起凌波夢蓮葉香深路欲迷<lb/>
　　楊惟中<lb/>
　　　棲巖寺<lb/>
煙鎖蓮宮縹緲間巖松鬱鬱插雲端逺看大華三峰秀<lb/>
俯視河東一水寒樓觀恍然驚世夢是非應不到長干<lb/>
我來暫與高人話不覺斜陽下玉闌<lb/>
　　許衡<lb/>
　　　繼人葵花韻<lb/>
<pb n="KR4h0143_WYG_043-17b"/>
戎葵花色耀深濃偏稱脩叢映短叢綘臉有情争向日<lb/>
錦苞無語細含風舒開九夏天真秀壓倒千年畫史工<lb/>
但恨主人貧且窶不教相對舞衣紅<lb/>
　　　遊孫氏别墅<lb/>
聞道孫家别業新招呼諸子共尋春紅韜瘦藟花初動<lb/>
黄染輕梢栁未匀興況便為生意好風光殊比畫圖真<lb/>
何當對此常無事慰我年來老病身<lb/>
　　　學題武郎中桃溪歸隠圖二首<lb/>
<pb n="KR4h0143_WYG_043-18a"/>
桃溪風景寫横披渾似秦人避亂時萬樹春紅羅錦綺<lb/>
一灣晴碧捲琉璃飲中更聴琴聲雅静裏初無俗事羇<lb/>
他日君侯歸此隠肯容閑客日追隨<lb/>
門外鞦韆擺翠煙籬邊雞犬亦閑閑更教爛漫花千樹<lb/>
對著縈紆水一灣好景已憑摩詰畫他年重約長卿還<lb/>
尋思此世人心别又愛功名又愛山<lb/>
　　　春雪<lb/>
玉塵如糝滿東風人道天教兆嵗豐麥已埋深郊外綠<lb/>
<pb n="KR4h0143_WYG_043-18b"/>
花都封却樹頭紅半年枯槁從今潤千里芳菲是處空<lb/>
為問王孫與農叟憂歡應見兩難同<lb/>
　　　偶成<lb/>
屈指年華四十三歸來憔悴百無堪逺懷未得生前遂<lb/>
俗事多因困後諳百畆桑麻負城邑一軒花竹對煙嵐<lb/>
紛紛世態終休論老作山家亦分甘<lb/>
　　楊果<lb/>
　　　洛陽懷古<lb/>
<pb n="KR4h0143_WYG_043-19a"/>
洛陽雲樹鬱崔嵬落日行人首重囘山勢忽從平野斷<lb/>
河聲偏傍故宮哀五噫擬逐梁鴻去六印休驚季子來<lb/>
惆悵青槐舊時路年年無數野棠開<lb/>
　　張𢎞範<lb/>
　　　初夏<lb/>
醉窗睡足碧紗涼簾卷薰風燕子忙滿地落花驚晩吹<lb/>
一溪流水帶斜陽䓁閑嵗月過難再牢落功名拙自傷<lb/>
青鏡秖愁霜鬢改光陰空老郭汾陽<lb/>
<pb n="KR4h0143_WYG_043-19b"/>
　　　新蟬<lb/>
齊宮怨女夢初驚猶對薫風訴别情一自返魂遺舊殻<lb/>
便將秋恨入新聲斷橋高栁天將暮落日空山雨乍晴<lb/>
鐵石肝腸人聴得也應白髪為君生<lb/>
　　　雛燕<lb/>
羽毛香潤態含癡睡足雲兠力尚微喚母但能啾卿語<lb/>
戀巢猶倦往來飛薫風庭院簾初巻落日池臺人乍歸<lb/>
白鳳赤龍渾異事争如隨分著烏衣<lb/>
<pb n="KR4h0143_WYG_043-20a"/>
　　　述懷<lb/>
春風滿鬢綠鬅鬆落落胷懷氣吐虹節操自知堅雪竹<lb/>
行藏未必屬秋蓬歌終牛角兩行淚舞徹雞聲一劒雄<lb/>
肯似少年場上客笙簫日醉軟香中<lb/>
　　　過雙墖<lb/>
千丈黄塵倦客途林梢遙認兩浮屠數家荒店留行李<lb/>
一帶遙山入酒壺勲業壯年勞夢寐等閑老境寄江湖<lb/>
前塗黙黙深蒼海惆悵西樓日向晡<lb/>
<pb n="KR4h0143_WYG_043-20b"/>
　　　風栁<lb/>
澹澹池塘近楚宮綠腰裊娜學盤中亂搖芳草飛輕白<lb/>
細搭朱闌拂落紅枝上嬌鶯啼恰恰樹邊舞蝶意匆匆<lb/>
東君應著吹嘘力要把春愁一埽空<lb/>
　　　共賦行田<lb/>
不屑人間事業忙日迷歌舞少年場樓臺夜月延佳客<lb/>
花竹春風擁謝娘笑倩釵金挑燭影醉嫌杯玉擘橙香<lb/>
誰知原上農家子鞭裊殘星曉露涼<lb/>
<pb n="KR4h0143_WYG_043-21a"/>
　　張易<lb/>
　　　送魯齋先生歸山<lb/>
衮衮諸公入省闈先生承詔獨南歸道逢時否貧何病<lb/>
老得身閑古亦稀行色一杯燕市酒春風二月故山薇<lb/>
到家已及蠶生日布穀催畊隴麥肥<lb/>
　　徐世隆<lb/>
　　　送天倪子還泰山<lb/>
九十行年髪未華道人風骨飽煙霞洞天福地三千里<lb/>
<pb n="KR4h0143_WYG_043-21b"/>
神府仙閭第一家牛膝藥靈斟美醖兔豪盞浄啜芳芽<lb/>
隠居自愛陶𢎞景莫作山中宰相誇<lb/>
　　劉因<lb/>
　　　登雄州城樓<lb/>
古戍寒雲接渺茫故鄉遊子動悲涼江山自古有佳客<lb/>
煙雨為誰留太行野色分將愁外綠物華呈出夜來霜<lb/>
海門何處秋聲急極目滄波空夕陽<lb/>
　　　入山<lb/>
<pb n="KR4h0143_WYG_043-22a"/>
草露蛛絲晴日明亂蟲秋意有先聲屈盤未轉坡陀盡<lb/>
蒼翠忽從懷抱生一徑峰囘失南北兩山雲近異陰晴<lb/>
天公若㑹登臨意可信傷心畫得成<lb/>
　　　山中月夕<lb/>
滿懷幽思自蕭蕭況對空山夜正遙四壁晴秋霜著色<lb/>
一天明月水生潮歌傳巖谷聲豪宕酒泛星河影動揺<lb/>
醉裏似聞猿鶴語百年人境有今朝<lb/>
　　　曉出西塘<lb/>
<pb n="KR4h0143_WYG_043-22b"/>
塘水隨人緩步行哀湍激石故輕清太行穠秀霜洗浄<lb/>
全趙規模天鑿成偶為登臨發悲咏忽從毛髪散秋聲<lb/>
殷勤莫盡尊中酒留到青山佳處傾<lb/>
　　　野草㑹飲<lb/>
行樂人生當及辰今朝光景為誰新林陰薄薄微露日<lb/>
花氣溶溶暖著人春色十分看欲盡鳥聲千種聴難真<lb/>
東風就手吹殘酒無限青山動翠鱗<lb/>
　　　過鎮州<lb/>
<pb n="KR4h0143_WYG_043-23a"/>
太行迎馬鬱蒼蒼兩岸灘聲帶夕陽霜與秋容増古淡<lb/>
樹因煙景恣微茫閱人嵗月真無謂得意江山差自强<lb/>
曽記城南舊時路十年囘首儘堪傷<lb/>
　　　高亭<lb/>
高亭雲錦遶清流便是吾家太一舟山影酒搖千疊翠<lb/>
雨聲窗納一天秋襟懷灑落景長勝雲影空明天共遊<lb/>
笑向白鷗問塵世幾人曽信有滄洲<lb/>
　　　夏日即事<lb/>
<pb n="KR4h0143_WYG_043-23b"/>
迂疎争笑近清狂多病筋骸可預防久乏園蔬因種藥<lb/>
不留窗紙為抄方閑從鳥雀分晴晝静與蛩螿共晩涼<lb/>
莫道幽人好標致北窗自古有羲皇<lb/>
　　　夜雨<lb/>
夢覺呼童問幾更未譍先作不平鳴山深六月有秋意<lb/>
夜静滿城惟雨聲四海虚名此身媿百年浮世寸心驚<lb/>
誰教簷溜如愁思欲斷還連直到明<lb/>
　　　夏日飲山亭<lb/>
<pb n="KR4h0143_WYG_043-24a"/>
借住郊園舊有緣綠陰清晝静中便空鈎意釣魚亦樂<lb/>
高枕卧遊山自前露引松香來酒盞雨催花氣潤吟牋<lb/>
人來每問農桑事攷證牀頭種樹篇<lb/>
　　　飲聞雞臺<lb/>
出門人事厭紛紛春色三分已二分十步離山九囘顧<lb/>
一杯到手百無聞蒼茫天地有如此磊落古今何獨君<lb/>
欲向荒臺問遺跡水明沙浦只行雲<lb/>
　　　秋郊<lb/>
<pb n="KR4h0143_WYG_043-24b"/>
行過青林徑欲還誰家茅屋在林間雲初湧出半含雨<lb/>
風漸吹開微露山世味嘗來知嬾貴物華老盡覺秋閑<lb/>
天開勝境為詩敵未許幽人穏閉關<lb/>
　　　宿華陽臺<lb/>
石徑盤盤擁亂霞雲間雞犬是誰家空山月出人境失<lb/>
高樹露涼秋氣加蜀道青天休種杞武陵流水漫尋花<lb/>
太行東北三千里盡借晴嵐染鬢華<lb/>
　　　渡白溝<lb/>
<pb n="KR4h0143_WYG_043-25a"/>
薊門霜落水天愁匹馬衝寒渡白溝燕趙山河分上鎮<lb/>
遼金風物異中州黄雲古戍孤城晩落日西風一鴈秋<lb/>
四海知名半彫落天涯孤劒獨誰投<lb/>
　　　遂城道中<lb/>
鐵城秋色接西垣逺客還鄉易斷魂霸業可憐燕太子<lb/>
戰樓誰弔漢公孫冷煙衰草千家塜流水斜陽一㸃村<lb/>
慰眼西風猶有物太行依舊壓中原<lb/>
　　　避暑玉溪山<lb/>
<pb n="KR4h0143_WYG_043-25b"/>
風露撩人儘力清也應知我到禪扃秋聲滿谷有生氣<lb/>
山意帶煙成逺形皎月欲升天失色白雲初出樹留青<lb/>
他年若訪經行處合有先生避暑亭<lb/>
　　　留題山房<lb/>
靈氣縹緲竹花飛怪石參差樹影齊壺裏有天藏日月<lb/>
杯中無海飲虹蜺松生太古鶴應識路入白雲山盡低<lb/>
萬里黄塵一囘首微茫煙水意悽迷<lb/>
　　　春遊<lb/>
<pb n="KR4h0143_WYG_043-26a"/>
巧穏林亭無四鄰背山向水得天真風光正及二三月<lb/>
童子同來六七人十日得閑須小醉一年最好是深春<lb/>
鳥聲似向花枝說曽見無懷有此民<lb/>
　　　賦孫仲誠席上四杯<hi>仲誠命題彦通舉韻</hi>
　　　　螺<lb/>
注瓦傾銀竟若何紅珠元稱巻金螺微茫山意詩痕在<lb/>
灩澦江聲飲興多聖處已分糟與蟹醉來唯見酒成波<lb/>
千年醒殺江魚腹應恨生身在汨羅<lb/>
<pb n="KR4h0143_WYG_043-26b"/>
　　　　荷<lb/>
碧筩和露巻晴霞錦浪隨鯨落晩沙風趁歌聲來弄葉<lb/>
酒知人意要浮花胷中壁立三峯玉醉裏神遊太一家<lb/>
明日清霜看紅翠人生容易鬢成華<lb/>
　　　　桃<lb/>
希夷尊爼永相望混沌鑿開見此觴金橘有天容逸老<lb/>
青田無地避餘香雲中招隠留仙掌物外尋真得醉鄉<lb/>
試向峨睂問啼鳥人間紅雨幾斜陽<hi>後蜀記劉先祚進桃核杯云得之華</hi>
<pb n="KR4h0143_WYG_043-27a"/>
<hi>山陳摶</hi>
　　　　橙<lb/>
瀟湘千樹暮林平風露詩腸快一傾蜜戀金絲仍可意<lb/>
香分綠蟻最關情洞庭春色元無恙楚澤幽蘭恐未清<lb/>
惟辦酒船千萬斛棹歌和月巻江聲<lb/>
　　　即席以韻課諸生東齋諸物<hi>錄五首</hi>
　　　　逺山筆架<hi>痕字</hi>
何物能支筆萬鈞案頭依約逺山痕燈横煙影隠猶見<lb/>
<pb n="KR4h0143_WYG_043-27b"/>
秋入霜毫勢欲吞掌上三峰看太華人間一髪是中原<lb/>
中書未免從高閣不向林泉怨少恩<lb/>
　　　　梅枝<hi>枝字</hi>
鐵石心腸冰玉姿掌中潜得嵗寒枝天教一握藏春密<lb/>
風覓餘香就手吹雪月冷懷隨歩履溪山高興入支頤<lb/>
玉堂若要扶持用說與東君也不知<lb/>
　　　　醉梨<hi>寒字</hi>
白雪春香洗未殘元霜誰遣凍成團淶封圓顆盤増滑<lb/>
<pb n="KR4h0143_WYG_043-28a"/>
蜜和濃漿齒避寒綠蟻從今忘病渇金花無地著餘酸<lb/>
快人風味依然在莫作尋常軟熟看<lb/>
　　　　玉簮<hi>香字</hi>
花中冰雪避秋陽月底陰陰鎖暗香玉瘦每憂和露滴<lb/>
心清惟恨有絲長且留宛轉圍沈水莫遣聮翩入粉囊<lb/>
只許幽人太相似蒼苔疎雨北窗涼<lb/>
　　　　秋蓮<hi>空字</hi>
瘦影亭亭不自容淡香杳杳欲誰通不堪翠減紅銷際<lb/>
<pb n="KR4h0143_WYG_043-28b"/>
更在江清月冷中擬欲青房全晩節豈知白露已秋風<lb/>
盛衰老眼依然在莫放扁舟酒易空<lb/>
　　　黒馬酒<lb/>
仙酪誰誇有太𤣥漢家挏馬亦空傳香來乳面人如醉<lb/>
力盡皮囊味始全千尺銀駞開曉宴一杯璚露灑秋天<lb/>
山中喚起陶𢎞景轟飲高歌敕勒川<lb/>
　　　次韻荅河間趙君玉見寄<lb/>
出門紛擾互相尋常使幽人嬾病深前月借書來水北<lb/>
<pb n="KR4h0143_WYG_043-29a"/>
去年采藥到城陰黄精已倩徐生斸蒼术新教石老尋<lb/>
只有煙霞肯賖借無人曽送買山金<lb/>
　　　憶郝伯常<lb/>
一檄期分兩國憂長纓不到越王頭玉虹醉吸金陵月<lb/>
元鶴孤遊赤壁秋漠北蘇卿重囘首天南王粲幾登樓<lb/>
飛書寄與平南將早放樓船下益州<lb/>
　　閻復<lb/>
　　　送李兩山再使安南<lb/>
<pb n="KR4h0143_WYG_043-29b"/>
往年御節使荒遐風節堂堂衆所誇萬里朱厓鱗介比<lb/>
一星銀漢斗牛槎轉輸已息江南郡烽燧還清瘴海涯<lb/>
垂槖歸來見天子又攜恩詔撫皇華<lb/>
　　　梅杖<lb/>
揀徧西河萬玉珂春風入手重摩挲闘青龍竹能香否<lb/>
較品鳩藤奈俗何聲破夢寒霜滿户影隨詩瘦月横波<lb/>
只知功到調羮盡不道扶持力更多<lb/>
　　李思衍<lb/>
<pb n="KR4h0143_WYG_043-30a"/>
　　　見王參政<lb/>
獵獵風沙透紙窗地爐火歇冷侵牀一聲孤鶴唳殘月<lb/>
幾杵疎鐘敲曉霜黍律噓春燕谷暖梅花入夢楚天長<lb/>
歸期乞趁東風軟醉裊絲鞭吟綠楊<lb/>
　　　妙高臺<lb/>
危亭新構客持觴雨挹闌干面面涼煙外好山供水墨<lb/>
風前老樹奏笙簧接天浄綠秋江白著地彤雲晩稻黄<lb/>
騕褭絲鞭歸興逸水晶宮殿桂花香<lb/>
<pb n="KR4h0143_WYG_043-30b"/>
　　　㑹同館<lb/>
萬間頂𩕳翠光團千尺廊腰眼界寛鴨脚參天風雨老<lb/>
<hi>館乃亡金之義王府懷逺堂前雙杏大王所植</hi>龍髯蟄地雪霜寒<hi>燕寒葡萄經秋蟄藤於地</hi>
庭花飛墨空遺恨宫葉流紅不忍看古往今來只如此<lb/>
夕陽搔首倚闌干<lb/>
　　　華葢樓<lb/>
三十六坊如掌平長橋短艇水縱横銀河一道江連海<lb/>
畫障四圍山繞城老樹煙雲春綠暗小樓簾幕曉紅明<lb/>
<pb n="KR4h0143_WYG_043-31a"/>
陰陰翠影誰家屋夢覺草池鶯一聲<lb/>
　　　隆山墖院<lb/>
峰頂浮圖第幾重四天塵界盡虚空縣居島嶼縈迴處<lb/>
海在煙霞靉靆中浴水垂盤暘谷日轟雷鼙鼓怒濤風<lb/>
蓬萊咫尺闌干底平步長橋跨玉虹<lb/>
　　　見維揚崔左丞<lb/>
十里珠簾一半垂揚州風物最宜詩平山倚檻歐陽子<lb/>
明月吹簫杜牧之吟筆新添梅鼎手歌樓争覓竹枝詞<lb/>
<pb n="KR4h0143_WYG_043-31b"/>
濡毫願逐奚奴後描盡春風芍藥枝<lb/>
　　張立道<lb/>
　　　奉使安南<lb/>
遙坐蒼煙鎖暮霞市朝人逺隔喧譁孤虚庭院無多所<lb/>
蓊蘙園林只一家南注雄津天漢水東開高樹木綿花<lb/>
安南雖小文章在未可輕談井底蛙<lb/>
　　陳祐<lb/>
　　　老農二首<lb/>
<pb n="KR4h0143_WYG_043-32a"/>
北疃南莊幾老翁力田還與子孫同倉箱嵗計西成後<lb/>
水土君恩北望中磁甕瓦盆轟夜飲村簫社鼓賀年豐<lb/>
醉歸不記匡牀卧月上穨垣草屋東<lb/>
飄蕭雙鬢似飛蓬樸野中存太古風雨宿雲耕為出處<lb/>
麥秋蠶月見窮通雍熙自入唐虞化隠釣能談禹稷功<lb/>
馬首不知縁底事洗杯來夀使君公<lb/>
　　崔斌<lb/>
　　　題金山<lb/>
<pb n="KR4h0143_WYG_043-32b"/>
浩浩長空天際來中流砥柱獨崔巍風搖萬壑秋聲動<lb/>
潮捲千堆雪浪迴山勢參差現靈鷲海波遼闊隔蓬萊<lb/>
夕陽不盡登臨意倒瀉滄溟入酒杯<lb/>
　　王惲<lb/>
　　　清明日錦隄行樂<lb/>
浪說蘭亭褉事修年年春好錦隄遊花翻舞袖驚歌板<lb/>
栁隔高城暗酒樓綠樹恐應春事老金鞭重為使君留<lb/>
竹西路晩歸時醉何處珠簾半上鈎<lb/>
<pb n="KR4h0143_WYG_043-33a"/>
　　　雨中與諸公㑹飲市樓<lb/>
每恨人生㑹合難興來一醉盡君歡雨沾翠佩簾花細<lb/>
酒凸金杯飲興寛胡旋舞低翻翠袖串珠喉穏怯春寒<lb/>
朝來酒醒蓬窗下依舊春風苜蓿盤<lb/>
　　　登淩雲閣<lb/>
布衣塵滿戴儒冠風袂來登上將壇棟藻雲飛朱棋溼<lb/>
簷牙霜重玉梯寒風煙逺勝籌邊迥氣勢雄吞汴水乾<lb/>
經略江淮有成筭不須重展地圖看<lb/>
<pb n="KR4h0143_WYG_043-33b"/>
　　　鎮州懷古<lb/>
趙武雄圖不可尋風煙東接九門深炎涼到此分南北<lb/>
戰伐無情自古今彈躡流風猶戰國椎埋遺俗帶燕音<lb/>
劒歌不遇平原客落日滹沱動旅吟<lb/>
　　　賦西域鸚鵡螺杯<lb/>
老月淪精射海波珠繩分秀貫神螺鷓斑漬粉垂金薤<lb/>
鸚啄嫌寒縮翠窠樽出癭藤紋浪異瓢成㭨子腹空皤<lb/>
飲餘疑與溪娘遇一笑相看發浩歌<lb/>
<pb n="KR4h0143_WYG_043-34a"/>
　　　宛葉道中<lb/>
六合雲蒸一氣霾漫漫長路渴生埃詩從白雨明邊得<lb/>
人自青山盡處來世路有機難預料劇談供笑不時開<lb/>
濟時賴有諸君在漢苑秋風愧不才<lb/>
　　　夏縣道中<lb/>
溼雲壓樹際崗平溽暑還因小雨増官事困人如縳虎<lb/>
秋風吹野夢翻鷹趨時未必儒冠誤並隠端為野鶴憎<lb/>
遙憶筠溪亭下水萬竿蒼雪照吟燈<lb/>
<pb n="KR4h0143_WYG_043-34b"/>
　　　題趙宣撫樊川山中雜詠<lb/>
蒼崖如削静煙霏中有高人住翠微夜鶴聴琴依蕙帳<lb/>
曉泉和月落山扉一龕静體炎涼理兩眼深明倚伏機<lb/>
畢竟名高難久卧野猿偷褫芰荷衣<lb/>
　　　同馬才卿暇日登昊天寺寶嚴塔有懷<lb/>
高標直上跨蒼穹物外方知象教雄九陌市聲開曉色<lb/>
雨都喬木動秋風遥憐漢馬屯湘渚安得長書附塞鴻<lb/>
寂厯村虚野煙外誰教簾幙夕陽紅<lb/>
<pb n="KR4h0143_WYG_043-35a"/>
　　　糟魚<lb/>
霜刀截斷玉腴芳暖貯銀罌釀粉漿錦尾帶赬傳内品<lb/>
金盤堆雪喜初嘗解酲未減黄柑美雋味能欺紫蟹香<lb/>
一筯饜餘乗醉卧夢横滄海聴鳴榔<lb/>
　　　過沙溝店<lb/>
高栁長塗送客吟暗驚時序變鳴禽清風破暑連三日<lb/>
好雨依時抵萬金逺嶺抱枝圍野色行雲隨馬弄輕陰<lb/>
搖鞭喜入肥城界桑柘陰濃麥浪深<lb/>
<pb n="KR4h0143_WYG_043-35b"/>
　　　山陽偶與大繼長相遇自辛亥年相别至今卄<lb/>
　　　八年矣追念疇昔作詩為贈<lb/>
解鞍林下振清埃懷抱樽前得好開白髪滿頭心事在<lb/>
青山當眼故人來風流自有高賢識感慨還深漂母衰<lb/>
讀盡深香轉蕭爽清吟不到伯倫臺<hi>深香係繼長父宜之文集號曰深香</hi>
<hi>閒適予此行本擬遊百巖不果故云</hi>
　　　種玉亭<hi>徐子方宣慰有詩因擬作</hi>
靈沼雲深寶氣存素蘤一夕發芳根煙中彷彿溪娘語<lb/>
<pb n="KR4h0143_WYG_043-36a"/>
波面輕盈越女魂江月借妝増皓彩露華和屑貯芳温<lb/>
夜深更待瑤瓌供細挹秋香共一樽<lb/>
　　　桃花菊<hi>一名胭脂紅</hi>
淚洒明妃寄露葩換根非為貯丹砂黄輕白碎空多種<lb/>
碧爛紅鮮自一家騷客賦詩憐晩節野人修譜是頭花<lb/>
九秋霜露無情甚時約行雲護彩霞<lb/>
　　　秋懷<lb/>
醉頭扶起日三竿埽罷幽軒到藥䦨傍架整齊書帙亂<lb/>
<pb n="KR4h0143_WYG_043-36b"/>
繞籬料理菊枝殘日融虛閣留餘暖雨積高空促早寒<lb/>
處置身心閒裏過不將勲業鏡中看<lb/>
　　　清明後一日雨中招林韓李三君子小酌且為<lb/>
　　　梨花洗妝<hi>時新植梨花一株盛開</hi>
花滿金罍酒滿樽一杯歡飲得佳賔近年樂事無今嵗<lb/>
此際閑身有幾人祿美勝於三品料臘香清徹六根塵<lb/>
風簷數㸃催籹雨辦與梨花作好春<lb/>
　　　三山元日<lb/>
<pb n="KR4h0143_WYG_043-37a"/>
臺爇天香簇絳紗三山簫鼓樂年華竹枝歌後多滛祀<lb/>
燕子歸來識故家荷鬢閙妝餘翠貝蔬盤勻飣雜魚蝦<lb/>
殊方風物雖堪賞争遣衰年客海涯<lb/>
　　　近讀夜永不寐等作覺清而頗寒吾恐傷中和<lb/>
　　　而病吾子也因復繼前韻假辭而薫炙之亦晁<lb/>
　　　補之擬騷之遺意也<lb/>
燭影紅搖夜色侵香添菱葉鬱重衾鳳琶調軟歌能合<lb/>
竹葉杯深醉易沈綠鬢追歡燕市樂翠屏歸夢越江吟<lb/>
<pb n="KR4h0143_WYG_043-37b"/>
平明剰買扶頭酒不向諸兒計槖金<lb/>
　　　題香山寺畫巻<lb/>
送客當年過玉泉醉中遊賞得奇觀一泓湛碧浮僧鉢<lb/>
幾葉秋黄打石闌山色空濛金界溼松聲清泛海波寒<lb/>
吟鞭囘首都門道斜日歸時翠滿鞍<lb/>
　　　謝徐容齋贈梅<lb/>
燕釵宫額蠟妝勻夢繞羅浮雪裏村持贈一枝遮老眼<lb/>
淡依疎影度黄昬風流燈下佳人面瀟灑吟邊竹葉樽<lb/>
<pb n="KR4h0143_WYG_043-38a"/>
我老忘情被花惱曲屏深鎖惜芳温<lb/>
　　程鉅夫<lb/>
　　　送人赴浙東木綿提舉<lb/>
曽歴金華三洞天風流歴歴記山川桕林白綻梅花小<lb/>
柿實紅垂橘彈圓訪古但聞羊化石因君又喜木生綿<lb/>
風霜渾似當時峭愁絶雙溪八韻篇<lb/>
　　　和王寅夫郎中元旦立春<lb/>
馬蹄塵裏度芳辰帶得陽和到七閩山翠依天迎好客<lb/>
<pb n="KR4h0143_WYG_043-38b"/>
風光滿地屬吟身高情古栁仍青眼時態天桃自絳脣<lb/>
從此不憂江海逺春官袖有十分春<lb/>
　　　寅夫恵教遊鼓山四詩細讀如在屴崱杖屨間<lb/>
　　　想像追和用堅重遊之約四首<lb/>
城市林泉隔幾關半生幽興欠閩山久聞屴崱高寒處<lb/>
一望蓬萊縹緲間有約同看紅日上無端獨占白雲閒<lb/>
錦囊收拾奇觀了物色分留肯破慳<lb/>
足力猶堪敵瘦笻擬乗寺頂最高峰杯吞東海一勺水<lb/>
<pb n="KR4h0143_WYG_043-39a"/>
鞭起南湫久卧龍佛界須㬰三萬劫神山杳靄幾千重<lb/>
煩公更泚如椽筆摹寫雲天不盡容<lb/>
炎方春淺未如焚花木迷人意欲曛福地同游勝獨往<lb/>
中天一覽破千聞於今難擬高唐賦何日重開衡岳雲<lb/>
眼底琉球彈丸耳樓船曽見漢家軍<lb/>
去天萬里此相遭攬轡無功敢告勞賸貯冰霜消瘴癘<lb/>
尚疑風雨隔清高一年花事成佳蔭二月春江息怒濤<lb/>
細嚼公詩如橄欖挽囘塵俗入風騷<lb/>
<pb n="KR4h0143_WYG_043-39b"/>
　　　寅夫再示登鼓山四詩僕雖不獲同游然來詩<lb/>
　　　不可虚辱次韻奏謝且致歸班之餞<hi>錄二首</hi>
勝處心知只耳聞却因君句得奇芬海天昬黒龍行雨<lb/>
樓閣青紅蜃吐雲仙境煙霞從痼疾詩家風月要平分<lb/>
悠然佳興誰能敗俗吏當前自糾紛<lb/>
眼前培塿足縈纒去去瀛洲大洞天一息南溟能幾月<lb/>
再行東海定何年江淮巨浪千堆雪榆栁中原萬里煙<lb/>
解視歸裝還不俗有詩曽酌瘴鄉泉<lb/>
<pb n="KR4h0143_WYG_043-40a"/>
　　　次韻寅夫晩涼感事<lb/>
初夏微風作嫩涼傷春一夜鬢毛蒼紅芳寂厯午陰綠<lb/>
白書須㬰晩照黄濺淚露葵空滴滴鎖愁煙栁自行行<lb/>
絶憐熠燿倉庚羽曽帶千門麗日光<lb/>
　　　寄閻子静唐静卿二翰長<lb/>
故人天上近何如白玉堂中足寶書燭徹宫蓮三鼓後<lb/>
露溥仙掌九秋初江湖正共丹心老魚鴈全如綠鬢疎<lb/>
西北闌干天咫尺欲乗黄鶴却躊躇<lb/>
<pb n="KR4h0143_WYG_043-40b"/>
　　　送尹生歸江西<lb/>
江漢秋深鴈過稀悠悠歸思夢先知輸君去住無多事<lb/>
顧我留行待幾時野岸曉光千棹急平湖寒影數峰欹<lb/>
拍肩試向洪崖說儻有黄花覓一枝<lb/>
　　　送戴道士住天台<lb/>
君承恩命住天台萬壑千峰繞絳臺門外霞川浮溟涬<lb/>
杯中雲海接蓬萊時同野鶴看桃去或領山猿採藥迴<lb/>
三十年前我亦到舊題應入白雲堆<lb/>
<pb n="KR4h0143_WYG_043-41a"/>
　　　葉李<lb/>
　　　　夀馮大使<lb/>
　帝遣皇華逺有光可能白首老中郎雲臺偉蹟推馮翼<lb/>
　天榜魁名說馬涼花栁無私春鼎鼎松椿不老嵗蒼蒼<lb/>
　傳聞又攬澄清轡一道平反福更長<lb/>
　<lb/>
　<lb/>
　<lb/>
<pb n="KR4h0143_WYG_043-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩卷四十三<lb/>
</p>
<p>
</p>
  </div>
</body>
</text>
</TEI>
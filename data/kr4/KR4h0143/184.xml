<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_184-1a"/>
　欽定四庫全書<lb/>
御選明詩巻十五<lb/>
　　樂府歌行十二<lb/>
　　　宗泐<lb/>
　　　　風入松<lb/>
　高堂初宵山月明長松颯颯奏清聲清聲希微坐獨聼<lb/>
　援琴細意寫得成調絃轉軫聲方起忽覺松風生繞指<lb/>
　更深鬼哭巖前雲夜半龍吟潭中水一彈一奏聲緩促<lb/>
<pb n="KR4h0143_WYG_184-1b"/>
　有似松風時㫁續含商流徵清復哀能使幽人聼不足<lb/>
　聼不足琴忽罷此時寂寂松無風明月滿天涼露下<lb/>
　　　　江南曲<lb/>
　泛舟出晴溪溪迴抱山轉欲采芙蓉花亭亭秋水遠心<lb/>
　非檣上帆隨風豈舒巻伹得紅芳遲何辭嵗年晚<lb/>
　　　　隴頭水<lb/>
　隴樹蒼蒼隴坂長征人隴上迴望鄉停車立馬不能去<lb/>
　況復隴水驚斷腸誰言此水源無極盡是征人流淚積<lb/>
<pb n="KR4h0143_WYG_184-2a"/>
拔劍斫斷令不流莫教惹動征人愁水聲不㫁愁還起<lb/>
淚下還滴東流水封書和淚付東流為我殷勤達鄉里<lb/>
　　　春江曲<lb/>
春江沈沈春水滿柳條拂水蒲芽短鴛鴦睡美不畏人<lb/>
日色遲遲素沙暖<lb/>
　　　楊栁枝詞<lb/>
百花洲畔覆青坡第六橋頭蘸碧波鳯管龍笙春寂寂<lb/>
緑陰終日伴漁歌<lb/>
<pb n="KR4h0143_WYG_184-2b"/>
　　　長安少年行<lb/>
日晚新豐醉酒迴玉鞭敲鐙萬人開緑槐馳道横穿過<lb/>
不管金吾導騎來<lb/>
鬬雞贏得海東青臂向東街覓弟兄白馬翩翩相逐去<lb/>
霸陵原上曉雲平<lb/>
　　　天雨雪<lb/>
天雨雪出門安所之渡河正遇風浪惡回船少住溪水<lb/>
湄舉頭見飛鳥斂翮欲下無樹枝<lb/>
<pb n="KR4h0143_WYG_184-3a"/>
　　　淮之水送别<lb/>
淮之水向東流水流只載行人舟舟行如飛水如射一<lb/>
日可到吳江頭何不載此離情去擲向天涯不知處濠<lb/>
梁有客今白頭望斷孤雲海天暮<lb/>
　　　不羈行贈吳客<lb/>
倜儻不偶世落魄江海㳺雖來京國久不謁公與侯仙<lb/>
人五城高彩雲十二樓天街㸔明月一身風露秋翩然<lb/>
下揚子棹歌發吳謳太湖三萬頃鳬雁中沈浮且作拍<lb/>
<pb n="KR4h0143_WYG_184-3b"/>
浪兒赤脚坐船頭笑指闔廬墓千古成荒丘<lb/>
　　來復<lb/>
　　　秦淮謠送鄭太守歸光州石盤山<lb/>
金陵古帝州山水天下壯大江九道通秦淮白頭浪蹴<lb/>
桃花漲一葦不可杭倒浸鍾山青虎石何崔嵬高壓長<lb/>
干城年年送人此離别官栁條青幾回折冥鴻望斷三<lb/>
山烟重到憐君頭似雪呼酒鳳凰臺解君金荔枝人生<lb/>
富貴豈不樂角巾歸里今奚為北渡秦淮水西登石盤<lb/>
<pb n="KR4h0143_WYG_184-4a"/>
山黄鶴招欲来心與雲俱閒草堂只在青山裏大兒將<lb/>
車小兒喜斑斕舞彩春當筵斫鱠雕盤奉雙鯉我歌秦<lb/>
淮謠送君長淮歸乞得閒身謝明主千金不換秋荷衣<lb/>
莫笑囊無錢留取百篇詩他年太史傳循吏觀風載頌<lb/>
甘棠詞<lb/>
　　　好溪漁歌<lb/>
少微山下萬松青銕笛攜將過水亭吟得竹枝新有譜<lb/>
秋風吹與老龍聼<lb/>
<pb n="KR4h0143_WYG_184-4b"/>
　　良琦<lb/>
　　　和西湖竹枝詞<lb/>
西湖逰子那得愁美人日日狎春逰為人歌舞勸人酒<lb/>
不信春風能白頭<lb/>
　　福報<lb/>
　　　和西湖竹枝詞<lb/>
貂帽誰家美少年黄金耳環月様圓日斜走馬過湖去<lb/>
栁下小娃呼上船<lb/>
<pb n="KR4h0143_WYG_184-5a"/>
黄妃塔前西日沈采菱日日過湖陰郎心只是菱刺短<lb/>
妾意却如湖水深<lb/>
　　徳祥<lb/>
　　　車碌碌<lb/>
車碌碌車碌碌上山遲下山速前車行行後車促後車<lb/>
不管前車覆前車已覆無奈何後車碌碌何其多<lb/>
　　　樹上花<lb/>
昨日樹上紅今日樹上空樹空人莫惜春風有来日春<lb/>
<pb n="KR4h0143_WYG_184-5b"/>
風為花好不惜行人老行人老不再少年不知花落春<lb/>
風前<lb/>
　　　折楊栁<lb/>
小葉栁大葉楊今年折盡明年長明年今日在何鄉春<lb/>
風吹斷鐵心腸葉葉比君眉條條比君髮朝如青絲暮<lb/>
如雪能使離人幾回别<lb/>
　　　栁詞<lb/>
莫折東風楊栁枝枝間葉葉是愁眉遊人不省愁何事<lb/>
<pb n="KR4h0143_WYG_184-6a"/>
曾向東風笛裏吹<lb/>
　　妙聲<lb/>
　　　吳宫四時詞<lb/>
栁色暗閶門霓旌拂晚雲湖邊采香罷就閲水犀軍<lb/>
何處堪銷夏龍舟過洞庭誰歌采蓮曲江上越山青<lb/>
金井落梧桐茱萸繞殿紅君王愛秋色多在館娃宫<lb/>
宫闕夜如何風飄宛轉歌更䦨銀燭滅落月在江波<lb/>
　　　落花歎<lb/>
<pb n="KR4h0143_WYG_184-6b"/>
朝見紅白花暮見青葱樹不愁花落總成泥但惜人生<lb/>
不如故滋蘭公子江南客再拜東皇留不得九州塵土<lb/>
浩茫茫付與楊花作春色東溪野老自忘機坐對落花<lb/>
吟夕暉猶聞葉上黄鸝語不信東家蝴蜨飛<lb/>
　　惟則<lb/>
　　　竹枝詞<lb/>
烟消日出江水流江風搖蕩木蘭舟故園望㫁不得去<lb/>
楊栁蒹葭又早秋<lb/>
<pb n="KR4h0143_WYG_184-7a"/>
　　道衍<lb/>
　　　車遙遙<lb/>
車遙遙行人心忙疑路迢廣塵瞇目神更亂紅雨點衣<lb/>
魂欲消車聲似與啼聲續羊腸難比愁腸曲沙頭酒家<lb/>
不少留匆匆碾破平蕪緑妾身願同楊葉輕春風千里<lb/>
隨車行<lb/>
　　　轉應詞二首<lb/>
新栁新栁掩映溪頭渡口長條未絆逰人正是江南早<lb/>
<pb n="KR4h0143_WYG_184-7b"/>
春春早春早風雨獨行古道<lb/>
斜日斜日門外馬蹄聲疾林棲鳥盡飛還霞彩紅銜遠<lb/>
山山遠山遠莫怪行人歸晚<lb/>
　　方澤<lb/>
　　　古意<lb/>
孟冬風始寒鴻雁凌晨飛疇昔嘉樹林枝葉日以稀一<lb/>
隨氣運變誰能覺其非賢者貴特達在遠諒不違君㸔<lb/>
松柏姿嵗晚長依依<lb/>
<pb n="KR4h0143_WYG_184-8a"/>
　　法杲<lb/>
　　　樂府雜曲<lb/>
右手執新花左手抛舊枝舊枝泣相訴訴與新花知<lb/>
　　朱妙端<lb/>
　　　逰仙詞<lb/>
洞天春暖碧桃芳瑤草金芝滿路香吹徹玉簫天似水<lb/>
笑騎黄鶴過扶桑<lb/>
　　　竹枝詞<lb/>
<pb n="KR4h0143_WYG_184-8b"/>
西子湖頭賣酒家春風搖蕩酒旗斜行人沽酒唱歌去<lb/>
踏碎滿隄山杏花<lb/>
横塘秋老藕花殘兩兩吳姬蕩槳還驚起鴛鴦不成浴<lb/>
翩翩飛過白蘋灘<lb/>
　　　閨怨<lb/>
啼鳥驚回曉夢醒起来無力倚銀屏蛾眉未得張郎畫<lb/>
羞見東風栁眼青<lb/>
　　　春蠶詞<lb/>
<pb n="KR4h0143_WYG_184-9a"/>
桃花落盡日初長陌上雨晴桑葉黄拜罷三姑祭蠶室<lb/>
漸籠温火暖蠶房<lb/>
　　　白苧詞<lb/>
西風肅肅天雨霜館娃宫深更漏長銀臺絳䗶何煌煌<lb/>
笙歌勸酒催華觴美人起舞雪滿堂清歌宛轉飛雕梁<lb/>
君王沉醉樂未央臺前月落天蒼蒼<lb/>
　　　春睡詞<lb/>
茸茸芳草含新緑露井夭桃錦雲簇石䦨干外早鶯啼<lb/>
<pb n="KR4h0143_WYG_184-9b"/>
又喚春光到華屋綺忩花影搖玲瓏玉人夢破春溶溶<lb/>
雲鬟半嚲鳳釵滑枕痕一縷消輕紅香汗輕輕透衾濕<lb/>
含情欲起嬌無力海棠庭院鳥聲和睡足東風一竿日<lb/>
　　屈安人<lb/>
　　　登江樓<lb/>
登高樓兮見西風吹水之潺湲水東去以不回兮客思<lb/>
歸其何年<lb/>
　　楊文儷<lb/>
<pb n="KR4h0143_WYG_184-10a"/>
　　　折楊栁<lb/>
昔去臨岐路柔黄綴樹生今来歸故里暗緑與樓平花<lb/>
起風飄絮條聲巧囀鶯因㸔攀折處記取别時情<lb/>
　　董少玉<lb/>
　　　子夜歌<lb/>
涼風吹北忩槐陰深幾許帶露摘荷花笑共鴛鴦語<lb/>
　　　採蓮曲二首<lb/>
㸔山望湖南乗風望湖北綽約蕩輕舟荷花減顔色<lb/>
<pb n="KR4h0143_WYG_184-10b"/>
楊栁遮大隄逰女往何處雲破棹歌寒鴛鴦時飛去<lb/>
　　屠瑤瑟<lb/>
　　　南荒歌<lb/>
南荒古炎徹十月無霜飛停梭悲逺道不用寄寒衣<lb/>
　　　浣紗女<lb/>
日暖銀塘緑溪邊出浣紗若邪烟似雨步步入荷花<lb/>
　　　愛妾換馬<lb/>
卿愛落雁姿儂愛飛龍騎日暮别揮鞭男兒何意氣<lb/>
<pb n="KR4h0143_WYG_184-11a"/>
　　　清溪小姑曲<lb/>
小姑何代女明妝清溪曲風吹香粉銷水映眉痕緑野<lb/>
廟寂無人日暮飛屬玉<lb/>
　　　子夜歌<lb/>
子夜夜轉長簾前月華吐只解歌調工誰識歌心苦清<lb/>
商激涼風良人在淮楚<lb/>
　　　春日白苧詞<lb/>
條風吹花花拂箏上林宫栁聞啼鶯日暖高臺棲落英<lb/>
<pb n="KR4h0143_WYG_184-11b"/>
翩躚粉蜨雙翅輕梨花細雨不勝情夜月寶瑟杳無聲<lb/>
逰人連袂出東城杏衫榴裙挾玉笙賤妾不言淚暗傾<lb/>
别恨縈牽羞獨行<lb/>
　　　采蓮曲<lb/>
六橋垂栁兩邊分日暮吳歌隔岸聞祇解蓮花如粉面<lb/>
不知荷葉是羅裙<lb/>
妾飛兩槳入清溪杏子春衫一色齊欲採芙蓉詒女伴<lb/>
何人寄到苧蘿西<lb/>
<pb n="KR4h0143_WYG_184-12a"/>
　　　逰仙曲<lb/>
禮罷高真控鶴歸八琅仙樂月痕微青天忽墮琉璃色<lb/>
照見仙人薜荔衣<lb/>
銀臺珠樹是仙家綺閣晴嬌四照花不用安妃裁蜀錦<lb/>
銖衣多剪赤城霞<lb/>
天風颯颯步聲虛一片紅雲控帝居聞道茅家開夕讌<lb/>
上元親授太霄書<lb/>
　　沈七襄<lb/>
<pb n="KR4h0143_WYG_184-12b"/>
　　　子夜歌<lb/>
輕橈蕩北渚中流抝藕絲藕絲不可斷纒綿會有時<lb/>
　　　自君之出矣<lb/>
自君之出矣孤月鑒虛牖思君如飛花隨風不回首<lb/>
　　　逰仙曲<lb/>
清溪白石出胡麻香煖瑤池九影花見説𤣥都無甲子<lb/>
春光常住阿環家<lb/>
　　　明妃<lb/>
<pb n="KR4h0143_WYG_184-13a"/>
塞北黄沙入馬蹄玉闗千里雪沾衣君恩不逐金刀斷<lb/>
漠漠香魂月下歸<lb/>
　　　採桑曲<lb/>
青谿女兒愛羅裙提筐陌上踏春雲蠶飢日暮思歸去<lb/>
不敢回頭㸔使君<lb/>
　　袁九淑<lb/>
　　　步虛詞<lb/>
天上春難老人間日易曛指揮青鳥使親近碧霞君冠<lb/>
<pb n="KR4h0143_WYG_184-13b"/>
偃蛾眉月衣裁華嶽雲往来靈仗擁仙樂夜深聞<lb/>
　　陸卿子<lb/>
　　　相逢行<lb/>
白馬驕青雲金鞭拂紅霧相逢不問名各自東西路<lb/>
　　徐媛<lb/>
　　　宫怨<lb/>
金屋風吹粉黛香夜寒高碧見河梁雙星不向人間照<lb/>
冷盡梨花白玉牀<lb/>
<pb n="KR4h0143_WYG_184-14a"/>
脉脉深宫桂殿涼阿嬌金屋夜飛霜千金莫買相如賦<lb/>
白首文君怨已長<lb/>
　　文氏<lb/>
　　　讀書詞<lb/>
讀既倦兮草草步蒼苔兮縹緲問落花兮多少怨殘紅<lb/>
兮風掃鳥喧喧兮人稀栁依依兮絮飛思悠悠兮春歸<lb/>
惟把巻兮送餘暉<lb/>
　　　悼懷篇<lb/>
<pb n="KR4h0143_WYG_184-14b"/>
青青山上松年華不可考灼灼園中花顔色不常好五<lb/>
月鳴蜩至八月蝴蜨老感物有盛衰豈忍歸腐草<lb/>
　　姚氏<lb/>
　　　竹枝詞<lb/>
卓女家臨錦水濱酒旗斜挂樹頭新當壚不獨燒春美<lb/>
便汲寒漿也醉人<lb/>
　　項蘭貞<lb/>
　　　栁枝詞<lb/>
<pb n="KR4h0143_WYG_184-15a"/>
緑樹陰陰映酒旗欲牽春色上柔枝年年為惜征夫别<lb/>
折盡東風總不知<lb/>
　　方孟式<lb/>
　　　將進酒<lb/>
將進酒鼔琴瑟調鳳凰如膠漆斗酒飲醇松竹猶存東<lb/>
風不駐桃李無言青天有月圓又缺愁見楊花亂如雪<lb/>
　　　陌上桑<lb/>
鬱鬱陌上桑泥泥露為霜莎畔吟芳草入戶鳴寒螿<lb/>
<pb n="KR4h0143_WYG_184-15b"/>
鬱鬱陌上桑弗弗秋風度故人暫時新新人容易故<lb/>
鬱鬱陌上桑滔滔漢江水来去牽離情浩歌北山杞<lb/>
　　　秋歌<lb/>
取次小春天無繇花栁妍只憐忩下竹嫋嫋入雲烟<lb/>
贈郎青銅鏡持照肝膽清勿作地下霜見月始分明<lb/>
　　　長門怨<lb/>
葉落空階靜花開對曉鶯相思明月影獨坐數殘更<lb/>
　　方維儀<lb/>
<pb n="KR4h0143_WYG_184-16a"/>
　　　芳山歌<lb/>
清露下兮更漏起空庭杳兮無桃李烏夜啼兮井上桐<lb/>
結孤怨兮光照几蕭蕭兮秋風恨離别兮不同雲飛兮<lb/>
天外望芳山兮思無窮<lb/>
　　商景蘭<lb/>
　　　闗山月<lb/>
秋月開金鏡浮雲㪚碧空風吹榆戍北露濕栁城東影<lb/>
滿驚門鵲光沈起塞鴻秦闗今夜色應與漢宫同<lb/>
<pb n="KR4h0143_WYG_184-16b"/>
　　劉雲瓊<lb/>
　　　古别離<lb/>
牽衣惜郎别郎上雕鞍去試問將何之東流汾水處<lb/>
　　紀映淮<lb/>
　　　秦淮栁枝<lb/>
棲鴉流水㸃秋光愛此蕭疎樹幾行不與行人綰離别<lb/>
賦成謝女雪飛香<lb/>
　　謝五娘<lb/>
<pb n="KR4h0143_WYG_184-17a"/>
　　　栁枝詞<lb/>
近水千條拂畫橈六橋風雨正蕭蕭枝枝葉葉皆離思<lb/>
添得啼鶯更寂寥<lb/>
　　姜舜玉<lb/>
　　　泊濠曲<lb/>
芙蓉帶結紅鵷蒂楊栁絲牽紫燕飛獨棹蘭舟何處宿<lb/>
年年飄泊待郎歸<lb/>
　　馬守真<lb/>
<pb n="KR4h0143_WYG_184-17b"/>
　　　自君之出矣<lb/>
自君之出矣怕聼侍兒歌歌入離人耳青衫淚點多<lb/>
自君之出矣不共舉瓊巵酒是消愁物能消幾箇時<lb/>
　　　秋閨曲<lb/>
芙蓉露冷月微微小院風清鴻雁飛聞道玉門千萬里<lb/>
秋深何處寄寒衣<lb/>
　　景翩翩<lb/>
　　　襄陽蹋銅鞮<lb/>
<pb n="KR4h0143_WYG_184-18a"/>
郎自襄陽人慣飲襄陽酒未醉向郎言郎醒應回首<lb/>
漢水自盈盈女男自遠征不知别後夢底夜到宜城<lb/>
駿馬蹋銅鞮金羈艷隴西郎應重意氣妾豈向人啼<lb/>
　　　休洗紅<lb/>
休洗紅洗多紅色減色減無時歸質弱難重染祇將紅<lb/>
淚共流東褪却無由綴落紅<lb/>
休洗紅洗多漸成故能無故色殊番將新色妒新新故<lb/>
故遞相因莫教淺淡尤他人<lb/>
<pb n="KR4h0143_WYG_184-18b"/>
　　　采蓮曲<lb/>
十里湖如鏡紅蓮个个香大姑先戲水蕩散兩鴛鴦<lb/>
小姑采蓮花莫漫采蓮藕采藕藕絲長問姑姑知否<lb/>
　　　怨辭<lb/>
豈曰道路長君懷自阻止妾心亦車輪日日萬餘里<lb/>
妾作溪中水水㳅不離石君心楊栁花隨風無定跡<lb/>
　　　青溪曲<lb/>
昨自建州来僑住青溪北紛紛白晳郎羣趨願相識<lb/>
<pb n="KR4h0143_WYG_184-19a"/>
日乗芙蓉車七貴相爾汝妾本吳中人好就吳儂語<lb/>
石橋横溪水華月流青天橋上步羅襪可是淩波仙<lb/>
與歡深夜歸小妹調箏歇並坐結同心引到樓頭月<lb/>
　　　桃葉歌<lb/>
儂自喚桃葉儂貌似桃花桃花容易落郎去宿誰家<lb/>
　　　青樓怨寄郭生<lb/>
欲歌春望詞誰是知音者門口木蘭舟常繫垂楊下<lb/>
兀坐掩房櫳捧心詎嬌態聞説金張兒懶出堂前拜<lb/>
<pb n="KR4h0143_WYG_184-19b"/>
　　　有所思<lb/>
兩眼斷夕陽兩鬢羞臨鏡重門閉不開唯與愁相競<lb/>
　　王微<lb/>
　　　仙家竹枝詞<lb/>
幽踪誰識女郎身銀浦前頭好問津朝罷玉宸無一事<lb/>
壇邊願作掃花人<lb/>
不信仙家也不閒白雲春亂碧桃闗棋亭偶向茅君奕<lb/>
一局未終花已殘<lb/>
<pb n="KR4h0143_WYG_184-20a"/>
　　　憶江南<lb/>
寒沙日午霧猶含蕭瑟風光三月三撲地栁花新燕子<lb/>
不由人不憶江南<lb/>
　　西寜侯邸花神<lb/>
　　　春逰曲<lb/>
芳草多情王孫未歸遲我良朋東風吹衣<lb/>
　　　春愁曲<lb/>
金衣公子話春愁幾度留春更不留昨日漫天吹栁絮<lb/>
<pb n="KR4h0143_WYG_184-20b"/>
玉人從此懶登樓<lb/>
　　無名氏<lb/>
　　　踏燈詞<hi>見花鏡雋聲</hi>
髻挽烏雲試晚妝衫裁白㲲學霓裳私邀女伴門前立<lb/>
不避燈光與月光<lb/>
　　　直沽櫂歌三首<hi>見黄圖雜志</hi>
天妃廟對直沽開津鼓連船栁下催釀酒未終舟子報<lb/>
舵樓黄蜨早飛来<lb/>
<pb n="KR4h0143_WYG_184-21a"/>
雲帆十幅下津門日落潮平不見痕葦淀茫茫何路泊<lb/>
一燈明處是漁村<lb/>
蘼蕪楊栁緑依依檣燕檣烏立又飛賺得南人歸思緩<lb/>
白魚紫蟹四時肥<lb/>
　　　廣東歌堂詞<lb/>
采蓮去時江水深采蓮歸時江樹陰中間日出四邊雨<lb/>
記得有情人在心<lb/>
　　鄭夢周<lb/>
<pb n="KR4h0143_WYG_184-21b"/>
　　　江南栁<lb/>
江南栁江南栁春風裊裊黄金絲江南栁年年好江南<lb/>
行客歸何時蒼海茫茫波萬丈鄉闗遠在天之涯天涯<lb/>
之人日夜望歸舟坐對落花空長歎但識相思苦那識<lb/>
行人行路難人生莫作遠逰客少年兩鬢如霜白<lb/>
　　　征婦吟<lb/>
織罷迴文錦字新題封寄遠恨無因相逢空有遼陽客<lb/>
每向津頭問路人<lb/>
<pb n="KR4h0143_WYG_184-22a"/>
　　　客中行<lb/>
潮落潮生漸遠行不堪回首望松京海門千里来相送<lb/>
只有青山最有情<lb/>
　　徐居正<lb/>
　　　古意<lb/>
海底珊瑚高幾丈千年試作千尋網萬牛挽出滄溟深<lb/>
蛟龍怒號霹靂響扶桑日浸紅濤熱光華照曜黄金闕<lb/>
季倫本是麤男兒金椎一擊紛如雪<lb/>
<pb n="KR4h0143_WYG_184-22b"/>
　　成俔<lb/>
　　　木綿詞<lb/>
江南木綿色逾白晴雪紛紛鋪簟席小機搖作鴉櫓聲<lb/>
軟弧彈罷秋雲積殷勤少婦坐夜䦨風吹紛絮縈烏鬟<lb/>
絲僵水澁機杼促軋軋輕梭玉指寒肝膽欲絶愁難絶<lb/>
孤燈閃閃光明滅半將裁剪小兒衣半將裁剪寄金微<lb/>
銅壺催曉眠不得淚氷㸃㸃明羅幃<lb/>
　　成侃<lb/>
<pb n="KR4h0143_WYG_184-23a"/>
　　　囉嗊曲<lb/>
為報郎君道今年歸未遲江頭春草緑是妾斷腸時<lb/>
　　許篈<lb/>
　　　牽情引<lb/>
熊州樓觀飛雲外白簡霜威淩皁蓋組練三千引繡衣<lb/>
羅裙二八鳴珠帶九華之帳香氤氲寂寂瓊樓午夜分<lb/>
苧里佳人嬌薦枕巫山仙子渺行雲牽情夢罷㸔歸路<lb/>
别恨迢迢隔烟霧妾心苦作藕中絲郎意何如荷上露<lb/>
<pb n="KR4h0143_WYG_184-23b"/>
錦水東西楊栁新往来愁殺斷腸人欲將心事寄青鳥<lb/>
芳草年年空復春<lb/>
　　許筠<lb/>
　　　蕋珠曲<lb/>
雲忩霧閣何夜長湘簾明月低銀牀玉斧真人年正少<lb/>
羅衾好綰雙鴛鴦蘭燈熒熒照畫閣欄外絳河猶未落<lb/>
宿香乍染翡翠衾嬌雲未散芙蓉幕佳人風骨廣寒仙<lb/>
霞裾六葉裁輕烟羽蓋朝朝向𤣥圃蟠桃花發三千年<lb/>
<pb n="KR4h0143_WYG_184-24a"/>
　　金宗直<lb/>
　　　會蘇曲<lb/>
　　七月望日新羅儒理王使王女各率六部女子績<lb/>
　　於廣庭八月望日乃考其工負者設酒相與歌舞<lb/>
　　百戲皆作謂之嘉俳是時有負家女子起舞而歌<lb/>
　　曰會蘇後人因其聲而作歌云<lb/>
會蘇曲會蘇曲西風吹廣庭明月滿華屋王姬壓坐理<lb/>
繅車六部女兒多如簇爾筐既盈我筐空釃酒揶揄歌<lb/>
<pb n="KR4h0143_WYG_184-24b"/>
相逐一婦歎千室勸坐令四方勤杼柚<lb/>
　　　黄昌郎<lb/>
　　黄昌郎即非清郎也八嵗時為新羅王殺百濟王<lb/>
　　乃往百濟舞劒於市觀者如堵百濟王聞而竒之<lb/>
　　召入宫令舞劒因刺殺百濟王後人作假面以象<lb/>
　　其舞考之傳史絶無左騐今觀其舞周旋顧盻望<lb/>
　　之凜凜<lb/>
若有人兮方離齠身不三尺一何驍平生汪錡我所師<lb/>
<pb n="KR4h0143_WYG_184-25a"/>
為國雪耻心無憀劍<graphic n="KR3249" url="https://raw.githubusercontent.com/kanripo/KR-Gaiji/master/images/KR3249.png" mimeType="image/png"/>向頸股不栗劍鐔指心目不搖<lb/>
嗟爾千乗如蓬蒿<lb/>
　　　華山畿<lb/>
塜上青青連理枝行人爭唱華山畿野棠花發當寒食<lb/>
幾度春魂化蜨飛<lb/>
　　無名氏<lb/>
　　　四時詞<lb/>
門巷清明燕子来緑楊如霧掩樓臺同逰女伴鞦韆下<lb/>
<pb n="KR4h0143_WYG_184-25b"/>
更向花間鬬草迴<lb/>
五色絲針倦繡窠玉階新發石榴花銀牀氷簟無餘事<lb/>
盡日南園蛱蜨多<lb/>
金井梧桐下玉欄琵琶絃緊不堪彈欲將寶鏡勻新黛<lb/>
捲上珠簾怯早寒<lb/>
錦幕圍香寶獸危曉妝臨鏡澀胭脂繡籠鸚鵡嫌寒重<lb/>
猶向簾間覓侍兒<lb/>
　　　步虛詞<lb/>
<pb n="KR4h0143_WYG_184-26a"/>
三角峩峩鬢上綃散垂餘髮過纎腰須㬰宴赴西王母<lb/>
一曲鸞簫向碧霄<lb/>
青銅結伴婉凌華夜下三洲小玉家閒説紫陽宫裏事<lb/>
玉階偷折碧桃花<lb/>
王母雲車五色麟白鸞前導向西巡天章曉奏虛皇殿<lb/>
仙桂花開八萬春<lb/>
仙島焚香禮玉虛紫麟催駕五雲車西宫侍女多嬌笑<lb/>
録盡三天未見書<lb/>
<pb n="KR4h0143_WYG_184-26b"/>
西嶽真君上紫微百靈奔走備威儀三清祕訣無傳授<lb/>
偷寫天章半夜歸<lb/>
三壇中夜講真經大集羣仙列下庭唯有老君修别殿<lb/>
手書雲篆送𤣥冥<lb/>
　　成氏<lb/>
　　　竹枝詞<lb/>
瀼東瀼西春水長郎舟已去向瞿塘巴江峡裏啼猿苦<lb/>
不到三聲已斷腸<lb/>
<pb n="KR4h0143_WYG_184-27a"/>
　　　楊栁詞<lb/>
青樓西畔絮飛揚烟鎖柔條拂檻長何處少年鞭白馬<lb/>
緑陰来繫紫逰韁<lb/>
條妬纎腰葉妬眉怕風愁雨盡低垂黄金穗短人爭挽<lb/>
更被東風折一枝<lb/>
　　俞汝舟妻<lb/>
　　　貧女吟<lb/>
夜久織未休戛戛鳴寒機機中一匹練終作阿誰衣<lb/>
<pb n="KR4h0143_WYG_184-27b"/>
　　　賈客詞<lb/>
朝發宜都渚北風吹五兩船頭各澆酒月下齊盪槳<lb/>
　　趙瑗妾李氏<lb/>
　　　採蓮曲<lb/>
南湖採蓮女日日南湖歸淺渚蓮子滿深潭荷葉稀<lb/>
盪槳嬌無力水濺越羅衣無心却回棹貪㸔鴛鴦飛<lb/>
　　許景樊<lb/>
　　　望仙謠<lb/>
<pb n="KR4h0143_WYG_184-28a"/>
王喬招我逰期我崑崙墟朝登𤣥圃峰遙望紫雲車雲<lb/>
車何煌煌𤣥圃路茫茫倐忽淩天漢翻飛向扶桑扶桑<lb/>
幾千里風波路阻長吾欲舍此去佳期安可忘君心知<lb/>
何許賤妾徒悲傷<lb/>
　　　古别離<lb/>
轔轔雙車輪一日千萬轉同心不同車别離時屢變車<lb/>
輪尚有迹相思獨不見<lb/>
　　　鳳臺曲<lb/>
<pb n="KR4h0143_WYG_184-28b"/>
秦女侣簫史日夕吹參差崇臺騎彩鳳渺渺不可追天<lb/>
地以永久那識人間悲妾淚不可忍此生長别離<lb/>
　　　望仙謠<lb/>
瑤花風細飛青鳥王母麟車向蓬島蘭旌蕊帔白雉裘<lb/>
笑倚紅欄拾瑤草天風吹擘翠霞裳玉環金珮聲琅琅<lb/>
素娥兩兩鼔瑤瑟三花珠樹春雲香平明宴罷芙蓉閣<lb/>
碧海青銅来白鶴紫簫聲裏彩雲飛露濕銀河曉星落<lb/>
　　　湘絃曲<lb/>
<pb n="KR4h0143_WYG_184-29a"/>
薰花泣露湘江曲㸃㸃秋烟天外緑水府涼波龍夜吟<lb/>
蠻娘輕戛玲瓏玉離鸞别鳳隔蒼梧雨氣浸江迷曉珠<lb/>
神絃聲徹石苔冷雲鬟霧鬢啼江姝瑶空星漢高超忽<lb/>
羽蓋金支五雲沒門外漁郎唱竹枝銀潭半挂相思月<lb/>
　　　四時歌<lb/>
　　　　春歌<lb/>
院落深深杏花雨鶯聲啼遍辛夷塢流蘇羅幕春尚寒<lb/>
博山輕飄香一縷鸞鏡曉梳春雲長玉釵寶髻蟠鴛鴦<lb/>
<pb n="KR4h0143_WYG_184-29b"/>
斜捲重簾帖翡翠金勒雕鞍歎何處誰家池館咽笙歌<lb/>
月照清尊金叵羅愁人獨夜不成寐鮫綃曉起㸔紅淚<lb/>
　　　　夏歌<lb/>
槐陰滿地花陰薄玉簟銀牀敞朱閣白苧新裁染汗香<lb/>
輕風灑灑搖羅幕瑤階飛盡石榴花日輾晶簾影欲斜<lb/>
雕梁晝永午眠重錦茵扣落釵頭鳳額上鵝黄膩曉妝<lb/>
鶯聲啼起江南夢南塘女兒木蘭舟採蓮何處歸渡頭<lb/>
輕橈漫唱横塘曲波外夕陽山更緑<lb/>
<pb n="KR4h0143_WYG_184-30a"/>
　　　　秋歌<lb/>
紗㡡爽氣殘宵迥露滴虛庭玉屏冷池蓮粉落夜有聲<lb/>
井梧葉下秋無影金壺漏徹生西風珠簾唧唧鳴寒蟲<lb/>
金刀剪取機上素玉闗夢斷羅幃空縫作衣裳寄遠客<lb/>
蘭燈熒熒明暗壁含啼自草别離難驛使明朝發南陌<lb/>
　　　　冬歌<lb/>
銅壺一夜聞寒枕紗忩月落鴛鴦錦烏鴉驚飛轆轤長<lb/>
樓前倐忽生曙光侍婢金瓶瀉鳴玉曉簾水澀胭脂香<lb/>
<pb n="KR4h0143_WYG_184-30b"/>
春山欲描描不得欄干佇立寒霜白去年照鏡㸔花栁<lb/>
琥珀光深傾夜酒羅帳重重圍鳯笙玉容今為相思瘦<lb/>
青驄一别春復春金戈鐵馬瀚海濱驚沙吹雪冷黑貂<lb/>
香閨良夜何迢迢<lb/>
　　　塞下曲<lb/>
寒塞無春不見梅邊人吹入笛聲来夜深驚起思鄉夢<lb/>
月滿陰山百尺臺<lb/>
　　　西陵行<lb/>
<pb n="KR4h0143_WYG_184-31a"/>
　錢塘江上是儂家五月初開菡萏花半軃烏雲新睡覺<lb/>
　倚䦨閒唱浪淘沙<lb/>
　　　機先<lb/>
　　　　長相思<lb/>
　長相思相思長有美人兮在扶桑手攀珊瑚酌霞氣口<lb/>
　誦太乙朝東皇鯨波摩天不可航矯首欲渡川無梁去<lb/>
　時遺我瓊瑤章蠻牋半幅畫鴛鴦鴛鴦不飛墨色改攬<lb/>
　涕一讀三斷腸前年寄書吳王臺西湖楊栁青如苔今<lb/>
<pb n="KR4h0143_WYG_184-31b"/>
　年東風楊栁動鴻雁一去何當回欲彈朱絃絃斷絶欲<lb/>
　放悲歌聲哽咽孤鸞夜舞南山雲花漬簾前杜鵑血思<lb/>
　君不如天上月夜夜飛從海東出月明常傍美人身美<lb/>
　人亦近明月輪褰衣把酒問明月中宵見月如見君長<lb/>
　相思長如許千種消愁愁不已亂絲零落多頭緒但將<lb/>
　淚寄東流波為我流入扶桑去<lb/>
　<lb/>
御選明詩巻十五<lb/>
</p>
<p>
</p>
  </div>
</body>
</text>
</TEI>
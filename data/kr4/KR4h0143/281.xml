<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_281-1a"/>
　欽定四庫全書<lb/>
御選明詩巻一百十二<lb/>
　　七言絶句十二<lb/>
　　　宋登春<lb/>
　　　　送句吳豪士重遊大梁<lb/>
　魏王臺上草紛紛落日中原低暮雲匹馬浪遊孤劍在<lb/>
　酬思誰說信陵君<lb/>
　汴水東流接大河曽經帝里問銅駝春風三月旗亭酒<lb/>
<pb n="KR4h0143_WYG_281-1b"/>
　落日夷門一放歌<lb/>
　沙塵風起晝𠖇𠖇二月黄河尚帶氷桑柘夕陽村店路<lb/>
　同誰走馬弔韓陵<lb/>
　　　　春郊即事<lb/>
　春風嫋嫋夕陽西芳草菲菲楊栁堤行盡溪山有茅屋<lb/>
　青林深處一鳩啼<lb/>
　　　　荆州公餽酒<lb/>
　菱葉青青水荇齊遶籬黄蝶菜苗肥夕陽誰送山人醉<lb/>
<pb n="KR4h0143_WYG_281-2a"/>
坐看兒童跨犢歸<lb/>
秋風嫋嫋熟黄粱池上鵝肥酒更香醉裏不妨學楚語<lb/>
竹枝歌好和漁郎<lb/>
　　　踏青楊栁洲<lb/>
驊騮蹀躞上芳洲楊栁青青楚水流日暮東風搖百草<lb/>
不知何處是昭丘<lb/>
　　　春隂<lb/>
竹裏松間石徑斜春雲長遶野人家幽窗睡覺鶯聲響<lb/>
<pb n="KR4h0143_WYG_281-2b"/>
童子開闗埽落花<lb/>
　　　贈東隅逸人<lb/>
東隅老人能養拙春來釀酒摘松葉有時半醉臨風前<lb/>
獨抱瑤琴嘯海月<lb/>
　　栁應芳<lb/>
　　　勞勞亭送客<lb/>
勞勞亭下路東西翻遣行人到此迷山鳥似經離别過<lb/>
至今不敢盡情啼<lb/>
<pb n="KR4h0143_WYG_281-3a"/>
　　　雨中集清凉寺送梅子馬赴楚曹能始還閩<lb/>
客路東西莫厭長七閩原自隔三湘離人不道俱千里<lb/>
一夜相思夢兩鄉<lb/>
　　　賦得千山紅樹送姚園客還閩<lb/>
蕭蕭淺絳霜初醉槭槭深紅雨復然染得千林秋一色<lb/>
還家只當是春天<lb/>
　　楊承鯤<lb/>
　　　憶事<lb/>
<pb n="KR4h0143_WYG_281-3b"/>
何處秋簫夜色涼不勝哀怨濕衣裳平湖百丈天如水<lb/>
露滴藕花秋夢長<lb/>
翡翠簾櫳白玉宫碧雲無影佛燈紅夜深下界行人絶<lb/>
一片經聲在半空<lb/>
　　　雪曉懐西清田舍<lb/>
種來黄獨已如拳手斸氷膚煮澗泉酒醒雪晴無一事<lb/>
竹窓炊火送新煙<lb/>
　　沈懋嘉<lb/>
<pb n="KR4h0143_WYG_281-4a"/>
　　　秋鳥<lb/>
陳山西麓海東頭細網長竿帶緑韝買得山禽如粉脆<lb/>
屠墳十里稻花秋<lb/>
　　陳有守<lb/>
　　　觀音巖<lb/>
紺閣披雲竹樹叅天花傳說見優曇妙音一去諸天逺<lb/>
癡絶行人拜石龕<lb/>
　　盛時㤗<lb/>
<pb n="KR4h0143_WYG_281-4b"/>
　　　寄武林朱九疑<lb/>
湖上輕風拂栁條美人吹笛向平橋欲知胥浦潮初退<lb/>
正是秦淮雪半消<lb/>
　　　贈蔡公子<lb/>
桃花落盡客重來明月高天照酒杯最愛主人年少日<lb/>
淮隂市上釣魚回<lb/>
　　俞安期<lb/>
　　　代送中使織衮還朝<lb/>
<pb n="KR4h0143_WYG_281-5a"/>
織罷氷綃進御歸鮫人水國暫停機自憐不及吳蠶老<lb/>
一吐新絲上衮衣<lb/>
　　何白<lb/>
　　　莫愁湖逢程德懋<lb/>
莫愁湖邊驚暮春暖風霽日搖青蘋栁條繋馬不辭醉<lb/>
飛絮滿天逢故人<lb/>
　　陸弼<lb/>
　　　贈金陵馬姬<lb/>
<pb n="KR4h0143_WYG_281-5b"/>
杏花屋角響春鳩沉水香殘懶下樓剪得石榴新樣子<lb/>
不教人見玉雙鈎<lb/>
　　　晚泊毘陵諸君攜酒過集舟中<lb/>
孤城春水浸桃花白髮逢君酒重賒一曲清歌滿船月<lb/>
不知今夜是天涯<lb/>
　　黄克晦<lb/>
　　　康州圖<lb/>
亂山無徑不通樵漁舍隂隂映緑蕉樹杪泥乾紅水落<lb/>
<pb n="KR4h0143_WYG_281-6a"/>
村邊沙白瘴煙消<lb/>
　　胡宗仁<lb/>
　　　郊行<lb/>
每出幽尋杖短藜無窮勝事愜幽期村村野老柴門裏<lb/>
日對雲山自不知<lb/>
　　　雨後<lb/>
隂隂春日暖風輕新水溪灣到岸平宿雨濕山深樹暗<lb/>
夕陽開浦逺山明<lb/>
<pb n="KR4h0143_WYG_281-6b"/>
　　王嗣經<lb/>
　　　青溪水亭遲葉五循甫<lb/>
渌水微風爽氣新重重樓榭接花津葡萄葉暗宜留客<lb/>
楊栁條疎好望人<lb/>
　　王伯稠<lb/>
　　　聽沈二彈北曲<lb/>
燕歌掩亂夜絃鳴訢盡青樓恨别情四十年前明月夜<lb/>
夢迴曾聽斷腸聲<lb/>
<pb n="KR4h0143_WYG_281-7a"/>
　　　訪周子居幽居不遇<lb/>
寂寂柴門深自闗幽禽相喚語青山墻頭含雨桃花色<lb/>
半出青葱春樹間<lb/>
　　　贈歌者<lb/>
盡說青樓碧玉家舞風歌月鬭鉛華自從悞識櫻桃後<lb/>
懶看閶門路畔花<lb/>
　　　涼生豆花<lb/>
豆花初放晚涼淒碧葉隂中絡緯啼貪與鄰翁棚底話<lb/>
<pb n="KR4h0143_WYG_281-7b"/>
不知新月照青溪<lb/>
　　　秋日過子問郊居<lb/>
葉舠百轉入幽溪灌木蒼藤夾岸迷一縷炊煙小犬吠<lb/>
柴門忽出竹叢西<lb/>
映竹縁溪三兩家隂隂樹影日將斜翩翩黄蝶穿疎蓼<lb/>
唧唧秋蟲語豆花<lb/>
　　林世璧<lb/>
　　　秋宫詞<lb/>
<pb n="KR4h0143_WYG_281-8a"/>
碧天涼月湛悠悠獨上高樓望女牛昨夜西風何處起<lb/>
宫中無樹不知秋<lb/>
　　汪禮約<lb/>
　　　寄懐<lb/>
朝雲不散暮雲流溪上茒堂水竹幽忽見斜陽滿高樹<lb/>
亂蟬風葉似深秋<lb/>
　　汪元英<lb/>
　　　秋日歸自溪上<lb/>
<pb n="KR4h0143_WYG_281-8b"/>
清溪一曲石橋横十里籃輿溪上行水碧沙明看不足<lb/>
西風兩岸盡秋聲<lb/>
　　程可中<lb/>
　　　上谷<lb/>
鈴閣西頭馬埒平紫騮牽過赤繁纓翻身誰中金錢的<lb/>
嘶入垂楊一片聲<lb/>
　　葉太叔<lb/>
　　　同友人飲秦淮酒樓<lb/>
<pb n="KR4h0143_WYG_281-9a"/>
秦淮水漲鱭魚肥滿店楊花作絮飛日暮酒闌無箇事<lb/>
渡頭閒數畫船歸<lb/>
　　李桂<lb/>
　　　江上<lb/>
鯉魚風起荻花秋露厭蒹葭水不流何處津亭夜吹笛<lb/>
白雲明月總闗愁<lb/>
　　盛鳴世<lb/>
　　　送王山人<lb/>
<pb n="KR4h0143_WYG_281-9b"/>
寒原一雁下霜空短褐蕭蕭犯北風俱是殘年行路客<lb/>
傷心不在别離中<lb/>
　　　題岳陽酒家<lb/>
巴陵壓酒洞庭春楚女當壚勸客頻莫上高樓望湖水<lb/>
煙波二月已愁人<lb/>
　　　江上别栁陳父<lb/>
滄江落日黯生愁楓葉蘋花送客舟莫道酒闌容易别<lb/>
秋光偏在斷橋頭<lb/>
<pb n="KR4h0143_WYG_281-10a"/>
　　　送胡參軍之岷州<lb/>
寳劍翩翩賦逺游東風吹騎出幽州洮河三月流澌下<lb/>
人在長城天盡頭<lb/>
　　陳鳴陽<lb/>
　　　閨情<lb/>
露冷凌波步不前流螢相撲自年年妾身未似齊紈扇<lb/>
不待秋來已棄捐<lb/>
　　林國光<lb/>
<pb n="KR4h0143_WYG_281-10b"/>
　　　金陵尋舍弟聞先三日往蕪湖悵然賦此<lb/>
春江雨漲緑平堤岸栁青青拂水齊日暮相思不相見<lb/>
鶺鴒飛過野塘西<lb/>
　　侯維垣<lb/>
　　　九日送友人入九華<lb/>
秋空削出青蓮花時吐白雲含紫霞九月九日九華去<lb/>
此中可以鍊丹砂<lb/>
　　江禹奠<lb/>
<pb n="KR4h0143_WYG_281-11a"/>
　　　江口<lb/>
江口風微江水平櫓搖清眼雪花明鍾陵只在浮雲裡<lb/>
猶惜孤帆半日程<lb/>
　　　秋夜聞砧<lb/>
雨過江村漾晚晴錚錚木石作秋聲覊人正念寒衣薄<lb/>
何處敲霜到月明<lb/>
　　　九日登山<lb/>
東籬菊蕋半含黄酒伴何須定故鄉寄語柴桑陶處士<lb/>
<pb n="KR4h0143_WYG_281-11b"/>
百年風物幾重陽<lb/>
　　　村居即事寄天都李使君<lb/>
日照雲村宿雨休一灣溪水入江流野人家住清溪上<lb/>
坐對寒山兩岸秋<lb/>
　　蔣世模<lb/>
　　　江行<lb/>
晴沙漾漾見飛鳬隔浦帆墻乍有無身在江南望江北<lb/>
接天秋水浸菰蒲<lb/>
<pb n="KR4h0143_WYG_281-12a"/>
　　王授<lb/>
　　　送常熟李瑞卿<lb/>
栁暗花明春雨天鵓鳩聲裏一歸船相逢已是十年别<lb/>
為問人生幾十年<lb/>
　　潘鏞<lb/>
　　　寄懐<lb/>
孤燈一㸃照書龕離思沉沉睡正酣無那角聲吹落月<lb/>
夢魂飛不到江南<lb/>
<pb n="KR4h0143_WYG_281-12b"/>
　　鄧秉貞<lb/>
　　　嚴子陵釣壇<lb/>
經過百世見清風争羨羊裘一老翁不有雲臺諸將力<lb/>
釣壇亦在戰争中<lb/>
　　王壑<lb/>
　　　南安道中<lb/>
叠叠青山曲曲溪湍流活活雨淒淒孤舟日暮南來客<lb/>
恨殺鷓鴣相向啼<lb/>
<pb n="KR4h0143_WYG_281-13a"/>
　　趙雲蒸<lb/>
　　　北上<lb/>
飛沙如雪晝茫茫始覺長安道路長遙憶小樓臨水曲<lb/>
八窓風日正虚凉<lb/>
　　顧孟林<lb/>
　　　夜飲王中丞元美宅<lb/>
與君湖海各棲遲一夕相逢酒百巵醉後不知何以别<lb/>
醒來惟記月明時<lb/>
<pb n="KR4h0143_WYG_281-13b"/>
　　方于魯<lb/>
　　　送張山人歸越<lb/>
雉子斑斑麥正齊黄梅四月雨淒淒新安江上㩗尊酒<lb/>
送爾看山到浙西<lb/>
　　　璞石席上作<lb/>
十年不慣出家門千里來逢故舊存正值江干春未晚<lb/>
蔞蒿荻笋煮河豚<lb/>
　　向杰<lb/>
<pb n="KR4h0143_WYG_281-14a"/>
　　　題畫<lb/>
雨過迴塘水亂流汕魚人去櫂孤舟荻花楓葉寒江外<lb/>
獨鶴一聲霜滿樓<lb/>
　　　寄羽士<lb/>
幾欲尋真未得閒白雲堆裏望𤣥闗煩君多養雪色鹿<lb/>
借我來時騎看山<lb/>
　　周履靖<lb/>
　　　春日過東臯殷君齋頭出示舷上人所贈索和<lb/>
<pb n="KR4h0143_WYG_281-14b"/>
　　　倚韻五絶<hi>録二首</hi>
西滸曽聞隠接輿朝來得叩白雲居窗明室静清如許<lb/>
几上風翻種樹書<lb/>
逃名不用買山居煙雨湖頭可結廬月暎碧波鷗鷺集<lb/>
菰蒲深處釣潛魚<lb/>
　　　清嘯<lb/>
采蕨東山趂月歸不妨清露濕荷衣到家小犬迎人吠<lb/>
老婦攜兒候竹扉<lb/>
<pb n="KR4h0143_WYG_281-15a"/>
白李紅桃障錦屏如絲楊栁草青青山中風致休教負<lb/>
一曲清歌倒玉屏<lb/>
　　　江上聞雁<lb/>
孤舟維住緑楊溪霜落蘆花客思悽夢覺篷窓天未曉<lb/>
雁聲嘹嚦月初西<lb/>
　　潘之恒<lb/>
　　　白下逢梁伯龍感舊<lb/>
梨園處處按新詞桃葉家家度翠眉一自流傳江左調<lb/>
<pb n="KR4h0143_WYG_281-15b"/>
令人却憶六朝詩<lb/>
　　　聽錢二弟子馬生奏曲<lb/>
鑾江侍女競雙聲半入呉城半越城總是西施歌舞地<lb/>
江南何處不含情<lb/>
　　　春雨<lb/>
流水浮香送畫船凌波何處不堪憐西來一片横塘雨<lb/>
浄洗花容分外妍<lb/>
　　呉夢暘<lb/>
<pb n="KR4h0143_WYG_281-16a"/>
　　　再過汪景純<lb/>
金陵樂府杜秋娘宛轉新聲隠洞房林木盡飛江水咽<lb/>
那教人聽不回腸<lb/>
　　　送翁晉東遊<lb/>
春風常在故人前為折新花媚别筵惱殺當筵飛片片<lb/>
可能吹到渡江船<lb/>
　　　古道菴望華亭<lb/>
沿江遙指白雲隈樹底空牀遍緑苔今夜道人來借宿<lb/>
<pb n="KR4h0143_WYG_281-16b"/>
前峯先有鶴飛回<lb/>
　　茅維<lb/>
　　　寄訊李白父徵君<lb/>
聞君老病掩雙扉秋老荒園黄蝶飛手㸑青松飯香稻<lb/>
隔溪人語采菱歸<lb/>
病忘真是息心方兀坐搘頤木脚牀天末凉風吹老樹<lb/>
看他屋角送斜陽<lb/>
　　范汭<lb/>
<pb n="KR4h0143_WYG_281-17a"/>
　　　王蜀宫詞<lb/>
匼匝渠穿宛轉橋綺樓香暖月迢迢海南蜃市渾無異<lb/>
添得歌聲墮九霄<lb/>
　　　孟蜀宫詞<lb/>
池西别殿署凌波楊栁風微月漸多珠箔巻來秋似水<lb/>
填詞惟教艷娘歌<lb/>
　　　送一公還天界寺<lb/>
江流汨汨樹層層短笠空瓢去秣陵依舊青山風雪裡<lb/>
<pb n="KR4h0143_WYG_281-17b"/>
蓽門深掩一龕燈<lb/>
　　　荆溪<lb/>
亂水聲中繋艇斜月寒沽酒扣誰家仙源咫尺不知處<lb/>
紅葉吹來如落花<lb/>
　　　泖上嘲呉凝父<lb/>
林臯葉脫風淒淒逺峯森立寒雲齊滿船離思半江月<lb/>
未到五更雞亂啼<lb/>
　　　暮春閒居和藎卿姪<lb/>
<pb n="KR4h0143_WYG_281-18a"/>
舍南舍北雨聲催欵欵閒鷗逐隊來欲買魚蝦喚江艇<lb/>
楝花臨水蓽門開<lb/>
　　　送茅薦卿水部使還留都<lb/>
霅溪春水接長干五日郵程去不難問寢但留諸弟在<lb/>
雙魚容易報平安<lb/>
　　　春日訊呉允兆<lb/>
逺樹微波黯不分闔閭城畔寄孤雲春來儘有還鄉夢<lb/>
除却青山便是君<lb/>
<pb n="KR4h0143_WYG_281-18b"/>
　　　夜泊梁溪<lb/>
檣上烏啼月滿灘月和殘雪耐人看半爐爇盡況香火<lb/>
消受篷窓一夜寒<lb/>
　　　泊燕子磯<lb/>
山影沉沉日乍紅峭帆人怯剪江風鷗鳬占我曽題石<lb/>
一半㟏岈叠浪中<lb/>
　　　寄阮堅之司理<lb/>
訟庭寂寂散春煙碧海丹山在目前市得鰕姑堪佐酒<lb/>
<pb n="KR4h0143_WYG_281-19a"/>
摘來荔子不論錢<lb/>
别時江草冷蕭蕭再見春光上栁條萬一故人生逺夢<lb/>
也應先過伯通橋<lb/>
　　　贈王曰常<lb/>
一月留君興未闌酒盃無限費春寒海棠欲卸辛夷盡<lb/>
取次看花到牡丹<lb/>
　　　遇俞獻父<lb/>
與汝垂髫共里閭别來不省六年餘情知一見又成别<lb/>
<pb n="KR4h0143_WYG_281-19b"/>
猶勝逢人數寄書<lb/>
　　　送僧入廬山<lb/>
霜天一衲影蕭蕭别路無多覺路遙他日有人來入社<lb/>
不妨行過虎谿橋<lb/>
　　吳鼎芳<lb/>
　　　聞簫聲<lb/>
洞簫如縷到尊前明月高樓夜可憐何處一聲悽易斷<lb/>
千家花栁障晴煙<lb/>
<pb n="KR4h0143_WYG_281-20a"/>
　　　寄情<lb/>
殘山如黛月痕斜子夜青蹊踏淺沙十里紅橋東畔路<lb/>
梅花多處是君家<lb/>
　　　山居雜詠<lb/>
接葉隂隂喚水鳩花坪草堰偶經遊芒鞋曬向西巖石<lb/>
露冷煙凄不記收<lb/>
萬竹千松逺近同嫩嵐殘靄有無中斜陽不㑹藏踪跡<lb/>
露出前峯一抹紅<lb/>
<pb n="KR4h0143_WYG_281-20b"/>
苔花滿徑緑雲涼嫩竹離離覆短墻院静晝長人不到<lb/>
一簾風裊一爐香<lb/>
　　　赤城<lb/>
南北峯青雨乍分瀑花飄下雪紛紛空巖夜久無羣動<lb/>
一㸃閒燈伴白雲<lb/>
　　　華頂<lb/>
海色迢迢半紫氛娑欏開落夜將分道人清曉下山去<lb/>
紙被一牀鋪白雲<lb/>
<pb n="KR4h0143_WYG_281-21a"/>
　　　鐵板嶂<lb/>
一屏渾鐵自天成倒影清波月正明三十六峯秋色裡<lb/>
幔亭高處獨吹笙<lb/>
　　　托鉢<lb/>
十里春風五里橋到山猶覺路岧嶤叢叢花草蕭蕭竹<lb/>
幾處柴門閉寂寥<lb/>
　　　泊潯陽江<lb/>
倚棹秋光對碧峰露香傾下木芙蓉西林月白東林曉<lb/>
<pb n="KR4h0143_WYG_281-21b"/>
兩處敲殘百八鐘<lb/>
　　　春暮<lb/>
一半筠簾上小鈎殘書數巻未經收東風忒也司閒事<lb/>
吹得瓶花滿案頭<lb/>
　　　遲舜五不至<lb/>
數點殘星秋耿耿斜風剪碎芭蕉影自愛凭欄不愛眠<lb/>
轆轤牽動鴛鴦井<lb/>
　　吳兆<lb/>
<pb n="KR4h0143_WYG_281-22a"/>
　　　送友人遊燕<lb/>
離筵别棹暮江濱紅樹青山映白蘋一過江南風景異<lb/>
兩行衰栁送行人<lb/>
　　　秋思<lb/>
蒹葭霜冷雁初還歸夢如雲只戀山一夜潺湲西磵雨<lb/>
曉來秋氣滿人間<lb/>
　　　訪沈逸人不遇<lb/>
閒尋芳草到門遲雲水無心本不期枕畔殘書猶自在<lb/>
<pb n="KR4h0143_WYG_281-22b"/>
主人出户未多時<lb/>
　　　寄陳使君抑之<lb/>
海南無雁亦無秋萬里何人寄逺愁寂寂孤眠淮上月<lb/>
慿風吹夢到羅浮<lb/>
　　　與喻應益言别<lb/>
楊栁河橋日向新空江無處不通津留君且過花時去<lb/>
共泛青谿曲曲春<lb/>
　　　别九華山<lb/>
<pb n="KR4h0143_WYG_281-23a"/>
寺前秋浄萬峯閒正好尋山又别山谷轉谿迴留不住<lb/>
水聲相送到人間<lb/>
　　　寄曹能始<lb/>
幾年山水共閒遊無日吟詩不唱酬一卧故園春又暮<lb/>
楝花零落漸谿頭<lb/>
　　　登天臺峯宿<hi>峯離寺二十里山之最高者</hi>
蘿磴松崖幾百層猱攀魚貫始徐登昨朝望處今宵歇<lb/>
巖下雲埋入定僧<lb/>
<pb n="KR4h0143_WYG_281-23b"/>
　　　暮春偶過山家<lb/>
山村處處採新茶一道春流繞幾家石徑行來微有跡<lb/>
不知滿地是松花<lb/>
　　沈野<lb/>
　　　春日小齋<lb/>
社日方過花正肥閒庭亦自長苔衣柴扉暫啟元無事<lb/>
恐有梁間燕子歸<lb/>
　　　斜塘招星甫<lb/>
<pb n="KR4h0143_WYG_281-24a"/>
新芋肥雞菊正黄君來定擬醉千觴田家村巷都相似<lb/>
須識門前兩緑楊<lb/>
　　　贈殷山人<lb/>
鹿門高卧寂無譁户外青山郭外斜婦解綉花君解畫<lb/>
玉牕閒坐鬬新茶<lb/>
　　石沆<lb/>
　　　宿城中舊房<lb/>
從教雁侣失瀟湘春色年年暗洞房遺得一枝花影子<lb/>
<pb n="KR4h0143_WYG_281-24b"/>
夜深隨月轉西廊<lb/>
　　　夜聽琵琶<lb/>
娉婷少婦未闗愁清夜琵琶上小樓裂帛一聲江月白<lb/>
碧雲飛起四山秋<lb/>
　　　夏日寄懐南逸士<lb/>
南鄰何異北山居黄草衣裳白草廬閒却農桑事吟弄<lb/>
不教風月著空虚<lb/>
　　　有懐<lb/>
<pb n="KR4h0143_WYG_281-25a"/>
逺村幽壑獨徘徊雲䕶柴扉雪䕶苔盡日溪邊倚枯栁<lb/>
白鷗何事不飛來<lb/>
　　　寄敏上人<lb/>
别來多雨更多風野水蒼茫浸碧空惆悵數枝憔悴栁<lb/>
不堪持贈膽屏中<lb/>
　　秦鎬<lb/>
　　　冬夜見新月<lb/>
霜天約畧一鈎斜半挂平蕪半逺沙照向兩鄉偏是缺<lb/>
<pb n="KR4h0143_WYG_281-25b"/>
不知圓處落誰家<lb/>
　　商家梅<lb/>
　　　聽同舟人吹簫<lb/>
有客同舟月正來閒吹玉管思徘徊數聲只在霜篷裡<lb/>
却似江頭寒雁哀<lb/>
　　　題受之津逮軒<lb/>
雖然城市即山居纔理清齋木石餘坐卧此中心自逺<lb/>
月來先照滿牀書<lb/>
<pb n="KR4h0143_WYG_281-26a"/>
　　宋珏<lb/>
　　　過燕磯懐孟陽<lb/>
孤帆落照在磯頭風引歌聲喚客留正欲低徊尋往事<lb/>
紛紛木葉下江流<lb/>
　　　將歸白下留題侯豫瞻畫壁<lb/>
酒中别意畫中花梅半殘時栁半芽我欲橋邊添箇客<lb/>
醉眠芳草不思家<lb/>
　　　泊皖城三日懐白下故人<lb/>
<pb n="KR4h0143_WYG_281-26b"/>
城依碎石岸依沙行遍城南乏酒家日暮客愁如白下<lb/>
蘆花風起似楊花<lb/>
　　汪逸<lb/>
　　　丹陽道中别芳生<lb/>
風過重陽易作寒去來俱泊此河干無端别路舟車異<lb/>
一日楓林不共看<lb/>
　　董斯張<lb/>
　　　梅谿<lb/>
<pb n="KR4h0143_WYG_281-27a"/>
雲似魚鱗壓市低竹簰載笋出梅谿逢人閒問崑山路<lb/>
葛嶺西頭更向西<lb/>
　　　葛隖作二首<lb/>
笋鞭横出欲穿籬松子纔生䑕不知細雨一林山鬼語<lb/>
白鷗浴起葛公池<lb/>
鴉銜朱柿墜秋坡竹筧疏泉帶碧莎野菊滿頭山下女<lb/>
也能學唱采茶歌<lb/>
　　　吳門道中<lb/>
<pb n="KR4h0143_WYG_281-27b"/>
栁花片片拂船窓雪點湖田鷺幾雙數到明朝寒食夜<lb/>
半篷殘照過呉江<lb/>
　　　初夏<lb/>
楊栁隂濃曳碧煙一溪不雨不晴天水樓處處凭紅袖<lb/>
呉下新來茉莉船<lb/>
　　王道通<lb/>
　　　馬首<lb/>
馬首衝煙健鶻飛南山如畫隔薔薇十年寳劍屠兒笑<lb/>
<pb n="KR4h0143_WYG_281-28a"/>
獵得黄羊間道歸<lb/>
　　齊萊名<lb/>
　　　蟬<lb/>
曲曲朱欄橋半欹藕花村裏水流澌長堤高栁蟬聲急<lb/>
帶却斜陽過别枝<lb/>
　　　錦帳詞戲贈程寅之<lb/>
臂綃繋得下妝臺錦帳芙蓉並蒂開露浄一天清似水<lb/>
黄姑昨夜渡河來<lb/>
<pb n="KR4h0143_WYG_281-28b"/>
　　吳沛<lb/>
　　　讀古歴禪空不知清明之至<lb/>
近來課業覺辛勤底事春消客邸情忽見老僧贈垂栁<lb/>
方知今日是清明<lb/>
　　唐汝詢<lb/>
　　　夜别陸長倩得青字<lb/>
悵别高樓酒易醒坐聞落葉滿沙汀春來倘憶同遊地<lb/>
無限垂楊夢裏青<lb/>
<pb n="KR4h0143_WYG_281-29a"/>
　　　留别沈茂之<lb/>
風雅翩翩自不羣榮華入目總浮雲江湖此去無知已<lb/>
蚤晚移家欲就君<lb/>
　　沈大俊<lb/>
　　　山齋聞鶯<lb/>
貝葉亭前緑始榮黄鶯偏愛曉時鳴雙雙深坐梧桐裏<lb/>
語盡春風無限情<lb/>
　　陳𤣥𦙍<lb/>
<pb n="KR4h0143_WYG_281-29b"/>
　　　過鷲峯寺訪非熊<lb/>
緑隂深寺獨經過有客孤吟寄薜蘿容易相逢容易去<lb/>
晚花歴亂鳥聲多<lb/>
　　鄒之翰<lb/>
　　　春莫泊吳山<lb/>
扁舟泊處有漁磯為惜春光歴翠微花片亂飛飛不去<lb/>
從風復上酒人衣<lb/>
　　王龍起<lb/>
<pb n="KR4h0143_WYG_281-30a"/>
　　　春醒<lb/>
細雨春寒酒未醒吟魂牢碌怨飄零房空寂寂疎簾捲<lb/>
楊栁花飛滿畫屏<lb/>
　　　三山龍臺村夜望<lb/>
越王臺下古城涔近水人家傍竹隂夜夜月明愁絶處<lb/>
斷橋秋露濕寒砧<lb/>
　　方登<lb/>
　　　春日漫興<lb/>
<pb n="KR4h0143_WYG_281-30b"/>
懸巖絶壑春雲滿亭子無人鳥自啼昨夜雨飛寒未解<lb/>
桃花零落石城西<lb/>
　　李至清<lb/>
　　　題畫寄鄒公履<lb/>
一帶雲山如夢裡片帆别處不分明傷心只說寒塘栁<lb/>
泣雨啼煙送我行<lb/>
　　唐正雅<lb/>
　　　遲友不至<lb/>
<pb n="KR4h0143_WYG_281-31a"/>
閒齋卓筆賦初成颯颯西風滿户生細雨乍來君不至<lb/>
寂寥把盞對寒檠<lb/>
　　王人鑑<lb/>
　　　春寒<lb/>
林風溪雨弄春隂古屋凝寒午更深煙火蕭條人迹斷<lb/>
自籠雙袖聽新禽<lb/>
　　沈璜<lb/>
　　　移家虎丘<lb/>
<pb n="KR4h0143_WYG_281-31b"/>
杜鵑零落栁藏鴉僧有餘閒轉法華山下人家春事了<lb/>
掃門迎接贛州花<lb/>
　　顧大武<lb/>
　　　登廣武岡漢高數項羽處<lb/>
三靣寒流數仞岡兩雄曽此話興亡漢家事業由天幸<lb/>
十罪空勞數項王<lb/>
　　徐于<lb/>
　　　栁絲别意<lb/>
<pb n="KR4h0143_WYG_281-32a"/>
攪亂春愁是栁枝銷魂多在送迎時風絲試舞纔迎到<lb/>
露葉含啼又别離<lb/>
蕩颺晴絲蕩颺魂不知何處斷愁根霏霏拂拂凝香雨<lb/>
糝作青衫别淚痕<lb/>
道旁搖漾拂離筵相顧攀條涕泫然始信有情無過栁<lb/>
為君三起又三眠<lb/>
搓絲撚縷玉樓西倒浸春波碧欲迷只怕苦風老雨後<lb/>
不容飛絮不沾泥<lb/>
<pb n="KR4h0143_WYG_281-32b"/>
　　劉侃<lb/>
　　　過水下口<lb/>
山樹參差石徑斜雨餘飛瀑過桑麻山翁放罷村前犢<lb/>
倚杖溪頭䕶稻花<lb/>
　　　都城元夕<lb/>
一夕春從天上回六街火樹徹明開叮嚀莫似吹蘆管<lb/>
纔報梅開又落梅<lb/>
　　　春暮<lb/>
<pb n="KR4h0143_WYG_281-33a"/>
風吹山色度簾櫳指點荼䕷半已空二十四畨花信過<lb/>
獨留芳草送殘紅<lb/>
　　豐越人<lb/>
　　　吹笛<lb/>
空林醉卧不知秋手采芙蓉下小舟明月滿天凉似水<lb/>
閒吹短笛過滄洲<lb/>
　　錢希言<lb/>
　　　闞峯普濟寺<lb/>
<pb n="KR4h0143_WYG_281-33b"/>
闞公山繞闞公湖捨宅年猶記赤烏寂寂寺門霜葉裏<lb/>
水禽飛上石浮屠<lb/>
　　　簡沈從先<lb/>
雨過秋山翠滿城思君江館入蛩聲夜凉獨坐銀河下<lb/>
吟到酒醒溪月明<lb/>
　　陳鳴鶴<lb/>
　　　題冲佑觀<lb/>
十二仙人控紫鸞頂門一去不曽還當時雞犬昇天盡<lb/>
<pb n="KR4h0143_WYG_281-34a"/>
只有浮雲住世間<lb/>
　　康彦登<lb/>
　　　宫詞<lb/>
銅龍曉漏滴蓬萊天半便喧便殿開一霎燈光齊散盡<lb/>
春寒勑與放朝回<lb/>
　　王毓德<lb/>
　　　度仙霞嶺<lb/>
已恨閩天道路賒更堪回首隔仙霞潺湲已是他鄉水<lb/>
<pb n="KR4h0143_WYG_281-34b"/>
縱使東流不到家<lb/>
　　　蘭溪夜泊<lb/>
暮雨孤村繋客船漁燈相對未成眠思家淚共蘭溪水<lb/>
一樣潺湲過枕邊<lb/>
　　何其漁<lb/>
　　　梅口待渡<lb/>
野曠微風起白蘋村居三里若比鄰江干風冷秋山暮<lb/>
立盡斜陽無渡人<lb/>
<pb n="KR4h0143_WYG_281-35a"/>
　　　山下買酒<lb/>
隔浦漁家傍酒家漁罾掩映酒帘斜探囊恰好供歸客<lb/>
買得黄魚并杏花<lb/>
　　　碧簫洞<lb/>
石橋宛轉竹檀欒松露侵衣夜未乾三十六峯秋一色<lb/>
碧雲吹出洞簫寒<lb/>
　　林宗大<lb/>
　　　送人尉蜀<lb/>
<pb n="KR4h0143_WYG_281-35b"/>
百仞高峯入縣門官閒何地不君恩莫將萬里思家淚<lb/>
落盡巴江一夜猿<lb/>
　　徐頴<lb/>
　　　嚴陵<lb/>
石几朝朝立鷺鷥苔檐露折野棠枝雙臺占得高千尺<lb/>
不許他人下釣絲<lb/>
　　紀青<lb/>
　　　宿石公澗中<lb/>
<pb n="KR4h0143_WYG_281-36a"/>
小閣久留高士卧鹿皮夢破石床苔半林曙色生嚴牖<lb/>
山鳥不來山雨來<lb/>
　　　暮春入棲霞山尋張文寺<lb/>
山氣隂隂出荷鋤才分𤓰子又挑蔬倦來芍藥花前卧<lb/>
帶雨鳴鳩過草廬<lb/>
　　　山中口號<lb/>
一月林中不裹巾得錢沽酒未知貧樵夫相見漫相識<lb/>
除却青山無故人<lb/>
<pb n="KR4h0143_WYG_281-36b"/>
　　　夜行潭上<lb/>
四更山月吐清漣人在花林未肯眠寂寂一峯寒插水<lb/>
雁聲飛過放魚船<lb/>
　　　枕上聞風<lb/>
疎懶而今成自然醒來不是聽雞年霜風一夜寒多少<lb/>
重理禪衣覆足眠<lb/>
　　周楷<lb/>
　　　宿已公巖<lb/>
<pb n="KR4h0143_WYG_281-37a"/>
已公巖畔水粼粼樹老雲荒記往因一夜溪聲聽不得<lb/>
遊山真愧住山人<lb/>
　　童珮<lb/>
　　　顧懋儉約看青墩荷花不得往<lb/>
羣玉峯西一片霞游人為說是蓮花可憐不得同船采<lb/>
今夜秋江月自華<lb/>
　　楊文驄<lb/>
　　　夜過練凟<lb/>
<pb n="KR4h0143_WYG_281-37b"/>
松風謖謖澗粼粼金瑣曽輝畫角新借問水犀三十萬<lb/>
何如君子六千人<lb/>
　　龔用圓<lb/>
　　　湖上遇同年朱子暇<lb/>
一見相攜話舊遊湖光泛泛斷橋頭寒煙迷却西冷路<lb/>
還向當壚問酒樓<lb/>
　　蔣德璟<lb/>
　　　至廣州聞黎捷志喜<lb/>
<pb n="KR4h0143_WYG_281-38a"/>
重開幕府試琱戈七哨功成獻凱歌借問凌煙誰第一<lb/>
漢家劍履賜蕭何<lb/>
　　鄭鄤<lb/>
　　　夢中句<lb/>
一聲鐵笛下雲洲吹破江天萬古愁杯酒不空人欲去<lb/>
青青栁色尚樓頭<lb/>
　　齊心孝<lb/>
　　　荅女郎沙蘭英貽鴛鴦枕<lb/>
<pb n="KR4h0143_WYG_281-38b"/>
含情少婦倚銀缸繡罷鴛鴦日滿窓解得世間離别苦<lb/>
故將好鳥織成雙<lb/>
　　何萬化<lb/>
　　　贈别<lb/>
彩鷁銀燈此夜親相看莫惜酒杯頻明朝茅店風霜苦<lb/>
縱有盈觴不醉人<lb/>
　　蕭士瑋<lb/>
　　　月夜西泠橋<lb/>
<pb n="KR4h0143_WYG_281-39a"/>
霧鬢煙鬟逐處嬌輕風著面酒初消月明故國三千里<lb/>
人在西泠第一橋<lb/>
　　張國維<lb/>
　　　登采石贈諸將<lb/>
月明横槊倚層峯宵柝風飄和梵鐘舊是開平賈勇處<lb/>
諸君努力此書庸<lb/>
　　呉孔嘉<lb/>
　　　雨竹<lb/>
<pb n="KR4h0143_WYG_281-39b"/>
幾竿清影映窗紗篩月梳風帶雨斜相對此君殊不俗<lb/>
幽齋松徑伴梅花<lb/>
　　　木芙蓉<lb/>
半臨秋水照新粧淡静丰神冷艷裳堪與菊英稱晚節<lb/>
愛他含雨拒清霜<lb/>
　　宋玫<lb/>
　　　閨思<lb/>
征人磧裡正思鄉八月看雲送雁行生小不知門外路<lb/>
<pb n="KR4h0143_WYG_281-40a"/>
　如何飛夢到沙場<lb/>
　　　李模<lb/>
　　　　南思<lb/>
　畦丁忽報韭芽春對對河豚入饌新笑指蘆根看續命<lb/>
　不須子細祝㕑人<lb/>
　　　陸澄源<lb/>
　　　　溪外<lb/>
　短橋隠隠隔清溪溪外人家更向西行盡西溪人不見<lb/>
<pb n="KR4h0143_WYG_281-40b"/>
　一林修竹畫眉啼<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻一百十二<lb/>
</p>
<p>
</p>
  </div>
</body>
</text>
</TEI>
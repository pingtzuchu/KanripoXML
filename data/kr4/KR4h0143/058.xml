<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_058-1a"/>
　欽定四庫全書<lb/>
御選元詩卷五十八<lb/>
　　七言律詩十六<lb/>
　　　呉㑹<lb/>
　　　　次韻奉題呉彦貞華林别業<lb/>
　郡城南去有華亭花木成林竹繞汀照影鳳皇臨月鏡<lb/>
　傳聲鸚鵡隔雲屏分栽栁入陶潜傳㸃校茶歸陸羽經<lb/>
　我亦延州老孫子對江相望樂清寧<lb/>
<pb n="KR4h0143_WYG_058-1b"/>
　　　　題崇山劉氏園亭<lb/>
　西山三疊鬱岧嶤亭上看山翠欲飄楊栁小樓風滿席<lb/>
　芙蓉清沼水平橋美人歌處傾金杓仙客來時度玉簫<lb/>
　我憶醉眠花底月滿衣香露夜蕭蕭<lb/>
　　　王翊<lb/>
　　　　送趙文善之湘陰守<lb/>
　前代王孫夙相家于今出牧向長沙神龍正喜騰霄漢<lb/>
　天馬寧容駐渥洼江水流澌初閣棹岳雲㸃雪又催衙<lb/>
<pb n="KR4h0143_WYG_058-2a"/>
好懷忍向高人别折贈寒梅驛路花<lb/>
　　游莊<lb/>
　　　聞宋子瑜歸<lb/>
朝辭幕府解戎衣夕向空山覓紫芝彈鋏自傷為客早<lb/>
折腰方歎去官遲蕭蕭白鴈西風勁采采黄花夕露滋<lb/>
却憶江波垂釣叟白頭猶作帝王師<lb/>
　　王中<lb/>
　　　漫興<lb/>
<pb n="KR4h0143_WYG_058-2b"/>
小齋清寂雨晴初養拙生涯偶自如夢裏屢尋芳草句<lb/>
病來慵寫絶交書鳥啼綠樹輕煙暖花落閒堦過客疎<lb/>
却羨陶潜幽趣好長歌吾亦愛吾廬<lb/>
　　　初夏寄興<lb/>
日長亭館倦琴書久病情懷偶自如苔徧空牆新雨後<lb/>
泥香小徑落花餘躭閒㑹遣形骸累向老全將世味疎<lb/>
風滿北窗清夢覺翛然心境上皇初<lb/>
　　　雨後夕涼柬友人<lb/>
<pb n="KR4h0143_WYG_058-3a"/>
山中向夕雨初收窗户無人熠燿流鳴杵幾家臨積水<lb/>
征帆一片度危樓涼陰滿地梧桐月露氣涵香薜荔秋<lb/>
誰道平生甘寂莫夢䦨偏憶太平遊<lb/>
　　　暮春即事<lb/>
塵事勞勞兩鬢霜愁將清鏡閲年光磨礲嵗月歸吟社<lb/>
檢束生涯入醉鄉草引閒情頻悵望蝶隨春夢屢悠揚<lb/>
覺餘一啜茶甌罷短笛清風正夕陽<lb/>
　　陳安<lb/>
<pb n="KR4h0143_WYG_058-3b"/>
　　　高大使呉淞歸興圖<lb/>
楓落呉江白鴈飛天涯遊子正思歸香消夜月青綾被<lb/>
涼入秋風白紵衣江浦蒹葭含宿雨驛亭楊栁帶斜暉<lb/>
分明記得西湖上載酒蘭舟近翠微<lb/>
　　　中秋有感<lb/>
畫省曽陪冠葢遊華筵詩酒宴中秋星河不動天如水<lb/>
風露無聲月滿樓皓齒纖腰催象板珠簾涼影上銀鈎<lb/>
于今寂莫江城暮烏帽西風歎白頭<lb/>
<pb n="KR4h0143_WYG_058-4a"/>
　　　題高理瞻所藏小景圖<lb/>
昔年為客楚江邊雨霽江南二月天楊栁畫橋深淺水<lb/>
桃花春岸往來船新篘白酒浮杯釅旋買青魚出網鮮<lb/>
因見畫圖驚舊夢東風吹面鬢蕭然<lb/>
　　　效唐人送宫人入道<lb/>
長門一别赴琳宫寧復中官促綉工紅葉人間無舊夢<lb/>
碧桃天上自春風步虚尚覺宸光近歸院還疑輦路通<lb/>
猶有内家簫管在夜深吹向月明中<lb/>
<pb n="KR4h0143_WYG_058-4b"/>
　　徐淮<lb/>
　　　送萬敏中之金陵<lb/>
買舟又上金陵去風物應憐庾信才舊燕能言王謝事<lb/>
夕陽空照鳳皇臺江邊商女猶教曲店下呉姬正壓醅<lb/>
紫府青臺風雨近莫因登眺久徘徊<lb/>
　　　登松臺清秋有感<lb/>
欲澆磊砢惟憑酒竹葉滿樽翻綠波欹帽正當風力緊<lb/>
吹簫無奈月明何高林紅葉得霜醉故國青山入夢多<lb/>
<pb n="KR4h0143_WYG_058-5a"/>
客子長懷有誰識凭高一笑付清歌<lb/>
　　華幼武<lb/>
　　　宿隱微山房<lb/>
二月蘭舟泊上宫春雲不雨玉壇空苔生白石斑斑綠<lb/>
魚養丹池箇箇紅對酒燭分花底夜出簾香散竹間風<lb/>
高寒未覺仙臺逺只此相逢似夢中<lb/>
　　　遊碧浪湖簡同行沈高士<lb/>
浮玉山邊晩繫舟菰蔣蕭瑟似新秋碧天萬里寫銀漢<lb/>
<pb n="KR4h0143_WYG_058-5b"/>
明月一輪當柁樓每媿塵勞成白首喜從仙御作清遊<lb/>
酒杯未落南風起又挂歸帆托順流<lb/>
　　　斑竹簾<lb/>
湘妃淚灑碧琅玕剪織疎簾拭未乾細縷引風宜隔暑<lb/>
濕雲含雨欲生寒燈前照耀琉璃潔月下斕斑玳瑁看<lb/>
直榦盡輸兵革用高堂舒卷莫摧殘<lb/>
　　　題陽山顧碧溪詩卷<lb/>
聞説山中顧隱君幽居不與俗人羣愛看舞鶴䕶蒼蘚<lb/>
<pb n="KR4h0143_WYG_058-6a"/>
浄埽落花留白雲李愿已刊盤谷序稚圭休擬北山文<lb/>
一溪春水連天碧肯著孤舟載月分<lb/>
　　　寄趙易窗高士慶雲岡上人<lb/>
昨宵風雨釀春寒曉色開晴露未乾棋局定須尋李逺<lb/>
杖藜還肯過蘇端繙經坐榻呼龍守㸃易虚窗倩鶴看<lb/>
暫假飛鳬挽飛錫樵蘇不爨罄交懽<lb/>
　　　秋夜有感<lb/>
澤國秋來夜氣涼飄零猶自未還鄉蟪蛄泣露梧桐井<lb/>
<pb n="KR4h0143_WYG_058-6b"/>
絡緯繅風薜荔牆咫尺故園千里夢亂離華髪十年霜<lb/>
仲宣樓上長迴首烽火連山欲斷腸<lb/>
　　葉顒<lb/>
　　　重九後菊<lb/>
癡蜨狂蜂未用疑從來根性懶趨時情知不少争先輩<lb/>
故遣遲開殿後枝斜日園林方冷淡西風天地特清奇<lb/>
芳苞小蕊秋香老不是淵明斷不知<lb/>
　　　題幽居<lb/>
<pb n="KR4h0143_WYG_058-7a"/>
隔谿春色兩三花近水樓臺四五家濁酒不妨留客醉<lb/>
好山長是被雲遮松根浄埽彈琴石栁下常維釣月槎<lb/>
路狹不容車馬到只騎黄犢訪煙霞<lb/>
　　　乙未八月二十二夜夢宿山寺與僧講道論詩<lb/>
　　　不覺夜分僧賦一聨云鶴向白雲棲處宿僧從<lb/>
　　　青嶂影邊歸覺而微改其句足成一律云<lb/>
天風吹夢過招提瘦䇿迢迢扣夕扉鶴揀白雲枝上宿<lb/>
僧從青嶂月邊歸杉松韻古調清樂苔蘚痕深染敝衣<lb/>
<pb n="KR4h0143_WYG_058-7b"/>
多謝山靈能念舊此心焉敢忘煙霏<lb/>
　　　二月江城見梅二首<lb/>
二月江城第一枝怕寒故故著花遲不嫌豔杏夭桃俗<lb/>
甘受狂蜂妬蜨疑月落西湖驚舊夢雪消南國憶當時<lb/>
樓頭亦有霜天角嬾對春風煖日吹<lb/>
桃杏紛紛正得時疎梅高潔合知幾如何萬卉嬌春日<lb/>
猶有孤芳駐夕暉未要板橋尋蠟屐最宜沙路試羅衣<lb/>
輕鞵小扇孤山下絶勝逋仙踏雪歸<lb/>
<pb n="KR4h0143_WYG_058-8a"/>
　　　述懷<lb/>
形容枯似飽霜槎身老空山處士家一徑梅香雲滿地<lb/>
半窗花影月籠紗常穿謝氏登山屐慣設孫郎餉客𤓰<lb/>
離亂固非疇昔比池塘難得為官蛙<lb/>
　　　九日感懷二首<lb/>
門掩東籬處士家每逢佳節惜年華黄花有恨驚秋老<lb/>
白髪無情對日斜杜牧仙遊詩寡和王𢎞人去酒須賖<lb/>
烏紗醉裏西風冷千古令人憶孟嘉<lb/>
<pb n="KR4h0143_WYG_058-8b"/>
悠悠江影鴈南飛黄菊飄香蜨滿枝斜日西風彭澤酒<lb/>
殊方異國杜陵詩煙巒慘淡山林暮霜葉蕭疎草木悲<lb/>
醉後不思時節異半欹烏帽任風吹<lb/>
　　　元宵雪感懷<lb/>
金帳羊羔酒裏仙醉觀皓鶴下瑶天寒英忽舞顛狂絮<lb/>
香燄俄開爛漫蓮閬苑有花春未老芳城不夜月空圓<lb/>
茅齋僵卧袁夫子也翫鼇山嬾去眠<lb/>
　　張洙<lb/>
<pb n="KR4h0143_WYG_058-9a"/>
　　　辛丑十一月望日藻仲宗弟率諸生抱琴見枉<lb/>
　　　草堂藻仲偶得風雨抱琴良不惡之句予愛其<lb/>
　　　深得興體因足成唐律<lb/>
風雨抱琴良不惡連牀尤盡故人情書狂屢遣供佳札<lb/>
飲少惟愁鬬巨觥夜月忽於梅寫影寒雲不礙鴈流聲<lb/>
看君却憶誰相似飯顆山頭太瘦生<lb/>
　　盧煥<lb/>
　　　寄張藻仲<lb/>
<pb n="KR4h0143_WYG_058-9b"/>
草堂又是經旬别江上梅花欲放春兩閲尺書煩見問<lb/>
幾時尊酒復相親夜琴横月彈山鬼曉鴈呵冰寫谷神<lb/>
門外雪消春水滿往來舟楫不妨頻<lb/>
　　曽朴<lb/>
　　　次友人韻<lb/>
闔閭塚上見新城無復遊人載酒行山雉聴經依塔影<lb/>
樹鴉争食亂鐘聲劒池龍去泉空冽茶竈僧閒火獨明<lb/>
我欲投簮營小隱佛香終日祝昇平<lb/>
<pb n="KR4h0143_WYG_058-10a"/>
　　郭鈺<lb/>
　　　和虞學士春興八首<lb/>
官河春水湧輕濤來往千艘不用篙江浦女遊遺玉珮<lb/>
瑤池仙降獻金桃鞦韆拔地煙花暝閶闔中天日月高<lb/>
早嵗功名看得意扶搖風力送鴻毛<lb/>
鳴珮天階委碧莎雪消太液漲晴波玉盤露浥仙人掌<lb/>
宫錦花添織女梭王子問安回輦近儒臣進講賜金多<lb/>
明朝引見狒狼使樂府新傳天馬歌<lb/>
<pb n="KR4h0143_WYG_058-10b"/>
沙苑煙晴苜蓿肥朝回天馬錦為鞿詞臣㑹送歸青瑣<lb/>
進士傳呼換白衣雲氣曉依宫樹近春陰晝䕶苑花飛<lb/>
君王又進長生藥萬里樓船海上歸<lb/>
城上觚稜霧靄迷角聲吹徹鼓聲齊雲生水殿龍常現<lb/>
月滿官松鶴並棲風俗元存南國舊天文並拱北辰低<lb/>
倚樓欲問通霄路誰借青雲百尺梯<lb/>
萬里驅車入帝闗十年棲息一枝安承恩數對麒麟殿<lb/>
却老何資龍虎丹金水漲波融雪盡碧桃分蕊到春闌<lb/>
<pb n="KR4h0143_WYG_058-11a"/>
江南却憶看紅藥紈扇羅衣不識寒<lb/>
清明煙散栁枝斜宫樹沈沈㸃白鴉煖霧撲簾成細雨<lb/>
朔風吹面射飛沙江南最憶王孫草天上催宣宰相麻<lb/>
十載滄洲孤舊約鹿車何日共還家<lb/>
栁林笳鼓曉晴饒王子春蒐出近郊雲錦宫袍攅萬馬<lb/>
鐵絲箭鏃落雙鵰蒲萄壓酒開銀甕野鹿充庖藉白茅<lb/>
共説從官文采盛不聞舊尹賦祈招<lb/>
浩蕩天風駕海航忍從兒女問耕桑珠聨魚目知誰識<lb/>
<pb n="KR4h0143_WYG_058-11b"/>
劒吐龍光不自藏司馬倦遊曽建節買臣歸去密懷章<lb/>
只今豈是無詞賦材俊中朝少薦揚<lb/>
　　　賦得越王臺送萬載敖司令之官<lb/>
層臺高與越山齊南斗諸星入地低海氣秋澄鴻鴈到<lb/>
野煙春合鷓鴣啼官船北走輸珠翠幕府南開振鼔鼙<lb/>
側想到官多暇日登臨長聴玉騘嘶<lb/>
　　　和虞學士登宜春臺<lb/>
萬家平地擁高臺窗户層層近日開鶴致瓊花迎帝子<lb/>
<pb n="KR4h0143_WYG_058-12a"/>
龍持貝葉禮如來雲依老樹秋如畫峽束飛濤雪作堆<lb/>
惆悵當年歌舞地碧桃開落幾千回<lb/>
　　　贈劉明道<lb/>
義旗獻凱滿南州君擁兵符控上流隔岸人煙鄰虎穴<lb/>
中江雪浪送龍舟劒鳴秋匣𤣥霜下馬浴晴波紫霧浮<lb/>
白羽指揮能事集底須萬里始封侯<lb/>
　　　分府同知珤童相公大閲之日天使適至喜而<lb/>
　　　賦詩奉寄劉賔旭參軍二首<lb/>
<pb n="KR4h0143_WYG_058-12b"/>
鼔角緣邊永夜哀使車忽自海南來中朝舊法三章在<lb/>
大將新圖八陣開玉帳分明傳號令金臺雜遝貯賢才<lb/>
早看送喜麒麟殿五色雲中進壽盃<lb/>
侯印軍符塞紫衢儒生白髪混泥塗兒騎竹馬談兵法<lb/>
地盡桃源入戰圖雙劒舞閒歌激烈一燈愁絶照清癯<lb/>
山中薇蕨秋風老心折孤村反哺烏<lb/>
　　　送朱鵬舉照磨赴江西省掾<lb/>
花外銀鞍鞲紫騮省郎文采自風流英雄舊總三千士<lb/>
<pb n="KR4h0143_WYG_058-13a"/>
美譽新傳十一州山擁宜春深帶甲江通章貢小容舟<lb/>
晨趨黄閣參籌畫願審安危拓逺謀<lb/>
　　　寄劉賔旭<lb/>
舊日相逢玉雪姿三年幕府鬢如絲波濤入海屠龍苦<lb/>
風雨還山買犢遲客到定能頻換酒花開應不廢題詩<lb/>
只憐雙劒牀頭吼又是鄰雞報曉時<lb/>
　　　和周霽海呉鎮撫詩就呈李伯傳明府<lb/>
牛斗秋高劒氣横幾人馬上取功名扇揮白羽臨風迥<lb/>
<pb n="KR4h0143_WYG_058-13b"/>
甲鎖黄金射日明賈詡自期能料敵山濤誰謂不知兵<lb/>
官軍蓄銳何時發久厭城頭鼔角聲<lb/>
　　　社日<lb/>
甲子頻書入短篇細推五戊卜春田讀書未有平戎䇿<lb/>
止酒聊輸祭社錢紅樹花穠春向晩畫橋栁暝雨如煙<lb/>
舊來歌舞今誰在燕子茅簷只自憐<lb/>
　　　晩秋鼇溪宴集<lb/>
菊花香滿酒如傾不謂艱危有笑聲驚座令嚴觥錄事<lb/>
<pb n="KR4h0143_WYG_058-14a"/>
揮毫氣壓楮先生虛嵐紫翠籠秋色落木紅黄透晩晴<lb/>
却憶桃源舊時路漁郎重到不勝情<lb/>
　　　聞龍西雨自閩海間道抵家患目疾缺於展覿<lb/>
　　　先寄此詩<lb/>
萬里征帆海上回畏途行盡始驚猜入門兒女牽衣笑<lb/>
問字親朋載酒來書有浮沈誰與送眼無青白故難開<lb/>
蕭蘭晩嵗俱彫瘁佳句惟應到野梅<lb/>
　　　二月初晴題淦西居人樓壁<lb/>
<pb n="KR4h0143_WYG_058-14b"/>
老去才名久退潜樓前晴景逐人添雲連野樹深藏逕<lb/>
風捲溪花亂入簾逺信忽傳閩徼外閒愁盡挂楚山尖<lb/>
春光流轉曽相識獨怪經年雪滿髯<lb/>
　　　三月十三日夜宿淦西山絶頂<lb/>
夜登絶頂幾千尺臨曉始知歸路遙水滿大江舟窅窅<lb/>
塵飛客路馬蕭蕭山河勢窄如懸網雲漢光低不作橋<lb/>
十二年間多少恨春來不共凍痕消<lb/>
　　　懷羅達則<lb/>
<pb n="KR4h0143_WYG_058-15a"/>
溪山杖屨每相違況復經年去不歸移席花間春雨至<lb/>
倚樓江上暮雲飛鄉書到手兼悲喜世事闗心有是非<lb/>
池上秖今新綠滿待君同製芰荷衣<lb/>
　　　寄宋竹坡<lb/>
久欲從君借竹看東風又長碧琅玕午陰坐久晴雲落<lb/>
夜漏眠遲白露漙韭葉連畦從料理菊花分逕共平安<lb/>
洞簫一曲裁新管石上雙吹翠袖寒<lb/>
　　　和楊茂才閒居<lb/>
<pb n="KR4h0143_WYG_058-15b"/>
板橋通徑薜蘿深濃翠浮衣竹十尋啼鳥漸馴時近客<lb/>
歸雲不動似知心翦苔盤石移碁局添火香篝續水沈<lb/>
賦筆惟應潘岳好恨無樽酒與同斟<lb/>
　　　荅楊和吉韻<lb/>
白髪侵尋暮景來埽除無䇿覆空盃江山每與愁俱到<lb/>
風雨不知花盡開往事謾存元祐迹少年何羨洛陽才<lb/>
惟君於我過從近穉子朝朝埽綠苔<lb/>
　　　訪友人别墅<lb/>
<pb n="KR4h0143_WYG_058-16a"/>
陰森萬木曉蒼茫路轉山腰問草堂池湧慢波萍葉散<lb/>
窗涵細雨橘花香讀書程度輸年少中酒心情厭日長<lb/>
公子飄飄才思闊何妨高詠伴滄浪<lb/>
　　　和李士周韻<lb/>
春雲乗雨午橋陰病眼看花負夙心漢水盡堪添綠酒<lb/>
燕臺何得築黄金手攀楊栁親曽種路出桃源不易尋<lb/>
畢竟知音眼前少塵埃三尺暗桐琴<lb/>
　　　寄李亨衢<lb/>
<pb n="KR4h0143_WYG_058-16b"/>
君住仙壇歸路遥人間塵慮盡冰消微風半脫烏紗帽<lb/>
明月閒吹紫玉簫出水芙蓉鳴翡翠繞牆薜荔䕶芭蕉<lb/>
日長應共羅浮客時復松花酒一瓢<lb/>
　　　和酬宋竹坡韻<lb/>
寄詩問我山中事性嬾家貧一事無春甕酒香梅未落<lb/>
午窗夢起鳥相呼舊來叔夜交游絶老去文通筆硯枯<lb/>
鷗社共盟君未棄何須馳志向伊吾<lb/>
　　　寄王進士<hi>并序</hi>
<pb n="KR4h0143_WYG_058-17a"/>
　　伏覩前鄉貢進士王禮子讓所刻長留天地間集<lb/>
　　辱收謬作厠其間心竊愧焉而誤名為昂因筆寄<lb/>
　　意<lb/>
老去羣書逐夢忘青燈白髪夜凄涼平時誰信班生䇿<lb/>
落日空懷陸氏莊天為國家生俊傑地居臺閣盛文章<lb/>
鄙夫空谷逃名久不謂人間有郭昂<lb/>
　　　寄贈皇厓壇劉鍊師<hi>壇下溪中出白石如水晶</hi>
神仙宫館近青冥紫翠峰巒開畫屏日射水晶江石白<lb/>
<pb n="KR4h0143_WYG_058-17b"/>
雲封琥珀嶺松青虎司丹鼎知留訣鶴立瑤壇聴説經<lb/>
相約安期今夕至靈風遙想滿虚櫺<lb/>
　　　病目寄宋時舉<lb/>
丁丁伐木最闗情病起秋風畏客程隔霧看花生眼纈<lb/>
誓天止酒閉愁城荒村茅屋白煙起落日楓林紅葉明<lb/>
青壁丹崖長在望竛竮瘦影獨心驚<lb/>
　　　和荅彭中和<lb/>
長向春山數别期春花次第報君知舟迴剡曲緣何事<lb/>
<pb n="KR4h0143_WYG_058-18a"/>
劒合延平在幾時庭院暖風花氣入池塘微雨鳥聲低<lb/>
甕頭酒熟邀誰共悵望歸雲獨拄頤<lb/>
　　　二十六日晴過諶塘<lb/>
布袍稍覺曉寒輕晴色偏饒雙眼明山逕黄泥攅虎迹<lb/>
寺門蒼樹挂猿聲重來誰與同心膽老去惟思避姓名<lb/>
枯栁橋西曽識面獨回青眼逺相迎<lb/>
　　　和袁方茂才秋夜宴集<lb/>
下馬階除問錦幃羅衣花白縷金圍月明湖水龍吟細<lb/>
<pb n="KR4h0143_WYG_058-18b"/>
雲度呉山鴈到稀楊栁舞低牙板促木犀香滿羽觴飛<lb/>
袁郎自是風流客舊約秦臺願不違<lb/>
　　胡悌<lb/>
　　　贈章伯高<lb/>
共是多情惜嵗華故應美酒送生涯金齏細斮秋風鱠<lb/>
玉髓新烹穀雨茶每愛芙蓉依北渚還思蝴蝶過西家<lb/>
江南三月鶯啼遍不信櫻桃未著花<lb/>
　　　劉永之<lb/>
<pb n="KR4h0143_WYG_058-19a"/>
　　　周所立江村草堂<lb/>
將軍舊日曽分祿為結茅堂草覆檐過橋栁暗烏争樹<lb/>
當户花開燕入簾醉書江石兼雲冷晩飯山苗帶露甜<lb/>
之子多才空白首獨將詞賦擬江淹<lb/>
　　　雲卧山房為了上人賦<lb/>
空山雲卧杳難尋惟許人間禮磬音龍起盋中生片影<lb/>
鶴歸仙頂結輕陰化為法雨霑衣濕散作天花繞座深<lb/>
去住了然無定著秖應猛虎識禪心<lb/>
<pb n="KR4h0143_WYG_058-19b"/>
　　　仙溪書院為何能舉賦<lb/>
江海歸來兩鬢霜仙源深處結茅堂參差樹映春山逺<lb/>
窈窕橋通碧澗長金匱藏書遺鳥跡石田種玉起虹光<lb/>
只愁來往迷花嶼預擬藤陰問釣航<lb/>
　　　淵明入社圖<lb/>
空山樓觀逺蒼蒼路出深溪石磴長近瀑飛雲經樹濕<lb/>
穿花流水過橋香高僧喜識桄榔杖稚子歡迎薜荔裳<lb/>
入社幾時還出社松陰十里到柴桑<lb/>
<pb n="KR4h0143_WYG_058-20a"/>
　　　贈别傅商翁<lb/>
蔗園𤓰地楚山春野屋梅花照雪筠鄰甕共開桑落酒<lb/>
客衣猶帶豫章塵舊彈長鋏馮驩老新著衡書季子貧<lb/>
夢遶西州歸鴈逺何時同采暮江蘋<lb/>
　　　為高安何思恭題方壺所畫山水<lb/>
古象山中白晝閒紫煙樓觀鳳笙寒試分玉井三秋露<lb/>
戲寫方壺九疊山老樹糢糊常帶雨茅茨瀟灑鎮臨湍<lb/>
知君隱處渾如此持向荷峯錦水看<lb/>
<pb n="KR4h0143_WYG_058-20b"/>
　　　題巴丘龍母廟<lb/>
天開玉峽兩厓丹隔岸諸峯似翠鬟神女不歸龍巳化<lb/>
仙翁飛去鶴空還碧壇芳草經年合古殿蒼松落日閒<lb/>
萬里長風起天末如聞環珮白雲間<lb/>
　　　寄淦川友人<lb/>
廢郭浮煙合綠蕪茅茨星散縣樓孤江連戈舫鳴春鸛<lb/>
樹對寒燈起夜烏古研自磨銅雀瓦坐氊還疊罽賔羭<lb/>
市南美酒梨花白最憶青絲繫玉壺<lb/>
<pb n="KR4h0143_WYG_058-21a"/>
　　　送鎦子堅之袁城<lb/>
雪色征袍拂曙飇宜陽西去思飄飄千峰静對芙蓉幕<lb/>
三峽遙連螮蝀橋櫂得雀舟衝雨緩借來驄馬向春驕<lb/>
青年書記相知久共按秦筝和玉簫<lb/>
　　　讀黄危二閣老送何彦正歸省詩序追賦一首<lb/>
水滿金溝栁著霜行人驅馬上河梁公車未奏三京賦<lb/>
祖道争持五色裳班固文章傳太史鍾繇書法繼中郎<lb/>
澗河夜雨燒銀燭坐聴疎鐘憶建章<lb/>
<pb n="KR4h0143_WYG_058-21b"/>
　　　題鄒惟中西樓<lb/>
西樓逺對鼎山斜野客來尋駕鹿車竹嶼暝煙浮翠黛<lb/>
石田秋雨潤銀沙清尊未酌心先醉往事重論鬢欲華<lb/>
肯借溪南三畆宅從君學種邵平𤓰<lb/>
　　　用韻送梁徴君孟敬還石門<lb/>
渝曲經年不見君偶同江郭看飛雲蚌還乍喜雙珠合<lb/>
龍躍終愁兩劒分蹤跡每同樵客隱姓名已被世人聞<lb/>
暫隨郡邑還歸去應念山中白鹿羣<lb/>
<pb n="KR4h0143_WYG_058-22a"/>
　　　和友人過象牙潭韻<lb/>
一曲寒山照水清哀鴻驚鵲亂江聲浪翻白雪千尋險<lb/>
天接浮雲萬里平前輩總隨煙霧盡虚名真似羽毛輕<lb/>
高懷欲棄人間事同向天台訪赤城<lb/>
　　　寄西峯李緯之<lb/>
漢家仙吏駕雲螭遺迹空存碧蘚滋井底龍飛山客見<lb/>
峯頭鹿過野人知芝田舊長千年藥石室新題五字詩<lb/>
寄語山中李道士好將苦學慰深期<lb/>
<pb n="KR4h0143_WYG_058-22b"/>
　　　寄梁孟敬<lb/>
菰山之陽隱者宅日午隔溪聞讀書時有門生陳八簋<lb/>
再從家僕致雙魚石門雨過篔簹濕蓽户秋深薜荔疎<lb/>
已約暮春攜稚子詠歸沂上曳輕裾<lb/>
　　　到郡不入城寄彭聲之雪印大虚<lb/>
鳳洲秋水日漸漸江水渾如博士衫草屋結來人假宿<lb/>
檄文書就手親緘裁詩久愛中丞麗制酒難禁吏部饞<lb/>
相見立談還即别寸心揺曳似風縿<lb/>
<pb n="KR4h0143_WYG_058-23a"/>
　　　題宋能敏青壁軒<lb/>
沓嶂層巒翠幾重神光動處有竒逢霧生深谷藏𤣥豹<lb/>
泉落陰崖化玉龍丹篆曉書朱露濕碧窗晝掩白雲封<lb/>
何時攜我青藜杖結屋來依五粒松<lb/>
　　貢性之<lb/>
　　　送葉南夫<lb/>
君家盛事古全稀九十雙親七十兒四百人中同戍日<lb/>
八千里外獨歸時尊前舞袖花前酒畫裏闗山卷裏詩<lb/>
<pb n="KR4h0143_WYG_058-23b"/>
親故争傳看逺客不妨銀燭夜筵遲<lb/>
　　　越山清曉<lb/>
曙光晴散越王臺萬壑千巖錦繡開欹枕僧鐘雲外落<lb/>
卷簾漁唱鏡中來樹藏茅屋雞聲斷露濕松巢鶴夢回<lb/>
安得畫圖分隙地移家仍住小蓬萊<lb/>
　　　夜聞漁歌<lb/>
一聲高徹一聲低憑仗東風度水西著意聴時腔轉細<lb/>
斷人腸處思先迷鴈驚何處沙邊渚船泊前村月下溪<lb/>
<pb n="KR4h0143_WYG_058-24a"/>
不道客愁愁不醒要隨羌管入雲齊<lb/>
　　　寓毗陵旅邸<lb/>
月光涼墮夜堂深草草杯盤款款斟歡喜情懷無復舊<lb/>
别離時節又從今坐銷爐篆清煙細聴徹壺籌玉漏沈<lb/>
闗隴秖緣頻作客翻令兒女訝鄉音<lb/>
　　　送别<lb/>
江上船開起櫂歌離愁無奈故人何桃花流水春三月<lb/>
楊栁東風雨一蓑送别轉嗟形影獨相思從此夢魂多<lb/>
<pb n="KR4h0143_WYG_058-24b"/>
到時定有平淮䇿勛業終歸馬伏波<lb/>
　　　約遊山阻雨<lb/>
春事無多苦未晴數來花信過清明都將酒債兼詩債<lb/>
付與風聲共雨聲燕落香泥霑紙重蝶翻飛絮入簾輕<lb/>
懷人久負南山約縱有南山不可行<lb/>
　　　接曹孟圭<lb/>
曲江新漲黄梅雨雨裏客船江上來對酒肯辭今夕醉<lb/>
有懷能向幾人開歌傳皓齒香生席舞按纖腰月滿臺<lb/>
<pb n="KR4h0143_WYG_058-25a"/>
縱是金吾嚴禁夜也須容我更遲囘<lb/>
　　　送陸景宣靖州從軍<lb/>
蠻荒溪洞極邊頭仗劒從軍憶壯遊楊栁春風干部落<lb/>
旌旗曉日萬貔貅路經彭蠡洲前過江自巴州峽外流<lb/>
早報逺人歸聖化貂蟬從古出兜鍪<lb/>
　　　喜魏仲房見過<lb/>
江上柴門掩夕暉客來剛被鵲先知出迎不較衣翻著<lb/>
對飲寧辭琖倒垂話到更深無斷處起看月落幾多時<lb/>
<pb n="KR4h0143_WYG_058-25b"/>
人生恨不如潮信暮去朝還有定期<lb/>
　　　題畫壁<lb/>
何處江山似此佳看君圖畫欲移家沙邊洲渚潮渾沒<lb/>
雲裏樓臺樹半遮叢桂漫歌招隱賦種桃誰識避秦花<lb/>
晩風吹送歸舟急一片征帆帶落霞<lb/>
　　　雪竹山房<lb/>
此君節操獨凌寒冰雪叢中更耐看簾幙影迷金鎖碎<lb/>
珮環聲動玉闌干只疑𤣥圃翻瓊樹錯訝瑤臺舞素鸞<lb/>
<pb n="KR4h0143_WYG_058-26a"/>
白戰幾時能著我萬竿深處一憑䦨<lb/>
　　　次萍居留别韻<lb/>
且勿長亭折栁枝離筵已判酒如池因思㑹面難期處<lb/>
直使銜杯到醉時檣燕留人雙上下岸花迎客半低垂<lb/>
計程明日毗陵道吟寄新詩欲倩誰<lb/>
　　　水竹軒<lb/>
萬竹蕭蕭水繞門九街車馬自晨昬晴天波影搖窗户<lb/>
静夜秋聲入夢魂曽為故人頻下榻每因佳客屢開尊<lb/>
<pb n="KR4h0143_WYG_058-26b"/>
百年清致今猶昔春雨深深長子孫<lb/>
　　　城南耕隱<lb/>
愛爾城南隱者居春田繞屋下舂鉏兒孫候暖晨驅犢<lb/>
燈火分涼夜校書入社有懷占樂嵗趨朝無夢候公車<lb/>
相逢自歎飄零久投老歸來媿不如<lb/>
　　　贈别鄉友苪公<lb/>
老去親朋見面稀見時無計得同歸遊絲落絮都成恨<lb/>
社燕秋鴻各自飛杜宇叫殘孤館夢西風吹老故山薇<lb/>
<pb n="KR4h0143_WYG_058-27a"/>
明年春雨南湖漲擬把長竿坐石磯<lb/>
　　買閭<lb/>
　　　題葉隱居雪篷<lb/>
朔風吹雪滿溪灣一葉憑虚獨往還擊楫正思歌玉樹<lb/>
舉頭驚見失青山曉窮滄海糢糊外夜泛銀河浩蕩間<lb/>
笑殺當年韓刺史苦寒騎馬渡藍闗<lb/>
　　盛彧<lb/>
　　　送何彦文歸埬水<lb/>
<pb n="KR4h0143_WYG_058-27b"/>
東海何郎雪滿頭新聲一曲擅風流酒邊蘇小西湖路<lb/>
夢裏揚州明月樓片片桃花吹畫鷁行行栁色亂春鷗<lb/>
可憐冠葢皆塵土莫倚清尊説舊遊<lb/>
　　滑壽<lb/>
　　　遊白水宫<lb/>
白水仙宫也罕逢十年兩度追陳蹤寒流光垂玉螮蝀<lb/>
晴巒秀削金芙蓉臨溪無魚石磊磊采藥有路雲溶溶<lb/>
明當挾我九節杖更來陟彼三台峰<lb/>
<pb n="KR4h0143_WYG_058-28a"/>
　　丁鶴年<lb/>
　　　兀兀<lb/>
數莖白髪鏡中新兀兀窮年媿此身萬里雲霄雙倦翼<lb/>
千尋江漢一窮鱗望鄉薄暮憑西日去國中宵禮北辰<lb/>
客路漸遙身漸老此生何以報君親<lb/>
　　　靳公子<lb/>
中朝公子多才俊蕭灑風塵獨靳侯白鴈久無天上信<lb/>
黒貂漸敝雪中裘虚堂簾影遲遲晝别館燈光淡淡秋<lb/>
<pb n="KR4h0143_WYG_058-28b"/>
到手深杯須劇飲醉鄉消得古今愁<lb/>
　　　雪後泛東湖<lb/>
雪後湖山玉作圍小舟乗興弄清輝貪看月裏鸞回舞<lb/>
不覺風前鷁退飛雲母屏空春闃寂水晶宫冷晩霏微<lb/>
仙家一笑乾坤老誰馭瑶池八駿歸<lb/>
　　　題鳳浦方氏梧竹軒<lb/>
鳳鳥曽聞此地過至今梧竹滿丘阿政懷翦葉書周史<lb/>
却恨翻枝入楚歌金井月明秋影薄石壇風細晩涼多<lb/>
<pb n="KR4h0143_WYG_058-29a"/>
中郎去後知音少共負奇才奈老何<lb/>
　　　奉寄王宣尉兼呈九靈先生<lb/>
别館新城足宴游珊珊環珮摠名流獨推南郭為高士<lb/>
共識東陵是故侯天上鸎花三月夢人間風雨五更愁<lb/>
行藏盡付浮雲外爛醉豐年黍稌秋<lb/>
　　　寄餘姚滑伯仁先生<lb/>
獨木橋邊薜荔門全家移住水雲村猿聲専夜丹山静<lb/>
蜃氣横秋碧海昬詩卷自書新甲子藥壺别貯小乾坤<lb/>
<pb n="KR4h0143_WYG_058-29b"/>
陶漁耕稼遺風在差勝桃源長子孫<lb/>
　　　樊口隱居<lb/>
萬里雲霄斂翼回挂冠高卧大江隈春深門巷先生栁<lb/>
雪後園林處士梅翠擁樊山邀杖屨綠浮漢水映尊罍<lb/>
誰能領取披仙鶴月下吹簫共往來<lb/>
　　　戲贈劉雲翁<lb/>
千金不惜買新聲贏得風流老更成銀甕蒲萄浮臘蟻<lb/>
金屏窈窕囀春鸎香凝燕寢頻開席花暗閒房合度笙<lb/>
<pb n="KR4h0143_WYG_058-30a"/>
夜宴未終賔客醉莫將明燭照華纓<lb/>
　　　長江萬里圖<lb/>
右逾越巂左蓬壺萬里提封入壯圖斷石雲屯山擁蜀<lb/>
驚濤雪立海吞呉蟠桃有實來青鳥若木無枝駐赤烏<lb/>
秦漢經營人盡去獨留形勝在寰區<lb/>
　　　戲贈應修吉<lb/>
硯溪居士神仙侣短髪蕭蕭雪滿簮暖老恨無燕趙玉<lb/>
養生賴有坎離金牀頭酒熟留僧飲席上詩成對客吟<lb/>
<pb n="KR4h0143_WYG_058-30b"/>
嵗晩山空誰是伴北窗梅月最知心<lb/>
　　　夜宿染上人溪舍<lb/>
雲去禪闗户牖空清溪碧樹有無中倒涵天影魚吞月<lb/>
逆戰秋聲犬吠風見性本圖先作佛勞形翻媿早成翁<lb/>
杜陵老去歸無計來往那辭惱賛公<lb/>
　　　寄西湖林一貞先生<lb/>
錦繡湖山世絶稀東風不放賞心違芙蓉楊栁臨清淺<lb/>
佛刹仙宫繞翠微畫舫載春天上坐紫騮䭾醉月中歸<lb/>
<pb n="KR4h0143_WYG_058-31a"/>
高情獨有林和靖門掩晴空看鶴飛<lb/>
　　　海巢<lb/>
海上巢居海若降三山眼底小如矼巳攀若木為華表<lb/>
更立槫桑作翠幢蛟室夜光晴燭户蜃樓秋影冷涵窗<lb/>
鷦鷯夢斷無因到惟有同棲鶴一雙<lb/>
　　　渡鄞江後寄陸時敏陳可立<lb/>
小艇横江捷似飛故人凝睇送將歸過山殘照明紗帽<lb/>
渡水浮雲亂苧衣沙鳥水鷗同泛泛岸花汀草各依依<lb/>
<pb n="KR4h0143_WYG_058-31b"/>
風塵來往慙經濟擬看漁蓑坐釣磯<lb/>
　　　元夕<lb/>
燈火樓臺錦繡筵誰家簫鼓夜喧闐光移星斗天逾近<lb/>
影倒山河月正圓金鎖開闗明似晝銅壺傳漏迥如年<lb/>
五雲不奏霓裳曲空使揚州望眼穿<lb/>
　　　九日登定海虎蹲山<lb/>
東海十年多契闊西風九日獨登臨天高雲静鴈初度<lb/>
水碧沙明龍自吟籬下菊花憐我瘦杯中竹葉為誰深<lb/>
<pb n="KR4h0143_WYG_058-32a"/>
凭高眺逺無窮恨去國懷鄉一寸心<lb/>
　　　避地<lb/>
避地長年大海東蕭條生計野人同深春耒耜孤村雨<lb/>
落日帆檣逺浦風那得文章偕隱豹聊將音問託歸鴻<lb/>
平生自恨無仙骨五色蓬萊咫尺中<lb/>
　　　題東湖青山寺古鼎銘長老鍾秀閣<lb/>
手開樓閣貯羣經面對湖山衛百靈玉鏡夜寒通沆瀣<lb/>
翠屏秋静倒空青避煙鶴起簷間樹行雨龍歸几上缾<lb/>
<pb n="KR4h0143_WYG_058-32b"/>
我亦逃禪雲水客便應蕭散共松扃<lb/>
　　　山居呈諸道侣二首<lb/>
日日看山眼倍明更無一事可闗情掃開積雪巖前走<lb/>
領取閒雲隴上行不共羽人談太易嬾從衲子話無生<lb/>
劃然時發蘇門嘯遙荅風聲及水聲<lb/>
嬾散形骸不自持黄冠聊束鬢邊絲頻來猿鶴渾相識<lb/>
久混龍蛇竟不知養拙最宜情淡泊全生深藉徳支離<lb/>
看雲本自忘飢渴況有冰泉與石芝<lb/>
<pb n="KR4h0143_WYG_058-33a"/>
　　　次小孤山<lb/>
峽束千雷怒擊撞危峰屹立壓驚瀧山聨廬霍朝三楚<lb/>
水落荆揚限九江鎮海重闗當第一擎天孤柱故無雙<lb/>
珮環月夜知何處露濕蓬萊玉女窗<lb/>
　　　題風雨歸舟圖<lb/>
昔向滄浪弔獨醒中流風雨正揚舲江空風捲潮頭白<lb/>
野曠雲迷峴首青挂席正思遺珮浦推篷已過濯纓亭<lb/>
襄陽耆舊今安在撫几長歌對畫屏<lb/>
<pb n="KR4h0143_WYG_058-33b"/>
　　　奉次虞侍講先生見貽韻<lb/>
玉堂棄蹝若浮雲無奈雞林逺購文推轂近聞推漢士<lb/>
避名寧計却秦軍芝亭花發春醪熟鴻閣詩成夕磬聞<lb/>
一飯未嘗忘北闕鼓琴誰識和南薫<lb/>
　　吉雅謨丁<lb/>
　　　寄邁里古思院判<lb/>
將軍辛苦事戎行麾下論兵總俊良沙漠蘇卿多感慨<lb/>
鑑湖賀老自清狂風塵滿眼青山舊天地無私白髪長<lb/>
<pb n="KR4h0143_WYG_058-34a"/>
萬里君親俱在念扁舟何日賦滄浪<lb/>
　　　遊定水寺寄杜堯臣<lb/>
水紋藤簟竹方牀山閣重陰雨後涼新月梧桐秋已老<lb/>
孤燈機杼夜初長白魚入饌松醪熟紅稻供炊筍脯香<lb/>
雲樹芝泉隨處好一時清賞肯相忘<lb/>
　　　鶴年弟盡棄紈綺故習清心學道特遺楮帳資<lb/>
　　　其澹泊之好仍侑以詩<lb/>
誰擣霜藤萬杵匀製成鶴帳隔塵氛香生蘆絮秋將老<lb/>
<pb n="KR4h0143_WYG_058-34b"/>
夢熟梅花夜未分枕上不迷巫峽雨牀頭常對剡溪雲<lb/>
竹爐松火茶煙暖一段清貞盡屬君<lb/>
　　愛理沙<lb/>
　　　題九靈山房圖<lb/>
夢裏家山十載違丹青咫尺是耶非墨池新水春還滿<lb/>
書閣浮雲晩更飛張翰見機先引去管寧避亂久忘歸<lb/>
人生若解幽棲意處處林丘有蕨薇<lb/>
　　　題前餘姚州判官葉敬常海隄遺卷<lb/>
<pb n="KR4h0143_WYG_058-35a"/>
潮汐東來勢蹴天一隄横捍萬家全陵遷谷變人誰在<lb/>
海晏河清事獨賢曉日山川神禹跡秋風禾黍有虞田<lb/>
河渠他日書成績應並宣房與代傳<lb/>
　　　題鍾秀閣<lb/>
檻外澄湖平不流窗間疊嶂屹將浮煙霞五色錦屏曉<lb/>
風月雙清瑤鏡秋薝蔔濃香吹法席芙蓉涼影蕩仙舟<lb/>
結巢擬傍雲松住迴首朝簮愧未投<lb/>
　　呉惟善<lb/>
<pb n="KR4h0143_WYG_058-35b"/>
　　　寄東海鶴年賢弟<lb/>
鶴臯東望接三山海上羣仙日扣闗虎守月爐丹煉就<lb/>
龍吟霜匣劒飛還故園松菊餘三徑老屋煙霞恰半間<lb/>
為問林泉逃世者如公今有幾人閒<lb/>
　　邵永<lb/>
　　　次復菴學士賢姪寒食雅韻<lb/>
郊原春色正丰茸藍酒榆羹引興濃寒食庖廚煙竈冷<lb/>
踏青巷陌翠簾重隨風細草無端綠著雨疎花為改容<lb/>
<pb n="KR4h0143_WYG_058-36a"/>
味道澄心方宴坐隔林孤起午時鐘<lb/>
　　　清明再用韻<lb/>
暮春一日花紅茸頓覺園林晴色濃幾個沙鷗輕片片<lb/>
數行煙栁自重重學知老大終無補髪白今朝不改容<lb/>
正好出郊閒極目莫教和恨聴疎鐘<lb/>
　　方道叡<lb/>
　　　和汪百可見寄韻二首<lb/>
黄塵席帽黒貂寒歸卧懷慙飯一餐但有桑麻依杜曲<lb/>
<pb n="KR4h0143_WYG_058-36b"/>
何須勲業夢槐安江山千里客愁集風雨三更春事䦨<lb/>
却笑今年衰嬾意閉門深睡落花殘<lb/>
脩竹吾廬五月寒飯香吹麥腐儒餐綠陰黄烏北窗午<lb/>
清簟疎簾一枕安夢覺忽驚詩思好心閒並覺宦情䦨<lb/>
千年擾擾成何事笑似棋枰著未殘<lb/>
　　　和以敬兄韻<lb/>
莫怪旁人笑我愚知非曽向玉堂居恩光夜賜金蓮燭<lb/>
記注晨修石室書幸接鴛鸞通禁籞敢將苜蓿詠盤蔬<lb/>
<pb n="KR4h0143_WYG_058-37a"/>
清朝不草相如檄僰道巴羌久破除<lb/>
　　趙汸<lb/>
　　　和唐縣尹山居三首<lb/>
早從上國接英遊晩卧滄江擅一丘無復謝公攜處妓<lb/>
空餘陶令去時舟千章古木排雲起一派寒泉傍石流<lb/>
客至不須談世事小亭已扁四宜休<lb/>
絶無塵土到幽扃手把離騷傲獨醒弁嶺晩來雲自白<lb/>
六湖春盡草長青沙邊忽復飛鴻鴈屋角隨常鳴鶺鴒<lb/>
<pb n="KR4h0143_WYG_058-37b"/>
莫對江山重回首乾坤萬古一郵亭<lb/>
塵事紛紛未有涯一舟聊復信年華閒過甪里先生宅<lb/>
謾訪孤山處士家有酒何曽留俗客無錢猶自買梅花<lb/>
新詩寫就人先覓醉筆淋漓整復斜<lb/>
　　　和葉中茂過訪見貽<lb/>
早識長材歎陸沈逢時況復重南金少年漫説從軍樂<lb/>
志士常懷報國心已見奇功書幕府每傳佳句到山林<lb/>
孤燈偶共抽青簡夜雨寒窗感慨深<lb/>
<pb n="KR4h0143_WYG_058-38a"/>
　　　屏山即事時周明甫來訪<lb/>
地近仙巖日自長短牆時度竹風涼樓頭古木禁秋雨<lb/>
檻外危峯倒夕陽高榻坐聞金奏響小橋行近翠盤香<lb/>
清談況復陪賢達始信他年未易忘<lb/>
　　　棲真别館贈松高鍊師<lb/>
艤棹青林翠欲流尋真勝復話英遊上方道士紅雙頰<lb/>
别館仙翁碧兩眸絳節朝回瓊島近金丹時就石壇幽<lb/>
投書欲與鄉人别長伴羣仙駕十洲<lb/>
<pb n="KR4h0143_WYG_058-38b"/>
　　　唐伯庸以詩謝作讀書林記次韻荅之<lb/>
㕓居原不見紛華矮屋疎籬只一家雪後松筠初換葉<lb/>
春深桃李自開花讀殘青竹無人到覽罷黄庭日已斜<lb/>
此道從來成寂寞似君端合向人誇<lb/>
　　　與葉宗茂遊山村<lb/>
村北村南春事幽故人亂後得相求倉皇屢作經年别<lb/>
邂逅能無一日留丁令歸時空有恨虞卿窮久不須愁<lb/>
卜居共愛清溪好先向沙邊具小舟<lb/>
<pb n="KR4h0143_WYG_058-39a"/>
　　　海月巖二首<lb/>
踏盡崔嵬倚石門海風山月滿巖巒自言仙室依蓬島<lb/>
不覺人寰變廣寒千載揚塵安可測一杯對景且為歡<lb/>
巖前浴日皆詩景喚醒東坡仔細看<lb/>
架巖鑿石有規模不學桃源舊畫圖亭上人稀林鳥樂<lb/>
錫飛天老野雲孤雨餘石井泉深淺煙淡虎門山有無<lb/>
説與山靈莫分别從教仙穴看浮屠<lb/>
　　金㳙<lb/>
<pb n="KR4h0143_WYG_058-39b"/>
　　　寄友人宋邦彦<lb/>
故人别後見尤難彼此詩盟尚未寒寧暇對牀論契闊<lb/>
謾勞折簡報平安春山裂竹愁如海流水落花紅滿灘<lb/>
九十春光都過了諸君何以罄交歡<lb/>
　　　重遊光明寺<lb/>
梵王宫闕倚崔嵬積翠繽紛圖畫開啼鳥避人穿樹去<lb/>
老僧迎客下山來裁詩石逕書青竹散髪雲林卧綠苔<lb/>
自識箇中幽興熟杖藜何惜重徘徊<lb/>
<pb n="KR4h0143_WYG_058-40a"/>
　　　送李子威之金陵<lb/>
金陵自古帝王州䇿馬飄然作勝遊一代衣冠新禮樂<lb/>
六朝文物昔風流此時送别詩盈軸何處相思月滿樓<lb/>
若見潜溪宋夫子勿云江漢有扁舟<lb/>
　　　喜雨寄楊伯容<lb/>
江城曉夜雨浪浪并作芳齋六月涼倚杖出門田父樂<lb/>
題詩呼酒野人狂不愁戰地多兵甲遂喜豐年足稻粱<lb/>
問訊草𤣥亭上客竹林疎簟夢秋光<lb/>
<pb n="KR4h0143_WYG_058-40b"/>
　　　秋暮㑹楊仲章<lb/>
矮褐凄涼淹别館故人一見話綢繆溪頭水落魚龍夜<lb/>
塞北雲深鼔角秋爛醉豈知猶是酒相逢誰謂不封侯<lb/>
江湖明日重分手滿眼西風獨倚樓<lb/>
　　　清徳晩歸<lb/>
酒留詩戀意遲遲回到中途已落暉小蹇引秋行落葉<lb/>
老漁隈冷坐危磯山間明月隨人出松外閒雲伴鶴歸<lb/>
試問夜深何處宿欲從山下扣禪扉<lb/>
<pb n="KR4h0143_WYG_058-41a"/>
　　　方學士招飲不赴<lb/>
我在林間鹿與羣君為天上玉麒麟莫將綵樹燈前酒<lb/>
來醉梅花月下人白屋不生三閣夢青山那識五陵春<lb/>
行吟每到看松處自有漁樵作主賔<lb/>
　　　送張學諭歸三衢<lb/>
穩泛靈槎訪斗牛未容歸伴赤松遊蓴鱸此去無干里<lb/>
雞黍相期在幾秋瀔水月寒梅入夢繡湖煙淡栁分愁<lb/>
春風莫問田園計須趂功名在黒頭<lb/>
<pb n="KR4h0143_WYG_058-41b"/>
　　　夜泊蘭江<lb/>
江山厯朗雪初融坐見宵分碧落空世景固知光霽少<lb/>
人生多在别離中影隨月下成三友春到梅邊第一風<lb/>
此夕此情聊復醉馬啼明日又西東<lb/>
　　　秋日山中<lb/>
不記秋風幾日晴偶來林下見雲生野梧半脫無多影<lb/>
山雉驚飛忽一聲短錫引船僧渡水小輿聨擔客歸城<lb/>
溪頭聴得漁翁說近日前村酒價平<lb/>
<pb n="KR4h0143_WYG_058-42a"/>
　　　秋日客中<lb/>
久客歸來静閉門秋風落葉自紛紛夜來一暖做成雨<lb/>
早起滿溪流出雲山色祇宜閒裏看鴈聲那可客邊聞<lb/>
黄花開遍歸無計吟老秋光又幾分<lb/>
　　　富陽舟中<lb/>
終日推篷對酒杯漁郎隔浦櫂歌回路傍古屋無人住<lb/>
山下疎梅獨自開幾處汀洲分鴈下滿江風雨送潮來<lb/>
白頭篙叟休相促明日天晴上釣臺<lb/>
<pb n="KR4h0143_WYG_058-42b"/>
　　　城中歸志喜<lb/>
城郭多時得一歸小園幽館雅相宜種荷池暝便鷗睡<lb/>
儲粟缾空慮鶴飢兩屐苔痕人立處一軒秋影月來時<lb/>
静中自得其中理此意無人㑹得知<lb/>
　　　曉發金華<lb/>
一帶寒林古木齊濛濛山色亂雲迷沿村問酒難尋店<lb/>
隔岸呼舟欲渡溪夜雨草深蛙鼔閙曉風花落子規啼<lb/>
可憐客路多岑寂何處垂楊駐馬蹄<lb/>
<pb n="KR4h0143_WYG_058-43a"/>
　　　　村舎<lb/>
　幾村桑柘逺相連村北村南小渡船茅屋有緣臨水住<lb/>
　閒身無事看山眠孤林欲暮鴉争樹一雨及時人種田<lb/>
　昨夜鄰翁喜相報今年依舊是豐年<lb/>
　　　　春日過繡湖<lb/>
　湖上晴光麗物華行行幽興浩無涯林頭新店去沽酒<lb/>
　門外小盆來賣花天氣已非三令節春風多在五侯家<lb/>
　茅菴兀坐無餘事静看遊蜂報午衙<lb/>
<pb n="KR4h0143_WYG_058-43b"/>
　　　　病後自吟<lb/>
　地僻柴門少客過寂寥生計奈愁何秋來得雨涼偏早<lb/>
　病起緣詩瘦更多鶴立露枝黄墮葉鷗飛煙渚翠翻荷<lb/>
　幾回夢入江湖櫂笑看雲山卧綠蓑<lb/>
　<lb/>
　<lb/>
　<lb/>
御選元詩卷五十八<lb/>
</p>
<p>
</p>
  </div>
</body>
</text>
</TEI>
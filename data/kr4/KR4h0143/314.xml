<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_314-1a"/>
　欽定四庫全書<lb/>
御選金詩巻二十四<lb/>
　　七言絶句六<lb/>
　　　元好問<lb/>
　　　　内鄉雜書<lb/>
　行吟溪北復溪南風日烘人酒易酣無限春愁與誰語<lb/>
　梅花嬌小杏花憨<lb/>
　　　　岀都<lb/>
<pb n="KR4h0143_WYG_314-1b"/>
　春閨斜月曉聞鶯信馬都門半醉醒官栁青青莫回首<lb/>
　短長亭是斷腸亭<lb/>
　　　　自趙莊歸冠氏<lb/>
　春華澹澹曉寒輕野草揺風半白青誰識杏花牆外客<lb/>
　舊曽家近麗川亭<lb/>
　杏園紅過雪披離楊栁無風緑綫齊寒食人家在原野<lb/>
　乳鴉牆外盡情啼<lb/>
　　　　濟南雜詩<lb/>
<pb n="KR4h0143_WYG_314-2a"/>
兒時曽過濟南城暗算存亡只自驚四十二年彈指過<lb/>
却疑行處是前生<lb/>
華山真是碧芙渠湖水湖光玉不如六月行人汗如雨<lb/>
西城橋下見遊魚<lb/>
吳兒洲渚似神仙罨畫溪光碧玉泉别有洞天君不見<lb/>
鵲山寒食泰和年<lb/>
石刻燒殘讌集辭雄樓傑觀想當時只應畫㦸清香地<lb/>
多欠韋郎五字詩<lb/>
<pb n="KR4h0143_WYG_314-2b"/>
斫來官栁午隂輕湖畔遊人怕晩晴一夜靈泉菴上宿<lb/>
四山風露覺秋生<lb/>
白煙銷盡凍雲凝山月飛來夜氣澄且向波間看玉墖<lb/>
不須橋畔覓金繩<lb/>
入秋雲物更凄迷一道湖光萬樹齊詩在鵲山煙雨裏<lb/>
王家圖上舊曽題<hi>王清卿家有鵲山煙雨圖</hi>
荷葉荷花爛熳秋鷺鷥飛近釣魚舟北城佳處經行徧<lb/>
留著南山更一遊<lb/>
<pb n="KR4h0143_WYG_314-3a"/>
　　　趙士表山林暮雪圖為髙良卿賦<lb/>
颼颼林響四山風雪後人家閉户中應被火爐頭上説<lb/>
水邊清殺兩詩翁<lb/>
黄塵遮斷山間夢白髮重尋畫裏詩好似玉溪溪上路<lb/>
醉和王老喚船時<lb/>
　　　題劉才卿湖石扇頭<lb/>
幽磵雲凝雨未乾曲池疎竹共荒寒扇頭喚起西園夢<lb/>
好似熙春閣下看<lb/>
<pb n="KR4h0143_WYG_314-3b"/>
　　　聞歌懐京師舊遊<lb/>
樓前誰唱緑腰催千里梁園首重回記得杜家亭子上<lb/>
信之欽用共聴來<lb/>
　　　龍泉寺四首<lb/>
懸麻白雨映層崖過盡行雲晩照開可是登臨動髙興<lb/>
馬頭新自太行來<lb/>
泉石煙霞自一家殘僧隨分了生涯雞鳴山下題詩客<lb/>
曽到靈巖不用誇<lb/>
<pb n="KR4h0143_WYG_314-4a"/>
河邊羖䍽尚能飛無角無鱗目一齊甲子紛紛更兒戲<lb/>
壁間休笑阜昌題<hi>寺北齊時建又多劉豫阜昌中石刻并題名</hi>
繞渠寒溜夜潺潺説有蛟龍在石間可惜九天霖雨手<lb/>
一泓秋水伴僧閒<lb/>
　　　出鎮州<lb/>
汾水歸心日夜流孤雲飛處是松楸無端行近還鄉路<lb/>
却傍西山入相州<lb/>
　　　眉<lb/>
<pb n="KR4h0143_WYG_314-4b"/>
石緑香煤淺淡間多情長帶楚眉酸小詩擬冩春愁様<lb/>
憶著分明下筆難<lb/>
　　　趙大年秋溪戲鴨圖<lb/>
寒沙折葦浙江灣詩在波痕沒滅間前日扁舟人老矣<lb/>
却從圖畫羨君閒<lb/>
畫家朱粉不到處淡墨自覺天機深賣酒壚邊見崔白<lb/>
王孫真有五湖心<hi>米元章畫史趙昌王友崔白但可為酒家遮牆壁耳</hi>
　　　南闗二首<lb/>
<pb n="KR4h0143_WYG_314-5a"/>
風裏秋蓬不自繇一生幾度過隆州無情團柏闗前水<lb/>
流盡朱顔到白頭<lb/>
路轉川回失繫舟更教兩驛過徐溝多情團柏闗前水<lb/>
却共清汾一處流<hi>是日自徐溝宿南闗</hi>
　　　馬坊冷大師清真道院<lb/>
枯蒲折葦障清灣十里風荷指顧間安得西湖展江手<lb/>
亂鋪雲錦浸青山<lb/>
　　　遊天壇雜詩<lb/>
<pb n="KR4h0143_WYG_314-5b"/>
芳樹隂隂鳥語譁緑雲晴雪映紅霞青山可是堪人恨<lb/>
藏著中巖十里花<lb/>
漫山白白與紅紅小樹低叢看不供總道楂花香氣好<lb/>
就中偏愛玉瓏鬆<hi>花名有玉瓏鬆</hi>
溪童相對采椿芽指似陽坡説種𤓰想得近山營馬少<lb/>
青林深處有人家<lb/>
湍聲洶洶落懸崖見説蛟龍擘石開安得天瓢一翻倒<lb/>
躡雲平下看風雷<hi>時旱甚故云</hi>
<pb n="KR4h0143_WYG_314-6a"/>
仙壇倒影鳯麟洲一道雲光挿素秋也是天公閒不得<lb/>
海東移著海西頭<lb/>
　　　初挈家還讀書山雜詩<lb/>
天門筆勢到閒閒相國文章玉筍班從此晉陽方志上<lb/>
繫舟山是讀書山<hi>繫舟先大父讀書之所閒閒公改為元子讀書山</hi>
眼中華屋記生存舊事無人可共論老樹婆娑三百尺<lb/>
青衫還見讀書孫<lb/>
　　　賦瓶中雜花七首<hi>予絶愛未開杏花故末篇自戲</hi>
<pb n="KR4h0143_WYG_314-6b"/>
老眼驚看節物新今年更與酒杯親東山一道花如繡<lb/>
從此他鄉不是春<lb/>
香中人道睡香濃誰信丁香臭味同一樹百枝千萬結<lb/>
更應薰染費春工<lb/>
生紅㸃㸃弄嬌妍半拆花房更可憐傳語春風好將䕶<lb/>
莫教容易作銀錢<lb/>
紅抹蘭膏緑染衣緑嬌紅小兩相宜華邊剰有清香在<lb/>
木石癡兒自不知<lb/>
<pb n="KR4h0143_WYG_314-7a"/>
素豔來從月姊家温風淑氣發清華人間自有交枝玉<lb/>
天上休開六出花<lb/>
昨日桃花錦片新兔葵今日到殘春低枝留得稀疎朶<lb/>
比似全開更惱人<lb/>
古銅瓶子滿芳枝裁翦春風入小詩看看海棠如有語<lb/>
杏花也到退房時<lb/>
　　　杜生絶藝<lb/>
杜生絶藝兩弦彈穆䕶沙詞不等閒莫怪曲終雙淚落<lb/>
<pb n="KR4h0143_WYG_314-7b"/>
數聲全似古陽闗<lb/>
　　　徳華小女五嵗能誦予詩數首以此詩為贈<lb/>
牙牙嬌語總堪誇學念新詩似小茶好箇通家女兄弟<lb/>
海棠紅㸃紫蘭芽<hi>唐人以茶為小女美稱</hi>
　　　春歸<lb/>
野杏溪桃三兩枝春歸也作送春詩東君自愛長安好<lb/>
能住山城得幾時<lb/>
　　　發南樓度雁門闗<lb/>
<pb n="KR4h0143_WYG_314-8a"/>
雞聲未動發南樓澗水隨人向北流欲望讀書山逺近<lb/>
雁門闗上懶回頭<lb/>
稜嶒石磴倚髙梯穹谷無人緑樹齊總為古來征戍苦<lb/>
宿雲常傍塞垣低<lb/>
　　　喬夫人墨竹<lb/>
萬葉千梢下筆難一枝新緑儘髙寒不知霧閣雲忩晩<lb/>
幾就扶疎月影看<lb/>
只待驚雷起蟄龍忽從女手散春風渭川雲水三千頃<lb/>
<pb n="KR4h0143_WYG_314-8b"/>
悟在香嚴一擊中<hi>夫人參洞山禪有省</hi>
　　　自題中州集後<lb/>
鄴下曹劉氣儘豪江東諸謝韻尤髙若從華實評詩品<lb/>
未便吳儂得錦袍<lb/>
陶謝風流到百家半山老眼浄無花北人不拾江南唾<lb/>
未要曽郎借齒牙<lb/>
萬古騷人嘔肺肝乾坤清氣得來難詩家亦有長沙帖<lb/>
莫作宣和閣本看<lb/>
<pb n="KR4h0143_WYG_314-9a"/>
文章得失寸心知千古朱弦屬子期愛殺溪南辛老子<lb/>
相從何止十年遲<lb/>
平世何曽有稗官亂來史筆亦燒殘百年遺藁天留在<lb/>
抱向空山掩淚看<lb/>
　　　講武城<lb/>
作計千年復萬年似嫌蒸土不能堅秖今講武人何在<lb/>
衰栁殘陽有亂蟬<lb/>
　　　藥山道中<lb/>
<pb n="KR4h0143_WYG_314-9b"/>
西風砧杵日相催著破征衣整未回白雁已銜霜信過<lb/>
青林閒送雨聲來<lb/>
　　　黄華峪<lb/>
岱松王屋舊經過自倚胸中勝槩多獨欠太行髙絶處<lb/>
青天白日看山河<lb/>
絶壁孤雲子細看雲間龍穴想髙寒碧瀾寸寸横秋色<lb/>
空對山靈説到難<hi>唐人到難篇有碧瀾之下寸寸秋色之句</hi>
玉立千峰畫不如天公自有范寛圖閭山要著黄花老<lb/>
<pb n="KR4h0143_WYG_314-10a"/>
千尺珠簾得似無<hi>前輩閭山詩有向使早逢周處士子端應不號黄華之句處士指周先生</hi>
<hi>徳卿</hi>
團團石甕琢青瑶仰面看雲覺動揺誰著天瓢灑飛雨<lb/>
半空翻轉玉龍腰<lb/>
落峽飛流散不收湍聲洶洶動髙秋也應嫌被紅塵涴<lb/>
才近山門便洑流<lb/>
乞得三泉住不成風沙鞍馬負平生故山定已移文了<lb/>
又被黄華識姓名<lb/>
<pb n="KR4h0143_WYG_314-10b"/>
　　　鄉郡雜詩<hi>涂家自五代以後自汝州遷平定宋末又自平定遷于忻故文字中以平</hi>
　　　<hi>定為鄉郡</hi>
百年喬木鬱蒼蒼耆老風流趙與楊為向榆闗使君道<lb/>
郡中合有二賢堂<hi>楊吏部之美臯落人閒閒曽守此郡</hi>
神仙官府在瀛州何意閒閒得此留莫笑山城小于斗<lb/>
他州誰有湧雲樓<hi>樓閒閒所建</hi>
一溝流水幾橋横岸上人家種栁成來嵗春風一千樹<lb/>
緑煙和雨暗重城<lb/>
<pb n="KR4h0143_WYG_314-11a"/>
新堂縹緲接飛樓雲錦週遭霜樹秋若道使君無妙思<lb/>
冠山移得近城頭<lb/>
故鄉飛鳥亦徘徊更覓何鄉養不材見説陽泉好春色<lb/>
野夫乗興欲東來<lb/>
　　　前髙山詩<lb/>
天池一雨洗氛埃全晉堂堂四望開不上朝元峰北頂<lb/>
真成不到此山來<lb/>
　　　楚山清曉圖<lb/>
<pb n="KR4h0143_WYG_314-11b"/>
雨潤煙濃十二峰雲間合有楚王宫遥知别後西州夢<lb/>
一抹春愁淺淡中<lb/>
　　　三鄉雜詩<lb/>
夢寐滄洲爛漫遊西風安得釣魚舟薄雲樓閣猶烘暑<lb/>
細雨林塘已帶秋<lb/>
尖新秋意晩晴中六尺笻枝滿袖風草合斷橋通暗緑<lb/>
竹揺殘照漏疎紅<lb/>
　　　榆社硤口邨早發<lb/>
<pb n="KR4h0143_WYG_314-12a"/>
瘦馬長途懶著鞭客懐牢落五更天幾時不屬雞聲管<lb/>
睡徹東忩日影偏<lb/>
　　　同兒輩賦未開海棠二首<lb/>
翠葉輕籠豆顆匀臙脂濃抹蠟痕新殷勤留著花梢露<lb/>
滴下生紅可惜春<lb/>
枝間新緑一重重小蕾深藏數㸃紅愛惜芳心莫輕吐<lb/>
且教桃李鬧春風<lb/>
　　　楊秘監馬圖<lb/>
<pb n="KR4h0143_WYG_314-12b"/>
天閑誰省識真龍金粟堆前草色空忽見畫圖疑是夢<lb/>
東華馳道麝香騘<lb/>
　　　岳山道中<lb/>
野禾成穗石田黄山木無風雨氣涼流水平岡儘堪畫<lb/>
數家村落更斜陽<lb/>
　　　雪岸鳴䳺<lb/>
離離殘雪㸃荒叢更著幽禽慘淡中笑殺畫簾雙燕子<lb/>
秋千紅索海棠風<lb/>
<pb n="KR4h0143_WYG_314-13a"/>
　　　客意<lb/>
雪屋鐙青客枕孤眼中了了見歸途山間兒女應相望<lb/>
十月初旬得到無<lb/>
　　　論詩三首<lb/>
坎井鳴鼃自一天江山放眼更超然情知春草池塘句<lb/>
不到柴煙糞火邊<lb/>
詩腸搜苦白頭生故紙塵昬枉乞靈不信驪珠不難得<lb/>
試看金翅擘滄溟<lb/>
<pb n="KR4h0143_WYG_314-13b"/>
暈碧裁紅㸃綴匀一回拈出一回新鴛鴦繡了從教看<lb/>
莫把金針度與人<lb/>
　　　風栁鳴蟬<lb/>
輕明雙翼曉風前一曲哀箏續斷絃移向别枝誰畫得<lb/>
只留殘響客愁邊<lb/>
　　　僧寺阻雨<lb/>
山氣森岑入葛衣砧聲偏與客心期僧忩連夜蕭蕭雨<lb/>
又較歸程幾日遲<lb/>
<pb n="KR4h0143_WYG_314-14a"/>
　　　王子文琴齋<lb/>
天上秋風月底霜求凰一曲鬢絲長相如四壁消何物<lb/>
直要文君典鷫鸘<lb/>
　　　舊與趙景温<lb/>
浮雲流水易西東回首梁園似夢中一别十年今又别<lb/>
酒尊能得幾回同<lb/>
　　　雪谷早行圖<hi>卷中多國朝名勝題詠</hi>
畫到天機古亦難遺山詩境更髙寒貞元朝士今誰在<lb/>
<pb n="KR4h0143_WYG_314-14b"/>
莫厭明忩百過看<lb/>
　　　夜宿山中<lb/>
月華人影共徘徊未算歸程夢巳回澗水悲鳴易愁絶<lb/>
長松休送雨聲來<lb/>
　　　臺山雜詠<lb/>
登臨夙有故鄉縁試手清涼第一篇知被錢郎笑寒乞<lb/>
不將錦繡裹山川<lb/>
西北天低五頂髙茫茫松海露靈鼇太行直上猶千里<lb/>
<pb n="KR4h0143_WYG_314-15a"/>
井底殘山枉呌號<lb/>
萬壑千巖位置雄偶從天巧見神功湍溪已作風雷惡<lb/>
更在雲山氣象中<lb/>
顛風作力掃隂霾白日青天四望開好箇臺山真面目<lb/>
爭教坡老不曽來<lb/>
山雲吞吐翠㣲中淡緑深青一萬重此景秖應天上有<lb/>
豈知身在妙髙峯<lb/>
一國春風帝子家緑雲晴雪間紅霞香綿穏藉僧溪草<lb/>
<pb n="KR4h0143_WYG_314-15b"/>
蜀錦驚看佛鉢花<lb/>
沈沈龍穴貯雲煙百草千花雨露偏佛土休將人境比<lb/>
誰家隨步得金蓮<lb/>
靈蛇不與世相闗時復蜿蜒水石間何處天瓢待霖雨<lb/>
一龕香火梵仙山<lb/>
　　　乙卯二月二十一日歸自汴梁二十五日夜久<lb/>
　　　旱而雨偶記内鄉一詩追録於此今三十年矣<lb/>
桑條沾潤麥溝清軋軋耕車鬧曉晴老眼不隨花栁轉<lb/>
<pb n="KR4h0143_WYG_314-16a"/>
一犁春事最闗情<lb/>
　　　袁顯之扇頭<lb/>
雙鷺聮拳只辦愁枯荷折葦更窮秋風流緑影紅香底<lb/>
好箇鷺鷥百自繇<lb/>
　　　石勒問道圖<lb/>
輕比韓彭作李陽髙僧久已笑君狂中原果有劉文叔<lb/>
肯説鈴聲替戾岡<lb/>
　　　貞燕<lb/>
<pb n="KR4h0143_WYG_314-16b"/>
杏梁雙宿復雙飛海國爭教隻影歸想得秋風逼涼泠<lb/>
謝家兒女亦依依<lb/>
　　　同梅溪賦秋日海棠<lb/>
錦水休驚散綵霞換根元自有靈砂瓊枝不逐秋風老<lb/>
自是人間日易斜<lb/>
翠袖紅妝又一新秋風秋露發天真丹青冩入梅溪筆<lb/>
桃李從今不算春<lb/>
　　　留贈丹陽王鍊師<lb/>
<pb n="KR4h0143_WYG_314-17a"/>
敝盡貂裘白髮新京華旅食記前身仙翁相見休相笑<lb/>
同是邯鄲枕上人<lb/>
　　　元夕<lb/>
花影燈光一萬重青衫驄馬踏東風彰陽舊事無人記<lb/>
二十三年似夢中<lb/>
　　　酴醿<lb/>
枕幃餘韻最清真夢裏猶來著莫人擬借濃隂作羅幕<lb/>
玉纓多處卧殘春<lb/>
<pb n="KR4h0143_WYG_314-17b"/>
　　　和徳新丈<lb/>
二年老眼暗兵塵今日逢君喜事新結伴還鄉有成約<lb/>
不應先作北歸人<lb/>
　　　倦繡圖<lb/>
香玉春來困不勝啼鶯喚夢幾時譍可憐鷦顇田家女<lb/>
促織聲中對曉燈<lb/>
　　　雪谷曉行圖<lb/>
漫漫長路幾時休風雪無情夢亦愁羨殺田家老翁媪<lb/>
<pb n="KR4h0143_WYG_314-18a"/>
瓦盆濁酒火爐頭<lb/>
　　　與西僧倫伯達<lb/>
行雲孤鶴萬縁輕遥見鄉闗眼便明不似遺山元老子<lb/>
塵埃風雨過平生<lb/>
　　杜仁傑<lb/>
　　　延津待渡寄仲温㕘議<lb/>
一望河平一慨然戰塵如霧水如天要知别後思君處<lb/>
長在孤城落日邊<lb/>
<pb n="KR4h0143_WYG_314-18b"/>
　　　夜宿鄆城<lb/>
殘月火燈照敝帷疎風乗隙入征衣恰逢逺客思歸日<lb/>
正是家人説夢時<lb/>
　　　魯郊<lb/>
六十衰翁更莫閒好將華髮映青山穆生自合尋歸計<lb/>
不在區區醴酒間<lb/>
　　麻革<lb/>
　　　竹林院同張之純賦<lb/>
<pb n="KR4h0143_WYG_314-19a"/>
栁色侵尋映短籬竹梢零亂挂殘暉山禽自識忘機客<lb/>
飛下庭柯更不飛<lb/>
稍稍林間布穀聲村南村北水雲平偶來竹寺看山坐<lb/>
閒聴清溪遶舍鳴<lb/>
　　張宇<lb/>
　　　和李濟夫韻<lb/>
午夢遊仙鳥喚迴竹隂掃地淨無埃莫言嘉客閒中少<lb/>
時有清風自往來<lb/>
<pb n="KR4h0143_WYG_314-19b"/>
　　陳賡<lb/>
　　　送寇輔臣<lb/>
古陌風塵㸃客衣送春君亦伴春歸東風不管離人恨<lb/>
吹落楊花滿地飛<lb/>
　　陳庚<lb/>
　　　峴山秋晩圖<lb/>
當年叔子愛兹山陵谷回頭幾變遷縱使豐碑今尚在<lb/>
遊人誰復一澘然<lb/>
<pb n="KR4h0143_WYG_314-20a"/>
　　　題師嵓卿蒲中八詠<hi>録四首</hi>
　　　　虞坂曉行<lb/>
五更風露正清𠖇馬首殘蟾分外明好句墮前俄失去<lb/>
㣲吟倐過古虞城<lb/>
　　　　東林夜雨<lb/>
瀟瀟寒雨濕觚稜古殿長廊夜氣増此地此時誰得意<lb/>
龕燈一㸃坐禪僧<lb/>
　　　　西巖疊巘<lb/>
<pb n="KR4h0143_WYG_314-20b"/>
螺髻煙鬟矗萬峰行人指㸃梵王宫鳥飛杳靄蒼茫外<lb/>
人在霏㣲空翠中<lb/>
　　　　王官飛湍<lb/>
表聖當年愛此山倚樓終日看飛湍後人空飲貽溪水<lb/>
不學先生便挂冠<lb/>
　　房皥<lb/>
　　　秋夜<lb/>
百計求安未得安此心須在鬢凋殘漫漫長夜渾無睡<lb/>
<pb n="KR4h0143_WYG_314-21a"/>
蟋蟀堂深秋雨寒<lb/>
　　　自遣<lb/>
幾見秋風幾見春一愁未已一愁新閒中檢㸃平生事<lb/>
唯有清貧不負人<lb/>
甕面浮香處處春任他時事百端新自知野鹿山麋相<lb/>
不是麒麟閣上人<lb/>
　　　題張濟之勝覽軒<lb/>
誰言山色可忘憂誰道澄江銷客愁試倚闌干西北望<lb/>
<pb n="KR4h0143_WYG_314-21b"/>
浮雲依舊暗神州<lb/>
　　　讀杜詩<lb/>
後學為詩務鬭竒詩家竒病最難醫欲知子美髙人處<lb/>
只把尋常話做詩<lb/>
穹礴㝠搜枉費功天然一語自然工況兼詩是窮人物<lb/>
好句多生感慨中<lb/>
　　段克已<lb/>
　　　仲冬之初家弟誠之自芹溪得紅梅數枝作三<lb/>
<pb n="KR4h0143_WYG_314-22a"/>
　　　詩以見意夜歸枕上次韻簡山中二三子<lb/>
十月梅花春未知竹間璀粲出斜枝耐寒巧作新妝面<lb/>
絶勝含章簷下時<lb/>
顔色馨香幾箇知叢篁深處見横枝孤標祇得詩人愛<lb/>
花樣而今不入時<lb/>
梅格孤髙只自知恥隨桃李鬬新枝天寒翠袖依修竹<lb/>
郤在橙黄橘緑時<lb/>
　　　暮春有感<lb/>
<pb n="KR4h0143_WYG_314-22b"/>
忙擕歌酒趁清歡桃李都能幾日看欲識詩人愁絶處<lb/>
落花時節一凭䦨<lb/>
春到蕪菁事已非杜鵑看又喚春歸幽香一㸃無尋處<lb/>
燕蹴飛紅染客衣<lb/>
及時行樂不應遲管領風光更有誰花落花開春又去<lb/>
都能消得幾篇詩<lb/>
　　　盧希顔草蟲横披<lb/>
牛李黄蘆相並枝秋蟲瀟灑弄幽姿畫師老筆生新意<lb/>
<pb n="KR4h0143_WYG_314-23a"/>
寫出無聲七月詩<lb/>
　　　梅花十詠<hi>録四首</hi>
　　　　憶<lb/>
姑射仙人氷作膚昔年伴我向西湖别來幾度春風換<lb/>
標格而今似舊無<lb/>
　　　　折<lb/>
白玉堂深夜色寒玉兒和月倚蓬山髙情不似章臺栁<lb/>
也許餘人取次攀<lb/>
<pb n="KR4h0143_WYG_314-23b"/>
　　　　齅<lb/>
手撚氷蕤步月華暗香先已透垂𤓰夀陽畢竟無才思<lb/>
但卧含章拂落花<lb/>
　　　　浸<lb/>
玉骨渾將山麝薰氷肌得水更精神凌波㣲步東風軟<lb/>
羞殺當年洛浦人<lb/>
　　　花木十詠<hi>録二首</hi>
　　　　荷葉露<lb/>
<pb n="KR4h0143_WYG_314-24a"/>
仗下華清賜浴時温泉香膩洗凝脂團花翠璧琉璃滑<lb/>
狼籍珠璣醉不知<lb/>
　　　　芭蕉雨<lb/>
梨園弟子去無蹤門掩蓬萊繡帳空寂寞緑忩深夜雨<lb/>
傷心不獨有梧桐<lb/>
　　　退之留别大顛圖<lb/>
吏部文章日月光平生忠義著南荒肯因一轉山僧話<lb/>
換却從來鐵石腸<lb/>
<pb n="KR4h0143_WYG_314-24b"/>
　　　丁未三月二十八日縣大夫薛君寳臣過余芹<lb/>
　　　溪精舍酒間雨作時方苦旱喜而賦之<lb/>
麥田日日起黄埃官長憂民意不開底是山靈相嫵媚<lb/>
故驅風雨過江來<lb/>
　　　明日李生湛然見和仍韻答之<lb/>
東風吹雨絶纎埃尊酒相逢盡日開不是官閒公事少<lb/>
此中能得幾回來<lb/>
　　　楸花<lb/>
<pb n="KR4h0143_WYG_314-25a"/>
楸樹馨香見未曽牆西碧蓋聳孤稜㑹須雨洗塵埃盡<lb/>
看吐髙花一萬層<lb/>
　　段成已<lb/>
　　　乗興杖屨山麓值梅始花徘徊久之因折數枝<lb/>
　　　置几側燈下漫浪成語簡諸友一笑云<lb/>
戲蝶遊蜂總未知小忩低亞兩三枝夜闌燈下横疎影<lb/>
渾似西湖月上時<lb/>
幽香不許俗人知纔是東風第一枝誤認文君新睡起<lb/>
<pb n="KR4h0143_WYG_314-25b"/>
讀書忩下立移時<lb/>
　　　梅花十詠<hi>録二首</hi>
　　　　乞<lb/>
漏洩春光洛水傍紫雲名字襲人香可能惠我黄昬伴<lb/>
休笑分司御史狂<lb/>
　　　　齅<lb/>
玉骨那堪瘴霧傷好將經巻伴南荒坡仙鼻孔清如水<lb/>
老覺朝雲道氣長<lb/>
<pb n="KR4h0143_WYG_314-26a"/>
　　　花木八詠<hi>録二首</hi>
　　　　荷葉露<lb/>
泉客將歸返故淵西風渺渺碧波寒主人情厚無他贈<lb/>
一把真珠泣翠盤<lb/>
　　　　芭蕉雨<lb/>
憶别春容巳十年回紋錦就倩誰傳都將一掬傷心淚<lb/>
灑向蠻溪數幅牋<lb/>
　　　龍門八題<hi>録三首</hi>
<pb n="KR4h0143_WYG_314-26b"/>
　　　　雲中暮雨<lb/>
古壘雲藏一徑㣲河山依舊昔人非貪徴往古興亡事<lb/>
不覺城頭雨濕衣<lb/>
　　　　仙掌擎月<lb/>
月出山頭未數竿仙人掌上玉團團瑞光冷射三千丈<lb/>
絶勝碧蓮峯下看<lb/>
　　　　汾水秋風<lb/>
一曲劉郎發櫂歌歡情未已奈悲何只今回首空陳迹<lb/>
<pb n="KR4h0143_WYG_314-27a"/>
依舊秋風巻素波<lb/>
　　　蒲川八詠<hi>録二首</hi>
　　　　虞坂曉行<lb/>
林外晨雞第一聲隴頭殘月伴人行未知局促鹽車下<lb/>
老驥蕭蕭又幾鳴<lb/>
　　　　首陽晴雪<lb/>
薇歌一曲對西山萬古清愁老翠巒望斷空巖人不見<lb/>
光揺銀海玉峯寒<lb/>
<pb n="KR4h0143_WYG_314-27b"/>
　　　和李生湛然聞杜鵑有感之作<lb/>
五更枕上夢魂清初聴催歸第一聲我本無家更安往<lb/>
任渠啼血不闗情<lb/>
　　　送馮資深歸西山<lb/>
人間蠻觸日干戈暮四朝三都幾何此去莫憂瓶粟罄<lb/>
西山雨足蕨薇多<lb/>
蕭蕭華髮老書生久欲歸田計未成喜聴日邊消息好<lb/>
故山容得子真耕<lb/>
<pb n="KR4h0143_WYG_314-28a"/>
幾年消息漫營營重見西山眼倍青胸次無塵元自好<lb/>
牀頭況有洗心經<lb/>
候門穉子喜歸來暖熱那無酒一杯抖擻滿身塵土盡<lb/>
襟懐還對好山開<lb/>
　　　秋日牡丹為友人賦病久無佳思姑作俳語二<lb/>
　　　章以應命對觴一盧呼可也<lb/>
訴盡中情在兩詩可憐誰識漢文姬歸來已覺秋風晩<lb/>
標格猶應似舊時<lb/>
<pb n="KR4h0143_WYG_314-28b"/>
秋雨瀟瀟無限思妄憑羽客覓環兒蓬萊日月非人世<lb/>
不記梧桐葉落時<lb/>
　　曹之謙<lb/>
　　　子猷訪戴圖<lb/>
興盡空迴雪夜舟訪人虚語亦悠悠須知汾水多竒士<lb/>
豈獨王家一子猷<lb/>
　　　秋夜<lb/>
寂寂江城夜向䦨西風吹雁呌雲端一聲逺過南樓去<lb/>
<pb n="KR4h0143_WYG_314-29a"/>
月滿碧天秋水寒<lb/>
　　　長安早發<lb/>
行李匆匆滻水頭雨餘涼氣動新秋五更馬上還家夢<lb/>
先逐西風到晉州<lb/>
　　　秋夜聞笛<lb/>
雲淨寒空月滿樓何人横玉叶清秋梁州才罷伊州起<lb/>
不盡闗山此夜愁<lb/>
　　　蒲津晩渡<lb/>
<pb n="KR4h0143_WYG_314-29b"/>
黄河城下水沄沄船去船來幾夕曛老盡津頭垂釣客<lb/>
柳隂相對白鷗羣<lb/>
　　譚處端<lb/>
　　　遊懐川<lb/>
雲耕寳陸三千里月破黄昬十萬家清夜碧潭澄皎潔<lb/>
蚌吞銀熖産丹砂<lb/>
　　可道<lb/>
　　　題比陽道邊僧舍<lb/>
<pb n="KR4h0143_WYG_314-30a"/>
山頭翠色僧房靜山下紅塵客路長五月行人汗如雨<lb/>
豈知髙處有清涼<lb/>
　　瑩<lb/>
　　　閉門<lb/>
十日柴門九不開松庭雨後落蒼苔草鞋挂起跏趺坐<lb/>
消得文殊更一來<lb/>
　　箕和尚<lb/>
　　　山中元夕懐京都<lb/>
<pb n="KR4h0143_WYG_314-30b"/>
一燈明處萬燈明天上人間不夜城前日惠林洪覺範<lb/>
雪忩孤坐聴猿聲<lb/>
　　圓基<lb/>
　　　題移刺右丞畫<lb/>
調燮之餘總是閒閒中遊戲到毫端而今亦有丹青手<lb/>
猶在磻溪把釣竿<lb/>
　　　栁葉<lb/>
一氣潛通造化中人間無處不春風莫嫌冷地開青眼<lb/>
<pb n="KR4h0143_WYG_314-31a"/>
試看夭桃幾日紅<lb/>
　　馮氏婦<lb/>
　　　病後口占<lb/>
城南池館夾蒲津野色林光物色真滿目煙霞蓬島逺<lb/>
一溪花木武陵春<lb/>
　　女冠元氏<lb/>
　　　口占答張平章<lb/>
補天手段暫施張不許纎塵落畫堂寄語新來雙燕子<lb/>
<pb n="KR4h0143_WYG_314-31b"/>
移巢别處覓雕梁<lb/>
　　三興居士<lb/>
　　　題平隂僧寺<lb/>
三吳家近水晶宫行坐紅香緑影中今日異鄉僧寺裏<lb/>
一盆荷葉戰西風<lb/>
　　贊皇山寺客<lb/>
　　　題壁<lb/>
長梢疊葉正颼颼枕底寒聲為客留野鶴不來山月墮<lb/>
<pb n="KR4h0143_WYG_314-32a"/>
獨眠滋味五更秋<lb/>
　　無名氏<lb/>
　　　彌川感興<lb/>
漠漠寒雲籠曉日萋萋衰草欲霜天漂萍客夢三千里<lb/>
遊宦羈愁二十年<lb/>
　　　題崖畧<lb/>
縈紆一逕接虚空壯觀山河百二雄坐笑瞿塘沈鐵鎖<lb/>
何須函谷用泥封<lb/>
<pb n="KR4h0143_WYG_314-32b"/>
　　　登碧峯寺<lb/>
兩峽山髙月半輪五更人起馬嘶頻無端又上長安道<lb/>
輸與僧忩飽睡人<lb/>
　　玉真<lb/>
　　　贈李生二絶<lb/>
皓齒明眸掩路塵落花流水幾經春人間天上歸無處<lb/>
且作陽臺夢裏人<lb/>
自憐華色鏡中衰輕棄前歡已自宜不恨相逢情不盡<lb/>
<pb n="KR4h0143_WYG_314-33a"/>
　直須白䑕望歸期<lb/>
　　　淅川木中詩<lb/>
　　　　金人侵宋時伐淅川香巖寺木造舟木中有紋<lb/>
　　　　理成詩云<lb/>
　栽松種柏興唐日解板乗舟破宋時可惜香巖千載樹<lb/>
　等閒零落嵗寒枝<lb/>
　<lb/>
　<lb/>
<pb n="KR4h0143_WYG_314-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選金詩卷二十四<lb/>
</p>
<p>
</p>
  </div>
</body>
</text>
</TEI>
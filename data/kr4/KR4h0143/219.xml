<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_219-1a"/>
　欽定四庫全書<lb/>
御選明詩巻五十<lb/>
　　五言律詩一<lb/>
　　　劉基<lb/>
　　　　丙戌嵗将赴京師途中送徐明徳歸鎮江<lb/>
　疲馬懐空櫪征衣怯路塵那堪逺遊子復送欲歸人月<lb/>
　滿西津夜花明北固春論文應有日話别莫悲辛<lb/>
　　　　過南望時守閘不得行<lb/>
<pb n="KR4h0143_WYG_219-1b"/>
　客路三千里舟行二月餘壯顔隨日減衰鬢受風疎蔓<lb/>
　草須句國浮雲少昊墟愁心如汶水蕩漾遶青徐<lb/>
　　　　發景州<lb/>
　澹澹夕風作蕭蕭蘆葉鳴林間衆鳥息河上一舟行海<lb/>
　近雲常濕天虚月更清神京看将近且緩望鄉情<lb/>
　　　　将曉<lb/>
　愁夢不更續寒天将欲明雪風吹海樹霜月凜江城衰<lb/>
　病丹心在艱虞素髮盈殷勤東注水渺渺若為情<lb/>
<pb n="KR4h0143_WYG_219-2a"/>
　　　不寐<lb/>
不寐月當户起行風滿天山河青靄裏刁斗白雲邉避<lb/>
世慙商綺匡時媿魯連徘徊懐往事惻愴感衰年<lb/>
　　　古戍<lb/>
古戍連山火新城殷地笳九州猶虎豹四海未桑麻天<lb/>
迥雲垂草江空雪覆沙野梅燒不盡時見兩三花<lb/>
　　　客路<lb/>
客路秋風裏扁舟夕照時渚鴻魚復陳江樹井陘旗衰<lb/>
<pb n="KR4h0143_WYG_219-2b"/>
朽嗟誰與愚䝉荷帝慈山中牧羊子嵗暮爾相期<lb/>
　　　秋感<lb/>
老病偏多感宵長晝亦長衣冠方謝暑枕席已驚涼往<lb/>
事鐫心在新知過眼忘籬邉舊栽菊嵗晚為誰黄<lb/>
　　宋濓<lb/>
　　　送許時用還剡<lb/>
尊酒都門外孤帆水驛飛青雲諸老盡白髮㡬人歸風<lb/>
雨魚羮飯煙霞鶴氅衣因君動髙興予亦夢柴扉<lb/>
<pb n="KR4h0143_WYG_219-3a"/>
　　陶安<lb/>
　　　秦淮寓舍<lb/>
官久忘羈思門幽類隠居犧圖天地象鮒壁帝王書秋<lb/>
徑霜前菊朝盤雨後蔬西風吹短鬢歸夢雁来初<lb/>
　　　晚晴<lb/>
江上秋隂薄晚風生樹顚髙塵捲蒼靄歸鳥度青天牧<lb/>
馬平蕪野捕魚斜日船千村新稻熟茅屋起炊煙<lb/>
　　　寄豐叔良二首<lb/>
<pb n="KR4h0143_WYG_219-3b"/>
見説郊居好行吟野趣多溪魚罾上活山鳥酒邉歌雪<lb/>
屋炊紅米秋江老翠蛾㡬回時序換奈此别離何<lb/>
阿咸九月到寄我尺書看盡日不釋手空江頻倚欄鄉<lb/>
山㣲雨外客夢一忩寒遥想林泉勝無憂寢食安<lb/>
　　　寄錢彦良<lb/>
離羣憶鄉里知子歴艱難博士官三考空齋食一簞江<lb/>
風吹鬢濕竹雪照衣寒清氣相酬酢新詩正耐看<lb/>
　　　寄潘章甫<lb/>
<pb n="KR4h0143_WYG_219-4a"/>
每懐文學掾絶類玉堂仙家有雙峯記書經五世傳風<lb/>
揺秋案燭露洗曉池蓮古巷存廬舍無時不誦絃<lb/>
　　　題池口驛<lb/>
孤帆向江漢四野息風塵忽見滿山雪因之懐故人滄<lb/>
波遥注海凍樹暗蔵春他日重来處柴桑雨露新<lb/>
　　　泊巴河<lb/>
蘭溪行過後迤邐到巴河江狹無磯險沙平有港多鄰<lb/>
舟同永夜漁火照寒波獨惜年華晏其如道逺何<lb/>
<pb n="KR4h0143_WYG_219-4b"/>
　　　黄岡寓所<lb/>
霧雨一城暗梨花三月天空梁春蟻墮疎壁暮蚊穿草<lb/>
密蔵枯井苔荒蝕㫁磚開門山色好飛翠落吟箋<lb/>
　　　郡寓偶成<lb/>
江月蕭聲逺城春竹色斑天文鶉尾次地險虎頭闗綰<lb/>
綬此為郡結茅先對山雨晴聞布穀鬬草未能閒<lb/>
　　　雨過<lb/>
雨過山添色推忩翠撲衣秧隨新水長蝶趁落花飛江<lb/>
<pb n="KR4h0143_WYG_219-5a"/>
近簷頭掛春従客裏歸沙乾聊可步倚杖緑隂肥<lb/>
　　　追悶<lb/>
數日情懐惡連宵風雨多憂来成展轉事至罷吟哦園<lb/>
樹肥椒子煙叢長薜蘿一春不對鏡正恐鬢絲皤<lb/>
　　　縦步<lb/>
傍市人家聚瀕江草逕遥燕尋曽到屋魚候未来潮訪<lb/>
友聊乗興扶笻直過橋晚峯煙外見重疊翠如洗<lb/>
　　　遣興<lb/>
<pb n="KR4h0143_WYG_219-5b"/>
鵠立疎晨伏蜂喧聚晚衙寓居多澤水吾分合漁槎未<lb/>
病常儲藥無眠減啜茶従人笑潘岳垂老更栽花<lb/>
　　　湖鄉<lb/>
肥水新無警湖鄉頗有年稻田驅夜豕蓮蕩捕秋鯿邏<lb/>
卒黄茅戍歸人白板船數家依緑樹斜日照炊煙<lb/>
　　　九月朔得阿晟所寄藥物<lb/>
人自金陵至兒封藥物来家書千里達旅況一時開病<lb/>
想丹砂鼎縁慳玉露杯喜看葅醢列鄉味出瓶罍<lb/>
<pb n="KR4h0143_WYG_219-6a"/>
　　　九月七日雨<lb/>
兩月晴明久昨宵風雨聲寒催秋色老病怯袷衣輕故<lb/>
壘低雲黒荒衢濕蔓縈重陽時節近客裏助淒清<lb/>
　　　秋夜<lb/>
青燈對無語白月透虚櫺乍冷壁蟲響向風山葉零更<lb/>
長無久睡意到索遺經心境有餘寂秋聲自厭聴<lb/>
　　　夜永<lb/>
山深無刻漏夜永不知更忩白只疑旦月斜猶未明離<lb/>
<pb n="KR4h0143_WYG_219-6b"/>
人江北住華髮枕間生孤館此懐寂㫁鴻何處聲<lb/>
　　　雨館偶成<lb/>
山中三日雨榻上一氊寒野暝雲吞樹溪回雪舞湍孤<lb/>
飛迷白鳥數㸃淡蒼巒閉户空林下蕭條意強寛<lb/>
　　　晚宿官叚<lb/>
村墅人新聚經營晚未閒魚梁箔如柵網户屋依山鵞<lb/>
鴨喧籬落蒹葭蔽水灣舟中不堪卧借榻叩林闗<lb/>
　　　泊松山湖<lb/>
<pb n="KR4h0143_WYG_219-7a"/>
風逆湖波涌維舟傍淺沙松山雙石巘茅舍㡬人家霜<lb/>
樹明丹葉寒蔬長緑芽客鄉今夜月伴我宿蘆花<lb/>
　　王禕<lb/>
　　　送許時用歸越<lb/>
舊擢庚寅第新題甲子篇老来諸事廢歸去此身全煙<lb/>
樹蔵溪館霜禾被石田鑑湖求一曲吾計尚茫然<lb/>
　　　秦州<lb/>
水積従天降山連與蜀通遺碑李廣宅廢寺隗囂宫度<lb/>
<pb n="KR4h0143_WYG_219-7b"/>
隴遲迴際游秦感慨中長憐少陵老曽此歎塗窮<lb/>
　　　澠池道中<lb/>
九月忽又暮吾行祗自傷秋兼人共老愁與路俱長野<lb/>
果迎霜赤園花帶雪黄故人相慰藉日晚引壺觴<lb/>
　　　春日繡湖與徳元同行<lb/>
十里華川上年来足勝遊雨花林下寺風栁驛邉樓漠<lb/>
漠芙蓉浦依依杜若洲平生身外事未許付浮鷗<lb/>
　　　丁酉五月六日吳善卿宴諸公越城外唐氏别<lb/>
<pb n="KR4h0143_WYG_219-8a"/>
　　　墅分得輕字<lb/>
亭館鑑湖曲開軒水氣清戰袍當暑換舞袖傍筵迎受<lb/>
雨枇杷熟欺風翡翠輕盃行敢辭醉不負主人情<lb/>
　　　吳江别蓮上人<lb/>
飄零有若此離别復如何情劇酒杯少愁添詩句多荒<lb/>
村黄葉樹極目白鷗波回首相攜處秋風瑪瑙坡<lb/>
　　　吳門懐友人<lb/>
三月長洲苑重来意惘然江南春似海客邸日如年舊<lb/>
<pb n="KR4h0143_WYG_219-8b"/>
約今何處新題定㡬篇相望不得見獨立最堪憐<lb/>
　　汪廣洋<lb/>
　　　寄西掖諸友<lb/>
玉簫吹鳳凰闗月寫滄浪故國㡬時到髙樓今夜長候<lb/>
蟲啼露壁涼葉下銀牀無限懐人意裁詩逺寄將<lb/>
　　　登蒋山望江亭次韻<lb/>
絶頂出華構有時来一登曽将六朝事閒問百年僧寓<lb/>
目誠多感投身愧未能暫留林下夕江浦散漁燈<lb/>
<pb n="KR4h0143_WYG_219-9a"/>
　　　送院判俞子茂進兵番陽<lb/>
江東風日晴把酒送君行好慰三千士将收七十城煙<lb/>
花催疊鼓雲騎擁連營山國人争喜殊方自此清<lb/>
　　　寄崔元初<lb/>
晴軒種竹罷好月到忩時坐我長松下歌君流水詩墓<lb/>
田歸野雀疎雨落山葵偶值南来使殷勤寄所思<lb/>
　　　嶺南道中<lb/>
過盡梅闗路灘行喜順流潖江元到海横石不容輈嶺<lb/>
<pb n="KR4h0143_WYG_219-9b"/>
樹垂紅果汀沙聚白鷗従来交廣地還是古揚州<lb/>
　　　寄孔博士<lb/>
疇昔同趍召雞鳴候啓扉聮章門下進並馬月中歸掖<lb/>
樹啼烏早風花委路㣲相望隔千里目㫁楚雲飛<lb/>
　　　月夜<lb/>
休撥紫檀槽且傾黄濁醪涼天兼得月我輩復持螯彭<lb/>
蠡一杯大匡廬半壁髙竹林瀟洒地應有醉山濤<lb/>
　　　露坐<lb/>
<pb n="KR4h0143_WYG_219-10a"/>
愁極覺宵永坐深知露涼遣時聊命酒憂月屢移牀北<lb/>
斗回杓近髙城下漏長愧非疏附者撫事即蒼茫<lb/>
　　　望嘉祥山<lb/>
放溜數百里悠然纔見山涼風吹雨過好鳥背人還河<lb/>
水翻銀浪岡巒擁翠鬟不知幽谷底能得㡬家閒<lb/>
　　蘇伯衡<lb/>
　　　題劉汝弼東源小隠圖<lb/>
東源山水好聞説似終南種黍都為酒誅茅小作菴過<lb/>
<pb n="KR4h0143_WYG_219-10b"/>
門人問字看竹客停驂亦有幽棲意遲歸我獨慙<lb/>
　　　朱澤民畫<lb/>
朝朝謀隠地忽見好山川雄麗皆衡霍幽深别澗瀍羊<lb/>
眠松下石虹挂屋頭泉便欲抽簪去依崖結數椽<lb/>
　　張孟兼<lb/>
　　　登聚寳山分韻得春字<lb/>
蹤跡憐身拙登臨縦目頻江山如好客花鳥故餘春落<lb/>
落行蔵異悠悠嵗月新數莖初白髮朝夕為思親<lb/>
<pb n="KR4h0143_WYG_219-11a"/>
　　　春日遊鍾山以溪回松風長分韻得長字<lb/>
訪古来鍾阜尋僧問草堂千年猿鶴静一逕石林荒泉<lb/>
落春冰細梅留臘雪香鄉心憐薄暮矯首白雲長<lb/>
　　危素<lb/>
　　　題營丘山房<lb/>
太岳流芳裔何年従贛州殊勲思尚父作室表營丘故<lb/>
國兵戈後空山草木秋穆陵闗北路風雪近曽遊<lb/>
　　張以寧<lb/>
<pb n="KR4h0143_WYG_219-11b"/>
　　　題江仲暹聴鶴亭<lb/>
仙鶴在人世長鳴思逺空有人秋水上倚杖月明中玉<lb/>
樹三更露銀河萬里風徘徊意無極遲爾出樊籠<lb/>
　　　送王伯純遊錢塘<lb/>
君去渡江春鶯花著處新湖山有喜氣天壤見斯人殘<lb/>
雪明松嶺閒雲傍葛巾平生塵外意於此得天真<lb/>
　　　題劉君濟青山白雲圖<lb/>
野性夙所忻青山無垢氛落花一夜雨幽樹滿川雲鹿<lb/>
<pb n="KR4h0143_WYG_219-12a"/>
跡閒行見松香獨坐聞殷勤招白鸐予亦離人羣<lb/>
　　　春日懐李叔成上舍<lb/>
今代李公子詩看老杜親江湖留雁久風雨惱花頻竹<lb/>
屋燈懸夕椰飄酒漾春殷勤海子水待汝濯紅塵<lb/>
　　　夜飲蔣師文齋館<lb/>
故人相與醉虚幌坐来清月色宛在地鐘聲忽滿城都<lb/>
将千載意併作異鄉情若買青山得相攜嵗晚行<lb/>
　　　雨<lb/>
<pb n="KR4h0143_WYG_219-12b"/>
歴歴愁心亂迢迢客夢長春㠶江上雨曉鏡鬢邉霜啼<lb/>
鳥雲山静落花溪水香家人亦念我與爾黯相望<lb/>
　　　崇徳道中<lb/>
煖日菜花稠晴風麥穂抽客心雙去翼詩夢一扁舟廢<lb/>
塔巢蒼鸛長波漾白鷗吳山明月到惻愴十年遊<lb/>
　　　浙江<lb/>
山従天目下潮到富陽迴此地扁舟去吾生㡬度来林<lb/>
紅晚日落江白雨雲開明旦須停棹呼兒看釣臺<lb/>
<pb n="KR4h0143_WYG_219-13a"/>
　　　過龍游<lb/>
鷁首見龍游羣山翠浪流陽坡眠白犢隂洞鎖蒼虬樹<lb/>
密雲蔵屋灘長石嚙舟呼兒具尊酒聴客話杭州<lb/>
　　　八月至直沽<lb/>
野濼天低水人家時兩三雁聲連漠北魚味勝江南雪<lb/>
擁蘆芽短寒禁栁眼緘持竿吾欲往拙宦日何堪<lb/>
　　　夜久<lb/>
夜久未能寐春来空復情逺沙争月色柔櫓助河聲客<lb/>
<pb n="KR4h0143_WYG_219-13b"/>
枕荒雞到漁歌宿鳥驚鄰舟燈火亂早起又詩成<lb/>
　　　江干<lb/>
江干望不極樓閣影繽紛水氣多為雨人煙逺是雲予<lb/>
生何濩落客路轉辛勤楊栁牽愁思和春上翠裙<lb/>
　　　宿遷縣<lb/>
今朝宿遷縣風急棹難停樹合蔵深屋河移出逺汀山<lb/>
容雲冉冉水影日冥冥栁色無南北春来不㫁青<lb/>
　　　别王子懋趙徳明<lb/>
<pb n="KR4h0143_WYG_219-14a"/>
御河船上月相送到揚州共飲胡為别獨吟方覺愁水<lb/>
花苕渚晚雲樹浙江稠歸雁長淮早裁詩寄與不<lb/>
　　　近無錫道中<lb/>
疊橋隨港直聨木䕶堤偏村落皆通水人家半繫船橘<lb/>
花香曙露楊葉淡寒煙中土何寥廓黄沙人種田<lb/>
　　　泊湖頭水長<lb/>
客路春將晚征帆日又曛深山昨夜雨流水滿溪雲渡<lb/>
黒漁舟集村空戍鼓聞故園頻夢去植杖已堪耘<lb/>
<pb n="KR4h0143_WYG_219-14b"/>
　　　雨發常山<lb/>
僕夫趣予起初日出林間既雨縦横水無雲逺近山馬<lb/>
嘶芳草去燕語落花閒且喜邉陲定長逢戍卒還<lb/>
　　　分水舖道中<lb/>
長憶閩中路今朝馬首東山髙雲易雨谷響水多風蝶<lb/>
抱落花片鳥啼深竹叢功名一畫餅身世獨飛蓬<lb/>
　　詹同<lb/>
　　　寄方壺道人<lb/>
<pb n="KR4h0143_WYG_219-15a"/>
海上神仙館天邉處士星卧雲歌酒徳對雨著茶經石<lb/>
洞龍嘘氣松巢鶴墜翎都将金玉句一一寫空青<lb/>
　　　送黎蘭谷游永州<lb/>
舟子開帆日天風吹雪時闗河嵗将晏荆楚客何之水<lb/>
接三苗國雲迷二女祠經過逢北雁應有寄来詩<lb/>
　　袁凱<lb/>
　　　客中除夜<lb/>
今夕為何夕他鄉説故鄉看人兒女大為客嵗年長戎<lb/>
<pb n="KR4h0143_WYG_219-15b"/>
馬無休歇闗山正渺茫一盃椒葉酒未敵淚千行<lb/>
　　　出三江口有懐錢野人衮<lb/>
處處無歸路悠悠且逝波渚花風外少江樹雨中多吹<lb/>
笛蛟龍聴開忩觀鶴過髙人著書手頭白共蹉跎<lb/>
　　　送李髙士歸荆州<lb/>
南京髙宴罷西土遂言歸江路猶殘雨荆門正落暉蓬<lb/>
生仲蔚宅秋入老莱衣明日思君處蕭條鴻雁飛<lb/>
　　　懐陶叟<lb/>
<pb n="KR4h0143_WYG_219-16a"/>
陶叟今何在迢迢江水東𤓰田連暮雨荷屋近秋風本<lb/>
在羲皇上聊遊鹿豕中㡬時春夜飲還對燭花紅<lb/>
　　　寓所寄何彦明<lb/>
門荷秋沙白忩含野樹黄稍能親雁鶩已覺逺豺狼舊<lb/>
髮従渠短新詩頗自長何郎最知我酒熟定能將<lb/>
　　　遊㑹稽山<lb/>
山實揚州鎮人踰浙水来禹功懸白日秦客卧蒼苔龍<lb/>
起梅梁去神遊石洞開明朝有餘興更上越王䑓<lb/>
<pb n="KR4h0143_WYG_219-16b"/>
　　　夜泊鏌鎁城<lb/>
江水春逾闊山雲夕更深移舟沙樹底拄杖古城隂鴻<lb/>
雁攙人去蛟龍入夜吟故園雙淚眼拭㫁更沾襟<lb/>
　　　登浦上閣<lb/>
髙閣春波上登臨獨愴然故鄉従此去久客未言還花<lb/>
好誰家屋帆輕何郡船朝来有㣲雨應灑郭西田<lb/>
　　　泗上書懷<lb/>
為客山川逺封侯嵗月遲後生方爾汝吾輩復驅馳豈<lb/>
<pb n="KR4h0143_WYG_219-17a"/>
是逢迎倦深知氣力衰還將歸老意先報白鷗知<lb/>
　　　泗州書懐<lb/>
白髮三吳客清秋泗水邉宦途隨老馬歸夢逐風鳶酒<lb/>
盡尋僧舍書来問客船淮南與淮北漂泊過年年<lb/>
　　　思歸兼簡嚴八<lb/>
天髙風正急鴻雁傍人飛江外無来使淮南盡搗衣悲<lb/>
歌聊當泣逺望亦同歸為報嚴夫子滄洲與願違<lb/>
　　　宴王主簿宅<lb/>
<pb n="KR4h0143_WYG_219-17b"/>
故人王短簿老未即歸田賔客尊耆艾園池有嵗年好<lb/>
花留舞蝶髙栁宿啼鵑最愛西亭好時時得醉眠<lb/>
　　　懐王道士<lb/>
宣城王道士愛著芰荷衣一自清江别三年白雁飛酒<lb/>
徒隨處有沽客向来稀最憶青城夜狂歌不肯歸<lb/>
　　　王仙人逺過<lb/>
聞道神仙侣来尋野客園談𤣥終未悟對酒且忘言接<lb/>
樹朱櫻密緣坡紫笋繁醉餘春水上坐聴白鷗喧<lb/>
<pb n="KR4h0143_WYG_219-18a"/>
　　　春園<lb/>
春園江水上江霧日昬昬沙煖常垂釣花深不閉門家<lb/>
童鋤壟麥野客共盤飱衰老更躭酒經年懶出村<lb/>
　　　馬氏西園宴别吳進士善卿<lb/>
竹隂連水屋荷氣集池臺南國佳人去西園髙宴開好<lb/>
風因樹起新月渡河来别後江潭上離腸日九回<lb/>
　　　别墅<lb/>
春園含薄霧野水散輕隂落絮隨風舞啼鶯坐樹深旅<lb/>
<pb n="KR4h0143_WYG_219-18b"/>
情方自遣幽意待人吟獨少揚雄客時時載酒尋<lb/>
　　　送任李二髙士歸越<lb/>
老去任公子重来李少君仙凡初不逺江海自離羣水<lb/>
遶吳宫樹山連禹穴雲汀州有長笛日暮不堪聞<lb/>
　　　飲馬氏東園<lb/>
烏衣東苑内春色正芳菲上客調詩律佳人試舞衣夭<lb/>
桃連雨發鸚鵡入簾飛況是多春酒厭厭夜不歸<lb/>
　　　賦陶與權雲所二首<lb/>
<pb n="KR4h0143_WYG_219-19a"/>
豈有従龍意還同野老居覆花初冉冉度水亦徐徐隴<lb/>
上時相逐溪邉或自鋤猶能作霖雨霑洒及鄰墟<lb/>
斯人肥遁士髙卧亦無心野樹留餘潤春光帶逺隂近<lb/>
牀意欲冷拂石坐還深為問陶𢎞景何如隴上吟<lb/>
　　　懐王生<lb/>
王生本静者郡邑少經過家住清江曲春来白鳥多親<lb/>
庖餘酒肉官賦入菱荷嵗暮兼相憶臨流獨詠歌<lb/>
　　　立春日飲任氏西園<lb/>
<pb n="KR4h0143_WYG_219-19b"/>
把釣歸東海開筵近北臺千林殘雪盡萬里好春回中<lb/>
散調琴坐山公待酒来更須花滿樹終日此銜杯<lb/>
　　　陪陳應奉諸公宴馬氏西園<lb/>
畫樓臨曉日青蓋度行雲歌吹三春好賔朋四海聞絮<lb/>
嫌飛燕態花妬緑珠裙曲誤誰能顧周郎思不羣<lb/>
　　髙啓<lb/>
　　　晚次西陵館<lb/>
匹馬倦嘶風蕭蕭逐轉蓬地經兵亂後嵗盡客愁中晚<lb/>
<pb n="KR4h0143_WYG_219-20a"/>
渡隨潮急寒山舊驛空可憐今夜月相照宿江東<lb/>
　　　送顧别駕之邉郡<lb/>
故人雖盡别相去獨君賖緣路雲千堠臨邉樹一家渡<lb/>
江船載馬到館燭驚鴉莫歎孤城廢春来尚有花<lb/>
　　　送僧恬歸靈隠<lb/>
遊方應未久栁色變新年在路逢春雪還山訪冷泉鐘<lb/>
催投寺錫燈照泊江船法意休多問無言即是禪<lb/>
　　　江上寄王校書行<lb/>
<pb n="KR4h0143_WYG_219-20b"/>
寥落舊歡違江邉獨掩扉鄰家聞暮笛客舍試春衣宿<lb/>
鳥歸山亂行人渡水稀相思比花絮斜日繞城飛<lb/>
　　　送越將罷鎮<lb/>
楚客佩吳鴻臨邉最有功讀書圍壁裏賭酒射堂中斾<lb/>
出莎城雨笳吹栁浦風越人相感意應與暮潮東<lb/>
　　　送孫主簿之徳清孫善琴<lb/>
山水匝秋城君行思已清道逢迎吏拜田雜戍人耕地<lb/>
逺知邉信家貧稱縣名應攜一琴去相和長官鳴<lb/>
<pb n="KR4h0143_WYG_219-21a"/>
　　　寄熹公<lb/>
禪居紫閣隂欲去問安心野岸隨流曲山門隠樹深千<lb/>
燈燃雨塔一磬出風林想見跏趺處雲多不可尋<lb/>
　　　送史丞之海門史淮東人<lb/>
黄茅連霧雨此地久荒涼日出嵎夷邇江通渤澥長改<lb/>
官非謫宦到邑是還鄉海上遥聞説歸人已裹糧<lb/>
　　　夜訪芭蟾二釋子因宿西澗聴琴<lb/>
清夜獨幽尋巖扉落葉深許攜陶令酒来聴頴師琴人<lb/>
<pb n="KR4h0143_WYG_219-21b"/>
醉月沈閣烏啼風滿林應留西澗水千載寫餘音<lb/>
　　　過胡博士郊居胡善筮<lb/>
頭白蘭陵客幽居共一村老来吟力退貧去告身存夕<lb/>
吹鳴梨葉秋泉注稻根時因来問筮獨叩樹間門<lb/>
　　　送茅侯<lb/>
欲知難别意孤棹去還停候吏分遥邇離人雜醉醒城<lb/>
臨秋水渡樹帶夕陽亭後夜看吟燭憐君宿郡㕔<lb/>
　　　孤雁<lb/>
<pb n="KR4h0143_WYG_219-22a"/>
衡陽初失伴歸路逺飛單度隴将書怯排空作陣難呼<lb/>
羣雲外急弔影月中殘不共鳬鷖宿蒹葭夜夜寒<lb/>
　　　曉步園池<lb/>
髮隨秋葉落心共曉雲舒稍改新題句渾忘舊讀書林<lb/>
争移樹鳥池響食萍魚無限悠然意涼天獨步餘<lb/>
　　　次韻過建平縣<lb/>
縣雖三户小地僻罷兵防茶市逢山客楓祠祭石郎雲<lb/>
埋鳴澗斧沙膠度溪航應愛青山好經過駐旅裝<lb/>
<pb n="KR4h0143_WYG_219-22b"/>
　　　送胡鉉遊㑹稽<lb/>
山水獨行遍苕溪仍剡溪衣逢新火減舟渡雜花迷黄<lb/>
絹尋碑讀紅裙賭墅㩦清遊不能共腸㫁聴猿啼<lb/>
　　　送陳則<lb/>
挾䇿去誰親侯門不禮賔愁邉長夜雨夢裏少年春樹<lb/>
引離鄉路花驕失意人一杯歌短調相送欲沾巾<lb/>
　　　暮春送陳郎中出守醉李<lb/>
出幙方為郡行車動畫輪圖書歸省吏風俗問州人塘<lb/>
<pb n="KR4h0143_WYG_219-23a"/>
水龍鱗細城槐兔目新莫言花已盡君到自陽春<lb/>
　　　吳中送顧生歸海陵<lb/>
涼風初變栁歸興片帆孤家向三秋到田經㡬嵗蕪舊<lb/>
音猶帶楚新夢未離吳明日江南北相思有雁無<lb/>
　　　城西客舍送周著作砥<lb/>
客中寒食後惆悵送君違花隠歸城斾風吹渡水衣夜<lb/>
忩吹黍散春苑鬬茶稀誰念西齋雨相思獨掩扉<lb/>
　　　送張羽後夜坐西齋<lb/>
<pb n="KR4h0143_WYG_219-23b"/>
閒齋聴鐘坐憂緒悵多端鳴雁雨中急離人江上寒秋<lb/>
燈下木葉夜艇隔風湍别後情蕭索方知舊㑹歡<lb/>
　　　徐山人别墅<lb/>
茶香孤墅發竹色四鄰分掃地侵蟲字開忩散鳥羣樹<lb/>
涼池過雨苔潤石生雲我出無車馬偏宜訪隠君<lb/>
　　　客館秋懐<lb/>
獨卧愁空館牆隂野豆開暑将潮氣斂秋與竹聲来身<lb/>
賤多違志時清少棄才慙非張仲蔚門户有蒿莱<lb/>
<pb n="KR4h0143_WYG_219-24a"/>
　　　秋夜宿周記室草堂送王才<lb/>
相别還相戀秋宵暫對牀人情貧後見客況醉中忘池<lb/>
栁疎含吹江雲薄䕶霜離舟待明發愁思劇茫茫<lb/>
　　　江上雨<lb/>
冥冥衆樹昬浩浩一江渾急有迴風韻輕無入霧痕鳥<lb/>
啼叢竹嶺人卧落花村門巷春泥滑誰来共酒尊<lb/>
　　　送賈二進士歸省<lb/>
年少擅詞華曽看八手叉晨裝歸路雨春酒别筵花馬<lb/>
<pb n="KR4h0143_WYG_219-24b"/>
帶雲過嶺人同燕到家罷官趨覲好不是謫長沙<lb/>
　　　答宗人亷夜飲王氏池亭見懐<lb/>
遥聞池上酌涼夜失炎天酒碧傾當竹衣香坐近蓮沿<lb/>
波人弄月翻樹鳥鳴煙座上誰相憶唯應是恵連<lb/>
　　　賦得蟬送别<lb/>
疎槐細栁中涼占一枝風蜕出形猶弱驚飛響未終雨<lb/>
来林館静日下驛門空離管尊前發悽涼調正同<lb/>
　　　何隠君小墅<lb/>
<pb n="KR4h0143_WYG_219-25a"/>
移家營别墅一逕竹扉開泉滿疏渠放花多借地栽壁<lb/>
間田器挂忩裏浦帆来自戀幽居樂誰言是棄材<lb/>
　　　贈張明府<lb/>
聞道彈琴處門前栁帶沙海珍通估市湖税減漁家暮<lb/>
港迷荷葉秋田間豆花亂来無此地君政亦堪誇<lb/>
　　　送唐博士肅移家醉李<lb/>
楊栁發初齊春隂廢苑西故人乗醉别新鳥傍愁啼舟<lb/>
重全家去詩多一路題杏花開北郭誰復共招攜<lb/>
<pb n="KR4h0143_WYG_219-25b"/>
　　　贈妓<lb/>
樂籍小名收侯家舊主謳笑能撩客喜醉肯逐人留蝶<lb/>
識薰香氣鶯慙度曲喉更憐諳酒令少日住揚州<lb/>
　　　答髙亷同飲後見寄<lb/>
竹林清暑宴客散獨歸時愁寄歡餘别醒慙醉後詩蟬<lb/>
催斜景急鳥度廣川遲何事聞鐘處勞君尚逺思<lb/>
　　　沈徵士鉉野亭<lb/>
清時猶在野獨卧見髙情移艇聞煙唱鉤簾看雨耕江<lb/>
<pb n="KR4h0143_WYG_219-26a"/>
晴雙觀下樹晚一牛鳴回首徒相憶柴車不入城<lb/>
　　　溪上<lb/>
秋色共溪長遊人笑語涼萍開天倒影蓮墮水流香魚<lb/>
罶和星漉禽罝帶雨張従今揺桂棹不必問瀟湘<lb/>
　　　寄錢塘諸故人<lb/>
年少客名都狂遊每共呼荷深筝在舫竹静矢鳴壺明<lb/>
月潮千里殘陽雨半湖故人能念否歡意近来無<lb/>
　　　送烏程馮明府<lb/>
<pb n="KR4h0143_WYG_219-26b"/>
青山若下南一騎入晴嵐縣治琴聲古泉香酒味甘竹<lb/>
欄春䕶鴨葦箔夏分蠶大小馮君後傳家爾最堪<lb/>
　　　賦得蟹送人之官<lb/>
吐沫亂珠流無腸豈識愁香宜橙實晚肥過稻花秋出<lb/>
籪来深浦隨燈聚逺洲郡齋初退食可怕有監州<lb/>
　　　江上早發<lb/>
蒼蒼汀霧起何處望髙城游子曉初發居人寒未耕犬<lb/>
鳴林月落魚躍浦風生已有先行者煙中聞棹聲<lb/>
<pb n="KR4h0143_WYG_219-27a"/>
　　　客舍喜姪庸至<lb/>
客裏逢人喜相過況阿宜逺遊驚嵗晚多難惜門衰帆<lb/>
落江橋近鐘来野店遲一杯燈下語渾似在家時<lb/>
　　　楓橋送丁鳳<lb/>
紅葉寺前橋停君晚去橈醉應忘世難歸不計程遥山<lb/>
隠初沈日風催欲上潮離魂来此處還似灞陵銷<lb/>
　　　送易従事祖飲南渚<lb/>
疎楊映老荷别處最秋多送客年年路愁人日日波霞<lb/>
<pb n="KR4h0143_WYG_219-27b"/>
明添醉色風急㫁離歌莫為官程促青山易看過<lb/>
　　　題張静居畫<lb/>
楚客寫荆岑秋雲隔浦隂人家連橘塢水廟映楓林亂<lb/>
後清遊歇愁邉逺色深相看休向晚怕有峽猿吟<lb/>
　　　夜懐王校書<lb/>
燈暗獨吟餘疎桐月滿除蟲寒初入户鼠餓欲侵書河<lb/>
漢三更望江湖兩地居相思無去夢今夜恨何如<lb/>
　　　答陳則見寄<lb/>
<pb n="KR4h0143_WYG_219-28a"/>
何由慰逺思獨詠寄来詩行路方難日清秋欲盡時江<lb/>
多驚雁火樹少宿烏枝早晚如相見應憐有髩絲<lb/>
　　　送石明府之崑山<lb/>
茂苑行春罷攜琴又向東潮聲數里外山色半城中帆<lb/>
帶桃花雨衣翻栁葉風島夷聞善政為有舶船通<lb/>
　　　過城西廢塢<lb/>
亂前遊最熟亂後問都迷園散栽花塢林荒采菊蹊廢<lb/>
泉流圃淺斜日下城低惟有煙中鳥迎人似舊啼<lb/>
<pb n="KR4h0143_WYG_219-28b"/>
　　　贈鄰友<lb/>
同居一塢中只隔水西東林近書燈露溪迴酒舫通放<lb/>
鳬長合隊移竹每分叢只恐君徵起難期作兩翁<lb/>
　　　宿道王蘭若<lb/>
借榻到僧扉雖安未是歸暝禽愁雪意夜篠助風威燭<lb/>
盡思燃帶衾寒起覆衣不知孤棹去明夕更何依<lb/>
　　　與詩客七人㑹飲余司馬園亭居皆在北郭<lb/>
情與酒兼和園亭駐晚珂家同榆社近人比竹林多短<lb/>
<pb n="KR4h0143_WYG_219-29a"/>
景催長宴醒吟雜醉歌亂離歡易失無厭數相過<lb/>
　　　登西澗小閣<lb/>
層檻搆雲牢清寒洒客袍石稜添澗險閣勢借峯髙風<lb/>
竹驚棲鳥霜藤縋飲猱欲題因境勝不敢易揮毫<lb/>
　　　江上答徐卿見贈<lb/>
煙樹近松林扁舟晚獨乗江黄連渚霧野白滿田冰往<lb/>
事愁人問虚名畏客稱無才任蕭散敢望鶴書徵<lb/>
　　　南溪晚歸<lb/>
<pb n="KR4h0143_WYG_219-29b"/>
流水出雲根遥通古寺門山深僧少俗人静市如村馬<lb/>
渡知長淺魚行見不渾多情溪上月歸路照黄昬<lb/>
　　　西園閒興二首<lb/>
看到竹過鄰園林獨卧身鳥聲閒似野人意倦知春殘<lb/>
雨驚池樹斜陽照隙塵如何堂上客不及燕来頻<lb/>
當路闕追攀端居自掩闗聴鐘知近寺看畫憶登山曉<lb/>
櫛風林下宵吟雨閣間天應憐我懶獨與少年閒<lb/>
　　　送謝恭<lb/>
<pb n="KR4h0143_WYG_219-30a"/>
涼風起江海萬樹盡秋聲揺落豈堪别躊躇空復情帆<lb/>
過京口渡砧響石頭城為客歸宜早髙堂白髮生<lb/>
　　　步至東臯<lb/>
斜日半川明幽人每獨行愁懐逢暮慘詩意入秋清鳥<lb/>
啄枯楊碎蟲懸落葉輕如何得歸後猶似客中情<lb/>
　　　郊墅雜賦十六首<lb/>
江水舍西東鄰家是釣翁路痕深草沒井脈暗潮通籬<lb/>
隔疏邉雨門開竹下風不因時賣畚何事入城中<lb/>
<pb n="KR4h0143_WYG_219-30b"/>
此鄉堪避亂亂後户翻増俗美嫌欺客年豐愛施僧帶<lb/>
星耕處軛照雪紡時燈且作求田計元龍豈我能<lb/>
幽事向誰誇孤吟對晚沙浣衣江動月繫艇暗垂花行<lb/>
蟻如知路歸鳬自識家一尊茅屋底隨意答春華<lb/>
春泥桑下路孤䇿自扶行身賤知農事心閒見物情魚<lb/>
鳴風欲起牛飯月初生漸喜無人識何煩易姓名<lb/>
移家到渚濵沙鳥便相親地僻偏容懶村荒却稱貧犬<lb/>
隨春饁女雞喚曉耕人願得無愁事閒眠老此身<lb/>
<pb n="KR4h0143_WYG_219-31a"/>
紛紛謝人役寂寂戀吾居細雨春雩後斜陽社飲餘岸<lb/>
花飛趣蝶池葉墮驚魚好了公家事休令吏到廬<lb/>
路迂橋㫁處門静犢眠時孤墅蔵羣栁諸田灌一陂僮<lb/>
閒春作少婦懶午炊遲誰道花源好還令太守知<lb/>
虚閣近鳴湍應宜把一竿雨傷春麥爛風折晚蒲乾抱<lb/>
甕臨江汲攜書入寺看自慚何獨幸世難此偷安<lb/>
亂渚交交白平蕪漫漫青賣薪沙店逺祈穀水祠靈密<lb/>
雨侵蓑重㣲風過網腥江邉多酒伴春去不曽醒<lb/>
<pb n="KR4h0143_WYG_219-31b"/>
入夜潮侵户經秋雨壊垣里人淳少訟田父醉多言稻<lb/>
蟹燈前聚莎蟲機下喧自應躭野趣不是忘鄉園<lb/>
欲沽嗟市逺煙火隔江波客到寒齋少人歸晚渡多汙<lb/>
盡燈燼落驚枕櫓聲過豈敢愁荒寂時危免負戈<lb/>
野色迥蒼蒼開門葉滿塘僧来雙屐雨漁卧一船霜静<lb/>
裏修香傳閒中緑酒方平生當世意到此坐成忘<lb/>
紅樹江南近青山北郭遥江清目渺渺林冷髮蕭蕭食<lb/>
鱠知晨釣聴歌識暮樵尋常送歸客不過水西橋<lb/>
<pb n="KR4h0143_WYG_219-32a"/>
何處可徘徊林間共水隈夜歸家犬識春睡野禽催有<lb/>
地唯栽藥無村不見梅興来慙獨飲時喚老農陪<lb/>
狂多愛出遊日日問江頭小草皆春意遥山自晚愁酒<lb/>
中時有得物外復何求不詠騷人調蘼蕪任滿洲<lb/>
居似臨卭宅耕非鄠杜田已償輸税米未覓賣文錢把<lb/>
巻憐長日看花愧少年翛然閉門處楊栁桔橰邉<lb/>
　　　西清對雨<lb/>
楚臺雲起逺漢苑雨来㣲曉濕宫城斾寒沾陛楯衣溝<lb/>
<pb n="KR4h0143_WYG_219-32b"/>
中隨葉墮爐畔帶煙飛坐詠西清暇君王召對稀<lb/>
　　　送秦主客遷侍儀使<lb/>
蕃客来曽識衣冠上國風承恩趨北闕罷直出南宫導<lb/>
駕爐煙裏催班漏㸃中時清多奏頌還向閤門通<lb/>
　　　春日退直呈禁署諸公<lb/>
待詔直東華歸休每日斜職連詞客苑俸入酒胡家簷<lb/>
網長縈絮庭磚欲過花知君未出院應草侍中麻<lb/>
　　　送張司勲寳慶同知<lb/>
<pb n="KR4h0143_WYG_219-33a"/>
乍出司勲幙還乗别駕車按圖猶漢地輸布盡蠻家山<lb/>
熱蛇懸樹江晴鶴浴沙郡樓回首處北斗近京華<lb/>
　　　早出鍾山門未開立候久之<lb/>
闗吏收魚鑰趨朝阻向晨忘鳴雞睡熟倦立馬嘶頻柝<lb/>
静霜飛堞鐘来月墮津可憐同候者多是未閒人<lb/>
　　　雪夜宿翰林院呈危宋二院長<lb/>
偶伴王摩詰寒宵宿禁林院鈴風外静宫漏雪中沈絳<lb/>
蠟銷吟燭青綾擁賜衾明朝陪賀瑞銀闕曉光深<lb/>
<pb n="KR4h0143_WYG_219-33b"/>
　　　夜逢故郡賀冬至使胡普二博士同宿<lb/>
㑹宿本無期忻逢兩舊知問年驚别久候曉畏朝遲寒<lb/>
澀髙城漏陽迴上苑枝明朝使事畢歸騎又天涯<lb/>
　　　送鮑翰林遷官陜右<lb/>
鑾坡初罷直西去惜離羣載筆唐供奉褰帷漢使君濁<lb/>
流河驛雨髙樹岳祠雲公暇應懐古登臨賦夕曛<lb/>
　　　送思上人<lb/>
名林雖盡廢南去只隨縁野飯晨留鉢城鐘夜到船虎<lb/>
<pb n="KR4h0143_WYG_219-34a"/>
馴應畏法鳥喚不驚禪他日期相見髙峯舊塔前<lb/>
　　　宴王将軍第<lb/>
流水通侯第行雲傍妓臺雨催牙仗散風引羽觴来曲<lb/>
學移聲按詩隨得韻裁莫令遊宴歇次第過花開<lb/>
　　　送朱従事之吳興<lb/>
釋褐方従宦青山故郡鄰草深湖帶雨花暗驛蔵春鼓<lb/>
聚祈蠶女舟逢射鴨人幙中應待久徒此惜離辰<lb/>
　　　謔栁<lb/>
<pb n="KR4h0143_WYG_219-34b"/>
何恨苦長顰纎姿嫵媚春慣愁行路客羞比舞筵人亂<lb/>
葉斜斜雨狂花衮衮塵殘蟬来噪日應落漢潭濵<lb/>
　　　京師寓廨<lb/>
誰言舊隠非静里且相依緑樹城通苑青山寺對扉官<lb/>
閒休直早客久夢還稀是物春来典惟存舊賜衣<lb/>
㡬夜頻聴雨經春不見花蘼蕪青渚燕楊栁白門鴉拙<lb/>
宦危機逺工吟癖性加閒坊車馬少不似住京華<lb/>
寂寞過芳時幽懐只自知袖無投相刺篋有寄僧詩鼠<lb/>
<pb n="KR4h0143_WYG_219-35a"/>
跡塵凝帳蛙聲雨到池疎慵堪置散不敢怨名卑<lb/>
　　　送舒徵士考禮畢歸四明<lb/>
寄語闗門吏休輕尚布衣叔孫聊應召周黨竟辭歸赤<lb/>
日京城逺蒼煙海樹㣲送君還自歎老却故山薇<lb/>
　　　甘露寺<lb/>
勝地江山壯名林嵗月遥刹蔵京口樹鐘送海門潮月<lb/>
黒龍光發天清蜃氣銷何當尋狠石閒坐話前朝<lb/>
　　　慧聚寺次張祐韻<lb/>
<pb n="KR4h0143_WYG_219-35b"/>
煙斂城初出潮来野欲吞危樵緣磴角倦衲憩松根刹<lb/>
表蔵林寺鐘聞隔海村畫龍飛去久空掩殿堂門<lb/>
　　　臨頓里十首<lb/>
聞説橋東地髙人舊隠居養生應有道覓舉絶無書愛<lb/>
救粘絲蝶嗔驚出水魚時尋戴顒宅自駕短轅車<lb/>
應愛山齋好秋風不捲茅鑿渠侵螘穴移樹帶禽巢人<lb/>
世真浮梗吾生豈繫匏不逢皮従事誰結嵗寒交<lb/>
載酒攜山榼安琴置石牀鳬眠皆傍母蜂去自従王穀<lb/>
<pb n="KR4h0143_WYG_219-36a"/>
雨收茶早梅天晒藥忙不扶靈夀杖筋力老能強<lb/>
自少圖名意誰言世不知僧求開寺記客送買山資細<lb/>
雨魚生子斜陽燕哺兒平生無事迫心苦為尋詩<lb/>
斬伐憑樵斧經綸在釣車薄雲還露月小雨不妨花酒<lb/>
債應多處詩名自一家虚煩時主召懶脱故衣麻<lb/>
長物元無有何勞犬䕶扉借看髙士傳學製道人衣忩<lb/>
破容螢入船空載鶴歸定緣幽事繞不是宦情㣲<lb/>
沐罷便輕幘消揺詠晚天清風蘇病鶴驟雨集鳴蟬舊<lb/>
<pb n="KR4h0143_WYG_219-36b"/>
史堆緗素新經録洞𤣥誰知城郭裏别自有林泉<lb/>
汨汨泉通圃蕭蕭栁映門折花揺樹影踏藕損蓮根飢<lb/>
鴨呼歸艦新蠶試浴盆屋前髙石在知是鬱林孫<lb/>
茶租催未得菊餌服還能行古時人笑文工造化憎貧<lb/>
留漁艇載老謝鶴書徵誰識先生樂悠然卧枕肱<lb/>
澹泊心情在蕭疎髩影殘引泉歸作沼留笋待成竿自<lb/>
洗沾泥屐誰收挂壁冠毛公新有約月夜禮天壇<lb/>
　　　雨篷<lb/>
<pb n="KR4h0143_WYG_219-37a"/>
楚雨滿汀洲瀟瀟灑客舟夢驚孤枕夜愁掩一篷秋葦<lb/>
葉寒相戰灘聲暗共流此時湘浦上同聴只沙鷗<lb/>
　　　新荷<lb/>
如蓋復如鈿初生雨後天葉低浮水上莖弱裊風前乍<lb/>
覆遊魚戲難蔵宿鷺眠佳人休便折留䕃採蓮船<lb/>
　　　過戴居士宅<lb/>
江邉戴顒宅地好愜幽尋髙樹蔵卑屋新篁補舊林鳥<lb/>
成留客語雲作䕶花隂不負滄洲約重来論夙心<lb/>
<pb n="KR4h0143_WYG_219-37b"/>
　　　歸鴉<lb/>
啞啞噪夕輝争宿不争飛未逐冥鴻去長先野鶴歸荒<lb/>
村流水逺古戊淡煙㣲借問寒林樹何枝最可依<lb/>
　　　晚坐南齋寫懐<lb/>
雁過南齋暮魂消黙坐中賤貧長作客愁病欲成翁忩<lb/>
洒侵燈雨庭翻走葉風山妻猶解事未遣酒樽空<lb/>
　　　過劉山人園<lb/>
欲問幽棲處花蹊逐澗迴夕煙羅幙巻春雨藥房開野<lb/>
<pb n="KR4h0143_WYG_219-38a"/>
鶴知琴意山蜂給酒材城中少閒客誰解引車来<lb/>
　　　次韻楊禮曹移疾之作<lb/>
養疾深扉掩還應謝俗交鳥多風和語葵晚雨緘苞印<lb/>
向閒㕔鎖鐘聞近寺敲相思愁莫遏髙樹古城㘭<lb/>
　　　報恩寺逢蔣主簿就送還如臯<lb/>
貪語酒寒頻新年見故人别時煙寺晚歸路雪江春造<lb/>
次燈前面蒼茫舶上身明朝楚花發莫歎縣厨貧<lb/>
　　　鄰家桃花<lb/>
<pb n="KR4h0143_WYG_219-38b"/>
春色東家出相窺似有心曲垣遮自短别院閉還深影<lb/>
動疑人折香揺妒蝶尋好風時解意吹片拂羅襟<lb/>
　　　和王校理夜坐<lb/>
池暝花如霧蒼蒼月照開梁空雙燕睡簾時一螢来兵<lb/>
散誰家笛人違此夜杯如何對清景愁思却相催<lb/>
　　　答陳校書客懐<lb/>
同患君尤甚時難覺意真愁邉長夜酒夢裏少年春遊<lb/>
逺荒家業交疎困路塵一杯歌短調誰聴不沾巾<lb/>
<pb n="KR4h0143_WYG_219-39a"/>
　　　酬余左司<lb/>
門巷接垂楊同鄰忘異鄉兒親欣見熟僕立厭言長讀<lb/>
借風牀簡炊分雨碓粱亂来成久别能不為情傷<lb/>
　　　春日懐諸親舊<lb/>
楊栁燕差差鄰家換火時春寒添客思夜雨減花枝涉<lb/>
世悠悠夢懐人的的思出遊無舊侣空館獨題詩<lb/>
　　楊基<lb/>
　　　雪中栁<lb/>
<pb n="KR4h0143_WYG_219-39b"/>
春雪晚蕭蕭隨鶯上栁條漸將絲共結終與絮俱飄淚<lb/>
粉凝啼眼珍珠壓舞腰東風自憐惜留映赤欄橋<lb/>
　　　雪中燕<lb/>
燕雪兩差池相兼拂繡幃玉樓迷故壘珠箔見烏衣斜<lb/>
訝衝花落輕疑掠絮飛曉寒人未起還認畫梁歸<lb/>
　　　秋日舟中見蝶<lb/>
趁暖戲晴川依人上畫船粉銷煙翅薄香冷露鬚拳野<lb/>
菜疎籬外山花小逕邉夜深桃李夢猶在綺羅筵<lb/>
<pb n="KR4h0143_WYG_219-40a"/>
　　　荷葉<lb/>
圓的破蓬苞孤莖上藕梢雨撐棲鷺屋風捲䕃龜巢溪<lb/>
友裁巾幘虚人作飯包小娃曽已折新月裏湖坳<lb/>
　　　雨<lb/>
雨急愁雲黒忩虚愛竹青石泉流細細山鳥去冥㝠醉<lb/>
裏傾荷葉飢来煮茯苓不知劉道士何用換鵞經<lb/>
　　　偶題<lb/>
身懶交遊絶時危感慨新清江催短髩芳草怨歸人花<lb/>
<pb n="KR4h0143_WYG_219-40b"/>
落縦横雨鶯啼淡蕩春欲揺舟楫去波浪沒平津<lb/>
　　　贈沈真仲徵士<lb/>
花落滿煙莎蘭舟喜見過壮心丹未已愁髩緑無多小<lb/>
燕斜斜舞新鶯婉婉歌都将舊游意一笑付江波<lb/>
　　　送王仲容之上海<lb/>
薄宦依東海孤城隔戍煙花疎寒食後人逺暮帆前深<lb/>
巷編蒲履斜岡種木綿母煩厭荒寂㣲禄有畬田<lb/>
　　　寄葉徳彰戴叔能<lb/>
<pb n="KR4h0143_WYG_219-41a"/>
江逺樹層層蒲荷葉漸増酒樽池閣雨棋局夜船燈竹<lb/>
浄刪逾瘦花疎掃未能亭亭川上鵠風雨看飛騰<lb/>
　　　贈婉素<lb/>
同祀碧雞神絲蘿又結姻文如謝道韞書逼衛夫人冀<lb/>
缺終相敬梁鴻不厭貧還能事荆布歸釣五湖濵<lb/>
　　　方氏園居<lb/>
北墅花連屋東園菊繞庄病長陪客坐老不厭人狂鵞<lb/>
鴨雙陂雨楂梨小樹霜他年倘相遇里邑定名方<lb/>
<pb n="KR4h0143_WYG_219-41b"/>
多水少塵埃經年不掃苔竹繁頻洗菜松老别求栽雪<lb/>
竇看碑入雲忩晒帖開徐賁與張羽乗月想能来<lb/>
秋氣入郊墟新涼似雨餘囊收試騐藥藁集著成書酒<lb/>
熟知愁減花開覺病除何曽費錢買山果及溪魚<lb/>
解珮酬琴價将書當酒貲竹樓聴雪夜梅屋看花時女<lb/>
嫁為農婦兒従作圃師鄰翁無奈俗招飲豈能辭<lb/>
回汀兼復渚迢逓入漁邦有港皆通檝無山不到忩疎<lb/>
煙春隴犢深雪夜籬厖過客停舟問而翁恐姓龎<lb/>
<pb n="KR4h0143_WYG_219-42a"/>
　　　江村雜興<lb/>
春墅一鳩啼橋危懶過谿徑苔都上壁野菜不分畦倚<lb/>
杖妨花密看山礙竹低欲知幽隠處風雨白門西<lb/>
陋巷泥三尺無人訪隠淪忩鳴風減睡炊㫁雨添貧野<lb/>
路花迎客江橋栁送人暫須依薄俗憩此竄餘身<lb/>
春色冶城東花濃笑老翁燕遲雙壘破蜂早一房通薄<lb/>
暝山腰雨疎紋水面風便攜蓑笠去垂釣緑蒲中<lb/>
判醉望愁醒愁因醉轉増已歸仍似客投老漸如僧詩<lb/>
<pb n="KR4h0143_WYG_219-42b"/>
興風樓笛棋聲雪舫燈莫言渾不解此事野夫能<lb/>
東瀼復西圻村村可釣磯草於煙處密花較雨前稀小<lb/>
管催鶯出疎簾待燕歸傷心新栁色猶妬舊羅衣<lb/>
江橋春别後沙舸獨歸時鵞鴨東西宅菰蒲逺近陂藕<lb/>
深荷蓋密竹瘦筍鞭遲野趣誰能識唯應白鷺知<lb/>
斜檻俯江湍輕帘矗小竿栁寒鶯羽濕花暖蝶䰅乾酒<lb/>
或臨流酌詩多寫石看不因迂僻地那得此身安<lb/>
江影揺春樹潮痕摺晚沙緑蕪三尺雨朱槿一籬花去<lb/>
<pb n="KR4h0143_WYG_219-43a"/>
國仍思國還家復夢家自無干禄意何必逺京華<lb/>
　　　句曲秋日郊居雜興<lb/>
茅屋人歸後荒村更異鄉樹寒烏遶月江冷雁啼霜影<lb/>
賴燈相續愁緣酒在忘明朝覽青鏡白髮㡬多長<lb/>
出門山氣夕循逕入谿隂野水經寒淺秋風到晚深草<lb/>
潛驚鶻兔莎露啄魚禽自采黄花嗅誰知獨步心<lb/>
漸老愛秋光升沈意兩忘雁聲偏到枕蟲響故依牀薜<lb/>
荔千林雨芙蓉一樹霜故園叢菊在衰颯為誰香<lb/>
<pb n="KR4h0143_WYG_219-43b"/>
庭樹聚棲鴉溪流投淺沙瘦憐人似菊濃愛葉如花秋<lb/>
色都連水寒雲忽變霞自慚長在客無地不思家<lb/>
編竹補疎籬生芻束酒旗雞豚田祖廟鷹犬獵神祠玉<lb/>
糝菰為粉璚酥豆作糜兒童採蘆葉争學短簫吹<lb/>
欲往竟無適意行仍獨還猿聲黄葉寺牛背夕陽山書<lb/>
棄将成業身投未老閒相逢莫嘲誚才與不才間<lb/>
偶隨黄蝶去岸幘樹邉橋卯酒紅初散朝霞白漸消沙<lb/>
平留雁跡水落見魚苗却愛箕山老従容棄一瓢<lb/>
<pb n="KR4h0143_WYG_219-44a"/>
落葉擁柴扉村深客過稀曉車分穀去晚笛飯牛歸漁<lb/>
負雨蓑立鳥銜霜果飛此中真小隠予亦久忘機<lb/>
　　　秋夜有懐<lb/>
重露澄秋色輕風生夜涼碧看湖草亂紅愛渚蓮香有<lb/>
弟徒相憶何人不異鄉悲笳在城上雙淚落衣裳<lb/>
　　　柏師文<lb/>
白髮已千莖相逢喜氣生看山留十日待月坐三更秋<lb/>
浦槎頭釣春泥谷口耕莫言踪跡閟朝市久知名<lb/>
<pb n="KR4h0143_WYG_219-44b"/>
　　　翟好問<lb/>
愛爾山城隠柴門對縣衙酒貲千畝苧生計一園𤓰雨<lb/>
步荷巾濕風吟蓆帽斜時時扶短杖看竹到東家<lb/>
　　　送句容劉少府回揚州<lb/>
家具一車輕囊書與短檠吏多難别意人有去官情帆<lb/>
影江沈寺簫聲月到城竹西尋舊業煙雨緑蕪生<lb/>
　　　𤓰州逢丘克莊<lb/>
江水靚如空江華冷未紅憐余猶客裏羨汝已鄉中白<lb/>
<pb n="KR4h0143_WYG_219-45a"/>
　苧青山雨烏紗短帽風不須揺艇子垂釣五湖東<lb/>
　　　　立夏前一日有賦<lb/>
　漸老緑隂天無家怯杜鵑東風有今夜芳草又明年蠶<lb/>
　熟新絲後茶香煮酒前都将南浦恨聊寄北忩眠<lb/>
　　　　湘中雜言四首<lb/>
　鄂渚雲歸後巴山雨過時鵑啼湘女廟花落楚王祠家<lb/>
　逺身如夢愁多髩易絲聊将身暫泊沙嘴看鸕鷀<lb/>
　飄裊一湖香青青杜若長花迎衝浪楫鳥逐使風檣欲<lb/>
<pb n="KR4h0143_WYG_219-45b"/>
　采蘭為佩仍褰荔作裳何如山閣上屛裏看瀟湘<lb/>
　城近江臨郭沙虚月在川栁宜春雪後花怯晚風前野<lb/>
　爨三家市鄉音㡬處船坐聴磯下水嘈雜響湘絃<lb/>
　指㸃鷗飛處人間是岳州湘潭山亂出江漢水兼流深<lb/>
　竹新祠宇飛花舊酒樓平生巴楚夢明日洞庭遊<lb/>
　<lb/>
　<lb/>
御選明詩巻五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_155-1a"/>
　欽定四庫全書<lb/>
御選宋詩卷七十二<lb/>
　　七言絶句九<lb/>
　　　薛師石<lb/>
　　　　題南塘薛圃<lb/>
　門對南塘水亂流竹根橘柢自成洲中間老子隠名姓<lb/>
　只聴漁歌今白頭<lb/>
　　　　孤山<lb/>
<pb n="KR4h0143_WYG_155-1b"/>
　不到西湖今㡬時十年霜髩欲如絲難尋和靖題詩處<lb/>
　空見梅花成老枝<lb/>
　　　　送薛泳<lb/>
　病裏風光總虚擲岸花園栁雨中休無端好客隨春去<lb/>
　送酒吟詩一併愁<lb/>
　　　周文璞<lb/>
　　　　出白下<lb/>
　南朝禁籞夕陽明猶與遊人作隊行煙滿天淵池上路<lb/>
<pb n="KR4h0143_WYG_155-2a"/>
菜花黄盡緑陰成<lb/>
　　　檇李道中<lb/>
吹徹鵞笙醉碧桃古城斜日泛輕舠此行憶著經行處<lb/>
緑樹黄桑一様高<lb/>
卧龍山下聴吟松細雨清明似夢中栁蔭朱闌三百尺<lb/>
渇烏猶自泣春風<lb/>
　　　鳯門泉<lb/>
石根兩眼北流泉乳竇潛通御井邊漂出宫花人不識<lb/>
<pb n="KR4h0143_WYG_155-2b"/>
又沿衰草下山前<lb/>
　　　寄山中道友<lb/>
憶得尋山復出山緑楊時候暮春間至今只有遊仙夢<lb/>
長與松風自往還<lb/>
　　高翥<lb/>
　　　西湖<lb/>
淺水揺船冷戛沙平林暝色接棲鴉湖邊老樹垂垂白<lb/>
半是梅花半雪花<lb/>
<pb n="KR4h0143_WYG_155-3a"/>
　　　送別<lb/>
老去情懐怕別離年来不作送行詩人前舉似終難信<lb/>
問著垂楊便可知<lb/>
　　　春日北上二首<lb/>
人縁白石溯清溪手剥蒼苔認舊題春色滿山歸不去<lb/>
刺桐花裏畫眉啼<lb/>
插花吹笛兩山中桃李尊前日日同待得馬頭飛絮滿<lb/>
更来沽酒看殘紅<lb/>
<pb n="KR4h0143_WYG_155-3b"/>
　　　秋日<lb/>
庭草銜秋自短長悲蛩傳響答寒螿豆花似解通鄰好<lb/>
引蔓殷勤逺過牆<lb/>
獨客飄然物外遊江南江北總冝秋芭蕉昨夜縁何事<lb/>
和雨和風作許愁<lb/>
　　　秋興<lb/>
數聲新雁夜初長曉起開門衣袂涼籬菊褪黄秋興嬾<lb/>
瓦溝才試一痕霜<lb/>
<pb n="KR4h0143_WYG_155-4a"/>
　　　秋晩即事<lb/>
江頭楓葉舞低回催得濃雲頃刻開萬里碧天紅日晩<lb/>
數聲新雁送寒来<lb/>
　　　秋山散歩<lb/>
乍晴沙路軟於塵新著芒鞋更可人誰道秋山不宜路<lb/>
桂花多處勝行春<lb/>
　　　江居晩詠<lb/>
家住清江江上邨江雲山影自平分㡬回起早開門看<lb/>
<pb n="KR4h0143_WYG_155-4b"/>
不見青山見白雲<lb/>
　　　春寒<lb/>
料峭東風破客衣春寒不比臘前時纔憐墻角櫻桃樹<lb/>
全似梅花雪後枝<lb/>
　　　春情<lb/>
天涯海角水雲寛人在呉頭楚尾看彈徹箜篌難寄恨<lb/>
海棠庭院獨凭闌<lb/>
　　　晩春即事<lb/>
<pb n="KR4h0143_WYG_155-5a"/>
輕煙終日鎖樓臺細雨絲絲半濕苔杜宇一聲清嶂外<lb/>
谿流時送落花来<lb/>
　　　冬日即事<lb/>
江上凝氷約水痕門前殘雪綴溪雲杖藜獨立梅梢月<lb/>
成就清寒到十分<lb/>
　　　訪銛樸翁不遇<lb/>
亂花飛絮趁長髯来訪西湖竹裏菴行盡白雲三十里<lb/>
詩人又在白雲南<lb/>
<pb n="KR4h0143_WYG_155-5b"/>
　　　西湖春雪<lb/>
小艇沿河看雪飛正當騎馬踏春時是誰乞與楊花舞<lb/>
先占東風一月期<lb/>
　　　過臨平<lb/>
江颿一似白鷗輕起掲船篷看曉晴梅子著花霜壓岸<lb/>
自披風帽過臨平<lb/>
　　　山行即事<lb/>
落盡桐花春已休過牆新竹籜初抽山行步步黄泥滑<lb/>
<pb n="KR4h0143_WYG_155-6a"/>
小立溪橋聴雨鳩<lb/>
　　　下塘<lb/>
日出移船日又斜蘆根時復見人家水鄉占得秋多少<lb/>
岸岸紅雲是蓼花<lb/>
　　　春日雜興<lb/>
櫩鈴奏曲響珊珊盡日重門不啟闗多插瓶花供宴坐<lb/>
為渠消受一春閒<lb/>
　　　雨中<lb/>
<pb n="KR4h0143_WYG_155-6b"/>
濃雲漠漠雨飛飛不放東風取次吹先自一春晴意少<lb/>
那看梅子欲黄時<lb/>
　　　山堂即事<lb/>
杜鵑聲裡桐花落山館無人晝掩扃老去未能㤀結習<lb/>
自調濃墨冩黄庭<lb/>
　　　釣灘懐古<lb/>
松澤亭前山色幽洙涇渡口荻花秋離鈎三寸無人會<lb/>
一棹東西獨未收<lb/>
<pb n="KR4h0143_WYG_155-7a"/>
野水閒雲無定踪一生空棹月明中錦鱗纔得翻船去<lb/>
堪笑家風徹底窮<lb/>
　　葛天民<lb/>
　　　江山<lb/>
連天芳草雨漫漫贏得鷗邊野水寛花欲盡時風撲起<lb/>
柳綿無力䕶春寒<lb/>
　　　即事用天竺韻<lb/>
寒食少逢天氣嘉十朝九日雨如麻新巢惟有燕生子<lb/>
<pb n="KR4h0143_WYG_155-7b"/>
小巷已無人賣花<lb/>
　　　正月二日<lb/>
小巷春陰獨掩扉峭寒著盡過冬衣老来情緒無多子<lb/>
禁得梅花似雪飛<lb/>
　　　清明日訪白石不值<lb/>
花薺懸燈栁插簷老懐都得似餳甜畫船已載先生去<lb/>
燕子無人自入簾<lb/>
　　　送劉僧善行<lb/>
<pb n="KR4h0143_WYG_155-8a"/>
西望羣山碧入吳故人一笠片雲俱東風不斷邨邨栁<lb/>
展盡陽闗送客圗<lb/>
　　　絶句<lb/>
雨脚初收起暮烟芒鞋竹杖翠雲邊東風解發陽春意<lb/>
放出落花啼鳥天<lb/>
　　　行春詞<lb/>
終日尋春入醉鄉不知何處見春光風條舞緑水楊栁<lb/>
雨㸃飛紅山海棠<lb/>
<pb n="KR4h0143_WYG_155-8b"/>
正是風嬌日暖天薔薇粉褪海棠蔫貴人那得看花福<lb/>
多在緑窻猶醉眠<lb/>
寶馬香車正踏青豈知已是過清明燕雛告訴花都落<lb/>
鳩婦丁寜雨速晴<lb/>
　　　曉巡北圃<lb/>
池邊弄水手猶氷藕臂風寒更粟生栁葉春深槐葉茂<lb/>
桃花夜暗李花明<lb/>
　　　同鄧孤舟林片月二友曉吟<lb/>
<pb n="KR4h0143_WYG_155-9a"/>
君非愛此數峰青肯戀扁舟入蓼汀羣雁横空成一字<lb/>
孤螢渡水似雙星<lb/>
　　葉紹翁<lb/>
　　　西湖秋晩<lb/>
愛山不買城中地畏客長撑屋後船荷葉無多秋事晩<lb/>
又同鷗鷺過殘年<lb/>
　　　遊園不值<lb/>
應嫌屐齒印蒼苔十扣柴扉九不開春色滿園闗不住<lb/>
<pb n="KR4h0143_WYG_155-9b"/>
一枝紅杏出牆来<lb/>
　　　仙興<lb/>
金書宫殿玉闌千雪瀑泉飛洞口寒日暮仙翁騎鶴去<lb/>
碧桃花滿石碁盤<lb/>
　　　出北闗二里<lb/>
脱衣命僕洗塵埃籬落人家未見梅出得城門能㡬步<lb/>
船頭便有白鷗来<lb/>
　　　野蝶<lb/>
<pb n="KR4h0143_WYG_155-10a"/>
銀為鬚趐粉為肌驅役東風不解肥桃李上林無分到<lb/>
可憐却傍菜花飛<lb/>
　　　嘉興界<lb/>
平野無山見盡天九分蘆葦一分煙悠悠緑水分支港<lb/>
撑出南鄰放鴨船<lb/>
　　　煙邨<lb/>
隠隠煙邨聞犬吠欲尋尋不見人家只於橋斷溪迴處<lb/>
流出碧桃三數花<lb/>
<pb n="KR4h0143_WYG_155-10b"/>
　　　九日呈真直院<lb/>
秋風吹客客思家破帽從渠自在斜腸斷故山歸未得<lb/>
借人籬落種黄花<lb/>
　　　田家三咏<lb/>
織籬為界編紅槿排石成橋接斷塍野老生涯差省事<lb/>
一間茒屋兩池芰<lb/>
田因水壊秧重插家為蠶忙户𦂳闗黄犢歸来莎草闊<lb/>
緑桑採盡竹梯閒<lb/>
<pb n="KR4h0143_WYG_155-11a"/>
抱兒更送山頭飯畫髩濃調竈額煙争信春風紅袖女<lb/>
緑楊庭院正秋千<lb/>
　　　訪龍井山中村友<lb/>
雨打荒籬豆莢垂柴門未啟立多時客来自掘蹲鴟煮<lb/>
旋拾枯松三數枝<lb/>
　　　西溪<lb/>
一條横木過前溪邨女齊登採葉梯獨立衡門春雨細<lb/>
白雞飛上樹梢啼<lb/>
<pb n="KR4h0143_WYG_155-11b"/>
　　　贈陳宗之<lb/>
官河深水緑悠悠門外梧桐數葉秋中有武陵陳學士<lb/>
吟詩消遣一生愁<lb/>
　　　夜書所見<lb/>
蕭蕭梧葉送寒聲江上秋風動客情知有兒童挑促織<lb/>
夜深籬落一燈明<lb/>
　　　寄趙眉翁二首<lb/>
兩度馳書未報音温陵尺紙定千金多應驛使曾相訪<lb/>
<pb n="KR4h0143_WYG_155-12a"/>
短艇煙波無處尋<lb/>
君王未肯賜西湖鷗鷺叢中借地居憔悴風姿今釣叟<lb/>
癡心猶望故人書<lb/>
　　　鷺<lb/>
無事時来立葑田㡬回驚去為歸船霜姿不待他人愛<lb/>
照影滄波亦自憐<lb/>
　　張弋<lb/>
　　　楚州<lb/>
<pb n="KR4h0143_WYG_155-12b"/>
落帆停鼔鸛湖頭兩度因循到楚州栁下人家常識面<lb/>
笑求新句冩妝樓<lb/>
　　　山行<lb/>
偶作山行只杖藜歸逢寒食下山時與僧並坐倚紅樹<lb/>
忽有鶴来棲樹枝<lb/>
　　趙汝鐩<lb/>
　　　夢回<lb/>
春意已深寒未了夢回斗帳房櫳悄五更五㸃殘月消<lb/>
<pb n="KR4h0143_WYG_155-13a"/>
山鳥一聲先破曉<lb/>
　　　倚闌<lb/>
倚闌有恨無人説暮角吹梅寒聲咽急風卷雨過鴻驚<lb/>
吐下蘆花一枝雪<lb/>
　　劉學箕<lb/>
　　　九月十八日夜夢賞春某氏園池賦春詞二首<lb/>
　　　題柱<hi>録一首</hi>
樓下酴醿壓架香翠圏帷幄覆池塘桃花浪暖魚成陣<lb/>
<pb n="KR4h0143_WYG_155-13b"/>
人倚雕闌到夕陽<lb/>
　　　溪橋晩步<lb/>
一帶清溪淺漾沙松橋横渡野人家平林盡日霜風勁<lb/>
楓葉翻丹似落花<lb/>
　　　妙湛寺<lb/>
山逕盤紆露石根一溪流水兩山雲齋餘緩步青松下<lb/>
輸與蕭閒老惠勤<lb/>
　　　遊九曲<lb/>
<pb n="KR4h0143_WYG_155-14a"/>
三十六峰高插天來遊誰不慕真仙幔亭舊事隨流水<lb/>
空自溪頭喚釣船<lb/>
　　　淨口絶句<lb/>
修修野竹碧琅玕亂石懸崖劔㦸攢貪看野禽穿緑樹<lb/>
不知船已過前灘<lb/>
　　葉茵<lb/>
　　　野望<lb/>
白水沿隄䕶緑苗雞鳴犬卧栁邊橋數家雖不成邨落<lb/>
<pb n="KR4h0143_WYG_155-14b"/>
一夢何曽到市朝<lb/>
　　　歸途<lb/>
春来天氣半陰晴那更奔馳一月程又恐花時成草草<lb/>
還家插栁作清明<lb/>
　　　過溪<lb/>
筍輿軋軋亂山中籬落桃花潑眼紅小駐渡頭呼艇子<lb/>
一溪淺緑漾晴風<lb/>
　　　蛩<lb/>
<pb n="KR4h0143_WYG_155-15a"/>
壁間吟不待秋時吟苦中宵動客悲勸汝不須催婦織<lb/>
家家五月賣新絲<lb/>
　　　偶成<lb/>
留得春風趁馬蹄日長無事緑楊隄菜花籬落誰家酒<lb/>
緩轡長歌過小溪<lb/>
　　　西湖<lb/>
緗桃深處五陵家隄栁陰中百寳車多是問桃尋栁去<lb/>
近来山下少梅花<lb/>
<pb n="KR4h0143_WYG_155-15b"/>
　　　漁邨<lb/>
古栁溪頭枕斷槎横篙挂網㡬漁家得漁去換紅蒸米<lb/>
呼子来挑薺菜花<lb/>
　　　邨居<lb/>
數舍茅茨簇水涯傍簷一樹早梅花年豐便覺邨居好<lb/>
竹裏新添賣酒家<lb/>
　　　山居<lb/>
古木環池竹數竿疎籬補菊屋三間白雲不放紅塵入<lb/>
<pb n="KR4h0143_WYG_155-16a"/>
無怪山人嬾出山<lb/>
　　　桃花<lb/>
漫山高下武陵花一片紅酣散晩霞要識當時秦晉事<lb/>
隔溪修竹兩三家<lb/>
　　趙萬年<lb/>
　　　偶成<lb/>
一心憂國不憂家掠面黄塵帶晩沙郵傳不通音間隔<lb/>
家人夜夜卜燈花<lb/>
<pb n="KR4h0143_WYG_155-16b"/>
　　真徳秀<lb/>
　　　題来青館<lb/>
客夢成時夜向闌幽泉挾雨響潺潺清魂便覺超塵世<lb/>
何况真棲巖石間<lb/>
　　　贈夏君宗禹<lb/>
虎頭自合取侯封好為明時立雋功却謝玉闗班定逺<lb/>
早陪芝嶺夏黄公<lb/>
　　杜範<lb/>
<pb n="KR4h0143_WYG_155-17a"/>
　　　次沈節推送春韻二首<lb/>
佳人憔悴怯春衣日暮高樓酒力㣲流水落花無限恨<lb/>
千聲杜宇况催歸<lb/>
一年春事逐飛蓬燕語千愁未許通水竹誰家深院落<lb/>
捲簾準擬納薰風<lb/>
　　　偶題<lb/>
雪外亂山才約畧雨中平野更淒迷有人支枕篷窗底<lb/>
卧看羣牛渡野溪<lb/>
<pb n="KR4h0143_WYG_155-17b"/>
　　洪咨䕫<lb/>
　　　丁東洞<lb/>
渇烏滴盡三更雨鐵鳯敲寒六月風湯餅困来茶未熟<lb/>
為師揺夢作丁東<lb/>
　　　省中<lb/>
禁門深鎖寂無譁濃墨淋漓兩相麻唱徹五更天未曉<lb/>
一池月浸紫薇花<lb/>
　　呉淵<lb/>
<pb n="KR4h0143_WYG_155-18a"/>
　　　冬雨<lb/>
坐来雜霰灑隆冬痛飲那禁觱發風却憶西樞承㫖日<lb/>
冒寒猶立大明宫<lb/>
　　陳塤<lb/>
　　　釣臺第十九泉<lb/>
十年不泛釣臺船夢想高風日月邊今日偶来無住著<lb/>
再嘗灘下鬻茶泉<lb/>
　　沈説<lb/>
<pb n="KR4h0143_WYG_155-18b"/>
　　　紙衾三首<lb/>
碎搗霜藤月下砧清泉㵼出簟紋匀老翁採藥歸来晩<lb/>
剪得山南半段雲<lb/>
繭面新乾帶露揉春回斗帳伴吟愁殘年已辦䝉頭過<lb/>
風雪從教打戍樓<lb/>
一幅新裁碧澗氷野人留客宿雲層山房恰好松醪熟<lb/>
夜半無眠話葛藤<lb/>
　　　安石嶺<lb/>
<pb n="KR4h0143_WYG_155-19a"/>
茅屋雞聲勘夜分杖藜挑月帶餘醺不知身在孤峰頂<lb/>
回首人家盡白雲<lb/>
　　　春詞<lb/>
水漲寒溝栁又陰小窗風度一聲禽若將離緒縈春事<lb/>
片片飛花是客心<lb/>
　　　秋詞<lb/>
雨放涼飈晩復晴小窗人亦共秋清月華網在蛛絲上<lb/>
錯認疎簾挂水晶<lb/>
<pb n="KR4h0143_WYG_155-19b"/>
　　　閨詞二首<lb/>
宻幄香燒錦瑟横佳人半醉覺寒輕忽思塞下新翻曲<lb/>
彈作黄蘆孤雁聲<lb/>
冬事侵尋渾未知隔鄰聴得理寒衣驚心步出庭西曲<lb/>
日影斜斜木葉飛<lb/>
　　徐鹿卿<lb/>
　　　鬱孤洞天<lb/>
夢跨長虹海上遊寒生肌骨一壺秋好風吹得詩魂醒<lb/>
<pb n="KR4h0143_WYG_155-20a"/>
自寄雲間翠玉樓<lb/>
　　戴復古<lb/>
　　　晩春<lb/>
池塘渇雨蛙聲少庭院無人燕語長午枕不成春草夢<lb/>
落花風静煮茶香<lb/>
　　　次韻郭子秀曉行<lb/>
脫葉園林帶曉鴉馬蹄步步踏霜華山邊水際頻凝顧<lb/>
怕有寒梅昨夜花<lb/>
<pb n="KR4h0143_WYG_155-20b"/>
　　　山邨<lb/>
萬竹梢頭雲氣生西風吹雨又吹晴題詩未了下山去<lb/>
一路吟聲雜水聲<lb/>
　　　客中秋晩<lb/>
榴花纔放客辭家客裏因循見菊花獨坐西樓對風雨<lb/>
夭寒猶自著輕紗<lb/>
　　　都中冬日<lb/>
脫却鸘裘付酒家忍寒圗得醉京華一冬天氣如春暖<lb/>
<pb n="KR4h0143_WYG_155-21a"/>
昨日街頭賣杏花<lb/>
　　　次韻盧申之正字野興<lb/>
芋圃蔬畦接井湄茆簷四面槿籬圍門前盡日無人過<lb/>
牛渡横塘野鴨飛<lb/>
　　　題黄州謝深道國正山菴<lb/>
就荒山竹重抽筍新種池荷晩著花意象全然似邨落<lb/>
又添茅屋兩三家<lb/>
　　　題鄭子夀野趣<lb/>
<pb n="KR4h0143_WYG_155-21b"/>
菜花園圃槿花籬麥滿前坡水滿池野老横竿闌鴨過<lb/>
牧兒攜笛倚牛吹<lb/>
　　　湘西寺觀瀾軒<lb/>
東岸樓臺西岸山瀟湘一片在中間紅塵不到煙波上<lb/>
僧與白雲相共閒<lb/>
　　　鄂渚解纜<lb/>
日日言歸不得歸今朝真箇是歸期西樓煙水南樓月<lb/>
別後何人更有詩<lb/>
<pb n="KR4h0143_WYG_155-22a"/>
　　　巾子山翠㣲閣<lb/>
雙峰直上與天參僧共白雲棲一菴今古詩人吟不盡<lb/>
好山無數在江南<lb/>
　　　無題<lb/>
憶聞春燕語雕梁又聴秋鴻叫斷腸一縷沉煙飛不過<lb/>
兩樓相對立斜陽<lb/>
　　　林伯仁話別<lb/>
別酒三盃醉不知梅花嶺外故人稀片心暗逐白雲去<lb/>
<pb n="KR4h0143_WYG_155-22b"/>
日日向君行處飛<lb/>
　　　釣臺<lb/>
萬事無心一釣竿三公不換此江山平生誤識劉文叔<lb/>
惹起虚名滿世間<lb/>
　　戴昺<lb/>
　　　效宫詞體<lb/>
楊栁萬絲堆怨緒丁香百結鎖愁腸小桃先得東皇寵<lb/>
莫妬春風過海棠<lb/>
<pb n="KR4h0143_WYG_155-23a"/>
　　　竹林避暑<lb/>
自抱桃笙過竹林濃陰一片值千金清眠盡晩無人喚<lb/>
時有風鳴石上琴<lb/>
　　　題項宜父方巖山別業<lb/>
緑蘿翳翳結高林煙吐霞呑一徑深半夜松涼鶴先睡<lb/>
滿山明月自横琴<lb/>
晩菘早韭各隨時霜薤青青間露葵甘脆日堪供小摘<lb/>
不須更覔養神芝<lb/>
<pb n="KR4h0143_WYG_155-23b"/>
　　　天台道上早行<lb/>
箯輿軋軋過清溪溪上梅花壓水低月影漸收天半曉<lb/>
兩山相對竹雞啼<lb/>
　　　歸途過銅官山<lb/>
山逕﨑嶇落葉黄青松疎處漏斜陽鳴禽無數聲相應<lb/>
一陣㣲風野菊香<lb/>
　　嚴羽<lb/>
　　　送友人之楚州<lb/>
<pb n="KR4h0143_WYG_155-24a"/>
黯黯離筵夕照收江城羌笛起邊愁念君此去三千里<lb/>
何處闗山是楚州<lb/>
　　　聞笛<lb/>
江上誰家吹笛聲月明霜白不堪聴孤舟萬里瀟湘客<lb/>
一夜歸心滿洞庭<lb/>
　　　呉中送客歸豫章<lb/>
川程極目渺空波送爾歸舟奈別何南國音書須早寄<lb/>
江湖春雁已無多<lb/>
<pb n="KR4h0143_WYG_155-24b"/>
　　　臨池<lb/>
乍涼池館雨初收菱角蓮房共趁秋獨恨碧波渾占却<lb/>
更無剰水浴沙鷗<lb/>
　　　酬故人見贈<lb/>
湘江南去少人行瘴雨蠻煙白草生誰念梁園舊詞客<lb/>
桄榔樹下獨聞鶯<lb/>
　　　江上送客<lb/>
留君夜飲北風寒且折梅花耐醉歡明日桐廬潮去逺<lb/>
<pb n="KR4h0143_WYG_155-25a"/>
孤帆天際若為看<lb/>
　　　秋日<lb/>
西風催我轉胡床坐落秋山午夢涼蟬老樹深音響別<lb/>
滿天風雨帶斜陽<lb/>
　　　燕<lb/>
巢破春雛半不存銜泥空傍主人門一生巧計輸黄雀<lb/>
飲啄官倉長子孫<lb/>
　　　臨川送周月船入京<lb/>
<pb n="KR4h0143_WYG_155-25b"/>
別時把酒已魂銷別後音書更闃寥一片離心寄春水<lb/>
隨君船入浙江潮<lb/>
　　嚴粲<lb/>
　　　秋入<lb/>
秋入蘋風白浪生癡雲未放楚天晴青山湖外知何處<lb/>
中有斜陽一段明<lb/>
　　　陽闗圗<lb/>
人人腸斷渭城歌誰獨持竿面碧波可是無情如木石<lb/>
<pb n="KR4h0143_WYG_155-26a"/>
祗因此地別離多<lb/>
　　　見梅<lb/>
絶憐生意上寒枝㡬度巡簷錯恨遲數㸃疎花人未見<lb/>
窗間早被月明知<lb/>
　　　薦福寺<hi>即戴叔倫故宅今號戴公堤</hi>
石逕秋痕苔蘚深誰將清氣潤修林戴公堤上古時月<lb/>
㡬度良宵照苦吟<lb/>
　　　宿石潭寺寄黄炳<lb/>
<pb n="KR4h0143_WYG_155-26b"/>
昨夜湖心共泊船一天星露宿寒煙朝来極目無州渚<lb/>
知採蘋花何處邊<lb/>
　　　紀夢<lb/>
煙島空濛一鶴飛天風滿袖自吟詩覺来猶似非人世<lb/>
花影闌干月上時<lb/>
　　　池陽道中<lb/>
脱葉舞風過別岸濕雲含雨上晴天修途喜借晩涼得<lb/>
幽鳥一聲生翠煙<lb/>
<pb n="KR4h0143_WYG_155-27a"/>
　　　過江東<lb/>
落花時節過江東濃緑山頭間小紅野店日長春寂寂<lb/>
栁陰揺颺酒旗風<lb/>
　　　月<lb/>
只道今宵月出遲雲間不覺上多時夜深花影如清晝<lb/>
何處山頭一笛吹<lb/>
　　　二水聞角<lb/>
少日鄉閭不解愁閒聴畫角起譙樓西風依舊闌干月<lb/>
<pb n="KR4h0143_WYG_155-27b"/>
獨自瀟湘萬里秋<lb/>
　　　子陵灘<lb/>
一榻從容話嵗寒相忘共作布衣看雲臺諸子成何事<lb/>
萬古清風一釣竿<lb/>
　　　㲹湖<lb/>
四邊天共水漫漫身在鴻濛縹緲間忽見浮空青一抹<lb/>
舟中人説是湖山<lb/>
　　李昂英<lb/>
<pb n="KR4h0143_WYG_155-28a"/>
　　　羅浮梁彌仙遊爛柯山贈以曲笻方笠<lb/>
葛坡龍竹東坡笠合伴山人到洞天柯爛想應留斧在<lb/>
憑君試問石橋仙<lb/>
　　　雨行梅闗<lb/>
濃嵐四合凍雲癡水墨連屛鬬崛竒衝雨此行風景別<lb/>
滿山翠滴水簾垂<lb/>
　　　羅浮桃源洞<lb/>
靈符鎖盡穴中蛇深入千巖處士家峒戸隔雲呼不應<lb/>
<pb n="KR4h0143_WYG_155-28b"/>
時時流水出桃花<lb/>
　　　夜夢漁父求詩覺能記其全書贈梁彌仙<lb/>
酒沽無盡春無限一葉江湖萬里天明月滿篷風荻響<lb/>
醉眠正在白鷗邊<lb/>
　　姚鏞<lb/>
　　　寓霅川<lb/>
王戴溪頭小隠仙漁翁引上霅溪船㡬回倦釣思歸去<lb/>
又為蘋花住一年<lb/>
<pb n="KR4h0143_WYG_155-29a"/>
　　　題畫壁<lb/>
兩山灌木帶晴鵶泯泯春流漾浦沙隔岸小舟呼不應<lb/>
碧桃花外是誰家<lb/>
　　　宿䕶國寺觀晦翁先生題名<lb/>
滿樹㯶花滿逕松解鞍纔是暝樓鐘上方月白山雲静<lb/>
看見東南一兩峰<lb/>
看了題名㸔䟦文自憐不及晦翁門野僧惜打殘碑賣<lb/>
時共山猿洗墨痕<lb/>
<pb n="KR4h0143_WYG_155-29b"/>
　　方岳<lb/>
　　　禱晴福善<lb/>
夜落簷花未肯晴燈寒等不到天明自憐短髪垂垂老<lb/>
一滴秋霖白一莖<lb/>
　　　立春<lb/>
氷絲玉縷簇青紅已逗花梢一信風夢到謝池新雪盡<lb/>
暖煙含雨緑悤悤<lb/>
綵燕雙簪翡翠翹巧裁銀勝試春韶東風已到䦨干北<lb/>
<pb n="KR4h0143_WYG_155-30a"/>
看見嬌黄上栁條<lb/>
　　　湖上<lb/>
緑波如畫雨初晴一岸煙蕪極望平日暮落花風欲定<lb/>
小樓絃管擪新聲<lb/>
連天芳草晩淒淒蹀躞花邊馬不嘶蜂蝶已歸絃管静<lb/>
猶聞人語畫橋西<lb/>
　　　立春謝司法有詩次韻<lb/>
一夜挼雲作雪飛池塘已自緑生肥憑君檢校闌干北<lb/>
<pb n="KR4h0143_WYG_155-30b"/>
栁上新青歸未歸<lb/>
　　　春思<lb/>
楊栁生寒莫上樓夕陽芳草泥人愁情知社近迎新燕<lb/>
盡捲湘簾不下鈎<lb/>
杜鵑花落石闌干新染晴波緑遶灣小立佇詩風滿袖<lb/>
一雙睡鴨占春閒<lb/>
　　　清明日舟次呉門<lb/>
篷牕恰受夕陽明楊栁梨花半月程老去不知寒食近<lb/>
<pb n="KR4h0143_WYG_155-31a"/>
一篙煙水載春行<lb/>
　　　夏夜<lb/>
河漢㣲明星乍稀碧蓮香濕襲人衣夜涼如水琉璃滑<lb/>
自起開牕放月歸<lb/>
　　　暑中雜興<lb/>
是非不到野溪邊只就梧桐聴雨眠睡熟不知溪水長<lb/>
鷺鶿飛上釣魚船<lb/>
　　　龜巢夜宴<lb/>
<pb n="KR4h0143_WYG_155-31b"/>
落日鴛鴦睡淺坡荷花初醒水㣲波玉簫吹㫁晴雲濕<lb/>
最覺池寛得月多<lb/>
　　　早春山中<lb/>
空濛山翠濕烏紗逗宻穿深一徑斜誰畫秋厓滿頭雪<lb/>
石壇倚竹看梅花<lb/>
　　　雨宿<lb/>
雨宿疎篷不耐闗蘋花菰葉老江千鷺飛欲下忽驚起<lb/>
秋水新添一寸寒<lb/>
<pb n="KR4h0143_WYG_155-32a"/>
　　　次韻陳帳管秋思<lb/>
秋風吹裂舊荷衣自讀離騷倚落暉已覺蘆花洲渚冷<lb/>
水天歸雁著行飛<lb/>
　　　九日道中淒然憶潘邠老之句<lb/>
滿城風雨近重陽城脚誰家菊自黄又是江湖離別處<lb/>
煙寒吹雁不成行<lb/>
　　　田頭<lb/>
秧田多種八月白草樹初開九里香但得有牛横短笛<lb/>
<pb n="KR4h0143_WYG_155-32b"/>
一蓑春雨自農桑<lb/>
　　　聞角<lb/>
城角吹霜月欲斜天寒無奈客思家不知野菊滄江上<lb/>
開到梅梢第㡬花<lb/>
　　　即事<lb/>
荒煙疎樹野人家竹外尋詩一逕斜山鳥亦知人意思<lb/>
忽翻殘雪啄梅花<lb/>
　　　獨立<lb/>
<pb n="KR4h0143_WYG_155-33a"/>
茅茨煙樹水溶溶籬落人家帶晩舂獨立西風無一事<lb/>
自撑短艇看芙蓉<lb/>
　　潘牥<lb/>
　　　恭謝駕囘丞相以下皆簪花<lb/>
輦路安排看駕回千官花壓帽簷垂君王不輟憂勤念<lb/>
玉貌還如未插時<lb/>
　　鄭震<lb/>
　　　荆南別賈制書東歸<lb/>
<pb n="KR4h0143_WYG_155-33b"/>
來時秋雨滿江樓歸日春風度客舟回首荆南天一角<lb/>
月明吹笛下揚州<lb/>
　　　晩春即事<lb/>
輕寒時節牡丹開葉底青青又見梅門外數枝楊栁薄<lb/>
一春鶯燕不曾来<lb/>
　　　荆江口望見君山<lb/>
荆江江口望漫漫一白無邊夕照寒只是青雲浮水上<lb/>
教人錯認作山看<lb/>
<pb n="KR4h0143_WYG_155-34a"/>
　　林希逸<lb/>
　　　黄源嶺半見梅作<lb/>
古嶺森森立萬松一株寒玉笑春風恰如釣艇桐江客<lb/>
畫入雲臺劍珮中<lb/>
　　　馬和之覔句圗<lb/>
先生隠几奴煨火斜插疎枝破瓦尊鶴夢未回更㡬轉<lb/>
吟時應是月黄昏<lb/>
　　　即圃偶題<lb/>
<pb n="KR4h0143_WYG_155-34b"/>
曲階倚杖行疎影栁花度竹黏衣領臺根三兩落殘梅<lb/>
時見幽禽窺野井<lb/>
　　周弼<lb/>
　　　落梅<lb/>
玉樹分明照夕流粉痕翻為碧苔留三更枝上玲瓏雨<lb/>
亂滴寒香一夜愁<lb/>
　　　回山僧書就題書尾<lb/>
憶昔同遊題落葉寺前枯樹鶴巢邊不知今度苔枝上<lb/>
<pb n="KR4h0143_WYG_155-35a"/>
多少秋蟲已化蟬<lb/>
　　　秋夜<lb/>
山門半掩浮雲闕古道人稀芳草歇夜深零露滴秋香<lb/>
幽人獨步青蘿月<lb/>
　　　野廟<lb/>
野廟荒蕪倒掩扉寂寥香火客来稀年年歸燕相看覷<lb/>
空滴春泥損畫衣<lb/>
　　　女墳湖<lb/>
<pb n="KR4h0143_WYG_155-35b"/>
石龜無語對東風海鶴曾迷曉市中三十六鱗朝夜月<lb/>
玉釵人在水晶宫<lb/>
　　　吳門送同行者之毗陵<lb/>
布帆何處定逢春身是歸人又送君明日隔城回首望<lb/>
冷花寒葉滿秋雲<lb/>
　　　西湖初夏<lb/>
花飛春減緑陰成不住風光繞禁城山寺曉晴蟬欲噪<lb/>
栁林猶囀數聲鶯<lb/>
<pb n="KR4h0143_WYG_155-36a"/>
　　　客樓<lb/>
水國清秋潮半生越王臺殿鎖荒城西樓一夜思歸客<lb/>
斜倚朱闌獨聴笙<lb/>
　　　胥門<lb/>
蘆葦蕭蕭生晩潮伍員何地更吹簫夕陽自逐寒鴉去<lb/>
萬片宫花共寂寥<lb/>
　　錢時<lb/>
　　　睡起<lb/>
<pb n="KR4h0143_WYG_155-36b"/>
雨浥蒲風晩更涼數花薝蔔浄生香高眠深穏清無夢<lb/>
儘覺人間白晝長<lb/>
　　錢黙<lb/>
　　　秋思<lb/>
坐擁遺經百尺樓湘簾高捲不勝秋半窗涼月三更夢<lb/>
一枕淒風萬斛愁<lb/>
　　錢槱<lb/>
　　　溪上<lb/>
<pb n="KR4h0143_WYG_155-37a"/>
秋老蘆花冉冉飛曉天寒氣襲人衣輕橈掉入鷗羣去<lb/>
釣得鱸魚帶雨歸<lb/>
　　錢端琮<lb/>
　　　菊<lb/>
雨隨秋色入重陽籬下黄花未放香莫怨枝頭開較晩<lb/>
晩開到底耐風霜<lb/>
　　許棐<lb/>
　　　夜泊長河<lb/>
<pb n="KR4h0143_WYG_155-37b"/>
黄帽貪程夜泊遲市樓燈火歇多時滿懐風月無分付<lb/>
却借漁翁短笛吹<lb/>
　　　秋江漁父<lb/>
小舟輕似一鷗飛戀月隨風慵不歸困卧蘆花深雪裏<lb/>
夜寒添葢舊蓑衣<lb/>
　　　雪曉<lb/>
臘雪連宵接曉飛錦衾公子未曽知起来攜杖敲梅樹<lb/>
扶得輕盈壓損枝<lb/>
<pb n="KR4h0143_WYG_155-38a"/>
　　　春晩<lb/>
推過詩編把酒斟挽春㡬句讓鶯吟門前却喜無人埽<lb/>
積得殘花一寸深<lb/>
　　　秋齋即事<lb/>
桂香吹過中秋了菊傍重陽未肯開㡬日銅瓶無可浸<lb/>
賺他飢蝶入窗来<lb/>
　　　郭南湖見訪却適有出一絶為謝<lb/>
一篷風雨偶歸遲見説君来扣我扉童子困眠梅樹下<lb/>
<pb n="KR4h0143_WYG_155-38b"/>
不曽放過鶴雙飛<lb/>
　　　落梅<lb/>
紅杏枝枝嬌似染緑楊處處宻成圍苦無顔色相追逐<lb/>
自趁東風作雪飛<lb/>
　　施樞<lb/>
　　　月夜憶梅花<lb/>
夜深寒月照窗紗忽憶林逋處士家鷗鷺正眠烟樹冷<lb/>
不知誰可伴梅花<lb/>
<pb n="KR4h0143_WYG_155-39a"/>
　　　題桃源圗<lb/>
山中與世不相闗雞犬桑麻盡日閒傍水桃花春爛漫<lb/>
誤傳消息到人間<lb/>
　　　立春<lb/>
彩勝飄春上髩蓬倚闌一笑問東風青青栁眼梅花雨<lb/>
纔染陽和便不同<lb/>
　　　横瀆岸邊梅花方開<lb/>
雪染梅花倚道傍亭亭野水弄幽芳東風似賞孤高意<lb/>
<pb n="KR4h0143_WYG_155-39b"/>
未許飄零一片香<lb/>
　　　分賦楊花<lb/>
纎腰睡起芳情足誰道春風浪拘束日暮天涯細草多<lb/>
輕風誤入闌干曲<lb/>
　　　雨中用雪坡賦<lb/>
無計酬春得有詩倚闌終日候晴暉東風漸屬新桃李<lb/>
簾幕深深燕子飛<lb/>
　　　贈湖邊栁<lb/>
<pb n="KR4h0143_WYG_155-40a"/>
亂撒鵞黄拂曉晴天涯多少故人情遊船空逐輕陰轉<lb/>
半屬春風半屬鶯<lb/>
　　　聞雁<lb/>
飛盡沙田到水鄉年年来往為誰忙只貪夜月蘆花宿<lb/>
不是將身傍稻粱<lb/>
　　　泛月夜歸<lb/>
短艇衝寒泛淺沙滿溪明月浸蘆花忽驚逺岸燈光發<lb/>
籬落蕭疎一兩家<lb/>
<pb n="KR4h0143_WYG_155-40b"/>
　　　小樓獨坐用菊潭壁間韻<lb/>
簾捲疎風入小樓夕陽銜雁欲西流無人細説吟邊事<lb/>
獨有黄花共晩秋<lb/>
　　　分韻春字<lb/>
栁外鶯聲錯喚人小樓吟苦不知春落花飛過秋千去<lb/>
一片閒情客裡身<lb/>
　　　緑字韻<lb/>
曉帳香消閒畫燭夢回山斷屛風曲輕煙細雨客多情<lb/>
<pb n="KR4h0143_WYG_155-41a"/>
南浦草隨新漲緑<lb/>
　　　閨思<lb/>
簾底臨鸞惜嵗華髩雲慵掠寶釵斜落梅香斷無消息<lb/>
一樹春風屬杏花<lb/>
　　　春夜賦小字<lb/>
岸桐花開春欲老目斷斜陽芳信杳東風不管客情多<lb/>
杜鵑啼月青山小<lb/>
　　　小樓對月<lb/>
<pb n="KR4h0143_WYG_155-41b"/>
京國誰曾念旅遊閒情芳思兩悠悠却因今夜䦨干月<lb/>
引得春風上小樓<lb/>
　　　晩望<lb/>
芳草迢迢客路長栁邊吹絮燕泥香桐花坼盡春歸去<lb/>
猶倚危闌問夕陽<lb/>
　　　夜泊黄灣<lb/>
移近黄灣泊短篷野雲隨地一溪風渚香吹散荷花雨<lb/>
㡬㸃流螢出葦叢<lb/>
<pb n="KR4h0143_WYG_155-42a"/>
　　　　西河栁<lb/>
　一把青絲拂地垂柔梢淺淺抹燕脂絮花吹盡枝方長<lb/>
　却恨東風未得知<lb/>
　　　　初泊世綵<lb/>
　不問蕭條傳舍空来欹空枕聴西風一庭明月無人管<lb/>
　秋在梧桐落葉中<lb/>
　　　　早起<lb/>
　簷前鳴玊響丁東清夢初迴鶴帳中早起井梧飄一葉<lb/>
<pb n="KR4h0143_WYG_155-42b"/>
　方知昨夜是秋風<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻七十二<lb/>
</p>
<p>
</p>
  </div>
</body>
</text>
</TEI>
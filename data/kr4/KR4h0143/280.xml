<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_280-1a"/>
　欽定四庫全書<lb/>
御選明詩巻一百十一<lb/>
　　七言絶句十一<lb/>
　　　戈用泰<lb/>
　　　　煙雨樓<lb/>
　平波四面八窗開盡日笙歌載酒來去矣詩人誰管領<lb/>
　年年煙雨自樓臺<lb/>
　　　章士雅<lb/>
<pb n="KR4h0143_WYG_280-1b"/>
　　　　紀懐二首<lb/>
　鳥聲啼散一簾花遙憶春風怨歲華何事半生能薄倖<lb/>
　緑楊深處即為家<lb/>
　江城二月客衣單況是春風十日寒鄉國梅花吹欲盡<lb/>
　不須横笛倚朱闌<lb/>
　　　呉正志<lb/>
　　　　曉霽即事<lb/>
　雨痕收盡亂雲飛溪上青山轉翠微蠶婦不知隄上濕<lb/>
<pb n="KR4h0143_WYG_280-2a"/>
採桑踏遍露華歸<lb/>
　　　臨流口占<lb/>
家傍寒塘魚自肥疎罾一試夕陽稀雖然未是忘筌者<lb/>
也免侯門彈鋏歸<lb/>
　　鄭明選<lb/>
　　　憶呉興<lb/>
衢州霜橘紫金苞玉液瓊漿不用調此物逺來三百里<lb/>
香風散滿駱駝橋<lb/>
<pb n="KR4h0143_WYG_280-2b"/>
　　　沈長山山莊<lb/>
苦蓼滿汀花映窓蜀山飛過雁雙雙豆棚欹側侵書架<lb/>
梧葉顛狂撲酒缸<lb/>
蓮花兠上草蟲鳴處處村莊白菜生賓雁成行如一字<lb/>
冦鳬作陣似風聲<lb/>
東家園裏撲黄柑西岸墳前種石楠蝘蜓似蛇縁短壁<lb/>
鷺鷀如鶴下澄潭<lb/>
　　王士騏<lb/>
<pb n="KR4h0143_WYG_280-3a"/>
　　　送顧太史冊封朝鮮<lb/>
葱秀山頭曉色鮮月明茅屋漢江船登臨縱發揮毫興<lb/>
莫許陪臣有和篇<lb/>
徹天火樹照邊陲軟繡肩輿坐自移到日定知春麥秀<lb/>
請看箕子廟前碑<lb/>
　　　贈别<lb/>
東風吹栁栁成絲細雨釀花花滿枝可惜春光正駘蕩<lb/>
相逢恰是别離時<lb/>
<pb n="KR4h0143_WYG_280-3b"/>
　　歸子慕<lb/>
　　　過王世周北城幽居二首<lb/>
溪溪緑樹間紅花道是桃源似若耶西近青山東近郭<lb/>
白雲低處是君家<lb/>
野徑無人芳草春無情獨對野花新老夫自愛東風立<lb/>
蝴蝶嬌痴不畏人<lb/>
　　　北地曉征<lb/>
夜半寒雞不忍聽主人炊熟夢初醒出門不復知南北<lb/>
<pb n="KR4h0143_WYG_280-4a"/>
馬上持鞭數七星<lb/>
　　高克正<lb/>
　　　武夷雜詠<lb/>
雨過春朝倍可憐芳菲冉冉片帆前羣仙晞髮知何處<lb/>
花落花開不記年<lb/>
　　畢自嚴<lb/>
　　　塗次詠桃花<lb/>
緑楊春樹䕃芳鄰中有夭桃别樣新馬上不須頻指㸃<lb/>
<pb n="KR4h0143_WYG_280-4b"/>
好花應笑白頭人<lb/>
　　石九奏<lb/>
　　　春郊<lb/>
三月長安花正飛長河堤畔栁依依獨憐芳草王孫路<lb/>
立盡東風不肯歸<lb/>
　　李日華<lb/>
　　　贈顧長卿<lb/>
碧梧風葉響虚廊細葛輕含午夜凉不獨疎螢能炤字<lb/>
<pb n="KR4h0143_WYG_280-5a"/>
明河高映讀書堂<lb/>
　　　山居絶句<lb/>
雪花撩亂撲春蟲擁褐單牀睡思濃夢裏一聲聞折竹<lb/>
呼童亟徙小盆松<lb/>
四月雨晴山路香松花洒地鶴翎黄輕衫短笠荷鉏去<lb/>
斸得青芝一尺長<lb/>
　　　贈維揚王孝廉中𤣥<lb/>
蕪城春雨漲江沙沙上紅樓映逺花一抹濃烟萬株栁<lb/>
<pb n="KR4h0143_WYG_280-5b"/>
紫騮嘶入玉鈎斜<lb/>
　　　贈陳禹玉<lb/>
木蘭零落海棠殘風雨蕭蕭欲釀寒花氣曉來渾不定<lb/>
暗隨春夢到江干<lb/>
　　謝肇淛<lb/>
　　　錢唐逢康元龍<lb/>
黄梅細雨暗江闗我入西呉君欲還馬上相逢須盡醉<lb/>
明朝知隔幾重山<lb/>
<pb n="KR4h0143_WYG_280-6a"/>
　　　聞鐘寄曽人倩<lb/>
十年去國夢滄浪夜夜鐘聲似上陽謾憶長安驅馬伴<lb/>
東華門外月如霜<lb/>
　　　雨中度北峽闗<lb/>
溪流屈曲路巉巉細雨斜風轉不堪惟有馬頭雲霧裡<lb/>
青山一片似江南<lb/>
　　　渡汶河<lb/>
霜飛月落野雞啼霧鎖長林水拍堤夾岸人家寒未起<lb/>
<pb n="KR4h0143_WYG_280-6b"/>
孤舟已過汶河西<lb/>
　　　淮上重送永奉<lb/>
輕黄栁色緑烟含欲折行人自不堪兩岸梨花寒食雨<lb/>
孤舟今夜泊淮南<lb/>
　　　夢作<lb/>
白鶴屏寒月影稀水精簾巻篆烟微生憎栁絮如蝴蝶<lb/>
撩亂春愁處處飛<lb/>
　　　春日溯汶河作<lb/>
<pb n="KR4h0143_WYG_280-7a"/>
東風殘雪繫蘭撓滿目山川對寂寥記得門前春水滿<lb/>
美人蕉壓赤闌橋<lb/>
　　　葛陽道中雜詩二首<lb/>
雨中新水漲平沙芳草連天鳥道斜隔水松門人不閉<lb/>
斷橋流水紫藤花<lb/>
烏桕成林稻滿畦新篘白酒配黄雞老農醉臥無人喚<lb/>
日落子規頭上啼<lb/>
　　　桃源道中<lb/>
<pb n="KR4h0143_WYG_280-7b"/>
春風籬落酒旗閒流水桃花映碧山寄語漁郎莫深去<lb/>
洞中未必勝人間<lb/>
　　鄧原岳<lb/>
　　　江上别徐惟和兄弟<lb/>
驛路風吹楊栁枝江雲江草不勝悲也知逺道終須别<lb/>
借得離筵駐片時<lb/>
　　陳价夫<lb/>
　　　將至珠崖過迴風嶺即事<lb/>
<pb n="KR4h0143_WYG_280-8a"/>
瓊南漠漠海雲西瘴嶺秋風客路迷澗水松蘿猿共飲<lb/>
夕陽煙樹鳥空啼<lb/>
黎人射鹿歸深洞越女乘牛度晚溪更欲摩崖書别恨<lb/>
古苔封盡不堪題<lb/>
　　陳薦夫<lb/>
　　　寄懐王震夫客蜀<lb/>
卭郲東望草離離峽口春歸未有期懐古思郷兩行淚<lb/>
豈堪同在聽猿時<lb/>
<pb n="KR4h0143_WYG_280-8b"/>
　　　宿大横驛<lb/>
不堪水驛與山程愁聽清猿過五更歸夢欲尋南路去<lb/>
門前又有馬蹄聲<lb/>
　　丁肇亨<lb/>
　　　立秋<lb/>
一葉初飄六月秋終宵雨㵼火西流夕陽弄影輕煙暝<lb/>
卧聽鄰砧不耐愁<lb/>
　　湯賓尹<lb/>
<pb n="KR4h0143_WYG_280-9a"/>
　　　梅泉二首<lb/>
何處西方有美人貌中風雪意中春尋常摸索無縁得<lb/>
忽漫相逢野水濱<lb/>
寒水泠泠駐碧潭悠悠香韻鼻端參月明繚繞羅浮夢<lb/>
合向其中置睡菴<lb/>
　　王思任<lb/>
　　　勺園<lb/>
纔辭帝里入風煙處處亭臺鏡裏天夢到江南深樹底<lb/>
<pb n="KR4h0143_WYG_280-9b"/>
呉兒歌板放秋船<lb/>
　　沈<graphic n="KR3733" url="https://raw.githubusercontent.com/kanripo/KR-Gaiji/master/images/KR3733.png" mimeType="image/png"/>
　　　漂母<lb/>
偶然一飯進王孫荅贈千金未足論何事怨家還報德<lb/>
淮隂年少亦推恩<lb/>
　　曹學佺<lb/>
　　　留别金陵<lb/>
微月斜陽影已低風霜四起夕淒淒烏生兩翼不飛去<lb/>
<pb n="KR4h0143_WYG_280-10a"/>
只在白門城上啼<lb/>
　　　除夕柬非熊茂之<lb/>
度嶺穿林境孰如懐人遙望片雲居應知寂寞禪關裡<lb/>
一樹梅花共嵗除<lb/>
　　　板橋<lb/>
兩岸人家傍栁條𤣥暉遺跡自蕭蕭曽為一夜青山客<lb/>
未得無情過板橋<lb/>
　　　清溪朱邑宰里人也以荔枝名緑扶包者見餉<lb/>
<pb n="KR4h0143_WYG_280-10b"/>
三灣亭子寄山㘭夾樹人家似鳥巢謾說故鄉相見好<lb/>
荔支先餉緑扶包<lb/>
　　顧起元<lb/>
　　　曉行道中<lb/>
曉風蕭颯度疎楊此日闗山别恨長試聽高城吹畫角<lb/>
秋河不動月如霜<lb/>
　　　靈濟宫<lb/>
星幢霞斾晝繽紛十二瓊樓駐彩雲鸞鶴紫笙時上下<lb/>
<pb n="KR4h0143_WYG_280-11a"/>
步虚雙引玉晨君<lb/>
　　陳邦瞻<lb/>
　　　後湖看荷花<lb/>
緑水紅蕖欲斷腸可憐秋色似横塘晚風不見木蘭枻<lb/>
明月無人花自香<lb/>
　　袁世振<lb/>
　　　無題<lb/>
飯罷開門看晚天斜陽依舊送鳴蟬回頭失却從前路<lb/>
<pb n="KR4h0143_WYG_280-11b"/>
徵逐香蘺三十年<lb/>
　　董應舉<lb/>
　　　金山作<lb/>
南條一線自峨岷拆楚分呉劃斷天獨有妙高臺上月<lb/>
不為南北隔風烟<lb/>
　　何棟如<lb/>
　　　午日秦淮雜詠<lb/>
深潭日落停舟滿高栁橋迴夾岸齊燈影不分波上下<lb/>
<pb n="KR4h0143_WYG_280-12a"/>
人聲莫辨水東西<lb/>
　　范鳳翼<lb/>
　　　秋日渡江<lb/>
𤓰渚輕舠破浪風金焦山麓亂流中秋高不避波濤險<lb/>
欲看江南柿葉紅<lb/>
　　　田居<lb/>
夜來霖雨足西莊薄醉攜童看插秧岸樹成行霑濕重<lb/>
低枝壓帽棗花香<lb/>
<pb n="KR4h0143_WYG_280-12b"/>
　　　退園即事<lb/>
遲日偷閒一舉巵流光堪惜更堪悲䑕姑開遍春餘幾<lb/>
為倩封姨且莫吹<lb/>
螺髻江干蘸碧濃近來老眼漸朦朧何當吹却前谿樹<lb/>
送出欄頭幾片峯<lb/>
　　鄧雲霄<lb/>
　　　隄上行<lb/>
萬井樓臺落鏡中環堤處處小橋通呉娃慣蕩蓮舟劇<lb/>
<pb n="KR4h0143_WYG_280-13a"/>
水淺沙明不畏風<lb/>
　　黄汝亭<lb/>
　　　寄家書口占<lb/>
栁岸風來九月秋片帆一夕過揚州鄉心無限書難盡<lb/>
殘吹數聲移晚舟<lb/>
　　　樵風涇<lb/>
水南門外耶溪東多少遊人棹短篷一自仙郎移羽箭<lb/>
晚風歸去趂樵風<lb/>
<pb n="KR4h0143_WYG_280-13b"/>
　　　送張肅之歸山隂<lb/>
青溪明月碧梧林一片秋光蕩逺岑正好邀歡歌子夜<lb/>
不堪雪棹入山隂<lb/>
　　阮自華<lb/>
　　　江南<lb/>
雪邊畫閣幾時春遙映江南栁色新立馬長干愁不折<lb/>
無因寄與望中人<lb/>
　　曹徵庸<lb/>
<pb n="KR4h0143_WYG_280-14a"/>
　　　南康官舍<lb/>
偶住江城池上亭長松苦竹伴餘清墻西秋色斜陽外<lb/>
截得廬山一角明<lb/>
　　張以誠<lb/>
　　　贈蕭大將軍移鎮漁陽<lb/>
鳴沙城北接雲中千里飛狐一道通十萬健兒齊上馬<lb/>
旌旗獵獵動秋風<lb/>
　　王衡<lb/>
<pb n="KR4h0143_WYG_280-14b"/>
　　　支硎山口占<lb/>
曉山煙重暮山開石馬三朝半緑苔掃得墓門清似水<lb/>
梅花昨夜又飛來<lb/>
　　　花朝<lb/>
晴煙膏露若為容躑躅香苞望曉紅莫怨五更風色惡<lb/>
開花原是落花風<lb/>
　　　送范長白東歸余亦後此歸矣<lb/>
六街燈火栁煙霏紅入東山舊舞衣為語青城歸去鶴<lb/>
<pb n="KR4h0143_WYG_280-15a"/>
弓彎如月背人飛<lb/>
　　　池上即事<lb/>
含情落葉已繽紛深轉歌喉齒未分橋上玉人真咫尺<lb/>
簫聲似隔數重雲<lb/>
　　熊明遇<lb/>
　　　詠藕<lb/>
秋深素節出汚池渾似江梅雪裡枝拾取寒香清浸月<lb/>
仙人掌上露凝時<lb/>
<pb n="KR4h0143_WYG_280-15b"/>
尋芳人盡看荷花蕩漾荷珠照曉霞菂藶紫苞新採後<lb/>
西風剪出玉槎牙<lb/>
　　　釣舟<lb/>
竹竿溪上釣魚舟洞口桃花信水流曉月半輪新雨霽<lb/>
春山缺處是嚴州<lb/>
　　公鼐<lb/>
　　　習家池<lb/>
峴首岧嶤漢水長習家煙樹野亭荒羊公流涕山公醉<lb/>
<pb n="KR4h0143_WYG_280-16a"/>
並立殘碑卧夕陽<lb/>
　　　明湖獨眺<lb/>
窄岸平橋萬栁斜半城春水半人家東風吹雨宵來急<lb/>
一片鄉心到海涯<lb/>
　　　南樓<lb/>
十二樓開列玉京分明天上落層城檐前寂寂三珠樹<lb/>
半夜鶴飛枝上鳴<lb/>
　　　掖縣道中<lb/>
<pb n="KR4h0143_WYG_280-16b"/>
齊疆行盡海雲生處處看山自問名麥秀漸漸桑柘緑<lb/>
馬頭不見曲侯城<lb/>
　　董光宏<lb/>
　　　許昌道中<lb/>
青郊小雨裛游塵正是芳菲一半春花栁故園應共笑<lb/>
主人嵗嵗作行人<lb/>
　　雷思霈<lb/>
　　　贈劉七<lb/>
<pb n="KR4h0143_WYG_280-17a"/>
劉郎讀書王郎館酒到看花興到詩無事過余談竟日<lb/>
竹邊雙雀立多時<lb/>
　　袁懋謙<lb/>
　　　同年郭太素從廣陵攜姬人為白下之游賦别<lb/>
白門花月可憐宵宛轉朱欄映畫橋怪得彩雲飛不散<lb/>
玉人新度廣陵簫<lb/>
　　劉宗周<lb/>
　　　陽榖道中辭春<lb/>
<pb n="KR4h0143_WYG_280-17b"/>
春入桃源許避秦乾坤投爾乞閒身不知嵗月隨流水<lb/>
一任鶯花綣主人<lb/>
北來山色初如黛一半春前送客還黄石不知何處是<lb/>
教人指點榖成山<lb/>
　　　除夕示敬伯<lb/>
曉日離離桂影斜一聲寒陣起棲鴉客情只坐殘書好<lb/>
莫問他鄉度嵗華<lb/>
　　　别雲門<lb/>
<pb n="KR4h0143_WYG_280-18a"/>
百尺溪頭纜竹船溪雲送别寺門前平生最是多情處<lb/>
只恐山僧似太顛<lb/>
　　徐禎稷<lb/>
　　　浦口望金陵<lb/>
千金紫陌駐遊驂繡閣銀燈酒半酣十四年來魂夢斷<lb/>
今朝江北望江南<lb/>
　　徐冽<lb/>
　　　夜坐對酒<lb/>
<pb n="KR4h0143_WYG_280-18b"/>
松醪初熟甕生香數盞醺然對夜凉好拂桃笙魂夢穏<lb/>
月斜桐樹影初長<lb/>
已許侯封在醉鄉百年須醉萬千場不嫌醉裏疎狂發<lb/>
自是先生醒更狂<lb/>
　　張鼐<lb/>
　　　夜坐<lb/>
香浮簾外疑花笑影到窓前喜月來獨有苦吟人未睡<lb/>
三更移步點蒼苔<lb/>
<pb n="KR4h0143_WYG_280-19a"/>
　　　睡起<lb/>
乳燕自來花不語沙鷗尋伴水常閒覺來睡眼糢糊處<lb/>
半枕白雲半枕山<lb/>
　　　野竹<lb/>
何處小橋繞緑水誰家茅屋挂青山逢人若問桃源路<lb/>
半在斜陽花塢間<lb/>
　　　為沈㓜玉題美人採花圗<lb/>
朝籠輕靄暮籠霞春入歌樓第幾家逐伴女郎來鬬草<lb/>
<pb n="KR4h0143_WYG_280-19b"/>
數聲啼鳥滿園花<lb/>
鶯啼深樹燕還樓晴日花香滿院浮笑折一枝迎玉輦<lb/>
春風早到殿西頭<lb/>
　　　題畫扇<lb/>
小橋流水帶垂楊倚仗柴門看夕陽淺色白雲濃色翠<lb/>
曉山一抹幾般粧<lb/>
　　沈珣<lb/>
　　　鄚州道中<lb/>
<pb n="KR4h0143_WYG_280-20a"/>
鄚州城北水連空蘋葉荷花處處風無數沙鷗飛上下<lb/>
馬頭仿彿見江東<lb/>
　　　女郎綺生卜居江上<lb/>
窈窕紅樓隔舊京重簾瑟瑟擁雕楹樓前咫尺官橋路<lb/>
認得蕭郎白馬聲<lb/>
　　楊鶴<lb/>
　　　與丁唯一<hi>有序</hi>　<hi>録一首</hi>
　　唯一余同社也聞余被逮自里門跋涉數千里來<lb/>
<pb n="KR4h0143_WYG_280-20b"/>
　　都門相省出獄後復同策驢南還感而贈之<lb/>
故人日夜望金雞不信君恩早放霓並馬緑楊沽酒處<lb/>
春風一路聽黄鸝<lb/>
　　孫承宗<lb/>
　　　二月聞雁<lb/>
九月邊庭無雁來闗門不逐雁門開春來塞上希矰繳<lb/>
花信風前一一回<lb/>
　　　缾花<lb/>
<pb n="KR4h0143_WYG_280-21a"/>
高牙風峭㦸枝寒杏蕋新香春未闌却憶韋家花樹㑹<lb/>
闗城初向一缾看<lb/>
　　　閱弓箭手<lb/>
三年又見栁依依細栁營中剗栁歸却喜丹臺新燕子<lb/>
學成白羽水平飛<lb/>
　　　送友人<lb/>
山城吹角月婆娑一派秋聲向客多已是愁中聽不得<lb/>
那堪重唱渭城歌<lb/>
<pb n="KR4h0143_WYG_280-21b"/>
　　　閒圃<lb/>
閒身終日比雲閒不是秋風棲碧山却訝枝頭雙白鳥<lb/>
夕陽飛倦未知還<lb/>
　　　秋日飲甯氏水亭<lb/>
孤閣臨流混太清煙波渺渺抱重城西風莫巻枯荷盡<lb/>
醉客重來聽雨聲<lb/>
　　　中右所不寐<lb/>
滿城鈴柝夜如何檐馬西風攪夢多白髮蕭蕭人不寐<lb/>
<pb n="KR4h0143_WYG_280-22a"/>
半規新月照沙河<lb/>
　　李流芳<lb/>
　　　送汪伯昭遊白門伯昭將自京口至棲霞寺因<lb/>
　　　憶舊逰走筆得四絶句<hi>録二首</hi>
雞籠山閣舊居停曲檻迴廊幾度經最是城隂秋望好<lb/>
覆舟遙接蔣山青<hi>覆舟山在雞籠之前</hi>
鼓樓岡下路高低處處蘿墻映竹畦記得清涼留宿夜<lb/>
香燈貝葉雨窓西<hi>丙午余與仲和寓清涼寺伯昭自雞籠策蹇相訪值雨留宿</hi>
<pb n="KR4h0143_WYG_280-22b"/>
　　　滕縣道中<lb/>
山欲開雲栁乍風杜梨花白小桃紅三年三月官橋路<lb/>
策蹇經過似夢中<lb/>
　　　玉岑間行口占<lb/>
玉岑山脚水瀠洄寒日暉暉下稻堆穿過松岡尋法相<lb/>
滿空黄葉打頭來<lb/>
　　　雨中看梅西磧即事<lb/>
邨園門巷逐花低藤蔓桑條咫尺迷花底泉聲認歸路<lb/>
<pb n="KR4h0143_WYG_280-23a"/>
沿流直到石橋西<lb/>
　　　題畫似雪嶠師<lb/>
千峰頂上只通雲一水人家别有村直到前山蘭若路<lb/>
清鐘落日不逢君<lb/>
　　唐時升<lb/>
　　　田家即事<lb/>
楝花簌簌栁毶毶犬吠西鄰餉麥蠶雨過木綿齊放葉<lb/>
相邀作社到城南<lb/>
<pb n="KR4h0143_WYG_280-23b"/>
新成燕麥欲相扶風急高楊落乳烏社酒醒來人寂寂<lb/>
紫桐花下數雞雛<lb/>
　　　舟中即事<lb/>
風捲黄河兩岸沙中流艇子一時斜故園栁絮應飛盡<lb/>
河北行人見雪花<lb/>
　　婁堅<lb/>
　　　聞禽閣絶句為顧學憲賦<lb/>
小閣深深曲徑開竹光長送午隂來主人蹔遣清商歇<lb/>
<pb n="KR4h0143_WYG_280-24a"/>
别有幽禽勸酒盃<lb/>
鳥啼何處最闗情不是啼時分外清酒醒閣中聞喚起<lb/>
為驚殘月半窓明<lb/>
　　　婁塘里桃蹊即事三首<lb/>
迎潮小艇漉魚蝦臨水居人引釣車不怕桃源迷處所<lb/>
潮回應帶樹頭花<lb/>
雨洗燕脂風捲霞醒來零落醉時花殘樽好為輕隂盡<lb/>
一片澄波隔絳紗<lb/>
<pb n="KR4h0143_WYG_280-24b"/>
無數亂紅看不足碧潭還對一枝斜春光欲去誰留得<lb/>
水面浮來幾落花<lb/>
　　程嘉燧<lb/>
　　　水上倡樓<lb/>
水樹風帆隠伎樓微明逺岸濁河流也知一望堪腸斷<lb/>
暮雨無人在上頭<lb/>
　　　虎丘<lb/>
風散桐花松月開上方樓殿踏歌來攜將蘆管新調曲<lb/>
<pb n="KR4h0143_WYG_280-25a"/>
吹向生公舊講臺<lb/>
　　　𤓰洲渡頭風雪欲回南岸不得<lb/>
平分南北是江流南岸相期北岸留惟有寒風吹向北<lb/>
為君留客醉𤓰洲<lb/>
　　　曲中聽黄問琴歌分韻八首<lb/>
夜掃歌樓集鈿車白頭占曲㸃紅牙梁間三日餘音在<lb/>
偷得新腔遍狹邪<hi>牙字</hi>
初學鶯簧響露梢還疑鳳吹拂雲旓金屏笑劇如花女<lb/>
<pb n="KR4h0143_WYG_280-25b"/>
紅豆慿將記曲抛<hi>抛字</hi>
莫論歌難聽亦稀坐中有客欲沾衣不看天上行雲駐<lb/>
試辨林端木葉飛<hi>飛字</hi>
曽憐古調背同時廿載心期老曲師為是唱情聽不得<lb/>
髩邊先著幾莖絲<hi>絲字</hi>
歌郎酒客盡知名畫燭紅妝作隊迎檐竹蕭蕭香閣裡<lb/>
花藂十月坐流鶯<hi>鶯字</hi>
緩節安歌妙入神玉盤鈴走串珠勻小姬情事防人覺<lb/>
<pb n="KR4h0143_WYG_280-26a"/>
挽著雙蛾不肯顰<hi>顰字</hi>
輕染鴉黄拂髻鬟鶯雛巧笑鬬雙彎不知水調聲能苦<lb/>
蹙損横波一寸山<hi>彎字</hi>
十分飛盞任君銜四座無聲罷酒監更請白頭歌一曲<lb/>
不須看舞趁羅衫<hi>監字</hi>
　　　許敬韋白下寄丙午所畫秦淮秋雨索題<lb/>
六年光景未題詩畫得如塵似夢時斷雨濕雲休細看<lb/>
看來容易髩成絲<lb/>
<pb n="KR4h0143_WYG_280-26b"/>
　　　登樓<lb/>
少小聽歌怕唱愁一聲楚尾與呉頭如今身在傷心地<lb/>
但見春光莫上樓<lb/>
　　　題畫<lb/>
客路無媒類轉蓬人間薄命是丹楓胭脂縱似桃花色<lb/>
難挽春光二月紅<hi>比玉畫霜葉紅於二月花索詩與妓</hi>
　　陳繼儒<lb/>
　　　余嘗過一山鄰老而嗜花紅紫映户弄孫負日<lb/>
<pb n="KR4h0143_WYG_280-27a"/>
　　　使人不復知有城居車馬之閙贈以詩<lb/>
有箇小扉松下開堂前蔬藥繞畦栽老翁抱孫不抱甕<lb/>
剛欲灌花山雨來<lb/>
　　　村居<lb/>
青草湖邊白石西花籬茅屋酒帘低來來去去雙黄鳥<lb/>
不到濃隂不肯啼<lb/>
　　沈聖岐<lb/>
　　　送閔昭余出守漳南<lb/>
<pb n="KR4h0143_WYG_280-27b"/>
閩南虎竹三千里苕水漁村二十年别後相思夢何處<lb/>
刺桐花發海雲邊<lb/>
　　　即事送呉翁晉<lb/>
百尺飛絲送栁花青春欲暮未還家揚鞭忽到鳴筝處<lb/>
一笑初停白鼻騧<lb/>
　　姚祚瑞<lb/>
　　　春閨<lb/>
薄暮輕寒入綺疏海棠春去落紅疎微風吹動鞦韆索<lb/>
<pb n="KR4h0143_WYG_280-28a"/>
愁在高樓明月初<lb/>
細草無人緑自勻野花隨意逐芳津斜風小艇寒烟外<lb/>
春在前溪寂寞濱<lb/>
　　鍾惺<lb/>
　　　桃源詞<lb/>
商山海上半秦民何獨桃源是避秦滿洞仙人一漁子<lb/>
翻疑漁子是仙人<lb/>
　　譚元春<lb/>
<pb n="KR4h0143_WYG_280-28b"/>
　　　岳麓山下送周宜一還棹<lb/>
維舟栁港愛山邊笑語紛紛就醉眠昨日荼䕷黄一架<lb/>
送君心到野塘天<lb/>
　　王志堅<lb/>
　　　送陳獻甫之雲棲<lb/>
寳刀隴上日初沉壁觀峯前雲正深四十八聲清夜發<lb/>
教人失却少年心<lb/>
　　尹嘉賓<lb/>
<pb n="KR4h0143_WYG_280-29a"/>
　　　寄破山樵者李超無<lb/>
結隠深隨麋鹿羣上方鐘磬斷知聞空山嵗晚多氷雪<lb/>
若箇峯頭踏凍雲<lb/>
　　　江上雜詠三首<lb/>
河豚雪後春還淺刀鱭風來水已波攜酒江邊吹笛坐<lb/>
那山今日出雲多<lb/>
杏花淡淡栁絲絲畫舸春江聽雨時漸捲鶴洲江色紫<lb/>
沙鷗睡著不曽知<lb/>
<pb n="KR4h0143_WYG_280-29b"/>
　　王象春<lb/>
　　　石城月<lb/>
金陵王氣未曽消水泊秦淮江上潮月到石頭城下好<lb/>
碧雲紅樹聽吹簫<lb/>
　　　山家<lb/>
山家香穄飽椿芽雨歇籬傍自種花割麥績麻旋剥棗<lb/>
一年三度坐牛車<lb/>
　　陳翼飛<lb/>
<pb n="KR4h0143_WYG_280-30a"/>
　　　上元夜别<lb/>
金雁欹斜記昔年輕籠慢撚最堪憐四條絃索無端絶<lb/>
一夕春風也颯然<lb/>
　　　荔枝詞<lb/>
梧州四月火山紅南海丹時黄雀風不及閩中焦核好<lb/>
定應饞殺葛仙翁<lb/>
　　朱大啟<lb/>
　　　黄巖道中<lb/>
<pb n="KR4h0143_WYG_280-30b"/>
萬樹棃雲白滿山桃花幾㸃破紅顔春風盡日黄巖裡<lb/>
數遍峯頭不肯還<lb/>
　　　寓龍灣清明日同張明宇踏青思鄉<lb/>
登臨徙倚總闗情歸卧空齋鳩對鳴宻雨吹風燈欲暗<lb/>
不堪清夜踏歌聲<lb/>
　　　題集影閣<lb/>
朱檻臨流映碧天參差竹樹落霞邊隔溪倒插峯頭月<lb/>
一枕殘書抱影眠<lb/>
<pb n="KR4h0143_WYG_280-31a"/>
　　郭忠宁<lb/>
　　　渡江<lb/>
飄然一棹泝空明日午春潮尚未生回首江南増客戀<lb/>
新晴鐘鼔潤州城<lb/>
　　楊嗣昌<lb/>
　　　江陵曉渡<lb/>
寒日汀洲煙霧輕古堤疎栁隔江明漁歌唱到無人處<lb/>
逺雁微波相映聲<lb/>
<pb n="KR4h0143_WYG_280-31b"/>
　　陸夢龍<lb/>
　　　宿東林寺<lb/>
禪房獨樹鳥争棲月色冥濛霧漸迷曉起不知山路滑<lb/>
西風吹雨過前谿<lb/>
　　李衷純<lb/>
　　　順昌道中<lb/>
山如眉黛水如羅谿上人家繡户多十五小姬催客醉<lb/>
銀筝彈出伯勞歌<lb/>
<pb n="KR4h0143_WYG_280-32a"/>
　　聞啟祥<lb/>
　　　同䫇公游西山<lb/>
青龍橋外栁如煙一片西湖一帶泉恰似江南三月景<lb/>
可憐有水只無船<lb/>
　　呉伯與<lb/>
　　　水碓<lb/>
白石青泉盡日舂餘音一片和疎鐘巖花亂逐前溪落<lb/>
點破春雲第幾重<lb/>
<pb n="KR4h0143_WYG_280-32b"/>
　　范景文<lb/>
　　　阻風夜泊<lb/>
橈停月落暗江灘何處吹帆夜未眠自是隨風儂不慣<lb/>
乗流莫怨下來船<lb/>
　　吕維祺<lb/>
　　　春日范質公寄詩奉和<lb/>
記得來年對酒餘小窗拈韻看盆魚自從忙到春光了<lb/>
腸斷東風半紙書<lb/>
<pb n="KR4h0143_WYG_280-33a"/>
憐春春望望東溟一泒雲煙畫不成尋到武陵花放處<lb/>
漁郎可是便無情<lb/>
　　　午睡<lb/>
晴日落花花更開半牆新栁帶煙來可憐春色偏宜睡<lb/>
不是流鶯唤不回<lb/>
　　劉榮嗣<lb/>
　　　題畫二首<lb/>
老去登臨怯杖藤好山不上最高層疎松幾樹斜陽裡<lb/>
<pb n="KR4h0143_WYG_280-33b"/>
閒看巖前掃葉僧<lb/>
灌木隂隂溪水斜溪頭鷗鷺浴晴沙春潮退後風生急<lb/>
魚網船梢挂落花<lb/>
　　方孔炤<lb/>
　　　天池寺文殊臺<lb/>
鐵船欲渡石門曉秋光何事閒雲繞忽然霽色送東林<lb/>
影子蓮花開未了<lb/>
　　曹履吉<lb/>
<pb n="KR4h0143_WYG_280-34a"/>
　　　藏雲晚步<lb/>
淺深叢緑隠僧迦雨過新泉出徑斜獨倚山門看歸鳥<lb/>
幾羣揉落白桐花<lb/>
　　萬燝<lb/>
　　　修竹<lb/>
琅玕千畝拂雲齊日影參差亂渭溪但恐玉簫風過弄<lb/>
夜來驚散鳳凰棲<lb/>
　　朱泰禎<lb/>
<pb n="KR4h0143_WYG_280-34b"/>
　　　睡鴨<lb/>
緑萍掃罷栁梢齊疎雨斜陽思轉迷此際池塘眠正穏<lb/>
風花吹夢過橋西<lb/>
　　黄尊素<lb/>
　　　馬上<lb/>
層氷積雪逗村家半去春光栁未芽一日鳴驄南陌上<lb/>
黄鸝已鬧杏頭花<lb/>
　　　秋浦草<lb/>
<pb n="KR4h0143_WYG_280-35a"/>
江城三月緑迢迢一片新煙帶雨嬌送盡王孫何限意<lb/>
偏留明月伴中宵<lb/>
　　黄承昊<lb/>
　　　過長溝見蜀山湖荷花沿隄二十里有作<lb/>
雲山渺渺水滺滺香滿長堤物外秋只少若耶溪上女<lb/>
乗潮一弄採蓮舟<lb/>
　　阮大鋮<lb/>
　　　偶過長板橋感舊<lb/>
<pb n="KR4h0143_WYG_280-35b"/>
秦淮何處饒寒色長板荒橋霜草多惟有春風寄樊口<lb/>
當筵能唱隔江歌<lb/>
　　　雷塘<lb/>
雷塘無限白楊花寒食西風集暮鴉莫向舊堤窺栁色<lb/>
春鋤争上玉鈎斜<lb/>
　　姚希孟<lb/>
　　　秋感<lb/>
秋容已到菊花枝閉户蕭然誦楚詞憔悴江蘺人不見<lb/>
<pb n="KR4h0143_WYG_280-36a"/>
滿庭凉月照相思<lb/>
　　侯恪<lb/>
　　　送陳集生使南海<lb/>
鳳闕春深栁乍齊王孫臺畔草萋萋看君絳節天南去<lb/>
驛路晴花送馬蹄<lb/>
　　張瑋<lb/>
　　　嘿思仲先約過詹所茶山園以事不偕小詩代<lb/>
　　　訊<lb/>
<pb n="KR4h0143_WYG_280-36b"/>
一徑寒雲似練開茶煙起處小車來獨憐久病閒雙屐<lb/>
不踏孤山十畝苔<lb/>
　　𤣥默<lb/>
　　　泥溝驛<lb/>
寒雲漠漠月初彎村舍無人户早闗十二樓中愁積雪<lb/>
不知人在賀蘭山<lb/>
　　馬任逺<lb/>
　　　抵蘇州<lb/>
<pb n="KR4h0143_WYG_280-37a"/>
酒醒夢斷旅帆孤逺岸晴波戲浴鳬橋過横塘聞犬吠<lb/>
緑楊影裡是姑蘇<lb/>
　　蔡懋德<lb/>
　　　見雁懐人<lb/>
蜀水初來雁影新蘆花不肯厭秋貧瀟湘此去無多路<lb/>
未有沙鷗作主人<lb/>
　　毛以煃<lb/>
　　　山隂王伯良久滯京師却寄<lb/>
<pb n="KR4h0143_WYG_280-37b"/>
蛾眉十樣逐時新不是東鄰亦效顰況是浣紗溪上客<lb/>
那能不憶浣紗人<lb/>
　　張可大<lb/>
　　　泛海<lb/>
到處啼鶯倚棹歌客懷偏向布帆多黄雲飛盡天如洗<lb/>
鰲背山前萬頃波<lb/>
　　莫是龍<lb/>
　　　出都逢馮元成駕部道上言别<lb/>
<pb n="KR4h0143_WYG_280-38a"/>
試看歸雁與征鴻君自西飛我自東立馬道傍無一語<lb/>
祗因雙淚洒西風<lb/>
　　　聞馮咸甫游太山詩以贈之<lb/>
平生瓢笠興何長游到名山喜欲狂日觀峯頭聞叫嘯<lb/>
日窮雲海見扶桑<lb/>
　　朱茂時<lb/>
　　　茌平道中<lb/>
殘星數點照人行撲面涼沙惹去塵回首鵲華山盡失<lb/>
<pb n="KR4h0143_WYG_280-38b"/>
又騎羸馬過茌平<lb/>
　　顧斗英<lb/>
　　　秦淮小姬<lb/>
一片春山乍學描纒頭初試紫霞綃章臺無數青青栁<lb/>
最惹東風是嫩條<lb/>
　　鄔佐卿<lb/>
　　　宫詞<lb/>
複道傳呼御輦過遙聞仙樂動雲和黄金縱買長門賦<lb/>
<pb n="KR4h0143_WYG_280-39a"/>
逝水終慚太液波<lb/>
　　沈泰鴻<lb/>
　　　春思<lb/>
亂水浮花正掩門花神零落未招魂春心不與春光盡<lb/>
細向羅衫覓酒痕<lb/>
淚灑梨雲作雨痕半生春事不堪論遊絲怪底無拘束<lb/>
逢著花枝便斷魂<lb/>
　　　長安雨後<lb/>
<pb n="KR4h0143_WYG_280-39b"/>
京塵行處是風煙春曉常疑欲暮天惟有濯枝新雨後<lb/>
江南無夢也泠然<lb/>
　　黄繼立<lb/>
　　　初夏<lb/>
楊花初點渡頭萍十姊妹花紅滿屏門前忽見漁舟過<lb/>
風送鸕鷀一陣腥<lb/>
　　龔朂<lb/>
　　　立秋<lb/>
<pb n="KR4h0143_WYG_280-40a"/>
煙雲黯慘仲宣樓荏苒年華逝水流白首鄉山千里外<lb/>
滿城風雨又新秋<lb/>
　　黄時<lb/>
　　　孟嘗君養士處<lb/>
官橋垂栁嬝闌干古薛遺墟駐馬看食客三千容易散<lb/>
至今惟說一馮驩<lb/>
　　李德繼<lb/>
　　　懷包參軍<lb/>
<pb n="KR4h0143_WYG_280-40b"/>
極目西來山色秋但聞長笛不勝愁故人家在清江上<lb/>
潮滿門前月滿樓<lb/>
　　田藝蘅<lb/>
　　　月夜即席示座客<lb/>
雲散江城玉漏遙月華浮動可憐宵停歌不飲君何待<lb/>
試問當年李玉簫<hi>玉簫蜀宫人愛唱王衍宫詞月華如水浸宫殿有酒不醉真癡人之句</hi>
　　謝三秀<lb/>
　　　題趙文度畫西溪梅花<lb/>
<pb n="KR4h0143_WYG_280-41a"/>
欲雪不雪天淒淒南枝北枝開漸齊因訪梅花過橋去<lb/>
始知春在西溪西<lb/>
　　吳稼竳<lb/>
　　　代寄徐仲容<lb/>
秋雨疎疎滴井梧風吹妾夢到東吳生來自恨青谿近<lb/>
獨處無郎似小姑<lb/>
　　　春夢<lb/>
羣書一束枕山楹殘雪融檐作雨聲春夢不隨春水慢<lb/>
<pb n="KR4h0143_WYG_280-41b"/>
片時還到闔閭城<lb/>
　　薛文炳<lb/>
　　　閒居雜興<lb/>
最愛江南小滿天櫻桃爛熟海魚鮮一聲布榖啼殘雨<lb/>
松影半簾山日懸<lb/>
　　呉元樂<lb/>
　　　湖上憶别<lb/>
河橋三月水平津兩岸輕波漾緑蘋曾向此中傷逺别<lb/>
<pb n="KR4h0143_WYG_280-42a"/>
　故人今隔幾回春<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_280-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻一百十一<lb/>
</p>
<p>
</p>
  </div>
</body>
</text>
</TEI>
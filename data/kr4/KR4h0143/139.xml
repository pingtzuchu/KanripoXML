<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_139-1a"/>
　欽定四庫全書<lb/>
御選宋詩巻五十六<lb/>
　　七言律詩十二<lb/>
　　　文天祥<lb/>
　　　　御賜瓊林宴恭和詩<hi>壬戌以祕書省官與宴</hi>
　奉詔新彈入仕冠重來軒陛望天顔雲呈五色符旂葢<lb/>
　露立千官雜珮環燕席巧臨牛女節鸞章光映璧奎間<lb/>
　獻詩陳雅愚臣事況見賡歌氣象還<lb/>
<pb n="KR4h0143_WYG_139-1b"/>
　　　　敬和道山堂慶瞻御書韻<lb/>
　墨灑天奎映籕紅斯堂殿閣與俱隆方壺圓嶠神仙宅<lb/>
　温洛榮河造化工列聖文章千載重諸孫聲氣一時同<lb/>
　著庭更有邦人筆稽首承休學二忠<hi>著作之庭乃胡忠簡公書周文忠公</hi>
　<hi>立</hi>
　　　　次韻劉左司前以著作郎主祕書省營繕事時<lb/>
　　　　落成適潘祕丞得郡擕李并餞行有詩<lb/>
　蓬壺日月四時春金碧新來絢帝宸俎豆幸陪麟省雋<lb/>
<pb n="KR4h0143_WYG_139-2a"/>
衣冠中有虎符新詩餘和氣生談麈坐久風光入醉茵<lb/>
多謝蘭臺舊盟主好歸羣玉領儒珍<lb/>
　　　閒居和雲屋道士<lb/>
一尊聊共此時心文字追隨落醉吟仙子樓臺修竹外<lb/>
行人冠葢畫橋陰一年芳草東風老五月空江夜雨深<lb/>
且作蘭亭歡喜集更論誰後又誰今<lb/>
　　　題碧落堂<hi>知瑞州日</hi>
大厦新成燕雀歡與君聊此共清閒地居一郡樓臺上<lb/>
<pb n="KR4h0143_WYG_139-2b"/>
人在半空煙雨間修復盡還今宇宙感傷猶記舊江山<lb/>
近來又報秋風緊頗覺憂時髩欲斑<lb/>
　　　題滕王閣<lb/>
五雲窗户瞰滄浪猶帶唐人翰墨香日月四時黄道闊<lb/>
江山一片畫圖長回風何處摶雙鴈凍雨誰人駕獨航<lb/>
回首十年此漂泊閣前新栁巳成行<lb/>
　　　山中即事<lb/>
攜壺藉草醉斜陽白鶴飛來月下雙蘆葉西風驚别浦<lb/>
<pb n="KR4h0143_WYG_139-3a"/>
芭蕉夜雨隔疎窗千年帝子珠簾夢一曲仙人鐵笛腔<lb/>
若問山翁還瘦否手持漁竹下寒江<lb/>
　　　翠玉樓晚雨<lb/>
晩樓一曲轉梅花官事無多報放衙林木蔽虧煙斷續<lb/>
江流曲折雨横斜年華冉冉風前影嵗暮悠悠客裏家<lb/>
一鴈近從沙觜落更饒片雪入天涯<lb/>
　　　隆興府<lb/>
半生幾度此登臨流落而今雪滿簮南浦不知春已晩<lb/>
<pb n="KR4h0143_WYG_139-3b"/>
西山但覺日初陰誰憐龜鶴千年語空負鵬鵾萬里心<lb/>
無限故人簾雨外夜深如有廣陵音<lb/>
　　　重陽<lb/>
萬里飄零兩髩蓬故鄉秋色老梧桐鴈棲新月江湖滿<lb/>
燕别斜陽巷陌空落葉何心定流水黄花無主更西風<lb/>
乾坤遺恨知多少前日龍山如夢中<lb/>
　　　夜起<lb/>
夢破東窗月更明此身雖在只堪驚一春花裏離人淚<lb/>
<pb n="KR4h0143_WYG_139-4a"/>
萬里燈前故國情龍去想應回海島鴈飛猶未出江城<lb/>
客愁多似西山雨一任蕭條白髪生<lb/>
　　謝枋得<lb/>
　　　題東觀壁<lb/>
觀外好看船往迴觀中幾度見桃開常瞻紫氣青牛去<lb/>
又帶白雲黄鶴來天地無情搔短髪古今多變付殘杯<lb/>
醉中尚有醒時眼不信玉山人可推<lb/>
　　林景熙<lb/>
<pb n="KR4h0143_WYG_139-4b"/>
　　　雲門即事<lb/>
最愛林中過客稀坐分片石淡忘歸僧閒時與雲來往<lb/>
鶴老不知城是非瀟灑山光秋入畫清寒花氣曉侵衣<lb/>
一溪截斷紅塵影西有任公舊釣磯<lb/>
　　　答周以農<lb/>
一燈細雨煮茶香雲影霏霏滿石床萬里夢魂形獨在<lb/>
十年詩力髩俱蒼山空絡緯悲秋雨水落蒹葭足夜霜<lb/>
未㑹漆園觀物意酒䦨猶發次公狂<lb/>
<pb n="KR4h0143_WYG_139-5a"/>
　　　歸白石故廬<lb/>
四鄰井竈出荒墟獨鶴歸來認舊廬一徑蒼苔供瘦䇿<lb/>
半簮華髪伴殘書斜陽巷陌語初燕新水池塘生細魚<lb/>
小立春風憐寂寞忽吹花片入襟裾<lb/>
　　　紀夢<lb/>
江風吹夢到書樓樓外新鴻數㸃秋葛老巾山空落照<lb/>
晉時帶水向東流魚蝦市散荒煙合烏雀門深細草幽<lb/>
何處一聲長笛起覺來獨客在滄洲<lb/>
<pb n="KR4h0143_WYG_139-5b"/>
　　　答柴主簿<lb/>
相隔雲江有夢尋篇詩寄舊重兼金山林未遂鹿麋性<lb/>
風雨空愁葵藿心老氣十年看劒在秋聲一夜入燈深<lb/>
銅槃消息無人問寂寞西樓待鴈音<lb/>
　　　元日即事<lb/>
宿霧沈城海日遲十年冉冉鏡中絲江湖舊夢衣冠在<lb/>
天地春風鼓角知杜曲桑麻歸已晩尚平婚嫁畢何時<lb/>
野人問我行藏事自向庭前采柏枝<lb/>
<pb n="KR4h0143_WYG_139-6a"/>
　　　燈市感舊<lb/>
舊夢仙山駕海鼇飛梅如剪栁如繅千門疑是繁星落<lb/>
九陌不知明月高零亂遺鈿空宿草昇平疊鼓散春濤<lb/>
寒燈寥落殘書在獨抱荒愁寄濁醪<lb/>
　　謝翺<lb/>
　　　寄韶卿<lb/>
莫因梅栁憶西湖且守仙華小隠居霜木絶憐諸老盡<lb/>
雨燈動是十年疎休官陶令長思友陋巷嵇康嬾報書<lb/>
<pb n="KR4h0143_WYG_139-6b"/>
衣食有餘休浪出我愁無地可耕漁<lb/>
　　汪元量<lb/>
　　　萬安殿夜直<lb/>
鳳銜紫詔下雲端千載明良際遇難金闕曉明天表近<lb/>
玉堂夜直月光寒宫衣屢賜恩榮重御宴時開禮數寛<lb/>
却憶元都人去後桃花零落倚闌干<lb/>
　　　酬王昭儀<lb/>
愁到濃時酒自斟挑燈看劒淚痕深黄金臺迥少知已<lb/>
<pb n="KR4h0143_WYG_139-7a"/>
碧玉調高空好音萬葉秋風孤館夢一燈夜雨故鄉心<lb/>
庭前昨夜梧桐樹勁氣蕭蕭入短襟<lb/>
　　　邳州<lb/>
身如傳舎任西東夜榻荒郊四壁空鄉夢漸生燈影外<lb/>
客愁多在雨聲中淮南火後居民少河北兵前戰鼓雄<lb/>
萬里别離心正苦帛書何日寄歸鴻<lb/>
　　　長沙<lb/>
洞庭纔過浪猶高河伯欣然止怒濤傍岸買魚仍問米<lb/>
<pb n="KR4h0143_WYG_139-7b"/>
登樓呼酒更持螯湘汀暮雨幽蘭溼野渡寒風古樹號<lb/>
詩到巴陵吟不得屈原千古有離騷<lb/>
　　　御宴蓬萊島<lb/>
曉日重闈對冕旒内家開宴擁歌謳駝峰縷割分金盌<lb/>
馬乳時傾泛玉甌禁苑風生亭北曲寢園月轉殿西頭<lb/>
山前山後花如錦一朶紅雲侍輦遊<lb/>
　　鄭思肖<lb/>
　　　送人之行在<lb/>
<pb n="KR4h0143_WYG_139-8a"/>
歌斷陽闗奏暮笳東風吹客向西華三更舟渡淞江月<lb/>
一路春連上苑花地逼星辰黄道近山環宫殿紫雲斜<lb/>
兹遊歸計應須早莫遣相思夢繞家<lb/>
　　　懐歸<lb/>
突兀高樓落照間此身迥出俯人寰客心不逐年華老<lb/>
詩興何曽日夜閒峽水逺流天際海淮雲飛渡浙中山<lb/>
杜䳌啼後歸舟發只有春愁滿載還<lb/>
　　　即事<lb/>
<pb n="KR4h0143_WYG_139-8b"/>
河朔杯多席莫逃碧筒製酒飲兒曹雨餘地潤南風爽<lb/>
秋近宵涼北斗高月下夢歸呉苑路天涯心逺浙江臯<lb/>
靈均仙後無人怨誰肯明時賦續騷<lb/>
　　周密<lb/>
　　　題張氏十詠圖<lb/>
平生聞説張三影十詠誰知有乃翁逢世昇平百年久<lb/>
與齡耆艾一家同名賢叙述文章好勝事流傳繪素工<lb/>
懷想盛時生恨晩恍如身在畫圖中<lb/>
<pb n="KR4h0143_WYG_139-9a"/>
　　連文鳳<lb/>
　　　春日田園雜興<lb/>
老我無心出市朝東風林壑自逍遙一犂好雨秧初種<lb/>
幾道寒泉藥旋澆放犢曉登雲外隴聴鶯時立栁邊橋<lb/>
池塘見説生新草已許吟魂入夢招<lb/>
　　梁相<lb/>
　　　春日田園雜興<lb/>
膏雨初晴布穀啼邨邨景物正熙熙誰知農圃無窮樂<lb/>
<pb n="KR4h0143_WYG_139-9b"/>
自覺鶯花有舊期彭澤歸來惟種栁石湖老去最能詩<lb/>
桃紅李白新秧綠問著東風總不知<lb/>
　　楊本然<lb/>
　　　春日田園雜興<lb/>
春風建業馬如飛誰是田園拂袖時栗里久無彭澤賦<lb/>
松江僅有石湖詩踏歌搥鼓麥秧綠沽酒裹鹽菘芥滋<lb/>
呉下風流今莫續杜䳌啼處草離離<lb/>
　　全璧<lb/>
<pb n="KR4h0143_WYG_139-10a"/>
　　　春日田園雜興<lb/>
倦遊歸隠白雲鄉芳草庭閒晝日長晉世衣冠門外栁<lb/>
豳人風俗屋邊桑青林伐鼓邨邨社綠水平疇處處秧<lb/>
未分東風欺老眼一編牛背卧斜陽<lb/>
　　吕文老<lb/>
　　　春日田園雜興<lb/>
月筩紀閏附青煒民野陶然化日熙祀備枌榆祈嵗稔<lb/>
宴酣花栁樂清時洛中富貴斜陽恨緜上勲勞千古思<lb/>
<pb n="KR4h0143_WYG_139-10b"/>
浩興歸來吟不盡陶詩和後和豳詩<lb/>
　　林子明<lb/>
　　　春日田園雜興<lb/>
一㸃陽和薫萬宇最饒佳致是山莊雞豚祝罷成長席<lb/>
鶯燕聴來隔短牆嗜酒不嫌多種秫無襦長恨少栽桑<lb/>
東郊勸相何煩爾農圃吾生自合忙<lb/>
　　劉䝉山<lb/>
　　　春日田園雜興<lb/>
<pb n="KR4h0143_WYG_139-11a"/>
桑風吹綠滿原頭西掩東臯暖氣浮邨婦祈蠶分麫絸<lb/>
老農占嵗説泥牛田烏飛逐耕煙犢桑扈鳴隨喚雨鳩<lb/>
鄰叟相邀同社飲旋將新酒向花蒭<lb/>
　　周暕<lb/>
　　　春日田園雜興<lb/>
蛙聲似吹雨初足桑椹欲紅風始和少婦每憂蠶利薄<lb/>
老夫惟喜秫苗多舊栽花木山鶯識新買陂塘野鷺過<lb/>
此境東風元自好當年金谷事如何<lb/>
<pb n="KR4h0143_WYG_139-11b"/>
　　　次僧韻<lb/>
曽對寒爐細畫灰幾番回首重徘徊山間已有幽人占<lb/>
門外寧教俗子來老杜句留修覺寺東坡詩在妙高臺<lb/>
新涼擬辦登山屐莫待黄花逸興催<lb/>
　　　聞平湖僧紹義自嶺南歸又入浙<lb/>
曽寫當年送别詩小窗幾度夢魂飛句從薝蔔林中得<lb/>
人在梅花嶺外歸禮罷祖師無有相徧參老宿悟來機<lb/>
歸舟久住西湖上聞道新來景又非<lb/>
<pb n="KR4h0143_WYG_139-12a"/>
　　姚潼翔<lb/>
　　　春日田園雜興<lb/>
壁寫新年百事昌春盤次第蓼芽香燒燈過了争挑菜<lb/>
祭社歸來便撒秧布榖幾聲催耜畆呉蠶三伏正條桑<lb/>
一春忙過無多日又聴鸝鶊報麥黄<lb/>
　　高鎔<lb/>
　　　春日田園雜興<lb/>
已學淵明早賦歸東風吹醒夢中非鶯聲睍睆來談舊<lb/>
<pb n="KR4h0143_WYG_139-12b"/>
牛背安閒勝䇿肥時聴樵歌時牧笛間披道氅間農衣<lb/>
篇詩那可形容盡何似忘言對夕暉<lb/>
　　胡㻦<lb/>
　　　春日田園雜興<lb/>
野水渾邊戲乳鵞疎籬缺處晒耕蓑草青隨意牛羊卧<lb/>
門静無人燕雀多夫倦倚犁需婦饁翁歡擊壤和孫歌<lb/>
新來别有營生計又喜巡檐住蜜窠<lb/>
　　黄景昌<lb/>
<pb n="KR4h0143_WYG_139-13a"/>
　　　春日田園雜興<lb/>
野色搖春麥正肥煙邨閒寂往來稀未多桑葉蠶初浴<lb/>
更小茅茨燕亦飛行市綠蛆花潑眼卧依黄犢草侵衣<lb/>
數聲桐角歸來晩楊栁移陰月半扉<lb/>
　　姜霖<lb/>
　　　春日田園雜興<lb/>
老盆傾酒試新嘗社鼔邨邨閙夕陽麥壟風微牛睡穩<lb/>
芹塘泥滑燕歸忙半邨飛雨斷煙溼一徑落花流水香<lb/>
<pb n="KR4h0143_WYG_139-13b"/>
鼎貴安知此中意徒能學犬吠邨莊<lb/>
　　東必曽<lb/>
　　　春日田園雜興<lb/>
噀綠郊原春事深治生幽趣豁塵襟聲聲禽語耕人意<lb/>
種種花開老圃心桑葉漸舒梯欲整麥苗暗長路難尋<lb/>
日長雖有荷鋤倦薄暮歸來常醉唫<lb/>
　　方尚老<lb/>
　　　春日田園雜興<lb/>
<pb n="KR4h0143_WYG_139-14a"/>
東臯雨後土膏肥夙駕烏犍出短扉秧水平疇蛙閤閤<lb/>
菜花滿稜葉飛飛比鄰社酒歡猶在牆壁農書事已非<lb/>
獨喜桑麻今正長淵明歸去最知幾<lb/>
　　朱孟翁<lb/>
　　　春日田園雜興<lb/>
餖飣蔬盤已竹萌如何布穀未催耕牧兒嬾散騎牛過<lb/>
遊子牽連信馬行秧際窺魚翹白鷺花間捎蜨下黄鶯<lb/>
東風嵗嵗添新綠獨我霜髯多幾莖<lb/>
<pb n="KR4h0143_WYG_139-14b"/>
　　劉時可<lb/>
　　　春日田園雜興<lb/>
土膏初重雨初收草徑茅亭趣最幽坐睡畧無朝市夢<lb/>
踏歌時有里閭遊半丘秧秫醉堪酒五畆樹桑寒可裘<lb/>
老圃老農誠足學不成吾道付滄洲<lb/>
　　許元發<lb/>
　　　春日田園雜興<lb/>
片雲豈是出山時曽被東風誤一吹歸意不煩啼鴂勸<lb/>
<pb n="KR4h0143_WYG_139-15a"/>
闗情只許落花知桑麻窮巷扉長掩煙火空林黍自炊<lb/>
栗里輞川非謬計晴窗子細味渠詩<lb/>
　　洪貴叔<lb/>
　　　春日田園雜興<lb/>
棄官杜甫罹天寶辭令陶潜歎義熙暖日浣溪仍舊跡<lb/>
春風栗里只前時苗生阡陌培嘉種花繞林塘發故枝<lb/>
佳興二公能領㑹可能胸次太多詩<lb/>
　　徐端甫<lb/>
<pb n="KR4h0143_WYG_139-15b"/>
　　　春日田園雜興<lb/>
曉出東郊跨蹇驢弄晴微雨潤如酥犬依桑下烏犍卧<lb/>
鳩雜花間黄鳥呼楊栁嫩搖風氣力稻秧新著雨工夫<lb/>
農家滋味誰知得飽飫豚蹄酒一盂<lb/>
　　朱釋老<lb/>
　　　春日田園雜興<lb/>
家山萬象春歸好詩筆拈來感物情泉脈動時毋待灌<lb/>
土膏起處正宜耕無窮懷抱春和暢不盡形容雨發生<lb/>
<pb n="KR4h0143_WYG_139-16a"/>
試問封侯萬里客何如守拙晉淵明<lb/>
　　李萼<lb/>
　　　春日田園雜興<lb/>
邨居只是舊衣冠北墅南園熟往還雨外泥深牛觳觫<lb/>
花邊風暖鳥間闗躬耕自得莘郊樂日涉誰知陶徑閒<lb/>
只說桑麻元自好不須釋耒歎時艱<lb/>
　　陳君用<lb/>
　　　春日田園雜興<lb/>
<pb n="KR4h0143_WYG_139-16b"/>
春風冗我田園務野思芳情約不齊檢㸃𤓰丘仍芋壠<lb/>
按行桑墅更秧畦偶陪靈運山前屐或學東坡雨外犂<lb/>
薄暮倦歸専一事旋誅生菜甕黄虀<lb/>
　　俞自得<lb/>
　　　春日田園雜興<lb/>
暄和春景好供詩日暖風輕土脈肥白鷺時窺秧刺刺<lb/>
黄鶯頻說栁依依幾囘野水聞姑惡數樹春英叫姊歸<lb/>
物態滿前看不足等閒吟詠對斜暉<lb/>
<pb n="KR4h0143_WYG_139-17a"/>
　　陳希聲<lb/>
　　　春日田園雜興<lb/>
田園興在早春時眼纈生紅喜上睂門巷日高人埽雪<lb/>
池塘煙漲水流澌杯柈新嵗歡同社燈火元宵閙古祠<lb/>
野老告余春事及夜流小雨過前陂<lb/>
田園興在半春天春事闗心夜不眠䕶撒秧畦須擁水<lb/>
闢栽蔬圃更隄川青囊子粒鄉風舊翠箬靈芽社雨前<lb/>
獨立斜陽無限意一聲撥穀野橋邊<lb/>
<pb n="KR4h0143_WYG_139-17b"/>
田園興在晩春頭且説田蠶兩事休榆莢雨酣新水滑<lb/>
棟花風軟薄寒收青楓蛾子催桑月綠樹鸝鶊報麥秋<lb/>
但願花邨無吠犬時呼薄酒背眠牛<lb/>
　　戴東老<lb/>
　　　春日田園雜興<lb/>
昨夜西郊雷隱鳴金穰檢厯兆秋成槍旗味向茶畦蓄<lb/>
餅餌香從麥隴生拂去梁塵招燕乳撥開檐網看蜂營<lb/>
誰家子女羣喧笑競學賣花吟叫聲<lb/>
<pb n="KR4h0143_WYG_139-18a"/>
　　王鎡<lb/>
　　　湖山即景次尹綠坡<lb/>
湖山掩映鴈潭秋今古詩人説勝遊綠栁影分騎馬路<lb/>
丹楓葉落釣魚舟前坡風送歸樵笛别墅雲藏賣酒樓<lb/>
長記尋梅氷雪裏氊鞾駝帽鷫鸘裘<lb/>
　　　寄杜北山<lb/>
倦客蕭蕭兩髩秋栁絲無力絆歸舟曉風落葉亂高樹<lb/>
夜月行人在别州千里闗河鄉國夢一江煙浪古今愁<lb/>
<pb n="KR4h0143_WYG_139-18b"/>
鴈聲過盡青天濶却憶同登望海樓<lb/>
　　　宿香嚴院<lb/>
地爐煨火柏枝香借宿寒寮到上方山近白雲歸古殿<lb/>
風高黄葉響空廊敲門僧踏梅花月入夜猿啼楓樹霜<lb/>
夢醒不知窗日上時聞清磬出松堂<lb/>
　　羅公升<lb/>
　　　蛾睂亭<hi>在牛渚磯上大江分流環滿而過太平無為和州三城皆在目睫江行絶</hi>
　　　<hi>景也</hi>
<pb n="KR4h0143_WYG_139-19a"/>
萬里風濤競擊撞乾坤說險鍵南邦五更畫角三州夢<lb/>
兩岸青山四面窗太白風流空舊月虞公勲業自長江<lb/>
倚蘭何物堪持玩萬頃頗黎鷺一雙<lb/>
　　趙善璙<lb/>
　　　避地恵陽鼓峰用徐心逺韻<lb/>
收拾當年破敕黄山中蕙帳夢魂香風供松葉暖茶竈<lb/>
雲卧茅窗凍筆牀一雨鳴蛙亂深夜數聲啼鳥怨斜陽<lb/>
風塵浩蕩愁如海怎得山中醉酒方<lb/>
<pb n="KR4h0143_WYG_139-19b"/>
　　俞琰<lb/>
　　　九日舟過彭澤縣懷故鄉<lb/>
大江西望水茫茫蘆荻蕭蕭兩岸霜喜有順風連十日<lb/>
恨無好酒過重陽歸來陶令今何在老去杜陵空自傷<lb/>
回首姑蘇白雲下籬花今夕為誰香<lb/>
　　陳普<lb/>
　　　秋日即事<lb/>
玉露金莖曉髪寒秋風仍作去年看蛩聲疎雨長為客<lb/>
<pb n="KR4h0143_WYG_139-20a"/>
鴈影殘蟬獨倚闌鐵硯窗楞雲影淡丹楓溪曲水痕乾<lb/>
西風曽與黄花約擬掇繁英貰酒餐<lb/>
三尺書檠對影居西風吹雪上吟鬚雲邊月色人千里<lb/>
竹裏秋聲酒一壺客思邇來紅葉亂鴈聲南去白雲孤<lb/>
季鷹自是知機者一念蓴鱸便到呉<lb/>
　　　鼔瑟<lb/>
滿樓明月調雲和五十絃中急雨過彩鳳拂衣鳴翠竹<lb/>
素鱗鼔鬛出寒波悽涼楚客新愁斷清切湘靈舊怨多<lb/>
<pb n="KR4h0143_WYG_139-20b"/>
一曲更沈人已静江頭雲挂綠嵯峨<lb/>
朱絃聲奏徹雲清有客沈吟倚柱聴遺響一時存楚曲<lb/>
斷魂千載寫湘靈珠隨明月生滄海船挾悲風過洞庭<lb/>
絃索無言膠柱倒遙遙江上數峰青<lb/>
　　蘇壽元<lb/>
　　　水退<lb/>
轉眼江流已昨非便隨鷗鷺省漁磯飛花無復浪千頃<lb/>
倒影依然山四圍不向静中觀物理更於何處覓天機<lb/>
<pb n="KR4h0143_WYG_139-21a"/>
興來倚杕斜陽外弄徧潺湲未肯歸<lb/>
　　黄希旦<lb/>
　　　竹洞<lb/>
竹洞新開碧玉林徑幽疑入五華深夜篩明月一天静<lb/>
晝擁青雲四座陰剪杖佇看雷雨化迎風時聴鳳凰吟<lb/>
煙霞不用重闗閉塵俗誰能逺訪尋<lb/>
　　　遊九曲<lb/>
幔亭乍到興何長獨上仙壇夜久涼蟾魄照開三島路<lb/>
<pb n="KR4h0143_WYG_139-21b"/>
松風飄散九天香青山綠水年年好白髪紅塵日日忙<lb/>
休問蜉蝣蝸角事無何認取舊家鄉<lb/>
　　葛長庚<lb/>
　　　靖通庵<lb/>
靖通庵外鎖晴雲壁瑩飛瓊瓦疊鱗野鳥無心一聲曉<lb/>
巖花有意四時春鑿開風月長生地占斷煙霞不老身<lb/>
虚靖當年仙去後不知丹訣付何人<lb/>
　　　黄鶴樓<lb/>
<pb n="KR4h0143_WYG_139-22a"/>
白雲黄鶴跡成遺何獨當年丁令威洞裏不知朝市改<lb/>
人間再到子孫非笛聲吹斷秋江黯月影飛來夜漏稀<lb/>
不醉倚樓呼費褘蓬萊山下幾斜暉<lb/>
　　　秋日有懷<lb/>
一㸃秋光寄畫圖秋來吟髩似楓疎晴煙染樹看何足<lb/>
缺月梳雲狀不如暑退涼生蟬有語水長天逺鴈無書<lb/>
此心直欲鵬南舉不學蜘蛛結網居<lb/>
　　　夢中得五十六字<lb/>
<pb n="KR4h0143_WYG_139-22b"/>
醉醒曳杖訪松闗正在黄昏杳靄間既去復來秋後暑<lb/>
似無還有雨中山澗邊幾葉晩花落天際一鈎明月彎<lb/>
自覺餘煙埋屐齒行行印破蘚痕斑<lb/>
　　　胡中隱庵中傷春<lb/>
盡把天工付祝融東皇歸去太華宫稜稜山色聳蒼玉<lb/>
湛湛波光清碧銅楊栁入天鳩要雨海棠落地蜨嫌風<lb/>
好將杖屨西園看萬紫千紅一夜空<lb/>
　　則之<lb/>
<pb n="KR4h0143_WYG_139-23a"/>
　　　雪霽觀梅<lb/>
荒園晩景斂寒煙數朶清新破雪邊幽艷有誰能畫得<lb/>
冷香無主賴詩傳看來最畏前邨笛折去難逢野渡船<lb/>
向晩十分終更好静兼江月淡涓涓<lb/>
　　契嵩<lb/>
　　　入石壁山<lb/>
身似浮雲年似流人間擾攘只宜休老來已習青蘿子<lb/>
隱去應追帛道猷直入亂山寧計路定看落葉始知秋<lb/>
<pb n="KR4h0143_WYG_139-23b"/>
他時谷口人相遇莫問裁詩謝五侯<lb/>
　　　著書罷思南還復㑹客自番禺來因賦此詩<lb/>
平昔著書今始畢南還終欲隱羅浮初春況遇故鄉子<lb/>
終夜更誇滄海遊但貴羊城風物好豈辭梅嶺路岐修<lb/>
應須相與葛洪輩抗迹山林送白頭<lb/>
　　　同公濟沖晦遊天竺兼簡呈伯周禪老<lb/>
愛此蕭然松塢深詩流邀我此相尋蒼茫寒日纔開霧<lb/>
靉靆濃雲又結陰安石放懷還劇賞皎然乗興合清吟<lb/>
<pb n="KR4h0143_WYG_139-24a"/>
主人勸駐禪扉宿況值梅香正滿林<lb/>
　　惟晤<lb/>
　　　次韻和酬永安東山禪師<lb/>
白雲滄海一重重傍舎遙聞隔塢鐘月上更無人語閙<lb/>
雪深空認虎行蹤詩書共喜燈前論茗果翻疑夢裏逢<lb/>
脫麈高談無限樂煴爐寒擁日高舂<lb/>
　　　次韻酬公濟遊靈隱遇雨呈普慈及二詩翁<lb/>
雨洗羣山秀色分一笻雙屐到松門天邊雲散争歸洞<lb/>
<pb n="KR4h0143_WYG_139-24b"/>
島外樵還各占邨久著青袍心已厭相看白首事休論<lb/>
請君細問黄梅老當信禪河别有源<lb/>
　　　次韻奉和公濟宿天竺再贈東山禪師<lb/>
燈火青熒雲塢寺青猿叫斷有餘音檻梅雪白春風近<lb/>
山雨盆傾澗水深背世跡憐高鳥跡結交心契老松心<lb/>
酬君秀句無新語徒攪詩腸徹曙吟<lb/>
　　道潜<lb/>
　　　廣陵城外野步呈莘老<lb/>
<pb n="KR4h0143_WYG_139-25a"/>
林梢聒聒鳥聲繁積雪初消澗水渾老樹卧波寒影動<lb/>
野煙浮草夕陽昏風迴笛響山前路犬吠人行竹外邨<lb/>
杖屨不知幽興逺歸來新月在柴門<lb/>
　　　次韻孔天瑞秀才見寄<lb/>
雙溪秋色最闗情想見登臨爽氣生木落草枯山自瘦<lb/>
潦收沙白水偏明眼中舊事煙雲散篋裏新書早晩成<lb/>
來嵗如今好時節看君高步躡鵬程<lb/>
　　　夜泊淮上復寄逢原<lb/>
<pb n="KR4h0143_WYG_139-25b"/>
黄沙白草滿淮垠逆旅蕭條思不禁風約亂雲歸隴首<lb/>
角催明月出波心槎頭湧處潮初上斗柄移時夢未沈<lb/>
遙想故人投宿地畫船應在碧榆林<lb/>
　　　夏日龍井書事<lb/>
自憐多病畏炎曦長夏投蹤此最宜青石白沙含淺瀨<lb/>
碧梧翠竹聒涼颸雲中雞犬聴難辨谷口漁樵問不知<lb/>
斑杕芒鞵隨步逺歸來幽火認茅茨<lb/>
朅來人外慰棲遲谷逺山長萬事遺好鳥未嘗吟俗韻<lb/>
<pb n="KR4h0143_WYG_139-26a"/>
白雲還解弄奇姿藤花冉冉青當户竹色娟娟碧過籬<lb/>
不羨故人探禹穴短橈孤榜逐漣漪<lb/>
　　　游徑山懷司馬仲才<lb/>
柔桑蔽野麥初齊布穀催耕雨一犁略彴時横溪上下<lb/>
薔薇間發水東西重尋勝處追前賞無復斯人手共攜<lb/>
回首春風増感慨綿蠻黄鳥更悲啼<lb/>
　　　照閣奉陪辯才老師夜坐懷少游學士<lb/>
猿鳥投林已寂然芭蕉過雨小樓前雲依絶壁中間破<lb/>
<pb n="KR4h0143_WYG_139-26b"/>
月自遙峰缺處圓照坐不須紅蠟炬可人惟有蕙爐煙<lb/>
校讐御府圖書客疇昔還同此夜禪<lb/>
　　元浄<lb/>
　　　次參寥韻<lb/>
巖棲木食已皤然交舊何人慰眼前素與晝公心印合<lb/>
每思秦子意珠圓當年步月來幽谷拄杖穿雲冒夕煙<lb/>
臺閣山林本無意故應文字未離禪<lb/>
　　恵洪<lb/>
<pb n="KR4h0143_WYG_139-27a"/>
　　　寒巖寺上元懷京師<lb/>
上元獨宿寒巖寺卧看篝燈映薄紗夜久雪猿啼岳頂<lb/>
夢回山月上梅花十分春瘦緣何事一掬歸心未到家<lb/>
却憶少年行樂處軟風香霧噴東華<lb/>
　　　晩秋溪行<lb/>
熟路沿溪過石橋埽除秋晩浄迢迢幽尋忽見蘭芽出<lb/>
小立仍逢柿葉飄撲摝水飛雙去鳥玲瓏山響一聲樵<lb/>
歸來半掩殘經在燕寢香凝碧未消<lb/>
<pb n="KR4h0143_WYG_139-27b"/>
　　　元祐五年秋嘗宿獨木為詩以自遣今復過此<lb/>
　　　追舊感歎用韻示超然<lb/>
蹤跡漂流不繫船舊游曽到意茫然玉笙悲怨初涼夜<lb/>
秋月嬋姢落木天往事已嗟如昨夢壯懐無復似當年<lb/>
鑪峰當眼空相向因念區區想見憐<lb/>
　　　夏日偶書<lb/>
碧縷横斜試水沈紅腮甘冷嚼來禽含風廣殿聞茶響<lb/>
轉日回廊暗栁陰强撚氷紈餘睡色倦憑琴几適閒心<lb/>
<pb n="KR4h0143_WYG_139-28a"/>
攀翻涴衲黄塵事過眼雲蹤不可尋<lb/>
　　　中秋對月<lb/>
好天涼夕病衰餘散步中庭瘦䇿扶禪客相逢宿山寺<lb/>
玉輪同看上雲衢十分歸思懸江國一半秋光入髩鬚<lb/>
草露溼衣香霧重更將毛骨洗氷壺<lb/>
　　　送瑩上人遊衡嶽<lb/>
紫葢峰頭樓閣生朱靈洞口水雲晴盤空路作驚蛇去<lb/>
落日人如凍蟻行重郭老師今健否藏年珍木但聞名<lb/>
<pb n="KR4h0143_WYG_139-28b"/>
定應自埽巖邊石時發披雲嘯月聲<lb/>
　　　訪友人<lb/>
日暮荒城倚瘦藤江南春思倍添増那知淮水黄塵路<lb/>
忽見廬山綠髪僧乞食久辭煙際寺連床今對夜深燈<lb/>
明年我亦尋君去同陟天池最上層<lb/>
　　　贈王司法<lb/>
輕帆已有渡江期高㑹清遊惜此時水閣颺煙晴試茗<lb/>
雪窗剪燭夜論詩衝寒逺鴈來横浦弄色新梅半糝枝<lb/>
<pb n="KR4h0143_WYG_139-29a"/>
林下自知無一事亦應風月動闗思<lb/>
　　　和許樂天<lb/>
滄溟曽見化微塵花發桃源幾度春俗眼莫輕狂道士<lb/>
此身應是謫仙人清彈一曲悲風逺絶嶂千章白雪新<lb/>
異日三茅成卜築却因瓶錫得為鄰<lb/>
　　　次韻超然竹陰秋夕<lb/>
月脇雲行夜未深滿庭風露葉辭林知誰牆外千竿竹<lb/>
分我窗西一畆陰山好已無歸國夢老閒猶有讀書心<lb/>
<pb n="KR4h0143_WYG_139-29b"/>
剰題詩句酬幽隱嵗月翩翩接翅禽<lb/>
　　　至圓通僧覓詩<lb/>
潄霧跳珠響澗泉千峰秀出雨餘天共驚繡帽銅腮老<lb/>
重到香爐石耳邊清境荒涼歸歎息故人迎笑尚依然<lb/>
明年過此還相見應及春風社燕前<lb/>
　　　送僧遊南嶽<lb/>
古寺閒闗聊作招夏秋歸思謾迢迢枕中柔櫓驚鄉夢<lb/>
門外秦淮漲夜潮想見舊房生薜茘不堪疎雨在芭蕉<lb/>
<pb n="KR4h0143_WYG_139-30a"/>
何時却理緣雲䇿峰頂同誰看石橋<lb/>
　　　送僧歸石門<lb/>
曽學雲庵逸格禪别來江栁幾春煙相逢水寺初嘗橘<lb/>
忽憶風簷共擘蓮遙想到山寒食後却思分手上元前<lb/>
與誰振䇿西湖路清曉一聲啼杜䳌<lb/>
　　　湘山獨宿聞雨<lb/>
殷牀鐘静自垂簾庭樹無聲欲雪天山寺凄涼容我宿<lb/>
地罏深暖枕肱眠銅瓶秋蚓為誰泣蠟燭春花亦自妍<lb/>
<pb n="KR4h0143_WYG_139-30b"/>
夜半夢回聞驟雨十年蹤跡一茫然<lb/>
　　　别李公弱<lb/>
殘紅換得綠陰成隨分閒愁取次生須信百年終有别<lb/>
未能一日更無情何時嶽色君同看後夜湘晴我獨行<lb/>
好在西園行樂處為誰依舊月華清<lb/>
　　　鞦韆<lb/>
畫架雙裁翠絡偏佳人春戲小樓前飄揚血色裠拖地<lb/>
斷送玉容人上天花板潤霑紅杏雨綵繩斜挂綠楊煙<lb/>
<pb n="KR4h0143_WYG_139-31a"/>
下來閒處從容立疑是蟾宫謫降仙<lb/>
　　如璧<lb/>
　　　次韻孫嚮仲自靈隱歸餘杭二首<lb/>
淡月晴風奏曉涼春回草木被餘香溪橋邨落牛羊散<lb/>
竹塢人家桑拓忙大樹稍疑經櫪社羣雞端恐過尸鄉<lb/>
年來課最何須問翁媪茅簷話短長<lb/>
冷泉亭下潄甘涼十里猶餘齒頰香入境自知風俗厚<lb/>
到家應覺簿書忙好依名教窮真樂莫指温柔是故鄉<lb/>
<pb n="KR4h0143_WYG_139-31b"/>
此理不疑何用卜誰論筮短與龜長<lb/>
　　祖可<lb/>
　　　楊梅<lb/>
五月楊梅已滿林初疑一一價千金味方河朔蒲桃重<lb/>
色比瀘南茘子深飛艇似聞新入貢登盤不見舊供吟<lb/>
詩成相寄山中友恐解樓頭愛渴心<lb/>
　　顯萬<lb/>
　　　送炭與湘山西堂恵然師<lb/>
<pb n="KR4h0143_WYG_139-32a"/>
紛紛向火乞兒多獨有君如擇乳鵞萬鍛鑪中尋粲可<lb/>
一堆灰裏撥陰何雪欺敗屋閒犀柄草卧空庭任雀羅<lb/>
亟送鳥薪相暖熱恐隨春夢入南柯<lb/>
　　元肇<lb/>
　　　上浄慈北磵簡和尚<lb/>
橘洲骨冷不容呼正始遺音埽地無一代文章歸北澗<lb/>
十年梵語落西湖人皆去獻遼東豕我獨來瞻屋上烏<lb/>
春暖閉門無恙否楊花飛作雪糢糊<lb/>
<pb n="KR4h0143_WYG_139-32b"/>
　　斯植<lb/>
　　　旅懷<lb/>
十年不倚謝公樓滿眼凄涼上客舟往事盡隨流水去<lb/>
青山長憶故人游海門風起天將暮渡口雲生樹欲秋<lb/>
絡緯自啼花自落更堪回首是他州<lb/>
　　　登呉山<lb/>
嵯峨宫樹靄晴空呉越迢迢一望中幾處笙歌人逺近<lb/>
萬重花栁路西東風生簾幕春雲碧水遶樓臺海日紅<lb/>
<pb n="KR4h0143_WYG_139-33a"/>
沙鳥自飛還自宿百年無計與誰同<lb/>
　　　傚樊川體<lb/>
吟邊遶架書千卷壁上梅花水一瓢世事盡從忙裏過<lb/>
年華空向静中消山雲宿雨籠殘日汀草浮香滿小橋<lb/>
對此不須惆悵去野人今已悟吹簫<lb/>
　　永頤<lb/>
　　　初秋憶湖上諸山<lb/>
山中夏日足幽娯葛帔藤牀誦寶書白拂惹雲黏几案<lb/>
<pb n="KR4h0143_WYG_139-33b"/>
清香緣竹上空虚草堂夜月秋花近水閣晨霞夕霓疎<lb/>
遙憶錢塘舊朝寺繞湖鐘梵早涼初<lb/>
　　　游何山登道場<lb/>
中流望極山頭寺溪午聞鐘泊栁津春草細霑微雨潤<lb/>
老松高與碧虚鄰鶴歸煙麓書堂廢虎去寒巖蘚石皴<lb/>
無奈薄遊歸路晩水邊風斾溼征塵<lb/>
　　了慧<lb/>
　　　春日田園雜興<lb/>
<pb n="KR4h0143_WYG_139-34a"/>
平疇水遶徑微分小圃雲深景不繁此處農桑雖是僻<lb/>
多情鶯燕不嫌邨倦眠芳草閒黄犢静對幽花倒綠尊<lb/>
見説弓旌方四出欲更名姓揜衡門<lb/>
　　道舉<lb/>
　　　過鄭居士齋<lb/>
竹裏蓬茅掩棘扉主人詩瘦帶寛圍種成苜蓿先生飯<lb/>
製就芙蓉隱者衣栁絮春江魚婢出荻花秋渚鴈奴歸<lb/>
小溪短艇能容我先向溪隈築釣磯<lb/>
<pb n="KR4h0143_WYG_139-34b"/>
　　方勉妻許氏<lb/>
　　　夫犯夜禁代呈法官<lb/>
明時樂事娯詩酒帝里風光剰占春況是白衣重得侣<lb/>
不堪青斾自招人早知玉漏催三鼓肯把金貂換百巡<lb/>
大抵仁人憐氣節弗教孤客作囚身<lb/>
　　朱淑真<lb/>
　　　晴和<lb/>
海棠深院雨初收苔徑無風蝶自由百結丁香誇美麗<lb/>
<pb n="KR4h0143_WYG_139-35a"/>
三眠楊栁弄輕柔小桃酒膩紅尤淺芳草寒餘綠漸稠<lb/>
寂寂珠簾歸燕未子規啼處一春愁<lb/>
　　　晩春㑹東園<lb/>
紅疊苔痕綠滿枝舉杯和淚送春歸鶬鶊有意留殘景<lb/>
杜宇無情戀晩暉蝶趂落花盤地舞燕隨狂絮入簾飛<lb/>
醉中曽記題詩處臨水人家半敞扉<lb/>
　　　暮春三首<lb/>
纔過清明春意殘落花飛絮便相闗銜泥燕子時來去<lb/>
<pb n="KR4h0143_WYG_139-35b"/>
釀蜜蜂兒自往還風静窗前榆葉閙雨餘牆角蘚苔斑<lb/>
綠槐高栁濃陰合深院人眠白晝閒<lb/>
碧沼荷錢小葉圓眼前芍藥恣連顚清明已過三春候<lb/>
穀雨初晴四月天乍著薄羅偏覺瘦嬾匀鉛粉祇宜眠<lb/>
情知廢事因詩句氣習難除筆硯緣<lb/>
舉杯無語送春歸分付東風欲去時燕子樓臺人寂寂<lb/>
楊花庭院日熙熙枝頭添翠鶯先覺葉底銷紅蜨未知<lb/>
詩巻酒杯新廢却閒愁消遣殢他誰<lb/>
<pb n="KR4h0143_WYG_139-36a"/>
　　　恨春二首<lb/>
遲遲花日上簾鈎盡日無人獨倚樓蜨使蜂媒傳客恨<lb/>
鶯梭栁線織春愁碧雲信斷惟勞夢紅葉詩成想到秋<lb/>
幾許别離多少淚不堪重省不堪流<lb/>
一篆煙銷繫臂香閒看書冊就牙牀鶯聲冉冉來深院<lb/>
栁色陰陰暗畫牆眼底落紅千萬㸃臉邊新淚兩三行<lb/>
梨花細雨黄昏後不是愁人也斷腸<lb/>
　　　元夜二首<lb/>
<pb n="KR4h0143_WYG_139-36b"/>
闌月籠春霽色澄深沈簾幕管絃清爭豪競勝連仙館<lb/>
墜翠遺珠滿帝城一片笑聲連鼔吹六街燈火麗昇平<lb/>
歸來禁漏踰三四窗上梅花瘦影横<lb/>
火燭銀花觸目紅揭天鼓吹閙春風新歡入手愁忙裏<lb/>
舊事驚心憶夢中但願暫成人繾綣不妨常任月朦朧<lb/>
賞燈那得工夫醉未必明年此㑹同<lb/>
　　　膏雨<lb/>
添得垂楊色更濃飛煙巻霧弄輕風展匀芳草茸茸緑<lb/>
<pb n="KR4h0143_WYG_139-37a"/>
溼透夭桃薄薄紅潤物有情如著意催花無語自施工<lb/>
一犂膏脈分春壠只慰農桑望眼中<lb/>
　　　栁絮<lb/>
繚繞晴空似雪飛悠揚不肯著塵泥花邊嬌軟黏蜂翅<lb/>
陌上輕狂趂馬蹄貼水化萍隨浪逺弄風無影度牆低<lb/>
成團作陣愁春去故把東君歸路迷<lb/>
　　　新春<lb/>
樓臺影裏蕩春風協氣融怡物物同草色乍翻新様緑<lb/>
<pb n="KR4h0143_WYG_139-37b"/>
花容不減舊時紅鶯唇小巧微煙裏蜨翅輕便細雨中<lb/>
聊把新詩記風景休嗟萬事轉頭空<lb/>
　　易祓妻<lb/>
　　　對雪<lb/>
紛紛瑞雪壓山河特出新奇和郢歌樂道幽人方閉户<lb/>
高歌漁父正披蓑自嗟老景光陰速惟使佳時感愴多<lb/>
更念鰥居憔悴客映書無寐柰如何<lb/>
　　盼盼<lb/>
<pb n="KR4h0143_WYG_139-38a"/>
　　　新春<lb/>
十二䦨干鎖畫樓春風吹損上簾鈎花心栁眼從教放<lb/>
蜨意蜂情一任休好殢酒杯消舊恨禁持詩句遣新愁<lb/>
東君若也憐孤獨莫使韶春便似秋<lb/>
　　東湖散人<lb/>
　　　春日田園雜興<lb/>
物色天成畫不如東風又到野人廬蜜蜂辛苦供常課<lb/>
科斗縱横學古書小雨杏花村問酒澹煙楊栁巷巾車<lb/>
<pb n="KR4h0143_WYG_139-38b"/>
汀洲水暖蘆芽長更買扁舟伴老漁<lb/>
　　九山人<lb/>
　　　春日田園雜興<lb/>
軒裳一夢斷塵寰桑柘陰陰靜掩闗種秫已非彭澤縣<lb/>
采薇何必首陽山因憐社鼔剛催老轉覺儒冠不負閒<lb/>
君看浣花堂上燕芹泥雖好亦知還<lb/>
　　桑柘區<lb/>
　　　春日田園雜興<lb/>
<pb n="KR4h0143_WYG_139-39a"/>
粟爵𤓰官嬾覬覦生涯雲水與煙腴晩風一笛麥秧隴<lb/>
春雨半鉏桑柘區可是樊遲宜請學肯教陶亮歎將蕪<lb/>
斜陽芳草闗情處更把新詩弔石湖<lb/>
　　草堂後人<lb/>
　　　春日田園雜興<lb/>
桑眼已開芳晝長西疇東墅足相羊麥風初暖燕爭壘<lb/>
林雨忽晴蛙滿塘野老新衣逄社喜山妻椎髻為蠶忙<lb/>
紛紛遊騎踏花去誰識吾家舊草堂<lb/>
<pb n="KR4h0143_WYG_139-39b"/>
　　君瑞<lb/>
　　　春日田園雜興<lb/>
白粉牆頭紅杏花竹槍籬下種絲𤓰厨煙乍熟抽心菜<lb/>
篝火新乾捲葉茶草地雨長應易墾秧田水足不須車<lb/>
白頭翁嫗閒無事坐對花陰到日斜<lb/>
　　青山白雲人<lb/>
　　　春日田園雜興<lb/>
昨夜東風雨一犁曉晴鄰巷共熙熙遮門賸喜有桑柘<lb/>
<pb n="KR4h0143_WYG_139-40a"/>
　輸國不憂無繭絲小婦餉耕因廢織老夫觀社忽成詩<lb/>
　眼前物物皆生意却恨淵明歸計遲<lb/>
　　　無名氏<lb/>
　　　　衆樂亭<lb/>
　重尋佳景冠南州天與邦人作勝遊百尺臺成偏得月<lb/>
　四時花放不知秋當軒疊嶂高還下傍檻長溪咽復流<lb/>
　只道使君能共樂有誰能㑹使君憂<lb/>
　　　箕仙<lb/>
<pb n="KR4h0143_WYG_139-40b"/>
　　　　命題賦筆<lb/>
　兔出山中骨似仙何人拔穎得尖圓拙夫堪笑堆成塚<lb/>
　豪客曽同埽似椽窗下玉蜍涵夜月几間雪繭湧春泉<lb/>
　當時定逺成何事輕擲毛錐恐未然<lb/>
　<lb/>
　<lb/>
　<lb/>
御選宋詩卷五十六<lb/>
</p>
<p>
</p>
  </div>
</body>
</text>
</TEI>
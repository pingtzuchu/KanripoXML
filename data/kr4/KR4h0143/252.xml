<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_252-1a"/>
　欽定四庫全書<lb/>
御選明詩巻八十三<lb/>
　　七言律詩十六<lb/>
　　　周世選<lb/>
　　　　秋暮自西村道經衛河<lb/>
　野望平蕪秋色闌疎雲斜照鴈南天臨風楊栁流霜葉<lb/>
　夾岸村墟起暮烟漁唱寒汀孤棹迥笛聲衰草幾人旋<lb/>
　藍輿逺道催歸思籬菊噴香正爛然<lb/>
<pb n="KR4h0143_WYG_252-1b"/>
　　　許國<lb/>
　　　　月夜集余太史宅觀白藥<lb/>
　冰姿綽約照人寒錦席淹留盡客歡上苑名花春後得<lb/>
　美人遙夜月中看髙歌脱㡌狂呼酒半醉移燈數倚䦨<lb/>
　明日還來可乗興莫敎風露暗摧殘<lb/>
　　　　秋聲<lb/>
　銀漢滄浪淨碧空天街一葉下梧桐霜前淒切兼砧杵<lb/>
　月裏悲涼斷塞鴻何處羈人驚伏枕幾囘中夜感飄蓬<lb/>
<pb n="KR4h0143_WYG_252-2a"/>
繇來志士輕揺落莫向西風憶桂叢<lb/>
　　林如楚<lb/>
　　　春情<lb/>
鳳樓十二倚窗開楊栁如烟拂鏡臺瑶瑟夜深還獨奏<lb/>
舞衣春至為誰裁雙雙乳燕穿梁入㸃㸃飛花入户來<lb/>
織得錦紋無用處夢魂空繞白龍堆<lb/>
　　　秋聲<lb/>
纔驚淅淅轉蕭蕭散入寒空萬里遥暮雨數枝湘岸竹<lb/>
<pb n="KR4h0143_WYG_252-2b"/>
涼風八月廣陵濤靜分梵宇揺金鐸虚度秦樓引玉簫<lb/>
黄葉滿窗欹枕倦更堪鳴鴈落烟霄<lb/>
　　歸有光<lb/>
　　　西苑觀刈麥<lb/>
御苑清風正麥秋金輿晚出事宸游兩岐凝露垂黄茂<lb/>
萬斛連雲際麥疇先為祈年多瑞雪節來甘雨應𤣥修<lb/>
豐穰美報非無事粒粒曽關聖主憂<lb/>
　　　賞荷次韻<lb/>
<pb n="KR4h0143_WYG_252-3a"/>
碧池清泚漾天香滿眼芙蓉似水鄉映日新糚爭綽約<lb/>
迎風小舞稱清狂須酬佳客千杯緑無奈明時兩鬢蒼<lb/>
向晚乗涼各歸去一天明月浸滄浪<lb/>
　　　鄭家口夜泊次俞宜黄韻因懐昔年計偕諸公<lb/>
飛沙竟日少光輝浪急風髙月色微為憶含桃催物候<lb/>
尚淹行李未春歸吳歌獨自彈長鋏楚製堪憐著短衣<lb/>
還往常經鄭家口當時同伴共來稀<lb/>
　　袁尊尼<lb/>
<pb n="KR4h0143_WYG_252-3b"/>
　　　春暮<lb/>
乳燕流鶯相和鳴曉風吹滿送春聲桃花落盡千溪煖<lb/>
栁絮飛殘幾樹輕紫陌青騘囘首恨朱簾粉面斷腸情<lb/>
少年已去如無及為語游絲莫謾縈<lb/>
　　何洛文<lb/>
　　　游石湖遂登上方寺<lb/>
山色湖光本自妍冶游況是暮春天帆開塔影沉菰浦<lb/>
風細花香入酒船簫鼓沸時鷗鷺起星河動處水雲鮮<lb/>
<pb n="KR4h0143_WYG_252-4a"/>
憑將謝朓詩中景總向王維畫裏傳<lb/>
　　許相卿<lb/>
　　　除夕感懐<lb/>
酒冷香銷夢不成逼人殊覺歳峥嶸老如舊厯渾無用<lb/>
醉戀殘燈亦暫明雪霰已應隨臘盡梅花寧復與春争<lb/>
向來筋力虚名盡白髮無愁也自生<lb/>
　　王嘉言<lb/>
　　　送錢祠部以徳守真定<lb/>
<pb n="KR4h0143_WYG_252-4b"/>
郊原同餞戀芳樽攜手河橋離思繁幾載為郎馳妙譽<lb/>
一朝出守荷殊恩雲開恒岳懸飛蓋月照漳河擁畫旙<lb/>
儒雅由來光吏治不妨乘暇倒詞源<lb/>
　　皇甫沖<lb/>
　　　送劉朝甫還吳<lb/>
同游心事已成非忍向都亭復送歸二月渾河冰尚合<lb/>
三春禁栁色猶微舊來道路愁能記此去音書憶到稀<lb/>
極目輕舟雲水上别君那得不沾衣<lb/>
　　皇甫涍<lb/>
<pb n="KR4h0143_WYG_252-5a"/>
　　　晚興<lb/>
悵望林巒返照微渚煙江樹淨冬輝籬邊黄菊人方逸<lb/>
湖上青山興不違斜月暗催漁唱起片雲遥伴鶴飛歸<lb/>
近來好事相過少落盡寒霞獨掩扉<lb/>
　　皇甫汸<lb/>
　　　暮春雨後病遣<lb/>
庭閒坐對日仍斜邑小猶堪早放衙已過一春纔見燕<lb/>
乍來微雨亦驚花桑麻自擬勞民事桃李何縁競物華<lb/>
<pb n="KR4h0143_WYG_252-5b"/>
正是茂陵多病骨好從勾漏覓丹砂<lb/>
　　　南省齋居<lb/>
漢家祀典盛如今幾處郊宫駐輦深燕月懸知臨太乙<lb/>
淮流争得向汾隂齋居宛記分蘭省禁衛仍聞集羽林<lb/>
静數從臣枚朔輩同時零落忽傷心<lb/>
　　　荅蔡子木初秋約游之作<lb/>
官閒似與病相宜朝謁俱無起獨遲禁院蟬聲移物候<lb/>
空山木葉報君知薄游丘壑何嘗廢雅興琴書每自隨<lb/>
<pb n="KR4h0143_WYG_252-6a"/>
聞説潘生歸騎省却因詞賦動秋思<lb/>
　　　七月六日訪蔡比部作<lb/>
中郎身寄白雲司户近青山秋早知樹下聞琴蟬噪後<lb/>
花間倒屐客來遲迢迢榆漢雙星待冉冉蘿陰滿徑垂<lb/>
行樂漸宜清夜永從君秉燭向南皮<lb/>
　　　同王子集蔡子館<lb/>
相逢西府訝初筵為語當時一惘然户下鳴螿頻帶雨<lb/>
湖邊落木似催年人傳台嶽題詩後客向長沙奉召還<lb/>
<pb n="KR4h0143_WYG_252-6b"/>
機事對君渾遣盡莫嫌爭席主人前<lb/>
　　　春暮索居<lb/>
棲息無能出世塵青山何處可藏身還期向子招禽慶<lb/>
為報支公待許詢靜對鶯花思舊事忽驚風雨送殘春<lb/>
朝來閉户多相戲猶自含毫擬荅賔<lb/>
　　　金陵懐舊<lb/>
平生踪跡半京畿别去秦淮歲屢違道上投珠多按劔<lb/>
市中擊筑幾沾衣寺尋白社僧猶在宅訪青溪客已非<lb/>
<pb n="KR4h0143_WYG_252-7a"/>
莫學隴西逢醉尉夜深愁向霸陵歸<lb/>
　　　普德寺<lb/>
古寺城南訪六朝髙臺一望幾蕭條門前黄葉催年暮<lb/>
林外青山覺路遥塔影常圓沙苑月鐘聲靜帶楚江潮<lb/>
老僧宴坐躭禪定送客何曽過虎橋<lb/>
　　　送王户曹擢九江守<lb/>
甘泉獻賦早知名才子為郎在兩京闕下承符初出守<lb/>
郡中森㦸已相迎空庭廬嶽晴雲色燕坐潯陽江水聲<lb/>
<pb n="KR4h0143_WYG_252-7b"/>
試覓古來循吏傳幾人年少寄專城<lb/>
　　　赴丹陽廣福寺與弟言别<hi>寺在練湖傳為日光佛靈異而建上有第十一泉名玉乳云</hi>
古寺碑題西晉年澄湖如練倚窗前寒雲自覆金光殿<lb/>
荒草猶埋玉乳泉楓葉染霜秋後色雨花和梵夜中禪<lb/>
亦知閲水同觀世不奈潮聲送客船<lb/>
　　　送馮咸甫孝亷北上<lb/>
漢時世濟數諸馮今代家聲晚更雄忽枉新詩憐小謝<lb/>
已無故友似嵇公直臣曽抗批鱗疏俠士猶存彈鋏風<lb/>
<pb n="KR4h0143_WYG_252-8a"/>
射䇿入朝逢内侍指看折檻在墀中<lb/>
　　　錢江夕泛舟人因指括蒼感賦<lb/>
冬霽寒輕樹未凋丹楓江岸似花饒半帆布影懸初月<lb/>
幾處漁燈㸃落潮慢世不將辭賦賣端居何用簡書招<lb/>
白雲東望蒼山路曽記當年誤折腰<lb/>
　　　鴈宕<lb/>
千山行入鴈山中猶道仙源路未通鐘落風濤知近海<lb/>
衣生香霧若淩空竒峯指㸃憑僧話幽壑攀躋只鳥同<lb/>
<pb n="KR4h0143_WYG_252-8b"/>
别向龍湫訪飛瀑一林晴雨石梁東<lb/>
　　皇甫濓<lb/>
　　　啟關<lb/>
長日齋心解息機聊堪經月掩衡扉忘言客難將誰設<lb/>
避地車塵亦自稀蟬寂松風還易聽雀驚荷露定難依<lb/>
朝來爭席猶相笑却信人間事轉非<lb/>
　　馮惟健<lb/>
　　　歸讀書處作簡汝威弟<lb/>
<pb n="KR4h0143_WYG_252-9a"/>
城南書舍復相違身外浮名有是非若得羽翰遺世網<lb/>
定應猿鶴老柴扉泉鳴花徑時垂釣日到松梢自曝衣<lb/>
王子夜深乗月色山頭吹把玉簫歸<lb/>
　　馮惟敏<lb/>
　　　石頭城有懐<lb/>
石頭城畔枕寒潮坐聽疎更夜寂寥生計已拚尋舊隱<lb/>
窮年猶自滯歸橈空悲浪跡淹三楚無復傷心問六朝<lb/>
稷下故人知健否何時散歩汶陽橋<lb/>
<pb n="KR4h0143_WYG_252-9b"/>
　　馮惟訥<lb/>
　　　秋日同參伯邵公游鳳凰山<lb/>
鳳凰髙閣俯晴空萬里蠶叢此路通逺近川原秋色裏<lb/>
參差草樹夕陽中尊前舞袖翻霜葉天外清笳咽塞鴻<lb/>
囘首舊游成夢隔獨將遲暮歎征蓬<lb/>
　　　至都始見峻伯留宿廨舍識喜<lb/>
可憶毗陵夜雪船亂帆相背各風烟探囊詩卷行堪把<lb/>
計日心期又隔年秉燭更疑成别夢當杯翻怯近離筵<lb/>
<pb n="KR4h0143_WYG_252-10a"/>
同游自昔多豪彦獨對狂歌倍黯然<lb/>
　　　秋日寄懐家兄<lb/>
燕山落木鴈來遲逺客南歸未有期明月雙懸江海淚<lb/>
秋風一寄鶺鴒詩淹留賈誼才無敵漂泊馮唐鬢欲絲<lb/>
最是昭王遺恨處黄金臺上草離離<lb/>
　　侯一元<lb/>
　　　贈王督學<lb/>
長江千里白波來畫舫風輕五兩催新雨曉看雷澤漲<lb/>
<pb n="KR4h0143_WYG_252-10b"/>
冰壺秋映洞庭開洲前月落聞湘瑟峽外雲飛見楚臺<lb/>
辭賦郢中應一變漢家方重馬卿才<lb/>
　　　舟次感懐<lb/>
江城久客鬢垂絲故國長年入夢思老大緫非童穉日<lb/>
川原猶是釣游時笛中朋舊今誰在鏡裏衰顔轉自疑<lb/>
安得相隨慶禽侣雲山采藥任吾之<lb/>
　　栗應宏<lb/>
　　　龍山别業即事<lb/>
<pb n="KR4h0143_WYG_252-11a"/>
葺屋空林半翠微柴門無事栁依依隔年藥物頻宜日<lb/>
近午茶烟欲上衣山郭歲時流水舊野堂風雨到人稀<lb/>
興來獨步多尋賞為問茅君理息機<lb/>
　　髙岱<lb/>
　　　詠鸚鵡<lb/>
一入深籠捐翠衣隴雲秦樹事全非月明萬里歸心切<lb/>
花落千山舊侣稀棲傍玉樓春晝永夢囘金瑣曙光微<lb/>
翩翩海燕羣相趁簾幔風髙得意飛<lb/>
<pb n="KR4h0143_WYG_252-11b"/>
　　　汪正叔席上對菊别子畏<lb/>
清宵虚館絶紛華霜滿髙城咽暮笳尊酒放歌俱白雪<lb/>
風塵愁鬢又黄花幽懐共擬淵明宅逺道堪憐博望槎<lb/>
此去逢春多塞鴈莫言巫峽是天涯<lb/>
　　　秋夜送梁舍人奉使便道歸嶺南<lb/>
沈沈宫漏夜霏微風灑離愁動客衣仙掌乍分秋色去<lb/>
征帆遥帶月明歸路經庾嶺梅花發天入衡陽鴈影稀<lb/>
尊酒薊門須盡醉明朝空惜故人違<lb/>
<pb n="KR4h0143_WYG_252-12a"/>
　　　送徐荆州<lb/>
中原形勝古荆州露冕看君此壯游十載共淹長樂漏<lb/>
一麾今賦仲宣樓雲開夢澤浮空盡水到巴江入楚流<lb/>
應念故人頭盡白風塵猶自滯貂裘<lb/>
　　何良俊<lb/>
　　　與張𤣥湖夜飲醉歸用韻<lb/>
總為繁華住舊京尊前花朶照人清楊枝鬭舞全無力<lb/>
桃葉傳歌慣有情閲世堪悲惟逝水喚人行樂是流鶯<lb/>
<pb n="KR4h0143_WYG_252-12b"/>
莫辭酩酊歸來晚殘月依依下石城<lb/>
　　　春日花前聽李節箏歌作張王屋黄質山海誇<lb/>
　　　余以歌館之樂書貽之并要和篇戲呈紫岡兄<lb/>
瘦鶴支離病客身黄鶯嬌小帝城春花前莫遣清尊歇<lb/>
頭上應添白髪新縱飲已忘身外事當歌且惜眼中人<lb/>
秦淮花月如天上幾欲乗槎一問津<lb/>
　　金大車<lb/>
　　　寺中荅髙近思<lb/>
<pb n="KR4h0143_WYG_252-13a"/>
曽向長干寺裏來髙情逸興愧君才夜壇得句驚山鬼<lb/>
秋壁穿雲破徑苔明月聽簫緱氏嶺芳春對雨越王臺<lb/>
重來往事如流水笑指山桃五度開<lb/>
　　　雨花臺觀月<lb/>
髙臺上與碧雲齊坐看冰輪出海西吳苑參差雙闕迥<lb/>
楚天髙闊萬峯低燈懸村落昬初見帆出江烟逺欲迷<lb/>
疑向廣寒歸路晚滿身風露夜淒淒<lb/>
　　　贈蔡内翰九逵<lb/>
<pb n="KR4h0143_WYG_252-13b"/>
清朝散吏鬢毛斑江左詞人數往還綵筆調髙追漢代<lb/>
玉堂官冷厭仙班醉攀春栁晴看月卧放晨衙早閉關<lb/>
他日思君尋舊隱荷花衝雨洞庭山<lb/>
　　金大輿<lb/>
　　　秋日與徐比部宿棲霞寺雲谷僧房<lb/>
仙郎乞假白雲司蹔向東林問逺師仄徑蟲喧秋露後<lb/>
空堂人語夜燈時天花不著山中樹細水爭流石上池<lb/>
灰刧莫敎傷往事且看明月倒金巵<lb/>
<pb n="KR4h0143_WYG_252-14a"/>
　　　客舎病中懐康裕卿兼寄顧氏兄弟<lb/>
越客僑居建業城白門花月幾同行别來窮海青春歇<lb/>
望入長天暮靄生離恨自驚隨積草鄉心翻厭聽流鶯<lb/>
虎頭兄弟追歡日應念文園病馬卿<lb/>
　　　寄升菴先生<lb/>
人日梅花自可憐折來誰為寄西川入行欲附銅魚使<lb/>
四海爭謠白雪篇滇水山川増氣色錦江花栁隔風煙<lb/>
何時一棹穿巴峽得就揚雄問太𤣥<lb/>
<pb n="KR4h0143_WYG_252-14b"/>
　　文彭<lb/>
　　　題溪南别業<lb/>
西溪溪水深不流溪南更築林堂幽㑹心自有濠濮想<lb/>
乗興不數山陰舟一簾暮雨足吟眺萬疊春山作卧游<lb/>
主人縱有蒼生寄清夢依然狎白鷗<lb/>
　　文嘉<lb/>
　　　天池<lb/>
天池之山今始到仰首忽見蓮花峯池水潺湲瀉琴筑<lb/>
<pb n="KR4h0143_WYG_252-15a"/>
石壁嶻嶪開芙蓉春疇連延麥初熟暮嶺迥合烟已重<lb/>
肩輿催予下山去悔不此地巢雲松<lb/>
　　蘇濓<lb/>
　　　寄北山李璽卿<lb/>
客裏逢秋倍憶鄉裁詩遥寄鴈南翔東山樂事攜紅袖<lb/>
西閣才名溢縹囊舊雨故人空在望新豐美酒共誰嘗<lb/>
猶聞聖主思耆碩尚問先朝尚璽郎<lb/>
　　蘇澹<lb/>
<pb n="KR4h0143_WYG_252-15b"/>
　　　莊上閒居<lb/>
苦柏叢篁與屋齊野雲常宿藥欄西鷗情久定看春鴈<lb/>
鶴夢初驚怪午雞葉墮每令山犬吠月明常賺夜烏啼<lb/>
隔橋景物應如待日引幽人過鹿谿<lb/>
　　　夏日閒居<lb/>
繩牀瓦枕興偏賒靜檢芸編玩物華蝶夢欲殘香散靄<lb/>
鳥聲不斷樹籠霞林墟乍迸翁孫竹籬落齊開姊妹花<lb/>
便託瑶琴奏清賞南薫早為過山家<lb/>
<pb n="KR4h0143_WYG_252-16a"/>
　　張獻翼<lb/>
　　　有所思和黄吉甫<lb/>
鴛鴦七十自成雙翠袖紅顔映碧瀧淮水有時邀玉笛<lb/>
秦樓無伴對銀缸梨雲入夜常飛夢桃葉乗春欲渡江<lb/>
相望本無千里隔共看明月照寒窗<lb/>
　　張燕翼<lb/>
　　　送仲氏之南都<lb/>
鴒原思别惜依依洛下憑誰薦陸機池上夢隨芳草去<lb/>
<pb n="KR4h0143_WYG_252-16b"/>
江干心逐片帆飛愁添旅食頻彈鋏葉落空園靜掩扉<lb/>
欲識倚門情更切白雲囘首是庭幃<lb/>
　　李攀龍<lb/>
　　　郡城西樓<lb/>
使君杯酒郡西樓倚檻髙臨落日愁河朔浮雲連巨麓<lb/>
太行春雪照邢州自憐叔夜常多傲無那相如故倦游<lb/>
畫省少年人所羨風塵豈亦念淹留<lb/>
　　　青蘿館<lb/>
<pb n="KR4h0143_WYG_252-17a"/>
湖上髙齋此一時垂蘿四面繞茅茨欲令何處紅塵入<lb/>
可道窺人片月疑色借古松成逺勢意含幽石有餘姿<lb/>
空傳蔣詡開三徑不遇求羊那得知<lb/>
　　　送皇甫别駕往開州<lb/>
銜杯昨日夏雲過愁向燕山送玉珂吳下詩名諸弟少<lb/>
天涯宦跡左遷多人家夜雨黎陽樹客渡秋風瓠子河<lb/>
自有吕虔刀可贈開州别駕豈蹉跎<lb/>
　　　懐子相<lb/>
<pb n="KR4h0143_WYG_252-17b"/>
薊門秋杪送仙槎此日開樽感歲華卧病山中生桂樹<lb/>
懐人江上落梅花春來鴻鴈書千里夜入樓臺雪萬家<lb/>
南粤東吳還獨往應憐薄宦滯天涯<lb/>
　　　送趙户部出守淮陽<lb/>
仙郎起草漢明光幾載軍儲事朔方五馬新為淮海郡<lb/>
三臺舊署度支章行車麥秀隨春雨卧閣花深對夕陽<lb/>
時憶上林詞賦客鴻書遙下楚雲長<lb/>
　　　同元美子與子相公實分賦懐太山得鐘字柬<lb/>
<pb n="KR4h0143_WYG_252-18a"/>
　　　順甫<lb/>
域内名山有岱宗側身東望一相從河流曉挂天門樹<lb/>
海色秋髙日觀峯金篋何人探漢䇿白雲千載䕶秦封<lb/>
向來信宿藤蘿外杖底西風萬壑鐘<lb/>
　　　郡城樓送明卿<lb/>
徙倚髙樓問索居故人湖海意何如尊中十日平原酒<lb/>
袖裏三年薊北書大麓夏雲當檻出石門寒雨過城疎<lb/>
明朝逺道空相憶那得仍停長者車<lb/>
<pb n="KR4h0143_WYG_252-18b"/>
　　　重送山甫<lb/>
短髪蕭蕭日影孤清秋行色又皇都百錢杖底猶懸否<lb/>
片刺懐中好在無老去他鄉唯藥物愁來佳句滿江湖<lb/>
只言倒屣尋常事不是燕山舊酒徒<lb/>
　　　登黄榆馬陵諸山四首是太行絶頂處<hi>録三首</hi>
太行山色倚㠝岏絶頂清秋萬里看地拆黄河趨碣石<lb/>
天迴紫塞抱長安悲風大壑飛流折白日千厓落木寒<lb/>
向夕振衣來宿雨關門蕭瑟罷憑欄<lb/>
<pb n="KR4h0143_WYG_252-19a"/>
西嶺髙秋大陸前馬陵寒影踏遙天羣峯不斷浮雲色<lb/>
絶嶂長流落日懸地險關門銜急峽山竒削壁挂飛泉<lb/>
何人更遇青泥飯有客空歌白石篇<lb/>
西來山色照邢襄北走并州擁大荒巨麓秋陰沙𣺌𣺌<lb/>
石門寒氣雨蒼蒼天邊睥睨窺句注樹杪飛流挂濁漳<lb/>
揺落故人堪極目朔風千里白雲翔<lb/>
　　　送許右史<lb/>
少年裘馬日紛紛老去誰應更識君酒態美如嵇叔夜<lb/>
<pb n="KR4h0143_WYG_252-19b"/>
詩才清似沈休文曳裙忽動梁園雪飛蓋兼停鄴下雲<lb/>
試向尊前看過鴈春風那不念離羣<lb/>
　　　與友人登郡樓二首得秋字雲字<lb/>
開軒萬里坐髙秋把酒漳河正北流自愛青山供使者<lb/>
誰堪華髪滯邢州浮雲不盡蕭條色落日遙臨睥睨愁<lb/>
上國風塵還倚劎中原我輩更登樓<lb/>
揺落髙樓此對君天涯不復有離羣銜杯大麓來秋色<lb/>
倚檻邢臺過白雲樹杪人家漳水出城頭風雨太行分<lb/>
<pb n="KR4h0143_WYG_252-20a"/>
極知今日同王粲賦就還應鄴下聞<lb/>
　　　子與病起移書二美吳下羣賢爰修禊事踴躍<lb/>
　　　勝游遙為屬寄<lb/>
伏枕經春憶舊游永和三日命扁舟一時藝苑人亡恙<lb/>
千載蘭亭事可求吳下山川何藴藉王家兄弟本風流<lb/>
獨憐搦管傳觴處有客中原自白頭<lb/>
　　王世貞<lb/>
　　　栁洲亭即事<lb/>
<pb n="KR4h0143_WYG_252-20b"/>
紫微分館曲城阿碧甃朱欄奈勝何一一芙蓉爭揷漢<lb/>
雙雙舴艋戲囘波烟將暝色歸蘿薜風引歌聲出芰荷<lb/>
今日吳興使君道栁洲佳較白蘋多<lb/>
　　　金山與送者飲别登舟作<lb/>
江天髙閣倚㟴峨惜别猶呼金叵羅送客總歸唯月在<lb/>
游人欲老奈山何才聞出峽吳音少稍入中流楚調多<lb/>
爭道壯游官亦得不知吾意已蹉跎<lb/>
　　　桂花<lb/>
<pb n="KR4h0143_WYG_252-21a"/>
五嶺秋清瘴欲消尉佗城外鎻岧嶤金鵝岫暖花爭發<lb/>
玉兔宫寒葉未凋明月自吹靈隱粟白雲誰誦小山謡<lb/>
天香莫怪誇君採曽躡仙人上漢橋<lb/>
　　　鴛鴦<lb/>
翠領文綃淺著緋軟波芳渚自依依生憐蕭史前身定<lb/>
長向韓馮故冢飛璧月聮窺秦殿瓦銀燈雙上竇家機<lb/>
烟波最好翻新曲聽罷吳儂並手歸<lb/>
　　　夏日同僚友游崔都尉山莊分韻<lb/>
<pb n="KR4h0143_WYG_252-21b"/>
尺五髙臨杜曲天況逢三伏勝游偏夾堤楊栁涼全得<lb/>
出水芙蓉曉故鮮南國烟波開檻外西山風雨落尊前<lb/>
誰家暗度秦臺引囘首朱門月可憐<lb/>
　　　于麟邀登郡樓分韻得秋字<lb/>
使君杯酒一登樓倚檻蕭條木葉愁不盡天風吹大陸<lb/>
何來嶽色滿邢州匣中星動雙龍夜柝裏寒生萬馬秋<lb/>
為問郡曹諸記室幾人能並李膺游<lb/>
　　　迥瀾臺馮廷尉南江築在雲間第一橋外<lb/>
<pb n="KR4h0143_WYG_252-22a"/>
欲識先朝馮野王髙臺宛宛水中央為憐游鳳金陵地<lb/>
猶帶棲烏御史霜起傍北辰瞻北闕望依南斗憶南荒<lb/>
請看喬木連雲起不似蓬池多慨慷<lb/>
　　　載用廷尉長公京兆君韻<lb/>
卜築初成萬象開髙風不讓景夷臺九峯雲氣時時合<lb/>
三泖波光面面來共道將軍人似樹宛然仙尉市名梅<lb/>
狂瀾砥柱當年事感舊懐賢首重囘<lb/>
　　　履省任後之吳興部戲作<lb/>
<pb n="KR4h0143_WYG_252-22b"/>
縱然名姓墮塵寰身比闍黎可較閒錫杖乍飛天竺寺<lb/>
芒鞋還踏道塲山三生公案聊須檢十部除書了不關<lb/>
細雨斜風應便住故鄉原在一帆間<lb/>
　　　游南髙峯<lb/>
從游指㸃南髙勝躡屩攀蘿興不賖畫裏餘杭人賣酒<lb/>
<hi>可以望餘杭城中</hi>鏡中湖曲棹穿花千巖半出分秋雨一徑微明<lb/>
逗晚霞最是夜歸幽絶處疎林燈火傍漁家<lb/>
　　　初自彭城山行聞鶯<lb/>
<pb n="KR4h0143_WYG_252-23a"/>
水宿逶迤不計程有無春事未分明白門渡口逢三月<lb/>
黄鳥行邊始一聲句向清時稀感慨官因遲暮減心情<lb/>
祇園桃李花如錦秖為游人特底生<lb/>
　　　贈馮咸甫<lb/>
汝向𤣥都禮赤文吾從彩筆覩青雲魚歌不惜齊南鋏<lb/>
騘步終空冀北羣諫院世傳真御史陪京人頌大馮君<lb/>
亦知忠孝而家事可但詞塲第一勛<lb/>
　　　徐二公子邀與陸司㓂吳司空游東園<lb/>
<pb n="KR4h0143_WYG_252-23b"/>
六月冰壺生晝涼侯家池館勝平陽樓頭霽色開鳷鵲<lb/>
臺下新雲似鳳凰客詫郇公厨味好人驚衛尉厠衣香<lb/>
不煩投轄深相挽小舫青油繫緑楊<lb/>
　　　送瞿師道太史使大梁周藩<lb/>
長安草色上鳴珂繁吹春調四牡歌太史授圭開赤社<lb/>
宗藩如帶指黄河天邊漢節蛟龍繞雲後梁園鴻鴈多<lb/>
上客知君頻授簡鄒枚詞賦未應過<lb/>
　　　戚大將軍入帥禁旅枉駕草堂賦此贈别<lb/>
<pb n="KR4h0143_WYG_252-24a"/>
初聞小隊駐吳江忽漫花溪隱畫艭細栁尚虛金鎻甲<lb/>
前茅時緩碧油幢南中舊部思馳義塞上新城喜受降<lb/>
儻寫雲臺須第一如論國士總無雙<lb/>
　　　履善比部歸自嶺右賦此問之<lb/>
問君八月下牂牁銅柱天荒使者過桂嶺風來秋色早<lb/>
盤江木合瘴烟多蠻童夾道誇椰酒蜑女穿花出櫂歌<lb/>
向識子雲竒字擅近來詞賦更如何<lb/>
　　　送狄行人使蜀藩<lb/>
<pb n="KR4h0143_WYG_252-24b"/>
隱隱寒星度永安迢迢節使下金鑾錦江新水迎船發<lb/>
石棧浮雲騎馬看梧葉舊餘周典禮蠶叢爭識漢衣冠<lb/>
壯游詞賦應歸汝對酒母歌蜀道難<lb/>
　　　喜吳山人過訪村居<lb/>
出塞吹笳馬上聽薊原春草又凋零相逢門巷淹今雨<lb/>
垂老江湖混歲星醉後放歌雙眼白愁時拂袖萬山青<lb/>
何當謝却人間累五雨追攜下洞庭<lb/>
　　　游虞山拂水巖<lb/>
<pb n="KR4h0143_WYG_252-25a"/>
鬱盤蒼翠有千株絶頂肩輿興自扶天闢陡崖如擁劔<lb/>
風迴飛瀑盡含珠山僧偈向巢間發湖妓糚從鏡裏鋪<lb/>
逢勝便思雲卧穩未須投暝問樵夫<lb/>
　　　登金山<lb/>
青螺㶑灎水晶盤斗削風烟面面看地湧樓臺千蜃結<lb/>
天迴波浪六鰲蟠山形自挾秋雲壯海色遙將曙日寒<lb/>
怳忽龍宫吟嘯起何人玉笛倚欄干<lb/>
　　　秋日病中書懐<lb/>
<pb n="KR4h0143_WYG_252-25b"/>
散帙髙秋病骨清科頭聊復罷將迎眠過半壁紛紛影<lb/>
坐數空林葉葉聲末路行藏難任性中年哀樂易關情<lb/>
東鄰判負黄花約酒債朝來頗漸輕<lb/>
　　　祈雪齋居次峻伯寅長韻<lb/>
畫省森沈坐掩門齋心應自逺塵氛僊郎曲調裁春雪<lb/>
武帝祠壇禮白雲天闊苑鐘空外度夜寒宫漏夢中分<lb/>
栢梁何限豐年頌今日瓊瑤祇報君<lb/>
　　　丁已春余以青臬朝衡王賜宴殿中大雪有述<lb/>
<pb n="KR4h0143_WYG_252-26a"/>
使者相逢玉樹留君王設醴殿東頭鱗鱗積素分鴛甃<lb/>
片片飛花㸃翠裘上客無漸梁苑對何人不羨雪宫游<lb/>
酡顔緩傍雕欄出欲唱陽春自寡酬<lb/>
　　　同徐汝思登雲門山<lb/>
芙蓉削立郡城西躡磴捫蘿徑欲迷忽有青天穿箭括<lb/>
初疑璧月挂瑶梯雲根半壓千峯小海氣遥吞萬堞低<lb/>
搔首狂歌吾不厭莫驚風雨妬新題<lb/>
　　　登岱六首<hi>録二首</hi>
<pb n="KR4h0143_WYG_252-26b"/>
軒轅皇帝有髙臺鞭石千秋輦道開匹練天縈吳觀出<lb/>
金泥日射漢封囘西盤瓠子河如帶東挂扶桑海一杯<lb/>
誰為登壇論王氣祇應塵世有僊才<lb/>
尚憶秦松帝蹕留至今風雨未全收天門倒瀉銀河水<lb/>
日觀翻懸碧海流欲轉千盤迷積氣誰從九㸃辨齊州<lb/>
人間處處襄城轍矯首蒼茫迥自愁<lb/>
　　　游大司㓂顧公箬溪書院分韻<lb/>
壺觴選勝一從容負郭堂開面面峯地擁菰城横翡翠<lb/>
<pb n="KR4h0143_WYG_252-27a"/>
天迴箬水浸芙蓉敢從門外題凡鳥曽向雲間識卧龍<lb/>
抱日蒼虬雄對舞主人親植兩株松<lb/>
石峭亭虛瞰碧空振衣長嘯許誰同千林瀑過初疑雨<lb/>
萬葉秋歸自起風洛下名流唯白傅襄陽耆舊有龎公<lb/>
仍聞東閣開髙宴不為登臨興易窮<lb/>
　　　游木犀嶺得峯字<lb/>
酒榼琴囊到處從風微桂嶺畫溶溶億身金粟光能滿<lb/>
十里旃檀氣已濃靈隱不隨明月墮小山長愛白雲封<lb/>
<pb n="KR4h0143_WYG_252-27b"/>
狂來一鼓三秋曲亂揷繁花過别峯<lb/>
　　王世懋<lb/>
　　　春日集袁魯望齋中遇雪得先字<lb/>
髙齋寒色似春前坐裏梅花慰别筵不盡黄昏迷海月<lb/>
長吟白雪醉吳天梁園此夜傳觴促金谷何人得句先<lb/>
為報袁安休獨卧浮沉我輩總堪憐<lb/>
　　　天池夜月<lb/>
華池秋歛玉波停絶壑松濤壯地靈萬頃晴雲湖上白<lb/>
<pb n="KR4h0143_WYG_252-28a"/>
千峯落日醉中青支頥坐印蓮花石欹枕還聽貝葉經<lb/>
酒罷不須愁欲暮自留山月照人醒<lb/>
　　　復出莆陽即事因之有懐家兄<lb/>
五馬驂驔又復東劇憐行色有壺公江湖不雨常生白<lb/>
山葉無霜也自紅野店風腥魚市近官橋石老蠣房空<lb/>
亦知橘柚榮堪寄只是長天少片鴻<lb/>
　　　登馮廷尉迴瀾臺<lb/>
當年抗疏比朝陽此日登臺憶鳳凰拒浪獨懸天一柱<lb/>
<pb n="KR4h0143_WYG_252-28b"/>
溯流常在水中央江空夜唳華亭鶴柏老秋凝御史霜<lb/>
歌罷迴瀾氣蕭瑟至今蛟蜃不能狂<lb/>
　　　横塘春泛<lb/>
吳姬小館碧紗窗十里飛花㸃玉缸臘屐去尋芳草路<lb/>
青絲留醉木蘭艭山連暮靄迷前浦雲擁春流入逺江<lb/>
棹裏横塘聽一曲烟波起處白雲雙<lb/>
　　謝榛<lb/>
　　　送王侍御按河南<lb/>
<pb n="KR4h0143_WYG_252-29a"/>
塞上初歸復此行燕南極目送飛旌天連嵩嶽寒雲盡<lb/>
馬渡黄河春草生簪筆常思未央殿封章時發大梁城<lb/>
知君最愛應劉賦更向西園一寄聲<lb/>
　　　早發坡泉薄暮至太行山下<lb/>
地分三晉此山川形勝迢遙在馬前亂石斜通青草路<lb/>
太行横斷夕陽天漫垂雲氣孤村雨時聒鄉心幾樹蟬<lb/>
不及阮宣隨處醉興來即解杖頭錢<lb/>
　　　春栁<lb/>
<pb n="KR4h0143_WYG_252-29b"/>
黄鸝時復喚春游陌上楊花漫不休幾向離筵揺落日<lb/>
莫敎長笛動清秋輕烟直接都門外細雨低臨灞水頭<lb/>
謾繫王孫金絡馬萋萋緑草有人愁<lb/>
　　　病懐<lb/>
鬢髪蕭蕭晝不冠他鄉風物若為看花庭曬藥日將午<lb/>
茅屋烹茶春尚寒久别親朋誰問病深憐兒女自加餐<lb/>
是非髙枕浮雲過遙憶西湖舊釣竿<lb/>
　　　天寧寺同章景南行人李于鱗比部餞别李伯<lb/>
<pb n="KR4h0143_WYG_252-30a"/>
　　　承明府之新喻<lb/>
野寺門前楊栁新一尊聊此駐征輪西山物候仍餘雪<lb/>
南國芳菲更有春楚櫂正逢歸塞鴈漢雲遙送渡江人<lb/>
共知陶令還相憶落日匡廬北望頻<lb/>
　　　冬日雪登鬱孤臺<lb/>
孤臺突兀樹摧殘此日登臨自鶡冠哀角暮從風外斷<lb/>
荒山愁動雪中看關河𣺌𣺌行人逺吳楚蒼蒼落木寒<lb/>
醉倚南樓望江北片帆何處是長安<lb/>
<pb n="KR4h0143_WYG_252-30b"/>
　　　寄懐西谷主人<lb/>
上黨歸來獨憶君野亭幽事每宵分荷池燭影游魚蕩<lb/>
花院棋聲宿鳥聞漳水逺通千里脉洛城髙壓萬山雲<lb/>
于今南北殊修阻囘首長吟又落曛<lb/>
　　　楊參軍次和歸自古北口<lb/>
淮南髙士落人間仗劔經秋未破顔自惜草𤣥淹歲月<lb/>
可堪垂白向邊關天横落照明孤壘地湧黄沙接亂山<lb/>
長路誰能問行役夜來驅馬雪中還<lb/>
<pb n="KR4h0143_WYG_252-31a"/>
　　　送客游洞庭湖<lb/>
相逢楚客問巴州此去揚帆湖上游日月平臨洞庭水<lb/>
烟霞半入岳陽樓低空白鴈投寒渚隔浦丹楓照暮秋<lb/>
莫向湘君聽鼓瑟黄陵月冷不勝愁<lb/>
　　　喜黄實甫至留酌<lb/>
自别梁園歲幾徂可憐消息斷江湖相逢白髪嗟多少<lb/>
一醉黄金問有無地接邊關秋氣早樹翻烏鵲月明孤<lb/>
百年聚散應難定與爾長歌扣玉壺<lb/>
<pb n="KR4h0143_WYG_252-31b"/>
　　　自述<lb/>
九江山下三橋水地僻塘囘蒼樹遮懶讀亦生書帶草<lb/>
無憂不種鹿葱花光爭日月惟詩巻暗犯星河有釣槎<lb/>
麥飯布袍堪自寄百年未了此生涯<lb/>
　　　送毛明府伯祥去羊城<lb/>
君今初捧郎官檄此去羊城道路賒海上有雲連蜃氣<lb/>
嶺南無雪到梅花行春䇿馬青山近退食鳴琴白日斜<lb/>
囘首風塵迷北望幾逢燕使問京華<lb/>
<pb n="KR4h0143_WYG_252-32a"/>
　　　留都上邢少司馬<lb/>
司馬牙璋此日分誰將書劔許從軍論兵曽上平蠻䇿<lb/>
奉使寧誇喻蜀文詔下三川新雨露圖開八陣舊風雲<lb/>
不須頻説東征事只見當年吐哺勤<lb/>
　　梁有譽<lb/>
　　　出郭小園二首<lb/>
澹澹波光冉冉天汀蒲沙栁共依然驅馳未卜宜𤓰地<lb/>
貧病猶營種秫田杜宇聲殘花似雪鵓鳩啼急雨如烟<lb/>
<pb n="KR4h0143_WYG_252-32b"/>
朋游共棄嵇生懶誰掉江湖載酒船<lb/>
新水斜通浴鷺洲蒼蒼孤嶼鏡中浮黄花未綻江南景<lb/>
紫蟹先成水國秋舊路忽驚芳草合髙臺獨上暮雲稠<lb/>
郊居豈為棲遲計堪笑人間沈隱侯<lb/>
　　　春日病起得家書悵然有感<lb/>
苑栁宫槐生曉烟起看佳節倍堪憐天涯尺素驚殘臘<lb/>
客裏分陰似小年愁病可堪歸鴈後春心空負落花前<lb/>
西山爽氣朝來好擬把琴尊眺逺天<lb/>
<pb n="KR4h0143_WYG_252-33a"/>
　　　送文子還吳<lb/>
湖海蕭條劔氣孤吟邊白髪歲華徂馬卿四壁愁沽酒<lb/>
張翰三江擬釣鱸月下潮聲過建業雨中秋色上姑蘇<lb/>
挂冠余亦滄洲去遲爾烟霞倒玉壺<lb/>
　　　燕京感懐<lb/>
山翠成圍連積石河流如帶接崆峒北廵終協成龍瑞<lb/>
南幸曽看飲馬功綵杖參差垂象外烟花繚繞畫圖中<lb/>
獨憐旅食真何補帝苑風光自鬱葱<lb/>
<pb n="KR4h0143_WYG_252-33b"/>
　　　送莫祠部督學貴州<lb/>
獻歲星軺出漢京南中鳥道入雲平遙經遷史浮湘處<lb/>
肯讓文翁化蜀名戀闕夢懸春署月登髙詩滿夜郎城<lb/>
莫嗟萬里風烟迥攬轡應憐報主情<lb/>
　　　登黎氏山樓<lb/>
樓前山氣日氛氲偶為看山一訪君下榻微風吹石壁<lb/>
當歌明月出江雲斷鴻逺向沙頭落孤磬低從樹杪聞<lb/>
祇道避喧非避世他時休勒稚圭文<lb/>
<pb n="KR4h0143_WYG_252-34a"/>
　　　歐楨伯貽桂樹<lb/>
嶺嶠空傳入桂林汝移雙榦自丹岑髙枝寒拂星榆影<lb/>
側葉晴分若木陰仙客偶從廬兵遇詞人謾向小山尋<lb/>
何如歲晚幽窗下金粟香飄對苦吟<lb/>
　　　寄陸子和<lb/>
江門一别又秋分何處風烟不憶君久客衣裳鶉自結<lb/>
舊游尺素鴈為羣十年世路彫青鬢三歎斯人卧白雲<lb/>
羽翼南溟最相近未須重勒北山文<lb/>
<pb n="KR4h0143_WYG_252-34b"/>
　　　人日柬楊子<lb/>
游子頻年棲漢庭又看春事落堦蓂乾坤雙眼逢人日<lb/>
江海孤槎是客星病起鬢毛知汝白愁邊楊栁為誰青<lb/>
風烟況復音書隔向夕征鴻不可聽<lb/>
　　徐中行<lb/>
　　　荅孫侍御秦中見懐之作<lb/>
千里緘書報漢曹新傳使節在臨洮西通大宛飛黄入<lb/>
北上蕭關大白髙沙苑春深饒苜蓿柏亭秋晚醉葡萄<lb/>
<pb n="KR4h0143_WYG_252-35a"/>
誰知侍從囘中後更有詞臣賦綵毫<lb/>
　　　題潘中丞留餘堂<lb/>
勲滿青雲獨晏如堂開緑野署留餘非關物理嫌多少<lb/>
自喜榮名讓太虛門似于公堪結駟官仍柱史只藏書<lb/>
韋平素業君須見玉樹參差接禁廬<lb/>
　　　送李使君復守夔州<lb/>
遷客新彈漢吏冠春風相送使君灘賜環自荷天恩重<lb/>
叱馭寧辭蜀道難益部星臨三峽曉岷江濤起萬山寒<lb/>
<pb n="KR4h0143_WYG_252-35b"/>
懸知戀闕情無限永夜遙從北斗看<lb/>
　　　秋日諸君餞焦山作<lb/>
破浪扁舟興轉饒憑虛杯酒坐烟霄秋陰曉散千帆雨<lb/>
海色晴連萬里潮半壁樓臺藏䆗窱中天日月避岧嶤<lb/>
青山況有焦君宅白社他年可待招<lb/>
　　　奉送元相華亭徐公南還<lb/>
浮雲西北晚暝暝元宰新傳出漢庭微省天迴三殿紫<lb/>
布帆秋掛五湖青帝從宵旰思賢佐人向烟霞仰歲星<lb/>
<pb n="KR4h0143_WYG_252-36a"/>
門下侯芭今白首相逢猶得問𤣥經<lb/>
　　　玉女潭<lb/>
仙臺千尺玉為容寒照瓊樓十二重石鏡月華流桂樹<lb/>
錦屏秋色散芙蓉碧霄縹緲春雲度絳雪葳蕤白日逢<lb/>
更喜洗頭盆尚在便應晞髪卧髙峯<lb/>
　　　黄臺泛舟懐子相<lb/>
峭壁初開白石灘烟霞百里鏡中看青天瀑挂千秋色<lb/>
滄海雲垂萬樹寒倚棹芙蓉生暮渚開尊鷗鷺過風湍<lb/>
<pb n="KR4h0143_WYG_252-36b"/>
愁來却憶維揚客潮落江空賦采蘭<lb/>
　　　再和袁魯望<lb/>
匹馬蕭蕭向帝州北風吹雪滿貂裘棄襦自許終逢主<lb/>
抱璧何妨晚拜侯夜月銜杯燕市裏春雲載筆鳳池頭<lb/>
相思南望蘼蕪緑定有鴻書問舊游<lb/>
　　　登岳陽樓<lb/>
天敞平湖萬里臺秋髙鴈色照行杯三湘白石波間動<lb/>
七澤青山鏡裏開風靜仙人吹笛去月明神女弄珠來<lb/>
<pb n="KR4h0143_WYG_252-37a"/>
徘徊便擬休餐住俗吏慚非曼倩才<lb/>
　　吳國倫<lb/>
　　　陶尚書邀游開元寺<lb/>
自投簪紱下承明尊酒看山鹿馭輕載客逺隨松徑入<lb/>
尋僧深叩石門行春衣翠滴諸峯色夕磬清流萬壑聲<lb/>
梵殿書臺零落盡君家五栁獨含情<lb/>
　　　寄懐子與<lb/>
故人幽思白雲同只怪新詩病後工看菊屐停三逕裏<lb/>
<pb n="KR4h0143_WYG_252-37b"/>
採蓴舟泛五湖東尺書迢遞緘秋色斗劒憑陵倚暮空<lb/>
我亦倦游歸未早可能雙翼比晨風<lb/>
　　　黄鶴樓<lb/>
黄鶴仙人去不囘漢家樓閣自崔嵬千帆雨色當窗過<lb/>
萬里江聲入座來雲夢天低湘女怨洞庭葉下楚臣哀<lb/>
西風何處聞長笛亂落梅花到酒杯<lb/>
　　　歌風臺<lb/>
何年衣錦帝鄉囘父老猶能指漢臺寳劔尚留千古色<lb/>
<pb n="KR4h0143_WYG_252-38a"/>
翠華曽擁萬靈來沛宫巵酒懽相屬芒碭星辰黯不開<lb/>
欲問楚歌誰更似大風蕭瑟使人哀<lb/>
　　　鄱陽湖<lb/>
欲向匡廬卧白雲官亭水色盡氤氲千山日射魚龍窟<lb/>
萬里霜寒鴈鶩羣浪擁帆檣天際亂星蟠吳楚鏡中分<lb/>
東南歲暮仍鼙鼓莫遣孤舟逐客聞<lb/>
　　　送顧季狂方景武赴汪中之招<lb/>
十日山城醉濁醪歲殘猶復攬征袍婆娑贈汝雙龍劔<lb/>
<pb n="KR4h0143_WYG_252-38b"/>
貧賤驕人五色毫馬上幔亭晴雪擁春來幕府瘴烟髙<lb/>
探竒並倚空同嘯不忝元戎得二豪<lb/>
　　　將至武夷以詩促季狂併約沈郭二子<lb/>
武夷明日是中秋遲爾還攜二客游薜荔巖懸千古月<lb/>
桃花洞入五溪舟仙人委佩青霞落詞客揮毫白雪流<lb/>
佳節名山如可負却從何地覓丹丘<lb/>
　　　過層臺驛<lb/>
野潦奔鳴石逕斜疎林殘日見田家編籬半䕶卭王竹<lb/>
<pb n="KR4h0143_WYG_252-39a"/>
　築塢新移望帝花荒徼萬山連蜀道逺人重譯問京華<lb/>
　鄉音斷絶愁如夢何處風髙急暮笳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_252-39b"/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻八十三<lb/>
</p>
<p>
</p>
  </div>
</body>
</text>
</TEI>
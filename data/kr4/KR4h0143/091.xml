<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_091-1a"/>
　欽定四庫全書<lb/>
御選宋詩巻八<lb/>
　　樂府歌行五<lb/>
　　　張栻<lb/>
　　　　公安竹林祠迎神送神樂章<lb/>
　神之來兮何許風蕭蕭兮吹雨悄屏氣兮若思儼霓旌<lb/>
　兮來下昔公車之自南民望車以欷歔今乘駒兮入廟<lb/>
　亦孔悲兮若初秋月兮皎皎嚴霜兮凛凛澤終古兮何<lb/>
<pb n="KR4h0143_WYG_091-1b"/>
　窮噫微管吾其左衽酌荆江以為醴兮擷衆芳以為羞<lb/>
　歌嗚嗚兮鼓坎坎惠我民為此留<lb/>
　神之去何所游風颯颯挾歸輈倐昭明兮上征撫一氣<lb/>
　兮横九州有新兮斯宇竹森森其在户嗟我民兮勿傷<lb/>
　公時來兮一顧有新兮斯堂竹猗猗在其傍嗟我民兮<lb/>
　勿替公顧民兮不忘<lb/>
　　　王阮<lb/>
　　　　古意二首<lb/>
<pb n="KR4h0143_WYG_091-2a"/>
西風䇿䇿翻葉鳴錦機停梭人暗驚歸心欲附潮頭去<lb/>
潮頭不肯到湓城<lb/>
洞庭湖水九月乾倒影夜瞰星斗攢水官籋浪蹴寒玉<lb/>
船過兩耳聲珊珊<lb/>
　　林光朝<lb/>
　　　鞭春行<lb/>
轆轤罥寒田雀饑江梅落蛀兔脚肥枯腸一夜轉雙轂<lb/>
眼光吹上蝦蟇衣巖腹新晴山鬼匿女媧山外春風歸<lb/>
<pb n="KR4h0143_WYG_091-2b"/>
蠒邨紙簾大如席拆拆藜杖金雀飛<lb/>
　　薛季宣<lb/>
　　　春草曲<lb/>
　　二月二日未旦夢遊遇潦旋返見羣女魚貫舞入<lb/>
　　大第行歌春草之曲其聲宛轉清暢不類今之樂<lb/>
　　府寤而追記其詩<lb/>
散雪枝頭寒已老平蕪一夜鋪春草江梅著子怯東風<lb/>
花落滿庭渾不埽<lb/>
<pb n="KR4h0143_WYG_091-3a"/>
　　陸九淵<lb/>
　　　玉芝歌<hi>有序</hi>
　　淳熙戊申余居是山夏初與二三子相羊瀑流間<lb/>
　　得芝草三偶相比如卦畫成華如蘭玉明氷瑩洞<lb/>
　　徹照眼乃悟芝蘭者非二物也已酉上已復覩瑶<lb/>
　　芽廹歸拜埽不及見其華是日訪風練飛雪始得<lb/>
　　一華方掇至案間時雲庵僧適至且求予言為鄉<lb/>
　　道余方作是歌因謂之曰當為子書之苐持此以<lb/>
<pb n="KR4h0143_WYG_091-3b"/>
　　往會當有賞音者紹熙元年三月二十八日象山<lb/>
　　翁書<lb/>
靈華兮英英芝質兮蘭形瓊葩兮瑶實冰葉兮雪莖石<lb/>
室兮宛宛苔茵兮菁菁䕃長松之偃蹇帶飛瀑之琮琤<lb/>
實青端而黄表眇中藏而不矜匪自昭其明徳羌無愧<lb/>
兮疇能<lb/>
　　王炎<lb/>
　　　豐年謡五首<lb/>
<pb n="KR4h0143_WYG_091-4a"/>
滿箔春蠶得蠒絲家家機杼換新衣五風十雨天時好<lb/>
又見西郊稻秫肥<lb/>
縱横南陌接東阡婦餉夫耕望有年前此丁黄飢欲死<lb/>
今年米賤不論錢<lb/>
洞丁猺户盡歸耕篁竹無人弄寸兵要識二天恩徳廣<lb/>
黄雲千里見秋成<lb/>
睡鴨陂塘水慢流離離禾稼滿平疇共言官府催科緩<lb/>
飽飯渾家百不憂<lb/>
<pb n="KR4h0143_WYG_091-4b"/>
稻如馬尾覆溝塍桑柘隂中雞犬鳴收穫登場便無事<lb/>
輸租人不入州城<lb/>
　　陳造<lb/>
　　　送龍辭三章<lb/>
沈燎兮桂醑笳簫嗚嗚兮逢逢其鼓緩呉歈兮蹌越舞<lb/>
送龍兮歸處龍之歸兮悦娭翻倒霄霏兮膠轕霧雨歴<lb/>
館娃兮不留過胥口兮小顧水天糢糊兮迷仰俯仙真<lb/>
迎兮排空蛟鼉駢羅兮而在下祥飇肅兮綠輿非煙羃<lb/>
<pb n="KR4h0143_WYG_091-5a"/>
兮紫府翹儂望兮何所目屯雲兮南騖心靡迤兮延佇<lb/>
旱氛兮炎浮地毛焦兮金石為流龍不來兮殷憂心憛<lb/>
悇兮孰謀戴儂目兮傒龍之游龍翩然兮副求呵蟄雷<lb/>
兮鞭濳虬忽墨雲之崩騰坌瀵兮黮黮瞢夫昬晝摐甲<lb/>
馬之喧空兮砉飛練之淙溜夫豈不能噓膚寸彌六幕<lb/>
兮胡嗇其施于此州眷吾儂龍所私兮匪新而舊安棲<lb/>
飽茹兮龍之佑願龍兮千萬壽暨我子孫兮蒸嘗春秋<lb/>
雷車檻兮電焱熹孽氛静兮旱魃摧龍之來兮慰我思<lb/>
<pb n="KR4h0143_WYG_091-5b"/>
翠其幢兮羽旗乗煥燿兮紛躨跜龍之去兮盍徐之蜚<lb/>
雨兮一且再室予居兮榖予飢眷他州之枵播兮匪龍<lb/>
其吾曷依東阡北陌兮謳而嬉右湖左海兮夜不扉林<lb/>
屋之洞兮蟠翠微瓊飱兮貝宫雲璈兮玉妃奠龍居兮<lb/>
無媿功成兮龍則歸送龍兮陳辭溪藻芡兮山有蕨薇<lb/>
餞吾歸兮幾時<lb/>
　　　田家歎<lb/>
五月之初四月尾菖蒲葉長楝花紫淮鄉農事不勝忙<lb/>
<pb n="KR4h0143_WYG_091-6a"/>
日落在田見星起前之不雨甫再旬秧疇已復生龜紋<lb/>
近者連朝雨如注麥隴横雲欲殷腐如今麥枯秧失移<lb/>
舉手仰天禱其私秧惡久晴雨害麥兼收並得寧庶幾<lb/>
餅飥登盤米藏庾儂家嵗寒無重糈豈知送日戴朝星<lb/>
凡幾憂晴幾憂雨吾儕一飽信關天下筯敢忘田家苦<lb/>
　　　田家謡<lb/>
麥上場蠶出筐此時只有田家忙半月天晴一夜雨前<lb/>
日麥地皆青秧隂晴隨意古難得婦後夫先各努力倐<lb/>
<pb n="KR4h0143_WYG_091-6b"/>
涼驟暖繭易蛾大婦絡絲中婦織中婦輟閒事鉛華不<lb/>
比大婦能憂家飯熟何曾趂時喫辛苦僅得蠶事畢小<lb/>
婦初嫁當少寛令伴阿姑頑過日明年願得如今年剰<lb/>
貯二麥饒絲綿小婦莫辭擔上肩却放大婦當姑前<lb/>
　　姜特立<lb/>
　　　明月歌<lb/>
月在天兮何髙我居世兮何卑髙卑相去幾萬里年年<lb/>
夜夜長相隨明月入我懷我攬明月輝妙明中間含萬<lb/>
<pb n="KR4h0143_WYG_091-7a"/>
象此時此境誰能知<lb/>
　　姜䕫<lb/>
　　　古樂府三首<lb/>
裁衣贈所歡曲領再三安歡出無人試閨中自着看<lb/>
甚欲逐郎行畏人笑無媒日日東風起西家桃李開<lb/>
令我歌一曲曲終郎見留萬一不當意翻作平生羞<lb/>
　　劉翰<lb/>
　　　翠屏曲<lb/>
<pb n="KR4h0143_WYG_091-7b"/>
小亭簾幕垂隂隂梅香入枕春生屏西窗月落翠被冷<lb/>
鳥聲殘夢東風醒三年不喚清溪渡夢裏瀼西春水路<lb/>
江頭女兒雙翠睂能唱劉郎芳草句<lb/>
　　　紅窗怨<lb/>
啼鶯喚起紗窗夢紅日滿簾花影㺯翠屏香字冷薰爐<lb/>
羅衣疊損金泥鳳去年君去燕歸時今年燕來君未歸<lb/>
欲把相思桃錦字夜寒懶上鴛鴦機起來翠袖香羅薄<lb/>
東風滿地桃花落<lb/>
<pb n="KR4h0143_WYG_091-8a"/>
　　　江南曲<lb/>
我家江南同野老自紡落毛来蘋藻清風滿袖讀離騷<lb/>
半畝幽畦種香草門前流水鳴濺濺日暮歸來自刺船<lb/>
遥山數疊作娬媚落日斷霞明晩川雨餘汀草漲新綠<lb/>
紅衣濕盡鴛鴦浴採蓮女兒何處來唱我春風湖上曲<lb/>
瓮頭酒熟方新篘白魚如銀初上鈎呼兒洗杓醉明月<lb/>
酒酣更作商聲謳<lb/>
　　葉適<lb/>
<pb n="KR4h0143_WYG_091-8b"/>
　　　白紵詞<lb/>
有美一人兮表獨處陟彼南山兮伐寒紵挑燈細緝抽<lb/>
苦心冰花織成雪為縷不憂絶技無人學只愁不堪嫁<lb/>
時著鄭僑呉札今悠悠爭看買笑錦纒頭<lb/>
　　汪莘<lb/>
　　　栁枝詞<lb/>
繰出絲煙輕裊裊埽成雪帚重垂垂風流舉世無過栁<lb/>
總合殷勤把一枝<lb/>
<pb n="KR4h0143_WYG_091-9a"/>
　　杜旃<lb/>
　　　山有狙行<lb/>
山有狙不可馴山有虎不可親狙詐非懷徳虎飢須噬<lb/>
人死生託良馬信厚稱瑞麟野性定難保猛獸終不仁<lb/>
　　　明鏡行<lb/>
明鏡照形不照影明月照影不照心朱絲委地流水咽<lb/>
寳劒挂壁蛟龍吟二桃畫謀恩義絶慘慘嚴霜飛六月<lb/>
銜石海可填鍊石天可補君非食蓮菂安知此心苦<lb/>
<pb n="KR4h0143_WYG_091-9b"/>
　　翁巻<lb/>
　　　游仙篇<lb/>
旭日升太虛流光到萌芽旁有五雲氣煥爛含精華所<lb/>
願服食之躋身眇長霞帶我清泠佩飛我<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>忽車寧為<lb/>
世間游世道紛以拏三山不足期千齡誰云賒悟彼勞<lb/>
生人無異芳春花<lb/>
　　　思逺客<lb/>
渉夏思已深感秋念愈迫思念皆為誰為彼逺行客客<lb/>
<pb n="KR4h0143_WYG_091-10a"/>
行曷辰休悵望朝復夕出門虛有待命駕焉所適邈邈<lb/>
阻前歡悠悠抱今戚中庭一株橘嘉實轉金碧爰意花<lb/>
開時花邊語離析惜此不忍餐留之候君摘擬君君未<lb/>
來回腸更如拆何當乘夢時儻遂徽容覿<lb/>
　　　寄衣詞<lb/>
手織白苧纎且長生著宜熱熟宜涼以比妾心齊素潔<lb/>
製成遊子逺衣裳君心相厚未相薄衣來還得稱君目<lb/>
願君服之無棄捐暎君顔貌長如玉<lb/>
<pb n="KR4h0143_WYG_091-10b"/>
　　　白紵詞<lb/>
翩翩長袖光閃銀繡羅帳密流香塵歌分四時舞一色<lb/>
綠觴傳處馳金輪急竹繁絲互催逼呉娘嬌濃玉無力<lb/>
呵星喚月留夜長十二圍屏暖山碧<lb/>
　　徐照<lb/>
　　　自君之出矣<lb/>
自君之出矣心魂逺相隨拆破唐人絹經經是雙絲<lb/>
自君之出矣玉琴生塵垢蓮子種成荷曷時可成藕<lb/>
<pb n="KR4h0143_WYG_091-11a"/>
自君之出矣懶妝睂黛濃愁心如屋漏㸃㸃不移踪<lb/>
　　　春日曲<lb/>
中婦埽蠶蟻挈籃桑葉間小姑摘新茶日斜下前山<lb/>
　　　莫愁曲<lb/>
莫愁石城住今來無莫愁只重石城水曾泛莫愁舟<lb/>
　　　三峽吟<lb/>
山水七百里上有青楓林啼猿不自愁愁落行人心<lb/>
　　　妾薄命<lb/>
<pb n="KR4h0143_WYG_091-11b"/>
初與君相知便欲肺腸傾只擬君肺腸與妾相似生徘<lb/>
徊幾言笑始悟非真情妾情不可收悔思淚盈盈<lb/>
　　　征婦思<lb/>
年半為郎婦郎去戍采石又云戍濠梁不得真消息半<lb/>
年無信歸獨自守羅幃西風吹妾寒倩誰寄寒衣姑老<lb/>
子在腹憶郎損心目願郎征戰早有功生子有䕃姑有<lb/>
封<lb/>
　　　青鳩詞<lb/>
<pb n="KR4h0143_WYG_091-12a"/>
勞勞復勞勞生人半行客今人行古道古道有行役相<lb/>
逢莫等閒相離易疎隔殷勤紅杏花徹宵對芳席明年<lb/>
花開人東西青鳩食花舊處啼<lb/>
　　　栁葉詞<lb/>
嫩葉吹風不自持淺黄微綠暎清池玉人未識分離恨<lb/>
折向堂前學畫睂<lb/>
　　薛師石<lb/>
　　　漁父詞<lb/>
<pb n="KR4h0143_WYG_091-12b"/>
十載江湖不上船捲篷髙臥月明天今夜泊杏花邨只<lb/>
有笭箵當酒錢<lb/>
鄰家船上小姑兒相問如何是别離雙墮髻一彎睂愛<lb/>
看紅鱗比目魚<lb/>
平明霧靄雨初晴兒子敲針作釣成香餌小蠒絲輕釣<lb/>
得魚兒不識名<lb/>
春融水暖百花開獨棹扁舟過釣臺鷗與鷺莫相猜不<lb/>
是逃名不肯來<lb/>
<pb n="KR4h0143_WYG_091-13a"/>
夜來采石渡頭眠月下相逢李謫仙歌一曲别無言白<lb/>
鶴飛來雪滿船<lb/>
　　　楊栁枝<lb/>
門前楊栁君莫折長于折處生兩枝兩枝難作一枝合<lb/>
一心分作兩心時<lb/>
唯有髙枝髙莫攀不堪攀處只堪看怪得樓頭畫睂婦<lb/>
春朝長自凭欄杆<lb/>
獨於髙處接陽和占得春風分外多須信繁華易披折<lb/>
<pb n="KR4h0143_WYG_091-13b"/>
不如柔弱拂江湖<lb/>
　　周文璞<lb/>
　　　江南曲<lb/>
郎與新歡濃儂與舊歡熟懊惱對行人當為歌豔曲<lb/>
孤館聞啼鶯日暮胭脂薄芳膠似泥賤那得不行樂<lb/>
雨認巫山氣江通灩澦情相逢未多時秋花開古城<lb/>
　　　水仙廟鼓吹曲<lb/>
倚碧櫨欵銅鋪徳星在南烏尾逋兩峯隱天花深草蕍<lb/>
<pb n="KR4h0143_WYG_091-14a"/>
錢唐十餘萬户皆看史君歡娯雖渉流沙歴炎都入醫<lb/>
無閭不如東呉<lb/>
雲冥冥雷闐闐横玉轉流珠乾靈龜入我夢謂君當旋<lb/>
既窮海壖之炎天當飲山中之流泉<lb/>
　　髙翥<lb/>
　　　田父辭二首<lb/>
啄黍黄雞没骨肥繞籬綠橘綴枝垂新釀酒旋裁衣正<lb/>
是㛰男嫁女時<lb/>
<pb n="KR4h0143_WYG_091-14b"/>
少婦挼藍旋染裙大兒敲葛自漿巾新摘摘笑欣欣相<lb/>
喚相呼看賽神<lb/>
　　　戍婦吟<lb/>
辭家出戍邊北望隔青煙怕作沙場夢秋宵不敢眠<lb/>
　　趙汝鐩<lb/>
　　　瑶娥曲<lb/>
一二三四月如睂積累如梳截半䂓玉斧晝夜修不徹<lb/>
修伐團鏡當空垂十睂有様列象几梳裁春氷鏡涵水<lb/>
<pb n="KR4h0143_WYG_091-15a"/>
瑶娥睡起拂菱花埽黛插鬢雲繞指歛䘧亭亭天上妝<lb/>
環珮隱體璆琳鏘驂鸞跨鶴舞仙譜子登彈璈飛瓊簧<lb/>
天風颼飂冷到骨銀河澎浪濺羅襪一輪千古廣寒深<lb/>
折盡桂花應白髮<lb/>
　　　斷腸曲<lb/>
凭欄日日望歸騶書來又報瀟湘遊巻書黙坐淚如雨<lb/>
彈向花上花濳愁想郎快意揚州鶴風光何地非行樂<lb/>
妾腸寸斷郎豈知獨歩苔階空聽鵲風撼碧紗夜窗深<lb/>
<pb n="KR4h0143_WYG_091-15b"/>
㺯針燈下無心情蜀羅一段茸五色看定鴛鴦繡不成<lb/>
妾貌留春春要去妝鏡孤鸞無力舞轆轤吚啞殘夢驚<lb/>
曉嘶似是郎馬聲卷簾無人簾再下遣童水東占打瓦<lb/>
　　　征婦歎<lb/>
蓮浴雙鴛鴦梧棲雙鳳皇雙舞蝶度牆雙飛燕歸梁倚<lb/>
欄人顰翠忍淚心暗傷閉户簾幃悄孤燈耿空房欲睡<lb/>
睡未得獨坐理絲簧調吹不成調征夫天一方<lb/>
　　　寄逺曲<lb/>
<pb n="KR4h0143_WYG_091-16a"/>
君馬踏邊城繡帷妾一身仰天無過雁俯水無游鱗酒<lb/>
難獨自酌蟻樽空浮春食亦不知味駝峯徒薦珍憶昔<lb/>
送君君已醉醉言更戍一年事兜鍪北去幾寒暑兩地<lb/>
肝腸摧萬里别來容貌似舊無寄去衣裳知到未折栁<lb/>
絲絲紫塞心對花片片春風淚夜聞琴瑟鼓隣家人皆<lb/>
齊睂老年華不忍恨君翻自恨長吁矯首天之涯幾度<lb/>
虛傳歸信息愛聽乾鵲怕聽鴉孤枕有時髣髴夢中見<lb/>
覺來霜角咽梅花<lb/>
<pb n="KR4h0143_WYG_091-16b"/>
　　　短歌行<lb/>
赤龍駕輪飛上天倐東倐西晝夜旋流光萬古去不返<lb/>
少壯翻手成華顛閬風層城羽衣仙方瞳綠髪耕芝田<lb/>
玉樓貯春春不老蟠桃一熟三千年我欲訪仙弱水隔<lb/>
住世奈此急景煎范然無計相留連打屏萬事不放在<lb/>
眼前左杯右蟹拍浮百斛船<lb/>
　　　漁父四時曲<lb/>
　　　　春<lb/>
<pb n="KR4h0143_WYG_091-17a"/>
霽江浮春新水肥粼粼鴨綠東風微波心上下舴艋滑<lb/>
釣車香餌巻落暉纎鱗噞喁錦穿栁半留賣錢半換酒<lb/>
爛醉茅簷紅杏家折花簪髪把兩手沙岸尋芳青驄嘶<lb/>
彈絲吹竹挾蛾睂笑指漁父何寂寞漁父掉頭我自樂<lb/>
　　　　夏<lb/>
煙溪流碧浸炎空滌濯袢蒸蒹葭風大港小港涼世界<lb/>
隔堤荷蕩香到篷儂家生長舟一葉豈識人間半㸃熱<lb/>
青笠綠蓑山雨來雨過波平夜撐月水亭避暑氷玉肌<lb/>
<pb n="KR4h0143_WYG_091-17b"/>
枕設珊瑚簟琉璃笑指漁父何辛苦漁父掉頭渾不顧<lb/>
　　　　秋<lb/>
新雁銜秋訪水涯分屯洲渚傍蘆花停橈相釣結溪社<lb/>
來往無嫌同一家酒酣把笛吹邨曲聲曳蘭風入山腹<lb/>
釣竿到手萬事輕孰是孰非孰榮辱江樓邀月粉黛濃<lb/>
簧璈嘈雜徹桂宫笑指漁父何冷落漁父掉頭我豈錯<lb/>
　　　　冬<lb/>
六花坼凍雲糢糊釣鈎空擲寒無魚繫舟枯栁歸茅舍<lb/>
<pb n="KR4h0143_WYG_091-18a"/>
撥火煨薪擁地爐賒鄰一榼醅醱玉老稚分霑春回谷<lb/>
重來解圍放夜筒横風打向别港宿溪館對雪歌妓圍<lb/>
<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>出駝峯酒羔兒笑指漁父何憔悴漁父掉頭但稱醉<lb/>
　　戴復古<lb/>
　　　白苧詞<lb/>
雪為緯玉為經一織三滌手織成一片冰清如夷齊可<lb/>
以為衣陟彼西山于以采薇<lb/>
　　　羅敷詞<lb/>
<pb n="KR4h0143_WYG_091-18b"/>
妾本秦氏女今春嫁王郎夫家重蠶事出採陌上桑低<lb/>
枝採易殘髙枝手難扳踏踏竹梯登樹杪心思蠶多苦<lb/>
葉少舉頭桑枝挂鬢唇轉身桑枝勾破裙辛苦事蠶桑<lb/>
實為良家人使君奚所為見妾駐車輪使君口有言羅<lb/>
敷耳無聞蠶饑蠶饑採葉急歸<lb/>
　　　答婦詞<lb/>
江山阻且長矯首鄉關隔空閨泣幼婦憔悴失顔色隱<lb/>
閔鸛鳴篇寄彼西飛翼剝封覽情素既喜復淒惻别時<lb/>
<pb n="KR4h0143_WYG_091-19a"/>
梅始花傷今食梅實覽古帝王州結交游俠窟千金沽<lb/>
美酒一飲連十日春風吹酒醒始知身是客杜宇啼一<lb/>
聲行人淚横臆衣破誰與紉髪垢孰與櫛勿謂遊子心<lb/>
而不念家室新交握臂行肝膽猶楚越醜婦隔江山千<lb/>
里情勿絶慇懃揮報章歸計何時決今夕知何夕覩此<lb/>
纎纎月此月再圓時門前候歸轍<lb/>
　　　烏鹽角行<lb/>
鳯簫鼉鼓龍鬚笛夜飲華堂醉春色豔歌妙舞蕩人心<lb/>
<pb n="KR4h0143_WYG_091-19b"/>
但有歡娯别無益何如邨落捲桐吹能使時人知稼穡<lb/>
邨南邨北聲相續青郊雨後耕黄犢一聲催得大麥黄<lb/>
一聲喚得新秧綠人言此角只兒戲孰識古人吹角意<lb/>
田家作勞多怨咨故假聲音召和氣吹此角起東作吹<lb/>
此角田家樂此角上與鄒子之律同宫商合鐘吕形甚<lb/>
朴聲甚古一吹寒谷生禾黍<lb/>
　　　江南新體<lb/>
郎船江下泊妾家樓上住朝朝暮暮間上下兩相顧相<lb/>
<pb n="KR4h0143_WYG_091-20a"/>
顧不相親風波愁殺人<lb/>
　　　漁父詞二首<lb/>
漁父飲不須錢栁枝斜貫錦鱗鮮換酒却歸船<lb/>
漁父醉釣竿閑栁下呼兒斜繫船髙眠風月天<lb/>
　　嚴羽<lb/>
　　　塞下曲<lb/>
渺渺雲沙散槖駝西風黄葉渡黄河羌人半醉葡萄熟<lb/>
塞雁初肥苜蓿多<lb/>
<pb n="KR4h0143_WYG_091-20b"/>
　　　從軍行<lb/>
朔風嘶馬動遥想雁門秋負劒辭鄉邑彎弓赴國讐黄<lb/>
榆連白草河隴去悠悠報主男兒事焉論萬户侯<lb/>
　　　關山月<lb/>
今夜關山月偏能照馬鞍盧龍征戍客圓缺幾回看遥<lb/>
想金閨裏應悲玉露寒黄沙三萬里何日是長安<lb/>
　　　蜀女怨<lb/>
幾時離月峽五見紫蘭凋塞雁隨魂斷江花逐淚飄沙<lb/>
<pb n="KR4h0143_WYG_091-21a"/>
頭南北客京口去來潮日日無消息空登萬里橋<lb/>
　　　古懊惱歌<lb/>
五兩轉須臾相望奈何許寄語黄㡌郎船頭慢揺櫓<lb/>
君子如白日願得垂末光妾身如螢火安能逺照郎<lb/>
船在下江口逆風不得上結束作男兒與郎牽百丈<lb/>
　　　雲山操<hi>為呉子才賦</hi>
山巃嵸兮白雲雲冥冥兮髙山若有人兮居其間超逍<lb/>
遥兮盤桓芸櫨兮菌桷羅橘柚兮為堂塗余室兮楓香<lb/>
<pb n="KR4h0143_WYG_091-21b"/>
擥葛藟兮為帷䖀零雜兮佩帷穹<graphic n="KR3930" url="https://raw.githubusercontent.com/kanripo/KR-Gaiji/master/images/KR3930.png" mimeType="image/png"/>兮元崖瀑流兮相<lb/>
豗皎積雪兮奔雷攢林杳其蔽日兮挂飛猱之清哀雲<lb/>
中之君兮驂白鹿山靈繽兮下空谷風蕭蕭兮灌木雲<lb/>
山兮幽幽羌躑躅兮夷猶惆悵兮余懷非夫君兮誰思<lb/>
投余簪兮太息從夫君兮歸來<lb/>
　　嚴粲<lb/>
　　　昭君怨<lb/>
欲洗鉛華淨那須畫手工玉顔翻自誤不似舊圖中<lb/>
<pb n="KR4h0143_WYG_091-22a"/>
　　姚鏞<lb/>
　　　春夜曲<lb/>
金魚鏁合蘭缸小酒不支愁尋睡早梨花欲墜風更寒<lb/>
燕子不歸春自老流蘇䕶帳香雲結三十六簧清吹咽<lb/>
緘書欲寄湘水深城烏啼落花西月<lb/>
　　方岳<lb/>
　　　秋江引<lb/>
水天一色磨古銅落日欲没蘆花風雙飛野鴨忽驚起<lb/>
<pb n="KR4h0143_WYG_091-22b"/>
漁歌漸逺秋江空煙波渺渺無終極中有江南未歸客<lb/>
短篷夜泊洲渚寒孤雁横江聲正急<lb/>
　　　田家樂<lb/>
前邨後邨場圃登東家西家機杼鳴神林飲福阿翁醉<lb/>
包裹餘胙分盃羮婦子迎門笑相語慙媿今年好年嵗<lb/>
牛羊下來翁且眠時平無人夜催稅<lb/>
　　　楊栁枝<lb/>
綠隂深䕶碧闌干拂拂春愁不忍看燕子未歸花落盡<lb/>
<pb n="KR4h0143_WYG_091-23a"/>
一簾香雪晩風寒<lb/>
抝盡青青恨未消春風一夜長新條多情也似相欺得<lb/>
愛惹釵頭翡翠翹<lb/>
晴日遊絲亂入簾夕陽更奈酒家帘粥香餳白清明近<lb/>
鬭挽柔條插畫簷<lb/>
小橋風定綠煙垂幾送行人此别離蹀躞玉驄嘶草去<lb/>
啼鶯寂寞雨千絲<lb/>
幾日春寒怯上樓樓頭煙縷拂簾鈎相看瘦盡渾無奈<lb/>
<pb n="KR4h0143_WYG_091-23b"/>
一種風流各自愁<lb/>
　　　農謡<lb/>
春雨初晴水拍堤邨南邨北鵓鴣啼含風宿麥青相接<lb/>
刺水柔秧綠未齊<lb/>
問舍求田計未成一蓑鉏月每含情春山樹暖鶯相覓<lb/>
曉隴雨晴人獨耕<lb/>
小麥青青大麥黄䕶田沙徑遶羊腸秧畦岸岸水初飽<lb/>
塵甑家家飯已香<lb/>
<pb n="KR4h0143_WYG_091-24a"/>
雨過一邨桑柘煙林梢日暮鳥聲妍青裙老姥遥相語<lb/>
今嵗春寒蠶未眠<lb/>
漠漠餘香著草花森森柔綠長桑麻池塘水滿蛙成市<lb/>
門巷春深燕作家<lb/>
　　　漁父詞<lb/>
晩晴鋪網占鷗沙各自分魚就酒家洞口醉眠船正緩<lb/>
碧桃流出兩三花<lb/>
隂隂深樹晩生煙雨急歸來失繫船白鷺不驚沙水淺<lb/>
<pb n="KR4h0143_WYG_091-24b"/>
依然共在綠楊邊<lb/>
煙波渺𣺌一輕篷浦漵生寒蘆荻風昨夜新霜魚自少<lb/>
滿船明月笛聲中<lb/>
沽酒歸來雪滿船一蓑撐傍斷磯邊誰家庭院無梅看<lb/>
不似江邨欲暮天<lb/>
　　　九曲櫂歌<lb/>
燒藥爐存草亦靈煮茶竈冷水猶清老仙一去無消息<lb/>
只有飛泉落佩聲<lb/>
<pb n="KR4h0143_WYG_091-25a"/>
桃花認得捕魚船醉著歸來月滿川山鬼已磨蒼玉碧<lb/>
要留名字與風煙<lb/>
家在清溪第幾峯誰牽薜茘採芙蓉漁歌未斷忽歸去<lb/>
翠壁一重雲一重<lb/>
羣仙曾此醉觥船插向蒼厓不記年蕙帳夜寒聞鶴語<lb/>
人民城郭自堪憐<lb/>
宿雨留雲被半巖晴光飄散雪毿毿沾衣不識骨毛冷<lb/>
下有老龍無底潭<lb/>
<pb n="KR4h0143_WYG_091-25b"/>
竹遶寒棲蘚徑深莖莖手種玉成林翠屏向晩無人對<lb/>
猶識先生一寸心<lb/>
又撐小艇過前灣竹外菴居晝掩關桃李無言開未了<lb/>
春風元自不曾閒<lb/>
雲氣藏山雪捲灘地靈不與俗人看一篙畧借秋崖便<lb/>
九曲欲窮山雨寒<lb/>
莫説水窮山勢開匆匆急櫂酒船回溪山欲盡興無盡<lb/>
撐入白雲深處來<lb/>
<pb n="KR4h0143_WYG_091-26a"/>
乘興而來亦偶然誰將隂壑作晴川笋輿更問星邨路<lb/>
去看溪南一線天<lb/>
　　利登<lb/>
　　　田父怨<lb/>
黄雲百畝割還空垂老禾堂泣晩舂償却公私能幾許<lb/>
販山燒炭過殘冬<lb/>
　　鄭震<lb/>
　　　樵歌<lb/>
<pb n="KR4h0143_WYG_091-26b"/>
上山斸山山丁登下山嵌山山稜層秋殘日暮歸來晚<lb/>
茅簷洗脚月又明明朝早入芙蓉城<lb/>
　　　採桑曲<lb/>
晴採桑雨採桑田頭陌上家家忙去年養蠶十分熟蠶<lb/>
姑只著麻衣裳<lb/>
　　周弼<lb/>
　　　春濃曲<lb/>
雨膏蒸土蘭芽熱粉魂淡豔凝緗纈栁條無力受東風<lb/>
<pb n="KR4h0143_WYG_091-27a"/>
桃葉春江弄花月枕函墜髪昬眠重綺帳驚寒替花恐<lb/>
屏瑣蟲棲化粉蛾簾甲蜂鑽抱殘蛹麥門冬長柔堪結<lb/>
桐輪輾盡棠梨雪門掩車箱銅較閒缾敲井幹青絲絶<lb/>
君不見楚王宫中樂酣宴兼怕旁人説春晚玉釵埋遍<lb/>
細腰人章華臺上蒼苔滿<lb/>
　　　冬賽行<lb/>
大巫舞袍奉酒尊小巫湔裙進盤彘野風吹樹龍馬歸<lb/>
瓦爐柏根香滿地白衣老鬚撚向前义手大膽不敢言<lb/>
<pb n="KR4h0143_WYG_091-27b"/>
去年田家五分熟更饒三分百事足大蠒千棚絲滿窠<lb/>
栗犢兩掘角出肉土臺澆酒再拜辭紙錢灰撲遶木枝<lb/>
神語順從杯珓吉鼓笛薨薨打三日<lb/>
　　許棐<lb/>
　　　戍婦詞<lb/>
半落缸花午夜闌戍衣裁就寄君難雁來不帶平安字<lb/>
却帶邊風入帳寒<lb/>
　　　樂府<lb/>
<pb n="KR4h0143_WYG_091-28a"/>
　妾心如鏡面一䂓秋水清郎心如鏡背磨殺不分明<lb/>
　小窗寒燭夜結紐綴郎襟不結尋常紐結郎長逺心<lb/>
　郎身如紙鳶斷線隨風去願得上林枝為妾縈留住<lb/>
　　　　染絲上春機<lb/>
　染絲上春機春濃絲色淺妾心隨梭飛郎心如軸轉<lb/>
　染絲上春機錦成貴無價不忍裁成衣怕剪鴛鴦破<lb/>
　　　　對鏡詞<lb/>
　煙䕶杏腮寒日襯桃腮暖惟有鏡中花東風都不管<lb/>
<pb n="KR4h0143_WYG_091-28b"/>
　　　　織錦詞<lb/>
　綵絲愁緒雜春機伊軋聲中日又西織到花枝連理處<lb/>
　玉驄門外一驕嘶<lb/>
　<lb/>
　<lb/>
　<lb/>
　<lb/>
御選宋詩巻八<lb/>
</p>
<p>
</p>
  </div>
</body>
</text>
</TEI>
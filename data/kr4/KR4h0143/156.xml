<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_156-1a"/>
　欽定四庫全書<lb/>
御選宋詩　　三巻七十<lb/>
　　七言絶句十<lb/>
　　　劉克莊<lb/>
　　　　豫章溝<lb/>
　溝水泠泠草樹香獨穿支逕入垂楊薺花滿地無人見<lb/>
　唯有山蜂度短牆<lb/>
　　　　館頭<lb/>
<pb n="KR4h0143_WYG_156-1b"/>
　雨雪蕭蕭驛堠長不堪流潦入車箱撫州城外黃泥路<lb/>
　即是人間小太行<lb/>
　　　　湘潭道中即事<lb/>
　敗絮龍鍾擁病身十分寒事在湘濱若非野店拈官厯<lb/>
　不記今朝是立春<lb/>
　儺鼓鼕鼕匝廟門可憐楚俗至今存屈原章句無人誦<lb/>
　别有山歌侑桂尊<lb/>
　　　　深溪驛<lb/>
<pb n="KR4h0143_WYG_156-2a"/>
苔掩朱扉半闔開更無人迹獨徘徊湘江臨别如相語<lb/>
早買扁舟出嶺來<lb/>
　　　出城二絶<lb/>
日日銅瓶插數枝瓶空頗訝折來稀出城忽見櫻桃熟<lb/>
始信無花可買歸<lb/>
小憩城西賣酒家緑隂深處有啼鴉主人歎息官來晚<lb/>
謝了酴醿一架花<lb/>
　　　湘中口占<lb/>
<pb n="KR4h0143_WYG_156-2b"/>
船頭吹火盧仝婢馬後肩書穎士奴安得世間名畫手<lb/>
寫余出嶺泛湘圖<lb/>
　　　見方雲臺題壁<lb/>
寄書迢遞夢參差每見留題慰所思不論驛亭僧寺裏<lb/>
有山水處有君詩<lb/>
　　　秋風<lb/>
黃葉蕭蕭忽滿街偶騎瘦馬豫章臺莫將宋玉心中事<lb/>
吹向潘郎髩畔來<lb/>
<pb n="KR4h0143_WYG_156-3a"/>
　　　南平驛<lb/>
心隨流水還鄉國身向青山上屈盤遠夢不成秋雨細<lb/>
秋風一夜客亭寒<lb/>
　　　秋懷<lb/>
輕雲不動日微隂髙樹無風秋色深獨聽暮蟬臨水坐<lb/>
十年林壑阻歸心<lb/>
　　　中書秋日懷青社舊遊<lb/>
掖垣秋色生雞樹忽憶青丘感舊情曾倚西樓吟暮雨<lb/>
<pb n="KR4h0143_WYG_156-3b"/>
數峰寒碧遶髙城<lb/>
　　　芙蓉二絶<lb/>
湖上秋風起棹歌萬株映柳更依荷老來不作繁華夢<lb/>
一樹池邊已覺多<lb/>
池上秋開一兩叢未妨冷澹伴詩翁而今縱有看花意<lb/>
不愛深紅愛淺紅<lb/>
　　　同鄭君瑞出瀨溪即事<lb/>
鐵馬防秋記昔曾晚途消縮似寒蠅同時校尉俱封拜<lb/>
<pb n="KR4h0143_WYG_156-4a"/>
誰伴將軍獵霸陵<lb/>
　　　病後訪梅<lb/>
與梅交絶幾星霜瞥見南枝喜欲狂便欲佩壺攜鐵笛<lb/>
為花痛飲百千場<lb/>
　　　田舍即事<lb/>
去年贏粟尚儲瓶又見新秧蘸水清野老逢人説慙媿<lb/>
長官清白社公靈<lb/>
　　　和仲弟二絶<lb/>
<pb n="KR4h0143_WYG_156-4b"/>
一春簷溜不曾停滴破空堦蘚暈青便是兒時對牀雨<lb/>
絶憐老大不同聽<lb/>
雁囘杳杳渾無報鵲語啾啾似有憑忽得遠書看百過<lb/>
眼昏自起剔殘燈<lb/>
　　　東坡故居二首<hi>錄一首</hi>
嘉祐寺荒誰與葺合江樓是復疑非巳為韓子騎驎去<lb/>
不見蘇仙化鶴歸<lb/>
　　　豐湖三首<lb/>
<pb n="KR4h0143_WYG_156-5a"/>
岷峨一老古來少杭穎二湖天下無帝恐先生晚牢落<lb/>
南遷猶得管豐湖<lb/>
小米侍郎生較晚龍眠居士遠難呼不知若箇丹青手<lb/>
能寫微瀾玉塔圖<lb/>
作橋聊結衆生縁不計全家落瘴煙内翰翻身脱犀帶<lb/>
黃門勸婦助金錢<lb/>
　　　羅湖八首<hi>録三首</hi>
平生不作賈胡留怪底江邊未發舟瀧吏不須前白事<lb/>
<pb n="KR4h0143_WYG_156-5b"/>
更忙定要看羅浮<lb/>
中州無地堪投足垂老攜家泛瘴江不愛朱丹畫車轂<lb/>
且貪紫翠入船窗<lb/>
異境微茫在半霄仙人垂手下相招老來尚有君親戀<lb/>
未敢相陪過鐵橋<lb/>
　　　扶胥三首<hi>録二首</hi>
一陣東風掃曀霾天容海色豁然開何須更網珊瑚樹<lb/>
秪讀韓碑也合來<lb/>
<pb n="KR4h0143_WYG_156-6a"/>
前祭京師捧祝詞尊嚴不比百神祠臺家今嵗籌邊急<lb/>
黄帕封香已過時<lb/>
　　　三月二十一日泛舟<lb/>
少游欵段何從借伯厚雞棲未易求看取後村翁簡徑<lb/>
百錢聊税一漁舟<lb/>
雖沈璧馬計安施倐忽桑田變渺瀰説與神通君看取<lb/>
潮頭不到艮山祠<lb/>
　　宋伯仁<lb/>
<pb n="KR4h0143_WYG_156-6b"/>
　　　寓目<lb/>
晝景逢春漸漸長博山添爇半匙香梅花一片嬌無力<lb/>
自趂晴風過粉牆<lb/>
　　　訪髙菊磵<lb/>
可惜吳中不見君短篷空載一溪雲知君巳到孤山下<lb/>
日日梅花酒半醺<lb/>
　　　紙鷂<lb/>
弄假如真舞碧空吹嘘全在一絲風惟慙尺五天將近<lb/>
<pb n="KR4h0143_WYG_156-7a"/>
猶在兒童掌握中<lb/>
　　　秋花<lb/>
鳳兒花雜雁來紅更有雞冠弄紫㲨可笑倚闌人醉後<lb/>
只將青眼看芙蓉<lb/>
　　　村居<lb/>
又是江南割稻天家家兒女笑相牽芙蓉占斷清溪水<lb/>
獨許漁人醉艤船<lb/>
　　　晚春<lb/>
<pb n="KR4h0143_WYG_156-7b"/>
綠隂隂裏惜韶華自縳筠梢掃落花可笑遊人心未嬾<lb/>
杜鵑啼處撥琵琶<lb/>
　　　夏日<lb/>
泓泓圓碧漾新荷獵獵斜風顫綠莎農事正忙三月後<lb/>
野田齊唱插秧歌<lb/>
數㸃沙鷗掠野塘雨聲初歇水微茫橋邊十里荷花蕩<lb/>
輸與漁人卧晚涼<lb/>
　　　夜坐<lb/>
<pb n="KR4h0143_WYG_156-8a"/>
栢香煙裏瀹山茶窮似燒丹道士家窗紙暫明寒月上<lb/>
一肱清夢入梅花<lb/>
　　　兀坐<lb/>
坐對清清一穗香悄無人語日偏長硯盤數㸃梅花片<lb/>
暗引遊蜂度粉牆<lb/>
　　　晩涼<lb/>
兩兩蟬聲送夕陽竹隂移綠上藤牀黄昏急雨無多子<lb/>
喜得今宵夢亦涼<lb/>
<pb n="KR4h0143_WYG_156-8b"/>
　　　羊角埂晚行<lb/>
葛裙蒲履帽烏紗迤邐乗涼到水涯數寺晚鐘聲未歇<lb/>
滿身明月看荷花<lb/>
　　　瓶梅<lb/>
南枝斜插古軍持瘦影參差落硯池莫道人家窗戸暖<lb/>
等閒忘却隴頭時<lb/>
　　李曾伯<lb/>
　　　舟過霅川<lb/>
<pb n="KR4h0143_WYG_156-9a"/>
一簇樓臺鎻翠煙雨疎溪濶晩秋天西風吹老芙蓉院<lb/>
兩兩鷗鳬傍水眠<lb/>
　　　宜興山房<lb/>
薄靄垂垂欲暮時漸生霜氣著征衣山深不見牛羊下<lb/>
唯有樵人荷擔歸<lb/>
四壁寒蛩作苦吟喚囘旅夢約三更不知身在禪房宿<lb/>
誤聽松風作雨聲<lb/>
　　　定花阻風<lb/>
<pb n="KR4h0143_WYG_156-9b"/>
夜色昏昏帶逺煙誰家燈火待歸船少時月上風須息<lb/>
且伴白鷗今夕眠<lb/>
　　　衡陽道間<lb/>
滿林松竹翠交加路過衡陽得幾家門傍粉牆人寂寂<lb/>
一陂春水數株花<lb/>
　　姚勉<lb/>
　　　晝步江村<lb/>
碧空一片水雲飛竹裏人家午唱雞江路雨晴芳草潤<lb/>
<pb n="KR4h0143_WYG_156-10a"/>
杖藜行遍水東西<lb/>
　　　題梅谷詩藁<lb/>
不與春風落世間萬山明月雪漫漫谷中更有人如玉<lb/>
招隠不來清夢寒<lb/>
　　　雪中雪坡十憶<lb/>
近水新栽一崦梅而今雪裏想齊開只愁夜後花幽獨<lb/>
誰與歸笻踏雪來<lb/>
此君應是舊平安瘦節森然最耐寒萬葉瓊瑶光照眼<lb/>
<pb n="KR4h0143_WYG_156-10b"/>
夢披鶴氅倚䦨干<lb/>
磥砢擎雲十丈松氷髯不剪照瓏鬆曉窗明眼山前雪<lb/>
猶似巡簷看玉龍<lb/>
對牀風雨飽曾聽聽雪敲窗更自清舊日擁爐聯句樂<lb/>
而今欹枕打篷聲<lb/>
近郊勝處小雲居一水如龍凑佛廬長記釣蓑披雪去<lb/>
磚爐温酒煮溪魚<lb/>
倚空銀管立嵯峨看雪須登窣堵坡一覽瓊田三萬頃<lb/>
<pb n="KR4h0143_WYG_156-11a"/>
分明掌上見山河<lb/>
氷襟玉抱幾交遊儘自風流勝子猷有興可乗應不盡<lb/>
定無門外便囘舟<lb/>
萬箇琅玕遶舍清風聲相和讀書聲蛛絲近日應侵几<lb/>
孤負虚窗照月明<lb/>
帳窣銷金舊党家未知清處在煎茶便應歸去燒松葉<lb/>
細碾旗槍煮雪花<lb/>
欲折梅花寄故人驛無來使草成茵輕風細雨分寒暖<lb/>
<pb n="KR4h0143_WYG_156-11b"/>
巳是江南數日春<lb/>
　　　再題小西湖和張琦韻<lb/>
閣前自倚竹扶疎梅似逋仙栁似蘇待向山椒結茅屋<lb/>
更添偉觀占江湖<lb/>
深深晴日漲湖煙開著篷窗飽看蓮只怕客來童放鶴<lb/>
又催花裏掉歸船<lb/>
　　　木犀<lb/>
絲絲朝雨溼窗紗薄日疎雲弄霽華可是都城秋事早<lb/>
<pb n="KR4h0143_WYG_156-12a"/>
新涼便有木犀花<lb/>
　　王同祖<lb/>
　　　湖上<lb/>
長安三月又三日繡轂狨鞍富貴家笙鼓喧天蘭棹穏<lb/>
賣花聲裏夕陽斜<lb/>
偶出城來日未西百花叢底草萋萋遊人過盡歸來晚<lb/>
行遍蘇公十里堤<lb/>
　　　夜步内門<lb/>
<pb n="KR4h0143_WYG_156-12b"/>
靜夜孤燈人未眠等閒行過内門前一聲唱徹連珠喏<lb/>
<hi>皇城夜間唱連珠喏</hi>碧月朱欄緑柳邊<lb/>
　　　晚秋登樓<lb/>
獨上危樓望落暉昏鴉歸處遠煙微湖光洗得秋容淨<lb/>
爭柰江南雁又飛<lb/>
　　　春日雜興<lb/>
迢迢清夜靜無譁月色干門噪亂鴉坐久忽驚寒力重<lb/>
不知殘雪在梅花<lb/>
<pb n="KR4h0143_WYG_156-13a"/>
粉牆紅杏半離披春滿人間花自知幽鳥不言如有思<lb/>
等閒飛上海棠枝<lb/>
輕寒漠漠雨霏霏春院人間半掩扉風力不知多幾許<lb/>
出門只見杏花飛<lb/>
　　　秋閨<lb/>
西風昨夜到庭梧曉看窗前一葉無秋月照人眠不得<lb/>
等閒拈弄繡工夫<lb/>
滿目淒涼只自知閒將心事寄琴徽無情梁上雙雙燕<lb/>
<pb n="KR4h0143_WYG_156-13b"/>
帶取秋光一半歸<lb/>
　　朱繼芳<lb/>
　　　朱門<lb/>
紅雨聲乾未作泥繡成十里緑楊堤金杯緩勸玲瓏唱<lb/>
玉勒催歸騕褭嘶<lb/>
朱門往事若為懷積雨苔痕綠上堦幾處敗甎吟蟋蟀<lb/>
玉人曾此溜金釵<lb/>
　　　客路<lb/>
<pb n="KR4h0143_WYG_156-14a"/>
一曲長歌行路難昏鴉歸盡倚闌干不知楚水巴山地<lb/>
更有髙樓鳥外看<lb/>
　　　山居<lb/>
宿雨初乾一杖藜欲呼漁艇訪前溪碧桃花落無尋處<lb/>
惆悵人間日又西<lb/>
　　　橋西<lb/>
雲澹風微日未低瘦藤扶到小橋西林花過雨相爭發<lb/>
谷鳥無人自在啼<lb/>
<pb n="KR4h0143_WYG_156-14b"/>
　　　辛亥二月望祭齋宫因遊甘園<lb/>
老眼看花興未厭不知頭上雨廉纎流鶯浪語春風恨<lb/>
誰抝花枝插帽簷<lb/>
公事相妨一半春今朝纔得自由身眼中領略能多少<lb/>
細雨斜風便妬人<lb/>
　　鄒登龍<lb/>
　　　梅花<lb/>
約壁金寒拓綺疏搔頭玉重壓香酥含章簷下新妝額<lb/>
<pb n="KR4h0143_WYG_156-15a"/>
試啟菱花得似無<lb/>
　　趙崇鉘<lb/>
　　　有贈<lb/>
别意參差遶碧䦨外頭斜月逼人寒鉤簾恐礙雙棲鵲<lb/>
乍可桃花隔霧看<lb/>
　　　江上<lb/>
清露初生紅蓼秋爽風先到木蘭舟釣絲不捲波痕穏<lb/>
夢入蘆花數白鷗<lb/>
<pb n="KR4h0143_WYG_156-15b"/>
　　　仙思<lb/>
水殿風清急景斜靈君初下五雲車碧羅寶扇雙題字<lb/>
記是誰人詠落花<lb/>
　　　壁間韻<lb/>
雨又入簾風又斜東風吹客客思家浣紗西去誰家子<lb/>
青絹圍裙插杏花<lb/>
山月溪風雨自由紫蘭綠桂等離憂狂歌鬱鬱成何事<lb/>
一片夕陽蘆荻秋<lb/>
<pb n="KR4h0143_WYG_156-16a"/>
海棠開盡故清寒漠漠棃花暮色閒酒滿綠樽愁滿酒<lb/>
醉憑枕障認巫山<lb/>
　　羅與之<lb/>
　　　山行<lb/>
煙草萋迷露未晞一笻伴我立晴暉丹楓雖老猶多態<lb/>
散作漫山野蝶飛<lb/>
盡日流連興未䦨寒鴉背負夕陽還遙知今夜空窗夢<lb/>
只在江南水石間<lb/>
<pb n="KR4h0143_WYG_156-16b"/>
　　　為言<lb/>
日薄寒濃春意微花鬚栁眼尚依稀為言羯鼓休頻打<lb/>
催得先開即早飛<lb/>
　　　倦倚<lb/>
蟬聲燕語細相和池雨纔浮㸃㸃荷倦倚䦨干消永日<lb/>
葡萄隂薄栁風多<lb/>
　　余觀復<lb/>
　　　次韻<lb/>
<pb n="KR4h0143_WYG_156-17a"/>
榴簇殷紅竹迸青風驚簷玉一時鳴晩來幽趣無人解<lb/>
流水聲中看月行<lb/>
　　　步繞<lb/>
步繞蒼苔自詠詩吟情惟有澗泉知山猿忽地來偷果<lb/>
攀斷庭前烏桕枝<lb/>
　　林尚仁<lb/>
　　　贈歌者<lb/>
聲逐嬌雲學鳳鳴王孫幾醉拍欄聽春深莫唱關情曲<lb/>
<pb n="KR4h0143_WYG_156-17b"/>
多少行人過栁亭<lb/>
　　　適越留别<lb/>
江亭飲罷起離愁何事西風又越游潮信欲來人欲去<lb/>
夕陽紅蓼滿汀洲<lb/>
　　　寓舍留别<lb/>
撥盡寒灰雨後深半窗燈影伴孤吟不眠只有琴知得<lb/>
明日陽闗何處心<lb/>
　　　簡許有實<lb/>
<pb n="KR4h0143_WYG_156-18a"/>
閒磨霜刃破銀𤓰沈水香銷日影斜吟客不來情思懶<lb/>
曉風庭院落槐花<lb/>
　　　閒裏<lb/>
閒裏身心得自如春風茅屋燕同居松花滿地溪雲滑<lb/>
一榻晴窗卧看書<lb/>
　　　送陸月湖歸玉峰<lb/>
行李無多半是詩買船兼載鶴同歸思君晚泊吳江冷<lb/>
風捲蘆花幾雁飛<lb/>
<pb n="KR4h0143_WYG_156-18b"/>
　　　夜坐<lb/>
焚香獨坐勘騷經庭樹無風葉不鳴靜入夜深聞鼓吹<lb/>
一池明月亂蛙聲<lb/>
　　俞桂<lb/>
　　　雨吟<lb/>
輕輕煙霧失樓臺雨暗吳山鎻不開試與漁翁閒訪問<lb/>
落花幾許泛溪來<lb/>
　　　松江<lb/>
<pb n="KR4h0143_WYG_156-19a"/>
荷葉翻風暑氣微看山露冷溼征衣垂虹夜靜三髙月<lb/>
只照漁溪一舸歸<lb/>
　　　雜興<lb/>
漫山花發草萋萋楊栁飛綿水拍堤况是客懷禁不得<lb/>
那堪杜宇耳邊啼<lb/>
　　　即事<lb/>
隂雲釀雨勒花遲梅已飄殘到杏枝好是池塘清夢處<lb/>
勾吟春草入新詩<lb/>
<pb n="KR4h0143_WYG_156-19b"/>
　　　虎丘<lb/>
突兀浮圖插翠微吳王事迹總成非寺僧未晩山門閉<lb/>
不放閒雲一片飛<lb/>
　　　湖上閒步<lb/>
一番雨過一番春芒屩閒行踏軟塵城裏不知春色早<lb/>
湖邊楊栁巳撩人<lb/>
　　　春歸<lb/>
青青結子在梅梢方見春來夏已交認得主人雙燕子<lb/>
<pb n="KR4h0143_WYG_156-20a"/>
香泥銜去理新巢<lb/>
晴天氣淑濃如酒引得狂蜂路亦迷獨立欄干凝望處<lb/>
賣花人在畫橋西<lb/>
　　　江頭<lb/>
魚浦山邊白鷺飛西興渡口夕陽微等閒更上層樓望<lb/>
㑹看江潮不肯歸<lb/>
　　　即事<lb/>
吹落楊花春事了小池新綠雨添痕浴蠶時節寒猶在<lb/>
<pb n="KR4h0143_WYG_156-20b"/>
村落人家半掩門<lb/>
　　　江上<lb/>
小雨纔收日漸斜酒旗插處兩三家江頭裝㸃秋來景<lb/>
半是蘆花半蓼花<lb/>
　　　秋日<lb/>
芙蓉未拆桂香浮落日西風雁過樓一雨空階深夜滴<lb/>
十分秋是十分愁<lb/>
　　　雨後<lb/>
<pb n="KR4h0143_WYG_156-21a"/>
雨後新晴日轉西桑間猶有拙鳩啼十分愁意無人管<lb/>
紅蓼黄蘆水滿溪<lb/>
　　薛嵎<lb/>
　　　和雁來紅<lb/>
若將羣卉分髙下此種無因到畫欄寒蝶不知紅是葉<lb/>
飛來猶作野花看<lb/>
　　　漁村雜句<lb/>
盡醉茅柴得自由蘆花蜚雪滿人頭蓑衣碎葉重重補<lb/>
<pb n="KR4h0143_WYG_156-21b"/>
聽雨吟風卒未休<lb/>
野水微茫路欲迷重重沙渚自髙低鷺鶿飛過無心泊<lb/>
直入斜陽樹杪棲<lb/>
　　　獨宿山中<lb/>
誅茅無地結葊遲借得人家近翠微何事樹禽驚不起<lb/>
也應知我久忘機<lb/>
　　黄大受<lb/>
　　　早作<lb/>
<pb n="KR4h0143_WYG_156-22a"/>
星光欲沒曉光連霞暈紅浮一角天乾盡小園花上露<lb/>
日痕恰恰到窗前<lb/>
　　　呈魯齋提刑伯<lb/>
散盡黄金與客休田園不為子孫謀白頭更自嫌多累<lb/>
尚有瀟湘萬巻樓<lb/>
　　吳龍翰<lb/>
　　　曉發姑孰城<lb/>
鵑啼驚夢敧春枕花落迎風打曉窗攜杖攙先出城去<lb/>
<pb n="KR4h0143_WYG_156-22b"/>
角聲吹月墮寒江<lb/>
　　　晩舟過臨平<lb/>
烟鐘春起夕陽愁淼淼臨平春事幽惟有風蒲愛吟客<lb/>
岸邊撩亂綰行舟<lb/>
　　　晚春留淮上<lb/>
淮山歴歴春雲澹淮水湯湯夜月輝此處杜鵑啼不到<lb/>
江南行客未成歸<lb/>
　　　辛酉秋吳畫士寫神<lb/>
<pb n="KR4h0143_WYG_156-23a"/>
功名自有兜鍪輩榮辱寧干蓑笠翁煩作田園秋興畫<lb/>
短簷斜日稻花風<lb/>
　　　京城寓居春日<lb/>
春城庭院柳風輕簾影玲瓏受曉晴紅日半窗吟夢覺<lb/>
咿啞牆外賣花聲<lb/>
　　　金陵寓樓居<lb/>
樓中有酒客身閒約住孤雲共往還搖落碧桃春欲去<lb/>
倚䦨無語看鍾山<lb/>
<pb n="KR4h0143_WYG_156-23b"/>
　　　春日呉中<lb/>
照人芳樹遲遲日吹面垂楊拂拂風客思一笻攜不盡<lb/>
鳥聲多在落花中<lb/>
　　　冬夜山中<lb/>
寒入鴈聲霜滿地香沉梅影月當崖獨鶴歸來童亦睡<lb/>
微風簌簌落松釵<lb/>
　　　春日松陰小憩<lb/>
瘦笻扶我過林端無狀東風掠髩寒貪數青山不知去<lb/>
<pb n="KR4h0143_WYG_156-24a"/>
松花吹滿石棋盤<lb/>
　　　有所嗟<lb/>
乗鸞人去玉簫寒雲斂巫山曉夢殘柳線不堪繫離别<lb/>
自和煙雨搭䦨干<lb/>
　　　春山曉望<lb/>
糢糊數疊屋前山翠色欺凌詩髩寒啼鳥一聲泥滑滑<lb/>
晩鐘春雨過林端<lb/>
　　　春日書所見<lb/>
<pb n="KR4h0143_WYG_156-24b"/>
寒雲漠漠暮天低社鼓聲中日欲西隔岸垂楊遮酒店<lb/>
風帘移影照寒溪<lb/>
　　　春郊即事<lb/>
登臨故故檢春工小立蒼苔數落紅院宇人歸春寂寂<lb/>
秋干閒在月明中<lb/>
　　　春晚野步<lb/>
尋花籬下蝶牽引酌酒林間鳥勸酬山色不隨春態老<lb/>
笛聲自起夕陽愁<lb/>
<pb n="KR4h0143_WYG_156-25a"/>
　　　久客買舟西還<lb/>
萬里煙波興渺然愁心繫在灞橋邊歸裝詩少不成載<lb/>
自折梅花凑滿船<lb/>
　　　水邊早梅<lb/>
數花黯澹帶寒煙泄漏春光短屋邊為被清池寫疎影<lb/>
一枝分作兩枝妍<lb/>
　　武衍<lb/>
　　　鶯<lb/>
<pb n="KR4h0143_WYG_156-25b"/>
栁外風來恰弄聲瞥然流去一梭輕分明啼斷春愁處<lb/>
風不驚花午院晴<lb/>
　　　宫詞補遺<lb/>
棃花風動玉蘭香春色沈沈鎖建章惟有落紅官不禁<lb/>
儘教飛舞出宫牆<lb/>
　　　霜梧<lb/>
栖鳳枝頭數葉輕井邊籬落正關情晩來縱有西風過<lb/>
一片秋聲作不成<lb/>
<pb n="KR4h0143_WYG_156-26a"/>
　　　長橋月夕<lb/>
卷來滄海黄銀浪飛出層雲白玉團千古垂虹竒絶處<lb/>
獨凭三百赤闌干<lb/>
　　　榴花<lb/>
蹙蹙生紅露滴珠薰風涼幌曉妝初折來戴朶頻拈看<lb/>
應訝羅裙色不如<lb/>
　　　贈茗上隠者<lb/>
夾溪槐栁綠雲堆轍跡何嘗到碧苔不種桃花縁底事<lb/>
<pb n="KR4h0143_WYG_156-26b"/>
恐因流水誤人來<lb/>
　　　雙鷺<lb/>
誰驚雙鷺起蘋汀蹵裂玻瓈細有聲飛入白雲渾不辨<lb/>
碧山横處忽分明<lb/>
　　　書呉江塔院水月<lb/>
疊疊滄波隔亂山白鷗飛去復飛還吟邊好思無多子<lb/>
祗在孤舟落照間<lb/>
　　　春曉山行馬上口占<lb/>
<pb n="KR4h0143_WYG_156-27a"/>
山深竹暗曉風輕幾樣幽禽錯雜鳴駐馬細聽渾不識<lb/>
就中惟識秭歸聲<lb/>
　　張藴<lb/>
　　　鵲<lb/>
月樹爭枝影共寒楂楂飛過屋頭山五陵年少多春悶<lb/>
一彈千金落等閒<lb/>
　　　秋思<lb/>
暑退涼生體氣佳卷簾聽雨感年華西風葉葉梧桐冷<lb/>
<pb n="KR4h0143_WYG_156-27b"/>
開盡庭前白鶴花<lb/>
　　　維揚即事<lb/>
牛斗星邊禹貢州東南屛蔽大江流向來明月珠簾夢<lb/>
不信秋風夜柝愁<lb/>
　　趙希㯝<lb/>
　　　過臨平<lb/>
市井蕭條景物非居人猶號永和隄春山十里斜陽樹<lb/>
漠漠殘紅杜宇啼<lb/>
<pb n="KR4h0143_WYG_156-28a"/>
　　　呉道士釣雲<lb/>
淡然溪上一竿絲牽動閒雲片片飛折盡栁條穿不得<lb/>
荷衣裹向碧山歸<lb/>
　　　次雪林李龏苕溪寄來之韻<lb/>
雲散煙收渺渺秋蛩聲四壁起新愁西風萬里乾坤眼<lb/>
不到斜陽十二樓<lb/>
風梧聲裏萬家秋一片吟心不著愁夜半酒醒銀燭冷<lb/>
月移凉夢過西樓<lb/>
<pb n="KR4h0143_WYG_156-28b"/>
　　　秋夕<lb/>
西風梳髪冷颼颼半醉微吟獨倚樓一片舊時南浦月<lb/>
清光猶印别離愁<lb/>
半枕小窗幽夢蝶數聲何處寄書鴻闗山千里人歸晚<lb/>
腸斷煙林一笛風<lb/>
　　何應龍<lb/>
　　　春寒<lb/>
博山熏盡鷓鴣斑羅帶同心不忍看莫近闌干聽花雨<lb/>
<pb n="KR4h0143_WYG_156-29a"/>
樓髙無處著春寒<lb/>
　　　清曉<lb/>
清曉輕傳一信風花添紅粉草添茸畫樓十二闌干曲<lb/>
春在疎簾第幾重<lb/>
　　　過垂虹<lb/>
垂虹橋下水連天一帶青山落照邊三十六陂煙浦冷<lb/>
鷺鶿飛上釣魚船<lb/>
　　　木犀<lb/>
<pb n="KR4h0143_WYG_156-29b"/>
露粟藏金一半開層層碧玉映樓臺西風昨夜吹香過<lb/>
人在闌干待月來<lb/>
　　　夏日即事<lb/>
野土生煙遠樹焦彤彤日脚火雲燒池邊自抝青荷葉<lb/>
分付山童蓋藥苖<lb/>
　　　有别<lb/>
樓上佳人唱渭城樓前楊栁識離情一聲未是難聽處<lb/>
最是難聽第四聲<lb/>
<pb n="KR4h0143_WYG_156-30a"/>
　　　為客<lb/>
初秋為客暮秋歸一擔輕裝半是詩試問客情何處惡<lb/>
五更孤店酒醒時<lb/>
　　　東風<lb/>
和徹詩篇得暫閒落梅香裏立闌干新裁白紵春衫薄<lb/>
猶怯東風一陣寒<lb/>
　　　居家<lb/>
居家到底勝居官啼鳥聲中晝掩闗待得小園花落盡<lb/>
<pb n="KR4h0143_WYG_156-30b"/>
更須移酒對青山<lb/>
　　　江上有感<lb/>
江上秋聲客未歸荻花楓葉兩依依傷心最是長橋路<lb/>
落日西風一雁飛<lb/>
　　　清明<lb/>
踏歌搥鼓近清明小雨霏霏欲弄晴喚起十年心上事<lb/>
春風樓下賣花聲<lb/>
　　　杜鵑<lb/>
<pb n="KR4h0143_WYG_156-31a"/>
君若思歸可便歸故鄉祇在錦江西不知何事留君住<lb/>
却向空山日夜啼<lb/>
　　吳惟信<lb/>
　　　蘇隄清明即事<lb/>
棃花風起正清明遊子尋春半出城日暮笙歌收拾去<lb/>
萬株楊栁屬流鶯<lb/>
　　　曉吟<lb/>
翠帳香消捲碧紗風梢殘雨溼櫩牙蜻蜓亦被涼勾引<lb/>
<pb n="KR4h0143_WYG_156-31b"/>
清曉低飛入水花<lb/>
　　　春詠<lb/>
草堂燕子未歸時香鼎灰飛入硯池看徹唐人詩一巻<lb/>
夕陽猶在杏花枝<lb/>
　　　野望<lb/>
閒與蘆花立水邊歸心客思兩茫然夕陽收盡天風急<lb/>
一樹寒鴉落野田<lb/>
　　　仙興<lb/>
<pb n="KR4h0143_WYG_156-32a"/>
宫殿髙髙在五雲鶴搖松露滴行人洞門不放東風過<lb/>
留得桃花一院春<lb/>
　　　閨怨<lb/>
病起傷春獨倚門喚人鸚鵡隔簾聞無情最是東風惡<lb/>
瘦却棃花一片雲<lb/>
　　　傷春<lb/>
白髪傷春又一年閒將心事卜金錢棃花瘦盡東風嬾<lb/>
商略平生到杜鵑<lb/>
<pb n="KR4h0143_WYG_156-32b"/>
　　黄文雷<lb/>
　　　金陵即事<lb/>
王謝風流自一時長干古巷記烏衣尋常百姓幾番换<lb/>
那有當年燕子飛<lb/>
　　葛起耕<lb/>
　　　次子泉韻<lb/>
一聲鶗鴂又春休風簸榆錢滿地流燕子不知花落盡<lb/>
等閒飛過栁邊樓<lb/>
<pb n="KR4h0143_WYG_156-33a"/>
　　　樓上<lb/>
樓上何人奏玉簫數聲和月伴春宵斷腸喚起江南夢<lb/>
愁絶寒梅酒半銷<lb/>
　　　莫春雜興<lb/>
畫欄目斷楚雲西芳草連天客思迷家在江南煙雨裏<lb/>
落花時節杜鵑啼<lb/>
燕子聲中日正長讀殘書巻亂堆牀夢囘却愛西窗寂<lb/>
閒看松花帶夕陽<lb/>
<pb n="KR4h0143_WYG_156-33b"/>
　　胡仲參<lb/>
　　　晩雨<lb/>
勃姑鵶舅呌樓西春色隂晴景不齊濃墨四垂收不起<lb/>
眀邊一片夕陽低<lb/>
　　　遊白石山觀音寺<lb/>
綠隂深處石橋横纔入山門意便清林下一僧無箇事<lb/>
時來倚樹聽泉聲<lb/>
　　　過界首<lb/>
<pb n="KR4h0143_WYG_156-34a"/>
幾重嶺隔幾重灣路入濛濛煙雨間獨立溪橋重囘首<lb/>
前頭已是劒州山<lb/>
　　　和伯氏春雨中韻<lb/>
兩堤楊栁拂新亭怪底遊人懶踏青手撚棃花成小立<lb/>
半窗湖水雨㝠㝠<lb/>
　　　聽雨<lb/>
聽盡燈前細雨聲聲聲總是别離情何時斷得閒煩惱<lb/>
一任芭蕉滴到明<lb/>
<pb n="KR4h0143_WYG_156-34b"/>
　　陳鑒之<lb/>
　　　題鄭承事所作蕙蘭<lb/>
託跡不辭巖谷深異於蕭艾亦何心清風披拂自多事<lb/>
斜日淡雲香滿林<lb/>
　　　秋晚<lb/>
瘦盡芙蓉菊又殘客遊懷抱更登山秋光老矣歸何處<lb/>
只在愁人雙髩間<lb/>
　　　陳允平<lb/>
<pb n="KR4h0143_WYG_156-35a"/>
　　　即事<lb/>
重重簾幙燕翩翩塵鎻朱樓十二絃榆火漸催寒食節<lb/>
海棠花畔縳秋干<lb/>
　　　春詞<lb/>
楊栁春風三月三畫橋芳草碧纖纖一雙燕子歸來後<lb/>
十二紅樓捲繡簾<lb/>
　　　觀猿<lb/>
掛石攀雲日半斜亂山深處飽煙霞香林月滿僧歸去<lb/>
<pb n="KR4h0143_WYG_156-35b"/>
啼落春風幾樹花<lb/>
　　　有感<lb/>
軟紅塵裏度韶華楊栁橋邊舊酒家燕子不歸春漸老<lb/>
東風開盡刺桐花<lb/>
　　　春歸<lb/>
寂寞棃花院落閒遠山愁入兩睂彎黄金絡索珊瑚墜<lb/>
獨立春風教白鷴<lb/>
　　　倚樓<lb/>
<pb n="KR4h0143_WYG_156-36a"/>
金虬薰盡鷓鴣斑獨上層樓倚畫欄滿院棃花香寂寞<lb/>
隔簾風雨正春寒<lb/>
　　　閨情<lb/>
閒拈花片貼紗窗繡幕斜飛燕子雙細數歸期相次近<lb/>
倚樓日日望春江<lb/>
　　　棃花<lb/>
流鶯偷入未央宫望斷昭陽信不通寂寞雨聲寒食夜<lb/>
一枝香淚泣東風<lb/>
<pb n="KR4h0143_WYG_156-36b"/>
　　　春曉<lb/>
曉風獵獵捲芭蕉簾幙深深燕子巢十二畫欄都倚徧<lb/>
一雙蝴蝶上花梢<lb/>
　　樂雷發<lb/>
　　　醉中偶成<lb/>
醉敲茶臼嘯秋煙苦欠髙陽買酒錢擬入亂山飡栢葉<lb/>
石牀閒對麝香眠<lb/>
　　　新淦偶成<lb/>
<pb n="KR4h0143_WYG_156-37a"/>
飛飛綠鳳掛梅梢猶記來時雪擁袍今日歸舟新淦路<lb/>
街頭穉子賣櫻桃<lb/>
　　　題王堯章佇香亭<lb/>
滿池蜀錦照深衣盡日慿欄課楚詞要識此花香絶處<lb/>
露涼風細雨晴時<lb/>
　　張至龍<lb/>
　　　宿靈巖<lb/>
樹杪鐘樓出半層佛前黠鼠弄殘燈五更石上僧猶定<lb/>
<pb n="KR4h0143_WYG_156-37b"/>
頭滿清霜喚不譍<lb/>
　　　馬升庵惠菊苗<lb/>
税得隣東地一方旋栽黄菊待重陽春晨摘落青苗葉<lb/>
挼作秋花氣味長<lb/>
　　　宿易沖妙道院<lb/>
松髪經寒亂不梳夜來風減屋茅疎吟邊凍指僵如鐵<lb/>
袖裏枯笻畫雪書<lb/>
　　　餞翁丹山發南浦<lb/>
<pb n="KR4h0143_WYG_156-38a"/>
鳴鳩語燕近清明栁絮風輕秧水平一帶春流多斷岸<lb/>
盡緣倒桞當橋行<lb/>
　　　子期臺<lb/>
拾葉題詩媿不才袖遮微日上層臺山僧分我松隂坐<lb/>
隔岸花香渡水來<lb/>
　　　擬韓偓體<lb/>
一聲烏鵲顫鸞雙學調新詞未得腔拜了夜香郎喚醒<lb/>
旋收鍼綫背銀釭<lb/>
<pb n="KR4h0143_WYG_156-38b"/>
　　　晩牕<lb/>
風釣鐘聲落耳根歸鴉㸃㸃不成羣前山野燒青煙起<lb/>
散滿空林作暮雲<lb/>
　　毛珝<lb/>
　　　海陵<lb/>
繞城無數菜花黄隔岸蒹葭接大荒不分塞鴻偏得意<lb/>
年年春老未還鄉<lb/>
　　　海陵之堡城<lb/>
<pb n="KR4h0143_WYG_156-39a"/>
四面蒹葭水接天中間一片是人煙相逢盡喜干戈息<lb/>
白鷺飛來立戰船<lb/>
邊聲籍籍早秋風稻未黄時棗又紅莫厭水鄉遷避苦<lb/>
全家載入綠荷中<lb/>
　　　晚涼<lb/>
牕前灑地著胡牀浴罷閒來坐晚涼更取壁燈移暗處<lb/>
待他月上竹邊牆<lb/>
　　　滄浪亭<lb/>
<pb n="KR4h0143_WYG_156-39b"/>
濯纓人去水空寒事屬明時欲問難日暮客歸園館閉<lb/>
鷺鷥飛上石碁盤<hi>子美故物惟石枰存</hi>
　　徐集孫<lb/>
　　　水樂洞<lb/>
路穿巖竇折羊腸處處亭臺御墨香流水不隨人事去<lb/>
尚餘絲竹舊宫商<lb/>
　　　湖上<lb/>
不分雨色共晴光每攬吟魂夢草塘數日不來湖上看<lb/>
<pb n="KR4h0143_WYG_156-40a"/>
西風次第水蒼茫<lb/>
　　　為瘦巖僧題西山爽氣<lb/>
背却斜陽翠欲流一窗長占四時秋逼人風露衣巾脆<lb/>
拄笏朝來獨倚樓<lb/>
　　　渡湖<lb/>
漠漠西湖匝野煙夕陽栁下買歸船闗心一紙平安報<lb/>
雁字縱横寫碧天<lb/>
　　王琮<lb/>
<pb n="KR4h0143_WYG_156-40b"/>
　　　客中從厚祿故人乞米<lb/>
范甑欲塵貧亦甚陶腰未折計何如小窗獨對蕭蕭雨<lb/>
臨得唐人乞米書<lb/>
　　　立春有懷<lb/>
十千呼酒醉長安猶計年時客裏歡有約南山南畔去<lb/>
只挑野菜當春盤<lb/>
　　何基<lb/>
　　　春日閒居<lb/>
<pb n="KR4h0143_WYG_156-41a"/>
輕隂薄薄籠朝曦小雨斑斑濕燕泥春草堦前隨意綠<lb/>
曉鶯花裏盡情啼<lb/>
　　　春曉郊行<lb/>
邨煙淡淡日沈西岸栁隂隂水拍堤江上晚風吹樹急<lb/>
落紅滿地鷓鴣啼<lb/>
　　王柏<lb/>
　　　題山橋二首<lb/>
北山之北兩山齊一徑蜿蜒石作梯脚力倦時山始好<lb/>
<pb n="KR4h0143_WYG_156-41b"/>
芙蓉東畔赤松西<lb/>
石磴斜溪下水隈玉虹鎻雪挂崔嵬雖然只是泉三疊<lb/>
滂湃聲搖萬壑雷<lb/>
　　張端義<lb/>
　　　秋江圖<lb/>
浪盡風平月正中自搖柔㯭駕孤篷若無三萬六千頃<lb/>
把甚江湖著此翁<lb/>
　　王洧<lb/>
<pb n="KR4h0143_WYG_156-42a"/>
　　　西湖十景<hi>錄二首</hi>
　　　　蘇堤春曉<lb/>
孤山落月趁疎鐘畫舫參差栁岸風鶯夢初醒人未起<lb/>
金鴉飛上五雲東<lb/>
　　　　麴院風荷<lb/>
避暑人歸自冷泉埠頭雲錦晚涼天愛渠香陣隨人遠<lb/>
行過髙橋方買船<lb/>
　　曽極<lb/>
<pb n="KR4h0143_WYG_156-42b"/>
　　　金陵百詠<hi>錄四首</hi>
　　　　西浦<lb/>
珠璫錯落江皋佩羅韈輕盈洛浦妝欲採蘋花擲春信<lb/>
停橈難覓杜蘭香<lb/>
　　　　桃葉渡<lb/>
裙腰芳草抱長堤南浦年年怨别離水送横波山斂翠<lb/>
一如桃葉渡江時<lb/>
　　　　謝公像<lb/>
<pb n="KR4h0143_WYG_156-43a"/>
失喜向來因折屐含悲今日為聞箏人間悲喜何時了<lb/>
攜妓東山載酒行<lb/>
　　　　鳳州栁<lb/>
蜀主函封遣使時芳根元自鳳州移柔荑<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁今安在<lb/>
惟有青絲拂地垂<lb/>
　　　絶句<lb/>
霧帳桃笙晝寢餘此君那可一朝無秋來冷落同班扇<lb/>
歲晩温柔是錫奴<hi>山谷以竹夫人為竹奴余因名脚婆為錫奴</hi>
<pb n="KR4h0143_WYG_156-43b"/>
　　楊修<lb/>
　　　齊雲觀<lb/>
上界笙歌下界聞縷金羅袖鬱金裙倚闌紅粉如花面<lb/>
不見巫山空暮雲<lb/>
　　　桃葉渡<lb/>
桃葉桃根栁岸頭獻之才調頗風流相看不語横波急<lb/>
艇子翻成送莫愁<lb/>
　　　白楊路<lb/>
<pb n="KR4h0143_WYG_156-44a"/>
　殘枝敗葉幾霑春莫問栽培迹已陳細雨斜風恨無力<lb/>
　蕭蕭滿路更愁人<lb/>
　　　　白都山<lb/>
　駕鶴驂鸞自古聞策名仙籍是真君天邊舊迹無尋處<lb/>
　滿目青山空白雲<lb/>
　　　　春磵<lb/>
　手拖葛屨坐蔾牀竹樹蕭然一水傍枕上白雲船上月<lb/>
　卜鄰東磵勝東岡<lb/>
<pb n="KR4h0143_WYG_156-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷七十三<lb/>
</p>
<p>
</p>
  </div>
</body>
</text>
</TEI>
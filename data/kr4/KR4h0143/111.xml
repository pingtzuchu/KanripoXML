<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_111-1a"/>
　欽定四庫全書<lb/>
御選宋詩巻二十八<lb/>
　　七言古詩四<lb/>
　　　蘇軾<lb/>
　　　　春菜<lb/>
　蔓菁宿根巳生葉韭牙戴土拳如蕨爛蒸香薺白魚肥<lb/>
　碎㸃青蒿涼餅滑宿酒初消春睡起細履幽畦掇芳辣<lb/>
　茵陳甘菊不負渠鱠縷堆盤纖手抹北方苦寒今未已<lb/>
<pb n="KR4h0143_WYG_111-1b"/>
　雪底波稜如鐵甲豈如吾蜀富冬蔬霜葉露芽寒更茁<lb/>
　乆抛菘葛猶細事苦筍江豚那忍說明年投劾徑須歸<lb/>
　莫待齒揺并髮脫<lb/>
　　　　送孔郎中赴陜郊<lb/>
　驚風擊面黄沙走西出崤函脫塵垢使君來自古徐州<lb/>
　聲震河潼殷闗右十里長亭聞鼔角一川秀色明花栁<lb/>
　北臨飛檻巻黄流南望青山如峴首東風吹開錦繡谷<lb/>
　渌水翻動蒲萄酒訟庭生草數開尊過客如雲牢閉口<lb/>
<pb n="KR4h0143_WYG_111-2a"/>
　　　與梁左藏㑹飲傅國博家<lb/>
將軍破賊自草檄論詩說劒俱第一彭城老守本虚名<lb/>
識字劣能欺項籍風流别駕貴公子欲把笙歌暖鋒鏑<lb/>
紅斾朝開猛士讙翠帷暮捲佳人出東堂醉臥呼不起<lb/>
啼鳥落花春寂寂試教長笛傍耳根一聲吹裂堦前石<lb/>
　　　次韻答劉涇<lb/>
吟詩莫作秋蟲聲天公怪汝鈎物情使汝未老華髮生<lb/>
芝蘭得雨蔚青青何由自燔以出馨細書千紙雜真行<lb/>
<pb n="KR4h0143_WYG_111-2b"/>
新音百變口如鸎異義蠭起弟子爭舌翻濤瀾巻齊城<lb/>
萬巻堆胸兀相撐以病為樂子未經我有至味非煎烹<lb/>
是中之樂吁難名緑槐如山閽廣庭飛蟲繞耳細而清<lb/>
敗席輾轉臥見驚亦不自嫌翠織成意行信足無溝坑<lb/>
不識五郎呼作卿吏民哀我老不明相戒無復煩鞭刑<lb/>
時臨泗水照星星微風不起鏡面平安得一舟如葉輕<lb/>
臥聞郵籖報水程蓴羮羊酪不須評一飽且救饑腸鳴<lb/>
　　　次韻答舒教授觀余所藏墨<lb/>
<pb n="KR4h0143_WYG_111-3a"/>
異時長笑王㑹稽野鶩膻腥汚刀几暮年却得庾安西<lb/>
自厭家雞題六紙二子風流冠當代顧與兒童爭愠喜<lb/>
秦王十八已龍飛嗜好晩將蛇蚓比我生百事不挂眼<lb/>
時人謬說云工此世間有癖念誰無傾身障簏尤堪鄙<lb/>
一生當著幾兩屐定心肯為微物起此墨足支三十年<lb/>
但恐風霜侵髮齒非人磨墨墨磨人缾應未罄罍先耻<lb/>
逝將振衣歸故國數畝荒園自鉏理作書寄君君莫笑<lb/>
但覔來禽與青李一螺㸃漆便有餘萬竈燒松何處使<lb/>
<pb n="KR4h0143_WYG_111-3b"/>
君不見永寧第中𢷬龍麝列屋閑居清且美倒暈連睂<lb/>
秀嶺浮雙雅畫髩香雲委時聞五斛賜蛾緑不惜千金<lb/>
求獺髓聞君此詩當大笑寒窗冷硯氷生水<lb/>
　　　芙蓉城<hi>并引</hi>
　　世傳王逈子髙與仙人周瑤英遊芙蓉城元豐元<lb/>
　　年三月余始識子髙問之信然乃作此詩極其情<lb/>
　　而歸之正亦變風止乎禮義之意也<lb/>
芙蓉城中花㝠㝠誰其主者石與丁珠簾玉按翡翠屛<lb/>
<pb n="KR4h0143_WYG_111-4a"/>
雲舒霞巻千俜停中有一人長睂青炯如微雲澹疎星<lb/>
往來三世空鍊形竟坐誤讀黄庭經天門夜開飛爽靈<lb/>
無復白日乘雲軿俗縁千刼磨不盡翠被冷落淒餘馨<lb/>
因過緱山朝帝廷夜聞笙簫弭節聴飄然而來誰使令<lb/>
皎如明月入窗櫺忽然而去不可執寒衾虚幌風泠泠<lb/>
仙宫洞房本不扃夢中同躡鳯凰翎徑度萬里如奔霆<lb/>
玉樓浮空聳亭亭天書雲篆誰所銘遶樓飛歩髙竛竮<lb/>
仙風鏘然韻流鈴蘧蘧形開如醉醒芳卿寄謝空丁寧<lb/>
<pb n="KR4h0143_WYG_111-4b"/>
一朝覆水不返缾羅巾别淚空熒熒春風花開秋葉零<lb/>
世間羅綺紛膻腥此身流浪隨滄溟偶然相值兩浮萍<lb/>
願君收視觀三庭勿與嘉榖生蝗螟從渠一念三千齡<lb/>
不作人間尹與邢<lb/>
　　　九日黄樓作<lb/>
去年重陽不可說南城夜半千漚發水穿城下作雷鳴<lb/>
泥滿城頭飛雨滑黄花白酒無人問日暮歸來洗鞾韈<lb/>
豈知還復有今年把盞對花容一呷莫嫌酒薄紅粉陋<lb/>
<pb n="KR4h0143_WYG_111-5a"/>
終勝泥中千柄鍤黄樓新成壁未乾青荷已落霜初殺<lb/>
朝來白露細如雨南山不見千尋刹樓前便作海茫茫<lb/>
樓下空聞櫓鴉軋薄寒中人老可畏熱酒澆腸氣先壓<lb/>
煙消日出見漁邨逺水鱗鱗山齾齾詩人猛士雜龍虎<lb/>
楚舞呉歌亂鵝鴨一杯相屬君勿辭此境何殊泛清霅<lb/>
　　　次韻僧潛見贈<lb/>
道人胸中水鏡清萬象起滅無逃形獨依古寺種秋菊<lb/>
要伴騷人餐落英人間底處有南北紛紛鴻鴈何曽㝠<lb/>
<pb n="KR4h0143_WYG_111-5b"/>
閉門坐穴一禪榻頭上嵗月空崢嶸今年偶出為求法<lb/>
欲與慧劒加礱硎雲衲新磨山水出霜髭不剪兒童驚<lb/>
公侯欲識不可得故知倚市無傾城秋風吹夢過淮水<lb/>
想見橘柚垂空庭故人各在天一角相望落落如晨星<lb/>
彭城老守何足顧棗林桑野相邀迎千山不憚荒店逺<lb/>
兩脚欲趁飛猱輕多生綺語磨不盡尚有宛轉詩人情<lb/>
猿吟鶴唳本無意不知下有行人行空堦夜雨自清絶<lb/>
誰使掩抑啼孤惸我欲仙山掇瑤草傾筐坐歎何時盈<lb/>
<pb n="KR4h0143_WYG_111-6a"/>
簿書鞭撲晝塡委煑茗燒栗宜宵征乞取摩尼照濁水<lb/>
共看落月金盆傾<lb/>
　　　定惠院寓居月夜偶出<lb/>
幽人無事不出門偶逐東風轉良夜參差玉宇飛木末<lb/>
繚繞香煙來月下江雲有態清自媚竹露無聲浩如瀉<lb/>
已驚弱栁萬絲垂尚有殘梅一枝亞清詩獨吟還自和<lb/>
白酒已盡誰能借不辭青春忽忽過但恐歡意年年謝<lb/>
自知醉耳愛松風㑹揀霜林結茅舎浮浮大甑長炊玉<lb/>
<pb n="KR4h0143_WYG_111-6b"/>
溜溜小槽如壓蔗飲中眞味老更濃醉裏狂言醒可怕<lb/>
但當謝客對妻子倒冠落珮從嘲罵<lb/>
　　　次韻前篇<lb/>
去年花落在徐州對月酣歌美清夜今年黄州見花發<lb/>
小院閉門風露下萬事如花不可期餘年似酒那禁瀉<lb/>
憶昔扁舟泝巴峽落帆樊口髙桅亞長江滚滚空自流<lb/>
白髮紛紛寧少借竟無五畝繼沮溺空有千篇凌鮑謝<lb/>
至今歸計負雲山未免孤衾眠客舎少年辛苦眞食蓼<lb/>
<pb n="KR4h0143_WYG_111-7a"/>
老境清閑如啖蔗饑寒未至且安居憂患已空猶夢怕<lb/>
穿花踏月飲邨酒免使醉歸官長罵<lb/>
　　　安國寺尋春<lb/>
臥聞百舌呼春風起尋花栁邨邨同城南古寺修竹合<lb/>
小房曲檻欹深紅看花歎老憶年少對酒思家愁老翁<lb/>
病眼不羞雲母亂髩絲强理茶煙中遙知二月王城外<lb/>
玉仙洪福花如海薄羅勻霧蓋新妝快馬爭風鳴雜珮<lb/>
玉川先生眞可憐一生躭酒終無錢病過春風九十日<lb/>
<pb n="KR4h0143_WYG_111-7b"/>
獨抱添丁看花發<lb/>
　　　寓居定惠院之東雜花滿山有海棠一株土人<lb/>
　　　不知貴也<lb/>
江城地瘴蕃草木只有名花苦幽獨嫣然一笑竹籬間<lb/>
桃李漫山總麤俗也知造物有深意故遣佳人在空谷<lb/>
自然富貴出天姿不待金盤薦華屋朱唇得酒暈生臉<lb/>
翠䄂巻紗紅映肉林深霧暗曉尤遲日暖風輕春睡足<lb/>
雨中有淚亦悽愴月下無人更清淑先生食飽無一事<lb/>
<pb n="KR4h0143_WYG_111-8a"/>
散歩逍遙自捫腹不問人家與僧舎拄杖敲門看修竹<lb/>
忽逢絶豔照衰朽歎息無言揩病目陋邦何處得此花<lb/>
無乃好事移西蜀寸根千里不易到銜子飛來定鴻鵠<lb/>
天涯流落俱可念為飲一尊歌此曲明朝醉醒還獨來<lb/>
雪落紛紛那忍觸<lb/>
　　　過江夜行武昌山聞黄州鼔角<lb/>
清風弄水月銜山幽人夜渡呉王峴黄州鼔角亦多情<lb/>
送我南來不辭逺江南又聞出塞曲半雜江聲作悲健<lb/>
<pb n="KR4h0143_WYG_111-8b"/>
誰言萬方聲一概鼉憤龍愁為余變我記江邊枯栁樹<lb/>
未死相逢眞識面他年一葉泝江來還吹此曲相迎餞<lb/>
　　　自興國往筠宿石田驛南二十五里野人舍<lb/>
溪上青山三百疊快馬輕衫來一抹倚山修竹有人家<lb/>
横道清泉知我渴芒鞵竹杖自輕軟蒲薦松牀亦香滑<lb/>
夜深風露滿中庭惟有孤螢自開闔<lb/>
　　　蔡景繁官舎小閣<lb/>
使君不獨東南美典刑尚記先君子戲嘲王叟短轅車<lb/>
<pb n="KR4h0143_WYG_111-9a"/>
肻為徐郎書紙尾三年弭節江湖上千首放懐風月裏<lb/>
手開東閣坐虚明目淨東谿照清泚素琴濁酒容一榻<lb/>
落霞孤鶩供千里大舫何時繫門栁小詩屢欲書窗紙<lb/>
文昌新搆滿鵷鸞都邑正喧收杞梓相逢一醉豈有命<lb/>
南來寂寞君歸矣<lb/>
　　　次韻王定國南遷回見寄<lb/>
土暈銅花蝕秋水要須悍石相礱砥十年氷蘖戰膏梁<lb/>
萬里煙波濯紈綺歸來詩思轉清激百丈空潭數魴鯉<lb/>
<pb n="KR4h0143_WYG_111-9b"/>
逝将桂浦擷蘭蓀不記槐堂收劒履却思庾嶺今何在<lb/>
更說彭城眞夢耳君知先竭是甘泉我願得全如苦李<lb/>
妄心不復九廻腸至道終當三洗髓廣陵陽羡何足較<lb/>
只有無何眞吾里樂全老子今禪伯掣電機鋒不容擬<lb/>
心通豈復問云何印可聊須答如是相逄為我話留滯<lb/>
桃花春漲孤舟起<lb/>
　　　寄蘄簟與蒲傳正<lb/>
蘭谿美箭不成笛離離玉筯排霜脊千溝萬縷自生風<lb/>
<pb n="KR4h0143_WYG_111-10a"/>
入手未開先慘慄公家列屋閉蛾睂珠簾不動花隂移<lb/>
霧帳銀牀初破睡牙籤玉局坐彈棋東坡病叟長羈旅<lb/>
凍臥饑吟似饑鼠倚頼春風洗破衾一夜雪寒披故絮<lb/>
火冷燈青誰復知孤舟兒女自嚘咿皇天何時反炎燠<lb/>
愧此八尺黄琉璃願君淨掃清香閣臥聴風漪聲滿榻<lb/>
習習還從兩腋生請公乘此朝閶闔<lb/>
　　　觀杭州鈐轄歐育刀劒戰袍<lb/>
青綾衲衫暖襯甲紅線勒帛光遶脅禿襟小袖鵰鶻盤<lb/>
<pb n="KR4h0143_WYG_111-10b"/>
大刀長劒龍蛇柙兩軍鼓譟屋瓦墜紅塵白羽紛相雜<lb/>
將軍恩重此身輕笑履鋒鋩如一插書生只肻坐帷幄<lb/>
談笑毫端弄生殺叫呼擊鼓催上竿猛士應憐小兒㸃<lb/>
試問黄河夜偷渡掠面驚沙寒霎霎何如大艦日髙眠<lb/>
一枕清風過苕霅<lb/>
　　　寄呉徳仁兼簡陳季常<lb/>
東坡先生無一錢十年家火燒凡鉛黄金可成河可塞<lb/>
只有霜鬢無由元龍丘居士亦可憐談空說有夜不眠<lb/>
<pb n="KR4h0143_WYG_111-11a"/>
忽聞河東獅子吼拄杖落手心茫然誰似濮陽公子賢<lb/>
飲酒食肉自得仙平生寓物不留物在家學得忘家禪<lb/>
門前䆉稏十頃田清溪遶屋花連天溪堂醉臥呼不醒<lb/>
落花如雪春風顚我遊蘭谿訪清泉已辦布襪青行纒<lb/>
稽山不是無賀老我自興盡回酒船恨君不識顔平原<lb/>
恨我不識元魯山銅駞陌上㑹相見握手一笑三千年<lb/>
　　　送楊傑<hi>并序</hi>
　　無為子嘗奉使登太山絶頂雞一鳴見日出又嘗<lb/>
<pb n="KR4h0143_WYG_111-11b"/>
　　以事過華山重九日飲酒蓮華峰上今乃奉詔與<lb/>
　　髙麗僧統游錢塘皆以王事而從方外之樂善哉<lb/>
　　未曽有也作是詩以送之<lb/>
天門夜上賔出日萬里紅波半天赤歸來平地看跳丸<lb/>
一㸃黄金鑄秋橘太華峰頭作重九天風吹灎黄花酒<lb/>
浩歌馳下腰帶鞓醉舞奔崖一揮手神游八極萬縁虚<lb/>
下視蚊雷隠汚渠大千一息八十返笑厲東海騎鯨魚<lb/>
三韓王子西求法鑿齒彌天兩勍敵過江風急浪如山<lb/>
<pb n="KR4h0143_WYG_111-12a"/>
寄語舟人好看客<lb/>
　　　再過超然臺贈太守霍翔<lb/>
昔飲雩泉别常山天寒嵗在龍蛇間山中兒童拍手笑<lb/>
問我西去何當還十年不赴竹馬約扁舟獨與漁蓑閒<lb/>
重來父老喜我在扶挈老幼相遮攀當時襁褓皆七尺<lb/>
而我安得留朱顔問今太守為誰歟護羗充國髩未斑<lb/>
躬持牛酒勞行役無復杞菊嘲寒慳超然置酒尋舊迹<lb/>
尚有詩賦鑱堅頑孤雲落日在馬耳照耀金碧開煙鬟<lb/>
<pb n="KR4h0143_WYG_111-12b"/>
卻淇自古北流水跳波下瀬鳴玦環願公談笑作石埭<lb/>
坐使城郭生溪灣<lb/>
　　　海市<hi>并引</hi>
　　予聞登州海市舊矣父老云常出於春夏今嵗晩<lb/>
　　不復見矣予到官五日而去以不見為恨禱於海<lb/>
　　神廣德王之廟明日見焉乃作此詩<lb/>
東方雲海空復空羣仙出沒空明中蕩搖浮世生萬象<lb/>
豈有貝闕藏珠宫心知所見皆幻影敢以耳目煩神工<lb/>
<pb n="KR4h0143_WYG_111-13a"/>
嵗寒水冷天地閉為我起蟄鞭魚龍重樓翠阜出霜曉<lb/>
異事驚倒百嵗翁人間所得容力取世外無物誰為雄<lb/>
率然有請不我拒信我人厄非天窮潮陽太守南遷歸<lb/>
喜見石廪堆祝融自言正直動山鬼豈知造物哀龍鍾<lb/>
信睂一笑豈易得神之報汝亦巳豐斜陽萬里孤鳥沒<lb/>
但見碧海磨青銅新討綺語亦安用相與變㓕隨東風<lb/>
　　　送戴䝉赴成都玉局觀將老焉<lb/>
拾遺被酒行歌處野梅官栁西郊路聞道華陽版籍中<lb/>
<pb n="KR4h0143_WYG_111-13b"/>
至今尚有城南杜我欲歸尋萬里橋水花風葉暮瀟瀟<lb/>
芋魁徑尺誰能盡榿木三年已足燒百嵗風狂定何有<lb/>
羡君今作峨睂叟縱未家生執㦸郎也應世出埋輪守<lb/>
莫欺老病未歸身玉局他年第幾人㑹待子猷清興發<lb/>
還須雪夜去尋君<lb/>
　　　送陳睦知潭州<lb/>
華清縹眇浮髙棟上有纈林藏石罋一杯此地初識君<lb/>
千巖夜上同飛鞚君時年少面如玉一飲百觚嫌未痛<lb/>
<pb n="KR4h0143_WYG_111-14a"/>
白鹿泉頭山月出寒光潑眼如流汞朝元閣上酒醒時<lb/>
臥聴風鸞驚鐵鳯舊遊空在人何處二十三年眞一夢<lb/>
我得生還雪髯滿君亦老嫌金帶重有如社燕與秋鴻<lb/>
相逄未穏還相送洞庭青草渺無際天柱紫蓋森欲動<lb/>
湖南萬古一長嗟付與騷人發嘲弄<lb/>
　　　送表弟程六知楚州<lb/>
炯炯明珠照雙璧當年三老蘇程石里人下道避鳩杖<lb/>
刺史迎門倒鳧舄我時與子皆兒童狂走從人覔棃栗<lb/>
<pb n="KR4h0143_WYG_111-14b"/>
健如黄犢不可恃隙過白駒那暇惜醴泉寺古垂橘柚<lb/>
石頭山髙暗松櫟諸孫相逢萬里外一笑未解千憂集<lb/>
子方得郡古山陽老手生風謝刀筆我正含毫紫微閣<lb/>
病眼昏花困書檄莫教印綬繫餘年去掃墳墓當有日<lb/>
功成頭白早歸來共藉棃花作寒食<lb/>
　　　武昌西山<hi>并引</hi>
　　嘉祐中翰林學士承㫖鄧公聖求為武昌令常游<lb/>
　　寒溪西山山中人至今能言之軾謫居黄岡與武<lb/>
<pb n="KR4h0143_WYG_111-15a"/>
　　昌相望亦常往來谿山間元祐元年十一月二十<lb/>
　　九日考試館職與聖求㑹宿玉堂偶話舊事聖求<lb/>
　　嘗作元次山窪樽銘刻之巖石因為此詩請聖求<lb/>
　　同賦當以遺邑人使刻之銘側<lb/>
春江渌漲蒲萄醅武昌官栁知誰栽憶從樊口載春酒<lb/>
歩上西山尋野梅西山一上十五里風駕兩腋飛崔嵬<lb/>
同游困臥九曲嶺褰衣獨到呉王臺中原北望在何許<lb/>
但見落日低黄埃歸來解劒亭前路蒼崖半入雲濤堆<lb/>
<pb n="KR4h0143_WYG_111-15b"/>
浪翁醉處今尚在石臼抔飲無樽罍爾來古意誰復嗣<lb/>
公有妙語留山隈至今好事除草棘常恐野火燒蒼苔<lb/>
當時相望不可見玉堂正對金鑾開豈知白首同夜直<lb/>
臥看椽燭髙花摧江邊曉夢忽驚斷銅鐶玉鎻鳴春雷<lb/>
山人帳空猿鶴怨江湖水生鴻鴈來請公作詩寄父老<lb/>
往和萬壑松風哀<lb/>
　　　再用前韻<lb/>
朱顔發過如春醅胸中棃棗初未栽丹砂未易掃白髮<lb/>
<pb n="KR4h0143_WYG_111-16a"/>
赤松却欲參黄梅寒溪本自逺公社白蓮翠竹依崔嵬<lb/>
當時石泉照金像神光夜發如五臺飲泉鑒面得真意<lb/>
坐視萬物皆浮埃欲收暮景返田里逺泝江水窮離堆<lb/>
還朝豈獨羞老病自歎才盡傾空罍諸公渠渠若夏屋<lb/>
吞吐風月清隅隈我如廢井久不食古甃缺落生隂苔<lb/>
數詩往復相感發汲新除舊寒光開遙知二月春江濶<lb/>
雪浪倒巻雲峰摧石中無聲水亦静云何解轉空山雷<lb/>
<hi>韋應物詩云水性本云静石中固無聲如何兩相激雷轉空山驚</hi>欲就諸公評此語要<lb/>
<pb n="KR4h0143_WYG_111-16b"/>
識憂喜何從來願求南宗一勺水往與屈賈湔餘哀<lb/>
　　　趙令宴崔白大圖幅徑三丈<lb/>
扶桑大蠒如罋盎天女織綃雲漢上往來不遣鳯銜梭<lb/>
誰能鼔臂投三丈人間刀尺不敢裁丹青付與濠梁崔<lb/>
風蒲半折寒雁起竹間的礫寒江梅畫堂粉壁翻雲幕<lb/>
十里江天無處著好臥元龍百尺樓笑看江水拍天流<lb/>
　　　郭熙畫秋山平逺<hi>文潞公為跋尾</hi>
玉堂晝掩春日閑中有郭煕畫春山鳴鳩乳燕初睡起<lb/>
<pb n="KR4h0143_WYG_111-17a"/>
白波青嶂非人間離離短幅開平逺漠漠疎林寄秋晩<lb/>
却似江南送客時中流回頭望雲巘伊川佚老髩如霜<lb/>
臥看秋山思洛陽為君紙尾作行草炯如嵩洛浮秋光<lb/>
我從公遊如一日不覺青山映黄髮為畫龍門八節灘<lb/>
待向伊川買泉石<lb/>
　　　贈李道士<hi>并序</hi>
　　駕部員外郎李宗君固景祐中良吏也守漢州有<lb/>
　　道士尹可元精練善畫以遺火得罪當死君緩其<lb/>
<pb n="KR4h0143_WYG_111-17b"/>
　　獄㑹赦獲免時可元八十一自誓且死必為李氏<lb/>
　　子以報可元既死二十餘年而君子世昌之婦夢<lb/>
　　可元入其室生子曰得柔小名蜀孫幼而善畫既<lb/>
　　長讀莊老喜之遂為道士賜號妙應事母以孝謹<lb/>
　　聞其寫眞蓋妙絶一時云<lb/>
世人只數曹將軍誰知虎頭非癡人腰間大羽何足道<lb/>
頰上三毛自有神平生狎侮諸公子戲著幼輿巖石裏<lb/>
故教世世作黄冠布襪青鞋弄雲水千年鼻祖守闗門<lb/>
<pb n="KR4h0143_WYG_111-18a"/>
一念還為李耳孫香火舊縁何日盡丹青餘習至今存<lb/>
五十之年初過二衰顔記我今如此他時要指集賢人<lb/>
知是香山老居士<lb/>
　　　余與李廌方叔相知久矣領貢舉事而李不得<lb/>
　　　第愧甚作詩送之<lb/>
與君相從非一日筆勢翩翩疑可識平生謾說古戰場<lb/>
過眼終迷日五色我慙不出君大笑行止皆天子何責<lb/>
青袍白紵五千人知子無怨亦無德買羊沽酒謝玉川<lb/>
<pb n="KR4h0143_WYG_111-18b"/>
為我醉倒春風前歸家但草凌雲賦我相夫子非臞仙<lb/>
　　　慶源宣義王丈以累舉得官為洪雅主簿雅州<lb/>
　　　户掾遇吏民如家人人安樂之既謝事居睂之<lb/>
　　　青神瑞草橋放懐自得有書來求紅帶既以遺<lb/>
　　　之且作詩為戲請黄魯直秦少游各為賦一首<lb/>
　　　為老人光華<lb/>
青衫半作霜葉枮遇民如兒吏如奴吏民莫作官長看<lb/>
我是識字耕田夫妻啼兒號刺史怒時有野人來挽須<lb/>
<pb n="KR4h0143_WYG_111-19a"/>
拂衣自注下下考芋魁飯豆吾豈無歸來瑞草橋邊路<lb/>
獨游還佩平生壺慈姥巖前自喚渡青衣江畔人爭扶<lb/>
今年蠶市數州集中有遺民懐袴襦邑中之黔相指似<lb/>
白髯紅帶老不癯我欲西歸卜鄰舎隔牆拊掌容歌呼<lb/>
不學山王乘駟馬回頭空指黄公壚<lb/>
　　　書王定國所藏煙江疊嶂圖<lb/>
江上愁心千疊山浮空積翠如雲煙山邪雲邪逺莫知<lb/>
煙空雲散山依然但見兩崖蒼蒼暗絶谷中有百道飛<lb/>
<pb n="KR4h0143_WYG_111-19b"/>
來泉縈林絡石隠復見下赴谷口為奔川川平山開林<lb/>
麓斷小橋野店依山前行人稍度喬木外漁舟一葉江<lb/>
吞天使君何從得此本㸃綴毫末分清妍不知人間何<lb/>
處有此境徑欲往買二頃田君不見武昌樊口幽絶處<lb/>
東坡先生留五年春風搖江天漠漠暮雲巻雨山娟娟<lb/>
丹楓翻鴉伴水宿長松落雪驚醉眠桃花流水在人世<lb/>
武陵豈必皆神仙江山清空我塵土雖有去路尋無縁<lb/>
還君此畫三歎息山中故人應有招我歸來篇<lb/>
<pb n="KR4h0143_WYG_111-20a"/>
　　　東川清絲寄魯冀州戲贈<lb/>
鵝溪清絲清如氷上有千嵗交枝藤藤生谷底飽風雪<lb/>
嵗晩忽作龍蛇升嗟我雖為老侍從骨寒只受布與繒<lb/>
牀頭錦衾未還客坐覺芒刺在背膺豈如髯卿晩乃貴<lb/>
福禄正似川方増醉中倒著紫綺裘下有半臂出縹綾<lb/>
封題不敢妄裁剪刀尺自有佳人能遙知千騎出清曉<lb/>
積雪未放浮塵興白須紅帶栁絲下老弱空巷人相登<lb/>
但放竒紋出領袖吾髯雖老無人憎<lb/>
<pb n="KR4h0143_WYG_111-20b"/>
　　　寄蔡子華<lb/>
故人送我東來時手栽荔子待我歸荔子巳丹吾髮白<lb/>
猶作江南未歸客江南春盡水如天腸斷西湖春水船<lb/>
想見青衣江畔路白魚紫笋不論錢霜髯三老如霜檜<lb/>
舊交零落今誰輩莫從唐舉問封侯但遣麻姑更爬背<lb/>
　　　送江公著知吉州<lb/>
三呉行盡千山水猶道桐廬更清美豈惟濁世隠狂奴<lb/>
時平亦出佳公子初冠惠文讀城旦晩入奉常陪劒履<lb/>
<pb n="KR4h0143_WYG_111-21a"/>
方將華省起彈冠忽憶釣臺歸洗耳未應良木棄大匠<lb/>
要使名駒試千里奉親官舎當有擇得郡江南差可喜<lb/>
白粲連檣一萬艘紅妝執樂三千指簿書期㑹得餘閒<lb/>
亦念人生行樂耳<lb/>
　　　次韻曹子方運判雪中同遊西湖<lb/>
詞源灎灎波頭展清唱一聲巖谷滿未容雪積句先髙<lb/>
豈獨湖開心自逺雲山已作歌睂淺山下碧流清似眼<lb/>
尊前侑酒只新詩何異書魚餐蠧簡<lb/>
<pb n="KR4h0143_WYG_111-21b"/>
　　　西湖秋涸東池魚窘甚因㑹客呼網師遷之西<lb/>
　　　池為一笑之樂夜歸被酒不能寐戱作放魚一<lb/>
　　　首<lb/>
東池浮萍半黏塊裂碧跳青出魚背西池秋水尚涵空<lb/>
舞濶搖深吹荇帶吾僚有意為遷居老守縱饞那忍膾<lb/>
縱横爭看銀刀出瀺灂初驚玉花碎但愁數罟損鱗鬛<lb/>
未信長堤隔濤瀬濊濊發發須㬰間圉圉洋洋尋丈外<lb/>
安知中無蛟龍種尚恐或有風雲㑹明年春水漲西湖<lb/>
<pb n="KR4h0143_WYG_111-22a"/>
好去相忘渺淮海<lb/>
　　　復次放魚韻答趙承議陳教授<lb/>
擾擾萬生同一塊搶榆不羡培風背青丘已吞雲夢芥<lb/>
黄河復繚天門帶長譏韓子隘且陋一飽鯨魚何足膾<lb/>
東坡也是可憐人披抉泥沙收細碎逝將歸休八節灘<lb/>
又欲往釣七里瀬正似此魚逃網中未與造物遊數外<lb/>
且將新句調二子湖上秋髙風月㑹為君更喚木膓兒<lb/>
脚扣兩舷歌小海<lb/>
<pb n="KR4h0143_WYG_111-22b"/>
　　　聚星堂雪<hi>并引</hi>
　　元祐六年十一月一日禱雨張龍公得小雪與客<lb/>
　　㑹飲聚星堂忽憶歐陽文忠公作守時雪中約客<lb/>
　　賦詩禁體物語於艱難中特出竒麗爾來四十餘<lb/>
　　年莫有繼者僕以老門生繼公後雖不足追配先<lb/>
　　生而賔客之美殆不減當時公之二子又適在郡<lb/>
　　故輙舉前令各賦一篇<lb/>
窗前暗響鳴枯葉龍公試手行初雪映空先集疑有無<lb/>
<pb n="KR4h0143_WYG_111-23a"/>
作態斜飛正愁絶衆賔起舞風竹亂老守先醉霜松折<lb/>
恨無翠䄂㸃横斜秖有微燈照明滅歸來尚喜更鼓永<lb/>
晨起不待鈴索掣未嫌長夜作衣稜却怕初陽生眼纈<lb/>
欲浮大白追餘賞幸有囘飈驚落屑糢糊檜頂獨多時<lb/>
歴亂瓦溝裁一瞥汝南先賢有故事醉翁詩話誰續説<lb/>
當時號令君聴取白戰不許持寸鐵<lb/>
　　　用前韻作雪詩留景文<lb/>
萬松嶺上黄千葉載酒年年踏松雪劉郎去後誰復來<lb/>
<pb n="KR4h0143_WYG_111-23b"/>
花下有人心斷絶東齋夜坐搜雪句兩手龜拆霜須折<lb/>
無情豈亦畏嘲弄穿簾入户吹燈滅紛紛兒女爭所似<lb/>
碧海長鯨君未掣朝來雲漢接天流顧我小詩如㸃纈<lb/>
歐陽趙陳在户外急掃中庭鋪木屑交遊雖似雪栢堅<lb/>
聚散行作風花瞥晴光融作一尺泥歸有何事眞無說<lb/>
泥乾路穏放君去莫倚馬蹄如踣鐵<lb/>
　　　送李公恕赴闕<lb/>
君才有如切玉刀見之凛凛寒生毛願隨壯士斬蛟蜃<lb/>
<pb n="KR4h0143_WYG_111-24a"/>
不願腰間纒錦絛用違其才志不展坐與胥吏同疲勞<lb/>
忽然睂上有黄氣吾君漸次收英髦立談左右俱動色<lb/>
一語徑破千言牢我頃分符在東武脫略萬事惟嬉遨<lb/>
盡壊屛幛通内外仍呼騎曹為馬曹君為使者見不問<lb/>
反更對飲持雙螯酒酣箕坐語驚衆雜以嘲諷窮詩騷<lb/>
世上小兒多忌諱獨能容我眞賢豪為我買田臨汝水<lb/>
逝將歸去誅蓬蒿安能終老塵土下俯仰隨人如桔橰<lb/>
　　　蠟梅一首贈趙景貺<lb/>
<pb n="KR4h0143_WYG_111-24b"/>
天工㸃酥作梅花此有蠟梅禪老家蜜蜂採花作黄蠟<lb/>
取蠟為花亦其物天工變化誰得知我亦兒嬉作小詩<lb/>
君不見萬松嶺上黄千葉玉蘂檀心兩竒絶醉中不覺<lb/>
渡千山夜聞梅香失醉眠歸來却夢尋花去夢裏花仙<lb/>
覓竒句此間風物屬詩人我老不飲當付君君行適呉<lb/>
我適越笑指西湖作衣鉢<lb/>
　　　次韻王滁州見寄<lb/>
斯人何似似春雨歌舞農夫怨行路君看永叔與元之<lb/>
<pb n="KR4h0143_WYG_111-25a"/>
坎軻一生遭口語兩老當年髩未絲玉堂揮翰手如飛<lb/>
教得滁人解吟咏至今里巷嘲輕肥君家聨翩盡卿相<lb/>
獨來坐嘯谿山上笑捐浮利一雞肋多取清名幾熊掌<lb/>
丈夫自重貴難售兩翁今與青山久後來太守更風流<lb/>
要伴前人作詩瘦我倦承明苦求出到處遺蹤尋六一<lb/>
憑君試與問瑯琊許我來遊莫難色<lb/>
　　　在潁州與趙德麟同治西湖未成改揚州三月<lb/>
　　　十六日湖成德麟有詩見懐次其韻<lb/>
<pb n="KR4h0143_WYG_111-25b"/>
太山秋毫兩無窮巨細本出相形中大千起滅一塵裏<lb/>
未覺杭潁誰雌雄我在錢塘拓湖渌大隄士女爭昌丰<lb/>
六橋横絶天漢上北山始與南屏通忽驚二十五萬丈<lb/>
老葑席捲蒼雲空朅來潁尾弄秋色一水縈帶昭靈宫<lb/>
坐思呉越不可到借君月斧修朣朧二十四橋亦何有<lb/>
換此十頃玻瓈風雷塘水乾禾黍滿寶釵耕出餘鸞龍<lb/>
明年詩客來弔古伴我霜夜號秋蟲<hi>德麟見約來揚寄居亦有意求揚倅</hi>
　　　召還至都門先寄子由<lb/>
<pb n="KR4h0143_WYG_111-26a"/>
老身倦馬河堤永踏盡黄榆緑槐影荒雞號月未三更<lb/>
客夢還家時一頃歸老江湖無嵗月未塡溝壑猶朝請<lb/>
黄門殿中春事罷詔許來迎先出省已飛青蓋在河梁<lb/>
定餉黄封兼賜茗逺來無物可相贈一味豐年說淮潁<lb/>
　　　書晁說之考牧圖後<lb/>
我昔在田間但知羊與牛川平牛背穏如駕百斛舟舟<lb/>
行無人岸自移我臥讀書牛不知前有百尾羊聴我鞭<lb/>
聲如鼓鼙我鞭不妄發視其後者而鞭之澤中草木長<lb/>
<pb n="KR4h0143_WYG_111-26b"/>
草長病牛羊尋山跨坑谷騰趠筋骨强煙蓑雨笠長林<lb/>
下老去而今空見畫世間馬耳射東風悔不長作多牛<lb/>
翁<lb/>
　　　送曽仲錫通判如京師<lb/>
邊城嵗暮多風雪强壓春醪與君别玉帳夜談霜月苦<lb/>
鐵騎曉出氷河裂斷蓬飛葉巻黄沙祗有千林䰒鬆花<lb/>
應為王孫朝上國珠幢玉節與排衙左援公孝右孟博<lb/>
我居其間嘯且諾僕夫為我催歸來要與北海春水爭<lb/>
<pb n="KR4h0143_WYG_111-27a"/>
先回<lb/>
　　　寓居合江樓<lb/>
海上蔥曨氣佳哉二江合處朱樓開蓬萊方丈應不逺<lb/>
肯為蘇子浮江來江風初涼睡正美樓上啼鴉呼我起<lb/>
我今身世兩相違西流白日東流水樓中老人日清新<lb/>
天上豈有癡仙人三山咫尺不歸去一杯付與羅浮春<lb/>
　　　十一月二十六日松風亭下梅花盛開<lb/>
春風嶺上淮南邨昔年梅花曽斷魂豈知流落復相見<lb/>
<pb n="KR4h0143_WYG_111-27b"/>
蠻風蜑雨愁黄昏長條半落荔枝浦臥樹獨秀桄榔園<lb/>
豈惟幽光留夜色直恐冷豔排冬温松風亭下荆棘裏<lb/>
兩株玉蘂明朝暾海南仙雲嬌墮砌月下縞衣來叩門<lb/>
酒醒夢覺起繞樹妙意有在終無言先生獨飲勿歎息<lb/>
幸有落月窺清尊<lb/>
　　　再用前韻<lb/>
羅浮山下梅花邨玉雪為骨氷為魂紛紛初疑月挂樹<lb/>
耿耿獨與參横昏先生索居江海上悄如病鶴栖荒園<lb/>
<pb n="KR4h0143_WYG_111-28a"/>
天香國豔肻相顧知我酒熟詩清温蓬萊宫中花鳥使<lb/>
緑衣倒挂扶桑暾抱叢窺我方醉臥故遣啄木先敲門<lb/>
麻姑過君急掃灑鳥能歌舞花能言酒醒人散山寂寂<lb/>
唯有落蘂粘空尊<lb/>
　　　追餞正輔表兄至博羅賦詩為别<lb/>
孤臣南游墮黄菅君亦何事來牧蠻艤舟蜑户龍岡窟<lb/>
置酒椰葉桄榔間髙談巳笑衰語陋傑句尤覺清詩孱<lb/>
博羅小縣僧舍古我不忍去君忘還君應回望秦與楚<lb/>
<pb n="KR4h0143_WYG_111-28b"/>
夢渉漢水愁秦闗我亦坐念髙安客神遊黄蘗參洞山<lb/>
何時曠蕩洗瑕謫與君歸駕相追攀棃花寒食隔江路<lb/>
兩山遙對雙煙鬟歸耕不用一錢物惟要兩脚飛孱顔<lb/>
玉牀丹鏃記分我助我金鼎光斕斑<lb/>
　　　再用前韻<lb/>
樂夭雙髩如霜菅始知謝遣素與蠻我兄緑髪蔚如故<lb/>
已了夢幻齊人間蛾睂勸酒聊爾耳處仲太忍茂𢎞孱<lb/>
三杯徑醉便歸臥海上知復幾往還連姢六么趁蹋鞠<lb/>
<pb n="KR4h0143_WYG_111-29a"/>
杳眇三疊縈陽闗酒醒夢斷何所有落花流水空青山<lb/>
忽驚鐃鼔發半夜明月不許幽人攀贈行無物惟一語<lb/>
莫遣瘴霧侵雲鬟羅浮道人一傾蓋欲繫白日留君顔<lb/>
應知我是香案吏他年許綴蓬萊班<lb/>
　　　四月十一日初食荔支<lb/>
南邨諸楊北邨盧<hi>謂楊梅盧橘也</hi>白華青葉冬不枯垂黄綴紫<lb/>
煙雨裏特與荔支為先驅海山仙人絳羅襦紅紗中單<lb/>
白玉膚不須更待妃子笑風骨自是傾城姝不知天公<lb/>
<pb n="KR4h0143_WYG_111-29b"/>
有意無遣此尤物生海隅雲山得伴松檜老霜雪自困<lb/>
樝棃麤先生洗盞酌桂醑氷盤薦此赬虬珠似開江鰩<lb/>
斫玉柱更洗河豚烹腹腴<hi>予嘗謂荔支厚味髙格兩絶果中無比惟江鰩柱河豚魚</hi>
<hi>近之耳</hi>我生渉世本為口一官乆巳輕蓴鱸人間何者非<lb/>
夢幻南來萬里眞良圖<lb/>
　　　同正輔表兄游白水山<lb/>
偉哉造物眞豪縱攫土搏沙為此弄擘開翠峽走雲雷<lb/>
截破奔流作潭洞因隨化人履巨迹得與仙兄躡飛鞚<lb/>
<pb n="KR4h0143_WYG_111-30a"/>
曵杖不知巖谷深穿雲但覺衣裘重坐看驚鳥投霜葉<lb/>
知有老蛟蟠石甕金沙玉礫粲可數古鏡寶奩寒不動<lb/>
念兄獨立與世疎絶境難到惟我共永辭角上兩蠻觸<lb/>
一洗胸中九雲夢浮來山髙回望失武陵路絶無人送<lb/>
筠籃擷翠爪甲香素綆分碧銀瓶凍歸路霏霏湯谷暗<lb/>
野堂活活神泉湧解衣浴此無垢人身輕可試雲間鳯<lb/>
　　　次韻正輔同遊白水山<lb/>
祗知楚越為天涯不知肝膽非一家此身如綫自縈繞<lb/>
<pb n="KR4h0143_WYG_111-30b"/>
左旋右轉隨繅車誤抛山林入朝市平地咫尺千褒斜<lb/>
欲從稚川隠羅浮先與靈運開永嘉首參虞舜欵韶石<lb/>
次謁六祖登南華仙山一見五色羽雪樹兩摘南枝花<lb/>
赤魚白蟹箸屢下黄柑緑橘籩常加糖霜不待蜀客寄<lb/>
荔枝莫信閩人誇恣傾白蜜收五稜細劚黄土栽三椏<lb/>
朱明洞裏得靈草翩然放杖凌蒼霞豈無軒車駕熟鹿<lb/>
亦有鼔吹號寒鼃仙人勸酒不用勺石上自有樽罍窪<lb/>
徑從此路朝玉闕千里莫遣毫釐差故人日夜望我歸<lb/>
<pb n="KR4h0143_WYG_111-31a"/>
相迎直到長風沙豈知乗查天女側獨倚雲機看織紗<lb/>
世間誰似老兄弟篤愛不復相疵瑕相攜行到水窮處<lb/>
庶幾一見留子嗟千年枸杞嘗夜吠無數草棘工藏遮<lb/>
但令凡心一洗濯神人仙藥不我遐山中歸來萬想滅<lb/>
豈復回顧雙飛雅<lb/>
　　　張競辰永康所居萬卷堂<lb/>
君家四壁如相如巻藏天禄吞石渠豈惟鄴侯三萬軸<lb/>
家有世南行祕書兒童拍手笑何事笑人空腹談經義<lb/>
<pb n="KR4h0143_WYG_111-31b"/>
未許中郎得異書且與楊雄說竒字清江縈出碧玉環<lb/>
下有老龍千古閑知君好事家有酒化為老人夜扣闗<lb/>
留侯之孫書滿腹玉函寶方何用讀濠梁空復五車多<lb/>
圯上從來一編足<lb/>
　　　送别<lb/>
鴨頭春水濃如染水面桃花弄春臉衰翁送客水邊行<lb/>
沙襯馬蹄烏㡌㸃昻頭問客幾時歸客道秋風落葉飛<lb/>
繫馬緑楊開口笑傍人依約見斜暉<lb/>
<pb n="KR4h0143_WYG_111-32a"/>
　　　再過泗上<lb/>
眼明初見淮南樹十客相逢九呉語旅程已付夜帆風<lb/>
客睡不妨背船雨黄柑紫蟹見江梅紅稻白魚飽兒女<lb/>
慇懃買酒謝船師千里勞君勤轉櫓<lb/>
　　　清逺舟中寄耘老<lb/>
小寒初度梅花嶺萬壑千巖背人境清逺聊為泛宅行<lb/>
一夢分明墮鄉井覺來滿眼是湖山鴨緑波搖鳯凰影<lb/>
海陵居士無雲梯嵗晩結廬潁水湄山腰自懸蒼玉珮<lb/>
<pb n="KR4h0143_WYG_111-32b"/>
野馬不受黄金羈門前車蓋獵獵走笑倚清流數髩絲<lb/>
汀洲相見春風起白蘋吹花散煙水萬里飄蓬未得歸<lb/>
目斷滄浪淚如洗北鴈南來遺素書苦言大浸沒我廬<lb/>
清齋十日不燃鼎曲突往往巢龜魚今年玉粒賤如水<lb/>
青銅欲買囊巳虚人生百年如寄爾七十朱顔能有幾<lb/>
有子休論賢與愚倪生枉却帶經鋤天南看取東坡叟<lb/>
可是平生廢讀書<lb/>
　　　李白謫仙詩<lb/>
<pb n="KR4h0143_WYG_111-33a"/>
　我居青空裏君隠黄埃中聲形不相吊心事難形容欲<lb/>
　乘明月光訪君開素懐天杯飲清露展翼登蓬萊佳人<lb/>
　持玉尺度君多少才玉尺不可盡君才無時休對面一<lb/>
　笑語共躡金鼇頭絳宫樓闕百千仭霞衣誰與雲煙浮<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_111-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻二十八<lb/>
</p>
<p>
</p>
  </div>
</body>
</text>
</TEI>
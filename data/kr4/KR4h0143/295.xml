<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_295-1a"/>
　欽定四庫全書<lb/>
御選金詩巻五<lb/>
　　五言古詩三<lb/>
　　　元好問<lb/>
　　　　箕山<lb/>
　幽林轉隂崖鳥道人迹絶許君棲隱地唯有太古雪人<lb/>
　間黄屋貴物外祇自潔尚厭一瓢喧重負寧所屑降衷<lb/>
　均義禀汨利忘智決得隴又望蜀有齊安用薛干戈幾<lb/>
<pb n="KR4h0143_WYG_295-1b"/>
　蠻觸宇宙日流血魯連蹈東海夷齊采薇蕨至今陽城<lb/>
　山衡華兩丘垤古人不可作百念肝肺熱浩歌北風前<lb/>
　悠悠送孤月<lb/>
　　　　緱山置酒<hi>同内翰馮文叔獻雷兄希顔賦詩分韻得賔字</hi>
　靈宫肅清曉細柏含古春人言王子喬鶴馭此上賔白<lb/>
　雲山蒼蒼平田木欣欣登髙覽元化浩蕩融心神西望<lb/>
　洛陽城大路通平津行人細如蟻擾擾爭紅塵蓬萊風<lb/>
　濤深髩毛日夜新殷勤一杯酒愧爾雲間人<lb/>
<pb n="KR4h0143_WYG_295-2a"/>
　　　光武臺<lb/>
東南地上遊荆楚兵四衝遊子十月來登髙送長鴻當<lb/>
年赤帝孫提劒起蒿蓬一顧滍水斷再顧新都空雷霆<lb/>
萬萬古青天看飛龍巋然此遺臺落日荒煙重誰見經<lb/>
綸初指揮走羣雄白水日夜東石麟幾秋風空餘廣武<lb/>
歎無復雲臺功<lb/>
　　　潁亭留别<hi>同李冶仁卿張肅子敬王元亮子正分韻得畫字</hi>
故人重分攜臨流駐歸駕乾坤展清眺萬景若相借北<lb/>
<pb n="KR4h0143_WYG_295-2b"/>
風三日雪太素秉元化九山鬱崢嶸了不受陵跨寒波<lb/>
淡淡起白鳥悠悠下懷歸人自急物態本閒暇壺觴負<lb/>
吟嘯塵土足悲咤回首亭中人平林澹如畫<lb/>
　　　㶏亭<lb/>
春物已清美客懷自幽獨危亭一徘徊翛然若新沐宿<lb/>
雲淡野川元氣浮草木微茫盡楚尾平逺疑杜曲生平<lb/>
逺遊賦吟諷心自足朅來著世網抑抑就邊幅人生要<lb/>
適情無榮復何辱乾坤入望眼容我謝羈束一笑白鷗<lb/>
<pb n="KR4h0143_WYG_295-3a"/>
前春波動新綠<lb/>
　　　出京<hi>史院得告歸嵩山侍下</hi>
從宦非所堪長告欣得請驅馬出國門白日觸隆景半<lb/>
生無根著飄轉如斷梗一昨隨牒來六月阻歸省城居<lb/>
苦湫隘羣動日蛙黽慙愧山中人團茅遂幽屏塵泥久<lb/>
相浣夢寐見清潁矯首孤飛雲西南路何永<lb/>
　　　㶏水<lb/>
㶏水復㶏水東望鴈行沒殷勤一杯酒遥酹㶏亭月永<lb/>
<pb n="KR4h0143_WYG_295-3b"/>
懷紫髯郎冠佩見突兀巖巖石青峙鬱鬱松秀發徘徊<lb/>
功名㑹脱落豪俠窟中州有士論指與雷李屈挂弓須<lb/>
扶桑洗劒必溟渤皇天靳美器一世惜英物神交付冥<lb/>
漠生氣凛毛髮古來天下馬萬里入超忽良樂不並世<lb/>
燕市空駿骨狂歌呌秋雲北風撼林樾<lb/>
　　　贈答劉御史雲卿<lb/>
舊聞劉君公學經發源深驊騮萬里氣聖途已駸駸大<lb/>
梁語三日副我夙所欽濂溪無北流此道日西沈百年<lb/>
<pb n="KR4h0143_WYG_295-4a"/>
牛山木不復秀穹林南風雖寥寥聞絃猶賞音獨憐夸<lb/>
毗子一我無古今共學君所貪適道我豈任相酬無别<lb/>
物徒有好賢心<lb/>
老鶴何許來澹與孤雲同相值太虚室悠然復西東聖<lb/>
學要深談别君惜悤悤何時沂水上同詠舞雩風<lb/>
　　　送欽叔内翰并寄劉達卿郎中白文舉編修二<lb/>
　　　首<lb/>
忽忽歲云暮烈烈風霜威舉頭望長安游子從此歸我<lb/>
<pb n="KR4h0143_WYG_295-4b"/>
有平生懷愛君如連枝半年姜肱被所樂良不貲尚恨<lb/>
人事異離合無定時送君酒一杯侑以彈鋏辭上言行<lb/>
路難下言長相思<lb/>
古人遥相望每恨不同時同時得古人歡樂良在兹君<lb/>
歸豈不佳交遊滿京師門前車馬來笑言慰所思細話<lb/>
洛陽事髙詠嵩山詩宫壺發新篘宫梅耿幽姿故應劉<lb/>
與白亦復念微之<lb/>
　　　飲酒五首<hi>襄城作</hi>
<pb n="KR4h0143_WYG_295-5a"/>
西郊一畞宅閉門秋草深牀頭有新釀意愜成孤斟舉<lb/>
杯謝明月蓬蓽肯相臨願將萬古色照我萬古心<lb/>
去古日已逺百偽無一真獨餘醉鄉地中有羲皇淳聖<lb/>
敎難為功乃見酒力神誰能釀滄海盡醉區中民<lb/>
利端始萌芽忽復成禍根名虛買實禍將相安足論驅<lb/>
驢上邯鄲逐兔出東門離官寸亦樂里社有拙言<hi>離官寸亦</hi>
<hi>樂晉俚諺云然</hi>
萬事有定分聖智不能移而於定分中亦有不測機人<lb/>
<pb n="KR4h0143_WYG_295-5b"/>
生桐葉露見日忽已晞唯當飲美酒儻來非所期<lb/>
此飲又復醉此醉更酣適徘徊雲間月相對淡以黙三<lb/>
更風露下巾袖警微溼浩歌天壤間今夕知何夕<lb/>
　　　後飲酒五首<hi>陽翟作</hi>
少日不能觴少許便有餘比得酒中趣日與杯杓俱一<lb/>
日不自澆肝肺如欲枯當其得意時萬物寄一壺作病<lb/>
知柰何妾婦良區區但愧生理廢飢寒到妻孥吾貧盖<lb/>
有命此酒不可無<lb/>
<pb n="KR4h0143_WYG_295-6a"/>
金丹換凡骨誕幻若無實如何杯杓間乃有此樂國天<lb/>
生至神物與世作酣適豈曰無妙理滉漾莫容詰康衢<lb/>
吾自樂何者為帝力大笑白與劉區區頌功德<lb/>
客從崧少來貽我招隱詩為言學仙好人間竟何為一<lb/>
笑顧客言神仙非所期山中如有酒吾與爾同歸<lb/>
酒中有勝地名流所同歸人若不解飲俗病從何醫此<lb/>
語誰所云吾友田紫芝紫芝雖吾友痛飲真吾師一飲<lb/>
三百杯談笑成歌詩九原不可作想見當年時<lb/>
<pb n="KR4h0143_WYG_295-6b"/>
飲人不飲酒正自可飲泉飲酒不飲人屠沽從擊鮮酒<lb/>
如以人廢美祿何負焉我愛靖節翁於酒得其天龎通<lb/>
何物人亦復為陶然兼忘物與我更覺此翁賢<lb/>
　　　少林<lb/>
雲林入清深禪房坐蕭爽澄泉潔餘習髙鳥喚長往我<lb/>
無𤣥豹姿謾有紫霞想回首山中雲靈芝日應長<lb/>
　　　劉曲龍潭<lb/>
層氷積浩蕩陵谷低吞吐窈窕轉幽壑突兀開淨宇回<lb/>
<pb n="KR4h0143_WYG_295-7a"/>
頭山水縣亦復墮塵土孤雲鐵梁北宇宙一仰俛風景<lb/>
初不殊川塗忽修阻寒潭海眼淨黕黑自太古蟄龍何<lb/>
年卧萬國待霖雨誰能裂蒼崖雷風看掀舉<hi>山中人歲旱則轉大</hi>
<hi>石入潭中以駭龍瞬息致雨故云</hi>
　　　龍門雜詩<lb/>
石樓繞清伊塵土天所限人言無僧久草滿不復剗灘<lb/>
聲激悲壯山意出髙蹇當年香山老挂冠遂忘返髙情<lb/>
留詩軸清話入禪版誰言海山去蕭散仍在眼溪寒不<lb/>
<pb n="KR4h0143_WYG_295-7b"/>
可渉倚杖西林晚<lb/>
　　　豐山懷古<lb/>
豐山一何髙古屋蒼煙重開門望吳楚鳥去天無窮連<lb/>
山横巨鼇白水亘長虹川原鬱佳氣自古南都雄炎精<lb/>
昔季興卧龍起隆中落落出奇策言言揭孤忠時事有<lb/>
可論生晩恨不逢漢賊不兩立大義皎日同吳人操等<lb/>
耳忍與分河潼奪操而與權何以示至公一民漢遺黎<lb/>
尺地漢故封守民及守土天地與相終不能禦冦讐顧<lb/>
<pb n="KR4h0143_WYG_295-8a"/>
以冦自功旣異鴻溝初又非列國從一劵捐半産二祖<lb/>
寧汝容端本一已失孤唱誰當從至今有遺恨廟栢號<lb/>
隂風舊聞清泠淵天籟如撞鐘山徑野人語誕幻欺孩<lb/>
童開元有亂階鹿飲温泉宫黄猿何為者乃爾能嘯兇<lb/>
乾坤之大音久鬱理當通清霜旦夕落佇爾驚羣聾<hi>孔明</hi>
<hi>自謂漢室季興清泠淵黄猿出見廟碑述開元事</hi>
　　　乙酉六月十一日雨<lb/>
一旱近兩月河洛東連淮驕陽佐大火南風巻黄埃草<lb/>
<pb n="KR4h0143_WYG_295-8b"/>
樹青欲乾四望令人哀時時怪事發雨雹如李梅我夢<lb/>
天河翻崩騰走雲雷今日復何日駃雨東南來元氣淋<lb/>
漓中焦巻意已迴良苗與新穎鬱鬱無邊涯書生如老<lb/>
農苦樂與之偕閭閻聞吉語一笑心顔開酉年酒如漿<lb/>
乾溢安能烖惟當作髙廪多具尊與罍家人笑問我君<lb/>
田安在哉<hi>駃雨與快同音見魏志</hi>
　　　種松<lb/>
百錢買松羔植之我東牆汲井浣塵土插籬䕶牛羊一<lb/>
<pb n="KR4h0143_WYG_295-9a"/>
日三摩挲愛比添丁郎昨宵入我夢忽然變昂藏昂藏<lb/>
上雲霄慘淡含風霜起來月中看細鬛攢針芒惘然一<lb/>
太息何年起明堂鄰叟向我言種木本易長不見河畔<lb/>
柳顧盼百尺强君自作逺計今者何所望<lb/>
　　　采杞<lb/>
仙苗不擇地榛莽散秋實微霜綠未隕濃露紅欲滴方<lb/>
書尚服餌僮僕課采拾花葉久已饜功實從此得苦荼<lb/>
薦竒味凡醖化靈液人傳東坡事世驗西河術誑口亦<lb/>
<pb n="KR4h0143_WYG_295-9b"/>
自佳輕骨況可必維物多似是致用相萬一向非觀玉<lb/>
篇誰為分杞棘<lb/>
　　宿菊潭<lb/>
田父立馬前來赴長官期父老且勿往問汝我所疑民<lb/>
事古所難令才又非宜到官已三月惠利無毫釐汝鄉<lb/>
之單貧寧為豪右欺聚訟幾何人健鬬復是誰官人一<lb/>
耳目百里安能知東州長官清白直下村稀我雖禁吏<lb/>
出將無夜叩扉教汝子若孫努力逃寒饑軍租星火急<lb/>
<pb n="KR4h0143_WYG_295-10a"/>
期㑹切勿違期會不可違鞭朴傷汝肌傷肌尚云可夭<lb/>
閼令人悲<lb/>
　　　觀淅江漲<hi>淅水今在鄖陽見水經註非浙江也</hi>
一旱千里赤一雨垣屋敗淅固以江名暴與衆壑㑹初<lb/>
驚沙石卷稍覺川谷隘雷風入先驅大塊供一噫千帆<lb/>
鼓前浪萬馬接後派崩崖不暇顧拔木無留礙憑陵如<lb/>
藉勢洄伏各有態平分乍舒徐怒觸忽碎壞雲蒸楚樹<lb/>
杪雪映商嶺背彷彿千丈潮怳與海門對佽飛鬬蛟鱷<lb/>
<pb n="KR4h0143_WYG_295-10b"/>
燃犀出鱗介陽侯富隂族萬首露光怪翠蕤淡偃蹇鉦<lb/>
鼓亂<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>磕永懷疏鑿力重歎神禹大乾坤海為壑未礙<lb/>
變横潰納汙非無處流惡聊自快投詩與龍盟滌蕩煩<lb/>
一再<hi>時拜大赦五日矣</hi>
　　　鶴雀崖北龍潭<lb/>
層崖閟頑隂水木深以阻湍聲半空落洶洶如怒虎風<lb/>
生木葉脱魄動不敢語何年渾沌竅靈物此棲處初從<lb/>
一綫溜開鑿到神禹雲雨鼓飛浪噴薄齊萬弩藏珠驪<lb/>
<pb n="KR4h0143_WYG_295-11a"/>
龍頷百斛快一吐油油入無底細散不濡縷歸藏海有<lb/>
穴汎溢愁下土南峰天一柱萬古鎮幽府江山有奇探<lb/>
落景廹行旅多慚茹芝人終年看飛雨<lb/>
　　　五松平<lb/>
竹港晨露白石門秋氣寒湍流落澗壑細路深茅菅江<lb/>
平白石出竟日沿清灣四顧不見人山鳥時間闗蒼崖<lb/>
入地底煙靄青漫漫力盡不能過却坐空長歎青天白<lb/>
雲間可望不可攀虚名竟何得行路乃爾難<lb/>
<pb n="KR4h0143_WYG_295-11b"/>
　　　贈答楊煥然<lb/>
詩亡又已久雅道不復陳人人握和璧燕石誰當分闗<lb/>
中楊夫子髙誼世所聞十年𤣥尚白藜藿甘長貧有來<lb/>
河水篇四海付斯文斯文有定在桓生知子雲古來知<lb/>
已難萬里猶比鄰千人國中和要非心所親東楚西南<lb/>
秦望君勞我神相逢不得語别去徒殷勤白雲不可贈<lb/>
相思秋復春<lb/>
　　　送詩人李正甫<lb/>
<pb n="KR4h0143_WYG_295-12a"/>
陽和入枯株靄靄含芳津山頭太古石不與萬物春朝<lb/>
從木客遊暮將山鬼鄰紫芝僅盈匊幽蘭不充紉青雲<lb/>
入長吁肝膽空輪囷我嘗讀君詩天趣觸眼新秦遊得<lb/>
豪宕晉産餘真淳怒虎不受唾駭鹿未易馴安坐誰不<lb/>
如半生走逡巡蒼蒼不可問藐藐誰當親青山碾為塵<lb/>
白日無閒人空歌東野曲不救西州貧<lb/>
　　　曉發石門渡湍水道中<lb/>
疎星淡秋明隂霞絢朝映積雨成坐愁晨光動幽興石<lb/>
<pb n="KR4h0143_WYG_295-12b"/>
門歸馭引湍浦漁舠並曠蕩萬景新歸藏四山静平湖<lb/>
風漪綠逺岸秋沙淨洋洋遊魚逝汎汎輕鷗泳隱顯乖<lb/>
夙心感遇見真性倦遊時自悼違已將安竟憂端從中<lb/>
來茫茫發孤詠<lb/>
　　　放言<lb/>
韓非死孤憤虞卿著窮愁長沙一湘纍郊島兩詩囚人<lb/>
生定能幾肺肝日相讐井蛙奚足論褌蝨良足羞正有<lb/>
一朝樂不償百年憂古來帝王師或從赤松遊大笑人<lb/>
<pb n="KR4h0143_WYG_295-13a"/>
間世起滅眞浮漚曾是萬户封不博一掉頭有來且當<lb/>
避未至吾何求悠悠復悠悠大川日東流紅顔不暇惜<lb/>
素髮忽已稠我欲升嵩髙揮杯勸浮丘因之兩黄鵠浩<lb/>
蕩觀齊州<lb/>
　　　李道人崧陽歸隱圖<lb/>
北山范寛筆老硬無妍姿南山小平逺澹若韋郎詩崧<lb/>
陽古僊村佳處我所知長林連玉華細路入清微連延<lb/>
百餘家柴門水之湄桑麻蔽朝日雞犬通垣籬愧我出<lb/>
<pb n="KR4h0143_WYG_295-13b"/>
山來京塵滿山衣春風四十日夢與孤雲飛可笑李山<lb/>
人嗜好世所希逢人覓詩句不恤怒與譏道人本無事<lb/>
何苦塵中為京師不易居我癡君更癡山中酒應熟幾<lb/>
日是歸期<lb/>
　　　黄公廟<lb/>
羇客無恒居六月走長路清風黄公祠地古欣所遇劒<lb/>
飛素靈哭龍躍雲雨赴堂堂文成君談笑取帝傅功名<lb/>
要有命隂相果何預誰謂圯上人異事驚竹素河清不<lb/>
<pb n="KR4h0143_WYG_295-14a"/>
可俟筋力疲世故袖間一編書塵埃歎遲暮<lb/>
　　　學東坡移居<lb/>
誰謂我屋寛寢處無復餘誰謂我屋小十口得安居南<lb/>
榮坐諸郎課誦所依於西除著僮僕休沐得自如老我<lb/>
於其間兀兀窮朝晡起立足欠伸偃卧足展舒窗明火<lb/>
焙暖似欲忘囚拘屋前有隙地客舍不可無花闌及菜<lb/>
圃次第當耘鋤東野載家具家具少於車我貧不全貧<lb/>
尚有百本書<lb/>
<pb n="KR4h0143_WYG_295-14b"/>
故書堆滿牀故物貯滿箱渾渾商寶鬲纍纍漢銅章杖<lb/>
飾昭敬㳟嚴卯訶癉剛雷紋遶杖節獸面出珮璜私印<lb/>
刻玉尊玊斗蛟龍翔逸少留半紙魚網非硬黄亦有曇<lb/>
首帖不辨作鴈行雪景睿思物宣政舊所藏晉公古漁<lb/>
父浩歌濯滄浪因觀宫騎圖卧駞識提囊谿石含餘潤<lb/>
奚墨凝幽香南榮挂風響雲裾佩鏗鏘鏡背先秦書八<lb/>
字環中央讀之三太息此日何時光<lb/>
壬辰困重圍金粟論升勺明年出青城瞑目就束縛毫<lb/>
<pb n="KR4h0143_WYG_295-15a"/>
釐脱鬼手攘臂留空槖聊城千里外狼狽何所託諸公<lb/>
頗相念餘粒分鳬鶴得損不相償坏土塡巨壑一冬不<lb/>
製衣繒纊如紙薄一日僅兩食强半雜藜藿不羞蓬累<lb/>
行粗識瓢飲樂敵貧如敵冦自信頗亦慤兒嗁飯籮空<lb/>
堅陣為屢却滄溟浮一葉渺不見止泊五窮果何神為<lb/>
戲乃爾虐<lb/>
舊隱嵩山陽筍蕨豐餽餉新齋淅江曲山水窮放浪乾<lb/>
坤兩茅舍氣壓華屋上一從陵谷變歸顧無復望漁樵<lb/>
<pb n="KR4h0143_WYG_295-15b"/>
憶往還風土夢閒曠怳如悟前身姓改心不忘去年住<lb/>
佛屋盡室寄尋丈今年僦民居卧榻礙盆盎静言尋禍<lb/>
本正坐一出妄青山不能隱俛首入羇鞅巢傾卵隨覆<lb/>
身在顔亦强空悲龍髯絶永負魚腹葬置錐良有餘終<lb/>
身志悲愴<lb/>
國史經䘮亂天幸有所歸但恨後十年時事無人知興<lb/>
廢屬之天事豈盡乖違傳聞入仇敵秖以興罵譏老臣<lb/>
與存亡髙賢死兵飢身死名亦滅義士為傷悲哀哀淮<lb/>
<pb n="KR4h0143_WYG_295-16a"/>
西城萬夫甘伏尸田横巨擘耳猶為談者資我作南冠<lb/>
錄一語不敢私稗官雜家流國風賤婦詩成書有作者<lb/>
起本良在兹朝我何所營暮我何所思胸中有茹噎欲<lb/>
得快吐之溼薪煙滿眼破硯氷生髭造物留此筆吾貧<lb/>
復何辭<lb/>
此州多寓士論年悉肩隨風波同一舟奚必骨肉為倪<lb/>
家蓮花白每釀必見貽季昌妙琴事足以相娯嬉郭侯<lb/>
家多書篇帙得徧窺趙子篤於學間以問所疑王生舊<lb/>
<pb n="KR4h0143_WYG_295-16b"/>
鄰舍窮達心不移千里訪存殁十口分寒飢獨有仲通<lb/>
甫天馬不可羈直以論詩文稍稍窺籓籬永懷王與李<lb/>
朔漠行當歸書來聞吉語報我脱縶維慙非一狐腋不<lb/>
直五羖皮我作野史亭日與諸君期相從一笑樂來事<lb/>
無庸知<lb/>
　　　厯下亭懷古分韻得南字<lb/>
東秦富佳境北渚擅名談兹遊亦已久纔得了二三南<lb/>
山壓城頭十里奎與函洑流出地底城隅滿泓潭金絲<lb/>
<pb n="KR4h0143_WYG_295-17a"/>
弄晴光玉玦響空嵌清漣通畫舫秀木深雲龕華峰水<lb/>
中央鬱鬱堆煙嵐荷華望不極綠淨紛紅酣毒熱非山<lb/>
陽卑溼無江南承平十萬户他州隔仙凡劫火土一丘<lb/>
樹老草不芟巧盡露天質到眼皆奇探千年厯下亭規<lb/>
模見覃覃懷賢成獨詠勝賞何繇參<lb/>
　　　濟南廟中古檜同叔能賦<lb/>
亭亭祠宫檜鬱鬱上雲雨扶持幾年來造物心獨苦青<lb/>
餘玉川潤根入鐵岸古雖含棟梁姿斤斧安得取沇洑<lb/>
<pb n="KR4h0143_WYG_295-17b"/>
地中久駭浪思一鼓天柱屹不移水國奠平土乾坤此<lb/>
神物甲乙存世譜瀨鄉留耳孫闕里傳鼻祖秦松徒自<lb/>
汙蜀柏聊共數㑹待十抱成兹焉重摩拊<lb/>
　　　别李周卿二首<lb/>
行路澀於棘單車望千山歌君歸雲曲清涕留餘潸六<lb/>
年河朔州動輒得謗訕惟君篤髙誼日來款柴闗古交<lb/>
松柏心今交桃李顔古人去不返古道挽不還相思一<lb/>
尊酒幽恨寄山間<lb/>
<pb n="KR4h0143_WYG_295-18a"/>
城居日鼃黽局促復局促去作山中客放浪誰檢束溪<lb/>
光淡於氷山骨浄如玉懷我同心人團茅住深竹垂綸<lb/>
鮮可食種秫酒亦足石壇三萬丈醉眼天一粟安得萬<lb/>
里風相從兩黄鵠<hi>周卿學有淵源東州詩人未見其比與予約西游如詩中所説</hi>
　　　九日讀書山用陶詩露淒暄風息氣清天曠明<lb/>
　　　為韻賦十詩<lb/>
行帳適南下居人跼庭户城中望青山一水不易渡今<lb/>
朝川涂静偶得展衰步蕩如脫囚拘廣莫開四顧半生<lb/>
<pb n="KR4h0143_WYG_295-18b"/>
無根著筋力疲世故大似丁令威歸來歎墟墓鄉閭䘮<lb/>
亂久觸目異平素枌榆雖尚存歲晏多霜露<lb/>
今日復何日霜氣倐已淒登髙有佳招山中古招提翩<lb/>
翩劉公子王田重相攜乾坤動詩興澗壑忘攀躋霍侯<lb/>
家甚貧劣有酒與雞城居厭鼙鼓移家此幽棲世網不<lb/>
易逃所向皆塵泥何以濯吾纓林間有清溪<lb/>
山腰抱佛刹十里望家園亦有野人居層崖映柴門昔<lb/>
我東巖君曾此避塵喧林泉留杖屨歲月歸琴尊翁今<lb/>
<pb n="KR4h0143_WYG_295-19a"/>
為飛仙過眼幾寒暄蒼蒼池上柳青衫見諸孫疎燈照<lb/>
茅屋新月入頽垣依依覽陳迹惻愴不能言<hi>茅屋二句先人詩</hi>
霜氣一匽薄杳杳秋山空臨髙望煙樹黄落雜青紅造<lb/>
物故豪縱窮秋變春容錦障三百里不盡臺山東燦燦<lb/>
黄金華羅生蒿艾叢野人不知貴幽香散秋風秋物自<lb/>
横陳顧揖苦不供誰能揺醉筆吐句凌清雄<lb/>
宇宙有此山閲世過鳥疾何人不此遊名姓寧復識兹<lb/>
辰世所重前代多盛集柴桑有故事二謝留俊筆并數<lb/>
<pb n="KR4h0143_WYG_295-19b"/>
孟與桓此外誰記憶人生百年内踏地皆陳迹獨惟我<lb/>
軰人興懷念今昔山林與泉壤自古長太息<lb/>
賞心古難并暮景日易費故人成此遊尊酒重相慰新<lb/>
詩互酬唱清談見滋味鱷鯢方偃蹇鼃黽共騰沸懸險<lb/>
劇褒斜清渾雜涇渭爭教十圍腹滿貯憂與畏情親到<lb/>
眞率寧復轉喉諱鄭重伯雅生藉汝聊吐氣<lb/>
往年在南都閒閒主文衡九日登吹臺追隨盡名卿酒<lb/>
酣公賦詩揮灑筆不停蛟龍起庭户破壁春雷轟堂堂<lb/>
<pb n="KR4h0143_WYG_295-20a"/>
髯御史痛飲益精明亦有李與王玉樹含秋清我時最<lb/>
後來四座頗為傾今朝念存沒壯心徒自驚<lb/>
我在正大初作吏淅江邊山城官事少日放淅江船菊<lb/>
潭秋華滿紫稻釀寒泉甘腴入小苦幽光出清妍歸路<lb/>
踏明月醉袖風翩翩父老遮我留謂我欲登仙一别半<lb/>
山亭回頭餘十年江山不可越目斷西南天<lb/>
吾山一何髙清涼屹相望龍頭出白墖佛屋壓青嶂雲<lb/>
光見秋半旭日發豪相峨峨寶樓閣金界儼龍象鄉曲<lb/>
<pb n="KR4h0143_WYG_295-20b"/>
二十年香火闕瞻向金花香緜芊夢想雲雨上福田行<lb/>
欲近重為詩酒障終當陟層巓放眼天宇曠<lb/>
紫微老仙伯少日見承平甲子五百餘雙瞳益清明披<lb/>
莊不盈尺翛然澹無營庭柯挂秋蔬老樹風泠泠我有<lb/>
年德尊公深鄉曲情思得菊潭酒為公制頹齡作詩語<lb/>
同游明年復尋盟看公九節杖翩翩上崢嶸<lb/>
　　　梨花海棠二首<lb/>
梨花如靜女寂寞出春暮春工惜天眞玉頰洗風露素<lb/>
<pb n="KR4h0143_WYG_295-21a"/>
月淡相映蕭然見風度恨無塵外人為續雪香句孤芳<lb/>
忌太潔莫遣凡卉妬<lb/>
妍花紅粉妝意態工媚嫵窈窕春風前霞衣欲輕舉金<lb/>
盤渺華屋國豔徒自許依依如有意脈脈不得語詩人<lb/>
太冷落愁絶殘春雨<lb/>
　　　題張左丞家范寛秋山横幅<lb/>
層崕閟長隂細徑緣絶巘梯雲䦨干峻廓廓清眺展斜<lb/>
陽半天赤飛鳥大江逺清霜張秋氣草樹生意翦風雪<lb/>
<pb n="KR4h0143_WYG_295-21b"/>
斫堅敵旗斾紛仆偃崢嶸峰巒出莽蒼林薄晩盤盤范<lb/>
家筆老懷寄髙蹇經營入慘淡得處乃蕭散嵩丘動歸<lb/>
興突兀青在眼何時卧雲身團茅遂疎嬾<lb/>
　　　宿張靖田家<hi>地屬壽陽</hi>
川涂盡坡陀嶺路入荒梗微茫望煙火向背得廬井殘<lb/>
民安樸陋倦客喜幽屏兒童聞叩扉租吏有餘警兩崖<lb/>
紛叢薄砂石立頑獷湍流落空嵌百折不容騁山深饒<lb/>
風露夜氣淒以耿園花淡相望邊月空照影深居苦不<lb/>
<pb n="KR4h0143_WYG_295-22a"/>
早素髮忽垂領誰謂林野人兹焉惜清景<lb/>
　　　寶嚴紀行<lb/>
隂崖轉清深秋老木堅瘦城居望巳逺步覺脫氛垢寶<lb/>
嚴夙所愛丈室方再叩曛黒纔入門徑就石泉潄遥遥<lb/>
金門寺寶焰出巖竇我豈無盡公昔見今乃又同來二<lb/>
三子寢飯故相就況有杜紫微琴筑終雅奏曈曈上初<lb/>
日深樾炯穿漏逶迤陟西巘萬景若迎候絶壁三面開<lb/>
仰看勞引脰兩山老突兀屹立柱圓覆諸峰出頭角隨<lb/>
<pb n="KR4h0143_WYG_295-22b"/>
起隨偃仆不可無煙霞朝暮為先後横亘連巨鼇飛墮<lb/>
集靈鷲九華與奇巧五老失渾厚想當位置初遂欲雄<lb/>
宇宙太行有谼谷勝絶無出右大似塵外人睂宇見髙<lb/>
秀哀湍下絶壑電激龍怒鬭崩奔翻雪窖瑩滑瀉瓊甃<lb/>
窮源得懸流偉觀駭初遘仙人寶樓閣白雨散簷溜天<lb/>
孫拂機絲素錦絢清晝永懷登髙賦意匠困馳驟窘於<lb/>
遊暴秦百説不一售林間太古石稍復抔飲舊已約銘<lb/>
窪尊細鑿留篆籀兹山緣未了僧夏容宿留終當匄餘<lb/>
<pb n="KR4h0143_WYG_295-23a"/>
年奇探盡雲岫<lb/>
　　　鴈門道中書所見<lb/>
金城留旬浹兀兀醉歌舞出門覽民風慘慘愁肺腑去<lb/>
年夏秋旱七月黍穟吐一昔營幕來天明但平土調度<lb/>
急星火逋負廹捶楚網羅方髙懸樂國果何所食禾有<lb/>
百螣擇肉非一虎呼天天不聞感諷復何補單衣者誰<lb/>
子販糴就南府傾身營一飽豈樂逺服賈盤盤鴈門道<lb/>
雲澗深以阻半嶺逢驅車人牛一何苦<lb/>
<pb n="KR4h0143_WYG_295-23b"/>
　　　同白兄賦瓶中玉簪<lb/>
畏景衆芳歇仙葩此夷猶氷姿出新沐娟娟倚清秋昨<lb/>
夢今見之風鬟玉搔頭誰言閨房秀髙情渺林丘碧筵<lb/>
古銅壺一室香四周懷人成獨詠逺思徒悠悠<lb/>
　　　野史亭雨夜感興<lb/>
私錄闗赴告求野或有取秋兔一寸毫盡力不易舉衰<lb/>
遲私自惜憂畏當誰語展轉天未明幽窗響疎雨<lb/>
　　　繼愚軒和党承㫖雪詩<lb/>
<pb n="KR4h0143_WYG_295-24a"/>
今古幾詩人擾擾劇毛粟吾愛陶與韋泠然扣氷玉大<lb/>
雅久不作聞韶信忘肉求音扣寂莫一歎動鄰屋水風<lb/>
清鶴夢月露洗蟬腹白頭兩遺編吟唱心自足誰為起<lb/>
九原寒泉薦芳菊<lb/>
愚軒具詩眼論文貴天然頗怪今時人雕鐫窮歲年君<lb/>
看陶集中飲酒與歸田此翁豈作詩眞寫胸中天天然<lb/>
對雕飾眞贋殊相懸乃知時世妝粉綠徒争妍枯淡足<lb/>
自樂勿為虚名牽<lb/>
<pb n="KR4h0143_WYG_295-24b"/>
　　　夢歸<lb/>
虚庭霜夜寒落葉風自埽怳如南窗月坐失西山道長<lb/>
安佳麗地遊子自枯槁人生家居樂學稼苦不早衡門<lb/>
眼中見歸意滿秋草夜長夢已盡愁絶令人老<lb/>
　　　蕭寺僧横軸<lb/>
山空秋草寒露暗光已夕悠悠松門月静照禪客入遥<lb/>
知夜堂深疎鐘動幽寂<lb/>
　　杜仁傑<lb/>
<pb n="KR4h0143_WYG_295-25a"/>
　　　和信之板橋路中古風<lb/>
岸風坼枯凌野日明逺燒山晚雲煙深遊子悲嶮峭平<lb/>
生文字癖所歴入吟嘯急景不貸人佳處領其要<lb/>
木杪來江光中途憇逍遥佳人在空谷尺素昔見招徒<lb/>
老黄塵中愧爾漁與樵永懷梁甫吟日暮風蕭蕭<lb/>
　　　髮黄有感<lb/>
飄蕭中年髮旣少何用白蒼黄未甚絲明知不更黒妻<lb/>
孥恐生悲勸我課鋤摘眷然撫鏡鑷青山墮虚席<lb/>
<pb n="KR4h0143_WYG_295-25b"/>
　　麻革<lb/>
　　　阻雪華下<lb/>
愛山久成癖得山眞雋永太華阻風塵五年夢幽境傳<lb/>
聞十丈蓮擬扣玉仙井雪花忽迷漫蒼巓隨昏暝蹇予<lb/>
世緣深方外久自屏意是希夷君俗駕踈造請行行風<lb/>
撼林稍稍雲度嶺雲間三峰面隱約露芒頴初如灩澦<lb/>
堆屹起勢奔猛漸如倚天劒萬仭鐵花冷煙霞半明滅<lb/>
瞬息變光景乃知造物心相哀亦相警歸鞭忽忽晩回<lb/>
<pb n="KR4h0143_WYG_295-26a"/>
首心耿耿浩歌夜深寒孤月挂峰頂<lb/>
　　　置酒半山亭<lb/>
懷抱久不寫兀坐如縶囚永懷西山勝浩蕩成兹遊巖<lb/>
壑互窈窕叢蘿鬱深幽飛煙入虚無長風跨崑丘楚甸<lb/>
散蒼莽商顔亦綢繆雷雨天地空景氣入夜浮況當節<lb/>
律變萬物颯以秋雲來白日慘天淡清江流西望渺關<lb/>
河沈沈生暮愁蘭苕暗幽谷芰荷老芳洲一笑舉酒觴<lb/>
浩歌聊自酬幽賞興未極慨歎心悠悠世事蒼茫外寒<lb/>
<pb n="KR4h0143_WYG_295-26b"/>
沙明白鷗<lb/>
　　　歸潛堂為劉京叔賦<lb/>
逃淵魚深處避弋鴻冥飛古來賢達士亦復歌采薇南<lb/>
山先廬在兵塵悵暌違山空無人居惟見草木肥翩然<lb/>
千歲鶴一朝復來歸新築臨潭水行徑窈以微清流鳴<lb/>
前除白雲入晨扉迴顧陵谷遷萬事倐已非著書入理<lb/>
奧得句窮天機前路政自廹此道倘可幾殷勤抱中璧<lb/>
黽勉留餘輝第恐遯世志還負習隱譏永懷泉上石一<lb/>
<pb n="KR4h0143_WYG_295-27a"/>
觴與君揮惜無凌風翰遐舉非所希<lb/>
　　　守約齋為吕仲和作<lb/>
讀書不務博造道當入微一理貫萬理一岐㑹衆岐譬<lb/>
彼庖丁刀騞然解牛時節間即有得肯綮寧復疑道䘮<lb/>
向千載聖逺孰可期養勇敵所愾養氣動以隨心非安<lb/>
如山遇變鮮不移吾門有聖學觀心乃其師晏坐一室<lb/>
中自得實在兹胡為滯紛感紬繹如蠒絲人生矧多欲<lb/>
事物日以滋牛羊踐徑蹊虎豹攻籓籬我嘗叩天理誠<lb/>
<pb n="KR4h0143_WYG_295-27b"/>
明不容欺第恐達者事還為狷者嗤<lb/>
　　張宇<lb/>
　　　送趙宜之歸辛安兼簡洛下諸友<lb/>
悽惻復悽惻送君汾水側人生歡㑹少一别難再得昔<lb/>
經劫火然二鳥奮驚翼嗷嗷各何之同落天西北日夕<lb/>
相和鳴此樂未易極狂風忽吹散一鳥歸故國翺翺入<lb/>
寥廓萬里期一息鄧林有餘隂未肯栖枳棘玉山有嘉<lb/>
禾未肯求粒食一鳥獨未歸毰毸老無力矯首思舊羣<lb/>
<pb n="KR4h0143_WYG_295-28a"/>
潸然淚沾臆<lb/>
　　陳賡<lb/>
　　　子猷訪戴圖<lb/>
兩晉崇𤣥虚風流變華夏舉世尚清談天地指一馬依<lb/>
阿竹林賢鴻名重天下王郎衣冠胄亦復慕草野偶來<lb/>
剡溪上溪水正清瀉扁舟信沿洄氣韻何瀟洒誰與好<lb/>
賢心丹素入圖寫山隂懷古意欲攬不盈把賦詩心夷<lb/>
猶六義媿騷雅西風塵冥冥倘有知音者<lb/>
<pb n="KR4h0143_WYG_295-28b"/>
　　房皥<lb/>
　　　題張信之見山堂<lb/>
自古朝市人罕與山相會山豈欲逺人人自與山背張<lb/>
侯創新居正在闤闠内何以得青山坐上日相對胸中<lb/>
有丘壑眼前無障礙人物旣蕭散山不問内外晩來天<lb/>
氣佳收目入清快乾坤無一塵草木有多態千里好風<lb/>
來幾縷殘霞在拄笏當此時未覺功名大<lb/>
　　段克已<lb/>
<pb n="KR4h0143_WYG_295-29a"/>
　　　同封仲堅采鷺鷥藤因而成詠録寄家弟誠之<lb/>
　　　兼簡李衛二生<lb/>
有藤名鷺鷥天生非人育金花間銀蕊翠蔓自成簇褰<lb/>
裳涉春溪采采漸盈匊藥物時所需非為事口腹牛溲<lb/>
與馬勃良醫並猶畜況此香色竒兩通鼻與目尤善療<lb/>
瘡瘍先賢講之熟世俗不知愛棄置在空谷作詩與題<lb/>
評使異凡草木<lb/>
　　　贈荅封仲堅<lb/>
<pb n="KR4h0143_WYG_295-29b"/>
念昔始讀書志本期王佐時哉不我與觸事多轗軻歸<lb/>
來濯塵纓羸裝聊解䭾午芹多竒峰流水出其左誓求<lb/>
十畞田於此養慵惰種椒盈百區栽竹僅萬个自謂得<lb/>
所依心口黙相賀經營久未成藴櫝乏竒貨低回不能<lb/>
去借宅便髙卧始搆茅三間榱桷久摧挫暑雨畏霖潦<lb/>
霜風苦掀簸豈無富貴人粟帛救寒餓恥隨肥馬塵擁<lb/>
鼻不敢唾淹延歲月深十手指慵愞塵薶劒鋒缺彈鋏<lb/>
悲無奈時當春之仲桂魄月半破丁丁聞啄門有客來<lb/>
<pb n="KR4h0143_WYG_295-30a"/>
相過探懷出新作髙唱成寡和清辭麗卿雲齊梁那復<lb/>
課蹇余鞭不前躑躅蟻旋磨枯腸藜莧苦奇字厭搜邏<lb/>
君乎真可人沽酒酌通播酒酣膽氣麤狂言驚四座舊<lb/>
遊渺何許行路方坎坷作詩寄同聲别離傷老大<lb/>
　　　寄張弟器之<lb/>
愛酒陶彭澤映世清節耀乞食賦新詩不復事邊徼士<lb/>
生多轗軻異代或同調東山不可作敢望蟠溪釣壺觴<lb/>
聊自傾登髙一舒嘯但恐汙世塵永為達人笑<lb/>
<pb n="KR4h0143_WYG_295-30b"/>
山堂久岑寂晏坐度昏曉倚壁一蒲團幽人活計了日<lb/>
髙鼎茶鳴風細爐煙裊曳杖步庭除看雲頭屢矯安得<lb/>
謫仙人神遊八極表<lb/>
　　段成已<lb/>
　　　吾兄同仲堅采鷺鷥藤於午芹之東溪因詠詩<lb/>
　　　見示前代詩人未嘗聞賦此者此花長於田野<lb/>
　　　籬落間人視之與草芥無異是詩一出好事者<lb/>
　　　將知所貴矣感歎之餘敬次其韻有與我同志<lb/>
<pb n="KR4h0143_WYG_295-31a"/>
　　　繼而述之不亦懿乎<lb/>
㣲雨洒郊坰百卉欣並育幽花發溪側間錯金珠簇徐<lb/>
看是鷺藤香味濃可掬忍饑出新句大笑負此腹遺落<lb/>
榛莽間采擷誰見蓄情知無俗姿安能悦衆目先生日<lb/>
來往東溪路應熟一經題品餘名字耀巖谷遇合良有<lb/>
時不才異山木<lb/>
　　　吕氏用静齋<lb/>
兩岸夾嵯峨一水中委蛇是間有髙人静與山林期結<lb/>
<pb n="KR4h0143_WYG_295-31b"/>
茅並溪石故迹司空遺因山愛其山佳處應自知心閒<lb/>
境隨勝眼静山增竒寥寥丈室中日用夫何為不書咄<lb/>
咄事髙詠休休詞無人書一編有興酒數巵便是一生<lb/>
了安問蓍與龜依依中條雲夢想紫芝睂昨朝寄書至<lb/>
謂我來何時急營買山錢已覺從君遲他年兩繩牀分<lb/>
忍西山飢<lb/>
　　　蒲城董公余素不識其何如人也一日袖横軸<lb/>
　　　所謂龍窩圖者同仲堅見過而以詩見謁余雅<lb/>
<pb n="KR4h0143_WYG_295-32a"/>
　　　不能文詩尤非所長者加之老病日久縱不避<lb/>
　　　拙惡亦安能為他人椎肝腎耶渠請益堅余重<lb/>
　　　違封意且念其勤姑因所見以敘之云爾<lb/>
封生攜客來謁我蓬蒿裏軒軒抗塵俗不知誰氏子所<lb/>
主我旣賢伊人亦云喜探懷出新圖一語煩舉似蹇余<lb/>
不能文三請意未已溪山有素期入眼盡其美層雲蔽<lb/>
重淵萬木夾兩涘飛流瀉絶壑千丈垂幅紙餘霏散如<lb/>
霧㸃滴亂紛委何物竅其傍相傳龍所止廟貌寄空山<lb/>
<pb n="KR4h0143_WYG_295-32b"/>
何代為經始年深祭血乾亂久誰復祀威靈昔所聞對<lb/>
面隔千里誠通感必應雖逺猶在邇巍巍窟宅尊安卧<lb/>
久不起何當洗甲兵倒挽豳溪水<lb/>
　　　余嬾日甚不作詩者二年矣間者二三子以歌<lb/>
　　　詠相樂請題於吾兄遯菴遂以歲月坐成晚命<lb/>
　　　之因事感懷成五章以自遣志之所之不知其<lb/>
　　　言之陋也覽者將有取焉<lb/>
負暄頹檐下病骨喜新霽微風動天宇木葉隕虛砌緬<lb/>
<pb n="KR4h0143_WYG_295-33a"/>
懷平生事奔走愧非計投身田野間心迹得少憇時榮<lb/>
豈不慕省躬自當逝薇歲滿春山猶可以終歲<lb/>
罷書掩關卧窗牖亂清樾風枝驚宿鳥札札畏顚越葉<lb/>
聲走前庭誤聽雨未歇不知霜已重但覺寒切骨耿耿<lb/>
不能寐起坐候明發試問夜如何虛檐轉殘月<lb/>
晨起坐髙齋鳥啼幽寂破小兒具文墨信手供日課旣<lb/>
無寵辱驚又不至寒餓自量亦云幸到此能幾箇更欲<lb/>
希世榮所望毋乃過蒲團正温厚得穩且安坐<lb/>
<pb n="KR4h0143_WYG_295-33b"/>
連蹇拙進宦艱難昧理生一事且不免況欲二者并忍<lb/>
窮分所安不為世所縈牀頭一巻書淨洗胸次平偶逢<lb/>
㑹心人款款話中情瓶儲喜不空今年賴西成<lb/>
青山如有情向人呈偃蹇我本山中人一出偶忘返﨑<lb/>
嶇半天下始覺居山穩力極勢自迴苦不費推挽稅駕<lb/>
良自兹千里豈云逺舉手謝山英應笑歸來晩<lb/>
　　　陳子正容安堂<lb/>
陳子少英邁逸氣不可挫典刑肖乃翁出語輒驚座行<lb/>
<pb n="KR4h0143_WYG_295-34a"/>
止非所能造物聽掀簸功名鷹在鞲歲月蟻旋磨區區<lb/>
一邑中十載供史課結廬慕淵明志向有許大淡墨寫<lb/>
形似終日相對坐一室足我容百念付慵惰青山隱檐<lb/>
楹流水出其左植花數十叢種竹千百个事來若機張<lb/>
事去如甑墮浩然方寸間不受一塵涴豈無二仲賢閒<lb/>
暇日相過有酒相獻酬有詩互賡和溪山入笑談珠玉<lb/>
霏咳唾徜徉天地間一物莫非我醉來語更眞卿去我<lb/>
將卧主人正髙枕山鳥莫啼破<lb/>
<pb n="KR4h0143_WYG_295-34b"/>
　　　崧陽歸隱圖<lb/>
落落出世人視世猶穅秕獨惟愛山緣一念未渠已嘗<lb/>
行崧陽道經覯畧可紀有山皆孱顔有水盡清泚寒藤<lb/>
絡古木竒花開芳枳風從四山下紅綠亂紛委雲日互<lb/>
蔽虧百態呈怪詭㣲泉不知處叢薈鳴宫徴山鳥忽驚<lb/>
飛花落空巖裏靜聞雞犬聲人家應在邇百年能幾日<lb/>
山間有餘晷孰知桃花源不出武陵水回首視人間囂<lb/>
囂足塵滓便擬結椽茅悤悤迫行李一來汾沮洳留滯<lb/>
<pb n="KR4h0143_WYG_295-35a"/>
緜幾祀幽懷渺難忘淡墨寄形似舊遊一經眼未往差<lb/>
可喜此心本無著夫豈為物使昔何從而來今何從而<lb/>
止翛然來往間於是得之子幻影竟安用我亦聊爾耳<lb/>
一笑兩忘言庭花委階戺<lb/>
　　　題梁氏靜樂堂<lb/>
攘攘區中人役心名與利於身竟何有乾沒不少置叔<lb/>
敬有耳孫犖犖與時異一官不肯覓閒居養髙志築室<lb/>
塵境中中有塵外意方其厭囂啾歸來行少墍牀頭一<lb/>
<pb n="KR4h0143_WYG_295-35b"/>
卷書淨洗紛華累茍能樂其樂寧復事吾事見客不吝<lb/>
情有酒即成醉為問東華塵何如北窗睡清風吹我懷<lb/>
萬事覺無味誰知方寸間自有清涼地<lb/>
　　曹之謙<lb/>
　　　感寓<lb/>
中林有幽蘭羅生雜衆草地僻人不知芬芳空自好嚴<lb/>
霜凋古木歲晩難獨保願充君子佩採擷尚未早安得<lb/>
清風來吹香出林表<lb/>
<pb n="KR4h0143_WYG_295-36a"/>
　　　　閒中作<lb/>
　雄雞啼一聲驚起五更睡出門何擾擾競逐名與利冥<lb/>
　冥車馬塵白日暗城市蕭條蓬蒿居獨有羲皇地髙情<lb/>
　杳秋雲靜性凝止水俛仰天地間淡然無一事<lb/>
　　　秋日雜詩<lb/>
　山中有佳人考槃歌在澗别來今幾時歲月忽已晏相<lb/>
　思不得書矯首望飛鴈<lb/>
　　　天游老人<lb/>
<pb n="KR4h0143_WYG_295-36b"/>
　　　　題熊耳山<lb/>
　熊山為一丘漳水為一壑夜眠雲底牀晝登雲外閣不<lb/>
　知如何人得來享此樂自恨塵緣深不能頓辭爵<lb/>
　<lb/>
　<lb/>
　<lb/>
　<lb/>
御選金詩巻五<lb/>
</p>
<p>
</p>
  </div>
</body>
</text>
</TEI>
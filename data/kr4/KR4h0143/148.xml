<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_148-1a"/>
　欽定四庫全書<lb/>
御選宋詩卷六十五<lb/>
　　七言絶句二<lb/>
　　　歐陽修<lb/>
　　　　班春亭<lb/>
　信馬尋春踏雪泥醉中山水弄清輝野僧不用相迎送<lb/>
　乗興閒來興盡歸<lb/>
　　　　江行贈雁<lb/>
<pb n="KR4h0143_WYG_148-1b"/>
　雲間征雁水間棲矰繳方多羽翼㣲嵗晩江湖同是客<lb/>
　莫辭伴我更南飛<lb/>
　　　　戲贈丁判官<lb/>
　西陵江口折寒梅爭勸行人把一杯須信春風無逺近<lb/>
　維舟處處有花開<lb/>
　　　　過中渡<lb/>
　中渡橋邊十里堤寒梅落盡柳條衰年年塞下春風晩<lb/>
　誰見輕黄弄色時<lb/>
<pb n="KR4h0143_WYG_148-2a"/>
得歸還自歎淹留中渡橋邊栁拂頭記得來時橋上過<lb/>
斷冰殘雪滿河流<lb/>
　　　豐樂亭遊春<lb/>
緑樹交加山鳥啼晴風蕩漾落花飛鳥歌花舞太守醉<lb/>
明日酒醒春已歸<lb/>
春雲淡淡日輝輝草惹行襟絮拂衣行到西亭逢太守<lb/>
籃輿酩酊揷花歸<lb/>
紅樹青山日欲斜長郊草色緑無涯遊人不管春將老<lb/>
<pb n="KR4h0143_WYG_148-2b"/>
來往亭前踏落花<lb/>
　　　謝判官幽谷種花<lb/>
淺深紅白宜相間先後仍須次第栽我欲四時攜酒去<lb/>
莫教一日不花開<lb/>
　　　畫睂鳥<lb/>
百囀千聲隨意移山花紅紫樹髙低始知鎖向金籠聴<lb/>
不及林間自在啼<lb/>
　　　田家<lb/>
<pb n="KR4h0143_WYG_148-3a"/>
緑桑髙下映平川賽罷田神笑語喧林外鳴鳩春雨歇<lb/>
屋頭初日杏花繁<lb/>
　　　樵者<lb/>
雲際依依認舊林斷崖荒磴路難尋西山望見朝來雨<lb/>
南澗歸時渡處深<lb/>
　　　西湖戲作示同遊者<lb/>
菡萏香清畫舸浮使君寧復憶揚州都將二十四橋月<lb/>
換得西湖十頃秋<lb/>
<pb n="KR4h0143_WYG_148-3b"/>
　　　夢中作<lb/>
夜涼吹笛千山月路暗迷人百種花碁罷不知人換世<lb/>
酒闌無奈客思家<lb/>
　　　奉使契丹初至雄州<lb/>
古闗衰栁聚寒鴉駐馬城頭日欲斜猶去西樓二千里<lb/>
行人到此莫思家<lb/>
　　　夏享太廟攝事齋宫聞鶯寄原甫<lb/>
四月田家麥穗稠桑枝生椹鳥啁啾鳯城緑樹知多少<lb/>
<pb n="KR4h0143_WYG_148-4a"/>
何處飛來黄栗留<hi>田家謂麥熟時鳴者為黄栗留出詩義</hi>
　　　寄許道人<lb/>
緑髮方瞳瘦骨輕飄然乗鶴去吹笙郡齋獨坐風生竹<lb/>
疑是孫登長嘯聲<lb/>
　　　髙樓<lb/>
六曲雕欄百尺樓簾波不動瓦如流浮雲已映樓西北<lb/>
更向雲西待月鈎<lb/>
　　　宿雲夢館<lb/>
<pb n="KR4h0143_WYG_148-4b"/>
北雁來時嵗欲昬私書歸夢杳難分井桐葉落池荷盡<lb/>
一夜西窗雨不聞<lb/>
　　　簾<lb/>
銀蒜鈎簾宛地垂桂叢鳥起上朝暉枉將玳瑁雕為押<lb/>
遮掩春堂礙燕歸<lb/>
　　　栁<lb/>
雨潤堤長走畫轅絮兼梨雪墮春煙東風苑外千絲老<lb/>
猶伴吳蠶盡日眠<lb/>
<pb n="KR4h0143_WYG_148-5a"/>
　　　井桐<lb/>
簷敧碧瓦拂傾梧玉井聲髙轉轆轤腸斷西樓驚穏夢<lb/>
半留殘月照啼烏<lb/>
　　　霽後看雪走筆呈元珍判官<lb/>
江上寒山祇對門野花巖草共嶙峋獨吟羣玉峰前景<lb/>
閒憶紅蓮幕下人<lb/>
嘉景無人把酒看縣樓終日獨凭欄山城嵗暮驚時節<lb/>
已作春風料峭寒<lb/>
<pb n="KR4h0143_WYG_148-5b"/>
　　　春日詞五首<lb/>
宮壇青陌賽牛回玉琯東風逗曉來不待嶺梅傳逺信<lb/>
剪刀先放綵花開<lb/>
試粉東窗待曉迥共尋春栁傍香臺不驚樹裏禽初變<lb/>
共喜釵頭燕已來<lb/>
紅霧初開上曉霞共驚風色變年華香車遥認春雷響<lb/>
庭雪先開玉樹花<lb/>
玉琯吹灰夜色殘雞鳴紅日上仙盤初驚百舌緜蠻語<lb/>
<pb n="KR4h0143_WYG_148-6a"/>
已覺東風料峭寒<lb/>
曉待銅壺剪蠟煤繡簾春色犯寒來畫睂不待張京兆<lb/>
自有新妝試落梅<lb/>
　　　鶴<lb/>
樊籠毛羽日低摧野水長松眼暫開萬里秋風天外意<lb/>
日斜閒啄岸邊苔<lb/>
　　　雁<lb/>
來時沙磧已冰霜飛過江南木葉黄水闊天低雲黯澹<lb/>
<pb n="KR4h0143_WYG_148-6b"/>
朔風吹起自成行<lb/>
　　　鶻<lb/>
依倚秋風氣象豪似欺黄雀在蓬蒿不知羽翼青𠖇上<lb/>
腐䑕相隨勢亦髙<lb/>
　　　小池<lb/>
深院無人鎖曲池莓苔繞岸雨生衣緑萍合處蜻蜓立<lb/>
紅蓼開時蛺蝶飛<lb/>
　　　皇后閤端午帖子詞<lb/>
<pb n="KR4h0143_WYG_148-7a"/>
煙含玉樹風生細日永宫花漏出遲深殿未嘗知暑氣<lb/>
水精簾覆砌琉璃<lb/>
　　蘇舜欽<lb/>
　　　夏意<lb/>
别院深深夏簟清石榴開遍透簾明樹隂滿地日當午<lb/>
夢覺流鶯時一聲<lb/>
　　　淮中晩泊犢頭<lb/>
春隂垂野草青青時有幽花一樹明晩泊孤舟古祠下<lb/>
<pb n="KR4h0143_WYG_148-7b"/>
滿川風雨看潮生<lb/>
　　　送人還吳江道中作<lb/>
江雲春重雨垂垂索寞情懐送客歸不憤東風促行棹<lb/>
羨他雙燕逆風飛<lb/>
　　　暑中閒詠<lb/>
嘉果浮沈酒半醺牀頭書冊亂紛紛北軒涼吹開疎竹<lb/>
卧看青天行白雲<lb/>
　　梅堯臣<lb/>
<pb n="KR4h0143_WYG_148-8a"/>
　　　新井<lb/>
淺淺清泉似鑑開鱗鱗寒甃未生苔山中亭午野禽渴<lb/>
不畏人驚欲下來<lb/>
　　　白牡丹<lb/>
白雲堆裏紫霞心不與姚黄色鬭深閒伴春風有時歇<lb/>
豈能長在玉階隂<lb/>
　　　七月二十一夜聞韓玉汝宿城北馬舖<lb/>
暗樹秋風擺葉鳴桃枝竹簟冷逾清孤燈淡淡短亭客<lb/>
<pb n="KR4h0143_WYG_148-8b"/>
夜半蕭蕭聞雨聲<lb/>
　　　依韻和吳秀野馬上口占<lb/>
谿頭三月草菲菲城畔春游惜醉稀莫信杜鵑花上鳥<lb/>
人歸猶道不如歸<lb/>
　　　書事和韓子華舍人<lb/>
見憑蝴蝶過牆飛却夢翩然入綺幃欲撲翅輕縈不住<lb/>
覺時疑有粉沾衣<lb/>
　　蔡襄<lb/>
<pb n="KR4h0143_WYG_148-9a"/>
　　　夢中作<lb/>
白玉樓臺第一天琪花風静彩鸞眠誰人得似秦臺女<lb/>
吹徹雲簫上紫煙<lb/>
　　　别宋判官<lb/>
縷縷青隂拂去鞍雨花狼籍顫春寒年光别緒侵人髩<lb/>
莫向離亭子細看<lb/>
　　　聞福昌院春日一川花卉最盛<lb/>
山前溪上最宜春千樹夭桃一向新爭得扁舟隨水去<lb/>
<pb n="KR4h0143_WYG_148-9b"/>
亂花深處問秦人<lb/>
　　　訪陳處士<lb/>
橋畔修篁下碧溪君家原在此橋西來時不似人間世<lb/>
日暖花香山鳥啼<lb/>
　　　宿揚州<lb/>
𤓰洲堰埭阻行橈更等江頭後信潮獨背殘燈數歸路<lb/>
風傳寒柝夜迢迢<lb/>
　　　離錢塘<lb/>
<pb n="KR4h0143_WYG_148-10a"/>
迎潮小舸滿旗風迥首津亭暮靄中惆悵今宵歸去夢<lb/>
迢迢直至海門東<lb/>
　　　呈沈子山<lb/>
荷葉新詞天下工玉人垂手倚秋風一聲清唱穿雲去<lb/>
斜日烘簾曲未終<lb/>
六月閩溪茘子丹新秋猶喜薦雕盤自嗟千里歸程逺<lb/>
不得繁枝雨後看<lb/>
　　　夢遊洛中十首<hi>并序首録二</hi>
<pb n="KR4h0143_WYG_148-10b"/>
　　九月朔予病在告晝夢遊洛中見嵩陽居士留詩<lb/>
　　屋壁及寤猶記兩句因成一篇思念中來續為十<lb/>
　　首寄呈太平楊叔武<lb/>
天際烏雲含雨重樓前紅日照山明<hi>夢中兩句</hi>嵩陽居士今<lb/>
安否青眼看人萬里情<hi>司門員外郎王益恭年四十餘致政歸洛中自號嵩陽居士</hi>
霜後丹楓照曲堤酒闌明月下前溪石樓夜半雲中嘯<lb/>
驚起沙禽過水西<hi>從尹師魯宿香山石樓</hi>
　　　江村<lb/>
<pb n="KR4h0143_WYG_148-11a"/>
黯淡江村春日斜汀洲芳草野田花孤舟橫笛向何處<lb/>
竹外炊煙一兩家<lb/>
　　　方山渡口占<lb/>
江上行人空自愁壯年雙髩已驚秋不知風裏千重浪<lb/>
何事無情也白頭<lb/>
　　　宿漁梁驛<lb/>
庭樹疎疎河漢低瓦溝霜白月平西寒鴉不奈單棲苦<lb/>
落泊驚飛到曉啼<lb/>
<pb n="KR4h0143_WYG_148-11b"/>
　　　榴花洞<lb/>
洞裏花開無定期落紅曽見逐泉飛仙人應向青山口<lb/>
管却春風不與歸<lb/>
　　　度南澗<lb/>
隠隠飛橋隔野煙石磯西畔問漁船桃花盡日隨流水<lb/>
洞在清溪何處邊<lb/>
　　　入天竺山留客<lb/>
山光物態弄春暉莫為輕隂便擬歸縱使晴明無雨過<lb/>
<pb n="KR4h0143_WYG_148-12a"/>
入雲深處亦霑衣<lb/>
　　　秋日<lb/>
城頭蔓草受新霜天外孤鴻呌夕陽送客情懐楓樹老<lb/>
著人襟袖菊花香<lb/>
　　　春日<lb/>
東風吹雨濕鞦韆紅㸃棠梨爛欲然擬買芳華贈年少<lb/>
紫榆春淺未成錢<lb/>
　　劉敞<lb/>
<pb n="KR4h0143_WYG_148-12b"/>
　　　玉津園<lb/>
垂楊冉冉籠清籞細草茸茸覆路沙長閉園門人不入<lb/>
禁渠流出雨殘花<lb/>
　　　水寺<lb/>
早時風景愛東吳一到京師興益疎偶向城南疑澤國<lb/>
夾川垂栁帶僧居<lb/>
　　　春草<lb/>
春草緜緜不可名水邊原上亂抽縈似嫌車馬繁華處<lb/>
<pb n="KR4h0143_WYG_148-13a"/>
才入城門便不生<lb/>
　　　雨後登坐嘯亭<lb/>
風捲髙花舞成雪雨滋芳草緑侵雲屏軒獨立時惆悵<lb/>
淮北春光過五分<lb/>
　　　黄薔薇<lb/>
緑葉黄花相映深水邊臺畔結浮隂何人解賞傾城態<lb/>
一笑春風與萬金<lb/>
　　　琵琶亭<lb/>
<pb n="KR4h0143_WYG_148-13b"/>
江頭明月琵琶亭一曲悲歌萬古情欲識當時腸斷處<lb/>
只應江水是遺聲<lb/>
　　　小園春日<lb/>
草色初新栁帶長宿煙朝露濕初陽東山雲起西山碧<lb/>
南舍花開北舍香<lb/>
　　　十月二日<lb/>
十月黄河冰未澌栁條弱弱草離離寒蛩逐馬聲相續<lb/>
却是江南秋半時<lb/>
<pb n="KR4h0143_WYG_148-14a"/>
　　　登城㣲雨<lb/>
雨映寒空半有無重樓閒上倚城隅淺深山色髙低樹<lb/>
一片江南水墨圖<lb/>
　　　絶句<lb/>
青苔滿地初晴後緑樹無人晝夢餘惟有南風舊相識<lb/>
徑開門户又翻書<lb/>
　　　鎖宿禮部中夜口號<lb/>
浮雲不動月㣲明錦帳香寒夢易驚猶覺春風花未發<lb/>
<pb n="KR4h0143_WYG_148-14b"/>
獨聞宫漏出重城<lb/>
　　　齋滿<lb/>
長日薰風春欲回啼鶯鳴鴂亂相催不嫌栁絮多飛盡<lb/>
仍許酴醾取次開<lb/>
　　劉攽<lb/>
　　　題館壁<lb/>
璧門金闕倚天開五見宫花落古槐明日扁舟江海去<lb/>
却從雲氣望蓬萊<lb/>
<pb n="KR4h0143_WYG_148-15a"/>
　　狄遵度<lb/>
　　　登樓<lb/>
莎青石細淺見底天空雲淡無一毫波間圓月照不動<lb/>
海上清風來最髙<lb/>
　　黄庶<lb/>
　　　探春<lb/>
雪裏猶能醉落梅好營杯具待春來東風便試新刀尺<lb/>
萬葉千花一手裁<lb/>
<pb n="KR4h0143_WYG_148-15b"/>
　　　望春偶書<lb/>
信馬尋春上古原天工一幅繡平川花應笑我將詩句<lb/>
便當遊人費萬錢<lb/>
　　　次韻和真長四季牧童<hi>錄二首</hi>
怯雨宜晴不識愁去隨青草牧春牛無人古路歌兼笑<lb/>
歸去山花揷滿頭<lb/>
曉牧侵星大暑天晝尋芳樹緑隂眠惜牛不使衝殘日<lb/>
歸帶黄昬飲小川<lb/>
<pb n="KR4h0143_WYG_148-16a"/>
　　張公庠<lb/>
　　　宮詞<lb/>
曉露溟濛似有無半殘紅燭動金鋪黄鶯不語梨花上<lb/>
錯認徐熙舊畫圖<lb/>
四部韶音進玉巵千官傾望柘黄衣舞頭再拜金階逺<lb/>
畫鼓連催卷隊歸<lb/>
二月猶寒未有雷江梅纔謝小桃開宫娥不放珠簾下<lb/>
待得東風送燕來<lb/>
<pb n="KR4h0143_WYG_148-16b"/>
盡道今來花信遲凌晨宫女探春歸寒梅一朶金盤小<lb/>
已有清香拂御衣<lb/>
過苑中官排辦時江梅初綻兩三枝春寒呵手晨妝罷<lb/>
簾外人催送駕遲<lb/>
再坐千官花滿頭御香煙上紫雲樓萬人同向青霄望<lb/>
鼓笛聲中度彩毬<lb/>
後苑宸遊炎日長宫中强半坐迴廊鵁鶄鸂鶒銀塘静<lb/>
楊栁梧桐水殿香<lb/>
<pb n="KR4h0143_WYG_148-17a"/>
萬字闌干菊半開更憐清露㸃莓苔仙韶使副呈新譜<lb/>
得㫖重陽侍宴來<lb/>
清旦宮中候上番銀潢輕淡玉鈎殘山茶破萼江梅發<lb/>
盡倚朱闌不避寒<lb/>
上番宫女捲簾時閃閃寒鴉拂曉啼纔著赬袍催進輦<lb/>
紫宸門外報班齊<lb/>
銀漢横斜近建章九重深静閉蘭房六更未覺晨光動<lb/>
自是仙家日月長<lb/>
<pb n="KR4h0143_WYG_148-17b"/>
萱草初長花未開共知青帝領春回珠簾捲上瓊鈎穏<lb/>
不礙薰風滿殿來<lb/>
太皥祠壇數級紅青旂揺曳日朦朧人間未覺東風至<lb/>
先入宜春小院中<lb/>
西苑春深奉翠華朱闌千萬䕶珍葩不如直上紅樓去<lb/>
盡見瓊林十里花<lb/>
碧瓦鴛鴦勢欲飛禁門深靜日遲遲玉簫吹遍新傳譜<lb/>
坐看黄鸝數換枝<lb/>
<pb n="KR4h0143_WYG_148-18a"/>
月華浮動上階稜侍宴歸來掩繡屏子夜酒醒蘭燭暗<lb/>
碧紗窗外度流螢<lb/>
宴起昭陽索輦時鑪香偏上赬紅衣金門玉砌明如晝<lb/>
宫女三千把燭歸<lb/>
夾城西畔半毬場彩仗彎彎人對行一樣驊騮三百匹<lb/>
金羈更伴緑遊韁<lb/>
　　　晩春途中<lb/>
一年春事又成空擁鼻㣲吟半醉中夾路桃花風雨過<lb/>
<pb n="KR4h0143_WYG_148-18b"/>
馬蹄無處避殘紅<lb/>
　　徐徽<lb/>
　　　金獅潭渡<lb/>
金獅潭上水悠悠兩岸垂楊客舍秋十里清江民物阜<lb/>
錦帆直到石梁頭<lb/>
　　曽鞏<lb/>
　　　瑯琊溪<lb/>
野草山花夾亂流橋邊旌斾影悠悠即應要地無人見<lb/>
<pb n="KR4h0143_WYG_148-19a"/>
可忍開時不出遊<lb/>
　　　詠栁<lb/>
亂條猶未變初黄倚得東風勢便狂解把飛花䝉日月<lb/>
不知天地有清霜<lb/>
　　　憶越中梅<lb/>
浣紗亭北小山梅蘭渚移來手自栽今日舊林冰雪地<lb/>
冷香幽豔向誰開<lb/>
　　　西樓<lb/>
<pb n="KR4h0143_WYG_148-19b"/>
海浪如雲去却回北風吹起數聲雷朱樓四面鈎疎箔<lb/>
卧看千山急雨來<lb/>
　　　出郊<lb/>
葛葉催耕二月時斜橋曲岸馬行遲家家賣酒清明近<lb/>
紅白花開一兩枝<lb/>
　　李覯<lb/>
　　　鄉思<lb/>
人言落日是天涯望極天涯不見家已恨碧山相阻隔<lb/>
<pb n="KR4h0143_WYG_148-20a"/>
碧山還被暮雲遮<lb/>
　　　曉角<lb/>
腸斷城頭畫角聲燈青月黒酒㣲醒濃香夢裏何曽管<lb/>
只有離人夜夜聴<lb/>
　　　烏鵲<lb/>
烏鵲翩翩競羽毛南飛無樹過良宵就中管得他人事<lb/>
祇與天孫倩作橋<lb/>
　　　睡起<lb/>
<pb n="KR4h0143_WYG_148-20b"/>
簟卷鱗紋帳繫紗六龍西降樹隂斜衹因夢裏成蝴蝶<lb/>
猶記南園數種花<lb/>
　　姚嗣宗<lb/>
　　　題空同山寺<lb/>
南粤干戈未息肩五原金鼔又轟天空同山叟笑無語<lb/>
飽聴松聲白晝眠<lb/>
　　仲訥<lb/>
　　　負暄閒眠<lb/>
<pb n="KR4h0143_WYG_148-21a"/>
茅簷晴日暖如春一枕鈞天樂事新滿眼繁華皆得意<lb/>
午眠安穏却無人<lb/>
　　唐詢<lb/>
　　　山堂偶書<lb/>
在處煙雲早晩生自疑呼吸氣皆靈十年夢寐江山裏<lb/>
今見江山入户庭<lb/>
　　　為杭州日送客舟中<lb/>
山雨霏㣲不滿空畫船來往疾輕鴻誰知獨卧朱簾裏<lb/>
<pb n="KR4h0143_WYG_148-21b"/>
一榻無塵四面風<lb/>
　　陶弼<lb/>
　　　途次葉縣覩千葉桃花<lb/>
三月官桃滿上林一花千萼費春心葉公城外襄河北<lb/>
一樹無人色更深<lb/>
　　　登潮月亭<lb/>
渡頭人語知潮上下看南江東北流試引輕帆學歸去<lb/>
茶山溪淺却迴舟<lb/>
<pb n="KR4h0143_WYG_148-22a"/>
　　周敦頤<lb/>
　　　題春晩<lb/>
花落柴門掩夕暉昏鴉數㸃傍林飛吟餘小立闌干外<lb/>
遥見樵漁一路歸<lb/>
　　　經古寺<lb/>
琳宫金刹接林巒一徑潛通竹塢寒是處塵埃皆可息<lb/>
時清終未忍辭官<lb/>
　　　江上别石郎中<lb/>
<pb n="KR4h0143_WYG_148-22b"/>
落葉蟬聲古渡頭沙灘人擁欲行舟别離情似長江水<lb/>
逺亦隨君日夜流<lb/>
　　邵雍<lb/>
　　　天津感事<lb/>
雲輕日淡天津暮風急林疎洛水秋獨步獨吟人莫㑹<lb/>
時時鷗鷺下汀洲<lb/>
煙樹盡歸秋色裏人家常在水聲中數行旅雁斜飛去<lb/>
一簇樓臺峭倚空<lb/>
<pb n="KR4h0143_WYG_148-23a"/>
渌水悠悠際碧天平蕪更與逺山連白頭老叟心無事<lb/>
閒凭闌干看洛川<lb/>
水流任急境常静花落雖頻意自閒不似世人忙裏老<lb/>
生來未始得開顔<lb/>
　　　依韻和君實端明洛濱獨步<lb/>
風背河聲近亦㣲斜陽淡泊隔雲衣一雙白鷺來煙外<lb/>
將下沙頭又却飛<lb/>
　　　暮春吟<lb/>
<pb n="KR4h0143_WYG_148-23b"/>
林下居常睡起遲那堪車馬近來稀春深晝永簾垂地<lb/>
庭院無風花自飛<lb/>
　　張俞<lb/>
　　　金剛臺<lb/>
霧山環合自雲川户有清溪種玉田萬本桃花不知處<lb/>
幾人曽得問秦年<lb/>
　　張在<lb/>
　　　題龍興寺老柏院<lb/>
<pb n="KR4h0143_WYG_148-24a"/>
南鄰北舍牡丹開年少尋芳去又回唯有君家老柏樹<lb/>
春風恰似不曽來<lb/>
　　楊備<lb/>
　　　金陵覽古雜詠<hi>録十首</hi>
　　　　汝南灣<lb/>
汝南王昔過江東此地名將汝海同玉斚濯來人易醉<lb/>
有時人面照花紅<lb/>
　　　　濛氾池<lb/>
<pb n="KR4h0143_WYG_148-24b"/>
春條拂岸栁如金一鑑澄空照底深傍見龍舟赭袍影<lb/>
分明紅日在池心<lb/>
　　　　九日臺<lb/>
甲光如水㦸如霜御酒杯浮菊半黄東日西風滿天仗<lb/>
簫韶一部奏清商<lb/>
　　　　桃葉渡<lb/>
桃葉桃根栁岸頭獻之才調頗風流相看不語横波急<lb/>
艇子翻成送莫愁<lb/>
<pb n="KR4h0143_WYG_148-25a"/>
　　　　幕府山<lb/>
六代繁華一瞬間平蕪逺樹不勝閒倚樓天暝雲如幕<lb/>
知是瑯琊幕府山<lb/>
　　　　横塘<lb/>
早潮纔過晚潮來一一軒窗照水開鑑面無塵風不動<lb/>
分明倒影見樓臺<lb/>
　　　　白都山<lb/>
駕鶴驂鸞自古聞䇿名仙籍是真君天邊舊跡無尋處<lb/>
<pb n="KR4h0143_WYG_148-25b"/>
滿目青山空白雲<lb/>
　　　　春磵<lb/>
手拖葛屨坐藤牀竹樹蕭然一水旁枕上白雲船下月<lb/>
卜鄰東磵勝東岡<lb/>
　　　　烏衣巷<lb/>
人物風流往事非空餘陋巷作烏衣舊時簾幙無由覓<lb/>
祇有年年新燕飛<lb/>
　　　　白鷺洲<lb/>
<pb n="KR4h0143_WYG_148-26a"/>
春信風生晩汎潮印沙羣鷺立還翹凭髙一片迷人眼<lb/>
蘆葦叢邊雪未消<lb/>
　　　雙蓮堂<lb/>
雙蓮倒影面波光翠蓋風揺紅粉香中有畫船鳴鼓吹<lb/>
瞥然驚起兩鴛鴦<lb/>
　　司馬光<lb/>
　　　皇后閣春帖子<lb/>
春衣不用蕙蘭薰縁領無加刺繡紋曽在蠶宮親織就<lb/>
<pb n="KR4h0143_WYG_148-26b"/>
方知縷縷是辛勤<lb/>
　　　酬華嚴真師<lb/>
知足隨縁處處安一身温飽不為難禪房窄小纔容膝<lb/>
此外從他世界寛<lb/>
　　　邊將<lb/>
月白星稀霜氣多巻旗束甲涉䓗河田家不覺官軍渡<lb/>
夜半只聞風雨過<lb/>
　　　邵堯夫許來石閣久待不至<lb/>
<pb n="KR4h0143_WYG_148-27a"/>
淡日濃雲合復開碧岑清洛逺縈迴林端髙閣望已久<lb/>
花外小車猶未來<lb/>
　　　獨步至洛濱<lb/>
草軟波清沙徑㣲手攜笻竹著深衣白鷗不信忘機久<lb/>
見我猶穿岸栁飛<lb/>
　　范鎮<lb/>
　　　七夕<lb/>
翠幙瑶梯百尺樓樓前星斗自悠悠天家仙㑹能多少<lb/>
<pb n="KR4h0143_WYG_148-27b"/>
未到平明已别愁<lb/>
　　王珪<lb/>
　　　宮詞一百首<hi>録三十二首</hi>
花裏宮鶯曉未啼千牛仗下報班齊銀袍五百趨龍尾<lb/>
天子臨軒賜御題<lb/>
洛陽新進牡丹叢種在蓬萊第幾宫壓曉看花傳駕入<lb/>
露苞初坼御袍紅<lb/>
侍輦歸來步玉階試穿金縷鳯頭鞋堦前摘得宜男草<lb/>
<pb n="KR4h0143_WYG_148-28a"/>
笑揷黄金十二釵<lb/>
瑶臺夜滴金莖露水殿涼生玉枕風卧看星河歸閤晩<lb/>
月斜疎影轉梧桐<lb/>
燕子初來語更新一聲聲報内家春遥聞春御櫻桃熟<lb/>
先進金盤奉紫宸<lb/>
盆山髙疊小蓬萊檜栢屏風鳯尾開緑遶金堦春水闇<lb/>
新分一脈御溝來<lb/>
内苑宫人學打毬青絲飛控紫驊騮朝朝結束防宣喚<lb/>
<pb n="KR4h0143_WYG_148-28b"/>
一樣真珠絡轡頭<lb/>
夜深獨倚闌干角玉笛横吹弄月明餘響度雲無處覓<lb/>
人間聞得兩三聲<lb/>
元夕星燈照露臺六宫歌吹出雲來夜深翠輦歸金殿<lb/>
十里迴廊錦帳開<lb/>
沈煙揺碧透金鋪密下珠簾鎮玉壺近賜趙昌花雀幛<lb/>
却嫌崔白芰荷圖<lb/>
黄昬鎖院聴宣除翰長平明趂起居撰就白麻先進草<lb/>
<pb n="KR4h0143_WYG_148-29a"/>
金泥降出内中書<lb/>
石刻蛟龍扶繡柱金盤龍鳯走雕楹萬年枝上流鶯囀<lb/>
屏掩春山夢不成<lb/>
紅濕春羅染御袍透簾三丈日華髙金針玉尺裁縫處<lb/>
一對盤龍落剪刀<lb/>
侍女爭傳玉彈弓金丸飛入亂花中一時驚起流鶯散<lb/>
踏落殘英滿地紅<lb/>
山樓彩鳯棲寒月宴殿金麟吐御香蜀錦地衣呈隊舞<lb/>
<pb n="KR4h0143_WYG_148-29b"/>
教頭先出拜君王<lb/>
曉吹翩翩動翠旗爐煙千疊瑞雲飛何人奏對偏移刻<lb/>
御史天香隔繡衣<lb/>
金井秋啼絡緯聲出花宫漏報嚴更不知誰是金鑾直<lb/>
玉宇沈沈夜氣清<lb/>
内庭秋燕玉池東香散荷花水殿風阿監採菱牽錦纜<lb/>
月明猶在畫船中<lb/>
紗幔薄垂金麥穗簾鈎纎挂玉蔥條樓西别起長春殿<lb/>
<pb n="KR4h0143_WYG_148-30a"/>
香壁紅泥透蜀椒<lb/>
清曉自傾花上露冷侵宫殿玉蟾蜍擘開五色銷金紙<lb/>
碧鎖窗前學草書<lb/>
宫女薰香進御衣殿門開鎖請金匙朝陽初上黄金屋<lb/>
禁掖春深晝漏遲<lb/>
内人稀見水鞦韆爭擘珠簾帳殿前第一錦標誰奪得<lb/>
右軍輸却小龍船<lb/>
禁裏春濃蝶自飛御蠶眠處弄新絲碧窗盡日教鸚鵡<lb/>
<pb n="KR4h0143_WYG_148-30b"/>
念得君王數首詩<lb/>
鬬草深宫玉檻前春蒲如箭荇如錢不知紅藥闌干曲<lb/>
日暮何人落翠鈿<lb/>
太液波清水殿涼畫船驚起宿鴛鴦翠睂不及池邊栁<lb/>
取次飛花入建章<lb/>
釣線沈波漾彩舟魚争香餌上龍鈎内人急捧金盤接<lb/>
撥剌紅鱗躍未休<lb/>
露井銀牀凍不收深宮花暗曉鶯愁殘紅滿地無人埽<lb/>
<pb n="KR4h0143_WYG_148-31a"/>
一半隨風落御溝<lb/>
盤龍新織翠雲裘簡㸃黄封玉匣收防備秋衣供御著<lb/>
金箱捧入曝衣樓<lb/>
黄金掌上露華稀朝退君王索輦遲到得經筵春講罷<lb/>
海棠花影數磚移<lb/>
麗日祥煙鎖禁林櫻桃初熟杏成隂年年翠輦來遊幸<lb/>
花落春階一寸深<lb/>
六龍觀稼奉宸遊齊賀豐年薦麥秋後苑宴回卿相出<lb/>
<pb n="KR4h0143_WYG_148-31b"/>
内官金盒送來麰<lb/>
雪晴鳷鵲樓邊月風落昭陽殿後梅爐炭炧消香獸暖<lb/>
獨拈香筯撥紅灰<lb/>
　　　端午帖子詞<lb/>
禁幕無風日正亭侍臣初賜玉壺冰不知翠輦遊何處<lb/>
應在瑶臺第一層<lb/>
　　王安石<lb/>
　　　春郊<lb/>
<pb n="KR4h0143_WYG_148-32a"/>
青秧漫漫出初齊雞犬遥聞路却迷但見山花流出水<lb/>
那知不是武陵溪<lb/>
　　　春風<lb/>
春風過栁緑如繰晴日烝紅出小桃池暖水香魚出處<lb/>
一環清浪湧亭皋<lb/>
　　　歸庵<lb/>
稻畦藏水緑秧齊松鬛初乾尚有泥縱蹇尋岡歸獨卧<lb/>
東庵殘夢午時雞<lb/>
<pb n="KR4h0143_WYG_148-32b"/>
　　　池上看金沙花數枝過酴醿架盛開二首<lb/>
午隂寛占一方苔映水前年坐看栽紅蕊似嫌塵染汚<lb/>
青條風上别枝開<lb/>
酴醿一架最先來夾水金沙次第栽濃緑扶疎雲對起<lb/>
醉紅撩亂雪爭開<lb/>
　　　出郊<lb/>
川原一片緑交加深樹冥𠖇不見花風日有情無處著<lb/>
初迴光景到桑麻<lb/>
<pb n="KR4h0143_WYG_148-33a"/>
　　　同熊伯通自定林過悟真二首<lb/>
與客東來欲試茶倦投松石坐敧斜暗香一陣連風起<lb/>
知有薔薇澗底花<lb/>
城郭紛紛老倦尋幅巾來寄北山岑長遭客子留連我<lb/>
未快穿雲涉水心<lb/>
　　　烏塘<lb/>
烏塘渺渺緑平堤隄上行人各有攜試問春風何處好<lb/>
辛夷如雪柘岡西<lb/>
<pb n="KR4h0143_WYG_148-33b"/>
　　　金陵<lb/>
金陵陳迹老莓苔南北遊人自往來最憶春風石城塢<lb/>
家家桃李過牆開<lb/>
　　　午枕<lb/>
午枕花前簟欲流日催紅影上簾鈎窺人鳥喚悠颺夢<lb/>
隔水山供宛轉愁<lb/>
　　　斜徑<lb/>
斜徑偶通南埭路數家遥對北山岑草頭蛺蝶黄花晩<lb/>
<pb n="KR4h0143_WYG_148-34a"/>
菱角蜻蜓翠蔓深<lb/>
　　　木末<lb/>
木末北山煙冉冉草根南澗水泠泠繰成白雪桑重緑<lb/>
割盡黄雲稻正青<lb/>
　　　禁中春寒<lb/>
青煙漠漠雨紛紛水殿西廊北苑門已著單衣猶禁火<lb/>
海棠花下怯黄昬<lb/>
　　　江上<lb/>
<pb n="KR4h0143_WYG_148-34b"/>
江北秋隂一半開晚雲含雨却徘徊青山繚繞疑無路<lb/>
忽見千帆隠映來<lb/>
　　　若耶溪歸興<lb/>
若耶溪上踏莓苔興罷張帆載酒回汀草岸花渾不見<lb/>
青山無數逐人來<lb/>
　　　即席<lb/>
曲沼融融泮盡凘暖煙籠瓦碧參差人情共恨春猶淺<lb/>
不問寒梅有幾枝<lb/>
<pb n="KR4h0143_WYG_148-35a"/>
　　　江寧夾口二首<lb/>
茅屋滄洲一酒旗午煙孤起隔林炊江清日暖蘆花起<lb/>
恰似春風栁絮時<lb/>
落帆江口月黄昬小店無燈欲閉門側出岸沙楓半死<lb/>
繫船應有去年痕<lb/>
　　　試院中<lb/>
白髮無聊病更侵移牀卧竹向秋隂朝來雁背西風急<lb/>
吹折江湖萬里心<lb/>
<pb n="KR4h0143_WYG_148-35b"/>
咫尺淹留可奈何東風虚共一姮娥堦前棗樹應揺落<lb/>
此夜清光得幾多<lb/>
　　　春日<lb/>
柴門照水見青苔春繞花枝漫漫開路逺遊人行不到<lb/>
日長啼鳥去還來<lb/>
　　　書氾水闗寺壁<lb/>
氾水鴻溝楚漢間跳兵走馬百重山如何咫尺商於地<lb/>
便有園公綺季閒<lb/>
<pb n="KR4h0143_WYG_148-36a"/>
　　　赴召道中<lb/>
海氣冥𠖇漲楚氛汀洲回薄水横分青松十里鍾山路<lb/>
祇隔西南一片雲<lb/>
　　　遇雪<lb/>
定知花發是歸期不奈歸心日日歸風雪豈知行客恨<lb/>
向人更作落花飛<lb/>
　　　獨卧<lb/>
茅簷午影轉悠悠門閉青苔水亂流百囀黄鸝看不見<lb/>
<pb n="KR4h0143_WYG_148-36b"/>
海棠無數出牆頭<lb/>
　　　杏花<lb/>
垂楊一徑紫苔封人語蕭蕭院落中獨有杏花如喚客<lb/>
倚牆斜日數枝紅<lb/>
　　　城東寺菊<lb/>
黄花漠漠弄清暉無數蜜蜂花上飛不忍獨醒孤爾去<lb/>
慇勤為折一枝歸<lb/>
　　　鍾山絶句<lb/>
<pb n="KR4h0143_WYG_148-37a"/>
澗水無聲遶竹流竹西花草弄春柔茅簷相對坐終日<lb/>
一鳥不鳴山更幽<lb/>
　　　招楊徳逢<lb/>
山林投老倦紛紛獨卧看雲却憶君雲尚無心能出岫<lb/>
不應君更嬾於雲<lb/>
　　　金山<lb/>
北楫南檣泊四垂共憐金碧爛參差孤根萬丈滄波底<lb/>
除却蛟龍世不知<lb/>
<pb n="KR4h0143_WYG_148-37b"/>
波瀾蕩沃乾坤大氣象包藏水石間祇有此中宜曠望<lb/>
誰令天作海門山<lb/>
　　　遊鍾山<lb/>
兩山松櫟暗朱藤一水中間勝武陵午梵隔雲知有寺<lb/>
夕陽歸去不逢僧<lb/>
　　　汀沙<lb/>
汀沙雪漫水溶溶睡鴨殘蘆晻靄中歸去北人多憶此<lb/>
每家圖畫有屏風<lb/>
<pb n="KR4h0143_WYG_148-38a"/>
　　　東江<lb/>
東江木落水分洪伐盡黄蘆洲渚空南澗夕陽煙自起<lb/>
西山漠漠有無中<lb/>
　　　北望<lb/>
欲望淮南更白頭杖藜蕭䬃倚滄洲可憐新月為誰好<lb/>
無數晩山相對愁<lb/>
　　　信州迴車館中作<lb/>
太白山根秋夜静亂泉深水遶牀鳴病來空館聞風雨<lb/>
<pb n="KR4h0143_WYG_148-38b"/>
恰似當年枕上聲<lb/>
　　　寄伯兄<lb/>
身留海上去何時祇看春鴻北向飛安得先生同一飲<lb/>
蕨芽香嫩䱥魚肥<lb/>
　　　題畫扇<lb/>
玉斧修成寳月團月邊仍有女乗鸞青𠖇風露非人世<lb/>
髩亂釵斜特地寒<lb/>
　　　初晴<lb/>
<pb n="KR4h0143_WYG_148-39a"/>
幅巾慵整露光華度隴深尋一徑斜小雨初晴好天氣<lb/>
晩花殘照野人家<lb/>
　　　南蕩<lb/>
南蕩東陂水漸多陌頭車馬斷經過鍾山未放朝雲散<lb/>
奈此黄梅細雨何<lb/>
　　　南浦<lb/>
南浦東岡二月時物華撩我有新詩含風鴨緑粼粼起<lb/>
弄日鵞黄裊裊垂<lb/>
<pb n="KR4h0143_WYG_148-39b"/>
　　　竹裏<lb/>
竹裏編茅倚石根竹莖疎處見前邨閒眠盡日無人到<lb/>
自有春風為埽門<lb/>
　　　初夏即事<lb/>
石梁茅屋有彎碕流水濺濺度兩陂晴日暖風生麥氣<lb/>
緑隂幽草勝花時<lb/>
　　　東陂二首<lb/>
東陂風雨卧黄雲塍水翻溝隔隴分舂玉取新知不晩<lb/>
<pb n="KR4h0143_WYG_148-40a"/>
腰鎌今日已紛紛<lb/>
荷葉初開筍漸抽東陂南蕩正堪遊無端隴上翛翛麥<lb/>
横起寒風占作秋<lb/>
　　　北陂杏花<lb/>
一陂春水繞花身花影妖嬈各占春縱被春風吹作雪<lb/>
絶勝南陌碾成塵<lb/>
　　　溝上梅花欲發<lb/>
亭亭背暖臨溝處脈脈含芳映雪時莫恨夜來無伴侣<lb/>
<pb n="KR4h0143_WYG_148-40b"/>
月明還見影參差<lb/>
　　　北山<lb/>
北山輸緑漲横陂直塹回塘灩灩時細數落花因坐久<lb/>
緩尋芳草得歸遲<lb/>
　　　山櫻<lb/>
山櫻抱石䕃松枝比並餘花發最遲賴有春風嫌寂寞<lb/>
吹香渡水報人知<lb/>
　　　鍾山晩步<lb/>
<pb n="KR4h0143_WYG_148-41a"/>
小雨輕風落楝花細紅如雪㸃平沙槿籬竹屋江村路<lb/>
時見宜城賣酒家<lb/>
　　　書湖隂先生壁<lb/>
茅簷長埽靜無苔花木成畦手自栽一水䕶田將緑遶<lb/>
兩山排闥送青來<lb/>
　　　戲贈段約之<lb/>
竹栢相望數十楹藕花多處復開亭如何更欲通南埭<lb/>
割我鍾山一半青<lb/>
<pb n="KR4h0143_WYG_148-41b"/>
　　　望淮口<lb/>
白煙瀰漫接天涯黯黯長空一道斜有似錢塘江上望<lb/>
晚潮初落見平沙<lb/>
　　　入𤓰步望揚州<lb/>
落日平林一水邊蕪城掩映祇蒼然白頭追想當時事<lb/>
幕府青衫最少年<lb/>
　　　泊船𤓰洲<lb/>
京口𤓰洲一水間鍾山祇隔數重山春風自緑江南岸<lb/>
<pb n="KR4h0143_WYG_148-42a"/>
　明月何時照我還<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_148-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷六十五<lb/>
</p>
<p>
</p>
  </div>
</body>
</text>
</TEI>
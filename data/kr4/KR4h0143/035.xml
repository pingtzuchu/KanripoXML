<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_035-1a"/>
　欽定四庫全書<lb/>
御選元詩巻三十五<lb/>
　　五言律詩一<lb/>
　　　耶律楚材<lb/>
　　　　用萬松老人韻寄鄭景賢四首<hi>録二首</hi>
　隱隱三星岀依依片月沉鶴飛遼海闊猿嘯楚山深栁<lb/>
　色雲沾袖蘆花雪滿襟普天秋意露一葉墜梧林<lb/>
　漁家何足好乗興一鉤沈路僻蒼苔滑舟横古渡深小<lb/>
<pb n="KR4h0143_WYG_035-1b"/>
　晴掀篛笠微雨整蓑襟夢斷知何處寒潮沒晚林<lb/>
　　　　西域河中十詠<hi>録三首</hi>
　寂寞河中府連甍及萬家蒲萄親釀酒杷欖看開花飽<lb/>
　啖雞舌肉分餐馬首𤓰<hi>土産𤓰大如馬首</hi>人生唯口腹何礙過<lb/>
　流沙<lb/>
　寂寞河中府西流緑水傾衝風磨舊麥<hi>西人作磨風動機柚以磨麥</hi>
　懸碓杵新秔<hi>西人皆懸杵以舂</hi>春月花渾謝冬天草再生優游<lb/>
　聊卒歳更不望歸程<lb/>
<pb n="KR4h0143_WYG_035-2a"/>
寂寞河中府西來亦偶然每春忘舊閠隨月出新年强<lb/>
策渾心竹難穿無眼錢異同無定據俯仰且隨縁<hi>西人不計</hi>
<hi>閏以十二月為歳有渾心竹其金銅芽錢無孔郭</hi>
　　郝經<lb/>
　　　雨中感懐<lb/>
舎館年年老江邊日日陰雨聲便熟睡花氣動幽吟樹<lb/>
密鶯愁濕庭荒雀畏深晚風吹鼓角慙媿弭兵心<lb/>
　　　江雲<lb/>
<pb n="KR4h0143_WYG_035-2b"/>
江雲似流水渺渺復粼粼晻靄無窮態紆餘不盡春遮<lb/>
回斷行鴈望殺未歸人何日星軺路馮高更憶親<lb/>
　　　新館感春<lb/>
東風吹敝褐水氣樸虛簷月窟星河淡江城鼔角嚴年<lb/>
深愁不醒春至恨猶添為問秦通守何顔説錦簾<lb/>
佇立無人語廵簷思慘然夜江寒浸月春樹暝生煙計<lb/>
拙仍持節途窮擬問天難為繞指鐵萬折志彌堅<lb/>
　　　癸酉閏六月十三日夜病中聞笛<lb/>
<pb n="KR4h0143_WYG_035-3a"/>
深夜涼風發迢遥送笛聲只愁江月破不放野雲行怨<lb/>
曲人多感離腸恨易生病中催坐起傾側若為情<lb/>
　　楊奐<lb/>
　　　宿草堂<lb/>
百頃逍遥苑千年羅什家荒林藏屋小細逕逐溪斜老<lb/>
檜今何在瑞蓮春自花山靈憎俗駕朝暮白雲遮<lb/>
　　　留别儒禪<lb/>
溪行魚不畏巖宿虎相隨怕客談新事逄人誦舊詩衲<lb/>
<pb n="KR4h0143_WYG_035-3b"/>
輕聊覆體米滑欲翻匙僧臘知餘幾霜髭巳滿頤<lb/>
　　　雨夜<lb/>
關河隔千里筆硯寄餘生老覺鄉心重閒知世念輕微<lb/>
風揺竹影細雨簌簷聲落魄縁何事吾今不用名<lb/>
　　　訪耿君玉隱居<lb/>
居幽穿洞府岸狹束溪流細逕鄰翁熟懸崖逺客愁橋<lb/>
眀山月上窗暗野雲浮世事何曽到年侵亦白頭<lb/>
　　　飲山家<lb/>
<pb n="KR4h0143_WYG_035-4a"/>
為愛春風好乗時把一杯百年雙眼在萬事寸心灰花<lb/>
向坐中落客從雲外來詩成無紙筆畫地惜蒼苔<lb/>
　　　晚至青口<lb/>
長年困行役短髪易飄零世事驚春夢交親散曉星燒<lb/>
㾗侵路黒栁色夾隄青落日眀霞底原情動鶺鴒<lb/>
　　　浮生一首懐裕之<lb/>
漢節飛雲外秦城落照邊浮生空自老歸計定何年淚<lb/>
滿陳蕃榻心揺祖逖鞭短詩聊遣興羞向故人傳<lb/>
<pb n="KR4h0143_WYG_035-4b"/>
　　　撫州<lb/>
北界連南界昌州又撫州月眀魚泊夜霜冷䑕山秋為<lb/>
客無時了勞生有許愁殘年嬰世網吾欲謝浮鷗<lb/>
　　　至滑州隄<lb/>
舊事悲存歿殘年厭徃還孤城晴雪底雙塔暮雲間馬<lb/>
没長堤在龍歸老井閒隔林青數點多是濬州山<lb/>
　　　宿南石橋<lb/>
江流平入楚山勢逺連秦岸栁猶含凍溪花欲破春石<lb/>
<pb n="KR4h0143_WYG_035-5a"/>
銜車轍古沙印虎蹄新晚境長為客空山不見人<lb/>
　　　岀鴉路宿北石橋<lb/>
燒火連山暗春雲岀谷遲避人投野店繫馬就疎籬舊<lb/>
宇穨垣在新愁客枕知清眀無幾日細與數歸期<lb/>
　　　承德亨見訪<lb/>
世事元無定人生只合閒君今悲白髪我亦負青山廢<lb/>
郭官居冷荒年旅食慳最憐情意厚朝至暮方還<lb/>
　　　次荅正卿<lb/>
<pb n="KR4h0143_WYG_035-5b"/>
客愁青鏡裏歸夢白鷗邊故國人何在新秋月又圓米<lb/>
鹽逄此日詩酒負殘年長羡平林鳥雙飛入暮煙<lb/>
　　　未歸<lb/>
渭水遥通洛函關近隔秦百年垂老日千里未歸身夢<lb/>
寐嫌為客妻孥不諱貧一官無可戀花氣五陵春<lb/>
　　　雨夜<lb/>
窗秋風獵獵檐夜雨頻頻蛩韻愁於我燈花笑向人此<lb/>
身猶在洛何日定歸秦不必黄粱熟眞慚白髪新<lb/>
<pb n="KR4h0143_WYG_035-6a"/>
　　　泊舟老鸛觜<lb/>
衮衮風生觜㳙㳙月印沙船頭平壓浪櫂尾旋生花老<lb/>
去長為客愁來轉憶家雙棲疎影裏羡殺栁橋鴉<lb/>
　　　送靳才卿之平陽<lb/>
却向西州去蕭蕭雪滿簪邱園初到眼兒女總關心汾<lb/>
水野煙白霍山寒霧深得歸歸更好吾亦愛秦音<lb/>
　　　呈君美<lb/>
上陽門外路日暮獨歸時齒髪各衰謝風塵仍别離斷<lb/>
<pb n="KR4h0143_WYG_035-6b"/>
雲横紫閣急雨掠蒼陂地勝饒新句君將寄阿誰<lb/>
　　　懐同祖卿<lb/>
東府倉皇别西河迤邐回元戎期坐嘯上客入行臺夢<lb/>
裏惠連句生前張翰杯龍池清似染應恨不歸來<lb/>
　　　宿重陽宫<lb/>
村落到山盡軒窗臨水多野禽如舊識鄰叟漸相過林<lb/>
靜連官竹籬疎補女蘿夜深眠不著倚杖看星河<lb/>
　　　陶君秀晉人嘗為司竹監使因祖淵眀嘗遊五<lb/>
<pb n="KR4h0143_WYG_035-7a"/>
　　　栁莊為立五栁祠在縣東西原方見有祠堂詩<lb/>
　　　碑<hi>淵明詩寄陶監使君秀</hi>向禹城侯先生司竹時與扶風<lb/>
　　　張眀叙六曲李仲常鳯翔董彦材從之學如白<lb/>
　　　雲樓海棠觀所謂勝遊也兵後吾弟主之亦西<lb/>
　　　州衣觀之幸感今慨昔不能不惘然也握手一<lb/>
　　　笑知復何年敢以此為質兼示鄠亭趙秀才四<lb/>
　　　首<lb/>
家世江頭令風流竹裏仙海棠烘暁霽野筍澹春煙尊<lb/>
<pb n="KR4h0143_WYG_035-7b"/>
爼違今日弦歌記昔年挂冠吾有意送老白雲邊<lb/>
違别亦巳久蕭蕭雙鬢絲自憐多病後不似早年時暮<lb/>
雨千山道春風五栁祠剰留溪上竹到處刻新詩<lb/>
不見長楊館人家只翠微溪流環監署林影入宫闈花<lb/>
鴨夜方靜竹䶉秋更肥青仙無處問老淚日沾衣<hi>侯先生舜</hi>
<hi>臣没後其家人輩夢為青仙觀管香使</hi>
老病鄉心重艱危世契疎少年知自立近日定何如渭<lb/>
上千叢玊陂頭半尺魚徃來元不惡容我坐籃輿<lb/>
<pb n="KR4h0143_WYG_035-8a"/>
　　楊惟中<lb/>
　　　夜泛赤壁<lb/>
暫艤清江舸來登赤壁山怒虬松偃映漱玉水潺湲眀<lb/>
月尊前色丹崖戰後顔高城催暮角醉倚櫂歌還<lb/>
　　許衡<lb/>
　　　不寐<lb/>
秋宵初感慨展轉不成眠老况青燈外羈愁白髪邊蹉<lb/>
跎嗟徃事安穩憶歸年却起開門望霜清月滿天<lb/>
<pb n="KR4h0143_WYG_035-8b"/>
　　　别友人<lb/>
良朋不易得此去復誰羣别酒無勞勸濃愁已自醺間<lb/>
關花外鳥冷淡日邊雲莫唱陽關徹離聲忍更聞<lb/>
　　　喜晴<lb/>
霽色開晴望春風破客顔緑紆東去水青起北來山魏<lb/>
府方期往共城巳夢還芳菲梅塢盛要醉竹花間<lb/>
　　　趙氏南莊<lb/>
曉起北窗涼清談戢羽觴入簾花氣重落地燕泥香夢<lb/>
<pb n="KR4h0143_WYG_035-9a"/>
裏青山小吟邊白日長秋風載書籍相對築茅堂<lb/>
　　　夜雨<lb/>
苦雨變秋霖瀟瀟入夜深亂敲驚葉脱清響雜蛩吟往<lb/>
事十年夢故鄉千里心西風助凄切不管客難任<lb/>
　　張宏範<lb/>
　　　雨霽登樓<lb/>
樓外雨初霽乾坤望眼眀岸髙秋漲滿簾卷暮霞生燕<lb/>
入泥香潤龍歸海氣清䦨干殘照底一片古今情<lb/>
<pb n="KR4h0143_WYG_035-9b"/>
　　　栁塘避暑<lb/>
避暑溪塘上翛然林木疎挂冠疑過鳥濯足礙行魚雨<lb/>
過波紋細風來樹影虚消閒長日事棊罷數行書<lb/>
　　徐世隆<lb/>
　　　紀夢<lb/>
我夢天倪子同登日觀峰骨彊清似鶴步健老猶龍方<lb/>
外無官府堂中有岱宗仙閭真福地杖屨㑹相從<lb/>
　　劉因<lb/>
<pb n="KR4h0143_WYG_035-10a"/>
　　　登武陽城<lb/>
朝游樊子館晚上武陽城潮接滄溟近山從碣石生斷<lb/>
虹雲澹白返照雨疎眀且莫悲吟發樵歌已愴情<lb/>
　　　滿城道中<lb/>
學館三年夢西山此日行人生兩屐足世累一蓑輕别<lb/>
澗水流合斷林煙補平誰能分半壑相與結巖耕<lb/>
　　　竒村道中<lb/>
此日西塘路乗閒作勝逰深深栁成巷脉脉稲分溝白<lb/>
<pb n="KR4h0143_WYG_035-10b"/>
石長含雨黄花不受秋移居新有意試就野人謀<lb/>
　　　秋望<lb/>
病骨秋偏早單衣露更寒微雲生水際暝色起林端地<lb/>
迥月遲下樓高山易殘輕風吹欲舉醉袖拂層巒<lb/>
　　王惲<lb/>
　　　秋夜<lb/>
臥榻鋪筠簟風簷遞晚涼雲枯涵旱氣星爛射寒芒鐘<lb/>
鼔寒更永乾坤夜色蒼時危關百慮低首拊空牀<lb/>
<pb n="KR4h0143_WYG_035-11a"/>
　　　星子鎮道中<lb/>
北下星關道川開百里寛夢殘傾錦帢吟細緩征鞍土<lb/>
峽深回洞山田疊醮壇一杯亭傳酒來為敵霜寒<lb/>
　　　田間<lb/>
斜日秋𤓰圃雲間雨過初平疇交晚吹涼意滿輕裾草<lb/>
木浮元氣河山擁草廬拊心欣有得重展故人書<lb/>
　　　午憩陽城北龍泉寺<lb/>
倦客鞭催急龍泉一解鞍在家貧亦好行路古來難寺<lb/>
<pb n="KR4h0143_WYG_035-11b"/>
古松杉老山空水石寒萬松亭廢久重拂短碑看<hi>碑大定間</hi>
<hi>澤州刺史楊庭秀撰真竒作也</hi>
　　　清苑道中<lb/>
野店春風裏行人避繡衣劒花寒有暈山日慘無輝孤<lb/>
隼梢雲下羣鴉結陣飛驚鷗無逺泛事外本忘機<lb/>
　　　首夏家居即事二首<lb/>
懶幘從鬅鬢披衣任曵裾都忘身外事貪讀意中書比<lb/>
老心能爾雖貧樂有餘繞園欣細履樹影緑扶疎<lb/>
<pb n="KR4h0143_WYG_035-12a"/>
竹茂資泉潤花榮藉圃沙鉤簾來舞燕鎖樹護棲鴉客<lb/>
至留酤酒吟長待煑茶幾時容却掃一向似山家<lb/>
　　　和仲常牡丹詩<lb/>
漢殿承恩早金盤薦露新色酣中省樂香重錦窠春儘<lb/>
殿羣芳後誰辭載酒頻清如司馬相也作挿花人<lb/>
　　王搆<lb/>
　　　淤泥寺<lb/>
野寺消煩暑長途促晚行落霞眀逺岫返照下孤城月<lb/>
<pb n="KR4h0143_WYG_035-12b"/>
傍山村出風從古渡生僕夫毋乃倦彼此亦關情<lb/>
　　王旭<lb/>
　　　西溪<lb/>
我愛西溪好披雲屢往來一川煙景合三面畫屏開薄<lb/>
俗無商隱清時有逸才近巖多隙地松竹更須栽<lb/>
　　程鉅夫<lb/>
　　　天門山<lb/>
萬里瀰漫地天門據要衝乾坤大開闢江漢此朝宗往<lb/>
<pb n="KR4h0143_WYG_035-13a"/>
事空多壘千年只二峰舟人亦癡絶遥認兩眉濃<lb/>
　　　板橋午食<lb/>
縣郭二十里板橋三五家西風熟禾黍陸地富桑麻去<lb/>
歳遭洪水髙林帶舊槎他鄉豈不好無奈此生涯<lb/>
　　　孤雲<lb/>
渺渺從何起亭亭只自飛朝隨風鶴去暮逐雨龍歸幾<lb/>
度超滄海多應㸃翠微何時能借我裁作羽人衣<lb/>
　　　重送戴道士<hi>并序</hi>
<pb n="KR4h0143_WYG_035-13b"/>
　　予既作霞川詩送戴君提㸃其所稱述翰林從事<lb/>
　　邵生為予言如此後數日太常博士虞伯生來言<lb/>
　　君所適者越也非天台所謂霞川乃在桃源蓋用<lb/>
　　以自號者請更賦<lb/>
被命將居越扁舟指㑹稽海雲迎棹起江月照人低有<lb/>
道蟠龍虎無心混鶩雞霞川隨處是何必武陵溪<lb/>
　　元淮<lb/>
　　　鳯皇臺<lb/>
<pb n="KR4h0143_WYG_035-14a"/>
此地可消憂長江不斷流橋邊朱雀市城外白鷗洲鳯<lb/>
去名猶在潮回浪倒收六朝春夢散遺跡在荒邱<lb/>
　　徐眀善<lb/>
　　　奉使安南世子陳日炫於席間索詩口占<lb/>
乗傳入南中雲章照海紅天邊龍虎氣塞外馬牛風日<lb/>
月八荒燭車書萬里同丹青入王㑹茅土祚無窮<lb/>
　　方回<lb/>
　　　岀馬家塢<lb/>
<pb n="KR4h0143_WYG_035-14b"/>
野迥夏無暑塢深朝更涼路隨流水轉山背古城荒縣<lb/>
宇欹紅閣僧菴出粉牆暗驚兵火後猶有數蓮塘<lb/>
　　　次韻汪翔甫和西城吕全州見過<lb/>
想見花開路籃舁草草裝叩門馴犬喜入室蠧魚香躡<lb/>
石苔黏屐眠松露滴牀焉知人世事積甲又宜陽<lb/>
　　　虚谷志歸十首<hi>録二首</hi>
共道歸何晚猶能喜欲狂幼兒初拜揖癡女僅梳妝有<lb/>
筆修花譜無錢闢草堂新添竹踰百風徑細尋香<lb/>
<pb n="KR4h0143_WYG_035-15a"/>
衰晚眞當戒疎慵竟未能病專從酒得謗輙為詩興毎<lb/>
悔居城市常思絶友朋誰來敲竹户又見醉吟僧<lb/>
　　　次韻志歸十首<hi>録二首</hi>
老不任時棟窮猶宅士鄉端能甘澹泊未覺厭荒涼古<lb/>
井深泉冷閒庭異草香田翁來問字略為説偏傍<lb/>
解語鶯能巧交飛蜨許狂苔紋深翠毯榴靨競紅妝粗<lb/>
已成幽圃猶當築小堂未妨無暑藥熟水紫蘇香<lb/>
　　　秋到<lb/>
<pb n="KR4h0143_WYG_035-15b"/>
秋到山居僻貧無異味嘗擘黄新栗嫩炊白早秈香漸<lb/>
減家人病徐添夜氣涼憑誰理荒穢籬落菊苗長<lb/>
　　　治圃雜書四首<lb/>
天地一閒人園林數畝春認苗諳藥性養果䕶花身社<lb/>
友同蔬飯鄰兒笑野巾空庭維老馬不出動經旬<lb/>
汲水洗青石寘之盛酒樽身閒宜獨坐手冷喜時捫曉<lb/>
露黏花片春苔蝕浪㾗從吾已安穩不復動雲根<lb/>
花有如罌粟能同橘不遷茄藤宜硬地豆莢惡肥田元<lb/>
<pb n="KR4h0143_WYG_035-16a"/>
勰齊民術夷吾土物篇園丁初未讀口訣自相傳<lb/>
芍藥抽紅銳荼䕷縋緑長幾家蠶落紙比屋燕分梁榖<lb/>
雨深春近茶煙永日香詩成嬾磨墨拄杖畫苔牆<lb/>
　　戴表元<lb/>
　　　苕溪<lb/>
六月苕溪路人言似若邪漁罾挂椶樹酒舫岀荷花碧<lb/>
水干塍共青山一道斜人間無限事不厭是桑麻<lb/>
　　　道桐川欲訪梅右司不知其處<lb/>
<pb n="KR4h0143_WYG_035-16b"/>
桐川蕭灑處面面碧芙蓉峻塔當關獨清溪抱郭重市<lb/>
多吳客語祠有漢時封欲覓梅仙去知藏第幾峰<lb/>
　　　和鄧善之秋興<lb/>
鬢髪日夜老神仙那可求揚雄識字苦元晏著書愁碧<lb/>
酒紅蓮夜朱絃白鴈秋論心得少暇同上最高樓<lb/>
　　　次韻荅應德茂雪後逺寄<lb/>
山中不來久何處度殘年人悶如中酒村荒似禁煙將<lb/>
茶冰箸煑移枕雪篷眼更肯狂歌否春風雙玉船<lb/>
<pb n="KR4h0143_WYG_035-17a"/>
　　　史昭甫招陳宗魯之長興<lb/>
之子滄浪去三吳西更西白鹽蓴菜膾紅酒稲花雞地<lb/>
少驚雲滿天空見日低錦囊看爛漫佳客醉留題<lb/>
　　　頓寒懐單祥卿教諭時新開酒禁<lb/>
霜花一夜白風葉滿村黄欲出歳華老相思江水長留<lb/>
枝遮鵲戸存蜜補蜂糧想見山行處開窗新酒香<lb/>
　　　社日城南山作<lb/>
社日年年雨江花處處春漸成垂白老不見踏青人榆<lb/>
<pb n="KR4h0143_WYG_035-17b"/>
栁邊聲雜龍蛇歳事新端來近城郭猶自厭風塵<lb/>
　　　趙君理約同途不至<lb/>
待子不來久煙山看樹青為吟天外句更立水邊亭雨<lb/>
暖催科斗雲深長茯苓鄰居亦有約休待鬢星星<lb/>
　　　同諸子行上畈山<lb/>
白石秋更潔清溪寒自鳴牛羊争道路鳥雀聚柴荆野<lb/>
果髙低熟山田早晚耕吾歸任衰嬾兒輩託平生<lb/>
　　仇逺<lb/>
<pb n="KR4h0143_WYG_035-18a"/>
　　　錦城方天瑞元英先生後人得白雲山居圗仿<lb/>
　　　彿桐廬山中隱所舜舉眞跡别有一種風致漫<lb/>
　　　系以詩<lb/>
翼翼山千朶蕭蕭屋數間石崖不可渡門徑幾曽關緑<lb/>
樹經秋在白雲終日閒依稀鑑湖曲西島水迴環<lb/>
　　　為如鏡淨上人賦<lb/>
一片靈臺月圎眀適中規誰知相對者曽悟未磨時去<lb/>
垢元來淨觀空了不疑水邊閒獨立照見白鬚眉<lb/>
<pb n="KR4h0143_WYG_035-18b"/>
　　　寄題如鏡上人房<lb/>
吳城久卜居歸夢只西湖花木四時有塵埃一點無看<lb/>
經常戒酒得句少催租盡日坐相對壁間蓮社圗<lb/>
　　白珽<lb/>
　　　春日田園雜興<lb/>
雨後散幽步村村社鼔鳴陰晴雖不定天意自分眀栁<lb/>
處風無力蛙時水有聲幾朝寒食近吾事及躬畊<lb/>
　　　山中懷友<lb/>
<pb n="KR4h0143_WYG_035-19a"/>
幾年音問絶此夕更關情寒雨人孤坐殘燈鴈一聲干<lb/>
戈猶故國貧病自空城惟有琴堪訴愁深彈不成<lb/>
　　　清和<lb/>
白苧漸相便因知物候遷空山一雨後小檻緑陰前鶯<lb/>
在留春思人幽減晝眠此時風日好元不似梅天<lb/>
　　　餘杭四月<lb/>
四月餘杭道一晴生意繁朱櫻青豆酒緑草白鵝村水<lb/>
滿船頭滑風輕袖影翻幾家蠶事動寂寂晝關門<lb/>
<pb n="KR4h0143_WYG_035-19b"/>
　　吾丘衍<lb/>
　　　次韻謝錢翼之<lb/>
筆翰西臺妙文章五鳯樓美才須比玉直道豈如鉤吳<lb/>
苑辭春色江風散旅愁吾廬正蕭颯二仲得羊求<lb/>
　　　與鄰寓人隔屋對月夜話<lb/>
禦冦連牆屋神交得謝瞻<hi>謝有隔屋夜語事</hi>偶逢吾所契共語<lb/>
月當檐微禄終何補良才尚此淹憑君縱𤣥論未怪發<lb/>
幽濳<lb/>
<pb n="KR4h0143_WYG_035-20a"/>
　　龔璛<lb/>
　　　嘉定州道中寄庶齋<lb/>
客夢孤雲散漁翁一帆投人行江路晩花繞槿籬秋有<lb/>
酒誰同醉還家此暫留中年髪盡白豈必為離憂<lb/>
　　　郭祥卿同游虎丘<lb/>
弱植有緩步同游無雜賔清隂山寺古紅樹石楠春邱<lb/>
壠埋吳國園林閱晋人不應繫舟處猶是去年津<lb/>
　　　偶題<lb/>
<pb n="KR4h0143_WYG_035-20b"/>
宿雨池館淨閒官造請稀石榴朱夏色山鵲青雲飛遐<lb/>
矚臨風檻沖襟散暑衣陳編撫芳潤脉脉髪初晞<lb/>
　　　郡樓<lb/>
久客有逺思肩輿登郡樓聊為避暑飲更學御風游疊<lb/>
翠城南面雙虹水北流流將五湖去葉葉采蘋舟<lb/>
　　袁易<lb/>
　　　杭州道中書懐四首<hi>録二首</hi>
白霧籠舟楫青山失畫圗往來迷只尺收斂忽斯須野<lb/>
<pb n="KR4h0143_WYG_035-21a"/>
曠連飛鶻江清映浴鳬還將眀媚色且復慰征途<lb/>
堤栁欹招纜汀花笑入舟髙歌鳬鵠起闊視水雲流牢<lb/>
落江淹恨飄零庾信愁都將付尊酒短髪得禁秋<lb/>
　　　重午客中三首<hi>録一首</hi>
往恨湘纍逺他鄉楚俗同流傳存弔祭汨没見英雄竹<lb/>
葉於人緑榴花此日紅未須嗟旅泊吾道豈終窮<lb/>
　　　寄吳中諸友六首<lb/>
　　　　錢德鈞<lb/>
<pb n="KR4h0143_WYG_035-21b"/>
風雨蕭齋裏雞鳴夜向晨簡編心力盡燈火鬢毛新餘<lb/>
地知游刃何人解斲輪願君毋割席漂轉暫埃塵<lb/>
　　　　蕭子中<lb/>
並馬春風陌高歌夜雨牀遨遊前夢失漂泊此身忙緑<lb/>
酒西湖色氷肌六月涼難招髥似㦸來對玉成行<lb/>
　　　　湯師言<lb/>
卓行拘常調微官更數移君懐同棄屣吾道歎如絲濩<lb/>
落才高世飛騰命與時晚成梁棟器剰破十年遲<lb/>
<pb n="KR4h0143_WYG_035-22a"/>
　　　　唐希賢<lb/>
枉策招尋密髙談謔浪俱他鄉懷楚奏何日攬桓須白<lb/>
月垂文練青天落酒壺看君話心事餘子盡﨑嶇<lb/>
　　　　趙眀仲<lb/>
共話巴山雨曽題華步秋儒官雖寂寞公子是風流即<lb/>
擬同吳詠焉知效楚囚江南新作賦寄爾恐添愁<lb/>
　　　　馮景說<lb/>
之子華簪裔簞瓢祗晏如為郎應駐輦延客愧無車早<lb/>
<pb n="KR4h0143_WYG_035-22b"/>
託襟期合能容禮法疎一燈何日共料理讀殘書<lb/>
　　　正月十六日與德鈞子敬翼之洎兒子震遊東<lb/>
　　　季博山園賦詩<lb/>
我愛山園好芳堂隱薜蘿野雲棲不去風葉掃還多暫<lb/>
憩忘城郭長謡咏澗阿不嫌頻啟鑰重過意如何<lb/>
　　郭麟孫<lb/>
　　　題趙榮禄水村圗<lb/>
澤國淨秋色逺山横夕煙水田羣鴈起蘆渚一罾縣林<lb/>
<pb n="KR4h0143_WYG_035-23a"/>
樹幾間屋君家若箇邊扁舟何日去相伴白鷗眠<lb/>
　　　與龔子敬同賦<lb/>
清遊及新霽緩步得佳賔古木寒泉寺鳴鳩乳燕春山<lb/>
行六七里舟受兩三人總是曽經處何須更問津<lb/>
　　黄庚<lb/>
　　　秋晩山行<lb/>
鏗然短策聲無事覺身輕落葉山行輭流泉澗飲清蟹<lb/>
㾗沙露濕鴈影夕陽眀歸路逢林叟班荆歃隱盟<lb/>
<pb n="KR4h0143_WYG_035-23b"/>
　　　夜坐即事<lb/>
對影坐清夜蕭然鬢已華詩慳難就稿燈暗不成花易<lb/>
醉愁邊酒頻歸夢裏家何時鋤舊圃學種邵平𤓰<lb/>
　　　翠峰菴即事<lb/>
竟日尋幽處杖藜不憚遥客行黄葉路僧立碧溪橋巖<lb/>
瀑飛寒雪松風吼夜潮是山皆可隱何用楚辭招<lb/>
　　　王脩竹館舎即事<lb/>
池館翠涼處寛閒稱客居未仙猶閬苑不夢亦華胥竹<lb/>
<pb n="KR4h0143_WYG_035-24a"/>
淨堪居鶴荷香欲醉魚心清無箇事長日一編書<lb/>
　　　贈葛秋巖時寓能仁蘭若<lb/>
蘭若分清隱秋窗飽看山風霜雙鬢老天地一身閒拄<lb/>
杖穿雲去吟囊貯月還詩成誰與語時訪竹林間<lb/>
　　　夜坐即事呈脩竹<lb/>
一室冷於冰秋髙夜氣清月窗攙燭影風葉亂琴聲寡<lb/>
欲知身健安貧覺累輕吟邊閒倚竹誰識此時情<lb/>
　　　春日西園晩步<lb/>
<pb n="KR4h0143_WYG_035-24b"/>
為愛園林好筇枝伴獨行花香能醉蝶栁色欲迷鶯但<lb/>
得青春在何妨白髪生斜陽紅盡處一抹暮山横<lb/>
　　　書所寓<lb/>
不厭茅廬小棲棲寄此身菊殘如倦客梅瘦似詩人有<lb/>
地堪藏拙無方可療貧并州故鄉夢長憶鑑湖春<lb/>
　　　送别胡汲古<lb/>
自憐身是客又送客登舟雖有重來約難禁一别愁風<lb/>
煙迷栁驛草樹暗春洲後夜懐人處山空月滿樓<lb/>
<pb n="KR4h0143_WYG_035-25a"/>
　　　對竹<lb/>
門對南鄰竹青青玉萬竿雖然無地種且得隔籬看露<lb/>
葉晴猶濕風枝夏亦寒但教休翦伐日用報平安<lb/>
　　　秋色<lb/>
憑髙望不極望斷動愁情落日凄凉處西風㸃染成丹<lb/>
楓眀野驛白水浸江城馬上人回首戎戎黯客程<lb/>
　　　西州即事<lb/>
一雨洗空碧江城獨倚樓山吞殘日沒水挾斷雲流燈<lb/>
<pb n="KR4h0143_WYG_035-25b"/>
影深村夜鐘聲古寺秋西州舊遊地十載此淹留<lb/>
　　　春日即事<lb/>
扶杖行幽逕園林欲暮天錦棠紅濯雨絲栁緑繅煙春<lb/>
事忽三月風光又一年客懷正愁絶那復聽啼䳌<lb/>
　　　春日<lb/>
春色濃於酒何須醉玉觴栁疎鶯占影花雜蜨分香往<lb/>
事隨流水閒愁付夕陽吟邊自歌舞猶學少年狂<lb/>
　　　書山隂驛<lb/>
<pb n="KR4h0143_WYG_035-26a"/>
迢遞三山道重來感舊遊潮聲寒帶雨山色淡生秋寄<lb/>
驛通鄉信題詩記旅愁江湖十年客兩度到西州<lb/>
　　　宿甘露寺<lb/>
山險疑無路縈廻一徑通鐘聲寒瀑外塔影夕陽中窗<lb/>
出茶煙白鑪分葑火紅禪房遇耆舊清話數宵同<lb/>
　　　王可交昇仙臺<hi>臺在青龍鎮南</hi>
仙翁不可見惟有一空亭地冷春留雪林深晝見星松<lb/>
篁團秀色蘭蕙吐幽馨立盡斜陽影閒看鶴刷翎<lb/>
<pb n="KR4h0143_WYG_035-26b"/>
　　　孤鴈<lb/>
長空獨嘹唳隱約背斜暉塞北離羣逺江南失侣歸度<lb/>
雲憐隻影照水認雙飛却羨投林鳥相呼入翠微<lb/>
　　　和茅亦山韻<lb/>
愛静吟成癖躭書近欲癡事因多錯省節不為貧移長<lb/>
物新添畫生涯舊有詩窮通係天命知命復何疑<lb/>
　　　對客<lb/>
窗下篝燈坐相看白髪新共談為客事同是異鄉人詩<lb/>
<pb n="KR4h0143_WYG_035-27a"/>
寫梅花月茶煎榖雨春眀朝愁逺别離思欲沾巾<lb/>
　　　林霽山架閣同宿山中<lb/>
秋風山館客移席近汀前共話忽深夜相看非少年斗<lb/>
垂天末樹鱗出雨餘天亦有茅檐下飯牛人未眠<lb/>
　　　鶴林仙壇寺<lb/>
古壇歸鶴杳野鹿自成羣嵐氣浮清暁鐘聲出白雲樹<lb/>
穿僧屋老水到寺門分人世無窮事山中了不聞<lb/>
　　尹廷高<lb/>
<pb n="KR4h0143_WYG_035-27b"/>
　　　客中思歸<lb/>
孤燈寒照影清夜自沈吟砧杵他鄉淚松楸故國心路<lb/>
長歸夢短酒淺客愁深了却江湖債攜書隱竹林<lb/>
　　　八詠樓<hi>婺州</hi>
披褐便歸休登臨底用愁樓空偏愛月山瘦不勝秋二<lb/>
水城根合孤雲天際浮倚䦨千古意鴻影去悠悠<lb/>
　　　壬午秋自翁村回奕山<lb/>
竟别桑乾水歸并却似家春風故巢燕夜雨廢池蛙石<lb/>
<pb n="KR4h0143_WYG_035-28a"/>
逕曽栽菊磚爐舊煑茶自憐萍梗迹何日定生涯<lb/>
　　　耕雲即事<lb/>
閉門貧亦樂世態任炎涼夢穩疑宵短心閒覺晝長與<lb/>
鷗分釣石留鶴伴丹房休笑生涯薄疎籬橘柚黄<lb/>
　　　山居<lb/>
青山深處隱時事不須聞門閉千峰雨樓吞萬壑雲種<lb/>
花籬密䕶接竹水遥分羞作千人態甘心鹿與羣<lb/>
　　　翁村翠流閣<lb/>
<pb n="KR4h0143_WYG_035-28b"/>
四圍山翠合縹緲見危樓地狹星辰少雲深水石幽溪<lb/>
聲晴亦雨松影夏如秋寄語遊方者桃源豈外求<lb/>
　　　古杭秋日<lb/>
成毁乾坤老炎涼歳月忙冥鴻既寥廓煙鷺亦滄浪江<lb/>
寺秋雲白宫牆夕照黄凭䦨無限意一笑越山蒼<lb/>
　　　長蘆舟中夜坐<lb/>
故國五千里孤帆四十程客懷偏浩蕩鄉夢不分眀萬<lb/>
折河流曲三更斗柄横不眠方晏坐野寺又鐘聲<lb/>
<pb n="KR4h0143_WYG_035-29a"/>
　　劉將孫<lb/>
　　　别蕭高鳯<lb/>
惜與可人别又貪歸路長人生有離别吾事屬閒忙沽<lb/>
酒澆芳草垂鞭看夕陽眼前聽鶴語世路劇茫茫<lb/>
　　王義山<lb/>
　　　和王槐城寄詩韻<lb/>
慣熟虀鹽味誰云食澹難舊嘗司國子今又作儒官有<lb/>
手肯炙熱無氊不怕寒芹香至今在常夢到槐安<lb/>
<pb n="KR4h0143_WYG_035-29b"/>
　　　别中齋楊左丞<lb/>
孤山久無主誰伴月昏黄歸興西湖動離情南浦傷官<lb/>
清從馬瘦政暇又詩忙莫羨和羮事林逋有暗香<lb/>
　　劉邊<lb/>
　　　林泉寺<lb/>
采芳仍漱潔散䇿到來遲客坐自相語僧禪了不知疎<lb/>
風潛入户暗水細鳴池小作石牀夢夢中還覓詩<lb/>
　　毛直方<lb/>
<pb n="KR4h0143_WYG_035-30a"/>
　　　野宿<lb/>
歸恨逐春深遲休欲縮程逺山何處碧落日故鄉眀路<lb/>
改柴門僻村空石磑鳴乞蔬仍買米一宿尚營營<lb/>
　　　秋感<lb/>
宇宙百年身江湖萬里心世情髙枕逺詩味閉門深白<lb/>
髪銷窮達青山傲古今情知秋亦客何事感秋吟<lb/>
　　金履祥<lb/>
　　　城南塔院<lb/>
<pb n="KR4h0143_WYG_035-30b"/>
佳境城南勝浮屠占十分漁釣船依竹僧齋鉢薦芹夜<lb/>
寒雙港月日曉九峯雲不隨塵世改千古瀫溪紋<lb/>
　　甘泳<lb/>
　　　晚立黄洲<lb/>
今度䦨干倚蒼茫入暮天碧溪分市井華屋亂雲煙鐘<lb/>
隔春來樹燈流夜去船惜哉題柱壯琴動鳯凰絃<lb/>
　　伯篤曽丁<lb/>
　　　逍遥樓<lb/>
<pb n="KR4h0143_WYG_035-31a"/>
身世雲霄上飄然思不窮晴山排翠闥暮靄閟琳宫牧<lb/>
笛殘雲外漁歌落照中蓬萊凝望眼隱隱海霞紅<lb/>
　　吳澄<lb/>
　　　送富州尹劉秉彞如京<lb/>
六載心如一今朝船欲東我來期數數公去忽匆匆别<lb/>
意萬里外交情片語中自憐棲病鶴不得逐長風<lb/>
　　　送唐教導徃見鄉先達<lb/>
謂余將有適暫此輟絃歌城市囂塵逺山林遺逸多樹<lb/>
<pb n="KR4h0143_WYG_035-31b"/>
膏蘇隰稲涼意到庭柯為問躬耕者憂飢思若何<lb/>
　　　豫章貢院即事奉和雲林提舉晚春閒居舊韻<lb/>
客裏秋光好歸心不厭遲牆低孤塔見院静一簾垂隔<lb/>
紙聞風怒臨堦看日移宛然似三徑未負菊花期<lb/>
　　　與張仲美别<lb/>
已了公家事歸尋小洞天友吟留别句官辦送行船夜<lb/>
月各千里春風又一年但當頻寄字悃懇問安眠<lb/>
　　姚燧<lb/>
<pb n="KR4h0143_WYG_035-32a"/>
　　　寄暢純父治中<lb/>
欲聞眞息耗無使梓潼來烽火平時報田疇亂後開徒<lb/>
歌王粲賦不直士元才遥憶牛頭寺思親日幾迴<lb/>
　　　輿病髙崖道中作<lb/>
役役乾坤逺棲棲道路頻五年三入蜀十夢九歸秦瘧<lb/>
鬼偏淩客山英定笑人無勞問前渡祗覺白頭新<lb/>
　　　舟達黄溪<lb/>
草木隨寒暑殊方榮瘁同葦花兼露白檉葉未霜紅日<lb/>
<pb n="KR4h0143_WYG_035-32b"/>
月雙飛鳥江湖一病翁晩來沙嶼上愁坐獨書空<lb/>
　　盧摯<lb/>
　　　書梓潼山寺經堂<lb/>
問俗來山郭攜春到隔溪花香破禪寂林樾愛鶯啼欲<lb/>
和觀音偈聊乗醉墨題閒雲若留客不肯為予西<lb/>
　　　青華觀西軒<lb/>
琳宇夏天曉官曹今日閒深松欲無路疎竹不遮山靜<lb/>
對黄冠侣時看白鳥還平生林壑趣聊復此窗間<lb/>
<pb n="KR4h0143_WYG_035-33a"/>
　　　少林寺贈達禪師<hi>是日得至面壁菴觀達摩石影</hi>
古刹東風裏逢僧一解顔收經出深竹披衲下空山未<lb/>
要天花墮聊看石影閒何妨病居士眀日到田間<lb/>
　　李孟<lb/>
　　　贈黄秋江處士<lb/>
君釣秋江月我耕秋谷雲逃名君笑我伴食我慙君老<lb/>
我素多病壯君髙出羣何時各歸去雲月緫平分<lb/>
　　　偶成<lb/>
<pb n="KR4h0143_WYG_035-33b"/>
日午山中道停驂進步難鹻侵苔徑滑風入毳袍寒匡<lb/>
國終無補全身尚未安一尊茅店酒強飯不成歡<lb/>
　　月魯<lb/>
　　　老人巖<lb/>
幾年混元境曽見繡衣游刻石俯丹井題名瞰碧流我<lb/>
來尋古跡魚躍上扁舟還是宿縁否眞仙微點頭<lb/>
　　陳孚<lb/>
　　　過鏡湖<lb/>
<pb n="KR4h0143_WYG_035-34a"/>
鏡水八百里水光如鏡眀偶尋古寺坐便有清風生天<lb/>
闊鴈一㸃山空猿數聲老僧作茗供笑下孤舟輕<lb/>
　　　越上早行<lb/>
青鞵三十里草露惹衣斑潮落曹娥渡雲昬夏禹山秋<lb/>
聲黄葉裏天影白鷗間欲問錢唐路漁家半掩關<lb/>
　　　登北固樓<lb/>
北固閒回首荒城夕照中煙光浮海闊天影入樓空星<lb/>
斗占吴分江河見禹功誰家兩翁仲無語立秋風<lb/>
<pb n="KR4h0143_WYG_035-34b"/>
　　　𤓰洲<lb/>
煙際繫孤舟蘆花滿棹秋江空雙鴈落天闊一星流急<lb/>
鼓西津渡殘燈北固樓商人茅店下沽酒話揚州<lb/>
　　　眞州<lb/>
淮海三千里天開錦繡鄉煙濃楊栁重風淡芰荷香翠<lb/>
户糚營妓紅橋稅海商黄昬燈火閙塵麝撲衣裳<lb/>
　　　金陵<lb/>
六代帝王州寒霞滿石頭星河天北轉江漢水東流步<lb/>
<pb n="KR4h0143_WYG_035-35a"/>
絶金蓮雨歌殘玉樹秋白頭有漁者猶説景陽樓<lb/>
　　　長淮有感<lb/>
一笛山陽上東風蜃氣腥煙迷隋帝栁潮湧楚王萍曉<lb/>
市推淮白秋郊獵海青古今愁不絶落日蓼花汀<lb/>
　　　邳州<lb/>
沂水碧潺潺江沙白鳥閑林邊郯子國煙際嶧陽山茅<lb/>
屋秋先到荒城夜不關烹魚呼濁酒一笑夕陽間<lb/>
　　　獻州<lb/>
<pb n="KR4h0143_WYG_035-35b"/>
萬里天東北西風獨杖藜鴈聲秋帯魏樹色曉浮齊野<lb/>
闊青煙澹天空白日低人家在何處隱隱野烏啼<lb/>
　　　度三花嶺<lb/>
絶壁三千丈荒煙八九家黄茅青草瘴黒質白章蛇橄<lb/>
欖髙懸子芭蕉倒吐花嶺頭一回首何處是京華<lb/>
　　　感懷呈龎夷簡修撰張幼度應奉<lb/>
五湖煙浪闊短棹早歸休有母思臣密無人問客周關<lb/>
河雙鬢晚風雨一燈秋留取金鑾夢寒汀對白鷗<lb/>
<pb n="KR4h0143_WYG_035-36a"/>
　　　觀光樓<lb/>
試上危樓望東風尺五天一溪寒瀉月萬壑暝含煙古<lb/>
塞黄雲外巍臺白鴈邊誰憐家萬里有客擁衾眠<lb/>
　　　雲州<lb/>
天險龍門峽懸崖兀老蒼千蹄天馬躍一寸地椒香夜<lb/>
雪青氊帳秋煙白土房路人遥指語十里是温湯<lb/>
　　　送修撰輔伯賢同知滑州<lb/>
又作州官去秋霜㸃鬢沙風生白馬渡月冷紫薇花三<lb/>
<pb n="KR4h0143_WYG_035-36b"/>
釜娯親老雙旌放吏衙重來定何日雲路有靈槎<lb/>
　　髙克恭<lb/>
　　　岳陽樓<lb/>
九水匯荆楚一樓名古今地連衡岳勝山壓洞庭深宿<lb/>
鴈落前浦曉猿啼逺林倚䦨搔白首空抱致君心<lb/>
　　鮮于樞<lb/>
　　　建德溪行<lb/>
山截溪將斷川回路忽通鳥聲青嶂裏人語翠微中𤣥<lb/>
<pb n="KR4h0143_WYG_035-37a"/>
圃參差是桃源想像同平生苦行役翻愛打頭風<lb/>
　　　湖上新居<lb/>
吾愛吾廬好臨池搆小亭無人致青李有客覓黄庭樹<lb/>
古蟲書葉莎平鳥篆汀吾衰豈名世詎肯苦勞形<lb/>
　　　遊北山呈雲屋上人<lb/>
犖确敗芒履䝉籠礙筍輿半空横鳥道絶頂見僧居興<lb/>
盡拂衣下詩成借筆書彌天雲屋叟不見正愁予<lb/>
　　　過釣臺<lb/>
<pb n="KR4h0143_WYG_035-37b"/>
霜髪孤舟客風帆七里灘漁家江樹晩鴈影水雲寒鄉<lb/>
近人情好年豐老慮寛歸舟眞誤矣何事著儒冠<lb/>
　　　次韻仇仁父晚秋雜興三首<lb/>
薄宦長為客虛名不救貧又看新過鴈仍是未歸人茅<lb/>
屋寒誰補柴車晩自巾青雲有知巳潦倒若為親<lb/>
地靜莓苔合心閑落葉深炎方秋尚暑水國晝多陰寓<lb/>
意時觀畫怡情偶聽琴起予頼詩友為爾動微吟<lb/>
身共賔鴻逺心同野鶴孤謀生知我拙學稼任兒愚北<lb/>
<pb n="KR4h0143_WYG_035-38a"/>
望空思汴南遊未厭吳餐須問藜藿興不在蓴鱸<lb/>
　　周馳<lb/>
　　　逺觀亭<lb/>
徐君因仕宦便欲老江南風土知為美人情粗亦諳買<lb/>
田收黒黍為圃樹黄柑我有相從意羇棲力未堪<lb/>
結構開青野回環俯翠岑雲留芳樹暗草長繚垣深共<lb/>
愛閑居樂相依歳晩心春醪求善釀過日許同斟<lb/>
逺觀亭上望風物六朝餘古寺荆王宅荒墩謝傅居英<lb/>
<pb n="KR4h0143_WYG_035-38b"/>
靈傳草樹冠蓋逐邱墟欲問當時事飛雲過太虚<lb/>
　　郝天挺<lb/>
　　　寄李道復平章<lb/>
聖主尊賢輔眀時仗老臣策勲分二陜錫土列三秦邊<lb/>
徼風塵息乾坤雨露均遥知黄閣下得句更清新<lb/>
　　張伯淳<lb/>
　　　送李公略<lb/>
風雪滿吟鞍長江望眼寛宦情騰踏易聚乆别離難人<lb/>
<pb n="KR4h0143_WYG_035-39a"/>
去鶴應怨冬深梅不寒暮雲依舊碧幾度倚闌干<lb/>
　　　赴浙東<lb/>
涉水是東州江南記舊游中年偏苦别薄宦欲何求岸<lb/>
北雪仍在嶺頭雲未收陰晴元不定且泛剡溪舟<lb/>
　　　送嶧山鄧同知<lb/>
鄧君名譜系解后軟紅間解組郵京闕題輿向嶧山秋<lb/>
清行色好地僻宦情閒已熟雲霄路何時報政還<lb/>
　　　次韻安野内翰梨花<lb/>
<pb n="KR4h0143_WYG_035-39b"/>
元景窮陰候春林早著花素妝臨曉鏡紅粉浣輕紗勝<lb/>
賞懷京洛吟情軼永嘉泥中妨載酒咫尺路頭賖<lb/>
　　　送陳仲孚赴天台教諭<lb/>
除書出紫微百里較増輝又趣横經去應如衣錦歸郷<lb/>
枌迷驛栁泮藻勝山薇問訊諸親友秋髙鴈字稀<lb/>
　　　贈富翠屏<lb/>
人海偶相逄凄涼共客中笑談良不惡去住若為同春<lb/>
草池塘夜棃花院落風鄉人如問訊即此是詩筒<lb/>
<pb n="KR4h0143_WYG_035-40a"/>
　　李彞<lb/>
　　　留别學宫諸友<lb/>
萬事貴知止吾行已覺遲忍聞三疊曲聊贈一篇詩載<lb/>
酒相從處停舟不語時感君無盡意重㑹若為期<lb/>
　　安熙<lb/>
　　　次韻書事<lb/>
野性元孤潔無朋儘自哦業荒聞道淺靜久閱人多靈<lb/>
鳯寧棲枳冥鴻本避羅南遊有髙興何處是滄波<lb/>
<pb n="KR4h0143_WYG_035-40b"/>
　　　病中齋居雜詩次和仲韻五首<hi>録二首</hi>
時事今如此幽居獨慨然心期鐘鼎外身世水雲邊病<lb/>
骨便清晝髙懐惜壯年前修渺何在目斷夕陽天<lb/>
多病交遊少相看動浹辰賦詩聊遣興觀化足怡神問<lb/>
字有知已過門無俗人伊誰同此樂願許卜東鄰<lb/>
　　于石<lb/>
　　　山居<lb/>
結屋萬山頂柴扉晝懶開擣茶驚鶴醒抛菓引猿來笋<lb/>
<pb n="KR4h0143_WYG_035-41a"/>
短和泥掘松髙倚石栽有時尋勝去多趁暮鐘回<lb/>
　　　伊昔四首<lb/>
伊昔西湖栁清陰滿畫樓午涼欺舞扇晩雨繫漁舟春<lb/>
盡花無主風寒葉自秋六橋今在否空惜舊時遊<lb/>
伊昔西湖上孤山幾樹梅斷籬深院落流水舊亭臺眀<lb/>
月無今古春風自去來逋仙不復作消瘦為誰開<lb/>
伊昔西湖裏娉婷十里蓮香凝花上露影落鏡中天枕<lb/>
簟水亭雨笙歌月夜船雙鴛不解事常傍翠陰眠<lb/>
<pb n="KR4h0143_WYG_035-41b"/>
伊昔西湖外清陰九里松天低深雨露風怒走蛟龍林<lb/>
靄通樵徑山雲隔寺鐘何時一行樂重到北髙峯<lb/>
　　　得家書<lb/>
久客秋又晩思家夢屢驚空堦聞葉落隔樹見燈眀親<lb/>
老貧常健兒癡學未成凄凉今夜月照我故鄉情<lb/>
　　何失<lb/>
　　　我醉<lb/>
我醉焉知老人扶不論家鶴衫飄月練烏㡌墮風紗是<lb/>
<pb n="KR4h0143_WYG_035-42a"/>
　處相逢笑醒來更自誇神仙豈無有何必上煙霞<lb/>
　　　蕭國寳<lb/>
　　　　閒居<lb/>
　開扉對東臯逸興覺偏豪積雨苔㾗合殘陽樹影髙獨<lb/>
　醒無酒債多病為詩勞學得安貧法悠然讀楚騷<lb/>
　　　　秋思<lb/>
　閒看浮雲白臨風清且涼煙林含紫翠霜菊間青黄逺<lb/>
　浦沈孤鶩荒郊宿野航心空隨地靜木石自相忘<lb/>
<pb n="KR4h0143_WYG_035-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_049-1a"/>
　欽定四庫全書<lb/>
御選元詩巻四十九<lb/>
　　七言律詩七<lb/>
　　　薩都拉<lb/>
　　　　丁卯及第謝恩奉天門<lb/>
　禁柳青青白玉橋無端春色上宮袍卿雲五彩中天見<lb/>
　聖澤千年此日遭虎榜姓名書綵紙羽林冠蓋竪旌旄<lb/>
　朝回龍尾頻回首玉漏花深紫殿髙<lb/>
<pb n="KR4h0143_WYG_049-1b"/>
　　　　賜恩榮宴<lb/>
　内侍傳宣下玉京四方多士被思榮宮花壓帽金牌重<lb/>
　舞妓當筵翠袖輕銀甕春分官寺酒玉盃香賜御廚羹<lb/>
　小臣涓滴皆君賜惟有丹心答聖明<lb/>
　　　　西宮春日與呉錦衣賦<lb/>
　九重春色金銀闕冠帶将軍盡羽林上苑春鶯隨柳囀<lb/>
　西宮午漏隔花深天開閶闔收金鎖簾捲奎光聽玉音<lb/>
　白髮儒臣賣詞賦長門應費萬黄金<lb/>
<pb n="KR4h0143_WYG_049-2a"/>
　　　京城春暮<lb/>
三月京城飛柳花燕姬白馬小紅車旌旗日暖将軍府<lb/>
絃管春深宰相家小海銀魚吹白浪層樓珠酒出紅霞<lb/>
蹇驢破帽杜陵客獻賦歸來日未斜<lb/>
　　　丞相出獵<lb/>
将軍一戰山河定雲漢昭回玉樹髙柳外解鞍春洗馬<lb/>
月中飛箭夜鳴鵰呼鷹走狗清時樂斬將搴旗舊日勞<lb/>
白面内官催賜酒漢庭不數霍嫖姚<lb/>
<pb n="KR4h0143_WYG_049-2b"/>
　　　次韻送虞伯生入蜀代祀<lb/>
芙蓉仙掌座中低后土宵光手可齊閣道蹴雲衣有瓣<lb/>
蜀天漏雨石無泥岐山過馬應聞鳳陳寳停輈莫信雞<lb/>
揚我大邦文物盛題詩應近草堂西<lb/>
　　　贈劉雲江宗師<lb/>
羽人推轉阿香車童子穿松拾翠華天上賜衣霑雨露<lb/>
山中詩錦織雲霞瑶臺紫氣秋横劒石室丹光夜走砂<lb/>
擬借茅君三白鶴乗風騎到玉皇家<lb/>
<pb n="KR4h0143_WYG_049-3a"/>
　　　寓昇龍觀時吳宗師持㫖先駕至大都度灤川<lb/>
　　　遂次韻賦此以寄并簡順咨先生<lb/>
扈蹕千官取次行道人先踏雪泥晴關南日暖龍顔近<lb/>
嶺北風髙鶴背輕丞相早行霜滑馬將軍夜宿火連營<lb/>
一年兩度經過處惟有青山管送迎<lb/>
　　　寄參政許可用<lb/>
紫髥參政黑頭公日日鳴珂近九重花底聴鶯黄閣散<lb/>
御前剖竹紫泥封都將筆下文章潤散作人間雨露濃<lb/>
<pb n="KR4h0143_WYG_049-3b"/>
未信吟詩趨幕府霜寒翠袖倚芙蓉<lb/>
　　　寄進士野仙不花仲實除侍儀通事舍人<lb/>
舍人楚楚好容儀玉立清朝白玉墀紫袖窄衫花萼繞<lb/>
黄金小帶荔枝垂綵旗拂柳春班巻宮漏穿花午仗移<lb/>
朝罷太平無事日芙蓉葉上好題詩<lb/>
　　　送南安鎮撫趙南山捧表西省<lb/>
平生尺劒衆中師臣子肝腸天地知少壯金戈探虎穴<lb/>
太平鎧甲網蛛絲青衫白髮尊前酒紫塞黄雲馬上詩<lb/>
<pb n="KR4h0143_WYG_049-4a"/>
今日又隨天表去梅花香裏立沙墀<lb/>
　　　和馬伯庸除南臺中丞時僕馳驛逺迓至京復<lb/>
　　　改徽政以詩贈别<lb/>
江南驛使路遥遥逺赴龍門望海潮桂殿且留修月斧<lb/>
銀河未許度星軺隔花立馬聴更漏帶月鳴珂趁早朝<lb/>
祇恐淮南春色動萬竿煙雨緑相招<lb/>
　　　元統乙亥余除閩憲知事未行立春十日參政<lb/>
　　　許可用惠茶賦此以謝<lb/>
<pb n="KR4h0143_WYG_049-4b"/>
春到人間纔十日東風先過玉川家紫薇書記斜封印<lb/>
黄閣香分上賜茶秋露有聲浮薤葉夜窗無夢到梅花<lb/>
清風兩腋歸何處直上三山看海霞<lb/>
　　　黄河夜雨懐兀顔子方<lb/>
風流俊逸四公子輕帽短衣過魯城紫陌東風閑戲馬<lb/>
緑窗明月醉聞鶯櫻桃花下春中酒沈水香回夜按箏<lb/>
獨有黄河千里客短篷聴雨到天明<lb/>
　　　馬上偶成<lb/>
<pb n="KR4h0143_WYG_049-5a"/>
秋水芙蓉淡淡妝平湖昨夜有新霜人間女子空自好<lb/>
馬上郎君不暇狂十二玉樓空薄命三千客路儘他鄉<lb/>
上林白鴈無消息欲向何人寄斷腸<lb/>
　　　髙郵城曉望<lb/>
城上髙樓城下湖城頭畫角曉嗚鳴望中燈火明還滅<lb/>
天際星河澹欲無隔水人家暗楊柳帶霜鳬鴈起菰蒲<lb/>
短衣匹馬非吾事擬向煙波覓釣徒<lb/>
　　　遊竹林寺<lb/>
<pb n="KR4h0143_WYG_049-5b"/>
野人一過竹林寺無數竹枝生白煙江近玉龍埋碧草<lb/>
月明黄鶴下芝田樹銜宿雨啼山鷓花落春風老杜䳌<lb/>
何日來分雲半榻故人不用買山錢<lb/>
　　　春日登北固多景樓録奉即休長老<lb/>
醉拍闌干起白鷗登臨不盡古今愁六朝人物空流水<lb/>
三國江山獨倚樓秃髮凉風吹木葉孤城落日下簾鈎<lb/>
海門不管興亡事猶送春潮打石頭<lb/>
東風吹樹散晴嵐獨上層樓酒半酣拍岸潮聲來海外<lb/>
<pb n="KR4h0143_WYG_049-6a"/>
滿江山色入淮南當時霸主分三國此日呉禪老一龕<lb/>
惟有樓前舊時柳年年三月色如藍<lb/>
　　　還京口<lb/>
黄鶴山頭雪未消行人歸計在今朝城髙鐵甕江山壯<lb/>
地接金陵草木彫北府市樓開舊酒南朝官柳識歸橈<lb/>
吏人莫見參軍靣水宿風餐鬢髮焦<lb/>
　　　寄京口鶴林主人了即休<lb/>
白頭不出城南寺枯坐蒲團笑客忙過暑葛衣渾破碎<lb/>
<pb n="KR4h0143_WYG_049-6b"/>
逢秋竹院愈荒凉空山雲濕龍歸鉢古屋松低鶴在牀<lb/>
遥憶題詩舊遊處夜深東壁月蒼蒼<lb/>
　　　臘盡過練湖<lb/>
獨倚牙檣數客程殘年風景足鄉情寒天半夜無人語<lb/>
明月滿船聞鴈聲雲外好山如有約煙中野樹不知名<lb/>
明朝烏鵲橋頭鬧應是人家出户迎<lb/>
　　　送友之金陵<lb/>
江城曉雨開新霽行李蕭蕭去逺坰千古風流鬢毛白<lb/>
<pb n="KR4h0143_WYG_049-7a"/>
六朝山色馬頭青秦淮月出潮初上蕭寺鐘聲酒半醒<lb/>
莫唱當時後庭曲殿臺芳草夜飛螢<lb/>
　　　宿曲陽仙館<lb/>
天際三峰横紫煙山前山後盡芝田樓臺木末疑無路<lb/>
雞犬雲中半是仙白石經年皆化玉青松盡日只聞泉<lb/>
曲林三館幽深處一夜重樓聴雨眠<lb/>
　　　姑蘇臺奉别侍御王繼學<lb/>
驄馬霜臺好使君碧羅衫色透春雲簾垂綬帶鰕䰅細<lb/>
<pb n="KR4h0143_WYG_049-7b"/>
燭剪金釵燕尾分四海名髙瞻北斗五絃調古和南薰<lb/>
姑蘇臺下人無數爭看門生拜主文<lb/>
　　　呉山女道士<hi>并序</hi>
　　呉山紫陽菴浙民丁氏棄族為全真一日召妻入<lb/>
　　山書付四句云嬾散六十三妙用無人識順逆兩<lb/>
　　倶忘虚空鎮長寂抱膝而逝尸堂尚存其妻束髮<lb/>
　　簪冠為道士奉夫尸不下山二十年一節可尚也<lb/>
　　姓王名守真因賦此以贈之<lb/>
<pb n="KR4h0143_WYG_049-8a"/>
不見遼東丁令威舊遊城郭昔人非鏡中春去青鸞老<lb/>
華表山空白鶴歸石竹淚乾斑雨在玉簫聲斷綵雲飛<lb/>
洞門花落無人埽獨坐蒼苔補道衣<lb/>
　　　三衢馬太守昻夫索題爛柯山石橋<lb/>
洞口龍眠紫氣多登臨聊和采芝歌爛柯仙子何年去<lb/>
鞭石神人此地過烏鵲横空秋有影銀河垂地水無波<lb/>
遥知題柱凌雲客天近應聞織女梭<lb/>
　　　題劉渙中司空隱居圗<lb/>
<pb n="KR4h0143_WYG_049-8b"/>
放光山下結茆廬光照山人夜讀書童子抱琴隨白鶴<lb/>
鄰翁看竹借藍輿門前秋葉從風埽屋後春田帶雨鋤<lb/>
自笑天涯倦遊客十年未有一廛居<lb/>
　　　九華山石墨驛<lb/>
馬上行人思九華飄飄髙興滿天涯排空峭石生元筍<lb/>
落日奇峰挂赤霞仙掌九秋傾露屑天河半夜礙星槎<lb/>
雲中五老應招手呼我來遊太乙家<lb/>
　　　鳳凰臺為御史大夫易釋董公同賦<lb/>
<pb n="KR4h0143_WYG_049-9a"/>
六朝歌舞豪華歇商女猶能唱後庭千載江山圍故國<lb/>
幾番風雨入空城鳳凰飛去梧桐老燕子歸來楊柳青<lb/>
白面書生空弔古日陪驄馬繡衣行<lb/>
　　　和馬昻夫登樓有感<lb/>
倚遍闌干憶往年南朝民物已蕭然空遺故國山如畫<lb/>
依舊長江浪拍天市井笙歌今漸少御街燈火夜相連<lb/>
青青門外秦淮柳幾度飛花送客船<lb/>
　　　和馬昻夫賞心亭懷古<lb/>
<pb n="KR4h0143_WYG_049-9b"/>
景陽宮井緑蕪深空有楊花暗御林一自朝雲歸市裏<lb/>
幾回明月到樓心陳臺露冷蛩聲苦楚水波寒鴈影沈<lb/>
白髮詞臣多感慨長歌對酒向誰斟<lb/>
　　　次王本中燈夕觀梅<lb/>
翠禽偷夢出南園綽約氷姿傍緑尊氷鏡玉釵浮翠影<lb/>
風簾銀燭照妝痕粉香微潤無人見素質多寒藉酒温<lb/>
不似海棠春睡去西樓月落巳黄昏<lb/>
　　　三益堂芙蓉<lb/>
<pb n="KR4h0143_WYG_049-10a"/>
斑簾十二巻輕碧秋水芙蓉隔畫闌繡扇揺風霞透影<lb/>
錦袍弄月夜生寒湘魂翠袖留江浦仙掌紅雲濕露盤<lb/>
只恐淮南霜信早絳紗籠燭夜深看<lb/>
　　　再遊崇禧寺<lb/>
野人再到城南寺臨水芙蓉次第開新酒瓦盆青映竹<lb/>
舊題石壁緑封苔夕陽半嶺牛羊下秋色滿天鴻鴈來<lb/>
獨有新亭天地闊不須揮淚灑蒿萊<lb/>
　　　遊清溪道院<lb/>
<pb n="KR4h0143_WYG_049-10b"/>
舊遊淮水東邊月髙照昇龍道士家丹竈火光穿樹木<lb/>
石壇幡影走龍蛇鰕䰅卷夜收雲氣仙掌擎秋瀉露華<lb/>
天外松風吹鶴夢珊珊珂珮隔青霞<lb/>
　　　和張仲舉清溪夜行<lb/>
溪上人家溪樹青溪行野客思冥冥月光蕩水遊魚出<lb/>
屐齒穿沙宿鴈醒蔓草古陵神道没楓林夜火鬼祠靈<lb/>
後庭遺曲依然在商女能歌不忍聽<lb/>
　　　送訢上人笑隱住龍翔寺<lb/>
<pb n="KR4h0143_WYG_049-11a"/>
江南隱者人不識一日聲名動九重地濕厭看天竺雨<lb/>
月明來聴景陽鐘衲衣香暖留春麝石鉢雲寒卧夜龍<lb/>
何日相從陪杖屨秋風江上採芙蓉<lb/>
　　　九日登石頭城<lb/>
九日吟鞭聚石頭翠微髙處倚晴秋西風不定鴈初度<lb/>
落木無邊江自流兩眼欲窮天地觀一杯深護古今愁<lb/>
烏臺賔主黄華宴未必龍山是勝遊<lb/>
　　　偕廉公亮遊鍾山<lb/>
<pb n="KR4h0143_WYG_049-11b"/>
十里松風吹酒醒馬頭雲氣碧崚嶒空山落葉時聞雨<lb/>
古塔疎林夜見燈勝地難逢今日㑹舊遊却記向年曽<lb/>
使君五老峰前去應有新詩寄病僧<lb/>
　　　送王真人北上代劉宗師<lb/>
玉珮丁東下界聞天風吹動碧霞裠劉郎跨鶴遊三島<lb/>
王子吹笙到五雲洞府夜光傳玉印石壇月黒禮茅君<lb/>
若逢天上呉夫子應問丹砂煉幾分<lb/>
　　　昇龍觀夜燒香印上有吕洞賔老樹精<lb/>
<pb n="KR4h0143_WYG_049-12a"/>
蘭風吹動吕仙影老樹槎牙吐暮秋夜靜藥鑪丹火現<lb/>
月明神劒夜光浮已知浩氣無窮盡不到心灰未肯休<lb/>
鐵笛一聲吹雪散碧雲飛過岳陽樓<lb/>
　　　寄中臺王本中<lb/>
王郎楚楚金閨彥五鳳樓前看鬭雞花外漏傳銀箭午<lb/>
日邊班退紫宫西吟詩月白傾瑶露歸馬春紅踏錦泥<lb/>
應念棲遲江海客破窗燈火雨凄凄<lb/>
　　　送僉事王君實之淮東<lb/>
<pb n="KR4h0143_WYG_049-12b"/>
使君臘月揚州去東閣梅開雪亞枝淮上有官皆避馬<lb/>
竹西無處不題詩春風楊柳平山路夜月瓊花后土祠<lb/>
從此公餘多勝覽好傳佳句逺人知<lb/>
　　　送劉照磨之桂林<lb/>
一官未厭馬蹏遥要使南荒識鳳毛幕府紅蓮開白晝<lb/>
轅門碧草映青袍牙旗曉濕蠻煙重羽箭宵鳴嶺月髙<lb/>
努力平猺當第一剖符懸印賜勳勞<lb/>
　　　層樓晩眺<lb/>
<pb n="KR4h0143_WYG_049-13a"/>
廣寒世界夜迢迢醉拍闌干酒易消河漢入樓天不夜<lb/>
江風吹月海初潮光揺翠幕金蓮炬夢斷凉雲碧玉簫<lb/>
休唱當時後庭曲六朝宫殿草蕭蕭<lb/>
　　　送約上人歸宜興湖洑寺<lb/>
雲水上人歸興忙椶鞵蒲扇葛衣凉過湖僦得鄉船便<lb/>
入寺行穿茶樹香曉趁鐘聲持木鉢夜隨燈影認禪牀<lb/>
定回却憶潛龍地曽住西廊第幾房<lb/>
　　　憶觀駕春蒐<hi>并序</hi>
<pb n="KR4h0143_WYG_049-13b"/>
　　天厯元年京口録事參軍某以事留京觀駕春蒐<lb/>
　　盛事也得詩一聨聊委之其年三月還京歲暮卧<lb/>
　　病寒食擁鑪追思前聮足成二律時天厯二年三<lb/>
　　月也<lb/>
簫韶風細入清虚日暖旌旗巻復舒雙鳳曉開金羽箭<lb/>
六龍春駕紫雲車将軍斜插黄金虎丞相低垂錦帶魚<lb/>
遥想宫盤珠露滑江南渴殺病相如<lb/>
日奏雲間紫鳳簫春隨天上赭黄袍仗前虎将千斤斧<lb/>
<pb n="KR4h0143_WYG_049-14a"/>
架上鷹兒五色縧獵士開弓黄犬疾宫官擊鼔紫駝髙<lb/>
侍遊亦有中書令七寶雕盤看緑毛<lb/>
　　　登鎮陽龍興寺閣觀銅鑄觀音像<lb/>
眼中樓觀見應稀鐵鳳棲簷勢欲飛天半寶花飄閣道<lb/>
月中桂子落僧衣髙擎玉露仙人掌上礙銀河織女機<lb/>
全趙堂堂遺物在山川良是昔人非<lb/>
　　　臺山懷古<lb/>
越王故國四圍山雲氣猶屯虎豹關銅獸暗隨秋露泣<lb/>
<pb n="KR4h0143_WYG_049-14b"/>
海鴉多背夕陽還一時人物風塵外千古英雄草莾間<lb/>
日暮鷓鴣嗁更急荒臺叢竹雨斑斑<lb/>
　　　題揚州驛<lb/>
銀燭髙燒照不眠呼兒飲馬吸清泉寒砧萬户月如水<lb/>
塞鴈一聲霜滿天金縷欸歌來枕上銀瓶索酒到亭前<lb/>
明朝走馬燕山道贏得紅樓說少年<lb/>
　　　四時宫詞<lb/>
御溝漲暖緑潺潺風細時聞響珮環芳草宫門金鎖閉<lb/>
<pb n="KR4h0143_WYG_049-15a"/>
柳花簾幕玉鈎間夢回繡枕聴黄鳥困倚雕闌看白鷴<lb/>
落盡海棠天不管修睂慙恨鎖春山<lb/>
日長縫就縷金衣髙柳風輕拂翠睂閒倚小樓題畫扇<lb/>
但聞别院笑彈棋主家恩愛有時盡賤妾心情無限思<lb/>
又向晩凉新浴罷琵琶自撥斷腸詞<lb/>
宫溝水淺不通潮凉露瑶街濕翠翹天晩不聞青玉佩<lb/>
月明偷弄紫雲簫正宫夜半羊車過别院秋深鶴駕遥<lb/>
却把閒情望牛女銀河烏鵲早成橋<lb/>
<pb n="KR4h0143_WYG_049-15b"/>
悄悄深宮不見人倚門惟有石麒麟芙蓉帳冷愁長夜<lb/>
翡翠簾垂隔小春天逺難通青鳥信瓦寒欲動白龍鱗<lb/>
夜深怕有羊車到自起籠燈照雪塵<lb/>
　　　酌桂芳庭<lb/>
桂枝秋露洗銀瓶醉裏題詩記荅曽接竹池通丹井水<lb/>
隔松人誦蕊珠輕茶香石鼎燒紅葉酒渴氷盤破紫菱<lb/>
一帶鍾山青未了碧窗雲氣護龍亭<lb/>
　　　章貢道中<lb/>
<pb n="KR4h0143_WYG_049-16a"/>
多情明月落船傍萬里孤城望帝鄉客裏已無金馬詔<lb/>
篋中猶有賜衣香嶺南地濕家山暮天上風微殿閣凉<lb/>
憶得當年曽夜直玉龍銀箭漏聲長<lb/>
　　　吉安道中<lb/>
西風吹鴈不成行萬里孤舟下夕陽渡峽冷風敧客帽<lb/>
巻簾凉月落琴牀江湖水滿鷗偏樂花柳春深馬正忙<lb/>
又看青原山色好故鄉歸計喜相将<lb/>
　　　宿青陽雲松臺<lb/>
<pb n="KR4h0143_WYG_049-16b"/>
縣門遥接九華山日日天開圖畫看雲氣曉連銅篆濕<lb/>
翠光晴鎖硯池寒人間官府紅塵馬天上神仙白玊盤<lb/>
髙卧雲松定何日仰扳北斗夜䦨干<lb/>
　　　夢登髙山得詩<lb/>
杖藜踏破碧崔嵬夢裏清遊樂未回萬壑泉聲松外去<lb/>
數行秋色雁邊來文章小杜人何在風雨重陽菊自開<lb/>
山路雲深行客倦竹雞飛上獨春臺<lb/>
　　　復題平望驛<lb/>
<pb n="KR4h0143_WYG_049-17a"/>
秋雨黄花下九天又隨歸鴈過呉川荒邨有火夜投宿<lb/>
野渡無人秋放船中酒不堪連夜飲思家無奈五更前<lb/>
歸來却被青山笑萬丈黄塵兩鬢煙<lb/>
　　　石夫人<lb/>
危危獨立向江濵四伴無人水作鄰緑鬢嬾梳千載髻<lb/>
朱顔不改萬年春雪為膩粉憑風傅霞作臙脂仗日勻<lb/>
莫道臉前無寳鏡一輪明月照夫人<lb/>
　　　送管十班監憲廣西宣慰使<lb/>
<pb n="KR4h0143_WYG_049-17b"/>
持節曽臨江漢上分符又入瘴雲間花驄一日行千里<lb/>
金虎三珠照百蠻露帳旌旗天接水星營鼓角月連山<lb/>
九重應有平猺詔日聼将軍奏凱還<lb/>
　　　題半山寺<lb/>
今日偶成林壑趣清幽恨未得從容龍歸石洞半山雨<lb/>
潮巻天風十里松春路泥深多滑馬晩樓霧重只聞鐘<lb/>
荆公舊隱知何處回首蒼茫第幾重<lb/>
　　　遊金山<lb/>
<pb n="KR4h0143_WYG_049-18a"/>
約客同遊買渡船閒觀古刹禮金仙山中好景無多地<lb/>
天下知名第一泉佛閣齊雲浮海嶼客帆過寺帶風煙<lb/>
當年郭璞因何事來葬江心作浪傳<lb/>
　　　次韻王侍郎遊湖<lb/>
綺席新凉舞袖偏賞心輸與使君專螺杯注酒揺紅浪<lb/>
綵扇題詩染緑煙一鏡湖光開曉日萬家花氣漲晴天<lb/>
湧金門外春如海畫舫笙歌歩歩仙<lb/>
　　葛邏禄迺賢<lb/>
<pb n="KR4h0143_WYG_049-18b"/>
　　　題羅小川青山白雲圗為四明倪仲權賦<lb/>
山上晴雲似白衣溪頭竹樹緑隂圍野橋日落行人倦<lb/>
茅屋春深燕子飛漉酒屢招鄰舍飲放歌還趁釣船歸<lb/>
客窗看畫空愁絶便欲移家入翠微<lb/>
　　　送王季境還淮東幕<lb/>
兩京驕馬越羅衣公子風流世絶稀冠蓋一門誇萬石<lb/>
江山千古憶元暉新茶夜試中泠水美酒春分采石磯<lb/>
幕府羣公多勝賞一枝芍藥待君歸<lb/>
<pb n="KR4h0143_WYG_049-19a"/>
　　　元圃為上清周道士賦<lb/>
元圃雲深路渺茫神仙飛珮隔扶桑碧桃開盡春溪漲<lb/>
白鶴歸來海月凉巖溜㳙㳙鳴石竇松花細細落琴牀<lb/>
明年我亦山中去賸采瑶芝滿藥囊<lb/>
　　　題張萱美人織錦圗為慈溪蔡元起賦<lb/>
織錦秦川窈窕娘新翻花樣學宫坊窗虚轉軸鶯聲滑<lb/>
腕倦停梭粉汗香雙鳳迴翔金縷細五雲飛動綵絲長<lb/>
明年夫壻封侯日裁作宫袍逺寄将<lb/>
<pb n="KR4h0143_WYG_049-19b"/>
　　　春日次王元章韻<lb/>
翠幰金車錦駱駝芙蓉繡褥載雙娥雨晴輦路塵沙少<lb/>
風起春城柳絮多秉燭且留清夜飲倚䦨猶聽隔牆歌<lb/>
山翁此日心如水夢斷江南雨一蓑<lb/>
　　　送葛子熙之湖廣校書<lb/>
髙槐疎雨作新凉猶記讎書白玉堂銀燭夜分供細字<lb/>
宫壺曉賜出明光盤堆苜蓿青氊冷衣染檀花束帶長<lb/>
宣室若蒙天子問定知賈誼在沅湘<lb/>
<pb n="KR4h0143_WYG_049-20a"/>
南山木落氣蕭蕭千里歸心折大刀雙櫓鵞鳴秋水闊<lb/>
三關虎踞朔雲髙客窗久念衣裘薄史館頻煩筆札勞<lb/>
有約相逢明月夜扁舟載酒楚江臯<lb/>
　　　送按攤不花萬户湖廣赴鎮<lb/>
三品新除萬户侯紅旗照海出皇州腰間寶帶懸金虎<lb/>
馬上春衫繡玉虯水落張帆遊夢澤月明撾鼓過南樓<lb/>
書生最善從軍樂何日轅門借箸籌<lb/>
　　　送呉月舟之湖州敎授<lb/>
<pb n="KR4h0143_WYG_049-20b"/>
天涯作客少清歡剪燭裁詩强自寛江樹暮雲離思逺<lb/>
杏花春雨客牕寒烏程美酒臨池酌罨畫青山柱笏看<lb/>
博士從來官獨冷團團朝日照空盤<lb/>
　　　送劉将軍姑蘇之官<lb/>
桃花駿馬緑羅襦意氣如雲出帝都暫解弓刀辭細柳<lb/>
又懷印綬入姑蘇當筵翠杓春醅蟻列饌銀盤曉鱠鱸<lb/>
五月垂虹橋下路畫船吹笛卧氷壺<lb/>
　　　送李中父典簿髙麗頒厯<lb/>
<pb n="KR4h0143_WYG_049-21a"/>
候儀太史立金鑾寶歴新成錦作槃天子垂衣朝萬國<lb/>
中郎仗節使三韓鮫人夜織機聲近龍女晨遊珮影寒<lb/>
獨捧絲綸渡遥海逺人愈覺聖恩寛<lb/>
　　　送劉碧溪之遼陽國王府文學<lb/>
松亭嶺上雪霏霏五月行人尚裌衣日暮草根黄鼠出<lb/>
雨晴沙際白翎飛名王禮幣來青海弟子絃歌近絳幃<lb/>
太乙終憐劉向苦髙車駟馬遲君歸<lb/>
　　　次段吉甫助敎春日懷江南韻<lb/>
<pb n="KR4h0143_WYG_049-21b"/>
花底開尊待月圎羅衫半浥酒痕鮮一年湖上春如夢<lb/>
二月江南水似天修禊每懷王逸少聽歌却憶李龜年<lb/>
卜鄰擬住呉山下楊柳橋邊檥畫船<lb/>
　　　聞偰尚書除浙省參政因寄樂仲本<lb/>
一春多病思紛紛隔屋幽禽夢裏聞夜雨來時愁作客<lb/>
落花多處正思君尚書曵履登黄閣處士彈冠卧白雲<lb/>
賔主東南髙㑹日西湖風月定平分<lb/>
　　　失刺斡耳朶觀詐馬宴奉次貢泰甫授經先生<lb/>
<pb n="KR4h0143_WYG_049-22a"/>
　　　韻<lb/>
詔下天門御墨題龍岡開宴百官齊路通禁籞聮文石<lb/>
幔隔香塵鎮水犀象輦時從黄道出龍駒牽向赤墀嘶<lb/>
繡衣珠帽佳公子千騎揚鑣過柳堤<lb/>
珊瑚小帶佩豪曹壓轡鈴鐺雉尾髙宫女侍筵歌芍藥<lb/>
内官當殿出蒲萄柏梁競喜詩先㨗羽獵爭傳賦最豪<lb/>
一曲霓裳纔舞罷天香浮動翠雲袍<lb/>
繡綺新裁雲母帳玉鈎齊上水晶簾鳳笙屢聴伶官奏<lb/>
<pb n="KR4h0143_WYG_049-22b"/>
馬湩頻煩太僕添風動香煙飄合殿日扶花影上雕檐<lb/>
金槃禁臠纔供膳階下傳呼索井鹽<lb/>
上林宫闕淨朝暉宿雨清塵暑氣微玉斧照廊紅日近<lb/>
霓旌夾仗彩霞飛錦翎山雉攅遊騎金翅雲鵬織賜衣<lb/>
宴罷天階呼秉燭千官爭送翠華歸<lb/>
濼河源似九龍池清暑年年六月時孔雀御屏金纂纂<lb/>
㯶櫚别殿日熙熙青藜獨喜頒劉向黄閣重開拜子儀<lb/>
千載風雲新際㑹願將金石播聲詩<lb/>
<pb n="KR4h0143_WYG_049-23a"/>
　　　歸途至金閤山懷虞侍講<lb/>
羸驂八月過雲州殿閣嵯峩疊嶂稠空谷無人黄葉落<lb/>
白雲如雪滿溪流獨登金閤尋仙跡還憶青城覓舊遊<lb/>
日落長歌下山去西風十里異香浮<lb/>
　　　秋夜有懷明州張子淵<lb/>
雲表銅盤挹露華髙城凉冷咽清笳弓刀夜月三千騎<lb/>
燈火秋風十萬家夢斷佳人彈錦瑟酒醒童子吸氷花<lb/>
起看歸路銀河近願借張騫八月槎<lb/>
<pb n="KR4h0143_WYG_049-23b"/>
　　　贈沈元方歸呉興兼簡韓與玉<lb/>
春城飛絮曉紛紛金水河邊更送君闕下馬卿憐作客<lb/>
江南沈約最能文天圍斷岸歸帆逺水落黄河野樹分<lb/>
寄謝平生韓處士别來應是賦停雲<lb/>
　　　送林庭立歸四明兼簡張子端兄弟<lb/>
徴君歸隱海東頭三月開帆江水流坐看浮雲知世態<lb/>
長歌落日送離愁平生不負楊臨賀此去端如馬少游<lb/>
若見山中陶宰相白雲千里思悠悠<lb/>
<pb n="KR4h0143_WYG_049-24a"/>
　　　贈謝尚禮歸盱江<lb/>
畫船緑樹映滄波撾鼓開船發御河作惡情懷唯仗酒<lb/>
落花時節况聞歌潮來别浦江聲急雲起南山雨氣多<lb/>
落日都門一分袂相思千里奈君何<lb/>
　　　使歸<lb/>
白頭萬里喜來歸小院深深過客稀睡起無題開錦橐<lb/>
春來多病怯羅衣流鶯亂蹴殘紅溜乳燕連穿散絮飛<lb/>
莫道山房渾寂寞卧聽小女學鳴機<lb/>
<pb n="KR4h0143_WYG_049-24b"/>
　　王沂<lb/>
　　　廣陵岳宫登瀛橋為王髙士賦<lb/>
登瀛橋上登瀛客曽向瀛州采玉芝鸞鶴雲閒朝斗夜<lb/>
魚龍波靜歩虛時杯浮翡翠蘭苕影袖拂珊瑚鐵網枝<lb/>
安得琴髙騎赤鯉傳書海上問安期<lb/>
　　　寄曹子貞<lb/>
黄金臺下舊騎驢曽記舍香侍玉除禹穴有人尋李白<lb/>
甘泉無賦似相如潛鱗解舞湘靈瑟病鶴難傳閬苑書<lb/>
<pb n="KR4h0143_WYG_049-25a"/>
遥想論思翔集地紫薇花㸃緑苔疎<lb/>
　　　送馬伯庸<lb/>
社燕秋鴻十二春相逢疑是爛柯人公車未索長安米<lb/>
野服曽沾輦路塵日麗天門嚴虎柝波揺宫瓦動龍鱗<lb/>
懸知進講金華殿五色雲中拱北辰<lb/>
　　陳旅<lb/>
　　　次韻本元上人相别<lb/>
君向雷峰塔邊住詩成總在倚䦨時蘇堤殘柳凝煙小<lb/>
<pb n="KR4h0143_WYG_049-25b"/>
葛隖閒雲度水遲衲子定回花遶屋故人别後草生墀<lb/>
相知不似相忘好誰說莊周與惠施<lb/>
　　　次韻韓伯清訪句曲外史<lb/>
苕霅歸來俗事稀偶然攜客款郊扉渚霞落盌松花熟<lb/>
溪雨登柈石菌肥薄宦不閒慚折簡髙人相見定披衣<lb/>
平生願究中黄袐安得茅君指化機<lb/>
　　　送李盤中真人代祀江南三名山<lb/>
弱水回風不受帆三山只在大江南使槎真帶秋星濕<lb/>
<pb n="KR4h0143_WYG_049-26a"/>
仙掌遥分夕露甘琮玉禮神通景氣寶香隨地結晴嵐<lb/>
泰壇建論昭靈貺老我猶能效史談<lb/>
　　　次薩天錫韻<lb/>
燕南幕府文章客澤國相逢讌集齊酒後鱸魚霜作鱠<lb/>
花邊驄馬月為題千篇傑句諧金奏一曲離歌聴玉嗁<lb/>
别後寒雲滿江海鴈書何處落青泥<lb/>
　　　題韓伯清所藏郭天錫畫<lb/>
往年京口郭天錫學得房山髙使君畫省歸來人事少<lb/>
<pb n="KR4h0143_WYG_049-26b"/>
煙岑閒向客樓分林扃暝落青楓雨水郭寒生白蜃雲<lb/>
歲晩懷人増感慨晴窗展玩到斜曛<lb/>
　　　林外詩為夏生作<lb/>
幽人遯世入林間林外髙風况可攀仲御偶然遊洛水<lb/>
黄公豈必在商山春深溪雨流花出日暮松雲載鶴還<lb/>
拓落塵中嗟我老歸歟無地可投閒<lb/>
　　　題城市山林圗<lb/>
城市山林路不分畫橋騎馬是徴君樹頭粉堞連青嶂<lb/>
<pb n="KR4h0143_WYG_049-27a"/>
陌上紅塵亂白雲水巷柳深鶯喚友陽坡草暖鹿為羣<lb/>
滑稽誰似東方朔更向金門避世氛<lb/>
　　　送朱蓮峰著書得官南歸<lb/>
城東有客過吾廬揮麈髙談逸氣舒金馬豈無方朔伎<lb/>
石渠今取夏侯書沙隄老屋秋楓合海浦歸帆暮兩疎<lb/>
我亦草𤣥官拓落江南無地可畊鋤<lb/>
　　　和維揚友人<lb/>
揚子江頭水拍天人家種柳住江邊呉娃蕩槳潮生浦<lb/>
<pb n="KR4h0143_WYG_049-27b"/>
楚客吹簫月滿船錦纜憶曽遊此地瓊花開不似當年<lb/>
竹西池館多紅藥日夜題詩舞袖前<lb/>
　　　院中聞大駕先還再和伯修韻<lb/>
甘泉宴罷鴈聲寒桂樹吹香出寶闌翠輦遥臨秋海白<lb/>
霓旌髙拂曙星殘氊城家拜銀麕賜棘院人爭繡虎看<lb/>
堪笑子雲能作賦獨騎羸馬後奚官<lb/>
　　　題熊雲巢竹石圗<lb/>
道人種竹三千个定有新巢宿鳳凰石上幽香飄露粉<lb/>
<pb n="KR4h0143_WYG_049-28a"/>
簷間新緑裊風篁天壇月白瑶笙近水國春寒翠袖長<lb/>
見說故人東海上釣竿日暮倚扶桑<lb/>
　　　送李彦方副使入閩<lb/>
海邦赤子窮無告詔遣儒臣著繡衣天禄閣中書灝灝<lb/>
越王山下馬騑騑魚風滿港榕隂合燕雨侵簾荔子肥<lb/>
一道澄清俄頃事使星還向紫垣飛<lb/>
　　　送趙子期使交趾<lb/>
曉日承恩紫殿深都門祖道馬駸駸上書不奏唐䝉䇿<lb/>
<pb n="KR4h0143_WYG_049-28b"/>
歸槖寧將陸賈金露入珠盤鮫室白苔生銅柱象崖隂<lb/>
為君臨水歌黄鵠天北天南萬里心<lb/>
　　　送楊田甫巡檢之官潮陽<lb/>
與君相識三十載解后都門白髮生南海珠明飛别鶴<lb/>
上林花暖囀新鶯蜑丁浦口迎官艦瘴母雲頭避使旌<lb/>
自是昇平游宦樂不敎瀧吏惱吟情<lb/>
　　　題雲林晩晴圗<lb/>
故人别後江波緑神女歸來峽雨乾海上日花春冉冉<lb/>
<pb n="KR4h0143_WYG_049-29a"/>
天邊雲樹曉團團滿汀芳草留孤艇度石幽泉咽下灘<lb/>
最愛東頭小亭子聽鶯何日一憑闌<lb/>
　　　送鄧文質<lb/>
薊門風雪貂裘敝寒槖能多季子金萬里壯遊孤硯在<lb/>
十年歸夢亂山深春來草色生南浦日暖鶯聲滿上林<lb/>
空闊庭前看流水浮榮何足累初心<lb/>
　　　送宜黄劉縣尹<lb/>
寶劒裝成即逺遊郎心何似妾心憂茜裙香濕芙蓉雨<lb/>
<pb n="KR4h0143_WYG_049-29b"/>
翠袖凉生薜荔秋江北長愁寧滯酒周南多病莫登樓<lb/>
海門潮落江瑶美能把千金買越舟<lb/>
　　　送王君實御史西臺<lb/>
除書朝下五雲間閣吏新移玉筍班恰恰黄鶯鳴苑樹<lb/>
遲遲驄馬去鄉闗濯纓長樂宫前水拄笏終南雨後山<lb/>
不羡相如文似錦到官三日詠詩還<lb/>
　　　次韻友人京華即事<lb/>
阿閣稜層羃曉隂扶桑凉影映疎林燕山北擁天都大<lb/>
<pb n="KR4h0143_WYG_049-30a"/>
瀛海中涵月殿深仙女乗鸞吹紫玉才人騎馬勒黄金<lb/>
壯遊偶結髙陽客無復臨風動越吟<lb/>
落拓綀衣閬苑閒江南遊子醉長安禁溝春過留香雨<lb/>
宫樹風來響翠瀾五衛旌旗秋殿裏千官劒珮曉雲端<lb/>
何人只獻河清頌宜向明時瀝寸丹<lb/>
　　趙期頤<lb/>
　　　應敎恭和太子世子韻<lb/>
三山瀛海雪濤深稅駕塵寰一降臨鳴鶴在隂元有子<lb/>
<pb n="KR4h0143_WYG_049-30b"/>
閒雲出岫本無心國中調爕多餘暇筆底經綸自好音<lb/>
昨日離筵相接近情懷戀戀酒頻斟<lb/>
　　周子善<lb/>
　　　石鐘山<lb/>
枯槎突兀天風外翠霧氤氲水石間欄吏不容今日去<lb/>
老夫贏得片時閒煙波艇子東西客霜岸鐘聲上下山<lb/>
邂逅真成觀物化白鷗無數舞江灣<lb/>
　　段天祐<lb/>
<pb n="KR4h0143_WYG_049-31a"/>
　　　送妓入道<lb/>
歌舞當年第一流洗妝今日别青樓便從南嶽夫人去<lb/>
肯為蘇州刺史留琳館月明簫鳳下瑣窗花老鏡鸞收<lb/>
却憐愁絶潯陽婦嫁得商人已白頭<lb/>
　　吳浩<lb/>
　　　二月八日駕幸柳林<lb/>
早歩廊街曙色紅聖時蒐乗理車攻髙駝載寶氍毺麗<lb/>
馴象騰車翡翠重夾道香煙春郁郁接天御氣曉溶溶<lb/>
<pb n="KR4h0143_WYG_049-31b"/>
亦知奏賦長楊近五采光華起六龍<lb/>
　　　燈花<lb/>
雙心燦燦夜深紅生處元非造化工弄影自留孤豔在<lb/>
得名偶與衆芳同乍開亦自矜春色欲謝還如恨曉風<lb/>
蝴蝶定知終莫見祗應飛入夢魂中<lb/>
　　　泊𤓰洲渡<lb/>
淮煙漠漠夕陽收楚樹昏昏翳客舟風度鐘聲來北固<lb/>
帆将燈影過揚州雲消碧海天無際波撼金山地欲浮<lb/>
<pb n="KR4h0143_WYG_049-32a"/>
獨恨壯遊非昔日滿江風露夜如秋<lb/>
　　王瓉<lb/>
　　　送聶梅軒赴潮州録事<lb/>
籩豆司存舊政嘉一官三載客京華無人再問支機石<lb/>
有客先乗泛海槎照水山雞晴吐綬潛江天蜮夜含沙<lb/>
政成何處傾椰酒吟對東風木槿花<lb/>
　　傅若金<lb/>
　　　韓淮隂廟<lb/>
<pb n="KR4h0143_WYG_049-32b"/>
淮隂萬古英雄恨楚樹荒荒夕照殘水夾廢城春草合<lb/>
雲昬遺廟野花寒封齊安用真王印興漢空餘大将壇<lb/>
髙帝旌旗俱寂寞斷碑零落後人看<lb/>
　　　㑹通河伯祠晚眺<lb/>
水神祠下晚維舟閑倚穹碑誦逺游西日射雲明獸几<lb/>
北風吹土集貂裘漳川近繞幽燕出汶水分兼濟漯流<lb/>
過客豈知疏鑿苦當時荷鍤幾人愁<lb/>
　　　登樓<lb/>
<pb n="KR4h0143_WYG_049-33a"/>
樓上秋風吹畫屏樓前秋思滿都亭金河水去㳙㳙碧<lb/>
瓊島雲來冉冉青近見蕭何成第宅舊聞汲黯在朝廷<lb/>
明時進用多英傑迂腐深慚守一經<lb/>
　　　題張齊公祠<lb/>
将軍結髪事先朝百戰山河血未銷總說霽雲多慷慨<lb/>
兼聞去病最嫖姚煙塵劒㦸迷秋峒風雨旌旗落暮潮<lb/>
自古英雄湏廟食精靈何待楚詞招<lb/>
　　　雪中次元茂才<lb/>
<pb n="KR4h0143_WYG_049-33b"/>
北闕今晨雪滿墀腐儒憂國畏人知月寒弱水迷三島<lb/>
雲暗蒼梧失九疑瑞木細飄天上葉梅花潛發嶺南枝<lb/>
山隂那得乗佳興起繞前軒自詠詩<lb/>
　　　送唐子華嘉興照磨<hi>子華名棣呉興人善畫</hi>
聞君秋思滿南湖行旅今晨發帝都幕府初乗從事馬<lb/>
江城還憶歩兵鱸樹浮白日山侵越潮蹴青天海入呉<lb/>
閑暇憑髙動詩興湏成一醉掃新圗<lb/>
　　　次韻元日朝賀<lb/>
<pb n="KR4h0143_WYG_049-34a"/>
宫漏催朝燭影斜千官鳴玉動晨鴉交龍擁日明丹扆<lb/>
飛鳳隨雲繞畫車宴罷戴花經苑路詩成傳草到山家<lb/>
小儒未得隨冠冕遥聽鈞天隔彩霞<lb/>
　　　磁州<lb/>
曉出邯鄲露滿空武安紅樹起西風鼓山路向雲間落<lb/>
滏水船從地底通秋草尚疑曹氏冢野花無復趙王宫<lb/>
古來富貴皆黄土莫笑行人憶夢中<lb/>
　　　汴梁<lb/>
<pb n="KR4h0143_WYG_049-34b"/>
汴上荒城繞故宫山頭危石墮秋風夷門市起聞嘶馬<lb/>
梁苑樵歸見斷鴻鬬草尚餘殘後碧進花無復盛時紅<lb/>
欲登髙處腸先斷滿目閑愁賦未工<lb/>
　　　上蔡<lb/>
上蔡城頭黄葉多聞雞看劒起長歌徒憐丞相東門犬<lb/>
猶憶将軍半夜鵞樹底衣裳沾霧雨馬前燈火動星河<lb/>
凉風滿路吹行鐸那似金門聽玉珂<lb/>
　　　却侍姬<hi>連夕䝉遣侍姬皆即辭却我輩非陶榖輩人不宜以此見</hi>
<pb n="KR4h0143_WYG_049-35a"/>
夜宿安南天使館主人供帳爛相輝寶香燼起風過席<lb/>
銀燭花偏月照幃王母謾勞青鳥至文簫先放綵鸞歸<lb/>
書生自是心如鐵莫遣行人亂濕衣<lb/>
　　　崇仁峽<lb/>
扁舟夜宿魚龍窟久客長懷虎豹關歲暮思家成白髪<lb/>
天涯持酒得青山張鶱浪喜蒲萄入馬援終嫌薏苡還<lb/>
天子只今多遣使将軍何日遂平蠻<lb/>
　　　桂林喜吕仲實僉憲至<lb/>
<pb n="KR4h0143_WYG_049-35b"/>
正月交州奉使歸忽聞鞍馬發王畿嶺南瘴雨開銅柱<lb/>
江上春雲逐繡衣草熱蟲蛇常並出樹深豺虎近皆肥<lb/>
明朝按節勞咨訪邊郡於今未解圍<lb/>
　　　洞庭連天樓<lb/>
崔嵬古廟壓危沙縹渺飛樓入斷霞南極千峰迷楚越<lb/>
西江衆水混渝巴鮫人夜出風低草龍女春還雨濕花<lb/>
北倚闌干望京國故人何處認星槎<lb/>
　　　鳳凰臺<lb/>
<pb n="KR4h0143_WYG_049-36a"/>
太白題詩鳳遊處古臺蕭索換流年風流偶出齊梁後<lb/>
文藻猶含晉宋前淮水夜明滄海月石城春暗秣陵煙<lb/>
古來宫殿俱無跡風雨憑髙獨黯然<lb/>
　　　送趙仲禮御史兼呈王侍御<lb/>
建業城頭鳥亂啼知君感古夜聞雞荆揚貢賦元趨魯<lb/>
晉宋文章漸入齊草疏或依松影坐哦詩應就竹隂題<lb/>
書來宜憶京華客日日長衢聴馬嘶<lb/>
賜車南粤初歸日駐節秦淮欲暮天嘯詠偶經梁舊寺<lb/>
<pb n="KR4h0143_WYG_049-36b"/>
登臨猶憶晉諸賢謝安别墅蟲鳴裏王導新臺鳥去前<lb/>
多謝府中賢侍御别時能作送行篇<lb/>
　　　次韻曽士敏寄其子經筵典書元傑<lb/>
天涯遊子日思歸行李何時發帝畿司馬未論金換賦<lb/>
買臣終欲錦為衣紫䭾車動秋塵合黄犬書回暮雪飛<lb/>
我亦鄉心滿江浦千山煙樹正霏微<lb/>
　　　送孫伯起掾嶺南<lb/>
北去頻聞霜雪多驛程猶是過灤河悲風絶幕迴蒼隼<lb/>
<pb n="KR4h0143_WYG_049-37a"/>
落日穹廬卧紫駝行色且謀寒夜飲别懐休憶醉時歌<lb/>
都門已隔千行栁况復鄊山老薜蘿<lb/>
　　　寄鄂季弟幼霖并寄仲弟次舟<lb/>
弟兄終嵗長羇旅南北何時却定居春至每瞻衡岳雁<lb/>
秋來猶食武昌魚每愁年長湏經事即恐家貧廢讀書<lb/>
仲氏應門獨辛苦平安消息近何如<lb/>
　　　和危山臞寄弟<lb/>
故園兄弟總相思久客懷歸屢失期司馬却慚題柱早<lb/>
<pb n="KR4h0143_WYG_049-37b"/>
東方翻恨上書遲都門樹暗愁中見鄉國花繁别後知<lb/>
昨日南橋訪春水望雲回首獨多時<lb/>
天涯骨肉久離居京國風塵鬢欲疎娯日强傾開嵗酒<lb/>
憶家頻看隔年書路通一水花開裏門掩千峰木秀初<lb/>
便擬邀君此時發歸舟同人食楚江魚<lb/>
　　　漢江銜山圗<lb/>
西來一水浮襄漢上有羣峰截杳冥層構迴臨沙渚白<lb/>
亂帆斜映石林青地雄縹渺連嶓冢天險微茫帶洞庭<lb/>
<pb n="KR4h0143_WYG_049-38a"/>
咫尺風煙應萬里無因一上峴山亭<lb/>
　　　送姚子微<lb/>
雙闕除書下玉階三湘回櫂拂珠厓天垂銅柱南低海<lb/>
地入金陵北近淮江國雁來秋肅肅驛樓雞動曉喈喈<lb/>
大家定有東征賦鮭菜隨舩慰老懷<lb/>
　　　和余太守對雪見懷<lb/>
江雪寒連驛樹遥鶴裘清坐聴蕭蕭中天月避光芒出<lb/>
南國雲含瘴癘消因憶石田春種玉乍疑銀漢夕通橋<lb/>
<pb n="KR4h0143_WYG_049-38b"/>
使君辛苦迎驄馬也念幽居客閴寥<lb/>
　　　送張秀才北上<lb/>
身逐征帆赴海涯道逢行李問京華㳙人解致燕王馬<lb/>
卜史工占蜀客槎冠蓋早朝星在樹管絃春宴月當花<lb/>
盛時繁麗應如昨把酒聞鶯肯憶家<lb/>
　　　岳陽中秋值安南貢使因懷舊遊<lb/>
洞庭秋氣滿龍堆為客偏驚節序催鐵笛乍聞雲外過<lb/>
瓊樓應傍月中開越裳重譯三年至溟海浮槎八月來<lb/>
<pb n="KR4h0143_WYG_049-39a"/>
忽憶舊遊今萬里天涯長見雁飛回<lb/>
　　　王氏相師山莊<lb/>
相師之山雲杳冥千崖萬壑倚空青上方雷雨藏天井<lb/>
南極風煙落洞庭溪客去迷花藹藹野人居愛竹泠泠<lb/>
何時遂買登山屐乗興還來叩石扃<lb/>
　　　髙明樓<lb/>
江上孤城映水回市中層構出塵開衡廬樹入青天盡<lb/>
章貢波翻白日來每曰陳登門有客最傳王粲賦多才<lb/>
<pb n="KR4h0143_WYG_049-39b"/>
闌干百尺應能借乗興誰同月下杯<lb/>
　　　周尚志同歸寓所適寺門已閉㑹宿張伯龍宅<lb/>
清秋為客依僧寺落日逢君過客窗並坐緫看人似玉<lb/>
臨觴翻畏酒如江曲終别院歸銀燭鐘罷迴廊閉石幢<lb/>
已去却還人不惡論詩未覺寸心降<lb/>
　　　題栖碧山為淦龔舜咨賦<lb/>
山人愛山如李白幽棲還在碧雲深松杉繞屋清宵響<lb/>
雷雨縣崖白晝隂石上每同仙客坐花間猶恐丗人尋<lb/>
<pb n="KR4h0143_WYG_049-40a"/>
京華日日多塵土終擬投簪話夙心<lb/>
　　　王氏山莊<lb/>
茅堂聞在斷崖居畊鑿真疑與世疎黄石洞依秋樹冷<lb/>
子房祠映古苔虛山人自述潛夫論吏部空留處士廬<lb/>
見說田間多野興每慚為客負犂鋤<lb/>
　　張惟敏<lb/>
　　　送𫝊與礪廣州敎授<lb/>
早年文采動公卿此日承恩出鳳城萬里舟行休憚逺<lb/>
<pb n="KR4h0143_WYG_049-40b"/>
故鄉親老得歸榮路經梅嶺香雲溼潮落珠厓瘴海清<lb/>
綸閣日長思校理暫將餘力訓諸生<lb/>
　　黄清老<lb/>
　　　興聖殿進史<lb/>
瑶編初進侍明光日麗龍池晝刻長堤栁染成春水色<lb/>
宫花并入御爐香金壺灑露層階滑玉盌分氷廣殿凉<lb/>
矇瞍自知天意喜鳳笙新奏五雲章<lb/>
　　　貢闈偶成呈同院諸公<lb/>
<pb n="KR4h0143_WYG_049-41a"/>
射宫圍棘斷經過閒却秋聲太液波風定碧簾聞禁漏<lb/>
夜殘銀燭見星河仙人共對青藜杖詞客孤眠白玉坡<lb/>
弱水蓬萊三萬里不知何處月明多<lb/>
　　　雪夜直宿玉堂<lb/>
琪樹花生禁漏遲金莖月色近書闈白雲入水春無迹<lb/>
銀漢横空夜有輝竹靜似聞蒼玉珮松寒欲傍緑荷衣<lb/>
乾坤清氣蓬萊表獨對天風拂素徽<lb/>
　　　寄劉宰鳳溪<lb/>
<pb n="KR4h0143_WYG_049-41b"/>
玉署芸香課石經江湖無復舊詩名日移宫樹春懷友<lb/>
花落天階曉聴鶯滄海料應流不盡白雲安得與同行<lb/>
君行十八灘頭路為說相思萬里情<lb/>
　　　巧夕偶書<lb/>
幾葉梧桐暮雨收綵棚尊俎候牽牛青鸞西去瑶池冷<lb/>
烏鵲南飛碧水流屋角月明三尺竹河邊雲濕數星秋<lb/>
天風掃退塵間夢一曲金徽獨倚樓<lb/>
　　　丁丑三月七日㑹同年於城南子期工部仲禮<lb/>
<pb n="KR4h0143_WYG_049-42a"/>
　　　省郎世文編修文逺照磨學升縣尹子威主事<lb/>
　　　克成祕書至能照磨子通編修凡十人<lb/>
曽記南城尺五天重來攜手宴同年春風逺塞蒲萄酒<lb/>
明月佳人玳瑁筵苔上藥闌紅染露鶯啼栁逕碧生煙<lb/>
瓊林十載多離别欲拂金徽思渺然<lb/>
川鳬浴日金粼粼垂楊馬嘶三月春遊蜂舞蝶總愛客<lb/>
飛絮落花時近人東風吹水入銀甕芳草為我鋪緑茵<lb/>
更催朝露染魏紫舞袖一拂南山塵<lb/>
<pb n="KR4h0143_WYG_049-42b"/>
　　　張志道别都門<lb/>
竹寺西軒共聴琴杏花猶記紫囊吟溪山老我扁舟興<lb/>
風雨知君萬里心滄海夜潮銀漢濕蓬萊春樹碧雲深<lb/>
三年離别尊前話傾倒何時更似今<lb/>
　　　栁絮風<lb/>
三月韶光天氣清游絲舒巻太無情微飄簾幕當春盡<lb/>
亂撲亭臺似雪晴醉臉欲吹新燕弱舞腰初軟落花輕<lb/>
江頭㸃㸃行人淚相逐離歌灑客程<lb/>
<pb n="KR4h0143_WYG_049-43a"/>
　　　　梧桐雨<lb/>
　曽將秋信報人知又與西風泣别離病緑滴殘猶有淚<lb/>
　題紅流去更無詩舊巢鳳冷朝飛逺古井金寒曉汲遲<lb/>
　待得楚臺雲散後却憑琴調寄相思<lb/>
　　　　天運不已嵗時又春學已可乎作自勉詩呈李<lb/>
　　　　敎授諸公<lb/>
　東風一笑可人心旋瀝新醅對客斟山色未勻春意淺<lb/>
　梅花已老白雲深半軒依竹閒聴雨千里懷人欲抱琴<lb/>
<pb n="KR4h0143_WYG_049-43b"/>
　試問樵溪隔年意碧波東注渺難尋<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻四十九<lb/>
</p>
<p>
</p>
  </div>
</body>
</text>
</TEI>
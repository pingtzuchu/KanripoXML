<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_054-1a"/>
　欽定四庫全書<lb/>
御選元詩巻五十四<lb/>
　　七言律詩十二<lb/>
　　　鎦渙<lb/>
　　　　張楂翁自鳯陽還錢唐賦此以寄<lb/>
　一别於今已五年闗河風雨夢相牽羨君老有驚人術<lb/>
　愧我貧無使鬼錢淮雁南來斜作字楚江東下直如弦<lb/>
　子雲罷獻長楊賦頭白歸來草太𤣥<lb/>
<pb n="KR4h0143_WYG_054-1b"/>
　　　　秋晩溪行懷張孔叔<lb/>
　松下涼風吹客衣隔溪煙樹晩依依山空不見孤雲返<lb/>
　落日惟看倦鳥歸世上黄金交態薄酒邊白髮故人稀<lb/>
　别來陡覺成疎闊況復蕭蕭落葉飛<lb/>
　　　　送王廷桂還姑蘇<lb/>
　紫馬嬌嘶踏軟沙闔閭城裏客還家雨添秋水灣灣碧<lb/>
　風趁江雲片片斜惜别緩斟紅麯酒傷心況對白蘋花<lb/>
　雁驚暮角高飛去先帶離聲過館娃<lb/>
<pb n="KR4h0143_WYG_054-2a"/>
　　劉玉汝<lb/>
　　　九江逢故人<lb/>
九江江水抱城迴洶湧回濤亦壯哉雨散淮濆隨地足<lb/>
雲移廬阜向天開曳裾鄒子長為客待詔公孫已擢魁<lb/>
邂逅他卿急呼酒樓頭今日早秋來<lb/>
　　黄璋<lb/>
　　　懷青城先生<lb/>
虞郎落落不羈客端如野鶴混雞羣興來甫里一杯酒<lb/>
<pb n="KR4h0143_WYG_054-2b"/>
與埽匡廬九疉雲遺史尚求丞相事從孫能輯翰林文<lb/>
杜陵秀句多家法春樹初生毎憶君<lb/>
　　王原傑<lb/>
　　　震澤鎮<lb/>
村市蕭條數十家扁舟夜泊傍蘆花江空嵗晩歸心切<lb/>
水逺山長去路賖帶水野田鳴落雁連雲煙樹繞昬鴉<lb/>
勞生徒負燈窓志只合西園學種爪<lb/>
　　劉倩玉<lb/>
<pb n="KR4h0143_WYG_054-3a"/>
　　　中秋對月<lb/>
十年對月干戈裏忍向尊前更浩歌光滿又逢新節序<lb/>
影微難騐舊山河霓裳猶記開元曲桂籍空懷進士科<lb/>
矯首廣寒宫闕近欲將消息問嫦娥<lb/>
　　盛景年<lb/>
　　　和汪以敬<lb/>
白髮將軍少健強經旬寂寞卧空床涉江問病出城早<lb/>
下馬入門聞藥香深院雨晴蒼蘚合小樓人散緑陰涼<lb/>
<pb n="KR4h0143_WYG_054-3b"/>
家書不到看春暮昨夜新裁白苧裳<lb/>
　　朱斌<lb/>
　　　題秀野軒<lb/>
昔年曽作軒中客今日重題秀野詩四檻彩雲晴縹緲<lb/>
遶牆蒼雪曉參差雨餘山氣侵茶鼎風過林香落酒巵<lb/>
念我松楸渾咫尺倚闌長是不勝思<lb/>
　　元愷<lb/>
　　　德風亭詩<lb/>
<pb n="KR4h0143_WYG_054-4a"/>
亭下雙旌拂緑莎花邊五馬繫鳴珂挽回天籟秋聲早<lb/>
浸澈雲階月色多公退不妨同坐嘯吏閑猶可共吟哦<lb/>
阜財解愠南風操時逐絲桐入浩歌<lb/>
危臺高壓古城闉門外青山畫不真好客每懸徐孺榻<lb/>
涴人常避庾公塵槐陰澹澹晨光薄蘋末蕭蕭秋意新<lb/>
聞道康衢和靄氣夜來鼓舞及堯民<lb/>
地控漳東最上遊簷牙髙啄白雲秋文窓耀日晴如拭<lb/>
翼瓦翔煙曉欲流雅集衣冠儀楚楚遥臨軒斾影悠悠<lb/>
<pb n="KR4h0143_WYG_054-4b"/>
階前盈尺容相借收拾新詩入筆頭<lb/>
月砌雲階背曲廊蘭房桂橑面黄堂簾櫳壓地全無暑<lb/>
几席淩空剩有涼畫㦸凝香鈴索靜玊虬吐水漏聲長<lb/>
文章太守時閒適笑共賔僚釂一觴<lb/>
四面山抛碧玉環當中亭子勢孱顔九天閶闔登臨外<lb/>
五代封疆指顧間白鳥平蕪晴野闊蒼煙喬木夕陽閒<lb/>
客來不盡興亡恨吟袖飜風月下還<lb/>
　　陳善<lb/>
<pb n="KR4h0143_WYG_054-5a"/>
　　　奉和東維提學先生春日同閫帥韓侯太守王<lb/>
　　　公宴集草元閣席上孩字韻髙作聊以塞責録<lb/>
　　　呈同坐諸公發一笑云<lb/>
嶰竹參差手自栽春明吹上望仙臺水流石澗桃花路<lb/>
日湧天門海色開笠澤每移茶竈出鑑湖還棹酒船來<lb/>
綺窓午醉醒來晩枕損黄金壓被孩<lb/>
　　馬弓<lb/>
　　　陳檜<lb/>
<pb n="KR4h0143_WYG_054-5b"/>
古本淩空百尺過根盤如石鐵為柯濃陰不礙金蓮座<lb/>
虚籟猶傳玉樹謌倦客解衣頻徙倚老禪卓錫定摩挲<lb/>
雲門寺裏梁朝柏身上苔痕想更多<lb/>
　　沙可學<lb/>
　　　詠懷<lb/>
獨上髙城望逺郊雁飛黄葉下蕭蕭天旋西極餘殘照<lb/>
江湧狂波作暮潮塵世百年雙鬢改鄉闗萬里一身遥<lb/>
何由從獵灤河曲霜冷弓強鐵馬驕<lb/>
<pb n="KR4h0143_WYG_054-6a"/>
　　黄公望<lb/>
　　　題闗仝層巒秋靄圖<hi>并序</hi>
　　闗仝此巻雖祖洪谷子而間以王摩詰筆法融液<lb/>
　　秀潤正其中嵗精進之作也人謂有出藍之美詎<lb/>
　　不信夫<lb/>
羣峯矗矗暮雲連蘿磴逶迤鳥道懸落葉深深門半掩<lb/>
疎花厯厯客猶眠巖端飛瀑為青兩江上歸舟㴑碧煙<lb/>
應識箇中奇絶處昔年洪谷屬君傳<lb/>
<pb n="KR4h0143_WYG_054-6b"/>
　　　郭忠恕仙山樓觀圗<lb/>
漢主離宫最上頭昔年曽侍翠華遊青天半落銀河水<lb/>
白日髙懸華岳秋花隱儀鑾臨閣道仗移簫鳯下瀛洲<lb/>
三山更在齊州外遥望蒼煙九㸃浮<lb/>
　　呉鎮<lb/>
　　　陸探微員嶠仙遊<lb/>
梅閣重重翠繞遮時時雲氣颭平沙千峯樹色藏朝雨<lb/>
百道江聲送晩霞洞古數留仙子蹟溪廻深䕶羽人家<lb/>
<pb n="KR4h0143_WYG_054-7a"/>
遨遊每憶無塵地咫尺仍堪閱歳華<lb/>
　　　張僧繇霜林雲岫<lb/>
六朝畫史知無幾呉下僧繇獨擅塲百疊蒼巒浮障起<lb/>
千林紺葉入雲長低回野渡鐘聲逺寂寞荒村樹影涼<lb/>
咫尺披圖更蕭瑟短詞何敢遂揄揚<lb/>
　　　盧鴻仙山臺榭<lb/>
塵蹤何得此中遊無數青山遶殿頭爐篆浮烟朝靄靄<lb/>
溪雲連樹晚油油花香曲徑羣麛聚芸芷平田獨鶴遊<lb/>
<pb n="KR4h0143_WYG_054-7b"/>
欲識仙家真樂處一泓清瀬四山秋<lb/>
　　　黄荃蜀江秋淨圖<lb/>
暮煙漠漠一江秋疎樹依稀見逺舟風度鐘聲來古寺<lb/>
人隨雁影過前洲雲銷碧落天無際波撼蒼山地欲浮<lb/>
應識箇中清絶處成都畫史筆端收<lb/>
　　　李咸熈秋嵐凝翠<lb/>
雨過秋光映翠微巖雲一抹澹荆扉千山寂寂疎鐘杳<lb/>
萬壑蕭蕭落木稀澗水奔飛行路濕松篁廻合野禽歸<lb/>
<pb n="KR4h0143_WYG_054-8a"/>
征帆㸃㸃滄江上應羨山人種蕨薇<lb/>
　　　叔明松壑秋雲圖<lb/>
萬壑瀠洄磴道長崇岡交互轉蒼蒼疎松過雨虚闌靜<lb/>
古木回風曲岸涼村舎幾家門半啓漁梁何處水流香<lb/>
扁舟凝望雲千頃不覺西林下夕陽<lb/>
　　　方方壺畫<lb/>
城市山林孰是非幽居能與世塵違函闗紫氣青牛到<lb/>
遼海秋風白鶴歸天鼓叩殘明月<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>洞簫吹徹彩雲飛<lb/>
<pb n="KR4h0143_WYG_054-8b"/>
誰知寂寞江天外長使人間望少微<lb/>
數載飄蓬事巳非荆闗咫尺世情違寒雲時向青山抹<lb/>
野艇遙從白社歸幾處夕陽人共語一村流水鷺邊飛<lb/>
知君紫府歸來後閒把丹青翫翠微<lb/>
　　黄鎮成<lb/>
　　　春日東行<lb/>
青郊冉冉散晴暉芳樹頻聞一鳥啼山驛水流花落盡<lb/>
石田雲暖麥抽齊禪房鑿路當巖半釣屋維舟近竹西<lb/>
<pb n="KR4h0143_WYG_054-9a"/>
行過野橋人語近尋源應到武陵谿<lb/>
　　　題秋江把釣圖<lb/>
獨載輕舠過碧川一綸牽動楚江天蘆邊有月還吹笛<lb/>
栁外無風不繫船留火夜然湘岸竹得魚朝送酒家錢<lb/>
十年湖海真如畫亦欲狂歌一扣舷<lb/>
　　　遊麻姑山用蔣師文韻<lb/>
紫霧龍鸞月裏遊白銀宫殿海中洲麻姑宴罷壇猶在<lb/>
葛令丹成井獨留滴雨浮嵐空翠晩飛花㪚玉瀑簾秋<lb/>
<pb n="KR4h0143_WYG_054-9b"/>
誰能共食金光草來住仙家十二樓<lb/>
　　　晩晴書事<lb/>
白鶴樓西晩雨涼欲晴山氣逺蒼蒼鴉銜落日歸平楚<lb/>
雁背殘霞上越陽溪崦築茅堪理釣畬田收术好休糧<lb/>
秋風有約巢雲去却擬狂歌學楚狂<hi>平楚越陽郡城二臺名</hi>
　　　臨川青雲亭<lb/>
平野荒荒雉堞低一峯欄檻與雲齊斗牛三尺龍光照<lb/>
城郭千年鶴爪題白雨來時江水北青山盡處夕陽西<lb/>
<pb n="KR4h0143_WYG_054-10a"/>
古來亦有憑髙客樹影蒼涼繞大堤<lb/>
　　　題定武蘭亭<lb/>
繭紙香隨玉匣遺寳書天上世難知狼烽幾<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>昆明刼<lb/>
蟬翼猶傳定武碑曉雨苔花侵𢷬石秋山柿葉費臨池<lb/>
東都已往誰能繼神物終煩謹䕶持<lb/>
　　　鼔山靈源洞<hi>有屴崱天風海濤亭唱水巖</hi>
屴崱峰頭萬丈梯上方高與白雲齊青山盡處海門闊<lb/>
紅日上來天宇低喝水無人空宴坐磨崖有客謾留題<lb/>
<pb n="KR4h0143_WYG_054-10b"/>
飄然欲御長風去一笑何煩過虎谿<lb/>
　　　舟過大茅洋<lb/>
漲海渾茫寄一桴候神東去接方壺帆隨雪浪髙還下<lb/>
島浸氷天有若無雁影斜飜西日逺潮聲直上晩雲孤<lb/>
投綸擬學任公子掣取封鯨飫萬夫<lb/>
　　　錢塘<lb/>
雨過髙風發屋聲呉中暑退即寒生晴光入眼園林薄<lb/>
夜氣侵人枕簟輕寺鐸呼風宵自語鄰機織月曉猶鳴<lb/>
<pb n="KR4h0143_WYG_054-11a"/>
江湖處處悲秋客起束歸裝不待明<lb/>
　　　贈葉山人<lb/>
仙巖溪上葉山人手佩青囊太古文北極地從林邑下<lb/>
南條山到蜀江分尋源屢識蛟龍宅探穴長隨虎豹羣<lb/>
更約秋風清霽日與君髙蹋萬重雲<lb/>
　　　用鷲峯師韻送澗泉上人遊方十首<lb/>
　　　　天台<lb/>
天台山上綵虹橋山下桃花帶露飄仙客雲霞迷舊路<lb/>
<pb n="KR4h0143_WYG_054-11b"/>
化人宫殿現層霄穿林夜氣香為蓋冠嶺晨光錦作標<lb/>
若到上方應駐錫遥聞法鼔動春潮<lb/>
　　　　雁蕩<lb/>
雁山鐘磬半空聞雪嶺霞城此地分金塔影浮滄海月<lb/>
寳臺光繞梵天雲禪機已熟能傳印世網難嬰易解紛<lb/>
更上孤峰看瀑布願將餘瀝湔妖氛<lb/>
　　　　補陀<lb/>
潮音海洞石盤陀送子東遊奈别何日上扶桑天不逺<lb/>
<pb n="KR4h0143_WYG_054-12a"/>
雲連析木地無多水王獻寳開丹穴星使通槎泛白波<lb/>
見說蓬萊清淺處便從鵬翼起秋河<lb/>
　　　　衡岳<lb/>
身隨衡岳片雲來南極朱陵洞府開八桂山川臨鳥道<lb/>
九疑風雨濕龍堆使華今日嚴珪幣祖印何年剪草萊<lb/>
直到無生參學畢逢人遮莫說輪廻<lb/>
　　　　廬山<lb/>
廬阜山陽幾勝遊朅來重為虎溪留千尋瀑布雲霞冷<lb/>
<pb n="KR4h0143_WYG_054-12b"/>
九派江流日月浮白鹿盤盤髙洞曉黄花采采故園秋<lb/>
東南更有名藍在莫道諸方訊已周<lb/>
　　　　五臺<lb/>
去禮文殊寳刹開倚空巒岫鬱崔嵬金函奉㫖傳香至<lb/>
白㲲圖形載法來心鏡象懸天外月教筵獅吼地中雷<lb/>
還將拂子閒拈起更上繙經第一臺<lb/>
　　　　鍾山<lb/>
一上鍾山萬慮消虚空樓閣翠岧嶤金陵鬱鬱帝王宅<lb/>
<pb n="KR4h0143_WYG_054-13a"/>
天塹悠悠南北朝月滿石城秋似水風髙淮浦夜生潮<lb/>
未應便作乗蘆去且聽仙人碧玊簫<lb/>
　　　　靈隱<lb/>
路入西山窈復深法筵應有聖僧臨兩峰塔影天垂蓋<lb/>
千佛靈光地布金牛笛儻逢圓澤語龍宫還見閬仙吟<lb/>
空中更上藏雲洞水樂泠泠奏八音<lb/>
　　　　峨睂<lb/>
峨睂樓閣現虚空玉宇髙寒上界同茶鼎夜烹千古雪<lb/>
<pb n="KR4h0143_WYG_054-13b"/>
花幡晨動九天風雲連太白開中夏日繞重元宅大雄<lb/>
師去想無登陟逺祗應飛錫騐神通<lb/>
　　　　五山<lb/>
浮杯東渡海門潮鷲嶺𤣥闗路匪遥十載江湖曽慣厯<lb/>
五山風月自相招呼猿洞口行雙澗放鶴亭邊入斷橋<lb/>
直到妙髙峰上望曇華天雨滿煙霄<lb/>
　　　送憲幕陳時中分題得平章河<lb/>
海國相傳利澤功滄溟縹緲百巒通潮來估客船歸市<lb/>
<pb n="KR4h0143_WYG_054-14a"/>
月上人家水浸空析木星辰三島外槫桑宫殿五雲東<lb/>
河梁此日重攜手目送靈槎萬里風<lb/>
　　陳柏<lb/>
　　　和王叅政崔徽寫真韻<lb/>
芳時無語惜年華綵筆何心賦落霞鏡裏自憐人似玉<lb/>
天涯不隔貌如花雙瞳蘸緑横秋水髙結堆春嚲碧鴉<lb/>
猶勝無金買延夀黒山空使夢還家<lb/>
　　仉機沙<lb/>
<pb n="KR4h0143_WYG_054-14b"/>
　　　題徐良夫畊漁軒<lb/>
白日帶經壠上鋤夜間放棹澤中漁有米即周鄰舍急<lb/>
得魚逺寄故人書山川雨露桑麻地風月圖書水竹居<lb/>
出處不慙徐孺子文章能敵馬相如<lb/>
　　李存<lb/>
　　　送倪東江之上元縣主簿<lb/>
沙頭煙際挹征襟嚼盡梅花出短吟鄉黨又成千里别<lb/>
功名聊盡百年心東南形勢風流遠呉晉山河蒼莽深<lb/>
<pb n="KR4h0143_WYG_054-15a"/>
此去吟邊有髙邁客尊應與爾同斟<lb/>
　　呉景奎<lb/>
　　　寄題天台楊道士素軒<lb/>
梨雲漠漠䕶幽扃晏坐冥觀内景清風露洗秋生灝白<lb/>
雪霜驚曉眩空明瓊樓奏樂霓裳冷緱嶺吹笙鶴羽輕<lb/>
窓户玲瓏人寂寂碧桃花下步虚聲<lb/>
　　　登台州巾山<lb/>
崒嵂雙峰著此身危巔夜半見朝暾天低古塔叅雲闕<lb/>
<pb n="KR4h0143_WYG_054-15b"/>
江送寒潮落海門帢幘風髙仙已去翠微僧老鶴長存<lb/>
下觀城郭紅塵隘水色山光自吐吞<lb/>
　　　桐灘月夜舟中聞琵琶<lb/>
湛湛長江上有楓予懷渺𣺌水雲空未誇湓浦逢商婦<lb/>
賸喜桐灘有釣翁歌枕醉眠秋渚月亂帆爭趂夜潮風<lb/>
曉寒難結思歸夢一尺秋霜壓短蓬<lb/>
　　　奉送江省都事納文郁除湖廣<lb/>
蟾府秋花滿袖香盱眙遺愛在甘棠紫微幕下除書至<lb/>
<pb n="KR4h0143_WYG_054-16a"/>
黄鶴磯頭驛騎忙風靜瘴雲消嶺海雨新春水滿瀟湘<lb/>
庾公明月蘇公柳兩地髙情屬省郎<lb/>
　　　夢仙<lb/>
紫鸞邀夢到仙家結佩相逢萼緑華翠勺細傾千日酒<lb/>
蜺旗斜插五雲車飛瓊鬢影含清霧㺯玉簫聲隔彩霞<lb/>
杜宇無情驚覺後月痕猶在碧桃花<lb/>
　　　晩霽<lb/>
雨晴秋氣轉蒼涼萬籟依稀奏羽商煙抹林腰横束素<lb/>
<pb n="KR4h0143_WYG_054-16b"/>
日廻山額半塗黄鸕鷥曬翅眠池草翡翠銜魚立野航<lb/>
霜蟹正肥新酒熟破橙宜趂菊花香<lb/>
　　　和韻春日<lb/>
雨香雲澹燕泥融珂馬如行罨畫中江上數峰浮暖翠<lb/>
日邊繁杏倚春紅鶯花世界惟消酒水榭簾櫳易受風<lb/>
陌上行人皆倒載未須拍手笑山公<lb/>
遊絲舞蜨共徘徊野馬空濛拂面來風雨一時成晚霽<lb/>
園林何處不花開江横羅帶銀鷗起雲想衣裳玊女裁<lb/>
<pb n="KR4h0143_WYG_054-17a"/>
賸喜麻姑能送酒只愁門外索空罍<lb/>
　　　春思<lb/>
飛燕腰肢掌上輕塵生羅襪步盈盈鑰魚不寐春無賴<lb/>
箏雁頻移曲未成歛黛低鬟初破睡嚼花齅蕊獨含情<lb/>
許身肯作王孫女頭白哀吟對馬卿<lb/>
　　　舟次丹陽<lb/>
舟次丹陽成陸走驅車長坂復經丘青山東去連京口<lb/>
紅日西沉向石頭客路最嫌雞戒曉鄉心生怕雁横秋<lb/>
<pb n="KR4h0143_WYG_054-17b"/>
明朝定宿烏夜巷斗酒還澆逆旅愁<lb/>
　　　自山中歸鑑湖别業<lb/>
數椽茅舍清江曲六月炎天困鬱蒸賴有青山圍故宅<lb/>
歸來赤脚踏層氷石泉松籟為琴筑野蔌山肴薦豆登<lb/>
明日廻頭望丘壑芙蓉半出白雲層<lb/>
　　　次韻荅錢思復并簡吕彦夫<lb/>
相逢動是經年别笑指沙鷗聚舊盟芳草只添遊子恨<lb/>
清風還有故人情薇花亭館春容老木葉林塘晩氣清<lb/>
<pb n="KR4h0143_WYG_054-18a"/>
杜宇數聲愁不奈朝來白髮鏡中生<lb/>
　　　寒食<lb/>
白雪毿毿鬢影斜風光流轉任年華杯行不惜斟藍尾<lb/>
春事如今到楝花車馬羽毛分戰士園林鐘鼔是誰家<lb/>
側身北望空廻首愁絶吾生未有涯<lb/>
　　　夜宿葉孟咨書樓<lb/>
小樓蕭爽俯平川市井收聲暮景懸雲影消沉山外雨<lb/>
月華浮動水中天船舷暝戛層簷底更漏時傳客枕邊<lb/>
<pb n="KR4h0143_WYG_054-18b"/>
溪友幾畨留我宿清談終夕不成眠<lb/>
　　　席上即事<lb/>
華筵秩秩宴清宵拊掌歌呼飲興饒罵坐灌夫元不屈<lb/>
絶纓楚客去難招緑珠嬌小仍吹笛碧玉殷勤且合簫<lb/>
待得月斜人散後一杯花露酒初消<lb/>
　　陳方<lb/>
　　　送蔡霞外<lb/>
不見道人今四載疎狂猶以舊時多自言曽到神仙宅<lb/>
<pb n="KR4h0143_WYG_054-19a"/>
公亦須吟離别歌澗草陰陰披紫藟山花細細落青蘿<lb/>
只愁骨相無清氣赤水元珠奈爾何<lb/>
　　胡天游<lb/>
　　　贈余公圖畫樓<lb/>
髙人有眼看山川不費從來買畫錢萬古丹青垂宇宙<lb/>
百川樓觀倚風煙人行槲葉林邊路鳥没蘆花影裏天<lb/>
我欲與公添一筆寒灘蓑笠釣魚船<lb/>
　　　牡丹花<lb/>
<pb n="KR4h0143_WYG_054-19b"/>
相逢盡道看花歸慙愧尋芳獨後時北海巳傾新釀酒<lb/>
東風猶鏁半開枝埽空紅紫真無敵看到雲仍未可知<lb/>
但願倚闌人不老為公長賦謫仙詩<lb/>
　　　憶孟兄季弟<lb/>
兄弟相看各一方别來俱各鬢成霜江山十里猶比屋<lb/>
風雨幾畨能對牀海燕年深常作客塞鴻天逺不成行<lb/>
擎杯莫負黄花酒來看南塘萬竹長<lb/>
　　　諷黄蘭谷<lb/>
<pb n="KR4h0143_WYG_054-20a"/>
雨花風絮兩飄颻興味都非舊寂寥白足懶穿雲外履<lb/>
翠睂低按月中簫重拈曉鏡添新髮旋試春衫減舊腰<lb/>
金鎖玊函千載恨爭如雲雨自朝朝<lb/>
　　陳植<lb/>
　　　次友仁泊舟虎丘獨步<lb/>
西丘雨送落花村決決溪塘水漲渾樓閣日斜唯影立<lb/>
轆轤泉滴尚聲喧無言蒼石空横道傲世青山不出門<lb/>
獨往忽驚春巳去題詩猶記刻舟痕<lb/>
<pb n="KR4h0143_WYG_054-20b"/>
　　張師曽<lb/>
　　　汪叔達歸鄱陽<lb/>
攜書宛句識英翹幾度思親望斗杓歳晩客懷澆鑿落<lb/>
雪晴歸路踏瓊瑤驊騮自是輕千里鴻鵠終當在九霄<lb/>
此去明年相見日筆端定挽浙江潮<lb/>
　　張知言<lb/>
　　　和呉閒閒送張元谷羽士<lb/>
得道長生學賀元跫然空谷足音傳六龍朝罷香盈袖<lb/>
<pb n="KR4h0143_WYG_054-21a"/>
獨鶴歸來月滿天葉玩山中仙子篆書裁圯上老人編<lb/>
玉章秀句呉門贈好刻琅玕紀歳年<lb/>
　　哈尚實克<lb/>
　　　題趙彦徴畫赤驥一匹<lb/>
松雪當年稱獨步子孫今日繼遺風香凝淡墨連錢碧<lb/>
色染秋毫汗血紅濟濟奚官顔似玊昂昂龍種氣如虹<lb/>
春風滿轡初牽出對立長鳴冀北空<lb/>
　　何景福<lb/>
<pb n="KR4h0143_WYG_054-21b"/>
　　　鼔角樓<lb/>
警昬戒曉復司更矢棘翬飛結構成角韻喚醒晨過客<lb/>
鼔聲催動夜廵兵龍吟一奏霜飛瓦鼉吼三通月滿城<lb/>
自是太平無暴客金壺漏箭要分明<lb/>
　　　感興<lb/>
世途無處不間闗老我星星兩鬢斑江水送潮歸緑渚<lb/>
谷風吹雨過黄山千金敝袴誰能買百石強弓每自彎<lb/>
何事無心雲一片等閒飛去又飛還<lb/>
<pb n="KR4h0143_WYG_054-22a"/>
　　　童堯夫招飲回途偶成<lb/>
東君容我出郊行過却清明日日晴怕損落花移屐緩<lb/>
恐妨啼鳥䇿笻輕春風入髓紅顔暈世事縈心白髮生<lb/>
花下小車如共載緑陰深處聽啼鶯<lb/>
　　孫華孫<lb/>
　　　鳯山懷古<lb/>
宋家事業如漢晉遺史班班今尚存南渡衣冠元帝紀<lb/>
中山廟社靖王孫海門龍去秋潮横宫樹烏啼夕燐繁<lb/>
<pb n="KR4h0143_WYG_054-22b"/>
已恨無人似諸葛生憎何物學桓温<lb/>
　　項炯<lb/>
　　　次韻鄧祭酒贈極元無師<lb/>
麈尾天花灑石扉莫教五色掩摩尼峰頭笑縱金衣鶴<lb/>
竹裏閒尋玊版師言論每懷龍井夜扶攜渾似虎溪時<lb/>
芝雲更擬分蒲榻黄葉滿山題近詩<lb/>
　　潘純<lb/>
　　　送顧仲父赴廣東市舶提舉<lb/>
<pb n="KR4h0143_WYG_054-23a"/>
合浦明珠久不還使君風采動羣蠻鮫人把臂來城裏<lb/>
荔子堆紅出坐間江映蕉花鸚鵡緑雨昬榕樹鷓鴣斑<lb/>
昔年駿馬經行處父老那知得重攀<lb/>
　　呉克恭<lb/>
　　　元璞過江郊言歸賦七言一首通問<lb/>
玉山長夏草堂幽老愛從君十日留醉語歡呼亂不記<lb/>
歸來爛漫憶相求風廻栁線揺歌扇月出荷花映綵舟<lb/>
可念江湖搔白首還將衰朽問湯休<lb/>
<pb n="KR4h0143_WYG_054-23b"/>
　　劉堧<lb/>
　　　題章東孟山水<lb/>
盧家公子稱三絶詩妙書精畫亦工落筆多宗董北苑<lb/>
髙情不減米南宫天低碧樹春雲合潮滿滄洲暮雨空<lb/>
却憶買船同載酒城南山下醉東風<lb/>
　　葉頫<lb/>
　　　題董泰初長江偉觀圖<lb/>
金焦兩寺出中流北固樓髙江上頭畫舫春風過采石<lb/>
<pb n="KR4h0143_WYG_054-24a"/>
瓊花明月照揚州鳯皇飛處青山近龍馬來時紫氣浮<lb/>
千古登臨興未已有人吹笛起沙鷗<lb/>
　　徐舫<lb/>
　　　白雁<lb/>
出塞風沙不涴衣要分秋色占鷗磯逺書玉宇傳霜信<lb/>
斜落銀箏映冷暉楚澤雲昬無片影湘江月黒見孤飛<lb/>
當年繫帛還蘇武漢節仍全皓首歸<lb/>
　　　閬仙洞<lb/>
<pb n="KR4h0143_WYG_054-24b"/>
天龍古洞幾年時時雨流酥潤石衣流水桃花春不老<lb/>
亂山雲樹翠相依碧雞叫月神魂杳白鶴淩空仙馭飛<lb/>
昨日大風環佩響洞賔何處朗吟歸<lb/>
　　　桐君山<lb/>
仙馭乘鸞去不停青山依舊抱荒城風香藥草春雲暖<lb/>
露冷桐花夜月明縣近故廬堪認姓鶴歸華表自呼名<lb/>
千年往事俱塵土時聽樵林吹笛聲<lb/>
曉上桐君宿霧收嵐光蒼翠恣夷猶丹爐秘訣歸仙子<lb/>
<pb n="KR4h0143_WYG_054-25a"/>
清景吟懐屬士流七里灘横孤棹影立山鐘響五更頭<lb/>
古來瀟灑稱名郡莫把繁華數汴洲<lb/>
　　　月色<lb/>
誤蹋瑤階一片霜侵鞵不濕映衣涼照來雲母屏無迹<lb/>
穿入水晶簾有光雪影半窓能共白梅花千樹只多香<lb/>
故人疑似見顔面殘夜分明在屋梁<lb/>
　　　張小山捐捧重脩桐君祠<lb/>
先生逺有煙霞趣鐫玉捐金隱者祠瑤草久荒雲一片<lb/>
<pb n="KR4h0143_WYG_054-25b"/>
碧桐仍見鳯雙枝芙蓉日靜文書暇杖屨春來嘯咏遲<lb/>
他日幽期何處好寒松花發鶴歸時<lb/>
　　　清泠山<lb/>
萬仭寒容尺度量巍然亘古獨蒼蒼三秋風露松梢月<lb/>
九夏林泉石上霜埜徑晴煙籠樹白危峯暮靄接天黄<lb/>
我遊乘興吟魂爽浪欲騎鵬謁帝郷<lb/>
　　郝天鳯<lb/>
　　　題董忝初長江偉觀圖<lb/>
<pb n="KR4h0143_WYG_054-26a"/>
揚子江頭昔繫船兩山相對湧金蓮雲横殿閣臨無地<lb/>
潮打魚龍落半天近蹴南徐當北固逺吞西蜀跨東川<lb/>
披圖更覺襟懷壯回首風塵又幾年<lb/>
　　楊賢德<lb/>
　　　題董泰初長江偉觀圖<lb/>
江水西來東注海中流兀出兩峯尖層樓倒影波心碎<lb/>
列岫堆藍雨後添草樹不香寒露濕舟帆偏穩晩風恬<lb/>
雙龍矯首經年在入畫令人看未厭<lb/>
<pb n="KR4h0143_WYG_054-26b"/>
　　鄭昂<lb/>
　　　次復齋登華蓋山<lb/>
野老憂時淚不乾海天低燕麥風寒秦闗土蝕銅牙弩<lb/>
漢殿月明金井闌共喜寇恂重借潁自慙李愿未歸盤<lb/>
江山如畫人如玊破帽空悲管幼安<lb/>
　　　林處士幽居<lb/>
山籬短短逕斜斜屋宇三間竹半遮歳饉無僧供菜把<lb/>
天寒有鶴守梅花武陵流水非秦世姑孰青山落謝家<lb/>
<pb n="KR4h0143_WYG_054-27a"/>
共約春晴草芽動杖藜攜酒踏晴沙<lb/>
　　　棲遲<lb/>
棲遲久慕王官谷飄泊仍依謝客巖貧賤誰能從趙孟<lb/>
行藏我已卜巫咸冥鴻豈解投矰弋老馬惟思脫轡銜<lb/>
却笑杜陵生計拙晩將身世託長鑱<lb/>
　　　感懷<lb/>
王粲淒涼仍去國杜陵老大竟飄蓬荆州豈免依劉表<lb/>
蜀道終須謁鄭公三禮賦成追昔日七哀歌罷起秋風<lb/>
<pb n="KR4h0143_WYG_054-27b"/>
青青亦有江南草鸚鵡洲邊恨不窮<lb/>
　　陸廣<lb/>
　　　丹臺春曉圖為伯顒畫<lb/>
十年客邸絶塵氛江上歸來思不羣玊氣浮空春斷雨<lb/>
丹光出井曉成雲風前龍杖時堪倚月下鸞笙久不聞<lb/>
幸對仙翁逺孫子坐中觀畫又論文<lb/>
　　王雨<lb/>
　　　水竹居<lb/>
<pb n="KR4h0143_WYG_054-28a"/>
屋枕澄湖地自偏水光竹色滿虚簷風搖翠雨香浮席<lb/>
月送金波影入簾閒拂玊琴和鳯吹怒吹鐵笛起龍潛<lb/>
春時有酒無餘事筍熟芹香味可兼<lb/>
　　趙次誠<lb/>
　　　溪居晩酌<lb/>
主人呼酒開新屋緑水遶門光泬寥山氣隔溪渾似雨<lb/>
沙禽喧浦欲生潮江人擊鼔祠荒廟野客載花歸斷橋<lb/>
拂石閒吟待明月茶煙如縷竹蕭蕭<lb/>
<pb n="KR4h0143_WYG_054-28b"/>
　　邵光祖<lb/>
　　　秋興一章録似良夫<lb/>
牢落江湖不記年擬尋歸計向林泉山間買地謀栽橘<lb/>
谷口誅茅學種田晩節許同樵牧老殘書留付子孫編<lb/>
秋來喚取陶彭澤黄菊花前一醉眠<lb/>
　　髙文度<lb/>
　　　石湖寫景<lb/>
闔閭臺下越來溪處處西風颺酒旗翠壁丹梯開短軸<lb/>
<pb n="KR4h0143_WYG_054-29a"/>
黄花紅葉入新詩鎔金霜蟹需髙價蘸甲香醪輙滿巵<lb/>
落日去塵驢背穩短琴雙笈一童隨<lb/>
　　羅䝉正<lb/>
　　　次韻余觀國招撫江南航海至新㑹<lb/>
鴻濛氣接泬㵳天夷獠爭迎漢使船駭浪千重行處雪<lb/>
齊州九㸃望中煙神遊太乙仙藜外身在靈生海市邊<lb/>
玊署詞華君獨步聲名知不愧盧前<lb/>
舳艫千里快乗風百粤三韓去路通島樹隱霞春綽約<lb/>
<pb n="KR4h0143_WYG_054-29b"/>
梅花吹雨曉空濛水環鰲極坤維碧雲捧蓬萊日色紅<lb/>
馳志伊吾鳴劒夜中興今待漢臧宫<lb/>
　　束宗庚<lb/>
　　　登善住寺新成閣得江字<lb/>
髙閣新成俯大江宏開雄麗控名邦宿雲不散連飛棟<lb/>
紅日初升射碧窓目極蓬萊窮島嶼神遊閶闔見旌幢<lb/>
羣公此日頻登眺喜有清吟對怒瀧<lb/>
　　　題聽春雨軒<lb/>
<pb n="KR4h0143_WYG_054-30a"/>
階頭燕雨潤流酥柳底鷗波已可漁斗帳沉香欹枕後<lb/>
青燈綺戶把杯初不愁泥滑妨過騎喜有田歌起荷鋤<lb/>
明日雲開花滿眼好令童子具籃輿<lb/>
　　　題陳履元畫玊山草堂圖<lb/>
玊山草堂江上無全勝西莊給事居盤内玉芝分食後<lb/>
階前珠樹種來初詩成綵筆傳金刻帙散芸香啓石渠<lb/>
敢有新題將逺意東呉瞻望重愁予<lb/>
　　沈鉉<lb/>
<pb n="KR4h0143_WYG_054-30b"/>
　　　趙松雪故宅<lb/>
故國西風王氣銷珊瑚玊樹半漂搖曾瞻東壁廻天象<lb/>
故著南冠續漢貂第宅空存森衞㦸墨池乾盡尚蘭苕<lb/>
髙情一去風流逺夢憶簫聲第幾橋<lb/>
　　尤存<lb/>
　　　送李紫篔歸澱山草堂<lb/>
積玊溪頭水拍天草堂只在澱山前鳴鳩啼鳥青春裏<lb/>
古木疎篁落照邊仙客近傳餐玉法故人時送買山錢<lb/>
<pb n="KR4h0143_WYG_054-31a"/>
相逢未盡一杯酒陸相祠前又發船<lb/>
　　陸炯<lb/>
　　　送鄭德和檢討之融水縣尹<lb/>
清朝才士多如雨之子聲華重講筵天上玉堂辭聖主<lb/>
嶺南花縣得英賢蠻烟秋暗桄榔洞瘴雨春深茉莉田<lb/>
莫道衡陽無過雁好題書寄五雲邊<lb/>
　　時太初<lb/>
　　　白燕<lb/>
<pb n="KR4h0143_WYG_054-31b"/>
春社年年帶雪歸海棠庭院月爭輝珠簾十二中間捲<lb/>
玉剪一雙髙下飛天下公侯誇紫頷國中儔侣尚烏衣<lb/>
江湖多少閒鷗鷺宜與同盟伴釣磯<lb/>
　　　十四夜陪李明府遊海上<lb/>
秋月照人如白晝樓船浮海坐清空銀山雪屋三更浪<lb/>
鼉鼔龍簫萬里風豪氣横吞雲夢澤醉魂飛<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>水晶宫<lb/>
雞鳴鐘動失清景驚起東方旭日紅<lb/>
　　薛穆<lb/>
<pb n="KR4h0143_WYG_054-32a"/>
　　　山居寫興寄良夫<lb/>
萬山深處得幽棲四遶岡巒起復低野鹿每當花逕歇<lb/>
嶺猿常近竹窓啼閒來採藥行深壑酒醒㪺泉就北溪<lb/>
為語故人徐有道祗應無夢聽朝雞<lb/>
　　俞鎬<lb/>
　　　寄董良用先生<lb/>
東望雲山翠且重煙波咫尺是婁淞十年為客荒三徑<lb/>
百里憐君住九峯把酒每懷彭澤令放歌甘作鹿門農<lb/>
<pb n="KR4h0143_WYG_054-32b"/>
闔閭風景渾非舊愁聽寒山半夜鐘<lb/>
　　吕恒<lb/>
　　　東玊山人<lb/>
玊山佳處玊人居聞道方壺一事無萬个琅玕巢翡翠<lb/>
千年琪樹倍珊瑚瑤臺酒醉金莖露珠閣香燒鵲尾爐<lb/>
何日來看金粟景月明花影倩人扶<lb/>
　　吕恂<lb/>
　　　湖光山色樓<lb/>
<pb n="KR4h0143_WYG_054-33a"/>
水光山色樓千尺老子于中興最多手板時看雲氣好<lb/>
吹簫無奈月明何鳯池上客陽春曲鐵笛仙人小海歌<lb/>
二月玊山花正好夢隨春水白鷗波<lb/>
　　馮濬<lb/>
　　　湖光山色樓<lb/>
仙人樓閣禁城東近水憑虚對雪峯香篆寳爐金鵲尾<lb/>
酒行仙掌玊芙蓉湖光西下寒仍緑山色春來晩更濃<lb/>
媿似登髙能領客懸知百尺卧元龍<lb/>
<pb n="KR4h0143_WYG_054-33b"/>
　　沈震<lb/>
　　　懷鐵雅先生<lb/>
烽火南歸鬢未華草𤣥亭在水東家緑篔新長參差玊<lb/>
璚樹能開頃刻花坐按小娃歌白苧醉呼稚子整烏紗<lb/>
麟洲别業清無暑翠盎時浮五色瓜<lb/>
　　呉益<lb/>
　　　靜安八詠<hi>録二首</hi>
　　　　蘆子渡<lb/>
<pb n="KR4h0143_WYG_054-34a"/>
蘆花開上古蘆城一葉舟從野渡横江月偏於洲上白<lb/>
水風長作雨來聲雁銜霜幹初傳箭龍化氷弦已按箏<lb/>
惟有漁家鄰古寺夜深燈火隔溪明<lb/>
　　　　緑雲洞<lb/>
多羅樹下禮金仙緑錦雲開見碧蓮翠蓋光飜林屋洞<lb/>
青霞影倒蔚藍天聼經許對孫思邈訪道期逢葛稚川<lb/>
愧我題詩同淨社三生曽是醉逃禪<lb/>
　　陶定理<lb/>
<pb n="KR4h0143_WYG_054-34b"/>
　　　題董泰初長江偉觀圖<lb/>
浩浩長江勝槩雄畫圖形勢記餘蹤中流荆楚逾千里<lb/>
對峙金焦插兩峯天際水光浮日月山連雲氣擁虬龍<lb/>
北遊猶憶揚州夢潮落西津聽晚鐘<lb/>
　　張監<lb/>
　　　題秀野軒圖<hi>并序</hi>
　　予昔遊呉中諸山至周氏秀野軒領覽天池玉遮<lb/>
　　之勝今數年矣近歸寓軒獲觀周侍御之大篆朱<lb/>
<pb n="KR4h0143_WYG_054-35a"/>
　　提學之新圖恍然若夢遊也景安求予著語聊爾<lb/>
　　塞責耄餘材盡媿無佳語耳<lb/>
我憶天池與玊遮幽軒水木澹清華笙竽逺振風林竹<lb/>
錦綺晴連曉徑花山罽敷牀朝看雨澗泉漱石夜分茶<lb/>
番陽大篆睢陽畫不負舂陵處士家<lb/>
　　李節<lb/>
　　　寄唐伯慎<lb/>
鶴林宫裏故人逺謝傅宅前秋水多烏㡌吟餘還放棹<lb/>
<pb n="KR4h0143_WYG_054-35b"/>
黄庭寫罷更籠鵝平頭奴子金盤露皓齒佳人白苧歌<lb/>
不得相從渡三泖月明清夜奈愁何<lb/>
　　　和高以敬韻<lb/>
别君久見歳華新邂逅相逢亦可人靈鷲峯前看飛瀑<lb/>
鶴林宫裏度殘春時時送客傷南浦夜夜占星對北辰<lb/>
莫話當時舊遊處落花芳草倍傷神<lb/>
　　董成<lb/>
　　　贈楊太史山居<lb/>
<pb n="KR4h0143_WYG_054-36a"/>
曽懷荆璞詣天闗雨露恩深賜佩環玊筍簉班躋鳯詔<lb/>
金閨通籍侍龍顔尚書聽履星辰上太史蜚英翰墨間<lb/>
厭直承明動歸興錦衣光彩照湖山<lb/>
　　范致大<lb/>
　　　自仙源放船來雲林懷元鎮<lb/>
扁舟蕩槳出東城最愛新流拍岸平霽雨蘭苕來翡翠<lb/>
晩風楊柳送鸝庚盈盈溪女臨沙浣厯厯郊農傍隴耕<lb/>
謬倚林齋望郊郭憶君清話不勝情<lb/>
<pb n="KR4h0143_WYG_054-36b"/>
　　華亷<lb/>
　　　陪湖州田府倅採茶行春<lb/>
聮騎東風踏早霞堯山雨過梵王家老僧下榻延佳客<lb/>
童子開軒埽落花竹外披雲尋嫩笋茶邊和露摘新芽<lb/>
髙情重惜春多好爭出佳篇詠物華<lb/>
　　　山中初夏即事<lb/>
東風不到畫闌邊屈指韶光又一年處處插秧梅子雨<lb/>
家家繰繭竹籬烟荷因怕暑先擎蓋栁為無寒早褪綿<lb/>
<pb n="KR4h0143_WYG_054-37a"/>
莫道山中無樂事數聲啼鳥落花天<lb/>
　　周翼<lb/>
　　　周履道徴賦梧桐月<lb/>
雲捲清秋畫角悲梧桐滿地月明時斜穿翠葉通銀井<lb/>
化作金波落硯池青女喜驚烏鵲夢素娥偏惜鳯皇枝<lb/>
故人有約來何暮獨立雲階影漸移<lb/>
　　　題華季充剪韭軒<lb/>
呉下有田宜種韭髙風莫笑庾郎貧翬飛畫棟青林表<lb/>
<pb n="KR4h0143_WYG_054-37b"/>
玉洗行盤緑水濵夜雨剪來茸自長春風吹起緑初匀<lb/>
客來一筯分清供不與區區肉食人<lb/>
　　烏本良<lb/>
　　　和見心上人寄彦明中丞<lb/>
去年曽共看芙蕖今日秋風落木初只道錦幪遊處熟<lb/>
豈知金䇿出林疎奉親獨比陳尊宿訪客不忘虞秘書<lb/>
欲過山中聽軟語幾畨西望立堦除<lb/>
槖駝峯下路幽深翠靄飛來白晝陰老衲候人登石嶺<lb/>
<pb n="KR4h0143_WYG_054-38a"/>
中丞問俗到山林睦州蒲向閒邊織秘監詩從定後吟<lb/>
月窟天香如昔夢室中談笑想同心<lb/>
　　沈懋<lb/>
　　　題董泰初長江偉觀圖<lb/>
氣吞荆楚壓秦雄絶險中分阻要衝潮落江心奔萬馬<lb/>
山當京口卧雙龍青天欲盡日月小白鳥不飛煙霧重<lb/>
猶憶金焦風雨夜翠微深處聽長松<lb/>
　　陳敬<lb/>
<pb n="KR4h0143_WYG_054-38b"/>
　　　次韻暮春即事<lb/>
淑氣薫人似酒濃市橋楊柳自西東乍寒乍暖清明候<lb/>
時起時眠醒醉中黛色有㾗顰宿雨翠條無力繫春風<lb/>
年年飛絮隨流水浪作浮萍逐斷蓬<lb/>
　　張克問<lb/>
　　　姚江對月有懷仲逺徴君<lb/>
百里芙蓉繞曲阿錦帆輕颺白鷗波月華夜照山河淡<lb/>
露氣秋添草木多湖上故人成逺别天邊鴻雁幾時過<lb/>
<pb n="KR4h0143_WYG_054-39a"/>
相思兩岸蘋花白回首西風倚棹歌<lb/>
　　呉學禮<lb/>
　　　郭外夜歸<lb/>
草田髙下亂蟲鳴涼襲衣襟夜氣清河漢横秋平野闊<lb/>
山窓無月一燈明孤篷倦倚難成夢宿鳥相呼忽轉更<lb/>
近郭不分歸近夜到門猶有讀書聲<lb/>
　　　泊横春館<lb/>
枯葑氷消水路遥短長亭下一停橈寒煙兩岸客吹曉<lb/>
<pb n="KR4h0143_WYG_054-39b"/>
殘月小橋人待潮山外鐘聲何處寺栁邊春入隔年條<lb/>
到城不必爭先後華蓋峯頭手可招<lb/>
　　　重過南浦<lb/>
萬里澄江浸碧天迢迢人上渡頭船柘煙旋減蠶成繭<lb/>
梅雨微晴樹歇蟬獨客有愁多近暮亂山無處不聞泉<lb/>
枳籬門巷依然在落莫東風二十年<lb/>
　　　秋晩書懷<lb/>
數㸃寒鴉日又西轉寒天色易淒迷青山半出烟涵郭<lb/>
<pb n="KR4h0143_WYG_054-40a"/>
紅葉亂流霜滿溪半壁秋燈吟對影故園夜雨夢扶犁<lb/>
山人飽聽農歌卧但願年豐穀價低<lb/>
　　　湖邊㑹飲<lb/>
秫價年平易索醪西風野店快持螯門疎楊栁前峯見<lb/>
瓦上藤花破屋髙時異最傷嫠婦緯歳寒方重故人袍<lb/>
小舟待月同歸去横直沙頭插短篙<lb/>
　　萬石<lb/>
　　　寄何平子<lb/>
<pb n="KR4h0143_WYG_054-40b"/>
春風緑草徧天涯恨殺王孫不到家在晉有人書甲子<lb/>
避秦無地種桃花世途多險千金散心事難平兩鬢華<lb/>
何日脫身塵網外好從仙客學丹砂<lb/>
　　　桃花渡<lb/>
江上青青楊栁枝人家萬竹閉柴扉春風應候花爭發<lb/>
社雨生寒燕未歸半樹木蘭依岸緑一行鸂鶒背人飛<lb/>
濯纓空憶滄浪思不及漁郎有釣磯<lb/>
　　郭完<lb/>
<pb n="KR4h0143_WYG_054-41a"/>
　　　後溪漁隱<lb/>
漁郎家在清溪曲買斷徐潭作釣鄉自製蓑衣眠别渚<lb/>
故移茶竈上輕航荔支林塢水煙煖鸂鶒桃花野岸長<lb/>
日暮醉歸魚滿筥樵青敲火倚疎篁<lb/>
　　方炯<lb/>
　　　莒溪耕隱<lb/>
莒溪環翠入瓢湖古木雲莊即舊居每種秫田秋醸酒<lb/>
剩收桐子夜觀書雪晴度嶺閒騎犢客至沿溪旋打魚<lb/>
<pb n="KR4h0143_WYG_054-41b"/>
老我塵中無隱處借君餘地著茆廬<lb/>
　　五十四<lb/>
　　　題盧賢母巻<lb/>
樵隱盧君母最賢母儀婦節兩超然相夫德洽周南化<lb/>
教子名宜太史編華屋萱蘭春藹藹元堂松桂月娟娟<lb/>
時清重隱頒鸞誥百世幽光發九泉<lb/>
　　陳維禎<lb/>
　　　壺山寺<lb/>
<pb n="KR4h0143_WYG_054-42a"/>
　上方臺殿藹蒼蒼及此春遊興倍常看竹解題高士句<lb/>
　尋山還宿逺公房徑花故㸃青山色潭雨新經細草香<lb/>
　欲問虚空身外性鷓鴣啼處又斜陽<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_054-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻五十四<lb/>
</p>
<p>
</p>
  </div>
</body>
</text>
</TEI>
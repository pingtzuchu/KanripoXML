<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_017-1a"/>
　欽定四庫全書<lb/>
御選元詩巻十七<lb/>
　　五言古詩五<lb/>
　　　虞集<lb/>
　　　　諼草生竹間<lb/>
　諼草生竹間翠色相綢繆美人欣有託君子故忘憂昔<lb/>
　聞有鳴鳳飲水來丹丘不食衆木實樂只淇園秋<lb/>
　　　　月出古城東<lb/>
<pb n="KR4h0143_WYG_017-1b"/>
　月出古城東海氣浮空濛車騎各已息宫闕何穹窿牧<lb/>
　馬草上露吹笳沙際風帳中忽聞鴈傳令彀雕弓<lb/>
　　　　書上京國子監壁<lb/>
　神京極髙寒幽居了晨夜雷風無時發零雨每飄灑炎<lb/>
　光不到地蕭爽度長夏大化漠無宰豈必事陶冶揚雄<lb/>
　不曉事守道棲棲者𤣥經百無徵白髮謾盈把<lb/>
　　　　至治壬戌八月十五日榆林對月<lb/>
　日落次榆林東望待月出大星何煜煜芒角在昴畢草<lb/>
<pb n="KR4h0143_WYG_017-2a"/>
樹風不起蛩蜩絶啁唧天高露如霜客子衣盡白羸驂<lb/>
齕餘棧嫠婦泣幽室行吟毛骨寒坐見河漢没驛人告<lb/>
晨征曈曈曉光發<lb/>
　　　憶三十年前與元復初參政同賦秋日梨花有<lb/>
　　　句云朝食葉底梨暮看枝上花而忘其後句因<lb/>
　　　續之云<lb/>
朝食葉底梨暮看枝上花花開食實後霜風振長柯逺<lb/>
水良可鑒彩雲亦易過念爾白於雪日暮當如何<lb/>
<pb n="KR4h0143_WYG_017-2b"/>
　　　李老谷<lb/>
十轉山崦交九度沙磧溜始辭平漠曠稍接山木秀老<lb/>
病畏行役慰藉得良覯秋嶺晚更妍寒花晝如繡故園<lb/>
夫何如朝陽眩霜柚<lb/>
　　　泰定甲子上京有感次韻馬伯庸待制<lb/>
翰音迎日轂儀羽集雲路寂莫就書閣老大長郎署為<lb/>
山望成岑織錦待盈度我行起視夜星漢非故處<lb/>
　　　天厯戊辰前續詠貧士一首<lb/>
<pb n="KR4h0143_WYG_017-3a"/>
目昬畏附火枯坐寒窗中破褐著絮重虛豆兼冰崇病<lb/>
骨於此時浮屠屹撐空呼兒檢餘厯記日待春風雖欣<lb/>
解凍近翻驚紀年窮貫酒欲自廣無錢似陶翁<lb/>
　　　後續詠貧士三首<lb/>
老骨寒不寐夜長况聞風心悸危欲折跼蹐敗絮中雞<lb/>
鳴當晨參馬疥芻不充山童衣百鶉喚之媿悤悤求火<lb/>
埽木葉庭樹亦已空決起不敢怠曙光屋南東茍遂牛<lb/>
馬性歸放春草豐<lb/>
<pb n="KR4h0143_WYG_017-3b"/>
歸蜀越闗隴棧閣危登天適越河濟隔堰水丈尺間飢<lb/>
寒迫旦暮舟車計茫然東家有一叟欲去初不言早朝<lb/>
聴詔畢喚馬閶闔前童奴受宿戒向暖爭相先聞之嗔<lb/>
兒子我何為汝牽屨無千金賈吾足安暇憐<lb/>
為政貴察色讀書在研覃司視既不明兩者一無堪尚<lb/>
不逭吏責為師固宜慚聖世無棄物况兹久朝簪决去<lb/>
豈我志知止亦所諳頗聞南山下菊根浸寒潭濯餌千<lb/>
日期冰臚復清涵老馬果識道更服鹽車驂<lb/>
<pb n="KR4h0143_WYG_017-4a"/>
　　　赤城館<lb/>
雷起龍門山雨灑赤城觀蕭騷山木髙浩蕩塵路斷魚<lb/>
龍喜新波燕雀集虛幔開户微風興倚杖衆雲散<lb/>
　　　同閣學士賦金鴨燒香<lb/>
黄金鑄為鴨焚蘭夕殿中窈窕轉斜月逶迤動微風綺<lb/>
席列珠樹華燈連玉虹無眠待顧問不知清夜終<lb/>
　　　退直同柯敬仲博士賦<lb/>
月下白玉階露生黄金井疎條棲鵲寒衰蕙流螢冷戀<lb/>
<pb n="KR4h0143_WYG_017-4b"/>
闕感時康懷歸覺宵永晨鐘禁中來白髮聊自整<lb/>
　　　題儋耳東坡載酒堂二首<lb/>
翳翳儋耳城厯厯桄榔樹百年遺故丘新堂設賔阼清<lb/>
風海上至朝陽在庭户丹山五色鳳覽徳屢來下甘辛<lb/>
熟桂酒羅列雜藷蕷符黎多孫子食飲祭先具蛟龍波<lb/>
浪深歸來風雨除<lb/>
鑿井得甘泉渴者恒自私流潤不擇地委順復何疑海<lb/>
南絶風雨水木况華滋鄰舍解讀書諸生還誦詩何必<lb/>
<pb n="KR4h0143_WYG_017-5a"/>
懷故都聊樂宜在兹星河度白鶴山月懸蛾睂來晚去<lb/>
何速勞人千載思<lb/>
　　　記子昂畫<lb/>
春風動蘭葉庭户光陸離言收竹上露石角挂練衣車<lb/>
行不擇路芣苡何楚楚遊子憺忘歸徘徊嵗云暮<lb/>
　　　送西臺治書仇公哲<lb/>
陜郊得時雨生意始來復存者事稼穡還者葺牆屋安<lb/>
知彫瘵餘政可致新福闢除正廣術區井表深瀆均齊<lb/>
<pb n="KR4h0143_WYG_017-5b"/>
定恒志忠厚保敦篤豈無憂世士受仕在芻牧為義苦<lb/>
多違好名常不足治書肅將指善類庶有朂<lb/>
　　　送張道士歸上清<lb/>
白雲盱水上自古多仙人手攜綠玉杖頭戴白綸巾袖<lb/>
中出風雨天上禮星辰歸來庭户靜芳草自生春<lb/>
　　　贈冩真佟士明<lb/>
佟郎居上京閲人如風花拈筆寫其似千載留英華邇<lb/>
來七十年將相紛在目來者有如此往者那可續昔我<lb/>
<pb n="KR4h0143_WYG_017-6a"/>
初北遊面白鬢如鴉㸃染煩粉墨華星映丹霞今如雪<lb/>
中松苦硬雜蒼白却視當年容邈如不相識不識當如<lb/>
何臨風且長歌黄雲接河漢白雪漫陂陀乞身願歸老<lb/>
吳蜀山總好贈君千黛螺翠色秋可埽<lb/>
　　　寄陳衆仲助教上都作<lb/>
學省足清晝詞垣驚蚤秋美人隔河漢落月在高樓持<lb/>
衣未成曲吹笛不勝愁還趨鳷鵲觀别製鷫鸘裘<lb/>
　　　贈鐵菴道者<lb/>
<pb n="KR4h0143_WYG_017-6b"/>
昔遊雲臺觀山色上衣青松花春雨落柏葉秋露零飢<lb/>
來煮白石睡起看黄庭人間忽已老莫問少微星<lb/>
　　　題商徳符華山圗<lb/>
昔祠雲臺館行穿御階柏夕隂嵐氣深重碧照行客獨<lb/>
訪張超谷漸覺巖險迫冰生玉井頭日射仙掌側豈無<lb/>
鐵鎖懸飜身若飛鶻恐煩華隂令不奈昌黎伯王事况<lb/>
有程車馬何忽忽流觀終南山周覽天府國爾來十七<lb/>
年欲往不再得山河想邈悠傷殘轉蕭索摩挲商老圖<lb/>
<pb n="KR4h0143_WYG_017-7a"/>
彷彿希夷宅髙哉蓮花峰白雲澹秋色<lb/>
　　　賦茅山道士雲松巢<lb/>
昔年李太白廬山思結巢褰雲自天上和鶴止松梢道<lb/>
士潘閒逺高居古大茅誦經門卧虎看劒石眠蛟飛步<lb/>
脱鳧舄長吟吹鳳匏九江攬秀色許爾作神交<lb/>
　　　為范尊師賦雲林清遊<lb/>
太茅千仭下結屋三四楹雲林户牖潤鶴去海天平坐<lb/>
上發長嘯人間聞玉笙斸苓春霧重煮术晚煙輕綠室<lb/>
<pb n="KR4h0143_WYG_017-7b"/>
噓丹氣蒼崖受日精樵遺伐木斧眞降引霓旌九鼎金<lb/>
還就千齡樹不傾問誰解居此云是范長生<lb/>
　　　送李彦方閩憲<hi>并序</hi>
　　文監李公彦方出貳閩憲同朝羣公皆賦詩以為<lb/>
　　贈彦方屢擢臺職激揚之宜有不待予言者適有<lb/>
　　一事深有感於愚衷先正魯國許文正公實表章<lb/>
　　程朱之學以佐至元之治天下人心風俗之所係<lb/>
　　不可誣也近日晚學小子不肯細心讀書窮理妄<lb/>
<pb n="KR4h0143_WYG_017-8a"/>
　　引陸子靜之説以自欺自棄至欲移易論語章句<lb/>
　　直斥程朱之説為非此亦非有見於陸氏者也特<lb/>
　　以文其猖狂不學以欺人而已此在王制之必不<lb/>
　　容者也閩中自中立之歸巳有道南之歎仲素愿<lb/>
　　中至於元晦端緖明白皆在閩中不能不於彦方<lb/>
　　之行發之去一贓吏治一弊政不如此一事有以<lb/>
　　正人心儒者之能事也集卧病目眚尤甚援筆書<lb/>
　　此云<lb/>
<pb n="KR4h0143_WYG_017-8b"/>
七閩去天逺顚連苦無告牧人愛深竒昧者覆為暴犀<lb/>
象雜金貝飢渴劇飲膏大言相鄙夷饜奪心自恔豈無<lb/>
循亷吏實病黒白撓聰明屬旒黈聴熒資所到李侯金<lb/>
閨彦圖史擅讐校晨聞大夫奏夕理武夷棹君子慎脩<lb/>
職寧適豐廩稍蕉荔甘多毒薑桂老堪芼所懷延平翁<lb/>
揚休似明道授受有源委精微足深討言立聖如在表<lb/>
正愚可造師匠久不興眞妄如枘鑿云何誚支離肆誕<lb/>
長兇傲異言古所誅末學足深悼閩雖在海隅前聞此<lb/>
<pb n="KR4h0143_WYG_017-9a"/>
淵奧正誼從簡編良俗宜善導贈言不及他持此永為<lb/>
好<lb/>
　　　題鄭秀才隠居<lb/>
陶翁昔好菊荒徑不暇鋤素琴初無絃名酒亦屢虚雖<lb/>
有二三子薪水不讀書淒涼千載下髙名將焉如不如<lb/>
鬼谷洞鄭子樂有餘種菊以為田田中更為廬善藥不<lb/>
二價詠觴送居諸有子揮五絃涼風在庭除時來青田<lb/>
鶴亦出濠梁魚昨者遊京師侯門曵華裾捧檄忽一喜<lb/>
<pb n="KR4h0143_WYG_017-9b"/>
翩然告歸與芳蒲采甘露玉漿釀清醑老父坐堂上穉<lb/>
子具籃輿晨遊南山陲莫濯清水渠席間撫猗蘭房中<lb/>
詠關雎以此得髙夀何必南陽居<lb/>
　　　題朱邸竹木<lb/>
猗猗淇園竹結根磐石安枝幹相扶持風雨不可干其<lb/>
實鳳所食君子思保完恒恐聲影疏蕭條霜露寒金玉<lb/>
慎髙節千載承清歡<lb/>
　　　賦蘇伯修滋溪書堂<lb/>
<pb n="KR4h0143_WYG_017-10a"/>
滋源恒伏流春雨川乃盈林疇廣敷潤草木俱繁榮臨<lb/>
深見遊鯈仰喬有鳴鶯君子樂在斯齋居托令名積學<lb/>
抱沈黙時至有攸行抽簡魯史存采詩商頌并禹穴追<lb/>
馬公湘江歌屈生紉蘭不盈握伐木有餘情浩然欲浮<lb/>
海歸興還濯清方舟我為楫白髮愧垂纓<lb/>
　　　送張兵部孟功廵河分題得屋上烏<lb/>
花發上陽春門開未央曙城柝起羣棲流光散朝羽息<lb/>
影須近檐結巢願當户轆轤轉金井終日灌嘉樹<lb/>
<pb n="KR4h0143_WYG_017-10b"/>
　　　賦得水木清華亭<lb/>
中流泛蘭枻望彼嘉樹林落日蕩野水浮雲生夕隂游<lb/>
魚戀芳藻好鳥鳴幽岑為樂恐易老吾將脱朝簪<lb/>
　　　于仲元舍賦紅梅<lb/>
白雪不成夜丹霞遂崇朝妙質承日映飛英向風飄醉<lb/>
來紅袖近歌罷綵雲消揚州問何遜何似董嬌嬈<lb/>
　　　滕昌祐蘹香睡鵞圖<lb/>
蒼鵞惜毛羽宛宛卧春雨雨餘日照沙上有蘹香花懷<lb/>
<pb n="KR4h0143_WYG_017-11a"/>
香不自獻夢到金鸞殿殿中多躍魚君王方草書<lb/>
　　　題汪華玉所藏蘭亭圖<lb/>
衡茅負晴旭有客至我門共披㑹稽圗山水盛繽紛衆<lb/>
賢坐水次飛觴泛沄沄夷曠各有趣髙閒知右軍幽情<lb/>
付後覽陳迹感前欣悠悠千載來不異更旦昬探穴問<lb/>
神禹望海悲秦君逝者皆如斯死生固奚云所以鼓瑟<lb/>
人思從童冠羣春服沂新浴歸歟聊永言撫巻不知老<lb/>
遐思在兹文東南極積水日暮多浮雲<lb/>
<pb n="KR4h0143_WYG_017-11b"/>
　　　玉隆留題<lb/>
仙真治兹山重阜隱延廣沖奥元氣㑹運至法靈響與<lb/>
世作司命神宇廓𢎞敞及門春雨來𤣥感副夙仰摩挲<lb/>
晉時樹託身何蕭爽千載抱微息日月共來往欲為黄<lb/>
髮期日待紫芝長上天垂光彩月出江海上故人不可<lb/>
待惆悵理歸鞅<lb/>
　　　記夢<lb/>
夢行衡廬間千仭過蒼壁崇髙仰神明深廣下不測雲<lb/>
<pb n="KR4h0143_WYG_017-12a"/>
雨蓄盤礴時至如欲出絪緼尚回旋揮霍忽奔逸物怪<lb/>
匿巖穴𢥠若俟霹靂黒波汎髙樹木葉走崩石升身登<lb/>
元間縱觀龍變迹俯視九州野草木有輝澤乃在風雨<lb/>
外手畫素三尺揮毫極動盪落墨更沈鬱圖成示坐人<lb/>
共笑不可得顧瞻以踟蹰恍惚増歎息因之命肩輿出<lb/>
門聊有適大術何舒舒白鶴從數客略經幽澗濵便上<lb/>
青松側憑髙望逺水雙景蕩虛碧拂石共客坐芳草藉<lb/>
尻膝忽然聞鐘聲睡覺北窗席<lb/>
<pb n="KR4h0143_WYG_017-12b"/>
　　　和陳溪山韻<lb/>
幽人慎素履古道思獨往瞋目登髙臺浮雲不足上丹<lb/>
砂煉仙骨沆瀣濯神爽逺懷澄江靜耿若孤月朗河漢<lb/>
自傾注山川邈遊想斂迹倦飛翼歸畊故時壤好風從<lb/>
東來空谷感遺響詔書薦遺逸郡府屬髙仰聊持東湖<lb/>
水往助敬亭賞<lb/>
　　　楚石琛藏主自蔣山歸却欲就叢林閲藏同舟<lb/>
　　　清江之上賦此贈之<lb/>
<pb n="KR4h0143_WYG_017-13a"/>
手攜北山雲却上西江水月明洲渚生葉落風不起虛<lb/>
舟不移棹寒波釣金鯉銀漢轉碧落北斗去天咫龍吟<lb/>
匣中劒虎躍弦上矢殺機誰敢當吹毛豈輕試貝葉啟<lb/>
千函木榻脱雙履惟應勝壁觀悠悠度年嵗<lb/>
　　　秋山行旅圖<lb/>
春夏農務急新涼事征遊飯糗既盈橐治絲亦催裘升<lb/>
髙踐白石降觀索輕舟試問將何之結客趨神州珠光<lb/>
照連乗寳劒珊瑚鈎乗馬垂苜蓿縱目上髙丘䇿名羽<lb/>
<pb n="KR4h0143_WYG_017-13b"/>
林郎談笑覓封侯太行何崔嵬日暮摧回輈古木多悲<lb/>
風長途使人愁羸驂見木末足倦霜雪稠谷口何人畊<lb/>
禾麻正盈疇出門不及里酒饌相綢繆壯者酣以歌期<lb/>
頤醉而休安知萬里事有此千歳憂<lb/>
　　　題張希孟凝雲石<lb/>
海石不盈握隤然如委雲危岑集逺思虛竇棲微熏天<lb/>
髙太華斷日出香爐分几硯集清潤文章互絪緼潛雷<lb/>
起神谷震驚天上聞亟視恐無及化為九龍文<lb/>
<pb n="KR4h0143_WYG_017-14a"/>
　　　送豫章熊太古兼寄蘇伯修參政<lb/>
豫章有家學禮樂不見收為養不擇禄淒涼向炎州攬<lb/>
結桂樹枝誰為玉雪謀十年一再見我老君白頭古劒<lb/>
光陸離繫以珊瑚鉤激昂文史間未媿班馬儔蘇君天<lb/>
下士定價琳琅球江漢方渺然為我觀素秋長吟以相<lb/>
送明月在髙樓<lb/>
　　楊載<lb/>
　　　雪軒<lb/>
<pb n="KR4h0143_WYG_017-14b"/>
北風海上來大雪何壯哉上下九萬里洗淨無纎埃君<lb/>
家十二樓軒窗洞然開吹笙擊鳴鼓呼賔與銜杯名言<lb/>
落四座大笑聲如雷舉頭望長空髙興驚冥鴻仙人五<lb/>
六輩飛下白雲中粲粲明珠袍相從萬玉童問君何所<lb/>
事未就丹鼎功翩然却攜手共入蓬萊宫<lb/>
　　　桶底圖<lb/>
巨鼇奮其首戴山出海中神人擇所處共構金銀宫凭<lb/>
髙開户牖曲屈互相通女仙七十二顔色如花紅一一<lb/>
<pb n="KR4h0143_WYG_017-15a"/>
執樂器奏曲殊未終世傳桃源圗共徴彭澤翁此本出<lb/>
異士雕刻尤精工天地極廣大為地當不同我願學仙<lb/>
道積久乃有功錬形去滓穢五色浮虛空一朝乗風去<lb/>
浩然入無窮<lb/>
　　　次韻景逺學士立春日二首<lb/>
大雪入歳暮其兆為有年瀌瀌始彌旬父老怨苦寒平<lb/>
旦上馬去重裘忽如單况彼牛衣子束緼噓微煙賴有<lb/>
固窮節猶念及古先<lb/>
<pb n="KR4h0143_WYG_017-15b"/>
人事重名實趨向盡百端丈夫負雄氣動欲追古賢於<lb/>
意少不愜自放江海邊登髙望八極雲氣生我前萬事<lb/>
何足問所須惟酒錢<lb/>
　　　偕虞伯生魏雄卿魏池燕集分韻得閣字<lb/>
侯家有貴客置酒燕池閣源暑方盛極風雨俄大作栘<lb/>
楊相簸蕩蒲荷紛偃薄亂叫失蛙黽回翔迷鸛鶴街流<lb/>
汙穢盡竇湧波濤惡喧聲劇降殺神氣欣洗濯趣歡爭<lb/>
酬酢獻笑雜歌咢益弛劒珮嚴未厭觥籌錯調燮維理<lb/>
<pb n="KR4h0143_WYG_017-16a"/>
得滲漉宜施博和澤布原野濕煙散城郭嘉蔬已蒨蒨<lb/>
良苖常濯濯吾徒家食餘豫有豐稔樂<lb/>
　　　題金壇宋氏自怡軒<lb/>
白雲生何許萌芽自山石厥初僅毫未須臾大充斥蔓<lb/>
延塞虛空日月為昬匿或時為霖雨庶類䝉潤澤或隨<lb/>
飄風散起滅竟無迹相緣千萬變發色黒青赤畸人飭<lb/>
棟宇逺俗喜幽闃開軒納高曠撫翫自怡懌人情慕富<lb/>
貴驅逐不暫息轉盼失故常在已何所得上下數千載<lb/>
<pb n="KR4h0143_WYG_017-16b"/>
往事猶厯厯於焉服聖訓無用苦沈溺昔年陶隠居常<lb/>
作帝王客挂冠神武門作詩寫胷臆超然處物外可謂<lb/>
貞且白何以企若人鞠躬修道徳<lb/>
　　　磵松為丁師善作<lb/>
磵松髙百尺磊落多大節連根抱危石古色黒如鐵隆<lb/>
冬方沍寒山中積霜雪蘿蔦悉枯死蒼崖猶凍裂此時<lb/>
惟老榦峭直不摧折國匠求美材瞻望歎奇絶險阻不<lb/>
可致旣作復中輟我願驅六丁操斧隳嵑孼得此棟梁<lb/>
<pb n="KR4h0143_WYG_017-17a"/>
材持以獻天闕<lb/>
　　　雪後次韻鄭集之<lb/>
雪後登髙望江山信奇哉重岡起且伏相連白皚皚水<lb/>
官方謝事雲氣霅然開六龍翻滄海赤日從中來萬物<lb/>
將蠢動忽如登春臺木行味正酸含荾先屬梅天時亦<lb/>
相應初昬占斗魁遨遊自兹始入林踐蒼苔西湖青濎<lb/>
濙西山髙崔嵬長松更千載老枝多折摧名僧剏精舍<lb/>
靜謐依巖隈伊予實放士正可誅蒿萊情深惟痛飲毋<lb/>
<pb n="KR4h0143_WYG_017-17b"/>
吝發新醅家人欲求我但見白雲堆機心無自作可使<lb/>
絶嫌猜君辭如泉涌我醉如山頽卜居同里巷時時得<lb/>
追陪為缾或先罄此恥當及罍大雅歌治世其音不宜<lb/>
哀有倡必有和愧我非長才美哉春雪篇雲漢共昭回<lb/>
　　　次劉師魯韻<lb/>
三年客塞上日夜懷舊丘飢來迫我去何暇為逺謀四<lb/>
顧無一親此身如羈囚悲風動沙漠回首令人愁道路<lb/>
已漫漫歳月復悠悠丈夫四方志至此何所求買船發<lb/>
<pb n="KR4h0143_WYG_017-18a"/>
河上河水亦南流攜鉏理荒圃吾疾日已瘳飛雁至江<lb/>
滸北風天始涼是時禾黍登斯人亦少康皇天降厚徳<lb/>
胡為私一方燕趙及齊魯人飢或相戕奈何有積廩如<lb/>
陵復如岡生非肉食者此憂心甚長亟謀樹皋壤翦茅<lb/>
覆小堂我志亦易豐歳祀有特羊<lb/>
　　　次韻袁伯長<lb/>
盤盤海底石並樹青琅玕至陽生至隂龍宫常苦寒揚<lb/>
光炫朝彩吐氣蒸微瀾根株厯千載莫測勞悴端端如<lb/>
<pb n="KR4h0143_WYG_017-18b"/>
巢居子草木皮衣冠超然去人羣取友蹄與翰日誦黄<lb/>
帝言浩歎淚闌干奈何天下治必以雲為官佩劒黄金<lb/>
環咀丹白玉盤自聞至人徳積熱生肺肝黄塵日暮起<lb/>
對面不相看三山在何處使我師王韓聊歌紫芝曲倚<lb/>
君清夜彈<lb/>
　　　題屛風畫商山四老人<lb/>
飛雪灑遙野衝波蕩無垠蟠蟠山谷間居此四老人下<lb/>
爲民庶師上作王家賔清風渺何許馳想寂莫濵<lb/>
<pb n="KR4h0143_WYG_017-19a"/>
　　　遣興偶作<lb/>
春蔬茂前畦蒨蒨有顔色珍禽叫深樹過耳亦一適用<lb/>
是易吾慮毋為自襞積放浪天地間無今亦無昔古人<lb/>
得意處相與元不隔如何故人心未照我胸臆徵言及<lb/>
纎芥實出左右力豈憚決係蹯人生且為客<lb/>
　　　書懷寄杜原父二首<lb/>
吾生何為者穉年志頗高神仙與功名壯思躍秋濤中<lb/>
宵豈無寐悲甚幾欲號後來失所養百數患難逃竭力<lb/>
<pb n="KR4h0143_WYG_017-19b"/>
奉甘㫖出入身甚勞舊書益遺忘九牛存一毛稍後與<lb/>
人事忍情如忍刀旦夕自惟念未足非兒曹常欲力道<lb/>
徳屢失迷所操區區習蠧簡對案夜焚膏儻然有所得<lb/>
中心樂陶陶忽如從古人握手共遊遨攜持亦何事庶<lb/>
用娛蓬蒿追思作詠歌示之必賢豪丈夫生世間毋論<lb/>
賤與貧夙發多意氣往往惟任眞松柏生髙岡挺然固<lb/>
出羣不為霜雪阨不為風雨春得時可行道節義亦足<lb/>
伸吾生託下土所識凡幾人窮交獨相慰笑語亦復親<lb/>
<pb n="KR4h0143_WYG_017-20a"/>
遙望山下雲旦起迷羣岫老鶴巢其中縹渺標未構長<lb/>
鳴對秋月鳴罷復俛咮散入墟落間聞者莫能究顧惟<lb/>
雲外客娛心飲醇酎於此何如哉吾亦有所遘往來常<lb/>
汎舟㴑流浙江上是時秋風髙濤水日夕壯瞬息踰百<lb/>
里猛捷莫可狀倚船縱觀久力可騎鯨况顧謂吾友言<lb/>
為樂頗豪放斟酌尊中酒懷抱益虛曠常從山中遊實<lb/>
愛巖谷幽長松䕃泉水四時清如秋佇立輒良久忽欲<lb/>
忘其儔吾聞古來人山居多名流此語或可信市朝安<lb/>
<pb n="KR4h0143_WYG_017-20b"/>
得留<lb/>
　　　贈執中允上人<lb/>
南山多白雲澶漫塞崖谷中有龎眉叟寂莫卧林屋前<lb/>
門樹高松後户植幽竹孤風相纒繞波濤驚蕩沃梵文<lb/>
五千巻誦説盡精熟時時發清唱鏗鏘擊金玉伊余走<lb/>
海内一見輒歎服願言從之遊澹泊心自足<lb/>
　　范梈<lb/>
　　　送張鍊師歸武當山<lb/>
<pb n="KR4h0143_WYG_017-21a"/>
張君瀛洲人來作武當客始來武當時祇著謝公屐弟<lb/>
子百數輩稍稍來服役誅茅立萬柱空中現金碧辛苦<lb/>
三十年夜卧不側席以之律鬼神故亦如矩墨元年踰<lb/>
冬旱失火燒四國野谷方焦熬六月畿甸赤朝廷亦不<lb/>
愛犠牲與圭璧僵巫暨憊史歌舞無消息君時待詔來<lb/>
公卿初不識一朝傳天語問以濟旱策君云臣鄙愚造<lb/>
化非所測隂陽有開閉此實智者責公卿復致辭物生<lb/>
今孔棘已勅京兆尹取足輸粟帛此如解倒懸祀事惟<lb/>
<pb n="KR4h0143_WYG_017-21b"/>
所擇君聞猶固讓心實内憂惕飛章白玉闕瀝膽殫悃<lb/>
愊臣實才淺尠臣實學迮塞臣有一寸心願輔后皇徳<lb/>
后皇本愛民民今旱為厄或者罪有由皇亦重開釋祈<lb/>
謝各有方咒禁各有式上堂薦明水下堂考金石夜分<lb/>
請命既昧爽大施設為壇東市門經紀法靈冊庭中𤣥<lb/>
武旗飄飄墨黍黒君臨一揮手怒髮上霄直指麾東方<lb/>
龍巻水東海側指麾西方龍巻水略西極北南暨中央<lb/>
各以方率職某日某甲子漏下五十刻我在壇上伺不<lb/>
<pb n="KR4h0143_WYG_017-22a"/>
得忤區畫豐隆與飛亷列缺與辟厯汝將汝風馳汝遣<lb/>
汝雷擊汝雲馮勿漓汝雨必三尺汝不從誓言不畏上<lb/>
帝勅至期果響荅動盪七日澤常時人所難君若不以<lb/>
力公卿奏天子是必有褒錫可以寵號名可以蕃服裼<lb/>
君曰天子聖卿從誠所格臣敢貪天功况乃歸計迫昨<lb/>
得山中書至自清溪宅向來百弟子遲歸在朝夕暾時<lb/>
冬序半霜下木葉積明當課斬伐結構西巖壁山田晚<lb/>
報熟芝术及採摘獮猿長如人夜夜盜柿栗隄防茍不<lb/>
<pb n="KR4h0143_WYG_017-22b"/>
豫六氣盡蟊賊公家事旣已私事容棄擲方知用世士<lb/>
遺世等糠籺所過如虛空焉知去留迹我持一瓢酒欲<lb/>
以贈逺色歳暮不見君悵望空中翮<lb/>
　　　贈馮鍊師歸岳陽<lb/>
王子吹笙侣精神如九秋蹔攜碧山屐遞歗帝王州江<lb/>
湖未識面寄語旋鳴騶夏雲逼幽澗春鳥啼芳洲行色<lb/>
當及春景氣適恵柔眷眷將歸客勝日懷林丘何時謝<lb/>
燕闕亦得西南遊洞庭木葉下期爾岳陽樓<lb/>
<pb n="KR4h0143_WYG_017-23a"/>
　　　䝉恩供奉翰林未行改佐閩幕自豐城便道取<lb/>
　　　疾繇撫過旴與郡守薩侯㑹約尋麻源不果明<lb/>
　　　日别旴<lb/>
暫逺雲霞觀却希山水音珠星聮極下璧月動江潯始<lb/>
集寳氣亭復趨金晶岑馬飲樹連澗猿啼風滿林揚瀾<lb/>
思汗漫睇嶺寫嶔崟輟櫂更垂釣推書時弄琴石門生<lb/>
夕景麻源籠曉隂是郡遇賢守佳致契幽尋樽俎迫清<lb/>
好絃歌彰古心郡中宜鳳集泓下或龍吟頗愧塵務逼<lb/>
<pb n="KR4h0143_WYG_017-23b"/>
還為旅病侵一行混吏軌千載負國琛即往事莫究於<lb/>
兹念方深姑山如有意遂許一登臨<lb/>
　　　西巖夜宿懷雷州幕府同僚<lb/>
月出萬籟靜巖宿紫煙深解后逢清景飄蕭澄素襟久<lb/>
辭蓬萊苑復憶嵩髙岑埽雪待白鵠淩霄看翠禽如何<lb/>
較奇賞而此事幽尋雖負簡書畏還希金玉音徑暗泉<lb/>
移澗風疏星滿林願持千里意空外寫瑤琴<lb/>
　　　贈安西王提舉别<lb/>
<pb n="KR4h0143_WYG_017-24a"/>
車聲何軋軋去我亦翩翩借問車中人幾時到秦川秦<lb/>
疆數千里西與雲棧連行人秣馬過猿啼上青天長安<lb/>
古帝州宅土腴不偏聞君荅平昔宦遊秖晏眠十齡涉<lb/>
文史十五懷家氊二十學壯游五十綴朝聮奉常老掌<lb/>
故今已二十年功業晚何就蕭蕭髪垂肩天子念逢掖<lb/>
錫官頗靜便紫衣綰黒綬此是車中緣飄颻上都門白<lb/>
馬錦連乾舉案招青山孟光老猶賢大兒坐車軒小兒<lb/>
調馬鞭中兒又絶好國語荷珠圎旦夕俟君至買舍清<lb/>
<pb n="KR4h0143_WYG_017-24b"/>
渭壖此皆足慰意日食官俸錢俸錢足養親親自有圭<lb/>
田人生慕富貴富貴翻受憐不有鐘鼎食亦無膏火煎<lb/>
前日三市事目擊心凜然當時氣淩人不得呵烏鳶觀<lb/>
君浩蕩去萬事當棄捐孔子不西行及河軌再旋今君<lb/>
渉河流西路方緜緜終南與嵩華是中多神仙仙掌出<lb/>
浮雲上有三峰蓮眞人玉拄杖挂在明月弦便當往從<lb/>
之吸月升太元金鼎交龍虎使我神貌堅奈何二三月<lb/>
百憂集離筵空花如錦機野色相交鮮楊花亂愁思萬<lb/>
<pb n="KR4h0143_WYG_017-25a"/>
條散青煙我不酌美酒敬讓故人先搥碎琥珀杯獨灑<lb/>
春風前春風澹無言徒以别慮牽别亦無所慮所慮應<lb/>
當宣願及相思時中腸鬱糾纒為吹雙紫燕銜書到君<lb/>
邊矯矯蕭徵君珠貝藏龍淵一别如列星隨天夜移躔<lb/>
鳳有五色瑞時下岐山巔請君問起居歸來定何年<lb/>
　　　宿夏莊<lb/>
隂晴知何如開户月滿地主家種長榆竟夕薫風至半<lb/>
生朝市蹤頗負山林意及兹登覽餘亦復纒世累疎籬<lb/>
<pb n="KR4h0143_WYG_017-25b"/>
臨大道嘶馬駭童稚衆卧復離披躊躇獨無寐江山轉<lb/>
寥落星斗亦聮綴丈夫十載間豈獨鉛槧事<lb/>
　　　贈方永叔往教重慶路<lb/>
汲水得明月倒影上青天客行三十年未識蜀月圓中<lb/>
宵夢巴蜀秣馬辭燕服成都雖云逺未到意已足逺意<lb/>
不可期宿夕宛見之雲迷飛鳥道雨急卧龍祠干戈何<lb/>
草草祇說渝州好但得渝州官甘就渝州老渝州古雄<lb/>
城彭君舊建旌至今江石上猶有古時名豪傑世已矣<lb/>
<pb n="KR4h0143_WYG_017-26a"/>
空城俯流水復有江東人來教渝州士方侯天機深大<lb/>
雅託遺音沈潛萬夫敵脱略五湖心翩然别我往長揖<lb/>
仙人掌疾風吹大旗落日明斜舫即此少相知相知長<lb/>
恨思巫山桂樹發折寄定何時<lb/>
　　　送吳真人持詔寧親<lb/>
垂楊十二門旦旦羅鳴騶千騎萬騎中孰是違世儔美<lb/>
哉吳夫子脱灑住丹丘氣涵羣象動思與萬物周天馬<lb/>
出名駒逸態横九州自從下地走但飲星河流明月落<lb/>
<pb n="KR4h0143_WYG_017-26b"/>
中江倒影射斗牛飄然持玉節去犯蒼山稠紫鳳把細<lb/>
華逶迤仙巖陬遂經三茅岑已登閣峰頭還家拜封君<lb/>
玉冊珊瑚鈎笑問遊子衣不獨五色優門懸朱雀旍坐<lb/>
擁金明裘開筵浥芳醴魚鮮進庶羞承顔開淑訓慰爾<lb/>
道路脩爾歸奉天子萬歳更千秋番君大國夀賀老清<lb/>
湖愁煙水三萬頃宫袍在扁舟荷花合古渡此處不夷<lb/>
猶雲錦雙鴛鴦悠悠戲汀洲東風長年來揚我闌檻幽<lb/>
白馬絡金羈奈此甚盛休儂家閣峰下霞竹敷稻疇鶴<lb/>
<pb n="KR4h0143_WYG_017-27a"/>
集偃松雪青雲互綢繆自從干戈餘川岳秋蕭騒骨肉<lb/>
倚四海風雲擾吟謳聞君復此去浩蕩懷今遊罷酒黄<lb/>
鸝鳴高花豔城樓良辰難能别嘉㑹易為酬至樂夫子<lb/>
行子行無滯留<lb/>
　　　散步還南軒<lb/>
幸自塵鞅絶起游欲何之江逺夕氣澄開軒納新詩莎<lb/>
雞振陽砌蠨蛸結隂池珊珊修木靜宛宛好風遲桃杏<lb/>
競秋園旋隨時草萎寧不恱生植肅殺乃其宜于斯見<lb/>
<pb n="KR4h0143_WYG_017-27b"/>
發育及深霜露思嵇康本達節竟受薄俗嗤快哉東方<lb/>
生嘲唅得吾師<lb/>
　　　度澤過闗山<lb/>
單車度大澤有似遊梁山初飛雁鶩徒辱在葭葦間季<lb/>
冬隆風盛雨霰紛珊珊念我離大府行役何時還朝臨<lb/>
昌邑浦夕指番易灣衝泥赴農邨老屋夜不闗然薪設<lb/>
供帳風味猶百蠻蒸烘濕衣裳徒御相迴環極知道路<lb/>
難猶念奔走囏傳餐逮明燭飢渴未容慳春和理稅駕<lb/>
<pb n="KR4h0143_WYG_017-28a"/>
且以慰衰顔<lb/>
　　　和荅楊茂才<lb/>
始我南山居與子共朝夕服事子尊君徳義藹夙昔焉<lb/>
知二十載萬變如頃刻漁釣負平生浩蕩隨所適進慚<lb/>
負官義退愧尋幽迹而此山水間時勤問消息夜深款<lb/>
巖扃蘿月在屋翼清言溢前聞子學日有力世好將未<lb/>
忘相資庶有得<lb/>
　　　春雁<lb/>
<pb n="KR4h0143_WYG_017-28b"/>
嗸嗸九春雁整列鄉天端雖念洲渚幽已違霜雪寒羣<lb/>
行旅陽土亦為稻粱難唼食曽未充知時詎能安銜蘆<lb/>
領孤雛蕭蕭理羽翰明年還當賔勿興中路歎<lb/>
　　　二杏<lb/>
北鄰杏一株身作龍盤拏直上青天中虛空髙結花南<lb/>
鄰杏更好枝榦相交加三月二月時匝地堆紅霞自我<lb/>
來京城寄居諸公家其地僻且阻茂樹繞窗紗亦有桃<lb/>
與李盛節爭豪奢雖富無可人紛紛亂如麻晩遇此二<lb/>
<pb n="KR4h0143_WYG_017-29a"/>
杏突兀超塵沙嘗時好客來立斾遥咨嗟欲去復顧戀<lb/>
往往至日斜我昔直詞館羸馬道路賖晨往昬黒歸無<lb/>
由領其嘉今我已投散終日猶枯查朝暮出見之百匝<lb/>
虛簷牙而我又將去何繇報繁葩誓將適南郡辟地江<lb/>
之涯種此一萬樹漫漫被荒遐花成實給食收拾歳盈<lb/>
車此事亦易集但恐君疑誇<lb/>
　　　谷口散暑<lb/>
谷口月未上漁火出横塘門前面稻畦鼃黽雜風篁童<lb/>
<pb n="KR4h0143_WYG_017-29b"/>
丱弄山墅今兹白髪長新歸稍結構日徯江海涼琴書<lb/>
散衡宇藥物布滿牀謝告未緣衰以疾不得將維時仲<lb/>
夏半織女當西堂常恐梧樹落莎雞戒衣裳平生荷耒<lb/>
志經歳失豐穰此行庶無負海内膺時康<lb/>
　　　將赴江淛大府校進士試㑹疾止建安驛上後<lb/>
　　　山東晀郡城作十二韻<lb/>
青雲建安郡人物故鍾秀承旭開芳樹淩虛列遥岫溪<lb/>
聲涌夜長石角吐秋瘦漁沙府圖䜟仙室川浸溜征塵<lb/>
<pb n="KR4h0143_WYG_017-30a"/>
汨炎毒服事彌奔奏淡淡鴻鵠舉蒼蒼鷹隼候山英茗<lb/>
在瀹館飯菰登豆勤渠相國誼忝竊大夫後顧惟論賢<lb/>
能奚取推寡陋吾欲敕五丁雷電激宇宙疾飛移萬壑<lb/>
及此洗昬疚起為梅子眞南厓埽丹臼<lb/>
　　　八月十五日公堂讌别作<lb/>
悠悠我行邁去此粤山端遲明駐征車爰盡公堂歡開<lb/>
顔俯城郭簫鼔集儀鸞謂欲戒醉飲重此良晨難闗門<lb/>
集㑹府僚友並征鞍更辭無别語但祝長加餐役者四<lb/>
<pb n="KR4h0143_WYG_017-30b"/>
五人相從出林巒亦復路傍泣豈獨殊肺肝况我離慈<lb/>
母朝暮偵平安送行各如許焉得不辛酸<lb/>
　　　秋日海康齋居<lb/>
吟事久已落兹晨遇高秋泠泠空中籟襲我書帷幽如<lb/>
何寒暑疾徑與大江流江流不復轉歳月已還周遊子<lb/>
去京華邈在天盡頭胡雁不踰嶺眷眷非良謀排雲挹<lb/>
飛觀金爵露光浮在逺心所仰胡為滯滄洲茅屋足花<lb/>
草洵美難久留茍能一吾志斯道將何憂<lb/>
<pb n="KR4h0143_WYG_017-31a"/>
　　　曉出西郊<lb/>
自春已及夏嵗籥寢中更平旦西郊道始聞啼鳥聲川<lb/>
晴樹氣嘉夕露枝條盈西峰近在眼白雲夾路生一從<lb/>
違夙昔好懷鬱難并未知髙世意忽復何以營屠狗與<lb/>
漁釣俱足成大名卓哉箕潁客使我抱深誠<lb/>
　　　秋江釣月<lb/>
秋江明似鏡月色靜更好之子罷琴來蘿徑初尚早衆<lb/>
峰更滅没横笛隔幽島我船爾棹歌絲綸蕩浮藻潛魚<lb/>
<pb n="KR4h0143_WYG_017-31b"/>
却寒餌宿雁起夜縞離離不可招白露下煙草高風桐<lb/>
廬士峻業渭川老同是釣魚人那應不同道把酒酹清<lb/>
輝如何荅穹昊<lb/>
　　　出甘蔗州<lb/>
清雨氣候變移船孤石灘巳行千里餘始驗初冬寒暫<lb/>
解霧露毒稍知江山寛新人異言語故事同憂歡思昔<lb/>
夏后氏封建天南端伯業起勾踐世逺子孫殫無諸佐<lb/>
大業遂作漢王官身受閩君䇿白日海澄瀾至今崇臺<lb/>
<pb n="KR4h0143_WYG_017-32a"/>
上列㦸絢衣冠古來樹名節於此事常難惟有精英在<lb/>
青霄明羽翰<lb/>
　　　四月八日訪閩粤王無諸古城遂至蓮花峰下<lb/>
　　　僧寺寺乃唐王審知祠<lb/>
維夏氣清宴原藪樹蘢蔥上弦適休暇游詠紫煙中石<lb/>
澗演新流山苗含恵風肥苧膚隠白崇榴葉張紅撫節<lb/>
驚代謝未歸憂心忡承官尠政術但覺禄養豐句稽困<lb/>
日月始得如游驄觀省職何補庶望禆至公遺丘隠莎<lb/>
<pb n="KR4h0143_WYG_017-32b"/>
草廢刹在空濛而况塵境事斯理固有終<lb/>
　　　苦熱懷楚下<lb/>
苦熱不可極念此西南風誰云灝氣逺乃在庭户中我<lb/>
家百丈下井上雙梧桐向夕集歸烏未秋足鳴蛩自從<lb/>
别家來江海信不通宛宛維桑思願從孤征鴻夜夢白<lb/>
髪親歡笑攜穉童倚門望子歸未歸憂忡忡東皋無良<lb/>
田何以待歳豐盛年將稱意無為學轉蓬<lb/>
　　　明月幾回滿<lb/>
<pb n="KR4h0143_WYG_017-33a"/>
明月幾回滿待君君未歸中庭步芳草蝴蝶上人衣誰<lb/>
念同袍者閒居與願違<lb/>
　　　蒼山感秋<lb/>
蒼山秋意長池館靜而閟雨止脩竹間流螢夜深至皇<lb/>
羲世云逺雅頌日凋弊舉手遏頽波誰識作者志烏啼<lb/>
魯東門泗水不染袂後去三十年直可肩聖知機闗繫<lb/>
風化詞語特細事月落閉虛簾坐夢太古帝揚睂頳玉<lb/>
色盡發養生祕勿謂仙學難此道可立致<lb/>
<pb n="KR4h0143_WYG_017-33b"/>
　　　酬申屠子迪<lb/>
碧月出海底挂在青天中美人如明珠滄波思無窮身<lb/>
非千嵗蓬欲逐萬里風願因紈素衣託向孤征鴻<lb/>
　　　節婦王氏<lb/>
妾年二三四始識月團團十二學女工刺繡如鴛鴦十<lb/>
九嫁夫家事姑施衿鞶夫壻良家兒世籍為王官雖聨<lb/>
朱紫貴不習綺與紈過庭執詩禮開口若驚湍風儀在<lb/>
一時爭作玉人看天地忽降毒摧折青琅玕回首四十<lb/>
<pb n="KR4h0143_WYG_017-34a"/>
春景光若流丸貞心守松柏芳性軼芝蘭落月簾帷曙<lb/>
西風機杼寒沈思往昔事淚下紅闌干豪客至茅屋舉<lb/>
家竄林巒入房衛病姑身死白刃攅相向義憐釋視死<lb/>
色無難親知為歎息保社為辛酸欲與上州府為妾旌<lb/>
門䦨妾實無所願所願在所安婦人往從人阿母涕汍<lb/>
瀾送行遺之語敬順無違歡匹偶固有時寧知憂患端<lb/>
辛苦蹈物變豈羡身獨完殷勤謝舊故聞者摧肺肝<lb/>
　　　逺遊<lb/>
<pb n="KR4h0143_WYG_017-34b"/>
逺遊非吾志偶墮天一角去就亦有期寧能計今昨料<lb/>
理貧居士守書負西郭清心見古初徳宅甘寂寞杜門<lb/>
坐春深絲竹解寒籜雖無清時賞幽意各有託千載非<lb/>
長生松喬未足學焉知勾漏令不厭宦情薄山中歸去<lb/>
來朝霞可以酌<lb/>
　　揭傒斯<lb/>
　　　正月十二日尋盧學士船至漢口留詩為别<lb/>
晴江澹微瀾曵雲在曽巘參差連舫出散漫羣鷗逺始<lb/>
<pb n="KR4h0143_WYG_017-35a"/>
知遵漢廣遙睇髙斾巻懷賢毎忘賤臨流亦忘蹇蒼茫<lb/>
景將入窈眇春猶淺新知遽相違餘悰何由展<lb/>
　　　别武昌<lb/>
欲歸常恨遲將行反愁遽殘年念骨肉久客多親故佇<lb/>
立望江波江波正東注<lb/>
　　　春日雜言二首<lb/>
羃厯楊栁枝䝉茸春草齊夭夭誰家婦采桑臨路岐零<lb/>
露沾其裳蛛絲卷其衣樹髙身苦弱蠶飢行復遲辛苦<lb/>
<pb n="KR4h0143_WYG_017-35b"/>
事姑嫜宿昔滅容輝見者皆歎息此心知獨誰良人日<lb/>
暮至醉問爾何為<lb/>
五歳能讀書十嵗能賦詩十五事逺遊三十無所為旣<lb/>
乖俯仰責復為鄰里欺生計日已疎世態多瑕疵煌煌<lb/>
金張門徒隸皆光輝日宴賔客集軒車如風馳一笑擲<lb/>
千金片言委黄泥齊生獨抱瑟來往何逶迤<lb/>
　　　遊麻姑山五首<hi>并序</hi>
　　湖北憲使程公閒居旴上二年矣五月二十日詔<lb/>
<pb n="KR4h0143_WYG_017-36a"/>
　　拜翰林學士又十日公與使者及諸客同遊麻姑<lb/>
　　山輒以覽厯所至賦詩五首<lb/>
　　　　雲關<lb/>
君子荷初服恩至若無榮穆穆芳雨散悠悠蒼山行危<lb/>
關擁霧黒飛術緣雲青苔蘚滑如積杉松窅冥冥時逢<lb/>
負苓翁忽聞流水聲舉足向益髙矯然欲遐征徒隷各<lb/>
忘倦矧彼髙人情<lb/>
　　　　飛練亭<lb/>
<pb n="KR4h0143_WYG_017-36b"/>
神工擲天紳挂之兩崖間萬古輸不盡誰能測其端勢<lb/>
割山石愁氣挾草木寒安得天風吹繫彼日月還麻姑<lb/>
綠雲髮黝黝長不殘<lb/>
　　　　湧雪亭<lb/>
泉源出地底仰向雲中行擘厓瀉千丈亂石皆騰獰風<lb/>
霆日夜急雨雪虛空明不有神物扶兹山應久傾噴薄<lb/>
側飛烏砰訇愁百靈仙家信為好喧聒何由平<lb/>
　　　　三峽橋<lb/>
<pb n="KR4h0143_WYG_017-37a"/>
兩山束飛橋下塹不測淵誰開萬尋鐵逗此無窮泉淙<lb/>
淙輥空曲洶洶投奔川陽光下照之忽作龍騰天常恐<lb/>
桑田變中有瞿塘船<lb/>
　　　　麻姑壇<lb/>
嵯峩仙都觀遥望丹霞天後有千歳松前有百頃田風<lb/>
日夏颯沓煙雲晝蔥芊羣彦一時集安知非列仙持觴<lb/>
起相醻罷琴抗髙言天道信幽邈人情何拘攣靈君不<lb/>
可致落景詎少延仰雖慚冥冥俯實憂元元主人顧坐<lb/>
<pb n="KR4h0143_WYG_017-37b"/>
客此中可忘年<lb/>
　　　寄題馮掾東臯園亭<lb/>
時雨散繁綠緒風滿平原興言慕君子退食在丘園出<lb/>
應當世務入詠幽人言池流澹無聲畦蔬蔚蔥芉髙林<lb/>
麗陽景羣山若浮煙好鳥應候鳴新音和且閒時與文<lb/>
士俱消搖農圃春理達自知簡情忘可避喧庶云保貞<lb/>
和嵗暮委周旋<lb/>
　　　京城閒居雜言四首<hi>録二首</hi>
<pb n="KR4h0143_WYG_017-38a"/>
朝從獵城南暮從獵城北白馬踰飛翰輕裘如膏澤塵<lb/>
起知獸駭風髙驗鳥疾隻箭落雙鶖千金出俄刻歸來<lb/>
拜恩寵樂飲過一石僮奴增意氣賔客改顔色常恐文<lb/>
法士輕薄多瑕擿高門臨廣衢秋風上荆棘<lb/>
朔土髙且厚生民勁而彊榆栁雖弱質生植益繁昌桃<lb/>
李大于拳棗栗充餱糧誰謂苦寒地百物莫得傷青青<lb/>
雲夢竹夙昔傲雪霜移植于此庭不如芥與楊竹性豈<lb/>
有改繇來非本鄉<lb/>
<pb n="KR4h0143_WYG_017-38b"/>
　　　山水巻<lb/>
稍稍雲木動藹藹煙峰亂逺浦引歸橈雙崖臨絶岸方<lb/>
思隱淪客欲結漁樵伴水闊山更遙幽期空汗漫<lb/>
　　　雜詩寄彭通復<lb/>
脈脈我所思彭氏躡遐蹤婉婉若處子未曽出房櫳相<lb/>
望四千里踰年闕相從五月君寄書九月達京中我書<lb/>
欲報君書到歳已窮豈不懷繾綣無由覿君容參差天<lb/>
際雲縹緲乗朔風羽翼不吾施翩彼南飛鴻君有髙世<lb/>
<pb n="KR4h0143_WYG_017-39a"/>
行我無適時功天命人得違出處諒非同<lb/>
　　　送周山人之遼東<lb/>
物變風已暄庭虛雪猶在毎與君子違偏驚歳年改名<lb/>
山先夢到靈藥隨方采明日望行人雲槎隔遼海<lb/>
　　　贈王郎<lb/>
王郎楚狂士意氣飛秋霜讀書一萬巻下筆數千行富<lb/>
貴視浮雲况肯矜文章十五恥閭里掉臂辭故鄉夜宿<lb/>
東海月朝買西州航瞋目王公前結客少年塲一飲或<lb/>
<pb n="KR4h0143_WYG_017-39b"/>
一石一醉或一觴寧揖屠狗人不與俗士當千金不易<lb/>
笑歳暮單衣裳阮籍在窮途英名連四方鸞鵠有時鎩<lb/>
反媿燕雀翔世無劇孟交不及青樓倡燕趙如花人翠<lb/>
袂黄金璫不識豪俊士空媚癡與狂王郎逺過我坐我<lb/>
枯藜牀終夕無酒飲撫髀歌慨慷平明别我去極目空<lb/>
茫茫<lb/>
　　　吳子髙歸岳陽<lb/>
都門落葉滿遊子去京畿忍聴離鸞操遙逐秋鴻飛愁<lb/>
<pb n="KR4h0143_WYG_017-40a"/>
霜曉入鏡淚雨夕沾衣煙樹黄河岸風帆采石磯平沙<lb/>
迥渺漫寒雨曖熹微客心閒轉切鄉書近却稀夢聞兒<lb/>
女泣行將僮僕依竊慕漆園放誰云潘岳非乗濤慣不<lb/>
險迴江望若圍武昌未易到更向岳陽歸<lb/>
　　　寄題括蒼王氏東野二亭<lb/>
　　　　畊雨<lb/>
時雨布嘉澤羣物盡欣豫晨興集僮僕東野從所務鴶<lb/>
鵴應候鳴鸝黄翔髙樹衆草萋以出流潦被行路黽勉<lb/>
<pb n="KR4h0143_WYG_017-40b"/>
勤微躬寧復當世慮羲農不我待沮溺諧所慕食力隨<lb/>
齊民常恐負空素眷言徇兹道卒此年歳暮<lb/>
　　　　心逺<lb/>
窮居豈予志無營得長閒翳翳三畝宅顧樂彼南山灌<lb/>
木何蒼蒼雲鳥相往還已絶嬰世念况接仁里歡但願<lb/>
黍稌登春酒恒慰顔羲和緩其轡萬物悠然安<lb/>
　　　奉仝柯博士甘内掾下直賦<lb/>
暮出閶闔門解鞍坐前庭泠泠草露白華月隔林生蟋<lb/>
<pb n="KR4h0143_WYG_017-41a"/>
蟀奮哀響鴻雁流遺聲常恐芳景晏不知寒節幷萬物<lb/>
肅將斂孤懷徒自盈捉襟激長謡淒泊諒難徵<lb/>
　　　賦得春雁送張郎中省覲揚州<lb/>
東風吹歸雁離離翔天側朝發衡陽浦夕過隂山磧嘹<lb/>
唳浮雲中萬里才一息眷言思親者相望有南北<lb/>
　　　送客省泠副使歸豫章覲省<lb/>
始違山林賞復作逺遊客忽興慈母念辭帝去京國楊<lb/>
栁河上春飄然就行役聞者為驚喜朋儔皆歎息昔依<lb/>
<pb n="KR4h0143_WYG_017-41b"/>
禁樹枝今戀山巔柏世俗更推蕩日月有如迫歸雁羣<lb/>
響哀遥雲孤飛白都門一尊酒落景淡行色以我留滯<lb/>
心送君南征翮<lb/>
　　　三月三日奉陪憲使程公遊麻源第三谷宴藏<lb/>
　　　書山房白雲樓<lb/>
明公富暇豫勝日懷登臨蹀躞驄馬行窈窕幽人心懸<lb/>
崖響晴雨奔流濯春隂雲門轉絶壑畫橋貫長林拂石<lb/>
慨往運聞鐘知古音耆松有百圍突嶂踰萬尋小憩釣<lb/>
<pb n="KR4h0143_WYG_017-42a"/>
　魚臺聿瞻華子岑捫蘿入縹緲側徑臨蕭森上有百尺<lb/>
　樓下有孤猿吟初筵俯層巔微風蕩危襟笑語定忘我<lb/>
　觥籌浩難任豈不念永留惘然歸思深<lb/>
　　　　黄鶴山聴雨得清字<lb/>
　元扃息深構虛館舍餘清瀟灑松上來瑟縮花間鳴遙<lb/>
　兼夜柝警細與寒更幷懷親感離别撫物愧生成土思<lb/>
　浩方殷春聲耿逾明幸及朋知好達此旦暮情北展非<lb/>
　窮轅南山夢歸耕何言託毫素聊與款生平<lb/>
<pb n="KR4h0143_WYG_017-42b"/>
　　　　重餞李九時毅賦得南樓月<lb/>
　娟娟臨古戍晃晃辭煙樹寒通雲夢深白映蒼祠暮胡<lb/>
　牀看逾近楚酒愁難駐雁背欲成霜林梢初泫露故人<lb/>
　明夜泊相望定何處且照東湖歸行送歸舟去<lb/>
　<lb/>
　<lb/>
　<lb/>
御選元詩卷十七<lb/>
</p>
<p>
</p>
  </div>
</body>
</text>
</TEI>
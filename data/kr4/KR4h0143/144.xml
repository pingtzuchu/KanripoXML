<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_144-1a"/>
　欽定四庫全書<lb/>
御選宋詩巻六十一<lb/>
　　五言絶句一<lb/>
　　　徐鉉<lb/>
　　　　自題山亭<lb/>
　跂石仍臨水披襟復挂冠機心忘未得棊局與漁竿<lb/>
　　　寇準<lb/>
　　　　南浦<lb/>
<pb n="KR4h0143_WYG_144-1b"/>
　春色入垂楊煙波漲南浦落日動離魂江花泣微雨<lb/>
　　　　有懷<lb/>
　秦川春晼晚漢水路迢遙不待憑危檻離魂已暗銷<lb/>
　　　　紙鳶<lb/>
　碧落秋方静騰空力尚微清風如可託終共白雲飛<lb/>
　　　　春雨<lb/>
　散亂縈花塢空濛暗栁堤望迴腸巳斷何處更鶯啼<lb/>
　　　　聞笛<lb/>
<pb n="KR4h0143_WYG_144-2a"/>
平野人歸後孤城日落時西風聞一笛惆悵憶桓伊<lb/>
　　　殘月<lb/>
光隨春漏細影共夕煙流若近明河没還疑墮玉鈎<lb/>
　　　送人遊邊<lb/>
逺行當嵗暮水溜路難分疋馬陽闗外邊聲落日聞<lb/>
　　　送轉運梅學士遊邊郡四首<lb/>
帳飲惜離羣窮邊去路分雪深山館夜孤雁背燈聞<lb/>
絶塞程方逺窮隂嵗欲殘石城歸夢斷隴月照人寒<lb/>
<pb n="KR4h0143_WYG_144-2b"/>
水逺沉來信山長疊去愁夜深闗月白休凭驛邊樓<lb/>
夙駕巡邊徼歸程隔亂山長安花木麗春苑待君還<lb/>
　　　長安春望感懷<lb/>
灞岸春波逺秦川暮雨微凭髙正愁絶煙樹更斜暉<lb/>
　　　送人往嶺表<lb/>
炎方君此去旅恨杳何窮海樹瘴煙黒蠻村山路中<lb/>
　　　途次<lb/>
沙濶戍樓迥風髙邊日清遲遲驅疋馬何處問歸程<lb/>
<pb n="KR4h0143_WYG_144-3a"/>
　　王曽<lb/>
　　　立春帖子<lb/>
北陸凝隂盡千門淑氣新年年金殿裏寶字帖宜春<lb/>
　　鮑當<lb/>
　　　松江夜泊<lb/>
舟閒人已息林際月微明一片清江水中涵萬古情<lb/>
　　　孤雁<lb/>
寒多稻粱少萬里孤難進不惜充君庖為帶邊庭信<lb/>
<pb n="KR4h0143_WYG_144-3b"/>
　　晏殊<lb/>
　　　盂蘭盆<lb/>
紅白薇英落朱黃槿豔殘家人愁溽暑計日望盂蘭<lb/>
　　陳堯佐<lb/>
　　　昭慶寺<lb/>
湖邊山影裏静景與僧分一榻坐臨水片心閒對雲<lb/>
　　范仲淹<lb/>
　　　江上漁者<lb/>
<pb n="KR4h0143_WYG_144-4a"/>
江上往來人但愛鱸魚美君看一葉舟出没風波裏<lb/>
　　　南園<lb/>
南園萬樹花極目春芳麗林下老成人相招植松桂<lb/>
　　　行歌<lb/>
行歌春滿路坐歌春滿園花前人自樂桃李豈須言<lb/>
　　　明月<lb/>
明月照前墀朱絃奏流水清風如未回敢望無雲起<lb/>
　　　青郊<lb/>
<pb n="KR4h0143_WYG_144-4b"/>
青郊鳴錦雉綠水漾金鱗願得郢中客共歌臺上春<lb/>
　　　舟中<lb/>
珠彩耀前川歸來一扣舷微風不起浪明月自隨船<lb/>
　　　寄歐静秀才<lb/>
君歸一水遙魂斷木蘭橈賴有南軒竹清風慰寂寥<lb/>
　　　越上聞子規<lb/>
夜入翠煙啼晝尋芳樹飛春山無限好猶道不如歸<lb/>
　　　淮上遇風<lb/>
<pb n="KR4h0143_WYG_144-5a"/>
一棹危於葉傍觀亦損神他時在平地無忽險中人<lb/>
　　　出守桐廬道中十首<hi>錄三首</hi>
分符江外去人笑似騷人不道鱸魚美還堪養病身<lb/>
素心愛雲水此日東南行笑解塵纓處滄浪無限情<lb/>
滄浪清可愛白鳥鑑中飛不信有京洛風塵化客衣<lb/>
　　　江城對月<lb/>
南國風波逺東門冠盖回多情是明月相逐過江來<lb/>
　　　和李光化秋詠四首<lb/>
<pb n="KR4h0143_WYG_144-5b"/>
　　　　曉<lb/>
牆外轆轤響樓前江漢欹曙光和月色猶記早朝時<lb/>
　　　　晝<lb/>
日色清如照前林葉未零海東新隼至一㸃在青冥<lb/>
　　　　晚<lb/>
晩色動邊思去年猶未歸戍樓人已冷目斷望征衣<lb/>
　　　　夜<lb/>
春色人皆醉秋光獨不眠君看明月下何似落花前<lb/>
<pb n="KR4h0143_WYG_144-6a"/>
　　文彦博<lb/>
　　　題龍潭寺<lb/>
古寺依青嶂髙軒俯碧潭山僧如有待先掃侍中庵<hi>夏英</hi>
<hi>公之庵</hi>
　　趙抃<lb/>
　　　書院<lb/>
雨久藏書蠧風髙老屋斜鄰居盡金碧一一梵王家<lb/>
　　歐陽修<lb/>
<pb n="KR4h0143_WYG_144-6b"/>
　　　伊川泛舟<lb/>
春谿漸生溜演漾迴舟小沙禽獨避人飛去青林杪<lb/>
　　　自菩提步月歸廣化寺<lb/>
春巖瀑泉響夜久山巳寂明月靜松林千峰同一色<lb/>
　　　晩過水北<lb/>
寒氷消積雪凍浦漸通流日暮人歸盡沙禽上釣舟<lb/>
　　　逺山<lb/>
山色無逺近看山終日行峰巒隨處改行客不知名<lb/>
<pb n="KR4h0143_WYG_144-7a"/>
　　　初秋普明寺竹林小飲餞梅聖俞分韻得亭臯<lb/>
　　　木葉下五首<lb/>
臨水復欹石陶然其醉醒山霞坐未斂池月來亭亭<lb/>
洛城風日美秋色滿蘅臯誰同茂林下掃葉酌松醪<lb/>
野水竹間清秋山酒中綠送子此酣歌淮南應落木<lb/>
勸君芙蓉杯欲褰芙蓉葉垂楊礙行舟演漾回輕檝<lb/>
山水日巳佳登臨同上下衰蘭尚可採欲贈離居者<lb/>
　　　和梅聖俞杏花<lb/>
<pb n="KR4h0143_WYG_144-7b"/>
誰道梅花早殘年豈是春何如豔風日獨自占芳辰<lb/>
　　　花山寒食<lb/>
客路逢寒食花山不見花歸心隨北雁先向洛陽家<lb/>
　　　和聖俞百花洲二首<lb/>
野岸谿幾曲松蹊穿翠隂不知芳渚逺但愛綠荷深<lb/>
荷深水風濶雨過清香發暮角起城頭歸橈帶明月<lb/>
　　　春帖子詞<lb/>
　　　　皇后閤<lb/>
<pb n="KR4h0143_WYG_144-8a"/>
藹藹珠簾日溶溶碧瓦煙漪漣采荇水和暖浴蠶天<lb/>
　　　　夫人閤<lb/>
太史頒時令農家候土牛青林自花發黃屋為民憂<lb/>
元會千官集新春萬物同測圭知日永占嵗喜時豐<lb/>
　　　端午帖子詞<lb/>
　　　　皇帝閤<lb/>
舜舞來遐俗堯仁浹九區五兵消以徳何用赤靈符<lb/>
　　　　皇后閤<lb/>
<pb n="KR4h0143_WYG_144-8b"/>
繭館覆柔桑新絲引更長紉為五色縷續夀獻君王<lb/>
　　　　夫人閤<lb/>
鳴蜩驚早夏鬬草及良辰共薦菖華酒君王夀萬春<lb/>
黃金仙杏粉赤玉海榴房共鬭今朝勝盈䄡百草香<lb/>
　　梅堯臣<lb/>
　　　寒草<lb/>
寒草纔變枯陳根已含綠始知天地仁誰道風霜酷<lb/>
　　　月暈<lb/>
<pb n="KR4h0143_WYG_144-9a"/>
月暈已知風燈花先作喜明日挂帆歸春湖能幾里<lb/>
　　　和資政侍郎湖亭雜詠絶句十首<lb/>
　　　　蓮塘<lb/>
不畏塘雨急蓮葉自相遮文禽忽驚去衝落波上霞<lb/>
　　　　稻畦<lb/>
淺淺碧水平青青稻苗長偏知楚客愛白鷺飛下上<lb/>
　　　　苔徑<lb/>
林間夏雨滋復有斜陽照綠淨不搖風從教春草笑<lb/>
<pb n="KR4h0143_WYG_144-9b"/>
　　　　流泉<lb/>
石齒嚼寒聲粼粼縈曲處有時浮落英又過城東去<lb/>
　　　　漁艇<lb/>
古木刳為舟野藤牽作纜釣人寒雨中逺望煙蓑暗<lb/>
　　　　拒霜<lb/>
木杪芙蓉花開非紅豔早常畏晩霜寒朱華競衰草<lb/>
　　　雜詩絶句十七首<hi>錄四首</hi>
荒水浸籬根籬上蜻蜓立魚網挂遶籬野船籬外入<lb/>
<pb n="KR4h0143_WYG_144-10a"/>
岸傍草樹密往往不知名其間有啼鳥似與船相迎<lb/>
沙頭風雨來帖水野雲黑如觀曹公營萬弩射船側<lb/>
前時雙鴛鴦失雌鳴不已今更作雙來還悲舊流水<lb/>
　　劉敞<lb/>
　　　清明後鴈<lb/>
留滯江南久今來萬里歸春風稍和暖作意入雲飛<lb/>
　　　寄書<lb/>
區脫逢歸驛作書憑寄聲那知夢識路先入大梁城<lb/>
<pb n="KR4h0143_WYG_144-10b"/>
　　　紅玉誰家女<lb/>
紅玉誰家女雙瞳似水流映花笑漢使不覺墜搔頭<lb/>
紅玉誰家女明豔奪青春羞人不得語含笑却成嚬<lb/>
翠霞金縷衣獨立翳斜暉無柰春風蕩吹人只欲飛<lb/>
春風能吹衣不能解人意使我為朝雲與君從此逝<lb/>
　　黃庶<lb/>
　　　和劉卿材十詠<hi>錄二首</hi>
　　　　紅樹<lb/>
<pb n="KR4h0143_WYG_144-11a"/>
幾樹濃於茜斜陽景最幽忽因風雨盡全減十分秋<lb/>
　　　　水鴨<lb/>
憶在山中日溪邊把釣鈎相逢恐驚起招手却回舟<lb/>
　　姚嗣宗<lb/>
　　　題驛壁<lb/>
踏破賀蘭石掃清四海塵布衣能辦此可惜作窮人<lb/>
　　唐詢<lb/>
　　　顧野王讀書處<lb/>
<pb n="KR4h0143_WYG_144-11b"/>
平林標大道曽是野王居往事將誰語淒涼六代餘<lb/>
　　邵雍<lb/>
　　　夏日南園<lb/>
夏木無重數森陰翠樾低相呼百禽語大半是黃鸝<lb/>
　　張俞<lb/>
　　　蠶婦<lb/>
昨日到城郭歸途淚滿巾遍身羅綺者不是養蠶人<lb/>
　　司馬光<lb/>
<pb n="KR4h0143_WYG_144-12a"/>
　　　梅花<lb/>
塞北為君戍江南是妾家遙知闗外雪正似嶺頭花<lb/>
驛使何時發憑君寄一枝隴頭人不識空向笛中吹<lb/>
　　　登長安見山樓<lb/>
到官今十日纔得一朝閒嵗晩愁雲合登樓不見山<lb/>
　　　放鸚鵡<lb/>
野性思歸久籠樊今始開雖知主恩厚何日肻重來<lb/>
　　　皇帝閤春帖子詞<lb/>
<pb n="KR4h0143_WYG_144-12b"/>
肇履璇璣厯重飛緹室灰寒隨土牛盡暖應斗車回<lb/>
鸞路迎長日農祥正曉天九垓同燠沐萬物向蕃鮮<lb/>
盛徳方迎木柔風漸布和省耕將效駕擊壤已聞歌<lb/>
候雁來歸北寒魚涉負氷相烏風色改暘谷日華升<lb/>
　　范鎮<lb/>
　　　望湖臺<lb/>
臺上望城下迢遙知幾尋湖光隱隱見多礙栁煙深<lb/>
　　王安石<lb/>
<pb n="KR4h0143_WYG_144-13a"/>
　　　霹靂溝<lb/>
霹靂溝西路柴荆四五家憶曽騎欵段隨意入桃花<lb/>
　　　北山洊亭<lb/>
西崦水泠泠㳂岡有洊亭自從春草長遙見祇青青<lb/>
　　　紅梅<lb/>
春半花纔發多應不耐寒北人初未識渾作杏花看<lb/>
　　　山中<lb/>
隨月出山去尋雲相伴歸春晨花上露芳氣著人衣<lb/>
<pb n="KR4h0143_WYG_144-13b"/>
　　　送王補之行風忽作因題四句於舟中<lb/>
淮口西風急君行定幾時故應今夜月未便照相思<lb/>
　　　南浦<lb/>
南浦隨花去迴舟路已迷暗香無覔處日落畫橋西<lb/>
　　　江上<lb/>
江上漾西風江花脫晚紅離情被横笛吹過亂山東<lb/>
　　　雜詠<lb/>
已作湖隂客如何更逺遊章江昨夜月送我到揚州<lb/>
<pb n="KR4h0143_WYG_144-14a"/>
　　　送丁廓秀才歸汝陰<lb/>
風駛栁條乾駝裘未勝寒慇勤陌上日為客暖征鞍<lb/>
　　　梅花<lb/>
牆角一枝梅凌寒獨自開遙知不是雪為有暗香來<lb/>
　　韓維<lb/>
　　　和晏相公湖上<lb/>
霧霽山髙牖天寒水落沙試披深岸草往往見黃花<lb/>
穫水登紅稻篙舟割紫菱盃盤見秋物江海思飛騰<lb/>
<pb n="KR4h0143_WYG_144-14b"/>
風枝挂危葉飛動夕陽中莫遣兒童撼留看著露紅<lb/>
　　　城西書事五首<lb/>
蔬畦遶茅屋林下轆轤遲霜蔓已除架風瓢空挂籬<lb/>
朱果繁霜後甘甜半自零忽驚林色曙零落見殘星<lb/>
犬吠村墟改人移井臼空誰家收栗罷林脚有遺蓬<lb/>
松隂不可憩冷冽恐飛霜時有髙風過乾花落石牀<lb/>
野竹䝉荒塹寒花亂廢墟秋郊足幽事直欲帶經鉏<lb/>
　　　徐秘校過池上見訪留二絶句<lb/>
<pb n="KR4h0143_WYG_144-15a"/>
樽酒浮多蟻舟篷覆似蝸折楊爭貫鯉編竹自撈蝦<lb/>
憐君此休駕長日坐傾斜山雨催行酒林煙候煮茶<lb/>
　　祖無擇<lb/>
　　　袁州慶豐堂十閒詠<hi>錄四首</hi>
吏散鈴齋掩閒眠到日斜無端是春夢容易繞京華<lb/>
青山日相對閒看白雲生誰謂無心出中含濟物情<lb/>
曉按三杯後閒烹北苑茶色香俱絶品雪泛滿甌花<lb/>
雨霽輕埃息閒吟面曲池遊鱗時對擲雙破碧漣漪<lb/>
<pb n="KR4h0143_WYG_144-15b"/>
　　程師孟<lb/>
　　　執㸑<lb/>
吹火鶯脣斂投柴玉腕斜回看煙裏面恰似霧中花<lb/>
　　馮山<lb/>
　　　閬中蒲氏園亭十詠<hi>錄四首</hi>
　　　　方湖<lb/>
蒲栁春隂重禽魚晚景多輕舟乗酒去明月扣舷歌<lb/>
　　　　芙蓉溪<lb/>
<pb n="KR4h0143_WYG_144-16a"/>
野景宜花看秋芳近水多溪流光不斷千尺粉紅羅<lb/>
　　　　涵碧亭<lb/>
日影搖吟筆煙光落酒杯猶嫌池外俗移入鏡中來<lb/>
　　　　草庵<lb/>
竹影搖金翠泉聲響珮環庵前春日落人向定中還<lb/>
　　沈遘<lb/>
　　　甓社湖<lb/>
青天澹無雲白水平無波拖舟鏡中行柰此清絶何<lb/>
<pb n="KR4h0143_WYG_144-16b"/>
　　　晝寐<lb/>
衙退冠珮捐吏休簿書却山城賓客稀永日卧髙閣<lb/>
　　文同<lb/>
　　　蒲氏别墅十詠<hi>錄二首</hi>
　　　　方湖<lb/>
風交蒲葦亂煙斷鳬鶩飛日暮一笛起扁舟垂釣歸<lb/>
　　　　芙蓉溪<lb/>
曉靄滋花色晴輝發水光何人露新纈不管著秋霜<lb/>
<pb n="KR4h0143_WYG_144-17a"/>
　　　閬州東園十詠<hi>錄五首</hi>
　　　　四照亭<lb/>
畫箔褰何礙珍叢發已圓願公皆遍賞莫為一隅偏<lb/>
　　　　栁橋<lb/>
挼風誇晩態垂雨怯春寒為問題芳意誰同倚畫欄<lb/>
　　　　曲池<lb/>
水似珠璫入池如玉鏡開臨流唯自適魚鳥莫相猜<lb/>
　　　　花塢<lb/>
<pb n="KR4h0143_WYG_144-17b"/>
繚繞穿紅萼斕斑踏紫苔誰將錦步障端為使君開<lb/>
　　　　蘭欄<lb/>
玉筍齊抽日金釭競列時自然俱可愛莫放畫簾垂<lb/>
　　　守居園池雜題<lb/>
　　　　露香亭<lb/>
宿露濛曉花婀娜清香發隨風入懷袖累日不消歇<lb/>
　　　　溪光亭<lb/>
横湖決餘波㶁㶁瀉寒溜日影上髙林清光動窗牖<lb/>
<pb n="KR4h0143_WYG_144-18a"/>
　　　　寒蘆港<lb/>
落月照氷湖曉氣何太爽兩岸雪煙昏鳬鷗出深港<lb/>
　　蘇軾<lb/>
　　　留題石經院三首<lb/>
蔥蒨門前路行穿翠密中却來堂上看巖谷意無窮<lb/>
夭矯庭中檜枯枝鵲蹋梢瘦皮纒鶴骨髙頂轉龍腰<lb/>
窈窕山頭井潛通伏澗清欲知深幾許聴放轆轤聲<lb/>
　　　初入廬山<lb/>
<pb n="KR4h0143_WYG_144-18b"/>
青山若無素偃蹇不相親要識廬山面他年是故人<lb/>
自昔懷清賞神遊杳靄間如今不是夢真箇是廬山<lb/>
芒鞵青竹杖自挂百錢游可怪深山裏人人識故侯<lb/>
　　　雍秀才畫草蟲七物<hi>錄二首</hi>
　　　　促織<lb/>
月叢號耿耿露葉泣溥溥夜長不自暖那憂公子寒<lb/>
　　　　蜣蜋<lb/>
洪鐘起暗室飄瓦落中庭誰言轉丸手能作殷牀聲<lb/>
<pb n="KR4h0143_WYG_144-19a"/>
　　　書劉景文所藏宗少文一筆畫<lb/>
宛轉回紋錦縈盈連理花何須郭忠恕匹素畫繅車<lb/>
　　　寄虎兒<lb/>
獨倚桄榔樹閒挑華撥根謀生看拙否送老此蠻村<lb/>
　　　儋耳山<lb/>
突兀隘空虛他山總不如君看道旁石盡是補天餘<lb/>
　　　題贈田辨之琴姬<lb/>
流水隨絃滑清風入指寒坐中有狂客莫近繡簾彈<lb/>
<pb n="KR4h0143_WYG_144-19b"/>
　　　靈上訪道人不遇<lb/>
花光紅滿闌草色綠無岸不逢青眼人長歌白石澗<lb/>
　　蘇轍<lb/>
　　　和文與可洋州園亭三十詠<hi>錄六首</hi>
　　　　湖橋<lb/>
湖南堂宇深湖北林亭逺不作過湖橋兩處那相見<lb/>
　　　　横湖<lb/>
湖裏種荷花湖邊種楊栁何處渡橋人問是人間否<lb/>
<pb n="KR4h0143_WYG_144-20a"/>
　　　　書軒<lb/>
綠竹覆清渠塵心日日疎使君遺癖在苦要讀文書<lb/>
　　　　氷池<lb/>
水深氷亦厚滉蕩鋪寒玉好在水中魚何愁池上鶩<lb/>
　　　　寒蘆港<lb/>
蘆深可藏人下有扁舟泊正似洞庭風日暮孤㠶落<lb/>
　　　　泠冷谷<lb/>
層崖落飛泉微風泛喬木坐遣谷中人家家有琴筑<lb/>
<pb n="KR4h0143_WYG_144-20b"/>
　　　皇帝閤端午帖子詞<lb/>
溽暑避華構清風迎早朝楓槐髙自舞氷雪晩初消<lb/>
南訛初應厯五日未生隂靈藥收農錄薰風拂舜琴<lb/>
　　　遺老齋絶句<lb/>
久無叩門聲剝啄問何故田中有人至昨夜盈尺雨<lb/>
　　蔣之奇<lb/>
　　　萍鄉即事<lb/>
地接長江近鄉名自古聞毛山千嶂雪玉女一墩雲<lb/>
<pb n="KR4h0143_WYG_144-21a"/>
　　孔武仲<lb/>
　　　闗山<lb/>
嶺盡還臨水溪窮又有山人遊明鏡裏鳥語白雲間<lb/>
　　孔平仲<lb/>
　　　曹亭三絶句<lb/>
外看江水長裏見荷花發廬阜收白雲南浦浸明月<lb/>
漾舟荷花裏艤棹綠楊隂却上曹亭望山髙江水深<lb/>
登臨常患逺游覽不能繼此景對門牆箯輿日三四<lb/>
<pb n="KR4h0143_WYG_144-21b"/>
　　　寄内<lb/>
試説途中景方知别後心行人日暮少風雪亂山深<lb/>
　　　郭公<lb/>
枉渚潮初落平岡日又西蘆叢深處泊惟有郭公啼<lb/>
　　　池上作<lb/>
寂歴人初定逍遙物巳齊夜涼天似水月在小橋西<lb/>
　　米芾<lb/>
　　　題濮王宗漢畫蘆鴈二首<lb/>
<pb n="KR4h0143_WYG_144-22a"/>
偃蹇汀眠鴈蕭梢風觸蘆京塵方滿眼速為喚花奴<lb/>
野趣分苕水風花剪霅湖塵中不作惡為有鄴公圖<lb/>
　　賀鑄<lb/>
　　　懷寄冦元弼王文舉十首<lb/>
　　　　初别後<lb/>
樽酒津亭别還城何所投無情是流水斷送到南州<lb/>
　　　　過碧蘆軒<lb/>
東軒美風月詩酒半歡呼昨日牆隂過依依見碧蘆<lb/>
<pb n="KR4h0143_WYG_144-22b"/>
　　　　出小市門<lb/>
小市門南路舊遊聯馬行祇從前日别秋草一番生<lb/>
　　　　登飛鴻亭<lb/>
南京一登眺朔雁正來賓好去長淮北殷勤訪故人<lb/>
　　　　游百步洪<lb/>
百步洪頭水秋霖一夜渾相攜濯纓處無復履綦痕<lb/>
　　　　登黃樓<lb/>
何處延明月東城尺五樓故人那得見後夜是中秋<lb/>
<pb n="KR4h0143_WYG_144-23a"/>
　　　　局中歸<lb/>
不見西街客歸來即閉門胡牀面南樹鳥鵲噪黃昏<lb/>
　　　　招元弼<lb/>
暑雨茅柴熟秋風淮白肥留連阮校尉何日跨驢歸<lb/>
　　　　招文舉<lb/>
後夜溪山雪臨門望子猷莫因清興盡半道却回舟<lb/>
　　　　賦後詩<lb/>
偶得悲秋句還驚舊社空中庭步明月朗詠與西風<lb/>
<pb n="KR4h0143_WYG_144-23b"/>
　　　春晩樓上<lb/>
楊花吹復盡春色但茫茫獨立西樓上持情向夕陽<lb/>
　　　和陳傳道秋日十詠<hi>錄四首</hi>
　　　　秋晴<lb/>
歸雲去悠悠長風來獵獵簷角兩長楸斜陽曬黃葉<lb/>
　　　　秋夜<lb/>
病骨倦空林曳杖閒庭步暗燭與寒蟲迢迢思風露<lb/>
　　　　秋曉<lb/>
<pb n="KR4h0143_WYG_144-24a"/>
未巻半簾霜猶疑在庭月倚樹汲清泉疎風獵華髪<lb/>
　　　　秋月<lb/>
霜空出華月樽酒聊相對别夜復嬋娟故人千里外<lb/>
　　　和同行潘生悒悒復悠悠二首<lb/>
悒悒復悒悒愁眠成夢泣薄暮落花天髙樓面風立<lb/>
悠悠復悠悠淚寄東風流所思悵何許西北齊雲樓<lb/>
　　　懷寄清涼和上人<lb/>
試問江南客何時肯渡杯多情是湖水每日石頭來<lb/>
<pb n="KR4h0143_WYG_144-24b"/>
　　　長安在何許二首<lb/>
長安在何許疑在青天上矯首遡西風浮雲斷人望<lb/>
長安在何許疑在白日下徘徊天一隅華月生新夜<lb/>
　　張舜民<lb/>
　　　紈扇<lb/>
紈扇本招風曽將熱時用秋來挂壁上却被風吹動<lb/>
　　郭祥正<lb/>
　　　春水綠波<lb/>
<pb n="KR4h0143_WYG_144-25a"/>
春江波自綠不染木蘭舟只與岸邊草依依添客愁<lb/>
　　　簡寂碧溪亭<lb/>
山光與溪色一碧瀉雲中倚檻久未去更聴松上風<lb/>
　　　寄漳州詩僧緣進<lb/>
一彈弦一絶思君腸百結雁過無書來立盡松間月<lb/>
　　　和楊公濟錢塘西湖百題<hi>錄二十首</hi>
　　　　栁洲<lb/>
春光湖水滿春色栁洲深莫作風中線條條繫客心<lb/>
<pb n="KR4h0143_WYG_144-25b"/>
　　　　巾子山<lb/>
嵯峨插天頂寒翠灑湖光吟客搖船子猶疑漉酒香<lb/>
　　　　閒泉<lb/>
人去泉長在人忙泉自閒不供魚烏飲只是照青山<lb/>
　　　　西村<lb/>
逺近皆僧刹西村八九家得魚無賣處沽酒入蘆花<lb/>
　　　　合澗橋<lb/>
兩澗飛來處雲深合一橋更無岐路别從此入煙霄<lb/>
<pb n="KR4h0143_WYG_144-26a"/>
　　　　北髙峰<lb/>
翠出諸峰上湖邊正北看夜深雲霧散獨挂斗杓寒<lb/>
　　　　白雲峰<lb/>
湖上峰争碧此峰藏白雲雲光連月色鷗鷺亦成羣<lb/>
　　　　葛塢<lb/>
二葛繼成仙猶存鍊丹處有時化鶴來徘徊不知去<lb/>
　　　　渦渚東嶼<lb/>
小嶼春歸後青蒲渦渚東日髙魚鳥散煙澹一林風<lb/>
<pb n="KR4h0143_WYG_144-26b"/>
　　　　石門澗<lb/>
啟閉何人見湍流一澗分仙家無路入空鎻石樓雲<lb/>
　　　　伏龍濺<lb/>
潭心有伏龍急溜和雲濺頭角何時成願借風雷便<lb/>
　　　　西溪<lb/>
西溪在湖外一派濯殘陽游子託漁艇却愁歸路長<lb/>
　　　　見山亭<lb/>
遊子一凭欄遍看湖上山不須飛舄去已在畫屏間<lb/>
<pb n="KR4h0143_WYG_144-27a"/>
　　　　客兒亭<lb/>
翻經人巳去誰為立幽亭一望野雲白半藏山骨青<lb/>
　　　　稽留峰<lb/>
孤峰出天外客到亦稽留不覺月華晩澗猿啼更愁<lb/>
　　　　大慈塢<lb/>
十刹密相望林開一塢香木魚聲漸急山衲下雲房<lb/>
　　　　翠樾堂<lb/>
深堂待遊客老木競留春花發多臨水雲開始見人<lb/>
<pb n="KR4h0143_WYG_144-27b"/>
　　　　映發亭<lb/>
呉越江分斷山光還映發白鳥東飛來應隨渡江月<lb/>
　　　　南屏山<lb/>
真山反如假疊徑入雲屏不借湖光洗朝朝潑黛青<lb/>
　　　　長橋<lb/>
橋短故名長路穿雲水鄉遊人欲歸去濯足弄殘陽<lb/>
　　楊傑<lb/>
　　　題陳令壁<lb/>
<pb n="KR4h0143_WYG_144-28a"/>
地勝汗山國風清令尹家酒闌寒食夜月上海棠花<lb/>
　　　徐賢亭偶成<lb/>
湖外青山在湖邊人不歸古今無問處幽鳥下漁磯<lb/>
　　　送陳令歸無為<lb/>
楚水漾輕碧楚花飛亂紅故人故鄉去半雨半晴中<lb/>
　　　野寺<lb/>
澤國春風老雜花間芳草門前車馬稀竹葉無人掃<lb/>
　　　滴滴泉<lb/>
<pb n="KR4h0143_WYG_144-28b"/>
巖谷連天嶺杉松徹象山路從雲外入人自海邊還<lb/>
　　潘興嗣<lb/>
　　　大梵院<lb/>
蕭蕭竹上風瑟瑟澗下水中梵晚更幽人禽聲亦喜<lb/>
　　俞紫芝<lb/>
　　　松<lb/>
萬壑搖蒼煙百灘渡流水下有跨驢人蕭蕭吹醉耳<lb/>
　　袁陟<lb/>
<pb n="KR4h0143_WYG_144-29a"/>
　　　宴坐巖<lb/>
霜路凝空白松杉斂翠隂泉聲月中冷山色暝來深<lb/>
　　陳詵<lb/>
　　　和祖擇之袁州慶豐堂閒詠<lb/>
秀泉開舊甃初試仰山茶寂寂有餘意池連三五花<lb/>
　　郟僑<lb/>
　　　訪凌峰賢上人<lb/>
步入凌峰閣尋師師未歸凭欄寂無語惟見白雲飛<lb/>
<pb n="KR4h0143_WYG_144-29b"/>
　　黃庭堅<lb/>
　　　題畫雁<lb/>
水國鴻雁秋烟沙風日麗莫遣角弓鳴驚飛不成字<lb/>
　　　題花光為魚公巻作水邊梅<lb/>
梅蘂觸人意冒寒開雪花遙憐水風晚片片㸃汀沙<lb/>
　　　戲詠蠟梅<lb/>
金蓓鎻春寒惱人香未展雖無桃李顔風味極不淺<lb/>
體熏山麝臍色染薔薇露披拂不滿襟時有暗香度<lb/>
<pb n="KR4h0143_WYG_144-30a"/>
　　　離福巖<lb/>
山下三日晴山上三日雨不見祝融峰還泝瀟湘去<lb/>
　　　和涼軒<lb/>
打荷看急雨吞月任行雲夜半蚊雷起西風為解紛<lb/>
　　秦觀<lb/>
　　　題趙團練畫江干曉景<lb/>
公子歌鐘裏何從識渺茫惟應斗帳夢曾到水雲鄉<lb/>
曉浦煙籠樹春江水拍空煩君添小艇畫我作漁翁<lb/>
<pb n="KR4h0143_WYG_144-30b"/>
　　晁補之<lb/>
　　　國子監暮歸<lb/>
杕履清晨往縑囊薄暮歸閒官㕔事冷蝴蝶上堦飛<lb/>
　　　題宗室大年畫扇<lb/>
西風入叢竹慘澹帶秋隂驚起中泜雁衡陽萬里心<lb/>
　　晁說之<lb/>
　　　遣愁<lb/>
白盡汀蘋老黃凋岸草秋西風正蕭瑟何處不堪愁<lb/>
<pb n="KR4h0143_WYG_144-31a"/>
　　晁冲之<lb/>
　　　與秦少章題漢江逺帆<lb/>
楚山全控蜀漢水半吞呉老眼知佳處曽看八境圖<lb/>
江山起暮色草木斂餘昏誰感離騷賦丹青弔屈原<lb/>
雲埋鳯林寺浪打鹿門山今日江風惡郎船勸不還<lb/>
江濶鴈不到山深猿自迷傳聞杜陵老只在瀼東西<lb/>
石似浣紗石江如濯錦江征帆向何處雲霧晦篷窗<lb/>
　　　龍興道中<lb/>
<pb n="KR4h0143_WYG_144-31b"/>
澗道垂黃花山城擁紅葉人争小舟渡馬就平沙涉<lb/>
　　　謝任伯久無書常子然寄茶謝之因簡任伯<lb/>
諫議茶猶送郎官迹已疎斜封三道印不奉一行書<lb/>
　　　次韻陳叔易蘆橋<lb/>
橋濶狹如馬蘆髙低似人白蘋洲上客枉恨洞庭春<lb/>
　　陳師道<lb/>
　　　和豫章公黃梅<lb/>
色輕花更豔體弱香自永玉質金作裳山明風弄影<lb/>
<pb n="KR4h0143_WYG_144-32a"/>
　　　黃梅<lb/>
異色深更晚生香故觸人不施千㸃白别作一家春<lb/>
冉冉梢頭綠婷婷花下人欲傳千里信暗折一枝春<lb/>
　　　巨野二首<lb/>
紅落芙蕖晚青深蒲稗秋平湖無過鳥鳴鼓有行舟<lb/>
蒲港侵衣綠蓮塘亂眼紅將身供世事結纜待回風<lb/>
　　　夜句<lb/>
老樹仍孤秀秋蟾只獨明何須夜來雨却聴枕前聲<lb/>
<pb n="KR4h0143_WYG_144-32b"/>
短短長長栁三三五五星斷雲當極目不盡逺峰青<lb/>
　　　雁<lb/>
來往違寒暑飛鳴在稻粱未知溟海大不肯過衡陽<lb/>
截水無留影哀空有斷雲翅開先作字行斷不成羣<lb/>
　　　晚遊九曲院<lb/>
冷落叢祠晩回斜狹路賖平荷留夜雨驚鳥過鄰家<lb/>
　　洪炎<lb/>
　　　袁遯翁雲溪居<lb/>
<pb n="KR4h0143_WYG_144-33a"/>
水竹依山住煙霞並舍分秋添中夜雨冷没一溪雲<lb/>
　　劉弇<lb/>
　　　次韻譚令尹茅庵<lb/>
罅月明窗紙涼竿掃徑塵却應環堵在瀟灑屬吾人<lb/>
丈室纔鶖子神逰殆化人公平聊寄迹肯此負朝紳<lb/>
　　陳瓘<lb/>
　　　秀聚亭<lb/>
曉色春風裏維舟一小亭看山渾不倦坐待雪峰青<lb/>
<pb n="KR4h0143_WYG_144-33b"/>
　　　馬上<lb/>
䇿馬帶殘星郊原破暑清人間千萬事併入一時情<lb/>
　　劉安上<lb/>
　　　萬田道中<lb/>
水濶疑無路雲深僅有山兒童划小艇出没稻塍間<lb/>
　　　花靨鎮<lb/>
下蔡嬉遊地春風萬杏繁誰家堪繫馬青壁竹籬門<lb/>
花靨誰名鎮梅妝自古傳家家小兒女滿額㸃花鈿<lb/>
<pb n="KR4h0143_WYG_144-34a"/>
　　唐庚<lb/>
　　　栖禪歸書所見<lb/>
雨在時時黒春歸處處青山深失小寺湖盡得孤亭<lb/>
春著湖煙膩晴搖野水光草青仍過雨山紫更斜陽<lb/>
　　崔鷗<lb/>
　　　春日<lb/>
落日不可盡丹林紫谷開明明逺色裏歴歴暝鴉回<lb/>
　　　題績溪雪峰樓<lb/>
<pb n="KR4h0143_WYG_144-34b"/>
題詩最髙處不為待人看記著今朝勝山明松雪寒<lb/>
　　韓駒<lb/>
　　　梅花<lb/>
山居有幽思小雪破梅心的皪明隂壑玲瓏挂晚林<lb/>
吹香撩逺興弄影慰孤斟剩欲留長在霜枝半不禁<lb/>
　　　題花長老<lb/>
曉出花光寺雲沙滿眼新歸來看圖畫借問若為真<lb/>
昨欲浮湘去褰裳望九疑清湘今入手一棹更何之<lb/>
<pb n="KR4h0143_WYG_144-35a"/>
　　傅察<lb/>
　　　雪<lb/>
都城十日雪户庭皓巳盈呼兒試輕掃留伴小窗明<lb/>
春雷忽隱隱春雪復紛紛農夫戒及澤荷鍤已成雲<lb/>
　　　夢覺<lb/>
日永不可過夜涼愁更多蟬聲鳴曉月孤枕夢如何<lb/>
　　　思家<lb/>
一別遽如許歸期可柰何無心戀明月有淚寄流波<lb/>
<pb n="KR4h0143_WYG_144-35b"/>
　　張表臣<lb/>
　　　詠碧筩酒<lb/>
釀憶青田核觴宜碧藕筩直須千日醉莫放一杯空<lb/>
　　汪藻<lb/>
　　　北窗<lb/>
睡起無一事怡然盼庭柯綠隂微缺處最得南颸多<lb/>
　　廖剛<lb/>
　　　次韻當時官長院中三絶句<lb/>
<pb n="KR4h0143_WYG_144-36a"/>
栁嫩風吹綠花嬌雨妬香欲憑羲馭緩莫遣負韶光<lb/>
簷雀矜巢噪桑鳩喚婦鳴客愁饒餖飣牆外賣花聲<lb/>
畫舸便春漲驕驄惜障泥歸知何所愜煙栁子陵溪<lb/>
　　　還憩旅店茅軒<lb/>
茅軒有何好小駐客心寛始覺安居樂無如行路難<lb/>
　　李彌遜<lb/>
　　　遊梅坡席上雜酬<lb/>
醉帽迎風落春衣日徑斜花梢密藏路隱約見山家<lb/>
<pb n="KR4h0143_WYG_144-36b"/>
花擁山頭白雲翻日脚斜銀蟾已照落遊客莫思家<lb/>
　　　席上次邵文伯韻<lb/>
月色漾明玉花光揚素波醉吟吾豈敢能賦屬隂何<lb/>
　　周紫芝<lb/>
　　　舟中曉色<lb/>
望處天仍濶雲邊雨未成秋風莫吹散留作打篷聲<lb/>
風急雨初過天髙日未曛翠鬟堆晚岫水墨畫秋雲<lb/>
　　　題錢少愚四畫<lb/>
<pb n="KR4h0143_WYG_144-37a"/>
　　　　　鴛浦<lb/>
　一㸃傷春恨看成兩髩霜如今無此夢莫畫兩鴛鴦<lb/>
　　　　　釣雪<lb/>
　一昨東呉去回頭又十年可憐江上雪空落釣魚船<lb/>
　　　　　蘭亭<lb/>
　事去空千載何曽有若人只應煙樹裏便是永和春<lb/>
　　　　　秋觀<lb/>
　雨足三湘岸煙含七澤秋可能無尺地分得庾郎愁<lb/>
<pb n="KR4h0143_WYG_144-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_158-1a"/>
　欽定四庫全書<lb/>
御選宋詩巻七十五<lb/>
　　七言絶句十二<lb/>
　　　恭聖楊皇后<lb/>
　　　　宮詞<lb/>
　溶溶太液碧波翻雲外樓䑓日月閒春到漢宫三十六<lb/>
　為分和氣到人間<lb/>
　雲影低涵百子池秋聲輕度萬年枝要知玉宇涼多少<lb/>
<pb n="KR4h0143_WYG_158-1b"/>
　正在觀書乙夜時<lb/>
　瑣窗宫漏滴銅壺午夢驚回落井梧風遞樂聲來玉宇<lb/>
　日移花影上金鋪<lb/>
　迎春燕子尾纎纎拂栁穿花掠翠簷聞道蘂宫三十六<lb/>
　美人爭為捲珠簾<lb/>
　缺月流光入綺疏金壺傳箭夢回初秦䑓彩鳳無消息<lb/>
　桂影空閒十二除<lb/>
　輦路青苔雨後深銅魚雙鑰晝沉沉詞臣還有相如在<lb/>
<pb n="KR4h0143_WYG_158-2a"/>
不得當時買賦金<lb/>
黄鳥驚眠曙色開慵梳鬟髻意徘徊君王早御延英殿<lb/>
頻喚宮人上直來<lb/>
一朶榴花插髩鴉君王嘗得笑時誇内家衫子新番出<lb/>
淺色新裁艾虎紗<lb/>
小様龍盤集翠毬金羈緩控五花騮繡旗髙處鈞天奏<lb/>
御捧先過第一籌<lb/>
　　花蘂夫人費氏<lb/>
<pb n="KR4h0143_WYG_158-2b"/>
　　　宮詞一百首<hi>録四十首</hi>
五雲樓閣鳳城間花木長新日月閒三十六宫連内苑<lb/>
太平天子住崑山<lb/>
龍池九曲逺相通楊栁絲牽兩岸風長似江南好風景<lb/>
畫船來去碧波中<lb/>
東内斜將紫禁通龍池鳳苑夾城中曉鐘聲斷嚴妝罷<lb/>
院院紗窗海日紅<lb/>
殿名新立號重光島上亭䑓盡改張但是一人行幸處<lb/>
<pb n="KR4h0143_WYG_158-3a"/>
黄金閤子鎖牙牀<lb/>
御㕑進食簇時新侍宴無非是近臣日午殿頭宣索鱠<lb/>
隔花催喚打魚人<lb/>
立春日進内園花紅蘂輕輕散淺霞跪到玉階猶帶露<lb/>
一時宣賜與宮娃<lb/>
離宮别院遶宫城金板輕敲合鳳笙夜夜月明花樹底<lb/>
傍池長有按歌聲<lb/>
御製新翻曲子成六宫纔唱未知名盡將觱篥來抄譜<lb/>
<pb n="KR4h0143_WYG_158-3b"/>
先按君王玉笛聲<lb/>
脩儀承寵住龍池埽地焚香日午時等候大家來院裏<lb/>
看教鸚鵡念新詩<lb/>
六宫官職總新除宫女安排入畫圗二十四司分六局<lb/>
御前頻見錯相呼<lb/>
春風一面曉妝成偷折花枝傍水行却被内監遙覻見<lb/>
故將紅豆打黄鶯<lb/>
殿前排宴賞花開宫女侵晨探幾回斜望苑門遙舉袖<lb/>
<pb n="KR4h0143_WYG_158-4a"/>
傳宣聲喚近臣來<lb/>
殿前宮女總纎腰初學乘騎怯又嬌上得馬來才欲走<lb/>
幾回抛鞚把鞍橋<lb/>
自教宫娥學打毬玉鞍初跨栁腰柔上棚知是官家認<lb/>
徧徧長贏第一籌<lb/>
内家追逐採蓮時驚起沙鷗兩岸飛蘭棹把來齊拍水<lb/>
並船相鬬溼羅衣<lb/>
新秋女伴各相逢罨畫船飛别浦中旋折荷花半歌舞<lb/>
<pb n="KR4h0143_WYG_158-4b"/>
夕陽斜照滿衣紅<lb/>
婕妤生長帝王家常近龍顔逐翠華楊栁岸長春日暮<lb/>
傍池行困倚桃花<lb/>
月頭支給買花錢滿殿宫人近數千遇著唱名多不語<lb/>
含羞走過御牀前<lb/>
平頭船子小龍牀多少神仙立御傍旋刺髙竿令過岸<lb/>
滿池春水蘸紅妝<lb/>
羅衫玉帶冣風流斜插銀箆慢裹頭聞得殿前調御馬<lb/>
<pb n="KR4h0143_WYG_158-5a"/>
掉鞭横過小紅樓<lb/>
薄羅衫子透肌膚夏日初長板閤虛獨自凭闌無一事<lb/>
水風涼處讀文書<lb/>
别色宫司御輦家黄衫束帶臉如花深宫内苑參承慣<lb/>
常從金輿到日斜<lb/>
海棠花發盛春天遊賞無時引御筵遶岸結成紅錦帳<lb/>
暖枝猶拂畫樓船<lb/>
晚來隨駕上城遊行到東西百尺樓回望苑中花栁色<lb/>
<pb n="KR4h0143_WYG_158-5b"/>
緑隂紅豔滿池頭<lb/>
明朝臘日官家出隨駕先須㸃内人回鶻衣裝囘鶻馬<lb/>
就中偏稱小腰身<lb/>
鞍韉盤龍鬧色裝黄金壓胯紫油韁自從揀得真龍骨<lb/>
别置東頭小馬坊<lb/>
苑中排比宴秋宵絃管掙摐各自調日晚閤門傳聖㫖<lb/>
明朝盡放紫宸朝<lb/>
傍池居住有漁家收網揺船到淺沙預進洪魚供日料<lb/>
<pb n="KR4h0143_WYG_158-6a"/>
滿筐跳躍白銀花<lb/>
髙亭百尺立於風引得君王到此中牀上翠屏開六扇<lb/>
檻花初綻牡丹紅<lb/>
小院珠簾著地垂院中排比不相知羡他鸚鵡能言語<lb/>
窗裏偷教鸜鵒兒<lb/>
翡翠簾前日影斜御溝春水浸成霞侍臣向晩隨天步<lb/>
共看池頭滿樹花<lb/>
金碧闌干倚岸邊巻簾初聽一聲蟬殿頭日午搖紈扇<lb/>
<pb n="KR4h0143_WYG_158-6b"/>
宫女争來玉座前<lb/>
寒食清明小殿傍綵樓雙夾鬬雞場内人對御分明看<lb/>
先賭紅羅十擔妝<lb/>
大臣承寵賜新莊梔子園東栁岸傍每日聖恩親幸到<lb/>
板橋頭是讀書堂<hi>東院開府輔政餘暇每到苑中聖人特賜新莊以修宴遊之所</hi>
梨園弟子簇池頭小樂攜來候宴遊旋炙紅笙先按拍<lb/>
海棠花下合梁州<lb/>
秋曉紅妝傍水行競將衣袖撲蜻蜓回頭瞥見宫中喚<lb/>
<pb n="KR4h0143_WYG_158-7a"/>
幾度藏身入畫屏<lb/>
蜜色紅泥地火爐内人冬日晚傳呼今宵駕幸龍池宿<lb/>
排比椒房得暖無<lb/>
畫船花舫總新妝進入池心近島傍松柏樓窗楠木板<lb/>
暖風吹過一團香<lb/>
三清䑓近苑牆東樓檻重重映水紅盡日綺羅人度曲<lb/>
管絃聲在半天中<lb/>
安排諸院接行廊外檻周回十里强青錦地衣紅繡㲭<lb/>
<pb n="KR4h0143_WYG_158-7b"/>
盡鋪龍腦鬱金香<lb/>
　　靖康宫人<lb/>
　　　題驛壁<lb/>
渭平沙淺鴈來時渭漲沙移鴈不歸江海一身多少事<lb/>
清風明月淚沾衣<lb/>
　　陳真淑<lb/>
　　　送汪水雲南歸分得君字<lb/>
天山雪子落紛紛醉擁貂裘坐夜分明日馬頭南地去<lb/>
<pb n="KR4h0143_WYG_158-8a"/>
琴邊應是有文君<lb/>
　　黄慧真<lb/>
　　　送汪水雲南歸分得更字<lb/>
高疊燕山氷雪勁萬里長城風雨横君衣雲錦勒花驄<lb/>
此酒一杯何日更<lb/>
　　周静真<lb/>
　　　送汪水雲南歸分得一字<lb/>
燕山雪花大如席馬上吟詩無紙筆他時若遇隴頭人<lb/>
<pb n="KR4h0143_WYG_158-8b"/>
折寄梅枝須一一<lb/>
　　葉静慧<lb/>
　　　送汪水雲南歸分得杯字<lb/>
塞上砧聲響似雷憐君騎馬望南回今朝且向穹廬醉<lb/>
後夜相思無此杯<lb/>
　　孔清真<lb/>
　　　送汪水雲南歸分得酒字<lb/>
瘦馬長吟蹇驢吼坐聽三軍擊刁斗歸人鞍馬不須忙<lb/>
<pb n="KR4h0143_WYG_158-9a"/>
為我更釂葡萄酒<lb/>
　　鄭惠真<lb/>
　　　送汪水雲南歸分得西字<lb/>
琵琶撥盡昭君泣蘆葉吹殘蔡琰啼歸見林逋煩說似<lb/>
唐僧三藏入天西<lb/>
　　翁懿淑<lb/>
　　　送汪水雲南歸分得陽字<lb/>
金門夜醉紫霞觴乞得黄冠歸故鄉一似陳摶居華嶽<lb/>
<pb n="KR4h0143_WYG_158-9b"/>
又如李泌過衡陽<lb/>
　　章妙懿<lb/>
　　　送汪水雲南歸分得闗字<lb/>
一從騎馬逐鈴鑾過了千山又萬山君已歸裝向南去<lb/>
不堪腸斷唱陽闗<lb/>
　　蔣懿順<lb/>
　　　送汪水雲南歸分得無字<lb/>
十年牢落醉穹廬不用歸榮駟馬驅他日儻思人在北<lb/>
<pb n="KR4h0143_WYG_158-10a"/>
音書還寄鴈來無<lb/>
　　袁正淑<lb/>
　　　送汪水雲南歸分得人字<lb/>
抱琴歸去海東濱莫逐成連覓子春十里西湖明月在<lb/>
孤山尋訪種梅人<lb/>
　　王瓊奴<lb/>
　　　答外<lb/>
茜色霞箋照面赬玉郎何事太多情風流不是無佳句<lb/>
<pb n="KR4h0143_WYG_158-10b"/>
兩字相思寫不成<lb/>
　　蒨桃<lb/>
　　　侍宴呈萊公<lb/>
一曲清歌一束綾美人猶自意嫌輕不知織女寒窗下<lb/>
幾度抛梭織得成<lb/>
風動衣單手屢呵幽窗軋軋度寒梭臘天日短不盈尺<lb/>
何似妖姬一曲歌<lb/>
　　吳安持妻王氏<lb/>
<pb n="KR4h0143_WYG_158-11a"/>
　　　呈父<lb/>
西風吹入小窗紗秋氣應憐我憶家極目江山千里恨<lb/>
依然和淚看黄花<lb/>
　　趙令峙妻王氏<lb/>
　　　咏懷<lb/>
白藕作花風已秋不堪殘睡更回頭晚雲帶雨歸飛急<lb/>
去作西窗一枕愁<lb/>
　　賀鑄妾<lb/>
<pb n="KR4h0143_WYG_158-11b"/>
　　　春日<lb/>
獨倚危闌淚滿襟小園春色嬾追尋深思總似丁香結<lb/>
難展芭蕉一寸心<lb/>
　　李清照<lb/>
　　　題八詠樓<lb/>
千古風流八詠樓江山留與後人愁水通南國三千里<lb/>
氣壓江城十四州<lb/>
　　　春殘<lb/>
<pb n="KR4h0143_WYG_158-12a"/>
春殘何事苦思鄉病裏梳頭恨冣長梁燕語多終日在<lb/>
薔薇風細一簾香<lb/>
　　朱淑真<lb/>
　　　喜晴<lb/>
鵓鳩聲歇已開晴栁眼窺春淺放青樓上捲簾凝目處<lb/>
逺山如畫展幃屏<lb/>
　　　春日雜書<lb/>
春來春去幾經過不似今年恨最多寂寂海棠枝上月<lb/>
<pb n="KR4h0143_WYG_158-12b"/>
照人清夜欲如何<lb/>
栁垂新緑膩煙光紫燕惺鬆語畫梁午睡忽驚雞唱罷<lb/>
日移花影上窗香<lb/>
濛濛細雨溼香塵似欲藏鴉栁色新鬬草工夫渾忘却<lb/>
祗慿詩酒破除春<lb/>
　　　春夜<lb/>
半簷斜月人歸後一枕清風夢破時無奈梨花春寂寂<lb/>
杜鵑聲裏祗顰眉<lb/>
<pb n="KR4h0143_WYG_158-13a"/>
　　　春<lb/>
夢回酒醒春愁怯寳鴨煙銷香未歇薄衾無奈五更寒<lb/>
杜鵑呌落西樓月<lb/>
　　　阻雨<lb/>
幾度尋芳已不成又逢寂寞過清明慳風澀雨顛迷甚<lb/>
十日春無一日晴<lb/>
　　　清晝<lb/>
竹搖清影罩幽窗兩兩時禽噪夕陽謝却海棠飛盡絮<lb/>
<pb n="KR4h0143_WYG_158-13b"/>
困人天氣日初長<lb/>
　　　日永<lb/>
雨過横塘蛙吹鬧日融芳圃蜜脾香一痕心事難消遣<lb/>
雙鵲飛鳴過短牆<lb/>
　　　月夜<lb/>
燈花鵲喜兩無慿那更清宵夢不成月上樓頭天似洗<lb/>
愁人别是一般情<lb/>
　　　對景漫成<lb/>
<pb n="KR4h0143_WYG_158-14a"/>
半窗殘照一簾風小小池亭竹徑通楓葉醉紅秋色裏<lb/>
兩三行鴈夕陽中<lb/>
　　　中秋聞笛<lb/>
誰家横笛弄輕清喚起離人枕上情自是斷腸聽不得<lb/>
非干吹出斷腸聲<lb/>
　　　舊愁<lb/>
銀屛曲屈障春風獨抱寒衾睡正濃啼鳥一聲驚夢破<lb/>
亂愁依舊銷睂峰<lb/>
<pb n="KR4h0143_WYG_158-14b"/>
花影重重疊綺窗篆煙飛上枕屏香無情鶯舌驚春夢<lb/>
喚起愁人對夕陽<lb/>
　　　宴謝夫人堂<lb/>
竹引清風入酒巵森森涼氣暗侵肌氷巒四疊渾無暑<lb/>
不似人間六月時<lb/>
　　　春曉雜興<lb/>
挑盡殘燈夢欲迷子規催月小樓西紗窗偷眼天將曉<lb/>
無數宿禽花下啼<lb/>
<pb n="KR4h0143_WYG_158-15a"/>
　　　春夜有感<lb/>
清江碧草兩悠悠各自風流一種愁正是落花寒食夜<lb/>
夜深無伴倚空樓<lb/>
　　　暑月獨眠<lb/>
紗厨困卧日初長解却紅裙小簟涼一篆爐香籠午枕<lb/>
氷肌生汗白蓮香<lb/>
　　　初秋雨晴<lb/>
雨後風凉暑氣收庭梧葉葉報初秋浮雲盡逐黄昏去<lb/>
<pb n="KR4h0143_WYG_158-15b"/>
樓角新蟾挂玉鈎<lb/>
　　曹組母王氏<lb/>
　　　樓上望妓行雪中<lb/>
梁王宴罷下瑤䑓窄窄紅鞵步雪來恰似陽春三月暮<lb/>
楊花飛處牡丹開<lb/>
　　陸游妾<lb/>
　　　偶吟<lb/>
玉階蟋蟀鬧清夜金井梧桐辭故枝一枕淒涼眠不得<lb/>
<pb n="KR4h0143_WYG_158-16a"/>
呼燈起作感秋詩<lb/>
　　趙葵姬<lb/>
　　　摘青梅<lb/>
柝聲默報早朝回滿院春風繡户開怪得無人理絲竹<lb/>
緑隂深處摘青梅<lb/>
　　曹緼<lb/>
　　　繡鴛鴦詩<lb/>
柴扉花嶼接江湖頭白成雙得自娛春晚有時描一對<lb/>
<pb n="KR4h0143_WYG_158-16b"/>
日長銷盡繡工夫<lb/>
　　于本大妻<lb/>
　　　得仙詩<lb/>
醉舞狂歌踏落花緑羅裠帶有丹砂往來城市買山藥<lb/>
那箇西山是我家<lb/>
　　王氏女<lb/>
　　　補仙官詩<lb/>
翫水登山無足時諸仙頻下聽琴徽此心不念居塵世<lb/>
<pb n="KR4h0143_WYG_158-17a"/>
惟見天邊雙鶴飛<lb/>
　　丘氏<lb/>
　　　寄外<lb/>
簾裏孤燈覺曉遲獨眠留得宿妝眉珊瑚枕上驚殘夢<lb/>
認得蕭郎馬過時<lb/>
　　毛友龍妻<lb/>
　　　寄外<lb/>
剔燭親封錦字書擬慿歸鴈寄天隅經年未報干秦策<lb/>
<pb n="KR4h0143_WYG_158-17b"/>
不識如今舌在無<lb/>
　　毘陵女子李氏<lb/>
　　　題破錢<lb/>
半輪殘月掩塵埃依稀猶有開元字想得清光未破時<lb/>
買盡人間不平事<lb/>
　　　彈琴<lb/>
昔年嘗笑卓文君豈信絲桐解誤身今日未彈心已亂<lb/>
此心原是不由人<lb/>
<pb n="KR4h0143_WYG_158-18a"/>
　　錢氏<lb/>
　　　題壁間<lb/>
腕玉瘦寛金縷細髩蟬慵掠翠雲鬟鮫綃裛徧相思淚<lb/>
眉黛無心畫逺山<lb/>
　　葉桂<lb/>
　　　題琵琶亭<lb/>
樂天當日冣多情淚滴青衫酒重傾明月滿船無處問<lb/>
不聞商女琵琶聲<lb/>
<pb n="KR4h0143_WYG_158-18b"/>
　　英州司空女<lb/>
　　　題梅闗<lb/>
英江今日掌刑回上得梅山不見梅輟俸買將三十本<lb/>
清香留與雪中開<lb/>
　　金麗卿<lb/>
　　　述懐<lb/>
家住錢塘山水圗梅邊栁外識林蘇平生慣占清涼國<lb/>
豈料人間有暑途<lb/>
<pb n="KR4h0143_WYG_158-19a"/>
　　劉氏<lb/>
　　　寄外<lb/>
碧紗窗外一聲蟬牽惹愁腸嬾晝眠千里才郎歸未得<lb/>
無言空撥玉爐煙<lb/>
畫扇停揮白晝長清風細細襲衣裳女童來報新篘酒<lb/>
安得良人共一觴<lb/>
　　陳梅莊<lb/>
　　　述懷<lb/>
<pb n="KR4h0143_WYG_158-19b"/>
一寸柔腸萬疊縈那堪更值此春情黄鸝知我無情緒<lb/>
飛過花梢禁不聲<lb/>
一片愁心怯杜鵑嬾妝從任髩雲偏怕郎說起陽闗意<lb/>
常掩琵琶第四絃<lb/>
山城落日㺯昏黄又了平生半日忙侍妾不須燒絳蠟<lb/>
讓他明月入回廊<lb/>
　　謝氏<lb/>
　　　送外<lb/>
<pb n="KR4h0143_WYG_158-20a"/>
此去惟宜早早還休教重起望夫山君看江上千竿竹<lb/>
不是男兒淚染斑<lb/>
　　賈蓬萊<lb/>
　　　謝姊惠鞵<lb/>
蓮瓣娟娟逺寄將繡羅猶帶指尖香弓彎著上無行處<lb/>
獨立花隂看鴈行<lb/>
　　髙氏<lb/>
　　　暮夜感懐<lb/>
<pb n="KR4h0143_WYG_158-20b"/>
楊花日日長無定海燕年年却有歸一瞬青春疾如電<lb/>
等閒著盡縷金衣<lb/>
　　沈清友<lb/>
　　　絶句<lb/>
晚天移櫂泊垂虹閒倚篷窗問釣翁為底鱸魚低價賣<lb/>
年來朝市怕秋風<lb/>
　　徐宥女<lb/>
　　　偶題<lb/>
<pb n="KR4h0143_WYG_158-21a"/>
絮加栁陌三春雨花落梨園一笛風百尺玉樓簾半捲<lb/>
夜深人在水晶宮<lb/>
　　孟淑卿<lb/>
　　　題采蓮美人圖<lb/>
緑槐蟬静日偏長嬾爇金爐百和香莫摘池中蓮子看<lb/>
箇中多半是空房<lb/>
　　　春歸<lb/>
落盡棠梨水拍堤萋萋芳草望中迷無情最是枝頭鳥<lb/>
<pb n="KR4h0143_WYG_158-21b"/>
不管人愁只管啼<lb/>
　　趙晟母<lb/>
　　　惜别<lb/>
暖有花枝冷有氷佳人㑹後却無慿預愁離别苦相對<lb/>
挑盡漁陽一夜燈<lb/>
　　鄧氏<lb/>
　　　寄衣戍所<lb/>
欲寄寒衣上帝都連宵裁剪眼糢糊可憐寛窄無人試<lb/>
<pb n="KR4h0143_WYG_158-22a"/>
淚逐西風灑去途<lb/>
　　　題畫菊<lb/>
良工妙手恁安排筆底移來紙上栽葉緑花黄長自媚<lb/>
等閒那與蜨蜂來<lb/>
　　張仲妺<lb/>
　　　贈沈警<lb/>
隴上雲居不復居湘川斑竹淚沾餘誰念衡山煙霧裏<lb/>
空看鴈足不傳書<lb/>
<pb n="KR4h0143_WYG_158-22b"/>
　　連倩女<lb/>
　　　題竹簾詩<lb/>
綠筠劈破條條直紅線經回眼眼竒為愛如花成片段<lb/>
致令直節有參差<lb/>
　　温婉<lb/>
　　　寄情<lb/>
郎在溪西妾岸東雙眸寄恨託溪風待郎行盡溪邊路<lb/>
笑入垂楊避釣翁<lb/>
<pb n="KR4h0143_WYG_158-23a"/>
　　　寄逺<lb/>
小花静院東風起燕燕鶯鶯拂桃李斜倚紅牆卜逺人<lb/>
樓外春山幾千里<lb/>
　　黄氏女<lb/>
　　　感懐<lb/>
闌干閒倚日偏長短笛無情苦斷腸安得身輕如燕子<lb/>
隨風容易到君傍<lb/>
　　浣花女<lb/>
<pb n="KR4h0143_WYG_158-23b"/>
　　　潭畔芙蓉<lb/>
芙蓉花發滿江紅盡道芙蓉勝妾容昨日妾從堤上過<lb/>
如何人不看芙蓉<lb/>
　　朱逸仙<lb/>
　　　寄元驤卿<lb/>
郎今多病如家令妾自<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>躬怨楚王叙壓玉釵成獨夢<lb/>
低垂𤣥髮繫柔腸<lb/>
　　周韶<lb/>
<pb n="KR4h0143_WYG_158-24a"/>
　　　詠鸚鵡<lb/>
隴上巢空歳月驚忍教回首自梳翎開籠若放雪衣女<lb/>
長念觀音般若經<lb/>
　　胡楚<lb/>
　　　芳草<lb/>
不見當時丁令威年年處處是相思若將此恨同芳草<lb/>
却恐青青有盡時<lb/>
　　　送周韶落籍<lb/>
<pb n="KR4h0143_WYG_158-24b"/>
淡妝輕素鶴翎紅移入朱闌便不同應笑西園舊桃李<lb/>
強勻顔色待東風<lb/>
　　龍靚<lb/>
　　　自嘲獻張子野<lb/>
天與羣芳十樣葩獨分顔色不堪誇牡丹芍藥入題徧<lb/>
自笑身如鼔子花<lb/>
　　　送周韶落籍<lb/>
桃花流水本無塵一落人間幾度春解佩暫酬交甫意<lb/>
<pb n="KR4h0143_WYG_158-25a"/>
濯纓還遇武陵人<lb/>
　　閩妓周氏<lb/>
　　　贈陳筑<lb/>
夢和殘月過樓西月過樓西夢巳迷喚起一聲腸斷處<lb/>
落花枝上鷓鴣啼<lb/>
　　譚意哥<lb/>
　　　寄外<lb/>
瀟湘江上探春回消盡春氷落盡梅願得兒夫似春色<lb/>
<pb n="KR4h0143_WYG_158-25b"/>
一年一度一歸來<lb/>
　　楚娘<lb/>
　　　桂花<lb/>
丹桂迎風蓓蕾開摘來斜插竟相偎清香不與羣芳並<lb/>
仙種原從月裏來<lb/>
　　謝金蓮<lb/>
　　　答趙生紅梨花詩<lb/>
本分天然白雪香誰知今日却濃妝鞦韆夜落溶溶月<lb/>
<pb n="KR4h0143_WYG_158-26a"/>
羞覩紅脂睡海棠<lb/>
　　梁意娘<lb/>
　　　述懐<lb/>
踪跡浮萍落五湖一番相别一番孤不知此去從何處<lb/>
還許春風得見無<lb/>
　　盧政議<lb/>
　　　絶句<lb/>
十月都門風薄衣搗砧聲裏鴈南飛野人不識長安樂<lb/>
<pb n="KR4h0143_WYG_158-26b"/>
且趂鱸魚一棹肥<lb/>
　　劉跛子<lb/>
　　　與客飲市橋<lb/>
遷客湖湘召赴京車輪迎迓一何榮爭如與子市橋飲<lb/>
且免人間寵辱驚<lb/>
　　刁氏子<lb/>
　　　竹馬<lb/>
小兒騎竹作驊騮猶是東西意未休我已童心無一在<lb/>
<pb n="KR4h0143_WYG_158-27a"/>
十年渾付水東流<lb/>
　　吹角老兵<lb/>
　　　題譙樓<lb/>
畫角吹來歳月深譙樓無古亦無今不如歸我龍山去<lb/>
松竹青青何處尋<lb/>
　　番陽布衣<lb/>
　　　書中山驛<lb/>
回頭四十九年非無賴秋光滿客衣可惜吳中蓴菜好<lb/>
<pb n="KR4h0143_WYG_158-27b"/>
陸機張翰不同歸<lb/>
　　無名氏<lb/>
　　　白鶴觀壁詩<lb/>
仙人未必皆仙去還在人間人不知手把白髦從兩鹿<lb/>
相從聊問姓名誰<lb/>
　　　栖雲閣詩<lb/>
倚天危閣貼重岡細路縈紆石磴長曲磵碧流疏宿雨<lb/>
夾山紅葉助斜陽<lb/>
<pb n="KR4h0143_WYG_158-28a"/>
　　　㳂流館中詩<lb/>
簾捲窗穿户不扃隙塵風葉亂縱横幽人睡足誰呼覺<lb/>
欹枕牀前有月明<lb/>
　　　裴公亭詩<lb/>
裴相亭成未退身空煩舞袖與歌塵至今亭上蕭蕭竹<lb/>
似對西風怨主人<lb/>
　　　題金鼇山善齊寺<lb/>
牡蠣灘頭一艇横夕陽多處待潮生與君不負登臨約<lb/>
<pb n="KR4h0143_WYG_158-28b"/>
同上金鼇背上行<lb/>
　　　題朝京路經詩<lb/>
白塔橋邊買地經長亭短驛甚分明如何祗說臨安路<lb/>
不數中原有幾程<lb/>
　　　河亭<lb/>
榖雨初晴緑漲溝落花流水共沈浮東風莫埽榆錢去<lb/>
為買殘春更少留<lb/>
　　　采蓮曲<lb/>
<pb n="KR4h0143_WYG_158-29a"/>
南北湖亭競采蓮吳娃嬌小得人憐臨行折得新荷葉<lb/>
却障斜陽入畫船<lb/>
　　　呈杜祁公<lb/>
昨夜雲中羽檄來按兵誰解埽塵埃長安有客面如鐵<lb/>
為報君王早築䑓<lb/>
　　回山人<lb/>
　　　題東林沈氏壁<lb/>
西鄰已富憂不足東老雖貧樂有餘白酒釀來縁好客<lb/>
<pb n="KR4h0143_WYG_158-29b"/>
黄金散盡為收書<lb/>
　　湘妃<lb/>
　　　題廟壁<lb/>
碧杜紅蘅縹緲香氷絲彈月㺯新凉峰巒向晚渾無似<lb/>
九處堪疑九斷腸<lb/>
　　散花天女<lb/>
　　　戲秦少游<lb/>
不知水宿分風浦何似秋眠惜竹軒聞道文章妙天下<lb/>
<pb n="KR4h0143_WYG_158-30a"/>
廬山對面可無言<lb/>
　　女仙<lb/>
　　　絶句<lb/>
栁條金嫩不勝鴉青粉牆邊道韞家燕子未來春寂寞<lb/>
小窗和雨夢梨花<lb/>
松影侵壇琳觀静桃花流水石橋寒東風吹過雙蝴蜨<lb/>
人倚危樓第幾闌<lb/>
屈曲闌干月半規藕花香澹水漪漪分明一夜文姬夢<lb/>
<pb n="KR4h0143_WYG_158-30b"/>
只有青團扇子知<lb/>
　　成都月中婦人<lb/>
　　　月中口占<lb/>
舊時衣服盡雲霞不到仙家不是家今日樓䑓渾不識<lb/>
只餘古木記宣花<lb/>
小雨廉纎梅子黄晚雲收盡月侵廊樹隂把酒不成醉<lb/>
何處無情枉斷腸<lb/>
　　髙麗國王王徽<lb/>
<pb n="KR4h0143_WYG_158-31a"/>
　　　　記夢詩<lb/>
　惡業因縁近契丹一年朝貢幾多般移身忽到京華地<lb/>
　可惜中宵滴露殘<lb/>
　　　髙麗副使韓繳如<lb/>
　　　　占雲館馬上持玉帶贈館伴使葉少藴且於笏<lb/>
　　　　上書一詩相别<lb/>
　泣涕汍瀾欲别離此生無復再來期謾將寳玉陳深意<lb/>
　莫忘故人見物時<lb/>
<pb n="KR4h0143_WYG_158-31b"/>
　　　王紳<lb/>
　　　　宮詞<lb/>
　平明彩仗幸琳宫紫府仙童下九重整頓瓏璁時駐馬<lb/>
　畫工闇地貌真容<lb/>
　<lb/>
　<lb/>
　<lb/>
御選宋詩巻七十五<lb/>
</p>
<p>
</p>
  </div>
</body>
</text>
</TEI>
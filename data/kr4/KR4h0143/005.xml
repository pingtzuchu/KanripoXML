<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_005-1a"/>
　欽定四庫全書<lb/>
御選元詩巻五<lb/>
　　樂府歌行三<lb/>
　　　黃溍<lb/>
　　　　可憐行<lb/>
　紅顔白面可憐子杖藜飢走荒山裏翠睂新婦雪色兒<lb/>
　掩袖嬌啼瘦如鬼道旁朱門照霜㦸膓斷汝翁呼不起<lb/>
　金魚象笏供樗蒱紈袴終然愁餓死春風秋月哀思多<lb/>
<pb n="KR4h0143_WYG_005-1b"/>
　嗟汝少年奈老何<lb/>
　　　栁貫<lb/>
　　　　六月十五日大雨雹行<hi>是日月食</hi>
　日月相鬭鶉火中晡時欲息雲埋空雨脚初来雜鳴雹<lb/>
　雷驅電挾聲渢渢排簷倒檻揮霍入犀兵快馬難為雄<lb/>
　中休頗意絶崩迸轉橫更覺加銛鋒亂抛荆玉抵飛鵲<lb/>
　恣擲桃核隨飄風坐移向壁防碎首急巻巾席何悤悤<lb/>
　上天號令豈輕出摧殘長養皆元功陰凝陽爍鬼神著<lb/>
<pb n="KR4h0143_WYG_005-2a"/>
氣有至反誠則同想兹試手鼓萬物特欲振槁昭羣蒙<lb/>
齋心變貌謹天戒嗚呼生意無終窮<lb/>
　　　梁谿謡贈盛髙霞道士<lb/>
梁谿一片月搖蕩緑蘿煙玉女採珠回駕龍耕璧田春<lb/>
去竹花實嵗深芝草駢鳳凰招不下遲景惜留連却望<lb/>
白雲嶠明星正當天雲中青童君招麾使之前謂言寶<lb/>
訣書列在瑶臺編蚩尤守扃鑰一閟三千年至今海嶽<lb/>
間光氣常蜿蜒茅龍亦解飛金匱豈徒堅引手探元䇿<lb/>
<pb n="KR4h0143_WYG_005-2b"/>
得之可登仙首路向恒碣西窺臨嶽蓮天壇見日出皓<lb/>
鶴共蹁蹮行攀飛狐塞回薄扶桑淵滄溟挹不滿石廩<lb/>
小如拳還尋屏風疊鼓枻陵中川調笑呼陸羽濯纓第<lb/>
二泉但聞丹齊成不見朱顔遷顯露薦承液雄虹為采<lb/>
<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>上下入景中窅然觀化先何必肩洪崖遂將儕偓佺<lb/>
寧能獨不死為我啟真筌大還容草創小劫度沈綿桂<lb/>
枝倘堪結遲贈逺遊篇<lb/>
　　　松雪老人臨王晉卿煙江疊嶂圖歌<lb/>
<pb n="KR4h0143_WYG_005-3a"/>
君不見帝壻王家寶繪堂山川潑墨開洪荒重江疊嶂<lb/>
詩作畫東坡留題雲錦光又不見後身松雪齋中叟伸<lb/>
紙臨摹筆鋒走樓臺縹緲出林坳蘆葦蕭騷藏澤藪白<lb/>
雲飛不盡青冥百丈牽江入樊口墨花照几射我眸我<lb/>
為搴芳歌逺游胸中是物有元氣世上何所無滄洲我<lb/>
疑此叟猶未化瞬息御氣行九州五山四溟一觴豆瑣<lb/>
細弗遺囊楮收故能援毫發天藻不與俗工争醜好楚<lb/>
山雲歸楚水流萬里秋光如電埽拈来闗董散花禪别<lb/>
<pb n="KR4h0143_WYG_005-3b"/>
出曹劉斲輪巧披圖我作如是觀毛頴陶泓共聞道嗚<lb/>
呼相馬亦相人駑駘豈得同翔麟舎夫毛骨論形似如<lb/>
此鑒賞焉能真後来有問延祐脚意索舉似吾方歅<lb/>
　　　商學士畫雲壑招提歌<hi>并序</hi>
　　諸生裕嚕布哈嘗從其父官洛下強學好修得於<lb/>
　　山水之助者也集賢侍讀學士商公見而器之為<lb/>
　　畫雲壑招提以贈乞予作歌公此圖意韻閒逺生<lb/>
　　能求之筆墨之外將不由是而有發乎<lb/>
<pb n="KR4h0143_WYG_005-4a"/>
髙為巔峯下為壑羣木慘慘風欲作浮紅動翠何許似<lb/>
别崦殘雲明佛閣眼中疑此洛南山只尺便到龍門灣<lb/>
暗潮已落洲渚出新月未上漁樵還商侯胸有羣玉府<lb/>
借酒時時一軒露延春閣下墨淋漓餘情亦及滄洲趣<lb/>
好山好水如髙人豈真貌敬將心親平生幾夢奉先寺<lb/>
不知猿鳥猶相嗔君不見飲酒吟詩狂太白曽是匡山<lb/>
讀書客泥塗失脚走憧憧嵗晩看雲情脉脉生今益壯<lb/>
業益修未可造次思巖幽披圖漬墨歌逺遊我無桓𤣥<lb/>
<pb n="KR4h0143_WYG_005-4b"/>
寒具油<lb/>
　　　僧傳古踴霧出波龍圖歌<lb/>
葉公好龍致真龍精氣所感無不通僧中劉累有傳古<lb/>
夜夢捷入驪龍宫陽暉焰焰陰魄動左右給侍皆魚蟲<lb/>
探珠不得逢彼怒轟然鼓鬛興雷風潛窺竊識領其妙<lb/>
寫之萬楮將無同目睛數月纔一㸃波浪只尺如層空<lb/>
乘雲執鏡麾電母跨海獻寶招河宗劉嘗善豢古善畫<lb/>
得意忘象象乃工為龍為畫了不識有頃噀水投長虹<lb/>
<pb n="KR4h0143_WYG_005-5a"/>
龍乎龍乎德正中超忽變化天為功絳宫帝子秉節從<lb/>
九淵喚起赤鯶公永奠鼇極開鴻濛<lb/>
　　　灤水秋風詞<lb/>
朔方竇憲留屯處上郡蒙恬統治年今日隨龍看雲起<lb/>
八荒同宇正熙然<lb/>
朶樓清曉常祠罷吾殿新秋曲宴回御帛功由寒女出<lb/>
分頒恩自九天来<lb/>
西風初吹白海水落日正見黒山雲㫋廬小泊成部署<lb/>
<pb n="KR4h0143_WYG_005-5b"/>
沙馬野駝連數羣<lb/>
　　　後灤水秋風詞<lb/>
界牆窪尾砂如雪灤河觜頭風捲空泰和未必全盛日<lb/>
幾驛雲州避暑宫<lb/>
旋卷木皮斟醴酪半籠羔㡌敵風砂丈夫射獵婦當御<lb/>
水旱肥甘行處家<lb/>
山郵納客供次舎土屋迎寒催墐藏砂頭蔴姑一寸厚<lb/>
雨過牛童提滿筐<lb/>
<pb n="KR4h0143_WYG_005-6a"/>
　　　北山招隱詞題李卿月小隱圖<lb/>
煙雲竒彩稜稜見水木髙齋面面開畫裏青山雖甚似<lb/>
夢中元鶴幾曽来<lb/>
栟櫚布葉尋常大畧彴通溪取次斜誰送茶煙来北崦<lb/>
却留梅月在東家<lb/>
徂嵗蒼松驚出屋度秋黃葉看成堆賴憑故篋書千軸<lb/>
領取虚名水一杯<lb/>
此圖盈尺山論丈何處看雲水自空幸自冰壺堪作傳<lb/>
<pb n="KR4h0143_WYG_005-6b"/>
莫憂瑶草未生叢<lb/>
　　　洪州歌<lb/>
豫章城西江上舟船翁夾柁起紅樓官鹽法茗有饒之<lb/>
市利商功無筭籌<lb/>
舊坊馬齕誤驚眠新水魚来聽賣鮮詫說閒曹無一事<lb/>
閤前小吏送餐錢<lb/>
厭原山上雲封頂谷鹿洲前水作文老向江城收物色<lb/>
洪崖仙子舊知聞<lb/>
<pb n="KR4h0143_WYG_005-7a"/>
騰騰寶氣貫天中一劒西飛一劒東化作城南銷蛟柱<lb/>
人言下有支祈宫<lb/>
東湖水滿葑雲開掠取煙光雨色来未放官繇興畚揷<lb/>
且從魚樂占池臺<lb/>
相國臨邊節制髙春城小隊簇旗旄日開南粤無拒命<lb/>
翡翠生犀數貢毛<lb/>
秋屏閣上看西山每到須<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>薄暮還豈有珠璣資簸弄<lb/>
祗敎塵土羨蕭閒<lb/>
<pb n="KR4h0143_WYG_005-7b"/>
蔞蒿鮮滑勝雞酥滿尺河豚玉作膚漫說江鄉美庖傳<lb/>
幾曽風味似蓴鱸<lb/>
諸使官名小字題石幢今在驛垣西當時得託大手筆<lb/>
岐陽十鼓與之齊<lb/>
圃塍新雨得春多幾箇閒人載酒過夾徑余沙編作障<lb/>
懸根翠柏種成窠<lb/>
女兒頭戴角冠欹㔩葉垂垂嚲髩齊十里来城肩擔重<lb/>
新晴菜把賤如泥<lb/>
<pb n="KR4h0143_WYG_005-8a"/>
舊聞雙井團茶美近愛麻姑乳酒香不到洪都領佳絶<lb/>
吟詩真負九迴腸<lb/>
中男十五學棹謳大男前年能競舟辦作神筵賽寒食<lb/>
併將犀炬照潛虯<lb/>
　　吳萊<lb/>
　　　黒海青歌<lb/>
越山山有黒海青長拳快眼健羽翎三年籠養未得飽<lb/>
萬里驍俊猶飛星黃蘆老葦日摧折白鷺文鶬看磔裂<lb/>
<pb n="KR4h0143_WYG_005-8b"/>
腥沾石磧久逺風髓擊寒岡散輕雪伊人脫手本凡禽<lb/>
嵗晩連絛到上林鉗奴素賤多侯骨騎士虚豪即俠心<lb/>
晉宫邸廢身欲死燕國雲銷草如砥嗟非鸞鳳髙杳冥<lb/>
望盡狐狸衆披靡當時奉使探逺巢兩徼馳兵聞勇鏖<lb/>
南土誰知此鷙猛北州驟見爭驚號天鵝薄天垂爾翼<lb/>
海青雖黒打可得太平八極無不通函谷何問闗西東<lb/>
　　　椀珠伎<lb/>
椀珠聞自宮掖來長竿寶椀手中廻日光正高竿影直<lb/>
<pb n="KR4h0143_WYG_005-9a"/>
風力旋空珠勢側當時想像鼻生蔥宛轉向額栽芙蓉<lb/>
筯頭交筯忽神駭矛葉舞矛憂技窮昔人因戲存戒懼<lb/>
後人忘戒但戲豫漢朝索撞險還愁晉世桮梓危不寤<lb/>
徘徘徊徊奪目睛欹欹傾傾獻玉瓔滑涎器從龍堂出<lb/>
煇[穫-禾+火]命與鬼骨争君不見王家大娘材藝絶勤政樓前<lb/>
戴竿折市人讙笑便喧城驚動金吾白梃聲<lb/>
　　　白鼻騧<lb/>
白鼻騧白鼻騧當軒逈立噴風沙名驥留良定北土蹇<lb/>
<pb n="KR4h0143_WYG_005-9b"/>
<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>索價猶東家青松縛栁曉安皁紅錦裁韀春映草支<lb/>
遁心機愛神駿伏波骨力輕衰老去年禁馬無馬騎天<lb/>
下括馬數馬皮浮湛鄉閭萬里足笑傲品秩千金羈幸<lb/>
哉漢武重修政往矣劉聦真覆鏡立防戰備要馬稀藏<lb/>
富民寰須馬盛向来河隴色為羣目極川原亂若雲庶<lb/>
人徒行未足恤世間醇駟何由得<lb/>
　　　鞦韆行寄趙季良時趙留京邑<lb/>
京城寒食来沽酒城北城南映楊栁人家歡笑踏鞦韆<lb/>
<pb n="KR4h0143_WYG_005-10a"/>
杏板絲繩相對懸宫錦翻衣真富貴俗軀走肉盡神仙<lb/>
徘徊宛轉當風立春晩多風吹汝急鞦韆已墜蹴踘空<lb/>
華鑣翠鞁擁青騘軒轅臺前日月近無終國裏山川同<lb/>
逺方羈旅紛馳逐燕趙佳人美如玉燕歌趙舞歡未足<lb/>
去年芳草今年緑<lb/>
　　　女殺虎行<lb/>
山深日落猛虎行長風振木威鬇鬡父樵未歸女在室<lb/>
心已與虎同死生揚睛掉尾腥滿地狹路殘榛苦遭噬<lb/>
<pb n="KR4h0143_WYG_005-10b"/>
豈非一氣通呼吸徒以柔軀扼強鷙君不見馮婦来下<lb/>
車衆中無人尚負嵎又不見裴將軍出鳴鏑一時鞍馬<lb/>
俱辟易丈夫英雄却不武臨事趦趄汗流雨闗東賢女<lb/>
不足數孝女千年傳殺虎<lb/>
　　　烈婦行<lb/>
落日沈海雲壓城官軍多載婦女行大弓勁箭自山下<lb/>
顔色如灰愁上馬我生不慣生馬駒存者吾子亡吾夫<lb/>
毋寧完身吐玉雪忍使餒肉當熊貙青楓嶺頭望回浦<lb/>
<pb n="KR4h0143_WYG_005-11a"/>
血指書巖心獨苦老螭扣地救未及芳草迷天淚零雨<lb/>
卓哉一死可百年此事已過永泰前黃沙野塞多降骨<lb/>
忠義傳中收不得<lb/>
　　吳師道<lb/>
　　　促織唫<lb/>
髙秋白露如零雨促織驚寒近牀語美人不寤空閨深<lb/>
共向西風訴離苦玉關征人去不歸無書寄與来鴻飛<lb/>
背壁孤燈照清淚誰家急杵敲寒衣寒衣八月當寄時<lb/>
<pb n="KR4h0143_WYG_005-11b"/>
今年獨恨衣成遲天吳顚倒舊繡裂春蠶凍損新絲稀<lb/>
夜長抱膝三太息此懷促織那能知微霜凄凄月欲沒<lb/>
四壁蕭蕭聲轉急唫成錦字長相思萬里秋空凝愁碧<lb/>
　　　殺虎行<lb/>
蘭溪太守今劉昆癡虎有耳胡不聞夜深妥尾古道上<lb/>
日暮搏犬荒城根風吹黃茅走白額獵夫一見懽踴躍<lb/>
亂刄交揮白雪翻雙眸怒迸金丸落後車傳送如獻俘<lb/>
當軒裂肉空須㬰長河無蛟惡黨静里中三害今何如<lb/>
<pb n="KR4h0143_WYG_005-12a"/>
平生意氣多豪野亦欲短衣馳匹馬一埽腥魂險穴空<lb/>
長歌慷慨南山下<lb/>
　　　落花行<lb/>
東風吹花花作團美人脉脈凭䦨干倦投紅筵逐舞鳳<lb/>
故尋翠袖縈釵鸞去年送别城南道城南飛花映芳草<lb/>
關河萬里人未歸風雨一畨春又老抱愁無語還空閨<lb/>
拂釵攬袖香依依緑陰鎖窗蝶影斷空枝弔月鵑聲悲<lb/>
青春不復回游子不顧期美人掩淚長相思恨身不似<lb/>
<pb n="KR4h0143_WYG_005-12b"/>
花能飛花飛終恨沾塵泥安能與花飛去陽關西<lb/>
　　　苦旱行<lb/>
五月苦旱今未休青空烈火燔新秋雨師不仁龍失軄<lb/>
百鬼廟食茫無謀我欲箋天訴時事只恐天公亦昬睡<lb/>
蒼生性命吁可哀風雲何日從天来<lb/>
皇天不雨一百日千丈空潭㫁餘溼連山出火槁葉黃<lb/>
大野揚塵烈風赤田家父子相對泣枯禾一莖血一滴<lb/>
中夜起坐増百憂雲漢蒼蒼星歴歴<lb/>
<pb n="KR4h0143_WYG_005-13a"/>
吳鄉白波田作湖越鄉赤日溪潭枯衾裯不換一斗米<lb/>
細民食貧衾已無連艘積廩射厚利烏乎此曹天不誅<lb/>
聞道閩中米價賤南望梗塞悲長途<lb/>
　　　落葉行<lb/>
山窗獨眠抱秋冷四壁無聲中夜醒天清急雨忽萬㸃<lb/>
月出枯虵紛衆影開門颯颯非故林滿空亂葉摶愁陰<lb/>
石澗流紅百泉咽蘚痕掩碧孤蟬吟髙秋共誰聴蕭瑟<lb/>
却憶江南逺游客楚天搖落白日髙萬里扁舟蕩秋色<lb/>
<pb n="KR4h0143_WYG_005-13b"/>
江南客来歸山中葉亦稀相思繞徧寒樹下有恨願隨<lb/>
秋風吹山空夜寒風漸微慘慘霜露沾人衣哀鴻獨叫<lb/>
殘雲飛<lb/>
　　　燕子行<lb/>
清江朱樓相對開去年燕子雙歸来東風吹髙社雨歇<lb/>
一日倐忽飛千回翻身初向煙中沒掠地復穿花底岀<lb/>
花飛煙散江冥冥城郭參差滿斜日無情遊子去不還<lb/>
短書寄汝秋風前繡簾不卷春色斷空梁泥墮琵琶絃<lb/>
<pb n="KR4h0143_WYG_005-14a"/>
飛檣冉冉瀟湘浦春盡天涯路修阻一夜相思栁色深<lb/>
獨上樓頭淚如雨<lb/>
　　歐陽𤣥<lb/>
　　　春閨怨<lb/>
東風園林花草香芳閨寂寞春晝長佳人獨守情黙黙<lb/>
銀牀錦被閒鴛鴦終朝倦繡拈針指怕向花前聴鶯語<lb/>
喚回舊事千萬端杏臉蛾睂淚如雨玉郎去年辭家時<lb/>
緑楊紅杏嬌春暉緑楊紅杏色如舊悵望玉郎猶未歸<lb/>
<pb n="KR4h0143_WYG_005-14b"/>
一春魚鴈音書絶雪膚消瘦千腸結斷腸獨立幾黃昬<lb/>
那更青山苦啼鴂<lb/>
　　　和李溉之舞姬脫鞵吟<lb/>
宫袍繡蹙金花綺紅綃𦂳襯雙鸞尾盈盈慢服舞腰輕<lb/>
綵雲飛處香風起藕絲掣斷春雲鬆瑞蓮雙結並頭紅<lb/>
夭夭曲曲玉彎卷翠鳬飛去天欲輭玉階秀茁蘭筍長<lb/>
瓊沙迸出蘆芽淺徘徊困倚東風力溼砌香雲墜無跡<lb/>
無限嬌羞不自持君王喚起扶花立<lb/>
<pb n="KR4h0143_WYG_005-15a"/>
　　　題紫微老人大字歌<lb/>
紫微老人射生手挽強竟取黃金斗驃騎營中拜驍勇<lb/>
鳳皇池上稱耆舊時平腕力無所施筋力猶能學顔栁<lb/>
縱橫戎略結構體殺活兵機屈伸肘山莊劉氏得最多<lb/>
當日襜褕駐應久髙樓大扁曰明逺况有愛山并尚友<lb/>
我来後公五十年主人酌我樓中酒平田野水鳬鴈集<lb/>
重岡複嶺蛟龍走登髙欲賦乏佳興忽覩台躔照窗牖<lb/>
家藏有此希世珍取酒當為主人壽想當洗硯弢筆時<lb/>
<pb n="KR4h0143_WYG_005-15b"/>
羽箑生風劒龍吼焉知今人正傳玩名與麒麟同不朽<lb/>
嶠南鼪鼯十五秋老將如今安得有鄂公九原如可作<lb/>
養壽清商為公奏<lb/>
　　陳泰<lb/>
　　　題趙子昂畫馬歌<lb/>
九原駿骨埋地中一夕盡化霜皮松畫史刳松作神墨<lb/>
埽出騏驎帶松骨煙沙漠漠披風鬉精氣炯炯房星同<lb/>
天山無人草木白西極日沒黃河東時平使汝困轅軛<lb/>
<pb n="KR4h0143_WYG_005-16a"/>
不得變化騰為龍黃金擲送燕臺下當日君王惜髙價<lb/>
自從汗血去人間老死英雄空見畫千年祇說曹將軍<lb/>
弟子韓幹終無聞今之畫者趙翰林嗚呼三晉賢子孫<lb/>
　　　秋江釣月圖歌<hi>并序</hi>
　　秋谷李平章所善客鄱陽葉天文隠居不仕其行<lb/>
　　卷曰秋江釣月圖同年魯伯昭克哷濟蘇贈之以<lb/>
　　詩屬余次韻<lb/>
青蘿斷岸苔如髮天清水落魚龍窟中有江南漫浪翁<lb/>
<pb n="KR4h0143_WYG_005-16b"/>
獨棹秋江釣明月秋江月白芙蕖深扣舷夜和江神吟<lb/>
不須槎上泛牛斗瓊樓玉宇空人心千年白石今可煮<lb/>
一掬泉香擣雲母富貴知君已厭看翠黛紅妝夢中舞<lb/>
人間月色儘風波聞道君家月最多我亦扁舟下彭蠡<lb/>
到門相訪定如何<lb/>
　　　朔方歌<lb/>
朔方大野何寥哉悲風慘淡從天来初如巨壑吼陰浪<lb/>
忽似暗空行怒雷嚴風吹霜石為烈淅瀝飛沙砭人骨<lb/>
<pb n="KR4h0143_WYG_005-17a"/>
萬里書生二十餘疋馬来為朔方客朔方之人膽如斗<lb/>
不鬭才華鬭身手無復悲歌慷慨聲猶能使氣屠雞狗<lb/>
憑髙仰視太行山山氣空濛紫翠間東西日月自吞吐<lb/>
古今煙雲相往還太行勢盡西山起鳳舞龍蟠聳神偉<lb/>
昨夜燕山雪作團散落飛花漢宫裏朔方猛士氣凌雲<lb/>
白首防邊未策勲馬上相逢淚如㵼嗟我何為朔方野<lb/>
　　　梅花五友歌<lb/>
古人一水畫十日今我此畫凡幾筆生綃數幅畫水石<lb/>
<pb n="KR4h0143_WYG_005-17b"/>
獨立寒梅妙難識當其痛飲三百觴胸蟠勁氣不肯降<lb/>
龍牙弄泉噀白雪鶴翅捩漢飛𤣥霜瀟湘之濵渺平楚<lb/>
望美人兮在南浦夢回殘月照寒衾忽見瑤臺淡妝舞<lb/>
此時見畫心悵然吟蛩落木秋無邊化工知我惜花意<lb/>
墨香到骨花能言長松飛来蹙成卷竹色蘭芳静方見<lb/>
吾廬雖小物色多不待更買鵝溪絹<lb/>
　　　松障圖歌<lb/>
何人獨立身堂堂十八公子鬚髥蒼凝冰不遣勢摧折<lb/>
<pb n="KR4h0143_WYG_005-18a"/>
清籟時與髥低昂蘭為兄兮雪為友燕坐松間自呼酒<lb/>
眼花耳熱鱗鬛生千尺龍蛇入揮手手中松月自離筆<lb/>
已見雲煙生蓊鬱儻非白晝堂宇空真訝幽陰鬼神出<lb/>
平生始識顔平原堅苦絶勝甜中邊世間畫史千金價<lb/>
惜哉此松不多畫<lb/>
　　　紙帳歌和全初上人韻并簡劉光朝時朝納寵<lb/>
　　　故戲之耳<lb/>
道人於事百不聞嵗晩鶴骨誰相温禪林蠒光薄如霧<lb/>
<pb n="KR4h0143_WYG_005-18b"/>
宜月宜霜復宜露夢回蘄竹生清寒五月幻得梅花看<lb/>
初疑脆膜輕無力一片凝秋剡中色道人巧手天機深<lb/>
兩杵獨伴堦蛩吟卷舒似聴枯葉音珍重莫遣煙煤侵<lb/>
百年富貴誰能免錦幄彤廬語恩怨可憐老楮嵗寒心<lb/>
用舎在吾難自薦君不見燕山穹廬氊百幅狎坐圍春<lb/>
醉紅玉道人不學製戎衣空煮南山卧茅屋安知幕天<lb/>
席地一希夷長共青山白雲宿<lb/>
　　　奉和趙秋巘閏七夕樂章<lb/>
<pb n="KR4h0143_WYG_005-19a"/>
翠鳳毶毶刷新羽一霎香車洗塵宇秋𤓰老盡畫屏空<lb/>
小扇無人拜星渚武丁去作宫門仙昨暮重開青瑣煙<lb/>
長河十日一到海三疊回波金碧鮮剛風洶湧太古裂<lb/>
天上至尊寧晏眠六龍西行鼓聲急芙蓉捲露旌旗濕<lb/>
今年烏鵲最辛勤秃尾爬沙向龍泣秖憂帝怒星為石<lb/>
八極長懸曙光赤鵲飛入海海未回化日相望見何日<lb/>
　　　貧女行<lb/>
貧家養女纔十五手足如綿獨當戸阿爺前月去行商<lb/>
<pb n="KR4h0143_WYG_005-19b"/>
小弟伶仃未離母筠籃日暮挑菜葵倩人還糴防朝炊<lb/>
簪花枝重黃垂額汲澗泉深緑照眉生時不得嫁時力<lb/>
却喜夫家慣耕織堂前供養老姑存姑為艱難少顔色<lb/>
夜来小弟報平安見説新年百計寛此身豈願獨温飽<lb/>
父母養我良辛酸<lb/>
　　　萬里行<lb/>
恨身不及生北方出門萬里無贏糧飢鷹志豈在狐兔<lb/>
日暮啄雪猶徬徨早年結束耻游俠絶處季孟并李陽<lb/>
<pb n="KR4h0143_WYG_005-20a"/>
摴蒱又不學劉毅百萬一擲生輝光縱鱗暫脫騎鯨勢<lb/>
弱羽徒干薦鶚章門下雖通齊相國馬前難拜北平王<lb/>
歸來把鏡但搔首科斗蟲魚負君久金章一笑雷電奔<lb/>
我豈終身合箝口錦嫣鴨緑芙蓉秋觥船卷月秦姬樓<lb/>
蛾睂為我歌世事何必愁東邊日出西邊沒南北生人<lb/>
俱白頭<lb/>
　　　集民謡<lb/>
苗青青東阡西陌苗如雲經年不雨過秋半苗穗不實<lb/>
<pb n="KR4h0143_WYG_005-20b"/>
空輪囷田家留苗見霜雪免使糶嵗勞耕耘縣官催租<lb/>
吏胥急糴粟輸官莫論直勸農使者不汝恤<lb/>
蕨澄澄新春食蕨留蕨根凌晨斸根暮舂杵㶑㶑大甕<lb/>
流黃渾常年春寒粉始凍誰信秋暑霜翻盆窮通有數<lb/>
今已識為死為生尚難測獨立蒼茫面如雪<lb/>
　　　和陸放翁白苧詞<lb/>
美人獨宿青樓空素煙不斷楊栁風含情脉脈剪刀裏<lb/>
一片湘江明月中去年秋機織雙杵裁寄征夫送寒暑<lb/>
<pb n="KR4h0143_WYG_005-21a"/>
望斷遼陽信不歸長夜停梭聴鸚鵡<lb/>
　　宋本<lb/>
　　　舶上謡送伯庸以畨貨事奉使閩浙十首<hi>録六首</hi>
江華江月要才情多病堪憐馬長卿莫向都門折楊栁<lb/>
帝鄉春色不南行<lb/>
琉球真臘接闍婆日本辰韓濊貊倭番船去時遺矴石<lb/>
年年到處海無波<lb/>
湧金門外是西湖隄上垂楊盡姓蘇作得吳趨阿誰唱<lb/>
<pb n="KR4h0143_WYG_005-21b"/>
小卿墳上露蘭枯<lb/>
舊時家近黒橋街三十餘年不往来憑仗使君一問訊<lb/>
楊梅銀杏幾回開<hi>余以至元卄六年出杭故居東廂隅四條巷旁有橋名黒橋居有楊梅銀</hi>
<hi>杏二樹在巨井上園</hi>
素馨華畔十八孃炎雲瑞露酌天漿一日供厨三百顆<lb/>
使君舘劵莫支羊<lb/>
東海澄清南海凉公厨海錯照壺觴郎君鮝好江珧脆<lb/>
水母線明烏賊香<lb/>
<pb n="KR4h0143_WYG_005-22a"/>
　　　灤河吟<lb/>
灤河上遊陿㳙㳙僅如帶偏嶺下橫渡復遶行都外頗<lb/>
聞㑹衆潦既逺勢滂沛雖為禹貢道獨與東海㑹乃知<lb/>
能自致天壤無廣大<lb/>
　　宋褧<lb/>
　　　凉夜吟<hi>十五嵗作</hi>
雲頭金玦秋意生南城啼鳥三四聲漙漙斜露銅鋪溼<lb/>
䦨下幽花香氣清倡樓苕華咽凝管波底老龍求子鳴<lb/>
<pb n="KR4h0143_WYG_005-22b"/>
蕭蕭竹樹小山雨驚覺佳人夢中語濕螢寥落階莎寒<lb/>
拂拭桃笙掩閨戸<lb/>
　　　洗車雨<hi>每七日有雨俗謂天帝為織女洗車</hi>
一從去嵗閑油壁塵暗香軿有誰拭瓊娥玉媵莫遲回<lb/>
為我飛書呼軫畢雄雷雌電傾河来寳輪濯濯無纎埃<lb/>
桂香陌上不泥濘虚無指㸃回蓬莱烏橋銀浦沾濡徹<lb/>
鳳靷鸞鞭潔如雪猶恐黃姑涉病深更擘濕雲填古轍<lb/>
　　　秋絃怨<lb/>
<pb n="KR4h0143_WYG_005-23a"/>
海風吹凉薄璇宇桂壓鉤䦨秋作主銀灣凝月澹游溶<lb/>
雲彩粼粼鶱鳳羽玉帳縣紗塞夢寒沙淚啼秋山迸泉<lb/>
哀蛩不解論心素金字箜篌挑夜絃大漠沙如雲去京<lb/>
三萬里絃聲隔秦城無路入君耳七星橫西露漫漫金<lb/>
刀翦衣丁夜眠他日賜金髙似屋嫖姚應是貯嬋媛<lb/>
　　　流黃引<lb/>
桂庭月午啼螿閒鸞宫露下冰紈單酥燈毳帳鴈門塞<lb/>
妾心料此中閨寒流黃縮澀微含潤錦石鋪雲瑩相襯<lb/>
<pb n="KR4h0143_WYG_005-23b"/>
細腰杵急夜如年擣碎商飇不知困春纎易製添光澤<lb/>
鳳花入眼波紋溢東天皜皜呼侍兒快取衣箱金粟尺<lb/>
　　　竹枝歌<hi>洞庭舟中賦</hi>
東山日赤雲氣昬河姑勸我莫出門持筐採得桑葉滿<lb/>
直到阻雨溪南村<lb/>
　　　竹枝歌<hi>送余徳輝還池州</hi>
沙渚青青芳草茁梅根潮落蒲芽發江頭少婦卜金錢<lb/>
行人歸来有華髮<lb/>
<pb n="KR4h0143_WYG_005-24a"/>
　　　楊栁詞<lb/>
夾道青青到鳳城一般飛絮兩般情離筵見處泣相送<lb/>
歸鞍撲著喜相迎<lb/>
北客還鄉二十年来時楊栁故堪憐而今張緒生華髮<lb/>
手弄柔條一惘然<lb/>
　　　轆轤曲<lb/>
漢月轉桐枝羅衣怯嫩颸銀缾輕墜放驚散乳鴉兒<lb/>
　　　緑水曲<lb/>
<pb n="KR4h0143_WYG_005-24b"/>
妾家若耶溪門扉緑水西桂月破煙暝波明楓影低潮<lb/>
痕暗沙觜浦影空雲飛蘋洲風未起待妾採蓮歸<lb/>
　　　楊花曲<lb/>
宫鶯百囀花房委燕子日長三月尾玳瑁鉤簾後閣空<lb/>
殘紅拂度銀塘水白袷春衫俠少年旌旗别恨相縈牽<lb/>
盧家小娘不閉戸低回交舞妝臺前輭風吹香嬌脈脈<lb/>
西園塢徑東園陌雲踪雨跡杳難憑青年誤殺金釵客<lb/>
　　　杏蠟辭<hi>和馬伯庸泰定元年作時初忝第科</hi>
<pb n="KR4h0143_WYG_005-25a"/>
霞綃簇春笑紅雨曲江芳情惱游子郎君焰光髙二丈<lb/>
燒殺杏花三十里觴酣小駐龎姨家鶯歌溜玉鏗紅牙<lb/>
華裾飄麝鬢豪緑上馬行陪擇壻車<lb/>
　　王士熙<lb/>
　　　雲山辭<lb/>
山氲氲兮出雲又泠泠兮以雨倏日出兮雲飛山青青<lb/>
兮極浦橫浮雲兮水粼粼褰杜若兮采白蘋葺荷宇兮<lb/>
桂為棟臨江睪兮悵懷人<lb/>
<pb n="KR4h0143_WYG_005-25b"/>
　　　江上行<lb/>
蕭蕭江上竹依依徧山麓晨霞屑明金夕月擁寒玉梢<lb/>
梢緑鳳翼葉葉青鸞足深叢疑立壁髙節折垂纛荒凉<lb/>
含雨露歴亂同草木不求筍煮羮不求椽架屋褰條作<lb/>
長笛吹我平調曲<lb/>
　　　青青河畔草<lb/>
青青河畔草江上春来早春来不見人思君千里道千<lb/>
里君當還夙昔奉容顔青樓獨居妾含情山上山白鴈<lb/>
<pb n="KR4h0143_WYG_005-26a"/>
歸塞北一行千萬憶團團月出雲却使妾見君<lb/>
　　　君莫舞<lb/>
獸環魚鑰開九門長刀閃月如雲屯軍中置酒毛髮立<lb/>
楚漢瞋目爭乾坤楯上切肉衫血涴白璧入手玉斗破<lb/>
悲風烈日吹秦聲赤龍將飛沐猴卧項莊項莊君莫舞<lb/>
以力取人天不與明珠美女棄若遺誰遣驪山作焦土<lb/>
戰旗髙髙日向曛天空雲散猶待君漢王夜走灞上路<lb/>
紀信成灰范増去<lb/>
<pb n="KR4h0143_WYG_005-26b"/>
　　　行路難<lb/>
請君莫縱珊瑚鞭山髙泥滑馬不前請君莫駕木蘭船<lb/>
長江大浪髙觸天瞿塘之口鐵鎖絡石棧縈紆木排閣<lb/>
朝朝日日有人行歇櫂停韀驚險惡飢虎坐嘯哀猨啼<lb/>
林深霧重風又凄罥衣絆足竹刺短濳形射影沙蟲低<lb/>
昨夜雲月暗今朝煙霧迷青天蕩蕩紅日逺王孫遊兮<lb/>
草萋萋行路難歸去来振衣滌塵轉淮海故山之雲莫<lb/>
相猜行路難古猶今翻手覆手由人心江空月落長短<lb/>
<pb n="KR4h0143_WYG_005-27a"/>
吟<lb/>
轔轔之車渡黃河汎汎之舟江上波漢使叱馭九折坂<lb/>
將軍橫旗下牂牁君不見長安大道人如蟻漏盡鐘鳴<lb/>
行不已又不見吳江八月人戲潮赤脚蹴踏潮愈髙男<lb/>
兒有志在四方憂思坎軻纒風霜不及江南豪富兒一<lb/>
生足不下中堂烹龍膏薦麟髓千金一笑如花美忽然<lb/>
對面九疑峯送君千里復萬里生鐵無光劒花紫薄霜<lb/>
碎碎月在水雞鳴函谷雲縱橫志士長歌中夜起<lb/>
<pb n="KR4h0143_WYG_005-27b"/>
　　　古意<lb/>
彈琴罷離聲置酒喜合并奉君藍田之玉巵凉州蒲萄<lb/>
新釀成君醉不肯飲月華為誰明羅襦起舞錦茵動花<lb/>
落簾前驚乳鳳五更上馬雲滿天馬蹄却厭鳴珂重不<lb/>
向章臺學鬭雞為通名姓入金閨銅壺滴滴宫漏晩鴛<lb/>
鴦飛来池水滿<lb/>
　　　玉環引送伯庸北上<lb/>
崑山有美璞昆吾有寳刀推雪漉寒冰凝此英瓊瑶團<lb/>
<pb n="KR4h0143_WYG_005-28a"/>
團月長滿皛皛白雲淺似環環無窮寥寥人意逺有美<lb/>
天山人皎潔同精神禁垣青春多大佩垂朝紳腰無大<lb/>
羽箭肘有如斗印結束上京行騮駒驟長靷不採珊瑚<lb/>
鉤海深安可求不執水蒼璧漢庭羅公侯愛此玲瓏質<lb/>
題詩贈與客百金一朝傾三年不可得不得只空行山<lb/>
泉琴峽鳴摩挲龍門石憶憶應留情天風北極髙歸塗<lb/>
踏霜草不惜玉環分只願君還早<lb/>
　　　早朝行<lb/>
<pb n="KR4h0143_WYG_005-28b"/>
石城啼鳥翻曙光千門萬戸開未央丞相珂馬沙堤長<lb/>
奏章催喚東曹郎燕山驛騎朝来到雨澤十分九州報<lb/>
輦金䭾帛分逺行龍沙士飽無鼓聲閣中龍牀琢白玉<lb/>
瑟瑟圍屏海波緑曲䦨五月櫻桃紅舜琴日日彈薫風<lb/>
　　　白苧詞<lb/>
窄衫裁苧清如冰踏茵起舞雲層層纎手宛轉拂輕燕<lb/>
畫鼓逐拍涼州徧長衢蹀躞去馬蹄五更殘月聞鶯啼<lb/>
誰能不思更不憶獨倚朱門望雲立庭前碧樹垂晩花<lb/>
<pb n="KR4h0143_WYG_005-29a"/>
来禽熟時郎到家<lb/>
　　　李宫人琵琶引<lb/>
瓊花春島百花香太液池邊夜色凉一曲六么天上譜<lb/>
君王曽進紫霞觴<lb/>
龍柱雕犀錦面妝春風一抹綵絲長新聲不用黃金撥<lb/>
玉指蕭蕭弄晩涼<lb/>
鸞輿五月幸龍岡宣喚新聲促曉妝撥斷冰絃秋滿眼<lb/>
塞天雲碧草茫茫<lb/>
<pb n="KR4h0143_WYG_005-29b"/>
紫檀别殿鎖春光鈴索聲閑白日長不似開元敎坊曲<lb/>
太真㣲醉撥龍香<lb/>
一入深宫嵗月長承恩曽得侍昭陽檀槽按出新翻曲<lb/>
五色雲中落鳳皇<lb/>
越羅蜀錦舊衣裳贏得旁人識賜香莫對琵琶思往事<lb/>
聲聲彈出㫁人腸<lb/>
瑶池髙宴奏清商偷得蟠桃帶露嘗莫道仙凡便成隔<lb/>
時時青鳥向人翔<lb/>
<pb n="KR4h0143_WYG_005-30a"/>
賤妾霞宫母在堂當年雲鬢共蒼蒼太平傳得梨園譜<lb/>
似説春風夢一場<lb/>
劒舞當年識大孃花奴羯鼓漫悲傷貞元朝士仍多在<lb/>
應笑青衫泣白郎<lb/>
　　　竹枝詞<lb/>
居庸山前澗水多白榆林下石坡陀後来纔度槍竿嶺<lb/>
前車昨日到灤河<lb/>
宫裝騕褭錦障泥百兩氊車一字齊夜宿巖前覓泉水<lb/>
<pb n="KR4h0143_WYG_005-30b"/>
林中還有子規啼<lb/>
新雨霏霏緑罽勻馬啼何處有沙塵阿誰能翦山前草<lb/>
贈與佳人作舞茵<lb/>
車簾都卷錦流蘇自控金鞍撚僕姑草間白雀能言語<lb/>
莫學江南唱鷓鴣<lb/>
山前馬陳爛如雲九夏如秋不是春昨夜元冥剪飛雪<lb/>
雲州山裏盡堆銀<lb/>
山上去採芍藥花山前来尋地椒芽土屋青帘留買酒<lb/>
<pb n="KR4h0143_WYG_005-31a"/>
石泉老衲喚供茶<lb/>
　　　上都栁枝詞<lb/>
曽見上都楊栁枝龍江女兒好腰肢西錦纒頭急催酒<lb/>
舞到秋来人去時<lb/>
惹雪和煙復帶霜小東門外萬條長君王夜過五花殿<lb/>
曽與龍駒繫紫韁<lb/>
来時垂葉嫩青青歸去西風又飄零願得儂身長似栁<lb/>
年年天上作飛星<lb/>
<pb n="KR4h0143_WYG_005-31b"/>
儂在南都見栁花花紅栁緑有人家如今四月猶飛絮<lb/>
沙磧蕭蕭映草芽<lb/>
雪色驊騮窈窕騎宫羅窄袖袂能垂駐向山前折楊栁<lb/>
戲撚柔條作笛吹<lb/>
偏嶺前頭樹樹逢輕於蒼檜短於松急風卷絮悲游子<lb/>
永日留陰送去儂<lb/>
合門嶺上雪淒淒小樹雲深望欲迷何日汶陽尋故里<lb/>
緑陰隂裏聽鶯啼<lb/>
<pb n="KR4h0143_WYG_005-32a"/>
　　察濟<lb/>
　　　送别曲<lb/>
曈曨出扶桑照見大黒洋直升中天上萬國蒙清光三<lb/>
山樓閣蓬莱東丹霞翠壁金芙蓉鴻濛凝結古元氣我<lb/>
欲往遊從赤松郯郎朝玉京船發南風生海頭撾鼓人<lb/>
起舞椎牛釃酒祈神明逺寄平安書十日到直沽阿翁<lb/>
髮半白莫醉黃公壚<lb/>
　　胡助<lb/>
<pb n="KR4h0143_WYG_005-32b"/>
　　　春草曲<hi>余為太常博士歸田道出梁溪為華彦清賦此</hi>
春風如水流春草生芳洲遊子有逺志居人無别愁居<lb/>
人伊誰華氏子不出庭闈奉甘㫖可憐遊子萍相似春<lb/>
愁草緑千萬里兒衣母線春風吹春暉滿堂草菲菲遊<lb/>
子歸来慈母喜階前鬬草争兒戲<lb/>
　　歐陽應丙<lb/>
　　　小姑山謡<lb/>
小姑近在水中央薜荔為衣蘭佩香翡翠奮翼青霞光<lb/>
<pb n="KR4h0143_WYG_005-33a"/>
　宛其螓首蛾眉長紫金芙蓉出緑波白玉臺鏡開青螺<lb/>
　涉江浩蕩興無極臨風窈窕揚清歌大姑阿姨寄傳語<lb/>
　相望煙波奈何許日暖江南滿白蘋金釵落地湍風起<lb/>
　　　趙橚<lb/>
　　　　曉寒曲<lb/>
　曲欄㢘纎杏花雨博山煙飛裊晴縷夢回金帳春融融<lb/>
　鸚鵡驚寒隔窗語美人曉妝雲滿梳栁風吹香入氍毹<lb/>
　翠環裊裊綰不斷寳釵壓鬢紅珊瑚丫鬟捲簾采桃葉<lb/>
<pb n="KR4h0143_WYG_005-33b"/>
　驚起一雙黃蛺蝶<lb/>
　　　　秋宵吟<lb/>
　平林薄暮風淅瀝黄金滿地秋狼籍新月出嶺光欲流<lb/>
　萬籟無聲夜寥闃誰家美人吹鳳簫彩鸞對舞摩青霄<lb/>
　䦨干縹緲碧雲逺天風入骨涼蕭蕭銅壺水寒銀箭澀<lb/>
　玉露滴空衣袂濕釭花落盡爐煙收幽懷耿耿生新愁<lb/>
　寒螿啼碎人間秋<lb/>
御選元詩卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_078-1a"/>
　欽定四庫全書<lb/>
御選元詩巻七十八<lb/>
　　七言絶句十一<lb/>
　　　瑪魯<lb/>
　　　　八月既望訪古鼎上人時庭桂盛開因賦絶句<lb/>
　　　以　贈<lb/>
　桂花隂下坐談空况在清虛玉府中海上滿庭秋一色<lb/>
　天香和露滴西風<lb/>
<pb n="KR4h0143_WYG_078-1b"/>
　　　　春曉<lb/>
　香霧空濛落月低六街官馬散銀蹏芙蓉帳底夢初醒<lb/>
　卧聴栗留花外嗁<lb/>
　　　練魯<lb/>
　　　　北斗山<lb/>
　隱者巢居在翠微松花服食蔦蘿衣人間萬事不著眼<lb/>
　坐看白雲天際飛<lb/>
　　　丁鶴年<lb/>
<pb n="KR4h0143_WYG_078-2a"/>
　　　題茀郎天馬圖<lb/>
春明立仗氣如山顧盼俄空十二閑一去瑶池消息斷<lb/>
西風吹影落人間<lb/>
　　　題畫<lb/>
江樹青紅江草黄好山不斷楚天長雲中樓觀無人住<lb/>
只有秋聲送夕陽<lb/>
　　　題萬嵗山玩月圖<lb/>
金銀樓觀蔚嵯峨琪樹風凉秋漸多徙倚危闌倍惆悵<lb/>
<pb n="KR4h0143_WYG_078-2b"/>
月中猶見舊山河<lb/>
　　　梧桐<lb/>
井梧徹夜下霜風錦繡園林瞬息空老盡秋容何足惜<lb/>
鳳巢吹墮月明中<lb/>
　　　聞雁<lb/>
月落江城轉四更旅魂和夢到灤京醒來獨背寒燈坐<lb/>
風送長空雁幾聲<lb/>
　　　題梅花扇靣寄伍實僉憲<lb/>
<pb n="KR4h0143_WYG_078-3a"/>
憶向西湖蹋早春萬花如玉月如銀一枝照影臨清淺<lb/>
滿面氷霜似故人<lb/>
　　　紅梅<lb/>
姑射仙人鍊玉砂丹光晴貫洞中霞無端半夜東風起<lb/>
吹作江南第一花<lb/>
　　　水仙花<lb/>
湘雲冉冉月依依翠袖霓裳作隊歸怪底香風吹不斷<lb/>
水晶宫裏宴江妃<lb/>
<pb n="KR4h0143_WYG_078-3b"/>
影娥池上曉凉多羅襪生塵水不波一夜碧雲凝作夢<lb/>
醒來無奈月明何<lb/>
　　　題唐申王三駿圖<lb/>
三駿英英出渥洼太平芻束飽天家誰知百戰平河北<lb/>
汗血功歸獅子花<lb/>
　　　武昌南湖度夏<lb/>
湖山新雨洗炎埃萬朶青蓮鏡裡開日暮菱歌動南浦<lb/>
女郎雙槳蕩舟來<lb/>
<pb n="KR4h0143_WYG_078-4a"/>
　　　題林泉野趣圖<lb/>
清江白石帶疎林樊口幽居尚可尋夢裏草堂無恙在<lb/>
秋風春雨總關心<lb/>
　　方道叡<lb/>
　　　題白雉山圖<lb/>
一櫂何人弄碧流離離霜樹見西洲新安江水清無底<lb/>
白雉山高萬仭秋<lb/>
　　趙汸<lb/>
<pb n="KR4h0143_WYG_078-4b"/>
　　　次韻答何判簿見寄<lb/>
少駐沙邊載月舟依依父老話平疇霜清木落山容静<lb/>
三十六峰渾是秋<lb/>
　　金㳙<lb/>
　　　秋夜<lb/>
獨自歸來秋夜静雨濕寒雲小窗暝竹爐無火客思茶<lb/>
隔樹人家有燈影<lb/>
　　　冬夜<lb/>
<pb n="KR4h0143_WYG_078-5a"/>
獨坐夜深人讀易屋外雪明如月色松寒老鶴睡不成<lb/>
飛下窗前伴人立<lb/>
　　　春晴<lb/>
曉風吹暖破隂雲草色湖光轉緑㾗試看海棠枝上月<lb/>
定将花影到重門<lb/>
　　　遊赤松<lb/>
枕石聴流夢未安碧雲蘿薜古祠寒夜深鸞鶴羣仙過<lb/>
人在青松月下看<lb/>
<pb n="KR4h0143_WYG_078-5b"/>
　　　邨園<lb/>
半畝村園接水涯誅茅新構小書齋窗前不用栽花柳<lb/>
只對青山景自佳<lb/>
　　　春曉偶成<lb/>
清晨睡起覺衣單亭舘東風怕倚闌一夜好春吹作恨<lb/>
梨花寂寞雨鳩寒<lb/>
　　　幽興<lb/>
閉門不出動十日雨後憑闌眼倍明萬樹飛花将欲盡<lb/>
<pb n="KR4h0143_WYG_078-6a"/>
一池春水漲浮萍<lb/>
　　　趙昌海棠圖<lb/>
銀燭燒殘夢未回舊家庭院已荒苔玉簫聲杳人何處<lb/>
惟有東風燕子來<lb/>
　　　幽興<lb/>
燕子飛來近畫檐暮春時節雨纎纎杏花落盡無情緒<lb/>
何處人家有酒帘<lb/>
　　謝應芳<lb/>
<pb n="KR4h0143_WYG_078-6b"/>
　　　嘉定道中<lb/>
黍熟湖田花鴨飛雨香秋浦篛魚肥野翁織屨街頭賣<lb/>
日暮裹鹽沽酒歸<lb/>
趁潮艇子若游龍潮落横塘日下舂負郭人家星散住<lb/>
水邊多種木芙蓉<lb/>
　　　題春林雨意圖<lb/>
前山後山雲氣濃欲雨不雨天無風記得去年初夏裏<lb/>
此時船過隔湖東<lb/>
<pb n="KR4h0143_WYG_078-7a"/>
　　　和浦玉田清明日郊行<lb/>
湖上新堤踏軟沙少年人靣映桃花花村風物渾如舊<lb/>
獨欠青帘賣酒家<lb/>
一幅春雲巧似裁隔湖飛過碧山來野橋小立題詩處<lb/>
夾竹桃花爛漫開<lb/>
　　　和臨寒食有感<lb/>
何處登臨散客愁千墩浦上聴漁謳清明落盡梨花雪<lb/>
能得春風幾日遊<lb/>
<pb n="KR4h0143_WYG_078-7b"/>
一逕落花春晝静四鄰嘉樹緑隂繁兒曹忘却懷鄉意<lb/>
浪說春風似故園<lb/>
　　　四月二日林自<graphic n="KR4008" url="https://raw.githubusercontent.com/kanripo/KR-Gaiji/master/images/KR4008.png" mimeType="image/png"/>城歸冩呈遷居詩四首因以<lb/>
　　　述懷并記時事<hi>錄三首</hi>
鶴長鳬短世難齊滿眼風塵客路迷竈突未黔居未徙<lb/>
兒曹况在兩湖西<lb/>
六幅蒲帆帶雨開<graphic n="KR4008" url="https://raw.githubusercontent.com/kanripo/KR-Gaiji/master/images/KR4008.png" mimeType="image/png"/>城艇子過湖來老妻正倚門前樹<lb/>
雪色楊花覆綠苔<lb/>
<pb n="KR4h0143_WYG_078-8a"/>
僦得山居鑿井新客來不厭煮茶頻屋頭驀地顛風起<lb/>
狼籍桃花滿樹春<lb/>
　　　和許君善郊居<lb/>
秋色蒼茫日落斜鯉魚風起荻飛花先生晩酌依稀醉<lb/>
吹笛漁童恰到家<lb/>
　　　寄徑山顔恱堂長老<lb/>
每憶城南隱者家崑山石火徑山茶年年春晩重門閉<lb/>
怕聴階前落地花<lb/>
<pb n="KR4h0143_WYG_078-8b"/>
　　　江山漁樂圖<lb/>
數口妻兒網一張船為家舍水為鄉江南江北山如畫<lb/>
欵乃聲中送夕陽<lb/>
　　　和王有恒野歩<lb/>
芳草青青路欲迷白頭有客共扶藜吳田半没桃花水<lb/>
辜負春風布糓啼<lb/>
　　　寄南宗僧綱和尚<lb/>
去年同㸔中秋月東閣開窗夜賦詩閣下桂花無恙否<lb/>
<pb n="KR4h0143_WYG_078-9a"/>
秋風又到去年時<lb/>
　　　次韻答臧尚廸先生見贈<lb/>
延陵野唱風吹去曲誤誰知顧且聴湖海卧遊春晝静<lb/>
一簾花雨集中庭<lb/>
　　張庸<lb/>
　　　梅<lb/>
拄杖尋春路不賖小橋流水野人家千年老榦屈如鐵<lb/>
一夜東風都作花<lb/>
<pb n="KR4h0143_WYG_078-9b"/>
　　馬庸<lb/>
　　　題仲穆㸔雲圖<lb/>
雲擁秋空落鏡臺道人日日好懷開山頭半夜風雷作<lb/>
驚起雙龍出峽來<lb/>
　　張糓<lb/>
　　　絶句<lb/>
隱居城市絶塵埃秋菊春來手自栽一卷楞伽讀未罷<lb/>
南山相對翠崔嵬<lb/>
<pb n="KR4h0143_WYG_078-10a"/>
　　朱武<lb/>
　　　題張子正春雨鳴鳩圖<lb/>
東風簾捲小紅樓三月梨花叫錦鳩曽得玉人將鳳管<lb/>
隔花低按小梁州<lb/>
　　鄧伯言<lb/>
　　　題雲林子南村隱居圖<lb/>
髙人卜築避塵埃山似蓮花水靣開半晝猶眠疑是夜<lb/>
推窗只許月明來<lb/>
<pb n="KR4h0143_WYG_078-10b"/>
　　金信<lb/>
　　　白原山<lb/>
花開山樹紅垂屋波漲溪流綠遶村咫尺春泥初雨後<lb/>
尋常亂插是雲根<lb/>
　　邱處機<lb/>
　　　煙霞洞<lb/>
山雲勃勃湧驚濤海水漫漫浸巨鼇極目下觀千萬里<lb/>
扶桑依約見蟠桃<lb/>
<pb n="KR4h0143_WYG_078-11a"/>
白石磷磷繞洞泉蒼松鬱鬱鎖寒煙碧桃花發朱櫻秀<lb/>
别是人間一洞天<lb/>
海上羣山培塿多姑餘高峻出陂陀太平直與稽天翠<lb/>
五岳高標未見過<lb/>
海曲山河洞府低蓬壺閬苑海東西仙人玉女時遊集<lb/>
不許桃源過客迷<lb/>
　　　鼇山<lb/>
重岡複嶺勢崔嵬照眼雲山翠作堆路轉山腰三百曲<lb/>
<pb n="KR4h0143_WYG_078-11b"/>
行人一歩一徘徊<lb/>
　　　秋陽觀<lb/>
秋陽觀後碧巖深萬頃煙霞插翠岑一徑飛花春水急<lb/>
灣環流出洞天心<lb/>
羣山一帶碧嵯峨上有羣仙日夜過洞府深沉人不到<lb/>
時聞巖壁洞仙歌<lb/>
　　聶碧<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>
　　　咏所見<lb/>
<pb n="KR4h0143_WYG_078-12a"/>
當年結髮在深閨豈料人生有別離到底不知因色誤<lb/>
馬前猶自買臙脂<lb/>
　　梁大柱<lb/>
　　　與存此山上人山行<lb/>
一聲兩聲松子落三片五片楓葉飛夕陽下山新月上<lb/>
道人相伴一僧歸<lb/>
　　張與材<lb/>
　　　冲元觀<lb/>
<pb n="KR4h0143_WYG_078-12b"/>
參差樓閣半天中六月清風百尺松隱約齋壇低曉月<lb/>
五雲深處一聲鐘<lb/>
　　馬臻<lb/>
　　　竹窗<lb/>
竹窗西日曉來明桂子香中鶴夢清侍立小童閒不動<lb/>
蕭蕭石鼎煑茶聲<lb/>
　　　題墨竹<lb/>
拂雲標格嵗寒心墨色分隂重又輕不似渭川千畝綠<lb/>
<pb n="KR4h0143_WYG_078-13a"/>
只和風雨作秋聲<lb/>
　　　春日幽居<lb/>
淺淺春風尚帶寒日斜香篆半燒殘杏花一樹開如錦<lb/>
怕觸嗁鶯不倚闌<lb/>
　　　雪<lb/>
冷逼街頭酒價高晩來風急更蕭騷青樓醉舞不歸去<lb/>
江上一蓑憐汝曹<lb/>
　　　秋日即事<lb/>
<pb n="KR4h0143_WYG_078-13b"/>
芙蓉涼淺未全紅稚子攔街鬬草蟲節物變遷風景在<lb/>
故園心事不言中<lb/>
　　　海棠<lb/>
殷紅含露臥朝寒疑是春工畫未乾底事詩人吟不穩<lb/>
直湏燒燭夜深㸔<lb/>
　　　賣藥翁<lb/>
山人本在山中住偶向城中賣藥去不道石潭龍出雲<lb/>
失却朝來下山處<lb/>
<pb n="KR4h0143_WYG_078-14a"/>
　　　睡起<lb/>
紅葵遶砌竹風凉睡起呼童上午香一帶粉牆平似紙<lb/>
閒研水墨畫瀟湘<lb/>
　　　見柳詠懷<lb/>
畫船曽繫柳邊橋歌舞升平樂意饒事去却憐橋畔栁<lb/>
春來猶學舞兒腰<lb/>
　　　憶春<lb/>
斷畦零落薺花明雨過平湖水漸生坐久忽思春去逺<lb/>
<pb n="KR4h0143_WYG_078-14b"/>
綠隂濃淡隱啼鶯<lb/>
　　　吟雪<lb/>
四山削玉水無波冷坐孤吟意趣多未必朱門知此味<lb/>
紅鑪畫閣正笙歌<lb/>
　　　灤都寓興<lb/>
昨夜分明夢到家庭前開遍石榴花龍門不放東風過<lb/>
五月平灤雪滿沙<lb/>
　　　金臺文廟石鼓<lb/>
<pb n="KR4h0143_WYG_078-15a"/>
獵碣䥴功事惘然摩挲壞石卧寒煙昌黎已道文殘缺<lb/>
又較昌黎五百年<lb/>
　　　吳中<lb/>
故鄉别久語音訛喜聴呉音入櫂歌萬里歸來心未穩<lb/>
夜闌猶夢過關河<lb/>
　　　鷺<lb/>
水風吹冷逼菰蒲藕葉欹斜一半枯玉立鷺鷥渾不動<lb/>
滿身煙雨㸔西湖<lb/>
<pb n="KR4h0143_WYG_078-15b"/>
　　　至節即事<hi>并序</hi>　<hi>録七首</hi>
　　癸酉嵗長至節效王建體偶成絶句十首余年始<lb/>
　　二十即一時之事寓一時之意故淪落不復收今<lb/>
　　於故篋中得其舊藁青燈三復如對故人樂天云<lb/>
　　欲留年少待富貴富貴不來年少去乃知年少承<lb/>
　　平之樂誠不易逢三十餘年恍一夢寐吁予老矣<lb/>
　　滿簪華髮投迹空林情之所來不覺涕下故錄於<lb/>
　　巻末以重感慨云<lb/>
<pb n="KR4h0143_WYG_078-16a"/>
天街曉色瑞煙濃名紙相傳盡賀冬繡幕家家渾不巻<lb/>
呼盧笑語自從客<lb/>
閒㸔來往坐多時雨洒香塵土溼微珠翠壓頭行不穩<lb/>
嬌羞兒女把人衣<lb/>
昨夜梅花已報春地瓶移插更精神酒酣纎手争來折<lb/>
鸚鵡回頭不敢嗔<lb/>
已有紗籠照舞兒喧喧鼓笛自相隨誰家院落來呼喚<lb/>
門外天明也不知<lb/>
<pb n="KR4h0143_WYG_078-16b"/>
簾旌疊疊繡鮫綃遮䕶香風不放消却恐酒闌先睡去<lb/>
預敎小玉問明朝<lb/>
新詞聴徹思徘徊侍女擎羹下箸遲紅燭有花心暗喜<lb/>
流蘇雙挂玉梅枝<lb/>
店舍喧嘩徹夜開熒煌燭火映樓臺歡遊未曉不歸去<lb/>
早有元宵氣象來<lb/>
　　　邨中書事<lb/>
餉留兒女自喧呼指㸃春禽又引雛村婦相逢還笑問<lb/>
<pb n="KR4h0143_WYG_078-17a"/>
把蠶今嵗是三姑<lb/>
軋軋繰車草屋低新篁帶籜出簾齊鶯雛未省逢人避<lb/>
直向路傍花上啼<lb/>
　　　聞蟬<lb/>
短翼含風薄似秋一聲聲帶夕陽愁年年古栁官塘路<lb/>
催得行人盡白頭<lb/>
　　　寄籌峯林芝巖<lb/>
小院迴廊日正長綠隂幽草自生香春風老矣猶多事<lb/>
<pb n="KR4h0143_WYG_078-17b"/>
時送飛花出短墻<lb/>
青鞵布襪厭趦趄肯向侯門學曵𥚑錯為黄金換詞賦<lb/>
一生惆悵馬相如<lb/>
　　　春日閒居雜興<lb/>
宿雨兼風釀麥秋餘寒欲斷自遲留杜䳌啼得百花盡<lb/>
却向綠隂深處愁<lb/>
茶香庭院一枰棋栁影侵堦日自移因見刺桐花滿樹<lb/>
等閒憶得故園時<lb/>
<pb n="KR4h0143_WYG_078-18a"/>
綠波如染帶花流陣陣魚苖貼岸游日暮畫船歌舞歇<lb/>
春聲散入錦纒頭<lb/>
花底飛觴酒浪翻纔迎春至又春殘日斜客散爐煙盡<lb/>
自洗窑瓶插牡丹<lb/>
　　　題畫雜詩<lb/>
岸水依痕釣艇閒炊煙幾處出蘆灣西忩正是斜陽好<lb/>
一帶泥金抹逺山<lb/>
月華如水天如空蒼煙逺樹涵秋容筆頭墨盡意不盡<lb/>
<pb n="KR4h0143_WYG_078-18b"/>
參錯雲山三四重<lb/>
數㸃寒鴉水遶村幾家茅屋掩柴門白頭溪叟歸來晩<lb/>
自把漁舟繫栁根<lb/>
春隂淡蕩歸帆急疊嶂層巒凝空碧知是夜來風雨深<lb/>
村外野橋低二尺<lb/>
採菱渡頭秋日晩孤樓隔岸知誰家參差逺樹雜雲氣<lb/>
滅沒漁舟浸浪花<lb/>
　　　送江西熊履善茂才之金陵<lb/>
<pb n="KR4h0143_WYG_078-19a"/>
君向秦淮我在呉柴門白髪老西湖書來莫附洪喬便<lb/>
只道經年一字無<lb/>
　　　西湖春日壯遊即事<hi>并序</hi>　<hi>録二十首</hi>
　　延祐戊午春偶以釣槎之暇因念西湖春日壯遊<lb/>
　　尚歴歴然眉睫間光隂幾何余矍鑠矣遂成七言<lb/>
　　二韻詩三十首以寫幽懷後我之生或不我信倘<lb/>
　　遺老覽之則将同一興感焉<lb/>
遶湖無處避芳塵疊鼓紅旗彩鷁新冉冉春雲來不斷<lb/>
<pb n="KR4h0143_WYG_078-19b"/>
湧金門外踏青人<lb/>
南屏山色染春煙路接髙峯社鼓喧第一橋邊春更好<lb/>
御舟閒在翠芳園<lb/>
問誰偏解占風光飛蓋金鞍白靣郎山北山南遊欲遍<lb/>
畫船敎艤集賢堂<lb/>
鏤玉雕瓊簇閙竿珠花翠葉縷金籃東家年少貪遊冶<lb/>
正值明朝三月三<lb/>
流蘇兩兩挂船頭繡額珠簾不上鈎金縷緩歌家宴静<lb/>
<pb n="KR4h0143_WYG_078-20a"/>
午前先入裏湖遊<lb/>
紫染春羅窄袖裁伶人楚楚自談諧部頭敎奏金娥曲<lb/>
盡向船棚一字排<lb/>
笙歌簫鼓沸春濤耳目難禁應接勞院落鞦韆誰氏女<lb/>
綵繩擲起過牆高<lb/>
萬栁揺金接畫橋一清堂外景偏饒文章太守開華宴<lb/>
預報龍舟奪錦標<lb/>
歌妓娉婷畫不成去年初籍敎坊名新腔翻得梨園譜<lb/>
<pb n="KR4h0143_WYG_078-20b"/>
喜入王孫喝采聲<lb/>
揉藍染水翠浮山隄上亭臺錦繡閒花栁禁人攀折去<lb/>
要留春色大家㸔<lb/>
進餘薇露與流香散落人間任品嘗處處旗亭招客醉<lb/>
大書不是趕春場<lb/>
珍禽翠羽養雕籠列向船頭盡不同憐殺錦鸚偏解語<lb/>
喚人提挈避東風<lb/>
豪家遊賞占頭船趁得風輕放紙鳶手拍絲綸爭上下<lb/>
<pb n="KR4h0143_WYG_078-21a"/>
一時回首㸔青天<lb/>
一路亭臺間酒家漸㸔楊栁綠藏鴉太平官府無民訟<lb/>
補種沿隄四季花<lb/>
畫船過午入西林人擁孤山陌上塵曽被弁陽模寫盡<lb/>
晩來閒却半湖春<lb/>
要囑園丁取折枝紅桃白李紫薔薇石函橋畔人煙晩<lb/>
挑得春光一擔歸<lb/>
遥㸔暝色下漁汀金鴨香消酒半醒倒轉船頭元有意<lb/>
<pb n="KR4h0143_WYG_078-21b"/>
檻邊人報放流星<lb/>
天街夜市已喧闐半掩城門玉漏傳籠燭綘紗爭道入<lb/>
湖心猶有未歸船<lb/>
送得春歸夏又初名園不放玳筵虛只知富足家家事<lb/>
肯為兒孫敎讀書<lb/>
慣見升平春復秋分明往事昔年遊西林橋外青山色<lb/>
幾度夕陽人白頭<lb/>
　　　漫成<lb/>
<pb n="KR4h0143_WYG_078-22a"/>
徑曲交加鎖竹隂不敎寵辱到林扄心閒莫道渾無事<lb/>
粉落松花汙鶴翎<lb/>
參天楊栁手親栽一院西風户牖開落日尚餘三四尺<lb/>
山平水逺㸔秋來<lb/>
小春天氣未生寒綴樹朱<graphic n="KR2013" url="https://raw.githubusercontent.com/kanripo/KR-Gaiji/master/images/KR2013.png" mimeType="image/png"/>正入㸔昨夜海棠開數朶<lb/>
一雙蝴蝶上闌干<lb/>
新霜尚薄樹聲乾寒水無痕倒浸山知是釣船歸較晩<lb/>
鵁鶄嘠嘠起蘆灣<lb/>
<pb n="KR4h0143_WYG_078-22b"/>
飽霜紫芋細凝酥旋撥寒灰出地鑪慚愧鄰家新酒熟<lb/>
客來酤得滿葫蘆<lb/>
風琴流響韻虚堂湘簟欹眠水一方静裏數聲棋剥啄<lb/>
乳鶯深向綠隂藏<lb/>
北風小雨戒新寒隔水楓林葉已丹莫道閒門知已少<lb/>
白鷗飛去又飛還<lb/>
晴日穿花暖似烘風簷微動玉丁冬山童睡起心無事<lb/>
斫得笻枝補鶴籠<lb/>
<pb n="KR4h0143_WYG_078-23a"/>
　　　畫意<lb/>
紅塵海裏嬾低顔石路迢遥入亂山擬向雲邊種黄獨<lb/>
幾時容我屋三間<lb/>
江花江草映江樓冩出江天一片秋隔岸小橋低數尺<lb/>
淡煙消處見漁舟<lb/>
幽人自樂山中趣閒訪山家入山去記得西峯阿那邊<lb/>
亂雲遮斷無尋處<lb/>
縁溪路滑蹇驢遲水色山光總入詩還勝襄陽孟夫子<lb/>
<pb n="KR4h0143_WYG_078-23b"/>
滿身風雪㶚橋時<lb/>
　　王中立<lb/>
　　　感事<lb/>
雪花如席朔雲低一曲琵琶淚滿衣山色似梅江似練<lb/>
何時明月送將歸<lb/>
歸來江令頭空白逺道金山淚暗垂關月自低霜自落<lb/>
尊前莫唱鷓鴣詞<lb/>
長夜漫漫夢不成可堪凉月透疎櫺唾壺敲碎無人語<lb/>
<pb n="KR4h0143_WYG_078-24a"/>
獨坐空堦㸔曉星<lb/>
　　王壽衍<lb/>
　　　題本齋王公孝感白華圖巻<lb/>
母慈子孝覺天全桃發花枝豈偶然名士品題圖畫巻<lb/>
他年當不負凌煙<lb/>
　　呉全節<lb/>
　　　三峯<lb/>
午夜瑶壇謁帝還筍輿衝雨兩山間客來似覺茅君喜<lb/>
<pb n="KR4h0143_WYG_078-24b"/>
浄埽浮雲出好山<lb/>
石徑松雲入歩輕垂垂空翠兩初晴風來山閣凉如水<lb/>
小倚闌干聴鹿鳴<lb/>
　　　延祐元年五月重祀茅山瑞鶴詩<hi>并序</hi>
　　至大庚戍秋百餘鶴集大峯一宿宗師劉君以其<lb/>
　　明年入覲嘗圖以獻兹以上命再祀宗壇比至下<lb/>
　　泊有鶴十二若相迎導遂賦二絶并記之<lb/>
一雨三峯分外青巖華澗草共欣榮茅君聞道天香至<lb/>
<pb n="KR4h0143_WYG_078-25a"/>
先遣西山羽駕迎<lb/>
圖寫丹青上九天秋風百鶴駐山前誰知六轡重來日<lb/>
又見排空十二仙<lb/>
　　　重過喜客泉<lb/>
萬珠寒湧碧琉璃山色天光湛一池客本喜泉泉喜客<lb/>
闌干倚遍立多時<lb/>
　　　江上作<lb/>
短櫂輕舟幾度過月明江上竹枝歌故山歸去青依舊<lb/>
<pb n="KR4h0143_WYG_078-25b"/>
華髪添來白已多<lb/>
　　　題黄子久天池石壁圖<lb/>
鳥啄殘花汙草菴一春未到兩山探忽觀癡老圖中道<lb/>
南峯翠帶北峯嵐<lb/>
　　　題米元暉畫雲山圖<lb/>
谿上青山過雨濃分明倒浸玉芙蓉令人却憶匡廬頂<lb/>
百丈銀河下碧峯<lb/>
雨外夕陽揺樹明山雲吞吐亂隂晴飛颿一㸃知誰子<lb/>
<pb n="KR4h0143_WYG_078-26a"/>
疑在元暉畫裏行<lb/>
　　薛元曦<lb/>
　　　高逺堂<lb/>
數椽茅屋雲中岀一抹青山坐上㸔讀罷黄庭春雨後<lb/>
刺桐花落鳥聲寒<lb/>
　　　贈聶尊師<lb/>
青山寂寂雨瀟瀟一箇長松翠欲飄白髪道人年八十<lb/>
小樓閒坐說前朝<lb/>
<pb n="KR4h0143_WYG_078-26b"/>
　　　送黄元深游淛<lb/>
南朝宫殿鎖蓬萊芳草春深夢不回只有海門青一㸃<lb/>
月明猶送舊潮來<lb/>
　　　春盡北行留别呉大修撰<lb/>
萬栁千花拂酒旗南陵北苑草離離居庸關下泉嗚咽<lb/>
又是東風欲去時<lb/>
　　　次韻盧疎亭廉使見寄<lb/>
西風吹老敬亭秋回首江雲近涿州記得少年陪劒履<lb/>
<pb n="KR4h0143_WYG_078-27a"/>
麒麟閣上鳳池頭<lb/>
　　彭日隆<lb/>
　　　武夷山<lb/>
兩眉如雪照平川歌罷香雲滿玉田桂樹西風山月白<lb/>
一瓢黄露嚥秋天<lb/>
　　黄石翁<lb/>
　　　墨梅<lb/>
去年曽訪林君復煙水蒼茫鶴未歸不似對君横小幅<lb/>
<pb n="KR4h0143_WYG_078-27b"/>
一枝和雪照柴扉<lb/>
　　張雨<lb/>
　　　次韻答薩天鍚見寄<lb/>
推敲指㸃據吟鞍苦為搜詩夢不安誰㑹鳳凰臺上意<lb/>
手挼黄菊㸔鍾山<lb/>
　　　凌波仙<lb/>
春雲如水碧粼粼誰見凌波襪上塵洛浦湘皋都是夢<lb/>
手中花是巻中人<lb/>
<pb n="KR4h0143_WYG_078-28a"/>
　　　仲穆墨蘭<lb/>
滋蘭九畹空多種何似墨池三兩花近日國香零落盡<lb/>
王孫芳草徧天涯<lb/>
　　　偶成<lb/>
黄篾樓中枕書臥雙鶴交鳴驚夢破青天墜下白雲來<lb/>
巻簾一陣楊花過<lb/>
　　　墨海棠<lb/>
漢宫愁絶冷煙枝一蘸劉郎兩鬢絲甲帳夜寒銀燭冷<lb/>
<pb n="KR4h0143_WYG_078-28b"/>
六銖雲帔獨來時<lb/>
　　　東坡書蔡君謨夢中絶句二放營妓絶句三虞<lb/>
　　　伯生題四絶於後真蹟藏義興王子明家要予<lb/>
　　　次韻凡九首<lb/>
日將公事湖中了醉入重城列炬明自古大藩財賦地<lb/>
古人偏得賦閒情<lb/>
謝女嬌吟雪比鹽北臺馬耳見雙尖衲衣政索歌姬笑<lb/>
不道春寒繡被添<lb/>
<pb n="KR4h0143_WYG_078-29a"/>
寫韻軒中塵不驚與誰同躡鳳凰翎綵鸞可惜情縁重<lb/>
只合清齋寫道經<lb/>
釵頭新綠荔枝紅那與江桃色味同聞道端明新進譜<lb/>
一時殿閣起薰風<lb/>
香辟春寒玉辟塵流蘇斗帳醉和春一雙明月都無價<lb/>
寂莫人間第一人<lb/>
江南在處煙波好浪跡先生不上船近就闔閭城下宿<lb/>
可憐霜月夜姢姢<lb/>
<pb n="KR4h0143_WYG_078-29b"/>
青城樵者一衰翁寫罷烏絲滿袖風消得玉堂金硯匣<lb/>
至今傳入畫圖中<lb/>
初碾龍團怯醉魂分茶故事與誰論纎纎玉腕親曽見<lb/>
秪有春衫舊酒痕<lb/>
白公種竹蘇公栁談笑功名後世誇依舊葑雲三萬丈<lb/>
斷橋誰與築隄沙<lb/>
　　　山中<lb/>
一枝石瘦如麐角六出花開似麝臍隨意莓苔一杯酒<lb/>
<pb n="KR4h0143_WYG_078-30a"/>
也勝騎馬聴朝雞<lb/>
　　　馬逺小景<lb/>
栁未藏鴉雪未消春衫遊子馬啼驕去年沽酒樓前路<lb/>
錯認桃花第一橋<lb/>
玉砂巻海白糢糊千樹梅花埽地無彷彿水仙祠下路<lb/>
金枝翠帶不勝扶<lb/>
　　　緝熙殿御製墨梅詩帖<lb/>
宣和妙賞緇衣句傳在夷門作勝談行殿春風四十載<lb/>
<pb n="KR4h0143_WYG_078-30b"/>
玉妃終老向江南<lb/>
　　　樓居春曉望元圃<hi>時寓杭州開元宫</hi>
子晉新宫倚太霞繞湖煙火萬人家觀臺一靣無人處<lb/>
日出煙銷都是花<lb/>
　　　遵道竹枝<lb/>
篔簹谷口白雲生雲裏琅玕萬玉聲驚破幽人春枕夢<lb/>
一窗斜月半梢横<lb/>
　　　修竹士女圖<lb/>
<pb n="KR4h0143_WYG_078-31a"/>
空谷佳人玉珮璫琅玕斜搭領襟長杜陵野老多才思<lb/>
解道風吹細細香<lb/>
　　　呉興道中<lb/>
扁舟偶趁采樵風題扇書裠莫惱公何處人間無六月<lb/>
碧瀾堂上雨聲中<lb/>
　　　聴琴圖<lb/>
裊煙石壁對孤桐與和長松瑟瑟風不為野夫清兩耳<lb/>
為君留目送飛鴻<lb/>
<pb n="KR4h0143_WYG_078-31b"/>
　　　絶句<lb/>
白足過橋三峽雪蒼頭吹笛滿林風狂花也有凌霄意<lb/>
飛上松顛爛漫紅<lb/>
　　　題理妝士女<lb/>
誰見新妝出繡幃辛夷花下六銖衣莫敎蜂蝶知踪跡<lb/>
閒與鄰娃鬬草歸<lb/>
　　　題張溪雲畫鈎勒竹<lb/>
為愛風篁手自摹不煩把燭倩官奴湏當白戰篔簹谷<lb/>
<pb n="KR4h0143_WYG_078-32a"/>
羞殺江南没骨圖<lb/>
　　　次韻懷友<lb/>
秋衣零落補紉多剪盡西興半畝荷寒到故人殊未到<lb/>
不消湖上雁來過<lb/>
　　　登善積舍葺治茍完小詩寫懷<lb/>
故山破屋誰來補辛苦經營拾燕泥幾樹桃花相送老<lb/>
不消更著子規啼<lb/>
澗中采石重鋪徑坡上移花小築墩深結雲嵐為保障<lb/>
<pb n="KR4h0143_WYG_078-32b"/>
賸培松竹當兒孫<lb/>
梓栁都移五十栽稚松千箇綠毰毸旁人莫笑千年計<lb/>
萬一他時化鶴來<lb/>
玉鈎橋水如凝碧才過牀頭寫瀑雷恰是東風太薄劣<lb/>
逆流花片出牆來<lb/>
　　　三衢道中<lb/>
大溪中道放船流船壓山光瀉碧油三百里灘欹枕過<lb/>
買漁釃酒下嚴州<lb/>
<pb n="KR4h0143_WYG_078-33a"/>
東風惡劇雨飛花被底春寒水漲沙蘭茝溪香小回首<lb/>
一峯晴雪是金華<lb/>
　　鄭守仁<lb/>
　　　和貢泰父待制上京即事<lb/>
野韭青青黄鼠肥地椒細細白翎飛郎君怯薛今朝出<lb/>
請得官錢買酒歸<lb/>
金鞍寶馬女郎騎笑擁香車出内時齊到五雲新月下<lb/>
舉鞭相向始分離<lb/>
<pb n="KR4h0143_WYG_078-33b"/>
　　鄒復雷<lb/>
　　　自題春消息圖<lb/>
蓬居何處索春回分付寒蟬伴老梅半縷煙消虛室冷<lb/>
墨痕留影上窗來<lb/>
　　余善<lb/>
　　　游仙詩<lb/>
鸞書趣燕五城東下視星辰在半空行過揺臺重回首<lb/>
玉清更在有無中<lb/>
<pb n="KR4h0143_WYG_078-34a"/>
虎豹耽耽守帝閽銀灣水氣曉氤氲石榴花下霓裳隊<lb/>
競染香雲製舞裙<lb/>
城闕芙蓉曉未分身騎金虎謁元君青童不道天家近<lb/>
笑指空中五色雲<lb/>
飄飄天樂下珠庭又從麻姑䧏蔡經麟脯鳳脂皆可囓<lb/>
長鑱何必斲松苓<lb/>
溪頭流水飯胡麻曽折璚林第一花欲識道人藏密處<lb/>
一壺天地小於𤓰<lb/>
<pb n="KR4h0143_WYG_078-34b"/>
不到麟州五百年歸來風日尚依然穉龍化作雪衣女<lb/>
來問東華古玉篇<lb/>
春宴瑶池日影高烏紗巾上插仙桃長桑樹爛金雞死<lb/>
一笑黄塵變海濤<lb/>
高駕飇車過大瀛神官報道禇三清新裁鵝管銀簧澁<lb/>
一曲元雲鼔未成<lb/>
　　于立<lb/>
　　　題子昻蘭石<lb/>
<pb n="KR4h0143_WYG_078-35a"/>
閒向江邊結佩蕤楚宫花草露離離王孫去後春風曉<lb/>
拾得幽芳欲寄誰<lb/>
　　　題敬仲竹木<lb/>
洞庭秋盡水層波光動珊瑚碧樹柯夜半仙人騎紫鳳<lb/>
滿天清影月眀多<lb/>
　　　題墨鷹<lb/>
黄沙衰草雪毶毶八月天山冷不堪昨夜朔風吹過影<lb/>
盡将秋色到江南<lb/>
<pb n="KR4h0143_WYG_078-35b"/>
　　　題山居圖<lb/>
千澗淙淙一徑通長松盡入白雲中徴君更在山深處<lb/>
滿澗桃花爛漫紅<lb/>
　　　栁塘春口占<lb/>
江浦雪消楊栁春檻下新水碧粼粼嫁得東風最輕薄<lb/>
吹蕩柔條拂著人<lb/>
日落大堤楊栁明栖烏也復可憐生若待清明花似雪<lb/>
風光多屬上林鶯<lb/>
<pb n="KR4h0143_WYG_078-36a"/>
　　　觀玉山中牡丹有感<lb/>
揺揺紅霧一枝斜㸔舞東風兩髻娃堪笑年年未歸客<lb/>
借人池舘賞春花<lb/>
　　　次韻泊閶門<lb/>
綠水秋風蕩槳船白蘋洲上月初弦清光半入紅窗裡<lb/>
照見覊人夜不眠<lb/>
　　　題墨戲秋荷水禽<lb/>
芙蓉老盡澹秋光翠羽依依愜晩凉欲製荷衣渾嬾折<lb/>
<pb n="KR4h0143_WYG_078-36b"/>
只愁無葉蓋鴛鴦<lb/>
　　席應珍<lb/>
　　　題章復畫碧桃<lb/>
憶昔瑶池侍宴時碧桃花下酒盈巵今朝醉裏㸔圖畫<lb/>
羞對東風兩鬢絲<lb/>
　　崔元白<lb/>
　　　題倪迂筠石喬柯圖<lb/>
老夫不向名山老却向何方畢此生白石巉巉秋葉裏<lb/>
<pb n="KR4h0143_WYG_078-37a"/>
　憨憨鼾睡夢魂清<lb/>
　　　張天師<lb/>
　　　　春<lb/>
　初日暉暉照翠苔庭前昨夜碧桃開一簾香霧微風動<lb/>
　知是仙人騎鶴來<lb/>
　　　　夏<lb/>
　深院碁聲日正長博山添火試沉香道人鞭起龍行雨<lb/>
　帶得東潭水氣凉<lb/>
<pb n="KR4h0143_WYG_078-37b"/>
　　　　秋<lb/>
　天際凉風似水流山中瑶草不知秋黄庭讀罷無餘事<lb/>
　鐵笛一聲閒倚樓<lb/>
　　　　冬<lb/>
　養就還丹不怕寒獨騎黄鶴上雲端笑談借得天家雪<lb/>
　散作琪花滿石壇<lb/>
　<lb/>
御選元詩巻七十八<lb/>
</p>
<p>
</p>
  </div>
</body>
</text>
</TEI>
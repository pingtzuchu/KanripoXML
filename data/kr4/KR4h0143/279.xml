<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_279-1a"/>
　欽定四庫全書<lb/>
御選明詩巻一百十<lb/>
　　七言絶句十<lb/>
　　　王穉登<lb/>
　　　　種荳<lb/>
　庭下秋風草欲平年饑種荳緑隂成白花青蔓髙於屋<lb/>
　夜夜寒蟲金石聲<lb/>
　　　　望湖亭<lb/>
<pb n="KR4h0143_WYG_279-1b"/>
　亭邊楊柳水邊花落日行人正憶家不及江南湖上寺<lb/>
　木蘭舟裏載琵琶<lb/>
　　　　訪董述夫不遇<lb/>
　扣户無人問四鄰蕭然木榻滿黄塵知君只在長安市<lb/>
　畫得燕山賣與人<lb/>
　　　　送項仲融遊金陵<lb/>
　長板橋頭聼曲聲徐娘雖老尚多情門前車馬無人問<lb/>
　自按梁州促柱筝<lb/>
<pb n="KR4h0143_WYG_279-2a"/>
石頭城下看春潮天塹長江萬里遥漁人網得沉江鎖<lb/>
猶似當年鐵未消<lb/>
　　　題唐伯虎烹茶圖為喻正之太守三首<lb/>
太守風流嗜酪奴行春常帶煑茶圖圖中傲吏依稀似<lb/>
紗㡌籠頭對竹爐<lb/>
靈源洞口採旗槍五馬來乗榖雨嘗從此端明茶譜上<lb/>
又添新品緑雲香<lb/>
伏龍十里盡香風正近吾家别墅東他日干旄能見訪<lb/>
<pb n="KR4h0143_WYG_279-2b"/>
休将水厄笑王濛<lb/>
　　　送舒伯明還太末三首<hi>録二首</hi>
吳江楓樹錦蕭疎千頃寒波翠溼裾若過長橋須艤棹<lb/>
青錢不惜買鱸魚<lb/>
清江白月路迢迢霜落闗門柳色凋明嵗期君虎丘寺<lb/>
相逢先問浙江潮<lb/>
　　　虎丘寺<lb/>
橋外行人聼暮鐘寺前楊柳落秋風白公堤上黄花酒<lb/>
<pb n="KR4h0143_WYG_279-3a"/>
片片青旗山影中<lb/>
　　梁辰魚<lb/>
　　　贈王卿<lb/>
絳羅裠軟醉榴花午夜髙樓月倍嘉曲罷暗香人不識<lb/>
半槽餘煖在琵琶<lb/>
　　秦嘉禾<lb/>
　　　汎湖<lb/>
汎汎楓湖十里中薄雲細浪夜初融月明㑹聼雙龍起<lb/>
<pb n="KR4h0143_WYG_279-3b"/>
我欲騎之到海東<lb/>
　　林兆恩<lb/>
　　　題室<lb/>
茫茫天地一閒身寄跡榕州今幾春日暮潮平沙欲合<lb/>
隔江還有未歸人<lb/>
　　徐韋<lb/>
　　　重經故居<lb/>
荒臺欹側柳凋零故里重過悵獨行燕子不來花落盡<lb/>
<pb n="KR4h0143_WYG_279-4a"/>
夕陽偏傍㫁橋明<lb/>
　　　過復元從孫<lb/>
銀蠟風多䕶錦屏飛觥不逐舞腰停當筵莫唱江南曲<lb/>
白髮周郎已倦聼<lb/>
　　王受甫<lb/>
　　　題九山壁<lb/>
一心貪與白雲期觧帶歸來任所之每過名山經月住<lb/>
蘓門山上更多時<lb/>
<pb n="KR4h0143_WYG_279-4b"/>
　　徐綬<lb/>
　　　西湖聞笛<lb/>
月白霜寒客夢醒笛聲㢠出柳洲亭莫教吹過孤山去<lb/>
風裏梅花不耐聼<lb/>
　　陸文組<lb/>
　　　美人寄書<lb/>
秋夢無憑客路遥尺書封寄恨迢迢吳綾不及桃花紙<lb/>
顔色都從别後消<lb/>
<pb n="KR4h0143_WYG_279-5a"/>
　　唐汝龍<lb/>
　　　贈樊三<lb/>
楊家長矛法入神傳向闗西爾獨真萬朶棃花飛月暈<lb/>
東吳敵手未逢人<lb/>
　　詹斗文<lb/>
　　　寄張淑<lb/>
豔舞嬌歌張淑家相思相隔海東涯齊王城下尋常見<lb/>
笑折楊枝雪白花<lb/>
<pb n="KR4h0143_WYG_279-5b"/>
　　盧澐<lb/>
　　　宫詞<lb/>
暖風吹雨㸃宫衣又見桃花滿樹飛憶昨未央春睡裏<lb/>
桑園蠶屋夢家歸<lb/>
　　　春日睡起次嘉則<lb/>
深巷無人静掩扉桃花香暖午風㣲小窗睡起支頤坐<lb/>
閒看營巢燕子飛<lb/>
　　莫叔明<lb/>
<pb n="KR4h0143_WYG_279-6a"/>
　　　贈别<lb/>
年少辭家不畏勞山間緑樹戍樓髙桃花不合渾如淚<lb/>
和雨紛紛上客袍<lb/>
　　葉權<lb/>
　　　燕<lb/>
何幸棲君玳瑁梁薔薇花下趂餘香願教春色年年在<lb/>
不惜雙飛日日忙<lb/>
　　　聼查八十琵琶<lb/>
<pb n="KR4h0143_WYG_279-6b"/>
新聲不及鬱輪袍空撥皮絃挂錦縧獨向明月彈一曲<lb/>
白頭雙淚落秋濤<lb/>
　　張金<lb/>
　　　古塘即事<lb/>
布榖聲中日又斜石橋流水兩三家鄉村春色無人管<lb/>
開盡棠棃幾樹花<lb/>
　　田四科<lb/>
　　　旅館<lb/>
<pb n="KR4h0143_WYG_279-7a"/>
旅館清尊日復斜鷓鴣啼處客思家晚來牆角臙脂雨<lb/>
落盡山桃滿樹花<lb/>
　　孫七政<lb/>
　　　春盡日聞鶯<lb/>
正愁春去對春風忽聼鶯啼碧樹叢無數飛花向簾幕<lb/>
将愁盡入一聲中<lb/>
　　黄鳯翔<lb/>
　　　落花<lb/>
<pb n="KR4h0143_WYG_279-7b"/>
幾樹桃花次第開殘紅零落晚風催荒村寂寞無流水<lb/>
不惹漁郎認路來<lb/>
　　李維楨<lb/>
　　　送人從軍<lb/>
煙波江上一扁舟萬里辭家耐薄游三尺佩刀三寸舌<lb/>
丈夫容易取封侯<lb/>
　　　送吳水部還廬山<lb/>
秋風秋雨送将歸歸後音書莫便稀匡阜池頭三石鴈<lb/>
<pb n="KR4h0143_WYG_279-8a"/>
年年霜落自能飛<lb/>
　　沈一貫<lb/>
　　　閨思二首<lb/>
菱花初日照人空妝罷臨軒數落紅不得東風花不發<lb/>
花飛猶自怨東風<lb/>
妾自傷心怨月低黄鶯何事亦嬌啼不禁含妬将丸打<lb/>
定有東風暗向西<lb/>
　　于慎行<lb/>
<pb n="KR4h0143_WYG_279-8b"/>
　　　題忠順夫人畫像<lb/>
天山獵罷雪漫漫繡袜斜偎七寳鞍半醉屠蘓雙頰冷<lb/>
桃花一片殢春寒<lb/>
　　　夏日過二兄石淙别業同遊洪範東流<lb/>
谷口花深日欲低水邊村落聼雞啼晚山更自多佳氣<lb/>
一帶寒烟暮雨西<lb/>
　　　題張學士閒雲館<lb/>
芙蓉江館閉霏微江面閒雲擁釣磯春色不勝芳草緑<lb/>
<pb n="KR4h0143_WYG_279-9a"/>
萋萋長似待人歸<lb/>
　　　送張洪陽學士請告南旋<lb/>
長河南下水曾波吳楚青山枕上過行到潯陽江口望<lb/>
應憐秋色故園多<lb/>
　　韓世能<lb/>
　　　送友人南還<lb/>
垂柳千條拂御溝上林春色鳯池頭如何張翰多歸興<lb/>
不待秋風已倦遊<lb/>
<pb n="KR4h0143_WYG_279-9b"/>
　　沈懋孝<lb/>
　　　北固登望<lb/>
北固樓前一笛風碧雲飛䕶建康宫江南二月多芳草<lb/>
春在濛濛細雨中<lb/>
　　蔡文範<lb/>
　　　溪漲發建陽<lb/>
白日欲沒雲濛濛建陽城外雨澆空溪邊怪石不知數<lb/>
一夜走入洪濤中<lb/>
<pb n="KR4h0143_WYG_279-10a"/>
　　張位<lb/>
　　　懐鄭逸人<lb/>
雲卧山房秋氣凉美人天未隔瀟湘堦前别後添幽致<lb/>
雨滴芭蕉緑葉長<lb/>
　　　即事<lb/>
木落天空萬頃秋搗衣聲繫玉闗愁西風寂歴驚梧井<lb/>
卧對銀河月滿樓<lb/>
　　林景暘<lb/>
<pb n="KR4h0143_WYG_279-10b"/>
　　　題美人圖<lb/>
梧葉西風弄早秋美人團扇不禁愁平生自恃如花貌<lb/>
却下金堦望玉樓<lb/>
　　顧大典<lb/>
　　　閒居雜興<lb/>
坐來黄葉滿漁磯小閣疎燈對掩扉竹覆古牆經雨暗<lb/>
夜分時復見螢飛<lb/>
　　　舟夜憶郡齋眺閣<lb/>
<pb n="KR4h0143_WYG_279-11a"/>
舟移澤國暮煙長望入滄波思渺茫遥憶郡齋清絶處<lb/>
萬山孤閣夜焚香<lb/>
　　　九月十七夜與周國雍話舊<lb/>
霜滿蒹葭月滿池㫁煙疎樹影參差天涯莫道相逢易<lb/>
昨嵗今宵是别離<lb/>
　　　梅下吹笛<lb/>
紅筵緑酒撲寒香樹樹梅花壓粉牆忽見玉鱗飛夜月<lb/>
自吹長笛坐胡牀<lb/>
<pb n="KR4h0143_WYG_279-11b"/>
　　方沆<lb/>
　　　次長沙懐賈太傅<lb/>
楚雲萬里望京華賈傳南遷路未賖誰料逐臣今更逺<lb/>
春風三月過長沙<lb/>
　　陳允升<lb/>
　　　治平山房<lb/>
朝來風雨正淒淒悵望煙波雲樹低讀罷離騷閒竚立<lb/>
青青蘆葉鷓鴣啼<lb/>
<pb n="KR4h0143_WYG_279-12a"/>
　　　登縹緲峰觀落照<lb/>
洞庭一望水空濛萬丈髙峰俯玉虹最是登髙竒絶處<lb/>
却疑身在白雲中<lb/>
　　　上林白兔<lb/>
瑶光冷豔玉瓏璁擕得天香下碧空為聼雲英呼搗藥<lb/>
誤來禁苑暁煙中<lb/>
　　　雜詠二首<lb/>
種玉誰家吐雪姿偏将幽淡獨稱竒武陵樵客應難識<lb/>
<pb n="KR4h0143_WYG_279-12b"/>
却認殘梅戀故枝<hi>白桃花</hi>
輕染鵞黄薄薄裳仙風慣學道家妝巻舒似合行藏志<lb/>
留向秋風取次芳<hi>秋葵</hi>
　　　六橋<lb/>
煙柳霏霏緑樹叢六橋春色有無中只今夜半西湖月<lb/>
一片空明漾玉虹<lb/>
　　吳中行<lb/>
　　　侍班恭紀<lb/>
<pb n="KR4h0143_WYG_279-13a"/>
鳴柝聲嚴夜未闌内家催放侍班官玉堦縹緲金莖溼<lb/>
却訝清遊入廣寒<lb/>
清輝曙色照樓臺繞殿鳴鞭忽訝雷黄表一函簾下過<lb/>
共看京兆進題來<lb/>
捲簾引索勢如騫扇羽中分列兩邊只聼珮環聲隠隠<lb/>
不知身在幾重天<lb/>
散朝回蹕更趨蹡歩輦傳呼複道長轉出殿來還到閣<lb/>
却随仗馬下東廊<lb/>
<pb n="KR4h0143_WYG_279-13b"/>
　　史鈳<lb/>
　　　春晴<lb/>
春光二月滿皇州半逐桃花入水流何事王孫歸未得<lb/>
東郊芳草自含愁<lb/>
　　薛夢雷<lb/>
　　　發三山<lb/>
倦遊萬里欲投閒未㫁塵縁更出闗七十五程重屈指<lb/>
夢魂何處不三山<lb/>
<pb n="KR4h0143_WYG_279-14a"/>
　　　夜次弋陽<lb/>
風塵何事只棲棲楚水茫茫去鳥低落日漸看人影盡<lb/>
平沙如雪弋陽谿<lb/>
　　馮時可<lb/>
　　　新柳<lb/>
驛外津頭雪半消芳菲到處著柔條輕拖夜影揺流月<lb/>
低舞春隂鬬落潮<lb/>
輕隂昨夜度宫牆徐送春風入建章何處攀條縈舊恨<lb/>
<pb n="KR4h0143_WYG_279-14b"/>
有人臨鏡學新妝<lb/>
乍垂雲葉覆金堤日暮牽愁少婦啼何日漫天飛絮起<lb/>
春風為送五原西<lb/>
　　　光福即事<lb/>
柳暗花繁草似煙山深地僻水如泉櫓聲咿軋空濛裏<lb/>
不是漁船是酒船<lb/>
山尖浮靄㣲微雨水際生風細細漣一片春心何處寄<lb/>
畫船揺曵杏花邉<lb/>
<pb n="KR4h0143_WYG_279-15a"/>
　　　白芍藥<lb/>
庭前麗草日初曛姑射肌膚蘭麝芬減却鉛華都不御<lb/>
春心一片淡如雲<lb/>
　　　光福同汝滿汎舟<lb/>
白帢涼生乍欲秋攜君湖上汎扁舟青山過雨妝螺髻<lb/>
緑水涵天漲鴨頭<lb/>
　　　題岱宗圖<lb/>
雲根崒嵂磴千盤澗壑淙淙響急湍紅日霞扶半夜起<lb/>
<pb n="KR4h0143_WYG_279-15b"/>
蒼叢雪積四時寒<lb/>
　　　秋夜試茶<lb/>
静院涼生冷燭花風吹翠竹月光華悶來無伴傾雲夜<lb/>
銅葉閒嘗紫筍茶<lb/>
　　林章<lb/>
　　　夜度恨這闗<lb/>
楚水東邉别路多秋風夜半動離歌迢迢恨這闗前月<lb/>
獨照行人過汴河<lb/>
<pb n="KR4h0143_WYG_279-16a"/>
　　　無題<lb/>
曽從洞口送胡麻一隔山門即海涯自是仙郎忘舊路<lb/>
桃花流水不曽差<lb/>
　　　贈王中軍<lb/>
将軍意氣似平原三十年間客滿門為道報㤙須國士<lb/>
得來只是一壺飱<lb/>
　　　崔季鶯<lb/>
怕教雪落歌應嬾愁作雲飛舞不輕偷向東風啼柳畔<lb/>
<pb n="KR4h0143_WYG_279-16b"/>
一行花雨一聲鶯<lb/>
　　　春日<lb/>
春城柳色入東華莫惜驊騮過酒家記得去年江上别<lb/>
風吹二十四橋花<lb/>
　　　渡江<lb/>
不趂東風不待潮渡江十里九停橈不知今夜秦淮水<lb/>
送到揚州第幾橋<lb/>
　　孫繼臯<lb/>
<pb n="KR4h0143_WYG_279-17a"/>
　　　芙蓉湖<lb/>
芙蓉湖邉楊柳斜家家啼鳥村村花水面歌兒揺畫舫<lb/>
陌頭游女渡香車<lb/>
　　趙南星<lb/>
　　　寄象先兵部<lb/>
長安嵗晚雪霜頻林下應知忘故人此日音書那不寄<lb/>
銀魚冬笋未嘗新<lb/>
　　李化龍<lb/>
<pb n="KR4h0143_WYG_279-17b"/>
　　　題清苑涇陽驛壁<lb/>
短牆小屋柳垂垂二十年前此詠詩今日重來無覔處<lb/>
空餘烏鵲繞寒枝<lb/>
　　邢侗<lb/>
　　　效唐人雜興<lb/>
秣陵花柳接平橋渡口垂絲隠畫橈君且莫歌桃葉曲<lb/>
秦淮今夕不通潮<lb/>
霜風如剪夜颼颼歡去歡來不繫舟今日一壺臨古渡<lb/>
<pb n="KR4h0143_WYG_279-18a"/>
隔河人唱白苻鳩<lb/>
　　　寄訊憨公海印寺<lb/>
種得霜秔弟子舂掌中山雀鉢中龍諸方衲子歸香積<lb/>
可奈齋時一片鐘<lb/>
　　　寄章廷綸畫史<lb/>
丹陽郭裏誰憐汝泲水亭邉最憶君此日謝安團扇上<lb/>
無人為畫敬亭雲<lb/>
　　　送張仲儀<lb/>
<pb n="KR4h0143_WYG_279-18b"/>
董子園邉放去舟故人牽䌫數相留客心已逐花前發<lb/>
總聼驪歌不觧愁<lb/>
　　　走筆戲贈萬伯修使君<lb/>
五花番馬鷫鸘裘夜獵歸來興未休教唱西涼新樂府<lb/>
一時霜月徧幽州<lb/>
　　鄒廸光<lb/>
　　　行經舊院<lb/>
曲房深院草萋萋不見嬌鶯滿樹啼惟有秦淮舊時月<lb/>
<pb n="KR4h0143_WYG_279-19a"/>
夜深相送板橋西<lb/>
　　　賦得西湖柳<lb/>
一種腰肢浥露妍湖光占得倍堪憐縱然春盡須飄泊<lb/>
只在瑶筝錦瑟邉<lb/>
　　　澄江舟行<lb/>
夕陽秋色布㠶懸霜葉霜花送客船雨過鳥啼多竹外<lb/>
月明人語在沙邉<lb/>
　　徐三重<lb/>
<pb n="KR4h0143_WYG_279-19b"/>
　　　送友掌教射洪<lb/>
江流欲盡是巴西巫峽荆門煙樹迷遥望客帆行到處<lb/>
亂山斜日子規啼<lb/>
莫歎青氊作客寒聖朝猶是重儒官洛中鼎食知多少<lb/>
誰似先生苜蓿盤<lb/>
　　　憑闌<lb/>
瑶臺直上紫雲端醉御秋風獨倚闌海月漸髙霜漸滿<lb/>
六銖輕細不知寒<lb/>
<pb n="KR4h0143_WYG_279-20a"/>
　　支大綸<lb/>
　　　信州公署<lb/>
玉露楓林旅鴈寒緑蕉分影入雕闌自憐兩度來江右<lb/>
不是閒官即冷官<lb/>
　　沈懋學<lb/>
　　　署中聞子規<lb/>
一片愁心託杜䳌望中隴樹㫁蒼煙歸人只是歸難得<lb/>
白髮相催又隔年<lb/>
<pb n="KR4h0143_WYG_279-20b"/>
　　　贈沈孟嘉訪開之湖上<lb/>
初陽臺上紫雲停何處璚簫入夜聼載酒看花歌白苧<lb/>
直教明月下西泠<lb/>
　　馮琦<lb/>
　　　送顧實甫年丈還吳<lb/>
蟬聲處處和驪歌風度漕河起夕波獨有故人分手地<lb/>
蒹葭秋色暮煙多<lb/>
杯酒離亭憶舊遊歸心别恨不堪秋懸知十二天街月<lb/>
<pb n="KR4h0143_WYG_279-21a"/>
影落三江伴客舟<lb/>
　　　大通橋汎舟<lb/>
日影遲遲錦䌫開檣烏不動燕飛廻碧流逺接長天盡<lb/>
一片晴波樹杪來<lb/>
　　　冶水别孝與<lb/>
未能留汝復相留冶水何如剡曲舟記取與君分手處<lb/>
水邉修竹雨邉樓<lb/>
　　　送魏懋忠<lb/>
<pb n="KR4h0143_WYG_279-21b"/>
擊筑髙歌興未孤暫分離恨作歡娛不知後夜相思夢<lb/>
得及今朝醉裏無<lb/>
　　鄒元標<lb/>
　　　閒雲館為張洪陽太史賦<lb/>
亂木蒼蒼落日曛杖藜橋畔自為羣茅亭小構澄江上<lb/>
髙卧西山一片雲<lb/>
　　　題鞵山<lb/>
縹緲爐煙香氣合參差瀑布似珠懸仙人何日乗鸞去<lb/>
<pb n="KR4h0143_WYG_279-22a"/>
踏破蒼波萬頃煙<lb/>
　　　送都勻友人<lb/>
空山梅栁欲催春忽報柴門至逺賓莫道幷州渾㤀却<lb/>
見君猶似故鄉人<lb/>
　　馮夢禎<lb/>
　　　無題<lb/>
琉璃研匣鎮隨身彩筆揮来字字新他日長門如有恨<lb/>
千金詞賦不求人<lb/>
<pb n="KR4h0143_WYG_279-22b"/>
　　王士性<lb/>
　　　再宿王將軍石室<lb/>
萬緑絪緼宿野煙江南五月半晴天雙雙燕子逢人語<lb/>
引得新雛掠水邉<lb/>
種竹移花欲滿庭髙齋雨過萬山青怪来無事銷長日<lb/>
起向松根斸茯苓<lb/>
　　陳㤗来<lb/>
　　　客中午日<lb/>
<pb n="KR4h0143_WYG_279-23a"/>
客裏端陽也自娛呼童沽酒汎菖蒲家園咫尺汀蘆外<lb/>
艾虎朱絲事事無<lb/>
　　楊徳政<lb/>
　　　河西阻風戲示同行者<lb/>
失路依依獨問津楊花飄蕩撲征輪東風正似郵亭吏<lb/>
只解迎人不送人<lb/>
　　吳達可<lb/>
　　　從友人覔蘭<lb/>
<pb n="KR4h0143_WYG_279-23b"/>
山村寂寂緑陰移每浥蘭芳翠陸離長日不見幽思發<lb/>
更從新雨乞新枝<lb/>
　　陸懋龍<lb/>
　　　小院<lb/>
小院幽陰似井間風枝墮地㸃苔斑何時鏟却重檐去<lb/>
露出西南一角山<lb/>
　　孫成㤗<lb/>
　　　送尤司訓<lb/>
<pb n="KR4h0143_WYG_279-24a"/>
送君湖上正斜曛楚水吳山咫尺分今日莫辭杯底醉<lb/>
數聲風笛片帆雲<lb/>
　　屠隆<lb/>
　　　燕京即事<lb/>
玉貌花驄兩鬬輝香風如水泛紅衣燕姬少小能騎馬<lb/>
笑指金鞭踏月歸<lb/>
　　　送長吉諸孫東還<lb/>
年来何日不思鄉却送君歸欲斷腸聞道小園剛半畝<lb/>
<pb n="KR4h0143_WYG_279-24b"/>
不愁無地種垂楊<lb/>
　　　紅線詩五首<lb/>
結束戎籹劔陸離月華星彩共低垂嚴城秋冷銅蕉死<lb/>
魂斷三千外宅兒<lb/>
龍文匕首髻烏蠻一霎遥空響珮環街鼔未休營卒卧<lb/>
滿身風露魏城還<lb/>
直拂銀河織女機天風颯颯泛霞衣手持北斗黄金合<lb/>
千里關山度若飛<lb/>
<pb n="KR4h0143_WYG_279-25a"/>
忽離瓊筵下玉堦湘裠低覆蹋雲鞵情知不是人間别<lb/>
歌散香銷十二釵<lb/>
金銀宫闕是儂家蹔插鸞釵拂髩鴉一逐孤雲天外去<lb/>
朱門空鎖碧桃花<lb/>
　　　恭送曇陽大師<lb/>
列坐榑桑大帝前六銖五色照璚田直凌海面行空去<lb/>
颯颯天風散紫煙<lb/>
西池南嶽坐相邀髣髴煙中白玉橋手炙鵝笙踏雲路<lb/>
<pb n="KR4h0143_WYG_279-25b"/>
靈音一半入瓊簫<lb/>
　　馮大受<lb/>
　　　迴瀾臺八景<lb/>
　　　　天際㠶檣<lb/>
日落江門霽色開拍天帆影入樓臺荻蘆兩㟁秋風冷<lb/>
疑是乗槎河漢来<lb/>
　　　　雙橋彩虹<lb/>
秋水盈盈迷落日石橋兩兩挂長虹隔江雨過千門曉<lb/>
<pb n="KR4h0143_WYG_279-26a"/>
多少晴霞入望中<lb/>
　　　　秋水長天<lb/>
一抹殘霞澹逺川晴光隠隠下長天欲知秋色饒何處<lb/>
只在迴瀾落照前<lb/>
　　　　滄洲别墅<lb/>
蕭蕭别館雨餘初滿座清風一榻書門外何人容載酒<lb/>
問竒常過子雲居<lb/>
　　　　緑野平疇<lb/>
<pb n="KR4h0143_WYG_279-26b"/>
野㟁暗侵雲漠漠水村寒意樹蒼蒼夜来若箇隨車雨<lb/>
添得新禾㡬許長<lb/>
　　　　竹林晚風<lb/>
落葉蕭蕭弄晚暉香風時啓竹間扉閒来埽石焚香坐<lb/>
幽鳥相親不肯飛<lb/>
　　　　九峰爽氣<lb/>
突兀層臺瞰逺峰半空晴插紫芙蓉貪看爽氣頻登眺<lb/>
不學松間報午鐘<lb/>
<pb n="KR4h0143_WYG_279-27a"/>
　　　　夕陽官渡<lb/>
谷陽渡口是通津花落鶯啼正暮春只恐風光留不住<lb/>
青青楊栁送行人<lb/>
　　龍膺<lb/>
　　　南歸聞雁<lb/>
征人家近住瀟湘楓葉初丹橘柚黄憑爾先將歸信寄<lb/>
莫言風雨隔衡陽<lb/>
　　姜士昌<lb/>
<pb n="KR4h0143_WYG_279-27b"/>
　　　春日郊行<lb/>
金張亭館帝城邊北里南鄰競管絃山鳥日来㳺客醉<lb/>
曲池芳草自年年<lb/>
　　余寅<lb/>
　　　張郡博歸海門<lb/>
一路丹楓送出關白雲迢遞滿秋灣錢唐千里乗潮去<lb/>
看盡吳山看楚山<lb/>
　　　題四時山水圖四首<hi>録一首</hi>
<pb n="KR4h0143_WYG_279-28a"/>
芳草籠煙復籠霧緑陰不斷山如暮落花故拂倦遊人<lb/>
指㸃前村問来路<lb/>
　　王徳新<lb/>
　　　期登羅陽<lb/>
羅浮煙雨滿空山千仭崕藤尚可攀煮石眠雲誰禁得<lb/>
律僧翻羡老夫閒<lb/>
　　車大任<lb/>
　　　與臨清武雙溪<lb/>
<pb n="KR4h0143_WYG_279-28b"/>
十載相逢漳水濱與君同醉異鄉春誰知今日清源道<lb/>
又是天涯别故人<lb/>
　　臧懋循<lb/>
　　　答汪仲嘉<lb/>
客路經春侶伴稀故鄉迴首淚霑衣不知若箇吹長笛<lb/>
一夜梅花似雪飛<lb/>
　　章嘉禎<lb/>
　　　勸農<lb/>
<pb n="KR4h0143_WYG_279-29a"/>
溪邊千嶂朝含雨竹杪一鳩午喚晴雲漏日明油壁暖<lb/>
吏人打鼓勸春耕<lb/>
　　張萱<lb/>
　　　自廣濟至瀫水<lb/>
峭帆斜日掛危檣疉鼔呼風亦太忙却聼舟人話潮信<lb/>
欲乗新月汎錢唐<lb/>
　　朱國祚<lb/>
　　　東朝侍直<lb/>
<pb n="KR4h0143_WYG_279-29b"/>
殿庭香靄接雲平一道爐函夾陛行肅肅講臣齊鵠立<lb/>
金蓮影裏喚先生<lb/>
　　　夜泊淨業寺<lb/>
僧樓佛火漾空潭李廣橋低積水含一夜朔風喧樹杪<lb/>
薊門飛雨徧城南<lb/>
　　　西山湖上<lb/>
芍藥闌邊花氣收鸕鷀谷口斷雲浮倦遊愛説江鄉事<lb/>
先試西湖一葉舟<lb/>
<pb n="KR4h0143_WYG_279-30a"/>
　　　秋入香山寺<lb/>
山半松門度石梁流泉決決響僧廊置身著色屏風裏<lb/>
棃葉新紅柿子黄<lb/>
　　　洪光寺<lb/>
石門幾曲轉丹梯圓殿僧同怖鴿棲指㸃遊人下山路<lb/>
酒旗風颭夕陽西<lb/>
　　　中峰晚望<lb/>
中官丙舍即花宫松栢林前梵磬風試向精廬髙處望<lb/>
<pb n="KR4h0143_WYG_279-30b"/>
樓臺金碧夕陽中<lb/>
　　　摩訶菴觀杏花作<lb/>
摩訶菴外袖吟鞭繁杏春開十里田曽與村翁舊相識<lb/>
看花不費酒家錢<lb/>
　　　祕魔厓<lb/>
祕魔厓仄蘚文斑千載盧師去不還遺有澄潭二龍子<lb/>
日斜歸處雨連山<lb/>
　　　嘉禧寺<lb/>
<pb n="KR4h0143_WYG_279-31a"/>
山墻圍作化人城榆栁陰濃信客行始信精廬風日好<lb/>
秋深猶緑牡丹坪<lb/>
　　　江上夜泊<lb/>
江上扁舟一葉輕夜深燈火滅還明枕函未作寒山夢<lb/>
臥聽潮聲帶雨聲<lb/>
　　李廷機<lb/>
　　　雨霽聞蟬<lb/>
五雲初霽曙光流垂栁千條蔭御溝兩㟁新蟬啼不住<lb/>
<pb n="KR4h0143_WYG_279-31b"/>
隔林遙送漢宫秋<lb/>
　　葉向髙<lb/>
　　　出關别江仲魚<lb/>
心知惆悵對離觴一望郵亭十里長自與江郎黯然别<lb/>
馬頭春草是他鄉<lb/>
　　鄒徳溥<lb/>
　　　雨霽聞蟬<lb/>
西山一望隔簾櫳栁暗花明御苑東斷續蟬聲聽不盡<lb/>
<pb n="KR4h0143_WYG_279-32a"/>
夕陽人立小亭中<lb/>
　　于若瀛<lb/>
　　　清泉寺<lb/>
滿谷西風椒葉稀穿林片片凍雲飛荒原車馬應無數<lb/>
閒殺山僧坐翠㣲<lb/>
　　　金陵春<lb/>
晴雲曉壓石城孤江樹江煙淡欲無南雪未消靈谷寺<lb/>
東風先緑莫愁湖<lb/>
<pb n="KR4h0143_WYG_279-32b"/>
　　朱長春<lb/>
　　　西湖夜泛<lb/>
孤山一半月中明橋影浮湖入畫清兩㟁白沙如雪淨<lb/>
獨楊枝下酒船横<lb/>
　　　渡錢唐<lb/>
雪後平江清逼人海門㠶葉散如蘋青山兩㟁飛無盡<lb/>
一片空濛是富春<lb/>
　　方應選<lb/>
<pb n="KR4h0143_WYG_279-33a"/>
　　　徐孟孺陳村圖<lb/>
春風緑栁角巾斜笑踏青谿醉杏花山犬隔籬遙吠月<lb/>
可容雙屐到君家<lb/>
　　　贈張兼之<lb/>
鸘裘一醉坐寒風劔氣横秋曙色空此夜江城留别處<lb/>
霜林㸃㸃落丹楓<lb/>
西風颯颯動離羣凍浦回舟首重分此夜渭城聽不足<lb/>
亭亭秋思滿江雲<lb/>
<pb n="KR4h0143_WYG_279-33b"/>
　　湯顯祖<lb/>
　　　秀州<lb/>
雨濕松林春滿煙杏花榆莢映新田不知何處唱歌好<lb/>
東柵平湖日夜船<lb/>
　　　新林浦<lb/>
凌陽浦里雜花生曉屋鳴鳩春樹晴昨夜南溪足新雨<lb/>
轆轤原上踏歌聲<lb/>
　　　廣陵夜<lb/>
<pb n="KR4h0143_WYG_279-34a"/>
金燈䬃䬃夜潮寒樓觀春陰海氣殘莫露鄉心與離思<lb/>
美人容易曲中彈<lb/>
　　　寄林巴陵<lb/>
漢西門上月華流灃浦湘君玉珮遊借問仙鳬何處逺<lb/>
白雲飛滿洞庭秋<lb/>
　　　平昌青城山<lb/>
萬仭飛泉掛石龍青城如霧洗芙蓉自非仙令鳴琴出<lb/>
誰瞰秋窗玉女峰<lb/>
<pb n="KR4h0143_WYG_279-34b"/>
　　　過曲江<lb/>
去鴈已開梅嶺雪歸舟猶帶海人煙青臯雨過如鋪粉<lb/>
㑹是韶陽種乳田<lb/>
　　　再覲回宿龍潭驛<lb/>
誰向歸舟唱一聲玉蘭花盡牡丹榮似憐遊子春三月<lb/>
纔換江南第一程<lb/>
　　　雨蕉<lb/>
東風吹展半廊青數葉芭蕉未擬聽記得楚江殘雨後<lb/>
<pb n="KR4h0143_WYG_279-35a"/>
背燈人語醉初醒<lb/>
　　　飲来青閣即事二絶<lb/>
城南煙色逺萋萋髙宴城隅日未低最是一春寥落處<lb/>
千秋斜月畫樓西<lb/>
東南山色翠逶迤日照西陵上酒遲看罷秋千㣲有恨<lb/>
不敲方響出紅兒<lb/>
　　　送余玉簾<lb/>
一曲蘭舟未敢淹月生秋水碧亷纎遥知獨夜匡山裏<lb/>
<pb n="KR4h0143_WYG_279-35b"/>
静巻爐煙看玉簾<lb/>
　　　送客湘中<lb/>
拂檻菱歌錢逺遊斷蟬疎雨最宜秋思君獨夜夢何處<lb/>
斑竹簾西湘水流<lb/>
　　　官閣<lb/>
蘭歌滅燭暗逢迎檻倚紅梅發豔輕半醉巻簾春色裏<lb/>
竹廚煴火夜分情<lb/>
　　袁宏道<lb/>
<pb n="KR4h0143_WYG_279-36a"/>
　　　明空住栁浪五月附余舟南下别余歸宗道上<lb/>
　　　因作栁浪三疊以送之<lb/>
青池白石每談空銷却銀釭幾炷紅記取栁浪湖上栁<lb/>
夜禪愁聽碧絲風<lb/>
碧溪影裏一僧歸漾得雲光上衲衣記取栁浪湖上水<lb/>
縠紋風起鷺鷥飛<lb/>
石罏話盡晚窗煙閒剔春芽自煮泉記取栁浪湖上月<lb/>
隔花呼起放生船<lb/>
<pb n="KR4h0143_WYG_279-36b"/>
　　　棃花初月夜<lb/>
梨花踈㸃貼窗流斜月笙簫處處樓醉裏不知花是影<lb/>
隔紗驚喚小揚州<lb/>
　　　天壇<lb/>
仙苑桃花朶朶香曽於天上看霓裳劉郎老去風情減<lb/>
閒把音容問太常<lb/>
　　　荅君御諸作<lb/>
碧水丹厓不自由無因闌入㑹仙樓布帆飽趂瀟湘水<lb/>
<pb n="KR4h0143_WYG_279-37a"/>
幾處青楓黄葉舟<lb/>
　　　登嘯臺<lb/>
青峰如靣洗溪紋石上鸞音久不聞欲向先生供一匕<lb/>
嵩山煙雨華山雲<lb/>
　　　宿華州公署<lb/>
古槐修栢琅玕竹曉日晴嵐翡翠山踈影半窗鳩忽語<lb/>
湘南煙水夢初還<lb/>
　　　江上<lb/>
<pb n="KR4h0143_WYG_279-37b"/>
桃花春水滿江頭獨擁佳人翡翠樓誰抱琵琶江口上<lb/>
聲聲彈出小梁州<lb/>
　　袁中道<lb/>
　　　篔簹谷署中即事<lb/>
三杯薄醉拂桃笙一枕風窗夢亦清天氣夜涼新浴後<lb/>
葛蕉紈扇竹中行<lb/>
　　周獻臣<lb/>
　　　道路憶家園<lb/>
<pb n="KR4h0143_WYG_279-38a"/>
謝豹啼殘麥燕飛山花伴客送春歸家園此日無人賞<lb/>
社雨冥濛掩竹扉<lb/>
　　王士昌<lb/>
　　　分宜道中<lb/>
野菊花黄楓葉丹衝花日日據征鞍擔嚢行旅休相訝<lb/>
蠻尉於今屬漢官<lb/>
　　黄承𤣥<lb/>
　　　江上送陸伯生東歸<lb/>
<pb n="KR4h0143_WYG_279-38b"/>
瓜歩洲前歸思濃金焦忽送五更鐘一㠶羡爾乗潮去<lb/>
數徧吳山到五茸<lb/>
　　王嘉謨<lb/>
　　　送人之廣陵<lb/>
遥看海色過横樓萬樹江中送客舟月照闗山莫辭醉<lb/>
明朝風雨廣陵秋<lb/>
　　袁黄<lb/>
　　　潯江夜泊<lb/>
<pb n="KR4h0143_WYG_279-39a"/>
潯陽江上鷓鴣啼茅屋青燈隔水西獨坐孤篷傷往事<lb/>
寒鴉飛盡楚天低<lb/>
　　徐熥<lb/>
　　　郵亭殘花<lb/>
征途㣲雨動春寒片片飛花馬上殘試問亭前来往客<lb/>
幾人花在故園看<lb/>
　　　元夕懐李伯賢<lb/>
往事傷心倍可憐故人今夜渺雲天燈光月色秋千影<lb/>
<pb n="KR4h0143_WYG_279-39b"/>
已隔春風二十年<lb/>
　　　交河道中<lb/>
黄沙漠漠馬驂驔北地春光久自諳不用褰帷縱遊目<lb/>
斷無山色似江南<lb/>
　　　村中晚步<lb/>
青山迴合抱清溪村徑陰陰鳥自啼落盡踈林秋色晚<lb/>
水流楓葉過橋西<lb/>
　　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
<pb n="KR4h0143_WYG_279-40a"/>
　　　過弋陽<lb/>
頗憶文房舊日題餘干水落弋陽溪平沙渺渺孤城在<lb/>
朝暮猶聞山鳥啼<lb/>
　　　三月晦日送友人之安南<lb/>
落花飛絮委東流春去行人不可留却恨春風已歸去<lb/>
豈能吹夢到交州<lb/>
　　　寄王百穀<lb/>
吳門别後渺天涯千里傳書客路賖何日菴前談半偈<lb/>
<pb n="KR4h0143_WYG_279-40b"/>
一瓶秋水玉蓮花<lb/>
　　焦竑<lb/>
　　　遊仙六章贈陳鍊師<hi>録五首</hi>
曽燕瑶臺十二峯酒狂謫下蕊珠宫紫霄不厭重来晚<lb/>
便拍洪崖駕彩虹<lb/>
昨夜曽過玉女家滿身環珮帶烟霞歸時更按遊仙曲<lb/>
醉踏層峯弄月華<lb/>
參山渺渺接天壇雲影松聲滿路寒欲問髙人行道處<lb/>
<pb n="KR4h0143_WYG_279-41a"/>
花深時聽一鐘殘<lb/>
古殿陰森山木春月明分踏玉堦塵好同簷下焚香坐<lb/>
閒看人間夢裏身<lb/>
一自㝷真入紫㣲醮壇風冷碧桃稀冶城亦是仙靈窟<lb/>
鸞鶴冥冥更不歸<lb/>
　　陶望齡<lb/>
　　　雪蕉為商叔䕶賦<lb/>
緑陰窗外漸看勻葉底題詩綵筆新怪得秋来未揺落<lb/>
<pb n="KR4h0143_WYG_279-41b"/>
知君句裏總陽春<lb/>
風回長袖自郎當斜倚幽齋怨夕陽莫道柔枝能帯雪<lb/>
羅衣偏稱玉為妝<lb/>
　　　揚州懐開美<lb/>
秣陵東上又扁舟兩地茫茫煙水愁此夜雪深江樹暝<lb/>
可能無夢到揚州<lb/>
　　　雙蓮詩二首為童貞姒作<lb/>
黄鵠歌殘調轉悲鴛鴦塜畔夢猶疑只應池上雙蓮影<lb/>
<pb n="KR4h0143_WYG_279-42a"/>
得似當年鏡裏時<lb/>
雙窺雙語鏡中妝蓮葉蓮花總斷腸幾倩西風洗紅粉<lb/>
斷香零露老秋房<lb/>
　　　雪巖二首<lb/>
中夜披衣聊出户無數山雲掛庭樹忽然數片飛不還<lb/>
已作風前一溪雨<lb/>
丹壑蒼厓處處鐘夜深天畔有孤笻寒燈一㸃疏龕裏<lb/>
照見雲間五老峰<lb/>
<pb n="KR4h0143_WYG_279-42b"/>
　　董其昌<lb/>
　　　倣李營丘寒山圖<lb/>
拈筆經營輞口居心知餘習未全除莫將枕潄閒家具<lb/>
又入山中篋裏書<lb/>
　　髙攀龍<lb/>
　　　偶成<lb/>
春来勝事逐時新早起風光倍可親忽見青天垂栁緑<lb/>
此時愛殺樹邉身<lb/>
<pb n="KR4h0143_WYG_279-43a"/>
　　陸彦章<lb/>
　　　雨夜<lb/>
木葉疎疎燈炧長酒醒風雨到匡牀明朝西市街頭望<lb/>
溪水應添㡬尺强<lb/>
一片秋光逼夜生淒涼客思夢還驚燭花落盡更籌逺<lb/>
惟有寒螿送雨聲<lb/>
閉門旬日怕衝泥藥籠全荒水拍堤迢遞十年鳴佩侣<lb/>
五更風雨候晨雞<lb/>
<pb n="KR4h0143_WYG_279-43b"/>
　　　折岸蓼入供膽瓶<lb/>
頻年京洛賦羇愁夢寐空懐故國秋江上一枝纔入手<lb/>
却疑身坐白蘋州<lb/>
江南秋信著汀花緑葉叢叢簇紫葩逺水踈籬成間闊<lb/>
那知相見在天涯<lb/>
渌水朱華太有情興持杯酒映寒檠過江若與蓴鱸遇<lb/>
已讓秋風第一盟<lb/>
　　　歸次盧龍<lb/>
<pb n="KR4h0143_WYG_279-44a"/>
帝城東抱海山重迢遞單車出萬峰秋色長天吹白鴈<lb/>
歸心落日下盧龍<lb/>
　　黄輝<lb/>
　　　巫夔道中<lb/>
狂雲也自學朝朝老雪判春未肯銷鷹嘴啄成三角路<lb/>
虎牙銜出半邊橋<lb/>
未曽五里已三溪㡬許寒厓掛斷霓亂石累成春雪碓<lb/>
斷橋横作上天梯<lb/>
<pb n="KR4h0143_WYG_279-44b"/>
星星冷炬拂雲堆夜踏偏橋半欲摧人隊似猿穿嶺去<lb/>
犬聲如豹透林来<lb/>
懸梯東折復西還雙磴斜開碧玉闗不雨不晴天著睡<lb/>
冷雲横出夢中山<lb/>
　　　入峡書懐<lb/>
華髮還来照玉溪斑衣常是夢中啼孱陵尺素何時到<lb/>
家在相知客舍西<lb/>
　　徐應簧<lb/>
<pb n="KR4h0143_WYG_279-45a"/>
　　　　春夜夢吳心淵<lb/>
　昨夜從君歌竹枝醒来不記曲中詞徘徊獨望西泠岸<lb/>
　正是潮平月落時<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_279-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻一百十<lb/>
</p>
<p>
</p>
  </div>
</body>
</text>
</TEI>
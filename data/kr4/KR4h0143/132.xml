<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_132-1a"/>
　欽定四庫全書<lb/>
御選宋詩巻四十九<lb/>
　　七言律詩五<lb/>
　　　晁補之<lb/>
　　　　魚溝懐家<lb/>
　生涯身事任東西藥笥書囊偶自齎栁嫩桑柔鴉欲乳<lb/>
　雪消冰動麥初齊沙頭晚日檣竿直淮上春風雁鶩低<lb/>
　歸去未應芳物老桃花如錦遍松溪<lb/>
<pb n="KR4h0143_WYG_132-1b"/>
　　　　鎖試呈同舍<lb/>
　官局悠悠共此行來時庭菊未含英五更脱葉驚書几<lb/>
　一夜寒砧滿禁城詩似涼風來有思酒如清露浥無聲<lb/>
　何時驄馬催歸去更有林端魄一生<lb/>
　　　　澠池道中寄福昌令張景良通直<lb/>
　十年一夢間湖湘欲往從之道阻長可但知君愛彭澤<lb/>
　不應言我薄淮陽馬穿崤底流泉白鳥下闗頭落照黄<lb/>
　愁作驛亭寒不寐懐人思古九迴腸<lb/>
<pb n="KR4h0143_WYG_132-2a"/>
　　　次韻李秬靈山亭宴集寵戲之句<lb/>
勝遊誰繼竹林賢峴首髙情自邈然寳刹千尋出天半<lb/>
靈山三面落樽前梅花摘得寧煩驛桃葉呼來不用船<lb/>
南楚何須説窮巷且陪鈴閣聴鵾絃<lb/>
　　晁説之<lb/>
　　　送湯子才<lb/>
江湖此去水連空萬賈連檣浩渺中帆影浸斜青草月<lb/>
笛聲吹盡碧蘆風未論魏闕功名近不與巴山氣象同<lb/>
<pb n="KR4h0143_WYG_132-2b"/>
更到臨平看輦路沙堤十里軟塵紅<lb/>
　　　溪上<lb/>
野老門前雲覆溪雨晴雲氣亦霏㣲水生蘆筍纎纎長<lb/>
日暖楊花細細飛得食慈烏皆反哺巻簾乳燕自知歸<lb/>
天涯物色堪行樂況復淮西近解圍<lb/>
　　　潯陽<lb/>
渺渺蒼江遶郭流菰蒲杜若滿汀洲山雲不動飛黄鶴<lb/>
春水無邊沒白鷗日落荒城聞戍鼓天清絶浦見行舟<lb/>
<pb n="KR4h0143_WYG_132-3a"/>
老夫舊有湘湖興聊復今年作逺遊<lb/>
　　　予已未十月二十有二日去涪上越明年八月<lb/>
　　　二十有八日以事再來觀山川之勝無異於昔<lb/>
　　　而予之幽憂壹鬱亦自若也<lb/>
重來閒曳杖藜行皁帽依前似管寧風雨只如當日恨<lb/>
江山不改故時青天寒未夕窗先暝霜晩無聲葉自零<lb/>
詩罷時為洛生詠醉吟聊使故人聴<lb/>
　　晁沖之<lb/>
<pb n="KR4h0143_WYG_132-3b"/>
　　　送惠純上人游閩<lb/>
蚤聴閩人説土風此身嘗欲到閩中春溝水動茶花白<lb/>
夏谷雲生茘子紅襟帶九江山不斷梯航百粤海相通<lb/>
北窗夜展圖經看手自題書寄逺公<lb/>
　　　次二十一兄韻<lb/>
憶在長安最少年酒酣到處一欣然獵回漢苑秋髙夜<lb/>
飲罷秦臺雪作天不擬伊優陪殿下相隨于為過樓前<lb/>
如今白髮山城裏宴坐觀空習斷縁<lb/>
<pb n="KR4h0143_WYG_132-4a"/>
　　　次韻集津兄懐嵩少示王立之<lb/>
早聞三十六峰前願寄茅茨一澗邊谷轉馬蹄山繚繞<lb/>
巖開虎口樹嬋娟陽坡日暖宜𤓰地隂嶺天寒熟芋田<lb/>
便好與公相隠去不宜相對尚茫然<lb/>
　　　送僧歸建州<lb/>
清秋潁汝歸時晩不及羣公送惠休曲几數行題字别<lb/>
扁舟幾日為詩留東吳楊栁雲中渚南越梅花雪外洲<lb/>
萬里故鄉聊一到江山風物往來游<lb/>
<pb n="KR4h0143_WYG_132-4b"/>
　　張表<lb/>
　　　探春有感<lb/>
柳萼䝉茸待放緜櫻桃新葉大如錢深春冷落花殘後<lb/>
寒食朦朧月淡天獨坐每将詩作伴遣愁安得酒如泉<lb/>
傷心千里休凝望城外東風草滿川<lb/>
　　　暮春<lb/>
夜雨輕寒拂曉晴牡丹開盡過清明庭前落絮誰家栁<lb/>
葉裏新聲是處鶯白髮生來如有信青春歸去更無情<lb/>
<pb n="KR4h0143_WYG_132-5a"/>
便當種秫長成酒逺學陶潛過此生<lb/>
　　　秋興<lb/>
薄雲蔽日曉悠悠簷雨蕭蕭急未收佳樹已彫今嵗葉<lb/>
西風還是去年秋蹉跎不奈時驚客牢落惟憑酒散愁<lb/>
多病支離欣得睡晩來涼氣滿衾裯<lb/>
　　　秋雨不止<lb/>
陋巷柴門掩寂寥一窗風雨晩蕭蕭清秋漸冷尤宜嬾<lb/>
閒日苦長無處消烏几青笻扶病弱素琴黄卷任逍遥<lb/>
<pb n="KR4h0143_WYG_132-5b"/>
交朋南北音書隔雖有芳尊誰可招<lb/>
　　　夏日雜興二首<lb/>
牆下溪流清且長夾溪喬木雨蒼蒼裊風翠果擎枝重<lb/>
照水圓荷舞葉涼蝸殻已枯黏粉壁燕泥時落汚書牀<lb/>
南山野客閒相過贈我能攜藥滿筐<lb/>
蔬圃茅齋三畝餘溪光山影動浮虚病妻老去惟尋藥<lb/>
稚子年來解愛書中散無堪心放蕩馮唐已老興蕭疎<lb/>
全真養素安吾分敢謂軒裳不我如<lb/>
<pb n="KR4h0143_WYG_132-6a"/>
　　　水南春望<lb/>
洛岸東風送馬行橋横落日半川明天連觀閣雲垂地<lb/>
春入山河秀滿城老去飄萍甘屏跡興來懐古未忘情<lb/>
短歌一曲聊回首不待悲秋白髮生<lb/>
　　　泊舟候水<lb/>
一水悠悠斷復連卸帆終日小灘前青旗招飲篙工醉<lb/>
五兩敧風賈客眠樹色逺分芳草路鳥行斜斷夕陽天<lb/>
漁舟慣伴危檣宿饋我霜鱗不用錢<lb/>
<pb n="KR4h0143_WYG_132-6b"/>
　　　秋日登海州乗槎亭<lb/>
海上西風八月涼乗槎亭外水茫茫人家日暖漁樵樂<lb/>
山路秋晴松柏香隔水飛來鴻陣闊趁潮歸去櫓聲忙<lb/>
蓬萊方丈知何處煙浪參差在夕陽<lb/>
　　　屋東<lb/>
蒼鳩呼雨屋東啼麥穗初長燕子飛竹裏人家雞犬靜<lb/>
水邊官舍吏民稀溪聲夜漲寒通枕山色朝晴翠染衣<lb/>
賴有西鄰好詩句賡酬終日自忘機<lb/>
<pb n="KR4h0143_WYG_132-7a"/>
　　　和即事<lb/>
溪如圓塹木如城魚鳥從遊信此情啅雀踏枝飛尚裊<lb/>
仰荷承雨側還傾彈琴廢久重尋譜種藥求多旋記名<lb/>
干世久判無妙策直應歸學老農耕<lb/>
　　　春日遣興二首<lb/>
流光向老惜芳菲搔首悲歌心事違野緑染成延晝永<lb/>
亂紅吹盡放春歸荆榛廢苑人閒牧風雨空城鳥夜飛<lb/>
斷送一番桃李盡可憐桑柘有光輝<lb/>
<pb n="KR4h0143_WYG_132-7b"/>
日烘煙栁軟於絲桃李成塵緑滿枝芳草有情隨處好<lb/>
落花無賴信風吹闗心傷感知何處過眼芳菲能幾時<lb/>
一病春來妨痛飲遣愁惟有强裁詩<lb/>
　　　夏日三首<hi>録二首</hi>
長夏邨墟風日清簷牙燕雀已生成蝶衣曬粉花枝午<lb/>
蛛網添絲屋角晴落落疎簾邀月影嘈嘈虚枕納溪聲<lb/>
久判兩髩如霜雪直欲樵漁過此生<lb/>
棗徑𤓰畦經雨長白衫烏帽野人裝幽花避日房房斂<lb/>
<pb n="KR4h0143_WYG_132-8a"/>
翠樹含風葉葉涼養拙久判藏姓字致身安用巧文章<lb/>
漢廷卿相皆豪傑不遇何妨白髮郎<lb/>
　　　離富池望廬岳是日入夾口直達潯陽遂舍大<lb/>
　　　江之險示同行<lb/>
山秀江清三百里與君三宿一扁舟飲殘桑落溪雲暮<lb/>
卧冷桃笙楚雨秋舟隠長江逢夾口眼明五老立峰頭<lb/>
幾年澤國行將遍歸與親朋説舊遊<lb/>
　　　縣齋<lb/>
<pb n="KR4h0143_WYG_132-8b"/>
只合門如野叟家市朝聲利苦喧譁但知得醉頻酤酒<lb/>
何處逢春不見花暗樹五更雞報曉晚庭三疊鼓催衙<lb/>
知君宰邑端無事吟笑何妨到暮鴉<lb/>
　　　泊舟都梁亭二首<hi>録一首</hi>
旅枕無眠客夢勞五更傍舍一雞號淮天水闊浮梁小<lb/>
城郭霜清寳墖髙梅鎖冷香通雀啄水翻新緑出漁篙<lb/>
君恩許作還鄉客肯向江蘺賦廣騷<lb/>
　　　登楚望北樓<lb/>
<pb n="KR4h0143_WYG_132-9a"/>
裊裊危樓百尺梯秋風有客獨攀躋路窮流水逺更逺<lb/>
目斷夕陽西復西簾卷似迎輕燕入栁深時有暗蟬嘶<lb/>
洞庭落葉悲騷客鵯鵊何勞著意啼<lb/>
　　　赴官夀安泛汴<lb/>
西來秋興日蕭條昨夜新霜緝緼袍開遍菊花殘蕊盡<lb/>
落餘寒水舊痕髙蕭蕭官樹皆黄葉處處邨旗有濁醪<lb/>
老補一官西入洛幸聞山水頗風騷<lb/>
　　　三鄉懐古<lb/>
<pb n="KR4h0143_WYG_132-9b"/>
清洛東流去不還漢唐遺事有無間廟荒古木連空谷<lb/>
宫廢春蕪入亂山<hi>地有光武祠連昌宫</hi>南陌絮飛人寂寂空城花<lb/>
落鳥闗闗登臨幾度遊人老又對東風髩欲斑<lb/>
　　　歸馬<lb/>
歸馬駸駸不受鞭晩霞如畫照晴川蕭疎黄葉孤舟岸<lb/>
零落秋雲斷雁天臨水登山悲楚客烹雞酌酒愛詩仙<lb/>
任從老逐霜毛至莫遣愁來玉盞邊<lb/>
　　　官舍嵗暮感懐書事<lb/>
<pb n="KR4h0143_WYG_132-10a"/>
衙鼓鼕鼕送夕陽經時無客上髙堂淵明栁老秋多雨<lb/>
子敬氊寒夜有霜山樹葉稀晴摘果齋爐灰煖晩焚香<lb/>
經綸自有英雄在閒散須教屬漫郎<lb/>
北風吹雁去翩翩留滯周南又一年田為嵗荒陶令秫<lb/>
酒無人乞廣文錢香籠缽水清晨咒坐煖蒲團後夜禪<lb/>
更謝晴明好山色數峰殘雪在簷前<lb/>
　　　雪晴野望<lb/>
蕭蕭空谷隠山雲渡水人歸何處邨樵徑雪迷唐苑路<lb/>
<pb n="KR4h0143_WYG_132-10b"/>
鳥聲寒集漢祠門公堂吏散惟修竹近嶺林疎見飲猿<lb/>
客坐無氊君莫笑陶潛亦有酒盈樽<lb/>
　　　寒食贈遊客<lb/>
隂隂畫幕映雕欄一縷㣲香寳篆殘寒食園林三月近<lb/>
落花風雨五更寒箏調寳柱絃初穏酒滿金壺飲未乾<lb/>
明日踏青郊外去緑楊門巷繫雕鞍<lb/>
　　　次韻秦七寄道潛<lb/>
衰疲久厭五更朝每媿𠖇鴻在泬寥顧我塵冠彫舊髩<lb/>
<pb n="KR4h0143_WYG_132-11a"/>
愛君山桂長新條文詞畫虎工逾拙世味春冰老益消<lb/>
只欲歸依香火社髙堂時聴法音潮<lb/>
　　陳師道<lb/>
　　　次韻李節推九日登南山<lb/>
平林廣野騎臺荒山寺鳴鐘報夕陽人事自生今日意<lb/>
寒花只作去年香巾欹更覺霜侵髩語妙何妨石作腸<lb/>
落木無邊江不盡此身此日更須忙<lb/>
　　　寄亳州林待制<lb/>
<pb n="KR4h0143_WYG_132-11b"/>
湖海相望闕寄聲雲林過雨未全晴青衫作吏非前日<lb/>
白首論文笑後生似聴兒童迎五馬稍修書札問専城<lb/>
一聞苦李䝉莊句不復人間世後名<lb/>
　　　春懐示鄰里<lb/>
斷牆著雨蝸成字老屋無僧燕作家剰欲出門追笑語<lb/>
却嫌歸髩著塵沙風翻蛛網開三面雷動蜂窠趁兩衙<lb/>
屢失南鄰春事約只今容有未開花<lb/>
　　　和寇十一晩登白門<lb/>
<pb n="KR4h0143_WYG_132-12a"/>
重門傑觀屹相望表裏山河自一方小市張燈歸意動<lb/>
輕衫當户晩風長孤臣白首逢新政遊子青春見故鄉<lb/>
富貴本非吾輩事江湖安得更相忘<lb/>
　　　和李使君九日登戲馬臺<lb/>
登髙能賦屬吾儕不用傳杯擊鉢催九日風光堪落帽<lb/>
中年懐抱更登臺江山信美因人勝萸菊逢辰滿意開<lb/>
二謝風流今復見千年留句待君來<lb/>
　　　和休文至自新安<lb/>
<pb n="KR4h0143_WYG_132-12b"/>
無成底事到天涯重見春工換栁枝厯盡江山苦行役<lb/>
歸來風雨過花時馳驅共厭人間世險阻時聞别後詩<lb/>
獨有窮愁消未盡一番相見一伸睂<lb/>
　　　登彭祖樓<lb/>
城上危樓江上城風流千載擅佳名水兼汴泗浮天闊<lb/>
山入青齊煥眼明喬木下泉餘故國黄鸝白鳥解人情<lb/>
須知壯士多秋思不露文章世巳驚<lb/>
　　　和富中容朝散值雨感懐<lb/>
<pb n="KR4h0143_WYG_132-13a"/>
節物驚心嬾復嗟樽中酒盡復誰賖風撩雨脚俄成陣<lb/>
雪閣雲頭欲結花萬里可堪長作客一年將盡未還家<lb/>
自憐落落終難合白首詩書謾五車<lb/>
　　　送澤之過維揚<lb/>
夢裏揚州十載間青樓陳迹故依然袍爭爛錦催詩筆<lb/>
雨濺明珠落酒船顧我老無騎鶴興羨君行及看花天<lb/>
囊中繡句歸應滿不負韋郎五色箋<lb/>
　　　九日寄秦少游<lb/>
<pb n="KR4h0143_WYG_132-13b"/>
疾風迴雨水明霞沙步叢祠欲暮鴉九日青樽欺白髮<lb/>
十年為客負黄花登髙懐逺心如在向老逢辰意有加<lb/>
淮海少年天下士可能無地落烏紗<lb/>
　　　和劉元樂月夜寄賈耘老<lb/>
胡牀欲上庾公樓那復周南歎滯留皓魄光連鮫室午<lb/>
疎星冷浸洞庭秋錦袍有興思姑熟桃楫無心問莫愁<lb/>
喚取長江來入社不勞牛渚問行舟<lb/>
　　蘇頌<lb/>
<pb n="KR4h0143_WYG_132-14a"/>
　　　又和次中答莘老見招<lb/>
近甸無辭暫駐車吳門雖好隔重湖且嘗竹苑迎霜兔<lb/>
休憶松江上釣鱸老見交朋尤眷戀醉吟風月好躊蹰<lb/>
廣陵喜得賢賓客簪履光華勝瑇珠<lb/>
　　彭汝礪<lb/>
　　　和瑛師<lb/>
江湖日夜著東流水上乾坤一㸃浮隔浦雲山隨客步<lb/>
近邨花竹慰人愁同舟自有林宗在結社還須惠逺游<lb/>
<pb n="KR4h0143_WYG_132-14b"/>
酒興正酣歸更嬾坐看凉月上滄洲<lb/>
　　　萬安道中<lb/>
上下雞籠牛口灘灘頭濯濯雨聲寒氣蒸曉日雲無際<lb/>
波漾春風雪未乾落絮並花浮逺水飛鷗隨鷺落驚湍<lb/>
扁舟穏泛滄浪逺珍重嚴陵一釣竿<lb/>
　　　澄心亭<lb/>
逸老初開池上亭使君鐘鼔樂新成寳林自有湖山助<lb/>
定水何從風浪生雨過淡雲迷島嶼日長幽鳥下簷楹<lb/>
<pb n="KR4h0143_WYG_132-15a"/>
扁舟逺汎滄浪碧可避時人笑獨清<lb/>
　　　濟叔潤之兄弟見送出小渡<lb/>
欲置窮通逐水漚共君歌舞醉新秋詩詞可愛題黄葉<lb/>
别意難忘寄緑洲雨過㣲風催去棹夜凉明月滿歸舟<lb/>
又隨天外一飛鵠可羨波前雙白鷗<lb/>
　　　晩晴<lb/>
萬里無雲雨意醒江湖滿載夕陽明老翁暮釣扁舟去<lb/>
稚子歸樵一笛横溪月悠悠含夜意林風細細作秋聲<lb/>
<pb n="KR4h0143_WYG_132-15b"/>
詩魂散落無羈束試效樊川賦晩晴<lb/>
　　李昭玘<lb/>
　　　南遊道中<lb/>
玉鱠金虀昔未嘗幾回飛夢到滄浪鄉闗望處歸期晩<lb/>
風水聲中去路長梅使南來問行驛雁聲北度下斜陽<lb/>
囊錢未盡江湖近擬買漁舟學漫郎<lb/>
　　　登平山堂<lb/>
斷檻欹簷風雨頻不逢心賞為重新依稀疊嶂宛如畫<lb/>
<pb n="KR4h0143_WYG_132-16a"/>
憔悴垂楊今復春一闋髙歌長在耳後來佳客復何人<lb/>
悠然未盡雲煙思不見揚州十里塵<lb/>
　　　迎駕<lb/>
端門萬騎錦衣紅迤邐鳴梢下半空天極奥居黄道北<lb/>
瑶池歸仗五雲中金輿影度長廊日法曲聲回廣殿風<lb/>
泗水昔年曽夢到拜恩何幸接鵷鴻<lb/>
　　李之儀<lb/>
　　　春日<lb/>
<pb n="KR4h0143_WYG_132-16b"/>
芊芊芳草望中迷傳火樓臺麗日西飛絮輕翻遮栁陌<lb/>
落花亂㸃暗桃蹊疏璃波淨沈魚素玳瑁簾疎阻燕泥<lb/>
百五良辰最蔥蒨緑隂行馬過鶯啼<lb/>
　　　薄雲<lb/>
薄雲疎雨灑雕籠槎拂銀潢月上弓紅淚半殘歌後燭<lb/>
翠濤低湧夢回風淬餘劒鍔難為利解盡犀株未見通<lb/>
杳杳芝田定何許斷魂無計脱驚鴻<lb/>
　　劉季孫<lb/>
<pb n="KR4h0143_WYG_132-17a"/>
　　　寄蘇内翰<lb/>
倦壓鼇頭請左符笑尋潁尾為西湖二三賢守去非逺<lb/>
六一清風今不孤四海共知霜髩滿重陽曽插菊花無<lb/>
聚星堂上誰先到欲傍金尊倒玉壺<lb/>
　　廖正一<lb/>
　　　和補之梅花<lb/>
蕙蘭芳草久暌離偶洩春光此一枝自許輕盈羞粉白<lb/>
何人閒麗得鄰窺寒欺薄酒魂消夜月入重簾夢破時<lb/>
<pb n="KR4h0143_WYG_132-17b"/>
幸有暗香襟袖煖江南歸信不應遲<lb/>
　　賈收<lb/>
　　　題有美堂<lb/>
自刊宸畫入雲端神物應須䕶翠巒吳越不藏千里色<lb/>
斗牛常占一天寒四簷望盡回頭嬾萬象搜來下筆難<lb/>
誰信靜中疎拙意畧無踪跡到波瀾<lb/>
　　沈偕<lb/>
　　　遺賈耘老蠏<lb/>
<pb n="KR4h0143_WYG_132-18a"/>
黄秔稻熟墜西風肥入江南十月雄横跪蹣跚鉗齒白<lb/>
圓臍吸脇斗膏紅虀須園老香研柚羮藉庖丁細擘蔥<lb/>
分寄横塘溪上客持螯莫放酒杯空<lb/>
　　謝逸<lb/>
　　　寄隠士<lb/>
先生骨相不封侯卜居但得林塘幽家藏玉唾幾千巻<lb/>
手校韋編三十秋相知四海孰青眼髙卧一菴今白頭<lb/>
襄陽耆舊詢名徳祇有龎公不入州<lb/>
<pb n="KR4h0143_WYG_132-18b"/>
　　謝薖<lb/>
　　　喜董彦逸自仙巖歸<lb/>
鉢囊髙挂同僧夏逺寄巖間一把茅地僻狙猴常作伴<lb/>
食貧蕨筍不充庖瘦藤任拄萬峰頂野鶴來歸千嵗巢<lb/>
檢㸃篋中詩幾首蒼頭特遣為君抄<lb/>
　　　送王坦夫由淮南入京<lb/>
王郎乗興上扁舟數遣書來冩我憂奏牘三千待金馬<lb/>
巻簾十里夢揚州桃花水漲理歸檝蓮葉杯香消客愁<lb/>
<pb n="KR4h0143_WYG_132-19a"/>
白髮倚門長望子細君應賦大刀頭<lb/>
　　　玉茗花<lb/>
佳園昨夜變春容清曉驚開玉一叢素質定欺雲液白<lb/>
淺粧羞退鶴翎紅似聞金谷初無種欲畫鵞溪恐未工<lb/>
底事餘花避三舍孤髙原有使君風<hi>謂魯公也</hi>
　　洪炎<lb/>
　　　石湖院<lb/>
古木參天水一溝潮來曲折可藏舟招提密映晴嵐起<lb/>
<pb n="KR4h0143_WYG_132-19b"/>
滄海潛通夜氣浮丹茘薦盤驚北客赤蟳供饌識炎洲<lb/>
却疑江左知名士不作乗桴浩蕩遊<lb/>
　　汪革<lb/>
　　　寄謝無逸<lb/>
問訊江南謝康樂溪堂春木想扶疎髙談何日看揮麈<lb/>
安步從來未當車但得丹霞訪龎老何須狗監薦相如<lb/>
新年更勵於陵節妻子同鋤五畝蔬<lb/>
　　胡致隆<lb/>
<pb n="KR4h0143_WYG_132-20a"/>
　　　落星樓即事<lb/>
葛巾藤杖竹籧篨夜静江樓縱目初海獸擎山出彭蠡<lb/>
玉龍銜水下匡廬三更雲浄猿啼露十里月寒人捕魚<lb/>
已問湖山借圭角他年來此老樵漁<lb/>
　　　仰山寺<lb/>
山下清泉迸石流山前松竹自春秋猿吟古寺偏深處<lb/>
雲集羣峰最上頭一老有靈飛窣堵二神無語鎖寒湫<lb/>
諸天更在藤蘿外欲踏層巔悵末由<lb/>
<pb n="KR4h0143_WYG_132-20b"/>
　　朱長文<lb/>
　　　次韻子文抱病幽居之作<lb/>
幾年彩筆擅詞塲髩髮相饒色更蒼千里舊聞稱驥騄<lb/>
九霄安得接鸞凰醉凭淨几抛烏帽閒捲新詩置錦囊<lb/>
治世莫將公幹比松陵風物勝清漳<lb/>
　　　次韻公權子通唱酬春晚遣懐<lb/>
春華急似曉天星誰得年年髩髮青露濯淺深枝上錦<lb/>
風吹離合水中萍吟餘金谷香隨步書罷蘭亭酒欲醒<lb/>
<pb n="KR4h0143_WYG_132-21a"/>
擬把冽泉同一酌為君林下洗寒瓶<lb/>
　　　次韻俞子文南軒雨後<lb/>
農疇已種圃畦青髙卧丘園自放情客少不嫌三徑濕<lb/>
年豐休歎一瓢清殘鶯喜向風前囀病鶴猶能月下鳴<lb/>
十載令名如有得莫愁軒冕老無成<lb/>
　　　柬隠者<lb/>
不愛紛華愛寂寥松風竹月共蕭蕭因隨野鶴過三徑<lb/>
每對江鷗洗一瓢無復塵埃沾短褐尚思煙水泛歸橈<lb/>
<pb n="KR4h0143_WYG_132-21b"/>
道人肯與羲之友飛錫重來莫待招<lb/>
　　劉弇<lb/>
　　　春日送簽判陽承議<lb/>
春山野思萬千重那更江頭來送公别淚滴流紅杏雨<lb/>
離情揺曳緑楊風一枝易繞南飛鵲隻字難憑北塞鴻<lb/>
惟有感恩情不斷夜深長在夢魂中<lb/>
　　　寄兜率悦禪師<lb/>
箯輿曽約下山顔白足塵縁等是慳貪為水雲留物外<lb/>
<pb n="KR4h0143_WYG_132-22a"/>
劣容紙墨到人間銀潢一掬愁枯肺金鑰千重想上闗<lb/>
病客此身似籠鳥何時毳衲對斕斑<lb/>
　　蔡京<lb/>
　　　恭和御製南郊祭天齋官即事<lb/>
衮龍朱履午堦南大輦鸞鳴羽衛嚴玉軫乍回黄道穏<lb/>
金烏初上白雲暹五門曉氣開旗尾萬騎花光入帽簷<lb/>
已見神光昭感格鶴書恩下萬邦霑<lb/>
　　任伯雨<lb/>
<pb n="KR4h0143_WYG_132-22b"/>
　　　元日<lb/>
憶昔東班賀紫宸和風佳氣淨無塵龍墀初下觚稜日<lb/>
雉扇齊開玉座春接武九霄曽近侍投荒三載作流人<lb/>
窮通忤合雖天理俯仰尋思不為身<lb/>
　　鄒浩<lb/>
　　　濟明不與虎丘之遊作詩寄之<lb/>
虎據千年一故丘邇來形勝絕南州池清不礙龍收影<lb/>
臺迥猶疑石㸃頭白日青天秋更好幅巾藜杖曉同遊<lb/>
<pb n="KR4h0143_WYG_132-23a"/>
遥知正擁雙旌坐直上雲峰一凭樓<lb/>
　　　枯荷<lb/>
萬頃菱荷一一荒駢頭相倚卧池塘追惟弄日揺深緑<lb/>
不謂凌風折敗黄飢雁飛銜投逺渚寒魚浮觸動斜陽<lb/>
那知凜凜梢雲者自有松筠傲雪霜<lb/>
　　劉安上<lb/>
　　　和左經臣見過<lb/>
為愛端居上郡章里閭何幸得徜徉買田郭外春耕早<lb/>
<pb n="KR4h0143_WYG_132-23b"/>
築室湖濱野趣長且把舊書遮病眼了無塵事擾中腸<lb/>
故人訪我留佳句應笑年來兩髩蒼<lb/>
　　　和馮中丞中秋夜月<lb/>
捲盡浮雲見碧虚初傳更漏滴銅壺入秋爽氣迥然别<lb/>
此夜冰輪何處無共想姮娥依桂魄獨憐飛鵲繞庭梧<lb/>
西園飲散歸來早不用紅紗照路隅<lb/>
　　蘇過<lb/>
　　　送曇秀<lb/>
<pb n="KR4h0143_WYG_132-24a"/>
三年避地少經過十日論詩喜琢磨自欲灰心老南嶽<lb/>
猶能蠒足慰東坡來時野寺無魚鼓去後閒門有雀羅<lb/>
從此期師真似月斷雲時復挂星河<lb/>
　　吳則禮<lb/>
　　　簡田升之時升之赴金陵<lb/>
建業風流端可憐石城江色曉新鮮鳥窺漢節梅花底<lb/>
雨濕柂樓春水邊霜髮讐書有東觀錦囊覓句屬南天<lb/>
枯腸不飽大官肉我種芋魁今十年<lb/>
<pb n="KR4h0143_WYG_132-24b"/>
　　唐庚<lb/>
　　　和程大夫茘枝<lb/>
家在岷峨飽茘枝十年遊宦但神馳側生流落今千載<lb/>
入貢稱珍彼一時定自不將凡果比如何偏與瘴煙宜<lb/>
白頭莫作江南客辜負山中故友期<lb/>
　　　晩春寄友人<lb/>
眼底春愁惱殺儂揚州往事旋成空風流只合稱狂客<lb/>
衰䬃何堪作病翁水國春深梅子雨江天日暮鯉魚風<lb/>
<pb n="KR4h0143_WYG_132-25a"/>
何時執手同尊酒收拾清歡笑語中<lb/>
　　　灌息軒<lb/>
仙家林館碧雲圍埽却浮塵晝掩扉萬事年來俱是幻<lb/>
一瓶朝汲已忘機花深曲徑春無盡人在閒庭鳥不飛<lb/>
見説漢隂今復有欲凌霄漢挹清輝<lb/>
　　　收家書<lb/>
西州消息到南州骨肉無他嵗有秋驥子解吟青玉案<lb/>
木蘭堪戰黒山頭即時旅思春冰坼昨夜燈花黍穗抽<lb/>
<pb n="KR4h0143_WYG_132-25b"/>
從此歸田應坐享故山已為理菟裘<lb/>
　　　壬辰九月不雨至已年三月穡事去矣今夕輒<lb/>
　　　復沛然喜甚卧作<lb/>
老去生涯白木鑱脱逢艱食更何堪春深野色憂年惡<lb/>
夜半簷聲覺雨甘睡外莫聴泥活活想中已覩麥含含<lb/>
明朝竹徑添幽事玉版堂頭作小㕘<lb/>
　　　故游茂先大夫元祐初為唐安守豪逸喜賓客<lb/>
　　　能劇飲譚笑蓋陳孟公之流今唐安絃索之盛<lb/>
<pb n="KR4h0143_WYG_132-26a"/>
　　　甲於兩蜀自游使君始後累遷至秦鳯憲以卒<lb/>
　　　既二十餘年而其子振旅遊嶠南相遇於惠州<lb/>
　　　作此詩贈之<lb/>
唐安千指録琵琶故事猶聞蜀叟誇尊酒何人陪北海<lb/>
練裙今日見西華子歸未得頻芳草我老無成學種𤓰<lb/>
萬里相逢俱白首班荆長語夕陽斜<lb/>
　　黄裳<lb/>
　　　聞雁<lb/>
<pb n="KR4h0143_WYG_132-26b"/>
露下多時雁未鳴數聲雲外此宵征北人書到三秋盡<lb/>
南國弓開一字横孤館有誰驚好夢平蘆何處起寒更<lb/>
相應俎上終須免宜向方塘寄此生<lb/>
　　　初秋偶作<lb/>
火行金候兩猶爭擾擾蚊蠅自未平雲漏雨聲蒸地爽<lb/>
日含山氣暮天明直須紈扇恩情斷始向籬花意態生<lb/>
萬里璧寒無一㸃月明中看雁初横<lb/>
　　　社日遊雲門山<lb/>
<pb n="KR4h0143_WYG_132-27a"/>
不須扶我自登山脚力能勝十八盤一字雁低頭上過<lb/>
兩城人細掌中看雖知北户縁猶在却笑南柯夢未䦨<lb/>
忽見歸雲應是信滿襟先得洞天寒<lb/>
　　　桐廬㑹景亭<lb/>
物華才思兩無窮來倚闌干萬累空今古坐間山逺近<lb/>
悲歡潮後客西東譙樓上下夕陽外漁網髙低煙雨中<lb/>
想見飛昇人只在留題當識紫元翁<hi>昔有桐君戴顒得仙於此</hi>
　　田亘<lb/>
<pb n="KR4h0143_WYG_132-27b"/>
　　　江梅<lb/>
千林含凍鬱蒼蒼只有江梅獨自芳暗吐幽香穿别院<lb/>
半敧斜影入寒塘冰膚宛是姑仙女粉面端疑騎省郎<lb/>
若是蜜奴曽拂掠肯收紅豔貯蜂房<lb/>
　　楊時<lb/>
　　　潁昌西湖泛舟<lb/>
扁舟乗興漫追尋路轉河迴入栁隂拂面落花春意盡<lb/>
避人幽鳥野情深慙無健思供吟筆賴有寒光映客心<lb/>
<pb n="KR4h0143_WYG_132-28a"/>
日暮倚風歸棹急一鈎新月挂瑶岑<lb/>
　　　合江亭晩眺<lb/>
倚杖鈎簾兩水間晴光飛影上雕䦨帆催畫鷁摶風去<lb/>
雪吐銛鋒作劒攢平野煙浮迷逺目晩溪潮漲失前灘<lb/>
騎鯨一往扶桑近休問人間行路難<lb/>
　　　遊玉峯閣<lb/>
蒼藤秀木遶空庭疊石層巒擁畫屏混沌鑿開幽竅逺<lb/>
巨靈分破兩峯青雲藏野色春常在風入衣襟酒易醒<lb/>
<pb n="KR4h0143_WYG_132-28b"/>
採玉遺踪無處問擬投簪紱學仙經<lb/>
　　　王簿清輝亭<lb/>
黛染煙蘿拂檻低抱城流水緑逶迤澄瀾碎影揺青鏡<lb/>
斜日流峯隠半規坐上盈樽無俗客壁間照夜有新詩<lb/>
登臨已動忘歸興况復清談足解頤<lb/>
　　　汴上<lb/>
天上行雲曳白衣半銜晴日在林扉盤花落雁驚還起<lb/>
啄食飢烏趂不飛榆莢青錢飄已盡月堤流水漭相圍<lb/>
<pb n="KR4h0143_WYG_132-29a"/>
征途處處塵隨眼多病長年與世違<lb/>
　　　荆州書事<lb/>
江湖泛泛一虚舟去作人間浪漫遊嵗晚光隂雲冉冉<lb/>
畏途風雨日浮浮萬鍾信是樊中雉一櫂聊同水上鷗<lb/>
投老虀鹽成底事憑誰為種橘千頭<lb/>
千里瀕江地可毛結廬何必故山椒載醪不過斜川路<lb/>
飲水誰同陋巷瓢勿問雞蟲閒得失但知鵬鷃各逍遥<lb/>
黄塵滿眼僧窗靜坐對風花意自消<lb/>
<pb n="KR4h0143_WYG_132-29b"/>
　　　直舍大風書事寄循道<lb/>
枕書無寐首空搔萬竅噓風正怒號雪意浮空迷逺目<lb/>
月林梳影見秋毫幽庭所藉惟荒草妙理應須付濁醪<lb/>
誰念維舟江上客落帆千里壓雲濤<lb/>
　　　望湖樓晩眺<lb/>
斜日侵簾上玉鈎簷花飛動錦文浮湖光冩出千峯秀<lb/>
天影融成十里秋翠鷸翻風窺淺水片雲隨意入滄洲<lb/>
流連更待東窗月注目晴空獨倚樓<lb/>
<pb n="KR4h0143_WYG_132-30a"/>
　　游酢<lb/>
　　　遊寳應寺<lb/>
崒嵂三峯帶白灣誰開蘭若翠㣲間竹牀雲嬾禪心定<lb/>
草徑苔荒屐齒斑天入碧嵐成玉宇鳥飛青嶂出塵寰<lb/>
此中即是蕊珠境遮莫閒吟一解顔<lb/>
　　游九言<lb/>
　　　金陵野外廢寺<lb/>
寒花窈嫋蔓頹牆古寺蒼苔晝掩房犬吠屋頭山杳杳<lb/>
<pb n="KR4h0143_WYG_132-30b"/>
蟲鳴階隙草荒荒池塘淡月蒹葭冷籬竹西風橘柚香<lb/>
六代江山金碧地斷碑留得管興亡<lb/>
　　　題古田寺西堂壁<lb/>
傾巖終日倦躋攀暫借僧廬半日閒砌下㣲流走清泚<lb/>
窗前含籜墮斕斑風來有徑侵危坐雲出無心度逺山<lb/>
勸取髙人長寄翫相隨猿鶴傲林間<lb/>
　　王安中<lb/>
　　　觀僧舍山茶<lb/>
<pb n="KR4h0143_WYG_132-31a"/>
山僧手種兩山茶看到婆娑髩已華應為客懐驚歲杪<lb/>
先將春色照天涯緑裁犀甲層層葉紅染猩脣豔豔花<lb/>
凍頰如丹相映渥不辭衝雨踏泥沙<lb/>
　　韓駒<lb/>
　　　聞富鄭公少時隨侍至此讀書景徳寺後人為<lb/>
　　　作祠堂因跋予舊詩後以自嘲<lb/>
藤牀瓦枕快清風破悶文書亦漫供鄉信未傳霜後雁<lb/>
羇懐生怯晩來鐘淹留已辦三年計流落應無萬户封<lb/>
<pb n="KR4h0143_WYG_132-31b"/>
猶有壁間詩句在他時誰肯寫塵容<lb/>
　　　次韻王給事觀殿試唱名<lb/>
集英春殿唱諸生日轉觚稜晩色清近侍皆分金帶赤<lb/>
内人爭看雪衣明<hi>内人多自昇平樓上下觀</hi>罷朝詔賜羣公坐合殿<lb/>
歡傳萬嵗聲我老倦隨宫漏永江南江北聴鼉更<lb/>
　　　次韻侯思孺將至黄州見簡<lb/>
未用船頭報水程為君持酒打愁城青山久負當年約<lb/>
白髮多從客路生㸃檢轉工新句法揩磨難減舊風情<lb/>
<pb n="KR4h0143_WYG_132-32a"/>
小留莫道無供給一味東籬有落英<lb/>
　　　次韻南溪觀魚<lb/>
城西鼓楫又城東不待溪分上下風碧樹垂楊間黄緑<lb/>
冰盤行鱠簇青紅横塘日暮林巒合斷岸秋來浦漵通<lb/>
安得此身無世累便隨漁艇入空濛<lb/>
　　　次韻徐翰林<lb/>
逺聞仙伯上神山始覺昇平氣象還一夢休論玉堂事<lb/>
兩行曽綴紫宸班想燒傳燭書天詔看翦花驄出帝闗<lb/>
<pb n="KR4h0143_WYG_132-32b"/>
尚憶平生故人否夜驅黄犢在田間<lb/>
　　何大圭<lb/>
　　　偶然作<lb/>
茒屋松窗小隠家茶煙漠漠水斜斜簷間乳燕未成語<lb/>
庭下石榴爭放花賴有詩書消白日倦隨車馬走黄沙<lb/>
林泉舊約好徑去風雨滿江垂釣車<lb/>
　　盧襄<lb/>
　　　窗外梅花<lb/>
<pb n="KR4h0143_WYG_132-33a"/>
已消殘雪豆稭灰斜壓疎籬一半開雖我故園無分看<lb/>
問渠春色幾時來冷香漸欲薫詩夢落蕊猶能韻砌臺<lb/>
定復水邊多屐齒試令長鬛視蒼苔<lb/>
　　喻汝礪<lb/>
　　　草堂詩<lb/>
逺嶼曲洲縱復横沙邊繁鳥弄簫笙一軒簷冷松隂合<lb/>
十里林香藥草生路轉斷楂逢石坐風移深竹見僧行<lb/>
晩來懐抱尤清曠時有幽人帶月耕<lb/>
<pb n="KR4h0143_WYG_132-33b"/>
　　傅察<lb/>
　　　尉治吏隠亭<lb/>
公餘吏隠創新亭野闊雲低疊素屏風動荷香翻偃蓋<lb/>
日揺波影散疎星望窮南畝千重緑坐久西山數㸃青<lb/>
更待晩凉蟬亂噪與君散䇿試同聴<lb/>
　　　野宿<lb/>
沂水秋風揚短棹穿林落日繫孤舟心清乍喜離囂俗<lb/>
野曠翻疑動旅愁歸雁髙飛雲杳杳幽蟲夜語草悠悠<lb/>
<pb n="KR4h0143_WYG_132-34a"/>
　此間景物君知否即是瀟湘一片秋<lb/>
　　　滕茂實<lb/>
　　　　五日<lb/>
　節物驚心動逺思薰風又見浴蘭時空尋好句書紈扇<lb/>
　無復佳人繫綵絲酒注菖蒲唯欲醉筒包菰黍不勝悲<lb/>
　明年此日當何處風裏孤蓬自不知<lb/>
　　　　立春<lb/>
　東皇布政物皆春山色禽聲便可人滿谷和風消積雪<lb/>
<pb n="KR4h0143_WYG_132-34b"/>
　半窗晴日動游塵宫花揷帽枝枝秀菜甲堆盤種種新<lb/>
　拘窘經時成土俗聊從一醉適天真<lb/>
　<lb/>
　<lb/>
　<lb/>
　<lb/>
　<lb/>
御選宋詩巻四十九<lb/>
</p>
<p>
</p>
  </div>
</body>
</text>
</TEI>
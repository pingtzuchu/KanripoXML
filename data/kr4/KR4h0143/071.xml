<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_071-1a"/>
　欽定四庫全書<lb/>
御選元詩巻七十一<lb/>
　　七言絶句四<lb/>
　　　楊載<lb/>
　　　　客中即事<lb/>
　漸覺星星兩鬢皤推愁不去奈愁何客中忘却春光度<lb/>
　驚見前林嫩竹多<lb/>
　終朝矻矻坐書帷春去春来總不知怪得山禽如有意<lb/>
<pb n="KR4h0143_WYG_071-1b"/>
　隔窗撩亂踏花枝<lb/>
　幾日懸懸雨不休客窗孤迥使人愁杜䳌啼切知何處<lb/>
　坐對雲山萬木稠<lb/>
　美木千章繞故宫如煙如霧塞虚空路經南北山岡斷<lb/>
　披拂能来萬里風<lb/>
　　　　沙雁<lb/>
　漠漠寒煙樹影微一行沙雁背人飛江南江北秋將盡<lb/>
　客子如今猶未歸<lb/>
<pb n="KR4h0143_WYG_071-2a"/>
　　　扇上竹<lb/>
種竹何須種萬竿一枝分影亦檀欒清宵更受風披拂<lb/>
聼取清聲入夢寒<lb/>
　　　次韻康子山舍人<lb/>
兼旬風雨氣寒涼院落幽深草木長却喜今年多夏果<lb/>
碧苞丹實滿林香<lb/>
欲賞秋花色已涼碧雲散盡楚天長姮娥舊種無多樹<lb/>
何故人間有此香<lb/>
<pb n="KR4h0143_WYG_071-2b"/>
　　　到京師<lb/>
城雪初消薺莱生角門深巷少人行栁梢聼得黄鸝語<lb/>
此是春来第一聲<lb/>
　　　送人<lb/>
客路逢春雪乍消眼前愁思轉相撩垂楊染作黄金色<lb/>
舞徧東風萬萬條<lb/>
金溝河上始通流海子橋邉繫客舟却到江南春水漲<lb/>
拍天波浪泛輕鷗<lb/>
<pb n="KR4h0143_WYG_071-3a"/>
　　　畫竹石<lb/>
林前怪石起參差篁竹叢深使客疑如過瀟湘江上路<lb/>
鷓鴣啼罷日西時<lb/>
　　　宿浚儀公湖亭<lb/>
夜泊湖亭水氣涼四更風露濕衣裳空濛霧重前山暗<lb/>
屋角斜明是月光<lb/>
兩兩三三白鳥飛背人斜去落漁磯雨餘不遣濃雲散<lb/>
猶向前山擁翠微<lb/>
<pb n="KR4h0143_WYG_071-3b"/>
幾年鄉夢隔江湖此日登臨興不孤小艇欲行無逺近<lb/>
不愁歸醉要人扶<lb/>
　　　題十二紅卷子<lb/>
碧桃枝上有珍禽調舌交交聼好音畫出江南春意思<lb/>
明年携酒共追尋<lb/>
　　　喜晴<lb/>
樓外斜陽放晩晴街衢前後聼歡聲回舟更倚南風順<lb/>
千里青山照眼明<lb/>
<pb n="KR4h0143_WYG_071-4a"/>
　　　紀夢<lb/>
四面青山擁翠微樓臺相向闢天扉夜䦨每作遊仙夢<lb/>
月滿瓊田萬鶴飛<lb/>
紛紛鸞鶴滿虛空耳畔如聞渡海風直上雲霄千萬里<lb/>
此身飛入紫微宫<lb/>
　　　用韻送徳陽入越為贅壻<lb/>
輕霞薄霧詰朝晴岸栁江梅著樹明更向若耶溪上聼<lb/>
旁人歌唱盡春聲<lb/>
<pb n="KR4h0143_WYG_071-4b"/>
　　　次韻雪<lb/>
砑光㡌子舞山花吹落曽城萬仞斜安得飇輪為我駕<lb/>
一時飛到列仙家<lb/>
　　　陽闗圖<lb/>
咸陽西距玉門闗萬里征人憚往還此别尊前須盡醉<lb/>
相逢俱是鬢毛斑<lb/>
　　范梈<lb/>
　　　懐小柏<lb/>
<pb n="KR4h0143_WYG_071-5a"/>
手植庭前小柏樹分枝帶葉總天成渉旬不見長相憶<lb/>
况是經年别友生<lb/>
　　　五月二十六夜宿松林蘭若<lb/>
白沙塞下接飛霞行至招提日巳斜睡覺忽聞山寨語<lb/>
不知今夕離吾家<lb/>
　　　發湖口<lb/>
已過匡廬却向西片㠶猶逐暮雲迷路長正是思親節<lb/>
取次驚猿莫浪啼<lb/>
<pb n="KR4h0143_WYG_071-5b"/>
　　　潯陽<lb/>
露下天髙灘月明行人西指武昌城扁舟未到心先到<lb/>
卧聼潯陽譙鼓聲<lb/>
　　　十月白牡丹郢州孫氏家植也<lb/>
霜檻枝頭結素雲分明便有繡成羣紫黄為愛春風早<lb/>
時向瑶臺折贈君<lb/>
　　　以瓊扇一握奉致黄明府<lb/>
拾得炎州雪一團殷勤持贈比琅玕情知已是秋風後<lb/>
<pb n="KR4h0143_WYG_071-6a"/>
留作明年九夏寒<lb/>
　　　鍾陵夜宿聞鐘<lb/>
中年江海夢靈皇夜半聞鐘似上陽一百八聲猶未已<lb/>
更兼雲外雁啼霜<lb/>
　　　日晏<lb/>
昨日相期早出村今朝日晏未開門可人一夜東風雨<lb/>
緑遍天街舊草㾗<lb/>
　　　荅贈晚春<lb/>
<pb n="KR4h0143_WYG_071-6b"/>
懶向佳人説翠微長安陌上見春暉誰家門巷花狼籍<lb/>
吹作漫天白雪飛<lb/>
　　　院中夜直<lb/>
此身只似到南州莎草寒雞一片秋後夜玉堂誰上直<lb/>
料應少睡更多愁<lb/>
　　　離揚州<lb/>
孤篷如磨遶汀沙葉滿平湖藕未花回首竹西亭漸逺<lb/>
一江烟雨酒旗斜<lb/>
<pb n="KR4h0143_WYG_071-7a"/>
　　　過三合驛<lb/>
一春歸計又蹉跎窮粤風光奈病何總有青山千萬疊<lb/>
行人長少鷓鴣啼<lb/>
　　　江上古詞<lb/>
老樹昻藏倚岸隈詞靈經嵗鎖蒼苔豚蹄巵酒能多少<lb/>
便有羣鴉旦暮来<lb/>
　　　湖面<lb/>
湖面春深暖氣勻青蕪未隕巳知春沙灣散駐張魚客<lb/>
<pb n="KR4h0143_WYG_071-7b"/>
葦室時驚射雁人<lb/>
　　　北山谷中老父<lb/>
無多林屋冠青山長子成孫鬢未斑問我鄉園何處是<lb/>
半生江海未知還<lb/>
　　　渡瑞州峽<lb/>
櫂郎得便泝清流忽報舟前曉霧收蠻語酬人翻自苦<lb/>
好山不敢問何州<lb/>
　　　正月二十四日至寳圭驛是北流縣自此遵陸<lb/>
<pb n="KR4h0143_WYG_071-8a"/>
　　　指鬱林矣<lb/>
逺辭京闕碧雲端泝盡夷江未到官回雁峰南更千里<lb/>
是行誰為報平安<lb/>
　　　得樟樹鎮便寄家書<lb/>
啇船夜説指江西欲託音書未忍題收拾鄉心都在紙<lb/>
兩聲杜宇傍人啼<lb/>
　　　瓊州出郭<lb/>
自出瓊州古郭門更無平衍似中原重重葉暗桄榔雨<lb/>
<pb n="KR4h0143_WYG_071-8b"/>
知是黎人第幾村<lb/>
　　　臨髙阻雨<lb/>
恐傾南海成秋雨急喚西風作晚涼浄埽黎山須見骨<lb/>
莫令楚客屢回腸<lb/>
　　　㯽榔葉<lb/>
秋入黎山風雨多長江不定駐驚波翠榕葉底聞鸚鵡<lb/>
自此無如客思阿<lb/>
　　　安定縣<lb/>
<pb n="KR4h0143_WYG_071-9a"/>
島上晴雲滅復生誰家吹笛海天明縣前曉起西風急<lb/>
半是深黎夜雨聲<lb/>
　　　至富屯<lb/>
承恩千里出江鄉轉厯三闗道路長黄葉霧開山市集<lb/>
見人鳬雁憶横塘<lb/>
　　　遊南臺閩粤王廟<lb/>
海角釣龍人杳杳雲間待雁路迢迢若為借得山頭石<lb/>
每到髙秋坐看潮<lb/>
<pb n="KR4h0143_WYG_071-9b"/>
　　　池館夜坐聼雨<lb/>
更聲隋雨動譙門頗似聼泉宿楚原客裏青燈如骨肉<lb/>
獨能相待向黄昬<lb/>
　　　懐京下親友<lb/>
海上經年思殺人絶憐京國舊交親過江惟有傳柑使<lb/>
寄得書回是暮春<lb/>
　　　寓書<lb/>
欲寫鄉書寄故園行人巳逺意空存舉頭却見南来雁<lb/>
<pb n="KR4h0143_WYG_071-10a"/>
箇箇隋春度塞門<lb/>
　　　憶得<lb/>
憶得佳人白紵詞幾将天外數歸期自從落盡庭前樹<lb/>
夜夜秋聲總不知<lb/>
　　　贈郭判官<lb/>
慈烏夜夜向人啼幾度紗窗兎魄低自有平安三百字<lb/>
無因却寄大江西<lb/>
　　　卧病<lb/>
<pb n="KR4h0143_WYG_071-10b"/>
朝来忽見樹藏霞碧草春邉徑路斜佳客不来春雨盡<lb/>
山禽啄遍小桃花<lb/>
　　　清明日留西山<lb/>
離家六度見清明知是何時出帝京今日登臨倍惆悵<lb/>
好山多似豫章城<lb/>
　　　西谷訪人不遇<lb/>
出郭幽人晩未歸青天咫尺見何稀一年秪有春晴好<lb/>
多事楊花學雪飛<lb/>
<pb n="KR4h0143_WYG_071-11a"/>
　　　春日上平坡寺<lb/>
蘿徑陰陰近百層金輿記是昔人登山僧苦避尋詩者<lb/>
牢閉柴門喚不譍<lb/>
　　　章義門送人還南城觀臺<lb/>
郊原平晩綠萋萋獨上髙臺意轉迷古樹鳴蟬城下路<lb/>
送人長憶向安西<lb/>
　　　懐臨江寓居<lb/>
石霜峰北淦西頭寄住林塘數畆幽比及到家猶是客<lb/>
<pb n="KR4h0143_WYG_071-11b"/>
對人强自說鄉愁<lb/>
　　　清明日<lb/>
旅庖欲禁自無煙酒裏中原熟食天不分小桃紅似火<lb/>
為人兒女照鞦韆<lb/>
　　　絶句<lb/>
幽人不出戸常開看盡春風長綠苔多謝有情雙燕子<lb/>
暫時飛去又飛来<lb/>
　　　題松雪圖<lb/>
<pb n="KR4h0143_WYG_071-12a"/>
旁人不識嵗寒松憐殺深山大雪封待得化為東海水<lb/>
青天白日睡蒼龍<lb/>
　　　公堂暇日<lb/>
新起危樓接大荒海天竒觀壓殊方周牆恨未髙千尺<lb/>
猶見他家竹短長<lb/>
　　　将如靖安徐文學自新拏舟来候良有古意以<lb/>
　　　詩留别<lb/>
西風危棧逼青雲稍下臨江細路分問縣尚須窮日到<lb/>
<pb n="KR4h0143_WYG_071-12b"/>
掉歌無計得留君<lb/>
　　　懐京城諸公書崖州驛四首<hi>錄三首</hi>
甚憶清河元侍講送行猶有玉堂詩只今夜夜隴頭月<lb/>
照見征人有所思<lb/>
繡衣御史果能文蜀道新来有李君記得京城黄菊爛<lb/>
為余来覓董將軍<lb/>
妙為文字吾雄甲精切於今孰與儔說著奉常虞博士<lb/>
恨渠猶不見崖州<lb/>
<pb n="KR4h0143_WYG_071-13a"/>
　　　縣下鑿池種樹成聚晨起視水深五寸而草樹<lb/>
　　　承夜雨後蒼翠鬱然可愛戲題㕔柱<lb/>
㯽榔池上芭蕉雨更種垂楊十六株中有玉堂蕭散吏<lb/>
檢書正對輞川圖<lb/>
　　　至烏石邸舍<lb/>
苦竹叢西石色烏来時依舊驛亭孤自從厯徧崖州路<lb/>
不敢彎弓射鷓鴣<lb/>
　　　福州雜詩<lb/>
<pb n="KR4h0143_WYG_071-13b"/>
前日題詩自侯官計程今日到雲端家人定得平安字<lb/>
最念癡兒不解看<lb/>
海隅霜熟蠣房肥獅子橋東望翠微安得建陽一斗酒<lb/>
少隨甘㫖到柴扉<lb/>
虎豹幾曽驚石鼓魚龍獨解隠金沙遮藏翠荔餘千刹<lb/>
掩映朱霞倚萬家<lb/>
　　　至海口<lb/>
曽随仙仗集靈臺流落於今豈不材但比麻姑休狡獪<lb/>
<pb n="KR4h0143_WYG_071-14a"/>
兩行持節過蓬莱<lb/>
　　　二月二十四日自瓊州出白沙驛阻風二日不<lb/>
　　　得渡海是日有幕客送寒衣却出賦詩<lb/>
盲風怪雨一時晴又阻扁舟两日程天意似将留客住<lb/>
明朝浮海看清明<lb/>
　　　鬱林次韻寄懐王天輔知事<lb/>
乍喜連山瘴霧收黛眉更自鎖鄉愁自從行李違滄海<lb/>
九日初逢第二州<lb/>
<pb n="KR4h0143_WYG_071-14b"/>
　　　齋居即事<lb/>
故人不見意何如流水孤村處士廬猶記去年霜橘熟<lb/>
分甘曽得寄来書<lb/>
桑溪竹圃路團團門巷都非少日看送客棹船頻借問<lb/>
向来江面是䦨干<lb/>
　　　趙僉憲舊居<lb/>
閒門付與東風埽獨客殘春思逺道日午不見蝴蝶飛<lb/>
細看兒童弄芳草<lb/>
<pb n="KR4h0143_WYG_071-15a"/>
　　　春日<lb/>
馬頰河陽近北辰去来猶爾恨通津陌頭總是春風樹<lb/>
自笑楊花只戀人<lb/>
旅食京華日欲晡家園迢遞隔天隅妻孥預識覊懐苦<lb/>
解事新来一字無<lb/>
　　　西軒即事<lb/>
行厨晚食坐蕭條欲買銀魚待早潮鼓絶山城門未掩<lb/>
夢和疎雨度西橋<lb/>
<pb n="KR4h0143_WYG_071-15b"/>
　　　春日西郊<lb/>
東風千里福州城綠水青山老送迎惟有垂楊偏待客<lb/>
數株殘雨帶流鶯<lb/>
　　　聞角<lb/>
西風嫋嫋拂弓旌千里来看曉角聲縱復淒涼歸未忍<lb/>
炎州此外更無城<lb/>
　　掲傒斯<lb/>
　　　濟州初度<lb/>
<pb n="KR4h0143_WYG_071-16a"/>
辭家計日逢初度遲日暄風在帝京曉起慈親望天北<lb/>
行人初泊濟州城<lb/>
　　黄溍<lb/>
　　　金陵客中送友人歸里<lb/>
青陽河畔杜鵑啼歸路如煙定不迷應到故山叢桂裏<lb/>
笑人騎馬聴朝雞<lb/>
　　　有感<lb/>
橘柚青黄照眼垂秋風籬落自紛披頗聞玉食登蠻果<lb/>
<pb n="KR4h0143_WYG_071-16b"/>
不獨涪州有荔枝<lb/>
漢室需材拔隐淪販繒屠狗各求伸可憐風雪南山下<lb/>
别有當年射虎人<lb/>
　　　葉審言張子長同遊北山智者寺既歸復與子<lb/>
　　　長至赤松由小桃源登煉子山謁二皇君祠回<lb/>
　　　宿寳積觀賦絶句十首<hi>錄八首</hi>
却問仙山去幾程白雲如簇近相迎直須不脫登山屐<lb/>
行盡松聲與水聲<lb/>
<pb n="KR4h0143_WYG_071-17a"/>
山中今是太平民尚與人間隔幾塵流水桃花三百曲<lb/>
莫敎重誤武陵人<lb/>
偶看飛花逐水紅不知身過亂雲東回頭旋覺峰巒别<lb/>
惟有青天面面同<lb/>
雙鶴冲天嵗月多至今香火壓嵯峩劉郎不是無兄弟<lb/>
奈此丹雞白犬何<lb/>
坐愛春泉響翠微玊花吹濕薜蘿衣何人為擘冰壼破<lb/>
共看青天白練飛<lb/>
<pb n="KR4h0143_WYG_071-17b"/>
削立城心雙白塔幾疑日月費撑支一朝頓在闌干底<lb/>
始悟從来見處卑<lb/>
遥憶仙華鶴髪翁清泉白石滿竒胷若為此日千峰頂<lb/>
更試平生九節笻<lb/>
一宿山中竟莫留可能長伴赤松遊殷勤好去張公子<lb/>
休愛人間萬戸侯<lb/>
　　　次韻章兄雨中<lb/>
春盡餘寒去郤回江天五月未閒雷南風祗在浮雲外<lb/>
<pb n="KR4h0143_WYG_071-18a"/>
彈折朱絃喚不来<lb/>
　　　松江舟中偶書<lb/>
移舟夜泊華亭縣却聴呉歌思渺然最憶澱山湖北寺<lb/>
白雲堆裏看青天<lb/>
　　　青山白雲圖<lb/>
十年失脚走紅塵忘却山中有白雲忽見畫圖疑是夢<lb/>
冷花涼葉思紛紛<lb/>
　　　桃竹畫眉圖<lb/>
<pb n="KR4h0143_WYG_071-18b"/>
說盡春愁貌不成翠深紅逺若為情江南有客頭空白<lb/>
腸斷東風百囀聲<lb/>
　　　追和景傳新店客舍壁間韻<lb/>
我夢方酣子遽醒絶絃可復要人聴梨花寒食東風惡<lb/>
淚盡重山宿草青<lb/>
　　　灤陽邢君隐於藥製芍藥芽代茗飲號曰瓊芽<lb/>
　　　先朝嘗以進御云<lb/>
芳苖蔟蔟遍山阿玉蕾珠芽未足多千載茶經有遺恨<lb/>
<pb n="KR4h0143_WYG_071-19a"/>
呉儂元不過灤河<lb/>
春風北苑鬬時新萬里函封效貢珍羡爾托根天尺五<lb/>
不勞飛騎走紅塵<lb/>
　　　次韻虞學士上京道中<lb/>
欲去仍為一日留玉堂終夜有詞頭歸鞍曉逐南飛雁<lb/>
猶及西山半夜秋<lb/>
　　　水仙圖<lb/>
翛翛翠羽映鳴璫誰遣乗風過我傍嵗晏髙堂空四壁<lb/>
<pb n="KR4h0143_WYG_071-19b"/>
一簾煙雨夢瀟湘<lb/>
　　　山水圖<lb/>
老樹無音石有稜亂山髙下白雲層夢中猶識江南路<lb/>
惟恨舟人喚不應<lb/>
　　　海月圖<lb/>
憶曽夜叩潮音洞海闊天髙月正中坐對畫圖如夢寐<lb/>
六街塵土晝濛濛<lb/>
　　　瑶池春宴圖<lb/>
<pb n="KR4h0143_WYG_071-20a"/>
西飛青雀幾時還貝闕琳宫縹緲間筆底春風殊未老<lb/>
蟠桃積核已如山<lb/>
　　　東陽縣西道中<lb/>
柿葉成陰綠滿村桐花覆地草連雲百年舊事無人記<lb/>
猶指前朝御史墳<lb/>
　　　寒食舟中<lb/>
東風溪水碧漣漣溪上青蘿獨繫船正是落花寒食夜<lb/>
水煙沙月又鳴鵑<lb/>
<pb n="KR4h0143_WYG_071-20b"/>
　　　陶學士驛舍圖<lb/>
一笑相逢亦偶然浪将恩怨向人傳無端更被丹青汙<lb/>
狼籍春風數百年<lb/>
　　　題郭髯倣米老雲山圖<lb/>
退直歸来日半曛豪端風雨正紛紛不須更覓驚人句<lb/>
惱亂青山與白雲<lb/>
　　　題髙公畫竹石<lb/>
木葉蕭蕭半欲空竹竿裊裊不成叢絶憐意匠經營處<lb/>
<pb n="KR4h0143_WYG_071-21a"/>
都在風煙慘澹中<lb/>
　　　題金徳原所藏元暉小景<lb/>
牀頭書畫正縱横忽值今朝醉眼醒起向米家船上看<lb/>
雲山原是舊時青<lb/>
　　　四皓圍碁圖<lb/>
當局沉吟只謾勞區區勝敗直秋毫顛嬴蹶頂非君事<lb/>
頼有安劉末著髙<lb/>
　　栁貫<lb/>
<pb n="KR4h0143_WYG_071-21b"/>
　　　自宗正府西移居尚食局後雜書<lb/>
都城一住十年餘挈挈今朝更徙居奴輩莫嫌家具少<lb/>
篋中猶是借来書<lb/>
未明車馬省門開面面風霜一寸埃借得小窗容我懶<lb/>
五更髙枕聴春雷<lb/>
　　　題宋徽宗扇面<lb/>
瑶池池上萬芙渠孔雀聴經水殿虚扇影巳隨鸞影去<lb/>
輕紈留得瘦金書<lb/>
<pb n="KR4h0143_WYG_071-22a"/>
　　　題宋徽宗獻夀桃圖<lb/>
青鳥銜書昨夜来蟠桃如斗核如杯蓬莱殿上三千夀<lb/>
不及春風夢已回<lb/>
　　　題金顯宗墨竹<lb/>
海潤星輝大定年生綃筆筆寫蒼煙若為夢裏篔簹谷<lb/>
直到洋州雪筏邉<lb/>
　　　題睡貓圖<lb/>
花陰閒卧小於莬堂上氍毹錦繡鋪放下珠簾春不管<lb/>
<pb n="KR4h0143_WYG_071-22b"/>
隔籠鸚鵡喚貍奴<lb/>
　　　題折枝海棠圖<lb/>
東風庭院紫棉香翠碧飛来午影長啼濕紅妝看不厭<lb/>
秪疑春色在昭陽<lb/>
　　　次韻奉荅徳機冬日見寄<lb/>
雪滿千山雲滿溪半竿寒日稍平西東風不為年芳地<lb/>
錯莫江梅吐未齊<lb/>
　　　題壽皇御題淳熈宫畫牡丹扇靣<lb/>
<pb n="KR4h0143_WYG_071-23a"/>
劒南樵客寫花容院畫流傳號國工春壓玉䦨江雨歇<lb/>
綵鸞驚夢又成空<lb/>
天香國艷豈堪描生色誰将上尺綃留得當時宫墨在<lb/>
杜鵑啼處雨瀟瀟<lb/>
　　　行界牌源道次小憩民舍<lb/>
小谷疎林受數家年芳猶有刺桐花白雲不為青山地<lb/>
截斷前峰兩髻了<lb/>
　　呉莱<lb/>
<pb n="KR4h0143_WYG_071-23b"/>
　　　題趙大年林塘秋晩圖<lb/>
老景青黄筆底收晴鳬冷雁共汀洲王孫畫學空花竹<lb/>
不到銅駝陌上秋<lb/>
　　　漷州<lb/>
四月一日尚緜衣知是故鄉花片飛白頭慈母倚門久<lb/>
目斷天南無雁歸<lb/>
數株楊栁弄輕煙舟泊漷州河水邉牛羊散野春草短<lb/>
勑勒老公方醉眠<lb/>
<pb n="KR4h0143_WYG_071-24a"/>
　　呉師道<lb/>
　　　病起<lb/>
單衣小立怯西風病骨詩愁冷淡中一片清秋在何處<lb/>
豆花籬落雨濛濛<lb/>
　　　元夕<lb/>
栁臺梅巷銷春晴酒思燈光負賞心聴徹宣和太平曲<lb/>
獨看明月到更深<lb/>
　　　夏夜江上<lb/>
<pb n="KR4h0143_WYG_071-24b"/>
繞屋清江竹萬竿水風蕭瑟竹光寒夜深月上門不掩<lb/>
卧聴釣歸船過灘<lb/>
　　　次韻黄晉卿清明遊北山<lb/>
行歌共訪採芝翁絶壑層雲一盪胷誰念愁吟溪上客<lb/>
落花微雨獨搘笻<lb/>
一壑風煙自可留十年湖海漫狂遊短衣射虎真堪樂<lb/>
莫恨将軍老不侯<lb/>
　　　和陳景傳寄方韶父韻<lb/>
<pb n="KR4h0143_WYG_071-25a"/>
風流遺老曙星殘湖海知心夜夢間欲訪元英向何處<lb/>
猿聲木葉滿秋山<lb/>
　　　春日獨坐<lb/>
茶煙淡淡風前少庭葉沉沉雨後添何處楊花念幽獨<lb/>
殷勤入室更穿簾<lb/>
　　　七夕<lb/>
木槿籬邉絡緯哀卧看河漢逺天迴西風不管扁舟客<lb/>
吹下樓頭笑語来<lb/>
<pb n="KR4h0143_WYG_071-25b"/>
　　　子昻蘭竹圖<lb/>
湘娥清淚未曽消楚客芳魂不可招公子離愁無處寫<lb/>
露花風葉共蕭蕭<lb/>
　　　十一月十二日崇文閣下私試二十三日出和<lb/>
　　　張仲舉<lb/>
官燭風簾徹夜明屋髙人醉易寒生不知卧聴蕭蕭雪<lb/>
何似山窗灑竹聲<lb/>
　　　叚節婦<lb/>
<pb n="KR4h0143_WYG_071-26a"/>
南國征人去不歸春妍懶著舊時衣至今門外冬青樹<lb/>
不與風花上下飛<lb/>
　　　送夏學正赴奉聖州<lb/>
書巻囊衣共一車出闗千里漫風沙祥雲五色天西角<lb/>
喜及髙秋望翠華<lb/>
　　　趙子固畫梅<lb/>
千樹西湖浸碧漪醉拈玉笛繞花吹秪今無限淒涼意<lb/>
留得春風雪一枝<lb/>
<pb n="KR4h0143_WYG_071-26b"/>
　　　送人之宣城<lb/>
昭亭山下宛溪頭楊栁芙蓉岸岸秋總是舊時迎送處<lb/>
夢魂猶逐故人舟<lb/>
　　　宋顯夫司業出乃兄誠夫尚書中秋五首并逹<lb/>
　　　兼善侍郎詩因次其韻<hi>錄三首</hi>
曲江聫轡踏春雲二十年前逐後塵今日重來隔存沒<lb/>
相看祗有两三人<lb/>
翠華南下拂秋天龍虎臺髙古塞邉誰料江南白頭客<lb/>
<pb n="KR4h0143_WYG_071-27a"/>
連宵清語對牀眠<lb/>
會稽太守出清朝進逐揚鑣過灞橋想見相思浙江夜<lb/>
月明酒醒卧聞簫<lb/>
　　　元旦朝回書事<lb/>
朱衣髙唱御樓東清漏遲遲晝景中黄繖寳幢微影動<lb/>
一時吹面受東風<lb/>
朝散紛紛下紫微揮鞭争道疾如飛同來各向朱門去<lb/>
秪有西山伴我歸<lb/>
<pb n="KR4h0143_WYG_071-27b"/>
　　　閏二月朔日<lb/>
病過春光兩月程幾畨風雨幾畨晴不知開到何花樹<lb/>
今日才聞燕子聲<lb/>
　　　桐江道中<lb/>
東風綠水動微波晩泊灘頭理釣蓑喚起江湖昔年夢<lb/>
一㠶寒雨聴漁歌<lb/>
　　歐陽元<lb/>
　　　天厯庚午會試院中馬伯庸尚書楊廷鎮司業<lb/>
<pb n="KR4h0143_WYG_071-28a"/>
　　　及元皆乙夘牓進士偶成絶句紀其事出院明<lb/>
　　　日有勑督修經世大典又成小詩寄諸弟<lb/>
省垣東畔至公堂十五年前戰藝場飽食大官無補報<lb/>
兩科來此校文章<lb/>
御史承差鎖院門侍臣傳詔出天閽試官被命聮鑣至<lb/>
同牓三人出謝恩<lb/>
聖主宫中遊幸疎日臨祕閣玩芸儲昨朝蘭省纔開試<lb/>
清曉玉音催著書<lb/>
<pb n="KR4h0143_WYG_071-28b"/>
别駕祠前雪水渾弟兄沙上舉離尊三年不洗來時褐<lb/>
要看淋漓別酒㾗<lb/>
仁廟初科射策郎如今斑白立朝行東風昨夜聞歸雁<lb/>
夢繞江南煙水長<lb/>
　　　題所貴姪梅<lb/>
老樹縱横出幾條一枝還又亞牆腰西湖湖上掀篷看<lb/>
一夜吹香滿六橋<lb/>
　　　所性姪家藏東坡看竹圖<lb/>
<pb n="KR4h0143_WYG_071-29a"/>
銀燭髙燒照艶妝繁華過眼巳相忘敲門自愛看修竹<lb/>
未必殷勤為海棠<lb/>
　　　漫題<lb/>
鈴索無聲玉漏稀青綾夜直月侵扉五更一覺梅花夢<lb/>
催得江南學士歸<lb/>
屬官分住省郎曹省樹年深過屋髙翰長晝閑來啜茗<lb/>
下簾危坐聴松濤<lb/>
　　　為浪溪題折枝海棠<lb/>
<pb n="KR4h0143_WYG_071-29b"/>
㸃綴春風只一枝此花猶是半開時更令老杜如今見<lb/>
便是無情也賦詩<lb/>
　　　墨竹<lb/>
兩枝淡澹與濃濃垂葉應無靃靡容玊立滿身都是雨<lb/>
何人能識葛陂龍<lb/>
　　　髙宗御書<lb/>
君王不受辟寒釵永巷泥金進損齋欲上太清樓下石<lb/>
啼鴉落日滿宫槐<lb/>
<pb n="KR4h0143_WYG_071-30a"/>
　　　陳摶睡圖<lb/>
陳橋一夜柘袍黄天下都無鼾睡牀贏得墜驢閑老子<lb/>
為君眠斷白雲鄉<lb/>
　　　雪夜訪戴圖<lb/>
雪夜操舟童僕勞偶然歸去便稱豪若為返棹成佳趣<lb/>
轉憶當時不出髙<lb/>
　　　山閒山水手卷<lb/>
十年京國看圖畫半幅雲煙亦惱儂今日身行屏障裏<lb/>
<pb n="KR4h0143_WYG_071-30b"/>
却思移住最髙峰<lb/>
　　　京城雜詠<lb/>
玊堂集日列金覊學士新兼祭酒時五百書生簽講遍<lb/>
八磚花影最來遲<lb/>
麗正門當千歩街九重深處五雲開雞人三唱萬官集<lb/>
應制須迎學士來<lb/>
白玉堂前夜合花髙髙綠樹散朱霞朝來如見唐人畫<lb/>
繫著誰家白鼻騧<lb/>
<pb n="KR4h0143_WYG_071-31a"/>
龍笙鳯管舞輕盈歩障遊看花滿城行到瓊林春更好<lb/>
新來進士唱名聲<lb/>
鼇山宴罷月溶溶太液池邉湛露濃不用金蓮送歸院<lb/>
水晶宫出玉芙蓉<lb/>
京城走馬聴晨鐘我亦宵征僕興慵却憶江南春睡美<lb/>
小樓敧枕聴村舂<lb/>
奉詔修書白玉堂朝朝騎馬傍宫牆牐河東畔垂楊栁<lb/>
時有鶯聲似故鄉<lb/>
<pb n="KR4h0143_WYG_071-31b"/>
　　　逢江易藝芳千賦芳洲<lb/>
楊栁垂垂拂釣磯平沙雨過綠生衣王孫鬬草歸來晚<lb/>
撲漉鴛鴦帶水飛<lb/>
　　　東山春景<lb/>
春光澹澹日遲遲正是名園撲蝶時却憶小橋流水過<lb/>
東山春色在桃枝<lb/>
　　　蒲萄<lb/>
宛馬西來貢帝鄉驪珠顆顆露凝光只今移植江南地<lb/>
<pb n="KR4h0143_WYG_071-32a"/>
蔓引龍鬚百尺長<lb/>
　　　歐陽公牡丹詩<lb/>
盛遊西洛方少年晚樂漁歌號醉翁白首歸來玉堂署<lb/>
君王殿後見鞓紅<lb/>
　　宋本<lb/>
　　　海子<lb/>
渡橋西望似江鄉隔岸樓臺罨畫妝十頃玻璃秋影碧<lb/>
照人騎馬入宫牆<lb/>
<pb n="KR4h0143_WYG_071-32b"/>
　　宋褧<lb/>
　　　送牛農師北上<lb/>
玊帶河流緣蔚藍君家橋北我橋南一談忽作容易别<lb/>
便是無情也不堪<hi>武陵城西有玉帶河</hi>
　　　春詞<lb/>
象口香銷冷瑞煙錦衾羅薦戀朝眠一心要續懷春夢<lb/>
不管啼鶯繞檻邉<lb/>
嬌春楊栁暗藏鴉掩映文窗一樹花寒食清明都過了<lb/>
<pb n="KR4h0143_WYG_071-33a"/>
悄無車馬門儂家<lb/>
　　　別後寄友<lb/>
蘭舟三日屈原亭醉出南門緩轡行栁暗河街新月上<lb/>
一場離恨不分明<lb/>
　　　舟中夜雨寄周子善<lb/>
雨暗空江夜寂寥打篷聲似打芭蕉故人好在紗窗下<lb/>
髙擁銀燈對小喬<lb/>
　　　晚興<lb/>
<pb n="KR4h0143_WYG_071-33b"/>
紫陌歸來月魄新草深涼院掩柴門絺衣欲挂梧桐上<lb/>
慙愧緇塵染樹㾗<lb/>
　　　曉出都城<hi>是年八月東之樂亭縣</hi>
風入秋羅半臂寒紫霞赤氣日光殷西山大是無情思<lb/>
忍送巾車又出闗<lb/>
　　　憶武陵舊事<lb/>
芙蓉如妓繞横塘一段秋容著色妝猶記周郎會心處<lb/>
醒時雙陸醉時狂<hi>周子善别墅水亭名會心處</hi>
<pb n="KR4h0143_WYG_071-34a"/>
　　　陽闗圖<lb/>
前春别宴武陵溪候館垂楊煖拂堤忽見畫圖疑是夢<lb/>
故人回首洞庭西<lb/>
　　　七月八日晚晴暫出麗正門<lb/>
團團碧樹壓宫城白鳯門楣淡日明回首瓊華仙島上<lb/>
片雲猶欲妬新晴<lb/>
　　　得周子善書問京師事及賤迹以絶句十首奉<lb/>
　　　荅<lb/>
<pb n="KR4h0143_WYG_071-34b"/>
春王朝會大明宫祝栗魚蠻四海同至治元年調玉燭<lb/>
和風甘雨看年豐<lb/>
曉日雲冠綴彩珠龍顔如玉映康衢大官門外停天駟<lb/>
羣辟翺翔侍歩趨<lb/>
黄流玊瓉薦馨香九廟神靈䧏百祥一部雲韶導仙駕<lb/>
歸來朝賀坐明堂<lb/>
至公堂下魚鱗屋麗正門前蝸殻居三百英雄來獻賦<lb/>
是中應有馬相如<hi>至公堂會試之所四方進士來試南宫者率皆僦居麗正門外</hi>
<pb n="KR4h0143_WYG_071-35a"/>
瑶肝玉肺渥洼駒元圃崑崙是坦途暫蹶霜蹄未為失<lb/>
三年奮迅碧雲衢<hi>子善昆季連與郷貢皆不利故勉之</hi>
人海茫茫萬仭山健夫爭赴碧巖端躋攀分寸不得上<lb/>
始信文章蜀道難<hi>予亦以舊嵗失舉</hi>
一念遺孤一愴然心旌無日不縣縣潞陽二月河冰解<lb/>
定買呉儂燕尾舩<hi>𢎞夫兄歿于武陵姪廣在彼時予欲往視之</hi>
謝家擇壻得逸少温嶠先酬玉鏡臺羅帳合歡猶有待<lb/>
可憐孤鳯意徘徊<hi>時予得婚家初納采</hi>
<pb n="KR4h0143_WYG_071-35b"/>
邇來吟思濁如泥今日酬君喜賦詩不識心忪并膽怯<lb/>
犀珠銀液竟何施<hi>予向苦心疾至京遂不作</hi>
汨沒京塵度嵗華胷中千緒亂如麻南風準擬揮談麈<lb/>
賸費君家木杵茶<lb/>
　　　題雪竹白頭翁横披<lb/>
琅玕裊裊碧雲空雪綴斜梢倚北風丹鳯不來年嵗晩<lb/>
一枝聊借白頭翁<lb/>
蒼衣雪頸凍難飛寂莫寒梢獨自棲别有春明好風景<lb/>
<pb n="KR4h0143_WYG_071-36a"/>
綠楊如畫亂鶯啼<lb/>
　　　小姑賢祠<hi>虎丘南地名小姑賢舊時民家有姑惡新婦欲織羅而去之者其小姑悉</hi>
　　　<hi>自擥為已過冀以悟母母悔而止鄉人祠之</hi>
離鸞别鵠兩沈冥腸斷廬江焦仲卿不見虎丘南畔月<lb/>
至今常為小姑明<lb/>
　　　張仲容七夕來徴詩就次韻以荅<hi>來詩云雲壓髙城雨散絲</hi>
　　　<hi>萬家秋氣入羅帷巧棚七夕喧鄰里小宋名朝定有詩</hi>
鈿合紅蛛綴網絲玉兒𤓰果設香帷從來天上張公子<lb/>
<pb n="KR4h0143_WYG_071-36b"/>
解識梧桐一葉詩<lb/>
　　　夜下新安驛寄家<lb/>
河流如箭棹如飛星漢垂光月漸西回首曲廊微歩處<lb/>
文明門外夜烏啼<lb/>
　　　晩泊維揚驛<lb/>
驛牆紅樹晩蕭蕭解勸征人駐畫橈擬辦青樓狂載酒<lb/>
月明何處玉人簫<lb/>
朱軒翠館鬱岧嶤幾處笙歌幾處橋怪得隔江人望見<lb/>
<pb n="KR4h0143_WYG_071-37a"/>
夜深燈火似元宵<lb/>
　　　寄張仲容<lb/>
城南城北渺風煙一度論文月再圓腸斷而今更愁絶<lb/>
蓬萊雲隔楚江天<hi>仲容時以禮曹掾接漕舟在海上先予一日出都素與予契誼甚厚雖同</hi>
<hi>居京師然各以塵事稀復接見常謂小别離欲賦一詩此篇首二句小别離詩起句也今足成之</hi>
有情誰解不相思羅幌風乾葉落時莫問離愁有多少<lb/>
君歸猶趂菊花期<lb/>
　　　鄱陽蕭性淵能鼓琴琴號霜鐘是其曽大父宋<lb/>
<pb n="KR4h0143_WYG_071-37b"/>
　　　南渡時所畜者其家上世善琴云<lb/>
池臺腸斷雍門周艮岳繁華逐水流往事寥寥君不見<lb/>
金仙垂泣渭城秋<lb/>
不似琵琶不似筝鯨音厯厯似秋清龜年流落江潭外<lb/>
誰識秦聲與楚聲<lb/>
　　　送同年王在中編修代祀西行<lb/>
宫雲擁節下青𠖇巨岳通川草木榮傳語祠官休祕祝<lb/>
漢皇深意在蒼生<lb/>
<pb n="KR4h0143_WYG_071-38a"/>
聫鑣蓆㡌杏園春五見宫花照路塵今日分攜重惆悵<lb/>
順承門外草如茵<lb/>
蜀山秦樹碧相連鳥道花開三月天馬上從來詩句好<lb/>
定應多費雪濤箋<lb/>
　　　送李文清之官八番宣慰司幕府<lb/>
武昌門外栁如絲曽見呉儂笑詠時張緒如今漸憔悴<lb/>
定應不似昔年枝<lb/>
　　　和省郎杜徳常清明三絶兼簡王君實藝林<lb/>
<pb n="KR4h0143_WYG_071-38b"/>
閑門景物苦無涯栁拂青絲杏襯霞醖藉仙郎誰得似<lb/>
官曹常對紫薇花<lb/>
春閨無事不聞雞睡起朝陽樹影西盡道陌頭寒食好<lb/>
賣花聲裏有鶯啼<lb/>
赤䦨橋瞰花溪過白板扉臨栁岸開最好苑牆東畔路<lb/>
可人何事不頻來<lb/>
　　　送新安王元成赴遼陽敎官<lb/>
三月邉城未見花榆闗盡處草連沙舉頭只見長安日<lb/>
<pb n="KR4h0143_WYG_071-39a"/>
忘却江東是故家<lb/>
　　　冬日雜詩<lb/>
暗塵駑馬夕陽酣凍路凌兢思不堪從侣徒行知㨗徑<lb/>
踏冰時過象坊南<hi>時予右臂疾未愈</hi>
金水橋西沙路底東來翠幰與橋齊不知夫壻何官職<lb/>
後擁前驅過曲堤<lb/>
　　　姑蘇即事<lb/>
南北東西畫舫通賣魚輸稻不愁風鄰人使北歸來說<lb/>
<pb n="KR4h0143_WYG_071-39b"/>
車馬京塵十丈紅<lb/>
娃兒十五瘦腰肢眼角紅籹淺淡施聞道阿娘将典却<lb/>
掲簾催喚買燕支<lb/>
　　　長安驛道中觀芙容寄嘲伯循<lb/>
玉溪橋畔淡朝霞照景紅妝泫露華說與分司才御史<lb/>
水邉花勝驛中花<lb/>
　　　雨中馬上口號<lb/>
十二官街底許寛尋常塵土晝漫漫晩來一雨春多少<lb/>
<pb n="KR4h0143_WYG_071-40a"/>
惟有垂楊最好看<lb/>
　　　無題<lb/>
秋千架底過清明貴壻除官促逺行收拾春衣單騎去<lb/>
落花風裏暮砧鳴<lb/>
　　　檀州之平谷道中口號<hi>賑饑東道</hi>
村垣兒女可憐生滿髻花枝弄晚晴放下秋千争見笑<lb/>
雨中騎馬過清明<lb/>
　　　三月晦日偶成<lb/>
<pb n="KR4h0143_WYG_071-40b"/>
十里平原晩色低粉飄紅墜綠淒迷客中無限傷春句<lb/>
却為乗騘不敢題<lb/>
　　　山行值雨<lb/>
山雨隨雲往返飛行時沾溼避時稀須臾馳過前岡去<lb/>
滿馬斜陽就晒衣<lb/>
　　　宿牛首市陸叟所居<lb/>
塵染綀衣雨汗流停驂借得半窗秋自憐不及居停主<lb/>
坐看青山到白頭<lb/>
<pb n="KR4h0143_WYG_071-41a"/>
　　　墨梅<hi>為李華逺作</hi>
風香月影雪肌膚朔客晴窗看畫圖江北江南數千里<lb/>
夢魂何處覓西湖<lb/>
　　　詐馬宴<hi>上京作</hi>
寳馬珠衣樂事深只宜晴景不宜陰西僧解禁連朝雨<lb/>
清曉傳宣趣賜金<lb/>
　　王士熈<lb/>
　　　上京次李學士韻<lb/>
<pb n="KR4h0143_WYG_071-41b"/>
山擁石城月上遲大安閣前清暑時玉盌争呼傳法酒<lb/>
碧牋時進敎坊詩<lb/>
金燭承恩出院遲玉堂學士草麻時明朝上國新端午<lb/>
彩筆應供帖子詩<lb/>
晝漏渾争一刻遲玉京六月似秋時篋中日月藏紈扇<lb/>
說與班孃莫寫詩<lb/>
芍藥䦨前春信遲燕京端午石榴時雙雙紫燕自尋壘<lb/>
小小白翎能念詩<lb/>
<pb n="KR4h0143_WYG_071-42a"/>
　　　題扇<lb/>
西山雲浄換新秋碧樹堂深野水流此夜畫䦨都乞巧<lb/>
月明何處望牽牛<lb/>
横波清淺露平洲沙暖鴛鴦得意㳺一夜西風吹雨過<lb/>
有人獨上木蘭舟<lb/>
銀河秋早露華新碧樹雲收月半輪庭外西風聞雁過<lb/>
畫樓應有斷腸人<lb/>
　　　太乙宫留題<lb/>
<pb n="KR4h0143_WYG_071-42b"/>
石徑松花静掩扉芙容秋早蝶雙飛主人何處採芝去<lb/>
待到日斜猶未歸<lb/>
　　　次薛元卿韻<lb/>
石壇秋晝下雲旗鐵鎖峰前暫别離一夜珠宫新露冷<lb/>
歩虛直到月斜時<lb/>
　　　髙房山畫<lb/>
呉山重疊粉團髙有客晨興洒墨毫百兩真珠難買得<lb/>
越峰壓倒湧金濤<lb/>
<pb n="KR4h0143_WYG_071-43a"/>
　　　　奉題袁伯長開平百首詩後<lb/>
　玉海雲生貝闕髙騎鯨人去采芝遨灤江一夕秋風到<lb/>
　瑟瑟珊瑚涌翠濤<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_071-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩卷七十一<lb/>
</p>
<p>
</p>
  </div>
</body>
</text>
</TEI>
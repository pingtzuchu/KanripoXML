<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_195-1a"/>
　欽定四庫全書<lb/>
御選明詩卷二十六<lb/>
　　五言古詩十一<lb/>
　　　文徴明<lb/>
　　　　履仁獨留治平寒夜有懷<lb/>
　遙遥治平寺乃在楞伽麓之子神情秀空山裹雲宿月<lb/>
　冷石林晴孤眠豈能熟還持一束書起傍梅花讀燈昬<lb/>
　夜參半飢鼠鳴古屋淒風西北來吹墮檐間木感此霜<lb/>
<pb n="KR4h0143_WYG_195-1b"/>
　露繁坐覺芳華促少壯曾幾時歲月在空谷念子隔重<lb/>
　城何能慰幽獨<lb/>
　　　　立春日遲道復不至<lb/>
　東風吹綵燕曉色動簾旌遲子不時至南樓春自生裁<lb/>
　詩供帖子閣酒聽啼鶯白日流雲暖梅花初雪晴閒牕<lb/>
　落香燼殘火宿茶鐺敗葉鳴階戺分明識履聲<lb/>
　　　　早起露坐<lb/>
　炎宵不能寐起坐褰絺幃繁星麗中天明河連曙輝涼<lb/>
<pb n="KR4h0143_WYG_195-2a"/>
風不滿鬢落月猶在衣中庭草木稠宿露朝未晞人生<lb/>
亦旦暮急景無停機撫時懷美人欲往情依依暑寒互<lb/>
推遷安得願無違<lb/>
　　　秋日同杜允勝湯子重遊東禪寺次子重韻<lb/>
人事無停機曦暉正流耀及兹東城遊駕言謝紛要杪<lb/>
秋霽景澄寒原入高眺靜躁本無媒憂欣自人召靡靡<lb/>
霜蘤明厯厯幽禽調獨行心已怡況也偕二妙燕談析<lb/>
𤣥㫖悲吟發孤竅一語何足稽後期真未料微風西北<lb/>
<pb n="KR4h0143_WYG_195-2b"/>
來冷然雜清嘯<lb/>
　　　新晴<lb/>
積雨浮宿潤新晴人意適逍遥竹窗中啼禽破幽寂初<lb/>
陽動簷瓦殘溜時自滴曲巷行跡稀苔花繡深壁<lb/>
　　　雪夜宿楞伽寺<lb/>
天寒萬木僵月出四山靜積雪縞清夜幽崖自輝映上<lb/>
方衣裘單俯視寒芒正長風掃纎雲平湖竟天淨倒影<lb/>
落僧窗橫飛濕銀鏡微瀾玉塔揺秀色千巖競俄然萬<lb/>
<pb n="KR4h0143_WYG_195-3a"/>
象沈坐覺羣翳屏一鳥不復飛光華久逾盛吟懷共朗<lb/>
徹禪心寄枯勁祇覺塵界卑忘身在高夐半空擊瑶簪<lb/>
冷然發孤詠萬里吾目中悠然一漁艇<lb/>
　　蔡羽<lb/>
　　　游子<lb/>
欲陳君未喻奈此繞樹烏天涼白日匿霜落黃草枯哀<lb/>
商座中激急切傾名都吕望未適周百里長處虞草草<lb/>
羇旅間空自懷區區捫蝨上東門未敢論賢愚<lb/>
<pb n="KR4h0143_WYG_195-3b"/>
　　　思田園<lb/>
南方樹藝早嘉蔬當及時王宫鑿冰罷忽起田園思東<lb/>
郊織臺笠西郭編茅茨田家不辛苦衣食當待誰曵裾<lb/>
京華塵徒自隳四支三江緑煙起何日佇杖藜<lb/>
園田二三月不盡花枝煙青村對鳴鳩茅屋下寒泉蒸<lb/>
茶復刈麥俱及榖雨前盈盈斯螽股采采柔桑錢巖居<lb/>
逺朝列雲卧隔市廛邇來多行役裘敝不得旋<lb/>
旅徒何囂囂頻年棄墳墓秋邁望春歸冬盡悲秋度三<lb/>
<pb n="KR4h0143_WYG_195-4a"/>
見王官麥長吟白亭樹青青巖上條已蔽巖前路倀倀<lb/>
東游子何時復西顧秋霜落明鏡朱顔不逮故<lb/>
　　　秋日山中<lb/>
蒼山抱江長秋氣日夕清古閣浮空濛猿嘯陰風生石<lb/>
屋俱玲瓏出入煙霧輕花從潭心發松向琴中鳴林開<lb/>
樂遊苑日落白下城有約暮不來眺望傷我情<lb/>
　　　贈華子中甫<lb/>
愛我巖下雲且避秋陽赤潭空天鏡寒風過蕙光碧松<lb/>
<pb n="KR4h0143_WYG_195-4b"/>
竹長遮天相逢但挂幘山曛猿欲啼為子掃片石<lb/>
　　　秋泉<lb/>
予愛秋泉清況傍巖花滴魚遊日光中倒見潭上壁安<lb/>
得無機人同坐相浣滌<lb/>
白术朝露香紫芝秋霞熟石上瓊瑶花採來不盈掬道<lb/>
人開石門悠然在深竹<lb/>
　　　江上晚來山<lb/>
江上晚來山宛似五湖緑我行霜尚繁巳聽鶯出谷三<lb/>
<pb n="KR4h0143_WYG_195-5a"/>
歲桃李花天涯一何促非乏箜篌聲不解秦人曲長裾<lb/>
畏風塵握粟厭童僕攜手㑹稽雲扁舟未能速<lb/>
　　　雪後南泛宿潘氏<lb/>
黃蘆蕭蕭寒草短日光白有客弄煙綺獨挂滄江席起<lb/>
披楞伽雪忽見茶磨脊蓬萊白銀宫宛轉在几格天華<lb/>
動物表霽色澄川陌鶴立千年松練挂一片石古厓屏<lb/>
風青冰壺金鯉赤雞鳴楓樹林馬度梅花驛茫茫五湖<lb/>
間未見范蠡宅悲歌對尊酒浮生苦行役<lb/>
<pb n="KR4h0143_WYG_195-5b"/>
　　　徙幕府同仲先<lb/>
府邸開平臺松軒轉萋綠四術多朱光閒房靜相屬余<lb/>
業倐朝依子懷喜夕篤深居若無人閲暑不知酷晚葵<lb/>
敷餘霞新蓮摘青玉風清客襟開月來琴柱促寂寂方<lb/>
丈間超然出塵俗長令形迹忘奚用事溪谷<lb/>
　　湯珍<lb/>
　　　觀雨作<lb/>
温風鬱蒸溽浮陰昬混茫始迷青嶂色繼隱朱陽光霏<lb/>
<pb n="KR4h0143_WYG_195-6a"/>
霏灑甘澍浥浥潤下方竹添新籜翠草起枯荄黃熙然<lb/>
厚土内生意咸舒張憂時切經旱喜坐開山堂鑒彼造<lb/>
化機推遷自有常燥餘必反濕炎及乃囘涼君子蹈恒<lb/>
運小人乖禮坊貪天鮮終竟靜俟多徜徉<lb/>
　　　秋日遲文衡山先生不至<lb/>
肅肅振飄風霏霏灑芳澍遲客向南軒徘徊倚庭樹俶<lb/>
裝戒星來傾曦未云赴我思鬱以煩孰克探其故沈憂<lb/>
抱孤景中結豈外慕申訊吐清謡殷勤待良晤<lb/>
<pb n="KR4h0143_WYG_195-6b"/>
　　淩震<lb/>
　　　出宿<lb/>
悠悠出門來戚戚念家室三里一囘頭五里淚霑臆託<lb/>
身百年中何必逺行役上攀猿鳥道下俯鮫人宅性命<lb/>
不足憐仕宦亦何益卓哉有陶公千載為我則倦鳥思<lb/>
舊林翩然返其翮<lb/>
　　陳鐸<lb/>
　　　宿牛首寺<lb/>
<pb n="KR4h0143_WYG_195-7a"/>
到寺萬縁歇蕭然宿峯頂蒼蒼野色新漠漠秋煙暝天<lb/>
風在林末空翠散復整支郎繙經處松子落古鼎微涼<lb/>
入虚檐老鶴飲淺井相期話三生夜坐石根冷疎竹何<lb/>
蕭蕭雲房亂燈影<lb/>
　　徐霖<lb/>
　　　次楊南峯題畫<lb/>
白雲載青山山氣隨雲浮山人樂在此終不厭丹丘時<lb/>
愛前溪水亦或棹扁舟問渠何所似口誦逍遥遊<lb/>
<pb n="KR4h0143_WYG_195-7b"/>
　　謝承舉<lb/>
　　　别陸舜民<lb/>
與君同鄉邑儗結金石盟嗟此友朋誼宛若兄弟情坐<lb/>
卧朝暮偕出入時游行感兹十載餘歲月如流星我壯<lb/>
君巳老歡娛慨平生西窗一杯酒相對孤燭傾淒風羅<lb/>
幕寒皎月梅花明我懷未盡語倐爾晨雞鳴執袂臨河<lb/>
梁溪流發春聲歸㠶挂殘雪揺揺駐心旌合并應有期<lb/>
勿謂暌離輕<lb/>
<pb n="KR4h0143_WYG_195-8a"/>
　　　白菊<lb/>
幽花若處女姢姢凝淡妝對月張素琴淩風披縞裳質<lb/>
潔恥穠艶姿珍閟馨香持此貞白心相依君子傍猗猗<lb/>
臨深淵皜皜晞嚴霜自分值時晚永不慚秋陽<lb/>
　　　題扇寄友<lb/>
别子倐易秋限兹大江水相望三驛途迥若在千里風<lb/>
涼桂粟黃露冷蘭花紫素紈裁短吟含情付雙鯉<lb/>
　　王寵<lb/>
<pb n="KR4h0143_WYG_195-8b"/>
　　　過石公山<lb/>
島嶼屢崩奔石林突參錯朝雲正吐秀冬水亦漸涸槎<lb/>
牙熊豹蹲蜷曲蛟龍蠖波濤激中洞嵐藹紛上薄金膏<lb/>
赤日流石鏡青天廓表靈徵名圖延賞諧幽諾蒼鼠不<lb/>
驚人丹楓時自落兹焉可投綸畢志甘場藿<lb/>
　　　宴徐子仁宅<lb/>
金陵豪俠窟樂遊鳯凰原青門臨上路爛若朝霞騫歗<lb/>
侣共行遊䆗窱窺楊園神飇集珍木泫露被芳蓀蘭池<lb/>
<pb n="KR4h0143_WYG_195-9a"/>
夏氣爽桂棟秋雲屯嘉花旣羅户宻篠亦植楥疏林抗<lb/>
北磴激浪飛南軒粲粲芙蓉披離離椒芷繁中堂理絲<lb/>
桐後檻樹旌旛初疑游龍翔忽訝驚鴻翻色授神已交<lb/>
禮防心詎煩主人卿雲流標勝儷璵璠已羅西園彦復<lb/>
注北海樽縱橫逸藻奮契闊佳期敦履舄相錯陳釵纓<lb/>
互繽繙肴來乃缾罄觴至若川奔曉畏夕月馳宵忘朝<lb/>
日暾平樂諒虚侈高陽亦徒喧縟麗安可悉商㩁歌此<lb/>
言<lb/>
<pb n="KR4h0143_WYG_195-9b"/>
　　　月夜登上方絶頂<lb/>
五湖湧青蓮削出千丈壁空中搆寶殿珠光相蕩射明<lb/>
月海上來照見半山赤千林似竦動鳥獸夜辟易飛馳<lb/>
入中天萬里埽空碧吳越何茫茫俯視一氣白身列星<lb/>
辰間絶頂布瑶席舉杯酌銀河誤觸支機石囘首招王<lb/>
喬吾亦成羽翮<lb/>
大道無端倪人世如蟻蝨泠然御風行天路非阡術望<lb/>
舒稍西傾東海已吐日山川兩照曜金波中蕩潏仙人<lb/>
<pb n="KR4h0143_WYG_195-10a"/>
夜行游巖坐汎寶瑟吐故餐晨霞乘露采芝术巉巉金<lb/>
庭山中有煉藥室却笑尚子平寧須㛰嫁畢<lb/>
　　　郊遊與諸公作<lb/>
洛中曲水讌西京𤣥灞遊由來盛簪黻蘭藻麗皇州紫<lb/>
掖鳴珂散青郊結伴投三三駢玉勒兩兩方華輈地擬<lb/>
河陽谷池穿太液流金張雲母幰許史鳯皇樓細栁全<lb/>
遮埒新荷欲礙舟厭逐豐貂飲還從卓錫遊雲峯猶辨<lb/>
夏鈴語似鳴秋梵樂紅樓奏天香紺殿浮賓疑馭風至<lb/>
<pb n="KR4h0143_WYG_195-10b"/>
思以采珠求名理山陽勝談天稷下遒所嗟江漢客躑<lb/>
躅且淹留<lb/>
　　　李原承兄弟至<lb/>
風灑北窗蕉筍簟波紋蹙白雲映遥天千片空鳴玉蹡<lb/>
蹡松欲舞楚楚藤如束山空鳥言靜雨沃苔錦縟楓楠<lb/>
翠猶藹菡萏紅相續秋晶幌秀林霽色澄逺緑主人亦<lb/>
何事瑶琴奏幽曲意得在高深理遣齊榮辱棲遲一丘<lb/>
中迴薄天地足晚與靜者期開樽命醽醁<lb/>
<pb n="KR4h0143_WYG_195-11a"/>
　　　憶故園作<lb/>
山空鳥聲樂日晏病客眠蹔憩白雀院輟畊石湖田遥<lb/>
想蠶事作桑者日閑閑緑竹粉猶膩紅櫻爛欲然游鯈<lb/>
詠緑水戴勝鳴高天飛絮乘風颺新荷貼水圎故園風<lb/>
日好歎息此芳年<lb/>
　　張詩<lb/>
　　　遊嵩華值岳子還吳中賦贈<lb/>
歡悰眷春陶悽愴感秋别日予嵩華遊于亦返吳越江<lb/>
<pb n="KR4h0143_WYG_195-11b"/>
海壯煙㠶山川險轅轄雖殊水陸途共抱辛勤轍風濤<lb/>
各一方雲壑每同月龍騖迥莫攀鳯舉渺難掣高情逸<lb/>
松喬孤懷挺倪缺逺遊信昭曠獨往慚薄劣厯覽窮幽<lb/>
奇嶇嶔足怡悅睽攜何日并努力崇令節<lb/>
　　鄭作<lb/>
　　　刀贈程自邑<lb/>
昔客汴上來曾遺西番刀出鞘試<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>
                    <graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>口吹斷毫毛裹<lb/>
以白鹿皮纏以青絲絛不逢拂拭人塵埃甘自韜把贈<lb/>
<pb n="KR4h0143_WYG_195-12a"/>
慙吾老功名看汝豪<lb/>
　　程誥<lb/>
　　　雜詩<lb/>
閒觀逸民傳獨愛鹿門老上塜亦遺家城市未嘗到牀<lb/>
下拜卧龍畎畞終身好遺安一時言千古仰高調<lb/>
野人得美芹謂儔千金璆獻君君弗顧詎知非君羞微<lb/>
誠旣已逹浩歌還舊丘本無璞中質寧冀連城酬<lb/>
　　　水簾洞<lb/>
<pb n="KR4h0143_WYG_195-12b"/>
徑平草木深幽碧日以積遂使水簾勝咫尺千里隔真<lb/>
源不可問惆悵淨色白窟石冷秋根何由潄雲液<lb/>
　　　秋陟靈金之巔由范坑過舎頭至靈陽憩方氏<lb/>
　　　山館<lb/>
入山恨不深采芳思淩細戒嚴事初程憑虚瞰前峴氣<lb/>
逼日始熾光滿露猶泫奔峭旣厓陟盤曲亦磴轉步迅<lb/>
險易踰憩頻蔭難選俯眄巢枝禽仰聆吠風犬想像巖<lb/>
居人于焉傲軒冕瑶華若堪把白雲況在眼撫物興彌<lb/>
<pb n="KR4h0143_WYG_195-13a"/>
敦觀化理誰遣試語同懷人朅來此棲衍<lb/>
　　　自秀山深入陟巘<lb/>
自我客秋浦秀山亦屢入顧兹奇勝多恨未偏探厯今<lb/>
晨興忽動捫葛履危岌石拂旣久坐厓倚亦暫立香氣<lb/>
暗忽度碧光深可挹行迷儔侣遙喜溢僕御及飄飄驚<lb/>
風來陳陳吹雨急蠟屐早已著蘿衣不妨濕<lb/>
　　傅汝舟<lb/>
　　　未至白塔投宿新坪農舎<lb/>
<pb n="KR4h0143_WYG_195-13b"/>
雲洞更何許新坪又一村前林露微月半嶺聞驚猿野<lb/>
老不避人篝燈候茅屋始笑行路難百里已三宿<lb/>
　　　雜詩<lb/>
浮㘭豈方舟食餌非巨鱗鳳兮不在苞所貴鳴及辰當<lb/>
門蘭蕙鋤何況在野芹擁腫雖可羞美材祇為薪促促<lb/>
歲陰生感念增苦辛<lb/>
　　徐定夫<lb/>
　　　夜坐懷石林茶谷二上人<lb/>
<pb n="KR4h0143_WYG_195-14a"/>
林秋萬籟集木葉下高岑佳人渺何許月明空此心夜<lb/>
久河漢没涼風飄衣襟徘徊寂無語幽意託孤琴引領<lb/>
西巖下俄聞鐘磬音<lb/>
　　鈕仲玉<lb/>
　　　崔二丈園亭<lb/>
芳園甫營葺修竹稍陰翳村徑入沙平柴門俯江閉惠<lb/>
風蕩炎氛微雨續新霽好鳥時相鳴疎花還自媚于焉<lb/>
一徜徉頗愜幽人意寧違官府期且與鄰翁醉<lb/>
<pb n="KR4h0143_WYG_195-14b"/>
　　徐繗<lb/>
　　　謁伍相祠<lb/>
湖口風色霽繫纜登雲厓迴阡度修壟肅穆趨神祠翠<lb/>
柏蔭壇宇碧草生階墀英賢去千載靈氣儼生時暉暉<lb/>
燭影耀靄靄香煙滋入郢志亮畢棲越心空疲不忘嗣<lb/>
主諫恐負先君知朝承屬鏤賜暮見東門師空江日夜<lb/>
流忠烈何時隳至今姑胥臺空傷麋鹿馳<lb/>
　　姜𤣥<lb/>
<pb n="KR4h0143_WYG_195-15a"/>
　　　雜詩<lb/>
諷討窮修晷頗悦古人情周楚先河濫漢晉浩波橫吐<lb/>
吞煙霞混組繡陽春生妙化猶九轉巧拙非一程隋侯<lb/>
自朗瑩和氏自溫明旣使瓴甋競又俾魚目爭所以絶<lb/>
琴者千載不復鳴<lb/>
　　嚴時泰<lb/>
　　　出城尋山<lb/>
雅負山澤情平明出游衍崎嶇旣經丘峻絶還陟巘征<lb/>
<pb n="KR4h0143_WYG_195-15b"/>
衫清露濡垂蘿或相罥縈紆度林涇草樹溢蔥蒨古洞<lb/>
闃無人聊以憩吾倦幽鳥遺好音起覓不可見含情倚<lb/>
嘉樹日暮增繾綣憶我東南來於時歲方晏春徂忽已<lb/>
夏逝景迅流電不樂復如何嗟爾素髮變<lb/>
　　汪生民<lb/>
　　　芙蓉山居<lb/>
孟夏林木茂綠蔭吾廬繁石牀枕道書獨卧盡日閒仙<lb/>
源最深處無人扣柴關夢中見羲皇乃笑塵世顔微風<lb/>
<pb n="KR4h0143_WYG_195-16a"/>
吹夢覺正見白雲還<lb/>
　　汪衢<lb/>
　　　獨飲效陶<lb/>
開軒對嘉樹散髮坐清陰鄰家送美酒一笑還自斟聊<lb/>
兹舒性情豈復較淺深涼風樹上至為吾絃素琴<lb/>
　　姚淶<lb/>
　　　秋夜偶成<lb/>
新涼沁苧衣楚客悲遲暮林葉墮寒颸臯禽警清露銀<lb/>
<pb n="KR4h0143_WYG_195-16b"/>
河没半空秋影在高樹何處洞簫聲吹遍江南路<lb/>
　　徐階<lb/>
　　　感興<lb/>
烈風振黃塵長夜何颼颼浮雲東南來各有雨雪謀美<lb/>
人金玉姿㷀㷀倚高樓寶玦雙明珠欲致道阻修嚴霜<lb/>
瘁百草荏苒歲已遒寒暑互代謝日月無停輈至理諒<lb/>
斯存耿耿生百憂冥冥雙飛鴻可望不可求<lb/>
韶武久不作鄭衞何靡靡東南有佳人皎皎冰玉姿被<lb/>
<pb n="KR4h0143_WYG_195-17a"/>
服爛紈綺當窗理朱絲清聲協宫商志在旦與夔都人<lb/>
不解聽豈惜和者稀北望黃金臺悲哉路逶迤<lb/>
　　　送考功朋石楊君赴留都<lb/>
昔人賤榮達今人慕通顯所履非有殊中得異深淺欣<lb/>
戚縁感生塵幻非實踐望賖情日悲理㑹境俱遣子年<lb/>
二十强才器重瑚璉春明去不顧此意昔所鮮因之内<lb/>
自媿孱鈍玷華選㑹當理歸楫長嘯謝軒冕<lb/>
　　　送司封仲芳楊子赴留都<lb/>
<pb n="KR4h0143_WYG_195-17b"/>
哲人重道義朝貴不足縻丈夫志四方逺適非所悲如<lb/>
何與子别悵悵不忍辭古道日淪替羣諛紛追隨子獨<lb/>
諒迂僻經訓相劘規去住忽以異麗澤安所資頽波無<lb/>
停流靈曜亦西馳感此重念子何以慰爾知至理不外<lb/>
得吾心實吾師願言勵操存千里同襟期<lb/>
　　　送沈進士子善尹鄱陽<lb/>
治民如烹鮮此語傳自昔邇來才俊士古訓恥誦習譁<lb/>
然煩其令藉口興與革遂令田野間奔走廢畊織朝廷<lb/>
<pb n="KR4h0143_WYG_195-18a"/>
念元元置吏務安輯豈意更勞擾肥身重民瘠沈生起<lb/>
巍科探討遍六籍況復有家教兹義諒能識鄱陽號樂<lb/>
土近稍異往日撫摩還富厚夙夜在努力高才如騏騮<lb/>
千里初發迹康莊與曲徑慎哉審所適<lb/>
　　　送趙甥赴衞輝幕<lb/>
汝母子之姊六年長於予予昔生十齡夜燭誦詩書汝<lb/>
母執女紅竟夕與予俱兹事四十年想像昨日如頭顱<lb/>
各己白相望天一隅每懷骨肉情中宵起嗟吁春來獲<lb/>
<pb n="KR4h0143_WYG_195-18b"/>
見汝差足慰煩紆汝今幸有官汝母當怡愉汝本故家<lb/>
子書香襲巾裾予衰媿忝竊早晚賦歸歟汝宜兩念此<lb/>
奉法保民譽祿養儻能久庶報生汝劬舅甥共休戚贈<lb/>
言不以諛勗哉萬里程夙夜慎所趨<lb/>
　　　送李南原邦伯<lb/>
明月渡江渚流光滿林間念此理朱絃境逺意自閒上<lb/>
絃彈别鶴下絃奏高山山高不可即鶴飛無雙還曲終<lb/>
更悽惻喟然凋芳顔<lb/>
<pb n="KR4h0143_WYG_195-19a"/>
璞玉藉雕琢硎金賴鎔鑄居然失良工寧免廢棄懼秋<lb/>
江浩無梁深山晝多霧欲從不可得徘徊自朝暮<lb/>
　　潘恩<lb/>
　　　從庾嶺北歸至萬安縣舟中作<lb/>
嗟予謬時網作吏入西粤飽厯五嶺雲四見梅花發草<lb/>
樹冬常青嵐霧晝不歇狥禄歎迷方留滯漸英達駕言<lb/>
適京師歸途嶺初越忽驚險阻盡俯視原隰闊白沙綴<lb/>
疎星碧水澹華月乘流耳目新破浪精神豁鷗鳥㑹我<lb/>
<pb n="KR4h0143_WYG_195-19b"/>
衷飛鳴恣怡悦雖牽行役悲吾躬庶可閲<lb/>
　　　當陽晚行<lb/>
山行日有程中路速修軫牛羊夕下來嶺日忽以盡石<lb/>
滑露華零木號風力𦂳野燒漸已微疎星忽而隱倦翮<lb/>
怯途遙迷方憐步窘僕御慘不歡勞生況多疢撫時百<lb/>
慮煎于役良足憫惜哉紱冕牽久負沮溺哂<lb/>
　　張時徹<lb/>
　　　北征雜詠<lb/>
<pb n="KR4h0143_WYG_195-20a"/>
羲和無停軌寒暑更相易歲暮誰不歸獨為逺行客荆<lb/>
榛當路衢烏鳶翔我側疾風吹沙塵白日忽以匿筋骨<lb/>
旣憔悴感此增怵惕悠悠赴壑鱗戢戢歸林翼物性有<lb/>
如此行役不遑息閶闔不可攀閬風不可即果腹適莽<lb/>
蒼浩蕩將安極<lb/>
客寢不能寐舊慮雜新思申旦雞初鳴呼童理裳衣初<lb/>
日照疏牖倉皇臨路岐風塵塞四野車馬若雲馳去者<lb/>
未云息來者復如斯鼎鼎百年内形神空爾疲顧彼蓬<lb/>
<pb n="KR4h0143_WYG_195-20b"/>
蒿士旦暮偃荆扉蒸藜以為食編麻以為衣不知有朝<lb/>
市豈復辨雄雌芳餌非所羨網羅安得施<lb/>
　　　武陵莊雜詠<lb/>
秉願物外遊結欣在何許覓路辨青山沿洄遵枉渚丹<lb/>
丘忽戾止煙霞宻如堵中有千年松滴翠紛如雨叢篁<lb/>
茁新玉樛木羅珍羽眺聽不勝奇日夕憺容與<lb/>
河水何瀰瀰白石何齒齒誅茅以為宫閒曠絶閭里雞<lb/>
犬不復聞漁樵時至止碧巘插雲端銀河投澗底苔生<lb/>
<pb n="KR4h0143_WYG_195-21a"/>
階布繡花發户施綺況有蟲鳥鳴彷彿諧宫徴<lb/>
　　　郊居<lb/>
朝出野田遊暮向林臯宿策杖入蓬門溪雲猶在足頳<lb/>
霞鳥背翔皓月江心浴樵釣共為徒庶㡬鄭子谷<lb/>
幽居屏煩喧觸目恣遐眺煙霞茁屢奇峰巒互騰踔宿<lb/>
鳥競陽枝寒泉迸陰竅欣兹十畞宫託跡亦䆗窱<lb/>
村居何所有厯厯多修竹明星閣樹頭白雲飽溪腹釣<lb/>
月引鱒魴樵霞卧山麓枯槁故所耽飲啄亦自足<lb/>
<pb n="KR4h0143_WYG_195-21b"/>
籬菊欲辭榮林楓亦隕赤清尊湛芳醑園果繁以碩鄰<lb/>
里相勸酬酣歌擊白石俯視池中魚仰睇雲間翼<lb/>
寄遯匪云逺清溪即故棲崇樓邀月近列岫洩雲齊鳥<lb/>
至自相悦人來乍欲迷言訪蓬瀛路丹丘倘可梯<lb/>
有鼔不自鼔有琴不自彈端居習靜燕闃寂寡所歡寒<lb/>
泉盤户碧墜葉滿庭丹采采芙蓉花零露何溥溥<lb/>
種禾已堪炊種蔬已堪摘梧竹儼成行展矣幽人宅鳥<lb/>
篆文苔階雲衣罥蘭澤翹首望長空青山淨如拭<lb/>
<pb n="KR4h0143_WYG_195-22a"/>
伏枕不成寐側聽司晨嘷嚴霜切重衾疾風梳敗蕉寒<lb/>
燠固有常龍蛇由所遭集菀本非羨白首甘蓬蒿<lb/>
　　　夏日偕鄔佩之石廉伯集顧司封館<lb/>
有肴不在俎有酒不在觴與君兄弟親共此明月光朱<lb/>
霞絢層漢熠燿流衣裳清飇來徐徐菡萏揚其芳西鄰<lb/>
綺羅子吹簫鳴鳯凰今夕良讌㑹歡樂殊未央<lb/>
　　屠大山<lb/>
　　　雜詩<lb/>
<pb n="KR4h0143_WYG_195-22b"/>
古道有蒺藜行者戒經過新逕富桃李過客肩相摩古<lb/>
道日以微新逕日以多江河逝悠悠歎息將如何<lb/>
　　陸銓<lb/>
　　　撥悶<lb/>
修塗宻春雨新水浮磽田灘聲起林杪浦色迷逺天溯<lb/>
游違水性力挽苦不前歸情逐飛鳥度日長如年前村<lb/>
靄雲樹望久生夕煙來船翼雙櫓疾若矢發絃勞逸迥<lb/>
倍屣遲速殊相懸事以乘機易力因失勢捐引觸悟至<lb/>
<pb n="KR4h0143_WYG_195-23a"/>
理何獨舟行然<lb/>
　　顧夢圭<lb/>
　　　擬古<lb/>
雝雝雲中雁八月徂南方念彼北風來怛焉懷稻粱九<lb/>
月氣已淒十月繁冰霜生來羽毛單高飛不成行君門<lb/>
有鐘鼓聽之徒自傷<lb/>
　　　雜擬<lb/>
妾住越江邊江花照顔色清晨下機杼日昃不停織繡<lb/>
<pb n="KR4h0143_WYG_195-23b"/>
出雙鴛鴦鄰媪屢歎息采蘭以自衣掇椹以自食綺户<lb/>
閲芳春戀此父母側伯姊嫁五侯少妹備宫掖含羞謝<lb/>
良媒揜鏡長黙黙<lb/>
　　高叔嗣<lb/>
　　　再同子延上方寺賦<lb/>
已忝陽春游再陪瓊瑤作首歲與君同名區踐初約芳<lb/>
風散入林陰靄遞相薄微雨㸃春城流雲蕩仙閣樓當<lb/>
望逺立酒共憑高酌樹裏梁王臺水際夷門郭伊余本<lb/>
<pb n="KR4h0143_WYG_195-24a"/>
孤蹤事主乏明畧隅因負郭田解印歸丘壑閒居道心<lb/>
增日戀空門樂安得拙病軀放達長此託<lb/>
　　　秋夕<lb/>
問年百短髮逐世無長策日已逺人徒秋方卧阡陌天<lb/>
高星流火夜久月生魄萬形觀此化四運愁相迫身非<lb/>
塞北翁情是周南客聊齊得喪心安此留滯迹<lb/>
　　　送别永之<lb/>
憐君方遷戍況我嬰愁疾一别若流雲相從竟何日平<lb/>
<pb n="KR4h0143_WYG_195-24b"/>
生託交游弱冠弄篇帙書願藏名山功期銘石室安知<lb/>
事不就跌宕情如一已矣復誰陳今亦返蓬蓽<lb/>
　　　移樹道上<lb/>
春園就蕪穢雜樹生蒙宻不知雨露功長養何多術婆<lb/>
娑使人憐斬伐終余恤乘時聊從植于以託吾室交生<lb/>
兩相當列映直如一轉令門巷新遂放雞豚出修修原<lb/>
上風團團村邊日紛吾本蹇劣兼爾抱憂疾敢學成都<lb/>
桑而謀荆州橘願及垂陰成初志儻此畢<lb/>
<pb n="KR4h0143_WYG_195-25a"/>
　　　觀游人<lb/>
大道通遊遨傾邑出車馬玉管移高堂金鞭臨曠野盡<lb/>
踏芳草中時歇花樹下浩蕩春思盈流連莫愁寫囘看<lb/>
巖石間顦顇躬耕者<lb/>
　　　寄憶茂欽貟外<lb/>
閒居已可歡況復乘嘉月山鶯日自鳴園樹皆爭發出<lb/>
從草際歸行傍村頭歇臨流或潄齒倚杖乃散髮此時<lb/>
正憶汝振珮趨丹闕<lb/>
<pb n="KR4h0143_WYG_195-25b"/>
　　　答谷司僕見問<lb/>
幸自返中園非關逃微祿方因疾病餘黽勉供樵牧春<lb/>
至東郭田夏來北林木時從逺原上日縱平郊目野老<lb/>
逢與言道書閒能讀何為共世人無事相追逐勞君問<lb/>
出處日暮掩茅屋<lb/>
　　　曉還城休左氏莊<lb/>
與君枕隄口共結東城廬日出蒼林背囘看十里餘柴<lb/>
門通大道村巷隔平墟主人心無事見客頭未梳累言<lb/>
<pb n="KR4h0143_WYG_195-26a"/>
惟農務一飯但園蔬方當數來往肯為容藍輿<lb/>
　　　曉出前林<lb/>
理櫛聽鳴禽搴帷望朝旭快然登前林煙芳紛滿矚秋<lb/>
晴帶餘陰夜雨生新綠道勝絶紛華情愜關幽獨在天<lb/>
羨白雲淩風慕黃鵠賞心久已違感此勞中曲<lb/>
　　　酬左舜齊林中冬夕見寄之作<lb/>
攜手自京都歸心乃疇昔豈不戀明恩久持金門㦸今<lb/>
日故園身殘歲空堂夕含情亦何言塵耒挂東壁<lb/>
<pb n="KR4h0143_WYG_195-26b"/>
　　　雨中簡子仁貟外<lb/>
積雨曠朝暮層城苦沈沈端居誰與言抱此懷人心一<lb/>
為軒冕拘遂使名跡侵長媿𤣥豹姿隱霧南山岑君通<lb/>
微妙理佇想開塵襟<lb/>
　　　叙懷<lb/>
生長夷門郭往來莘野路家貧無良謀躬耕有逺慕始<lb/>
窮霸王畧遂覽生民故曰余本空疎當年恣高步慶彼<lb/>
鳴鶴期忝此飛龍顧亦知敝帚材早享千金誤日月不<lb/>
<pb n="KR4h0143_WYG_195-27a"/>
我留撫心慙往素<lb/>
　　　歸次南關驛<lb/>
祇役忽于今徑塗宛如昨秣馬息荒林振車越重壑歲<lb/>
暮滯還期客心悵不樂曰予本沈冥遭時乃濩落化海<lb/>
異微禽蟠泥豈尺蠖方因遷斥餘始遂歸來諾逝將入<lb/>
雲峰滅迹從所託<lb/>
　　鄔紳<lb/>
　　　寄汪水部淵之<lb/>
<pb n="KR4h0143_WYG_195-27b"/>
憶昔河梁别春華委芳樹流光何迅速朱夏忽云暮園<lb/>
林莎雞鳴檐隙疎螢度向晚輟簿書中庭浥微露搔首<lb/>
重踟躕無亦以君故使者舒城來多君眷南顧遺我以<lb/>
先春開我以尺素殷勤報秋期江皋諧夙晤我欲往問<lb/>
之蒼波渺煙霧悵望寂無言鳴琴寫情愫<lb/>
　　劉汝松<lb/>
　　　送李進士之京<lb/>
春風吹岐路朝日照高城青陽旣駘蕩林薄亦芬榮之<lb/>
<pb n="KR4h0143_WYG_195-28a"/>
子去安適迢迢入承明皇居一何麗雙闕淩太清白馬<lb/>
振長緌丹陛羅羣英匪才慚寡用高步羨芳聲盛年志<lb/>
四海豈徒夸今名<lb/>
　　朱淛<lb/>
　　　歲暮山中<lb/>
種梅山徑邊下有牛羊道童豎恣攀翻糾纏易枯槁殷<lb/>
勤謝鄰翁愛此寒花好放牧須前山前山足豐草<lb/>
　　　飲黃石友人黃正可晚青亭和師山題壁<lb/>
<pb n="KR4h0143_WYG_195-28b"/>
漫影落名山歲月累云周如何咫尺地兹亭今始遊小<lb/>
草冒庭户寒花明牆陬摵摵高樹聲蕭然似林丘西風<lb/>
天欲暮雨意鳴靈鳩主人有好懷開尊更獻酬相與各<lb/>
賦詩談笑銷百憂愛此同游人俱維靜者流盍簪誠足<lb/>
樂萬事吾何求<lb/>
　　狄沖<lb/>
　　東寺竹<lb/>
林鳥已春聲林竹尚寒影豈無竹外花愛此晚色靜蹇<lb/>
<pb n="KR4h0143_WYG_195-29a"/>
蘿拂苔石透手弄清冷飛鼠迭相竄驚鱗時一逞慙非<lb/>
海上翁動物見猶警<lb/>
　　柯維騏<lb/>
　　　别黃道卿<lb/>
繁霜肅野草迴飇振城樹胡為子逺行值兹歲云暮我<lb/>
屨不出門為子臨岐路子驂亦暫停豈不以我故我如<lb/>
蒿下鳥子如雲中鷺動息各有宜安得長㑹晤㑹晤不<lb/>
須期努力慰所慕<lb/>
<pb n="KR4h0143_WYG_195-29b"/>
　　豐坊<lb/>
　　　感遇<lb/>
夙懷愛幽僻暇日聊遊戲微風過庭蘭新月移巖桂欣<lb/>
然濯虚襟不知人間世民生常有終身外何足計<lb/>
　　　雜詩<lb/>
孤松挺穹壁下臨萬里波激湍嚙其根驚飇撼其柯紛<lb/>
紛穴赤蟻裊裊纏青蘿羣攻未云已生意當如何嚴霜<lb/>
一夕墜高標復嵳峩君子固窮節感慨成悲歌<lb/>
<pb n="KR4h0143_WYG_195-30a"/>
　　　小中元日夜泛月湖作<lb/>
孤舟泛湖水月色如寒玉白雲忽滿衣清風時濯足不<lb/>
知人間世因唱滄浪曲歸卧讀書窗蟪蛄啼草綠<lb/>
　　　送人<lb/>
缺月古城東相送出蘭渚游魚時避去宿鳥忽空舉頓<lb/>
忘離别情孤舟同笑語今日掌中杯明朝篷上雨<lb/>
　　　十月十一日作<lb/>
去國已逾紀𤣥節及兹臨修晷何電逝壯懷終陸沈纍<lb/>
<pb n="KR4h0143_WYG_195-30b"/>
纍寒露結摵摵悲風吟芳草委遥澤驚鳥翔空林朝甕<lb/>
尚蠅羽夕寐惟蟲音疲精有斷簡卒歲無重衾餘悰奚<lb/>
足陳雲海馳余心孤燈未忍滅淒然對露襟<lb/>
　　龔用卿<lb/>
　　　武<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>第五曲謁紫陽精舎<lb/>
九曲清溪流此地適居半上有丹屏圍下有綠波渙嘉<lb/>
木雜異草神工留奇觀山川洩幽靈晦明定昬旦茂囿<lb/>
小可畊淺渠清可灌我來謁紫陽維舟楊柳岸懷賢式<lb/>
<pb n="KR4h0143_WYG_195-31a"/>
居廬訪舊窮考按釣游本夙心厯覽騁披翫元理固予<lb/>
㑹奈此浮名絆行當息塵網永作青山伴<lb/>
　　　冬日飲九山貟外怡薰棲<lb/>
開軒對南山蒼翠日在眼山色佳有餘引領意無限煙<lb/>
霏起暮容浮雲自舒卷時見登山人厯厯諒非逺層樓<lb/>
具盤餐主人興不淺清歌遶畫梁冥心棲絶巘𤣥理儻<lb/>
予㑹幽懷從此遣<lb/>
　　蘇祐<lb/>
<pb n="KR4h0143_WYG_195-31b"/>
　　　春暮出郭寺内餞别裴侍御<lb/>
紛冗鮮嘉暢俗務日相羈韶光不可留已縱青春歸命<lb/>
駕忽出郭野寺尋芳菲花飛饒綠陰鶯聲寂高枝捫手<lb/>
三歎息歲月馳如飛清尊相對持盡醉良莫違明日隔<lb/>
山川春風空爾思<lb/>
　　　雨懷簡翠巖<lb/>
層陰散煩暑零雨淩晨夕案牘有餘清苔階上深碧細<lb/>
草披䝉茸流雲蕩紛射簷溜無輟涼庭礎有幽石靜言<lb/>
<pb n="KR4h0143_WYG_195-32a"/>
願無違端居意頗適言念同懷人虚襟㡬岸情和聲流<lb/>
素琴幽賞展𤣥籍彌旬缺歡娯塵心正勞積<lb/>
　　吕希周<lb/>
　　　雜詩<lb/>
人生如萍藻汎汎浮江湖東西逐流風南北信逝波波<lb/>
逝一以散風迴復來過暖翠唼鳬鴨遥青逼蒲荷託身<lb/>
一水中漂轉諒靡他深谷忽為陵天運其如何枯瘁同<lb/>
百草無復黃白華植根本無定浮榮安足多<lb/>
<pb n="KR4h0143_WYG_195-32b"/>
　　華察<lb/>
　　　過煙水莊<lb/>
垂楊蔭平田湖畔多菑畬茫茫煙水中結茅成隱居閒<lb/>
門閉白日宻竹臨清渠行隨溪上雲倦枕牀頭書客至<lb/>
時命酒興來兼捕魚願言託幽跡卒歲同樵蘇<lb/>
　　　晚至湖上和僅初韻<lb/>
山中讀書罷來憩澄湖濱緑陰暗溪路草堂淨無塵平<lb/>
生滄洲意煙波夢垂綸石梁度落景花渚藏餘春閒情<lb/>
<pb n="KR4h0143_WYG_195-33a"/>
狎魚鳥悠然適吾真雲天澹晴霽空水明衣巾未遂乘<lb/>
桴願徒懷江海人<lb/>
　　　澄觀樓曉坐和僅初韻<lb/>
曉色澄秋林霞明映山翠貪奇事夙興爽氣醒殘醉空<lb/>
霜日夜繁坐見木葉瘁天高宿霧收白雲出平地初日<lb/>
照重巖寒流響虚隧景物清心魂冷然起遐致<lb/>
　　　秋夜送户部家叔登黃阜<lb/>
離亭對衰柳落日送行客秋聲在孤嶼興來恣探陟臺<lb/>
<pb n="KR4h0143_WYG_195-33b"/>
殿澄夕陰明燈照禪室夜靜山月高潭虚映空色水鏡<lb/>
清道心超然垢氛滌浮雲亦何意聚散隨所適風葉逐<lb/>
歸篷霜空起寒笛<lb/>
　　　秋日觀稼樓曉望<lb/>
日出天氣清山中悵幽獨登高一眺望風物淒以肅流<lb/>
水映郊扉炊煙散林屋秋原一何曠薄陰翳叢竹時聞<lb/>
鳥雀喧因念禾黍熟悠悠沮溺心千載猶在目<lb/>
　　　五月望夜與諸君山中再酌和僅初韻<lb/>
<pb n="KR4h0143_WYG_195-34a"/>
仲夏苦晝永薰風起將夕圓景海上來照此山中客坐<lb/>
令微暑消兼使衆累釋興至時命觴露下復移席因躭<lb/>
水竹居遂同魚鳥跡盤遊豈忘返翫物聊取適臺空人<lb/>
影疎夜靜潭氣白參差樹杪峰厯厯辨咫尺超然悟真<lb/>
境萬物一虚寂<lb/>
　　　游善卷碧仙巖<lb/>
落日下空門齋鐘出林莽偶兹叩精廬再宿翠微上舊<lb/>
游不知處但見松杉長巖虚露氣清坐覺心魂爽月白<lb/>
<pb n="KR4h0143_WYG_195-34b"/>
山窗高夜靜風泉響遂令寤寐中超然脱塵網雲壑永<lb/>
棲遲願言税歸鞅<lb/>
　　　僅初移家湖上有作和韻贈之<lb/>
城邑豈不美生事在田廬移家就所安正當長夏初壟<lb/>
上刈舊麥園中灌新蔬寧恤四體勤將期方寸舒入門<lb/>
謝鄰里幸託仁者居湖光近林牖水月澹清虚因適魚<lb/>
鳥性遂於塵跡疎開軒聊種竹閉户兼著書豈羨衣食<lb/>
饒但喜歲月儲達人能固窮朝夕恒晏如願言日相過<lb/>
<pb n="KR4h0143_WYG_195-35a"/>
多聞時起予<lb/>
　　　宿玉陽山房和僅初韻<lb/>
返照明溪梁深松晦夕景巖卧符夙期雲陰石牀冷因<lb/>
投物外心遂入清虚境天寒木葉疎月落山房靜然燈<lb/>
獨不寐秋宵一何永明發從此辭白雲銷蒼嶺<lb/>
　　　秋晚過姪英園居<lb/>
野曠秋氣高丹楓映茅屋農家各欣欣門外山田熟相<lb/>
邀具雞黍悠然入深竹風物日蕭疎但見籬畔菊賞心<lb/>
<pb n="KR4h0143_WYG_195-35b"/>
愜所期勝事良已足落景照湖光孤亭暝巖麓<lb/>
　　　秋日施子羽姚山人見過<lb/>
掃徑秋色佳衡門遲來客山㕑薦園蔬戀賞淹日夕荒<lb/>
臺蔭叢桂徙倚對巖壁夜靜人意閒潭空月華白信宿<lb/>
愜所期去住欣自適養生慕彭聃學道窺莊易願言保<lb/>
微尚歲晚成三益<lb/>
　　屠應埈<lb/>
　　　贈袁子永之戍湖州<lb/>
<pb n="KR4h0143_WYG_195-36a"/>
弱齡事篇翰與子諧所歡同芳握蘭茝偶德璵與璠彈<lb/>
冠入鼎門振衣陟華軒皇心茍予顧白首諒無愆風波<lb/>
起中道行路一何難子行戍故越予留滯幽燕孤雲易<lb/>
流邁獨波不成瀾艱危各異勢繾綣何由宣贈子别鵠<lb/>
操報我以孤鸞<lb/>
　　　贈内<lb/>
良時飭徒御予當逺行游上堂戀慈親入室語好逑王<lb/>
臣奉時役不得顧晨羞攜手再三歎出門悵悠悠室中<lb/>
<pb n="KR4h0143_WYG_195-36b"/>
四五雛眷眷何能留逺期在終歲忽往增離憂離憂安<lb/>
可任迢遥隔晨參蓰蓰雙鯉魚一浮而一沈楚橘不北<lb/>
徙越禽有南音贈子明明鏡可以鑒我心<lb/>
　　王格<lb/>
　　　病居遣興<lb/>
負杖出衡門登城望絶巘林疎鳥未繁山寒草猶淺去<lb/>
水有來舟故原見新懇牧笛誰家村樵唱春風坂忽聞<lb/>
雁度初因念客行逺緩步歸茅廬惆悵不能飯<lb/>
<pb n="KR4h0143_WYG_195-37a"/>
　　陸粲<lb/>
　　　贈别王直夫<lb/>
商飇激疎牖蟋蟀鳴牆陰志士恒感秋況乃違所欽之<lb/>
子役王事逺適閩江潯攬衣起追送渺彼川塗深少小<lb/>
從子游方軌馳文林時去志願違素髮忽滿簪撫景慨<lb/>
今昔惻愴情難任願言顧離索惠我瓊瑤音<lb/>
威鳯天際翔潛虬澤中蟠嚴子時閉肆貢公乃彈冠顯<lb/>
晦豈必同各以性所安子行樹逺績奮身青雲端鄙人<lb/>
<pb n="KR4h0143_WYG_195-37b"/>
棲蓬藿蹇拙聊自完丈夫志千載飛沈何足歎相期保<lb/>
貞素歲晚同金蘭<lb/>
　　談愷<lb/>
　　　送馮南江同年戍雷州<lb/>
執手臨關河送君戍逺道道逺奚足悲所悲隔同好我<lb/>
思古逐臣厯厯去南徼在唐有文宗在宋多元老風聲<lb/>
久漸被侏㒧悉除掃君行但努力寒燠善自保靈臺益<lb/>
虚明𤣥圃縱搜討皇家結網宻天恩復浩浩歸來承明<lb/>
<pb n="KR4h0143_WYG_195-38a"/>
廬再獻金光草<lb/>
　　江以達<lb/>
　　　十四夜都司席上餞光禄屠公分賦<lb/>
幕府侈髙㑹長筵列朱纓浮觴無緩箏一曲三四行豈<lb/>
不誠歡娛之子懷逺征握手一為歎秉燭循櫩楹攀條<lb/>
摘荔枝枝葉何青青<lb/>
瓊玖相要結光輝比明月佳期倐弦望昭質匪圓缺雲<lb/>
裾振丹陛章甫滯諸越忘年感綢繆揆子傷薄劣所期<lb/>
<pb n="KR4h0143_WYG_195-38b"/>
峻明德離合弦與括<lb/>
相知良獨難相見復何期朱明曜南流浮雲莽西馳蕭<lb/>
艾變芳草青黃悲素絲衆人憫好修貞心重隨時矢歌<lb/>
不能長愛子千金軀<lb/>
　　田汝成<lb/>
　　　自石屋洞至法相寺同黃勉之<lb/>
曠志憶逍遥勞歌厭囚窘縱壑媚春鱗薄霄媿秋隼厭<lb/>
彼方内遊夙此塵外軫毎挹山水輝都使名利盡煙樹<lb/>
<pb n="KR4h0143_WYG_195-39a"/>
杳芊綿雲峰互虧隱崖屋已靜便祗園復恬引金輪相<lb/>
自圓玉鏡光猶藴沈照燭靈根依方䕶𤣥準理㑹得有<lb/>
充神開暢無朕雖牽纓組心亦免丘壑哂<lb/>
　　袁褧<lb/>
　　　田家<lb/>
誰言田家樂所樂亦豈常畊斂稍不給豐歉復相當五<lb/>
月了蠶事十月登稻粱所入不償用閒少實多忙營營<lb/>
事公私勞苦過即忘歲功已告畢蜡社聚一方酌酒宰<lb/>
<pb n="KR4h0143_WYG_195-39b"/>
雞豚鼔腹坐山陽寧知朱門内晝夜羅酒漿貧富在所<lb/>
遭苦樂難較量<lb/>
　　袁表<lb/>
　　　移居峴山精舍<lb/>
山寺閟精廬移居性所適寧知賓客稀漸與城市隔岡<lb/>
巒何秀美蒼翠還日夕夏木宻以陰幽鳥來几席開窗<lb/>
見漁舟湖水清且碧焚香日晏坐遣興在篇籍余本迂<lb/>
散人禪林亦靜僻兹焉遂吾好已矣思屏跡<lb/>
<pb n="KR4h0143_WYG_195-40a"/>
　　　　題盧師陳所居五塢山房<lb/>
　吳邦表靈隩山水藴清嘉緬惟南橫勝𤣥䆳誠難誇飛<lb/>
　泉懸白雲疊巘棲頳霞連岡盡叢竹宻塢多桃花信美<lb/>
　可以居僻性思移家君家南橫側搜討窮幽遐俯臨北<lb/>
　麓峻曲抱南湖斜丹房閟芝术列墅羅桑麻旣寡徵税<lb/>
　憂兼無城市譁兹樂寧外奬珪組亦何加<lb/>
　　　趙時春<lb/>
　　　　尋秋<lb/>
<pb n="KR4h0143_WYG_195-40b"/>
　尋秋窮逺山山盡秋無限西日已含情萬里空在眼白<lb/>
　雲天外來晴風自舒卷野含羣秀明川瀰雙涯淺余生<lb/>
　際無為長嘯發孤巘<lb/>
　<lb/>
　<lb/>
　<lb/>
　<lb/>
御選明詩卷二十六<lb/>
</p>
<p>
</p>
  </div>
</body>
</text>
</TEI>
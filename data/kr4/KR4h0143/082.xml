<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_082-1a"/>
　欽定四庫全書<lb/>
御選宋詩姓名爵里一<lb/>
　　帝系<lb/>
　太祖皇帝<hi>姓趙氏諱匡𦙍涿郡人受周㳟帝禪在位十七年諡曰啓運立極英武睿文神德聖功至明</hi>
　　　<hi>大孝皇帝廟號太祖</hi>
　太宗皇帝<hi>諱炅太祖之弟初封晉王開寶九年嗣位在位二十二年諡曰神功聖德文武皇帝廟號</hi>
　　　<hi>太宗有御製集一百二十巻</hi>
　真宗皇帝<hi>諱恒太宗第三子至道元年立為皇太子三年嗣位在位二十五年諡曰<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>符稽古神功</hi>
<pb n="KR4h0143_WYG_082-1b"/>
　　　<hi>讓徳文明武定章聖元孝皇帝廟號真宗有御製集三百巻</hi>
　仁宗皇帝<hi>諱禎真宗第六子天禧二年立為皇太子乾興元年嗣位在位四十五年諡曰體天法道</hi>
　　　<hi>極功全德神文聖武睿哲明孝皇帝廟號仁宗有御製集一百巻</hi>
　神宗皇帝<hi>諱頊英宗長子治平三年立為皇太子四年嗣位在位十八年諡曰紹天法古運德建功</hi>
　　　<hi>英文烈武欽仁聖孝皇帝廟號神宗有御製集一百六十巻</hi>
　徽宗皇帝<hi>諱佶神宗第十一子紹聖初封端王元符三年嗣位在位二十五年諡曰體神合道駿烈</hi>
　　　<hi>遜功聖文仁德憲慈顯孝皇帝廟號徽宗有御製崇觀宸奎集一巻宫詞一巻</hi>
　髙宗皇帝<hi>諱構徽宗第九子封康王靖康二年嗣位在位三十六年諡曰受命中興全功至德聖神武</hi>
<pb n="KR4h0143_WYG_082-2a"/>
　　<hi>文昭仁憲孝皇帝廟號髙宗</hi>
孝宗皇帝<hi>諱眘太祖七世孫紹興三十二年髙宗立為皇太子受内禪在位二十七年諡曰紹統同</hi>
　　<hi>道冠德昭功哲文神武明聖成孝皇帝廟號孝宗</hi>
少帝<hi>諱㬎度宗子咸淳十年嗣位在位二年降於元</hi>
　諸家姓名爵里<lb/>
趙普<hi>字則平薊州人占籍洛陽以佐命功授諫議大夫興充樞密直學士乾德中為門下侍郎平章事太平</hi>
　　<hi>國及端拱初凡三入相卒追封真定王諡忠獻有趙韓王集三卷</hi>
李昉<hi>字明逺饒陽人漢乾祐舉進士周顯德中仕至翰林學士入宋歴中書侍郎平章事卒賜司徒諡文</hi>
<pb n="KR4h0143_WYG_082-2b"/>
　　<hi>正有文集五十巻</hi>
楊徽之<hi>字仲猷浦城人周顯德中舉進士入宋歴翰林侍讀學士有集二十巻</hi>
曹翰<hi>大名人周世宗時仕至德州刺史入宋歴威塞軍節度使判潁州坐事削官終左千牛衛上將軍卒</hi>
　　<hi>贈大尉淳化中賜諡武毅</hi>
盧多遜<hi>河内人周顯德舉進士累集賢殿修撰入宋知制誥為翰林學士使江南還同修五代史歴中</hi>
　　<hi>書侍郎平章事坐事謫崖州</hi>
宋白<hi>字太素一字素臣大名人建隆二年進士甲科為翰林學士召與李昉集諸文士纂文苑英華一</hi>
　　<hi>千巻歴刑部尚書集賢學士判院事以兵部尚書致仕卒贈左僕射諡文安有廣平集一百巻</hi>
<pb n="KR4h0143_WYG_082-3a"/>
賈黄中<hi>字媧民南皮人六嵗舉童子科十五舉進士太宗即位召試中書知制誥充翰林學士淳化二</hi>
　　<hi>年參知政事至道初拜禮部侍郎兼秘書監卒贈禮部尚書有文集三十卷</hi>
李九齡<hi>乾德五年進士第三人</hi>
柳開<hi>字仲塗大名人開寶六年進士歴如京使著書自號東郊野夫又曰補亡先生有仲塗集一巻</hi>
徐鉉<hi>字鼎臣廣陵人仕南唐知制誥遷翰林學士歸宋為直學士院給事中散騎常侍有徐常侍集三十</hi>
　　<hi>巻其二十巻仕江南所作餘十巻歸宋後作也</hi>
舒雅<hi>字子正久仕李氏歸宋累職方貟外郎知舒州州有濳山靈仙觀秩滿請掌觀事東封就加主客郎</hi>
　　<hi>中改直昭文館轉刑部</hi>
<pb n="KR4h0143_WYG_082-3b"/>
刁衎<hi>字元賓昇州人用廕仕南唐以文翰入侍歸宋歴兵部郎中</hi>
陳摶<hi>字圗南真源人隱居華山雲臺觀太平興國中年近百嵗朝覲詔賜號希夷先生賜紫衣摶自號扶</hi>
　　<hi>揺子著有指元篇三峯寓言髙陽集釣潭集詩六百餘首</hi>
吕蒙正<hi>字聖功河南人太平興國二年擢進士第一累知制誥為翰林學士歴司空兼門下侍郎同平</hi>
　　<hi>章事累封許國公卒贈中書令諡文穆</hi>
張齊賢<hi>字師亮曹州寃勾人徙家洛陽太祖幸西都以布衣獻䇿稱㫖太平興國中擢進士歴同中書</hi>
　　<hi>門下平章事進左僕射以司空致仕卒贈司徒諡文定</hi>
田錫<hi>字表聖洪雅人登太平興國三年進士第居諫官歴四郡守入知制誥終右諫議大夫有咸平集五</hi>
<pb n="KR4h0143_WYG_082-4a"/>
　　<hi>十巻</hi>
韓丕<hi>字太簡華州鄭人太平興國三年進士累知制誥為諫議大夫翰林學士歴禮部侍郎知滁州</hi>
寇準<hi>字平仲下邽人太平興國中進士歴尚書右僕射集賢殿大學士同中書門下平章事封莱國公乾</hi>
　　<hi>興初貶雷州司戸參軍卒贈中書令諡忠愍有巴東集三巻河陽守范雍得公詩二百首為三巻名</hi>
　　<hi>忠愍公集刻於道州</hi>
李維<hi>字仲方肥鄉人門下侍郎平章事沆弟雍熙二年進士召試中書知制誥為翰林學士歴工部尚書</hi>
　　<hi>柳州觀察使有集二十巻</hi>
張詠<hi>字復之自號乖厓鄄州人太平興國五年登進士歴樞密直學士御史中丞禮部尚書卒贈右僕射</hi>
<pb n="KR4h0143_WYG_082-4b"/>
　　<hi>諡忠定有集十巻</hi>
晁迥<hi>字明逺清豐人太平興國五年進士擢知制誥為翰林學士承㫖天禧中判西京留司御史臺以太</hi>
　　<hi>子少保致仕加少傅卒諡文元著有道院別集十五巻法藏碎金錄十巻耄智餘言三巻昭德新編三</hi>
　　<hi>巻理樞一巻</hi>
王旦<hi>字子明大名莘人太平興國五年進士及第累知制誥拜中書舍人翰林學士歴加太尉兼侍中同</hi>
　　<hi>中書門下平章事卒贈太師尚書令魏國公諡文正有文集二十巻</hi>
鄭文寳<hi>字仲賢襄城人太平興國八年進士歴兵部貟外郎京西轉運使有集二十巻設苑二十巻江</hi>
　　<hi>表志三巻</hi>
<pb n="KR4h0143_WYG_082-5a"/>
王禹偁<hi>字元之鉅野人太平興國八年登進士第擢司諫入翰林為學士端拱咸平中三知制誥出守</hi>
　　<hi>黄州徙蘄州卒有小畜集三十巻</hi>
羅處約<hi>字思純益州華陽人太平興國中進士歴著作郎直史館受詔荆湖路廵撫蘇易簡王禹偁集</hi>
　　<hi>其文為十巻題曰東觀集</hi>
曾致堯<hi>字正臣撫州南豐人太平興國八年進士歴戸部郎中有文集十巻</hi>
錢若水<hi>字澹成一字長卿河南新安人雍熙中舉進士累知制誥歴集賢學士鄧州觀察使并代經畧</hi>
　　<hi>使有集二十巻</hi>
孫僅<hi>字鄰㡬蔡州汝陽人咸平元年進士舉賢良方正歴給事中知制誥有集五十卷甘棠集一巻</hi>
<pb n="KR4h0143_WYG_082-5b"/>
李虚已<hi>字公受建安人登進士第歴右諫議大夫有雅正集十巻</hi>
趙湘<hi>字巨源西安人進士甲科歴集賢院學士</hi>
王操<hi>字正羙太平興國初官太子中允獻南郊頌仕至殿中丞</hi>
滕白<hi>太宗時為工部郎中世稱滕工部有集一巻</hi>
王嵒<hi>一作巖淳化問隱居蜀川有集一巻</hi>
郭震<hi>字希聲成都人自稱汾陽山人淳化四年詣闕上書有漁舟集一巻</hi>
傅霖<hi>與張詠倡和</hi>
張維<hi>呉興人以詩名江湖間年九卜餘</hi>
<pb n="KR4h0143_WYG_082-6a"/>
張秉<hi>與王禹偁倡和</hi>
楊億<hi>字大年建州蒲城人雍熙初年十一召試詩賦授秘書省正字淳化中賜進士第累擢知制誥歴工</hi>
　　<hi>部侍郎翰林院學士史館修撰判館事卒贈禮部尚書諡曰文有括蒼武夷潁陰韓城退居汝陽蓬</hi>
　　<hi>山冠鼇等集及内外制刀筆共一百九十四巻</hi>
劉筠<hi>字子儀大名人咸平元年進士累擢司諫知制誥侍入翰林為學士承㫖進戸部龍圗閣學士加禮部</hi>
　　<hi>郎有冊府應言集十巻榮遇集十二卷表奏六巻淝川集四巻中山刀筆二巻</hi>
錢惟演<hi>字希聖呉越王俶子歸宋累擢知制誥入翰林為學士拜樞宻使罷為鎮國軍節度使觀察留</hi>
　　<hi>後改保大軍知河陽入朝加同中書門下平章事終崇信軍節度使卒諡曰思慶厯中改文禧有擁</hi>
<pb n="KR4h0143_WYG_082-6b"/>
　　<hi>旄集五巻伊川集三巻</hi>
錢惟濟<hi>字巖夫惟演弟歸宋歴加司空保静軍觀察留後卒諡宣惠有玉季集二十巻</hi>
薛映<hi>字景陽蜀人進士及第累知制誥歴禮部尚書集賢院學士判院事分司南京卒□右僕射諡文恭</hi>
李宗諤<hi>字昌武昉子第進士入翰林為學士歴右諫議大夫有文集六十巻</hi>
陳越<hi>字損之尉氏人咸平中舉賢良方正歴左正言直史館</hi>
任隨<lb/>
劉隲<lb/>
劉秉<hi>以上並見西崑倡和集</hi>
<pb n="KR4h0143_WYG_082-7a"/>
丁謂<hi>字謂之更字公言長洲人淳化三年進士累知制誥歴平章事封晉國公乾興中坐事貶崖州司戸</hi>
　　<hi>徙雷州道州以秘書監召還卒於光州有丁晉公集四巻</hi>
王欽若<hi>字定國新喻人進士甲科召試知制誥為翰林卒學士歴拜樞密使同平章事進司徒封冀國公</hi>
　　<hi>諡文穆</hi>
王曾<hi>字孝先益都人成平中進士鄉貢試禮部廷對皆第一擢知制誥遷翰林學士歴門下侍郎平章事</hi>
　　<hi>封沂國公卒諡文正</hi>
梅詢<hi>字昌言宣城人進士及第累擢翰林侍讀學士歴給事中知審官院出知許州</hi>
司馬池<hi>字和中登進士第歴戸部度支鹽鐵副使</hi>
<pb n="KR4h0143_WYG_082-7b"/>
燕肅<hi>字穆之益都人舉進士歴禮部侍郎知毫滑潁鄧四州</hi>
郎簡<hi>字叔亷杭州臨安人進士及第歴尚書刑部侍郎自號武陵居士</hi>
陳亞<hi>字亞之咸平五年進士仕至司封郎中有集三巻</hi>
張及<hi>蜀人咸平中舉進士</hi>
詹中正<hi>衢州人大中祥符八年進士甲科時稱詹白雲</hi>
鮑當<hi>真宗朝登進士第歴職方貟外郎有清風集一巻</hi>
石延年<hi>字曼卿宋城人累舉進士不第真宗錄二舉進士以為三班奉職歴太子中允同判登聞皷院</hi>
　　<hi>有集一巻</hi>
<pb n="KR4h0143_WYG_082-8a"/>
穆脩<hi>字伯長鄆州人真宗東封詔舉齊魯經行之士預選賜進士出身歴潁州文學參軍徙蔡州有穆參</hi>
　　<hi>軍集三巻</hi>
楊朴<hi>字契元鄭州東里人太宗真宗皆以布衣召見授郎中不拜對御賦蓑衣詩天下傳誦有東里楊聘</hi>
　　<hi>君集一巻</hi>
潘閬<hi>字逍遥大名人太宗召對賜進士第咸平初歴滁州參軍有詩三巻</hi>
种放<hi>字明逸洛陽人奉母隱終南之豹林谷咸平中召赴闕授右司諫累諫議大夫辭歸後屢入朝輙被</hi>
　　<hi>優禮大中祥符改元從封泰山歴工部侍郎還山有集六巻</hi>
魏野<hi>字仲先陜人隱州之東郊真宗祀汾陰與李瀆同被薦召之不起有草堂集十巻鉅鹿東觀集二巻</hi>
<pb n="KR4h0143_WYG_082-8b"/>
林逋<hi>字君復錢塘人結廬孤山二十年不入城市真宗賜粟帛詔長吏嵗時勞問仁宗賜諡和靖先生有</hi>
　　<hi>詩三巻西湖紀逸一巻</hi>
曹汝弼<hi>字夢得其先青州人南唐時徙歙之休寧松蘿山天禧祥符間髙蹈有聲與魏野潘閬林逋善</hi>
　　<hi>有詩一百五十首曰海寧集</hi>
黄亢<hi>字清臣浦城人年十五游錢塘以詩贈處士林逋逋激賞之有東溪集十二巻</hi>
王初<hi>有歌詩集一巻</hi>
魯交<hi>潼川人黄山谷稱為魯三江有三江集</hi>
唐異<hi>見呂祖謙宋文鑑</hi>
<pb n="KR4h0143_WYG_082-9a"/>
王衢<hi>琅琊人</hi>
李識<hi>趙郡人以上並見魏野鉅鹿東觀集</hi>
宋庠<hi>字公序初名郊字伯庠開封雍丘人天聖初舉進士開封試禮部廷對皆第一入翰林為學士歴同</hi>
　　<hi>中書門下平章事封莒國公以司空致仕卒諡元憲有文集四十四巻</hi>
宋祁<hi>字子京與兄郊同舉進士奏名第一章獻太后不宋欲以弟先兄乃擢郊第一而寘祁第十時稱大小</hi>
　　<hi>歴知制誥翰林學士承㫖修唐書卒贈尚書諡景文有集一百五十巻</hi>
杜衍<hi>字世昌越州山陰人進士甲科歴集賢大學士同獻平章事兼樞密使加太子太師封祁國公卒諡正</hi>
晏殊<hi>字同叔臨川人景德二年以神童薦召試賜同進士出身累擢知制誥翰林學士歴同中書門下平</hi>
<pb n="KR4h0143_WYG_082-9b"/>
　　<hi>章事兼樞密使卒贈司空兼侍中諡元獻有臨川集三十巻紫薇集一巻</hi>
夏竦<hi>字子喬江州德安人以恩補丹陽主簿後舉賢良方正擢知制誥歴同中書門下平章事判大名府</hi>
　　<hi>仁宗召為宰相為諫官所攻改樞密使封英國公進鄭國卒贈太師中書令諡文正改文莊有文集</hi>
　　<hi>一百巻</hi>
章得象<hi>字希言泉州人進士及第累知制誥為翰林學士歴同中書門下平章事拜鎮安軍節度使封</hi>
　　<hi>郇國公徙判河南府守司空致仕卒贈侍中諡文憲改文簡</hi>
吕夷簡<hi>字坦夫壽州人進士及第累知制誥拜同中書門下平章事封申國公改封許以太尉致仕卒</hi>
　　<hi>諡文靖</hi>
<pb n="KR4h0143_WYG_082-10a"/>
陳堯佐<hi>字希元號知餘子閬州人端拱初進士累擢知制誥歴同中書門下平章事以太子太師致仕</hi>
　　<hi>卒諡文惠有集三十巻又有潮陽編野廬編愚丘集遣興集</hi>
賈昌朝<hi>字子明獲鹿人天禧初召試賜同進士出身累知制誥歴尚書左僕射同中書門下平章事兼</hi>
　　<hi>樞密院使封許國公進魏國卒諡文元有集一百二十二巻</hi>
韓琦<hi>字稚圭相州安陽人天聖中進士第二人歴同中書門下平章事累封魏國公卒贈尚書令諡忠獻</hi>
　　<hi>徽宗論定䇿勲贈魏郡王有安陽集五十巻</hi>
范仲淹<hi>字希文其先邠人後徙江南呉縣大中祥符八年進士歴樞密副使參知政事卒贈兵部尚書</hi>
　　<hi>諡文正有集二十巻別集四巻</hi>
<pb n="KR4h0143_WYG_082-10b"/>
富弼<hi>字彦國河南人天聖八年中制科累擢知制誥歴同中書門下平章事進司徒累封鄭國公卒諡文</hi>
　　<hi>忠</hi>
文彦博<hi>字寛夫汾州介休人及進士第歴同中書門下平章事封潞國公以太師致仕卒諡忠烈有潞</hi>
　　<hi>公集四十巻補遺一巻</hi>
田况<hi>字元均冀州信都人舉進士甲科復舉賢良方正累遷右正言知制誥終尚書左丞有金巖集二巻</hi>
王琪<hi>字君玉成都華陽人徙開封第進士累遷知制誥歴禮部侍郎致仕</hi>
尹洙<hi>字師魯河南人天聖中進士以薦為館閣校勘累遷右司諫知渭州兼鎮涇源路經畧坐累貶筠州</hi>
　　<hi>監酒有集二十巻</hi>
<pb n="KR4h0143_WYG_082-11a"/>
余靖<hi>字安道韶州曲江人舉進士試書判㧞萃累遷右正言出知吉䖍潭桂四州加集賢學士歴工部尚</hi>
　　<hi>書卒謚曰襄有武溪集二十巻</hi>
李之才<hi>字挺之青社人天聖八年同進士出身歴殿中丞澤州簽署判官</hi>
蔣堂<hi>字希魯宜興人擢進士第歴樞密學士以尚書禮部侍郎致仕家於蘇州有呉門集二十巻</hi>
趙抃<hi>字閱道衢州西安人湘子進士及第累知諫院參知政事歴資政殿大學士出知杭州以太子少保</hi>
　　<hi>致仕卒贈太子少師諡清獻</hi>
張方平<hi>字安道南京人舉茂才異等又中賢良方正累知制誥歴翰林學士承㫖參知政事以太子少</hi>
　　<hi>師致仕卒諡文定有樂全先生集四十巻</hi>
<pb n="KR4h0143_WYG_082-11b"/>
唐介<hi>字子方江陵人擢進士第累知諫院遷御史中丞歴參知政事卒諡質肅</hi>
李師中<hi>字誠之楚丘人舉進士累遷天章閣待制終右司郎中</hi>
胡宿<hi>字武平常州晉陵人登第累官兩浙轉運使召知制誥歴樞密副使以太子少師致仕卒贈太子太傅</hi>
　　<hi>諡文恭</hi>
孫復<hi>字明復平陽人舉進士不第退居泰山以范仲淹富弼交薦除校書郎歴殿中丞</hi>
石介<hi>字守道兖州奉符人進士及第歴太子中允直集賢院出判濮州未赴卒魯人稱徂徠先生有徂徕</hi>
　　<hi>集二十巻</hi>
劉幾伯<lb/>
<pb n="KR4h0143_WYG_082-12a"/>
張問<hi>字昌言襄陽人進士起家累官秘書監給事中終正議大夫</hi>
張昇<hi>字杲卿韓城人舉進士歴參知政事樞密使以太子太師致仕卒贈司徒兼侍中諡康節</hi>
梅摯<hi>字公儀新繁人進士第累擢龍圗閣學士出知杭州遷右諫議大夫歴知河中府</hi>
何郯<hi>字聖從成都人第進士累殿中侍御史歴龍圗閣學士出知外郡以尚書右丞致仕</hi>
歐陽脩<hi>字永叔廬陵人天聖中舉進士試南官第一擢甲科累知制誥為翰林侍讀學士修唐書歴樞</hi>
　　<hi>密副使參知政事以太子少師致仕卒諡文忠在滁州自號醉翁晩更號六一居士有六一居士集</hi>
　　<hi>一百五十二巻附錄四巻年譜一巻</hi>
蘇舜元<hi>字才翁參知政事易簡孫仕至尚書度支貟外郎三司度支判官</hi>
<pb n="KR4h0143_WYG_082-12b"/>
蘇舜欽<hi>字子美舜元弟以任補官後舉進士歴集賢校理監進奏院坐事除名放廢居蘇州終湖州長</hi>
　　<hi>史有滄浪集十五巻</hi>
梅堯臣<hi>字聖俞宣城人詢從子用廕為河南簿召試賜進士出身歴尚書都官貟外郎有宛陵集六十</hi>
　　<hi>巻外集十巻</hi>
葉清臣<hi>字道卿長洲人天聖二年進士歴翰林侍讀學士知河陽有文集一百六十巻</hi>
蔡襄<hi>字君謨興化仙遊人天聖中舉進士累擢知制誥為翰林學士治平初以端明殿學士知杭州卒諡</hi>
　　<hi>忠惠有集十七巻</hi>
龔宗元<hi>字㑹之崑山人登天聖五年進士第歴都官貟外郎有武丘居士遺藁十巻</hi>
<pb n="KR4h0143_WYG_082-13a"/>
張先<hi>字子野維子天聖八年進士為都官郎中有安陸集</hi>
劉敞<hi>字原父臨江新喻人慶歴中進士累知制誥拜翰林學士改集賢學士判南京御史臺卒私諡公是</hi>
　　<hi>先生有集七十五巻</hi>
劉攽<hi>字貢父敞弟同登科歴秘書少監出知蔡州召拜中書舍人以疾不起卒私諡公非先生有集六十</hi>
　　<hi>巻</hi>
江休復<hi>字鄰幾陳留人進士起家歴尚書刑部郎中有文集二十巻</hi>
狄遵度<hi>字元規長沙人以父棐任補襄陽薄有集十二巻</hi>
滕宗諒<hi>字子京河南人大中祥符八年進士從秦州軍事推官召試學士院改大理丞歴左正言</hi>
<pb n="KR4h0143_WYG_082-13b"/>
謝絳<hi>字希深其先陽夏人徙杭之富陽以任補校書郎復登進士甲科累除知制誥判吏部流内銓太常</hi>
　　<hi>禮院出知鄧州有文集五十巻</hi>
張徴<hi>字伯常陳留人寶元元年進士甲科</hi>
黄庶<hi>字亞夫豫章人慶厯二年進士歴知康州有伐檀集一巻</hi>
向宗道<hi>見黄庶伐檀集</hi>
張公庠<hi>字元善皇祐元年進士有張泗州集</hi>
張壞<hi>字唐公洎之孫舉進士召試學士院賜第累擢知制誥進翰林侍讀學士</hi>
蘇洵<hi>字明允睂州睂山人舉進士又舉茂才異等皆不第至和中用歐陽修薦除校書郎以霸州文安縣</hi>
<pb n="KR4h0143_WYG_082-14a"/>
　　<hi>主簿與姚闢同脩太常因革禮百巻書成未報卒有嘉祐集干五巻</hi>
徐徽<hi>字仲先嘉祐四年進士歴官提舉利州改常平抗疏致仕居獨山號獨山翁</hi>
曾鞏<hi>字子固南豐人嘉祐二年進士第歴中書舍人有南豐類藁五十巻</hi>
李覯<hi>字泰伯建昌軍南城人皇祐初以薦試大學助教終海門主簿太學説書有退居類藁十二巻續藁</hi>
　　<hi>八巻後集六巻</hi>
姚嗣宗<hi>關中人范仲淹見其題壁詩鷺異表入幕府</hi>
趙槩<hi>字叔平南京虞城人中進士第外歴州郡入為翰林學士累擢樞密使參知政事自左丞轉吏部尚</hi>
　　<hi>書以太子少師致仕卒贈太子太師諡康靖</hi>
<pb n="KR4h0143_WYG_082-14b"/>
仲訥<hi>字樸翁定陶人景祐元年進士歴尚書屯田貟外郎有集十二巻</hi>
謝伯初<hi>與歐陽脩唱和</hi>
陸經<hi>見歐陽脩集</hi>
唐詢<hi>字彦猷仁宗時官知制誥</hi>
丁寶臣<hi>字元珍常州晉陵人景祐元年進士終集賢校理</hi>
陶弼<hi>字商翁永州人慶厯中以戰功得陽朔簿歴知邕州加東上閣門使未拜而卒</hi>
周敦頤<hi>字茂叔道州營道人初名敦實避英宗諱改今名以舅鄭向任為分寧主薄調南安軍司理參</hi>
　　<hi>軍嘉定十三年賜諡元公有濓溪集七巻</hi>
<pb n="KR4h0143_WYG_082-15a"/>
邵雍<hi>字堯夫河南人嘉祐中詔求遺逸授將作監簿復舉逸士補潁州團練推官稱疾不之官名其居曰</hi>
　　<hi>安樂窩自號安樂先生元祐中賜諡康節有擊壤集二十巻</hi>
張俞<hi>史作愈字少愚益州郫人屢舉不第用薦除秘書省校書郎願以授父顯忠而自隱於家文彦博治</hi>
　　<hi>蜀為築室青城山白雲谿以處之凡六召不起有白雲集三十巻</hi>
張在<hi>見宋文鑑</hi>
石揚休<hi>字昌言京兆人進士髙第歴刑部貟外郎知制誥同判太常寺遷工部郎中未及謝卒</hi>
范師道<hi>字貫之仲淹姪天聖八年甲科累拜起居舍人同知諫院遷戸部郎中直龍圗閣有文集五十</hi>
　　　<hi>巻</hi>
<pb n="KR4h0143_WYG_082-15b"/>
司馬光<hi>字君實陜州夏縣人初以父池任入官寳元初進士甲科累擢翰林學士歴遷尚書左僕射兼</hi>
　　<hi>門下侍郎卒贈太師温國公諡文正有傳家集</hi>
吕公弼<hi>字寶臣夷簡仲子初知成都軍歴樞密使出知外郡</hi>
范鎮<hi>字景仁成都華陽人舉進士累知制誥為翰林學士歴端明殿學士提舉崇福宫封蜀郡公卒諡忠</hi>
　　<hi>文有集一百二十巻</hi>
王珪<hi>字禹玉琪從弟慶厯二年進士廷試第二人入翰林為學士加承㫖歴同中書門下平章事封岐國</hi>
　　<hi>公卒諡曰文有華陽集一百巻</hi>
王安石<hi>字介甫臨川人慶歴三年進士上第累除知制誥為翰林學士歴同中書門下平章事封舒國</hi>
<pb n="KR4h0143_WYG_082-16a"/>
　　<hi>公加司空卒諡曰文崇寧中追封舒王有臨川集一百三十巻</hi>
王安國<hi>字平甫安石弟熙寧初以薦召試賜及第仕終秘閤校理有王校理集六十巻</hi>
王安禮<hi>字和甫安國弟早登科累拜尚書左丞歴知太原府有王魏公集二十巻</hi>
馮京<hi>字當世江夏人舉進士自鄉試禮部至廷試皆第一累知制誥入翰林為學士擢樞密副使參知政</hi>
　　<hi>事㝷以觀文殿學士出鎮河陽歴大名彰德拜太子少師致仕卒贈司徒諡文簡</hi>
韓絳<hi>字子華真定靈夀人徙開封雍丘忠獻公億子</hi>
韓維<hi>字持國絳弟以廕入官富弼歐陽脩交薦累除知制誥遷翰林學士加承㫖拜門下侍郎以太子少</hi>
　　<hi>傅致仕紹聖中坐元祐黨謫均州安置元符初復官卒有南陽集二十巻</hi>
<pb n="KR4h0143_WYG_082-16b"/>
韓縝<hi>字玉汝維弟登進士第歴尚書右僕射兼中書侍郎卒贈司空崇國公諡莊敏</hi>
范純仁<hi>字堯夫仲淹次子皇祐元年進士第歴尚書右僕射兼中書侍郎紹聖中落職貶永州安置建</hi>
　　<hi>中靖國初召為光禄卿分司南京卒贈開府儀同三司諡忠宣有集二十巻</hi>
王辟疆<hi>字弱翁見范純仁集</hi>
吕誨<hi>字獻可開封人登進士第歴知諫院拜御史中丞出補外郡</hi>
程師孟<hi>字公闢呉人進士甲科累給事中集賢殿修撰判都水監出知青越二州</hi>
祖無擇<hi>字擇之上蔡人進士髙第歴光禄卿秘書監集賢院學士主管西京御史臺移知信陽軍有煥</hi>
　　<hi>斗集四巻</hi>
<pb n="KR4h0143_WYG_082-17a"/>
鄭俠<hi>字介夫福清人治平四年髙第初監安上門尋編管汀洲元祐初授泉州教授元符中再竄英州赦</hi>
　　<hi>還有西塘集二十巻</hi>
呉中復<hi>字仲庶永興人進士及第累殿中侍御史歴龍圗閣直學士知外郡</hi>
陳舜俞<hi>字令舉嘉禾人慶厯六年進士嘉祐四年制科歴都官貟外郎坐事謫監南亷酒税有陳都官</hi>
　　<hi>集三十巻</hi>
元絳<hi>字厚之登進士第歴翰林學士參知政事以太子少保致仕卒諡章簡有玉堂集二十巻</hi>
馮山<hi>字允南普州人以薦為臺官力辭不就有集十巻</hi>
趙衮<hi>字希甫以殿中丞致仕歸隱嘉禾</hi>
<pb n="KR4h0143_WYG_082-17b"/>
鄧潤甫<hi>字温伯建昌人嘗避髙魯王諱以字行別字聖求第進士累知制誥入翰林為學士進承㫖歴</hi>
　　<hi>尚書左丞卒諡安惠</hi>
沈括<hi>字存中錢塘人擢進士第累遷太子中允知制誥外歴州郡終光禄少卿分司居潤州自號夢溪翁</hi>
　　<hi>有長興集四十一巻</hi>
沈遘<hi>字文通括之從姪登進士第累知制誥歴翰林學士有西溪集十巻</hi>
沈遼<hi>字叡達遘弟以凡任監壽州酒税稍遷審官院簿得罪奪官流永州移池州自號雲巢有雲巢集十</hi>
　　<hi>巻</hi>
盧秉<hi>字仲甫湖州德清人進士甲科終集賢待制提舉洞霄宫</hi>
<pb n="KR4h0143_WYG_082-18a"/>
王令<hi>字逢原揚州人有廣陵集二十巻</hi>
方惟深<hi>字子通莆田人後家於呉常舉進士冠其鄉不第晩得興化軍助教有莆田小集一巻</hi>
程顥<hi>字伯淳河南人舉進士以薦為太子中允監察御史裏行歴太常丞罷官責監汝州鹽税有明道集</hi>
　　<hi>四巻遺文一巻</hi>
程頤<hi>字正叔顥弟元祐初以薦挍崇政殿説書紹聖中削籍竄涪州徙峽州有伊川集二十巻</hi>
張載<hi>字子厚長安人舉進士以薦為崇文院校書自號横渠有崇文集十巻</hi>
文同<hi>字與可梓潼人舉進士稍遷太常博士集賢校理歴知湖州有丹淵集四十巻</hi>
俞汝尚<hi>字退翁湖州鳥程人擢進士第熙寧初為御史以屯田郎中致仕自號溪堂居士</hi>
<pb n="KR4h0143_WYG_082-18b"/>
徐積<hi>字仲車山陽人治平四年進士授楚州教授政和中賜諡節孝處士有節孝集二十巻</hi>
蘇軾<hi>字子瞻洵長子嘉祐二年進士乙科復對制䇿入三等累除中書舍人翰林學士並知制誥歴端明</hi>
　　<hi>殿翰林侍讀兩學士禮部尚書紹聖初安置惠州徙昌化建中靖國元年卒於常州累贈太師諡文</hi>
　　<hi>忠有東坡前集四十巻後集二十巻和陶集四巻應詔集十巻</hi>
蘇轍<hi>字子由洵次子與兄同登進士舉制科嘗代軾為翰林學士累拜尚書右丞進門下侍郎自紹聖初</hi>
　　<hi>至崇寧再被謫貶晩罷祠居許州復大中大夫致仕自號潁濱遺老卒追復端明殿學士淳熙中諡</hi>
　　<hi>文定有欒城前集五十巻後集二十四巻第三集十巻應詔集二十巻</hi>
許將<hi>字冲元閩人舉進士第一累知制誥入翰林為學士歴尚書左丞中書侍郎進門下侍郎以觀文殿</hi>
<pb n="KR4h0143_WYG_082-19a"/>
　　<hi>學士出鎮大名卒諡文定</hi>
蔣之奇<hi>字潁叔宜興人擢進士第乂對賢良䇿累擢翰林學士遷知樞密院事出知杭州</hi>
孫覺<hi>字萃老髙郵人登進士第累知諫院外歴州郡終御史中丞有文集奏議六十巻</hi>
孔文仲<hi>字經父臨江新喻人嘉祐六年舉進士歴左諫議大夫改中書舍人興弟武仲平仲號三孔有</hi>
　　<hi>三孔清江集四十巻</hi>
孔武仲<hi>字常父嘉祐八年進士甲科歴中書舍人給事中以禮部侍郎出知洪宣二州</hi>
孔平仲<hi>字義父一作毅父治平二年登進士第歴戸部郎中所著續世説釋解禆詩戲諸書傳於世</hi>
米芾<hi>字元章襄陽人以母侍宣仁后藩邸舊恩補官累太常博士知無為軍召為書畫博士禮部員外郎</hi>
<pb n="KR4h0143_WYG_082-19b"/>
　　<hi>出知淮陽軍有寶晉齋集十四巻</hi>
賀鑄<hi>字方囘衛州人孝惠皇后族孫娶宗女隸籍右選元祐中李清臣執政奏換通直郎通判泗州太平</hi>
　　<hi>自號慶湖遺老有慶湖遺老集二十巻</hi>
鮮于侁<hi>字子駿閬州人景祐中登進士乙科歴太常少卿拜左諫議大夫有諫議集三巻</hi>
王欽臣<hi>字仲至應天宋城人用廕入官文彦博薦試學士院賜進士及第歴集賢待制知成徳軍</hi>
張舜民<hi>字芸叟邠州人中進士第歴左諫議大夫遷吏部侍郎謫楚州團練自號浮休居士有畫墁集</hi>
　　<hi>一百巻</hi>
陳襄<hi>字述古侯官人舉進士累知制誥歴樞密直學士兼侍讀判尚書都省有古靈集二十五巻</hi>
<pb n="KR4h0143_WYG_082-20a"/>
郭祥正<hi>字功父太平州當塗人舉進士知武岡縣僉書保信軍節度判官以殿中丞致仕隱於青山有</hi>
　　<hi>青山集三十巻</hi>
楊傑<hi>字次公無為人嘉祐四年進士歴禮部侍郎知潤州兩浙提㸃刑獄有無為集十五巻別集十巻</hi>
江公著<hi>字晦叔桐廬人舉進士歴提㸃湖南刑獄京西轉運使</hi>
楊蟠<hi>字公濟章安人舉進士歴通判杭州知壽州</hi>
錢勰<hi>字穆父呉越讓王諸孫廷對入等不得第以廕入官元祐中拜中書舍人紹聖初入翰林罷知池州</hi>
　　<hi>卒追復龍圗閣學士</hi>
孔宗翰<hi>字周翰宣聖五十世孫熙寧中代蘇軾知密州</hi>
<pb n="KR4h0143_WYG_082-20b"/>
李公麟<hi>字伯時舒州人第進士歴中書門下刐定官</hi>
周燾<hi>見東坡居士集</hi>
蔡確<hi>字持正泉州晉江人第進士以王安石薦累知制誥歴尚書左僕射兼中書侍郎罷知陳州貶英州</hi>
　　<hi>别駕新州安置</hi>
章惇<hi>字子厚浦城人登進士累官知制誥翰林學士歴尚書左僕射兼門下侍郎謫潭州再貶雷州司戸</hi>
　　<hi>徙睦州</hi>
曾布<hi>字子宣鞏弟同登第累擢知制誥為翰林學士歴尚書右僕射崇寧中落職謫衡州安置卒諡文肅</hi>
曾肇<hi>字子開□幼弟登進士第累拜中書舍人為翰林學士歴守外郡坐凡布貶官汀州安置崇寧末移</hi>
<pb n="KR4h0143_WYG_082-21a"/>
　　<hi>台州居京口卒諡文昭有曲阜集四十巻西掖集十二巻</hi>
黄履<hi>字安中邵武人舉進士累除知制誥入翰林為學士歴御史中丞拜尚書右丞罷知亳州</hi>
舒亶<hi>字信道明州慈溪人試禮部第一歴御史中丞坐廢復起終龍圗閣待制</hi>
林希<hi>字子中福州人舉進士兩拜中書舍人遷翰林學士同知樞密院事建中靖國初罷知揚州徙舒州</hi>
　　<hi>卒贈資政殿學士諡文節</hi>
葉濤<hi>字致道處州龍泉人舉進士紹聖中掌外制</hi>
晁端友<hi>字君成逈四世孫舉進士仕至新城令有新城集十巻別集一巻</hi>
劉中叟<hi>長沙人熙寧七年賜同進士出身仕至侍御江西漕使</hi>
<pb n="KR4h0143_WYG_082-21b"/>
潘興嗣<hi>字延之南昌人以任調德化尉築室城南熙寧初交薦不起自號清逸居士</hi>
陳洙<hi>字師道建陽人</hi>
俞紫芝<hi>字秀老揚州人游王荆公之門學浮屠法</hi>
楊甲<hi>字鼎卿重慶昌州人</hi>
何耕<hi>字道夫任潼川提刑</hi>
袁陟<hi>字遯翁南昌人仕至殿中丞</hi>
呉革<hi>字孚道全□人熙寧四年舉進士調揚子主簿遷貴池令知吉州元祐初除江西運判徏湖南卒</hi>
張景修<hi>字敏叔常州人元豐末為浮梁令大觀中累遷祠曹郎中</hi>
<pb n="KR4h0143_WYG_082-22a"/>
孔夷<hi>元祐中隱士</hi>
朱行中<hi>元豐時人有元豐感事詩</hi>
沈遜<lb/>
陳詵<hi>以上並見祖無擇集</hi>
龔程<hi>字信民呉人熙寧六年進士第歴桐廬令</hi>
王仲修<hi>岐公珪子</hi>
范周<hi>字無外文正公仲淹從孫贊善大夫純古子不求聞達人號其隱居曰范家園亭</hi>
郟亶<hi>字正夫太倉人嘉祐二年進士第歴太府寺丞知温州召為比部郎中未至卒</hi>
<pb n="KR4h0143_WYG_082-22b"/>
郟僑<hi>字子髙亶子嘗從王安石學晩自號凝和子</hi>
黄庭堅<hi>字魯直洪州分寧人舉進士歴起居舍人紹聖初貶涪州别駕黔州安置建中靖國初召還知</hi>
　　<hi>太平州復除名編管宜州自號山谷老人有豫章集三十巻別集十四卷</hi>
秦觀<hi>字少游一字太虛高郵人登進士第復舉賢良方正歴秘書正字眨謫横州還至藤州卒有淮海集</hi>
　　<hi>三十巻</hi>
秦覯<hi>字少章觀弟</hi>
晁補之<hi>字無咎端友子舉進士試開封及禮部別院皆第一除校書郎紹聖初落職大觀末知泗州有</hi>
　　<hi>雞助編七十巻又名濟北集</hi>
<pb n="KR4h0143_WYG_082-23a"/>
晁説之<hi>字以道補之從弟自號景迂生登元豐五年進士累除中書舍人兼太子詹事終徽猷閣待制</hi>
　　<hi>有集十二巻</hi>
晁詠之<hi>字之道説之弟以廕入官後登進士第又中宏詞科第一除河中教授罷為京兆錄事以朝請</hi>
　　<hi>郎奉祠崇福宫有崇福集三十五卷</hi>
晁沖之<hi>字叔用初字用道説之從弟舉進士紹聖間與羣從並入黨籍遯居具茨山下踰十年廷議將</hi>
　　<hi>欲用之竟不起有具茨集</hi>
張耒<hi>字文濳淮陰人第進士累擢起居舍人紹聖中謫貶徽宗召為太常少卿崇寧初復貶房州別駕有</hi>
　　<hi>柯山集一百巻</hi>
<pb n="KR4h0143_WYG_082-23b"/>
陳師道<hi>字履常一字無巳彭城人元祐初以薦為徐州教授歴秘書省正字有后山集二十巻</hi>
李薦<hi>字方叔華州人有濟南集二十巻</hi>
范祖禹<hi>字淳甫一字夢得鎮從孫進士甲科從司馬光編修資治通鑑累擢右諫議遷給事中拜翰林</hi>
　　<hi>學士出知陜州貶謫以終有范太史集五十巻</hi>
蘇頌<hi>字子容泉州南安人第進士累遷翰林學士歴尚書右僕射兼中書門下侍郎以太子少師致仕有</hi>
　　<hi>集七十二巻</hi>
王巖叟<hi>字彦霖大名清平人郷與省試廷對皆第一以薦為監察御史進中書舍人拜樞密直學士簽</hi>
　　<hi>書院事以端明殿學士出知鄭州徙河陽有大名集四十巻</hi>
<pb n="KR4h0143_WYG_082-24a"/>
彭汝礪<hi>字器資饒州鄱陽人治平二年舉進士第一元祐中為中書舍人厯吏部尚書知江州</hi>
章楶<hi>字質夫浦城人用蔭入官試禮部第一歴端明殿學士知渭州卒諡莊簡</hi>
李昭玘<hi>字成李濟南鉅野人元豐二年進士第以薦為祕書正字歴起居舍人崇寧入黨籍自號樂静</hi>
　　<hi>先生有樂静集三十巻</hi>
李之儀<hi>字端叔滄州無棣人元豐中登第終朝請大夫有姑溪集五十巻後集二巻</hi>
劉季孫<hi>字景文官左藏庫使歴知涇州有集十巻</hi>
蘇庠<hi>字養直丹陽人有後湖集十巻</hi>
廖正一<hi>字明略安陸人元祐中召試館職自號竹林居士有白雲集</hi>
<pb n="KR4h0143_WYG_082-24b"/>
邢居實<hi>字敦夫</hi>
賈收<hi>字耘老湖州人</hi>
沈偕<hi>字君與呉興人</hi>
李行中<hi>字無悔本霅川人徙居淞江髙尚不仕晩治園亭號醉眠見東坡集</hi>
葛格<hi>字道純髙安人</hi>
林敏功<hi>字子仁蘄春人有髙隱集七巻</hi>
林敏脩<hi>字子来敏功弟有無思集四巻</hi>
潘大臨<hi>字邠老齊安人有柯山集二巻</hi>
<pb n="KR4h0143_WYG_082-25a"/>
謝逸<hi>字無逸臨川人以其所居溪堂人稱之曰溪堂先生</hi>
謝薖<hi>字幼槃逸從弟</hi>
李彭<hi>字商老廬山人有日涉園集十巻</hi>
洪朋<hi>字龜父豫章人有清非集一巻</hi>
洪芻<hi>字駒父朋仲弟官諫議大夫靖康後貶廢有老國集一巻</hi>
洪炎<hi>字玉父朋從弟歴官中書含人有西渡集一巻</hi>
許彦國<hi>字表民青社人有詩十巻</hi>
汪革<hi>字信民臨川人紹聖四年試禮部第一登甲科授楚州教授召為宗子博士不就有青溪集十巻附</hi>
<pb n="KR4h0143_WYG_082-25b"/>
　　<hi>錄一巻</hi>
李錞<hi>字希聲仕至秘書丞</hi>
胡致隆<hi>號蕭<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>居士</hi>
鄧忠臣<hi>字慎思長沙人熙寧三年進士仕至考功郎坐元符黨廢有玉池集十二巻</hi>
司馬槱<hi>字才仲温公光從孫元祐中賢良科有夏陽集二巻</hi>
吕希哲<hi>字原明申公公著子以任入官用薦為崇政殿説書歴直秘閣知曹州入崇寧黨籍罷祠</hi>
張壆<hi>史作舉字子厚武進人登進士甲科仕至校書郎崇寧四年卒賜諡正素先生</hi>
朱長文<hi>字伯原呉人舉進士乙科元祐中召為太常博士遷秘書正字有樂圃餘藁</hi>
<pb n="KR4h0143_WYG_082-26a"/>
劉弇<hi>字偉明吉州安福人登元豐二年進士第復中博學宏詞科歴秘書正字改著作佐郎有雲龍集二</hi>
　　<hi>十巻附錄一巻</hi>
楊吉老<hi>字克一張耒之甥嘗學文與可畫竹</hi>
張商英<hi>字天覺蜀州新津人登第累除中書舍人遷尚書左丞入元祐黨籍大觀中歴尚書右僕射兼</hi>
　　<hi>中書侍郎貶謫衡州卒諡文忠有無盡集三十二巻</hi>
蔡京<hi>字元長興化仙遊人熙寧三年進士第歴尚書右僕射轉司空累封魯公加太師徽宗朝凡四入相</hi>
　　<hi>靖康中再被貶謫卒於潭州</hi>
陳瓘<hi>字瑩中延平人進士甲科歴右司諫權給事中崇寧中除名編隷江州卒靖康中贈諫議大夫紹興</hi>
<pb n="KR4h0143_WYG_082-26b"/>
　　<hi>賜諡忠肅自號了齋有了齋集三十巻</hi>
任伯雨<hi>字德翁睂州睂山人中進士第擢右正言徙度支貟外郎知虢州入崇寧黨籍編管通州</hi>
鄒浩<hi>字志完晉陵人第進士擢右正言元祐崇寧再遭貶謫有道鄉集四十巻</hi>
田畫<hi>字承君陽習人況從子歴大宗正丞知淮陽軍</hi>
劉安上<hi>字元禮永嘉人紹聖四年登第歴臺諫掖垣省闥以次對出知外郡有給事集五巻</hi>
蘇邁<hi>軾長子仕至駕部貟外郎</hi>
蘇過<hi>字叔黨軾第三子世號小坡以任補承務郎仕至通判中山府自號斜州居士有斜川集二十巻</hi>
毛滂<hi>字澤民江山人為杭州法曹有東堂集六巻詩四巻</hi>
<pb n="KR4h0143_WYG_082-27a"/>
呉則禮<hi>字子副富川人中復子以父澤入仕晩居豫章自號北湖居士有北湖集十巻長短句一巻</hi>
鮑由<hi>一名慎由字欽止龍泉人元祐六年進士乙科累遷工部貟外郎歴知明海二州有夷白堂小集二</hi>
　　<hi>十巻別集三巻</hi>
唐庚<hi>字子西睂州丹稜人登進士第為宗子博士提舉京畿常平坐事貶惠州㑹赦復官有集十巻</hi>
蔡肇<hi>字天啓丹陽人第進士歴禮部貟外郎拜中書舍人</hi>
黄裳<hi>字勉仲延平人元豐二年進士官至尚書有演山集六十巻</hi>
崔鷗<hi>字德符陽翟人登進士歴右正言有婆婆集三十巻</hi>
龔況<hi>字濬之崑山人崇寧五年進士第仕終祠部貟外郎朝議大夫自號起隱子有起隱集三十巻</hi>
<pb n="KR4h0143_WYG_082-27b"/>
田亘<hi>字元邈陽翟人</hi>
倪濤<hi>字巨濟廣德軍人大觀三年進士歴左司貟外郎貶監朝臣縣酒税有玉谿集二十二巻</hi>
方元修<hi>桐廬人歴通判濬州</hi>
許仲山<hi>襄邑人晩以特奏名得官調南劒州順昌府</hi>
楊時<hi>字中立南劔將樂人熙寧九年進士歴右諫議大夫兼國子祭酒以工部侍郎致仕卒諡文靖有龜</hi>
　　<hi>山集二十八巻</hi>
游酢<hi>字定夫建州建陽人第進士歴監察御史尋出知外</hi>
游九言<hi>號黙齋酢族孫</hi>
<pb n="KR4h0143_WYG_082-28a"/>
張繹<hi>字思叔河南壽安人</hi>
霍洞<hi>字太清武進人崇寧廷對第一</hi>
王安中<hi>字履道真定人登第累掌内外制科拜少師鎮燕山靖康中貶責象州紹興復左中大夫自號</hi>
　　<hi>初寮有初寮集十巻</hi>
王子平<lb/>
韓駒<hi>字子蒼仙井人政和初召試賜進士出身歴中書舍人有陵陽集五十巻</hi>
張元幹<hi>字仲宗永福人有蘆川歸来集</hi>
何大圭<hi>字晉之廣德人宣政間為館職</hi>
<pb n="KR4h0143_WYG_082-28b"/>
曹緯<hi>潁昌人</hi>
曹組<hi>字元龍緯弟宣和三年進士第召試中書換武階兼閤門宣贊舍人仍給事殿中官止副使有箕潁</hi>
　　<hi>集二十卷</hi>
盧襄<hi>字贊元三衢人嘗為侍從</hi>
喻汝礪<hi>陵陽人舉進士歴官尚書郎靖康之難金人議立偽楚汝礪自捫其膝曰此膝豈可屈哉即日</hi>
　　<hi>挂冠神武門自號捫膝居士有捫膝先生集</hi>
許顗<hi>字彦周襄邑人著彦周詩話</hi>
周彦質<lb/>
<pb n="KR4h0143_WYG_082-29a"/>
　胡清<lb/>
　周知微<hi>字明老晉陵尉</hi>
　何薳<hi>浦城人著春渚紀聞</hi>
　宗澤<hi>字汝霖婺州義鳥人登元祐六年進士第歴延康殿學士京城留守兼開封尹卒諡忠簡</hi>
　傅察<hi>字公晦堯俞從孫登進士第歴吏部貟外郎宣和徽七年接伴金使金渝盟不屈為斡里雅布所害贈</hi>
　　　<hi>猷閣待制乾道中諡忠肅</hi>
　張叔夜<hi>字稽仲開封人以蔭補官召試制誥賜進士出身累擢中書舍人遷給事中出知海青二州歴</hi>
　　　<hi>簽書樞密院事靖康殉難贈開府儀同三司諡忠文</hi>
<pb n="KR4h0143_WYG_082-29b"/>
　滕茂實<hi>字秀穎臨安人政和八年進士初名裸徽宗賜改今名靖康初以工部貟外假侍郎使金為其</hi>
　　　<hi>所留終身布衣稱宋使者没於金</hi>
　司馬朴<hi>字文季温公光猶子歴官兵部侍郎使金見留終身不拜官</hi>
　張表臣<lb/>
　<lb/>
　<lb/>
　<lb/>
御選宋詩姓名爵里一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_227-1a"/>
　欽定四庫全書<lb/>
御選明詩巻五十八<lb/>
　　五言律詩九<lb/>
　　　王應鐘<lb/>
　　　　題謝中臯巻<lb/>
　林棲懷獨往人境迥遺羣一徑通樵路千山靄暮雲埜<lb/>
　禽當户囀澗水向田分偃息亭臯上𤣥言不可聞<lb/>
　　　龔秉徳<lb/>
<pb n="KR4h0143_WYG_227-1b"/>
　　　　曉發龍潭道中<lb/>
　霓旌蕩煙靄星駕轉岧嶤水落龍潭淺山連雉堞遥林<lb/>
　昏猶辨月江冷不聞潮漸覺鍾陵近淒涼憶六朝<lb/>
　　　李時行<lb/>
　　　　别呉山人擴<lb/>
　客中仍送客離思渺難任岐路一尊酒故人千里心歸<lb/>
　雲衝落鴈寒角亂秋砧湖海風塵裏前期何處尋<lb/>
　　　　酬張符臺秋夜閣直見寄<lb/>
<pb n="KR4h0143_WYG_227-2a"/>
禁苑含香入髙秋複道平疎星移鳯闕明月上龍城夜<lb/>
半聞天語風前遲漏聲思君在霄漢清夢隔蓬瀛<lb/>
　　呉桂芳<lb/>
　　　東湖<lb/>
東湖行一曲十里柳煙齊逺嶼浮空碧長雲壓水低岸<lb/>
香聞杜若沙淨浴鳬鷖更愛維舟處夕陰蓮葉西<lb/>
　　江珍<lb/>
　　　寄汪伯玉職方<lb/>
<pb n="KR4h0143_WYG_227-2b"/>
聞汝燕山信秋深已飭裝如何氷雪候猶未到江鄉舟<lb/>
楫闗河阻兵戈道路長倚闌思不極雲樹渺蒼蒼<lb/>
　　劉鳯<lb/>
　　　十五夜月<lb/>
明月照滄海清輝盈此時似規流素魄持粉儷新姿波<lb/>
㵼淪河影榆寒露鵲枝與君同萬里無那獨含思<lb/>
　　張承憲<lb/>
　　　奉送馮南江先生謫戍雷陽<lb/>
<pb n="KR4h0143_WYG_227-3a"/>
明時道不偶萬里去投荒白髪情堪戀黄河路轉長哲<lb/>
人多險難諫草自輝光㑹見金雞詔先銜到海鄉<lb/>
　　朱曰藩<lb/>
　　　寄程自邑<lb/>
一代空同子人人願執鞭贈君詩滿篋恨我見無縁綠<lb/>
水蓬池上黄華艮岳顛平生髙李遇徒感昔遊篇<lb/>
　　　家園種壺作<lb/>
春柳半含荑春鳩屋上啼弱苗何日引長柄得誰攜瓠<lb/>
<pb n="KR4h0143_WYG_227-3b"/>
落非無用鴟夷愛滑稽揮鋤不覺倦新月在樓西<lb/>
　　　箏<lb/>
日者西園宴雲和獨未收弦張鵾轉急柱促鴈相求靡<lb/>
靡縈懷惡纎纎繞指柔多情如有待庭樹莫先秋<lb/>
　　　贈袁河内<lb/>
漢郡由來重仍傳借㓂行山從上黨斷河入大伾平訪<lb/>
古停千騎班春徧百城西征雲物美憑軾賦先成<lb/>
　　蔣孝<lb/>
<pb n="KR4h0143_WYG_227-4a"/>
　　　贈顧少參<lb/>
白下今才子華陽舊隠居早辭南省貴來著北山書邑<lb/>
有盧敖井山藏内史廬堂前曳珠履寜羨食無魚<lb/>
　　方九敘<lb/>
　　　賦得燕燕于飛<lb/>
小院百花香輕簾雙燕翔影隨春陌近聲入午風長趂<lb/>
蜨迴雕砌銜花赴彩梁空閨朝復暮徒切畫睂傷<lb/>
　　俞文獻<lb/>
<pb n="KR4h0143_WYG_227-4b"/>
　　　送聶子靜南還<lb/>
十年纔返國何事復南歸歳月氷霜晚江湖鴻鴈稀青<lb/>
山還舊業落日上初衣去住乾坤裏無嗟與世違<lb/>
　　李汝蘭<lb/>
　　　溪上晚歸<lb/>
徑路草萋萋歸人咫尺迷水聲聞犬吠月色見雞棲露<lb/>
下沾衣濕星垂挂樹低今宵有風雨多在杜陵西<lb/>
　　彭謙<lb/>
<pb n="KR4h0143_WYG_227-5a"/>
　　　早行<lb/>
畏途兼歳暮假寐怯宵征髙柳霜前短殘星曉後明板<lb/>
橋人度影畫角戍傳聲野燒前山起羈心黯自驚<lb/>
　　羅汝芳<lb/>
　　　龜峯寺次韻<lb/>
洞府真仙境人間自古今天門通海色石竇滿雲陰白<lb/>
鹿來仙跡蒼苔認客吟清秋際髙爽杯酒萬峯臨<lb/>
　　張居正<lb/>
<pb n="KR4h0143_WYG_227-5b"/>
　　　返照<lb/>
落日千山暮寒光入薊城虚堂餘樹色御苑亂鴉聲擁<lb/>
衲僧歸晚開軒客望平鄉闗杳何處萬里一含情<lb/>
　　　重遊蕭氏園亭<lb/>
不到南塘久鶯聲覺底繁野雲低抱石江氣逺含村只<lb/>
愛松筠冷寜聞車馬喧相過已無數不必問前源<lb/>
　　殷士儋<lb/>
　　　送劉希宏驛宰之髙郵<lb/>
<pb n="KR4h0143_WYG_227-6a"/>
迢遞淮南驛風煙隔楚波潮平漁火近日落客帆多逺<lb/>
樹生鄉思青山入棹歌春來見芳草知爾憶鳴珂<lb/>
　　楊巍<lb/>
　　　北樓口留别許參戎<lb/>
秋塞難為别一尊駐晚暉悲風嘶去馬落葉上征衣野<lb/>
燒臨河斷寒沙帶雪飛邊城人不到此後信應稀<lb/>
　　　秋雨宿黒石嶺<lb/>
嶺險藤迷路山髙石作城片雲何處雨孤客此時情茅<lb/>
<pb n="KR4h0143_WYG_227-6b"/>
屋幾家在秋風半夜生旅魂愁已絶况聽鼓鼙聲<lb/>
　　　海鄉聞鴈<lb/>
平蕪霜露合孤鴈向南征影落黄龍渚聲淒魏豹城殘<lb/>
雲疑路斷新月似弦驚十載闗山北曽傷故國情<lb/>
　　　送黎樂溪轉甘肅太僕<lb/>
白嶺千山外黄河萬國西塞雲秋漠漠沙草日淒淒逺<lb/>
地愁離别邊城尚鼓鼙昔賢名未冺勲業爾能齊<lb/>
　　　忻州雨夜<lb/>
<pb n="KR4h0143_WYG_227-7a"/>
世慮已難遣况當旅館秋寒城夜半雨故國夢中樓河<lb/>
漢幾時曙蛩螿増客愁鴈門明日路鼓角入邊州<lb/>
　　　秋日閒居<lb/>
笑我起居處寥寥一竹牀長貧諳性命多病識行藏地<lb/>
與紅塵逺秋憐白日凉山僧久不至木落井西堂<lb/>
　　　雨夜董信溪過訪<lb/>
卧病滄江上柴扉晝不開况兹風雨夕乃有故人來遶<lb/>
屋吟黄葉疎燈照綠苔平生邱壑意共盡掌中杯<lb/>
<pb n="KR4h0143_WYG_227-7b"/>
　　　蕭闗北作<lb/>
塞路山難斷天愁雲不開遥驚戍火起數見羽書來周<lb/>
室朔方郡唐家靈武臺客心正多感羌笛暮堪哀<lb/>
　　　宿瓦雲驛<lb/>
蕭條來野館秋草正淒淒復此聞風雨兼之厭鼓鼙經<lb/>
年堦樹老入夜怪禽啼獨坐生歸思田園渤海西<lb/>
　　林燫<lb/>
　　　送二兄謫平樂貳守<lb/>
<pb n="KR4h0143_WYG_227-8a"/>
暫㑹仍分手離魂黯欲消如何適萬里况乃傍三苗中<lb/>
土風煙隔征途雪霰飄願將盤錯意持報聖明朝<lb/>
　　王樵<lb/>
　　　香山寺<lb/>
曉色開層閣春天淨翠屏檻凭千樹綠門掩四山青逺<lb/>
寺分林見流泉夾路聽禪房人不到花竹晝冥㝠<lb/>
　　朱大英<lb/>
　　　初八夜見月與淳兒同坐憶季子洽<lb/>
<pb n="KR4h0143_WYG_227-8b"/>
秋月信淒清秋容在晚晴客中荒市酒愁裏故園情浦<lb/>
上楓林薄淮南桂影生相思渺天末對酒憶寒檠<lb/>
　　　初九夜東岳祠庭中露坐遲淳兒同諸子較藝<lb/>
片月挂髙城荒祠坐二更漸聞天籟發那有夜珠明靜<lb/>
柝依寒漏疎鐘送逺聲露深簷瓦白清冷不勝情<lb/>
　　孫永思<lb/>
　　　海珠寺讌同鄉李崔二鴻臚<lb/>
象設鄰鮫室江流達海門上方無陸路四壁有潮痕香<lb/>
<pb n="KR4h0143_WYG_227-9a"/>
霧籠珠樹飛花墮玉尊漁歌相聽處萍水不須論<lb/>
　　彭輅<lb/>
　　　良鄉道中<lb/>
昔去經衰柳今歸見早梅緇塵飛不盡白日黯難開短<lb/>
劒餘孤憤長歌動七哀年年薊門道空老洛陽才<lb/>
　　詹萊<lb/>
　　　漁火<lb/>
絶浦漁燈暗空江月色多闗山空有恨欵乃忽聞歌風<lb/>
<pb n="KR4h0143_WYG_227-9b"/>
靜星河汲天寒木葉波孤舟無住止獨酌奈愁何<lb/>
　　甘茹<lb/>
　　　送成邑博<lb/>
江城秋色暮客子欲何之司馬浮湘日元王設醴時風<lb/>
吹猿峽冷霜落鴈峯遲欲識相思調君聽苦竹詞<lb/>
　　鄭東白<lb/>
　　　釣舟<lb/>
空亭一葉下落日五湖秋白幘攜尊酒滄波坐釣舟鐘<lb/>
<pb n="KR4h0143_WYG_227-10a"/>
聲山外寺樹色水邊樓吾愛鴟夷子浮家汗漫遊<lb/>
　　劉應時<lb/>
　　　喜泉水即至<lb/>
雨餘深澗闊泉滿細流分石溜清無滓風吹綠有紋園<lb/>
花團曉露池草散晴雲獨坐觀元化悠然意不羣<lb/>
　　　冷泉道中折楊柳枝悵别<lb/>
寒泉初柳綠折取倍離憂昔别誰相贈今看祗自羞雲<lb/>
山雖北向河水尚南流惆悵黄金色無人寄隴頭<lb/>
<pb n="KR4h0143_WYG_227-10b"/>
　　　晚出榆林<lb/>
落日下榆闗軺車出逺山雲隨青草合路遶碧溪灣燈<lb/>
火前村急旌旗後隊閒邊亭靜無事飄灑戴星還<lb/>
　　亢思謙<lb/>
　　　秋日晚行玉河堤<lb/>
積雨欣新霽浮塵寂若沈凉風侵碧草斜日滿疎林水<lb/>
靜涵空色人閒愜素心悠然異城市疑是故山岑<lb/>
　　徐學謨<lb/>
<pb n="KR4h0143_WYG_227-11a"/>
　　　三月十五日集伯隅園觀牡丹<lb/>
殘春情餘景衰髪戀長林樹宻溪堪染花濃山更深酒<lb/>
依金谷數簾捲玉樓陰過眼繁華盡因知靜者心<lb/>
　　　中秋八夕集沈伯咸水亭<lb/>
遲月夕陽盡清輝忽滿樓筵開青雀舫地近白蘋洲花<lb/>
隠滋秋媚魚歡趂夕流少陵搔髮短如續渼陂遊<lb/>
　　　登上方寺樓<lb/>
向晚凌虚閣湖天入杳冥垂楊雙鷺白落日萬峯青棟<lb/>
<pb n="KR4h0143_WYG_227-11b"/>
宇懸空界香燈䕶佛靈坐來清聽滿天際看揚舲<lb/>
　　翁夢鯉<lb/>
　　　次忻州<lb/>
故園杳無際淒然客思多雪中歸代郡氷上渡滹沱野<lb/>
戍孤煙出寒空一鳥過邊庭誰與晤獨賦式微歌<lb/>
　　方𢎞靜<lb/>
　　　東巖<lb/>
巖端曙日暉巖下啓松扉流水不知處幽禽相與飛青<lb/>
<pb n="KR4h0143_WYG_227-12a"/>
山常對席白髪久忘機試與西鄰叟攜壺上翠微<lb/>
　　　訪程山人不遇<lb/>
避喧來谷口愛此青松陰永日空山寂幽蟬時自吟花<lb/>
源應未隔蘿逕杳難尋稍覺塵襟豁方知仙境深<lb/>
　　　題李山人草堂<lb/>
巖前宿鳥飛林外曉光微春色驚人早雲山與世違泉<lb/>
流採藥逕花映釣魚磯借問金門士誰同蘿薜衣<lb/>
　　　送王以珍<lb/>
<pb n="KR4h0143_WYG_227-12b"/>
爾抱鸞凰志云何枳棘棲十年猶末達斗酒惜分攜舊<lb/>
業微蟬翼窮途信馬蹄贈言無自薄風雨有鳴雞<lb/>
　　馮皋謨<lb/>
　　　泊鴛鴦湖遲友不至<lb/>
野客饒春興輕舟坐夕曛湖光天下上暮色水氤氲戍<lb/>
鼓連城動漁歌隔岸聞參差吹未已獨立望夫君<lb/>
　　潘季馴<lb/>
　　　除夕<lb/>
<pb n="KR4h0143_WYG_227-13a"/>
行到海窮處仍驚歳盡時燈前誰共影愁裏强吟詩遊<lb/>
子歸何日芳春坐可期滿城簫鼓動客思已淒其<lb/>
　　黄甲<lb/>
　　　出郭<lb/>
出郭理蠶田幽居此最先鶯啼江樹杪月抱野亭偏社<lb/>
肉分鄰叟園丁了稅錢兒荒裒臘蟻客過並溪船<lb/>
　　　靜海寺與觀頤夜坐<lb/>
落木亂山巔江樓雪夜船山川千里外風雨一燈前白<lb/>
<pb n="KR4h0143_WYG_227-13b"/>
髪翻岐路清尊共昔年浮生窺妄盡今夕故依然<lb/>
　　梁夢龍<lb/>
　　　宿三川驛<lb/>
寂寞三川驛風塵苦見侵王程方未已客夜且髙吟山<lb/>
火延危嶺泉聲聒逺林幽懷良不淺何日慰招尋<lb/>
　　張翀<lb/>
　　　登焦山夜歸<lb/>
短棹乗風去輕輿帶月歸花香入徑細漁火隔江微逺<lb/>
<pb n="KR4h0143_WYG_227-14a"/>
寺猶聞磬荒村半掩扉石橋横渡處醉看海雲飛<lb/>
　　　有懷<lb/>
五落龍山葉三來鴈足書夢中親舍近天外故人疎寥<lb/>
闊乾坤裏疎狂醉醒餘秋風吹短髪溪畔獨躊躇<lb/>
　　龎尚鵬<lb/>
　　　秋日園居<lb/>
物候隨時變那堪問歳華晚風三徑竹朝雨半籬花自<lb/>
比禪居靜從教物論譁浮生何所有醉處便為家<lb/>
<pb n="KR4h0143_WYG_227-14b"/>
　　呉時來<lb/>
　　　焦山夜歸<lb/>
古寺探幽去山城倚醉歸留人林月上醒酒暑風微漁<lb/>
唱揺江渡村燈照夕扉獨憐沙上鳥已宿尚驚飛<lb/>
　　徐師曽<lb/>
　　　宿磚河驛<lb/>
渡頭風色晴漁火隔沙明帆逐暮雲落潮隨春水平長<lb/>
蘆昨夜月甲馬舊時營闗隘今無事稀聞擊柝聲<lb/>
<pb n="KR4h0143_WYG_227-15a"/>
　　顧曾唯<lb/>
　　　同賓峯集我渡山房<lb/>
旅客貪呼伴芳尊共解顔清池來浴鳥髙閣俯重山墮<lb/>
酒松花細抽梢竹筍斑夷猶二三子竟日不知還<lb/>
　　姜子羔<lb/>
　　　下巖寺<lb/>
一入招提境登臨思已牽地將金作界山以玉為泉僧<lb/>
定魚皆出江空月自懸虚巖尊者像幻跡至今傳<lb/>
<pb n="KR4h0143_WYG_227-15b"/>
　　鄭茂<lb/>
　　　過草萍驛<lb/>
古驛荒煙斷征驂向晚停吟回江雨白坐對越峯青萬<lb/>
事皆蕉鹿吾生亦草萍勞歌猶未已短鋏復衝星<lb/>
　　季科<lb/>
　　　太保顧惠巖公祗役泰山途次和答<lb/>
紫極傳丹詔青霄訪玉華霓旌翻日觀瑶島接星槎寒<lb/>
蹋峯頭雪晴攀海上霞翩躚雙白鶴遥駕五雲車<lb/>
<pb n="KR4h0143_WYG_227-16a"/>
　　　次韻答鄧薇山社長<lb/>
袒席分襟地江闗積雪天寜知盧阜約翻上汶陽船夢<lb/>
斷清秋半書來白鴈前心期渺流水虚奏伯牙絃<lb/>
　　呉邦禎<lb/>
　　　渡江望京口諸山時與舍弟言别<lb/>
返照荒江上深秋落木時登臨容我輩勝槩復誰知波<lb/>
浪層層湧峯巒面面竒那堪垂眺久懷古更傷離<lb/>
　　方九功<lb/>
<pb n="KR4h0143_WYG_227-16b"/>
　　　泊滄洲有感<lb/>
世事看流水漂零見此身他鄉猶是客失路竟依人樹<lb/>
引長堤暮花殘故國春巻簾聊對酒幽寂恐傷神<lb/>
　　胡直<lb/>
　　　卧病省署作<lb/>
掩閣烏同寂升堂鶴共遲亂花封印篋飛鳥掣文移公<lb/>
事癡能了陰符懶未窺散衙饒暇日春院綠陰滋<lb/>
　　　龍州<lb/>
<pb n="KR4h0143_WYG_227-17a"/>
窈窕繁花路清虚野甸居漸為逃世客嬾答貴人書水<lb/>
閣依鷗鳥塵編信蠧魚日尋垂釣侣長到月明初<lb/>
　　黎民衷<lb/>
　　　月夜呉舍人過集<lb/>
向夕羣愁起幽期幸不迷天垂鳷鵲外城轉鳯凰西翠<lb/>
斝淹宫漏春星散馬蹄十洲飛夢逺何路問丹梯<lb/>
　　姚汝循<lb/>
　　　晚歸田廬<lb/>
<pb n="KR4h0143_WYG_227-17b"/>
紆曲春山路行來日已昏蕭然茅宇内不盡白雲屯犬<lb/>
吠初生月人歸半掩門一杯燈影下幽思共誰論<lb/>
　　　雨後行園<lb/>
山園積雨後步屧惜餘春柳似酣眠客花如倦舞人啼<lb/>
鶯上喬木迸筍過比鄰韶景行看盡嬉遊可厭頻<lb/>
　　　秋日閒居<lb/>
曲巷人踪少閒門秋草深露香催酒興月皎逗琴心園<lb/>
果紛堪摘池蓮冷欲沈重陽佳節近風日快登臨<lb/>
<pb n="KR4h0143_WYG_227-18a"/>
　　　宿三山别業<lb/>
秋深寒露候地僻水雲鄉落日楓千樹殘霞鴈幾行桂<lb/>
香清小院蛬語近匡牀自卧滄洲隠逾憎世路忙<lb/>
　　　自横梁放舟還郡<lb/>
解䌫横梁渡鳴橈濯錦川秋山初過雨夕漲欲浮天四<lb/>
野明殘照孤城合暮煙媿無仁者政竹馬亦橋邊<lb/>
　　卞錫<lb/>
　　　曉舟即事<lb/>
<pb n="KR4h0143_WYG_227-18b"/>
野寺侵雲出千家草色勻晚風吹浪白夜雨濕苔新去<lb/>
鴈聲何急當樓鼓尚頻回看煙樹合殘月下城闉<lb/>
　　沈啓原<lb/>
　　　項里西楚霸王廟<lb/>
符命通神契天心屈霸圖風雲空叱咤陵廟且榛蕪悔<lb/>
失師中范徒憐帳下虞江東餘父老伏臘走村巫<lb/>
　　　懷陸仲長<lb/>
京洛追遊處春風次第吹官從一命始别是隔年期藥<lb/>
<pb n="KR4h0143_WYG_227-19a"/>
裹趨中禁方書得上池正逢欣賞日未許動鄉思<lb/>
　　張祥鳶<lb/>
　　　同韓雙湖泛舟訪直峯昆季<lb/>
野航坐知已盡日話閒情木落青山逺波澄白鳥明揚<lb/>
帆沙岸過吹笛浪花生知近髙人宅横塘竹外清<lb/>
　　　湧泉寺<lb/>
單車行樹杪草屐到僧家旋吸泉龍水新烹穀雨茶峯<lb/>
稠凝暮靄松暗落輕花歸路攜餘興褰帷看月華<lb/>
<pb n="KR4h0143_WYG_227-19b"/>
　　　近華村采蓮<lb/>
侯家開水榭宛轉水中央舟雨青簾濕溪風白苧涼魚<lb/>
潛深見影花靜不飛香笑折青荷葉持為碧玉觴<lb/>
蓮葉綠於水蓮舟輕似雲好懷逢酒伴孤興入鷗羣山<lb/>
色晴兼雨溪流合復分采芳動盈把持贈太華君<lb/>
　　　横山雨行<lb/>
公暇省耕去農家半翠微綠疇新水足白屋吏人稀棠<lb/>
憩雲籠樹山行雨滿衣青林煙火午稚子餉田歸<lb/>
<pb n="KR4h0143_WYG_227-20a"/>
　　　春日雜咏<lb/>
柔風春服減遲日小簷明覆砌花陰薄縈簾柳色晴圖<lb/>
書惟木榻鳥雀獨柴荆芳草青堪拾緘題寄友生<lb/>
小墅清溪曲疎篁作四鄰花開留好客酒熟及芳辰屋<lb/>
角丹藤繞梁間紫燕馴所欣投秩早得看故園春<lb/>
散帙移長晝焚香閉小齋疎花紅覆石細草綠侵堦賞<lb/>
勝流光轉逃虚始願諧倦遊宗處士觀道獨澄懷<lb/>
佳樹村村合晴峯面面浮渚香芳草積風澹釣船流嬌<lb/>
<pb n="KR4h0143_WYG_227-20b"/>
鳥銜花語輕鳬挾子遊已堪足吾事此外復何求<lb/>
　　　早春野望<lb/>
新水沒漁磯遥林收夕霏柴門堪小立沙鳥自孤飛臘<lb/>
閏梅花早官休賓客稀所欣元夕近不夜月輝輝<lb/>
　　　寒食<lb/>
小雨作寒食東風吹散絲翠沾楊柳眼紅濕海棠枝細<lb/>
草香生榻新流綠滿池小亭花正好曾與故人期<lb/>
　　　西莊初夏<lb/>
<pb n="KR4h0143_WYG_227-21a"/>
髙枕應吾道衡門豈世情對牀紛樹色入夢亂禽聲雨<lb/>
氣沾書濕茶煙隔竹清美人天共逺一水暮盈盈<lb/>
　　　雨晴晚步<lb/>
晚霽乗輕屐溪遥步落花夕陽低草閣煙水帶漁家巢<lb/>
暖鴉雛長風柔燕子斜無嗟紅似雨新綠喜交加<lb/>
　　　初夏曉起<lb/>
已知無客到亦復啓晨扉刺水新秧長衝人乳燕飛書<lb/>
聲隔篁竹荷氣透絺衣百畝欣常稔無嗟生事微<lb/>
<pb n="KR4h0143_WYG_227-21b"/>
　　　西山秋望<lb/>
快閣臨飛鳥遥天入斷峯白雲山面面紅葉樹重重空<lb/>
翠當杯落晴光刺眼穠願言隨楚客木末采芙蓉<lb/>
　　　新秋泛舟過西莊聽雨話舊三首<lb/>
放船秋水落能載兩三人坐愛清波影輕揺白㲲巾到<lb/>
門纔繫纜藉草便垂綸野飯無兼味嘉魚色勝銀<lb/>
蓬蒿長門徑客到旋教鋤稚子炊菰米鄰家饋野蔬浦<lb/>
沙雲淰淰梧竹雨疎疎草閣晝如水坐聽兒讀書<lb/>
<pb n="KR4h0143_WYG_227-22a"/>
歴歴齠年事分明昨與今不因清話久那悉故情深歳<lb/>
月且遲暮官曹寧陸沈所欣同巷陌伏臘每招尋<lb/>
　　　重陽後庭中晚步<lb/>
叢菊幾枝吐重陽昨夜過美人别我去懷抱奈秋何月<lb/>
露閒堦砌衣裳舊薜蘿手攜小兒女顧影舞婆娑<lb/>
　　　渡淮春曉<lb/>
朝辭桐柏水時序又殊方河抱中原轉天圍逺樹蒼緒<lb/>
風啼鳥變紅雨落花忙坐惜春芳燕髙歌西日黄<lb/>
<pb n="KR4h0143_WYG_227-22b"/>
　　　園居<lb/>
人境重重隔溪流宛宛分竹陰飛翠雨花氣結晴雲籬<lb/>
缺牽蘿補園蕪植杖芸禽言能細譯幽事賴先聞<lb/>
　　　積雨<lb/>
積雨蓬門掩連陰草閣凉荷香池上榻雲氣竹間堂岸<lb/>
岸新流沒村村濕霧黄釣船迷去住長繫短籬傍<lb/>
　　申時行<lb/>
　　　訪趙凡夫别墅<lb/>
<pb n="KR4h0143_WYG_227-23a"/>
扶笻躡翠微倒屣逗巖扉石塢松蘿繞山齋蕨筍肥宿<lb/>
雲開半榻飛瀑濺初衣共有濠梁思悠然息是非<lb/>
　　王錫爵<lb/>
　　　壬辰秋日髙郵待詔即事<lb/>
慙愧春明别依然物色新風雲真遇主骸骨豈謀身市<lb/>
駿黄金盡籌邊赤羽頻總闗遊子念其奈倚閭人<lb/>
　　許孚逺<lb/>
　　　洵陽道中<lb/>
<pb n="KR4h0143_WYG_227-23b"/>
歴遍商顔路言從漢水濆秦闗千里盡楚地一江分岸<lb/>
柳移春棹山鳩度晚雲悠然鄉國意野吹隔溪聞<lb/>
　　余有丁<lb/>
　　　送張崌崍<lb/>
客行新霽後曙色啓城頭曉徑穿雲濕春塘帶雨流江<lb/>
籬牽客思山鳥動春愁何事新芳歇王孫不可留<lb/>
　　蹇達<lb/>
　　　冬日登毘盧閣<lb/>
<pb n="KR4h0143_WYG_227-24a"/>
塞鴈南飛迥髙樓北望寒暮雲千嶂暝積雪萬家殘四<lb/>
海徵輸盡三巴道路難天涯對揺落那得旅愁寛<lb/>
　　戚元佐<lb/>
　　　早朝<lb/>
鳯掖傳呼早晨趨逼禁闈天香浮輦靜宫漏隔花㣲仙<lb/>
掌明河動周廬列宿稀不知風露重先濕侍臣衣<lb/>
　　徐廷綬<lb/>
　　　胡松麓自瑞州以書見寄<lb/>
<pb n="KR4h0143_WYG_227-24b"/>
搔首西風裏懷君思惘然江湖千里隔雲樹寸心懸客<lb/>
淚隨猿落鄉書有鴈傳惟應今夜月相對共遥天<lb/>
　　王叔杲<lb/>
　　　登樓望東山<lb/>
騁目層樓外悠然池上山雲霞迷曲磴松桂隠禪闗落<lb/>
日翠微半疎鐘窅靄間求羊時命駕心與暮雲閒<lb/>
　　穆文熙<lb/>
　　　寒食值雨趙計部攜酒見過話舊有感<lb/>
<pb n="KR4h0143_WYG_227-25a"/>
佳節逢寒食連朝風雨多故人攜盞斝過我話闗河别<lb/>
去天同逺歸來歳幾過一時飛動意對爾欲如何<lb/>
池館開尊處相看意氣生交情惟白日風雨自清明天<lb/>
上暮雲色林間黄鳥聲醉來翻感慨長嘯不勝情<lb/>
　　楊成名<lb/>
　　　秋日郊行<lb/>
路遶溪流細山迴樹色分客沽村店酒牛卧隴頭雲林<lb/>
葉含秋露溪煙澹夕曛兒童迎我笑拍手自成羣<lb/>
<pb n="KR4h0143_WYG_227-25b"/>
　　許國<lb/>
　　　憩張荆山山房<lb/>
一榻深雲裏空亭萬木疎門開青嶂合月上碧簾虚幽<lb/>
鳥啼山木童兒摘野蔬秋風何處起落葉滿山渠<lb/>
　　　野眺<lb/>
並馬出城隈蒼茫野色開巖花隨地有山鳥向人來曲<lb/>
徑通雲塢迴溪滿綠苔羣峯亂煙樹何處是蓬萊<lb/>
　　　齊山亭<lb/>
<pb n="KR4h0143_WYG_227-26a"/>
山亭倚空曠四顧與山齊樹色交簷宻雲光入户低長<lb/>
天飛鳥外歸路夕陽西目極増惆悵蕭蕭征馬嘶<lb/>
　　何洛文<lb/>
　　　宣宗皇帝御筆白馬<lb/>
臺上黄金駿毫端白雪驄玉花生御榻寳繪奪天工照<lb/>
夜雙珂瑩凝霜匹練空瑶池仙馭逺猶見畫圖雄<lb/>
　　林如楚<lb/>
　　　瀫水夜泊有懷舊山<lb/>
<pb n="KR4h0143_WYG_227-26b"/>
澄潭斂夕霏漁火靜相依河漢窺簾入梅花逐吹飛旅<lb/>
愁長是病鄉夢未成歸今夕西窗月松陰滿翠微<lb/>
　　　㑹江驛<lb/>
停舟異昔年城郭尚依然樹影浮天外江流㑹驛前暮<lb/>
帆揺海月晴磬出山煙稍喜春來近居人話種田<lb/>
　　　江上春興<lb/>
雪霽涯猶濕沙明霧半消天圍京口樹地折海門潮挂<lb/>
席憐風便鳴榔覺岸遥江妃不可見春思滿蘭苕<lb/>
<pb n="KR4h0143_WYG_227-27a"/>
　　　草閣<lb/>
草閣俯晴川憑虚野意便時經八九月岸舶兩三船暮<lb/>
色芙蓉水寒光橘柚煙行藏吾道在休誦卜居篇<lb/>
　　　别業<lb/>
别業雲深處新秋客到稀疎林發清籟古木駐斜暉課<lb/>
僕收紅稻尋僧入翠微山中多勝事麋鹿可相依<lb/>
　　陳文燭<lb/>
　　　送楊惟喬侍御北上<lb/>
<pb n="KR4h0143_WYG_227-27b"/>
驛路飛新雨荒亭落晚風賜環霄漢上擊楫大江中此<lb/>
地曾留犢都人尚避驄春華今又半尊酒幾時同<lb/>
　　　送陳仁甫太史使楚<lb/>
玉署承天遣桐圭錫帝封浮湘即司馬作賦是元龍春<lb/>
盡寒江雨潮迴故國鐘禹碑如可辨還上祝融峯<lb/>
　　管大勲<lb/>
　　　安慶渡李楊<lb/>
客路荆舒盡江帆海國賖天風蔽晴日煙雨漲平沙水<lb/>
<pb n="KR4h0143_WYG_227-28a"/>
闊疑無岸春深不見花暮潮南浦泊指㸃驛樓斜<lb/>
　　胡涍<lb/>
　　　過雅冝别業<lb/>
不見王摩詰猶餘華子岡隔河山杳靄斷樹水微茫有<lb/>
子開松徑留歡正夕陽漁舟投暝合杯外即滄浪<lb/>
　　沈淵<lb/>
　　　塞上聞笛<lb/>
何處吹羌笛秋風度玉闗幾年愁作客此日更摧顔慘<lb/>
<pb n="KR4h0143_WYG_227-28b"/>
淡邊雲合淒涼朔鴈還梅花知盡落一夜滿天山<lb/>
　　王圻<lb/>
　　　商邱早行遇雪<lb/>
雲暗商邱野天連葛伯城懷人宵不寐奔命雪仍行粉<lb/>
絮因風舞瑶華帶雨傾貂裘寒欲透客淚灑塵纓<lb/>
　　歸有光<lb/>
　　　乙卯冬留别安亭諸友<lb/>
黽勉復行役殷勤感故知悠悠寒水上獵獵朔風吹彈<lb/>
<pb n="KR4h0143_WYG_227-29a"/>
雀人多笑屠龍世久嗤往來誠數數公等得無疑<lb/>
　　袁尊尼<lb/>
　　　長興徐太守自汝寜歸王元美諸君同集胥江<lb/>
　　　分韻贈之得闗字<lb/>
自薄淮陽守終然返故山江湖一麾罷歳月二毛斑中<lb/>
論何當就浮名祗是閒因君夢苕水早晚叩雲闗<lb/>
　　皇甫沖<lb/>
　　　見新草<lb/>
<pb n="KR4h0143_WYG_227-29b"/>
此地無暄候不知冬與春朝來原上草忽見一叢新能<lb/>
亂行邊思渾迷望裏神天涯三月暮猶作未歸人<lb/>
　　皇甫涍<lb/>
　　　長安官舍對新月次韻答宜俯<lb/>
雨後延新月杯前共此身微暉不照綺清漢欲生塵自<lb/>
惜行將老相看只合貧開秋思無限重感獨歸人<lb/>
　　　春朝對雨懷省中舊遊<lb/>
山城看雨色畫省憶蘭芳春日京華逺江天離思長疎<lb/>
<pb n="KR4h0143_WYG_227-30a"/>
花開獨樹新水亂寒塘遊子今何去聞鶯祗自傷<lb/>
　　　宴東湖流杯亭送歐陽大參赴蜀<lb/>
流杯亭上酌修竹亂溪沄暝樹煙常合春山雨不分别<lb/>
情依去鳥客路入重雲懷舊仍傷逺勞歌夜獨聞<lb/>
　　　出漷陰望楊柳村聊作<lb/>
乗雲命傾蓋帶月度征輪地白翻疑水村寒不悟春霧<lb/>
交平谷樹風散朔方塵詎向耕夫問垂楊宛舊津<lb/>
　　　病中雜言二首<lb/>
<pb n="KR4h0143_WYG_227-30b"/>
翛然秋色裏斜日下庭蘿蓬徑無人顧空林落葉多山<lb/>
光當户映鴈影掠窗過靜者今方適何言久臥疴<lb/>
經時謝朝謁因病得閒居日暗牛羊下風吹薜茘疎鄉<lb/>
心候秋水晚計卜田廬近訝交能絶嵇康已著書<lb/>
　　　夜作<lb/>
帆飛川路永煙霧杳空溟蓼積寒江渚楓凋古驛亭日<lb/>
沈昏溜影雲起亂峯形入夜看牛女安知有客星<lb/>
　　　彭城道中雨行<lb/>
<pb n="KR4h0143_WYG_227-31a"/>
晚遡彭山道歸雲暗幾峯殘陽向湍汲飛雨度川重誰<lb/>
遣長途思還傷逐客踪已看淮岸盡鄉夢渺何從<lb/>
　　　沛上旅懷寄兄弟<lb/>
向暮勞歌起川長緩去程鄉迷淮樹隔塞斷楚雲平浪<lb/>
迹舟誰繫繁憂酒獨傾如何原上鳥偏近旅人情<lb/>
　　　靈巖溪口招范生不至<lb/>
倚棹待幽客蕭蕭風滿林遥知雲盡處猶隔洞門陰岸<lb/>
靜渚花落溪閒山鳥吟真成獨往趣自入武林深<lb/>
<pb n="KR4h0143_WYG_227-31b"/>
　　　由桐柏嶺趨瓊臺遊眺<lb/>
桐觀臨雲壑遥從此路迴石門藹天闕借問幾時開鶴<lb/>
羽下清漢仙踪空碧苔山人仍自去日暮嶺猿哀<lb/>
　　　十六夜月<lb/>
牛渚風流地清江萬里長今宵懷謝尚乘月益清狂勝<lb/>
事已云盡佳期何可忘凉風吹舞袖白苧滿秋霜<lb/>
　　　和子約莊遊對修和觀懷往<lb/>
仙宫縁縹緲孺子問滄浪獨望青山郭空懷碧草芳田<lb/>
<pb n="KR4h0143_WYG_227-32a"/>
疇諸島接雞犬百花藏何以寄幽興前溪春水長<lb/>
　　　靈峯<lb/>
靈峯望縹緲疑是接層城梯繞丹霞入人攀碧樹行洞<lb/>
門山日落石室海雲生何事吟招隠空令猿夜驚<lb/>
　　　席上送子循弟<lb/>
離樽日南至行役魯東門海徼雲千里寒城雪滿原聽<lb/>
歌仍有涙執手已無言何異飄飄鴈年年别故園<lb/>
　　　早秋楊村旅次懷伯氏季氏<lb/>
<pb n="KR4h0143_WYG_227-32b"/>
滿川風露急凉度海門初薊葉先秋下江星永夜疎客<lb/>
心憑北極鄉路憶南徐塞鴈何時至平原有素書<lb/>
　　　聞家兄之金陵<lb/>
聞君理孤棹欲向金陵遊却憶追歡日翻成羈旅愁鐘<lb/>
流客館夜砧響帝城秋得似滄江鴈東飛白鷺洲<lb/>
　　皇甫汸<lb/>
　　　春雨<lb/>
金谷寒難破瑶臺雨易滋籠花纎似霧著栁亂成絲香<lb/>
<pb n="KR4h0143_WYG_227-33a"/>
氣微霑徑泉聲暗落池空愁今夜月不遣鑒羅帷<lb/>
　　　唐子應徳自震澤返棹邀余夜晤<lb/>
呉門煙渚夜來泊汎湖船秋水生衣上巖雲落酒邊逺<lb/>
遊多世憤小隠謝時牽莫問空山葉相逢悲長年<lb/>
　　　三巖洞<lb/>
峭石何年斷飛泉竟日聞虚堂秋易入晴樹雨難分夜<lb/>
似觀廬瀑朝疑帶楚雲坐深羅袖冷猶自戀氤氲<lb/>
　　　賦得處處春雲生<lb/>
<pb n="KR4h0143_WYG_227-33b"/>
春色藹無際朝雲最可憐金枝紛映帶玉葉綴聨翩弄<lb/>
影交疏裏含情飛蓋邊長安遥向日何處奏非煙<lb/>
　　　正陽城樓西角二鷺巢焉<lb/>
並負青雲翼來躭紫閣棲攀龍窺殿北隨雉卧城西顧<lb/>
影依霜潔鳴籌候月迷振雝殊可詠聊此謝塵泥<lb/>
　　　春溪晚興<lb/>
别業懷東墅名山倚北岑川原澄夕霽雲水亂春陰看<lb/>
竹門從閉迷花路轉尋歸心不及鳥隨意向幽林<lb/>
<pb n="KR4h0143_WYG_227-34a"/>
　　　送王良醫之武岡<lb/>
白髪微官在滄江别路長看星趨翼軫問水過沅湘採<lb/>
藥身千里聞猿淚幾行惟應鴻寳訣猶得侍淮王<lb/>
　　　月下柬子安兄奉使將歸<lb/>
纎月吐簾帷清光到酒巵似分奩鏡影已卜佩刀期桂<lb/>
惜飛花萼荆憐别樹枝預愁江上夜千里共相思<lb/>
　　　早春奉柬王駕部時聞上書乞休未得<lb/>
躭寂懷摩詰辭榮學右軍鄉心隨梗泛春思藉蘭薫巴<lb/>
<pb n="KR4h0143_WYG_227-34b"/>
水初消雪巫山尚掩雲漢家頻遣祀留待碧雞文<lb/>
　　　和子安兄夜坐感秋<lb/>
北户鳴螿集西堂落葉過自驚秋興發并入夜情多芳<lb/>
草萋零露清溪急逝波此時勞憶處萬里見明河<lb/>
　　　秋日懐王維禎<lb/>
京國歳華晚江城風雨秋疎聲兼葉度寒色帶雲流羈<lb/>
宦潘生省懷人謝監樓如何潮落盡猶未下仙舟<lb/>
　　　登燕磯後仍過清江道院答蔡子<lb/>
<pb n="KR4h0143_WYG_227-35a"/>
别有清谿勝迴探思不窮鳥鳴殘雨歇帆落暮潮通闗<lb/>
路逢桃徑江花引桂叢還聞歌水調流響步虚中<lb/>
　　　子安館中言别遲蔡子不至<lb/>
今夕西堂燕明朝南浦人雨滋將别淚花黯欲離神燭<lb/>
下停杯久門前嘶馬頻所期殊未至含意獨誰申<lb/>
　　　除夕<lb/>
異鄉逢歳盡一倍旅愁増車從來三署衣香過五陵春<lb/>
晴傳法鼓夜色引慈燈誰識朝元侣禪棲學老僧<lb/>
<pb n="KR4h0143_WYG_227-35b"/>
　　　送王子亮卿真州訪蔣憲使<lb/>
歳暮三山路江通一水津舟寒初載雪榻暗舊生塵靜<lb/>
夜聞潮慣荒城落葉頻懸知蔣詡宅開徑遲幽人<lb/>
　　　登赤壁<lb/>
萬古滄江上清秋赤壁開浴鳬知舊渚横鶴見新臺妙<lb/>
齒瑜非昔䧺心操已灰媿無題賦手猶欲記重來<lb/>
　　　崑山道中延福寺逢琴僧<lb/>
維舟探野寺取逕渡溪橋宿雨鳴才歇寒雲濕未消琴<lb/>
<pb n="KR4h0143_WYG_227-36a"/>
聲入林細幡影隔花遥流水原無著歸心緩落潮<lb/>
　　　送徐紹卿還洞庭兼訊方子<lb/>
臨水朝來望還山西渡人柳情非逺道花恨是殘春槁<lb/>
澤聊吟楚尋源若避秦祗應方處士白首共垂綸<lb/>
　　　三衢道中<lb/>
山居無别業民俗半為農樹杪開山閣溪灣置水舂採<lb/>
薪朝候艇乞火夜聞鐘歳晏收盧橘猶堪比户封<lb/>
　　　齒歎<lb/>
<pb n="KR4h0143_WYG_227-36b"/>
齒錄非余望形衰祗自傷未須論舌在詎是為唇亡守<lb/>
黙渾無語歡歌漸有妨閨中罕靈藥何得似張蒼<lb/>
　　　仲冬對月數宴答子約<lb/>
冬暖因恒霽宵遊及望舒弓形雲際引桂魄露中疎棲<lb/>
戀鷦鷯後思深蟋蟀餘清光能幾度再滿歳將除<lb/>
　　　偶懷虞山之遊因柬張比部寰<lb/>
我昔虞山泛登臨暮景斜雨迷當岸柳風度隔巖花奈<lb/>
此淹京邑傷哉歴歳華張騫髙興在早晚待星槎<lb/>
<pb n="KR4h0143_WYG_227-37a"/>
　　　靈巖<lb/>
棟宇開靈嶽池臺隠廢宫已看塵刼逺猶想霸圖雄野<lb/>
霽呈秋色濤喧見晚風從知挂帆意遥在五湖東<lb/>
　　　十月十五夜月<lb/>
清漢月仍滿空山歳欲闌入林無葉礙映水覺池寒逺<lb/>
道心千里髙樓思萬端誰能三五夜長及盛年看<lb/>
　　　舟中對月書情<lb/>
不識别家久但看明月暉闗山一以鑒驛路逺相違影<lb/>
<pb n="KR4h0143_WYG_227-37b"/>
落呉雲盡凉生楚樹微天邊有烏鵲思與共南飛<lb/>
　　　騎省<lb/>
騎省慙三入鶯花過十春心徒懷許靖鬢已似安仁香<lb/>
草思公子明珠報美人那堪秋水上猶此隔迷津<lb/>
　　　託宿報恩寺<lb/>
平野新秋入長干舊寺存青蓮非世界綠竹是山門塔<lb/>
火看生滅鐘聲悟靜喧迷方欲有問慙對逺公言<lb/>
　　　諸君乗月攜酒見過遲謝山人不至席上作<lb/>
<pb n="KR4h0143_WYG_227-38a"/>
芳樹長安道春宵動旅愁一尊良讌㑹四海盡交遊玉<lb/>
漏寒頻度金河靜不流清輝憐謝監何事隔南樓<lb/>
　　　寄子約弟<lb/>
雨地承嚴竄同時罷省郎因書問舟楫何日下沅湘客<lb/>
夢頻棲月征途欲戒霜平生題賦意那得倦遊梁<lb/>
　　　生朝寄兄弟<lb/>
白髪逢初度清尊思惘然鶺鴒原上夢犬馬客中年睂<lb/>
宇將雲結心旌共月懸朝來淇水望時問渡淮船<lb/>
<pb n="KR4h0143_WYG_227-38b"/>
　　　送王亮卿遊天台<lb/>
嶽路從兹始仙源信可求客情臨海嶠鄉語永嘉舟天<lb/>
外看霞起林間聽瀑流無能解纓去送子欲神遊<lb/>
　　　登天平廢寺<lb/>
古寺空山裏重來感廢興尋溪迷蔓草攀壑藉危藤遶<lb/>
樹多寒鵲然燈止病僧獨憐青嶂外猶見白雲層<lb/>
　　　與鄭司士夜話<lb/>
故國經年别他鄉㑹面難人疑天外至花似夢中看山<lb/>
<pb n="KR4h0143_WYG_227-39a"/>
瘴侵氊濕江流遶舍寒不知臺省客誰念一儒冠<lb/>
　　　由罨畫溪登玉陽山院<lb/>
溪水鏡中渡風帆畫裏看潭猶名玉女地即傍銅官向<lb/>
夕山常雨先秋樹已寒洞霄供奉日歸隠聖恩寛<lb/>
　　皇甫濓<lb/>
　　　宿昌平<lb/>
向夕投山界城臨萬壑秋麗譙嵐氣匝殘戍野煙收霜<lb/>
薄低寒鴈風長韻素楸迢迢星斗夜應共古今愁<lb/>
<pb n="KR4h0143_WYG_227-39b"/>
　　　真州留别華陽兄<lb/>
河梁意不盡相送到真州草木成今别江山是昔遊各<lb/>
言衰鬢客那忍故園秋明發東西恨惟看一水流<lb/>
　　　尋靜安寺方丈<lb/>
客思隨幽討僧堂列夕曛晴懸千嶂雨寒抱一邱雲草<lb/>
落猶花發山空自鳥羣亦知禪寂處秋色轉氛氲<lb/>
　　　夏日要王子飲雙松道院<lb/>
命爾芳樽酌同君物外踪藥欄華碧草鶴徑老青松鳥<lb/>
<pb n="KR4h0143_WYG_227-40a"/>
愛留春語雲多入夏容桃源未可問兹地暫吾從<lb/>
　　　舟入石湖煙雨成汎<lb/>
煙色含微雨秋聲起暮濤水行天共逺雲觸岫同髙小<lb/>
汎隨魚笠閒情寄野醪無令懷往事翻益思偏勞<lb/>
　　　送子循家兄赴嚴相公召修志袁州<lb/>
江水去悠悠征帆不可留一尊相送盡千里共含愁雲<lb/>
樹依殘日霜笳動早秋猶憐覽風物書記在袁州<lb/>
　　馮惟健<lb/>
<pb n="KR4h0143_WYG_227-40b"/>
　　　登觀音寺<lb/>
天削孤峯峻醫閭最上頭窮巖藏古寺懸石結危樓雪<lb/>
瀑千林潤松門六月秋夜來禪榻卧天漢掌中流<lb/>
　　馮惟敏<lb/>
　　　聞柝<lb/>
野柝鳴沙岸漁燈照白波淒淒風不定隠隠夜如何歴<lb/>
亂鄉心碎依微客夢多江聲還自擊展轉動悲歌<lb/>
　　馮惟訥<lb/>
<pb n="KR4h0143_WYG_227-41a"/>
　　　春日侍讌髙唐齊東二王即韻應教<lb/>
昔聽桂山調今看蘭坂花春雲間珠圃初日照彤霞改<lb/>
服遊新苑移尊對逺沙應劉今日賞不是魏王家<lb/>
　　　春日陪孟東洲憲使公重過宋氏園亭<lb/>
竹色青於染春生宋玉家衆山當户出一水抱城斜積<lb/>
雨翻髙柳輕寒勒早花風光正如此莫惜醉流霞<lb/>
　　卜大同<lb/>
　　　同戴前峯遊赤壁<lb/>
<pb n="KR4h0143_WYG_227-41b"/>
共有探幽興言尋赤壁遊昔賢不可作吾輩復相求孤<lb/>
鶴今何在長江漫自流因之重懷古對此且淹留<lb/>
　　　楚中思歸<lb/>
久欲辭塵網拂衣返故廬水田原不薄茅屋亦堪居五<lb/>
斗何為者三湘安所如勾留猶未去豈羨武昌魚<lb/>
　　侯一元<lb/>
　　　和蔡白石湖上晚眺<lb/>
赴省雞棲後看山立馬時夕煙澹秋水寒鵲附空枝拙<lb/>
<pb n="KR4h0143_WYG_227-42a"/>
宦頭堪白鄉心夢獨知猶聞歌雅調不似越聲悲<lb/>
　　　寄石屋<lb/>
一枝棲已定舊業未全貧白水連三畝青山作四鄰鳥<lb/>
蟲披古篆牛馬應時人獨愛林間月無由寄許詢<lb/>
　　　夜渡甌江<lb/>
暝色度歸橈長風動泬寥漸藏江岫月正落海門潮委<lb/>
運同飄瓦全生學緯蕭江湖易成夢頓欲謝清朝<lb/>
　　栗應宏<lb/>
<pb n="KR4h0143_WYG_227-42b"/>
　　　遊城南池<lb/>
偶下南山岑蕭然諧夙心漳干一徑入煙景四圍深秋<lb/>
水浸枯木夕陽明逺林相期杳難即漁浦晚沈沈<lb/>
　　髙岱<lb/>
　　　寄懷李師孟水曹<lb/>
别署秋光滿千帆霽色開海風吹月上江雨帶潮來名<lb/>
著山公啓詩傳水部才不知登眺處誰與共銜杯<lb/>
　　金大車<lb/>
<pb n="KR4h0143_WYG_227-43a"/>
　　　漂母祠<lb/>
王孫去不返淮水亦東流宿草封遺塜行人說故侯荒<lb/>
祠黄葉暗寒渚白蘋秋一飯猶懷徳空悲雲夢遊<lb/>
　　　祝禧寺訪馬承道<lb/>
地僻秋堂靜琴書此盍簪短檠禪榻暗微雨梵鐘沈絡<lb/>
緯鳴莎徑松杉遶石林擁衾不能寐山氣夜蕭森<lb/>
　　　遊能仁寺<lb/>
落葉迷幽徑垂藤鎖斷垣溪深晴浴鷺樹老晝啼猿海<lb/>
<pb n="KR4h0143_WYG_227-43b"/>
氣庭前障天花雨外翻坐來清梵永盡日不聞喧<lb/>
　　　遊楷上人山亭<lb/>
病起身猶健登臨興不孤石泉當户㵼山鳥入雲呼敗<lb/>
葉秋皆墮寒煙晚欲無此中堪閉户還擬著潛夫<lb/>
　　　陪徐子仁宿瑀上人房<lb/>
平野千林雨衰年七尺藤獨衝青嶂暑來訪白頭僧蔓<lb/>
草荒禪榻虚堂耿佛燈勿嫌山館寂長嘯對孫登<lb/>
　　　經廢寺有作<lb/>
<pb n="KR4h0143_WYG_227-44a"/>
金身隨雨卧紺户藉風開聽法龍辭樹翻經石掩苔藤<lb/>
花簷際罥木魅洞中來澗道千年檜山僧手自栽<lb/>
　　　虎洞<lb/>
靈山通上界羸馬步瑶岑天淨峯如掌風悲虎出林空<lb/>
巖春晝冷石洞夜壇陰漸悟真如性還同出世心<lb/>
　　金大輿<lb/>
　　　幽居五首<hi>錄四首</hi>
籬落荳花滿堦除蒼蘚多微雲翻早鴈輕雨滴寒莎負<lb/>
<pb n="KR4h0143_WYG_227-44b"/>
手㸔青竹牽衣愛綠蘿蕭條揚子宅獨酌有長歌<lb/>
老去成疎懶詩書性獨偏閒㸔揚子賦細讀馬蹄篇綠<lb/>
水偶垂釣青山忽在前不愁金錯罄時有賣文錢<lb/>
仄徑叢殘草頽垣倚細花青鞋尋社逺皁帽任風斜院<lb/>
靜添秋色窗虚賦晚霞荷蓑翻豆圃把酒問漁家<lb/>
凉風歌蟋蟀秋日賦閒居酌醴愁心薄談空俗累虚果<lb/>
懸隨鳥啄詩罷命兒書何必顔淵氏當年獨晏如<lb/>
　　　登青州城樓<lb/>
<pb n="KR4h0143_WYG_227-45a"/>
麗譙滄海畔南客一登臨四野平沙合孤城逺樹深古<lb/>
隍無積水飛閣有棲禽日落山風急悽悽傷逺心<lb/>
　　　廣福寺<lb/>
四面松杉合中林一徑開僧房依亂石畫壁暗深苔風<lb/>
捲堆沙入雲移海氣來蕭條空谷裏松柏暮生哀<lb/>
　　　雨後聞蟬<lb/>
一雨生凉思羈人感歳華蟬聲初到樹客夢不離家海<lb/>
北人情異江南去路賖故園兒女在夜夜卜燈花<lb/>
<pb n="KR4h0143_WYG_227-45b"/>
　　蘇濓<lb/>
　　　遊大明湖<lb/>
風物湖中好家家白板扉浮雲去水近返照入林微潮<lb/>
落漁磯淺江寒鴈影稀晚來砧韻起是處搗征衣<lb/>
　　　園居<lb/>
壯年不遇主歳月忽侵尋買藥到城市讀書隨樹陰窗<lb/>
虚啼鳥近門掩落花深舊日逢方士曾傳戲五禽<lb/>
　　　青石嶺<lb/>
<pb n="KR4h0143_WYG_227-46a"/>
鳥道盤雲細羊腸度坂危青迴峯歴亂丹轉磴逶迤飲<lb/>
澗猿相挂懸崖樹倒垂平生愛山水此地足棲遲<lb/>
　　蘇澹<lb/>
　　　暮春雨中集惟時西園<lb/>
西園花事歇一雨淨芳菲不是鶯相喚誰知春欲歸池<lb/>
魚翻晚碧檻筍茁新肥待得清和候重尋芍藥圍<lb/>
　　　鹽河聞鴈<lb/>
客子起常早月明殊可親一聲沙嘴鴈匹馬渡頭人顧<lb/>
<pb n="KR4h0143_WYG_227-46b"/>
侣鳴偏切悲秋興轉真蘭閨夢迴處應憶客邊身<lb/>
　　　𢎞慈寺别沈元戎<lb/>
蕭寺送行頻蟬聲入座新夏雲驕醸雨闗樹逺通津門<lb/>
外長安路樽前出塞人願分雙寳劒萬里靜邊塵<lb/>
　　張獻翼<lb/>
　　　春閨病起和黄得之先生作<lb/>
佳氣抱房櫳年華自不窮山將睂合翠花傍鏡分紅曉<lb/>
色羅衣上春聲燕壘中猶憐芳樹下無力倚東風<lb/>
<pb n="KR4h0143_WYG_227-47a"/>
　　　　集孫指揮宅<lb/>
　入林欣把臂蕭散欲飛翻酒亦將軍令花仍處士村清<lb/>
　香浮畫㦸殘月上營門無敵誇詩思長城在五言<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_227-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻五十八<lb/>
</p>
<p>
</p>
  </div>
</body>
</text>
</TEI>
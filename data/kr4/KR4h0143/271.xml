<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_271-1a"/>
　欽定四庫全書<lb/>
御選明詩巻一百二<lb/>
　　七言絶句二<lb/>
　　　劉崧<lb/>
　　　　送别叔銘出順承門<lb/>
　送客岀城秋已凉太行南上楚天長順城門外斜陽裏<lb/>
　蕎麥花開似故郷<lb/>
　　　　蒼石峽中見道人菴居隔水山花盛開<lb/>
<pb n="KR4h0143_WYG_271-1b"/>
　蒼石峽中花藥欄舊時草屋傍巖安道人去後松橋斷<lb/>
　縱有花開隔水看<lb/>
　　　　叔銘以紈扇索余題詩因戲作叢竹于上仍繫<lb/>
　　　　以詩<lb/>
　家住江南青竹林别來無日不闗心偶然寫向齊紈上<lb/>
　便欲移牀坐緑隂<lb/>
　　　　偶賦<lb/>
　内官宣進瑞𤓰詞閶闔門深畫影移東苑紅橋楊柳下<lb/>
<pb n="KR4h0143_WYG_271-2a"/>
曽因待詔立多時<lb/>
　　　春晝<lb/>
池南欹柳燕將雛門巻新晴轉緑蕪花隔小窗人不到<lb/>
一簾香霧鬬摴蒲<lb/>
　　　入狹潭<lb/>
水上石山森劒鋩水中石屋是魚房秋來水落月未出<lb/>
魚眼射波如火光<lb/>
　　　廣州雜詠二首<lb/>
<pb n="KR4h0143_WYG_271-2b"/>
鯽魚潮退餘溪滷牡礪牆高結海沙紅豆桂花供釀酒<lb/>
㯽榔蔞葉當呼茶<lb/>
椰杯深貯荔枝漿桂酒新調蘇合香啖客㯽榔紅齒頰<lb/>
喚人鸚鵡緑衣裳<lb/>
越童蕩漿唱蠻歌山女簪花艷綺羅沙港閣船潮退早<lb/>
蜃灰塗屋雨來多<lb/>
峭壁崩崖江水邉深山日暮見人烟滄波杳杳連三峽<lb/>
寒草青青自一川<lb/>
<pb n="KR4h0143_WYG_271-3a"/>
　　　雨竹<lb/>
滄波石靣晚隂凉翠篠娟娟過雨香何許鷓鴣啼不斷<lb/>
黄陵祠下是三湘<lb/>
　　　江上<lb/>
沙觜微波漾緑蘋山頭落日駐紅輪依稀燈火楓林鼓<lb/>
岸上人家賽水神<lb/>
　　　步月<lb/>
乘凉歩月過西鄰草露霏微濕葛巾一逕竹隂無犬吠<lb/>
<pb n="KR4h0143_WYG_271-3b"/>
飛螢來徃暗随人<lb/>
　　　八月十一日自水南渡江道金華過北巖訪蕭<lb/>
　　　鵬舉是日雲隂掩冉不見日色道中賦絶句<lb/>
八月棠黎露葉紅荒陂古水湛青銅秋風依舊巖前路<lb/>
高下寒山落日中<lb/>
　　　題超上人墨菊<lb/>
露香秋色淺深中青蕊黄花自一叢最憶南園微雨過<lb/>
短籬扶杖看西風<lb/>
<pb n="KR4h0143_WYG_271-4a"/>
　　　題三岡寺<lb/>
石橋流水帶人家紫殿春隂閣岸沙啼鳥數聲山雨歇<lb/>
門前落盡白桐花<lb/>
　　　寒夜<lb/>
馬齕枯荄寒夜長風如箭鏃射隂房不知門外三更雪<lb/>
誤起開門看月光<lb/>
　　牛諒<lb/>
　　　畫梅<lb/>
<pb n="KR4h0143_WYG_271-4b"/>
梨花雲底路參差折得春風玉一枝南雪未消江月曉<lb/>
欲從何處寄相思<lb/>
　　吳雲<lb/>
　　　道中遣興<lb/>
雨餘烟柳緑如苔水浄沙明白鳥迴花氣滿船無覓處<lb/>
隔籬村舍瑞香開<lb/>
水村烟草映花叢夢裏青山入瘦笻晚泊楓橋春睡重<lb/>
滿船風雨不聞鐘<lb/>
<pb n="KR4h0143_WYG_271-5a"/>
曉入招提草樹馨怪來松栢老龍形如何剥落冰霜盡<lb/>
依舊春風吹得青<lb/>
花柳清明過雨初脩篁風動鳥相呼青山如此不歸去<lb/>
時向溪流照白鬚<lb/>
毗山嵐翠入苔溪曽倚池亭醉夕暉囘首交朋半凋謝<lb/>
烟波無際白鷗飛<lb/>
卜居擬向水晶宮深築茅齋萬竹中三月江南蓴菜美<lb/>
季鷹何苦待秋風<lb/>
<pb n="KR4h0143_WYG_271-5b"/>
　　孫作<lb/>
　　　大年雨中見寄二絶因次韻<lb/>
十載青春伴旅遊無田安敢羨歸休夢囘讀罷淒然句<lb/>
正似彭城風雨秋<lb/>
筆端江浪貯雲烟愛汝新詩字字傳為報客懐無一事<lb/>
日憑花鳥喚春眠<lb/>
　　　元夕寄梁先輩<lb/>
開户微明雪滿窗空堂睡息海濤撞照人獨有梅花發<lb/>
<pb n="KR4h0143_WYG_271-6a"/>
自洗嘗春兩玉缸<lb/>
　　董紀<lb/>
　　　絶句<lb/>
小逕斜穿入竹林曲䦨通轉亞花隂牆隈勢逼風如旋<lb/>
落地殘紅幾許深<lb/>
　　唐肅<lb/>
　　　題宫人圖<lb/>
洗花染線刺春羅鳯翼雙飛錦作窠暫起非闗針力倦<lb/>
<pb n="KR4h0143_WYG_271-6b"/>
海棠時節困偏多<lb/>
　　藍仁<lb/>
　　　題雪景<lb/>
湖邉倒樹玉為槎樹底茅簷路半斜饑鶴翅寒飛不去<lb/>
伴人閒立看梅花<lb/>
　　王立中<lb/>
　　　絶句二首<lb/>
梅粉凝嬌不肯添晚年籠瞑壓重簷江南可是春寒甚<lb/>
<pb n="KR4h0143_WYG_271-7a"/>
十日東風不捲簾<lb/>
春波橋頭柳似烟越王城郭在西邉我家遶屋皆春水<lb/>
盡日鴛鴦隨釣船<lb/>
　　林公慶<lb/>
　　　長沙<lb/>
太傅兒孫多濟美東陽絳灌少聞家欲尋遺井無人識<lb/>
蛺蝶飛來薺菜花<lb/>
　　林弼<lb/>
<pb n="KR4h0143_WYG_271-7b"/>
　　　龍州十首<lb/>
龍州入夏多風雨山路無時一尺泥今日開門喜晴霽<lb/>
洞雲片片度前溪<lb/>
山蕉木柰野葡萄佛指香圓人靣桃更有波羅甜似蜜<lb/>
冰盤初薦尺餘高<lb/>
草閣柴扉傍竹開峒官留客意徘徊盤遮蕉葉携殽至<lb/>
甕貯筠籠送酒來<lb/>
峒丁峒婦皆高髻白紵裁衫青布裙客至柴門共深揖<lb/>
<pb n="KR4h0143_WYG_271-8a"/>
一時男女竟誰分<lb/>
千山萬山皆戴石十日九日長出雲水䑕夜啼人不見<lb/>
峽猿暮嘯客遍聞<lb/>
近水刺桐知驛舍倚山毛竹即人家趂虚野婦沽甜酒<lb/>
候客溪童進辣茶<lb/>
架巖鑿壁作巢居隐約晴雲碧樹疎水梘枝枝横檻似<lb/>
禾囷箇箇小亭如<lb/>
白沙青石小溪清魚入疎罾艇子輕謾説南荒風景異<lb/>
<pb n="KR4h0143_WYG_271-8b"/>
此時真似剡中行<lb/>
林塘幽窈隔桑村風磴﨑嶇接石門雨過茅茨忘赤日<lb/>
雲深篁桂易黄昬<lb/>
龍州溪洞極南邉雞犬桑麻自一天流水桃花今有路<lb/>
何湏更覓武陵仙<lb/>
　　唐敏<lb/>
　　　禁直三首<lb/>
武樓高迥接迴廊繡妥盤龍䕶御牀得侍至尊論治道<lb/>
<pb n="KR4h0143_WYG_271-9a"/>
祥風微裊水沈香<lb/>
天門旭日炫新晴鳯髓龍香研墨清親見君王書草字<lb/>
蛟龍吹雨雜風聲<lb/>
金輿曉駐武英傍孔雀屏開御褥香今代瀛洲最多士<lb/>
賜題吟得進君王<lb/>
　　劉三吾<lb/>
　　　墨竹<lb/>
奎章閣老天邉字薊北山人霜後枝想見披圖明寫處<lb/>
<pb n="KR4h0143_WYG_271-9b"/>
循籬看罷落花時<lb/>
　　張籌<lb/>
　　　朱中舍惠麓秋晴圖<lb/>
湖上羣山卧九龍泉頭一客坐雙松定知别去還相憶<lb/>
夢入秋雲第幾重<lb/>
　　　題美人春睡圖<lb/>
春睡纔醒粉褪腮香塵不動下堦來畫䦨曽倚東風笑<lb/>
向晚櫻桃一半開<lb/>
<pb n="KR4h0143_WYG_271-10a"/>
　　瞿莊<lb/>
　　　秀野軒圖<lb/>
高士閒門日日開逺山如髪水如苔幾時蜕却塵中鞅<lb/>
布襪青鞵屢徃來<lb/>
　　　題惠麓秋晴圖<lb/>
清游嘗飲惠山泉客裏披圖思惘然尚憶信安祠外柳<lb/>
蕭條猶帶汴堤烟<lb/>
　　朱同<lb/>
<pb n="KR4h0143_WYG_271-10b"/>
　　　題畫<lb/>
紫陌紅塵没馬頭人來人去幾時休誰家有酒身無事<lb/>
長對青山不下樓<lb/>
　　秦約<lb/>
　　　紀夢簡陳簡討二首<lb/>
宫車轆轆過神臯五色雲中望赭袍野膳不嫌凉餅滑<lb/>
小奴花下翦春蒿<lb/>
吳蠶入繭染春紅繅盡柔絲未論功若得君王迴一顧<lb/>
<pb n="KR4h0143_WYG_271-11a"/>
不辭白髪上陽宫<lb/>
　　張適<lb/>
　　　題宫人汲井圖<lb/>
燕子歸時風滿林碧梧月上思沈沈轆轤聲轉銀牀滑<lb/>
望斷君恩似井深<lb/>
　　　題陳惟允所書山水小幀<lb/>
濟南那得似江南千頃溪山百頃嵐三月緑隂桑子落<lb/>
村村布榖老吳蠶<lb/>
<pb n="KR4h0143_WYG_271-11b"/>
　　　南塘泛舟<lb/>
一百五日又清明江花冉冉鳥嚶嚶拂水柳條千萬縷<lb/>
東風不碍酒船行<lb/>
　　　題山水小幀<lb/>
秋林雨過雲猶濕緑莎亭子小於笠漁榔欲來猶未來<lb/>
隔隄驚起雙谿<graphic n="KR2051" url="https://raw.githubusercontent.com/kanripo/KR-Gaiji/master/images/KR2051.png" mimeType="image/png"/>
　　　翠岫樓臺圖<lb/>
巖下樓臺擁翠霞千章嘉樹䕃窗紗曲䦨干外東風急<lb/>
<pb n="KR4h0143_WYG_271-12a"/>
人隔珠簾看落花<lb/>
　　　題畫卷<lb/>
青山厯厯樹重重寺在雲深第幾峰比屋人家西崦下<lb/>
夕陽長聼講時鐘<lb/>
　　楊彞<lb/>
　　　蚤起<lb/>
一聲殘角數聲雞南斗高懸北斗齊多少行人度闗去<lb/>
東方曙色尚凄迷<lb/>
<pb n="KR4h0143_WYG_271-12b"/>
　　戈鎬<lb/>
　　　寄劉彦炳<lb/>
征斾遥分苑路西馬啼春去弋陽溪相思欲和烏啼曲<lb/>
一拂瑶弦意總迷<lb/>
　　　題野塘秋景<lb/>
芙容秋色滿銀塘白鷺雙飛下晚涼記得采蓮看越女<lb/>
醉騎驕馬觸垂楊<lb/>
　　馬治<lb/>
<pb n="KR4h0143_WYG_271-13a"/>
　　　經杜樊川水榭故基<lb/>
風烟淡淡水冥冥杜榭橋西傷我情閒倚溪樓望山色<lb/>
鸊鵜飛處晚鐘聲<lb/>
　　　追和柯丹丘所藏坡翁詩帖<lb/>
東閣小詩書夢破後堂殘醉燭花明春風客散茶香在<lb/>
寂寞人間萬古情<lb/>
紅入兩顴春意滿翠籠雙袖曉寒尖雖知别後情難識<lb/>
也覺愁中醉易添<lb/>
<pb n="KR4h0143_WYG_271-13b"/>
透海丹砂一粒紅前身宜與後身同就中只換神仙骨<lb/>
塵業何由到素風<lb/>
滄海桑田復幾塵東風惟見落花春湏知剰水殘山後<lb/>
冰雪肌膚别有人<lb/>
　　　追和虞奎章韻<lb/>
梅花香冷返冰魂徃事茫茫迹未論寶劒已隨龍化去<lb/>
誰憐水上刻舟痕<lb/>
賦罷仙人萼緑華金聲玉色衆中誇歸來世上空塵土<lb/>
<pb n="KR4h0143_WYG_271-14a"/>
雲白江清月滿沙<lb/>
　　陳汝楫<lb/>
　　　桃花泉<lb/>
桃花流水合荆溪夜雨春波拍斷隄偶爾今朝出門望<lb/>
平疇雉雊麥初齊<lb/>
　　鎦炳<lb/>
　　　秋詞<lb/>
廣寒樓閣玉為梁月裏姮娥百寶妝流水莫題紅葉句<lb/>
<pb n="KR4h0143_WYG_271-14b"/>
人間天上隔宮牆<lb/>
　　　題葉楚庭醉漁巻簡彭敬宗劉子原子載子明<lb/>
落盡荼䕷草覆䄄二分流水一分塵小車都載鵝黄酒<lb/>
蘇小墳前醉過春<lb/>
　　　泊𤓰洲懐舊寄顧利賔王又新隱居<lb/>
潮聲月色滿江船回首春風十六年憶得石橋楊柳巷<lb/>
珠簾銀燭聼歌眠<lb/>
　　　望丹陽郭經楊子橋二首<lb/>
<pb n="KR4h0143_WYG_271-15a"/>
楊子橋邊楊柳新青帘斜照送行人明日揚州看花去<lb/>
秪憐不似舊時春<lb/>
暖風晴日丹陽郭處處東風是舊遊記得杏花寒食候<lb/>
紫簫紅袖宿江樓<lb/>
　　　東湖憶舊簡劉子雍胡伯清汪宗彞<lb/>
蕭家巷口化如霧紅粉䦨干酒斾斜記得少年曽繫馬<lb/>
如今無樹可啼鴉<lb/>
　　　離懐寄汪宗彞楊孟瑄魏居敬<lb/>
<pb n="KR4h0143_WYG_271-15b"/>
垂垂江雨作春波江上行人晚唱歌莫遣青燈照衣袂<lb/>
酒痕不似淚痕多<lb/>
　　　暮春寫懐四絶<lb/>
晴雪飛緜柳樹斜雨餘紫陌淨無沙春衫日日騎官馬<lb/>
兩袖東風看落花<lb/>
官筵題就送春詩簪筆承恩出殿遲病目塗鴉不成字<lb/>
粉箋香墨惜烏絲<lb/>
揚州書記鬢蒼蒼毎向春歸欲斷腸剰欲典衣酤酒飲<lb/>
<pb n="KR4h0143_WYG_271-16a"/>
風流無復少年狂<lb/>
青梅煮酒蕨芽肥倦客懐家入夢思想得故園風景好<lb/>
一庭香雪落荼䕷<lb/>
　　郭奎<lb/>
　　　寄劉彦基二首<lb/>
洪州别駕久相違驥足遲遲三月歸應被長干兒女笑<lb/>
春風不識繡羅衣<lb/>
九月征人未授衣年年書到故園稀無情恨殺湘天雁<lb/>
<pb n="KR4h0143_WYG_271-16b"/>
不帶平安一字飛<lb/>
　　　開嵗卧病<lb/>
多病文園渴未消自從人日過花朝不知楊柳將春色<lb/>
緑到淮南第幾橋<lb/>
　　　贈陳教授敏<lb/>
松樹連檐翠色多湖南春水澹生波貢家舊宅雲林在<lb/>
明月滿船聼櫂歌<lb/>
　　　贈白苧山菴道人楊𤣥中<lb/>
<pb n="KR4h0143_WYG_271-17a"/>
四望亭前姑熟溪道人種玉住山西古松數株秋滿屋<lb/>
青鳥月明時一啼<lb/>
　　　德興山中<lb/>
樹頭飛翠濕空濛茅屋雞鳴雪澗東好借吳興唐棣筆<lb/>
畫圖傳我是仙翁<lb/>
　　　銅陵寄劉知府<lb/>
雙尊特為故人將江路風濤忽渺茫坐對銅官不同飲<lb/>
馬蹄明日又涇陽<lb/>
<pb n="KR4h0143_WYG_271-17b"/>
　　王䝉<lb/>
　　　宫詞<lb/>
南風吹斷採蓮歌夜雨新添太液波水殿雲廊三十六<lb/>
不知何處月明多<lb/>
　　　過姑蘇<lb/>
山圍平野緑烟中江葦蕭蕭兩岸風誰種闔閭城外柳<lb/>
年年飛絮入吳宫<lb/>
　　陳汝言<lb/>
<pb n="KR4h0143_WYG_271-18a"/>
　　　歸來<lb/>
春城踏踏馬蹄輕醉裏歸來鼓二更月滿青樓人不寐<lb/>
政將新曲按銀箏<lb/>
　　李曄<lb/>
　　　紅梅<lb/>
滿林紅雪影毶毶夜静和春浸碧潭却憶騎驢二三月<lb/>
杏花小雨看江南<lb/>
　　　暮歸<lb/>
<pb n="KR4h0143_WYG_271-18b"/>
山腰小路曲如蛇薄暮疎疎雨潤沙醉裏亦知春色老<lb/>
西風開遍木棉花<lb/>
　　朱芾<lb/>
　　　自題蘆洲聚雁圖<lb/>
夜窗聼雨話巴山又入瀟湘水竹間滿渚冥鴻誰得似<lb/>
碧天飛去又飛還<lb/>
　　虞堪<lb/>
　　　春興<lb/>
<pb n="KR4h0143_WYG_271-19a"/>
原頭芳草緑如茵寒食江南已過春飛絮漫天兼遶路<lb/>
落花如海倍愁人<lb/>
　　　題盛子昭臨吳興公溪山釣船圖<lb/>
著我春江聼雨眠漚波亭下水如天當時度得參差玉<lb/>
吹起春風滿釣船<lb/>
　　　題趙松雪畫二首<lb/>
王孫今代玉堂仙自畫苕溪似輞川如此青山紅樹底<lb/>
䢷無十畝種𤓰田<lb/>
<pb n="KR4h0143_WYG_271-19b"/>
竹色蕭蕭木葉齊石邉芳草迥凄迷斷猿月落愁人去<lb/>
正在黄陵廟裏啼<lb/>
　　　為王允同題陳惟允畫荆溪圖<lb/>
好山都在太湖西滿路風烟棘刺迷華屋燕飛今在否<lb/>
市橋官柳不勝題<lb/>
　　王澤<lb/>
　　　小遊仙三首<lb/>
中山千日酒初醒却愛𤣥都夜景清起坐天門吹玉笛<lb/>
<pb n="KR4h0143_WYG_271-20a"/>
月中珠樹起秋聲<lb/>
東度扶桑看日華却隨王母借飇車夜凉海色平如掌<lb/>
倒看青天起赤霞<lb/>
獨繞瑶壇歌洞章青天如水月華凉閒將一掬芙容露<lb/>
乞與神龍作雨香<lb/>
　　　蘆雁<lb/>
拍天烟水接瀟湘蘆葦秋風葉葉凉何處漁郎夜吹笛<lb/>
雁羣驚起不成行<lb/>
<pb n="KR4h0143_WYG_271-20b"/>
　　　李太白像<lb/>
春殿龍香試綵毫詩成奪得錦宫袍歸來笑擁如花妓<lb/>
卧看薔薇月上高<lb/>
　　劉儼<lb/>
　　　湘竹龍<lb/>
赤壁山川久寂寥揚州歌吹近蕭條都將一段風流夢<lb/>
付與湘江碧玉簫<lb/>
　　袁舉<lb/>
<pb n="KR4h0143_WYG_271-21a"/>
　　　漁莊<lb/>
紅白芙容照畫屏秋波如鏡照娉婷並頭花似雙蛾臉<lb/>
一朶濃酣一朶醒<lb/>
　　貝瓊<lb/>
　　　苕溪陸文寶挾筆過雲間持巻求余言而一時<lb/>
　　　縉紳之作不啻百篇有論筆法自趙松雪用落<lb/>
　　　墨而始廢者有為筆卦者近膚學小子率意妄<lb/>
　　　作類如此可歎也已因賦五絶<lb/>
<pb n="KR4h0143_WYG_271-21b"/>
近代何人下筆精吳興松雪最知名欲過太令歸前輩<lb/>
競學中郎恥後生<lb/>
吳興松雪真竒士書到通神逼二王謾有兒童誇並駕<lb/>
更無弟子得升堂<lb/>
退之作傳聊為戲子雲草𤣥真好竒更有區區工畫卦<lb/>
强分竒耦學庖犧<lb/>
石鼓鐫功元自缺秦碑頌德久應訛一時篆籀今誰觧<lb/>
白髪江南玉雪坡<lb/>
<pb n="KR4h0143_WYG_271-22a"/>
謾秃霜毫臨北海更求雪繭寫蘭亭也知不改無鹽陋<lb/>
浪抹青紅鬬尹邢<lb/>
　　　次韻邵篔谷暮春<lb/>
處士渾同鄭子真水南結屋與山鄰已從竹筍生旁舍<lb/>
不遣桃花誤世人<lb/>
　　　辛亥七夕<lb/>
五夜天邉輒鳯梭長生殿裏望星河玉環他日無窮恨<lb/>
更比牽牛織女多<lb/>
<pb n="KR4h0143_WYG_271-22b"/>
　　朱右<lb/>
　　　次韻悦兑元見寄<lb/>
於越山中謝傅家舊時池館似東嘉繼公幽隱經行處<lb/>
薝蔔新開一樹花<lb/>
　　張宣<lb/>
　　　送鄭希本還徽州<lb/>
從親南國久為官話别江城嵗欲䦨三百灘聲流月色<lb/>
青山多處是新安<lb/>
<pb n="KR4h0143_WYG_271-23a"/>
　　邵亨貞<lb/>
　　　貞谿初夏六首<lb/>
雨後深林竹筍肥渡頭風急柳花飛柴門不掩緑隂静<lb/>
人在閒窗試苧衣<lb/>
緑隂桑柘滿高原白水蒹葭接逺村江上人家無俗事<lb/>
輕舟載網過柴門<lb/>
巡簷燕子掠晴絲隔水茶烟出院遲草色入簾人不到<lb/>
午風吹暖夢囘時<lb/>
<pb n="KR4h0143_WYG_271-23b"/>
春水初收露淺沙野人相見問年華芒鞵竹杖前村路<lb/>
烟樹深深叫乳鴉<lb/>
棟花風起漾微波野渡舟輕客自過沙上兒童臨水立<lb/>
戲將萍藻飼黄鵝<lb/>
巷巷繰車桑繭熟村村社鼓野神來鵓鳩聲向樹隂裏<lb/>
花下柴扉晝不開<lb/>
　　錢宰<lb/>
　　　春深即景<lb/>
<pb n="KR4h0143_WYG_271-24a"/>
露梢黄鳥啄來禽蛀葉青蟲絡樹隂又是緑堦春雨歇<lb/>
滿庭芳草落花深<lb/>
　　　題牡丹仕女圖<lb/>
樂府梨園曲慢裁内家新奏牡丹開下堦立得花隂轉<lb/>
李白承宣詔未來<lb/>
　　　題野老醉騎牛圖<lb/>
村田樂事老來稀記得江南春社時兒女醉扶黄犢背<lb/>
帽簷顛倒插花枝<lb/>
<pb n="KR4h0143_WYG_271-24b"/>
　　　題秦淮送别圖<lb/>
緑酒斟來且莫斟酒䦨歌罷去駸駸别懐恰似秦淮水<lb/>
流到長江緑更深<lb/>
　　　畫魚<lb/>
緑波春水没漁家楊柳青青拂釣槎三月江南春雨歇<lb/>
一雙鱣鮪上桃花<lb/>
　　　題林處士觀梅圖<lb/>
放鶴仙人不可招斷河殘月夜聞簫别來欲問春消息<lb/>
<pb n="KR4h0143_WYG_271-25a"/>
花落西冷第二橋<lb/>
　　　客窗聼雨<lb/>
緑波烟草渺天涯燕子來時未到家宿酒恰隨春夢醒<lb/>
雨聲落盡碧桃花<lb/>
　　　題李伯時仕女圖<lb/>
　　　　月下裁衣<lb/>
霜落黄梧漢月高西征對月剪征袍妾心不憶交河冷<lb/>
手冷難裁金剪刀<lb/>
<pb n="KR4h0143_WYG_271-25b"/>
　　　　春屏未起<lb/>
梨花落月酒微酣柳絮春雲睡正堪夢入長安歸未得<lb/>
覺來不信是江南<lb/>
　　　畫蠏<lb/>
江上蓴鱸不用思秋風吹破緑荷衣何妨夜壓黄花酒<lb/>
笑擘霜螯紫蠏肥<lb/>
　　童冀<lb/>
　　　冬日道中<lb/>
<pb n="KR4h0143_WYG_271-26a"/>
日落疎林度小橋天寒嵗晚路迢遥道人已是歸心急<lb/>
更為梅花住一宵<lb/>
　　葉子竒<lb/>
　　　岳州<lb/>
緑波暗漾白龜池郭外人家有酒旗客思獨如楊柳樹<lb/>
春風愁緒萬條絲<lb/>
　　　隱居<lb/>
蒼石紅泉少隱家牽牛延蔓繞籬笆不知滿徑秋多少<lb/>
<pb n="KR4h0143_WYG_271-26b"/>
凉露西風澹泊花<lb/>
　　　己亥元日寓舍獨坐對雨<lb/>
清坐無憀獨客家一瓶春水自煎茶寒梅幾樹迎春早<lb/>
細雨微風看落花<lb/>
　　　復次仲脩韻<lb/>
春風村巷澹如秋細雨和雲㸃㸃愁正是别魂招不返<lb/>
落花流水下溪頭<lb/>
　　　寨上過重九<lb/>
<pb n="KR4h0143_WYG_271-27a"/>
客子光隂似水流西風吹老菊花秋今年不用登高去<lb/>
人在青山最上頭<lb/>
　　　壬寅重九<lb/>
白雁風高落木洲人間嵗月水東流山城又是當吹帽<lb/>
數㸃黄花冷澹秋<lb/>
　　　題張原琛篷窗<lb/>
銀絲魚鱠碧芹羹曽記扁舟越上行今日小軒風味似<lb/>
滿川風雨看雲生<lb/>
<pb n="KR4h0143_WYG_271-27b"/>
　　　宿白羊湖<lb/>
客思官程意轉迷湘江南去草萋萋待尋無樹人家宿<lb/>
免得中宵謝豹啼<lb/>
　　　寓玉清觀<lb/>
徑草微微䕶淺沙小山叢竹玉清家牽牛延蔓無多碧<lb/>
㸃綴秋光一兩花<lb/>
　　　南唐故址<lb/>
唐主宫垣集暝鴉垣邉幾座野人家尚餘一片繁華地<lb/>
<pb n="KR4h0143_WYG_271-28a"/>
宜種紅藍内苑花<lb/>
　　胡奎<lb/>
　　　題蘆雁圖<lb/>
草草書空不作行相呼相喚過衡陽蘆花月冷應無夢<lb/>
啄盡寒沙一夜霜<lb/>
　　　宿田家<lb/>
村北村南社鼓聲閒尋父老説昇平孤燈也識離人意<lb/>
落盡寒花却再生<lb/>
<pb n="KR4h0143_WYG_271-28b"/>
　　管訥<lb/>
　　　紀夢<lb/>
小宴初䦨罷玉笙東風庭院好春情流鶯啼過樓東去<lb/>
一樹梨花正晚晴<lb/>
　　　送馬駿赴京<lb/>
黄鶴磯頭上驛船柁樓撾鼔下晴川客行二月梨花後<lb/>
人别東風燕子前<lb/>
　　　贈别<lb/>
<pb n="KR4h0143_WYG_271-29a"/>
草色青青漢水新異郷聼雨怕逢春客懐最是今年惡<lb/>
頻向東風送故人<lb/>
　　　題畫<lb/>
柴門春盡動鷗波樹色山光雨後多老去無官長自在<lb/>
醉眠江閣聼漁歌<lb/>
　　　修竹芙容<lb/>
水仙小隊自成雙裊裊霓旌引翠幢一夜湘君頭盡白<lb/>
西風離思滿秋江<lb/>
<pb n="KR4h0143_WYG_271-29b"/>
　　林温<lb/>
　　　盤山道中<lb/>
盤山嶺頭春雨多天台雁蕩雲相摩鷓鴣啼入竹林去<lb/>
我行不得君奈何<lb/>
　　顧禄<lb/>
　　　和袁海叟題老蛟化江叟吹笛圖<lb/>
千里神龍化作翁月明吹笛倚龍宫曲聲不許人間聼<lb/>
散入重湖半夜風<lb/>
<pb n="KR4h0143_WYG_271-30a"/>
　　凃頴<lb/>
　　　上京次貢待制韻<lb/>
海風吹雨度龍沙滿眼金蓮紫菊花日暮笙歌何處起<lb/>
高低穹帳五侯家<lb/>
蓬萊仙子學長生羣帝朝天絳節迎昨日六龍迴北極<lb/>
雲裾霞佩集灤京<lb/>
　　　題山水圖<lb/>
憶昔灣陽八月歸北風吹雪灑秋衣槍竿嶺上停車望<lb/>
<pb n="KR4h0143_WYG_271-30b"/>
萬木瀟瀟落葉飛<lb/>
　　吕復<lb/>
　　　題方壺蒼山秋意圖<lb/>
昔遊華蓋仙人掌萬疊芙容紫翠生猶記月明聞鐡笛<lb/>
人間無處著秋聲<lb/>
　　吳植<lb/>
　　　過南湖戲折藕花<lb/>
秋日南湖戲采蓮鴛鴦飛上木蘭船一聲白紵知何處<lb/>
<pb n="KR4h0143_WYG_271-31a"/>
無復閒情似少年<lb/>
　　姚璉<lb/>
　　　冬日<lb/>
野人曝背向牆隈時飲茅柴酒兩杯滿階落葉渾不掃<lb/>
拄杖去尋江上梅<lb/>
　　唐仲實<lb/>
　　　遣懐<lb/>
繁昌縣前白楊樹隨處柴門傍水開可是夜深風露冷<lb/>
<pb n="KR4h0143_WYG_271-31b"/>
流螢一箇度江來<lb/>
　　任原<lb/>
　　　贈同舟從軍林生<lb/>
青天無盡碧波長百尺雲帆挂夕陽海路音書何處寄<lb/>
西風吹雁不成行<lb/>
　　殷奎<lb/>
　　　杜曲<lb/>
稜稜桑田帶水田夕陽幽興滿樊川秪疑身在江南處<lb/>
<pb n="KR4h0143_WYG_271-32a"/>
放我溪頭罨畫船<lb/>
　　　絶句<lb/>
㶚陵橋下水潺湲人影離披夕照間來徃總憐車馬好<lb/>
西風破帽獨南還<lb/>
　　袁華<lb/>
　　　客海津送郭秀才南回<lb/>
百丈牽船上御河客中送子奈愁何柁樓晚飯魴魚美<lb/>
細雨微風水不波<lb/>
<pb n="KR4h0143_WYG_271-32b"/>
草低沙軟見牛羊烟霧蒼茫落日黄燕女如花不相識<lb/>
笑傾馬湩勸人嘗<lb/>
　　　次韻二首<lb/>
乳燕初飛藕作花秋娘二八髻雙了臂韝紅露珍珠絡<lb/>
疑是錢塘舊内家<lb/>
細雨微風透碧紗酒痕横靣上朝霞君行不唱陽闗曲<lb/>
聽取尊前陌上花<lb/>
　　　柳塘春口占<lb/>
<pb n="KR4h0143_WYG_271-33a"/>
横雨狂風二月餘柳塘猶未動春鉏花明蘭渚宜垂釣<lb/>
月暗芸窗好讀書<lb/>
細雨初晴暖尚微小亭簾幙䕶春暉麴塵波動魚初上<lb/>
金縷條長燕未歸<lb/>
　　盧昭<lb/>
　　　柳塘春<lb/>
黄柳華香水上衣褰簾亭上挹春暉蘭橈一道微風入<lb/>
却逐金塘燕燕歸<lb/>
<pb n="KR4h0143_WYG_271-33b"/>
　　　過吳淞江<lb/>
霜林纎月墮疎烟有客同舟思欲仙何處吳歌聞白苧<lb/>
滿紅秋色坐青天<lb/>
　　申屠衡<lb/>
　　　宫詞<lb/>
青瑣春閒漏㸃遲博山香煖翠烟微隔簾誰撼金鈴響<lb/>
知是花間燕子歸<lb/>
　　朱應辰<lb/>
<pb n="KR4h0143_WYG_271-34a"/>
　　　元夕<lb/>
闔閭城裏又元宵白屋殘燈照寂寥却憶舊時風景好<lb/>
琉璃光裏聼笙簫<lb/>
　　　山中書事<lb/>
支笻歩屧踏莓苔小院無人燕子來最是東風難管領<lb/>
梨花落盡杏花開<lb/>
山青雲白鬬争高石路縈紆接野橋幾個長松高出屋<lb/>
門前楊柳未成條<lb/>
<pb n="KR4h0143_WYG_271-34b"/>
　　　夢醒<lb/>
夢醒方牀夜四更紙窗殘月弄微明數聲柔櫓過湖去<lb/>
又是鄰家早入城<lb/>
　　　題管仲姬畫竹<lb/>
夫人寫竹如寫字不墮畫家蹊徑中料得山房明月夜<lb/>
晴窗葉葉動秋風<lb/>
　　陶振<lb/>
　　　題張子正春雨鳴鳩圖<lb/>
<pb n="KR4h0143_WYG_271-35a"/>
梨花枝上雨斑斑春滿西園十二䦨何事錦鳩聲不絶<lb/>
隂雲連日䕶溪山<lb/>
　　史遷<lb/>
　　　漫興<lb/>
貧居村塢長無事誰復能過野老家只有春風太情重<lb/>
小桃深巷也開花<lb/>
休怪狂夫出處輕孟郊還觧以詩鳴瓦瓶盛酒漁樵話<lb/>
野草江花亦慰情<lb/>
<pb n="KR4h0143_WYG_271-35b"/>
瀼東烟樹杜陵家百尺深潭似浣花布褏龍鍾笻竹杖<lb/>
也勝裘馬在天涯<lb/>
好風輕雨趂輕雷一洗山川罨畫開誰道衡門無過客<lb/>
春深還有燕飛來<lb/>
　　　暮春<lb/>
白頭老子愁底事正是送春無一錢偶被黄鸝故牽引<lb/>
却向緑隂窗下眠<lb/>
緑隂窗下春草碧無數柳花吹近牀一雙蝴蝶總無賴<lb/>
<pb n="KR4h0143_WYG_271-36a"/>
飛到小䦨還過牆<lb/>
夕陽在山月已白人生幾何春復秋華輈疊鼓豈無謂<lb/>
莫怪西園清夜遊<lb/>
舞衣歌扇久寂寞白雪時時夢裏聼可憐春色别人去<lb/>
能得花前幾醉醒<lb/>
　　冷謙<lb/>
　　　題燕肅山水菴<lb/>
依稀廬岳高僧舍彷彿商山隱者家我亦抱琴來谷口<lb/>
<pb n="KR4h0143_WYG_271-36b"/>
白雲深處拾松花<lb/>
　　史靖可<lb/>
　　　送宋學士<lb/>
君王親為計歸程幾日携家出鳯城江上春來有風浪<lb/>
扁舟好向裏河行<lb/>
　　梅頤<lb/>
　　　夏日<lb/>
松下桃笙酒半醒石根流水碧泠泠片雲將雨窗前過<lb/>
<pb n="KR4h0143_WYG_271-37a"/>
分得新涼入研屏<lb/>
　　　秋日<lb/>
黄葉蕭蕭獨掩闗屏風小幅畫江山酒醒夢入湘雲去<lb/>
不管秋聲在樹間<lb/>
　　林子森<lb/>
　　　鎮逺道中<lb/>
行盡荒林晚未休鷓鴣聲斷碧山秋逢人數問前程路<lb/>
九十長亭是貴州<lb/>
<pb n="KR4h0143_WYG_271-37b"/>
　　俞貞木<lb/>
　　　題倪雲林畫<lb/>
棲神山下𤣥元館華表巍然鶴未歸寂寂小亭人不見<lb/>
夕陽雲影共依依<lb/>
　　戴奎<lb/>
　　　秋夜有懐<lb/>
欲憑詩句寄秋風吟到宵分蜜炬終月色如銀庭樹冷<lb/>
一絲和露墮青蟲<lb/>
<pb n="KR4h0143_WYG_271-38a"/>
　　凌雲翰<lb/>
　　　次徐總制韻<lb/>
燕子來時花滿城海棠絲雨半籠晴行人最愛西湖水<lb/>
流入官河也自清<lb/>
　　　劉文質松溪小像<lb/>
為聼松風直過溪長琴分與小童携白雲不隔天台路<lb/>
千樹桃花一鳥啼<lb/>
　　鄭真<lb/>
<pb n="KR4h0143_WYG_271-38b"/>
　　　王莊驛<lb/>
日落山西一片霞愁來有路不容遮秋風三徑陶彭澤<lb/>
正待南歸看菊花<lb/>
　　　題李璋梅花<lb/>
三年為客海東涯萬里羅浮一夢賖霜月夜寒天地白<lb/>
開門曽憶看梅花<lb/>
　　　題墨梅<lb/>
先春逺寄墨淋漓折得寒香第一枝夢遶西湖山月暗<lb/>
<pb n="KR4h0143_WYG_271-39a"/>
漆紗窗下影參差<lb/>
　　　題蘭<lb/>
國香散落翠巉巖曄曄芳叢玉露涵楚佩可憐零落盡<lb/>
春風春夢過湘南<lb/>
　　張庸<lb/>
　　　江口晚發<lb/>
四月南風紫楝花扁舟春水白鷗沙阿儂近住雙涇口<lb/>
一趁囘潮即到家<lb/>
<pb n="KR4h0143_WYG_271-39b"/>
　　李洪<lb/>
　　　西良湖<lb/>
蕩舟歸去月黄昬湖上人家半掩門漁笛數聲何處起<lb/>
冷香一樹玉梅根<lb/>
　　袁宗<lb/>
　　　清明日偶成<lb/>
窗下修書寄逺人燕泥時復涴衣巾東風催下清明雨<lb/>
鶯老花殘又一春<lb/>
<pb n="KR4h0143_WYG_271-40a"/>
　　　春曉口占<lb/>
東風剪剪柳毿毿欲試羅衣尚未堪怪我春來愁不醒<lb/>
杏花微雨似江南<lb/>
　　王紳<lb/>
　　　題墨竹<lb/>
瀟湘江上暮雲迷落日無人翠羽低檥櫂黄陵廟前宿<lb/>
一篷春雨鷓鴣啼<lb/>
　　貝翺<lb/>
<pb n="KR4h0143_WYG_271-40b"/>
　　　題張子正桃花春鳥圖<lb/>
山禽飛上碧桃枝獨立東風喜報誰翠幌日高人未起<lb/>
分明池舘記當時<lb/>
　　孫蕡<lb/>
　　　寄高彬<lb/>
條風吹緑滿蟾溪蠟屐行春日向西獨木橋邉烏桕樹<lb/>
鵓鳩飛上上頭啼<lb/>
　　　寄王彦舉<lb/>
<pb n="KR4h0143_WYG_271-41a"/>
　緑楊隂下玉騘嘶絲絡銀瓶帶酒携夢入南園聼夜雨<lb/>
　不知身在蔣陵西<lb/>
　　　　訪某附馬不遇題壁<lb/>
　青春附馬不還家公主傳宣坐賜茶十二碧闌春似海<lb/>
　隔窗閒殺碧桃花<lb/>
　　　　龍江夜泊<lb/>
　蔣山山頭秋月明龍江江上暮潮生行人又是金陵客<lb/>
　卧聴西風鼓角聲<lb/>
<pb n="KR4h0143_WYG_271-41b"/>
　　　　出蜀<lb/>
　白帝秋高木葉黄蜀中長是雨浪浪瞿塘水落漩渦小<lb/>
　一路青山到岳陽<lb/>
　　　王佐<lb/>
　　　　美人紅葉圖<lb/>
　謝家夫人詠柳絮黄陵女兒歌竹枝誰信長門秋色淡<lb/>
　西風黄葉斷腸詞<lb/>
御選明詩巻一百二<lb/>
</p>
<p>
</p>
  </div>
</body>
</text>
</TEI>
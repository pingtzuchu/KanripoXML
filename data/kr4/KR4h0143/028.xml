<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_028-1a"/>
　欽定四庫全書<lb/>
御選元詩卷二十八<lb/>
　　七言古詩四<lb/>
　　　虞集<lb/>
　　　　賦洛川老人九十<lb/>
　洛川老人年九十鬚眉如畫身玉立錦袍金帶方烏巾<lb/>
　手挽强弓無決拾八月平原秋氣高聞有狡獸依蓬蒿<lb/>
　清晨上馬薄暮返累騎毛血懸鞬櫜身是前朝將家子<lb/>
<pb n="KR4h0143_WYG_028-1b"/>
　生逢太平百無事都將英氣化高年何物小兒堪指使<lb/>
　太守上言朝有恩束帛養牛兼上尊洛川老人過百歲<lb/>
　擊壤為歌傳子孫<lb/>
　　　　張令鹿門圖<lb/>
　張侯襄陽人深知襄陽樂十年宦學懐襄陽故託豪縑<lb/>
　寫山郭老我不樂思蜀都人言嵩陽好隠居三十六峰<lb/>
　常對面水竹田廬還可圗欲往不能心懆懆忽見新圖<lb/>
　被山惱沙禽浦樹俱可人金澗石牀為誰好向來耆舊<lb/>
<pb n="KR4h0143_WYG_028-2a"/>
皆英雄駕言從之道焉從弄珠月冷識游女沈劒潭深<lb/>
知臥龍八月霜晴水清淺聞道扁舟足迴轉何時古寺<lb/>
傍檀溪幾處殘碑在江峴呼鷹臺高秋草多養魚池中<lb/>
蓮芡波蜀嵩未必不如此我今不游奈老何張侯張侯<lb/>
早結屋莫待史詹為君卜耍看隴上課兒耕好在魚梁<lb/>
白沙曲<lb/>
　　　子昂畫馬<lb/>
憶昔從公侍書殿天閑過目如飛電池邊儘有吮毫人<lb/>
<pb n="KR4h0143_WYG_028-2b"/>
神駿誰能誇獨擅公今騎鯨隘九州人間空復看驊騮<lb/>
惟應馭氣可相逐黄竹雪深千萬秋<lb/>
　　　家兄孟修父輸賦南還<lb/>
大兄五月來作客八年不見頭總白五人兄弟四人在<lb/>
每憶中郎淚沾臆我家蜀西忠孝門無田無宅惟書存<lb/>
兄雖筦庫實父蔭弟竊微禄承君恩文章不如仲氏好<lb/>
叔氏最少今亦老五郎十歲未知學嗟我何為長逺道<lb/>
諸兒讀書俱不多又不力耕知奈何憂來每得二三友<lb/>
<pb n="KR4h0143_WYG_028-3a"/>
看花把酒臨風哦蜀山嵯峨歸未得盤盤先壠臨川側<lb/>
碧梧翠竹手所移應與青松各千尺南風吹雪河始氷<lb/>
兄歸烏帽何睘睘明年乞身向天子共讀父書歌太平<lb/>
　　　子昂墨竹<lb/>
子昂畫竹不欲工腕指所至秋風生古來篆籀法已絶<lb/>
止有木葉雕蠶蟲黄金錯刀交屈鐵太陰作雨山石裂<lb/>
蛟龍起陸眞宰愁雲暗蒼梧泣湘血吳興之竹乃非竹<lb/>
吳興昔年靣如玉波濤浩蕩江海空落月年年照秋屋<lb/>
<pb n="KR4h0143_WYG_028-3b"/>
　　　商德符畫幽篁古木<lb/>
湘君宫在洞庭湖幽篁古木龍所都石壇雨長碧苔蘚<lb/>
水屋風動青珊瑚老人欹枕看螻蟻嫠婦停舟聽鷓鴣<lb/>
江南蜀道問來往商公商公今有無<lb/>
　　　爲達兼善御史題墨竹<lb/>
蜀道荒涼多古木篔簹千尺相因依少年慣見今白髮<lb/>
杜宇夜啼愁不歸老可嘗作陵州守古墨蛟龍多入手<lb/>
春雷每恐破壁去神鼎空令䕫魅走丹邱越人不到蜀<lb/>
<pb n="KR4h0143_WYG_028-4a"/>
脩葉何以能縱横内府人家爛漫寫使可見之心亦驚<lb/>
江南御史龍頭客暫别那能不相憶知君深識篆籀文<lb/>
故作寒泉溜崖石<lb/>
　　　畫鶴<lb/>
薛公少保昔畫鶴毛羽蕭條向寥廓通泉縣壁久微茫<lb/>
故物都非況城郭長鳴闊步貌閑暇解寫高情亦奇作<lb/>
田中芝草日應長石上松花晚猶落赤壁江深孤月小<lb/>
白雲野迥秋霄薄羣帝相從絳節朝八公許製黄金藥<lb/>
<pb n="KR4h0143_WYG_028-4b"/>
誤嬰塵網迹易迷移召中洲夢如昨借懸素壁憶眞侣<lb/>
忽有微風動林壑碧虛寥寥積雪高直過蕭臺絶棲泊<lb/>
　　　寫廬山圖上<lb/>
憶昔繫舟桑落洲洲前五老當船頭風吹雲氣迷谷起<lb/>
霜墮楓葉令人愁高人秪在第九疊太白一去三千秋<lb/>
石橋二客如有待裹茶試泉春巖幽<lb/>
　　　題旦景初僉司畫<lb/>
旦公山堂城東南畫圗古檜何毿毿城中無山有山癖<lb/>
<pb n="KR4h0143_WYG_028-5a"/>
直藉豪墨窮幽探旦公彈琴古檜下鬱鬱窗戸生晴嵐<lb/>
春雨時來鶴鳴谷秋聲夜作龍吟潭先皇晝坐羣玉府<lb/>
内使趣召飛雙驂畢宏韋偃出中祕營丘北苑開縢緘<lb/>
是時旦公主舒卷一二文士相交參旦公歸來坐成想<lb/>
亦頗拈筆爲楩楠伯熙奉詔每有作礧砢相並將無慚<lb/>
嗟余懐歸亦已久摩挲老目百不堪山中豈乏眞偃蹇<lb/>
可容白髮抽朝簪<lb/>
　　　題柯敬仲畫<hi>并序</hi>
<pb n="KR4h0143_WYG_028-5b"/>
　　予先世居隆州州治之後山石室翁守郡時隆爲<lb/>
　　陵州州事簡時來就吾家拾故紙背作茅蘭竹木<lb/>
　　之屬所得頗多吾幼時尚收得數紙今亦亡之丹<lb/>
　　丘生用文法作竹木而坡石過之近又以新意作<lb/>
　　墨花甚妙從子恱有眉山學官之行丘爲作此予<lb/>
　　愛而賦之<lb/>
昔者老可守陵州守居北山吾故丘太守時來看山雨<lb/>
每畫紙背成滄洲老蒲松煙色過重揮霍陰崖交劒矛<lb/>
<pb n="KR4h0143_WYG_028-6a"/>
百年離亂亡故物敝篋江南誰復收新圖篔簹枝葉脩<lb/>
使我不樂思昔侯碧雞祠前杜鵑叫玉女井上叢篁幽<lb/>
棠梨樹高青子落碧花翠蔓縈牽牛揚雄無家不歸老<lb/>
蠨蛸蟋蟀寒相求丹丘先生東海客何以見我空山秋<lb/>
蕭條破墨作清潤殘質刊落精英留陂陁重複分細草<lb/>
山石縈紆生亂流眉山學官莫厭冷言歸故鄉非逺遊<lb/>
石田茅屋儻可得萬里欲上東吳舟百花潭深濯新錦<lb/>
持報以比珊瑚鈎<lb/>
<pb n="KR4h0143_WYG_028-6b"/>
　　　敬仲畫扇<lb/>
松根茯苓如石髓服食令人壽千歲子欲求之觀此圖<lb/>
老身偃蹇枝扶疎長鑱篝火新雨霽羽人丹丘期不至<lb/>
却翦蒼筤崖石間吹作龍吟秋滿山<lb/>
　　　題簡生畫澗松<lb/>
簡生與我皆蜀人留滯東南凡幾春每拂齊紈作山水<lb/>
使我感慨懐峨岷如此長身兩松樹滿谷悲風散陰霧<lb/>
雌雄如劒變爲龍鱗鬣齊成擘崖去祕閣嘗觀韋偃圖<lb/>
<pb n="KR4h0143_WYG_028-7a"/>
蒼潤雄深世所無黙識形神岀模畫把筆莽蒼増嗟吁<lb/>
玉堂寳書本同館官府旣分難復見摩挲新墨慰衰朽<lb/>
鬢雪飄蕭數開卷昔我樵牧青城山坐起政在雙樹間<lb/>
當時簡生若相見應并寫此聽潺湲劉郎集賢好賔客<lb/>
好著幽窗對晴碧凌靈爲我哦七言有鶴飛來破秋色<lb/>
　　　題柯博士畫<lb/>
磯頭風急潮水長蒹葭蒼蒼繫魚榜青山一髪是江南<lb/>
白頭不歸神獨往幽篁繞屋茅覆檐木葉脫落秋滿簾<lb/>
<pb n="KR4h0143_WYG_028-7b"/>
買魚沽酒待明月定是黄州蘇子瞻子瞻文章世希有<lb/>
謫向江波動星斗夜投斷岸發清嘯棲鶻驚飛怒蛟吼<lb/>
圖中風景偶相似欣然揮灑春雲開子瞻應是念鄉里<lb/>
還化江東孤鶴來<lb/>
　　　題灤陽胡氏雪溪巻<hi>并序</hi>
　　去年予與侍御史馬公同被召出居庸未盡東折<lb/>
　　入馬家甕望縉山度龍門百折之水登色澤嶺過<lb/>
　　黑谷至于沙嶺乃還道中奇峰秀石雜以嘉木香<lb/>
<pb n="KR4h0143_WYG_028-8a"/>
　　草輦道行其中予二人按轡徐行相謂頗似越中<lb/>
　　但非扁舟耳適雨過流潦如奔泉則亦不甚相逺<lb/>
　　郭熙畫記言畫山水數百里間必有精神聚處乃<lb/>
　　足記散地不足書此曲折有可觀恨不令郭生見<lb/>
　　之灤陽胡太祝乃以雪溪自號豈所見與予二人<lb/>
　　同乎然灤水未秋冰已堅尋常已不可舟况雪時<lb/>
　　耶當具溪意云爾因爲賦詩云<lb/>
積雪平沙陰山道射虎殘年不知老豈識船如天上坐<lb/>
<pb n="KR4h0143_WYG_028-8b"/>
翠竹爲帷樹爲葆昔乞鏡湖苦不早白髮如絲照清潦<lb/>
他年此地若相逢應著漁蓑脫貂帽<lb/>
　　　題楊友直檢校所藏李營丘枯木圗<lb/>
老龍出海蒼髥鬚營丘枯木天下無回枝屈鐵墮崖雪<lb/>
澗底應拾青珊瑚明堂清廟耍梁棟朔風吹沙澤腹凍<lb/>
老身不用歎遲暮按圗來求萬鈞重<lb/>
　　　酬蕭侯送蒲萄<lb/>
蕭侯昔致蒲萄苖山童不灌三日焦宛西上品復親致<lb/>
<pb n="KR4h0143_WYG_028-9a"/>
手種窗南自澆水一月當生一尺長移向江頭薜荔牆<lb/>
秋深雨足馬乳重舉囊石壓青霞漿是時蕭侯當走馬<lb/>
來訪衰翁茅屋下酒酣舞劒傾一樽不信金盤露如瀉<lb/>
　　　題衮塵騮圖<lb/>
驊騮食粟石每既立仗歸來汗如洗脫羈展轉聊自恣<lb/>
落花塵土隨身起君不見春雷起蟄龍欠伸霧擁雲蒸<lb/>
九河水<lb/>
　　　題畫<lb/>
<pb n="KR4h0143_WYG_028-9b"/>
連昌宫裏古牆隂積雨過春黄竹深老樹無枝交屈鐵<lb/>
立石有書名錯金吮毫池上寫幽鳥承恩春日風光好<lb/>
當時執㦸今白頭却對蕭森倚秋昊<lb/>
　　　劉忠肅公之四世孫中書舍人諱震孫之曽孫<lb/>
　　　益之題其居曰雲松巢予家與劉氏累世之契<lb/>
　　　故爲書忠肅公文集之首詩三篇并賦此與之<lb/>
丞相昔游泰山頂天風浩浩春晝永玉檢微茫不可求<lb/>
但覺靈霞熟丹鼎白日人間如水流前代衣冠成古邱<lb/>
<pb n="KR4h0143_WYG_028-10a"/>
悠悠憂患何足計直道千年横素秋徂徠之松數千尺<lb/>
東連海上暮煙碧中書偉人如玉立每向南風望東北<lb/>
濁世公子何翩翩却憶匡廬還謫仙芙蓉出水耀初日<lb/>
五色光新天爲妍我今僑居廬阜側西視峩眉歸未得<lb/>
豈無雲錦晚相娯月落終懐雪山白森森喬木魯東家<lb/>
河間禮樂更光華勿忘先世舊遊處吾秣爾馬膏其車<lb/>
　　　題馬竹所畫<lb/>
霜清木落江海空一棹歸來何處翁雙松千歲如鐵石<lb/>
<pb n="KR4h0143_WYG_028-10b"/>
爲爾回薄旋天風憶昔神龍劒所化夕卧滄波弄明月<lb/>
望中冉冉雲氣生直接銀河上瓊闕<lb/>
　　　霍元鎮規模董北苑米南宫父子寫山水雲物<lb/>
　　　殊有標致見示春江捕魚圗遂賦此<lb/>
春江聚網萬魚急漁人相讙魚相泣負薪深山何處樵<lb/>
利害相乘不相及海鷗冥𠖇秋影微黄葉江南一棹歸<lb/>
人間得失兩無迹不廢山水含清暉<lb/>
　　　同開先南楚悅禪師觀息齋畫竹巻於崇仁普<lb/>
<pb n="KR4h0143_WYG_028-11a"/>
　　　安寺煜公之禪室蓋煜之師一初本公所藏也<lb/>
　　　因記延祐甲寅息齋奉詔寫嘉熙殿壁南楚與<lb/>
　　　之同寓慶壽寺時予同爲太常博士俯仰之間<lb/>
　　　已爲陳迹乃題其後云<lb/>
嘉熙殿裏春日長集賢奉詔寫蒼筤邇來二十有五載<lb/>
飄零殘墨到江鄉匡廬高人昔同住每見揮毫鳳鸞翥<lb/>
木枯石爛是何年脩竹森森長春雨<lb/>
　　　題村田樂圖<lb/>
<pb n="KR4h0143_WYG_028-11b"/>
尺素自是高唐物瑩如秋水宜設色何人畫此畎畝間<lb/>
二三老人若相識茅屋蕭條古樹下農務未殷牛在野<lb/>
或憐鸜鵒脫籠縶或弄獼猴笑眞假老翁政自如兒嬉<lb/>
高髻襁負相扶持古時枌社祀田祖移饌高亭隨所宜<lb/>
抱甕初來未貯酒亦有生鵞宛延首村優競攜樂具至<lb/>
犬怪雞驚兒拍手拄杖出門欣見賔雜華滿庭生好春<lb/>
歲時無事得如此擊壤何必非堯民騎驢過橋殊矍鑠<lb/>
攜具荒陂來赴約定知張果千歲人游戲人間共杯酌<lb/>
<pb n="KR4h0143_WYG_028-12a"/>
　　　栁塘野鴨<lb/>
江南水退秋光淺風栁參差萬絲捲鴛鴦在梁鳧在渚<lb/>
蕩蕩扁舟去家逺千艘轉海古長策白粲連江動秋色<lb/>
斷蒲折葦野水闊爛爛明星且將弋翠盤擎露夜深寒<lb/>
玉色亭亭落月殘太液池頭黄鵠下夢中曽見畫中看<lb/>
　　　江貫道江山平逺圖<lb/>
江參去世二百年翰墨零落多無傳人間幾人寫山水<lb/>
誰能意在揮毫前昨見石林舊家物春雷疊嶂初破墨<lb/>
<pb n="KR4h0143_WYG_028-12b"/>
我和葉詩頗豪放三者相望都突兀險危易好平逺難<lb/>
如此千里數尺間高雲舒巻非散地麗日照耀皆名山<lb/>
我持羙脯酒一斗墨汁盈盤可濡首江生精神作此山<lb/>
向山呼生當至否高秋銀漢天無雲帷中冷然來夜分<lb/>
黄茅嶺頭華蓋頂畫我獨訪浮邱君<lb/>
　　　爲汪華玉題所藏長江萬鴉圖<lb/>
雲巢幽人愛江渚抽思揮毫寫横素波瀾不驚潦水盡<lb/>
秋氣晶明絕煙霧征帆去棹不相襲岸曲洲旋總堪賦<lb/>
<pb n="KR4h0143_WYG_028-13a"/>
孤村城市僅如蟻百丈牽江直如縷蕭蕭木葉洞庭波<lb/>
歷歷晴川漢陽樹蒹葭宿鴈天欲霜叢葦寒鴉日云暮<lb/>
就中樓觀何王宫想見華年貯歌舞丹青倒景駭靈怪<lb/>
粉黛含情怨幽阻青春遊子憺忘歸白日冷風帳中語<lb/>
人間遺跡何足留最惜精思墮塵土郭熙平逺無散地<lb/>
小米蒼茫託天趣銛鋒鋩㦸不破墨刻畫晶熒昔誰苦<lb/>
渤海細書藝文草精絶戈波絶回互南唐後主萬鴉圖<lb/>
㸃㸃晨光動毛羽昔年曽見今目昬雖復逢之亦難覩<lb/>
<pb n="KR4h0143_WYG_028-13b"/>
汪侯此卷出故家相示摩挲極愁予香奩犀軸見者稀<lb/>
謾録餘情示來者<lb/>
　　　題漁村圖<lb/>
黄葉江南何處村漁翁三兩坐槐根隔溪相就一煙棹<lb/>
老嫗具炊雙瓦盆霜前漁官未竭澤蟹中抱黄鯉肪白<lb/>
已烹甘瓠當晨餐更擷寒蔬共萑席垂竿何人無意來<lb/>
晚風落葉何毰毸了無得失動微念況有興亡生逺哀<lb/>
憶昔采芝有園綺猶被留侯廹之起莫將名姓落人間<lb/>
<pb n="KR4h0143_WYG_028-14a"/>
隨此横圖卷秋水<lb/>
　　　送吕教授還臨川<hi>并序</hi>
　　古者仕不出其國五十里百里而已入仕王朝才<lb/>
　　千里而近無父兄妻子墳墓屋宅之别而有祿食<lb/>
　　之羡車服之華焉豈不便適人情乎哉今國家奄<lb/>
　　有宇宙仕者視南交朔易若東西家然則彼出入<lb/>
　　馳驅不越乎州閭黨術之間者不亦隘乎吕君仲<lb/>
　　謙世居臨川之南山木鬱茂田毛易長仰事其親<lb/>
<pb n="KR4h0143_WYG_028-14b"/>
　　俯育其妻子何嘗有意于逺遊哉一旦用薦書得<lb/>
　　爲遼東學官隨牒以行且萬里冬裘不足以禦寒<lb/>
　　蔬腸不勝其恒肉雖志氣不變然情能無少違乎<lb/>
　　僕願留之館中而不可歸其宜也故作詩以送之<lb/>
黄金作臺留好客好客不留秋月白東風吹雪滿衣襟<lb/>
却賦長歌送行客遼東之山醫巫閭六月五月雪不除<lb/>
昨朝遣使降香去五尺冰上行飛車知君江上慣舟楫<lb/>
快馬如龍亦徒設束取來時一卷書還向江波對明月<lb/>
<pb n="KR4h0143_WYG_028-15a"/>
我本蜀人隨水來結屋與子相鄰隈白髮京塵不歸去<lb/>
臨風相送興悠哉<lb/>
　　　城南春曉圖<lb/>
天台先生有山癖卧起無山朝不食幾年騎馬聽朝雞<lb/>
磊磈諸峰拄胸臆陳生受意不受辭竟拈秃筆爲掃之<lb/>
既安樓觀對竒石復著梁棧横清漪游吾舊游釣吾釣<lb/>
隔林彷彿聞幽鳥瓊臺何處無桃花此是城南暮春曉<lb/>
夜來天子傳詔呼先生直上鑾坡趨盤盤迴復一萬里<lb/>
<pb n="KR4h0143_WYG_028-15b"/>
無限好山并好水如從島上見陳生盡寫歸來畫堂裏<lb/>
　　　金馬圖<hi>人負金馬睡於馬上</hi>
賈胡自騎千金馬解囊小憩荒城下平原無樹起秋風<lb/>
夢到陰山雪横野太平疆宇大無外外戸連城無閉夜<lb/>
不然安有獨行人懐寳安眠如畫者<lb/>
　　　送戴眞人歸越<lb/>
戴先生日飲五斗醉不得再飲一石不肯眠昨從桃源<lb/>
來兩袖攜風煙長安道上小兒女拍手攔道呼神仙馬<lb/>
<pb n="KR4h0143_WYG_028-16a"/>
如游龍花如雨蹴踏春秋作朝暮東方不作窗間戲上<lb/>
帝還令海邊去海邊玉虹夜不收貝宫珠闕皆蛟虯芝<lb/>
田玉樹久相待天上老仙那肯留戴先生鑑湖之水三<lb/>
千丈不可以鑑可以釀明朝亦脫錦袍去與汝酣歌釣<lb/>
船上<lb/>
　　楊載<lb/>
　　　次韻虞彦高游陽明洞<lb/>
憶昔神禹奠九州兹山㑹計功始休諸侯玉帛渺何許<lb/>
<pb n="KR4h0143_WYG_028-16b"/>
但見萬水從東流衣冠永閉陽明洞夜聞鬼哭巖之幽<lb/>
珠宫貝闕號龍瑞天造地設非人謀槎牙怪樹凍不死<lb/>
化作千丈蒼玉虬丹洞呀然仙掌裂翠峰巧矣蛾眉脩<lb/>
梅梁飛去鐵鎻斷往往雷雨生靈湫軒轅緱神極祕怪<lb/>
海上笙鶴時相投平生閉門讀史記子乃探穴先吾遊<lb/>
明當挾子期汗漫題詩更在最上頭不妨山水樂吾樂<lb/>
豈有飢溺憂民憂故家喬木尚可求有子有孫百世留<lb/>
卧横玉簫泛歸舟吹散萬斛江南愁<lb/>
<pb n="KR4h0143_WYG_028-17a"/>
　　　李伯時畫浴馬圖<lb/>
古稱難畫莫如馬近朝惟數李伯時不至天閑觀帝服<lb/>
如此骨相何由知頭類渴烏尖插耳竟渡流沙輕萬里<lb/>
圉人牽浴恒凛然復恐化龍奔入水貧居里巷無馬騎<lb/>
徒步出入多傷悲大脛薄蹄何足願退立道旁塵滿面<lb/>
　　　題王起宗畫松巖圖<lb/>
雲起重巖鬱凌亂長松落落樹直榦若人於此結茅屋<lb/>
爽氣飄然拂霄漢艤舟之子何逍遥從者傴僂攜一瓢<lb/>
<pb n="KR4h0143_WYG_028-17b"/>
山中無日不閑暇跋涉相顧凌風飇始知王宰用意高<lb/>
使人觀圖鄙吝消世間未必有此景塗抹變幻憑秋毫<lb/>
丹青遊戲固足樂收絶視聽搜冥莫向來爲政殊不惡<lb/>
乃爾胸中有邱壑<lb/>
　　　題華岳江城圖<lb/>
華岳能詩世有名學畫丹青亦豪放此圖似寫安慶城<lb/>
雉堞樓臺儼相向北風將至江靣黒千艘萬艘爭避匿<lb/>
滄溟涌溢水倒流南嶽動揺天柱側蛟龍戲落秋潭底<lb/>
<pb n="KR4h0143_WYG_028-18a"/>
素練平鋪八千里時清好作釣魚翁閒弄輕舟煙霧裏<lb/>
　　　題秋雨長吟圖<lb/>
雨暗秋天黑如墨窮居茅屋出不得終日長吟復短吟<lb/>
吟罷令人轉悽惻飢猿抱樹屈雙肘病鶴拖泥垂兩翼<lb/>
何當策杖過溪頭要看南山新翠色<lb/>
　　　竹樹圖<lb/>
荆棘䝉籠迷竹樹亂堆古石蒼苔䕶縱獵青郊懐舊路<lb/>
躍馬重岡追狡兔箭翎落地無尋處<lb/>
<pb n="KR4h0143_WYG_028-18b"/>
　　　題温日觀蒲萄<lb/>
老禪嗜酒醉不醒强坐虛櫩寫清影興來擲筆意茫然<lb/>
落葉滿庭秋月冷醉中捉筆兩眼花倚檐架子欹復斜<lb/>
翠藤盤屈那可辨但見滿紙生龍蛇<lb/>
　　范梈<lb/>
　　　送菊<lb/>
卧病高秋留海浦明日重陽更風雨杜門不出長蒼苔<lb/>
令我天涯心獨苦籬角黄花親手栽近節如何獨未開<lb/>
<pb n="KR4h0143_WYG_028-19a"/>
含芳閟采亮有以使君昨暮徵詩來凌晨試遣霜根送<lb/>
畚土雖微甚珍重極知無意競秋光往作横窗歲寒供<lb/>
憶我初客天子都西垣植此常千株結花年年應吹帽<lb/>
始信南邦事盡殊願得封培自今日何問朱厓萬家室<lb/>
秋香端不負乾坤但嗔簫管亂儔匹歸去來兮雖得歸<lb/>
念歸政自莫輕違他日采英林下酌誰向清霜望翠微<lb/>
　　　擣練圖<lb/>
深宫佳人白日長夜感蟋蟀鳴中房起視河漢心回皇<lb/>
<pb n="KR4h0143_WYG_028-19b"/>
雲鬢籠鬆分作行清水如天收素練翠娥帶月杵𤣥霜<lb/>
轆轤無繩金井悄邊頭不見梧桐黄裁縫熨帖坐在牀<lb/>
載元載黄公子裳製成不逺煩寄將但見寒暑彫三光<lb/>
身體甚適平時康君不見古來邊庭士雪壓關河征戰<lb/>
多拆盡衣裘淚如水<lb/>
　　　題李白郎官湖<lb/>
當時郎官奉使出咸京仙人千里來相迎畫船吹笛弄<lb/>
緑水何意芳洲遺舊名唐祠蕪没知何代惟有東流水<lb/>
<pb n="KR4h0143_WYG_028-20a"/>
長在黎侯獨起梁棟之彷彿雲中昔軒蓋南飛越鳥北<lb/>
飛鴻今古悠悠去住同富貴何如一杯酒愁來無地酹<lb/>
西風大别山高㡬千尺隔城正與祠相值青猿夜抱月<lb/>
光啼挂在東湖之石壁黎侯本在斗南家枕戈猶自憶<lb/>
煙霞祇擬將身報天子不負胸中書五車昨者相逢玉<lb/>
闕下别來幾日秋瀟灑黄葉當頭亂打人門前繫著青<lb/>
驄馬君今歸去釣晴湖我亦明年辭帝都若過湖邊定<lb/>
相見爲問仙人安穏無<lb/>
<pb n="KR4h0143_WYG_028-20b"/>
　　　王氏能逺樓<lb/>
游莫羡天池鵬歸莫問遼東鶴人生萬事須自爲跬步<lb/>
江山即寥廓請君得酒勿少留爲我痛酌王家能逺之<lb/>
高樓醉捧勾吳匣中劒斫斷千秋萬古愁滄溟朝旭射<lb/>
燕甸桑枝正搭虛窗靣崑崙池上碧桃花舞盡東風千<lb/>
萬片千萬片落誰家願傾海水溢流霞寄謝尊前望鄉<lb/>
客底須惆悵惜天涯<lb/>
　　　題皮野逸亭<lb/>
<pb n="KR4h0143_WYG_028-21a"/>
方丈新亭隠叢篠下有長風蔭清沼林間白日漏游絲<lb/>
空外青煙送飛鳥人生百歲今半之更百千歲將奚爲<lb/>
麻姑自是好風骨按行蓬島歸何時<lb/>
　　　張明德經歷松石圖<lb/>
張君畫手天下奇往者京城曽見之濟南參議最博雅<lb/>
每爲送酒題長詩深山大澤生喬松緘封寄我章江湄<lb/>
問君安得致此本吏牘政類麒麟羈又費臨川百日假<lb/>
不爾能事何能施澗阿無人白石爛飛泉但見下漣漪<lb/>
<pb n="KR4h0143_WYG_028-21b"/>
老夫對此神慘惻況近歲寒霜霰垂高齋展玩意未已<lb/>
便欲共赴青雲期搔首絃歌白駒操悠悠四海將誰知<lb/>
　　　懐舊遊贈别杜君還益津<lb/>
往與羽人曽結滄洲期醉騎鯨魚躍天池北走幽都摩<lb/>
碣石所歷至今皆見之澤國波光秋瀲灎津亭月色曉<lb/>
參差山夾疎鐘和雪度樓棲斷角引霜吹蘭園坐送流<lb/>
鶯亂華觀行聞住鶴悲别來㡬度斜陽裏平曲風煙勞<lb/>
夢思安得狂心化爲浪去隨流水到天涯偶向燕城逢<lb/>
<pb n="KR4h0143_WYG_028-22a"/>
杜子爲我立馬歡相持自言家在碣石西石西易水清<lb/>
淪漪易州風帆日日至佳人何事重來遲重來易遲去<lb/>
易逺便欲從君川路返歲年冉冉思無限詩成鴈過雲<lb/>
濤晩<lb/>
　　　贈李山人<lb/>
平生慕事華蓋君四海孤踪隨白雲峨眉山人住旴水<lb/>
駐馬重逢帝城裏别來相問意悠悠北走南飛又幾秋<lb/>
昔向貴溪尋講鼓又從薊郡攬征裘展圖示我青山屋<lb/>
<pb n="KR4h0143_WYG_028-22b"/>
山在旴城小江曲東風日日蕩人歸明發行歌載黄鵠<lb/>
憶昔上帝敕游華子岡中道勒回俗駕賔炎方是行儻<lb/>
或如私願華子岡頭定相見麻姑應解索題詩碧桃花<lb/>
發報人知<lb/>
　　　奉酬段御史登岳陽樓之作時分理盗賊至海<lb/>
　　　康<lb/>
誰能手鋪湘水平剗却君山看洞庭昔人已騎黄鶴去<lb/>
樓前亂芷春蘭青豈知繡衣後千載逺違鳳闕來江城<lb/>
<pb n="KR4h0143_WYG_028-23a"/>
憑高弔古落日紫領客置酒開雲屏酒酣㸃筆賦新句<lb/>
薄海傳誦令人驚憶我初遊白玉京與君聯步趨承明<lb/>
手宣皇猷敷帝績濟濟學士如登瀛一行竟墮萬里外<lb/>
回首滄浪思濯纓守官區區事無補惟有白髪欺人生<lb/>
牂牱水外萬竹底四時鳥語煙邊鳴忽忽此地復相見<lb/>
恍如幽夢求仙靈中宵秣馬不遑暇君又北郷余南征<lb/>
如兹後㑹復何日念之使我雙涕零宫中聖人總四溟<lb/>
所過海岳須澄清鐵冠峩峩望天下青霄快展皆脩程<lb/>
<pb n="KR4h0143_WYG_028-23b"/>
由來豺虎伏仁獸況有鷹隼當秋横明夜相思隔雲島<lb/>
月落高臺聞笛聲<lb/>
　　　奉寄翰林鄧侍講<lb/>
曩曽持節江之東騎驢再上蓬萊宫蓬萊仙人歌白鶴<lb/>
聲落五湖煙雨中世間爵祿不易致何獨去就如飄風<lb/>
朝廷禮樂須制作六經隠義資發䝉論思廟堂集耆碩<lb/>
啟沃寧讓前諸公閉門讀書古都市四輩冠蓋方隆隆<lb/>
我生生長在窮谷那有文字爭人雄謬䝉引譽百僚上<lb/>
<pb n="KR4h0143_WYG_028-24a"/>
負祿府署慚無功一别十年還又五昔年少壯今成翁<lb/>
誰知復客七閩下隔二千里來詩筒羸軀頓醒瘴厲惡<lb/>
賴以慰此心忡忡粤王城南浪自白粤王城西花正紅<lb/>
　　　贈别張清夫還吳<lb/>
新雨不作泥鈎輈樹上啼征夫懐逺路家在太湖西别<lb/>
家今幾度楊栁江邊樹念郷車輪下漸是中年路萬事<lb/>
中年尚可期人生且莫長别離長别離向何方九江落<lb/>
花清浦香王雎斑斑鳧乳黄南望不見三高堂奈何游<lb/>
<pb n="KR4h0143_WYG_028-24b"/>
子思故郷我家諸公濟時早功成身退合天道當時未<lb/>
必知者賢挽不迴之臥煙島後來閱盡虧成事始識從<lb/>
之去時好我不能赤手縳虹霓又不能委身同草木生<lb/>
逢堯舜世肯受泥塗辱昨者誤奮龍門雷蝘蜓嘲之自<lb/>
云足憂來舉觴酹白日唯有皇天照空谷張公子吳江<lb/>
生我有千載意不羡身後名爲君寫作贈行曲曲中鏗<lb/>
戞難爲情君行不聽我意平明日買船棹秋聲亦欲東<lb/>
下窺蓬瀛飄然此去白玉京須卿禹穴來相迎相迎未<lb/>
<pb n="KR4h0143_WYG_028-25a"/>
見須相待客行雖遲心未改<lb/>
　　掲傒斯<lb/>
　　　夏五月武昌舟中觸目<lb/>
兩髥背立鳴雙櫓短蓑開合滄江雨青山如龍入雲去<lb/>
白髮何人並沙語船頭放歌船尾和篷上雨鳴篷下坐<lb/>
推篷不省是何鄉但見雙雙白鷗過<lb/>
　　　送黄五舅得武陵校官還辰州寓居省侍<lb/>
寧上山頭種禾黍莫向他鄉作羇旅山田得雨尚有年<lb/>
<pb n="KR4h0143_WYG_028-25b"/>
他鄉顦顇何人憐一身千里家何在全家更在沅湘外<lb/>
獨樹雞鳴楓葉飛荒村鴈没蘆花碎親在窮邊望子還<lb/>
子在長途衣復單居無寸田出無僕明年作官當食禄<lb/>
　　　雨述<lb/>
冬來一晴四十日三日南風當有雪不知閩嶺今何如<lb/>
念我故人書斷絶劒南判官心所親甌寧大夫政有神<lb/>
腐儒多事浪憂喜安得貽書兩故人<lb/>
　　　長風沙夜泊<lb/>
<pb n="KR4h0143_WYG_028-26a"/>
長風沙風沙不斷行人嗟行人嗟奈君何南風正高北<lb/>
風起大船初灣小船喜移船更近大船頭不獨風沙夜<lb/>
可憂但祝行人好心事長江何處是安流茅屋參差數<lb/>
株栁時平尚置官軍守青裙老嫗詫鮮魚白髮殘兵賣<lb/>
私酒魚賤可買酒可沽他人心事知何如<lb/>
　　　祖生詩<lb/>
浦城孝子身姓祖自憐性命如糞土生纔五歲遭亂離<lb/>
有母更被官軍虜零丁二十八春秋母縱得生何處求<lb/>
<pb n="KR4h0143_WYG_028-26b"/>
天地茫茫明月恨江山漠漠白雲愁忽得母書驚母在<lb/>
看書未盡淚先流書云流落河南縣河南蹋遍無由見<lb/>
唐州境上忽相逢白髮蕭蕭霜滿靣誰知喜極情轉悲<lb/>
傍人更問初别時十生萬死到今日始爲母子東南歸<lb/>
東南迢迢閩山路入門猶記階前樹居人傳說盡相看<lb/>
雞黍提攜竟朝暮祖生母子真可憐少壯離别老大還<lb/>
同時郷井被兵者幾人骨肉能生全願生母子長壽考<lb/>
四海昇平永相保<lb/>
<pb n="KR4h0143_WYG_028-27a"/>
　　　小孤山次韻<lb/>
小孤山前一迴盼蒼然始識孤山靣隔江疊嶂開翠屛<lb/>
絶壁浮雲飄素練憶昔初䝉翰林聘艤棹探奇不知倦<lb/>
捫蘿陟級至絶頂目極神開氣爲變大江東匯彭蠡來<lb/>
晝夜奔騰入海甸笳鼓遥聞日月動帆檣忽度乾坤轉<lb/>
舟人不識造物奇但趣急趂南風便蚤悟微官七載縳<lb/>
底用區區厭貧賤深窗冷壁守編摩何異揚雄困雕篆<lb/>
重來勝地歲云暮短景催人疾於箭天昬一火明山半<lb/>
<pb n="KR4h0143_WYG_028-27b"/>
石底猶疑有雷電彭郎磯下寒浪湧坐客正說龍君傳<lb/>
人生可喜還可憐世事堪違不堪戀明朝匡廬復入眼<lb/>
雖有此境何由羡武城先生獨好事名山每恨游難遍<lb/>
豐城客子無一錢但當作詩乞如願<lb/>
　　　白楊河看月<lb/>
白楊河上看明月昔人曽見今人别茅屋數家河上村<lb/>
化作三山白銀闕波平風靜棹歌來萬頃沖融鏡靣開<lb/>
今夜江南憶遊子空瞻雲漢上昭回茫茫萬里燕齊路<lb/>
<pb n="KR4h0143_WYG_028-28a"/>
北斗從横泰階曙黄河東逝月西流明日南風過洪去<lb/>
　　　畫鷹<lb/>
文梁五色絛秋高意氣豪怒張兩目直霄漢豈與短翮<lb/>
翔蓬蒿妖狐晝作猛虎嗥騶虞并與神麟逃嗟爾飽食<lb/>
心空勞<lb/>
　　　寄題傅尊師兄弟所作寧壽道院<lb/>
鍾榮之山千萬峰琵琶麈湖相疊重兩翁入谷起臺殿<lb/>
半夜空山聞鼓鐘猛虎如逢澗邊石飛龍却是雲間松<lb/>
<pb n="KR4h0143_WYG_028-28b"/>
黄庭書罷人難見鴻寳披殘手自封度壑采芝隨鹿迹<lb/>
登厓望日躡雲蹤已知塵世惟堪笑不是神人定少逢<lb/>
辟糓有方桃更羙圍碁無地橘相容但餘一念封人祝<lb/>
未與人間萬事慵<lb/>
　　　題曹將軍下槽馬圖<hi>應制</hi>
曹霸畫馬真是馬宛頸相摩槽櫪下卓犖權奇果如此<lb/>
豈有世上無知者朱絲不是凡馬韁天閑十二皆龍驤<lb/>
曾從天子平四方畫圖彷彿餘驪黄華山之陽春草長<lb/>
<pb n="KR4h0143_WYG_028-29a"/>
　　　番陽蕭性淵攜其祖將領所愛唐琴號霜鐘者<lb/>
　　　還自和林求詩六月三日五門宣赦後作<lb/>
嵩州昔有蕭將軍讀書學劒天下聞南隨龍馬渡江去<lb/>
尚有孤琴傳子孫孤琴云是唐人斲昔日軍中自行樂<lb/>
至今猶存殺伐聲一鼓哀風振寥廓將軍之孫才且良<lb/>
文能作賦武蹶張秦皇城下飲白馬祁連山中射白狼<lb/>
時平好文不好武抱琴却歎儒衣悞昭王臺上看青春<lb/>
彭郎磯頭夢歸路日長史館幽且閑正冠拂琴爲我彈<lb/>
<pb n="KR4h0143_WYG_028-29b"/>
京城六月日如火霜鐘半夜鳴空山南風自有虞廷操<lb/>
可惜同心不同調捐琴決眼望青天今日天門有新詔<lb/>
　　　登祝融峰贈星上人<lb/>
洞庭南桂嶺北衡山連延瀟湘黑中有祝融如髻鬟嵯<lb/>
峨七十二峰間祝融不自知千山萬山如迴環迴環靣<lb/>
靣芙蓉裏儼如天仙朝紫皇千官百辟遥相望半夜每<lb/>
瞻東海日六月常飛滿樹霜龍拏鳳攫熊虎擲雲生霧<lb/>
滅何時極我來正值太平時況有山僧似疇昔憑高一<lb/>
<pb n="KR4h0143_WYG_028-30a"/>
覽四海空草間培塿安足雄盤盤羅漢臺翕翕炎帝宫<lb/>
復恐九天上視我如井中朔風日夜相騰蹙谷老崖堅<lb/>
松柏禿古來鐵瓦盡飄揚山上至今猶板屋山僧勸我<lb/>
歌我歌徒自傷天下五岳嵩中央此山與我俱南疆我<lb/>
今三十始一見北望中原天更長<lb/>
　　　望葛市有懐故人盧子儀以附他舟不得上岸<lb/>
　　　相見予往赴主一書院時盧實送予至長沙今<lb/>
　　　經其里不一造門能無憾乎至樊口作<lb/>
<pb n="KR4h0143_WYG_028-30b"/>
順流無風江更急歲暮歸人浩難縶所思只隔江上村<lb/>
亂樹參差不容入憶昨扁舟溯雲夢觸熱千里能相送<lb/>
我來悵望竟空還一樽知是何年共樊山蒼蒼赤壁暮<lb/>
武昌對岸黄州路連聲大笑櫓如飛回頭獨送孤雲去<lb/>
　　　題邢先輩西壁山水圖<lb/>
邢家蒼蒼西屋壁萬壑千峰動寒色大江忽轉天地迴<lb/>
浮雲孤飛日月白參差樓觀照林紅松檜凄迷起朔風<lb/>
崑崙蓬萊不可到赤城白帝遥相通賤子平生尚奇偉<lb/>
<pb n="KR4h0143_WYG_028-31a"/>
南極衡湘北幽冀復從大駕卜灤京始接邢君多意氣<lb/>
君昔扈從戎馬間少壯不知行路難月明飲馬長城窟<lb/>
雪深射虎祁連山萬里歸來太平日坐我江山百憂失<lb/>
平明萬騎出天門又駕官車就行役<lb/>
　　　廬山連尊師求眞陽詩久諾而未作也一夕夢<lb/>
　　　中得之因書以贈<lb/>
稽天之浸不可滅焦石之烈不可絶香爐峰頭按羽節<lb/>
滿山桃花滿湖月<lb/>
<pb n="KR4h0143_WYG_028-31b"/>
　　　大信晚泊呈舟中諸公<lb/>
千家楊栁江當門東梁西梁兩岸蹲連檣大艦集日昬<lb/>
摐金伐鼓海上聞小江更出采石後前人立功後人守<lb/>
大信花采石酒陌上相逢莫回首<lb/>
　　　夢題墨梅<lb/>
霜空冥冥江水暮江上梅花千萬樹無端折得一枝歸<lb/>
一雙蝴蝶相隨飛<lb/>
　　黄溍<lb/>
<pb n="KR4h0143_WYG_028-32a"/>
　　　金華山贈同游者三十韻<lb/>
杖藜初出城西門萬株紅葉如雲屯芙蓉峰前問行路<lb/>
宛宛一線隨潺湲水聲漸逺山漸近弱蘿纎葛手所捫<lb/>
須臾横側變峰嶺高岸忽復爲平原細泉瀏瀏竹竿直<lb/>
石樹駢立疑同根剥金敗碧逢廢刹猶以第一名其軒<lb/>
天明獨去弔遺跡玉女委蛻空邱墦樓居西起望明滅<lb/>
石扉呀若山之樊罅幽穴險徑沮洳膝行匍匐不得奔<lb/>
剨觀崖广架寥泬雙龍遶霤蟠蜿蜿紛綸怪狀滿巖腹<lb/>
<pb n="KR4h0143_WYG_028-32b"/>
熊虎踞伏鸞鳳鶱其餘瑣細無不有形求象索難具言<lb/>
前趨林麓却下縋俯矚九地窮涯垠青枝翠羽不復辨<lb/>
但聽風水聲喧喧高燒松炬度其背珠箔忽隨華燈繁<lb/>
聳身上出指絶頂碧桐高下彌山園遥穿蓬艾蹋雲雨<lb/>
險艱從此不易論秋毫細路莫容足下瞰不測傍無藩<lb/>
怪藤如鈎草如劒舉首仰歎愁攀援山翁顧之笑引臂<lb/>
前牽後接猴與猿馳坑跨谷欹側過背汗喘息逾炰燔<lb/>
隂沈古洞閟星日雖有寒暑無朝昬却行左轉復深入<lb/>
<pb n="KR4h0143_WYG_028-33a"/>
愈覺憀慄揺心魂珠纓縹緲現滿月稽首大士天人尊<lb/>
拂衣徑逐飛鳥下青山出没波濤翻或云漢人隠身處<lb/>
彷彿肩背餘苔痕蛇蟠磬折又數里龕巗十丈開墉垣<lb/>
夜歸草堂殿突兀坐看雲月吐復吞怡然攜手盡文士<lb/>
頗覺筆下來源源名山石室如可託幸子歲晏來無諼<lb/>
　　　題李垣之詩巻<lb/>
神仙中人世莫識政以文章爲戲劇李生也復可憐人<lb/>
手種蟠桃待春色山空歲寒誰念汝青楓墮影霜露白<lb/>
<pb n="KR4h0143_WYG_028-33b"/>
逺遊賦成一朝去翠蓋雲旗暮何適蓬萊煙霧秋冥冥<lb/>
鄧君白鹿無消息袖中驪珠三百顆夜深勿近蛟龍宅<lb/>
金華之山青矗天山人看山忘歲年黄精芝草幸可食<lb/>
安得與子巢其間石牀醉聽松風眠無爲長歌怨如哭<lb/>
使汝惻愴凋朱顔<lb/>
　　　苕溪風雨中章德茂同泛<lb/>
黒風翻江白雨傾檣欹柁側斷人行此時惟我與章子<lb/>
孤舟蕩漾煙波裏蒹葭蒼蒼楊栁黄浩歌擊舷興彌長<lb/>
<pb n="KR4h0143_WYG_028-34a"/>
翩然一葉恣掀舞青山白塔頻低昻朝過城南暮城北<lb/>
舟人問我將誰適章子掉頭作吳語秋水夜來深幾許<lb/>
忽看大字標竹林寺門對水仍陰陰敲門見竹不見人<lb/>
竹間翠石何蕭森迴舟少林雨如注四顧冥茫但煙霧<lb/>
魚驚龍躍我不知披蓑却入菰蒲去岸傍羣兒拍手呼<lb/>
笑言狂客世所無嗚呼古人今則無後來視我知何如<lb/>
爲君留此有聲畫題作扁舟煙雨圖<lb/>
　　　陽山昱上人訪予呉門寓舍求爲湘竹詩予辭<lb/>
<pb n="KR4h0143_WYG_028-34b"/>
　　　以未見竹上人不逺六十里自山中舁其竹而<lb/>
　　　來謬好有如此者欣然爲賦長句<lb/>
道人來自陽山麓手攜舊種千竿竹小裁方斛不盈尺<lb/>
中有瀟湘江一曲未信天工能爾竒不知地脉從誰縮<lb/>
晴窗翛翛散煙霧眼底森然立羣玉豈期我乃累此君<lb/>
䝉犯風埃走塵俗故山方逺重愁絶新句未成慚迫促<lb/>
黄岡之産大如椽政用材羙刳其腹願言保此終天年<lb/>
歲暮山中伴幽獨<lb/>
<pb n="KR4h0143_WYG_028-35a"/>
　　　題李氏白石山房<lb/>
名山秀出鄱江曲上有立石如立玉尚書履聲忽已逺<lb/>
隠者新居往盤谷花開鳥鳴春晝永白雲重重養喬木<lb/>
夫君亦復稱其家有書能藏且能讀露鈔雪纂久愈富<lb/>
何啻鄴侯三萬軸山靈翕霍謹呵䕶夜半虹光發深屋<lb/>
引泉天井助芳潤大勝呉儂飲山渌我欲從之不可到<lb/>
細字長書俄滿幅毫分縷析極根柢大義森然見條目<lb/>
鄙人愧莫知所對叩請安得留更僕頗聞石洞閟遺音<lb/>
<pb n="KR4h0143_WYG_028-35b"/>
龍門餘韻煩君續臨風傾詠寄綢繆衰朽終期挹膏馥<lb/>
　　　題張清夫心逺堂<lb/>
吾聞古來賢達士不擇山林與朝市百年塵甕兩醯雞<lb/>
鵬鷃逍遥俱可爾夫君平生瀟灑意俯睨軒裳猶敝屣<lb/>
翩然一舸鱸魚郷歸來不待秋風起忘言兀兀坐終日<lb/>
天地古今齊一指但見山高湖水深青螺蕩漾銀杯裏<lb/>
柴桑之人去我久風味何妨略相似神交冥漠雲海長<lb/>
目送歸鴻眇千里<lb/>
<pb n="KR4h0143_WYG_028-36a"/>
　　　杭州送兒姪歸里<lb/>
空江月滿潮聲怒二兒勇踏潮頭去故園天末渺予懐<lb/>
夢中識汝歸時路起向江樓遥望汝江上青楓正霜露<lb/>
涼風颯颯吹汝急櫓揺背指龍山渡翩然一葉舞中流<lb/>
嗟汝童心得毋懼自我西遊歷三紀舉目交朋半新故<lb/>
下車相揖何紛紛白頭朝士猶徒步𤣥都觀裏舊桃花<lb/>
見我重來能幾度緬思疇昔仍念汝徙倚闌干日將暮<lb/>
前潮將斷後潮續層波複浪無重數魚龍出没相後先<lb/>
<pb n="KR4h0143_WYG_028-36b"/>
疾雷槌山雨如注隔岸峰巒空復多沙際冥茫但煙霧<lb/>
計程知汝已登陸息肩弛擔今何處明朝過我三釡山<lb/>
能勿徘徊起哀慕近聞旱魃肆爲虐殺我手植千株樹<lb/>
且須爲我語比隣莫遣牛羊上邱墓<lb/>
　　　題醉歌圖<lb/>
翰林主人天上來布帆不爲鱸魚開江湖渺渺天一色<lb/>
朝光暮靄相徘徊昔賢心賞餘勝處但有水竹無亭臺<lb/>
碑材久已沒荆棘屐齒不復留莓苔後來視今猶視昔<lb/>
<pb n="KR4h0143_WYG_028-37a"/>
今我不樂何爲哉大官馬潼逺莫致鄰翁緑蟻浮新醅<lb/>
欣然一飲便終夕鼻端氣息如雲雷是間别有一天地<lb/>
不知何處爲蓬萊迴觀宇内同一粟醯雞塵甕何喧豗<lb/>
黄冠祕監太狂態騎鯨供奉非仙才揮毫政要真學士<lb/>
鋒車流水行相催瑶池曲宴多雨露歸與酌彼黄金罍<lb/>
　　栁貫<lb/>
　　　出北城獨上秋屏閣望西山煙靄中漠無所見<lb/>
北江負城沙似磧帖岸㣲行誰所闢折旋殆類蟻沿封<lb/>
<pb n="KR4h0143_WYG_028-37b"/>
漫漶猶如龍印迹風<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>披披鞍兀兀去馬浮曦正相逆<lb/>
入門平步得高層身與危闌爭幾尺緇袍年少不嗔來<lb/>
拂掠胡牀趣敷席鈎簾意擬見西山雲亦何心故䝉羃<lb/>
我疑玉女畏迎將且懼詞鋒恣彈射豹藏惜此管中斑<lb/>
黛㸃羞渠眉上碧不然洪崖仙者過霧幦煙軿羅什百<lb/>
詎容左右覿昌丰秪許依微攬芳澤我時坐定深得之<lb/>
大小往來成一易青天白日豈嘗無好懐轉眼難尋繹<lb/>
祝融開靣索新詩五老破顔愁惡劇我持一影行萬里<lb/>
<pb n="KR4h0143_WYG_028-38a"/>
負舟而來山有力搴華寧俟九春期繫匏未了三千客<lb/>
正須慰藉管城公重此提攜煩脫幘<lb/>
　　　與用章戴生同度淡竹嶺夜宿山家<lb/>
一溪屢涉溪流淺廿里窮源臨絶巘雲間仄徑細如縈<lb/>
霜後枯葼齊若剪沙崩石爛阻危攀磴斷崖縣還斗轉<lb/>
已驚汗裌泫餘滋更擬班荆息微喘朱昬斜照白波淪<lb/>
直下遥空青霧巻粤初川嶽各流形自是陰陽始昭辨<lb/>
誰開壑谷通片雲重爲封圻制鉤鍵神工使解鏟崔嵬<lb/>
<pb n="KR4h0143_WYG_028-38b"/>
世路何庸増連蹇舍車未免役孱軀搘策聊將收勝踐<lb/>
枌榆連蔭壯且衰婣友關情行孰遣吾生已付一浮漚<lb/>
此足寧堪幾重趼暮投山館睡齁齁雨撼窗扉燈睍睍<lb/>
寒雞呼夢報詩成曠懐直爲朋知展<lb/>
　　　載酒堂詩<hi>并序</hi>
　　蘭溪州同知州事彭侯震卿爲南寧軍判官日嘗<lb/>
　　訪得蘇文忠公載酒堂遺址築室肖像即修祠事<lb/>
　　朝野名勝往往形之賦詠予知侯有懐賢尚德之<lb/>
<pb n="KR4h0143_WYG_028-39a"/>
　　心則夫宜人之政是不一書而已作載酒堂詩詞<lb/>
　　曰<lb/>
東坡先生如龍鸞世人疑其欲飛蟠九州四海不容足<lb/>
攝身徑去窺髦蠻南荒萬里儋耳國帝遣海若開奇觀<lb/>
潛淵抉得睡驪目思山夢見峨眉彎颶風惡浪吁可駭<lb/>
土芋脫粟纔供餐黎家兄弟好事者小酒初熟生微瀾<lb/>
丱童迎路吹葱葉門東刺竹西牛闌扶攜歸去常半醉<lb/>
流落生存重一歡四黎善善君子類若比章蔡猶蕭蘭<lb/>
<pb n="KR4h0143_WYG_028-39b"/>
天乎木鐸何望爾蠅之附驥渠非難誰尋雪跡到鴻爪<lb/>
正用載酒標堂顔百年文獻隨草莽庭階蕪沒井且眢<lb/>
風流别駕彭夫子未負進賢頭上冠是心尚德甚飢渇<lb/>
挈取舊物還祠官書銘小摘桄榔緑薦爼時羞荔子丹<lb/>
海邦夷俗雜䵷黽兹事信為風化端音聲固有合琴瑟<lb/>
嗜好果豈殊鹹酸朅來蘭陰語吾故緇衣三詠三長歎<lb/>
咄哉愷悌神所勞雲路矯首看扶摶<lb/>
　　　題高尚書藤紙畫雲林煙嶂圖<lb/>
<pb n="KR4h0143_WYG_028-40a"/>
髯翁昔飲西湖渌滿意看山看不足醉拈官紙寫秋光<lb/>
割截五州雲一幅吾聞妙畫能通仙此紙度可支千年<lb/>
秪愁蓬萊失左股六鼇戴之飛上天<lb/>
　　　題瀛洲仙㑹圖<lb/>
巨鼇驤首戴三山海波不驚坤軸安方壺員嶠彼何境<lb/>
靈氣布濩非人間金銀觀闕勢如翥攅林珠樹垂珊珊<lb/>
榱題竦擢明河畔閣道横截浮雲端仙人來往羽衛備<lb/>
或駕紫鳳驂青鸞霓裳法曲舞初破執樂瓊姬神采閑<lb/>
<pb n="KR4h0143_WYG_028-40b"/>
時容下界攬薌澤却對連峰愁髻鬟茅龍飛去杳無迹<lb/>
烏踆兔走雙跳丸蓬萊舟近風引却却歎靈蹤難重攀<lb/>
是誰模寫枕前夢欲用鐫鑿區中頑神仙固多狡獪事<lb/>
世儒論著存不刪賈生賦鵩語夫道後有達者當大觀<lb/>
忽然爲人化異物斯理幾何堪控摶仇池洞穴通小有<lb/>
神清玉宇標孱顔彼皆因境示生悟直啟真源湔垢瘢<lb/>
嗟予質薄廹世隘輕舉便擬凌飛翰披圖惝怳縱𤣥覽<lb/>
託乘浮游窺九關無窮八極冀一遇返道遂與松喬班<lb/>
<pb n="KR4h0143_WYG_028-41a"/>
　登年閱世要自致何必辛苦成金丹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_028-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻二十八<lb/>
</p>
<p>
</p>
  </div>
</body>
</text>
</TEI>
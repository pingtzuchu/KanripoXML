<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_292-1a"/>
　欽定四庫全書<lb/>
御選金詩巻二<lb/>
　　四言詩<lb/>
　　趙秉文<lb/>
　　　時雨<hi>并序</hi>
　　　時雨美胥莘公也公以行臺移鎮平陽鄰畏其威<lb/>
　　　民懐其徳焉<lb/>
　天降時雨山川岀雲天相休運是生世臣維我世臣乃<lb/>
<pb n="KR4h0143_WYG_292-1b"/>
　國於莘天子命之牧爾邦民北風喈喈雨雪霏霏嗟我<lb/>
　晉人而瘡而痍吹之呴之摩之拊之于燠其寒于飽其<lb/>
　飢既瘳既夷不嚬以嘻孰為豺虎載柵載壘孰為蟊賊<lb/>
　載艾載理無擾我鄉我鄉我里無伐我桑我桑我梓逺<lb/>
　吏脱矣我民休矣公在於堂如春斯温激矢在壺折衝<lb/>
　于樽民安于廛兵安于屯公在於堂錦衣繡裳敝予改<lb/>
　為斯民不忘公在於堂繡裳錦衣我民之思無俾公歸<lb/>
　　　　皇武<hi>并序</hi>
<pb n="KR4h0143_WYG_292-2a"/>
　　皇武命平章公移鎮陜右也<lb/>
皇奮厥武如雷如霆擴彼逺夷載震載驚帝命相臣蘇<lb/>
我衆氓維時莘公展也大成公自平陽移鎮於秦世皆<lb/>
謂公在處陽春公在于秦有年無兵世皆謂公斯民徳<lb/>
星繼此二方不寜不令帥臣議征發言盈廷公奏累上<lb/>
如山不傾並皆謂公漢之營平既完三輔復完五城以<lb/>
迄於今夏人請盟維將盡能維公竭誠公拜稽首天子<lb/>
之明我公歸矣我民思矣詔公復起周邦咸喜願公百<lb/>
<pb n="KR4h0143_WYG_292-2b"/>
年以佐天子罔俾樊侯於周專美<lb/>
　　李經<lb/>
　　　雜詩<lb/>
巖椒鬰雲日夕生隂雨雪縞夜秋黄老林人煙墨突樵<lb/>
徑雲深<lb/>
　　麻九疇<lb/>
　　　李道人嵩陽歸隠圖<lb/>
城郭維崇井里維通冠盖維錯紈綺維叢云誰之子招<lb/>
<pb n="KR4h0143_WYG_292-3a"/>
子歸嵩舍我箏筑樂彼潺淙食彼瓦缶遺我鼎鐘云誰<lb/>
之子繪子歸嵩離人友鹿避俗朋松石齧我足泉癭我<lb/>
嚨吾恐時人笑子歸嵩有山有怪有水有龍盜出冦没<lb/>
嘯兕咻熊吾恐狂人誑子歸嵩子謂我言決意歸嵩歸<lb/>
嵩何如如鴻避弋如鶴脱籠與幻俱化與化俱融是以<lb/>
歸嵩南山重重翠如植葱北山隆隆紺如堆銅仰嵩俛<lb/>
嵩雨濯雲烘嵩之為我我之為嵩我聞子言衣如張風<lb/>
心先去鳥層雲盪胷静言思之富為目蒿貴為心蓬飾<lb/>
<pb n="KR4h0143_WYG_292-3b"/>
説于令詎知任公歸嵩良是生龜脱筒子不歸嵩送子<lb/>
歸嵩<lb/>
　　李俊民<lb/>
　　　蕭權府三害圖<lb/>
長橋之蛟南山之虎在彼州曲父老所苦豈獨若此亦<lb/>
有周處周乃慨然恥聞斯語薄險投深踴躍健武爾蛟<lb/>
既除爾虎既去周乃自勵履規蹈矩卒以將種効忠典<lb/>
午按劒平西貞節克舉瑕以瑜掩過以功補身雖云亡<lb/>
<pb n="KR4h0143_WYG_292-4a"/>
名播千古<lb/>
　　段克已<lb/>
　　　贈薛寳臣疎梅凍雀圖并以頌之<lb/>
𤣥㝠司候百卉具衰此花獨秀於江之湄傲雪淩霜冰<lb/>
清玉潔孤根盤石凍柯浸月意彼寒雀婉姿相依飲香<lb/>
啄蕊生死不離嵗暮貞心粲粲清節孰與薦延移歸金<lb/>
闕鳯鳥不至惡木日滋窮通有命舍是奚為<lb/>
　樂府歌行<lb/>
<pb n="KR4h0143_WYG_292-4b"/>
　　宇文虛中<lb/>
　　　古劒行<hi>為劉善長作</hi>
公家祖皇提三尺素靈中斷開王迹自從武庫衝屋飛<lb/>
化作文星照東壁夫君安得此龍泉秋水湛湛浮青天<lb/>
夔魖奔喘禺强䕶中夜躍出光蜿蜒拄頤櫑具男兒飾<lb/>
彈鋏長歌氣填臆嶙峋折檻霽天威將軍拜伏姦臣泣<lb/>
龍泉爾莫矜雄鋩不見鳥盡良弓藏㑹當鑄汝為農噐<lb/>
一劔不如書數行<lb/>
<pb n="KR4h0143_WYG_292-5a"/>
　　　烏夜啼<lb/>
汝琴莫作歸鳯鳴汝曲莫裁白鶴怨眀珠破壁挂髙城<lb/>
上有烏啼人不見堂中蠟炬紅生花門前紺幰七香車<lb/>
博山夜長香燼冷悠悠蕩子留倡家妾機尚餘數梭錦<lb/>
織恨傳情還未忍城烏為我盡情啼知道單棲淚盈枕<lb/>
　　髙士談<lb/>
　　　春愁曲<lb/>
壓花曉露萬珠冷金井吚啞轉纎綆寳階寂寂苔紋深<lb/>
<pb n="KR4h0143_WYG_292-5b"/>
東風揺碎湘簾影芙蓉帳暖春眠重窗外啼鶯喚新夢<lb/>
推枕起來嬌翠顰一線沈煙困金鳯游絲飛絮俱悠颺<lb/>
慵倚繡牀春晝長郎馬不嘶芳草暗半篩急雨飛横塘<lb/>
　　馬定國<lb/>
　　　長相思<lb/>
歴歴春陽被羣木白沙淺水明如鵠結廬聊可障雨風<lb/>
學道未能充耳目故人家居紫翠傍枳籬日落青山長<lb/>
嵗云晏矣不可見望盡楚天飛鳥行<lb/>
<pb n="KR4h0143_WYG_292-6a"/>
　　朱之才<lb/>
　　　南越行<lb/>
南越太后邯鄲女皓齒明眸照蠻土珊瑚為帳象作牀<lb/>
錦繖髙張擊銅鼓太液池内紅芙蓉自憐謫墮蠻煙中<lb/>
灞陵故人杳無耗深宫獨看南飛鴻隨兒作帝心不願<lb/>
惟願西朝柏梁殿茂陵劉郎亦可人遣郎海角來相見<lb/>
金猊夜燎龍涎香明珠火齊爭煌煌番禺秦甸隔萬里<lb/>
今夕得遂雙鴛鴦白首相君佩銀印干戈欲起蕭牆釁<lb/>
<pb n="KR4h0143_WYG_292-6b"/>
莫言女子無雄心置酒宫中潛結陣漢家使者懦且柔<lb/>
纎手自欲操霜矛孤鸞竟落老梟手可憐空奮韓千秋<lb/>
樓船戈鋋師四起或出桂陽下灕水越郎追斬吕嘉頭<lb/>
九郡同歸漢天子尉佗墳草幾畨青霸業猶與炎州横<lb/>
玉璽初從真定得黄屋却為邯鄲傾五羊江連湘浦竹<lb/>
嬌魂應伴湘娥哭<lb/>
　　　後薄薄酒<lb/>
薄酒麤衣吾何悲醜婦自醜吾不知道眼混圓宜不二<lb/>
<pb n="KR4h0143_WYG_292-7a"/>
媺美妍陋無殊歸瓦罍石臼斟吾酒脱粟藜羮皆可口<lb/>
醉境陶然無後憂玉盌浮蛆彼何有漢文天子猶弋綈<lb/>
士服麤布乃所冝要繩屐葛同一暖霧縠冰紈徒爾為<lb/>
無鹽如漆后齊桓孟光舉臼配伯鸞古來傾城由哲婦<lb/>
有德乃令家國安我能遣婦縫麤對婦飲薄傍人大笑<lb/>
吾不惡<lb/>
　　蔡珪<lb/>
　　　野鷹來<lb/>
<pb n="KR4h0143_WYG_292-7b"/>
南山有竒鷹寘穴千仭山網羅雖欲施藤石不可攀鷹<lb/>
朝飛聳肩下視平蕪低健狐躍兔藏何遲鷹莫來腹肉<lb/>
一飽精神開招呼不上劉表臺錦衣少年莫留意飢飽<lb/>
不能隨爾輩<lb/>
　　　撞冰行<lb/>
船頭傳鐡横長錐十十五五張黄旗百夫袖手略無用<lb/>
舟過理棹徐徐歸吴儂笑向吾曹説昔嵗江行苦風雪<lb/>
揚槌啓路夜撞冰手皮半逐冰皮裂今年窮臘波溶溶<lb/>
<pb n="KR4h0143_WYG_292-8a"/>
安流東下閒篙工江東賈客借餘潤貞元使者如春風<lb/>
　　　畫眉曲七首<lb/>
樓外春山幾㸃螺樓頭望處染雙蛾不知深淺隨宜否<lb/>
却倩菱花問眼波<lb/>
小閣新裁寄逺書書成欲遣更踟蹰黛痕試與雙雙印<lb/>
封入雲箋認得無<lb/>
纎葉斜横蜀栁條拂成風思自妖嬈元和才子才猶拙<lb/>
只對春風詠舞腰<lb/>
<pb n="KR4h0143_WYG_292-8b"/>
畫手新翻十様圖西廵故事出成都憑君列置華堂上<lb/>
與問丹青解語無<lb/>
龍尾雲根玉作紋紋間有月半痕新若為喚取文姬輩<lb/>
分付雲窗筆下春<lb/>
未識春愁識曉酲嬌啼恰恰似雛鶯日髙阿母嗔妝晚<lb/>
促畫鴉兒轉不成<lb/>
時世華妝巧鬬春張卿態度獨清新五陵年少多才思<lb/>
數㸃章臺走馬人<lb/>
<pb n="KR4h0143_WYG_292-9a"/>
　　党懐英<lb/>
　　　宿舊縣四更而歸道中摭所見作行路難<lb/>
三星排空山月眀思歸客子夜半行單衣短褐風凄清<lb/>
響踏黄葉棲禽驚匆匆曉轉沙㟁側枯蓼寒蘆鳴索率<lb/>
山月欲隨山煙黒前途無人脚無力行路難堪歎息<lb/>
　　任詢<lb/>
　　　蘇州宴<lb/>
蘇州女兒嫩如水髻聳花籠青鳯尾十二紅裳釅梳洗<lb/>
<pb n="KR4h0143_WYG_292-9b"/>
植立唱歌煙霧裏一人丰穠玉手指袖挽翠雲彈緑綺<lb/>
落花一片天上來似欲隨人渡江水曲終宴闋歌一觴<lb/>
行人南遊道路長明日松江千萬頃煙波雲樹春茫茫<lb/>
　　劉迎<lb/>
　　　河防行<lb/>
南州一雨六十日所至川源皆汎溢黄河適及秋水時<lb/>
夜來決破陳河堤河神憑陵雨師借晚未及晴昬復下<lb/>
傳聞一百五十邨蕩盡田園及廬舍我聞禹時播河為<lb/>
<pb n="KR4h0143_WYG_292-10a"/>
九河一河既滿還之他川平地迥勢隨弱安流是以無<lb/>
驚波秖今茫茫餘故迹未易區區議疏闢三山橋壊勢<lb/>
益南所過泥沙若山積大梁今世為陪京財賦百萬資<lb/>
甲兵髙談泥古不須爾且要築堤三百里鄭為頭汴為<lb/>
尾准備他時漲河水<lb/>
　　　樓前曲<lb/>
樓前山色秋横碧樓下水光秋漫白眼看對此千里愁<lb/>
樓下長歌古離别蕭蕭郎馬何時歸雁奴去作斜行飛<lb/>
<pb n="KR4h0143_WYG_292-10b"/>
灞橋過客夕陽逺渭城行人朝雨㣲玉淒花冷令人瘦<lb/>
日暮倚樓雙翠袖蕙炷猶殘鸂鷘香麴塵半著鴛鴦繡<lb/>
五雲飛過芙蓉城洞天冷落雲間笙妾身有願化春草<lb/>
伴君長亭仍短亭<lb/>
　　　車轣轆<lb/>
馬虺隤牛觳觫山行縈紆車轣轆路傍指㸃是官人老<lb/>
矣一翁雙鬢禿汝牛幸可耕汝馬幸可騎有此可載琴<lb/>
書歸胡為奔走東西道白髪刁騷被人笑<lb/>
<pb n="KR4h0143_WYG_292-11a"/>
　　　沙漫漫<lb/>
沙漫漫草斑斑南山北山相對看我行乃在山之間行<lb/>
人仰不見飛鳥樹木足知邊塞少沙漫漫草斑斑我行<lb/>
欲趁西風還僕夫汝莫愁衣單我但著衣思汝寒<lb/>
　　　摧車行<lb/>
渾河洶湧從西來黄流正觸山之崖山崖路窄僅容過<lb/>
小誤往往車輪摧車摧料理動半日後人欲過何艱澀<lb/>
深山日暮人已稀食物有錢無處覓何時真宰遣六丁<lb/>
<pb n="KR4h0143_WYG_292-11b"/>
鏟此疊嶂如掌平憧憧車馬山西路萬古行人易來去<lb/>
　　　敗車行<lb/>
前車行後車逐車聲夜隨山詰曲前車失手落髙崖車<lb/>
輪直下聲如雷同行急救救不得人牛飜壓鳴聲哀我<lb/>
時潛聞後車説前車使牛何太拙只知拍手笑前人不<lb/>
道後來當改轍前途猶有坡陀在後車當以前車戒<lb/>
　　王庭筠<lb/>
　　　采蓮曲<lb/>
<pb n="KR4h0143_WYG_292-12a"/>
南北湖亭競采蓮吴娃嬌小得人憐臨行折得新荷葉<lb/>
却障斜陽入畫船<lb/>
　　蕭貢<lb/>
　　　君馬白<lb/>
我馬瘦君馬肥我馬虺隤君馬飛雕鞍寳校錦障泥向<lb/>
風振迅長鳴嘶一朝計落路傍兒銅鬲為槨薪為衣瘦<lb/>
馬雖瘦骨骼竒古人相馬遺毛皮千金一顧㑹有期<lb/>
　　　古採蓮曲<lb/>
<pb n="KR4h0143_WYG_292-12b"/>
洋洋長江水渺渺漲平湖田田青茄荷艶艶紅芙蕖酣<lb/>
酣斜日外苒苒凉風餘蒨蒨誰家子裊裊二八初兩兩<lb/>
並輕舟笑笑相招呼悠悠波上鴛潑潑蒲中魚采采不<lb/>
盈手依依欲何如<lb/>
　　　悲長年<lb/>
秦兵伏甲武安西趙將非材戰士攜千里陣雲沉曉日<lb/>
萬家屋瓦震秋鼙哀纒朽骨天應泣怨入空山鳥不棲<lb/>
百戰區區竟何得阿房煙草亦淒迷<lb/>
<pb n="KR4h0143_WYG_292-13a"/>
　　趙秉文<lb/>
　　　擊毬行<lb/>
錦韉珠絡四百蹄繡胸嵌花雙狻猊分曹入塲鼓聲作<lb/>
月趁流星馬前落側身下臂疾鳥囘霹靂一聲龍門開<lb/>
玉鞭笑擊金鐙響緑褠齊出黄金杖臨階下馬坐廣亭<lb/>
玉盤行酒跪輸朋蒼頭上馬抱黄帕一㸃飛塵夕陽下<lb/>
　　　春水行<lb/>
先春宫外春水生鴐鵞飛下寒猶輕緑衣探使一鞭信<lb/>
<pb n="KR4h0143_WYG_292-13b"/>
春風寫入鳴鞘聲龍旂曉日迎天仗小隊長圍圓月様<lb/>
忽聞疊鼓一聲飛輕紋觸破桃花浪内家最愛海東青<lb/>
錦韝掣臂翻青冥晴空一擊雪花墮連延十里風毛腥<lb/>
初得頭鵞誇得雋一騎星馳薦陵寢歡聲沸入萬年觴<lb/>
瓊毛散上千官鬢不才無力答陽春羞作長楊侍從臣<lb/>
閒與老農歌帝力歡呼一曲太平人<lb/>
　　　扈從行<lb/>
馬翻翻車轆轆塵土難分真面目年年扈從春水行裁<lb/>
<pb n="KR4h0143_WYG_292-14a"/>
染春山波漾緑緑韉珠勒大羽箭少年將軍面如玉車<lb/>
中小婦聽鳴鞭遥認飛塵郎馬足朝隨鼓聲起暮逐旂<lb/>
尾宿樂事從今相繼躅聖皇嵗嵗萬幾暇春水圍鵞秋<lb/>
射鹿<lb/>
　　　倣郎士元寳刀塞上兒<lb/>
長安俠少年白馬黄金鞭侈騎捧長劒官儀如殿前煙<lb/>
塵上絶塞烽火照甘泉如聞辭第將遺貌上凌煙<lb/>
　　　倣張志和西塞<lb/>
<pb n="KR4h0143_WYG_292-14b"/>
一葉黄飛一葉舟半竿落日半江秋青草渡白蘋洲歸<lb/>
路月明山上頭<lb/>
白頭波上白頭人黄葉渡西黄葉村山幾朶酒盈樽落<lb/>
日西風送到門<lb/>
　　張瑴<lb/>
　　　畫石歌<lb/>
腹非經笥口不肉食胸中止有磊磊落落百千萬之怪<lb/>
石興來茹噎快一吐將軍便欲闗弓射氣母忽破碎物<lb/>
<pb n="KR4h0143_WYG_292-15a"/>
怪紛狼籍有時醉狂頭插筆埽盡人間雪色壁<lb/>
　　閻長吉<lb/>
　　　北齊行<lb/>
天保大人襲世貴未待齊成已無魏䜟裏方傳近水羊<lb/>
夢中先兆攻城蝟六君三世都能幾二十八年翻手裏<lb/>
細思孝静靈運詩天道好還非妄矣<lb/>
　　師拓<lb/>
　　　秋夜吟<lb/>
<pb n="KR4h0143_WYG_292-15b"/>
阪路太行險波濤滄海深素緼未偶時白髪將盈簪壯<lb/>
士暮年意游子中夜心拊劒一太息月暗天横參<lb/>
　　　浩歌行送濟夫之秦行視田園<lb/>
霜斂野草白氣肅天宇清開尊酌逺客餞此秦闗行秦<lb/>
闗杳杳愁西顧千里蒼茫但煙樹子今行轡按秋風想<lb/>
見秦闗雄勝處河流洶洶崑崙來蓮峰秀拔青雲開終<lb/>
南南走絡巴蜀五陵北望令人哀我本渭城客浪迹來<lb/>
東征窮齊歴宋嗟何營尚氣慕俠游梁城信陵白骨委<lb/>
<pb n="KR4h0143_WYG_292-16a"/>
黄土夷門誰復知侯生拊劒一長嘯作歌誰為聽青天<lb/>
白日空冥㝠不能乘桴入滄海拂衣且欲歸汧涇落魄<lb/>
髙陽歸未得送子西歸空愴情<lb/>
　　元徳明<lb/>
　　　桃源行<lb/>
山中三日山桃開紅霞爛漫無邊涯山家藏春藏不得<lb/>
落花流水人間來憶昔攜家竄巖谷秦人半向長城哭<lb/>
囘頭塵土失咸陽矰弋徒勞羡鴻鵠冬裘夏葛存大朴<lb/>
<pb n="KR4h0143_WYG_292-16b"/>
小國寡民皆樂俗晝永垣籬雞犬閒春晴門巷桑榆緑<lb/>
漁郎偶到本無心仙境何縁得重尋今日武陵圖上看<lb/>
唯見雲林深復深<lb/>
　　李獻甫<lb/>
　　　長安行<lb/>
長安道無人行黄塵不起生榛荆髙山有峰不復險大<lb/>
河有浪亦已平向來百二秦之形秪今百二秦之名我<lb/>
聞人固物乃固人不為力物乃傾將軍誓守不誓戰戰<lb/>
<pb n="KR4h0143_WYG_292-17a"/>
士避死不避生殺人飽厭敵自去長安有道誰當行黄<lb/>
塵漫漫愁殺人但見蔽野雞羣鳴河東游子淚如雨眼<lb/>
花落日迷秦城長安道無人行長安城中若為情<lb/>
　　　别春辭<lb/>
東皇按轡來何遲人間二月才芳菲六十日春能幾時<lb/>
不如意事常相隨一聲啼鴂花片飛把酒却與春别離<lb/>
春緩歸聽我歌滔滔嵗月如流波貴憂孰與賤樂多吾<lb/>
寜不欲列華鼎馳鳴珂香屏倚妓薦綺羅人生賦分有<lb/>
<pb n="KR4h0143_WYG_292-17b"/>
定在誰能買愁費天和長安市上酒如海跨驢徑上胭<lb/>
脂坡酒酣醉舞雙婆娑春自來去如予何<lb/>
　　　秋風怨<lb/>
疎星耿耿明天河夜涼翠幕生㣲波碧梧委葉傅金井<lb/>
一夕秋風将奈何春風令人和秋風感人悲妾愁自與<lb/>
秋風期秋風爭管人别離燈灺垂紅粉泥暗龜甲屏風<lb/>
雲影亂絡緯弔月啼不斷蓮漏壓荷夜未半涼飇蕭蕭<lb/>
入疎竹枕底寒聲碎瓊玉敲愁撼睡睡不明花露盈盈<lb/>
<pb n="KR4h0143_WYG_292-18a"/>
泫魚目秋風且莫吹念妾守空閨嫁狗隨走雞隨飛九<lb/>
死莫作蕩子妻郎薄倖妾薄命花自無言絮無定碧雲<lb/>
暮合郎未歸幾度妝成掩明鏡<lb/>
　　秦略<lb/>
　　　榖靡靡<lb/>
榖靡靡青割將來强半粃急忙舂米送官倉只恐秋風<lb/>
馬䴤起官倉逺在蕎麥山南梯直上青雲間梯危一上<lb/>
八九里之字百折縈廻環憑誰説向監倉使斛面莫敎<lb/>
<pb n="KR4h0143_WYG_292-18b"/>
髙一指請君沿路看擔夫汗顆多於所擔米<lb/>
　　王脩齡<lb/>
　　　黄葉行送祖唐臣歸柘縣<lb/>
送君黄葉山黄葉紛不埽上有蕭蕭之風樹下有漫漫<lb/>
之衰草山中黄葉行復青髀肉一消人自老酒盡意不<lb/>
盡執手臨古道古道車延走錦襄錦襄日暮浮雲翔一<lb/>
燈孤館相思處寒雁一聲秋夜長<lb/>
　　李汾<lb/>
<pb n="KR4h0143_WYG_292-19a"/>
　　　擬張水部行路難<lb/>
洛陽行人心欲折半年西州信音絶彈箏峽口兵塵髙<lb/>
半夜心懸隴山月君不見嗷嗷失羣鳥淚盡眼流血潼<lb/>
闗晝閉漢使稀安得慰我生離别<lb/>
　　王鬱<lb/>
　　　寄逺吟<lb/>
一封征人書秋帆瀟湘岸當君髙樓醉憶妾空閨歎<lb/>
　　　陽闗曲<lb/>
<pb n="KR4h0143_WYG_292-19b"/>
城東車馬已促裝城西江水青茫茫緑楊陌上一杯酒<lb/>
離愁慘淡春無光秦樓花映晴煙直誰家少婦當門立<lb/>
金鞭入手紫燕嘶囘首飛雲晚山碧<lb/>
　　　傷别曲<lb/>
蘭臯飛暗塵征車紆去轍長安雖咫尺囘首繁華歇故<lb/>
人亭下酒蛾睂眼中血平生慷慨腸忽作柔絲結傳聞<lb/>
紫塞傍秋烽下危堞班超未投筆來瑱空嚼鐡誰能金<lb/>
閨中坐眷姢姢月<lb/>
<pb n="KR4h0143_WYG_292-20a"/>
　　　長安少年行<lb/>
新月平康金步蓮青雲戚里玉連錢誰家年少秋風裏<lb/>
梁甫吟成抱劒眠<lb/>
　　　楚妃怨<lb/>
涼風遶樹秋長河絡天碧深宫悄無人月暗莎雞泣<lb/>
　　　秋夜長<lb/>
秋風嫋嫋吹庭樹傷心一葉隨風去葉隨風去何所之<lb/>
似我年年困羇旅神蟉紆屈泥中蟠青雲未到誰汝憐<lb/>
<pb n="KR4h0143_WYG_292-20b"/>
愁來不寐起視夜斗柄斜指西南天<lb/>
　　　折楊栁<lb/>
長安二月多緑楊逺信未到龍庭旁佳人中夜抱影坐<lb/>
風窗泠泠愁思長青天無雲一鏡潔萬户千門音響絶<lb/>
何人横笛在髙樓玉龍呌徹春江月<lb/>
　　　遊子吟<lb/>
短日空裵囘流雲自來去茫茫曉野客衣單白露無聲<lb/>
落秋樹<lb/>
<pb n="KR4h0143_WYG_292-21a"/>
　　元好問<lb/>
　　　南冠行<lb/>
南冠纍纍渡河闗畢逋頭白乃得還荒城雨多秋氣重<lb/>
頹垣敗屋深茅菅漫漫長夜浩歌起清涕曉枕留餘潸<lb/>
曹侯少年出紈綺髙門大屋垂楊裏諸房三十侍中郎<lb/>
獨守殘編北窗底王孫上客生光輝竹花不實鵷雛飢<lb/>
絲桐切切解人語海雲喚得青鸞飛梁園三月花如霧<lb/>
臨錦芳華朝復暮阿京風調阿欽才暈碧裁紅須小杜<lb/>
<pb n="KR4h0143_WYG_292-21b"/>
長安張敞號睂嫵吴中周郎知曲誤香生春動一詩成<lb/>
瑞露靈芝滿窗户魚龍吹浪三山没萬里西風入華髪<lb/>
無人重典鷫鸘裘展轉空牀卧秋月寳鏡埋寒灰鬰鬰<lb/>
萬古不可開龍劒出地底青天白日驅雲雷層氷千里<lb/>
不可留離魂楚些招歸來生不願朝入省暮入臺願與<lb/>
竹林嵇阮同舉杯郎食猩猩脣妾食鯉魚尾不如孟光<lb/>
案頭一盂水黄河之水天上流何物可煮人間愁撐霆<lb/>
裂月不稱意更與倒翻鸚鵡洲安得酒船三萬斛與君<lb/>
<pb n="KR4h0143_WYG_292-22a"/>
轟醉太湖秋<lb/>
　　　驅豬行<hi>黄臺張氏莊作</hi>
沿山蒔苗多費力辦與豪豬作糧食草菴架空尋丈髙<lb/>
擊版揺鈴閙終夕孤犬無猛噬長箭不暗射田夫睡中<lb/>
時呌號不似驅豬似稱屈放敎田䑕大於兔任使飛蝗<lb/>
半天黒害田爭合到渠邊可是山中無橡术長牙短喙<lb/>
食不休過處一抹無禾頭天明隴畝見狼籍婦子相看<lb/>
空淚流旱乾水溢年年日㑹計收成纔什一資身百倍<lb/>
<pb n="KR4h0143_WYG_292-22b"/>
粟豆中儋石都能幾錢直兒童食麋須愛惜此物羣豬<lb/>
口中得縣吏即來銷税籍<lb/>
　　　蛟龍引<lb/>
古劍咸陽墓中得抉開青雲見白日蛟龍地底氣如虹<lb/>
土花千年不敢蝕洪鑪烈焰初騰精横海已覺無長鯨<lb/>
世上元無倚天手匣中誰解不平鳴割城恨不逢相如<lb/>
行酒恨不逢朱虛尚方未入朱雲請盟盤合與毛生俱<lb/>
誰念田文坐中客只將彈鋏歎無魚<lb/>
<pb n="KR4h0143_WYG_292-23a"/>
　　　湘夫人詠<lb/>
木蘭芙蓉滿芳洲白雲飛來北渚遊千秋萬嵗帝鄉逺<lb/>
雲來雲去空悠悠秋風秋月沅江渡波上寒煙引輕素<lb/>
九疑山髙猿夜嗁竹枝無聲墮殘露<lb/>
　　　湘中詠<lb/>
楚山鶴鳴風雨秋楚岸猿啼送客舟江山萬古騷人國<lb/>
猿鳥無情也解愁西北長安逺於日憑君休上岳陽樓<lb/>
　　　孤劒詠<lb/>
<pb n="KR4h0143_WYG_292-23b"/>
鬰鬰重鬰鬰夜半長太息吟成孤劒詠門外山鬼泣清<lb/>
霜稜稜風入骨殘月耿耿燈映壁君不見一飢縛壯士<lb/>
僵卧時自惜黄鵠一舉摩蒼天時念樊籠束修翼<lb/>
　　　渚蓮怨<lb/>
阿溪何許來素面涴風雨寂寞煙中魂依依欲誰語<lb/>
　　　芳華怨<lb/>
娃兒十八嬌可憐亭亭裊裊春風前天上仙人玉為骨<lb/>
人間畫工畫不出小小油壁車軋軋出東華金縷盤雙<lb/>
<pb n="KR4h0143_WYG_292-24a"/>
帶雲裾踏雁沙一片朝雲不成雨被風吹去落誰家少<lb/>
年豈無恩澤侯金鞍繡帽亦風流不然典取鷫鸘裘四<lb/>
壁相如堪白頭金谷樓臺悄無主燕子不來花著雨只<lb/>
知環珮作離聲誰向琵琶得私語無情鸂鶒翡翠兒有<lb/>
情蜂雄蛺蝶雌勸君滿酌金屈巵明日無花空折枝<lb/>
　　　後芳華怨<lb/>
江南破鏡飛上天三五二八清光圓豈知汴梁破來一<lb/>
千日寂莫菱花仍半邊白沙漫漫車轆轆鵾雞絃中杜<lb/>
<pb n="KR4h0143_WYG_292-24b"/>
䳌哭塞門顦顇人不知枉為珠娘怨金谷樂府初唱娃<lb/>
兒行彈棋局平心不平只今雄蜂雌蝶兩不死老眼天<lb/>
公如有情白玉搔頭緑雲髪玫瑰面脂透肉滑春風著<lb/>
人無氣力不必相思解銷骨洛花絶品姚家黄揚州銀<lb/>
紅一國香千圍萬繞看不足雨打風吹空斷腸丹砂萬<lb/>
年藥金印九州督不及秦宫一生花裏活長門曉夕夀<lb/>
相如儘著千金買消渇<lb/>
　　　結楊栁怨<lb/>
<pb n="KR4h0143_WYG_292-25a"/>
長樂坡前一杯酒鄭重行人結楊栁可憐楊栁千萬枝<lb/>
看看盡入行人手輕煙細雨緑相和惱亂春風態度多<lb/>
路人愛是風流樹無奈朝攀暮折何朝攀暮折何時了<lb/>
不道行人暗中老素衣今日洛陽塵白髪朝朝塞城草<lb/>
栁色年年嵗嵗青闗人何事管離情春風誰向丁寜道<lb/>
折斷長條莫再生<lb/>
　　　秋風怨<lb/>
碧瓦髙梧響疎雨坐倚薫籠時獨語守宫一著死生休<lb/>
<pb n="KR4h0143_WYG_292-25b"/>
狗走雞飛莫為女雲間簫鼓夜厭厭禁漏誰將海水添<lb/>
一春門外羊車過又見秋風拂翠簾總把丹青怨延夀<lb/>
不知猶有竹枝鹽<lb/>
　　　歸舟怨<lb/>
渡頭楊栁青復青閨中少婦動離情只從問得狂夫處<lb/>
夜夜夢到洛陽城南風吹櫓聲北雁鳴嚶嚶江流望不<lb/>
極相思春草生<lb/>
　　　征人怨<lb/>
<pb n="KR4h0143_WYG_292-26a"/>
瀚海風煙埽易空玉闗歸路幾時東塞垣可是秋寒早<lb/>
一夜清霜入鏡中<lb/>
　　　塞上曲<lb/>
平沙細草散羊牛幾簇征人在戍樓忽見隴頭新雁過<lb/>
一時囘首望南州<lb/>
　　　西樓曲<lb/>
游絲落絮春漫漫西樓曉晴花作團樓中少婦弄瑶瑟<lb/>
一曲未終坐長歎去年與郎西入闗春風浩蕩隨金鞍<lb/>
<pb n="KR4h0143_WYG_292-26b"/>
今年疋馬妾東還零落芙蓉秋水寒并刀不翦東流水<lb/>
湘竹年年淚痕紫海枯石爛兩鴛鴦只合雙飛便雙死<lb/>
重城車馬紅塵起乾鵲無端為誰喜鏡中獨語人不知<lb/>
欲插花枝淚如洗<lb/>
　　　後平湖曲<lb/>
越女顔如花吴兒潔於玉天敎並牆居不著同被宿美<lb/>
人一笑千黄金連城不博百年心樓上牆頭無一物暮<lb/>
爨朝舂一生足秋風拂羅裳秋水照紅妝舉頭見郎至<lb/>
<pb n="KR4h0143_WYG_292-27a"/>
低頭采蓮房郎心只如菱刺短妾意未覺藕絲長與郎<lb/>
期何許眼礙同舟女春波澹澹無盡情雙星盈盈不得<lb/>
語十里平湖艇子遲岸花汀草伴人歸鴛鴦驚起東西<lb/>
去惟有蜻蜓接翅飛<lb/>
　　　洧川行<lb/>
洧川道邊日欲西誰家少婦掩面啼漫漫長路行不徹<lb/>
粉綿鏡衣手自攜自言倡家女家在梁門東夫壻輕薄<lb/>
兒新人不相容憶初在家時只辦放嬌慵爺娘惜女如<lb/>
<pb n="KR4h0143_WYG_292-27b"/>
惜玉近前細看面發紅無端嫁作蕩子婦流落棄擲風<lb/>
埃中可憐桃李花顔色嬌䝉茸朝看花枝好暮看花枝<lb/>
空安得明珠三百斛重簾複幙圍春風<lb/>
　　　長安少年行<lb/>
黄衫少年如玉筆生長侯門人不識道逢豪客問姓名<lb/>
袖把金鞭側身揖卧駞行槖錦帕䝉石榴壓漿銀作筒<lb/>
八月蒼鷹一片雪五花驕馬四蹄風日暮新豐原上獵<lb/>
三更歌舞灞橋東<lb/>
<pb n="KR4h0143_WYG_292-28a"/>
　　　黄金行<hi>贈王飛伯</hi>
王郎少年詩境新氣象慘澹含古春筆頭仙語復鬼語<lb/>
只有温李無他人天公著詩貧子身子曾不知乃自神<lb/>
人間不買詩名用一片青衫衡霍重兒貧女富母兩心<lb/>
何論同袍不同夢入門喚婦不下機淚子垢面兒啼飢<lb/>
君詩只有貧女謡何曾夢見金縷衣外家翁媪日有語<lb/>
嫁女書生徒爾為昆陽城下三更酒醉膽輪囷插星斗<lb/>
一夕詩腸老蛟吼十尺長人墮車走斫頭不屈三萬言<lb/>
<pb n="KR4h0143_WYG_292-28b"/>
欲向何門復低首何人夀我黄金千使君破鏡飛上天<lb/>
　　　解劒行<lb/>
古劒黒於漆鬰鬰動星文摩挲二十年今日持贈君長<lb/>
鯨鼓浪三山没知君不是泥中物袖間一巻白猿書未<lb/>
分持刀買黄犢壯懐風雲鬰沉沉慚媿漂母無千金長<lb/>
安侏儒飽欲死萬古不解天公心北風浩浩吹行客隴<lb/>
水無聲雪花白荆卿墓頭秋草乾擊筑行歌欲誰識君<lb/>
不見秦相五羖皮去時烹雞炊扊扅又不見敝裘蘇季<lb/>
<pb n="KR4h0143_WYG_292-29a"/>
子合從歸來印纍纍丈夫墮地自有萬里氣翕忽變化<lb/>
安能知大冠如箕望吾子富貴同生亦同死<lb/>
　　　望雲謡<lb/>
涉江采芙蓉芙蓉待秋風登山采蘭苕蘭苕霜早彫美<lb/>
人亭亭在雲霄鬰揺行歌不可招湘絃沉沉寫幽怨愁<lb/>
心歴亂如曵蠒金支翠蕤紛在眼春草迢迢春波逺<lb/>
　　　望歸吟<lb/>
塞雲一抹平如截塞草離離卧榆葉長城窟深戰骨寒<lb/>
<pb n="KR4h0143_WYG_292-29b"/>
萬古牛羊飲寃血少年錦帶佩吴鉤獨騎疋馬覓封侯<lb/>
去時只道從軍樂不道闗山空白頭北風吹沙雜飛雪<lb/>
弓弦有聲凍欲折寒衣昨夜洛陽來腸斷空閨𢷬秋月<lb/>
年年嵗嵗望還家此日歸期轉未涯誰與南州問消息<lb/>
幾時重拜李輕車<lb/>
　　　獵城南<lb/>
翩翩游俠兒白馬如疋練朝出城南獵暮趁軍中宴北<lb/>
平有真虎愛惜腰間箭<lb/>
<pb n="KR4h0143_WYG_292-30a"/>
　　　春風來<lb/>
春風來時瑶草芳緑池珠樹宿鴛鴦春風去後瑶草歇<lb/>
來鴻去雁遥相望鴛鴦不得雙燕鴻天一方姢姢愁睂<lb/>
色静與遥山長錦衾復羅薦夢語相思怨月明烏夜啼<lb/>
空閨淚如霰<lb/>
　　　并州少年行<lb/>
北風動地起天際浮雲多登髙一長嘯六龍忽蹉跎我<lb/>
欲横江鬬蛟鼉萬弩迸射陽侯波或當大獵燕趙間黄<lb/>
<pb n="KR4h0143_WYG_292-30b"/>
熊朱豹皆遮羅男兒萬馬隨撝訶朝發細栁暮朝那埽<lb/>
雲黑山布陽和歸來明堂見天子黄金横帶冠峩峩人<lb/>
生只作張騫傅介子逺勝僵死空山阿君不見并州少<lb/>
年夜枕戈破屋耿耿天垂河欲眠不眠淚滂沱著鞭忽<lb/>
記劉越石拔劒起舞鷄鳴歌東方未明兮奈夜何<lb/>
　　　怒虎行<lb/>
怒虎當道卧百里不敢唾紛紛射彪手不見弧矢墮誰<lb/>
知世有李將軍霹靂弦聲驚石破昨日雙南金今日緑<lb/>
<pb n="KR4h0143_WYG_292-31a"/>
綺琴贈君無别物唯有百年心<lb/>
　　　續小娘歌<lb/>
吴兒沿路唱歌行十十五五和歌聲唱得小娘相見曲<lb/>
不解離鄉去國情<lb/>
北來游騎日紛紛斷岸長隄是陣雲萬落千邨藉不得<lb/>
城池留著䕶官軍<lb/>
青山髙處望南州漫漫江水遶城流願得一身隨水去<lb/>
直到海底不囘頭<lb/>
<pb n="KR4h0143_WYG_292-31b"/>
風沙昨日又今朝踏碎鴉頭路更遥不似南橋騎馬日<lb/>
生紅七尺繫郎腰<lb/>
竹溪梅隖淨無塵二月江南煙雨春傷心此日河平路<lb/>
千里荆榛不見人<lb/>
黄河千里扼兵衝虞虢分明在眼中為向淮西諸將道<lb/>
不須誇説蔡州功<lb/>
　　　步虛詞<lb/>
閬苑仙人白錦𫀆海山宫闕醉蟠桃三更月底鸞聲急<lb/>
<pb n="KR4h0143_WYG_292-32a"/>
萬里風頭鶴背髙<lb/>
萬神朝罷出通明和氣歡聲滿玉京見説人間有新異<lb/>
緑章封事謝昇平<lb/>
琪樹明霞碧落宫歌音嫋嫋度泠風人間聽得霓裳慣<lb/>
猶恐鈞天是夢中<lb/>
　　杜仁傑<lb/>
　　　長門怨<lb/>
天上神仙也别離人間那得鎮相隨不須貴買臨卭賦<lb/>
<pb n="KR4h0143_WYG_292-32b"/>
只想君王未見時<lb/>
　　麻革<lb/>
　　　短歌行<lb/>
河流宿層氷山有太古雪翩翩有客來老面黒於鐡盤<lb/>
盤胷臆間猶挂太華月不肯下貴勢便欲叫雙闕朔寒<lb/>
衣裳單路逺馬䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>昔人丈夫事肝膽不可越我歌送<lb/>
君行歌聲何激烈悲風為我起酒行歌半闋望君青雲<lb/>
端何恤逺離别<lb/>
<pb n="KR4h0143_WYG_292-33a"/>
　　　闗中行送李顯卿<lb/>
闗中行我持一杯酒送君西入秦秦川鬰相望渭水流<lb/>
沄沄黄河中折倐復合太華倚天青壁開我送君兮渺<lb/>
何許春風不肯吹君迴舉酒酹五陵浩歌登髙臺終南<lb/>
之山何崔嵬長安舊遊安在哉百年繁華成劫灰千古<lb/>
英雄沉草萊風塵澒洞豺狼墓天地茫茫入煙霧我載<lb/>
歌送君去太華終南冝有深絶處巖扃人跡所不到石<lb/>
壁蒼苔老煙雨山堂挂女蘿充腹多薯蕷玉井蓮開十<lb/>
<pb n="KR4h0143_WYG_292-33b"/>
丈花茯苓根結千年樹白雪青松良可老鹿門有龎商<lb/>
有皓不然凌雲學輕舉聽取安期羡門語憶昨與君友<lb/>
相逢日日酬杯酒酒闌起舞肝膽開小桃唱罷歌楊栁<lb/>
晉語狎秦癯秦語驚晉叟秦晉之交那可無胡為不作<lb/>
雙飛鳬碧草離離生早春哀歌望斷西南雲求君於終<lb/>
南之上不可得太華峰頭㑹見君<lb/>
　　房皥<lb/>
　　　江上行<lb/>
<pb n="KR4h0143_WYG_292-34a"/>
浮雲澹澹心悠悠杖藜來作江邊游商人打鼓催行舟<lb/>
洪波不斷東南流木葉瀟瀟荆楚秋勸君休上王粲樓<lb/>
日落滄江増暮愁<lb/>
　　　賣劒行贈韋漢臣<lb/>
滄海波末澄無人斬長鯨韋郎三尺玉匣中鳴不平蛟<lb/>
龍一出雷雨隨翕忽變化平四陲可惜有才不見用青<lb/>
天白日將何為酒酣舞起抱劒哭肅肅悲風動茅屋不<lb/>
如南山學種田自古青萍換黄犢<lb/>
<pb n="KR4h0143_WYG_292-34b"/>
　　　貧家女<lb/>
貧家女徳牲温柔寡言語終年辛苦不下機身上却無<lb/>
絲一縷倡家女兒百不㑹只向人前賣嬌態繡裀端坐<lb/>
青樓中銀燭熒煌照珠翠書言福善與禍淫未必天公<lb/>
有此心盜跖長年顔子夭古來顛倒非獨今髙處是崑<lb/>
崙低處是東溟崑崙摧不倒東溟填不平物之不齊物<lb/>
之情貧女莫羡倡女榮不義富貴浮雲輕持身但如氷<lb/>
雪清徳耀荆釵有令名<lb/>
<pb n="KR4h0143_WYG_292-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_292-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選金詩巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_268-1a"/>
　欽定四庫全書<lb/>
御選明詩巻九十九<lb/>
　　五言絶句四<lb/>
　　　沈倬<lb/>
　　　　月夜<lb/>
　明月吐夜光寒影在溪水山人抱琴來坐久秋雲起<lb/>
　　　　花溪客舎<lb/>
　孤燈坐來昬淒其不成宿夜鸛忽驚棲翻飛入修竹<lb/>
<pb n="KR4h0143_WYG_268-1b"/>
　　　汪時元<lb/>
　　　　九日舟中<lb/>
　秋風葉正飛江上逢重九人世㡬登髙寂寞黄花酒<lb/>
　　　袁景休<lb/>
　　　　入慧慶寺<lb/>
　新秋入古寺涼氣何清越樹杪夕陽微山蟬鳴不歇<lb/>
　　　　春日過南城<lb/>
　黄鳥當三月城南景正繁桃花千萬樹不異武陵源<lb/>
<pb n="KR4h0143_WYG_268-2a"/>
　　　自江村望虎丘<lb/>
兹山竒且麗迴與江村合幽人去復來斜陽在孤塔<lb/>
　　汪日夢<lb/>
　　　山行<lb/>
澗道散寒流衡沙漫田畝妖狐行野碓風葉滿舂臼<lb/>
　　盧澐<lb/>
　　　江上送别<lb/>
潮生月亦上月白見潮青不知潮月落君去㡬長亭<lb/>
<pb n="KR4h0143_WYG_268-2b"/>
　　　西亭同朱近臣送沈嘉則口號<lb/>
送君江上雨末及梅根渚雨急天欲昬不盡别時語<lb/>
　　　貧家吟<lb/>
風雪下茆簷出門無去所凄凄兒女啼日晡猶未煮<lb/>
　　　訪友<lb/>
訪友入南山扣門不聞語欲數青琅玕錯錯知㡬許<lb/>
　　　偶成二首<lb/>
江頭春水生江上春水長十日不出門魚苗大如掌<lb/>
<pb n="KR4h0143_WYG_268-3a"/>
科頭不出門歳月已忘記燕銜花片來知是春歸去<lb/>
　　張祐<lb/>
　　　閒詠<lb/>
池上新荷緑風清白鷺飛採蓮人已去水面落紅衣<lb/>
　　　待柴荆<lb/>
朝尋白雲去暮將白雲歸寥寥窮巷中懸燈未掩扉<lb/>
　　髙爐<lb/>
　　　月明橋<lb/>
<pb n="KR4h0143_WYG_268-3b"/>
何處月明橋花宫對浦潮即今明月夜時有客吹簫<lb/>
　　黄鳯翔<lb/>
　　　山中<lb/>
坐倚簷前樹臥聽石罅泉夢殘鶯喚醒衣袂足雲煙<lb/>
　　　雨後山行<lb/>
步屧茂林下朝來新雨歇仰看碧霧流俯顧蒼苔滑<lb/>
為愛嵐光好不辭衣履濕巖頭瀑布泉百道飛流急<lb/>
　　張位<lb/>
<pb n="KR4h0143_WYG_268-4a"/>
　　　鳯冠山<lb/>
苔積巖梯隱松深石洞開雲山隨處好塵世幾人來<lb/>
　　范謙<lb/>
　　　江行雜詠<lb/>
逺樹揺山月空江接楚天行當峯好處試與和鳴舷<lb/>
西風吹白雲冉冉來江滸急鳥入青冥忽作千家雨<lb/>
　　蔡文範<lb/>
　　　寳應湖<lb/>
<pb n="KR4h0143_WYG_268-4b"/>
湖闊疑無地堤長亘若虹孤舟數㸃雨殺却日南風<lb/>
　　　望白鶴嶺<lb/>
百里初見近十里轉見逺絶頂不分明白雲時舒巻<lb/>
　　顧大典<lb/>
　　　送王郡守之楚中<lb/>
一曲苕溪水逢君又别君春風數行雁日暮隔湘雲<lb/>
　　沈位<lb/>
　　　漁陽春望<lb/>
<pb n="KR4h0143_WYG_268-5a"/>
二月春方半冷風日正長陌頭看栁色忘却在漁陽<lb/>
　　方沆<lb/>
　　　秋汎<lb/>
山合松楸晚沙寒橘柚秋坐看魚鳥近歴歴鏡中遊<lb/>
　　馮時可<lb/>
　　　秋蟬<lb/>
殘聲送秋風幽思含曉露集枯已自安何事螳螂妬<lb/>
　　　化之招飲城西得青字<lb/>
<pb n="KR4h0143_WYG_268-5b"/>
落日輕風好扁舟送野亭近禾分水緑逺塔混山青<lb/>
　　　石亭秋夜<lb/>
林影月中瘦雁聲天外寒徘徊傷往事愁思獨憑欄<lb/>
　　　宿普定<lb/>
流雲隨雨到驚葉逐風輕一枕蝶成夢千山猿送聲<lb/>
　　　圯橋憶子房<lb/>
偶語猶棄市一椎何自全秦皇十日索不向圯橋邊<lb/>
　　　方廣寺夜宿<lb/>
<pb n="KR4h0143_WYG_268-6a"/>
帶雨蟲深語揺風竹漫顚空山無逺夢支枕聽流泉<lb/>
　　李應徵<lb/>
　　　浪口渡<lb/>
栁風吹浪花谿雲澹無色偶此爭渡人日夕未遑息<lb/>
　　　煙霞洞<lb/>
古洞鴉路深杳渺不知處忽見煙雲來疑從此中去<lb/>
　　　十八夜泊煙雨樓初見月<lb/>
雨氣連朝夕湖雲濕未收今宵看月色始覺過中秋<lb/>
<pb n="KR4h0143_WYG_268-6b"/>
　　林章<lb/>
　　　秋閨二首<lb/>
秋月何娟娟一輪冰鏡冷人心照不見照見人孤影<lb/>
秋雨何瀟瀟五更滴紅葉滴滴葉間紅可以比啼頰<lb/>
　　　秋思<lb/>
不知秋何如花開盡清絶蘋花白於脂蓼花紅於血<lb/>
不知秋何如鳴䖝先解意長聲擣衣篇短聲織錦字<lb/>
　　　送别<lb/>
<pb n="KR4h0143_WYG_268-7a"/>
相送到江干凄其風又雨淚下沾君衣看君不能語<lb/>
　　孫繼臯<lb/>
　　　丙子春夢得一聨足成一絶<lb/>
落日船頭浪春風江上山家園㡬千里却向夢中還<lb/>
　　孫鑛<lb/>
　　　舟行<lb/>
天隂村逕黒渾迷舊時路忽逢岸上燈照見橋邊樹<lb/>
　　馮琦<lb/>
<pb n="KR4h0143_WYG_268-7b"/>
　　　曹見素崔仲素遊南陽河上紀事<lb/>
蒼崖環四塞曲徑幽篁裏渺渺疎林煙夕陽人渡水<lb/>
　　　恭陪聖駕步禱南郊紀盛<lb/>
龍武新軍罷勾陳御路開紅塵都不埽留待雨師來<lb/>
　　　題萬玉山房<lb/>
本是瀟湘人最愛瀟湘竹何處丘中琴歴歴瀟湘曲<lb/>
　　鄒元標<lb/>
　　　夜遲丁右武江上<lb/>
<pb n="KR4h0143_WYG_268-8a"/>
我向岸頭住君向田家宿掀蓬望青天雞犬亂茅屋<lb/>
　　　題江右陽屏山石室<lb/>
背倚芙蓉枕門看天馬峯臨池無一事把盞對芙蓉<lb/>
　　　送甘義麓<lb/>
秋風送爾去爾去幾時來獨立江亭上長空一雁迴<lb/>
　　馮夢禎<lb/>
　　　珠簾洞<lb/>
帝遣銀河垂虚簾蕩空淥我欲買娉婷問爾乞三斛<lb/>
<pb n="KR4h0143_WYG_268-8b"/>
　　王士性<lb/>
　　　老僧巖<lb/>
苔衣深没脛一定不知年從君問息機茫茫無始前<lb/>
　　　石梁洞<lb/>
跨壑渾無地凌虚别有天誰能身似鶴縱步入蒼煙<lb/>
　　魏允貞<lb/>
　　　岳陽樓<lb/>
洞庭天下水岳陽天下樓誰為天下士飲酒樓上頭<lb/>
<pb n="KR4h0143_WYG_268-9a"/>
　　顧紹芳<lb/>
　　　舟行即事<lb/>
願得三千里飛帆一夜還生憎衛河水十步九成灣<lb/>
　　呉安國<lb/>
　　　江行<lb/>
江樹浮疑沒江雲散復凝疎燈明極浦處處有魚罾<lb/>
　　馮大受<lb/>
　　　題王恒叔園居十詠<hi>録四首</hi>
<pb n="KR4h0143_WYG_268-9b"/>
　　　　夕陽塢<lb/>
科頭不見人茶煙逗深竹擊石歌天風落日在松屋<lb/>
　　　　先月墩<lb/>
寒潭明似鏡秋半淨於掃攜酒蕩蘭橈月出林端早<lb/>
　　　　卧雲坪<lb/>
雖多泉石心莫共老龍住願以傅巖雲化作商家雨<lb/>
　　　　梧隂<lb/>
庭際綠成隂盡是梧桐影徙倚月當空夜深花露冷<lb/>
<pb n="KR4h0143_WYG_268-10a"/>
　　余寅<lb/>
　　　雨中全司馬公游茂嶼<lb/>
煙莽忽離離溪光蕩不持秋從何處到早已白蘋知<lb/>
　　　淮上阻風<lb/>
大艑激風湍長淮五月寒客情無處住折取棟花看<lb/>
　　楊于庭<lb/>
　　　水雲亭<lb/>
空亭蘿薜深小逕莓苔互溪外郭熙山雲邊韋偃樹<lb/>
<pb n="KR4h0143_WYG_268-10b"/>
　　　雨後<lb/>
客從前村來還向前村去只見溪上煙不見人歸去<lb/>
亦是山中人不識山中路昨夜柴門歸認知前村樹<lb/>
　　　秋興<lb/>
栗里初栽菊東陵已種𤓰白雲知不厭相就野人家<lb/>
　　朱國祚<lb/>
　　　西勾橋口占<lb/>
東雉村邊水西溝橋下流濯纓人不至處處浴沙鷗<lb/>
<pb n="KR4h0143_WYG_268-11a"/>
　　　裂帛湖上作<lb/>
水淨一匹練山圍六扇屏春風纔幾日藥甲已先青<lb/>
　　　即景<lb/>
秋風靡靡吹舟入蘆花裏相呼隔岸人聲墮半江水<lb/>
　　　逢破瓢道人呉少君<lb/>
山人愛一瓢時時負肩背貽我巨勝花來自白羊隊<lb/>
　　郭正域<lb/>
　　　廬山五老峯<lb/>
<pb n="KR4h0143_WYG_268-11b"/>
湖中五老峯去天不盈尺澗底白雲生五老頭俱白<lb/>
　　于若瀛<lb/>
　　　舟中雜興<lb/>
兩岸山相似舟移曲不妨回看京口盡落照下丹陽<lb/>
　　王時濟<lb/>
　　　登髙丘<lb/>
清林人跡稀我來何所翫坐看嶺上雲天風莫吹斷<lb/>
　　朱長春<lb/>
<pb n="KR4h0143_WYG_268-12a"/>
　　　夜過鑑湖<lb/>
鑑湖聞說好巖色照波間夜裏看煙際遥知蘭渚山<lb/>
　　　入山<lb/>
山深石色古洞草無行迹何處有人家朝煙澗西白<lb/>
　　方應選<lb/>
　　　戲次憲周韻<lb/>
暫解山公事間翻陶令書白衣人不到寧惜換銀魚<lb/>
　　　題陳叔眞扇頭<lb/>
<pb n="KR4h0143_WYG_268-12b"/>
前峯與後峯何處容吾屐兀坐小亭幽時聞空翠滴<lb/>
　　湯顯祖<lb/>
　　　登獻花巖芙蓉閣<lb/>
木末芙蓉出花巖草樹齊陵髙諸象北江白數峯西<lb/>
　　　南海浴日亭拜長至<lb/>
孤臣遥浴日滄海亦書雲願得扶桑影年年奉聖君<lb/>
　　　雁山迷路<lb/>
借問采茶女煙霞路幾重屏山遮不斷前面剪刀峯<lb/>
<pb n="KR4h0143_WYG_268-13a"/>
　　　廣陵偶題二首<lb/>
歳月隨人去風塵可自如偶然流淚處翻著舊時書<lb/>
忽忽知何意悠悠向此方怯知新涕淚還是舊衣裳<lb/>
　　　偶成<lb/>
雁影金河盡梅花玉管催江南望春色獨上鳯凰臺<lb/>
　　　浪石灘<lb/>
雨濕湞陽暮風鳴浪石寒鸕鷀飛不起横過釣絲灘<lb/>
　　　覲回宿龍潭<lb/>
<pb n="KR4h0143_WYG_268-13b"/>
是歳春連雪煙花思不堪雨中雙燕子今夕是江南<lb/>
　　袁宗道<lb/>
　　　信陽道中即事<lb/>
巉巖繞畛畦小徑通車馬即此是桃源問津何為者<lb/>
四顧忽無逕僕夫何所往俄聞車馬喧疑在空中響<lb/>
山下無人踪山上無鳥語惟餘一片雲見我來遊此<lb/>
雲中忽吠鳴豈是劉安宅近看爨煙青人家枕山脊<lb/>
　　　天均洞<lb/>
<pb n="KR4h0143_WYG_268-14a"/>
洞裏無人踪洞外絶鳥語獨有風濤聲時出喬林裡<lb/>
　　　兩岸芙蓉<lb/>
南垞與北垞岸逺渺難即此處好行舟面面芙蓉色<lb/>
　　袁宏道<lb/>
　　　虎丘<lb/>
一片千人石瑩晶若有神劍光銷不盡留與醉花人<lb/>
　　袁中道<lb/>
　　　由草市至漢口小河舟中襍詠<lb/>
<pb n="KR4h0143_WYG_268-14b"/>
日暮黒雲生且依龍口住小舟裙作帆笑語過湖去<lb/>
　　　王龍嶼繡林江閣值雪雜詩<lb/>
小樓枕石根波浪濺簷瓦遊客莫凭䦨大江在其下<lb/>
濃寒輟校書晨酒宿顔面隱几不成眠静聽水石戰<lb/>
皓然滿一洲洲畔千檣列不見舟中人但見舟上雪<lb/>
賔從亦何喜水石亦何怒日暮絶來舟江心雙白鷺<lb/>
　　　玉泉山居<lb/>
小閣枕鳴泉青松覆峻嶺刁刁一夜風泉聲在山頂<lb/>
<pb n="KR4h0143_WYG_268-15a"/>
　　王嘉謨<lb/>
　　　西園遣興<lb/>
長日掩柴門無復經行客白雲媚春蘭紛紛落枕席<lb/>
　　　偶題<lb/>
逺雨漸入林隨風吹客衣殷勤問獨鳥何事宿還飛<lb/>
　　　横溪逺棹<lb/>
雲起石門山猿啼皖口樹隱隱數帆輕不辨横溪路<lb/>
　　袁黄<lb/>
<pb n="KR4h0143_WYG_268-15b"/>
　　　卜居<lb/>
結廬菰蒲中柴門映碧水蒹葭何蒼蒼兩岸秋風起<lb/>
　　王一鳴<lb/>
　　　江上望飛雲洞<lb/>
咫尺飛雲洞巉巖不可登江風吹落日時見出山僧<lb/>
　　徐熥<lb/>
　　　送玉玉生<lb/>
作客生涯薄依人去住難春光無限好空向異鄉看<lb/>
<pb n="KR4h0143_WYG_268-16a"/>
　　　客中寒食<lb/>
去歳燕山道今朝劔水濵如何兩寒食俱作異鄉人<lb/>
　　　漂母祠<lb/>
落落千金報悠悠國士心從今慚漂母不敢過淮隂<lb/>
　　陶望齡<lb/>
　　　戊戌除夜<lb/>
淚燭黯將滅啼烏耿未眠暗風吹濕夢夜雨忽連年<lb/>
　　董其昌<lb/>
<pb n="KR4h0143_WYG_268-16b"/>
　　　登翠微亭<lb/>
煙迷楊栁洲水拍芙蓉岸我憶南湖秋西山暮雲畔<lb/>
　　　題畫<lb/>
近水晚逾碧逺山秋未黄夕陽寒滿地松影落衣裳<lb/>
　　髙攀龍<lb/>
　　　引泉<lb/>
次第竹根瀉相將得到家鳥啼春雨後流出滿山花<lb/>
　　陸彦章<lb/>
<pb n="KR4h0143_WYG_268-17a"/>
　　　雪<lb/>
飢烏噪不止浮光射簷隙獨客起開門夜雪深三尺<lb/>
　　　虎丘<lb/>
石轉路不息幽源従此去滿地蓋松隂人影落何處<lb/>
　　黄輝<lb/>
　　　巫山<lb/>
陽臺花一片落盡楚宫春西家空作賦原是夢中人<lb/>
　　　别汝鈍<lb/>
<pb n="KR4h0143_WYG_268-17b"/>
使者分岐路迢迢越五谿一為孤鳯唱無復冷猿啼<lb/>
　　徐應簧<lb/>
　　　山中雜詠二首<lb/>
流水看不厭况兼溪上山倚䦨終日坐紅葉擁柴關<lb/>
欲訪南鄰居遥遥在何處隔浦見晴沙江村從此去<lb/>
　　章士雅<lb/>
　　　春晚二首<lb/>
春望亦堪憐平蕪接逺天不禁雙燕子飛出落花前<lb/>
<pb n="KR4h0143_WYG_268-18a"/>
春雨過前溪垂楊樹樹低綠窗人不語惟有曉鶯啼<lb/>
　　呉正志<lb/>
　　　讀書<lb/>
端居披羣書時取適意止意盡擊節歌碧雲墮書几<lb/>
　　區大相<lb/>
　　　端溪雜詠<lb/>
夕陽下前山山光落溪水欸乃時一聞只在山光裏<lb/>
　　　望七星巖<lb/>
<pb n="KR4h0143_WYG_268-18b"/>
仙山對成郭纍纍七星石中有太古文世人了不識<lb/>
　　鄭明選<lb/>
　　　早行<lb/>
雞鳴客下牀出門天未曙山黑不見人但聞馬蹄去<lb/>
　　　新江營對雨<lb/>
漠漠江雲生江天雨如霧東望白鷺洲蒼茫不知處<lb/>
　　李日華<lb/>
　　　春日送徐冏卿北上<lb/>
<pb n="KR4h0143_WYG_268-19a"/>
青莎白鷺洲細雨桃花岸看乘春水船遥遥到天畔<lb/>
　　　題海湛畫巻<lb/>
溪漁罷釣歸殘雪蓑上落暝色踏扁舟翩然似孤鶴<lb/>
　　謝肇淛<lb/>
　　　宿呉山樓<lb/>
佛火明還暗覊魂夢復驚秋風一夜起落葉與牕平<lb/>
　　　早行山中<lb/>
驅車入雲煙連山齊雪色怪禽作鬼啼枯樹如人立<lb/>
<pb n="KR4h0143_WYG_268-19b"/>
　　陳薦夫<lb/>
　　　舟中七夕<lb/>
碧漢淹靈駕神仙渡鵲橋如何江上客空對可憐宵<lb/>
　　王思任<lb/>
　　　旅燕<lb/>
我來投驛店君已宿茅梁彼此同為客誰先夢故鄉<lb/>
　　湯賓尹<lb/>
　　　墨蓮花<lb/>
<pb n="KR4h0143_WYG_268-20a"/>
擥結鴛鴦勝雙棲玉井房紅衣翻不著獨自有波光<lb/>
　　蔡復一<lb/>
　　　秋坐<lb/>
夕照盡歸水秋聲半在林飛蟬過别樹未斷曳來音<lb/>
　　　夕陽<lb/>
夕陽欲下山一半戀流水短笛牛羊歸餘光照童子<lb/>
　　髙承祚<lb/>
　　　聚首<lb/>
<pb n="KR4h0143_WYG_268-20b"/>
人生聚首難離别何可久去日三春花今朝九秋柳<lb/>
　　范允臨<lb/>
　　　有憶<lb/>
井唾不復顧花飛難再攀江頭一片月應化女郎山<lb/>
　　　詠翦春羅<lb/>
君恩宴曲池為郎製宫錦月落杏花寒裁縫剪刀冷<lb/>
　　曹學佺<lb/>
　　　金陵雜詩二首<lb/>
<pb n="KR4h0143_WYG_268-21a"/>
野草傍幽澗草長澗亦滿不知水流急但覺人步緩<lb/>
朝出太平隄逶迤芳草齊楊花飄作絮觸面使人迷<lb/>
　　　松梯<lb/>
身入蒼翠中落日無人影步步踏松根不覺到前嶺<lb/>
　　吕克孝<lb/>
　　　過田叟<lb/>
我欲驅黄犢移家傍屋東但容茅蓋頂先為築牛宫<lb/>
　　查應光<lb/>
<pb n="KR4h0143_WYG_268-21b"/>
　　　澹碧軒<lb/>
門開日影來一片蒼苔色花氣引游人山風吹未息<lb/>
　　顧起元<lb/>
　　　閨體<lb/>
莫上翠樓看望見官城渡垂栁碧於篸是郎去時路<lb/>
　　董應舉<lb/>
　　　憩棲霞僧房<lb/>
昔人臥亦遊吾今游亦臥適來眠底山知從夢中過<lb/>
<pb n="KR4h0143_WYG_268-22a"/>
　　徐良彦<lb/>
　　　舟夜<lb/>
席邊即水底篷外是霜天偶得寒更句孤舟燭不燃<lb/>
　　黄汝亨<lb/>
　　　出長安劉抑之姚元素見别三絶<lb/>
長安日以逺孤月照單車莫忘别來意逢人數寄書<lb/>
盡日逐車塵蕭疎送别人明知前路暮且復片時親<lb/>
三年經一别幾見栁條黄莫灑西風淚相看髩已霜<lb/>
<pb n="KR4h0143_WYG_268-22b"/>
　　阮自華<lb/>
　　　送呉㓜元之金陵<lb/>
日夜大江流天邊到石頭莫愁湖九曲辛苦遲扁舟<lb/>
春暮百花殘秦淮曉氣寒渡頭桃葉盡若為到長干<lb/>
蘆葦壓春潮垂楊繫短舠東風猿唳苦明月夜蕭蕭<lb/>
　　　春行東郊道<lb/>
歴歴眼中山依依原上栁何許最關情飛花重入手<lb/>
　　　飲詹生館中<lb/>
<pb n="KR4h0143_WYG_268-23a"/>
映牖蕉若雲繞除松似織虚堂風雨生日日皆秋色<lb/>
　　王嗣奭<lb/>
　　　九日聞范君材補官戲簡<lb/>
龍山吹帽日北闕賜環新好飲黄花酒休令笑逐臣<lb/>
　　　舟中即事<lb/>
黄河杳無際白浪巻山回不待窮源去方知天上來<lb/>
　　王衡<lb/>
　　　湖堤<lb/>
<pb n="KR4h0143_WYG_268-23b"/>
脉脉春沙浄纎纎暮雨齊吹花還擘栁綠盡短長堤<lb/>
暖入酒暈重風動鞭梢輕馬嘶不盡處春郭栁條情<lb/>
　　　穀城<lb/>
出山逢老人入山化黄石千載石人前紛紛拜行客<lb/>
　　熊明遇<lb/>
　　　桃花<lb/>
春歸南浦早淥水桃花塘灼灼紅煙裏金覊騎玉郎<lb/>
　　劉宗周<lb/>
<pb n="KR4h0143_WYG_268-24a"/>
　　　辭崑崙叔招飲和來韻<lb/>
此日舫齋興琴尊次第開誰當下塵榻道有徐孺來<lb/>
　　徐禎稷<lb/>
　　　野岸夜步<lb/>
野岸吹夕涼花香隔松影人自無閒心世豈乏清景<lb/>
　　張鼐<lb/>
　　　題劉錦衣扇山居對僧話圖<lb/>
結茅倚長松松濤散幽壑山僧何處來坐久松花落<lb/>
<pb n="KR4h0143_WYG_268-24b"/>
花徑宿煙霞柴門來杖履枳殻自春風芭蕉又春雨<lb/>
　　凌漢翀<lb/>
　　　詠梅<lb/>
玉橤含風香苔枝帶霜冷夜静月冥濛空庭臥無影<lb/>
　　孫承宗<lb/>
　　　潮<lb/>
休嫁弄潮兒潮今亦失信乗我油壁車去向錢塘問<lb/>
　　李流芳<lb/>
<pb n="KR4h0143_WYG_268-25a"/>
　　　為陳維立題輞川畫<lb/>
吾愛華子岡輞川流日夕如何舎此去傷心賦凝碧<lb/>
　　程嘉燧<lb/>
　　　題畫栁扇别許康侯<lb/>
五月金陵道行人畫栁條秋風來早晚腸斷白汀橋<lb/>
　　　谿堂小景<lb/>
谿響到還散嵐光聚復空窗寒過雲雨帆飽上灘風<lb/>
　　　靈隱夜歸<lb/>
<pb n="KR4h0143_WYG_268-25b"/>
桑路沙中盡峯隂松杪多稻香明露葉谿雨颭風荷<lb/>
　　　絶句<lb/>
逺樹春雲白晴洲落日香江南無限好畫出斷君腸<lb/>
　　　甘寧廟前古樹神鴉<lb/>
回經捲雪樓神鴉啼不去記得泊舟時月明天欲曙<lb/>
　　　夜雨<lb/>
江夜雨浪浪春風難禁當匡廬雲霧裏半月到潯陽<lb/>
　　　王翹草蟲冊四首<lb/>
<pb n="KR4h0143_WYG_268-26a"/>
　　　　蝦<lb/>
一片江湖心半生魚蝦侣還思見底清投罾富春渚<lb/>
　　　　蟹<lb/>
斷葦寒潮裏菰蔣作稻粱呉江楓落夜公子已無腸<lb/>
　　　　蟬<lb/>
秋雲揺曳時殘聲在髙栁誰傳冷風姿知是承蜩手<lb/>
　　　　絡緯<lb/>
竹間流黄機明月與白露繅絲頭緒多經秋不成素<lb/>
<pb n="KR4h0143_WYG_268-26b"/>
　　陳繼儒<lb/>
　　　山中雜詠<lb/>
架上多異書屋角臨流水蘆荻風蕭蕭秋聲淡如此<lb/>
山中雪色猿子母常連肘挂臂飲丹泉攀花釀仙酒<lb/>
　　楊璉<lb/>
　　　寄老僧笻杖<lb/>
堅輕笻竹杖一杖有九節寄語朔州僧閒步秋山月<lb/>
　　　失題五首<hi>錄四首</hi>
<pb n="KR4h0143_WYG_268-27a"/>
山色無定姿如煙復如黛中有素心人鳴琴應秋籟<lb/>
間適趂春遊翛然入深峭不見響屧人山花淡相笑<lb/>
鬭草花茵中山花香撲髩尋香不辨人嗅來蝶成陣<lb/>
闢此鴻蒙荒眞成羽人宅洪崖居可移天姥夢不得<lb/>
　　鄒維璉<lb/>
　　　閨怨<lb/>
妾恨憑誰寄君懐祇自知堂前雙燕子歳歳赴春期<lb/>
　　　陌上偶成<lb/>
<pb n="KR4h0143_WYG_268-27b"/>
青青道傍栁轉眼忽成圍男兒客他鄉不知歳月非<lb/>
　　鍾惺<lb/>
　　　至巫山<lb/>
不歴巫山曲焉知楚塞長巴東行二日纔到古髙堂<lb/>
　　譚元春<lb/>
　　　為武陵姬秋水詠<lb/>
有郎愛絃索北調久無傳恨學江南曲聲聲帶可憐<lb/>
　　陳翼飛<lb/>
<pb n="KR4h0143_WYG_268-28a"/>
　　　大湘灘<lb/>
遮莫上瞿塘灩澦大如象不見建溪石連亘三千丈<lb/>
　　　甘露寺<lb/>
山色乍有無江光遞明滅夕陽大道傍行人讀殘碣<lb/>
　　　清湖舟中<lb/>
枯栁霜中鵲長煙雨後山人來吹笛罷獨立碧溪灣<lb/>
　　　落星石<lb/>
白榆何夕墮危石青如此疑是酒星沉渴飲湖中水<lb/>
<pb n="KR4h0143_WYG_268-28b"/>
　　　馬當<lb/>
廟鼓持芭舞蠻歌日易斜分風能送客不忍打神鴉<lb/>
　　　赤欄湖<lb/>
朝泛赤欄湖暮宿黄金浦多少采菱船來問襄陽估<lb/>
　　　武昌西門<lb/>
郎採白蘋花儂開青箬酒夜宿武昌城朝折西門栁<lb/>
　　朱大啓<lb/>
　　　經海印廢寺<lb/>
<pb n="KR4h0143_WYG_268-29a"/>
我行海子橋不見鏡光閣惟有青蓮花涼風吹又落<lb/>
　　　自信州還貴溪<lb/>
小艇恰容膝輕帆下溜灘忽聞津吏語斜月挂江干<lb/>
　　楊嗣昌<lb/>
　　　登彭城<lb/>
坎坎復簡簡撾鼓船樓頭憑樓一長嘯氣入洪河流<lb/>
旭日明春濤晨風發清扇瞥爾吕梁洪飛湍去如箭<lb/>
　　李衷純<lb/>
<pb n="KR4h0143_WYG_268-29b"/>
　　　雨後<lb/>
夜静空山中鳥鳴知雨歇寂寂啓寒扉林端澹疎月<lb/>
　　李繼眞<lb/>
　　　落花吟<lb/>
名花一辭蒂流浪那可保從他上綺筵寧似枝頭好<lb/>
落花一戀枝欲别更回首今日同枝花明朝知在否<lb/>
掃花促雙鬟春深臂無力卧帚立香堦清風自來拭<lb/>
　　周順昌<lb/>
<pb n="KR4h0143_WYG_268-30a"/>
　　　詠梅<lb/>
春半梅將盡中庭尚一枝玉人何處是惆悵月明時<lb/>
　　呉伯與<lb/>
　　　春日<lb/>
煙勢分嵐出波痕暎林薄兀坐不逢人鄰花相對落<lb/>
　　方孔炤<lb/>
　　　龍山行<lb/>
百道雨奔雷石橋揺欲斷山雲足下開回頭不教看<lb/>
<pb n="KR4h0143_WYG_268-30b"/>
　　萬燝<lb/>
　　　登黄鶴樓<lb/>
我欲乗黄鶴飄然物外遊檻前懐古淚且為禰衡收<lb/>
　　　歸雲亭<lb/>
著屐尋芳勝山花襲客衣閒亭方小憩老衲帶雲歸<lb/>
　　黄承昊<lb/>
　　　間居夜雨二首<lb/>
夜半瀟瀟竹輕寒枕上侵明朝無别事風雨不關心<lb/>
<pb n="KR4h0143_WYG_268-31a"/>
多少間花草朝朝抱甕忙園丁今夜睡晏起亦何妨<lb/>
　　顧錫疇<lb/>
　　　西湖<lb/>
臨安宋故都荷花仍十里際曉湖光平鵁鶄鳴不已<lb/>
　　蔡懋德<lb/>
　　　留别葛士倫叔<lb/>
欲别似應别愛君未語君青山若送客容易起秋雲<lb/>
　　顧大猷<lb/>
<pb n="KR4h0143_WYG_268-31b"/>
　　　蕪城<lb/>
日落蕪城門草没蕪城路無復鶴歸年時見烏棲樹<lb/>
　　　梅華閣<lb/>
殘雪映江城春風度郊郭不見閣中人梅花自開落<lb/>
　　朱茂時<lb/>
　　　鶴洲夜歸<lb/>
秋月清於水孤舟放鶴歸不知荷葉露風巻上人衣<lb/>
　　沈㤗鴻<lb/>
<pb n="KR4h0143_WYG_268-32a"/>
　　　憶事<lb/>
空山秋月明處處暮猿清不是愁腸斷還聞第四聲<lb/>
　　王同軌<lb/>
　　　宫怨<lb/>
永巷葳蕤鎖殘燈黯淡花間吹玉<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱送月過窗紗<lb/>
　　　過山家<lb/>
羣峯何岌岌繞屋風篁泣雲來亞地飛不雨林光濕<lb/>
　　梅蕃祚<lb/>
<pb n="KR4h0143_WYG_268-32b"/>
　　　酬别二首<lb/>
楚客怨青蘋呉儂愛紫蓴扁舟難共載羞殺渡江人<lb/>
一片秋林色如迎去客舟更憐江月好且為故人留<lb/>
　　宋登春<lb/>
　　　襄陽懐古<lb/>
襄陽白面兒慣唱銅鞮歌漢水東流去英雄可奈何<lb/>
　　　江上尋張錬師<lb/>
隔松聞桂杵玉粒搗𤣥霜水月明笙鶴江雲冷石堂<lb/>
<pb n="KR4h0143_WYG_268-33a"/>
　　　秋夜<lb/>
天秋鴻雁來夜寒桂華落空館復相思清飈振藂薄<lb/>
　　葉之芳<lb/>
　　　題江邊栁<lb/>
揚子津邊栁秋風葉乍凋生當離别後不得長長條<lb/>
　　栁應芳<lb/>
　　　和陳伯孺西湖十詠二首<lb/>
偶向武林遊曾于天竺住明日欲離山晴霞故變雨<lb/>
<pb n="KR4h0143_WYG_268-33b"/>
夜半髙峯望微茫海日光下方未覺曉應是蔽扶桑<lb/>
　　　春閨<lb/>
黄鶯不隻啼紫燕還雙棲棲在妾梁上啼向妾牕西<lb/>
　　安紹芳<lb/>
　　　花津<lb/>
水上春霞明花開幾千樹不是避秦人人疑避秦處<lb/>
　　　一葦渡<lb/>
夕陽下前溪西風吹野渡不見折葦人獨立滄江暮<lb/>
<pb n="KR4h0143_WYG_268-34a"/>
　　　春盡日寄華公衡<lb/>
惆悵春風暮懐人興轉孤夕陽空極目芳草隔南湖<lb/>
　　李瑋<lb/>
　　　入圃<lb/>
入圃細雨餘荷鋤情不惡山妻愛木綿慚余種紅藥<lb/>
　　馮敏効<lb/>
　　　舟行<lb/>
水逺連天碧秋深共客寒孤舟迷去路頻對夕陽看<lb/>
<pb n="KR4h0143_WYG_268-34b"/>
　　孫文箎<lb/>
　　　逢鄉人<lb/>
爾從山中來今喜江上遇我家老梅花開到第幾樹<lb/>
　　黄克晦<lb/>
　　　題畫三首<lb/>
江樹何霏微遥山蒼翠裏秋風吹裳衣人影橋下水<lb/>
欲通大江流泊舟楊栁岸潮上栁風吹渡江天未旦<lb/>
江草引江路水風吹渡橋故人家咫尺門外是春潮<lb/>
<pb n="KR4h0143_WYG_268-35a"/>
　　　狼山歸道中作<lb/>
前山無夕陽猶問夕陽洞天寒人不行山僧出相送<lb/>
　　　太平水閣寫畫<lb/>
逺影亂歸帆孤煙發殘磬垂綸岸岸移楊栁遞相映<lb/>
　　胡宗仁<lb/>
　　　聞烏<lb/>
烏聲誰喜聞日啼白門樹愁來刪樹枝認得白門路<lb/>
　　　聞蛩<lb/>
<pb n="KR4h0143_WYG_268-35b"/>
秋夜寒蛩語悽悽孤月明空牀自難寐不但百愁生<lb/>
　　呉大經<lb/>
　　　江水<lb/>
霞明江水浄潮落江帆急白鳥趁斜陽銜魚沙渚立<lb/>
　　汪元范<lb/>
　　　詢李惟寅太保<lb/>
已就通侯第新辭上將壇不知門下士若箇是任安<lb/>
　　周良寅<lb/>
<pb n="KR4h0143_WYG_268-36a"/>
　　　夜泊始興江口<lb/>
繫纜荒山下挑燈細雨前客心共流水揺蕩不成眠<lb/>
　　汪功胄<lb/>
　　　樵舎<lb/>
煙火隱茅茨數家傍山麓林深不見人丁丁聞伐木<lb/>
　　呉宗儒<lb/>
　　　春夜錢塘江行<lb/>
小艇發江干入夜東風起帶雨挂輕帆西行三百里<lb/>
<pb n="KR4h0143_WYG_268-36b"/>
　　劉時中<lb/>
　　　有客<lb/>
有客問煙蘿山家在何處笑指碧溪頭遥遥踏花去<lb/>
　　錢允治<lb/>
　　　楚江秋晚<lb/>
揚帆指洞庭忽捩君山柁日出清霜稀秋江月方墮<lb/>
　　游及逺<lb/>
　　　野鹿園雜詠<lb/>
<pb n="KR4h0143_WYG_268-37a"/>
潭水瀏其清芙蓉亂紅影白雁一聲秋蘆花明月冷<lb/>
　　　汝陽曉發<lb/>
殘月挂髙樹秋林生逺風淒涼千里色都入客心中<lb/>
　　　醉中辭竹軒宗侯<lb/>
夜雨度花谿風花踏作泥惜花頻喚酒未得過城西<lb/>
　　潘之恒<lb/>
　　　賦得千山紅樹送姚園客還閩<lb/>
秋岸繁華景紅霞萬樹春西風無限意吹盡送歸人<lb/>
<pb n="KR4h0143_WYG_268-37b"/>
落葉蕭蕭路秋風湖上波到家紅樹少不怨客愁多<lb/>
　　呉夢暘<lb/>
　　　晚泊<lb/>
老屋如巢居亦復禦風雨中有獨坐人焉知不可語<lb/>
　　　偶成<lb/>
江上元無暑涼風暑盡收髩毛吹已短還度幾迴秋<lb/>
　　臧懋循<lb/>
　　　集沈氏水亭餞送曹能始北上詩<lb/>
<pb n="KR4h0143_WYG_268-38a"/>
相送江亭暮尊空客漸稀楊花不解别到處逐君飛<lb/>
　　王野<lb/>
　　　送洪獻吉還眞州<lb/>
秣陵還泊岸𤓰步又乗潮離情似新月明夜勝今宵<lb/>
　　范汭<lb/>
　　　響屧廊<lb/>
越艷迹如埽年年燒痕緑歸僧踏嶺雲枯葉聲相觸<lb/>
　　　贈楊孝父<lb/>
<pb n="KR4h0143_WYG_268-38b"/>
清時有隱者自汲還自耘翳然茅屋上一片堯時雲<lb/>
　　　遊弁山<lb/>
一峯際蒼蒼遐矚了無礙湖色上人顔崖隂落鳥背<lb/>
　　　送彦平游嶺南<lb/>
九月羅浮道無衣亦不寒竒峯三十二直作夏雲看<lb/>
　　　曉發<lb/>
春水動微茫帆前即異鄉雞聲殘月墮人語隔寒塘<lb/>
　　　秣陵送李茂才<lb/>
<pb n="KR4h0143_WYG_268-39a"/>
一雨緑千里楚山如近人留君君掉首何處秣陵春<lb/>
　　　荆南送姚百雉還莆中<lb/>
自蜀經三楚由呉下七閩到家君有日泥殺滯留人<lb/>
　　　旴江對月<lb/>
新月出江干郵亭獨倚䦨别家如昨日二十一回看<lb/>
　　呉鼎芳<lb/>
　　　空齋<lb/>
空齋原寂寂落葉更蕭蕭片月閒相照牀頭挂一瓢<lb/>
<pb n="KR4h0143_WYG_268-39b"/>
　　　閒雲<lb/>
閒雲不作雨横入峽山去峽口弄舟人家在雲歸處<lb/>
　　呉兆<lb/>
　　　閒思寄林古度<lb/>
一與西湖别春風兩度來曾棲山寺裏日日待花開<lb/>
　　　詠隔水美人<lb/>
聞香憐袖動見影喜萍開若是桃葉渡待儂舟楫來<lb/>
　　　春雨<lb/>
<pb n="KR4h0143_WYG_268-40a"/>
春從此中來還從此中去山客未眠時瀟瀟西林樹<lb/>
　　　月夜瓊河泛舟至鼓山謝耳目徐興公曹能始<lb/>
　　　林茂之共拈險韻十字刻燭成詩<hi>錄三首</hi>
暝色初辭郭河流漸入江腥風何處度寒汐送漁艭<lb/>
連日秋懐惡今宵有好懐秋江泛秋月若箇不言佳<lb/>
三更月已落海氣雜山嵐鷗起歌衝岸龍驚火射潭<lb/>
　　石沆<lb/>
　　　夢中吟<lb/>
<pb n="KR4h0143_WYG_268-40b"/>
樹老何年寺山深此夜鐘一僧眉拄地教我學南宗<lb/>
　　　新春雜興<lb/>
一囊置我琴一囊置我笛明月照寒江扁舟弔采石<lb/>
　　董斯張<lb/>
　　　山中偶作<lb/>
秋草長於人小鳥時出入但聞樵者歌不見行人跡<lb/>
　　齊萊名<lb/>
　　　溪上<lb/>
<pb n="KR4h0143_WYG_268-41a"/>
藤隂覆溪屋鈎簾逺岫青焚香浄石几小繭寫黄庭<lb/>
薄暮墻之東小桑四五樹溪女踏青廻低頭不肯顧<lb/>
　　呉沛<lb/>
　　　北窗<lb/>
横開二尺窗無風涼似水一編手未休髙卧果何以<lb/>
　　卓發之<lb/>
　　　夜過竹里館訪呉大有懐去病伯兄<lb/>
山樓欲二更急雨忽凄清起視幽庭裏疎桐落葉聲<lb/>
<pb n="KR4h0143_WYG_268-41b"/>
　　王龍起<lb/>
　　　客中晚春<lb/>
葉老春將盡天寒雨未晴離心何處切杜宇一聲聲<lb/>
　　方登<lb/>
　　　秋晚<lb/>
秋晚行堤上書聲在茅屋月出不逢人風來弄修竹<lb/>
　　張于壘<lb/>
　　　廬山看雲一絶句<lb/>
<pb n="KR4h0143_WYG_268-42a"/>
　溪中一片雲分作千林雨惟聞溪流聲不見溪流處<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_268-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻九十九<lb/>
</p>
<p>
</p>
  </div>
</body>
</text>
</TEI>
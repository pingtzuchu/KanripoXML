<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_079-1a"/>
　欽定四庫全書<lb/>
御選元詩巻七十九<lb/>
　　七言絶句十二<lb/>
　　　祖欽<lb/>
　　　　山居<lb/>
　竟日窗間坐寂寥巖前稚筍欲齊腰幽禽忽起藤花落<lb/>
　澗瀑吹聲度石橋<lb/>
　夾岸桃花紅欲然洞中流水自㳙㳙山家不會論春夏<lb/>
<pb n="KR4h0143_WYG_079-1b"/>
　石爛松枯又一年<lb/>
　　　圎至<lb/>
　　　　雪後荆林道中<lb/>
　冷風寒栁閉千門栁外嗁鴉聚晚羣殘日暉暉烘雪氣<lb/>
　徘徊半嶺作晴雲<lb/>
　　　　逢故人<lb/>
　共㸔咸淳上苑花錦箋綵句敵春華白頭相見鍾陵市<lb/>
　我亦如君未有家<lb/>
<pb n="KR4h0143_WYG_079-2a"/>
　　　元夕觀傀儡<lb/>
錦襠叢裏鬬腰支記得京城此夕時一曲太平錢舞罷<lb/>
六街人唱㸔燈詞<lb/>
　　　芳塘<lb/>
芳塘雨霽綠初肥折得青條帶露歸一樹殘花喧鬬雀<lb/>
紅香滿徑撲人飛<lb/>
　　　寄恩以仁<lb/>
風栁青青條葉新别愁江畔又逢春交情似我如君少<lb/>
<pb n="KR4h0143_WYG_079-2b"/>
一度相逢勝故人<lb/>
　　　小汊<lb/>
麻骨燈明竹壁疎更深人語在茅廬開篷緣㟁去沽酒<lb/>
㸃火撥船來賣魚<lb/>
　　　吳王廟<lb/>
呉王廟近水邊山壁上雕青鬼臂蠻白日鑪中煙色變<lb/>
散成雲氣滿人間<lb/>
　　道英<lb/>
<pb n="KR4h0143_WYG_079-3a"/>
　　　維揚春暮<lb/>
煙籠栁影老鶯嗁雨濕芹香乳燕飛二十四橋春又盡<lb/>
江南詞客正思歸<lb/>
　　　湖上晩歩<lb/>
畫橈歸去歇笙簫水影山光共寂寥一叟相逢雙鬢雪<lb/>
向人猶自話前朝<lb/>
　　　廢寺<lb/>
白晝閑房一兩僧山門深掩蘚花青西風不管鐘魚破<lb/>
<pb n="KR4h0143_WYG_079-3b"/>
自在斜陽語塔鈴<lb/>
　　知和<lb/>
　　　詠藤龕<lb/>
竹筧兩三升野水窓前五七片閒雲老僧活計只如此<lb/>
留與人間作見聞<lb/>
　　善住<lb/>
　　　寄西峰隱者<lb/>
煙雲出没弄晴碧中有幽人抱禪寂夜半巖間風雨來<lb/>
<pb n="KR4h0143_WYG_079-4a"/>
松花吹滿蒼苔石<lb/>
　　　已未夏日雜與<lb/>
深紅淡白已隨塵斜雨横風送却春池上偶來閒照影<lb/>
霜花吹入鬢毛新<lb/>
落盡紅芳見綠隂小橋流水雨餘深市樓横笛誰家子<lb/>
吹得斜陽下逺岑<lb/>
纎纎碧草與階齊濃綠隂中杜宇嗁花院晝長聴政好<lb/>
帶聲飛過粉牆西<lb/>
<pb n="KR4h0143_WYG_079-4b"/>
中庭日午橘花開蜂蝶何知故故來一陣南薰生殿角<lb/>
亂飄香雪㸃蒼苔<lb/>
　　　春興<lb/>
朔雁初歸花欲妍江雲淡淡晚晴天因思剪燭山窗夜<lb/>
香燼雕盤尚未眠<lb/>
三月江南春日長栁陰庭院午風涼離懷漠漠深於海<lb/>
燕子飛來語畫梁<lb/>
　　　感舊<lb/>
<pb n="KR4h0143_WYG_079-5a"/>
風雨蕭蕭送暮春百花開盡草如茵畫梁塵鎖簾垂地<lb/>
燕子歸來不見人<lb/>
　　　過林逸人次韻巖栖翁<lb/>
花邊曽醉少年春白首相過不厭貧近說漢家徵詔急<lb/>
西山猶有卧雲人<lb/>
　　　晚興<lb/>
浮圖寒聳碧崔嵬煙雨溟濛晚不開深殿已燈門欲閉<lb/>
松圖巢鶴未歸來<lb/>
<pb n="KR4h0143_WYG_079-5b"/>
　　　陽山道中<hi>并序</hi>
　　泰定甲子二月初九日予與友人圓大虎遊陽山<lb/>
　　北阜過尊相寺聞有禪者縳屋峰頂遂捫蘿而上<lb/>
　　至雲泉亭戽而飲焉甘凉可啜得禪者於石室中<lb/>
　　為予相勞苦煑茗為供既而語次殘陽已挂樹梢<lb/>
　　矣因以二絶紀之<lb/>
一掬雲泉漱齒凉小亭幽絶背山陽道人自向峰頭住<lb/>
閉户不知春日長<lb/>
<pb n="KR4h0143_WYG_079-6a"/>
雨餘春澗水爭分野雉雙飛過古墳眼見人家住深隖<lb/>
梅花繞屋不開門<lb/>
　　　夜思<lb/>
夢鵲驚飛叫不休聲聲還繞舊枝頭牆東一片梨花月<lb/>
又逐笙歌上水樓<lb/>
　　　寄巖栖翁<lb/>
霜髭碧眼老頭陁陋巷曽經幾度過連月不來城裏住<lb/>
只縁城外好山多<lb/>
<pb n="KR4h0143_WYG_079-6b"/>
　　　聞角<lb/>
曉角吹霜海月斜一聲幽夢斷天涯自非慣作沙場客<lb/>
誰向風前不憶家<lb/>
　　　感事<lb/>
覆雨翻雲事可哀交情誰是舊陳雷夕陽滿地無人見<lb/>
獨立風前㸔落梅<lb/>
　　　送人之金陵<lb/>
清遊莫憚路岐賖但有雲山即是家此去鳳臺明月夜<lb/>
<pb n="KR4h0143_WYG_079-7a"/>
西風腸斷後庭花<lb/>
　　　夏日即事<lb/>
庭樹森沈晚色濃修修寒雨滿疎鐘白雲一片歸飛急<lb/>
知宿城南若箇峯<lb/>
　　　次韻山村先生<lb/>
綠楊深處畫橋横風掠平湖碧浪生待得笙歌城郭去<lb/>
苧袍笻竹自閒行<lb/>
驛亭楓樹著霜紅天際㝠冥見斷鴻隔㟁逺山青更好<lb/>
<pb n="KR4h0143_WYG_079-7b"/>
澹煙斜日值秋風<lb/>
　　　暮春雜興<lb/>
野水浮來半落紅不湏惆悵怨東風春歸畢竟歸何處<lb/>
還在溪光栁影中<lb/>
門掩東風栁色深暮寒脈脈透衣襟春天最是無憑凖<lb/>
一日才晴一日陰<lb/>
雨入孤城草木新香紅半逐馬蹄塵却憐杜宇無情甚<lb/>
不解迎春祗送春<lb/>
<pb n="KR4h0143_WYG_079-8a"/>
春光欲老綠隂寒稚筍攙空巳作竿無限好山都不見<lb/>
亂雲斜雨滿䦨干<lb/>
紅藥花開春欲歸綠楊隂暗燕争飛晩來一陣東風雨<lb/>
又送餘寒上客衣<lb/>
　　　萬里江山圖<lb/>
巴水沄沄巴峽青月明客淚墮猿聲眼中已識瞿唐路<lb/>
剰水殘山懶問名<lb/>
　　　春日雜興<lb/>
<pb n="KR4h0143_WYG_079-8b"/>
野塘風𦂳漲漣漪桃李春寒發尚遲山色晚晴青不了<lb/>
倚笻忘却立多時<lb/>
湘雲碎剪作春衣歩入青山映夕暉我巳無心事䱷獵<lb/>
野禽何事亦驚飛<lb/>
　　　冬日偶成<lb/>
清霜欲重小春天楊栁蕭疎帶曉煙無奈東皇苦多事<lb/>
又傳春信到梅邊<lb/>
　　　感舊<lb/>
<pb n="KR4h0143_WYG_079-9a"/>
綠楊蕭瑟颭秋風客去門閒酒琖空夜半月明生綺席<lb/>
不知誰在畫樓中<lb/>
　　明本<lb/>
　　　頌古<lb/>
醉乗白鶴登銀闕夢跨青鸞入綘宫酒醒眼開俱不見<lb/>
一川桃李自春風<lb/>
斧爛柯銷局未䦨天風吹鶴下瑶壇滿盤黑白輕翻轉<lb/>
袖拂蒼梧玉佩寒<lb/>
<pb n="KR4h0143_WYG_079-9b"/>
葉巻西風樹樹寒亂蛩吟砌夢初殘情懷自是不堪聴<lb/>
又把琵琶月下彈<lb/>
　　　省菴<lb/>
一聲幽鳥到窗前白髪老僧驚晝眠走下竹牀開兩眼<lb/>
方知屋外有青天<lb/>
　　　憶梅<lb/>
夜分眀月是揚州尚有春風在樹頭莫怪當年何水部<lb/>
嵗寒心事與誰愁<lb/>
<pb n="KR4h0143_WYG_079-10a"/>
　　　别梅<lb/>
花謝東風攪離思愁翻縞𬒮忍輕分月眀稍送臨溪水<lb/>
春樹遥憐隔暮雲<lb/>
　　　惜梅<lb/>
香銷泥汙意裴回掠地迴風玉作堆愁絶黄昏無一語<lb/>
怕㸔孤月上窗來<lb/>
　　　剪梅<lb/>
破玉并刀試手温香凝雙股斷芳魂花隨燕尾輕分去<lb/>
<pb n="KR4h0143_WYG_079-10b"/>
不帶春風爪甲㾗<lb/>
　　　苔梅<lb/>
古貎蒼然鶴膝枝唾花生暈護春機玉堂試㸔青袍客<lb/>
莫忘江南有白衣<lb/>
　　　月梅<lb/>
數枝姑射鬬嬋姢疎影分眀不夜天散却廣寒宫裏桂<lb/>
春光長滿玉堂前<lb/>
　　　風梅<lb/>
<pb n="KR4h0143_WYG_079-11a"/>
花間少女剪春寒粲粲霓裳舞隊仙月夜遥㸔環佩冷<lb/>
莫敎吹落玉花鈿<lb/>
　　　煙梅<lb/>
夢隔梨雲逗曉天苔枝浮翠逗春寒不嫌玉質籠輕素<lb/>
留與詩人冷澹㸔<lb/>
　　　疎梅<lb/>
依稀殘雪浸寒波桃李漫山奈俗何瀟洒最宜三二㸃<lb/>
好花清影不湏多<lb/>
<pb n="KR4h0143_WYG_079-11b"/>
　　　茆舍梅<lb/>
數椽草屋延清客竹作疎籬護玉葩不是玉堂無分到<lb/>
且和明月到山家<lb/>
　　　隔簾梅<lb/>
庭花映箔眩吟眸一片湘雲鎖暮愁風巻黄昏疎影動<lb/>
珊瑚枝上月如鈎<lb/>
　　　紙帳梅<lb/>
春融剡雪道人家素幅凝香四靣遮明月滿牀清夢覺<lb/>
<pb n="KR4h0143_WYG_079-12a"/>
白雲堆裏見疎花<lb/>
　　與恭<lb/>
　　　冷泉亭<lb/>
天竺雨花飛寶臺北山門對冷泉開石擎老樹無人識<lb/>
時有黄猿抱子來<lb/>
　　　答趙子昂<lb/>
犬不曽嘷鶴不飛㸔山今日偶歸遲㸃燈吹雪照石壁<lb/>
恐有玉川留贈詩<lb/>
<pb n="KR4h0143_WYG_079-12b"/>
　　　思歸憶母<lb/>
霜落萱花淚濕衣白頭無復倚柴扉去年五月黄梅雨<lb/>
曽典袈裟糴米歸<lb/>
　　　回雁峯<lb/>
官路迢迢野店稀薄寒催客早添衣南分五嶺雲天逺<lb/>
雁到衡陽亦倦飛<lb/>
　　懷深<lb/>
　　　初春<lb/>
<pb n="KR4h0143_WYG_079-13a"/>
暖信初迴宿草根茸茸漸可藉芳樽未湏著意催花栁<lb/>
且為乾坤補燒痕<lb/>
　　行端<lb/>
　　　山房自述<lb/>
故園歸路隔天涯絶頂閒房且寄家翻罷貝多山月上<lb/>
一棚華影漾袈裟<lb/>
　　　維故人别墅<lb/>
門逕無塵有綠苔東風落日舊曽來白頭道者今何在<lb/>
<pb n="KR4h0143_WYG_079-13b"/>
一樹櫻桃花自開<lb/>
　　　静軒<lb/>
六户虛凝湛不揺從敎塵世自喧囂階前盡日無人到<lb/>
只有閒雲伴寂寥<lb/>
　　　海翁<lb/>
窮盡波瀾絶一漚餘生甘自老扁舟四溟髙卧月如晝<lb/>
閒把漁蓑枕白頭<lb/>
　　祖銘<lb/>
<pb n="KR4h0143_WYG_079-14a"/>
　　　題熨襁圖<lb/>
練光帖帖雪光開倩得隣姑熨未裁郎在征途兒在眼<lb/>
十分寒向意中來<lb/>
　　　二靈山<lb/>
為愛山靈與水靈一菴髙佔白雲層風光只在闌干外<lb/>
半屬漁樵半屬僧<lb/>
　　永彛<lb/>
　　　題仲穆㸔雲圖<lb/>
<pb n="KR4h0143_WYG_079-14b"/>
靄靄晴雲擁碧巒清分秋影落江干何人冥坐長松下<lb/>
蒼翠滿身生薄寒<lb/>
　　至剛<lb/>
　　　山居<lb/>
門外青山知幾堆白雲閒鎖不曽開嶺梅也似憐孤惸<lb/>
時送暗香窓外來<lb/>
　　照鑑<lb/>
　　　奉謝張蛻菴承㫖先生舊賜詩<lb/>
<pb n="KR4h0143_WYG_079-15a"/>
潞國詩來秘監時青山入夢早思歸於今喜接期頤壽<lb/>
還憶江南舊釣磯<lb/>
　　　初夏即事<lb/>
三月已破四月初緑隂門巷晝糢糊近窗一樹櫻桃熟<lb/>
格磔鈎輈來鷓鴣<lb/>
　　　懷明善弟<lb/>
毘陵二月栁花天菘笋河豚已薦筵獨在錢唐江上寺<lb/>
謾吟風雨對床眠<lb/>
<pb n="KR4h0143_WYG_079-15b"/>
　　元長<lb/>
　　　通濟橋<lb/>
半空駕起蒼龍脊不怕雙溪水來急踏向亭亭高處望<lb/>
東西有路通南北<lb/>
　　餘澤<lb/>
　　　題界溪顧處士竹逸亭<lb/>
築室臨溪界兩分修筠回繞翠如雲何當一舸東風便<lb/>
載酒來尋抱節君<lb/>
<pb n="KR4h0143_WYG_079-16a"/>
　　那希顔<lb/>
　　　題界溪顧處士梅隱齋<lb/>
竹外横斜一兩枝花敷不與衆芳齊孤山月下無多樹<lb/>
分得仙姿在界溪<lb/>
　　元本<lb/>
　　　秋夜懷崔府尹<lb/>
銀河淡淡月微明花藥闌邊絡緯聲為問洛陽崔太守<lb/>
幾何秋色在江城<lb/>
<pb n="KR4h0143_WYG_079-16b"/>
　　祖柏<lb/>
　　　題玉山主人壁<lb/>
杖錫穿雲雨濕衣我來君出兩相違茶邊聴得仙童語<lb/>
學士朝朝向晚歸<lb/>
　　　朝命移栽寺中括子松於内苑<lb/>
大夫去作棟梁材無復清隂覆綠苔今夜月眀風露冷<lb/>
悞他千里鶴飛來<lb/>
　　　題自冩菖蒲<lb/>
<pb n="KR4h0143_WYG_079-17a"/>
盆泓淺淺映幽叢綠髮翛條墮鏡中瀟洒憑誰共拂掠<lb/>
淡煙微兩及清風<lb/>
雲骨溪毛瘦不禁井花濯濯翠隂隂閒來坐對清時眼<lb/>
月落半窓風露深<lb/>
　　自恢<lb/>
　　　偶成<lb/>
金沙溪上栁條齊白鳥羣飛落照低十里荷花紅勝錦<lb/>
好山多在畫橋西<lb/>
<pb n="KR4h0143_WYG_079-17b"/>
　　　題唐子華畫山水<lb/>
江雲如雪樹高低竹裏人家傍水西滿地松隂春雨過<lb/>
好山青似若耶溪<lb/>
　　法堅<lb/>
　　　春草池綠波亭<lb/>
雪消春色滿江沱芳草纎纎覆綠波最是高陽池上客<lb/>
狂歌無奈醉時何<lb/>
亭前修竹淨猗猗煙暖沙頭杜若肥一夜雨餘春水漲<lb/>
<pb n="KR4h0143_WYG_079-18a"/>
白鷗日日到柴扉<lb/>
　　淨圭<lb/>
　　　和張貞居游仙詩<lb/>
縹緲仙山五色雲玉真飛佩度氤氲不應名字題仙籍<lb/>
猶著唐家舊賜裙<lb/>
一會仙凡兩地分雙雙條脫賜羊君如何窈窕巫山女<lb/>
只作襄王夢裏雲<lb/>
　　祖敎<lb/>
<pb n="KR4h0143_WYG_079-18b"/>
　　　練川十二詠和楊鐵崖<hi>錄二首</hi>
　　　　水仙舟<lb/>
神仙事久既朦朧直恐王郎夢裏逢謾道空江能解珮<lb/>
何如木末采芙蓉<lb/>
　　　　折桅麻菂<lb/>
桅折舟人冐險艱黒風吹浪捲銀山不如漢使傳奇種<lb/>
苜蓿葡萄滿世間<lb/>
　　觀通<lb/>
<pb n="KR4h0143_WYG_079-19a"/>
　　　次愚菴懷王畊雲韻<lb/>
幽居瀟洒絶縈牽雲白山青雨後天春酒飄香多逸興<lb/>
微吟獨立杏花邊<lb/>
槐影風迴散綠雲山光雨歇聳嶙嶙荷衣笻杖塵氛外<lb/>
清賞時聞林下人<lb/>
　　宗衍<lb/>
　　　吳江晩泊<lb/>
無數舟航共晩晴大星先見月初生背人白鳥雙飛去<lb/>
<pb n="KR4h0143_WYG_079-19b"/>
隔水幽花一樹明<lb/>
　　　漁村夜歸<lb/>
絲絲暖雨歇春潮雲壓江流落澗橋欲訪桃花無路入<lb/>
好風時度玉人簫<lb/>
日落蘋汀宿霧凝小橋霜冷挂魚罾歸來已是三更後<lb/>
水際人家尚有燈<lb/>
　　惟則<lb/>
　　　送鄉僧昱曉林<lb/>
<pb n="KR4h0143_WYG_079-20a"/>
風沙風葉攪征衣今日江頭送汝歸西望故鄉何處是<lb/>
楚天漠漠片雲飛<lb/>
郷人問我幾時還向道如今又入山一箇蒲團半間屋<lb/>
呉淞江上九峯間<lb/>
　　　登茅山天市壇<lb/>
天市危闌倚碧空兩京山水見㝠䝉東來十日風霜路<lb/>
只在寒嵐一抹中<lb/>
　　　一峯雲外菴和韻四景<lb/>
<pb n="KR4h0143_WYG_079-20b"/>
碧虹分雨半山橋橋下春雷巻怒濤老衲定回推户㸔<lb/>
隔溪開盡野櫻桃<lb/>
竹屋茶香滿澗煙綠杉深處響流泉目前有法誰能說<lb/>
落日微風一樹蟬<lb/>
平田水語稻花香半解羅衣受晚凉景物雙清秋正好<lb/>
亂山雲外又斜陽<lb/>
衲被䝉頭宿火紅雪寒愁聴上方鐘開門忽怪山為海<lb/>
萬疊銀濤露一峯<lb/>
<pb n="KR4h0143_WYG_079-21a"/>
　　　湖村菴即事<lb/>
竹根吠犬隔溪西湖雁聲髙木葉飛近聴始知雙櫓響<lb/>
一燈浮水夜船歸<lb/>
　　　訪仙洞山舟次大溪口<lb/>
窈窕仙家何處尋夕陽明滅亂雲深大溪横斷青山合<lb/>
一路風帆入樹林<lb/>
　　　贈弟仁逺入京<hi>并序</hi>
　　始余别家時仁逺從弟年纔十七今将四十矣鬚<lb/>
<pb n="KR4h0143_WYG_079-21b"/>
　　髯㦸張言論有逺志以湘南敎官滿考乗風為上<lb/>
　　國遊艤舟維揚迂道來徑山相尋梅雨中禪榻共<lb/>
　　燈數夕既行贈偈四章以紀别思以戒其速歸<lb/>
虬鬚鐵靣岸綸巾胆氣麤豪語逼人二十三年不相見<lb/>
却疑年少是前身<lb/>
雨嶂煙巒翠欲流天開圖畫萬山頭凌霄閣上凭闌意<lb/>
留與他年說舊遊<lb/>
白雲峯在夕陽邊目送吳雲入楚天汝到燕山却回首<lb/>
<pb n="KR4h0143_WYG_079-22a"/>
三千里外又三千<lb/>
錦袍花映鳳池眀玉珮光揺紫府青富貴著人如醉夢<lb/>
倚門慈母眼長醒<lb/>
　　　曉行吳淞江<lb/>
水轉沙涂又一灣迎船孤塔出煙嵐長江一道橫風起<lb/>
兩岸爭飛上下帆<lb/>
　　　師子林即景<lb/>
素壁光揺眼倍明隔簾風樹弄新晴樹根鼃鼓鳴殘雨<lb/>
<pb n="KR4h0143_WYG_079-22b"/>
恍忽南山水樂聲<lb/>
半簷落日晒寒衣一缽香羹野蕨肥春雨春煙二三子<lb/>
水西原上種松歸<lb/>
道人肩水灌畦蔬托缽船歸粟有餘飽飯禪和無一事<lb/>
繞池分食餧游魚<lb/>
斜梅勢壓石闌干花似垂頭照影㸔白晝雲隂天欲雪<lb/>
半池星斗逼人寒<lb/>
雪深三尺閉柴荆嵗晚無心打葛藤立雪堂前人不見<lb/>
<pb n="KR4h0143_WYG_079-23a"/>
秀雲峯似白頭僧<lb/>
　　靈惲<lb/>
　　　賦劒池<lb/>
古劒池頭大士家白毫千丈貫彤霞袈裟來聴生公講<lb/>
時見諸天雨寶花<lb/>
　　大訢<lb/>
　　　次韻答熊以善秀才<lb/>
陞堂齊赴鼓隆隆獨著儒衣謁嬾融也送朝回隨雁起<lb/>
<pb n="KR4h0143_WYG_079-23b"/>
西風千騎過雲中<lb/>
　　　古廟折碑圖<lb/>
古廟殘碑野水村行人回首暗消䰟遥天何許孤雲没<lb/>
不盡青山萬馬奔<lb/>
　　　虞伯生學士以五詩贈一上人䝉見及一公將<lb/>
　　　歸蜀謁趙魯公次韻<lb/>
醉罷葡萄金叵羅散華方丈寫伽陀扁舟許我從公去<lb/>
浩蕩江漚萬里波<lb/>
<pb n="KR4h0143_WYG_079-24a"/>
魯國數年書疏斷每思髙㑹聴雲和别時有約終相覓<lb/>
緜竹江頭雨一蓑<lb/>
　　　舟至通州夜雨大作<lb/>
明日京華拂靣塵穹廬如雪馬如雲雨聲未忍孤篷别<lb/>
故遣蕭蕭枕上聞<lb/>
　　　次韻送寥天與<lb/>
楚江送客暮帆開眼底何人識異材後夜月明潮又滿<lb/>
青山空繞雨花臺<lb/>
<pb n="KR4h0143_WYG_079-24b"/>
　　　孤嶼圖為雁山徳長老題<lb/>
淡煙疎樹月朦朧路隔寒潮斷復通添箇茅菴分我住<lb/>
明年飛錫海門東<lb/>
　　本誠<lb/>
　　　題畫<lb/>
花下抛書枕石眠起來閒潄竹間泉紙窓石鼎灰猶暖<lb/>
殘燼時飄一縷煙<lb/>
　　　錢唐江曉渡<lb/>
<pb n="KR4h0143_WYG_079-25a"/>
雨後青山展黛眉暖風無力去帆遲人家一簇臨江岸<lb/>
綠樹輕煙映酒旗<lb/>
　　　客中九日<lb/>
小橋流水遶迴廊獨對西風憶故鄉山崦人家秋色晩<lb/>
客中無菊過重陽<lb/>
　　　題友人壁<lb/>
池檻水揺簾影動石牀風引翠煙斜鳥聲啼足忽飛去<lb/>
驚落半庭山杏花<lb/>
<pb n="KR4h0143_WYG_079-25b"/>
　　　江亭秋晩<lb/>
獨倚清江秋思長晚潮初上水亭凉海門風起雙巒暝<lb/>
一抹銀花湧夕陽<lb/>
　　善學<lb/>
　　　為清道人書閑寂軒<lb/>
四簷空碧道人家一段風光不市譁靜坐蒲團無箇事<lb/>
殘暉倒影入窓紗<lb/>
　　　無客軒為獨翁題<lb/>
<pb n="KR4h0143_WYG_079-26a"/>
柴爐煨芋平生友打户無人到此間莫謂老來蕭索甚<lb/>
清風明月半幽閒<lb/>
　　　道人山居<lb/>
構屋山居物外禪繞窗白石與清泉年來識破安心法<lb/>
衲被䝉頭自在眠<lb/>
　　大圭<lb/>
　　　聞杜宇<lb/>
情知望帝是前生春盡江南憶錦城到處青山山有樹<lb/>
<pb n="KR4h0143_WYG_079-26b"/>
如何偏起故鄉情<lb/>
　　　戲成<lb/>
城郭無心寄一瓢此身便欲老山椒山童忽報松花盡<lb/>
又逐扁舟上早潮<lb/>
　　　謝檄<lb/>
謝檄歸來卧白雲祗今心事與誰論故人不似蒼苔好<lb/>
嵗晚青青一到門<lb/>
　　　夜起<lb/>
<pb n="KR4h0143_WYG_079-27a"/>
野人獨卧山中屋夜半雨聲清夢熟起來竹下一開門<lb/>
秋入千峯月如玉<lb/>
　　慈感<lb/>
　　　菊山詩<lb/>
采采東籬秋意長品題多是晉文章南陽壽客今誰在<lb/>
重疊雲深晩節香<lb/>
　　若舟<lb/>
　　　題郭天錫青山白雲圖<lb/>
<pb n="KR4h0143_WYG_079-27b"/>
萬叠青山萬叠雲水邊煙樹隔孤村依稀南岳峰頭住<lb/>
茅屋三間獨掩門<lb/>
　　眀曇<lb/>
　　　蒙頂茶<lb/>
懸崖險峻石如林一種仙芝不易尋若向人間問絶品<lb/>
東䝉頂上白雲深<lb/>
　　宫人程一寧<lb/>
　　　登翠鷲樓<lb/>
<pb n="KR4h0143_WYG_079-28a"/>
淡月清寒透碧紗小窓和夢聴啼鴉春風不管愁深淺<lb/>
夜夜開門埽落花<lb/>
　　李君問妻萬氏<lb/>
　　　繡梅詩<lb/>
洒洒英標别樣奇嵗寒心事有誰知妾心正欲同貞白<lb/>
枕上慇懃繡一枝<lb/>
　　錢塘陳氏<lb/>
　　　聞雁有感題華亭戍壁<lb/>
<pb n="KR4h0143_WYG_079-28b"/>
浪喜燈花落又生夜寒頻放剪刀聲游鴻不寄征夫信<lb/>
顧影娉婷無限情<lb/>
　　魏國夫人管氏<lb/>
　　　題畫蘭<lb/>
趙管才髙栁絮風水晶宫裏畫幽藂秋來紉作夫君佩<lb/>
笑殺迴文漫自工<lb/>
　　吳仁叔妻韓氏<lb/>
　　　拆簡復外<lb/>
<pb n="KR4h0143_WYG_079-29a"/>
碧紗窓下拆緘封一紙從頭徹底空料想仙郎無别意<lb/>
憶人長在不言中<lb/>
　　蕙蘭<lb/>
　　　綠忩詩<lb/>
樓前楊栁發青枝樓下春寒病起時獨坐小忩無氣力<lb/>
隔簾風斷海棠絲<lb/>
綠忩寂莫掩殘春繡得羅衣懶上身昨日翠帷新病起<lb/>
滿簾飛絮正愁人<lb/>
<pb n="KR4h0143_WYG_079-29b"/>
幾㸃梅花發小盆氷肌玉骨伴黄昬隔窓久坐憐清影<lb/>
閒劃金釵記月痕<lb/>
春雨隨風濕粉牆園花滴滴斷人腸愁紅怨白知多少<lb/>
流過長溝水亦香<lb/>
春風昨夜碧桃開正想瑶池月滿臺欲折一枝寄王母<lb/>
青鸞飛去幾時來<lb/>
空階日晚雨纔乾小婢相隨倚畫闌金釵誤挂緋桃落<lb/>
羅袖愁依翠竹寒<lb/>
<pb n="KR4h0143_WYG_079-30a"/>
庭院深深早閉門停針無語對黄昬碧紗窓外初生月<lb/>
照見梅花欲斷魂<lb/>
　　王嬌紅<lb/>
　　　題西窓<lb/>
日影縈階睡正醒篆煙如縷午風平玉簫吹盡霓裳調<lb/>
誰識鸞聲與鳳聲<lb/>
　　　送别<lb/>
綠葉陰濃花正稀聲聲杜宇勸春歸相如千里悠悠去<lb/>
<pb n="KR4h0143_WYG_079-30b"/>
不道文君淚濕衣<lb/>
　　吳氏女<lb/>
　　　病中荅鄭生詩<lb/>
淚珠滴滴濕香羅病裡芳肌瘦減多莫怪夜來春夢淺<lb/>
不知今日定如何<lb/>
青衣扶起鬢雲偏病裡情懷最可憐已是懨懨無氣力<lb/>
强擡纎手冩雲箋<lb/>
　　賈雲華<lb/>
<pb n="KR4h0143_WYG_079-31a"/>
　　　題魏生臥屛<lb/>
花栁芳菲二月時名園剰有牡丹枝風流杜牧還知否<lb/>
莫恨尋春去較遲<lb/>
　　　七夕<lb/>
斜嚲香雲倚翠屏紗衣先覺露華零誰云天上無離合<lb/>
看取牽牛織女星<lb/>
　　鄭氏允端<lb/>
　　　髙氏姊惠素羅<lb/>
<pb n="KR4h0143_WYG_079-31b"/>
雪色香羅照眼明阿兄相贈見深情明朝急為裁春服<lb/>
相約麻姑禮上清<lb/>
　　　水檻<lb/>
近水人家小結廬軒窓瀟洒勝幽居凭闌忽聴鳴榔響<lb/>
知有小船來賣魚<lb/>
　　　吐綬鳥<lb/>
庭院春深護薄寒山禽飛下玉闌干胸中錦繡無人識<lb/>
閒向東風自吐㸔<lb/>
<pb n="KR4h0143_WYG_079-32a"/>
　　　徐熙杏花<lb/>
寫生政自愛徐熙把巻摩挲眼欲迷曽記沉沉春雨後<lb/>
一枝斜透粉牆西<lb/>
　　　四體美人<lb/>
　　　　正面<lb/>
似共春風别有縁美人初見下鞦韆花隂滿地日卓午<lb/>
芍藥金盤五色鮮<lb/>
　　　　背立<lb/>
<pb n="KR4h0143_WYG_079-32b"/>
宫樣新妝賸寳衣背人鵠立好腰肢杜陵飢客長安道<lb/>
隔水臨花乍見時<lb/>
　　　　側身<lb/>
半靣紅妝似可人鳳環斜插寳釵新若敎端正嬋姢靣<lb/>
東里西家總後塵<lb/>
　　　　半截<lb/>
若箇亭臺綠水邊粉牆低處出嬋姢分明識得東風靣<lb/>
不見羅裙血色鮮<lb/>
<pb n="KR4h0143_WYG_079-33a"/>
　　　念舊<lb/>
憶昔娉婷十五餘勻紅傅白鬭西施如今老大慵妝洗<lb/>
政是梨花過雨時<lb/>
　　　梧桐<lb/>
梧桐葉上秋先到索索蕭蕭向樹鳴為報西風莫吹却<lb/>
夜深留取聴秋聲<lb/>
　　　秋窓書懷<lb/>
詩骨從來不受肥那堪衰病弗勝衣朝來試把羅裳繫<lb/>
<pb n="KR4h0143_WYG_079-33b"/>
瘦比今春又半圍<lb/>
　　　東坡赤壁圖<lb/>
老瞞雄視欲吞吳百萬樓船一炬枯留得清風明月在<lb/>
網魚謀酒付髯蘇<lb/>
　　　瘦馬<lb/>
曽共元戎出塞垣生擒畨將向烏桓如今老去誰終惠<lb/>
獨對西風瘦骨寒<lb/>
　　　庭槐<lb/>
<pb n="KR4h0143_WYG_079-34a"/>
風轉庭槐拂檻開綠陰如染淨無埃婦人不作功名夢<lb/>
閒㸔南柯蟻往來<lb/>
　　　葡萄<lb/>
滿筐圎實驪珠滑入口甘香氷玉寒若使文園知此味<lb/>
露華應不乞金盤<lb/>
　　　韈<lb/>
輕輕小韈製香羅三寸量來不較多針縷細勻裁製好<lb/>
鴉頭休詫馬嵬坡<lb/>
<pb n="KR4h0143_WYG_079-34b"/>
　　　桃花<lb/>
細雨春寒江上時小桃欹樹出疎籬從敎一簇開無主<lb/>
終不留題崔護詩<lb/>
　　趙女<lb/>
　　　絶句<lb/>
九重縹緲黄金闕十二玲瓏白玉樓明朝了却人間夢<lb/>
獨跨青鸞自在遊<lb/>
　　鄭奎妻<lb/>
<pb n="KR4h0143_WYG_079-35a"/>
　　　題燈花<lb/>
粲爛燈花向夜開盈盈金粟墜銀臺梨園料想無他事<lb/>
秪是良人自逺來<lb/>
　　崔琦<lb/>
　　　示李師顔<lb/>
已<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>彩翼乗丹鳳肯閉雕籠伴綠衣前路莫愁風力勁<lb/>
同心自誓一行歸<lb/>
　　阮碧雲<lb/>
<pb n="KR4h0143_WYG_079-35b"/>
　　　絶句<lb/>
東君情意漲如瀾畫閣鴛鴦夜不寒十二樓中春色過<lb/>
好花開遍玉闌干<lb/>
　　韓鵶兒<lb/>
　　　荅龔舎人<lb/>
莫言刺臂是尋常刺入儂肌痛入郎試取血書和淚照<lb/>
墨痕千載骨猶香<lb/>
　　李飛仙<lb/>
<pb n="KR4h0143_WYG_079-36a"/>
　　　與客游樂<lb/>
桃李芳菲二月天洞房春色十分妍欲知好景無邊處<lb/>
倚翠偎紅興獨偏<lb/>
　　比丘尼妙湛<lb/>
　　　題管夫人長明菴尼<lb/>
松樹隂陰落碧巖一燈千古破幽關也知諸法皆如幻<lb/>
甘老煙霞水石間<lb/>
　　梅花尼<lb/>
<pb n="KR4h0143_WYG_079-36b"/>
　　　咏梅花<lb/>
終日尋春不見春芒鞋踏破嶺頭雲歸來笑撚梅花嗅<lb/>
春在枝頭已十分<lb/>
　　溪翁<lb/>
　　　潞公軒用郭西埜韻<lb/>
灘平水淺兩分流煙樹昬昬映小洲枕簟夜深凉似水<lb/>
可人天氣屬新秋<lb/>
　　無名氏<lb/>
<pb n="KR4h0143_WYG_079-37a"/>
　　　贈陳克里詩<lb/>
夜過浮邱月滿山一尊相對坐漫漫門臨大海風濤壯<lb/>
家有小天星斗寒<lb/>
　　　釣臺<lb/>
不隨龍去愛漁汀絶喜先生世累輕却把客星驚帝座<lb/>
豈應忘世未忘名<lb/>
　　　麻姑山<lb/>
古木陰陰石枕溪千年冷浸謝家詩池塘青草年年換<lb/>
<pb n="KR4h0143_WYG_079-37b"/>
惟有紅泉似舊時<lb/>
　　　王安道蒼崖古樹圖<lb/>
古樹蒼蒼楓葉丹此中别似一人間如何忽起思郷念<lb/>
不是台山是雁山<lb/>
　　　漁笛圗<lb/>
山中老樹秋還青山下漁舟泊淺汀一笛月明人不識<lb/>
自家吹與自家聴<lb/>
　　懸葫蘆<lb/>
<pb n="KR4h0143_WYG_079-38a"/>
　　　題壁<lb/>
葫蘆一箇是生涯閒歩人間訪酒家要問狂夫何處住<lb/>
蓬萊洞口有桃花<lb/>
　　髙麗侍中李齊賢<lb/>
　　　鄭𤓰亭<lb/>
憶君無日不霑衣政似春山蜀子規為是為非人莫問<lb/>
只應殘月曉星知<lb/>
　　陳仁王日燇<lb/>
<pb n="KR4h0143_WYG_079-38b"/>
　　　饋天使張顯卿春餅<lb/>
柘枝舞罷試春衫況值今朝三月三紅雪雕盤春菜餅<lb/>
從来風俗舊安南<lb/>
　　　送天使李仲賔蕭方厓<lb/>
靈液吹香暖餞筵春風無計駐歸鞭不知兩㸃軺星福<lb/>
幾夜光芒照越天<lb/>
　　安南國王陳益稷<lb/>
　　　巴陵雨中<lb/>
<pb n="KR4h0143_WYG_079-39a"/>
　鴉拂平林雁陣空黄花行李老秋風如何一夜江南夢<lb/>
　盡在巴陵細雨中<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_079-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_053-1a"/>
　欽定四庫全書<lb/>
御選元詩巻五十三<lb/>
　　七言律詩十一<lb/>
　　　李士瞻<lb/>
　　　　甲午嵗題江漢王粲樓和答石蠻彥修韻<lb/>
　大江西下思漫漫憔悴王郎舊倚闌貔虎晝嗥沙草白<lb/>
　轆轤夜轉井梧寒帛書喜託雲中雁錦字羞題夢裏鸞<lb/>
　魏國山河劉社稷可憐無地望長安<lb/>
<pb n="KR4h0143_WYG_053-1b"/>
　　　　春日陪讌道山亭口占<lb/>
　二月春明花乍殘道山亭上翠如鬟天開圖畫峰攢㦸<lb/>
　地接蓬萊雪滿闗雙鳳巢雲朝貝闕六鼇駕海出人寰<lb/>
　薇垣官從多時彥聴取山人半日閒<lb/>
　　　盧琦<lb/>
　　　　依韻答歐士中<lb/>
　客舎淒涼生綠蕪經年秖傍野人居尊空毎買鄰家酒<lb/>
　巷僻應囘長者車白鳥夢殘楓樹冷黄花香老竹籬疎<lb/>
<pb n="KR4h0143_WYG_053-2a"/>
相逢且莫談離別一別如今十載餘<lb/>
　　　重遊蓬壺因呈諸公一笑<lb/>
我來作縣已三載偏愛毗湖春酒香溪上畫橋朝繫馬<lb/>
雨中茅屋夜連牀多情黄鳥短長曲無數桃花濃淡妝<lb/>
欲學淵明歸種栁不栽桃李滿河陽<lb/>
　　　予客莆中同登壺山真淨巖訪古道了堂二師<lb/>
松扉深入白雲中躡磴捫蘿路可通結社幾人從惠逺<lb/>
登山何處覓壺公五更客夢茅簷雨六月秋聲木葉風<lb/>
<pb n="KR4h0143_WYG_053-2b"/>
獨倚闌干望江海故鄉應在海門東<lb/>
　　　寓平南善應菴述懐<lb/>
去年過此身猶健今日重來一病翁亂地風霜如塞上<lb/>
隔江煙火是莆中孤鴻唳月秋空碧萬葉經霜野樹紅<lb/>
竹下閉門來客少清談日與老僧同<lb/>
　　　和林子蒼元妙寺值雨<lb/>
兩袖清風緩轡遊粤王城下少淹留客衣半濕松花雨<lb/>
鶴影先分竹院秋采藥僧歸雲外路吟詩人倚樹間樓<lb/>
<pb n="KR4h0143_WYG_053-3a"/>
憑君汲取前溪水為洗塵中浩蕩愁<lb/>
　　　仲秋寓徑江張伯雅席上作<lb/>
征衫一路拂輕埃袖得嵐光渡水來月色不如今夜好<lb/>
客懐應為故人開香隨桂子雲間落夢逐潮聲海上迴<lb/>
醉倚西風賦離別明年何處共銜杯<lb/>
　　　題南岡上人詩卷<lb/>
曾見天華落講堂翩然振錫白雲鄉蓋茅絶壁星辰近<lb/>
採藥深林雨露香獨鶴當窓松影瘦老龍歸洞夕隂涼<lb/>
<pb n="KR4h0143_WYG_053-3b"/>
相思欲寄新成偈落葉蕭蕭山路長<lb/>
　　　美人折花<lb/>
曉綰春雲出户來淩波微步下瑤階潛身折處香凝指<lb/>
正面看時影在懐鶯蹋露珠沾翠袖蝶隨春色上金釵<lb/>
石闌干外莓苔滑歸院應須換繡鞋<lb/>
　　敏珠爾<lb/>
　　　和别都爾丹浮雲寺<lb/>
馬首山光潑眼青栁邊童叟逺歡迎花飛南苑春方暮<lb/>
<pb n="KR4h0143_WYG_053-4a"/>
涼入西樓月半平野鳥喚晴聲正滑主人留客酒初行<lb/>
明年我亦燕山去稻可供炊魚可羮<lb/>
　　朱徳潤<lb/>
　　　遊梁溪暮歸<lb/>
古樹呼風作雅音石梁溪渡景沈沈山横宿靄曉晴薄<lb/>
人倚曲闌秋思深潁水空遺黄鶴恨茂陵多感白頭吟<lb/>
棲遲莫厭歸來晩明月驚烏繞故林<lb/>
　　　送趙季文任湖州録判<lb/>
<pb n="KR4h0143_WYG_053-4b"/>
百里奉親官署近萱堂春早燕呢喃桃花紅似郎君馬<lb/>
楊栁青於從事衫苕水漁舟煙浩渺何山書舎石巉巖<lb/>
莫思杜牧尋芳晩剩有新詩寄一緘<lb/>
　　　俞元明參軍雪中以詩招飲就和韻時學士東<lb/>
　　　泉魯公大參叔能王公御史子昭郭公同行<lb/>
上方山頭雪迷路石湖橋上作行春湖光萬頃送歸棹<lb/>
山鳥一聲如喚人靜樂可忘軒冕貴清游端勝綺羅塵<lb/>
人間今古誰能賞詩思不如圖畫真<lb/>
<pb n="KR4h0143_WYG_053-5a"/>
　　　送達兼善元帥赴浙東<lb/>
伏波將士出鄞東夜斬鯨鯢碧海中虎帳䕶寒雲蔽日<lb/>
龍旗催曉浪翻風帆開鷁羽桅星白箭拂髦頭血㸃紅<lb/>
洗手更聴歌凱捷大藩文帥作元功<lb/>
　　　和李仲節詠落花韻<lb/>
谷鶯啼老稚桑新粉褪紅消只數晨輕逐曉風粘酒斚<lb/>
半和塵土上車輪香隨流水千年恨影別殘陽幾度春<lb/>
却憶當時砑光帽山香一曲淚沾巾<lb/>
<pb n="KR4h0143_WYG_053-5b"/>
　　　題子明雪泉<lb/>
萬壑輕澌渡薄寒碧雲深處互漫漫六花濺沫成天巧<lb/>
一脈潛流激暮湍石鼎茶温風味冽玉壺冰皦露華乾<lb/>
荆溪白石天寒夜誤作山隂道上看<lb/>
　　陳廷言<lb/>
　　　題丹山<lb/>
潺湲洞口看飛瀑細雨霏霏灑接䍦白水真人好結客<lb/>
碧山學士愛題詩鞠侯夜嘯三花樹野鹿時銜五色芝<lb/>
<pb n="KR4h0143_WYG_053-6a"/>
試問劉樊仙去後何人來此共襟期<lb/>
　　趙奕<lb/>
　　　雨窓寫懐<lb/>
幽窓談笑話平生三十年間幾度更白髮滿頭今已老<lb/>
青山排闥故多情桃花灼灼應無語春水蕭蕭尚未晴<lb/>
明日扁舟攜好酒南村筍蕨正堪烹<lb/>
　　　遊玉山佳處寫贈仲瑛<lb/>
我愛玉山奇絶處碧梧翠竹映闌干軒窓傍水琴書靜<lb/>
<pb n="KR4h0143_WYG_053-6b"/>
樓閣連雲宇宙寛山色溟濛還淡淡湖光瀲<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>自漫漫<lb/>
登臨縱目無窮處落日西風作暮寒<lb/>
　　趙麟<lb/>
　　　武夷山<lb/>
三十六峰秋氣清翩然鸞鶴珮環聲客留明月山中宿<lb/>
人在白雲天半行溪路碧桃深九曲洞天瑤草問雙成<lb/>
神仙有約不可到更擬重來話此生<lb/>
　　王餘慶<lb/>
<pb n="KR4h0143_WYG_053-7a"/>
　　　武夷山<lb/>
流水扁舟趂落花諸峰秀麗足煙霞横機似有天孫織<lb/>
架壑疑留漢使槎巖頂雞啼醒世夢雲間犬吠認仙家<lb/>
三杯石上三生約安得歸來度嵗華<lb/>
　　鄭元祐<lb/>
　　　送貢司業泰甫<lb/>
代祀躬趨黄木灣歸朝仍綴紫宸班識髙京兆囊封後<lb/>
道在河汾户屨間迎日講筵瞻鳳扆籲天經術動龍顔<lb/>
<pb n="KR4h0143_WYG_053-7b"/>
異時歸定藏書穴好在南湖疊嶂山<lb/>
　　　錢道士游仙<lb/>
緑髮飄蕭禮上元明星遙隔絳河邊香銷楚澤春風佩<lb/>
愁入湘娥夜雨弦素手不將條脱贈綺疏惟把步虚編<lb/>
西神峰頂飛霞觀小駐鸞笙五百年<lb/>
　　　靈巖涵空閣<lb/>
呉王宫闕草萋萋飛閣重登意轉迷洗硯池邊雲欲暝<lb/>
拜郊臺上日平西湖涵逺浪千帆没樹響悲風一鶻棲<lb/>
<pb n="KR4h0143_WYG_053-8a"/>
江海鴟夷招不返荒煙野水鷓鴣啼<lb/>
　　　和薩天錫留別張貞居寄倪元鎮<lb/>
梁溪嵗暮若為情溪上梅花待曉晴逕雪冷埋山屐齒<lb/>
簷冰夜墮石牀聲内篇攜向松根讀如意持將竹裏行<lb/>
短晷何能理幽事南窓剪燭話寒更<lb/>
　　　次韻劉憲副春日湖上有感<lb/>
湖水西邊舊是家春風繞屋種梅花傳聞故老談前日<lb/>
愛敎仙人服幼霞鶴老離巢松化石鸞孤照水竹穿沙<lb/>
<pb n="KR4h0143_WYG_053-8b"/>
只今重到經行處憔悴蕭郎兩鬢華<lb/>
潮落空城誰重過猶餘里耳聴鳴珂襄陽耆舊知誰在<lb/>
江左風流不厭多自見石麟眠枳棘長聞蜀魄叫松蘿<lb/>
野梅開盡西湖雪萬斛春愁奈爾何<lb/>
　　　楊鐵崖新居書畫船亭<lb/>
草𤣥心苦意如何檥岸舟輕不動波聴雨夜篷燒燭短<lb/>
截雲湘竹噴愁多賦成猶夢横江鶴書罷應籠泛渚鵞<lb/>
想見後堂涼月夜彭宣腸斷雪兒歌<lb/>
<pb n="KR4h0143_WYG_053-9a"/>
　　　春遊石湖<lb/>
越來溪上水瀜瀜閒驀鴟夷櫂底風暖霧黄消治平寺<lb/>
燒痕青入館娃宫笙歌作樂年年少魚鳥闗情處處同<lb/>
弔古從來易興感尚循華髮繫孤篷<lb/>
　　　遊支硎南峰<lb/>
詞客幽尋勝洞庭神僧名跡在支硎馬騎仄徑猶存石<lb/>
鶴放顛崖尚有亭巖底泉飛輕練白峰頭龕蝕古苔青<lb/>
到來頓醒紅塵夢萬樹松濤沸紫冥<lb/>
<pb n="KR4h0143_WYG_053-9b"/>
　　　寄雲南蕭元帥<lb/>
南望元戎玉帳寒炎炎桂海息狂瀾牽獅入貢金連索<lb/>
騎象來朝罽織鞍丞相渡瀘先鬢白將軍標柱獨心丹<lb/>
春波涸盡思霖雨箕畢星躔夜夜看<lb/>
　　　送章髙士入閩兼簡杜清碧先生<lb/>
風日晴繅楊栁青翩然獨鶴過南溟山中毎憶羅公逺<lb/>
海上重逢武達靈榕葉擁雲山似簇蠣房烹玉酒初醒<lb/>
小冠子夏如相問為話窮愁老一經<lb/>
<pb n="KR4h0143_WYG_053-10a"/>
　　　送毛彥昭歸三衢<lb/>
載雪曾過太末溪天寒砂石淨無泥碓舂白粲連灘響<lb/>
橘熟黄香壓樹低水驛燈明驚見雁篷窓酒醒忽聞雞<lb/>
龜峰記在君歸讀異日春風聴馬蹄<lb/>
　　鈕麟<lb/>
　　　垂虹橋<lb/>
老龍天半倚髙寒氣壓三吳控百蠻江海水深吞合璧<lb/>
東南地坼鎖連環玉欄凭日天應近石洞藏雲夜不闗<lb/>
<pb n="KR4h0143_WYG_053-10b"/>
老我一雙題柱手釣鼇猶在五湖間<lb/>
　　葉廣居<lb/>
　　　自題隠居<lb/>
癭木裁冠鶴氅輕十年塵土厭飄零小山舊隠雲封户<lb/>
大藥新成月滿庭丹井夜交龍虎氣碧簫春躡鳳皇翎<lb/>
西風客舎炎敲淨擬讀琴心内景經<lb/>
　　　寄楊廉夫<lb/>
聞道西湖載酒還飛瓊弱翠擁歸鞍可無私夢登金馬<lb/>
<pb n="KR4h0143_WYG_053-11a"/>
剩有春聲到玉鑾異國頓消鄉井念小堂新作畫圖看<lb/>
野人未納彭宣履獨向清溪把釣竿<lb/>
　　烏延師中<lb/>
　　　雙清秋月<lb/>
髙城木落見清秋亭館丹青在上頭落日逺邀孤鳥没<lb/>
蒼山長夾兩江流東西舟楫通荆楚咫尺闌干近斗牛<lb/>
天地茫茫一杯酒登臨莫問古今愁<lb/>
　　雅爾噶鼐<lb/>
<pb n="KR4h0143_WYG_053-11b"/>
　　　遊茅山<lb/>
大茅峰頂神仙府石徑﨑嶇幾屈盤老兔幻來呈玉印<lb/>
蟄龍飛去賴金丹喬松白鶴天壇逺流水碧桃仙洞寒<lb/>
何處吹笙明月下珊珊環珮欲驂鸞<lb/>
　　焦白<lb/>
　　　奉寄良夫髙士<lb/>
近讀南州髙士傳毎聞徐穉總能文空山自飽青精飯<lb/>
深院誰書白練裙采菊正臨籬下雨折梅還寄隴頭雲<lb/>
<pb n="KR4h0143_WYG_053-12a"/>
先將短句殷勤寫比到荆州已識君<lb/>
　　馬熙<lb/>
　　　和可行鄉友具宴<lb/>
石溜穿渠㶁㶁鳴眼中幽事總闗情故人載酒不盡醉<lb/>
好鳥隔花空有聲但使軒扉常款客不妨松菊屢尋盟<lb/>
西風瘦馬長安路説與山靈笑絶纓<lb/>
　　曹文晦<lb/>
　　　和山居<lb/>
<pb n="KR4h0143_WYG_053-12b"/>
解却塵纓到處閒底須峴首與商顔獨醒不慕酒泉郡<lb/>
太瘦休嘲飯顆山得路謾誇騰踏去有巢何待倦飛還<lb/>
近來生意君知否種得琅玕與藥欄<lb/>
早年節槩慕長纓晩入元闗探杳冥嵗計僅餘供鶴米<lb/>
家傳只有相牛經三更清氣坐生白千載空名避殺青<lb/>
兒輩幸得書姓字底須辛苦學黄庭<lb/>
　　　新山别館十景<hi>并序</hi>
　　耳目所得者為景性情所得者為樂景常多而樂<lb/>
<pb n="KR4h0143_WYG_053-13a"/>
　　常少者何也今夫農夫樵牧之處於山野也雲峰<lb/>
　　雪嶺清泉茂林日當其前身勞於斧斤犁鉏而不<lb/>
　　知所以為樂富貴之人心醉於聲色勢利雖有涼<lb/>
　　風佳日異卉名花亦不暇顧以為樂間有髙世絶<lb/>
　　俗之士歸田園而見南山拄手版而挹西爽者噫<lb/>
　　可數也夫余家東北麓作考妣祠堂題曰新山別<lb/>
　　館直赤城之陽烏岡之右隴勢北走而中斷屋臨<lb/>
　　山北繚以修垣牽連岡隴前挺髙竹後植羣松上<lb/>
<pb n="KR4h0143_WYG_053-13b"/>
　　下雜遝蒼翠如織東偏為門登石版涉隴上旁通<lb/>
　　支徑彎環花竹間入館中西翼小亭坐可五六人<lb/>
　　有貟嶠却立其前樹氣清郁禽語瀏亮皆若效奇<lb/>
　　以出映帶後先余以耳目所接次其景性情所得<lb/>
　　發為韻語雖不足以鼓吹風雅然必著之篇什者<lb/>
　　志吾樂也吾之樂異乎前所聞非徒藥是山之景<lb/>
　　而樂吾親之所遺我者何如也同志之士一唱三<lb/>
　　和吾蚤暮誦之館中以樂吾之所藥亦仁人永錫<lb/>
<pb n="KR4h0143_WYG_053-14a"/>
　　爾類之心至正庚寅夏日<lb/>
　　　　桃源春曉<lb/>
數㸃殘星挂緑蘿看桃行入舊山阿洞門花霧紅成陳<lb/>
沙麓巖前翠作渦天外曙虹驚鶴夢水邊啼鳥和漁歌<lb/>
劉郎去後無人到吟倚東風草色多<lb/>
　　　　赤城棲霞<lb/>
赤城霞起建髙標萬丈紅光映碧寥美人不卷錦繡段<lb/>
仙翁瀉下丹砂瓢氣連海嶼貫旭日光入溪甕生春潮<lb/>
<pb n="KR4h0143_WYG_053-14b"/>
我欲結為五色佩碧桃花下呼周喬<lb/>
　　　　雙澗觀瀾<lb/>
柱峰堂下翠紛紛俯鑒澄源氣自芬兩澗合流元有緒<lb/>
八風吹水自成文沄沄尚想在川上混混終當放海濆<lb/>
欲舉源頭問寒拾幽亭盡日對松雲<lb/>
　　　　華頂歸雲<lb/>
四萬八千山上山山中夜夜白雲還底須出岫彌六合<lb/>
且復與僧分半間古殿結隂燈影澹長松留暝寺門闗<lb/>
<pb n="KR4h0143_WYG_053-15a"/>
謫仙已覽廬山秀留得書堂相對閒<lb/>
　　　　螺溪釣艇<lb/>
舊日溪源浸巨螺一竿來此老漁蓑逺尋短櫂輕舟興<lb/>
髙唱斜風細雨歌夜泊松潭明月近晝眠花港緑隂多<lb/>
朝朝老瓦盆邊醉冷看王孫細馬䭾<lb/>
　　　　清溪落雁<lb/>
清溪溪口荻花秋底事年年伴白鷗北去不辭書帛寄<lb/>
南來非為稻粱謀荒煙渺渺長橋外落葉蕭蕭古渡頭<lb/>
<pb n="KR4h0143_WYG_053-15b"/>
見説洞庭風月好碧波千頃少漁舟<lb/>
　　　　南山秋色<lb/>
觀彼南山小衆山霜明紅樹碧雲寒餘清入座挹不盡<lb/>
積翠浮空染未乾漠漠秖愁晴霧隔霏霏休待夕陽看<lb/>
何人㑹得悠然趣前有陶公後有韓<lb/>
　　　　瓊臺夜月<lb/>
萬仞臺端接絳霄秋風吹夢度金橋素娥獨倚白銀闕<lb/>
羽客雙吹紫玉簫清氣逼人凡骨換孤光入酒醉魂消<lb/>
<pb n="KR4h0143_WYG_053-16a"/>
繡襦甲帳今何在誰為文生一見招<lb/>
　　　　石梁雪瀑<lb/>
山北山南盡白雲雲中有水接天津兩龍爭壑那知夜<lb/>
一石横空不度人潭底怒雷生雨雹松頭飛霧濕衣巾<lb/>
曇華亭上茶初試一滴曹溪恐未真<lb/>
　　　　寒巖夕照<lb/>
巖户隂森隔萬松暮雲捲盡寺林空天邊漸蝕千峰紫<lb/>
木杪猶餘一縷紅兩箇歸僧開竹院數聲殘磬度溪風<lb/>
<pb n="KR4h0143_WYG_053-16b"/>
憑誰喚起寒山子共看迴光入梵宫<lb/>
　　　聴泉<lb/>
佛閣燈昬石磬殘漸聞巖竇玉珊珊月沈古洞一猨歇<lb/>
人倚修篁兩耳寒水樂洞邊趺蘚石香爐峰下認松湍<lb/>
何如賞此秋風曲擊節清吟到夜闌<lb/>
　　賈筞<lb/>
　　　鶴骨笛<lb/>
九臯聲斷楚天秋玉頂丹砂一夕休枯骨挽囘生死調<lb/>
<pb n="KR4h0143_WYG_053-17a"/>
淒涼吹盡古今愁魂歸遼海雲迷樹曲罷江城月滿樓<lb/>
惆悵主人三弄罷杳無消息到揚州<lb/>
　　劉肅<lb/>
　　　玉山佳處<lb/>
故人逺招揚執㦸酒船囘到孝廉家玉山獨立髙如屋<lb/>
潮水西迴曲似巴鐵笛吹翻蛟蜃窟清娥舞落芙蓉花<lb/>
何日問潮亭子下更邀齊已卧煙霞<lb/>
　　邵思文<lb/>
<pb n="KR4h0143_WYG_053-17b"/>
　　　感興<lb/>
聞説昭王未築臺此生空抱濟時才青衫外史江南老<lb/>
白髮中官海上來自信文章追董賈可能游俠效鄒枚<lb/>
春風處處堪腸斷莫上層樓看劫灰<lb/>
　　卞思義<lb/>
　　　鐵笛詩寄楊廉夫<lb/>
一段清冰百鍊鋼曽翻宫徴侍虚皇裂開黄鶴磯頭石<lb/>
驚落青鸞鏡裏霜仙子佩環新樂府翰林風月舊文章<lb/>
<pb n="KR4h0143_WYG_053-18a"/>
道人清節磨礱久却笑桓伊獨據牀<lb/>
　　　和楊廉夫新居韻<lb/>
樓居最喜傍西河春水溶溶生緑波近市小橋雲影亂<lb/>
隔簾疎雨竹聲多執經弟子登金馬換帖山人贄白鵞<lb/>
欲向樽前吹鐵笛且聴牙板翠兒歌<lb/>
　　　贈清隠楊鍊師<lb/>
野鶴昂藏自不羣往來瀛海絶囂氛碧瞳老去照秋水<lb/>
石室曉來生白雲採藥毎于松下見步虚時向月中聞<lb/>
<pb n="KR4h0143_WYG_053-18b"/>
太𤣥親授神仙祕霜繭淋漓舊墨紋<lb/>
　　　侍宴疊嶂樓次蘇資道韻<lb/>
使君閒暇宴髙臺珮玉珊珊得重陪無數好山成疊嶂<lb/>
一灣流水似天台煙中佛寺藏樓閣火後人家半草萊<lb/>
不用登臨増感慨春風梁燕又歸來<lb/>
　　　西津渡<lb/>
西津渡口望𤓰洲候吏歡迎使客舟天塹已無南北限<lb/>
江流不盡古今愁雲連巨艦來湖口風送殘潮過石頭<lb/>
<pb n="KR4h0143_WYG_053-19a"/>
驛舎題詩滿東壁重來還憶去年秋<lb/>
　　　毘陵元妙觀<lb/>
古柏青杉鎖翠霏寥陽金闕隠元扉旛<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>影動羣仙下<lb/>
星斗壇空獨鶴歸髙閣雲深分樹色修廊雨過濕苔衣<lb/>
壁間若問雙龍迹化作天池寶劒飛<lb/>
　　　次王安行韻<lb/>
扶䇿來尋隠者居閉門重著絶交書入城無事不騎馬<lb/>
臨水有時看釣魚未羨淵明開菊徑擬從諸葛住茅廬<lb/>
<pb n="KR4h0143_WYG_053-19b"/>
清時羽翼知多少肯散黄金學二疏<lb/>
　　　次楊廉夫韻贈歌者翡翠屏<lb/>
揚州曽賞瓊花宴吳下新傳翡翠屏湘水月明環珮冷<lb/>
巫山雲濕髻鬟青蹙金孔雀非為貴隔屋琵琶正好聴<lb/>
青鳥無情易飛去雕籠深鎖重丁寧<lb/>
　　王造<lb/>
　　　奉寄良夫有道<lb/>
羨君才思獨飄然愧我家無負郭田衰老未曾㛰嫁畢<lb/>
<pb n="KR4h0143_WYG_053-20a"/>
積書猶望子孫賢一溪流水琴三尺萬樹梅花屋數椽<lb/>
倚杖衡門紅日落前村遙見隔林煙<lb/>
　　　立春感懐寄良夫<lb/>
韭黄蘆白簇春盤又見東風換苦寒萬里乾坤容短髮<lb/>
百年日月走飛丸霑唇椒酒愁中飲過眼金旛夢裏看<lb/>
湖海飄零常作客舉頭見日憶長安<lb/>
　　王諶<lb/>
　　　商行北燕經㑹通河舟中感懐<lb/>
<pb n="KR4h0143_WYG_053-20b"/>
身離鄉國經三月路入闗河已二千逺岱微茫秋色裏<lb/>
孤舟蕩漾夕陽前愁來夜靜挑燈坐醉後身閒聴雨眠<lb/>
書劒十年成底事羞言商賈向幽燕<lb/>
　　嚴瑄<lb/>
　　　洮湖<lb/>
逺水長天入望賒有人當檻岸烏紗八風不動飛孤鶩<lb/>
萬頃無垠浴落霞漁父垂綸秋練淨商人停櫂夕陽斜<lb/>
直疑身在冰壺裏孺子歌殘興未涯<lb/>
<pb n="KR4h0143_WYG_053-21a"/>
　　蔣堂<lb/>
　　　題溪山環翠樓為月潭印師賦<lb/>
不到虎溪三十秋今聞溪上印公樓山光繞屋天應近<lb/>
雲氣侵窓座欲浮白鶴傳書曽㸃破清泉咽石自分流<lb/>
何時重到花巖裏厯覽山川訪舊遊<lb/>
　　陸行直<lb/>
　　　致仕還家問訊海棠<lb/>
湖濱春水似桃源楊栁青青燕子喧晴日暖雲歌玉樹<lb/>
<pb n="KR4h0143_WYG_053-21b"/>
錦天繡地醉金門流光冉冉長為客清夢時時繞故園<lb/>
借問當時花下影紫簫聲斷幾黄昬<lb/>
　　陸宣<lb/>
　　　對雪懐倪雲林<lb/>
徘徊急雪隨風舞次第疎梅繞路開身世飄零愁作客<lb/>
道途艱阻老相催倪寛久矣無書札阮籍何妨醉酒杯<lb/>
嵗暮天寒人事盡江村牢落更堪哀<lb/>
　　趙渙<lb/>
<pb n="KR4h0143_WYG_053-22a"/>
　　　過道場山<lb/>
愛此道場泉石好公餘毎到即欣然兩山空翠疑無地<lb/>
一塔髙寒別有天未暇畊田深隠遁何妨煮雨小流連<lb/>
賞音最重東坡老爛漫雄章萬古傳<lb/>
　　　病後過道場山漫成<lb/>
連日南山風共雨染深溪色綠依依官閒自喜詩添稾<lb/>
病起誰憐帶減圍柏府無才名漫在草堂有約夢頻歸<lb/>
足艱未快登臨興空羨雲間鴻鵠飛<lb/>
<pb n="KR4h0143_WYG_053-22b"/>
　　瞿智<lb/>
　　　盧彥志自台州候官至維揚<lb/>
台州候吏揚州去驛馬囘途一月期官寺偶分銀燭坐<lb/>
客樓毎怪玉杯遲山中桃樹仙人洞天下瓊花后土祠<lb/>
盧彥此遊元不浪錦囊收得數篇詩<lb/>
　　　和羲仲晞顔<lb/>
莫怪清狂似謫仙乘涼逺過玉山前劒簫夜動黄姑渚<lb/>
翠被風生越鄂船雲樹亭臺全却暑蓉花簾幕半浮煙<lb/>
<pb n="KR4h0143_WYG_053-23a"/>
賦詩刻燭良宵飲知是衣冠不乏賢<lb/>
　　俞庸<lb/>
　　　病起口占<lb/>
憶昔辭家塞北游朝來何事怯新秋牀堆藥裹塵侵几<lb/>
風靜書窓月滿樓伏櫪長鳴憐老驥引杯含淚惜吳鈎<lb/>
旌旗明滅西城路落日長煙起暮愁<lb/>
　　俞俊<lb/>
　　　楚州夜泊<lb/>
<pb n="KR4h0143_WYG_053-23b"/>
漏鼓聲頻欲四更野航燈火對愁明城頭楚語驚鄉夢<lb/>
船尾吳歌動客情漠漠水雲聴雁度瀟瀟風雨自雞鳴<lb/>
離羣逺道何嗟及未必江湖老此生<lb/>
　　　次髙原朴見寄韻<lb/>
年少簪花壓帽簷飛觴走斚競春纎空餘老淚青衫濕<lb/>
遮莫新愁白髮添生計有涯蠶上箔公庭無事鳥窺簾<lb/>
昔人漫説揚州鶴自笑熊魚豈得兼<lb/>
　　楊慶源<lb/>
<pb n="KR4h0143_WYG_053-24a"/>
　　　有懐玉山徴士<lb/>
近聞東觀藏書室乃在崑崙元圃臺羣玉山頭海月出<lb/>
武陵溪上漁舟來故人十載草堂別仙家九月桃花開<lb/>
太白時時吹鐵笛對酌花前鸚鵡杯<lb/>
　　張舜咨<lb/>
　　　次李士廉韻簡玉山<lb/>
書樓琴几石嶄然晴雪飛來太華顛墨本祕函枯樹賦<lb/>
牙籖插架白雲篇清心求友先同調華髮逢人恥問年<lb/>
<pb n="KR4h0143_WYG_053-24b"/>
共惜分隂珍雅玩封侯擬不到鳶肩<lb/>
　　錢岳<lb/>
　　　赤烏碑<lb/>
名刹髙開滄海邊豐碑新建赤烏年悲涼斷刻三江底<lb/>
想像雄文六代前潮落雁沙看古篆月明鰕渚弔枯禪<lb/>
中興賴有周郎記囘首吳陵慘暮煙<hi>周郎謂周弼</hi>
　　唐棣<lb/>
　　　宜晩亭<lb/>
<pb n="KR4h0143_WYG_053-25a"/>
朱甍翠栱倚孱顔野色湖光指顧間薌散四時天竺雨<lb/>
青浮兩㸃洞庭山諸方駐夏頻游憩近郭尋春任往還<lb/>
却憶幽棲姚子敬留陪歡詠叩禪闗<lb/>
　　　寄題謝子翼晩翠亭<lb/>
洞庭咫尺少經過嵐翠霏霏晩更多風作雨聲鳴墜葉<lb/>
雲垂秋影落滄波楓林賽社聞村鼓橘渚開船發棹歌<lb/>
欲泛空明三萬頃恨無題詠到隂何<lb/>
　　許徳潤<lb/>
<pb n="KR4h0143_WYG_053-25b"/>
　　　題横玉山<lb/>
鑿開横玉住浮屠閒俯平湖一席鋪顧渚萬山煙外碧<lb/>
弁峰一㸃望中孤勾吳古戍名猶在范蠡扁舟跡已無<lb/>
布襪青鞋忘世久林間猿鶴莫驚呼<lb/>
　　屠性<lb/>
　　　山閣<lb/>
幽居只在碧山阿髙閣凌虚帶女蘿門外水生春渚白<lb/>
窓前雲起夕隂多藏書毎許鄰人借釀酒時邀野老過<lb/>
<pb n="KR4h0143_WYG_053-26a"/>
見説南岡千嵗柏倚闌安得眄柔柯<lb/>
　　聶鏞<lb/>
　　　可詩齋<lb/>
久知顧況好清吟結得茅齋深復深千古再賡周大雅<lb/>
五言能繼漢遺音竹聲繞屋風如水梅萼吹香雪滿襟<lb/>
何日扁舟載春酒為君題句一登臨<lb/>
　　　寄懐玉山<lb/>
美人惜別動經年幾見婁江夕月圓怪底清塵從此隔<lb/>
<pb n="KR4h0143_WYG_053-26b"/>
毎懐詩句向誰傳桃溪日暝垂綸坐草閣秋深聴雨眠<lb/>
安得百壺春釀緑尋君還上木蘭船<lb/>
虎頭公子最風流只著仙人紫綺裘築室愛臨溪側畔<lb/>
鈎簾坐見水西頭常時把筆題江竹最憶看山立釣舟<lb/>
却羨多才于逸士清秋不厭與君留<lb/>
　　陳聚<lb/>
　　　君子亭<lb/>
聞君結屋滄江上萬竹青青帶薜蘿滿谷風聲秋不去<lb/>
<pb n="KR4h0143_WYG_053-27a"/>
隔林雲氣雨偏多仙人騎鶴吹笙下狂客題詩載酒過<lb/>
日暮新涼動蕭䬃娉婷翠袖欲如何<lb/>
　　夏溥<lb/>
　　　送徐文勝平江敎授<lb/>
天書曉捧出金鑾分敎平江早拜官千里不堪明日別<lb/>
一尊且盡此時歡官河嵗暮冰猶合驛路天晴雪欲殘<lb/>
遙想傳經講堂罷風光先到杏花壇<lb/>
　　方子京<lb/>
<pb n="KR4h0143_WYG_053-27b"/>
　　　武夷山水<lb/>
數載文公此息游髙深九曲至今留金雞叫月千峰曉<lb/>
鐵笛吹雲萬壑秋丹竈近連寒瀑濕蒼屏曲遶碧灣流<lb/>
客來倚棹無人問兩岸飛花送客舟<lb/>
　　王霖<lb/>
　　　題丹山<lb/>
三台峰下神仙宅樊榭春風長薜蘿萬疊層巒連石壁<lb/>
一簾飛雨瀑銀河天光上下雲容斂山色空濛雨氣多<lb/>
<pb n="KR4h0143_WYG_053-28a"/>
與客題詩足清賞歸來環珮雜鳴珂<lb/>
　　朱公遷<lb/>
　　　登髙山<lb/>
雲際隂隂隔樹亭身憑髙處眼雙明苦無黄菊供人摘<lb/>
只為青山了此行孤雁飛來風正急一溪流出水尤清<lb/>
良辰向復同佳友不用辭君滿酌觥<lb/>
　　　縉雲山中夜坐<lb/>
閉門清坐意超然卻有愁情斷復連木葉怕寒霜滿地<lb/>
<pb n="KR4h0143_WYG_053-28b"/>
梅花照影月行天山林嵗晩身猶客砧杵聲髙人未眠<lb/>
起傍茒簷聴過雁哀鳴只在白雲邊<lb/>
　　祝蕃<lb/>
　　　多景樓<lb/>
鐵甕城邊暮倚樓西風吹鬢冷颼颼淮山滿眼英雄盡<lb/>
江水無情日夜流匝岸萬家煙市暝插天雙石海門秋<lb/>
平生無限登臨興看盡南來北去舟<lb/>
　　葛元喆<lb/>
<pb n="KR4h0143_WYG_053-29a"/>
　　　次同年辜徳中知州<lb/>
虎榜同升若弟兄看花憶在賞心亭葡萄曉出宫壺紫<lb/>
楊栁春深御苑青愧我無謀能報國多君有子已傳經<lb/>
近來更有憂時念消盡干戈嵗始寧<lb/>
　　劉中孚<lb/>
　　　遊三洲巖<lb/>
蓬萊夜失第三山飛落城東錦水灣洶湧灘聲朝雨後<lb/>
參差巖影夕陽間野花隔岸自開落仙子與雲相往還<lb/>
<pb n="KR4h0143_WYG_053-29b"/>
坡老已歸詩句在空留名姓到孱顔<lb/>
　　陳髙<lb/>
　　　送鄭汝玉歸莆闗<lb/>
莆闗深入海東南日出先看曙色酣李愿歸畊盤谷土<lb/>
杜陵思樂百花潭到家三月山礬白入饌千林竹筍甘<lb/>
愧我天涯尚羈旅鄉愁因爾不能堪<lb/>
　　　遊靈山寺<lb/>
舊聞海上有神山今見樓臺島嶼間鼇背千年開佛國<lb/>
<pb n="KR4h0143_WYG_053-30a"/>
鯨波十里隔人寰風吹僧影浮杯渡雲送龍身聴法還<lb/>
避世擬從支遁隠塵簪吾已久投閒<lb/>
　　　寓鹿城東山下<lb/>
大隠從來居市城幽棲借得草堂清鳥啼花雨疎疎落<lb/>
鹿卧巖雲細細生石眼汲泉煎翠茗竹根鋤土種黄精<lb/>
艱危隨處安生理何必青門學邵平<lb/>
　　陳䮄<lb/>
　　　彌陀巖<lb/>
<pb n="KR4h0143_WYG_053-30b"/>
城南野寺逺淒淒老去登臨興不迷黄菊有情留客醉<lb/>
青猿何事向人啼長江落木孤帆逺古道寒蕪匹馬嘶<lb/>
願得相從休物累頻來此地共幽棲<lb/>
　　顧逖<lb/>
　　　贈馬敬常<lb/>
我馬紛紛北渡河將軍勲業尚蹉跎十年鬢髮時看鏡<lb/>
萬里風霜夜枕戈知已有如齊鮑叔得君無復漢蕭何<lb/>
錦衣未解歸鄉國南越封王屬尉陀<lb/>
<pb n="KR4h0143_WYG_053-31a"/>
　　甘立<lb/>
　　　送閤學士赴上都<lb/>
從官萬騎擁鑾輿東閤詞臣載寶書雨過草微金絡馬<lb/>
月明山轉紫駝車龍庭日近瀛洲路灣水天髙玉帝居<lb/>
明日仙凡便相隔少年僚吏謾踟躇<lb/>
　　　送國王朶兒只就國<lb/>
奕世名王䇿駿功逺分茅土鎮遼東玉符金印傳孫子<lb/>
鐵券丹書誓始終滄海斷霞通虎帳黒河飛雪暗琱弓<lb/>
<pb n="KR4h0143_WYG_053-31b"/>
莫忘聖武艱難日四傑從容陟降同<lb/>
　　　和完學士晩出麗正門<lb/>
暮光霞彩炫金題絳闕髙居雉堞低上相樓臺連御苑<lb/>
中郎車騎過沙隄皁鵰孤捩凌雲翮紫燕雙翻踣雪蹄<lb/>
囘首上林涼月夜蕊珠多是鳳鸞棲<lb/>
　　袁泰<lb/>
　　　次壽道韻<lb/>
桃花夾岸䕶溪莊白髮漁翁久坐忘過客此時停短棹<lb/>
<pb n="KR4h0143_WYG_053-32a"/>
道人終日閉虚堂雨沾弱栁垂垂緑風動新篁隠隠香<lb/>
茗鼎忽聆烹蟹眼車聲奚用繞羊腸<lb/>
煙際輕篷帶雨推水邊疎牖趁風開朋儕正可班荆坐<lb/>
船舫時能載酒來委地花枝徒艶冶近人鷗鳥不驚猜<lb/>
翳然林木幽棲意慚愧愁腸日九迴<lb/>
　　賈實勒們<lb/>
　　　湖心寺贈見心上人<lb/>
定水髙蹤何處尋雲林燕坐靜觀心虎來磐石倚禪錫<lb/>
<pb n="KR4h0143_WYG_053-32b"/>
龍出靈湫聴梵音月窟天香金粟老王城祇樹寶花深<lb/>
遥知東澗蒲菴好擬著藤牀夜共吟<lb/>
　　　大慈山<lb/>
東湖湖上放船遊路入大慈山更幽薜茘月涼猿嘯夜<lb/>
菰蒲水暗雁啼秋毎知靜坐禪心定自笑勞生幻影稠<lb/>
欲問三車曾未往獨依天北望龍樓<lb/>
　　達克布哈<lb/>
　　　鳳皇山望朝日<lb/>
<pb n="KR4h0143_WYG_053-33a"/>
滄海全吳當百二坐臨溟渤鬱陶開日含金霧天邊出<lb/>
潮捲銀河地底來雲淨定山浮砥柱天髙秦望見蓬萊<lb/>
東南檣櫓年來少獨向江頭一愴懐<lb/>
　　楊貴亨<lb/>
　　　贈見心上人<lb/>
清泉老子多蕭散定起談空思不羣一室天香秋更好<lb/>
千林月色夜初分詩傳黄閣新題句碑讀蒼崖舊勒文<lb/>
我欲相期傍幽隠經函松下共看雲<lb/>
<pb n="KR4h0143_WYG_053-33b"/>
　　辛敬<lb/>
　　　登梅仙觀<lb/>
蓬萊縹緲青山上海客初晴駐錦袍萬竹蛟龍森窟宅<lb/>
中天樓閣擁波濤清秋近見銀河落入夜平看北斗髙<lb/>
銷盡半生塵土夢玉笙此處醉金桃<lb/>
　　　題雲邊草堂<lb/>
晴雲如雪樹重重草屋憑髙可盪胸花徑晩隂行白鹿<lb/>
墨池春雨下蒼龍卧思諸葛營巴蜀靜愛希夷對華峰<lb/>
<pb n="KR4h0143_WYG_053-34a"/>
六月南來因看劒雷霆一夜起長松<lb/>
　　　宿洞陽觀<lb/>
洞陽觀裏看明月雲霧軒窓挂六鼇五月蛟龍吹水上<lb/>
四更星斗去人髙山隂羽客黄庭字太白神仙宫錦袍<lb/>
遙望長空意無限九霄何處醉仙桃<lb/>
　　　聴吹簫次韻寄釣鼇<lb/>
紫臺天逺易春殘夢繞西家芍藥闌金谷酒香潘賦就<lb/>
綵雲聲斷史簫寒書囘青鳥三山迥星望銀河一水寛<lb/>
<pb n="KR4h0143_WYG_053-34b"/>
多病相如情似雪金莖玉露託幽歡<lb/>
　　　宿靈鷲寺<lb/>
髙人久矣念離羣來問山中禮白雲龍送雨過留客住<lb/>
鹿銜花至與僧分疎星出竹昬時見流水鳴渠靜夜聞<lb/>
却憶故人江海上題詩誰似鮑參軍<lb/>
　　楊士𢎞<lb/>
　　　送傅與礪廣州敎授<lb/>
廣州儒學東南冠才子文章天下傳豈但門生加薦豆<lb/>
<pb n="KR4h0143_WYG_053-35a"/>
定知島户盡輸田山頭麋鹿過堂下海上鳳皇鳴日邊<lb/>
對此題詩應百首蚤從梅驛寄長牋<lb/>
　　彭鏞<lb/>
　　　送玉笥王道赴京有代祝嶽瀆之行<lb/>
王子緱山載碧笙逺隨丹詔覲神京秩宗祀典虞書在<lb/>
封禪壇壝漢畤平玉笥雲連龍虎氣金陵天近鳳皇城<lb/>
祝官拜望承恩早小朶樓西散珮聲<lb/>
　　顧觀<lb/>
<pb n="KR4h0143_WYG_053-35b"/>
　　　過呉淞江<lb/>
洞庭一水七百里震澤與之俱渺茫鴻雁一聲天接水<lb/>
蒹葭八月露為霜輕風謾引漁郎笛落日偏驚估客航<lb/>
我亦年來倦遊厯解纓隨處濯滄浪<lb/>
　　　太白醉歸圖<lb/>
歌成芍藥倒金壺並轡宫官馬上扶樂部餘音隨彩斾<lb/>
仙班小隊下凊都長庚萬丈文章焰後世千年粉墨圖<lb/>
江左青山舊時月一杯誰慰客墳孤<lb/>
<pb n="KR4h0143_WYG_053-36a"/>
　　葉杞<lb/>
　　　余忠愍公<lb/>
淮江風急鳥蛇空特立旌旄板蕩中萬里孤懸班定逺<lb/>
滿城忠烈漢臧洪瓊林星漢回文運皖國雲山誓武功<lb/>
尚憶繡衣行部日遺民揮涕浙河東<lb/>
　　髙明<lb/>
　　　和李別駕賞牡丹<lb/>
絳羅宻幄䕶風沙莫遣牛酥汙落花蝶夢不知春已暮<lb/>
<pb n="KR4h0143_WYG_053-36b"/>
鶴翎還似暖生霞詩呈金字懐仙客手印紅脂出内家<lb/>
獨羨沈香李供奉清平一曲度韶華<lb/>
　　王冕<lb/>
　　　偶成<lb/>
二月江亭野色明楊花飛散雪盈盈鹽煙半入海氣白<lb/>
風雨忽來谿樹鳴離思厭聴孤燕語客情無奈亂山青<lb/>
明朝又上長安道却望咸陽舊帝京<lb/>
　　　建康層樓<lb/>
<pb n="KR4h0143_WYG_053-37a"/>
層樓危構出層霄把酒登臨客恨饒草色不羞呉地短<lb/>
雁聲空落楚天遙江山如畫知豪傑風月無私慰寂寥<lb/>
六代繁華在何處敗紅殘緑野蕭蕭<lb/>
　　　雨中<lb/>
江南江北水滔天羈客相逢亦可憐坐覺青山沈席底<lb/>
行驚白浪上窓前鵓鳩銜草棲危塔鸂鶒翻飛浴敗船<lb/>
轉首百蠻寥落甚絶無茅屋起炊煙<lb/>
　　　庚辰元旦<lb/>
<pb n="KR4h0143_WYG_053-37b"/>
試題春帖紀新年靄靄青雲起硯田展巻不知山是畫<lb/>
舉頭恰喜屋如船梅花雪後開無數楊栁風前困欲眠<lb/>
悵望闗河無限恨呼兒沽酒且陶然<lb/>
　　　都城暮春<lb/>
繡房香幄紫駝車隊馬連雲擁醉娥天上栁花隨處滚<lb/>
人間春色已無多風流謾聴黄金縷慷慨誰知白石歌<lb/>
江北江南歎愁絶落紅如雨打漁蓑<lb/>
　　　金水河春興二首<lb/>
<pb n="KR4h0143_WYG_053-38a"/>
神州何處見繁華儘好當時富貴家慷慨喚來黄字酒<lb/>
丁寧將出紫簾車春風嫋嫋穿楊栁小雨冥冥度杏花<lb/>
沈醉歸來不知夜又傳清響按琵琶<lb/>
金水河邊栁色新玉山館外少沙塵琵琶未必能愁客<lb/>
鸚鵡如何錯喚人翠䄂錦襜䭾白馬落花飛絮鬨朱輪<lb/>
人間天上無多路只隔紅門別是春<lb/>
　　　白馬湖<lb/>
十八里河船不行江頭日日問潮生未同待詔沈金馬<lb/>
<pb n="KR4h0143_WYG_053-38b"/>
却異看花在錦城萬里春風歸思好四更寒雨客燈明<lb/>
故人湖海襟懐古能話舊時鷗鷺盟<lb/>
　　張天英<lb/>
　　　題玉山草堂<lb/>
桃花溪上讀書亭海國光搖處士星三月東風迷錦樹<lb/>
半天南斗射青萍誰騎仙鶴吹笙過自醉山桃枕石聴<lb/>
多有故人麟閣上帝前應説草堂靈<lb/>
　　郭翼<lb/>
<pb n="KR4h0143_WYG_053-39a"/>
　　　聞吕敬夫移家<lb/>
卜築因同野老居家貧猶有五車書從人更買青田鶴<lb/>
入饌頻供丙穴魚謝眺能詩多警䇿嵇康嬾性且麤疎<lb/>
江頭樹裏晴雲出日日看山候小車<lb/>
　　　題張戡畫瘦馬圖<lb/>
瘦骨鋒稜珠汗落卧痕半雜古苔煙未脱將軍金匼匝<lb/>
又駝兒女玉嬋娟蒼黄日色龍沙外慘淡秋聲雁塞前<lb/>
神駿只今誰貌得開圖老眼一醒然<lb/>
<pb n="KR4h0143_WYG_053-39b"/>
　　　無題和袁子英<lb/>
繞帳犀珠坐影移銅華鋪首齧雙螭守宫㸃臂斑斑血<lb/>
結帶同心寸寸絲機上金梭迴艶錦篋中玉子卜靈棋<lb/>
飛花解繫相思否莫倩韓家賦栁枝<lb/>
　　　水閣書事寄鄭明徳<lb/>
方橋匼匝小如亭山色傾江滃滃青雨裏芭蕉憐畫扇<lb/>
花間鸚鵡惜金屏誰傳鴻寶中篇術自寫黄庭外景經<lb/>
練水東頭三十里何人識得伍喬星<lb/>
<pb n="KR4h0143_WYG_053-40a"/>
　　　擬杜陵秋興八首<hi>録六首</hi>
露下大江江雁横窮秋搖落喚愁生波濤百里風連海<lb/>
砧杵千家月滿城佩劒衝衝龍匣動巢笙夜夜鳳臺清<lb/>
還同使者將秋色一到銀河且濯纓<lb/>
東返秦皇渡海矼波聲雲影落漎漎君平謾識支機石<lb/>
帝子應愁鼓瑟窓鳳穴朝陽鳴好樹槎頭秋水釣空江<lb/>
坐來清漏荒城斷愁絶飛蓬老鬢雙<lb/>
海門八月雨清霜可怪殘雷未肯藏虹蜺斷江將雨映<lb/>
<pb n="KR4h0143_WYG_053-40b"/>
鴐鵞背日與風翔羅含自老黄華宅裴度重來緑野堂<lb/>
衰暮閉門懐故舊豈因吹笛滿山陽<lb/>
江上青山接甬東離離草徧館娃宫芙蓉舊苑長洲裏<lb/>
麋鹿荒臺落照中銀海雁飛沈夜月金莖露冷濯秋空<lb/>
可憐蕭瑟江闗暮詞客哀吟思不窮<lb/>
金陵佳麗帝王州今日登臨送客愁玉樹雲連鳷鵲觀<lb/>
青山日落鳳皇丘荒城并與煙蕪没故國空餘漢水流<lb/>
渺渺江湖頻入夢蕭蕭天地不勝秋<lb/>
<pb n="KR4h0143_WYG_053-41a"/>
　落日江南發櫂歌楚王宫殿鬱嵯峩雨經巫峽朝雲濕<lb/>
　木落洞庭秋水多璧月銀河今復在玉簫金管奈愁何<lb/>
　只今文藻悲遷客何處波濤弔汨羅<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_053-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩卷五十三<lb/>
</p>
<p>
</p>
  </div>
</body>
</text>
</TEI>
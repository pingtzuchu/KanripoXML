<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_029-1a"/>
　欽定四庫全書<lb/>
御選元詩巻二十九<lb/>
　　七言古詩五<lb/>
　　　吳萊<lb/>
　　　　五洩東源有地度可十數畝後負山前則石河<lb/>
　　　　如帶幽敻深窈盖隠居學道者可築室偶賦一<lb/>
　　　　詩屬陳彦正<lb/>
　越中五洩古名山東源峻嶺空雲間老石崚嶒欲見骨<lb/>
<pb n="KR4h0143_WYG_029-1b"/>
　天河瀉破莓苔灣蛟龍縮身似蜥蜴魑魅出沒司神姦<lb/>
　雷公一聲忽下擊鳥跡不到猶重闗青華仙真舊治所<lb/>
　碧落侍從登清班穴疑綵狻據一柱户想銅獸銜雙鐶<lb/>
　鳳馭鸞鞭白羽瓘芝樓菌閣朱莖殷梯梁未絶或可值<lb/>
　洞府寖逺多愁顔嚮曽褰衣得掲渉别擬鑿徑通茅菅<lb/>
　寛宏頗占十數畝敻静粗覺非人寰澗流帶綰玉繚繞<lb/>
　巒翠髻擁花斕斒截斷塵埃與世隔構成棟宇寧吾慳<lb/>
　陳君尋常有道力況此跬歩臨幽潺虚室光明白不動<lb/>
<pb n="KR4h0143_WYG_029-2a"/>
寳鑪温養丹將還丈夫出處我巳定馳字早寄孤飛鷴<lb/>
休拘崑崙并漲海遇有勝處同躋攀<lb/>
　　　風雨渡揚子江<lb/>
大江西來自巴蜀直下萬里澆吳楚我從揚子指蒜山<lb/>
舊讀水經今始睹平生壯志此最奇一葉輕舟傲煙雨<lb/>
怒風鼔浪屹如城滄海輸潮開水府凄迷灎澦恍如見<lb/>
漭滉扶桑杳何所須㬰草樹皆動揺稍稍黿鼉欲掀舞<lb/>
黒雲鯨漲頗心掉明月貝宫終色侮吟倚金山有暮鐘<lb/>
<pb n="KR4h0143_WYG_029-2b"/>
望窮采石無朝艣誰歟敲齒呪能神或有傴身言莫吐<lb/>
向來天塹如有限日夜軍書費傳羽三楚畸民類魚鼈<lb/>
兩淮大將猶熊虎錦帆十里徒映空鐵鎖千尋竟然炬<lb/>
桑麻夾岸收戰塵蘆葦成林出漁戸寧知造物總兒戲<lb/>
且攬長川入尊爼悲哉險阻惟白波徃矣英雄幾黄土<lb/>
獨思萬載疏鑿功吾欲持觴酹神禹<lb/>
　　吴師道<lb/>
　　　十臺懐古<hi>并序</hi>　<hi>録六首</hi>
<pb n="KR4h0143_WYG_029-3a"/>
　　友人自杭來示及濟南王公十臺懐古詩讀之感<lb/>
　　慨不巳夫江山故宫歌舞遺跡千載之上英雄游<lb/>
　　焉千載之下狐兔行焉俛仰廢興孰能無情而詩<lb/>
　　人尤甚發為咏歌詞雖不同而意緫合若物之鳴<lb/>
　　以類而應余安得忘言哉余生好㳺嘗聞司馬子<lb/>
　　長杜拾遺覧觀四方山川之勝以壯其文心竊慕<lb/>
　　之異時浮江淮溯湘沅上巴峽過秦漢故都歴燕<lb/>
　　趙齊魯之陽所見如十臺尚多訪遺老詢故實足<lb/>
<pb n="KR4h0143_WYG_029-3b"/>
　　以發一時之興快宿昔之願歸而讀馬杜之詩文<lb/>
　　以證其所得焉耳<lb/>
　　　　朝陽臺<lb/>
神娥縹緲髙唐上楚宫樓閣森相向丹楓蒼桂湧孤闕<lb/>
錦石清江簇連嶂行雲漠漠飛雨寒孤猿咽咽秋花閒<lb/>
翠旂龍駕杳何處斷魂殘夢愁空山微臣宋玉誇能賦<lb/>
當日襄王豈真遇千古秋風恨未平髙泉飛落三巴怒<lb/>
　　　　黄金臺<lb/>
<pb n="KR4h0143_WYG_029-4a"/>
昭王銳志移青社築土懸金奉賢者四方劒佩集强燕<lb/>
千里風塵馳駿馬郭君自舉先羣豪樂生獨歩超凡曹<lb/>
酬恩一雪伯國恥建功並倚雲天髙君臣意氣千年少<lb/>
落日荒墟沒秋草黄金買貴滿長安惆悵英雄布衣老<lb/>
　　　　戲馬臺<lb/>
項王戰馬從東來意氣蹴踏全秦摧入闗不並沛公轡<lb/>
還郷却上彭城臺重瞳按劒風雲靡萬匹騰空煙霧起<lb/>
凄涼垓下泣名騅零落江邊餘數騎寄奴千載心争雄<lb/>
<pb n="KR4h0143_WYG_029-4b"/>
登髙把酒臨秋風詐移晉鼎非男子君看百戰東城死<lb/>
　　　　歌風臺<lb/>
沛公置酒君王歸酒酣思惨風雲飛兒童環臺和擊筑<lb/>
父老滿坐同沾衣一歌豐沛白日動再歌淮楚長波湧<lb/>
龍髯氣拂半空寒虎士心馳四方勇河山蕭瑟長陵荒<lb/>
野中怒響猶飛揚髙臺未傾風未息故郷之恨那有極<lb/>
　　　　銅雀臺<lb/>
半空髙棟翔金雀玉扆繐帷塵漠漠西陵老樹暝色寒<lb/>
<pb n="KR4h0143_WYG_029-5a"/>
建安殘妓春情薄曲終紅䄂辭尊前簷傾斷甓飛人間<lb/>
分香老淚恨不滅秋風吹入苔花斑漢家一片當時土<lb/>
肯為姦雄載歌舞銷盡曹瞞萬古魂落日漳河咽寒雨<lb/>
　　　　鳳凰臺<lb/>
金陵王氣飛祥雲鳳凰臺上聲和鳴鳳來春風花𠖇𠖇<lb/>
鳳去秋風荒草生嬌娥舞散髙城暮青山迥隔丹邱路<lb/>
斜陽門巷語烏衣細雨汀洲飛白鷺江空天闊鳳影遥<lb/>
謫仙吟罷誰能招六朝宫闕煙蕭蕭月明半夜人吹簫<lb/>
<pb n="KR4h0143_WYG_029-5b"/>
　　　春雨晚潮圖<lb/>
昔年曽看錢塘潮龍山山下乗春濤中流回首洲渚變<lb/>
孤塔不動青崖髙雲昬水暗雨陣黒雪噴電轉潮頭白<lb/>
浙江亭逺亂帆飛西興渡暝千花濕空江茫茫魂欲斷<lb/>
歸來十年驚復見浩蕩東風滿畫圖淋漓海氣飛人面<lb/>
春深故國芳草生䲭夷遺恨何時平重㳺弔古惜未得<lb/>
掩巻歌罷空含情<lb/>
　　　桐廬夜泊<lb/>
<pb n="KR4h0143_WYG_029-6a"/>
合江亭前秋水清歸人罷市無餘聲燈光隠見隔林薄<lb/>
濕雲閃露青熒熒樓臺漸稀燈漸逺何處吹簫猶未斷<lb/>
凄風凉葉下髙桐半夜仙人來絶巘江霏山氣生白煙<lb/>
忽如飛雨灑我船倚篷獨立久未眠静看水月揺清圎<lb/>
　　　舟行得風<lb/>
江豚昂鼻噴驚波秋來江風西北多掣帆鼓篷疾於電<lb/>
銀屋怒擁髙嵯峨江南江北青山色著意相看忽如失<lb/>
我行小遲亦何害人生取快寧多得賈人舟子勿嘯呼<lb/>
<pb n="KR4h0143_WYG_029-6b"/>
野有垂泣耕田夫三月不雨田水枯<lb/>
　　　五月一日即事<lb/>
黒雲滃渤如穨山白雨注地聲潺潺須㬰雲散雨亦歇<lb/>
斜陽映著髙林間林間沉沉萬濃緑影弄微風自相觸<lb/>
新蟬忽作去年鳴使我凄然感心曲<lb/>
　　　紅玉杯為陳雲嶠太祝賦<lb/>
夷人揀玉河源水夜候霞光矗空起將歸萬里售中州<lb/>
琢刻為杯世無比截肪栗色非不奇雞冠通赤希見之<lb/>
<pb n="KR4h0143_WYG_029-7a"/>
筵間乍置争注目誰復更顧黄金巵小槽新壓真珠滴<lb/>
擎向桃花花下吸但餘落日争光輝未許妖姬比顔色<lb/>
主人今代陳孟公閉門留客酒不空千金之裘五花馬<lb/>
不惜買醉酬春風公侯家世多珍物獨寳此杯為故笏<lb/>
華堂舞罷飲䦨時什襲珍藏莫刓缺<lb/>
　　　三月十八日張仲舉趙伯器吳伯尚王元肅同<lb/>
　　　㳺西山玉泉遂至書山<lb/>
肅清門外春草青背城曼衍趨郊坰西山曉晴出蒼翠<lb/>
<pb n="KR4h0143_WYG_029-7b"/>
髙下不斷如連屏道傍巨冢烏鳥噪寒食野祭遺羶腥<lb/>
溝深路狹雪泥在緩鞚瘦馬仍竛竮行行山近寺始見<lb/>
半空碧瓦浮晶熒先朝營構天下冠千門萬户侔宫庭<lb/>
寺前對峙兩飛閣金鋪射日開朱櫺截流累石作平地<lb/>
脩梁雄跨相緯經平臺當前白玉座刻鏤精巧多殊形<lb/>
常時御舟此㳺幸清簫妙管魚龍聽沿堤萬栁著新緑<lb/>
未見蒲葦彌煙汀鳬飛鷺起渺空闊使我清思淩滄溟<lb/>
㳺船兩兩棹歌起亦有公子携娉婷主僧說法據髙座<lb/>
<pb n="KR4h0143_WYG_029-8a"/>
撞鐘擊鼓聲發霆欣然肅客道周歴顧瞻幻怪何神靈<lb/>
後園小殿翳花木繡幃香閣猶深扃坐陪方丈談亹亹<lb/>
伊蒲清供分餘馨出門暄風掠人面前趨復歴峴與陘<lb/>
泉乾土勁草樹少祗有廣塔髙亭亭香山蘭若金源舊<lb/>
猶餘大定殘碑銘長松老檜見未有澗水繞屋鳴清泠<lb/>
扳危渉險劇喘汗却下迅走誰能停班荆列坐杏花底<lb/>
<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>觴受此香雪零日規漸隠半峰側酒行不盡雙玉瓶<lb/>
衆賔乘醉有餘興惟吾却飲嗟獨醒疾驅信馬路巳熟<lb/>
<pb n="KR4h0143_WYG_029-8b"/>
遥見樓堞塵𠖇𠖇歸里門巷未深黒春雲黯黮明疎星<lb/>
廣文官况淡於水矧復聚散如浮萍玉泉頗恨不少住<lb/>
客意更擬同揚舲明朝清游墮夢境擁書却坐槐隂㕔<lb/>
　　歐陽𤣥<lb/>
　　　題山荘所藏東坡畫古木圖<lb/>
眉山昔日生三蘇一山草木為之枯後來筆端挟春腴<lb/>
却令生意回枯株樹經公筆無老醜天以春工付公手<lb/>
誰云軰行龍眠翁奚必法嗣洋州守山荘劉氏富清玩<lb/>
<pb n="KR4h0143_WYG_029-9a"/>
家有蘇公舊揮翰恍驚濕蘚黏怪石慣見倒根生斷岸<lb/>
涪翁對此煑春茶為公梢上挂長蛇燈窗細讀假山記<lb/>
秀氣終屬眉山家<lb/>
　　　示姪<lb/>
吾宗孫子多好學争持巻軸求余詩嗟余膏馥有幾許<lb/>
況復老懶惟其時子年弱冠氣方銳立志要與青雲期<lb/>
冀馬生駒汗血器越女墮地瓊瑶姿固知美質故應爾<lb/>
所貴論道隆師資牧之渉世晚自誤冬至作詩鎸阿宜<lb/>
<pb n="KR4h0143_WYG_029-9b"/>
初陽萌動慎培養萬木一本含春滋<lb/>
　　　道吳山<lb/>
道吳山頭目龍臥疊嶂重岡深紫邏靈湫瀑布千丈長<lb/>
古寺神杉十圍大崇祠坎坎風雨來樵徑丁丁鴻雁過<lb/>
郡人夜望北斗魁下有突兀青蓮座<lb/>
　　　大圍山<lb/>
大圍山髙髙幾許絶頂嵯峨戴林塢石隙花開自春夏<lb/>
地罏僧擁無寒暑清流白鷴滌毛距緑樹黄熊引筋膂<lb/>
<pb n="KR4h0143_WYG_029-10a"/>
山腰日午嬰兒啼知有雷公出行雨<lb/>
　　陳泰<lb/>
　　　將離京師别李朝端陳伯奎二同年<lb/>
陳生射策未三十筆箭如鋒不破的自古英雄感慨多<lb/>
直比梟盧懸一擲文章有命不論巧得喪窮通兩何惜<lb/>
吾州二妙真豪放白璧明珠炯相望蜚英巳邁時軰先<lb/>
通籍還兼伯兄行霜蹄歴塊千里空風采承恩九天上<lb/>
我辭君歸春正晚天風吹帆落花滿青𠖇浩蕩南極深<lb/>
<pb n="KR4h0143_WYG_029-10b"/>
白日波濤洞庭逺感君惜别重徘徊令我長歌激肝膽<lb/>
雲山之東佳氣濃磔裂華盖晶熒通紛紛鸞鵠好羽翼<lb/>
莫笑垂翅南飛鴻<lb/>
　　　題蒼龍戲海圖<lb/>
天孫織雲春錦紅玉梭悮落乗剛風一夕變化雲𠖇濛<lb/>
海水起立為珠宫坐令年年機杼空誰與黼黻上帝躬<lb/>
求梭不得愁鬼工安知入君懐袖中<lb/>
　　　醉書王元徳徳聚亭<lb/>
<pb n="KR4h0143_WYG_029-11a"/>
前日相逢一尊酒即欲寫向君家亭别來十日不㑹面<lb/>
胷次硉兀愁難醒憶我曽為帝城客客裏論交話疇昔<lb/>
玉樓絃管天下春醉舞楊花日西夕此時聚首情皆真<lb/>
雲萍轉盼難重陳髙官坐揖小官拜九州四海知何人<lb/>
長安少年更翾薄一餉飛蚊聚歡樂殘盃冷炙心巳悲<lb/>
此士平生慣藜藿君不聞漢時豪傑稱東方列卿太史<lb/>
尚書郎就中亦有貧賤者威動星宿回清光為君痛飲<lb/>
亭邊月懐古傷今重離别丈夫有志江海深匣中雄劒<lb/>
<pb n="KR4h0143_WYG_029-11b"/>
知君心<lb/>
　　　詠雙芙蕖<lb/>
雙芙蕖連理發不恨狂風頃刻吹只恐㳺人輕易折君<lb/>
莫折花有情不是同心眼前久還他同死復同生<lb/>
　　謝端<lb/>
　　　送李彦方副使之閩<lb/>
使君昔峩豸冠日正色危言動明主臺除近日多留中<lb/>
今日東門送君去平生不到黄河堧褰帷萬里閩闗路<lb/>
<pb n="KR4h0143_WYG_029-12a"/>
畫鷁輕揺楊栁風繡衣肯裛薔薇露<lb/>
　　宋褧<lb/>
　　　歐陽原功由藝文少監謁告歸瀏陽<lb/>
七年不見荼䕷花湘南學士思還家賣馬徑出藝文監<lb/>
買船便赴潞河沙始隨徴書官璧水北門風月清談爾<lb/>
兵塵荏苒居庸闗襆被蕭條敎忠里奎章閣上進成書<lb/>
九重知是尹蕪湖腰帶黄金佩蒼玉玉巵賜酒榻前趨<lb/>
君恩如海誰能報回首郷闗動懐抱尚平㛰嫁幾時畢<lb/>
<pb n="KR4h0143_WYG_029-12b"/>
陶令田園何日到槐舒兔目栁如緜浩然歸興南風前<lb/>
閨人含啼僕夫喜那顧悲歡各異縁西山過雨離筵曉<lb/>
川途萬里雲繚繞里閈逢迎樽爼歡都城㑹合簪纓少<lb/>
　　　太白酒樓<lb/>
我昔在髫年知有謫仙人少壯讀所作天才氣淩雲潯<lb/>
陽紫極宫徃嵗聞佳句采石青山頭前月拜荒墓夜宿<lb/>
簷下雲秋弄江上月何如任城樓狂飲興豪發况有任<lb/>
城宰具酒復知音酒酣隘八極世事徒駸駸内子香閨<lb/>
<pb n="KR4h0143_WYG_029-13a"/>
夢伯禽嬌且啼人間火宅謾煎逼政是玉山傾倒時散<lb/>
披紫綺裘倒著白接䍦銀臺金馬直一唾方瀛絳闕行<lb/>
將去仙之酒杯失遺基樓觀雄垣表暗題咏石榴海柏<lb/>
森西東謫仙人今何在汶水鳬山黯蒼靄手揮玉鞭騎<lb/>
玉鯨應在浮雲九州外仙人魂魄茫氛氤望之不見矧<lb/>
可親明朝我亦玉京去願謁蓬山賀季真<lb/>
　　王士熙<lb/>
　　　送和林蘇郎中<lb/>
<pb n="KR4h0143_WYG_029-13b"/>
居庸闗頭亂山積李陵臺西白沙磧畫省郎中貂帽側<lb/>
飛雪皚皚馬韉濕馬啼雪深遲遲行冷月棲雲塞垣明<lb/>
鐵甲無光風不驚萬營角聲如水清明年四月新草青<lb/>
征人賣劒隴頭耕思君遥遥隔髙城南風城頭來鴈鳴<lb/>
　　　送華山隠歸西湖<lb/>
方士求仙入滄海十二城樓定何在金銅移盤露滿天<lb/>
琪樹離離人不采軒轅髙拱聖明居羣仙真人左右趨<lb/>
青牛谷口迎紫氣白鶴洞中傳素書珊珊鳴佩星辰逺<lb/>
<pb n="KR4h0143_WYG_029-14a"/>
寂寂珠庭雲霧虛脩髯如漆古仙子玉林芙蓉染秋水<lb/>
九闗髙寒不可留歸去江湖種蘭芷山頭宫殿風玲瓏<lb/>
𤣥猱飛來千尺松閒房誦經鐘磬響石壁題詩苔蘚封<lb/>
欲向君王乞祠祿安排杖履來相從<lb/>
　　楊敬悳<lb/>
　　　題秋景圖<lb/>
金門羽客茅山來䄂携千仭青崔嵬開緘滿堂秋色起<lb/>
耳根彷彿清猿哀白雲溶溶漲川谷谷口蒼波瀉寒玉<lb/>
<pb n="KR4h0143_WYG_029-14b"/>
輕舠一葉何處歸錦樹煙扉半紅緑汀沙空闊天渺瀰<lb/>
山有猰㺄水鱷螭篙師未必好看客行人踽踽將何之<lb/>
　　察濟<lb/>
　　　題錢舜舉秋江待渡圖<lb/>
大江微茫天未曉散綺餘霞出雲表亂山滴翠露華寒<lb/>
隔樹人家茅屋小行人欲發待渡舟垂綸獨釣磯上頭<lb/>
感時撫巻寄遺意蘆花楓葉蕭蕭秋<lb/>
　　顧文琛<lb/>
<pb n="KR4h0143_WYG_029-15a"/>
　　　題錢舜舉畫漁翁牽罾圖<lb/>
苕溪道人溪上居一生只慣觀打魚吳兒打魚當耕織<lb/>
意匠别出絲綸餘緯葭縳竹直水口承以密罟防其逋<lb/>
卒然一掣勢莫御紫鱗躍出金芙蕖蓬窗草户色色具<lb/>
茶瓶酒碗尋常俱船頭青山立突兀船後緑樹揺扶疎<lb/>
人間名利不可汚煙水為席天為廬西塞山前晚風急<lb/>
醉踏船舷浪花入漁翁心事道人知日暮來看倚笻立<lb/>
迴頭却捉秋兔毫寫入生綃半猶濕令人展卷心茫然<lb/>
<pb n="KR4h0143_WYG_029-15b"/>
辛苦微官悔何及吳淞江上鱸魚肥秋風落葉滿漁磯<lb/>
何不買舟逕東歸何不買舟逕東歸<lb/>
　　　建平道中遇雪<lb/>
北風如弦雪如箭來射長途旅人面黒雲匝道天為愁<lb/>
四望羣峰白於練蕭條聚落才百家日暮青煙起山縣<lb/>
荒林叢葦少人行斷鴈殘鴉有時見憶昨年少輕逺遊<lb/>
曽跨驊騮走畿甸只今潦倒困微官馬上低徊發哀怨<lb/>
丈夫事業未易論但怪流光速飛電便須大飲敵清寒<lb/>
<pb n="KR4h0143_WYG_029-16a"/>
未用悲吟歎羇賤<lb/>
　　趙橚<lb/>
　　　贈郭上長歸括蒼兼簡葉縣尹林府判二公<lb/>
夜聽春雨鳴雨晴君欲行君行向何處回覧括山青括<lb/>
山萬疊青未了漠漠寒煙隔飛鳥三年官冷不得歸歸<lb/>
夢時時度雲嶠竹雞鉤輈啼夢殘落花如雪春風寒客<lb/>
途塵土何漫漫握手未許攀征鞍東闗且盡雙樽歡東<lb/>
闗栁如帶中有别離態折贈不可持依依自相待宦㳺<lb/>
<pb n="KR4h0143_WYG_029-16b"/>
江海事多違我軰論交金石在舉頭咫尺天涯别行李<lb/>
蕭蕭浸明月出門大笑心激烈良儔徃徃多契闊每一<lb/>
思之生白髪白髪生何足驚志士慷慨期晚成酒澆磊<lb/>
傀澆不平況復不飲難為情長歌散作陽闗聲子先歸<lb/>
兮我暫停丈夫耿耿氣肯灑兒女淚浩蕩天地間清流<lb/>
豈常聚郭公子休徘徊京城二月鶯花開束書早上黄<lb/>
金臺黄金臺上多英才拾取青紫實快哉秋來我亦逺<lb/>
遊計萬里殷勤空相遇到手功名俱得意却誦如今長<lb/>
<pb n="KR4h0143_WYG_029-17a"/>
短句<lb/>
　　許謙<lb/>
　　　題延月樓<lb/>
崦嵫稅駕紅塵息玉鏡飛空天地白嬋娟先得何處多<lb/>
齊雲翬翥髙百尺清光無私照寰海舉頭千里明長在<lb/>
主人欲擅四時秋夜夜掀簾為延待人生見月幾圎缺<lb/>
今昔人殊同此月人迷夢覺月晦明終古相摩寧暫歇<lb/>
倚䦨清嘯酒莫遲銅壺催曉輪易欹<lb/>
<pb n="KR4h0143_WYG_029-17b"/>
　　　遊龍回寺碧雲堂有何無適草書<lb/>
蒼鱗作霖回壑裏竟化長岡飛不起何年老僧飛錫來<lb/>
强架檐楹萬山底碧雲石梯如登天俯視竹樹行其巔<lb/>
巖巒起伏呈怪状壮若羣馬奔吾前何仙仙去不復返<lb/>
滿壁龍蛇驚醉眼可憐一半委塗泥況復阽危混苔蘚<lb/>
山翁摸搨妙入神永和繭紙且逼真勸君勿辭一日力<lb/>
為我留為百世珍君不見二王舊帖皆殘編至今不惜<lb/>
千金傳<lb/>
<pb n="KR4h0143_WYG_029-18a"/>
　　　馮公嶺<lb/>
層巒疊嶂危相倚亂若飄風湧秋水寒松荒草間蒼黄<lb/>
照眼峥嶸三十里初如井底觀天門一峰巍然中獨尊<lb/>
縈回百折至絶頂俯視衆嶺來児孫人言此山插霄漢<lb/>
馬不容鞭僕夫歎攀援何異蜀道難氣竭神疲背流汗<lb/>
熟視徐行路覺平心寛意適歩更輕志須預定自逺到<lb/>
世事豈得終無成我來正值窮冬月倚杖巖前嚼松雪<lb/>
午店煙生野飯香陽坡日近梅花發寄語悠悠行路人<lb/>
<pb n="KR4h0143_WYG_029-18b"/>
乾坤設險君勿嗔胸中芥蔕未盡去須信坦道多荆榛<lb/>
　　陳樵<lb/>
　　　代玉山子荅<lb/>
建昌老父吹羌管背花吹盡風花片雪中花老花未知<lb/>
我起開簾納江燕夏姬出境春争妍房老不出金谷園<lb/>
花奴鼔急人人顧砑光帽滑花難住<lb/>
　　　待月壇<lb/>
憶昔待月錢唐秋眼寒桂樹枝相樛桂枝半蠧花不實<lb/>
<pb n="KR4h0143_WYG_029-19a"/>
折之不得令人愁帝郷幽燕邈吳越還向山中弄明月<lb/>
聞道君家待月壇壇空風露何漫漫便欲因之遡寥廓<lb/>
倒騎玉蟾飛廣寒廣寒宫殿殊清絶素娥嬋姢皎如雪<lb/>
笑指桂樹對我言留取髙枝待君折待君折須幾時明<lb/>
年八月㑹相見付與天香第一枝<lb/>
　　　題海棠<lb/>
東風吹墮緗雲影别院春遲宫漏永繡帷寳帶綰流蘇<lb/>
夢入瑶臺呼不醒熒熒銀燭花蕊多城頭烏啼奈曉何<lb/>
<pb n="KR4h0143_WYG_029-19b"/>
　　　胡伯玉隠趣園君子池<lb/>
五月菡萏發紅粧明綠波君看池上水何似若邪多若<lb/>
邪女兒歌豔歌輕舟短櫂相經過傾城顔色有人妬日<lb/>
暮涼風知奈何<lb/>
　　丁復<lb/>
　　　送周士徳還北<lb/>
東風吹花繞白門南人送客開緑尊緑尊空盡客當發<lb/>
白門惜别花無言周郎挟書南州讀濯髪春江水如醁<lb/>
<pb n="KR4h0143_WYG_029-20a"/>
功名早年一唾手郷里老人皆刮目巍巍廊廟急需材<lb/>
明日辟書天上來鳳凰翩翩下千仭羽翼五采江南臺<lb/>
南竹有實梧有樹歸飛即向岡頭去霜風一肅天地春<lb/>
鬱作雲雷散霖雨老夫借屋鄰僧房門前蓬蒿十丈長<lb/>
目力苦短耳力强喜聞斯世登虞唐<lb/>
　　　題劉堯輔觀瀑圖<lb/>
劉侯校書天祿閣向人輒作山水畫長巒老樹翠盖欹<lb/>
轉瀑懸厓練花瀉黄冠白袍問子誰濠梁漆園避世者<lb/>
<pb n="KR4h0143_WYG_029-20b"/>
京師塵起碧於雲炎州瘴來疾如射揮毫定憶龍河上<lb/>
挟帆久睨匡廬下<lb/>
　　　蜀江春曉<lb/>
蜀江二月桃花春仙子江頭裁錦雲牙檣艇子雙蕩槳<lb/>
蘭葉衝波愁殺人浣花詩客茅堂小醉眼看春狎花鳥<lb/>
栁絮抛風乳燕斜畫簾捲雨啼鶯曉蘼蕪草生蘭葉齊<lb/>
碧流黛石青無泥郫筒有酒君莫惜明日殘紅如雨飛<lb/>
　　趙巖<lb/>
<pb n="KR4h0143_WYG_029-21a"/>
　　　題展子虔遊春圗<lb/>
暖風吹浪生魚鱗畫圖彷彿西湖春錦韉詩人兩相逐<lb/>
碧山桃杏霞初勻粉堦朱檻眼欲醉垂楊淺試脩蛾顰<lb/>
人間别自有蓬島仙源之說原非真危橋淩空路欲轉<lb/>
飛流直下煙迷津畫船亦有詩興好姢姢未必飛梁塵<lb/>
兩翁隔水俯晴渌韶光似水融芳晨望中白雲無變態<lb/>
我欲乗風聽松籟落花出洞豈世知瑶池池上春千載<lb/>
　　王虎臣<lb/>
<pb n="KR4h0143_WYG_029-21b"/>
　　　贈汪鶴丹<lb/>
吾聞列仙之儔騎鶴飛明月為佩霓為衣又聞化鶴丁<lb/>
令威七十甲子今始歸先生扁舟載蜚鶴五湖七澤將<lb/>
安之江湖舊遊波渺渺牀頭金盡故人少猶能為客典<lb/>
春衣酒邊豪氣天地小名賢歌頌題滿軸披圗亦自不<lb/>
碌碌黄金白璧分與人惟有便便五經腹朅來訪我坐<lb/>
氊冷岸幘扶笻微酩酊開樽促席意氣傾翦燭商詩寒<lb/>
夜永星星斑鬢今如此清談自是青雲士試問煙波載<lb/>
<pb n="KR4h0143_WYG_029-22a"/>
皜衣何如一舸攜西子<lb/>
　　凌希惠<lb/>
　　　題畫馬<lb/>
千金買駿骨絶足來異域尺素寫龍媒元非按圗索古<lb/>
人觀馬在天機眼中不見黄與驪吾觀畫馬亦相類逸<lb/>
氣横出驪黄外王君下筆殊可人紫艷一洗凡馬羣朝<lb/>
幽暮越汗流血肯受青絡羈黄塵撫卷懐若人此意知<lb/>
誰識泛駕固可奇在徳不在力<lb/>
<pb n="KR4h0143_WYG_029-22b"/>
　　韓信同<lb/>
　　　蓬萊飛峰<lb/>
海上神山名自昔來去隨潮無定跡天人俯覧念虛浮<lb/>
六鰲頂戴窮神力棲仙貝闕蕊珠宫多種瑶芝瓊草碧<lb/>
依然根著不堅牢飛入石堂作南璧螺文蠣跡石龍存<lb/>
雲氣隨潮時雨濕仙風颯爽生羽翰招納霓裳羽衣曲<lb/>
試登絶頂望五湖南接洞天纔咫尺藥爐灰冷多登真<lb/>
九轉丹成人未識雲間鶴迹托來篇王鄧真人久相憶<lb/>
<pb n="KR4h0143_WYG_029-23a"/>
　　薩都拉<lb/>
　　　過桐君山<lb/>
桐山峩峩桐水清仙人不住芙蓉城山頭笑指梧桐青<lb/>
至今山水俱得名丹光夜照江水赤赤浪神魚夜飛出<lb/>
碧桃花下覓神仙白日山中遇樵牧江深谷響山有靈<lb/>
東山人喚西山譍漁人誤入水簾洞石壁倒挂丹崖藤<lb/>
祠荒路斷行人少石上清風長瑶草月明黄鶴飛渡江<lb/>
仙人一去梧桐老<lb/>
<pb n="KR4h0143_WYG_029-23b"/>
　　　題雲山圖<lb/>
我有將軍萬疊青換得琅玕半忩緑月明恐有鳳來棲<lb/>
日暮何妨雲借宿清時海宇無烽烟五風十雨歌豐年<lb/>
看山愛竹了公事焚香挂畫似神仙城頭漏箭催更鼓<lb/>
將軍夜寢元戎府怪底雲山光滿林牀頭斜挂三珠虎<lb/>
　　　題江郷秋晚圖<lb/>
沙頭潮下秋水枯雲山落日雲糢糊草堂逺近路長驅<lb/>
蕭蕭行李行人孤蹇驢渡橋歸思急村南村北天秋色<lb/>
<pb n="KR4h0143_WYG_029-24a"/>
何處相呼雞犬聲山前山後煙樹立江風水面吹殘莎<lb/>
打魚小艇如飛梭何人盪槳立船尾釣者船頭腰半駝<lb/>
小李將軍不可作粉壁流傳愁剥落石門守者尤好奇<lb/>
拄杖敲門索新䟦京口緑髪参軍郎見君此畫心即降<lb/>
攜家便欲上船去買魚煑酒揚子江<lb/>
　　　過桐廬<lb/>
桐廬山水天下清洪濤拍岸山圍城桐君已乗丹鳳去<lb/>
世間草木誰知情落日揺紅魚尾赤江上潮回沙嘴立<lb/>
<pb n="KR4h0143_WYG_029-24b"/>
三三兩兩野人家半住漁村半樵牧盡抛章甫求仙靈<lb/>
松間黄鶴喚不應阻風三日看山色平生慣識枯枝藤<lb/>
碧桃海上開多少幾度春風長瑶草白雲滿地不歸來<lb/>
石爛松枯天地老<lb/>
　　　吳真人京館畫壁<lb/>
硯池花落丹水香步虛白日聲琅琅江南道士愛瀟灑<lb/>
新粉素壁如秋霜王郎酒酣衫䄂濕醉眼朦朧電光急<lb/>
元龍雲重雨脚斜白兎秋髙月中泣倦游借榻日觀東<lb/>
<pb n="KR4h0143_WYG_029-25a"/>
恍惚夜夢三湘中鷓鴣聲斷江路逺青林雨暗春濛濛<lb/>
　　　寒夜與王記室宴集<lb/>
欲雪無雪風力强欲睡不睡寒夜長玉奴翦燭落燕尾<lb/>
銀屏煑酒浮鵝黄二君豪飲不可敵醉倒緑髪参軍郎<lb/>
夜深大吟且就枕明朝萬瓦看晴霜<lb/>
　　　馬翰林寒江釣雪圖<lb/>
天寒日短烏鴉啼江空野闊黄雲低村南村北人跡斷<lb/>
山後山前玉樹迷歌樓酒香金帳暖豈知篷底魚羮飯<lb/>
<pb n="KR4h0143_WYG_029-25b"/>
一絲天地栁花春萬頃烟波蓮葉晚風流不數王子猷<lb/>
清興不減山隂舟人間富貴草頭露桐江何處尋羊裘<lb/>
還君此畫三歎息如此江湖歸未得洗魚煮酒卷孤篷<lb/>
江上雲山好晴色<lb/>
　　　織女圖<lb/>
蘭閨織錦秦川女大姬啞啞弄機杼小姬織倦何所思<lb/>
簾幕無人燕雙語成都花發江水春門前馬嘶車轔轔<lb/>
髻鬟兩珥看欲堕蛾眉八宇畫不伸良人一去無消息<lb/>
<pb n="KR4h0143_WYG_029-26a"/>
冰蠺吐絲成五色柔腸九曲細於絲萬縷春愁正如織<lb/>
綺窗睡起聞早鶯西樓月落金盆傾暖霞拂地海棠曉<lb/>
香雪潑户棃花晴日長深院機聲動梭影穿花飛小鳳<lb/>
水心驚起鴛鴦棲花底不成胡蝶夢纎織玉指柔且和<lb/>
香鉤小襪裁春羅滿懐心事付流水盪日雲錦生層波<lb/>
佳人自古多命薄風裏楊花隨處落豈知醜婦嫁田家<lb/>
生則同衾死同槨君不聞長安市上花滿枝東家胡蝶<lb/>
西家飛籠中鸚鵡喚新主門外侍兒更故衣又不聞田<lb/>
<pb n="KR4h0143_WYG_029-26b"/>
家婦日埽春蠺宵織布催租縣吏夜打門荆釵布裙夫<lb/>
短袴我題此畫三嗟吁百年醜好皆虛無排雲便欲叫<lb/>
閶闔為我獻上豳風圖<lb/>
　　　題陳所翁龍<lb/>
畫龍天下稱所翁秃筆光照驪珠宫長廊白日走雲氣<lb/>
大厦六月生寒風興來一飲酒一石手提𤣥兔追霹靂<lb/>
漲天煙霧晴不收頭角崢嶸出牆壁全形具體得者稀<lb/>
今日海邊親見之滿堂火燄動鱗甲倒抰海水空中飛<lb/>
<pb n="KR4h0143_WYG_029-27a"/>
淩風直上九天去天下蒼生望甘雨太平天子居九重<lb/>
黍稷穰穰千萬古<lb/>
　　　登樂陵臺倚梧桐望月有懐南臺李御史藝七<lb/>
　　　夕後一日也<lb/>
涼風吹堕梧桐葉瀉下泠泠露華白樂陵臺上悄無人<lb/>
獨倚梧桐看明月月高當午桐隂直不覺衣沾露華濕<lb/>
此時却憶在金陵酒醒江樓聽吹笛<lb/>
　　　送陳衡之之金陵<lb/>
<pb n="KR4h0143_WYG_029-27b"/>
買舟上遡金陵道寒江水落波浪小片帆遥挂蔣山青<lb/>
空城畫角秦淮曉白門美酒滿城春吳姬喚客客不行<lb/>
樓中子弟皆年少玉奴送酒吹鸞笙陳郎不聼黄金縷<lb/>
朝之東吳暮西楚半生落魄一布袍感慨長歌弔千古<lb/>
六朝遺蹟生暮烟故宫衰草埋花磚鳳凰臺上醉李白<lb/>
何人知子囊無錢<lb/>
　　　送王伯循御史赴廣東僉憲時僕將回燕京<lb/>
沙頭酒盡惜别離江波日色浮繡衣清溪栁花白蕩蕩<lb/>
<pb n="KR4h0143_WYG_029-28a"/>
白下栁樹青依依秋雲雙驄嶺表去明月一鴈燕南飛<lb/>
曲江水發願相憶莫遣鯉魚音信稀<lb/>
　　　江上聞笛<lb/>
江上何人吹竹笛水冷沙寒龍夜泣鮫人水底織冰綃<lb/>
灑涙成珠露華濕銀河耿耿波茫茫鴈奴打更沙溆傍<lb/>
更深繡被夜寒重明月梅花滿地霜<lb/>
　　　過魯港驛和貫酸齋題壁<lb/>
吳姬水調新腔改馬上郎君好風采玉郎一去春草深<lb/>
<pb n="KR4h0143_WYG_029-28b"/>
謾有狂名滿江海歌詩呼酒江上亭墨花飛雨江不晴<lb/>
江風吹破峨眉月我亦東南西北征<lb/>
　　　過淮河有感<lb/>
淮水清河水黄出山偶爾同異郷排空卷雪勢莫當隨<lb/>
風逐浪庸何傷東流入海殊不惡萬里同行有清濁<lb/>
　　　髙郵阻風<lb/>
離家十日得順水不卸蒲帆一千里忽然今日風打頭<lb/>
寸波寸水逆上流小兒造物不可測昨日南風今日北<lb/>
<pb n="KR4h0143_WYG_029-29a"/>
黄郎束手篷下眠盡日閒看順水船順船得勢如馬走<lb/>
相望招呼不回首長風破浪我亦曾順逆偶爾非人能<lb/>
　　　中秋前二夜歩至吳江垂虹橋盥漱湖渚而歸<lb/>
　　　倚篷望月清興翛然因成數語<lb/>
萬頃太湖風浪静玻瓈倒浸虹蜺影瀼瀼露滴金波流<lb/>
一笻獨立秋雲冷歩回長嘯倚篷窗月華正在青霄頂<lb/>
　　　過嘉興<lb/>
三山雲海幾千里十幅蒲帆挂煙水吴中過客莫思家<lb/>
<pb n="KR4h0143_WYG_029-29b"/>
江南畫船如屋裏蘆芽短短穿碧沙船頭鯉魚吹浪花<lb/>
吳姬蕩槳入城去細雨小寒生緑紗我歌水調無人續<lb/>
江上月凉吹紫竹春風一曲鷓鴣吟花落鶯啼滿城緑<lb/>
　　　皁林道中<lb/>
春溪野鴨肥可射幽樹隂深叫山鷓逺人三月酒船過<lb/>
栁䋈飛時杏花謝行行水竹與雲林徃徃人家或僧舍<lb/>
小官便欲賦歸來何處買山錢可借<lb/>
　　　遊吳山紫陽菴<lb/>
<pb n="KR4h0143_WYG_029-30a"/>
天風吹我登鼇峯大山小山石玲瓏赤霞日烘紫瑪瑙<lb/>
白露夜滴青芙蓉飄綃雲起穿石屋石上涼風吹紫竹<lb/>
挂冠何日賦歸來煮茗篝燈洞中宿<lb/>
　　　和韻三茅山呈張伯雨外史<lb/>
碧桃花落蓬萊宫銀屏甲帳圍春風冰簾巻水玉堂静<lb/>
白露滴月銀牀空仙人夜酌九霞酒手握北斗傾尊中<lb/>
梧枝落影鳳凰語幽韻彷彿臨蒼穹伐毛洗髓天地老<lb/>
火鼎夜出芙蓉紅呼龍洞口種瑶草採藥忽遇松間童<lb/>
<pb n="KR4h0143_WYG_029-30b"/>
茅君自騎一虎去猶聞珂珮聲丁東武華山人三載别<lb/>
緑袍赤杖蒼髯翁淮南江上復相見落日淡淡天無窮<lb/>
明朝稽首渡江去楚水清淺銀河通<lb/>
　　　夜泊釣臺<lb/>
雙崖屹立幾千仭下有一葉之孤舟繁星亂垂光曄曄<lb/>
長藤古木風颼颼荒祠幽黒山鬼集怪石如人水邉立<lb/>
錦峰繡嶺雲氣深萬壑千巗露華滴山僧對話夜未央<lb/>
不知風露滿衣裳喚船振錫渡江去林黒無由歸上方<lb/>
<pb n="KR4h0143_WYG_029-31a"/>
髙寒宇宙無人語亂石灘聲濺飛雨欲従嚴子借羊裘<lb/>
坐待船頭山月吐<lb/>
　　　題喜里客㕔雪山壁圖<lb/>
一年在京口雪片深冬大如手獨騎瘦馬入誰家四面<lb/>
雲山如戸牖大江東去流無聲金焦二山如水晶𤓰洲<lb/>
江口人不渡時有蓑笠漁舟横一年在建業臘月梅花<lb/>
滿城雪五更凍合石頭城霜風鼓寒氷柱裂秦淮酒樓<lb/>
髙十層鍾山對面如銀屏鷺洲不見二水白天外失却<lb/>
<pb n="KR4h0143_WYG_029-31b"/>
三山青一年在鎮陽燕山積雪飛太行滹沱冰合斷人<lb/>
跡井陘路失迷羊腸長空萬里絶飛鳥卷地朔風吹馬<lb/>
倒狐裘公子獵城南茅店酒旗揺樹杪今年入閩闗馬<lb/>
蹄出沒千萬山瘴烟朝暮氣靄靄石泉日夜聲潺潺雪<lb/>
花半落不到地但見晴空湧流翠海頭鼔角動邉城木<lb/>
末樓臺出僧寺何人蹇驢踏軟沙出門無處不梅花江<lb/>
潮入市海船集水暖遊魚不用叉良工畫出雪山壁過<lb/>
眼令人憶南北玉京銀闕五雲端待漏何年鳳池側<lb/>
<pb n="KR4h0143_WYG_029-32a"/>
　　　畫馬<lb/>
漢水揚波洗龍骨房星堕地天馬出四蹄蹀躞若流星<lb/>
兩耳尖修如削筆天閑十二連青雲生長出入黄金門<lb/>
鼓鬃振尾恣偃仰食粟何以酬主恩豈堪碌碌同凡馬<lb/>
長鳴噴沫奚官怕入為君王駕鼓車出為將軍静邉野<lb/>
將軍與爾同死生要令四海無戰争千古萬古歌太平<lb/>
　　　曉起<lb/>
烏鴉啞啞霜樹晴紙窗潑眼春雪明野人臥病睡方起<lb/>
<pb n="KR4h0143_WYG_029-32b"/>
官街踏踏聞馬行矮窗小户坐終日煮茶繞坐松風生<lb/>
明朝呼兒刷駿馬出門一笑青天横<lb/>
　　　為九江方七髙賦<lb/>
匡廬山中有佳士讀書結屋青雲松碧窗夜影紫翠動<lb/>
落日照見香爐峰窺燈夜壁山鬼過采蘭東徑仙人逢<lb/>
危簷堕雪聽風竹古寺隔嶺聞煙鍾每思幽絶動歸興<lb/>
嵗晚落葉迷行蹤扁舟何日過湖口分我半壁青芙蓉<lb/>
　　　曉上石壁灘<lb/>
<pb n="KR4h0143_WYG_029-33a"/>
龍溪三月人上船十里五里灘聲喧浪花飛舞灑石壁<lb/>
船尾落月傾金盤越兒臥篙頭刺水露重布帆風不起<lb/>
近山鐘動石樓中隔水雞鳴煙樹裏過江日日水與山<lb/>
詩人得趣如得官白雲遥在太行北何日歸舟下石灘<lb/>
　　　雲際感興<lb/>
昨日登芝峰兹晨陟雲嶺俯視城中居萬瓦落深井風<lb/>
露灑灑生秋寒飛泉落澗聲潺潺筍輿軋軋度脩竹石<lb/>
䦨曲曲躋層巒層巒絶頂天尺五我欲排雲擊天鼓九<lb/>
<pb n="KR4h0143_WYG_029-33b"/>
闗虎豹不須驚吐膽開心見天語天鼓不可擊天門何<lb/>
日開請君聽我紫芝曲手招白雲歸去來<lb/>
　　　繡鞵<lb/>
羅裙習習春風輕蓮花帖帖秋水擎雙尖不露行復顧<lb/>
猶恐人窺針線情繅雲隠映籠新月花影依稀襯香頰<lb/>
彩鳳將翔相顧飛鴛鴦謾語愁丹裂落紅濕透臙脂膩<lb/>
半幅淩波翦秋水莫敎踏破浣溪沙濕重東風擡不起<lb/>
　　　枯荷<lb/>
<pb n="KR4h0143_WYG_029-34a"/>
紅雲一夢何茫茫緑縈瘦骨擎欲僵愁多有魂弔秋水<lb/>
故池日夜凄新霜鴛鴦相顧魂巳泣白魚起身銀尺立<lb/>
堂中書客感秋風一片青衫和涙濕<lb/>
　　　春别<lb/>
花氣壓簾愁不掃細雨粼粼長芳草玉釵燕尾翦春寒<lb/>
坐惜流年鏡中老東風吹桞人不知春嬌滿眼顰雙眉<lb/>
吴松錦字夢中得曉來月落聞烏啼南園日暖蝴蝶醉<lb/>
香霧熏人海棠睡朱門小立蹴金蓮落紅起作離人淚<lb/>
<pb n="KR4h0143_WYG_029-34b"/>
　　觀音努<lb/>
　　　四見亭<lb/>
臥麟山前江水平臥麟山下望行雲山雲山栁嵗時好<lb/>
江水江花顔色新長江西來流不盡東到滄海無回津<lb/>
我欲登臨問興廢今時不見古時人<lb/>
　　果囉羅納延<lb/>
　　　桃花山水圖為桃源屠啟明題<lb/>
天台山下雲無數山南山北多桃樹石洞春寒風雨深<lb/>
<pb n="KR4h0143_WYG_029-35a"/>
落花半逐溪流去人間從此識仙家短櫂尋源到水涯<lb/>
翠䄂乗鸞下明月玉盤留客進胡麻我昔捫蘿探幽谷<lb/>
青精煮飯松邉宿至今瞳子有神光細字猶能夜深讀<lb/>
髙人築屋石溪東溪山却與天台同粉黛含情記幽趣<lb/>
碧桃流水春溶溶六月黄塵汗如洗獨騎瘦馬京城裏<lb/>
忽見新圖雙眼明挐舟欲泛滄浪水我家只在蒼崕巔<lb/>
白雲繞屋清溪連他日君能逺相覔看花酌酒春風前<lb/>
　　　送太尉掾潘奉先之和林<lb/>
<pb n="KR4h0143_WYG_029-35b"/>
御河冰消春欲暮官船繫著河邉樹河邉日日送行人<lb/>
撾鼓開帆盡南去潘郎作掾獨未還腰弓却度居庸闗<lb/>
馬上長歌一回首闗南樹色青雲間七月金山已飛雪<lb/>
牛羊散漫行人絶夜深陡覺氊帳寒酒醒只聞笳鼓咽<lb/>
大夫莫恨不封侯食肉須當萬里遊腰間拂拭黄金印<lb/>
他日相逢尚黒頭<lb/>
　　　賦鸚鵡送偰世南廉使之海南<lb/>
朱崖擅珍鳥鸚鵡獨專名滿庭榕葉春晝晴飛來却向<lb/>
<pb n="KR4h0143_WYG_029-36a"/>
花間鳴三月蠻江春水綠日斜還傍江頭浴弱羽翻風<lb/>
濕翠流爪痕蹴浪珊瑚束間闗更作斷腸聲水流花落<lb/>
難為情烏臺使君午夢醒隔簾細雨春𠖇𠖇<lb/>
　　　巢湖述懐寄四明張子益<lb/>
憶昔移家東海上萬斛龍驤跨鯨浪三神宫闕渺何許<lb/>
弱水茫茫空悵望前年去作燕山逰羸驂短褐風颼颼<lb/>
昭王臺前月似水荆卿驛畔天如秋病骨苦寒情苦倦<lb/>
南下瀆河疾於箭清晨雙櫓發吕梁黄昬巳泊桃源縣<lb/>
<pb n="KR4h0143_WYG_029-36b"/>
生來每歎蜀道難去年我亦登蒼山馮公嶺頭日不到<lb/>
肩輿履雲梯孱顔僕夫緣崖如凍蟻下頫鐔山深澗底<lb/>
人家半出松樹頂白雲却向山腰起今年四月江西歸<lb/>
小姑正對彭郎磯三更挂帆海門過一川草樹浮晴暉<lb/>
我生胡為自役役孟浪江湖竟何益清霜鏡底縈鬢絲<lb/>
坐對篝燈空歎息愁來鬱鬱不可當結交頼有張家郎<lb/>
臨風同歌紫芝曲埽石大醉黄金觴我家南陽天萬里<lb/>
十年不歸似江水秋來忽作故郷思裹劒囊衣渡揚子<lb/>
<pb n="KR4h0143_WYG_029-37a"/>
玩鞭亭下江縈紆淮山楚樹青扶疎一帆西風出巢縣<lb/>
眼明墮此清冰壺湖水漫漫接天杪天低更覺青山小<lb/>
倦飛沙鳥戛漁艇倒影芙蓉涵碧藻涼波不動舟如飛<lb/>
櫂歌窅窅聲相隨江東雲樹轉頭失淮西山水尤清奇<lb/>
故人江南不可見千里相思情眷戀門外梅花知未發<lb/>
屋頭柿葉題應徧期君不來争奈何青天落日揺滄波<lb/>
明年歸來賀山下與君共讀巢湖歌<lb/>
　　　田家留客圖為四明劉師向先生賦<lb/>
<pb n="KR4h0143_WYG_029-37b"/>
客來田家當六月主人相留樹邉歇呼兒牽馬飲清泉<lb/>
厨裏新漿觧君熱郎君出城幾日前城中米價今幾錢<lb/>
昨夜南村三尺雨不知還到城濠邉勿厭儂家茅屋小<lb/>
棘門新編土牆繞明朝早飯莫怱怱雞鳴送君出官道<lb/>
　　　予有山水圖留倪仲愷大師齋中久未得題品<lb/>
　　　一日危太樸應奉謂予曰昔人皆以酒觧酲子<lb/>
　　　能作歌求詩亦此意也遂成古詩一章以趣之<lb/>
野人築屋青山底綠篠姢姢䕃秋水天涯作客想江南<lb/>
<pb n="KR4h0143_WYG_029-38a"/>
乞君題詩畫圖裏畫圖疊嶂雲鉤連汀花岸草春依然<lb/>
對此令人動歸興却思把釣清溪邊一束殘書挂牛角<lb/>
大笑青天看日落窗下孤燈夜雨深人間萬事秋雲薄<lb/>
明年我亦去山隂君歸泛雪須相尋草堂下榻看圖畫<lb/>
與君酌酒聽君吟<lb/>
　　陳旅<lb/>
　　　陳新甫生日出紅玉杯飲為賦<lb/>
崑崙東阿含海日石中玉子如日赤神工夜發昆吾刀<lb/>
<pb n="KR4h0143_WYG_029-38b"/>
剜作金盃盛酒喫蟠桃初開緱母家丹露滴如芙蓉花<lb/>
廣陵公子酒如海年年顔色襯朝霞<lb/>
　　　題遼人射獵圖<lb/>
美人貂帽玉驄馬誰其從之臂鷹者沙寒草白天雨霜<lb/>
落日馳獵遼城下塞南健婦方把鋤丈夫邊戍官索租<lb/>
　　　和蕭秀才歌風臺<lb/>
歌風臺前野水長王媪賣酒茅屋涼酒邊父老說劉季<lb/>
頭戴竹冠歸故郷山河覇氣巳消歇颯颯老栁吹斜陽<lb/>
<pb n="KR4h0143_WYG_029-39a"/>
　臺前小兒更擊筑筑聲更似三侯章<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_029-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻二十九<lb/>
</p>
<p>
</p>
  </div>
</body>
</text>
</TEI>
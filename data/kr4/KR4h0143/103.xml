<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_103-1a"/>
　欽定四庫全書<lb/>
御選宋詩巻二十<lb/>
　　五言古詩十一<lb/>
　　　朱熹<lb/>
　　　　川上見月歸示同行者<lb/>
　川上偶攜手皓月起林端一舒臨流望元露已先漙歸<lb/>
　掩荒園扉更怯裳衣單清夜可晤言獨處誰為歡<lb/>
　　　　月夜述懐<lb/>
<pb n="KR4h0143_WYG_103-1b"/>
　皓月出林表照此秋牀單幽人起晤歎桂香發窗間髙<lb/>
　梧滴露鳴散髪天風寒抗志絶塵氛何不棲空山<lb/>
　　　　即事偶賦<lb/>
　白煙竟日起雨晦蒼山深老菊不復妍丹楓滿髙林抱<lb/>
　病寢齋房窗戸結愁陰起望一舒情遐眺豁煩襟人生<lb/>
　亦已勞世路方﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>且詠招隠作無為名跡侵<lb/>
　　　　寄題咸清精舍清暉堂<lb/>
　山川佳麗地結宇娱朝昬朝昬有竒變超忽難具論千<lb/>
<pb n="KR4h0143_WYG_103-2a"/>
嵐蔽夕陰百嶂明晨暾穹林擢遥景回澗盪秋氛覽極<lb/>
慚未周窮深遂忘喧欲將身世遺况託元虚門境空乘<lb/>
化往理妙觸目存珍重忘言子髙唱絶塵紛<lb/>
　　　冬日二首<lb/>
蕭索時序晩已復度髙秋回澗白波起通川絳樹稠晨<lb/>
風散清霜嘉稻卷平疇獨懐志士感嵗事幸將休<lb/>
清霜染澗樹蕭索向嚴冬密雨有時集寒雲無定容波<lb/>
明横瀨出風急逺林空一極窗間眺髙旻矗亂峰<lb/>
<pb n="KR4h0143_WYG_103-2b"/>
　　　春日即事<lb/>
郊園卉木麗林塘煙水清閒棲衆累逺覽物共闗情憩<lb/>
樹鳥啼幽縁原草舒榮悟悦心自遣誰云非逹生<lb/>
　　　春日言懐<lb/>
春至草木變郊園猶掩扉兹晨與心㑹覽物徧芳菲桃<lb/>
萼破淺紅時禽悦朝暉泉谷暖方融原田水初肥東作<lb/>
興庻甿嵗功始在兹端居適自慰世事復有期終然心<lb/>
所向農畝當還歸<lb/>
<pb n="KR4h0143_WYG_103-3a"/>
　　　晩歩<lb/>
東原鬱已秀嘉樹藹初緑衆卉發春陽前山可遐矚端<lb/>
居日康健渉澗歩墟曲景幽恣所尋悟悦何由足鳥鳴<lb/>
華薄深泉響亂流續握手一同忻吾生詎幽獨<lb/>
　　　懐友<lb/>
山夕煙景亂林空鳥啼幽懐人隔春江夢想積離憂覽<lb/>
物懐悄悄臨觴但悠悠徘徊東西歩悟歎復何求<lb/>
　　　同安官舍夜作<lb/>
<pb n="KR4h0143_WYG_103-3b"/>
官署夜方寂幽林生月初閒居秋意逺花香寒露濡故<lb/>
園異時節欲歸懐簡書聊從西軒卧塵思一蕭疎<lb/>
　　　寄山中舊知<lb/>
客子歸來晩江湖欲授衣岐路終寂寞老大足傷悲慷<lb/>
慨生平志冥茫造物機清秋鵰鶚上萬里看横飛<lb/>
故園今夜半林影澹逾清曵杖南溪路君應獨自行潺<lb/>
湲流水思蕭索早秋聲盡向琴中冩焉知離恨情<lb/>
　　　秋懐<lb/>
<pb n="KR4h0143_WYG_103-4a"/>
井梧已飄黄澗樹猶含碧煙水但逶迤空齋坐蕭瑟端<lb/>
居生逺興散漫委書帙愛此北窗閒時來岸輕幘㣲鐘<lb/>
忽迢遞禽語破幽寂賞罷一悄然澹泊忘所適<lb/>
　　　夜賦<lb/>
暗窗螢影亂秋幃露氣深羣籟喧已寂青天但沉沉惻<lb/>
愴懐髙侣幽黙抱沖襟遥憶㤀言子一冩山水音<lb/>
　　　暁歩<lb/>
初日麗髙閣廣歩愛修廊重門掩秋氣髙栁䕃方塘閩<lb/>
<pb n="KR4h0143_WYG_103-4b"/>
海冬尚温晏陰天未霜坐悲景物殊亦念嵗時荒故園<lb/>
屬佳辰登覽遍陵岡賓遊盡才彦蕭散屏壺觴别來時<lb/>
已失懐思寜暫忘宦遊何所娯要使心懐傷<lb/>
　　　臨流石<lb/>
偃蹇西澗濵枵然似枯木下有幽泉鳴上有蒼苔緑來<lb/>
往定何人山空此遺躅<lb/>
　　　懸崖水<lb/>
秋天林薄疎翠壁呈清曉迢遞瀉寒泉下有深潭悄時<lb/>
<pb n="KR4h0143_WYG_103-5a"/>
飄桂葉來尋源路殊杳<lb/>
　　　穿林徑<lb/>
屈曲上雲端似向崖陰斷行聞山鳥鳴下與泉聲亂去<lb/>
去不知疲幽林自成翫<lb/>
　　　督役城樓<lb/>
天髙無遊氣林景澹餘暉感此霜露節但傷風土非季<lb/>
秋時序温百卉不復腓祇役郊原上暄風一吹衣仕身<lb/>
諒無補課督慚飢羸還憶故園日䇿杖田中歸<lb/>
<pb n="KR4h0143_WYG_103-5b"/>
　　　懐山田作二首<lb/>
　　　　冬日<lb/>
郊園多所樂况此嵗云暮寒色澹遥空清霜變紅樹欲<lb/>
舒林表望詎識塵中趣向晩寂無人氤氲欲成霧<lb/>
　　　　梅花<lb/>
氷溪流已咽陰嶺寒方結忽值早梅春未恐芳心歇的<lb/>
皪終自妍殷勤為誰折千里寄相思相思政愁絶<lb/>
　　　寄題金元鼎同年長泰面山亭<lb/>
<pb n="KR4h0143_WYG_103-6a"/>
抗心塵境外結宇臨秋山乘髙一騁望表裏窮遐觀衆<lb/>
㟧互攢列連岡莽縈環陽崖煙景舒陰壑悲風寒碧草<lb/>
晩未凋林薄已復丹仙人呉門子嵗晩當來還<lb/>
　　　安溪道中泉石竒甚絶類建劒間山水佳處也<lb/>
驅車陟連岡振轡出林莽霧露暁方除日照川如掌行<lb/>
行遵曲岸水石窮幽賞地偏寒篠多澗激淙流響祇役<lb/>
未忘倦心神暫蕭爽感兹懐故山何日税征鞅<lb/>
　　　留安溪三日按事未竟<lb/>
<pb n="KR4h0143_WYG_103-6b"/>
縣郭四依山清流下如駛居民煙火少市列無行次嵐<lb/>
陰常至午陽景猶氛翳向夕悲風多遊子不遑寐我來<lb/>
亦何事吏桀古所記奉檄正淹留何當語歸計<lb/>
　　　夏日<lb/>
涼風集幽樹清陰生廣庭偶兹憩煩燠忽憶郊園行婉<lb/>
婉碧草滋迢遞元蟬鳴官曹且休暇自適幽居情<lb/>
　　　茅舍獨飲<lb/>
出身從吏役驅車涉窮山日落陰景晦天髙風氣寒豈<lb/>
<pb n="KR4h0143_WYG_103-7a"/>
無斗酒資獨酌誰為歡一杯且復醉百念中闌干<lb/>
　　　登羅漢峰<lb/>
休暇曹事簡登髙恣窺臨徜徉偶此地曠望披塵襟落<lb/>
日瞰逺郊暮色生寒陰歡娯未云已更欲窮幽尋行披<lb/>
茂樹盡豁見滄溟深恨無雙飛翼往詣蓬山岑<lb/>
　　　登面山亭<hi>是日氛霧四塞獨見雙髻峯</hi>
新亭夙所聞登眺遂兹日極目但蒼茫前瞻如有失煙<lb/>
鬟稍呈露衆嶺方含鬱長嘯天風來雲散空宇碧<lb/>
<pb n="KR4h0143_WYG_103-7b"/>
　　　試院即事<lb/>
端居惜春晩庭樹緑已深重門掩晝静髙館正陰沈披<lb/>
衣歩前除悟物懐貞心澹泊方自適好鳥鳴高林<lb/>
　　　借王嘉叟所藏趙祖文畫孫興公天台賦凝思<lb/>
　　　幽巖朗詠長川一幅有契於心因作此詩二首<lb/>
翩然乘孤鶴往至蒼崖巔上有桂樹林下有清冷淵洗<lb/>
心詠太素汎景窺靈詮棲身託嵗暮畢此巖中縁<lb/>
山空四無人澗樹生涼秋杖䇿忘所適水木娱清幽散<lb/>
<pb n="KR4h0143_WYG_103-8a"/>
髪塵外飆濯足清瑶流静嘯長林内舉翮任丹丘<lb/>
　　　敬思堂作示諸同志<lb/>
吏局了無事横舍終日閒庭樹秋風至涼氣滿窗間髙<lb/>
閣富文史諸生時往還縱談忽忘倦時觀非云慳詠歸<lb/>
同與㸃坐忘庶希顔塵累日銷何必棲空山<lb/>
　　　再得古木<lb/>
青山一何深上下盡雲木中有千嵗姿偃蹇卧寒谷明<lb/>
堂不徴材大匠肯回目樵斧莫謾尋從渠媚幽獨<lb/>
<pb n="KR4h0143_WYG_103-8b"/>
　　　示諸同志<lb/>
夏木已云暗時禽變新聲林園草被徑端居有餘清端<lb/>
居亦何為日夕掩柴荆静有絃誦樂而無塵慮幷良朋<lb/>
肯顧予尚有夙心傾深慚未聞道折衷非所寜眷焉撫<lb/>
流光中夜歎以驚髙山徒仰止逺道何由征<lb/>
　　　示四弟<lb/>
十日一洗沐諸生各歸休虚齋息羣響兀坐心悠悠雨<lb/>
久苔徑荒林深鳥啼幽階前樹萱草與子俱忘憂<lb/>
<pb n="KR4h0143_WYG_103-9a"/>
　　　還家即事<lb/>
獻嵗事行役徂春始還歸昔往草未芳今來翠成幃扶<lb/>
疎滿園陰時禽互翻飛叢萱亦巳秀丹葩耀晨輝即事<lb/>
誰與娱淹留自忘機日暮復出門悵然心事違古人不<lb/>
可見獨掩荒園扉<lb/>
　　　六月十五日詣水公菴雨作<lb/>
雲起欲為雨中川分晦明纔驚横嶺斷已覺疎林鳴空<lb/>
際旱塵滅虛堂涼思生頽簷滴瀝餘忽作流泉傾况此<lb/>
<pb n="KR4h0143_WYG_103-9b"/>
高人居地偏樹景清芳馨雜峭蒨俯仰同鮮榮我來偶<lb/>
兹適中懐澹無營歸路緑泱漭因之想巖耕<lb/>
　　　謝人送蘭<lb/>
幽獨塵事屏晼晩秋蘭滋芳馨不自媚掩仰空相思晤<lb/>
對日方永披叢露未晞翛然發孤詠九畹陳悲詩<lb/>
淹留閲嵗序契闊心懐憂獨卧寄僧閭一室空山秋徘<lb/>
徊起顧望俯仰誰為儔伊人逺贈問孤根亦綢繆芳馨<lb/>
不我遺三載娯清幽愧無瓊琚報厚意竟莫酬瞻彼南<lb/>
<pb n="KR4h0143_WYG_103-10a"/>
陔詩使我心悠悠<lb/>
　　　秋蘭已悴以其根歸學古<lb/>
秋至百草晦寂寞寒露滋蘭皋一以悴蕪穢不能治端<lb/>
居念離索無以遺所思願言託孤根嵗晏以為期<lb/>
　　　懐子厚<lb/>
中夏辭故里渉秋未停車賔友坐離闊田園想榛蕪感<lb/>
茲風露朝起望一煩紆眷彼忘言子鬱鬱西齋居俯餘<lb/>
蒼澗流仰詠古人書名應里閭薦心豈榮利俱琅然撫<lb/>
<pb n="KR4h0143_WYG_103-10b"/>
枯桐幽韻泉谷虛褰裳欲往聼乖隔靡所如<lb/>
　　　秋夕二首<lb/>
西齋坐竟日曠然誰與儔感兹風露夕始知天宇秋庭<lb/>
樹且扶疎時物詎淹留心空累云逺嵗月真悠悠<lb/>
公門了無事吏散終日閒涼葉何蕭蕭悲吟庭樹間琴<lb/>
書寫塵慮菽水怡親顔憶在中林日秋來長掩闗<lb/>
　　　秋懐二首<lb/>
秋風吹庭户客子懐故鄉矧此卧愁疾徘徊守空房佇<lb/>
<pb n="KR4h0143_WYG_103-11a"/>
想澗谷居林深慘悲涼鵾雞感蕭辰拊翼號風霜氛雜<lb/>
無留氣峭蒨有餘芳幸聞衛生要招隠夙所臧終期謝<lb/>
世慮矯翮兹山岡<lb/>
懐痾坐竟日晩色散幽樹寂厯候蟲悲沆瀁碧草露端<lb/>
居興方澹沈黙自成趣羽觴歡獨持瑶琴誰與晤空知<lb/>
元思清未惜年華度美人殊不來嵗月恐遲暮<lb/>
　　　中元雨中呈子晉<lb/>
徂暑尚繁鬱大火空西流兹辰喜佳節涼雨忽驚秋晼<lb/>
<pb n="KR4h0143_WYG_103-11b"/>
晩蘭徑滋蕭箾庭樹幽炎氣一以去恢台逝不留刀筆<lb/>
隨事屏塵囂與心休端居諷道言焚香味真諏子亦翫<lb/>
文史及此同優遊<lb/>
　　　秋暑<lb/>
晨興納新涼亭午倦猶暑卧對北窗扉淡泊將誰侣疎<lb/>
樹含輕颸時禽轉幽語端居悟物情即事聊容與<lb/>
　　　寄題梅川溪堂<lb/>
滄波流不極上有一畝園幽人掩闗卧修竹何娟娟虚<lb/>
<pb n="KR4h0143_WYG_103-12a"/>
堂面羣峰秀色摩青天静有山水樂而無車馬喧人言<lb/>
市門子往往蒼崖顛揮手謝世人日中翔紫煙遺跡尚<lb/>
可覿神交邈無縁慨然一永歎曜靈忽西遷蹇裳下中<lb/>
沚濯足娯清川<lb/>
　　　次韻劉彦采觀雪之句<lb/>
朔風吹空林眇眇無因依但有西北雲冉冉東南飛須<lb/>
臾層陰合慘淡周八維凍雨不流淵飛花舞妍姿翳空<lb/>
乍滅没散影還參差萬㸃隨飄零百嘉潛潤滋徘徊瞻<lb/>
<pb n="KR4h0143_WYG_103-12b"/>
詠久黙識造化機上寒下必温欲積無根基漸看谷樹<lb/>
變稍覺幽篁低皓然遂同色宇宙乃爾竒繁華改新觀<lb/>
凜冽忘前悲摛章愧佳友佇立迎寒吹感此節物好歎<lb/>
息今何時當念長江北鐵馬紛交馳<lb/>
　　　次韻判院丈雪意之作<lb/>
端居嵗復窮閉户守沖澹風陰原野悲月黒庭除暗淅<lb/>
瀝静先知崩奔誰與探坐想青瑶林寒光生素艷<lb/>
　　　夏日齋居得潮州詩卷詠歎之餘用卒章之韻<lb/>
<pb n="KR4h0143_WYG_103-13a"/>
　　　以紀其事<lb/>
孟夏氣淑清窗户有佳色卧聞幽籜翻轉覺林景寂參<lb/>
差帙委素縹緲香横碧啜菽有餘歡纓冠非所職故人<lb/>
海邊郡妙語寄逺翼詠歎不得聞超然見胸臆<lb/>
　　　山居即事用疊翠亭韻<lb/>
世情日以疎庭樹日以密我心自悠悠兩忘喧與寂門<lb/>
開山疊翠雨罷雲絶迹天涯此興同萬里寄消息<lb/>
　　　秀野以喜無多屋宇幸不礙雲山為韻賦詩喜<lb/>
<pb n="KR4h0143_WYG_103-13b"/>
　　　伏讀佳作率爾攀和韻劇思慳無復律吕笑覽<lb/>
　　　之餘賜以斤斧幸甚<lb/>
髙人山水心結習自無始五畝江上園清陰遍桃李一<lb/>
堂聊自娯三徑亦可喜試問避俗翁何如尊賢里<hi>温公獨樂</hi>
<hi>園在尊賢里</hi>
門前車馬客無非朝大夫問公獨何事中嵗遽此圖長<lb/>
安二三公髮白形枯臞隠憂念名節亦有此樂無<hi>隠憂念名</hi>
<hi>節張大參疏中語</hi>
<pb n="KR4h0143_WYG_103-14a"/>
君侯嗜圖史插架何其多徙居三十乗流汗幾槖駝千<lb/>
載誰晤語端居自絃歌至哉天下樂嵗月如子何<lb/>
西山一何髙雲氣出寒麓中有無事人鳴泉遶茅屋宴<lb/>
坐今幾何無以媚幽獨興至偶成篇呼兒為余讀<lb/>
我居深山中茅舍破不補上見風攪林下有雲承宇聞<lb/>
公落新宫户牖不可數懶惰心力衰念公亦良苦<lb/>
夜吟招隠詩月落寒泉井自非千載人誰與共清景散<lb/>
髮心朗寥凝神味淵永功名恐相期富貴非所幸<lb/>
<pb n="KR4h0143_WYG_103-14b"/>
仙人空山居道意妙羣物度世君則然修身吾豈不飛<lb/>
行仰雲路趺坐探理窟獨夜叩星壇清齋具簪笏<lb/>
青山皆夕陽兹景公所愛虚堂日落時遷坐一解帶嵐<lb/>
分疑有處鳥度知無礙須臾暮色來黙黙無與㑹<lb/>
端居屏塵慮萬事付一尊客來語世故舉白當浮君超<lb/>
揺謝衆甫噂沓從諸孫何以自怡悦窗中見秋雲<lb/>
清溪何迢迢上有千仭山山中學仙侣白石為門闗丹<lb/>
經苦吟哦至道窮躋攀豈知人間世風塵縈九寰<lb/>
<pb n="KR4h0143_WYG_103-15a"/>
　　　趙君澤攜琴載酒見訪分韻得琴字<lb/>
山城夜寥闃虚堂杳沈沈王孫有髙趣挈榼來相尋喜<lb/>
兹煩抱舒未覺杯酒深一為塵外想再撫丘中琴餘音<lb/>
殷雷動爽籟悲龍吟寄謝筝笛耳寜知山水音<lb/>
　　　同張明府登凌風亭懐韓無咎<lb/>
日夕和風至西山淡無姿危亭極逺眺勝處良在兹憶<lb/>
昔韓令尹青雲乃心期鞿羈不得騁發此胸中竒前瞻<lb/>
千仭岡俯視萬頃陂神襟一以曠我志浩渺瀰飛車越<lb/>
<pb n="KR4h0143_WYG_103-15b"/>
滄浪天風振裳衣懐哉此焉薄問訊無邊辭令公豈不<lb/>
佳宫商似前徽相攜岸晚幘共此長相思<lb/>
　　　感懐<lb/>
經濟夙所尚隠淪非素期幾年霜露感白髮忽巳垂鑿<lb/>
井北山阯耕田南澗湄乾坤極浩蕩嵗晩將何之<lb/>
　　　齋居感興二十首<hi>并序首録十六</hi>
　　余讀陳子昻感寓詩愛其詞㫖幽䆳音節豪宕非<lb/>
　　當世詞人所及如丹砂空青金膏水碧雖近乏世<lb/>
<pb n="KR4h0143_WYG_103-16a"/>
　　用而實物外難得自然之竒寳欲效其體作十數<lb/>
　　篇顧以思致平凡筆力萎弱竟不能就然亦恨其<lb/>
　　不精於理而自託於仙佛之間以為髙也齋居無<lb/>
　　事偶書所見得二十篇雖不能探索㣲眇追迹前<lb/>
　　言然皆切於日用之實故言亦近而易知既以自<lb/>
　　警且以貽諸同志云<lb/>
崑崙大無外旁礴下深廣陰陽無停機寒暑互來往皇<lb/>
犧古神聖妙契一俯仰不待窺馬圖人文已宣朗渾然<lb/>
<pb n="KR4h0143_WYG_103-16b"/>
一一理貫昭晰非象罔珍重無極翁為我重指掌<lb/>
吾觀陰陽化升降八紘中前瞻既無始後際那有終至<lb/>
理諒斯存萬世與今同誰言混沌死幻語驚盲聾<lb/>
人心妙不測出入乗氣機凝氷亦焦火淵淪復天飛至<lb/>
人秉元化動静體無違珠藏澤自媚玉韞山含輝神光<lb/>
燭九垓元思徹萬㣲塵編今寥落歎息將安歸<lb/>
朱光徧炎宇㣲陰眇重淵寒威閉九野陽徳昭窮泉文<lb/>
明昧謹獨昬迷有開先幾㣲諒難忽善端本綿綿掩身<lb/>
<pb n="KR4h0143_WYG_103-17a"/>
事齋戒及此防未然閉闗息商旅絶彼柔道牽<lb/>
㣲月<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>西嶺爛然衆星光明河斜未落斗柄低復昻感<lb/>
此南北極樞軸遥相當太一有常居仰瞻獨煌煌中天<lb/>
照四國三辰環侍旁人心要如此寂感無邊方<lb/>
放勲始欽明南面亦恭已大哉精一傳萬世立人紀猗<lb/>
歟歎日躋穆穆歌敬止戒<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>光武烈待旦起周禮恭惟<lb/>
千載心秋月照寒水魯叟何常師刪述存聖軌<lb/>
吾聞包犧氏爰初闢乾坤乾行配天徳坤布協地文仰<lb/>
<pb n="KR4h0143_WYG_103-17b"/>
觀元渾周一息萬里奔俯察方儀静隤然千古存悟彼<lb/>
立象意契此入徳門勤行當不息敬守思彌敦<lb/>
大易圖象隠詩書簡編訛禮樂矧交喪春秋魚魯多瑶<lb/>
琴空寳匣絃絶將如何興言理餘韻龍門有遺歌<hi>程子晩居</hi>
<hi>龍門之南</hi>
顔子躬四勿曽子日三省中庸首謹獨衣錦思尚絅偉<lb/>
哉鄒孟氏雄辯極馳騁操存一言要為爾挈裘領丹青<lb/>
著明法今古垂煥炳何事千載餘無人踐斯境<lb/>
<pb n="KR4h0143_WYG_103-18a"/>
元亨播羣品利貞固靈根非誠諒無有五性實斯存世<lb/>
人逞私見鑿智道彌昬豈若林居子幽探萬化原<lb/>
飄颻學仙侣遺世在雲山盜啟元命秘竊當生死闗金<lb/>
鼎蟠龍虎三年養神丹刀圭一入口白日生羽翰我欲<lb/>
往從之脫屣諒非難但恐逆天道偷生詎能安<lb/>
西方論縁業卑卑喻羣愚流傳世代久梯接凌空虛顧<lb/>
盼指心性名言超有無㨗徑一以開靡然世爭趨號空<lb/>
不踐實躓彼榛棘途誰哉繼三聖為我焚其書<lb/>
<pb n="KR4h0143_WYG_103-18b"/>
聖人司教化黌序育羣材因心有明訓善端得深培天<lb/>
叙既昭陳人文亦褰開云何百代下學絶敎養乖羣居<lb/>
競葩藻爭先冠倫魁淳風久淪喪擾擾胡為哉<lb/>
童䝉貴養正遜弟乃其方雞鳴咸盥櫛問訊謹暄涼奉<lb/>
水勤播灑擁篲周室堂進趨極䖍恭退息常端莊劬書<lb/>
劇嗜炙見惡逾探湯庸言戒麤誕時行必安詳聖途雖<lb/>
云逺發軔且勿忙十五志於學及時起髙翔<lb/>
哀哉牛山木斤斧日相尋豈無萌蘖在牛羊復來侵恭<lb/>
<pb n="KR4h0143_WYG_103-19a"/>
惟皇上帝降此仁義心物欲互攻奪孤根孰能任反躬<lb/>
艮其背肅容正冠襟保養方自此何年秀穹林<lb/>
　　　卜居<lb/>
卜居屏山下俯仰三十秋終然邨墟迥未惬心期幽近<lb/>
聞西山西深谷開平疇茆茨十數家清川可行舟風俗<lb/>
頗淳朴曠土非難求誓捐三徑資往遂一壑謀伐木南<lb/>
山巔結廬北山頭耕田東溪岸濯足西溪流朋來即共<lb/>
懽客去成孤遊静有山水樂而無身世憂著書俟來哲<lb/>
<pb n="KR4h0143_WYG_103-19b"/>
補過希前修兹焉畢暮景何必營菟裘<lb/>
　　　遊武夷以相期拾瑶草分韻賦得瑶字<lb/>
秋聲入庭户殘暑不敢驕起趂汗漫期兩袂天風飄眷<lb/>
焉此家山名號列九霄相與一來集曠然心朗寥棲息<lb/>
共雲屋追尋喚漁舠一水屢縈回千峰鬱岧嶤蒼然大<lb/>
隠屏林端聳孤標下有雲一壑仙人久相招授我黄素<lb/>
書贈我英瓊瑶茅茨幾時見自此遺紛囂<lb/>
　　　大雪馬上次敬夫韻<lb/>
<pb n="KR4h0143_WYG_103-20a"/>
仙人喬嶽頂散髮吹參差喚我二三友集此西南垂列<lb/>
筵命洛公侑坐迎江妃導之千羽旄投以萬璧璣繽紛<lb/>
一何麗晻靄難具知衆真亦來翔恍覺叢霄低茫茫雲<lb/>
霧合一一瓊瑶姿回首謝世人千載空相思吾衰怯雄<lb/>
觀未敢探此竒短衣一匹馬幸甚得所隨天寒飲我酒<lb/>
酒罷賡君詩人生易南北復此知何時<lb/>
　　　風雪未已决䇿登山用敬夫春風樓韻<lb/>
披風蘭臺宫看雨百常觀安知此山雲對面隔霄漢羣<lb/>
<pb n="KR4h0143_WYG_103-20b"/>
陰匝寰區密雪渺天畔峩峩雪中山心眼淒欲斷吾人<lb/>
愛竒賞遞發臨河歎我知沍寒極見晛今當泮不須疑<lb/>
吾言苐請視明旦蠟屐得雁行籃輿或魚貫<lb/>
　　　自上封登祝融峯絶頂次敬夫韻<lb/>
衡嶽千仞起祝融一峯高羣山畏突兀犇走如曹逃我<lb/>
來雪月中厯覽快所遭捫天滑青壁俯壑崩銀濤所恨<lb/>
無十犗一掣了六鼇遄歸青蓮宫坐對白玉毫重閣一<lb/>
徙倚霜風利如刀平生山水心真作貨食饕明朝更清<lb/>
<pb n="KR4h0143_WYG_103-21a"/>
澈再往豈憚勞中宵撫世故劇如千蝟毛嬉遊亦何益<lb/>
嵗月今滔滔起望東北雲茫然首空搔<lb/>
　　　賦歸雲洞<lb/>
人生信多患吾道初不窮云何感慨士伏死嵁巖中宜<lb/>
陽古道周竅石何嵌空窮幽厯肺腑履坦開房櫳頗疑<lb/>
有竒人往昔寄此宫嵗月詎云幾井竈無遺蹤我來記<lb/>
清秋歸塗渺窮冬興懐重幽討永嘯回長風風回雲氣<lb/>
歸洞口春濛濛信美非人境出門我欲東<lb/>
<pb n="KR4h0143_WYG_103-21b"/>
　　　雪中與林擇之祝弟登劉園之宴坐巖有懐南<lb/>
　　　嶽舊遊賦此呈擇之屬和幷寄敬夫<lb/>
風雪集嵗晏掩闗聊自休今辰展遐眺倚此寒巖幽同<lb/>
雲暗空室皓彩迷林丘崩奔小澗歇飛舞増綢繆仰看<lb/>
鸞鶴翔俯視江漢流乾坤有竒變澒洞驚兩眸三酌不<lb/>
自溫倚杖空冥搜悲歌動華薄璀璨忽滿裘向來一杯<lb/>
酒浩蕩千里遊亦復有兹賞㣲言寄清酬解攜今幾許<lb/>
光景逝不留懐人眇山嶽省已紛愆尤對此竒絶境一<lb/>
<pb n="KR4h0143_WYG_103-22a"/>
懽生百憂茫然發孤詠逺思誰能收<lb/>
　　　題周氏溪園三首<hi>録一首</hi>
　　　　溪亭<lb/>
循循闢芳園結亭對虚壁澄潭俯幽鑒空翠仰寒滴主<lb/>
人心事逺妙寄塵寰隔豈為功名期而忘此泉石<lb/>
　　　題林擇之欣木亭<lb/>
危亭俯清川登覽自晨暮佳哉陽春節看此隔溪樹連<lb/>
林爭秀發生意各呈露大化本無言此心誰與晤真歡<lb/>
<pb n="KR4h0143_WYG_103-22b"/>
水菽外一笑和樂孺聊復共徜徉殊形乃同趣<lb/>
　　　遊密菴分韻賦得還字<lb/>
我行得佳友勝日尋名山春山既妍秀清溪亦潺湲行<lb/>
行造禪扉小憩腰脚頑窮探意未已理䇿重躋攀入谷<lb/>
翳蒙宻俯澗隨泓灣誰將百尺綃挂此長林間雄聲殷<lb/>
地厚洪源㵼天慳偉哉竒特觀償此一日閒所恨境過<lb/>
清悄愴暮當還顧歩三歎息人生何苦艱<lb/>
　　　遊晝寒以茂林脩竹清流激湍分韻賦詩得竹<lb/>
<pb n="KR4h0143_WYG_103-23a"/>
　　　字<lb/>
<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>洲幾千仭下有雲一谷道人何年來借地結茅屋想<lb/>
應厭塵網寄此媚幽獨架亭俯清湍開徑翫飛瀑交游<lb/>
得名勝還往有篇牘杖屨或鼎來共此巖下宿夜燈照<lb/>
竒語暁䇿散游目茗椀共甘寒蘭皋薦清馥至今壁間<lb/>
字來者必三讀再拜仰髙山𢥠然心神肅我生雖已後<lb/>
久此寄齋粥孤興屢呻吟羣遊幾追逐十年落塵土尚<lb/>
幸不逺復新涼有佳期幾日戒征軸宵興出門去急雨<lb/>
<pb n="KR4h0143_WYG_103-23b"/>
遍原陸入谷尚輕埃解裝已銀竹虚空一瞻望逺思翻<lb/>
蹙恧袒跣亟躋攀冠巾如膏沐雲泉増舊觀怒響震寒<lb/>
木深尋得新賞一簣今再覆同來况才彦行酒屢更僕<lb/>
從容出妙句珠貝爛盈匊後生更亹亹俊語非碌碌吾<lb/>
纓不復洗已失塵萬斛所恨老無竒千毫真浪秃<lb/>
　　　遊蘆峰分韻得盡字<lb/>
蘆山一何髙上上不可盡我行獨忘疲泉石有招隠須<lb/>
臾出蒙密矯首眺無畛已謂極崢嶸仰視猶隠嶙新齋<lb/>
<pb n="KR4h0143_WYG_103-24a"/>
小休憇餘力更勉黽東峯切霄漢首夏正淒𦂳杖䇿同<lb/>
攀躋極目散幽窘萬里俯連環千重瞰孤隼因知平生<lb/>
懐未與塵慮泯歸塗采薇蕨晩餉雜蔬筍笑謂同來人<lb/>
此願天所允獨往㑹淹留寒棲甘菌蠢山阿子慕予無<lb/>
憂勒回軫<lb/>
　　　九月六日早發潭溪夜登雲谷翌旦賦此<lb/>
懐山不能寐中宵命行軒亭午息畏景薄暮登危巒峻<lb/>
極踰百磴縈紆欲千盤行行遂曛黒月落天風寒羽人<lb/>
<pb n="KR4h0143_WYG_103-24b"/>
候中塗良朋集林端問我何所廹而嘗兹險艱疲勞亦<lb/>
云極飢渴不能言投裝卧中丘幸此一室寛怒號竟永<lb/>
夕客枕無時安旦起闢幽户竹樹青檀欒驚喜非昔覩<lb/>
披尋得新觀淹留十日期俯仰有餘歡寄語後來子勿<lb/>
辭行路難<lb/>
　　　雲谷雜詩十二首<hi>録四首</hi>
　　　　登山<lb/>
夕陽翳東峯㣲月下西嶺不辭青鞋穿陟此巖路永巖<lb/>
<pb n="KR4h0143_WYG_103-25a"/>
路永且躋中情何耿耿<lb/>
　　　　謝客<lb/>
野人載酒來農談日西夕此意良已勤感歎情何極歸<lb/>
去莫頻來林深山路黒<lb/>
　　　　勞農<lb/>
四體久不勤筋力坐駑緩何事兩山阿離離豆苗滿多<lb/>
謝植杖翁居然見長短<lb/>
　　　　下山<lb/>
<pb n="KR4h0143_WYG_103-25b"/>
行隨流水聲歩出哀壑底緑樹枝相樛白澗石齒齒樹<lb/>
石無窮年流水日千里<lb/>
　　　雲谷次吴公濟韻<lb/>
昔營此幽棲邈與世相絶誓將百年身來守固窮節心<lb/>
期苦未遂嵗月一何闊終然匹夫志肯遽甘没没兹晨<lb/>
復登瞰目盡雲一抹激烈永嘯餘朗寥高韻發夫君内<lb/>
徳備不學王駘兀觀心見參倚出世自英傑朅來肯顧<lb/>
我同去弄雲月㣲言得深扣大句亦孤㧞多謝警疎慵<lb/>
<pb n="KR4h0143_WYG_103-26a"/>
未敢歎瞻忽更問毫釐間是同端是别<lb/>
　　　屢遊廬阜欲賦一篇而不能就六月中休董役<lb/>
　　　臥龍偶成此詩<lb/>
登車閩嶺徼息駕康山陽康山髙不極連峰鬱蒼蒼金<lb/>
輪西嵯峩五老東昻藏想象仙聖集似聞笙鶴翔林谷<lb/>
下淒迷雲闗杳相望千巖雖競秀二勝終莫量仰瞻銀<lb/>
河翻俯看交龍驤長吟謫仙句和以玉局章疇昔勞夢<lb/>
思兹今幸徜徉尚恨忝符竹未惬棲雲房已尋兩峰間<lb/>
<pb n="KR4h0143_WYG_103-26b"/>
結屋依陽岡上有飛瀑駛下有清流長循名協心期弔<lb/>
古増悲涼壯齒乏音節頽年矧昬荒誓將塵土蹤暫寄<lb/>
雲水鄉封章倘從欲歸哉澡滄浪<lb/>
　　　卧龍之遊得秋字賦詩紀事呈同遊諸名勝聊<lb/>
　　　發一笑<lb/>
躡石度急澗窮源得靈湫谽谺兩對立噴薄中怒投何<lb/>
年避人世結屋棲巖陬嘉名信有託故迹誰能求我來<lb/>
一經行淒其仰前修鄰翁識此意伐木南山幽為我立<lb/>
<pb n="KR4h0143_WYG_103-27a"/>
精舍開軒俯清流多岐諒匪安一壑真良謀解組云未<lb/>
遂驅車且來遊嘉賓頗蟬聨野䔩更獻酬飲罷不知晚<lb/>
欲去還淹留躋攀已别峰窺臨忽滄洲下集西澗底沉<lb/>
吟樹相樛玉淵茗飲餘三峽空尊愁懐賢既伊鬱感事<lb/>
増綢繆前旌向城郭回首千峰秋<lb/>
　　　分韻得眠意二字賦醉石簡寂各一篇呈同遊<lb/>
　　　諸兄<lb/>
　　　　醉石<lb/>
<pb n="KR4h0143_WYG_103-27b"/>
驅車何所適往至秋雲邊企彼澗中石舉觴酹飛泉懐<lb/>
哉千載人矯首辭世喧淒涼義熙後日醉向此眠仰視<lb/>
但青冥俯聴驚潺湲起坐三太息涕泗如奔川神馳北<lb/>
闕陰思屬東海壖丹衷竟莫展素節空復全低回萬古<lb/>
情惻愴顔公篇為君結茅屋嵗暮當來還<lb/>
　　　　簡寂<lb/>
天秋山氣深日落林景翠亦知後騎廹且復一流憩環<lb/>
瞻峰列屏迥矚泉下濞永懐仙陸子久挹浮丘袂於今<lb/>
<pb n="KR4h0143_WYG_103-28a"/>
知幾載故宇日荒廢空餘醮壇石香火誰復繼更憐韋<lb/>
刺史五字有真意虎竹付歸人悲風起横吹沉吟向絶<lb/>
迹浩蕩發幽寄來者知為誰念我儻三喟<lb/>
　　　遊白鹿洞熹得謝字賦呈元範伯起之才三兄<lb/>
　　　并示諸同遊者<lb/>
嵗月有環周窮臘忽受謝眷眷山水心幸此朱墨暇招<lb/>
呼得良友邂逅成夙駕深尋故轍迹喜見新結架永懐<lb/>
拾遺公藏器此待價横流詩書澤下及楊李霸炎神撫<lb/>
<pb n="KR4h0143_WYG_103-28b"/>
興運制作流大化石室萬卷藏綸言九天下規模未云<lb/>
逺荒茀良可詫自非賢邑宰誰復此精舍㑹當求敕賜<lb/>
畢願老耕稼更與盡心期臨流抗風榭<lb/>
　　　秘閣張丈簡寂之篇韻髙難繼别賦五字以謝<lb/>
　　　來貺<lb/>
勞農㑹稽宅息駕丹元鄉丹元不可見翠壁空雲房是<lb/>
時中春月暄風發青陽白水注幽壑緑樹敷崇岡俯聴<lb/>
足怡悦仰觀共徜徉班坐得瑶草傾壺出瓊漿長吟遊<lb/>
<pb n="KR4h0143_WYG_103-29a"/>
仙詩亂以招隠章忽忽林景西躊躇申慨慷坐上江海<lb/>
客兀傲䰅眉蒼逸氣邁霽漢英詞吐琳瑯思與泉石勝<lb/>
韻隨笙鶴翔追遊不敢及咏歎可能忘<hi>俗傳歸宗是王右軍故宅陸脩</hi>
<hi>静封丹元真人</hi>
　　　秋日告病齋居奉懐黄子厚劉平父及山間諸<lb/>
　　　兄友<lb/>
出山今幾時忽忽嵗再秋江湖豈不永我興終悠悠况<lb/>
復逢旱魃農畝無餘收赤子亦何辜黄屋勞深憂而我<lb/>
<pb n="KR4h0143_WYG_103-29b"/>
忝朝寄政荒積愆尤懐疴卧空閣惻愴増綢繆東南望<lb/>
故山上有元煙浮平生采芝侣寂寞今焉儔朝遊雲峰<lb/>
巔夕宿寒巖幽為我泛瑶瑟泠然發清謳裂牋寄晨風<lb/>
問我君何求洪濤捩君柁狹硤摧君輈君還若不早無<lb/>
乃非良謀再拜謝故人低徊更包羞桂華幸未歇去矣<lb/>
從君遊<lb/>
　　　夜坐有感<lb/>
秋堂天氣清坐久寒露滴幽獨不自憐兹心竟誰識讀<lb/>
<pb n="KR4h0143_WYG_103-30a"/>
書久已懶理郡更無術獨有憂世心寒燈共蕭瑟<lb/>
　　　奉同尤延之提舉廬山雜詠十四篇<lb/>
　　　　白鹿洞書院<hi>在郡城東北十五里</hi>
昔人讀書地町疃白鹿塲世道有升降兹焉更表章矧<lb/>
今中興年治具一以張絃歌獨不嗣山水無輝光荒榛<lb/>
適剪除聖謨已汪洋亦有皇華使肯來登此堂問俗良<lb/>
懇惻懐賢増慨慷雅歌有餘韻絶學何能忘<lb/>
　　　　折桂院黄雲觀<hi>在書院東北五里院後作亭取李白黄雲萬里動風色句名之</hi>
<pb n="KR4h0143_WYG_103-30b"/>
城中東北望五老何蒼蒼下有前朝寺一原頗深藏門<lb/>
前林澗幽屋後雲木荒閒窗亦明潔著此瑞錦張<hi>僧房有瑞</hi>
<hi>香花</hi>更能理枯笻歩上林北岡仰視天宇闊俯瞰江流長<lb/>
<hi>即黄雲觀</hi>受書彼何人姓字不足詳竹帛有遺臭桂樹徒芬<lb/>
芳<hi>李逢吉嘗讀書此院去而登第以故得名</hi>
　　　　楞伽院李氏山房<hi>在折桂西十里李公擇讀書處有東坡記文詩刻枯</hi>
　　　　<hi>樹墨䟦</hi>
躡石循急磵穿林度重岡俛入幽谷䆳仰見竒峰蒼李<lb/>
<pb n="KR4h0143_WYG_103-31a"/>
公英妙年讀書此雲房一去上臺閣致身何慨慷蘇公<lb/>
記藏書文字有耿光餘事亦騷雅戯墨仍風霜兩公不<lb/>
歸來嵗月忽已荒何用建遺烈寒泉薦孤芳<lb/>
　　　　棲賢院三峽橋<hi>在楞伽西五里</hi>
兩岸蒼壁對直下成斗絶一水從中來湧潏知幾折石<lb/>
梁據其㑹迎望逺明滅倐至走長蛟㨗飛翻素雪聲雄<lb/>
萬霹靂勢倒千嵽嵲足掉不自持魂驚詎堪説老仙有<lb/>
妙句千古擅竒崛尚想化鶴來乘流弄明月<lb/>
<pb n="KR4h0143_WYG_103-31b"/>
　　　　西澗清淨退菴<hi>在栖賢西三里劉凝之舊隠作亭取黄太史詩語名之</hi>
凌兢度三峽窈窕復一原絶壁擁蒼翠奔流逝潺湲聞<lb/>
昔避世人寄此茅三間壯節未云逺髙風逺難攀深尋<lb/>
得遺墟縛屋臨清灣坐睨寒木杪飛泉閟雲闗兹遊非<lb/>
昔遊累解身後閒保此清淨退當歌不能諼<hi>解印後與友生遊集</hi>
<hi>徘徊久之</hi>
　　　　卧龍菴武侯祠<hi>在西澗西三里</hi>
空山龍卧處蒼峭神所鑿下有寒潭幽上有明河落我<lb/>
<pb n="KR4h0143_WYG_103-32a"/>
來愛佳名小築寄幽壑永念千載人丹心豈今昨英姿<lb/>
儼繪事凛若九原作寒藻薦芳馨飛泉奉明酌公來識<lb/>
此意顧歩慘不樂抱膝一長吟神交付冥漠<lb/>
　　　　萬杉寺<hi>在卧龍西十里</hi>
休沐聊命駕駕言何所之行尋慶雲寺想像昭陵時門<lb/>
前杉徑深屋後山色竒空山嵗年晚鬱鬱凌寒姿當年<lb/>
雨露恩千載有餘滋匠石不敢睨孤標儼相持<hi>寺前後杉萬本</hi>
<hi>皆天聖中植有旨禁剪伐者</hi>更啟石室藏仰瞻天象垂願以清淨化<lb/>
<pb n="KR4h0143_WYG_103-32b"/>
永為太平基<hi>寺藏仁祖御飛白書有清淨字</hi>
　　　　開先漱玉亭<hi>在萬杉西三里亭舊在橋上今廢</hi>
竒哉康山陽雙劒屹對起上有横飛雲下有瀑布水崩<lb/>
騰復璀璨佳麗更雄偉勢從三梁外影落明湖裏平生<lb/>
兩仙句詠歎深仰止三年落星灣悵望眼空眯今朝隨<lb/>
杖屨得此弄清泚更誦玉虹篇塵襟諒昭洗<lb/>
　　　　簡寂觀<hi>在開先西五里陸修静所居</hi>
髙士昔遺世築室蒼崖陰朝真石壇峻煉藥古井深結<lb/>
<pb n="KR4h0143_WYG_103-33a"/>
交五栁翁屢賞無絃琴相攜白蓮渚一笑傾夙心晩嵗<lb/>
更市朝故山鎖雲岑柴車竟不返鸞鶴空遺音<hi>修静晩為宋明</hi>
<hi>帝召至建康卒於崇虚館</hi>我來千載餘舊事不可尋四顧皆絶壁苦<lb/>
竹寒蕭槮<hi>相傳竹是修静手植其萌即所謂甜苦筍者</hi>
　　　　歸宗寺<hi>在簡寂西十里</hi>
金輪紫霄上寳界鸞溪邊往昔王内史願香有餘煙<hi>相傳</hi>
<hi>寺是王右軍故宅</hi>千年今一歸景物還依然澗水既蕩潏山花<lb/>
亦清妍不辭原隰勞樂此賔從賢訪古共紆鬱勞農獨<lb/>
<pb n="KR4h0143_WYG_103-33b"/>
勤拳憐我乖勝踐裂牋寄真詮逃禪公勿遽且畢區中<lb/>
縁<hi>是日熹以事不得陪杕屨</hi>
　　　　陶公醉石歸去來館<hi>在歸宗西五里</hi>
予生千載後尚友千載前毎尋髙士傳獨歎淵明賢及<lb/>
此逢醉石謂言公所眠况復巖壑古縹緲藏風煙仰看<lb/>
喬木陰俯聴横飛泉景物自清絶優游可忘年結廬倚<lb/>
蒼峭舉觴酹潺湲臨風一長嘯亂以歸來篇<lb/>
　　　　温湯<hi>在醉石南二里</hi>
<pb n="KR4h0143_WYG_103-34a"/>
連山西南來中斷還崛起干霄幾千仭據地三百里飛<lb/>
峰上靈秀衆壑下清美逮兹勢力窮猶能出竒偉誰燃<lb/>
丹黄燄㸑此玉池水客來爭解帶萬劫付一洗當年謝<lb/>
康樂絃絶今已矣水碧復流温相思五湖裏<hi>康樂湖中詩云水碧</hi>
<hi>輟流温豈未見此水也耶</hi>
　　　　康王谷水簾<hi>谷口景徳觀在温湯西十五里入谷又十五里至簾下</hi>
循山西北騖﨑嶇幾經丘前行荒蹊斷豁見清溪流一<lb/>
渉臺殿古再渉川原幽縈紆復屢渡乃得寒巖陬飛泉<lb/>
<pb n="KR4h0143_WYG_103-34b"/>
天上來一落散不收披崖日璀璨噴壑風颼飀追薪㸑<lb/>
絶品瀹茗澆窮愁敬酹古陸子何年復來遊<hi>陸鴻漸茶經第此水</hi>
<hi>為天下第一</hi>
　　　　落星寺<hi>在郡城南湖中</hi>
浩浩長江水東逝無停波及此一回薄湖平煙浪多孤<lb/>
嶼屹中川層臺起周阿晨望愛明滅夕遊驚蕩磨極目<lb/>
青冥茫回瞻碧嵯峩不復車馬迹惟聞榜人歌我願辭<lb/>
世紛兹焉老漁蓑㑹有滄浪子鳴舷夜相過<lb/>
<pb n="KR4h0143_WYG_103-35a"/>
　　　遊天池<lb/>
三年落星渚北望天池山臨風幾浩歎欲往無飛翰今<lb/>
朝復何朝陟此青雲端髙尋已竒絶俯瞰何其寛西窮<lb/>
濂溪源東盡湓城闗渺然滄波外淮山碧連環我意殊<lb/>
未極更思出塵寰何當駕輕鴻八表須臾間視此長江<lb/>
水滔滔儻西還<lb/>
　　　次子厚秋懐韻<lb/>
秋風何方來為我滌殘暑庭梧亦何與索索終夜雨冥<lb/>
<pb n="KR4h0143_WYG_103-35b"/>
思感物變念兹離索苦浩蕩信莫量幽紛那得覩丁年<lb/>
舍我去憔悴故其所廓落濟時心頽然復安取永懐平<lb/>
生友夢想見眉宇今晨枉秀句爛若朝霞舉去去復采<lb/>
芝髙軒坐凝佇<lb/>
　　　讀子厚詩卷用其卒章晨起之韻作詩寄之<lb/>
晝永倦殘暑宵分喜新涼天雞一振翼爛爛曉月光病<lb/>
榻感虛徐中庭起翺翔懐子糓城子物外久不忙掩抑<lb/>
琴調希激烈歌聲長契闊恨清賞佳期未渠央緘詞託<lb/>
<pb n="KR4h0143_WYG_103-36a"/>
歸鳥側佇何能忘<lb/>
　　　酬黄子厚見訪歸途恵詩韻<lb/>
櫪驥倦千里籠鶴思九臯念昔田舍日不知山林髙一<lb/>
朝逢世紛故丘得潛逃平生棲遁志兹焉始堅牢故人<lb/>
糓城翁髙情北窗陶亦復喜我歸巾車欵林巢申旦更<lb/>
離闊中情重忉忉<lb/>
　　　寄題九日山廓然亭<lb/>
昨遊九日山散髪巖上石仰看天宇近俯歎塵境窄歸<lb/>
<pb n="KR4h0143_WYG_103-36b"/>
來今幾時夢想挂蒼壁聞公結茅地恍復記疇昔年隨<lb/>
流水逝事與浮雲失了知廓然處初不從外得遥憐植<lb/>
杖翁鶴骨雙眼碧永歗月明中秋風桂花白<lb/>
　　　題君子亭<lb/>
清晨坐武觀涼風動髙旌挾弓一笑起屈此四座英破<lb/>
的亦已屢穿楊詎云精軍吏不敢賀髙鳥時相驚解韝<lb/>
脫決遂緩帶飄華纓俯仰新亭幽曠然塵慮清内正外<lb/>
自直三揖奚所爭端居得深翫君子非虛名<lb/>
<pb n="KR4h0143_WYG_103-37a"/>
　　　伏承子直都督侍郎臨餞遠郊仍邀嚴州郎中<lb/>
　　　及諸名勝相與燕集分韻賦詩熹得時字輒成<lb/>
　　　鄙句<lb/>
芳嵗倐云晏故山風雪時胡為在中路復此行遲遲為<lb/>
有賢主人愛客情依依昨夕西門道終宴不能辭今朝<lb/>
復何朝祖帳遥相追賔從皆俊賢車馬有光輝敞扉得<lb/>
華觀俯檻臨清池南州淑氣多蕩節佳景隨雪樹雖改<lb/>
色青山正含姿<hi>朱氏園外谷中有梅近百株是日花落已盡</hi>開尊酌春醪授<lb/>
<pb n="KR4h0143_WYG_103-37b"/>
簡哦新詩但覺四座歡不知寸晷移流雲暗寒空蒼煙<lb/>
染人衣相看暮色至我去公當歸别袖不忍分扣扣陳<lb/>
苦詞願公崇令徳慰我渴與飢<lb/>
　　　臘月九日晩發懐安公父教授壽翁知丞載酒<lb/>
　　　為别而元禮景嵩子木擇之廷老考叔舜民諸<lb/>
　　　賢相與同舟乘便風頃刻數十里江空月明飲<lb/>
　　　酒樂甚因以星埀平野闊月湧大江流分韻熹<lb/>
　　　得星字醉中别去乃得數語略記一時之勝云<lb/>
<pb n="KR4h0143_WYG_103-38a"/>
挂帆望煙渚整棹别津亭風水已云便我行安得停離<lb/>
樽枉羣賢濁醪媿先傾<hi>二公厨船未至先飲舟中餘尊</hi>談笑不知逺但<lb/>
覺江流清<hi>江水上流接建劒溪潮所不及水益清駛</hi>獵獵甘蔗洲茫茫白沙<lb/>
汀斯須復回首秪有遥山青<hi>甘蔗白沙兩地名相去十里許頃刻而過</hi>野色一<lb/>
以暝川光晶孤明中流漾華月極浦涵疎星酒酣客散<lb/>
歸茫然獨宵征起視天宇闊此身一浮萍難追五湖遊<lb/>
未願三閭醒且詠招隠作孤舟轉竛竮<lb/>
　　　送彦集之官瀏陽<lb/>
<pb n="KR4h0143_WYG_103-38b"/>
急景凋暮節髙風振空林病夫掩闗卧長謡擁孤衾聞<lb/>
君千里行四牡方駸駸重此别離感青天欲愁陰君行<lb/>
豈不勞民瘼亦已深催科處處急椎鑿年年侵君行寛<lb/>
彼甿足以慰我心薦書㑹滿篋社酒還同斟所念家同<lb/>
産與君如瑟琴兹焉不並駕宰木寒櫹槮尚喜我諸甥<lb/>
男恭女知欽明朝復相憶悵望楚山岑<lb/>
　　　石馬斜川之集分韻賦詩得燈字<lb/>
改嵗風日好出門欣得朋復招里中彦及此雲間僧行<lb/>
<pb n="KR4h0143_WYG_103-39a"/>
行渉清波斯亭一來登徙倚緑樹蔭摩娑蒼石稜遥瞻<lb/>
原野春仰視天宇澄一水既紆鬱羣山正崚嶒時禽悦<lb/>
新陽潛魚躍輕氷却念去年日俯仰愁予膺長吟斜川<lb/>
詩日落寒煙凝暝色變晴景清尊照華燈頽顔感川徂<lb/>
稚齒歡年増酒盡不能起朱闌各深凭<lb/>
　　　遊石馬以駕言出遊分韻賦得出字<lb/>
抱病守窮廬閉户常罕出坐見春氣深清陰晝蒙密今<lb/>
朝積雨過淑景回煦律不有塵外蹤何由散愁寂行行<lb/>
<pb n="KR4h0143_WYG_103-39b"/>
整巾屨散漫委書帙野徑自縈紆前峰但<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒婆娑茂<lb/>
樹下左右寒流汨亂石翳蒼根於焉憇腰膝追遊固才<lb/>
彦逢遇亦竒逸招邀媿深情晤言永兹日君有尊中物<lb/>
我進沂上瑟日夕不得留餘歡未云畢<lb/>
　　　比與鄰曲諸賢修舉嵗事攜壺石馬追補斜川<lb/>
　　　之遊而公濟適至飲罷首出和陶之句以紀其<lb/>
　　　勝輙亦用韻酬答兼呈諸同遊者請共賦之<lb/>
皇天分四序代謝無時休昔人抱孤念感此成清遊迥<lb/>
<pb n="KR4h0143_WYG_103-40a"/>
眺曽城臯朗詠斜川流嵗月今幾許長波没輕鷗眷言<lb/>
撫佳辰荒尋靡遺丘且復置往事及兹命髙儔縱䇿聊<lb/>
並歡飛觴起相酬未知千載下亦記此日不商歌有遺<lb/>
音林樂無餘憂但得長如此吾生復何求<lb/>
　　　行視武夷精舍作<lb/>
神山九折溪㳂泝此中半水深波浪闊浮緑春渙渙<hi>武夷</hi>
<hi>溪凡九曲多急流亂石此第五曲水特深闊平緩緑漪可愛</hi>上有蒼石屏百仭聳雄<lb/>
觀嶄巖露垠堮突兀倚霄漢<hi>此峰夷上削下㧞地峭立如方屋㡌按舊圖名大隠</hi>
<pb n="KR4h0143_WYG_103-40b"/>
<hi>屏</hi>淺麓下縈迴深林久叢灌胡然閟千載逮此開一旦<lb/>
<hi>峯下小山重複中有平地數十丈喬木長藤茂林修竹交相蔽隠舊無人跡乾道已丑予舟過而樂之及今始</hi>
<hi>能卜築以酬曩志</hi>我乘新邨船輟棹青草岸榛莽喜誅鋤面勢<lb/>
窮考按居然一環堵妙處豈輪奐左右矗竒峰躊躇極<lb/>
佳翫<hi>方經始時予以病不能來至是送别山西始自新邨買舟以來視所縛屋三間制度殊草草然背負</hi>
<hi>大隠屏面直溪南大山左有魏王上昇峯右有鍾模三教等石極為雄勝</hi>是時芳節䦨紅緑<lb/>
紛有爛好鳥時一鳴王孫逺相喚<hi>山多獮猴</hi>暫遊意已惬獨<lb/>
往身猶絆珍重舍瑟人重來作幽伴<hi>已約初夏與同志皆往遊集</hi>
<pb n="KR4h0143_WYG_103-41a"/>
　　　乙卯八月晦日浮翠亭次叔通韻<lb/>
弱質有孤念獨往窮名山那知嵗月逝白首塵埃間今<lb/>
朝定何期慿髙睨清灣羣賢亦戾止共此一日閒晤言<lb/>
不知疲林昬鳥飛還勝踐可無紀重來諒非難留語巖<lb/>
上石毋使門常闗<lb/>
　　　宿石岊館二首<lb/>
春江日東注我行遡其波揚帆指西澨兩岸青山多青<lb/>
山自逶迤飛石空嵯峩緑樹生其間幽鳥鳴相和褰篷<lb/>
<pb n="KR4h0143_WYG_103-41b"/>
騁遐眺擊楫成幽歌獨語無與晤兹懐竟如何<lb/>
停驂石岊館解纜清江濵中流櫂歌發天風生水鱗名<lb/>
都固多才我來友其仁兹焉同舟濟詎止胡越親舞雩<lb/>
諒非逺春服亦已成相期豈今夕嵗晚無緇磷<lb/>
　　　題沈公雅卜居圖<lb/>
昔者仲長子髙情世無儔一旦謝塵躅卜築娱清幽茅<lb/>
屋八九間下有良田疇後簷果垂實前庭樹相樛勝日<lb/>
賔友來琴觴共舒憂言論覈幽妙理亂窮端由至今一<lb/>
<pb n="KR4h0143_WYG_103-42a"/>
卷書凛然昭千秋沈侯經濟業夙尚本林丘談笑出幻<lb/>
境寤言躡斯遊仰睇白石岡俯濯青瑶流曠然宇宙外<lb/>
邈矣將焉求<lb/>
　　　伏讀尤美軒詩卷謹賦一篇寄呈伯時季路二<lb/>
　　　兄<lb/>
我聞洞巖幽結友事臨眺浮言妨勝踐悵望空永嘯歸<lb/>
來眩竒語更欲窮䆗窱却尋兩翁意宴坐得觀照鳴泉<lb/>
俯琮琤穹石仰蒼峭共與前創古三歎遺墨妙神遊恍<lb/>
<pb n="KR4h0143_WYG_103-42b"/>
不隔仁宅欣有要回首鹿門期寒雲生逺嶠<hi>熹自林泉紹徳寒巖</hi>
<hi>之行而同行有不欲者遂已詩卷之首即東萊舍人吕公上饒尚書汪公軒葢玉水工部喻公所書</hi>
　　吕祖謙<lb/>
　　　送宋子華通判長沙<lb/>
騷人故悲秋九辯播三楚宋公題舊壁文彩照潭府千<lb/>
載得君侯遥遥接華緒還當初秋天又進湖湘櫓當家<lb/>
多勝事此役可兼取江山日日新一若相勞苦木脱獻<lb/>
羣峰雲生失前浦况持别乘權光華動徒旅元戎下分<lb/>
<pb n="KR4h0143_WYG_103-43a"/>
　庭百史羣趨廡後車載仁風習習被南土預知潢池盜<lb/>
　無復驚枹鼔政當勸賣劒不必禁挾弩入獻有訏謨論<lb/>
　賞駢圭組臨分一杯酒不為離愁舉<lb/>
　　　　送丘宗卿博士出守嘉禾<lb/>
　檇李國西門道里去天咫訟庭人摩肩客館舟銜尾涼<lb/>
　燠變須臾風俗怵駭視心平理自見周道本如砥<lb/>
　堂下萬休戚堂上一笑嚬是心茍不存對面越與秦豚<lb/>
　魚尚可孚况此能言民君看津頭栁葉葉皆相親<lb/>
<pb n="KR4h0143_WYG_103-43b"/>
　奮髯疾抵几解衣徐探雛古來多快士氣吞兩輪朱簿<lb/>
　書髙没人迎筆風摧枯自許豈不豪嵗晏終何如<lb/>
　　　　野歩<lb/>
　石渠俯清流苔髪明可數茅簷春晝長寂寂亭陰午鳥<lb/>
　啼花徑深風絮浩無主幽人不可覿棋聲時出户<lb/>
　<lb/>
　<lb/>
御選宋詩卷二十<lb/>
</p>
<p>
</p>
  </div>
</body>
</text>
</TEI>
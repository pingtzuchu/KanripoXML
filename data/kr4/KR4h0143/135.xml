<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_135-1a"/>
　欽定四庫全書<lb/>
御選宋詩巻五十二<lb/>
　　七言律詩八<lb/>
　　　陸游<lb/>
　　　　留題雲門草堂<lb/>
　小住初為旬月期二年留滯未應非尋碑野寺雲生屨<lb/>
　送客溪橋雪滿衣親滌硯池餘墨漬卧看爐面散煙霏<lb/>
　他年遊宦應無此早買漁蓑未老歸<lb/>
<pb n="KR4h0143_WYG_135-1b"/>
　　　　望江道中<lb/>
　吾道非邪來曠野江濤如此去何之起隨烏鵲初翻後<lb/>
　宿及牛羊欲下時風力漸添帆力健艣聲常襍雁聲悲<lb/>
　晩來又入淮南路紅樹青山合有詩<lb/>
　　　　初夏道中<lb/>
　桑間葚熟麥齊腰鶯語惺憁野雉驕日薄人家曬蠶子<lb/>
　雨餘山客買魚苗豐年隨處俱堪樂行路終然不自聊<lb/>
　獨喜此身强健在又搖團扇著絺蕉<lb/>
<pb n="KR4h0143_WYG_135-2a"/>
　　　遊山西村<lb/>
莫笑農家臘酒渾豐年留客足雞豚山重水複疑無路<lb/>
栁暗花明又一村簫鼓追隨春社近衣冠簡朴古風存<lb/>
從今若許閒乗月拄杖無時夜叩門<lb/>
　　　上虞逆旅見舊題嵗月感懷<lb/>
舴艋為家東復西今朝破曉下前溪青山缺處日初上<lb/>
孤店開時鶯亂啼倦枕不成千里夢壊牆閒覓十年題<lb/>
漆園傲吏猶非達物我區區豈足齊<lb/>
<pb n="KR4h0143_WYG_135-2b"/>
　　　雨中泊趙屯有感<lb/>
歸燕羈鴻共斷魂荻花楓葉泊孤村風吹暗浪重添纜<lb/>
雨送新寒半掩門魚市人煙横慘淡龍祠簫鼔閙黄昬<lb/>
此身且健無餘恨行路雖難莫更論<lb/>
　　　黄州<lb/>
局促常悲類楚囚遷流還歎學齊優江聲不盡英雄恨<lb/>
天意無私草木秋萬里羈愁添白髪一帆寒日過黄州<lb/>
君看赤壁終陳迹生子何須似仲謀<lb/>
<pb n="KR4h0143_WYG_135-3a"/>
　　　晩泊松滋渡口<lb/>
小灘拍拍鸕鷀飛深竹蕭蕭杜宇悲看鏡不堪衰病後<lb/>
繫船最好夕陽時生涯落魄惟躭酒客路蒼茫自詠詩<lb/>
莫問長安在何許亂山孤店是松滋<lb/>
　　　巴東令廨白雲亭<lb/>
寇公壯嵗落巴蠻得意孤亭縹緲間常倚曲欄貪看水<lb/>
不安四壁怕遮山遺民雖盡猶能説老令初來亦愛閒<lb/>
正使官清貧至骨未妨留客聴潺潺<lb/>
<pb n="KR4h0143_WYG_135-3b"/>
　　　山寺<lb/>
籃輿送客過江村小寺無人半掩門古佛負牆塵漠漠<lb/>
孤燈照殿雨昬昬喜投禪榻聊尋夢嬾為啼猿更斷魂<lb/>
要識人間盛衰理岸沙君看去年痕<hi>峽漲時水高數十丈至冬盡落</hi>
　　　寒食<lb/>
峽雲烘日欲成霞瀼水生紋淺見沙又向蠻方作寒食<lb/>
强持巵酒對梨花身如巢燕年年客心羨遊僧處處家<lb/>
賴有春風能領略一生相伴遍天涯<lb/>
<pb n="KR4h0143_WYG_135-4a"/>
　　　初夏懷故山<lb/>
鏡湖四月正清和白墖紅橋小艇過梅雨晴時插秧鼔<lb/>
蘋風生處采菱歌沈迷簿領吟哦少淹泊蠻荒感慨多<lb/>
誰謂吾廬六千里眼中厯厯見漁蓑<lb/>
　　　初夏新晴<lb/>
曲徑泥新晩照明小軒纔受一窗横翩翩乳燕穿簾影<lb/>
簌簌新篁解籜聲藥物屏除知病減夢魂安穩覺心平<lb/>
深居不恨無來客時有山禽自賛名<lb/>
<pb n="KR4h0143_WYG_135-4b"/>
　　　秋思<lb/>
魚復城邊逢雁飛白頭羇客恨依依逺遊眼底故交少<lb/>
晩嵗人間樂事稀雲重古闗傳夜柝月斜深巷擣秋衣<lb/>
官閒況是頻移疾藥鼎熒熒卧掩扉<lb/>
　　　晩晴聞角有感<lb/>
暑雨初收白帝城小荷新竹夕陽明十年塵土青衫色<lb/>
萬里江山畫角聲零落親朋勞逺夢凄涼鄉社負歸耕<lb/>
議郎博士多新奏誰致當時魯二生<lb/>
<pb n="KR4h0143_WYG_135-5a"/>
　　　醉中到白崖而歸<lb/>
醉眼朦朧萬事空今年痛飲瀼西東偶呼快馬迎新月<lb/>
却上輕輿御晩風行路八千常是客丈夫五十未稱翁<lb/>
亂山缺處如横綫遙指孤城翠靄中<lb/>
　　　小市<lb/>
小市門前沙作堤杏花雖落不霑泥客心尚壯身先老<lb/>
江水方東我獨西暫憇軒窗仍汛埽逺遊書劒亦提攜<lb/>
子規應笑飄零慣故傍茅簷盡意啼<lb/>
<pb n="KR4h0143_WYG_135-5b"/>
　　　馬上<lb/>
殘年流轉似萍根馬上傷春易斷魂烘暖花無經日蕊<lb/>
漲深水過去年痕迷行每問樵夫路投宿時敲竹寺門<lb/>
不信太平原有象牛羊㸃㸃散煙村<lb/>
　　　栁林酒家小樓<lb/>
桃花如燒酒如油緩轡郊原當出遊微倦放教成午夢<lb/>
宿酲留得伴春愁逺途始悟乾坤大晩節偏驚嵗月遒<lb/>
記取晴明果州路半天高栁小青樓<lb/>
<pb n="KR4h0143_WYG_135-6a"/>
　　　金牛道中遇寒食<lb/>
乍換春衫一倍輕況逢寒食十分晴鶯穿驛樹惺憁語<lb/>
馬過溪橋蹀躞行畫柱彩繩喧笑樂豔妝麗服角鮮明<lb/>
誰知此日金牛道非復當時鐵馬聲<lb/>
　　　閬中作<lb/>
殘年作客遍天涯下馬長亭便似家三疊凄涼渭城曲<lb/>
數枝閒澹閬中花擘牋授管相逢晩理髩薫衣一笑譁<lb/>
俱是邯鄲枕中夢墜鞭不用憶京華<lb/>
<pb n="KR4h0143_WYG_135-6b"/>
　　　海棠<hi>范希元圖</hi>
誰道名花獨故宫<hi>謂故蜀燕王宫</hi>東城盛麗足争雄横陳錦障<lb/>
闌干外盡吸紅雲酒醆中貪看不辭持夜燭倚狂直欲<lb/>
擅春風拾遺舊詠悲零落瘦損腰圍擬未工<hi>老杜不應無海棠詩</hi>
<hi>意其失傳耳</hi>
　　　晩登望雲<lb/>
一出修門又十年輩流多已珥金蟬衰如蠧葉秋先覺<lb/>
愁似鰥魚夜不眠輦路疎槐迎駕處苑城殘日泛湖天<lb/>
<pb n="KR4h0143_WYG_135-7a"/>
君恩未報身今老徙倚危樓一泫然<lb/>
晩來煙雨暗江干烽火遙傳畫角殘看鏡功名空自許<lb/>
上樓懷抱若為寛青楓搖落新秋令白髪凄涼舊史官<lb/>
飽見少年輕宿士可憐隨處强追歡<lb/>
　　　醉中感懷<lb/>
早嵗君王記姓名只今顦顇客邊城青衫猶是鵷行舊<lb/>
白髪新從劒外生古戍旌旗秋慘淡高城刁斗夜分明<lb/>
壯心未許全消盡醉聴檀槽出塞聲<lb/>
<pb n="KR4h0143_WYG_135-7b"/>
　　　秋日懷東湖<lb/>
罨畫池邊小釣磯垂竿幾度到斜暉青萍葉動知魚過<lb/>
朱閣簾開看燕歸嵗晩官身空自閔途窮世事巧相違<lb/>
邊州客少巴歌陋誰與愁城畧解圍<lb/>
　　　送客至江上<lb/>
多事經旬不出城今朝送客此閒行郊原逺帶新晴色<lb/>
人語中含樂嵗聲天際斂雲山盡出江流收漲水初平<lb/>
故園社友應惆悵五嵗無端棄耦耕<lb/>
<pb n="KR4h0143_WYG_135-8a"/>
　　　深居<lb/>
作吏難堪簿領迷深居聊復學幽棲病來酒户何妨小<lb/>
老去詩名不厭低零落野雲寒傍水霏微山雨晩成泥<lb/>
自憐甫里家風在小摘殘蔬遶廢畦<lb/>
　　　梅花<lb/>
月地雲階暗斷腸知心誰解賞孤芳相逢只怪影亦好<lb/>
歸去始驚身染香渡口耐寒窺浄綠橋邊凝怨立昬黄<lb/>
與卿俱是江南客剰欲尊前説故鄉<lb/>
<pb n="KR4h0143_WYG_135-8b"/>
　　　快晴<lb/>
地闊天門斗柄回今朝紅日遍池臺新陽蘇醒春前栁<lb/>
輕暖醫治雪後梅瓦屋螺青披霧出錦江鴨綠抱山來<lb/>
衰翁也逐兒童喜旋撥文書近酒杯<lb/>
　　　遊修覺寺<lb/>
上盡蒼崖百級梯詩囊香椀手親攜山從飛鳥行邊出<lb/>
天向平蕪盡處低花落忽驚春事晩樓高剰覺客魂迷<lb/>
興闌埽榻禪房卧清夢還應到剡溪<lb/>
<pb n="KR4h0143_WYG_135-9a"/>
　　　江瀆池醉歸馬上作<lb/>
久住西州似宿緣笙歌叢裏著華顛每嗟相見多生客<lb/>
却憶初來尚少年迎馬綠楊争拂帽滿街丹茘不論錢<lb/>
浮生何處非羇旅休問東呉萬里船<lb/>
　　　桃源<lb/>
木缺橋横一徑微斷煙殘靄晚霏霏十年勌客明雙眼<lb/>
五月遊人換裌衣翠峽束成寒練静蒼崖濺落素鮫飛<lb/>
爾來自笑癡頑甚著處吟哦不記歸<lb/>
<pb n="KR4h0143_WYG_135-9b"/>
　　　東湖新竹<lb/>
插棘編籬謹䕶持養成寒碧映淪漪清風掠地秋先到<lb/>
赤日行天午不知解籜時聞聲簌簌放梢初見影離離<lb/>
官閒我欲頻來此枕簟仍教到處隨<lb/>
　　　病後暑雨書<lb/>
髪毛蕭䬃疾初平雲物輪囷氣未清水漲小亭無路到<lb/>
雨多幽草上牆生窗昬頓減讐書課屋老時聞墮瓦聲<lb/>
止酒無聊還自笑少年豪飲似長鯨<lb/>
<pb n="KR4h0143_WYG_135-10a"/>
　　　宴西樓<lb/>
西樓遺蹟尚豪雄錦繡笙簫在半空萬里因循成久客<lb/>
一年容易又秋風燭光低暎珠簾麗酒暈徐添玉頰紅<lb/>
歸路迎涼更堪愛摩訶池上月方中<lb/>
　　　月下歸驛舎<lb/>
嵗嵗常為錦水行驛前雙堠慣逢迎草深閒院蟲相語<lb/>
人静空廊月自明病起酒徒嘲小户才衰詩律媿長城<lb/>
何時却汎耶溪路卧聴菱歌四面聲<lb/>
<pb n="KR4h0143_WYG_135-10b"/>
　　　寓舎書懷<lb/>
借得茅齋近筰橋羇懷病思兩無聊春從豆蔲梢頭老<lb/>
日向摴蒲齒上消叢竹曉兼風力横高梧夜挾雨聲驕<lb/>
書生莫倚身常健未畫凌煙髩已彫<lb/>
　　　自合江亭涉江至趙州<lb/>
正為梅花憶兩京海棠又滿錦官城鴉藏高栁陰初密<lb/>
馬涉清江水未生風掠春衫驚小冷酒潮玉頰見微頳<lb/>
殘年飄泊無時了腸斷樓頭畫角聲<lb/>
<pb n="KR4h0143_WYG_135-11a"/>
　　　雨<lb/>
映空初作繭絲微掠地俄成箭鏃飛紙帳光遲饒曉夢<lb/>
銅鑪香潤覆春衣池魚鱍鱍隨溝出梁燕翩翩接翅歸<lb/>
惟有落花吹不去數枝紅濕自相依<lb/>
　　　春殘<lb/>
石鏡山前送落暉春殘回首倍依依時平壯士無功老<lb/>
鄉逺征人有夢歸苜蓿苗侵官道合蕪菁花入麥畦稀<lb/>
倦遊自笑摧頹甚誰記飛鷹醉打圍<lb/>
<pb n="KR4h0143_WYG_135-11b"/>
　　　卜居<lb/>
厯盡人間行路難老來要覓數年閒供家米少因添鶴<lb/>
買宅錢多為見山池面紋生風細細花根土潤雨斑斑<lb/>
借舂乞火依鄰里剰釀村醪約往還<lb/>
　　　數日暄妍頗有春意予閒居無日不出游戲作<lb/>
小春花蕾索春饒已有暄風入紫貂村路雨晴鳩婦喜<lb/>
射場草綠雉媒驕苑邊結客飛金勒樓上誰家弄玉簫<lb/>
莫怪夕陽歸獨後早梅喚我度谿橋<hi>蜀宣華苑在摩訶池上</hi>
<pb n="KR4h0143_WYG_135-12a"/>
　　　閒意<lb/>
柴門雖設不曽開為怕行人損綠苔妍日漸催春意動<lb/>
好風時捲市聲來學經妻問生疎字嘗酒兒斟瀲灩杯<lb/>
安得小園寛半畆黄梅綠李一時栽<lb/>
　　　南定樓遇急雨<lb/>
行遍梁州到益州今年又作渡瀘遊江山重複争供眼<lb/>
風雨縱横亂入樓人語朱離逢峒獠棹歌款乃下呉舟<lb/>
天涯住穩歸心嬾登覽茫然却欲愁<lb/>
<pb n="KR4h0143_WYG_135-12b"/>
　　　橋南納涼<lb/>
曳杖來追栁外涼畫橋南畔倚胡牀月明船笛參差起<lb/>
風定池蓮自在香半落星河知夜久無窮草樹覺城荒<lb/>
碧筒莫惜頹然醉人事還隨日出忙<lb/>
　　　雪中感成都<lb/>
憶在西州遇雪時繡筵處處百花圍烏絲闌展新詩就<lb/>
油壁車迎小獵歸感事鏡鸞悲獨舞寄書筝雁恨慵飛<lb/>
愁多自是難成醉不為天寒酒力微<lb/>
<pb n="KR4h0143_WYG_135-13a"/>
　　　三月二十一日作<lb/>
蹴踘牆東一市譁鞦韆樓外兩旗斜及時小雨放桐葉<lb/>
無賴餘寒開楝花明月吹笙思蜀苑軟塵騎馬夢京華<lb/>
歡情減盡朱顔改節物催人只自嗟<lb/>
　　　九月三日泛舟湖中作<lb/>
兒童隨笑放翁狂又向湖邊上野航魚市人家滿斜日<lb/>
菊花天氣近新霜重重紅樹秋山晩獵獵青帘社酒香<lb/>
鄰曲莫辭同一醉十年客裏過重陽<hi>予自庚寅至辛丑始見九日於故山</hi>
<pb n="KR4h0143_WYG_135-13b"/>
　　　累日無酒亦不肉食戲作此詩<lb/>
小築精廬剡曲傍枵然蟬腹與龜腸酒錢覓處無司業<lb/>
齋日多來似太常雲碓旋舂菰米滑風爐親候藥苗香<lb/>
明年更入南山去要試囊中服玉方<lb/>
　　　南窗睡起<lb/>
夢中忘却在天涯一似當年錦里時狂倚寶筝歌白紵<lb/>
醉移銀燭寫烏絲酒來郫縣香初壓花送彭州露尚滋<lb/>
起坐南窗成絶歎玉樓乾鵲悞歸期<lb/>
<pb n="KR4h0143_WYG_135-14a"/>
　　　秋思<lb/>
秋來情味更堪論身寄城南五畆園委轡看山無鐵獺<lb/>
<hi>梅聖俞馬名</hi>拾樵煎茗有青猿<hi>王元之小童名</hi>陂塘夜雨添新漲原<lb/>
野煙蕪減舊痕豈是平生少親友畧無人肯訪孤村<lb/>
　　　初夏遊凌氏小園<lb/>
水滿池塘葉滿枝曲廊危榭愜幽期風和海燕分泥處<lb/>
日永呉蠶上簇時閒理阮咸尋舊譜細傾白墮賦新詩<lb/>
從來夏淺勝春日兒女紛紛豈得知<hi>庾信詩云夏淺却勝春鏡湖遊人至</hi>
<pb n="KR4h0143_WYG_135-14b"/>
<hi>立夏而止</hi>
　　　芒種經旬無日不雨偶得長句<lb/>
芒種初過雨及時紗㕑睡起角巾欹癡雲不散常遮墖<lb/>
野水無聲自入池綠樹晚涼鳩語閙畫梁晝寂燕歸遲<lb/>
閒身自喜渾無事衣覆薫籠獨誦詩<lb/>
　　　臨安春雨初霽<lb/>
世味年來薄似紗誰令騎馬客京華小樓一夜聴春雨<lb/>
深巷明朝賣杏花矮紙斜行閒作草晴窗細乳戲分茶<lb/>
<pb n="KR4h0143_WYG_135-15a"/>
素衣莫起風塵歎猶及清明可到家<lb/>
　　　暮春<lb/>
顦顇都門白髪新歸來一振客衣塵啼鶯妬夢頻催曉<lb/>
飛絮鍾情獨殿春湖上風光猶淡沱尊前懷抱頗清真<lb/>
詩成絶恨知心少自寫呉牋寄故人<lb/>
　　　小雨泛鏡湖<lb/>
吾州清絶冠三呉天寫雲山萬幅圖龍化廟梁飛白雨<lb/>
鶴收仙箭下青蕪菱歌嫋嫋遙相答煙樹昬昬淡欲無<lb/>
<pb n="KR4h0143_WYG_135-15b"/>
端辦一船多貯酒敢辭送老向南湖<hi>鏡湖一名南湖</hi>
　　　題齋壁<lb/>
二十餘年此結茅園公谿父日論交風翻半浦亂荷背<lb/>
雨放一林新筍梢隔葉晚鶯啼谷口唼花雛鴨聚塘㘭<lb/>
出門行罷還無事借得丹經手自抄<lb/>
　　　安流亭俟客不至獨坐成詠<lb/>
憶昔西征髩未霜拾遺陳迹弔微茫蜀江春水千帆落<lb/>
禹廟空山百草香馬影斜陽經劒閣艣聲清曉下瞿唐<lb/>
<pb n="KR4h0143_WYG_135-16a"/>
酒徒雲散無消息水榭憑欄淚數行<lb/>
　　　秋雨北榭作<lb/>
秋風吹雨到江濆小閣疎簾晩色分津吏報増三尺水<lb/>
山僧歸入萬重雲飄零露井無桐葉斷續煙汀有雁羣<lb/>
了却文書早尋睡檐聲偏愛枕間聞<lb/>
　　　倚欄<lb/>
閒岸紗巾小倚欄呉中三月尚春寒蜂脾蜜滿花初過<lb/>
燕觜泥新雨未乾老厭簿書思屏迹病逢節物强追歡<lb/>
<pb n="KR4h0143_WYG_135-16b"/>
一樽又動流年感城上斜陽畫角殘<lb/>
　　　九月初郊行<lb/>
九月呉中尚裌衣江郊䇿馬踏斜暉蕎花漫漫連山路<lb/>
豆莢離離映版扉蒼兔避鷹投磵去黄鵪脱網傍人飛<lb/>
農家光景闗心事不為無才也合歸<lb/>
　　　繫舟平水步<lb/>
舟尾參差野岸横屐聲穿市得閒行雨昬茅店炊煙濕<lb/>
人語篷窗績火明枝上橙香初受摘擔頭菰脆正堪烹<lb/>
<pb n="KR4h0143_WYG_135-17a"/>
漁樵自是平生意不為衰遲薄宦情<lb/>
　　　宿監中偶作<lb/>
流落歸來兩髩絲此生真媿北山移數殘更漏寒無寐<lb/>
開盡梅花病不知同舎破甘醒宿酒故人折簡索新詩<lb/>
生涯可笑清如許枉是京塵撲馬時<lb/>
　　　南省直宿<lb/>
檐角參差散暮霞重門鎖斷市聲譁風經綠樹鴉棲穩<lb/>
月入空廊柱影斜藤紙静臨新獲帖銅瓶寒浸欲開花<lb/>
<pb n="KR4h0143_WYG_135-17b"/>
誰知今夕幽窗夢又傍扁舟上若耶<lb/>
　　　初夏郊行<lb/>
小硯孤吟恐作愁長堤曳杖且閒遊破雲山湧千螺翠<lb/>
經雨波涵一鏡秋粔籹青紅村步市闌干高下寺家樓<lb/>
去年此日君知否十丈京塵沒馬頭<lb/>
　　　故山<hi>錄三首</hi>
　　　　鏡湖<lb/>
功名莫苦怨天慳一櫂歸來到底閒傍水無家無好竹<lb/>
<pb n="KR4h0143_WYG_135-18a"/>
卷簾是處是青山滿籃箭茁瑶簮白壓擔稜梅鶴頂殷<lb/>
野興盡時尤可樂小江煙雨趂潮還<lb/>
　　　　禹祠<lb/>
禹祠行樂盛年年繡轂争先罨畫船十里煙波明月夜<lb/>
萬人歌吹早鶯天花如上苑常成市酒似新豐不直錢<lb/>
老子未須悲白髪黄公壚下且閒眠<lb/>
　　　　雲門<lb/>
落磵泉奔舞玉虹䕶丹松老卧蒼龍霜柑籬角寒初熟<lb/>
<pb n="KR4h0143_WYG_135-18b"/>
野碓雲邊夜自舂挈榼人沽村市酒打包僧趂寺樓鐘<lb/>
幽尋自是年來嬾枉道山靈不見容<lb/>
　　　東闗<lb/>
雲蹙魚鱗襯夕陽放翁繫纜水雲鄉一笻疾步人驚健<lb/>
斗酒高歌自笑狂風暖市樓吹絮雪蠶生村舎采桑黄<lb/>
東阡南陌無窮樂底事隨人作許忙<lb/>
　　　舟過季家山小泊<lb/>
困睫蒙蒙渴煮茶繫舟來叩野人家風翻翠浪千畦麥<lb/>
<pb n="KR4h0143_WYG_135-19a"/>
水漾紅雲一塢花健犢破荒耕犖确幽禽除蠧啄槎牙<lb/>
尋春非復衰翁事且伴兒童一笑譁<lb/>
　　　入雲門小憩五雲橋<lb/>
穀雨初過換裌衣園林零落到薔薇鳴鳩日暖遙相應<lb/>
雛燕風柔漸獨飛臺省多才吾輩拙江湖久客暮年歸<lb/>
雲門踏月方清絶且倚溪橋看夕霏<lb/>
　　　秋興<lb/>
老子雖貧未易量風流猶在小茅堂蒲萄錦覆桐孫古<lb/>
<pb n="KR4h0143_WYG_135-19b"/>
鸚鵡螺斟玉瀣香千㸃荷聲先報雨一林竹影剰分涼<lb/>
秋來便有欣然處新種蓴絲已滿塘<lb/>
　　　小園<lb/>
窄窄柴門短短籬山家隨分有園池客因問字來攜酒<lb/>
僧趂分題就賦詩晨露每看花蕾坼夕陽頻見樹陰移<lb/>
拂衣司諫猶忙在此趣淵明却少知<lb/>
　　　夏日晩興<lb/>
高挂虛窗對綠池烏啼聲歇栁陰移含風珍簟閒眠處<lb/>
<pb n="KR4h0143_WYG_135-20a"/>
疊雪輕衫新浴時泉冷甘𤓰開碧玉手香素藕罥長絲<lb/>
夕陽四面漁歌起又赴鄰翁把釣期<lb/>
　　　園中小飲<lb/>
此老胸中萬頃寛小園幽徑日追歡寧教酒欠尋常債<lb/>
恥就人求本分官高栁陰濃煙欲暝叢花紅濕露初漙<lb/>
<hi>時月桂方盛開</hi>要知澤國年光晩已過清明尚淺寒<lb/>
　　　西窗<lb/>
西窗偏受夕陽明好事能來慰此情看畫客無寒具手<lb/>
<pb n="KR4h0143_WYG_135-20b"/>
論書僧有折釵評薑宜山茗留閒啜䜴下湖蓴喜共烹<lb/>
酒炙朱門非我事諸君小住聴松聲<lb/>
　　　舟中夕望<lb/>
船掠湖堤不入城葛巾羽扇試春行女牆迤邐横輕靄<lb/>
佛閣峥嶸倚晩晴樹冒藤花堆故繡風吹鶯語送新聲<lb/>
細思造物何由報遣作閒人過此生<lb/>
　　　八月三日驟涼有感<lb/>
殘暑侵人畏汗霑清秋乍見月纖纖自燒熟火添香獸<lb/>
<pb n="KR4h0143_WYG_135-21a"/>
旋把寒泉注硯蟾佳客誤占螢入户逺書空喜鵲鳴簷<lb/>
悠然獨對青燈卧誰念柴門老病兼<hi>俗以螢飛入室為冇客至之兆</hi>
　　　書室明煖終日婆娑其間倦則扶杖至小園戲<lb/>
　　　作長句<lb/>
美睡宜人勝按摩江南十月氣猶和重簾不捲留香久<lb/>
古硯微凹聚墨多月上忽看梅影出風高時送雁聲過<lb/>
一杯太淡君休笑牛背吾方扣角歌<lb/>
　　　得季長書追懷南鄭幕府慨然有作<lb/>
<pb n="KR4h0143_WYG_135-21b"/>
從戎昔在山南日强半春光醉裏銷綠樹啼鶯窺帽影<lb/>
畫橋飛絮逐鞭梢花經小雨開差晩笙怯餘寒澀未調<lb/>
惆悵流年又如許羇魂欲仗楚詞招<lb/>
　　　山園雜詠<hi>錄二首</hi>
殘春終日在林亭散髪披衣醉復醒科斗已成蛙閣閣<lb/>
櫻桃初結子青青魚遊滄海寧濡沫禽慕雕籠即剪翎<lb/>
薄晩東風吹小雨笑攜長鑱伴畦丁<lb/>
春光何止二分空寒食都無數日中密葉成陰花寂寂<lb/>
<pb n="KR4h0143_WYG_135-22a"/>
舊巢添土燕悤悤紙鳶收線愁風惡秧馬掀泥喜雨濛<lb/>
堪歎今年衰更甚蒼顔縱酒不成紅<lb/>
　　　初夏行平水道中<lb/>
老去人間樂事稀一年容易又春歸市橋壓擔蓴絲滑<lb/>
村店堆盤豆莢肥傍水風林鶯語語滿園煙草蝶飛飛<lb/>
郊行已覺侵微暑小立桐陰換裌衣<lb/>
　　　幽居初夏<lb/>
湖山勝處放翁家槐栁陰中野徑斜水滿有時觀下鷺<lb/>
<pb n="KR4h0143_WYG_135-22b"/>
草深無處不鳴蛙籜龍已過頭番筍木筆猶開第一花<lb/>
歎息老來交舊盡睡餘誰共午甌茶<lb/>
　　　六月二十四日夜分夢范致能李知幾尤延之<lb/>
　　　同集江亭諸公請予賦詩記江湖之樂詩成而<lb/>
　　　覺忘數字而已<lb/>
露箬霜筠織短篷飄然來往淡煙中偶經菱市尋谿友<lb/>
却揀蘋汀下釣筒白菡萏香初過雨紅蜻蜓弱不禁風<lb/>
呉中近事君知否團扇家家畫放翁<lb/>
<pb n="KR4h0143_WYG_135-23a"/>
　　　秋雨初霽試筆<lb/>
墨入紅絲㸃漆濃閒將倦筆寫秋容雨聲已斷時聞滴<lb/>
雲氣將歸别起峰斜日半穿臨水竹好風遙送隔城鐘<lb/>
逺遊更動輕舟興太息何人解見從<lb/>
　　　睡起至園中<lb/>
春風忽已遍天涯老子猶能領物華淺碧細傾家釀酒<lb/>
小紅初試手栽花野人易與輸肝肺俗語誰能挂齒牙<lb/>
更欲世間同省事勾回蟻戰放蜂衙<lb/>
<pb n="KR4h0143_WYG_135-23b"/>
　　　春行<lb/>
九日春陰一日晴强扶衰病此閒行猩紅帶露海棠濕<lb/>
鴨綠平堤湖水明酒賤栁陰逢醉卧土肥稻壟看深耕<lb/>
山翁莫道渾無用解與明時説太平<lb/>
　　　小園新晴<lb/>
散髪陽狂不許年園林只在小窗前斷虹千尺巻殘雨<lb/>
新月一鈎生暮天臘釀拆泥留客醉山茶落磑喚兒煎<lb/>
物華心賞元無盡剰住人間作地仙<lb/>
<pb n="KR4h0143_WYG_135-24a"/>
　　　夏夜<lb/>
夏夜誰知亦自長幽居渺在水雲鄉月侵竹簟清無暑<lb/>
風度衣篝潤有香棲鵲自驚移别樹流螢相逐過横塘<lb/>
放翁尚苦餘酲在細綆銅瓶落井牀<lb/>
　　　春日小園雜賦<lb/>
市塵不到放翁家繞麥穿桑野徑斜夜雨長深三尺水<lb/>
曉寒留得一分花悶從鄰舎分春甕閒就僧窗試露芽<lb/>
自此年光應更好日驅秧馬聴繅車<lb/>
<pb n="KR4h0143_WYG_135-24b"/>
　　　齋中弄筆偶書示子聿<lb/>
左右琴樽静不譁放翁新作老生涯焚香細讀斜川集<lb/>
候火親烹顧渚茶書為半酣羞近古詩雖苦思未名家<lb/>
一窗殘日呼愁起裊裊江城咽暮笳<lb/>
　　　新籬<lb/>
新籬三面北通門藤架陰中細路分天宇淡青成卵色<lb/>
水波微皺作鞾紋參差村舎穿林出縹緲漁歌隔浦聞<lb/>
忽覺楚鄉來眼底欲題幽句弔湘君<lb/>
<pb n="KR4h0143_WYG_135-25a"/>
　　　小圃獨酌<lb/>
少時裘馬競豪華豈料今為老圃家數㸃霏微社公雨<lb/>
兩叢閒淡女郎花詩成枕上常難記酒滿街頭却易賖<lb/>
自笑邇來能用短只將獨醉作生涯<lb/>
　　　春晩泛湖歸偶賦<lb/>
十日雨晴湖水深暖催新綠上横林分泥海燕穿花徑<lb/>
帶犢呉牛傍栁陰夏近漸低遊舫價日斜殊費寺樓吟<lb/>
歸來支枕還無事一縷微煙看水沈<lb/>
<pb n="KR4h0143_WYG_135-25b"/>
　　　龜堂晩興<lb/>
九日春陰一日晴回塘閒步愜幽情小魚出水圓紋見<lb/>
輕燕穿簾折勢成今日掩闗真佚老向來涉世亦遺名<lb/>
巡簷更有欣然處新筍初抽四五莖<lb/>
　　　乙夜納涼<lb/>
幽人新製葛衣成二寸藤冠覺髪輕浄埽中庭延月色<lb/>
緩拖拄杖聴蟬聲微涼便欲疎紈扇小醉何妨倒玉罌<lb/>
八尺風漪真美睡故應高枕到窗明<lb/>
<pb n="KR4h0143_WYG_135-26a"/>
　　　開東園路北至山脚因治路傍隙地雜植花草<lb/>
清溝東畔剪榛菅雖設柴門盡日闗逺引寒泉成碧沼<lb/>
稍通密竹露青山幽花泣露開仍落好鳥穿林去復還<lb/>
更上横岡吾所愛小兒試覓屋三間<lb/>
　　　先少師宣和初有贈晁公以道詩云奴愛才如<lb/>
　　　蕭穎士婢知詩似鄭康成晁公大愛賞今逸全<lb/>
　　　篇偶讀晁公文集泣而足之<lb/>
仕不逢時勇退耕閉門自號景迂生逺聞佳士輙心許<lb/>
<pb n="KR4h0143_WYG_135-26b"/>
老見異書猶眼明奴愛才如蕭穎士婢知詩似鄭康成<lb/>
早孤遇事偏多感欲續殘章涕已傾<lb/>
　　　六月雲重有雪意獨酌<lb/>
遍遊藪澤一漁舠厯盡風霜只緼袍天為念貧偏與健<lb/>
人因見嬾誤稱高地連海澨濤聲近雲冒山椒雪意豪<lb/>
偶得名樽當痛飲涼州那得直蒲萄<lb/>
　　　遊近村<lb/>
度塹穿林脚愈輕憑高望逺眼猶明霜凋老樹寒無色<lb/>
<pb n="KR4h0143_WYG_135-27a"/>
風掠枯荷颯有聲泥淺不侵雙草屨身閒常對一碁枰<lb/>
茅檐蔬飯歸來晩已發城頭長短更<lb/>
　　　小徑登東山繚行自西北至溪上<hi>是夕子聿置酒</hi>
行穿犖确度谽谺小立風中客袖斜衰草雙雙㸃飛蝶<lb/>
長空一一送棲鴉荻洲薄暮收魚網茅舎初寒響緯車<lb/>
誰道老人多感慨未妨尊酒樂年華<lb/>
　　　湖塘夜歸<lb/>
漁翁江上佩笭箵一巻新傳范蠡經鬱鬱林間桑椹紫<lb/>
<pb n="KR4h0143_WYG_135-27b"/>
芒芒水面稻苗青雲邊築舎分南北陌上逢人半醉醒<lb/>
莫恨西村歸路逺行前㸃㸃有飛螢<lb/>
　　　明月復理夢中作意<lb/>
白盡髭鬚兩頰紅頽然自以放名翁客從謝事歸時散<lb/>
詩到無人愛處工高挂蒲帆上黄鶴獨吹銅笛過垂虹<lb/>
閒人浪跡由來事那計猿驚蕙帳空<lb/>
　　　出遊<hi>錄二首</hi>
一樽隨處可開顔此事深疑造物慳地可登臨多恨逺<lb/>
<pb n="KR4h0143_WYG_135-28a"/>
身常强健又須閒山圍小市煙初斂霜著横林葉半殷<lb/>
徙倚闌干君勿厭日斜猶及棹舟還<lb/>
山有籃輿步有舟放翁身健得閒遊牛羊㸃㸃日將夕<lb/>
蒲栁蕭蕭天正秋細徑僧歸雲外寺疎燈人語酒家樓<lb/>
歸途更愛湖橋月獨倚闌干為小留<lb/>
　　　梅市暮歸三山<lb/>
日日蠻童佩一壺壺乾時亦復村酤横林露墖逺猶見<lb/>
暮靄籠山淡欲無綠浦例憑菰作界畫橈常遣鷺前驅<lb/>
<pb n="KR4h0143_WYG_135-28b"/>
此身原是滄浪客敢學高人乞鏡湖<lb/>
　　　初夏閒居<hi>錄二首</hi>
松棚黯黯接虚堂埽地燒香旋置牀密葉留花供淺酌<lb/>
斷雲障日作微涼高城薄暮聞吹角小市豐年有戲場<lb/>
白首史官閒盡嵗祇將搜句答流光<lb/>
城上朱旗夏令初溪頭綠水蘸菰蒲花貪結子無遺萼<lb/>
燕接飛蟲正哺雛簫鼔賽蠶人盡醉陂塘移稻客相呼<lb/>
<hi>鄉中謂傭耕者為客</hi>長安青葢金羈馬也有農家此樂無<lb/>
<pb n="KR4h0143_WYG_135-29a"/>
　　　北窗<lb/>
半世蟬嘶坐北窗耄年依舊守殘缸買書安得黄金百<lb/>
覓句如求白壁雙老氣尚思吞夢澤壯遊曽是釣巴江<lb/>
寒生事業秋毫盡筆力終慙鼎可扛<lb/>
　　　春晴<lb/>
雨斷雲歸兩作晴夕陽鼓角動高城客愁正得酒排去<lb/>
草色直疑煙染成鶯為風和初命友鷗緣水長欲尋盟<lb/>
不須苦問春深淺陌上吹簫已賣餳<lb/>
<pb n="KR4h0143_WYG_135-29b"/>
　　　恩封渭南伯唐詩人趙嘏為渭南尉當時謂之<lb/>
　　　趙渭南後來將以予為陸渭南乎戲作長句<lb/>
老向人間久倦遊君恩乞與渭川秋虚名定作陳驚坐<lb/>
好句真慙趙倚樓棧豆十年霑病馬煙波萬里著浮鷗<lb/>
就封他日輕裘去應過三峰處處留<lb/>
　　楊萬里<lb/>
　　　乙酉社日偶題<lb/>
愁邊節裏兩相闗茶罷呼兒檢厯看社日雨多晴較少<lb/>
<pb n="KR4h0143_WYG_135-30a"/>
春風曉暖晩猶寒也知散䇿郊行去其奈緣溪路未乾<lb/>
綠暗紅稀非我事且尋野蕨作蔬盤<lb/>
　　　題南雄驛外計堂<lb/>
攜家度嶺夜乘槎小泊凌江水北涯二月山城無菜把<lb/>
一年春事又楊花舉頭海國星辰近回顧梅山草樹遮<lb/>
客子相逢聞好語看山咫尺到南華<lb/>
　　　春晴懷故園海棠<hi>錄一首</hi>
竹邊臺榭水邊亭不要人隨只獨行乍暖栁條無氣力<lb/>
<pb n="KR4h0143_WYG_135-30b"/>
淡晴花影不分明一番過雨來幽徑無數新禽有喜聲<lb/>
只欠翠紗紅映肉兩年寒食負先生<hi>予去年正月離家之官葢兩年不見</hi>
<hi>海棠矣</hi>
　　　和鞏來石游蒲澗<lb/>
南中道是島夷居也有安期宅一區屐齒苔痕猶故跡<lb/>
霓旌鸞佩已清都元戎解領三千騎勝日來尋九節蒲<lb/>
萬壑松風和澗水鳴琴潄玉自相娯<lb/>
　　　四月五日車駕朝獻景靈宫省前迎駕起居口<lb/>
<pb n="KR4h0143_WYG_135-31a"/>
　　　號<lb/>
鳳輦雲行露未消鸞旂相動栁相高晴雷出地傳清蹕<lb/>
霽日吹紅染御袍喜見天顔浮玉藻歸從原廟薦櫻桃<lb/>
小臣再得瞻黄繖兩髩星星不滿搔<lb/>
　　　沈虞卿秘監招遊西湖<lb/>
蘇公堤逺栁生煙和靖園深竹映闗船入芰荷香處去<lb/>
人從雲水白中還似寒如暖清和在欲雨翻雲頃刻間<lb/>
能並蓬萊老仙伯一杯痛快吸湖山<lb/>
<pb n="KR4h0143_WYG_135-31b"/>
　　　送何一之右丞出守平江<lb/>
十年一别再從游又見魚書拜徹侯人物只今何水部<lb/>
風流不減韋蘇州白蘋洲上春傳語烏鵲橋邊草喚愁<lb/>
報政不應遲五月鶯花紫禁竚歸舟<lb/>
　　　寄題王徳修知縣成都新居<lb/>
子美百花潭北莊君今占作詠歸堂山分劒閣雲根瘦<lb/>
江送蓬婆雪汗香潄石枕流紅錦浪浮家泛宅白鷗行<lb/>
何人夜誦相如賦給札蘭臺看堵牆<lb/>
<pb n="KR4h0143_WYG_135-32a"/>
　　　延之寄詩覓道院集遣騎送至和韻謝之<lb/>
與君髩髪總星星詩句輸君老更成别去多時頻夢見<lb/>
夜來一雨又秋生故人金石情猶在贈我瓊瑶雪似清<lb/>
誰把尤楊同日語不教李杜獨齊名<lb/>
　　　過揚子江<lb/>
祇有清霜凍太空更無半㸃荻花風天開雲霧東南碧<lb/>
日射波濤上下紅千載英雄鴻去外六朝形勝雪晴中<lb/>
攜瓶自汲江心水要試煎茶第一功<lb/>
<pb n="KR4h0143_WYG_135-32b"/>
天將天塹䕶呉天不數函殽百二闗萬里銀河瀉瓊海<lb/>
一雙玉墖表金山旌旗隔岸淮南近鼓角吹霜塞北閒<lb/>
多謝江神風色好滄波千頃片時間<lb/>
　　　晩泊揚州<lb/>
揚子橋西轉綵航粉城如練是維楊百年舊觀兵戈後<lb/>
近嵗新聞草木荒傑閣高臺雲上出野梅官栁雪中香<lb/>
使君領畧週遭看走馬歸船欲夕陽<lb/>
　　　過高郵<lb/>
<pb n="KR4h0143_WYG_135-33a"/>
解纜維揚欲夕陽過船覆盎已晨光夾河漁屋多編荻<lb/>
背日船篷尚滿霜城外城中四通水隄南隄北萬垂楊<lb/>
一州斗大君休笑國士秦郎此故鄉<lb/>
　　　過平望<lb/>
望中不著一山遮四顧平田接水涯栁樹行中分港汊<lb/>
竹林多處聚人家風將春色歸沙草天漾晴光入浪花<lb/>
午睡起來情緒惡急呼蟹眼瀹龍芽<lb/>
　　　送丘宗卿帥蜀<lb/>
<pb n="KR4h0143_WYG_135-33b"/>
諭蜀宣威百萬兵不須號令自精明酒揮勃律天西椀<lb/>
鼓卧篷婆雪外城二月海棠傾國色五更杜宇說鄉情<lb/>
少陵山谷千年恨不遇犀江眼為清<lb/>
　　　永和遇風<lb/>
未嫌春晚不多花只愛青原綠似𤓰剰欲開懷納巖壑<lb/>
可堪病眼著風沙待船小立看鷗沒倚杖微吟儘帽斜<lb/>
客裏更無詩遣興不愁兩髩不成華<lb/>
　　　謝人送常州草蟲扇<lb/>
<pb n="KR4h0143_WYG_135-34a"/>
生怕炎天老又逢草蟲扇子獻奇工還將多稼亭前月<lb/>
捲盡西湖栁上風蚱蜢翅輕塗翡翠蜻蜓腰細㸃猩紅<lb/>
舊時綠髩常州守今作霜髯一秃翁<lb/>
　　　謝岳大用提舉郎中寄日鑄茶<lb/>
瓷瓶蠟紙印丹砂日鑄春風出使家白錦秋鷹微露爪<lb/>
青瑶曉露未成芽松梢鼔吹湯翻鼎甌面雲煙雨作花<lb/>
喚醒老夫江海夢呼兒索鏡整烏紗<lb/>
　　　丹陽舎車登舟渡江<lb/>
<pb n="KR4h0143_WYG_135-34b"/>
小泊樓船鐵甕城悤悤又作絶江行看他蠟燭幾回剪<lb/>
聴盡雞聲不肯明水底霜寒還十倍夜來月上恰三更<lb/>
篙師好語君知否江面侵晨鏡樣平<lb/>
　　　題盱眙軍東南第一山<lb/>
第一山頭第一亭聞名未到負生平不因王事畧小出<lb/>
那得高人同此行萬里中原青未了半篙淮水碧無情<lb/>
登臨不覺風煙暮腸斷漁燈隔岸明<lb/>
　　　宿池州齊山寺即杜牧之九日登高處<lb/>
<pb n="KR4h0143_WYG_135-35a"/>
我來秋浦正逢秋夢裏曽來似舊游風月不供詩酒債<lb/>
江山長管古今愁謫仙狂飲顛吟寺小杜倡情冶思樓<lb/>
問著州民渾不識齊山依舊俯寒流<lb/>
　　　清明日午憩黄花鎮<lb/>
莫笑孤村小市頭花邊人出浦邊遊綠楊拂水雙浮鴨<lb/>
碧草黏天一落鷗嬾困風光酣午睡陰沈天氣嫁春愁<lb/>
阿誰道是清明節我對清明喚作秋<lb/>
　　　閶門外登溪船<lb/>
<pb n="KR4h0143_WYG_135-35b"/>
無家不住曲溪邊祇種高山不種田絶壁入天天入水<lb/>
亂篙鳴石石鳴船百灘春浪雪頭過兩岸林花鏡底眠<lb/>
歸路商量更舟楫廬山彭蠡好風煙<lb/>
　　陳俊卿<lb/>
　　　寄林艾軒<lb/>
走筆題詩問起居近來導引復何如從教兩髩霜無數<lb/>
却要三田火有餘示病想同摩詰病讀書還著子雲書<lb/>
梅霖十日宜高爽試共登樓一豁舒<lb/>
<pb n="KR4h0143_WYG_135-36a"/>
　　劉儀鳳<lb/>
　　　報恩寺<lb/>
晩途無力透空闗佛土惟留草數間決去已曽盟白水<lb/>
重遊仍欲住青山皇華詩句羞懷祿儒帥封章屢乞閒<lb/>
似我更宜歸計早雨蓑煙艇學魚蠻<lb/>
　　李燾<lb/>
　　　靈雲巖<lb/>
路轉層岡十里餘武陵傳者亦難如昔年煉藥仙人室<lb/>
<pb n="KR4h0143_WYG_135-36b"/>
今日餐霞道士居洞外蟠花開錦繡巖前石溜潄瓊琚<lb/>
猗歟靈氣為時雨可惜圖經闕不書<lb/>
　　洪适<lb/>
　　　次韻程觀過<lb/>
山城寂寂簿書稀梅際春風一夜歸忽喜烹魚中有得<lb/>
恍然揮麈久相違折腰豈愛蘄州竹問漢須尋織女機<lb/>
竒絶黄山待佳句何時小雨濕征衣<lb/>
　　　送范子棼赴浙東機幕<lb/>
<pb n="KR4h0143_WYG_135-37a"/>
男兒三十富春秋況是才華出輩流傳家不墮右丞相<lb/>
入幕少佐東諸侯梅花頗惜詩人去草色正牽行客愁<lb/>
修禊蘭亭訪陳迹應懷同醉仲宣樓<lb/>
　　洪邁<lb/>
　　　車駕幸玉津園晚歸進詩<lb/>
五更猶自雨如麻無數都人仰翠華翻手作雲方悵望<lb/>
舉頭見日共驚嗟天公小試施生妙帝力堪同造物誇<lb/>
上苑春光無盡藏何須撾鼔更催花<lb/>
<pb n="KR4h0143_WYG_135-37b"/>
　　　王龜齡王嘉叟木藴之同過小園用郡圃植花<lb/>
　　　韻<lb/>
節到中和暖尚賖東風隨處起芳華自慙翳翳松三徑<lb/>
相對蕭蕭馬五花老去醉鄉為日月年來痼疾在煙霞<lb/>
午橋别墅歸公手早定淮西取白麻<lb/>
　　韓元吉<lb/>
　　　雨中聞伯恭至湖上<lb/>
莫嫌鞭馬踏春泥茶鼎詩囊偶共攜山色雨深看更好<lb/>
<pb n="KR4h0143_WYG_135-38a"/>
　湖光煙接望還迷連天花絮飛將盡夾道蒲荷長欲齊<lb/>
　官事得閒須洗眼蓬壺只在帝城西<lb/>
　　　　紅梅<lb/>
　不隨羣豔競年芳獨自施朱對雪霜越女謾誇天下白<lb/>
　壽陽還作醉時妝半依修竹餘真態錯認天桃有暗香<lb/>
　月底瑶臺清夢到霓裳新換舞衣長<lb/>
　　　　送陸務觀福建提倉<lb/>
　觥船相對百分空京口追隨一夢中落紙雲煙君似舊<lb/>
<pb n="KR4h0143_WYG_135-38b"/>
　盈頭霜雪我成翁春來茗葉還争白臘近梅梢盡放紅<lb/>
　領畧溪山須妙語小迂旌節上凌風<lb/>
　<lb/>
　<lb/>
　<lb/>
　<lb/>
　<lb/>
御選宋詩巻五十二<lb/>
</p>
<p>
</p>
  </div>
</body>
</text>
</TEI>
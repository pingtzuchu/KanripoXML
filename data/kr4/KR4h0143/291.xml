<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_291-1a"/>
　欽定四庫全書<lb/>
御選金詩卷一<lb/>
　　帝製詩<lb/>
　　　顯宗<lb/>
　　　　賜石右相琚生日之壽<lb/>
　黄閣今姚宋青宫舊綺園繡絺歸里社冠蓋畫都門善<lb/>
　訓懷師席深仁寄壽尊所期河潤溥餘福被元元<lb/>
　　　　風箏<lb/>
<pb n="KR4h0143_WYG_291-1b"/>
　心與寥寥太古通手隨輕籟入天風山長水濶無尋處<lb/>
　聲在亂雲空碧中<lb/>
　　　章宗<lb/>
　　　　命翰林待制朱瀾侍夜飲<lb/>
　夜飲何所樂所樂無喧譁三杯淡醽醁一曲冷琵琶坐<lb/>
　乆香成穗夜深燈欲花陶陶復陶陶醉鄉豈有涯<lb/>
　　　　駕幸萬松賜行秀<lb/>
　參差雲影幾千重高出塵寰迥不同金色界中兜率境<lb/>
<pb n="KR4h0143_WYG_291-2a"/>
碧蓮花裏梵王宫鶴驚清露三更月虎嘯疎林萬壑風<lb/>
試拂華箋帷幙寫詩成任識自非工<lb/>
　　　宫中詞<lb/>
五雲金碧拱朝霞樓角崢嶸帝子家三十六宫簾盡捲<lb/>
東風無處不楊花<lb/>
　　　雲龍川泰和殿五月牡丹<lb/>
洛陽榖雨紅千葉嶺外朱明玉一枝地力發生雖有異<lb/>
天公造物本無私<lb/>
<pb n="KR4h0143_WYG_291-2b"/>
　宗藩詩<hi>附</hi>
　　密國公璹<lb/>
　　　漁父詞二首<lb/>
楊栁風前白板扉荷花雨裏綠蓑衣紅稻美錦鱗肥漁<lb/>
笛閒拈月下吹<lb/>
釣得魚來卧看書船頭穩置酒葫蘆煙際栁雨中蒲乞<lb/>
與人間作畫圖<lb/>
　　　自適<lb/>
<pb n="KR4h0143_WYG_291-3a"/>
晴晝揺涼光長空澹虛碧燕鴻亦何為老翅南又北衰<lb/>
栁墮殘葉庭户覺岑寂幽人誦佛書清香縈几席西方<lb/>
病維摩東臯醉王績俱到忘言地佳處畧相敵小齋蝸<lb/>
角許夜卧膝仍屈能以道眼觀寛大猶四極有書貯實<lb/>
腹無事梗虛臆謝絶聲利徒尚友古遺直<lb/>
　　　送王生西遊<lb/>
紫陘仙人今淵雲騎風御氣七尺身丈夫恥與噲等伍<lb/>
故作野鶴昻雞羣徃年書劒游梁日咳唾中間滿珠璧<lb/>
<pb n="KR4h0143_WYG_291-3b"/>
温子徒勞手八叉蘇老猶迷目五色慨然拂袖遊嵩陽<lb/>
西南陌上書傳香仲宣堂堂舍我去舉杯却愁愁更長<lb/>
去程相近黄花節三十六峰如玉列龍門楓葉墮紅綃<lb/>
洛浦蘆花舞晴雪勲名細事猶秋毫政可痛飲讀離騷<lb/>
天津月照紫綺裘緱嶺風吹青玉簫我無羽翼隨君起<lb/>
浩歌相送秋光裏憑髙西望青茫茫落日無情下寒水<lb/>
　　　城西<lb/>
雁帶邊聲遠牛横廢壠長人居似河朔岡勢接滎陽禾<lb/>
<pb n="KR4h0143_WYG_291-4a"/>
短新村墅沙平古戰塲悠然望西北暮色起悲涼<lb/>
　　　宴息二首<lb/>
宴息春光晚閒眠晝景虛冥心居大道達理契真如樂<lb/>
對忘形友欣逢未見書世間幽隱者何必盡樵漁<lb/>
日日閒窗下簞瓢樂不殊花魁穠且艷湖玉秀而臞憶<lb/>
友尋詩巻思山展畫圖丹青傳六逸能著老夫無<lb/>
　　　老境<lb/>
老境唯禪况幽居似寶坊酒杯盛硯水經巻貯詩囊懶<lb/>
<pb n="KR4h0143_WYG_291-4b"/>
甚書彌少閒多夢自長不知何處雨徑作夜來涼<lb/>
　　　北郊晚步<lb/>
陂水荷彫晩茅簷燕去涼遠林明落景平麓淡秋光羣<lb/>
牧歸村巷孤禽立野航自諳閒散樂園圃意尤長<lb/>
　　　閒詠<lb/>
嵗晩陶元亮平生馬少游彫殘半枯木浩蕩一虛舟鶴<lb/>
望塵迷眼雞棲屋打頭瓶儲尚蕭索焉敢計菟裘<lb/>
　　　王生以秋騷見示復以此謝之<lb/>
<pb n="KR4h0143_WYG_291-5a"/>
三年京國與君遊每恨知君尚未周始露雄文陵楚些<lb/>
又登長陌佩呉鉤燈殘茅店雞催曉霜落金風雁喚秋<lb/>
後夜文星出西洛仲宣知在水南樓<lb/>
　　　思歸<lb/>
四時唯覺漏聲長幾度吟殘蠟燼釭驚夢故人風動竹<lb/>
催春羯鼓雨敲窗新詩淡似鵞黄酒歸思濃如鴨緑江<lb/>
遥想翠雲亭下水滿陂青草鷺鶿雙<lb/>
　　　如菴樂事<lb/>
<pb n="KR4h0143_WYG_291-5b"/>
人間最美安心睡睡起從容盥漱終七卷蓮經爇沈水<lb/>
一杯湯餅潑油蔥因循黙坐規襌老取次拈詩教小童<lb/>
炕煖窗明有書冊不知何者是窮通<lb/>
　　　題晉卿王暉寶繪<lb/>
顧陸張呉寶繪堂風花雪月保寧坊錦囊玉軸三千幅<lb/>
翠袖金釵十二行數筆丹青參季范一時遷謫為蘇黄<lb/>
太原珍翫名天下舊跡猶憑古印章<lb/>
　　　得友人書<lb/>
<pb n="KR4h0143_WYG_291-6a"/>
聞有書來喜欲狂紫芝睂宇乆難忘别離惟歎我頭白<lb/>
詩句屢成君馬黄公幹羇棲猶洛下孔明髙卧尚南陽<lb/>
冷官領取閒中趣遠勝區區夢蟻忙<lb/>
　　　内族子鋭歸來堂<lb/>
一旦能知夢裏真平生看破主中賓歸來堂上忘形友<lb/>
名利塲邊税駕人東郭風煙宜蕙帳南山猿鶴識綸巾<lb/>
清尊雅趣閒棋味盞盞沖和局局新<lb/>
　　　題潘閬夜歸圖<lb/>
<pb n="KR4h0143_WYG_291-6b"/>
不是詩人灞水壖又非野老曲江邊風姿便認王摩詰<lb/>
藴藉還疑李謫仙驢背倒騎蓮岳下牛腰穩跨竹林前<lb/>
掀髯對月餘髙興明日佳篇幾處傳<lb/>
　　　漫賦<lb/>
貧知囊底一錢無老覺人間萬事虛富貴儻來終作麽<lb/>
勲名便了又何如季鷹未飽松江鱠魯望將成笠澤書<lb/>
自是杜門無客過不關多病故人疎<lb/>
　　　寓跡<lb/>
<pb n="KR4h0143_WYG_291-7a"/>
寓跡山中記昔年西溪卜築欲終焉飄零何在五株栁<lb/>
離亂難歸二頃田漫叟未能忘野寺道人猶解識林泉<lb/>
吾鄉已宅無何有一笑醯雞盡甕天<lb/>
　　　秋晩出郭閒遊<lb/>
塵中俗事海漫漫暫出城闉借眼寛沙麓去邊羣牧小<lb/>
野雲平處一鵰盤殘荷露水秋光晩衰栁揺風古渡寒<lb/>
此幅大年横景畫魯岡圖上似曽看<lb/>
　　　聞趙閒閒再起為翰林<lb/>
<pb n="KR4h0143_WYG_291-7b"/>
蓮燭光中乆廢吟一朝超擢睿思深四朝耆舊大宗伯<lb/>
三紀聲名老翰林人道蛟龍得雲雨我知麋鹿强冠襟<lb/>
寶巖谾谷西窗夢不信秋來不上心<lb/>
　　　絶句<lb/>
孟津休道濁於涇若遇承平也敢清河朔幾時桑柘底<lb/>
只談王道不談兵<lb/>
　　　秋郊雨中<lb/>
羸驂破蓋雨淋浪一抹煙林覆野塘不著沙禽閒㸃綴<lb/>
<pb n="KR4h0143_WYG_291-8a"/>
只横秋浦更淒涼<lb/>
　　　梁臺<lb/>
汴水悠悠蔡水來秋風古道野花開行人驚起田間雉<lb/>
飛上梁王鼔吹臺<lb/>
　　　自題寫眞<lb/>
枯木寒灰乆亦神因縁來現胙公身只縁酷愛東坡老人<lb/>
道前身趙徳麟<hi>樗軒嘗封胙國公故云</hi>
　　　黄華畫古柏<lb/>
<pb n="KR4h0143_WYG_291-8b"/>
黄華老人畫古柏鐵簡將軍挽大弨意足不求顔色似<lb/>
荔支風味配江瑶<hi>鐵簡萬户以神射名天下</hi>
　　　書龍徳宫八景亭<lb/>
刻桷朱楹墮紺紗裙腰草色趁堦斜誰知剝落亭中石<lb/>
曽聴宣和玉樹花<lb/>
　　　池蓮<lb/>
輕輕姿質淡姢姢㸃綴圓池亦可憐數㸃忽飛荷葉雨<lb/>
暮香分得小江天<lb/>
<pb n="KR4h0143_WYG_291-9a"/>
　　　梁園<lb/>
一十八里汴堤栁三十六橋梁苑花縱使風光都似舊<lb/>
北人見了也思家<lb/>
　　　釋迦出山息軒畫<lb/>
厖睂袖手出巖阿及至拈花事已訛千古雲山山下路<lb/>
杖藜無處避藤蘿<lb/>
　　　秋日小雨<lb/>
白鷺徘徊花鴨遊城南城北幾汀洲綠荷風底飛來雨<lb/>
<pb n="KR4h0143_WYG_291-9b"/>
做弄今年甲子秋<lb/>
　　　東郊瘦馬<lb/>
此嵗無秋畎畝空病驂難遣齧枯叢倉儲自益駑駘肉<lb/>
獨爾空嘶苜蓿風<lb/>
　　　枕上聴雨<lb/>
卧聴羯鼓打涼州元是芭蕉細雨秋庭際玉簪開幾許<lb/>
小窗特地暮香幽<lb/>
　　　溪景<lb/>
<pb n="KR4h0143_WYG_291-10a"/>
飛飛鷗鳥自徜徉也解新秋受用涼日暮碧溪微雨過<lb/>
滿風都是藕花香<lb/>
　　　題紙衣道者圖<lb/>
紫袍披上金横帶藜杖拖來紙掩襟富貴山林爭幾許<lb/>
萬緣唯要總無心<lb/>
　　　春半喜晴<lb/>
隂寒二月雪含雲兩日開晴淑景新借問海棠紅幾許<lb/>
杏花楊栁不曽春<lb/>
<pb n="KR4h0143_WYG_291-10b"/>
　　　馬伏波<lb/>
可歎迂疎一老翁豈堪牀下拜梁松明珠薏苡猶難辨<lb/>
萬里爭教論杜龍<lb/>
　　　留侯<lb/>
辟榖輕身慕赤松不知誰舉傅春宫君方避溺猶居水<lb/>
忍使餘波及四翁<lb/>
　　　對鏡二首<lb/>
鏡中色相類吾深吾面終難鏡裏尋明月印空空受月<lb/>
<pb n="KR4h0143_WYG_291-11a"/>
　是他空月本無心<lb/>
　明明非淺亦非深何事癡人泥影尋照見大千真法體<lb/>
　不闗形相不闗心<lb/>
　　　　夏晩登樓<lb/>
　登樓晩暑復相攻快意春風忽此逢雲似碧山天似水<lb/>
　霽波平浸兩三峰<lb/>
　　　　華亭<lb/>
　世尊遺法本忘言教外别傳意已圓隻履攜將蔥嶺去<lb/>
<pb n="KR4h0143_WYG_291-11b"/>
　不妨來上月明船<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選金詩巻一<lb/>
</p>
<p>
</p>
  </div>
</body>
</text>
</TEI>
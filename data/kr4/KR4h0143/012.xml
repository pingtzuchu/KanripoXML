<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_012-1a"/>
　欽定四庫全書<lb/>
御選元詩巻十二<lb/>
　　樂府歌行十<lb/>
　　　郭鈺<lb/>
　　　　控郎馬酬别蕭茂才<lb/>
　控郎馬妾心悲留郎住郎苦辭少年只願封侯早不惜<lb/>
　蛾眉鏡中老銀鞍金勒珊瑚鞭白水青山千里道控郎<lb/>
　馬郎駐鞍郎飲莫須盡酒醒郎衣寒郎心懸懸五雲下<lb/>
<pb n="KR4h0143_WYG_012-1b"/>
　教妾若為控郎馬馬蹄好向御街行蛾眉不向妝臺畫<lb/>
　　　　子夜歌<lb/>
　子夜歌歌罷其如明月何牽牛織女逺相望不教精衛<lb/>
　填銀河妾心本如秋月白妾顔不共春風發玉兔𢷬藥<lb/>
　三千年近見嫦娥搔白髮<lb/>
　子夜歌承君蛺蝶雙花羅羅衣秋來不堪著梧桐樹上<lb/>
　涼風多銀燭作花好消息又想歸期在明日并刀不剪<lb/>
　相思愁相思誤盡曽相識<lb/>
<pb n="KR4h0143_WYG_012-2a"/>
　　　秋塘曲<lb/>
髙荷擁翠秋滿塘花開不見聞花香老魚吹波紫萍碎<lb/>
花下飛起雙鴛鴦鴛鴦相逐低回翔藕絲易斷愁心長<lb/>
玉箏不彈轆轤悄一簪華髮凝秋霜<lb/>
　　　送逺曲<lb/>
為君治行近一月今晨竟作怱怱别枕邊紈扇鏡中花<lb/>
一時盡變傷心色妾雖不見邊城秋君亦不識空閨愁<lb/>
憶君便如君憶妾雙淚豈為他人流才貌如君長刺促<lb/>
<pb n="KR4h0143_WYG_012-2b"/>
少年心事何時足歸期未定須寄書誤人莫誤燈花卜<lb/>
　　　春暮吟<lb/>
玉壺酟酒青絲絡啼鳥勸人滿盃酌落紅滿地暗香消<lb/>
濕翠如煙午隂薄畫樓玲瓏隔彩霞樓前雙鵲鳴喳喳<lb/>
想見吳帆北風起王孫明日當還家<lb/>
　　　春夜吟<lb/>
月色如水花如雲羙人樓上歌迴文棲鴉飛起玉階樹<lb/>
香風吹動殷紅裠去年寄書到君側書中只寫思君切<lb/>
<pb n="KR4h0143_WYG_012-3a"/>
情知人老髪如絲君歸不恨緣君白插花記月夜未央<lb/>
他人苦短我嫌長若使驅車到家日天涯芳草愁茫茫<lb/>
　　　四時詞<lb/>
煖雲飛撲玉驄歸簾捲香風酒力微夜坐久憐明月好<lb/>
細鋪花影繡羅衣<lb/>
日射嫣紅安石榴波涵空翠木蘭舟美人調笑渡江去<lb/>
半榻栁風碁不收<lb/>
鶴認琪花欲下遲蓬萊仙客遣催詩情深寫到相思處<lb/>
<pb n="KR4h0143_WYG_012-3b"/>
秋露芙容開滿池<lb/>
疎林晴旭㪚啼鴉高閣珠簾窣地遮為問王孫歸也未<lb/>
玉梅開到北枝花<lb/>
　　　妾薄命<lb/>
孤鸞窺鏡翦情緣淚血沾襟十五年誰信舊時歌舞伴<lb/>
相逢猶自妬嬋娟<lb/>
　　劉永之<lb/>
　　　白苧詞<lb/>
<pb n="KR4h0143_WYG_012-4a"/>
象牀玉瑱鴛鴦裀銅盤畫燭燒紅雲芳樽蘭勺霑朱脣<lb/>
白紵高歌動梁塵請君試聴曲意新揮金縱歡及良辰<lb/>
落葉辭條無再春遺令髙臺作歌舞鬱鬱西陵那得聞<lb/>
連枝蜀錦鋪金堂中山㫖酒實瓊觴豹胎猩脣出中房<lb/>
博山火紅夜未央催弦促柱歌吹揚輕身向君回玉璫<lb/>
妖姿艷態世無雙君心胡為樂逺行<lb/>
　　　行路難<lb/>
涉水多蛟龍跋山多猛虎荒城荆棘上參天大澤修蛇<lb/>
<pb n="KR4h0143_WYG_012-4b"/>
横草莽百里黯慘無人煙驅車傎行陷泥滓前車軸折<lb/>
後車來行人不覺旁人哀眼前道路已如此何况太行<lb/>
髙崔嵬為君歌路難請君試一聴位髙金多豈足貴擊<lb/>
鐘鼎食何足榮東溝水流西溝涸昨日花開今日落世<lb/>
事榮枮反覆手七尺之軀安所託古來賢達人與時同<lb/>
巻舒龎公鹿門隠馬生鄉曲居款段聊乗下澤車何用<lb/>
終朝出畏途<lb/>
　　　四時歌<hi>録一首</hi>
<pb n="KR4h0143_WYG_012-5a"/>
學士峰頭雁正過將軍峽口栁無多雲屏露冷衣裳薄<lb/>
欲櫂觥船采芰荷<lb/>
　　盛彧<lb/>
　　　和春愁曲<lb/>
鵞黄栁枝撲輕雨裊斷新愁千萬縷菱花倦拂瑣窗間<lb/>
吹得瑤笙雜鶯語下牀不受春風扶傷春擊碎青珊瑚<lb/>
香消玉㪚繡針澀閒開五色雙氍毹離恨難禁情未愜<lb/>
那肯將心託紅葉翠帷深䕶曲䦨花羞殺東家白蝴蝶<lb/>
<pb n="KR4h0143_WYG_012-5b"/>
　　　耙鹽詞<lb/>
朝耙灘上泥暮煮釡中雪妾身煮鹽不辭苦恐郎耙鹽<lb/>
筋力竭君不見東家阿嬌紅粉媚不識把鋤巧梳髻昨<lb/>
日典金釵愁殺官鹽價髙貴<lb/>
　　丁鶴年<lb/>
　　　采蓮曲<lb/>
采蓮復采蓮仍唱采蓮曲若欲知苦心須食蓮中肉采<lb/>
蓮復采蓮踟蹰一何久不愁花妬容惟恐刺傷手采蓮<lb/>
<pb n="KR4h0143_WYG_012-6a"/>
復采蓮藕亦不可棄中有不斷絲似妾纒緜意采蓮復<lb/>
采蓮爭如采荷好花謝葉獨存團圓以終老采蓮復采<lb/>
蓮湖水清且深徒能照妾面不能照妾心采蓮復采蓮<lb/>
下有孤鴛鴦秋花不結實夜夜守空房蓮開花覆水蓮<lb/>
謝藕在泥不學青萍葉隨波東復西朝采並蒂蓮暮綰<lb/>
同心結不學楊栁枝含嚬送離别蓮舟何處來同住西<lb/>
湖口郎憐波上花妾愛泥中藕藕有青白節花有豔冶<lb/>
容郎心異妾心三歎掩歸篷<lb/>
<pb n="KR4h0143_WYG_012-6b"/>
　　　竹枝詞<lb/>
竹雞啼處一聲聲山雨來時郎欲行蜀天好似離人眼<lb/>
十日都無一日晴<lb/>
水上摘蓮青的的泥中采藕白纎纎却笑同根不同味<lb/>
蓮心清苦藕芽甜<lb/>
　　吳惟善<lb/>
　　　小遊仙<lb/>
河漢無聲海月寒長鯨吸浪洞庭乾一聲鐵笛風雲動<lb/>
<pb n="KR4h0143_WYG_012-7a"/>
人在危樓第幾闌<lb/>
　　趙汸<lb/>
　　　黄星行<lb/>
八月十五夜未央中天皓月懸清光大星稀少小星沒<lb/>
出門四顧山蒼蒼我生不讀甘石書但見一星明且黄<lb/>
今宵不見兒童怪應隨斗柄西山外石橋徙倚聞幽香<lb/>
荷葉團團大如蓋黄星明夜應復來清露為酒荷為杯<lb/>
舉杯漫與黄星夀自古昆明有劫灰<lb/>
<pb n="KR4h0143_WYG_012-7b"/>
　　謝應芳<lb/>
　　　西湖曲<lb/>
西湖春水緑於酒西湖女兒嬌似栁依稀二月三月春<lb/>
攀折千人萬人手我有一索青銅錢明朝也買下湖船<lb/>
試歌斷臂孤兒曲湖上豈無人解傳<lb/>
　　　嚴將軍戰馬歌<hi>并序</hi>
　　至正乙未春常多盜省府調兵捕之浙東宣慰司<lb/>
　　元帥嚴公來總軍事未幾無錫平移軍武進一日<lb/>
<pb n="KR4h0143_WYG_012-8a"/>
　　𢷬禾富莊賊巢軍中失二馬明日賊乗之抗官兵<lb/>
　　烈塘上二馬聞金鼔來奔賊控勒不能止遂墮地<lb/>
　　馬立踶殺之官兵大捷故余烈塘之民咸神其事<lb/>
　　俾余作歌以美之<lb/>
往聞齊軍夜路迷老馬前導人追隨又聞的盧躍檀前<lb/>
漢業復立西南陲古來良驥稱有徳未有驍騰能殺賊<lb/>
將軍兩馬䭾賊來雲霧四起生風雷紅綃帕首爾何物<lb/>
霜蹄一踣成飛埃軍前認主鳴且舞驚倒熊羆與貙虎<lb/>
<pb n="KR4h0143_WYG_012-8b"/>
羣兇膽落敢前追官軍凱還搥大鼓馬兮馬兮誠有功<lb/>
須知感物由元戎將軍接跡武恵功煌煌史冊書勲庸<lb/>
爾馬名示垂無窮<lb/>
　　　古鼎歌<hi>幷序</hi>
　　中喜萬夀寺舊藏古銅鼎其窾識有云王在周康<lb/>
　　穆宫册錫寰用作皇考鄭伯姬尊鼎大徳中任陽<lb/>
　　謝氏嘗欲以重寶易之時住持㸃翁師不從後謝<lb/>
　　氏為搆佛殿㸃遂以鼎荅之至正丙申謝遭兵鼎<lb/>
<pb n="KR4h0143_WYG_012-9a"/>
　　因失去甲辰夏四月愚隠智公乃得於軍人之手<lb/>
　　耆舊聚觀皆曰吾山中舊物也既而出鼎見示且<lb/>
　　徵余作詩以紀之<lb/>
碧雲師著金伽黎空王殿上龍象隨一夫長跽送古鼎<lb/>
狀若獻寳波斯兒羣緇來觀集丈室中有老夫曽致詞<lb/>
云是山中舊時物立誦款識能無遺惟有臣寰紀君賜<lb/>
用顯厥考鄭伯姬文詞詰屈錯盤誥字體隠伏蟠蛟螭<lb/>
蒼姬訖録世屢改不知何代來於斯謝家寳樹易趙璧<lb/>
<pb n="KR4h0143_WYG_012-9b"/>
巨構賈與秦城齊鼎兮鼎兮什襲去嵗逾數紀今來歸<lb/>
師聞此語重歎息兵火連年炎九域金鐘大鏞棄路傍<lb/>
總若沈沙銷折㦸珠還合浦獨無恙䕶持信有天龍力<lb/>
摩挲兩鉉濕煙霧錯落丹砂映金碧濁水摩泥五色兼<lb/>
出海珊瑚髙一尺嗚呼羲軒之鼎真可求禹鼎亦已淪<lb/>
東周世所用者非爾儔或膨豕腹徒包羞調羮爾無與<lb/>
覆餗爾不憂歸來兮歸來北山兮菟裘汾隂自有為時<lb/>
出切莫放光驚斗牛<lb/>
<pb n="KR4h0143_WYG_012-10a"/>
　　　踏車婦<lb/>
吳田水深三尺許猶是去年秋暮雨勸農使者催春耕<lb/>
田甲頻撾水車鼓江村破屋能幾家家家婦姑俱踏車<lb/>
蓬飛兩鬢赤雙脚亦有兒女雙髻了淞江太湖愁滿眼<lb/>
白汗霑衣足生繭車輪鹿鹿羊角轉水波翻翻龍舌巻<lb/>
春來十日九日晴不聞鵓鳩呼雨聲牛毛微颸土未濕<lb/>
辛苦又加三日程當家豈無夫與子打魚糴米去城市<lb/>
城中禁米難出闗田上忍饑還戽水四郊未種圍田穀<lb/>
<pb n="KR4h0143_WYG_012-10b"/>
三邊催運官倉粟<lb/>
　　沈貞<lb/>
　　　樂神曲<hi>幷序</hi>
　　樂神曲者擬楚詞九歌而作也吳人尚鬼祀必以<lb/>
　　巫覡迎送舞歌登獻其詞䙝慢禳災邀福不知其<lb/>
　　分滋黷甚矣故為此詞以明鬼神之理禱祀之意<lb/>
　　祛其荒淫之志焉<lb/>
保我之民兮邑此方崇其牖兮浚其隍民不驚兮志定<lb/>
<pb n="KR4h0143_WYG_012-11a"/>
眷靈修兮作民命隄楊兮結陰青青兮蔽林女牆堅兮<lb/>
有郛有郭繞洄灣兮濠歸於壑靈之來兮𤣥都颺旂旌<lb/>
兮若荼陳一豕兮兩羭載斟酌兮百壺城兮隍兮吾永<lb/>
無虞<lb/>
　　　　右城隍<lb/>
嗟靈伯兮御清泠洗袢歊兮滌炎蒸駘蕩兮春初□□<lb/>
兮夏徂颼飀下兮木葉枯號空桑兮吹雪載塗靈之來<lb/>
兮憑女巫女巫兮屢舞□簫兮伐鼔靈醉飽兮無怒蕭<lb/>
<pb n="KR4h0143_WYG_012-11b"/>
蕭來兮䬃䬃去<lb/>
　　　　右風伯<lb/>
佩芳蘭兮擥芬椒潔新服兮綴珠玿駕靈螭兮翔重霄<lb/>
要靈輅兮下迢迢我禾兮成役我田兮龜坼烈日兮驕<lb/>
陽利行水兮熱湯靈之徠兮天外下土乾兮霑一漑維<lb/>
靈布澤兮恵我無私嗟我民兮其敢斁思靈皇皇兮萃<lb/>
只舞僛僛以醉止福禳禳兮<lb/>
　　　　右雨師<lb/>
<pb n="KR4h0143_WYG_012-12a"/>
月維仲兮日維剛肅齋宫兮神所藏靈輝輝兮垂佩儼<lb/>
飛馭兮髙蓋降靈雨兮來斯左有翁兮右有妃悵嘉期<lb/>
兮難又羌永歎兮陳詞靈修修兮不語逝翩翩兮歸去<lb/>
　　　　右社公<lb/>
波震蕩兮具區既底定兮奠神之居芙蓋兮蓤車導翠<lb/>
黿兮文魚神之來兮孰俱後子皮兮前靈胥與神遊兮<lb/>
湖之滸衝風息兮極浦有倡兮妙舞有冽兮清酤神飽<lb/>
聿歸兮或返而顧灌我田兮受神之祜<lb/>
<pb n="KR4h0143_WYG_012-12b"/>
　　　　右太湖神<lb/>
雄何為兮厲於鄉祀有時兮享有嘗赭白馬兮青蓋明<lb/>
而無兮晦而在屛方相兮去儺神巫進兮舞且歌雄欣<lb/>
欣兮逺逝不水旱兮不疵厲樂吾民兮世世<lb/>
　　　　右鄉厲<lb/>
兩旗兮分張舞輕風兮悠揚神之司兮我疆原田每每<lb/>
兮立我青秧不稂不莠兮無虸無蚄時雨兮時暘俾百<lb/>
穀兮登場維神兮降康報之兮肴蒸腯羊<lb/>
<pb n="KR4h0143_WYG_012-13a"/>
　　　　右青苗神<lb/>
　　張庸<lb/>
　　　賣驢買牛歌<lb/>
驢可以跨不可耕牛可以耕還可跨山人賣驢歸買牛<lb/>
買得牛來頗同價溪雨初收水繞門山人曉耕溪上雲<lb/>
土膏不覺秋成早香秫釀成新酒渾翻思養驢竟何益<lb/>
空將芻豆飽其食軀小蹄薄終無力有時跳梁蹶側石<lb/>
草深牛背穏於舟浩歌白石南山秋却笑哦詩灞橋上<lb/>
<pb n="KR4h0143_WYG_012-13b"/>
滿身風雪歸來休<lb/>
　　　行路難書所見<lb/>
昨朝殺虎潘家園今朝殺虎蘆浦團獵人羽箭銅牙弩<lb/>
連朝殺虎來送官送官歸去日將夕沙路紛紛皆虎跡<lb/>
四山哮吼刮腥風手驚弩墮那能射君不見一虎死百<lb/>
虎生行路難路難行<lb/>
　　郭文<lb/>
　　　竹枝詞<lb/>
<pb n="KR4h0143_WYG_012-14a"/>
金馬何曾半步行碧雞那解五更鳴儂家夫壻久離别<lb/>
恰似兩山空得名<lb/>
　　金信<lb/>
　　　洞庭曲<lb/>
浩蕩太湖水東西兩洞庭吹簫明月裏龍女坐來聴<lb/>
湖上望蘇臺水與青天逺長風送飛帆忽到長洲苑<lb/>
　　馬臻<lb/>
　　　湖中春遊曲<lb/>
<pb n="KR4h0143_WYG_012-14b"/>
堂堂復堂堂畫鷁誰家郎繡旌鴛頸冷膳府鸞刀光傾<lb/>
椒注桂邀流芳楚腰絡索聞懸璫箜篌急響如相惱岸<lb/>
頭折盡忘憂草黄金慣積自媒身隨肩滿席惟嗔老牙<lb/>
籖萬軸齒不黏孟客何賔迹如埽栁緜撲撲乗風吹花<lb/>
翎小鳥啼訴誰玉郎沈醉晩未醒春光去矣猶不知<lb/>
　　　鷓鴣篇<lb/>
鷓鴣鷓鴣不知春色何負汝每到春來聲更苦百年不<lb/>
得此身安尚憶當時在行旅爾不學大鵬一舉培風兩<lb/>
<pb n="KR4h0143_WYG_012-15a"/>
翼如雲垂又不學籬邊斥鷃翶翔飛躍蓬蒿枝黄陵廟<lb/>
前幾春草空遺怨恨傳新詩江南二月煙花亂子子孫<lb/>
孫自呼唤説盡人間行路難淒風苦雨心腸斷<lb/>
　　　雙鶴吟寄友人<lb/>
依依兩白鶴嵗久住青田一鶴垂兩翅飲啄沙汀煙一<lb/>
鶴展長翮冥冥自沖天思之不可見獨立秋風前有時<lb/>
月夜羣動息孤唳一聲山水碧凝眸側頸復裵回影落<lb/>
空林風露濕故人獨抱經濟才淵珠炯炯光難埋江南<lb/>
<pb n="KR4h0143_WYG_012-15b"/>
地暖梅花開折花待君君不來梅花嵗嵗開又落空向<lb/>
梅邊詠雙鶴<lb/>
　　　前結交行<lb/>
古交山上松青青色不改縱有霜雪侵節操固常在今<lb/>
交陌上花容貌相矜誇一朝風雨至飄泊隨泥沙陳雷<lb/>
管鮑世不有一貧一富難長久對面相看仰泰山下視<lb/>
羣峰皆培塿嗟來乎嗟來乎牀頭黄金不可無君看金<lb/>
盡失顔色壯士灰心不丈夫<lb/>
<pb n="KR4h0143_WYG_012-16a"/>
　　　後結交行<lb/>
古交皆結心其意能斷金今交皆結金倐忽能變心取<lb/>
舍既殊軌反掌生陸沈正平一朝忤黄祖有若將身投<lb/>
猛虎子桑莫逆忘其生乃能相與無相與古人今人皆<lb/>
足悲百年憂樂須臾期男兒節義死不變誰肯心懷未<lb/>
濟時嗚呼誰肯心懷未濟時<lb/>
　　　烏夜啼<lb/>
烏夜啼朝啼東方白夜啼林影黒闗河萬里天雨霜月<lb/>
<pb n="KR4h0143_WYG_012-16b"/>
冷夜長眠不得烏夜啼憐爾巢中黄口時哺腥吞腐羽<lb/>
毛長母子日日長追隨一旦離羣自成偶相呼相喚期<lb/>
相守故雄零落不復知留得孤雌住衰栁栁條蕭䬃難<lb/>
棲身夢驚三月楊花春載飛載止情莫伸欲去不去愁<lb/>
殺人不知挾彈誰家子暴物傷生苦如此哀音㪚入江<lb/>
湖間老屋破窗燈欲死烏夜啼君豈知<lb/>
　　　嗟餘春<lb/>
春雨足春水滿岸花匼匝光風暖人間杜宇最知機啼<lb/>
<pb n="KR4h0143_WYG_012-17a"/>
得血流春不管迷芳著物苦忘歸直待楊花似雪飛多<lb/>
少好懷成别恨餘香沁入野薔薇<lb/>
　　查居廣<lb/>
　　　孝子行<hi>并序</hi>
　　豐城廖孝子至元十九年鄉冦大作子負母冒刃<lb/>
　　逃反靖孝養終身與江革不殊惜無史書之揭翰<lb/>
　　林近題其墓曰有元純孝廖某之墓又為作文刻<lb/>
　　石虞學士書之<lb/>
<pb n="KR4h0143_WYG_012-17b"/>
豐城昔在至元嵗冦賊紛紛亂如鬼是時廖生抱母行<lb/>
不死白刃天有情固知至願天必感母子全活見太平<lb/>
寥生雖死猶未死往往遺民言此事有如江革遭亂離<lb/>
負母潛逃經險阻情詞惻惻賊舍之孝徳還堪耀今古<lb/>
嗚呼薄俗□獍同墓上請看純孝子<lb/>
　　李道坦<lb/>
　　　山中苦寒歌<lb/>
深山苦寒弗可居門前積雪三尺餘隂崖一夜石蛻骨<lb/>
<pb n="KR4h0143_WYG_012-18a"/>
寒溜萬瓦冰垂鬚道人凍餓山之麓暮爇松明煮溪緑<lb/>
山隂孤棹期不來夢入幽巖聞折竹征西將軍持短兵<lb/>
馳馬夜渡黄河冰闗東諸將面欲裂嚴光獨釣桐江雪<lb/>
　　　春日行<lb/>
東風入樹吹流鶯曉窗隔霧花冥冥美人窗間動曉思<lb/>
鸎聲枕上啼春晴塵中日出花滿城城南春深楊栁青<lb/>
王孫不歸消息斷深閨無人春草生草生猶有時王孫<lb/>
何日歸斜陽照流水萬里長相思東園三月花爛開西<lb/>
<pb n="KR4h0143_WYG_012-18b"/>
鄰蝴蜨雙飛來明朝蜨去春無主閉門花落愁如雨<lb/>
　　張雨<lb/>
　　　奔月巵歌荅鐵崖所作<lb/>
甓社明珠奔入月脫殻政似風蟬潔漁網出之不敢視<lb/>
滌盡含沙光不滅文昌四星吞在腹一一金晶大如粟<lb/>
蜃物還來作飲器日夜雄雌繞林屋一扇桃核寛有餘<lb/>
半葉蕉心卷未舒飲非其人躍入水怪雨盲風生坐隅<lb/>
置之天上白玉盤斗柄挹酒長䦨干李白跳下鯨魚背<lb/>
<pb n="KR4h0143_WYG_012-19a"/>
持勸我飲相交歡幽宫馮夷為予泣酌盡海水百怪出<lb/>
還我平生老蚌胎許君醉卧鮫人室<lb/>
　　　玉笙謠為鐵門笙伶周奇賦<lb/>
我有紫霞想愛聞白玉笙懸匏比竹無靈氣昆丘採此<lb/>
十二莖鳳咮銜明珠鳳翼排素翎金華周郎妙宫徵子<lb/>
晉仙人初教成月下吹參差羣雛亦和鳴緱氏山頭白<lb/>
雲起七月七日來相迎長謝時人一揮手飄下滿空鸞<lb/>
鶴聲<lb/>
<pb n="KR4h0143_WYG_012-19b"/>
　　　效隠居擬古樂府寒夜愁<lb/>
夜寒生羣獸驚寂兮寥兮棲遁情陰宫漫漫落葉平岡<lb/>
頭霜月弄微明寒漏澀寒絃𦂳愁腸結愁語盡人生異<lb/>
木石思來誰能忍<lb/>
　　　湖州竹枝詞<lb/>
臨湖門外吳儂家郎若閒時來喫茶黄土築牆茅蓋屋<lb/>
門前一樹紫荆花<lb/>
　　　桂枝詞<lb/>
<pb n="KR4h0143_WYG_012-20a"/>
桂樹叢生枝婀娜糝粟黄雲欲成朶薰醒秋衣嬾下牀<lb/>
金蟾囓斷燒香鎖<lb/>
　　　古意<lb/>
吳綾光纚纚織成鯨掉尾美人不敢裁恐觸波浪起<lb/>
　　　明徳游仙詞十首用天柱山傳來依韻繼作雲<lb/>
　　　林道氣者觀之亦足自拔於埃壒矣<hi>録六首</hi>
白玉之盤滄海東蒼蒼下視逺如空請看端正山河影<lb/>
不滿㘭堂杯水中<lb/>
<pb n="KR4h0143_WYG_012-20b"/>
夜久扶桑海色分珠宫望拜赤龍君洞庭未省君山在<lb/>
元是崑崙一朶雲<lb/>
右股清池足漚麻池中肥水是松花早知魏帝一丸藥<lb/>
肯信東門五色𤓰<lb/>
恥作深山服食仙伐毛洗髓故依然木蘭墜露研朱寫<lb/>
只寫南華秋水篇<lb/>
脚底琴生三尺鯉袖中阿母一雙桃别時身動凌波韤<lb/>
爛月如銀照夜濤<lb/>
<pb n="KR4h0143_WYG_012-21a"/>
玉格金科自有期赤城何待逺尋師壁梭也解為龍去<lb/>
樵斧如何只看棋<lb/>
　　富恕<lb/>
　　　西湖竹枝詞<lb/>
十里荷花錦一機雨餘荷氣撲人衣滿船游女䝉白苧<lb/>
陣陣腥風鷗鷺飛<lb/>
　　于立<lb/>
　　　漁莊款乃歌<lb/>
<pb n="KR4h0143_WYG_012-21b"/>
芙容千樹齊臨水橘柚滿林都是霜飲罷玉人歸别院<lb/>
只留明月照漁莊<lb/>
對酒清歌窈窕娘持杯勸客手生香袖中藏得雙頭橘<lb/>
一半青青一半黄<lb/>
　　　烏夜啼送朱長元赴膠州同知<lb/>
城頭烏夜啼還過上林棲上林高樹多好枝歸飛啞啞<lb/>
東復西起看江月沈江底使君逺遊中夜起軟紅陌上<lb/>
踏青陽快馬猶龍車似水烏夜啼啼送君驅車出門風<lb/>
<pb n="KR4h0143_WYG_012-22a"/>
欲薫東方日出如車輪<lb/>
　　道英<lb/>
　　　對山曲<lb/>
青山作賔翁作主山翁持觴山鶴舞山翁對山傾緑醑<lb/>
青山對翁黙無語山本無情翁無心青山不飲翁自斟<lb/>
酒䦨對山撫掌笑山鶴一聲山月沈<lb/>
　　　秋夜曲<lb/>
西風不起凝空碧霜花霏霏炯秋色層霄輾上玉一輪<lb/>
<pb n="KR4h0143_WYG_012-22b"/>
竹影參差光欲滴洞房深寂湘簟寒夢回孤枕疎漏傳<lb/>
雁聲低度吳天逺素壁青燈瑤穂斷隔雲聴徹五更鐘<lb/>
鴛鴦屏冷初日紅<lb/>
　　希陵<lb/>
　　　送人歸山中歌<lb/>
青山兮欲歸不可得兮褰衣駕𤣥豹兮驂赤貍雲冥冥<lb/>
兮風飛獨偃蹇兮世路寧容與兮溪湄泉涓涓兮石齒<lb/>
齒君不歸兮何為<lb/>
<pb n="KR4h0143_WYG_012-23a"/>
　　　秋夜長<lb/>
秋蟲嘖嘖寒莎底城頭秋月白如水二十五㸃秋夜長<lb/>
㸃㸃滴斷離人腸萬里一身風露涼家家秋砧搗衣忙<lb/>
　　明本<lb/>
　　　田歌<lb/>
邨南村北春水鳴村村布穀催春耕手捧飯盂向天祝<lb/>
明日插秧還我晴<lb/>
　　與恭<lb/>
<pb n="KR4h0143_WYG_012-23b"/>
　　　天台石橋歌<lb/>
五百人兮山之中驅白虎兮騎蒼龍袈裟兮襤縷頭髪<lb/>
兮蓬鬆神怪萬狀兮吾不得而窮望歸來兮庭之幃燒<lb/>
香瀹茗兮鐘鼔交搥不見來兮勞思坐蒸餅兮淚垂汝<lb/>
將舍我兮而何之<lb/>
　　行端<lb/>
　　　思洞庭寄承天寺覺菴老師<lb/>
煙蒼蒼濤茫茫洞庭遙遙天一方上有七十二朶之青<lb/>
<pb n="KR4h0143_WYG_012-24a"/>
芙容下有三萬六千頃之白銀漿中有美人兮佩服金<lb/>
鴛鴦游龍車鳴月璫直與造化參翺翔憶昔天風吹我<lb/>
登其堂飲我以金莖八月之沆瀣食我以崑丘五色之<lb/>
琳瑯換爾精髓滌爾肝腸灑然心地常清涼非獨可以<lb/>
眇四極輕八荒抑且可以老萬古凋三光久不見兮空<lb/>
慨慷久不見兮空慨慷<lb/>
　　清珙<lb/>
　　　山居吟<lb/>
<pb n="KR4h0143_WYG_012-24b"/>
滿山筍蕨滿園茶一樹紅花間白花大抵四時春最好<lb/>
就中尤好是山家<lb/>
茅屋低低三兩間團團環繞盡青山竹牀不許閒雲宿<lb/>
日未斜時便掩闗<lb/>
山形凹凸路高低石占雲頭屋占蹊地窄栽來蔬菜少<lb/>
又營小圃在橋西<lb/>
移家深入亂峯西煙樹重重隔逺溪年老心閒貪睡穩<lb/>
厭聞鐘響與雞啼<lb/>
<pb n="KR4h0143_WYG_012-25a"/>
半窗斜日冷生光破衲䝉頭坐竹牀枯葉滿罏燒焰火<lb/>
不知屋上有寒霜<lb/>
深秋時節雨霏霏蘚葉層層印虎蹄一夜西風吹不住<lb/>
曉來黄葉與階齊<lb/>
老來無事干懷抱竹榻高眠石枕斜夢裏不知誰是我<lb/>
覺來新月到梅花<lb/>
獨坐窮心寂杳冥个中無法可當情西風吹盡擁門葉<lb/>
留得空階與月明<lb/>
<pb n="KR4h0143_WYG_012-25b"/>
　　覺恩<lb/>
　　　甘菊歎<lb/>
手栽甘菊巖之阿一十一莖為一窠當暑不灌亦不摘<lb/>
自然生意成婆娑頗怪秋來風雨横枝條滿地根䰅迸<lb/>
青蟲食葉還食心小草閒花出頭上林間一夜清霜飛<lb/>
蟲死草枯惟菊枝黄金錯莫看愈好三嗅馨香徒自悲<lb/>
　　元鼎<lb/>
　　　方寸鐵歌贈伯盛朱隠君<lb/>
<pb n="KR4h0143_WYG_012-26a"/>
人心何危患多岐方寸之鐵貴自持百煉耿耿明秋暉<lb/>
彼柔繞指何詭隨朱盛剛勁真吳兒法書鐵畫逼秦斯<lb/>
晴窗握管儼若思學成變法出愈奇鐵耕代筆猶神錐<lb/>
用之切玉如切泥孤忠不媿月食詩清便更賦楊花詞<lb/>
元祐黨碑我所非驢鳴犬吠我所嗤雕蟲小技同兒嬉<lb/>
屠龍妙割嗟奚為盛乎盛乎知不知南北車書滚滚來<lb/>
中興定勒磨崖碑大書深刻非子誰<lb/>
　　文信<lb/>
<pb n="KR4h0143_WYG_012-26b"/>
　　　和西湖竹枝詞<lb/>
湖西日脚欲没山湖東月出牙梳彎南北兩峯船上看<lb/>
恰似阿儂雙髻鬟<lb/>
湖上采菱菱濕衣泥中取藕藕得歸怪殺鴛鴦不獨宿<lb/>
却嫌鸂鶒傍人飛<lb/>
蹙金麒麟雙髻丫白銀作甲彈琵琶何曽辛苦事蠶織<lb/>
水口紅船長是家<lb/>
東邊髙樓紅紫開西邊青山翠成堆吳兒蕩槳浪花裏<lb/>
<pb n="KR4h0143_WYG_012-27a"/>
相賽唱歌船去來<lb/>
　　照<lb/>
　　　和西湖竹枝詞<lb/>
日日采蓮湖水濵湖中白日照青春東風吹雨過湖去<lb/>
江花愁殺未歸人<lb/>
　　超珍<lb/>
　　　漁莊款乃歌<lb/>
繡户芸窗八面開漁莊酒色淨如苔鯉魚三尺丹砂尾<lb/>
<pb n="KR4h0143_WYG_012-27b"/>
聴得清歌出水來<lb/>
雨後芙容霜後楓漁莊只在畫橋東不知前面花多少<lb/>
映水殘霞爛漫紅<lb/>
　　夀寧<lb/>
　　　洞雲操<lb/>
火流空兮折荆枝塵漲天兮箑不可支依我洞兮緑下<lb/>
垂縆我緑綺兮操青霞以為辭華山兮希夷吾與汝兮<lb/>
來歸<lb/>
<pb n="KR4h0143_WYG_012-28a"/>
　　椿<lb/>
　　　和西湖竹枝詞<lb/>
放船早出裏湖邊阿儂唱歌郎蹋船唱得望湖太平曲<lb/>
共郎長樂太平年<lb/>
　　良震<lb/>
　　　和西湖竹枝詞<lb/>
六月七月生晩涼大樹小樹臨幽窗枯槎行蟻過無數<lb/>
晴空好鳥飛一雙<lb/>
<pb n="KR4h0143_WYG_012-28b"/>
　　淨圭<lb/>
　　　游仙詞<lb/>
霞光閃閃五雲東樓觀巍巍照碧空忽報夜池催賜宴<lb/>
翠鸞飛景月明中<lb/>
縹緲仙山五色雲玉真飛佩度氤氲不應名字題仙籍<lb/>
猶看唐家舊賜裙<lb/>
洞草巖花處處春壺中日月鏡中身飈輪飛度麟洲水<lb/>
知是仙班第一人<lb/>
<pb n="KR4h0143_WYG_012-29a"/>
松飄金粉落空庭石上清齋玩易經應笑世人工肉食<lb/>
滿頭垂白采參苓<lb/>
塵寰擾擾事如麻恨我東風易落花阿母蟠桃才一熟<lb/>
人間幾度摘秋𤓰<lb/>
瓊樓十二亞相連樓上仙姝笑粲然青鳥忽煩將逺意<lb/>
紫霞新寫寄來篇<lb/>
青童小隊鼔琅璈仙子酣歌詠碧桃下視人寰方洶洶<lb/>
紅塵如海漲波濤<lb/>
<pb n="KR4h0143_WYG_012-29b"/>
青鳥銜書降玉京芙容金掌露華清深宫無限情緣在<lb/>
不是神仙不易成<lb/>
　　宗衍<lb/>
　　　野雞毛羽好<lb/>
野雞毛羽好不如家雞能報曉新人美如花不如舊人<lb/>
能績麻績麻作衫郎得著郎見花開又花落<lb/>
　　惟則<lb/>
　　　篳篥引<hi>并序</hi>
<pb n="KR4h0143_WYG_012-30a"/>
　　西瑛懶雲窩距余禪室半里許時相過從吹篳篥<lb/>
　　以為供復於余言有所需乃賦長歌以贈<lb/>
西瑛為我吹篳篥發我十年夢相憶錢塘月夜鳳凰山<lb/>
曽聴酸齋吹鐵笛初吹一曲江風生餘響入樹秋嗚咽<lb/>
再吹一曲江潮驚愁雲忽低霜月黑坐中聴者六七人<lb/>
半是江湖未歸客歡者狂歌繞樹行悲者垂頭淚沾膝<lb/>
我時奪却酸齋笛斂襟共坐松根石脱略悲歡萬念消<lb/>
悟聲無性聞無跡西瑛篳篥且莫吹篳篥從古稱悲栗<lb/>
<pb n="KR4h0143_WYG_012-30b"/>
悲歡茫茫塞天地人情所感無今昔山僧尚賴雙耳頑<lb/>
請為西瑛吐胸臆聲聞相觸妄情生聞盡聲亡情自釋<lb/>
盡聞莫謂聞無聲機動籟鳴無間隔亡聲莫謂聲無聞<lb/>
去來厯厯明喧寂吹者之妙余莫知聞者之悟公莫測<lb/>
公歸宴坐嬾雲窩心空自有真消息<lb/>
　　善學<lb/>
　　　山趣吟<lb/>
我趣山幽逸山幽豈易言但容來老衲未許過髙軒泉<lb/>
<pb n="KR4h0143_WYG_012-31a"/>
眼山邊活鳥聲花外喧紅塵無路入風景似桃源<lb/>
　　　山宇吟<lb/>
菴鎖雲巒樹鎖煙淡濃蒼翠筆難傳石邊添箇頭陀坐<lb/>
一幅丹青世外懸<lb/>
山雲水石道人家方寸常開不夜花風味與人真箇異<lb/>
夜深撥火自烹茶<lb/>
掃石跏趺黙坐間春深幽鳥亂啼山白雲愛我菴前住<lb/>
與我常年共放閒<lb/>
<pb n="KR4h0143_WYG_012-31b"/>
　　大圭<lb/>
　　　和詹生春雨寒歌<lb/>
十日春九日雨空屋貯寒寒色苦曉雪都成陌上泥暮<lb/>
雲不見城東樹所思今何處相去纔幾許獨將寸心寄<lb/>
短琴琴老無絃暗麈土東風吹落錦一幅文章字字成<lb/>
金玉中有苦寒詞詞古聲更悲賡歌我不忍上訴蒼蒼<lb/>
知俗眼瞳人久生脂競收瑣尾遺瑰竒野禽乗軒士徒<lb/>
步黄土被繡人無衣天公有意回春燠千林一夜生紅<lb/>
<pb n="KR4h0143_WYG_012-32a"/>
緑長年呻吟卧掩門人生不解同草木君勿歌春雨寒<lb/>
我有兩耳愁心百盤爐空葉巳灰屋漏苔生椽檐聲夜<lb/>
夜春水懸人間惟我與子同此味鬢髮未白書如山春<lb/>
雨寒歌一闋窮達在天愁不得當時短衣夜半悲飯牛<lb/>
何如學取商頌聲金石<lb/>
　　魏國夫人管氏<lb/>
　　　漁父詞<lb/>
南望吳興路四千幾時回去霅溪邊名與利付之天笑<lb/>
<pb n="KR4h0143_WYG_012-32b"/>
把漁竿上畫船<lb/>
身在燕山近帝居歸心日夜憶東吳斟美酒膾新魚消<lb/>
却清閑總不如<lb/>
人生貴極是王侯浮利浮名不自由爭得似一扁舟弄<lb/>
月吟風歸去休<lb/>
　　鄭氏允端<lb/>
　　　吳人嫁女詞<lb/>
種花莫種官路傍嫁女莫嫁諸侯王種花官路人取將<lb/>
<pb n="KR4h0143_WYG_012-33a"/>
嫁女王侯不久長花落色衰情變更離鸞破鏡終分張<lb/>
不如嫁與田舍郎白首相看不下堂<lb/>
　　　擬寄衣曲<lb/>
男兒逺向交河道鐵馬金戈事征討邊頭八月霜風寒<lb/>
欲寄戎衣須趂早急杵清砧𢷬夜深玉纎銅斗熨貼平<lb/>
裁縫製就衣襖裙千針萬線始得成封裹重重寄邊使<lb/>
為語夫君奮忠義好將功業立邊陲要使聲名垂史記<lb/>
　　余季女<lb/>
<pb n="KR4h0143_WYG_012-33b"/>
　　　遣興歌<lb/>
妾誰怨兮薄命一氣所神兮化生若甑春山媚兮秋水<lb/>
淨乗貞潔兮妾之性聊歌兮遣興<lb/>
夜夢兮食梨命靈氛兮與予占之曰行道兮遲遲斂角<lb/>
枕兮粲如風動帷兮心悲<lb/>
雲黯黯兮雪飛棘夫子介兮如石苦復留兮不得望平<lb/>
原兮太息涕泗横兮沾臆<lb/>
送子去兮春樹青望子來兮秋樹零樹有枝兮枝有英<lb/>
<pb n="KR4h0143_WYG_012-34a"/>
我胡為兮㷀㷀子在此兮山城<lb/>
織女兮牛郎星回紀兮為參商欲徑渡兮河無梁霜露<lb/>
侵襲兮病偃在牀嗟嗟夫子兮誰與縫裳<lb/>
　　士女曹妙清<lb/>
　　　西湖竹枝詞<lb/>
美人絶似董嬌嬈家住南山第一橋不肯隨人過湖去<lb/>
月明夜夜自吹簫<lb/>
　　士女張妙靜<lb/>
<pb n="KR4h0143_WYG_012-34b"/>
　　　西湖竹枝詞<lb/>
憶把明珠買妾時妾起梳頭郎畫眉郎今何處妾獨在<lb/>
怕見花開雙蝶飛<lb/>
　　薛氏蘭英蕙英<lb/>
　　　蘇臺竹枝詞<lb/>
姑蘇臺上月團圑姑蘇臺下水潺潺月落西邊有時出<lb/>
水流東去幾時還<lb/>
館娃宫中麋鹿遊西施去泛五湖舟香魂玉骨歸何處<lb/>
<pb n="KR4h0143_WYG_012-35a"/>
不及眞孃葬虎丘<lb/>
虎丘山上塔層層靜夜分明見佛燈約伴燒香寺中去<lb/>
自將釵釧施山僧<lb/>
門泊東吳萬里船烏啼月落水如煙寒山寺裏鐘聲早<lb/>
漁水江風惱客眠<lb/>
洞庭餘柑三寸黄笠澤銀魚一尺長東南佳味人知少<lb/>
玉食無由進上方<lb/>
荻芽抽筍棟花開不見河豚石首來早起腥風滿城市<lb/>
<pb n="KR4h0143_WYG_012-35b"/>
郎從海口販鮮回<lb/>
楊栁青青楊栁黄青黄變色過年光妾似栁絲易憔悴<lb/>
郎如栁絮太顚狂<lb/>
翡翠雙飛不待呼鴛鴦並宿幾曽孤生憎寳帶橋頭水<lb/>
半入吳江半太湖<lb/>
一緺鳳髻緑如雲八字牙梳白似銀斜倚朱門翹首立<lb/>
往來多少斷腸人<lb/>
百尺高樓倚碧天闌干曲曲畫屏連儂家自有蘇臺曲<lb/>
<pb n="KR4h0143_WYG_012-36a"/>
不去西湖唱采蓮<lb/>
　　徐氏女<lb/>
　　　途中怨<lb/>
萬水千山去路賒青鞵踏破幾層沙登山絶頂重逢嶺<lb/>
渡水尤深又復涯雁字只傳夫與子魚書難寄母和爺<lb/>
回頭遙望鄉闗處雲下峰前是我家<lb/>
　　鄭奎妻<lb/>
　　　春詞<lb/>
<pb n="KR4h0143_WYG_012-36b"/>
春風吹花落紅雪楊栁隂濃啼百舌東家蝴蝶西家飛<lb/>
前嵗櫻桃今嵗結鞦韆蹴罷鬢鬖髿粉汗凝香沁緑紗<lb/>
侍女亦知心内事銀瓶汲水煮新茶<lb/>
　　　夏詞<lb/>
芭蕉葉展青鸞尾萱草花含金鳳觜一雙乳燕出雕梁<lb/>
數㸃新荷浮緑水困人天氣日長時針線慵拈午漏遲<lb/>
起向石榴隂畔立戲將梅子打鶯兒<lb/>
　　　秋詞<lb/>
<pb n="KR4h0143_WYG_012-37a"/>
鐵馬聲喧風力緊雲窗夢破鴛鴦枕玉爐燒麝有餘香<lb/>
羅扇撲螢無定影洞簫一曲是誰家河漢西流月半斜<lb/>
要染纎纎紅指甲金盤夜搗鳯仙花<lb/>
　　　冬詞<lb/>
山茶花開梅半吐風動簾旌雪花舞金盤冒冷望狻猊<lb/>
繡幙圍春䕶鸚鵡倩人呵筆畫雙眉脂水凝寒上臉遲<lb/>
妝罷扶頭重照鏡鳳釵斜壓瑞香枝<lb/>
　　張氏<lb/>
<pb n="KR4h0143_WYG_012-37b"/>
　　　寄外兄弟二首<lb/>
山之髙兮月出小月之小兮何皎皎我有所思在逺道<lb/>
一日不見兮我心悄悄<lb/>
采苦采苦于山之南忡忡憂心其何以堪<lb/>
　　無名氏<lb/>
　　　和楊鐵崖西湖竹枝詞<lb/>
蘇公堤上楊栁青人來人去管離情東風為爾丁寧道<lb/>
折斷柔條莫再生<lb/>
<pb n="KR4h0143_WYG_012-38a"/>
天竺寺前開翠微長年流水白雲飛流水入湖無日歇<lb/>
白雲出岫有時歸<lb/>
　　　櫻桃詞<lb/>
江南四月春歸早紅紫千枝迹如埽枝頭新綴纓絡珠<lb/>
一樹櫻桃爛晴昊菱花照見白家娘一顆臙脂相鬬好<lb/>
青樓逺客迷芳草三食櫻桃送春老鳳皇在何方銜將<lb/>
飛逺道<lb/>
　　　雪花曲<lb/>
<pb n="KR4h0143_WYG_012-38b"/>
苦篁獵獵吹北風黄河水流凝不通天孫手持白鸞尾<lb/>
笑埽琪花飛碧空崑山玉碎瓊樓裂老龍起舞驚明月<lb/>
夢覺游魂不覺寒醉吟紙帳春雲熱東家嬌娘厭桃李<lb/>
學繡宫花瑣窗裏冷袖擎來欲細觀隔簾火氣催成水<lb/>
　　劉妙容<lb/>
　　　伊州曲<lb/>
月既明西軒琴復清寸心斗酒爭芳夜千秋萬嵗同此<lb/>
情歌宛轉宛轉聲巳哀願為星與漢光景共徘徊悲且<lb/>
<pb n="KR4h0143_WYG_012-39a"/>
　傷參差淚成行低紅掩翠方無色金徽玉軫為誰鏘歌<lb/>
　宛轉宛轉結復悲願為煙與霧氤氲共容姿<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_012-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻十二<lb/>
</p>
<p>
</p>
  </div>
</body>
</text>
</TEI>
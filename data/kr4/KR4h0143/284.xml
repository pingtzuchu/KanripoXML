<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_284-1a"/>
　欽定四庫全書<lb/>
御選明詩巻一百十五<lb/>
　　七言絶句<lb/>
　　　智舷<lb/>
　　　　野航<lb/>
　泛艇秋湖漁者稀船頭船尾雪鷗飛偶然放到茅菴畔<lb/>
　載得白頭僧共歸<lb/>
　　　　題周服卿畫<lb/>
<pb n="KR4h0143_WYG_284-1b"/>
　兩岸芙蓉色競紅蒹葭容易起秋風翠禽箇箇求魚食<lb/>
　分占枯荷瞰水中<lb/>
　　　　題徐春門畫<lb/>
　山頭雲濕皆含雨溪口泉香盡帶花此是天池穀雨候<lb/>
　松陰十里賣茶家<lb/>
　　　　村居<lb/>
　獨坐孤村日日風土堦茅舍亂堆紅不知舊院深居地<lb/>
　涼葉幽花剩幾叢<lb/>
<pb n="KR4h0143_WYG_284-2a"/>
　　　釣月磯<lb/>
石磯春晚白雲閒却倚東風一笑還流水自深花自落<lb/>
何人垂釣月明間<lb/>
　　　冬日穆湖村居同藴輝上人賦<lb/>
買得漁蓑與釣綸天寒日暮水無鱗浩歌一曲知何處<lb/>
犬吠蘆花不見人<lb/>
　　　懷高元雅<lb/>
樹飛黄葉豆開花撫景縈思村路斜秋竹萬竿俱似玉<lb/>
<pb n="KR4h0143_WYG_284-2b"/>
清池白月想君家<lb/>
　　天遂<lb/>
　　　畫梅<lb/>
古幹横斜意自奇半開半蕋亦相宜寒時悔不前村覓<lb/>
知是溪橋第幾枝<lb/>
　　圓暎<lb/>
　　　又别菴居<lb/>
昔别庭中竹未栽歸來笋已破蒼苔安知此去重還日<lb/>
<pb n="KR4h0143_WYG_284-3a"/>
屋後薔薇幾度開<lb/>
　　圎復<lb/>
　　　留别念空<lb/>
問水尋山各自忙草鞋無底踏秋霜江南逰徧還江北<lb/>
何日還來共竹房<lb/>
　　　東山紀别<lb/>
谷口風斜斗笠狂米囊夾路白於霜山童不揜溪頭寺<lb/>
一任閒雲滿竹廊<lb/>
<pb n="KR4h0143_WYG_284-3b"/>
　　如清<lb/>
　　　荅客問小徒到家消息<lb/>
瓢笠星霜三月周計程應到錦江頭縱教雨雪羈行李<lb/>
不在嘉州在簡州<lb/>
　　圎㦂<lb/>
　　　懐黄山吳仲玉<lb/>
千里黄山别幾年㝠鴻不見一書傳昨宵忽共殘燈夢<lb/>
三十六峯青刺天<lb/>
<pb n="KR4h0143_WYG_284-4a"/>
　　通洽<lb/>
　　　雪夜<lb/>
雪光窗外寒如月梅影燈前韻過僧坐到更殘羣響盡<lb/>
細吹榾柮煑春氷<lb/>
　　如曉<lb/>
　　　春暮<lb/>
雨過郊原遍落紅栁絲無力繫東風春陰何處棲雙燕<lb/>
寂寞梨花小院中<lb/>
<pb n="KR4h0143_WYG_284-4b"/>
　　　遣句<lb/>
倚杖看松殘雪後荷鋤移竹小春前較多白髪渾閒事<lb/>
得住青山又一年<lb/>
　　明賢<lb/>
　　　送僧歸梁溪<lb/>
峯煙漠漠水雲低欲挂輕颿日已西江月照人人不住<lb/>
隨風一夜到梁溪<lb/>
　　法藏<lb/>
<pb n="KR4h0143_WYG_284-5a"/>
　　　山居二首<lb/>
覓得三峯好卜棲月涼松影到階齊山空萬籟由來寂<lb/>
卧聴隔林啼竹雞<lb/>
花落軍持入澗香寥寥淨域絶思量不知下界黄昏近<lb/>
猶向西牕戀夕陽<lb/>
　　大璸<lb/>
　　　詠史<lb/>
興慶宫西花萼樓五王簫鼓晝同㳺曲江宰相千秋鑑<lb/>
<pb n="KR4h0143_WYG_284-5b"/>
纔得開元二十秋<lb/>
　　函可<lb/>
　　　春前一日<lb/>
臘盡依然處海濵寒風破衲易相親山中新厯從人說<lb/>
未必明朝便是春<lb/>
　　通藴<lb/>
　　　寄周青士<lb/>
作詩賣米周青士白業還能精進無忽憶歳朝風雪裏<lb/>
<pb n="KR4h0143_WYG_284-6a"/>
扁舟訪我到西湖<lb/>
　　道源<lb/>
　　　湖村晚興和陳確菴韻<lb/>
芙蓉氷面落殘紅尚有餘香逐岸風一片秋光描不得<lb/>
翠禽時掠夕陽中<lb/>
　　廣化<lb/>
　　　晚次毘陵驛<lb/>
城邊暮雨掩殘罾野店黄昏颭客燈風俗他鄊曽不辨<lb/>
<pb n="KR4h0143_WYG_284-6b"/>
隔谿人指是毘陵<lb/>
　　明盂<lb/>
　　　病中送魏氷叔還寧都<lb/>
石罅秋棠一節紅主人新病客堂空送君歸度翠㣲嶺<lb/>
早有梅花小雪中<lb/>
　　智誾<lb/>
　　　石澗<lb/>
雪瀑交飛谷口喧石橋虎過漸黄昬瘦笻問我誰為伴<lb/>
<pb n="KR4h0143_WYG_284-7a"/>
笑指攀厓下樹猿<lb/>
　　無文<lb/>
　　　過胡白叔舊居<lb/>
衡宇依然没草萊已無吟叟杖蒼苔夕陽一片疎籬下<lb/>
幾㸃寒花獨自開<lb/>
　　照影<lb/>
　　　蘭舟渡<lb/>
蘭舟古渡已茫然雲外山横百瀆煙留得龍堂鐘磬響<lb/>
<pb n="KR4h0143_WYG_284-7b"/>
寺門長泊洞庭船<lb/>
　　越僧<lb/>
　　　寄石田翁<lb/>
寄將一幅剡溪藤江面青山畫幾層筆到斷厓泉落處<lb/>
石邊添個看雲僧<lb/>
　　福教寺僧<lb/>
　　　過福教寺題<lb/>
殘山剩水一荒基古寺煙籠白塔低燕子不知身是客<lb/>
<pb n="KR4h0143_WYG_284-8a"/>
秋風還戀舊巢泥<lb/>
　　王司綵<lb/>
　　　宫詞<lb/>
瓊花移入大明宫旖旎濃香韻晚風贏得君王留步輦<lb/>
玉簫嘹喨月明中<lb/>
　　沈瓊蓮<lb/>
　　　宫詞八首<lb/>
尚儀引見近龍牀御筆親題墨色香幸得唱名居第一<lb/>
<pb n="KR4h0143_WYG_284-8b"/>
沐恩舞蹈謝君王<lb/>
翠絲蟠袖紫羅襦偷把黄金小帶舒中使傳宣光禄宴<lb/>
内家學士出新除<lb/>
香霧濛濛罩碧窗青燈的的燦銀釭内人何處敎吹管<lb/>
驚起庭前鶴一雙<lb/>
荳蔻花封小字緘寄聲千里落雲帆一春從不尋芳去<lb/>
高叠香羅舊賜衫<lb/>
天子龍樓瞥見粧芙蓉團殿試羅裳水風涼好朝西坐<lb/>
<pb n="KR4h0143_WYG_284-9a"/>
專把書經教小王<lb/>
曉臨鸞鏡整梳粧高髻新興一尺長花影瑣窗人下直<lb/>
開籠自放雪衣娘<lb/>
明窗棐几淨爐熏閒閲仙書小篆文晝永簾垂春寂寂<lb/>
碧桃花映石榴裙<lb/>
籞栁青青燕子愁萬條齊水弄春柔東風不與閒人贈<lb/>
誰去江南水上洲<lb/>
　　曹靜照<lb/>
<pb n="KR4h0143_WYG_284-9b"/>
　　　宫詞<lb/>
一樹寒花冒雪開幽香寂寂映樓臺女官爭簇傳呼近<lb/>
知是鸞宫選侍來<lb/>
閱遍司農水旱書君王減膳復齋居御廚阿監新承旨<lb/>
明日羮湯不進魚<lb/>
　　夏雲英<lb/>
　　　立秋<lb/>
秋風吹雨過南樓一夜新涼是立秋寳鴨香銷沈火冷<lb/>
<pb n="KR4h0143_WYG_284-10a"/>
侍兒閒自理箜篌<lb/>
　　　雨晴<lb/>
海棠初種竹新移流水潺潺入小池春雨乍晴風日好<lb/>
一聲啼鳥過花枝<lb/>
　　　秋夜即事<lb/>
西風颯颯動羅幃初夜焚香下玉墀禮罷真如庭院靜<lb/>
銀釭高照看圍棋<lb/>
　　張紅橋<lb/>
<pb n="KR4h0143_WYG_284-10b"/>
　　　荅子羽<lb/>
梨花寂寂鬭嬋姢銀漢斜臨繡戸前自愛焚香消永夜<lb/>
從來無事訴青天<lb/>
　　　定情詩<lb/>
芙蓉作帳錦重重比翼和鳴玉漏中共道瑶池春似海<lb/>
月眀飛下一䨇鴻<lb/>
　　　和子羽<lb/>
桂輪斜落粉樓空漏水丁丁燭影紅露濕暗香珠翠冷<lb/>
<pb n="KR4h0143_WYG_284-11a"/>
赤欄橋上待歸鴻<lb/>
橋外千花照碧空美人遥隔水雲東一聲寳馬嘶明月<lb/>
驚起沙汀幾㸃鴻<lb/>
草香花暖醉春風郎去西湖妾向東斜倚石欄頻悵望<lb/>
月明孤影笑飛鴻<lb/>
　　　留别子羽<lb/>
井落金瓶信不通雲山渺渺暗丹楓輕羅露濕鴛鴦冷<lb/>
閒聴長宵嘹唳鴻<lb/>
<pb n="KR4h0143_WYG_284-11b"/>
玉筯雙垂滿頰紅闗山何處寄書筒緑窗寂寞無人到<lb/>
海濶天高怨落鴻<lb/>
　　田姢姢<lb/>
　　　題扇詩<lb/>
煙中芍藥朦朧睡雨底梨花淺淡妝小院黄昬人定後<lb/>
隔墻遥辨麝蘭香<lb/>
　　　寄木元經<lb/>
聞郎夜上木蘭舟不數歸舟祗數愁半幅御羅題錦字<lb/>
<pb n="KR4h0143_WYG_284-12a"/>
隔墻裹贈玉搔頭<lb/>
　　　慰元經<lb/>
碧玉杯中琥珀光燈前把勸阮家郎不須苦憶人間世<lb/>
萬樹桃花即故鄉<lb/>
　　孟淑卿<lb/>
　　　春日偶成<lb/>
潑眼韶光日正長蝦䰅簾捲燕飛忙畫樓緑暗欹楊栁<lb/>
舞榭紅多睡海棠<lb/>
<pb n="KR4h0143_WYG_284-12b"/>
　　　春歸<lb/>
落盡棠梨水垍堤萋萋芳草望中迷無情最是枝頭鳥<lb/>
不管人愁只管啼<lb/>
　　　秋夜<lb/>
荳花雨過晚生涼林館孤眠怯夜長自是愁多不成寐<lb/>
非緣金井有啼螿<lb/>
　　　登樓<lb/>
為憐春去不登樓纔上南樓動逺愁滿地落花紅雨亂<lb/>
<pb n="KR4h0143_WYG_284-13a"/>
接天芳草緑雲稠<lb/>
　　　秋日書懷<lb/>
蟬咽庭槐泣素秋幾行新雁度南樓天邊莫看如鈎月<lb/>
釣起新愁與舊愁<lb/>
　　　過恵日菴訪尼題亭子上<lb/>
矮矮牆圍小小亭竹林深處晝𠖇𠖇紅塵不到無餘事<lb/>
一炷煙消兩巻經<lb/>
　　朱妙端<lb/>
<pb n="KR4h0143_WYG_284-13b"/>
　　　病中作<lb/>
剔盡寒燈夢不成擁衾危坐到三更不知何處吹羌笛<lb/>
落盡梅花月滿城<lb/>
　　　客中即事<lb/>
華屋沈沈乳燕飛緑楊深處囀黄鸝疎簾不捲薰風靜<lb/>
坐看庭花日影移<lb/>
　　　秋日見蝶<lb/>
江空木落雁聲悲霜染丹楓百草萎蝴蝶不知身是夢<lb/>
<pb n="KR4h0143_WYG_284-14a"/>
又隨秋色上寒枝<lb/>
　　　染甲<lb/>
金盤和露搗晴霞紅透纎纎玉筍芽翠袖籠香理瑶瑟<lb/>
緑陰新綻海棠花<lb/>
　　馮銀<lb/>
　　　暮春<lb/>
緑暗紅稀春已深懶聴杜宇喚歸音凋榮何限人間事<lb/>
獨倚篷窗數過禽<lb/>
<pb n="KR4h0143_WYG_284-14b"/>
　　鄒賽貞<lb/>
　　　中秋有懷<lb/>
銀漢無聲夜夜清良宵忽感宦逰情東山遥望人千里<lb/>
想亦停杯對月明<lb/>
　　潘氏<lb/>
　　　秋詞<lb/>
翩翩黄葉落江風月滿江亭秋夜空黄菊酒香人已醉<lb/>
白蘋江冷度哀鴻<lb/>
<pb n="KR4h0143_WYG_284-15a"/>
　　　詠栁<lb/>
煙栁青青葉已齊半簾紅日小鶯啼玉樓人靜悲横笛<lb/>
惟有東風吹向西<lb/>
　　　春詞<lb/>
小窗閒坐月朦朧望斷天涯思不窮黄蝶亂飛花影裡<lb/>
却疑春在杏花中<lb/>
　　茅氏<lb/>
　　　賣宅<lb/>
<pb n="KR4h0143_WYG_284-15b"/>
壁有蒼苔甑有塵家園一旦屬西鄰傷心畏見門前栁<lb/>
明日相看是路人<lb/>
　　王素娥<lb/>
　　　渡錢塘喜晴<lb/>
風㣲月落早潮平江國新晴喜不勝試看小舟輕似葉<lb/>
載將山色過西陵<lb/>
　　　獨愁<lb/>
黄昬愁聴雨蕭蕭挑盡殘燈夜寂寥綵綫罷拈腸欲斷<lb/>
<pb n="KR4h0143_WYG_284-16a"/>
薰籠香冷火應銷<lb/>
　　陸姢<lb/>
　　　代父送人還新安<lb/>
津亭楊栁碧毶毶人立東風酒半酣萬㸃落花舟一葉<lb/>
載將春色到江南<lb/>
　　江西婦女<lb/>
　　　一葉芭蕉<lb/>
何處移來一葉青似同羅扇鬭輕盈今宵風雨重門靜<lb/>
<pb n="KR4h0143_WYG_284-16b"/>
減却瀟湘幾㸃聲<lb/>
　　儲氏<lb/>
　　　雨後<lb/>
夭桃灼灼倚窗前春色繽紛帶紫煙昨夜雨聲來枕上<lb/>
惜花人醒不曽眠<lb/>
　　馬間卿<lb/>
　　　七夕<lb/>
靈鵲成橋事有無人間今夜憶黄姑倚窗坐久秋聲動<lb/>
<pb n="KR4h0143_WYG_284-17a"/>
一葉西風到碧梧<lb/>
　　　寄升菴<lb/>
嬾把音書寄日邊别離經歳又經年郎君自是無歸計<lb/>
何處青山不杜䳌<lb/>
　　李玉英<lb/>
　　　送春<lb/>
柴扉寂寞掩殘春滿地榆錢不療貧雲鬢霓裳半泥土<lb/>
野花何事亦愁人<lb/>
<pb n="KR4h0143_WYG_284-17b"/>
　　毛鈺龍<lb/>
　　　冬夜<lb/>
玉井無聲户已扃一庭霜月冷如凝誰憐寂寞書窗下<lb/>
凍影梅花伴夜燈<lb/>
　　劉氏<lb/>
　　　故城過父友李公舊居<lb/>
暮雲深鎖故城春綠樹蒼煙舊白蘋昔日高樓雙燕子<lb/>
定巢無處往來頻<lb/>
<pb n="KR4h0143_WYG_284-18a"/>
　　王虞鳳<lb/>
　　　春日閒居<lb/>
濃陰栁色罩窗紗風送爐煙一縷斜庭草黄昬隨意緑<lb/>
子規啼上木蘭花<lb/>
　　桑貞白<lb/>
　　　春宵<lb/>
一鈎新月射房櫳拂拂春風入幕中啼鳥數聲醒枕夢<lb/>
杜䳌花發半窗紅<lb/>
<pb n="KR4h0143_WYG_284-18b"/>
　　　秋夜<lb/>
高飇颯颯動疎林剔起銀燈葺舊衾月上西窗人寂寂<lb/>
隔林猶度搗衣砧<lb/>
　　　寄逺<lb/>
日暮登樓强自歌陌頭楊栁望中多思君書劍天涯客<lb/>
三月春光有幾何<lb/>
　　　春日即事<lb/>
雨晴春暖百花香戯蝶游蜂各自忙也擬東郊踏青去<lb/>
<pb n="KR4h0143_WYG_284-19a"/>
門前流水又斜陽<lb/>
　　董少玉<lb/>
　　　裁衣<lb/>
芙蓉江北雁飛飛燕子磯邊人未歸只怕沈郎腰已瘦<lb/>
遲迴難寄舊時衣<lb/>
　　　海棠花<lb/>
小樓風定月初斜紫玉新枝綰落霞睡起不堪重秉燭<lb/>
春來愁殺海棠花<lb/>
<pb n="KR4h0143_WYG_284-19b"/>
　　齊景雲<lb/>
　　　贈别傅生<lb/>
一呷春醪萬里情斷腸芳草斷腸鶯願將雙淚啼為雨<lb/>
明日留君不出城<lb/>
　　周潔<lb/>
　　　登樓<lb/>
憑䦨一望白雲重松竹蕭森裛露濃樹外連漓流不斷<lb/>
依稀如聴秣陵鐘<lb/>
<pb n="KR4h0143_WYG_284-20a"/>
　　　戲諸姊作假花<lb/>
鏤花雕葉百般新巧手分明遂奪真自是深閨無定鑒<lb/>
金錢輸與弄虚人<lb/>
　　邢慈靜<lb/>
　　　靜坐<lb/>
荆釵裙布念重違却掃焚香自掩扉莫向吹簫羨嬴女<lb/>
多年已辦五銖衣<lb/>
　　屠瑶瑟<lb/>
<pb n="KR4h0143_WYG_284-20b"/>
　　　秋夜贈七襄<lb/>
綺閣知音總不羣挑燈刺繡薛靈芸夜涼明月低繩户<lb/>
猶簡蘭閨倒薤文<lb/>
　　　送外<lb/>
蕭蕭梧葉作秋聲況復征人欲逺行此去西泠煙草碧<lb/>
月高霜落水痕清<lb/>
　　沈天孫<lb/>
　　　春日送七寳娣歸寜<lb/>
<pb n="KR4h0143_WYG_284-21a"/>
一曲驪歌淚暗垂香車陌上過春荑闗情最是蘼蕪草<lb/>
何必楊枝綰别離<lb/>
　　　贈湘靈二首<lb/>
芙蓉兩頰映羅衣笑拂釵頭雙鳳飛仿彿疑施青步障<lb/>
知君能解小郎圍<lb/>
栁眼低垂䕶墨池菱花掩映逺山眉輸卿刀尺工挑錦<lb/>
夜夜燈前借履綦<lb/>
　　　花燭詞贈王蕙芳<lb/>
<pb n="KR4h0143_WYG_284-21b"/>
比翼雙飛宿上林流蘇掩映合歡衾香奩賦就憐蘇蕙<lb/>
織出迴文寄錦心<lb/>
　　　秋夜<lb/>
蟲飛紈扇早知秋明月穿牕照畫樓洒淚兩行何處落<lb/>
臨風寄向故園流<lb/>
　　袁九淑<lb/>
　　　燈詞<lb/>
家家行樂管絃催火樹千枝向夜開見說南鄰祠太乙<lb/>
<pb n="KR4h0143_WYG_284-22a"/>
笑聲一片踏歌來<lb/>
　　王鳳嫺<lb/>
　　　燕子樓<lb/>
燕子樓頭燕子回何年鶴去見歸來相思怨結東風淚<lb/>
洒向殘花已剩灰<lb/>
　　張引元<lb/>
　　　戊申上元寫懷<lb/>
欲向空門淨六塵松龕蒲簟度芳春病容消瘦慵梳洗<lb/>
<pb n="KR4h0143_WYG_284-22b"/>
一任東風冷笑人<lb/>
　　　燕子樓<lb/>
人自傷心春自回倚䦨愁覩燕歸來玉簫吹斷秦樓曲<lb/>
贏得紅顔鏡裏灰<lb/>
　　張引慶<lb/>
　　　燕子樓<lb/>
雒陽三月雨如煙添得離人思黯然惆悵秦樓分鳳侣<lb/>
青燈寒月自年年<lb/>
<pb n="KR4h0143_WYG_284-23a"/>
　　陸卿子<lb/>
　　　萬厯宫詞<lb/>
蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蕭條白露凝夜深臺殿起秋聲君恩何處中天月<lb/>
一片清光處處明<lb/>
　　徐媛<lb/>
　　　别曹孃<lb/>
木落西風萬壑幽忍將離思為君留碧雞闗外淒涼月<lb/>
偏照蠻雲夜夜秋<lb/>
<pb n="KR4h0143_WYG_284-23b"/>
　　林玉衡<lb/>
　　　小樓詠雪月口占<lb/>
梅花雪月本三清雪白梅香月更明夜半忽登樓上望<lb/>
不知何處是瑶京<lb/>
　　姚氏<lb/>
　　　即事二首<lb/>
晚煙翠出草亭斜曲曲深村小築家幾㸃病鷗眠夜月<lb/>
半林殘雪照梨花<lb/>
<pb n="KR4h0143_WYG_284-24a"/>
簾捲輕寒春帳空夢殘芳草雨催風隔牕陣陣聲偏急<lb/>
狼籍庭前一夜紅<lb/>
　　劉苑<lb/>
　　　舟發羅水問侍女<lb/>
門前瞬息是天涯剛是辭家便憶家試問羅江幾丫水<lb/>
送人雲裏拾春花<lb/>
　　黄幼藻<lb/>
　　　夏日偶成<lb/>
<pb n="KR4h0143_WYG_284-24b"/>
深院塵消散午炎篆煙如夢晝淹淹輕風似與荷花約<lb/>
為送香來自捲簾<lb/>
　　　雨中看紫芍藥<lb/>
粧樓初下自傾城冉冉香生繡户清厭說廣陵春色暮<lb/>
胭脂和淚雨中傾<lb/>
　　　武陵秋景<lb/>
湖上芙蓉近小舟曉來清淚對花流吳州客自傷長夜<lb/>
不為西風怨早秋<lb/>
<pb n="KR4h0143_WYG_284-25a"/>
　　　登樓望海<lb/>
遥山層叠海雲開浴鷺飛鷗自去回春水茫茫天不盡<lb/>
片帆浮動碧空來<lb/>
　　㑹稽女郎<lb/>
　　　新嘉驛題壁<lb/>
杏紅衫子半蒙塵一盞孤燈伴此身恰似梨花經雨後<lb/>
可憐零落舊時春<lb/>
萬種憂愁訴與誰對人雖笑背人悲此時莫把尋長看<lb/>
<pb n="KR4h0143_WYG_284-25b"/>
一句詩成千淚垂<lb/>
　　沈紉蘭<lb/>
　　　秣陵道中風雨<lb/>
剔盡寒燈風動幃長途況是客單衣無端燕子磯頭雨<lb/>
一舫隨人到處飛<lb/>
　　　早春憶外<lb/>
映日初花隔檻明春風嬝嬝透寒輕傷心怕聴枝頭鳥<lb/>
莫向王孫歸路鳴<lb/>
<pb n="KR4h0143_WYG_284-26a"/>
　　王氏<lb/>
　　　金吾公忤璫削籍南還舟中感慰<lb/>
驛路蕭條怯問津行囊檢拂舊緇塵故園松菊猶無恙<lb/>
歸卧牛衣谷水濵<lb/>
　　　奉勑太液池觀荷<lb/>
御池清淺石粼粼滿徑紅蕖映白蘋水殿風來塵不到<lb/>
叨陪鳳輦荷恩新<lb/>
　　　春郊看杏花<lb/>
<pb n="KR4h0143_WYG_284-26b"/>
帝里驚看春色深杏林遥間栁條陰故園消息經春斷<lb/>
極目憑䦨思不禁<lb/>
　　　對雪<lb/>
拂幌飄窗玉不如一庭寒色曉光餘閨中詩思同清潔<lb/>
分付雙鬟莫掃除<lb/>
　　　秋夜聞促織<lb/>
錦字迴文織未成蘭房清夜坐深更蕭蕭絡緯啼煙草<lb/>
催老秋光是此聲<lb/>
<pb n="KR4h0143_WYG_284-27a"/>
　　黄雙蕙<lb/>
　　　和㑹稽女子<lb/>
憔悴天涯對阿誰若為多露獨含悲空憐子夜孤亭淚<lb/>
盡作霜楓帶雨垂<lb/>
　　黄淑徳<lb/>
　　　七夕<lb/>
鵲駕成橋事若何年年今夕㑹星娥時人莫訝經年隔<lb/>
猶勝人間長别多<lb/>
<pb n="KR4h0143_WYG_284-27b"/>
　　　春晚<lb/>
春風日日閉深閨栁老花殘鶯自啼寂寞小牕天又暮<lb/>
一鈎新月挂樓西<lb/>
　　　秋晚<lb/>
栁外慵蟬噪晚霞風牀書巻篆煙斜凭䦨自愛秋容淡<lb/>
閒數殘荷幾朶花<lb/>
　　項蘭貞<lb/>
　　　送外赴試<lb/>
<pb n="KR4h0143_WYG_284-28a"/>
柳陰輕綰木蘭舟杯酒殷勤動别愁此去但看江上月<lb/>
清光猶照故園樓<lb/>
　　　詠梅<lb/>
氷玉孤清世外姿姢姢新月上疎枝無情短笛休輕弄<lb/>
未是春風㸃額時<lb/>
　　吳令則<lb/>
　　　憶玉之<lb/>
春來草色想河闗逺道緜緜不可攀翻恨白雲飛去疾<lb/>
<pb n="KR4h0143_WYG_284-28b"/>
夕陽千里露童山<lb/>
　　吳令儀<lb/>
　　　夜<lb/>
新月不來燈自明江天獨夜夢頻驚長年自是無歸思<lb/>
未必風波不可行<lb/>
　　方孟式<lb/>
　　　江上聴潮<lb/>
乗春畫舫一溪雲獨宿江舟待月明陡覺潮生驚夜語<lb/>
<pb n="KR4h0143_WYG_284-29a"/>
南天寒葉盡飛聲<lb/>
　　　芝城寄女<lb/>
莫問花開花落時幽芳不必鬭濃枝晝長無事香消篆<lb/>
朝誦楞嚴暮誦詩<lb/>
　　　憶舊<lb/>
一别江潭月幾圎相憐人面不如前依稀舊日芳菲在<lb/>
秋雨梧桐十二年<lb/>
　　方維儀<lb/>
<pb n="KR4h0143_WYG_284-29b"/>
　　　春庭<lb/>
煙含堤栁水瀠沙寄寓秦淮已作家一度空庭人寂寞<lb/>
不知溪上落梅花<lb/>
　　　春雨<lb/>
春江新雨到牕西雲暗山光逺樹迷零落梨花飛欲盡<lb/>
故園應有鷓鴣啼<lb/>
　　　楚江懷吳妹茂松閣<lb/>
空林隕葉暮烏啼雲水迢迢隔皖谿夜發蒼梧寒夢逺<lb/>
<pb n="KR4h0143_WYG_284-30a"/>
楚天明月照樓西<lb/>
　　姚氏<lb/>
　　　詠蒲扇<lb/>
世間物性初無定百鍊剛成繞指柔何似雈蒲經織後<lb/>
能將九夏變三秋<lb/>
　　沈宜脩<lb/>
　　　仲春寄表妹張倩倩<lb/>
湖外青山别路長沈吟舊事總堪傷故園明月門前栁<lb/>
<pb n="KR4h0143_WYG_284-30b"/>
回首春風各斷腸<lb/>
　　　秋夜<lb/>
悲秋不是斷腸初風景依依雲影疎玉漏自殘燈自落<lb/>
小牕斜月半庭虚<lb/>
　　　茉莉花<lb/>
如許閒宵似廣寒翠叢倒影浸氷團梅花宜冷君宜熱<lb/>
一樣香魂兩樣看<lb/>
　　葉紈紈<lb/>
<pb n="KR4h0143_WYG_284-31a"/>
　　　春日感懷<lb/>
羅袂消殘舊日香啼痕幾度濕年芳無情懶向東風立<lb/>
有恨誰憐一夢長<lb/>
　　　秋日偶題<lb/>
一番揺落一番嗟咫尺天涯夢裏家莫道秋來不憔悴<lb/>
滿庭都是斷腸花<lb/>
　　葉小鸞<lb/>
　　　雨夜聞簫<lb/>
<pb n="KR4h0143_WYG_284-31b"/>
紗牕徙倚倍無聊香燼熏爐懶更燒一縷簫聲何處弄<lb/>
隔簾㣲雨濕芭蕉<lb/>
　　　别蕙綢姊二首<lb/>
歳月驚從愁裏過夢魂不向别中分當時最是無情物<lb/>
疎栁斜陽若送君<lb/>
枝頭餘葉墮聲乾天外淒淒雁字寒感别却憐雙鬢影<lb/>
竹牕風雨一燈看<lb/>
　　　詠畫屏美人二首<lb/>
<pb n="KR4h0143_WYG_284-32a"/>
庭雪初消月半鈎輕漪月色共相流玉人斜倚寒無那<lb/>
兩㸃春山日日愁<lb/>
紅深翠淺最芳年閒倚晴空破綺煙何似美人腸斷處<lb/>
海棠和雨晚風前<lb/>
　　　送蕙綢姊二首<lb/>
絲絲楊栁拂煙輕總為愁人送别情惟有流波似離恨<lb/>
共將明月伴君行<lb/>
緑酒盈尊未及銜那堪津樹引征帆情知此别難留住<lb/>
<pb n="KR4h0143_WYG_284-32b"/>
相對無言濕杏衫<lb/>
　　　游仙詩<lb/>
可是初逢萼緑華瓊樓煙月幾仙家坐中聴徹涼州曲<lb/>
笑指牕前夜合花<lb/>
　　張倩倩<lb/>
　　　憶舊<lb/>
故人别後杳沈沈獨上高樓水國陰鴻雁不傳千里恨<lb/>
天涯流落到如今<lb/>
<pb n="KR4h0143_WYG_284-33a"/>
　　　過行春橋<lb/>
行春橋上月如鈎行春橋下月欲流月光到處還相似<lb/>
應照銀屏夢裏愁<lb/>
　　　春日<lb/>
春衫帶綰縷金綃晝永空閒碧玉簫情到寄將何處好<lb/>
曲欄干外折紅蕉<lb/>
　　沈憲英<lb/>
　　　憶李玉照<lb/>
<pb n="KR4h0143_WYG_284-33b"/>
樓上春深乳燕來半簾花影自徘徊子規聲裡黄昬月<lb/>
叫斷東風夢不回<lb/>
　　　花下憶瓊章姊<lb/>
弱水蓬山夢不分紅箋無處寄行雲海棠睡醒清宵月<lb/>
影入紗牕疑是君<lb/>
　　沈華鬘<lb/>
　　　春夜憶昭齊姊<lb/>
春寒香靜月朧朧閒捲湘簾罷繡工蘭燼含花人不寐<lb/>
<pb n="KR4h0143_WYG_284-34a"/>
獨吟殘句送歸鴻<lb/>
　　顧若璞<lb/>
　　　宫詞<lb/>
垂栁千條拂御墀涼風初到影娥池銀筝玉笛花前奏<lb/>
不唱班姬團扇辭<lb/>
　　武氏<lb/>
　　　初入南國<lb/>
南國初入便神清步步新秋送水聲金縷兩行濃夾栁<lb/>
<pb n="KR4h0143_WYG_284-34b"/>
灘雲如染照山明<lb/>
　　　晉臺獨夜<lb/>
晉臺玉鏡照春流綠草朱鱗步步幽百子帳頭香自暖<lb/>
銀牀歸坐夜懸鈎<lb/>
　　翁桓<lb/>
　　　重過西湖<lb/>
風風雨雨鳥空啼草緑山腰水滿隄畫閣己傾歌舞散<lb/>
十年重到六橋西<lb/>
<pb n="KR4h0143_WYG_284-35a"/>
　　倪仁吉<lb/>
　　　宫意圖<lb/>
調入蒼梧斑竹枝瀟湘渺渺水雲思聴來記得華清夜<lb/>
疎雨銀釭獨坐時<lb/>
　　　彈琴<lb/>
梨花小院午風輕謾理氷絲入太清一片梧桐心未死<lb/>
至今猶發斷腸聲<lb/>
　　　四時宫意<hi>錄二首</hi>
<pb n="KR4h0143_WYG_284-35b"/>
秋到長生巧太多正逢牛女㑹天河蛛絲𤓰菓無心祝<lb/>
百子池頭月蕩梭<lb/>
屏山六曲水雲鄉夜雨頻添甲帳涼枕畔香殘眠未穩<lb/>
下簾驚醒睡鴛鴦<lb/>
　　周淑禧<lb/>
　　　杜康廟<lb/>
酺有新糟醊有醨杜康橋上客題詩最憐苦相身為女<lb/>
千載曽無儀狄祠<lb/>
<pb n="KR4h0143_WYG_284-36a"/>
　　湯文玉<lb/>
　　　司吾春游詩<lb/>
山雨初晴洗佛螺春風處處揭青莎米香不倦溪邊路<lb/>
多少飛紅趁韤羅<lb/>
　　謝五娘<lb/>
　　　初夏<lb/>
庭院薰風枕簟清海榴初發雨初晴香銷夢斷人無那<lb/>
聴得新蟬第一聲<lb/>
<pb n="KR4h0143_WYG_284-36b"/>
　　　春日偶成<lb/>
乳燕銜泥春晝長倚䦨無語立斜陽桃花紅雨梨花雪<lb/>
相逐東風過粉牆<lb/>
　　　初夏<lb/>
啼鳥聲中午夢回篆香重撥已成灰東風似恨春歸去<lb/>
吹送楊花入戸來<lb/>
　　　小園即事<lb/>
翠竹蒼梧手自栽芙蓉未秀菊先開小軒睡起日將午<lb/>
<pb n="KR4h0143_WYG_284-37a"/>
黄葉滿庭山雨來<lb/>
　　　感懷<lb/>
四面簾垂碧玉鈎重重深院鎖春愁天涯行客無歸信<lb/>
花落東風懶下樓<lb/>
　　　春夜<lb/>
銀燭燒殘夜漏聲畫屏香案影孤清一庭春色無人管<lb/>
分付梨花伴月明<lb/>
　　黄媛貞<lb/>
<pb n="KR4h0143_WYG_284-37b"/>
　　　山村<lb/>
春山春水碧依依草屋風輕燕子飛行到半坡亭小住<lb/>
野雲何事亦來歸<lb/>
　　　貴陽廨中<lb/>
天涯二月早芳菲官舎何曽逺翠㣲如此溪山堪累月<lb/>
杜䳌猶道不如歸<lb/>
　　曹夀奴<lb/>
　　　寄外<lb/>
<pb n="KR4h0143_WYG_284-38a"/>
　去作西湖十日期經年猶滯謝公池别來夜夜雙行涙<lb/>
　只有珊瑚舊枕知<lb/>
　　　徐簡簡<lb/>
　　　　宫詞二首<lb/>
　沈香亭子玉勾闌遍植名花按月看第一莫栽紅芍藥<lb/>
　此花開日定春殘<lb/>
　庭院沈沈盡日扃自將書法學蘭亭中官領得芙蓉粉<lb/>
　催入長春寫御屏<lb/>
<pb n="KR4h0143_WYG_284-38b"/>
　　　　寄懷<lb/>
　夾岸垂楊巻落花春風咫尺是天涯重門深鎖樓中燕<lb/>
　獨有王孫不在家<lb/>
　　　江娥<lb/>
　　　　戊戌除夕守歳和王孫作<lb/>
　仙茆筆秃硯成氷守歳無聊寢復興栢葉酒香缾已罄<lb/>
　小窗留得隔年燈<lb/>
御選明詩巻一百十五<lb/>
</p>
<p>
</p>
  </div>
</body>
</text>
</TEI>
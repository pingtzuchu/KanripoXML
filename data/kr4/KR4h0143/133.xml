<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_133-1a"/>
　欽定四庫全書<lb/>
御選宋詩卷五十<lb/>
　　七言律詩六<lb/>
　　　李綱<lb/>
　　　　詠草<lb/>
　夢覺池塘碧草萋風揺煙濕已菲菲緜連山色不知逺<lb/>
　惆悵王孫何日歸㣲質已知煩雨露寸心終欲報春暉<lb/>
　芳根縱腐猶能化舞蝶流螢到處飛<lb/>
<pb n="KR4h0143_WYG_133-1b"/>
　　　　遊麻姑山<lb/>
　魯公詞翰勒山巔鯁峭風姿亦喜仙假道來遊非偶爾<lb/>
　追尋遺跡更茫然野花幽草堪成夢老鶴喬松不記年<lb/>
　誰謂瑶臺無路到月明風露正娟娟<lb/>
　　　　吳江<lb/>
　重過松江憶舊遊依然風景照行舟危橋跨水虹垂影<lb/>
　髙閣憑虚蜃吐樓渺渺衝煙歸釣艇輕輕㸃浪舞沙鷗<lb/>
　暮天横笛江邨起激烈能令逐客愁<lb/>
<pb n="KR4h0143_WYG_133-2a"/>
　　　雜興<lb/>
日出霜晴鳥雀呼束裝還復戒征途黄牛傍岸將孤犢<lb/>
花鴨浮溪引衆雛橋斷水寒尋野艇路迷山曲問田夫<lb/>
逺遊看盡川原景待向龍津畫作圖<lb/>
　　　幔亭峰<lb/>
燕罷虹橋絶世氛曾孫誰見武夷君更無裀幕空中舉<lb/>
時有笙竽靜處聞猿鳥夜啼千嶂月松篁寒鎖一溪雲<lb/>
洞天杳杳知何處翠石蒼崖日欲曛<lb/>
<pb n="KR4h0143_WYG_133-2b"/>
　　　清明日<lb/>
憶昔叨塵寓帝京春光澹蕩值清明賜來新火傳紅蠟<lb/>
煮就香糜和白餳遊女踏青尋苑草街童引線起風筝<lb/>
沙陽寂寞都無此卧看山雲聴水聲<lb/>
　　　泛碧齋<hi>舟名</hi>
畫齋初泛碧溪潯十里津平疊翠岑拍岸烟波梅雨細<lb/>
連天芳草嶺雲深媿煩斷取西湖景暫慰傾思北闕心<lb/>
好是清宵山吐月水光天影共沈沈<lb/>
<pb n="KR4h0143_WYG_133-3a"/>
　　　自西津乘泛碧齋歸邑小雨<lb/>
亂山深處翠光浮山寺歸來泛彩舟十里峰巒凝暮靄<lb/>
一溪煙雨灑清秋漁燈照水明還暗野桂飄香散不收<lb/>
只向畫中求好景不知身在畫中遊<lb/>
　　吕頤浩<lb/>
　　　次韻張全真參政退老堂<lb/>
東郊卜築傍溪流菡萏香中寄小舟脱去簪紳歸畎畝<lb/>
悟來漁釣勝公侯青雲舊好何妨厚白雪新詩為寵留<lb/>
<pb n="KR4h0143_WYG_133-3b"/>
又指湘潭問行路一堂風月阻同遊<lb/>
　　陳東<lb/>
　　　次韻同舍李沖夀夜坐<lb/>
時引金杯拔劒看光鋩髙徹斗牛寒要令世事從心淡<lb/>
可謂人情徹鼻酸經術豈應窮皓首文章何用苦雕肝<lb/>
吾徒行與功名㑹莫作羇人日夜歎<lb/>
　　歐陽澈<lb/>
　　　寄周居安<lb/>
<pb n="KR4h0143_WYG_133-4a"/>
周郎辭氣帶煙霞凜凜秋霜嚼齒牙麈尾動思談吐屑<lb/>
筆頭遥想夢生花三千幸獲從遊款一别那知嵗月賖<lb/>
逺辱飛奴傳翰墨顔筋栁骨儼秋蛇<lb/>
　　　秋試下第即事有感寄國鎮<lb/>
籬角金英噴異香杜門岑寂獨持觴風掀脱葉横斜舞<lb/>
雲襯平林淺淡黄塞管有情増哽噎野花無緒伴淒涼<lb/>
不禁景物撩秋眼剰與新篇付錦囊<lb/>
　　　戲促朝宗酒約<lb/>
<pb n="KR4h0143_WYG_133-4b"/>
雨收雲海湧金盆簾捲香絲破篆紋雙陸無心酬白璧<lb/>
十千有約醉紅裙哦詩誤許聨師服載酒真當過子雲<lb/>
待遣秋娘呈妙舞春衫已把水沈薰<lb/>
　　　春霽<lb/>
繡出園林霽色新長郊芳草緑無垠日籠瑞氣輕浮幌<lb/>
風掠花芬暗襲人蝶慕竊香爭趁暖鶯思求友競啼春<lb/>
試將何物澆詩胆活火調湯濺玉塵<lb/>
　　　臨溪弱栁<lb/>
<pb n="KR4h0143_WYG_133-5a"/>
栁弄嬌黄暖律催臨溪約畧笑殘梅鴨頭春水回環緑<lb/>
龜甲屏山掩映開媚日依依籠霧閣揺風裊裊拂煙桅<lb/>
柔絲恨不同攀折獨立江皋首重迴<lb/>
　　　原上晚步聞笛有感<lb/>
一笛誰横透晚空傷懐真作鳥窺籠解龜換酒無知已<lb/>
拾穗行歌喜屢豐沐雨秋山遮眼碧舞風霜葉㸃溪紅<lb/>
老農植杖來相問藉草髙談夕照中<lb/>
　　　遊盤龍涉傅巖有感簡朝宗<lb/>
<pb n="KR4h0143_WYG_133-5b"/>
招提清曠朅來遊潑墨嵐光眼界幽黄絹碑亡思子禮<lb/>
碧雲詩好憶湯休風簷目送書空雁煙塢愁聞喚雨鳩<lb/>
銷鑠睡魔澆茗盌桐窗拾得一枝秋<lb/>
　　　陳欽若時寓盤龍作詩寄之因紀吟詠之美<lb/>
凜凜冰霜嚼齒牙沈沈清夜詠簷花摩雲氣逸干星斗<lb/>
落紙詞妍帶綺霞醉埽麝煤奔渴驥困紆象管引秋蛇<lb/>
擬尋紅樹賡詩社却日揮戈不許斜<lb/>
　　　州學貴中亭上作<lb/>
<pb n="KR4h0143_WYG_133-6a"/>
漠漠隂凝水墨天雨絲成陣拂窗前千層疊巘籠輕靄<lb/>
一帶澄江鎖淡煙歸思似雲空散亂客蹤如葉尚流連<lb/>
當時錯笑悲風賦今日閒愁頓黯然<lb/>
　　　和希哲軒上韻與友游華嚴五雲峰<lb/>
劒㦸峰攢迥絶塵捫蘿宜謁社中人雖無樽酒邀元亮<lb/>
恰有清談敵季真潄玉泉聲清洗耳靄雲香縷静怡神<lb/>
支公况是忘形侶不訝林宗折角巾<lb/>
　　　歸途遣興借朝宗韻簡敦仁<lb/>
<pb n="KR4h0143_WYG_133-6b"/>
緩著歸鞭水石鄉息鞍箕踞小橋傍煙滋竹葉雙叢玉<lb/>
秋著蘆花一岸霜潑眼溪山増爽氣襲人蘭蕙破幽香<lb/>
擬提吟筆扛洪鼎反笑蚍蜉不自量<lb/>
　　　自鵞橋復用前韻<lb/>
旗亭解轡詠江鄉屬玉雙飛緑澗傍水墨園林初過雨<lb/>
青黄橙橘未經霜鼎烹雲液澆腸爽甕撥春醅破鼻香<lb/>
回首謾驚煙水逺向來清味怯思量<lb/>
　　　和世弼蓼花<lb/>
<pb n="KR4h0143_WYG_133-7a"/>
粧㸃千叢蘸碧流寧甘淡竚對清秋白蘋許共揺風細<lb/>
黄菊欣同占景幽羞泄異香招舞蝶獨施繁豔伴漁舟<lb/>
懵騰醉眼牽情處贏得淒涼一段愁<lb/>
　　　謝人惠紫竹杖<lb/>
王猷珍重惠龍孫䇿險扶危價莫論爛醉懸錢過酒肆<lb/>
狂吟步月打僧門虚心尚有凌雲操勁節元無染淚痕<lb/>
寄語香山居士道朱藤雖好未為尊<lb/>
　　　和子賢夏日晩望<lb/>
<pb n="KR4h0143_WYG_133-7b"/>
溪山潑墨水雲秋似綺餘霞次第收燦燦拒霜鋪蓼岸<lb/>
雙雙屬玉舞蘋洲杳無錦字來憑雁擬滅機心試狎鷗<lb/>
望裏碧雲還又合數峰江上忍凝眸<lb/>
　　鄧肅<lb/>
　　　子安提舉次韻二首<hi>録一首</hi>
怪底祥光夜滿門朝來入社得詩人空疎嗟我句無眼<lb/>
俊逸知君筆有神共隠兵戈不到處相攜雲水自由身<lb/>
便當痛飲追河朔紅雪繽紛膾錦鱗<lb/>
<pb n="KR4h0143_WYG_133-8a"/>
　　　成彦女奴琵琶<lb/>
婷婷裊裊出紗窗坐使紅粧萬目降翠袖薄籠春筍十<lb/>
玉釵初合緑雲雙四絃對客追三疊萬喚令人憶九江<lb/>
曼倩酒狂本無量為渠瀲灩倒銀釭<lb/>
　　　次韻鄭成彦<lb/>
搶榆不羨貼天飛冷落柴門半掩扉花榭水軒催客老<lb/>
飯囊酒甕與心違風流沈約自應瘦美好陳平今已非<lb/>
誰似宗盟重山嶽九環金帶稱腰圍<lb/>
<pb n="KR4h0143_WYG_133-8b"/>
　　葉夢得<lb/>
　　　西齋初成廨中舊有太湖石數十株因植之庭<lb/>
　　　下<lb/>
萬壑千巖不易求壺中聊寄小瀛洲稍看硉兀雲峰出<lb/>
便有檀欒桂樹幽絶境自知難遽忘竒蹤爭怪獨能留<lb/>
山翁已老猶兒戲漫擬伸睂一散愁<lb/>
　　　蔡子因相過留踰月<lb/>
解作江山一月留仲文儒雅更風流欲知雀躍心能喜<lb/>
<pb n="KR4h0143_WYG_133-9a"/>
正愛蟬連語不休築室君方論並舎<hi>子因約同居霅上</hi>歸山我<lb/>
已辦扁舟交親四海今餘幾萬事傷心付白頭<lb/>
　　　徐敦濟書報嘗過余石林<lb/>
繞澗新添數百竿故人書為報平安似聞謖謖山風響<lb/>
正想隂隂夏簟寒老去不能窮蠧簡歸來便擬挂塵冠<lb/>
一杯且覓林間約莫枉山王廢舊歡<lb/>
　　　送嚴壻侍郎北使<lb/>
朔風吹雪暗龍荒荷槖驚看玉節郎楛矢石砮傳地産<lb/>
<pb n="KR4h0143_WYG_133-9b"/>
醫閭析木照天光傳車玉帛風塵息盟府山河嵗月長<lb/>
寄語遺民知帝力勉抛鋒鏑事耕桑<lb/>
　　　徐敦立相過<lb/>
茅齋一曲傍寒灣邂逅終年伴我閒契闊易驚成嵗月<lb/>
追尋空復對江山暫留客枕聴疎雨遥想吾廬掩舊闗<lb/>
落莫歸心誰與話坐談聊為起衰顔<lb/>
　　汪藻<lb/>
　　　書寧川驛壁<lb/>
<pb n="KR4h0143_WYG_133-10a"/>
過眼空花一餉休坐狂猶得佐名州雖遭瀧吏嗤韓子<lb/>
却喜溪神識栁侯盡日野田行䆉稏有時雲嶠聴軥輈<lb/>
㑹將新濯滄浪足踏遍千巖萬壑秋<lb/>
　　　次韻向君受感秋<lb/>
且欲相隨苜蓿盤不須多問沐猴冠菊花有意浮杯酒<lb/>
桐葉無聲下井闌千里江山漁笛晩十年燈火客氊寒<lb/>
男兒幾許功名事華髪催人不少寛<lb/>
　　　晩發吳城山<lb/>
<pb n="KR4h0143_WYG_133-10b"/>
風埽陽侯雪陣平雨催摩詰畫圖成氣吞浦漵重林盡<lb/>
秋著江湖去鳥明厚禄故人無一字長年三老伴餘生<lb/>
㑹須滿意開懐抱到眼廬山不世情<lb/>
　　　醉别寄髙侍郎<lb/>
疇昔追隨翰墨塲功名今日媿劉郎英姿合上凌煙閣<lb/>
巧譖曽遭偃月堂雙槳又乗清夜去一樽聊發少年狂<lb/>
歸來却共燈花語騎省看成滿鏡霜<lb/>
　　廖剛<lb/>
<pb n="KR4h0143_WYG_133-11a"/>
　　　代祖父次韻酬羅君寳見贈<lb/>
蕭條門巷陋於顔老去青春僅得閒心畫傳家無計策<lb/>
手談留客漫機闗靜思往事千年上俯歎勞生一夢間<lb/>
多謝光臨無别意為聞流水與髙山<lb/>
　　　題楊子光雙谿閣<lb/>
倚天華棟俯長洲渺渺雙谿一檻秋匹馬問津迷去客<lb/>
亂帆分港競歸舟花飄雨洞紅交浪影落三山翠合流<lb/>
清夜鳴榔何處曲冷光平泛玉簾鈎<lb/>
<pb n="KR4h0143_WYG_133-11b"/>
　　　和逸道春雪<lb/>
春雷未發春工淺春雪濛溶翳日華曉户玉樓迷舊燕<lb/>
晩邨瓊樹㸃寒鴉籠金不礙鶯穿栁覆錦猶妨蝶戀花<lb/>
憑仗東風吹更暖桃源端欲訪仙家<lb/>
　　李彌遜<lb/>
　　　出汴過淮有作<lb/>
十年猶媿飽侏儒却到淮山識舊途一櫂輕於堂上芥<lb/>
此身閒似水中鳬受風帆影隨南北弄日雲容自有無<lb/>
<pb n="KR4h0143_WYG_133-12a"/>
不用浮槎泛滄海半生全欲老江湖<lb/>
　　　雲門道中晩步<lb/>
層林疊巘暗東西山轉岡迴路更迷望與浮雲奔落日<lb/>
步隨流水赴前溪樵歸野燒孤煙盡牛卧春犂小麥低<lb/>
獨繞輞川圖畫裏醉扶白叟杖青藜<lb/>
　　　渡横溪<lb/>
百尺滄浪兩岸沙肩輿徒涉步敧斜溪聲猶帶夜來雨<lb/>
山色漸分雲外霞岸畔斷林開鳥道水邊疎竹近人家<lb/>
<pb n="KR4h0143_WYG_133-12b"/>
塵埃何處尋真境試逐寒流認落花<lb/>
　　　和錢申伯遊東山聖泉<lb/>
偶脱塵中一夢闌欲窮幽事遍尋山靜憐人境雞蟲擾<lb/>
老愜僧窗枕簟閒十里秋香隨屐齒四更山月上簾顔<lb/>
登臨物色催詩興未信天於我輩慳<lb/>
　　　上巳日陪徽守遊白水寺繼登西山繼白堂晩<lb/>
　　　飲<lb/>
曉衢初日動遊人疊嶂回溪緑黛新自偃松篁如喚客<lb/>
<pb n="KR4h0143_WYG_133-13a"/>
後開桃李尚留春笑談懐逺西山上觴詠追時白水濱<lb/>
五馬行春從此始更驅風伯淨車塵<lb/>
　　　初到連江和林公曄先輩<lb/>
投老身名信陸沈欲將白髮寄遥岑賦詩未敢師彭澤<lb/>
抱甕真堪友漢隂江面飛橋誇壯麗山腰卧石閟幽深<lb/>
公才清絶參竒觀慰我長年去國心<lb/>
　　　和穎仲山行即事<lb/>
平蕪新緑占封圻横路遊絲網落暉山徑人稀藏窈窕<lb/>
<pb n="KR4h0143_WYG_133-13b"/>
禪扉春盡老芳菲緩行照水知魚樂隨意穿花見蝶飛<lb/>
二子舁籃今夜月龍鍾猶勝杖藜歸<lb/>
　　　筠莊李花正開雨不得往似表弟有詩次韻<lb/>
經旬長雨暗春山小白枝頭正可攀賸欲叩舷浮緑淨<lb/>
未容著屐上蒼頑題詩過我工排悶載酒留人肯破慳<lb/>
要及花時酬老大筍輿從此不須閒<lb/>
　　　凝碧晩望<lb/>
秋來何必送將歸落日髙臺意自悲一壑未容追汗漫<lb/>
<pb n="KR4h0143_WYG_133-14a"/>
三鍾猶得飽支離黄花對客如相笑白髮尋人似有期<lb/>
時序不堪翻覆手每逢佳處亦開睂<lb/>
　　　秋日同劉方明遊石師巖<lb/>
翠合峰巒萬葉稠雲擎佛屋出巖幽秋光不到庭隂樹<lb/>
曉日先明竹外樓户牖髙低分世界川原逺近失汀洲<lb/>
湯休示我真消息更在靈山最上頭<lb/>
　　　南樓晩望<hi>用葉碩夫韻</hi>
海角長安望爾賖日邊雲影更横斜身閒夢覺俱成蝶<lb/>
<pb n="KR4h0143_WYG_133-14b"/>
眼病朝昬只見花可但陶潛能避俗不應范蠡便浮家<lb/>
君恩未報驚華髮目斷飛鴻水四涯<lb/>
　　　初歸筠莊蘇粹之以詩見貽次韻答之二首<lb/>
八尺茅茨老竹林細償南北故園心一溪止水清涵月<lb/>
三日行雲薄釀霖歸計欲成猶恨晩醉愁無賴正傷今<lb/>
喚回柏子香中夢屋角秋聲亂翠隂<lb/>
他年同上楚江樓花遶春城小謝州翻手雨雲人事改<lb/>
跳丸日月嵗光流霜空暮落能鳴雁秋水風移不繫舟<lb/>
<pb n="KR4h0143_WYG_133-15a"/>
偶築一丘鄰勝隠杖笻衝雨亦來遊<lb/>
　　　筠溪待月<lb/>
偶坐松根送落暉竹風零露濕人衣亂螢㸃水只自照<lb/>
宿鳥赴林猶並飛玉塔㣲瀾秋月吐澄江淨練夜潮歸<lb/>
好山不負平生約故傍吾廬翠作圍<lb/>
　　　題福唐郡園清閟亭<lb/>
公餘自種南堦竹好事風流今未聞但得七人來結友<lb/>
何須千畝比封君風梢不定㣲藏日雨葉初乾薄帶雲<lb/>
<pb n="KR4h0143_WYG_133-15b"/>
自是甘棠人愛惜不憂寒谷遇樵斤<lb/>
　　　次韻季申樞密萬象亭<lb/>
丈人手筆與仙通㸃化虛無若轉蓬妙寄七言千嶂外<lb/>
全收萬象一簷中深堂細篆觀澄水落日危欄數去鴻<lb/>
更壓小槽囊古錦共臨髙處待春風<lb/>
　　孫覿<lb/>
　　　山行憩田舍老父出迎以黄柑白酒為餉<lb/>
藜杖扶來雪滿簪諄諄語好意彌深酒傾白墮杯行玉<lb/>
<pb n="KR4h0143_WYG_133-16a"/>
橘破黄包坐飣金醉起莫辭田父肘甘餘須識野人心<lb/>
悤悤不盡遮留意挽袖丁寧更一臨<lb/>
　　　次韻王子欽春望<lb/>
萬木隂中鎖泬寥晨門秣馬聴蕭蕭故人自欲分茵去<lb/>
逐客何勞折簡招共對春風班露草却隨明月下浮橋<lb/>
擊鮮故有諸郎在三尺銀刀貫栁條<lb/>
　　　建昌守朱宜伯寄酒小詩為謝<lb/>
愛酒淵明望白衣傳聞騎吏款柴扉為憐漁父鳴鞭送<lb/>
<pb n="KR4h0143_WYG_133-16b"/>
欲使山翁倒載歸淚向琵琶絃上落心隨蝴蝶夢中飛<lb/>
一杯屬我寛愁病免使黎侯詠式㣲<lb/>
　　　和何襲明詩六首<hi>録二首</hi>
沙平雪漫水涵空路入千巖紫翠中邨逺㣲明漁舍火<lb/>
樓髙斜矗酒旗風可憐方外狂司馬未伴車中一秃翁<lb/>
南北相望三十載心期不改斷金同<lb/>
瘴雨蠻煙埽地空衆星環列拱天中豹章尚隠南山霧<lb/>
鵬背終摶北海風麟閣似聞登漢將鹿門猶自卧龎翁<lb/>
<pb n="KR4h0143_WYG_133-17a"/>
低回莫負平生志冠蓋風雲萬里同<lb/>
　　　南山寺<lb/>
千丈雲根䕃此邦沈沈寒影卧秋江潭空映日蒼虯動<lb/>
煙暖翹沙白鷺雙夢覺灘聲喧客枕吟餘竹色滿僧窗<lb/>
詩成絶叫層樓上聴我洪鐘萬石撞<lb/>
　　　王左司致政還鄉<lb/>
水滿滄浪舊釣磯春風江上片帆歸繁紅不見桃千樹<lb/>
老榦空驚栁十圍萬壑煙雲供坐嘯一龕香火結真依<lb/>
<pb n="KR4h0143_WYG_133-17b"/>
落花細草應堪藉醉撼長條雪滿衣<lb/>
　　　題惠聲伯溪亭<lb/>
小檻夭紅直欲然喬林老翠自生煙雲蘿屬地青霞帔<lb/>
雨莢填溝赤仄錢折栁貫魚初受釣解龜换酒看垂蓮<lb/>
便須秉燭追長夜花減春歸又一年<lb/>
　　周紫芝<lb/>
　　　宿隠靜作<lb/>
短䇿羸驂山路長松隂十里午風涼飛來一水自碧落<lb/>
<pb n="KR4h0143_WYG_133-18a"/>
屹立五峰藂寳坊青鳥也隨人聴法老禪聊為客燒香<lb/>
泉聲繞枕渾如雨月色滿巖疑是霜<lb/>
　　　次韻姑谿興國寺晚眺<lb/>
禪房花木有殘紅此地還因曲徑通竹影看揺金瑣碎<lb/>
風鈴解語玉丁東人來白鳥横空處山在先生倚杖中<lb/>
絶唱未酬才已盡夜燈搔首髩如蓬<lb/>
　　　東牆橘將熟催以長句<lb/>
木奴嫋嫋半垂牆故惱幽人苦未忙雨細不妨無賴緑<lb/>
<pb n="KR4h0143_WYG_133-18b"/>
簾疎時與可憐香誰將磊落黄金顆為付甘酸白雪囊<lb/>
只有天公真解事便須先借滿林霜<lb/>
　　　環翠亭<lb/>
客裏常隨倦鳥還翠屏空夢小孱顔更將臨老雙愁眼<lb/>
來看平生未見山西子為誰顰逺黛湘娥何事結煙鬟<lb/>
千巖萬壑無人處便是輞川圖畫間<lb/>
　　　雨作留水西溪漲不可復歸<lb/>
東溪打槳過西溪南嶺雲飛北嶺時鳥語屢呼人載酒<lb/>
<pb n="KR4h0143_WYG_133-19a"/>
山行不厭雨催詩靜中秋色人間少客裏泉聲夜半知<lb/>
老去隨縁皆可耳愁霖未用苦相欺<lb/>
　　　次韻何君與晩晴<lb/>
花深雨過一鳩鳴喚起何郎對晩晴暮靄連山明白鷺<lb/>
夕陽回處帶啼鶯浮生可笑能幾屐萬事正須論一枰<lb/>
想起追隨共飛蓋玉觴零亂酒催行<lb/>
　　　訪張元明山齋<lb/>
張侯詩似嶺雲閒飛鳥何心只念還醉裏有官如物外<lb/>
<pb n="KR4h0143_WYG_133-19b"/>
眼前無客似山間來聴春枕連宵雨看盡秋屏著色山<lb/>
老去此身無處用固應容我作躋攀<lb/>
　　　須江暮春二首<lb/>
三月隂晴江上天江花落盡水平川紅蠶老去桑垂椹<lb/>
黄鳥飛來栁撲綿千里心常懸夢裏十分春總在愁邊<lb/>
時時更謝蘇司業乞與杖頭沽酒錢<lb/>
淮上風埃滿客衣二年樓閣送斜暉心如落絮隨風去<lb/>
春與殘花作伴歸塞外夕烽悲鼓角江邊飛雨濕旌旂<lb/>
<pb n="KR4h0143_WYG_133-20a"/>
只今便覓東皋路已悵南山種豆非<lb/>
　　　次韻逺猷旅夕二首<lb/>
西風滿眼莫登樓回望鄉闗去末由晩色不催金絡馬<lb/>
夜燈空夢玉搔頭梁王行識相如賦楚國方悲宋玉秋<lb/>
萬里長途知不晩一杯聊為老人留<lb/>
久占無何作醉鄉人間萬事只逢場潘郎巳老漫華髮<lb/>
夢得多情還斷腸政恐新愁無處著不知清夜為誰長<lb/>
煩君試草思歸曲付與蛾睂小抑揚<lb/>
<pb n="KR4h0143_WYG_133-20b"/>
　　　次韻王彦猷㕘謀山中寄茶字韻詩巻二首<lb/>
詩如摩詰自名家未數劉顛賦雪車問字誰攜子雲酒<lb/>
敲門擬送玉川茶回頭拾得風前句埽地先除眼界花<lb/>
老去無縁渾似夢相隨真欲問毗邪<lb/>
扁舟流浪作浮家病齒彫零脱左車千里歸心秋後燕<lb/>
一年春事雨前茶他時我自開三徑此去君當判六花<lb/>
相見已還平日願豚蹄何用祝汙邪<lb/>
　　　次韻明叔九日見懐<lb/>
<pb n="KR4h0143_WYG_133-21a"/>
準擬重陽共一杯幅巾臨水復登臺飛花撲面君相送<lb/>
落葉滿山人未回故國只憑幽夢到斷腸頻寄尺書來<lb/>
此生終向江湖老黄菊紅萸笑漫催<lb/>
　　　僕將南歸笑庵以詩見留次韻<lb/>
思家一日似三秋病眼淒然怯上樓十幅風蒲催我去<lb/>
數枝煙竹為君留還將曉枕燈前白分作孤篷雨後愁<lb/>
便合北來尋老伴人間何處有湯休<lb/>
　　　張元明羅仲共賦郡池白蓮花僕時在淮西十<lb/>
<pb n="KR4h0143_WYG_133-21b"/>
　　　二月中休方徳修始出巨軸追和<lb/>
花似當時傅粉郎不須湯餅試新粧固知桃李無國色<lb/>
猶恐蘭蓀是俗香人在匡廬新結社詩傳淮楚夢還鄉<lb/>
波沈不見香羅襪空向牛腰得夜光<lb/>
　　　陪徐使君登秋浦樓<lb/>
白髮衰顔已倦遊倚樓端為使君留天連逺嶠雲埋寺<lb/>
波撼孤城水遶樓有客自舒愁外眼何人解冩雨中秋<lb/>
世間無此登臨勝休把城南説閬州<lb/>
<pb n="KR4h0143_WYG_133-22a"/>
　　　二十三日雨霽再陪徐使君登秋浦樓<lb/>
細雨愁雲特地晴重來水秀復山明江風吹面滄波動<lb/>
嵐氣侵衣翠潤生南浦落帆催畫角麗譙殘照滿雙旌<lb/>
未知九日齊山㑹樽酒何人與共傾<lb/>
　　　二月二十八日靜寄軒作<lb/>
看得階前碧草濃小桃猶作亞枝紅五更夢斷雞鳴雨<lb/>
二月寒生燕子風歸意擬尋黄篾舫春愁最惱白頭翁<lb/>
鶴長鳬短知多少盡付軒渠一笑中<lb/>
<pb n="KR4h0143_WYG_133-22b"/>
　　　張元明為道卿畫竹間梅<lb/>
我作東窗竹外開斷魂香自雪邊來細尋水墨圖中意<lb/>
似對檀欒塢裏梅筆下懸知有冰玉胷中元自少風埃<lb/>
可憐能事王摩詰解遣春從一笑回<lb/>
　　　題周掾西山亭<lb/>
江静雲恬眼界空危亭髙枕麗譙東風來雨後憑欄處<lb/>
山在人間拄笏中春去平蕪隨處有鳥啼斜日滿林紅<lb/>
伯仁空洞渾無物容我清樽一笑同<lb/>
<pb n="KR4h0143_WYG_133-23a"/>
　　　次韻道卿聞新鶯<lb/>
草長江南春欲䦨曉鶯聲在緑隂間定應春恨知公子<lb/>
故作清歌學小蠻催盡落花風自暖喚醒愁眼日長閒<lb/>
隔枝時見黄金羽始信庭柯㑹解顔<lb/>
　　　三月二十二日春雨終日<lb/>
此情誰與問天公幽事全歸白髮翁袖手尋詩紅燭裏<lb/>
卷簾聴雨緑隂中杯盤眼見櫻桃熟時節新驚栁絮空<lb/>
誰為羈棲到三月還家猶及舞雩風<lb/>
<pb n="KR4h0143_WYG_133-23b"/>
　　　次韻徳莊送别<lb/>
千里辭家復卧疴賴君一笑肯相過夢看赤鯉春騰浪<lb/>
歸見牽牛秋渡河空裏嬾能書怪事酒中自可作無何<lb/>
一竿忍負平生意重釣花姑溪上波<lb/>
　　　晩雨薄寒枕上作<lb/>
睡過花時常掩闗老人歡意自應闌愁邊可奈雨如許<lb/>
客裏不禁天尚寒數月鄉音無雁到一年春事已梅酸<lb/>
夢餘猶憶江頭路擬喚歸舟下急湍<lb/>
<pb n="KR4h0143_WYG_133-24a"/>
　　　二月二十三日薄雪<lb/>
湖上春風結暮隂亂雲堆雪晚來深便隨栁絮飛將去<lb/>
誰管桃花冷不禁自苦多愁成客恨不闗難測是天心<lb/>
乗除妙理誰能㑹明日朝暾忽滿林<lb/>
　　　旅夜<lb/>
棲棲羇客眼常開簌簌清燈落曉灰北雁有情書未到<lb/>
寒衾無夢雨頻來今年白髮看仍少去日青春挽不回<lb/>
别後故山應好在小窗辜負翠雲堆<lb/>
<pb n="KR4h0143_WYG_133-24b"/>
　　　次韻蘇元藻對雪長句<lb/>
晚來風定雪初平到手杯行不暫停夜色逺欺江月白<lb/>
天花寧羨野梅馨遥瞻玉闕心先喜一見瑶林眼自青<lb/>
回首西湖在何處借君詩作逺山屏<lb/>
　　　趙觀察作齋名煙艇孫耘老作唐律相邀同賦<lb/>
　　　乃次其韻<lb/>
知君心本在滄洲故揭寒齋作釣舟已遣江湖頻入夢<lb/>
便呼鷗鳥與同遊浮驂未可追前事畫舫猶堪擬勝流<lb/>
<pb n="KR4h0143_WYG_133-25a"/>
笠澤有家歸未得斷腸蘆葉荻花秋<lb/>
　　　次韻方元相見寄<lb/>
一椽元著亂山叢强入天街踏軟紅老去只思青眼舊<lb/>
詩來猶數白頭翁身遊吳越千山外春落邯鄲曉枕中<lb/>
賴有可人俱在眼舉杯惟欠與君同<lb/>
　　　次韻徐伯逺題錢少愚畫孤山月梅圖<lb/>
錢郎名與大年齊貌得孤山一段竒月色昬昬人寂寂<lb/>
梅花淡淡水漪漪戲將三昧傳神手<hi>東坡有趙昌花傳神之語</hi>催動<lb/>
<pb n="KR4h0143_WYG_133-25b"/>
千林破臘枝不用摩挲窺妙墨暗香疎影在新詩<lb/>
　　　九月望日月色如晝<lb/>
靜夜無人鵲轉柯冷蟾分影照金波月如白玉盤初挂<lb/>
天似青銅鏡始磨正好中秋無此色不知今夕定如何<lb/>
錦袍太白憑誰問應趂春風上大羅<lb/>
　　　再用筒字韻呈相之季共<lb/>
栁邊輕絮不禁風春事如梭過眼空已有繁枝催暗緑<lb/>
忍看疎雨打殘紅强隨瘦馬敧烏帽只合秋江把釣筒<lb/>
<pb n="KR4h0143_WYG_133-26a"/>
賴此同遊雨陶謝詩成渾在笑談中<lb/>
　　　春晚偶題<lb/>
春與桃花作伴歸不須更著雨頻催簾垂盡日無人處<lb/>
栁送晴天落絮來愁裏酒杯誰共把眼前書葉嬾重開<lb/>
那知造物憐幽獨忍遣啼鶯喚夢回<lb/>
　　　次韻相之見過口占雪中新句且許約季共攜<lb/>
　　　山谷書伯時畫過敝廬<lb/>
寒欺玉樹雪横斜遥想諸郎擬玉華<hi>玉華鹽名出金樓子</hi>更借蟾<lb/>
<pb n="KR4h0143_WYG_133-26b"/>
蜍千里月細看簷蔔一林花公名已在曹劉上我輩才<lb/>
堪屈宋衙聞道髙軒同二妙竹坡猶有雪煎茶<lb/>
　　　次韻季共和相之作二首<lb/>
誰從玉闕蓬萊殿吹下仙人萼緑華風急有時翻栁絮<lb/>
月寒無數著梅花時開病眼看三白勝著青衫趁兩衙<lb/>
欲煮南屏山下雪問誰能㸃老謙茶<lb/>
雪意鬖鬖整復斜似人雙髩不勝華只今瘦馬攲風帽<lb/>
空憶寒江釣浪花妙舞正看回激楚兩鋒旋欲戰彭衙<lb/>
<pb n="KR4h0143_WYG_133-27a"/>
不將鹽絮輕相比似我南窗玉色茶<lb/>
　　　次韻林察院賀章正言得子<lb/>
海中仙果著新枝可是香山得子遲<hi>劉夢得和樂天詩有海中仙果子生</hi>
<hi>遲之句</hi>雛鳯逺從丹穴至神駒初出渥洼時平生種徳無<lb/>
遺恨他日傳家有是兒聞道長庚曽入夢已應能作上<lb/>
樓詩<hi>唐人載李白襁褓中其家攜之上樓問頗能作詩否即應聲作絶句一首所謂不敢髙聲語恐驚天</hi>
<hi>上人者是也</hi>
　　　登垂虹亭<lb/>
<pb n="KR4h0143_WYG_133-27b"/>
雲水蒼茫共渺然眼看飛鳥没蒼煙山圍百雉吳王國<lb/>
風急千帆震澤船白髮飄流身已老斷編零落事空傳<lb/>
誰將無色胸中畫貌取呉中萬頃天<lb/>
　　　僕歸自武林䝉舒元相徐美祖諸君皆惠詩乍<lb/>
　　　歸老倦未蘇始以一詩為報聊以塞後時之責<lb/>
　　　爾<lb/>
紅塵染盡去時衣愁入雙蓬髩髮稀故國幾番隨夢到<lb/>
長安十度送春歸嬾看烏帽朝騎馬却憶黄紬晝掩扉<lb/>
<pb n="KR4h0143_WYG_133-28a"/>
鳥倦知還吾已老㑹令雙鵠貼雲飛<lb/>
相國風流原有種徐卿苗裔固應稀青衫好著君猶未<lb/>
黄髮無多我合歸清夢曉聴湖上雨暮年猶借水邊扉<lb/>
南來未是安巢鳥擬趁西風著處飛<lb/>
　　　九江趙倅新作環秀亭<lb/>
小攜尊酒作清遊尋得方壺最上頭山在斷霞明處碧<lb/>
江從白鳥去邊流苦無健句爭天巧賴有新亭慰客愁<lb/>
他日東南論勝地未應只數庾公樓<lb/>
<pb n="KR4h0143_WYG_133-28b"/>
　　　題向司户薌林圖<lb/>
宸奎猶作麝煙浮便艤歸航結小樓何處訪求三島路<lb/>
徑須圖畫百花洲黄金殿裏鵷鸞夢白鷺江頭草樹秋<lb/>
天上歸來輞川住世間那有此風流<lb/>
　　　傷春二首擬近體<hi>録一首</hi>
越羅初欲替茸裘二月輕寒比麥秋潘老彫疎空惜髩<lb/>
庾郎憔悴不禁愁催歸燕子春何限打盡桃花雨未休<lb/>
誰遣少年隨夢去不教人似栁風流<lb/>
<pb n="KR4h0143_WYG_133-29a"/>
　　　曉雨用都倅韻<lb/>
亂敲簷瓦曉初零聲入孤燈影半青枕上有詩因雨得<lb/>
窗間無客對牀聴翠光洗出山千疊金色添成菊萬鈴<lb/>
收取新凉歸酒盞莫將雙眼為愁醒<hi>金鈴菊又名萬鈴</hi>
　　　次韻元夀見贈<lb/>
畫簷横著小闌干看盡西來最好山帶雨楚江依約處<lb/>
隔煙淮樹有無間已煩造物分幽趣合就餘年了燕閒<lb/>
借使眼前無此妙可能不似鳥知還<lb/>
<pb n="KR4h0143_WYG_133-29b"/>
　　朱翌<lb/>
　　　示同㑹<lb/>
無奈春寒老不禁喜看晴日上窗櫺羣花半露乾坤巧<lb/>
百刻平分晝夜停挂杖有時挑菜甲桔橰無復問畦丁<lb/>
逢春不出何為者衆醉誰知可獨醒<lb/>
　　王庭珪<lb/>
　　　過劉美中新居<lb/>
亂碧峰頭水拍堤白沙寒竹淨柴扉晨光破霧千山出<lb/>
<pb n="KR4h0143_WYG_133-30a"/>
絶壁盤雲一雁飛窗外煙霞舒錦綺坐中談笑落珠璣<lb/>
江邊野老逢人説待看追鋒入翠㣲<lb/>
　　　登滕王閣二首<hi>録一首</hi>
滕王歌舞今千載髣髴鳴鑾度綺窗尚有殘霞伴孤鶩<lb/>
時聞晩唱下長瀧危闌傑棟臨無地翠嶺層隂落半江<lb/>
欲詠珠簾捲山雨含毫自覺寸心降<lb/>
　　　寄賀劉美中舍人直學士院<lb/>
明光清曉玉開闗脚踏金鑾近侍班行盡九重天上路<lb/>
<pb n="KR4h0143_WYG_133-30b"/>
正臨方丈海中山紫㣲閣對青霄近紅藥花翻白日閒<lb/>
待看飛龍催賜馬錦袍蓮燭夜深還<lb/>
　　　出城北由山徑入徹源忽逢荷花彌望不知為<lb/>
　　　何處詢其地名曰長塘又行數里行大路出連<lb/>
　　　嶺作詩紀之<lb/>
山根細路遶長塘忽有荷花照水光欲入孤邨看青壁<lb/>
却逢千蓋擁紅妝採蓮不見溪中女緩轡徒牽馬上郎<lb/>
行傍緑堤將過盡回鞭小住惜餘香<lb/>
<pb n="KR4h0143_WYG_133-31a"/>
　　　長沙試院聞傅彦濟永州考試還先寄此詩<hi>永叔</hi>
　　　<hi>出試院詩有云入簾蝴蝶報人家</hi>
歸馬鏘然响轡環道傍春色正斕斑吟登回雁峰頭月<lb/>
覽遍清湘雨後山剰有虹霓蟠筆下喜聞蝴蝶入簾間<lb/>
花時獨鎖深深院卧聴笙簫夢裏還<lb/>
　　　春日山行<lb/>
緩鞚青絲馬不嘶春山草長静柴扉迸林新筍斑斑出<lb/>
隔水幽禽款款飛雨過泉聲鳴嶺背日長花氣撲人衣<lb/>
<pb n="KR4h0143_WYG_133-31b"/>
雲藏逺岫茶煙起知有僧居在翠㣲<lb/>
　　　再過東岡<lb/>
物色江寒楓葉彫江邊㣲雨暮蕭蕭白沙翠竹舊行路<lb/>
碧水朱闌新渡橋盡室當時避征戰十年閒事付漁樵<lb/>
如今傑屋明人眼一笑端能覆酒瓢<lb/>
　　　别葛徳裕主簿<lb/>
官冷身閒簿領稀時從物外赴襟期憑君少緩青絲鞚<lb/>
為我聊傾碧玉巵野寺石泉秋煮茗松窗雪屋夜論詩<lb/>
<pb n="KR4h0143_WYG_133-32a"/>
懸知别後東風近先寄寒梅第一枝<lb/>
　　　題郭秀才釣亭<lb/>
野闊江寒一雁飛碧蘆花老鱖魚肥遶闌緑水秋初淨<lb/>
滿棹白蘋人未歸醉任狂風揭茅屋卧聴殘雪打蓑衣<lb/>
他年欲訪沙頭路㑹自攜竿扣竹扉<lb/>
　　　次韻江正邦<lb/>
盧溪春水欲平堤滿徑蓬蒿竹掩扉齋館靜無塵土雜<lb/>
盤餐喜有藥苖肥君尋甘露峰前住人似山隂雪後歸<lb/>
<pb n="KR4h0143_WYG_133-32b"/>
江海未應終寂寞鶴書將下釣璜磯<lb/>
　　　春曉招友人<lb/>
庭前好樹宿煙浮上有珍禽啼不休花發亂紅稠屋角<lb/>
栁翻新緑出牆頭起看霄漢知晴色旋買壺觴辦勝遊<lb/>
平旦爭門人競入與君先上望京樓<lb/>
　　　從叔君冕見訪山間自云平生躬耕釣無求於<lb/>
　　　人中有至樂令某作詩寫其蕭散之狀為賦此<lb/>
　　　篇<lb/>
<pb n="KR4h0143_WYG_133-33a"/>
青鞋布襪緑蓑衣滿目秋江白鳥飛小楫扁舟乗興出<lb/>
斜風細雨釣魚歸有間茅屋臨蒼巘尋箇樵夫上翠㣲<lb/>
閒趁牧童吹短笛倒騎牛背入柴扉<lb/>
　　　和李彦文春雪<lb/>
聞道江城雪似沙東風吹動曉寒加輕飄瓦屋鱗鱗密<lb/>
亂颭檣竿櫛櫛斜著地正憐新種竹漫天故壓未開花<lb/>
君應對此方乗興飲似長虹吸海涯<lb/>
　　　自江上遊龍興至淨因寺<lb/>
<pb n="KR4h0143_WYG_133-33b"/>
曉踏晴沙江上堤堤平沙淨草萋萋牆頭野杏纔先發<lb/>
葉底流鶯自在啼聞道漁舟通膴水只應煙火是桃溪<lb/>
深邨疑有秦人在記取來時路恐迷<lb/>
　　　酬梁宰惠遊永新百韻<hi>君曽攝縣事</hi>
聞君跋馬禾川道攀蹬遺民識轡環滿野悲風蟠蔓草<lb/>
數聲漁笛下汀灣雲藏甘露峰頭寺路接清湘雨後山<lb/>
觸事便能成百韻偶題僧壁不須刪<lb/>
　　　波光亭<lb/>
<pb n="KR4h0143_WYG_133-34a"/>
遶庭春水縠紋生拍岸風㣲鏡面平日破浪花揺柱礎<lb/>
影浮山翠落簷楹魚跳蓮葉東西動月湧金盆表裏明<lb/>
夜久光凝收緑浄冷涵星漢逼人清<lb/>
　　　酴醿<lb/>
百花狼籍㸃青苔始見酴醿爛漫開虢國朝天嫌粉汚<lb/>
唐昌夜月恐仙來寒梅勝韻聊堪友穠李凡姿詎敢陪<lb/>
便欲乗風凌倒影醉尋香徑上瑶臺<lb/>
　　吕本中<lb/>
<pb n="KR4h0143_WYG_133-34b"/>
　　　春日即事<lb/>
病起多情白日遲强來庭下探花期雪消池館初春後<lb/>
人倚闌干欲暮時亂蝶狂蜂俱有意兔葵燕麥自無知<lb/>
池邊垂栁腰支活折盡長條為寄誰<lb/>
　　　山陽寳應道中與汪信民兄弟洪玉父杜子師<lb/>
　　　張益中日夕過從自過髙郵不復有此樂也因<lb/>
　　　作此詩寄懐<lb/>
日日南風沙打圍挂帆端為故人回長空渺渺水無際<lb/>
<pb n="KR4h0143_WYG_133-35a"/>
逺樹𠖇𠖇花自開疾病久辜鸚鵡杓江山稍近鳯凰臺<lb/>
月明雪霽山隂道尚想王郎乗興來<lb/>
　　　春晚郊居<lb/>
栁外樓髙緑半遮傷心春色在天涯低迷簾幙家家雨<lb/>
淡蕩園林處處花簷影已飛新社燕水痕初没去年沙<lb/>
地偏長者無車轍埽地從教草徑斜<lb/>
　　　遊陽山廣陵寺<lb/>
泝流蕩槳到陽山寺在雲山縹緲間雨洗竹萌穿野岸<lb/>
<pb n="KR4h0143_WYG_133-35b"/>
風吹榕葉落荒灣僧眠白日鐘聲靜花送青春鳥語閒<lb/>
留醉嶺南無所恨不妨蠟屐恣躋攀<lb/>
　　　永州法華寺西亭<lb/>
西亭清浄冠南州蠟屐聊為半日留蒼莽輕煙起山麓<lb/>
連蜷雌霓落城頭禽聲髙下雲間木帆影參差天際舟<lb/>
欲去憑闌一回首晚風吹角不勝愁<lb/>
　　　春晩<lb/>
栁暗鶯啼春正妍斷塍分水灌平田花開花落幾番雨<lb/>
<pb n="KR4h0143_WYG_133-36a"/>
山淡山明一抹煙突兀初晴雲外寺横斜欲晚渡頭船<lb/>
天涯因愜滄洲興何用區區苦自憐<lb/>
　　　寄宣城故舊<lb/>
宣城經嵗無他事尚喜交遊不棄遺疊嶂樓頭納涼處<lb/>
宛陵堂下探梅時君今尚要一囊粟我去亦無三徑資<lb/>
歸卧雲山最深處因書頻報故人知<lb/>
　　陳與義<lb/>
　　　次韻樂文卿北園<lb/>
<pb n="KR4h0143_WYG_133-36b"/>
故園歸計墮虚空啼鳥驚心處處同四壁一身長客夢<lb/>
百憂雙髩更春風梅花不是人間白日色爭如酒面紅<lb/>
且復髙吟置餘事此生能費幾詩筒<lb/>
　　　龍門<lb/>
不到龍門十載强斷崖依舊挂斜陽金銀佛寺浮佳氣<lb/>
花木禪房接上方羸馬乍來還徑去流鶯多處最難忘<lb/>
老僧不作留人意看水看山白髮長<lb/>
　　　寓居劉倉廨中晩步過鄭倉臺上<lb/>
<pb n="KR4h0143_WYG_133-37a"/>
紗巾竹杖過荒陂滿面春風二月時世事紛紛人易老<lb/>
春隂漠漠絮飛遲士衡去國三間屋子美登臺七字詩<lb/>
草遶天西青不盡故園歸計又支頤<lb/>
　　　除夜<lb/>
城中爆竹已殘更朔吹翻江意未平多事髩毛隨節換<lb/>
盡情燈火向人明比量舊嵗聊堪喜流轉殊方又可驚<lb/>
明日岳陽樓上去島煙湖霧看春生<lb/>
　　　立春日雨<lb/>
<pb n="KR4h0143_WYG_133-37b"/>
衡陽縣下春日雨逺映青山絲樣斜容易江邊欺客袂<lb/>
分明沙際濕年華竹林路隔生新水古渡船空集亂鴉<lb/>
未暇獨憂巾一角西溪當有續開花<lb/>
　　曽幾<lb/>
　　　諸人見和梅花再次韻<lb/>
蠟炬髙花半欲摧斑斑小雨學黄梅有時燕寢香中坐<lb/>
如夢前村雪裏開披拂故令攜袖滿横斜便欲映窗來<lb/>
重簾幽户深深閉亦恐風飄不得回<lb/>
<pb n="KR4h0143_WYG_133-38a"/>
　　　八月十五夜月<lb/>
雲日晶熒固自佳幽人有待至昬鴉逺分巖際松楓樹<lb/>
復亂洲前蘆荻花曳履商聲憐此老倚樓長笛問誰家<lb/>
霜螯玉柱姚江上作意三年醉月華<lb/>
　　　雪作<lb/>
卧聞維霰却無聲起看堦前又不能一夜紙窗明似月<lb/>
多年布被冷於冰履穿過我柴門客笠重歸來竹院僧<lb/>
三白自佳晴亦好諸山粉黛見層層<lb/>
<pb n="KR4h0143_WYG_133-38b"/>
　　沈與求<lb/>
　　　過徐氏莊居<lb/>
只著南冠不著纓掉頭防我問功名數椽茅屋有時漏<lb/>
一墢野田無具耕酒地定能容勝踐墨畦終擬過生平<lb/>
扣舷歸去蒹葭闊後夜相思看月明<lb/>
　　　次韻盧憲春意<lb/>
少陵花惱便顛狂天與多情付此郎宿露園林鶯舌亂<lb/>
暖風庭院蜜脾香閒愁幾欲縈春思幽怨還能入醉鄉<lb/>
<pb n="KR4h0143_WYG_133-39a"/>
　應斷玉樓雙望眼便須催促理歸檣<lb/>
　　　　清明<lb/>
　杏火燒空潑眼明遊人蕩槳緑蕪城山歌慣習吳歈調<lb/>
　水戲終含楚些聲草滿池塘春漲淺燕歸簾幙午風輕<lb/>
　踏青舊約誰能問已喜年來粥有餳<lb/>
　　　　次韻江元夀題寧境寺湖光亭<lb/>
　客行終日厭區區暫借晴光照坐隅水漾龍鱗浮窣堵<lb/>
　蓴開雉尾供伊蒲欲隨漁子飛雙槳似與仙翁在一壺<lb/>
<pb n="KR4h0143_WYG_133-39b"/>
　日亂風埃知有幾肯來幽處濯纓無<lb/>
　　　　秋日閒居<lb/>
　茅屋秋風斗破除蕭騷渾似浣溪居青山侍坐從吾好<lb/>
　黄帽籠頭與俗疎賴有園官能送菜可無溪友解留魚<lb/>
　從今輒莫慙枵腹一飽須煩揷架書<lb/>
　<lb/>
　<lb/>
御選宋詩卷五十<lb/>
</p>
<p>
</p>
  </div>
</body>
</text>
</TEI>
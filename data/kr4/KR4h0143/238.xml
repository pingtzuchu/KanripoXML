<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_238-1a"/>
　欽定四庫全書<lb/>
御選明詩巻六十九<lb/>
　　七言律詩二<lb/>
　　　楊基<lb/>
　　　　寄楊鐵崖先生<lb/>
　不見雲間楊鐵史寮中七客近如何老來詩句疎狂甚<lb/>
　亂後文章感慨多長笛參差吹海鳳小璚楊柳舞天魔<lb/>
　春明且盡嬉遊樂莫解梁鴻五噫歌<lb/>
<pb n="KR4h0143_WYG_238-1b"/>
　　　　郡齋養痾呈醉樵内史<lb/>
　江雲倐忽暝還收五月猶寒著敝裘芳草斜陽看易晚<lb/>
　綠荷疎雨聼如秋池塘空闊蜻蜓喜簾幕蕭條燕子愁<lb/>
　不是無言成獨坐暫將心事靜中求<lb/>
　小軒新沐喜神清短幘單衣覺漸輕松下琴書晴亦潤<lb/>
　竹西窗户晚猶明愁來對酒心先醉病後看花意懶行<lb/>
　却憶故山深處立緑蘿千樹叫流鶯<lb/>
　　　　和謝雪坡錢塘見寄<lb/>
<pb n="KR4h0143_WYG_238-2a"/>
經旬不見謝宣城小楷烏絲寄逺情黄篾樓髙春夢破<lb/>
緑蘿衣薄暮寒生鶴臨沙渚鷗俱浴花落江泥燕與爭<lb/>
亦欲雨蓑揺短楫西湖新水蕩空明<lb/>
　　　赤山書事寄龜巢謝隠君君南蘭陵人今避兵<lb/>
　　　居吴長洲之獨樹湖<lb/>
曾向溪南看藝麻竹杠兜子一肩斜秧苗尚短仍含榖<lb/>
荷葉纔髙已上花蠶屋柘煙朝焙繭鵲鑪沈火晝烹茶<lb/>
而今風雨成抛絶臥聼西園兩部蛙<lb/>
<pb n="KR4h0143_WYG_238-2b"/>
　　　聞雪坡將還吴門<lb/>
桑葉重重戴勝飛行人多報故人歸鬢從别後星星出<lb/>
花到春深樹樹稀詩喜官閒能不廢身緣謀拙事多違<lb/>
便須出郭相迎迓遮莫南風雨滿衣<lb/>
　　　江村寒食<lb/>
預折楊枝插繞簷豆糜香軟麥餳甜春衣未染新絲織<lb/>
午篆猶分舊火添小雨送花青見萼輕雷催笋碧抽尖<lb/>
不因人逺傷離别那得春愁上短髯<lb/>
<pb n="KR4h0143_WYG_238-3a"/>
　　　春日雜詠二首<lb/>
偶自循籬出徑苔刺桐花落野棠開一年春已無多在<lb/>
幾箇人曾有暇來浸榖陂塘科斗亂浴蠶時節杜䳌哀<lb/>
買山莫種閒花柳多覓松栽與柏栽<lb/>
陋巷荒蕪野趣濃小溪春水恰船通無邊草色猶春雨<lb/>
有幾梅花更晚風文體敢期盧駱並交情惟許范張同<lb/>
欲將浪迹隨鷗鳥錯比溪南是瀼東<lb/>
　　　奉天殿早朝二首<lb/>
<pb n="KR4h0143_WYG_238-3b"/>
雙闕翬飛紫葢髙日華雲影映松濤萬年青擁連枝橘<lb/>
千葉紅開並蒂桃仗以玉龍銜寶玦珮將金兕錯銀刀<lb/>
乍晴風日欣妍美闔殿齊穿御賜袍<lb/>
錦襠繡帽列金撾玉節龍旂拱翠華甘露欺霜凝紫液<lb/>
卿雲如葢結丹霞鶯聲近隔宫中柳駿騎遥穿仗外花<lb/>
聖主直敎恩澤遍香羅先到小臣家<lb/>
　　　雪<lb/>
欹欹整整復皚皚可是春冰細剪裁到處江山皆玉立<lb/>
<pb n="KR4h0143_WYG_238-4a"/>
誰家庭院不花開幾回旋繞還飛去半晌悠揚却下來<lb/>
獨有梅邊易消滅也應和氣近蓬萊<lb/>
　　　上馬<lb/>
晴來未覺是春朝已有東風著柳條雪自堅牢盈尺在<lb/>
冰纔輕薄一邊消不愁霧暗看花眼且倩人扶上馬腰<lb/>
却憶探春湖上路小紅船子木蘭橈<lb/>
　　　感春<lb/>
茂苑東風散鼓鼙草堂近在柳營西春衣禁酒聊存著<lb/>
<pb n="KR4h0143_WYG_238-4b"/>
詩句懷人每謾題花有底忙衝蝶過鳥能多慧學鶯啼<lb/>
閒身準擬看山色又復朝參逐馬蹄<lb/>
　　　晚春三首<lb/>
旌旗獵獵繞髙城曲水飄香出繡楹雨頡風頏枝外蜨<lb/>
花遮柳映樹頭鶯乍籠紗幘羞容老試著羅衣覺體輕<lb/>
猶憶醉歸湖上路滿身飛絮馬縱横<lb/>
宫樹參差帶苑牆暖塵兼霧撲衣裳新蒲細柳皆春色<lb/>
紫燕黄鶯欲斷腸沽酒客來花未落祓除人去水猶香<lb/>
<pb n="KR4h0143_WYG_238-5a"/>
老懷無復登臨賞坐對鍾山到夕陽<lb/>
辛夷如雪照庭柯老去愁驚日易過芳草漸于歌館宻<lb/>
落花偏向舞筵多故人别後皆黄土南浦春來又緑波<lb/>
便欲移家勾曲住採芝種玉此山阿<lb/>
　　　寓江寧村居病起寫懐十首<lb/>
落梅風急晚蕭蕭病起愁驚雪未消巵酒不添前日量<lb/>
帶圍初減舊時腰髙樓錦瑟花連屋深巷珠簾柳映橋<lb/>
準擬青鞋踏春草看他翡翠戲蘭苕<lb/>
<pb n="KR4h0143_WYG_238-5b"/>
病體支離倦裹巾偶因行藥見陽春梅緣無恨尋常瘦<lb/>
栁故多愁日夜顰夢裏笙歌隨騕褭畫中羅綺繡麒麟<lb/>
相期欲就吴姬飲却恐江花笑客貧<lb/>
性懶逢春睡轉昏曉鶯多在夢中聞故人錦字憑誰寄<lb/>
學士銀魚每自焚布榖雨晴宜種藥葡萄水暖欲生芹<lb/>
相思未信蓬山逺只隔江東一片雲<lb/>
望盡吴山是楚峰一緘芳信託歸鴻丁香暗結盈盈露<lb/>
豆蔻微含細細風春水染衣鸚鵡綠江花落酒杜鵑紅<lb/>
<pb n="KR4h0143_WYG_238-6a"/>
此身曾是登瀛客未信扶桑弱水東<lb/>
不知殘雪是春光起見輕雲覆野塘春草春江相妬緑<lb/>
新鶯新柳鬭爭黄囊無太史新頒厯衣有容臺舊賜香<lb/>
但使清尊花底醉任教白髮鏡中長<lb/>
東風拂栁軟婆娑野鳥啼春聼未和世事不隨人意好<lb/>
雨聲偏為客愁多回文篆小香如蟻凹面杯深酒勝鵞<lb/>
一帶春江皆碧草却愁無地著漁蓑<lb/>
醉舞狂歌四十年老來參得一乗禪東風未濕牆腰雪<lb/>
<pb n="KR4h0143_WYG_238-6b"/>
細雨微添石眼泉無數白鷗閒似我一江春水碧于天<lb/>
莫言笠澤非彭澤定擬金川是輞川<lb/>
坐對青山覺眼明山應憐我眼偏青一官不博三竿日<lb/>
萬事無過兩鬢星花底蛛絲迷蛺蜨草根蝦族變蜻蜓<lb/>
文章無預封侯相莫向人誇識一丁<lb/>
十里吴堤踏暖塵老懐忽憶故鄉春泥金孔雀裁歌扇<lb/>
刻玉麒麟壓舞茵翠袖錦箏邀上客畫船銀燭照歸人<lb/>
而今白髮東風裏疑是前身與後身<lb/>
<pb n="KR4h0143_WYG_238-7a"/>
門外春泥一尺深窗間雲氣十分陰寒氊溜雨衾如鐵<lb/>
濕竈凝煙火似金酒解驅愁時强飲詩多感舊懶長吟<lb/>
貧家不願千金粟但得陽烏照晚林<lb/>
　　　新柳<lb/>
濃如煙草淡如金濯濯姿容裊裊陰漸軟已無憔悴色<lb/>
未長先有别離心風來東面知春淺月到梢頭覺夜深<lb/>
惆悵吴宫千萬樹亂鴉疎雨正沈沈<lb/>
　　　江畔尋花偶成二首<lb/>
<pb n="KR4h0143_WYG_238-7b"/>
細草平沙暖更融謾隨蝴蝶步東風衰髯照水疑添白<lb/>
老眼看花覺厭紅且自細聼鶯宛宛莫教深惜燕悤悤<lb/>
江村到處皆春色聊與行人弔客中<lb/>
偶隨流水到花邊便覺心清似昔年春色自來皆夢裏<lb/>
人生何必盡樽前平原席上三千客金谷園中百萬錢<lb/>
俛仰繁華竟陳迹野花啼鳥謾留連<lb/>
　　　書事<lb/>
春來不到鳳皇坡辜負江頭白苧歌輕薄衣裳宜換裌<lb/>
<pb n="KR4h0143_WYG_238-8a"/>
軟紅泥土不沾靴鶯緣夢短嗔啼早雨為花疎厭聽多<lb/>
只恐新晴便零落南風吹老樹陰蘿<lb/>
　　　春日白門寫懐用髙季廸韻五首<lb/>
得歸雖喜未忘悲夢裏愁驚在别離尚短柳如新折後<lb/>
已殘梅似半開時江雷殷夜蟲蛇早山雨崇朝蛺蜨遲<lb/>
製取烏紗籠白髮免教春色笑人衰<lb/>
柴門斜對曲江頭農具漁罾晚自收細雨短莎寒似臘<lb/>
淡煙新柳暝如秋鷗能來往縁曾識鶯或丁寧解說愁<lb/>
<pb n="KR4h0143_WYG_238-8b"/>
回首故交零落盡更將詩酒與誰遊<lb/>
緑髮無多白髮長謫居還復是他鄉風紉晚佩猗蘭弱<lb/>
雨滴春蔬早韭香碧柳五株千本菊黄牛十角一羣羊<lb/>
得閒隨地為農好不獨長安與洛陽<lb/>
逺歸偏惜竄餘身多難番為異姓親前度劉郎非故物<lb/>
當時燕子總西鄰家貧母老難為客酒薄愁深不醉人<lb/>
走向津頭看春色緑波芳草却傷神<lb/>
緑蕪迷渚水漫沙斷岸無舟路轉賒細柳已黄千萬縷<lb/>
<pb n="KR4h0143_WYG_238-9a"/>
小桃初白兩三花煙中晚棹兼漚逺雨裏春旗趂屋斜<lb/>
野趣莫嫌渾寂莫近來沙觜有人家<lb/>
　　　春暮有感二首<lb/>
春色鮮明不稱貧越羅川錦照烏巾斜陽芳草遲遲晚<lb/>
流水桃花去去春萬里歸心漚送客片時間夢鳥催人<lb/>
五湖風雨煙波闊便著青蓑採白蘋<lb/>
啼鳥悤悤變物華雨池科斗漸成蛙青鞋謾踏閒邊草<lb/>
白髮羞簪醉裏花此日驊騮思苜蓿當時鸚鵡喚琵琶<lb/>
<pb n="KR4h0143_WYG_238-9b"/>
遥憐簫鼓追遊地薺麥青青已没鴉<lb/>
　　　漸老<lb/>
漸老無營萬慮沈鶯聲喚起向來心春風顛似唐張旭<lb/>
天氣和如魯展禽結客每酬雙白璧纒頭曾費萬黄金<lb/>
短笻消得江村路步步薔薇緑樹陰<lb/>
　　　荅李仲𢎞寫懐次韻<lb/>
休對清江歎逝波且抛簪佩著漁蓑愁邊巵酒歡娱少<lb/>
亂後文章感慨多燕子緑蕪三月雨杏花春水一羣鵝<lb/>
<pb n="KR4h0143_WYG_238-10a"/>
聊將白髪歸來意總和東風懊惱歌<lb/>
　　　寄張學録孟兼揭應奉孟同二文學<lb/>
何用聰明萬巻書自須卑陋一廛居草于閒處生偏宻<lb/>
花到春深看漸疎緑水滿渠澆藥後青山無數巻簾初<lb/>
相過莫道柴門窄細柳髙槐可蔭車<lb/>
　　　雨中獨坐有懐滎陽道中用寄潛齋夜坐韻<lb/>
山色秋光澹遶齋雨聲蟲響互悲哀清尊憐我攻愁去<lb/>
白髮欺人送老來江柳淨無餘葉在渚蓮遲有一花開<lb/>
<pb n="KR4h0143_WYG_238-10b"/>
馬蹄却憶成臯路野燒西風滿面埃<lb/>
　　　早秋江墅晚步<lb/>
秋前秋後十日雨村北村南千頃麻晚渚芙容輕落片<lb/>
午前秔稻細含花仙翁蠟屐髙巾幘溪女銀釵小髻髽<lb/>
老我不知官府事水邊吟到日西斜<lb/>
　　　梅花<lb/>
落莫香魂繞舊宫詎知色相本來空笛聲黄鶴髙樓上<lb/>
詩句孤山小店中曉樹輕霜千萬㸃晚籬松竹兩三叢<lb/>
<pb n="KR4h0143_WYG_238-11a"/>
相思咫尺憑誰寄目斷天南字字鴻<lb/>
　　　桃花<lb/>
深深翠竹映嬋娟湘女梳妝立曉煙流水落花成悵望<lb/>
舞裙歌袖是因縁也無人折休相妬纔有鶯啼更可憐<lb/>
却憶東闌碧千葉暖風香雨為誰妍<lb/>
　　　李花<lb/>
憶與盧仝共看來花光月色兩徘徊江村逺處常相識<lb/>
風雨寒時已早開霽雪玲瓏愁易濕春冰輕薄笑難裁<lb/>
<pb n="KR4h0143_WYG_238-11b"/>
江城二月城西路誰惜柔香滿翠苔<lb/>
　　　寄諸葛同知彦飛<lb/>
白髮慵梳步屧遲老于田野最相宜每當酒熟花開日<lb/>
正值身閒客到時雪屋夜燈因婦織月波秋舫為僧移<lb/>
而今此樂同誰說只有鄉人馬逺知<lb/>
　　　豫章早春<lb/>
茸茸草色變枯荄簌簌寒梅落徑苔山頂雪惟朝北在<lb/>
水邊風己自東來不須銀管催鶯出便好珠簾為燕開<lb/>
<pb n="KR4h0143_WYG_238-12a"/>
見說嶺南春更早桃花流水勝天台<lb/>
　　　浦口逢春憶禁苑舊游<lb/>
春冰消盡草生齊細雨香融紫陌泥花裏小樓雙燕入<lb/>
栁邊深巷一鶯啼坐臨南浦彈流水步逐東風唱大堤<lb/>
還憶當年看花伴錦衣驄馬玉門西<lb/>
　　　省垣對雨有懷方員外<lb/>
煮得新醅灧灧紅省垣誰與晚樽同人當暫别情偏惡<lb/>
詩到無聊語更工江浦荷花雙鷺雨驛亭楊栁一蟬風<lb/>
<pb n="KR4h0143_WYG_238-12b"/>
論文若到虞楊地應對清江憶范公<lb/>
　　　立秋日憶方員外<lb/>
幾日西清晝掩扃緑塵幽蘚遍閒㕔病中事少翻嫌健<lb/>
醉裏愁多只願醒悮響閣鈴飛夜鵲偶攤書巻落秋螢<lb/>
萍蹤已辦東西别風雨長更各自聽<lb/>
　　　謁小姑廟<lb/>
月帔星冠敞翠屏白腮紅頰兩睂青魚鱗小殿波紋滑<lb/>
龍尾長旗雨氣腥巫女沈牛歌宛轉彭郎回馬拜娉婷<lb/>
<pb n="KR4h0143_WYG_238-13a"/>
蘭舟願祝東風便一夜夷猶過洞庭<lb/>
　　　晚泊湓浦逢冷節<lb/>
小雨籠陰䕶晚霞柳邊停棹聼啼鴉湖光己緑皆春草<lb/>
風信猶寒是杏花到處青鞵隨蛺蜨誰家紅袖泣琵琶<lb/>
悤悤客裏逢佳節那得行人鬢不華<lb/>
　　　舟中聞鄰船吴歌有懷幼文來儀<lb/>
輕帆短檝泝煙波疊渚回舟奈逺何一路詩從愁裏得<lb/>
二分春向客中過江通漢水晴偏緑山入湘雲晚更多<lb/>
<pb n="KR4h0143_WYG_238-13b"/>
何處思君腸欲斷楚妃祠下聽吴歌<lb/>
　　　祁陽道中見海棠<lb/>
桂陽江口望祁陽疊疊煙雲入渺茫髙樹緑陰千嶂濕<lb/>
野棠疎雨一籬香縱無春在猶回首況有鵑啼合斷腸<lb/>
惆悵東湖堤上柳暖風輕絮正悠揚<lb/>
　　　客中寒食有感<lb/>
減衣時節正寒天暫倚東風泊畫船十里樓臺仍細雨<lb/>
五侯池館又新煙且簪楊柳酬佳節莫對桃花憶去年<lb/>
<pb n="KR4h0143_WYG_238-14a"/>
縱是無情也腸斷鷓鴣聲裏又啼鵑<lb/>
　　　春日山西寄王允原知司五首<hi>并序首録四</hi>
　　并州春半無花可賞追憶舊游情動于中因賦長<lb/>
　　句五首公退之暇詠而味之庶幾春色之在目也<lb/>
　　允原知司善詠詩者就録以贈<lb/>
十里煙光濕翠苕二分春色到花朝無人快擊華奴鼓<lb/>
有伴同吹弄玉簫遍地錦圍歌處席滿身珠壓舞時腰<lb/>
莫嗔老子疎狂甚曾醉揚州廿四橋<lb/>
<pb n="KR4h0143_WYG_238-14b"/>
畫船揺槳蕩晴波步障圍風踏軟莎簫鼓隊衝黄鳥散<lb/>
綺羅人比白鷗多不知酒與愁成敵長恨花為病作魔<lb/>
回首六橋青草徧水光山色近如何<lb/>
花時無處不黄鸝偏到垂楊著意啼人立晚風攜便面<lb/>
馬臨春水惜障泥踏歌趂拍催腔急旋舞回身應節齊<lb/>
遥想故山行樂地紫苔侵徧十年題<lb/>
一莖白髪己堪嗟況是東風兩鬢華醉裏誤將裙作紙<lb/>
老來羞以帽簪花疎狂不識眉雙結敏捷曾經手八义<lb/>
<pb n="KR4h0143_WYG_238-15a"/>
閒喜日長公館靜自分新火煮新茶<lb/>
　　　無題和唐李義山商隠<hi>并序</hi>
　　嘗讀李義山無題詩愛其音調清婉雖極其穠麗<lb/>
　　然皆託于臣不忘君之意而深惜乎才之不遇也<lb/>
　　客窗風雨讀而悲之為和五章<lb/>
一瓣芙蕖是綵舟棹歌離思兩夷猶風鬟霧鬢遥相憶<lb/>
月户雲窗許暫留波冷緑塵羅襪曉恨添紅葉翠顰秋<lb/>
雙鸞鏡裏瑶臺雪任是無情也上頭<lb/>
<pb n="KR4h0143_WYG_238-15b"/>
纔向瑶臺覓舊踪曙鴉啼斷景陽鐘薄施朱粉妝偏媚<lb/>
倒插花枝態更濃立近晚風迷蛺蜨坐臨秋水亂芙蓉<lb/>
多情莫恨蓬山逺只隔珠簾抵萬重<lb/>
細骨輕軀不耐風春來簾幕怕朝東人間玉宇三山隔<lb/>
天上銀河一水通眉暈淺顰横曉緑臉銷殘纈膩春紅<lb/>
冰絃莫奏清商曲滿地霜華泣翠蓬<lb/>
夜合花邊待月來宫中轣轆響春雷笙調恨譜參差度<lb/>
錦織愁紋宛轉回樓上緑珠知報主座中紅拂解憐才<lb/>
<pb n="KR4h0143_WYG_238-16a"/>
傷心兩炬緋羅燭吹作銀河葉下灰<lb/>
為雨為雲事兩難蕙心蘭質易摧殘箏移錦柱秋先斷<lb/>
漏滴銅壺夜不乾羅幕有香鴛夢暖綺窗無月雁聲寒<lb/>
芙容一樹金塘外只有芳卿獨自看<lb/>
　　張羽<lb/>
　　　過吴即景<lb/>
片帆迢遞入吴煙竹溆蘆汀斷復連栁蔭濃遮官道上<lb/>
蟬聲多傍驛樓前近湖漁舍皆懸網向浦人家盡種蓮<lb/>
<pb n="KR4h0143_WYG_238-16b"/>
行到吴王夜遊處滿川芳草獨堪憐<lb/>
　　　首夏閒居<lb/>
門巷閒臨曲水濵緑陰悄悄四無鄰雨餘髙笋初迎夏<lb/>
風逗殘花尚駐春倚杖多因聞好鳥開樽每為愛幽人<lb/>
疎簾清簟終朝靜只有琴書自可親<lb/>
　　　川上暮歸<lb/>
此地頻經畫舫過暮歸元不畏風波煙中漁網懸楊柳<lb/>
浦口船燈照芰荷歸鳥去邊行客少夕陽盡處亂山多<lb/>
<pb n="KR4h0143_WYG_238-17a"/>
此時詩思渾無賴聽得前溪子夜歌<lb/>
　　　秋日郊居<lb/>
蕭蕭晴日户庭幽無數青山枕碧流白露雨餘砧欲動<lb/>
黄花風冷扇初收雲迷征雁牽秋夢煙引寒蟬急暮愁<lb/>
此際不堪揺落恨蒹葭如雪滿汀洲<lb/>
　　　秋日登戴山佛閣<lb/>
風物澄明宿靄收登山欲盡更登樓一行白雁投南下<lb/>
百道清溪向北流野嶂雲歸初歇雨湖田稼熟始知秋<lb/>
<pb n="KR4h0143_WYG_238-17b"/>
空門寂寂無塵事騁望端能散客愁<lb/>
　　　嵗暮山居<lb/>
寂寂閒居隠翠微蕭蕭寒日映柴扉葉聲亂響莓苔屐<lb/>
雲氣時生薜荔衣雪滿石牀門閉早草侵棋局客來稀<lb/>
嵗寒正好看書巻不用登髙怨落暉<lb/>
　　　行藥過西崦<lb/>
白日都消筆硯間偶因行藥到松闗秋聲不盡蕭蕭葉<lb/>
夕景無多淡淡山蛩響寒齋僧自定苔荒深院客常閒<lb/>
<pb n="KR4h0143_WYG_238-18a"/>
已知身世俱成幻莫歎西風鬢易斑<lb/>
　　　僧居寒夜<lb/>
山館蕭條寢復興經聲遥出最髙層客愁無伴依童子<lb/>
禪學多難憶古僧堦下鳴蛩沿定石竹間棲鴿避懸燈<lb/>
逺遊亦有幽居志擬絶塵縁愧未能<lb/>
　　　寄王止仲髙季廸<lb/>
秖恨孤城未解圍圍開番遣别相知夕陽江上悤悤酒<lb/>
細雨燈前草草詩有夢直從花落後無書空過雁來時<lb/>
<pb n="KR4h0143_WYG_238-18b"/>
郭西古寺題名處今日重遊却共誰<lb/>
　　　唐叔良溪居<lb/>
髙齋每到思無窮門巷玲瓏野望通片雨隔村猶夕照<lb/>
疎林映水已秋風藥囊詩巻閒行後香灺燈光靜坐中<lb/>
為問秖今江海上如君無事幾人同<lb/>
　　　寄梅雪<lb/>
聞說公亭傍水開黄茆為瓦不須裁商船無數青山繞<lb/>
書案尋常白鳥來己信漆園非俗吏誰知闗令是仙才<lb/>
<pb n="KR4h0143_WYG_238-19a"/>
煩君莫抱窮途恨萬事都將付酒杯<lb/>
　　　送張憲使之江西<lb/>
燕子歸時却離家洪州迢遞隔天涯風帆落浦朝投驛<lb/>
江火明隄夜探沙客裏寄書逢驛使幕中提筆待霜衙<lb/>
來春我亦尋歸棹約爾南湖看杏花<lb/>
　　　同安阻雨<lb/>
出旬方到同安郭水驛春寒懶放船白浪翻江風愈壯<lb/>
黑雲粘樹雨長懸峰頭僧磬惟聞響沙口魚罾己罷牽<lb/>
<pb n="KR4h0143_WYG_238-19b"/>
寄語羣鷗莫相狎只今無暇與攀縁<lb/>
　　　春園漫興<lb/>
水漫芳塘生暖波松林蘭若散鳴珂題詩故欲愁花鳥<lb/>
避酒還能憶薜蘿煙柳萬條供妙舞風鶯百囀當嬌歌<lb/>
醉斜烏帽歸來晚一路花飛撲面多<lb/>
　　　曉過淮隂<lb/>
軍城鐵鎖曉開闗使節星馳未敢閒淮水東流應到海<lb/>
𤓰洲北去少逢山行人欲斷寒煙外逺燒時明亂葦間<lb/>
<pb n="KR4h0143_WYG_238-20a"/>
却憶帝城風物盛禮成須及上春還<lb/>
　　　寄南屏渭長老<lb/>
蒲室傳心第一宗老尋古刹寄行踪貫花偈就人爭寫<lb/>
壞色衣穿自懶縫案上梵經皆貝葉手中談塵是青松<lb/>
何年惠逺重開社來聼東林寺裏鐘<lb/>
　　　重過蜀山徐幼文隠居<lb/>
憐君舊隠此林間一去神京未得還獨客重來多白髮<lb/>
故人不見只青山岸前古樹曾維艇雪後髙齋幾扣闗<lb/>
<pb n="KR4h0143_WYG_238-20b"/>
何日能除簪紱累暮年相約共投閒<lb/>
　　　訪許文學不遇<lb/>
杖䇿思尋半日閒偶隨流水過前山林中不見童迎客<lb/>
竹外惟聞犬䕶闗道服自懸虚牖下茶巾空挂夕陽間<lb/>
到門不遇君攜手惆悵荒村暮獨還<lb/>
　　　贈彈箏人<lb/>
先輩曾將舊曲傳纎纎銀甲更堪憐清和未數湘靈瑟<lb/>
哀怨渾同蜀國絃鶯弄晚風啼復歇雁飛秋水斷還連<lb/>
<pb n="KR4h0143_WYG_238-21a"/>
坐中北客聼來少暗想當時一惘然<lb/>
　　　贈鄭邴文<lb/>
兩鬢星星小幅巾蒼松氣節鶴精神居常倒屣迎佳客<lb/>
貧不將詩謁貴人踏雪抱琴梅嶼曉典衣沽酒柳橋春<lb/>
若非道眼髙明者誰肯甘心寂寞濵<lb/>
　　　金華道中送鄭邴文東歸<lb/>
柳絮飛飛共語離尊前會面定何時交情冷淡孤衷在<lb/>
世味辛酸兩鬢知春水亂灘船下疾曉風殘月酒醒遲<lb/>
<pb n="KR4h0143_WYG_238-21b"/>
湖邊鷗鷺休相笑破篋無錢只有詩<lb/>
　　　金陵道中<lb/>
孤舟曉出古闗西江樹蕭疎遶壞堤七里岡前寒雪霽<lb/>
三茅峯頂暮雲齊酒家寂寞人稀醉車馬縱横客易迷<lb/>
迢遞漸看宫闕近月明時聼夜烏啼<lb/>
　　　揚州道中<lb/>
馬頭津口足風波嵗晏遥乘一傳過南渡客來多漢語<lb/>
下江船去半吴歌蕪城總入新編户𤓰步斜連古漕河<lb/>
<pb n="KR4h0143_WYG_238-22a"/>
何處吹簫明月夜野田茅屋曉煙多<lb/>
　　　閩中春暮<lb/>
吴山入夢驛程賒身逐孤帆客海涯九十日春多是雨<lb/>
三千里路未歸家桄榔土潤蠻煙合楊柳江深瘴霧遮<lb/>
倚遍闌干愁似海杜鵑啼過木蘭花<lb/>
　　　燈花<lb/>
畫堂銀燭映歌鐘醉眼俄驚火樹紅白玉屏深留晚豔<lb/>
絳紗籠暖䕶春叢闌干清淚非因雨狼籍殘煤總為風<lb/>
<pb n="KR4h0143_WYG_238-22b"/>
更憶禁垣歸路靜金蓮隨馬散文虹<lb/>
　　　送蓮社陸道師歸鏡湖别業<lb/>
一錫横飛下鏡湖頭顱老去世縁疎庭栽竹少堪容鶴<lb/>
池種蓮多不礙魚滿室香雲經盡後半窗明月定回初<lb/>
陶潛懶入東林社在在青山可結廬<lb/>
　　　春雪<lb/>
不肯呈祥向臈前却來迎瑞入新年鬭妝已落梅花後<lb/>
學舞還居柳絮先久積自迷芳草地易消應避艷陽天<lb/>
<pb n="KR4h0143_WYG_238-23a"/>
遥知大輅躬行處共賀璚瑶滿舜田<lb/>
　　　寄紫金院喜性二衲<lb/>
精藍西畔接城闉野水交流絶四鄰過去真僧留半偈<lb/>
浮來古佛見三身夜深門有聼經虎嵗稔厨多施米人<lb/>
遥憶兩禪相對處儼然無著與天親<lb/>
　　　送蕭縣丞朝京<lb/>
天官妙選待才賢茂宰清名衆所傳漠漠去帆衝暮雨<lb/>
蕭蕭行李似當年逶迤客路趨京口迢遞王城在日邊<lb/>
<pb n="KR4h0143_WYG_238-23b"/>
為說烏程民吏待金陵酒美莫留連<lb/>
　　徐賁<lb/>
　　　次髙二季迪留别韻<lb/>
柴門村徑帶溪橋來往因君豈憚遥淺水不波仍漾漾<lb/>
疎林無雨自蕭蕭牆留夕照人將别江作新寒酒易消<lb/>
明日秋風重悵望還將離思托歸潮<lb/>
　　　送張山人還天平<lb/>
幾欲求田負舊盟羨君西崦草堂成每緣種橘多開地<lb/>
<pb n="KR4h0143_WYG_238-24a"/>
獨為修琴始到城黄葉已先霜降落白雲長在雨餘生<lb/>
龍門林屋無多逺此去尋幽莫計程<lb/>
　　　次韻金子肅卜居<lb/>
君家茅屋去村西地接湖渠水上畦黄菊遍生風掩户<lb/>
緑萱新長雪消泥酒香門客船中送詩好鄰僧院裏題<lb/>
誰道亂離無樂土此鄉還自有安棲<lb/>
　　　遊張林山<lb/>
偶為尋花到竹西兩山雲氣接髙低午煙僧舍林塘窅<lb/>
<pb n="KR4h0143_WYG_238-24b"/>
春野人家草樹齊水鶴晴時行麥壠園蜂暖處識蘭畦<lb/>
自憐逺地歸來後纔是登臨便感悽<lb/>
　　　園隠圖送方以常<lb/>
曾聞學圃成髙隠今日攜書是宦遊隔屋尚通分溜筧<lb/>
傍溪空覓看花舟菘葵盡作鄰僧供芋栗還憑野老收<lb/>
後夜月明江上夢應隨歸鶴到林丘<lb/>
　　　登廣州城樓<lb/>
五嶺南來瘴海深秋風榕葉尚陰陰安期一去家遺舄<lb/>
<pb n="KR4h0143_WYG_238-25a"/>
陸賈重來槖有金門掩虎頭潮上下城開雁翅客登臨<lb/>
清時不用頻興感萬里惟存向闕心<lb/>
　　　晚過廣福精舍訪傅上人<lb/>
水陰山色晚依微松映禪房竹映扉幽鳥不縁留客語<lb/>
閒僧方自施經歸移來片石安茶器分得孤雲補衲衣<lb/>
杖履不嫌頻過共道心久與世相違<lb/>
　　　詠雙頭菊<lb/>
籬落花開並蒂黄相依不是競秋光情親共冒重陽雨<lb/>
<pb n="KR4h0143_WYG_238-25b"/>
志傲同淩十月霜莫道寒英為獨秀須知晚節有聮芳<lb/>
譜中異品誰能及只合題名作棣棠<lb/>
　　　送日本僧<lb/>
萬里扶桑曉色微海天空闊去人稀木杯不用隨潮度<lb/>
金䇿惟應向日飛去路猶餐中土飯到家重著故鄉衣<lb/>
國人應問如來法帶取西天貝葉歸<lb/>
　　王行<lb/>
　　　次韻楊孟載見寄<lb/>
<pb n="KR4h0143_WYG_238-26a"/>
懷刺歸來卧枕書白雲滿榻閉門初草𤣥未信揚雄病<lb/>
禮法從知阮籍疎短障夕陽悲蟋蟀方塘秋水老芙蕖<lb/>
南村口燥呼難得一任狂風捲敝廬<lb/>
　　　次韻髙季迪見寄<lb/>
廿載誰詢獨處情翛然江郭養餘清老顔照水同梅瘦<lb/>
短髮臨風鬭雪明寒雁聮行輕落渚晚鴉結隊逺歸城<lb/>
悤悤嵗暮相思切又辱沙塘折簡行<lb/>
　　　題雲林畫<lb/>
<pb n="KR4h0143_WYG_238-26b"/>
每看新圖憶舊遊逺情閒景共悠悠亂鴻沙渚煙中夕<lb/>
黄葉江村雨外秋亂後得安翻訝夢醉來因感却生愁<lb/>
那能便結滄洲伴重向煙波覓釣舟<lb/>
　　吕敏<lb/>
　　　再寄髙季迪<lb/>
空谷白駒那可羇髙踪秖欲慕天隨吴江日去應無恙<lb/>
甫里春來定有詩花憶杏園攜酒日雨思山館聼鶯時<lb/>
去年亂裏從游處肯信于今又别離<lb/>
<pb n="KR4h0143_WYG_238-27a"/>
　　樂韶鳳<lb/>
　　　辭朝<lb/>
壯年扈蹕侍龍顔幾度承恩虎豹闗環珮陛辭人似玉<lb/>
旌旗堦引象如山忠勤戀主心猶赤潦倒還鄉鬢已斑<lb/>
明日淮西瞻望處九重宫闕五雲間<lb/>
　　滕毅<lb/>
　　　采石<lb/>
騎鯨仙人海上歸至今草木猶清暉千山落日送樵笛<lb/>
<pb n="KR4h0143_WYG_238-27b"/>
萬里長風吹客衣春空蛾眉浮翠黛夜光犀渚沈珠璣<lb/>
神遊故國應過此髙冢臨流知是非<lb/>
　　楊訓文<lb/>
　　　寄石仲文<lb/>
故人别後復如何不寄新詩到薜蘿賈誼書成何日上<lb/>
張衡愁比向時多江城木落霜連地澤國天寒水不波<lb/>
重約明年秋八月紫薇花底共鳴珂<lb/>
　　魏觀<lb/>
<pb n="KR4h0143_WYG_238-28a"/>
　　　早朝奉天殿<lb/>
旭日曈曈啟奉天百寮雲萃武樓前青松綴玉傳甘露<lb/>
紫筍浮花瀹醴泉多士聼宣魚貫入諸侯分直雁行聮<lb/>
白頭謬忝儒紳後大本先容赴講筵<lb/>
　　　二年十一月和暖如春上游觀上苑召侍臣危<lb/>
　　　素宋濂詹同吴琳及觀等賜宴于奉天門東紫<lb/>
　　　閣䝉御製一序賜之曰卿等各賦一詩以述今<lb/>
　　　日之樂觀詩曰<lb/>
<pb n="KR4h0143_WYG_238-28b"/>
深冬晴暖動逾旬内苑游觀詔侍臣五色慶雲開鳳尾<lb/>
九重麗日繞龍鱗和鸞喜奉彤車御式燕慚叨紫閣賔<lb/>
淑氣已從天上轉人間無地不陽春<lb/>
　　　大本堂二首<lb/>
翠葆葳蕤九鳳旗東華遥望立多時都堂啟事貂蟬集<lb/>
率衞輪班虎豹馳月繞珠簾陞講席花迎金輅肅朝儀<lb/>
六王炳炳前星後珠緯聨輝上玉墀<lb/>
六齋帝子聨龍衮三島神仙列雁行繡轂青鸞金羽葢<lb/>
<pb n="KR4h0143_WYG_238-29a"/>
錦韀白馬紫遊韁御溝細柳雲生暖禁籞飛花雨送涼<lb/>
鄭國書聞能一一玉鑪清晝為分香<lb/>
　　　大將軍徐丞相平定中原振旅還朝上御龍江<lb/>
　　　亭命儒臣賦詩迎之應制一首<lb/>
白旄黄鉞兩京平甘雨和風四海清師出萬全非用武<lb/>
將資三傑在推誠蒼龍挾雨迎車騎彩鳳穿雲送斾旌<lb/>
獻頌偶䝉天一笑行看作樂著功成<lb/>
　　　鄭國公常茂等授經大本堂<lb/>
<pb n="KR4h0143_WYG_238-29b"/>
鄭國蘄侯弟子羣儲闈時得奉殷勤宫花細浥研朱露<lb/>
禁柳微濺灑墨雲御氣日從雙闕望書聲時徹九重聞<lb/>
楚王可是推仁愛臨帖常容半席分<lb/>
　　　舊大本堂<lb/>
玉署儲書紫禁東宛然麟鳳穆清風雲開奎璧天光合<lb/>
日射蓬萊御氣通炬炳蓮花歸學士燈然藜杖致仙翁<lb/>
詹吴宋樂皆時彦譔述承恩晝夜同<lb/>
　　熊鼎<lb/>
<pb n="KR4h0143_WYG_238-30a"/>
　　　上已日浴温泉<lb/>
驪山宫殿鎖温泉天寶遺踪故宛然繡谷春融丹井火<lb/>
金波月滿鑑池蓮玉顔承寵專恩澤翠輦來遊憶暮年<lb/>
我亦逢時修褉事白頭空負麗人天<lb/>
　　鎦崧<lb/>
　　　寄范實夫<lb/>
細雨柴門生逺愁向來書帖若為酬林花落處頻中酒<lb/>
海燕飛時獨倚樓北郭晚晴山更逺南塘春盡水爭流<lb/>
<pb n="KR4h0143_WYG_238-30b"/>
可能相别還相憶莫遣楊花笑白頭<lb/>
　　　次韻奉寄孟浩彦洪<lb/>
幽人共愛溪邊住舍北舍南春水聲開徑不嫌時獨往<lb/>
到城應許日同行亂雲長共青山黑白鳥偏依緑樹明<lb/>
無限客愁誰斷送攜壺長擬就君傾<lb/>
　　　春日奉次羅肇簡鄭同夫<lb/>
不見故人心惘然也應無賴枕書眠閒尋碧草日又暮<lb/>
盡落桃花春可憐雲隔數峰歸雁後水生三峽亂帆前<lb/>
<pb n="KR4h0143_WYG_238-31a"/>
客懷慰藉思傾倒衝雨能來白馬韀<lb/>
　　　雲亭蕭氏園池雜興次韻<lb/>
竹底雛鶯盡日啼水風涼動小池西麝香眠處殘花落<lb/>
蛺蜨飛來碧草齊二水風鳴湘佩合三山雲壓楚鬟低<lb/>
冰盤宴客清陰裏次第詩成石上題<lb/>
　　　入城<lb/>
江水依然抱石磯獨行空感舊游非晚山當户日初落<lb/>
秋草滿城人未歸田鼠引羣穿井出山雞求食傍簷飛<lb/>
<pb n="KR4h0143_WYG_238-31b"/>
向來車馬東門路忽憶朋游淚滿衣<lb/>
　　　喜家僮至<lb/>
西行幾日離柴扉還說來時燕子飛日射水田荷葉暗<lb/>
雨浮山隴豆花肥池魚吹水春萍薄野鳥窺巢夏果稀<lb/>
早晚歸來酒應熟便攜稚子笑牽衣<lb/>
　　　訪王子讓大村幽居借書戲題壁間<lb/>
村前流水宛如環村後荒城隠可扳當户雨苔雙石峻<lb/>
隔江煙柳數峰閒杖藜麥隴秋霜後尊酒茅堂夕照間<lb/>
<pb n="KR4h0143_WYG_238-32a"/>
聞有古書人少見柴門客去又長闗<lb/>
　　　寄萊州太守趙圭玉<lb/>
憶在兵曹三四年君留東署我西偏檢書清夜燃官燭<lb/>
沽酒常時數俸錢借馬獨行縁送客聞雞相喚去朝天<lb/>
論交亦有胡兼許此日天涯各惘然<lb/>
　　　入東坑<lb/>
東坑石路入雲堆東岸人家倚岸隈半沼紫萍風乍過<lb/>
一林黄葉雨初來澗寒野鳥還爭聚山暖巖花只自開<lb/>
<pb n="KR4h0143_WYG_238-32b"/>
却望松楸生暮色重來惆望使心哀<lb/>
　　　過湖口縣<lb/>
佛子磯頭遡客舲南湖髙柳記沙汀水分彭蠡溶溶緑<lb/>
山送匡廬冉冉青雨過人家收鴨早日髙網户曬魚腥<lb/>
故園此去猶千里安得乘風破杳冥<lb/>
　　　寄鐵柱觀左鍊師<lb/>
紫霞樓上左仙翁還在南塘住玉隆飛闕虛鳬雲影外<lb/>
亂山騎虎月明中銅駝荆棘秋風落鐵柱波濤海氣通<lb/>
<pb n="KR4h0143_WYG_238-33a"/>
别後玉簫渾少聼令人長憶萬年宫<lb/>
　　　秋日過汶溪義塾承蕭國録有詩謹用奉荅<lb/>
汶溪新製小茅堂也種山楸間水楊舍近雞豚還共食<lb/>
春來魚鳥自相忘松陰客去書連屋花底鶯啼酒滿牀<lb/>
却憶東華聨轡出午門霜月漏聲長<lb/>
　　　雨夕柬鵬舉<lb/>
入春己過五十日晴景都無三四朝雲去雲來山杳杳<lb/>
花開花落雨蕭蕭青絲送酒銀缾暗彩筆題詩絳蠟消<lb/>
<pb n="KR4h0143_WYG_238-33b"/>
東嶺幾時明月上曲闌芳樹聼吹簫<lb/>
　　　舟次樵墩憶故人鄭同夫<lb/>
浦口維舟日欲晡柳村桑塢帶縈紆獨尋古道黄埃滿<lb/>
忽憶故人秋興孤螺蚌盡供溪女拾雞豚偏稱野人呼<lb/>
西山隔水清如玉誰與題詩送酒壺<lb/>
　　　漫興<lb/>
山下碧溪渾欲平溪邊春事總闗情定巢新燕忽雙過<lb/>
隔水雛鶯時一鳴凍入秧畦愁近雪光涵風浦愛新晴<lb/>
<pb n="KR4h0143_WYG_238-34a"/>
南園草緑無人到應是滿林春筍生<lb/>
　　　客情<lb/>
清明已過寒雨稀客情物色共依微庭前幽草忽如積<lb/>
江上落花渾欲飛風雲慘澹隨長㦸塵土蕭條上短衣<lb/>
雲亭江上麥田熟昨夜月明還夢歸<lb/>
　　　將歸南平發舟戲賦<lb/>
梅演山前聞雁來珠湖渡口放船回晚雲出嶺作疎雨<lb/>
秋水滿江生緑苔故里風煙頻入夢中年世事獨興哀<lb/>
<pb n="KR4h0143_WYG_238-34b"/>
飄揺莫戀詩千首斷送深憑酒一杯<lb/>
　　　秋日承廬陵曲山蕭壽春過林居臨别賦贈<lb/>
秋露滿園桑葉飛逺煩江上問柴扉青山古道獨行晚<lb/>
白髮故人相見稀細雨髙原禾黍熟斜陽疎樹橘橙肥<lb/>
殘年甚欲留君住何事驪駒只賦歸<lb/>
　　萬白<lb/>
　　　秋興<lb/>
北郭垂楊日夜凋清秋登望旅魂消平生江海同浮梗<lb/>
<pb n="KR4h0143_WYG_238-35a"/>
何處林泉可棄瓢奔走風塵雙鬢改羇棲戎馬一身遥<lb/>
數奇李廣蕭條久短服轅門獨射鵰<lb/>
　　黄肅<lb/>
　　　客中春懐<lb/>
竹裏山雞啼未休江南二月景如秋半簾花雨寒欺袂<lb/>
一片江雲晚傍樓亂世青春如過夢少年華髮忽盈頭<lb/>
故園動是經年别滿眼干戈添客愁<lb/>
　　牛諒<lb/>
<pb n="KR4h0143_WYG_238-35b"/>
　　　破窗風雨圖<lb/>
風雨東南接漏天客窗吹破碧紗煙十年世事闗心曲<lb/>
一片秋聲到枕前花落不妨尊有酒客來未覺坐無氊<lb/>
老予曾覓蘇端隠藜杖春泥綠水邊<lb/>
　　朱夢炎<lb/>
　　　和顔子中韻<lb/>
曾折蟾宫第一花西風吹袂向天涯班生萬里空投筆<lb/>
漢使三秋獨泛槎朔漠離愁成白髮南州鄉夢起清笳<lb/>
<pb n="KR4h0143_WYG_238-36a"/>
歸來恥學梁江總只傍青門學種𤓰<lb/>
　　　寫韻軒<lb/>
掌籍江河誤泄機幾年謫降學書癡晴窗滴露花揺席<lb/>
午夜揮毫月滿帷綰得春風留鳳帶畫殘秋水照蛾睂<lb/>
從今了却人間事一曲鸞簫跨虎吹<lb/>
　　　錢塘二首<lb/>
萬户煙銷一鏡空水光山色畫圖中瓊樓燕子家家酒<lb/>
錦浪桃花岸岸風畫舫舞衣回暮景繡簾歌扇露春紅<lb/>
<pb n="KR4h0143_WYG_238-36b"/>
蘇公堤上垂楊柳尚想重來試玉驄<lb/>
吴越山川勝槩多綵雲樓觀鬱嵯峩晴嵐日影芙容影<lb/>
細柳風生翡翠波楚客移舟時見問吴姬抱瑟肯相過<lb/>
片帆明日江東去尚憶樽前對酒歌<lb/>
　　李質<lb/>
　　　玉臺驛亭子<lb/>
春去臺空迹已陳危亭傑出湖之濵清溪繞屋可濯足<lb/>
好鳥隔江如喚人明月委波金瀲灧青山帶雪玉嶙峋<lb/>
<pb n="KR4h0143_WYG_238-37a"/>
桃花流水非人世或有漁郎來問津<lb/>
　　吴雲<lb/>
　　　送李民瞻侍郎宣諭陜西<lb/>
侍郎將命出金鑾道路傳呼逺近歡闗内官曹迎使節<lb/>
秦中父老識衣冠雲開太華三峰秀水繞黄河九曲寒<lb/>
寄語渭川千畞竹西風還解報平安<lb/>
　　李克正<lb/>
　　　送吕君采史北平<lb/>
<pb n="KR4h0143_WYG_238-37b"/>
八月烏啼海子橋南來使客下青霄雲埋石室丹書在<lb/>
日落延秋翠輦遥麟史未全歸聖代龜文猶得認前朝<lb/>
詞臣載筆需文獻莫遣回車久寂寥<lb/>
　　桂彦良<lb/>
　　　送田仲茂宰入四川<lb/>
天門傳制拜新除西入成都萬里餘江上好風催去棹<lb/>
邑中故老候來車巴園五月收丹橘丙穴三春饌白魚<lb/>
却憶文翁遺化在可因公暇說詩書<lb/>
<pb n="KR4h0143_WYG_238-38a"/>
　　丘民<lb/>
　　　送友之杭<lb/>
又隨南雁度錢塘不道并州是故鄉江上秋風蓴菜美<lb/>
山中春雨石田荒杜陵老去寧忘蜀江總歸來不是梁<lb/>
欲采芙容贈君去錦雲零落倍淒涼<lb/>
　　孫作<lb/>
　　　送徐總管入杭<lb/>
霸陵人憶舊將軍細柳堦前葉又春萬里北風歸化鶴<lb/>
<pb n="KR4h0143_WYG_238-38b"/>
十年西地見騎麟卧聽篳篥滄江迥醉草烏絲畫㦸新<lb/>
駿馬好陪丞相後竹枝歌吹遶湖漘<lb/>
　　　酬蔣逸人連日觀花之㑹<lb/>
照坐金沙笛裏開青春兩度為花來紅妝初見三千指<lb/>
錦繡重添一萬堆細雨流霞移曲檻東風落日坐平臺<lb/>
深紅淺白俱情稱醉後題詩記此迴<lb/>
　　　送杜孝廉往句容<lb/>
江東勝地壓西浙句曲山傳天下稀林間風生一虎過<lb/>
<pb n="KR4h0143_WYG_238-39a"/>
石上月明雙鶴歸我擬華陽裁白帢君如莱子奉斑衣<lb/>
日長縣幕娱親地小轎疎櫺入翠微<lb/>
　　董紀<lb/>
　　　海屋為彛古鼎賦<lb/>
海上髙僧屋數椽珊瑚碧樹繞堦前過橋雲磬天台寺<lb/>
泊岸風帆日本船龍女獻珠來供佛鮫人分席與㕘禪<lb/>
百年劫數如彈指眼見桑田幾變遷<lb/>
　　謝肅<lb/>
<pb n="KR4h0143_WYG_238-39b"/>
　　　長安壩<lb/>
海寧州西來往頻長安壩上最傷春東風桃李非無主<lb/>
歸燕樓臺不見人天末雲帆隨望逺雨餘芳草喚愁新<lb/>
故鄉門巷干戈底越客相逢話是真<lb/>
　　唐肅<lb/>
　　　抵𤓰洲<lb/>
春雨春潮撼客懐舟中十日九陰霾江名天塹元通蜀<lb/>
地入𤓰洲始接淮我笑銀杯能羽化君看寶劒或塵薶<lb/>
<pb n="KR4h0143_WYG_238-40a"/>
　明朝又過揚州去無復瓊花舊觀碑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_238-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩卷六十九<lb/>
</p>
<p>
</p>
  </div>
</body>
</text>
</TEI>
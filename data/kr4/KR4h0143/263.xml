<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_263-1a"/>
　欽定四庫全書<lb/>
御選明詩巻九十四<lb/>
　　五言長律三<lb/>
　　　黄鳯翔<lb/>
　　　　秋聲<lb/>
　新秋涼似洗噫氣發清商木落空山月烏啼永夜霜斷<lb/>
　雲喧故鴈零露泣寒螿戍角三城外閨砧一水傍天高<lb/>
　聲更逺院寂聽偏長悄悄悲秋客徘徊正倚牀<lb/>
<pb n="KR4h0143_WYG_263-1b"/>
　　　　蟋蟀<lb/>
　莎雞閒振羽野外作秋聲為怯霜前冷翻從屋角鳴隨<lb/>
　風喧古壁帶月度虚楹影向簷燈近音飄砌葉輕幽閨<lb/>
　機上怨孤館客邊情夜靜吟偏切更䦨夢不成<lb/>
　　　李維楨<lb/>
　　　　曹允寧水部心逺齋<lb/>
　方丈端居室悠然與世違清香凝座滿俗駕到門稀嶽<lb/>
　色遥當户京塵不染衣放歌啼鳥和對酒落花飛日渉<lb/>
<pb n="KR4h0143_WYG_263-2a"/>
閒成趣天游思入微雲霞邀翰墨山水寄音徽謖謖風<lb/>
鳴籟溶溶月鑒幃㑹心寧在逺吾亦憺忘歸<lb/>
　　沈一貫<lb/>
　　　登金山寺<lb/>
寶界凝三島琱臺絶四鄉江心懸法鏡渡口出慈航塔<lb/>
鎮龍王藏龕依鴈子堂濺濤銷畫彩隱岫濕爐香夜榜<lb/>
投僧火春帆引佛光巳聞潮是梵寧指蜃為梁呪食靈<lb/>
黿喜齋心老檜涼望來炎暑薄歌罷海天蒼素愛中泠<lb/>
<pb n="KR4h0143_WYG_263-2b"/>
水兼依大法王誓當滌塵袂高卧片雲長<lb/>
　　沈位<lb/>
　　　十二月二十一日獻俘<lb/>
睿德通中夏天威震北隅遐方歸正朔款塞獻新俘清<lb/>
廟陳𢎞業彤庭顯祕圖五兵原不戰巨寇已行誅將相<lb/>
多酬賞寰區盡大酺小臣叨侍從率武詠神謨<lb/>
　　黄洪憲<lb/>
　　　别許都監<lb/>
<pb n="KR4h0143_WYG_263-3a"/>
萍水他鄉聚多君傾蓋懽九秋迎使節千里送征鞍乆<lb/>
客歸心切孤亭别袂寒逺星江上落殘月馬頭看豈不<lb/>
懷瓊玖無因託羽翰相思不得見努力且加餐<lb/>
　　馮時可<lb/>
　　　𤣥墓夜宿同圓上人<lb/>
木葉猶未落洞庭水濺濺空林上新月野寺如秋天清<lb/>
梵流山壑幽琴和澗泉僧歸迷翠靄人語出蒼煙蘭燄<lb/>
招蟲逗松飇警鶴眠焚檀相佞佛拂塵互談禪薄味為<lb/>
<pb n="KR4h0143_WYG_263-3b"/>
靈藥無生是大年廓然那有聖深悔滯蹄筌<lb/>
　　　過六和寺懷蓮池上人<lb/>
只疑山徑盡展轉見禪宮吳越分疆異齊梁建宇空鳥<lb/>
聲頻喚雨虎嘯屢呼風草細春猶淺花稀暖未融江波<lb/>
侵去騎嵓采映垂虹于役不遑息何因見逺公<lb/>
　　　張比部席間咏青青河畔柳<lb/>
窈窕長安柳參差河水濵波光羞比緑草色怯爭新細<lb/>
縷臨流濯纎睂對鏡顰霞酣張緒態風約小蠻身不數<lb/>
<pb n="KR4h0143_WYG_263-4a"/>
章臺暮空疑灞岸春離人正多恨羌笛莫教頻<lb/>
　　　送鄭總督之鎮<lb/>
聖主自垂裳猶懷御逺方月卿臨馬邑星使下龍荒地<lb/>
控諸關壯天連萬堞長慇懃宣廟畧翕習動軍裝五利<lb/>
和戎策千言實塞章白題迎節舞紫燕傍車昻鈴閣秋<lb/>
聲靜油幢晚氣涼邊沙看淨埽朝野倚金湯<lb/>
　　李應徵<lb/>
　　　舟中眺雪<lb/>
<pb n="KR4h0143_WYG_263-4b"/>
俯仰迷江甸東南凍未蘇扁舟下逺水積雪斷寒蕪朔<lb/>
氣連滄海窮隂混太湖瀟瀟兼霰密脈脈受風扶大地<lb/>
遥浮越低空近壓吳山川紛莽蒼雲木半虚無鴈路纔<lb/>
分影鷗沙祗辨呼戢鱗潛素鯉側目逗飢烏色借齊宮<lb/>
並音操郢曲孤披來朝練淨映處夜珠枯不用裁梁賦<lb/>
偏宜入剡圖乍驚容鬢似却怪歲華徂臘漸回杓斗春<lb/>
先到酒壚乾坤原浩蕩泥滓蹔﨑嶇自笑寒暄態誰燃<lb/>
造化鑪聖朝陽德在白日麗高衢<lb/>
<pb n="KR4h0143_WYG_263-5a"/>
　　鄒元標<lb/>
　　　中秋夜宿𤣥潭江上<lb/>
三五良宵好澄江一水平月華欺淺嶼零落㸃浮萍白<lb/>
白兼流湧垂垂帶樹横邨砧淒古渡燈火伴孤檠字閃<lb/>
冥鴻過蟲驚腐草鳴滄浪今幾夕曠野百年情高閣凌<lb/>
霄靄危巒切大清松聲秋萬壑人擬到蓬瀛<lb/>
　　馮大受<lb/>
　　　秋日郊園<lb/>
<pb n="KR4h0143_WYG_263-5b"/>
景外郊園勝芳原引興長高談開曲宴雅奏發清商叢<lb/>
菊籬邊色芙蓉水面妝荷衣辭故緑柳帶變初黄晚照<lb/>
莓苔徑秋隂薜荔牆泉聲經竹塢霞彩散林塘踞石呼<lb/>
毛潁臨流泛羽觴文人騁妙説飛翰即成章<lb/>
　　　善巻<lb/>
問道尋無著探竒到善卷高名自堯世古刹創唐年柱<lb/>
有雷文在亭因偃柏傳攀蘿循磴仄轉徑選幽偏玉室<lb/>
疑留藏金堂似昔縁有山皆露骨無地不飛泉燎火深<lb/>
<pb n="KR4h0143_WYG_263-6a"/>
逾耿懸崖滴欲穿洞中垂玉乳地底插青蓮䆗窱還藏<lb/>
壑崆峒忽有天㑹當餐石髓莫漫學嵇仙<lb/>
　　余寅<lb/>
　　　侍司馬公發疃畮至茂嶼十六韻<lb/>
遵渚有餘清看人白鳥明遥分平野色乍入大江聲旋<lb/>
旋空濛失嶷嶷積翠生短檉皆岸立老鸛逐陂行進艇<lb/>
枯河澀扶笻絶巘輕危巒驂别榭神瀵墮前楹日月頻<lb/>
揮擲山川暫合并䨇眸凝不極一嘯意難平壯志聽鶗<lb/>
<pb n="KR4h0143_WYG_263-6b"/>
鴂高懷訊杜蘅交情多險巘世事太縱横珍重鰣魚膾<lb/>
尋常竹笋羮弈過天再旦睡到日西傾有地恣幽討無<lb/>
時解宿酲乾雲栖老石苦霧羃荒坪萬慮縁於俗千年<lb/>
好是名滄洲鷗鷺在敢愒舊時盟<lb/>
　　朱國祚<lb/>
　　　頒厯恭紀<lb/>
閶門開曉日玉律下雲邊一紀逢羲馭千秋卜漢年靈<lb/>
臺占氣早上苑得春偏瑞靄含蓂莢懽呼雜管絃三辰<lb/>
<pb n="KR4h0143_WYG_263-7a"/>
傳夏令萬國戴堯天欲進昇平頌慚無白雪篇<lb/>
　　　太學釋奠同郭美命行分獻禮畢周覽橋門石<lb/>
　　　鼓歸塗成二十韻<lb/>
上丁遲日麗咸秩辟雍先釋奠周官禮安歌魯國絃質<lb/>
明期敢後分獻典宜䖍宿鳥初離樹殘星尚在天百夫<lb/>
趨陛㦸萬舞列宮懸次第陳犧象從容執豆籩班居元<lb/>
老次位近素王偏十子升堂舊千春配享專循階登降<lb/>
數薦帛節文全小大從於邁東西互折旋黄流纔灌地<lb/>
<pb n="KR4h0143_WYG_263-7b"/>
朱燎已生煙畢奏咸和曲徐收廣殿筵更衣辭鷺序散<lb/>
胙得羊肩坦步橋門外偕行獵碣邊形模度科臼歲月<lb/>
昧成宣已免風霜剥無愁鐘<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>遷四詩雖絓漏終古自<lb/>
流傳坐乆趖松日歸來並杏韀協恭良不易同調最相<lb/>
憐好琢燕山石題名廟學壖<lb/>
　　朱長春<lb/>
　　　載酒餘不溪攜客道場山改席歸雲菴迴船碧<lb/>
　　　浪湖<lb/>
<pb n="KR4h0143_WYG_263-8a"/>
溪盤遊徑曲山引放船清白屋鶯啼曙平臯麥秀晴絲<lb/>
縈風裊裊花炫日盈盈兩屐登厓迥䨇柑坐石平暖沙<lb/>
邀拾翠香磵逗吹笙社燕避人舞樵童領客行幽探過<lb/>
野寺携酌對春畊肅矣林嵐景泠然山水聲冶遊迷落<lb/>
日餘醉緩歸程薄暮芳洲上褰裳采杜蘅<lb/>
　　方應選<lb/>
　　　辛卯元日<lb/>
惠風開獻歲旭日起層霄客邸頻簪柏王春正轉杓看<lb/>
<pb n="KR4h0143_WYG_263-8b"/>
山青落潁釃酒碧浮椒擁雪翻新厯攀梅憶去朝遐蹤<lb/>
聊自寄俠氣未全銷吏隱躭殘蠧官寒撫敝貂斗間龍<lb/>
劔動天外鴈書迢入洛名非陸歌衢路是堯但能寛宓<lb/>
肘寧敢愛潛腰到處堪攜鶴何枝可息鷯占年饒雨露<lb/>
訪道問漁樵萬木琴中調三花舄上飄焚香遲白晝刻<lb/>
燭賦清宵我已齊喧寂何須厭世囂<lb/>
　　湯顯祖<lb/>
　　　初發瑶湖次宿广溪<lb/>
<pb n="KR4h0143_WYG_263-9a"/>
病瘦那臨鏡清虛欲衣綿舂糧三月外伏枕一秋偏吉<lb/>
日將行色殊方或勝縁署過新雨薄氣逐晚雲鮮堂上<lb/>
行猶怯窗低寢似便命飄危葉起相濕死灰然君子能<lb/>
無瘧良醫幸有全月窗推藥杵雲户隱書箋氣弱難扶<lb/>
餞裝輕得漾船斑爛垂地泣蔥鬱舊塋憐故故隨揺曳<lb/>
悠悠獨遡沿金隄斜照落瑶水暮風旋客夢初移枕勞<lb/>
歌始扣舷外家依广下中國向窮邊盱贛江連峽雷瓊<lb/>
海隔天滄浪誰莞爾岐路欲潸然星謫郎官逺心知宅<lb/>
<pb n="KR4h0143_WYG_263-9b"/>
相賢賦詩耆舊引樽酒樂人傳鳩祝人難老鵬扶尉欲<lb/>
仙山川彌望積丘壑幾時專<lb/>
　　　秋日西池望二仙橋<lb/>
池上映秋光登臨愛夕陽鏡中蒲柳色衣上芰荷香聽<lb/>
雨初留屐當風一據牀猗蘭延客語高菊以鄰芳紫翠<lb/>
連山暝晴隂隔水涼坐看人世小仙馭白雲鄉<lb/>
　　　相圃新成十韻示諸生<lb/>
禮樂在平昌諸生立射堂山形君子似地脈聖人傍四<lb/>
<pb n="KR4h0143_WYG_263-10a"/>
獸風雲合三龜日月良天門馳直道星舍翼迴廓卑壁<lb/>
新泉煖成帷舊木蒼嘗聞殷曰序如見孔之牆逺意桑<lb/>
蓬色清歌蘋藻香修容隨抗耦射策擬穿楊有鵠求臣<lb/>
子為侯應帝王同科非爾力得雋乃吾祥<lb/>
　　袁宗道<lb/>
　　　送邵芝南太史冊封唐藩<lb/>
暫輟編摩去行行入豫疆驅車遊宛洛立馬問韓梁雨<lb/>
洗沙溪淨風傳路草香雲霞添旅槖花鳥貯吟囊白水<lb/>
<pb n="KR4h0143_WYG_263-10b"/>
秋澄徹丹山夜鬱蒼剪桐分帝子酌醴醉仙郎泛酒思<lb/>
文叔登臺憶武鄉民艱今可問何似昔南陽<lb/>
　　袁宏道<lb/>
　　　旃檀館雨中限十一韻<lb/>
卧觀殘帖蠡閒撥冷池灰洗碗供棃汁分壚炙芋魁雉<lb/>
斑穿砌笋兔目長宮槐謝草吟三復支堂看幾迥思深<lb/>
泉透石吟苦將銜枚敝冊膠春鹵花箋汙曉煤鵁飛頻<lb/>
帶子鳩雨不通媒種藥愁沙澀增欄值岸頽茜衫官長<lb/>
<pb n="KR4h0143_WYG_263-11a"/>
過小服野人推木壁塗畨像丹房裂淨苔菘菁欲放滿<lb/>
自起斮旁萊<lb/>
　　王嘉謨<lb/>
　　　余司隸本甫昆仲共集薛衛尉園亭池上作<lb/>
畫㦸森前列鳴珂集上䦨渚宮坼城畔翠幄敞庭端緹<lb/>
騎明村落簪纓映樹檀靈源二路瀉空翠九門寒花鳥<lb/>
春將晚山川雪後看席移時藉草觴薦半調蘭選勝何<lb/>
須逺興言自可歡凄清鳴澗壑掩映向衣冠日永宜酣<lb/>
<pb n="KR4h0143_WYG_263-11b"/>
暢人幽信曠觀㑹心還自失寂寞獨憑欄<lb/>
　　沈瓉<lb/>
　　　夏省齋居<hi>時將有事於方澤</hi>
幸屬尚書省言隨司馬郎韜鈴存上策俎豆肅初將故<lb/>
事禋方澤新恩逮末行黄琮朝獻瑞粉署夜凝霜寓直<lb/>
參帷幄摳趨近衮裳齋心時聽氣陳力敢乖方身作長<lb/>
城許名慙尺蠖藏微衷期格帝賤吏亦從王拄笏迎西<lb/>
爽含蔬憶舊裝競傳雲漢詠恐負蓼蕭章多壘非今日<lb/>
<pb n="KR4h0143_WYG_263-12a"/>
無祈信彼蒼皇心迓天眷降福自穰穰<lb/>
　　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
　　　賦得深閨秋織<lb/>
深閨秋色早中婦倚流黄寒杼傳聲切殘絲結縷長壁<lb/>
間聞促織錦上見鴛鴦斷綆金刀疾抛梭玉釧忙芙蓉<lb/>
叢出朶蓮子簇依房緯密經䨇引文迴字幾行捲縑纒<lb/>
别緒移軸轉離腸窗外烏啼夜簾前鴈帶霜愁魂縈綺<lb/>
縠清淚滴縹緗星斗斜將盡支機動未央張彄乗月影<lb/>
<pb n="KR4h0143_WYG_263-12b"/>
完匹續燈光竇女思千里天仙妒七襄莫辭閨力苦邊<lb/>
塞待衣裳<lb/>
　　焦竑<lb/>
　　　松麓山房聽雨得連字<lb/>
春隂遊寶地襟袖攪霏煙雨合千峰徧雲屯一壑偏冥<lb/>
濛驚色暗滴瀝訝聲連檐樹寒逾翠江梅濕欲然林空<lb/>
羣籟息門掩一燈懸徑斷翻增勝觴飛不礙禪秪疑人<lb/>
世裏别有淨居天<lb/>
<pb n="KR4h0143_WYG_263-13a"/>
　　黄輝<lb/>
　　　襄陽隆中四十四韻<lb/>
斬蛟寒浦外何處卧龍岑亂世燕齊事高人管樂心隆<lb/>
中山故闔漢上日偏沈魚水應竒㑹蝸廬耐數尋乾坤<lb/>
交顧盼雷雨動蕭森感激輕强弱營綜妙古今鷹揚師<lb/>
盡躍虎視敵全瘖王畧無偏正天威有縱禽雄圖文武<lb/>
畧密計鬼神臨紏合忘殘局艱危失斷金屯田判不退<lb/>
按堵了無侵風送迴旗影星疎冷劔鐔木牛機少洩巾<lb/>
<pb n="KR4h0143_WYG_263-13b"/>
幗辱猶任多壘揮戈氣秋原别主忱三分寧夙畫二表<lb/>
自餘音宇宙綸巾老山河陣蕝沉荆梁寒色迥宛雒亂<lb/>
流深苔色還遺井松聲豈故林短茅存露井疊劔引霜<lb/>
碪寂寞軍前淚虛無世外琴筆籌空簡策羽扇奈氛祲<lb/>
執御甘相屬沾書共欲禁水流深感歲雲出詎為霖撫<lb/>
稻思圭里看桃愴蕩隂英雄俱徃跡歎息此彌襟想像<lb/>
躬耕罷歸來抱膝吟<lb/>
　　吳正志<lb/>
<pb n="KR4h0143_WYG_263-14a"/>
　　　暮春邀諸僚友署中賞牡丹<lb/>
名花經雨霽同舍各憐香歲月移根舊鳩曹勝㑹常當<lb/>
軒繁似錦孤本燦成章競秀枝頭重含羞葉底藏姿偏<lb/>
歌臉媚瓣簇捧心昻絳雪飄仙羽丹霞爛曉光無欄雲<lb/>
欲護帶粉玉為妝嫋嫋隨風舞紛紛惹蝶忙容華真絶<lb/>
代窈窕失同行故殿羣葩後翻專衆美場䑕姑原屬草<lb/>
鹿韮亦為糧未必延州産疑分洛下芳吾猶尋種貴人<lb/>
已擬花王獨步顔微笑偕來客引觴同心葭半倚聚樂<lb/>
<pb n="KR4h0143_WYG_263-14b"/>
幕高張㸃筆神俱炫傳籌興更狂禮忘先後輩人自水<lb/>
雲鄉有約傾<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁何須問鷫鷞嘉賔歡雜沓小吏並趨<lb/>
蹌投轄情匪誕留髠宴未央樹隂交映碧鳥語間成簧<lb/>
日落猶停騎春歸欲斷腸明朝了公事好共檢詩囊<lb/>
　　丁肇亨<lb/>
　　　越卓凡招飲高座寺登看竹軒松風閣同席者<lb/>
　　　鍾伯敬馬瑶草賀斗虚李新宇乗月而歸<lb/>
髙座隱山岑千層樓閣深銜盃同覽勝説劔復成吟竹<lb/>
<pb n="KR4h0143_WYG_263-15a"/>
影連苔色松聲和鳥音亂花迎面舞飛蝶趂風侵屈曲<lb/>
通幽徑逶迤入茂林沉酣猶未巳蘿月滿衣襟<lb/>
　　鄭明選<lb/>
　　　獻縣懷古<lb/>
漢代賢王子風流獻縣存遺書千載散雅樂幾人論墓<lb/>
道松楸古祠堂俎豆尊故宮迷草色殘碣鎖苔痕鴈鶩<lb/>
浮河水風沙暗郭門行行一回首煙月度黄昏<lb/>
　　謝肇淛<lb/>
<pb n="KR4h0143_WYG_263-15b"/>
　　　安平署中述懷五十六韻<lb/>
丘壑元吾好風塵力未勝漫言金馬隱翻作土牛乗賜<lb/>
履三河逺封章六郡承幸無官長罵時有簿書仍地重<lb/>
飛艘集曹閒老吏能抱河城似玦臨水署為氷北極通<lb/>
幽薊南流控魯滕穆陵齊地壯淮甸楚天澄畚鍤冬還<lb/>
舉秔稌歲屢騰郵籖妨午夢官舫促晨興面目隨人改<lb/>
文章避世稱寧知貧是病轉覺愛為憎旅食愁新況離<lb/>
羣憶舊朋彈碁時映竹開巻夜挑燈方外忘年友山中<lb/>
<pb n="KR4h0143_WYG_263-16a"/>
結夏僧露華紅擘茘氷水緑翻菱逐電青絲騎排雲白<lb/>
角鷹胡姬春釀壓趙女晚妝凝寶帶鳴條脱銀牀織毾<lb/>
㲪夢迴香灺篆歌闋月藏稜玉笛吹横塞琱弧走射堋<lb/>
鄰多窺宋玉酒或送王𢎞伏劔經吳苑觀濤過廣陵名<lb/>
山皆蠟屐絶壑獨擔簦象闕通瑶極燕山應玉繩雲衢<lb/>
隨地望天路得階升蜩鷽飛將奮駑胎價亦增詞猶慙<lb/>
色絹宴巳預紅綾捧日心常繫從雲氣倍蒸詎知鵷鷺<lb/>
侣便隔鹿麋層綬忝郎官貴茵均刺史憑分符行郡國<lb/>
<pb n="KR4h0143_WYG_263-16b"/>
簉羽後農丞未學操刀割彌深捧玉兢雲霄霜翮勁象<lb/>
緯彩毫凌但欲深懷瑾何知逺避矰風雲變蒼狗天地<lb/>
亂青蠅萋菲終安用蹉跎亦自應積薪甘似汲投杼更<lb/>
疑曾舉世羞駢指何人問折肱沙蟲吹未了塞馬失何<lb/>
曽白眼終難變紅顔轉自矜擬抛雞肋去勉就鶴書徵<lb/>
冀北千金駿圖南六月鵬寒流河漭瀁秋色岱崚嶒北<lb/>
郭竽長濫東山屐再登無勞沈璧馬祗惜費金繒楗恐<lb/>
薪垂盡沙防岸善崩桃花無怒浪瓠子有荒塍樓迥隨<lb/>
<pb n="KR4h0143_WYG_263-17a"/>
雲度亭虚任月昇榜師聲欵乃稚子髮鬅鬙蟻穴容周<lb/>
弁龍門媿李膺全身看弈局守口固緘縢宿鳥知驚彈<lb/>
傷魚巳逺罾鴻心元矯矯蟲羽故䎖䎖趨舍寧無定升<lb/>
沉固不恒長歌聊自適休弔剡溪藤<lb/>
　　陳薦夫<lb/>
　　　團扇承落花<lb/>
宮扇偃輕羅宮花隕玉柯偶持迎絳雪詎遣雜青莎帶<lb/>
露疑揮汗沾朱似障歌陣香風處逗片影月中過白為<lb/>
<pb n="KR4h0143_WYG_263-17b"/>
叢深損紅因坐乆多殘英兼舊寵相戀恨如何<lb/>
　　黄汝亨<lb/>
　　　游焦山<lb/>
末照流晴豓長風薄暮潮山藏江寺古林引海門遥露<lb/>
氣通丹井雲根長藥苗鶴書豐草護鼇背袐巖超靈境<lb/>
真無匹仙人不可招翛然遺世想萬籟寂松寥<lb/>
　　　蓀谷<lb/>
横溪凡幾度别是一林幽崖斷憑橋合泉寒帶雨流舊<lb/>
<pb n="KR4h0143_WYG_263-18a"/>
龕沉佛火新竹護書樓支許人俱徃煙霞氣自投片隂<lb/>
堪結夏高樹颯含秋便欲懸䨇屐還為勝地留<lb/>
　　熊明遇<lb/>
　　　江渚即事<lb/>
寒輕江渚碧煙滿市樓青打鼓船開岸鳴榔鶴起汀逺<lb/>
村交老樹芳草藉新亭漁子將竿挂舟人把柁停澄空<lb/>
飛白鷺浮靄隱蜻蜓晚對西山好嵐光作畫屏<lb/>
　　張鼐<lb/>
<pb n="KR4h0143_WYG_263-18b"/>
　　　賦得春色遥看近若無<lb/>
和風吹麗景碧草動春暉黛淺分苔砌煙輕薄蕙幃浮<lb/>
香疑入夢澹影欲侵衣雨過迴塘杳雲深曲徑微王孫<lb/>
池上緑塞客隴頭菲相浥疑相望萋萋意不違<lb/>
　　　題王光禄公覲南園二十韻<lb/>
古堞臨平圃城南小有天狎鷗新築社飲馬舊開泉竹<lb/>
徑疎疎影花蹊細細煙遊蜂先得路乳燕正歸椽户攬<lb/>
西山爽堂宜北海筵松濤日風雨梧井夜嬋娟靈榭紺<lb/>
<pb n="KR4h0143_WYG_263-19a"/>
宮閟梵鈴畫閣懸峰灣迷洞口牆短出山巔亭聳孤巒<lb/>
峙橋通曲水漣一簾捲紅雨半衲坐青蓮梅蕊方舒雪<lb/>
楊枝又散綿逺風翻柳浪平水布荷錢桂樹堪招飲竹<lb/>
林可對賢迴廊初得句丈室且逃禪鳬渚浮花瓣漁磯<lb/>
隱釣船鷗忘機不動鹿野性彌堅幻影成何事浮名空<lb/>
自煎菟裘爾有主薖軸吾隨縁<lb/>
　　楊鶴<lb/>
　　　春日遊百泉王信卿留酌賦别<lb/>
<pb n="KR4h0143_WYG_263-19b"/>
碧澗千堆雪蒼煙九疉屏山光垂倒幔潭影落空青雲<lb/>
壑丘中賞巖泉靜者聽一泓秋瑟瑟三峽水泠泠噴沫<lb/>
驚風雨迴波射日星浪花穿地肺海眼洞幽冥石髮摩<lb/>
尼色溪毛翡翠翎緑宜盛玉盌白好瀉銀瓶香汎共城<lb/>
稻清浮竹葉<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>禪心參水觀韻事補茶經鳬舄憐王子<lb/>
烏衣舊典型倉皇呼雀舫造次出侯鯖投轄肝腸見懸<lb/>
河舌本靈坐欽陪野服歌管動吳伶執手愁輕别牽裾<lb/>
酒不停驪駒歸路暝燈火照熒熒<lb/>
<pb n="KR4h0143_WYG_263-20a"/>
　　程嘉燧<lb/>
　　　九月既望次瑞卿惜别詩<lb/>
逢君春向暮相送忽深秋長夏無蟬噪高天極鳥投閒<lb/>
階松葉碧空院菊花留曉月臨山驛寒風滿縣樓人行<lb/>
落木戍馬識渡河愁不謂平生淚還因别思流<lb/>
　　錢龍錫<lb/>
　　　題豳風七月圖<lb/>
國本民生繫深思草昧存淳風懷墐户美俗寫朋尊卜<lb/>
<pb n="KR4h0143_WYG_263-20b"/>
洛從何始承邰信有源艱難開聖主告誡切文孫拭目<lb/>
丹青麗賡歌雅什温思隨工瞽誦欣望闢虞門<lb/>
　　鍾惺<lb/>
　　　溪晚<lb/>
浩𣺌秋難望平林但逺煙山楓紅隔寺谿水碧連船寒<lb/>
犬喧疎店驚鴉亂晚天僧歸殘雨外笛散夕陽邊幽思<lb/>
宜孤徃高情多所捐不知吟眺後何事亦淒然<lb/>
　　　舟晚<lb/>
<pb n="KR4h0143_WYG_263-21a"/>
舟棲頻易處水宿偶依岑岸暝江逾逺天寒谷自深隔<lb/>
墟煙似曉近峽氣先隂初月難離霧疎燈稍著林漁樵<lb/>
昬後語山水靜中音莫數歸鴉翼徒驚倦客心<lb/>
　　楊嗣昌<lb/>
　　　飲龍君御先生㶏園賦謝短章兼致蓴菜<lb/>
白業開摩詰黄冠訪季真路尋三徑逺情共一丘親翳<lb/>
水揺輕楫臨風整角巾人從今御李家是舊逃秦發口<lb/>
言無雜掀髥笑欲頻入山魚得水狎渚鳥依人坐即捫<lb/>
<pb n="KR4h0143_WYG_263-21b"/>
經笥行如遇石囷自嘗題偃骨誰擬戲修唇著史閒追<lb/>
陸填詞偶效辛喉隨車子囀聽與雪兒新忽漫來飛雨<lb/>
因之浣素塵一聲喧小海兩槳驀長津繞閣風無定窺<lb/>
簷氣欲勻舉杯當石面開扇拂雲鱗醴酒荆王設葡萄<lb/>
魏帝珍傾筐寧欵謝投轄似過陳謔異鄱陽暴歌同郢<lb/>
里春門生行適越太史故居鄞賤子懷鉛裔功曹入幕<lb/>
賔已都無白眼何必有青筠客次眠元亮神前醉伯倫<lb/>
一龍真矯矯三狗漫狺狺七里行邊瀨千巖畫裏身雲<lb/>
<pb n="KR4h0143_WYG_263-22a"/>
煙揮在手鐘鼓聽非鄰洗鉢如容我書裙㑹有因勉羞<lb/>
禪悦味蘭澤采芳蓴<lb/>
　　萬燝<lb/>
　　　三月三日同諸友飲江亭<lb/>
三月風光好蘭亭事莫遲觴隨流水轉思逐落花飛水<lb/>
鳥沈波沒山雞掠岸歸遊人沾柳絮江女浣春衣輕鷁<lb/>
穿洄澗斜陽下釣磯相歡追祓禊入市掩柴扉<lb/>
　　黄尊素<lb/>
<pb n="KR4h0143_WYG_263-22b"/>
　　　周玉汝年兄招飲郊外梁昭明廟<lb/>
積雨纔生霽郊前士女稀相將斗酒去徃看緑隂肥廟<lb/>
古猶餘像僧閒自采薇冠纓且暫解棋酒動相依逺鳥<lb/>
啼春晚孤枝映夕輝乆濡人事理那識歲華飛<lb/>
　　盛時泰<lb/>
　　　偶然作<lb/>
酒醒聞雨響况復在山村木葉知時序雞聲識曉昏七<lb/>
絃頻寄興二畞足為園清淨元無字逍遥賸有言未能<lb/>
<pb n="KR4h0143_WYG_263-23a"/>
離世網聊且寄丘樊白足人為侣𤣥同道作門茅茨臨<lb/>
谷口煙火出雲根為報陶𢎞景何時辭帝閽<lb/>
　　俞安期<lb/>
　　　謁禹陵<lb/>
水土開荒服憂勤任聖躬八年忘内顧四載畢前功厯<lb/>
數虞咨及巡游夏諺同㑹稽臨絶徼道里記方中玉帛<lb/>
諸侯集梯航萬國通重輝扶舜日後至戮防風論徳人<lb/>
無間傳家祚莫終寢園非逺隧祠廟異卑宮祭本天酬<lb/>
<pb n="KR4h0143_WYG_263-23b"/>
孝民猶俗尚忠穴深藏詭物石立窆神工祕守𤣥<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>使<lb/>
竒探太史公為魚心感歎酌水意尊崇草莽成臣禮精<lb/>
靈鑒鄙衷願為松柏樹朝暮護青蔥<lb/>
　　王嗣經<lb/>
　　　郊游<lb/>
禁樹青郊外重城緑水湄園林春閏月花鳥晝晴時逺<lb/>
岫平浮檻清泉曲到池晚紅私蛺蝶新緑遂黄鸝煙斷<lb/>
游絲見風輕落絮知一陂芳草色禁得馬蹄遲<lb/>
<pb n="KR4h0143_WYG_263-24a"/>
　　　送曹能始還閩中分賦得李白詩湖清霜鏡曉<lb/>
歸客金陵道霜帆夢鏡湖天秋水衣歛海曙日輪孤幔<lb/>
巻波紋縠舟凌露藻珠湖平光稍白風定浪還無清映<lb/>
氷花薄澄涵錦樹鋪鳥來分水碧人去亂汀菰賀監風<lb/>
流在臨風酹一觚<lb/>
　　邵正魁<lb/>
　　　觀太學石鼔<lb/>
十鼓千秋石橋門列儼然功應昭羽獵世得紀成宣想<lb/>
<pb n="KR4h0143_WYG_263-24b"/>
像于岐日寧論入洛年法書存斷畫大雅在殘篇色起<lb/>
雲霞絢光爭日月懸依櫺星自聚照水璧猶聯呵護諸<lb/>
生重臨摹博士專長同夔樂典豈羡漢經傳後作知難<lb/>
及他山可罷鐫子雲徒曉事白首獻甘泉<lb/>
　　汪元范<lb/>
　　　寄邢子愿三十韻<lb/>
自作西京客深嗟阻舊遊凉風生逺道景色入清秋董<lb/>
澤蒲先脆樊川菊正稠潦收鶬警露霜落鴈環洲積氣<lb/>
<pb n="KR4h0143_WYG_263-25a"/>
坰邊合寒煙木末流夷猶頻出郭蕭瑟一登樓轉切懷<lb/>
人思寧銷去國憂眼穿臨渭汭神越繞齊州憶過坊城<lb/>
畔尋君泲水頭授餐存繾綣下榻媿淹留蓬徑要真隱<lb/>
𤓰畦學故侯避喧敧皁㡌抗世擁羊裘側目羣公忌修<lb/>
容衆女讐扶揺矜鷃雀馳騁棄驊騮貝錦徒虚織華簪<lb/>
信乆抽雄心輸寸翰矯志傲崇丘苑囿晴偏媚文章老<lb/>
更優<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>成荆國寶興狎㟙湖鷗漫擬歸同趣翻憐抱别<lb/>
愁栖栖應去魯碌碌似依劉旅服凋黂緼行裝斷蒯緱<lb/>
<pb n="KR4h0143_WYG_263-25b"/>
關門繻用棄幸舍轄隨投促席傾宵雨聯牀聽曉籌素<lb/>
交欣再接新好競相求阮氏才皆俊岑家燕屢修未辭<lb/>
渼陂夐直愛竹林幽卒歲慚多累餘生實寡謀襟期良<lb/>
有待㑹面渺無由契託他山石情懸剡曲舟尺書題字<lb/>
滅欲致定沉浮<lb/>
　　吳兆<lb/>
　　　癸卯元夕曹能始席上咏夾燈屏得花字<lb/>
火樹當筵出燈屏繞席斜逶迤一片影匼匝九枝華薄<lb/>
<pb n="KR4h0143_WYG_263-26a"/>
素流明月層波浸百花龍膏然作霧鶴彩散成霞曉户<lb/>
鶯窺鏡春牕蝶誤紗盈盈空内外瞰客若為遮<lb/>
　　　冬至夜集曹能始園亭觀伎<lb/>
佳候要佳麗山齋啟暮扉入園驚茘發窺琯見灰飛梅<lb/>
亂歌中落春爭笑裏歸橙香寒靧面桂氣暖薰衣粉壁<lb/>
釵横影雕窗燭散輝不堪絃管歇殘月尚棲幃<lb/>
　　　偶書閩中風土十韻寄金陵知己<lb/>
風氣南來異行行歲月賒梅香逾五嶺猿響類三巴時<lb/>
<pb n="KR4h0143_WYG_263-26b"/>
見蠻煙黑還驚左語譁舟中喧水碓城上出人家茘子<lb/>
家家種榕隂處處遮居民晴著屐市女晚簪花短蜮能<lb/>
伺影蜼魚㑹噴沙蠣房經雨吐石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>入春華劔浦龍何<lb/>
在螺江事可嗟好遊非向子録異是王嘉鄉信難逢鴈<lb/>
歸期易及爪吾生從汗漫世路更無涯<lb/>
　　　元旦書事<lb/>
閩中風景麗元旦百花開有岸皆縈草無波不染苔樹<lb/>
光揺粉蝶雲彩照金罍濃黛新年㸃春衣隔歲裁夜罏<lb/>
<pb n="KR4h0143_WYG_263-27a"/>
藏宿火曉燭剪殘灰袖裏分餘蕙釵邊罥落梅松枝當<lb/>
户插椒氣拂牕來正好隨懽笑那知客思催<lb/>
　　　人日立春林民部宅觀伎<lb/>
䨇節值新年東風裊伎筵土牛官鼓迓彩燕内人傳杏<lb/>
子裁衫薄梅花㸃額圓歌深眉黛蹙酒重臉紅妍香霧<lb/>
迷窗鳯金屏影柱蓮尚書舊東第賔客喜重延<lb/>
　　　集林光禄新第得花字<lb/>
到户塵喧逺開門蕙徑斜圖雲流礙棟刻鳥立窺紗帶<lb/>
<pb n="KR4h0143_WYG_263-27b"/>
筍移鄰竹栽枝寄别花殘霞藏宿雨弱柳墮栖鴉亭敞<lb/>
分歌伎池清漾釣槎誰言光禄第定是石崇家<lb/>
　　　師子巖<lb/>
石罅置檐楹高低縱復横臨深畼幽意極嶮盡遊情火<lb/>
照潭心影經傳洞腹聲際眉巖電射繞足磵霓生潛怪<lb/>
禪能伏蹄鼯狎不驚欲窮前勝處無路若為行<lb/>
　　　過吳門訪沈野范汭攜酒至因賦<lb/>
臯橋通市外鴻墓即城隈芳躅君能繼衡門客到開藥<lb/>
<pb n="KR4h0143_WYG_263-28a"/>
香餘石臼茶緑泛山杯鄰圃花迎發東家酒送來池萍<lb/>
初㸃絮階筍欲穿苔誰復尋行跡荒蹊不剪萊<lb/>
　　　春日過馮祭酒孤山别墅<lb/>
池館青春好泉臺白日辭梅香曾賞處柳發獨攀時湖<lb/>
舫遊新主賔階生旅葵野煙沉酒徑山月冷歌帷鄰起<lb/>
山陽篴庭閒謝傅棋還聞有遺令開閤散諸姬<lb/>
　　　過西湖懷曹大參學佺<lb/>
每憶同遊處悽然起舊懷蘭舟曾泛泛春鳥正喈喈幾<lb/>
<pb n="KR4h0143_WYG_263-28b"/>
訪孤山影常持淨寺齋苦吟花閣曉泊月柳橋佳此别<lb/>
經三載聞官進兩階旌驂臨蜀道賔客散秦淮出祖龍<lb/>
江日嗟余不克偕<lb/>
　　　法海寺<lb/>
野航時可繫林寺晝猶扃古木無年歲清隂滿户庭客<lb/>
來方禮磬僧坐但翻經煙起炊茶竈聲聞汲井瓶窗過<lb/>
湖鳥白簷挂葉蟲青蔬飯欣然飽徐徐步逺垌<lb/>
　　王醇<lb/>
<pb n="KR4h0143_WYG_263-29a"/>
　　　寺居答陸無從先生六韻<lb/>
還鄉亦是客棲寺宛如僧麥飯邀孤磬花龕懴一燈夜<lb/>
寒分白㲲月好借青藤病起惟嫌雨心清似結氷所思<lb/>
窮巷隔相望亂愁凝幾日東林下秋風落葉層<lb/>
　　倪元璐<lb/>
　　　皇極門頒厯作<lb/>
鳯闕開形旭猊爐散紫煙六階齊度緯七政轉璣璿甲<lb/>
厯龍躔改寅賔象魏懸明時功在革資始義承乾黒帝<lb/>
<pb n="KR4h0143_WYG_263-29b"/>
威初試青皇位早傳周官新月令甘氏舊星篇人繼羲<lb/>
和後書成蓂莢前庚先三日戒貞下一元旋圖籙符垂<lb/>
赤干支德應𤣥興王惟省歲太史又編年賜出黄星曜<lb/>
披看緑字鮮因知天厯數如日起虞淵<lb/>
　　黄景昉<lb/>
　　　何太常悌邀歩南郊覩圜丘享殿齋宮諸制恭<lb/>
　　　述<lb/>
皇矣穹窿廣君哉制作殊改絃歆世廟分祀别留都日<lb/>
<pb n="KR4h0143_WYG_263-30a"/>
練金支秀春迴華蓋趨竹官靈放<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>羽客韻虚無繭栗<lb/>
三犧用𤓰華百末敷篆煙颺鬱鬯罳影入珊瑚冨嫗壇<lb/>
仍峻高皇座稍隅殿詢公玉帶庭接鬼庾區憶昔陪清<lb/>
蹕於兹享大雩鳥銜齋饌素沙㸃布袍烏重許窺閶闔<lb/>
須知辨濮瀘帝真雲漢主天轉斗牛樞禁地人雍肅祠<lb/>
官汝敏膚秩從夷典禮倫始契司徒誰獻河東賦空吹<lb/>
冀北竽戚干容肄雅卿景合賡虞<lb/>
　　李世熊<lb/>
<pb n="KR4h0143_WYG_263-30b"/>
　　　萬石山信宿<lb/>
凌晨曳秋策巘疊貯雲多流水看人盡微風帶鳥過磴<lb/>
穿山骨巧葉改樹顔酡目刮峯皆異竅虚籟盡和浮杯<lb/>
依石醉倚簟納泉歌桂魄扶飇冷烏痕染月皤何能從<lb/>
五嶽矢寐此槃阿<lb/>
　　譚貞良<lb/>
　　　樓桑先主廟<lb/>
系出中山近名從小沛聞卜鄰占李定望氣得周羣象<lb/>
<pb n="KR4h0143_WYG_263-31a"/>
叶黄龍瑞符仍赤帝文全家賴脱險一旅忽能軍名士<lb/>
收諸葛英雄獨使君志寧摧百戰力已限三分淚盡髀<lb/>
生肉魂歸棧入雲枯桑遺廟折野火斷碑焚繫馬臨風<lb/>
至題詩塞日曛枌榆存舊社絃管尚紛紛<lb/>
　　吳騏<lb/>
　　　寄懷金天石<lb/>
旬日陪吟嘯雄才爾不凡風雷生動蕩渾沌剖機緘鵰<lb/>
鶚為旗幟蛟龍受轡銜清思三峽永竒句一峰巉照乗<lb/>
<pb n="KR4h0143_WYG_263-31b"/>
珠何麗連天草盡芟赤文搜玉笈梵字出金函戛擊能<lb/>
忘寢華腴亦解饞驪歌忽戒道鳯德阻深巖雨積黄梅<lb/>
苦潮連碧海鹹地同梁傅濕愁似楚臣讒四望傷王粲<lb/>
多能憶阮咸欲知求友意梁上燕呢喃<lb/>
　　王鏳<lb/>
　　　留别白門同病<lb/>
濩落猶諸子蕭條更此身自知行有恨敢謂至無因是<lb/>
石吾冝刖非竽世莫珍匡衡經易詘孫寳道難伸帙冷<lb/>
<pb n="KR4h0143_WYG_263-32a"/>
囊螢燼門蕪食雀馴秋期松寺杳夜遂酒燈頻瘧苦揶<lb/>
揄鬼貧甘俯仰人奏廷書未乙丏緼紙徒申洞口投棊<lb/>
局城隂結釣綸叩門惟劇孟斷席共田仁醉泥寒雲外<lb/>
行迷夕水濵自竒䨇履跡誰落一冠塵山黯浮雲髻江<lb/>
明凸地銀染村楓色敗薰畫袖香陳旅食嗟何賴鄉醪<lb/>
報已新扁舟東下疾煙霧隔沾巾<lb/>
　　良琦<lb/>
　　　吳水西袁子英憩余寓所有懷玉山匡山雲臺<lb/>
<pb n="KR4h0143_WYG_263-32b"/>
　　　以端字為韻<lb/>
蘭若清溪曲苔蹊宿雨乾閉門書自展扣竹客相看蓮<lb/>
社容沽酒松房可挂冠風流成雅㑹慷慨失幽歡日落<lb/>
江聲急山空玉氣寒桃源人已去柳逕菊初殘簪盍賔<lb/>
朋集田收秫米寛鄭莊元好客陶令獨辭官詩意迂辛<lb/>
好才追短李難交遊敦道義出處共盤桓昨日山行樂<lb/>
連朝興未䦨孫登嘯絶響靈運屐寧刓眺逺欣情豁臨<lb/>
深怯股酸石竒祥鳯舞池碧老蛟蟠曲磴與頻憩蒼崖<lb/>
<pb n="KR4h0143_WYG_263-33a"/>
向欲刋披煙行犖确拂雪到㠝岏巖橘黄登俎畦菘緑<lb/>
在盤空迂長者轍真具腐儒餐聚合驚雲散睽離見月<lb/>
團鹿鳴還自詠流水不成彈鴻鴈啼荒浦鳬鷗落暮灘<lb/>
沖襟聊一寫搔首睇雲端<lb/>
　　　歲暮有懷玉山兼柬彦成子英<lb/>
城府一㑹面塵埃各滿襟悤悤官寺飯草草市樓斟歸<lb/>
棹隨沙月飛帆拂渚禽妓妝紅照水仙侶玉為林宅近<lb/>
梅花早溪清竹葉深佳兒候門喜好客向筵臨閤暖簾<lb/>
<pb n="KR4h0143_WYG_263-33b"/>
圍繡香温鼎錯金酥盃春酒味錦瑟夜絃音賀老狂猶<lb/>
在袁安瘦不禁文章㑹社友園墅憶君心池隔茅亭靜<lb/>
山當雪洞深想聽松子落應念野僧尋世態今輕薄江<lb/>
湖有陸沈巻阿誰復賦招飲且高吟時見祅氛息年催<lb/>
雨雪侵新詩肯相慰把玩比璆琳<lb/>
　　妙聲<lb/>
　　　送僧歸日本<lb/>
碧海蓬萊外扶桑日本東居然成絶域乆矣染華風王<lb/>
<pb n="KR4h0143_WYG_263-34a"/>
化能柔逺遐琛亦㑹同佛書龍藏古梵夾象胥通問道<lb/>
來飛錫浮生若轉蓬中朝師法在厚徃聖恩隆歸羨翩<lb/>
翩鶴吟瞻肅肅鴻片帆唯就日萬里若游空洗盋鮫人<lb/>
室焚香海若宮將迎煩國主感歎聚鄰翁告别行何遽<lb/>
題詩媿未工懸知音信絶徒望海霞紅<lb/>
　　廣潤<lb/>
　　　賦得新月柳<lb/>
初月生明夜嬋娟映柳時幽暉凝露葉淡影弄風枝寫<lb/>
<pb n="KR4h0143_WYG_263-34b"/>
黛將開鏡停梭未理絲絃調銀指甲珮曳翠腰肢顧兎<lb/>
眠還起驚烏舞乍敧一痕青眼媚萬縷素心知濯濯俱<lb/>
盈手纎纎互鬭眉攀條悲徃事流彩誤佳期偏照深閨<lb/>
夢長牽故國思關山正愁絶莫向笛中吹<lb/>
　　　賦得東鄰美人臨潭水二十韻<lb/>
窈窕東鄰媛明妝緑水洲有懷殊繾綣無夢獨夷猶汎<lb/>
瑟來湘浦為雲下楚丘洛妃嬌自倚漢女愧同遊靨輔<lb/>
宜嫣笑丰神洵好逑釵沉將化雀珮響欲驚鷗練渚霞<lb/>
<pb n="KR4h0143_WYG_263-35a"/>
裾耀蘭臯路屧幽蓮花矜並蒂羅襪詫分鈎彳亍凌波<lb/>
怯低回照面羞却憐潭上影還似鏡中愁寫黛䨇顰翠<lb/>
横波并作秋翻疑身不定轉覺意相投濯髮蓴絲亂牽<lb/>
情荇帶柔素書魚斷絶紅怨葉沈浮物侯紛揺落津途<lb/>
漫阻修君心寧比汜妾命宛如漚珠浦誰當合龍淵孰<lb/>
與儔煙帆勞倚望江杵倍離憂落鴈青峰外疎燈古渡<lb/>
頭斷腸人不見日暮水空流<lb/>
　　方孟式<lb/>
<pb n="KR4h0143_WYG_263-35b"/>
　　　秋夜林<lb/>
林深長寂寂夜永漏迢迢月透玲瓏砌花舒宛轉嬌銜<lb/>
杯浮竹葉得句㸃芭蕉池瀉芙蓉面風輕楊柳腰流星<lb/>
喧蟋蟀零露濕鮫綃銀漢翔鴻鴈煙霞隱玉簫清閒自<lb/>
今夕風雨妒明朝萬木紛飛意相思到六橋<lb/>
　　章有渭<lb/>
　　　春感<lb/>
舞蝶莊生夢啼鵑蜀帝魂紫芝逢勝友芳草想王孫小<lb/>
<pb n="KR4h0143_WYG_263-36a"/>
閣聞雞唱閒庭聽鳥喧曉煙迷麥隴春霧鎖柴門魚戲<lb/>
青萍動風吹碧葉翻綵毫題玉柱緑蟻引金尊乍摘葳<lb/>
蕤草長依翡翠軒避秦無絶境何必問花源<lb/>
　　景翩翩<lb/>
　　　寄情十四韻<lb/>
握粟詹予美端蓍竟我欺前魚如未棄下鳯故應遲荏<lb/>
苒驚吹律悽涼憶屨綦漫餐妃子秀虚齧舍人飴嬾去<lb/>
初侵鬢顰回却到睂淚痕留琥珀花勝淡燕支露遣氷<lb/>
<pb n="KR4h0143_WYG_263-36b"/>
紈冷風傳畫角悲題盤縁伯玉𢷬素事班姬苦海填愁<lb/>
遍盟山著恨移秋深仍繫帛日入已棲塒石闕何能解<lb/>
刀頭尚可期三縁經曲折五内幾妍媸塵掩菱花鏡心<lb/>
揺桂葉旗何妨梁下信更作有情癡<lb/>
　　王微<lb/>
　　　汪夫人以不繫園詩見示賦此寄之<lb/>
湖上選名園何如湖上船新花揺灼灼初月載娟娟牖<lb/>
啟光能直簾鈎影乍圓春隨千嶂曉夢借一溪煙虚閣<lb/>
<pb n="KR4h0143_WYG_263-37a"/>
　延清入低䦨隱幙連何時同嘯咏暫繫淨居前<lb/>
　　　　游牛首閲春江即目<lb/>
　初晴開柳色忽照片檣懸林逺鶯聲倦江流月影圓餘<lb/>
　花繡崖谷幽翠染雲煙雨帶前朝夢春留昨日妍平洲<lb/>
　䨇鏡合靈院一燈然只此佳游際疑參雪後禪<lb/>
　　　許篈<lb/>
　　　　謝編修黄公惠詩扇<lb/>
　越槖傳輕箑良工制作勞古藤分剡曲寒竹截湘臯洒<lb/>
<pb n="KR4h0143_WYG_263-37b"/>
　落留清什飄揚動彩毫書因逸少重價為謝安高自得<lb/>
　䨇金贈還同一字褒年年火雲日長是憶仙曹<lb/>
　<lb/>
　<lb/>
　<lb/>
　<lb/>
　<lb/>
御選明詩巻九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_256-1a"/>
　欽定四庫全書<lb/>
御選明詩巻八十七<lb/>
　　七言律詩二十<lb/>
　　　曹學佺<lb/>
　　　　送陳民部出守思州<lb/>
　言辭粉署重凄凄道路時聞征馬嘶日照夢懸鄉樹外<lb/>
　夜郎吟向郡樓西竹雞羣裏登峨嶺銅鼔聲中出閬溪<lb/>
　我欲白門攀栁送相思此夜有烏啼<lb/>
<pb n="KR4h0143_WYG_256-1b"/>
　　　　金陵懐古四首和汪仲嘉<lb/>
　江東列郡領丹陽鼎足三分此一方緫為石頭成虎踞<lb/>
　不知巫峽下龍驤雲生寝廟千秋閟月照籬門幾夜長<lb/>
　年少風流能顧曲行人猶自説周郎<lb/>
　一從荆棘歎銅駝五馬為龍世所歌晉室山河遺略盡<lb/>
　雒中人物過江多楊花寂寂新宫出燕子依依舊宅過<lb/>
　欲向登臨感陳跡至今天闕尚嵯峨<lb/>
　鍾阜霜飇館已傾至今哀壑起秋聲針樓銀漢舍情語<lb/>
<pb n="KR4h0143_WYG_256-2a"/>
畫屧金蓮逐歩生日落盧龍迷古戍天寒白馬走空城<lb/>
不堪重理𤣥暉詠極目澄江似練平<lb/>
齊雲宫觀景陽樓盡入隋家作蔣州下若溪寒明月夜<lb/>
後庭花落隔江秋疎鐘夢斷猶疑響紅淚看餘獨不流<lb/>
何事高情江僕射攝山泉石恣淹留<lb/>
　　　　謝公墩<lb/>
謝公墩上日閒行四野霜天一倍明亭館已空雲物麗<lb/>
寺門相近夕鐘清寒山又傍斜陽路江水終銷十月聲<lb/>
<pb n="KR4h0143_WYG_256-2b"/>
載妓如花不同賞風流應感古今情<lb/>
　　　　楓亭<lb/>
長亭山勢倚岧嶤半璧斜陽散采樵野燒輕隂遥度水<lb/>
海門喧市乍歸潮蘆花古戍生殘角木葉西風過斷橋<lb/>
回首不堪仙路逺馬頭塵夢又今宵<lb/>
　　　　安藎卿招集蔣弢仲鄭肇中徐興公諸子送<lb/>
　　　　春<lb/>
令節那容心賞違天涯有客喜相依似因歳閏遲遲别<lb/>
<pb n="KR4h0143_WYG_256-3a"/>
不道春光黯黯歸閤下鈴籖稀報漏坐中單袷屢更衣<lb/>
漫言白社凋殘甚掩映榴花杏子肥<lb/>
　　　顧起元<lb/>
　　　　大司成李次卿晉少宗伯學士應召北上<lb/>
入朝將押紫宸班祕史先成石室間風采乍驚臨虎觀<lb/>
天香旋喜近龍顔時聞赤羽傳三輔歳遣朱輪訊百蠻<lb/>
拭目金鑾新詔下侍臣初對玉堂還<lb/>
　　　熊廷弼<lb/>
<pb n="KR4h0143_WYG_256-3b"/>
　　　　新卜東園<lb/>
為愛池塘好避喧新開别業向東原梅山樹遶斜連谷<lb/>
蓮渚橋通直到門傳是舊時花栁巷朅來漫作桔槔園<lb/>
主人初領林泉事鎮日經營不憚煩<lb/>
　　　袁世振<lb/>
　　　　天寜寺杏花<hi>寺在揚州</hi>
古木疎隂緑色遲老僧堅鎖最繁枝一簾夜雨猶堪聽<lb/>
十里春風緫不知陌道馬蹄飛雪後鞦韆蟬影出牆時<lb/>
<pb n="KR4h0143_WYG_256-4a"/>
膽瓶暫借游人看晴靄依依上苑姿<lb/>
　　　范鳯翼<lb/>
　　　　夏日過飲君印静芳軒即事<lb/>
娟娟静緑樹交加障却炎塵客不譁雨洗月光清似水<lb/>
香聞蓮葉勝於花移尊石几涼消酒裊壁爐煙晚鬭茶<lb/>
歌管何縁籬外度鬱輪風調本君家<lb/>
　　　黄汝亨<lb/>
　　　　朝發盤山飯千像寺<lb/>
<pb n="KR4h0143_WYG_256-4b"/>
初日盤峯爽氣侵薄雲輕騎上髙林石横曉岫千巖競<lb/>
泉落秋濤萬壑沈鳥道偶窮松下路僧家小隐澗邊隂<lb/>
胡麻飯罷尋諸佛亂㸃山容散紫金<lb/>
　　　張履正<lb/>
　　　　送堵師甫方伯之任嶺南限韻<lb/>
熊車曉發建朱幢帝簡名賢任大邦南海諸侯推最長<lb/>
中朝國士本無雙風清合浦明珠返雨過炎洲瘴厲降<lb/>
相送一尊須盡醉明朝回首隔滄江<lb/>
<pb n="KR4h0143_WYG_256-5a"/>
　　　阮自華<lb/>
　　　　萬歳山<lb/>
丹丘不離青冥上𤣥武髙憑紫翠重北斗晨光低睥睨<lb/>
西山曉色綴芙蓉蕊宫掩映阿房樹芝駕逶迤閣道鐘<lb/>
朝罷金門幾回首空中華蓋偃喬松<lb/>
　　　　荅湯義仍見寄<lb/>
匡阜蕭條横左蠡鄱陽浩𣺌限南州夜看斗氣知君在<lb/>
曉聽江聲動客愁人去鳯皇阿閣冷書來鴻鴈大江秋<lb/>
<pb n="KR4h0143_WYG_256-5b"/>
膝前宣室今誰是一望瀟湘共白頭<lb/>
　　　曹徴庸<lb/>
　　　　秋桞<lb/>
長信宫前幾樹彫風吹灞岸更蕭蕭空勞好夢三千里<lb/>
無那輕霜十萬條青眼乍迷魂黯黯蒼烟忽暗路迢迢<lb/>
却憐二月春寒淺占斷東風紅板橋<lb/>
　　　陳允升<lb/>
　　　　碧浪湖<lb/>
<pb n="KR4h0143_WYG_256-6a"/>
城外煙波浸碧天城頭煙火萬家連中流塔影浮寒玉<lb/>
隔岸風光入畫船一片松雲歸獨鶴千秋爼豆列三賢<lb/>
由來問俗多淳樸不似西湖競管絃<lb/>
　　　王衡<lb/>
　　　　秋月感懐<lb/>
水國髙秋倍闇然涼風天末想娟娟黄花耐擁南樓屐<lb/>
紅樹相看牛渚船白社避巢將客燕平林抱葉未歸蟬<lb/>
那堪子夜烏啼盡荻岸楓城夢裏煙<lb/>
<pb n="KR4h0143_WYG_256-6b"/>
　　　　計偕别長孺仲醇<lb/>
結旆蕭蕭事逺游沙湖潮上荻花秋征帆日落長江外<lb/>
送客鐘聞野渡頭一夜弟兄呉市酒幾回風雪剡溪舟<lb/>
緇塵古道渾如許珍重初衣問白鷗<lb/>
　　　　與仲醇館中夜話<lb/>
腰鎌無頼翦秋蓬孤館寥寥夜色空忽報客來鐘定後<lb/>
共看心事月明中夢回書帶飛蝴蝶坐乆經簾墮網蟲<lb/>
種得芭蕉堪作紙墨荘荒盡舊牆東<lb/>
<pb n="KR4h0143_WYG_256-7a"/>
　　　　大内蓮花<lb/>
西山青落影娥池仗外芙蓉入照時薄雨未消初日暈<lb/>
晚風欲語向人枝六宫香粉流紅膩三殿浮涼湛緑漪<lb/>
的的夜舒人不見集靈臺畔露華知<lb/>
　　　蔡毅中<lb/>
　　　　秋興<lb/>
木落江空天氣清西風蕭颯鴈南征浮雲暗逐年華變<lb/>
歧路虚憐短鬢生千里關河懸客夢萬家碪杵動秋聲<lb/>
<pb n="KR4h0143_WYG_256-7b"/>
崇蘭芳芷依然在何處江潭弔屈平<lb/>
　　　雷思霈<lb/>
　　　　臨懐素墨蹟<lb/>
鷗羣鶴侣道人閒只住菁蔥竹柏間欲買小莊先問水<lb/>
但逄佳客勸登山深林不放雲輕出野艇常邀月共還<lb/>
家有懐公顛墨在臨時多染醉毫斑<lb/>
　　　趙士諤<lb/>
　　　　來季方還蕭山<lb/>
<pb n="KR4h0143_WYG_256-8a"/>
仿彿經過三十秋年年盼望越來舟幾畨夜雨曽聮榻<lb/>
何處青山不共游徃事茫茫渾是夢故人落落緫堪秋<lb/>
老來轉覺難離别欲去還期十日留<lb/>
　　　蔡善繼<lb/>
　　　　春日閒居<lb/>
幽棲未擬絶塵寰楚帝橋西水一灣樹裏暗浮鄰寺塔<lb/>
樓頭青入傍城山不縁好客寧沽酒祇為高僧遂出關<lb/>
春鳥自鳴花自舞襌心竟日與雲閒<lb/>
<pb n="KR4h0143_WYG_256-8b"/>
　　　劉宗周<lb/>
　　　　酬别長安故人<lb/>
弱栁千章鎻鳯樓春風送别不勝愁杜門重憶十年病<lb/>
束髪誰先天下憂銷鑠壯心吾自老傍徨歧路子何求<lb/>
却教空谷傳驪唱落日浮雲滿帝州<lb/>
　　　陳勲<lb/>
　　　　山居和韻<lb/>
亂山飛翠似相迎山畔山雞自喚名海雨挾潮歸極浦<lb/>
<pb n="KR4h0143_WYG_256-9a"/>
溪雲扶月上孤城數聲漁櫓鳴寒漲一酌村酤坐晚晴<lb/>
歌入滄浪秋思逺不妨倚和到參横<lb/>
石壓幽窗竹覆垣秋聲秋葉漸應繁雲歸却讓孤峰出<lb/>
雨歇還添别澗喧遥夜山寒吟木客髙林果熟快王孫<lb/>
杜陵亦有憂時老短褐長鑱獨閉門<lb/>
　　　張鼐<lb/>
　　　　賦得霜前白鴈<lb/>
霏霏金井露凝華搖曳横空皓羽斜寒陣幾行迷野月<lb/>
<pb n="KR4h0143_WYG_256-9b"/>
清聲何處亂蘆花素心欲託衡陽夢冷思還侵玉塞沙<lb/>
為有稻粱恩未荅帛書傳入漢皇家<lb/>
　　　　長安秋興<lb/>
禁牆蕭瑟半霜林宫月高懸桂影森銀闕曉鐘開霽色<lb/>
錦城暮角散清隂瞻雲不禁回鄉夢捧日長懸戀主心<lb/>
欲擬長沙空太息幾回孤枕度蛩吟<lb/>
　　　　樓居春暮<lb/>
春事初殘雨一犂豆苗𤓰蔓長春畦客來烹茗供新水<lb/>
<pb n="KR4h0143_WYG_256-10a"/>
興到銜杯續舊題剰有圗書翻枕上總無亭館近瀼西<lb/>
小樓日出朝眠稳為語流鶯莫亂啼<lb/>
　　　呉應琦<lb/>
　　　　滇中有懐<lb/>
南詔春深暮雨昬懐歸畏有簡書存三年雪鬢行荒服<lb/>
萬里冰心荅至尊永夜衰親頻入夢何時稚子一迎門<lb/>
龍眠櫻笋聞無恙短褐黄冠是主恩<lb/>
　　　魏濬<lb/>
<pb n="KR4h0143_WYG_256-10b"/>
　　　　墟上詩<lb/>
紆迴巖徑轉嵯峨笑問蠻家第幾窠入市每衣芒木布<lb/>
出門時唱浪花歌峒丁慣筈殱狐矢獞女能抛織貝梭<lb/>
墟散盡投歸路去斷煙半隴罥荒蘿<lb/>
　　　樊良樞<lb/>
　　　　暮春登滕王閣<lb/>
江上春歸思𣺌然危欄百尺瞰寒煙美人南國銷芳草<lb/>
帝子東風怨杜鵑半嶺孤雲銜落照一帆逺水浄浮天<lb/>
<pb n="KR4h0143_WYG_256-11a"/>
月明十二樓頭曲夜夜吹蕭到客船<lb/>
　　　楊鶴<lb/>
　　　　匡山曉霽<lb/>
絶勝匡山曉翠濃蓮花千瓣劈芙蓉石門曙色開仙掌<lb/>
南嶺天星落寺鐘赤日射潮遥辨海紅雲擁帝下連峯<lb/>
東林屐齒渾難禁徙倚江干拄短笻<lb/>
　　　　寄懐張子達伯仲<lb/>
澤畔相思夢卜居故人兄弟近何如天邉黄葉新供眺<lb/>
<pb n="KR4h0143_WYG_256-11b"/>
屋裏青山好著書江口月明猿嘯夜荆門霜落蟹肥初<lb/>
再來剡曲堪乗興畏爾淹留逼歳除<lb/>
　　　孫承宗<lb/>
　　　　殫忠樓<lb/>
縹緲憑髙百尺頭籌邉何暇坐銷憂日窮江樹家千里<lb/>
笛倚風檐月一鈎藻井幕天開鴈陣鬘雲結市失龍湫<lb/>
白山黒水簷楹外玉帳蕭蕭萬壘秋<lb/>
　　　　閲中右所鹽場<lb/>
<pb n="KR4h0143_WYG_256-12a"/>
牙旌西駐小沙河結隊爭看碧玉珂萬竈晴煙雲自減<lb/>
六花雄陣雪初多作鹽漫笑和羮手拊髀誰揮指日戈<lb/>
匹馬長鳴應有意健兒新挽武剛過<lb/>
　　　　中右城得魏道沖信<lb/>
關山秋盡鴈隨陽鴈去人閒不下堂絶塞貒弓空抱月<lb/>
孤城畫角自吹霜青天欲問雲霄逺白髪還驚嵗月長<lb/>
漫說安危渾注意可從國手試温涼<lb/>
　　　李流芳<lb/>
<pb n="KR4h0143_WYG_256-12b"/>
　　　　錫山夜别閒孟子薪彦逸及從子宜之兒子<lb/>
　　　　杭之二首<lb/>
十日追隨意未傾一朝言别若爲情祇憐對酒成髙㑹<lb/>
無那挑燈是送行家累關心難共語功名垂老不堪評<lb/>
便應撥櫂從東下十畞閒閒尚可耕<lb/>
撩亂鄉愁一夕生燭殘酒醒奈深更隔船安穩歸人夢<lb/>
前路迢遙去客情江月又催征棹發寒雞不待寺鐘鳴<lb/>
十年分手梁溪路但覺衰顔負此行<lb/>
<pb n="KR4h0143_WYG_256-13a"/>
　　　　小葺檀園初成<lb/>
秋入吾廬景物賖一簾新月半䦨花風迴水葉翻翻白<lb/>
雨壓簷枝恰恰斜宅比柴桑多種栁門通苕霅可浮家<lb/>
客來隨分能供具埽籜煨鐺與試茶<lb/>
　　　　種花<lb/>
爲園數畞未言賖鑿沼疏泉手灌花花欲疎疎仍密密<lb/>
枝須整整復斜斜漸看節序皆芳候不放風光到别家<lb/>
最愛南榮冬日暖蠟梅一樹映山茶<lb/>
<pb n="KR4h0143_WYG_256-13b"/>
　　　　訪慧法師於皋亭桐塢作<lb/>
不見皋亭慧法師每勤書札慰相思蹉跎又作三年别<lb/>
慙愧終無一往時忽憶虎溪成舊社且尋茅屋賦新詩<lb/>
關門短棹衝炎去黄鶴峯頭月上遲<lb/>
　　　唐時升<lb/>
　　　　九日海曙樓觀練士戲柬同㳺諸子<lb/>
最髙樓下瞰屯營九日轅門赤羽明綺席遙翻弓劔影<lb/>
清談雜入鼓鼙聲乍看虎帳心猶壯曽學龍韜世已平<lb/>
<pb n="KR4h0143_WYG_256-14a"/>
却笑壯夫投筆意時清寜作一書生<lb/>
　　　　詠鴈字四首<lb/>
一夜風霜過洞庭莫教惆悵羡冥冥蘆洲掩映成飛白<lb/>
竹塢迴翔欲殺青右轉正如秦代璽横行疑寫梵王經<lb/>
君歸直向燕然去且爲皇家好勒銘<lb/>
翩翩六翮破寒煙初月纎纎列宿連雨後糢糊濃淡墨<lb/>
風前斷續短長篇綵霞淨拭紅絲硯銀漢平鋪白地牋<lb/>
自罷結繩書契起憐君長在網羅邊<lb/>
<pb n="KR4h0143_WYG_256-14b"/>
漠北湖南萬里通年年爲客任長風飲時渴驥奔泉上<lb/>
棲處驚蛇入草中空裏作書皆咄咄日來多暇不匆匆<lb/>
張芝自有淩雲意莫比藏眞老禿翁<lb/>
逺拂殘霞攪斷雲始知筆陣掃千軍元常法備皆三折<lb/>
阿買詩成寫八分賦客近爲離合體經生能辨古今文<lb/>
危峯阻日君須記隴首羣飛背夕曛<lb/>
　　　　薛侍御出按貴州便道歸雲南省覲<lb/>
繡衣持節出長安南入牂牁路萬盤重箐濕雲常欲雨<lb/>
<pb n="KR4h0143_WYG_256-15a"/>
㸃蒼晴雪不知寒登車自埽豺狼跡遇客爭彈獬豸冠<lb/>
遥憶樹頭新酒熟刺桐花下正承懽<lb/>
　　　婁堅<lb/>
　　　　寄孟陽<lb/>
炎蒸客路子如何秋入庭蘭阻嘯歌京口列營看射戟<lb/>
石頭荒刹共捫蘿畫圖層嶺青嵐出詩句長江白浪多<lb/>
縱道山川殊快意不將離索飽經過<lb/>
　　　　孟陽長蘅㳺西山又過虞山遥有此寄<lb/>
<pb n="KR4h0143_WYG_256-15b"/>
春㳺處處屐堪攜看徧青山暮靄低髙興又聞尋覆釜<lb/>
傷心應不到藤谿梅花綻盡香猶逺栁葉開遲色未齊<lb/>
我怯輕寒身嬾動時傳客至問幽棲<lb/>
　　　程嘉燧<lb/>
　　　　雨中曉發臨安雙谿道中作<lb/>
回首青山半入城碧潭時傍碧巖縈煙中小寺開晴翠<lb/>
樹杪重泉帯雨聲飲馬苕溪逢漲發問人天目指雲生<lb/>
試觀萬壑千巖裏何似山隂道上行<lb/>
<pb n="KR4h0143_WYG_256-16a"/>
　　　　富陽桐廬道中早春即目柬吳中朋舊<lb/>
暮倚城樓江日曛曉過山縣市煙分迴峯凍雨皆成雪<lb/>
出霧危巒半是雲沙際年光催鳥囀冰間寒溜動鷗羣<lb/>
吳江越嶠千餘里春賞何由早寄聞<lb/>
　　　　子柔將歸憶别漫賦<lb/>
巷南秋雨過君家獨掩閒門幾日斜無那别來偏皎月<lb/>
即看歸到負黄花春江在眼新安郭暮雪驚心梁苑沙<lb/>
欲去念君仍未決窮愁相見莫相嗟<lb/>
<pb n="KR4h0143_WYG_256-16b"/>
　　　　因舍弟歸柬山中親知<lb/>
故人相望𦕈天涯久客傷心憶嵗華城上雪聲㳺子屐<lb/>
縣南風色酒人家郵筒近隔錢塘路歸纜遥牽歙浦沙<lb/>
鄉國清明正愁絶憑將雙淚濕梨花<lb/>
　　　　東林寺雨中張次孫丈話舊<lb/>
憶昨南徐官舍東江心遥夜與君同重看焦嶺終宵月<lb/>
却話松寮徹曉風病眼向梅空脉脉旅愁兼雪太匆匆<lb/>
可憐襆被尋君處暝雨寒煙野寺中<lb/>
<pb n="KR4h0143_WYG_256-17a"/>
　　　　題張仲復西康草堂<lb/>
我愛城西張仲居天寒鳥雀下堦除彈琴響動㳺山帖<lb/>
隱几風開種樹書留客添燈嘗蜜酒呼兒汲水煮河魚<lb/>
尋常自愛吾廬好若到君家愧不如<lb/>
　　　　過虎丘尋君實爾常夜歸憶前月同伯美於<lb/>
　　　　此送客<lb/>
吳洲四月尚春衣日暮停舟轉翠微又喜清暉山頂見<lb/>
不妨疎雨樹頭飛黄鸝入寺渾相識白月當門恰送歸<lb/>
<pb n="KR4h0143_WYG_256-17b"/>
灌木隂隂萍沼緑重㳺心念故人違<lb/>
　　　　𤓰洲東郭訪王隠士同方平仲<lb/>
安穩茅齋水郭東沙圍曲映緑楊中餘寒出浦三春酒<lb/>
片雨横江五月風逺意幾因髙士發清㳺難得故人同<lb/>
斜陽醉眼連歸路野翠煙嵐半彩虹<lb/>
　　　　歳暮懐孫履和李茂修<lb/>
故人不見歳將窮臨别風煙在眼中嶽院夜眠春澗雨<lb/>
浦樓寒醉雪山風谿南郵使明朝發江北來帆二月通<lb/>
<pb n="KR4h0143_WYG_256-18a"/>
廿載東橋歌酒伴他鄉殘臘夢應同<lb/>
　　　　寄莊將軍<lb/>
僧榻書廊臥夕曛興來吟嘯每過君梅殘燭燼疎窻雨<lb/>
雪沍香濃小閣雲茶作松風先破睡墨添山氣待㣲醺<lb/>
自從一别蓮花府月下笳簫憶共聞<lb/>
　　　　春暮與鮑谿父言懐<lb/>
江上楊花覆白蘋對君猶喜見殘春雲山家在難乗興<lb/>
風月閒來自愴神旁舍盤飱留客共向人懐抱好誰親<lb/>
<pb n="KR4h0143_WYG_256-18b"/>
山中只是空相憶漫道天涯即比鄰<lb/>
　　　　病中送履和兼懐李茂修<lb/>
江楓落後見君遲欲雪前林又别時多病酒杯難共醉<lb/>
獨行歸路更相思家人望逺愁腰帶舊侣逢春問鬢絲<lb/>
身世飄蓬何日定楚雲淮水各凄其<lb/>
　　　　再過杭州訪許成之同鮑谿父話舊<lb/>
湖頭城角雨如麻宿雨殘歌夜鬭茶自笑經過無此客<lb/>
欲尋好事更誰家留連别夢猶芳杜早晚歸㠶已楝花<lb/>
<pb n="KR4h0143_WYG_256-19a"/>
人事年光應共惜相逢爛醉是天涯<lb/>
　　　　同聞師兄鮑谿父登北髙峯宿絶頂僧舍即<lb/>
　　　　事<lb/>
雙峯徑轉石林蒼攜客捫蘿宿上方澗飲斷虹明積翠<lb/>
湖飛片雨亂斜陽東來島嶼吞江郭西去雲山指故鄉<lb/>
夜久禪心同寂歴松風諸嶺一何長<lb/>
　　　　七夕懐平仲揚州<lb/>
江邊一别兩悠悠湖上相思且滯留十里星河同此夜<lb/>
<pb n="KR4h0143_WYG_256-19b"/>
廿橋明月自三秋無由結伴還鄉國況欲因人作逺㳺<lb/>
潦倒更於何地㑹見君空已雪盈頭<lb/>
　　　　十六夜登𤓰洲城看月懐舊寄所親<lb/>
十年曽宿焦山寺浪急天寒少客行明日片㠶仍逺道<lb/>
一時雙眼復孤城暮山欲盡離尊歇黄葉全稀白髮生<lb/>
别後故人無限憶隔江同見月初盈<lb/>
　　　　李洋河舟中戲爲俚體遣意<lb/>
半似春還半似秋不成估舶不成㳺幸無冰雪傷離思<lb/>
<pb n="KR4h0143_WYG_256-20a"/>
且有雲山遮客愁逺鴈如塵飛水面亂㠶疑葉下吳頭<lb/>
眀年更鼓瀟湘柂老淚憑添萬里流<lb/>
　　　　次韻寄子柔兄兼柬所親<lb/>
東林還往近如何客裏春寒忽忽過望逺不堪芳草遍<lb/>
開書應對落花多天邊㠶影揚州路雪後江聲灎澦波<lb/>
爲報心情蕭颯盡相逢無復舊悲歌<lb/>
　　　　仲夏偶過長蘅水檻即事<lb/>
輕舟出郭信風颺過雨陂塘五月涼山檻水添平入戸<lb/>
<pb n="KR4h0143_WYG_256-20b"/>
野亭樹密逺生香村中客少過逢簡醉後情深笑語長<lb/>
頻到不須仍載酒自煎花乳間黄粱<lb/>
　　　　雨中過張魯生清夜聽曲<lb/>
新賞由來興不違忍逢髙唱獨言歸共穿疎雨牽花艇<lb/>
自載清樽款竹扉紅蠟涙多時見跋嬌鶯聲斷一沾衣<lb/>
已拚白髪從今盡莫放梁塵到曉飛<lb/>
　　　　五月一日雨中過東林軒惜别<lb/>
寺門橋下獨徘徊谿樹籠煙黯不開月出可忘攜策到<lb/>
<pb n="KR4h0143_WYG_256-21a"/>
泥深曽幾泛舟回冬青香滿花堆雪苦楝風多徑糝苔<lb/>
從此經時蹤跡斷更誰衝雨亦能來<lb/>
　　　　荅江似孫謝遺錦衾<lb/>
故衾何意託交歡得共髙人寤寐寛不分秋風破茅屋<lb/>
從敎夜雪滿長安空牀獨枕琴三尺逺札相遺錦一端<lb/>
早晚平津誰與報布衣思庇九州寒<lb/>
　　　　姑孰道中見梅花<lb/>
燕南薊北限春光瞥見江梅劇斷腸花被雪禁猶黯淡<lb/>
<pb n="KR4h0143_WYG_256-21b"/>
影遭風横正郎當斜臨官道窺郵騎開傍旗亭撲酒香<lb/>
纔是玉門關外客莫憑羌笛訴昬黄<lb/>
　　　　荅朱子暇見訪同牧齋次韻<lb/>
幽棲元不厭山深把臂何人共入林樹下涼飇蕭散客<lb/>
窗間白日上皇心青苔果落空庭得流水花香别澗尋<lb/>
但恐鶴書知處所不容髙臥只如今<lb/>
招得無家一布袍留連酒聖狎詩豪林端水聒歸潭静<lb/>
雲裏峯來跂石髙曉案晴光研竹露夜瓢明月煮松濤<lb/>
<pb n="KR4h0143_WYG_256-22a"/>
山中入夏先涼冷便約湖心弄小舠<lb/>
　　　　題梅花草堂<lb/>
竹寒沙碧堂成處移得官梅遶屋栽未到花時留客坐<lb/>
恰當人日寄詩來出郊路熟香偏早傍舍春生水正迴<lb/>
湖畔垂垂天欲雪鄉愁驛信兩相催<lb/>
何人曽送草堂貲幾首廵簷索笑詩東閣去逢春動候<lb/>
西溪邀宿月明時山空翠䄂禁寒薄雪緊青燈放燄遲<lb/>
煙角霜鍾斷消息窗前一夜爲相思<lb/>
<pb n="KR4h0143_WYG_256-22b"/>
　　　　秋雨端居有懐<lb/>
百日全家藥裹間不論風雨不開關籬邊秋水愁中路<lb/>
郭外春湖夢裏山時倚缾花滋起色漫懸梁月見衰顔<lb/>
南村賸客如相憶好就茅齋一宿還<lb/>
　　　徐禎稷<lb/>
　　　　客有問予蜀道者詩以荅之二首<lb/>
竒遊莫問蜀江山萬里眞堪損客顔白日風霆三峽水<lb/>
青霄樓閣百牢關猿聲棧道捫參處龍氣京華望斗間<lb/>
<pb n="KR4h0143_WYG_256-23a"/>
峩月巫雲看不盡自疑靈漢泛槎還<lb/>
嚴嶂層林晝亦冥千崖懸磴度寒星雲顚叱馭王陽坂<lb/>
天角題詩白帝亭髙瀑怒翻空外練怪峯羞作世間青<lb/>
竹枝唱徹西陵暮何限愁猿月裏聽<lb/>
　　　　登丹鳯樓在上海北城上<lb/>
咫尺風塵亦勝遊萬家城郭暮煙浮潮聲夜撼黄龍浦<lb/>
海色天髙丹鳳樓孤樹乍明含落日長雲忽斷見清秋<lb/>
蒼茫勢盡憑闌外彷彿青霞是十洲<lb/>
<pb n="KR4h0143_WYG_256-23b"/>
　　　楊漣<lb/>
　　　　積雨小霽同劉生伯王思延出遊賢隱寺<lb/>
震雷河外初收雨出晀賢山曳短笻一徑斜穿通薜荔<lb/>
數峯髙插削芙蓉仙留石洞人何在僧定松門雲自封<lb/>
羇客此中虛望眼徘徊預恐暮城鐘<lb/>
　　　　題柏子園青芸閣<lb/>
官閣淩空汶水深金飇初動客登臨浮雲易改三山色<lb/>
落葉先驚萬里心江上美人遺雜佩城南少婦拭清砧<lb/>
<pb n="KR4h0143_WYG_256-24a"/>
繁臺兔苑今禾黍日暮憑䦨思不禁<lb/>
　　　左光斗<lb/>
　　　　正月三日飲玉成宅得冬字<lb/>
庭院深深樂事重雨餘滑屐更相從屯雲古樹依城濕<lb/>
著席寒梅照眼濃語燕流鶯聲漸遍逺山髙閣望全封<lb/>
醉來忘却經三日談笑依稀似去冬<lb/>
　　　李標<lb/>
　　　　題梁愼可墨香亭<lb/>
<pb n="KR4h0143_WYG_256-24b"/>
古㨾蕉衫白接䍦芳亭長日坐支頤焚香自悟無生訣<lb/>
拈筆閒摹有道碑竹韻松濤清自逺花觚茗盌靜相宜<lb/>
近來愛寫黄庭否好換新鵝浴小池<lb/>
　　　鄒維璉<lb/>
　　　　初至夜郎<lb/>
逺戍天涯事可悲疎狂眞負聖明時誰言鴻鵠能千里<lb/>
差喜鷦鷯託一枝草野數懸丹闕夢鄉園空望白雲垂<lb/>
髙山流水情堪詠已擬埋名老下惟<lb/>
<pb n="KR4h0143_WYG_256-25a"/>
　　　姚祚端<lb/>
　　　　遊弁山古法華寺<lb/>
因愛名山結境幽同來擬續泛觴遊林深日到方知午<lb/>
松蔭風生不待秋徑路幾曽縁客掃山花今似爲人留<lb/>
牢愁至此多消盡還問明朝有酒不<lb/>
　　　傅振商<lb/>
　　　　白髮<lb/>
西風寒影集林鴉落日愁心急暮笳宦興無能回白髪<lb/>
<pb n="KR4h0143_WYG_256-25b"/>
秋光偏自染黄花砧敲渭水愁煙破鴈度秦雲碧樹斜<lb/>
秋草不知人意逺悽悽故自繞天涯<lb/>
　　　趙崡<lb/>
　　　　莊河村主人<lb/>
落日牛羊嶺上村誰開三徑召王孫山容似黛斜侵檻<lb/>
水字如巴曲到門野客行藏無揖譲田家賔主有盤樽<lb/>
欲將谷口煙霞色並向桃源洞裏論<lb/>
　　　韓敬<lb/>
<pb n="KR4h0143_WYG_256-26a"/>
　　　　題南陵山房<lb/>
碧山初築澗之濵選石疏池位置新坐守庚申偕道士<lb/>
橋名丁卯續詩人情深只託支頤笏時㨾爭傳墊角巾<lb/>
縱是漁師魚不賣暇從秋浦戲垂綸<lb/>
　　　張愼言<lb/>
　　　　過洹水將入里有懐長安故人<lb/>
洹水纔過丹水流客愁爭似水悠悠汀洲緑映征袍淺<lb/>
桃李香迎語鳥柔耽靜計將書卒歳懐人豈但日三秋<lb/>
<pb n="KR4h0143_WYG_256-26b"/>
歸來鄉里都如故晚計方思馬少㳺<lb/>
　　　文翔鳳<lb/>
　　　　遊靈山<lb/>
聞說看山已不禁尚堪蘿逕徧登臨座從竹影移時轉<lb/>
泉向月華映處尋觴曲頗疑修禊事枕流何似聽鳴琴<lb/>
嵐溪侍我能千古底事清秋學楚吟<lb/>
　　　鍾惺<lb/>
　　　　江行俳體<lb/>
<pb n="KR4h0143_WYG_256-27a"/>
村煙城樹逺依依解指青溪與翠㣲風送白魚爭入市<lb/>
江過黄鵠漸多磯家從久念方驚别地喜初來也似歸<lb/>
近日江南新澇後稻蝦難比往年肥<lb/>
　　　譚元春<lb/>
　　　　别栗仲芳諸子<lb/>
遊集常添好友情玉川風日自幽清春山碧處頻登閣<lb/>
晚燭紅時尚啟城藥餌相將停過客吟披不輟念平生<lb/>
此中亦覺多離緒愁負家園老去鶯<lb/>
<pb n="KR4h0143_WYG_256-27b"/>
　　　尹嘉賔<lb/>
　　　　秋日寄受之太史<lb/>
屋梁落月思悠悠清夢依然到虎丘月滿講臺宵度曲<lb/>
雲生西嶺晚登樓林香冉冉流清梵楓葉蕭蕭下小舟<lb/>
苦憶風流錢太史賞心何日續同遊<lb/>
　　　莊廷臣<lb/>
　　　　家居作<lb/>
四朝宣力終何補中外驅馳白髪侵獨履冰霜凛臣節<lb/>
<pb n="KR4h0143_WYG_256-28a"/>
各從爼豆見人心瞻依有子惟勤學俯仰無營只浩吟<lb/>
鉤黨諸公先我去寸丹差可荅知音<lb/>
　　　王象春<lb/>
　　　　山居<lb/>
雲與同閒鶴並孤嗒然隱几得今吾敲來石火炊先熟<lb/>
服久山泉體自癯隔舍有僧同說夢抄方無劑可醫迂<lb/>
曉窗嵐翠濃於染自看長松過雨圖<lb/>
　　　馬之駿<lb/>
<pb n="KR4h0143_WYG_256-28b"/>
　　　　伏枕<lb/>
伏枕梅簷過栁衙北湖又復負荷花門因謝客全無籍<lb/>
身欲稱僧尚有家七尺向拚同草木三生知久痼煙霞<lb/>
餘年倘遂幽棲志剰我清湍舊釣槎<lb/>
　　　賀萬祚<lb/>
　　　　周侍御行部<lb/>
蘭臺使者舊知名攬轡從容江海情抗疏共看任伯雨<lb/>
行軍還擬趙營平五花騘馬巡周道三輔黄圖歴漢京<lb/>
<pb n="KR4h0143_WYG_256-29a"/>
不獨艱危憂水旱前籌更欲請長纓<lb/>
　　　朱大啟<lb/>
　　　　同萍師赴沈公虔招看梅<lb/>
早約採梅日已西放歌白雪和聲齊倚樓好共髙人笑<lb/>
繞屋偏宜隱士棲香入深杯傾滿座風吹殘月印前溪<lb/>
徘徊瘦影猶堪折不覺横條壓㡌低<lb/>
　　　李衷純<lb/>
　　　　登岱<lb/>
<pb n="KR4h0143_WYG_256-29b"/>
層巒絶巘轉氤氲倒影淩虛日觀分方詫河山同帶礪<lb/>
忽驚噓吸緫風雲珮環神女青霄度陸博仙人洞府聞<lb/>
聖主明堂知欲啟將無重過稷丘君<lb/>
　　　王坊<lb/>
　　　　宿瞻在軒聽雨<lb/>
憶曽信宿素王宫今夕重留講院中聲到竹窗霏暮雨<lb/>
香回紙帳落梅風挑燈夜映苔痕碧沾濕朝看杏蕊紅<lb/>
夢裏渾忘身著處華亭百里岱雲東<lb/>
<pb n="KR4h0143_WYG_256-30a"/>
　　　曽楚卿<lb/>
　　　　自芋原至車盤驛<lb/>
數家煙樹鬱蕭森人語殊方莫辨音雲傍馬頭晴作雨<lb/>
松横嶺口晝成隂關城晚色疎寒木古渡秋風亂夕砧<lb/>
信宿淹留吾有意故園已在白雲深<lb/>
　　　繆昌期<lb/>
　　　　賦得秋聲一鴈飛<lb/>
淅瀝金風動碧林遥空獨鴈助長吟聲寒絶塞三千里<lb/>
<pb n="KR4h0143_WYG_256-30b"/>
影照長安一片砧秦隴雲横朝起笛瀟湘月冷夜聞琴<lb/>
於今聖世銷烽火北海應無繫帛音<lb/>
　　　　洪葆原丈關政報滿還朝<lb/>
錦帆簫鼓出江湄水凍黄河驛路遲郷味久應忘荔子<lb/>
客情偏自憶蓴絲閶門栁色非前日長樂鐘聲似舊時<lb/>
聞道使君廉載石江東父老望族麾<lb/>
　　　周宗建<lb/>
　　　　送徳祖南遊<lb/>
<pb n="KR4h0143_WYG_256-31a"/>
白門秋冷六朝煙爲憶棲遲又一年此日布帆看獨徃<lb/>
到時尊酒亦應憐山中解帶收雲貯渡口聽歌借月懸<lb/>
遲爾歸來同候鴈黄沙匹馬共遊燕<lb/>
　　　　張唯卿以微疴杜門詩以訊之<lb/>
颯颯秋風入鬢寒草堂髙臥歳星看金莖好解文園渴<lb/>
米汁還尋栗里歡睥睨晴雲流几榻梵鐘隨月近䦨干<lb/>
知君息踵風塵逺晚歩東籬菊可餐<lb/>
　　　朱本洽<lb/>
<pb n="KR4h0143_WYG_256-31b"/>
　　　　柬九先上人<lb/>
野寺輕雲覆荔牆棗花鋪地晚風涼不知門外炎何似<lb/>
但喜閒中味更長雨過竹痕餘淺碧月生松影辨昬黄<lb/>
空庭著子吾猶懶只與希夷乞睡方<lb/>
　　　范景文<lb/>
　　　　湖上夜作<lb/>
㳺情入靜始相關歌管雖清亦暫刪乗月遍尋湖上寺<lb/>
披煙細認雨中山荷風散水香初冷嵐氣吹雲晚漸閒<lb/>
<pb n="KR4h0143_WYG_256-32a"/>
幽賞仍須人共領聽鐘坐待老僧還<lb/>
　　　　齋中<lb/>
頗嫌多事是尊生但得心閒近道情長與疎梅耐幽獨<lb/>
儘教瘦鶴伴凄清掃花欲便親苔坐刪竹當防礙月行<lb/>
片石穨然無位置也同老懶畏經營<lb/>
　　　劉榮嗣<lb/>
　　　　憑闌<lb/>
髙樓秋氣正蕭森罷酒憑闌且獨吟何處吹簫催暮雨<lb/>
<pb n="KR4h0143_WYG_256-32b"/>
有人孤䇿倚荒林癖如米芾差存石懶似嵇康并廢琴<lb/>
早已投閒吾計得入山何必更求深<lb/>
　　　　坐王氏園亭作<lb/>
秋向郊原靜處尋古牆圍繞蓽門深迂回窈窕層苔路<lb/>
青紫丹黄千樹林風定小池開竹影日中髙榭合藤隂<lb/>
孤琴更在西林北遥領清商識隱心<lb/>
　　　潘曾紘<lb/>
　　　　金陵感遇<lb/>
<pb n="KR4h0143_WYG_256-33a"/>
花發垂垂歸興濃便教歸去若爲容日邊潮合迷前浦<lb/>
雨後煙開出數峯楊栁暗彫江岸笛松楸靜落寺樓鐘<lb/>
閭閻三月音書斷夢入燕關第幾重<lb/>
　　　申紹芳<lb/>
　　　　送張玉笥中丞進擢緫河<lb/>
𤣥圭初鍚自宸衷四載勤勞特借公開府夙推眞使相<lb/>
導河新命少司空舳艫風引桃花浪海甸雲興瓠子宫<lb/>
何獨甘棠思召伯轉輸專倚鄼侯功<lb/>
<pb n="KR4h0143_WYG_256-33b"/>
　　　方孔炤<lb/>
　　　　己巳元旦早朝<lb/>
紫閣金莖露向晨鐘聲催出日重輪青龍扇匝迎豐歳<lb/>
白獸尊開待直臣閶闔風生三部樂玲瓏儀轉九州春<lb/>
職方將上輿圖攷不羡甘泉獻賦人<lb/>
　　　　歸白鹿洞<lb/>
虛將五嶽挂桐絲翠積東山晚不遲陽鳥似馴蘆葉性<lb/>
秋蟲不誤蓼花期閉門仲蔚容非隱對壁王郎未是癡<lb/>
<pb n="KR4h0143_WYG_256-34a"/>
怯與江濤同上下鹿湖清淺好風吹<lb/>
　　　魏大中<lb/>
　　　　息游<lb/>
一夜秋聲萬木寒乾坤何處足彈冠時名盡向黄金起<lb/>
世事多堪白眼看己自故人嗟落魄更誰同病問加餐<lb/>
風塵伏枕衡門穩行路於今轉覺難<lb/>
　　　黄尊素<lb/>
　　　　同胡馨寰虞乾颺周玉汝集涵秋亭<lb/>
<pb n="KR4h0143_WYG_256-34b"/>
羣玉山頭一逕通孤亭踞頂破空濛霏微翠影江流外<lb/>
掩映湖光草色中座客雄詞分謝李碑文荒蘚辨魚龍<lb/>
攜尊尚欲尋幽處煙火千家動晚風<lb/>
　　　　登金柱山<lb/>
乗興扁舟攬物華更將雙屐破煙霞山横天末雲頭迥<lb/>
塔落波心日脚斜誰念遺祠香火冷且留殘醉管絃譁<lb/>
爭如江上垂綸叟賸有閒情數暮鴉<lb/>
　　　彭期生<lb/>
<pb n="KR4h0143_WYG_256-35a"/>
　　　　送秋<lb/>
悲秋秋去轉堪悲枉復登臨賦楚辭逺壑水殘斜照斂<lb/>
荒原煙冷朔風吹天邊白鴈迷消息月下清砧感别離<lb/>
蟋蟀似能占物候寂寥一夜傍牀帷<lb/>
　　　瞿式耜<lb/>
　　　　遊虞帝祠次金道隱韻<lb/>
祠宇蕭疎迥絶塵孤峯隨意著閒人窺雲應傍巢松鶴<lb/>
破浪終同入釜鱗茶盌酒鐺全部史風篙月槳一江春<lb/>
<pb n="KR4h0143_WYG_256-35b"/>
<hi>予與子暇道隱扁舟泛月而歸</hi>却憐嶺嶠仍無恙便託荒巖老此身<lb/>
　　　沈德符<lb/>
　　　　秋日家林<lb/>
繞林行藥挈軍持小插秋花寄逺思謀醉得愁因節飲<lb/>
逐貧無效錯尤詩才頑未判陶𢎞景癡黠平分顧愷之<lb/>
青舸畫橋黄葉寺又勞谿友釣緡隨<lb/>
　　　顧𦙍光<lb/>
　　　　三月十七日馮素生偕諸同社過訪山齋<lb/>
<pb n="KR4h0143_WYG_256-36a"/>
　只賸春光十日奢空齋兀兀憶天涯幾回約醉扶頭酒<lb/>
　猶及同看婪尾花小品試挑來燕笋隔年還煮伏龍茶<lb/>
　四方誰唱昇平樂我輩如何報物華<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_256-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻八十七<lb/>
</p>
<p>
</p>
  </div>
</body>
</text>
</TEI>
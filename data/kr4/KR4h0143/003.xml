<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_003-1a"/>
　欽定四庫全書<lb/>
御選元詩卷三<lb/>
　　樂府歌行一<lb/>
　　　劉秉忠<lb/>
　　　　宫中曲<lb/>
　簾捲東風户半開閒庭煙鎖綠紋苔海棠花上黄昬月<lb/>
　曾照金鑾幾度來<lb/>
　　　　逺别離<lb/>
<pb n="KR4h0143_WYG_003-1b"/>
　霜落江寒鳴雁稀倚樓人定怨歸遲笛聲喚起山頭月<lb/>
　飛上青天照别離<lb/>
　　　郝經<lb/>
　　　　聽角行<lb/>
　疎星澹不芒破月冷無色千年塞下曲忽向窗中得當<lb/>
　空勁作六龍嘶四海一聲天地寂長呼渺渺振長風引<lb/>
　起浮雲却無力此聲誰謂非惡聲借問何人有長䇿漢<lb/>
　家有客北海北節毛落盡頭毛白聽此空令雙淚垂中<lb/>
<pb n="KR4h0143_WYG_003-2a"/>
原雁斷無消息南枝越鳥莫驚飛牢落天涯永相失江<lb/>
上舊梅花今夜落誰家樓頭有恨知何事牽住青空幾<lb/>
縷霞<lb/>
　　　趙邈齪伏虎圖行<lb/>
南山射虎曽得名壁上忽見令我驚何物敢爾來户庭<lb/>
屢叱不動仍生獰畫師前身是山靈胸中有虎無丹青<lb/>
老槲數筆手埽成殺氣慘淡猛氣横頭顱半妥蹲孤城<lb/>
怒尾倒插蟠霜旌鐵鬚張磔疑有聲赤吻瀝血猶帶腥<lb/>
<pb n="KR4h0143_WYG_003-2b"/>
抱石欲卧伏欲騰爪入石角瞠不瞑寒電夾鏡騫兩睛<lb/>
四座凛凛隂風生威稜神采出典刑邈齪乃是金天精<lb/>
伊昔詩家杜少陵酷愛賦馬并賦鷹爲憐神俊故屢稱<lb/>
我今賦虎亦有徴安得猛士建太平坐令四海皆澄清<lb/>
吁嗟擲筆還撫膺世間道路多棘荆倀鬼磨牙不可行<lb/>
　　　華不注行<lb/>
崑崙山巓半峰碧海風吹落猶帶濕意氣不欲隨羣山<lb/>
獨倚青空迥然立平地拔起驚孱顔劒氣勁插青雲間<lb/>
<pb n="KR4h0143_WYG_003-3a"/>
濟南名泉七十二㑹為一水來浸山我來方作鯨川遊<lb/>
玉臺公子邀同舟君山浮嵐洞庭晩小孤滴翠清江秋<lb/>
酒酣興極煙霏昬魚龍慘淡迴山根少陵不來謫仙死<lb/>
舉杯更欲招其魂魂兮不來天亦老元氣崔嵬山自好<lb/>
超超絕頂淩長風注目東溟望蓬島<lb/>
　　　巴陵女子行<hi>并序</hi>
　　已未秋九月王師渡江大帥巴圖及萬户解成等<lb/>
　　自鄂渚以一軍覘上流遂圍岳岳潰入于洞庭俘<lb/>
<pb n="KR4h0143_WYG_003-3b"/>
　　其遺民以歸節婦巴陵女子韓希孟誓不辱于兵<lb/>
　　書詩衣帛以見意赴江流以死其詩悲婉激切辭<lb/>
　　意壯烈有古義士未到者嗚呼宋有天下文治三<lb/>
　　百年其德澤龎厚膏于肌膚藏于骨髓民知以義<lb/>
　　為守不為偷生一時計其培植也厚故其持藉也<lb/>
　　堅乃知以義為國者人必以義歸之故希孟一女<lb/>
　　子而義烈如是彼振纓束髮曳裾峩冠名曰丈夫<lb/>
　　而誦書學道以天下自任一旦臨死生之際操履<lb/>
<pb n="KR4h0143_WYG_003-4a"/>
　　云為必大有以異于希孟矣余旣髙希孟之節且<lb/>
　　悲其志作巴陵女子行以申其志云<lb/>
北來諸軍飛渡江突騎一夜滿岳陽樓頭火起入閭巷<lb/>
曹逃偶走如牛羊巴陵女子尚書婦生平不識門前路<lb/>
亂兵驅出勢倉皇夫壻翁姑在何處吞聲掩淚行且啼<lb/>
啼痕沾濕越羅衣此身忍使人再辱裂帛暗寫臨終詩<lb/>
上言社稷安危事下説投江誓天志一回宛轉一悲辛<lb/>
心折魂飛不成字詩成淚盡赴江流蛾睂蕭颯天為愁<lb/>
<pb n="KR4h0143_WYG_003-4b"/>
芙蓉零亂入秋水玉骨直𦵏青海頭古來烈婦纔一二<lb/>
誰似巴陵更文理名與長江萬里流丞相魏公還不死<lb/>
　　　江聲行<lb/>
雁啼月落揚子城東風送潮江有聲乾坤洶洶欲浮動<lb/>
窗户凛凛隂寒生昆陽百萬力一蹴齊呼合噪接短兵<lb/>
鐵騎突起觸不周金山無根小孤傾起來看雨天星稀<lb/>
疑有萬壑霜松鳴又如暴雷鬱未發喑嗚水底號鯤鯨<lb/>
秪應靈均與子胥沈恨鬱怒猶難平更有萬古戰死骨<lb/>
<pb n="KR4h0143_WYG_003-5a"/>
銜寃飲泣秋濤驚虚庭徙倚夜向晨重門擊柝無人行<lb/>
三年江邊不見江聽此感激尤傷情須臾上江帆欲舉<lb/>
舟子喧豗鬧撾鼔江聲漸小聽雞聲慘淡芙蓉落疎雨<lb/>
　　　後聽角行<hi>并序</hi>
　　丁未冬十有一月漢上趙先生仁甫宿于余家之<lb/>
　　蜩殻菴霜清月冷角聲寥亮乃作聽角行以贈其<lb/>
　　行近在儀眞每聞角聲因思向來卒章四句江上<lb/>
　　舊梅花今夜落誰家樓頭有恨知何事牽住青空<lb/>
<pb n="KR4h0143_WYG_003-5b"/>
　　幾縷霞便有江城羈留之兆故作後聽角行以自<lb/>
　　釋云<lb/>
燕南壯士江城客孤館無眠心已折那堪夜夜聞角聲<lb/>
怨曲悲涼更幽咽一噴牽殘楊柳風五更吹落梅花月<lb/>
霜天裂却浮雲散雁行斷盡疎星接餘音眇眇渡江去<lb/>
依稀似向愁人説勸君且莫多歎嗟家人恨殺生離别<lb/>
可憐辛苦為誰來彫盡朱顔頭半白萬緒千端都上心<lb/>
一寸肝腸能幾截當時聽角送南人南人吹角不送人<lb/>
<pb n="KR4h0143_WYG_003-6a"/>
不如睡著東風惡拍枕江聲總不聞<lb/>
　　　陽春怨二首<lb/>
江頭怕見楊柳春楊花飛來愁殺人紅顔落盡花片新<lb/>
黄昬無人淚霑巾舊花被疊凝春塵夢中忽見渾未眞<lb/>
隔花半面春山顰恨郎不歸多怨嗔不知兩處同苦辛<lb/>
同是天涯愁恨人幾年心事向誰説花落鶯嗁晝掩門<lb/>
芳草萋萋春又青階前院後喚愁生隔牆飛花帶鸎聲<lb/>
都因無情却有情强飲不醉愁難醒欲睡不著夢難成<lb/>
<pb n="KR4h0143_WYG_003-6b"/>
一簾斜日堆緑英春風澹沲江無聲楊花茫茫揚子城<lb/>
總是天涯流落情夜來説殺梁間燕一世春愁在此行<lb/>
　　楊奐<lb/>
　　　金谷行<lb/>
洛陽園池天下無金谷近在西城隅晉時花草不復見<lb/>
野人猶解談齊奴齊奴豪奢誰比數酒酣愛擊珊瑚株<lb/>
後堂春風滿桃李中有一枝名緑珠千金買步障百金<lb/>
買氍毹時時吹笛替郎語雲窗霧户長歡娯層階欲下<lb/>
<pb n="KR4h0143_WYG_003-7a"/>
須人扶豈料一日能捐軀紅飛玉碎頃刻裏空使行客<lb/>
悲躊躇樓頭小婦感恩死君臣大義當何如<lb/>
　　　酬昭君怨<lb/>
玉貌辭金闕貂裘擁繡鞍將軍休出戰塞上雪偏寒<lb/>
　　劉祁<lb/>
　　　征夫詞<lb/>
頑隂漠漠秋天黒冷雨瀟瀟和雪滴塗中騎士衣裳單<lb/>
半夜銜枚赴靈壁中州近歳雨雪多只因戍馬窺黄河<lb/>
<pb n="KR4h0143_WYG_003-7b"/>
將軍錦帳衣千襲馬上揮鞭傳令急但令飽暖度朝夕<lb/>
一死沙場吾不惜九重日望凱歌歸安知中路行逶迤<lb/>
願將舞女纒頭錦添作征人身上衣<lb/>
　　杜瑛<lb/>
　　　留春曲<lb/>
絮飛冷屑龍蟠玉花隕香摧鳳銜燭批頰深林叫新緑<lb/>
倚䦨人唱留春曲春光欲去如死灰明年暖風吹又來<lb/>
何如日日長相思典衣共醉花前杯殷勤留春春不住<lb/>
<pb n="KR4h0143_WYG_003-8a"/>
白日西馳水東去鏡中絲髮奈老何君當持杯我欲歌<lb/>
　　李冶<lb/>
　　　楊白花<lb/>
帝家璚樓春晝長紫笙吹破百花香蒲萄凝碧琥珀光<lb/>
燕語鶯啼空斷腸枕帷紅淚灑瀟湘玉鏡臺前添午妝<lb/>
茜裙緩帶雙鴛鴦胡蝶趁雪上釵梁千里萬里雲蒼蒼<lb/>
　　劉因<lb/>
　　　清江曲<lb/>
<pb n="KR4h0143_WYG_003-8b"/>
清江芙蕖玉可憐岸花汀草自年年來鴻去雁不相識<lb/>
曉露無聲香暗泣江樓縹緲如花人望之見之不可親<lb/>
無限晴雲錦樹新愁睂只向遥山顰遥山一千里長在<lb/>
愁睂底鏡裏繁華過眼空遥山鑄向青銅中遥山遥復<lb/>
遥芙蕖霜早彫明日愁睂為誰埽月白江清天未曉<lb/>
　　　白雁行<lb/>
北風初起易水寒北風再起吹江干北風三起白雁來<lb/>
寒氣直薄朱崖山乾坤噫氣三百年一風埽地無留錢<lb/>
<pb n="KR4h0143_WYG_003-9a"/>
萬里江湖想瀟灑佇看春水雁來還<lb/>
　　李思衍<lb/>
　　　石牛行<lb/>
寒牛觳觫秋江煙五丁擔落石一拳驚濤拍岸撼不動<lb/>
夕陽老背供鴉眠天荒地老煮白石頑嬾不過蒼苔田<lb/>
騰騰卧地帶佛性尚肯逺䕶風濤船泥深蹄轉重鼻缺<lb/>
繩難穿旣不能西推紫氣度凾谷五千道德言神仙又<lb/>
不能糞金開秦塞隔絶鳥道四萬八千年渴奔一斗酒<lb/>
<pb n="KR4h0143_WYG_003-9b"/>
傲兀廬山前潢池刀劒賣已盡貞觀斗米方成錢雨犂<lb/>
急趁勾芒起不然碎汝東風鞭<lb/>
　　魏初<lb/>
　　　田家謡<lb/>
五月軍回未有期不禁野瘴入枯脾馬頭一骨還家日<lb/>
只有弓刀似舊時<lb/>
　　王惲<lb/>
　　　拖舟謡<lb/>
<pb n="KR4h0143_WYG_003-10a"/>
湯湯汶水波西騖復東注勢雖汗漫來止可流束楚發<lb/>
源本清淺才夏即沮洳安能浮重載通漕越齊魯有時<lb/>
汎商舶潦漲藉秋雨船官行有程至此日艱阻鉅野到<lb/>
齊東著淺凡幾處必資州縣力澀滯方可度漫邨赶丁<lb/>
夫所在沸官府先須刮流沙推挽代篙艫硬拖泥水行<lb/>
奚異奡盪努涉寒痺股腓負重傷背膂咫尺逺千里跬<lb/>
步百舉武兹焉幸得過斷流行復阻又須集牛車陸遞<lb/>
入前浦中間吏因縁為弊不可數蠻梢貪如狼總壓暴<lb/>
<pb n="KR4h0143_WYG_003-10b"/>
於虎所經輙繹騷不若被掠虜盼盼入海口未免風浪<lb/>
鼓舟中一斛粟百姓幾辛苦今復起堰垻壅積百方禦<lb/>
木石動萬計科配困氓伍不思根源微隄障深幾許轉<lb/>
漕本便民廣儲實國補事功貴順成勉强終齟齬海道<lb/>
事已然又復有此舉惜將生民力委棄若泥土山東實<lb/>
重地一静乃可撫嘗聞建隆間有相曰趙普凡百投利<lb/>
人罷遣皆不取以兹報國恩後世比申甫黄閣十餘年<lb/>
清風一萬古<lb/>
<pb n="KR4h0143_WYG_003-11a"/>
　　　捕魚歌<lb/>
塢西溪水深及篙漁户曉集拖輕舠縱横張網截兩涘<lb/>
挺叉逺混驚銀魛柳隂濳涔深且宻大魚小魚爭遁逃<lb/>
須臾合網環深碧薄摻提綱從掇拾小魚骨罣半死生<lb/>
口頰噞喁無足惜就中一魚匪常材黄金作鱗尾砂赤<lb/>
泳游本在孟津居波蕩江湖事行役中涂遇厄夢不神<lb/>
騰躍舟中有時立漁郎迴艇催歸急幾處金盤待鮮食<lb/>
夕陽澹澹洲渚空回風蕭颯溪神泣網罟設兮水不深<lb/>
<pb n="KR4h0143_WYG_003-11b"/>
役物而君戒貪得古人數罟不入池以時漁捕須盈尺<lb/>
今人古道棄如泥竭澤焚丘意方畢野人有樂在濠梁<lb/>
澤畔行吟三歎息<lb/>
　　　醉歌行<hi>燕平湖作時為平陽府判</hi>
蒼陂水漲玻璃滑堤柳含煙翠蒲茁當年亭館已陳跡<lb/>
老樹遺臺猶秀拔我來置酒池上頭使君不負驄馬遊<lb/>
縣曹供張散平碧呼集妓樂羅珍羞君侯一笑開懷抱<lb/>
十日東風醉芳草自嗟客子何所有春色三分二分老<lb/>
<pb n="KR4h0143_WYG_003-12a"/>
人生歡樂不易得況值清明時節好終年塵土簿書裏<lb/>
未礙金尊重傾倒湖光照眼明羅綺碧瀲遥翻歌扇底<lb/>
氣酣急遣張水□取樂不論冠佩委溪風吹面縠紋生<lb/>
兩葉蘭舟鐃鼓起紅衣飛墜彩繩髙没入蒼煙驚躍鯉<lb/>
郡人亦喜歳華新四面縱觀空巷里佳人弄水祓不祥<lb/>
公子聯鑣特觀美錦筵香細酒不空旣醉窮歡忘誇靡<lb/>
溪神捧出柘枝娘翠袖娉婷矜便體繡靴畫鼓隨節翻<lb/>
羅襪塵生步秋水一春盛集固云樂此㑹賔僚尤燕喜<lb/>
<pb n="KR4h0143_WYG_003-12b"/>
山隂修褉晉諸賢暢叙幽情差可擬客言行春似蜀守<lb/>
醉倒浣花而已矣樹梢晴日向斜暉使君皁盖先醉歸<lb/>
就中二公最愛敬移次臨流盡餘興一杯未了風翻浦<lb/>
山公倒載尋歸路自憐白髮非春事多為湘妃厭歌舞<lb/>
呼兒寛紙紀歳時不以斯文烏所覩至元乙亥三月春<lb/>
元已纔過日在寅浩歌月底還自笑醉裏詩成似有神<lb/>
<hi>二公謂同知張明卿治中忽英甫</hi>
　　　滹沱流澌行<hi>幷序</hi>
<pb n="KR4h0143_WYG_003-13a"/>
　　馮征西傳云世祖自薊馳至饒陽蕪蔞亭南渡滹<lb/>
　　沱入信都王將軍霸稱冰堅可渡處今鼔人指縣<lb/>
　　東北龍華鄉故河道曰全渡者即其處也且以饒<lb/>
　　陽取直趨冀其經鼔縣東界無疑但河自收國庚<lb/>
　　午徙縣南行流問諸父老云今七十有一年矣春<lb/>
　　秋鼓聚在今縣西五里廢城尚在今曰下曲陽者<lb/>
　　是也至元庚辰夏予按部是州士子張春卿者請<lb/>
　　予紀其事因為賦此<lb/>
<pb n="KR4h0143_WYG_003-13b"/>
王郎何人著柘黄欲與赤伏爭翺翔漢炎中斷天復熾<lb/>
肘後頑石胡為光蕭王揮戈指幽薊戰血滿野風塵蒼<lb/>
募兵返得市人噱當時南馳亦蒼皇鳶鞮城東滹水長<lb/>
北風烈烈天雨霜前驅候騎兩失色河雖流澌無可航<lb/>
兔肩麥飯未下咽大冰横合堅於梁古稱王者阨不死<lb/>
淮陵一言殆天使赤龍已渡淩四開白魚躍舟未逾此<lb/>
壇亭王氣如水清妖彗邯鄲死灰耳彼蒼有意開真主<lb/>
固令若輩先驅處君看隴蜀最健者一旦等蛙終漢虜<lb/>
<pb n="KR4h0143_WYG_003-14a"/>
王郎區區安足數蒼茫此日龍華渡漠漢野煙生緑樹<lb/>
留在長河閲世人萬古朝宗浩東騖<lb/>
　　　通漕引<lb/>
漢家鼎定天西北萬乗千官必供億近年職貢仰江淮<lb/>
海道轉輸多覆溺東阿距泉<hi>清泉縣</hi>二百八瀹濟西來與<lb/>
清合安流取直民力省積水浮綱纔兩閘自昔河防爭<lb/>
横議秪辦薪芻不勝計宣房瓠子至今悲以彼方兹功<lb/>
極細役徒三萬期可畢一動雖勞終古利裹糧荷鍤去<lb/>
<pb n="KR4h0143_WYG_003-14b"/>
莫遲行看連檣東過薊休説春潭得寶歌長笑韋郎空<lb/>
侈麗從今粒米斗三錢狼籍都城樂豐歳<lb/>
　　　李夫人畫蘭歌<hi>為郎中孫榮甫賦</hi>
清閟堂深不知暑瑶草佳期夢元圃孫郎笑折紫蘭來<lb/>
素影盈盈映修渚李夫人澹丰容天然與蘭相始終剡<lb/>
藤一筆作九畹落墨不減江南工芳姿原與凡卉異曄<lb/>
曄況是湘纍藂離騷不復作遺恨千古沈幽宫君看此<lb/>
花有深意似寫靈均幽思悲回風君家大雅堂文彩東<lb/>
<pb n="KR4h0143_WYG_003-15a"/>
野翁併入慘澹經營中秋風拂簾秋日長芳霏霏兮氾<lb/>
崇光淡妝相對有餘韻畫欄桂子空秋香淡軒託物明<lb/>
孤潔五十年來抱霜節固知色相皆空寂妙得於心聊<lb/>
自適仿像湘娥倚暮花黄陵廟前江水碧生平佩服眞<lb/>
賞音升聞紫庭非素心喚起謫仙揺醉筆為翻新曲瀉<lb/>
瑶琴<lb/>
　　　仙遊曲<lb/>
庭竹無人緑滿窗幽香和露濕霓幢日長孤絶壇邊鶴<lb/>
<pb n="KR4h0143_WYG_003-15b"/>
啄徧晴苔影一雙<lb/>
　　荀宗道<lb/>
　　　琴山行<lb/>
山形取類非一端琴山得名知何年丹楓列植如朱絃<lb/>
時有鸞鳳棲其巓秋風颯颯鳴飛泉豐山霜鐘晝夜懸<lb/>
摐金戛玉聲清圎抑揚起伏萬籟全雲韶大雅久不傳<lb/>
至音一變羲皇前不煩繩削皆天然春雷玉磬俱蹄筌<lb/>
姥山山人遯世賢心閒體弱志節堅幽居彷彿如龍眠<lb/>
<pb n="KR4h0143_WYG_003-16a"/>
醉吟時泛湖海船迢遥宛若蓬壺仙嗟予未解纓組纒<lb/>
煙霞痼疾不可痊奈何尚有箏笛縁擬將俚耳濯清漣<lb/>
為君重賦思歸篇與山相對期終焉<lb/>
　　元淮<lb/>
　　　文婦詞<lb/>
掠起雲鬟賦小詩文窗晝永筍初肥木香架上薔薇落<lb/>
簾幙無風燕子飛<lb/>
　　方回<lb/>
<pb n="KR4h0143_WYG_003-16b"/>
　　　石頭田<lb/>
晝欲求一淘有竈無竈煙夜欲求一榻有屋無屋椽歴<lb/>
歴數百里無人居道邊問言何至此我亦為恍然江西<lb/>
走荆蜀行行三十年鈴卒遞羽檄販夫駢擔肩觀國上<lb/>
秀士奉使驟達官車馬或相遇往往皆衣冠後隴竹未<lb/>
斷前坡花已妍入肆飲美酒旣醉不問錢是時鬢如漆<lb/>
浩歌無憂端豈謂再至此滿頤霜雪攅尋覓舊題壁脱<lb/>
落迷榛菅乾淳老前輩間有數字完昔時所見人往往<lb/>
<pb n="KR4h0143_WYG_003-17a"/>
沈重泉翕張孰移斡隆替更變遷雲曖淡竹嶺雨昬石<lb/>
頭田我僕旣已惰我馬復不前慨慷一以思古有行路<lb/>
難難更莫如今懷古空永歎<lb/>
　　楊𢎞道<lb/>
　　　空村謡<lb/>
淒風羊角轉曠野埃塵腥流膏夜為火望際光青熒頽<lb/>
垣俯積灰破屋仰見星蓬蒿塞前路瓦礫堆中庭殺戮<lb/>
餘稚老疲羸行欲倒問汝居空村何以供朝昬氣息僅<lb/>
<pb n="KR4h0143_WYG_003-17b"/>
相屬致詞難遽言往時百餘家今日數人存傾筐長鑱<lb/>
隨日出樹木有皮草有根舂磨沃飢火水土仍君恩但<lb/>
恨誅求盡地底官吏有時猶到門<lb/>
　　戴表元<lb/>
　　　秋蟲歎<lb/>
夏蟲聲漸微秋蟲聲漸繁微物何所知時至不得閒嗟<lb/>
我鏡中髮亦復就彫殘淒然雜憂患霜風埽茅菅反不<lb/>
如彼蟲自得草莾間所以達生士逃名在空山客居雖<lb/>
<pb n="KR4h0143_WYG_003-18a"/>
云樂不如早知還<lb/>
　　　昨日行<lb/>
種樹莫種垂楊枝結交莫結輕薄兒楊枝不耐秋風吹<lb/>
薄交易結還易離君不見昨日書來兩相憶今日相逢<lb/>
不相識不如楊柳猶可久一度春風一回首<lb/>
　　　招子昂飲歌<lb/>
與君相逢難草草與君相逢苦不早人生何處少泥塗<lb/>
此日飄零武林道武林城中馬如雲閉屋狂歌人不聞<lb/>
<pb n="KR4h0143_WYG_003-18b"/>
狂歌自笑君亦笑依然狂絶不如君君歌豈是真狂者<lb/>
青衫少日春瀟灑至今俊筆五花紋最惜青眸十行下<lb/>
虛名何用等灰塵不如世上蓬蒿人黄金偏趨不貧室<lb/>
白髮難老無愁身風雨無情亦如此淒淒但聒窮人耳<lb/>
不見朱樓髙到天鳳簫龍管連朝起連朝笙管可奈何<lb/>
我歌且止須君歌青天白雲望不極坐見緑水生層波<lb/>
我生何為被狂惱江頭魚肥新酒好從今作樂<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>醉倒<lb/>
與君相逢難草草<lb/>
<pb n="KR4h0143_WYG_003-19a"/>
　　　採藤行<lb/>
君不見四明山下寒無糧九月種麥五月嘗一春辛苦<lb/>
無别業日日採藤行逺岡山深無虎行不畏老少分山<lb/>
若相避忽然遇藤隨意斫手觸藤花落如蝟藤多力困<lb/>
一顰伸對面聞聲不見人日昃將來各休息妻兒嬾拂<lb/>
竈中塵須臾叩門來海賈大藤換糧論斛數小藤輸市<lb/>
亦值錢糴得官粳甜勝乳明朝滿意作晨炊飽飯入山<lb/>
須晚歸南村種麥空早熟逐日扃門忍饑哭<lb/>
<pb n="KR4h0143_WYG_003-19b"/>
　　　義蜂行<lb/>
山翁愛蜂如愛花山蜂營蜜如營家蜂營蜜成蜂自食<lb/>
翁亦藉蜜禆生涯每當山蜂採花出翁為守關司徼遮<lb/>
朝朝莫莫與蜂狎頗識蜂羣分等差一蜂最大正中處<lb/>
千百以次分來衙叢屯雜聚本無算勢若有制不敢譁<lb/>
東園春晴草木媚漫天蔽野飛横斜須㬰駢翼致雋永<lb/>
戢戢不啻輸牛車似聞蜜成有所獻儔類不得先磨牙<lb/>
重防覆衛自嚴宻雖有毒螫何由加一朝大蜂出不戒<lb/>
<pb n="KR4h0143_WYG_003-20a"/>
舂容靚飾修且姱蜻蜓忽來伺其隙摶擊少墜遭蝦蟇<lb/>
羣蜂倉皇迷所適謁走欲絶聲呀呀求之不得久乃定<lb/>
復結一聚猶如麻我來訪翁親目睹拊髀不覺長咨嗟<lb/>
翁言蜂種幸蕃盛衆以義聚尤堪嘉烏衣槐安傳自古<lb/>
蠻觸分據兩角蝸雖云仿彿存國族徒以紀異其詞夸<lb/>
博勞舅婦恨翼短鼈靈異姓爭荒遐豈如兹蜂互推舉<lb/>
一體同氣無疵瑕我憐翁言私誚責扶傷早媿隋侯蛇<lb/>
況伊二毒俱下類瑣細不足勞鞭撾前尤往悔俱勿論<lb/>
<pb n="KR4h0143_WYG_003-20b"/>
事㑹倚伏來尚賒新房才成蜂未壯舊房委棄隨泥沙<lb/>
　　　飛花行贈馬衢州時馬在建嶴别業<lb/>
山上風花山下飛花飛欲盡山翁歸歸來亦自忘行跡<lb/>
但覺滿地紅依依餘花更惜隨春去溪上遊人山下路<lb/>
戀家漁父斷來蹤難老劉郎記前度花開花落春風前<lb/>
我昔與翁同少年祇今鶴去但華表何處烏啼悲杜䳌<lb/>
遊人自遊春自暮從翁問花花不語且當向花日日醉<lb/>
醉倒花前學花舞<lb/>
<pb n="KR4h0143_WYG_003-21a"/>
　　吾丘衍<lb/>
　　　古采蓮<lb/>
濕風吹花生冷香馮夷為舞氷絲裳霏霏粉金飄晚塘<lb/>
浮蘭舟鼓桂楫歌采蓮為君發遲遲歸來弄明月<lb/>
　　　洛城曉<lb/>
洛陽曉氣浮春空花風漾暖香濛濛油車碧鈿金騕褭<lb/>
染露蹴煙移海紅回廊複宫洞房隔夢入瑶臺買春色<lb/>
疊柳蛾睂蜀帳昬謾識銅駝錦香陌鸞悲鏡舞秋茫茫<lb/>
<pb n="KR4h0143_WYG_003-21b"/>
簾移日光春晝長春晝長恨春草胡蝶飛來鬢先老<lb/>
　　龔璛<lb/>
　　　楚雲湘水圖歌謝張師夔教授<lb/>
離騷之國幾千里十幅蒲帆順風駛順風猶須兩月程<lb/>
伊誰移來墮書几張君墨妙遊戲爾亂峰因君接天起<lb/>
蒼然古木摧不死君應曾隱茅屋底得非是間種蘭芷<lb/>
慘澹經營那及此松連閣上聽秋聲讀書眼花字如蟻<lb/>
玉立長身挾童子披圗置我平生喜憶昔詩家愛許渾<lb/>
<pb n="KR4h0143_WYG_003-22a"/>
淩歊荒臺尋舊址云何姑孰大江邊望湘潭雲尺有咫<lb/>
我今識君意總為詩料理雲兮楚之雲水兮湘之水迴<lb/>
雁夕陽銜一葦山髙見衡岳江逺㑹南紀君兮君兮可<lb/>
奈何我詩敢劘屈賈壘<lb/>
　　黄庚<lb/>
　　　古意<lb/>
庭前有髙樹風撓無停枝寒烏噤不鳴夜半環樹飛託<lb/>
身未得所三帀情依依髙飛犯霜露低飛觸茅茨乾坤<lb/>
<pb n="KR4h0143_WYG_003-22b"/>
豈不容振羽將安之徘徊戀明月顧影徒傷悲<lb/>
　　　醉時歌<lb/>
茫茫古堪輿何日分九州九州封域如許大僅能著我<lb/>
胸中愁澆愁須是如澠酒麴波釀盡銀河流貯以倒海<lb/>
千頃黄金罍酌以傾江萬斛玻瓈舟天為青羅幕月為<lb/>
白玉鈎月邊天孫織雲錦製成五色䝉茸裘披裘把酒<lb/>
踏月窟長揖北斗相勸酬一飲一千石一醉三千秋髙<lb/>
卧五城十二樓剛風冽冽吹酒醒起來披髮騎赤虬大<lb/>
<pb n="KR4h0143_WYG_003-23a"/>
呼洪崖拉浮丘飛上崑崙山頂頭下視塵寰一培塿揮<lb/>
斥八極逍遥遊<lb/>
　　尹廷髙<lb/>
　　　車中作古樂府<lb/>
車歴轆車歴轆驢牛逐逐雙轉轂可憐喘汗更鞭朴行<lb/>
到深更鞭轉速老夫平生苦暈眩兩手扶頭身蹙縮停<lb/>
車少憩日又出束栝營炊道傍屋牛疲馬跛筋力絶世<lb/>
上利名心未足前車未去後車續車歴轆車歴轆老夫<lb/>
<pb n="KR4h0143_WYG_003-23b"/>
柳下眠正熟鈴丁當鈴丁當大車小車擺作行問渠捆<lb/>
載有何物云是官滿非經商蟠螭金圅五色毯鈿螺椅<lb/>
子象牙牀美人嬌嬌如海棠面簾半染塵土黄迎門軟<lb/>
脚閙親舊提擎酪甕刲肥羊人生富貴歸故鄉鈴丁當<lb/>
鈴丁當老夫北行書滿箱<lb/>
　　張可久<lb/>
　　　君山行<lb/>
蜀江湘流合千里中有蒼崖壓秋水仙人金冠坐鐵船<lb/>
<pb n="KR4h0143_WYG_003-24a"/>
反披紫裘初醉起小龍二女相從遊睂山低壓青黛羞<lb/>
寄書不通雙淚流三十六宫明月秋花邊閒袖玉堂手<lb/>
老來頓覺嫦娥醜岳陽樓下喚開門神仙幾年曾醉否<lb/>
扶雲老鶴去不還青青一㸃天涯山<lb/>
　　趙文<lb/>
　　　婕妤怨<lb/>
團團一片氷出自蠶女紅何言入君手動揺生清風一<lb/>
朝棄篋笥零落如秋蓬時節自當爾君子詎無終<lb/>
<pb n="KR4h0143_WYG_003-24b"/>
　　　瓊花上天歌<lb/>
朔風吹沙堆浪白二十四橋沈冷月顚風夜半撼蕪城<lb/>
雪萼瓊絲破空碧金缾歳歳獻君王玉罌汎酒蓮花香<lb/>
明光殿暗沙漠逺人自無情花斷腸落蕊飛天識天路<lb/>
何如拔樹飛昇去唐昌游女再歸來城中只賣瓊花露<lb/>
江南俘客吟如叫想像裁辭不成調天宫夜半按霓裳<lb/>
玉女擎花紫皇笑<lb/>
　　　上之回<lb/>
<pb n="KR4h0143_WYG_003-25a"/>
動皇輿回中道龍為驅虎為導樂蕃釐祠雍后息甘棠<lb/>
飫天酒澹穆清冰熱惱曰夷服咸稽首臣三祝皇萬壽<lb/>
　　　公無渡河<lb/>
河之水深復深舟以濟猶難諶被髮之叟狂不可箴豈<lb/>
無一壺水力難任與公同匡牀恨不挽公襟亂流而渡<lb/>
直下千尋我泣眼為枯我哭聲為瘖投身以從公豈不<lb/>
畏胥沈同歸尚可忍獨生亦難禁公死狂妾死心蛟龍<lb/>
食骨有時盡惟有妾心無古今河之水深復深<lb/>
<pb n="KR4h0143_WYG_003-25b"/>
　　　團扇歌<lb/>
私衣必見汚葛屨必遭踐生世不為男託身況㣲賤悲<lb/>
痛只在心憔悴更障面出入懷袖中羨郎白團扇<lb/>
　　王義山<lb/>
　　　古意二首<lb/>
少年紅顔女敷芬對芳樹盈盈澹豓妝清歌雜妙舞凝<lb/>
睇倚髙樓桐絲試一譜世間知音稀誰識姱節素清貞<lb/>
守幽閨不作凡子婦容華委西山良人兮何暮空牀思<lb/>
<pb n="KR4h0143_WYG_003-26a"/>
悠悠明月正當户<lb/>
東籬采秋菊秋菊清且香采之欲寄誰聊以寓感傷感<lb/>
傷何所思故人天一方故人日以逺思君豈能忘瞻望<lb/>
兮弗及西山傾夕陽黄昬人倚樓一聲笛何長<lb/>
　　毛直方<lb/>
　　　江南曲<lb/>
津頭聞别語三載以為期安得中山酒醒日是歸時<lb/>
沽酒酹江神發船相送餞船去浪如席船回風似箭<lb/>
<pb n="KR4h0143_WYG_003-26b"/>
　　　妾薄命<lb/>
妾肌如玉顔如花長睂窈窈青山斜深閨學成新婦禮<lb/>
鏡鸞不與留年華昨朝東鄰裁嫁衣今朝西鄰催結褵<lb/>
自憐孤燈照春夢年年風雨棃花時不怨父母貧不恨<lb/>
蹇修拙妾生賦命自坎壈底用閒情寫紅葉千絲萬絲<lb/>
霜練光與誰織作雲錦裳千針萬針兩黼黻與誰佩服<lb/>
朝明堂吁嗟妾薄命薄命可奈何失時還自羞失身羞<lb/>
更多妾寧失時無失身平生分定月下繩但把貞心守<lb/>
<pb n="KR4h0143_WYG_003-27a"/>
貞色肯信嬋姢解誤人<lb/>
　　　漁父詞<lb/>
呼兒買米得新粳漁村且喜見秋成今朝嘗新莫草草<lb/>
好釣鱸魚來煮羹<lb/>
黄旗綱運牛馬走皁衣追呼雞狗喧深傍蘆花揺櫓去<lb/>
遥望漁人是水仙<lb/>
　　彭九萬<lb/>
　　　淩波詞賦水仙花<lb/>
<pb n="KR4h0143_WYG_003-27b"/>
歳芳兮婉冉悲江空兮蘭枻歸人嬋姢兮何來遲憺風<lb/>
魂兮佩誰思素衣兮儼黄裏玉襦兮明翠被明波渟渟<lb/>
兮渺愁予含香懷春兮中心苦昔遺褋兮今契闊佇佳<lb/>
期兮窅修絶幻塵縁兮蹇中憂時旣晏兮不可留汎雲<lb/>
軿兮水裔糺予瑟兮難理人奚歸兮路蒼茫湘有臯兮<lb/>
春緑起<lb/>
　　陳孚<lb/>
　　　長歌出門别親友<lb/>
<pb n="KR4h0143_WYG_003-28a"/>
停君漢水浮鴨之翠杓聽我嶧山棲鸞之緑桐男兒拂<lb/>
衣出門去龍泉三尺光如虹君不見磻溪鶴髮釣魚者<lb/>
偶擲漁竿來牧野白旄麾開炮烙煙桓圭朱芾侯青社<lb/>
又不見南陽卧龍人不識一朝佐漢坐狠石羽扇輕揺<lb/>
蛇鳥驚火精焰焰天西極旗亭四月柳如藍紫騮嘶風<lb/>
黄金驂豈無叩牛歌亦有捫蝨談天生巉巖崒嵂骨蒿<lb/>
萊槁死誰能甘我欲登泰山扶笻款天闗東溟若木如<lb/>
可攀手弄日月青雲間我欲渡黄河赤脚淩秋波水仙<lb/>
<pb n="KR4h0143_WYG_003-28b"/>
樓閣銀嵯峩徑叱海若笞蛟鼉停君翠杓聽我緑桐真<lb/>
人開天六合同風騶虞鳳凰飛舞鎬宫有線五色獻于<lb/>
重瞳補舜衣裳山龍華蟲虎豹九闗兮不可以達吾則<lb/>
脱冠歸來兮丹丘之青峯長揖二三子目送西征鴻<lb/>
　　　呉宫子夜歌<lb/>
紫貝樓闕鬱金香暖雲七十紅鴛鴦玉蟬笑擁霞綃裳<lb/>
星河不墮宫漏長緑樽灧灧麟髓泣露重花寒秋不濕<lb/>
歈歌一聲驚怒濤海鯨夾陛如人立誰知淺顰蛾半埽<lb/>
<pb n="KR4h0143_WYG_003-29a"/>
中有疎螢滿秋沼越兵曉踏西風來碧波一夜芙蓉老<lb/>
　　　黄河謡<lb/>
長淮緑如苔飛下桐柏山黄河忽西來亂瀉長淮間馮<lb/>
夷鼓狂浪崢嶸雪崖墮驚起無支祁腥涎沃鐵鏁兩雄<lb/>
鬬不死大聲吼乾坤震撼山岳骨磨蕩日月魂黄河無<lb/>
停時淮流亦不息東風吹海波萬里湧秋色秋色不可<lb/>
埽青煙映蘆花白鳥亦四五長鳴下汀沙黄靈奠四瀆<lb/>
各剖盤古髓千載今合流神理胡乃爾漁翁一鬢霜扁<lb/>
<pb n="KR4h0143_WYG_003-29b"/>
舟依古樹隔浦欲叩之翩然淩波去<lb/>
　　　燕子樓歌<lb/>
長相思久别離東風不暖殘燕支乳鴉困柔鸞悲櫻桃<lb/>
泫紅膩蘼蕪凋緑滋牙牀琥珀枕夢君君不知<lb/>
長相思久别離珠樓無人但有月翠屏寒銀燭歇芙渠<lb/>
為誰憐丁香空自結淚滴錦襜褕十年化為血<lb/>
　　　陽羅堡歌<lb/>
陽羅殘堡髙㠝岏亂山勢如秋蛇蟠長山西來五千里<lb/>
<pb n="KR4h0143_WYG_003-30a"/>
雪濤怒濺秋風寒憶昔王師駐江上旌旗百萬騰龍鸞<lb/>
江神俯首不敢喘鏡光浮碧無驚湍乾坤一統自此始<lb/>
坐見北極朝衣冠我來蘄黄望夏口彷彿但認煙波竿<lb/>
漁歌數聲起何處白鳥飛盡青天寛鯶公盈尺不論價<lb/>
翛然一笑生清歡興亡往事誰復問磯頭石老蒼苔乾<lb/>
津鼓急催渡江去又見曉日浮晴巒<lb/>
　　　黄鶴樓歌<lb/>
嶪嶪乎黄鶴之樓兮突起乎天之東南吾不知其幾百<lb/>
<pb n="KR4h0143_WYG_003-30b"/>
尺兮踞石磴而仰望眩金碧之耽耽手捫星漢如可近<lb/>
但見天飈吹髮寒鬖鬖瞿唐三峽之波濤洶湧訇擊而<lb/>
下兮雷聲怒撼于江潭忽繞城以北滙淨若萬頃之青<lb/>
藍楚山數㸃鸞騰蛟躍兮碧影倒浸乎煙嵐殘霞似落<lb/>
未落兮蒲獵獵以風偃柳裊裊以露含武昌亭臺一十<lb/>
萬瓦光參差浮楩楠下視十二之衢兮袨服士女東西<lb/>
行者藐蠕蠕之呉蠶黄鶴之仙人霓冠青瑶簪御絳旌<lb/>
于列缺倒景兮偶見我以大笑欲駐我之征驂攀東溟<lb/>
<pb n="KR4h0143_WYG_003-31a"/>
之博羅曜折西極之優鉢曇飲我以蒲萄鴨頭之緑兮<lb/>
侑以洞庭之蒼柑洞庭帝子鼓軒轅之瑟兮舞干戚而<lb/>
撞宫圅白也挾赤鯨以旁睨崔顥怩縮而不敢以談浩<lb/>
浩乎萬丈之氣兮長虹横空夭矯而方酣下蟠黄之輿<lb/>
上斡元之堪安得挽招揺以酌元氣兮妙太極而圅三<lb/>
慨彼在昔如焚如惔陶司馬之狂悖庾大令之貪惏鸚<lb/>
鵡之洲何罪而戮赤壁之磯何功而戡吾豈若二三子<lb/>
斲崑崙之璞兮輕蹈夫大阿之鐔飛來兮黄鶴跨汝從<lb/>
<pb n="KR4h0143_WYG_003-31b"/>
兮彭耼<lb/>
　　楊壽<lb/>
　　聽琴歌<lb/>
十八年少誰家女綽約容儀衣楚楚秋波瀲灧映春山<lb/>
暫駐空刀裁白紵輕移蓮步出重幃玉纎閒理焦桐絲<lb/>
琳琅婺女不足數前身疑是蔡文姬一鼓天風生再鼓<lb/>
山月明蒼龍夜啼老蛟泣孤鸞别鶴不敢鳴一絃宫牛<lb/>
鳴古盎應黄鍾二絃商梧桐葉落敲銀牀三絃角野猿<lb/>
<pb n="KR4h0143_WYG_003-32a"/>
暮嘯巖花落四絃徴百囀黄鸝緑隂裏五絃羽洞庭蕭<lb/>
蕭落寒雨大宫小宫錯雜彈一堂魚水情交歡我聞此<lb/>
聲重太息歴代聖賢能作述杏壇千古有遺音何須更<lb/>
聽湘妃瑟<lb/>
　　鮮于樞<lb/>
　　　湖上曲<lb/>
湖邊蕩槳誰家女緑慘紅愁問無語低回忍淚並人船<lb/>
貪得纒頭强歌舞玉壺美酒不消憂魚腹熊蹯棄如土<lb/>
<pb n="KR4h0143_WYG_003-32b"/>
陽臺夢短悤悤去鴛鎖生寒愁日暮安得義士擲千金<lb/>
坐令桑濮歌行露<lb/>
　　　蛟龍引<lb/>
古劒咸陽墓中得抉開青天見白日蛟龍池底氣如虹<lb/>
土花千年不敢蝕洪爐烈燄初騰精横海已覺無長鯨<lb/>
世上元無倚天手匣中誰解不平鳴割城恨不逢相如<lb/>
佐酒恨不逢朱虛尚方未入朱雲請盟盤合與毛生俱<lb/>
誰念田文座中客只將彈鋏歎無魚<lb/>
<pb n="KR4h0143_WYG_003-33a"/>
　　陳澤雲<lb/>
　　　天台髙贈陳剛中先生<lb/>
天台髙萬八千丈淩雲霄老仙摩空補文彩五雲落地<lb/>
風飄颻昔年控翮清虚府七寶丸成費斤斧天風吹下<lb/>
文錦章萬斛明珠寸心吐龍蛇影動麒麟飛指揮霹靂<lb/>
平南夷一聲笑落銅柱外版圗收拾山河歸歸來重上<lb/>
交州集玉堂視草天香濕金鑾夜静奎壁開但見學海<lb/>
文林啟春蟄天台髙日月長大丈夫兮歸故鄉錦衣别<lb/>
<pb n="KR4h0143_WYG_003-33b"/>
駕開南荒滿城桃李吹春香只恐箳篂擁不住紫泥催<lb/>
上中書堂貂蟬冠衮繡裳一時禮樂千年光<lb/>
　　戴天錫<lb/>
　　　天馬圗歌<lb/>
月支天馬難再得誰向君家貌眞蹟駿毛皎潔骨月匀<lb/>
騄駬驊騮敢同色當時超逸眞絶倫矯如玉龍下天門<lb/>
朝馳峻坂飛匹練暮浴深淵浮赤雲四蹄飽踏咸陽月<lb/>
滿身猶帶燕山雪只恐元霧閟神姿未許清塵汙汗血<lb/>
<pb n="KR4h0143_WYG_003-34a"/>
飄然却立精神聚想見落筆驚風雨他年開匣君勿驚<lb/>
照室神光夜飛去<lb/>
　　于石<lb/>
　　　續金銅仙人辭漢歌<hi>并序</hi>
　　魏明帝遣宫官西取長安漢武帝承露盤置洛陽<lb/>
　　仙人臨載乃潸然泣下俄而盤折銅人重遂不能<lb/>
　　致唐李長吉賦金銅仙人辭漢歌辭未能達意因<lb/>
　　作後歌以廣之<lb/>
<pb n="KR4h0143_WYG_003-34b"/>
漢皇銳意求神仙神仙之效何茫然蓬萊弱水不可到<lb/>
且立宫中承露盤飢餐玉屑不堪飽誰謂有方能却老<lb/>
人生修短數在天多慾未必能延年秋風吹老茂陵樹<lb/>
年年空滴金莖露建章宫闕隨煙塵塊然屹立惟銅人<lb/>
宫官西來果何意一朝辭漢將歸魏吁嗟銅人如有知<lb/>
口不能言惟淚垂自從曹氏盜神器父子相傳已三世<lb/>
漢宫故物無一存汝獨猶能感舊恩淒然照影臨渭水<lb/>
一折銅人扶不起寧為棄物委道傍不忍漂泊離故鄉<lb/>
<pb n="KR4h0143_WYG_003-35a"/>
　迢迢東望洛城路回首長安愁日暮長安繁華非昔時<lb/>
　洛陽寥落誰復悲漢魏興亡何日了長見銅人卧秋草<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_003-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_150-1a"/>
　欽定四庫全書<lb/>
御選宋詩巻六十七<lb/>
　　七言絶句四<lb/>
　　　孔武仲<lb/>
　　　　入山<lb/>
　冠蓋成隂中路迴獨攜蓮社道人來千巖萬壑初相識<lb/>
　分付晴嵐面面開<lb/>
　　　　直舎新闢西窗<lb/>
<pb n="KR4h0143_WYG_150-1b"/>
　幾嵗榴花蔽曲隈繁隂初逼坐中來西鄰小檻如圖畫<lb/>
　偷入簾帷次第開<lb/>
　　　孔平仲<lb/>
　　　　登賀園髙亭<lb/>
　東武名園數賀家更於髙處望春華深紅淺白知多少<lb/>
　直到南山盡是花<lb/>
　　　　荆林館<lb/>
　古木森然滿驛庭繁隂凌亂月分明千枝萬葉誰拘管<lb/>
<pb n="KR4h0143_WYG_150-2a"/>
攪作秋風一片聲<lb/>
　　　集于昌齡舎<lb/>
一醉昬昬萬不知黄昏促席夜深歸明朝唯見家人說<lb/>
昨夜歸時雪滿衣<lb/>
　　　榆錢<lb/>
縷雪裁綃箇箇圓日斜風定穩如穿憑誰細與東君說<lb/>
買住青春費幾錢<lb/>
　　　禾熟<lb/>
<pb n="KR4h0143_WYG_150-2b"/>
百里西風禾黍香鳴泉落竇穀登場老牛初了耕耘債<lb/>
齧草陂頭卧夕陽<lb/>
　　米芾<lb/>
　　　登金山<lb/>
插雲樓殿壓滄溟笑語風生伴暑清誰為抉雲開皎月<lb/>
練飛雪巻看潮生<lb/>
　　　游湖洲<lb/>
夜泛五湖霜氣清漫漫不辨水天形雖無織女支機石<lb/>
<pb n="KR4h0143_WYG_150-3a"/>
且對嫦娥稱客星<lb/>
　　　垂虹亭<lb/>
斷雲一葉洞庭帆玉破鱸魚霜破柑好作新詩寄桑苧<lb/>
垂虹秋色滿東南<lb/>
　　　中秋登望海樓<lb/>
目窮淮海滿如銀萬道虹光育蚌珍天上若無修月户<lb/>
桂枝撑損向西輪<lb/>
　　　壯觀亭<lb/>
<pb n="KR4h0143_WYG_150-3b"/>
邀賔壯觀不辭寒玉立風神氣上干欲識謝公清興處<lb/>
千山萬嶺雪漫漫<lb/>
　　　題泗濱南山石壁曰第一山<lb/>
京洛風沙千里還船頭出汴翠屏間莫論衡霍撞星斗<lb/>
且看東南第一山<lb/>
　　賀鑄<lb/>
　　　東城送客馬上<lb/>
向午孤煙起客檣一陂春水兩鴛鴦漁童解唱滄浪曲<lb/>
<pb n="KR4h0143_WYG_150-4a"/>
應笑塵埃馬上郎<lb/>
　　　魏城東<lb/>
短短宫牆見杏花霏霏晚雨濕啼鴉欲將今夜思歸夢<lb/>
憑仗春風吹到家<lb/>
　　　東平周村驛觀臨川吳公題<lb/>
頓轡揮毫墨尚新碧紗從此壁生塵可憐庭下長楊樹<lb/>
猶有清隂待路人<lb/>
　　　泊舟永城寄京都朋遊<lb/>
<pb n="KR4h0143_WYG_150-4b"/>
正西十里是青門橋下春流帶雨渾想見舊遊芳草合<lb/>
有誰樓上與銷魂<lb/>
　　　將發永城題陳伯雋䝉軒<lb/>
幾對春風把酒杯小舟臨發更徘徊四明狂客重來日<lb/>
庭下榴花開未開<lb/>
　　　李氏池上<lb/>
湖外西風吹雨絲半隨楊栁拂漣漪女郎偷折藕花去<lb/>
沙上鴛鴦睡不知<lb/>
<pb n="KR4h0143_WYG_150-5a"/>
　　　阻風小孤山晩晴<lb/>
小孤山下晚波恬委墮青鬟玉鏡奩借與彭郎作眉樣<lb/>
西南初月正尖纎<lb/>
　　　斗峴山馬上<lb/>
西來投策倦躋攀晚葉寒花一徑間盡日閒雲不留雨<lb/>
斜陽還照隔江山<lb/>
　　　僧居對雨<lb/>
簷雨濺濺滴砌沙綠叢深處一榴花小窗隱几俄成夢<lb/>
<pb n="KR4h0143_WYG_150-5b"/>
堪笑無功飯後茶<lb/>
平沙四繞䕶城隄小雨經旬不作泥似與幽人慰牢落<lb/>
一雙白鳥隔牆啼<lb/>
　　　渡冷水澗投宿萬嵗嶺<lb/>
蕭蕭黄葉下清溝白鳥飛來故少留今夜行人短亭宿<lb/>
小窗風雨夢漁舟<lb/>
　　　曉晴西郊馬上<lb/>
夜雨蕭蕭徹曉聞不應為我埽塵紛弄鞭十里西郊道<lb/>
<pb n="KR4h0143_WYG_150-6a"/>
但見青山納白雲<lb/>
　　　重遊梵行院<lb/>
曉渡南岡五里松精廬未見已聞鐘門前拂地垂楊栁<lb/>
埽淨秋來過馬蹤<lb/>
　　　同張漢求宿升中院西寮<lb/>
僧閣窗扉學畫船青熒燈火對牀眠北風帶雪披簷竹<lb/>
渾似瀟湘夜泊天<lb/>
　　　東城馬上<lb/>
<pb n="KR4h0143_WYG_150-6b"/>
綵虹橋下水闗東接畛園林狹逕通繁杏半開隨半落<lb/>
短牆無計礙春風<lb/>
　　　平野堂重送江茂宗<lb/>
東風南浦雨瀟瀟欲去行人不自聊誰道垂楊攀折苦<lb/>
過春猶有最長條<lb/>
　　　題芭蕉葉<lb/>
十畝荒池漲緑萍南風不見芰荷生隔窗賴有芭蕉葉<lb/>
未負瀟瀟夜雨聲<lb/>
<pb n="KR4h0143_WYG_150-7a"/>
　　　吳門秋懷<lb/>
吳門客髩再經秋城郭籃輿久倦遊平靜松江三萬頃<lb/>
不應無處著漁舟<lb/>
　　　題流香亭<lb/>
秋色朝來已十分逺山清瘦露雲根芙蕖昨夜驚風雨<lb/>
葉葉流香有淚痕<lb/>
　　王欽臣<lb/>
　　　試院題壁<lb/>
<pb n="KR4h0143_WYG_150-7b"/>
蜀國相如最有詞武皇深恨不同時凌雲賦就還無用<lb/>
寂寞文園意可知<lb/>
古木隂森白玉堂老年來此試文章日斜奏罷長楊賦<lb/>
閒拂塵埃看畫牆<lb/>
　　張舜民<lb/>
　　　塗中<lb/>
靈州城下千枝栁總被官軍斫作薪他日王闗歸去路<lb/>
将何攀折送行人<lb/>
<pb n="KR4h0143_WYG_150-8a"/>
　　陳襄<lb/>
　　　和如晦桃<lb/>
一色胚紅染露柯誰栽安石舊巖阿自嗟老大無心賞<lb/>
不及流鶯管領多<lb/>
　　　過罨畫溪<lb/>
五雲無處問新亭月裏乗舟夜半行不覺藤花相掩映<lb/>
鄉人遥指畫溪名<lb/>
　　　攜家遊東園<lb/>
<pb n="KR4h0143_WYG_150-8b"/>
紅墖寺前千頃稻青山門外百家村豐年米賤無公事<lb/>
不惜時來倒一尊<lb/>
　　　中和堂木芙蓉盛開戲呈子瞻<lb/>
千林寒葉正疎黄占得珍叢第一芳容易便開三百朶<lb/>
此心應不畏秋霜<lb/>
　　郭祥正<lb/>
　　　次韻和孔周翰侍郎<lb/>
誰知北客與春期乍見山桃一兩枝却憶洛陽行樂處<lb/>
<pb n="KR4h0143_WYG_150-9a"/>
賣花天氣晚晴時<lb/>
漁船歸盡晚江空只有楊花罥細風多少春愁與春恨<lb/>
為君都付酒杯中<lb/>
　　　金陵<lb/>
洗盡青春初變晴曉光微散澹煙横謝家池上無多景<lb/>
只有黄鸝一兩聲<lb/>
　　　漁者<lb/>
從來生計託魚蝦賣得青錢付酒家一醉不知波浪險<lb/>
<pb n="KR4h0143_WYG_150-9b"/>
却垂長釣入蘆花<lb/>
　　　再至汀洲倅宅南樓<lb/>
樓外青山似故人雨餘山色靜無塵青山依舊人還老<lb/>
一片離愁挂晚春<lb/>
　　　睡起<lb/>
睡覺紗櫉酒尚醺老來詩句怯題春冥搜一夜添華髮<lb/>
不認青銅鑑裏人<lb/>
　　　寄王丞相荆公<lb/>
<pb n="KR4h0143_WYG_150-10a"/>
謝公投老宅鍾山門外江潮去復還欲買扁舟都載月<lb/>
一身和影伴公閒<lb/>
　　　安北同登王園葆光閣<lb/>
清風吹坐冷蕭蕭更有南溪透海潮白酒一尊須酩酊<lb/>
荔支紅映碧芽蕉<lb/>
　　　院師旦希聖撤垣開軒而東湖仙亭射的諸山<lb/>
　　　如在掌上予為之名曰新軒盖取景物變態新<lb/>
　　　新無窮之義賦十絶句<hi>録四首</hi>
<pb n="KR4h0143_WYG_150-10b"/>
羣山髙下浸湖漘暝靄朝霞物物新驛道更穿東北去<lb/>
青銅影裏看行人<lb/>
一湖緑水當窗淨百里青山巻箔開只恐夕陽催客去<lb/>
不嫌幽鳥趂人來<lb/>
鋤去蒿萊地勢平開軒蕭灑瞰東城湖山變盡朝昬景<lb/>
只欠青猿一兩聲<lb/>
仙庭射的鬬崔嵬紫翠飄飄落酒杯更待春隂須一往<lb/>
要看雷雨過湖來<lb/>
<pb n="KR4h0143_WYG_150-11a"/>
　　　次韻安止春詞<lb/>
尋春行過古城東春氣先從海角通池草怯霜拳嫩緑<lb/>
山桃迎日展新紅<lb/>
一聽春聲只自悲山山相應鷓鴣啼却看花島尋花處<lb/>
水上紅雲數片低<lb/>
數行徙倚迎風柳幾樹參差照水花最惜去年梁上燕<lb/>
㑹隨春色到貧家<lb/>
　　　又和<lb/>
<pb n="KR4h0143_WYG_150-11b"/>
闗闗禽語弄輕風決決田流上下通行過小橋穿竹塢<lb/>
山花時見一枝紅<lb/>
　　　訪隱者<lb/>
一徑沿崖踏蒼壁半塢寒雲抱泉石山翁酒熟不出門<lb/>
殘花滿地無行跡<lb/>
　　　謝陳昌國惠酒<lb/>
欲㵼瓊漿洗我憂百壺分送不知休醉來一覺還鄉夢<lb/>
看盡江南二十州<lb/>
<pb n="KR4h0143_WYG_150-12a"/>
　　　荔支<lb/>
暑館風沉睡眼醒荔支新熟暗香生玉纎為剥紅綃顆<lb/>
甘露初凝濕水晶<lb/>
　　　承天院清輝閣<lb/>
一軒誰與冩清輝地近城闉却少知只待中秋夜深看<lb/>
玉蟾低蘸碧琉璃<lb/>
　　　出清逺峽<lb/>
軋軋孤舟兩㯭鳴悠悠山闊白沙平囘瞻蒼峽來時路<lb/>
<pb n="KR4h0143_WYG_150-12b"/>
只得銀潢半日行<lb/>
　　　雨霽小飲示曾令<lb/>
嵐雲送雨一番涼把酒休言憶故鄉荔子鰣魚相伴熟<lb/>
畫船槌鼓下靈羊<lb/>
　　　送王侃主簿棄官歸南城<lb/>
紛紛嵐翠撲征衣滿酌離觴對落暉憶著故園心巳醉<lb/>
更堪臨水送人歸<lb/>
　　　玉澗橋<lb/>
<pb n="KR4h0143_WYG_150-13a"/>
橋名玉澗玉淙琤覆水松隂兩岸清野草已香仙露濕<lb/>
客從此去問長生<lb/>
　　　出萬杉<lb/>
禪庭欲别更遲遲猶戀西風灑客衣無力便分青嶂住<lb/>
滿懷空帶白雲歸<lb/>
　　　追和杜牧之貴池亭<lb/>
悠悠江水緑於苔楊栁迎風眼半開行客不如沙上雁<lb/>
每逢春暖即知囘<lb/>
<pb n="KR4h0143_WYG_150-13b"/>
　　　桐城青山裴山人枉步見尋興盡遽歸<lb/>
門外青山是我山手攜笻杖只今還巖花落盡鶯啼嬾<lb/>
紙帳孤燈夢亦閒<lb/>
　　　重題公純池亭<lb/>
凭闌盡日看山色歌枕連宵聽水聲一㸃紅塵無入處<lb/>
幾家池館近清明<lb/>
　　　曉<lb/>
曉光初透玉玲瓏迥與真山意思同蒼翠正含煙霧濕<lb/>
<pb n="KR4h0143_WYG_150-14a"/>
一峯先占太陽紅<lb/>
　　　雨<lb/>
林林銀竹注潺湲迸玉跳珠亂壑間不惜倚闌襟袖濕<lb/>
為君吟出雨中山<lb/>
　　　懷歸<lb/>
黄鸝出谷鳴聲軟紫燕營巢意思和欲問江南近消息<lb/>
落花飛絮向人多<lb/>
　　　笑<lb/>
<pb n="KR4h0143_WYG_150-14b"/>
檀口微開皓齒香眼波浮動臉生光桃花未落燕脂淺<lb/>
半颭春風半倚牆<lb/>
　　　訪華陽隱者<lb/>
小徑斜分石磴通蕭蕭古屋隔杉松主人無事晝慵起<lb/>
殘雪滿庭春未溶<lb/>
　　　峽石道中口占<lb/>
淮日暉暉浴暖沙小橋斜見兩三家不知春色來多少<lb/>
是處牆頭見杏花<lb/>
<pb n="KR4h0143_WYG_150-15a"/>
　　　香社院<lb/>
重隂消散日車明社鼔村歌樂太平行過柘塘蕭寺宿<lb/>
隔牆猶聽賣花聲<lb/>
　　　三月三日<lb/>
一琖扶頭又半酣久無歸夢到江南桃花欲發杏花謝<lb/>
細雨斜風三月三<lb/>
　　楊傑<lb/>
　　　遥碧亭<lb/>
<pb n="KR4h0143_WYG_150-15b"/>
幽鳥無心去又還迢迢湖水出東闗暮雲留戀不飛動<lb/>
添得一重山外山<lb/>
　　　太白桃花潭<lb/>
桃花潭似武陵溪太白仙舟去路迷岸上踏歌人不見<lb/>
年年空有鷓鴣啼<lb/>
　　　遊白雲山醉題僧壁<lb/>
買得青山不用錢金沙門外草緜緜黄梅老令醉欲倒<lb/>
擬借白雲今夜眠<lb/>
<pb n="KR4h0143_WYG_150-16a"/>
　　　山房枕上作<lb/>
十里溪源尋未見忽逢茅屋白雲堆竹牀紙帳睡正穩<lb/>
無奈野猿驚覺來<lb/>
　　江公著<lb/>
　　　久旱微雨作<lb/>
雲葉紛紛雨脚匀亂花柔草長精神雷車却碾前山過<lb/>
不灑原頭陌上塵<lb/>
　　楊蟠<lb/>
<pb n="KR4h0143_WYG_150-16b"/>
　　　時燕堂<lb/>
吏隱盂城九十旬豐年日日是佳辰五壇芍藥齊教放<lb/>
何處揚州更覓春<lb/>
　　孔宗翰<lb/>
　　　題壁<lb/>
屈指從來十七年交親零落一澘然嬋娟再見中秋月<lb/>
依舊清輝照客眠<lb/>
　　周燾<lb/>
<pb n="KR4h0143_WYG_150-17a"/>
　　　遊天竺觀激水<lb/>
拳石耆婆色兩青竹龍驅水轉山鳴夜來不見跳珠碎<lb/>
疑是簷間滴雨聲<lb/>
　　蔡確<lb/>
　　　夏日登車盖亭<lb/>
一川佳景疎簾外四面涼風曲檻頭緑野平流來逺棹<lb/>
青天白雨起靈湫<lb/>
紙屏石枕竹方牀手倦抛書午夢長睡起莞然成獨笑<lb/>
<pb n="KR4h0143_WYG_150-17b"/>
數聲漁笛在滄浪<lb/>
西山髣髴見松筠日日來看色轉新聞說桃花巖畔石<lb/>
讀書曾有謫仙人<lb/>
風揺熟果時聞落雨滴餘花亦自香葉底出巢黄口閙<lb/>
波間逐隊小魚忙<lb/>
來結芳廬向翠微自持杯酒對清暉水趨夢澤悠悠過<lb/>
雲抱西山冉冉飛<lb/>
　　章惇<lb/>
<pb n="KR4h0143_WYG_150-18a"/>
　　　玉光亭<lb/>
千層懷玉對軒窗池上新亭見玉光祇此便堪為吏隱<lb/>
神仙官職水雲鄉<lb/>
　　曾肇<lb/>
　　　滁州北園池<lb/>
長山漫刻金芝頌宫相空吟石竹詩事往嵗深無處問<lb/>
北園惟見孟家池<lb/>
　　黄履<lb/>
<pb n="KR4h0143_WYG_150-18b"/>
　　　題淺沙泉<lb/>
瀾低沙淺一泓寒雨不增深旱不乾要識有源為可取<lb/>
餘波更向大江看<lb/>
　　舒亶<lb/>
　　　夢入天台<lb/>
天風吹散赤城霞染出連雲萬樹花誤入醉鄉迷去路<lb/>
傍人應笑却還家<lb/>
　　　村居<lb/>
<pb n="KR4h0143_WYG_150-19a"/>
水繞陂田竹繞廬榆錢落盡槿花稀夕陽牛背無人卧<lb/>
帶得寒鴉兩兩歸<lb/>
　　　湖心寺<lb/>
吹落清香縹緲風樓臺彷彿水邊紅人間誰是丹青手<lb/>
畫取春湖細雨中<lb/>
　　俞紫芝<lb/>
　　　嵗杪山中<lb/>
石亂雲深客到稀鶴和殘雪在髙枝小軒日午貪濃睡<lb/>
<pb n="KR4h0143_WYG_150-19b"/>
門外春風過不知<lb/>
　　何耕<lb/>
　　　龍華大像盖冀國夫人所作因成絶句<lb/>
慧性原從戒定熏百花潭水浣僧裙箇中力量真超絶<lb/>
故老猶傳娘子軍<lb/>
　　張景修<lb/>
　　　九月望夜與詩僧可久泛西湖<lb/>
山風獵獵釀寒威林下山僧見亦稀怪得題詩無俗語<lb/>
<pb n="KR4h0143_WYG_150-20a"/>
十年肝鬲湛清輝<lb/>
　　李行中<lb/>
　　　賦佳人嗅梅圖<lb/>
蠶眉鴉髻縷金衣折得梅花第幾枝嗅盡餘香不囘面<lb/>
思量何事立多時<lb/>
　　龔程<lb/>
　　　偶題<lb/>
月度疎櫺起更慵坐聽澄照五更鐘却思湖上西興急<lb/>
<pb n="KR4h0143_WYG_150-20b"/>
風送山前萬箇松<lb/>
　　王仲修<lb/>
　　　宫詞<lb/>
雲嬌煙嬾雨初晴環碧風輕細浪生盡日黄鸝不飛去<lb/>
萬年枝上聽簫聲<lb/>
殿角風揺栁帶長御溝流水落花香雨來雙燕歸應早<lb/>
先上珠簾十二行<lb/>
玉闌萬朶牡丹開先摘姚黄獻御杯翠幙重重圍繞定<lb/>
<pb n="KR4h0143_WYG_150-21a"/>
料應蜂蝶不曾來<lb/>
宫槐御栁繞池亭水殿中間暑氣清珠網簾深塵不到<lb/>
靜聞燕子引雛聲<lb/>
太液池頭水浸雲緑荷揺曳露華新漾舟尋得雙蓮子<lb/>
摘向金盤進聖人<lb/>
玉簫聲裏酌玻璃風獵旍旗巻絳霓星渚月斜珠露重<lb/>
銀河流水亦東西<lb/>
樓臺雪霽晚隂隂珠網屏風御幄深和氣先春宫掖暖<lb/>
<pb n="KR4h0143_WYG_150-21b"/>
鳳釵不用辟寒金<lb/>
六曲屏風倚殿帷君王幾度欲題詩却宣學士書無逸<lb/>
又賜沉香筆數枝<lb/>
乘輿前殿退朝初玉案焚香午漏餘三省奏來祥瑞事<lb/>
編排付與内尚書<lb/>
銀河清淺夜縱横魚鑰傳呼鎖禁城試上紅樓三十級<lb/>
凭欄好看月華生<lb/>
下直歸來日未晡鳳盤錦幄巻流蘇紗籠粉壁無人到<lb/>
<pb n="KR4h0143_WYG_150-22a"/>
挂起長康列女圖<lb/>
月沉天角曉星明上直妝成趂五更昨夜宣徽初進曲<lb/>
仙韶院裏未知名<lb/>
　　黄庭堅<lb/>
　　　村居即事<lb/>
小麥青青大麥稀蠶娘拾繭盈筐歸放牛薄暮古堤角<lb/>
三四黄鶯相趂飛<lb/>
　　　牧童<hi>七嵗作</hi>
<pb n="KR4h0143_WYG_150-22b"/>
騎牛逺逺過前邨吹笛風斜隔隴聞多少長安名利客<lb/>
機闗用盡不如君<lb/>
　　　漫成呈文潛<lb/>
十年閉户不作舞為君一整紅羅裙莫倚琵琶解寫怨<lb/>
朱簾垂下阿誰聞<lb/>
　　　絶句<lb/>
竹筍纔生黄犢角蕨芽初長小兒拳試尋野菜炊香飯<lb/>
便是江南二月天<lb/>
<pb n="KR4h0143_WYG_150-23a"/>
　　　題伯時畫嚴子陵釣灘<lb/>
平生久要劉文叔不肯為渠作三公能令漢家重九鼎<lb/>
桐江波上一絲風<lb/>
　　　往嵗過廣陵值早春嘗作詩云春風十里珠簾<lb/>
　　　巻髣髴三生杜牧之紅藥梢頭初蠒栗揚州風<lb/>
　　　物髩成絲今春有自淮南來者道揚州事戲以<lb/>
　　　前韻寄王定國<lb/>
淮南二十四橋月馬上時時夢見之想得揚州醉年少<lb/>
<pb n="KR4h0143_WYG_150-23b"/>
正圍紅袖冩烏絲<lb/>
　　　呈外舅孫莘老<lb/>
九陌黄塵烏㡌底五湖春水白鷗前扁舟不為鱸魚去<lb/>
收取聲名四十年<lb/>
　　　從張仲謀乞蠟梅<lb/>
聞君寺後野梅發香蜜染成宫樣黄不擬折來遮老眼<lb/>
欲知春色到池塘<lb/>
　　　題惠崇畫扇<lb/>
<pb n="KR4h0143_WYG_150-24a"/>
惠崇筆下開江面萬里晴波向落暉梅影横斜人不見<lb/>
鴛鴦相對浴紅衣<lb/>
　　　題劉將軍雁<lb/>
將軍一矢萬人看雪灑晴空碎羽翰乞與失羣沙宿雁<lb/>
筆間千頃暮江寒<lb/>
　　　題花光畫山水<lb/>
花光寺下對雲沙欲把輕舟小釣車更看道人煙雨筆<lb/>
亂峰深處是吾家<lb/>
<pb n="KR4h0143_WYG_150-24b"/>
　　　和陳君儀讀太真外傳三首<hi>録二首</hi>
梁州一曲當時事記得曾拈玉笛吹端正樓空春晝永<lb/>
小桃猶學淡燕支<lb/>
髙麗條脫琱紅玉邏逤琵琶撚緑絲蛛網屋煤昬故物<lb/>
此生唯有夢來時<lb/>
　　　夜發分寧寄杜澗叟<lb/>
陽闗一曲水東流燈火旌陽一釣舟我自只如常日醉<lb/>
滿川風月替人愁<lb/>
<pb n="KR4h0143_WYG_150-25a"/>
　　　春近四絶句<lb/>
閏後陽和臘裏囘濛濛小雨暗樓臺栁條榆莢弄顔色<lb/>
便恐入簾雙燕來<lb/>
亭臺經雨壓塵沙春近登臨意氣嘉更喜輕寒勒成雪<lb/>
未春先放一城花<lb/>
小雪晴沙不作泥疎簾紅日弄朝暉年華巳伴梅梢晚<lb/>
春色先從草際歸<lb/>
梅英欲盡香無賴草色纔蘇緑未匀苦竹空將嵗寒節<lb/>
<pb n="KR4h0143_WYG_150-25b"/>
又隨官栁到青春<lb/>
　　　張仲謀家堂前酴醿委地<lb/>
沉水衣籠白玉苗不䝉湔拂苦無聊煩君斫取西莊栁<lb/>
扶起春風十萬條<lb/>
　　　上蕭家峽<lb/>
玉笥峰前幾百家山明松雪水明沙趁墟人集春蔬好<lb/>
桑菌竹萌煙蕨芽<lb/>
　　　酴醿<lb/>
<pb n="KR4h0143_WYG_150-26a"/>
漢宫嬌額半塗黄入骨濃薰賈女香日色漸遲風力細<lb/>
倚闌偷舞白霓裳<lb/>
　　　奉答李和甫代簡二絶句<hi>録一首</hi>
山色江聲相與清巻簾待得月華生可憐一曲並船笛<lb/>
說盡故人離别情<lb/>
　　　題陽闗圖<lb/>
斷腸聲裏無形影畫出無聲亦斷腸想得陽闗更西路<lb/>
北風低草見牛羊<lb/>
<pb n="KR4h0143_WYG_150-26b"/>
　　　病起荆江亭即事<lb/>
閉門覓句陳無已對客揮毫秦少游正字不知温飽未<lb/>
西風吹淚古藤州<lb/>
　　　登岳陽樓望君山<lb/>
一川風雨獨凭闌綰結湘娥十二鬟可惜不當湖水面<lb/>
銀盤堆裏看青山<lb/>
　　秦觀<lb/>
　　　泗州東城晩望<lb/>
<pb n="KR4h0143_WYG_150-27a"/>
渺渺孤城白水環舳艫人語夕霏間林梢一抹青如畫<lb/>
應是淮流轉處山<lb/>
　　　春日五首<lb/>
幅巾投曉入西園春動林塘物物鮮却憇小亭纔日出<lb/>
海棠花發麝香眠<lb/>
一夕輕雷落萬絲霽光浮瓦碧參差有情芍藥含春淚<lb/>
無力薔薇卧曉枝<lb/>
裌衣新著倦琴書散策池塘返照初翠碧黄鸝相續去<lb/>
<pb n="KR4h0143_WYG_150-27b"/>
荇絲深處見游魚<lb/>
春禽葉底引圓吭臨罷黄庭日正長滿院栁花寒食後<lb/>
旋鑽新火爇爐香<lb/>
金屋舊題煩鳦子蜜脾新採賴蜂臣蜻蜓蛺蝶無情思<lb/>
隨例顛忙過一春<lb/>
　　　秋日<lb/>
霜落邗溝積水清寒星無數傍船明菰蒲深處疑無地<lb/>
忽有人家笑語聲<lb/>
<pb n="KR4h0143_WYG_150-28a"/>
月團新碾瀹花甆飲罷呼兒課楚詞風定小軒無落葉<lb/>
青蟲相對吐秋絲<lb/>
　　　四時四首贈道流<hi>録二首</hi>
本是匡山種杏人出山來事碧虚君上清欲問因何事<lb/>
請看先生十賚文<lb/>
夜深樓上撥書眠天在闌干四角邊風拂亂雲毫髮盡<lb/>
獨留璧月向人圓<lb/>
　　　題郴陽道中古寺壁<lb/>
<pb n="KR4h0143_WYG_150-28b"/>
門掩荒寒僧未歸蕭蕭庭菊兩三枝行人到此無腸斷<lb/>
問爾黄花知不知<lb/>
　　　納涼<lb/>
攜杖來追栁外涼畫橋南畔倚胡牀月明船笛參差起<lb/>
風定池蓮自在香<lb/>
　　　早春<lb/>
黄金簌簌滿垂楊尚有春寒到畫堂酒力漸消歌扇怯<lb/>
入簾飛雪帶梅香<lb/>
<pb n="KR4h0143_WYG_150-29a"/>
　　秦覯<lb/>
　　　寄蘇子瞻<hi>子瞻守杭守頴皆有西湖</hi>
十里熏風菡萏初我公所至有西湖欲將公事湖中了<lb/>
見說官閒事亦無<lb/>
　　晁補之<lb/>
　　　新城塔山對雨<lb/>
山外圓天一境開山頭雲起似浮埃松吟竹舞水紋亂<lb/>
坐見溪南風雨來<lb/>
<pb n="KR4h0143_WYG_150-29b"/>
竹枝草履步蒼苔山上孤亭四牖開煙雨濛濛溪又急<lb/>
小篷時轉碧灘來<lb/>
　　　邨居即事<lb/>
十載京塵化客衣故園榆栁識春歸深邨芳物無由覓<lb/>
蝴蝶雙尋麥隴飛<lb/>
　　　題工部文侍郎周翰郭熙平逺二首<lb/>
漁村半落楚江邊林外秋原雨外天誰倚竹樓邀大艑<lb/>
天涯暮色已蒼然<lb/>
<pb n="KR4h0143_WYG_150-30a"/>
洞庭木落萬波秋說與南人亦自愁欲指吳淞何處是<lb/>
一行征雁海山頭<lb/>
　　　將别歴下二首<lb/>
來見紅蕖溢渚香歸途未變栁梢黄殷勤趵突溪中水<lb/>
相送扁舟向汶陽<lb/>
鴛鴦鸂鶒繞漁梁揺漾山光與水光不管使君征棹逺<lb/>
依然飛下舊池塘<lb/>
　　晁說之<lb/>
<pb n="KR4h0143_WYG_150-30b"/>
　　　送張君玉赴江寧幕府<lb/>
逺景樓髙風月清酒酣要看筆縱横山川有待君知否<lb/>
可是東坡賦不成<lb/>
江聲洶洶雷霆峽山色蒼蒼雲雨臺白髮拾遺吟不盡<lb/>
分留物色待君來<lb/>
　　　看花<lb/>
春到人間得幾時可堪鵯鵊趣春歸不辭日去千囘看<lb/>
便恐風飄萬㸃飛<lb/>
<pb n="KR4h0143_WYG_150-31a"/>
　　　簿書<lb/>
栁梢飛雪滿城風暖日催花爛漫紅詩興消磨渾欲盡<lb/>
一春心事簿書中<lb/>
　　　午睡<lb/>
漸覺銅壺刻漏遲捲簾花日弄晴輝午窗睡美無人喚<lb/>
夢逐遊絲自在飛<lb/>
　　　雨中觀庭下梅<lb/>
霏霏凍雨細無聲解洗梅花花上塵似與横枝借顔色<lb/>
<pb n="KR4h0143_WYG_150-31b"/>
故應添我一分春<lb/>
春近梅梢著意紅留花不發待春風籬邊一樹最佳處<lb/>
半在冥濛煙雨中<lb/>
　　　偶成四首<lb/>
鸞鏡無塵月影圓不須朱粉汚紅顔待傳京兆眉橅樣<lb/>
剰冩春容入逺山<lb/>
臉上桃花春自開眉邊栁色日全囘遥知弄粉妝成晩<lb/>
應待温郎玉鏡臺<lb/>
<pb n="KR4h0143_WYG_150-32a"/>
樓上東風簾幕垂纎纎春筍弄妝遲玉籠鸚鵡知人意<lb/>
催報花梢日影移<lb/>
深深小閣夜籠香日上珠簾逗曉光為喚羅幃春睡起<lb/>
翠盆添水試新妝<lb/>
　　晁冲之<lb/>
　　　春日<lb/>
隂隂溪曲緑交加小雨翻萍上淺沙鵞鴨不知春去盡<lb/>
爭隨流水趁桃花<lb/>
<pb n="KR4h0143_WYG_150-32b"/>
　　　戲成<lb/>
長夏軒窗倚碧岑人間塵土莫相侵榴花不得春風力<lb/>
顔色何如桃杏深<lb/>
　　　題超化寺壁<lb/>
曲池風定碧瀾平小白魚如鏡裏行水竹再來應識我<lb/>
壁間不用更題名<lb/>
　　　過王立之故居<lb/>
酴醿架倒花仍發薜荔牆摧石亦移此地與君凡幾醉<lb/>
<pb n="KR4h0143_WYG_150-33a"/>
年年同賦臘梅詩<lb/>
　　　春晩圃田道中<lb/>
度栁穿橋聽午雞一溝春水國門西行人不用傷心别<lb/>
看取塵間萬馬蹄<lb/>
　　　和王立之臘梅<lb/>
茅簷竹塢兩幽竒岸幘尋花醉亦知崖蜜已成蜂去盡<lb/>
夜寒唯有露房垂<lb/>
　　　和新鄉二十一兄華嚴水亭五首<hi>録三首</hi>
<pb n="KR4h0143_WYG_150-33b"/>
近市危樓通野寺隔溪髙栁接京華蕩舟不怕風波急<lb/>
看盡芙蓉十里花<lb/>
渚蒲淅淅風猶急岸栁纎纎雨尚餘棲鷺宿鷗渾去盡<lb/>
泝溪還有兩三魚<lb/>
荷盖㸃溪三數葉藤梢遶樹幾千層投閒更與髙人約<lb/>
重抱琴來聽廣陵<lb/>
　　張耒<lb/>
　　　偶題<lb/>
<pb n="KR4h0143_WYG_150-34a"/>
屋角纎纎挂斷虹青蟬一噪起髙桐天涯雲盡見殘日<lb/>
林下雨餘來好風<lb/>
　　　謁僧不值<lb/>
古寺人閒僧掩扉客來下馬解塵衣雙松帶月風蟬噪<lb/>
髙閣鳴鐘夕鳥歸<lb/>
　　　舟行<lb/>
渡頭風雨晩生寒蓑笠漁翁坐釣船為問篷中有魚否<lb/>
一雙新鱖出籠鮮<lb/>
<pb n="KR4h0143_WYG_150-34b"/>
天寒野店斷人行晚繫孤舟浪未平半夜西風驚客夢<lb/>
卧聽寒雨到天明<lb/>
渡頭煙雨欲昏天灣畔枮桑繫客船風打篷牕秋浪急<lb/>
一杯寒酒夜深眠<lb/>
　　　宿南山普濟院<lb/>
閃閃青燈照薄帷幽人不寐自吟詩僧來邀我更深坐<lb/>
待聽山風到樹枝<lb/>
　　　自上元後閒作<lb/>
<pb n="KR4h0143_WYG_150-35a"/>
閶闔樓南粉署西舊時種栁長應齊如今冷落窮山縣<lb/>
卧聽春風百鳥啼<lb/>
　　　冩情<lb/>
人閒漏永報春歸日過簷牙夢未囘隔夜雨飄梅蕊盡<lb/>
入簾風捲栁花來<lb/>
　　　宿銅陵寺題<lb/>
僧房秋夜月明天下馬擁裘人悄然老僧何事亦晨起<lb/>
清磬一聲驚客眠<lb/>
<pb n="KR4h0143_WYG_150-35b"/>
　　　將之天長題新亭壁<lb/>
新亭登眺解征鞍飛鳥悠揚雲意閒誰為塵埃無野興<lb/>
故乘風雨看秋山<lb/>
雲巻山光到眼前滿川揺落早秋天客來繫馬成何事<lb/>
風雨寒窗一覺眠<lb/>
　　　楚城曉望<lb/>
鼓角凌虛雉堞牢曉天如鑑絶秋毫山川揺落霜華重<lb/>
風日晴明雁字髙<lb/>
<pb n="KR4h0143_WYG_150-36a"/>
　　　感春<lb/>
梅梢栁眼弄春嬌雲暖南山臘雪消近郭樵漁成野市<lb/>
逺邨簫鼓隔溪橋<lb/>
　　　傷春<lb/>
浮雲冉冉送春華怯見春寒日欲斜一夜雨聲能幾許<lb/>
曉來落盡一城花<lb/>
　　　次韻王彦昭感秋<lb/>
年來詩酒最闗身滿酌休論薄與醇愁見洛陽秋夜月<lb/>
<pb n="KR4h0143_WYG_150-36b"/>
無情偏照不眠人<lb/>
塵埃容易㸃吳衣澤國秋來信息稀想見淮南初木落<lb/>
秋雲秋水雁初飛<lb/>
　　　荒園<lb/>
日暖風簷翻乳燕曉寒露栁囀流鶯荒園日日東風裏<lb/>
吹盡閒花香草生<lb/>
　　　東海旅夜<lb/>
蘭釭背壁影微微千里天涯客夢歸一夜海風聲不斷<lb/>
<pb n="KR4h0143_WYG_150-37a"/>
曉來寒葉滿庭飛<lb/>
　　　立秋<lb/>
西風嫋嫋木颼颼身在江湖北岸洲自古楚人詞最好<lb/>
為君重賦竟陵秋<lb/>
　　　西軒<lb/>
出架薔薇秀晚枝雨餘屋角理蛛絲可憐一夜秋風地<lb/>
萬思千情鬬入詩<lb/>
　　　夏日<lb/>
<pb n="KR4h0143_WYG_150-37b"/>
兩架酴醿側覆簷夏條交映漸多添春歸花落君無恨<lb/>
剰得清隂恰滿簾<lb/>
野水彎環夏木森青蟬晚噪碧雲深扁舟兩槳誰家子<lb/>
萬里江湖此日心<lb/>
風轉翻翻梧葉驚入簷白雨打窗鳴應將清絶酬無睡<lb/>
穩聽空堦半夜聲<lb/>
　　　題水閣<lb/>
積雨荒池水欲平軒窗長夏有餘清公餘一枕滄浪夢<lb/>
<pb n="KR4h0143_WYG_150-38a"/>
卧聽風荷受雨聲<lb/>
　　　題宣州後堂壁<lb/>
我欲留春情不淺青春别我苦無情敬亭山下紅千樹<lb/>
日日南風緑滿城<lb/>
　　　水仙花葉如金燈而加柔澤花淺黄其榦如萱<lb/>
　　　草秋深開至來春方已雖霜雪不衰中州未嘗<lb/>
　　　見一名雅蒜<lb/>
宫樣鵞黄緑帶垂中州未省見仙姿只疑湘水綃機女<lb/>
<pb n="KR4h0143_WYG_150-38b"/>
來伴清秋宋玉悲<lb/>
　　　漫呈无咎一絶<lb/>
題扇燈前亦偶然那知别後逺如天去年醉舞看花處<lb/>
獨聽琵琶却惘然<lb/>
　　　泊楚州鎖外<lb/>
莫愁家住大堤邊朱閣青樓映暮川斜照清淮一梳月<lb/>
晚妝相對鬬嬋娟<lb/>
　　　題洛尾亭<lb/>
<pb n="KR4h0143_WYG_150-39a"/>
日出南山春霧收渾渾洛尾入淮流莫向行人贈楊栁<lb/>
折將離恨入孤舟<lb/>
洛尾亭邊淮汴交來波去浪恨迢迢無端更灑黄昬雨<lb/>
吹作春愁不肯消<lb/>
　　　宛丘道中<lb/>
日斜沙路馬翩翩故欲迎涼不著鞭誰解多情似新月<lb/>
伴人歸去照人眠<lb/>
　　　淮隂道中<lb/>
<pb n="KR4h0143_WYG_150-39b"/>
映日斷霞臨水盡出雲新月向人來野塘秋晩無行迹<lb/>
㸃㸃黄花照水開<lb/>
　　　新春<lb/>
水鄉清冷落梅風正月雪消春信通昨夜園林新得雨<lb/>
杏梢爭放曉來紅<lb/>
　　　偶成<lb/>
乍晴幽步踏斜陽殘潦青苔曲徑荒風擲落花填小塹<lb/>
雨催芳草上空牆<lb/>
<pb n="KR4h0143_WYG_150-40a"/>
　　　福昌官舍後絶句十首<hi>録四首</hi>
小園寒盡雪成泥堂角方池水接溪夢覺隔窗殘月盡<lb/>
五更春鳥滿山啼<lb/>
洛川春色幾時歸漾漾清流照翠微日暖雪消沙岸軟<lb/>
鴛鴦相對不驚飛<lb/>
不埽竹根藏筍茁旋培殘雪擁蘭芽為君更接櫻桃樹<lb/>
付與春風換却花<lb/>
清明山色到前簷漍漍溪流聚小潭一榻竹窗晴晝睡<lb/>
<pb n="KR4h0143_WYG_150-40b"/>
依依春夢入江南<lb/>
　　　洛岸春行<lb/>
溪上映人楊栁黄滿溪流水碧泱泱憑君莫向溪南望<lb/>
春草春風能斷腸<lb/>
南山晴翠入波光一派溪聲繞郭長最愛早春沙岸暖<lb/>
滚風輕浪拍鴛鴦<lb/>
　　　清明日船中書事<lb/>
清明不到旅人家乞火鄰船自試茶弄栁好風低作舞<lb/>
<pb n="KR4h0143_WYG_150-41a"/>
夾船春浪細浮花<lb/>
　　　曉雨<lb/>
緑滿園林紅已稀濕煙和栁共霏微誰家油壁春寒裏<lb/>
獨輾天街曉雨歸<lb/>
　　　絶句<lb/>
亭亭畫舸繫春潭直待行人酒半酣不管煙波與風雨<lb/>
載將離恨過江南<lb/>
　　　曉雨<lb/>
<pb n="KR4h0143_WYG_150-41b"/>
輕隂江上千峰秀小雨牆邊百草生唯有春禽慰孤客<lb/>
曉啼渾是故園聲<lb/>
　　　聞鵯鵊<lb/>
紙窗未白燭微明鵯鵊枝頭一兩聲却憶去年桃李後<lb/>
淮陽旅舎聽殘更<lb/>
　　　自二月末苦雨寒食前一日始晴視園中花乃<lb/>
　　　殊不敗<lb/>
春雲湛䨴弄朝暉清峭餘寒透裌衣最喜園花渾似舊<lb/>
<pb n="KR4h0143_WYG_150-42a"/>
　十分春色一分歸<lb/>
　　　　絶句<lb/>
　風掉浮煙匝地囘雨將濃翠撲山來晩涼樓角三吹罷<lb/>
　夕照江天萬里開<lb/>
　　　　紺碧<lb/>
　紺碧遥空秋意生深簷當午暑風清老翁睡起支頤坐<lb/>
　初聽新蟬第一聲<lb/>
　<lb/>
<pb n="KR4h0143_WYG_150-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_128-1a"/>
　欽定四庫全書<lb/>
御選宋詩巻四十五<lb/>
　　七言律詩一<lb/>
　　　李昉<lb/>
　　　　禁林春直<lb/>
　疎林揺曵日輝輝直閣深嚴半掩扉一院有花春晝永<lb/>
　八方無事詔書稀樹頭百囀鶯鶯語梁上新來燕燕飛<lb/>
　豈合此身居此地妨賢尸禄自知非<lb/>
<pb n="KR4h0143_WYG_128-1b"/>
　　　楊徽之<lb/>
　　　　寒食日寄鄭起侍郎<lb/>
　清明時節出郊原寂寂山城柳映門水隔淡煙疎竹寺<lb/>
　路經細雨落花村天寒酒薄難成醉地迥樓高易斷魂<lb/>
　回首故山千里外别離心緒向誰言<lb/>
　　　　贈譚先生<lb/>
　古觀重重繞翠微杉松深處掩雙扉雲生萬壑投龍去<lb/>
　海隔三山放鶴歸花洞宴遊春日永石壇朝禮曙星稀<lb/>
<pb n="KR4h0143_WYG_128-2a"/>
每聴高論長生理擬向塵中便拂衣<lb/>
　　曹翰<lb/>
　　　内宴應制<lb/>
三十年前學六韜英名常得預時髦曽因國難披金甲<lb/>
不為家貧賣寳刀臂健尚嫌弓力軟眼明猶識陣雲高<lb/>
庭前昨夜秋風起羞見團花舊戰袍<lb/>
　　李九齡<lb/>
　　　贈馬道士<lb/>
<pb n="KR4h0143_WYG_128-2b"/>
水共逍遥雲共孤混時言笑只佯愚經年但醉宜城酒<lb/>
千里唯擔華嶽圖尋野鶴來空碧洞覓琴僧去度重湖<lb/>
人間再見知何日乞取先生古轆轤<lb/>
　　柳開<lb/>
　　　楚南樓<lb/>
洗盡蠻煙几案空登臨直見楚山雄坐當鴻鵠高飛處<lb/>
身在乾坤灝氣中木落有情瞻北闕霜輕無夢入西風<lb/>
凭欄自是蓬瀛客獨對瀟湘興未窮<lb/>
<pb n="KR4h0143_WYG_128-3a"/>
　　徐鉉<lb/>
　　　和清源太保寄湖州潘郎中<lb/>
老大離羣一倍愁谿山風物且淹留醖成春酒誰斟酌<lb/>
抄得新書自校讐莫似牧之矜曠逹須教子重讓風流<lb/>
恩門舊分知難忘題取新詩上郡樓<lb/>
　　　和錢秘監與邊<lb/>
筵上詩題共筆床樽前酒興話高陽心清自覺官曹簡<lb/>
院靜先知節候凉南國少年推貴重東堂前輩讓賢良<lb/>
<pb n="KR4h0143_WYG_128-3b"/>
好看雙鳳追飛處胡粉新塗紫界墻<lb/>
　　　送周郎中還司<lb/>
憶在廬山始識君當時惟擬共眠雲那知身許闗前定<lb/>
却向人間逐世紛紫閣峯前欣欲往銀臺門裏歎離羣<lb/>
青囊舊有登真訣莫遣閒人取次聞<lb/>
　　舒雅<lb/>
　　　答錢少卿<lb/>
蓬萊閣下舊鄰居偶别俄驚四載餘每見寒葭思倚玉<lb/>
<pb n="KR4h0143_WYG_128-4a"/>
忽臨秋水得雙魚人間貴盛誰能及物外優閒我自如<lb/>
聞認歸艎向春渚深知不與道情疎<lb/>
　　刁衎<lb/>
　　　代意<lb/>
蕙時芳夕九廻腸歛袂東牕待曉光秦嶺樹高迷隴塞<lb/>
楚天雲淡隔瀟湘病餘公幹情多詠秋晩安仁鬢有霜<lb/>
休道鮫人落珠淚微波還擬託陳王<lb/>
　　陳摶<lb/>
<pb n="KR4h0143_WYG_128-4b"/>
　　　偶題<lb/>
十年蹤跡走紅塵回首青山入夢頻紫陌縱榮爭及睡<lb/>
朱門雖貴不如貧愁聞劒㦸扶危運悶見笙歌聒醉人<lb/>
攜取舊書歸舊隠野花啼鳥一般春<lb/>
　　田錫<lb/>
　　　花雨<lb/>
雨裏飛花片片紅雨微花亂轉溟濛川原何處連天草<lb/>
簾幕無人半日風寂寞劉楨新病後淒迷莊舄苦吟中<lb/>
<pb n="KR4h0143_WYG_128-5a"/>
可堪更是黄昏景燕冷鶯寒恨想同<lb/>
　　　憶梅花<lb/>
三年不見逺江梅長到梅時把酒杯似共故人千里别<lb/>
空思近臘數枝開心隨曉日經鄉渚夢與春雲傍釣臺<lb/>
金蕊瓊花風雪景凴誰圖畫入闗來<lb/>
　　　紅樹<lb/>
秋來佳樹色堪攀紅葉沿溪復映山半露寺樓深崦裏<lb/>
密籠漁舎夕陽間吟看揺落堆金井醉賞扶疎對玉顔<lb/>
<pb n="KR4h0143_WYG_128-5b"/>
水國却疑春野秀似花幽鳥正闗闗<lb/>
　　　秋夜有懐寄副翰宋白舎人<lb/>
秋風蕭瑟北山椒頼有琴樽遣寂寥書幌靜憐斜月鑒<lb/>
牕燈寒帶落花挑久辭知巳來江國少寄音書過海潮<lb/>
憶昔玉堂今夜直建章宫漏正迢迢<lb/>
　　　暇日偶題<lb/>
年來吟鬢已星星烏石溪邊葉又零簾下孤燈刪草奏<lb/>
牕前疊嶂讀茶經瘴鄉怕襲山嵐毒野艇嫌衝水霧腥<lb/>
<pb n="KR4h0143_WYG_128-6a"/>
天末豈忘歸去意白雲掩映數峯青<lb/>
　　　郡中遣意寄友人<lb/>
溪雲澹澹浪悠悠十二州中最小州花落喜過流水寺<lb/>
月明嬾下看潮樓藥欄梅潤秋重換碁局松隂夜不收<lb/>
吟寄故人如借問釣魚磯在海西頭<lb/>
　　　題天竺寺<lb/>
三月楊花撲馬飛聨鑣來款白雲扉湖邊鐘磬含清籟<lb/>
樹杪樓臺靄翠微野景留人狂欲住春光啼鳥勸思歸<lb/>
<pb n="KR4h0143_WYG_128-6b"/>
萋萋芳草重回首十里松門照落暉<lb/>
　　冦準<lb/>
　　　應制賦牡丹花<lb/>
栽培終得近天家獨有芳名出衆花香遞暖風飄御座<lb/>
葉籠輕靄襯明霞縱吟宜把紅箋擘留賞惟張翠幄遮<lb/>
深覺侍臣千載幸許隨仙仗看穠華<lb/>
　　　春晩書事<lb/>
春盡江天景寂寥思鄉還共楚雲遥林花經雨香猶在<lb/>
<pb n="KR4h0143_WYG_128-7a"/>
堤柳無風絮自飄水國獨慚臨縣邑煙郊爭合負漁樵<lb/>
青梅時節遲歸計且逐餘芳殢酒瓢<lb/>
　　　秋日<lb/>
江天物候潛衰變氣爽初疑夏景餘雨漬亂苔侵古壁<lb/>
風飄紅葉滿荒渠晩雲連嶽幽藏寺秋水澄江靜見魚<lb/>
昔歳一鳴無所恨緑槐金蕊任蕭疎<lb/>
　　　初到長安書懐<lb/>
薦承丹詔撫彫殘適值年豐萬井安舊職尚兼黄閤貴<lb/>
<pb n="KR4h0143_WYG_128-7b"/>
前驅新擁碧油寒淨憐風竹經宵聴老愛山雲盡日看<lb/>
魂夢不知闗塞外有時還得到金鑾<lb/>
　　　秋夜懐歸<lb/>
渭水苔磯阻舊遊夢囘空館却凝愁一聲江笛巴雲暝<lb/>
半夜山風楚樹秋星落古池孤影動燈揺疎壁冷光幽<lb/>
遲明不寐空搔首蹤跡何由得狎鷗<lb/>
　　　洛陽有懐岐山舊遊<lb/>
緑鬢年來巳漸彫舊遊芳草路迢迢山横逺翠疑歌黛<lb/>
<pb n="KR4h0143_WYG_128-8a"/>
柳拂輕梢認舞腰秦甸夢回空有恨洛陽吟斷獨無憀<lb/>
斜陽更上高樓望始覺離情一倍饒<lb/>
　　　江上晩行<lb/>
秦川不得却歸耕奉詔年來在楚城孤寺殘鐘催夕照<lb/>
汀洲疎葦送秋聲西風獨起湖山思久客應知寂寞情<lb/>
野鶴漸無驚弋意對人孤立水煙平<lb/>
　　　春日閒望有感<lb/>
水鄉春氣變新正風物光榮異帝城閒歩偶尋芳草色<lb/>
<pb n="KR4h0143_WYG_128-8b"/>
空林獨聴野鶯聲煙霞未得從幽興吟賞潛悲減舊情<lb/>
燕麥楊花自揺蕩不知離客困南征<lb/>
　　　鄴中和崔邁著作<lb/>
獨倚空樓畏景殘凝眸魂斷楚雲端猿清好雜江聲聴<lb/>
山逺宜和霽色看鳥掠平蕪堪入畫風來危檻欲生寒<lb/>
蕭蕭前浦歸帆静落日長吟且凭欄<lb/>
　　　巴東寒食<lb/>
春雨蕭蕭寒食天逺行猶在楚江邊人思故國迷殘照<lb/>
<pb n="KR4h0143_WYG_128-9a"/>
鳥隔深花語斷煙薄宦未能酬壯節良時空自感流年<lb/>
因循未學陶潛興長見孤雲倍黯然<lb/>
　　　過霧山<lb/>
青燈古殿枕寒溪門外天垂斗柄低啼鳥不知春向背<lb/>
落花依舊水東西半橋霜月光相照一帶松煙色未齊<lb/>
誰料百年榛莽地香雲今日繞輪蹄<lb/>
　　李維<lb/>
　　　休沐端居有懐希聖<lb/>
<pb n="KR4h0143_WYG_128-9b"/>
銀闕琳房視草餘龍門岑寂斷軒車彩毫閒試金壺墨<lb/>
青案時看玉字書王令風流希謝傅子雲詞賦敵相如<lb/>
瓊枝不見蕭齋晩蕙草煙微度綺疏<lb/>
　　　直夜<lb/>
繚垣嶤闕慶雲深畫燭熏爐對擁衾三殿夜籖傳漏箭<lb/>
九秋霜籟入風琴階前槁葉驚寒雨天際孤鴻答迥砧<lb/>
欹枕便成魚鳥夢豈知名路有機心<lb/>
　　　寄田錫舎人<lb/>
<pb n="KR4h0143_WYG_128-10a"/>
當年心計此心知忽忽逢人亦自疑枉是憂公生白髮<lb/>
有何長畧謝清時林僧已怪抽身晩朝侶猶嫌到闕遲<lb/>
多喜通規識幽抱路遥無處寄相思<lb/>
　　　歸越東舊隠留别秦中知巳<lb/>
客亭楊柳葉初殘歌咽秋空慘别顔吟愛好峯歸越路<lb/>
醉衝寒雨出秦闗煙蘿庭户重棲倚漁浦人家舊往還<lb/>
縱使功名無分得免教心在怨尤間<lb/>
　　　再㑹傳逸人<lb/>
<pb n="KR4h0143_WYG_128-10b"/>
分到知心意不輕㡬年曾是愴離情微風吹雨雁初下<lb/>
落葉滿堦蟲正鳴燈靜苦嫌論劒畧簟凉頻喜轉琴聲<lb/>
從來共約雲泉老肯向人間占好名<lb/>
　　　貽傳逸人<lb/>
少年名節動人羣避俗身居積水濆㡬為典衣留逺客<lb/>
半來欹枕看閒雲門連酒舎青苔滑路近沙汀白鳥分<lb/>
誰道無情活黎庻數篇新製詠南薰<lb/>
　　　郊居寄朝中知已<lb/>
<pb n="KR4h0143_WYG_128-11a"/>
年來流水壊平田客徑窮愁自可憐汀葦亂揺寒夜雨<lb/>
沙鷗閒弄夕陽天狂嫌濁酒難成醉冷笑清詩不值錢<lb/>
碧落故人知我否㡬回相憶上漁船<lb/>
　　王旦<lb/>
　　　十洲閣<lb/>
山川如幻閣長秋一島飛來伴九洲不礙漁樵雙槳過<lb/>
何妨羅綺四時遊雲疑泰華分張去水憶蓬瀛散漫浮<lb/>
禁苑未知湖海樂生綃冩取獻中州<lb/>
<pb n="KR4h0143_WYG_128-11b"/>
　　王禹偁<lb/>
　　　寄魚臺主簿傅翺<lb/>
聴説魚臺景最竒鮑叅軍到語多時天晴緑野懸漁網<lb/>
木脫空城露酒旗錦擲鮮鱗紅潑刺雪翻寒鷺白䙰褷<lb/>
仍誇縣尹風騷客應有秋來唱和詩<lb/>
　　　遊虎丘山寺<lb/>
寺牆圍著碧孱顔曾是當年水湧山盡把好峯藏院裏<lb/>
不教幽景落人間劒池草色經冬在石座苔花自古斑<lb/>
<pb n="KR4h0143_WYG_128-12a"/>
珍重晉朝吾祖宅一囘來此便忘還<lb/>
　　　寄獻潤州趙舎人二首<lb/>
南徐城古樹蒼蒼衙府樓臺盡枕江甘露鐘聲清醉榻<lb/>
海門山色滴吟牕直廬久負題紅藥出鎮何妨擁碧幢<lb/>
聞説秋來自高尚道裝笻竹鶴成雙<lb/>
記言彩筆罷摛華卧閣高閒似道家琴院坐聴江寺磬<lb/>
郡樓吟見海山霞春園遺母親燒筍夜榻留僧自煮茶<lb/>
應笑陶潛未歸去折腰奔走在泥沙<lb/>
<pb n="KR4h0143_WYG_128-12b"/>
　　　春晩遊太和宮<lb/>
數里新萍夾岸莎春來乘興宿煙蘿隨風蝴蝶顛狂甚<lb/>
當路花枝採折多絳節參差抽苦筍翠鈿狼籍撒圓荷<lb/>
湖山滿眼不歸去空羡漁翁雨一蓑<lb/>
　　　再汎吳江<lb/>
二年為吏住江濱重到江頭照病身滿眼碧波輸野鳥<lb/>
一蓑疎雨屬漁人隨船曉月孤輪白入座晴山數㸃春<lb/>
張翰精靈還笑我緑袍依舊惹埃塵<lb/>
<pb n="KR4h0143_WYG_128-13a"/>
　　　贈湖州張從事<lb/>
前年春榜亞龍頭詞賦曾推第一流上直未歸紅藥院<lb/>
供吟先得白蘋洲酒醒野寺烹山蕨公退溪亭狎海鷗<lb/>
自是吳門折腰吏滿衣塵土為君羞<lb/>
　　　和郡僚題李中舎公署<lb/>
樹影池光映曉霞緑楊隂下吏排衙閒拖屐齒妨横筍<lb/>
靜拂琴牀有落花地脉暗分吳苑水厨煙時煮洞庭茶<lb/>
青宫詞客多閒暇按曲飛觴待歳華<lb/>
<pb n="KR4h0143_WYG_128-13b"/>
　　　題張處士溪居<lb/>
雲裏寒溪竹裏橋野人居處絶塵囂病來芳草生漁艇<lb/>
睡起殘花落酒瓢閒把道書尋晩徑靜攜茶鼎洗春潮<lb/>
長洲嬾吏頻過此為愛盤飱有藥苖<lb/>
　　　送馬學士入蜀<lb/>
錦川宜共少年期四十風情去未遲蠶市夜歌欹枕處<lb/>
峨眉春雪倚樓時休誇上直吟紅藥多羡乘軺聴子規<lb/>
莫學當初杜工部因循不賦海棠詩<lb/>
<pb n="KR4h0143_WYG_128-14a"/>
　　　和陳州田舎人留别<lb/>
演綸多暇每封章暫去頒條道更光郡吏好排紅粉妓<lb/>
使君曾是紫薇郎樓臺有月新詩出囹圄無人緑草長<lb/>
地接清淮足佳致水邨煙塢似魚鄉<lb/>
　　　囘襄陽周奉禮同年因題紙尾<lb/>
武闗西畔路巉巖兩月勞君寄兩緘鏡裏想添新白髮<lb/>
篋中猶貯舊青衫扶頭酒好無辭醉縮項魚多且放嚵<lb/>
譬似元和張太祝十年不改舊官銜<lb/>
<pb n="KR4h0143_WYG_128-14b"/>
　　　寒食<lb/>
今年寒食在商山山裏風光亦可憐稚子就花拈蛺蝶<lb/>
人家依樹繫鞦韆郊原曉緑初經雨巷陌春隂乍禁煙<lb/>
副使官閒莫惆悵酒資猶有撰碑錢<lb/>
　　　南郊大禮詩十首<hi>録三首</hi>
聖君重卜祀南郊仗擁黄麾間白旄仙吹冷翻蒼玉珮<lb/>
曉霞晴透絳紗袍天開兠率齋宫靜海湧蓬萊帳殿高<lb/>
遷客生還知有望商山不敢擬離騷<lb/>
<pb n="KR4h0143_WYG_128-15a"/>
嚴禋禮過一陽生抃賀歡呼動四溟聖壽久長南至日<lb/>
寳圖高大圵辰星九重城闕天將曙百萬人家户不扄<lb/>
知有化工無棄物海波分納一浮萍<lb/>
千官雲擁御樓時朝服紛紛換禮衣萬里梯航歸大國<lb/>
一聲雷雨破圜扉青蠅傳去人人喜丹鳯銜來處處飛<lb/>
收盡洛陽遷客淚全家濳望日邊歸<lb/>
　　　新秋即事<lb/>
宦途流落似長沙頼有詩情遣歳華吟弄淺波臨釣渚<lb/>
<pb n="KR4h0143_WYG_128-15b"/>
醉披殘照入僧家石挨苦竹旁抽筍雨打戎葵卧放花<lb/>
安得君恩許歸去東陵閒種一園𤓰<lb/>
　　　邨行<lb/>
馬穿山徑菊初黄信馬悠悠野興長萬壑有聲含晩籟<lb/>
數峯無語立斜陽棠梨葉落胭脂色蕎麥花開白雪香<lb/>
何事吟餘忽惆悵村橋原樹似吾鄉<lb/>
　　　寄豐陽喻長官<lb/>
七十年華鬢未霜道情偏稱宰豐陽旦衙請印無仇覽<lb/>
<pb n="KR4h0143_WYG_128-16a"/>
<hi>豐陽户不滿千例省主簿</hi>夜榻圍碁祗孟光<hi>喻好碁與内子敵手</hi>庭户萬重嵐<lb/>
氣盛盤餐數飣藥苖香猶言彭澤終歸去門柳青青檻<lb/>
菊黄<lb/>
　　　喜雪貽仲咸<lb/>
半冬無雪嬾吟詩薄暮紛紛喜可知衣上惹來看不足<lb/>
竹邊聴處立多時光迷曙色侵牕早片舞寒空到地遲<lb/>
今日使君吟望好一車飛絮醉褰帷<lb/>
　　　霽後望山中春雪<lb/>
<pb n="KR4h0143_WYG_128-16b"/>
誰種離離碎玉苖曉樓吟望興偏饒白雲作伴宜長在<lb/>
紅日無情已半銷聚映早霞明野寺散隨春水過溪橋<lb/>
世間安得王摩詰醉展霜縑把筆描<lb/>
　　　春郊寓目<lb/>
百舌嬌慵未苦啼雪隨春水下松溪何人樵樹和雲斫<lb/>
㡬處山田帶雨犁蜀柳半開鸜鵒眼海棠深結麝香臍<lb/>
東風似待閒人出一路青莎襯馬蹄<lb/>
　　　春郊獨歩<lb/>
<pb n="KR4h0143_WYG_128-17a"/>
襟袖飄飄晩吹輕孤吟何必共人行緑楊繫馬尋芳逕<lb/>
春草隨人上古城不分黄鸝誇巧口多慚戴勝勸歸耕<lb/>
凭高朗詠沈湘賦自許吾生似賈生<lb/>
　　　偶圃小園因題二首<hi>錄一首</hi>
偶營菜圃為盤飱淮瀆祠前水北邨泉響静連衙鼔響<lb/>
柴門深近子城門濛濛細雨春蔬甲亹亹寒流老樹根<lb/>
從此商於地圖上畫工添箇舎人園<lb/>
　　　寄潘處士<lb/>
<pb n="KR4h0143_WYG_128-17b"/>
賣藥先生白布衣書來方信在京師減君爐裏燒丹術<lb/>
助我山中買酒貲閒似野雲終不住閉如籠鶴已多時<lb/>
飄飄又去黄河北更負中條㡬首詩<lb/>
　　　贈衛尉宋卿二十二丈<hi>前翰長侍郎</hi>
謫宦歸來髪更斑廻翔猶在寺卿閒㡬多僚友三台上<lb/>
大半生徒兩制間舊賜錦袍多貰酒新裁紗㡌欲歸山<lb/>
東垣小諫龍鐘甚空媿洪爐早鑄顔<lb/>
　　　幕次閒吟<lb/>
<pb n="KR4h0143_WYG_128-18a"/>
文章曾受帝褒稱幕次孤吟冷似冰借馬趂朝常後到<lb/>
問人求米盡難憑僮教罷樂朝無酒兒廢看書夜絶燈<lb/>
除却金章在腰下其餘滋味一如僧<lb/>
江蘺吟盡鬢成霜謫宦歸來夢一塲每日祗窺丹鳯案<lb/>
被人猶喚紫微郎齋宮獨坐風翻幕客舎閒吟葉滿牀<lb/>
若是承明容再入未曾荒廢舊文章<lb/>
　　　今冬<lb/>
休思官職落青雲且算今冬養病身白紙糊牕堪聴雪<lb/>
<pb n="KR4h0143_WYG_128-18b"/>
紅爐著火别藏春旋篘官醖漂浮蟻時取溪魚削白鱗<lb/>
况是豐年公事少為郎為郡似閒人<lb/>
　　　臘月<lb/>
臘月滁州始覺寒年豐歳暮郡齋閒官供好酒何憂雪<lb/>
天與新詩合看山日照野塘梅欲綻燒廻荒徑草猶斑<lb/>
吏人散後無公事門㦸森森夕鳥還<lb/>
　　李虛已<lb/>
　　　次韻和楊大年見寄<lb/>
<pb n="KR4h0143_WYG_128-19a"/>
鼇冠三峯碧海寛雲謡初下藹芝蘭探珠宮裏驪龍睡<lb/>
織錦機中彩鳯盤藥砌蒼苔錢作㸃粉牆修竹玉為竿<lb/>
閒從莊蝶親鳬舄曾得安期九轉丹<lb/>
　　　次韻和汝南秀才遊淨土見寄<lb/>
長松繫馬放吟鞭水殿沉檀一炷煙苔破閒階幽鳥立<lb/>
草芳深院老僧眠桃花欲放條風後茶蕊新供榖雨前<lb/>
良㑹賞詩多狎客我無岐路近神仙<lb/>
　　趙湘<lb/>
<pb n="KR4h0143_WYG_128-19b"/>
　　　春夕偶作<lb/>
一夕衡門獨自開雨隂深巷少塵埃醉醒風傍池邊起<lb/>
坐久月從花上來何處夜歌初欲斷四鄰春夢未知囘<lb/>
因思此興無人共時復孤吟歩緑苔<lb/>
　　　贈張處士<lb/>
應問秋雲學得閒飄然如不在人間青藤篋裏詩多怪<lb/>
紫栗枝邊藥更殷江客對碁曾賭鶴野僧分屐借登山<lb/>
仍聞昨日來城市又抱孤琴踏月還<lb/>
<pb n="KR4h0143_WYG_128-20a"/>
　　王操<lb/>
　　　上李相公<lb/>
弱冠登龍入粉闈少年清貴古來稀袖中詔草朝天去<lb/>
頭上宮花侍宴歸卓筆玉堂寒漏迥捲簾池館水禽飛<lb/>
三台位近猶謙遜閒聴秋林憶翠微<lb/>
　　王巖<lb/>
　　　殘冬客次資陽江<lb/>
淡雲殘雪簇江天䇿蹇遲回客興闌持鉢老僧來咒水<lb/>
<pb n="KR4h0143_WYG_128-20b"/>
倚船商女待搬灘沙翹白鷺非真靜竹映繁梅奈苦寒<lb/>
阮籍莫嗟岐路異舊山溪畔有魚竿<lb/>
　　張維<lb/>
　　　庭鶴<lb/>
戢翼盤桓傍小庭不無清夜夢煙汀靜翹月色一團素<lb/>
閒啄苔錢數㸃青終日稻粱聊自足滿前雞鶩漫相形<lb/>
已隨秋意歸詩筆更與幽棲上畫屏<lb/>
　　　玉蝴蝶花<lb/>
<pb n="KR4h0143_WYG_128-21a"/>
雪朶中間蓓蕾齊驟開猶覺繡工遲品高多説瓊花似<lb/>
曲妙誰將玉笛吹散舞不休零晩樹團飛無定撼風枝<lb/>
漆園如在須為夢若在藍田種更宜<lb/>
　　　歸燕<lb/>
社燕秋歸何處鄉羣雛齊老稻青黄猶能時暫棲庭樹<lb/>
漸覺稀疎度苑牆巳任風簷下簾幙却隨煙艇過瀟湘<lb/>
前春認得安巢所應免差池揀杏梁<lb/>
　　　宿後陳莊<lb/>
<pb n="KR4h0143_WYG_128-21b"/>
臘凍初開苕水清煙邨逺郭漫吟行灘頭斜日鳬鷖隊<lb/>
枕上西風角鼓聲一棹寒燈隨夜釣滿犁膏雨趂春耕<lb/>
誰言五福仍須富九十年餘樂太平<lb/>
　　楊億<lb/>
　　　奉和御製社日詩<lb/>
仙掌凌空沆瀣秋大田多稼似雲浮天邊霽景芙蓉闕<lb/>
江上殘芳杜若洲東觀羣儒宣宴樂南荆遺俗重嬉遊<lb/>
宸章忽降容瞻覩疑是神龜負九疇<lb/>
<pb n="KR4h0143_WYG_128-22a"/>
　　　别賦賞花<lb/>
仙山靈沼五城西曉日花光照彩霓露濯冰蠶鋪瑞錦<lb/>
風吹水麝拆香臍芳葩散採添蜂蜜紅片狂飛雜燕泥<lb/>
曾識壺中舊春色桃源重到路猶迷<lb/>
　　　龍圖閣㑹宴應制<lb/>
册府藏書在紫微退朝稽古坐論思中天召宴衢樽滿<lb/>
乙夜觀文列象垂彩鳯翩翻巢綺閣靈龜夭矯冠金碑<lb/>
大風發唱羣臣和元首康哉庶績熈<lb/>
<pb n="KR4h0143_WYG_128-22b"/>
　　　秘閣賜宴送右諫議大夫种放得假歸終南山<lb/>
　　　應制<lb/>
𤨏闈聊輟皁囊封賜吿歸尋一畝宫闗路蒲輪千里逺<lb/>
巖扉蕙帳㡬年空百壺天酒凝甘露二雅宸章掩大風<lb/>
舊隠暫還非久住心期獻可沃堯聰<lb/>
　　　送張彞憲歸鄉<lb/>
處處春波滿稻畦海棠零落子規啼一麾逺郡方留滯<lb/>
十里長亭又解擕後夜灘聲妨客夢初晴雲物入詩題<lb/>
<pb n="KR4h0143_WYG_128-23a"/>
到家為問田園事桃李猶應有舊蹊<lb/>
　　　次韻和衢州席刑部早秋<lb/>
朱火熒熒向夕流林間一葉忽驚秋風來野渡聞漁笛<lb/>
霧歛晴天見蜃樓艷愛芙蓉開幕府香憐杜若老汀洲<lb/>
使君鬢畔多元髪臨水登山不用愁<lb/>
　　　春郊即事<lb/>
黄鸝百囀宿煙疎近郭行春獨駐車壠上勸耕聊問訊<lb/>
棠隂聴訟且躊躇逺林桑盡蠶成繭野水萍開獺趂魚<lb/>
<pb n="KR4h0143_WYG_128-23b"/>
㡬處路旁垂苦李遊人不折意何如<lb/>
　　　留題黄山院<lb/>
禾黍離離一徑通遊人攬轡即過從趂齋幽鳥聞疎磬<lb/>
出定高僧記偃松夜半龕燈凝古殿雨餘巖溜迸前峯<lb/>
昔年曾此題名處素壁欹斜翠蘚重<lb/>
　　　梁舎人奉使巴中<lb/>
藥署深嚴纔草詔劒闗迢遞忽乘軺霜天歴歴巴猿苦<lb/>
山路駸駸筰馬驕梁苑寒風吹别袂瞿塘春水送歸橈<lb/>
<pb n="KR4h0143_WYG_128-24a"/>
紫垣遣使非常例應有星文動九霄<lb/>
　　　秋日有懐鄉國<lb/>
長安久客逢揺落不獨悲秋更憶鄉潘岳二毛行欲變<lb/>
淵明三徑已應荒書裁尺素鴻難托夢遶重湖蝶自狂<lb/>
遊宦十年歸未得塵纓却悔逐滄浪<lb/>
　　　休沐日述懐寄錢少卿<lb/>
風號電笑雨平階紈素微凉暗入懐書枕乍成園吏夢<lb/>
晨蔬聊學太常齋名慙引籍通丹地心媿移文刻翠崖<lb/>
<pb n="KR4h0143_WYG_128-24b"/>
大隠金門猶自適日親方朔聴詼諧<lb/>
　　　代意<lb/>
夢蘭前事悔成占却羡歸飛拂畫簷錦瑟驚絃愁别鶴<lb/>
星機促杼怨新縑舞腰罷試收紈袖博齒慵開委玉奩<lb/>
㡬夕離魂自無寐楚天雲斷見凉蟾<lb/>
　　　鶴<lb/>
悵望青田碧草齊帝鄉歸路阻丹梯露濃漢苑宵猶警<lb/>
雪滿梁園晝乍迷瑞世鸞皇徒自許繞枝烏鵲未成棲<lb/>
<pb n="KR4h0143_WYG_128-25a"/>
終年已結雲羅恨忍送西樓曉月低<lb/>
　　　舊將<lb/>
平生苦戰憶山西拊劒臨風氣吐霓㦸户當衢容駟馬<lb/>
髯奴繞帳列生犀新豐酒滿清商咽武庫兵銷太白低<lb/>
髀肉漸生衣帯緩早朝空聴汝南雞<lb/>
　　　梨<lb/>
繁花如雪早傷春千樹封侯未是貧漢苑漫傳盧橘賦<lb/>
驪山曾識荔支塵九秋青女霜添味五夜方知月溜津<lb/>
<pb n="KR4h0143_WYG_128-25b"/>
楚客狂酲朝巳解水風猶自獵汀蘋<lb/>
　　　無題<lb/>
巫陽歸夢隔千峯辟惡香銷翠被空桂魄漸虧愁曉月<lb/>
蕉心不展怨春風遥山黯黯眉常歛一水盈盈語未通<lb/>
漫託鵾絃傳恨意雲鬟日夕似飛蓬<lb/>
　　　書懐寄劉五<lb/>
風波名路壯心殘三徑荒凉未得還病起東陽衣帶緩<lb/>
愁多騎省鬢毛斑五年書命塵西閣千古移文媿北山<lb/>
<pb n="KR4h0143_WYG_128-26a"/>
獨憶瓊林苦霜霰清樽歳晏强酡顔<lb/>
　　劉筠<lb/>
　　　懷舊居<lb/>
毛竹千叢蔽野亭曉猿驚後亂峯青漢庭已奏三千牘<lb/>
周室曾繙十二經紫殿深沉頻視草緇帷寂寞自飛螢<lb/>
振衣本為蒼生起肯向荀家祗聚星<lb/>
　　　梨<lb/>
元光仙樹阻丹梯御宿嘉名近可齊真定早寒霜葉薄<lb/>
<pb n="KR4h0143_WYG_128-26b"/>
樊川初曉露枝低先時櫻熟煩羊酪逺信梅酸損瓢犀<lb/>
宋玉有情終未識蔗漿無奈楚魂迷<lb/>
　　錢惟演<lb/>
　　　再次首唱韻和大年<lb/>
雲變危峯萬里横簟鋪湘水一牀平紅蘭愛露消晨渴<lb/>
緑蕙翻風析夜酲逸少偶書葵扇貴羊欣閒卧練裙輕<lb/>
無妨天上芝泥熟獨看瑶光近太清<lb/>
　　　梨<lb/>
<pb n="KR4h0143_WYG_128-27a"/>
紫花青蒂壓枝繁秋實離離出上闌東海圓珪無奈碧<lb/>
嵰州甜雪不勝寒已憂仙佩懸珠重更恐金刀切玉難<lb/>
自與相如解消渇何須瓊蕊作朝飡<lb/>
　　　初秋<lb/>
蜜脾初滿若榴紅秋意知侵玉井桐薤簟自憑南郭几<lb/>
榖巾猶卧北牕風雲迷候雁辭遥塞露濕飛螢起暗叢<lb/>
病巳不須傳七發粉箋香墨寄詩筒<lb/>
　　　送客不及<lb/>
<pb n="KR4h0143_WYG_128-27b"/>
橋闊川長恨已多斑騶嘶斷隔雲蘿遥山㡬疊迷朱斾<lb/>
芳草經時駐玉珂高鳥可能追夕照緑楊空自拂微波<lb/>
短轅白鼻何由得目送層樓一雁過<lb/>
　　　此夕<lb/>
曲瓊斜挂影沉沉火齊屏風六曲深春瘦已寛連理帶<lb/>
夜長惟有辟寒金珠抛月浦空涵淚瑟怨蘭堂漫寄心<lb/>
碧玉可能攀貴徳阮郎追騎更駸駸<lb/>
　　　秋日小園<lb/>
<pb n="KR4h0143_WYG_128-28a"/>
碧簟凉生白袷衣庾園秋晩得幽期千房嫩菊金螢亂<lb/>
百本衰荷鈿扇欹日薄蘚花沿素壁雨滛蛙鼓占清池<lb/>
翛然自合䝉莊趣誰識無心似摽枝<lb/>
　　錢維濟<lb/>
　　　苦熱<lb/>
蘋末風休飛閣深亭亭日御漸流金火雲接影横銀漢<lb/>
水鳥無聲下翠隂渴想孤山同飲露煩思楚殿獨披襟<lb/>
柘漿粔籹都無味衛玠清羸欲不任<lb/>
<pb n="KR4h0143_WYG_128-28b"/>
　　李宗諤<lb/>
　　　代意<lb/>
霧鸞曉影忽參差雲雨陽臺役夢思自是膠絃無續日<lb/>
不同珪月有圓時洞房斗帳承新愛河漢星橋隔後期<lb/>
綺榭凝塵斷消息抒情空擬四愁詩<lb/>
　　　館中新蟬<lb/>
雨過新聲出苑牆煙輕餘韻度回塘短亭疎柳臨官道<lb/>
平野西風更夕陽八斗陳思饒賦詠二毛潘岳易悲凉<lb/>
<pb n="KR4h0143_WYG_128-29a"/>
感時偏動騷人思不問天涯與帝鄉<lb/>
　　陳越<lb/>
　　　休沐端居有懐希聖<lb/>
玉甃銀牀䕃碧桐圵牕珍簟水紋融衣裁練布如王導<lb/>
扇執蒲葵學謝公瓊屑半和仙掌露蘭苕輕泛楚臺風<lb/>
若非氷雪神仙骨相樂誰同一笑中<lb/>
　　任隨<lb/>
　　　鶴<lb/>
<pb n="KR4h0143_WYG_128-29b"/>
何年玉羽别崐丘飛舞長親十二樓驚露夜窺瑶圃月<lb/>
翔雲高憶海天秋肯教渠畧知遐壽㑹向神區更逺遊<lb/>
正是溶溪煙水碧好陪青鳯飲澄流<lb/>
　　劉隲<lb/>
　　　舊將<lb/>
强弩當年討不庭功成身退炳丹青囊沙澤畔知兵法<lb/>
聚米山前識陣形驥老未甘秋伏櫪劒閒猶覺夜衝星<lb/>
分茅錫土傳家牒鐘鼎還須為勒銘<lb/>
<pb n="KR4h0143_WYG_128-30a"/>
　　　館中新蟬<lb/>
揺落何須宋玉悲齊庭遺恨莫沾衣池中菡蓞香全減<lb/>
井上梧桐葉乍飛風促箏聲隨斷續日移磚影自光輝<lb/>
宜秋門外饒芳樹結駟那堪送客歸<lb/>
　　丁謂<lb/>
　　　途中盛夏<lb/>
山木無隂驛路長海風吹熱透蕉裳渇思西漢金莖露<lb/>
困憶南朝石歩廊江上綸竿輪散誕林間冠褐負清凉<lb/>
<pb n="KR4h0143_WYG_128-30b"/>
下程欲選披襟處滿眼頳桐與佛桑<lb/>
　　　梨<lb/>
揺揺繁實弄秋光曾伴青椑薦武皇懸圃雲腴滋紺質<lb/>
上林風馭獵清香尋芳尚憶瓊為樹蠲渇因知玉有漿<lb/>
多少好枝誰最見冒霜丹顆倚鄰牆<lb/>
　　　山居<hi>雷化以南山多零陵藿香芬芳襲人動或數里</hi>
洞口清香徹海濱四時芳馥四時春山多緑桂憐同氣<lb/>
谷有幽蘭讓後塵草解忘憂憂底事花能含笑笑何人<lb/>
<pb n="KR4h0143_WYG_128-31a"/>
<hi>嶺南有含笑花</hi>爭如彼美欽天壤長薦芳香奉百神<lb/>
　　陳亞<lb/>
　　　懐舊隠<lb/>
多愧當年未第間卜居人外得清閒排聨花品曾非僭<lb/>
愛惜苔錢不是慳秋閣詩情天淡淡夕溪漁思月彎彎<lb/>
而今慚厚明朝禄敢念藏愚莫買山<lb/>
　　張及<lb/>
　　　贈杜鼎昇<hi>鼎昇字火舉形神清秀有古人之風夫婦皆八十餘每遇芳時好景選勝</hi>
<pb n="KR4h0143_WYG_128-31b"/>
　　　<hi>偕行人皆羡其高年逸樂云</hi>
家本樊川老蜀都世家冠劒豈寒儒筆耕尚可儲三載<lb/>
酒戰猶能敵百夫僻愛舜琴湘水弄每懸孫畫醉仙圖<lb/>
孟光笑語長相逐喚作梁鴻得也無<lb/>
　　詹中正<lb/>
　　　香山<lb/>
浪兀孤舟一葉輕香山登歩覺神清㡬多怪石全勝畫<lb/>
大半竒花不出名猿狖盡當吟裏見煙霞祗向眼前生<lb/>
<pb n="KR4h0143_WYG_128-32a"/>
官身未約重來此酒滿螺杯月正明<lb/>
　　穆修<lb/>
　　　江南春<lb/>
杜若溪邊待釣船怨紅傷翠助鸝鵑戰囘春色青蒲劒<lb/>
買破韶光緑荇錢千嶂逺圍芳草國一江晴浸落霞天<lb/>
未知多感多愁客何處偷尋甕底眠<lb/>
　　　燈<lb/>
黯黯有時當永恨依依何處照閒眠静臨客枕愁寒雨<lb/>
<pb n="KR4h0143_WYG_128-32b"/>
逺出魚篷耿暝煙纎影乍欹還自立冷花時結不成圓<lb/>
銷魂猶憶江樓夜曾對離觴賦短篇<lb/>
　　石延年<lb/>
　　　金鄉張氏園亭<lb/>
亭館連城敵謝家四時園色鬬明霞牕迎西渭封侯竹<lb/>
地接東陵隠士𤓰樂意相闗禽對語生香不斷樹交花<lb/>
縱遊㑹約無留事醉待參横落月斜<lb/>
　　楊朴<lb/>
<pb n="KR4h0143_WYG_128-33a"/>
　　　莎衣<lb/>
軟緑柔藍著勝衣倚船吟釣正相宜蒹葭影裏和煙卧<lb/>
菡萏香中帶雨披狂脱酒家春醉後亂堆漁舎晩晴時<lb/>
直饒紫綬金章貴未肯輕輕博換伊<lb/>
　　魏野<lb/>
　　　謝長安孫舎人寄恵蜀牋<lb/>
彩牋一軸敵瓊瑰喜見親題手自開逺勝浣花人寄到<lb/>
貴從視草客分來百張重疊霞初巻千色參差錦乍裁<lb/>
<pb n="KR4h0143_WYG_128-33b"/>
紅藥篇章方雅稱老夫無用擬封囘<lb/>
　　　登原州城呈張簣從事<lb/>
異鄉何處最牽愁獨上邊城城上樓日暮北來惟有雁<lb/>
地寒西去更無州數聲塞角高還咽一𣲖涇河凍不流<lb/>
君作貧官我為客此中離恨共難収<lb/>
　　　秋霽草堂閒望<lb/>
草堂高迥勝危樓時節殘陽向晩秋野色青黄禾半熟<lb/>
雲容黒白雨初收依依永巷聞邨笛隠隠長河認客舟<lb/>
<pb n="KR4h0143_WYG_128-34a"/>
正是詩家好風景嬾隨前哲却悲愁<lb/>
　　林逋<lb/>
　　　湖上隠居<lb/>
湖水入籬山遶舎隠居應與世相違閒門自掩蒼苔色<lb/>
過客時驚白鳥飛賣藥比常嫌有價灌園終亦愛無機<lb/>
如何天竺林間路猶到秋深夢翠微<lb/>
　　　湖山小隠<lb/>
道著權門便絶交一峯青翠濕衡茅莊生已憤鴟鳶嚇<lb/>
<pb n="KR4h0143_WYG_128-34b"/>
揚子休譏蝘蜓嘲潏潏藥泉來石竇霏霏茶靄出松梢<lb/>
琴僧近借南薰譜且併閒工仔細抄<lb/>
　　　湖上晩歸<lb/>
卧枕船舷歸思清望中渾恐是蓬瀛橋横水木已秋色<lb/>
寺倚雲峯正晩晴翠羽濕飛如見避紅蕖香嫋似相迎<lb/>
依稀漸近誅茅地雞犬林蘿隠隠聲<lb/>
　　　西湖春日<lb/>
爭得才如杜牧之試來湖上輙題詩春煙寺院敲齋鼓<lb/>
<pb n="KR4h0143_WYG_128-35a"/>
夕照樓臺卓酒旗濃吐雜芳薫巘崿濕飛雙燕破漣漪<lb/>
人間幸有蓑兼笠且上漁船作釣師<lb/>
　　　夏日池上<lb/>
蓮香如綺細濛濛翡翠窺魚裊水葓巻箔未生單簟月<lb/>
凭闌初過一襟風横欹片石安琴薦獨倚新篁看鶴籠<lb/>
沈李凍醪無寄與可憐瀟灑興誰同<lb/>
　　　西巖夏日<lb/>
蕙帳蕭閒掩敝廬子真巖石坐來初為驚野鳥巢間乳<lb/>
<pb n="KR4h0143_WYG_128-35b"/>
嬾過鄰僧竹裏居新溜迸凉侵靜語晩雲浮潤上殘書<lb/>
何須强捉白團扇一柄青松自有餘<lb/>
　　　秋日湖西晩歸舟中書事<lb/>
水㾗秋落蟹螯肥閒過黄公酒舎歸魚覺船行沈草岸<lb/>
犬聞人語出柴扉蒼山半帶寒雲重丹葉疎分夕照微<lb/>
却憶清溪謝太傅當時未解惜蓑衣<lb/>
　　　深居雜興<lb/>
隠居松籟細錚然何獨微之重碧鮮已被逺峯擎<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
<pb n="KR4h0143_WYG_128-36a"/>
更禁初月吐姢姢門庭靜極零苔露籬援凉生褭菊煙<lb/>
中有病夫披白袷瘐行清坐詠遺篇<lb/>
　　　雜興<lb/>
湖上山林畫不如霜天時候屬園廬梯斜晩樹收紅柿<lb/>
筒直寒流得白魚石上琴樽苔野淨籬隂雞犬竹叢疎<lb/>
一闗兼是和雲掩敢道門無卿相車<lb/>
　　　孤山後冩望<lb/>
水墨屏風狀總非作詩除是謝元暉溪橋裊裊穿黄落<lb/>
<pb n="KR4h0143_WYG_128-36b"/>
樵斧丁丁斫翠微返照未沉僧獨往長煙如淡鳥横飛<lb/>
南峯有客鋤園罷閒倚籬門忘却歸<lb/>
　　　安福縣途中作<lb/>
詩景紛挐且按鞭壊橋危磴已鳴泉雲根道店多沽酒<lb/>
山崦人家亦種田谷鳥驚啼衝宿雨野梅愁絶閉寒煙<lb/>
玉梁閤皁堪行徧囘得江邊即上船<lb/>
　　　山園小梅<lb/>
衆芳揺落獨暄妍占盡風情向小園疎影横斜水清淺<lb/>
<pb n="KR4h0143_WYG_128-37a"/>
暗香浮動月黄昏霜禽欲下先偷眼粉蝶如知合斷魂<lb/>
幸有微吟可相狎不須檀板共金尊<lb/>
剪綃零碎㸃酥乾向背稀稠畫亦難日薄縱甘春至晩<lb/>
霜深應怯夜來寒澄鮮祗共鄰僧惜冷落猶嫌俗客看<lb/>
憶著江南舊行路酒旗斜拂墮吟鞍<lb/>
　　　嘗茶次寄越僧靈皎<lb/>
白雲峯下兩槍新膩緑長鮮榖雨春靜試恰如湖上雪<lb/>
對嘗兼憶剡中人瓶懸金粉師應有筯㸃瓊花我自珍<lb/>
<pb n="KR4h0143_WYG_128-37b"/>
清話㡬時搔首後願和松色勸三廵<lb/>
　　　寄題歴陽馬仲文水軒<lb/>
占得幽居近郭西水軒風景獨難齊煙含晩樹人家逺<lb/>
雨濕春蒲燕子低紅燭酒醒多聚㑹粉箋詩敵㡬招攜<lb/>
旅遊今日堪搔首揺落山城困馬蹄<lb/>
　　　西湖孤山寺後舟中冩望<lb/>
天竺横分景色寛孤山背後泊船看林藏野路秋偏靜<lb/>
水映漁家晩自寒拂拂煙雲初澹蕩蕭蕭蘆葦半衰殘<lb/>
<pb n="KR4h0143_WYG_128-38a"/>
舂鋤數㸃誰驚起書破晴雲粉字乾<lb/>
　　　酬晝師西湖春望<lb/>
笛聲風暖野梅香湖上凭闌日漸長一様樓臺圍佛寺<lb/>
十分煙雨簇漁鄉鷗横殘葑多成陣柳映危橋未著行<lb/>
終約吾師指芳草靜吟閒歩岸華陽<lb/>
　　王初<lb/>
　　　延平天慶觀<lb/>
劒化江邊彩構新層臺不染玉梯塵千章隠篆標龍簡<lb/>
<pb n="KR4h0143_WYG_128-38b"/>
一曲空歌降鳯鈞嵐氣濕衣雲葉晩天香飄户月枝春<lb/>
盟金早晩聞仙語學種三芝伴羽人<lb/>
　　　青帝<lb/>
青帝邀春隔歲還月娥孀獨夜漫漫韓憑舞羽身猶在<lb/>
素女商絃調未殘終古蘭巖棲偶鶴從來玉谷有離鸞<lb/>
㡬時幽恨飄然斷共待天池一水乾<lb/>
　　　書秋<lb/>
千里南雲度塞鴻秋雲無跡淡平空人間玉嶺清霄月<lb/>
<pb n="KR4h0143_WYG_128-39a"/>
天上銀河白晝風潘賦登山魂易斷楚歌遺珮怨何窮<lb/>
往來未得如張翰欲鱠霜鯨碧海東<lb/>
　　　自和書秋<lb/>
隴首斜飛避弋鴻頹雲蕭颯見層空漢宫夜結雙莖露<lb/>
閶闔凉生六幕風湘女怨絃愁不禁鄂君香被夢難窮<lb/>
江邊兩槳連歌渡驚散遊魚蓮葉東<lb/>
　　宋庠<lb/>
　　　二月花柳將盛忽有風雨絶寒戲呈東甫<lb/>
<pb n="KR4h0143_WYG_128-39b"/>
二月尋芳已有期横來風雨固難知潤添水榭千波漲<lb/>
寒勒林花十日遲晩匣氣昬鸞不舞寶絃聲縱雁頻移<lb/>
傷春遺恨君須㑹重煖山爐釂玉巵<lb/>
　　　閏十二月望日立春禁中作<lb/>
閏厯先春破臘寒綵花金勝寵千官氷從太液池邊動<lb/>
柳向靈和殿裏看瑞氣因風生禁仗暖輝依日上仙盤<lb/>
須知聖運隨生殖萬國年年共此歡<lb/>
　　　寄子京<lb/>
<pb n="KR4h0143_WYG_128-40a"/>
八年三郡駕朱輪更忝鴻樞對國鈞老去師丹多忘事<lb/>
少來之武不如人車中顧馬空能數海上逢鷗想見親<lb/>
惟有弟兄歸隠志共將耕鑿報堯仁<lb/>
　　　重展西湖<lb/>
緑鴨東陂已可憐更因雲竇注西田鑿開魚鳥忘情地<lb/>
展盡江湖極目天向夕舊灘都浸月過寒新樹更留煙<lb/>
使君直欲稱漁叟願賜閒州不計年<lb/>
　　宋祁<lb/>
<pb n="KR4h0143_WYG_128-40b"/>
　　　兄長莒公赴鎮道出西苑作詩有長楊獵近寒<lb/>
　　　熊吼太液歌餘瑞鵠飛語意警邁予輙擬作一<lb/>
　　　篇<lb/>
寳樓斜倚闕西天北轉樓隂壓素漣白雪久殘梁複道<lb/>
黄頭空守漢樓船塵輕未損朝來霧樹煖才容臘外煙<lb/>
弭節不妨饒悵戀待歌魚藻記他年<lb/>
　　　寒食假中作<lb/>
九門煙樹蔽春㕓小雨初晴潑火前草色引開盤馬地<lb/>
<pb n="KR4h0143_WYG_128-41a"/>
簫聲催暖賣餳天縈絲早絮輕無著弄袖和風細可憐<lb/>
鼇署侍臣貪出沐珉糜珠饀媿頒宣<lb/>
　　　落花<lb/>
墜素翻紅各自傷青樓煙雨忍相忘將飛更作迴風舞<lb/>
已落猶成半面粧滄海客歸珠迸涙章臺人去骨遺香<lb/>
可能無意傳雙蝶盡付芳心與蜜房<lb/>
　　　九日宴射<lb/>
佳節憑高駐綵旗亭皋霧罷轉晨曦堋間羽集號猿後<lb/>
<pb n="KR4h0143_WYG_128-41b"/>
臺外塵飛戲馬時芳菊治疴爭泛蕊丹萸辟惡徧傳枝<lb/>
明年此㑹知何處醉玉頽山不用辭<lb/>
　　晏殊<lb/>
　　　初秋寓直<lb/>
絳河星斗夜闌干禁署沉沉閉九闗上帝册書羣玉府<lb/>
仙人宫闕巨鼇山凉蟾影度秋隂薄促漏聲來夜唱閒<lb/>
擁鼻吟多欲愁絶嚴鐘淒斷樹烏還<lb/>
　　　假中示判官張寺丞王校勘<lb/>
<pb n="KR4h0143_WYG_128-42a"/>
元已清明假未開小園幽徑獨徘徊春寒不定斑斑雨<lb/>
宿醉難禁灧灧杯無可奈何花落去似曾相識燕歸來<lb/>
遊梁賦客多風味莫惜青錢萬選才<lb/>
　　夏竦<lb/>
　　　上元應制<lb/>
魚龍曼衍六街呈金鎖通宵啟玉京冉冉遊塵生輦道<lb/>
遲遲春箭入歌聲寳坊月皎龍燈淡紫閣風微鶴燄平<lb/>
宴罷南端天欲曉回瞻河漢尚盈盈<lb/>
<pb n="KR4h0143_WYG_128-42b"/>
　　韓琦<lb/>
　　　次韻和子淵學士春雨<lb/>
天幕沉沉淑氣温雨絲輕軟墜雲根洗開春色無多潤<lb/>
染盡花光不見㾗寂寞畫樓和夢鎻依微芳樹過人昬<lb/>
堂虛坐密珠簾下試問淳于醉㡬樽<lb/>
　　　周沆著作宰秀州嘉禾<lb/>
庇身名邑得嘉禾銅墨猶嗟滯俊科前席未期宣室召<lb/>
聞絃還繼武城歌酒旗穿柳春堤迥漁艇藏花夕唱和<lb/>
<pb n="KR4h0143_WYG_128-43a"/>
對此不勞披縣譜且求新句解詩魔<lb/>
　　　上已<lb/>
逺道今逢祓禊辰雨餘風物一番新等閒臨水還思舊<lb/>
取次看花便當春絮雪暖迷西苑路車雷晴起曲江塵<lb/>
臺英正約尋芳㑹誰是山隂作序人<lb/>
　　　北塘避暑<lb/>
盡室林塘滌暑煩曠然如不在塵寰誰人敢議清風價<lb/>
無樂能過白日閒水鳥得魚長自足嶺雲含雨只空還<lb/>
<pb n="KR4h0143_WYG_128-43b"/>
酒闌何物醒魂夢萬柄蓮香一枕山<lb/>
　　　北塘春雨<lb/>
葉葉輕雲悵薄羅坐看膏澤灑庭柯風前芳杏紅香減<lb/>
煙外垂楊緑意多聲落檐牙飛短瀑㸃勻池面起圓波<lb/>
晴來西北憑闌坐拂黛遥峯濯萬螺<lb/>
　　　清明獲鹿道中<lb/>
尺雪征途已倦行那堪寂寞過清明農居近古鞦韆野<lb/>
懸堞成墟睥睨平只見靚粧矜節服更無閒地匝春耕<lb/>
<pb n="KR4h0143_WYG_128-44a"/>
山川寓目皆形勝可惜虛屯百萬兵<lb/>
　　　御製後苑賞花釣魚奉㫖次韻<lb/>
花簇香亭萬朶開琱輿高自九闗來輕隂閣雨迎天歩<lb/>
寒色留春送壽杯仙吹徹雲終縹紗恩魚逢餌㡬徘徊<lb/>
曾參三十年前㑹今備台司得再陪<lb/>
　　　樞廷對竹<lb/>
一紀前曾對此君依然軒檻喜重新丹心自覺同高節<lb/>
青眼相看似故人不雜囂塵終冷淡飽經霜雪尚精神<lb/>
<pb n="KR4h0143_WYG_128-44b"/>
樞廷豈是琴樽伴㑹約幽居稱幅巾<lb/>
　　　從駕過金明池<lb/>
帳殿深沉壓水開㡬時宸輦一遊來春留花樹隂成幄<lb/>
雨漲池波色染苔空外長橋横螮蝀城邊真境闢蓬萊<lb/>
崇朝侍宴臨雕檻共看龍艘奪錦回<lb/>
　　　丙午上巳瓊林苑賜筵<lb/>
春光濃簇寳津樓樓下新波漲鴨頭佳節難逢真上巳<lb/>
賜筵榮入小瀛洲仙園雨過花遺靨御陌風長絮走毬<lb/>
<pb n="KR4h0143_WYG_128-45a"/>
　禊飲不須愁巨白清明來日尚歸休<lb/>
　　　　上已㑹興慶池<lb/>
　興慶池頭三月三柳如拖綬草如衫禊觴臨水筵相屬<lb/>
　文鷁凌波尾競銜花雨亂飛紅撲簌峯螺遥聳碧巉巖<lb/>
　芳辰况任遊人樂不必低將席㡌攙<lb/>
　　　　登廣教院閣<lb/>
　岑寂禪扉啟晝闗公餘為㑹一開顔高臺面壘包平野<lb/>
　老柏參天礙逺山花去春叢蝴蝶亂雨勻朝圃桔橰閒<lb/>
<pb n="KR4h0143_WYG_128-45b"/>
　徘徊軒檻何時下直待前枝倦鵲還<lb/>
　　　　郡圃春晩<lb/>
　溶溶春水滿方塘闌檻風微落蕊香盡日楊花飛又歇<lb/>
　有時林鳥見還藏沉疴不為閒來减流景知從靜處長<lb/>
　欲戰萬愁無酒力可堪三月去堂堂<lb/>
　<lb/>
　<lb/>
御選宋詩巻四十五<lb/>
</p>
<p>
</p>
  </div>
</body>
</text>
</TEI>
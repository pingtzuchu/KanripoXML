<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_122-1a"/>
　欽定四庫全書<lb/>
御選宋詩巻三十九<lb/>
　　五言律詩五<lb/>
　　　朱弁<lb/>
　　　　元夕有感<lb/>
　朔雪餘千里東風徧九州關河中土異燈火上元愁綠<lb/>
　蟻嘗新釀青貂戀故裘紫姑無用卜世事正悠悠<lb/>
　　　　白髮<lb/>
<pb n="KR4h0143_WYG_122-1b"/>
　白髮使車前煙波思渺然霜清穫稻日風急授衣天客<lb/>
　館但愁坐釣舟誰醉眠乘槎會有便直到斗牛邊<lb/>
　　　　十七夜對月<lb/>
　病骨怯風露愁懷厭甲兵人居絶域久月向此宵明輪<lb/>
　仄初經漢光分半隱城遲遲不肯下應識異鄉情<lb/>
　　　　獨坐<lb/>
　草凍慵抽碧桃癡懶暈紅黃雲猶漢野紫塞漫春風使<lb/>
　節空留滯侯圭未會同堦除雪不掃獨坐數歸鴻<lb/>
<pb n="KR4h0143_WYG_122-2a"/>
　　　寒食<lb/>
絶域年華久衰顏淚㸃新每逢寒食節頻夢故鄉春草<lb/>
綠唯供恨花紅只笑人南轅定何日無地不風塵<lb/>
　　　重九<lb/>
九日今何地寒深紫塞霜敢嫌蘆酒濁且對菊花嘗歳<lb/>
月雙蓬髩乾坤百戰場賜萸知未舉夢自識鴛行<lb/>
　　　次韻子文秋興<lb/>
逸興常時有逢秋一倍多山長含楚雨天遠接吳波尋<lb/>
<pb n="KR4h0143_WYG_122-2b"/>
壑同元亮浮家伴志和釣竿行入手還著向來蓑<lb/>
　　　冬雨<lb/>
冬雨不成雪北風寒未深山藏千疊秀雲結四垂陰迥<lb/>
洒凌朝閣殘聲入夜衾端能洗兵甲足慰此時心<lb/>
　　曹勛<lb/>
　　　示諸子<lb/>
霜入晴雲暖氷生掠岸沙卑枝閒剪橘幽徑試尋花客<lb/>
路人情薄鄉關去路賒只應托諸子莫倦問桑麻<lb/>
<pb n="KR4h0143_WYG_122-3a"/>
　　　獨歩南園寄子忱<lb/>
野老悲春事相如復倦遊肯來傾濁酒同與散清愁遠<lb/>
岸重重柳晴江處處舟飛紅殘照晩閒倚水邊樓<lb/>
　　　上塘値清明<lb/>
客路逢寒食划船鬧水干嬌雲易得雨暴冷不成寒白<lb/>
水連天去繁桃觸目看朝來有家信稚子報平安<lb/>
　　　山居雜詩<lb/>
閒裏心情拙還知興自嘉饑鴉時立檻野蝶自尋花客<lb/>
<pb n="KR4h0143_WYG_122-3b"/>
至聊從飯僧來不厭茶晩煙時竚立列岫映餘霞<lb/>
老去情懷懶翛然見此翁閒窗千里月修竹一簾風事<lb/>
與孤鴻遠心將止水同故人如問訊癡坐正觀空<lb/>
冷趂西風便雲趨南國深相舂聞野唱漂絮擊溪砧小<lb/>
立遲殘照閒愁倦寸心新亭有耆舊應共惜花陰<lb/>
林泉久自得窗户向深幽不復嫌村酒何能有客愁夕<lb/>
陽烘遠水飛絮挾輕鷗杖屨歸從晩柴門月一鈎<lb/>
　　朱松<lb/>
<pb n="KR4h0143_WYG_122-4a"/>
　　　解汲舟<lb/>
上國經年客春流一棹波已醒離帳酒猶記客亭歌水<lb/>
枕殘歸夢霜衾擁獨哦篷窗橫落月作意傍人多<lb/>
　　　淮南道中微雪<lb/>
密密雲陰合斜斜雪態妍似欺春力淺故傍客愁邊宿<lb/>
鳥投村瞑寒梅抱蕊鮮無人命尊酒清絶裊茶煙<lb/>
　　　寒食<lb/>
粥冷春餳凍泥開臘酒斟故鄉空淚滿華髮正愁侵山<lb/>
<pb n="KR4h0143_WYG_122-4b"/>
暝雨還住煙孤村更深誰知江海客浩蕩濟時心<lb/>
　　朱橰<lb/>
　　　竹醉日懷故山<lb/>
一室眞容膝何人客子猷土浮迎竹醉雲靜對山羞無<lb/>
地青歸幌他年翠繞樓且從鄰寺去煙雨看沙鷗<lb/>
　　　夏夜極凉<lb/>
素簡久辭夜清風先戒秋稻深羣蛤吠草暗一螢流舌<lb/>
在殊無計心空尚有求按圖尋分野楚尾見吾州<lb/>
<pb n="KR4h0143_WYG_122-5a"/>
　　鄭剛中<lb/>
　　　故居<lb/>
北山三十里憶得舊書堂小徑通蔬圃新醅壓酒牀晩<lb/>
凉荷葉嫩細雨橘花香此夢今何許隨緣又一方<lb/>
　　　栽竹<lb/>
信緣移老竹觸暑種瓜根小雨囘生意蒼苔覆劚痕影<lb/>
還隨舊葉凉已到清尊相對如佳友何妨儘閉門<lb/>
　　　哦詩<lb/>
<pb n="KR4h0143_WYG_122-5b"/>
怕醉還思醉哦詩未得詩過雲飛雨急斜照晚凉遲嫩<lb/>
綠開荷葉新紅入荔枝躊躇搔短髪倚檻立多時<lb/>
　　　重五<lb/>
異鄉逢午節臥病此衰翁竹筍迸新紫榴花開小紅山<lb/>
深人寂寂氣潤雨濛濛煮酒無尋處菖蒲在水中<lb/>
　　　䦨暑<lb/>
䦨暑秋郊暮前山瘴霧中猿猱都下飲鳥雀未歸叢弄<lb/>
影試新月披襟招好風銀潢向何夕零露溼梧桐<lb/>
<pb n="KR4h0143_WYG_122-6a"/>
　　　春晝<lb/>
深村春晝永事事不相關花少蝶蜂瘦水清鷗鷺閒栢<lb/>
香薰紙帳竹枕傍屏山付與翛然夢樂哉天地間<lb/>
　　　寒意<lb/>
嶺南霜不結風動是霜時日落晚花瘦山空流水悲棲<lb/>
鴉尋樹早凍蟻下窗遲季子家何在衣單知不知<lb/>
　　　幽趣十二首<hi>錄二首</hi>
幽趣無人會閒居我自知筍尖穿落葉花蕊掛游絲寒<lb/>
<pb n="KR4h0143_WYG_122-6b"/>
在蜂來少風斜燕不遲老夫無定力破戒為題詩<lb/>
幽趣無人會雲依遠岫行寒塘時撥刺古木屢敲鏗壁<lb/>
殻拖涎鈍花飛度粉輕山泉烹石鼎孤啜不勝情<lb/>
　　高登<lb/>
　　　夢遊故山<lb/>
風際氅披鶴雲根杖䇿鳩幽棲知好在歸夢故難留山<lb/>
放數峰出泉分一派流把茅何日辦縛屋䕶松楸<lb/>
　　張綱<lb/>
<pb n="KR4h0143_WYG_122-7a"/>
　　　對月<lb/>
蓬髩秋風老柴門轍跡疎誰同今夜月望絶故人書止<lb/>
酒愁元亮何心賦子虚得詩還喜誦習氣未全除<lb/>
　　　夜雨<lb/>
夜雨妨清夢疎簷滴細聲幽懷無客語偶坐有琴橫水<lb/>
濶柴荆迥風高雁鶩驚感時思報主材薄愧平生<lb/>
　　　日暮<lb/>
地偏車馬靜門閉水雲深野艇收晴網村舂續暮砧危<lb/>
<pb n="KR4h0143_WYG_122-7b"/>
腸逢酒怯病骨畏寒侵又見鴉歸盡誰𢋫梁甫吟<lb/>
　　　月夜<lb/>
漁火前村近秋砧靜夜多山煙歸宿鳥水月動明波燭<lb/>
短催詩急樽空若客何抱愁眠不穩林影半牀過<lb/>
　　　次韻彥逹折梅<lb/>
信歩尋梅約欣逢亞雪枝春藏紅蕚小寒嗇暗香遲畫<lb/>
角傳新曲妝臺歛翠睂廣平心不動唯許筆端知<lb/>
　　　歲暮<lb/>
<pb n="KR4h0143_WYG_122-8a"/>
忽忽歳云暮霏霏山雨頻鳥啼茅舍靜梅映竹籬新陋<lb/>
巷無深轍清酤有善鄰中原消息斷聊與醉鄉親<lb/>
　　　次韻洪總領題花信亭得江樓<lb/>
誰為傳花信新亭破睡風春囘芳意早客到賞心同酒<lb/>
盞揺江綠詩箋照坐紅無由接歡宴危坐正書空<lb/>
　　胡銓<lb/>
　　　登南恩望海臺<lb/>
君恩寛逐客萬里聽歸來未上凌煙閣先登望海臺山<lb/>
<pb n="KR4h0143_WYG_122-8b"/>
爲翠浪湧湖拓碧天開目斷雲飛處終身愧老萊<lb/>
　　張九成<lb/>
　　　遊南路菩提寺次刁文叔韻<lb/>
髙僧居物外有户晝常扃海近知天濶泉甘識地靈一<lb/>
簾春月靜數㸃列山青便卜歸與計移文漫勒銘<lb/>
　　　雙秀峰<lb/>
且向城西去休驚雨濺空亂山明滅外古刹有無中笑<lb/>
指雙峰翠迴看落日紅中興喜無事歌管莫悤悤<lb/>
<pb n="KR4h0143_WYG_122-9a"/>
　　過報恩寺<lb/>
籃輿訪蕭寺煙暝漲春空遠樹樓頭綠殘霞山外紅昏<lb/>
鐘發林杪人語殷橋東囘首都無跡浮生眞夢中<lb/>
　　　雨<lb/>
已止還復作瀉簷聲更長苔錢添晚翠梅子試新黃屋<lb/>
裏圖書潤庭前蘭芷香倚欄閒覓句水閣夜生凉<lb/>
　　黃公度<lb/>
　　　家僮歸得王慶長宓消息知留浙中秋舉賦此<lb/>
<pb n="KR4h0143_WYG_122-9b"/>
　　　寄懷<lb/>
倦僕去復返憐君歸未能吟餘幽砌月夢破短檠燈地<lb/>
僻人稀到書成鴈莫憑秋風霜翮健天末看飛騰<lb/>
　　　倚薄<lb/>
茅簷供倚薄藜杖任扶攜天入平蕪濶山含宿霧低樹<lb/>
聲風曲折野色晚凄迷容易營生事秋田稻欲齊<lb/>
　　　和鄭叔友厚題眞如<lb/>
南郡趨新幙微官愧野人客懷投寺晚歸夢到家頻歲<lb/>
<pb n="KR4h0143_WYG_122-10a"/>
月看蓬髩塵埃聽葛巾相隨一盃酒且慰百年身<lb/>
　　　三月三十日郊外即事<lb/>
雨積稻畦白晴添麥隴黃野橋排鴈齒山路轉羊腸鳥<lb/>
語有時好田家隨事忙一年春盡日身迹更他鄉<lb/>
　　　壬戌中秋㳂檄行縣與龔實之同宿於琴泉軒<lb/>
揺落江城暮招提訪舊遊泉聲終夜雨竹影一弦秋露<lb/>
湛衣裳冷山空枕簟幽故人憐寂寞抱被肯相投<lb/>
　　　晚泊桃源驛奉懷幕府諸公<lb/>
<pb n="KR4h0143_WYG_122-10b"/>
下馬泊孤亭人煙接古城半村留晚照萬壑送秋聲風<lb/>
月思元度文章愧長卿桃源何處在山驛至今名<lb/>
　　　冬日道間<lb/>
歳熟牛羊飽村寒鳥雀呼霜餘山骨露水落澗毛枯歸<lb/>
艇收魚網行人問酒壚微軀任南北未覺旅懷孤<lb/>
　　劉子翬<lb/>
　　　巖桂<lb/>
凉颸振遠村寂寞度清芬山路不知處月窗時夜聞孤<lb/>
<pb n="KR4h0143_WYG_122-11a"/>
根寒抱石落子半飄雲袖手空延佇無才可賦君<lb/>
　　　送曽彥思減罷赴闕<lb/>
馬首成南渡西風木葉疎去程煙雨外孤館别離初未<lb/>
試平戎䇿空懐逐客書漢皇方問賦誰復薦相如<lb/>
　　　疊嶂<lb/>
益遣歸心快愁霖喜乍晴樹陰迎馬合波影照人清不<lb/>
見雲山路時聞樵斧聲暮雲偏自急相伴隔溪行<lb/>
　　　同張守謁蔡子强觀硯論琴偶書<lb/>
<pb n="KR4h0143_WYG_122-11b"/>
共造中郎室明窗玩好竒硯珍鐫子石琴古斷孫枝篆<lb/>
鼎香飄逺茶甌味轉遲自慙塵土累清話得移時<lb/>
　　　途中<lb/>
小市猶依海横橋欲跨汀雨餘榕徑冷春晚苧田青薄<lb/>
宦低豪氣浮生惜壯齡急流歸不得憂患飽曽經<lb/>
　　　次張守韻<lb/>
瓦白霜封縞波清月漾金柝沈秋壘靜人語夜堂深故<lb/>
國歸何日寒衾事滿心庭松憐手植擢榦已彌尋<lb/>
　　　次韻張守梅詩<lb/>
<pb n="KR4h0143_WYG_122-12a"/>
破雪梅初動南枝更北枝傍牆應折盡背日較開遲曉<lb/>
角驚殘夢春愁占兩睂狂風將落蕋故入畫樓吹<lb/>
　　　與原仲至交溪橋<lb/>
倦憇春橋午囘環翠碧重亂溪流背海新柳色欺松厭<lb/>
市常思野為官不及農喜逢湖上客談話得從容<lb/>
　　　寄蜀<lb/>
有客傳歸信愁懷得暫寛兒童占鵲喜鄰里借書看離<lb/>
蜀秋方半浮湘歳欲闌柴門頻洒掃夢想見征鞍<lb/>
<pb n="KR4h0143_WYG_122-12b"/>
　　　道中<lb/>
微風收宿靄細路遶平臯石亂春流急山寒曉月髙鳥<lb/>
聲時出樹花氣欲侵袍行役兼清賞驅馳未覺勞<lb/>
　　　訪原仲山居<lb/>
寂寂臨湖屋湖風為掩門鳥聲幽谷樹山影夕陽村好<lb/>
事長留客雖貧亦置尊平生枯澹意去此欲誰論<lb/>
　　　致明攜酒來雲際<lb/>
有客攜家釀敲門訪病翁一春寒食過幽寺晚晴中嫩<lb/>
<pb n="KR4h0143_WYG_122-13a"/>
竹扶簷綠殘花蓋地紅牢愁賴君破歸意莫悤悤<lb/>
　　　次長汀壁間韻<lb/>
竄鼠驚殘夢蕭蕭老屋虛風聲傳遠瀨寒意入秋蔬客<lb/>
路漂揺入歸身憔悴餘西窗滿殘照髣髴似吾廬<lb/>
　　羅願<lb/>
　　　望梅亭<hi>南安軍未至庾嶺有亭名望梅兄端翔權軍事時所作</hi>
節物重陽候風塵庾嶺頭休論梅子雨纔度菊花秋翠<lb/>
壁堪橫絶幽亭勸小留謀生兄弟拙一一傍南州<lb/>
<pb n="KR4h0143_WYG_122-13b"/>
　　　次韻酬通判劉兄岳陽樓<lb/>
蓄納深無際憑臨勢易高青春關氣象白日散風濤有<lb/>
野張軒樂何人續楚騷古來川浸在閒却漢陰橰<lb/>
魚龍掀舞後渺莽記空庭地帶三苖濶山傳二女靈客<lb/>
懷光水月詩筆妙丹青少作楊雄悔惟思草一經<lb/>
　　鄭樵<lb/>
　　　薌林閒居<lb/>
薌林蒼翠甚極目可吟詩梅子風前落杏花雨後移清<lb/>
<pb n="KR4h0143_WYG_122-14a"/>
溪通半郭孤月隱疎籬寂寂雲山外蕭然獨自知<lb/>
薌林蒼翠甚霽色繞吾廬四靣鳥聲寂一庭月影疎有<lb/>
山皆入坐無日不安居好向東牆臥看人獻子虛<lb/>
　　　晨雨<lb/>
東方斜未徹暝色淡初分宿鳥林中噪凄風葉上聞鐘<lb/>
鳴催過雨星落避行雲獨立草堂内涓涓羣動紛<lb/>
　　張公祈<lb/>
　　　渡湘江<lb/>
<pb n="KR4h0143_WYG_122-14b"/>
春過瀟湘渡眞觀八景圖雲藏岳麓寺江入洞庭湖晴<lb/>
日花爭發豐年酒易沽長沙十萬户遊女似京都<lb/>
　　蘇籕<lb/>
　　　和卷中韓子蒼梅花<lb/>
先開媚晴昊孤豔斷魂時遶樹沈煙度凌寒檀暈披參<lb/>
橫明月觀雪細影娥池結實㝠㝠雨君看雀啅枝<lb/>
　　王銍<lb/>
　　　曉踏<lb/>
<pb n="KR4h0143_WYG_122-15a"/>
曉踏河堤月逢人問去舟已為羈旅客更免别離愁索<lb/>
寞憐同姓丁寧數舊遊欲知幽獨意風露滿城秋<lb/>
　　　寄洪駒父<lb/>
江山霜落木千里一身歸去國憐張翰囘舟為陸機煙<lb/>
林無際遠寒葉有聲飛何必少陵老悲傷未拂衣<lb/>
　　　徐師川典祝廬山延眞觀用送駒父韻餞别<lb/>
匡阜如蓬島欲㝷風引歸煙蘿猿嘯月雲碓水鳴機剰<lb/>
結餐霞侶深隨杕錫飛謝公行樂處山翠撲人衣<lb/>
<pb n="KR4h0143_WYG_122-15b"/>
　　　幽居<lb/>
幽居寂無事晨起伴僧禪曉澹巖前月秋明水底天望<lb/>
鄉書斷雁問路客囘船阻絶平生友清遊有夢傳<lb/>
　　　寒食<lb/>
故國千峰外孤舟一水濱天涯未歸客江上欲殘春鴈<lb/>
去銷魂久花開墜淚頻東風吹晚雨芳草路邊人<lb/>
　　　小立<lb/>
茅屋藤蘿外憑欄煙靄間亂蟬催暑去急雨帶秋還路<lb/>
<pb n="KR4h0143_WYG_122-16a"/>
入雙溪口門當四面山詩成題未有翰墨伴清閒<lb/>
　　范浚<lb/>
　　　登富陽觀山亭<lb/>
弭棹依寒渚臨亭俯碧川嘶雲征海雁椎鼓過風船水<lb/>
濶天低樹山空日暝煙擬題江似練終愧謝公賢<lb/>
　　　雨後出郊<lb/>
晴景收林靄春郊賸物華麴塵官道柳粉豔野牆花竹<lb/>
裏草亭古沙邊苔徑斜遣心知有處發興渺無涯<lb/>
<pb n="KR4h0143_WYG_122-16b"/>
扶輿穿密竹度彴過前溪霽色煙橫野春聲水遶畦映<lb/>
山行白鷺遷木韻黃鸝客裏貪幽事歸時日已西<lb/>
　　　遊南山晚歸<lb/>
荒荒日已暮迴首興何長䆉稏紛乾穟森疎嘯折篁水<lb/>
枯山石露風晚野花香歸臥前簷下詩成小雨凉<lb/>
　　　次韻茂永兄首夏新晴<lb/>
燕落雨知節鳩鳴天欲晴行雲飛斷碧斜日漏微明筍<lb/>
上竹三徑苗肥田一成野人知得飽索酒坐班荆<lb/>
<pb n="KR4h0143_WYG_122-17a"/>
　　　春望<lb/>
岑樓上獨園高檻俯平原野秀風煙合春深草木繁晴<lb/>
山明歴歴遠水去渾渾興出青冥外心隨獨鶴翻<lb/>
　　　張生夜載酒相過<lb/>
夜卷一鈎簾衣寒覺露霑未經風割面且看月磨鎌玉<lb/>
椀鵞兒酒花磁虎子鹽張公雞黍舊歡笑了無嫌<lb/>
　　周必大<lb/>
　　　沈作式署園<lb/>
<pb n="KR4h0143_WYG_122-17b"/>
宮槐分影直官柳著行疎畫棟飛翬遠晴霞散綺餘池<lb/>
邀山簡馬水勝武昌魚只恐封泥召驂鸞上帝居<lb/>
　　　元宵煮浮圓子前輩似未曾賦此坐間成四韻<lb/>
今夕是何夕團圓事事同湯官尋舊味竈婢詫新功星<lb/>
燦烏雲裏珠浮濁水中歳時編雜詠附此說家風<lb/>
　　　再賦<lb/>
時節三吳重勻圓萬里同溲浮雖有法烹煮豈無功杜<lb/>
喜雲抄白徐妨酒復中䇿勲俱是秫適口不同風<lb/>
<pb n="KR4h0143_WYG_122-18a"/>
　　　贑州<lb/>
跡落蠻夷地艱危分飽經盤渦隨櫂舞驚浪濺船零石<lb/>
亂舟纔過峰迴眼漫青晚來荒浦宿愁緒轉冥冥<lb/>
　　　楊謹仲教授和徐師川中秋賞月詩邀余次韻<lb/>
浥露清如洗明河淨不流珠圓合浦夜潮盛浙江秋<hi>盧肇</hi>
<hi>賦八月望潮最盛</hi>朗詠陳王賦幾成法善游廣寒非獨冷莫為<lb/>
客氊謀<lb/>
　　尤袤<lb/>
<pb n="KR4h0143_WYG_122-18b"/>
　　　梅花<lb/>
冷豔天然白寒香分外清稍驚春色早又喚客愁生待<lb/>
索巡簷笑嫌聞出塞聲園林多少樹見爾眼偏明<lb/>
　　　臘梅<lb/>
破臘驚春意凌寒試晚妝應憐脂粉白故染麴塵黃綴<lb/>
樹蜂懸室排箏雁著行團酥與凝蠟難學是生香<lb/>
　　范成大<lb/>
　　　晚步東郊<lb/>
<pb n="KR4h0143_WYG_122-19a"/>
水墨依林寺青黃負郭田斜陽猶滿地片月早中天䇿<lb/>
䇿鴉飛急冥冥樹影圓西山原自好那更著雲煙<lb/>
　　　道中<lb/>
月冷吟蛩草湖平宿鷺沙客愁無錦字鄉信有燈花蹤<lb/>
跡隨風葉程途犯斗槎君看枝上鵲薄暮亦還家<lb/>
　　　寒食郊行書事二首<lb/>
野店垂楊步荒祠苦竹叢鷺窺蘆箔水烏啄紙錢風媪<lb/>
引濃妝女兒扶爛醉翁深村時節好應為去年豐<lb/>
<pb n="KR4h0143_WYG_122-19b"/>
隴麥欣欣綠山桃寂寂紅帆邊漁蕝浪木末酒旗風信<lb/>
步隨芳草迷途問小童賞心添脚力呼渡過溪東<lb/>
　　　賞心亭再題<lb/>
天險東南重兵雄百二尊拂雲千雉繞截水萬崖奔赤<lb/>
日吳波動蒼煙楚樹昏向無形勝地何以控乾坤<lb/>
　　　南樓望雪<lb/>
夜月流瑤圃春風滿玉都籬疎先剝落樹密正糢糊亂<lb/>
㸃橫煙鴈驚啼失木烏醉魂方浩蕩風袖不支梧<lb/>
<pb n="KR4h0143_WYG_122-20a"/>
　　　花山村舍<lb/>
潦退灘灘露沙虚岸岸頽澗聲穿竹去雲影過山來柳<lb/>
菌粘枝住桑花共葉開庵廬少來往門巷濕蒼苔<lb/>
　　　送陸務觀編修監鎭江郡歸會稽待闕<lb/>
見說雲門好全家住翠微京塵成歲晚江雨送人歸邊<lb/>
鎻風雷動軍書日夜飛功名袖中手世事巧相違<lb/>
　　　新津道中<lb/>
雨後郊原淨村村各好音宿雲浮竹色清溜走榿陰曲<lb/>
<pb n="KR4h0143_WYG_122-20b"/>
沼擎青蓋新畦藝綠針江天空濶處不受暑光侵<lb/>
　　　豫章南浦亭泊舟<lb/>
繡檻臨滄渚牙檣插暮沙浦雲沈斷雁江雨入昏鴉野<lb/>
曠天何近春寒歳未華來朝風一席隨處且浮家<lb/>
　　　夜發崑山<lb/>
歲寒人墐户霜重獨登舟弱櫓搖孤夢疎篷蓋百憂但<lb/>
吟今不樂寧計幾宜休慚愧沙湖月年年照薄遊<lb/>
　　　金山嶺<lb/>
<pb n="KR4h0143_WYG_122-21a"/>
阪險身頻偃崖深首屢囘雲浮平地出路拂半天來但<lb/>
閱關山過都忘歳月催湘南初上馬猶插早春梅<lb/>
　　　嘉陵江過合州漢初縣下<lb/>
井徑東川縣山河古合州木根拏斷岸急雨沸中流關<lb/>
下嘉陵水沙頭杜老舟江花應好在無計㑹江樓<lb/>
　　　小溪縣<lb/>
刈麥千平隴橫槎一小溪梓花紅綻碎粟穗綠垂低村<lb/>
婦猶多跣山猿遂少啼東川雖已過錦里尚雲西<lb/>
<pb n="KR4h0143_WYG_122-21b"/>
　　　鞭春微雨<lb/>
旛勝絲絲雨笙歌歩歩塵一年新樂事萬里未歸人雲<lb/>
薄竟慳雪酒醲先受春送寒東作近慙愧耦耕身<lb/>
　　　戲題索橋<lb/>
織簟匀鋪靣排繩强架空染人髙曬帛獵户遠張量薄<lb/>
薄難承雨翻翻不受風何時將蜀客東下看垂虹<lb/>
　　　夜泊歸州<hi>州有宋玉宅昭君臺</hi>
舊國風煙古新凉瘴癘清片雲將客夢微月照江聲細<lb/>
<pb n="KR4h0143_WYG_122-22a"/>
和悲秋賦遥憐出塞情荒山餘閥閱兒女擅嘉名<lb/>
　　　梅根夾<lb/>
辛苦凌波棹平安入夾船日明漁浦網風側瓦窑煙老<lb/>
圃容挑菜村巫橫索錢且投人處宿終夜得佳眠<lb/>
　　　詠吳中二燈<lb/>
　　　　琉璃毬<lb/>
龍綜繅冰繭魚文鏤玉英雨絲風外縐雲網日邊明疊<lb/>
暈重重見分光靣靣呈不深閒裏趣爭識箇中情<lb/>
<pb n="KR4h0143_WYG_122-22b"/>
　　　　萬眼羅<lb/>
弱骨千絲結輕毬萬錦裝綵雲籠月魄寳氣繞星芒檀<lb/>
㸃紅嬌小梅妝粉細香等閒三夕看消費一年忙<lb/>
　　　春晚即事留游子明王仲顯<lb/>
繡地紅千㸃平橋綠一篙楝花來石首榖雨熟櫻桃笑<lb/>
我生塵甑慙君有意袍故人能少駐門徑久蓬蒿<lb/>
　　陸游<lb/>
　　　溪行<hi>錄一首</hi>
<pb n="KR4h0143_WYG_122-23a"/>
篷篛鳴春雨帆蒲挂暮煙買魚爭近市覓火就鄰船愁<lb/>
臥醒還醉灘行却復前長年殊可念力盡逆風牽<lb/>
　　　自來福州詩酒殆廢北歸始稍稍復飲至永嘉<lb/>
　　　括蒼無日不醉詩亦屢作此事不可不記也<lb/>
尊酒如江綠春愁抵草長但令閒一日便擬醉千場柳<lb/>
弱風禁絮花殘雨漬香客遊還役役心賞覺茫茫<lb/>
　　　送查元章赴䕫漕<lb/>
柳色西門路看公上馬時亦知非久别不柰自成悲白<lb/>
<pb n="KR4h0143_WYG_122-23b"/>
髮劉賓客青衫杜拾遺分留端有待剩賦竹枝詞<lb/>
　　　晚泊慈姥磯下二首<hi>錄</hi>一<hi>首</hi>
山斷峭崕立江空翠靄生漫多來往客不盡古今情月<lb/>
碎知流急風高覺笛清兒曹笑老子不睡待潮平<lb/>
　　　統分稻晚歸<lb/>
薄酒不自酌夕陽須汝歸橘包霜後美豆莢雨中肥路<lb/>
遠應加飯天寒莫減衣老懷憂自切道眼看皆非<lb/>
　　　夜思<lb/>
<pb n="KR4h0143_WYG_122-24a"/>
露泣啼螿草潮生宿鴈汀經年寄孤舫終夜託丘亭楚<lb/>
澤無窮白巴山何處青四方男子事不敢恨飄零<lb/>
　　　秋風<lb/>
秋風吹客檣節物歎遐方歲事忽云暮吾行殊未央霜<lb/>
清漢水綠日落楚山蒼此去三巴路無猿亦斷腸<lb/>
　　　沙頭<lb/>
游子行愈遠沙頭逢暮秋孫劉鼎足地荆益犬牙州鼓<lb/>
角風雲慘江湖日夜浮此生應袞袞高枕看東流<lb/>
<pb n="KR4h0143_WYG_122-24b"/>
　　　移船<lb/>
沙際舟銜尾相依作四鄰暮年多感慨分路亦酸辛折<lb/>
竹占行日吹簫賽水神無勞問亭驛久客自知津<lb/>
　　　憑欄<lb/>
蟬嘒晚尤壯鴉棲久未安不成浮舴艋故作憑欄杆露<lb/>
重傾荷蓋風尖蹙芡盤新秋動歸思更覺五湖寛<lb/>
　　　泛溪船至巴東<lb/>
溪船莫嫌迮船迮始相宜兩槳行何駛重灘過不知荒<lb/>
<pb n="KR4h0143_WYG_122-25a"/>
村冦相縣破屋屈平祠不柰新愁得啼猿挂冷枝<lb/>
　　　夜坐庭中<lb/>
人靜風褰幔更闌露泫衣暗窗饑䑕齧空廡冷螢飛歳<lb/>
月背人去鄉閭何日歸脫巾還感慨殘髮不勝稀<lb/>
　　　秋晚病起<lb/>
心靜病良已翛然巾履輕灰深地爐煖日出紙窗明宿<lb/>
雨全消瘴新霜賸得晴井梧深可念無葉送秋聲<lb/>
　　　劒門關<lb/>
<pb n="KR4h0143_WYG_122-25b"/>
劒門天設險北向控函秦客主固殊勢存亡終在人棧<lb/>
雲寒欲雨關柳暗知春覊客垂垂老憑高一愴神<lb/>
　　　摩訶池<lb/>
摩訶古池苑一過一消魂春水生新漲煙蕪沒舊痕年<lb/>
光走車轂人事轉萍根猶有宮梁燕銜泥入水門<hi>蜀宮中舊</hi>
<hi>泛舟入此池曲折十餘里本府後門雖已爲平陸然猶號水門</hi>
　　　晚雨<lb/>
蕭瑟度橫塘霏微映繚牆壓低塵不動灑急土生香聲<lb/>
<pb n="KR4h0143_WYG_122-26a"/>
入楸梧碎清分枕簟凉囘頭忽陳跡簷角掛斜陽<lb/>
　　　晚歩湖上<lb/>
雲薄漏春暉湖空弄夕霏沾泥花半落掠水燕交飛小<lb/>
倦聊扶䇿新晴旋減衣幽尋殊未巳畫角喚人歸<lb/>
　　　江樓<lb/>
急雨洗殘瘴江邊閒倚樓日依平野沒水帶斷槎流擣<lb/>
紙荒村晚呼牛古巷秋腐儒憂國意此際又搔頭<lb/>
　　　初到荆州<lb/>
<pb n="KR4h0143_WYG_122-26b"/>
萬里泛仙槎歸來髩未華蕭蕭沙市雨澹澹渚宮花斷<lb/>
岸添新漲高城咽晚笳船窗一尊酒半醉落烏紗<lb/>
　　　夢藤驛<lb/>
倦馬投孤驛一峰青壓門蕭條秋浦路荒陋夜郎村地<lb/>
瘴霜常薄林深日易昏百年常作客排悶近清尊<lb/>
　　　雨夜<lb/>
小雨初凉夜殘燈欲暗時病多愁近酒心弱怯題詩舊<lb/>
友殊方少歸耕歲晚宜囘頭語孤影此意有君知<lb/>
<pb n="KR4h0143_WYG_122-27a"/>
　　　冐雨登擬峴臺觀江漲<lb/>
雨氣分千嶂江聲撼萬家雲翻一天墨浪蹴半空花噴<lb/>
薄侵虚閣低昻泛斷槎壯遊思夙昔乘醉下三巴<lb/>
　　　東籬雜題<lb/>
南陌歸雖久東籬興更新無求覺身貴好儉失家貧引<lb/>
水嘗終日栽花又過春桃源不須覓已是葛天民<lb/>
　　　别張敎授歸獨登擬峴<lb/>
小閣敞朱扉停車暫息機行人呼晚渡㓜婦浣秋衣霜<lb/>
<pb n="KR4h0143_WYG_122-27b"/>
樹欹危堞風鴉滿落暉登臨客愁裏况是送將歸<lb/>
　　　雪中登雲泉上方<lb/>
滃滃雲堆上茫茫雪海中煎茶詩坐客打竹課蠻童冰<lb/>
谷鳴饑鶴煙汀立斷鴻歸來更堪喜葑火滿爐紅<lb/>
　　　雪霽歸湖上過千秋觀少留<lb/>
縱轡不嫌遠逢山猶一登夕陽波渺𣺌殘雪墖層層折<lb/>
竹橫遮道饑烏下啄冰欲歸還小駐倚杖對崚嶒<lb/>
　　　晨起<lb/>
<pb n="KR4h0143_WYG_122-28a"/>
小雨溼清曉新鶯啼早春年光驚病眼節物屬閒身巴<lb/>
峽東連楚蟠山北控秦遠遊端可繼敢恨素衣塵<lb/>
　　　自妙相歸將至杜甫堰舟中作<lb/>
斜陽發東郭初夜轉西城寺閣疎鐘動漁村遠火明蒼<lb/>
茫林靄滅撲漉水禽驚漸喜吾廬近遙聞過埭聲<lb/>
　　　梅雨陂澤皆滿<lb/>
雨暗迷行路溪深沒舊痕汪汪牛湩白盎盎酒醅渾暖<lb/>
浸千畦稻橫通十里村羣蛙更堪笑鼓吹鬧黄昏<lb/>
<pb n="KR4h0143_WYG_122-28b"/>
　　　野步書觸目<lb/>
村落初過雨園林殊未霜幽花雜紅碧野橘半青黄飛<lb/>
鷺橫秋浦啼鴉滿夕陽最憐山脚水撩亂入陂塘<lb/>
　　　鄰曲小飲<lb/>
早稻喜登場相呼集野堂迎霜新兔美近社濁醪香茅<lb/>
屋滴殘雨竹籬圍夕陽新豐不須作眞箇是吾鄉<lb/>
　　　獨立<lb/>
獨立柴荆外頹然一秃翁亂山呑落日野水倒寒空憂<lb/>
<pb n="KR4h0143_WYG_122-29a"/>
患工催老飄零敢諱窮漁歌亦何恨悽斷滿西風<lb/>
　　　村舍<lb/>
空谷人稀到新寒病頓輕晨霜催小獵宿雨潤新耕草<lb/>
莽秦馳道雲煙越故城千年不磨滅惟有暮山橫<lb/>
　　　骨相<lb/>
骨相元知薄功名敢自期病侵强健日閒過聖明時形<lb/>
勝輪臺地飛騰瀚海師江湖雖萬里猶擬綴新詩<lb/>
　　　晨興<lb/>
<pb n="KR4h0143_WYG_122-29b"/>
倦枕厭寒夜起尋殘火温喈喈衆雞動耿耿一燈昏野<lb/>
氣増霜力窗光淡月痕早朝非老事且復灌吾園<lb/>
　　　小雨<lb/>
細細濕春光霏霏破夕陽臥聞驚倦枕起看入虚堂映<lb/>
葉鶯猶囀爭泥燕正忙閒愁無遣處誰與共飛觴<lb/>
　　　溪竹<lb/>
霜落水初澄星繁月未升近村聞野犬隔浦見秋燈多<lb/>
病乃如許微寒已不勝平生鄰曲意移棹避漁罾<lb/>
<pb n="KR4h0143_WYG_122-30a"/>
　　　題跨湖橋下酒家<lb/>
湖水綠於染野花紅欲然春當三月半狂勝十年前小<lb/>
店開新酒平橋上畵船翩翩幸强健不必愧華顚<lb/>
　　　小憩村舍<lb/>
藤梢維艇子煙際覓人家小婦篸新麥羣童摘晚茶溪<lb/>
雲易成雨崖樹少開花聊寄平生快青鞋到若耶<lb/>
　　　平水<lb/>
水悍溪橋敗沙頹野徑移年華入詩卷心事付笻杕雨<lb/>
<pb n="KR4h0143_WYG_122-30b"/>
霽鵓鳩喜春歸鶗鴂知客庖消底物麥飯薦蒓絲<lb/>
　　　郡齋偶書<lb/>
白首奉魚書蕭然一事無吏閒晨已散人醉暮相扶巻<lb/>
野收禾黍連江下舳艫山城君勿誚東北是皇都<lb/>
　　　晨起<lb/>
衣潤薰籠煖燈殘漏箭長鳴雞帶窗月立馬怯庭霜病<lb/>
骨陰晴覺官身早夜忙火城那復夢愁絶軟塵香<lb/>
　　　過村店有感<lb/>
<pb n="KR4h0143_WYG_122-31a"/>
細篾絡丹柿枯籬懸碧花炊煙生旅竈野水漱寒沙棲<lb/>
鳥爭投樹歸牛自識家恍然遊蜀路搔首憶天涯<lb/>
　　　泛湖至東涇<lb/>
春水六七里夕陽三四家兒童牧鵞鴨婦女治桑麻地<lb/>
僻衣巾古年豐笑語譁老夫維小艇半醉摘藤花<lb/>
湖光分别浦嶺路過前村泉石相縈帶雲煙互吐吞耕<lb/>
犂無易業鄰曲有通婚試覓誅茅地吾將遺子孫<lb/>
　　　小園獨立<lb/>
<pb n="KR4h0143_WYG_122-31b"/>
草香無處覓花嫩不禁飛澤國春歸晚柴門客過稀新<lb/>
泥添燕户細雨溼鶯衣倚杖臨階久衰翁氣力微<lb/>
　　　六七月之交山中凉甚<lb/>
城市方炎熱村墟乃爾凉拂窗桐葉下繞舍稻花香獨<lb/>
鶴警秋露雙螢明屋梁卧聞機婦織感歎夜初長<lb/>
　　　思蜀<lb/>
來從雲棧北行度雪山西故事談金馬遺蹤訪石犀閒<lb/>
情澹於水豪飲醉如泥壞壁塵封遍何人拂舊題<lb/>
<pb n="KR4h0143_WYG_122-32a"/>
玉食峨嵋栮金虀丙穴魚常思晚秋醉未與故人疎白<lb/>
髮當歸隱青山可結廬梅花消息動悵望雪消初<hi>余昔在犍</hi>
<hi>為師伯渾王志夫張功夫王季夷瑩上人輩以秋晚來訪樂飲旬日而去</hi>
　　　山家暮春<lb/>
繞屋清陰合縁堤綠草纖起蠶初放食新麥已磨鎌苦<lb/>
筍先調醬青梅小蘸鹽佳時幸無事酒盡更須添<lb/>
　　　初夏<lb/>
筍生遮狹徑溪漲入疎籬漸及分秧候還當煮繭時雨<lb/>
<pb n="KR4h0143_WYG_122-32b"/>
昏雞共嬾米盡䑕同飢村巷無來客清羸只自知<lb/>
　　　秋夜<lb/>
清夜不成寐出門還浩歌斷雲微翳月薄露不傾荷絡<lb/>
緯知時早梧桐柰汝何非關老懷惡秋物感人多<lb/>
　　　小園<lb/>
新作小溪園牽藤迮縛門釣船橫北渚樵路接東村靜<lb/>
坐依林樾慵眠傍竹根還家日已夕棲雀鬧黃昏<lb/>
　　　初晴野歩<lb/>
<pb n="KR4h0143_WYG_122-33a"/>
入市路三义緣山港半斜疎籬帶殘雪幽竇瀉湍沙好<lb/>
鳥晴相語芳蘭暖欲芽病餘無脚力隨處憩人家<lb/>
　　　偶書<lb/>
身放江湖遠年推里巷尊鄰翁分酒子羽客借桐孫決<lb/>
決冰消澗纖纖柳映門小車非漢相時亦到前村<lb/>
　　　晨起<lb/>
晨起梳頭嬾披衣立草堂霧昏全隱樹氣暖不成霜灘<lb/>
急囘魚隊天低襯雁行新春猶一月已覺日微長<lb/>
<pb n="KR4h0143_WYG_122-33b"/>
　　　方池<lb/>
莫笑方池小清泉數斛寛照花紅錦爛洗硯黑蛟蟠日<lb/>
取供茶鼎時來擲釣竿秋風過欄角也解作微瀾<lb/>
　　　東村散歩有懷張漢州<lb/>
扶杖村東路秋來始此囘寒鴉盤陣起野菊卧枝開憂<lb/>
國丹心折懷人雪髩催房湖八千里那得尺書來<lb/>
　　　西城<lb/>
市步羣囂散關門夕照明河流倒橋影雪野聚鳥聲繁<lb/>
<pb n="KR4h0143_WYG_122-34a"/>
杵聞深巷寒煙下廢城悤悤船盡發爭趂早潮平<lb/>
　　　悶極有作<lb/>
貴已不如賤狂應又勝癡新寒壓酒後微雨種花時堂<lb/>
下藤成架門邊枳作籬老人無日課有興即題詩<lb/>
　　　晚泊<lb/>
樓上嗚嗚角橋邊㸃㸃燈聚沙新到鴈趂渡獨歸僧日<lb/>
隱山光暗天低海氣蒸居人笑老子醉髮亂鬅鬙<lb/>
　　　幽居<lb/>
<pb n="KR4h0143_WYG_122-34b"/>
雨霽雞栖早風高雁陣斜園丁刈霜稻村女賣秋茶缺<lb/>
井磨樵斧枯桑繫釣槎客來那用問此是放翁家<lb/>
　　　春行<lb/>
篛㡌絲絲雨芒鞵䇿䇿泥柳斜風帶北花歛日平西社<lb/>
酒誇新壓春蕪喜遍犂深村無客過父子自扶攜<lb/>
　　　春晚雜興<lb/>
寂寂野人家柴扉傍水斜僧分晨鉢筍客共午甌茶燕<lb/>
户添新土蛛絲罥落花悠然便終日惟此送年華<lb/>
<pb n="KR4h0143_WYG_122-35a"/>
池靣萍初紫牆頭杏已青攜兒撐小艇留客坐孤亭相<lb/>
法無侯骨生年値酒星正須遺萬事莫遣片時醒<lb/>
　　　晚歸舟中作<lb/>
路入芙蓉浦家依䆉稏村急灘雙鷺立平野萬鵶翻市<lb/>
散人爭渡僧歸寺掩門凄凉誦新句招得欲殘魂<lb/>
　　　小舟過吉澤效王右丞<lb/>
澤國霜露晚孤村烟火微本去官道遠自然人迹稀木<lb/>
落山盡出鐘鳴僧獨歸漁家閒似我未夕閉柴扉<lb/>
<pb n="KR4h0143_WYG_122-35b"/>
　　　野興<lb/>
荷鋤通北澗腰斧上東峰秋水清見㡳曉雲深幾重鼕<lb/>
鼕傳社鼔渺渺度樓鐘歸覓村橋路詩情抵酒濃<lb/>
　　　秋晚<lb/>
庭草猶殘綠溪楓已半丹誰知此翁健又見一年寒幻<lb/>
境槐安夢危機竹節灘如今渾過盡摩腹且加餐<lb/>
　　　舟中作<lb/>
沙路時晴雨漁舟日往來村村皆畫本處處有詩材炊<lb/>
<pb n="KR4h0143_WYG_122-36a"/>
黍孤煙晚呼牛一笛哀終身看不厭岸幘興悠哉<lb/>
　　　露坐<lb/>
落月無留照殘河亦已傾墜枝雙鵲裊黏草一螢明暑<lb/>
令忘三伏凉颸逼五更為憐荷瀉露故起繞池行<lb/>
　　　東村<lb/>
雨霽山爭出泥乾路漸通稍從牛屋後却過鸛巢東决<lb/>
决沙溝水翻翻麥野風欲歸還小立為愛夕陽紅<lb/>
　　　幽居初夏<lb/>
<pb n="KR4h0143_WYG_122-36b"/>
路繞長堤北家居小市西陂塘晨飲犢門巷午鳴雞婦<lb/>
喜蠶三幼兒誇雨一犂衰翁亦於浪未怕屐沾泥<lb/>
梅塢青黃子草陂紅紫花雙鵞朝戯浦羣鴨暮還家赤<lb/>
脚挑殘筍蒼頭摘晚茶出門逢野老滿意說桑麻<lb/>
　　　連日治圃至山亭又作五字<lb/>
薙圃課僮奴爭前不待呼水泉經雨壯蓁莽得霜枯高<lb/>
樹鳴雙鵲清池下兩鳬暮年惟樂此餘念一毫無<lb/>
好竹千竿翠新泉一勺冰殘蕪襯落日老木上寒藤細<lb/>
<pb n="KR4h0143_WYG_122-37a"/>
磴欹難過危欄曲可憑歸時忽已暮㸃㸃數漁燈<lb/>
　　　初夏<lb/>
麥秀微寒後梅黃細雨前湖灘初集鷺堤柳未鳴蟬琴<lb/>
帶輕陰潤巾因小醉偏晚來幽興極又上釣魚船<lb/>
　　　小立<lb/>
紅樹園廬晚碧花籬落秋荒陂船䕶鴨斷岸笛呼牛酒<lb/>
賤村村醉山寒寺寺幽聊須岸烏幘小立埭西頭<lb/>
　　　九月十八日至山園是日頗有春意<lb/>
<pb n="KR4h0143_WYG_122-37b"/>
烏藤眞好友伴我出荆扉落葉紛如積鳴禽暖不歸露<lb/>
濃松鬛長土潤术苗肥未盡尋幽興還家趂夕暉<lb/>
　　　舟中夜坐<lb/>
風露浩無際星河澹欲傾遙知並船客聞我詠詩聲水<lb/>
鳥橫江去漁舟背月行神清不成寐隱几待窗明<lb/>
　　　秋晚<lb/>
門巷清如水情懷澹似秋詩吟唐近體談慕晉高流託<lb/>
命須長鑱浮家只小舟江南煙雨岸何處不堪留<lb/>
<pb n="KR4h0143_WYG_122-38a"/>
　　　獨立<lb/>
午醉初醒後回廊獨立時斜陽明雨葉乳鵲裊風枝違<lb/>
俗雖堪笑師心頗自奇傍人疑徙倚向道是尋詩<lb/>
　　　幽棲<lb/>
何處是幽棲城南路少西楊花穿户入燕子避簾低棋<lb/>
局聊相對茶爐亦自㩦溪頭雲易合晚雨又成泥<lb/>
　　　無客<lb/>
今日了無客翛然麈柄閒硯涵鴝鵒眼香斮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鴣班木<lb/>
<pb n="KR4h0143_WYG_122-38b"/>
落風初勁雲低雨尚慳西湖未暇到臥看曲屏山<lb/>
　　　晚行舍北<lb/>
逆旅將歸客扶衰取次行霜濃木葉盡水落岸痕生鳬<lb/>
雁浮寒浦牛羊滿晚晴東村隔煙寺杳杳送鐘聲<lb/>
　　　明日又來天微陰再賦<lb/>
河岸風檣遠村陂牧笛長短籬圍麂眼幽徑繞羊腸照<lb/>
水鬚睂見搓橙指爪香衣裘又關念碪杵滿斜陽<lb/>
　　　獨處<lb/>
<pb n="KR4h0143_WYG_122-39a"/>
白㲲敷牀穩烏藤倚壁斜灰深惟畫字燈暗不成花似<lb/>
客猶居里如僧未出家孤村夜無月何事有啼鴉<lb/>
　　　園中書觸目<lb/>
氣候今年晚濃霜始此囘殘梧未全槁晚菊有初開烏<lb/>
桕先楓赤寒鴉後雁來西窗夕陽暖摘橘薦新醅<hi>烏桕未霜</hi>
<hi>而葉丹寒鴉必得霜乃至</hi>
　　　訪客至近郊<lb/>
訪客西郊路停車小苑門閒雲寜有雨澹日不成暄鷺<lb/>
<pb n="KR4h0143_WYG_122-39b"/>
下青蘋浦鴉啼綠樹村還家未索莫隨分具魚飱<lb/>
　　　河橋晚歸<lb/>
曲巷連新市層樓近小橋青帘猶滴雨綠浦恰通潮簾<lb/>
影晴方見笙聲冷未調斜陽覓歸路偏愛玉驄驕<lb/>
　　　宿北錢清<lb/>
晡時理舟楫甲夜泊錢清虀餅依然美<hi>店家虀麫有名已六十年矣</hi>
漁燈特地明酒旗闌道出風浪拍船鳴未說鄉閭喜江<lb/>
山亦有情<lb/>
<pb n="KR4h0143_WYG_122-40a"/>
　　　閒遊<lb/>
觸熱辭行在扶衰返故丘亂蟬催落日病葉報新秋秣<lb/>
蹇投山驛尋詩倚寺樓不因行萬里那信此生浮<lb/>
　　　出行湖山間雜賦<lb/>
老入新年健春逢小雨晴偶因尋酒去又作繞村行塘<lb/>
水蒼鵞戲郊原黃犢鳴閒身有樂事倚杖看農耕<lb/>
　　　露坐<lb/>
略彴方塘北篔簹小塹東荷盤傾夕露茨觜拆秋風磔<lb/>
<pb n="KR4h0143_WYG_122-40b"/>
磔禽移樹茫茫月墮空詩材隨處足盡付苦吟中<lb/>
　　　小園<lb/>
蕭散遺塵事栽培得小園土鬆花意活林暖鳥言繁飱<lb/>
酪供晨鉢葅芹薦晚尊餘年君莫問送老向孤村<lb/>
　　　梅市<lb/>
去去浮官浦悠悠數客檣蓼花低蘸水楓樹老經霜簫<lb/>
鼓迎神鬧鉏耰下麥忙城西小市散歸艇滿斜陽<lb/>
　　　東村<lb/>
<pb n="KR4h0143_WYG_122-41a"/>
信脚村墟路歸來日未西波清魚隊密風小鵲巢低白<lb/>
水初平岸青蕪亦遍犂市壚多美酒飯具不須齎<lb/>
　　　舍南雜興<lb/>
麻菽連枝熟柴荆盡日關臨池驚鷺起倚柱待雲還倦<lb/>
憩石腰鼓行攜銅博山老人無定意所到即開顔<hi>石工琢石</hi>
<hi>作杕鼓様以坐</hi>
　　　題僧庵<lb/>
細路穿雲塢危橋渡野塘人稀土花碧屋老瓦松長憂<lb/>
<pb n="KR4h0143_WYG_122-41b"/>
患雙蓬髩裝資一布囊燒薪藉餘暖今夜有新霜<lb/>
　　　秋夜<lb/>
落葉鳴遥夜啼螿送暮秋不知何許笛故作此時愁青<lb/>
海三年戍黃旗萬里侯何如石帆下煙雨釣滄洲<lb/>
　　　題野店壁<lb/>
斷藁投衣槖殘壺掛馬鞍寺荒尋店久橋敗渉溪寒道<lb/>
里無人問題名拂壁看平生慣行役隨處得加餐<lb/>
　　　初夏雜興<lb/>
<pb n="KR4h0143_WYG_122-42a"/>
隱趣與誰論深居湖上村避蘭寧改路惜筍不開園庭<lb/>
草饒生意溪沙記漲痕愁來時淺酌隨事有雞豚<lb/>
　　　暇日登東岡<lb/>
雙屨青芒滑輕衫白苧凉雲生半巖潤麝過一林香童<lb/>
子持棋局㕑人饋粟漿歸來更清絶澹月滿林塘<lb/>
　　　十月十五夜對月<lb/>
離海月盈丈寒光萬里明衆星斂將盡一鏡獨徐行重<lb/>
露滴松鬛高風吹鶴聲老來殊畏冷不盡倚欄情<lb/>
<pb n="KR4h0143_WYG_122-42b"/>
　　　西村晚歸<lb/>
小塢花垂盡平堤草次迷日長鶯語久風定絮飛低子<lb/>
響聞棊局舟橫傍釣溪歸途不知處依約埭東西<lb/>
　　　雜感<lb/>
春晚晴還雨杯深醉復醒溪添半篙綠山可一窗青藥<lb/>
品隨長鑱花名記小屏閒身幸無事吟嘯送餘齡<lb/>
　　　夏中雜興<lb/>
小響風吹葉微痕雨㸃池興來閒弄笛客散自收棊忽<lb/>
<pb n="KR4h0143_WYG_122-43a"/>
　忽尋殘夢時時足小詩出門俄已暮忘却野人期<lb/>
　　　　湖上夜賦<lb/>
　冉冉秋將至沈沈夜向晨河隨天漸轉露洗月如新瘦<lb/>
　竹過睂杖輕紗折角巾漁歌四靣起煙水浩無津<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_122-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷三十九<lb/>
</p>
<p>
</p>
  </div>
</body>
</text>
</TEI>
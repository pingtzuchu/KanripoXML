<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_232-1a"/>
　欽定四庫全書<lb/>
御選明詩巻六十三<lb/>
　　五言律詩十四<lb/>
　　　陳翼飛<lb/>
　　　　齋居<lb/>
　白水浮官舍青山塞縣門案頭塵未積麈尾秃猶存莽<lb/>
　莽雲中樹瀟瀟雪後邨齋居春事少農務與誰論<lb/>
　　　　温陵道中<lb/>
<pb n="KR4h0143_WYG_232-1b"/>
　九日山前路登臨病未能煙蘿従皛皛雲樹㡬層層豹<lb/>
　犬柴門月人魚海市燈不堪聞杜宇匹馬過温陵<lb/>
　　　　悵望<lb/>
　寂寂何多緒憑髙魂易銷疎鐘蕭寺雨逺樹海門潮秋<lb/>
　月七千里春風廿五橋愁来頻徙倚蹋破小山寮<lb/>
　　　卓爾康<lb/>
　　　　初晴許元昭招看吉祥寺梅<lb/>
　言别長干久相思積雨重忽驚梅蕊發如與故人逢入<lb/>
<pb n="KR4h0143_WYG_232-2a"/>
寺幽香繞方春冷豔濃憐君疎傲似相對益情鍾<lb/>
　　吳伯敷<lb/>
　　　燕子磯同梅禹金作<lb/>
江落鮫人窟磯傳燕子名濕雲抛雨散涼月帶潮生白<lb/>
浪浮虚閣青山挂㫁城知君有髙調流水若為聲<lb/>
　　張世偉<lb/>
　　　居園即事<lb/>
牆東堪避世新卜野人居巷隘難旋馬池寛好種魚閒<lb/>
<pb n="KR4h0143_WYG_232-2b"/>
情雲淡處爽氣露零初但解蓬蒿趣窮愁可著書<lb/>
　　李孫宸<lb/>
　　　龍池社集<lb/>
未盡登髙興重来結伴遊江山仍舊識寒意改深秋席<lb/>
地妨樵徑攀花作酒籌醉忘歸路逺還為夕陽留<lb/>
　　葉燦<lb/>
　　　抱病<lb/>
别業空山裏孤燈獨夜身交游江上涘風雨病中人宿<lb/>
<pb n="KR4h0143_WYG_232-3a"/>
鳥翻深竹溪流響亂榛居然成小隠日日白綸巾<lb/>
　　李繼貞<lb/>
　　　雪次闗山<lb/>
凍雲天地合飛雪暗孤城萬壑泉流寂千峰玉削成征<lb/>
夫各無語班馬不聞聲惆悵一回首蕭條客路情<lb/>
　　　歸來<lb/>
歸来未覺淡銷夏亦多方槐日侵棊暖蕉風入夢涼書<lb/>
臨大米帖爐爇小宗香客至休言事卿言我自忘<lb/>
<pb n="KR4h0143_WYG_232-3b"/>
　　王心一<lb/>
　　　歸渡揚子江<lb/>
久客天邉路言歸江上舟山光分逺渚塔影漾中流薄<lb/>
霧籠江樹平沙狎海鷗乗潮片時渡十里隔𤓰洲<lb/>
　　　苕溪<lb/>
細雨苕溪曲㣲風渡小航有園多種竹無屋不圍桑語<lb/>
覺吳儂近流分震澤長烏巾春店近白酒熱盈觴<lb/>
　　繆昌期<lb/>
<pb n="KR4h0143_WYG_232-4a"/>
　　　送門人程灝然<lb/>
我已離羣久君能嵗一来茶𤓰談舊事水石坐新苔病<lb/>
骨翻然醒愁容頓爾開且遲松際月莫聴暮潮催<lb/>
　　吳伯與<lb/>
　　　宿姑孰<lb/>
作客休嗟滯浮生合自勞蘋花一枕對蘆荻片帆髙生<lb/>
計存書史鄉心寄酒槽夜来寒不禁換却舊綈袍<lb/>
　　汪康謡<lb/>
<pb n="KR4h0143_WYG_232-4b"/>
　　　東阿道中<lb/>
髙岸深蔵谷頽垣曲帶溪草香風過隴土滑雨沾犂泲<lb/>
水流終伏荒臺迹已迷前山不可極馬首暮雲低<lb/>
　　沈萃楨<lb/>
　　　田園詩<lb/>
不淺鱸魚興君恩許挂冠城隂三畝宅日暮一漁竿風<lb/>
翮秋飛鴿花泥晚種蘭兀然㣲醉好髙枕傍䦨干<lb/>
　　朱本洽<lb/>
<pb n="KR4h0143_WYG_232-5a"/>
　　　社集郊外送春<lb/>
蘿逕村畦遶還紆短䇿停榆風浣輕祫槐茗瀉寒缾新<lb/>
藻水涵碧晚煙山送青𤣥言與松焚鳥下若為聴<lb/>
　　方尚恂<lb/>
　　　焦山<lb/>
危嶼江天峙煙光寫翠㣲吹波豚下上狎浪鳥翻飛客<lb/>
與愁猿並僧呼老鶴歸潮痕出深樹片片濕征衣<lb/>
　　　送孟仁直卿南遊<lb/>
<pb n="KR4h0143_WYG_232-5b"/>
紛紛苦文戰却有㡬人閒白袷青藤去蒼崖碧水間嘯<lb/>
歌應醉月魂夢不離山偏我依叢桂三秋獨掩闗<lb/>
　　俞琬綸<lb/>
　　　戊申除夕<lb/>
過嵗真如夢明朝復夢初徑無東郭履蘧是漆園廬客<lb/>
去除殘釀貧来惜廢書人人欣送臘我意獨躊躇<lb/>
　　范景文<lb/>
　　　夜坐<lb/>
<pb n="KR4h0143_WYG_232-6a"/>
不寐中宵起虚庭分外清花因風弄影雲與月争明人<lb/>
定鴉棲穏寒初鶴夢驚颯然生逺樹大半是秋聲<lb/>
　　　石頭城<lb/>
荒荒憑故壘傳是石頭城照返三山影江流六代聲露<lb/>
華臨夜白天氣入秋清俯仰悲人代還看古月明<lb/>
　　　聴李山人彈琴<lb/>
無言先有韻竹下坐彈琴忽爾清煩想淵然思正襟聴<lb/>
泉来石上引露就桐隂曲罷還疑續空林對語禽<lb/>
<pb n="KR4h0143_WYG_232-6b"/>
　　　宿長清署中有感作<lb/>
古驛昬鴉集長塗病馬飢宵寒停柝早時亟啟闗遲落<lb/>
月三更信春風六日期年年行役苦兩度已於斯<lb/>
　　　過維揚<lb/>
游子闗情處江空白露秋客程初問水旅思怯登樓非<lb/>
是瞻雲切還應見月愁鄉闗歸夢裏一夜下揚州<lb/>
　　吕維祺<lb/>
　　　長山城樓秋望<lb/>
<pb n="KR4h0143_WYG_232-7a"/>
雨樹晴如洗煙沙日似春水寒清見底峰逺翠初勻露<lb/>
溼秋衫薄風輕爽氣新浮雲多世態飄泊正愁人<lb/>
曉望清添翠平林葉半紅杵砧村院裏樓閣水光中野<lb/>
徑人行早煙汀雁㸃空翛然尋古意斜渡小橋東<lb/>
　　羅賔王<lb/>
　　　春日送友人入䖍州<lb/>
旅鴈歸不盡春風朝又過東郊一以别青草更如何客<lb/>
舍炊榆火征衣換越羅闗河莫回首楊栁暮煙多<lb/>
<pb n="KR4h0143_WYG_232-7b"/>
　　錢士升<lb/>
　　　南園即事<lb/>
世情不到處獨寐寤歌時但有雲山入兼無樵牧知竹<lb/>
光虚牖白花氣雜林遲不覺斜陽下鄰家起晚炊<lb/>
　　劉榮嗣<lb/>
　　　病中雜詩<lb/>
種蔬聊學圃㫁酒欲為僧抱病官如葉資身杖倚藤通<lb/>
宵千里夢四壁一篝燈念友増予愧言歸尚未能<lb/>
<pb n="KR4h0143_WYG_232-8a"/>
　　　白石莊萬都尉園作<lb/>
仙圃宜秋色相將戀夕曛松青新濯雨槐古舊侵雲竹<lb/>
牖池光合山樓石翠分鳳簫遺韻在擬向月中聞<lb/>
　　潘曽紘<lb/>
　　　大栁驛守嵗<lb/>
古驛逢梅發荒村帶栁斜雪明難入夜山霽易蒸霞碧<lb/>
篆消燈暈黄沙拂劒花男兒應有氣可復負年華<lb/>
　　方孔炤<lb/>
<pb n="KR4h0143_WYG_232-8b"/>
　　　髙陽池<lb/>
習家風景好日淡疊山蒼寒水留霜芰閒亭管暮楊堤<lb/>
回騎馬意人想接䍦狂不見菱歌起蕭條三兩航<lb/>
　　黄尊素<lb/>
　　　春日早行<lb/>
抗旌經古道暝色未全分漸隠林間月㣲生海際雲輕<lb/>
隂開積翠細草落青芬誰破曈曈曉鳴禽客底聞<lb/>
　　彭汝諧<lb/>
<pb n="KR4h0143_WYG_232-9a"/>
　　　游桃源澗<lb/>
碧澗山隈轉鳴泉樹杪懸桑麻緣屋宇雞犬隔人煙客<lb/>
避中峰雨僧安一宿禪桃花今又放相問世何年<lb/>
　　阮大鋮<lb/>
　　　立秋前一日坐栖霞方丈<lb/>
客心元易感落葉不須期況是先秋夜悠然鐘定時露<lb/>
涼螢悦草月皛鵲翻枝是際空山裏能堪薜荔思<lb/>
　　沈徳孚<lb/>
<pb n="KR4h0143_WYG_232-9b"/>
　　　人日<lb/>
挑菜傳人日山村樸未知雪深添酒劵風横緩燈期嵗<lb/>
事因貧略春光遇閏遲梅園縦深閉宜賞寂寥時<lb/>
　　陳子壯<lb/>
　　　耕耤禮成恭紀<lb/>
天子親行畝㣲臣相秩宗清塵傳蹕静瑞靄出郊濃髙<lb/>
栁喧靈鵲華芝結衮龍普天應有兆九穀在三農<lb/>
　　姚希孟<lb/>
<pb n="KR4h0143_WYG_232-10a"/>
　　　送齊越石守紹興<lb/>
萬壑争流處溪山屬剡東扁舟仍雪夜五馬自春風官<lb/>
舍朝嵐滿人煙夕照同蓬萊讓仙吏安坐翠㣲中<lb/>
　　侯恪<lb/>
　　　富莊驛曉發<lb/>
漠漠寒霜白荒荒曉霧青雞鳴通戍火月落暗旗亭村<lb/>
逺時聞鴈林疎尚有星鄉闗遥在望殘夢正初醒<lb/>
　　　渡河<lb/>
<pb n="KR4h0143_WYG_232-10b"/>
晡日方開渡中流亂晚晴天迷煙樹闊岸轉雪舟横擊<lb/>
楫還餘恨歸心不計程茫茫愁思集沙鳥宿争鳴<lb/>
　　　巴陵<lb/>
一夜巴陵雨湖光接洞庭天圍夔子國波入楚王亭嵗<lb/>
逺山樓廢春深草木馨惟餘羣鴈北蕭瑟不能聴<lb/>
　　　暮春益陽道中<lb/>
忽忽春云暮勞勞客未休江山窮楚域風雨亂鄉愁地<lb/>
煖鶯偏少花開水漫流停驂時悵望沽酒誰淹留<lb/>
<pb n="KR4h0143_WYG_232-11a"/>
　　吳麟瑞<lb/>
　　　除夕<lb/>
嵗盡愁無盡殘鐘客思㣲一官滄海逺萬里白登圍越<lb/>
鳥栖初定燕雲信轉稀枕戈空待曉無術報宵衣<lb/>
　　髙道素<lb/>
　　　秋日寄沈無回<lb/>
涼風起庭際簾幕迥秋隂一葉空階落孤燈獨坐深芙<lb/>
蓉思逺道蟋蟀動愁吟誰念閒居客能傷遲暮心<lb/>
<pb n="KR4h0143_WYG_232-11b"/>
　　　雪夜渡鎮江<lb/>
江水寒猶激方舟夜未央驚濤沈鐵甕急雪下丹陽獨<lb/>
坐親孤燭商歌送羽觴白門遥在望葭菼鬱蒼蒼<lb/>
　　　過清流闗<lb/>
設險何年事登臨四望賒天門閒虎豹地軸轉龍蛇王<lb/>
氣枌榆社風煙博浪沙棄繻闗下客懐古一長嗟<lb/>
　　　阻雨彭城驛寄懐李九疑禮部<lb/>
乍失河隂樹難分淮泗山寒煙原上白秋葉雨中斑鄉<lb/>
<pb n="KR4h0143_WYG_232-12a"/>
夢深宵㫁琴聲永日閒遥憐和歌客相憶渺江闗<lb/>
　　　湘江旅懐<lb/>
北渚初涼夕蕭條兩岸風煙波連漢口雲樹出湘中碧<lb/>
草王孫路黄陵帝子宫此時愁欲絶不待暮潮東<lb/>
　　　衡嶽半山亭逺望<lb/>
五嶺宗南嶽羣峰冠祝融路従山半合亭對海門空岣<lb/>
嶁豐碑蝕瀟湘極浦通冷風如可御吾欲問鴻濛<lb/>
　　馬任逺<lb/>
<pb n="KR4h0143_WYG_232-12b"/>
　　　秋思<lb/>
旅情惟自解官況可誰知寂寞砧敲夜淒涼葉落時露<lb/>
寒蛩韻促風冷鴈行遲目㫁雲山外鄉闗有夢思<lb/>
　　　過石固山<lb/>
側嶺排青嶂層巖鎖翠㣲野狐衝馬立飢鳥傍人飛木<lb/>
影初移杖雲根半䕶衣相看殊不極落日澹餘暉<lb/>
　　　秋日閒居<lb/>
濯水清花面烹茶浣酒容霜殘辭樹葉寒逼入牀蛩飛<lb/>
<pb n="KR4h0143_WYG_232-13a"/>
鳥穿雲破晴煙擬霧濃孤笻返照裏随意數山峰<lb/>
　　　山村<lb/>
萬壑鳴湍籟孤村繞㫁津牆花依蔓草林鳥狎畊人鑿<lb/>
石皆籬舍誅茅半棘榛山家三五輩煙景共相親<lb/>
　　陸文衡<lb/>
　　　趙州道中<lb/>
處處冰溪結村村籬落遥林深春響急獵罷馬蹄驕雪<lb/>
竇紅爐火霜帘緑酒瓢繭絲兼保障何以慰漁樵<lb/>
<pb n="KR4h0143_WYG_232-13b"/>
　　施邦耀<lb/>
　　　暮望<lb/>
返照開西峽穿林渡逺塘卑枝散髙影逺岫駐餘光城<lb/>
市歸人急江天宿鳥忙自傷遲暮客日日送殘陽<lb/>
　　蔡懋徳<lb/>
　　　月下步朱龍橋<lb/>
長虹何夭矯獨跨萬山中一道来飛練千林壓冷楓歸<lb/>
雲奔逺岫涌月洗寒空攬袂登髙立憑闌望莫窮<lb/>
<pb n="KR4h0143_WYG_232-14a"/>
　　顧大猷<lb/>
　　　春初雨雪新霽過烏龍潭訪謝少連<lb/>
林竹誰開徑春江蹔繫船青山君偶借滄海興應偏城<lb/>
闕留晴雪衣裳浄夕煙泠然心賞得佳處若為傳<lb/>
　　瞿汝稷<lb/>
　　　鳴弦<lb/>
莫訝過従懶知希野性便鳥閑窺㸃筆雲澹和鳴弦幽<lb/>
事容孤賞心期豈衆全蕭條南郭几兀傲赫胥前<lb/>
<pb n="KR4h0143_WYG_232-14b"/>
　　　送僧遊五臺<lb/>
欲叩三車奥還過五髻西飛雲先錫住怖鴿覓燈棲金<lb/>
閣看長在珠林望不迷天花開處處知與石牀齊<lb/>
　　屠本畯<lb/>
　　　㑹稽道中少憩<lb/>
鳥道紆回入千巖緑樹低轉留空翠處少憩石橋西别<lb/>
澗潺湲瀉叢林桑扈啼坐看鳬與鹿引子過前溪<lb/>
　　吳詔相<lb/>
<pb n="KR4h0143_WYG_232-15a"/>
　　　同張侍御有光汎舟分韻<lb/>
桂櫂連朝發松雲卓午隂涼風轉蕭瑟細雨潤衣襟歌<lb/>
酒狂無奈耕畬思更深晚来餘興在不厭再相尋<lb/>
　　木青<lb/>
　　　移石草亭<lb/>
萬松深窈處獨搆此茅廬劚地移新竹通泉溜小渠琴<lb/>
書常作侣木石與為居笑殺求名者磻溪一老漁<lb/>
　　莫是龍<lb/>
<pb n="KR4h0143_WYG_232-15b"/>
　　　賦得忩中度落葉<lb/>
綺疏臨野渡秋樹響前林颯颯含風入紛紛逗雨深拂<lb/>
来紅袖掩積處緑塵侵誰送哀蟬曲無端攪客心<lb/>
獨樹蕭蕭下邉淮正可憐誤投齋閣裏不似御溝前灑<lb/>
户驚秋夢翻經助夜禪江潭悽惻處但莫問長年<lb/>
　　　登潤州城樓<lb/>
髙閣俯城隂松篁一徑深晴雲揺海色夕梵起潮音古<lb/>
戍闗門㫁山程驛道侵江流無日夜南望是鄉心<lb/>
<pb n="KR4h0143_WYG_232-16a"/>
　　　過滕縣<lb/>
邑傳滕子舊爵序薛侯先壤地雖褊小君臣自井田禮<lb/>
猶宗國秉館想上宫連遺恨千年事何勞授楚㕓<lb/>
　　　送俞生之金陵<lb/>
驅馬向斜日秣陵尋舊遊人應草堂在月滿大江流春<lb/>
燕投新社離鴻失故洲看君留别意不減落花愁<lb/>
　　　送陸生遊燕<lb/>
小陸江東俊名先入洛聞猶能藉知已未可怨離羣燕<lb/>
<pb n="KR4h0143_WYG_232-16b"/>
地春邉雪吳天野外雲翩翩徒羨爾西笑立斜曛<lb/>
　　　宿河口酒家<lb/>
笑指停橈處煙荒一水斜村旗招野客岸火認漁家淡<lb/>
月㣲侵幕初潮淺映沙海天應不逺吾欲訪靈槎<lb/>
　　　贈任城故知<lb/>
此别何疎闊風煙宛昔游馬頭芳草路栁外木蘭舟易<lb/>
隔三年夢難期十日留任城今夜月閒殺酒人樓<lb/>
　　甯祖武<lb/>
<pb n="KR4h0143_WYG_232-17a"/>
　　　新安夜泊<lb/>
芳草緑如此征塗尚未窮隔江商店火近市酒旗風人<lb/>
語村村異溪聲處處同不須愁落魄人世總飄蓬<lb/>
　　任山甫<lb/>
　　　和費民益韻<lb/>
萬里事行役經年往復還愁多生白髮病久改朱顔不<lb/>
厭沽新釀長思返舊山因君歎留滯忩外雨潺潺<lb/>
　　劉成美<lb/>
<pb n="KR4h0143_WYG_232-17b"/>
　　　南還道中<lb/>
春去花齊落人歸路轉賒峰隂昬霧合樹影夕陽斜溪<lb/>
隔循紆經橋危度淺沙停驂聊對酒醉處即為家<lb/>
　　下洪勲<lb/>
　　　嵗暮述懐<lb/>
户外塵非隔庭前草不除技方慚畫虎賦已就枯魚燈<lb/>
影随風蕩鐘聲帶雨疎半生無别嗜惟讀父遺書<lb/>
　　田藝衡<lb/>
<pb n="KR4h0143_WYG_232-18a"/>
　　　山中<lb/>
避俗非遺世無材合背時獨居如我僻幽事與心宜暮<lb/>
雨喧茶臼秋山落硯池臨風聞伐木猶自動遐思<lb/>
　　　遊三茅山訪鄭鍊師<lb/>
小隠居城市悠然寄一丘青山同入定黄葉自悲秋湖<lb/>
影揺晴榻鐘聲度暝樓丹砂何日就期爾在𤣥洲<lb/>
　　謝三秀<lb/>
　　　送吳使君攝八畨郡事<lb/>
<pb n="KR4h0143_WYG_232-18b"/>
才子飄零久今看治郡功地當三楚盡山到八畨雄詞<lb/>
賦霜毫裏桑麻露冕中孤城饒吏隠解帶聴松風<lb/>
　　　夜集薛葵軒明府西巖<lb/>
曲磴穿叢篠風煙憶武陵飲能齊阮籍嘯或似孫登投<lb/>
轄留山客呼船送嶽僧江城無堠火薄暮見漁燈<lb/>
　　　焦溪雨渡<lb/>
逺岸平蕪緑寒流似若耶雨深人喚渡春老客思家野<lb/>
葛牽青蔓溪藤落紫花浮名是何物漂泊又天涯<lb/>
<pb n="KR4h0143_WYG_232-19a"/>
　　　辰陽晚泊<lb/>
春流似建瓴春色晚冥冥溪菜盤餐滑江魚匕箸腥月<lb/>
来沙漸白煙斂樹猶青漁父方舟處聞歌愧獨醒<lb/>
　　　洞庭夜泊石門對月<lb/>
平湖涵霽景涼月漾晴暉樹極長天盡雲歸别島㣲燈<lb/>
前秋社燕夢裏故山薇誰念滄洲客飄零未授衣<lb/>
　　　西菴徑中萬竹翛然喜而賦此<lb/>
負杖入深竹一盤仍一盤鄰僧分路去野客到門看不<lb/>
<pb n="KR4h0143_WYG_232-19b"/>
雨夜尤緑無風夏已寒素琴多逺思宜對此君彈<lb/>
　　王象艮<lb/>
　　　雨中登鹿角山宿趙荆石宅<lb/>
厓古憑空閣崚嶒石徑斑龍源花外水鹿角雨中山幸<lb/>
有心知共兼逢地主閒登臨無限意信宿不知還<lb/>
　　吳稼竳<lb/>
　　　秋夜有懐<lb/>
孤燈掩虚室獨枕撫空牀客寐何縁假秋宵一倍長離<lb/>
<pb n="KR4h0143_WYG_232-20a"/>
懐江水急薄命栁條黄西月横天落烏啼滿樹霜<lb/>
　　王同軌<lb/>
　　　行山中<lb/>
雨餘林氣静山晚日光斜野店依孤樹村橋卧㫁查馬<lb/>
嘶遥澗水犬吠隔籬花白首鋤雲者春風自一家<lb/>
　　華善繼<lb/>
　　　舟中書懐<lb/>
髙城片雨外倚櫂亂蟬鳴逺樹他鄉色浮雲過客情泉<lb/>
<pb n="KR4h0143_WYG_232-20b"/>
甘知早竭木散得長生悔逐時人後空将骨肉輕<lb/>
　　　雨後<lb/>
髙樹留殘雨層城帶晚煙厨香菰米熟架滿豆花鮮未<lb/>
改狂奴態還為長吏憐不因公事暇那賦白雲篇<lb/>
　　　春盡<lb/>
即看春欲盡漸覺客衣輕燕以飛蟲下魚因落絮驚看<lb/>
雲忘拙宦對雨憶躬耕最愛新移竹清風葉葉生<lb/>
　　華善述<lb/>
<pb n="KR4h0143_WYG_232-21a"/>
　　　旅懐<lb/>
萬里秋将盡孤舟夜未殘獨愁成淚易清夢欲歸難鴈<lb/>
落繁霜白鷗飛片月寒朝来行客鬢映水黙相看<lb/>
　　　晚秋鄒靈夀見過<lb/>
野田猶汎濫籬落亦荒蕪啟户聞鳴鵲停舟散浴鳬愁<lb/>
来説鴻寳酒後憶雕胡君定知朝事今年可賜租<lb/>
　　梅鼎祚<lb/>
　　　秋夜過盛仲文<lb/>
<pb n="KR4h0143_WYG_232-21b"/>
濁酒淹霜夕繁枝映户庭冶城髙片月淮水蕩疎星秋<lb/>
漏愁相促寒鐘醉共聴世今無北海誰慰爾飄零<lb/>
　　　送順公還吳<lb/>
自得清涼界因乗溽暑征禪心無住著遊脚有歸程宛<lb/>
水浮杯小吳雲託鉢生松枝東向處知是舊經行<lb/>
　　　酒醒<lb/>
夕雨復宵風單眠夜易窮酒醒燈炧裏秋減葉聲中掩<lb/>
骭衣仍短纚腰帶漸豐自非儂共汝持意向誰工<lb/>
<pb n="KR4h0143_WYG_232-22a"/>
　　　曹以新自婁東移居吳門清嘉坊寄贈二首兼<lb/>
　　　懐二王公<lb/>
五湖浮未去一畝闢旋通爽塏方滋日清嘉本舊風魚<lb/>
鹽安市隠蟹稻祝年豐此地鄰堪卜相期覓數弓<lb/>
曹丘誠長者輔嗣得賢甥馬䇿西州路鶯花亞字城平<lb/>
生無長物獨往有深情儻憶三弇色浮家一葦輕<lb/>
　　　金陵客懐<lb/>
恣意游能數多懐望轉迷清秋雙闕外佳氣二陵西鴈<lb/>
<pb n="KR4h0143_WYG_232-22b"/>
已先霜下烏仍近夜啼都亭酒太惡不得醉如泥<lb/>
　　梅蕃祚<lb/>
　　　重過道甫叔山居<lb/>
谷口子真宅松蘿境自偏當忩懸衆壑隔樹見飛泉送<lb/>
客柴門下尋僧野寺邉時時来取醉人道竹林賢<lb/>
　　吳元樂<lb/>
　　　八月十二夜作<lb/>
暝鐘初定後秋氣漸深時顧此蒼苔上泠然白露滋蛩<lb/>
<pb n="KR4h0143_WYG_232-23a"/>
還依砌響月自隔林移不見素心者空懐夙昔期<lb/>
　　宋登春<lb/>
　　　秋夜鵝池侍宴應教<lb/>
車馬荒村夜流螢水面多野雲停几席江月引笙歌樽<lb/>
湛淮南酒池添道士鵝白頭慙受簡休問賦如何<lb/>
　　　荆州雜詩<lb/>
問藥過城府兒童晚未回雲深宋玉宅雪暗楚王臺花<lb/>
發春猶淺樓髙賦轉哀家家湘酒緑誰為一樽開<lb/>
<pb n="KR4h0143_WYG_232-23b"/>
　　　秋日上黨道中懐故鄉知舊<lb/>
白髪生青鏡黄花吐素秋家書無鴈足客路一羊裘海<lb/>
燕辭鄉社山猿傍酒樓誰堪回首處千里暮雲稠<lb/>
　　　山樓秋夜有所懐<lb/>
旅宿燕闗暮天寒霜葉稀涼風生夜榻客淚下秋衣路<lb/>
逺鄉雲㫁山深邉草肥堪憐珠樹鶴何日故林飛<lb/>
　　　晉陽山中元日<lb/>
野老憐時序壺漿慰客情春盤鄰女送曉樹隴禽鳴寒<lb/>
<pb n="KR4h0143_WYG_232-24a"/>
塢驚花色窮邉聴角聲他鄉逢一笑更覺旅魂驚<lb/>
　　　鵞池留客<lb/>
園果風還落草蟲鳴不休竹深髙閣冷花密小亭幽白<lb/>
幘留雲鶴青藜狎水鷗一尊同客醉不用典吳鉤<lb/>
　　　新春堂成寄懐所知<lb/>
老去還杯酒春来自草堂揮金曽有志煮石竟無方岸<lb/>
水浮鸂鶒林花宿麝香故人江漢少念子意何長<lb/>
　　　九月三日方别駕攜酒殽見過因懐徐荆州<lb/>
<pb n="KR4h0143_WYG_232-24b"/>
客淚秋能下人情老自知塞寒鴻雁早江暖鞠華遲對<lb/>
酒憐吳語聞歌憶楚辭明年誰更健重把紫萸枝<lb/>
　　　江村寒食<lb/>
白鳥忘機久青山吾道存興来従杖屨老去愛雞豚楊<lb/>
栁橋邉市桃華江上邨童兒沽酒至風雨閉柴門<lb/>
　　　春日野眺簡徐荆州<lb/>
春問沙棠楫寒生杜若洲山雲巴子國江雨仲宣樓嵗<lb/>
月餘華髮飄零随白鷗誰懐能賦客劉表在荆州<lb/>
<pb n="KR4h0143_WYG_232-25a"/>
　　　村居秋夜即事<lb/>
樹密多棲鳥池深足躍魚江雲輕葛冷山月小堂虚寒<lb/>
竹依䦨砌秋花映石渠流螢何意思故故繞琴書<lb/>
　　　秋日江村寄懐顧五<lb/>
水白魚蝦市天青鸛鶴林露華浥細草秋氣静遥岑子<lb/>
夜吳門調幽蘭楚客心相思渺何許日暮大江深<lb/>
　　　秋日登李仲培山樓<lb/>
地僻雲侵榻簾疎風滿樓霜寒籬菊晚鴈度渚蓮秋滿<lb/>
<pb n="KR4h0143_WYG_232-25b"/>
篋新詩草横磯舊釣舟清尊随處醉萬事付江鷗<lb/>
　　　飲王太史山莊<lb/>
郢上文章伯山中太史家養年常種藥閒日但修花竹<lb/>
澗明秋水松枝落晚霞兒童憐醉客瀹茗夜烹茶<lb/>
　　　遊王氏郭北山樓<lb/>
徑草連村舍山樓帶郭横開尊招野客倚樹聴流鶯露<lb/>
自花間滴雲従石上生㡬迴漁笛響素月嶺頭明<lb/>
　　　登仲宣樓值雨<lb/>
<pb n="KR4h0143_WYG_232-26a"/>
南國春留客東風雨颺絲江雲迷楚望野水接松滋紅<lb/>
濕桃花片青回楊栁枝空餘懐古意日暮倚樓時<lb/>
　　　春寒睡起口號<lb/>
白髮白於絲春眠起較遲即看芳草變又過杏花時短<lb/>
褐寒先覺長吟趣自知誰云魯酒薄猶免越人思<lb/>
　　　秋日野望<lb/>
聴鳥中林性看雲故國心地卑湘漢闊天逺洞庭深老<lb/>
馬空知道窮猿豈擇林十年書劒客寂寞到如今<lb/>
<pb n="KR4h0143_WYG_232-26b"/>
　　陳昂<lb/>
　　　暮春題瀼西新賃草堂<lb/>
峽口連江口山鄉亦水鄉春来容膝屋雲倚及肩牆旅<lb/>
食亦求静偷生且善蔵瀼西居頗適好賦返騷章<lb/>
　　　過涪州<lb/>
寥落一涪州驚心㡬度遊屢更新地主不改舊沙鷗片<lb/>
月穿仙嶺㣲雲止戍樓山山寒氣甚夜半擁重裘<lb/>
　　　湖面<lb/>
<pb n="KR4h0143_WYG_232-27a"/>
湖面初秋色清如鏡裏清潮来飛白鷺煙至織黄鶯虹<lb/>
學美人出風為少女行此間塵不到身世兩忘情<lb/>
　　　一路<lb/>
一路頗幽閒行行又㡬灣㣲茫聴竹籟次第較花顔林<lb/>
壑千層瀑茅堂四面山卜居如得此日日閉柴闗<lb/>
　　　雨後天晴放舟下峽<lb/>
雨後虹方挂晴来霧始收風光明翠岫江色淡新秋返<lb/>
照薫殘濕寒潮踏急流放舟下三峽定醉仲宣樓<lb/>
<pb n="KR4h0143_WYG_232-27b"/>
　　　初歸躍馬澗招長干忠公<lb/>
萬事不如意方知無事閒傍牆分煖日移榻就春山黄<lb/>
鳥飛初下清泉汲正還題書寄開士帶月扣柴闗<lb/>
　　　坐法藥寺樓<lb/>
樓居固所好安可對斜陽天外連芳草雲邉望故鄉雙<lb/>
星分四野一鴈應初霜滿目蘋風起扁舟意敢忘<lb/>
　　　歸舟月下寄友<lb/>
萬里南歸客風前五兩鳴荻苗沛秋水霜信急前程流<lb/>
<pb n="KR4h0143_WYG_232-28a"/>
落憐妻子飢寒仗友生遥遥天上月此夕最闗情<lb/>
　　　江南旅情<lb/>
日落青溪柵潮平白鷺洲林深常似雨江静易生秋涼<lb/>
月来天外明河俯渡頭飛飛鴻雁影不見尺書留<lb/>
　　馮遷<lb/>
　　　送唐世其北上<lb/>
君去青山外予吟緑水邉忘機鷗性狎快意馬蹄穿魏<lb/>
闕通霄漢吳臺思管絃遥知聴雨夜定憶小樓眠<lb/>
<pb n="KR4h0143_WYG_232-28b"/>
　　　潘伯明邀飲朝天宫<lb/>
邀我来仙界林深引玉笙坐来黄鶴舞醉倚白雲生江<lb/>
作千年塹山圍六代城興亡易悲感何地訪初成<lb/>
　　　荆溪夜泊<lb/>
細雨延春酌寒雲濕暮鐘客舟依樹小野火隔溪重風<lb/>
水期無定登臨興轉濃明朝買雙屐共爾躡羣峰<lb/>
　　葉之芳<lb/>
　　　入新安溪<lb/>
<pb n="KR4h0143_WYG_232-29a"/>
可怪新安水舟従石上行不風秋暮冷無月夜深明古<lb/>
木何年偃危湍㡬處驚千尋猶見底曽數越江清<lb/>
　　　别楚生<lb/>
同君楚水别獨向晉陵歸秋葉霜中盡寒帆海上稀城<lb/>
荒衰草徧山逺夕陽㣲最是添愁處天邉一鴈飛<lb/>
　　　寒食金陵病中作<lb/>
東風吹短褐寒食傍天涯客舍孤城雨鄉心二月花逺<lb/>
山青極浦芳草緑平沙不盡王孫淚年年感物華<lb/>
<pb n="KR4h0143_WYG_232-29b"/>
　　栁應芳<lb/>
　　　予適太原熊惟逺吳求叔還武昌同賦<lb/>
方舟臨古渡分路思依依自是行人衆非闗送客稀晉<lb/>
山将北向楚水復西歸同作離羣雁君還一處飛<lb/>
　　　别車福州<lb/>
孤舟将北渡轉轉切歸心衣積他鄉淚琴操故土音山<lb/>
長催日暮江暗結秋隂回首閩南路思君一水深<lb/>
　　　題陳藎卿溪上居<lb/>
<pb n="KR4h0143_WYG_232-30a"/>
晚嵗家溪上蕭然林下風栖雲山向夕寫月水承空岸<lb/>
折長橋落城臨小市通看君忘出處将老一丘中<lb/>
　　　秋夜感懐奉寄陳抱一先生<lb/>
砧杵千家急偏傷故國情夜雲輕欲散涼月皓方生燭<lb/>
照愁眠影蟲吟病起聲載懐今昔感老愧鄭康成<lb/>
　　安紹芳<lb/>
　　　旅泊<lb/>
秋盡仍為客江寒獨繫舟㣲霜下木葉逺火露蘋洲無<lb/>
<pb n="KR4h0143_WYG_232-30b"/>
那風前鴈偏生枕上愁孤帆明更發何處復淹留<lb/>
　　聞龍<lb/>
　　　山居即事<lb/>
積雨朝来歇諸溪盡急流隔河看飲犢倚檻有浮鷗雲<lb/>
冷松根石風㣲竹外樓蕭然無一事開徑遲羊求<lb/>
　　　送趙彦忠游吳興<lb/>
吳興舊游地逺想尚依依荻岸青簾舫桑林白版扉計<lb/>
程千里近屈指一年違従此斜陽外看山悵獨歸<lb/>
<pb n="KR4h0143_WYG_232-31a"/>
　　李瑋<lb/>
　　　田舍<lb/>
廣陌度秋風田家門巷同藤花金一色豆莢箸雙紅穮<lb/>
蓘存生理篝車見嵗功茅柴新釀得逼醉社南翁<lb/>
　　　野興<lb/>
彌望東臯上青山亦未遐煙嵐深邃谷林薄兩三家戲<lb/>
聚沙成塔清環水學巴美人湖一曲吾欲採瑶華<lb/>
　　楊成鯤<lb/>
<pb n="KR4h0143_WYG_232-31b"/>
　　　湖干曝日<lb/>
閣外栁條長平湖半夕陽雲消沙草緑春動水煙黄老<lb/>
漸思丘壑貧猶典鷫鸘理生無逺計曝背近東牆<lb/>
　　　無能<lb/>
漠漠島煙合紛紛林月生小山全入霧大水半浮城鳴<lb/>
櫓通晨過疎星永夜明無能逐世好懶與癖相成<lb/>
　　　寄題江心寺<lb/>
勝絶江心寺江空塔影長潮痕剥㫁石海氣濕危廊僧<lb/>
<pb n="KR4h0143_WYG_232-32a"/>
老秋無寐鵰寒翅有霜英雄餘涕泗風雨弔殘陽<lb/>
　　　小山<lb/>
還山抱黄犢沙草日䝉䝉竹屋難禁雪松門不掩風香<lb/>
餘栗葉火寒落桂花叢寥落青江外吾生亦有終<lb/>
　　　小山歸得長文書及新詩二首兼恵茅栗如數<lb/>
　　　奉荅<lb/>
茅栗何年種分匡見小奚色兼霜芋早味與露葵齊斂<lb/>
袖呼兒子嘗新愧老妻永無懐橘日剰有萬行啼<lb/>
<pb n="KR4h0143_WYG_232-32b"/>
　　　翛園觀刈稻詠懐<lb/>
老覺衣裳薄寒催捃拾頻尋常邨徑小来往路人新沼<lb/>
静飢魚出林卑宿鳥馴雞豚與閭巷不厭野夫貧<lb/>
　　諸葛鯨<lb/>
　　　渝城人日簡孛給事<lb/>
訪舊来何晚輕帆落驛亭江迴劒外白山繞漢中青萬<lb/>
里逢人日孤城感客星知君懐諫草翹首望明廷<lb/>
　　黄維楫<lb/>
<pb n="KR4h0143_WYG_232-33a"/>
　　　送王元甫舍人使襄藩<lb/>
玉門将醖酒使者捧銅圭玉節湘雲外星軺漢水西恩<lb/>
頒丹鳳詔歌唱白銅鞮山簡流風在能無醉似泥<lb/>
　　　武林與王符李葉四博士夜酌<lb/>
煙草碧連天吳山春可憐客情千里外鄉語一尊前細<lb/>
雨鳴深夜疎燈照别筵闗河又明發罷酒各凄然<lb/>
　　陳有守<lb/>
　　　秋日過大雲寺<lb/>
<pb n="KR4h0143_WYG_232-33b"/>
出郭躡雲岑祗園淡午隂林疎風葉下壇窈雨花深石<lb/>
室僧初定金堂梵欲沈寥寥方外趣殊了去来心<lb/>
　　盛時泰<lb/>
　　　福安院同慧生閑步<lb/>
𤣥暉曽弭節太白亦題詩京邑非前事新林似往時山<lb/>
深秋氣重谷逺磬聲遲不為逢支遁幽懐孰與期<lb/>
　　　過上莊訪笪居士<lb/>
獨行深樹裏細路繞茅堂山色迎人出梅花度水香燕<lb/>
<pb n="KR4h0143_WYG_232-34a"/>
泥留雨氣魚藻入天光住近石橋畔村沽夜可将<lb/>
　　　城山訪鄰叟<lb/>
獨是躬畊處相依亦有君山従千嶂繞徑向一林分水<lb/>
滿魚竿覺苔香屐齒聞従余深隠好莫使勒移文<lb/>
　　　和人遊北固<lb/>
嵗暮将何適三山煙雨邉日明知海氣雲盡識江天古<lb/>
樹開僧寺寒潮蕩客船登臨殊有意濡足祗堪憐<lb/>
　　張正䝉<lb/>
<pb n="KR4h0143_WYG_232-34b"/>
　　　雨夜宿王孟起山莊話舊<lb/>
山堂聞夜雨隔牖洒長松漬草悲蛩語侵苔冷鶴踪林<lb/>
喧和葉下澗響雜邨舂不倦連牀話憐君意轉濃<lb/>
　　　東郊<lb/>
東郊棲息久老至謝逢迎秋霧沈山白寒流拍岸清葛<lb/>
巾還自正茅屋不須營小摘畦邉菜常留共友生<lb/>
　　　立秋夜溪聞笛有懐程孺文<lb/>
相思意不盡迢遞且登樓玉笛梅花夜銀牀梧葉秋開<lb/>
<pb n="KR4h0143_WYG_232-35a"/>
簾片月上傍水一螢流今日蕭條色憐君萬里游<lb/>
　　　秋日王孟起山莊<lb/>
天末商飇起家家聞搗衣砌蟲經候響籬豆及秋肥自<lb/>
是機心息寧知世事違鄰僧有髙致日暮叩巖扉<lb/>
　　　秣陵館夜對張山人<lb/>
秋風山館夕一榻近燈前共話忽深夜相看非少年斗<lb/>
垂天末樹燐出雨餘田亦有茅簷下飯牛人未眠<lb/>
　　　溪上<lb/>
<pb n="KR4h0143_WYG_232-35b"/>
自識茅茨趣風光合在兹栁青春雨潤山白曉雲遲幽<lb/>
意居偏得閒身嬾更宜忘機溪上鳥来往日無期<lb/>
　　　秋日即事有懐黄任甫<lb/>
開門涼氣入黙黙坐移時積雨逢初霽斜陽照短籬交<lb/>
秋桐落早閏月菊開遲朋好遥相憶清尊何所期<lb/>
　　　冬日閒居二首<lb/>
僻居心逺矣閉户日蕭然一水帶寒月孤邨幕夕煙貧<lb/>
惟尊酒在詩豈衆人傳却憶䝉莊子冥搜内外篇<lb/>
<pb n="KR4h0143_WYG_232-36a"/>
夜永衾孤擁簷深月半窺霜邨雞唱早風樹鵲棲遲舊<lb/>
社嗟揺落新詩記别離挑燈坐不寐無夢到天涯<lb/>
　　　江閣<lb/>
寂寂重扉掩悠悠倦客情江深當五月閣迥接層城細<lb/>
雨鶯聲潤㣲風水氣清科頭坐長日詎羨世間名<lb/>
　　程伯陽<lb/>
　　　園居<lb/>
籬落帶疎林園居一逕深隔鄰分果樹傍户埽花隂不<lb/>
<pb n="KR4h0143_WYG_232-36b"/>
賣成都卜長為梁父吟翻嫌桔橰者抱甕百年心<lb/>
　　　都門逢族人<lb/>
白髮都門道相逢意自親即傾竹葉酒共醉栁花春漂<lb/>
泊任孤旅疎狂異衆人還思汊口上歸去好垂綸<lb/>
　　俞安期<lb/>
　　　渡江雜述<lb/>
山過白馬渡千里㫁平原水出雲根上帆行石峽門未<lb/>
寒厓已凍不雨晝多昬何自聞人語荒荒虎豹邨<lb/>
<pb n="KR4h0143_WYG_232-37a"/>
　　　卜居陽羨<lb/>
雞犬成墟落蕭蕭半畝宫湖山元作長田舍復成翁五<lb/>
口中人産千家太古風無由知帝力耕鑿自為功<lb/>
　　　憶家<lb/>
故國千山外經秋逺别離浮生能㡬日為客此多時衰<lb/>
眼髙堂淚寒砧少婦悲天涯念游子風雨共凄其<lb/>
　　陸弼<lb/>
　　　雨後登虎丘宿梅花樓僧房<lb/>
<pb n="KR4h0143_WYG_232-37b"/>
髙閣藤蘿外扁舟暮雨殘鐘聲知客到山色入門看月<lb/>
出千松静雲披片石寒支公擅名理終夕奉清歡<lb/>
　　　大安道中<lb/>
薄遊歴吳楚忽忽更南征春色闗門草年光過客情山<lb/>
銜紆路轉水劃峭崕鳴一被風塵誤空多世上名<lb/>
　　　宿句曲山中酒家<lb/>
襆被向天涯蕭條寄酒家青山仙宅近黄葉客途賒夜<lb/>
塔飄鈴語風忩墮燭花匣中雄劒在那敢負張華<lb/>
<pb n="KR4h0143_WYG_232-38a"/>
　　黄克晦<lb/>
　　　登鼓山絶頂懐林公濟<lb/>
天路蒼蒼色風泉㶁㶁聲未驚人境絶已覺客懐清轉<lb/>
石生江海分林隔雨晴故人期不至雙眼落秋城<lb/>
　　胡宗仁<lb/>
　　　閒居寄友<lb/>
家住青溪曲春深花竹迷君来若相問直過石梁西屋<lb/>
壁峰隂合門籬槿葉齊蕭然半迂事課水灌園畦<lb/>
<pb n="KR4h0143_WYG_232-38b"/>
　　　林茂之新居<lb/>
客舍何常定三年跡屢遷今来營一室形勝石門前地<lb/>
僻幽巖列池平野水連知余日相過短榻不須懸<lb/>
　　　嵗暮送姚園客自白下往吳越<lb/>
逼嵗難禁出白門猶客中寒生夜山雪晴卜曙江風花<lb/>
落竹堂静煙消石屋空并州望音信莫久滯郵筒<lb/>
　　　夜坐<lb/>
篝燈常獨坐瀹茗與攤書殘月半忩白寒星徹夜疎不<lb/>
<pb n="KR4h0143_WYG_232-39a"/>
眠増晝短延漏惜冬餘此意自終古中懐未忍虚<lb/>
　　王嗣經<lb/>
　　　人日送范東生還吳澹然之燕<lb/>
共沾人日醉那謂客程分早樹呼鶯友晴沙戀鴈羣夢<lb/>
交南北路情作去留雲管取秦淮栁連枝好贈君<lb/>
　　　曉望<lb/>
雨餘湖色静雜樹曉氤氲空水遥難辨山花近漸分葉<lb/>
齊増岸影魚聚矗波紋日出林光白英英散宿雲<lb/>
<pb n="KR4h0143_WYG_232-39b"/>
　　王伯稠<lb/>
　　　蘭若即事<lb/>
興来時野眺小立倚柴扉一雨清波動雙林片月歸山<lb/>
䶉蔵竹語水鳥出花飛不覺空煙暮濛濛翠濕衣<lb/>
　　鄧欽文<lb/>
　　　洪光寺懐陳更菴<lb/>
寺裏還蔵寺山頭别起山磴盤千級上僧占一峰閒秀<lb/>
色杯前墮孤雲杖底還元龍負奇好惆悵不同攀<lb/>
<pb n="KR4h0143_WYG_232-40a"/>
　　林世璧<lb/>
　　　月<lb/>
玉露晴初墜天河迥欲流誰憐今夜月還似去年秋影<lb/>
逐寒雲起光緣暮杵留闗山千萬里偏照漢家樓<lb/>
　　　早冬寄懐<lb/>
懶慢陶元亮經年獨掩扉不知秋色改但見菊花稀落<lb/>
葉階前度寒禽樹上歸停雲那可賦徒爾壯心飛<lb/>
　　姚和鼎<lb/>
<pb n="KR4h0143_WYG_232-40b"/>
　　　懐胡孝亷謁選<lb/>
偃蹇慚予拙飛騰羨爾行春風燕市酒夜雨闔閭城吏<lb/>
隠懐方朔貧居笑馬卿相思有尺素愁殺鴈歸聲<lb/>
　　許賔<lb/>
　　　入新安界<lb/>
十日疲行役雲山接大鄣馬蹄知故道人語别殊方過<lb/>
雨防沙溜臨溪問石梁羅含家已近蘭草徧池塘<lb/>
　　逯希韓<lb/>
<pb n="KR4h0143_WYG_232-41a"/>
　　　山居<lb/>
白髮山中老飄然逺世囂泉流分燕尾詩槀束牛腰笑<lb/>
傲花三徑酸甜酒一瓢披襟坐明月席地話漁樵<lb/>
　　胡一桂<lb/>
　　　吳興九里石塘即事<lb/>
路出桑隂盡澄湖野望賒菱歌依岸栁舟影入蘆花煙<lb/>
起迷村白雲移見日斜異鄉風景在羇客倍思家<lb/>
　　汪廷訥<lb/>
<pb n="KR4h0143_WYG_232-41b"/>
　　　夏日池上<lb/>
水静追涼便林繁得暑遲采蓮木蘭櫂佐酒竹枝詞藻<lb/>
緑魚遊處蘋香鳥下時不須逺歸去新月已如眉<lb/>
　　邵正魁<lb/>
　　　白雲湖泛舟<lb/>
堤畔連青草湖中多白雲扁舟一以泛之子得同羣巻<lb/>
幔雨初歇看山日欲曛芙蓉未堪把心已愛清芬<lb/>
　　　過仲開江上居<lb/>
<pb n="KR4h0143_WYG_232-42a"/>
以我不如意憐君江上邨有田能種黍好客足開尊山<lb/>
色青當户潮痕白到門涼生五栁樹晤語謝塵喧<lb/>
　　盛以約<lb/>
　　　喜雨<lb/>
好雨終朝遍蓬門野興繁憫農勞苦日植杖桔橰園急<lb/>
櫂衝萍葉深池浸竹根怪来雙屐健散步上南原<lb/>
　　張三極<lb/>
　　　雨後過王明府公署<lb/>
<pb n="KR4h0143_WYG_232-42b"/>
豈謂金門客能兼大隠名庭空歌鳥下吏散酒人迎緑<lb/>
水新添砌青山半入城還将江上楫聊為采真行<lb/>
　　汪元英<lb/>
　　　商山秋日對雨懐永叔仲升<lb/>
秋雨何曽歇秋深倍寂寥折荷偏淅淅落木更蕭蕭雲<lb/>
黒多迷徑溪寒半㫁橋商山苦幽阻綺甪竟難招<lb/>
　　　有客<lb/>
有客沈冥久何心自解嘲病遭毛穎役貧絶孔方交嵗<lb/>
<pb n="KR4h0143_WYG_232-43a"/>
月甘含蓼丘園任繫匏不如将子燕華屋託新巢<lb/>
　　汪元范<lb/>
　　　泊丹陽<lb/>
晚次丹陽道舟停赤岸林雲容垂嶺薄秋氣入江深落<lb/>
葉隨寒雨棲烏噪暮隂風帆無定泊行子若為心<lb/>
　　　同楊邠州仲啟登太王城<lb/>
墉堞基猶在臺隍客自過㫁雲低阻嶺峻峽束涇河冰<lb/>
納陵隂少民居土穴多遺風勤稼穡千載感豳歌<lb/>
<pb n="KR4h0143_WYG_232-43b"/>
　　程可中<lb/>
　　　銅井道中<lb/>
去馬秋能健歸懐困暫通水沈江畫壁霜浄鴈書空瓦<lb/>
甓占邨古菑畬得嵗豐依誰成旅宿篝火䕶飛蟲<lb/>
　　　詠沙岸限沙字<lb/>
篷忩不自得随意坐髙沙痕蝕漁梁淺莎連鳥跡斜善<lb/>
崩防岸栁餘潤長汀花最喜行黏屐沿流到酒家<lb/>
　　　送章元禮吏部左遷羅定<lb/>
<pb n="KR4h0143_WYG_232-44a"/>
　謫籍名猶借君恩轉覺饒朱陵南紀盡丹闕北辰遥安<lb/>
　置憑荒裔明良願聖朝桄榔林樹外僕馬影蕭蕭<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_232-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻六十三<lb/>
</p>
<p>
</p>
  </div>
</body>
</text>
</TEI>
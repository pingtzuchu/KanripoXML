<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_278-1a"/>
　欽定四庫全書<lb/>
御選明詩巻一百九<lb/>
　　七言絶句九<lb/>
　　　王世貞<lb/>
　　　　見挟彈者偶作<lb/>
　黄衫挾彈市人看楊桞陰中百舌寒日暮建章秋色裏<lb/>
　不知何處落金丸<lb/>
　　　　聞子相歸不能待寄之<lb/>
<pb n="KR4h0143_WYG_278-1b"/>
　桐柏江頭春鴈稀故人聞向日邉歸扁舟欲繫遥相待<lb/>
　萬户清霜夜搗衣<lb/>
　　　　𢎞治宫詞<lb/>
　南海珠池貢已稀西川又罷錦文機朝来御服三經澣<lb/>
　賤妾寧希曳地衣<lb/>
　午槐圓影覆彤除今日天顔喜氣舒穏坐御牀無一語<lb/>
　但稱難得老尚書<lb/>
　静數蓮籌第五更寒鴉金井未分明披衣欲坐猶疑早<lb/>
<pb n="KR4h0143_WYG_278-2a"/>
前殿連傳警蹕聲<lb/>
急遣追鋒召外家南宫桃李正如霞自從光禄裁宣索<lb/>
長日從容且賜茶<lb/>
　　　偶成<lb/>
三載寒廬夢不成悔將餘債伴殘生南樓酒力初㣲後<lb/>
依舊蕭蕭夜雨聲<lb/>
　　　避暑山園<lb/>
殘杯移傍水邉亭暑氣衝人忽自醒最喜樹頭風定後<lb/>
<pb n="KR4h0143_WYG_278-2b"/>
半池零雨半池星<lb/>
　　　登蛾眉亭有懐<lb/>
回首江南黯淡雲蛾眉亭畔思紛紛何因却作姑溪水<lb/>
流到長江尚不分<hi>姑溪冰流出長江自為一帶</hi>
　　王世懋<lb/>
　　　逢友<lb/>
歸来雙鬢兩蕭然見畫猶能記昔年風雨一船曾泊處<lb/>
借人燈火草堂前<lb/>
<pb n="KR4h0143_WYG_278-3a"/>
　　謝榛<lb/>
　　　冬夜聞笛<lb/>
雪後寒雲散御隄笛聲何處重淒淒北風吹折邉城桞<lb/>
人倚層樓月正西<lb/>
　　　送周秀才歸錢塘<lb/>
燕京陌上送周郎歸到西湖春草長清夜開尊多舊侣<lb/>
滿船歌管月如霜<lb/>
　　　道院秋夕<lb/>
<pb n="KR4h0143_WYG_278-3b"/>
秋河一帶月光團露坐空除夜欲闌却訝西樓䧏仙子<lb/>
玉笙吹徹萬家寒<lb/>
　　　秋懷<lb/>
秋来客思渺煙波湖上看山秋更多秖恐佳人怨秋色<lb/>
晚風吹斷采菱歌<lb/>
　　　重九雨中懷弟<lb/>
天空朔鴈不成行秋色年年似故鄉門掩菊花人獨卧<lb/>
冷風疎雨過重陽<lb/>
<pb n="KR4h0143_WYG_278-4a"/>
　　　即席贈薛之翰<lb/>
園花尊酒日相期共爾留連欲暮時醉倚山亭歌楚調<lb/>
秋螢飛過石榴枝<lb/>
　　　暮鴉有感<lb/>
来時池草吐春芽秋水驚心落藕花空記三秋故鄉夢<lb/>
夕陽衰桞看歸鴉<lb/>
　　　九日過王叔野無菊<lb/>
陶潛嬾慢閉柴闗九日餐英自解顔不種黄花君更嬾<lb/>
<pb n="KR4h0143_WYG_278-4b"/>
滿城秋色㡬人閒<lb/>
　　　寄武當山張隠君<lb/>
辭官身寄楚天涯石屋燒丹别是家七十二峰春雪裏<lb/>
杖藜隨意看梅花<lb/>
　　　晚登沁州城有感<lb/>
蒼茫野色㡬沙灘漳水東流倚堞看煙火滿城天向夕<lb/>
一鵰飛過不知寒<lb/>
　　梁有譽<lb/>
<pb n="KR4h0143_WYG_278-5a"/>
　　　閨情<lb/>
萬里闗山無盡期年光春色使人悲桞花只似悠揚夢<lb/>
日逐東風少住時<lb/>
　　宗臣<lb/>
　　　白雲樵者<lb/>
赤城落落埽春氛夜夜仙人弄白雲雜佩幽蘭何處得<lb/>
洞庭明月問湘君<lb/>
　　徐中行<lb/>
<pb n="KR4h0143_WYG_278-5b"/>
　　　送宗子相還廣陵二首<lb/>
黄金臺下白榆秋葉落滹沱急暝流南望大江明月裏<lb/>
片帆千里下揚州<lb/>
霜落江空楓葉凋接天寒色廣陵潮清宵憶爾聴鴻處<lb/>
明月揚州第㡬橋<lb/>
　　　呉門送周水部謫楚二首<lb/>
客嵗曾開薊北書知君秋興在鱸魚銜思却向湘沅去<lb/>
明月滄洲滿謫居<lb/>
<pb n="KR4h0143_WYG_278-6a"/>
緑鬢仙郎白玉羈春風曾醉習家池停車試聽襄陽曲<lb/>
半是當年水部詩<lb/>
　　　感舊<lb/>
自别燕臺白日徂華陽碣石總荒蕪獨留一片西山月<lb/>
猶照當年舊酒壚<lb/>
　　呉國倫<lb/>
　　　送子相移疾歸廣陵<lb/>
淮南落日半江明江上寒潮萬里生遥夜懷人意無限<lb/>
<pb n="KR4h0143_WYG_278-6b"/>
一帆秋雨傍蕪城<lb/>
　　　荅宗良<lb/>
何人吹笛楚江灣楚客天涯逐未還隔水未聞楊桞曲<lb/>
梅花一夜滿西山<lb/>
　　余曰徳<lb/>
　　　送萬彦和僉憲之粤<lb/>
繫馬花間挂玉鞭毿毿隄桞亂鳴蟬河梁自是銷魂地<lb/>
此日因君倍黯然<lb/>
<pb n="KR4h0143_WYG_278-7a"/>
　　汪道貫<lb/>
　　　嶼桞<lb/>
近水相將發故枝隔年猶自颺垂絲江南消息君知否<lb/>
正是鵞黄未著時<lb/>
　　　石嶺棃花<lb/>
縞衣素佩儼分行朝露盈盈競洗裝賦客高堂争得似<lb/>
遊仙宛在白雲鄉<lb/>
　　汪道㑹<lb/>
<pb n="KR4h0143_WYG_278-7b"/>
　　　夢入青溪深桞中口吟驛樓人斷畫橋西之句<lb/>
　　　覺而續之<lb/>
草茸麥秀桞花齊夢逐春風到曲溪記得清吟何處所<lb/>
驛樓人斷畫橋西<lb/>
　　　雨後桃花<lb/>
再訪仙源桃李空雨餘猶有兩三藂東風似解遊人意<lb/>
吹落殘花入酒中<lb/>
　　張嘉𦙍<lb/>
<pb n="KR4h0143_WYG_278-8a"/>
　　　敖山人病詩以問之<lb/>
九十風光强半過棲遲高枕欲如何夜来紅雨千山落<lb/>
留得春聲杜宇多<lb/>
　　　宿太華山寺<lb/>
石牀横架萬峰西海上雙珠入户低自是山中無玉漏<lb/>
朝霞還有碧雞啼<lb/>
　　張九一<lb/>
　　　過城南别業<lb/>
<pb n="KR4h0143_WYG_278-8b"/>
樹色蟬聲雨更幽誰吹玉笛倚南樓不知天末涼風起<lb/>
怪㡳梧桐葉葉秋<lb/>
　　　同邵仲學李貞立登廬山絶頂<lb/>
絶頂風高五月秋三臺遥對鄴城愁鄉心忽墮黄河水<lb/>
行到梁園不肯流<lb/>
　　　桃源峰<lb/>
一丘一壑坐銷憂洞裏秦人半白頭四月桃花緣澗吐<lb/>
始知春向此中留<lb/>
<pb n="KR4h0143_WYG_278-9a"/>
　　　康郎山<lb/>
寥落人家穴壁殘雨崖霜吹結飛湍康郎直上千尋雪<lb/>
夜半征人當月看<lb/>
　　　謝本寧餉羅<lb/>
纖羅一束捲春煙分得瀟湘半幅天裁就單衫歌樂府<lb/>
江南白紵是新篇<lb/>
　　　巴州驛<lb/>
子規啼罷塞雲愁川口風煙似暮秋一夜雨聲千澗水<lb/>
<pb n="KR4h0143_WYG_278-9b"/>
不知何處是巴州<lb/>
　　　渡江<lb/>
錦浪層層曉日生丹楓厯厯帶霜明扁舟欲泊蘆花渚<lb/>
萬里西風落鴈聲<lb/>
　　　送鄧二寄之鄱陽<lb/>
春郊雨過緑楊齊客路流鶯萬樹啼行到南陽瞻峴首<lb/>
故園只在數峰西<lb/>
　　　再送秉器<lb/>
<pb n="KR4h0143_WYG_278-10a"/>
川原花落雨初收二月微寒似暮秋把酒不成今日醉<lb/>
明朝相憶隔昭丘<lb/>
莫怪離魂黯欲銷片帆南去九江遥闗情最是岐亭桞<lb/>
煙鎖千條與萬條<lb/>
　　俞允文<lb/>
　　　送呉處士<lb/>
春来愁雨復愁寒此夕憐君各盡歡明日舟行三十里<lb/>
城中山色隔城看<lb/>
<pb n="KR4h0143_WYG_278-10b"/>
　　盧柟<lb/>
　　　長春觀二首<lb/>
瀛海青雲見帝丘玉光浮動五城樓茅君借我山中鶴<lb/>
飛上天門看九州<lb/>
紫極清壇道士家閒騎白鶴弄雲霞蕭臺旖旎金光草<lb/>
春殿虚無玉樹花<lb/>
　　　秋興漫成<lb/>
天外晴山色不移苑邉衰桞駐遊絲沙平細履無人見<lb/>
<pb n="KR4h0143_WYG_278-11a"/>
恰似青春二月時<lb/>
　　　内寄衣<lb/>
呉江白紵雪絲裠不惜春芳細草薰玉手裁縫誰得見<lb/>
金刀一剪斷行雲<lb/>
　　李先芳<lb/>
　　　由商丘入永城塗中作<lb/>
三月輕風麥浪生黄河岸上晚波平村原處處垂楊桞<lb/>
一路青青到永城<lb/>
<pb n="KR4h0143_WYG_278-11b"/>
　　　小亭即事<lb/>
緑楊垂穂噪新鴉竹裏茅亭一徑斜不是山人攜酒至<lb/>
小園閒殺碧桃花<lb/>
　　　春望<lb/>
芳草淒迷一徑斜澹煙疎雨噪新鴉城南春色濃於酒<lb/>
醉殺千林桃杏花<lb/>
　　　秋日即事<lb/>
燕山落日晚淒淒鴻鴈初飛漢苑西莫戀玉河芳草色<lb/>
<pb n="KR4h0143_WYG_278-12a"/>
秋風昨夜到沙堤<lb/>
　　　夜歸<lb/>
一聲殘角起紅塵白馬青袍来去頻日暮九闗金鎖合<lb/>
暝煙和月送歸人<lb/>
　　　早春懷元美<lb/>
蘄王簫鼓日紛紛雪霽遥看玉笥雲借問江城春㡬許<lb/>
梅花落盡不逢君<lb/>
　　呉維嶽<lb/>
<pb n="KR4h0143_WYG_278-12b"/>
　　　發南豐<lb/>
山程細雨桃花店闗路長橋楊桞溪何事錦囊朝夕載<lb/>
南豐春色總堪題<lb/>
　　歐大任<lb/>
　　　巴陵劉宗道自吉安與余同舟塗中言别<lb/>
雨中同上吉州船分手潯陽思惘然明日思君是何處<lb/>
萬行煙樹入湘川<lb/>
　　黎民表<lb/>
<pb n="KR4h0143_WYG_278-13a"/>
　　　豫章江行<lb/>
山磴﨑嶇猨夜號溪流如沸石如刀刺桐花下思歸客<lb/>
待得天明有二毛<lb/>
　　　寒鴉圖<lb/>
寒山寂厯野蒼蒼繞樹驚飛不斷行畫角一聲天欲曙<lb/>
金河翻落滿城霜<lb/>
　　　寄題潘少承西樵山房<lb/>
新營丹室鐵泉山千樹梅花不共攀夜夜京華成短夢<lb/>
<pb n="KR4h0143_WYG_278-13b"/>
白雲紅葉屋三間<lb/>
　　魏允中<lb/>
　　　寄鳳洲先生<lb/>
傲吏風流減聽詞案頭終日著新詩錢塘江上千峯色<lb/>
淮擬春来勝舊時<lb/>
　　　楚原晴望<lb/>
隴頭晴雨緑如煙村巷家家出種田疑是故園三月暮<lb/>
不知身在楚城邉<lb/>
<pb n="KR4h0143_WYG_278-14a"/>
　　沈爚<lb/>
　　　送顧梧石之衡州<lb/>
瀟江路轉千峯碧冉冉蒼雲拂樹低此去臨風憶回首<lb/>
月明江上鷓鴣啼<lb/>
　　顧聞<lb/>
　　　南歸道中二首<lb/>
草長花飛客路長扁舟今日渡山陽笛聲吹落黄河月<lb/>
淮北淮南總斷腸<lb/>
<pb n="KR4h0143_WYG_278-14b"/>
高天淮水澹悠悠南向春江日夜流極目煙花傷客思<lb/>
金堤明月是揚州<lb/>
　　林垠<lb/>
　　　拒馬河作<lb/>
拒馬河邉驛路長蜚狐口外又斜陽春光已過六十日<lb/>
不見花枝空斷腸<lb/>
　　黄中<lb/>
　　　讀陳白沙詩<lb/>
<pb n="KR4h0143_WYG_278-15a"/>
天風吹散鐵橋花白日江門卧釣槎欲問煙波舊消息<lb/>
藤蓑今去落誰家<lb/>
　　陳芹<lb/>
　　　秦淮煙月<lb/>
秦淮煙暝水長流明月空懸萬古愁春去秋来風景别<lb/>
鳴筝夜夜酒家樓<lb/>
　　　聞笛有懷朱比部<lb/>
空林寂寞雨絲絲折得梅花未滿枝正值鄰家夜吹笛<lb/>
<pb n="KR4h0143_WYG_278-15b"/>
倚闌無限故人思<lb/>
　　　和寒山子詩<lb/>
青煙紫霧夕冥冥似雨飛泉滿户庭白日山人無一事<lb/>
水精簾下閲金經<lb/>
　　王鑛<lb/>
　　　青魚灘<lb/>
青魚灘上野人家曲徑疎籬長物華漠漠午煙吹不散<lb/>
鷓鴣飛出木棉花<lb/>
<pb n="KR4h0143_WYG_278-16a"/>
　　潘徳元<lb/>
　　　秋江釣者<lb/>
江湖最樂是漁翁何地無天著釣篷見慣白鷗渾不避<lb/>
一絲晴颺蓼花風<lb/>
　　馮行可<lb/>
　　　憶庭前竹<lb/>
霜色遥憐修竹殘無人千里報平安東風若解相思意<lb/>
好䕶新枝待我看<lb/>
<pb n="KR4h0143_WYG_278-16b"/>
　　　賦得章臺桞<lb/>
曾折長條贈别離相思偏憶去年時如今揺落章臺畔<lb/>
一任王孫繫馬嘶<lb/>
　　　句曲道中<lb/>
句曲雲山徑路深千圍粉堞隠疎林啼鶯不管春光盡<lb/>
啼徧花陰更桞陰<lb/>
　　　玉立亭<lb/>
落日孤亭依翠㣲高僧曾此悟禪機浮雲猶作人間幻<lb/>
<pb n="KR4h0143_WYG_278-17a"/>
一片間隨秋鳥飛<lb/>
　　　冷泉亭<lb/>
冷泉亭外石巑岏雨洗山根走急湍桂子落殘秋意老<lb/>
青松枝冷白雲寒<lb/>
　　　九里松<lb/>
謖謖松風九里清高秋乘曉繞山行夜来雨過泉逾急<lb/>
瀉出泠泠石上聲<lb/>
　　　白衲菴<lb/>
<pb n="KR4h0143_WYG_278-17b"/>
靈隠西邉别徑長泉聲竹影逗雲涼閒吟漸入深山去<lb/>
石笋峰頭白衲房<lb/>
　　　漾碧軒<lb/>
荷風香散入蒹葭漾碧軒前不見花落日衆山青不了<lb/>
接天秋水浩無涯<lb/>
　　　南屏<lb/>
寺前池水碧雲凝寺裏煙霞上㡬層坐久衆山低落日<lb/>
南屏暮靄接西陵<lb/>
<pb n="KR4h0143_WYG_278-18a"/>
　　許邦才<lb/>
　　　新添驛<lb/>
野館孤燈半滅明江壖月落夜潮生無端鄉思三更後<lb/>
聽盡蕭蕭風雨聲<lb/>
　　　寄懷元美<lb/>
鴻鴈驚秋海上還片雲孤月薊門闗無端昨夜西窗夢<lb/>
不道千山與萬山<lb/>
　　　丁香花<lb/>
<pb n="KR4h0143_WYG_278-18b"/>
蘓小西陵蹋月回香車白馬引郎来當年剰綰同心結<lb/>
此日春風為剪開<lb/>
　　　秋夕傷筝伎<lb/>
鈿筝銀甲芳春後珠笈金釵明月前誰使燭灰香燼夜<lb/>
却聽風葉墮霜天<lb/>
　　　平原道中荅于鱗送别諸韻四首<lb/>
神京千里促行裝一片離愁若箇長三疊陽闗萬行淚<lb/>
春風處處有垂楊<lb/>
<pb n="KR4h0143_WYG_278-19a"/>
濼水橋邉桞作花紛紛晴雪撲行車花前不醉君家酒<lb/>
暮雨孤村何處賖<lb/>
楊花滿路傍人飛正是傷離長淚揮三日計程三百里<lb/>
夜来魂夢尚依依<lb/>
郵亭夢覺正三更窗上花陰轉月明徙倚曉鐘傳逺寺<lb/>
更無人見苦離情<lb/>
　　　送謝中丞歸射洪二首<lb/>
六月江千氷雪涼射洪春酒鬱金香自從笻竹通西夏<lb/>
<pb n="KR4h0143_WYG_278-19b"/>
漢使年年出夜郎<lb/>
巫峡江陵一水分猨聲雨岸夜成羣遥知月下孤臣淚<lb/>
才過三聲不可聞<lb/>
　　邵圭潔<lb/>
　　　傷春<lb/>
未向春風醉一觴忽驚南岸桞花香欲從深處尋桃李<lb/>
行盡山村㡬夕陽<lb/>
長日攤書静揜門隔窗啼鳥暗銷魂年年多少違心恨<lb/>
<pb n="KR4h0143_WYG_278-20a"/>
欲向東君一細論<lb/>
　　葉春及<lb/>
　　　贈玉娥<lb/>
涉澗登臺鬢半鬆玉娥相對玉娥峯千杯勸盡不知醉<lb/>
手挹飛泉入酒鍾<lb/>
泉聲㶁㶁石鄰鄰羅襪凌波不動塵借問仙家誰得似<lb/>
蕊珠宫裏鮑夫人<lb/>
　　　代玉娥荅<lb/>
<pb n="KR4h0143_WYG_278-20b"/>
飛泉直下㡬千尋酒落雲山紫翠深採得仙花羞妾面<lb/>
汲將泉水比儂心<lb/>
醉歸忘却玉掻頭藤蔓牽衣碧澗流流到門前尚嗚咽<lb/>
松風蘿月兩悠悠<lb/>
　　　贈韋純顯赴泰和<lb/>
書劒同遊二十年桞絲長綰萬條煙天涯落魄愁分手<lb/>
君向西江我在燕<lb/>
南游同唱郢人歌楚水閩山路㡬何欲向天涯寄楊桞<lb/>
<pb n="KR4h0143_WYG_278-21a"/>
只憐攀折已無多<lb/>
　　袁表<lb/>
　　　題漁梁客舍<lb/>
漁梁渡頭新雨歇大竿嶺外飛雲没遲回不見故鄉人<lb/>
却見雲間故鄉月<lb/>
　　仲春龍<lb/>
　　　宫詞二首<lb/>
海子周遭長荻芽春深乗艦不乗車阿誰貪看游魚戲<lb/>
<pb n="KR4h0143_WYG_278-21b"/>
抛却新簪茉莉花<lb/>
曉来别院逓笙歌百子池頭長緑荷睡起無聊庭下立<lb/>
笑拈竿子打蜂窠<lb/>
　　呉世忠<lb/>
　　　送方二敬之北遊<lb/>
新製貂裘稱體輕試裝寳劒已雄鳴黄河至後無舟渡<lb/>
獨跨驊騮氷上行<lb/>
　　徐㭿<lb/>
<pb n="KR4h0143_WYG_278-22a"/>
　　　尋隠者不遇<lb/>
杖藜徐步出荒原漠漠寒雲揜洞門流水桃花人不見<lb/>
孤鶯飛過緑楊村<lb/>
　　潘緯<lb/>
　　　過友人園題壁<lb/>
垂桞柴門傍水開啾啾野雀啄莓苔園林日午花争發<lb/>
主不歸来客自来<lb/>
　　呉承恩<lb/>
<pb n="KR4h0143_WYG_278-22b"/>
　　　柬未齋陶師<lb/>
牀頭社甕鵞兒熟江口春船石首来欲就吾師謀一醉<lb/>
講壇何日杏花開<lb/>
　　　句曲<lb/>
紫雲朶朶象芙蓉直上青天度逺峯知是茅君騎虎過<lb/>
石壇風亞萬株松<lb/>
　　丘雲霄<lb/>
　　　春盡次淮上<lb/>
<pb n="KR4h0143_WYG_278-23a"/>
南闗何處日孤征歸夢先春㡬百程今日送春猶是客<lb/>
孤城寒雨不勝情<lb/>
　　　殘花<lb/>
昨日看花花滿枝今朝爛漫㸃青池無情莫抱東風恨<lb/>
作意開時是謝時<lb/>
　　施漸<lb/>
　　　漫興二首<lb/>
門外清渠映葛衣偶来觀物上漁磯秋風蘋末鷗驚起<lb/>
<pb n="KR4h0143_WYG_278-23b"/>
始悟山人未息機<lb/>
久不逢人道姓名從来愚谷寡將迎教兒莫漫除秋葉<lb/>
庭葉自深人自行<lb/>
　　　贈歐道士賣茶<lb/>
静守黄庭不煉丹因貧却得一身閒自看火候蒸茶熟<lb/>
野鹿銜筐送下山<lb/>
　　　秋日望山中寄舊僧二首<lb/>
秋原落日見青山遥識僧居杳靄間指㸃却疑身已到<lb/>
<pb n="KR4h0143_WYG_278-24a"/>
滿窗蘿葉上人閒<lb/>
身慵常媿扣朝鐘每聽楞伽是夢中今日别来應共笑<lb/>
猶懸舊榻待秋風<lb/>
　　　中夜有感<lb/>
牽牛西轉雉樓高殘月亭亭午夜潮客久不知顔鬢改<lb/>
一聲城角起岧嶤<lb/>
　　　海上<lb/>
秦山青截海門斜萬筏凌秋疊淺沙聚落蕭疎耕讀盡<lb/>
<pb n="KR4h0143_WYG_278-24b"/>
潮来潮往是生涯<lb/>
　　嚴怡<lb/>
　　　曲塘<lb/>
土牆茅屋竹籬笆楊桞風高燕子斜可是曲塘人好事<lb/>
家家屋角有桃花<lb/>
　　余承恩<lb/>
　　　荅草池約汎蓉溪<lb/>
春来花鳥總闗情夜雨愁聽不到明怪殺主人猶病酒<lb/>
<pb n="KR4h0143_WYG_278-25a"/>
晴江鼓柁放舟行<lb/>
　　　泛舟<lb/>
芙蓉溪水三尺强蒼蒼兩岸花草香若待長江新漲合<lb/>
撐舟直上小茆堂<lb/>
　　　望忠州<lb/>
高江落日片帆秋岸上漁罾次第收無數峯巒雲霧裏<lb/>
舟師指㸃認忠州<lb/>
　　戚繼光<lb/>
<pb n="KR4h0143_WYG_278-25b"/>
　　　督兵過潮州渡<lb/>
汗血炎方七見春又隨殘月渡江津行藏莫遣沙鷗識<lb/>
一片浮雲是此身<lb/>
　　　望闕臺<lb/>
十載驅馳海色寒孤臣於此望宸鑾繁霜盡是心頭血<lb/>
洒向千峯木葉丹<lb/>
　　　馬上作<lb/>
南北驅馳報主情江花邉月笑平生一年三百六十日<lb/>
<pb n="KR4h0143_WYG_278-26a"/>
多是横戈馬上行<lb/>
　　　度梅嶺<lb/>
溪流百折繞青山短髪秋風夕照間身入玉門猶是夢<lb/>
復從天末出梅闗<lb/>
　　張元凱<lb/>
　　　廣陵逢陳郎<lb/>
竹枝歌罷説離情草緑揚州水上城憶汝怕逢顔色似<lb/>
杏花開處不曾行<lb/>
<pb n="KR4h0143_WYG_278-26b"/>
　　　阻風<lb/>
西風吹浪不能平又阻歸舟一日程正是闗河愁絶處<lb/>
桞條無數作秋聲<lb/>
　　張如蘭<lb/>
　　　呉門夜泊<lb/>
夜暗歸雲繞柁牙江涵星影鴈團沙行人悵望蘓臺桞<lb/>
曾與呉王埽落花<lb/>
　　陳鶴<lb/>
<pb n="KR4h0143_WYG_278-27a"/>
　　　吹笛因懷友人<lb/>
玉笛横吹入夜分中天華月度流雲苕川兩岸春風起<lb/>
飛盡梅花不見君<lb/>
　　　送張舍人還永嘉<lb/>
㡬年相憶在京畿一遇呉門便拂衣君似舟前夜潮水<lb/>
纔臨江口又西歸<lb/>
　　　真州訪譚子羽<lb/>
海上尋君路半迷畫船如入武陵溪橋迴流出桃花水<lb/>
<pb n="KR4h0143_WYG_278-27b"/>
應有人家在樹西<lb/>
　　　詠梅<lb/>
黄沙萬里塞雲間臘盡交河戍未還但見梅花飛落盡<lb/>
不知羌笛滿闗山<lb/>
　　　寄孫石雲<lb/>
緑樹青霞晝不分水邉書閣浄迎曛知君正在山中住<lb/>
雨過長生石上雲<lb/>
　　　郊行漫興<lb/>
<pb n="KR4h0143_WYG_278-28a"/>
山橋野店酒盈巵拄杖無錢欲典衣日暮楊花太無緒<lb/>
隨風却自渡江飛<lb/>
　　　雨中寄呉珠川使君<lb/>
池上花香酒欲醒雨添草色上中庭與君未踏湖西路<lb/>
㡬夜春山入夢青<lb/>
　　　送人還蜀<lb/>
久遊江國草萋萋萬里家山落日迷幸有歸心似明月<lb/>
今宵先度蜀川西<lb/>
<pb n="KR4h0143_WYG_278-28b"/>
　　　宿潤州半月再入金陵留别姚麓居道紀<lb/>
半月齋居道士家碧桃千樹吐春霞今朝送别江邉市<lb/>
馬上停鞭看落花<lb/>
　　　寄杏臺郎<lb/>
杏花臺上月華新見月長思花下人今夜莫孤花月意<lb/>
明朝風雨又殘春<lb/>
　　　花間雜詠<lb/>
流雲影亂欲凝空楊桞絲柔不曳風調入春林人不見<lb/>
<pb n="KR4h0143_WYG_278-29a"/>
乳鶯啼出萬花中<lb/>
　　　題畫贈姜明府<lb/>
暮雲春樹路千重雪後看山到處同夜永燈寒無過客<lb/>
月明江色滿樓中<lb/>
　　陳第<lb/>
　　　元夕宿泉州洛陽橋<lb/>
春風又渡洛陽橋桞色青青伴寂寥回首故園今夜月<lb/>
滿江燈火上寒潮<lb/>
<pb n="KR4h0143_WYG_278-29b"/>
　　鄭若庸<lb/>
　　　代人寄逺<lb/>
病骨經秋强自持寒條飛葉費相思可憐陌上垂楊樹<lb/>
不似君来繫馬時<lb/>
　　　衛水離歌<lb/>
天涯何處客愁新濁酒初酣欲問津莫道三秋歸計晚<lb/>
尊前猶有未歸人<lb/>
　　　丁小山赴浙東藩幕值余清泉賦别<lb/>
<pb n="KR4h0143_WYG_278-30a"/>
清秋衛水汎樓船京國逢君已十年漫對緑尊悲白髪<lb/>
天涯去住一淒然<lb/>
　　徐渭<lb/>
　　　望夫石<lb/>
海天萬里渺無窮秋草春花插鬢紅自送夫君出門去<lb/>
一生長立月明中<lb/>
　　　武夷山一線天<lb/>
雙峡凌虚一線通高巔樹果拂雲紅青天萬里知何限<lb/>
<pb n="KR4h0143_WYG_278-30b"/>
也伴藤蘿鎖峡中<lb/>
　　　入武夷尋一線天道中述事<lb/>
花落花開隔水津棧梯茅屋總堪鄰扁舟若不尋歸路<lb/>
便是武陵深處人<lb/>
　　　雪中訪嘉則於寳奎寺之樓居<lb/>
山徑尋君重復重小樓百尺卧元龍安窗偏向梅花角<lb/>
去映江天雪數峯<lb/>
　　　扇圖<lb/>
<pb n="KR4h0143_WYG_278-31a"/>
渺渺平沙四望通天涯雙樹立秋風畫工不解寒鴉意<lb/>
寫入隋堤緑桞中<lb/>
　　沈明臣<lb/>
　　　初梅<lb/>
欲開未吐半春陰無奈江南風雪深抱玉含香殊自好<lb/>
春閨一片待郎心<lb/>
　　　送人之南都二首<lb/>
金陵曾向酒家眠十五當壚不數錢紅版橋頭明月色<lb/>
<pb n="KR4h0143_WYG_278-31b"/>
娟娟猶在玉釵前<lb/>
疎疎秋雨秣陵寒白露初高葉未丹欲寄愁心無處著<lb/>
溼君衫袖到長干<lb/>
　　　萬厯五年春有獻五色鸚鵡者詔入之恭賦二<lb/>
　　　首<lb/>
日南遥憶隴天長丹喙能言五色裳玉殿雕籠新詔入<lb/>
西宫愁殺雪衣娘<lb/>
日御文華説五經鳥言雖巧未曾聴長廊上苑東風裏<lb/>
<pb n="KR4h0143_WYG_278-32a"/>
寂寂無聲對畫屏<lb/>
　　　吕生吹笛作此别<lb/>
倦倚繩牀月上遲自將横竹向予吹秋深楊桞不堪折<lb/>
況復明朝欲别時<lb/>
　　　過崑山<lb/>
桃花楊桞共西灣曾唱菱歌帶月還春色茫茫今莫問<lb/>
滿城煙雨過崑山<lb/>
　　　泖上<lb/>
<pb n="KR4h0143_WYG_278-32b"/>
秋深泖上一經過蟹舍魚罾處處多野屋無煙空緑樹<lb/>
夜風天半響寒波<lb/>
　　　武陵莊<lb/>
青精作飯紫蓴羮飽後㣲吟水上行不道空山曾有寺<lb/>
隔溪風送午鐘聲<lb/>
　　　青溪<lb/>
窈窕青溪盡日尋雨收風歇翠沈沈一雙燕子翻花出<lb/>
始覺人家住隔林<lb/>
<pb n="KR4h0143_WYG_278-33a"/>
　　　語兒溪<lb/>
春風来過語兒溪野雉低飛麥浪齊一片桑麻天氣緑<lb/>
養蠶時節鷓鴣啼<lb/>
　　王寅<lb/>
　　　荅金在衡訊歸<lb/>
秣陵宫樹葉初飛客路何人為授衣我亦驚秋同海燕<lb/>
故鄉端在社前歸<lb/>
　　　舟過陸州謝鄉人余五郎送酒<lb/>
<pb n="KR4h0143_WYG_278-33b"/>
新醪香豔石榴花贈得雙尊不用賖為謝客愁消得盡<lb/>
殘年一路醉還家<lb/>
　　　過休陽訪查八十不遇二首<lb/>
桃李山城未落花懷君来訪聽琵琶定隨年少青錢伴<lb/>
何處妖姬賣酒家<lb/>
年来匹馬走燕雲聽盡琵琶盡讓君白髪紫檀須自惜<lb/>
稀教彈與世人聞<lb/>
　　王翹<lb/>
<pb n="KR4h0143_WYG_278-34a"/>
　　　秋懷<lb/>
碧天大火未全收一雨空庭帶葉流不為無家悲落莫<lb/>
他鄉燕子早知秋<lb/>
　　陳淳<lb/>
　　　聞鳥<lb/>
重重煙樹鎖招堤野客来尋路不迷纔過板橋塵土隔<lb/>
落花無數鳥争啼<lb/>
　　彭年<lb/>
<pb n="KR4h0143_WYG_278-34b"/>
　　　題衡翁扇頭小楷書秋聲賦<lb/>
碧梧庭院露華清一葉翻堦鶴夢驚緑髪方瞳玉堂客<lb/>
蠅頭燈下寫秋聲<lb/>
　　　上元病居篠川存山玉田賔山攜酒妓過訪<lb/>
銀瓶緑酒挂香車遥過城東宋玉家一笑相歡不辭醉<lb/>
為憐明月在梅花<lb/>
　　　對月寄壺梁<lb/>
天街霜月夜迢迢淮浦金波蕩畫橋才子行吟青玉案<lb/>
<pb n="KR4h0143_WYG_278-35a"/>
仙人吹和紫璚簫<lb/>
　　　雨後<lb/>
洞底泉聲谷口聞望中峰色杳難分欲尋雨後金芝草<lb/>
更踏前峰半濕雲<lb/>
　　陸治<lb/>
　　　仕女觀流水小景<lb/>
銀塘秋水玉娟娟霜葉漂紅去渺然㡬欲題詩寄遼海<lb/>
只應流水到君邉<lb/>
<pb n="KR4h0143_WYG_278-35b"/>
　　　桃花楊桞舞鴨圖<lb/>
二月呉淞水上灘桞絲風急絮漫漫詩翁賦罷閒凭處<lb/>
花滿春池鬬鴨闌<lb/>
　　錢榖<lb/>
　　　題畫雜花<lb/>
淡白輕黄各鬬竒嫩紅殷紫總芳菲上林春色原無賴<lb/>
不斷生香惹客衣<lb/>
　　居節<lb/>
<pb n="KR4h0143_WYG_278-36a"/>
　　　春晝<lb/>
泥春江暖燕来時紅白花深桃李枝草色一簾門半掩<lb/>
卧看雙蝶趁游絲<lb/>
　　　春寒<lb/>
春欲分時寒更深闌風伏雨晝陰陰不通燕子重簾閉<lb/>
憔悴花枝病酒心<lb/>
　　　中甫過齋中烹茗清談試筆寫圖因題其上三<lb/>
　　　首<lb/>
<pb n="KR4h0143_WYG_278-36b"/>
落盡藤花磵水香松風如水晝初長幽人自是山中相<lb/>
鶴氅黄冠坐夕陽<lb/>
蓮社疎鐘報曉晴青山落日映江明一番紅紫春歸後<lb/>
新緑如雲繞徑生<lb/>
滿城車馬看春忙君獨攜琴顧草堂我亦興来扶病坐<lb/>
䑕須閒吮墨花香<lb/>
　　　雪中再送𤣥搢<lb/>
金昌西望即天涯寒滿扁舟去路賖𤓰步沙頭莫迴首<lb/>
<pb n="KR4h0143_WYG_278-37a"/>
一江風雪似楊花<lb/>
　　　村居圖<lb/>
茅簷日暖燕交飛雲過牆陰濕翠㣲中酒經旬掩闗卧<lb/>
蒼苔渾欲上人衣<lb/>
　　周天球<lb/>
　　　鬬雞圖<lb/>
英年曾入鬬雞塲金距貍膏事已荒惟有雄心忘未得<lb/>
披圖猶自問低昂<lb/>
<pb n="KR4h0143_WYG_278-37b"/>
　　姚咨<lb/>
　　　西樓席上聽棃園琵琶戲贈<lb/>
少年文采復風流適意湖山竟日留老去不忘歌舞興<lb/>
琵琶猶載木蘭舟<lb/>
　　周詩<lb/>
　　　送朱懋道北上<lb/>
月明愁向此宵多執手河梁意若何千里雲山青不斷<lb/>
片帆何處宿煙波<lb/>
<pb n="KR4h0143_WYG_278-38a"/>
　　沈仕<lb/>
　　　雲厓久客川中江上偶懷<lb/>
風吹山色不生雲日照澄江散綺文空憶巴陵三月酒<lb/>
鷓鴣啼處一逢君<lb/>
　　陸楫<lb/>
　　　次韻送顧龍山南歸<lb/>
官河春水送行舟君去悤悤不可留須信故園春正好<lb/>
莫因風雨駐揚州<lb/>
<pb n="KR4h0143_WYG_278-38b"/>
　　牟嘉敘<lb/>
　　　青田溪上<lb/>
月出高峰潮上灘丁寧舟子放舟還蒲帆不挂春流急<lb/>
又過前溪白鷺灣<lb/>
　　岳岱<lb/>
　　　聽歌<lb/>
能使新聲入舊詞秋風江上夕陽時曉来定有花含淚<lb/>
莫向尊前唱桞枝<lb/>
<pb n="KR4h0143_WYG_278-39a"/>
　　　重題華山圖自嘲<lb/>
覽畫俄驚十四年墨痕山色故依然醉鄉蓬島知何處<lb/>
酒量詩懷只似前<lb/>
　　　山中寄張子言<lb/>
獨坐空山思五陵丁香花發又逢春燈前欲共平生話<lb/>
月落松窗夢故人<lb/>
　　　秋夜<lb/>
春日青山看碧桃秋風落葉又江臯無端忽作封侯夢<lb/>
<pb n="KR4h0143_WYG_278-39b"/>
却是牀頭挂寳刀<lb/>
　　　畫<lb/>
過雨溪山秋色新攜琴還有竹林人僧房細繞巖前路<lb/>
紅葉隨風打角巾<lb/>
　　呉擴<lb/>
　　　贈水簾周道人<lb/>
洞鎖千峰紫氣蒸峭厓珠瀑亂漰騰道人結屋雲深處<lb/>
自搗茶油供佛燈<lb/>
<pb n="KR4h0143_WYG_278-40a"/>
　　鄭𤣥撫<lb/>
　　　湖上贈美人<lb/>
琵琶新曲轉聲遲停棹中流日暮時細雨可憐紅袖濕<lb/>
愁雲偏惹翠眉垂<lb/>
　　邵正已<lb/>
　　　宫詞<lb/>
月轉梧桐夜漸闌長門寂寞覺秋寒臨風欲奏相思曲<lb/>
抱得琵琶不忍彈<lb/>
<pb n="KR4h0143_WYG_278-40b"/>
　　呉錦<lb/>
　　　贈查叟<lb/>
曾逐鍾生侍武皇鵾絃扈從獵長楊歸来兩鬢紛如雪<lb/>
曲曲新聲總斷腸<lb/>
　　張鑾<lb/>
　　　百嵗作<lb/>
石田茅屋野人家百番春風換嵗華盡道長生縁辟榖<lb/>
不知香飯有胡麻<lb/>
<pb n="KR4h0143_WYG_278-41a"/>
　　顧源<lb/>
　　　夾蘿峰<lb/>
紅日纔生陽谷東魚龍吹浪曉濛濛徜徉笑指三山路<lb/>
玉竈銀牀紫霧中<lb/>
　　　秋行<lb/>
野菜香粳樂晚年疎林晴日好秋天風瓢滿耳鳴琴筑<lb/>
黄葉深窩得宴眠<lb/>
　　范如珪<lb/>
<pb n="KR4h0143_WYG_278-41b"/>
　　　江上<lb/>
江上西風雨復晴菰蒲深處釣絲輕何人隔岸吹長笛<lb/>
楊桞秋江一夜生<lb/>
　　鄭孔庶<lb/>
　　　雪後柬張碧川<lb/>
呉橋殘雪漲新痕客舍無人閣酒尊不為寒梅覓春信<lb/>
東風長日不開門<lb/>
　　邉習<lb/>
<pb n="KR4h0143_WYG_278-42a"/>
　　　雨止<lb/>
訪舊歸来夕照中半天涼雨一溪風須㬰雨盡浮雲斂<lb/>
笑看兒童指螮蝀<lb/>
　　張墾<lb/>
　　　送仲逸同懋功太守遊滇池<lb/>
滇南西去在天涯匹馬先看楚地花但有故人嚴僕射<lb/>
杜陵隨處即為家<lb/>
　　王叔承<lb/>
<pb n="KR4h0143_WYG_278-42b"/>
　　　宫詞<hi>并序</hi>
　　昔王仲初作宫詞百首乃其後王禹玉擬之蓋仲<lb/>
　　初實與宦官相善而禹玉司北門直故二子寫唐<lb/>
　　宋宫中情景縹緲如畫然風格稍稍降矣夫詞家<lb/>
　　不以多寡為盛衰王少伯古宫詞不數首而穠雅<lb/>
　　俊逸真遺響千春余自華陽禮茅君還月夜入蘭<lb/>
　　陵桃花園適桃花萬樹盛開氤氲花月醉傾流霞<lb/>
　　宛然漢宫春色也余故客遊長安念禁庭事非山<lb/>
<pb n="KR4h0143_WYG_278-43a"/>
　　謡所宜則聊掇故宫流澤殘芳竟㸃染落成此巻<lb/>
　　命姬倚酒歌之回首吾諸王其嚬東家之施者耶<lb/>
桞外秋千拂綺樓舞闌初解翠雲裘玉鞭夜踏桃花馬<lb/>
萬朶銀燈照打毬<lb/>
别苑東風報牡丹傳宣曉出望春門惜芳却覆黄羅帕<lb/>
䕶取花王待至尊<lb/>
碧塵縷縷暗香溝湘簟空牀螢火流梧葉一窗眠未得<lb/>
月明秋水聽涼州<lb/>
<pb n="KR4h0143_WYG_278-43b"/>
入宫新拜大長秋歌舞平陽夜不休一曲春聲低按拍<lb/>
御前飛墮玉掻頭<lb/>
敕下天題法曲新書生賦奏太平春雕盤紅裊宫花朶<lb/>
賜與傳臚第一人<lb/>
何處文星動帝廬却憐狗監薦相如漢王親御蓬莱殿<lb/>
夜半燒燈讀子虚<lb/>
緑雲細草濕紅巾御酒傾霞欲醉春試奏教坊新羯鼓<lb/>
内園初賽百花神<lb/>
<pb n="KR4h0143_WYG_278-44a"/>
桃花飛雨膩青隄萬馬驕嘶錦障泥祓罷温泉僊蹕晚<lb/>
綵雲狼籍霸陵西<lb/>
紫燕雙飛花雨香青泥春老墮雕梁不知天外烏衣國<lb/>
可似宫中别恨長<lb/>
氤氲水殿蕩朝陽夜漲桃花錦水香珍鳥千行看不禁<lb/>
自將金彈打鴛鴦<lb/>
複道冥冥繡户扃燈花落盡曙煙青春寒肯怨鸞衾薄<lb/>
暗拂朱簾望小星<lb/>
<pb n="KR4h0143_WYG_278-44b"/>
六院諸姨獻寳新天家生日幸宜春鳳衫噀熨薔薇露<lb/>
曉進龍牀喜稱身<lb/>
上巳春回太液池天青水碧晚妝遲一痕初月垂芳樹<lb/>
學得纖纖新黛眉<lb/>
盈盈紅玉曉妝新静倚菱花自寫真一片青霞生襪㡳<lb/>
滿宫傳是洛妃神<lb/>
山色移青入畫眉綺疏春旭寄幽思蜀藤新進松花紙<lb/>
臨出曹娥江上碑<lb/>
<pb n="KR4h0143_WYG_278-45a"/>
棃園歌斷萬花天風雨寒鈴憶舊筵怪得人間傳秘曲<lb/>
江南春老李龜年<lb/>
卿雲縹緲覆長安仙仗凌霄頌百官芝草忽生涵徳殿<lb/>
昭儀捧出侍臣看<lb/>
朝元閣上翠煙横太乙壇前白露明曾侍上皇供法曲<lb/>
踏歌猶帶步虚聲<lb/>
詔㸃伶官又采詩譜翻竒調學来遲新詞半是龍標尉<lb/>
舞向歌前合柘枝<lb/>
<pb n="KR4h0143_WYG_278-45b"/>
入宫猶自服胡麻一尺紅綃寫法華落盡苑花空是色<lb/>
藕絲輕履蹋春霞<lb/>
　　　金山江天閣漫興<lb/>
揚子橋横落日明𤓰洲天白晚潮生海雲忽到金山寺<lb/>
江氣遥吞鐵甕城<lb/>
鳥外漁歌斷水煙隔江喚過打魚船鰣魚出網鮮猶活<lb/>
笑擲船頭三百錢<lb/>
　　　宿絲溪<lb/>
<pb n="KR4h0143_WYG_278-46a"/>
鶯啼花落過江南溪上人家盡浴蠶無奈羅敷春欲老<lb/>
隔桑紅袖把青籃<lb/>
　　　二范攜酒過集周野人桂花下看陳生作畫<lb/>
畫得苕溪歌小山青青藂桂灑松闗春来有酒還招隠<lb/>
萬片桃花水一灣<lb/>
　　黄姬水<lb/>
　　　毘陵道中<lb/>
勞歌江上採江籬一日愁添鬢㡬絲借問客心何處折<lb/>
<pb n="KR4h0143_WYG_278-46b"/>
渡頭燈火落帆時<lb/>
　　　醉起<lb/>
山中長日卧煙霞車馬無塵静不譁石上酒醒天已暮<lb/>
一簾月色覆桐華<lb/>
　　　虎丘别友人<lb/>
惜别銜杯過虎丘行人無奈亂山愁澄江一别秋風裏<lb/>
楓葉蘆花是客舟<lb/>
　　　代賽玉寄沈太𤣥<lb/>
<pb n="KR4h0143_WYG_278-47a"/>
　去年今日花前别腸斷陽闗一曲歌誰解相思情更苦<lb/>
　思君淚比别君多<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_278-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻一百九<lb/>
</p>
<p>
</p>
  </div>
</body>
</text>
</TEI>
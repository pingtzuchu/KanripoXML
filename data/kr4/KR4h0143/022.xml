<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_022-1a"/>
　欽定四庫全書<lb/>
御選元詩巻二十二<lb/>
　　五言古詩十<lb/>
　　　陸廣<lb/>
　　　　與金伯祥虞克用清夜聨話<lb/>
　浩蕩即扁舟紆徐適廣路元雲蔽重隂澄湖莽洄沍客<lb/>
　雁度寒洲漁罾挂荒墅故人欣會面握手出深愫古篋<lb/>
　唘竒文微吟發清趣念茲慎勿忘朂哉紀良晤<lb/>
<pb n="KR4h0143_WYG_022-1b"/>
　　　邵光祖<lb/>
　　　　宿良夫契友山齋<lb/>
　晏坐南窗下愛此池水平餘霞歛夕景百喙鳴秋清衆<lb/>
　星疎以淡缺月倚空明塵襟豁蕭爽愈覺身世輕蓬瀛<lb/>
　亦伊邇遐念殊凡情視彼區中聚鼾睡何由醒<lb/>
　　　陸繼善<lb/>
　　　　題趙榮禄水邨圖<lb/>
　青山迷逺近蕭條古郊墟側逕深且窈中有幽人居短<lb/>
<pb n="KR4h0143_WYG_022-2a"/>
籬門半掩竹樹相扶疎平疇涵白波淺渚漲綠蕪何人<lb/>
泛扁舟似欲相招呼誰令破幽寂驚鴻起寒蘆此意胡<lb/>
可言會心寫成圖撫巻空歎賞悠悠水雲孤<lb/>
　　張常明<lb/>
　　　次徐良夫謝雲林倪處士耕雲王照磨韻<lb/>
清溪雨初歇爽朗氣如秋顧我蕭閒者悠然一虛舟愛<lb/>
此山色佳崔嵬翠欲流適與畊漁子心意俱休休看雲<lb/>
投澗壑擷芳度汀洲行吟時岸幘坐憩或科頭尋真披<lb/>
<pb n="KR4h0143_WYG_022-2b"/>
宻篠寧辭道路脩忘形諒莫逆同氣欣相求勝槩夙所<lb/>
聞兹來遂遨逰才思漸予劣文華羨子優巳知樂放曠<lb/>
且復為延留襟期本沖澹情話幸綢繆興來哦新詩况<lb/>
有鳥聲幽還邀望湖月重上臨溪樓<lb/>
　　陸侗<lb/>
　　　綠雲洞<lb/>
雲林氣蒼寒百年老禪宅清泠薝蔔香太古蔚藍色金<lb/>
鐘有時振珠露不住滴朝來自研朱重將梵音譯<lb/>
<pb n="KR4h0143_WYG_022-3a"/>
　　張體<lb/>
　　　送張吳縣之官嘉定分題得琴臺<lb/>
靈巗鬱嵯峩上有古琴臺天光瀉石面月色流翠苔冥<lb/>
冥煙鶴唳渺渺松風哀彷彿清商奏仙人騎鳳來雲旌<lb/>
卷絶壁祖帳行瓊杯願言宓子賤去邑更徘徊<lb/>
　　鎦堪<lb/>
　　　擬古<lb/>
千金買明珠百寶裝帶鉤寶帶綰同心明珠垂兩頭美<lb/>
<pb n="KR4h0143_WYG_022-3b"/>
人結新歡託體相綢繆再拜稱主夀持以奉千秋<lb/>
　　毛翰<lb/>
　　　春日有懷仲逺徴士二首<lb/>
抱病惜芳景衡門掩春風乾鵲似相語飛飛鳴屋東唼<lb/>
唼不少休趣我步庭中鵲去故人至手持書一封問答<lb/>
未及竟逺道情已通開椷感鵲意含笑歸房櫳<lb/>
鏡湖不可去還憶夏蓋湖其源翳林麓其隰散荷蒲扁<lb/>
舟四五客美酒一百壺狎弄魚鳥間簸蕩雲水區放情<lb/>
<pb n="KR4h0143_WYG_022-4a"/>
恣㳺泝忘彼形勢途晚尋煙中塢猶足憩斯須幽花列<lb/>
妓女明月侑盤盂長嘯來天風濯足亂江鳧庶足永終<lb/>
日聊樂以為娛<lb/>
　　郭完<lb/>
　　　方士志畊隱<lb/>
雨衣製青荷雨笠編新籜斯人沮溺流日晏猶耕作今<lb/>
年擬有秋烹羊祭先嗇招我食力徒斗酒聊取樂酣歌<lb/>
擊瓦盆昨晚牛生犢<lb/>
<pb n="KR4h0143_WYG_022-4b"/>
　　余闕<lb/>
　　　送劉伯温之江西廉使得雲字<lb/>
祖帳依山館車蓋何繽紛使君驅駟馬衣上繡成文中<lb/>
坐陳綺席羽觴流薄薰情多酒行急意促歌吹殷況我<lb/>
同鄉友同館復離羣初暘麗神臯遥望澄逺氛迴鑣望<lb/>
雙闕五色若卿雲蒼茫嵗年徂東西岐路分道長會日<lb/>
逺何以奉殷勤惟有淩霜柏天寒可贈君<lb/>
　　　秋興亭<lb/>
<pb n="KR4h0143_WYG_022-5a"/>
涉江登危榭引望二川流雙城共臨水兩岸起飛樓漢<lb/>
渚深初緑江臯迥易秋金風揚素浪丹霞麗綵舟登髙<lb/>
及佳日能賦命良儔御者奉旨酒庖人供膳羞一為山<lb/>
水媚能令車騎留為語同懷者有暇即來逰<lb/>
　　　先天觀<lb/>
仙客鍊金地蒼山深幾重至今龍虎氣猶在琵琶峰峰<lb/>
前石路整金澗垂楊嶺萬壑閟阿宫千年奉丹鼎日日<lb/>
采三秀人人吹玉笙既要王子晉復命董雙成方朔金<lb/>
<pb n="KR4h0143_WYG_022-5b"/>
門步春來多自豫青鳥幾時還銜書寄君去北闕懷美<lb/>
祿南山思逺逰勞心如御水東去復西流<lb/>
　　　山亭會琴圖<lb/>
連山環絶壑雲木亂紛披中有抱琴者有如榮唘期蕭<lb/>
然久不去問子欲何為<lb/>
　　　題劉氏聽雪樓<lb/>
羣峰擁臨檻脩竹鬱菁菁䕃向曲池好聲惟雪夜清天<lb/>
寒三日卧人道是袁生<lb/>
<pb n="KR4h0143_WYG_022-6a"/>
　　　安慶郡庠後亭讌董僉事<hi>亭名天開圗畫</hi>
鯨鯢起襄漢郡邑盡燒殘茲城獨完好使者一開顔省<lb/>
風降文囿弭節遵曲干雙池夾行徑累榭在雲間天淨<lb/>
羣峰出地迥蒼江環霞生射蛟臺雁沒逢龍山開罇華<lb/>
堂上命酌頫危闌主人送瑶爵但云嘉會難豈為杯酒<lb/>
讙樂此罷民安魄淵無恒彩清川有急瀾明晨起驂服<lb/>
相望阻重關<lb/>
　　　九日宴盛唐門<lb/>
<pb n="KR4h0143_WYG_022-6b"/>
今日良宴集玉帳設金縣賔稱此嘉辰令徳應重乾淒<lb/>
淒秋陽升湛湛江景鮮西馳三澨津東瞻九華山文湍<lb/>
帶粉堞卿雲覆綵旃清歌送銀爵汎此秋花妍嗟予逺<lb/>
征人别家今四年采薇夜歸戍操築朝治垣㣲此一日<lb/>
歡苦辛良可憐中觴感前諜撫運當泰年燔柴盛唐郡<lb/>
泛舟樅江前臨川射長蛟雄風推八埏豎儒繆從役任<lb/>
重力迺綿武功既無成文徳何由宣㣲勲儻有濟敢愧<lb/>
魯仲連<lb/>
<pb n="KR4h0143_WYG_022-7a"/>
　　　雲松樓<lb/>
初日髙樓上卷幔對黄山黃山出霄漢爛漫發青蓮參<lb/>
差非一狀朝夕看屢妍九華承雙舄敬亭附駢筵漫漫<lb/>
雲羃嶺沈沈松覆泉清飇坐中起如聞帝女絃静有幽<lb/>
事樂動無塵慮牽消揺悦心目茲道可長年<lb/>
　　　楊平章崇徳樓<lb/>
重城控秋塞丹樓耀芳甸頳霞上氛氲蒼林下蔥蒨長<lb/>
河城邊急積岨窗中見逺雁滅居延行雲歸鄯善大賢<lb/>
<pb n="KR4h0143_WYG_022-7b"/>
謝卿相垂幃化鄉縣春蟲觸寶瑟餘花飄玉研方從董<lb/>
園樂陋彼歌梁轉伊予去山澤寒齋秋草徧載覽登樓<lb/>
篇益重臨淵羨<lb/>
　　　賦得琵琶峰送人降香龍虎山<lb/>
瓊峰毓竒態髙髙出先天柄超琳闕迥盤影渌池圓别<lb/>
檻標蒼樾回窗蓄紫煙淙流如度曲藤蔓似長絃肖像<lb/>
生儀始希顔太古前雖無羅袖拂常映磵花妍子有靈<lb/>
侯技能彈大道篇函香一臨眺天際意飄然<lb/>
<pb n="KR4h0143_WYG_022-8a"/>
　　汪澤民<lb/>
　　　古詩二首<lb/>
美人青雲端望之不得親贈我一端綺珍重同南金上<lb/>
有連理枝間以雙飛禽裁衣以被服報之綠綺琴衣以<lb/>
結綢繆琴以酬知音文采豈不貴尚絅思自珍雖敝不<lb/>
忍棄感子同一心<lb/>
南山何崔嵬丁丁伐嘉木伐木將安施飾此輪與轂良<lb/>
材莫自致棄置河水曲黨人偷且閒不獲有餘粟况無<lb/>
<pb n="KR4h0143_WYG_022-8b"/>
獵較功大庖有餘肉彼美蓬廬士薇藿不滿腹飢渴豈<lb/>
弗懷徒食乃所恧<lb/>
　　陳肅<lb/>
　　　雜興<lb/>
長安有髙第云是金張家朱門映緑水弱栁啼春鴉曉<lb/>
合列侯馬暮多名王車可憐歌舞月空照玉梁斜<lb/>
驅車洛東北遥望首陽山昔有兩兄弟采薇於其間我<lb/>
願從之逰孰云不可攀躊躇日將暮感此空往還<lb/>
<pb n="KR4h0143_WYG_022-9a"/>
妾住雕隂東君去漁陽北惟有别時草依依滿行迹不<lb/>
忍行迹沒埽盡還更碧君情如妾意纒綿無終極<lb/>
　　王翰<lb/>
　　　送别劉子中<lb/>
執手寒江濵慷慨難為别豈無楊栁枝零亂不堪折鴻<lb/>
雁西北來嗷嗷唳晴雪陽和忽已暮旅况轉淒切誰憐<lb/>
蘇子卿天涯持漢節<lb/>
　　　途中<lb/>
<pb n="KR4h0143_WYG_022-9b"/>
萬物皆有托我生獨無家蔓草野多露眇眇天之涯親<lb/>
戚不在旁更與奴僕賖落日下春坂悲風巻驚沙林依<lb/>
避猛虎郊行畏長蛇封狐逐野䑕跳踉當吾車村墟四<lb/>
五聚索莫集昬鴉方投異鄉跡又悲逺城笳撫劒向夜<lb/>
起中心鬱如麻㣲軀馬足惜天道良可嗟雲漢念乖阻<lb/>
道路日巳遐去去復何極為君惜年華<lb/>
　　　題菊<lb/>
我憶故園時繞籬種佳菊交葉長青蔥餘英吐芳馥别<lb/>
<pb n="KR4h0143_WYG_022-10a"/>
來二十載粲粲抱幽獨豈無桃李顔歳晚同草木及兹<lb/>
覩餘芳使我淚盈掬離披巳欲摧瀟灑猶在目雨露豈<lb/>
所偏嵗月不可復歸去來南山餐英坐空谷<lb/>
　　　龍山月夜飲酒分韻得樹字<lb/>
薄暮清興嘉涼風集髙樹須臾明月生清光在尊俎池<lb/>
空河影涼石冷苔色古列坐當前墀杯行不煩舉野庖<lb/>
具山蔬稚子薦雞黍晴峰餘靄收宻竹殘露湑驚鵲翻<lb/>
夜巢流螢墮前户良時念睽離觸物感所寓坐待河影<lb/>
<pb n="KR4h0143_WYG_022-10b"/>
流疎鐘繞林曙<lb/>
　　陳謙<lb/>
　　　學士山懷古<lb/>
枕湖列層岑蔥鬱聚雲族出郭纔三里方舟漸通麓曾<lb/>
邀昔賢賞名勝皆可錄雙峰夾亭榭崇阜富杉竹我家<lb/>
世結鄰數椽依古木懷欽索遺址半與松根伏碑缺篆<lb/>
無存揣文須穆卜坡仙豈遂往或寓幽人屋據梧緬髙<lb/>
風秋隂吹肅肅<lb/>
<pb n="KR4h0143_WYG_022-11a"/>
　　李祁<lb/>
　　　同孫彦能逰山菴<lb/>
縁崖涉清泚披草得幽逕蕭條雙檜間獨立一松勁入<lb/>
門聽㣲鐘心垢一時浄向來飽干戈棟宇兀偏正空庭<lb/>
鳥雀喧壞壁龍虎暝徒能起咨嗟無復聳觀敬三歎復<lb/>
出門乾坤幾時定<lb/>
　　　一鏡亭夜坐<lb/>
静夜臨深池蕭條不成寐蟾光上下浮清飇左右至潛<lb/>
<pb n="KR4h0143_WYG_022-11b"/>
魚既息波幽鳥亦斂翅仰視河漢明悠然發深喟<lb/>
　　陳基<lb/>
　　　秋懷<lb/>
寒暑有代謝人事亦推移蹉跎慨疇昔俯仰念復兹籬<lb/>
落委秋蔓餘葩含夕姿物化諒難窮吾生知有涯皎皎<lb/>
碧山侣依依青桂枝相逢恐遲暮悵望起遐思<lb/>
秋夜何迢迢迢迢不能寐起坐彈孤琴寫此千古意鳴<lb/>
鳳久寂寥猗蘭亦顦顇往聖既莫作後賢孰當繼獨憐<lb/>
<pb n="KR4h0143_WYG_022-12a"/>
商山翁去去復遐逝空谷亦何有紫芝聊可餌如何末<lb/>
路中亦墮留侯計羽翼儻不成鴻鵠將垂翅茍可利生<lb/>
民寜辭暫紆轡區區後世名於翁胡足記<lb/>
羣動夜巳息秋聲適何從仰視天宇髙㣲雲浩無蹤明<lb/>
月在庭户河漢上横從即莫知所始何由究其終我獨<lb/>
弦我琴微風入疎桐寫作清商調感激意無窮<lb/>
昨日苦炎暑端居厭煩渴手短河漢髙井深轆轤折此<lb/>
夕秋巳清一洗塵世熱䊵扇委深笥輕羅換疎葛天運<lb/>
<pb n="KR4h0143_WYG_022-12b"/>
無停機人生自悲悦急景一以遷流芳遂衰歇洞庭生<lb/>
㣲波明河湛初月落葉辭故枝驚鴻亦飄忽為謝同心<lb/>
友胡為久離别<lb/>
我有一樽酒獨飲不成歡豈無骨肉親悠悠隔河山亦<lb/>
有平生友合并良獨難古人千載上世逺不可攀何如<lb/>
與明月徘徊松桂間月既知愛我流輝照衰顔我亦知<lb/>
愛月託心同歳寒長願玉宇淨河漢生㣲瀾四海仰餘<lb/>
照親友各平安夜夜見明月人人無苦艱此月不可負<lb/>
<pb n="KR4h0143_WYG_022-13a"/>
此樽不可乾天地等逆旅流年劇驚湍古人雖云逺其<lb/>
言若芝蘭舉觴以和之對月更盤桓<lb/>
　　　大江<lb/>
夏后道九川江源起西極想當疏鑿際豪髪無遺力奔<lb/>
流赴東海吐納潮與汐萬古天塹雄洶湧限南北時秋<lb/>
八月望煙霧四開闢皓月麗中天華星列東壁俯擊亂<lb/>
流檝仰送搏風翮眼空牛渚舟氣傲南樓席平生臨深<lb/>
戒所至每兢惕此夕獨疎狂四顧無與敵風伯引輕帆<lb/>
<pb n="KR4h0143_WYG_022-13b"/>
百怪皆辟易前瞻狼五山亭亭倚秋碧<lb/>
　　　如臯縣<lb/>
曉行過如臯草露淒巳白井邑無人煙原野有秋色緇<lb/>
褐兩三人牢落徒四壁似訝官軍至拱立衢路側伊昔<lb/>
淮海陬土俗勤稼穡潟滷盡桑麻閭閻皆貨殖及兹值<lb/>
兵燹道路分荆棘十室九逃亡一顧三歎息王師重拯<lb/>
亂主將加隱惻戒吏翦蒿萊分曹理鹽筴眷眷恤瘡痍<lb/>
遲遲歷阡陌上天合助順九土期載闢白首忝戎行臨<lb/>
<pb n="KR4h0143_WYG_022-14a"/>
風增感激<lb/>
　　　令丁鎮<lb/>
水路轉下樂逺赴令丁鎮落日淡平蕪荒邨帶寒燐平<lb/>
時富魚稻税薄民不困蓮芡亦時豐足以禦饑饉江湖<lb/>
歳或艱老弱行蠢蠢相攜就淮食不得辭逺近四野今<lb/>
盡荒百畞無一墾鞠為鳧雁區無復限封畛師行輜重<lb/>
隨士飽筋力奮經費固有常變通亦宜論吾聞古賢將<lb/>
羊陸開吳晉食足邊備多髙標邈千仞<lb/>
<pb n="KR4h0143_WYG_022-14b"/>
　　　聽歌水調有感<lb/>
江流清復清江草接江亭何人歌水調餘韻入青冥歌<lb/>
者不知苦聽者有餘情坐令離别客白髮鏡中生<lb/>
　　　塘西<lb/>
牽舟復揺櫓日出還亭午風遞五林秋雲挾塘西雨盈<lb/>
盈採蓮槳坎坎迎神鼓對此欲忘歸停橈更容與<lb/>
　　　鳳口<lb/>
溪塢晚含風山營夜依谷棲鳥息復驚歸雲斷還續畫<lb/>
<pb n="KR4h0143_WYG_022-15a"/>
舸止宵征連艫銜尾宿戍鼓雜鳴笳秋聲一何肅<lb/>
　　　東塘<lb/>
輕舟下溪口却轉東塘路雞犬近相聞漁樵逺城戍雖<lb/>
經喪亂後漸有承平趣處處白蘋花家家紅槿樹<lb/>
　　　龍橋婦<lb/>
婉孌龍橋婦空閨何惻惻夫壻弱冠餘南征死鋒鏑但<lb/>
見鄰人歸不知夫蹤跡委身奉舅姑誓志如金石朝采<lb/>
陌上桑暮向窗間織織成錦回文無處寄消息織成雙<lb/>
<pb n="KR4h0143_WYG_022-15b"/>
鴛鴦無復合歡夕何如織縑素裁翦信刀尺為舅作衣<lb/>
裳為姑易飲食<lb/>
　　　夏夜懷李尚志<lb/>
蟋蟀已在壁煩暑猶未歇離居感時序憂端難斷絶緑<lb/>
樹含㣲風明河湛初月念子行未歸徘徊至明發<lb/>
　　　聽寜上人彈琴<lb/>
忽忽歳將晏鬱鬱不自聊况茲霜露集驚飇振寒條之<lb/>
子從何來攜琴過衡茅為我理素曲五音紛以調莊聽<lb/>
<pb n="KR4h0143_WYG_022-16a"/>
歛手衽幽憂為之消鸞鳳戲雲中餘音相與飄别鶴警<lb/>
宵露衆葩悦春朝婉麗不可極忽復變蕭寥清風散六<lb/>
合白日耀層霄流水一何深泰山一何髙聘魯慨觀樂<lb/>
適齊感聞韶疇知今日樂俛仰千載遥寤言欲報之愧<lb/>
乏英瓊瑶<lb/>
　　　雲文閣為鄒伯常賦<lb/>
公子愛脩潔宴坐焚椒蘭朱火生青煙絪緼升博山矞<lb/>
雲成五色佳麗不可殫忽然為芝蓋輪囷殊未闌輕風<lb/>
<pb n="KR4h0143_WYG_022-16b"/>
散紛郁流芳花竹間曲户春䆗窱綺疏日闌珊霏霏縈<lb/>
舞袖歡樂有餘閒<lb/>
　　　待王子充未至<lb/>
屛跡逺城闕幽棲向林阿永懷同心友褰衣起婆娑憶<lb/>
昨走京邑彌年阻闗河結客燕趙間頗覺增悲歌逸驥<lb/>
謝羈紲𡨕鴻辭網羅所念聖哲逺中心良匪他夏屋䕃<lb/>
嘉木芳池發新荷須君此弭節日夕共委蛇<lb/>
　　饒介<lb/>
<pb n="KR4h0143_WYG_022-17a"/>
　　　送秦文仲博士還三沙<lb/>
東望大瀛海影落扶桑弓三洲直如矢正射三山中三<lb/>
山負曉日曉日波浪紅仙人不騎鶴所適多御風秦君<lb/>
家三洲長與仙人通即之不可見忽爾能相面翩翩頭<lb/>
上巾舉舉塵中扇髙談清溽暑知子不貧賤閒居寡良<lb/>
儔有酒不自薦此日亦足醉況得邦之彦小醉須解酲<lb/>
大醉不用醒平生慎許可祇有一劉伶太湖三萬頃七<lb/>
十二峰青頗貽山水秀閉門修酒經白雲生硯石疎雨<lb/>
<pb n="KR4h0143_WYG_022-17b"/>
灑窗櫺子上三洲去手杯猶未停<lb/>
　　張憲<lb/>
　　　汎舟黃顙湖望梅山<lb/>
汎舟黃顙湖望見梅仙山嵯峨結寶髻皛淼浮銀灣長<lb/>
風蕩青蘋雪浪相飛翻魚龍現怪誕水怒山自閒詎知<lb/>
神靈意杳在虚無間緬思學仙尉一去何時還幽姿不<lb/>
可見髙風邈難攀落日動簫鼓把酒酬潺湲<lb/>
　　　臨安道中先寄賽景初<lb/>
<pb n="KR4h0143_WYG_022-18a"/>
朝入臨安山暮上由拳嶺周道無行蹤晴空斷飛影嚴<lb/>
關固髙柵疊嶂列危屛荒坰斜日淡虚市野煙冷息肩<lb/>
坐茂樹瞑目發深省何庸馬蹄塵兵峰迭馳騁<lb/>
　　　我有二首<lb/>
我有騂角弓百步能破的力强不受檠材美陋越棘時<lb/>
能斃飛將萬騎莫敢逼翻翻鐵絲箭剡剡金爪鏑鼓寒<lb/>
霜氣重應手響霹靂豈惟射渠魁眼中巳無敵雄哉兩<lb/>
櫜鞬儼若左右翼時來亦大用不偶直暫塞我弓雖少<lb/>
<pb n="KR4h0143_WYG_022-18b"/>
置未許楚人得<lb/>
我有雁翎刀寒光耀冰雪神鋒三尺强落手斷金鐵在<lb/>
昔臨元戎志在除草竊怒來死不顧決眥肝膽裂老蛟<lb/>
遶腰卧夜枕寒泉冽維時誠汝賴豈忍時暫輟中途偶<lb/>
棄置竟踐秋扇轍塵埋土花暗鏽澀神氣滅思之終永<lb/>
傷黙坐慘不悦敢忘漢宣詔不負呂虔説金風吹秋郊<lb/>
賊馬政侵軼又當攜汝去舊義未遽絶莫瑩鸊鵜膏恐<lb/>
汚荆卿血<lb/>
<pb n="KR4h0143_WYG_022-19a"/>
　　　席上<lb/>
彼美璚林姬緑雲何盤盤清歌珠落斗妙舞玉成團風<lb/>
急酒暈薄月斜花露寒翦燈續殘醉把袂接餘歡雖非<lb/>
長夜飲猶勝萬錢餐<lb/>
　　　汶陽道中<lb/>
汶水東入海疾流無巳時可憐齊與魯荒草秋離離日<lb/>
澹野水黃風髙木葉飛繫舟閒弔古不覺淚霑衣<lb/>
　　　任城道中<lb/>
<pb n="KR4h0143_WYG_022-19b"/>
客行魯橋道路出毒山驛驅車上峻坂歇馬道傍石雨<lb/>
來松樹暗風起荷葉白一笑歎浮生胡為倦行役<lb/>
　　陳秀民<lb/>
　　　灤陽道中<lb/>
晨出建徳門暮宿居庸闗風鳴何蕭蕭月出何團團短<lb/>
轅駐空野悲笳生夕寒我本吳越人二年客幽燕幽燕<lb/>
非我鄉而復適烏桓前登桑乾嶺西望太行山太行何<lb/>
盤盤欲往愁險艱寓形天壤間忽如水上船役役何所<lb/>
<pb n="KR4h0143_WYG_022-20a"/>
求吾將返林泉<lb/>
　　　燕京客舍送友歸天台<lb/>
雁鳴沙漠風秋入燕陵樹客子衣裳單寜不畏霜露驅<lb/>
車國東門迢迢懷往路尺璧橫道周誰能一回顧登山<lb/>
豺虎雄入海鯨鯢怒天台隔三江丹霞夾𤣥霧黃精或<lb/>
可尋胡麻庶當遇明時有遺佚歸哉保貞素我馬病巳<lb/>
久東西厭馳騖逸駕如可攀吾將執其御<lb/>
　　劉仁本<lb/>
<pb n="KR4h0143_WYG_022-20b"/>
　　　續蘭亭會補參軍劉宻詩<hi>并序</hi>
　　庚子春仁本治師會稽之餘姚乃相龍泉之左麓<lb/>
　　州署之後山得神禹祕圖之處水出巖罅瀦為方<lb/>
　　沼疏為流泉卉木叢茂行列紫薇間以竹篁仿彿<lb/>
　　乎蘭亭景狀因作雩詠亭以表之合甌越來會之<lb/>
　　士得四十二人同脩禊事取晉人蘭亭會圖詩缺<lb/>
　　不足者各占其次補四五言各一首因曰續蘭亭<lb/>
　　會云<lb/>
<pb n="KR4h0143_WYG_022-21a"/>
陽春沐膏澤草木生㣲暄靈圖發幽祕感此禹迹存衣<lb/>
冠繼芳集臨流引清樽性情聊自適理亂復奚言<lb/>
　　　述言<lb/>
膠柱難鼓瑟甚者當解絃造車不合轍出門行莫前絃<lb/>
更紊古調車徒反舊轅姚虞世既逺雅奏不復宣姬公<lb/>
指南作矩度誰能傳<lb/>
經營百尺構掄材須豫章驅馳萬里道駕馭必乘黃君<lb/>
看樗櫟姿擁腫誠匪良駑駘但芻秣不可以服箱工師<lb/>
<pb n="KR4h0143_WYG_022-21b"/>
與徒御取舍當審將<lb/>
　　楊維楨<lb/>
　　　送客洞庭西<lb/>
送客洞庭西雷堆青兩兩陳殿出空明吳城連蒼莽春<lb/>
隨湖色深風將潮聲長楊栁讀書堂芙蓉采菱槳懷人<lb/>
故未休望望欲成往<lb/>
　　　淵明撫松圖<lb/>
孤松手自植保此貞且固㣲㣲歳寒心孰樂我遲暮留<lb/>
<pb n="KR4h0143_WYG_022-22a"/>
侯報韓仇還尋赤松去後生同一心成敗顧隨遇歸來<lb/>
撫孤松猶是晉時樹<lb/>
　　　題繆生佚寫林塘圖和倪元鎮韻<lb/>
清流帶古郭中有射鴨堂苔衣畫壁潤石臺花雨香之<lb/>
子㺯孤翰相見竹梧蒼思幽天機發慮清塵夢忘會須<lb/>
琴堂夜共宿破山房<lb/>
　　　芝雲堂分韻得對字<lb/>
窮冬積繁隂快雨不破塊問途玉山下繫船桃溪滙主<lb/>
<pb n="KR4h0143_WYG_022-22b"/>
人聞客來把酒欣相徠窈窕雙歌聲嬋娟兩眉黛談笑<lb/>
方云云妍媸各成態憶昔獻策時日炯重曈對下馬宴<lb/>
瓊林宫花出西内俯仰三十年同袍幾人在明當理行<lb/>
舟天逺征鴻背那能事煩劇曉出星猶戴行當謝冠冕<lb/>
歸荷山陽耒<lb/>
　　　覽古<lb/>
單父七絃琴為治務感興十金南門木立令務必行單<lb/>
父有成言夜漁若嚴刑南門能徙木不能徙民情以此<lb/>
<pb n="KR4h0143_WYG_022-23a"/>
知巧詐不如拙而誠<lb/>
齊相善求治議論人人殊蓋翁本黃老一語葢有餘諸<lb/>
儒不足聽醉吏自足呼醉吏獄不擾諸儒多詐狙<lb/>
子陵江海客本非沮溺倫仁義立竒論豈果忘吾民狂<lb/>
奴作故態飄然歸富春客星犯帝座太史奏天文故人<lb/>
信符䜟三公等浮雲<lb/>
襄陽有髙士生産不曾治何以遺妻子鹿門有深期籍<lb/>
籍齒牙論龍鳳名諸兒諸葛拜牀下可是圯橋師<lb/>
<pb n="KR4h0143_WYG_022-23b"/>
會稽嵇叔夜才氣浩不羣平生癖於鍛餘好在琴尊不<lb/>
如一長嘯攜琴學蘇門可憐廣陵散竒弄今無聞<lb/>
彈琴戴安道焦桐破竒聲蔚宗與文季俱以琴自鳴天<lb/>
子不得屈王公不能聆獨憐禇司徒銀柱老齊伶<lb/>
我愛王懷祖面壁售人罵不比少掾時瞋目答米價褊<lb/>
中頓有容坦之詎能過桓桓大將軍漢業在出跨<lb/>
青青五栁宅貧無三徑資去參建威幕為貧良亦非彭<lb/>
澤八十日胡為遽來歸乃知決然逝非為鄉里兒首惡<lb/>
<pb n="KR4h0143_WYG_022-24a"/>
王休元酒亦無所辭華軒欲載我我心詎能違<lb/>
　　錢惟善<lb/>
　　　對月酌酒<lb/>
對月不飲酒何以陶吾生明輝散空白照我千載情泠<lb/>
然輒忘寐但覺風露清寒蛩雜羣籟天地皆秋聲流光<lb/>
不可駐長江終夜鳴酒盡月欲墮浩歌倚曾城<lb/>
　　　早起<lb/>
披衣起危坐心清聞曉鐘流光入窗白月淡西南峰逰<lb/>
<pb n="KR4h0143_WYG_022-24b"/>
魚躍風藻幽禽翻木松青山如膏沐逺樹煙為容舟人<lb/>
與漁子菰蒲深處逢<lb/>
　　張昱<lb/>
　　　上巳日杭州府學敎授徐一䕫四齋訓導拉逰<lb/>
　　　智果寺訪東坡題參寥泉<lb/>
佳逰在上巳屬此清明前春景巳云晏風光猶未暄往<lb/>
尋智果寺竟得參寥泉雲物豈殊昔人世自更遷邈哉<lb/>
長公詠髙吟憶當年我輩復登臨花界何因縁古佛儼<lb/>
<pb n="KR4h0143_WYG_022-25a"/>
香閣真詮積華軒境超萬念空道勝諸妄捐緬懷此會<lb/>
難徘徊未云還申章續芳藻冀或來者傳<lb/>
　　　妙髙院大方垕上人<lb/>
碧岑日在望雨雪阻登臨二客從事者扶藜長松隂緑<lb/>
雲及上方步履皆黃金佛香出寶閣一息契初心心如<lb/>
白蓮花塵垢何由侵攢睂入社後此會還可尋廬山得<lb/>
逺公法侣滿東林虎溪偶然事傳笑直至今我輩仍避<lb/>
俗垕師誠可欽<lb/>
<pb n="KR4h0143_WYG_022-25b"/>
　　　舟行即事<lb/>
舟行如虛空上下天光裏中宵撤前幔繁星在清泚天<lb/>
河橫未落北斗當面指涼風波上來吹皺青天綺蘆洲<lb/>
集夜禽䀨聒鳴不巳惡聲雖擾眠清景則可喜却思車<lb/>
馬塵此時動城市<lb/>
　　王逢<lb/>
　　　復如乾封晚經漁浦<lb/>
窮曛經漁浦寒水白于練總總星東出獵獵風北轉眼<lb/>
<pb n="KR4h0143_WYG_022-26a"/>
中獸蹄過笛裏魚狀變稍聞刁斗應漸喜煙火見誰家<lb/>
長林根繫艇沙渚面天含瀟湘思山錯吳越甸承平謝<lb/>
憂患少壯忘羈賤𤓰橋往未遑雲源訪殊便明涉子陵<lb/>
灘桂酒同一奠<lb/>
　　　望江郎石<lb/>
仲春天氣佳萬象欣改色我行六峯外遥見江郎石二<lb/>
儀闢混沌牽牛委晶魄鼎列台輔姿玉藴珪璋徳三神<lb/>
浮瀛海噴薄東一極鉅鼇因戴之仙宫晃金碧斯連厚<lb/>
<pb n="KR4h0143_WYG_022-26b"/>
坤軸乃棄姑篾域直上青蓮花或隕樵舍側安知非異<lb/>
境自與三神敵于時攬深秀雲霧忽巾羃㣲風稍飄颻<lb/>
空翠疑亂滴雜英敷陽豔嘉木生午寂交交黃鳥音好<lb/>
在千丈壁二年思晤對百里今咫尺煙波動落照道路<lb/>
隂巳夕尚戀女媧功躊躇望西北<lb/>
　　　送楊子明知事從觀孫元帥分制沿江州郡<lb/>
寒日動大江鞍馬散滄洲漚光滅沒外迥見冰梁浮壯<lb/>
士無人色旗羽風飂飂楊君志弧矢笑被黑貂裘祭軷<lb/>
<pb n="KR4h0143_WYG_022-27a"/>
千仞岡掉鞅萬斛舟先聲掠淮甸遥制三邊州元帥統<lb/>
將權言責在軍謀一言關興喪跬步分陽秋天地屬閉<lb/>
塞波伏蛟龍湫孤煙起天際薄暮青轉幽百里静雞犬<lb/>
豈但窮兵由雪冒薺麥生猶聞鑄戈矛頻年竭土壤經<lb/>
時委川溝行其所無事彫瘵或少瘳耀徳不觀兵當今<lb/>
第一籌君昔甚惻隱曲宥千俘囚歸裝輕于葉廉價重<lb/>
琳球敝邑蒙薦臨多暇獲讌逰鳳凰巢阿閣黃鵠宜逺<lb/>
投菉竹霜實繁知止疇與侔蘆根短刺水鸒斯宜啾啾<lb/>
<pb n="KR4h0143_WYG_022-27b"/>
顧予麋鹿姿蓬藋翳林邱行藏任本性道義期加修<lb/>
　　　夜坐<lb/>
落日秋氣昬回溪夜噴薄幽花欹露榭孤螢隕風閣沖<lb/>
襟謝煩歊廣簟生離索躧履望明河南天正飛鵲<lb/>
　　　㳺鯉山<lb/>
鄉山三十三㳺鯉奠郊南嶻然獨髙大秀掩東諸嵐土<lb/>
剛蓄炎精崖仄削劒鐔我嘗挹飛翠逺在滄江潭波濤<lb/>
與伏興雲霧相吐含恍然穆王駕八駿左右驂又如琴<lb/>
<pb n="KR4h0143_WYG_022-28a"/>
髙仙脚踏朝蔚藍久思更徽號新喜遂幽探太白賦九<lb/>
華後來成美談狂歌繼其武林間免愧慚春風緑瑶草<lb/>
秋霜紅石楠行將修月斤為鑿避世龕蛟龍正格鬬鯤<lb/>
化誰其堪<lb/>
　　　趙善長山水<lb/>
畫師今趙原東吳諒無雙寸毫九鼎重烏獲力靡扛翠<lb/>
樹擁羽旂深崦敞雲窗參差見罍斚不無酒盈缸老山<lb/>
石黃色插脚琉璃江隱若赤壁壘勢壓曹魏邦何當柔<lb/>
<pb n="KR4h0143_WYG_022-28b"/>
猛虎蛟鱷遂我降欠伸列仙崖嚏咳漁蠻矼<lb/>
　　戴良<lb/>
　　　詠懷三首<hi>録一首</hi>
少小秉㣲尚㳺心在六經苒苒歳年遲乃與塵事冥入<lb/>
秋多佳日何以陶我情園蔬青可摘新榖亦既升命室<lb/>
釀美酒一壺聊復傾兒女在我側親戚還合并終觴無<lb/>
雜言但説歳功成至樂固如此是外徒營營<lb/>
　　　和沈休文雙溪八詠<lb/>
<pb n="KR4h0143_WYG_022-29a"/>
登臺望秋月秋月光陸離晻映西南樓徘徊東北墀凝<lb/>
華奪班扇流輝鑿阮帷三五暈尚圓二八形巳虧爰有<lb/>
蓬鬢人長懷桂殿思遼城記吟詠西園憶追隨願以薄<lb/>
暮景承君清夜暉<lb/>
會圃臨春風春風弄新陽驅煙入閒户卷霧出虛堂響<lb/>
谷鳥將韻穿林花度香逶迤動中閨駘蕩經洞房逐舞<lb/>
輕靡褎傳歌低繞梁所悲金玉軀遂爍佳麗塲時拂孤<lb/>
鸞鏡星鬢視飄揚<lb/>
<pb n="KR4h0143_WYG_022-29b"/>
秋至愍衰草衰草遍平陸方晨露染黃入夜風銷緑别<lb/>
葉有歸聲故蕊無留馥勁莖坐自摧寒叢竦如束彼物<lb/>
既如斯我年寜不促巳失早生榮敢冀晩彫福何當即<lb/>
去茲縱浪從所欲<lb/>
寒來悲落桐桐生在長林積葉既阿那攢條復蕭森排<lb/>
雲正孤立乘風忽哀吟朽壤方有託急霰非所任輪囷<lb/>
龍門側憔悴嶧山岑不求削成圭何待裁作琴菲薄既<lb/>
非材固無斤斧侵<lb/>
<pb n="KR4h0143_WYG_022-30a"/>
夕行聞夜鶴鶴鳴向天池竒聲傅月迥清思逐風悲寥<lb/>
寥度霄漢噭噭傷别離華亭侣既失衛軒寵亦衰衛軒<lb/>
非我顧華亭尚余思蟋蟀悟寒候商羊識隂期不有慕<lb/>
類心此情那得知<lb/>
晨征聽曉鴻鴻飛何處所隨陽弱水岸違寒長沙渚冥<lb/>
冥憶霜羣邕邕叫雲侣固將聨匹儔豈惟念羈旅視夜<lb/>
巳昭晰度聲尚悽楚以之頻感觸將何慰艱阻帛書望<lb/>
不來誰知我心苦<lb/>
<pb n="KR4h0143_WYG_022-30b"/>
解佩去朝市朝市路巳迷敢冀恩私被但嫌朋好暌彼<lb/>
讒起青蠅我行玷白圭寸心幸能亮㣲命不終乖及今<lb/>
去青瑣何日瞻泰階荒服固云忝是道諒亦迷安得同<lb/>
志士三歎寫余懷<lb/>
被褐守山東山東古於越州城冒陘峴嵐氣屢興沒剖<lb/>
竹曰有行思君不能發指塗期闌暑下車巳涼月汲黯<lb/>
薄淮陽子牟戀魏闕豈伊念川塗固亦悲朝列日月儻<lb/>
垂照猶堪慰寂蔑<lb/>
<pb n="KR4h0143_WYG_022-31a"/>
　　　築新居<lb/>
挈杖去中林卜宅江之邊江邊多故廬改築架斯椽左<lb/>
右皆廢墟南北盡頹垣昔人固不留遺跡尚依然因之<lb/>
悟物理盛衰恒遞遷世既異市朝海亦變桑田古來皆<lb/>
有是念此一長歎何以慰我懷斗酒傾前軒百世非所<lb/>
知聊且樂當年<lb/>
　　　還舊居<lb/>
自我逺行逰故廬今始歸如何廿載間舊事都巳非曳<lb/>
<pb n="KR4h0143_WYG_022-31b"/>
杖過比鄰相呼尋故知不見垂白翁但見初長兒我園<lb/>
既稍葺我田亦就治種秫釀美酒拾薪煮豆糜一笑集<lb/>
親朋相從説暌離以之感疇昔俛仰多所悲人生一世<lb/>
中所憂渴與飢力耕給其用此外更何思便當息我駕<lb/>
皓首以為期<lb/>
　　　憶胡仲申<lb/>
㸃㸃階上苔鮮鮮為誰碧巳别舊年人空餘舊年色我<lb/>
行東齋外對之還爾惜所思雖久違猶有往來迹<lb/>
<pb n="KR4h0143_WYG_022-32a"/>
　　　城東會飲送王天錫<lb/>
隂崖斂暝霏霜陸耀晴晛蕭蕭落木多緜緜衰草遍開<lb/>
冬感徂物列飲會羣彦美醑溢流霞妍談粲餘絢時髦<lb/>
非我匹清尊豈余戀行矣送將歸悵焉罷歡宴引領阻<lb/>
雲從搔首歎蓬轉<lb/>
　　　題愛柏軒<lb/>
瑟瑟涼野風竦竦寒城木風勁木亦然受命一何獨歳<lb/>
物已淪傷髙標誰賞錄偶荷主人恩開軒向城曲老枝<lb/>
<pb n="KR4h0143_WYG_022-32b"/>
扶户吟宻葉停窗綠遂忘孤生悲行享後凋福有客正<lb/>
迷方振衣時躑躅願為柏上枝託䕃歸君屋<lb/>
　　　同子充濬仲逰北山夜宿覺慈院<lb/>
窮年厭喧囂今晨愜㳺衍豈伊清曠懷直為朋知展指<lb/>
塗陽巳升入谷光未顯涉流既百折尋山亦千轉停策<lb/>
樹頻倚攀林芳屢搴路夷始出幽山暝復淩緬佛廬既<lb/>
棲薄僧榻聊息偃地僻心自怡俗逺慮乃遣明發有佳<lb/>
趣勝處將歴踐<lb/>
<pb n="KR4h0143_WYG_022-33a"/>
　　　贈别祝彦明<lb/>
悵望臨荒蹊驅馳騁遐步江紆練月初山標綵霞暮天<lb/>
長路易迷水深舟難渡征人去不息倦僕立相顧此時<lb/>
悲送君安能髪不素<lb/>
　　　對雨金逹可送酒至<lb/>
星躔離夜月桂渚發朝雷族雲起泉室零雨下陽臺飄<lb/>
檐方似霧集地復如埃空濛迷野鶩霑灑滑階苔旅人<lb/>
乏愉悦孤館獨徘徊久缺清酤至忽值白衣來豈不欲<lb/>
<pb n="KR4h0143_WYG_022-33b"/>
為酌因君停玉杯<lb/>
　　　徐叔度遺紈扇<lb/>
團團七華扇名在制久缺感君裂紈素與蒙却煩暍入<lb/>
手訝如珪映容疑學月翫之炎氣消握之㣲風發却願<lb/>
暑長在無使君暫歇<lb/>
　　　次韻宿西山<lb/>
旦櫂東湖澨暝策西山麓林光漏月清水影漾天綠初<lb/>
風革故和窮律轉新肅悲來攢人懷山房不成宿<lb/>
<pb n="KR4h0143_WYG_022-34a"/>
　　　治圃四首<hi>錄二首</hi>
三春豐雨澤晨興觀我畦嘉蔬有餘滋草盛相與齊勠<lb/>
力治荒穢指景光巳西好月因時來歸路杳然迷暮鳥<lb/>
尋舊林晩獸遵故蹊我亦息㣲勞去去安吾棲<lb/>
長夏罕人事齋居有餘閒北窗多悴物且遂灌吾園攢<lb/>
根既舒逹積葉亦蔥芉𤓰瓞繞畦長新葵應節鮮抱甕<lb/>
一回視生意盈化先在我豈不勞即境多所歡悠悠千<lb/>
載間樊生信為賢<lb/>
<pb n="KR4h0143_WYG_022-34b"/>
　　　㳺吳山承天觀<lb/>
石徑趨巍宫雲甍倚層壁昔聞帝子㳺今見羽人宅鱗<lb/>
居庭際擁蜃閣窗外闢複嶺曲且盤喬林隱復直路縈<lb/>
賞心侣谷館咀芝客既近已欣覯撫逺亦驚覿離離越<lb/>
樹青渺渺海門白乘風遲來潮倚月候歸汐徘徊憶天<lb/>
險俯仰誇地徳于時將指使暫此盪塵臆豈無犬馬情<lb/>
終負煙霞癖何當解朝組相從隱仙籍<lb/>
　　　抵富陽宿縣治作<lb/>
<pb n="KR4h0143_WYG_022-35a"/>
戾戾風蕩波鱗鱗雲出㟧乘軺臨安道指景富春郭是<lb/>
節春巳暮遥途寒尚薄升陽對人掩傾潤灑衣落解鞍<lb/>
憩危嶺倚劒望幽壑飢禽聲固慘哮虎勢尤惡既暝入<lb/>
公署息念坐塵閣俯思還浦魚仰憶迴風鶴以之念鄉<lb/>
縣臨觴不能酌<lb/>
　　　㳺東湖<lb/>
漾舟疑港斷進帆喜湖廣境麗趣非一路迷心巳往雲<lb/>
峰互稠沓煙波紛滉漾梵宇浮鏡入琳宫躡屏上浪起<lb/>
<pb n="KR4h0143_WYG_022-35b"/>
孤嶼沈水落衆山長隱隱草畔堤悠悠蘆際榜幽懷自<lb/>
此多客情復誰奬身固脱虞穽心猶寄塵網安得超世<lb/>
姿來縱山泉賞<lb/>
　　　㳺大慈山<lb/>
水行境謂盡陸出路旋通乃即蒼松徑步入青蓮宫連<lb/>
嶂既<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒宻林亦蔥蘢地涉清淨界身㳺紫翠重臨流<lb/>
翫廣沼企石眺竒峰寒鏡湛秋夕碧玉劃晴空蘭若與<lb/>
年峻象筵縁敎崇謁祠慨卿相尋僧叩禪宗契理已無<lb/>
<pb n="KR4h0143_WYG_022-36a"/>
像觀念豈有窮願絶區中縁永依塵外蹤㗳然遺身世<lb/>
年齊天地終<lb/>
　　　贈别汪定海二首<hi>録一首</hi>
故人忽巳别兀兀吾何適莫投甬東路不見往來迹古<lb/>
寺静脩廊空齋冷虚壁獨有階上苔猶如舊時碧<lb/>
　　　龜毛廬<lb/>
倦㳺去朝市委懷在田園既悟執㦸疲益知荷蓧賢夙<lb/>
晨飯牛出夕曛負耒還春作固云力秋斂未盈廛求贏<lb/>
<pb n="KR4h0143_WYG_022-36b"/>
豈其願拙業乃所安不見龜上毛成氊亦良難<lb/>
　　　對春雪寄梧竹翁<lb/>
常時寒巳收今茲隂尚結惜此豔陽天盡付蕭騷雪穿<lb/>
花適自亂雜雨詎成潔獨有灞橋人詩思益清絶<lb/>
　　　舟次髙錢遲孔昭不至詩以速之<lb/>
屢約湖曲㳺良辰輒蹉跎及今風雨夕一葦淩寒波遥<lb/>
遥度墟里靡靡轉坡陀暫息泉上樓倚闌頻嘯歌此時<lb/>
知心友愆期在山阿儔侣徯之久不至復如何<lb/>
<pb n="KR4h0143_WYG_022-37a"/>
　　　湖上對雨有懷天淵老禪<lb/>
空濛暗遥甸淅瀝響髙樹乍縈林表來復灑重湖去瀟<lb/>
瀟孤興發望望寒川暮念與道人期雲深不知處<lb/>
　　顧瑛<lb/>
　　　玉山佳處以愛汝玉山草堂静分韻得静字<lb/>
蘭風蕩叢薄髙宇日色静林迥汎春聲簾疎散清影褰<lb/>
裳石蘿古濯纓水花冷於焉奉華觴聊以娛晝永<lb/>
　　　以丹桂五枝芳分韻得五字<lb/>
<pb n="KR4h0143_WYG_022-37b"/>
南州孟秋月維日二十五迴風吹層霄飛雲過疎雨客<lb/>
從金華來款曲置樽俎況有匡廬仙貌古心亦古襟期<lb/>
事蕭散笑傲忘賔主哀絃發秦聲修睂善胡舞秋輝能<lb/>
娛人夜色滿庭户翛翛風葉鳴泫泫露花吐春波杯中<lb/>
月不照墳上土緬懷琦龍門扁舟下南浦<lb/>
　　　以夜闌更秉燭相對如夢寐分韻得夢字<lb/>
涼風振林木惻惻初寒動肅客桃花源張筵鳴玉洞落<lb/>
日照金樽飛雪棲畫棟談𤣥味妙理謔笑雜㣲諷取琴<lb/>
<pb n="KR4h0143_WYG_022-38a"/>
雪巢彈共聽金石弄嘉會固難并聚散恍春夢明發大<lb/>
江舟天闊孤鴻送<lb/>
　　　余與楊君鐵崖别兩年矣庚寅嘉平之朔君自<lb/>
　　　淞泖過余溪上適永嘉曹新民自武林至相與<lb/>
　　　飲酒芝雲堂明日鐵崖將赴任曹君亦有茂異<lb/>
　　　之舉同往武林信歡會之甚難而分攜之獨易<lb/>
　　　安可不痛飲盡興以洗此憒憒之懷因以對酒<lb/>
　　　當歌為韻賦詩如左于匡廬屬瑛序數語為識<lb/>
<pb n="KR4h0143_WYG_022-38b"/>
江空暮雲合歳晚雪霰多佳人美無度嚴裝徑相過夜<lb/>
宴芝雲館明發玉山阿繁聲落虚溜急袖翻迴波客有<lb/>
子曹子調笑春風歌歌終易離别别去愁蹉跎相思梅<lb/>
花發不飲當如何<lb/>
　　　以滿城風雨近重陽分韻得滿字<lb/>
西風吹長江舟楫幾欲斷仙人逺方來羽服自蕭散頗<lb/>
言官軍中殺賊盡左袒時艱會面難取醉那容緩菊開<lb/>
重陽花對酒莫辭滿賡歌雜絲竹言笑亦侃侃月明梧<lb/>
<pb n="KR4h0143_WYG_022-39a"/>
竹閒夜色良可款<lb/>
　　　以紅藥當堦翻分韻得翻字<lb/>
靈雨沐霽景初暾散朝暄林鶯哢餘春砌藥開當軒泫<lb/>
妝露泥泥舞袂風翻翻流光不我邁久懷遲君論于以<lb/>
樂樽罍于焉傾笑言<lb/>
　　　遊天池<lb/>
縈紆白雲路窈窕青山聨秋風吹客衣逸興良翩翩捫<lb/>
蘿度絶壁躡磴窮層巔崖傾石欲落樹斷雲復連兩峯<lb/>
<pb n="KR4h0143_WYG_022-39b"/>
齦牙門中谷何廓然大山屹堂堂直欲摩青天小山亦<lb/>
磊落飛來墮其前隂隂積古鐵粲粲開青蓮神斧削翠<lb/>
骨天沼涵靈泉玉龍抱寒鏡倒影清秋縣憶昔張貞居<lb/>
寄我琳琅篇逝者不可作新詩徒為傳舉酒酹白日萬<lb/>
壑生淒煙幽歡苦未足落景忽巳遷美人何不來山水<lb/>
空清妍<lb/>
　　顧元臣<lb/>
　　　芝雲堂分韻<lb/>
<pb n="KR4h0143_WYG_022-40a"/>
　今日新雨霽山光静如沐晚香浮水花秋聲在庭竹髙<lb/>
　堂張綺席談笑皆雍穆興酣雜觥籌詩成粲珠玉清時<lb/>
　多遺才白駒在空谷今者不為樂逝者良不復嗚嗚咽<lb/>
　洞簫裊裊度清曲更待月明生金尊照醽醁<lb/>
　　　顧晉<lb/>
　　　　以愛汝玉山草堂静分韻得草字<lb/>
　客從桃源逰愛此玉山好清文引佳酌𤣥覽窮幽討流<lb/>
　鶯答新歌飛花落纖縞分坐有雜英醉眠無芳草<lb/>
<pb n="KR4h0143_WYG_022-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩卷二十二<lb/>
</p>
<p>
</p>
  </div>
</body>
</text>
</TEI>
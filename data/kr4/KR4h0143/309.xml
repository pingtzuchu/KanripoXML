<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_309-1a"/>
　欽定四庫全書<lb/>
御選金詩巻十九<lb/>
　　七言絶句一<lb/>
　　　蔡松年<lb/>
　　　　步尋野卉<lb/>
　風煙草木照人明神藥竒花問識名聞道東州有仙窟<lb/>
　欲尋根撥學長生<lb/>
　　　　癸丑嵗秋郊<lb/>
<pb n="KR4h0143_WYG_309-1b"/>
　漫漫黃雲水清淺碧花無處亂鳴蛬此生愈覺田園樂<lb/>
　夢裏曉山三四峰<lb/>
　　　　入闗宿昌平<lb/>
　黃塵却送入闗山自斲何如二頃田記得鳴蛬碧花句<lb/>
　蹉跎秋思又三年<lb/>
　　　秋日<lb/>
　風螢開闔度松隂松下飄然倦客心幾㸃清光照凉夜<lb/>
　何時逺寺得幽尋<lb/>
<pb n="KR4h0143_WYG_309-2a"/>
　　　髙麗館中二首<lb/>
蛤蜊風味解朝酲松頂雲癡雨不晴悄悄重簾斷人語<lb/>
碧壺春筍更同傾<lb/>
晩風髙樹一襟清人與縹甆相照明謝女微吟有深致<lb/>
海山星月總闗情<lb/>
　　　西京道中<lb/>
来時緑水稻如鍼歸日青梢沒鶴深莫忘共山買田約<lb/>
藕花相間栁隂陰<lb/>
<pb n="KR4h0143_WYG_309-2b"/>
　　　銀州道中<lb/>
小渡霜螯賤於土重巖野菊大如錢此時最憶涪翁語<lb/>
無酒令人意缺然<lb/>
　　　髙昌館道中<lb/>
雨餘巖石古苔青松裏珠璣萬葉明渺渺緑畦看鷺立<lb/>
深深清樾有蟬鳴<lb/>
　　　黄海棠<lb/>
輕如紅豆排冰雪一拂新鵞色更竒不覺濃陰破明玉<lb/>
<pb n="KR4h0143_WYG_309-3a"/>
有情誰解賞離披<lb/>
　　　梅花<lb/>
的皪橫枝愛老崔一尊長對畫圖開此生端有梅花分<lb/>
閒送春風入手来<lb/>
　　吳激<lb/>
　　　山中見桃花李花<lb/>
錦里春風徧海棠别時無計奈紅芳山中桃李渾疑晩<lb/>
猶有殘花斷客腸<lb/>
<pb n="KR4h0143_WYG_309-3b"/>
　　　宿湖城簿㕔<lb/>
日遲風暖燕飛飛古栁髙槐面翠微卷上疎簾無一事<lb/>
滿池春水照薔薇<lb/>
　　　偶成二首<lb/>
一番瘦筍羽林槍松架陰隂盡日凉繞屋雲煙無定態<lb/>
連山草木有真香<lb/>
蠏湯兔盞鬭旗槍風雨山中枕簟凉學道窮年何所得<lb/>
只工掃地與焚香<lb/>
<pb n="KR4h0143_WYG_309-4a"/>
　　　秋興<lb/>
後園雜樹入雲髙萬里長風夜怒號憶向錢塘江上寺<lb/>
松窗竹閣瞰秋濤<lb/>
　　　張戡北騎<lb/>
張生鞍馬客幽都却笑靈光筆法麤祗今白首風沙裏<lb/>
憶向江南見畫圖<lb/>
　　　題宗之家初序瀟湘圖<lb/>
江南春水碧於酒客子往来船是家忽見畫圖疑是夢<lb/>
<pb n="KR4h0143_WYG_309-4b"/>
而今鞍馬老風沙<lb/>
　　王樞<lb/>
　　　三河道中<lb/>
十載歸来對故山山光依舊白雲閒不須更讀元通偈<lb/>
始信人間是夢間<lb/>
　　邢具瞻<lb/>
　　　出塞<lb/>
樓外青山半夕陽寒鴉翻墨㸃林霜平沙細草三千里<lb/>
<pb n="KR4h0143_WYG_309-5a"/>
一笛西風人斷腸<lb/>
　　王繪<lb/>
　　　江天秋晩圖<lb/>
萬頃波間踏浪兒瀟湘秋晩趂歸時四山紅葉風聲健<lb/>
散入儂家欵乃詞<lb/>
　　宇文虚中<lb/>
　　　燈碑五首<lb/>
清陰靄靄匝城闉萬井熈熈桃李春紫陌傳呼旌斾出<lb/>
<pb n="KR4h0143_WYG_309-5b"/>
重臣新佩玉騏驎<lb/>
鈿軸天章拜異恩驂驔花騎映朝暾手持禁鑰千門肅<lb/>
官壓東宮二品尊<lb/>
壘原清照白登山彌隴連天麥浪寒劒㦸漸銷農器出<lb/>
人家只識勸農官<lb/>
九夏南風入舜琴恩風澤雨浹飛沈陪京最是儀型地<lb/>
先識君王解慍心<lb/>
枹鼓無聲訟獄空懽謡擊壤萬家同時人共解班春意<lb/>
<pb n="KR4h0143_WYG_309-6a"/>
兵寢刑清第一功<lb/>
　　　館中書事<lb/>
雨来蒸鬱似江鄉雨過西風特地凉尚有庭花共客恨<lb/>
可無尊酒慰幽芳<lb/>
　　　春日<lb/>
北洹春事休嗟晩三月尚寒花信風遙憶東吳此時節<lb/>
滿江鴨緑弄殘紅<lb/>
　　　醉經齋<lb/>
<pb n="KR4h0143_WYG_309-6b"/>
傍人但笑腹便便枕籍詩書正晝眠不識先生真悟處<lb/>
未離文字已逃禪<lb/>
　　　醉墨齋<lb/>
旋汲清泉起縠紋定知婁永是前身箇中自可逃真性<lb/>
不用淋漓汙葛巾<lb/>
　　髙士談<lb/>
　　棣棠<lb/>
閒亭隨分占年芳裊裊青枝淡淡香流落孤臣那忍看<lb/>
<pb n="KR4h0143_WYG_309-7a"/>
十分深似御袍黃<lb/>
　　　雪<lb/>
簌簌天花落未休寒梅疎竹共風流江山一色三千里<lb/>
酒力消時正倚樓<lb/>
　　　苦竹<lb/>
密葉修莖雨後新肯因憔悴損天真清如南國紉蘭客<lb/>
瘦似西山採蕨人<lb/>
　　　睡起<lb/>
<pb n="KR4h0143_WYG_309-7b"/>
平生心性樂疎慵多病追歡興亦空睡起不知春已老<lb/>
一簾紅雨杏花風<lb/>
　　　楊花<lb/>
来時官栁萬絲黃去日飛毬滿路傍我比楊花更飄蕩<lb/>
楊花只是一春忙<lb/>
　　　道中<lb/>
鳴鳩逐婦婦欲去燕子引雛雛不来樹底樹頭千㸃雨<lb/>
山南山北一聲雷<lb/>
<pb n="KR4h0143_WYG_309-8a"/>
　　　二月十一日見桃花<lb/>
鳴鳩天色半陰晴竹屋松窗老寸心閉戸不知春早晩<lb/>
桃花紅淺栁青深<lb/>
　　邊元勲<lb/>
　　　望瀛臺春望<lb/>
晴雲如困栁如癡丹杏開殘碧草齊一派望瀛臺下水<lb/>
煖風遲日浴鳬鷖<lb/>
　　　七夕<lb/>
<pb n="KR4h0143_WYG_309-8b"/>
髙樓人散酒樽空漫擬新文送五窮獨倚南窗夜沈寂<lb/>
一鈎凉月下疎桐<lb/>
　　邊元鼎<lb/>
　　　夢斷<lb/>
繡枕紅衾晩意濃啼鶯大似不相容夢魂苦恨歸来早<lb/>
不盡瀛州第一峰<lb/>
　　　花開人散二首<lb/>
花開人散正消魂花語無情獨閉門看即春光留不住<lb/>
<pb n="KR4h0143_WYG_309-9a"/>
一聲啼鴂又黃昏<lb/>
閒花閒草滿芳洲春水無人自在流白日遲遲倦遊子<lb/>
一聲啼鳥一聲愁<lb/>
　　　聞笛<lb/>
雌鸞無鳳怨西風月女愁寒淚灑空牙板急隨聲不斷<lb/>
滿天敲碎玉玲瓏<lb/>
　　　閱見一十首<lb/>
君居淄右妾河陽平白相逢惹斷腸蠟燭已殘歌欲闋<lb/>
<pb n="KR4h0143_WYG_309-9b"/>
并教離恨繞飛梁<lb/>
蕭史吹笙鳳女臺月髙霜冷鳳笙哀不堪好酒沈沈夜<lb/>
又遣青鸞獨自来<lb/>
鳳紙銜封玉鏡臺繡鸞傳記已相猜傾城笑臉千金様<lb/>
莫對閒人一例開<lb/>
歌裏冲冲笑裏嗔深情㑹處幾何人憑君為向五陵道<lb/>
冶葉倡條不是春<lb/>
笑裏低睂引醉波閬風秋月一聲歌明知畫燭無情物<lb/>
<pb n="KR4h0143_WYG_309-10a"/>
何事尊前淚更多<lb/>
笑不成歡歌斂睂景陽鐘動酒䦨時此情却羨牽牛㑹<lb/>
一嵗相過可是遲<lb/>
牛女佳期嵗一過都縁迢逓隔銀河可憐馬上香車畔<lb/>
只隔珠簾更不多<lb/>
輕蓮素質澹蕭蕭葉密溪深未可招雨暗蘭舟人去後<lb/>
却容白鷺逞風標<lb/>
雙鸞夾鏡鳳橫釵捧額黃梅小鴈排為報阿環休調戲<lb/>
<pb n="KR4h0143_WYG_309-10b"/>
雙成西母總相猜<lb/>
膩髮堆雲鏡舞鸞五雲仙洞接清歡歸来失却吹簫伴<lb/>
腸斷崐山昨夜寒<lb/>
　　張斛<lb/>
　　　將渡江<lb/>
無數飛花委路塵不堪重醉楚城春明朝回首江南岸<lb/>
煙雨昏昬不見人<lb/>
　　　武陵春雪<lb/>
<pb n="KR4h0143_WYG_309-11a"/>
天風吹雪滿千山不見桃花泛碧瀾洞裏仙人貪種玉<lb/>
豈知人世有春寒<lb/>
　　劉豫<lb/>
　　　雜詩六首<lb/>
竹塢人家瀕小溪數枝紅杏出疎籬門前山色帶煙重<lb/>
幽鳥一聲春日遲<lb/>
風荷柄柄弄清香輕薄沙禽落又翔紅日轉西漁艇散<lb/>
一川山影暮天凉<lb/>
<pb n="KR4h0143_WYG_309-11b"/>
古渡停驂日向沈凄凉歸思梗清吟碧山幾㸃塞天闊<lb/>
紅葉一林秋意深<lb/>
倚巖蕭寺寄危崖丈室軒窗面水開雪霽暮寒山月上<lb/>
數竿修竹一枝梅<lb/>
晝色晴明著色圖山光凝翠接平湖煙嵐自古人難畫<lb/>
逺即深深近却無<lb/>
寒林煙重暝棲鴉逺寺疎鐘送落霞無限嶺雲遮不斷<lb/>
數聲和月到山家<lb/>
<pb n="KR4h0143_WYG_309-12a"/>
　　　客館<lb/>
雪消北嶺安排暖寒入東風阻節春絶塞亂山圍古驛<lb/>
他時説著也愁人<lb/>
　　馬定國<lb/>
　　　過李湘<lb/>
數樹髙槐散乳鴉時於缺處見黃花凉風不斷如流水<lb/>
相對胡牀坐日斜<lb/>
　　　雪<lb/>
<pb n="KR4h0143_WYG_309-12b"/>
紅樓翠瓦不禁寒欲剪梅花去路難浄掃竹亭聊飲酒<lb/>
恰如明月照金盤<lb/>
　　　雪霽<lb/>
髙巖旭日吐深頳雪霽樓臺白玉京獨徃南塘探春色<lb/>
枇杷花下竹雞鳴<lb/>
　　　寒食<lb/>
燕泥半落烏衣巷栁色全添緑綺窗且伴丁香過寒食<lb/>
弄晴蝴蜨一雙雙<lb/>
<pb n="KR4h0143_WYG_309-13a"/>
　　　楊休烈邨居<lb/>
籬落牽牛放晩花西風吹葉滿人家閉門久雨青苔滑<lb/>
時見鴛鴦下白沙<lb/>
　　　游何氏園<lb/>
八尺龍蛇薜荔牆瘦松疎竹更蒼凉梅花映水無人見<lb/>
隔岸飛来片片香<lb/>
　　　香嚴病中<lb/>
九州四海盡行路萬戸千門非我家金彈不徒驚燕雀<lb/>
<pb n="KR4h0143_WYG_309-13b"/>
春雷終待起龍蛇<lb/>
　　　郢州城西<lb/>
秋江白水浪花麤墟落人歸鳥自呼新月髙城三百雉<lb/>
角聲吹徹小單于<lb/>
　　　秋日書事<lb/>
井邊薏苡吐秋珠舎下𤓰區雜芋區世道未夷聊小隠<lb/>
不須辛苦著潛夫<lb/>
　　　邨居五首<lb/>
<pb n="KR4h0143_WYG_309-14a"/>
溪頭梅是去年花閒日初長逕竹斜向晩孤煙三十里<lb/>
不知樵唱落誰家<lb/>
蠶蛹成蛾桑柘稀海棠花發照窗扉離騷讀罷無人㑹<lb/>
獨立溪南看夕暉<lb/>
五月南風化蟪蛄野塘晩筍未成蒲檉花落盡紅英細<lb/>
沙渚鴛鴦半引雛<lb/>
柿葉經霜菊在溪天寒落日見雞栖西家有客篘新酒<lb/>
紅葉蕭蕭蓋芋畦<lb/>
<pb n="KR4h0143_WYG_309-14b"/>
嵗暮行人竟不来空吟溪樹覓寒梅何時消盡闗山雪<lb/>
收拾春風入酒杯<lb/>
　　祝簡<lb/>
　　　下第魚臺東寺<lb/>
病眼逢花亦倦開流鶯飛去誤相猜多情却愛僧堂燕<lb/>
才得春風却再来<lb/>
　　　雜詩二首<lb/>
雨後清寒滿袖風鴈聲南去暮雲濃秋来杞菊能多少<lb/>
<pb n="KR4h0143_WYG_309-15a"/>
欲助盤餐自不供<lb/>
榴花嬌欲鬭羅裙石竹開成碎纈文更有戎葵亦堪愛<lb/>
日烘紅臉酒初醺<lb/>
　　　虚極齋獨坐<lb/>
虚齋長鋏短燈檠明月當窗夜氣清却掩塵編時閉目<lb/>
胡牀獨坐聽秋聲<lb/>
　　　相國寺鐘<lb/>
寒雞宿頸未鳴晨已聽舂容入夢頻未必佛徒知警悟<lb/>
<pb n="KR4h0143_WYG_309-15b"/>
祇能喚起利名人<lb/>
　　　春日<lb/>
鸎語相喧浩蕩春落花細㸃禁街塵游絲飛絮狂隨馬<lb/>
遲日和風欲醉人<lb/>
　　　夏雨<lb/>
電掣雷轟雨覆盆晩来枕簟頗宜人小溝一夜水三尺<lb/>
便有蛙聲喧四鄰<lb/>
　　　和常祖命二首<lb/>
<pb n="KR4h0143_WYG_309-16a"/>
著書不得自名家卷裏蠅頭散眼花未用一杯張翰酒<lb/>
正須七碗玉川茶<lb/>
操筆文章學古風平生羞與腐儒同相如雖有凌雲賦<lb/>
不及東方射守宫<lb/>
　　　撿旱<lb/>
草樹連雲緑間黃年饑邨落自荒凉晩蟬抱樹聲聲急<lb/>
野菊迎人細細香<lb/>
　　王景徽<lb/>
<pb n="KR4h0143_WYG_309-16b"/>
　　　贈定國<lb/>
澗下松杉已蔽牛溪中蘋藻可供羞故鄉未有終焉計<lb/>
欲指吳山歸去休<lb/>
　　朱之才<lb/>
　　　宿閑廐<lb/>
澹煙衰草慵回首晩日殘霞欲斷魂脫帽卸鞍投逆旅<lb/>
蕭蕭黃葉水邊邨<lb/>
　　杜佺<lb/>
<pb n="KR4h0143_WYG_309-17a"/>
　　　馬嵬道中<lb/>
垂栁陰隂水拍堤春晴茅屋燕争泥海棠正好東風惡<lb/>
狼籍殘紅送馬蹄<lb/>
　　劉著<lb/>
　　　閨情二首<lb/>
天邊北斗又回春愁絶龍沙任酒醺萬里巫山歸夢斷<lb/>
不知何處覓行雲<lb/>
蕙帳金爐冷篆煙故山春草幾芊芊只今惟有瀟湘月<lb/>
<pb n="KR4h0143_WYG_309-17b"/>
萬里相隨照不眠<lb/>
　　　過白溝趂順安<lb/>
萬折狂瀾肯倒流歸心夢寐在東周平生快意君知否<lb/>
今日驅車過白溝<lb/>
　　　題御城寺壁<lb/>
一徑埋雲草樹荒石麟蒼蘚卧田桑漢家陵闕今何在<lb/>
洛水嵩山滿夕陽<lb/>
　　　病中寄楚卿<lb/>
<pb n="KR4h0143_WYG_309-18a"/>
月滿江樓午夜鐘多情多病一衰翁行雲不道無行雨<lb/>
只恐相逢是夢中<lb/>
　　　送客亭<lb/>
十年羈旅髩成絲千里淮山信息稀送盡長亭短亭客<lb/>
且看莊舄幾時歸<lb/>
　　　伯堅惠新茶緑橘香味郁然便如一到江湖之<lb/>
　　　上戲作小詩二首<lb/>
連溪玉餅號無雙雙井為奴日鑄降忽聽松風翻蟹眼<lb/>
<pb n="KR4h0143_WYG_309-18b"/>
却疑春雪落寒江<lb/>
黃苞猶帶洞庭霜翠袖傳看緑葉香何待封題三百顆<lb/>
只今詩思滿江鄉<lb/>
　　王競<lb/>
　　　奉使江左讀同官蕭顯之西湖行記因題其後<lb/>
雲煙濃淡費臨摹行記看来即畫圖雲夢不妨吞八九<lb/>
筆頭滴水了西湖<lb/>
　　賈泳<lb/>
<pb n="KR4h0143_WYG_309-19a"/>
　　　題安生僧寺<lb/>
重来已是五年游憂國相仍欲白頭翻羨亭亭兩竒樹<lb/>
不知風雨過春秋<lb/>
　　姚孝錫<lb/>
　　　花前獨酌<lb/>
老將花酒作知音起就花前酒自斟莫便興来先酩酊<lb/>
却妨真賞費搜吟<lb/>
移得名花手自栽花知不為老人開興来誰是尊前客<lb/>
<pb n="KR4h0143_WYG_309-19b"/>
惟有提壺送酒杯<lb/>
　　　題栁溪别墅<lb/>
雨霽風和不動塵栁邊攜酒賞晴春頻来溪鳥渾相識<lb/>
渡水穿花不避人<lb/>
　　晁㑹<lb/>
　　　杜鵑<lb/>
杜宇啼聲枕上来一聲哀似一聲哀千哀萬怨無今古<lb/>
喚得行人若箇迴<lb/>
<pb n="KR4h0143_WYG_309-20a"/>
　　張大節<lb/>
　　　同新進士吕子成輩宴集狀元樓<lb/>
鸚鵡新班宴杏園不妨老鶴也乘軒龍津橋上黃金榜<lb/>
三見門生是狀元<lb/>
　　施宜生<lb/>
　　　栁<lb/>
魏王堤暗雨垂垂還似春殘欲别時傳語西風且停待<lb/>
黛殘黃淺不禁吹<lb/>
<pb n="KR4h0143_WYG_309-20b"/>
　　　無題<lb/>
唱得新翻穏貼腔阿誰能得肯雙雙天寜寺裏尊前月<lb/>
分擘清寒入小窗<lb/>
　　　盆池<lb/>
盆池瀲灔䕃芭蕉㸃水圓荷未出條分得江湖好風景<lb/>
斷雲飛去晚蕭蕭<lb/>
　　　平陽書事<lb/>
春寒窣窣透春衣沿路看花緩轡歸穿過水雲深密處<lb/>
<pb n="KR4h0143_WYG_309-21a"/>
馬前蝴蝶作團飛<lb/>
　　李晏<lb/>
　　　髙麗平州中和館後草亭<lb/>
藤花滿地香仍在松影拂雲寒不收山鳥似嫌遊客到<lb/>
一聲啼破小亭幽<lb/>
　　　白巖山<hi>白巖寺羣山環抱邨落相望亦竒觀也惜乎無水因作絶句書石</hi>
只有山光無水聲我疑神物固巖扃如何鑿得飛泉出<lb/>
當為山僧叱六丁<lb/>
<pb n="KR4h0143_WYG_309-21b"/>
山寺尋春春已歸紫梅猶有折殘枝老僧兀坐如枯木<lb/>
花謝花開總不知<lb/>
　　　五龍祠禱雨<lb/>
麥槁禾焦厭火雲引觴潛禱五龍神君能借我青驄馬<lb/>
傾倒天瓢濟此民<lb/>
　　董師中<lb/>
　　　自臨洮還<lb/>
臨潭仍是漢家城積石相望十驛程西略河源東並海<lb/>
<pb n="KR4h0143_WYG_309-22a"/>
此身何地不經行<lb/>
　　蔡珪<lb/>
　　　葵花<lb/>
北墉開處葉森森政以多花負賞音小智區區能衞足<lb/>
孤忠耿耿祇傾心<lb/>
　　　讀史<lb/>
伯陽名節世人知太史成書未免譏不是道家齊物我<lb/>
豈容同傳著韓非<lb/>
<pb n="KR4h0143_WYG_309-22b"/>
　　　閭山<lb/>
西風絶境撫孤松千里川原四望通但怪林梢看鳥背<lb/>
不知身到碧雲中<lb/>
　　　十三山下邨落<lb/>
閭山盡處十三山溪曲人家畫幅間何日秋風半篙水<lb/>
小舟容我一蓑閒<lb/>
　　　暮春<lb/>
陌上歌聲枕上聽秋千梧影兩亭亭春風三月正花好<lb/>
<pb n="KR4h0143_WYG_309-23a"/>
曉日一竿初酒醒<lb/>
　　　即事<lb/>
竟日開編樂有餘古人妙處不欺予胷中更著五千巻<lb/>
未到漢家城旦書<lb/>
　　　燕山道中三首<lb/>
欵段乘凉未五更徐河十里霧中行前邨煙樹望不見<lb/>
欲到忽聞雞犬聲<lb/>
獨輪車重汗如漿蒲秸芒鞵亦販商我是行人更憐汝<lb/>
<pb n="KR4h0143_WYG_309-23b"/>
却應達者笑予狂<lb/>
燕南趙北困風埃投宿雲居眼暫開明日都門選官路<lb/>
逢人羞道見山来<lb/>
　　　太白捉月圖<lb/>
寒江覓得釣魚船月影江心月在天世上不能容此老<lb/>
畫圖常看水中仙<lb/>
　　　雪谷早行圖<lb/>
冰風刮面雪埋屋客子晨征有底忙我欲題詩還自笑<lb/>
<pb n="KR4h0143_WYG_309-24a"/>
東華待漏滿鞾霜<lb/>
　　　華亭圖<lb/>
頭無片瓦足無土不犯清波過一生釣得金鱗便歸去<lb/>
依然明月大江橫<lb/>
　　　初至洛中<lb/>
水北酴醿半欲芳長條十丈更餘長春風得得憐羈客<lb/>
借與窗櫳六日香<lb/>
　　劉汲<lb/>
<pb n="KR4h0143_WYG_309-24b"/>
　　　髙陽道中<lb/>
杏花開過野桃紅榆栁中間一徑通禽鳥不呼邨塢静<lb/>
滿川煙雨淡濛濛<lb/>
　　　家僮報西巖栽植滋茂喜而成詠<lb/>
孤雲出岫本無心何用微名挂士林近日故園消息好<lb/>
西巖花木已成陰<lb/>
　　　蒲縣下庫邨留題二首<lb/>
山城無事早休衙閒逐東風看落花行處不教呼喝鬧<lb/>
<pb n="KR4h0143_WYG_309-25a"/>
恐驚林外野人家<lb/>
古栁長楸倚翠微水光嵐氣襲人衣清閒嵗月無多事<lb/>
事簡何妨倒載歸<lb/>
　　劉瞻<lb/>
　　　春郊<lb/>
桑牙粒粒破春青小葉迎風未展成寒食歸寧紅袖女<lb/>
外家紙上看蠶生<lb/>
　　　無極道中<lb/>
<pb n="KR4h0143_WYG_309-25b"/>
銀河淡淡㵼秋光缺月稍稍挂晩凉馬上西風吹夢斷<lb/>
隔林煙火路蒼茫<lb/>
　　　所見<lb/>
傾欹石片挿漣漪上有蕭蕭楊栁枝藻荇半浮苔半濕<lb/>
浣紗人去不多時<lb/>
　　王寂<lb/>
　　　沁水山寺<lb/>
兩峽山髙月半輪五更人起馬嘶頻無端又上長安道<lb/>
<pb n="KR4h0143_WYG_309-26a"/>
輸與僧窗飽睡人<lb/>
　　雷思<lb/>
　　　食松子<lb/>
千巖玉立盡長松半夜珠璣落雪風林道東遊無所得<lb/>
嵗寒梁棟滿胷中<lb/>
　　　題王官谷天柱峰<lb/>
一峰凝碧倚晴空一水縈紆一徑通中有幽人從説古<lb/>
誰知髙興與今同<lb/>
<pb n="KR4h0143_WYG_309-26b"/>
　　　題藏洞<lb/>
仙人愛茹紫芝香占得中條最上方何事紅塵飛不到<lb/>
幽居常被白雲藏<lb/>
　　宋楫<lb/>
　　　還紫雲寺素扇且題詩其上<lb/>
吳綾便面小團團失手拈来亦厚顔障盡驛塵三十里<lb/>
却還明月紫雲間<lb/>
　　　庭槐<lb/>
<pb n="KR4h0143_WYG_309-27a"/>
庭槐先人手所植再世清隂方滿臺慚愧兒孫種桃李<lb/>
花枝準擬當年開<lb/>
　　鄭子𥅆<lb/>
　　　即事<lb/>
一錢不值程衞尉五斗解酲劉伯倫讀罷離騷解衣卧<lb/>
門前花栁自争春<lb/>
　　張萬公<lb/>
　　　戊戌二月中旬登稷山清榭<lb/>
<pb n="KR4h0143_WYG_309-27b"/>
問囚推案朝還暮危坐不知春淺深今日檐間看風色<lb/>
一株紅杏暗驚心<lb/>
　　趙可<lb/>
　　　雲興館曉起<lb/>
雙旌晩泊雲興館對面髙峰絶可人一夜山雲飛作雪<lb/>
要誇千樹玉璘珣<lb/>
　　　江路聞松風<lb/>
雪裏雲山玉作屏松風入耳細泠泠朝来醉著江亭酒<lb/>
<pb n="KR4h0143_WYG_309-28a"/>
却被髯龍喚得醒<lb/>
　　郝俁<lb/>
　　　疊翠樓<lb/>
畫樓西畔石州山指㸃雲煙識翠鬟回首十年真一夢<lb/>
淡天如水夕陽閒<lb/>
　　　題均福堂三首<lb/>
憧憧車馬競春遊不見溪堂五月秋卧聽雲濤舂午枕<lb/>
夢隨鷗鳥落沙洲<lb/>
<pb n="KR4h0143_WYG_309-28b"/>
為魚為鳥知誰是看水看山俱得意存亡貴賤聽天公<lb/>
只有歸休須早計<lb/>
歸休得計即歸来林下空言只可咍莫待山林嫌俗駕<lb/>
却將鞍馬覓塵埃<lb/>
　　　魏處士野故莊<lb/>
郊原冷落霜風後桑柘蕭條兵火餘試問當時卿與相<lb/>
幾家猶有舊田廬<lb/>
　　任詢<lb/>
<pb n="KR4h0143_WYG_309-29a"/>
　　濟南黃臺三首<lb/>
滿目江南煙水秋濟南重到憶南遊便欲移家漁市側<lb/>
輕蓑短棹弄扁舟<lb/>
柴扉水際晝還扃落日城頭晩更明深緑淡黃洲渚冷<lb/>
敗荷無數似臨平<lb/>
緑栁橋邊簇錦鞍紅紗影裏照煙鬟歸来書几髙燒燭<lb/>
渾似江鄉一夢間<lb/>
　　　巨然山寺<lb/>
<pb n="KR4h0143_WYG_309-29b"/>
孤撐山作碧螺髻漫散水成蒼玉鱗野寺荒凉人不到<lb/>
水光山影正橫陳<lb/>
　　馮子翼<lb/>
　　　佑德觀試經<lb/>
琳館清深小雪殘釀梅天氣不多寒客窗竟日無人到<lb/>
只有蕭蕭竹數竿<lb/>
　　劉仲尹<lb/>
　　　寒夜<lb/>
<pb n="KR4h0143_WYG_309-30a"/>
漏聲穿竹夜霜清儘著功夫伴短檠睡足梅花半梢月<lb/>
虚徐老鼻學香生<lb/>
　　　墨梅一十首<hi>録六首</hi>
生憎施粉與施朱換骨元都亦自殊疎影冷香題不到<lb/>
夢驚煙雨暗西湖<lb/>
趙郎愛香人不知羅浮山下有佳期春寒徹骨角聲起<lb/>
才記參橫月墮時<lb/>
君王鳳駕九龍池後輦傳呼召雪兒狼藉玉臺銀燭暗<lb/>
<pb n="KR4h0143_WYG_309-30b"/>
丁香小麝印宫睂<lb/>
鐘鼓沈沈度苑牆玉繩初直殿東廂荀妃早發雞鳴埭<lb/>
殘月微分燭下粧<lb/>
衡州何處問花光抹月批風只欠香安得江南腸斷句<lb/>
為題風雨浣啼粧<lb/>
古絹誰藏謝女真天寒翠袖一招魂江山嫁盡風流夢<lb/>
雪滿冰溪月挂邨<lb/>
　　　自理<lb/>
<pb n="KR4h0143_WYG_309-31a"/>
日日南軒學蠧魚隠中獨愛隠於書兒癡婦笑謀生拙<lb/>
不道從来與世疎<lb/>
　　　窗外梅蕾二首<lb/>
玉兒秀穉雲幄藏鼻觀已覺缾水香過眼空花均一寓<lb/>
十分春色屬秋堂<lb/>
細蕾初看栁麥肥春風得得遶窗扉道人方作玉溪夢<lb/>
石塢竹橋風雪飛<lb/>
　　　初秋夜凉<lb/>
<pb n="KR4h0143_WYG_309-31b"/>
小蟲機杼月西廂風雨纔分半枕凉白髮自疎河漢夢<lb/>
一缾秋水玉簪香<lb/>
　　　夏日<lb/>
牀頭書冊聚麻沙病起經筍不煮茶更為炎蒸設方略<lb/>
細烹山蜜破松花<lb/>
　　　不出<lb/>
好詩讀罷倚團蒲唧唧銅瓶沸地爐天氣稍寒吾不出<lb/>
氍毺分坐與貍奴<lb/>
<pb n="KR4h0143_WYG_309-32a"/>
　　　一室<lb/>
老来湖海愧陳登只有頭鬚未是僧坐對黃昏鐘鼔定<lb/>
竹根吹火上吟燈<lb/>
　　　梅影<lb/>
五換嚴更三唱雞小樓天淡月平西風簾不著闌干角<lb/>
瞥見傷春背面啼<lb/>
　　路仲顯<lb/>
　　　楊秘監釋迦出山像<lb/>
<pb n="KR4h0143_WYG_309-32b"/>
自從此老出山隅惱亂蒼生底事無他日若逢楊處士<lb/>
只教畫箇涅槃圖<lb/>
　　張汝霖<lb/>
　　　春溪一首<lb/>
黯黯春愁底處消小桃無語半含嬌東風不管前溪水<lb/>
暖緑溶溶拍畫橋<lb/>
　　元日能<lb/>
　　　紅梅<lb/>
<pb n="KR4h0143_WYG_309-33a"/>
天上瓊兒白玉肌吳粧略約更相宜認桃辨杏由君眼<lb/>
自有溪風山月知<lb/>
　　魏道明<lb/>
　　　退食<lb/>
竿頭犢鼻清貧在夢裏槐安舊習空退食歸来澹無事<lb/>
水邊長嘯看晴虹<lb/>
　　史旭<lb/>
　　　臨真上元夜雪<lb/>
<pb n="KR4h0143_WYG_309-33b"/>
斜風吹雪滿山城壓屋雲低未肯晴天女散花春一色<lb/>
燭龍銜照夜三更<lb/>
　　　早發槖駝堋<lb/>
郎君坐馬臂彫弧手撚一雙金僕姑畢竟太平何處用<lb/>
只堪粧㸃早行圖<lb/>
　　　梨花<lb/>
少年攜酒日尋花老去花前欲飲茶今日傳觴似年少<lb/>
一枝香雪上烏紗<lb/>
<pb n="KR4h0143_WYG_309-34a"/>
　　張庭玉<lb/>
　　　即事<lb/>
烏鳶繞樹山梨熟蝴蝶穿花木槿開赤脚城中借書去<lb/>
蒼頭原上負薪来<lb/>
　　宗道<lb/>
　　　寳巖僧舎<lb/>
寂寂鐘魚柏滿軒午風輕颺煮茶煙西堂竟日無人到<lb/>
只許山人借榻眠<lb/>
<pb n="KR4h0143_WYG_309-34b"/>
　　鮮于溥<lb/>
　　　早發<lb/>
燈前夢斷家千里馬上詩成月一痕晨粥未烹官路逺<lb/>
隔林煙火是漁邨<lb/>
　　陳君可<lb/>
　　　梅影<lb/>
隔窗疑是李夫人江月多情為返魂不似丹青舊顔色<lb/>
十分憔悴立黃昏<lb/>
<pb n="KR4h0143_WYG_309-35a"/>
　　　劉仲傑<lb/>
　　　　登陶山寺<lb/>
　遺跡千年事恐誣幽棲誰信為陶朱不知古寺東山洞<lb/>
　曽與西施共隠無<lb/>
　　　趙文昌<lb/>
　　　　歌扇<lb/>
　媚娘巧作貫珠㗋畫扇團團半掩羞唱到春山小顰處<lb/>
　一輪明月為花愁<lb/>
<pb n="KR4h0143_WYG_309-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選金詩巻十九<lb/>
</p>
<p>
</p>
  </div>
</body>
</text>
</TEI>
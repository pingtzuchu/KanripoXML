<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_050-1a"/>
　欽定四庫全書<lb/>
御選元詩巻五十<lb/>
　　七言律詩八<lb/>
　　　王逢吉<lb/>
　　　　栁湖春曉<lb/>
　栁湖湖在宛丘西湖水溶溶浪拍堤畫舫載春人尚醉<lb/>
　青帘沽酒馬頻嘶雜花隱映山光薄初日依稀樹色低<lb/>
　想像蘇公行樂處讀書亭畔冩新題<lb/>
<pb n="KR4h0143_WYG_050-1b"/>
　　　鄂倫圖<lb/>
　　　　遊山谷寺<lb/>
　春風重到野人原修竹桃花尚儼然髙塔已空多刼夢<lb/>
　清溪猶說昔時襌鶴知避席歸華表龍愛聽經出石泉<lb/>
　寄與宿雲莫輕去巖前草樹緑無邊<lb/>
　　　　題西湖亭子寄徐復初檢校<lb/>
　芙蓉花開一萬頃錢塘最好是湖邊曉風得酒更留月<lb/>
　春水到門還放船笙引鳳凰天上曲賦裁鸚鵡座中賢<lb/>
<pb n="KR4h0143_WYG_050-2a"/>
令人却憶徐公子深閣焚香日晏眠<lb/>
　　多爾濟<lb/>
　　　水簾泉<lb/>
山泉當户若垂氷一𣲖源泉自古今澗下風吹銀線溜<lb/>
巖前月落玉鈎沉寒生禪席松扉溼冷浸仙居嵗月深<lb/>
隔斷紅塵飛不到水晶簾作老龍吟<lb/>
　　李絅<lb/>
　　　濟州西湖<lb/>
<pb n="KR4h0143_WYG_050-2b"/>
渺渺澄湖望不窮畫船曾駐夕陽中千峰倒映嶙峋碧<lb/>
一水平鋪瀲灧紅鴉背浮金歸古戍雁行如字冩晴空<lb/>
玉簫吹徹遊人醉十里荷香送晚風<lb/>
　　實黙巴延<lb/>
　　　石鼓書院<lb/>
雲開衡嶽放新晴舊客今為萬里行二水合流浮石鼔<lb/>
一聲回雁落山城朱陵不改千年迹緑淨重登六載情<lb/>
多謝嵗寒三二友殷勤握手笑相迎<lb/>
<pb n="KR4h0143_WYG_050-3a"/>
　　胡杕<lb/>
　　　送人之九江<lb/>
四野鐃歌起暮愁壯年激烈載書游九江月白琵琶夜<lb/>
五老天青菡萏秋對酒豈無司馬在巢雲應共謫仙留<lb/>
但逢勝地曾登眺多冩新詩寄白頭<lb/>
　　陳鈞<lb/>
　　　題冲寂觀<lb/>
琴聲邀我鶴壇遊瘦馬遥途得暫休黄葉兩鞵山徑晚<lb/>
<pb n="KR4h0143_WYG_050-3b"/>
白雲一枕石牀秋丹泉月靜曾飛兔恠樹年深欲化牛<lb/>
忽憶波心長嘯客凌波不假碧蓮舟<lb/>
　　趙友藺<lb/>
　　　道中作<lb/>
華𥚑縹緲拂煙霞千里旌旗客路賖簾幙晩風初燕子<lb/>
䦨干春日又梨花湖吞古甸三苗國雲䕶荒村五栁家<lb/>
千古功名一雞肋故園無處不生涯<lb/>
　　楊鎰<lb/>
<pb n="KR4h0143_WYG_050-4a"/>
　　　送聞上人遊廬山<lb/>
三峽橋頭水落深袈裟春日此登臨浮雲不繫空中跡<lb/>
流水偏清世外心龍化喜蟠行處鉢猿吟慣續坐時琴<lb/>
香爐北接長江近折葦行須度少林<lb/>
　　　題徐氏埜畊<lb/>
寥寥箕潁邈千年髙士猶畊谷口田春隴落花雙袖雨<lb/>
埜橋流水一犁煙未交聘幣應難識終卧茅廬亦自賢<lb/>
芝草琅玕深幾尺秋來移種白雲邊<lb/>
<pb n="KR4h0143_WYG_050-4b"/>
　　　凝翠樓<lb/>
禪房髙棟拂層霄晴翠浮空孰可招簾幕倒遮斜日出<lb/>
香煙細逐亂雲飄翻經髙處千函盡挂衲閒時萬慮消<lb/>
獨倚闌干飛鳥外一聲殘磬晩蕭蕭<lb/>
　　　寄柬南園隱者<lb/>
垂老無家秪一身翛然短褐住南園十年春色惟髙枕<lb/>
萬事浮雲秪閉門曲徑水流通藥圃隔溪花落似桃源<lb/>
客來松下清風坐除却煎茶更不言<lb/>
<pb n="KR4h0143_WYG_050-5a"/>
　　　送葛子熙遊吳<lb/>
布帆相續下東吳海戌霜清萬木疎兩𬒮朔風慈母線<lb/>
一燈㣲雨故人書江天漠漠空聞雁冰雪隂隂獨膾魚<lb/>
菽水三牲誰盡樂綈袍相問意何如<lb/>
　　岑安卿<lb/>
　　　重峯寺祈雨後簡李元善<lb/>
麈尾髙揮演大乗火雲不散愈崚增謾同三島吟詩客<lb/>
閑訪重峯醉酒僧翠竹隂移涼夢逺碧蓮香散暮雲凝<lb/>
<pb n="KR4h0143_WYG_050-5b"/>
歸途未即天瓢注猶有長風解鬱蒸<lb/>
　　周權<lb/>
　　　秋霽<lb/>
梧雨聲乾爽籟生年華流水鬢星星夜涵露氣漫漫白<lb/>
秋入山光楚楚青欹樹帶蟬侵竹座斷雲和雁落蘆汀<lb/>
酒醒誰皷松風操炷罷鑪薰洗耳聽<lb/>
　　　贈松崖道士<lb/>
名山歴遍氣飄浮面帶風霜雪滿頭碧澗寒通丹井曙<lb/>
<pb n="KR4h0143_WYG_050-6a"/>
青松影落石壇秋布袍洗藥香猶濕砂釜藏茶火自留<lb/>
笑問閬風何處是追游還許借青牛<lb/>
　　　西村<lb/>
松聲翠氣薄吟衣曲逕盤盤䕶槿籬野碓舂泉分澗急<lb/>
山鐘送曙出雲遲人家緑艾端陽節天氣黄梅細雨時<lb/>
刈麥稼秧農事足西郊生意緑無涯<lb/>
　　　暮春<lb/>
緑樹亭亭午䕃遲倦遊情思不成詩落花春晩客中酒<lb/>
<pb n="KR4h0143_WYG_050-6b"/>
嗁鳥日長人正棋盤篆香銷空院寂鞦韆影閣畫䦨欹<lb/>
閑邊頗適觀魚興飛絮風萍約半池<lb/>
　　　張氏新居<lb/>
小雨東風拂𬒮寒神仙華屋畫圖間茶香入座午煙歇<lb/>
花影壓簾春晝閑翠竹白沙泉細細朱䦨緑樹鳥闗闗<lb/>
客來一笑推棋局坐占溪南十里山<lb/>
　　　秋日<lb/>
石脈泉花蘸眼明竹根沙路舊經行雲歸天際山容澹<lb/>
<pb n="KR4h0143_WYG_050-7a"/>
日落江頭雁影横梧葉庭除秋漸老豆花籬落晩初晴<lb/>
客行迢遞歸心逺煙火蒼茫起暮程<lb/>
　　　次韻秋望<lb/>
暮鴉歸處斷霞明搔首風前萬里情煙抹山光翠屏冷<lb/>
水涵天影玉壺清蟲鳴沙逕宵初永雁落蘆汀月未生<lb/>
何事數聲江上笛吹將離恨滿孤城<lb/>
　　　次韻孟韶卿<lb/>
知道龎公不出山客來訪鶴借山看海棠開盡雨方歇<lb/>
<pb n="KR4h0143_WYG_050-7b"/>
燕子來遲春尚寒一隖煙霞隨歩屧千峯紫翠入憑䦨<lb/>
掉頭巢父成何事謾向珊瑚拂釣竿<lb/>
　　　送友東歸<lb/>
東華厭逐輭紅塵一見潘郎興味真落落孤松霄壑志<lb/>
昂昂野鶴水雲身闗山客夢三更月驛路梅花十里春<lb/>
誰唱渭城朝雨曲坐中愁絶未歸人<lb/>
　　　九日<lb/>
座上風流憶孟嘉憑髙目斷楚天涯百年嵗月催蓬鬢<lb/>
<pb n="KR4h0143_WYG_050-8a"/>
十載江湖負菊花小雨釀寒侵白苧西風憐醉避烏紗<lb/>
閑擕榔栗吟歸路流水殘雲帶晩鴉<lb/>
　　　晩春<lb/>
輕車繁吹尚紛紜衮衮香浮紫陌塵杜宇青山三月暮<lb/>
桃花流水一溪春東風旗斾亭中酒小雨䦨干栁外人<lb/>
何許數聲牛背笛天涯芳草正如茵<lb/>
　　　多景樓<lb/>
北固峯髙翠色浮斷崖千尺障東流誰言宇宙無多景<lb/>
<pb n="KR4h0143_WYG_050-8b"/>
今見江山第一樓雲氣曉含簷箔雨濤聲夜落海門秋<lb/>
客來莫問孫劉事狠石苔深萬古愁<lb/>
　　　有懷<lb/>
鼎食難登苜蓿盤虀鹽滋味笑儒酸白雲望斷親闈逺<lb/>
紅葉吟殘客路寒心事蹉跎忙裏過人情翻覆靜中看<lb/>
何如歸去蒼山下閑聽松風煮月團<lb/>
　　　晩春<lb/>
花事匆匆彈指頃人家寒食雨晴天香浮夜月梨飄雪<lb/>
<pb n="KR4h0143_WYG_050-9a"/>
緑染春風栁拂煙渉世百年真逆旅忘機萬事即安禪<lb/>
獨憐顦顇江湖客猶記風流櫂酒船<lb/>
　　　金焦兩山<lb/>
海暾紅處謁仙山不管剛風客櫂寒一鑑寒光開玉匣<lb/>
兩螺青黛落銀盤天低塔影攙雲聳地窄鐘聲度水寛<lb/>
羨殺禪心如止水任教四面自波瀾<lb/>
　　　嬾菴講主得九江餅茶鄧同知分餉其半汲泉<lb/>
　　　試之因次韻<lb/>
<pb n="KR4h0143_WYG_050-9b"/>
解組歸來萬事輕日長門巷澹無營團香小餅分僧供<lb/>
折足寒鐺對客烹色巻空雲春雪湧影沉江月夜潮生<lb/>
一甌洗却紅塵夢坐愛風前晩笛横<lb/>
　　應夢虎<lb/>
　　　梅䰟<lb/>
禹廟歸來骨已靈風林月落見儀形玉龍一曲香隨返<lb/>
彩鳳三招夢未醒吊影西湖雲樹黒斂粧東閣土花青<lb/>
莫誇賦客心如鐵楚此淒酸可忍聽<lb/>
<pb n="KR4h0143_WYG_050-10a"/>
　　　墨竹<lb/>
為愛江頭碧玉林生綃移入小齋深軒屏得此數竿足<lb/>
淇澳從教千畝隂幸免雪霜侵直幹不妨木石伴虚心<lb/>
蘇仙文老成寥落安得髙人為賞音<lb/>
　　雅勒呼<lb/>
　　　和韻王繼學題周冰壺四美人圖<lb/>
　　　　唐宫題葉<lb/>
彩毫將恨付霜紅恨自緜緜水自東金屋有闗嚴虎豹<lb/>
<pb n="KR4h0143_WYG_050-10b"/>
玉書無路託鱗鴻秋期暗度驚催織春信潛通誤守宫<lb/>
莫道銀河消息杳明年錦樹又西風<lb/>
　　　　崔徽冩真<lb/>
舞鸞妝鏡拭鉛華毫素無聲散彩霞夜月影寒分桂魄<lb/>
春冰暈薄映桃花夢隨圖去憑青鳥愁逐書來㸃墨鴉<lb/>
未得離魂如倩女衰容先我到君家<lb/>
　　　　洛神<lb/>
鄴宫檐瓦似鴛飄蘭渚鳴鸞去國遥謾說君王留寳枕<lb/>
<pb n="KR4h0143_WYG_050-11a"/>
不聞仙子和瓊簫驚鴻易没青天月沈鯉難憑碧海潮<lb/>
腸斷洛川東去水野煙汀草共蕭蕭<lb/>
　　　　二喬<lb/>
珊樹交加玉樹重鴛鴦難偶雪難容共思漢事隨流水<lb/>
各對吳儂蹙逺峯洛賦未成梁月墮胡笳已斷塞雲濃<lb/>
人間流落渾相似猶勝淒涼泣暮蛩<lb/>
　　　送蘇伯修御史之南臺<lb/>
天上詞臣夐莫雙乗驄此日莅南邦梅花路近宜逢雪<lb/>
<pb n="KR4h0143_WYG_050-11b"/>
桃葉波平好渡江千里蒼生瞻繡斧十州使者避旌幢<lb/>
同袍知已如相問已許閑身老北窗<lb/>
　　　酬江夏友人見寄<lb/>
四海元龍眼界空平生豪習竟誰雄早知黔首成秦贅<lb/>
悔學蛾眉入漢宫曲水疏篁秋色裏小山叢桂月明中<lb/>
故人嵗晩能招隱便買扁舟向漢東<lb/>
　　　二月梅<lb/>
去年呵筆賦寒梅又見仙家二月開不是東君留客醉<lb/>
<pb n="KR4h0143_WYG_050-12a"/>
肯教神女逐春回梨花院落為雲妒栁絮池塘作雪猜<lb/>
東閣如今清興減羅浮誰與寄香來<lb/>
　　　送袁果山經歴之潮陽<lb/>
潮陽贊府之官去猶是薇垣白髮郎天上故人懸夜榻<lb/>
海邊候吏促春裝翠綃巻雨蕉花老火齊然雲荔子香<lb/>
終日韓香對簾幕只愁簡牘破詩忙<lb/>
　　　留别凱烈彦卿學士<lb/>
十年帝里共鳴珂别後悲歡事幾多汗竹有編歸太史<lb/>
<pb n="KR4h0143_WYG_050-12b"/>
雨花無迹染維摩湘江夜雨生青草淮海秋風起白波<lb/>
明日扁舟又南去天涯相望意如何<lb/>
　　　送劉縣尹赴山後白登縣任<lb/>
使君出宰近龍沙芳草凄迷是縣衙五月山溪猶積雪<lb/>
三春庭樹不開花往時烽火通秦塞今日絃歌屬漢家<lb/>
聖代行將徵卓茂莫嫌白髮負年華<lb/>
　　　送吳子髙還江夏<hi>庚申春余在江夏嘗賦詩送子髙之沅庚午子髙復來㑹</hi>
　　　<hi>於京師因求偶而還復作此以餞</hi>
<pb n="KR4h0143_WYG_050-13a"/>
黄鶴磯頭惜𬒮分京華回首又離羣十年南北兩為客<lb/>
萬里中間一見君訪舊眼前星落落驚新鬢底雪紛紛<lb/>
歸時莫過臨卭令應有王孫識賦文<lb/>
　　　劉仙巖<lb/>
削雲千丈倚蒼崖箭括通天一竅開草樹隂深藏洞府<lb/>
煙霞縹緲䕶樓臺白雲已向空中去黄鶴時聞月下來<lb/>
欲問仙翁借笻杖凌髙長嘯望蓬萊<lb/>
　　羅朋<lb/>
<pb n="KR4h0143_WYG_050-13b"/>
　　　唱名日與同年賦詩<lb/>
龍燭輝煌五夜䦨花迎仙仗擁千官臚音雷動蓬瀛曙<lb/>
㦸衞霜明殿陛寒風定玉爐香影直日髙金榜墨痕乾<lb/>
甲科不入㣲臣夢三䇿深期子細看<lb/>
　　柯九思<lb/>
　　　元日㑹朝大明宫<lb/>
軒冕朝元湧翠埃中天雞唱内門開雲飄五鳳層樓矗<lb/>
日繞羣龍法駕來謁者引班聮寳帶上公稱夀進金杯<lb/>
<pb n="KR4h0143_WYG_050-14a"/>
撞鐘告罷宫花側人指儒冠錫宴迴<lb/>
　　　題安僧元帥逺景亭<lb/>
東河亭子憑髙爽俯瞰平原繞茂林滄海日生朱栱濕<lb/>
秦山雲起綉簾隂夢回春渚鐘聲小目倦晴空雁影沉<lb/>
誰似詩書老元帥清時於此冩丹心<lb/>
　　　送趙虛一還金陵書虞翰林詩後<lb/>
詞臣通籍侍金閨天語從容問舊蹊雲外山髙龍虎踞<lb/>
人間松老鳳凰棲翰林擬詔當紅藥道士疏封出紫泥<lb/>
<pb n="KR4h0143_WYG_050-14b"/>
更賜金錢祠泰畤寥陽前殿麗璇題<lb/>
　　　送李教授之湖州<lb/>
水精宫裏尋春處天目山前看月時隔岸園亭俱可愛<lb/>
舊時風物未全衰廣文遊宦詩如錦博士淹留鬢欲絲<lb/>
欲謝君恩無寸補他年杜牧去應遲<lb/>
　　李裕<lb/>
　　　過髮冠女仙廟<lb/>
天上香雲擁碧鬟山中大藥駐紅顔千年仙去空塵土<lb/>
<pb n="KR4h0143_WYG_050-15a"/>
半夜月明聞珮環芳草不知前度緑古苔渾似舊袍斑<lb/>
自憐軒冕馳驅者目送浮雲不得閒<lb/>
　　　對酒感懷漫賦<lb/>
半醉簪花出杏園玉驄嘶過五門前豈無緑酒酬佳興<lb/>
坐對青山憶去年蛺蝶有情嫌我懶名花底事向誰憐<lb/>
嬌娘莫惜羅裙涴看取腰肢醉後姸<lb/>
　　　送趙鵬舉之西臺掾<lb/>
掾曹騎馬赴西臺迢遞闗河幾日囬秋草自隨人去逺<lb/>
<pb n="KR4h0143_WYG_050-15b"/>
夕陽長共雁飛來亂雲荒驛迷秦樹落葉殘碑有漢苔<lb/>
最憶年年寒食節華筵誰向曲江開<lb/>
　　薛明道<lb/>
　　　掛席<lb/>
掛席春風任我之鬂毛雖白氣猶竒欲將碧落開成路<lb/>
遂取黄河㵼作辭槎到漢津須幾日桴乗滄海竟何時<lb/>
鷺身本有髙飛具也立汀洲有所思<lb/>
　　王都中<lb/>
<pb n="KR4h0143_WYG_050-16a"/>
　　　登東山寺<lb/>
古寺岧嶤隱翠㣲松隂行盡見朱扉巖花識面逺迎笑<lb/>
野鳥忘機近不飛相國書堂今寂寂山僧法坐久巍巍<lb/>
凭䦨欲問當時事白鷺無言立釣磯<lb/>
　　　題叉魚亭<lb/>
昌黎曾此賦叉魚披棘尋碑故郡圖重築草亭存古意<lb/>
雙浮畫舫倣西湖激輪為磨供官費隔水分塘笑我愚<lb/>
寄語後來賢太守相承無似此慵迂<lb/>
<pb n="KR4h0143_WYG_050-16b"/>
　　　和彬卿江行即景<lb/>
怪石竒峯疊削城江行渾若泛仙瀛崖松偃蹇蛇龍勢<lb/>
瀧浪飛翻玉屑輕山色入懷衣𬒮冷溪光照影骨毛清<lb/>
更䦨放溜泊郴口明月清風更有情<lb/>
　　杜本<lb/>
　　　暮春遣懷<lb/>
東風吹盡滿林花底用無涯始有涯飲量素慳難止酒<lb/>
客懷雖惡少思家巳諳世味荼如薺未信仙人棗似𤓰<lb/>
<pb n="KR4h0143_WYG_050-17a"/>
為愛緑隂春晝永出門轉覺換年華<lb/>
　　　秋興<lb/>
兩峯髙聳竝秋霄雙澗分流送晚潮月冷誰家頻搗練<lb/>
風清何處細吹簫七閩荔子丹砂顆五嶺梅花玉雪標<lb/>
黄鵠不來空悵望自歌雅曲和漁樵<lb/>
　　　送李伯循<lb/>
已聞盤谷最深幽便欲從君遂此遊春氣和柔朝採藥<lb/>
秋風清徹夜行舟巖花冉冉難留客汀草纎纎獨倚樓<lb/>
<pb n="KR4h0143_WYG_050-17b"/>
楊栁新條不堪折只須買酒換離愁<lb/>
　　　送趙伯常歸揚州<lb/>
往年初記抵京師正類機雲入洛時未說鼇頭分赤管<lb/>
先傳馬首控青絲瓊樓舊醉家家酒金刹新題處處詩<lb/>
此日揚州歸去路錦衣光采照城池<lb/>
　　　寄楊仲𢎞<lb/>
老來自愛黄叔度少日真期魯仲連髙卧獨無田二頃<lb/>
曳𥚑誰有客三千蒼波渺渺浮鷗鷺白日翩翩換嵗年<lb/>
<pb n="KR4h0143_WYG_050-18a"/>
却憶江東楊少尹劇談終夜不成眠<lb/>
　　　題周南翁悠然閣<lb/>
大江之東彭蠡南周家髙閣與雲參秋風猿狖嗁青嶂<lb/>
暮雨蛟龍起碧潭遶屋千叢生杞菊過簷百尺長楩楠<lb/>
何時共此登臨樂指㸃山川與縱談<lb/>
　　　亷州阻風<lb/>
自因三宿致綢繆豈為狂風殢客舟鄉國十年思舊雨<lb/>
河山千里記前遊黄雲釀雪禾將刈緑霧籠霞橘漸收<lb/>
<pb n="KR4h0143_WYG_050-18b"/>
離别不堪成悵望雁孤飛起白蘋洲<lb/>
　　劉汶<lb/>
　　　寄贈華陽洞隱者<lb/>
一日書成四海傳華陽始信有儒仙神交𢎞景吹笙夜<lb/>
心在留侯辟穀年重碧拈春瓢貯月硬黄臨帖研分泉<lb/>
山中物色清無限便擬凌雲到洞天<lb/>
　　胡寛<lb/>
　　　宋定逺赴京并柬翰苑諸友<lb/>
<pb n="KR4h0143_WYG_050-19a"/>
桃花浪暖鯉魚跳送别殷勤折栁條一角祥麟符漢武<lb/>
千金駿馬出燕昭豐城劒氣干南斗長樂鐘聲和早朝<lb/>
若到鑾坡煩寄語江南煙雨老漁樵<lb/>
　　　送方永叔往教渝州<lb/>
詞采年來比賈終石渠東觀未能容今君乗驛西南去<lb/>
我欲為雲上下從峽湧春濤飛霹靂天開晴崿削芙蓉<lb/>
江山險壯猶今昔遺恨難平有卧龍<lb/>
　　陳復<lb/>
<pb n="KR4h0143_WYG_050-19b"/>
　　　宿州作<lb/>
聞道苻離睢上居主人從諫擊毬疎遺風謾詫朱雞石<lb/>
故事猶傳白兔書民起廢橋聞渡虎官開響泊為求魚<lb/>
屯田好在斜陽外一帶青山接北徐<lb/>
　　韓性<lb/>
　　　若邪溪<lb/>
一川暝色鎖煙蘿瀟洒禪闗偈獨過簷蔔香中詩夢逺<lb/>
芭蕉葉上雨聲多九重闕下心猶戀二十年前事總訛<lb/>
<pb n="KR4h0143_WYG_050-20a"/>
畫舫蘭橈待明發若邪溪水夜增波<lb/>
　　　陽明洞<lb/>
日日攜壺坐釣磯眼看門外軟紅飛已無遊騎尋芳事<lb/>
却訪幽人入翠㣲石磴欲青春雨足酒罏初冷絮花稀<lb/>
悠然自解登臨意十里香風一棹歸<lb/>
　　陳深<lb/>
　　　曉望吳城有感<lb/>
嗚嗚寒角動城頭吹起千年故國愁才見專諸操匕首<lb/>
<pb n="KR4h0143_WYG_050-20b"/>
旋聞西子載扁舟霜寒古寺鐘聲早月落南園樹影秋<lb/>
一笑浮華易盈歇白雲長在水長流<lb/>
　　　送劉梅溪游句曲<lb/>
華髮蕭蕭兩鬢秋醉眠花竹舊風流天心橋畔行將老<lb/>
<hi>劉居吳天心橋</hi>地肺山中隱去休半嶺白雲容可玩一菴明月<lb/>
尚空留<hi>劉有故菴山中</hi>西風趣赴方臺約巖下遥看二老遊<hi>句曲</hi>
<hi>有四平山亦名方臺劉故人吕江蟾號四平翁</hi>
　　　次韻子封承之遊桃花塢<lb/>
<pb n="KR4h0143_WYG_050-21a"/>
閶門行樂送韶華閑訪城隂野老家黄蝶得晴飛菜葉<lb/>
翠禽隔浦啄桃花衡門倒屣臨官路古渡横舟閣淺沙<lb/>
亦有詩人時一到醉吟行盡夕陽斜<lb/>
　　　雪後遊石湖<lb/>
衆峯戴雪玉崔嵬風定湖光鏡面開山色可堪西子笑<lb/>
溪聲曾送粤兵來天寒野外揺孤艇日落浮圖對古臺<lb/>
囘首風塵翳城闕愁來誰伴倒清罍<lb/>
　　　湯梅山為道士歸吳還山賦一詩以餞<lb/>
<pb n="KR4h0143_WYG_050-21b"/>
三年猶向孤山住應為梅花滯水濵滄海鶴歸空有語<lb/>
荒城草長又逢春芝田火暖丹砂熟松嶠花香白釀新<lb/>
安得與君俱隱去煙蘆深處著閑身<lb/>
　　　舟行解后周西園示詩次韻<lb/>
遊遨適興隨幽境笑語相逢忽並船流急濺袍飛帶雨<lb/>
岸回迷草暗浮煙樓髙近水涵飛鳥樹宻藏雲咽恨鵑<lb/>
愁破已空尊酒緑醉吟同眺晚晴天<lb/>
　　圖烈圖<lb/>
<pb n="KR4h0143_WYG_050-22a"/>
　　　題董泰初長江偉觀圖<lb/>
往嵗曾登北固樓遥看天際白雲浮天分吳楚波濤闊<lb/>
山湧金焦樹木稠落日放船過赤壁清秋騎鶴上揚州<lb/>
于今髙卧篷窗底展巻令人憶舊遊<lb/>
　　熊太古<lb/>
　　　送復上人遊吳<lb/>
二月鐘陵花滿煙袈裟東上木蘭船地浮彭蠡江聲轉<lb/>
山入姑蘇海氣連千里從師應未晚五湖為客謾多年<lb/>
<pb n="KR4h0143_WYG_050-22b"/>
遥知後夜相思處坐看中天好月圓<lb/>
　　陳植<lb/>
　　　題禰氏杏林巻後<lb/>
禰子洲前萬杏花一壺仙隱自成家抄書簷下分香露<lb/>
洗藥溪邊蹋錦沙布素屢煩卿相揖劒芒猶拂斗牛斜<lb/>
曲江又廢明年㑹栽樹何由見綺霞<lb/>
　　　奉題丁氏竹堂并寄廷玉嚮仰之意<lb/>
慈州二判經年别黄鶴山前見阿咸聞築新堂臨水勝<lb/>
<pb n="KR4h0143_WYG_050-23a"/>
剰栽修竹與雲參午風窗户清含雪晴日琴書翠滴嵐<lb/>
欲拉王猷時共造幅巾揮麈縱清談<lb/>
　　錢良佑<lb/>
　　　至順四年四月九日同王叔能栁道傳胡古愚<lb/>
　　　遊天平山次古愚韻<lb/>
松門一逕度蕭森門外澄淵得重臨翠木斬新隨地長<lb/>
白雲依舊在山深泉分茗盌來巖隙香起熏爐出殿隂<lb/>
篆墨題名志崔石忘形容我亞冠簪<lb/>
<pb n="KR4h0143_WYG_050-23b"/>
　　察罕布哈<lb/>
　　　千佛崖<lb/>
丹崖琢就玉桓楹何代人為佛冩生賸喜可瞻還可仰<lb/>
不惟堪畫又堪行山頭樹色連雲碧棧下江波徹底清<lb/>
若使般輸來至此儘教工巧莫能更<lb/>
　　林暾<lb/>
　　　奉使過建陽懷四兄<lb/>
游宦浮踪水上萍自憐添却鬢星星嶺南不見來鴻雁<lb/>
<pb n="KR4h0143_WYG_050-24a"/>
原上徒看下鶺鴒蘭菊秋風誰共賞芭蕉夜雨獨愁聽<lb/>
杖藜莫厭行途逺觸眼雲山盡畫屏<lb/>
　　陳天錫<lb/>
　　　都下偶成<lb/>
玉泉逺接禁溝流輦路春深碧草柔細栁望迷秦女舘<lb/>
清池學弄楚人舟尊前艷態初疑月雲裏新聲欲變秋<lb/>
不道有人騎瘦馬夕陽春樹起髙愁<lb/>
　　　别桐城諸老席上作<lb/>
<pb n="KR4h0143_WYG_050-24b"/>
七人五百有餘嵗髙㑹尊前笑語譁逸興過時濃似酒<lb/>
交情宻處恰如家朱顔鶴髮明秋水瑶句魚箋動彩霞<lb/>
明日馬蹄衰草路桐鄉囘首又天涯<lb/>
　　吳元徳<lb/>
　　　崔御史緑筠軒<lb/>
種得湘筠十畝寛森森蒼玉拂簷端裁竿未許投江海<lb/>
結實終看集鳳鸞錦籜有時飛曲檻緑隂終日䕶吟壇<lb/>
淇園只在軒窗外恠底霜臺六月寒<lb/>
<pb n="KR4h0143_WYG_050-25a"/>
　　倪道原<lb/>
　　　題成趣亭<lb/>
吳氏亭臺水竹間百年幽興滿松闗匏樽雪後移當徑<lb/>
石榻晴來卧看山晝日鳴雞花下散春風飛燕栁邊還<lb/>
揚雄五畝城西宅草就𤣥經未得閒<lb/>
　　智熙善<lb/>
　　　安南喜雨<lb/>
丹鳳啣書下九霄遐荒氛癘已全消乾坤露雨通元氣<lb/>
<pb n="KR4h0143_WYG_050-25b"/>
海岳風雲逐使軺楊僕樓船何用入馬援銅柱不須標<lb/>
欲知金澤涵濡逺看取村村滿緑苗<lb/>
　　龍仁夫<lb/>
　　　懷舊次韻<lb/>
匹練潮頭寂莫飛五雲臺榭暖殘霏坐看殷麥漸漸秀<lb/>
忽唱吳歌緩緩歸仙井龍藏荒罅冷孤山鶴怨舊巢非<lb/>
畫橈兒女貞元曲空繞年年細栁磯<lb/>
　　劉詵<lb/>
<pb n="KR4h0143_WYG_050-26a"/>
　　　元夕諸子孫小飲<lb/>
梅外初升寳月圓柴門春入菜絲盤鼓鐘不斷山城闊<lb/>
燈火無多野郭寒童子折花偏愛節老人持酒强為歡<lb/>
牙旗鐵馬羣英事謾賦新詩寄客看<lb/>
　　　社日偶成<lb/>
西郭先生嗜酒盃敝裘潦倒積緇埃疎疎社雨梨花老<lb/>
漠漠春隂燕子來灌圃天隨餘杞菊閉門仲蔚長嵩萊<lb/>
衰年頗覺頭風進烏㡌何因倩客裁<lb/>
<pb n="KR4h0143_WYG_050-26b"/>
　　　和彭贊府琦初新嵗陪拜黄堂之什<lb/>
九州八極共年華未覺天顔萬里賖雉扇排春堦立笋<lb/>
猊煙泛曉燭生花侯藩勢重嘶千騎仙樂聲髙進九霞<lb/>
懸想故人袍帶冷頗輸髙卧屬儂家<lb/>
金竹峯前共嵗華新詩同賦酒同賖君如老栁春先緑<lb/>
我似寒梅臘未花晴日市眉行却月暖風客臉上流霞<lb/>
小桃忽露牆東蕚春色寧遺陋巷家<lb/>
　　　和張漢英見夀<lb/>
<pb n="KR4h0143_WYG_050-27a"/>
吾里文章小晏家才情欲學賈長沙妙書鴻戲秋江水<lb/>
佳句風行曉苑花富貴未來歌扣角畸窮相對賦煎茶<lb/>
芳年京國蜚騰近預想春車墮馬撾<lb/>
　　　旦日試筆并自和<lb/>
爐煙燭影共徘徊手試春風第一杯萬里星辰環極共<lb/>
五更鼓角挾春來凌寒栁意如先動閱嵗梅花不受催<lb/>
坐久不知天向曙出門爆竹發驚雷<lb/>
老來節意重徘徊小案猶横隔嵗杯得句定知春未覺<lb/>
<pb n="KR4h0143_WYG_050-27b"/>
開門喜報客頻來江山萬古晴隂老花栁千林雨露催<lb/>
郡國昇平人自樂城頭畫鼓響輕雷<lb/>
　　　和劉道淵<lb/>
小巷柴門剥啄聲齋爐相對得詩盟春寒未了花開落<lb/>
山雨頻來窗晦明我自一經成皓首君方萬里起修名<lb/>
人間變化知何據危坐東風看馬程<lb/>
　　　庚午上元雨陪學翁兄飲<lb/>
元夕相看白髮兄燈花應笑兩無成村醪薄薄客三五<lb/>
<pb n="KR4h0143_WYG_050-28a"/>
疎雨瀟瀟漏幾更老境情懷多舊感荒年市井少歡聲<lb/>
興來欲聽祈賔喚門巷成泥嬾復行<lb/>
　　　和蕭孚有新年<lb/>
閉門十日雨漫漫詩思焦枯酒盞乾杜若水生江舫集<lb/>
海棠風起郡齋寒千年競轉青春易百藥重回白髮難<lb/>
知子頗憂天下事可能參錯立朝端<lb/>
　　　彭琦初用坡翁紙帳韻惠建昌紙衾次韻二首<lb/>
　　　為謝<lb/>
<pb n="KR4h0143_WYG_050-28b"/>
雪綿揉碎宻縈連清卧梅花性更便茸暖何須蠻客帳<lb/>
座寒但少廣文氊窗升紅日那知曉夢壓白雲疑近天<lb/>
但恐少陵茅屋漏雨宵霑破不成眠<lb/>
旴溪水暖楮藤連練作雲衾與老便補幅全勝羊續布<lb/>
褁身疑是鄧侯氊温欺枲絮娛霜夜潔與梅花共雪天<lb/>
要識故人淘瑩意可貪一暖但髙眠<lb/>
　　　曉起用麟孫韻<lb/>
七月今年涼氣髙牆東古木夜蕭騷孤城殘月角初動<lb/>
<pb n="KR4h0143_WYG_050-29a"/>
野屋秋風雞亂號萬事惟餘雙短鬢百齡須用幾綈袍<lb/>
故人莫薦揚雄賦衰老難勝執㦸勞<lb/>
　　　和友人遊永古堂二首<lb/>
流水小橋園路迂虚堂午憩息徐徐山空轉覺禪機寂<lb/>
地勝不知人意舒靜倚修篁聞鳥語閒尋敗葉認蟲書<lb/>
輞川金谷餘荒址三兩園翁自結廬<lb/>
勝日偶尋山寺幽老僧石鼎沸茶漚市窮路轉得此地<lb/>
人語經聲在小樓君似淵明來白社我如蘇子說黄州<lb/>
<pb n="KR4h0143_WYG_050-29b"/>
雪乾沙靜春晴好出郭何妨更小留<lb/>
　　　和蕭孚有閒居即事<lb/>
天氣初宜小扇輕故人不至巷泥深水村鷺去千畦雨<lb/>
山郭花開四月隂愁裏有誰同細酌老來并欲廢清吟<lb/>
若為共息塵勞意行遍青原處處岑<lb/>
　　　和友人病起自夀<lb/>
藥案常行鼠迹塵花枝閒結膽缾春病餘不放吟詩樂<lb/>
别久重如識面新鸚鵡茶香分供客荼䕷酒熟足娛親<lb/>
<pb n="KR4h0143_WYG_050-30a"/>
與君共語如銅狄長作比鄰還往人<lb/>
　　　辛亥清明日陪彭琦初黄用寔八人同登螺山<lb/>
　　　瑞華用仲子尚支韻<lb/>
故人新句妙何隂一笑相看得㑹心勝日從來成解后<lb/>
老懷正復託浮沉山含萬古春晴薄水挾孤城霧氣深<lb/>
隨意酒家聊復醉暮歸未用典腰金<lb/>
　　　再用韻酬同遊諸公<lb/>
聽盡城鐘聽寺鐘暖風扶醉覺衣重粥魚餉午催僧飯<lb/>
<pb n="KR4h0143_WYG_050-30b"/>
酒榼行春酹墓松羈客得晴辭櫪馬歸人分路各房蜂<lb/>
簪花泥飲田間老我自不如渠興濃<lb/>
　　　丁已上元前一夕留飲蕭氏盤中和友人韻<lb/>
香篆縈簾九曲盤清尊對客語更闌不妨小雨留人住<lb/>
未覺東風到酒寒綘燭繞廊春意閙玉笙連巷市聲歡<lb/>
文園元有吟詩渴更愛茶香透舌端<lb/>
樓外青山勢折盤春愁正在最髙闌落梅門巷行人少<lb/>
細雨山城薄暮寒醉裏聞歌偏易感老來撫節强為歡<lb/>
<pb n="KR4h0143_WYG_050-31a"/>
戲拈詩句償今夕尚覺春風滿筆端<lb/>
　　　游新淦興善寺<lb/>
不待前期偶出門酒壺詩擔散郊原樹連山勢髙藏屋<lb/>
路挾溪流曲抱村老遇清游偏易感醉思往事了無言<lb/>
此生定合重來否細踏沙頭屐齒痕<lb/>
欲雨不成雲往還筍輿稳載度禪闗青天四匝髙峯外<lb/>
白水交流亂畝間經論已隨仙客去佛煙長共老僧閒<lb/>
竟忘柏子西來意惟有溪聲送出山<lb/>
<pb n="KR4h0143_WYG_050-31b"/>
　　　再和曾學士<lb/>
風水霓裳妙可聽斷雲過雁筆縱横揚州杜牧樓中夢<lb/>
淮海秦郎天下聲駱馬栁枝餘感慨沉香芍藥待才名<lb/>
從今伐梓供新譜流播梨園與妓營<lb/>
　　　謁安成魏君壇留宿其下<lb/>
一溪抱峽玉潺湲竒草幽花滿古壇千岫月明丹石去<lb/>
萬松風轉斗垣寒白雲可踏天垂屋老鶴不歸人倚闌<lb/>
定有吹笙王母下露淒夢冷欲生寒<lb/>
<pb n="KR4h0143_WYG_050-32a"/>
　　　重游青原回塗過清都臺和坡韻<lb/>
門外江流萬里東青山曾識老仙翁百年客髩東風裏<lb/>
兩岸人家落日中蠟屐平生須幾到桃花前度有誰同<lb/>
文章隨意成千古草樹荒荒老屋空<lb/>
　　　寒食和友人<lb/>
二月微暄試白團得晴一笑未應難故人不至花頻落<lb/>
好句初成酒半闌郭外漁樵無世念墓門翁仲看人歡<lb/>
夜歸坐聽瀟瀟雨自剪西堂寸燭殘<lb/>
<pb n="KR4h0143_WYG_050-32b"/>
　　　江上清明和友人<lb/>
北郭山花開赤䳌東津榆筴作青錢大江萬里雲連野<lb/>
元氣千春樹接天豪傑盡隨流水去文章未許俗人憐<lb/>
感時惜别俱常事莫放清愁到酒邊<lb/>
　　　故居南山感興<lb/>
凉風薄日滿天地團作人間一片愁衰栁馬嘶山驛晚<lb/>
冷菰雁落野田秋吕安潦倒黄公酒杜甫蕭條白帝州<lb/>
欲說舊家無故老杖藜黙數昔經遊<lb/>
<pb n="KR4h0143_WYG_050-33a"/>
　　　乙亥留故鄉自夀<lb/>
七十古稀今已迫回頭一一記兒時三生我豈後商隱<lb/>
<hi>舊曽夢與李商隠語謂余乃其後身</hi>四海今無半子期盞斚有情聊暢適<lb/>
文章無用祗娛嬉傍人莫比耆英輩但好商山學采芝<lb/>
　　　九日蕭孚有約諸賢登髙遂訪青龍寺午至桂<lb/>
　　　溪橋飲於小菴晚登菴後山藉草松下浩歌痛<lb/>
　　　飲舉酒酹野墳又呼樵童為山歌行者屬目賦<lb/>
　　　詩<lb/>
<pb n="KR4h0143_WYG_050-33b"/>
朝尋古寺石齧履暮上崇丘風掠冠狂飲眼看紅日盡<lb/>
髙歌聲入碧雲寒亂峯猶作太古色野墓不知遊客歡<lb/>
何必龍山為故事賦詩留與後人看<lb/>
　　　送趙光逺道州寧逺稅使<lb/>
故家喬木鬱衣冠小試司征第幾班鵬翼未搏千仞外<lb/>
馬蹄初踏萬山間門當逺嶠花連務縣接清溪水繞闗<lb/>
詩課書程應不減東風早送錦衣還<lb/>
　　　雨中出郭訪友<lb/>
<pb n="KR4h0143_WYG_050-34a"/>
驟解冬棉復用棉江城二月社寒天埜桃漠漠一村雨<lb/>
山屋冥冥半隖煙燕子未歸風滿面馬蹄不度水生川<lb/>
惜無濁酒供新興但把新詩荅暮年<lb/>
　　　清明和李亦愚<lb/>
煑茶閉户看殘編風味凄凉似玉川春到名花偏久雨<lb/>
人逢佳節恨衰年棠梨野館輕寒燕楊栁人家薄暮煙<lb/>
新水夜來生郭外麥畦桑隴不論錢<lb/>
　　宋无<lb/>
<pb n="KR4h0143_WYG_050-34b"/>
　　　次友人春别<lb/>
波流雲散碧天空魚雁沉沉信不通楊栁昏黄晚西月<lb/>
梨花明白夜東風秋千庭院人初下春半園林酒正中<lb/>
背倚闌干思往事畫樓魂夢可曾同<lb/>
　　　金陵送倪水西之江陵<lb/>
楚江江上暮雲東萬里春波去意濃桃葉歌殘秣陵酒<lb/>
梨花夢斷景陽鐘沅湘水落瓊瑶合巴蜀山來錦繡重<lb/>
回雁峯前見歸雁相思何處再相逢<lb/>
<pb n="KR4h0143_WYG_050-35a"/>
　　　猿<lb/>
巴峽聞聲愁斷腸冷泉照影緑隂凉藤揺亂雨領兒過<lb/>
樹晒斜陽拾蝨忙獻果去尋幽洞逺攀蘿來撼落花香<lb/>
空山月暗無人見啼入白雲深處藏<lb/>
　　　鶴<lb/>
毛骨珊珊白雪清千年世上頂丹成晴飛碧落秋空闊<lb/>
露立瑶臺夜月明仙島雲深歸有信天壇花落歩無聲<lb/>
時來華表何人識依舊翻身上玉京<lb/>
<pb n="KR4h0143_WYG_050-35b"/>
　　　湘竹杖寄無住<lb/>
采向舜妃江廟前得來賈客木蘭船老宜泉石搘慵態<lb/>
吟稱煙霞倚瘦肩宴坐夜和飛錫憩經行春卓紫苔穿<lb/>
知師道價神龍䕶莫謾騰空去九天<lb/>
　　　如鏡伐竹架過牆葡萄斷竹插地復生枝葉無<lb/>
　　　住序曰瑞竹余以詩贈之<lb/>
為引寒籐延晚翠試栽碧玉動秋根鳳梢依舊生虚籟<lb/>
龍籜相將添逺孫林月過庭窺斷影茶煙潤色到啼痕<lb/>
<pb n="KR4h0143_WYG_050-36a"/>
湯休麗藻題還徧貝葉應多此處繙<lb/>
　　　靈巖寺上方<lb/>
霸業銷沉煙樹濃吳王臺殿梵王宫屧廊人去土花碧<lb/>
香逕僧歸秋葉紅颶母射巖風動地蛟精徙穴霧迷空<lb/>
明朝江郭重回首寺在翠微蒼靄中<lb/>
　　　喜虚碧自龍虎歸<lb/>
雨巾風㡌别真師雲滿天壇駕鶴遲囊佩山圖行幾日<lb/>
棊逢仙客看多時丹房芝术春英長玉洞煙霞夜夢離<lb/>
<pb n="KR4h0143_WYG_050-36b"/>
定有壺公逺相送瓢中添著幾篇詩<lb/>
　　　雨篷為吟友題<lb/>
家分半席並鷗眠興墮吳頭楚尾天機杼曉聲柔櫓月<lb/>
簾帷暝色片帆煙魚龍窟宅同春夢雞犬圖書當夜船<lb/>
咫尺五湖晴景好釣竿閒在草堂前<lb/>
　　　垂虹亭秋日遣興<lb/>
滿袖玉皇香案煙綵霓背上俯晴川紅黄霜樹珊瑚海<lb/>
黒白雲花玳瑁天元圃空離樓十二丹墀罷對字三千<lb/>
<pb n="KR4h0143_WYG_050-37a"/>
吟毫醉蘸吳江水冩與騎鯨李謫仙<lb/>
　　　謝僧遺石鎗<lb/>
逺寄竒鎗紫玉形寒翁歡喜欲鐫銘茅峯道士傳茶訣<lb/>
林屋山人送水經崖瀑松風添瑟縮地爐槐火共青熒<lb/>
矮缾未罄長鑱健且傍雲根飽茯苓<lb/>
　　　春日野歩書田家<lb/>
翳日榿隂翠幄遮葑圍髙下奕枰斜陂塘幾曲淺深水<lb/>
桃李一溪紅白花赬尾自跳魚放子緑頭相竝鴨眠沙<lb/>
<pb n="KR4h0143_WYG_050-37b"/>
春郊景物堪圖寫輸與煙樵雨牧家<lb/>
　　　端石硯<lb/>
千年巖璞斬新硎一片琳腴截紫青雲漢戴星來玉匣<lb/>
墨池蒸雨出滄溟煙開霧斂天晶彩海靜江澄地典刑<lb/>
要與陶泓作佳傳老磨松液寫黄庭<lb/>
　　　無題效李商隱<lb/>
妝淺顰深凭綺疏小郎新拜執金吾絃中言語分明怨<lb/>
䄄上腰肢凖擬扶翠履鴛寒慵鬬草紅牙馬暖罷樗蒲<lb/>
<pb n="KR4h0143_WYG_050-38a"/>
　無人商畧心頭事潛向花間卜紫姑<lb/>
　　　　雙陸<lb/>
　金縷紋桑斲局堅紅雲倒浸一池蓮星環紫極無多㸃<lb/>
　月印銀潢有兩絃行采砧聲鳴素練計籌花片落牙錢<lb/>
　箇人慣受卑棲苦長為歸遲罸綺筵<lb/>
　　　　許山人家<lb/>
　桐君種藥隱蘅臯竹祖生孫共養髙茶脚碧雲凝午椀<lb/>
　酒聲紅雨滴春槽休糧貌古添清瘦餌术身輕長緑毛<lb/>
<pb n="KR4h0143_WYG_050-38b"/>
　仙詔未頒遲㧞宅家資猶戀一溪桃<lb/>
　　　　荅無功嵗暮見寄<lb/>
　豆稭灰動擁鑪天品字煨殘榾柮煙詩草病多刪枕上<lb/>
　眼花書久廢燈前老依蕭寺僧留宿相對蒲團夜不眠<lb/>
　筋力漸衰餘習在夢中去趁暗門船<lb/>
　<lb/>
　<lb/>
御選元詩巻五十<lb/>
</p>
<p>
</p>
  </div>
</body>
</text>
</TEI>
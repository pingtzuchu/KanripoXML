<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_312-1a"/>
　欽定四庫全舊<lb/>
御選金詩巻二十二<lb/>
　　七言絶句四<lb/>
　　　劉從益<lb/>
　　　　宋樓道中<lb/>
　十里羊腸路詰盤過花穿栁幾迴還馬頭忽轉青林角<lb/>
　緑繞人家水一灣<lb/>
　　　　戲荅侯威卿覓墨<lb/>
<pb n="KR4h0143_WYG_312-1b"/>
　萬松火厄化緇塵依舊徂徠雪裏春冷劑香螺夔一足<lb/>
　破慳分與畫眉人<hi>宫中取張遇墨燒去膠以之畫眉謂之畫眉墨</hi>
　　　　北園<lb/>
　碧梧斜影落胡牀白葛烏巾滿意涼晏坐不知紅日晚<lb/>
　笋輿歸路麥花香<lb/>
　　　宋九嘉<lb/>
　　　　東州有感<lb/>
　東城衰草沒黄沙故壘周遭小范衙牧豎那知真老子<lb/>
<pb n="KR4h0143_WYG_312-2a"/>
龜趺繫馬卧吹笳<lb/>
　　　途中書事<lb/>
幼穉扶輪婦挽轅連顛翁媪抱諸孫饑民羸卒如流水<lb/>
掘盡原頭野薺根<lb/>
老穉扶攜訪熟鄉驛塵滿路殣相望終朝拾穗不盈把<lb/>
只有流民如麥芒<lb/>
攘絲奪麥人爭略烘日吹風天有年湯餅元非小人腹<lb/>
蠒絲都作大夫賢<lb/>
<pb n="KR4h0143_WYG_312-2b"/>
　　　被檄從軍<lb/>
不巾不襪栁隂行朝醉南村暮北莊一旦捉將官裏去<lb/>
直驅盲馬陣中央<hi>即所乗盲馬而言</hi>
　　　留别孫俊民姚公茂<lb/>
草根殘日射離觴主席風生熱肺膓此去兜零紅照夜<lb/>
輸君吹笛傍糟牀<lb/>
　　　酴醿菊<lb/>
酴醿風味醺人醉著莫東籬愛酒翁一夜金英全換骨<lb/>
<pb n="KR4h0143_WYG_312-3a"/>
冷香晴雪滿秋風<lb/>
　　　蓮社圖<lb/>
野鶩家雞俗好乖虎溪泉石滿塵埃壯哉砥柱頽波裏<lb/>
惟有淵明挽不來<lb/>
　　　卯酒<lb/>
臘蟻初浮社甕篘宿酲正渴卯時投醉鄉兀兀陶陶裏<lb/>
底事形骸底事愁<lb/>
　　雷淵<lb/>
<pb n="KR4h0143_WYG_312-3b"/>
　　　讀孔北海傳<lb/>
漢室風流絶建安老瞞父子力排山可憐魯國真男子<lb/>
也著區區七子間<lb/>
　　　濟南汎舟水底見山有感而作<lb/>
南山已在風塵外更恐飛埃涴碧巔一棹晚涼波底看<lb/>
浴沂面目本天然<lb/>
　　　啟母石同裕之賦<lb/>
千古崩崖一罅開强將神怪附郊禖無情頑石猶胎謗<lb/>
<pb n="KR4h0143_WYG_312-4a"/>
貝錦從為巷伯哀<lb/>
　　　洮石硯<lb/>
緹囊深複有滄洲丈石春融翠欲流退筆成丘竟何益<lb/>
乗時真欲礪吳鈎<lb/>
　　　過華山懷陳希夷<lb/>
五季乾坤半晦冥先生有意事澄清齁齁四十年來睡<lb/>
開眼東方日已明<lb/>
　　　梅影<lb/>
<pb n="KR4h0143_WYG_312-4b"/>
維摩丈室冷於冰千刦蕭然無盡燈天女散花愁不寐<lb/>
夜深髙髻影鬅鬙<lb/>
　　　河山形勝圖<lb/>
髙峰巨塹與天連中國闗防表裏全北岸塵氛重回首<lb/>
不如圖上看風煙<lb/>
　　冀禹錫<lb/>
　　　僧房<lb/>
上方樓觀裌衣寒霜後川原眼界寛我是禪房未歸客<lb/>
<pb n="KR4h0143_WYG_312-5a"/>
阿師休作長官看<lb/>
　　李獻能<lb/>
　　　玉華谷同希顔裕之分韻得秋字<lb/>
玉龍落峽噴飛流空翠霏霏晚不收軟脚山堂一壺酒<lb/>
暮涼閒對兩峰秋<lb/>
　　　四皓圖<lb/>
弋繒安足致冥鴻自是兼懷翊賛功謾說壺闗有遺老<lb/>
望思臺上已秋風<lb/>
<pb n="KR4h0143_WYG_312-5b"/>
　　　二老雪行圖<lb/>
自笑膠膠擾擾身十年匹馬走紅塵何時雪滿平生屐<lb/>
太華峰前約故人<lb/>
抱琴衝雪又衝風二老風流阿堵中未似村翁眵抹眼<lb/>
火爐頭上話年豐<lb/>
　　　從獵口號四首<lb/>
蓮燭金紗簇簇齊宫槐籠曉尚凄迷景陽鐘罷聽殘漏<lb/>
萬馬銜霜不敢嘶<lb/>
<pb n="KR4h0143_WYG_312-6a"/>
閶闔傳符啟九闗一聲清蹕駐南山虎賁先導三千士<lb/>
天馬初離十二閑<lb/>
爛爛龍旂捧日旂從臣遥認赭紅衣天王清曉親弧矢<lb/>
初合今冬第一圍<lb/>
的皪金鎞墮曉星晴天霹靂應絃聲風毛雨血燕雲在<lb/>
未要草間狐兔驚<lb/>
　　李獻甫<lb/>
　　　夏夜<lb/>
<pb n="KR4h0143_WYG_312-6b"/>
銀潢淡淡沒疎星一陣涼從雨後生仰看浮雲成獨卧<lb/>
數圍蛛網絡中庭<lb/>
　　　九龍池春望<lb/>
五年外地看清明袖手低回過客亭謝絮楚萍無定著<lb/>
春光如我更飄零<lb/>
　　　興慶池書所見<lb/>
短短菰蒲刺水青翠萍開處鑑波明畫船轉過垂楊外<lb/>
水面風來聞樂聲<lb/>
<pb n="KR4h0143_WYG_312-7a"/>
　　　河堤<lb/>
河堤一决豈天窮失在當年固白公誰與麻岡開故道<lb/>
暫教版籍見山東<lb/>
新築河堤要策勲萬人採淨北壖薪青青好借曹州栁<lb/>
舊是中原一段春<lb/>
萬夫巻土障横流負土成山水未收明日落成真盛事<lb/>
誰能作賦擬黄樓<lb/>
　　王渥<lb/>
<pb n="KR4h0143_WYG_312-7b"/>
　　　蒙城縣齋<lb/>
穀雨連朝沒麥塲官糧未入長官忙堦庭有雨青蛙閙<lb/>
牢户無人白日長<lb/>
　　　被檄再至揚州制司驛亭有題詩譏予和事不<lb/>
　　　成者云來往二年無一事青山也解笑行人因<lb/>
　　　為解嘲<lb/>
二年奔走道途間知被青山笑往還只向江南南岸老<lb/>
行人應更笑青山<lb/>
<pb n="KR4h0143_WYG_312-8a"/>
　　馬天來<lb/>
　　　山中<lb/>
青林寂寂鳥闗闗畫出風煙落照間脫却草鞋臨水坐<lb/>
野雲分我一邊閒<lb/>
　　張本<lb/>
　　　九日月中對菊同禧伯郎中賦<lb/>
花上清光花下隂素娥惜此萬黄金一杯寒露三更後<lb/>
誰信幽人更苦心<lb/>
<pb n="KR4h0143_WYG_312-8b"/>
九日餘香伴月明一觴亦足暢幽情青樓夜半琵琶語<lb/>
不說人間有此清<lb/>
子山牢落去江南賦主悲哀尚一堪只恐秋天聞亦苦<lb/>
併催紅雨下霜巖<hi>庾信哀江南賦唯以悲哀為主</hi>
病魂招得未渾全暝倚秋屏豈是禪一夢忽成霜蝶去<lb/>
草深三逕若為眠<lb/>
鬼化斯文念賈生精神琱琢坐寒更一書草就渾衣卧<lb/>
恨殺東方不肯明<lb/>
<pb n="KR4h0143_WYG_312-9a"/>
龍山戲馬賞秋光多少新詩入錦囊磨滅英雄豈勝數<lb/>
千年依舊一花香<lb/>
　　申萬全<lb/>
　　　南征道中<lb/>
回首秋風謝敝廬﨑嶇又復逐戎車人生行止元無定<lb/>
一葦江湖縱所如<lb/>
　　李過庭<lb/>
　　　讀公孫𢎞傳<lb/>
<pb n="KR4h0143_WYG_312-9b"/>
古來好客數平津我道真龍未必真一箇仲舒容不得<lb/>
不知開閤為何人<lb/>
　　李天翼<lb/>
　　　還家三首<lb/>
幽花雜草滿城頭華屋唯殘土一丘鄉社舊人何處在<lb/>
語音强半是陳州<lb/>
牡丹樹下影堂前幾醉春風穀雨天二十六年渾一夢<lb/>
堂空樹老吾華顛<lb/>
<pb n="KR4h0143_WYG_312-10a"/>
殊音異服不相親獨倚荒城淚滿巾秖有青山淡相對<lb/>
似憐我是此鄉人<lb/>
　　劉微<lb/>
　　　春栁應制得城字<lb/>
翠紐圓匀緑線輕著行排立弄新晴更看三月春風裏<lb/>
散作飛花滿鳯城<lb/>
　　馮辰<lb/>
　　　雨後<hi>時年十三</hi>
<pb n="KR4h0143_WYG_312-10b"/>
東風花外錦鳩啼喚起西山雨一犁緑滿蔬畦人不到<lb/>
桔橰閒立夕陽低<lb/>
　　王世昌<lb/>
　　　方城東寺海棠<lb/>
苦苣如針草有芒桃花輕薄絮顛狂少陵例有詩沾丐<lb/>
只枉無言到海棠<lb/>
　　李廣<lb/>
　　　自靈泉寺詣偃月山<lb/>
<pb n="KR4h0143_WYG_312-11a"/>
立馬松間首重回亂峰無數翠成堆為尋偃月山前路<lb/>
直向白雲深處來<lb/>
　　史士舉<lb/>
　　　超化<lb/>
石根寒溜迸珠璣尋丈驚看雪浪飛我是玉川煙水客<lb/>
蹔來盤礴亦忘歸<lb/>
　　　晉祠<lb/>
小橋流水竹蕭森竹裏人家一徑深只欠東風小籬落<lb/>
<pb n="KR4h0143_WYG_312-11b"/>
梅花疎淡月籠隂<lb/>
　　郭邦彦<lb/>
　　　秋夜聞彈箜篌<lb/>
露重花香飄不逺風微梧葉落無聲倡樓何處教新曲<lb/>
夜靜月髙弦索鳴<lb/>
　　　村行<lb/>
棗花初落路塵香燕掠麻池乍頡頏一片雲隂遮十頃<lb/>
賣𤓰棚下午風涼<lb/>
<pb n="KR4h0143_WYG_312-12a"/>
芹葉蘆花岸兩邊釣溪石畔落孤鳶小畦引入平流水<lb/>
麻稈森森已拍肩<lb/>
豆葉芃芃麻葉光植禾得雨又催黄田家樂事誰真得<lb/>
牧子行歌醉叟狂<lb/>
　　田錫<lb/>
　　　牧牛圖<lb/>
干戈擾擾徧中州挽粟車行似水流何日承平如畫裏<lb/>
短蓑長笛一川秋<lb/>
<pb n="KR4h0143_WYG_312-12b"/>
　　元好古<lb/>
　　　中秋無月<lb/>
佳辰無物慰相思先賞空吟昨夜詩莫怪更深仍坐待<lb/>
宻雲或有暫開時<lb/>
　　　讀裕之弟詩藁有鸎聲栁巷深之句漫題三詩<lb/>
　　　其後<lb/>
阿翁醉語戲兒癡說著蟬詩也道竒吳下阿䝉非向日<lb/>
新篇爭遣九泉知<lb/>
<pb n="KR4h0143_WYG_312-13a"/>
鸎藏深樹只聞聲不著詩家畫不成慙媿阿兄無好語<lb/>
五言城下把降旌<lb/>
傳家詩學在諸郎剖腹留書死敢忘<hi>先人臨終有剖腹留書之語</hi>背<lb/>
上錦囊三箭在直須千古說穿楊<lb/>
　　　題江村風雨圖<lb/>
渡口舟横水拍空墨雲傾雨樹號風江山不到紅塵眼<lb/>
半幅煙綃想像中<lb/>
　　秦略<lb/>
<pb n="KR4h0143_WYG_312-13b"/>
　　　雪行<lb/>
匹馬東來冰雪天蒼山手冷墮吟鞭煙中髣髴聞雞犬<lb/>
不覺人家到眼前<lb/>
　　　鳥影過寒塘<lb/>
著眼分明莫作疑從來形影本同歸不應水底青天上<lb/>
更有飛禽仰面飛<lb/>
　　　同希顔裕之賦樂真竹拂子<lb/>
覓箇龜毛抵死難直教擊碎釣魚竿世人不用生分别<lb/>
<pb n="KR4h0143_WYG_312-14a"/>
信手拈來總一般<lb/>
　　　少室山卓劒峰<lb/>
神威洗盡世間讐電歇雷閒怒氣收一柄太阿留少室<lb/>
却擎空掌華山頭<lb/>
　　　此身<lb/>
此身日日一簞貧貧裏留殘自在身獨把笻枝行又立<lb/>
東風花栁不嗔人<lb/>
　　　麝香<lb/>
<pb n="KR4h0143_WYG_312-14b"/>
山麝逃風逺谷藏一山行過四山香臍堂自養千鈞弩<lb/>
枉怨虞人鼻孔長<lb/>
　　　趙洛道中<lb/>
柔青初散隴頭桑村落人家布穀忙一段蕪菁渾著角<lb/>
葉間猶有幾花黄<lb/>
　　劉昂霄<lb/>
　　　送裕之往洛陽兼簡孫伯英<lb/>
洛水嵩山夀樂堂每從熱惱得清涼竹牀石枕應無恙<lb/>
<pb n="KR4h0143_WYG_312-15a"/>
尚可分風供十方<lb/>
　　　題裕之家山圖<lb/>
萬里神州刦火餘九原夷甫有餘辜作詩為報元夫子<lb/>
莫倚家山在畫圖<lb/>
　　　寄申伯勝<lb/>
直氣南山相與髙爭教塵土涴青袍征科頗似曾料理<lb/>
差勝參軍作馬曹<lb/>
執版那能拜下風世間禮數困英雄狂歌醉舞人誰識<lb/>
<pb n="KR4h0143_WYG_312-15b"/>
憔悴通泉郭代公<lb/>
連昌能隔幾牛鳴不見令人鄙吝生乗興時思一相訪<lb/>
劇談豪飲見真情<lb/>
　　田紫芝<lb/>
　　　冥鴻亭下第後作<lb/>
眼底功名一物無飛揚跋扈竟何如青雲岐路多辛苦<lb/>
賴得皇家結網疎<lb/>
　　王萬鍾<lb/>
<pb n="KR4h0143_WYG_312-16a"/>
　　　春宵<lb/>
風尖月細春猶淺酒冷燈昬夜向深人在西軒愁不寐<lb/>
十年間事總經心<lb/>
　　　江村風雨圖<lb/>
秋風摵摵澹林暉煙靄昬昬失翠微一段蓴鱸江上興<lb/>
蓬窗岑寂夢魂飛<lb/>
　　張仲宣<lb/>
　　　下第<lb/>
<pb n="KR4h0143_WYG_312-16b"/>
主司頭腦舊冬烘更著書郎骨相窮曉賦得官何足道<lb/>
直須遮馬困吳融<lb/>
　　　戲題石鹿蜂猴畫卷<lb/>
横槊將軍馬足塵判花學士筆頭春功名果屬丹青手<lb/>
造物如何戲得人<lb/>
　　王敏夫<lb/>
　　　李氏友雲樓<lb/>
霧幕煙迷十二欄壺觴招我一躋攀黄簾卷起湘川竹<lb/>
<pb n="KR4h0143_WYG_312-17a"/>
分得西州數㸃山<lb/>
　　徐好問<lb/>
　　　龍門<lb/>
疏鑿西來道路通行人萬古翠微中南山山寺題詩滿<lb/>
一字何曾到禹功<lb/>
　　吕大鵬<lb/>
　　　夏日<hi>北渡後作</hi>
旋移石枕拂藤牀細灑槐隂趂晚涼大地嗷嗷困爐鼎<lb/>
<pb n="KR4h0143_WYG_312-17b"/>
老天不肯下殘陽<lb/>
　　　縫掖<lb/>
縫掖無由挂鐵衣劒花生澀馬空肥燈前草就平南策<lb/>
一夜江神泣涕歸<lb/>
　　曹用之<lb/>
　　　憶舊<lb/>
花鳥巡簷喚曉晴喚來和氣滿春城春風二十年前客<lb/>
煮酒青梅也後生<lb/>
<pb n="KR4h0143_WYG_312-18a"/>
　　馬舜卿<lb/>
　　　㑹州道中<lb/>
山腰薄雪眩朝暾未放陽和入燒痕一片長安世情月<lb/>
梨花院落幾黄昬<lb/>
　　張子權<lb/>
　　　遊黄華<lb/>
溪流漱石振蒼崖林樹號風吼怒雷為謝山靈幸寛貰<lb/>
漫郎投劾已歸來<lb/>
<pb n="KR4h0143_WYG_312-18b"/>
　　張介<lb/>
　　　贈詩人楊叔能<lb/>
我貧自救如沃焦君來過我亦何聊為君欲冩貧士歎<lb/>
才思殊减荒村謡<hi>楊初以荒村謠得名</hi>
　　麻九疇<lb/>
　　　牛歎<lb/>
誰憐宿料一生無身後仍遭金十奴帷蓋却教䝉狗馬<lb/>
不知何事負農夫<lb/>
<pb n="KR4h0143_WYG_312-19a"/>
　　　清明<lb/>
村村榆火碧煙新拜埽歸來第四辰城裏看家多白髮<lb/>
遊春總是少年人<lb/>
　　　暮春山家二首<lb/>
山煙向晚白濛濛人過梨花樹底風一犬不鳴村徑黒<lb/>
野燈孤起逺林中<lb/>
語䦨壯氣欲消磨奈此青燈永夜何壁上取琴彈一曲<lb/>
不知天外落銀河<lb/>
<pb n="KR4h0143_WYG_312-19b"/>
　　　紅梅<lb/>
一種冰魂物已尤朱唇㸃注更風流嵗寒未許東風管<lb/>
澹抹穠糚得自由<lb/>
　　史才<lb/>
　　　陪陳彦文謁筠泉榮上人<lb/>
强隨禪客到西禪竹柏團青䕃石泉一首小詩吟不就<lb/>
閒情元在落花邊<lb/>
　　史學<lb/>
<pb n="KR4h0143_WYG_312-20a"/>
　　　宫詞<lb/>
寳帶香褠水府仙黄旂彩扇九龍船薫風十里瑶華島<lb/>
一派歌聲唱采蓮<lb/>
　　　李道人崧陽歸隱圖<lb/>
石壁城頭夜斬闗軟紅塵底曉催班道人一笑那知許<lb/>
門外清溪屋上山<lb/>
　　　晚梅<lb/>
孤根春半恰春回剛逐夭桃豔杏開蝶子蜂兒應有語<lb/>
<pb n="KR4h0143_WYG_312-20b"/>
東風元不為渠來<lb/>
　　　七夕<lb/>
箱牛迴馭錦機閒天上悲懽亦夢間月夜竝肩人不見<lb/>
蕭蕭風葉滿驪山<lb/>
　　　醉後<lb/>
觀魚暫覺心差樂化蝶元來夢亦忙得似醉中都放下<lb/>
春風自與百花香<lb/>
　　宋景蕭<lb/>
<pb n="KR4h0143_WYG_312-21a"/>
　　　春雪用上官明之韻<lb/>
啑啑春蟲閙撲窗地爐茶鼎蚓聲長詩中有味清於酒<lb/>
只欠冰梢數㸃香<lb/>
　　劉勲<lb/>
　　　讀張仲揚詩因題其上<lb/>
布衣一日見明君俄有詩名四海聞楓落吳江真好句<lb/>
不須多示鄭參軍<lb/>
　　　偶作<lb/>
<pb n="KR4h0143_WYG_312-21b"/>
將軍馬躍五撾鼔客子車行三唱雞白髮書生無伎倆<lb/>
滿窗紅日醉如泥<lb/>
　　　杜善甫乞炭<lb/>
筆口酸嘶解說窮寒爐隨手變春紅因君大笑涪翁拙<lb/>
費盡竒香得馬通<lb/>
　　　秋涼<lb/>
桃笙乗勢獻微涼紈扇無功送暑光老病不嫌風露冷<lb/>
莫教添作鬢邊霜<lb/>
<pb n="KR4h0143_WYG_312-22a"/>
　　　愛詩李道人嵩陽歸隱圖<lb/>
脫却儒冠已自閒更令家事勿相闗百錢便挂青藜杖<lb/>
不看先生紙上山<lb/>
　　　同趙宜之賦梨花月<lb/>
雪樹生香淡月邊相媒相合鬬清妍空庭冷落秋千影<lb/>
虚度良宵亦可憐<lb/>
　　　不寐<lb/>
酪奴作祟攪秋眠追咎前非四十年一夜蟲聲相計㑹<lb/>
<pb n="KR4h0143_WYG_312-22b"/>
併催白髮到愁邊<lb/>
　　　戲鄭秀才<lb/>
張老豆新頻見餉鄭家米鑿不須賒客來粥熟吾能辦<lb/>
要與齊奴鬬咄嗟<lb/>
　　　春日<lb/>
粉蝶耽香夢正迷黄蜂和蜜計何癡小軒無事誰如我<lb/>
卧看楊花㸃硯池<lb/>
　　　贈馬元章<lb/>
<pb n="KR4h0143_WYG_312-23a"/>
車轂春雷震屋山馬蹄亂雹響柴闗何時得箇茅菴子<lb/>
不在車塵馬足間<lb/>
　　趙達夫<lb/>
　　　紅梅<lb/>
西湖句好已成塵蠟㸃都能幾許春乞與瓊兒薄梳洗<lb/>
才情留待月中人<lb/>
　　　栁<lb/>
楊栁攙春不耐秋十分憔悴儘風流水邊沙際風煙冷<lb/>
<pb n="KR4h0143_WYG_312-23b"/>
收拾殘陽合暮愁<lb/>
　　張子和<lb/>
　　　㶏亭<lb/>
學劒攻書兩不成年來蹤跡愈如萍而今㶏水無魚釣<lb/>
收拾綸竿海上行<lb/>
酷嗜醫經五十年野芹曾獻紫宸前而今憔悴西山下<lb/>
更比文章不直錢<lb/>
齒豁頭童六十三邇來衰病百無堪舊遊馬上行人老<lb/>
<pb n="KR4h0143_WYG_312-24a"/>
不似當初遇汝南<lb/>
　　辛愿<lb/>
　　　過崧山<lb/>
催老年光衮衮來好懷知欲向誰開箕山潁水春風裏<lb/>
呼起巢由共一杯<lb/>
　　　隆德故宫<lb/>
虵分鹿死已無秦五十年來漢苑春問著流鶯無一語<lb/>
栁條依舊拂牆新<lb/>
<pb n="KR4h0143_WYG_312-24b"/>
　　　山寒<lb/>
山寒春靜早闗門新月微光照短垣可恨暮雲欺落景<lb/>
却將殘靄助黄昬<lb/>
　　　山園<lb/>
嵗暮山園懶再行蘭衰菊悴頗闗情青青多少無名草<lb/>
爭向殘陽暖處生<lb/>
　　雷琯<lb/>
　　　南國<lb/>
<pb n="KR4h0143_WYG_312-25a"/>
南國春生江水肥烏檣風扇錦帆歸吳兒日暮棹歌發<lb/>
驚起鴛鴦相背飛<lb/>
　　李汾<lb/>
　　　清明<lb/>
鳴珂振轂滿重城春日綿綿老燕鶯人在碧雞坊外住<lb/>
澹隨流水過清明<lb/>
　　　下第<lb/>
學劒攻書謾自竒囘頭三十六年非春風萬里衡門下<lb/>
<pb n="KR4h0143_WYG_312-25b"/>
依舊并州一布衣<lb/>
　　　磻溪<lb/>
封侯輸與曲如鉤冷坐磻溪到白頭老婦㕑中莫彈鋏<lb/>
白魚留待躍王舟<lb/>
　　　感寓述史雜詩五十首<hi>并引首録五</hi>
　　正大庚寅予行年三十有九獻賦明庭為有司所<lb/>
　　病遂有不遇時之歎皁衣斗食從事史館以素非<lb/>
　　所好愈鬱鬱不得志卧病中僻居蕭條盡日無來<lb/>
<pb n="KR4h0143_WYG_312-26a"/>
　　人緬惟先哲凡所以進退出處之際窮達榮辱之<lb/>
　　分立身行道建功立事闗諸人事者竊有所感焉<lb/>
　　於是始自騷人屈平以來下逮漢晉隋唐諸公終<lb/>
　　之以逺祖雁門武皇作為述史詩五十首以自慰<lb/>
　　其羈旅流落之懷述近代則恐涉時事故斷自唐<lb/>
　　以下不論嗚呼三百篇大抵皆聖賢感憤之所為<lb/>
　　作也余以愚忠謬信獲譏於斯世久矣非敢示諸<lb/>
　　作者庶幾後世有揚子雲者出或能亮予之宿心<lb/>
<pb n="KR4h0143_WYG_312-26b"/>
　　是嵗秋七月既望并州人李汾引<lb/>
　　　　蘇客卿秦<lb/>
游說諸侯獲上卿賈人脣舌事縱横可憐一世癡兒女<lb/>
爭羨腰間六印榮<lb/>
　　　　韓淮隂信<lb/>
仗劒淮隂去復還舉頭西望識龍顔堂堂竟握真王印<lb/>
未害男兒辱胯間<lb/>
　　　　叔孫奉常通<lb/>
<pb n="KR4h0143_WYG_312-27a"/>
　秦時博士魯諸生漏網驪山百丈阬邂逅劉郎習綿蕝<lb/>
　便能彈壓漢公卿<lb/>
　　　　　馬中令周<lb/>
　脚踏長安陌上塵布衣西上欲誰親君王不省常何策<lb/>
　憔悴新豐一旅人<lb/>
　　　　　逺祖雁門武皇<lb/>
　死心唐室正諸侯鐵馬南來隘九州當日三垂岡上意<lb/>
　諸孫空抱腐儒羞<lb/>
<pb n="KR4h0143_WYG_312-27b"/>
　　　邢安國<lb/>
　　　　過唐州西李口<lb/>
　白沙翠竹溪上村漁家賣魚喚行人西風吹皺一溪水<lb/>
　水光日影金鱗鱗<lb/>
　<lb/>
　<lb/>
　<lb/>
御選金詩巻二十二<lb/>
</p>
<p>
</p>
  </div>
</body>
</text>
</TEI>
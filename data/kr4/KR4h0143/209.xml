<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_209-1a"/>
　欽定四庫全書<lb/>
御選明詩巻四十<lb/>
　　七言古詩五<lb/>
　　　卞同<lb/>
　　　　題江霅川長江圖<lb/>
　長江悠悠急於箭一碧無聲㵼晴練寂寞秋容雨後看<lb/>
　依稀颿影煙中辨白鳥雙飛意自閒茅屋小住長蘆灣<lb/>
　殘霞紅明晚天曙落木慘淡秋風還分明記得經行處<lb/>
<pb n="KR4h0143_WYG_209-1b"/>
　鸚鵡洲前久呼渡多少天南地北情展圖一晌空凝竚<lb/>
　　　吕不用<lb/>
　　　　題顧雲屋雲山圖<lb/>
　我識東吳顧文學早歲丹青動黄閣揮毫得意傲王侯<lb/>
　霜刮虬髯面如削一自塗窮悲濩落旅食南州夢非昨<lb/>
　蛟龍爲魚氣鬱勃散作春雲滿丘壑乾坤無地著茅茨<lb/>
　寫向雲根亦奇作荒林日色曉蒼涼古木風聲晚蕭索<lb/>
　首陽蕨根秋土深商嶺芝苗今寂寞看圖爲問人何在<lb/>
<pb n="KR4h0143_WYG_209-2a"/>
晚交注意歸猿鶴<lb/>
　　劉綱<lb/>
　　　鶴林詩<lb/>
鶴林羽士金門客舊闢丹房鍊瓊液手栽千樹虬髯松<lb/>
坐對兩山虎頭石白雲晝靜豁巖扉濕翠滿堦生紫芝<lb/>
瑤琴自奏澗湍響銀河直掛瀑泉飛鼎罏存火烹鉛汞<lb/>
靈藥成苗幾時種皓鶴翎梳雪翳林碧桃花落霞飄洞<lb/>
琳宫繠闕想蓬萊疉嶂連峯紫翠堆丹光穿壁如紅日<lb/>
<pb n="KR4h0143_WYG_209-2b"/>
應有仙人騎鶴來<lb/>
　　梁蘭<lb/>
　　　寄劉珪<lb/>
春日已多夏日臨鈎輈晝啼苦竹深野棠雨餘新水緑<lb/>
石壁樹杪浮雲陰安知天地有終極不覺歲月還相侵<lb/>
我思劉郎何可見徒使遲迴勞寸心<lb/>
　　陳川<lb/>
　　　題夏圭溪山清逺圖<lb/>
<pb n="KR4h0143_WYG_209-3a"/>
我來東南丘壑好曲折雲林䕶危杪澗沙流水春自香<lb/>
石楠碎葉秋如掃縳柴野橋松雨涼鳴鐘破寺茶煙杳<lb/>
山椒茅亭如笠大石脚漁舟似瓢小人家制度太古前<lb/>
雞犬比鄰徃還少酒杯吹香小店門落日漁樵多醉倒<lb/>
六年不歸長夢見白髪忘情負魚鳥晴牕見畫三摩挲<lb/>
舊夢微茫今了了不知何處得此圖覺我山居殊草草<lb/>
安得溪南寫石田便擕妻子從兹老<lb/>
　　董逺<lb/>
<pb n="KR4h0143_WYG_209-3b"/>
　　　城頭烏示良夫<lb/>
城頭擊柝邊月低啼烏繞樹寒不棲天邊明星白如日<lb/>
空階落葉風淒淒房帷靜悄夜何永青燈無眠照孤影<lb/>
蠨蛸在戸人未還關河十月衣裳單<lb/>
　　謝常<lb/>
　　　讀醫士王立方瘦老子傳求歌賦此<lb/>
瘦老子吳門生雙瞳碧燄骨有稜形臞力弱須杖行草<lb/>
堂卧病留不得聲名早動金門客走書逺至闔閭城起<lb/>
<pb n="KR4h0143_WYG_209-4a"/>
躡芒履强匍匐春風放舟東海邊相知喜遇王侯賢聞<lb/>
言太液間弱水廼云自致非由天當年挾書躋華嶽八<lb/>
尺青藜手中握窮探極討竟忘疲飢骨秋清宛如鶴有<lb/>
時醉夢羅浮村冷香細和明月吞緑么啼春呼不醒翛<lb/>
然化作梅花魂後來尋師江海外扣舷足踏金鰲背神<lb/>
枝采得賦歸來鐵舟機觸鯨牙碎生平非慕賈浪仙苦<lb/>
吟寂寞空逃禪前呵不識京尹至騎驢高聳雙吟肩又<lb/>
不學東家沈郎愁萬斛老大爲官恨覊束帶圍頻減不<lb/>
<pb n="KR4h0143_WYG_209-4b"/>
勝衣吟腰瘦得無纎肉侯聞此語驚且憐異方豈惜千<lb/>
金傳試㪺清泉煮石火佇看健步如飛鳶歸來著書脩<lb/>
藥裹竹房閒把秋雲鎖相逢湖曲看青山恍若杜陵遊<lb/>
飯顆君才君名何太奇此生不愧賢侯知淨觀著傳三<lb/>
歎息絶憐我輩空肥痴<lb/>
　　潘子安<lb/>
　　　題畫<lb/>
岷峩雪消春水急瀟湘雨餘雲樹濕迢迢翠嶼孤鶴迥<lb/>
<pb n="KR4h0143_WYG_209-5a"/>
湛湛珠宫老蛟泣征帆數㸃風濤中出没不計天西東<lb/>
鄉關杳渺在何處矯首遙送雙飛鴻<lb/>
　　朱友諒<lb/>
　　　周𤣥初禱雨詩<lb/>
道人鞭龍出潭底黒雲一片山頭起仰看紅日不見光<lb/>
黑龍頭搖白龍尾有時登壇步七星一呼一吸成雷霆<lb/>
白波翻空海水立銀河落地天瓢傾去年京師禱雨雨<lb/>
輒至大田小田總霶霈定知夜半拜封事自可精誠感<lb/>
<pb n="KR4h0143_WYG_209-5b"/>
天地王公貴人知其賢屈師闡教來琴川今年旱魃又<lb/>
爲虐禾稼半死民熬煎縣官投詞庶人跽道人受命應<lb/>
且喜笑書鐵牌役海鬼疾驅一百五十里甘泉龍居萬<lb/>
丈深神符召集如飛矢今朝雨脚來自南半是吳江西<lb/>
橋水頂山有龍名太白口噀湖水成甘澤道人驅龍喝<lb/>
龍出五雷使者閒不得龍兮龍兮一噀日失色金蛇電<lb/>
掣光千尺再噀山氣黒飄風盤旋步沙礫上天有寶不<lb/>
愛惜噴下驪珠千萬石兩龍行雨勢未休須㬰潦水平<lb/>
<pb n="KR4h0143_WYG_209-6a"/>
田疇疲農入城報沾足道人一笑山雲收<lb/>
　　潘翥<lb/>
　　　讀雪篷集<lb/>
人中儀表黄東阿華詞藻辯如懸河秋波千頃撓不濁<lb/>
但覺四坐春風和早年通籍絲綸閣詔選儒臣拯民瘼<lb/>
百里柯亭棲鳳鸞一麾古鄆翔鵰鶚交陳百務情非愆<lb/>
偶蹶霜蹄衆所憐歸來倅領文翁鐸回首傷心叔夜絃<lb/>
朝夜開巻披光彩一似驪珠照滄海弟子誰爲宋玉招<lb/>
<pb n="KR4h0143_WYG_209-6b"/>
故人獨有山公在愁來翹首悵東津海水潺潺海上昬<lb/>
惟有白雲山萬疉百年從此憶清塵<lb/>
　　方孝孺<lb/>
　　　題李白對月圖<lb/>
明月出高樹上懸青天中下有萬頃之長江揚波泛彩<lb/>
青若空江風吹人色淒澟此時對月誰能寢十千斗酒<lb/>
何足論舉杯宜就花前飲花前飲酒無與儔酒酣意氣<lb/>
輕王侯仰招行雲不可得但見月與河漢俱西流仙人<lb/>
<pb n="KR4h0143_WYG_209-7a"/>
伐桂樹玉女倚瓊樓顧盼暫相恱棄去終莫留昨日已<lb/>
浩浩今日復悠悠人生如飛光及時不飲空白頭君不<lb/>
見月中玉兔搗靈藥不能醫此萬古愁何如醉臥長不<lb/>
醒天地與我同虚舟混混六合間浩然何所求<lb/>
　　　題南屏對雪圖<lb/>
昔年歲暮京國還艤舟夜宿南屏山山風吹雲天欲壓<lb/>
夜半大雪埋江關清晨倚樓望吳越六合玉花飄未絶<lb/>
恍疑江水駕山來萬頃銀濤涌城闕山僧好事喜客留<lb/>
<pb n="KR4h0143_WYG_209-7b"/>
置酒開筵樓上頭玉堂仙人宋夫子紅顔白髮青貂裘<lb/>
坐談古今如指掌共看雲收月華上寒輝素彩相盪摩<lb/>
碧海瓊臺迭蕭爽酒酣擊節心目開慷慨弔古思英才<lb/>
荒祠古栢岳王墓廢湖殘栁蘇公堤一時嘉會難再得<lb/>
仙人上天塵世窄王子何年繪此圖正貌南屏舊遊迹<lb/>
吾知王也奇崛人新詩妙墨俱絶倫偶然揮洒豈無意<lb/>
神授髣髴存天真世間今古同飛電回首人豪都不見<lb/>
空有蘿山石室書夜夜虹光射霄漢<lb/>
<pb n="KR4h0143_WYG_209-8a"/>
　　　題王叔明墨竹爲鄭叔度賦<lb/>
吳下王䝉藝且文吳興趙公之外孫黄塵飄蕩今白髪<lb/>
典刑逺矣風流存華亭朱芾稱善畫每觀䝉畫必歎詫<lb/>
謂言妙處逼古人世俗相傳倍増價昔年夜到南屏山<lb/>
高雲素壁五月寒壁間舉目見修竹煙雨㝠漠蛟龍蟠<lb/>
呼童秉燭久不寐細看醉墨王䝉字固知蒙也好天趣<lb/>
畫師豈解知其意分枝綴葉人所知要外枝葉求神奇<lb/>
天機貴足不貴似此事不可傳諸師麟溪鄭君好竒士<lb/>
<pb n="KR4h0143_WYG_209-8b"/>
愛畫猶能賞其趣嗚呼世間作者非不多鄭君甚少可<lb/>
奈何<lb/>
　　　爲玉泉山人題<lb/>
天池直接扶桑東百川委會來無窮兩崖爲門障海口<lb/>
大江中流潮汐通豐山横騖東奔放浪嚙沙崖穿玲瓏<lb/>
翠鳳飛來白銀闕金鰲飛出金蓮宫天台赤城此磅礴<lb/>
間氣徃徃生英雄鴻儒碩士世不乏神靈秀異天所鍾<lb/>
玉泉山人獨嗜古食貧力土耑而工結廬椒江望蓬島<lb/>
<pb n="KR4h0143_WYG_209-9a"/>
坐看海氣浮青紅含嚼英華𠻳芳潤吐納光景嘘長虹<lb/>
羣仙窈窕羅几席洪波浩瀚涵心胸蕞爾一鄉不滿意<lb/>
邈焉四海將奚從日披黄巻對賢聖工並周孔齊羲農<lb/>
國風雅頌導于正典謨訓誥操厥中權謀勢術競趨利<lb/>
𤣥談清議咸歸空濓洛崛起樹名教千載道學開盲聾<lb/>
仁義行師佐伊吕禮樂出治登䕫龍拯救生民布仁化<lb/>
此心烱烱今昔同食息夢寐若見之上下議論相磨礱<lb/>
論交豈止一世士直追三代還淳風屈伸去就隨所遇<lb/>
<pb n="KR4h0143_WYG_209-9b"/>
仕止進退皆從容某山某水吾釣遊歸來舊隱巢雲松<lb/>
　　　覽以徳用中二友和東坡喜雨之作<lb/>
席前衿佩多如雨危坐談經亦良苦講堂日晏未朝餐<lb/>
舌巻唇黒面生土小齋退食聞扣門倒屣起迎咽還吐<lb/>
知是兩賢送詩至笑却杜康麾陸羽錢也駿馬氣莫當<lb/>
陳也奔泉勢難禦元祐詩壇不易登俱欲升堂啟其户<lb/>
文章繇來關政教道術何曽間今古每憐陋儒不自量<lb/>
詆訶前人竟奚補浪與唐宋較優劣有如癡兒侮厥母<lb/>
<pb n="KR4h0143_WYG_209-10a"/>
蘇公風骨真天人駭視四海手摩撫二南洋溢騶虞出<lb/>
九韶鏗鏘鳳凰舞列仙得道行御風漢相閑居老食乳<lb/>
神奇變化脫邊幅怒罵嬉戲皆新語眼中不復見此翁<lb/>
雲月江山澹難主我狂自少喜翰墨辟若惰農服田畝<lb/>
歎彼么麽星辰出望公光燄日當午二公豪健敢扳附<lb/>
蓄積穰穰富倉庾大篇屬和意有餘坐覺詩名動城府<lb/>
當今聖朝任英俊雅頌再作聲教普吾衰才薄子勉㫋<lb/>
振起斯文繼前武<lb/>
<pb n="KR4h0143_WYG_209-10b"/>
　　練子寜<lb/>
　　　三月望日與饒隱君子宏遊玉笥山<lb/>
我懷謝康樂獨徃遊名山身同雪舟繫心與浮雲閒清<lb/>
風澹蕩灑六合令我興在雲松間玉山高與南斗齊雲<lb/>
錦照耀廬山低三十六峯淩虹霓飛湍噴雪臨迴溪長<lb/>
松挂月青猨啼上有梅仙采藥之幽棲下有蕭雲讀書<lb/>
之故基洞天石扇杳莫測瑶草謾長三春荑我欲因之<lb/>
覽八荒手拂青蘿眠石牀迴飈吹散碧天霧清𠖇倒瀉<lb/>
<pb n="KR4h0143_WYG_209-11a"/>
澄湖光作爲玉山謠寄之雙峯客興來攜妓秋復春笑<lb/>
殺東山謝安石<lb/>
　　　水竹居詩<lb/>
高人結宇修篁裏軒户玲瓏映流水庭臯月轉翠陰生<lb/>
溪上風迴青浪起翠陰青浪映窗扉曲徑臺深客到稀<lb/>
林下移牀揮麈坐沙頭繫艇釣漁歸柴門無事臨流敞<lb/>
高卧支頤聽清響千山暮雨石泉通一夜春雷籜龍長<lb/>
几席清幽俗事疎波光盡日映圖書何年得遂辭塵坱<lb/>
<pb n="KR4h0143_WYG_209-11b"/>
杖策相從此卜居<lb/>
　　程本立<lb/>
　　　題竹石小畫<lb/>
玉堂仙人松雪公寫竹正似石室翁雲林道人雖出後<lb/>
徃徃落筆生秋風吳人好書仍好畫百年遺墨千金價<lb/>
比來何處得此圖松雪雲林此其亞娟娟嫩玉纔數莖<lb/>
煙梢雨葉縱復横洞庭寒骨沈水底鐵索下取蛟龍爭<lb/>
却憶江南舊池館筆牀棋局何蕭散一行作吏筆便廢<lb/>
<pb n="KR4h0143_WYG_209-12a"/>
十年不歸夢欲斷松雪子孫今幾人雲林弟子誰逼真<lb/>
得歸故鄉倘相覓竹枝挂我頭上巾<lb/>
　　　合州<lb/>
合州樓前江水合合州樓外青山匝倚樓西望雨溟溟<lb/>
順水舟來飛兩楫閬中山水天下稀不如合州可忘歸<lb/>
街頭彷彿吳門市人家瓦屋白板扉買魚沽酒醉今夕<lb/>
相逢誰是吳門客鷄鳴風雨夢初醒鄰機軋軋村舂急<lb/>
　　　銅梁縣<lb/>
<pb n="KR4h0143_WYG_209-12b"/>
銅梁縣庭公事少銅梁縣市官橋小上山下山石作街<lb/>
街南街北人家好人家好農不好商㛰男嫁女不出鄉<lb/>
香芹煮羮飯有稻木綿紡絲衣有裳陳郎邀我清樽滿<lb/>
情多已覺迴鞭懶酒酣欲寫銅梁歌百錢買筆紫羅管<lb/>
　　唐之□<lb/>
　　　題高氏挹翠樓<lb/>
疏樓壓渚玻璃光玉沙粼粼生象牀回塘雜華結春霧<lb/>
江女濯錦胭脂香東風夜入蒲芽紫暖緑搖空一千里<lb/>
<pb n="KR4h0143_WYG_209-13a"/>
倚極晴闌泛灔明并刀剪得銀河水水窮雲闕露微嵐<lb/>
逺碧斜飛十二簾日晚愁吹簫底月小龍行雨過江南<lb/>
　　　李龍眠畫雪中捕魚圖<lb/>
玉龍行空不成雨首觸銀河落秋浦帝遣神工種白榆<lb/>
皓鶴飛來老鷴舞榜兒踏船依楚竹不釣齊璜餌荆玉<lb/>
波寒月黒大星稀萬斛驪珠豈勝掬夜闌緘素服麻姑<lb/>
桑下塵飛海欲枯何如去作蓬萊主五城不夜無寒暑<lb/>
　　龔詡<lb/>
<pb n="KR4h0143_WYG_209-13b"/>
　　　梅花莊詩爲朱明仲賦<lb/>
先生卜築吳城曲賸種梅花繞吟屋自期歲晚供詩料<lb/>
豈慕平泉與金谷花開時節天正寒雪花亂灑迷林巒<lb/>
杖藜引鶴飽幽翫不與梨雲同夢看歸來袖手寒窗坐<lb/>
石鼎有茶爐有火神交不覺兩忘情誰是梅花誰是我<lb/>
　　　爲彦中題畫<lb/>
青山之青如佛頭白雲化作寒泉流世間塵土飛不到<lb/>
眼中景物俱清幽若人自是好靜者豈非五栁先生儔<lb/>
<pb n="KR4h0143_WYG_209-14a"/>
每托琴樽寫高興脱屣樂從魚鳥游却笑時人苦不達<lb/>
漏盡鳴鐘猶未休君不見小虞堂西玉峯下一菴已遂<lb/>
吾菟裘共論心事肯相過斗酒當爲山妻謀<lb/>
　　　寓意<lb/>
天上雙星有常處夫爲牛郎婦爲女東西相望自年年<lb/>
只隔天津一泓許耕田匪易織亦勞不得從容相慰語<lb/>
傷心一掬淚如珠洒向人間作秋雨<lb/>
　　解縉<lb/>
<pb n="KR4h0143_WYG_209-14b"/>
　　　題山水<lb/>
溪山有逸趣蒼厓淩紫煙逺峯落天半中有飛來泉蒼<lb/>
茫樓觀出林杪丘園四顧居人少夕陽徃徃見漁樵古<lb/>
樹隂陰亂啼鳥望中峯髙雲錦張如此溪山猶故鄉𤣥<lb/>
潭觀裏三峯出白鷺洲邊二水長碧梧翠竹連江岸菊<lb/>
潭秋嶼花爭亂好景偏宜白日遊年華每被青春換寄<lb/>
語溪山如有情氤氳佳氣常鍾靈山中美酒置千斛待<lb/>
我歸來尋舊盟<lb/>
<pb n="KR4h0143_WYG_209-15a"/>
　　　題竹<lb/>
江南處處多修竹涼雨瀟瀟響寒玉孤根迸出龍欲馳<lb/>
怒籜纔舒虎猶伏霽景時開忽徃來清陰迴遶天垂緑<lb/>
我昔金鑾夜直時月下風前時見之天然妙影落文窗<lb/>
展轉江南勞夢思歸來食實時斫根斷渠流水分清妍<lb/>
深叢嫩篠山鷄語喚醒騎龍朝日邊故人示我新圖好<lb/>
淇園渭水空煙草此君真節萬世同縱有氷雪自能保<lb/>
　　　扇中竹樹<lb/>
<pb n="KR4h0143_WYG_209-15b"/>
常時十五二十過手弄素月雲間磨廣寒椎碎墮蛟室<lb/>
龍影歘入扶桑波向道仙人一桂樹秋聲那得萬竿多<lb/>
洞庭日本通銀河姮娥夜宴邀湘娥曙色雞鳴奈樂何<lb/>
　　　中秋不見月<lb/>
吾聞廣寒八萬三千修月斧暗處生明缺處補不知七<lb/>
寶何以修合成孤光洞徹乾坤萬萬古三秋正中夜當<lb/>
午佳期不擬姮娥悮酒杯狼籍燭無輝天上人間隔風<lb/>
雨玉女莫乘鸞仙人休伐樹天柱不可登虹橋在何處<lb/>
<pb n="KR4h0143_WYG_209-16a"/>
帝閽悠悠叫無路吾欲斬蜍蛙磔𠖇兔坐令天宇絶纎<lb/>
塵世上青霄粲如故黄金爲節玉爲輅縹緲鸞車爛無<lb/>
數水晶簾外河漢横冰壺影裏笙歌度雲旗盡下飛𤣥<lb/>
武青鳥銜書報王母但期歲歲奉宸遊來看霓裳羽衣<lb/>
舞<lb/>
　　楊士奇<lb/>
　　　題費同知松樹障子<lb/>
當代畫松誰最精王紱卓迪俱馳聲兩生以來鮮繼者<lb/>
<pb n="KR4h0143_WYG_209-16b"/>
鳳池周璿新得名此圖筆有千鈞力全幅剡藤開潑墨<lb/>
雙株奮起如雙虯直氣森森勢千尺樛枝屈鐵蟠穹蒼<lb/>
勁節磊砢鱗甲張長風颯颯動滿座六月清晝高堂涼<lb/>
吉安别駕好奇古對此宛然巖壑趣茯苓琥珀焉足期<lb/>
堅操終懷共遲暮别駕别駕臨安彦浙東山東宦遊徧<lb/>
四明徂徠千歲植所歴山林屢嘗見大材之成由化工<lb/>
自古匠輸希得逢明堂清廟選梁柱何限空老深山中<lb/>
　　楊榮<lb/>
<pb n="KR4h0143_WYG_209-17a"/>
　　　題馮敏山水圖<lb/>
鳳池仙客天機精筆端㸃染真天成想當適意自盤礴<lb/>
呼吸造化含元英欣然寫此得佳趣雲水微茫帶煙樹<lb/>
左拏右攫森相樛恍若蛟龍飛不去懸厓峭壁不可攀<lb/>
岧蕘直入霄漢間幽亭卜築在深處塵氛不到清晝閒<lb/>
是誰蕭散事游賞短櫂輕舟自來徃晚風不動碧波平<lb/>
㶑灔寒光映蘭槳斯人偉矣真罕儔飄飄儼若神仙流<lb/>
披圖一覽發清興彷彿萬里江南秋<lb/>
<pb n="KR4h0143_WYG_209-17b"/>
　　　題吳尚書山水圖<lb/>
青山嵯峨半空立萬叠芙蓉紫煙濕峯前昨夜春雨深<lb/>
繞澗飛花水流急隔嶼人煙凡幾家一徑蒼苔石磴斜<lb/>
溪迴路細長芳草月落林幽歸暮鴉山深洞口行人少<lb/>
白雲飛墜青山表恍見滄洲樹色微如聞古寺鐘聲杳<lb/>
茅簷日出雞犬喧十里煙光連逺村依稀乍入篔簹谷<lb/>
彷彿自是桃花源乃知畫者通𤣥理㸃染天機筆鋒裏<lb/>
尚書愛此欣得之素壁高堂見山水人間美景不易尋<lb/>
<pb n="KR4h0143_WYG_209-18a"/>
此圖直比雙南金玉堂展巻慕清絶爽氣蕭蕭風滿林<lb/>
　　胡儼<lb/>
　　　驟雨戲作<lb/>
颮風吹迴雨如織黒雲壓空電飛急青山隔江煙霧深<lb/>
野水瀰漫新漲入老龍身疲鱗甲稀變形潛蟄枯樹枝<lb/>
天書夜下霹靂追老龍走出樹輒披劈空拏雲捲江水<lb/>
隴畝茫茫波浪起天公爲民驅老龍老龍雖苦田家喜<lb/>
龍兮龍兮爾勞慎勿辭歲豐民足爾乃無事遊天池<lb/>
<pb n="KR4h0143_WYG_209-18b"/>
　　　錦雞圖<lb/>
昔聞楚人不識鳳忽見山雞重購之我今畫圖寫生態<lb/>
羽毛五色光陸離扶桑天雞啼一聲陽烏散彩天下晴<lb/>
此時山雞亦出谷喔喔飛來耀林麓千巖萬壑含東風<lb/>
杏花吹香春雪紅顧影徘徊自愛惜揚翹聳翅紛䝉茸<lb/>
竹上花間日正高向陽吐綬垂花絛吳綾蜀錦織不得<lb/>
戴勝偷眼驚伯勞切莫臨溪照碧流對鏡逢人舞便休<lb/>
舞多目眩終顛仆世人空詫韋公賦<lb/>
<pb n="KR4h0143_WYG_209-19a"/>
　　　孔雀圖<lb/>
有鳥有鳥名孔雀文彩光華動揮霍修頸昻昻翠羽翹<lb/>
大尾斑斑金錯落由來麗質産南方丹山碧水多翺翔<lb/>
芭蕉花開風正軟桄榔葉暗日初長忽聞都䕶啼一聲<lb/>
山中百禽皆不鳴松篁引韻笙竽奏顧影徘徊舞翅輕<lb/>
炎荒暑熱時多雨尾重低垂飛不舉一朝籠養近簾幃<lb/>
可憐猶妬美人衣永嘉謝環善冩生畫圖貌得邊鸞清<lb/>
老眼摩挲石苔紫渾似枇杷樹底行<lb/>
<pb n="KR4h0143_WYG_209-19b"/>
　　王景<lb/>
　　　題江南秋晚圖<lb/>
十年不踏錢塘路江上晴煙𣺌輕素并刀誰剪秋半簾<lb/>
夕陽正在西陵樹對之便欲發浩歌西風蕭蕭水増波<lb/>
胥濤已入亂山去木落臺空幽思多<lb/>
　　王達<lb/>
　　　梁溪<lb/>
微波皺緑迴輕風溪流直與南湖通人家兩岸幾興廢<lb/>
<pb n="KR4h0143_WYG_209-20a"/>
鷗影蕭蕭夕照中孤橈欲發臨溪口澹煙寂歴明疎栁<lb/>
水清月落正愁人鐘鳴況是僧歸後芙蓉隔溪千里多<lb/>
白雲滿窗生薜蘿櫓聲咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>剪寒月去去其如離思何<lb/>
　　王璲<lb/>
　　　爲朱仲昂題薛澹園竹<lb/>
我家昔住吳山麓遶屋曽栽萬竿竹如今見畫却題詩<lb/>
憶在山中春雨時暮雲作團飛不起空翠滿衣秋欲洗<lb/>
何當重掃石牀眠一任露華涼似水<lb/>
<pb n="KR4h0143_WYG_209-20b"/>
　　　題梅花巻爲顧御史賦<lb/>
我家家在吳山住路入梅花最深處天空歲晚雪紛飛<lb/>
繞屋寒香千萬樹花時日日醉花邊酒醒長吟花下眠<lb/>
聽到翠禽啼欲斷任教明月照青天自從遊宦京華久<lb/>
夢遶花前與花後故山花發想依然何遜才華已非舊<lb/>
霜臺御史繡衣人藏得横斜水面真一幅齊紈裁皎雪<lb/>
筆端渾是玉精神蕭齋凍雨簷花落紙帳夜寒燈影薄<lb/>
恍然相對似還家春信依稀生緑萼緑萼春生日漸多<lb/>
<pb n="KR4h0143_WYG_209-21a"/>
故山歸計尚蹉跎玉堂日賜宫壺酒其耐梅花似雪何<lb/>
何當便赴看花約莫待江天吹曉角詩成却向畫中題<lb/>
酒熟空思花下酌<lb/>
　　　題採菱圖<lb/>
湖南風信起湖北浪花多欲唱採蓮曲翻成採菱歌採<lb/>
菱歌斷汀洲暮何處却尋歸去路誰搖蘭艇笑相迎燈<lb/>
火遙生白蘋渡<lb/>
　　王偁<lb/>
<pb n="KR4h0143_WYG_209-21b"/>
　　　寄答黄伯亨<lb/>
我馬從東來君車正西去有似風吹海上雲天際無心<lb/>
忽相遇與君相遇即相知瀝膽輸肝無復疑虞卿豈顧<lb/>
雙白璧平原輕擲二美姬狂歌一斗酒共醉六屏月拂<lb/>
曙登古臺慷慨與君别君行五嶺南我阻三山道何處<lb/>
我思君天涯但芳草昨朝鴻雁下江煙銜得君書置我<lb/>
前開緘拂冰雪千里情洒然念昔與君多意氣相期豈<lb/>
作桃李妍鬷生立堂下叔向知其賢袁宏發朗詠謝公<lb/>
<pb n="KR4h0143_WYG_209-22a"/>
遂回船丈夫一語茍有合何必結交窮歲年我有古干<lb/>
將繡澁久棄捐寜甘困泥滓恥爲兒女憐君有長歌向<lb/>
余寫我將古調爲君宣月明洞口鳴風泉清商一曲付<lb/>
哀絃雲山麋鹿可爲侣紛紛薄俗何其偏<lb/>
　　　宿桃溪方翁家贈别<lb/>
清溪一帶縁桃花春來水上流胡麻東風尋源泛瑤棹<lb/>
雲中逺見山人家於兹水木相含景裊裊松杉亂天影<lb/>
少焉林壑衆籟鳴巾舄飛來片雲冷二三老翁住東陂<lb/>
<pb n="KR4h0143_WYG_209-22b"/>
薜衣霜雪垂兩眉自言入山歲已久不知人世今何時<lb/>
傳聞有客驚還喜共薦清泉飯松子煙林霧篠不逢人<lb/>
碧草苔花應滿地問予何事在塵間那似山中日月閒<lb/>
澗户聊同魚鳥醉石牀常伴雲霞眠乍逢靈境真堪恱<lb/>
區縁未謝還成别别後重來定幾時夢繞溪邊緑蘿月<lb/>
　　　東湖春意圖爲樵門李姚生題<lb/>
鴛鴦湖上春風軟栁絲無力桃㾗淺暖煙籠碧水如雲<lb/>
纎纎細草苔香滿滿樓罨畫大堤傍羅綺晴嬌綠水鄉<lb/>
<pb n="KR4h0143_WYG_209-23a"/>
氷絃玉柱新調吕半蹙雙蛾倚淡粧鸂鶒雙雙㸃晴霧<lb/>
百勞東飛燕西去紫泥誰染天上春雲緘留得相思句<lb/>
日暮相思枉斷膓緑波千里共悠揚龜甲屏風花夢曉<lb/>
一抹修蛾鏡中小<lb/>
　　王恭<lb/>
　　　書香山九老圖<lb/>
唐家名臣白居易暮年脫畧青雲器抗節羞趨當路門<lb/>
拂衣起謝人間事以兹疎散愛香山洛下羣公亦遂閒<lb/>
<pb n="KR4h0143_WYG_209-23b"/>
玉堂金馬俱殘夢流水孤雲同去還石樓煙樹朧朧見<lb/>
八節迴灘瀉秋練雲衣落落古松姿鶴髮皤皤凍梨面<lb/>
人生宦達應如此豈必浮名絓青史楚國三生少見機<lb/>
竹林七子徒爲爾名遂身閒古所稀洛陽山水又清暉<lb/>
青山何處無佳賞白首湮沈空布衣<lb/>
　　　聞笛送人之塞上<lb/>
横笛對離亭扁舟越江口月下何人最斷腸天涯怨别<lb/>
吹楊栁楊栁繁音愁復愁梧桐蕭瑟江楓秋長林半夜<lb/>
<pb n="KR4h0143_WYG_209-24a"/>
葉皆脫積水三江雲不流長夜漫漫聽未了變羽回宫<lb/>
猶嫋嫋越海天邊鳥不飛閩關月暗猿聲小須㬰一曲<lb/>
更淒清零落梅花滿楚城楚城迢迢接沙磧邉客聞之<lb/>
淚俱滴黃埃積雪暗長關絶域窮荒草根白此夜愁心<lb/>
獨對君明朝悵别又離羣單于城上吹羗管知爾相思<lb/>
不忍聞<lb/>
　　　送張少府朝覲<lb/>
閩州少尹家何處夢裏青山溧陽樹訟庭無事獨哦松<lb/>
<pb n="KR4h0143_WYG_209-24b"/>
走馬金陵看花去青繩御路連青天五陵俠少黃金鞭<lb/>
紅橋青幔多買醉少尹囊中無酒錢朝回道過鄉山口<lb/>
春風又發秦淮栁溧水芹邊二校文相逢爲問平安否<lb/>
　　　感懷<lb/>
不彈貢禹冠不結蕭朱綬幾處移家任轉蓬半生失路<lb/>
惟耽酒兔園挾策竟徒然欲逐長沮學種田秋風僅有<lb/>
相如壁舊物空餘子敬壇異鄉淪落無朋友論交昨日<lb/>
今何有誤將偃蹇對時人豈謂新知不忠厚萬事蕭然<lb/>
<pb n="KR4h0143_WYG_209-25a"/>
一布衣白頭夢想故山薇抱琴欲奏猗蘭曲目送雲天<lb/>
斷雁飛<lb/>
　　高棅<lb/>
　　　題臺江别意餞顧存信歸番禺<lb/>
置酒臺江上悵然傷解擕番禺天萬里矯首南雲低停<lb/>
舟對君日將暮目送南雲指歸路鄉夢多隨蜃母樓家<lb/>
林近入扶桑樹滄浪浩蕩杳難期此别重逢又幾時東<lb/>
去臺江應到海惟因流水寄相思<lb/>
<pb n="KR4h0143_WYG_209-25b"/>
　　　賦得吳航渡送趙少府之京<lb/>
君不見吳航渡河上蕭蕭多古樹樹根積石長青苔應<lb/>
是昔人繫舟處寂寞寒潮自徃還關河北望空雲山天<lb/>
浮百粤榮光歇海接三吳霸氣寒吳王城闕幾千載舸<lb/>
艦何年到閩海危檣峻櫓逐飄風今日吳航名尚在江<lb/>
上年年春草新城頭車馬徃來頻野鳥不知驚候吏垂<lb/>
楊空自送行人<lb/>
　　王紱<lb/>
<pb n="KR4h0143_WYG_209-26a"/>
　　　過華叔端草堂寫晴竹於壁上<lb/>
我愛君家逺城郭遶簷竹色侵簾幙醉中揮翰寫晴梢<lb/>
湘雲一剪春陰薄看來頓覺風氣清耳邊恍若聞秋聲<lb/>
嘯歌到晚不歸去高臥翠陰呼月明<lb/>
　　　題青山白雲圖<lb/>
我曾九龍山下住結廬正在雲深處日日看山還看雲<lb/>
長教剪却當簷樹無端一别猿鶴羣馬蹄南北徒紛紜<lb/>
塵途底事拂衣晚回首愧負山中雲<lb/>
<pb n="KR4h0143_WYG_209-26b"/>
　　　題漁樂圖<lb/>
遙天雨歇明殘霞涼風颯颯吹蒹葭晚來隨處可栖泊<lb/>
五湖煙水皆吾家得魚且覓津橋酒旋採溪毛雜菱藕<lb/>
除著沙鷗孰可親隔篷喚取鄰船叟生計年年一葉舟<lb/>
全家不識别離愁婦能斫鱠兒行盞一笛横吹萬里秋<lb/>
　　　題畫<lb/>
結屋千山萬山裏軒窗四面峯巒起捲幔晴招嶺上雲<lb/>
烹茶夜汲巖前水二三髙人同素心杖藜時復來幽林<lb/>
<pb n="KR4h0143_WYG_209-27a"/>
抱琴相延坐亭上一曲雅調山水音屋頭隙地肯相許<lb/>
願作比鄰共相處賸採松花釀玉醪更覓黄精斸春雨<lb/>
　　　端午賜觀騎射擊毬侍醼<lb/>
葵榴花開蒲艾香都城佳莭逢端陽龍舟競渡不足尚<lb/>
詔令禁籞開毬場毬場新開向東苑一望晴煙緑莎軟<lb/>
萬馬騫騰鼓吹喧五雲繚繞旌旗展羽林年少青綸巾<lb/>
秀眉豐臉如神人錦袍窄袖巧結束金鞍寶勒紅纓新<lb/>
紛紜來徃尤迅速馬上時看藏馬腹背挽雕弓金鏃鳴<lb/>
<pb n="KR4h0143_WYG_209-27b"/>
一剪柔條碎新緑忽聞有詔命分棚毬先到手人誇能<lb/>
馬蹄四合雲霧集驪珠落地蛟龍爭彩色毬門不盈尺<lb/>
巧中由來如破的剨然一繫電光飛平地風雲轟霹靂<lb/>
自矜得雋意氣粗萬夫誇羡聲喧呼摐金伐鼓助喜色<lb/>
兵言此樂人間無鑾輿臨幸天顔喜醼賜千官醉蒲醑<lb/>
光禄尊開北斗傍簫韶樂奏南薰裏微臣何幸遭盛明<lb/>
清光日近多恩縈呈詩敢擬長楊賦萬嵗千秋頌太平<lb/>
　　　過梅花室<lb/>
<pb n="KR4h0143_WYG_209-28a"/>
我曽泊棹西湖濱千樹萬樹梅花春孤山月照一篷雪<lb/>
十里湖光如爛銀興豪對客酣清醼達旦賡吟騁雄健<lb/>
燈前索紙呵手題霜兔鏦鏘氷滿硯年來浪迹隨西東<lb/>
看花多在驅馳中縱有香醪對明月渾無好興酬春風<lb/>
只今書劒來京國欲訪梅花杳難得亭館多栽逞艷姿<lb/>
山林誰重淩寒色春來未幾薄雪餘蹇驢偶過西城隅<lb/>
疎花寂歷三五樹中有一室幽人居室中幽人廣平後<lb/>
旅寓看花爲花瘦窗横古影神愈清盃吸寒香骨應透<lb/>
<pb n="KR4h0143_WYG_209-28b"/>
相逢休言一事無鄰家有酒須賸沽趂取樓頭未吹角<lb/>
莫教地上魚鱗鋪我因看花狂興發花應笑我生華髮<lb/>
曲逆長貧豈足論馮唐已老誰能拔憐君與我同襟期<lb/>
看花酌酒情相宜百年一任世所棄寸心獨許花相知<lb/>
我家君家隔江浙一水相通吳與越此夕何妨對榻眠<lb/>
夢魂還醉西湖月<lb/>
　　錢仲益<lb/>
　　　牧牛圖<lb/>
<pb n="KR4h0143_WYG_209-29a"/>
東臯二月春草生江邊放牛花雨晴牧兒唱歌牛齕草<lb/>
穩坐牛背隨牛行牛角攢攢耳濕濕斷隴荒坡隨意入<lb/>
煙蒲風栁不勝情日暮歸來荷蓑笠我本山林牧牛叟<lb/>
濫著朝衫今白首儗買江南黒牡丹乞取閒身老農畝<lb/>
　　　青山白雲圖<lb/>
連山盤盤隔溪水翠滴嵐光淨如洗松梢日出初雨晴<lb/>
滿地白雲収不起溪窮路轉石徑斜隔溪遙見山人家<lb/>
柴門深閉人不見暖風吹落朱藤花良工貌得無窮景<lb/>
<pb n="KR4h0143_WYG_209-29b"/>
坐玩令人發深省何由築室住山閒長臥雲窩弄秋影<lb/>
　　　題江南春雨圖<lb/>
羣山鶻突雲糢糊長蘿逺水連平蕪孤村絶浦望不極<lb/>
幾家茅屋懸魚罛輕舟數㸃小於葉出没煙浪同飛鳬<lb/>
江空雨勢來不已水風颯颯吹菰蒲前山禪宫白雲際<lb/>
明㓕時見金浮屠貌將一段丘壑趣寫出萬里煙霞圖<lb/>
憑軒寂聽無所見仿彿似有青猨呼我昔南遊㑹稽上<lb/>
雲門六寺尋僧徒手支枯笻躡短屐窮幽陟險隨樵夫<lb/>
<pb n="KR4h0143_WYG_209-30a"/>
曉雲漫天失老鶴暮雲擁樹聞飢烏石厓松瀑濺飛雪<lb/>
水聲活活風胡胡君邪溪深不可渡沿流細路行縈紆<lb/>
歸來濯足憩小軒胷中塵氣一㸃無自從江海困奔走<lb/>
衝寒觸暑趨長塗追思勝賞不可到十年南望空嗟吁<lb/>
朝朝覽鏡獨惆帳兩髩雪白容顔枯東陽山人特好古<lb/>
寶此名筆如瓊珠吳箋一幅不滿尺懷山巻海置座隅<lb/>
鋪牀展軸看未了何異短褐臧天吳王郎妙手信莫及<lb/>
功與小米論錙銖想當運意揮染際倒㵼水墨翻金壺<lb/>
<pb n="KR4h0143_WYG_209-30b"/>
祗今此景在何處欲徃不得歲已徂還君此畫重太息<lb/>
嗒焉長吟據槁梧<lb/>
　　梁潛<lb/>
　　　題王晉卿春曉圖<lb/>
憶昔扁舟經洞庭夜涼落月潮水平舟行數里不知逺<lb/>
隔林隱隱聞雞聲推篷起視西山麓煙景微茫接溪曲<lb/>
芳草依稀謝眺村綠樹深沉子真谷須㬰旭景開曈曨<lb/>
千山萬山圖畫中誰家樓閣依晴翠朱門繡幕垂東風<lb/>
<pb n="KR4h0143_WYG_209-31a"/>
樓外園林春已遍樓中美人夢初斷疎簾半捲落花深<lb/>
年華却逐鶯聲換别來煙月幾經秋楚天西望空生愁<lb/>
玉堂此日見圖畫彷彿湖山曽舊遊何時拂衣賦歸去<lb/>
孤棹還尋舊游路雨過芳洲春水深更擬褰裳採芳杜<lb/>
　　袁忠徹<lb/>
　　　題張秋蟾畫龍<lb/>
張公畫龍人不識筆法逺自僧繇得挂向高堂神鬼驚<lb/>
怳忽電光飛霹靂想當渤澥開筆力元氣霖霪浸無極<lb/>
<pb n="KR4h0143_WYG_209-31b"/>
吐吞霧雨川澤昏摩蕩雲雷太陰黒江翻石轉窈莫測<lb/>
雪濤捲空銅柱仄洞庭扶桑非爾誰顛倒滄溟爲窟宅<lb/>
乃知兹圖只數尺坐令萬里起古色何當置我君山湖<lb/>
上之髙峯聽此老翁吹鐵笛<lb/>
　　郭武<lb/>
　　　寄句曲山中隱者<lb/>
康樂平生愛山水移家直入煙霞裏一窺塵網便深藏<lb/>
兩以鶴書徴不起頭戴皮冠手扶策蒼蒼滿面風霜色<lb/>
<pb n="KR4h0143_WYG_209-32a"/>
世人欲見恐難尋樵客相逢多不識賣藥修琴還到城<lb/>
暫來倐去誰將迎伯陽已信皆糟粕季子何勞問姓名<lb/>
予亦曽知君隱處風泉翠滴琅玕樹不待長鬚更致書<lb/>
明朝載酒聽鶯去<lb/>
　　　晚渡白馬湖<lb/>
輕風小寒吹浪花新栁茸茸啼乳鴉平湖一望幾千頃<lb/>
逺水連天飛落霞斜陽忽墮澄波底白鳥猶明山色裏<lb/>
嚴更何處鼓鼕鼕櫂歌未斷漁燈起<lb/>
<pb n="KR4h0143_WYG_209-32b"/>
　　沐昂<lb/>
　　　和逯先生聞砧韻<lb/>
秋髙萬木脱林塢與子庭前開綠醑忽聞别院動砧聲<lb/>
西風吹斷蕭蕭雨隔岸人家紅樹稀辭巢燕子故飛飛<lb/>
酒酣自起爲君舞正愛涼飇吹我衣<lb/>
　　曽棨<lb/>
　　　姚少師所藏八駿圖<lb/>
周家八馬如飛電夙昔傳聞今始見鋭耳雙分秋竹批<lb/>
<pb n="KR4h0143_WYG_209-33a"/>
拳毛一片桃花旋肉騣叠聳高崔嵬權奇知此真龍媒<lb/>
霜蹄試踏層冰裂駿毛欲掉長飇迴瑶池宴罷歸來早<lb/>
絡月羈金照京鎬紫鞚飛時逐落花雕鞍解處眠芳草<lb/>
由來駿骨徤且馴弄影驕嘶不動塵有時渴飲天津水<lb/>
五色照見波粼粼圉官騎來難久駐飲向春流最深處<lb/>
珠銜寶勒不敢疏直恐飛騰化龍去古來善畫韋與韓<lb/>
此畫豈同凡馬看人間造次不可得苜蓿秋深煙雨寒<lb/>
　　　題王孟端墨竹送人南歸<lb/>
<pb n="KR4h0143_WYG_209-33b"/>
十年官舍長安陌欲種篔簹愁地窄軒前有此八九竿<lb/>
蒼然一片瀟湘色九龍山人思不羣胸襟灑落如此君<lb/>
筆端颯颯起風雨紙上漠漠生煙雲幾回看竹稱奇絶<lb/>
爲寫琅玕照冰雪縱橫屈鐵金錯刀滿堂便覺秋蕭騷<lb/>
周郎愛竹癖於我興至時尋竹邊坐我生疎嬾無所爲<lb/>
但與江海同襟期喜君愛竹有如此便以此圖持贈之<lb/>
丹楓白水江南路歸帆直向湖中渡慎莫提擕過葛陂<lb/>
恐化羣龍上天去<lb/>
<pb n="KR4h0143_WYG_209-34a"/>
　　　雲錦屏<lb/>
陽烏曉浴滄溟水九野曈曨曙光起照見匡廬雲錦屏<lb/>
九叠晴開碧雲裏山中有客才且賢結廬正在雲屏邊<lb/>
丹崖翠壁逓隱見紅霞碧霧相連延朅來遊宦牽纓冕<lb/>
雲錦迢嶤望中逺准擬相從南斗傍挂笏閒看未應晚<lb/>
　　王直<lb/>
　　　題夏珪風雪江村圖<lb/>
江天漫漫雲氣黒江風蕭蕭雪花白荒村古道人跡稀<lb/>
<pb n="KR4h0143_WYG_209-34b"/>
惆悵津頭逺行客黄蘆低折沙草平遙望不見長安城<lb/>
蹇驢凌兢縮如蝟鞭驅還欲西南征四山溟濛日應晚<lb/>
辛苦羸僮未遑飯深林歸鳥棲已定茅屋人家去猶逺<lb/>
吁嗟乎夏珪之筆淩范㝟滿堂凜凜生晝寒巻簾看罷<lb/>
重歎息歲晏高歌行路難<lb/>
　　　書所見<lb/>
楊栁妖饒湖水滿芙蓉初發莖猶短小娃打槳並船歸<lb/>
驚起鴛鴦相背飛<lb/>
<pb n="KR4h0143_WYG_209-35a"/>
　　　秋江獨釣圖<lb/>
蒹葭淅瀝秋雨霜明月照水天蒼茫扁舟静夜泝空闊<lb/>
驚起沙邊鷗鷺行釣車不用置在傍此心寜羨鯉與魴<lb/>
扣舷獨徃歌滄浪歌聲激烈増慨慷山中之人遙相望<lb/>
　　　謝庭循自畫秋景<lb/>
洞庭八月秋風早楊栁蒹葭漸應老栁下茅堂逺市㕓<lb/>
寂寞閒門對幽島居人無事不出門林深地僻如荒村<lb/>
門前道上車馬絶過雨蒼茫空蘚㾗江清水落沙石出<lb/>
<pb n="KR4h0143_WYG_209-35b"/>
水底渾疑見鮫室鷺鷥鸂鶒皆有情啑喋喧呼亂晴日<lb/>
我家故業連滄洲贑水文溪遶舍流圖中景物渾相似<lb/>
見之令我増離憂君今善畫得供御下筆縱橫有神助<lb/>
何時爲掃寰瀛圖一葉淩波向南去<lb/>
　　周忱<lb/>
　　　病驥圖<lb/>
吳興父子俱能畫筆端徃徃追曹霸當時托意知爲誰<lb/>
惻愴令人傷此馬此馬虺頺未可輕昔陪八駿天衢行<lb/>
<pb n="KR4h0143_WYG_209-36a"/>
綵雲禁籞春如海曽聽玉輅和鸞鳴一從謝病離天仗<lb/>
骨聳毛焦氣凋䘮恥與駑駘競粟芻自甘偃臥沙丘上<lb/>
孫陽去後苦難逢寂寞誰加剪拂功羈金絡月復何日<lb/>
顧影懷恩悲晚風古來千金市駿骨况此精神那可忽<lb/>
飼秣重歸十二閑猶堪萬里奔騰出<lb/>
　　　蘄州送别易副使<lb/>
江頭栁花白如雪江上行人正催别欲把長條贈逺行<lb/>
蕩颺花飛不堪折今年花飛猶去年此時一去何時還<lb/>
<pb n="KR4h0143_WYG_209-36b"/>
含情再誦江淹賦如在桃花潭水邊望君重來在旦晚<lb/>
願君不道蘄州逺君看栁絮若無情猶自隨風去還轉<lb/>
　　李昌祺<lb/>
　　　過吳門次薩天錫韻<lb/>
七澤三江通甫里楊栁芙蓉照湖水閶門過去是盤門<lb/>
半掩珠簾畫樓裏蘼蕪生徧鴛鴦沙東風落盡棠梨花<lb/>
館娃香徑走麋鹿清夜鬼燈明綘紗三髙祠下東流續<lb/>
真娘墓上風吹竹西施去後屧廊傾歲歲春深燒㾗綠<lb/>
<pb n="KR4h0143_WYG_209-37a"/>
　　　題周參政所藏山水小景<lb/>
天壤有異境描摹付良工佳山與秀水幻置軒窗中村<lb/>
村陌陌皆勝處花竹園林饒雅趣過鳥疑飛却不飛行<lb/>
人欲去何曽去松坡竹塢叠更重雪瀑倒濕青芙蓉岡<lb/>
巒島洞盡在眼樵牧耕釣俱可容九曲溪流漾清泚荒<lb/>
渡斜陽見舟尾石上吟翁鎮日留欄前眺客今年倚我<lb/>
觀風物似杭州樹木雲霞分外幽豈必西湖有奇勝展<lb/>
圖高興亦悠悠<lb/>
<pb n="KR4h0143_WYG_209-37b"/>
　　魏驥<lb/>
　　　曉步<lb/>
林居鎮日欣無事緩步堦苔淨於洗日色晴涵瀚海紅<lb/>
煙光淡林秋山紫家家籬落散雞豚處處郊原足禾黍<lb/>
從和熙皥由帝力願把昇平紀青史<lb/>
　　　雪景<lb/>
我昔承恩使西夏周道倭遲過泰華重岡複嶺冬正深<lb/>
貂㡌狐裘策官馬黄沙白草風颼颼萬玉飛舞長城頭<lb/>
<pb n="KR4h0143_WYG_209-38a"/>
　四圍山岳若銀鑄層氷沍盡黄河流黄河船膠不可渡<lb/>
　立馬津頭日驚暮天涯萬里魂欲飛手殭面坼將誰訴<lb/>
　張燈呼得關門開關吏爇火嘘寒灰同行革囊有沽酒<lb/>
　我性不飲空持杯却懷有友西湖上茅堂此日成清賞<lb/>
　梅花窗外吐清香野蓛山肴酌新釀醉來臥隱烏皮几<lb/>
　日斜妻兒呼不起固知仕止有不同故人之樂獨如此<lb/>
　我今乞歸自九重雪時亦對飛瑶空堆瓊積玉感天澤<lb/>
　謳歌擊壤祈年豐敲門忽云故人到不似王猷空返棹<lb/>
<pb n="KR4h0143_WYG_209-38b"/>
　手持山居對雪圖索我長歌寫圖妙細觀取法髙房山<lb/>
　逼真眼底疇能攀我呵凍筆題其間蕪辭似覺難同看<lb/>
　　　劉鉉<lb/>
　　　　桃花雙鵲圖<lb/>
　雙鵲何處聲查查夭桃一樹紅蒸霞美人忽聽心自喜<lb/>
　捲簾遙對啟窗紗恐驚枝上鳥未折枝上花花任啄殘<lb/>
　應不惜早教歸信來天涯<lb/>
御選明詩巻四十<lb/>
</p>
<p>
</p>
  </div>
</body>
</text>
</TEI>
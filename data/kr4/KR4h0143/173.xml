<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_173-1a"/>
　欽定四庫全書<lb/>
御選明詩巻四<lb/>
　　樂府歌行一<lb/>
　　　劉基<lb/>
　　　　艾如張<lb/>
　有菀者林衆鳥萃之我欲張羅榛楛翳之既礪我斧又<lb/>
　飭我徒孰是奥穢而不剪除爰升于虚以相乃麓有條<lb/>
　我綱載秩我目有鳥有鳥五采其章<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>喈喈率彼髙<lb/>
<pb n="KR4h0143_WYG_173-1b"/>
　岡張之弗獲憂心且傷寤寐懷思曷云能忘有鳥五采<lb/>
　亦既來止昭其德音以相君子君子豈弟其儀是若艾<lb/>
　而張矣云胡不樂<lb/>
　　　　聖人出<lb/>
　聖人出臨萬方赤若白日登扶桑陰靈韜精星滅芒羣<lb/>
　氛辟易歸大荒晻曖寒谷熙春陽枯根發茁暢幽藏潛<lb/>
　魚躍波谷鳥翔花明草暖靑天長靑天長聖人壽北斗<lb/>
　軒轅調氣候北辰中居環列宿八風應律九歌奏圓方<lb/>
<pb n="KR4h0143_WYG_173-2a"/>
交格神靈輳聖人出陽道開億萬年歌康哉<lb/>
　　　釣竿<lb/>
斫竹作釣竿抽繭作釣絲滄洲日暖波漣漪綠蒲茸茸<lb/>
柳葉垂鈎纎餌香魚不知石鱗激水溪毛動玉燕迴翔<lb/>
竿尾重大魚入饌腮頰紅小魚却放淵沄中更祝小魚<lb/>
知我意長逝深潭莫貪餌<lb/>
　　　思美人<lb/>
雨欲來風蕭蕭披桂枝拂菱苕繁英隕鮮葉飄揚煙埃<lb/>
<pb n="KR4h0143_WYG_173-2b"/>
靡招揺激房帷發綺綃中髮膚憯寂寥思美人隔靑霄<lb/>
水渺茫山岧嶤雲中鳥何翛翛欲寄書天路遥東逝川<lb/>
不可要芳蘭華日夜彫掩瑶琴閑玉簫魂睘睘心揺揺<lb/>
望明月歌且謡聊逍遥永今宵<lb/>
　　　懊憹歌<lb/>
白鴉養雛時夜夜啼達曙如何羽翼成各自東西去<lb/>
　　　君子有所思<lb/>
晨上龍首山徘徊望咸京交衢錯萬井甲第連公卿鞍<lb/>
<pb n="KR4h0143_WYG_173-3a"/>
馬相照曜冠蓋如雲行扈從金宫歸賜酒銀甕盈前庭<lb/>
列騶騎後苑羅傾城寵極妬心起歡餘驕氣生田竇巧<lb/>
相奪蕭韓互摧傾快意在一時報復延戈兵范雎掉柔<lb/>
舌穰侯去彊嬴寧知幽燕客接踵夸雄鳴茫茫前車轍<lb/>
遺跡猶未平何為不自悟坐使憂患并二疏獨何人千<lb/>
載垂令名<lb/>
　　　上山采蘼蕪<lb/>
上山采蘼蕪山峻路迢遞下山逢故夫悲風生羅袂憶<lb/>
<pb n="KR4h0143_WYG_173-3b"/>
昔結髪時願得終百年變故不可期中道相棄捐蓮實<lb/>
生水中石榴生路側未嘗挂齒牙中心豈能識上山采<lb/>
蘼蕪羅袖生芳菲因君贈新人莫遣秋霜霏落葉辭故<lb/>
枝不寄别條上白日無回光誰能不惆悵<lb/>
　　　雙桐生空井<lb/>
雙桐生空井井空桐葉稀葉稀不自蔽鳳鳥將安歸<lb/>
雙桐生空井井泥泉不出桐根日夜枯何由伐琴瑟<lb/>
　　　玉階怨<lb/>
<pb n="KR4h0143_WYG_173-4a"/>
長門燈下淚滴作玉階苔年年傍春雨一上苑牆來<lb/>
　　　長門怨<lb/>
白露下玉除風淸月如練坐看池上螢飛入昭陽殿<lb/>
　　　東飛伯勞歌<lb/>
南飛鷓鴣北飛鵠黄昏鷄鳴白日燭珊瑚石上栽兔絲<lb/>
鴛鴦獨宿枯桑枝永夜涼蟾入羅幕蟬翼不如秋髩薄<lb/>
寒塘露蓮千葉紅可憐零落空隨風<lb/>
　　　白苧詞二首<lb/>
<pb n="KR4h0143_WYG_173-4b"/>
鏗華鐘伐靈鼓靑娥彈絲白苧舞文竿迎風雉振羽長<lb/>
袖奮迅若雲舉博山霧合春濛濛玉釭揺火生長虹翠<lb/>
蕩紅翻如夢中<lb/>
暖香結暝嬌靑春翠釵珠壓光照人鳳簫十二煙霧匀<lb/>
鴻驚燕嬌波龍鱗玉觴交飛酒如沼門外斜陽在林杪<lb/>
宫中沈沈天未曉<lb/>
　　　江上曲<lb/>
江上風吹沙石走江中濤浪如牛吼鄂君繡被寒無香<lb/>
<pb n="KR4h0143_WYG_173-5a"/>
江水不如殘夜長<lb/>
　　　蓮塘曲<lb/>
落日下蓮塘輕舟赴晚涼偶然花片落飛出兩鴛鴦<lb/>
　　　逺遊篇<lb/>
三山六鼇背翠水扶桑東鷄鳴上海日海面玻瓈紅仙<lb/>
人騎鸞鳳呼我遊雲中雲中有金闕謂是天帝宫明星<lb/>
列兩藩琪樹花玲瓏太一坐端門白髪映靑瞳授我玉<lb/>
篆文赤蛇蟠九虹出入元化先壽命齊老童因逢靑鳥<lb/>
<pb n="KR4h0143_WYG_173-5b"/>
使遂造東王公素女如蓮華歌喉絃管同顧盼動環珮<lb/>
振迅若輕鴻化為五色光倐然隨長風<lb/>
　　　畦桑詞<lb/>
編竹為籬更栽刺髙門大寫畦桑字縣官要備六事忙<lb/>
村村巷巷催畦桑桑畦有增不可減準備上司來計㸃<lb/>
新官下馬舊官行牌上却改新官名君不見古人樹桑<lb/>
在牆下五十衣帛無凍者今日路傍桑滿畦茅屋苦寒<lb/>
中夜啼<lb/>
<pb n="KR4h0143_WYG_173-6a"/>
　　　瑯琊王歌<lb/>
駿馬須好鞍强弓須勁箭將軍不知兵健兒空自健<lb/>
　　　夜夜曲<lb/>
冬夜恆苦長夏夜恆苦短短長相蔽虧殷勤望推挽紉<lb/>
茅作䋲繩易斷汲水作池池易旱故鏡塵昏難逺照故<lb/>
衣絮敝無新暖西風嫋嫋吹桂枝白露㸃苔黄葉滿<lb/>
　　　思歸引<lb/>
山髙髙兮可以望四方胡躋爾巔兮不見我故鄉歲云<lb/>
<pb n="KR4h0143_WYG_173-6b"/>
暮兮無衣裳車罷馬羸兮僕夫頓僵水有蛟鱷兮陸有<lb/>
虎狼吁嗟奈何兮惟懷永傷<lb/>
　　　雪鶴篇贈詹同文<lb/>
有鶴有鶴丁令威碧玉為骨𤣥霜衣層城十二身所依<lb/>
千年伐毛一度歸洗髓織女黄姑磯瑶臺雪花大十圍<lb/>
食之神爽肉不肥乗風振羽芳菲菲丹砂結頂燁有輝<lb/>
咳唾璀錯生珠璣朝遊明星夕大騩騰光躡景超巍巍<lb/>
滕六驂乗虹蜺騑蕊宫仙娥頊帝妃鎔雲鍊雨成瓊葳<lb/>
<pb n="KR4h0143_WYG_173-7a"/>
眩晃晝奪扶桑輝離眸閃爍不可睇回猋摐摐翼縞旂<lb/>
白虎觳觫艮厥腓鸞鵷烏鴻鶉鵠翬鷺鶚鸛鵲鷢與鵗<lb/>
局促縮胸潛崿﨑惟有皓鶴從之飛竦翮夜過東皇畿<lb/>
玲瓏琪樹戛金徽砉然長鳴驚海圻海波噴作煙霧霏<lb/>
馬銜罔象蹲若鞿鯤鯨天矯相嘘欷銀河腹堅膠蜄豨<lb/>
王母桃花凍不緋五色石裂女媧譩祝融上訴開九扉<lb/>
帝命養之靑鎖闈賜以沆瀣憐其饑朝朝暮暮朝太微<lb/>
翅翎披拂天香馡北斗粲爛星依稀翠赮抱日露未晞<lb/>
<pb n="KR4h0143_WYG_173-7b"/>
圓肮脩趾逸且頎蹌蹌蹈舞霍以揮散仙引領空相希<lb/>
嗟哉淸峻天下稀勿歎遼東城郭非桂華窅窐甘露溰<lb/>
味美逺勝商山薇擷英為羞堪咀嘰比之琅玕亦庶幾<lb/>
盤空硬語去脂韋歌以贈君君莫譏<lb/>
　　宋濂<lb/>
　　　越歌<lb/>
勸郎莫食鑑湖魚勸郎莫棄别時衣湖中鯉魚好寄信<lb/>
别時衣有萬條絲<lb/>
<pb n="KR4h0143_WYG_173-8a"/>
戀郎思郎非一朝好似并州花剪刀一股在南一股北<lb/>
幾時裁得合歡袍<lb/>
越王臺下是儂家一尺龍梭學織紗願郎莫栽梨子樹<lb/>
遮却房前夜合花<lb/>
　　　蘭花篇<lb/>
陽和煦九畹晴芬溢靑蘭潛姿發𤣥麝幽蘤凝紫檀緑<lb/>
蘿托芳鄰白谷挹髙寒𤣥聖未成調湘纍久長歎菉葹<lb/>
雖外蔽貞潔終能完豈知生平心卒獲君子觀雜以靑<lb/>
<pb n="KR4h0143_WYG_173-8b"/>
瑶芝承以白玉槃靈風曉方薦淸露夜初漙此時不見<lb/>
知駢羅混荒菅春風桃杏華爛若霞綺攢徒媚夸毗子<lb/>
千金買歌歡棄之不彼即要使中心安願結媺人佩把<lb/>
玩日忘餐<lb/>
　　陶安<lb/>
　　　秋風辭送梁生<lb/>
涼飇蕩原野逺送賓鴻翔蕭蕭西北來草木忽變黄不<lb/>
惜草木衰寒入客子裳曉窗凋髩影夜堂揺燭光值此<lb/>
<pb n="KR4h0143_WYG_173-9a"/>
素節晏令人懷故鄉援琴賦將歸苦雨菊有芳盼望埽<lb/>
積陰下土見太陽明當吹羽翰髙飛戾穹蒼<lb/>
　　王禕<lb/>
　　　江上曲<lb/>
木蘭船繫門前樹阿郎今朝棹船去去時為問幾時歸<lb/>
約道歸時日須暮江上風水不可期日暮不知歸不歸<lb/>
　　　憶别曲<lb/>
低低門前兩桑樹憶君别時桑下去桑樹生葉靑復靑<lb/>
<pb n="KR4h0143_WYG_173-9b"/>
知君顔色還如故桑葉成蠶蠶作絲絡絲織作綾滿機<lb/>
欲將裁作君身衣恐君得衣不思歸<lb/>
　　汪廣洋<lb/>
　　　東吳擢歌三首<lb/>
太湖茫茫水拍天吳儂只慣夜行船竹枝歌罷燈將滅<lb/>
風雨瀟瀟人未眠<lb/>
艇子搶風過太湖水雲行盡是東阿阿誰坐理靑絲網<lb/>
遮得松江巨口鱸<lb/>
<pb n="KR4h0143_WYG_173-10a"/>
玻璃冷浸洞庭山雪竹攢靑橘柚斑白髪吳姓笑相語<lb/>
官船不似釣船閒<lb/>
　　　蘭谿棹歌三首<lb/>
涼月如睂挂栁灣越中山色鏡中看蘭溪三日桃花雨<lb/>
夜半鯉魚來上灘<lb/>
野鳬晴踏浪梯平越上人家住近城箬葉裹魚來換米<lb/>
松舟一箇似梭輕<lb/>
棹郎歌到竹枝詞一寸心腸一寸絲莫倚官船聽此曲<lb/>
<pb n="KR4h0143_WYG_173-10b"/>
白沙洲畔月明時<lb/>
　　　淳安棹歌<lb/>
淳安縣前江水平越女唱歌蘭葉靑山禽只管喚春雨<lb/>
不道愁人不願聽<lb/>
　　　哀蛩吟<lb/>
西風院落無人語白露泠泠滴秋宇仰見月明河漢髙<lb/>
咿軋哀蛩弄機杼咿軋咿軋機杼鳴綺窗飛度玉梭輕<lb/>
同聲合奏思無限萬緒千端織不成芳蘭夕氣浮金井<lb/>
<pb n="KR4h0143_WYG_173-11a"/>
寳鴨沈煙翠衿冷蕩子從軍去不歸妾身抱恨愁孤影<lb/>
此時此夜聞此聲更長夢短難為情銀釭暗擊玉釵碎<lb/>
錦瑟斜移金鴈横金鴈斜横飛不起漫索餘音滿入耳<lb/>
梨雲化作陽臺夢家書望絶湘江鯉湘江水流東復深<lb/>
蕩子不歸勞妾心故將鮫人萬斛淚寫入哀蛩腸斷吟<lb/>
　　孫炎<lb/>
　　　迎日詞<lb/>
鳳炙兮麟脯瑶席兮桂俎樂萬舞兮如雲吹笙竽兮龍<lb/>
<pb n="KR4h0143_WYG_173-11b"/>
二女干孑孑載以輿六蒼虹歴天衢雲霈霈兮夜未艾<lb/>
執長轡兮久相待<lb/>
　　　宛轉詞<lb/>
流黄機響春閨織成幼時華綵衣玉為容水為瞳二十<lb/>
嫁與梁家鴻妾鼓瑟郎鼓琴海枯石爛同一心雲母屏<lb/>
夜向冥郎是明月妾是星鞭珊瑚障流蘇郎騎髙馬妾<lb/>
坐車女蘿枝延兔絲綿纒到老郎自知徑寸珠水中居<lb/>
團圓到老妾不如<lb/>
<pb n="KR4h0143_WYG_173-12a"/>
　　張以寧<lb/>
　　　倦繡篇為雲中吕遵義作<lb/>
蘼蕪葉暗江雲暖翡翠單飛怨春晚陳女多情玉鏡分<lb/>
陸郎薄倖斑騅逺寳鴨團爐百和香錦鴛方褥五文章<lb/>
陰陰垂柳籠書幌㸃㸃飛花落繡牀雙鸞欲寄金龜倩<lb/>
燕月吳雲不相見柔腸萬轉逐迴文亂緒千條縈弱線<lb/>
女貞枝上燕雙棲夜合花前思欲迷停針嘿嘿無人會<lb/>
但覺春山兩葉低曉嘶繡勒門前路夜炙銀燈帳中語<lb/>
<pb n="KR4h0143_WYG_173-12b"/>
指㸃香茸舊唾痕見妾朝朝斷腸處<lb/>
　　朱善<lb/>
　　　逺别辭送餘干令李謙山<lb/>
風淅淅兮雲悠悠木葉落兮天宇秋君胡為兮不返嗟久<lb/>
客兮淹留攬西山兮秀色泛東湖兮弄明月樂莫樂兮新<lb/>
知心奚忍兮輕别山有虎兮湫有龍勞余思兮忡忡眇餘干<lb/>
兮何許揮五絃兮送孤鴻父老兮扶藜兒童兮竹馬侯之<lb/>
去兮我心悲侯之來兮我憂寫桂櫂兮蘭舟摻子袪兮夷<lb/>
<pb n="KR4h0143_WYG_173-13a"/>
猶南州雖好兮不可以久處嗟子去兮何以慰我之離愁<lb/>
　　詹同<lb/>
　　　淸江曲<lb/>
淸江水淸峽水黄清江之上多緑楊浣花女兒立沙際<lb/>
靑裠白足如秋霜蜀山雪消十日雨一夜扁舟欲齊樹<lb/>
兩岸猨聲不肯休送君流過峽川去<lb/>
　　　秋夜吟<lb/>
桂樹叢叢月如霧山中故人讀書處白露溼衣不可去<lb/>
<pb n="KR4h0143_WYG_173-13b"/>
　　袁凱<lb/>
　　　楊白花<lb/>
楊白花飛入深宫裏宛轉房櫳間誰能復禁爾胡為髙<lb/>
飛渡江水江水在天涯楊花去不歸安得楊花作楊樹<lb/>
種向深宫飛不去<lb/>
　　　竹枝歌十一首<hi>并序</hi>　<hi>録四首</hi>
　　馬益之邀陳子山應奉秦景容縣尹江上看花二<lb/>
　　公作竹枝歌予亦作數首<lb/>
<pb n="KR4h0143_WYG_173-14a"/>
吳淞江上好春風水上花枝處處同得似鴛鴦與鸂鶒<lb/>
時時來徃錦雲中<lb/>
江水東流更不回行人白髮苦相催只恐明朝風雨惡<lb/>
夜深燈燭亦須來<lb/>
吳姬玉手好琵琶少小聲名到處誇但使主人能愛客<lb/>
年年來此看江花<lb/>
松江水碧碧如天水上行人坐畫船記得吳兒竹枝調<lb/>
為君髙唱百花前<lb/>
<pb n="KR4h0143_WYG_173-14b"/>
　　髙啓<lb/>
　　　折楊栁歌詞二首<lb/>
髙枝拂翠幰低枝垂綺筵春風千萬樹此樹妾門前<lb/>
江頭横吹悲北客休南去聞道武昌門愁人無别樹<lb/>
　　　將進酒<lb/>
君不見陳孟公一生愛酒稱豪雄君不見揚子雲三世<lb/>
執㦸徒工文得失如今兩何有勸君相逢且相壽試看<lb/>
六印盡垂腰何似一巵長在手莫惜黄金醉靑春幾人<lb/>
<pb n="KR4h0143_WYG_173-15a"/>
不飲身亦貧酒中有趣世不識但好富貴亡其真便須<lb/>
吐車茵莫畏丞相嗔桃花滿溪口笑殺醒遊人絲繩玉<lb/>
缸釀初熟揺蕩春光若波緑前無御史可盡歡倒著錦<lb/>
袍舞鸜鵒愛妾已去曲池平此時欲飲焉能傾地下應<lb/>
無酒壚處何苦寂寞孤平生一杯一曲我歌君續明月<lb/>
自來不須秉燭五岳既逺三山亦空欲求神仙在杯酒<lb/>
中<lb/>
　　　羅敷行<lb/>
<pb n="KR4h0143_WYG_173-15b"/>
陌上三月時柔桑多緑枝攜筐行采葉日暮畏蠶飢君<lb/>
來駐車馬相逢在桑下謾說同心言不是知音者君貴<lb/>
多輝光妾賤無紅妝自信田間婦難從天上郎長安畫<lb/>
樓宇無限如花女使君當早歸莫共羅敷語<lb/>
　　　古詞<lb/>
妾刀不斷機郎行當早歸還將機中錦作郎身上衣<lb/>
　　　烏夜啼<lb/>
啼烏驚多棲未久半夜疎桐上髙栁燈下佳人顰淺睂<lb/>
<pb n="KR4h0143_WYG_173-16a"/>
機中少婦停纖手月入空閨夜欲深數聲猶似聽君琴<lb/>
　　　行路難<lb/>
君不見盤中鯉暫失風濤登俎几君不見枝上蜩纔出<lb/>
糞壤凌雲霄推移變化詎可測勿謂明日同今朝出乗<lb/>
髙車入大馬半是當年徒步者悠悠行路莫相欺為雌<lb/>
為雄未可知<lb/>
　　　堂上歌行<lb/>
堂上歌歌南山主人為歡仰客顔翠帷夜卷出兩鬟移<lb/>
<pb n="KR4h0143_WYG_173-16b"/>
尊更飲花樹間花樹間有明月客不醉歌不歇<lb/>
　　　少年行<lb/>
下直平明出禁門笑提博局伴王孫寶刀不敢將輸却<lb/>
明日沙塲欲報恩<lb/>
　　　相逢行<lb/>
沽酒渭橋邊平陵俠少年相逢各有贈寳劒與金鞍<lb/>
　　　君馬黄<lb/>
君馬黄我馬𤣥君馬金匼匝我馬錦連乾兩馬喜遇皆<lb/>
<pb n="KR4h0143_WYG_173-17a"/>
嘶鳴何異主人相見情長安大道可並轡莫誇得意爭<lb/>
先行揺鞭共踏落花去燕姬酒壚在何處<lb/>
　　　楊白花<lb/>
楊白花太輕薄不向宫中飛却度江南落美人踏踏連<lb/>
臂歌山長水闊奈爾何奈爾何春欲曉何不飛去仍飛<lb/>
返洛陽樹多啼鴉愁殺人楊白花<lb/>
　　　櫂歌行<lb/>
溶漾漢潭淸搴荷趂浪平船輕知體弱簪滑見鬟傾落<lb/>
<pb n="KR4h0143_WYG_173-17b"/>
日懸江思浮雲結浦情去從千葉隱歸愛一花迎吳歈<lb/>
并子夜誰似棹歌聲<lb/>
　　　襄陽樂<lb/>
門前黄栁鴉雛宿羅幌低垂婢擎燭懸璫結珮畧妝成<lb/>
日暮相邀漢江曲水靜花寒月小明舟中樓上鬬歌聲<lb/>
腸斷年年大堤路南商行過北商行<lb/>
　　　長安道<lb/>
長樂鐘聲動平津樹色開中郎長㦸衞丞相小車來新<lb/>
<pb n="KR4h0143_WYG_173-18a"/>
成賜將第更築候神臺誰念公車客空懐作賦才<lb/>
　　　白紵詞<lb/>
白紵出自吳女工著來色與素體同舞時偏向江渚宫<lb/>
長袖拂起微有風觴催管促四座中攬裾徘徊慘曲終<lb/>
玉階夜寒零露濃<lb/>
　　　江南意<lb/>
妾本南國姝父母愛如珠貎豈慙明鏡身纔稱短襦學<lb/>
成采蓮唱曉出横塘上舟小復身輕隨風兩揺蕩歸時<lb/>
<pb n="KR4h0143_WYG_173-18b"/>
曲岸傍恰見貴遊郎輟歌欲轉棹花淺不堪藏將嗔却<lb/>
成哂相問那能隱雖憐郎意深終嫌妾家近回首各盈<lb/>
盈南湖月又生煙波三十里都是斷腸情<lb/>
　　　猛虎行<lb/>
陰風吹林鳥鵲悲猛虎欲出人先知目光燑燑當路坐<lb/>
將軍一見弧矢墮幾家揷棘髙作門未到日沒收猪豚<lb/>
猛虎雖猛猶可喜横行只在深山裏<lb/>
　　　湘中絃<lb/>
<pb n="KR4h0143_WYG_173-19a"/>
涼風嫋嫋月粼粼竹色蘭香秋水濱一夜猿聲流淚盡<lb/>
黄陵祠下泊舟人<lb/>
　　　涼州詞二首<lb/>
蓬婆城下淨無花慘慘黄雲漠漠沙巻葉誰將番曲奏<lb/>
白頭都䕶亦思家<lb/>
關外垂楊早換秋行人落日斾悠悠隴山髙處愁西望<lb/>
只有黄河入海流<lb/>
　　　當壚曲<lb/>
<pb n="KR4h0143_WYG_173-19b"/>
光豔動春朝妝成映洛橋錢多自解數箏澀未能調花<lb/>
如秦苑好酒比蜀都饒深謝諸年少來沽不待要<lb/>
　　　竹枝歌<lb/>
江水出峽過䕫州長流直到海東頭郎行若有思家日<lb/>
應教江水復西流<lb/>
躑躅花紅鵯鵊飛黄牛廟下見郎稀大艑攤錢賣鹽去<lb/>
短釵簪葉負薪歸<lb/>
楓林樹樹有猿啼若箇聽來不慘悽今夜郎舟宿何處<lb/>
<pb n="KR4h0143_WYG_173-20a"/>
巴東不在定巴西<lb/>
　　　秋江曲送顧使君<lb/>
秋江月滿秋潮大江上行人待潮過别離休說渡江難<lb/>
半日順風船穩坐楚江茫茫葭菼平使君來時雄雉鳴<lb/>
子弟從軍隔江去幾家猶住夕陽城水田雖荒飯常足<lb/>
芡米夜舂二十斛誰道繁華不及前户無征稅官無獄<lb/>
渡江渡江君莫留江北樂似江南秋<lb/>
　　　秦箏曲<lb/>
<pb n="KR4h0143_WYG_173-20b"/>
嬌絃細語發砑羅臂動玉釧鳴相和關雲隴月愁思多<lb/>
愁思多聽此曲停蜀琴罷燕筑<lb/>
　　　城虎詞<lb/>
候潮門開啼早鴉有虎忽入居人家母兒畏竄雞犬伏<lb/>
排籬突户誰能遮獰風動樹初哮吼驚起東營捉生手<lb/>
怒㧞長戈試一舂目光落地倀魂走南山藜藿深冥冥<lb/>
白日横行誰敢攖何為離窟來城市牙爪雖全不能恃<lb/>
君不見壯士遭急縛失路窮時亦如此<lb/>
<pb n="KR4h0143_WYG_173-21a"/>
　　　子夜四時歌<lb/>
白白復朱朱芳條罥繡襦摘來隨女伴賽鬬不曾輸<lb/>
紅妝何草草晚出南湖道不忍便回舟荷花似郎好<lb/>
堂上織流黄堂前看月光羞見天孫度低頭入洞房<lb/>
空幃擁罏坐夜冷微紅滅郎意似殘灰無因得重熱<lb/>
　　　寒夜吟<lb/>
月下凍痕生緑井隔林霜片飛無影樹枝風息轉迎寒<lb/>
愁人如鳥棲未安夜短夜長應獨覺熒熒殘燭嗚嗚角<lb/>
<pb n="KR4h0143_WYG_173-21b"/>
　　　小長干曲<lb/>
郎採菱葉尖妾採荷葉圓石城愁日暮各自撥歸船<lb/>
　　　春江行<lb/>
春江南北疑無岸緑草緑波連不斷一女紅妝出浣紗<lb/>
恰如鏡裏見桃花裌衣猶冷過寒食雲度春陰半江黑<lb/>
浦口風多潮正深輕舟揺蕩愁人心鷓鴣暮啼歸路逺<lb/>
飛絮茫茫楚王苑<lb/>
　　　牧牛詞<lb/>
<pb n="KR4h0143_WYG_173-22a"/>
爾牛角彎環我牛尾秃速共拈短笛與長鞭南隴東岡<lb/>
去相逐日斜草逺牛行遲牛勞牛飢唯我知牛上唱歌<lb/>
牛下坐夜歸還向牛邊卧長年牧牛百不憂但恐輸租<lb/>
賣我牛<lb/>
　　　捕魚詞<lb/>
後網初沈前網起夫婦生來業淘水忽驚網重力難牽<lb/>
打得長魚滿船喜不教持賣去南津且向江頭祭水神<lb/>
願得年年神作主無事全家卧煙雨不論城中魚貴賤<lb/>
<pb n="KR4h0143_WYG_173-22b"/>
換得酒歸儂不怨<lb/>
　　　養蠶詞<lb/>
東家西家罷來徃晴日深窗風雨響二眠蠶起食葉多<lb/>
陌頭桑樹空枝柯新婦守箔女執筐頭髮不梳一月忙<lb/>
三姑祭後今年好滿簇如雲繭成早簷前繰車急作絲<lb/>
又是夏稅相催時<lb/>
　　　射鴨詞<lb/>
射鴨去淸江曙射鴨返回塘晚秋菱葉爛煙雨晴鴨羣<lb/>
<pb n="KR4h0143_WYG_173-23a"/>
未下媒先鳴草翳低遮竹弓彀水冷田空鴨多瘦行舟<lb/>
莫來使鴨驚得食忘猜正相鬬觜唼唼毛褷褷潛機一<lb/>
發那得知<lb/>
　　　打麥詞<lb/>
雉雛髙飛夏風暖行割黄雲隨手斷疎莖短苦牛尾垂<lb/>
去冬無雪不相疑塲頭負歸日色白穗落連耞聲拍拍<lb/>
呼兒打晒當及晴雨來怕有飛蛾生卧驅鳥雀非愛惜<lb/>
明年好收從爾食<lb/>
<pb n="KR4h0143_WYG_173-23b"/>
　　　采茶詞<lb/>
雷過溪山碧雲暖幽叢半吐槍旗短銀釵女兒相應歌<lb/>
筐中摘得誰最多歸來淸香猶在手髙品先將呈太守<lb/>
竹爐新焙未得嘗籠盛販與湖南商山家不解種禾黍<lb/>
衣食年年在春雨<lb/>
　　　賣花詞<lb/>
緑盆小樹枝枝好花比人家别開早陌頭擔得春風行<lb/>
美人出簾聞叫聲移去莫愁花不活賣與還傳種花訣<lb/>
<pb n="KR4h0143_WYG_173-24a"/>
餘香滿路日暮歸猶有蜂蜨相隨飛買花朱門幾迴改<lb/>
不如擔上花長在<lb/>
　　　惜花歎<lb/>
惜花不是愛花嬌賴得花開伴寂寥樹樹長懸鈴索䕶<lb/>
叢叢頻引鹿盧澆幾回欲折花枝嗅心恐花傷復停手<lb/>
毎來花下每題詩不到花前不持酒准擬看花直盡春<lb/>
春今未盡已愁人纔留片萼依前砌全落千英過别鄰<lb/>
懊惱園中妬花女畫旛不禁狂風雨流水殘香一夜空<lb/>
<pb n="KR4h0143_WYG_173-24b"/>
黄鸝魂斷無言語縱有星星在蘚衣拾來已覺損光輝<lb/>
只應獨背東窗卧夢裏相隨髙下飛<lb/>
　　　田家行<lb/>
草茫茫水汨汨上田蕪下田沒中田有禾穗不長狼籍<lb/>
只供鳬鴈糧雨中摘歸半生溼新婦舂炊兒夜泣<lb/>
　　　憶逺曲<lb/>
楊子津頭風色起郎帆一開三百里江橋水柵多酒壚<lb/>
女兒解歌山鷓鴣武昌西上巴陵道聞郎處處經過好<lb/>
<pb n="KR4h0143_WYG_173-25a"/>
櫻桃熟時郎不歸客中誰為縫春衣陌頭空問琵琶卜<lb/>
欲歸不歸在郎足郎心重利輕風波在家日少行路多<lb/>
妾今能使鳥頭白不能使郎休作客<lb/>
　　　金并怨<lb/>
照水羞見影汲水嫌手冷閒立梧桐陰烏啼秋夜永<lb/>
　　　新絃曲<lb/>
舊絃解新絃張氷絲牽愁六尺長寛急頻從指邊聽金<lb/>
鴈參差移不定新絃響髙調勿促不如舊絃彈已熟憐<lb/>
<pb n="KR4h0143_WYG_173-25b"/>
新厭舊妾恨深為君試奏白頭吟他日愁如舊絃棄泣<lb/>
向羅裠帯頭繫<lb/>
　　　照田蠶詞<lb/>
東村西村作除夕髙炬千竿照田赤老人笑祝小兒歌<lb/>
願得宜蠶又宜麥明星影亂棲烏驚火光辟寒春已生<lb/>
夜深然罷歸白屋共說豐年真可卜<lb/>
　　　吳趨行<lb/>
僕本吳鄉士請歌吳趨行吳中實豪都勝麗古所名五<lb/>
<pb n="KR4h0143_WYG_173-26a"/>
湖洶巨澤入門洞髙城飛觀被山起游艦沸川横土物<lb/>
既繁雄民風亦和平泰伯德讓在言游文學成長沙啓<lb/>
伯基異夢表休禎舊閥凡幾家奕代產才英遭時各建<lb/>
事狥義或騰聲財賦甲南州詞華並西京兹邦洵多美<lb/>
麤舉難備稱願君聽此曲此曲非誇盈<lb/>
　　　王敬伯歌<lb/>
舟初維琴始薦驛亭邊夜相見詞宛轉情綢繆解環珮<lb/>
彈空矦調易闌情難歇江波寒墮明月緑壺再傾芳音<lb/>
<pb n="KR4h0143_WYG_173-26b"/>
欲違譬彼林鳥逢晨各飛羅衣沾霜城烏忽起明日相<lb/>
思孤棹千里<lb/>
　　楊基<lb/>
　　　長洲春<lb/>
穀波流暖雲花光豔緑薲津頭洗紅女蝴蜨上羅裠羅<lb/>
裠秋水上明璫揺白槳飛下雙鴛鴦溘溘潮水響<lb/>
　　　横塘晚<lb/>
川氣夕氤氲愁雲凝晚緑蘭舟蕩秋水東向横塘宿横<lb/>
<pb n="KR4h0143_WYG_173-27a"/>
塘花正開紅桃間竹栽誰家織白苧機聲度水來<lb/>
　　　梧宫夜<lb/>
桐階白露下溼螢光炯炯銅盤燒蠟黄秋衾夢魂冷粉<lb/>
淚鉛華滴雲髩秋蟬整何處玉鑾聲芙蓉笑孤影<lb/>
　　　楓陵秋<lb/>
楓樹落淸曉野煙結愁陰聲傳燒竹火人語滄波深鳬<lb/>
飛秋水黑蛩吟涼露白江月參差光芙蓉照芳魄<lb/>
　　　綺川遊<lb/>
<pb n="KR4h0143_WYG_173-27b"/>
川水東北流川花照靑樓龍船載鳳吹日來川上遊沙<lb/>
明屬玉止苕香翡翠留漁郎蒲葉底網得雙吳鈎<lb/>
　　　春愁曲<lb/>
小樓十日聽雨卧春雲作團拂簾過金黄楊栁曉初勻<lb/>
雪白梨花春半破東家胡蜨飛無數西鄰燕子歸兩箇<lb/>
玉關萬里尺書稀春風不似春愁大<lb/>
　　　毬塲曲<lb/>
軟紅十里平如掌馬蹄踏沙輕不響金袍玉帯五陵兒<lb/>
<pb n="KR4h0143_WYG_173-28a"/>
飛騎擊毬珠作賞身輕擘捷馬游龍綵仗低昂一㸃紅<lb/>
倐忽飛星入雲表據鞍回袖接春風有時隨地香塵滚<lb/>
楊花亂撲桃花粉就窩奪得笑歸來月牙輕旋驪珠穩<lb/>
一生嬌貴厭朝天不信人間有倒懸但得花間風月好<lb/>
打毬塲上自年年<lb/>
　　　廢宅行<lb/>
弓刀掛牆旗拂瓦行人過門須下馬日暮將軍縱酒歸<lb/>
白棒横街人亂打朱門一閉春草積官印斜封泥涴壁<lb/>
<pb n="KR4h0143_WYG_173-28b"/>
守卒收蝦屋後池鄰翁晒麥堦前石簾幕當年盡綺羅<lb/>
網絲顛倒腐螢多杏梁風雨丹靑溼時有野鳩來做窠<lb/>
樓臺易成還易廢前年猶是桑麻地<lb/>
　　　陌上桑<lb/>
靑靑陌上桑葉上帯春雨已有催絲人咄咄桑下語<lb/>
　　　君莫疑贈薛起宗<lb/>
有弓莫朝射有劒莫夜舞舞劒空驚半夜雞射弓須射<lb/>
南山虎當年意氣雙白虹三尺寳劒兩石弓平沙軟草<lb/>
<pb n="KR4h0143_WYG_173-29a"/>
馬蹄疾仰面射落南飛鴻歸來面皺頭雪白魚皮包劒<lb/>
弓挂壁逢君一笑杯酒空憐我衰顏手無力手無力眼<lb/>
有眵作歌贈君君莫疑英雄老去衆所薄何獨區區楊<lb/>
去非<hi>先生年五十更名日去非</hi>
　　張羽<lb/>
　　　吳宫春詞擬王建<lb/>
館娃宫中百花開西施曉上姑蘇臺霞裠翠袂當空舉<lb/>
身輕似展凌風羽遥望三江水一杯兩㸃微茫洞庭樹<lb/>
<pb n="KR4h0143_WYG_173-29b"/>
轉面凝眸未肯回要見君王射麋處城頭落日欲棲鴉<lb/>
下堦戲折棠梨花隔㟁行人莫偷盼干將莫邪光粲粲<lb/>
　　　楚宫夏詞擬張籍<lb/>
渚宫四面芙蓉開碧水晴揺氷井臺玉壺蔗漿光滿滿<lb/>
當晝君王頻賜來雲綃半幅涼釵滑援琴向風彈白雪<lb/>
冷玉屏開十指寒輸却鸞箆戲相奪吳綾畫扇鎮長新<lb/>
肯信年年有炎熱不願生入蓬萊峰願妾世世居王宫<lb/>
　　　秦宫秋詞擬李賀<lb/>
<pb n="KR4h0143_WYG_173-30a"/>
涼波翠溼南山影露滴金人光炯炯君王夜半捲衣回<lb/>
樓壁斜開蜀雲冷西宫桂熟離離子海童不歸海塵起<lb/>
蟪蛄啼老不勝秋小玉採香惜香死胭脂影破澄潭白<lb/>
菱角尖尖怎堪摘鮮紅皺緑來滿船樓前涼月光團團<lb/>
　　　漢宫冬詞擬温庭筠<lb/>
石鯨呿浪揺金池吹盡宫梅如雪枝避風臺髙風不到<lb/>
寳帳熟眠人未知象爐紅熾狻猊影氍毺軟翠鴛鴦並<lb/>
李娘喚春春為回笑却人間求火井椒房小妓起常先<lb/>
<pb n="KR4h0143_WYG_173-30b"/>
玉瓶暖手濯温泉白頭臣朔寒無履待詔金門霜滿天<lb/>
　　　松陰夢詞<lb/>
陽坡碧草秋芊綿疎影漏衣團緑煙龍枝無聲山日午<lb/>
仙骨蛻空神悄然氷魂微回海山小泠泠鶴語靑林表<lb/>
俯視黄塵蓋九州悠悠凡夢何時曉<lb/>
　　徐賁<lb/>
　　　靑靑水中蒲<lb/>
靑靑水中蒲織作團團扇不肯贈傍人自掩春風面<lb/>
<pb n="KR4h0143_WYG_173-31a"/>
　　　猛虎行<lb/>
爾虎從何來據住三义口昨日啖東家豬今日噬西家<lb/>
狗山中百獸不敢鳴白楊黄竹陰風生鄰家少年憑意<lb/>
氣彎弓挂箭巡山行夜深月黑候虎出明朝荒草餘白<lb/>
骨<lb/>
　　　栁短短送陳舜道<lb/>
栁短短春江滿蘭渚雪融香東風釀春暖山長水更遥<lb/>
浩蕩木蘭橈蘭橈向何處送君南昌去離愁落日煙中<lb/>
<pb n="KR4h0143_WYG_173-31b"/>
樹<lb/>
　　　白蘋花送王汝器<lb/>
白蘋花緑蘼草南風吹碧波五月湘江道行人勸酒離<lb/>
緒多櫂女櫂郎歌櫂歌黄鸝啼時風景好大堤日落奈<lb/>
君何君今去不可留山疉疊水悠悠<lb/>
　　　神絃曲<lb/>
靈風颭旗日光黑燈影半明斜照壁湘筠颯颯泣慘悽<lb/>
翠裾香帯蘭葉齊跳梁絳䑕舞碧雞神鴉飛出寒煙啼<lb/>
<pb n="KR4h0143_WYG_173-32a"/>
紙錢嘯火髙懸樹千輪萬馬登天去<lb/>
　　　漁父篇贈瞿敬夫<lb/>
君本煙波一釣徒載得全家入五湖耽詩毎笑唐髙士<lb/>
致產能輕越大夫徃來不向州城住朝泊西巖夜東渚<lb/>
筆牀茶竈何用將篷底惟留釣魚具第四橋頭春水多<lb/>
朝朝暮暮自經過綠蓑常帯桃花雨白槳頻翻荇葉波<lb/>
春風秋月年年好銅斗歌中髩華老閒愁總在醉中消<lb/>
樂事從教行處少但取魚來不論遲黄粱綠竹手親炊<lb/>
<pb n="KR4h0143_WYG_173-32b"/>
飽時把釣醒時唱世事於君定不知<lb/>
　　劉崧<lb/>
　　　秋夜長<lb/>
月出烏啼城上頭閨中美人生逺愁銀河迢迢當北樓<lb/>
褰帷弄影揚淸謳月光如水地上流珠箔微茫懸兩鈎<lb/>
羅衣半捲涼颼颼起坐數盡寒更籌更籌數盡明不發<lb/>
明月鏡中生白髮<lb/>
　　　織女吟贈黄進賢<lb/>
<pb n="KR4h0143_WYG_173-33a"/>
憶昔束髮初嬌倚雲錦機折花事戲劇笑詫身上衣一<lb/>
從十五時學向機中織絲短愁苦長梭緩心轉急永夜<lb/>
蘭燈懸洞房門前梧葉零秋霜霜寒手凍絲緒亂絡緯<lb/>
悲啼金井牀春花更疉黄金縷花底靑鸞蹴煙霧東風<lb/>
何日天上來擬奉瑶池宴歌舞十日滿匹恆苦遲一夕<lb/>
停梭生網絲持刀沈吟剪秋水粉淚欲落秋風吹逺懷<lb/>
素心人邈在千里道何由託交歡持此永相保東鄰小<lb/>
姬昔同年至今盛飾為母憐幾回月髙鳴杼軸正是他<lb/>
<pb n="KR4h0143_WYG_173-33b"/>
家夜彈曲<lb/>
　　　秋夜詞<lb/>
林鳥夜啼金井西蟋蟀在户聲相齊中天無雲白露下<lb/>
漸見梧桐靑葉低幽居此時愁獨曉蘭燈雙照蛾睂小<lb/>
歌聲恐逐迴風髙掩抑氷絃破淸悄絃中語語心自傷<lb/>
低頭却看明月光羅衣一夜惜顏色庭草明日霑秋霜<lb/>
甘心霜下草秪在堦庭好不作白楊花飛飛洛陽道<lb/>
　　　芳樹篇<lb/>
<pb n="KR4h0143_WYG_173-34a"/>
芳樹好容華深深映狹斜二月三月時千枝萬枝花夜<lb/>
舞留瓊珮春遊礙寳車折榮遺逺者含思獨咨嗟<lb/>
　　　東方行<lb/>
東方閃閃啼早鴉美人愁眠隔窗紗桐華樹下人來徃<lb/>
銀牀轆轤夢中響<lb/>
　　　江南弄<lb/>
江浦晴雲作水流鴛鴦哺雛花滿頭沙堤十里寒溘溘<lb/>
湘娥踏槳揺春愁菖蒲葉齊寳刀緑珮魚雙剪琪花玉<lb/>
<pb n="KR4h0143_WYG_173-34b"/>
酸風吹雨不見人一夜啼痕繡叢竹<lb/>
　　　照鏡曲<lb/>
蟠螭雙銜錦帯紅妝臺刻玉秋玲瓏綵雲忽開紫鸞舞<lb/>
明月夜墮香奩中美人妝罷房櫳杳鸚鵡呼寒帳中曉<lb/>
拍簇花迎笑靨開低飛黛緑秋蛾小滿庭桃李各嬌春<lb/>
顧影含羞便惱人愁來獨掩雲屏宿手持寳釵扣寒玉<lb/>
吳錦蜀粉暗消磨淚滿菱花奈别何不知昨夜愁深淺<lb/>
但覺朝來華髮多<lb/>
<pb n="KR4h0143_WYG_173-35a"/>
　　　歎息行贈别胡思齊<lb/>
歎息復歎息志士恆苦辛少日不得意暮年愧其身前<lb/>
有尊酒淸且㫖酌酒奉君君莫止人生最樂在相知莫<lb/>
狥虛名輕跅弛沛中屠販還封侯揚雄草𤣥空白頭浮<lb/>
雲不盡萬里意白日長懸千古愁南山之陰多洞府十<lb/>
年不歸歎脩阻綠蘿芳草澹風煙君獨胡為在塵土五<lb/>
雲館前花滿津紫騮蹀躞驕靑春春時禽鳥各自適燕<lb/>
子低徊還附人江風蕭蕭吹水急江寺鐘殘野烏集口<lb/>
<pb n="KR4h0143_WYG_173-35b"/>
中吟詠眼看山細雨蒼茫愁獨立鄧溪漉漉秋水泥見<lb/>
爾令我懽相攜酒酣燕坐石盤嶺明月正在松林西近<lb/>
聞煙塵起閩廣官軍驅馳日南上郡邑無人豺虎行道<lb/>
路蕭條竟安徃我思舊遊湖水東昔者登臨今不同常<lb/>
年九月章浦淨吳霜夜落靑芙蓉芙蓉花開日欲暮美<lb/>
人姢姢隔煙霧一段愁心化綵雲至今飛繞河橋樹今<lb/>
夕果何夕别君還憶君古來賢達常坎坷慎爾出處超<lb/>
其羣<lb/>
<pb n="KR4h0143_WYG_173-36a"/>
　　　春宴曲<lb/>
大鼓作鼉鳴美人花間相對行忽聞横吹座中起吹出<lb/>
雙雙鸞鳳聲鳳聲㣲茫作復止飛入靑天綵雲裏當筵<lb/>
盛酒金屈巵酌酒勸君君莫辭不見堂前桃李樹昨日<lb/>
花發今空枝東家作官閙車馬西鄰從軍能騎射一生<lb/>
長客邊塞間芳時不在鄉國下何如載酒鳴雲和手折<lb/>
山花行唱歌少年有酒不痛飲白髪滿頭君奈何<lb/>
　　　古意<lb/>
<pb n="KR4h0143_WYG_173-36b"/>
仙女不照鏡愁來看深井井底那得風揺波亂人影<lb/>
　　　楊栁曲三首<lb/>
種栁城南河水邊靑枝拂地盡含煙柔絲若有千千尺<lb/>
應繫儂家蕩子船<lb/>
種栁城南河水傍常年二月好春光晴風暖日無聊頼<lb/>
只聽鶯聲也斷腸<lb/>
金縷織成歌舞衣年年江上惜春暉無端心性輕離别<lb/>
待得花開只解飛<lb/>
<pb n="KR4h0143_WYG_173-37a"/>
　　　　少年曲<lb/>
　乍出建章宫還過酒肆中聽歌留寳劒數鴈試琱弓烟<lb/>
　草一片綠風花千㸃紅馬嘶驕不住直驟渭川東<lb/>
　　　　姑蘇曲<lb/>
　姑蘇城頭烏夜啼姑蘇臺上風淒淒芙蓉露冷秋香死<lb/>
　美人夜泣雙蛾低銅龍咽寒更漏促手撥繁絃轉紅玉<lb/>
　鴛鴦飛去屧廊空猶唱吳宫舊時曲<lb/>
　　　　寄曾郁文短歌<lb/>
<pb n="KR4h0143_WYG_173-37b"/>
　澄江水向東流流向東昌江上頭我有故人在江上十<lb/>
　年不見增煩憂白沙水聲寒活活黄巖雲氣凝淸秋豈<lb/>
　無沙棠枻吳女謳可載酒同遨遊狂風吹山波浪惡使<lb/>
　我不得回輕舟翩翩雲中雙飛燕銜書寄我頻留戀書<lb/>
　中展轉道深情但恨相思不相見春燕飛來秋復歸報<lb/>
　書不遣壯心違碧蘭紫蕙何由採只恐蕭條霜露稀<lb/>
　<lb/>
御選明詩巻四<lb/>
</p>
<p>
</p>
  </div>
</body>
</text>
</TEI>
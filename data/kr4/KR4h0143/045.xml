<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_045-1a"/>
　欽定四庫全書<lb/>
御選元詩巻四十五<lb/>
　　七言律詩三<lb/>
　　　馮子振<lb/>
　　　　楊花二首<lb/>
　曽與行人惜翠條而今飛絮滿河橋一分流水萍初碎<lb/>
　百尺春風雪未消微撲妝樓啼半面乍黏舞席折纖腰<lb/>
　沾泥更傍誰家砌簾戸新聲紫燕嬌<lb/>
<pb n="KR4h0143_WYG_045-1b"/>
　婉娩春光與願違悠揚風日暫無輝不隨芳樹千林歇<lb/>
　還稱遊絲百尺飛夢落吳蠶欺白繭心隨代馬戀征衣<lb/>
　鳳池蹤跡逡巡到未忍飄零拂釣磯<lb/>
　　　　鶴骨笛<lb/>
　胎仙脫脛寄飛瓊換羽移宫學鳳鳴噴月未醒千載夢<lb/>
　徹雲猶帶九臯聲管含芝露吹香逺調引松風入髓清<lb/>
　莫向山頭吹暮雪籠中媒老正闗情<lb/>
　　　鮮于樞<lb/>
<pb n="KR4h0143_WYG_045-2a"/>
　　　留題廣嚴寺<lb/>
送客臨平古佛祠聞公房裏住多時驪歌不見金閨彦<lb/>
濁酒聊參玉版師龍象彫零餘故塔蛟鼉斷缺有殘碑<lb/>
藕花未發風蒲短空詠參寥七字詩<lb/>
　　　清明日宴集賢宋學士園時梨華盛開諸老屬<lb/>
　　　僕同賦<lb/>
琪樹吹香蕩夕暉華簪人對雪霏霏漢宫新火初傳燭<lb/>
楚女行雲乍溼衣一片花疑蝴蜨化滿枝春想玉釵肥<lb/>
<pb n="KR4h0143_WYG_045-2b"/>
蛾睂不用梨園曲唱徹瑤臺醉未歸<lb/>
　　郝天挺<lb/>
　　　麻姑山<lb/>
路入尋幽景便嘉石田瑤草帶煙霞注經洞古忘遺檢<lb/>
養藥爐存失舊砂青鳥空傳王母信綵鸞應到玉皇家<lb/>
巖扉不掩春長在老却碧桃無數花<lb/>
　　張伯淳<lb/>
　　　寄栁老<lb/>
<pb n="KR4h0143_WYG_045-3a"/>
旅食京華兩載同錢唐解后苦悤悤曾將漫刺投鈴下<lb/>
又報危檣過浙東天闊雲飛俱暮景雪凝氷沍易春風<lb/>
闗情總在䦨干曲明月雙溪徙倚中<lb/>
　　　送王中丞<lb/>
學海波源識老龍人生聚散苦悤悤愛閒易得過從嬾<lb/>
臨别還將姓字通白簡綘騶凌曉色空城故國鎖秋風<lb/>
當年宦譜傳江左勲業憑髙指顧中<lb/>
　　　送趙壽卿赴廣西書吏<lb/>
<pb n="KR4h0143_WYG_045-3b"/>
客中尊酒足清歡驄馬驚飛白鷺閒向上儘多清步武<lb/>
極南更有好溪山扁舟桂海冰天處健筆紅蓮緑水間<lb/>
人到中年偏惜别不禁對雨聽陽闗<lb/>
　　蕭泰登<lb/>
　　　桂林馬上<lb/>
滿前佳景眞堪畫馬上垂鞭雨正霏平地起峰千壁聳<lb/>
半山走雨兩蛟飛桂林自昔宜人處梅驛如今過客稀<lb/>
回首翠屏看未足朔風吹絮白雲歸<lb/>
<pb n="KR4h0143_WYG_045-4a"/>
　　陳思濟<lb/>
　　　寄沁州元都觀張漢卿<lb/>
為問張卿自别離桃花幾度發新枝元都宫闕連霄漢<lb/>
故國山川入夢思雪屋未忘餐豆粥晴窗曽看理瑤絲<lb/>
而今髮白朱顔改只有新詩似舊時<lb/>
　　李京<lb/>
　　　出使雲南留别都城諸公<lb/>
蒼龍雙闕鬱岧嶤曽侍鵷鸞趁早朝往事已隨塵衮衮<lb/>
<pb n="KR4h0143_WYG_045-4b"/>
虚名贏得髩蕭蕭長林豐草空相憶瘴雨蠻煙苦見招<lb/>
借問都門門外栁為誰留著最長條<hi>此詩見元音雲南通志又為李材作</hi>
　　　過七星闗<lb/>
七星闗上一回頭遙望鄉闗路阻修欲倚雲山攀北斗<lb/>
不辭鞍馬過南州兩厓斬壁連天起一水漂花出洞流<lb/>
聞道清時無瘴癘行人經此不須愁<lb/>
　　　初到滇池<lb/>
嫩寒初褪雨初晴人逐東風馬足輕天際孤城煙外暗<lb/>
<pb n="KR4h0143_WYG_045-5a"/>
雲間雙塔日邊眀未諳習俗人争笑乍聽侏離我亦驚<lb/>
珍重碧雞山上月相隨萬里更多情<lb/>
　　　天鏡閣<lb/>
檻外千峰插海波芙蓉雙塔玉嵯峩銀山殿閣天中見<lb/>
黒水帆檣鏡裏過芳草滄洲春思晩野雲孤鶴客懷多<lb/>
共誰一夜山堂月洞口參差長薜蘿<lb/>
　　　㸃蒼臨眺<lb/>
水繞青山山繞城萬家煙火一川明鳥從雲母屏中過<lb/>
<pb n="KR4h0143_WYG_045-5b"/>
魚在鮫人鏡裏行翡翠罘罳籠海氣㫋檀樓閣殷秋聲<lb/>
虎頭妙墨龍眠手百<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>生綃畫不成<lb/>
　　陸垕<lb/>
　　　清明山行<lb/>
自憐汨沒滯天涯閒趁清明領物華槐火取將初試茗<lb/>
楝風吹盡更無花雲山石磴三千級嶺海春城十萬家<lb/>
歸去越王臺上路鷓鴣聲斷夕陽斜<lb/>
　　于昌文<lb/>
<pb n="KR4h0143_WYG_045-6a"/>
　　　喜雪<lb/>
肅肅誰將滿院清嵗寒臺柏自中庭朝来踏破尋梅路<lb/>
夜半驚回折竹聲千尺威稜龍露甲一襟氷玉鶴歸丁<lb/>
銀花㸃㸃豐年兆預報山城酒價平<lb/>
　　湯炳龍<lb/>
　　　繡毬花<lb/>
誰擲流蘇滿小園無心花萼宻相聨唐宫玉蜨團風軟<lb/>
后土瓊花簇月圓妖態欲来裀上舞異香冝在帳中懸<lb/>
<pb n="KR4h0143_WYG_045-6b"/>
試看有物渾成處如在東風太素天<lb/>
　　張復亨<lb/>
　　　雨晴與王仲敏登毘盧閣<lb/>
迢遙佛閣與雲浮極目揚帆郭外舟千嶺層嵐兼暮色<lb/>
一溪過雨送春流莫將栁樹牽離思且趂荷花結勝遊<lb/>
王粲底須憔悴極江南風景足遲留<lb/>
　　黄宏<lb/>
　　　呈蕭太師<lb/>
<pb n="KR4h0143_WYG_045-7a"/>
太掖勾陳瑞靄浮宫花時綴五雲裘湛盧光截飛狐月<lb/>
繁弱風號涿鹿秋蟣蝨幾曾生介胄貂蟬又見出兜鍪<lb/>
南来穩作風流帥日上扶桑瘴霧收<lb/>
　　吕起猷<lb/>
　　　詠雪和曇字韻<lb/>
萬里闗河凍欲合渾如天地尚函三橋邊驢子詩何惡<lb/>
帳底羔兒酒正酣竹委長身寒郭索松埋短髮老瞿曇<lb/>
不如乘此擒元濟一洗江南草木慙<lb/>
<pb n="KR4h0143_WYG_045-7b"/>
　　繆鑑<lb/>
　　　題悟空寺<lb/>
不到招提二十霜眼眀還識魯靈光雲餐已供伊蒲塞<lb/>
風鐸猶傳替戾岡新寺金湯龍化逺舊家王謝燕飛忙<lb/>
行人指㸃簪犀地十里春風土尚香<lb/>
　　梅花<lb/>
鐵石槎牙玉粒姿詩中圖畫畫中詩半稜山色初晴後<lb/>
一截溪煙欲暝時流水帶雲棲瘦影小窗和月上横枝<lb/>
<pb n="KR4h0143_WYG_045-8a"/>
老来自覺吟情拙莫遣孤山處士知<lb/>
　　　春題<lb/>
江天漠漠水悠悠望斷春風燕子樓書寄碧雲千里鴈<lb/>
鏡分明月半奩秋来時楊栁陰連陌歸路蘋花雪滿洲<lb/>
遙想瑣窗挑錦字淚珠和粉冷銀鈎<lb/>
　　　端居<lb/>
修竹垂楊映戸栽清風長送午陰来門因好客時時埽<lb/>
窗為看山面面開此樂恐於兒輩覺長貧能免俗情猜<lb/>
<pb n="KR4h0143_WYG_045-8b"/>
儒衣不似牛衣好分付山妻放窄裁<lb/>
　　　解嘲<lb/>
莫笑詩翁嬾出門詩翁樂事在山村鶯啼楊栁金歌舞<lb/>
蜨宿梨花雪夢魂罨畫丹青分曙色壓醅<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁漲溪痕<lb/>
燕簾風裏茶煙外自選唐詩教子孫<lb/>
　　安熙<lb/>
　　　冬日有懷憶故人<lb/>
病鶴孤鳴在九臯虚名多累恐難逃殘陽入谷隠猶見<lb/>
<pb n="KR4h0143_WYG_045-9a"/>
新月穿雲出未髙江上蓴鱸君自適山中泉石我徒勞<lb/>
興来欲駕扁舟去何處滄波有巨鼇<lb/>
　　于石<lb/>
　　　棲眞院<lb/>
空翠凝寒不受埃斷崖千尺擁崔嵬老僧倚樹驚猿去<lb/>
童子埽階知客来石徑晴因松露溼茶煙逺趁竹風回<lb/>
禪家也辦吟邊料不種閑花只種梅<lb/>
　　　半山亭<lb/>
<pb n="KR4h0143_WYG_045-9b"/>
萬疊嵐光冷滴衣清泉白石鎖煙扉半山落日樵相語<lb/>
一徑寒松僧獨歸葉墮誤驚幽鳥去林空不礙斷雲飛<lb/>
層崖峭壁疑無路忽有鐘聲出翠微<lb/>
　　　春事<lb/>
白了江梅栁又青遊絲千尺網紅塵鵓鳩夫婦孤村雨<lb/>
杜宇君臣故國春客裏易添芳草思尊前誰是去年人<lb/>
桃花源上空流水安得漁郎一問津<lb/>
　　　清明次韻趙登<lb/>
<pb n="KR4h0143_WYG_045-10a"/>
九十春光半晦明東郊攜手趁新晴飄零風絮如行客<lb/>
冷暖廚煙見世情宿雨鞦韆花有淚斜陽古塚草無名<lb/>
勸君且盡尊前興栁上一聲何處鶯<lb/>
　　　瀟江亭<lb/>
背依古塔面層峰曲曲䦨干峻倚空萬屋參差江色外<lb/>
片帆出没樹陰中五更鐘鼓半山月兩岸漁樵一笛風<lb/>
極目子陵臺下路滔滔惟有水流東<lb/>
　　　浄居院<lb/>
<pb n="KR4h0143_WYG_045-10b"/>
峰迴澗曲路縈紆萬壑中藏一畫圖雪墮枯枝龍解甲<lb/>
藤纒怪石虎生鬚滿樓山色自濃澹隔竹泉聲半有無<lb/>
紙帳蒲團清思足更添梅種兩三株<lb/>
　　　秋思<lb/>
逺水遥天起斷鴻秋光冷澹客情濃一川疎雨平沙牧<lb/>
半樹斜陽隔塢舂落葉輕於流俗態寒花羞作少年容<lb/>
憑髙不礙乾坤眼興入晴嵐第幾重<lb/>
　　　西湖<hi>鄉人杜伯髙昔與諸公飲於湖上得風月一聨余愛其語因為足成之</hi>
<pb n="KR4h0143_WYG_045-11a"/>
西湖勝槩甲東南滿眼繁華今幾年鐘鼓相聞南北寺<lb/>
笙歌不斷往来船山圍花栁春風地水浸樓臺夜月天<lb/>
士女只知遊賞樂誰能軫念及三邊<lb/>
　　　次韻何寺簿閑詠<lb/>
居喜山深人不知凝嵐空翠澹含輝隔林樵語驚猿去<lb/>
倚石松枝礙鶴飛留客眠雲聽澗瀑呼兒踏月埽苔磯<lb/>
冥心静坐勿輕出門外藤蘿露溼衣<lb/>
　　　自笑<lb/>
<pb n="KR4h0143_WYG_045-11b"/>
歸来更讀十年書自笑今吾即故吾栗里谿山晉處士<lb/>
洞江風月漢狂奴種梅添得詩多少愛菊何拘酒有無<lb/>
隨分生涯聊爾耳門前應免吏催租<lb/>
　　蕭國寳<lb/>
　　　餞張大使遊淮<lb/>
竟夕相歡無俗賓悲歌彈劒壯青鱗一篷夜雨家山夢<lb/>
千里春風淮海身纜解河橋楊栁宻酒沽村店杏花新<lb/>
此行早獻安南䇿露布争傳奪虎巾<lb/>
<pb n="KR4h0143_WYG_045-12a"/>
　　　春日<lb/>
東風竟日掩柴闗讀罷離騷新火煙一篲落紅春埽地<lb/>
半篙新緑水連天夢魂枕上驚蝴蜨鄉思燈前怯杜鵑<lb/>
秖為儒冠空白髮幾將心事賦歸鞭<lb/>
　　　晩興<lb/>
翻盡殘書已落暉樵歌引我出柴扉江横露氣吞漁艇<lb/>
風挾秋聲動羽衣沙草荒涼黃犢卧渚花蕭瑟白鷗飛<lb/>
斷雲數片無拘束滿目青山入翠微<lb/>
<pb n="KR4h0143_WYG_045-12b"/>
　　　山居詠<lb/>
殘紅零落鳥無言結竹為籬夢不喧雨漬短垣茸草色<lb/>
水涵空石露蒲根風搖碎影春將盡煙褁深林月欲昏<lb/>
冷硯久荒時一洗墨香狼籍引魚吞<lb/>
　　　夜過吳江<lb/>
西風颯颯一帆輕路入松陵夜正清市戸殘燈臨水影<lb/>
漁村短笛隔雲聲丹楓葉落霜初蕭白葦花開月倍明<lb/>
我有元龍豪氣在四橋波浪不須驚<lb/>
<pb n="KR4h0143_WYG_045-13a"/>
　　趙孟頫<lb/>
　　　和姚子敬秋懷五首<hi>録三首</hi>
銅雀春深漢苑空邯鄲月冷照秦宫煙花樓閣西風裏<lb/>
錦繡湖山落照中河水南来非禹迹冀方北去有唐風<lb/>
溪城秋色催遲暮愁對黃雲没斷鴻<lb/>
落日孤城動鼓鼙愁中畫角不勝吹山川蕭瑟秋雲浄<lb/>
草木彫傷暮雨悲多病馬卿聊假日數竒李廣不逢時<lb/>
巻簾白水青山裏隠几無言有所思<lb/>
<pb n="KR4h0143_WYG_045-13b"/>
搔首風塵雙短髩側身天地一儒冠中原人物思王猛<lb/>
江左功名媿謝安苜蓿秋髙戎馬健江湖日短白鷗寒<lb/>
金尊緑酒無錢共安得愁中却暫歡<lb/>
　　　聞擣衣<lb/>
露下碧梧秋滿天砧聲不斷思綿綿北来風俗猶存古<lb/>
南渡衣冠不及前苜蓿總肥宛騕褭琵琶曾泣漢嬋姢<lb/>
人間俯仰成今古何待他年始惘然<lb/>
　　　岳鄂王墓<lb/>
<pb n="KR4h0143_WYG_045-14a"/>
鄂王墓上草離離秋日荒涼石獸危南渡君臣輕社稷<lb/>
中原父老望旌旗英雄已死嗟何及天下中分遂不支<lb/>
莫向西湖歌此曲水光山色不勝悲<lb/>
　　　溪上<lb/>
溪上東風吹栁花溪頭春水浄無沙白鷗自信無機事<lb/>
元鳥猶知有嵗華錦纜牙檣非昨夢鳳笙龍管是誰家<lb/>
令人苦憶東陵子擬問田園學種𤓰<lb/>
　　　次韻王時觀<lb/>
<pb n="KR4h0143_WYG_045-14b"/>
相思吳越動經年一見情深重惘然草木變衰人易老<lb/>
江湖牢落鴈難前秦山半出青天上禹穴遥臨古道邊<lb/>
欲說舊遊渾似夢何時重上剡溪船<lb/>
　　　紀舊遊<lb/>
二月江南鶯亂飛百花滿樹栁依依落紅無數迷歌扇<lb/>
嫩緑多情妒舞衣金鴨焚香川上暝畫船撾鼓月中歸<lb/>
如今寂寞東風裏把酒無言對夕暉<lb/>
　　　見章得一詩因次其韻二首<lb/>
<pb n="KR4h0143_WYG_045-15a"/>
水色清漣日色黃梨花淡白栁花香即看時節催人事<lb/>
更覺春愁惱客腸無酒難供陶令飲從人皆笑酈生狂<lb/>
城南風暖遊人少自在晴絲百尺長<lb/>
片片飛花欲送春萋萋碧草正愁人黃蜂釀蜜經營急<lb/>
紫燕銜泥来去頻才似茂陵悲晩遇美如曲逆不長貧<lb/>
久知求富都無益但喜論詩若有神<lb/>
　　　奉和帥初雨中見贈二首<hi>録一首</hi>
正坐清談與世違交情如子定應稀圖書趺宕心猶在<lb/>
<pb n="KR4h0143_WYG_045-15b"/>
裘馬清狂意已非黃鶴未知何日返飢烏故作傍人飛<lb/>
谿南流水清如玉終擬歸休理釣磯<lb/>
　　　多景樓<lb/>
層顛官閣幾時修繞檻長江萬古流白露已零秋草緑<lb/>
斜陽雖好暮雲稠平南籌䇿張華得治内人才葛亮優<lb/>
景物未窮登覽興角聲孤起甕城秋<lb/>
　　　東陽八詠樓<lb/>
山城秋色浄朝暉極目登臨未擬歸羽士曾聞遼鶴語<lb/>
<pb n="KR4h0143_WYG_045-16a"/>
<hi>樓在寳婺觀觀中老道士能言諸父出處</hi>征人又見塞鴻飛西流二水玻瓈<lb/>
合南去千峰紫翠圍如此山川良不惡休文何事不勝<lb/>
衣<lb/>
　　　蛾睂亭<lb/>
天門日湧大江来牛渚風生萬壑哀青眼故人攜酒共<lb/>
兩睂今日為君開蒼崖直下蛟龍吼白浪橫空鵞鸛迴<lb/>
南眺青山懷李白沙頭官渡苦相催<hi>時與劉伯宣尚書同登</hi>
　　　大都紅門外海子上即事<lb/>
<pb n="KR4h0143_WYG_045-16b"/>
白水青林引興多紅裠翠黛奈愁何底從暮醉兼朝醉<lb/>
聊復長歌更短歌輕燕受風迎落絮老魚吹浪動新荷<lb/>
餘不溪上扁舟好何日歸休理釣蓑<lb/>
　　　至元庚辰繇集賢出知濟南暫還吳興賦詩書<lb/>
　　　懷二首<lb/>
五年京國誤蒙恩乍到江南似夢魂雲影時移半山黒<lb/>
水痕新漲一溪渾宦途久有曼容志婚娶終尋尚子言<lb/>
政為疎慵無補報非干髙尚慕丘園<lb/>
<pb n="KR4h0143_WYG_045-17a"/>
多病相如已倦遊思歸張翰况逢秋鱸魚蓴菜俱無恙<lb/>
鴻鴈稻梁非所求空有丹心依魏闕又攜十口過齊州<lb/>
閑身却羨沙頭鷺飛去飛来百自由<lb/>
　　　繼鄭鵬南書懷<lb/>
豈不懷歸苦未閒宦情羇思不成歡可能治郡如龔遂<lb/>
只合臨流似幼安棊局嬾從先處著醫方留取用時看<lb/>
夜来夢到苕溪上一枕清風五月寒<lb/>
　　　題山堂<lb/>
<pb n="KR4h0143_WYG_045-17b"/>
手種青松一萬栽山堂留得翠屏隈推窗緑樹排簷入<lb/>
臨水紅桃對鏡開山雉雊迎朝日去野禽啼傍夕陽来<lb/>
老妻亦有幽棲意數日遲留不肯回<lb/>
　　　送杜伯玉四川行省都事<lb/>
浣花溪上草堂存今見能詩幾代孫橘刺藤梢隠叢竹<lb/>
椒漿桂酒薦芳蓀日長畫省文書静春近岷江雪浪奔<lb/>
我向東吳君向蜀别離從古解銷魂<lb/>
　　　杭州拱北樓<lb/>
<pb n="KR4h0143_WYG_045-18a"/>
城上髙樓接太霞令嚴鐘鼓静無譁提封内向三千里<lb/>
比屋同封百萬家心在江湖存魏闕身隨牛斗泛仙槎<lb/>
舉頭便覺長安近時倚闌干望日華<lb/>
　　鄧文原<lb/>
　　　陪髙彦敬遊南山<lb/>
不到南山又二年離離秋草映寒泉東林蕭散開蓮社<lb/>
西晉風流櫂酒船古寺雲煙終日合長松風雨半空懸<lb/>
謝公未了登臨興故向禪房借榻眠<lb/>
<pb n="KR4h0143_WYG_045-18b"/>
　　　十月十日出都城二首<lb/>
倦客愁深素髮生分甘投劾謝塵纓老来每愧公車召<lb/>
歸去何須祖帳榮紅葉早霜催嵗晏白鷗野水與雲平<lb/>
腐儒漫士真無補深負巖居與谷耕<lb/>
朝擁臯比夕短檠病餘静息厭勞形閒情只合營三徑<lb/>
便腹那能貯五經忝侍禁闈慙啓沃欲尋耆社覺凋零<lb/>
歸歟嘯傲西湖上時看晴雲度翠屏<lb/>
　　　三月廿九日上御流杯亭聽講明日子翬司業<lb/>
<pb n="KR4h0143_WYG_045-19a"/>
　　　有詩因次韻<lb/>
咫尺天顔仰照臨緝熙盛事見方今上林花接南薫早<lb/>
流水春涵太液深寒士簡編窮皓首野人芹曝抱丹心<lb/>
退朝欲草清平頌散作成均木鐸音<lb/>
　　　贈白君舉<lb/>
崑崙西日水東溟何處清風起獨醒逺道雲煙今古樹<lb/>
行人朝暮短長亭草舖平野春如剪花落重門晝不扃<lb/>
不有茅茨容歗傲終南山色為誰青<lb/>
<pb n="KR4h0143_WYG_045-19b"/>
　　　送人遊天台<lb/>
此去蘭亭修禊後平明驅馬試征衣海邊山盡天無盡<lb/>
花㡳春歸人未歸一雨潮生魚入市逺巖月上鶴投扉<lb/>
舊遊二十年前路孤負東風賦采薇<lb/>
　　　題小薛王畫鹿<lb/>
禮樂河間雅好儒曾陪校獵奉鑾輿晝長靈囿觀遊後<lb/>
政暇嘉賓燕集餘蛺蝶圖工人去久騶虞詩好化行初<lb/>
宗藩翰墨留珍賞憑仗相如賦子虛<lb/>
<pb n="KR4h0143_WYG_045-20a"/>
　　　送鮮于伯機之官浙東<lb/>
衣冠文獻參諸老臺閣功名負此公十載黃塵看去馬<lb/>
萬山青眼送飛鴻揮毫對客風生座載酒論詩月滿篷<lb/>
昭代需才公論定起分春雨浙江東<lb/>
　　　送張綱父教官<lb/>
我友白蘋洲畔客忽凌風雪問征塗南州嵗晩尋髙士<lb/>
西塞煙深憶釣徒呼酒江船春水動讀書山館雨燈孤<lb/>
無錢自媿蘇司業聊賦驪駒為子娛<lb/>
<pb n="KR4h0143_WYG_045-20b"/>
　　　送姚利用入京<lb/>
雪晴川浄駕飛桅舟入河氷二月開壯士不緣彈鋏去<lb/>
故山曽見爛柯来上林淑氣催花栁盛代英雄擢草莱<lb/>
青眼諸賢如問訊為言衰病懶登臺<lb/>
　　　獨立<lb/>
數盡飛花一愴然壯心迢遞夕陽邊七年人事空流水<lb/>
二月風光已杜鵑過眼青春寧復得涴人黃土絶堪憐<lb/>
故園尚有平生約可使蒼苔到石田<lb/>
<pb n="KR4h0143_WYG_045-21a"/>
　　　松雪翁桐陰髙士圖<lb/>
玉立桐陰十畞蒼託根何必在朝陽迎風簌簌秋聲早<lb/>
灑雨陰隂月色涼勝事只消琴在膝野情聊倚石為牀<lb/>
髙人自得坡頭趣不為花開引鳳凰<lb/>
　　　萬嵗山廣寒殿<lb/>
雪殘春意滿仙臺碧樹青蔥翠作堆三島靈山浮海至<lb/>
九天丹闕倚雲開仗穿玊兔輪中出輦跨金鼇背上来<lb/>
欲獻甘泉辟雍賦白頭零落媿非才<lb/>
<pb n="KR4h0143_WYG_045-21b"/>
　　　三月晦遊道場山宿清公房與成父同行二首<lb/>
絶頂軒窗納晩晡下方燈火聽鐘魚天連震澤涵元氣<lb/>
地涌浮圖切太虚涼立松風觀石溜晩尋樵徑叩僧廬<lb/>
孤亭山麓荒苔積猶想幽人夜讀書<lb/>
澗石縈紆紫竹叢晴雲吹落水晶宫夜寒身宿羣峰頂<lb/>
花盡春歸萬木中儻買山田營破屋時過僧寺駕孤篷<lb/>
只應渺渺軒前路杖履長陪鶴髮翁<lb/>
　　　送俞觀光赴義塾師<lb/>
<pb n="KR4h0143_WYG_045-22a"/>
越山嵐翠俯青谿念子懷歸嵗屢移乘興未尋安道宅<lb/>
傳經且下仲舒帷稻粱秋足飛鴻外燈火涼生積雨時<lb/>
東老收書兼好客何人詩寫石榴皮<lb/>
　　　劉松年春山仙隠圖<lb/>
緑栁疎花繞舎栽長松灌木覆亭臺雲巒倒影水天敻<lb/>
蒲葦有聲山雨来内史幽情觴詠樂右丞别業畫圖開<lb/>
何時許我遊真境野色橋邊蹋紫苔<lb/>
　　　吳道元五雲樓閣圖<lb/>
<pb n="KR4h0143_WYG_045-22b"/>
觀閣嵯峨起日邊春雲靉靆倚層顛天低青海一杯水<lb/>
山落齊州九㸃煙百尺長松神闕外千秋靈柏古壇前<lb/>
遨遊盡是蓬山侣瑤草金芝不記年<lb/>
　　　王維秋林晩岫圖<lb/>
干峰凝翠宛神州中有仙翁寤寐遊林麓漸看紅葉暮<lb/>
風煙俄入野塘秋搖搖小艇尋谿轉寂寂雙扉向晩投<lb/>
我欲探幽未能去畫中真境許誰儔<lb/>
　　　盧鴻仙山臺榭圖<lb/>
<pb n="KR4h0143_WYG_045-23a"/>
仙都圍合碧雲籠洞口緋桃著雨穠丹闕春深巢翡翠<lb/>
朱扉風煖出芙蓉壺公不負三山約向子終期五嶽逢<lb/>
野鶴一聲山館寂倚闌長聽水淙淙<lb/>
　　　趙令穰秋村平逺圖<lb/>
白沙翠竹映江皋幾處村居對寂寥水落漁梁人暗度<lb/>
霜清曲渚荇初銷千山雜沓凝嵐紫萬木蕭森向晩彫<lb/>
自是秋光無限好誰能㸃染付輕毫<lb/>
　　　桐川九日絶無佳菊小酌書懷奉簡明仲博士<lb/>
<pb n="KR4h0143_WYG_045-23b"/>
　　　一笑<lb/>
遊宦年光逐鴈飛傳杯好友念分違欲將老眼看黃菊<lb/>
不遣秋香近繡衣稻蟹霜遲聊取醉蓴鱸家近重思歸<lb/>
緬懷晉宋多才傑得似風流落帽稀<lb/>
　　袁桷<lb/>
　　　送孫道士歸杭<lb/>
送鴈南飛十五年朔風吹雪上華顛梨花的的疑蝴蜨<lb/>
燕子深深似杜鵑東野先生愁外句西湖處士夢中縁<lb/>
<pb n="KR4h0143_WYG_045-24a"/>
抱琴獨去知無奈一櫂春江水拍天<lb/>
　　　次韻王寅甫侍讀莅醮長春宫<lb/>
蛻骨稜稜似鶴輕觚壇危處玉為城天街正候三能色<lb/>
雲所疑呼萬嵗聲氣篆通靈歸廓落心章祈嵗報清平<lb/>
金穰上瑞吾皇意不用神芝朶朶生<lb/>
　　　送虞伯生降香還蜀省墓二首<hi>録一首</hi>
玉雪祠官貂帽低笑乘飛鴈上天梯寶幡繡重團金粟<lb/>
鈿合香嚴印紫泥官饌每供千嵗鹿驛程深聽五更雞<lb/>
<pb n="KR4h0143_WYG_045-24b"/>
流沙可是河源地搖首揚鞭更欲西<lb/>
　　　送王繼學修撰馬伯庸應奉分院上都二首<lb/>
玉京髙處雪流脂連插雞翹綠髩垂蝶□有泥歌獨漉<lb/>
琵琶無夢說相思黒河舊樂催填譜白海名花擬進詞<lb/>
羽獵上林俱罷賦卿雲何以報明時<lb/>
淺波平疊磧漫漫拂嶺青帘罨畫看氊屋起營羊胛熟<lb/>
土房催頓馬通乾挏官走驛傳金椀氷正分奩貯玉盤<lb/>
莫上鄉臺望南北白雲微處是槍竿<lb/>
<pb n="KR4h0143_WYG_045-25a"/>
　　　寄王儀伯太守<lb/>
維揚太守文章伯故壘荒煙取次題逆浪風髙淮白上<lb/>
寒沙雲落海靑低極知后土花如雪不惜平山醉似泥<lb/>
跋馬使君官驛畔揚鞭却在夕陽西<lb/>
　　　次韻陳海陰<lb/>
三月雪花飛作氊春風似欲駐新年夢當好處成烏有<lb/>
歌到狂時近自然村樹緑齊黃鳥界海山青盡白鷗天<lb/>
何人㑹得龐公意布領長披不上船<lb/>
<pb n="KR4h0143_WYG_045-25b"/>
　　　馬伯庸擬李商隠無題次韻四首<lb/>
金縷歌殘月墮江玉顔曽憶侍油幢象牀雲重恩專壹<lb/>
鯨錦波翻賜疉雙春淺正宜氊作幕夜涼深恨魫為窗<lb/>
浣紗可是無靈匹側足寒溪濺石淙<lb/>
翠簾匝匝䕶朱光千葉宫桃滿院香閬苑有鸞通尺素<lb/>
靈橋無鵲寄流黄上林賦罷歸巴蜀興慶詞工謫夜郎<lb/>
不是月中親度曲世人那解聽霓裳<lb/>
相期来似石城潮日望晴虹結綵橋却月睂愁歌漸逺<lb/>
<pb n="KR4h0143_WYG_045-26a"/>
凌波步近意非遙抽琴有恨迴清角疉袖無情轉綠腰<lb/>
弄玉最憐隨鳳去秋来誰與伴吹簫<lb/>
白髮詞臣兩耳垂華腴堆吻陋牛醫宫娥引燭催麻日<lb/>
院吏傳更寫制時蠟撚化生秋夕賜翠標疉勝嵗華移<lb/>
低頭欲説唐朝舊願侍虚皇進玉巵<lb/>
　　　送浦如淵辭官南歸<lb/>
厭聽朝雞擁被吟吳船水滑碧千尋平洲種橘清霜重<lb/>
小墅栽花綠霧深瞿鵲真能談孟浪鴟夷端自愛浮湛<lb/>
<pb n="KR4h0143_WYG_045-26b"/>
因君搖蕩還家思燭影秋房恨不禁<lb/>
　　　送巨徳新四川省郎中<lb/>
退食公庭日未西浣溪清雨換障泥籌邊舊式傳銅馬<lb/>
弔古新詩問石犀荔子緑陰鸚鵡過杏花紅影秭歸嗁<lb/>
遨頭雅集須頻領不惜郫筒取次攜<lb/>
　　　玉堂合歡花初開鄭潛昭率同院賦詩次韻<lb/>
一樹髙花冠玉堂知時舒卷欲雲翔馬嘶不動游纓聳<lb/>
雉尾初開翠扇張舊渴未須餐玉屑嘉名端合紀青裳<lb/>
<pb n="KR4h0143_WYG_045-27a"/>
雲窗霧冷文書静留取餘清散逺香<hi>崔豹古今注青裳一名合歡今</hi>
<hi>但名合歡而青裳之名不著</hi>
　　　宜逺樓<lb/>
紫翠光中擁翠鬟分明倒影落西山遊塵自逐鐘聲去<lb/>
過雨能將月色還萬里闗河新勝槩一天星斗舊躋攀<lb/>
絶憐想像空題詠後㑹應須共倚闌<lb/>
　　　次韻正旦㑹朝<lb/>
閶闔春迴旭日鮮花光搖曳佩僊僊金蓮漏下催初刻<lb/>
<pb n="KR4h0143_WYG_045-27b"/>
玉筍班齊祝萬年香擁衮龍開黼座風迴笙鶴舞鈞天<lb/>
朝元法曲誰傳得歸醉蓬菜話日邊<lb/>
　　　元日朝迴<lb/>
萬國梯航滿禁衢卉裳象譯語音殊鳳簫聲送纖腰舞<lb/>
雉扇行分兩翼趨花氣欲浮金鑿落雲光疑下錦流蘇<lb/>
詞臣不識金泥祕指㸃薇垣頌六符<lb/>
　　　早朝興聖宫次韻<lb/>
萬馬東西甬路斜銀河初曙起宫鴉天香隨輦凝三素<lb/>
<pb n="KR4h0143_WYG_045-28a"/>
風絮沾袍㸃六花銅史漏浮催卓午玉奴聲轉進流霞<lb/>
詞臣㸃綴瑤池事底用秋風海上槎<lb/>
　　　用早朝韻酬伯生試院見懷<lb/>
玉署松深月半斜研硃和露勘塗鴉射熊心苦穿楊葉<lb/>
吐鳳聲清飽竹花過眼似迷三里霧騰身誰上九層霞<lb/>
故人掉首南山去應釣秋風漢水槎<lb/>
　　　寄城南友人<lb/>
三入承明願已酬蓬瀛又復接清流碧牋時寫飛花恨<lb/>
<pb n="KR4h0143_WYG_045-28b"/>
寶瑟曽傳細雨愁夢繞故園追過鴈眼穿鄉樹認歸舟<lb/>
荼䕷落盡啼鵑急慙愧羣公得縱遊<lb/>
　　　寄史允叟<lb/>
故國王孫佩碧蘭春雲涼月倚朱闌玉簫曲趂鶯聲轉<lb/>
金鼎香隨蝶夢殘碧沚波清堪把釣黃塵風急倦彈冠<lb/>
外家文采唯君在笑我氷髭跨曉鞍<lb/>
　　　寄開元恩禪師<lb/>
恩公遯跡閶門寺欲下繩牀謝不能露滴花光珠五采<lb/>
<pb n="KR4h0143_WYG_045-29a"/>
月涵江影塔千層石榴紅帽明如火海艾青氊冷似氷<lb/>
俯首西山人物論獨聽孤鴈對殘鐙<lb/>
　　　伯庸開平書事次韻四首<hi>録二首</hi>
沈沈㯶殿内門西曲宴名王舞馬低桂蠧除煩来五嶺<lb/>
氷蠶却暑貢三齊金罌醅重疑花露翠釡膏浮透杏泥<lb/>
最愛禁城千樹栁歸鴉㨂盡不曽棲<lb/>
的的新愁漲碧波可堪跋馬上危坡明知風伯秋當路<lb/>
更候天孫夜度河沙磧共傳歌敕勒隂山那復見延陀<lb/>
<pb n="KR4h0143_WYG_045-29b"/>
周廷王㑹須椽筆慙愧陳人奈老何<lb/>
　　　發御河<lb/>
一櫂黃流去復回飛沙積岸雪皚皚梨花亂逐沙鷗起<lb/>
燕子深隨野馬来晩嵗宦情初岸幘暮雲鄉思獨停杯<lb/>
荼䕷滿架留春住知我將歸為緩開<lb/>
　　　憶雙谿<lb/>
清谿明處水交流萬井鱗鱗冠蓋稠杯凝玉光明月入<lb/>
幕遮翠影落花留雲生古洞千山雨風送層樓萬壑秋<lb/>
<pb n="KR4h0143_WYG_045-30a"/>
麗澤祠前最佳絶藕花零亂勝滄洲<lb/>
　　袁裒<lb/>
　　　送屠存博分教溧水<lb/>
海内文名三十年青衫初映綵衣鮮積薪未許論工拙<lb/>
拾級那能較後先鱣舎談經周禮樂鷁舟臨賦晉山川<lb/>
春風無限分攜意目斷楊花緑水邊<lb/>
　　藤斌<lb/>
　　　湖西小樓<lb/>
<pb n="KR4h0143_WYG_045-30b"/>
不如載酒此凭䦨水色山光蔚可餐紫翠挾春排坐溼<lb/>
玻璃湧月入窗寒蒼茫白鳥鳴幽嶼掩染飛花漾碧湍<lb/>
但領風光入吟嘯畫船綺袖不須看<lb/>
　　　吟到<lb/>
吟到西風黃葉枯新愁幾㸃落寒蘆乾坤萬象俱吾有<lb/>
煙雨一闌何處無流水悠悠吾道在浮雲擾擾世情殊<lb/>
午窗喚醒華胥夢古木巖頭聞鷓鴣<lb/>
　　小雲石海涯<lb/>
<pb n="KR4h0143_WYG_045-31a"/>
　　　蘆花被<hi>并序</hi>
　　僕過梁山泊有漁翁織蘆花為被僕尚其清欲易<lb/>
　　之以綢者翁曰君尚吾淸願以詩輸之遂賦果却<lb/>
　　綢<lb/>
採得蘆花不涴塵翠蓑聊復藉為茵西風刮夢秋無際<lb/>
夜月生香雪滿身毛骨已隨天地老聲名不讓古今貧<lb/>
青綾莫為鴛鴦妬款乃聲中别有春<lb/>
　　　秋江感<lb/>
<pb n="KR4h0143_WYG_045-31b"/>
澄浄秋江一舸輕不堪蹤跡樂平生西風兩髩山河在<lb/>
落日滿船鴻鴈聲村酒尚存黃閣醉短檠猶照玉關情<lb/>
料應今夜懷鄉夢殘角蕭蕭月二更<lb/>
　　　三一菴<lb/>
茅棟蕭蕭水石間放懷終日對林巒夢回不覺舟臨砌<lb/>
吟罷始知身倚闌藥碓夜舂雲母急石瓶秋迸井花寒<lb/>
羣魚亦得逍遙樂何用機心把釣竿<lb/>
　　　神州寄友<lb/>
<pb n="KR4h0143_WYG_045-32a"/>
滄海茫茫叙逺音何人不發故鄉吟十年故舊三生夢<lb/>
萬里乾坤一寸心秋水夜看燈下劒春風時鼓壁間琴<lb/>
邇来自愧頭尤黒贏得人呼小翰林<lb/>
　　　初至江南休暑鳳凰山<lb/>
路隔蒼苔卒未通泉花如髮玉濛濛蛟浮海近雲窗溼<lb/>
螡怯山寒葛帳空髙枕不知秋水上開門忽見暮帆東<lb/>
物華萬態俱忘我北望惟心一寸紅<lb/>
　　曹元用<lb/>
<pb n="KR4h0143_WYG_045-32b"/>
　　　京都次馬伯庸尚書韻二首<lb/>
灤水橋邊御道西酒旗閒挂暮簷低春從玉樹陰中老<lb/>
雲補青山闕處齊畫㦸遙臨青瑣闥紫騮解惜錦障泥<lb/>
鸞凰自為明時出宜傍上林髙處栖<lb/>
栁簇金溝蘸碧波雲深玉闕瞰重坡鳳凰曲奏鈞天樂<lb/>
烏鵲橋通織女河萬井閭閻春浩蕩六街車馬晩坡陁<lb/>
山人素有林泉興奈此承明夜直何<lb/>
　　元明善<lb/>
<pb n="KR4h0143_WYG_045-33a"/>
　　　寄直夫<lb/>
嶽雲低接使君舟湘水無波桂樹稠井冽自涵千古月<lb/>
絃清誰寫一簾秋青楓路暗空多夢白鴈天遙不見愁<lb/>
聞説匡廬當稅駕䇿勲殊未到滄洲<lb/>
　　　寄翰苑諸公<lb/>
蒼煙綠樹滿汀沙負手行吟日又斜江水有時窮地脈<lb/>
海雲何處是天涯生前幾醉尊中酒夢裏曽乘海上查<lb/>
惆悵懷人重回首晩風吹盡紫薇花<lb/>
<pb n="KR4h0143_WYG_045-33b"/>
　　張養浩<lb/>
　　　登泰山<lb/>
風雲一舉到天闗快意平生有此觀萬古齊州煙九㸃<lb/>
五更滄海日三竿向来井處方知隘今後巢居亦覺寛<lb/>
笑拍洪崖詠新作滿空笙鶴下髙寒<lb/>
　　　同元復初飲許仲文别墅<lb/>
曉日樓臺海市仙春風歌吹酒家天五雲分彩来瓊島<lb/>
兩鶴聨飛下玉田流水故將塵隔斷好花都被雨開全<lb/>
<pb n="KR4h0143_WYG_045-34a"/>
人生佳處無何國鐘鼎山林恐未然<lb/>
　　　秋日梨花<lb/>
雪香吹盡樹頭春誰遣西風為返魂月影已非前日夢<lb/>
雨容獨帶舊時痕只知秋色千林老争信陽和一脈存<lb/>
莫訝殷韓太多事仙家元不計寒暄<lb/>
　　　寒食遊亷園<lb/>
湖天過雨澹舂容輦路迢迢失輭紅花栁巧為鶯燕地<lb/>
管絃遙遞綺羅風羣仙出没空明裏千古銷沈感慨中<lb/>
<pb n="KR4h0143_WYG_045-34b"/>
免俗未能君莫笑賞心吾亦與人同<lb/>
　　　留别鄉里諸友<lb/>
粉署銜香十許年故鄉重到重留連子牟戀闕心空赤<lb/>
江總還家髩尚𤣥金縷歌殘華鵲月蘭舟搖碎灤湖煙<lb/>
一襟離恨東州路莫訝羸驂不肯前<lb/>
　　　泉州<lb/>
萬里飄零兩髩華瘴煙為屋海為家山無髙下皆行水<lb/>
樹不秋冬盡放花得句珠還合浦月亂懷杯吸赤城霞<lb/>
<pb n="KR4h0143_WYG_045-35a"/>
蓬莱咫尺無由到慙愧當年犯斗槎<lb/>
　　　黃州道中<lb/>
濯足常思萬里流幾年塵迹意悠悠閑雲一片不成雨<lb/>
黃葉滿城都是秋落日斷鴻天外路西風長笛水邊樓<lb/>
夢迴已悟人間世猶向邯鄲話舊遊<lb/>
　　　翠陰亭獨坐寄莫俊徳經歴<lb/>
杭俗支塵力不任故園歸卧遂初心近山障霧還疑逺<lb/>
淺水涵天却訝深有幸鷗盟君與我無情鶴髮古猶今<lb/>
<pb n="KR4h0143_WYG_045-35b"/>
年来酷愛香山老都把悠悠付醉吟<lb/>
　　　雲莊遣興自和二首<lb/>
中年才過即歸閒好在河汾屋數間病裏檢書多為藥<lb/>
老来忘世不因山翠翻平野禾抽穎錦委深林筍脫斑<lb/>
莫恨韶光太相促若非衰暮詎能還<lb/>
人云五十未宜閒我道彭籛亦夢間五斗折腰慙作縣<lb/>
一生開口愛談山荒邨未暮門先掩老樹才秋葉已斑<lb/>
只恐溪翁厭喧聒隔林遙喚野猿還<lb/>
<pb n="KR4h0143_WYG_045-36a"/>
　　　綽然亭落成自和二首<hi>録一首</hi>
地僻門無長者車身閒不遺子公書羣山侑坐人堪醉<lb/>
萬事忘懷世自疎碧玉豔池新雨後緑雲滃徑落花餘<lb/>
憑誰喚起濓溪老聽說窗前草不除<lb/>
　　　翠隂亭落成自和三首<hi>録一首</hi>
一退愁城萬里降從今按堵樂吾邦睡殘蕙月猿推枕<lb/>
吟斷松風鶴啄窗槁木不春從換嵗虚舟無物任飄江<lb/>
撫尊笑向兒童道安得佳肴錦鯉雙<lb/>
<pb n="KR4h0143_WYG_045-36b"/>
　　王執謙<lb/>
　　　送王髙士<lb/>
墮甑歸来百念空自燒靈藥洗衰容身為幽冀市中客<lb/>
家在華嵩雲外峰一片嬾衣如畫鶴半盂殘飯勝烹龍<lb/>
只愁了却松楸事飛入煙蘿不再逢<lb/>
　　曹伯啟<lb/>
　　　夜雨<lb/>
老屋淙淙榻屢移披衣坐起候晨雞四簷急溜三江㵼<lb/>
<pb n="KR4h0143_WYG_045-37a"/>
一道寒聲萬弩齊飛雪過窗開寶鑑震雷鼓物揭征鼙<lb/>
平明㸃檢人間事流水溶溶漲小溪<lb/>
　　　暮春用唐壽卿韻二首<lb/>
一天晴碧日遲遲暑氣蒸人力自微幽境雨餘芳草合<lb/>
小園風急亂花飛卧思沂上歌詩去夢到山陰祓禊歸<lb/>
還憶去年乘小駿西湖遊罷北山圍<lb/>
流水年華去不窮眼看濃緑換芳叢半溪淺碧春前雨<lb/>
滿地殘紅午後風客舎蕭條唯感物壯心寂寞謾書空<lb/>
<pb n="KR4h0143_WYG_045-37b"/>
吟詩羨殺唐公子興在三山碧海東<lb/>
　　　謝朱鶴臯招飲<lb/>
里巷浮沈適自由江城久住似菟裘廣文活計貧無那<lb/>
好客情懷挽不留滿院竹風吹酒面兩株榴火發詩愁<lb/>
料應此外無佳致人物相看總上游<lb/>
　　　冬至日白霫道中偶成録寄朱叔茂郎中段惟<lb/>
　　　德魯子翬二都司仍希於張伯髙參議郭幹卿<lb/>
　　　治書與兩司幕長及按郭郎中邢孟直諸公處<lb/>
<pb n="KR4h0143_WYG_045-38a"/>
　　　以區區薄況達之<lb/>
槲葉蕭蕭朔吹寒山行病瘦怯衣單馳驅一帶灤江險<lb/>
彷彿重經蜀道難旅邸僦牀雖自愧繡衣持斧要同看<lb/>
窮途恰值書雲節秫酒糠燈語夜闌<lb/>
　　　過長橋書所見<lb/>
栁如青幟導姑蘇橋若垂虹飲太湖渺渺天光接波浪<lb/>
淒淒秋色上菰蒲行囊只賸新詩藁身世端如古畫圖<lb/>
獨倚危闌追往事鴈銜霜信下平蕪<lb/>
<pb n="KR4h0143_WYG_045-38b"/>
　　李之紹<lb/>
　　　送邵天常歸山<lb/>
摶風徑擬九霄飛志業誰知與願違虎豹闗深書未達<lb/>
雞豚社逺夢先歸香侵客路花方盛綠滿家山蕨正肥<lb/>
去後且從閑處樂徵書有日到柴扉<lb/>
　　盧亘<lb/>
　　　送友<lb/>
晴雲半逐雨雲低九陌無塵共落暉滿目秋蕪悲澤國<lb/>
<pb n="KR4h0143_WYG_045-39a"/>
一聲煙鶴到巖扉西風帆飽隨天逺殘月砧寒入夢微<lb/>
路隔蓬莱鼇背闊劒光長拂海濤飛<lb/>
　　李溥光<lb/>
　　　登長嶺<lb/>
鳥道盤雲上碧霄停驂俯視欲魂消苔花鎖石堆雲錦<lb/>
樹葉經霜剪絳綃雲物迷人遊汗漫山靈䇿我上扶搖<lb/>
馬頭殘月西風起萬壑秋聲送海潮<lb/>
　　　平城秋郊懷古<lb/>
<pb n="KR4h0143_WYG_045-39b"/>
虎踞龍盤化劫灰登臨懷抱動吟哀山河王氣歸今代<lb/>
經界遺蹤認古来御水了無喬木在金陵猶見野花開<lb/>
<hi>古語有魏跋来野花開</hi>繁華消息無從問落日荒煙鎖鳳臺<lb/>
　　同恕<lb/>
　　　愁<lb/>
来時容易去何遲半在胸中半在睂門掩落花春去後<lb/>
窗涵殘月酒醒時濃如野外連天草亂似空中惹地絲<lb/>
除却五侯歌管地人間何處不相隨<lb/>
<pb n="KR4h0143_WYG_045-40a"/>
　　　庫庫<lb/>
　　　　李景山歸自南談㸃蒼之勝寄題一首<lb/>
　有客新從鶴柘回自言曽上五華臺蒼顔暑雪當窗見<lb/>
　玉脚晴雲對檻開桂樹小山招隠士桃花流水屬仙才<lb/>
　王孫芳草年年緑為問西遊幾日陪<lb/>
　　　耶律希逸<lb/>
　　　　詠剪子<lb/>
　體出并州性自剛篋中依約冷光芒雙環對曲蜂腰細<lb/>
<pb n="KR4h0143_WYG_045-40b"/>
　疉刄齊開燕尾張慣愛分花沾雨露偏憎裁錦破鴛鴦<lb/>
　可憐戍婦寒窗下一剪邊衣一斷腸<lb/>
　　　任士林<lb/>
　　　　和唐玉潛用友人韻見寄<lb/>
　獨憐髩雪上蓬科未得逢君鏡水波世上冬青髙誼少<lb/>
　山中日録好詩多白雲明月懷安石細雨斜風老志和<lb/>
　人事參商那有此時勞相望意如何<hi>冬靑事見别録</hi>
御選元詩巻四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_154-1a"/>
　欽定四庫全書<lb/>
御選宋詩巻七十一<lb/>
　　七言絶句八<lb/>
　　　王炎<lb/>
　　　　岀郊雜詠<lb/>
　閉門不知春色嘉栁梢欲暗可蔵鴉鴨頭新緑齊腰水<lb/>
　女頰輕紅刺眼花<lb/>
　道上東風掠面輕一犁雨足得新晴草頭蛺蝶自由舞<lb/>
<pb n="KR4h0143_WYG_154-1b"/>
　林下鶌鵃相對鳴<lb/>
　孤煙近見數椽屋急水時行獨木橋入眼異鄉風景別<lb/>
　修眉一抹暮山遥<lb/>
　雲昏山色收圗畫雨過泉聲雜管絃馬上得晴春滿眼<lb/>
　好花迎客亦嫣然<lb/>
　　　　晩憇田家<lb/>
　家書未到鵲先喜春事無多鶯又啼偶對好山留客坐<lb/>
　緑陰遮屋日將西<lb/>
<pb n="KR4h0143_WYG_154-2a"/>
　　　雙溪種花<lb/>
雙溪漸有雜花開每日扶笻到一囘勝似名園空鎖閉<lb/>
主人到老不歸来<lb/>
　　戴敏<lb/>
　　　海上<lb/>
萬頃鯨波朝日赤滄洲四望無窮極海山何處是蓬莱<lb/>
　遍問漁翁都不識<lb/>
　　陳造<lb/>
<pb n="KR4h0143_WYG_154-2b"/>
　　　早夏<lb/>
安石榴花猩血鮮涼荷高葉碧田田鰣魚入市河豚罷<lb/>
已破江南打麥天<lb/>
　　　題趙秀才壁<lb/>
日日危亭凭曲欄㡬層蒼翠擁烟鬟連朝策馬衝雲去<lb/>
盡是亭中望處山<lb/>
　　　游隠静往反<lb/>
突兀南山萬仭青饜觀山頂白雲生今朝訪道五峰去<lb/>
<pb n="KR4h0143_WYG_154-3a"/>
却向白雲生處行<lb/>
煙樹雲生若有無行輿咿軋路盤紆小風弄雨晴還落<lb/>
身在龍眠水墨圗<lb/>
　　　游普向<lb/>
青林果熟星宿爛修竹風来環珮鳴翠影扶疎僧宇静<lb/>
吟餘屋角見雲生<lb/>
日冐風埃髩脚黄歸懐絆驥可能忘誰知碧嶺蒼雲外<lb/>
占斷人間五月涼<lb/>
<pb n="KR4h0143_WYG_154-3b"/>
　　　早春十絶呈石湖<hi>録二首</hi>
倐看媚白破梅枝更喜嬌黄著栁絲春事斬新當客眼<lb/>
何須山鳥報人知<lb/>
樹外晴雲不礙飛東風無力怯單衣垂楊院宇斜陽裏<lb/>
還是鈎簾待燕歸<lb/>
　　　題頂處士山堂<lb/>
一菴小憇俗間勞月牖風軒俯鳥巢我亦青山倦遊者<lb/>
羡君先辦葢頭茅<lb/>
<pb n="KR4h0143_WYG_154-4a"/>
　　　閒居<lb/>
破曉東風尚作寒孤笻隨客已媻姍絶知早起非吾事<lb/>
要趁梨花帶露看<lb/>
　　　次韻郭帥梅<lb/>
客子徒煩賦憶梅怯寒未肯臘前開定知酒處頻囘首<lb/>
有待江南信使来<lb/>
　　　題張省幹扇<lb/>
前溪天濶渌泱泱溪上詩翁引興長安得南風吹小艇<lb/>
<pb n="KR4h0143_WYG_154-4b"/>
吟看千葢擁紅妝<lb/>
　　　泛湖<lb/>
荷面跳珠小濺衣酒邊團扇已停揮濕雲收盡人間暑<lb/>
却度西山載雨歸<lb/>
　　趙汝愚<lb/>
　　　題福州鼔山寺<lb/>
㡬年奔走厭塵埃此日登臨亦快哉江月不隨流水去<lb/>
天風常送海濤来<lb/>
<pb n="KR4h0143_WYG_154-5a"/>
　　　致爽軒<lb/>
濃陰夾道水流渠吹盡殘花不復餘惟有范家三畆竹<lb/>
青青依舊色侵書<lb/>
　　姜特立<lb/>
　　　初夏<lb/>
催成新夏荷浮翠送盡餘春栁褪綿正是清和好時節<lb/>
嫩柯嬌葉媚晴天<lb/>
　　　栁<lb/>
<pb n="KR4h0143_WYG_154-5b"/>
長條攀折歎離披底事人間管別離何似龍津通御氣<lb/>
建章宫裡鬬腰支<lb/>
　　　翠螺<lb/>
繞旋曾不費躋攀累土為基聳翠鬟恰是洞庭湖上望<lb/>
爛銀盤裡對君山<lb/>
　　　人送雙雁<lb/>
卑棲籠檻尚成雙莫歎彫零未著行猶勝孤飛千萬里<lb/>
洞庭波上冷呉霜<lb/>
<pb n="KR4h0143_WYG_154-6a"/>
　　　煩劉公達甃園中小池以詩謝之<lb/>
感君巧思葺方塘石甃無痕細著行更擬中間添小嶼<lb/>
藕花深處宿鴛鴦<lb/>
　　　庭草<lb/>
一簇牆陰緑正繁不依朱戸傍雕闌竹光苔色深相映<lb/>
只許閒人静處看<lb/>
　　　和潘倅新溪<lb/>
山色湖光相接連千章古木老雲煙晩来曲港回舟處<lb/>
<pb n="KR4h0143_WYG_154-6b"/>
如在孤山栁嶼邊<lb/>
平湖㶑灔帶垂楊緑暗長堤五月涼彩女移舟蓮浦去<lb/>
棹歌聲裏水風香<lb/>
　　　寄邦佐弟歸鄉<lb/>
馮公嶺上翠摩空下視羣山千萬重想得行人歸意速<lb/>
又穿雲樹過前峰<lb/>
　　陳傅良<lb/>
　　　晚春<lb/>
<pb n="KR4h0143_WYG_154-7a"/>
千枝寂寞待春風風雨淒淒春已空未曉啼鶯相喚語<lb/>
海棠飛盡一庭紅<lb/>
　　　海棠<lb/>
淡蕩看花似霧中遽呼燈燭倚花叢夜来月色明如晝<lb/>
却向庭蕪數落紅<lb/>
　　姜夔<lb/>
　　　過湘陰寄千巖<lb/>
渺渺臨風思美人荻花楓葉帶離聲夜深吹笛移船去<lb/>
<pb n="KR4h0143_WYG_154-7b"/>
三十六灣秋月明<lb/>
　　　雁圗<lb/>
萬里晴沙夕照西此心惟有斷雲知年年數盡秋風字<lb/>
想見江南揺落時<lb/>
　　　除夜自石湖歸苕溪<lb/>
細草穿沙雪半消吳宫煙冷水迢迢梅花竹裏無人見<lb/>
一夜吹香過石橋<lb/>
黄帽傳呼睡不成掇篙細細擊流氷分明舊泊江南岸<lb/>
<pb n="KR4h0143_WYG_154-8a"/>
舟尾春風颭客鐙<lb/>
笠澤茫茫雁影㣲玉峰重疊䕶雲衣長橋寂寞春深夜<lb/>
只有詩人一舸歸<lb/>
　　　次石湖書扇韻<lb/>
橋西一曲水通邨岸隔浮萍緑有痕家住石湖人不到<lb/>
藕花多處別開門<lb/>
　　　湖上寓居雜詠<lb/>
花牆曲曲栁冥冥人静山空見一燈荷葉似雲香不斷<lb/>
<pb n="KR4h0143_WYG_154-8b"/>
小船揺曵入西陵<lb/>
指㸃移舟著栁堤美人相顧復相攜上橋更覺秋香重<lb/>
花在西陵小苑西<lb/>
　　　過垂虹<lb/>
自作新詞韻最嬌小紅低唱我吹簫曲終過盡松陵路<lb/>
回首煙波十里橋<lb/>
　　　訪費山人<lb/>
稻叢茁茁欲齊肩楊栁僛僛不蔽蟬忽憶石頭橋上路<lb/>
<pb n="KR4h0143_WYG_154-9a"/>
槿花斜壓釣魚船<lb/>
　　　雪中<lb/>
黄鶴磯邊晩渡時栁花風急片帆飛一聲長笛魚龍舞<lb/>
白浪如山不肯歸<lb/>
萬里行空轉屋簷高寒屢索酒杯添故人家住吳山上<lb/>
借得西湖自捲簾<lb/>
　　　越中士女春遊<lb/>
秦山越樹兩依依閒倚闌干看落暉楊栁梢頭春又暗<lb/>
<pb n="KR4h0143_WYG_154-9b"/>
玉簫聲裏夜遊歸<lb/>
　　　送范仲訥往合肥<lb/>
我家曾住石闌橋鄰里相過不寂寥君若到時秋已半<lb/>
西風門巷栁蕭蕭<lb/>
小簾燈火屢題詩回首青山失後期未老劉郎定重到<lb/>
煩君説與故人知<lb/>
　　　蕭山<lb/>
歸心已逐晩雲輕又見越中長短亭千里水邊山下路<lb/>
<pb n="KR4h0143_WYG_154-10a"/>
桃花無數麥青青<lb/>
　　　釣雪亭<lb/>
闌干風冷雪漫漫惆悵無人把釣竿時有官船橋畔過<lb/>
白鷗飛去落前灘<lb/>
　　　燈詩<lb/>
南陌東城盡舞兒畫金刺繡滿羅衣也知愛惜春遊夜<lb/>
舞落銀蟾不肯歸<lb/>
遊人歸後天街静坊陌人家未閉門簾裏垂燈照樽俎<lb/>
<pb n="KR4h0143_WYG_154-10b"/>
坐中嬉笑覺春温<lb/>
　　　琵琶洲<lb/>
松尾颼颼石浪寒塞吟蕃曲轉聲酸人間無此春風手<lb/>
應是江妃夜夜彈<lb/>
　　劉翰<lb/>
　　　漁父<lb/>
輕舟一葉一輕篷上有蕭蕭鶴髪翁昨夜不知何處宿<lb/>
月明都在笛聲中<lb/>
<pb n="KR4h0143_WYG_154-11a"/>
　　　上元小亭<lb/>
靖康詔令文章種桐邑公侯國老家種得人間桃李滿<lb/>
春風無地不開花<lb/>
　　　石頭城<lb/>
離離芳草滿吳宫緑到臺城舊苑東一夜空江煙水冷<lb/>
石頭明月雁聲中<lb/>
　　　客去<lb/>
送客歸来月滿檐梅花㣲笑隔疎簾酒醒今夜銀屛冷<lb/>
<pb n="KR4h0143_WYG_154-11b"/>
沉水薰爐旋旋添<lb/>
　　　聞笛<lb/>
誰家玉笛按梁州吹徹春風不下樓若道聲聲都是恨<lb/>
不知消得㡬多愁<lb/>
　　　小亭<lb/>
芳草淒淒怨未歸西池殘夢要題詩緑窻昨夜東風小<lb/>
開遍梅花第㡬枝<lb/>
　　　題飛雲閣<lb/>
<pb n="KR4h0143_WYG_154-12a"/>
一笑歸来春尚寒小梅飄盡雪初殘遲遲更待梨花月<lb/>
醉倚飛雲十二闌<lb/>
　　　立秋日<lb/>
亂鴉啼散玉屛空一枕新涼一扇風睡起秋聲無覔處<lb/>
滿階梧葉月明中<lb/>
　　張良臣<lb/>
　　　曉行<lb/>
千山萬山星斗落一聲兩聲鐘磬清路入小橋和夢過<lb/>
<pb n="KR4h0143_WYG_154-12b"/>
豆花深處草蟲鳴<lb/>
　　　西湖晩歸<lb/>
帖帖平湖印晩天踏歌遊女錦相牽鳯城半掩人争路<lb/>
猶有胡琴落後船<lb/>
　　　送人遊姑蘇<lb/>
兒時吾亦寄君州細細聴君説舊遊處處緑波通酒巷<lb/>
女郎多在採菱舟<lb/>
　　　九日書吕季慈室<lb/>
<pb n="KR4h0143_WYG_154-13a"/>
上池入寺見承平影落南州迹易陳手把黄花看新雁<lb/>
風煙愁殺舊京人<lb/>
　　　偶題<lb/>
誰家池館静蕭蕭斜倚朱門不敢敲一段好春蔵不盡<lb/>
粉牆斜露杏花梢<lb/>
　　黄幹<lb/>
　　　甲子語溪閔雨二首<lb/>
塘中龍骨高數層龜坼田中縱復横青裙箬笠倚車卧<lb/>
<pb n="KR4h0143_WYG_154-13b"/>
但有空車無水聲<lb/>
牛女盈盈河漢傍清風肅肅吹羅裳朱門達旦聴歌曲<lb/>
莫遣濃陰蔽夜光<lb/>
　　詹初<lb/>
　　　春歸<lb/>
生意無端緑滿枝閉門高卧日遲遲一編周易年年把<lb/>
門外春歸總不知<lb/>
　　林亦之<lb/>
<pb n="KR4h0143_WYG_154-14a"/>
　　　題嚴子陵釣臺<lb/>
莫向金門傲冕旒歸来却要著羊裘乾坤不是劉文叔<lb/>
那得長竿到白頭<lb/>
　　　重陽次日登城山<lb/>
城山登罷冷侵衣湖上重来月滿巵未愛疎籬黄菊日<lb/>
最憐秋水白雲時<lb/>
　　　九日下水口<lb/>
黄花時候苦思鄉急水還家一日强不道南風打頭上<lb/>
<pb n="KR4h0143_WYG_154-14b"/>
客船揺櫓作重陽<lb/>
　　陳藻<lb/>
　　　過新喻<lb/>
四顧茫茫水接天逺山如卧白雲邊馬頭忽看孤峰起<lb/>
錯喜鄉闗是目前<lb/>
　　　春日<lb/>
獨上譙樓日一迴春風桃李滿城開狂夫欲語無人聴<lb/>
呼取閒雲共酒杯<lb/>
<pb n="KR4h0143_WYG_154-15a"/>
　　　過象州<lb/>
都無一物作生涯坊巷蕭條有㡬家料得寒梅應悵恨<lb/>
滿城開作寂寥花<lb/>
　　趙民則<lb/>
　　　題張家店壁<lb/>
舍策投牀睡便濃覺来涼葉動西風驚秋念逺無窮意<lb/>
客裏知誰此夜同<lb/>
　　虞儔<lb/>
<pb n="KR4h0143_WYG_154-15b"/>
　　　和姜梅山<lb/>
當年寶婺我為州錦里先生得唱酬一自江頭分袂後<lb/>
至今空想暮雲愁<lb/>
州縣豐登公事少凝香燕寢只吟哦樂天長短三千首<lb/>
爭似斯民擊壤歌<lb/>
　　胡澄<lb/>
　　　和葉樞相芍藥詩<lb/>
鶗鴂一聲春已歸蝶蜂無計戀花時筆頭挽得春光住<lb/>
<pb n="KR4h0143_WYG_154-16a"/>
却是先生芍藥詩<lb/>
　　樓鑰<lb/>
　　　從子滌濯寒納涼<lb/>
楊栁陰陰映粉牆宻雲蔵雨晩来涼高荷欲出闌干上<lb/>
笑挹江湖吸浄香<lb/>
　　　謝潘端叔恵紅梅<hi>并序</hi>
　　潘端叔惠紅梅一本全體皆江梅也香亦如之但<lb/>
　　色紅耳来自湖湘非他種比自此當為紅江梅以<lb/>
<pb n="KR4h0143_WYG_154-16b"/>
　　別之王文公蘇文忠石曼卿諸公有紅梅詩意其<lb/>
　　皆未見此種也感歎不足為賦二十絶<hi>録八首</hi>
舊家桃李種河陽今日紅梅自楚湘根撥送春君意重<lb/>
為移絶艷到吾鄉<lb/>
黄姑曾為㸃氷肌亦有緇塵染素衣何似胭脂天賜與<lb/>
暗香猶在是邪非<lb/>
為君手種向南窻誤認昌州移海棠元是玉妃生酒暈<lb/>
帳中仍帶返魂香<lb/>
<pb n="KR4h0143_WYG_154-17a"/>
殿後鞓紅色漫濃絳紅空自笑春風何人擊碎珊瑚樹<lb/>
惱得嬌姬面發紅<lb/>
舊見寒花蠟蔕紅寜知沁入雪膚中絶憐金谷佳人墮<lb/>
到地餘香散曉風<lb/>
梅花㡬種盡相聞老矣才欣見此君相與對花文字飲<lb/>
絶勝歌舞醉紅裙<lb/>
縞巾練帨玉為肌誰㸃㣲頳向北枝若使羅虬見顔色<lb/>
定須將此比紅兒<lb/>
<pb n="KR4h0143_WYG_154-17b"/>
只説梅花似雪飛朱顔誰信暗香隨不須添上徐熙畫<lb/>
付與西湖別賦詩<lb/>
　　　從子渢送梅枝戲作<lb/>
向来地暖見東家帶葉江梅殿嵗華不似青春三月暮<lb/>
南枝梅子北枝花<lb/>
　　　菁江送客<lb/>
菁江十里路逶遲兩岸平疇接翠㣲贏得閒中乗畫舫<lb/>
隨潮西上趁潮歸<lb/>
<pb n="KR4h0143_WYG_154-18a"/>
　　　過從子澤家<lb/>
楚楚初篁脫緑苞城居約畧似荒郊土膏更得春風力<lb/>
直引薔薇上竹梢<lb/>
　　　龍潭方丈<lb/>
又因寒食此中来窻户虚明絶㸃埃山裏春風無間斷<lb/>
海棠開過棣棠開<lb/>
　　　小酌元衛弟聴雨<lb/>
小閣臨流暑氣清藕花的的照人明移牀更近闌邊坐<lb/>
<pb n="KR4h0143_WYG_154-18b"/>
要聴碁聲雜雨聲<lb/>
　　　楊花<lb/>
雨壓輕寒春較遲春深不見栁綿飛忽然飛入閒庭院<lb/>
疑是故人何處歸<lb/>
　　　省宿<lb/>
樹滿茅山緑正肥昬鴉日日向南歸如今身在三茅外<lb/>
却看歸鴉正北飛<lb/>
　　葉適<lb/>
<pb n="KR4h0143_WYG_154-19a"/>
　　　贈通川詩僧肇書記<lb/>
海闊淮深萬里通吟情浩蕩逐春風却尋斗水龍湫住<lb/>
裁剪雲煙字字工<lb/>
　　　送王道夫舟中韻<lb/>
鸜鵒收聲避鷅鶹田家蠶麥已知秋西湖風物無人共<lb/>
時有跳魚入過舟<lb/>
　　　橘枝詞記永嘉風上<lb/>
蜜滿房中金作皮人家短日挂疎籬判霜剪露裝船去<lb/>
<pb n="KR4h0143_WYG_154-19b"/>
不唱楊枝唱橘枝<lb/>
　　高似孫<lb/>
　　　聚景園<lb/>
翠華不向苑中来可是年年惜露臺水際春風寒漠漠<lb/>
官梅却作野梅開<lb/>
　　　石楠<lb/>
自隨野意了山行香浸楠花白水生借得風米㠶便飽<lb/>
隔溪新度一聲鶯<lb/>
<pb n="KR4h0143_WYG_154-20a"/>
　　　梅<lb/>
舍南舍北雪猶存山外斜陽不到門一夜冷香清入夢<lb/>
野梅千樹月明邨<lb/>
　　危稹<lb/>
　　　春日有感<lb/>
春日長安百萬家湖邊無日不香車一株栁色吾無分<lb/>
看殺庭前薺菜花<lb/>
情知老却流鶯了争奈狂如蛺蝶何尚有紫薇紅藥在<lb/>
<pb n="KR4h0143_WYG_154-20b"/>
佳人休唱怨春歌<lb/>
　　　春日即事<lb/>
麥風翻隴潑濃緑花露滴枝黏老紅小立樓頭檢春事<lb/>
　一絲暖日墜青蟲<lb/>
　　裘萬頃<lb/>
　　　次洪内相十月桃韵<lb/>
千紅萬蕊彫零盡安得枝頭數㸃紅疑是神人冩春色<lb/>
鎮長留影在屛風<lb/>
<pb n="KR4h0143_WYG_154-21a"/>
舊日驪山宫殿中玉妃無數舞衫紅只應歸去蓬莱後<lb/>
夢作寒花笑北風<lb/>
　　　次余仲庸松風閣韻<lb/>
飛来數㸃雨初歇啼鳥一聲春正長讀罷黄庭了無事<lb/>
旋安銀葉試爐香<lb/>
古木陰陰六月涼幽花寂寂四時香絲桐清夜作三弄<lb/>
明月入簾風拂牀<lb/>
恰到梅邊春意萌困人天氣又清明爐熏茗椀北窗下<lb/>
<pb n="KR4h0143_WYG_154-21b"/>
卧聴綿蠻黄鳥聲<lb/>
已著遺經洗此心更尋流水濯吾襟經旬不涉溪邊路<lb/>
荇帶苔錢如許深<lb/>
　　　日出<lb/>
日出柴門尚嬾開緑陰多處且徘徊槐花滿地無人埽<lb/>
半在墻根印紫苔<lb/>
　　　早作<lb/>
井梧飛葉送秋聲籬菊緘香待晩晴斗柄横斜河欲沒<lb/>
<pb n="KR4h0143_WYG_154-22a"/>
數山青處亂鴉鳴<lb/>
北窗清冷不成眠風逓蛩聲到枕邊試喚兒童捲疎箔<lb/>
一簾花影月娟娟<lb/>
　　　秋<lb/>
數聲牧笛日將晩一曲樵歌山更幽解帶盤桓小溪上<lb/>
坐看紅葉汎清流<lb/>
　　　雪中再示徳齡二弟<lb/>
青青窗外㡬修篁也學宫梅巧様妝説與惠連須著句<lb/>
<pb n="KR4h0143_WYG_154-22b"/>
雪邊春色到池塘<lb/>
　　　別曹教授<lb/>
從渠栁色自青青莫為行人賦渭城只恐南牆舊時竹<lb/>
誤隨風雨作離聲<lb/>
江花岸栁太多情長遂春風管送迎我亦思歸歸未得<lb/>
夜牕愁聴杜鵑聲<lb/>
　　　高安別蘇野塘<lb/>
交葢纔傾便語離絶憐立馬看君時梅花未必堪相寄<lb/>
<pb n="KR4h0143_WYG_154-23a"/>
待倩郵筒寄小詩<lb/>
　　　題希亮畫<lb/>
晩牧歸来月在山夜深茅屋不勝寒棲烏欲動催翁起<lb/>
快傍煙汀把釣竿<lb/>
　　　題箋<lb/>
六七葉蘆秋雨裏兩三箇雁夕陽邊青天萬里渾無礙<lb/>
衝破寒潭一抹煙<lb/>
　　　簡瑄上人<lb/>
<pb n="KR4h0143_WYG_154-23b"/>
千里歸来覔故林朱絃雖在少知音春風玉几山前路<lb/>
忍負平生一片心<lb/>
　　劉宰<lb/>
　　　過剡溪<lb/>
青山疊疊水潺潺路轉峰回又一灣想見雪天無限好<lb/>
不妨獨棹酒船邊<lb/>
　　　題馮公嶺<lb/>
層樓傑閣聳朱闌樓下行人自往還但見彩雲横木末<lb/>
<pb n="KR4h0143_WYG_154-24a"/>
不知身在翠㣲間<lb/>
　　　舟過惠山<lb/>
小立船頭看惠山山尖半在有無間蠶眠未老秧方緑<lb/>
且放煙雲自往還<lb/>
　　　舟中<lb/>
蓼岸著花紅半吐稻畦雨過緑平鋪炊煙起處三家市<lb/>
却向江湖憶畫圗<lb/>
　　　秋懐<lb/>
<pb n="KR4h0143_WYG_154-24b"/>
一抹紅綃日脚霞千林暮靄納歸鴉西風捲盡梧桐葉<lb/>
乞與中庭散月華<lb/>
　　　雲邊阻雨<lb/>
輾轉無眠到夜䦨鵲聲送喜近簷間好風吹斷夜来雨<lb/>
晴日放開雲外山<lb/>
　　　又用前韻<lb/>
薔薇籬落送春䦨筍葚園林早夏間牛背牧兒酣午夢<lb/>
不知風雨過前山<lb/>
<pb n="KR4h0143_WYG_154-25a"/>
　　劉過<lb/>
　　　呈王山父<lb/>
疎煙淡淡樹重重畧得西南有路通鐘板不鳴山寺静<lb/>
閉門人在月明中<lb/>
　　　越州能仁寺壁<lb/>
流年轉眼一飛梭如此頭顱奈老何狼籍落花春不管<lb/>
竹雞啼處雨聲多<lb/>
　　　西湖<lb/>
<pb n="KR4h0143_WYG_154-25b"/>
西湖湖上山如畫二十年前魯客来飛絮滿城歸未得<lb/>
江南老却賀方回<lb/>
　　　弋陽渡頭<lb/>
車聲盡日滑黄泥怕聴空桑呌竹雞風雨不知春早曉<lb/>
栁條拖緑半江低<lb/>
　　　自宣溪過早禾渡<lb/>
雨後斜陽未見晴曉看紅日報窗明筍輿十里宣溪路<lb/>
剗地濃雲脚裏行<lb/>
<pb n="KR4h0143_WYG_154-26a"/>
梅到攙春菊送秋早禾渡口晩煙收風從灘上催船過<lb/>
滚起寒沙一併流<lb/>
　　　邨店<lb/>
林深路轉午雞啼知有人家住隔溪一鳥鬧紅春欲動<lb/>
酒帘正在杏花西<lb/>
　　　春歸<lb/>
百花開盡到酴醿一片春心又欲歸可恨東風留不得<lb/>
謾教啼鳥怨斜暉<lb/>
<pb n="KR4h0143_WYG_154-26b"/>
　　　雁<lb/>
朝隨漢使到天涯暮與江鷗宿浦沙嵗晩客途容一飽<lb/>
稻粱多處即為家<lb/>
　　　聴阮<lb/>
絳蠟攢花夜氣横尊前更著許風情却將江上風濤手<lb/>
来聴紗窗摘阮聲<lb/>
　　　閒步<lb/>
山徑無人鳥篆沙杖藜閒看摘新茶錦綳委地筍翻籜<lb/>
<pb n="KR4h0143_WYG_154-27a"/>
黄玉滿林松帶花<lb/>
　　吕聲之<lb/>
　　　紫霄亭二首<lb/>
半空煙雨有無間碧玉屛開四面山我欲紫霄亭上望<lb/>
吹笙人去㡬時還<lb/>
未把浮漚閲世間蓬莱一水隔三山試窮千里登臨目<lb/>
望斷青山白鳥還<lb/>
　　　丹丘道中<lb/>
<pb n="KR4h0143_WYG_154-27b"/>
夜宿溪頭十里邨數星漁火照籬門雁山峭絶經行處<lb/>
猶帶煙霞入夢魂<lb/>
　　高孝璹<lb/>
　　　題臨安西湖<lb/>
朱簾白舫亂湖光隔岸龍舟艤夕陽今日歡遊復明日<lb/>
便將京洛看錢塘<lb/>
　　汪莘<lb/>
　　　秋懐<lb/>
<pb n="KR4h0143_WYG_154-28a"/>
四野秋風交敝廬時平不用藺相如有人来問生涯事<lb/>
指㸃蓑衣學釣魚<lb/>
　　　次潘別駕韻<lb/>
野店溪橋栁色新千愁萬恨為何人殷勤織就黄金縷<lb/>
帶雨籠煙過一春<lb/>
　　　謁真直院楊花滿路口占一絶見直院誦之<lb/>
三月天寒尚臘衣錢塘逰子歎斜暉栁間蘇小無由見<lb/>
惹得楊花滿袖歸<lb/>
<pb n="KR4h0143_WYG_154-28b"/>
　　　三月十九日過松江<lb/>
薰風吹夢聴新蟬又向長橋艤釣船好剪呉松半江水<lb/>
袖歸三十六峰前<lb/>
笠澤滄波擁洞庭望中七十二峰青待偕龍女乗雲去<lb/>
占取參天一畫屛<lb/>
　　　回至松江<lb/>
欲向江南採白蘋杜鵑啼後已無春洞庭龍女雲中降<lb/>
手把雙珠笑贈人<lb/>
<pb n="KR4h0143_WYG_154-29a"/>
深林茅屋隠漁樵時有扁舟過石橋誰把客星入圗畫<lb/>
曉風殘月伴吹簫<lb/>
　　　夏日西湖閒居<lb/>
十里湖光若見招栁堤荷蕩赤䦨橋待他朝市人歸後<lb/>
獨汎扁舟吹玉簫<lb/>
急管繁絃樽俎間何人静眼對湖山怪来水面無鷗鷺<lb/>
多在殘蒲落照灣<lb/>
晩風吹動碧琳寒初日花房露未乾誰道幽人無伴侣<lb/>
<pb n="KR4h0143_WYG_154-29b"/>
紅蕖萬朶竹千竿<lb/>
醉把青荷當篛笠亂披紅芰作蓑衣漁翁家在蓬瀛上<lb/>
欲駕蓮舟一葉歸<lb/>
　　　春夏之交風雨彌旬耳目所觸即事<lb/>
石橋南北碧桃香翠葉交柯水面涼終嵗方壺無一事<lb/>
春来也為種花忙<lb/>
不賦杜鵑三十秋今愁不比昔時愁杜鵑豈是催春去<lb/>
為見春来啼不休<lb/>
<pb n="KR4h0143_WYG_154-30a"/>
野水平橋細浪生柴門草長斷人行園林霽後春如在<lb/>
燕雀鳴時夏正清<lb/>
雷電陰晴共一簾殘春首夏境相兼閒尋穉笱今朝長<lb/>
静數新荷昨夜添<lb/>
　　　贈張漢卿<lb/>
相伴留侯訪赤松碧桃花下醉溶溶玉龍嘶罷還家晩<lb/>
月到蓬莱第一峰<lb/>
　　　籬陰<lb/>
<pb n="KR4h0143_WYG_154-30b"/>
籬陰雙蝶趁春暉輕展新黄試舞衣㸃草撲花如得意<lb/>
因何相逐背人飛<lb/>
　　　感秋<lb/>
閒佩仙瓢到栁汀栁邊一㸃酒旗星斜陽欲落無人惜<lb/>
空有煙林作畫屛<hi>天文栁星邊有酒旗星</hi>
　　陳淳<lb/>
　　　題江郎廟<lb/>
三石參天作柱擎自從開闢便峥嶸何為末俗好竒怪<lb/>
<pb n="KR4h0143_WYG_154-31a"/>
盡道江郎魄化成<lb/>
　　李璧<lb/>
　　　龍鵠山房<lb/>
蕭條白日閉巖扃留作遊人萬古情猶有山中舊時鹿<lb/>
舉頭如聴讀書聲<lb/>
　　杜旃<lb/>
　　　上徐子宜侍郎<lb/>
猿臂將軍戰不休當時部曲亦封侯夜涼忽夢燕山月<lb/>
<pb n="KR4h0143_WYG_154-31b"/>
猶幸君恩晩見收<lb/>
　　岳珂<lb/>
　　　至鄂期年以饟事不給於詩乙亥夏五廿有八<lb/>
　　　日始解維雪錦夜宿興唐寺繁星滿天四鼓遂<lb/>
　　　行日初上已抵滸黄州㡬百里矣午後南風薄<lb/>
　　　岸舟屹不能移延縁葭葦間至暮不得去始作<lb/>
　　　紀事十解呈舊幕諸公<hi>録六首</hi>
雪錦亭前水接天晩波如縠放歸船新詩開務從今日<lb/>
<pb n="KR4h0143_WYG_154-32a"/>
此是江行第一篇<lb/>
離歌已盡沙頭玉夕照初翻浪底金自是晴鷗無六月<lb/>
半江雪片湧波心<lb/>
蕭蕭衰髪倚西風兩岸青山盡識儂東去西来縁底事<lb/>
祗應添得一龍鍾<lb/>
葭葦延縁舞翠旌白頭吹浪又相迎攀轅亦作留行計<lb/>
莫道馮夷不世情<lb/>
赤壁江頭白羽揮鱖肥西塞酒同攜歸期應在初弦月<lb/>
<pb n="KR4h0143_WYG_154-32b"/>
家住康山西復西<lb/>
人生邂逅適相歡一曲高歌行路難頻寄詩筒君勿厭<lb/>
種花持釣是閒官<lb/>
　　　後江行<lb/>
日日征帆上水風掀天雪浪駭魚龍不須檢校江行厯<lb/>
知過雲山㡬萬重<lb/>
逺邨煙暝牛羊下近岸澄波鷗鷺閒一抹斜陽江似鏡<lb/>
天移小景向人間<lb/>
<pb n="KR4h0143_WYG_154-33a"/>
西望沙湵東秣陵湓江中道是歸程栁陰繫纜人歸後<lb/>
頻有黄鸝三四聲<lb/>
　　　九月八日桐川道中二絶<lb/>
斷雲輕素抹山腰山下人家野水橋小隊旌旗空獵獵<lb/>
不教閒趁酒旗招<lb/>
依稀九日明朝是三徑情知不到家隨分秋光闗節物<lb/>
桐川道上看黄花<lb/>
　　劉仙倫<lb/>
<pb n="KR4h0143_WYG_154-33b"/>
　　　旴江道中<lb/>
過雨青山啼杜鵑池塘水滿栁飛綿田家正好忙時節<lb/>
女採桑歸男下田<lb/>
　　程珌<lb/>
　　　早入<lb/>
紫薇浥露翠條深㨗㨗靈烏振好音全是氷巖亭上坐<lb/>
四屛煙靄奏春禽<lb/>
　　　閏九十四<lb/>
<pb n="KR4h0143_WYG_154-34a"/>
午夜青衣海上還八年兩度雪漫漫如今一水平如鏡<lb/>
好釣桐江五百灘<lb/>
　　　出南郊清甚<lb/>
春風吹屣到南園著酒塗酥花正繁更喜滿前無俗物<lb/>
横塘疎竹渭南邨<lb/>
　　盧祖皋<lb/>
　　　玉堂有感<lb/>
兩山風雨故留寒九陌香泥苦未乾開到海棠春爛漫<lb/>
<pb n="KR4h0143_WYG_154-34b"/>
擔頭時得數枝看<lb/>
　　　松江別詩<lb/>
明月垂虹㡬度秋短篷長是繫人愁暮煙疎雨分攜地<lb/>
更上松江百尺樓<lb/>
　　敖陶孫<lb/>
　　　蘆雁<lb/>
莫話淒涼塞北秋銜蘆避弋使人愁與君細展江南畫<lb/>
水宿沙眠得自由<lb/>
<pb n="KR4h0143_WYG_154-35a"/>
　　趙師秀<lb/>
　　　玉清夜歸<lb/>
巖前未有桂花開觀裏閒尋道士来㣲雨過時松路黑<lb/>
野螢飛出照青苔<lb/>
　　　池上<lb/>
朝来行藥向秋池池土秋深病不知一樹木犀供夜雨<lb/>
清香移在菊花枝<lb/>
　　　白石巖<lb/>
<pb n="KR4h0143_WYG_154-35b"/>
誰炷清香禮少君數聲金磬夢中聞起来閒把青衣袖<lb/>
裹得闌干一片雲<lb/>
　　　約客<lb/>
黄梅時節家家雨青草池塘處處蛙有約不来過夜半<lb/>
閒敲碁子落燈花<lb/>
　　　數日<lb/>
數日秋風欺病夫盡吹黄葉下庭蕪林疎放得遥山出<lb/>
又被雲遮一半無<lb/>
<pb n="KR4h0143_WYG_154-36a"/>
　　　題四聖觀道士詩巻<lb/>
一觀桃花紅似錦兩堤楊栁緑於雲遊人只是遊晴晝<lb/>
煙雨朝昬盡屬君<lb/>
　　翁巻<lb/>
　　　西風<lb/>
一處西風一處愁又逢鳴雁在滄洲芙蓉不分秋蕭索<lb/>
鬬拆繁紅滿樹頭<lb/>
　　　雁池作<lb/>
<pb n="KR4h0143_WYG_154-36b"/>
包家門外栁垂垂揺蕩春風滿雁池為是城中最佳處<lb/>
每經過此立多時<lb/>
　　　舍外早梅<lb/>
行遍江邨未有梅一花忽向暖枝開黄蜂何處知消息<lb/>
便解尋春隔舍来<lb/>
　　　東湖行<lb/>
湖水添時宿雨晴野禽無處不春聲萬株楊栁青如昨<lb/>
全是東風染得成<lb/>
<pb n="KR4h0143_WYG_154-37a"/>
　　　觀落花<lb/>
纔看艶蕾破春晴又見飛花㸃㸃輕縱是閒花自開落<lb/>
東風畢竟亦無情<lb/>
　　　寄張季思<lb/>
荆呉中隔萬山遥那得相逢話寂寥長憶梅花好時節<lb/>
訪君船泊古楓橋<lb/>
　　　鄉邨四月<lb/>
緑遍山原白滿川子規聲裏雨如煙鄉邨四月閒人少<lb/>
<pb n="KR4h0143_WYG_154-37b"/>
纔了蠶桑又插田<lb/>
　　　還家夜同趙端行分韻賦<lb/>
莫怪繁霜滿髩侵半年長路㡬闗心還家檢㸃家中物<lb/>
依舊清風在竹林<lb/>
　　　野望<lb/>
一天秋色冷晴灣無數峰巒逺近間閒上山來看野水<lb/>
忽然水底見青山<lb/>
　　徐照<lb/>
<pb n="KR4h0143_WYG_154-38a"/>
　　　題趙運管吟篷<lb/>
飛塵難到碧波中波上煙雲盡不同吟斷不知驚鷺起<lb/>
汀花一半落窻篷<lb/>
　　　舟上<lb/>
小船停槳逐潮還四五人家住一灣貪看曉光侵月色<lb/>
不知雲氣失前山<lb/>
　　　題張提舉西野<lb/>
渡頭風景如前日誰種桃花在水邊未晩人家門户閉<lb/>
<pb n="KR4h0143_WYG_154-38b"/>
鷺鷥閒立釣魚船<lb/>
　　　寄家書作<lb/>
屋頭桑葉大如錢知是呉蠶第一眠逺水忽来瀟岸沒<lb/>
家書却寄道州船<lb/>
　　徐璣<lb/>
　　　夜涼<lb/>
夜涼扶杖出山齋身似孤雲倚石崖吟就不知山月曉<lb/>
清風滿面落松釵<lb/>
<pb n="KR4h0143_WYG_154-39a"/>
　　　春雨<lb/>
斷橋横落淺沙邊沙岸疎梅卧曉煙新雨漲溪三尺水<lb/>
漁翁来覔渡船錢<lb/>
栁著輕黄欲染衣汀沙漠漠草菲菲晩風吹斷寒煙碧<lb/>
無數鴛鴦溪上飛<lb/>
　　　夏日閒坐<lb/>
無數山蟬噪夕陽高峰影裏坐陰涼石邊偶看清泉滴<lb/>
風過㣲聞松葉香<lb/>
<pb n="KR4h0143_WYG_154-39b"/>
　　　移官南浦作<lb/>
簿領初為建水栖移官南浦又沉迷溪山轉處人煙隔<lb/>
惟有黄鸝一様啼<lb/>
　　　秋行二首<lb/>
戛戛秋蟬響似箏聴船閒傍栁邊行小溪清水平如鏡<lb/>
一葉飛来細浪生<lb/>
紅葉枮梨一兩株翛然秋思滿山居詩懐自歎多塵土<lb/>
不似秋来木葉疎<lb/>
<pb n="KR4h0143_WYG_154-40a"/>
　　　新涼<lb/>
水滿田疇稻葉齊日光穿樹曉煙低黄鶯也愛新涼好<lb/>
飛過青山影裡啼<lb/>
　　　春晩<lb/>
午風庭院緑成衣春色方濃又欲歸蝌蚪散邊荷葉出<lb/>
酴醿香裏桞綿飛<lb/>
　　　漳州圎山<lb/>
輕煙漠漠霧綿綿野色籠青傍屋前盡説漳南風水好<lb/>
<pb n="KR4h0143_WYG_154-40b"/>
衆山圍繞一山圓<lb/>
　　　新秋<lb/>
新秋一雨洗林闗晩色清澄滿望間風静白雲横不斷<lb/>
山前又叠一重山<lb/>
　　　秀峰寺<lb/>
籃輿晩泊近巖隈精舍門臨古道開僧子相逢便相識<lb/>
十年三過秀峰来<lb/>
　　　過九嶺<lb/>
<pb n="KR4h0143_WYG_154-41a"/>
　斷崖横路水潺潺行到山根又上山眼看別峰雲霧起<lb/>
　不知身已在雲間<lb/>
　　　　連江官湖<lb/>
　衆山圍繞渌團圓官木參差古道邊行盡濃陰今不了<lb/>
　一湖飛雨帶輕煙<lb/>
　　　　丹青閣<lb/>
　翠靄空霏忽有無筆端誰著此工夫溪山本被人圗畫<lb/>
　却道溪山是畫圗<lb/>
<pb n="KR4h0143_WYG_154-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻七十一<lb/>
</p>
<p>
</p>
  </div>
</body>
</text>
</TEI>
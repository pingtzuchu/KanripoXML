<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_313-1a"/>
　欽定四庫全書<lb/>
御選金詩巻二十三<lb/>
　　七言絶句五<lb/>
　　　王予可<lb/>
　　　　宫詞<lb/>
　水曲朱門漪漾漫一簾花雨月波寒金閨背襯鴛鴦冷<lb/>
　春困秋千立畫干<lb/>
　　　　南園湖石<lb/>
<pb n="KR4h0143_WYG_313-1b"/>
　翠雀銜雲墮翠蕪砥峰倒影卧平湖飛花不到穿簾月<lb/>
　髙倚晴天一劒孤<lb/>
　　　　馴鶴圖<hi>張伯玉家畫幀宫人徐行以手整釵一鶴後隨謂之馴鶴圖伯玉請賦詩欽叔</hi>
　　　　<hi>常苦其作詩多不用韻限以釵來苔三字</hi>
　寢處妝鉛未捲釵孤雲花帶月邊來六宫簾幕金鸞冷<lb/>
　露濕晨煙啄翠苔<lb/>
　　　　雜詩<lb/>
　白露沙灘浸緑湄小舟艤岸尚依稀山回屏曲江連樹<lb/>
<pb n="KR4h0143_WYG_313-2a"/>
春鎖人家深處歸<lb/>
　　　宫體二首<lb/>
紅葉鋪霜撼御階繡蓮塵蹴襯羅鞋袖沾鶯翅調簧語<lb/>
墮却銜翹入鬢釵<lb/>
驕馬金籠藉草歸翠鸞屏曲染紅霏凭䦨山色春風裏<lb/>
喚得鶯兒燕子飛<lb/>
　　　夢梅<lb/>
經開璈几虚雲鎖盃捲江山枕島樓却憶西巖舊宫殿<lb/>
<pb n="KR4h0143_WYG_313-2b"/>
半塘星斗下瀛洲<lb/>
　　宋可<lb/>
　　　過洛陽<lb/>
西來東去洛陽城千尺浮圖了送迎十日酒旗歌板地<lb/>
白頭孤客可憐生<lb/>
　　張澄<lb/>
　　　輥馬圖<lb/>
飛塹乗城力亦優不應伏櫪便垂頭而今世上無良樂<lb/>
<pb n="KR4h0143_WYG_313-3a"/>
兀兀黄塵輥得休<lb/>
　　侯冊<lb/>
　　　寒食<lb/>
交遊零落葉辭柯嵗月崢嶸馬注坡燕子不來寒食過<lb/>
滿城風雨落紅多<lb/>
　　　昨朝<lb/>
昨朝已作春歸辭今日還成送客詩客子春光俱不見<lb/>
落花寂寂閉門時<lb/>
<pb n="KR4h0143_WYG_313-3b"/>
　　　楚宫<lb/>
離宫樓閣與天通暮雨朝雲入夢中回首舊時歌舞地<lb/>
女蘿山鬼泣秋風<lb/>
　　王元粹<lb/>
　　　經廢宅<lb/>
誰家住宅北山隈亂後逋人尚未回惆悵門前是官道<lb/>
臨風一樹杏花開<lb/>
　　　襄陽七絶句<lb/>
<pb n="KR4h0143_WYG_313-4a"/>
江雨初晴江漲發涼風吹水波浪開日暮津頭聞打鼓<lb/>
越商巴賈卸船來<lb/>
街頭魚米近頗貴縮項長腰最可珍江東蓴鱸亦何好<lb/>
能令張翰稱達人<lb/>
近值喪亂棄中原南來亦復著南冠吾家舊井峴山畔<lb/>
野老謾作北人看<lb/>
襄陽城府自古雄千甍萬瓦當晴空短衣少年何處客<lb/>
相邀一醉楚樓中<lb/>
<pb n="KR4h0143_WYG_313-4b"/>
城東大堤堤上頭何處女郎同出遊紫盖留連不歸去<lb/>
唱歌日暮傍汀洲<lb/>
江上小兒誇善沒一日入水知幾回汝曹未有機心在<lb/>
縁底鷗鳥不飛來<lb/>
歎息耆舊不復見欲問土風誰為陳羊公遺碑武侯廟<lb/>
江邊酒家說向人<lb/>
　　　醉後<lb/>
雲自無依鶴自孤此生誰信有窮途干戈二十年來客<lb/>
<pb n="KR4h0143_WYG_313-5a"/>
留得殘骸傍酒壚<lb/>
　　　東樓雨中七詩<lb/>
水邊人去燕爭泥風動緑荷香滿溪髙樹繞樓遮望眼<lb/>
獨看山色過牆西<lb/>
倚樓人看水東流橋上行人却望樓零落故宫無覓處<lb/>
蕭蕭禾黍滿城秋<lb/>
多年蒼柏拂簷枝燕子飛來語向誰枕簟不妨留客住<lb/>
滿樓風雨下簾時<lb/>
<pb n="KR4h0143_WYG_313-5b"/>
雨入溪樓不見山雨晴依舊數峰閒韋郎詩句王維畫<lb/>
好在幽人指顧間<lb/>
庭中野蔓走青蛇窻外萱葵亂彩霞雲漏斜陽雷漸逺<lb/>
東邊飛雨到瓊華<lb/>
好風吹袖覺涼生雨後東溪水面平無數荷蓮看正好<lb/>
却嫌波底亂蛙鳴<lb/>
溝水清泠樹影圓下樓閒步上樓眠夜來夢裏驚風雨<lb/>
元是松聲到枕邊<lb/>
<pb n="KR4h0143_WYG_313-6a"/>
　　王欝<lb/>
　　　楊翟贈李司户國瑞<lb/>
洛陽賞盡牡丹春寂寞鈞臺對夕曛手折幽蘭贈行子<lb/>
多情惟有李參軍<lb/>
　　　飲宻國公諸子家<lb/>
宣平坊裏榆林巷便是臨淄公子家寂寞畫堂豪貴少<lb/>
時容詞客醉琵琶<lb/>
　　馮延登<lb/>
<pb n="KR4h0143_WYG_313-6b"/>
　　　元日隆安道中<lb/>
山岡重複三竿日溪路縈迴一席天老境飄零情更惡<lb/>
又從馬上得新年<lb/>
　　　八月十四日宿官塔下院<lb/>
野僧引客看修竹拄杖入林驚暝禽一道細泉鳴蘚磴<lb/>
恍如閒聽穎師琴<lb/>
喬松修竹翠交隂涼月玲瓏地布金老嬾無詩酬節物<lb/>
夜涼閒聽候蟲吟<lb/>
<pb n="KR4h0143_WYG_313-7a"/>
　　　洮石硯<lb/>
鸚鵡洲前抱石歸琢來猶自帶清輝芸窓盡日無人到<lb/>
坐看𤣥雲吐翠微<lb/>
　　李俊民<lb/>
　　　卜居<lb/>
東隣西舍兩三家簌簌牆頭落棗花慚愧畫梁雙燕子<lb/>
笑人今日又天涯<lb/>
　　　新樣團茶<lb/>
<pb n="KR4h0143_WYG_313-7b"/>
春風傾倒在靈芽纔到江南百草花未試人間小團月<lb/>
異香先入玉川家<lb/>
　　　和籌堂途中即事三首<hi>録一首</hi>
晚風吹雨過山堂燈火新涼好對床却被荒鷄笑人懶<lb/>
一聲催起著鞭忙<lb/>
　　　䟦竇子温江山圖<lb/>
淼淼澄江欲拍天參差煙樹老江邊舉頭不見長安日<lb/>
一棹秋風載酒船<lb/>
<pb n="KR4h0143_WYG_313-8a"/>
　　　過雲臺<lb/>
夜半風吹霽色開曉乗殘月過雲臺連山斷處瞰平野<lb/>
一線黄流掌上來<lb/>
　　　濟源龍潭<lb/>
塵世悠悠不識真一潭春碧養潛鱗可憐無故驚雷起<lb/>
誤却山前失筯人<lb/>
　　　雨後<lb/>
春空靄靄暮雲低飛過山前雨一犁明日却尋歸去路<lb/>
<pb n="KR4h0143_WYG_313-8b"/>
馬蹄猶踏落花泥<lb/>
　　　阻風<lb/>
東風作惡幾時休况值春光欲盡頭誰謂閒人無箇事<lb/>
一年長是為花愁<lb/>
　　　許司諫醉吟圖<lb/>
席地風光引興來不辭白髮被春催眼前有句貪拈掇<lb/>
閒却梨花樹下杯<lb/>
　　　秋江斷雁圖<lb/>
<pb n="KR4h0143_WYG_313-9a"/>
不堪愁裏見秋光江北江南木葉黄誰信朔風猶跋扈<lb/>
天涯吹斷弟兄行<lb/>
　　　陽闗圖<lb/>
一杯送别古陽闗闗外千重萬疊山試問青青渭城栁<lb/>
不知眼見幾人還<lb/>
　　　千里江山圖<lb/>
筆下江山取意成一峰未盡一峰生憑誰試向行人問<lb/>
水郭煙邨第幾程<lb/>
<pb n="KR4h0143_WYG_313-9b"/>
　　　不寐<lb/>
露下中庭鶴睡驚娟娟缺月照窻明夜深讀罷床頭易<lb/>
紙帳梅花夢不成<lb/>
　　　雪後送寳泉之碧落<lb/>
酒面輕風不作寒天花散落滿人間殷勤行脚休辭逺<lb/>
出得城門是雪山<lb/>
　　　答籌堂<hi>寄詩有青燈佳話正當時之句見其戀戀之至也用來韻荅</hi>
秋涼急急授衣遲便是霜林葉落時夜聽寒砧動離思<lb/>
<pb n="KR4h0143_WYG_313-10a"/>
恨無針線小蠻知<lb/>
　　　和王成之梅韻<lb/>
朝來一雪幕晴沙行到前邨始見花驛使便將春色去<lb/>
暗香今夜落誰家<lb/>
　　　下太行<lb/>
山中日日伴雲閒不見閒雲只見山君去試從山下望<lb/>
青山却在白雲間<lb/>
　　　狂風<lb/>
<pb n="KR4h0143_WYG_313-10b"/>
春光著物酒加濃白白紅紅眼界中又是一塲蝴蝶夢<lb/>
能禁幾度落花風<lb/>
　　　溪竹<lb/>
﨑嶇一徑逐溪斜汎汎溪流帶落花為問風前雙燕子<lb/>
銜泥飛去入誰家<lb/>
　　　留别<lb/>
耳畔頻頻杜宇聲馬頭山色翠相迎一杯不盡留連意<lb/>
送客風來便好行<lb/>
<pb n="KR4h0143_WYG_313-11a"/>
　　　送毋受益之洛陽<lb/>
有心待種洛陽田早趂西風送客船借問梅花堂上月<lb/>
不知别後幾回圓<lb/>
　　　栁<lb/>
一年春色到溪頭展盡眉間幾㸃愁纔得東君暫時意<lb/>
笑他張緒不風流<lb/>
　　　野菊<lb/>
風露叢中取次芳愁邊過却幾重陽秋光到處都無主<lb/>
<pb n="KR4h0143_WYG_313-11b"/>
不是閒花不肯香<lb/>
　　　老杜醉歸圖<lb/>
花下騎驢不踏泥花間醉後復何之殷勤驥子扶歸去<lb/>
明日重來别有詩<lb/>
　　　元夜與泰禪師洛陽觀燈<lb/>
行歌聲裏落梅風爍爍華燈萬盞紅何似吾師方寸地<lb/>
一輪明月小參中<lb/>
　　　東山道中<lb/>
<pb n="KR4h0143_WYG_313-12a"/>
採徧山城草木芽百年老樹盡枯查眼前多少閒田地<lb/>
雨後春畊有幾家<lb/>
　　　十七日送行<lb/>
匆匆又别故園春花落猶隨馬後塵相對離筵莫惆悵<lb/>
送行人是欲行人<lb/>
　　　寄别<lb/>
馬蹄踏破亂山青送客風回酒半醒歸客莫將雲外指<lb/>
大都一十五長亭<lb/>
<pb n="KR4h0143_WYG_313-12b"/>
　　　孟浩然圖<lb/>
却因明主放還山破帽騎驢骨相寒詩句眼前吟不盡<lb/>
北風吹雪滿長安<lb/>
　　　夜夢月下與數仙子酌酒仍各賦詩<lb/>
天風一掃暮雲開收拾羣仙共酒杯但指今宵是新月<lb/>
不知曾照古人來<lb/>
　　　和平太行路韻<lb/>
鑿開險阻若天成暫使時間眼界平却羨長安西去路<lb/>
<pb n="KR4h0143_WYG_313-13a"/>
青山不管送人行<lb/>
　　　和君瑞月下聞砧<lb/>
夜涼枕上夢頻驚有底秋天不肯明老眼近來閒淚少<lb/>
那禁月下𢷬衣聲<lb/>
　　　香梅二首<hi>郵妓之小字匠手有詩邊仲寧索和因用其韻</hi>
被誰說破夢中梅應有羅浮倒挂來秪為怕愁貪睡後<lb/>
返魂纔向北枝開<lb/>
一枝瀟灑隴頭香分付新愁竹葉觴紙帳不須尋短夢<lb/>
<pb n="KR4h0143_WYG_313-13b"/>
天涯倦客已無腸<lb/>
　　　王廷秀悠然軒<lb/>
小軒開後快雙明峭拔南山立翠屏好是晚來新雨過<lb/>
白雲堆裏露尖青<lb/>
　　　留别<lb/>
主人把酒再三留送客風髙勢未休更聽愁眉歌一曲<lb/>
尊前腸斷小温柔<lb/>
　　　周昉内人圖四首<lb/>
<pb n="KR4h0143_WYG_313-14a"/>
　　　　倦繡<lb/>
心情猶在未收時却顧花間影漸移不道春來添幾線<lb/>
日長只與睡相宜<lb/>
　　　　𢷬衣<lb/>
一夕秋風雁過聲鐵衣辛苦向邊城將軍不用和戎計<lb/>
雙杵休辭月下鳴<lb/>
　　　　按樂<lb/>
倚風無力見温柔初下喧天羯皷樓猶向花隂理新曲<lb/>
<pb n="KR4h0143_WYG_313-14b"/>
君王不惜錦纒頭<lb/>
　　　　覽鏡<lb/>
不教朱粉汙天真長對菱花顧影頻便把蛾眉掃來淡<lb/>
尚嫌不似虢夫人<lb/>
　　　寒食戲書<lb/>
驀見花間㺯藥回同心髻綰緑雲堆多情更有牆東月<lb/>
送得秋千影過來<lb/>
　　　漢髙廟<hi>在襄陽縣西南鐘山</hi>
<pb n="KR4h0143_WYG_313-15a"/>
垓下未聞歌散楚澤中巳見哭亡秦乾坤到底歸真主<lb/>
愁殺鴻門碎斗人<lb/>
　　　宋玉宅<hi>在宜城縣</hi>
離騷經裏見文章水緑山青是楚鄉往事一塲巫峽夢<lb/>
秋風揺落在東牆<lb/>
　　　闗將軍廟<hi>在襄陽南九里鳯林闗</hi>
鼎足相吞勢未分誰能傾蓋得將軍曹吳不是中原手<lb/>
天下英雄有使君<lb/>
<pb n="KR4h0143_WYG_313-15b"/>
　　　劉表祠<hi>祠前有墓在府城東門内</hi>
天運端能卧可收江山形勢數荆州當時若聽韓嵩策<lb/>
那得曹瞞享士牛<hi>曹操與袁紹相持於官渡韓嵩說表起乗其弊表不從操征表表之子琮</hi>
<hi>竟以荆州降</hi>
　　　遊青蓮分韻得春字<hi>并序</hi>
　　已亥暮春十有八日劉巨川濟之瀛漢臣王特升<lb/>
　　用亨郭甫仲山姚昇子昂史顯忠遂良同遊福嚴<lb/>
　　禪院與巨川彦廣二山主道舊兵革之餘不勝感<lb/>
<pb n="KR4h0143_WYG_313-16a"/>
　　歎仍以春山多勝事為韻賦詩以紀其來<lb/>
四面山圍故故青茶煙榻畔坐忘身與師貪論安心法<lb/>
門外飛花送却春<lb/>
　　　水簾<lb/>
倒傾蛟室㵼瓊瑰孤落空巖雪浪堆巻地封姨收不起<lb/>
素娥垂下玉鈎來<lb/>
　　　碧落途中遇雪<lb/>
出郭山行十里餘據鞍擁鼻一臞儒飛花落在吟肩上<lb/>
<pb n="KR4h0143_WYG_313-16b"/>
便是藍闗遇雪圖<lb/>
　　　大陽值雪<lb/>
掃地隂雲撥不開北風吹落豆稭灰相逢父老應相笑<lb/>
直待山頭白後來<lb/>
　　　鳳林<hi>孟浩然故居在襄陽縣南十里</hi>
天寳詩人去却回果曾北闕上書來若為耆舊無新語<lb/>
明主何嘗棄不才<lb/>
　　　杜甫故里<hi>杜易簡預之逺裔有從弟曰審言生子閒閒生甫世居襄陽至甫徙家鞏</hi>
<pb n="KR4h0143_WYG_313-17a"/>
　　　<hi>縣</hi>
不知故隱幾時離天寳年間處處詩過客不須尋世譜<lb/>
萬山山下看沈碑<hi>杜詩吾家碑不昧王氏井依然注杜預沈碑峴山之下</hi>
　　元好問<lb/>
　　　論詩三十首<hi>丁丑嵗三卿作</hi>
漢謡魏什久紛紜正體無人與細論誰是詩中䟽鑿手<lb/>
暫教涇渭各清渾<lb/>
曹劉坐嘯虎生風四海無人角兩雄可惜并州劉越石<lb/>
<pb n="KR4h0143_WYG_313-17b"/>
不教横槊建安中<lb/>
鄴下風流在晉多壯懷猶見缺壺歌風雲若悵張華少<lb/>
温李新聲奈爾何<hi>鍾嶸評張華詩恨其兒女情多風雲氣少</hi>
一語天然萬古新豪華落盡見真淳北窻白日羲皇上<lb/>
未害淵明是晉人<hi>栁子厚唐之謝靈運陶淵明晉之白樂天</hi>
縱横詩筆見髙情何物能澆磈磊平老阮不狂誰㑹得<lb/>
出門一笑大江横<lb/>
心畫心聲總失真文章寧復見為人髙情千古閒居賦<lb/>
<pb n="KR4h0143_WYG_313-18a"/>
爭信安仁拜路塵<lb/>
慷慨歌謡絶不傳穹廬一曲本天然中州萬古英雄氣<lb/>
也到隂山敕勒川<lb/>
沈宋横馳翰墨塲風流初不廢齊梁論功若凖平吳例<lb/>
合著黄金鑄子昂<lb/>
鬬靡誇多費覽觀陸文猶恨冗於潘心聲只要傳心了<lb/>
布穀瀾翻可是難<hi>陸蕪而潘靜語見世說</hi>
排比鋪張特一途籓籬如此亦區區少陵自有連城璧<lb/>
<pb n="KR4h0143_WYG_313-18b"/>
爭奈微之識珷玞<hi>事見元稹子美墓誌</hi>
眼處心生句自神暗中摸索總非真畫圖臨出秦川景<lb/>
親到長安有幾人<lb/>
望帝春心托杜鵑佳人錦瑟怨華年詩家總愛西崐好<lb/>
獨恨無人作鄭箋<lb/>
萬古文章有坦途縱横誰似玉川盧真書不入今人眼<lb/>
而輩從教鬼畫符<lb/>
出處殊塗聽所安山林何得賤衣冠華歆一擲金隨重<lb/>
<pb n="KR4h0143_WYG_313-19a"/>
大是渠儂被眼謾<lb/>
筆底銀河落九天何曾憔悴飯山前世間東抹西塗手<lb/>
枉著書生待魯連<lb/>
切切秋蟲萬古情燈前山鬼淚縱横鑑湖春好無人賦<lb/>
夾岸桃花錦浪生<lb/>
切響浮聲發巧深研磨雖苦果何心浪翁水樂無宫徵<lb/>
自是雲山韶濩音<hi>水樂次山事又其欵乃曲云停橈靜聽曲中意好似雲山韶濩音</hi>
東野窮愁死不休髙天厚地一詩囚江山萬古湖陽筆<lb/>
<pb n="KR4h0143_WYG_313-19b"/>
合在元龍百尺樓<lb/>
萬古幽人在澗阿百年孤憤竟如何無人說與天隨子<lb/>
春草輸贏校幾多<hi>天隨子詩無多藥草在南榮合有新苗次第生椎子不知名品上恐隨春</hi>
<hi>草鬬輸贏</hi>
謝客風容映古今發源誰似栁州深朱弦一拂遺音在<lb/>
却是當年寂寞心<lb/>
窘步相仍死不前唱酬無復見前賢縱横正有凌雲筆<lb/>
俯仰隨人亦可憐<lb/>
<pb n="KR4h0143_WYG_313-20a"/>
竒外無竒更出竒一波纔動萬波隨只知詩到蘇黄盡<lb/>
滄海横流却是誰<lb/>
曲學虚荒小說欺俳諧怒罵豈宜時今人合笑古人拙<lb/>
除却雅言都不知<lb/>
有情芍藥含春淚無力薔薇卧晚枝拈出退之山石句<lb/>
始知渠是女郎詩<lb/>
亂後𤣥都失故基看花詩在只堪悲劉郎也是人間客<lb/>
枉向春風怨兔葵<lb/>
<pb n="KR4h0143_WYG_313-20b"/>
金入洪爐不厭頻精真那計受纎塵蘇門果有忠臣在<lb/>
肯放坡詩百態新<lb/>
百年纔覺古風迴元祐諸人次第來諱學金陵猶有說<lb/>
竟將何罪廢歐梅<lb/>
古雅難將子美親精純全失義山真論詩寧下涪翁拜<lb/>
未作江西社裏人<lb/>
池塘春草謝家春萬古千秋五字新傳語閉門陳正字<lb/>
可憐無補費精神<lb/>
<pb n="KR4h0143_WYG_313-21a"/>
撼樹蚍蜉自覺狂書生技癢愛論量老來留得詩千首<lb/>
却被何人較短長<lb/>
　　　西園<lb/>
百草千花雨氣新今朝陌上有遊塵皇州春色濃於酒<lb/>
醉殺西園歌舞人<lb/>
　　　鴛鴦扇頭<lb/>
雙宿雙飛百自繇人間無物比風流若教解語終須問<lb/>
有底愁來也白頭<lb/>
<pb n="KR4h0143_WYG_313-21b"/>
　　　杏花雜詩<lb/>
杏花牆外一枝横半面宫妝出曉晴看盡春風不回首<lb/>
寳兒元自太憨生<lb/>
露華浥浥汎晴光睡足東風倚緑窻試遣紅妝映銀燭<lb/>
湘桃爭合伴仙郎<lb/>
嫋嫋纎條映酒船緑嬌紅小不勝憐長年自笑情縁在<lb/>
猶要春風慰眼前<lb/>
暖日園林可散愁每逢花處儘遲留青旗知是誰家酒<lb/>
<pb n="KR4h0143_WYG_313-22a"/>
一片春風出樹頭<lb/>
紛紛紅紫不勝稠爭得春光競出頭却是梨花髙一著<lb/>
隨宜梳洗儘風流<lb/>
露浥清華粉自添隔溪遥見玉簾苫眼看桃李飄零盡<lb/>
更揀繁枝插帽簷<lb/>
小橋南北夢幽尋殘醉瞢騰不易禁一樹杏花春寂寞<lb/>
惡風吹折五更心<lb/>
西山漠漠有無中幾日園林幾樹紅燕子銜將春色去<lb/>
<pb n="KR4h0143_WYG_313-22b"/>
錯教人恨五更風<lb/>
屈指殘春有别期春風爭忍片紅飛若為釀得千日酒<lb/>
醉著東君不放歸<lb/>
楚客離魂不易招野春平碧水迢迢垂楊也被多情惱<lb/>
瘦損春風十萬條<lb/>
小雨斑斑曉未匀煙光水色畫難真西園春物知多少<lb/>
一樹垂楊惱殺人<lb/>
魏紫姚黄有重名洛陽車馬閙清明吹殘桃李風纔定<lb/>
<pb n="KR4h0143_WYG_313-23a"/>
可是東君别有情<lb/>
紅妝翠蓋惜風流春動香生不自由莫向芸齋厭閒冷<lb/>
小詩供作錦纒頭<hi>韓偓嚥三清之瑞露春動七情咀五色之靈芝香生九竅</hi>
　　　出京<lb/>
巫峽歸雲底處尋髙城渺渺暮煙沈春風不剪垂楊斷<lb/>
繫盡行人北望心<lb/>
　　　惠崇蘆雁三首<lb/>
寒沙折葦靜相依故國春風早晩歸意外羈棲誰畫得<lb/>
<pb n="KR4h0143_WYG_313-23b"/>
羽毛單薄稻粱微<lb/>
雁奴辛苦候寒更夢破黄蘆雪打聲休道畫工心獨苦<lb/>
題詩人也白頭生<lb/>
江湖牢落太愁人同是天涯萬里身不似畫屏金孔雀<lb/>
離離花影淡生春<lb/>
　　　早起<lb/>
北舍南隣獨樂聲裌衣晨起覺秋清豆苗欲熟朝朝雨<lb/>
喚殺雙鳩不肯晴<lb/>
<pb n="KR4h0143_WYG_313-24a"/>
　　　歩虚詞三首<hi>後二首三鄉時作</hi>
閬苑仙人白錦袍海山宫闕醉蟠桃三更月底鸞聲急<lb/>
萬里風頭鶴背髙<lb/>
萬神朝罷出通明和氣歡聲滿玉京見說人間有新異<lb/>
緑章封事謝昇平<lb/>
琪樹明霞碧落宫歌音嫋嫋度泠風人間聽得霓裳慣<lb/>
猶恐鈞天是夢中<lb/>
　　　風雨停舟圖<lb/>
<pb n="KR4h0143_WYG_313-24b"/>
老木髙風作意狂青山和雨入微茫畫圖喚起扁舟夢<lb/>
一夜江聲撼客床<lb/>
　　　納涼張氏莊<lb/>
小橋深竹午風便一道垂楊帶亂蟬山下行人遮日去<lb/>
却從茅屋問歸田<lb/>
樹隂環合水縈迴樹下行人坐緑苔絶似叢䝉山下路<lb/>
眼中惟欠繫舟嵬<hi>叢䝉繫舟皆鄉中山鄉人謂之繫舟嵬</hi>
　　　楊栁<lb/>
<pb n="KR4h0143_WYG_313-25a"/>
楊栁青青溝水流鶯兒調舌弄嬌柔桃花記得題詩客<lb/>
斜倚春風笑不休<lb/>
　　　劉鄧州家聚鴨圖<lb/>
沙浦空明洲景微枯荷折葦澹相依若為化作江鷗去<lb/>
拍拍隨君貼水飛<lb/>
　　　梁縣道中<lb/>
青山簇簇樹重重人在春雲浩蕩中也是杏花無意况<lb/>
一枝臨水卧殘紅<lb/>
<pb n="KR4h0143_WYG_313-25b"/>
　　　長夀山居元夕<lb/>
微茫燈火共荒村黄葉漫山雪擁門三十九年何限事<lb/>
只留孤影伴黄昬<lb/>
　　　題司正之家渭川千畝圖<lb/>
官街塵土霧中天入眼荒寒一灑然大似終南山下看<lb/>
北風和雪捲蒼煙<lb/>
　　　山居二首<lb/>
斜陽髙樹挂晴虹肅肅微涼雨氣中一道鷺鷥花不斷<lb/>
<pb n="KR4h0143_WYG_313-26a"/>
宻香吹滿馬頭風<lb/>
詩腸搜苦怯茶甌信手拈書却枕頭簷溜滴殘山院靜<lb/>
碧花紅穗媚涼秋<lb/>
　　　寄女嚴<lb/>
鸛崖魚窟路間闗旬月無由一往還寒食歸寧見隣女<lb/>
舉家回首望西山<hi>鸛崖魚□在内鄉往盧氏道中</hi>
　　　自鄧州幕府暫歸秋林<lb/>
升斗微官不療飢中林春雨蕨芽肥歸來應被青山笑<lb/>
<pb n="KR4h0143_WYG_313-26b"/>
可惜緇塵染素衣<lb/>
　　　題省掾劉德潤家驂鸞圖并為同舍郎劉長卿<lb/>
　　　記異劉在方城先有碧簫之遇如芙蓉城事云<lb/>
千刼情縁萬古期樓中蕭史姓名非洞天花落秋雲冷<lb/>
腸斷青鸞獨自飛<lb/>
　　　無題<lb/>
春風也解惜多才嫁與桃花不問媒死恨天台老劉阮<lb/>
人間何戀却歸來<lb/>
<pb n="KR4h0143_WYG_313-27a"/>
　　　家山歸夢圖<lb/>
别却并州已六年眼中歸路直於絃春晴門巷桑榆緑<lb/>
猶記騎驢掠社錢<lb/>
繫舟南北暮雲平落日滹河一線明萬里西風吹布袖<lb/>
清輝亭上倚新晴<lb/>
　　　俳體雪香亭雜詠<lb/>
落日青山一片愁大河東注不還流若為長得熈春在<lb/>
時上髙層望宋州<lb/>
<pb n="KR4h0143_WYG_313-27b"/>
醇和旁近洞房環碧瓦參差竹樹閒批奏内人輪上直<lb/>
去年名姓在窻間<hi>醇和殿名</hi>
金縷歌詞金曲巵百年人事鬢成絲重來未必春風在<lb/>
更為梨花住少時<lb/>
楊栁隨風散緑絲桃花臨水弄妍姿無端種下青青竹<lb/>
恰到湘君淚盡時<lb/>
鑪薰浥浥帶輕隂翠竹髙梧水殿深去去旃車雪三尺<lb/>
畫羅休縷麝香金<hi>泥金色如麝香宮中所尚</hi>
<pb n="KR4h0143_WYG_313-28a"/>
苦才多思是春風偏近騷人悵望中啼盡杜鵑枝上血<lb/>
海棠明日更應紅<lb/>
萬户千門盡有名眼中歴歴記經行賦家正有蕪城筆<lb/>
一段傷心畫不成<lb/>
　　　春夕<lb/>
數枝殘雪梅仍在幾日東風栁已嬌春酒價髙無可典<lb/>
小紅燈影莫相撩<lb/>
　　　記夢<lb/>
<pb n="KR4h0143_WYG_313-28b"/>
天上材官老不材從教兀兀走塵埃夢中望拜通明殿<lb/>
曾見金書兩字來<hi>戊子七月二十四日内鄉往盧氏宿走馬平夜夢拜天帝像遂觀法駕導</hi>
<hi>引畫幄最前負弩三人中有金書小字題裕之者夢中不自知其為予也</hi>
　　　雜著<lb/>
白髮中官解道詩殷勤仍為惜花枝雪香亭上清明宴<lb/>
記得君王去嵗時<lb/>
燕語鶯啼百囀新長廊寂寂不逢人東君去作誰家客<lb/>
花栁無情各自春<lb/>
<pb n="KR4h0143_WYG_313-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_313-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選金詩巻二十三<lb/>
</p>
<p>
</p>
  </div>
</body>
</text>
</TEI>
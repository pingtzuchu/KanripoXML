<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_186-1a"/>
　欽定四庫全書<lb/>
御選明詩巻十七<lb/>
　　五言古詩二<lb/>
　　　楊基<lb/>
　　　　感懷<lb/>
　璞玉宜深藏白雪乃寡和和寡非所悲衒玉徒取禍奈<lb/>
　何刖足者抱璞不知過進非烈士忠退恥愚夫懦傭舂<lb/>
　匪利直販鬻欲自涴山中一尺雪且復掩扉臥<lb/>
<pb n="KR4h0143_WYG_186-1b"/>
　鄧禹南陽來仗䇿歸光武孔明臥隆中不即事先主英<lb/>
　雄各有見何必問出處孫曹與更始未可同日語向非<lb/>
　昭烈賢三顧猶未許君子當識時守身如處女<lb/>
　位卑諫勿直直諫君心疑交淺言勿深深言友誼虧諤<lb/>
　諤衆所惡況復違逆之豈不利於行吐蘖而含飴朝登<lb/>
　千仞崗振我身上衣丈夫貴自潔毋論他人非<lb/>
　一女不得織三人歎無衣一夫不暇耕八口皆啼饑饑<lb/>
　寒迫於身誰能不為非西伯善養老仁人為已歸霜寒<lb/>
<pb n="KR4h0143_WYG_186-2a"/>
草木落禽鳥相背飛民心亦何求在於得所依此理勿<lb/>
暫失君子慎其微<lb/>
鵲巢知避歲終為鳩所居巧者勞不足拙者安有餘溪<lb/>
翁夜結網山人朝煮魚隆準入闗中不讀半巻書當時<lb/>
微張韓乃與勝廣俱大拙乃至巧巧者復何如<lb/>
驊騮日千里亦在御者功向無造父能乃與凡馬同韓<lb/>
彭覂駕材驅䇿遇沛公增本渥洼兒意不與項通豈獨<lb/>
知馬難所貴御馬工駕御茍失宜鮮不敗乃翁蕭蕭帳<lb/>
<pb n="KR4h0143_WYG_186-2b"/>
下騅千駟何足雄<lb/>
　　　陳平<lb/>
陳平素無行終為漢相國陰謀固可鄙奇計凡六出後<lb/>
來諸吕難卒賴陸賈力豈緣富且貴臨事意反詘智者<lb/>
猶若斯請為愚者說<lb/>
　　　秋夜言懷<lb/>
鮮鮮籬邊菊摵摵庭下蕙蕙氣日已銷黄花自妍麗復<lb/>
恐清商激幽芳亦凋瘁褰衣步廣除露白月在地鵲飛<lb/>
<pb n="KR4h0143_WYG_186-3a"/>
林影空蟲語牆陰細昔賢悲絲染往聖歎川逝少壯不<lb/>
我留臨風發長喟雅志諒難酬蹉跎老將至<lb/>
西齋近寒徑枯葦接深篠秋風颯然至索索鳴不了抛<lb/>
書坐孤榻眼澀鐙暈繞牕破斜隙明漏斷餘更悄平生<lb/>
所欣遇此夕紛内擾假寐入冥思南枝有歸鳥<lb/>
　　　雨中效韋體寄道衍<lb/>
叢林翳重岡迢遞僧居獨憑軒一悵望春雨蘼蕪綠泉<lb/>
香花落磵牕暝松圍屋憶爾諷經餘袈裟坐深竹<lb/>
<pb n="KR4h0143_WYG_186-3b"/>
　　　初夏過寧真道院<lb/>
偶來髙樹下獨坐青苔石澗雨落餘霏衣裳淡生碧道<lb/>
因微物悟理向𤣥言析習静自無營何妨處囂寂<lb/>
　　　賦得山逐放舟遲送王主簿<lb/>
舟行山亦移山静舟亦住青山無故人行人自來去初<lb/>
辭逶迤谷復接參差樹柁轉暮色分帆駛秋嵐度俄停<lb/>
風暫弱既逺烟重䕶别意即山情依君屢回顧<lb/>
　　　觀魚<lb/>
<pb n="KR4h0143_WYG_186-4a"/>
池陰樹影涼白小紛成隊吹絮圓漚續觸荷清露碎俄<lb/>
沉静却浮忽遇驚還退幸免釣絲憂江鱸且充鱠<lb/>
　　　賦得萍贈陳久中<lb/>
浮蹤散寒星一夕生無數魚跳翠乍開漚過青還聚㣲<lb/>
風和影去急雨連根露惆悵别君時楊花滿衣絮<lb/>
　　　季迪病目醫令止酒因作此勸之<lb/>
病目須飲酒飲酒調㣲痾氣血鬱不舒賴此酒力和所<lb/>
以雷公方製藥用酒多活血必酒洗散鬱須酒磨製藥<lb/>
<pb n="KR4h0143_WYG_186-4b"/>
既用酒飲酒良匪他酒可引經絡酒能驅病魔病目不<lb/>
飲酒此蓋醫者譌李白好痛飲不聞目有痤子夏與丘<lb/>
明不為飲酒過飲酒既無害不飲如俗何清晨呼東家<lb/>
買置數斗醝爛醉瞑目坐滿目春風酡陶然物我忘夢<lb/>
見孔與軻此藥豈不佳而乃止酒那我今勸君飲君意<lb/>
無媕婀庸醫或見責請示眉菴歌<lb/>
　　　送方以亨還呉興<hi>并序</hi>
　　以亨來洪都省兄以常予因與之游者累月既而<lb/>
<pb n="KR4h0143_WYG_186-5a"/>
　　將還吳興其兄錄所贈詩見示余喜而作三章以<lb/>
　　餞之<lb/>
草有不可偃木有不可彫人心非秋蓬安得隨風飄憐<lb/>
君玉雪姿明月當清宵葳蕤紫荆花輝映非一朝嗈嗈<lb/>
寒江鴈去去誰能招<lb/>
逺别腸欲斷近别淚滿纓交遊無不然而況弟與兄荒<lb/>
塗霜露繁哀角響故城去傷骨肉思住感鄉里情還家<lb/>
及東作翳翳桑麻成<lb/>
<pb n="KR4h0143_WYG_186-5b"/>
賢女失之陋壯夫失之貧相逢無所遺慷慨不得伸臨<lb/>
岐歌短章所道皆苦辛淮陰未去楚江總復仕陳聊沽<lb/>
客中酒用酌還鄉人<lb/>
　　　發南浦<lb/>
開船别西山迤邐向南浦帆輕去自速初不用篙櫓蒼<lb/>
蒼烟中樹槖槖響斤斧一女沙上汲衆漁洲畔語我行<lb/>
歲云晏況復逺儔侣回首北歸鴻翩翩下寒渚<lb/>
　　　夜過市汊驛時酒醒月出有懷幕中諸友<lb/>
<pb n="KR4h0143_WYG_186-6a"/>
驛樓枕迴洲湍汊聲活活霜蘆花猶泛烟柳葉漸脫月<lb/>
出鳧鴈鳴孤榜寒江闊酒緣風力退詩苦真景奪何處<lb/>
寄相思浮雲楚天末<lb/>
　　　過小孤<lb/>
大孤俯如盤小孤儼而立羣山如從使左右相拱楫孤<lb/>
根屹撐拄萬竅争噴噏瀏瀏陰風旋慘慘元氣濕江流<lb/>
亘其下震怒莫敢汲洑為盤渦深馳作奔馬急躋攀或<lb/>
失手一駃不可及我來值秋晚木落衆鳥集勿焚夜船<lb/>
<pb n="KR4h0143_WYG_186-6b"/>
犀鮫人抱珠泣<lb/>
　　　望南岳<lb/>
我從匡廬來但覺諸山低嵯峨望衡岳雲霄與之齊下<lb/>
有赤蛇蟄上有朱雀棲仰瞻祝融拔俯揖紫蓋迷五嶺<lb/>
皆培塿三江為涔蹄巍然南服尊嵩霍相提攜封秩崇<lb/>
君稱諸神咸朝隮丹書篆寳冊萬古封金泥百王重祀<lb/>
典赤繅耤玉圭自非精靈通牲帛勞焚賫余方向逺道<lb/>
無由陟層梯蒼蒼烟霞中喔喔聞天雞緬思昌黎伯恭<lb/>
<pb n="KR4h0143_WYG_186-7a"/>
黙開雲霓靈貺自昭格誠敬良可稽斯人久云没感念<lb/>
徒含悽<lb/>
　　　湘江道中思常宗<lb/>
暮江散微雨風定波自碧一鷺立不飛雙鴻遞相直餘<lb/>
烟菱女唱新月漁郎笛此處忽懷人相思杳何極<lb/>
　　　湘竹有題<lb/>
朝行湘竹下暮宿湘竹中雲情與雨態萬變俄不同宻<lb/>
宻深翳日疎疎細含風新梢露裊裊老節烟濛濛紛如<lb/>
<pb n="KR4h0143_WYG_186-7b"/>
千靈妃從以萬青童旛幢列縹緲環珮揺丁東來從蔚<lb/>
藍天步入東華宫悵望不可即翩然若驚鴻夭矯喜而<lb/>
笑低回俯乃恭質堅本外直性潔縁中空籊爾中弦矢<lb/>
揉之可彤弓冰雪誓不易肯與時汚隆今朝揭春晴更<lb/>
覺翠色濃戢戢琅玕叢忽見桃花紅直疑路不逺便與<lb/>
桃源通我欲捐輕舟褰衣入崆峒春禽迎我啼音響諧<lb/>
絲桐終當聽山雨自號蒼筤翁<lb/>
　　　瀟湘八景<lb/>
<pb n="KR4h0143_WYG_186-8a"/>
　　　　山市晴嵐<lb/>
靄靄復霏霏横霄曳夕暉巴人與湘女相逐買鹽歸回<lb/>
望墟烟處蒼茫隔翠㣲<lb/>
　　　　漁村夕照<lb/>
今朝罷漁早掛網堤邊樹雲斷一峯青斜陽在坳處癡<lb/>
兒晚睡醒却訝東方曙<lb/>
　　　　烟寺晚鐘<lb/>
孤塔望中青鐘聲隔洞庭蒼山不可及烟闊浪冥冥憶<lb/>
<pb n="KR4h0143_WYG_186-8b"/>
似寒山寺楓橋半夜聽<lb/>
　　　　江天暮雪<lb/>
風攬瑞花晚江寒波欲凝凍僵業漁者歸載一船冰一<lb/>
白迷沙渚柴扉認有燈<lb/>
　　　　逺浦歸帆<lb/>
輕帆挂春風倒映湘江綠天低浦溆逺歸向誰家宿遥<lb/>
指落花西黄陵廟前屋<lb/>
　　　　平沙落鴈<lb/>
<pb n="KR4h0143_WYG_186-9a"/>
江横秋水白日落寒沙淺鴻鴈萬里來翩翩下平逺欲<lb/>
墮更低飛斜行兩三轉<lb/>
　　　　瀟湘夜雨<lb/>
風急雨浪浪孤舟夜正長江湖隨處惡何況是瀟湘今<lb/>
夜殘燈裏無人不斷腸<lb/>
　　　　洞庭秋月<lb/>
湘水秋更清湘月秋更白光輝一相蕩水月不辨色何<lb/>
處洞簫聲巴陵夜歸客<lb/>
<pb n="KR4h0143_WYG_186-9b"/>
　　　舟中聞春禽寄江陰包鶴洲<lb/>
山中無音樂絲竹在禽鳥嚶嚶呼春晴嚦嚦報春曉嬌<lb/>
吟與柔哢圓滑鬭新巧知君在山中樂此長不少疎籬<lb/>
宻竹外深澗綠樹表青鞋踏花影信步聽未了歸去聞<lb/>
筝聲應怪銀甲小我來行一月風雨春江渺今朝豁晴<lb/>
霽孤琴破幽悄鏗如女媧笙忽作餘音嫋平生黄鍾耳<lb/>
直欲辨分杪萬事付松風翛然坐秋草<lb/>
　　張羽<lb/>
<pb n="KR4h0143_WYG_186-10a"/>
　　　雜詩<lb/>
后皇有嘉樹受命生南國謬承雨露恩結根非一日如<lb/>
何游閒子攀條摘其實一摘已自傷況乃再三摘清霜<lb/>
凋綠葉榮枯良未測<lb/>
泠泠山下泉汨汨谷中源中有雙鯉魚浮游戲波瀾江<lb/>
漢豈不深欲往道無緣風雲諒難遇棲棲守故淵但恐<lb/>
勺水枯終為漁者憐感此令人悲置身良獨難<lb/>
生平慕遊俠驅馬適東周周人重千金所遇非我儔撫<lb/>
<pb n="KR4h0143_WYG_186-10b"/>
劔登太山歴覽魯與鄒小儒事絃歌齪齪安足留北臨<lb/>
邯鄲道平原曠悠悠嘗聞虞卿賢斯人不可求悲哉窮<lb/>
途士緩急將焉投<lb/>
　　　擬古<lb/>
閒夜㑹親友置酒臨髙堂秦筝間趙舞吹笙復鼓簧清<lb/>
音隨飄風逸響繞修梁坐客咸同志寧復算羽觴人生<lb/>
忽如寄富貴安可常含情待所歡渺渺天一方譬彼鶡<lb/>
鴠鳥揚聲待朝陽憂思怨零雨白日何時光且當極歡<lb/>
<pb n="KR4h0143_WYG_186-11a"/>
宴聊以慰中腸<lb/>
　　　雜言<hi>并序</hi>
　　予屏處閒黙久絶篇章維時新春偶感歲月慨然<lb/>
　　興言既復自課成帙輒書以見襟抱隨事為篇雜<lb/>
　　出無倫故云<lb/>
青陽萌始節萬物咸光昭我亦動新懷晞沐起晨朝俯<lb/>
覽手中鏡仰看枝上條枯卉有再榮華髪行已焦總角<lb/>
服遺訓老大望逾遥不傷華髪衰但恐志業消學成在<lb/>
<pb n="KR4h0143_WYG_186-11b"/>
永久期之於後凋<lb/>
此邦非吾土寄跡聊在兹旅食何所營亦復假耘耔𤣥<lb/>
冬苦霖潦良苗奄離披至今畎澮間餘波渺相圍行恐<lb/>
春澤盛耕墾失其時共虞斯人難豈獨念吾私先師有<lb/>
遺言耕也有時饑且當竭所務天道非我知<lb/>
生平頗愛酒未嘗自斟酌一與佳賔遇陶然不復却雖<lb/>
得一醉歡傷生莫能覺況復多謬忘空為俗所薄静言<lb/>
思利已一止良不惡東鄰有父老顧我忽大噱與子共<lb/>
<pb n="KR4h0143_WYG_186-12a"/>
秃翁忍棄手中爵酒為榮衛楨多憂正相搏呼兒漉新<lb/>
釀且復共酬酢醉罷各相恕誰誠責狂藥<lb/>
青青女貞樹霜霰不改柯托根一失所罹此霖潦多髙<lb/>
枝委為薪落葉掩庭阿弱柳對門植秀色一何佳物情<lb/>
固有常變幻其奈何<lb/>
伯鸞舂呉市伉儷乃相之布衣日操作椎結無容輝居<lb/>
貧敢忘敬舉案與眉齊斯人亦何修感彼糟糠妻買臣<lb/>
躬負薪室家請長辭豈惟匹婦醜君子諒有虧周道興<lb/>
<pb n="KR4h0143_WYG_186-12b"/>
閨房袵席詎為微所以郤缺耨重耳任不疑斯道久寂<lb/>
寞捃摭為此詩<lb/>
抱拙衡門下久已忘鳴琴凝塵翳其徽絃絶調亦沉時<lb/>
還置我膝命酒聊自斟髙歌出金石拂拭趣已深酣來<lb/>
枕之臥冥此千古心吾亦忘吾形何事待知音<lb/>
　　　春日陪諸公往戴山眺集暮入北麓得石牀巖<lb/>
　　　洞諸勝<lb/>
張宴淩崇巔返䇿憩澗陰南岑夙厭歴北麓今始臨危<lb/>
<pb n="KR4h0143_WYG_186-13a"/>
磴絶來術崩壑瞰空潭幽竇抱虛白哀牝遞清音傍探<lb/>
闖窈窕側坐倚嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>古苔紋已駁春蒲茸漸深幽禽語<lb/>
相續驚䴥竄莫尋扳蘿罥修袂折蘭芳素衿奇蹤閟自<lb/>
古勝賞發予心雖微舞雩詠敢諧溱洧吟山河永襟帶<lb/>
微生終陸沉愧乏古人操將何視來今<lb/>
　　　春初遊戴山<lb/>
雲羅横四海田野無遺英尚賴二三子共怡山水情煦<lb/>
煦新陽動寥寥天宇清昔人稱四美兹晨遂成并前登<lb/>
<pb n="KR4h0143_WYG_186-13b"/>
髙丘阻遥睇澄湖明憑林招逺風松檜自成聲俛仰天<lb/>
地間微軀良不輕安能自羈束坐使衆累縈處賤足為<lb/>
貴抱素詎非榮逍遥解神慮庶以適吾生<lb/>
　　　山中送陳惟寅<lb/>
春山有佳趣累日同遊寓我為采薪留君先拂衣去竹<lb/>
翠落閒堦鶯聲出髙樹空館愁獨歸依然攜手處<lb/>
　　　春晝<lb/>
人閒白日静鳥鳴髙枕餘薜蘿引修蔓綠覆茅簷虛砌<lb/>
<pb n="KR4h0143_WYG_186-14a"/>
筠初過雨牕風時弄書已無車馬跡適似田家廬於焉<lb/>
何足戀性自樂幽居<lb/>
　　　雨中試筆<lb/>
門徑素來静雨中人更稀山禽時一囀田雉每雙飛客<lb/>
散罷琴讌心閒清道機南山有佳色相對共依依<lb/>
　　　晚涼放舟<lb/>
徂暑驚節謝幽煩倦日永翫舟乘夕涼沿渚入烟境靄<lb/>
靄殘陽飛沉沉綠陰静蒼茫水容寂照見歸禽影開襟<lb/>
<pb n="KR4h0143_WYG_186-14b"/>
招逺風延目認遐嶺偶遊非素期炎氛聊暫屏守拙寡<lb/>
世用尋幽得澄景清賞猶未愜孤舟當重整<lb/>
　　　始聞早砧<lb/>
寂寂秋景晏蕭蕭涼吹生閨人感寒至一軫逺人情嘹<lb/>
亮清砧動紆徐搗杵鳴㣲茫帶烟逺蕭疎出林輕此時<lb/>
離居客單眠夢亦驚披衣一惆悵斜月滿山城<lb/>
　　　秋陰逺望<lb/>
重陰生夕霏陰靄紛如霧乍睹餘霞景已失前山處氛<lb/>
<pb n="KR4h0143_WYG_186-15a"/>
氲迷去鳥杳𦕈沉疎樹望逺一凄然徘徊獨歸路<lb/>
　　　月夜舟行入金山<hi>在呉中</hi>
夙志羨山水塵縈久未遑名峯久在望兹辰一來翔揚<lb/>
舲入南渚夕氣倐蒼蒼紆直水無極沿洄路更長皓月<lb/>
懸髙天廣川散飛霜夜寒人語清烟霏繞洄塘歸樵遞<lb/>
谷響驚鳥動林光愛此塵境逺敢畏露霑裳<lb/>
　　　戴山石上聽松<lb/>
溷耳俗喧久兹晨一清聽長松遞解飇哀壑互相應奔<lb/>
<pb n="KR4h0143_WYG_186-15b"/>
騰駭濤瀨窈𦕈韻笙磬至音不假器始覺自然勝緣觸<lb/>
故成聲動極還歸静此時憩石坐黙然待其定乃知棄<lb/>
瓢者未悟聞中性<lb/>
　　　曉起<lb/>
新寒人獨臥寢扉風自開向無羇旅念秋思亦佳哉曙<lb/>
禽翻暗竹白露㵼青苔欲賦幽居意對景每難裁<lb/>
　　　寄中竺泐季潭<lb/>
師從鍾山來遺我故人書一入白雲去相思秋雨餘徒<lb/>
<pb n="KR4h0143_WYG_186-16a"/>
慙塵土迹來擬竹林居遥想中峯月清梵滿空虛<lb/>
　　　碧瀾堂<lb/>
藹藹層城陰瀰瀰溪流漫問誰所構堂軒牕傍髙岸畣<lb/>
云唐刺史文采當時冠華筵勢獨髙賔佐俱才彦吹簫<lb/>
横落日畫鷁如雲散健兒簸旌旗水戰逞奇玩臨流賦<lb/>
新詩意氣共稱歎烽火幾荒殘城郭多遷換歌聲久矣<lb/>
滅郵亭鎖溪畔臺傾鳥雀下闌壞鳧鷖亂惟餘南山青<lb/>
依然眼中見<lb/>
<pb n="KR4h0143_WYG_186-16b"/>
　　　白蘋洲<lb/>
層城鬱迢迢長溪貫雙流喧然闤闠中乃有白蘋洲兹<lb/>
晨䇿杖往秀色散我憂窅眇蛟龍窟澄明鷗鷺秋開花<lb/>
照白日接葉暗漁舟涼風起其末客衣薄颼飀我欲攜<lb/>
童穉具此雙釣鈎髙歌綠水曲散髪洲上頭安能隨世<lb/>
人負我平生遊<lb/>
　　　過雲巖<hi>在虎丘寺</hi>
逶迤度前峯到寺行屢歇齋庖竹外烟汲路松間雪覩<lb/>
<pb n="KR4h0143_WYG_186-17a"/>
水悟真源聞香解禪恱欲共老僧言相對還無說<lb/>
　　　懷景佺師<lb/>
旅宿厭煩喧愛此僧居静蓮宇已摧頽茅齋自清迥山<lb/>
光林際來野色雨中浄池水不生瀾袈裟坐相映累日<lb/>
滯幽尋綠苔應滿逕<lb/>
　　　舟中<lb/>
朝發戴山岑夕逗金溪瀆雲天方慘栗川途屢迴復颿<lb/>
駛岸疑轉棹奔山似逐鷗鳥隨波泛霜澌孕苔綠依依<lb/>
<pb n="KR4h0143_WYG_186-17b"/>
浣女影嫋嫋榜人曲采奇忘來久躭勝成往速恱生良<lb/>
可懷狥名非所欲請試孺子歌去矣從我獨<lb/>
　　　山中荅武康徐髙士寄書<lb/>
久别得君書開緘散吾慮不寄山僧來何由知我處剪<lb/>
紙荅君書還寄山僧去為問片雲間何時一相遇<lb/>
　　　舟中望佛燈院懷南澗<lb/>
蕩舟西陂上望山懷逺公遥知覆衲臥雪屋一燈紅事<lb/>
殊迹暫曠神交理自通維當待歲杪期子白雲中<lb/>
<pb n="KR4h0143_WYG_186-18a"/>
　　　擬過園隱阻雨<lb/>
在逺每傷離在近還成隔飛雨𣺌何窮佳期悵難得人<lb/>
寒市井空天晚江潮白知君掩閣臥終朝遲來客<lb/>
　　　讀書圖<lb/>
幽棲出塵表脩翠連松竹袖得碧苔篇閒來石上讀日<lb/>
暝欲忘還山空人轉獨<lb/>
　　　楚江清逺圖為沈倫畫并寓九曲山房作四首<lb/>
烟霏亂晴旭遥見西林山憶歸東湖逺人家春樹間荆<lb/>
<pb n="KR4h0143_WYG_186-18b"/>
扉映水掩應待龎公還<lb/>
潮落寒沙廣蒼然逺山暮何處罟師歸自識門前樹披<lb/>
圖憶所歴彷彿松滋渡<lb/>
猿啼楚山晚雲生冒洲渚返照入澄江風吹半峰雨中<lb/>
有逺行舟悠悠待徒侣<lb/>
塞烟引輕素斜日在髙峰但聞猿鳥響更無塵土踪山<lb/>
僧暝投寺迢遞來清鐘<lb/>
　　　松下曉櫛<lb/>
<pb n="KR4h0143_WYG_186-19a"/>
凌晨盥漱罷獨步南堦行悄然四鄰寂暫此息營營散<lb/>
髪綠陰下一櫛晨風清彈冠塵自散振衣香更輕松露<lb/>
空中墜荷氣静時生悟脫遂真性俛仰忘憂情<lb/>
　　　元日喜雪懷方員外以常<lb/>
片片逐年來皎色映樓臺墜花驚爆竹落素濕香梅遶<lb/>
林春宴罷撲馬早朝回應知洛中客髙扉徒自開<lb/>
　　　春山瑞靄圖<lb/>
鶯啼山雨歇前川綠正繁人家在深樹雞犬晝無喧澹<lb/>
<pb n="KR4h0143_WYG_186-19b"/>
澹流水意依依田父言謾鼔木蘭楫往溯桃花源即此<lb/>
堪結廬可以傲華軒<lb/>
　　　娟浄軒<lb/>
綠竹有異質夙著風人篇猗猗瞻淇隈籊籊懷衛泉拾<lb/>
遺美形容復有娟浄言微植被奬飾麗句永流傳若人<lb/>
同所尚掇辭以名軒攅玉矗森爽編翠鬱芊綿鮮標貫<lb/>
寒日宻葉冒清漣遥想佳雨餘静對罷鳴絃濡翰傳霜<lb/>
節搦管題春妍聊探詞詠妙黙寄圖繪宣逝將汎濤江<lb/>
<pb n="KR4h0143_WYG_186-20a"/>
息駕依名園攀枝埽涼月憩陰濯寒烟雖微求羊髙請<lb/>
附嵇阮賢緘詩附所愛纒繫日為年<lb/>
　　　倪雲林畫<lb/>
南枝有髙士乃在延陵東清時不肯仕滅跡雲林中拂<lb/>
石坐蘿月絃琴寫松風焚香誦黄庭望雲送歸鴻門車<lb/>
常自滿尊酒無時空乘興畫滄洲古人未為工干戈攘<lb/>
末路白首隨飛蓬名山乖始願羈遊無所終賴有車武<lb/>
子能哀阮籍窮傾壺醉陶令碎堂延蓋公流俗輕髙賢<lb/>
<pb n="KR4h0143_WYG_186-20b"/>
貧賤困豪雄孤鳳混雞羣野鶴摧樊籠豈乏梁伯鸞不<lb/>
聞皋伯通吾將傳遺逸清芬千載同<lb/>
　　　紀行十首洪武七年甲寅臘月奉㫖乘驛往鳳<lb/>
　　　陽祭皇陵道經目覽爰筆舟中用紀其實<hi>錄六首</hi>
　　　　龍江灣<lb/>
𤣥天無烈風江水日夜清馳波𣺌東注迴流抱神京至<lb/>
哉鍾水徳乃以龍為名舟檣萬方合雄麗殊百城昔云<lb/>
天塹險今作衣帶縈山川跡不改人理有代更下馬入<lb/>
<pb n="KR4h0143_WYG_186-21a"/>
官船兹焉始孤征祀事有常期中心念王程俯視萬仞<lb/>
淵不啻溝澮平涉川古所戒事重軀命輕<lb/>
　　　　觀音山<lb/>
連山争南馳劃斷滄江曲勢如萬馬奔鞭鐙忽迴復石<lb/>
角不戴土蒼然四無麓寸草不得榮唯含古苔綠浪波<lb/>
撞其根巖竇響琴筑浮圖乃善幻凌虛駕佛屋行人願<lb/>
利涉望拜各致祝人生貴無事安能慮存覆我欲升其<lb/>
巔憑髙快心目飛傳不可留一往如電速<lb/>
<pb n="KR4h0143_WYG_186-21b"/>
　　　　竹篠潭<lb/>
凍雨不成雪客行利新晴迴睇三山外殘陽靄餘明江<lb/>
神不揚波歸流澹且平使者誠寡徳國家育威靈笳鼓<lb/>
發中州櫂歌悲且清釃酒凌長風篇翰倐已成常讀皇<lb/>
華章征夫任匪輕愧無咨詢効何以荅聖情<lb/>
　　　　金川門<lb/>
兩山夾滄江拍浮若無根利石侔劒㦸風濤相吐吞維<lb/>
天設巨險為今國東門試將一卒守堅若萬馬屯我來<lb/>
<pb n="KR4h0143_WYG_186-22a"/>
犯清曉天空霜露繁列宿森在列北斗峭可援江光合<lb/>
海氣溟涬神攸存俯視不敢唾中有蛟龍蟠浮圖者誰<lb/>
子髙居凌風旛下見渡口人擾擾蜂蟻喧愧彼超世士<lb/>
去去將何言<lb/>
　　　　清口<lb/>
豁達兩河口前與黄河通髙岸忽斗折清淮滙其中甘<lb/>
羅城在南韓信城在東一為秦人英一為漢家雄人生<lb/>
有不死所貴在立功方其未遇時鹿鹿何異同時命茍<lb/>
<pb n="KR4h0143_WYG_186-22b"/>
未㑹丈夫有固窮舍舟登髙防歲暮百草空坡陀隴畞<lb/>
間一二老弱翁遺跡不可問但見荒榛叢行行重回首<lb/>
目斷雙飛鴻<lb/>
　　　　三江口望京闕<lb/>
凋年赴陵邑穉景懷京闕引領鳷鵲觀言旋桃李月綠<lb/>
蕪滿芳甸青山麗佳節沙氣已含春柳意方辭雪征夫<lb/>
雖邇近同心仍阻絶逃空庶無遺賞勝聊自恱吾其和<lb/>
天倪將從莊生說<lb/>
<pb n="KR4h0143_WYG_186-23a"/>
　　徐賁<lb/>
　　　八月十五夜飲王擴相川别業得動字<lb/>
風髙海雲收月出天宇空今日寒暑均適與諸君共懽<lb/>
深坐忘永契合飲易痛露螢寒不飛水鳥夜停哢山精<lb/>
各潛匿銀蟾忽飛動亭亭廣寒桂不知何年種我欲問<lb/>
嫦娥素鸞無由控佳節屢變更壯心久悾恫人生非仙<lb/>
骨有樂當自縱惜無桓伊笛為爾作三弄<lb/>
　　　過荷葉浦<lb/>
<pb n="KR4h0143_WYG_186-23b"/>
粼粼水溶春淡淡烟銷午不見唱歌人空來荷葉浦無<lb/>
處寄相思停舟采芳杜<lb/>
　　　題陳允中山居圖<lb/>
昔年為客處看圖懷故山今日還山住儼然圖畫間泉<lb/>
來繞蘭逕月出對花闗應知農事畢髙坐有餘閒<lb/>
　　　池上晚立<lb/>
芳草湛微漣髙柳駐餘景喧喧林鳥繁藹藹墟烟迥幽<lb/>
情卒難愜因兹立俄頃<lb/>
<pb n="KR4h0143_WYG_186-24a"/>
　　　衍上人蕭然齋<lb/>
髙林灑繁露閒齋自翛然俄聞一葉墜應我琴中絃野<lb/>
水寒欲淺遙岑秋更姸清晨理梵罷牕扉靄餘烟<lb/>
　　　獅子林竹下偶詠<lb/>
客來竹林下時聞澗中琴經房在幽竹庭户皆春隂孤<lb/>
吟遂忘返烟景生逾深<lb/>
　　　晚步<lb/>
雨餘夏氣清煙聚園齋暮紅萱宿困蝶綠橘垂新螙豔<lb/>
<pb n="KR4h0143_WYG_186-24b"/>
情杯裏融幽意琴中度蕭散且未寢遂適前度趣<lb/>
　　　尹明府吳越兩山亭<lb/>
長江接海門一水限呉越兩山鬱相對峰巒各羅列勁<lb/>
勢爭吐呑蒸嵐互出沒尹君好遊觀結亭山水窟䦨干<lb/>
出層巔細路縈百折崩石絡垂蘿老樹著棲鶻平生登<lb/>
臨興盡為山水發不知嘗膽人此地幾征伐至今兩山<lb/>
雲來往似奔突嗟余客江海所歴多奇絶何當上斯亭<lb/>
長歌弔遺烈<lb/>
<pb n="KR4h0143_WYG_186-25a"/>
　　　蒼筤軒<lb/>
小軒閟幽寂迴䦨碧筠䕶寒色晴裊池垂梢晚營露隂<lb/>
凝訝烟積籟起知飇度瑟瑟含夕清蕭蕭澹秋素不有<lb/>
虚心人何由同嵗暮<lb/>
　　　種菊<lb/>
蕭條齋舎前隙地頗髙爽兹焉倦耘鉏而乃成廢壤邇<lb/>
來學種菊始為驅草莽掩冉籬落間枝葉紛以長雖煩<lb/>
灌溉勤亦藉雨露養秋香固所悦晚節益可仰匪曰表<lb/>
<pb n="KR4h0143_WYG_186-25b"/>
隠名聊以備幽賞<lb/>
　　　菜薖為永嘉余唐卿右司賦<lb/>
逺辭華葢居來卜山隂宅乍到俗未諳久住地旋闢屋<lb/>
廬尚朴純楹桷謝雕飾髙營踞山跗深甃逗泉脈檐將<lb/>
狼尾苫門用䑕筦織缺垣唯補蘿圮砌總蒙虉編籬限<lb/>
邇鄰封枿表殊場本來是野性豈是眈地僻學圃欲擬<lb/>
樊為功敢侔稷寧惜勞外形自甘食餘力耕鉏限兒課<lb/>
灌溉當僕役破塊何畇畇陳器亦畟畟駕許俗士囘屐<lb/>
<pb n="KR4h0143_WYG_186-26a"/>
向鄰翁借筐筥織湘材鍬鍤鑄棠液卓钁鷹觜利負蓑<lb/>
蝟毛磔俯仰疲桔槔沾灑漬襏襫循畦行䇿鑱偃林臥<lb/>
敧石鐮披欲芟丘刈削竟驅礫值阜即為坡遇凹就成<lb/>
洫堤崩防宻葭竇隙拒亂棘地同農畞計區學井田畫<lb/>
長畛縱復横曲渠廣還窄接流引餘清疏沼滙深碧架<lb/>
桁秋實垂籬落夏蔓羃雨露加膏腴糞土發磽瘠識種<lb/>
題裹藏辨類分行植蒔法常按譜候時即看厯蕨芽拳<lb/>
握紫薑蘗拇駢赤兩合憐蘮蒘叢生愛銚芅初<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>迸蟄<lb/>
<pb n="KR4h0143_WYG_186-26b"/>
雷新薹長春蔌雀弁萒葉峨馬帚茾莖直蔩繁微瓞緜<lb/>
瓠老枯瓣拆芍苗巻龍鬚藥幹擁牛膝黄獨雪晴收紫<lb/>
藄露晞摘陰階茂菧苨下田豐菲蒠巻輪木耳垂攅刺<lb/>
菱角射秋茄采更稀夜韭剪仍殖芝芳凝海瓊茭鬱㸃<lb/>
池墨枸杞香可醪竹菇熟堪腊石皮被柔藫土酥膾肥<lb/>
菂細蓴入饌鱸鮮蔞雜羮鯽荼苦檗與儔菘脆冰為敵<lb/>
菌櫨西蜀致苜蓿大宛得長縈荇帶流亂簇蔯絲繹芹<lb/>
效野人獻𤓰為天子副決明纔一方萵苣連數席璚縻<lb/>
<pb n="KR4h0143_WYG_186-27a"/>
慰渴心玉延起羸疾蕈毒笑非喜芥辛泣詎戚盤根芋<lb/>
埋壤脫穎笋穿壁擷香憐雞蘇折甘嗜燕麥粟腐切方<lb/>
圭乳餅斲圓璧孕子㯶受刳贅聃石被馘兔目淘夏槐<lb/>
鹿角芼臘炙菁託諸葛呼巢以元修斥<hi>諸葛元修二菜名</hi>莧褒<lb/>
蔡守清薇怨周節逆邪蒿義所攘穢荽理堪啞薄利嘉<lb/>
㧞葵省謗惡遺薏窮餐虀酸黄儉啖薤留白閒情付田<lb/>
園生意仰膏澤莢齊翠疑剪甲坼綠訝擘掩冉烟際姿<lb/>
蔥蒨雨餘色始掇惜滓染載滌畏蟲螫新薦或在籩薄<lb/>
<pb n="KR4h0143_WYG_186-27b"/>
湘亦須鬲求久漸投醝致爽遽沃醷不煩僚友送敬向<lb/>
先聖釋對屠誇大嚼燕客忻小摘柈羞不過三甕菹當<lb/>
飫百未能著蔬經安敢踰食籍㫖蓄足山㕑素供過香<lb/>
積用兹卒歲年庶得勤朝夕賔魏徐見厭厄陳顔自懌<lb/>
潔畚士恥汚造橋盜懷恤抱甕忿設機授書誚求益<hi>用侯君房</hi>
<hi>徵嚴光事</hi>縱馬因致憂吞蛭遂亡謫萬錢柳復乞片金華還擲<lb/>
仕知吕姪妄居味鄭人識枕肱仲尼樂傷指范宣阨鼎臑<lb/>
固云嘉食單亦足適敷淡分所安堪味欲易極毋因口體<lb/>
<pb n="KR4h0143_WYG_186-28a"/>
累遂使愆民徳<lb/>
　　　蜀山<hi>在吳興弁山南十里</hi>
喧囂厭已久閒居喜兹遂茅茨起髙明澗道入深邃鑿<lb/>
牖通震方開扉面離位藩編槿雜篁壁補蘿牽荔井櫚<lb/>
旋解苞田稙齊吐穗溪山固可娛風雨亦足庇到日始<lb/>
八九良友得三二客情卒難愜人性頗煩記時具茶果<lb/>
招或攜酒肴餽感激壯歲心慰藉平生意兹欲尋幽期<lb/>
弗暇理塵事諸方未遍遊近處聊一至指引賴苾芻隨<lb/>
<pb n="KR4h0143_WYG_186-28b"/>
行有童稚陟怯危磴敧瞰訝頽岡陂褰蔓悟險途披叢<lb/>
見傾隧緩流似矜清舊藏欲呈瑞變綠亂䔩蔫發頳老<lb/>
葉醉深村羈旅絶荒山古祠閟厓攅紫閣陰松映綺疏<lb/>
緻聖像委䝉塵靈幡颯驚吹青史失記名朱榜但題諡<lb/>
庭空衆草羅地僻百蟲蚑鳴禽語供弦飄雲影翻幟螢<lb/>
停暗帷燈蝸篆仆碑字柏癭蟠輪囷瓠子懸重膇喬林<lb/>
神鴉號卑薄鬼蝶戲甃虛泉脉通級夷石髪被怒蛙恒<lb/>
瞋睛癡螳忽掉臂䑕行黠無聲螘旋馴有次壞柱腐耳<lb/>
<pb n="KR4h0143_WYG_186-29a"/>
垂敗几蒸眼漬絲颺罥蠨蛸燐飛見魑魅螟蝕供後花<lb/>
猨窺祭餘器浮烟不熏爐溜雨常停觶崩垣竄驚麕崇<lb/>
簷巢惡鵋野蒿食復生園棗啄將墜牧笛秋霜清樵歌<lb/>
晚風遲嵐光疑積愁谷氣如發喟對景獨感懷覽物各<lb/>
求類癯祝勞逺陪慵僕倦久侍歸時羣動息日腳在平<lb/>
地<lb/>
　　　題崔生南軒<lb/>
軒居曠宜夏嘉樹覆前榮南風藹繁綠幽禽時一鳴理<lb/>
<pb n="KR4h0143_WYG_186-29b"/>
櫛陽光啓奏琴涼月生逍遥自旦暮于以暢閒情<lb/>
　　　閒居<lb/>
謝事返丘壑退耕理田園兹心獲遂初稍得灑中悁振<lb/>
策升崇巘揚舲遡長川驚湍信汨汨清溜自涓涓新蘭<lb/>
豔遲日宻竹曳叢烟東館朝燕坐西林暮獨還朋舊固<lb/>
云曠山水聊夤緣居喧暫亦遣習静久乃便已幸駐靈<lb/>
藥復能諷瑶編既無羨魚志外物非所遷<lb/>
　　　題王彦舉聽雨軒<lb/>
<pb n="KR4h0143_WYG_186-30a"/>
髙竹覆南榮寒蕉滿前渚蕭閒此中意適對清秋雨疎<lb/>
當簾外飄宻向牕前聚聲聞俱兩忘悠然坐無語<lb/>
　　　晉冀紀行<lb/>
　　　　荆山<lb/>
荆山揭髙厓塗山聳横堮長淮出兩間中斷見斧鑿洪<lb/>
流受束縛浪起日鬭角誰能為此功在昔大禹作至今<lb/>
遺廟存香火乃寂莫我來問邑人往事竟緬邈于時春<lb/>
正深草木尚荒落登臨欲開豁覩兹反不樂更傷卞和<lb/>
<pb n="KR4h0143_WYG_186-30b"/>
泣三獻空抱璞<lb/>
　　　　河口山登髙<lb/>
秋日何淒其嚴風變陽卉嘉節叶重乾時菊芬且蘼臨<lb/>
髙一跳望仰見城郭裏三闗為襟帶雙溪流瀰瀰浮雲<lb/>
起天末鳴鴻在中沚雖非吾故土但恱山川美獨遊意<lb/>
尚適況兹值多士珍肴出豐㕑吳茰泛芳醴人生雖長<lb/>
夀良時亦有幾對此不為歡憂思何由弭鑒此登山悲<lb/>
飄飄然已矣<lb/>
<pb n="KR4h0143_WYG_186-31a"/>
　　　　陽臺<lb/>
昔聞陽臺名今上陽臺路我因興古懷驅車暫停駐餘<lb/>
基尚突兀雲雨自朝暮哀猿失故聲野色賸孤樹當時<lb/>
襄王夢曽與神女遇幽宴事莫測萬載誰能悟平原亘<lb/>
千里巫山𣺌何處淒涼宋公子深情見遺賦<lb/>
　　　　潁川<lb/>
客程不論逺所愁在陰晦惡風滿川來雨勢晚逾倍船<lb/>
争急流上寸進還尺退枯葭夾崩沙路轉百數滙颯颯<lb/>
<pb n="KR4h0143_WYG_186-31b"/>
孤篷外琅琅萬珠碎篙師左右呼坐客黙與對去心雖<lb/>
云迫前途苦茫昧徳星無復覩洗耳亦何在有懷仰髙<lb/>
風令人發深慨<lb/>
　　　　天井闗<lb/>
峰迴抱深壑下視天鑿井昔人建重闗扼險備邊警鍵<lb/>
鑰久已絶垣石尚森整峨峨尼父祠門掩衆山静曾聞<lb/>
此回轍無復過斯境詢知鄉老言此事古未省餘氓數<lb/>
家在破屋暮烟冷我行力稍疲景物不暇領且為投宿<lb/>
<pb n="KR4h0143_WYG_186-32a"/>
來驚風夜愁永<lb/>
　　　　羊腸坂<lb/>
盤盤羊腸坂路如羊腸曲盤曲不足論峻陟苦躑躅上<lb/>
無樹可援下有石亂蹙一步一嗟吁何以措手足途人<lb/>
互相顧屢見車折軸少時徒耳聞今日親在目不經大<lb/>
行險那識安居福<lb/>
　　　　渡沁<lb/>
陸行渴懷抱今渡沁河水奔騰走百灘聲逺聞數里我<lb/>
<pb n="KR4h0143_WYG_186-32b"/>
來坐其涯肩擔欣暫弛不意山塢間偶得見清泚連朝<lb/>
塵沙目豁爾浄如洗雖云倦行力對此亦足喜南風吹<lb/>
青蒲白鷗忽飛起<lb/>
　　　劒池<lb/>
闔閭試劒處靈泉湛澄静苔花漬餘血石色帶古礦空<lb/>
山秋氣寒幽林夜光冷月明樹交壁人静霜折綆古懷<lb/>
且當置清景庶足領<lb/>
　　余堯臣<lb/>
<pb n="KR4h0143_WYG_186-33a"/>
　　　秀野軒<lb/>
濕翠浮草芽空青散木杪輕舟理横塘歸人渡清曉棲<lb/>
鴉返故巢潛鱗躍新藻倒景澹斜暉迴飇蕩晴昊衡門<lb/>
夜不扄燕坐事幽討落葉秋自飄殘花春嬾埽我欲往<lb/>
從之稅駕苦未早揮手謝孤雲去去没蒼徼<lb/>
　　王行<lb/>
　　　題趙元臨髙房山鍾觀圖<lb/>
北苑貌山水見墨不見筆繼者惟巨然筆從墨間出南<lb/>
<pb n="KR4h0143_WYG_186-33b"/>
宫實遊戲父子並超軼髙侯生古燕下筆蛻凡骨沄沄<lb/>
水墨中探破造化窟嘗圖得鍾觀景象照雲日長松映<lb/>
飛泉霞采互飄歘今朝見兹畫臨寫意無失慘憺入窈<lb/>
冥稜嶒隔岑蔚髙堂時一舒六月氣蕭瑟平生丘壑性<lb/>
塵坌欣已拂因之興我懷山中斸苓术<lb/>
　　　秀野軒詩<lb/>
髙館罷零雨前榮颺㣲風霏霏碧蘿花吹落酒斚中移<lb/>
席俯流水揮絃度秋鴻遥思獨樂意邈哉誰與同<lb/>
<pb n="KR4h0143_WYG_186-34a"/>
　　樂韶鳳<lb/>
　　　送滁守周鼎秩滿復任<lb/>
聖代車書一登庸崇俊良禮羅天下士銓選核精詳維<lb/>
時使君賢經術成老蒼較藝騁奇健機發能穿楊雲深<lb/>
閶闔開韋素拜天皇服命展驥足絃歌殊未央萊蕪既<lb/>
奏最五馬來滁陽滁陽古名郡前修政聲揚世際昌運<lb/>
期赫奕神龍驤天戈一揮埽晏然静八荒疆理廓漢宋<lb/>
雍熙紹虞唐郡縣古封國守令誠賛襄煌煌大駕來迢<lb/>
<pb n="KR4h0143_WYG_186-34b"/>
迢山驛長矧復凋瘵餘編氓雜淳龎騋牝遍畿甸閭閻<lb/>
課耕桑處置諒惟艱敷布政有常奉承良靡倦撫字亦<lb/>
多方政平淮土安報最信無雙錫宴新恩渥重開舊印<lb/>
章瑯琊青入望滁水緑彌茫父老應郊候羣僚擬進觴<lb/>
通衢歡藹藹田野喜洋洋雲開豐嶺出亭古釀泉香蒞<lb/>
政中都近蜚聲輿論揚願言終此惠遺愛詠甘棠而我<lb/>
藉餘䕃豐年儲稻粱歸來松林下哦詩頌龔黄㑹看屛<lb/>
疏徵勲業佐巖廊<lb/>
<pb n="KR4h0143_WYG_186-35a"/>
　　滕毅<lb/>
　　　啓行<lb/>
虞卿雙白璧魯連千黄金重輕豈在彼在此方寸心聲<lb/>
名落天地輝采流古今没齒無一稱終將媿朝簪晨趨<lb/>
螭石下夕過鸞閣陰兹焉復申命載道荆山南閒中牧<lb/>
龍媒韝上馴鷙禽豈徒飽芻肉神俊令消沉揚舲大江<lb/>
水弭節春樹林髙髙向明月聊用開吾襟<lb/>
　　　三閭大夫祠<lb/>
<pb n="KR4h0143_WYG_186-35b"/>
襜帷褰薄暮迴飇吹白雲下有棲神宇慘淡臨江濆行<lb/>
吟既不返遺響寧再聞綠榮並丹綵婉爾含清芬沐芳<lb/>
正冠佩酌水炷夕熏長歌靈谷應春思何紛紛願言卜<lb/>
瓊茅巫咸不可羣渚宫望儀羽再拜雲中君<lb/>
　　楊訓文<lb/>
　　　春日遊真常觀<lb/>
攜琴偶爾來尋幽入芳樹林深鳥聲寂坐久澹忘慮振<lb/>
衣下崇岡斜陽在歸路<lb/>
<pb n="KR4h0143_WYG_186-36a"/>
　　魏觀<lb/>
　　　至嚴州遺文員外煥代致其母平安意也<lb/>
升堂拜慈母容色穆以和兩孫慰目前烱烱瓊玉柯呼<lb/>
名使之拜拜罷仍撫摩問我之金華與子相見麽再拜<lb/>
覆母言道取嚴陵過平安致母辭所處居有那行行及<lb/>
二旬始達江之沱殷勤上槐省聞子行已他櫧槩早晚<lb/>
來又恐説者訛同袍重交遊為子笑且歌香搴紫薇花<lb/>
酒泛金叵羅好懷盡傾倒不覺醉顔酡西軒儘瀟灑地<lb/>
<pb n="KR4h0143_WYG_186-36b"/>
僻情不頗風生綠槐枝月轉烏龍坡銀燈漏疎櫺照見<lb/>
庭前莎髙踞嚴武牀㣲作杜甫哦諸公憐髦荒不復加<lb/>
譴訶雖然出歡愛狂簡同一科睡覺雙目明殘星在銀<lb/>
河慨然在真意披衣舞婆娑明發不可留王事毋蹉跎<lb/>
題詩勗佳友美玉思琢磨閒情渺無窮扁舟泝晴波<lb/>
　　　東流縣<lb/>
東流古名邑渺在江之干民居苦蕭條官舎亦茍完廡<lb/>
陋紛草茅垣周翳榛菅棗植行疎疎槐隂鬱團團覯此<lb/>
<pb n="KR4h0143_WYG_186-37a"/>
餘物清盍展規橅寛丞無兩松哦令乏五柳歡簿則頎<lb/>
而長或謂棲枳鸞咨詢我初來偶滯風雨寒坐彼容膝<lb/>
軒徐徐散憂端龍鍾數耆翁再拜陳肺肝小縣喪亂餘<lb/>
人烟重凋殘百一雖幸存門孤户仍單老者困以衰弱<lb/>
者傷以孱況復差役頻斯須未遑安賴有父母慈桑麻<lb/>
慰盤桓撫字皆得人昭蘇固無難援筆題此詩考績時<lb/>
取看<lb/>
　　劉崧<lb/>
<pb n="KR4h0143_WYG_186-37b"/>
　　　秋興<lb/>
中夜畏煩促起坐愛涼風明月在東壁流輝當井桐翩<lb/>
翩林鳥翔喔喔鄰雞起感時不復寐短髪聊自理<lb/>
　　　桃源<lb/>
青林被重岡蒼石立絶磵冥冥松風迴髙蔓弱可綰驅<lb/>
車鶴嶺下沮洳濕危棧微茫烟霞集披靡杉筠間髙秋<lb/>
灝氣豁秀色紛屬盼芸芸澼纊子涉水恒及骭山女行<lb/>
負薪結髪垂兩丱年豐稉稻足食狃芻與豢呼吏不及<lb/>
<pb n="KR4h0143_WYG_186-38a"/>
門征租少稽慢銀坑重茶賦往往先月辦緣山八九家<lb/>
火耕習薅鏟土屋桑樹髙雞鳴日方晏清霜落原菽夕<lb/>
露沾畦莧吁嗟避秦人歴世乃多患豈知太平俗鎧甲<lb/>
未嘗擐永宜曠士懷樂此謝游宦種桃實吾事荷耒乃<lb/>
不慣窮源愁日暮流水方汕汕歎息行險艱南雲送涼<lb/>
鴈<lb/>
　　　蠶尖<lb/>
日出西嶺赤鳴禽度髙柟稍陟衣帶嶺東尖屹危參側<lb/>
<pb n="KR4h0143_WYG_186-38b"/>
身忽旁斷擬步若幽探勃勃草木霏髙下皆浮嵐巨石<lb/>
當横途始復一解驂崖古樹根瘦谷深人語含石角利<lb/>
攅劒逺山突搘簪何姑騎白鹿綠髪長鬖鬖坐令婦女<lb/>
輩奔走祈春蠶千崖動合沓秋色晚正酣鴐鵝飛益髙<lb/>
剛風迴東南我行䝉翳中胸刺寧所堪山水能媚人夙<lb/>
性所樂耽奚能戀文字局促如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蟬曠兹登覽際躑躅<lb/>
忘憂惔振衣復少憩歴險不敢貪片雲觸石起流澤思<lb/>
逺覃惜無晨風翼照影雙溪潭<lb/>
<pb n="KR4h0143_WYG_186-39a"/>
　　　送孫景賢歸江東<lb/>
客有敬亭思春愁何𣺌然謝公墩上月已照江西船船<lb/>
頭花亂飛釃酒發鳴鼓四顧不成懽悲歌淚如雨壯遊<lb/>
南海上曽著從事衫驄馬青連錢馳突聞巉巖南歸阻<lb/>
艱難寄食贑江側多謝尚書公看客好顔色髙筵列綺<lb/>
饌賔客如流雲舞劒萬人却談兵四座聞年華逐流水<lb/>
五見楊柳綠夜夜夢故山浮雲滿巖曲兹行未可住郤<lb/>
望江東還人散井邑空鳥啼烟樹間殷勤候髙堂次第<lb/>
<pb n="KR4h0143_WYG_186-39b"/>
訪隣里山栗與木𤓰離離照烟紫放船弄明月躡屐淩<lb/>
翠微春風久相待吹老薜蘿衣南平二月暮惆悵忽成<lb/>
别把臂共論心知君有奇節東遊我所願逺作秋風期<lb/>
郤攜采石酒髙詠敬亭詩<lb/>
　　　送楊公望得滿字<lb/>
君行服初命列醼當堠館賔從寒道周風烟激危管舟<lb/>
航既泛泛珮璲亦鞙鞙滄江東流深浮雲北飛逺林含<lb/>
春雨潤石抱蒼山轉朝驅歴荆吳夕秣邁齊兖淩雲紫<lb/>
<pb n="KR4h0143_WYG_186-40a"/>
殿重棲日丹闕烜玉塞繚都城金河注林苑薇垣甚𢎞<lb/>
敞天衢實夷垣鳯毛出西坂鷺翿翳雲䍐誰論羽林直<lb/>
自足郎官選茂名勗樹立令緒慎繼纉兹辰悵言别于<lb/>
餞宜樂衎日麗花氣薰鶯啼草香暖承恩貴在早返駕<lb/>
焉得緩仰懷天外翮俯愧溝中斷竚立睇遐征城闉月<lb/>
初滿<lb/>
　　　過南圳訪友同王子與羅子理分韻得滿字<lb/>
連阜衍平皋深林閟虚館揚襟暢遐思散帙延清欵溪<lb/>
<pb n="KR4h0143_WYG_186-40b"/>
蓴花羃羃田黍實纂纂逕迴千彌永水落澗初滿載欣<lb/>
秋稼登矧愜人事罕欲往悲曠塗言歸理修疃<lb/>
　　　嵗暮南歸留别蕭翀<lb/>
旅寐不能旦披衣坐牀帷屋角曉色動鳥鳴已多時起<lb/>
坐出庭際雲物正華滋殘雪未盡消羣山鬱參差即此<lb/>
念故園焉得不懷思矧屬嵗運周返駕固其宜理策望<lb/>
前路揖君從此辭窮檐有穉子但訝歸來遲<lb/>
　　　游三華山<lb/>
<pb n="KR4h0143_WYG_186-41a"/>
龍門兩山負一水下迴繞蒼峽忽中開飛橋出林杪盤<lb/>
盤石磴引羃羃松林窅危闌正西挂層閣復東繚樹暗<lb/>
盡含雲花明忽聞鳥懸厓傍架棧鑿石潛通穾早聞三<lb/>
仙人棲化迹已杳常疑雲月上顔色覿清皎丹井舊時<lb/>
深朝真亂來少荒壇翳霜蒹虛館閟叢篠凝神觀衆妙<lb/>
屏迹謝羣擾懷賢嘅重憩振翼思逺矯佳境能娛人何<lb/>
因致清醥<lb/>
　　　早行霧中過田家失道<lb/>
<pb n="KR4h0143_WYG_186-41b"/>
我行烟霧中不復辨原陸幽幽聞雞犬隱隱見松竹田<lb/>
家迷逺近阪路有崎曲已覺瞻望勞誰云往來熟<lb/>
　　　江干草居<lb/>
江干愜幽屏草扉亦常闗晚塗斷歸人虛市見寒山林<lb/>
木變冬候繁綠忽已殷鳴鳥相因依孤雲時去還唐虞<lb/>
既云逺慨此時獨艱四體豈不勤我髪日已斑遨遊千<lb/>
載上偃仰一室間樂詠古人書庶幾無靦顔<lb/>
　　　和荅蕭國錄八月十一夜對月有懷之作<lb/>
<pb n="KR4h0143_WYG_186-42a"/>
　林塘澹清華庭宇豁虛朗露井波澄輝風林葉交響髙<lb/>
　言倡令徳孤吟振遐想亭亭江上月肅肅雲鴈往美人<lb/>
　浩前期令節延逺望池魚既堪綸㫖酒亦可釀永懷契<lb/>
　天游庶以㑹心賞宇宙本達觀如何較銖兩<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_186-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻十七<lb/>
</p>
<p>
</p>
  </div>
</body>
</text>
</TEI>
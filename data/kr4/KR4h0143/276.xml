<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_276-1a"/>
　欽定四庫全書<lb/>
御選明詩巻一百七<lb/>
　　七言絶句七<lb/>
　　　陸深<lb/>
　　　　春日雜興<lb/>
　緑楊如綫草如茵紫竹肩輿白㲲巾不是為春禁不得<lb/>
　老来心緒最憐春<lb/>
　　　　留别所知<lb/>
<pb n="KR4h0143_WYG_276-1b"/>
　世間好事一百一春日麗辰三月三此地故人還故國<lb/>
　他時江北望江南<lb/>
　　　　和俞生暮春閨怨<lb/>
　落花庭院草萋萋雨鸛晴鳩各自啼倦繡一春長閉閤<lb/>
　忽將清夢過遼西<lb/>
　魚書欲寄轉多情錦字囘文織不成落盡桃花飛燕子<lb/>
　一番風雨又清明<lb/>
　　　　雨窗春興<lb/>
<pb n="KR4h0143_WYG_276-2a"/>
水心亭館午風多别有長條許客過無數落花紅作陣<lb/>
一篙新雨緑生波<lb/>
　　　漫興<lb/>
好山多在夕陽西十里清溪䕶石堤臨水草堂春事晚<lb/>
罏香驚墮燕銜泥<lb/>
滿蓑風雨楚江天釣得鱸魚不賣錢十里溪橋趂歸路<lb/>
酒壚茅屋背花眠<lb/>
月明吹徹紫鸞簫火宿沈檀暖未消風送海潮来别浦<lb/>
<pb n="KR4h0143_WYG_276-2b"/>
賣魚人過竹西橋<lb/>
　　張邦竒<lb/>
　　　午風亭為序菴太史<lb/>
青草池邉緑樹枝晴空白日颺遊絲湘簾半捲飛花入<lb/>
正是午風吹客時<lb/>
　　孟澤<lb/>
　　　回鴈峯<lb/>
回鴈峯高起夕嵐孤舟落日繫江潭鴈知瘴癘愁南渡<lb/>
<pb n="KR4h0143_WYG_276-3a"/>
逐客明朝路更南<lb/>
　　殷雲霄<lb/>
　　　大堤詩<lb/>
北堤楊栁緑絲煙更有桃花紅可憐攜尊邀我南鄰去<lb/>
美酒憐渠不索錢<lb/>
　　　漫興<lb/>
二月澄江春水深北孤山頭雲陰陰北孤山頭雲作雨<lb/>
我欲渡江愁我心<lb/>
<pb n="KR4h0143_WYG_276-3b"/>
　　孫泰<lb/>
　　　西江道中<lb/>
九月菰蒲色尚青芙蓉深淺漾沙汀一行新鴈從天落<lb/>
我欲圖歸作畫屏<lb/>
　　安磐<lb/>
　　　絶句二首<lb/>
折竹聲乾萬壑虚晚風江上有歸漁閒来只共梅花笑<lb/>
雪裏何人到草廬<lb/>
<pb n="KR4h0143_WYG_276-4a"/>
竹杖綸巾避俗翁閉門終日坐高松抱琴却是無彈處<lb/>
流水高山一萬重<lb/>
　　周宣<lb/>
　　　聚書樓<lb/>
樓外長河練帶斜河頭水氣欲蒸霞誰家艇子捕魚過<lb/>
衝落小桃一樹花<lb/>
　　田登<lb/>
　　　巴東峡<lb/>
<pb n="KR4h0143_WYG_276-4b"/>
晚泊孤舟春水生逺灘雙棹片帆輕消魂一覺鄉心夢<lb/>
卧聽四山風雨聲<lb/>
　　嚴嵩<lb/>
　　　送顧使君華玉赴全州<lb/>
呉客孤帆楚水涯碧雲千里度長沙湘山獨夜看明月<lb/>
莫聽猨聲便憶家<lb/>
　　李夢陽<lb/>
　　　送人入蜀<lb/>
<pb n="KR4h0143_WYG_276-5a"/>
錦江風高生夕波蘆荻蕭蕭秋鴈多問爾鄉闗何處是<lb/>
巴人時唱下渝歌<lb/>
　　　暮春余莊<lb/>
暇即来遊困即眠玉杯長醉彩雲前春風暮起楊花亂<lb/>
疑是梁園雪裏天<lb/>
　　　送周判官<lb/>
明鐙緑酒五花裘客舍新秋螢火流問君不飲真何事<lb/>
明日出城風葉愁<lb/>
<pb n="KR4h0143_WYG_276-5b"/>
　　　夏口夜泊别友人<lb/>
黄鶴樓前日欲低漢陽城樹亂烏啼孤舟夜泊東游客<lb/>
恨殺長江不向西<lb/>
　　　别李生<lb/>
華也南来送我行青絲挈酒玉壺輕滕王閣下江千尺<lb/>
一曲滄浪萬古情<lb/>
　　　送王韜<lb/>
王郎口談金虎文自稱師是紫陽君挂帆明日忽南去<lb/>
<pb n="KR4h0143_WYG_276-6a"/>
影落龍江五色雲<lb/>
　　　京師春日漫興<lb/>
十日不出花盡開城南城北看花来即教閉户從花盡<lb/>
莫遣看花不醉迴<lb/>
　　　汴中元夕二首<lb/>
中山孺子倚新妝鄭女燕姬獨擅塲齊唱憲王新樂府<lb/>
金梁橋外月如霜<lb/>
細雨春燈夜色新酒樓花市不勝春和風欲動千門月<lb/>
<pb n="KR4h0143_WYG_276-6b"/>
醉殺東西南北人<lb/>
　　何景明<lb/>
　　　溪上水新至漫興<lb/>
溪上水生三尺深茅堂清夏氣蕭森無錢即買扁舟至<lb/>
繫向門前桞樹陰<lb/>
雙飛<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒戀青莎對舞蜻蛉愛碧波一夕水風開菡萏<lb/>
畫船齊唱採蓮歌<lb/>
碧沙青泥俱可憐白鰱赤鯉不論錢莫歎林翁生計拙<lb/>
<pb n="KR4h0143_WYG_276-7a"/>
買船沽酒過年年<lb/>
　　　晚至昌平寺中<lb/>
度盡青溪十里霜寒蕪落日下蒼茫山城薄酒無錢買<lb/>
晚飯僧家石耳香<lb/>
　　　寫情<lb/>
莫將錦瑟怨年華桞絮飄零夢謝家小院迴廊鎮春晝<lb/>
何人来為埽庭花<lb/>
　　　送韓汝慶還闗中<lb/>
<pb n="KR4h0143_WYG_276-7b"/>
華岳雲臺萬里情高秋落日眺秦城黄河一線通滄海<lb/>
身在仙人掌上行<lb/>
　　　秋日雜興六首<lb/>
寒螿啼斷槿園空萬樹凋傷八月中只有南山蒼桂在<lb/>
一株花發向秋風<lb/>
雨花風葉總堪憐海燕江鴻各渺然莫向高樓空悵望<lb/>
暮蟬多在夕陽邉<lb/>
野亭千橘未全黄青柿紅棃盡待霜南鄰老翁種橡栗<lb/>
<pb n="KR4h0143_WYG_276-8a"/>
已見兒童收滿牀<lb/>
紫蔓青藤各一叢野人籬落管西風郊扉逺絶誰能到<lb/>
秋日蟲鳴豆葉中<lb/>
急杵繁沾一郡秋西風落月萬家樓不知塞下征人怨<lb/>
但見閨中少婦愁<lb/>
柏林楓岸迥宜看楊桞芙蓉不禁寒最愛高樓好明月<lb/>
莫教長笛倚闌干<lb/>
　　徐禎卿<lb/>
<pb n="KR4h0143_WYG_276-8b"/>
　　　送顧馬湖孔昭四首<lb/>
巴東明月巴西歌兩岸梅花羌笛多一曲停橈雙淚落<lb/>
猨聲三峡若為過<lb/>
西上江陵北客哀遥看巴路碧崔嵬樹繞黄牛瞿峡轉<lb/>
天横劒閣蜀門開<lb/>
錦水由来勝若耶蘭橈三月汎桃花巴兒見客能歌舞<lb/>
蜀女明妝笑浣沙<lb/>
成都酒樓高插天烏帽来遊太白仙他日燕州何處見<lb/>
<pb n="KR4h0143_WYG_276-9a"/>
星槎遥挂彩雲邊<lb/>
　　　桐廬瀨中<lb/>
千峰詰曲夹松湍石激波縈走迅灘秪道孤帆天際轉<lb/>
那知明月峡中看<lb/>
　　　將發夏口<lb/>
鸚鵡洲邉生暮煙旅人南望思依然盡道巴陵湖水濶<lb/>
秋風莫渡漢陽川<lb/>
　　　送客<lb/>
<pb n="KR4h0143_WYG_276-9b"/>
春水瞿塘灩澦堆溶溶天際錦江囘蜀客蘭橈唱歌發<lb/>
千山樹色拂帆来<lb/>
　　　題談藝録後三首<lb/>
未世詩篇百態新五言蘓李等遺塵不知覆瓿銷沈處<lb/>
枉却前朝㡬許人<lb/>
徐子談詩格儘高古風猶未滿劉曹文章草草沈公論<lb/>
笑殺揚雄作反騷<lb/>
浮論人人習齒牙連城趙壁隕泥沙阿卿掩抱千金藁<lb/>
<pb n="KR4h0143_WYG_276-10a"/>
藏向名山自一家<lb/>
　　　書海棠扇<lb/>
春風吹墮胭脂淚散作妖花一樹丹可奈五更清夢短<lb/>
杜鵑聲歇雨絲寒<lb/>
　　　望行人二首<lb/>
秋原迷望草芊芊㡬樹荒鴉落照前驛使囘時曾寄語<lb/>
西風早晚渡秦川<lb/>
緑蕪平野暮天低逺色蒼蒼路不迷昨日鄰家歸後信<lb/>
<pb n="KR4h0143_WYG_276-10b"/>
行人只隔灞陵西<lb/>
　　　偶見<lb/>
深山曲路見桃花馬上悤悤日欲斜可奈玉鞭留不住<lb/>
又銜春恨到天涯<lb/>
　　　歸自松陵<lb/>
十里風帆日未斜江城春晚見桃花深深門巷無人過<lb/>
燕子還隨客到家<lb/>
　　　次寶應<lb/>
<pb n="KR4h0143_WYG_276-11a"/>
鴨羣無數夕陽邉蒲草平沙晚漲寛欲識澄明三萬頃<lb/>
慿君須上驛樓看<lb/>
　　　題扇<lb/>
渺渺洞庭秋水濶扁舟揺動碧琉璃松陵不隔東南望<lb/>
楓落寒塘露酒旗<lb/>
　　　煎茶圖<lb/>
恵山秋浄水泠泠煎具隨身挈小瓶欲㸃雲腴還按法<lb/>
古藤花底閲茶經<lb/>
<pb n="KR4h0143_WYG_276-11b"/>
　　　濟上作<lb/>
兩年為客逢秋節千里孤舟濟水傍忽見黄花倍惆悵<lb/>
故園明日又重陽<lb/>
　　邉貢<lb/>
　　　題扇寄夀春希尹<lb/>
淮南花雨送春還叢桂陰陰郡閣閒自是劉安有仙骨<lb/>
謫居猶近八公山<lb/>
　　　題美人<lb/>
<pb n="KR4h0143_WYG_276-12a"/>
月宫秋冷桂團團嵗嵗花開只自攀共在人間説天上<lb/>
不知天上憶人間<hi>時外舅胡觀察謝政家居寄此通慰</hi>
　　　夜宿太常官舍懷佐<lb/>
咫尺東曹信𣺌然别離何似路三千松窗月色淮陰雨<lb/>
一夜愁心似隔年<lb/>
　　　桞塘雜興<lb/>
御溝東畔桞成林一水盈盈十里陰白馬青衫橋上客<lb/>
春来多少故園心<lb/>
<pb n="KR4h0143_WYG_276-12b"/>
　　康海<lb/>
　　　飲酒樂<lb/>
碧椀金波窈窕歌緑雲紅日醉顔酡西風白石雙巖下<lb/>
北鴈清霜奈夜何<lb/>
　　　和岐東滸西夜歸之作<lb/>
沜上行吟月下歸露花涼透薜蘿衣風流一似蘓門畫<lb/>
直欠當年阮少㣲<lb/>
　　王九思<lb/>
<pb n="KR4h0143_WYG_276-13a"/>
　　　秋夜宫詞<lb/>
寳瑟瑶琴度錦鸞碧樓朱殿映齊紈水邉楊桞因風起<lb/>
月下芙蓉帶露看<lb/>
　　王廷相<lb/>
　　　潼闗<lb/>
天設潼闗金陡城中條華嶽拱西京何時帝劈蒼龍峡<lb/>
放與黄河一線行<lb/>
　　　春雨<lb/>
<pb n="KR4h0143_WYG_276-13b"/>
燕子来時水繞臺尋芳欲試探春杯淙淙惱殺連朝雨<lb/>
不放桃花及早開<lb/>
　　　奉同謝汝湖詠顧未齋梅花<lb/>
冷蘂疎枝裊素霞每從氷雪散芳華不縁生意先春動<lb/>
誰識江南第一花<lb/>
　　　清望閣<lb/>
清望樓臺春色深琪花芳樹午陰陰流鶯自是多情物<lb/>
日向君王送好音<lb/>
<pb n="KR4h0143_WYG_276-14a"/>
　　　送栗判仁甫<lb/>
秋来送客思依依酒罷斜陽悵獨歸却怪不如南去鴈<lb/>
馬頭相傍一行飛<lb/>
　　朱應登<lb/>
　　　湘中雜興<lb/>
湘渚草深鵯鵊鳴湘江水清多芷蘅月明伊軋中流漿<lb/>
疑是湘娥鼓瑟聲<lb/>
　　顧璘<lb/>
<pb n="KR4h0143_WYG_276-14b"/>
　　　移疾<lb/>
秋至一月暑仍酷西風忽振庭梧飛白雨連山雲匝地<lb/>
滿城兒女覔秋衣<lb/>
　　陳沂<lb/>
　　　放内苑諸禽<lb/>
多年調養在雕籠放出初飛失舊叢秖為恩深不能去<lb/>
朝来還繞上陽宫<lb/>
　　王韋<lb/>
<pb n="KR4h0143_WYG_276-15a"/>
　　　春草<lb/>
帶雨和煙未可名春風處處不勝情於今南浦知多少<lb/>
都向王孫去後生<lb/>
　　孫一元<lb/>
　　　醉著<lb/>
瓦瓶倒盡醉難醒獨抱漁竿卧晚汀風露滿身呼不起<lb/>
一江流水夢中聽<lb/>
　　　席上偶成<lb/>
<pb n="KR4h0143_WYG_276-15b"/>
楊花燕子弄春柔醉倚箜篌笑未休依舊清風明月好<lb/>
買船吹笛過滄洲<lb/>
　　　林侍御過訪留坐竹下問武夷山水<lb/>
清泉長日潄潺湲豸史峩冠訪竹闗自笑道人迂野性<lb/>
相逢先問武夷山<lb/>
　　　憶王屋山人<lb/>
㡬時不見鹿皮翁回首碧雲天自東記得去秋新月夜<lb/>
荳花棚下説年豐<lb/>
<pb n="KR4h0143_WYG_276-16a"/>
　　　宿江千<lb/>
宿鳥不移林影静春旗猶颭晚風虚城頭明月夜如水<lb/>
江口小舟人打魚<lb/>
　　　晚泊江村<lb/>
半江黄葉飛紅雨萬里長天坐短艘村酒瓦瓶呼渡急<lb/>
石門山月去人高<lb/>
　　　竹莊為孫用彰題<lb/>
小築閒莊枕水潯繞牆種竹碧森森亂紅吹盡春無㡬<lb/>
<pb n="KR4h0143_WYG_276-16b"/>
借看君家秋一林<lb/>
　　　棃花<lb/>
露華時為洗鉛妝剪剪輕風透越裳深院無人吹玉笛<lb/>
秋千斜搭月如霜<lb/>
　　　睡起效趙子昂<lb/>
小窗酒醒夕陽低草色撩人思欲迷曳杖起来出門去<lb/>
山櫻子落竹雞啼<lb/>
　　　秋夜渡江<lb/>
<pb n="KR4h0143_WYG_276-17a"/>
西風吹髩緑䰐鬖擊榜長歌酒半酣野月上船燈影亂<lb/>
載將秋思過江南<lb/>
　　鄭善夫<lb/>
　　　南望湖<lb/>
南望諸湖波影空揚舲東逐芰荷風垂楊亂覆茅簷緑<lb/>
好著魚梁山照中<lb/>
　　張瑄<lb/>
　　　平南鳥江道中<lb/>
<pb n="KR4h0143_WYG_276-17b"/>
山束平川小路斜不成村落兩三家分明横幅桃源景<lb/>
只欠溪流汎落花<lb/>
　　王崇慶<lb/>
　　　暮春撥悶<lb/>
繡簾小閣迥添愁緑徧長安芳杜洲花發未應春易老<lb/>
東風燕子度紅樓<lb/>
萬里雲山起夢愁風簾落日下銀鈎誰家吹笛滄洲外<lb/>
一夜相思欲白頭<lb/>
<pb n="KR4h0143_WYG_276-18a"/>
江城蒲草日芳菲梅子青青尚未肥自在桞花飛薄暮<lb/>
輕盈白鳥下漁磯<lb/>
　　　夏日即事<lb/>
窗外芭蕉欲放時槐陰庭院晝遲遲夜来風雨蕭條處<lb/>
落盡薔薇第㡬枝<lb/>
　　周金<lb/>
　　　園蔬十詠<hi>録二首</hi>
　　　　波稜<lb/>
<pb n="KR4h0143_WYG_276-18b"/>
清齋漫引龍池水自灌波稜出不遲却憶故園春雪裏<lb/>
滿畦寒玉碧差差<lb/>
　　　　萵苣<lb/>
帶露和煙傍淺沙曉風吹茁碧雲霞高門縱有青絲手<lb/>
不及江南處士家<lb/>
　　　少司馬蒲汀李公得江南紅梅二株置諸雙檜<lb/>
　　　堂邀予同賞是日設浴兒佳㑹於㕔事匆遽不<lb/>
　　　獲往觀想像風致作絶句二十首<hi>録二首</hi>
<pb n="KR4h0143_WYG_276-19a"/>
隴頭音信春將半江上風光臘已殘唯有孤山二仙子<lb/>
酒酣斜倚碧闌干<lb/>
姑射山人氷玉姿餐霞吸露綰妝遲東風遣問春消息<lb/>
㸃綴輕紅四五枝<lb/>
　　冦天敘<lb/>
　　　題畫<lb/>
十月梅花開已多蹇驢衝雪野橋過亦知金紫趨朝貴<lb/>
奈此當前清興何<lb/>
<pb n="KR4h0143_WYG_276-19b"/>
　　韓邦靖<lb/>
　　　漫成二首<lb/>
漆沮河邉兩岸沙繞堤十里盡桃花春風縱使隨流水<lb/>
落日猶堪鬬彩霞<lb/>
沙苑煙光近白樓黄河清渭兩交流牛羊落日新丘壟<lb/>
楊桞春風古渡頭<lb/>
　　　春興<lb/>
十里晴煙散薜蘿輕寒乍暖試清和栁眉杏臉桃花淚<lb/>
<pb n="KR4h0143_WYG_276-20a"/>
各有春愁誰最多<lb/>
　　戴冠<lb/>
　　　贈甘恵州<lb/>
四百雲峰面面開使君花底放衙回人生豈必二千石<lb/>
只看羅浮也合来<lb/>
　　　寫扇頭<lb/>
野老騎驢何處回柴門日暮背江開小窗春盡緑陰滿<lb/>
雲黒不知山雨来<lb/>
<pb n="KR4h0143_WYG_276-20b"/>
　　方豪<lb/>
　　　題畫<lb/>
亂山兩岸一江横煙樹濛濛雨乍晴釣艇自来還自去<lb/>
江風不動水禽鳴<lb/>
　　　鴛鴦湖<lb/>
鴛鴦湖邉落日明荷花十里棹歌聲丈人自折碧筒飲<lb/>
醉看秦塘海月生<lb/>
　　　贈陳生<lb/>
<pb n="KR4h0143_WYG_276-21a"/>
老農深住石溪傍赤日蒙君過草堂若問生涯無可荅<lb/>
梅天猶有晒書忙<lb/>
　　胡纘宗<lb/>
　　　衡山涵峰胥臺見過次韻為謝<lb/>
萬竹翛翛浄埽埃瀛洲仙子抱琴来不知坐久雲生砌<lb/>
況是鳥鳴花覆苔<lb/>
　　丁奉<lb/>
　　　寄尤少卿宗暘<lb/>
<pb n="KR4h0143_WYG_276-21b"/>
張翰歸時計亦疎秋風寂寞始登塗不思五月清江上<lb/>
已有鰉魚勝玉鱸<lb/>
　　錢琦<lb/>
　　　過滁州<lb/>
江北滁南數日程蕭蕭落木送秋聲夕陽滿地鳥飛絶<lb/>
人在亂山堆裏行<lb/>
　　陸伸<lb/>
　　　河間道中<lb/>
<pb n="KR4h0143_WYG_276-22a"/>
荒田殘雪啄飢鴉握粟謀炊野店家辛苦莫辭行路逺<lb/>
冷風三日下牛車<lb/>
　　楊慎<lb/>
　　　于役江鄉歸經板橋<lb/>
千里長征不憚遥解鞍明日問歸橈真如謝朓詩中路<lb/>
南浦新林過板橋<lb/>
　　　毛園萃芳亭與沈中白丘月渚同賦<lb/>
繚垣洞屋鎖煙霞五色離披百種花客子看来猶駐馬<lb/>
<pb n="KR4h0143_WYG_276-22b"/>
主人何事不歸家<lb/>
　　　星回節<lb/>
忽見庭花拆刺桐故園珍樹㡬然紅年年六月星囘節<lb/>
長在天涯客路中<lb/>
　　　閨笛<lb/>
江樓寒笛起春聲蜀客扁舟萬里行吹盡落梅還折桞<lb/>
新春殘臘正闗情<lb/>
　　　贈筝人<lb/>
<pb n="KR4h0143_WYG_276-23a"/>
綺筵雕爼換新聲博取瓊花出玉英肯信博陵崔十四<lb/>
平生願作樂中筝<lb/>
　　　中秋<lb/>
四壁蛩吟白露團西園清夜為誰歡千家門閉中秋月<lb/>
只有愁人獨自看<lb/>
　　　早春<lb/>
江暖波光映日光㡬家同住水雲鄉槿籬茅舍繁花裏<lb/>
也有秋千出短牆<lb/>
<pb n="KR4h0143_WYG_276-23b"/>
　　　春望三首<lb/>
春風先到海東頭春興催人獨上樓最是晚来凝望處<lb/>
曲堤煙桞似皇州<lb/>
滇海風多不起沙汀洲新緑徧天涯采芳亦有江南意<lb/>
十里春波逺泛花<lb/>
古岸新花金碧叢昆池三百水煙通梁王閣道青蕪國<lb/>
漁父帆檣白鳥風<lb/>
　　　江陵舟中贈田李二子<lb/>
<pb n="KR4h0143_WYG_276-24a"/>
落月寒沙夜未分玉簫金管醉中聞明朝回首沅江路<lb/>
愁聽清猨和白雲<lb/>
　　　望中條山<lb/>
征馬長鳴向北風崤闗囘首暮雲東太行過盡中條出<lb/>
一路青山白雪中<lb/>
　　費寀<lb/>
　　　思家<lb/>
春来發棹見春還著盡寒裘憶夏紈兒女在家頻記念<lb/>
<pb n="KR4h0143_WYG_276-24b"/>
計程應説到長安<lb/>
　　王道<lb/>
　　　過舊居有感<lb/>
破屋頽垣是㡬年重来下馬一悽然丁寧好䕶門前桞<lb/>
曾繫詩人萬里船<lb/>
　　汪𤣥錫<lb/>
　　　朝鴉<lb/>
景陽鐘動曉鴉飛漢殿千官拜玉墀仙仗纔移東殿去<lb/>
<pb n="KR4h0143_WYG_276-25a"/>
翩翩棲滿萬年枝<lb/>
　　屠僑<lb/>
　　　雨夜泊塘棲<lb/>
出闗彌望凍雲低畫鷁迎春未試題四十五程燈火夜<lb/>
一川風雨泊塘棲<lb/>
　　徐咸<lb/>
　　　湖上<lb/>
涌金門外水青青倒浸西山似畫屏十里暖風魚浪細<lb/>
<pb n="KR4h0143_WYG_276-25b"/>
扁舟忽過望湖亭<lb/>
　　常倫<lb/>
　　　玉清宫戲題<lb/>
玉函金簡數行書鶴背飄飄上碧虚羣仙瑶殿收封事<lb/>
應笑人間久謫居<lb/>
　　林大輅<lb/>
　　　長沙道中<lb/>
紅紫山中野草花三湘愁髩倍年華放臣消息春来好<lb/>
<pb n="KR4h0143_WYG_276-26a"/>
月白千峰夢到家<lb/>
　　李濂<lb/>
　　　寧武闗<lb/>
邉城無日不風沙白草黄雲萬里賒夜夜城頭聽觱篥<lb/>
吹殘隴水又梅花<lb/>
　　蔣山卿<lb/>
　　　金陵覽舊<lb/>
小飲東山憶謝公傲然攜妓醉春風即今桃李花間月<lb/>
<pb n="KR4h0143_WYG_276-26b"/>
照入遊人尊酒中<lb/>
　　　劉氏水南亭子<lb/>
洛水橋南學士家青林遥對碧山斜春風細雨柴門閉<lb/>
一樹鶯啼杏子花<lb/>
　　　郡齋五日柬劉子<lb/>
郡齋五日思依依客裏清尊興自違㣲雨隔簾人不見<lb/>
滿庭蕉葉落花稀<lb/>
　　薛蕙<lb/>
<pb n="KR4h0143_WYG_276-27a"/>
　　　雪<lb/>
流風迴雪滿蓬莱繡幕珠簾萬户開内殿平明催設宴<lb/>
玉京深處翠華来<lb/>
水巷沈沈夜漏稀玉階寂寂雪花飛空持紈扇歌瓊樹<lb/>
愁對銀缸襞舞衣<lb/>
苑外樓臺繞狭邪雪中歌吹競繁華麗人對舞明珠佩<lb/>
侠客争馳白鼻騧<lb/>
　　　一溪<lb/>
<pb n="KR4h0143_WYG_276-27b"/>
一溪雲水一漁夫一曲滄浪酒一壺笑指桃花問春色<lb/>
武陵得似此間無<lb/>
　　　溪濵<lb/>
柴門咫尺即溪濵賦得新詩似寫真蒲芽短短桃花水<lb/>
燕子飛来楊桞春<lb/>
　　　山館<lb/>
山館蕭條客到稀幽人閒暇坐披衣日長燕子丁寧語<lb/>
風静楊花自在飛<lb/>
<pb n="KR4h0143_WYG_276-28a"/>
　　　早春<lb/>
樹梢紅潤水波明新鳥啼多百囀聲從此小園增物色<lb/>
杖藜日日看春生<lb/>
　　　曉寒<lb/>
洞門風急薜蘿斜滿院疎桐洗露華一榻曉寒難穏卧<lb/>
道人賴是服朝霞<lb/>
　　　奉同王浚川海上雜歌<lb/>
天雞啼處夜生潮東望蓬莱翠霧消紫貝高為雲外闕<lb/>
<pb n="KR4h0143_WYG_276-28b"/>
青龍盤作日邉橋<lb/>
地脈東南一線開千流萬派㡬時迴恰從瑶圃峰頭去<lb/>
又逐銀河天上来<lb/>
方丈瀛洲一水傍層城懸圃羽人鄉青雲不散三花樹<lb/>
丹露長零五色漿<lb/>
石門雙闕入蓬瀛日日惟看雲霧生白蜃吹霓晴後見<lb/>
翠虯銜月夜中行<lb/>
　　劉天民<lb/>
<pb n="KR4h0143_WYG_276-29a"/>
　　　宫詞<lb/>
黄花細雨掩金鋪罷却鍼工一事無才報成雙又分去<lb/>
人間博戲等樗蒱<lb/>
　　林春澤<lb/>
　　　竟達樓<lb/>
青山高閣故人家流水春深泛落花欲問鹿門何處是<lb/>
白雲相對葛巾斜<lb/>
　　陳九川<lb/>
<pb n="KR4h0143_WYG_276-29b"/>
　　　題桃源圖<lb/>
偶攜鄉里入山川一隔塵寰㡬百年世上秪言秦網宻<lb/>
桃源也有不租田<lb/>
　　舒芬<lb/>
　　　孤雲<lb/>
一片孤雲逐漢飛東西終日竟何依傍人莫道能為雨<lb/>
惟恨青山未得歸<lb/>
　　夏言<lb/>
<pb n="KR4h0143_WYG_276-30a"/>
　　　苑中寓直記事四首<lb/>
水風清透芰荷香㑹景庭中捧御牀朱箔黄簾垂四面<lb/>
銀燈寳炬列千行<lb/>
湧玉亭前放夜舟碧荷香静雨初收遥看北岸紅煙裏<lb/>
水殿珠簾盡上鈎<lb/>
黄金盤子藝龍涎波面風来香滿船銀燭光揺簾影細<lb/>
水晶宫裏夜朝天<lb/>
新賜文舟汎碧瀾扣舷容與得竒觀菱䈑簇簇團花錦<lb/>
<pb n="KR4h0143_WYG_276-30b"/>
荷盖亭亭翠玉盤<lb/>
　　汪佃<lb/>
　　　苑口别意圖為弋陽李生題<lb/>
秋来苑口漲初生羨爾歸帆一片輕折桞離亭休弄笛<lb/>
客邉禁得斷腸聲<lb/>
　　　雨行<lb/>
落花飛絮踏成泥煙雨連纖日向西行客正愁行不得<lb/>
鷓鴣偏傍馬前啼<lb/>
<pb n="KR4h0143_WYG_276-31a"/>
　　李士允<lb/>
　　　送施生還泗<lb/>
梁孝臺前花正飛玉壺攜酒送將歸遊絲滿路留春色<lb/>
不向離筵罥客衣<lb/>
　　王漸逵<lb/>
　　　鐵橋<lb/>
狂客山中不費招瑶池春宴夜聞簫醉餘不記歸時路<lb/>
曾跨青羊過鐵橋<lb/>
<pb n="KR4h0143_WYG_276-31b"/>
　　馬汝驥<lb/>
　　　寄題王司徒句曲山房<lb/>
句曲冥冥入紫煙峰巒盤鬱大江前山房卜築當竒勝<lb/>
可是華陽第㡬仙<lb/>
手種松枝節已長雪峯雲壑共蒼蒼從教赤日行天急<lb/>
散髪清陰也自涼<lb/>
金臺回首夢仙都粉署支頥閲畫圖稍待功成還大隠<lb/>
不知猨鶴怨人無<lb/>
<pb n="KR4h0143_WYG_276-32a"/>
　　汪應軫<lb/>
　　　書武陽驛<lb/>
小驛春深屋半斜東風開到刺桐花夜来有夢難分别<lb/>
半是長安半是家<lb/>
　　曹𢎞<lb/>
　　　下夷陵<lb/>
溪花丰茸溪雨涼雲水不分前路長山鳥一聲山竹裂<lb/>
思君半夜發瀟湘<lb/>
<pb n="KR4h0143_WYG_276-32b"/>
　　張治<lb/>
　　　春谷<lb/>
皛皛晴雲芳草堆千花萬花相映開東風吹雨入山閣<lb/>
啼鳥一聲何處来<lb/>
　　　登石鍾山望廬山<lb/>
廬嶽亭亭翠萬重懸泉千尺挂飛龍石鍾山下江如鏡<lb/>
映出青天五老峯<lb/>
　　　送鍾時亭之南雍<lb/>
<pb n="KR4h0143_WYG_276-33a"/>
霜落燕山萬木稀君行嵗晚欲何依十年空獻君王䇿<lb/>
猶向橋門著布衣<lb/>
　　黄佐<lb/>
　　　旅夜<lb/>
沈水煙銷膩燭黄疎帷浮動月蒼蒼棲鴉不避霜風惡<lb/>
繞樹數聲秋夜長<lb/>
　　童承叙<lb/>
　　　曉渡玉河橋<lb/>
<pb n="KR4h0143_WYG_276-33b"/>
百尺飛梁煙霧生雕闌玉竇綺羅行御溝月露生秋興<lb/>
駐馬垂鞭聴水聲<lb/>
　　張衮<lb/>
　　　寄樊僉憲一賢<lb/>
同是三湘放逐臣歸来猶自厭風塵長沙日落秋陰滿<lb/>
愁殺當時痛哭人<lb/>
　　周祚<lb/>
　　　后峰<lb/>
<pb n="KR4h0143_WYG_276-34a"/>
落日滄江返照来江光倒射碧山隈山人愛聽楓林響<lb/>
月滿柴門未肯迴<lb/>
　　敖英<lb/>
　　　太岳紀遊<lb/>
偶来雲卧紫霄宫露汎瑶臺月浸空夜半星官朝北斗<lb/>
步虚聲在萬花中<lb/>
　　　輞川謁王右丞祠<lb/>
蜀棧青騾不可攀孤臣無計出秦闗華清風雨蕭蕭夜<lb/>
<pb n="KR4h0143_WYG_276-34b"/>
愁殺江南庾子山<lb/>
　　　别業漫興<lb/>
門對寒江舊不斜旋開三徑學陶家秋来不問登高節<lb/>
日日攜壺醉菊花<lb/>
　　張含<lb/>
　　　春暮<lb/>
春暮南溪花氣香亂蜂驚蜨不成行漁竿在手不須放<lb/>
釣得鯉魚三尺長<lb/>
<pb n="KR4h0143_WYG_276-35a"/>
　　汪本<lb/>
　　　春日睡起有懐張延毓評事<lb/>
睡起西林日又曛嚶嚶啼鳥隔窗聞呉山越水人千里<lb/>
楊桞桃花春八分<lb/>
　　　夜宿蘆潭<lb/>
石尤風動駐征帆千里孤光月正南翹首故林天一角<lb/>
水禽相伴宿蘆潭<lb/>
　　　春暮<lb/>
<pb n="KR4h0143_WYG_276-35b"/>
轉壑穿林駕小車曈曨初日散平沙春光恰似秋容淡<lb/>
處處東風吹落花<lb/>
　　　舟中有成<lb/>
故鄉南望渺無涯水面雲深日又斜欲問浮生何所似<lb/>
試来風處看楊花<lb/>
　　管浦<lb/>
　　　田家<lb/>
豆花香暖木棉開禾黍高低秀作堆落日松風一尊酒<lb/>
<pb n="KR4h0143_WYG_276-36a"/>
石壕無吏夜深来<lb/>
　　顧彦夫<lb/>
　　　淮陰祠<lb/>
淮陰城下弔王孫心事昭昭不待論一飯尚能酬漂母<lb/>
後来何忍負君恩<lb/>
　　董穀<lb/>
　　　宿靈璧連城舖題<lb/>
日暝鴉歸野色昏解鞍投榻向荒村欲聞清磬何由得<lb/>
<pb n="KR4h0143_WYG_276-36b"/>
明月滿庭空閉門<hi>縣出磬石</hi>
　　文徴明<lb/>
　　　春日<lb/>
茆屋泥香燕子飛東風日暖谷鶯啼游人漫自穿花桞<lb/>
别有春光在竹西<lb/>
　　　秋日西齋<lb/>
紈扇無聊鬢怯風芙蓉波冷月溶溶不知秋色来多少<lb/>
飄盡西齋一樹桐<lb/>
<pb n="KR4h0143_WYG_276-37a"/>
　　　晚晴<lb/>
茆簷漠漠晚風㣲曲院無人雨霽時忽見碧窗疎影亂<lb/>
一痕新月在花枝<lb/>
　　　濟上聞笛<lb/>
闗山不隔梅花夢吹破鄉愁笛裏春夜水不波殘月上<lb/>
江湖多少未眠人<lb/>
　　　題畫<lb/>
過雨空林萬壑奔夕陽野色小橋分春山何似秋山好<lb/>
<pb n="KR4h0143_WYG_276-37b"/>
紅葉青山銷白雲<lb/>
天削芙蓉萬玉攢十分寒思屬吟鞍不知擁褐茆簷下<lb/>
别有幽人冷眼看<lb/>
近山千丈抵清漪逺樹連雲入望迷有約去登江上閣<lb/>
風煙多在曲樓西<lb/>
　　　春日懷子重履約履仁<lb/>
湖上花枝暖欲然寺前楊桞緑生煙慿君莫信春光早<lb/>
寳積山頭有杜鵑<lb/>
<pb n="KR4h0143_WYG_276-38a"/>
　　　池上<lb/>
單鳩喚雨雙鳩晴池上桞花縱復横好風忽巻讀書幔<lb/>
及君到時春水生<lb/>
　　蔡羽<lb/>
　　　題雞鳴山房<lb/>
山浮寒碧水浮花石壁蒼蒼竹樹斜愛爾玉京秋色好<lb/>
白雲頭上看人家<lb/>
　　湯珍<lb/>
<pb n="KR4h0143_WYG_276-38b"/>
　　　越溪桞<lb/>
掠燕藏鶯覆碧潭絲牽縷結弱難堪可憐庾信多蕭瑟<lb/>
猶想春風似漢南<lb/>
　　　城西游歸乗月泛舟由胥江至西虹橋<lb/>
嬌歌宛轉醉花前歸去蘭橈漾錦川十里春城燈火接<lb/>
月明樓閣萬家煙<lb/>
　　　涼夜<lb/>
明河流影散雲霞南斗離離北斗斜月色露華涼似水<lb/>
<pb n="KR4h0143_WYG_276-39a"/>
金螢飛墮玉簪花<lb/>
　　　懷湯張二子<lb/>
改罷新詩獨自吟憶君不至意沉沉疎花對雨平闌静<lb/>
芳草和煙古巷深<lb/>
　　　潤州舟行作<lb/>
河洲春茁紫蘆芽緑水清輝弄客槎十日南風吹未息<lb/>
殘梅猶發短牆花<lb/>
　　　冬桞<lb/>
<pb n="KR4h0143_WYG_276-39b"/>
大通街北竹橋西枯葉衰楊傍岸垂莫恨霜條今漸脱<lb/>
春風吹緑只移時<lb/>
　　張靈<lb/>
　　　對酒<lb/>
隠隠江城玉漏催勸君更盡掌中杯高樓明月清歌夜<lb/>
知是人生第㡬回<lb/>
　　　題唐子畏畫巻<lb/>
黄茅渚頭熨斗柄唐子好竒曾屢遊太湖煙景此絶勝<lb/>
<pb n="KR4h0143_WYG_276-40a"/>
還許吾輩閒人收<lb/>
　　王錡<lb/>
　　　邀祝秀才<lb/>
嬾逐潘家榆桞塵扶攜看盡滿城春醉来不唱梅花曲<lb/>
自度新聲教玉人<lb/>
卿月花燈徹夜明吟肩隨處倚傾城明宵倘念孤寒客<lb/>
共對芸窗一短檠<lb/>
　　張鐸<lb/>
<pb n="KR4h0143_WYG_276-40b"/>
　　　寫杏花自題絶句<lb/>
晴團紅粉䕶春煙彷彿江村二月天記得景卿回首處<lb/>
一枝斜插酒樓前<lb/>
　　徐霖<lb/>
　　　題石睿學士圖<lb/>
歸来廏馬踏堤沙回首彤樓路漸賖遥想禁門金鎖合<lb/>
一庭月浸紫薇花<lb/>
　　謝承舉<lb/>
<pb n="KR4h0143_WYG_276-41a"/>
　　　聞鴈<lb/>
枕斷煙波曉夢餘鴈聲悲切過匡廬離人久望平安字<lb/>
何事江東不寄書<lb/>
　　　蕪城道中<lb/>
萬株楊桞萬株槐斜日長淮凍未開竹裏梅花尋不見<lb/>
暗香飛過小橋来<lb/>
　　　牧龍亭雜詩<lb/>
細風吹雨散還散四月輕寒正麥秋梅子已黄蠶已熟<lb/>
<pb n="KR4h0143_WYG_276-41b"/>
滿村桑柘叫鉤輈<lb/>
　　　睡起<lb/>
茶瀹花磁洗睡魔枕流亭上暮涼多狂飇吹下西山雨<lb/>
一片秋聲戀敗荷<lb/>
　　　題扇寄希仁<lb/>
雪晴花暖忽離家北去頻看鴈影斜回首江南春漸老<lb/>
東風開到紫荆花<lb/>
　　　四月十日過東山小莊漫興<lb/>
<pb n="KR4h0143_WYG_276-42a"/>
林深樹杪挂藤花石徑初来路覺賖割盡黄雲農未了<lb/>
棗桑陰裏鬬栽𤓰<lb/>
茅茨喔喔亂晨雞紅日穿林樹影低圃上軸聲驚打麥<lb/>
黄鸝飛過緑陰啼<lb/>
　　　李潛夫畫<lb/>
銀河無路泛仙槎一舸空江此是家殘月照人秋睡穏<lb/>
不知清夢在蘆花<lb/>
　　　送鄧以敬<lb/>
<pb n="KR4h0143_WYG_276-42b"/>
貂蟬家世舊王孫西指濠梁是故園雪霽四山狐兔出<lb/>
笑攜弓矢獵平原<lb/>
　　　芭蕉<lb/>
南園蕉長緑雲深覆地重重十丈陰獨自行吟還坐詠<lb/>
不知涼思滿秋襟<lb/>
　　金鑾<lb/>
　　　寄呉厚丘<lb/>
黄金散作買花資白首誰能戀故知同作孟嘗門下客<lb/>
<pb n="KR4h0143_WYG_276-43a"/>
　西風吹鬢獨歸時<lb/>
　　　　感舊<lb/>
　北風吹雪暗江城嵗暮天涯共此情試向尊前彈一曲<lb/>
　琵琶猶是别来聲<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_276-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻一百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_011-1a"/>
　欽定四庫全書<lb/>
御選元詩巻十一<lb/>
　　樂府歌行九<lb/>
　　　王逢<lb/>
　　　　銀瓶娘子辭<hi>并序</hi>
　　　娘子宋岳鄂王女聞王被收負銀瓶投井死祠今<lb/>
　　　在浙西憲司之左逢感其節敬為之辭<lb/>
　蒼梧月落烏號霜寒泉幽凝金井牀綺疏光流大星白<lb/>
<pb n="KR4h0143_WYG_011-1b"/>
　夢驚萬里長城亡女郎報父收囹圄匍匐將身贖無所<lb/>
　官家聖明如漢主妾心愧死緹縈女井臨交衢下通海<lb/>
　海枯衢遷井不改銀瓶同沈意有在萬嵗千春露神采<lb/>
　魂今歸來風泠然思陵無樹容啼䳌先王墓木西湖邊<lb/>
　　　　淮安忠武王箭歌題垂虹橋亭<lb/>
　淮王昔下江南城萬竈兵擁雙霓旌錦衣繡帽白玉帶<lb/>
　金戈鐵馬紅鞶纓皁雕羽箭三十六一一插向鯋魚箙<lb/>
　鹿麛晝號猿抱木王師所過全生育彤弓親授聖天子<lb/>
<pb n="KR4h0143_WYG_011-2a"/>
弓影射入東呉水水波恍浸銅拄標仰見浮屠半霄起<lb/>
王當是時戢武功指顧草樹生春風宋家降璽朝暮得<lb/>
思罷貫革垂無窮浮屠上層龍所宫寶盤紺碧蓮花同<lb/>
弦張滿月報騶發忽露半笴薌雲中鐃歌啁轟鼔笳競<lb/>
父老頓足歡聲應泗州使返睢陽亡漢闗將入天山定<lb/>
兩賢成敗闗衰盛雄才逸氣王誰並我浮扁舟五湖興<lb/>
載拜何由重安靖猛士經過合深省<lb/>
　　　婦董行<hi>并序</hi>
<pb n="KR4h0143_WYG_011-2b"/>
　　婦董滕人劉進妻也進與兄順並以勇稱金季山<lb/>
　　東亂盜蜂起因共募丁壯保里閈天兵駐嶧山進<lb/>
　　單騎覘之中流矢死順徙家淮南舉室溺淮水董<lb/>
　　為宋招撫吕文徳禆將所獲欲犯之度不免乃謂<lb/>
　　曰夫喪不逺家難薦臻一身流離娩在旦暮死生<lb/>
　　非我有願將軍勿疑夜果生一男先是順已入濟<lb/>
　　州愬於石太尉珪曰順有弟不幸沒於敵其妻在<lb/>
　　孕為南軍拘幽舟中萬一不得收遺息使弟為厲<lb/>
<pb n="KR4h0143_WYG_011-3a"/>
　　實順之罪也惟明公是圖石為發步卒三百人跡<lb/>
　　其所往次淮陽始知董所在陰使人偵之生子蓋<lb/>
　　三日矣及見具道順意董悲感不自勝且抆淚曰<lb/>
　　妾以姙不得先夫死今幸不辱先所天使有後皆<lb/>
　　伯賜敢名此子曰伯祐以志不忘遂抱授偵者目<lb/>
　　送數十步投江以死至正五年秋進元孫士行語<lb/>
　　其事於逢逢高其節義作詩哀之<lb/>
北軍南軍和議時兩壘對立龍鸞旗羣雄棋峙國瓦解<lb/>
<pb n="KR4h0143_WYG_011-3b"/>
乃與婦董光門楣星辰錯亂風雲氣乾坤造就氷雪姿<lb/>
渾家性命葬魚腹一舸涕淚隨鴟夷長眠自足為義鬼<lb/>
後死只望予孤兒兒在腹中兵在目憶夫心頭臂消肉<lb/>
日晝慘慘陰靈啼夜黒冥冥波浪觸馬駝磧逺暗塵土<lb/>
雞犬村空疎樹木嶧山誰收白玉骨蔡州地陷黄金屋<lb/>
太尉前歸明主化招撫姑存寡妻宿羞看人面問消息<lb/>
强通語笑寛羈束伯順見義勇著鞭鋭士協力争鋒先<lb/>
道傍弩伏荆棘底掌上珠還江海邊將門有後傳世世<lb/>
<pb n="KR4h0143_WYG_011-4a"/>
墓祭無所從年年湘妃摻袂遡寥廓漢女結珮窮幽𤣥<lb/>
縞衣綦巾共縹緲文魚赤鯶長周旋脣亡未久齒亦喪<lb/>
獨聞其風猶凜然中原山河想如故目斷幾㸃滕州煙<lb/>
　　　竹枝詞<lb/>
溪上鵞兒栁色黄溪邊花樹妾身長浮薸可是無情物<lb/>
采得歸來好遺郎<lb/>
道傍花發野薔薇綠刺長條絆客衣不及沙邊水楊栁<lb/>
葉間開眼望郎歸<lb/>
<pb n="KR4h0143_WYG_011-4b"/>
　　　小遊仙詞<lb/>
西王春宴百娉婷玉碧桃花滿洞扃自飲一杯璚屑露<lb/>
東風吹夢不曽醒<lb/>
雲幢煙節紫霞裾齊御泠風集步虚若受人間塵一㸃<lb/>
長門又屬漢相知<lb/>
　　　壯士歌<lb/>
明月皎皎白玉盤大星煌煌黄金丸壯士解甲投馬鞍<lb/>
蒺藜草深衣夜寒劒頭飲血何時乾<lb/>
<pb n="KR4h0143_WYG_011-5a"/>
　　　寒機女詞<lb/>
鴛鴦機滿東西舍雪繭繰來日相射世俗競染紅藍花<lb/>
妾心鍾愛金絲柘君王錦繡焚殿前天孫鳳梭蛛網懸<lb/>
織成雲霧製龍衮萬一熏香分御筵<lb/>
　　　君家栁<lb/>
君家栁萬株一色鵞黄酒龍鱗波暖裊翠煙飛花直渡<lb/>
江南天倉庚立曉燕穿午薄暮啄木聲丁然腹中樹蝕<lb/>
皮齧馬舊陰半減金城下長條短條屬行人猶有持斤<lb/>
<pb n="KR4h0143_WYG_011-5b"/>
睨之者秋來大地落葉鳴心憶陽春淚如瀉<lb/>
　　　合淝束遂菴學正為畫君山酹月圓長歌奉謝<lb/>
憶攜蓉城霞<hi>吾鄉酒名</hi>醉賞君山雪興酣俯崖面三酹大江<lb/>
月靈竒珍怪不可説回首十年塵土熱束卿想像作此<lb/>
圖如見當時眼為豁是山傑立氣皓鮮四八賔從咸華<lb/>
顛<hi>吾鄉有三十三山君山為之主</hi>銀濤絲縈料角海<hi>料角池名逺在通州</hi>玉臺鏡<lb/>
露峨睂煙<hi>峨睂嘴即在君山下</hi>槎牙亂樹拔虎窟撇捩小艇吞龍<lb/>
淵樵子罷斧僧罷磬木瓢一箇滄茫前君不見江山元<lb/>
<pb n="KR4h0143_WYG_011-6a"/>
與天地闢有月無人景虛擲崑岷東來幾萬里衣冠雲<lb/>
散三千客三千客後世屢易曉事僅有羅春伯<hi>事見郡志</hi>龜<lb/>
趺椔翳鬼照火鼇背蒼涼獸交迹君不見采石紫綺裘<lb/>
赤壁洞簫歌樂者信曠達齷齪將如何嵗云暮矣雙鬢<lb/>
皤夢恍茅屋牽青蘿廣寒白兔下相杵貝闕鮫女趨鳴<lb/>
梭卿聞大呌當就隱指日莫問魯陽戈<lb/>
　　　古宫怨二首<hi>錄一首</hi>
萬年枝上月團團一色珠衣立露寒獨有君王遥認得<lb/>
<pb n="KR4h0143_WYG_011-6b"/>
扇開雙尾簇紅鸞<lb/>
　　　江邊竹枝詞八首<hi>錄四首</hi>
亂石砑聲大小灣石中無玉作連環楚江風浪呉煙雨<lb/>
翠鎖修睂八字山<lb/>
社酒吹香新燕飛游人裙幄占灣磯如刀江鱭白盈尺<lb/>
不獨河魨天下稀<lb/>
巫子驚湍天下聞商人望拜小龍君茹藘草染榴紅紙<lb/>
好剪凌波十幅裠<lb/>
<pb n="KR4h0143_WYG_011-7a"/>
潮落蟆山連狗沙黄泥鞵浦趁江斜阿儂十指年嬌小<lb/>
曽比箇中春荻芽<hi>狗叫沙在蔡港西北嵗産荻芽予家分佃頃半沙與鰕蟇山鞵浦相連</hi>
　　戴良<lb/>
　　　三婦豔詞<lb/>
大婦蕩湖舩中婦歌采蓮小婦獨嬌態含羞辭未宣牽<lb/>
篷掩花面何處不堪憐<lb/>
　　　艾如張<lb/>
翠為衿錦為衣朝朝暮暮澤水飛澤中青草深且茂莫<lb/>
<pb n="KR4h0143_WYG_011-7b"/>
聴爾媒登壟雊壟頭西接桃李場蓬藋艾盡有羅張羅<lb/>
雖可避機莫測爾誤觸之恐身傷請看舊日張羅處祥<lb/>
鳳冥鴻不肯顧<lb/>
　　　游山至葉仲容家飲散因為醉歌<lb/>
石林古邨鬱深窈幾處樓居插晴昊主人喜我攜客來<lb/>
隔屋頻呼酒家保老來厭受樊籠束十日山行恣幽討<lb/>
世間萬事良可知一杯且此開懷抱座中高士毛雲莊<lb/>
滿腹詩才鬬葩藻自從偕我林壑遊得句幾回驚絶倒<lb/>
<pb n="KR4h0143_WYG_011-8a"/>
況逢地主亦善詩時出新篇慰枯槁安得思如劉沈輩<lb/>
席上同吟醉歌好窗縈月練愛宵遲樓度日車嫌曙早<lb/>
衆賔固盡新知樂賤子獨懷心慅慅有家逺在越水東<lb/>
數口漂流千里道身心已同風撼木壽命何殊露垂草<lb/>
柴桑未返彭澤翁同谷空悲杜陵老好㪺澗水添酒杯<lb/>
盡把閒愁醉中埽<lb/>
　　　題何監丞畫山水歌<lb/>
至正以來畫山水祕監何侯擅其美帝御宣文數召見<lb/>
<pb n="KR4h0143_WYG_011-8b"/>
抽毫幾動天顔喜有時詔許閲内儲名筆班班世所無<lb/>
王呉李范已心識餘者山堆皆手摹海内畫工亦無數<lb/>
才似何侯豈多遇權門貴戚虚左迎往往高堂起煙霧<lb/>
人間一筆不可得門外車徒漫如織葉君使還親集送<lb/>
乗興始肯留真蹟於時在座總儒冠王鄭歌辭晩更妍<lb/>
豈無片語道離恨見侯之畫筆盡捐此畫攜歸在鄉縣<lb/>
萬壑千巖眼中見却憶都門送别時回頭瞥覩西山面<lb/>
莫言短幅僅盈咫逺勢固當論萬里旣似山河月裏明<lb/>
<pb n="KR4h0143_WYG_011-9a"/>
復同衡霍牖中起葉君眼力老愈光愛之不減雲錦章<lb/>
年來行槖盡抛棄惟將此紙什襲藏何侯遷官定何處<lb/>
有客披圖正傾慕北騎南轅儻相值煩君為我致毫素<lb/>
請侯一寫滄洲趣<lb/>
　　顧瑛<lb/>
　　　玉鸞謠<hi>并序</hi>
　　楊廉夫昔有二鐵笛字之曰鐵龍今亡其一偶得<lb/>
　　蒼玉簫一枚字為玉鸞以配鐵龍廉夫喜甚復以<lb/>
<pb n="KR4h0143_WYG_011-9b"/>
　　書來索賦玉鸞謠志來自云至正甲午三月既望<lb/>
　　界溪顧瑛書於栁塘春<lb/>
七寶城中夜吹笛舞按白鸞三十隻箇中小玉號細腰<lb/>
尾拂廣陵秋月白伐毛脫骨秋風裏素頸圓長尺有咫<lb/>
中虚一竅混沌通上有連珠七星子羿妻久閉結璘臺<lb/>
弄玉求之遺蕭史調得仙家别鵠聲吹落虎頭金粟耳<lb/>
桂園仙伯楊鐵翁昔豢洞庭雙鐵龍雌龍入海去不返<lb/>
雄龍鰥處瓊林宫宫中夜夜泣寒雨幽咽悲啼作人語<lb/>
<pb n="KR4h0143_WYG_011-10a"/>
燃犀莫照玉鏡臺買絲難繫藍橋杵虎頭憐之為媾㛰<lb/>
并刀翦紙招鸞魂鸞之來兮洞房曉恍然枕席生春温<lb/>
鐵仙翁笑拍手左瓊瓊右栁栁瓊瓊細舞栁栁歌起勸<lb/>
虎頭三進酒畫堂龜甲開屏風翠煙凝暖春雲濃大瓶<lb/>
酒瀉鸚鵡綠滿頭花插鴛鴦紅鸞兮運居巢龍兮弄横<lb/>
竹君山月落大江秋黄姑星隕崑岡玉不須再奏合歡<lb/>
辭且聴和鸞太平曲太平曲斷還續一轉一拍相節促<lb/>
諧宫協徴宣八風寒谷能令生五穀鸞龍臺上鳳皇來<lb/>
<pb n="KR4h0143_WYG_011-10b"/>
萬嵗八音調玉燭<lb/>
　　　花游曲同張貞居游石湖和楊廉夫韻<lb/>
真孃墓下花溟濛碧梢小鳥啼春風蘭舟搖搖落花裏<lb/>
唱徹呉歌弄呉水十三女子楊栁門青絲盤髻鬱金裠<lb/>
折花賣眼一回步蛺蝶雙飛上春墓老仙醉弄鐵笛來<lb/>
瓊花起作回風杯興酣鯨吸瑪瑙椀立按鳴筝促象板<lb/>
午光小落行春西碧桃花下題新題西家忽遣青鳥使<lb/>
致書殷勤招再四當筵奪得鳳頭箋大寫仙人蹋踘篇<lb/>
<pb n="KR4h0143_WYG_011-11a"/>
　　　西湖竹枝詞<lb/>
素雲缺月挂秋河聴得臨風白苧歌湖水西來流不斷<lb/>
海潮東去是風波<lb/>
陌上采桑桑葉稀家中看蠶怕蠶飢大姑要織迴文錦<lb/>
小姑要織嫁時衣<lb/>
　　　魚莊欸乃歌<lb/>
返照移晴入綺窗芙蓉楊栁滿秋江漁童欸乃蕩舟去<lb/>
驚起錦鳬飛一雙<lb/>
<pb n="KR4h0143_WYG_011-11b"/>
金杯素手玉嬋姢照見青天月子圓錦筝彈盡鴛鴦曲<lb/>
都在秋風十四絃<lb/>
　　　白雲海銘詞<lb/>
虞山幾千疊千疊白雲飛出山變蒼狗入山為白衣不<lb/>
如化作雙白鶴飛向白雲深處落向余能解説前身不<lb/>
是當初舊城郭<lb/>
　　　白雲樓歌<lb/>
白雲深白雲深白雲飛來知我心笑看觸石起膚寸斯<lb/>
<pb n="KR4h0143_WYG_011-12a"/>
須變作漫天陰山人驅雲飛出牖一道龍光射南斗大<lb/>
星落落小星明萬物區區等芻狗舉手招歸懷抱裏三<lb/>
日顛風吹不起怒排雨脚走空來巻入銀河一泓水四<lb/>
野紛紛未倒戈其奈山人不出何有時乗雲釣東海世<lb/>
上空尋張志和萬松嶺上雲如絮天賜山人作孤注明<lb/>
朝說與雲中君白雲之樓是常住<lb/>
白雲深白雲深高樓結在雲中心樓中之人白雲友日<lb/>
日醉卧梨花陰大笑白雲對户牖肘後黄金大於斗草<lb/>
<pb n="KR4h0143_WYG_011-12b"/>
間逐兔縱得之九鼎熱油烹走狗争如高卧高樓裏未<lb/>
聴催歸聴喚起釣竿不釣北溟魚酒杯倒吸西江水何<lb/>
須逐日怒揮戈其若花開雪落何空將朽索馭快馬籋<lb/>
雲放轡追羲和樓外晴雲擘飛絮手拍闌干目如注青<lb/>
山排闥四海來面面青山白雲住<lb/>
　　顧元臣<lb/>
　　　竹枝詞<lb/>
牡丹開時花滿闌芍藥開時春已殘等過三春今半夏<lb/>
<pb n="KR4h0143_WYG_011-13a"/>
重樓日日倚闌干<lb/>
　　顧晉<lb/>
　　　竹枝詞<lb/>
楊白花開風滿天花開成絮不成綿不如落向西湖水<lb/>
化作浮萍箇箇圓<lb/>
郎子别時秋月明說道歸時春水生曉起門前聴過馬<lb/>
馬嘶都是别人行<lb/>
　　顧佐<lb/>
<pb n="KR4h0143_WYG_011-13b"/>
　　　竹枝詞<lb/>
阿儂心似潮水清願郎心似湖月明南山雲起北山雨<lb/>
雲雨明朝何處晴<lb/>
　　倪瓉<lb/>
　　　餘不溪詞<hi>并序</hi>
　　開元館在餘不溪濵距溪無百步上清王真人所<lb/>
　　立溪流冬夏盈演玉光澄映與他水特異故為名<lb/>
　　焉庚午嵗春因市藥過浙江趨便道將歸梅里俛<lb/>
<pb n="KR4h0143_WYG_011-14a"/>
　　斯水而恱之泝流閑咏盥濯平津顧瞻壇宇近在<lb/>
　　東麓遂舍舟造其下真人為出酒脯燕歗巖洞竟<lb/>
　　日乃返悠悠徂嵗忽已十有七寒暑矣余既為農<lb/>
　　畎畞身依稼穡復爾政繁奔走州里欲為昔游其<lb/>
　　可得乎鍊師遐鶱物表閒情夷朗周覽宇内將還<lb/>
　　真館余因仿像疇昔之所覩極道山之清婉追賦<lb/>
　　短章以餞斯别若夫超蹤溷濁逍遙元邁蓋深志<lb/>
　　於是矣覽而咏言能無動悲慨乎<lb/>
<pb n="KR4h0143_WYG_011-14b"/>
餘不溪水涵綠薲微風吹波蹙龍鱗看山蕩槳不知逺<lb/>
兩岸桃花飛接人溪迴路轉松風急竹林華房霞氣濕<lb/>
忽逢道士頎而長疑是韓國張子房相期飄拂紫煙裏<lb/>
下攬滄溟浮玉觴<lb/>
　　　醉歌行次韻酬李徴君春日過草堂賦贈<lb/>
杜陵昔年有茅屋浣花溪邊錦江曲古人不見春風來<lb/>
桃李無言自山麓石牀蘚澀青泥乾決渠流水夜潺湲<lb/>
可憐寶劒埋黄土空餘山月照波瀾今我不樂空懷古<lb/>
<pb n="KR4h0143_WYG_011-15a"/>
短世長年誰比數花下那知李白來山鳥恣歌童亦舞<lb/>
酒酣大笑五情熱作相形求築巖説夷齊相逝居首陽<lb/>
逍遙采薇飽芳潔勿歌虞夏黄農詩賢愚等是百年期<lb/>
魯連恥秦亦蹈海笑爾局促商山芝少文壁間對圖畫<lb/>
莫待老來難命駕仰看翕忽浮雲馳安得乗螭與之化<lb/>
漠漠楊花縈逺天迸壑晴雷驚醉眠李侯神爽色不動<lb/>
手中茶雪落輕煙逢君此樂誠草草便欲攜君卧煙島<lb/>
海上千年白鶴飛世人胡為而自老<lb/>
<pb n="KR4h0143_WYG_011-15b"/>
　　　竹枝詞<hi>并序</hi>　<hi>錄四首</hi>
　　㑹稽楊廉夫邀余同賦西湖竹枝歌余嘗暮春登<lb/>
　　瀕湖諸山而眺覽見其浦溆沿洄雲氣出沒慨然<lb/>
　　有感於中欲託之音調以申其悲歎久未能成章<lb/>
　　也因覩斯作為之心動言宣為詞凡八首皆道眼<lb/>
　　前不求工也<lb/>
錢王墓田松柏稀岳王祠堂在湖西西泠橋邊春草綠<lb/>
飛來峰頭烏夜啼<lb/>
<pb n="KR4h0143_WYG_011-16a"/>
湖邊女兒紅粉妝不學羅敷春采桑學成飛燕春風舞<lb/>
嫁與燕山遊冶郎<lb/>
春愁如雪不能消又見清明賣栁條傷心玉照堂前月<lb/>
空照錢塘夜夜潮<lb/>
嗈嗈歸鴈度春江明月清波鴈影雙化作斜行筝上字<lb/>
長彈幽恨隔紗窗<lb/>
　　　聞竹枝歌因效其聲<lb/>
鈿山湖影接松江橘葉青青柿葉黄要寫新愁寄音信<lb/>
<pb n="KR4h0143_WYG_011-16b"/>
西風斷鴈不成行<lb/>
江流不住楚山青船到潯陽幾日程不忍寄將雙淚去<lb/>
門前潮落又潮生<lb/>
　　　惻惻行<hi>并序</hi>
　　三月十五日陸元素將從梁鴻山歸呉淞之上是<lb/>
　　夕坐至夜分始别予入舟賦此追至梁鴻山寄之<lb/>
　　以定及冬重來之約<lb/>
惻惻復惻惻憂思從中發感子逺來訪畏子遽言别不<lb/>
<pb n="KR4h0143_WYG_011-17a"/>
有同心人何以慰孤寂矧兹夏春交蕭艾盈路側江水<lb/>
亦浩漾風帆還飄突行將阻攜手轉覺意忽忽交好匪<lb/>
在今高誼敦自昔人生寧無别所悲嵗時易坐歎辛夷<lb/>
紫還傷蕙草碧僕夫竊相告怪我悲憤塞山中梁鴻栖<lb/>
江上陸機宅井田今蕪穢鶴唳亦寂寂子往經其壖徘<lb/>
徊但陳迹天地真旅舍身世等行客汎汎何如損皎皎<lb/>
奚自益修短諒同歸數面聊歡懌<lb/>
　　剡韶<lb/>
<pb n="KR4h0143_WYG_011-17b"/>
　　　寄逺曲<lb/>
朔雪滿天山征人去不還惟應隴頭月照見玉門闗<lb/>
　　　伐桂辭<lb/>
莫斫桂樹莫斫桂樹上有慈烏反哺桂樹有花慈烏有<lb/>
母實傷汝心匪傷汝斧<lb/>
　　　次韻倪元鎮雙燕吟<lb/>
雙燕雙燕復雙燕年去年來幾相見東風花落杏梁深<lb/>
不比朝飛雉帶箭主人長年不知還夢隨胡蝶千萬山<lb/>
<pb n="KR4h0143_WYG_011-18a"/>
人生那似雙飛燕去去來來梁棟間<lb/>
　　　望潮曲<lb/>
夕風吹白波江樹搖綠煙行人望湖水心與滄溟連榑<lb/>
桑東來三萬里曉看浴日重淵底迺知碧海與天通只<lb/>
隔銀河一絲水美人住在東海頭身輕嫁與千户侯頻<lb/>
年轉粟直沽口檣頭夜夜望牽牛<lb/>
　　　石榴花辭<lb/>
石榴花為誰好一樹垂垂向官道年年花落復花開不<lb/>
<pb n="KR4h0143_WYG_011-18b"/>
覺前年人易老去年花開白日長長官載酒來稱觴流<lb/>
鶯蛺蝶共飛舞不惜醉倒花樹傍今年花開秋可憐纍<lb/>
纍結子滿樹顛無人載酒花下飲只說花開勝去年去<lb/>
年今年兩結子雨露生成有如此人老不似花再開莫<lb/>
惜載酒花前來<lb/>
　　　西湖竹枝詞六首<hi>錄四首</hi>
十五女兒羅結垂照水學畫雙蛾睂長橋橋下彎彎月<lb/>
偏向儂家照别離<lb/>
<pb n="KR4h0143_WYG_011-19a"/>
妾家西湖住横塘門前楊栁萬條長憑郎醉後莫折斷<lb/>
留待重來繫馬韁<lb/>
闌鎖六橋春水深鴛鴦鸂鶒蕩人心呉兒生長自呉語<lb/>
却向船頭學楚吟<lb/>
湖上荷花嬌欲語湖中女兒木蘭舟荷花折得渾自好<lb/>
只恐荷盤不耐秋<lb/>
　　　春江曲送唐閔之入闗<lb/>
二月春草青三月春水肥楊栁蕩洲渚胡蝶作團飛美<lb/>
<pb n="KR4h0143_WYG_011-19b"/>
人向何處望望隔煙霧迢遞越王城青山海中樹海水<lb/>
高入天上與銀河連相思瘴雲合目送南飛鳶<lb/>
　　姚文奂<lb/>
　　　竹枝詞四首<hi>錄三首</hi>
儂家只在斷橋邊勸郎切莫下湖船湖船無柁難輕託<lb/>
白日風波在眼前<lb/>
氷肌玉骨自清涼藕花十里錦雲香一朶紅衣初脫卸<lb/>
却將蓮子打鴛鴦<lb/>
<pb n="KR4h0143_WYG_011-20a"/>
家住西湖第四橋自從丱角學吹簫年來愁得兩鬢雪<lb/>
吹盡春風那得消<lb/>
　　吕誠<lb/>
　　　江水辭送友人之龍江<lb/>
江水一百里南風一日程飛花多意緒相逐柁樓行<lb/>
江水五百里上有蘭與芷采之遺我思含情似江水<lb/>
　　　采蓮曲<lb/>
刺船水中央攏船乗晩凉近畨灘上過葉裏好鴛鴦<lb/>
<pb n="KR4h0143_WYG_011-20b"/>
盈盈藕上花采采墮清淚願將心中絲繫君雙玉珮<lb/>
　　　蹋踘篇<lb/>
江南稚女顔色新百花樓前蹋繡輪紅蕖小韤不動塵<lb/>
不動塵放嬌態微風來舞裙帶<lb/>
芙蓉小踘蹋曉風金碧步搖聲丁冬繡衫窄窄交斜紅<lb/>
交斜紅露玉腕揮紫綿浥香汗<lb/>
　　周砥<lb/>
　　　放歌行贈宋君仲温<lb/>
<pb n="KR4h0143_WYG_011-21a"/>
今日非昨日今年非去年天地不同老日月豈停旋寸<lb/>
心遙遙顔色改只似秋蓬與夏蓮柏梁賦詩不早上長<lb/>
楸走馬未得前閶闔九重虎豹守我欲上訴無因縁荆<lb/>
山泣玉徒自苦夷門抱闗誰復賢寶劒夫容拂秋月高<lb/>
歌對酒聲哽咽當時輕意千古事幽憤於今向誰雪蘭<lb/>
臺公子天下奇心膽豈足他人知荆卿不荅魯句踐項<lb/>
羽豈顧齊安期東呉市上花漠漠相逢意氣傾山嶽笑<lb/>
說秦闗百二重舒巻風雲不盈握一生不識平陽奴況<lb/>
<pb n="KR4h0143_WYG_011-21b"/>
是霍家馮子都明珠白璧等糞壤玊環翠袖皆蟲蛆甘<lb/>
心廓落事屠釣矯如游龍不可拘宋公子爾彈琴我放<lb/>
歌白晝苦短夜何多黄金高臺幾千尺翳日浮雲柰若<lb/>
何<lb/>
　　張簡<lb/>
　　　醉樵歌<lb/>
東呉市中逢醉樵鐵冠敧側髮飄蕭兩肩矻矻何所負<lb/>
青松一枝懸酒瓢自言華蓋峰頭住足跡踏遍人間路<lb/>
<pb n="KR4h0143_WYG_011-22a"/>
學書學劒總不成惟有飲酒得真趣管樂本是王霸才<lb/>
松喬自有煙霞具手持崑岡白玊斧曽向月裏砍桂樹<lb/>
月裏仙人不我嗔特令下飲洞庭春興來一吸海水盡<lb/>
却把珊瑚樵作薪醒時邂逅逢王質石上看棋黄鵠立<lb/>
斧柯爛盡不成仙不如一醉三千日於今老去名空在<lb/>
處處題詩償酒債淋漓醉墨落人間夜夜風雷起光怪<lb/>
　　　和鐵崖小臨海十首<hi>録六首</hi>
海静不揚波仙人控鶴過靈峰七十二何處月明多<lb/>
<pb n="KR4h0143_WYG_011-22b"/>
扁舟下彭蠡望見古君山只道支機石移來天漢灣<lb/>
歌罷霓裳曲分行舞廣庭天壇看星斗散亂若浮萍<lb/>
夜過洞庭曲青山玊作堆仙人吹鐵笛白鶴自飛來<lb/>
仙花雲萬疊浩劫與春開却笑珊瑚樹焦枯作死灰<lb/>
海上三神嶠嘗看羽蓋飄玊虹三百丈嘘氣結成橋<lb/>
　　李瓚<lb/>
　　　栁枝詞<lb/>
呉江緑水生春明江上栁枝今漸青棲烏啞啞中夜鳴<lb/>
<pb n="KR4h0143_WYG_011-23a"/>
愁絶東風長短亭栁枝當户森成束思婦正倚闌干曲<lb/>
别情有恨不可解萬里相思淚盈掬愁多不織流黄機<lb/>
織得迴文更憯悽功名悞人不足恃稾砧稾砧何日歸<lb/>
　　　春草曲<lb/>
春風百草生何許伊流之洲灃之浦荃蘅蘭蕙與芳杜<lb/>
馨香采色紛無數鶗鴂先鳴衆芳舉萬緑如煙花欲語<lb/>
王孫遊子去湘楚蘼蕪開謝山之阻春草無情情獨苦<lb/>
别離恨深廼終古春草生淚如雨<lb/>
<pb n="KR4h0143_WYG_011-23b"/>
　　　歸鴻曲<lb/>
高秋鴻鴈來仲春鴻鴈歸闗河道路逺沙場聲韻悲去<lb/>
年曽寄帛書去迴文織就相思句稾砧逺在邊城戍高<lb/>
樓不見絶心緒愁多别久淚闌干何日歸來再合歡一<lb/>
聴歸鴻一生怨揚子江南春雨寒<lb/>
　　　擊檝行<lb/>
日華悠悠江色清碧波萬里生春明商婦琵琶怨别生<lb/>
擊檝渡江舟正行美人美人既無情灃蘭沅芷揚芳馨<lb/>
<pb n="KR4h0143_WYG_011-24a"/>
欲見不見心怦怦輕風吹羅裳擊檝且勿忙恐驚菰蒲<lb/>
中交頸雙鴛鴦莫學桃根與桃葉渡江一去音信絶江<lb/>
上春來復春去對此流光淚盈睫<lb/>
　　　戴勝行<lb/>
江臯春暖桑盈墅三農耦畊蠶事舉嗟爾戴勝胡為來<lb/>
乃有鳴聲驚織婦戴勝來降於桑采采麗羽何清揚天<lb/>
時月令仍相當兹禽一鳴穀雨至農人聞之興耒耜蠶<lb/>
成繅絲秧及蒔<lb/>
<pb n="KR4h0143_WYG_011-24b"/>
　　陸友<lb/>
　　　桂之樹<lb/>
桂之樹褰我衣秋風昨夜起遊子送將歸明年春水盛<lb/>
鼔檝下江磯<lb/>
　　張師賢<lb/>
　　　和西湖竹枝詞<lb/>
孤山脚下三叉路孤山墓上好梅花不似馬塍桃李樹<lb/>
隨春供送到人家<lb/>
<pb n="KR4h0143_WYG_011-25a"/>
　　沈性<lb/>
　　　和西湖竹枝詞<lb/>
儂住西湖日日愁郎船只在東江頭憑誰移得呉山去<lb/>
湖水江波一處流<lb/>
　　衞仁近<lb/>
　　　秋夜曲<lb/>
誰家女兒青結螺花前雙歌舞婆娑相簾在鈎明月多<lb/>
柰此迢迢涼夜何<lb/>
<pb n="KR4h0143_WYG_011-25b"/>
銀河流光夜初静姮娥娟娟度鸞影綺疏美酒醉方醒<lb/>
倚闌吹簫更漏永<lb/>
　　繆偘<lb/>
　　　和西湖竹枝詞<lb/>
初三月子似彎弓照見花開月月紅月裏蟾蜍花上蝶<lb/>
憐渠不到斷橋東<lb/>
　　馬麐<lb/>
　　　春夜樂<lb/>
<pb n="KR4h0143_WYG_011-26a"/>
越羅複幔茱萸紅蹙金繡帶蟠雙龍銅盤膩燭傳香蠟<lb/>
簾箔星光釘文甲金刀割紅翠釡烹荳蔲壓春赬玊罌<lb/>
神仙舞盤踏月行鴈沙印雪留雲纓朱絲泠泠金粟柱<lb/>
風流上客瓊林主碧海煙中采香婦濕花仙骨霑春雨<lb/>
　　　和花游曲<lb/>
綺樓十二浮空濛寶衣翠絡熏麝風宫妝窈窕銀屏裏<lb/>
鸚鵡呼名隔江水茘枝木𤓰花覆門珠珮丁東搖曲裙<lb/>
館娃宫裏潘妃步贏得一丘紅粉墓探花仙子何處來<lb/>
<pb n="KR4h0143_WYG_011-26b"/>
乳酒百罰行深杯夜闌酒倒揮玊椀遮莫城頭催漏板<lb/>
人生一身東復西花游日日須留題尚記題詩動宫使<lb/>
字落驪珠三十四金花重賜五雲箋製作清平樂府篇<lb/>
　　　獨酌謠<lb/>
獨酌謠獨酌當中宵中宵萬籟寂獨酌興歌謠玉露下<lb/>
金井銀河沈素濤一酌再酌神思超安得十洲仙人共<lb/>
傾倒駕風鞭霆厯覽八極同遊遨魯戈莫揮斥羲車莫<lb/>
招搖便當甕頭醉笑解黄金貂君不見車輪馬足長安<lb/>
<pb n="KR4h0143_WYG_011-27a"/>
道雞鳴五更天未曉又不見北邙風雨跡如埽石駝斷<lb/>
碣眠秋草天飇泠泠吹我襟獨酌獨酌慰我心流光去<lb/>
人那復得洗盞自歌還自吟<lb/>
　　岳榆<lb/>
　　　漁莊欸乃歌<lb/>
文竿比目出清波翠袖香醪金叵羅涼月團團當檻白<lb/>
秋光冉冉隔簾多<lb/>
黄花丹樹老漁莊錦瑟秋風子夜長驚起水禽棲不穩<lb/>
<pb n="KR4h0143_WYG_011-27b"/>
背人飛去不成行<lb/>
　　袁暠<lb/>
　　　漁莊欸乃歌<lb/>
秋水芙蓉面面開錦堂低䕶小蓬萊夜深莫把珠簾下<lb/>
恐有青鸞月底來<lb/>
玉人花下按涼州白鴈低飛箇箇秋彈徹驪珠三萬斛<lb/>
當筵博得錦纒頭<lb/>
　　文質<lb/>
<pb n="KR4h0143_WYG_011-28a"/>
　　　月漉漉送瞿慧夫之練川<lb/>
月漉漉在婁水老蟾千年浸不死容華已萎春蕙芳弦<lb/>
望茫茫運天髓月漉漉在練水桂影無煙玊如洗一天<lb/>
清吹涼參差琉璃碧破飛魚起我家月明滄海曲漁歌<lb/>
不驚鷗夢熟脫巾醉卧竹葉舟白頭浪起高於屋送君<lb/>
行月漉漉<lb/>
　　　折楊栁<lb/>
折楊栁煩纎手金黄細縷牽春愁送客年年汴河口汴<lb/>
<pb n="KR4h0143_WYG_011-28b"/>
水明楊栁青此時傷心無限情同心結就孤舟行折揚<lb/>
栁君知否有書莫寄雙鯉魚一度春風一囘首<lb/>
　　　白雲海歌<lb/>
白雲深白雲深白雲深處元無心眼空瑤海一萬里山<lb/>
光不動秋陰陰虚白英英啓扃牖袖拂天開落星斗盡<lb/>
隨玉氣化為龍不逐西風變蒼狗道人高居白雲裏九<lb/>
重丹書徵不起三生石上話因縁春夢梨花隔秋水風<lb/>
塵眯目横干戈龍吞虎噬柰爾何斷蛇神器未出匣海<lb/>
<pb n="KR4h0143_WYG_011-29a"/>
宇無復春光和世事紛紛為落絮百嵗流光水東注白<lb/>
雲與我有深期我亦相依白雲住<lb/>
　　顧敬<lb/>
　　　和西湖竹枝詞<lb/>
樓船女兒日晩歌蓮心結子綰雙螺湖水蕭蕭湖月白<lb/>
柰此湖中涼夜何<lb/>
　　陸仁<lb/>
　　　春波曲<lb/>
<pb n="KR4h0143_WYG_011-29b"/>
青青太湖波小小芙蓉楫舟輕弗解操水深那敢涉<lb/>
　　　野田雀<lb/>
野雀飛在田化為田中鼠黍稌動連雲鼠食那知止<lb/>
　　　栁枝曲<lb/>
朝垂金門雨暮拂玊闌風飛絮高高去枝葉在深宫<lb/>
　　　缺月詞<lb/>
月體無虧缺日照乃自偏安得長合璧與天相周旋<lb/>
　　　精衞詞<lb/>
<pb n="KR4h0143_WYG_011-30a"/>
精衞兩翼大飛向海波去口銜石子不知數山高高海<lb/>
深深山高水深石自沈<lb/>
　　　招鵠詞<lb/>
黄鵠兮黄鵠鶱翮兮扶搖一飛兮絶泰華再飛兮沖層<lb/>
霄鵠兮無弟與兄若將求其曹於乎鵠兮心悁勞燕雀<lb/>
在樊兮食且飽樂且不憂中林有木兮木有巢鵠乎歸<lb/>
乎無逺遨<lb/>
　　　石婦詞<lb/>
<pb n="KR4h0143_WYG_011-30b"/>
鳥鳴孤竹岡春花復斑斑江水日東落行人殊未還妾<lb/>
孤處妾之心白於水水白泥可渾妾心潔且明望夫不<lb/>
歸那忍生精神忽通化為石千秋萬年岡上立<lb/>
　　　思公子寄馬希逺<lb/>
蟋蟀兮在户菊始花兮婀娜擥芳兮延佇思公子兮江<lb/>
之左筌橈兮桂旍江流兮泌清絙朱絃兮横琴荼甘如<lb/>
薺兮楚酒馨宛迤兮婁水蘼蕪黄兮夕雨婁之上兮有<lb/>
園與廬思公子兮歸乎樂只<lb/>
<pb n="KR4h0143_WYG_011-31a"/>
　　　漁莊欸乃歌<hi>并序</hi>　<hi>録二首</hi>
　　至正辛夘秋九月十四日玉山燕客於漁莊之上<lb/>
　　芙蓉如城水禽交飛臨流展席俯見游鯉日既夕<lb/>
　　天宇微肅月色與水光蕩搖櫺檻間遐情逸思使<lb/>
　　人浩然有凌雲之想玊山俾侍姬小瓊英調鳴筝<lb/>
　　飛觴傳令歡飲盡酣玉山口占二絶命坐客屬賦<lb/>
　　之賦成令漁童樵青乗小榜倚歌於蒼茫煙浦中<lb/>
　　韻度清暢音節婉麗則知三湘五湖蕭條寂寥那<lb/>
<pb n="KR4h0143_WYG_011-31b"/>
　　得有此樂也賦得二十章名之曰漁莊欸乃歌云<lb/>
灣灣流水曲闌干鸂鶒芙蓉不耐寒玊手為開銀屈膝<lb/>
舉頭却見月團團<lb/>
日暮休憑鬬鴨闌落霞飛去水漫漫秋光都在重屏裏<lb/>
東面青山是馬鞍<lb/>
　　沈右<lb/>
　　　和西湖竹枝詞<lb/>
勸郎莫向花下迷勸郎莫待醉如泥臨行更有分明語<lb/>
<pb n="KR4h0143_WYG_011-32a"/>
枝上流鶯休亂啼<lb/>
　　張田<lb/>
　　　西湖竹枝詞<lb/>
潮去潮來春復秋錢塘江水通湖頭願郎也似江潮水<lb/>
暮去朝來不斷流<lb/>
　　舒頔<lb/>
　　　百牛圖歌<lb/>
繄誰畫此百牛圖絹素淋漓懸兩壁摩挲細認角頭奇<lb/>
<pb n="KR4h0143_WYG_011-32b"/>
無乃戴嵩留宧墨牧童騎策過前邨春樹陰陰春草碧<lb/>
雲收霧歛山花明逺近巔崖翠光濕平湖斷岸水淺深<lb/>
皺縠粼粼如展席犢眠草間牛不乳飢齧青芻礪蒼石<lb/>
或飲或浴雲滿身物我相忘袛自得横斜體態百頭殊<lb/>
牧豎籠雛戲阡陌有時背上顛倒騎細雨斜陽横短笛<lb/>
時平放爾桃林中布榖催畊苦相迫嗚呼比年兵革彌<lb/>
天下千畦萬隴生荆棘只今農父把鋤犂處處開畊皆<lb/>
爾力斗米三錢户不扃四海蒼生無菜色<lb/>
<pb n="KR4h0143_WYG_011-33a"/>
　　　織婦吟三首次知縣許由衷<lb/>
妾家住西湖家貧守清素年方二十初學織常恐暮父<lb/>
母生我時不識當門户夫君良家子安肯受辛苦<lb/>
機織不畏多但畏官府促去年布未輸今年糧未足阿<lb/>
姑八旬餘縮首檐下曝君戍憂邊庭妾心念機軸<lb/>
亂絲入手中上機十數疋細花間鸞皇精巧俗莫測朝<lb/>
餐釡底焦下盡雪下滴君心似明月願照塵苦力<lb/>
　　　絡緯吟<lb/>
<pb n="KR4h0143_WYG_011-33b"/>
夕露淒以清涼飈颯然至籬根斷續聲長繭繰絡緯雙<lb/>
股依草荄兩翼鼔元氣月明更漏遲似訴無限意微物<lb/>
尚知時歎彼非物類我懷素瀟灑聞汝澹忘慮<lb/>
　　　江南曲<lb/>
庭院深沈日正長緑窗紅几繡鴛鴦落花風起停鍼看<lb/>
胡蝶雙雙過粉牆<lb/>
　　　繅絲歎<lb/>
東家繅絲如蠟黄西家繅絲白如霜黄白絲出蠶口長<lb/>
<pb n="KR4h0143_WYG_011-34a"/>
短繅出婦手大姑停車愁解官小姑剥繭愁冬寒向來<lb/>
苦留二月賣去年宿債今未還手足皸瘃事亦小官府<lb/>
鞭笞何日了吏胥夜打門稚耋生煩惱君不見江南人<lb/>
家種麻勝種田臘月忍凍衣無邊却過廬州換木緜<lb/>
　　舒遜<lb/>
　　　織婦吟<lb/>
錦織並蔕花花成謾停梭停梭復細看人與花如何明<lb/>
月照中天敗葉鳴寒柯誰知恩愛心翻成離恨多<lb/>
<pb n="KR4h0143_WYG_011-34b"/>
雙星照短牖孤月懸高枝仰睇星月明對此令人悲手<lb/>
持并州刀為君裁寒衣不忍密密縫此心君應知<lb/>
　　周霆震<lb/>
　　　武昌栁<lb/>
武昌栁青如許舊恨新愁千萬縷宫鶯去盡野雞栖憔<lb/>
悴江南誰是主朔風一夕捲栖鴉春日鶯啼憶舊家流<lb/>
落王孫重繫馬雨晴天氣屬楊花<lb/>
　　　軍中苦樂謠<lb/>
<pb n="KR4h0143_WYG_011-35a"/>
半臂纒腰帽巻氊剪裙荷葉腿齊編市西橋外看屠狗<lb/>
笑擲并刀賭酒錢<lb/>
堆帽紅纓間黒纓粉青宦袴短黄裙酒樓突過行人避<lb/>
近日新充水砦軍<lb/>
旌表門前路幾彎浮圖坡下日銜山馬上長身單白紵<lb/>
雙雙緩轡打毬還<lb/>
短髮風欺破帽斜日西跣足踏紅沙妻孥待哺不遑䘏<lb/>
流汗擔柴赴主家<lb/>
<pb n="KR4h0143_WYG_011-35b"/>
疊石支牀擁敗氊抱闗擊柝日隨縁松燈自抱芒鞵了<lb/>
要辦明朝買菜錢<lb/>
劒鋒交處奮身跳箭集征袍血未消奪得紅巾衝陣馬<lb/>
歸塗乾被長官要<lb/>
官船公子抱琵琶笑指娼船白藕花今夜江頭好風月<lb/>
買魚載酒宿誰家<lb/>
團扇題詩愛越羅畫船載酒沸笙歌何人夜讀張巡傳<lb/>
獨占秋江月色多<lb/>
<pb n="KR4h0143_WYG_011-36a"/>
十里長洲列戰船白頭吟客坐看天何時得見三階正<lb/>
獨寄篷窗夜不眠<lb/>
　　　楊栁枝詞<lb/>
離宫别館短長亭忘却江南舊日春是處人家種楊栁<lb/>
往來繫馬解留人<lb/>
背立東風淡畫睂斷腸煙雨一枝枝隋宫漢苑春無主<lb/>
莫向江南話别離<lb/>
移栽楊栁受風多南畔行人北畔過莫道浮萍是飛絮<lb/>
<pb n="KR4h0143_WYG_011-36b"/>
好隨流水到官河<lb/>
舞絮含愁入酒家何因得近瑣窗紗春風萬一無拘束<lb/>
放去錢塘逐落花<lb/>
　　楊翮<lb/>
　　　金谿縣孝女廟樂歌<hi>并序</hi>
　　有元至正元年撫州路金谿縣新作二孝女廟成<lb/>
　　按二孝女姓葛氏在唐寶厯間以官責其父祐虧<lb/>
　　鍊白金事不勝暴酷皆發恚投冶中焚死父因獲<lb/>
<pb n="KR4h0143_WYG_011-37a"/>
　　免并其邑除坑冶之害以迄於今是宜血食其土<lb/>
　　矣國子博士呉君師道既文之石而祀神之詩闕<lb/>
　　焉上元楊翮撰為樂歌三章俾金谿之民嵗時歌<lb/>
　　之以祠孝女其辭曰<lb/>
靈之來兮兩旗張導旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>兮鏘琳瑯繽晻曖兮相頡頏<lb/>
並輜軿兮歸故鄉歸故鄉兮民所望昭肸蠁兮䀜洋洋<lb/>
庭燎輝兮夜未央椒蘭發兮鬱芬芳民報祠兮弗敢忘<lb/>
心屏營兮咸肅將靈格思兮民樂康<lb/>
<pb n="KR4h0143_WYG_011-37b"/>
靈之留兮澹容與雲凝凝兮翳堂宇瓊筵陳兮合簫鼔<lb/>
列尊罍兮酌清酤牲肥腯兮承雕俎女巫進兮傞屢舞<lb/>
誦神徳兮歌頌舉孰捐軀兮悟時主齊英英兮惟孝女<lb/>
繼兹今兮饗終古靈醉飽兮民樂胥<lb/>
靈之去兮將安之儼欲旋兮猋上馳互招搖兮爛祈祈<lb/>
遵雲路兮眷威遲金有賦兮地不遺竭貲産兮民力罷<lb/>
我邑井兮咸熙熙賴神惠兮獨弗罹千萬禩兮神是稽<lb/>
薦蘋藻兮荅神釐靈遄逝兮民聿思<lb/>
<pb n="KR4h0143_WYG_011-38a"/>
　　張端<lb/>
　　　賓鴻吟<lb/>
鴻鴈來天雨霜鴻鴈去春日陽鴈來鴈去如嘉賓寒寒<lb/>
暑暑愁殺人一聲呌落秋空雲不覺淚下霑衣巾如賓<lb/>
又復如兄弟吁嗟人兮不如彼<lb/>
　　　白苧詞送孟季成崇明同知<lb/>
歌呉歌舞呉舞呉兒蹋浪鳴雙櫓春風衮衮送行舟新<lb/>
除使君衣白苧君衣一何素娟娟照青年飄搖舉長袖<lb/>
<pb n="KR4h0143_WYG_011-38b"/>
亦足相迴旋白衣之白白於鷺看時莫使緇塵汙<lb/>
　　呉志淳<lb/>
　　　鍾陵行<hi>并序</hi>
　　真定劉生客死閩中同行者為歸其骨其妻胡氏<lb/>
　　自圖夫容以祀因哭而絶鄰人憐之遂合葬鍾陵<lb/>
　　東門<lb/>
鍾陵東門白楊樹行人指㸃是雙墓墓中夫婦俱少年<lb/>
一雙白璧薶黄泉黄泉相逢語嗚咽一一從前向郎說<lb/>
<pb n="KR4h0143_WYG_011-39a"/>
前年郎去客三山今年郎歸白骨還當時自畫蛾睂樣<lb/>
今日却寫郎容顔容顔轉似心轉切呌郎不應心斷絶<lb/>
生時不得逐郎行死時却與郎同穴丹青遺像留人間<lb/>
年年淚竹寒生斑當年曽過延平渡還見雙龍化劒灣<lb/>
堂前既無父與母堂下又無兒與女使妾有子堂有姑<lb/>
丹心一寸那能枯六朝盛事付流水忠義幾人能到底<lb/>
秋風月冷鳳皇來與郎同上吹簫臺<lb/>
　　留睿<lb/>
<pb n="KR4h0143_WYG_011-39b"/>
　　　思親行寄弟子通<lb/>
今年八月來作客出門倐忽日一百自從二十走湖海<lb/>
零落天涯幾岑寂幾岑寂重悲歎親在高堂望子還子<lb/>
在長塗衣亦單準擬明年作官食君祿歸來共汝舞袖<lb/>
紅斒斕天目之山去天不盈尺使我登之徘徊望鄉國<lb/>
吁嗟胡不生羽翼吁嗟胡不生羽翼<lb/>
　　鄭洪<lb/>
　　　大姑謠<lb/>
<pb n="KR4h0143_WYG_011-40a"/>
大姑嫁將軍小姑未有夫小姑兩脚泥大姑滿頭珠前<lb/>
月小姑去嫁作莊家婦釵削㸑下荆衣裁機上布大姑<lb/>
嗔小姑生憎兒女癡多少馬上郎偏愛牧羊兒八月㸃<lb/>
軍卒將軍五門出大姑詫夫壻上馬快如鶻昨日邊報<lb/>
歸大姑淚如揮郎君馬上死無處寄征衣連理與枯枝<lb/>
雙飛成戢翅都無百夜恩浪作千嵗計小姑莊上來瓦<lb/>
盆雙鯉鮐上堂拜父母夫婦恣歡諧大姑見小姑珠翠<lb/>
無顔色低頭怨悵天仰天呼不得人生百年良所無白<lb/>
<pb n="KR4h0143_WYG_011-40b"/>
頭相送真良圖東家女郎欲嫁夫切莫猖狂學大姑<lb/>
　　　城上烏為李僉憲賦<lb/>
城上烏飛畢逋雄飛啞啞雌者呼下飲九曲之清池上<lb/>
集百尺之高梧烏烏一巢生九雛去年築城興萬夫家<lb/>
家力役到妻孥使君勗吾我力痡蒸豚滿筐酒滿壺作<lb/>
勞耳熱歌嗚嗚今年城堅如鐵石弩臺侵弓土花碧白<lb/>
雲為藩樹為㦸朱旗星流落日赤馬鳴蕭蕭人寂寂六<lb/>
門虎賁晨晏食城頭高高如屋極烏朝出飛暮來息雌<lb/>
<pb n="KR4h0143_WYG_011-41a"/>
雄哺雛乳而翼城上烏畢逋尾九雛羽翼成飛去青雲<lb/>
裏江南無好樹處處烽煙起危枝繞遍不堪棲昨日歸<lb/>
來舊巢底使君青驄馬繫在垂楊下手中金僕姑不驚<lb/>
城上烏思情雙飛鳥遺愛在中呉使君去幾時囘新城<lb/>
高百雉仰徳並崔嵬<lb/>
　　王中<lb/>
　　　長門怨<lb/>
昭陽歌吹入獨自淚雙垂玊貎無如妾君恩復在誰涼<lb/>
<pb n="KR4h0143_WYG_011-41b"/>
風搖繡户明月墮金閨愁絶無人見流螢㸃翠帷<lb/>
　　華幼武<lb/>
　　　鴈南飛<lb/>
鴈南飛飛不住暮暮朝朝不穩棲飛向水窮山盡處水<lb/>
窮山盡天南頭年來有客離家愁天空無雲明月夜千<lb/>
里萬里清光流家園零落秋風遍人聞鴈聲淚如綫鴈<lb/>
兮鴈兮可柰何稻粱多處多網羅<lb/>
　　　編籬曲<lb/>
<pb n="KR4h0143_WYG_011-42a"/>
編竹籬密密編朝禦雞犬入暮防豺虎穿交加編聯互<lb/>
相倚竹密藤纒堅莫比春風披拂百花開一片繁華如<lb/>
錦綺君不見西家有籬編不密夜夜驚呼防盜賊願言<lb/>
兄弟莫相疑明日齊心編竹籬<lb/>
　　　養竹軒歌為周莊呉逵子道賦<lb/>
高軒公子良不俗不種奇花種修竹奇花照眼一時紅<lb/>
修竹虚心萬年緑春雷擊地新筍生龍角森森那忍觸<lb/>
自鉏暖土厚栽培手挈銀瓶細澆沃深根埽除螻蟻窟<lb/>
<pb n="KR4h0143_WYG_011-42b"/>
香葉終期鳳皇宿日使霑濡雨露恩嵗寒豈憚氷霜酷<lb/>
猗猗繞户矗琅玕含霧連煙比淇澳招搖皓月金瑣碎<lb/>
勾引清風聲戛玊炎天展簟臥蒼雪春日聴鶯泛<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁<lb/>
可能一日暫相忘坐對此君看不足君不見白樂天重<lb/>
言養竹比養賢又不見東坡詩無竹士俗不可醫君今<lb/>
有竹善培養㑹看直拂青雲上<lb/>
　　葉顒<lb/>
　　　漁父曲<lb/>
<pb n="KR4h0143_WYG_011-43a"/>
　雨過暮雲收江空涼月出輕蓑獨釣翁一曲秋風笛宿<lb/>
　鷺忽驚飛㸃破煙波碧<lb/>
　　　　采蓮歌<lb/>
　越女浙江頭煙波萬頃愁往來荷葉浦蕩漾木蘭舟島<lb/>
　闊香雲冷江空明月秋清謳三四曲聲斷白蘋洲<lb/>
　<lb/>
　<lb/>
　<lb/>
<pb n="KR4h0143_WYG_011-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻十一<lb/>
</p>
<p>
</p>
  </div>
</body>
</text>
</TEI>
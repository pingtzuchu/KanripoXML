<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_259-1a"/>
　欽定四庫全書<lb/>
御選明詩卷九十<lb/>
　　七言律詩二十三<lb/>
　　　張宇初<lb/>
　　　　聞霜鐘<lb/>
　霜滿瓊林度曉鐘月華流韻徹晴空投簪幾憶鴻鳴露<lb/>
　欹枕猶驚鶴唳風銀葉香消深館裏梅花調逺古城東<lb/>
　十年感慨成無寐應律音長豈世同<lb/>
<pb n="KR4h0143_WYG_259-1b"/>
　　　鄧羽<lb/>
　　　　寫懷<lb/>
　道人不作槐根夢一片虚頑太古心無雪可催蒼檜老<lb/>
　有家原住白雲深山頭月落虎長嘯海面風生龍自吟<lb/>
　世上何人窺此意野花啼鳥是知音<lb/>
　　　林復眞<lb/>
　　　　送東白副綱還雲間<lb/>
　三年客裏惜居諸此日功成貝葉書幾度賜衣沾湛露<lb/>
<pb n="KR4h0143_WYG_259-2a"/>
滿懷歸興載籃輿山横齊魯吟情好月落秦淮雁影疎<lb/>
若過呉門煩問訊故園松竹近何如<lb/>
　　呉孺子<lb/>
　　　姚太史自錢塘移天目松一株舟中索賦<lb/>
相公送客過錢塘移得蒼松數尺長枝帶故山寒雨色<lb/>
根分新壤茯苓香舟中偃蓋童童勢眼底淩雲寂寂芳<lb/>
歸去琴書堂上坐種來無處不生涼<lb/>
　　祝萬壽<lb/>
<pb n="KR4h0143_WYG_259-2b"/>
　　　九日登髙有感寄懷虞山錢太史<lb/>
落木蕭蕭兩鬢皤登髙縱覽舊關河漫嗟魚腹英雄老<lb/>
爛醉龍山感慨多千古風流吹帽盡百年時序揷萸過<lb/>
石函君已鐫名久有約龍沙共放歌<lb/>
　　梵琦<lb/>
　　　懷淨土詩<lb/>
幾回夢到法王家來去分明路不差水出珠幢如日月<lb/>
排空寳蓋似雲霞鴛鴦對浴金池水鸚鵡雙銜玉樹花<lb/>
<pb n="KR4h0143_WYG_259-3a"/>
睡美不知誰喚醒一罏香散夕陽斜<lb/>
　　　余嘗夢至一山聞杜䳌且約雪窗南還<lb/>
出郭尋春未見春東華踏徧軟紅塵不知蝴蝶化為我<lb/>
何處杜䳌來喚人筍蕨過時惟恐老櫻梅如豆正嘗新<lb/>
及今無事早歸去莫待秋風江上蓴<lb/>
　　　金山<lb/>
半江湧出金山寺一簇樓臺兩岸船月轉中宵為白晝<lb/>
水吞平地作青天塔鈴自觸微風語灘石長磨細浪圓<lb/>
<pb n="KR4h0143_WYG_259-3b"/>
龍化老人來聽法手持珠獻不論錢<lb/>
　　　宗泐<lb/>
　　　送王蕙芳之金陵<lb/>
涼風一棹送君初秋雨荒溪草樹疎十載丹陽舊遊地<lb/>
數封燈下故人書已看有志能投筆豈謂無門可曳裾<lb/>
後日天邊見鴻鴈憑將消息報何如<lb/>
　　　登峨眉亭<lb/>
千尺蒼崖一小亭大江東下入滄溟磯頭牛渚從來險<lb/>
<pb n="KR4h0143_WYG_259-4a"/>
天際峨眉不盡青南北山川分歴歴荆呉檣檻去冥冥<lb/>
十年兵後重來客獨倚闌干兩鬢星<lb/>
　　　偶作<lb/>
新作方池水未平曉晴獨自繞池行好花都向雨中盡<lb/>
幽鳥忽來林外鳴科斗黒時初種藕鴨頭緑處欲生萍<lb/>
匡山舊業閒料理更結茅亭此計成<lb/>
　　　偶作次王以中韻<lb/>
拄笏髙人塘外居作詩直與古人如偶從荷芰香邊得<lb/>
<pb n="KR4h0143_WYG_259-4b"/>
閒向篔簹節上書白露濕堦涼氣早青燈照壁雨聲疎<lb/>
曉來不署金吾事帶劒承明去直廬<lb/>
　　來復<lb/>
　　　登南嶽祝融峯<lb/>
石柱盤盤紫蓋東斗衡垂耀亘天中水通巫峽三湘闊<lb/>
地接炎荒五嶺雄别洞龍歸雲盡黒下方雞叫日先紅<lb/>
一丘終老從吾願何待黄金布梵宫<lb/>
　　　題衡嶽天柱峯<lb/>
<pb n="KR4h0143_WYG_259-5a"/>
一柱通天鎭火維層標㧞起勢孤危翠磨日月盤三楚<lb/>
影落沅湘帶九疑羅漢時來乗白鹿祝融晝下閃朱旗<lb/>
神燈夜夜朝金刹知有髙僧禮六時<lb/>
　　　次韻荅繆架閣兼柬陳元善都事<lb/>
書劒東遊客四明風流從事最多情酒香邀共山公醉<lb/>
詩好吟如水部清洗馬栁隂潮欲白呼鷹原上雨初晴<lb/>
龍門定有重來約埽月清松聽瀑聲<lb/>
　　　送榮首座還日本<lb/>
<pb n="KR4h0143_WYG_259-5b"/>
揚帆八月挂長風直遡扶桑碧海東雪窟潮翻銀甕白<lb/>
天門日湧火車紅蝦夷覔偈迎沙島龍伯分齋候水宫<lb/>
應有國人來問訊散花圍坐聽談空<lb/>
　　　送日本希白上人禮祖塔之金華<lb/>
天香吹滿屈眴衣幾度承宣到鳯池梵語傳來西竺戒<lb/>
華音吟得大唐詩樹間繞佛長鳴錫洞裏逢仙不看棊<lb/>
無縫塔開瞻舍利千江月映碧琉璃<lb/>
　　　送雲講師召還呉門<lb/>
<pb n="KR4h0143_WYG_259-6a"/>
老病䝉㤙逐熱還寳泉頒賜起衰顔木杯度月百花外<lb/>
槲笠挂雲雙樹間呪罷龍公齋鼓寂講餘獅子定鐘閒<lb/>
也知去住無心好渾似當時未出山<lb/>
　　　送戸部徐主事謝官歸豐城<lb/>
自慚官禄與時疎曉納牙牌别玉除朝鼓罷陳新奏牘<lb/>
夜燈歸校舊藏書青桑五畞連雲種黄獨千株帶雨鉏<lb/>
藉是身閒天所放不愁囊澀俸無儲<lb/>
　　　耕隠為南昌萬用中賦<lb/>
<pb n="KR4h0143_WYG_259-6b"/>
山莊别築楚城西百畞桑隂水一溪莎草雨晴黄犢卧<lb/>
稻花風暖白鳩啼沽來官酒春祈社讀罷農書曉灌畦<lb/>
孝悌力田新有詔姓名還向御前題<lb/>
　　　送錢子予新除博士致政還越中二首<lb/>
除書新拜荷明君祖别春筵采泮芹餐玉未從仙老試<lb/>
賜金應與故人分淖船夜渡娥江月山屐晴探禹穴雲<lb/>
龍節虎符勲烈舊過家先讀表忠文<lb/>
脩髯如雪面如丹芰製新成野服寛湖近季眞期卜宅<lb/>
<pb n="KR4h0143_WYG_259-7a"/>
寺依靈徹話休官霜紅柿葉尊前寫月白荷花鏡裏看<lb/>
有約沃洲騎鶴去臥雲不畏碧山寒<lb/>
　　　題鐘山新寺後二日欽䝉聖製和章感遇之餘<lb/>
　　　謹再用韻賦<lb/>
寳刹新成䕶百靈鍾山泉石有光榮金輪朝佛諸天喜<lb/>
玉帛來王萬國平定起不知明月上身閒只愛白雲迎<lb/>
龍飛幸際雍熙日親見黄河一度清<lb/>
　　　題趙彦徵溪山小景圗<lb/>
<pb n="KR4h0143_WYG_259-7b"/>
曽汎苕溪看晚霞紅蓮小艇穏於車水通孤岸橋依竹<lb/>
路入重林屋傍花風外眠鷗驚客笛雲中吠犬隔仙家<lb/>
秋波千頃芙蓉老誰覔王孫舊釣槎<lb/>
　　　送胡文善之官海南文昌縣二首<lb/>
瓊州南去海冥冥婺女垂光應地靈洞入朱耶瀧水白<lb/>
山蟠黎母瘴烟青郵炊每食桄榔麪蠻賦多輸翡翠翎<lb/>
定有逺人歌善治風謡紀徳重鐫銘<lb/>
九域於今緫一家文昌誰道隔天涯石榴紅釀蠻江酒<lb/>
<pb n="KR4h0143_WYG_259-8a"/>
海漆香收瘴洞花寨上人耕春作市棠隂吏散晚休衙<lb/>
蘇公應共題詩好儋耳泉頭駐小車<lb/>
　　　寄柬玉山處士<lb/>
浮玉山前種紫芝松蘿雲月共幽期封侯不羨黄金印<lb/>
對客長歌白雪詞栁浪平湖春放棹花隂圍坐晝彈棋<lb/>
從遊公子多才俊不寄新詩慰别離<lb/>
　　　寄洞庭葉隠君<lb/>
一舸南歸髩欲華買山湖上臥煙霞尊如北海應多酒<lb/>
<pb n="KR4h0143_WYG_259-8b"/>
園擬東陵亦種𤓰丹壑泉舂雲碓藥橘林風埽石牀花<lb/>
傳家自與鄰翁異只說藏書有五車<lb/>
　　守仁<lb/>
　　　靈谷寺法㑹應制<lb/>
寒巖草木正嚴冬一日春回雨露濃安石故居遺雪竹<lb/>
道林新塔倚雲松木魚聲斷催朝飯銅鼎香消起暮鐘<lb/>
千載奎文留秘藏天光午夜照金容<lb/>
　　　寄鐵厓先生<lb/>
<pb n="KR4h0143_WYG_259-9a"/>
先生謝客居東里使者傳宣拜下牀樂府謾推梁子範<lb/>
禮經須問魯髙堂酒頒挏馬來光禄賦到龍旗說太常<lb/>
賜老鑑湖猶有待山隂茅屋未淒涼<lb/>
　　　二月三日泊𤓰洲渡與呉菴同賦<lb/>
淮煙漠漠夕陽收楚樹昬昬翳客舟風度鐘聲來北固<lb/>
帆將燈影過揚州雲銷碧海天無際波撼金山地欲浮<lb/>
獨恨壯遊非昔日滿江風露夜如秋<lb/>
　　　荅王叔潤<lb/>
<pb n="KR4h0143_WYG_259-9b"/>
天禄燃藜嬾校經鷁舟隨處泊鷗汀西風舉扇無王導<lb/>
東海移家有管寧溪雨初晴雲更白湖霜未落草猶青<lb/>
客樓寂寞江天外幾度遥瞻處士星<lb/>
　　　寄樸隠南州<lb/>
泖上歸來百事慵一春愁緒似衰翁卧聽溪閣三更雨<lb/>
數到江花幾信風舊日親朋多楚越孤雲蹤跡尚西東<lb/>
舵樓晚飯人如玉清夢無時落鏡中<lb/>
　　　三月二十八日早渡浙江<lb/>
<pb n="KR4h0143_WYG_259-10a"/>
塵事縈心不暫安天涯憂抱若為寛人因病久交㳺絶<lb/>
士到名成出處難水國雞鳴催客夢山城花落報春殘<lb/>
㑹當一壑忘情去得共雲松老歳寒<lb/>
　　　寄戴伯貞<lb/>
東望湘雲客思多故人歸計近如何江都夜月璚花夢<lb/>
海國蠻煙荔子謌落日麒麟猶草野滄江鷗鳥亦風波<lb/>
碧桃窗下聽春雨誰肯金貂換緑蓑<lb/>
　　　寄題雲屋<lb/>
<pb n="KR4h0143_WYG_259-10b"/>
浮丘山下見劉蕡毎説交遊獨念君鼠尾謾誇狂博士<lb/>
虎頭誰識舊將軍孤舟夜雪臨丹壑破屋秋風補白雲<lb/>
我是玉山堂上客幾時呼酒細論文<lb/>
　　　荅倪元鎭<lb/>
禪榻清談屢有期茶煙想見鬢絲垂春風水榭停蘭槳<lb/>
夜雨湖山寫竹枝甲煎沈香都入夢新蒲細栁緫堪悲<lb/>
鸊鵜飛處重相憶擬和樊川五字詩<lb/>
　　　次韻懷冷泉禪師<lb/>
<pb n="KR4h0143_WYG_259-11a"/>
八年京國鴈書沈每見游僧問好音已喜支流通日本<lb/>
賸傳詩價到雞林馬嘶赤撥晨朝散花落氍毺午定深<lb/>
今雨不來春又暮鷲峰煙樹緑成隂<lb/>
　　　送馮以清調成都衛知事<lb/>
越客傳來浙上書故人闕下拜新除荆門馬度霜晴後<lb/>
峽口猿啼月上初鐵筯灰寒參畫外戈船風動笑談餘<lb/>
清秋幕府多閒日為訪文貞舊隠居<lb/>
　　　次韻荅葉夷仲<lb/>
<pb n="KR4h0143_WYG_259-11b"/>
大荒南去渺煙沙萬里曽乘奉使槎得句多留支遁室<lb/>
藏書未減鄴侯家風清曉殿陳三䇿日靜秋庭判五花<lb/>
惆悵西齋涼月夜山枰誰共薦槐芽<lb/>
　　　題耕南為王子安作<lb/>
讀殘書卷雨聲稀耕破春雲晚色微瓦缶自傾蒼术酒<lb/>
金貂不換緑蓑衣江花未落秧針短隴草初深繭栗肥<lb/>
翻笑義熙陶縣令田園荒後始知歸<lb/>
　　　次韻沈文舉忽見梅花<lb/>
<pb n="KR4h0143_WYG_259-12a"/>
看梅曽感故園情毎到開梅别後生舊樹已從兵後盡<lb/>
新枝忽見水邊横夢迴山閣梨雲白月滿江城畫角清<lb/>
欲寄西湖早春信楚天霜冷鴈無聲<lb/>
　　萬金<lb/>
　　　乙巳清明泊舟栁胥浦<lb/>
栁胥浦上緑楊邊客裏清明繫客船莫遣桃花作紅雨<lb/>
且看榆火散青煙笙歌漫說承平日耕稼深期大有年<lb/>
邂逅農人且相慰軍儲無限望呉天<lb/>
<pb n="KR4h0143_WYG_259-12b"/>
　　夷簡<lb/>
　　　正月十三日三鼓上御奉天殿集公侯百官奉<lb/>
　　　上佛表命禮部尚書齋赴鍾山啟建法㑹<lb/>
御手書函出紫宸百靈效職共紛紜尚書夜待三更漏<lb/>
使者朝持五色雲宣室鬼神徒有問茂陵封禪謾能文<lb/>
陳情此日趨靈鷲萬歳千秋報聖君<lb/>
　　　十五日上服衮冕乘輦輅赴法㑹至日夕迎佛<lb/>
　　　上率公侯百官臨法筵供佛行大禮樂用善世<lb/>
<pb n="KR4h0143_WYG_259-13a"/>
　　　等曲先是十四日微雪尋即開霽是夕星月在<lb/>
　　　天風露湛寂絲竹迭奏燈火交輝禮儀之盛前<lb/>
　　　古莫及賦迎佛禮佛送佛三首<lb/>
鷲嶺幡幢下界來先令滕六淨氛埃微風不動燈如晝<lb/>
明月初昇鼔似雷宿衛萬夫嚴虎旅從官千旗駐龍媒<lb/>
衮衣儼在通明殿一朶紅雲擁不開<lb/>
天子臨筵禮覺皇衣冠陪位亦侯王寳䑓髙處金蓮色<lb/>
珠樹中間玉珮光幣帛奉陳先盥洗茶甌初獻謹焚香<lb/>
<pb n="KR4h0143_WYG_259-13b"/>
漢庭不必論前夢親覩金容在上方<lb/>
皓月華星傍九霄夜深端坐聖躬勞樂聲按舞魚山近<lb/>
花雨飄空鷲嶺髙玉冊讀文傳太祝金柈捧奠出儀曹<lb/>
從容望燎鑾輿動目送中天白玉毫<lb/>
　　清濬<lb/>
　　　上命和山居詩<lb/>
老來一鉢住巖幽塵境無心得自由空裏毎看花滿眼<lb/>
鏡中漸覺雪盈頭吟餘月照千峯夜定起雲生萬壑秋<lb/>
<pb n="KR4h0143_WYG_259-14a"/>
身世已知渾似夢百年光景水東流<lb/>
白髮山僧住翠蘿餘生身事任蹉跎倦從石上支頤坐<lb/>
閒向雲中拍手歌舍利現時光煜煜伽梨披處影娑娑<lb/>
鍾山咫尺城東地草木偏承雨露多<lb/>
　　曇噩<lb/>
　　　金山寺<lb/>
崢嶸兩岸市㕓開愛靜人㝷此處來水底有天行日月<lb/>
山中無地著塵埃塔擎燈影明雲杪船載鐘聲出浪堆<lb/>
<pb n="KR4h0143_WYG_259-14b"/>
自信平生有仙骨好風吹上妙髙臺<lb/>
　　智及<lb/>
　　　荅東皋伯逺法師<lb/>
東皋尊者隠郊墟小小屠蘇睹史居切柏代香朝演法<lb/>
捲簾進月夜抽書村園果熟秋霜後花徑苔生宿雨餘<lb/>
心境兩忘諸幻滅更餘何處覔眞如<lb/>
　　良琦<lb/>
　　　春日寄柬趙仲光沈自誠二友<lb/>
<pb n="KR4h0143_WYG_259-15a"/>
二月湖州動客心青山粉堞帶春雲溪溪漁屋桃花靜<lb/>
面面歌樓栁色深西府閒門鷗自到東林酒熟客誰斟<lb/>
風流二妙如相問為道清吟瘦不禁<lb/>
　　　秋日歸虎丘懷銛仲剛書記<lb/>
虎丘共作五年留幾度相攜上小舟楊栁春橋半塘寺<lb/>
芙蓉夜月百花洲長林放鶴閒支遁一室編蒲老睦州<lb/>
此日獨歸懷往事空山草樹不勝秋<lb/>
　　　春草池緑波亭<lb/>
<pb n="KR4h0143_WYG_259-15b"/>
桃溪緑水接深池芳草如雲䕶石磯色映湘簾春雨細<lb/>
波明畫舫夕陽微最憐才子新成句因憶王孫久未歸<lb/>
況有髙亭更蕭爽日長留客看清暉<lb/>
　　廷俊<lb/>
　　　石頭城次王侍御韻<lb/>
衮衮長江去不休巖巖盤石踞城頭千峰日落淮南暝<lb/>
萬樹風髙白下秋流水尚過諸葛帳東風不與阿瞞留<lb/>
中原一髮青山外萬古終為王謝羞<lb/>
<pb n="KR4h0143_WYG_259-16a"/>
　　懷渭<lb/>
　　　送一初上人遊武林<lb/>
舞鳳飛龍若箇邊天涯送逺獨淒然江山南渡降王宅<lb/>
風雨西陵過客船踏雪馬塍春買樹鬭茶龍井夜分泉<lb/>
落花寂寞東歸日煙嶼冥冥叫杜䳌<lb/>
　　徳祥<lb/>
　　　聽雨篷<lb/>
溪邊茅屋兩三椽寛窄眞如一釣船幾樹暮鴉篷底看<lb/>
<pb n="KR4h0143_WYG_259-16b"/>
一瓢春酒雨中眠舊愁無復來心上新夢何由到枕邊<lb/>
我亦江湖釣竿手菰蒲叢裏住多年<lb/>
　　　寄余復初鍊師<lb/>
崑峯峭峭玉叢叢有意尋仙到此中流水年華逢甲子<lb/>
秋風城郭見丁公門前丹氣無人識洞裏棋聲有路通<lb/>
借得古松同鶴住共看塵世事匆匆<lb/>
　　　南浦春耕<lb/>
索索繰車谷口聞鳥催農事亦紛紛新生野水𤓰藤繞<lb/>
<pb n="KR4h0143_WYG_259-17a"/>
舊作田塍井字分耕雨每憐黄犢健帶經猶愛小兒勤<lb/>
晚風獨立溪橋外流水桃花一隊雲<lb/>
　　　峩溪晚釣<lb/>
牛渚山前白鷺飛船頭坐得便無機鶯從栁絮風中聽<lb/>
魚到桃花水後肥有夢只因懷太白逄人多是說𤣥暉<lb/>
一壺春酒江村暮泊在峩溪醉不歸<lb/>
　　　訪息耘不遇<lb/>
語聲了了出溪灣只隔桃波一步間自愛黄鸝春後至<lb/>
<pb n="KR4h0143_WYG_259-17b"/>
多愁燕子雨中還坡晴細草平如剪花曙閒門半不關<lb/>
欲覔行蹤雲滿地人言採藥在他山<lb/>
　　　次韻張布政游山<lb/>
不因覽勝入松門猿鳥何曽識使君黄葉路從流水上<lb/>
青蘿牀與白雲分逢僧且說新裁句見寺先尋舊刻文<lb/>
氷雪寒巖春到後樹如膏沐草如薰<lb/>
　　　過湖州<lb/>
平生只想住湖州僻性迂情可自由一片水聲中倚杖<lb/>
<pb n="KR4h0143_WYG_259-18a"/>
幾重山色裏行舟東林書巻貧猶買西塞綸竿老未收<lb/>
緩得歸程過寒食杏花春雨聽鳴鳩<lb/>
　　　題林屋洞天<lb/>
群山包水水包山金作芙蓉玉作環洞裏有天通五嶽<lb/>
山中無地著三班白雲彷彿雞初唱碧海迢遥鶴又還<lb/>
可惜桃花有凡骨年年隨浪出人間<lb/>
　　　螺川送别圗<lb/>
五老峯前送别圗社賢今日未能無路經黄葉千年寺<lb/>
<pb n="KR4h0143_WYG_259-18b"/>
人倚西風十幅蒲銅斗舊歌聞楚甸蓴羮新興入呉都<lb/>
重山複水閒蹤跡自在飛雲一片孤<lb/>
　　　為馬仲禎題一灣煙水<lb/>
占得沙河水一灣此身能與狎鷗閒桃花㫁岸無船到<lb/>
楊栁衡門盡日關千里烟波歸老眼十年魂夢又鄉山<lb/>
扁舟西塞山前路流水肥魚待爾還<lb/>
　　　荆溪有懷<lb/>
荆溪一壑舊風煙鷗鷺盟中念昔賢春水田疇蘇玉局<lb/>
<pb n="KR4h0143_WYG_259-19a"/>
夕陽庭樹杜樊川雞聲嚦嚦荒村外鳥路迢迢暮靄邊<lb/>
欲覔髙僧問南嶽碧雲西望草芊芊<lb/>
　　妙聲<lb/>
　　　次韻道竹可清明雨<lb/>
風雨蕭蕭夜向晨清明都付寂寥濵吹殘野外無窮柳<lb/>
消盡江南大半春臨水桃花還有浪銜泥燕子不生塵<lb/>
匡牀坐穏渾慵起頼得同人笑語頻<lb/>
　　至仁<lb/>
<pb n="KR4h0143_WYG_259-19b"/>
　　　次韻馬國瑞貟外遊㑹稽<lb/>
勝遊還與馬遷同直上東南第一峯神禹穴深蒼木合<lb/>
李斯碑在紫苔封晚雲仙島翔歸鶴夜雨靈湫起蟄龍<lb/>
若見故人煩問訊松間石上幾時逢<lb/>
　　　送謙上人還日本并簡天龍石室和尚<lb/>
回首扶桑若箇邊春風萬里上歸船神龍饋供人迷海<lb/>
仙女吹花月在天宻意西來端有得新詩東去豈無傳<lb/>
若逢石室煩通問歳晚南湖學種蓮<lb/>
<pb n="KR4h0143_WYG_259-20a"/>
　　　次韻簡蘇昌齡學士仲銘禪師<lb/>
曽向燕然勒漢銘呉門今對萬山青朝端聲價蘇司業<lb/>
海内交游嵩仲靈何日袈裟登釣艇此時雲錦照溪亭<lb/>
一尊正候陶徴士莫學三閭愛獨醒<lb/>
　　法住<lb/>
　　　杏村牧笛<lb/>
杏村一逕遶湖西牧子閒將短笛吹顚倒自騎黄犢背<lb/>
參差巧弄緑楊枝花隂響動風來處樓外人聽日落時<lb/>
<pb n="KR4h0143_WYG_259-20b"/>
憶昔雨中曽問酒謾勞指㸃與人知<lb/>
　　如蘭<lb/>
　　　曉發<lb/>
東風巻雨曉雲收兩岸雞聲送客舟柔櫓不驚沙上鴈<lb/>
殘燈猶照驛邊樓天連野水浮雲闊斗轉銀河拂地流<lb/>
遥望呉城何處是青山數㸃落長洲<lb/>
　　大本<lb/>
　　　送徐行正人材之京<lb/>
<pb n="KR4h0143_WYG_259-21a"/>
鴻鴈來時澤國秋西風潮落大江頭蒹葭楊柳東西岸<lb/>
楓葉蘆花逺近洲鍾阜煙霞千嶂出蓬萊宫闕五雲浮<lb/>
丈夫勲業青冥上莫為思鄉易動愁<lb/>
　　似杞<lb/>
　　　寄題劉氏雙翠軒<lb/>
兩株擁秀立堦除絶勝蘭苕畫不如晝影並移當几席<lb/>
嵐光相與落圗書羽衣霓袖臨風舞鴉鬢雲鬟帶晚梳<lb/>
珍重二難招未得更栽連理伴幽居<lb/>
<pb n="KR4h0143_WYG_259-21b"/>
　　道衍<lb/>
　　　京口覽古<lb/>
譙櫓年來戰血乾煙花猶自半凋殘五州山近朝雲亂<lb/>
萬歳樓空夜月寒江水無潮通鐵甕野田有路到金壇<lb/>
蕭梁事業今何在北固青青客倦看<lb/>
　　　寄虎丘蟾書記<lb/>
聞道蟾公似賛公一缾一鉢寄山中雲封蘿屋長疑雨<lb/>
泉響松巖半是風履破只縁行脚久囊空非為作詩窮<lb/>
<pb n="KR4h0143_WYG_259-22a"/>
遥思短簿祠前夜共聽寒鐘出磵東<lb/>
　　溥洽<lb/>
　　　送金上人古上人制滿同還南翔<lb/>
涼入西霞木落初送人長是歎離居江山故壘三更夢<lb/>
風雨寒燈一巻書變化不同雞伏鵠聰明已辯魯為魚<lb/>
還山為問南翔鶴秋影何時下碧虛<lb/>
　　　次韻寄荅一初因懷南竺具菴老人<lb/>
自笑還鄉野性慵有懷多為白頭翁山樓半照崦嵫日<lb/>
<pb n="KR4h0143_WYG_259-22b"/>
海郭孤吟舶趠風賀監祇應歸鏡曲征西也復念醮東<lb/>
淒涼莫話平生事容易魂消蒼莽中<lb/>
　　　野人居為呉中行作<lb/>
桑抽穉緑麥生岐男女新年解穀絲老至已憐同甲少<lb/>
業成未覺見丁遲槿籬日薄雞豚散花塢春深燕雀知<lb/>
却怪閒情消不盡據牀長詠竹枝詞<lb/>
　　　送謙選中住花涇寺<lb/>
秋風一櫂入花涇楊柳芙蓉接水亭野老尚能談故事<lb/>
<pb n="KR4h0143_WYG_259-23a"/>
鄉僧爭請說新經楸梧雨外聞啼鳥樓閣煙中見濕螢<lb/>
欲寫别離無限意孤鴻遥沒越山青<lb/>
　　　金園草堂<lb/>
草堂簷拂水雲低花木叢叢繞碧溪捲幔躍魚揺倒影<lb/>
擁書巢燕落晴泥藥苖教子春前種蕉葉逢僧雨後題<lb/>
幾度畫船移晚棹旁人錯比瀼東西<lb/>
　　　送彚木菴歸姑蘇<lb/>
幾年漫浪闔閭城與子追游杖履輕煙草鹿臺尋古跡<lb/>
<pb n="KR4h0143_WYG_259-23b"/>
水雲鷗渚結閒盟江山已入韋郎句齒髮徒傷白傅情<lb/>
相送長洲天際路畫船茶竈憶春行<lb/>
　　　湯時仲小林居<lb/>
昔年曽過小林居門下蕭蕭古木疎牀雨獨看先世笏<lb/>
帳煙還讀外家書杏花紅褪春猶在菜甲青稀曉自鉏<lb/>
回首長洲多茂草幾時清嘯落樵漁<lb/>
　　　送㑹天元住紹興能仁寺<lb/>
許詢故宅秖園寺童穉嬉游不記年樓閣參差霄漢上<lb/>
<pb n="KR4h0143_WYG_259-24a"/>
山川迢遞斗牛邊縈池晝引芙蓉水負郭秋登䆉稏田<lb/>
今日送君迷舊跡都門回首一淒然<lb/>
　　徳珉<lb/>
　　　秋懷<lb/>
江潭葉落鴈初飛又見涼風到客衣日下浮雲迷北望<lb/>
天涯孤棹滯東歸驚看秋草流年換夢憶青山故舊稀<lb/>
明日一竿滄海去白鷗應笑未忘機<lb/>
　　　晚泊東湖有懷姚醉雲<lb/>
<pb n="KR4h0143_WYG_259-24b"/>
水晚隂雲思渺茫若為孤棹泊横塘夢回明月人何逺<lb/>
愁對殘燈夜更長别渚沙寒移宿鴈疎林葉響墮微霜<lb/>
明朝有約新豐道載酒重過舊草堂<lb/>
　　大冏<lb/>
　　　寄演福和尚<lb/>
雨紅煙緑暮春時獨客終朝有所思白水漾沙金錯落<lb/>
青山浮几玉參差一簾花妥鶯聲緩千里書成鶴去遲<lb/>
後夜更看湖上月滿懷愁緒散如絲<lb/>
<pb n="KR4h0143_WYG_259-25a"/>
　　覺澄<lb/>
　　　送玉峯琳長老得戒還清泉<lb/>
來遊江國早相招一到荒山正寂寥得戒已聞天竺雨<lb/>
洗心曽見浙江潮雲間曉日回蘭棹鶯囀春風上栁條<lb/>
欲問清泉何處是毗盧髙閣倚層霄<lb/>
　　　山水間遊為寂菴賦<lb/>
欲泛滄波下碧層閒中䟦涉有誰能五湖煙浪孤舟月<lb/>
萬里雲山一箇僧托鉢頻逢春店食和衣幾宿夜窗燈<lb/>
<pb n="KR4h0143_WYG_259-25b"/>
舊房門外松將偃海上歸來話葛藤<lb/>
　　淨倫<lb/>
　　　次喬武庫縉金山勝覽韻<lb/>
妙髙臺上昔年遊想徧山中景物幽出洞白雲含海曙<lb/>
映窗晴雪湛江流好音常聽樹頭鳥相對不飛沙際鷗<lb/>
西望金陵千古意葱葱佳氣帝王州<lb/>
　　懷讓<lb/>
　　　自京師回至江寺聞梵<lb/>
<pb n="KR4h0143_WYG_259-26a"/>
禪宫仙梵起泠泠一派餘音隔翠屏亂逐怒濤翻海島<lb/>
㣲隨落葉散林坰月明馴鶴銜花至晝靜神龍擁座聽<lb/>
十載江湖塵土夢今宵却向此中醒<lb/>
　　　國清寺<lb/>
逺問天臺訪玉峯短笻扶入翠重重溪風滿寺散花雨<lb/>
秋色一簾横古松童子倚門長喚鶴老禪談法解降龍<lb/>
嬉遊何日更相遇雲逐水流無定蹤<lb/>
　　𤣥穆<lb/>
<pb n="KR4h0143_WYG_259-26b"/>
　　　題焦山寺<lb/>
獅子峯前訪晚参直登絶頂縱幽探帆檣逺近迷蒼靄<lb/>
樓閣髙低鎖翠嵐水色倒㴠天上下山形雄壓地東南<lb/>
焦先去後巖扉古樹老碧桃春正酣<lb/>
　　明秀<lb/>
　　　寄九杞先生<lb/>
兩句三年報已成杞泉涼月照人清九華芝草髙蹤在<lb/>
千里冥鴻病眼明野寺柴門香稻熟漁村江樹晚山晴<lb/>
<pb n="KR4h0143_WYG_259-27a"/>
憑誰喚起王摩詰畫汝綸巾杜曲行<lb/>
　　　得白泉徐侯書<lb/>
檇李城西從拂袖歸帆直過釣臺西却憐别後無消息<lb/>
忽得書來問杖藜江岸鷓鴣悲暮雨柴門燕子惜春泥<lb/>
海邊猶有甘棠樹幾向花隂憶貴溪<lb/>
　　　勝果山中懷朱陳二翁<lb/>
西閣暮鐘雲氣隂南山秋色故宫深半巖落日照江雨<lb/>
萬里長風吹桂林喜見燈花頻入夢病憐物色獨關心<lb/>
<pb n="KR4h0143_WYG_259-27b"/>
青天兩夜負明月黄葉思君祗自吟<lb/>
　　文湛<lb/>
　　　送王景仙<lb/>
碧梧秋晚葉皆稀何事行人又逺違落日天涯千里别<lb/>
西風江上片帆歸山城月出聞猿嘯候館霜清見鴈飛<lb/>
此後定知難㑹靣相思惟有淚沾衣<lb/>
　　定徵<lb/>
　　　次沈陶菴題石田有竹莊韻<lb/>
<pb n="KR4h0143_WYG_259-28a"/>
移家種竹楊河上半似湘川半輞川詩好日嘗題節下<lb/>
酒酣時復臥根邊掃門延客還開逕煮笋烹茶或試泉<lb/>
我記别來今十載出門添得幾梢煙<lb/>
　　廣原<lb/>
　　　次沈陶菴題石田有竹莊韻<lb/>
卜得幽居地勢偏風光别是一山川白鷗新水鈎簾外<lb/>
烏目斜陽挂頰邊繞屋比鄰留野竹清心琴竹倚寒泉<lb/>
隔溪西崦禪林近嘗聽鐘聲出暮煙<lb/>
<pb n="KR4h0143_WYG_259-28b"/>
　　方澤<lb/>
　　　西天目髙峯塔院<lb/>
千丈巖扉不易登眞身長閟最髙層日中乍見馴簷鳥<lb/>
雲外時逢禮塔僧行道石邊紛異草挂衣松上綰長藤<lb/>
青年即有棲遲約白首誰知尚未能<lb/>
　　宗林<lb/>
　　　山居用韻荅鳳川朱先生<lb/>
秋冷啼蛩入講堂夜深飢鼠攪眠牀山厨食盡松花餅<lb/>
<pb n="KR4h0143_WYG_259-29a"/>
瓦鼎煙消柏子香半壁緑苔乗宿雨滿堦紅葉醉新霜<lb/>
幽居漸喜三冬近竹几蒲團雪夜長<lb/>
　　　花椒<lb/>
欣欣笑口向西風噴出𤣥珠顆顆同采處倒含秋露白<lb/>
曬時嬌映夕陽紅調漿美著騷經上塗壁香凝漢殿中<lb/>
鼎餗也應加此味莫教薑桂獨成功<lb/>
　　雪梅<lb/>
　　　山居詩<lb/>
<pb n="KR4h0143_WYG_259-29b"/>
道人卓錫愛名山四面巉巖指顧間風牖坐聞松子落<lb/>
石牀定起蘚痕斑鳴禽花塢春常在隔水柴扉夜不關<lb/>
惟有白雲知此意菴前飛去又飛還<lb/>
　　徳榮<lb/>
　　　題國清寺<lb/>
竹院深深近翠微短簾容易墜斜暉香殘瓦鼎僧初定<lb/>
月上松巢鶴未歸落澗祇供煎茗水洩雲留伴坐禪衣<lb/>
客游正值春將半風落桃花片片飛<lb/>
<pb n="KR4h0143_WYG_259-30a"/>
　　洪恩<lb/>
　　　郭山人舎宅<lb/>
疎竹髙梧種始成斗壇新出梵音聲山銜落照和雲下<lb/>
霧斷寒潮隔岸鳴石上舊題貞白字井邊猶勒葛洪名<lb/>
他時猿鶴如相憶咫尺巢居一葦輕<lb/>
　　徳清<lb/>
　　　寄燕都慈壽寺别山長老<lb/>
當年一鉢久過從長夜披衣聽曉鐘飯食每懷香積界<lb/>
<pb n="KR4h0143_WYG_259-30b"/>
經行常憶妙髙峯潛消瘴熱心含雪暗記流年手種松<lb/>
為埽蓮花師子座待余重舉絶言宗<lb/>
　　　山居<lb/>
三冬擁衲坐枯禪喜見春光最可憐瓦鼎野蔬將獻供<lb/>
地壚松火漸無煙青山覆雪重開靣白髮防寒已及肩<lb/>
幸作太平雲卧客焚香朝暮祝華年<lb/>
　　法生<lb/>
　　　寄雲東<lb/>
<pb n="KR4h0143_WYG_259-31a"/>
十年滄海共離羣三月風塵信未聞芳草閉門春冉冉<lb/>
落花啼鳥暮紛紛歳華江上看流水世事人間喻薄雲<lb/>
鴈宕天台何處所采芝捫葛幸同君<lb/>
　　法杲<lb/>
　　　荅趙凡夫<lb/>
嗟君長揖謝風塵枯木寒厓是所親薜荔成衣初變姓<lb/>
桃花為路不通秦居山寧著炊煙斷作事無招野鶴嗔<lb/>
身寄白雲心未穏游絲飛絮亦侵人<lb/>
<pb n="KR4h0143_WYG_259-31b"/>
　　　佳處亭望金山<lb/>
迎風獨倚最髙臺漠漠平沙孤嶼開短塔正如看水立<lb/>
危峯爭欲渡江來片時白浪千帆下何處青天一鶴哀<lb/>
興極不知歸路晚淡煙斜日滿蒿萊<lb/>
　　斯學<lb/>
　　　邊城晚眺<lb/>
獨上層樓望欲迷滿城砧杵更悲淒河流曲抱内黄北<lb/>
山勢遥連太白西落葉亂隨秋雨下斷鴻斜引夕陽低<lb/>
<pb n="KR4h0143_WYG_259-32a"/>
自來幽朔寒偏早繞樹啼烏未肯棲<lb/>
　　智舷<lb/>
　　　送方同叔游天台<lb/>
浦樹離離接逺天片帆遥向赤城懸春風幾度滄江上<lb/>
驛路千峯落月前水冷石梁窺洞壑花深巖殿宿雲煙<lb/>
從君此去看霞色猶是興公作賦年<lb/>
　　　送谷響上人入匡廬石門澗<lb/>
飄然汝去躡何峯六月匡廬雪尚封芒履不妨江路草<lb/>
<pb n="KR4h0143_WYG_259-32b"/>
淨缾將挂石門松雲開嶺外逢僧影日落巖前見虎蹤<lb/>
聞道逺公蓮再發齋時還聽虎溪鐘<lb/>
　　欽義<lb/>
　　　還山雜詩<lb/>
淨埽松門坐緑苔水聲逗石響奔雷忽驚野鳥乘煙過<lb/>
又見昬鴉駕日回曲木全支衰草住矮簷半向夕陽開<lb/>
山林未返忘形友日與孤雲自往來<lb/>
　　天遂<lb/>
<pb n="KR4h0143_WYG_259-33a"/>
　　　栁<lb/>
沐雨梳煙千萬枝春風挽住定何時青窺鏡裏愁人眼<lb/>
翠染機中織女絲柔舞難容鶯坐穏輕揺易惹燕飛遲<lb/>
可憐歳嵗章臺路腸斷忘歸遊俠兒<lb/>
　　志淳<lb/>
　　　春日過月公蘭若<lb/>
孤村相叩嗜禪翁一徑春風到寺中人語悄聞楊栁緑<lb/>
鳥啼幽出杏花紅經殘瘦坐焚香起茗熱傳題得句工<lb/>
<pb n="KR4h0143_WYG_259-33b"/>
足跡不留簾外土小庭深寂雨空濛<lb/>
　　文貞<lb/>
　　　金明老人黄葉菴落成志喜<lb/>
埽除荒穢剪凡材卧榻初安四壁苔隔蒲舟移帆影過<lb/>
鄰家客到犬聲來霜晨月夕誰為侣屋後堦前盡種梅<lb/>
心法别將何物喻蓮花不限滿池開<lb/>
　　慧秀<lb/>
　　　竹間聽反舌鳥<lb/>
<pb n="KR4h0143_WYG_259-34a"/>
細靄輕嵐散竹林搘頤小坐聽晨禽未蒸花氣機偏澀<lb/>
乍寫春聲意獨深緩引易調多種舌瑣言難竟一生心<lb/>
何如隠忍過殘臘末路風煙恐不禁<lb/>
　　泓灝<lb/>
　　　秋江晚歸<lb/>
流覽山川幽意多渾忘落日挂藤蘿潮催客子還家櫂<lb/>
風送漁舟入浦歌深樹煙披連翠幕逺峯雲在失青螺<lb/>
臨行笑指芙蓉發明日還期倚杖過<lb/>
<pb n="KR4h0143_WYG_259-34b"/>
　　廣潤<lb/>
　　　落花得疎字<lb/>
春來纔見百花舒一夜東風恨有餘亂㸃緑苔沿砌宻<lb/>
乍飛紅雨隔簾疎辭條弱栁傷鶗鵙逐水殘香憶鱖魚<lb/>
莫見成隂芳樹底斷魂蝴蝶尚蘧蘧<lb/>
　　宗乗<lb/>
　　　秋日小病同心石師強至山寺<lb/>
寺門秋竹冷煙扉石路欹斜近翠微領略心情忘我病<lb/>
<pb n="KR4h0143_WYG_259-35a"/>
寂寥光景見人稀欲題古壁花生眼久坐荒臺蘚透衣<lb/>
應笑學空多歳月箇中還挂往來機<lb/>
　　圎信<lb/>
　　　早秋過朱子葵太守鶴洲草堂對雨分韻得飛<lb/>
　　　字<lb/>
方花礎潤晚涼歸隔浦蓮舟望漸稀林下自聞秋夜雨<lb/>
燈前亦有草蟲飛巡簷半濕黄藤杖倚檻重添白苧衣<lb/>
明發霅溪新水下前村應沒舊魚磯<lb/>
<pb n="KR4h0143_WYG_259-35b"/>
　　成回<lb/>
　　　雜感<lb/>
本買深山與世違擔書禹穴憺忘歸鐘沈古寺寒燈滅<lb/>
雨過林中曉月微花裏子規愁客路船頭緑水濺征衣<lb/>
六千君子風流盡空見春城栁絮飛<lb/>
　　無文<lb/>
　　　將之潤州柬崑山諸子<lb/>
囊攜贈什滿朋箋豈用臨岐更黯然瓦鉢未謀前路食<lb/>
<pb n="KR4h0143_WYG_259-36a"/>
　草鞵先乞故人錢江山半壁全輸我風雪何心亦上船<lb/>
　他日若吟懷友句定驚深壑老龍眠<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_259-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩卷九十<lb/>
</p>
<p>
</p>
  </div>
</body>
</text>
</TEI>
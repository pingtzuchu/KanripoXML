<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_136-1a"/>
　欽定四庫全書<lb/>
御選宋詩卷五十三<lb/>
　　七言律詩九<lb/>
　　　朱熹<lb/>
　　　　夢山中故人<lb/>
　風雨蕭蕭巳送愁不堪懷抱更離憂故人只在千巖裏<lb/>
　桂樹無端一夜秋把袖追歡勞夢寐舉杯相屬暫綢繆<lb/>
　覺來却是天涯客簷響潺潺瀉未休<lb/>
<pb n="KR4h0143_WYG_136-1b"/>
　　　　和劉抱一<lb/>
　幾年牢落舊村墟此日翛然水竹居病起試尋春徑草<lb/>
　客來聊煮雪畦蔬開樽細說平生事信手同繙集古書<lb/>
　適意何勞一千卷新詩閒出笑談餘<lb/>
　　　　奉陪彦集充父同遊瑞巖謹次莆田使君留題<lb/>
　　　　之韻<lb/>
　踏破千林黄葉堆林間臺殿鬱崔嵬谷泉噴薄秋逾響<lb/>
　山翠空濛晝不開一壑祇今藏勝概三生疇昔記曾來<lb/>
<pb n="KR4h0143_WYG_136-2a"/>
解衣正作留連計未許山靈便卻回<lb/>
　　　伏讀二劉公瑞巖留題感事興懷至於隕涕追<lb/>
　　　次元韻偶成二篇<lb/>
誰将健筆寫崖隂想見當年抱膝吟緩帶輕裘成昨夢<lb/>
遺風餘烈到如今西山爽氣㸔猶在北闕精誠直自深<lb/>
故壘近聞新破竹起公無路祇傷心<hi>右懐寳學公作近聞西兵進取關陜</hi>
<hi>其帥即公舊部曲也</hi>
投紱歸來卧赤城家山無處不經行寒巖解榻夢應好<lb/>
<pb n="KR4h0143_WYG_136-2b"/>
絶壁題詩語太清陳迹一朝成寂寞靈臺千古自虛明<lb/>
傳來舊業荒蕪盡慙愧秋原宿草生<hi>右懐病翁先生作翁領崇道祠官故</hi>
<hi>有赤城之句</hi>
　　　伏讀秀野劉丈閒居十五詠謹次髙韻率易拜<lb/>
　　　呈伏乞痛加繩削是所願望<hi>錄十首</hi>
　　　　秀野<lb/>
為憐蘅芷滿芳洲特地臨江賦逺遊十畝何妨自春色<lb/>
萬縁從此付東流静㸔朝市真兒戲湏信田園是老謀<lb/>
<pb n="KR4h0143_WYG_136-3a"/>
出處知公有餘裕未應辛苦謝靈邱<lb/>
　　　　積芳圃<lb/>
樂事從兹不易涯朱門還似野人家行㸔靚艶湏攜酒<lb/>
坐對清隂只煑茶曉起蒼涼承墜露晩來光景亂蒸霞<lb/>
平生結習今餘幾試數毘那襋上花<lb/>
　　　　香界<lb/>
幽興年來莫與同滋蘭聊欲汎光風真成佛國香雲界<lb/>
不數淮山桂樹叢花氣無邊曛欲醉靈氛一㸃靜還通<lb/>
<pb n="KR4h0143_WYG_136-3b"/>
何湏楚客紉秋佩坐卧經行住此中<lb/>
　　　　春谷<lb/>
武夷高處是蓬萊采得靈根手自栽地僻芳菲鎮長在<lb/>
谷寒蜂蜨未全來紅裳似欲留人醉錦障何妨為客開<lb/>
飲罷醒心何處所逺山重疊翠成堆<lb/>
　　　　舫齋<lb/>
扁舟容與小房櫳揺颺簾旌蜀錦紅兩岸蒹葭秋色裏<lb/>
一川煙浪夕陽中不愁灔澦雙蓬髩未怯江湖萬里風<lb/>
<pb n="KR4h0143_WYG_136-4a"/>
築室水中聊爾爾何湏極浦望朱宫<lb/>
　　　　月波臺<lb/>
潺潺流水注回塘中作平臺受晩涼四面不通車馬跡<lb/>
一尊聊飲芰荷香韓公無復吟花島楚客何勞賦葯房<lb/>
少待湏㬰更清絶月華零露洗匡牀<lb/>
　　　　晩蔬園<lb/>
未覺閒來嵗月頻荷鉏方喜土膏勻連畦已放瑶簪露<lb/>
覆地行㸔玉本新小摘登盤先餉客晩炊當肉更宜人<lb/>
<pb n="KR4h0143_WYG_136-4b"/>
却憐寂寞公儀子拔盡園蔬不歎貧<lb/>
　　　　藥圃<lb/>
種藥春畦有近功不辭耘耔謾勞躬漸㸔杞菊充庖下<lb/>
即見芝英入籠中病去自知非往日身輕何必御泠風<lb/>
出門會有兒童笑不是當年植杖翁<lb/>
　　　　曲池軒<lb/>
去年種竹長新篁今嵗穿渠過野塘自喜軒窗無俗韻<lb/>
亦知草木有真香林間急雨生愁思水面微風度晚凉<lb/>
<pb n="KR4h0143_WYG_136-5a"/>
却厭端居苦無事凭欄閒理釣絲長<lb/>
　　　　前邨梅<lb/>
玉立寒煙寂寞濱仙姿瀟灑淨無塵千林揺落今如許<lb/>
一樹横斜獨可人真與雪霜娛晩景任從桃李殿殘春<lb/>
綠隂青子明年事衆口驚嗟鼎味新<lb/>
　　　次秀野韻五首<lb/>
使君簾閣對修筠起㸔名園雨後春便賦新詩留野客<lb/>
更傾芳酒酹花神未酬管樂平生志且作羲皇向上人<lb/>
<pb n="KR4h0143_WYG_136-5b"/>
祇恐功名相迫逐不容老子卧漳濱<lb/>
滿園紅紫已爭新百囀幽禽亦喚人蠟屐未妨泥歩穩<lb/>
珍叢終恨雨來頻卧㸔曉色忻初霽起約良遊醉好春<lb/>
却笑當年金谷燕相隨僕僕望車塵<lb/>
惆悵春餘幾日光從今風雨莫顛狂急呼我輩穿花去<lb/>
未覺詩情與道妨蘿帶不湏吟杜若角弓聊復賦甘棠<lb/>
淋浪坐客休辭醉飲罷晞身向九陽<lb/>
知君久矣厭喧卑造物尊前喚小兒一釂未應峩側弁<lb/>
<pb n="KR4h0143_WYG_136-6a"/>
十分聊爾快翻巵治中寂寞凝塵日令尹憂勞退食時<lb/>
正好相尋發孤笑莫敎牢落負心期<lb/>
當年共剪北山萊修竹成隂手自栽書卷莫教春色老<lb/>
柴荆肯為俗人開公能顧我傳新句我欲留公撥舊醅<lb/>
悵望南園芳樹底明年應放小車來<lb/>
　　　留秀野劉丈二首<lb/>
好雨當春過一犂我公逺憶故園西孤篷穩轉清灘急<lb/>
十里行穿綠樹齊路熟已欣經霧市身輕未怕躡雲梯<lb/>
<pb n="KR4h0143_WYG_136-6b"/>
諸孫剰欲留公住細和新詩丐指迷<lb/>
一去屏山今幾春歸來三徑但荒榛剪除便覺風煙好<lb/>
徙倚還驚物色新樓外千林遮去路階前一水戀行塵<lb/>
勸君更作留連計同社追遊苦未頻<lb/>
　　　又和秀野二首<lb/>
愁隂一夜轉和風曉㸔花枝露彩濃覓句休教長閉户<lb/>
出門聊得試扶笻物華始信如詩好春色方知似酒醲<lb/>
多謝鄰翁笑相迓為言晴暖更過從<lb/>
<pb n="KR4h0143_WYG_136-7a"/>
江臯晴日麗芳華翠竹疎疎映白沙路轉忽逢沽酒客<lb/>
眼明惟見滿園花望中景助詩人趣物外春歸釋子家<lb/>
向晩却尋芳草徑夕陽流水遶邨斜<lb/>
　　　次秀野咏雪韻三首<lb/>
閉門高卧客來稀起㸔天花滿院飛地迥杉篁增勝概<lb/>
庭虚鳥雀噪空饑酒腸凍澀成新恨病骨侵凌減舊肥<lb/>
頼有袁生清興在忍寒應未泣牛衣<lb/>
一夜同雲匝四山曉來千里共漫漫不應琪樹猶含凍<lb/>
<pb n="KR4h0143_WYG_136-7b"/>
翻笑楊花許耐寒乗興正湏披鶴氅瀹甘猶喜破龍團<lb/>
無端酒思催吟筆却恐長鯨吸海乾<lb/>
開門驚怪雪交加亂落横飛詎有涯密竹不妨呈勁節<lb/>
早梅何處覓殘花山隂客子湏乗興洛下先生想卧家<lb/>
病廢杯觴寒至骨哦詩無復更豪誇<lb/>
　　　次韻雪後書事二首<lb/>
晴煙裊裊弄晨吹雪屋流澌未覺遲擬挈凍醪追勝踐<lb/>
聊穿蠟屐過疎籬埽開折竹仍三徑認得殘梅祇數枝<lb/>
<pb n="KR4h0143_WYG_136-8a"/>
不耐嵗寒心事苦滔滔欲說定從誰<lb/>
未覺春光到栁條誰教飛絮倚風揺眼驚銀色迷千界<lb/>
夢斷彤庭散百寮梅塢任從長笛弄竹窗閒把短檠挑<lb/>
何人剥啄傳清唱更喜殘年樂事饒<lb/>
　　　次韻秀野早梅<lb/>
可愛紅芳愛素芳多情珍重老劉郎疎英的皪尊中影<lb/>
微月黄昏句裏香胸次自憐真玉雪人間何處有氷霜<lb/>
巡簷說盡心期事肯醉佳人錦瑟傍<lb/>
<pb n="KR4h0143_WYG_136-8b"/>
　　　次秀野極目亭韻<lb/>
偶向新亭一破顔髙情直寄有無間地偏已隔東西路<lb/>
天闊長圍逺近山浩蕩祇愁春霧合輪囷却喜暮雲還<lb/>
不堪景物撩人甚倒盡詩囊未許慳<lb/>
　　　再用秀野韻題翠壁<lb/>
孤亭一目盡天涯俯瞰煙邨八九家翠壁何年懸布水<lb/>
綠隂經雨墮危花杖藜徙倚凝春望覓句淹留到晚衙<lb/>
珍重詩翁莫相惱枯腸攪亂髩絲華<lb/>
<pb n="KR4h0143_WYG_136-9a"/>
　　　次亭字韻詩呈秀野丈兼簡王宰<lb/>
㡬年寂寞掩柴扃抱膝長吟竹下亭不向參同論納甲<lb/>
且將耘耔付添丁思元賦罷驚遥舉止酒詩成恨獨醒<lb/>
却笑春風兩蓬髩飄蕭無復舊時青<lb/>
　　　次秀野韻題卧雲菴<lb/>
君家丘壑本圓成何意尋荒入翠屏為愛晴雲薦孤枕<lb/>
故將閒日付新亭夢魂寂寂衣裳冷心事悠悠簡䇿青<lb/>
更把枯桐寫奇趣鵾絃寒夜獨泠泠<lb/>
<pb n="KR4h0143_WYG_136-9b"/>
　　　次韻寄題芙蓉館三首<lb/>
亂山叢裏有江鄉華館清波引興長正喜白鷗輕易狎<lb/>
忽驚紅妓儼分行臨流更好揮椽筆俯檻何妨接羽觴<lb/>
共説仙翁閒日月不因青草夢池塘<lb/>
幻成飛閣笑談餘便有新荷水面鋪指㸃清波浮菡萏<lb/>
驚呼紅影碎娵隅且將伴侶同杯酒不用君王予鏡湖<lb/>
多少故交臺閣上問渠落拓更能無<lb/>
不須艇子棹歌來且看芙蓉面面開卷裏有詩多錦繡<lb/>
<pb n="KR4h0143_WYG_136-10a"/>
席間無地可塵埃風清月白琴三弄緑暗紅深酒一杯<lb/>
明日仲宣樓上去越吟應是首頻囘<lb/>
　　　次韻雪後書事二首<lb/>
惆悵江頭㡬樹梅杖藜行遶去還來前時雪壓無尋處<lb/>
昨夜月明依舊開折寄遥憐人似玉相思應恨刧成灰<lb/>
沈吟日落寒鴉起却望柴荆獨自回<lb/>
滿山殘雪對虚堂想似當年輞口莊門掩不須垂鐡鎖<lb/>
客來聊復共藜牀故人聞道歌圍暖妙語空傳醉墨香<lb/>
<pb n="KR4h0143_WYG_136-10b"/>
莫為姬姜厭憔悴論文把酒話偏長<lb/>
　　　次秀野雜詩韻<lb/>
　　　　葺居二首<lb/>
丈人髙卧碧江頭門掩西風萬木秋重喜青山還遶屋<lb/>
却嫌黄葉漸平溝開軒且放浮嵐入決水徐通廢圃流<lb/>
便覺園林頓蕭爽不妨随境味元幽<lb/>
向來鞅掌元非病此日徜徉詎有妨自喜登臺閒瘦竹<lb/>
人驚歩屧響空廊髙齋雨過新山色曲沼風來舊水光<lb/>
<pb n="KR4h0143_WYG_136-11a"/>
千里壯心殊未已不應疎嫩興能長<lb/>
　　　　刻漏<lb/>
無疑莫詣君平肆任運休尋季主家謾設銅壺候尺咫<lb/>
閒參玉表驗分差不妨啟處知時節那更榮枯紀嵗華<lb/>
却羨昇平好官府日髙三丈放朝衙<lb/>
　　　　粟熟<lb/>
樹雜椅桐繼國風莫教林下長蒿蓬<hi>種樹法栗下不得有草木</hi>共期秋實<lb/>
充腸飽不羨春華轉眼空病起數升傳藥録<hi>本草云人有脚弱立栗樹下啖</hi>
<pb n="KR4h0143_WYG_136-11b"/>
<hi>及數升遂能起行</hi>晨興三嚥學仙翁<hi>蘇黃門詩云老去自添腰脚病山翁服栗舊傳方客來為説晨興晚三嚥終収白玉漿</hi>櫻<lb/>
桃浪得銀絲薦一笑纔堪發面紅<hi>銀絲見杜詩本草云櫻桃服之令人美顔色</hi>
　　　　山藥<lb/>
怪來朽壤耀瓊英小斸傾筐可代耕豢豹於人儘無分<lb/>
蹲鴟從此不須生雪鑱但使身長健石鼎何妨手自烹<lb/>
欲賦玉延無好語羞論蜂蜜與羊羮<hi>陳闌齋玉延賦有蜂蜜羊羮之句</hi>
　　　　食梨<lb/>
珍實渾疑露結成香葩況是雪儲精乍驚磊落堆盤出<lb/>
<pb n="KR4h0143_WYG_136-12a"/>
旋剖輕盈照骨明盧橘謾勞誇夏熟蔗漿未許析朝酲<lb/>
啖餘更檢桐君録快果知非浪得名<hi>本草謂梨為快果</hi>
　　　　導引<lb/>
聞説牛刀久不更閒中應接羨門生向來巳悟藏千界<lb/>
<hi>呂公詩云一粒粟中藏世界</hi>今日何勞倒五行<hi>道書云五行顛倒術龍從火裏出</hi>按蹻有時聊戲<lb/>
劇居心無物轉虚明舉觴試問同亭侣九轉工夫早晩<lb/>
成<lb/>
　　　　假山焚香作煙雲掬水為瀑布二首<lb/>
<pb n="KR4h0143_WYG_136-12b"/>
平地俄驚紫翠堆便應題作小飛來爐熏細度巖姿出<lb/>
綫溜遥分壁色開獨往但憑南郭几逺遊休剪北山萊<lb/>
人言造化無私力珍重仙翁挽得回<lb/>
一簣工夫莫坐談便教庭際湧千巖眼中水石今成趣<lb/>
物外煙霞舊所耽泉細寒聲生夜壑香銷瞑靄變晴嵐<lb/>
兒童也識幽棲地共指南山更近南<lb/>
　　　題鄭德輝悠然堂<lb/>
髙人結屋亂雲邊直面羣峰勢接連車馬不來真避俗<lb/>
<pb n="KR4h0143_WYG_136-13a"/>
簞瓢可樂便忘年移笻緑幄成三徑回首黄塵自一川<lb/>
認得淵明千古意南山經雨更蒼然<lb/>
　　　鵞湖寺和陸子夀<lb/>
德義風流夙所欽别離三載更關心偶扶藜杖出寒谷<lb/>
又枉籃輿度逺岑舊學商量加邃密新知培養轉深沈<lb/>
却愁説到無言處不信人間有古今<lb/>
　　　九日登天湖以菊花須插滿頭歸分韻賦詩得<lb/>
　　　歸字<lb/>
<pb n="KR4h0143_WYG_136-13b"/>
去嵗瀟湘重九時滿城寒雨客思歸故山此日還佳節<lb/>
黄菊清尊更晚暉短髪無多休落㡌長風不斷且吹衣<lb/>
相看下視人寰小祇合從今老翠微<lb/>
　　　白鹿講㑹次卜文韻<lb/>
宫牆蕪沒㡬經年祇有寒煙鎖澗泉結屋幸容追舊觀<lb/>
題名未許續遺編<hi>請為洞主不報</hi>青雲白石聊同趣<hi>謂西澗劉公</hi>霽月光<lb/>
風更别傳<hi>謂濓溪夫子</hi>珍重箇中無限樂諸郎莫苦羨騰騫<lb/>
　　　和張彦輔雪後棲賢之作<lb/>
<pb n="KR4h0143_WYG_136-14a"/>
夜來春雪徧林丘却喜風威曉便収好上籃輿閒縱目<lb/>
莫將衲被苦䝉頭微官正愧逍遥社勝日猶堪汗漫游<lb/>
欲出林關戀瑶草不妨尊酒更淹留<lb/>
　　　伏承侍郎使君垂示所與少傅國公唱酬西湖<lb/>
　　　佳句謹次髙韻聊發一笑<lb/>
百年地闢有奇功創見猶驚白髪翁共喜安車迎國老<lb/>
更傳佳句走郵筒閒來且看潮頭入樂事寧憂酒醆空<lb/>
㑹見台星與卿月交光齊照廣寒宫<lb/>
<pb n="KR4h0143_WYG_136-14b"/>
越王城下水融融此樂從今與衆同滿眼芰荷方永日<lb/>
轉頭禾黍便西風湖光盡處天容闊潮信來時海氣通<lb/>
酬唱不誇風物好一心憂國願年豐<lb/>
　　　懐潭溪舊居<lb/>
憶住潭溪四十年好峰無數列窗前雖非水抱山環地<lb/>
却是冬温夏冷天繞舎扶疎千箇竹傍崖寒冽一泓泉<lb/>
誰教失計東遷繆憊卧西窗日滿川<lb/>
　　　已未九日子服老弟及仲宣諸友載酒見過坐<lb/>
<pb n="KR4h0143_WYG_136-15a"/>
　　　閒居厚廟令出示佳句歎伏之餘次韻為謝并<lb/>
　　　呈同社諸名勝<lb/>
籬菊斑斑半吐黄沜中又報紫茰香<hi>輞川有茱茰沜字與泮同</hi>裝成令節<lb/>
秋還晚撩得髙情老更狂載酒極知乖勝踐沾衣却免<lb/>
歎斜陽<hi>是日本約㑹於周園屬予有故不果出因集予舎</hi>餘年只恐逢辰少吟罷君詩引<lb/>
興長<lb/>
　　　叔通老友探梅得句不鄙垂示且有領客攜壺<lb/>
　　　之約次韻為謝聊發一笑<lb/>
<pb n="KR4h0143_WYG_136-15b"/>
迎霜破雪是寒梅何事今年獨晚開應為花神無意管<lb/>
故煩我輩著詩催繁英未怕随清角疎影誰憐蘸綠杯<lb/>
珍重南鄰諸酒伴又尋江路覓香來<lb/>
　　呂祖謙<lb/>
　　　聽雨軒<lb/>
弟兄真樂有誰知頗憶蘇公聽雨詩小院深沈人靜後<lb/>
虚簷蕭瑟夜分時對牀夜夢歸燈火浮世身名付酒巵<lb/>
書册一窗生計足怡然戲綵慰親思<lb/>
<pb n="KR4h0143_WYG_136-16a"/>
　　張栻<lb/>
　　　憩清風峽<lb/>
扶疎古木矗危梯開始知經㡬攝提還有石橋容客坐<lb/>
仰看蘭若與雲齊風生隂壑方鳴籟日烈塵寰正望霓<lb/>
從此上山君努力瘦藤今日得同攜<lb/>
　　　喜廣仲伯逢來㑹<lb/>
二阮向來俱莫逆支笻為我到山巔濁醪共飲聊復爾<lb/>
勝集於今亦偶然人立千峰秋色裏月生滄海暮雲邊<lb/>
<pb n="KR4h0143_WYG_136-16b"/>
髙談此地曽知㡬一笑歸來對榻眠<lb/>
　　　遊道塲山次沈國録韻<lb/>
玻瓈盆外起千鬟路入空濛紫翠間心逺最便天宇迥<lb/>
眼明偏見野雲閒寒泉宰木留千載清磬疎鐘度兩山<lb/>
我亦湘城三徑在湖邊歸去洗塵顔<lb/>
　　　早秋湖亭<lb/>
澤國今年秋氣早湖亭清曉獨裴徊翩翻荷蓋随風舞<lb/>
蕭瑟松聲帶雨來靜處豈云身計得吟邊但覺嵗華催<lb/>
<pb n="KR4h0143_WYG_136-17a"/>
悠悠逺思憑誰寫多病新來罷酒杯<lb/>
　　　重九日與賓佐登龍山<lb/>
曉風獵獵笛横秋澤國名山九日游萬里煙雲歸老眼<lb/>
千年形勢接中州丘原到處堪懐古萸菊随時豈解愁<lb/>
此日此心誰共領朝宗江漢自東流<lb/>
　　何異<lb/>
　　　題環翠閣<lb/>
環翠閣邊無㸃埃盡収清致助吟才溪頭月落漁煙散<lb/>
<pb n="KR4h0143_WYG_136-17b"/>
岸口城低野色來斜檻半依秋樹出小窗知為北山開<lb/>
沙禽占水閒相趂悞入疎簾靜却回<lb/>
　　王十朋<lb/>
　　　題湖邊莊<lb/>
十里青山䕃碧湖湖邊風物畫難如夕陽茅舎客沽酒<lb/>
明月小橋人釣魚舊卜草莊臨水竹來尋野叟問耕鋤<lb/>
他年待挂衣冠後乘興扁舟取次居<lb/>
　　　和李楰<lb/>
<pb n="KR4h0143_WYG_136-18a"/>
維摩老病思何堪藥性從今却漸諳掩卷正思眠丈室<lb/>
論文俄喜遇奇男共嗟世路羊腸險剛怕人情鼠口甘<lb/>
聳壑昻霄君未晚吾衰已是食三蠶<lb/>
　　　次韻昝監務早梅<lb/>
羣芳避路放梅開奔走遊人滿砌苔半樹溪邊衝雪破<lb/>
一枝頭上帶春回月移瘦影供吟興風薦幽香襲酒杯<lb/>
剛被西湖都道盡至今詩客句難裁<lb/>
　　　詠栁<lb/>
<pb n="KR4h0143_WYG_136-18b"/>
東君於此最鍾情妝㸃邨邨入畫屏向我無言睂自展<lb/>
與人非故眼猶青縈牽别恨絲千尺斷送春光絮一亭<lb/>
葉底黄鸝音更好隔溪煙雨醉時聽<lb/>
　　　梅花次賈元節韻<lb/>
南枝昨夜暖先回壓盡羣芳獨自開仙客風中飄素袂<lb/>
玉妃月下試新裁未憑驛使殷勤寄首辱新詩特地來<lb/>
明日雪晴須共賞為花<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>却飲千杯<lb/>
　　　酴醿次賈元節韻<lb/>
<pb n="KR4h0143_WYG_136-19a"/>
春山杜宇喚人歸歸見酴醿滿架垂葉底半開千顆白<lb/>
髩邊斜插一枝奇園林綠樹成隂後庭院青春欲老時<lb/>
把酒對花歌數闋濡毫更和鹿巖詩<lb/>
　　　寓小能仁寺即事書懐<lb/>
小園青徑梅溪老綠水紅蓮越幕賓藥裹随身多半夏<lb/>
花枝照眼只長春郡樓鼓角聽殊逺僧舎鐘魚聞已頻<lb/>
窗外清風數竿竹淡然相對淨無塵<lb/>
　　　登詩史堂觀少陵畫像<lb/>
<pb n="KR4h0143_WYG_136-19b"/>
萬丈光芒筆有神兩睂猶帶舊酸辛殘杯不復随肥馬<lb/>
賸馥端能丐後人䕫子江頭吟處景杜鵑聲裏拜時身<lb/>
敬瞻遺像觀詩史一酹雲安麴米春<lb/>
　　　夜雨述懐<lb/>
夜深風雨撼庭芭喚起新愁似亂麻夢覺尚疑身是蜨<lb/>
病蘇方悟影非蛇澆腸竹葉頻生暈照眼銀釭自結花<lb/>
我在故鄉非逆旅不須杜宇喚歸家<lb/>
　　　九日登卧龍山呈同官<lb/>
<pb n="KR4h0143_WYG_136-20a"/>
老逢佳節强躋攀興遶東籬媿未還與客攜壺登縹緲<lb/>
尋僧對榻卧幽閒白鹽照日一峰古烏㡌吹風雙髩斑<lb/>
坐上元非孟嘉輩卧龍山却勝龍山<lb/>
　　　臘日與同官小集八陣臺謁武侯新祠<lb/>
伏㡬何時臘又逢天涯尊酒記游從未於山下祠黄石<lb/>
且向江濆謁卧龍青眼共看官舎栁白頭相對雪天峰<lb/>
虎符願逐桃符換萬里歸心一片濃<lb/>
　　呉儆<lb/>
<pb n="KR4h0143_WYG_136-20b"/>
　　　和呂守環秀堂<lb/>
田家但識豐年樂見説花城日更長如獲從公時拄笏<lb/>
尚能援筆侑飛觴雞豚社甕年年酒柿栗園林樹樹霜<lb/>
更倩漁郎問樵徑深山深處是吾鄉<lb/>
　　　次韻李提㸃雪中登樓之作<lb/>
髙樓思久入天涯瑶海光中景象賖未説因風翻栁絮<lb/>
須知和月上梅花山茶有句真成畫庭柏無心不受誇<lb/>
人物梁園零落久一時勝賞屬詩家<lb/>
<pb n="KR4h0143_WYG_136-21a"/>
　　王阮<lb/>
　　　長風沙次宋丈韻一首<lb/>
已將身世等河沙又泛春江看浪花錦纜牙檣君送酒<lb/>
蓑衣篛笠我浮家淹留日覺青春暮飄泊風兼細雨斜<lb/>
安得崑崙能探水試教來奏小琵琶<lb/>
　　　題髙逺亭一首<lb/>
小攜尊酒作清遊行到方壺最上頭山在斷霞明處碧<lb/>
水從白鳥去邊流苦無妙句窺天巧賴有名亭慰客愁<lb/>
<pb n="KR4h0143_WYG_136-21b"/>
從此江南添勝景未應獨數庾公樓<lb/>
　　　龍塘久别乗月再到奉呈同社<lb/>
龍堂疇昔擅雲煙破月重來倍爽然浮玉北堂三萬頃<lb/>
扁舟西子二千年青山識面爭迎櫂白鷺知心不避船<lb/>
華髪翛翛更何徃一茅終在此橋邊<lb/>
　　方信孺<lb/>
　　　玩珠巖<lb/>
歸舟多載小江春重訪東巖舊屐㾗插水峭崖猶有路<lb/>
<pb n="KR4h0143_WYG_136-22a"/>
垂天怪石本無根金華仙伯真知已薏苡將軍足斷魂<lb/>
安得北山公可作倩渠移取向家園<lb/>
　　　題龍隱巖<lb/>
愛山那惜走千回生怕前驅後騎催石上參差鱗甲動<lb/>
眼中在處畫圖開參鸞未辦乘風去浮鷁何妨載雨來<lb/>
人事百年俱變滅祇應題字不塵埃<lb/>
雨脚初収魚尾霞滿溪流水半溪花尋源曽識武陵洞<lb/>
泛宅如浮苕霅家但得嵌空元有路何如峭絶不容車<lb/>
<pb n="KR4h0143_WYG_136-22b"/>
道人辛苦經雲水成塔從來是劫沙<lb/>
　　　遊中隱巖至新洞作<lb/>
尋徧洞天三十六蒼靈獨秘此巖扉旋除野草開新徑<lb/>
遮莫寒藤刺客衣嵗月偶同題壁字煙霞似不放人歸<lb/>
把茅欲作開山主已落瞿曇第二機<lb/>
　　林光朝<lb/>
　　　次韻賀丘國鎮致仕<lb/>
桃花流水是家鄉洛下才名四十強自有赤松堪辟榖<lb/>
<pb n="KR4h0143_WYG_136-23a"/>
那能白首更為郎案頭貝葉忘言久江上蓴羮引興長<lb/>
邂逅却成香火社好將詩句細商量<lb/>
　　　奉題游洋張明府流香亭時以薦章數下渉秋<lb/>
　　　月馬首且欲西矣因以寄意云<lb/>
封題青李數緋桃處分園林意自豪旋出篇章陪樂府<lb/>
更憑花木續離騷酴醿架下提春榼薝蔔林中滴夜槽<lb/>
却是西風生馬耳未應老大笑牛刀<lb/>
　　薛季宣<lb/>
<pb n="KR4h0143_WYG_136-23b"/>
　　　雨後憶龍翔寺<lb/>
好溪東赴海門秋中有禪居湧碧流潮信徃來雙别嶼<lb/>
世緣生滅㡬浮漚菱歌面面來魚鼓燈火層層到客舟<lb/>
何事瓜期外留滯短窗斜雨不堪愁<lb/>
　　　樊口見鄭崇陽不遇<lb/>
經時兀兀坐筠鄉命駕﨑嶇傍夕陽島嶼西陵開罨畫<lb/>
湖山東鄂洗新裝路侵細草迷繁綠風落閒花憶舊香<lb/>
却上渡船歸去也不逢安道故無妨<lb/>
<pb n="KR4h0143_WYG_136-24a"/>
　　吕定<lb/>
　　　雪夜<lb/>
漠漠同雲徧海涯曉風寒逼綠窗紗飛揚鱗甲三千界<lb/>
粧㸃樓臺百萬家何處妙歌金障酒誰人清對玉梅花<lb/>
便應石鼎融氷水烏㡌籠頭自煮茶<lb/>
　　　望岱岳<lb/>
岱宗東望鬱嵯峨萬丈仙橋鳥外過秦樹千年空老大<lb/>
漢碑終古不消磨天壇夜靜垂星斗石磴春深長薜蘿<lb/>
<pb n="KR4h0143_WYG_136-24b"/>
記得舊遊曽載酒頽然峰頂放長歌<lb/>
　　　望嶧山<lb/>
極目東山秀色濃紫霄千葉醉芙蓉題詩尚記仙人洞<lb/>
飛珮曽過玉女峰樹老孤桐秋露下碑殘古篆暮雲封<lb/>
何時再醉天門月卧聽清風萬壑松<lb/>
　　　度大庾嶺<lb/>
鑿破鴻濛一竅通至今傳説九齡功天垂瘴雨蠻煙外<lb/>
路入炎荒火樹中萬里闗河瞻北極兩行旌斾過南雄<lb/>
<pb n="KR4h0143_WYG_136-25a"/>
鷓鴣聲裏端陽近榕樹青青荔子紅<lb/>
　　　遊海珠寺<lb/>
何年神物抱珠遊遺向滄浪第一洲五色化成金世界<lb/>
六鼇擎出寶香樓光涵鮫室星辰動影落龍宫日月浮<lb/>
萬古團團天地裏磬聲敲徹海門秋<lb/>
　　　登廣城樓<lb/>
三尺龍泉事逺遊越王臺上望南州一天雨過千山曉<lb/>
萬里風來五月秋江郭樓臺蠻客市海門煙日蜑家舟<lb/>
<pb n="KR4h0143_WYG_136-25b"/>
臨戎不有安邊策應媿常為薦馬周<lb/>
　　陸九齡<lb/>
　　　鵞湖示同志<lb/>
孩提知愛長知欽古聖相傳只此心大抵有基方築室<lb/>
未聞無址可成岑留情傳注翻榛塞著意精微轉陸沈<lb/>
珍重友朋勤切琢須知至樂在于今<lb/>
　　陸九淵<lb/>
　　　與僧淨璋<lb/>
<pb n="KR4h0143_WYG_136-26a"/>
自從相見白雲間離别常多㑹聚艱兩度逢迎當汝水<lb/>
數年隔闊是曹山客來濯足傍僧怪病不烹茶侍者閒<lb/>
不是故人尋舊隱只應終日閉禪關<lb/>
　　劉爚<lb/>
　　　瑞慶聖節應制<lb/>
皇家卜世過周唐天啟真人應運翔抱日預占恭邸夢<lb/>
飛龍曽報皖山祥翠雲影外來金母紅霧香中擁玉皇<lb/>
樂府賦工無以祝願將金鑑代珠囊<lb/>
<pb n="KR4h0143_WYG_136-26b"/>
　　王炎<lb/>
　　　和游堯臣勸農韻<lb/>
傳呼穩凭筍輿行喜見漫山麥浪平道上老農皆好語<lb/>
年來瘦地有新耕草深黄犢陽坡暖雨過青蒲野水生<lb/>
桃李隂中春事好田家雞犬亦歡聲<lb/>
　　　解官到郡諸丈置酒岳陽樓招炎為客鄧巴陵<lb/>
　　　索詩<lb/>
重上危樓覽洞庭故人一笑對飛觥君山只似艑山綠<lb/>
<pb n="KR4h0143_WYG_136-27a"/>
江水不如湘水清一日勝遊成樂事三年俗吏減詩情<lb/>
天涯邂逅還離别莫惜尊前底裏傾<lb/>
　　戴敏<lb/>
　　　屏上晚眺<lb/>
不能騎馬趂朝班自跨黄牛扣竹闗無德可稱徒富貴<lb/>
有錢難買是清閒人行躑躅紅邊路日落秭歸啼處山<lb/>
遥望蓬萊在何許扶桑東畔白雲間<lb/>
　　　樓上<lb/>
<pb n="KR4h0143_WYG_136-27b"/>
終朝役役晚來閒識破浮生一夢間挈榼去沽深巷酒<lb/>
倚樓貪看夕陽山月臨江館人横笛風摺蘆花雁度闗<lb/>
堪羨漁翁無檢束扁舟占斷白雲灣<lb/>
　　陳造<lb/>
　　　縣西<lb/>
一徑斜穿犖确行身閒尤覺馬蹄輕坡頭嘉樹千幢立<lb/>
煙際長江匹練横茶鼓適敲靈鷲院夕陽欲壓赭圻城<lb/>
一春簿領沈迷裏野鳥山花眼最明<lb/>
<pb n="KR4h0143_WYG_136-28a"/>
　　　行都<lb/>
露冷河傾斗柄低望仙橋外獨歸時風梳御栁娟娟靜<lb/>
月度觚稜故故遲㡬處清歌留客醉誰家長笛倚樓吹<lb/>
太平喜樂朝仍暮帝力何曽爾輩知<lb/>
　　　題林監税漁鄉小樓<lb/>
半是蜚軒半是樓主人雅趣寄滄洲晨霞暮靄紛濃淡<lb/>
越舶番檣閲去留徙倚想君舒醉眼從容須我掉吟頭<lb/>
病來止酒便髙卧㡬夢煙波沒白鷗<lb/>
<pb n="KR4h0143_WYG_136-28b"/>
　　　春雨贈陳主管<lb/>
初宵微月尚窺簷雨脚斜斜曉入簾春謝歡悰風處減<lb/>
愁將老色鏡中添頗思甫里陪觴詠不歎周南更滯淹<lb/>
倚賴宗盟慰牢落得閒詩筆未妨拈<lb/>
　　　宿野人家<lb/>
歩尋松篠欵谽谺忽到孤山處士家十頃蒼鱗漾牆角<lb/>
一鉤寒玉插簷牙杯行不乏紅絲鱠飯了仍供白露芽<lb/>
把臂傾舒吾巳怯又分離緒上歸槎<lb/>
<pb n="KR4h0143_WYG_136-29a"/>
　　　武昌<lb/>
客子修程未息肩江山佳處小留連醉臨庾亮樓前月<lb/>
夢闖回翁洞裏天形勢盤縈蹲虎鳯輪蹄隱軫度絲絃<lb/>
登髙欲賦還東望楚些無因喚謫仙<lb/>
　　姜特立<lb/>
　　　和劉建昌都下立春<lb/>
岧嶤天闕五雲飛日上觚稜曉影移合殿侍臣頒彩樹<lb/>
誰家纖手送青絲寒禁粉蘂香猶淺煖入疎根綠尚遲<lb/>
<pb n="KR4h0143_WYG_136-29b"/>
從此江山春意動使君拚費㡬多時<lb/>
　　　和陸郎中<lb/>
午庭風雨撼髙槐一洗城頭十丈埃老子座間尋句去<lb/>
故人門外寄詩來勁鋒久服穿楊妙鈍思深慙擊鉢催<lb/>
請佩左符君未可要聽吟思發春雷<lb/>
　　　歸山間舟中寄黄正言<lb/>
黒風吹雨亂雲奔一舸浮家過别邨便有新涼生竹樹<lb/>
更添清興集盤尊打篷㸃㸃催詩思著雨蕭蕭冷醉魂<lb/>
<pb n="KR4h0143_WYG_136-30a"/>
來日小溪山水活一波盡是使君恩<lb/>
　　　漁舎新成<lb/>
旋規漁舎傍溪山山轉溪迴翠竹間閒看羽觴行詰曲<lb/>
戲拈竿線弄潺湲浮家不入分風浦歸棹休尋落照灣<lb/>
漫説五湖煙浪好㡬人險處得心閒<lb/>
　　　為通州守賦綠漪亭<lb/>
景物天開四面寛如披百幅畫圖看有時鷗鷺下蒼靄<lb/>
無數菰蒲生碧瀾獨立晚涼秋思動醉呼小艇水雲寒<lb/>
<pb n="KR4h0143_WYG_136-30b"/>
他年虎節重來訪唯有恩波不解乾<lb/>
　　陳傅良<lb/>
　　　楊伯子持其尊人誠齋南海集為贈以詩奉酬<lb/>
得與門牆最不遲白頭方誦嶺南詩文從嘉祐今三變<lb/>
人在廬陵此一時細數儒先能㡬見獨憐嵗晚欲何之<lb/>
瀟湘直下長江去得望蓬萊卻更疑<lb/>
　　陳亮<lb/>
　　　及第謝恩和御賜詩韻<lb/>
<pb n="KR4h0143_WYG_136-31a"/>
雲漢昭回倬錦章爛然衣被九天光已將德雨平分布<lb/>
更把仁風與奉揚治道修明當正宁皇威震疊到遐方<lb/>
報讐自是平生志勿謂儒臣髩髪蒼<lb/>
　　姜䕫<lb/>
　　　寄田郎<lb/>
楚楚田郎亦大奇少年風味我曽知春城寒食誰相伴<lb/>
夜月梨花有所思剪燭屢呼金鑿落倚窗閒品玉參差<lb/>
含情不礙逢人説鸚鵡能歌自作詞<lb/>
<pb n="KR4h0143_WYG_136-31b"/>
　　　夏日奉天台禄<lb/>
青天揮箑卧藤牀翠袖攜壺送酒漿蝟腹出波烹芡實<lb/>
褭蹄和露擘蓮房相呼時入雞豚社獨坐曽無鴈鶩行<lb/>
便是赤城真隱吏不須劉阮更相將<lb/>
　　劉翰<lb/>
　　　春晚呈范石湖<lb/>
風日蕭蕭兩髩華倦尋銀筆賦餘霞五更枕上無情雨<lb/>
三月風前薄命花春困有時因病酒客懐何日不思家<lb/>
<pb n="KR4h0143_WYG_136-32a"/>
年來事事心情嬾惟有歸耕䇿最嘉<lb/>
　　張良臣<lb/>
　　　次韻持上人題延慶寺清玉軒<lb/>
水芳未動城南路一一僧簾有竹看政爾塵埃能自表<lb/>
故應悠久澹相安長楊晚獵干戈肅古棘春朝萬玉寒<lb/>
碧眼阿師來授記化龍飛去抑何難<lb/>
　　趙子覺<lb/>
　　　書懐<lb/>
<pb n="KR4h0143_WYG_136-32b"/>
栁影槐隂綠遶㕔日長細得話詩情迎風紫燕忽雙去<lb/>
隔雨黄鸝又一聲筆墨生涯成冷淡筍蔬盤饌易經營<lb/>
世間微利真刀蜜有底驅馳取重輕<lb/>
　　鞏豐<lb/>
　　　夜雨曉起方覺<lb/>
夜雨鳴簷送五更不驚髙卧最多情窗間細視花無恙<lb/>
牆外随聽屐有聲數把柔絲堤栁嫩一奩方鏡閘波清<lb/>
出門眼界殊明潔但覺春寒處處生<lb/>
<pb n="KR4h0143_WYG_136-33a"/>
　　　寒夜<lb/>
瓦欲飛霜水欲氷蒲團今夜有塵凝爐寒閒取薪添火<lb/>
窗暗時將燭助燈久欲歸田游宦客未能忘肉在家僧<lb/>
於書更覺心情嬾病眼愁看細字蠅<lb/>
　　林亦之<lb/>
　　　寄精嚴谷堂惟頤老宿二十年欲訪谷堂觀筆<lb/>
　　　法因循去未得偶逢水西客沉吟久之因寄此<lb/>
　　　詩<lb/>
<pb n="KR4h0143_WYG_136-33b"/>
隔浦娟娟古佛廬㡬回欲去更踟躇敢誇栁氏元和脚<lb/>
要問隋僧智果書見説交情多雋達每慙識面尚生疎<lb/>
山頭紅葉知無限可許閒人暫寓居<lb/>
　　　滕王閣懷古奉呈撫州别駕兼簡户曹<lb/>
城邊帝子閣西頭水遶南昌故郡流浦曲天長鷗侶小<lb/>
夜深雲淨月華浮澹臺墓暗竹根古孺子亭荒荷葉秋<lb/>
漠漠滄江無了日哦詩休接古人愁<lb/>
　　　同安撫趙子直餞朱晦菴於懐安得重字<lb/>
<pb n="KR4h0143_WYG_136-34a"/>
祖帳寒梅白未空已看新葉緑重重八州斧鉞送行客<lb/>
十里旌旗遶暮峰北斗獨髙韓吏部南州爭慕郭林宗<lb/>
一時賓主俱豪傑敢道招要到野農<lb/>
　　陳藻<lb/>
　　　客中書事<lb/>
千載蠻風尚有存此來聞見不堪論猪膏澤髮湘南婦<lb/>
牛渤塗門嶺右邨行客下牀調瘴藥吏人提甕灌蔬園<lb/>
豈無佳麗堪娛目别有淒涼只斷魂<lb/>
<pb n="KR4h0143_WYG_136-34b"/>
　　章甫<lb/>
　　　寄荆南故人<lb/>
餘生自判一虛舟未害尋詩慰客愁梅欲飄零猶醖藉<lb/>
桞纔依約已風流闗心弟妹無黄犬入夢江湖有白鷗<lb/>
别後故人相念否東風應倚仲宣樓<lb/>
　　丁逢<lb/>
　　　八詠樓<lb/>
檻外溪山縹緲樓共看雨歇漲㾗収天開圖畫無窮態<lb/>
<pb n="KR4h0143_WYG_136-35a"/>
峽束盤渦自在流賦咏偶然休弔古登臨政爾可銷憂<lb/>
卭郲九折經行徧又向東吳寄此遊<lb/>
　　　後十日重遊<lb/>
層樓重到已經旬逺岫晴嵐發興新風送炎天墮氷雪<lb/>
香清仙界引星辰茶瓜暫喚林間客杖屨長輸物外人<lb/>
便欲從遊赤松子君恩應許乞微身<lb/>
　　方有開<lb/>
　　　方仙翁祠<lb/>
<pb n="KR4h0143_WYG_136-35b"/>
真仙祠觀鎖晴嵐下瞰平疇十里寛譜牒尚遺唐篆額<lb/>
風儀仍是漢衣冠紫芝白兔靈如昨石碣丹湖事不刊<lb/>
千載仍孫牛馬走敬瞻遺像仰髙寒<lb/>
　　胡朝頴<lb/>
　　　小金山<lb/>
天光雲影碧相涵百頃玻璃一望間綠水遶門迷客渡<lb/>
白雲終日伴僧閒疎鐘破曉潛虬動老木成隂倦鳥還<lb/>
喚取頭陀磨石壁為渠題作小金山<lb/>
<pb n="KR4h0143_WYG_136-36a"/>
　　樓鑰<lb/>
　　　海潮圖<lb/>
錢塘佳月照青霄壯觀仍看半夜潮每恨形容無健筆<lb/>
誰知収拾在生綃蕩揺直恐三山沒咫尺真成萬里遥<lb/>
金闕岧嶤天尺五海王自合日來朝<lb/>
　　　環邨踏雪<lb/>
筍輿衝雪過溪橋流水方東未晚潮白裏不知梅奪色<lb/>
青邊尤喜麥成苖煙深帶雨參差下天闊随風自在飄<lb/>
<pb n="KR4h0143_WYG_136-36b"/>
可是忍寒詩更切故求野路踏瓊瑶<lb/>
　　　淨明方丈<lb/>
雲深宿雨未収晴短艇還來叩曉扃山溜擁谿侵石磴<lb/>
天風吹霧暗空庭茵鋪野草溼新綠玉立修篁洗舊青<lb/>
老我時時假僧榻夢魂真向醉中醒<lb/>
　　髙似孫<lb/>
　　　答武昌吳廣文<lb/>
平生不識武昌樓官栁青青好在不庾亮笛吹黄鵠月<lb/>
<pb n="KR4h0143_WYG_136-37a"/>
簡栖碑駁碧苔秋山横赤壁含情斷水出瞿塘快意流<lb/>
何處呌君同一醉並舟秦女擘箜篌<lb/>
　　危稹<lb/>
　　　送鼂告院得南康<lb/>
我是康廬舊冷官夢魂今尚憶雲端山將草色連天碧<lb/>
泉帶松聲出谷寒仙觀㡬年留鶴隱古潭有日起龍蟠<lb/>
使君肯著詩料理乞我蠻牋半幅看<lb/>
　　裘萬頃<lb/>
<pb n="KR4h0143_WYG_136-37b"/>
　　　玉山道中時赴掌故之命<lb/>
麥苖堆綠菜花黄一簇人家古道傍酒熟不妨邀里巷<lb/>
年豐贏得事農桑世情只説宦遊好客裏那知歸興長<lb/>
我有生平蓑笠在釣絲何日理斜陽<lb/>
　　　睡起書懐時諸公相勉再出<lb/>
北窗終日廢書眠一枕清風值萬錢雲度茅簷輕冉冉<lb/>
泉生石砌淨涓涓不嫌雨脚花間住要聽秋聲屋外傳<lb/>
三徑初成吾欲老幕中何用泛紅蓮<lb/>
<pb n="KR4h0143_WYG_136-38a"/>
　　　大雪次韻<lb/>
誰知天巧出元機但怪飛璚過眼奇瞑立風枝寒雀倦<lb/>
愁吟氷谷曉猿饑蘆花洲渚月明夜栁絮池塘春暮時<lb/>
此景人間不常有寫真傳影正須詩<lb/>
　　　題小桃源<lb/>
半月池邊倚瘦藤望仙臺上岸烏巾塵埃一㸃不到地<lb/>
花木四時長是春載酒豈無好事者爛柯應有著棊人<lb/>
請君更種桃千樹準擬漁郎來問津<lb/>
<pb n="KR4h0143_WYG_136-38b"/>
　　　夜坐<lb/>
爐火篝燈孰與同此心吾欲付冥鴻茅簷已作渉旬雨<lb/>
蕙帳不禁連夜風一段清愁詩句裏十分寒事酒杯中<lb/>
溪雲未用安排雪且聽梅花試小紅<lb/>
　　劉宰<lb/>
　　　送邵監酒兼柬儀真趙法曹呈潘使君<lb/>
儀真來徃㡬經秋風物淮南第一州山勢北來開壯觀<lb/>
大江東下峙危樓沙頭縹緲千家市艫尾連翩萬斛舟<lb/>
<pb n="KR4h0143_WYG_136-39a"/>
去去煩君問耆老㡬人猶得守林丘<lb/>
　　　漫堂晚望<lb/>
霽色催雲作晚霞小橋却立岸烏紗雨餘菱芡新抽葉<lb/>
秋早菰蒲未著花燈影微茫行客艇鐘聲縹緲梵王家<lb/>
沉吟索句輸公等我欲臨流理釣槎<lb/>
　　　寄題戴氏别墅<lb/>
聞君築室水雲鄉一榻翛然獨老龎近挹荷香供几案<lb/>
逺邀山翠入軒窗自歌自笑遊魚樂時去時來白鳥雙<lb/>
<pb n="KR4h0143_WYG_136-39b"/>
何日過門成夜泊一尊相與對銀缸<lb/>
　　　代柬寄張端衡<lb/>
句曲山頭白鶴飛遥憐綵棒正宣威仙家有喜迎仙吏<lb/>
客路無塵㸃客衣月澹郊原從犬卧秋髙籬落任雞肥<lb/>
子真東野齊名在莫向西風苦念歸<lb/>
　　崔與之<lb/>
　　　揚州官滿辭后土題玉立亭<lb/>
天上人間一樹花五年於此駐髙牙不隨紅藥矜春色<lb/>
<pb n="KR4h0143_WYG_136-40a"/>
為愛霜筠耐嵗華四塞風沈天籟寂半庭月冷市塵賖<lb/>
臨行更致平安祝一炷清香十萬家<lb/>
　　劉過<lb/>
　　　上袁文昌知平江<lb/>
欲上姑蘇望虎丘小邦寧有此風流山川形勢今三輔<lb/>
人物英雄古列侯華屋鱗鱗冠蓋里畫橋曲曲管絃樓<lb/>
金陵蜀郡俱疎逺除却皇都第一州<lb/>
　　　寄張都幹䝉正<lb/>
<pb n="KR4h0143_WYG_136-40b"/>
林深葉宻綠隂繁荷漸生芽蒲有根心事蹉跎過嵗月<lb/>
故人落寞共乾坤舟行蓴菜水雲浦路入楊梅煙雨邨<lb/>
何日叩門尋子去一尊聊對話黄昬<lb/>
　　　南康天開圖畫樓<lb/>
樓外煙波渺去鴻樓頭廬阜翠摩空故知造物鋪張巧<lb/>
不費丹青㸃染工赤壁江山横夜月輞川庭館卧秋風<lb/>
祇今滿地無圖畫畫在西灣杳靄中<lb/>
　　　寓公坊<lb/>
<pb n="KR4h0143_WYG_136-41a"/>
秋風漸漸正吹涼似報歸期未欲忙尋路竹間深入寺<lb/>
泊船沙外逺依庄小槽壓酒珠紅滴新飯炊粳雪白香<lb/>
更聽夜來思逺浦軍聲十萬似錢塘<lb/>
　　　醉中偶成<lb/>
小院葡萄月架東舞腰忙趂鼓聲雄詩成綵筆分題後<lb/>
人在金釵賭令中秋葉冷吟風浩蕩晩林烘透日玲瓏<lb/>
腰間若佩滁州印定有人呼作醉翁<lb/>
　　呂聲之<lb/>
<pb n="KR4h0143_WYG_136-41b"/>
　　　舒城道中<lb/>
還轅天作十分晴瀉出秋光一派清走筆欲題人到跡<lb/>
揚鞭不住馬嘶聲頃禾晚熟黄雲色籬菊朝含白露英<lb/>
得似淵明便歸去候門童稚出歡迎<lb/>
　　　西寺留題<lb/>
白石孤雲自在閒紅塵一事不相闗寺遮翠靄青蘿外<lb/>
人到落花流水間欲取錦囊收勝槩慚無玉帶鎮名山<lb/>
白蓮喜結當年社未厭朝來暮便還<lb/>
<pb n="KR4h0143_WYG_136-42a"/>
　　　九日登資福山呈胡宣教<lb/>
飛屐來登最上峰千山擁翠景無窮遥看雲影參差外<lb/>
靜聽泉聲斷續中今日黄花重九約何時青眼一尊同<lb/>
好天風月閒相寄早晩南來有過鴻<lb/>
　　　題龍翔觀<lb/>
曽到龍翔不記年兩峰巍壓水中天潮生潮落青蕪外<lb/>
人去人來白鷺邊四接逺遊僧萬笠重新舊觀屋千椽<lb/>
東南送目秋無際隔岸人家問釣船<lb/>
<pb n="KR4h0143_WYG_136-42b"/>
　　汪莘<lb/>
　　　寄潘倅<lb/>
夢魂何事練溪濱起自新春向晩春紅杏園林催百舌<lb/>
綠揚洲渚薦重唇一年好處是寒食三月水邊多麗人<lb/>
遥想使君行樂處牡丹如障草如茵<lb/>
　　　夜興<lb/>
倚天長劒為誰収欲獻君王鎮九州世事漫随紅日下<lb/>
壯心空逐碧江流鴈横西塞偏愁客菊綻東籬始當秋<lb/>
<pb n="KR4h0143_WYG_136-43a"/>
　抖擻向來塵土夢便提簑笠上漁舟<lb/>
　　　杜㫋<lb/>
　　　　陸務觀赴召<lb/>
　四海文章陸放翁百年漁釣兩龜䝉數關天地吾何與<lb/>
　老作春秋道未窮李耳守官逾二代張蒼職吏到三公<lb/>
　坐令嘉泰逢周漢此是君王第一功<lb/>
　<lb/>
　<lb/>
<pb n="KR4h0143_WYG_136-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_104-1a"/>
　欽定四庫全書<lb/>
御選宋詩巻二十一<lb/>
　　五言古詩十二<lb/>
　　　張栻<lb/>
　　　　采菊亭為建安丞張君賦<lb/>
　陶公千載人髙標跨餘子豈無濟時念斂䕃獨知止歸<lb/>
　來卧衡門無愠復何喜九日天氣佳東籬擷芳蕊舉頭<lb/>
　見南山佳處政在此地偏心則逺意得道豈否張侯謝<lb/>
<pb n="KR4h0143_WYG_104-1b"/>
　銀魚築室娛燕几小亭才尋丈景物自新羙頗聞雙瞳<lb/>
　清亦復强步履不妨數登臨倚杖㸔雲起髙詠悠然篇<lb/>
　飛鴻送千里<lb/>
　　　　遊南嶽風雪未已決䇿登山用春風樓韻<lb/>
　人言南山巔煙雲聳樓觀俯瞰了坤倪仰攀接天漢勇<lb/>
　往愧未能長吟湘水畔兹來渺遐思風雲豈中斷行行<lb/>
　重行行敢起自畫歎我聞精神交石裂氷可泮隂沴驅<lb/>
　層霄杲日麗旭旦決䇿君勿疑此理或通貫<lb/>
<pb n="KR4h0143_WYG_104-2a"/>
　　　陪舍人兄過陳仲思溪亭深有買山卜鄰之意<lb/>
　　　舍人兄預以顓壑見名因成古詩贈仲思<lb/>
築居湘水濱嵗月亦已乆寧知負郭東勝處入君手回<lb/>
環煙塢深有此溪十畝朝暾穿林薄荷氣薫户牖堂堂<lb/>
我州牧下馬喚賓友主人故喜事一笑具肴䔩汲泉汎<lb/>
崇蓮洗醆傾穉酒淋漓壁間書自可傳不朽我獨留薄<lb/>
暮並溪時矯首人言君不偶此豈落人後觀君睂宇間<lb/>
似亦挾所有隔溪更幽絶古木䕃髙阜却立望遥岑四<lb/>
<pb n="KR4h0143_WYG_104-2b"/>
序列鍾卣買山我計決便欲剪榛莠居然顓一壑豈羡<lb/>
印如斗未知鄰家翁還肯見容否<lb/>
　　　送黄子黙<lb/>
元祐不復見太史今諸孫人物尚論世典型故猶存酣<lb/>
歌拓金㦸三年佐雄藩超然車馬中髙韻獨孤鶱永懐<lb/>
白鷗盟修竹滿故園得句見眉睫外慕何足言顧以感<lb/>
知已䟦馬向修門朝開英俊途王度待討論小試翰林<lb/>
手乗槎薄崑崙我懶卧衡麓秋風擷蘭蓀交遊歎益落<lb/>
<pb n="KR4h0143_WYG_104-3a"/>
拭目㸔騰掀軒冕豈足貴政爾名義尊執手念相聞此<lb/>
意古所敦<lb/>
　　　過胡文定公碧泉書堂<lb/>
入門認溪碧循流識深源念我昔來此及今七寒暄人<lb/>
事幾更變寒花故猶存堂堂武夷翁道義世所尊永袖<lb/>
霖雨手琴書賁丘園當時經行地尚想語笑温愛此亭<lb/>
下水固若玻瓈盆晴㸔浪花湧静見濳鱗翻朝昬遞日<lb/>
月俯仰鑑乾坤因之發深感倚檻更忘言<lb/>
<pb n="KR4h0143_WYG_104-3b"/>
　　　自西園登山<lb/>
雨後溪重碧木落山增明西風肅羣物感此秋氣清振<lb/>
衣千崖表俯瞰萬籟生匪云幽遐慕政爾未忘情<lb/>
　　　路出祝融背仰見上封寺遂登絶頂<lb/>
我尋西園路徑上上封寺竹輿不留行及此秋容霽磴<lb/>
危霜葉滑林空山果墜崇蘭供清芬深壑遞幽吹不知<lb/>
山益髙但覺冷侵袂路囘屹隂崖突兀聳蒼翠故應祝<lb/>
融尊羣峰拱而待金碧雖在眼勇往詎容憇絶頂極遐<lb/>
<pb n="KR4h0143_WYG_104-4a"/>
觀脚力聊一試昔遊氷雪中未盡登臨意兹來天宇肅<lb/>
舉目淨纎翳逺邇無遁形髙低同一視永惟元化功清<lb/>
濁分萬類運行有機緘浩蕩見根柢此理復何窮臨風<lb/>
但三喟<lb/>
　　　中夜祝融觀月<lb/>
披衣凛中夜起步祝融巔何許氷雪輪皎皎飛上天清<lb/>
光正在手空明浩無邊羣峰儼環列玉樹生瓊田白雲<lb/>
起我旁兩腋風翩翩舉杯發浩歌萬籟為寂然寄言平<lb/>
<pb n="KR4h0143_WYG_104-4b"/>
生友誦我山中篇<lb/>
　　　晨鐘動雷池望日<lb/>
浮氣列下陳天浄澄秋容朝暾何處升彷彿認㣲紅須<lb/>
臾眩衆采閶闔開九重金鉦忽湧出晃蕩浮雙瞳乾坤<lb/>
豁呈露羣物光芒中誰知雷池景乃與日觀同徒傾葵<lb/>
藿心再拜御曉風<lb/>
　　　臘後一日尋梅東門外馬上遇雪<lb/>
羸驂出東郭静與幽意期尋梅冷入眼野路信所之寒<lb/>
<pb n="KR4h0143_WYG_104-5a"/>
萼靳未吐我自愛横枝雪花忽排空成此一叚奇嵗晚<lb/>
故人闊天寒鴻雁稀南國少霜霰北山多蕨薇坐㸔節<lb/>
物改莫遣心事違角巾風獵獵日暮獨吟歸<lb/>
　　　次韻元晦擇之雪中見懐<lb/>
流水浩無息遊雲去不休我思在何許起步三徑幽男<lb/>
子四方志胡為守一丘盍簪未可期此意空綢繆平生<lb/>
子朱子砥柱屹横流探古獨遐觀萬象共雙眸結友得<lb/>
林子苦心自窮搜㸔渠清介姿便可披羊裘昔者千里<lb/>
<pb n="KR4h0143_WYG_104-5b"/>
駕共我風雪遊永言清絶景祇以好語酬居然隔年别<lb/>
却喜翰墨留詩來尚記憶知子不我尤講習今難忘離<lb/>
索古所憂但當勉耘耔嵗晩儻可收<lb/>
　　　湖南㕘議宋與道奉祠歸崇安里中賦此以别<lb/>
憶昔嵗丙寅束書從吾翁驅車服嶺南弭節湟江東湟<lb/>
江地僻左窮年少過從邂逅傾蓋友一笑蠻烟空秋水<lb/>
泛孤艇春郊支短笻琴書適有餘酬唱寫不供豈惟吾<lb/>
曹歡固足愉親容日月遽如許於今再星終中間亦㑹<lb/>
<pb n="KR4h0143_WYG_104-6a"/>
面别去復轉蓬歸來洞庭野乃此相迎逢回首歎風樹<lb/>
欲語悲填胸愛君堅忍姿凛凛霜後松徐公真有常意<lb/>
味與曩同而我學不進長大加愚憃幸䝉故人惠苦語<lb/>
相磨礱梅霖漲宿潦行李何悤悤自云洞庭樂逺勝千<lb/>
户封將兒更抱孫綵衣映蘐叢搜奇萃圖刻攷古羅彜<lb/>
鐘知君頗挾此詎信詩能窮同里有佳人抱獨環堵中<lb/>
未妨閒暇日更共討論功他時有新得為寄冥飛鴻<lb/>
　　　五月十六日夜城南觀月分韻得月字<lb/>
<pb n="KR4h0143_WYG_104-6b"/>
梅收清風來宇淨寶鑑揭頻年城南遊未有今夜月呼<lb/>
舟泛㣲瀾遊魚亦出沒危榭倒影浮倚檻涼入骨舉酒<lb/>
屬西山寒光動林樾諸君興未已南阜上突兀極目大<lb/>
江流髙情更超越<lb/>
　　　題榕溪閣<lb/>
寒溪澹容與老木枝相樛其誰合二羙名此景物幽太<lb/>
史昔南騖於焉曽少休相當下榻初清與耳目謀品題<lb/>
得要領亦有翰墨留我來訪遺址宻竹鳴鈎輈稍令舊<lb/>
<pb n="KR4h0143_WYG_104-7a"/>
觀復還與佳客遊樹影散香篆水光汎茶甌市聲不到<lb/>
耳永日風颼颼所欣簿書隙有此足夷猶平生丘壑願<lb/>
如痼不可瘳雖知等喧寂終覺静理優更思濯滄浪榕<lb/>
根浮小舟<lb/>
　　　止酒<lb/>
淵明通達士止酒乃成詩終焉未能忘寄意良在兹勇<lb/>
哉典午君覆觴無再期念彼萬乘貴艱難有深思况乃<lb/>
一介士而或志可移祓齋揆前訓剛制聖所辭銘心諒<lb/>
<pb n="KR4h0143_WYG_104-7b"/>
無斁多言亦奚為<lb/>
　　　静江歸舟中讀書<lb/>
南風駕小雨羣山淨如沐吾歸及新涼所歴慰心目軋<lb/>
軋柔櫓鳴卧見山起伏推枕意悠然還取我書讀平生<lb/>
領解處於焉更三復老矣百念疎但欲斯境熟向來五<lb/>
嶺遊目力半吏牘小心了官事終覺媿惸獨世路自險<lb/>
夷人情費追逐翩翩孤飛翼息䕃望林麓<lb/>
　　　張子真楊政光吳徳夫追路湘源賦此以别<lb/>
<pb n="KR4h0143_WYG_104-8a"/>
驅車出嚴闗觸熱歸路長一雨羣物蘇我行亦清涼灕<lb/>
水自南去湘流正洋洋眷言二三友䟦焉勤送將蕭然<lb/>
短長亭每語夜未央張子名家駒千里方騰驤楊郎嶺<lb/>
中彦而能斂鋒鋩延陵舊所熟氣味固難忘向來幕府<lb/>
遊三秀麗齋房居然出别語分袂楚粤鄉人生㑹有别<lb/>
勿悲參與商獨有贈言意臨岐更平章風俗易移人宦<lb/>
途劇羊腸千鈞有不守決去飛鳥翔要當勉自持詩書<lb/>
作金湯他年相㑹處刮目㸔増光為謝桂父老無澤留<lb/>
<pb n="KR4h0143_WYG_104-8b"/>
一方惟餘石間字時與洗蒼筤<lb/>
　　　李仁甫用東坡寄王定國韻賦新羅參見貽亦<lb/>
　　　復繼作<lb/>
三韓接蓬萊祥雲䕶山頂涵濡雨露春吞納日月景羙<lb/>
䕃背幽壑靈根發奇頴艱難航瀚海包裹走湖嶺仙翁<lb/>
閱世故未肯遽生癭相期汗漫遊嵗晩共馳騁願持紫<lb/>
團珍往扣黄庭境想翁面敷腴玉色帶金井芸芸納歸<lb/>
根湛此方寸静清規照濁俗不惑類楊秉懸知藥籠中<lb/>
<pb n="KR4h0143_WYG_104-9a"/>
此物配丹鼎從今談天舌不用更澆茗<lb/>
　　　廬山有勝處曰卧龍南康朱使君始築茅繪諸<lb/>
　　　葛武侯像於其中以書屬予賦詩寄題此篇<lb/>
廬山仙靈宅佳處固非一頗聞卧龍勝幽深諒難匹懸<lb/>
瀑瀉琮琤石壁兩萃嵂草木被光輝波瀾動回沒今年<lb/>
朱使君下馬恍若失徘徊領妙趣指㸃築茅室為愛卧<lb/>
龍名英姿慨超軼于焉儼繪事長風起蕭瑟髣髴梁父<lb/>
吟尚想翁抱膝慘澹風雲㑹飄忽日月疾獨存經世心<lb/>
<pb n="KR4h0143_WYG_104-9b"/>
千載詎可汨褰裳欲從之雲濤渺寒日<lb/>
　　王十朋<lb/>
　　　<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>畝十首<hi>録二首</hi>
竹有君子節青青貫四時桃李媚春光千株弄妖姿世<lb/>
眼悦繁豔疇能賞幽奇君㸔桃李蹊蹄轂紛爭馳君㸔<lb/>
竹林下形影誰相隨七賢乆淪沒髙躅猶可追吾家植<lb/>
千竿風月足自怡豈不競時好聊為歲寒期<lb/>
儒冠誤身世偃蹇二十年豈不懐明主富貴乃在天平<lb/>
<pb n="KR4h0143_WYG_104-10a"/>
生學忠孝自致無由前青燈照長夜感激徒自憐<lb/>
　　　送凌知監赴玉環次覺無象韻<lb/>
晨興趣行裝秋色滿離席悲風苦送聲短晷頻移刻蘭<lb/>
舟薄暮發去去轉遐僻極目望官所沉沉煙靄積清有<lb/>
濯纓水白有潄齒石悠然水石間宦情聊自適朝焉遊<lb/>
其南暮焉戲其北<hi>玉環有南北社</hi>彼㣲山中鳥亦將識公德公無<lb/>
賦歸來田園付人役<lb/>
　　　毛虞卿見過<lb/>
<pb n="KR4h0143_WYG_104-10b"/>
故人訪吾廬况是清和節髙槐緑成隂芳草碧未歇攜<lb/>
手山間行清興浩然發呼童具雞黍濁酒醅初潑貧居<lb/>
媿荒涼野䔩草羅列盤實飣梅豆蔬餐薦薇蕨主禮雖<lb/>
甚㣲客色未嘗觖醉翁山水意不為壺觴設蟹眼煎新<lb/>
汲雀舌烹春擷澆君文字腸掉我清談舌人生㑹面難<lb/>
嵗月易飄忽君姑為我留悤悤莫言别<lb/>
　　　别周徳逺諸友<lb/>
山城過疎雨客舘生新秋鄉心雜病思浩蕩不可留憶<lb/>
<pb n="KR4h0143_WYG_104-11a"/>
昨初來時園花弄春柔俯仰節物變木杪風颼颼旅食<lb/>
百日餘故人情已周論文有深味惜别添牢愁槐花物<lb/>
色老琴書散交遊暖律回南枝相期汎仙舟<lb/>
　　　納涼偶成<lb/>
架松却煩暑梳竹來清風頑然七尺軀寄此㣲涼中髙<lb/>
枕傲有道深杯醉無功山林有餘樂此興誰我同<lb/>
　　　和韓詩秋懐十一首<hi>并序</hi>
　　丁卯季冬赴省試臨安至明年暮春側翅東歸既<lb/>
<pb n="KR4h0143_WYG_104-11b"/>
　　至㑹稽復還太學時方首夏草木敷榮良苖懐新<lb/>
　　遊目原隰與物助欣至閏八月告歸復尋故道雲<lb/>
　　水已空園林初落悽然感觸不能自已是月十有<lb/>
　　七日言息其廬定省之暇親戚鄉里日相過從有<lb/>
　　詩酒之樂恝然無復得失之在懐也清夜兀坐短<lb/>
　　檠自照誦韓退之秋懐詩十有一章欣若有悟因<lb/>
　　追其韻太山北斗我實慕之白雪陽春和以巴詞<lb/>
　　云<lb/>
<pb n="KR4h0143_WYG_104-12a"/>
孟夏遊㑹稽禾稼方薿薿南風翼新苖生意殊未已重<lb/>
來覺非乆相去百日耳黄雲萬頃空蘋末涼風起林園<lb/>
亦揺落觸目成疑似人生過隙駒朱顔何足恃胡為向<lb/>
迷塗奔走不停軌得失無榮辱歸來實堪喜<lb/>
草木無利名時來自榮悴人生異草木百念起心地困<lb/>
窮斯感傷利達或驕恣一朝同物化榮辱兩何異有酒<lb/>
且行樂不必富與貴<lb/>
直道疾伊優壯懐增靡曼海上豕方牧夜中牛屢飯半<lb/>
<pb n="KR4h0143_WYG_104-12b"/>
生營一名偃蹇未如願青銅忽自照白髪已堪歎斥鷃<lb/>
適蓬蒿大鵬搏九萬物情貴得所奚用求自獻富貴似<lb/>
可喜貧賤亦何怨<lb/>
秋雨浸成潦秋霜漸為凌老樹喑寒蟬腥盤集痴蠅天<lb/>
涯有歸客面目吁可憎吟餘自捫腹肝膽空稜稜臨淵<lb/>
不善漁籬頭挂寒罾數椽茅屋下養此百不能<lb/>
秋懐蟲共悲秋夜鶴同警輝輝玉繩低耿耿銀漢永静<lb/>
思鳧舄喬遐慕螭蟠猛途逺慵著鞭井深艱下綆鳥倦<lb/>
<pb n="KR4h0143_WYG_104-13a"/>
當知還馬失亦云幸窮通委天命塵慮可深屏<lb/>
客路厭煩暑歸懐愜新景枕冷夢自清夜明窗更冏聊<lb/>
棲明月枝勝逐西風梗支牀甘自息伏櫪倦思寢惟有<lb/>
問自心拳拳慕回請<lb/>
窗几生新涼燈火照初暗省已有昨非探懐無宿憾古<lb/>
書恣掀翻古意薄窺瞰心將遊寂寞語復攻苦淡實歉<lb/>
名忌浮才疎得懲濫守志懼不堅入道恐成暫性栁戒<lb/>
戕賊心猿思繫纜有友頻琢磨無官自校勘澹然學揚<lb/>
<pb n="KR4h0143_WYG_104-13b"/>
雄不恨儲無甔<lb/>
賢闗藹多士頭角爭軒軒中有倦遊客虛名厭馳奔學<lb/>
為忠與孝思踐陽城言髙秋賦歸去戲舞庭闈前東園<lb/>
柿栗熟採摘共盤飱兄弟各賦詩集作棣萼編甲乙二<lb/>
孺子日誦言半干學語三嵗時笑味生甜酸欣然動我<lb/>
懐長夜不成眠歸來有此樂亦可終殘年<lb/>
吾廬有修竹滳翠凝不乾天風一吹拂終夜鳴琅玕黄<lb/>
楊亦嘉樹一甕何團團日暮飛禽歸啾然欲求安嗟予<lb/>
<pb n="KR4h0143_WYG_104-14a"/>
欲何為屢涉吳江瀾一名竟未就舉彈空飛丸對菊賞<lb/>
嘉樹聊繫予征鞍<lb/>
商飊起何處古樹生秋聲肅肅夜氣寂悠悠月華明兀<lb/>
兀念前古孜孜殫寸誠黙黙守孤陋兢兢防滿盈興至<lb/>
役詩匠愁來驅酒兵自適布衣願未覺青衫榮長䰅與<lb/>
赤脚亦足供使令<lb/>
鮮鮮霜中菊誰云晩不好開日即重陽雖晚亦同蚤對<lb/>
景便須醉浮生苦難保胡為楚大夫不飲致枯槁何如<lb/>
<pb n="KR4h0143_WYG_104-14b"/>
醉鄉人雖醉亦有道<lb/>
　　　同莫教授朱縣丞朱司理遊西園<lb/>
黎明出城郭偶作西園遊春淺花未都池寒緑初抽湖<lb/>
山欲縱目煙靄浮不收初來興非淺心賞殊未酬賴有<lb/>
三君子清談洗牢愁更期春色濃攜酒汎仙舟<lb/>
　　　薛師約撫幹召飯于圓通寺主僧㵸茗索詩<lb/>
緑暗梅欲雨風薫麥初秋官舍厭卑濕僧廬訪清幽儒<lb/>
餐慣蔬飯道話便茶甌鑑湖倘容覓杖屨時來遊<lb/>
<pb n="KR4h0143_WYG_104-15a"/>
　　　同錢用明用章遊白石巖<lb/>
謝公好山水得郡古東甌造物惜佳境雅志多不酬松<lb/>
蘿蔽雁宕煙靄埋龍湫行田徑白石不到僊山頭寥寥<lb/>
數百年天付黄冠流巍然萬仭崖壁立東南州誰將補<lb/>
天手化出白玉樓兩龕藏洞府中有羣仙遊上通尺五<lb/>
天下接三神洲飛泉落巖腰碧澗鳴山陬羣峰真培塿<lb/>
滄海為渠溝隘視人間世萬象同蜉蝣我家雁山陽﨑<lb/>
嶇厭經丘翩翩錢公子呼我尋巖幽初驚小雨宻忽埽<lb/>
<pb n="KR4h0143_WYG_104-15b"/>
羣隂浮杖屨窮巑岏一洗塵埃眸山林有真樂富貴何<lb/>
足求但願乞二山不願萬户侯<hi>二山白石雁蕩</hi>
　　　胡秘監攜具道山集羣仙賞酴醿和東坡詩真<lb/>
　　　雅㑹也某偶以私試鎻宿不與遂次其韻<lb/>
紅紫紛爭先酴醿分甘晚誰栽羣玉府童童翠張幰徳<lb/>
共芸芬香韻隨官逸逺<hi>舘中酴醿在著廷之後著作郎號逸逺官</hi>奚用然青藜端能<lb/>
照書苑先生海上歸平步到蓬巘招邀飲醇酎剛腸出<lb/>
清婉遥思吳宫魂故作楚詞挽勿為花所留興盡要知<lb/>
<pb n="KR4h0143_WYG_104-16a"/>
返<lb/>
　　　九日不登髙與兄弟鄰里就敝舍飲菊<lb/>
中秋對月明九日逢黄花節物豈不好而况身在家尊<lb/>
酒釀鄰里盤飱飣魚鰕何必登髙山清歡自無涯<lb/>
　　　洪景盧以郡釀飲客于野處園賦詩見寄次韻<lb/>
老境厭吏事歸心遶丘園日月忽有夏炎蒸變春温芝<lb/>
堂熟新釀誰共論文尊緬懐蓬山舊情好素所敦殷勤<lb/>
十從事往埽東坡軒深杯滑琉璃不比田家盆醉吟到<lb/>
<pb n="KR4h0143_WYG_104-16b"/>
髙處舞月成清歡我獨坐空齋静對忘憂萱萱多憂未<lb/>
忘香清思猶昬懐君不成寐兩處一聲猿<lb/>
　　　伏日四望亭分韻得月字<lb/>
秋日何處遊危亭䕃清樾十客同我登詩興浩然發四<lb/>
簷山在眼奚用更拄笏小飲未成醺天邊見新月<lb/>
　　　廬山紀遊四十韻<lb/>
我性好山水思向廬山廬五老招我遊有約芝山初兹<lb/>
行適所願孰曰非天與入眼庾公樓興已先籃輿雲開<lb/>
<pb n="KR4h0143_WYG_104-17a"/>
聖治峰石扣仙人居<hi>太平興國宫有聖治峯劉仙石</hi>香爐望煙靄淨社觀<lb/>
芙蕖虎溪聊自笑天池步宜紓<hi>天池最髙不及遊</hi>半月圓通留幽亭<lb/>
樂有餘<hi>寺有至樂亭</hi>趣如六一翁境似山環滁侯溪煮月泉石<lb/>
耳供巖蔬<hi>峯以生石耳得名</hi>破戒戲魚酒踏園夢羊猪賢闗得家<lb/>
音<hi>二兒時在太學一日得兩書</hi>天恩拜新除抗章復辭免<hi>前辭䕫州今辭入對</hi>行<lb/>
色仍躊躇遂作南山遊首過荆林虛凌雲入康谷臨流清可<lb/>
漁欲飲苐一水山深足趦趄湯泉本何來忽從龍口噓鸞溪<lb/>
尋故家<hi>歸宗寺本王右軍宅</hi>墨沼波猶潴石鏡不可見懸崖照誰梳<lb/>
<pb n="KR4h0143_WYG_104-17b"/>
尋真到簡寂入觀驚丘墟緬懐黄與陸何處飄霞裾<hi>簡寂觀乃</hi>
<hi>陸修静道塲有黄石公巖觀今荒廢</hi>眼明見飛瀑澗壑鳴瓊琚河落句思<lb/>
李練飛詩陋徐新橋跨虹霓出月明蟾蜍兩州勞五馬<lb/>
同日傳雙魚<hi>至開先得唐江州李南康書</hi>神光照萬杉飛白留天書遥<lb/>
瞻星子城青山㸃舂鉏我行未及西三峽知何如登橋閲<lb/>
天險奮地轟雷車壯哉五丁力鑿此千尺渠羣峰列耆老<lb/>
深淵畜璠璵古刹依朱沙穿林駭猿狙<hi>楞伽在朱沙峯下自棲賢寺路穿荆</hi>
<hi>棘而行</hi>萬巻已空閣三竹猶扶疎肩輿足蠒卒傳詩手疲胥<lb/>
<pb n="KR4h0143_WYG_104-18a"/>
佳境尚無窮雅興良已攄身隨禽往還興逐雲巻舒<lb/>
重尋訥菴老細論無言予節物變炎涼遲留費居諸<lb/>
在路何悠悠歸夢頻蘧蘧秋風還雁蕩緘封寄鄉<lb/>
閭<lb/>
　　　望黄州<lb/>
肩輿萬松嶺鼓楫蘆花洲忽見江上山人言是黄州懐<lb/>
人望雪堂讀記思竹樓二豪不復見大江自東流<lb/>
　　　題一覽亭<lb/>
<pb n="KR4h0143_WYG_104-18b"/>
危亭頂鄂渚欲上初不敢肩輿躡峥嶸眼界驚坎窞青<lb/>
山繚江湖煙雨抹濃淡千帆破滄浪萬室照菡蓞大澤<lb/>
胸可吞秀色手宜攬形勢控上游天險卦侔坎登臨迫<lb/>
吹㡌秋聲在葭菼銜杯情有欣懐古意多感兩雄孫與<lb/>
劉壯志鯨鵬噉赤壁走阿瞞功業炳鈆槧黄鶴去何之<lb/>
靈竹色猶慘樓餘庾公興洲遺正平憾北望舊中原激<lb/>
烈壯士膽何由登泰山一快天下覽<lb/>
　　　十日買黄菊二株<lb/>
<pb n="KR4h0143_WYG_104-19a"/>
十月更十日黄花開滿枝鮮鮮如可餐采采還自疑重<lb/>
陽不堪摘况後一月期既晚何用好兹言聞退之天然<lb/>
傲霜性寧問早與遲不以日月斷深杯為花持<lb/>
　　　解舟<lb/>
解舟城之南橙橘半青黄時節豈不好胡為辭故鄉親<lb/>
朋送我行殷勤餽壺觴我欲與之飲舟去留靡遑僮僕<lb/>
别我歸黯然顔色傷問我何時還田園又成荒我心媿<lb/>
其言老矣身皇皇五載走三州道路險且長屢請方得<lb/>
<pb n="KR4h0143_WYG_104-19b"/>
祠暫歸又懐章挈家入南閩兒女不盡將餘生疾病多<lb/>
滿鏡鬚髯蒼到官即有乞行將返耕桑<lb/>
　　　東湖小飲<lb/>
㣲涼散梅潤濃緑敷桐隂送客出東郊駕言事幽尋<lb/>
湖光照我眼荷香清我襟平疇入逺望嵗有其自今牛<lb/>
眠種已畢蛤吠苖初深古亭懐二公遥望羅干岑邂逅<lb/>
得良友欣然契予心喬松喜客來風枝出清音手持<lb/>
荷葉杯共對蓮花斟東湖異西湖有詩不妨吟<lb/>
<pb n="KR4h0143_WYG_104-20a"/>
　　　修鷹爪花架<lb/>
有花藤蔓生封植傍州宅狀類鷙禽爪葉作翻風翮酸<lb/>
分舍笑香黄帶薝蔔色架倒吾為扶清涼納朝夕<lb/>
　　　采菊圖<lb/>
淵明恥折腰慨然詠式㣲閒居愛重九采菊來白衣南<lb/>
山忽在眼倦鳥亦知歸至今東籬花清如首陽薇<lb/>
　　吳儆<lb/>
　　　代陳無已述懐<lb/>
<pb n="KR4h0143_WYG_104-20b"/>
胡馬嘶北風越鳥依南枝人生有氣類千里傾風期君<lb/>
㸔漆室女中霄荷楹悲從君不憚逺秋露濕人衣南山<lb/>
白石爛漫漫何時旦獨立占少㣲搔首空三歎<lb/>
　　　獨酌<lb/>
松竹閒幽徑蓬蒿閟荆扉庭前兩梧桐濃緑涵清輝南<lb/>
楹開半山晨夕異煙霏樽酒自賓主禽鳥更塤箎飲罷<lb/>
兩無言還讀淵明詩<lb/>
　　　早起<lb/>
<pb n="KR4h0143_WYG_104-21a"/>
積雨霽窮秋柴扃立清曉溪光照煙岫未覺秋容老溪<lb/>
邊烏桕林他日沒飛鳥濃緑半枯枝殷紅亂衰草揺落<lb/>
想騷人洞庭風嫋嫋<lb/>
　　王阮<lb/>
　　　九月六日泛舟航邨而舟人不審誤抵道塲之<lb/>
　　　麓越二日登焉因過何山漫賦一首<lb/>
千巖矗空濛一水還蔥蒨寺從馴虎立山作盤龍轉嗟<lb/>
予千里來適此十年願初拏蓮葉舟誤逐桃花片重遺<lb/>
<pb n="KR4h0143_WYG_104-21b"/>
九節笻上盡百結線隂崖滳翠寒竹韻含風戰樹色爭<lb/>
煙霏泓甃靡旱暵載窺窣堵尖平視蒼狗變樓閣撐山<lb/>
光城郭瞰波面未覺皮肉酸先苦銀海眩晩尋一溪曲<lb/>
更得何山便平疇翠浪湧返照金色現回首笑月亭消<lb/>
息真已薦<lb/>
　　方信孺<lb/>
　　　題龍隱巖<lb/>
春波飽㣲緑斗柄涵空明方舟貫巖腹鵞鸛相酬鳴仰<lb/>
<pb n="KR4h0143_WYG_104-22a"/>
窺穹窿頂宛轉百怪呈僅餘鱗甲碎不見頭角獰下闖<lb/>
清泠淵演迤萬頃澄但同魚鳥參忽遣蛟龍驚抉苔撫<lb/>
奇篆倚棹㸔題名三將標殊勲自與山不傾誰歟贅小<lb/>
築政恐山靈嗔南澗更幽絶仙佛依峥嶸太虛可為室<lb/>
豈復資欒楹乳泉助茗椀中有氷雪清何須驂鸞去此<lb/>
即白玉京鼎來不速客抱琴忽遲迎愛此無絃曲巖溜<lb/>
同一聲為君洗塵耳喚我詩魂醒秪愁白衣到好句無<lb/>
由成<lb/>
<pb n="KR4h0143_WYG_104-22b"/>
　　林光朝<lb/>
　　　送别湖北漕李秘監仁甫<lb/>
文字渺煙雲過眼徒浩浩所有未見書惜哉我已老子<lb/>
雲客長安陳迹如一埽同叔向來人我生苦不早亦聞<lb/>
青城山斯翁為有道瞿塘不可上秋夢長顛倒白日來<lb/>
西崑一見自應好縱談百代前至境非枯槁多為開口<lb/>
笑明月生懐抱黄鶴有髙樓怳如事幽討攬轡逢道州<lb/>
聽書下下考周南勿留滯掇拾供史藁分手重酸辛璠<lb/>
<pb n="KR4h0143_WYG_104-23a"/>
璵衆所寶十日不得面何為太草草<lb/>
　　　送别姚國博知處州分韻得緑字<lb/>
銅盤白露下松桂淨如沐孌彼菊花團西風吹醽醁長<lb/>
安多别離此别苦不足人物如使君容易等潘陸一自<lb/>
海東頭清飊起謡俗館下欲何言聫翩如破竹功名不<lb/>
徒爾無乃相迫逐雙日訪延英行矣公勿卜括蒼煙雨<lb/>
前寒光貫巖腹大呌出銀罌邂逅聚百族要攜三月糧<lb/>
所厭惟一匊幸心忽開張何曽畏笑僇單父勿長吁來<lb/>
<pb n="KR4h0143_WYG_104-23b"/>
者猶可續道旁有抵璧天下輕結緑一夕洲渚言令我<lb/>
沉心曲<lb/>
　　薛季宣<lb/>
　　　吳江放船至楓橋灣<lb/>
短篷負長虹破䉬挂明月風馬坐中生天幕波中出髙<lb/>
城多隱映逺岫攙羅列小小汎吳江始識仙凡别<lb/>
　　　刈蘭<lb/>
東畹刈真香静院篸缾水髙逺不勝情時逐㣲風起和<lb/>
<pb n="KR4h0143_WYG_104-24a"/>
雨剪閒庭誰作騷人語記得舊家山香來無覓處<lb/>
　　吕定<lb/>
　　　懐古<lb/>
我昔遊海上東望三神山風波幾萬里蒼茫雲靄間魚<lb/>
龍自掀舞天空日月閒神仙渺無迹徐福去不還空餘<lb/>
蓬萊閣千載留人寰<lb/>
　　　迫和蘇子瞻遊峽山寺韻<lb/>
山迴寶華閣水遶金鎻灣塵慮頓焉息於兹開我顔疎<lb/>
<pb n="KR4h0143_WYG_104-24b"/>
鐘日夕動老僧林下還天風吹白雲悠悠滿松闗歸猿<lb/>
有餘悲月明嘯空山仙人自何來翺翔八極間手把玉<lb/>
芙蓉吟笑鏘珮環歌罷忽飛去千峰堆翠鬟<lb/>
　　陸九淵<lb/>
　　　象山<lb/>
我家應天山山髙數百丈上開園池羙林壑千萬狀西<lb/>
山有龍虎煙霞耿相望寒清漾㣲波暖翠圍層嶂天光<lb/>
入行舟野色隨支杖吾黨二三子幽賞窮清曠引興谷<lb/>
<pb n="KR4h0143_WYG_104-25a"/>
雲邊題名巖石上碧桃吹曉笙元鶴驚春帳一笑詠而<lb/>
歸千載應可尚<lb/>
　　　疎山道中<lb/>
邨静蛙聲幽林芳鳥語警山礬紛皓葩隴麥揺青頴離<lb/>
懐付西江歸心薄東嶺忽忘饑歉憂翻令發深省<lb/>
　　　送勾熙載赴浙西鹽<lb/>
平分浙江流東境浮海角其民仰魚鹽乆已困征𣙜麥<lb/>
禾與桑麻耕鋤到磽确往嵗比不登塲圃幾濯濯荒政<lb/>
<pb n="KR4h0143_WYG_104-25b"/>
勞廟謀賑廪聞數數饑羸不待飽共感君澤渥仁哉覆<lb/>
育恩所惡吏齷齪教詔彌諄諄聽受祇藐藐何知國與<lb/>
民足已肆貪濁流離且未還已復事推剥按察殊未曽<lb/>
聖主獨先覺重貽宵旰憂顧盼求卓犖君固岷峨英懐<lb/>
抱富荆璞邇來奏對語朝陽鳴鷟鸑鏘然歴帝聰簡記<lb/>
諒已確外臺適虛席妙選出親擢此節豈輕授委寄重<lb/>
山嶽除音九天下衆論靡瑕駁攬轡首越山青萍方在<lb/>
握送君無雜言當不負所學<lb/>
<pb n="KR4h0143_WYG_104-26a"/>
　　陸九韶<lb/>
　　　玉兎泉<lb/>
玉兎愛佳水飲之化為石規圎立山趾皎潔凌皓魄應<lb/>
厭舊經躔盈稀缺多夕一從寄兹蹤表表無晦蝕光彩<lb/>
雖淪埋體素多不易神物豈終濳早晩照九域<lb/>
　　劉爚<lb/>
　　　送吳定夫西歸<lb/>
君衰倦對客晤語惟青山修竹引清風時為掩柴闗今<lb/>
<pb n="KR4h0143_WYG_104-26b"/>
晨何人來踏破莓苔班驚顧復自喜不妨伴虛閒<lb/>
麻源在何許茫茫白雲端淒其一布衣何以禦風寒歸<lb/>
來有餘仰興盡當知還須好劚空谷賸種青琅玕<lb/>
　　王炎<lb/>
　　　遊硯山<lb/>
他山石徒多器寶匿幽僻産璞芙蓉坑金聲而玉徳岡<lb/>
巒外鈎聫地勢中斷隔曲塢八九家路入羊豕跡澗水<lb/>
抱石根石骨多紺碧北山上攙天南山勢蟠伏硯工二<lb/>
<pb n="KR4h0143_WYG_104-27a"/>
百指日鑿崔嵬腹篝燈礪斧斤深入逾百尺我行冐風<lb/>
雨周覽不知夕夜宿茅茨下青燈照岑寂酒䦨呼匠氏<lb/>
訪之語纎悉氷蠶吐銀絲鮫人織霧縠巧手琢磨之價<lb/>
直黄金鎰斷巖半傾欹舊穴乆湮塞旁求得他材飲水<lb/>
不受墨堅滑已支庶麤燥乃臧獲信知天壤間尤物神<lb/>
所惜罕見固為貴有亦未易識瑉玊混一區語盡三歎<lb/>
息摩挲蒼蘚崖此言可深刻<lb/>
　　陳造<lb/>
<pb n="KR4h0143_WYG_104-27b"/>
　　　召伯停舟避雨<hi>去年是日之山陽避雨繁梁作菩薩蠻云</hi>
窗度芰荷風舟艤鴛鴦浦落帆憇篙師避此白淙雨長<lb/>
征取愜快留滯不云苦適喜縣麻勢為盪鑠石暑去年<lb/>
舟繫栁卧㸔虹飲渚龍公㑹事發尚記跳珠語崎嶇不<lb/>
諧俗似為龍所予一杯酧新涼開缾先酹汝<lb/>
　　　過樊邨<lb/>
襄鄂二千里何啻三百灣風色九順逆左往復右還舟<lb/>
行已三日沿流不作艱即今蒼煙面猶是泊處山信次<lb/>
<pb n="KR4h0143_WYG_104-28a"/>
有定期曲直了不闗聊可供戲事輕橈與回環<lb/>
　　　祈雨齊雲樓<lb/>
波涼魚初浮露下蟬罷警胡牀俯前池妙意吾已領主<lb/>
人絶俗姿此地背塵境霜華耿玊宇璇漢轉金餅桂娥<lb/>
不無情與客閒弄影紅妝擁干蓋環坐殊秀整盤珍供<lb/>
剥芡水厄停煮茗清談略徑庭快若客酲醒不辭僕頻<lb/>
更頗覺夜彌永明朝雨一尺重約追霽景但恐閒塵尾<lb/>
鼓吹閙蛙黽適聽步虛聲縹緲碧雲頂<lb/>
<pb n="KR4h0143_WYG_104-28b"/>
　　　三月初晩晴寄髙縉之<lb/>
曲欄倚青冥萬井入指顧湖光漾明霞照我凭欄處森<lb/>
木倦鳥歸遥空征鴻度定知待月人破竹有奇句<lb/>
　　　遊慈溪龍虎軒<lb/>
坐曹可勝勞出郭復行役半年定海令三度慈溪客慈<lb/>
溪足勝處山秀江繚碧終然縈夢寐遑此事遊歴髙軒<lb/>
閟龍虎表表市闤側得興不暇慵徙倚且數刻洞户初<lb/>
推敲階除旋登陟向來攫怒勢枯幹抱頑石乃知名實<lb/>
<pb n="KR4h0143_WYG_104-29a"/>
間未易膠今昔尚喜詩翁碑不受蒼蘚蝕可但神所䕶<lb/>
人未忘翁德非使老眼明斯遊竟無得<lb/>
　　　别俞君任通判<lb/>
房陵望毗陵計舍六十餘今我從逺役羡君方逸居逸<lb/>
勞不足道㑹合嗟愈疎向來江南北二年能幾書殘山<lb/>
賸水地詩題當不虛得句茹不吐思君定愁予遡江日<lb/>
千里豈無紅尾魚交情儻未忘與問今何如<lb/>
　　　長蘆寺<lb/>
<pb n="KR4h0143_WYG_104-29b"/>
昔年望長蘆去江逾百步垣宇呀已缺浮圖欹欲仆僧<lb/>
徒噬肯留日有沈溺懼重來舒望眼佛刹非故處安衆<lb/>
得亢爽定遷酧夙素似聞缾錫侣復作醯蚋聚居人禱<lb/>
蠶麥行客乞泉布營者肆夸侈施者不顧慮百堵煥金<lb/>
碧奚翅復其故往往豪儶人四壁有未具彼徒創寺意<lb/>
取鎮湍濤怒向來梵唄所倏為蛟螭據在已不自保誘<lb/>
俗説依怙波流置不省此理吾未喻<lb/>
　　　泊龍灣<lb/>
<pb n="KR4h0143_WYG_104-30a"/>
小灣隱沙觜沙外仍奔湍是間以龍名信乃龍所蟠浮<lb/>
煙澹寒鑑斷岸圍清瀾孰知面埶要中有水府寛我來<lb/>
艤倦楫天水夜茫漫狂飊吼薄暮驚浪摧舊灘鯨鱣蕩<lb/>
厥居渡鳥垂羽翰熟睡不知曉夢次聞平安龍公自兼<lb/>
愛况此行路難何以答神休幽佩紉蘅蘭<lb/>
　　　繁昌早發<lb/>
客行固僅身留滯如捩翼及兹祖禮竟蓐食理帆席風<lb/>
停浪未蟄天曙月正白版磯滙湍殺荻港煙樹碧杖䇿<lb/>
<pb n="KR4h0143_WYG_104-30b"/>
丁家洲徙倚容少息無酒問山店憶鱸聽邨笛鳥烏啼<lb/>
松竹雁鴇下沙磧回柁投曲澳又寄糝潭夕情疎或易<lb/>
合不作淮楚隔纍然槁項翁軟語慰行役<lb/>
　　　隱静道中<lb/>
晴日暝復出煙雲尚飛浮東風解人意松間作颼飀罷<lb/>
馬不用鞭正愜道途修涼氣灌毛骨百疾灑然瘳縈紆<lb/>
草根泉激激氷玊潄籬頭薔薇花娜娜新婦頭空林人<lb/>
語寂野鳥時啁啾名山無窘步春色况未休盤薄翠㣲<lb/>
<pb n="KR4h0143_WYG_104-31a"/>
寺判作三日留曽非躭禪寂聊此樂深幽文移暫見貰<lb/>
清境與心謀晞髪五峯影濯足雙澗流<lb/>
　　　報恩方文小憇<lb/>
石鼎無幾然團蒲有餘藉山嵐變寒涼更挾清露下月<lb/>
榦澹疎櫺風枝語長夜為君賦招隱自剔篝燈灺<lb/>
　　　遊乾明分韻得山字<lb/>
竹風清如水浣我塵埃顔老禪貧無錐小破蔬筍慳短<lb/>
轅下鴟夷共此半日閒住筆訊鶯燕把盞屬江山老夫<lb/>
<pb n="KR4h0143_WYG_104-31b"/>
病止飲苦語澀莫刪揆予郊島寒著君季孟間江栁未<lb/>
遽折園花且同攀後夜短亭夢漫寄東風還<lb/>
　　　儀真諸公餞别<lb/>
旅懐我岑寂詩語君雋永新篇蜚墮前坐閱仙府景曉<lb/>
林媚紅酣春池涵渌静叱吸風起籟模寫燈取影東園<lb/>
固成言此境亦深靚應世足變遷為謀難要領酒車且<lb/>
新圖客棹非舊整明朝鷗鷺前鴨緑𦕈千頃飛觴擊鉢<lb/>
地獨夜起重省還應篷背雨閒滳魂夢冷<lb/>
<pb n="KR4h0143_WYG_104-32a"/>
　　　寄嚴文炳<hi>以寄聲來問安足音到空谷爲韻</hi>
故人千里逺論心未遐棄不謂江淮隔尺書雁能寄春<lb/>
風生展掩滿慰别後意陳義凛氷霜不獨相思字<lb/>
隻影秋鴻驚獨夜秋葉零離索<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>五霜搔首聽此聲豈<lb/>
無金石友相避參辰星安得木作腸與世無復情<lb/>
子雲草元宅門徑積莓苔昨夢慿詩説新雨無客來衮<lb/>
衮手可炙自詫甘寒灰蜀莊寂寞者念我首獨回<lb/>
烏墅兩馮君風霆藹休問自昔從之遊詩力借餘潤夫<lb/>
<pb n="KR4h0143_WYG_104-32b"/>
君凛一敵鴻筆上羣俊舊壇今尋盟得句毋我靳<hi>兩馮君謂</hi>
<hi>真州父子</hi>
嚴子老於菟彪炳踞賢闗可憐五車學僅博九品官客<lb/>
程望至喜江濶山叢攢緬懐造物心念子渠能安<lb/>
善忘常憎醫獨者自尊足嚴子骯髒面如我不諧俗世<lb/>
情趣操間憎愛岐珉玉饒舌誇我賢祇取白眼辱<lb/>
聫鑣行樂地俛仰成古今可但捧觴人貫珠無復音繾<lb/>
綣棋酒伴電泡半銷沈何時兩衰翁話舊同清斟<lb/>
<pb n="KR4h0143_WYG_104-33a"/>
趙侯當賜環倔强恥媚竈張侯鳴琴手戍期幾時到何<lb/>
郎偕賢書論價未足道多煩問何如好語君一報<lb/>
石湖良樂眼收士冀北空嗟我孤所期經世老無庸一<lb/>
莊賴芥菴報厚艾亦豐賓實得美諡表表無終窮<lb/>
嚴子從我時修竦峙雙鵠章綬裹瘦軀此相胡宜肉當<lb/>
嗣溧陽尉苦語叩哀玊寧當蘇門翁清嘯答幽谷<lb/>
　　姜特立<lb/>
　　　直舍作小砌<lb/>
<pb n="KR4h0143_WYG_104-33b"/>
直廬迫髙墉隙土止尋丈圬人累殘甓園叟舁新壤方<lb/>
成一簣積已覺寸心爽餘芳分禁掖疎翠眇林莽雖無<lb/>
崐閬趣便有濠濮想繞吟消永日静對延孤賞聊成兒<lb/>
女劇終契山林往為語平泉公經營無太廣<lb/>
　　　風露亭<lb/>
萬物冒春暉紅紫競芳節唯此玊井蓮迥與衆品别雅<lb/>
受冷風吹復愛露華潔亭亭立波上晩意頗愁絶疑是<lb/>
姑射仙半夜集瑶闕清虛不染塵瀟灑更宜月我慚窮<lb/>
<pb n="KR4h0143_WYG_104-34a"/>
陋質對此氷與雪安得謫仙人超遥俯清澈把酒一髙<lb/>
吟玊色相映發<lb/>
　　　再賦醒心亭<lb/>
小橋枕滄灣一水繞清激横來莫知源委去無尋跡戲<lb/>
魚時渡淺好鳥忽鳴寂堂㘭隱空谾竹樹閟寒碧朝飛<lb/>
隘朱拱倒影汎瑶席仰窺一徑上始覺藏深僻尚憶客<lb/>
中行盤嶠倦登陟峰迴路忽下溪館曾休息髙低相掩<lb/>
映景趣無終極朅來坐忘疲欲去或窮夕安得青霞人<lb/>
<pb n="KR4h0143_WYG_104-34b"/>
共此白雲適<lb/>
　　　寄方叔<lb/>
落葉滿滄灣墜露濕疎栁幽人曉無事杖䇿經林阜忽<lb/>
焉若有省懐此山中友便欲借風翰翩翩插雙肘<lb/>
　　　翫月<lb/>
天風忽披拂覺來襟袂清雲片玊鱗薄月華金暈生曾<lb/>
于滄海㸔浩蕩此時情髣髴見三山洶湧波濤驚<lb/>
　　　晨起<lb/>
<pb n="KR4h0143_WYG_104-35a"/>
東旭曉曈曨照我牆角紅衰意忽開豁衰顔亦丰茸便<lb/>
欲理晨䇿去遶菊花叢惜無㑹心友一尊清興同<lb/>
　　　暑退喜秋<lb/>
頽齡厭濁暑瘦骨便清秋蓐收方回鑣灝氣横九州老<lb/>
鶴生精神孤松鬱颼飀如飲寒露漿貯以青瑶甌既蠲<lb/>
膏肓疾復洗熱惱憂斟酌楚人賦併作商聲謳<lb/>
　　　賦括蒼郡齋<lb/>
括蒼雲水窟刺史神仙宅窈窕九折通髣髴三山隔千<lb/>
<pb n="KR4h0143_WYG_104-35b"/>
峰鬱崔嵬一派繞清激境淨不可唾崖傾誰敢迫崇桃<lb/>
眩春紅積李縞夜月樵唱遞往來漁舠時出沒閒招鸞<lb/>
鳯侣間訪煙霞客簪玉肌花貌有水光山色使君翫世<lb/>
士愛奇忘寢食不憂槖無金自喜足有力欲具航海舟<lb/>
從公登山屐早晩歸去來飄然謝朝幘<lb/>
　　陳傅良<lb/>
　　　遊白石巖<lb/>
地向東南傾石際滄海立蛟鼉限波濤雞犬得城邑居<lb/>
<pb n="KR4h0143_WYG_104-36a"/>
然通國望跂莫他山及道人獨有之置屋三四級幾㸔<lb/>
星月爛郤得風雨急于今二百年我共㝠鴻集晤語夕<lb/>
陽低對酒秋旻濕<lb/>
　　　借書一首别薛子長<lb/>
曲阿著柴扉陋甚誰盤桓羙人此何求巨竹數十竿日<lb/>
閲書百篇尚覺目力寛欲從借我書我書何足觀辛勤<lb/>
抱遺經及此髩髪班一語未領㑹累日不自安雖更聖<lb/>
人手亦恐衆説漫况復秦漢下曾莫修與刪致之獲麟<lb/>
<pb n="KR4h0143_WYG_104-36b"/>
前存者今若干我無所取裁望洋乆空歎讀書固匪易<lb/>
窮理良獨難昨來荷堤上嘗試及孟韓此語如涓埃此<lb/>
道如丘山<lb/>
　　　送郭希吕<lb/>
我門閉重重我徑阻且深梅花獨相依聊以慰我心美<lb/>
人從何來崎嶇自幽尋亦于琢氷中而和南風琴菜甲<lb/>
尚可美新篘足同斟不知嵗已華歸興生霜砧欲别復<lb/>
少住棲鳥歸月林客去鳥翾飛落花滿牆隂<lb/>
<pb n="KR4h0143_WYG_104-37a"/>
　　　送趙叔静教授閩中<lb/>
讀書須讀經學文須學古青衫故不換白髪早可數我<lb/>
亦窶人子風雨蔽蓬户胡為數相過夜話恒過午<lb/>
　　　春晩書懐奉簡陳益之<lb/>
百舌喜太甚杜鵑恨何深睍睆斯黄鸝律中宫之音物<lb/>
情自不齊天運初無心道人猶領㑹杖藜立芳隂<lb/>
　　　送劉茂實宰奉新<lb/>
逺别欲無寐細論惟有酒今當作劇縣君意亦樂不江<lb/>
<pb n="KR4h0143_WYG_104-37b"/>
湖吏道僻嵗月民勞乆救之敝精神自愛終䄂手要中<lb/>
名甚美用意物所咎君觀蘭桂林餘茂及樵槱移根託<lb/>
客土顔色非故有贈言幾滿車一字堪皓首於焉但裁<lb/>
擇對越二三友諸賢在當路公論在衆口<lb/>
　　　再知喜雪<lb/>
冬夜苦難曉短景復易夕安得户牖光不待東方白恍<lb/>
如遊化城瓊臺若千尺英華發林藪餘彩散阡陌平鋪<lb/>
浩無垠巽入㣲有隙忍寒貪縱觀未願朝曦赫栁綿著<lb/>
<pb n="KR4h0143_WYG_104-38a"/>
歌茵梅片墮粉額皭然羣汙中有意欲比迹自識玉皇<lb/>
家癯仙陋山澤新來學為農遭嵗屢無麥穉子色恒饑<lb/>
老婢脚盡赤一飯今有待喜更問𤓰場歸來㸔牀頭缾<lb/>
粟幸餘積且以炊春醪號召已散客<lb/>
　　　寄題陳同甫抱膝亭<lb/>
稻粱不難謀軒冕亦易得胡為抱膝翁惻惻復惻惻秋<lb/>
風墮碧梧鳯鳥去無迹愁吟草際蛩兒女淚盈憶忽然<lb/>
一長嘯孤響起空寂令人識雅頌一唱三歎息室廬在<lb/>
<pb n="KR4h0143_WYG_104-38b"/>
路傍耕鑿在民籍行人聽笑語稚子共眠食讀書果何<lb/>
罪䰅髪又半白此意太勞勞此身常抑抑抱膝且不可<lb/>
出門更何適但勿問門外蓬蒿若千尺<lb/>
　　　水仙花<lb/>
江梅丈人行嵗寒固天姿蠟梅㣲著色標致亦背時胡<lb/>
然此柔嘉枝本僅自持迺以平地尺氣與松篁夷粹然<lb/>
金玉相承以翠羽儀獨立萬槁中氷膠雪垂垂水仙誰<lb/>
强名相宜未相知刻畫近脂粉而况山谷詩吾聞抱太<lb/>
<pb n="KR4h0143_WYG_104-39a"/>
和未易形似窺當其自英華造物且霽威平生恨剛褊<lb/>
未老齒髪衰掇花置膽缾吾今得吾師<lb/>
　　姜䕫<lb/>
　　　虞美人<lb/>
夜䦨浩歌起玊帳生悲風江東可千里棄妾蓬蒿中化<lb/>
石那解語作草猶可舞陌上望騅來翻愁不相顧<lb/>
　　　夏日寄朴翁時在靈隱<lb/>
風吹松樹枝懐我松間友雲從此山來令我屢回首山<lb/>
<pb n="KR4h0143_WYG_104-39b"/>
雲夜夜起山雨侵人衣遥知竹窗裏自吟新雨詩<lb/>
　　　春日書懐<lb/>
垂楊大别寺春草郎官湖家巷有石友合并不待呼瘦<lb/>
藤倚花樹花片藉玊壺老鄭絶妙筆辛陽句敷腴平生<lb/>
子姚子貌古心甚儒時邀野僧語閒與琴工俱酒䦨興<lb/>
未了左轉南城隅大江圍楚碧煙水入元虛流落不自<lb/>
恨惟嗟故人疎一月三見夢夢中相與娛日日潮風起<lb/>
悵望武陵魚<lb/>
<pb n="KR4h0143_WYG_104-40a"/>
　　　昔遊詩<hi>并序首録四</hi>
　　䕫早嵗孤貧奔走川陸數年以來始獲寧處秋日<lb/>
　　無謂追憶舊遊可喜可愕者吟為五字詩時時展<lb/>
　　閲自省平生不足為詩也<lb/>
洞庭八百里玉盤盛水銀長虹忽照影大哉五色輪我<lb/>
舟渡其中晃晃驚我神朝發黄陵祠暮至玊沙曲借問<lb/>
此何處滄灣三十六青蘆望不盡明月耿如燭灣灣無<lb/>
人家只就蘆邊宿<lb/>
<pb n="KR4h0143_WYG_104-40b"/>
昔遊衡山下㸔水入朱陵半空埽積雪萬萬玉花凝或<lb/>
如生絹挂或如薄霧横紛紛虎豹吼往往蛟龍驚人語<lb/>
不相聞濺雹漂風纓有魚縁峭壁上下終不停此中有<lb/>
神物雷雨周八紘<lb/>
昔遊衡山上未晩入幽谷欲識所坐輿横板挂兩竹狀<lb/>
如秋千垂髙下不傾覆登山九千丈中道多佛屋一峯<lb/>
髙一峯峰峰秀林木仰㸔同來客木未見儒服髙堂石<lb/>
當路尋常雲所宿下方雷雨時此上自晴旭紫蓋何突<lb/>
<pb n="KR4h0143_WYG_104-41a"/>
　兀萬里在一目餘峰六七十僅如翠蓋矗北有嬾瓚巖<lb/>
　大石庇樵牧下窺半厓花杯盂琢紅玉飛雲身畔過攬<lb/>
　之不盈掬祝融最髙絶紫蓋不足録俯視同仰觀蒼蒼<lb/>
　萬形伏惟餘岣嶁峰南睇半空緑彷彿認瀟湘向嶽流<lb/>
　屈曲髙處驚我魂翻思宅平陸其東有雷穴靈異謹勿<lb/>
　觸雲來綿世界雲去一峯獨絶峰横石渠仙人有遺躅<lb/>
　山多金光草夜半如列燭靈藥不可尋吁嗟歸太速<lb/>
　既離湖口縣未至星落灣舟中三兩程程程見廬山廬<lb/>
<pb n="KR4h0143_WYG_104-41b"/>
　山遮半天五老雲為冠朝㸔金疊疊暮㸔紫巉巉瀑布<lb/>
　在山半彷彿認一班廬山忽不見雲雨滿人間<lb/>
　<lb/>
　<lb/>
　<lb/>
　<lb/>
　<lb/>
御選宋詩卷二十一<lb/>
</p>
<p>
</p>
  </div>
</body>
</text>
</TEI>
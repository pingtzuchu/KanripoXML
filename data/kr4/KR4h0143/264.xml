<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_264-1a"/>
　欽定四庫全書<lb/>
御選明詩巻九十五<lb/>
　　七言長律四<lb/>
　　　劉基<lb/>
　　　　憶山中<lb/>
　句曲峯高倚太陽不風巖谷自清涼四時嵐彩霏瓊雪<lb/>
　百道泉流湛玉霜雅稱采芝追綺季尤宜散髪學嵇康<lb/>
　龍鱗璀錯松當徑鳯尾攡樅竹過牆月上海門蟾早覺<lb/>
<pb n="KR4h0143_WYG_264-1b"/>
　露寒天宇鶴先嘗仙人卓劔降魑魅道士書符禁獝狂<lb/>
　寶氣丹光生夜寂黄精白术引年長茅君虎卧瑶壇上<lb/>
　蕭史鸞棲碧殿旁桂樹寒山違謝客桃花流水憶劉郎<lb/>
　猿猱任占青羅帳薜荔從生緑石牀世難有身空自累<lb/>
　詩成無鴈倩誰將欲憑錦瑟傳幽思才理朱絃意已忘<lb/>
　　　宋濓<lb/>
　　　　和劉先輩憶山中韻<lb/>
　憶昔山中鍊九陽山頭旭日正蒼涼鳯笙吹暖雲中火<lb/>
<pb n="KR4h0143_WYG_264-2a"/>
龍藥凝成鼎内霜靈户啟扃森虎禦中房持戟混桃康<lb/>
山分秋色侵𤣥氅蝸學天書篆敗牆五鳥花開呼鹿守<lb/>
千齡桃熟遞仙嘗伐毛定欲追秦女歌鳯誰能笑楚狂<lb/>
種得神𤓰如盎大養來瘦鶴似人長樓延虚顥殊庭上<lb/>
樹蝕蒼霞曲瀨旁劔氣尚堪吞鬼伯詩魂端合起貛郎<lb/>
但求脱粟三升飯肯賦眠雲六尺牀洞雪成漿烹日鑄<lb/>
海苔為紙冩凡將舉頭便覺三山近小大俱冥百慮忘<lb/>
　　　思春辭<lb/>
<pb n="KR4h0143_WYG_264-2b"/>
美人别我城南去幾見樓頭涼月生南浦沉書尋素鯉<lb/>
東風將恨與新鸎丁香枝上同心結九曲燈前白髮明<lb/>
花託芳魂隨鵲夢草移愁色上簾旌物華半老燕脂苑<lb/>
春影輕籠翡翠城歌扇但疑遮月面舞衫猶記倚雲筝<lb/>
因彈别鸐心如翦為妬文鴛繡嬾成宮燭不啼偏有淚<lb/>
湘桃無語自多情巖南樹密晨烏集江北潮回暮渚平<lb/>
幸有夢中能聚首喚醒恨殺短簫聲<lb/>
　　　和蘇編修游東明山詩<lb/>
<pb n="KR4h0143_WYG_264-3a"/>
東明勝槩實佳哉圖畫天然八面開雲影入簾紛似絮<lb/>
巒光染被緑如苔學書猶憶臨池寫采藥曽經帶雨栽<lb/>
祗為魚龍期變化致令猿鶴互驚猜數莖白髮雖侵鏡<lb/>
百鍊丹心不作灰中使傳宣承顧問東朝進講每低徊<lb/>
月移禁掖藏書署花壓瀛洲視草堂豈意衰齡霑異渥<lb/>
因兹勝賞得重陪丁寧杉桂無竒句約束溪山屬駿才<lb/>
倚杕指林尋故跡賜衣濕雨借新焙名篇遞玩叢如筍<lb/>
嘉卉當筵粲若杯松鼠沿窗行且偃山禽窺客去仍來<lb/>
<pb n="KR4h0143_WYG_264-3b"/>
但知笑齒時頻啟何事愁腸日九迴寄語山靈休厭我<lb/>
有花莫待作詩催<lb/>
　　陶安<lb/>
　　　壬辰清明日客有攜酒城東邀陳致中謝行可<lb/>
　　　程子舟馬希穆及余遊月盤洞天偶遇張文泰<lb/>
　　　遂全飲歡甚行可以老杜清明二詩次韻紀事<lb/>
　　　因就韻賦<hi>録一首</hi>
千門插柳緑含煙陌有輪蹄水有船花下酒盃堪獻酢<lb/>
<pb n="KR4h0143_WYG_264-4a"/>
松間山路更攀縁仙童見客頻留坐飛鳥依人每可憐<lb/>
席展園亭殽雜進粥香鄰竈火新然有閒愛結漁樵侶<lb/>
無術能飛子母錢自笑勞生空擾擾欲求鼎藥為延年<lb/>
　　蘇伯衡<lb/>
　　　送蔡思賢叅政使蜀<lb/>
清晨旌節三川去今日車書萬國同燕餞都亭來詔使<lb/>
停驂鄉井訪鄰翁峯經回鴈邊聲靜峽入啼猿樹影空<lb/>
昭烈祠西諸葛廟秦州城北隗囂宮神交露立蒼茫際<lb/>
<pb n="KR4h0143_WYG_264-4b"/>
長嘯風生感慨中毛伯昔聞周上介隨何今見漢明公<lb/>
布宣德意相如檄囊括山川太史功河隴從兹兵不搆<lb/>
轘轅此去路相通庭充橘柚陳方物歌聽巴渝識土風<lb/>
最是多情江漢水直隨歸楫到江東<lb/>
　　管訥<lb/>
　　　題典儀柳以臨九鸞白雲圖<lb/>
清郎今是楚儀官鴈蕩雲山畫裏觀山似青鸞來九箇<lb/>
雲非蒼狗變千端倚門斜日楓林晚拄笏高秋草閣寒<lb/>
<pb n="KR4h0143_WYG_264-5a"/>
庭樹雞鳴思問寢江庖魚美阻承歡桂因招隱煙叢老<lb/>
萱解忘憂露葉溥溪上樵歸風且便源頭童汲雨初乾<lb/>
烏犍耕後曽秋穫白鶴歸時及晚餐東里遷居逢孟母<lb/>
西鄰醵社祀丁蘭天邊見鴈歸心切月下聞蛩旅夢殘<lb/>
紫誥定應來絢爛綵衣重得舞盤桓板輿前引行花徑<lb/>
竹杖旁隨過藥闌春酒高堂介眉夀更圖家慶後人看<lb/>
　　　敬和畫碧桃詩韻<lb/>
風流畫史惜年光寫出宮桃異衆芳深淺舊紅渾改色<lb/>
<pb n="KR4h0143_WYG_264-5b"/>
輕盈新碧倍生香佳人金谷顔如雪阿母瑶池鬢已霜<lb/>
不與杏花爭豔冶肯隨柳絮效顛狂靚粧姑射花鈿小<lb/>
緩步飛瓊玉珮長勾引流鶯窺翠幕留連戲蝶繞華堂<lb/>
題詩細詠情何極呼酒相看醉不妨帶露一枝尤瑩潔<lb/>
絶勝湯餅試何郎<lb/>
　　趙迪<lb/>
　　　題山水人物<lb/>
德星堂倚碧山隈喬木縈紆曲澗回蘿逕亂侵紅葉滿<lb/>
<pb n="KR4h0143_WYG_264-6a"/>
松扉不掩白雲來深秋庭發黄金桂積雨階生碧玉苔<lb/>
千嶂停雲修竹暝孤琴侯月綺窗開夜深醉倚巖前瀑<lb/>
香暗吟餘雪後梅谷口幽期時悵望輞川佳興日徘徊<lb/>
溪聲夢入寒猿斷鳥影愁將夕磬催佳句多情追沈謝<lb/>
閒居有賦勝鄒枚珠林落影明窗户翠壁飛花入酒杯<lb/>
泉石趣幽依枕席芝蘭香藹近尊罍鳥聲閒對雲間榻<lb/>
林影青浮江上臺即此端居人境外更須何處問蓬萊<lb/>
　　王彞<lb/>
<pb n="KR4h0143_WYG_264-6b"/>
　　　送安南使還國應制<lb/>
帝德如天四海同卉裳相率向華風稱藩特奉龍函表<lb/>
偃武仍包虎韔弓貢自炎方歸域内心先流水到江東<lb/>
路經日出知天大城與山蟠見地雄詔語陪臣趨玉陛<lb/>
班隨仙仗列彤宮陳情委曲為蠻語賜對從容徹聖聦<lb/>
駝紐新頒玉印重螘觴屢飲尚尊空承恩共識皇華使<lb/>
命將母勞矍鑠翁已儗再將周日雉底須復表漢年銅<lb/>
五絃曲奏鯨濤息重譯人還鳥道通薏苡生仁供旅食<lb/>
<pb n="KR4h0143_WYG_264-7a"/>
桄榔垂葉䕃詩筒部迎定見新王騎驛送猶思上國鴻<lb/>
歌舞萬年常率化扶攜百越共攄忠大明燭物今無外<lb/>
從此看如禹甸中<lb/>
　　陶宗儀<lb/>
　　　題霅上張元之溪居巻<lb/>
清溪流水白雲關處士高標玉筍班虚館數楹愚剡似<lb/>
好山十里畫圖間風前高柳株株弱沙土羣鷗箇箇閒<lb/>
煑茗汲清童子小引雛哺果鳥聲蠻研魚自可開尊爼<lb/>
<pb n="KR4h0143_WYG_264-7b"/>
肅客何妨響珮環避世武陵同絶境濯纓還許散襟顔<lb/>
　　易恒<lb/>
　　　清明約友遊崑山二十四韻<hi>并序</hi>
　　是日期而至者五人不期而至者一人期而不至<lb/>
　　者二人袁校書子英余道士復初實洪武十五年<lb/>
　　壬戍閏二月十六日<lb/>
老逢節序感流年聊復追遊媿昔賢政以漸當修褉日<lb/>
也宜仍詠舞雩天人時並值良難繼童冠相隨亦足憐<lb/>
<pb n="KR4h0143_WYG_264-8a"/>
耐可襟懷重弔古何煩羽翼逺遊仙寺因郊祐稱題勝<lb/>
境出關荆㸃染𤣥塵世流光嗟百五浮圖幻界詫三千<lb/>
海門翠割蓬萊股地軸蒼擎太華顛危石墮雲爭一髮<lb/>
瘦笻削玉過䨇肩行廚旁午開僧閣啼鳥留春近客筵<lb/>
載酒㩻䧢猶問字挂巾蕭散類逃禪寓形宇宙何今昔<lb/>
知已朋游孰後先道士步虚辭折簡校書寫韻摭遺編<lb/>
采芳未許芝同茹結佩空期璧共連谷應雄談驚鶴夢<lb/>
潭驚長嘯起龍眠青山若與斯文契白日寧於我輩延<lb/>
<pb n="KR4h0143_WYG_264-8b"/>
造次雪盈明鏡裏等閒霞散落花前巨雲忽負鼇頭矗<lb/>
舊鬼潛悲馬鬛遷碑蝕文章苔浸漬俑迷翁仲草芊綿<lb/>
烏鳶螻螘俱成累鐘鼎山林各自便萬井村墟空杼軸<lb/>
半樓風月尚鞦韆雜英疎薄無多好新柳纎柔有底妍<lb/>
畧見愁隨身外遣謾憑句就醉中聯乘時物色從教在<lb/>
即事風光豈偶然躡屩歸來清不寐筠窗細寫白雲篇<lb/>
　　童軒<lb/>
　　　建業清明書事<lb/>
<pb n="KR4h0143_WYG_264-9a"/>
節物催人到客邊江南風景迥堪憐魚兒池館新生水<lb/>
燕子人家又禁煙幾片落花寒食後數株高柳夕陽前<lb/>
春衫小試香羅雪駿馬驕嘶白玉鞭緑水青山渾似畫<lb/>
暖雲芳草最宜眠松醪有客邀村社麥飯誰家灑墓田<lb/>
自愧道旁揚子宅十年閉户蝨生氊<lb/>
　　湯𦙍勣<lb/>
　　　楚山覽秀<lb/>
九州十分楚居三背扼中華控斗南鸚鵡洲長天接水<lb/>
<pb n="KR4h0143_WYG_264-9b"/>
鳯凰山險市横嵐緑雲蕩曉開還合紅日翻波吐復含<lb/>
柳拂晴暉連鄂渚草分春色過湘潭樵夫喚酒攜村果<lb/>
衲子縫衣采石楠釋悶胷搘高拄杖賞閒脛屈小兜籃<lb/>
紫薑嚼過絲絲脆青蔗分來寸寸甘放膽江湖窮極翫<lb/>
側身宇宙足幽探八公山下紅塵路五老峯前白石菴<lb/>
非挾釣鰲投踒相可因馴虎見髥叅笑人席上排珠履<lb/>
看客庭前墮玉簪漵浦香泥肥碧藕洞庭秋色醉黄柑<lb/>
閒邊引興團空翠夢裏題詩到蔚藍傲睨飽觀江左勝<lb/>
<pb n="KR4h0143_WYG_264-10a"/>
壯遊不載隴西慚足間試過程程麗眼底經來處處堪<lb/>
好倩王維圖入畫四明歸對故交談<lb/>
　　　題薛四公子湖山遊樂巻<lb/>
勲伐旗常富貴家偶將琴劔作生涯一天麗澤懸舟尾<lb/>
千里清風逐柁牙蘇軾隄邊穿柳葉林逋冢上擷梅花<lb/>
看雲漫倚遷鶯谷掃雪閒眠宿鷺沙吳女踏歌畨白紵<lb/>
越兒扶醉側烏紗馬前細路通三竺鶴外遥岑隔九華<lb/>
山鬼出遊乗赤豹水神入賽舞𤣥鴉布衣宰相陶𢎞景<lb/>
<pb n="KR4h0143_WYG_264-10b"/>
火食仙人蔡少霞羞著戰袍衝蟻陣倦拖朝履聚蜂衙<lb/>
雖猶紫禁官分粟不類青門客種𤓰伏簄長魚供脆鮓<lb/>
觸機巨鹿獻肥羓鄰船借臼舂菰米僧舍移鐺煑蕨芽<lb/>
纔掬紅鹽咀橄欖又斟緑醑薦枇杷江心款試驚雷莢<lb/>
海口徐回貫月查兩漿輕波淩菡萏半帆疎雨拂蒹葭<lb/>
戲投小店呼無比笑指高樓喚有巴數擊斂昬津吏鼓<lb/>
幾聲舒曉邏兵笳詞林俊染藏詩軸藝苑豪蹤落畫叉<lb/>
樂地緫教情若絮冗途寧卹事如麻錦囊收拾瓌竒滿<lb/>
<pb n="KR4h0143_WYG_264-11a"/>
歸對都城作者誇<lb/>
　　李東陽<lb/>
　　　春寒二十韻<lb/>
軟紅香裏見車塵剰取餘寒在水濵飛霰有時還著面<lb/>
微霜何力尚欺人湖波欲動清猶淺草色初回緑未勻<lb/>
捲盡簾櫳無燕雀閲殘冰雪但松筠吳牛月下琉璃薄<lb/>
胡馬風前苜蓿新作態簷花如怯語多情堤柳似含顰<lb/>
朝衣試換應嫌早市酒從沽莫厭醇賜擬宮恩傳漢燭<lb/>
<pb n="KR4h0143_WYG_264-11b"/>
别憐歸思遶江蘋山牆地坼蟲仍蟄海國天高鴈始賔<lb/>
醉愛火犀曽貢粤歌傳土鼓漫吹豳哦詩轉覺吟肩聳<lb/>
澼絖難醫病手皴未放韶光過九十肯抛長夜守庚申<lb/>
瓊樓玉宇騷人逺舊穀新絲野客貧甲士夢驚曽徹骨<lb/>
緯嫠心苦更傷神綈袍范叔誰相戀大被姜郎且共親<lb/>
萬頃直須酬老杜重裘幸免作窮陳年華草草催䨇鬢<lb/>
宦跡悠悠寄一身愁引凍泉分淅瀝怕登高閣看嶙峋<lb/>
每慚温飽謀生拙一任炎涼過眼頻從此願持鄒衍律<lb/>
<pb n="KR4h0143_WYG_264-12a"/>
遍教隂谷是陽春<lb/>
　　　聖駕視學有述<lb/>
翠華重匝護金根鸞駕從容下玉閽一雨隔宵清輦路<lb/>
五雲先曉覆橋門中天地迥乗龍御在廟心勞想駿奔<lb/>
禮樂百年昭象設衣冠三代藹雲孫拜瞻共識師模重<lb/>
坐講方知聖道尊履上仙班威咫尺耳聞天語玉清温<lb/>
鳯團賜茗公卿貴雞舌分香侍從恩敢謂文章非國運<lb/>
故知籩豆有司存休風令遣羣方動盛事仍兼徃代論<lb/>
<pb n="KR4h0143_WYG_264-12b"/>
從此六經功乆大須將覆載比乾坤<lb/>
　　　雪不止<lb/>
漫將春雪比冰山日薄風稀漸改顔怯勢已銷紅獸炭<lb/>
欣貪猶詠舊柴關無情竟作淩空去作態猶能拂袖還<lb/>
積淖有時妨跋涉乗危何力任躋攀人情自覺多時厭<lb/>
世事長于好處慳莫怪雲師大驅逐向來嬴得一冬閒<lb/>
　　陸容<lb/>
　　　送張企翶之廣東提學<lb/>
<pb n="KR4h0143_WYG_264-13a"/>
天語遥將度嶺南一方師表羨君堪潛回風俗觀新政<lb/>
樂育英才副昔談愛護襟期同鄭老能詩標格近羅含<lb/>
少年科第曽誰負大好文章每自慚好士一生心耿耿<lb/>
閲人多中目耽耽芹宮㑹講晨留榻柏府程書晚駐驂<lb/>
道路漫從瀧吏問姓名先得峒民諳蠻音啁哳初難辯<lb/>
海味珍竒素所甘畫鼓發船馴巨鱷青衿擁座聽春蠶<lb/>
文身俗在能無教可語僧來不放參龍墨汚脣閒吮筆<lb/>
薦冠籠髮老勝簪敷文聖代今同契典禮儀<graphic n="KR1311" url="https://raw.githubusercontent.com/kanripo/KR-Gaiji/master/images/KR1311.png" mimeType="image/png"/>夙陋聃<lb/>
<pb n="KR4h0143_WYG_264-13b"/>
逢石只應呼丈拜歃泉寧復佀渠貪花明蕉荔供行色<lb/>
味雜㯽蔞當酒酣故國乾坤惟欠雪莫年山水定工嵐<lb/>
清風入誦炎蒸散化雨隨車槁瘁覃駿骨收時忘牝牡<lb/>
色絲成後看青藍贈行已乏金兼百餞飲何妨爵過三<lb/>
徃事莫言温室樹殊恩還憶上林柑鸞墀寶玉留情獻<lb/>
蜃窟遺珠借手探轉眼又期歸報最坐移鄒魯到瓊儋<lb/>
　　吳寛<lb/>
　　　懷修竹書隱<lb/>
<pb n="KR4h0143_WYG_264-14a"/>
春寒漠漠雨溟溟假寐書牀午夢醒十載客居便巷陌<lb/>
一時鄉思繞園亭繁花照檻知堪賞亂石鈎衣憶所經<lb/>
恰有古苔三畝緑都來修竹萬竿青當窗好鳥通人語<lb/>
挂樹危蕂學字形日射韭畦朝可翦香疑椶室晝常扃<lb/>
鹿場舊築猶存號鶴冢新封未刻銘架上殘編歸擬讀<lb/>
移文不待北山靈<lb/>
　　　次韻鼎儀世賢問予病目<lb/>
藥裹長隨老杜居全憑坐客誦方書巖前激電空聞爛<lb/>
<pb n="KR4h0143_WYG_264-14b"/>
屋上繁星頓覺疎遥望未能知匹馬不祥幸免見淵魚<lb/>
詩家善謔坡應爾旅館清齋澤也如似説北門春色近<lb/>
試分東壁夜光餘煩君漫舉盧仝事此事非予却是渠<lb/>
<hi>時玉汝得子誤以見戲</hi>
　　文林<lb/>
　　　還家十韻<lb/>
中外驅馳二十年暫依桑梓息塵縁豈無薄禄終非計<lb/>
幸已還家莫問田歲乆先廬從敝甚水邊喬木故依然<lb/>
<pb n="KR4h0143_WYG_264-15a"/>
過從喜有貧親戚檢理猶存舊簡編千載秋風三徑菊<lb/>
一篙春水五湖船飯抄雲子長腰米羮煑銀絲縮項鯿<lb/>
繞屋溪聲林下樂滿窗花影日高眠晚於世味駸駸淡<lb/>
静覺閒居事事賢作計已逃多辱外收功能及未衰前<lb/>
只應今夜西齋夢不到紅雲北斗邊<lb/>
　　　述懷<lb/>
閉户無端鬢亦絲尋梅有夢覺方知嬾揮塵案書高積<lb/>
喜展風簾鳥下窺兩月春隂愁共結百年身世老難支<lb/>
<pb n="KR4h0143_WYG_264-15b"/>
微酣坐睡似入定乆卧拜官如出師𢎞景畫牛心獨逺<lb/>
龜䝉養鴨性還癡且便東郭田常稔肯使北山文更移<lb/>
鄉味已甘菰米飯舊遊空憶草塘詩從渠冷暖過還定<lb/>
自我悲歡徃可推獨鶴於人亦何有閒庭闊步鎮相隨<lb/>
　　儲巏<lb/>
　　　鄭城大雪追次應韶韻<lb/>
雨雪淹旬記秣陵燕南三月尚嚴凝帷車戒曉初聞霰<lb/>
佩劔衝寒似握冰野漫忽迷官路曲水眀聊見女牆層<lb/>
<pb n="KR4h0143_WYG_264-16a"/>
却妨宿麥經春爛似厭繁桃向日蒸凍合詩肩饒噤痒<lb/>
花生醉眼任瞢騰憑君莫擅山隂勝瀛海竒觀恐未曽<lb/>
　　楊循吉<lb/>
　　　新治小軒成<lb/>
費將心力治齋居細竹移來葉尚疎雪白蠣光鋪槅眼<lb/>
鴉青布色染簾裾規模别出經營外景物新呈晦沒餘<lb/>
髹壁正防童稚汚粉牆還待友朋書今宵纔是題詩起<lb/>
此席方為讌客初前郭後村無曠地相過莫怪不寛舒<lb/>
<pb n="KR4h0143_WYG_264-16b"/>
　　沈周<lb/>
　　　市隱<lb/>
莫言嘉遯獨終南即此城中住亦甘浩蕩開門心自靜<lb/>
滑稽翫世估仍堪壺公溷世無人識周令移文好自慙<lb/>
酷愛林泉圖上見生嫌官府酒邊談經車過馬嘗無數<lb/>
埽地焚香日載三市脯不教供座客户傭還喜走丁男<lb/>
檐頭沐髮風初到樓角攤書月半含蝸壁雨深留篆看<lb/>
燕巢春暖忌童探時來卜肆聽論易偶見鄰家問養蠶<lb/>
<pb n="KR4h0143_WYG_264-17a"/>
為報山公休薦達只今䨇鬢已毿毿<lb/>
　　　東園<lb/>
芳園好在齊封内不似生涯事瀼西帶月檻泉臨晚灌<lb/>
向陽膏土及春犂魚鱗密蓺多佳種井字新開足小畦<lb/>
鄰叟見侵頻讓畔貴遊來踏偶成蹊薙荒緑遍千鋤草<lb/>
封植香加百簣泥嘗見蠐螬食苦李不嗔童子覓櫨梨<lb/>
紺芽紅甲時時長碧肄緗枝得得齊著雨桃花衝燕落<lb/>
受風楊柳信鶯啼輸官不敢逋桑税款客猶能薦韭齏<lb/>
<pb n="KR4h0143_WYG_264-17b"/>
風月獨追司馬樂笙歌偏笑辟疆迷乞栽帖子兒親送<lb/>
種樹方書袖每攜我憶尋芳一相過衡門寂寂土牆低<lb/>
　　胡纉宗<lb/>
　　　春江聽雨贈尹舉人覺<lb/>
扁舟新買繫江邊風滿三谿煙滿川楊柳花飛雀欲啄<lb/>
芳洲沙暖鳬初眠情親客子酒連夕性僻主人詩累篇<lb/>
細雨帶泉遥淅瀝小灘入枕共潺湲即看石潤螭生玉<lb/>
見説雲盤龍在田江曲踏花花拂面長安春色醉如仙<lb/>
<pb n="KR4h0143_WYG_264-18a"/>
　　　石湖篇送盧師陳兼寄黄得之吳與成<lb/>
石湖蕩漾照姑蘇十里樓臺接具區天子賜名猶舊額<lb/>
相公結屋又新櫨山揺百畝玻璃影雲擁四時霄漢圖<lb/>
月下舟航攜海島水邊亭榭坐冰壺繫觴鄰叟經旬醉<lb/>
鼓枻漁人中夜歈兄弟文章堪繼陸縉紳科第獨稱盧<lb/>
皋橋黄子才相望震澤吳生道與俱春草詩魂吟壁水<lb/>
秋風歸思動蓴鱸酒逢賀監應忘我名並楊烱豈溷吾<lb/>
白下相看忽相送虎丘何日共攜觚<lb/>
<pb n="KR4h0143_WYG_264-18b"/>
　　楊慎<lb/>
　　　長江萬里圖<lb/>
五才坎德迥靈長萬里岷山始濫觴流漢天迴經灩澦<lb/>
盤渦谷轉下柴桑揚瀾左蠡曾潭府大壑歸虚廣莫鄉<lb/>
天遣陽侯分淼淼帝咨神禹畫茫茫岑青翠觀鮫人館<lb/>
水碧金膏龍伯堂景浴陽烏朝旭早燄然隂火夜霞光<lb/>
煙寒星散三洲樹風致雲飛百尺檣鶴子鳬雛喧澍雨<lb/>
紋螺錦蚌映翔陽籠筒津鼓驚浮客款乃漁歌屬赧郎<lb/>
<pb n="KR4h0143_WYG_264-19a"/>
泗磬石鐘鏘島嶼輕漣蘋彩媚滄浪投鞭堪笑苻堅策<lb/>
靜練難賡謝眺章彩鷁退飛休借問白鷗浩蕩信徜徉<lb/>
　　費宷<lb/>
　　　近田為左軍許經歴作太宰松臯公子也<lb/>
世禄人家儉素風莊前常産十餘弓烏犍散出林塘畔<lb/>
白鳥羣飛煙雨中附郭料無三里逺為鄰何止八家同<lb/>
多情食力如徐穉有訓遺安似德公萬㸃秀峯秦洛界<lb/>
一渠流水渭河通臨餐日日知農苦憂國時時願歲豐<lb/>
<pb n="KR4h0143_WYG_264-19b"/>
隨柳傍花春早晚瞻蒲望杏墅西東兒孫來徃壺觴便<lb/>
賔祭從容禮數崇載滿幾車曾自祝笑分三白是誰功<lb/>
阿衡相業從莘野正好趨庭問乃翁<lb/>
　　黄佐<lb/>
　　　庚子三月八日奉命充經筵講官有感賦十韻<lb/>
春風環珮集羣仙回首瀛州二十年院柳緑垂鸞駕外<lb/>
宮花紅入鳯池邊曉承綸綍開經幄夕佩蘭英拱御筵<lb/>
青瑣赤墀聊復爾璇題珍館故依然三階瑞氣纒黄道<lb/>
<pb n="KR4h0143_WYG_264-20a"/>
六藉榮光出翠川祖武直從高帝始人文真羨孝皇前<lb/>
座臨北斗霑堯酒<hi>永樂中講讀官燕賚同尚書</hi>簾捲南薰協舜絃<hi>天順</hi>
<hi>中延諸學士于便殿命中官撫琴</hi>長樂賜來霞錦豔上林擎出露桃鮮<lb/>
賡歌正值光華旦下拜同瞻咫尺天遥望帝城珠樹裏<lb/>
金華涼月夜娟娟<lb/>
　　文徵明<lb/>
　　　次韻履仁春江即事<lb/>
二月江南黄鳥鳴春江千里緑波平朱甍碧瓦參差去<lb/>
<pb n="KR4h0143_WYG_264-20b"/>
水荇蘭苕次第生風外鞦韆何處笑日斜鐘鼓隔花晴<lb/>
洞庭煙靄孤舟逺茂苑芳菲萬井明唱斷竹枝空復恨<lb/>
流連芳草不勝情何時載酒横塘去共聽吳娃打槳聲<lb/>
　　董份<lb/>
　　　積雨後有懷寄承山宋丈<lb/>
知君早已脱塵鞿盡室南還隱㑹稽避世共看同野鶴<lb/>
談𤣥獨許對窗雞千山天逺䨇輕屐萬壑雲深一杖藜<lb/>
自憶同時辭赤紱却慚幾歲隔丹梯夢中每欲遊天姥<lb/>
<pb n="KR4h0143_WYG_264-21a"/>
雪裏還期泛剡溪正值門前春水漲鯉魚寄自浙江西<lb/>
　　周復俊<lb/>
　　　秋千咏<hi>并序</hi>
　　昔人賦麗人行而近世學士亦有秋千之作其思<lb/>
　　一也惜詞謝雅馴情流綺靡君子譏之余乃借反<lb/>
　　騷以見志而率道之以正焉<lb/>
閨中少女怯春眠日日行遊玉砌偏芳草萋時花壓谷<lb/>
高臺望處柳彌川綵絲蕩颺渾無跡繡柱縈紆㑹有縁<lb/>
<pb n="KR4h0143_WYG_264-21b"/>
弱力儗攀青漢上笑聲常寄白雲邊鶯嗚拂澗如爭勝<lb/>
蝶舞穿林亦助憐倐忽扶揺曾萬里尋常軒舉詎三千<lb/>
丹褣一任丹霞落翠帶䨇飄翠葉搴絶伎漸驚淩幻化<lb/>
纖肢宜妬為嬋娟樓藏緑水侵珠履陌染飛塵上翠鈿<lb/>
面藥肯隨清露泣佩香遥借惠風傳倒垂度影天山竹<lb/>
仰睇澄光玉井蓮躡景偶同黄鵠舉憑虚聊聽紫雲旋<lb/>
私危落勢頻相顧共許輕容未易捐豈逐魚軒春宴後<lb/>
若依鸞扇晚妝妍團情團思牽芳杜微酒微歌近小筵<lb/>
<pb n="KR4h0143_WYG_264-22a"/>
寧羨玉樓䨇進斚不窺寶馬並揺鞭閒寮倚幌臨明月<lb/>
佳樹垂條鎖嫩煙蒲柳不因涼後萎千秋常傍此臺前<lb/>
　　楊繼盛<lb/>
　　　送劉蘇涯考績北上<lb/>
春樹蒼蒼春浦晴紅亭黯黯送霓旌留連鳥語憐人别<lb/>
荏苒楊花共酒傾桃塢雨餘香氣合錦江潮靜浪痕明<lb/>
煙浮曉巘㠝岏碧霞逐征帆縹緲輕牛渚曲通瀛海澤<lb/>
緱峯迴倚秣陵城月高鷗在鏡中宿溪漲檣疑天際行<lb/>
<pb n="KR4h0143_WYG_264-22b"/>
牛野分星驚太史燕雲如幕覆神京楓宸報政恩波潤<lb/>
椿座稱觴彩袖盈知已漸隨流水逺離愁端與削山平<lb/>
論花每惜松顔落折柳應悲鴈序更旅病偏因歸客劇<lb/>
夢思祗為故鄉生送君惟有東風淚㸃㸃沾巾無限情<lb/>
　　　送張觀海分教偃城十韻<lb/>
相知每恨未相識聞説逺遊情更親曉日初分温室樹<lb/>
文風先度偃城闉稀微殘月明霜劔密羃孤煙逐晚塵<lb/>
野鳥迥隨征旆沒客袍猶帶曙光新東觀海氣沖晴漢<lb/>
<pb n="KR4h0143_WYG_264-23a"/>
南望嵩雲接紫宸避俗祗應求吏隱此行原不為家貧<lb/>
河陽桃李蓓蕾合洛渚魚龍變化均氊榻謾勞悲冷局<lb/>
清朝亦自重儒臣心旌揺落懸䨇淚守拙支離愧一身<lb/>
君愛寒官儂愛死古來天地幾癡人<lb/>
　　許國<lb/>
　　　大閲應制<lb/>
鸞輿宵駕鳯皇城羽仗晨臨虎豹營閃日旌旗通御氣<lb/>
殷雷笳鼓雜春聲千夫盡是幽併俠七萃俱傳衞霍名<lb/>
<pb n="KR4h0143_WYG_264-23b"/>
蹀躞銀鞍大宛馬陸離金甲曼胡纓屯來雲鳥渾為陣<lb/>
練後林猿緫識兵隊隊穿楊呈技絶䨇䨇超乗鬭身輕<lb/>
北庭咫尺降封豕南海須㬰斬巨鯨又見軒車馳涿野<lb/>
豈如漢艦集昆明椎牛競奏軍中樂飲馬誰歌塞上行<lb/>
全勝古來惟不戰願敷文德洽昇平<lb/>
　　申時行<lb/>
　　　遊陽山<lb/>
陽山高峙郡城西紫氣氤氲碧落齊鳥道百盤淩恍惚<lb/>
<pb n="KR4h0143_WYG_264-24a"/>
鷲峯一柱截虹蜺層空半壓穹窿勝絶頂平臨岝㟧低<lb/>
<hi>穹窿岝㟧俱山名</hi>天與岡巒開寶地人從霄漢躡丹梯藤梢礙石<lb/>
疑中斷樹杪攀崖更上躋笠澤晴波遥見鷁扶桑朝旭<lb/>
逺聞雞亭標浴日懸新搆壁洗常雲識舊題古廟白龍<lb/>
行雨過危巢蒼鶻向風棲隂森忽起松間籟偪仄誰開<lb/>
李下蹊落照重重銜夕嶂飛泉㶁㶁灌春畦盪胷海色<lb/>
三山出入眥煙光萬井迷指㸃吳宮萋碧草依稀秦觀<lb/>
護金泥山僧習靜時鳴磬野客尋幽獨杖藜欲學盧敖<lb/>
<pb n="KR4h0143_WYG_264-24b"/>
遊汗漫言從慧逺住招提嘯歌直擬邀鸞鶴來徃惟應<lb/>
伴鹿麋酩酊不辭歸路晚玉壺春酒正堪攜<lb/>
　　王世貞<lb/>
　　　酒房戲為長慶體示四郎姪<lb/>
且問吾家小杜康潑醅濃醁許誰嘗軟炊新稻真珠粒<lb/>
細壓寒槽白玉漿瀉出流霞偏讓色摘來甘露有生香<lb/>
休論染指涎先下任遣持螯手自忙晝要督郵缸底靜<lb/>
宵防吏部甕頭狂十年奔走愁為伴萬里歸來醉是鄉<lb/>
<pb n="KR4h0143_WYG_264-25a"/>
席上清樽仍北海城中舊侶有高陽秫田已滿七百斛<lb/>
泥飲從今三萬場漉後葛巾堪倒戴頽時藜杖好扶將<lb/>
憑教卯酌還丁夜不擬人間喚索郎<lb/>
　　吳國倫<lb/>
　　　竹里館詩<lb/>
竹里名依華子岡何年移傍此君堂鮮筠裛露丹珠細<lb/>
勁節淩霄緑玉長數畝繁隂飄陸海萬竿疎雨過瀟湘<lb/>
樽邀梁孝園中月袖拂元卿徑裏霜羌笛未裁龍競奏<lb/>
<pb n="KR4h0143_WYG_264-25b"/>
秦簫欲截鳯毛翔㛹娟隔幔琴徽冷葱蒨臨池水脉香<lb/>
居士風流還洛下故人消息半山陽異時看去同誰好<lb/>
獨有王猷興更强<lb/>
　　謝榛<lb/>
　　　金堤同張肖甫賦<lb/>
金堤重到感西風瓠子猶思漢武功雉堞遥連千樹暝<lb/>
龍珠不見二潭空芰荷老盡飛霜後簫管寒催落照中<lb/>
白髮滄洲幽事在黄花緑酒故人同謝安此日遊山劇<lb/>
<pb n="KR4h0143_WYG_264-26a"/>
潘岳當年作賦工無數峯巒秋色裏高歌相對欲爭雄<lb/>
　　皇甫汸<lb/>
　　　寄題似樓贈房考李時言<lb/>
建溪百折徑千重上有精廬敞碧峯盡訝樓臺開翡翠<lb/>
多言閣道倚芙蓉<hi>城名</hi>平臨島嶼偏宜月俯瞰煙霏半在<lb/>
松仙客好居時獨徃大夫能賦幾相從靜中名理虚為<lb/>
指物外行藏幻是蹤舊日李膺門下士閩雲南望憶登<lb/>
龍<lb/>
<pb n="KR4h0143_WYG_264-26b"/>
　　徐渭<lb/>
　　　上督府公生日詩<hi>并序</hi>
　　嘉靖己未秋九月卄有六日恭逢督府明公之生<lb/>
　　辰於是文武吏士及鄉大夫士若耆舊賔客以公<lb/>
　　自鎮撫以來功在東南者實大且逺乃相與各抱<lb/>
　　其所有以為公長乆祝而公於今年春夏之交受<lb/>
　　諸道告捷之後奏凱天闕戢兵海隅民物熙和甸<lb/>
　　宇清廓惟兹嘉誕適届其時茰菊交芳天日俱朗<lb/>
<pb n="KR4h0143_WYG_264-27a"/>
　　旌旗應爽氣而彌肅饒吹協商飇而並逺慶者雲<lb/>
　　集萬衆一辭比之徃昔益為隆盛某小子叨沐寵<lb/>
　　榮間常一佩筆操鉛以奉侍幕下雖愚賤少文不<lb/>
　　敢自附於衆人之後至於仰清光祝乆逺其心固<lb/>
　　無異於衆人也謹撰長篇凡百句奉伏門下以充<lb/>
　　獻夀之禮自知拙陋無所發抒然慕戀恩私忻喜<lb/>
　　盛事自不能已於言耳<lb/>
逺曙輕籠海色蒼涼颸新薦菊英黄清秋此日逢華誕<lb/>
<pb n="KR4h0143_WYG_264-27b"/>
繡褓當年遶異香地與人文增氣象天為王國産禎祥<lb/>
壯猷未老如方叔祕畧曾傳似子房初捧兵符分虎竹<lb/>
再銜使命馭龍驤森羅島嶼諸夷㑹鎖鑰門庭一面當<lb/>
刁斗不傳人自樂牙旗欲動勢偏揚雄豪定逺遥辭漢<lb/>
寛大汾陽近在唐管領華夷新士馬掃平吳趙舊封疆<lb/>
曽先突騎重圍裏親式鳴蛙大道旁已遣嚴兵營細柳<lb/>
更教長劔倚扶桑三承寵錫恩何渥一受深知德愈光<lb/>
定有姓名題御扆每勤賞賜到遐荒千齡素質䨇麋鹿<lb/>
<pb n="KR4h0143_WYG_264-28a"/>
五色竒毛兩鳯皇國有昌符臣協吉家承嚴訓子徵良<lb/>
田單下狄親鳴鼓姬旦居東乆缺斨屢觸歊炎辭羽蓋<lb/>
轉巡郊野憩甘棠軍中作氣頻投石陣裏籌機捷探囊<lb/>
敞日轅門標大纛浮天水寨集餘皇彫弓並月名繁弱<lb/>
寶劔衝星出豫章幾處名香迎馬首數羣長鬛夾車箱<lb/>
量兼滄海涵諸島身作長城障一方萬里星辰羅北極<lb/>
百畨貢道出東洋曹彬賜劔權偏重庾亮登樓興合狂<lb/>
引至偏禆堅誓約邀還賔佐據胡牀鯨鯢乆已封京觀<lb/>
<pb n="KR4h0143_WYG_264-28b"/>
翡翠行看出越裳詎止芳名流簡冊還將偉績著旗常<lb/>
功成淮蔡應趨闕路涉燕齊好偫糧將相位兼勞出入<lb/>
君臣道合致平康山城令節茱茰發高宴華軒錦綺張<lb/>
日照花明諸樂作風吹帳啟衆賔藏鶴鳴流響聞天漢<lb/>
芝燦浮光到羽觴競取良辰占上夀復欣嘉㑹嗣重陽<lb/>
樹聯月桂輝花萼斗近天河挹酒漿黒齒呈歌須譯問<lb/>
文身獻舞傲專場地連𤣥嶠仙常集候傍黄鍾日漸長<lb/>
共以精誠抒華祝況兼佳麗屬錢塘鯫生本住山隂里<lb/>
<pb n="KR4h0143_WYG_264-29a"/>
浪跡疑乗海畔航城下釣魚懷漂母堂前結客憶周郎<lb/>
未逢黄石書誰授不墜青雲志自强抱玉已憐非楚璞<lb/>
吹竽那識動齊王幸因文字䝉徵檄時佩管毫侍瑣廊<lb/>
綦履東西魚共麗戎衣左右鴈俱翔縣知陳阮時遊魏<lb/>
豈乏鄒枚並寓梁博採燕昭期致駿曲存宣父愛非羊<lb/>
衆人國士階元别知己䝉恩心所量自分才難堪記室<lb/>
人疑待已過中行搆成燕雀猶知賀報取瓊瑶未可償<lb/>
偶值高門掛弧矢且賡小雅賦桑楊却慚未協宮商調<lb/>
<pb n="KR4h0143_WYG_264-29b"/>
莫並當筵巧奏簧<lb/>
　　　奉侍少保公宴集龍游之翠光巖<hi>命與沈嘉則同賦時方有</hi>
　　　　<hi>閩之役</hi>
樓船幾日下錢塘勝地臨江綺席張虎帳山開蘿作帶<lb/>
龍潭水積劔為光芳羞自出船窗底妙響偏宜舞扇傍<lb/>
日映桅檣兼樹密風吹絲竹裊雲長漁郎賈客停何事<lb/>
桂楫蘭橈渡不妨暫脱錦袍懸翠壁忽抽彤管拂青緗<lb/>
閒中國計籌能悉醉後兵符發更詳寶馬嘶羣行雜錦<lb/>
<pb n="KR4h0143_WYG_264-30a"/>
紅旗懸的射穿楊霜前下葉沙俱積雨後殘碑蘚更香<lb/>
野曠牙官分作隊林疎甲士補成行松杉借翠連幢碧<lb/>
橘柚分金映甲黄羽扇周郎臨赤壁輕裘叔子在襄陽<lb/>
庾樓無月人猶徃郄幕開風客不藏逺眺非關躭麗景<lb/>
雄心先已到遐荒建溪露布風雷急淝水兵威草木揚<lb/>
却與從行諸幕士維舟九曲泛清觴<lb/>
　　沈明臣<lb/>
　　　題杜武昌子睿浣花莊十韻<lb/>
<pb n="KR4h0143_WYG_264-30b"/>
少陵故有浣花莊此地公然亦草堂杜曲宛如移渭水<lb/>
武陵何必傍沅湘鵁鶄對浴金河淺屬玉羣飛鏡浦長<lb/>
北沼春雲連逺嶠西樓明月挂垂楊薔薇不見東山妓<lb/>
芍藥空流鄭洧觴金谷磵曽娛散騎平泉石可並竒章<lb/>
采芝谷口逢麋鹿送客山前見鳯皇靈藥萬年留墨客<lb/>
桃花千樹引漁郎誰家最近參差竹出入藤蘿每不妨<lb/>
　　馮時可<lb/>
　　　贈大宗伯陸平泉二十韻<lb/>
<pb n="KR4h0143_WYG_264-31a"/>
聖代三儀典秩宗早辭簪笏遂高蹤不妨居士稱金粟<lb/>
自羨留侯訪赤松世卜休明瞻瑞鳯人看𤣥德望猶龍<lb/>
禪心不染空為觀至道無名淡是濃法寶六時翻貝葉<lb/>
星冠七蕊製芙蓉山中使者除朝請林下高僧日過逢<lb/>
塵尾言言推理窟鵬鬐語語落談鋒人天夀域開三泖<lb/>
斗極星躔應五茸彩服錦章光熻赩卿雲靈靄氣葱蘢<lb/>
飄飄仙樂清都近優渥君恩紫誥重憶昨明禋開秩典<lb/>
曾倍泰畤奠圓琮彤墀響識尚書履蒼玉聲寒禁苑鐘<lb/>
<pb n="KR4h0143_WYG_264-31b"/>
已見朝端諮上理寧陳禪草議東封法宮論道叅宸幄<lb/>
太廟升歌預辟雍喜對聖明多獻替恥隨時俗競周容<lb/>
角巾便挂青門柳野服行攜緑玉笻姑射餐霞嬌雪貎<lb/>
陽和晞髮盪雲胷賜袍膝下斑衣映載酒門前籃舉從<lb/>
玉樹瓊枝森鬱鬱彩鸞丹鷟並嗈嗈從教坐閲僧祗劫<lb/>
歲歲稱觴祝九峯<lb/>
　　馮大受<lb/>
　　　端州七里巖<hi>即崧臺石室</hi>
<pb n="KR4h0143_WYG_264-32a"/>
紫陽靈隱原標勝石室崧臺更吐竒不是乾坤偏縱此<lb/>
何由山水得兼之山開疊疊百重嶂水作汪汪千頃陂<lb/>
乍訝蓬萊環弱水恍疑𤣥圃在瑶池飄揺羽蓋虹梁度<lb/>
張列屏風錦繡帷月榭風亭時㸃綴琳宮梵閣互參差<lb/>
雲迷嶺際疑中斷影落波心盡倒垂古壁曵霞驚絢爛<lb/>
華林錯綺競葳蕤平臨日月天門邇俯聽風雷洞壑欹<lb/>
澄鏡甘泉如玉液疊花垂乳似瓊脂斜穿窈窕蓮花洞<lb/>
亂挺崢嶸琪樹枝雲擁石龕成佛座螺旋穴竅出巖陲<lb/>
<pb n="KR4h0143_WYG_264-32b"/>
清虚非復人間世靜僻渾如太古時醉石華軒宜對酒<lb/>
爛柯仙局好敲棊朝陽雲霧爭吞吐天柱峯巒競嶮巇<lb/>
星渚垂虹縈玉蝀閬風夕照漾清漪阿坡巖畔觀泉湧<lb/>
泛斗亭邊作水嬉隔岸蒹葭飛白鷺遶堤楊柳聽黄鸝<lb/>
湖光雲影相摩盪密樹層崖互蔽虧幽並甌江䨇鴈蕩<lb/>
秀分蜀道一峨嵋須知造化能融結詎假人工巧劂剞<lb/>
一日隂情多變態四時花月緫相宜吾生最有煙霞癖<lb/>
到此頓令心志移好景難逢須記取卧遊披此亦神怡<lb/>
<pb n="KR4h0143_WYG_264-33a"/>
　　楊于庭<lb/>
　　　春日攀欽之侍御招同彭應夀太守寶林寺飲<lb/>
為惜春歸强伴春招攜春醖對吾真茁芽銀杏濃於酒<lb/>
學囀黄鸝巧似人已借祇園開勝集還思寶筏問迷津<lb/>
與君一酌頻前席若箇三生是後身自哂鹿門渾欲老<lb/>
誰云龍性未全馴客從分虎占循吏人自嗚騘識諫臣<lb/>
獨愧草𤣥空寂寂也陪浮白醉逡逡諸公豈是池中物<lb/>
而我曽非席上珍出處緫憐吾道在醉醒寧問世人嗔<lb/>
<pb n="KR4h0143_WYG_264-33b"/>
敢縁綵筆爭詩長猶喜青山傲酒民老去積薪嗟汲黯<lb/>
晚來投轄為陳遵煩知褦襶揮團扇狂欲爬搔岸角巾<lb/>
下筯不須談蜀蒟為羮何必減吳蓴千年河朔豪仍劇<lb/>
十日平原跡未陳行酒儘教邀塔月徵歌㑹見拂梁塵<lb/>
花明隔岸紅初染草映䨇林緑未勻但共松間看翡翠<lb/>
從他閣上畫麒麟主人更欲修春禊休沐君其問水濵<lb/>
寄語春光謝知已莫嫌滄海一窮鱗<lb/>
　　范鳯翼<lb/>
<pb n="KR4h0143_WYG_264-34a"/>
　　　秋日社集僧房仍移酌田家分韻得微字<lb/>
空門浩劫駐流暉遇賞同人願不違搥磬法堂生午寂<lb/>
浮杯僧擔卸雲飛鴈鴻影澹書空逺絡緯聲悽得氣微<lb/>
葭菼半藏漁父艇豆花全護野人扉好將庭際垂楊線<lb/>
為製霜前青芰衣細切橙齏魚味美新蒭菊釀蟹脂肥<lb/>
四時覽勝三秋最千里論交一士稀試問吾曹開社後<lb/>
東南風雅定誰歸<lb/>
　　　舟次立秋<lb/>
<pb n="KR4h0143_WYG_264-34b"/>
俄驚一葉下長河客路兼秋意若何乍喜清飇將暑去<lb/>
更憐新雨贈涼多隂森岸樹如搴幕碎曳波紋似織羅<lb/>
風檻半扃螢巧入夜砧初動鴈偏過魚鱗片片黏青漢<lb/>
蟾影娟娟濯碧波局罷壺乾宵漏斷一聲何處起漁歌<lb/>
　　熊明遇<lb/>
　　　春臯即事<lb/>
楊柳依依護草堂幾天新雨沃羣芳郊原本是雲為屋<lb/>
墅圃還添竹作牆細水平流通曲岸高山逺照落横塘<lb/>
<pb n="KR4h0143_WYG_264-35a"/>
遊魚潑潑揺池闊啼鳥喈喈弄晝長客子尋花過野店<lb/>
農夫編黍葺荒莊煙霞作伴堪消渴麋鹿同遊豈病狂<lb/>
但向杯中時引滿何須户外問行藏憑人説盡安危事<lb/>
江上春風燕幾行<lb/>
　　侯恪<lb/>
　　　燕市十四夜何稚孝太僕邀同蘇虹如侍御姚<lb/>
　　　孟長張叔載魏仲雪楊濟之年大小集限燈字<lb/>
　　　七言排律六韻<lb/>
<pb n="KR4h0143_WYG_264-35b"/>
母呼燕市酒如澠此夜從君醉不勝欲試春風三五豔<lb/>
還看明月廣寒澄樓頭長繫雲為錦霧裏爭飛火是繒<lb/>
珂里何人鳴玉佩香車到處耀華燈祠傳太乙焚膏粥<lb/>
路憶星橋暗武陵歌罷落梅猶未曉不知仙露為誰承<lb/>
　　吳兆<lb/>
　　　後湖看荷花<lb/>
松杉交翠夾隄長蓮子花開滿署香玉漵覃拖深覆艇<lb/>
碧潭歴亂密迎榔紅舒粉飾齊金製星綴霞蒸鄂繡張<lb/>
<pb n="KR4h0143_WYG_264-36a"/>
莖刺健能棲翡翠藕腸弱可繫鴛鴦已鍾秀麗三山色<lb/>
復染鉛華六代糚城帶夕陽翻蝶影岸縈芳草映苔光<lb/>
珠擎既愛田田葉規接還憐各各房爽氣驚林知露早<lb/>
隂嵐拂檻覺杯涼西園夜月同飛蓋南國秋風藉作裳<lb/>
何幸承君生顧盼豈辭零落委寒塘<lb/>
　　王鏳<lb/>
　　　笋生十二韻<lb/>
何人斬伐到修篁常憶兵戈一慘傷一壘鶴飛君子化<lb/>
<pb n="KR4h0143_WYG_264-36b"/>
九淵蛇蟄哲人藏風雷馬策生麟角曉暮鮫珠上穎芒<lb/>
蟬腹俄抽青玉劔虎皮初解緑沉槍錦䙀天分龍兒抱<lb/>
翠尾風吹鳯子翔鳥樂巢深枝接葉鸎啼日靜粉飄香<lb/>
吟哦已有笙竽荅愛惜曽經尺寸量颸入聲柔千珮緩<lb/>
月明影立萬夫長手親拔盡沿根草眼見參過覆頂楊<lb/>
清閟一窗堪把巻寒侵三伏擬移牀即今深匿從嗔客<lb/>
依舊濃隂覆野塘物理細推消復長但留根柢耐痍瘡<lb/>
　　通潤<lb/>
<pb n="KR4h0143_WYG_264-37a"/>
　　　山中書懷<lb/>
谷幽畧似百花潭山水新竒頗盡探見客未能詶禮數<lb/>
逢人强半笑癡憨欲將多寶融成塔聊借羣花暫作庵<lb/>
曉起急磨鋤芋钁春來先製采桑籃婆娑月底看叢桂<lb/>
潦倒風前種石楠反舌正當逢夏五衆狙不復怒朝三<lb/>
香塗刀割身能忍蘗苦餳甘舌盡諳泛水鳬鷖皆得意<lb/>
采香蜂蝶未忘貪孤寒卒歲能消遣佛法何人肯荷擔<lb/>
坐倚琅玕春寂莫謾言吾道在江南<lb/>
<pb n="KR4h0143_WYG_264-37b"/>
　　良琦<lb/>
　　　柳塘春小集以柳塘春水漫分韻得塘字<lb/>
亂後山人兩鬢蒼雲山百里乆相望孤舟江水夜乗興<lb/>
流水桃花春滿莊談笑便須相抵掌清幽何所共持觴<lb/>
芙蓉芳渚䨇溪轉楊柳飛軒萬樹長隂拂綺筵賔正集<lb/>
花吹玉斝酒偏香倉庚得友間關好翡翠窺魚取次翔<lb/>
世上風塵方澒洞山中日月且徜徉輞川别業聲聞似<lb/>
栗里閒居志趣强君向此時真遯跡我慙明日過横塘<lb/>
<pb n="KR4h0143_WYG_264-38a"/>
　　　　戲題隂涼室階前芭蕉<lb/>
　新種芭蕉繞石房清隂早見落書牀根霑零露北山潤<lb/>
　葉帶濕雲南澗涼得地初依蒼石瘦抽心欲並緑筠長<lb/>
　雨聲夜響巔厓瀑晴碧朝浮海日光樗櫟自慚全夀命<lb/>
　楩楠合媿託巖廊觀身政憶維摩語草字寧追懷素狂<lb/>
　白晝棲遲吾計拙青霄偃仰汝身强歲寒要使交期在<lb/>
　莫畏空山有雪霜<lb/>
　　　　秋華亭<lb/>
<pb n="KR4h0143_WYG_264-38b"/>
　片玉山西境絶編秋華亭子最清妍三峯秀割崑崙石<lb/>
　一沼深通渤澥淵鸚鵡隔窗留客語芙蓉映水使人憐<lb/>
　桂叢舊賦淮南隱雪夜嘗回剡曲船北海樽中常瀲灩<lb/>
　東山席上有嬋娟紫薇花照銀瓶酒玉樹人調錦瑟絃<lb/>
　醉過竹間風乍起吟行梧下月初懸一聲白鶴隨歸珮<lb/>
　何處重尋小有天<lb/>
　<lb/>
御選明詩巻九十五<lb/>
</p>
<p>
</p>
  </div>
</body>
</text>
</TEI>
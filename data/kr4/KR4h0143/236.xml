<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_236-1a"/>
　欽定四庫全書<lb/>
御選明詩巻六十七<lb/>
　　五言律詩十八<lb/>
　　　通潤<lb/>
　　　　將歸簡三如學公<lb/>
　曉起春寒甚思君巖上廬當門雪幾許倚杖興何如不<lb/>
　日理歸櫂無人傳别書臨行重相憶先此寄雙魚<lb/>
　　　　賀九嶺晚歸<lb/>
<pb n="KR4h0143_WYG_236-1b"/>
　半月足未出空林葉漸稀偶隨秋草去便趂晚雲歸路<lb/>
　逼沙穿履松明影照衣行行轉山峽已見竹間扉<lb/>
　　　　春日焦山閱楞嚴<lb/>
　一枝懸笠處三月聚糧時日出人初醒春深燕不知細<lb/>
　風梳石髮新水扈江蘺未入空王室冥然尚有疑<lb/>
　　　斯學<lb/>
　　　　雪夜山行<lb/>
　孤舟疑入剡夜繞亂山行雪與月俱白江因人更清嵐<lb/>
<pb n="KR4h0143_WYG_236-2a"/>
深寒氣重岸斷凍痕平況復人煙少空聞落雁聲<lb/>
　　　寄吳少君山人<lb/>
知君好芳草荷芰半衣裳一别春山綠幾經秋葉黄海<lb/>
門生片月江寺送殘陽曾有天台夢相攜度石梁<lb/>
　　智舷<lb/>
　　　秋日元微邀集水亭同凡上人分得憐字<lb/>
葉落欲埋徑萍開為進船想懸孤錫處猶是小亭邊池<lb/>
水幽相映芙蓉絶可憐晤言須竟日重至恐經年<lb/>
<pb n="KR4h0143_WYG_236-2b"/>
　　　過天放菴<lb/>
結茅野田外猶自苦逢迎遂擬徑常塞不容人暫行日<lb/>
髙僮僕睡花落鶬鶊鳴竹户憶曾啓飯僧炊午羹<lb/>
　　以貞<lb/>
　　　七夕<lb/>
空庭疏雨歇秋思夜來多一葉初離樹雙星已渡河月<lb/>
明花裛露風動水曾波乞巧人間事吾生奈拙何<lb/>
　　法衡<lb/>
<pb n="KR4h0143_WYG_236-3a"/>
　　　聞雁<lb/>
嘹唳天邊雁哀聲靜夜聞雨中孤夢㫁空外數行分北<lb/>
向歸沙漠南來渡楚雲人間有矰繳高舉莫離羣<lb/>
　　欽義<lb/>
　　　長干曉發<lb/>
幽事忻自抱幽尋毎獨行曙鐘凌曉氣人跡動雞聲樹<lb/>
老三秋色江深六代情村煙饒野飯洗鉢浣溪清<lb/>
　　　姑孰道中<lb/>
<pb n="KR4h0143_WYG_236-3b"/>
殘月含霜落城皋曉氣蒼橋横半空出蹊折㫁巖妨幽<lb/>
潄雲根冷平原草甲香峩眉亭下路江水樹微茫<lb/>
　　　雨夜泊涇縣<lb/>
水宿同鷗鷺平沙晚帶船山城寒潄浦溪雨暗蒸煙漁<lb/>
火深秋樹河流淺暮天西風鄉思切千里獨依然<lb/>
　　　雨中宿山寺<lb/>
振衣辭夙好一錫向江鄉水逗溪煙急風鳴木葉凉密<lb/>
雲垂野白微雨淡空蒼昬黑山城路鐘聲識上方<lb/>
<pb n="KR4h0143_WYG_236-4a"/>
　　　賢首山<lb/>
秀色鬱磷磷諸峰合遝陳雲流飛壁冷花補㫁橋春竹<lb/>
意留行客山靈愜隠人如云容駐錫終託百年身<lb/>
　　　西湖<lb/>
三竺忻私託西湖自往還肆情方水澹尋石愛雲閒春<lb/>
氣調疏栁晴光抹逺山老來形漸懶未肯廢躋攀<lb/>
　　　喜吳允兆見過山寺<lb/>
世事無媒入青山有分居觀心閒過日消夏坐依書塔<lb/>
<pb n="KR4h0143_WYG_236-4b"/>
影含風動江光弄幌虚小亭留客處秋色感懐餘<lb/>
　　　叔堅宅同王損仲待月<lb/>
仲冬何日短一飯忽黄昏待月羇人醉棲鴉競樹喧涸<lb/>
陰交竹影燈火射苔痕不覺留深夜清光到石根<lb/>
　　　瓦官寺<lb/>
煙霞城闕起勝跡在林椒春草繞三徑松風話六朝冶<lb/>
城深竹樹白鷺帶江潮憶昔談經處鐘聲鎖寂寥<lb/>
　　寛恱<lb/>
<pb n="KR4h0143_WYG_236-5a"/>
　　　送歐楨伯工部<lb/>
玩世久微禄懐歸蘿薜心一樽霜露冷三徑草堂深月<lb/>
是初弦夜秋當欲暮陰蛩聲寒咽雨流入短長吟<lb/>
　　　投宿淨居菴<lb/>
幽意率吾真秋光處處新亂山行不盡流水坐相親夢<lb/>
屬初中夜燈然最後身石牀重覺起松月冷依人<lb/>
　　如愚<lb/>
　　　冬日潯陽道中<lb/>
<pb n="KR4h0143_WYG_236-5b"/>
殘冬人在路朔氣重愁顔落日下寒郭亂雲生晚山短<lb/>
松懸獵網高岸䕶漁闗試問同行客匡廬何處還<lb/>
　　　春日龍潭菴對雨<lb/>
苔蘚空門外煙蘿夾徑陰春流一澗急寒雨數峰深鳥<lb/>
倦還山翼雲遲過客心望中燈火起人語出遙岑<lb/>
　　　舟行雜詩<lb/>
望去金山小行來疋練新應聲潭上樹照影水中人雙<lb/>
逝鳬歸岸孤鳴鶴下濱窮年依旅食何日是通津<lb/>
<pb n="KR4h0143_WYG_236-6a"/>
　　道敷<lb/>
　　　江上憶山居<lb/>
忍置一茅舍空閒叢竹傍限歸憎月閏乞夢願更長草<lb/>
合深埋徑苔知自過牆還憐挂瓢樹到日葉俱黄<lb/>
　　　移住中州二首<lb/>
郭外故人屋茅簷即水涯逺灘通鷺渚近徑借農家移<lb/>
樹惜隂薄開籬當月斜便知循乞處村路不妨賖<lb/>
漫須論住後只擬到來初樹凍花從裹煙寒栁任疏飯<lb/>
<pb n="KR4h0143_WYG_236-6b"/>
因飢鳥施偈為老農書盡慕居窮谷深村可不如<lb/>
　　　題元朗水亭<lb/>
微徑樹邊入亭偏池水涯即能鍾野趣兼亦占鷗沙晚<lb/>
色湖生月秋香荇作花竹扉分夜火只為釣魚槎<lb/>
　　　落紅<lb/>
開亦未幾日忽驚紅亂飛生憎風底急猶賴燕銜歸隨<lb/>
水意何限遇墻力漸微雖含零落感曾憶在芳非<lb/>
　　　月下聞蟬<lb/>
<pb n="KR4h0143_WYG_236-7a"/>
林葉淨堪數山蟬吟未休今宵且趂月明日恐驚秋咽<lb/>
露忽沈樹因風旋入樓念能枯得盡總是不關愁<lb/>
　　天遂<lb/>
　　　雨中懐黄葉老人<lb/>
不㫁黄梅雨知師反得閒孤眠聽鳴溜孰謂非深山苔<lb/>
色漸逾檻溪光欲浸闗爨煙厭空寂一去便㤀還<lb/>
　　　西山道中<lb/>
懸壁杖難容盤旋青萬重到來深竹院行盡數聲鐘瀑<lb/>
<pb n="KR4h0143_WYG_236-7b"/>
挂雪邊雪雲圗峰外峰此中皆靜者日暮不相逢<lb/>
　　海旭<lb/>
　　　游趙氏洲居<lb/>
小港慳通棹行知經幾灘敗荷還立雪寒水不生瀾埽<lb/>
石容苔瘦栽松待鶴安梅花如有月借我一宵看<lb/>
　　　宿甘露菴<lb/>
舟出太湖險語溪投暮鐘聽風多在竹看月不離松柝<lb/>
䕶城三里雞鳴村一重長安明日路霜草滑歸笻<lb/>
<pb n="KR4h0143_WYG_236-8a"/>
　　圓映<lb/>
　　　山中懐萍菴師<lb/>
髙竹過于木溪分兩岸陰看流成獨影得句只孤吟詩<lb/>
草荒誰理心蓬亂日深懐人秋水寺寂莫此山林<lb/>
　　　舟行懐竹浪師弟<lb/>
逺水明如練前舟如鑿空白雲鴻爪外紅樹雨絲中禪<lb/>
詠知兼勝行蔵孰與同去年留此月常共泛溪東<lb/>
　　　春日過金沖垣滌煩塢<lb/>
<pb n="KR4h0143_WYG_236-8b"/>
踏莎春路遲栁倒却如眉因入竹間室閒吟壁上詩䕶<lb/>
花常換土割水蹔通池延賞欲終日滌煩茗苦時<lb/>
　　照源<lb/>
　　　題指月菴<lb/>
短扉將綠掩小徑倚村斜老樹借藤葉新桐布屋花漁<lb/>
歌傳外港鷗夢立前沙靜者離言象門題指月家<lb/>
　　慧秀<lb/>
　　　仙巖山居三首<lb/>
<pb n="KR4h0143_WYG_236-9a"/>
茅屋青巖半雲來路已迷樹深松䑕競花暗竹雞啼絶<lb/>
壁吹寒瀑空潭飲素霓日斜山影裏樵語下前谿<lb/>
日出蒼煙盡千山入望新風流臨水樹雲逆過橋人花<lb/>
竹殊無恙茅茨未有鄰頽然自終古不是學逃秦<lb/>
誰家深竹裏當檻即鳴湍人語入雲盡峰陰到水寒草<lb/>
香娛鹿性藤老學龍蟠步屧渾㤀逺兹山不厭看<lb/>
　　佛引<lb/>
　　　晚晴寄空波空明休逺<lb/>
<pb n="KR4h0143_WYG_236-9b"/>
前村收薄靄舍外雨新晴竹鼠爭枝墜檐烏得食鳴峰<lb/>
開餘日氣水咽過灘聲芋熟沙田早連朝憶友生<lb/>
　　圓復<lb/>
　　　山中<lb/>
槲葉縫衣翠松花作飯香全生無長物卒嵗有餘糧觀<lb/>
瀑衣㤀濕縁流路轉長偶然逢怪石趺坐一林霜<lb/>
　　　贈别華頂老僧<lb/>
老宿清無侣名山住有年鬚留三寸雪衲挂半窗煙破<lb/>
<pb n="KR4h0143_WYG_236-10a"/>
屋眠秋雨孤鐺煮夜泉相逢笑相别紅葉滿霜天<lb/>
　　　贈無生祝髪<lb/>
薙染酬初願皈依向大乗夙傳人似玉新納戒如冰香<lb/>
鉢分甘露田衣挂紫藤從今翠微裏添箇白雲僧<lb/>
　　廣印<lb/>
　　　登毛公壇<lb/>
黄屋辭仙闕𤣥門向北開驅雞何處去跨鶴幾時來殘<lb/>
雪窺丹井清霜肅古臺寒煙紆縹緲一望一徘徊<lb/>
<pb n="KR4h0143_WYG_236-10b"/>
　　　暮登鮑侍御園亭<lb/>
轉過斜橋峽林疏見草堂松濤翻水浪花雨雜天香歸<lb/>
鳥雲千樹幽人月半牀慿闌憶明逺露下生微凉<lb/>
　　廣潤<lb/>
　　　晚泊南岸有懐呉允兆茅孝若客燕中<lb/>
孤棹倚江濆魚梁浦樹分北書曾未達南雁最初聞碧<lb/>
海寒生月空山夜出雲不堪三徑逺何以慰離羣<lb/>
　　　黎嶺曉行懷范東生<lb/>
<pb n="KR4h0143_WYG_236-11a"/>
咽石寒流細沾裳白露多疏林生曉籟片月偃秋河肅<lb/>
肅征人語勞勞牧子歌因思巖穴者高日卧松蘿<lb/>
　　　秋雁<lb/>
隨陽來朔漠刷羽汎瀟湘只恐音書斷寧辭道路長塞<lb/>
雲迷逺陣江月引疏行到處多矰繳休言足稻梁<lb/>
　　　賦得春園美人<lb/>
曉日新粧竟盈盈度曲梁露裙沾粉蝶風佩雜鶯簧暗<lb/>
淚將花落春心見栁傷影池雙黛淺似憶畫眉郎<lb/>
<pb n="KR4h0143_WYG_236-11b"/>
　　　蕪湖道中<lb/>
江明分采石栁暗夾横塘驟雨菱茨亂輕風禾黍香秋<lb/>
聲催雁鶩暝色下牛羊逺道人煙少偏令游子傷<lb/>
　　　春閨次汪仲嘉韻<lb/>
曉鏡掩芳奩晴絲罥晝檐鉛華久不御眉黛若為纎南<lb/>
陌鶯啼樹東風花入簾緒長書素短續以舊時縑<lb/>
　　行忞<lb/>
　　　吳江道中與陸叔度並載晚至鸎脰湖别<lb/>
<pb n="KR4h0143_WYG_236-12a"/>
斜日松陵道扁舟共汝還不期初握手旋復動離顔水<lb/>
積猶餘岸雲多莫辨山宵來分寢處宛在漵沙間<lb/>
　　如觀<lb/>
　　　春日胡孝轅過崇福菴<lb/>
肩輿人病足村路邈何長獨步入深院老梅生暗香霞<lb/>
飛山欲暝風急蝶猶狂相送虎谿外悠然㤀夕陽<lb/>
　　道衡<lb/>
　　　鑿徑<lb/>
<pb n="KR4h0143_WYG_236-12b"/>
茆菴將已就取徑透柴門漸剔汙泥淨平添怪石蹲雪<lb/>
埋留虎跡雨過長苔痕讓竹微成曲還驚古道存<lb/>
　　宗乗<lb/>
　　　新冬<lb/>
荒齋草盡腓薄冷暗微微上巻新秋句加身舊葛衣窗<lb/>
疎留墮葉檐淺戀殘暉來往殊相絶都㤀舉似機<lb/>
　　　閒居<lb/>
落葉積深巷閉門無客敲閒雲過石面爭雀墮籬㘭障<lb/>
<pb n="KR4h0143_WYG_236-13a"/>
眼書難廢看心日易抛青青數竿竹應不厭窮交<lb/>
　　　月下樹影同石城賦<lb/>
了不異真樹枝枝生自空下檐雲轉影揺壁野過風淡<lb/>
極如烟外欹多似水中閒人古來少心喻幸君同<lb/>
　　海岱<lb/>
　　　丁卯嵗歸仰天塢故山二首<lb/>
松小已逾嶺不歸應偶然久窺飛鳥意難定白雲天夜<lb/>
磬答孤語秋花照短眠清光紛委壑寒重草堂前<lb/>
<pb n="KR4h0143_WYG_236-13b"/>
萍逢江漢上曾似此林居引水涵雲竇編花䕶草廬雨<lb/>
香孤徑竹風冷半畦蔬曾侍山中石還開案上書<lb/>
　　實印<lb/>
　　　月夜送弱翁<lb/>
山客復何去柴門故夜開月寒醒鳥夢松影誤溪苔水<lb/>
上孤舟解林端一磬來知君非逺别相送亦徘徊<lb/>
　　　同詵兮過竹㤀齋中<lb/>
鐘聲如一寺林影望還分徑轉塔纔見軒開溪共聞相<lb/>
<pb n="KR4h0143_WYG_236-14a"/>
過成晚步分坐見秋雲詩巻娛禪暇晴窗花氣熏<lb/>
　　妙嚴<lb/>
　　　雨歇<lb/>
林畔低煙豁斜光草露輕虛窗停薄暑獨坐擁餘清雲<lb/>
去漸無影泉來自有聲起看江上夜新月白微生<lb/>
　　　新寒<lb/>
露氣逼衾枕早窗寒已生客心驚嵗晚物色過秋清羣<lb/>
木連朝脱空山竟日晴宵砧方未歇處處寄衣情<lb/>
<pb n="KR4h0143_WYG_236-14b"/>
　　際瞻<lb/>
　　　水寺<lb/>
孤寺水中起淨心宛在虚鐘邊雲易濕松外地無餘幢<lb/>
影魚窺熟梵音風定初入秋看月上清切復何如<lb/>
　　源際<lb/>
　　　偶題竹上<lb/>
冷翠何冥宻幽尋獨坐時扉開流水過風靜到雲遲嬾<lb/>
性知終棄虚心幸自持偶然吟未穩清響動髙枝<lb/>
<pb n="KR4h0143_WYG_236-15a"/>
　　如曉<lb/>
　　　山居<lb/>
挂鉢初為客巖前别是春梅殘窗影亂草發砌痕新日<lb/>
出偶無事雲來如有人長歌深竹裏不記住山貧<lb/>
　　本成<lb/>
　　　早行<lb/>
木葉墮寒溪軒窗月已西客心驚吠犬茅店乍鳴雞漸<lb/>
覺人煙動相看馬力齊霜華前路滑不住亂鴉啼<lb/>
<pb n="KR4h0143_WYG_236-15b"/>
　　實䚮<lb/>
　　　送燕<lb/>
晚稻花香處西風送爾歸路長誰是主社逺漸無依故<lb/>
壘殘煙斷虚檐落葉稀春來芳草遍莫㤀舊柴扉<lb/>
　　　懐葛震父<lb/>
虎峰言别後懶與慢相兼已過探梅約翻因病酒淹孤<lb/>
煙生石突飢雀下茅檐昨夜林中雪看山一巻簾<lb/>
　　海明<lb/>
<pb n="KR4h0143_WYG_236-16a"/>
　　　别石車禪師<lb/>
欲别難為别西林落月銜且飛千里雪聊挂一風帆草<lb/>
引石梁屐花飛金粟巖浮雲本無著何處尺書緘<lb/>
　　通發<lb/>
　　　再過永慶寺<lb/>
山涌孤城外舟行一水前落花柔櫓撥斜日斷橋連丈<lb/>
室依林住雙扉倚竹偏再來情不厭知是主人賢<lb/>
　　讀徹<lb/>
<pb n="KR4h0143_WYG_236-16b"/>
　　　將游黄山留别友人<lb/>
孤舟明日發再宿皎公房莫惜通宵坐懸知此别長草<lb/>
花黏露重山色入春黄遥指丹臺月心期一片霜<lb/>
　　　再至崇川<lb/>
地盡應臨海天寒欲授衣月隨秋水上人共夜潮歸一<lb/>
犬無聊吠羣鷗自息機橋頭燈火裏猶記舊僧扉<lb/>
　　　自呉門之雲間<lb/>
春雨夜淹淹春波幾尺添背花摇短㯭礙栁揭髙簾三<lb/>
<pb n="KR4h0143_WYG_236-17a"/>
兩家邨落一行書酒帘華亭看不逺的的九螺尖<lb/>
　　　葑門化城菴留别舍中諸友<lb/>
相送了無意臨岐忽黯然回看吳苑樹獨上秣陵船春<lb/>
老還山路江昬欲暮天白鷗休避我拍拍碧波圓<lb/>
　　　送朗癯入匡山<lb/>
獨向匡廬去安禪第幾重九江黄葉寺五老白雲峰落<lb/>
日啼蒼兕飛泉挂玉龍慿将寒嵗意先報虎溪松<lb/>
　　藕花社僧<lb/>
<pb n="KR4h0143_WYG_236-17b"/>
　　　山居<lb/>
滄海歸來日貪看麋鹿羣窗虚含逺嶂屋破補重雲夕<lb/>
鳥吟邊過春蔬雨後分不須憐闃寂清梵隔山聞<lb/>
　　安福郡主<lb/>
　　　栁眼<lb/>
一段風流態青青獨可親㳂隄㸔去客隔水望歸人滴<lb/>
露如垂泣含煙似頞顰半開還半合窺盡滿江春<lb/>
　　陳懿徳<lb/>
<pb n="KR4h0143_WYG_236-18a"/>
　　　春草<lb/>
無人種春草隨意發芳叢綠遍郊原外青回逺近中羃<lb/>
煙粘落絮和雨襯殘紅不解王孫去淒淒對晚風<lb/>
　　朱妙端<lb/>
　　　客中偶成<lb/>
異鄉久為客風雨阻歸程兩岸數峰碧孤舟一羽輕篷<lb/>
窗殘燭在煙樹早鴉鳴坐待東方曙依稀見海城<lb/>
　　馬間卿<lb/>
<pb n="KR4h0143_WYG_236-18b"/>
　　　苦雨<lb/>
終日雨翻盆愁人欲斷魂嶺雲生屋角野水没籬根楊<lb/>
栁深藏徑棃花靜掩門聲聲偏入耳寂寞自朝昬<lb/>
　　毛鈺龍<lb/>
　　　鏡<lb/>
様出秦宫製團團寳月廻虚空開物像心迹逺塵埃影<lb/>
覆香羅帕光生碧玉臺繡囊鴛鳥並珍重嫁時裁<lb/>
　　楊文儷<lb/>
<pb n="KR4h0143_WYG_236-19a"/>
　　　秋日懐親<lb/>
玉露沾花濕金風入幕凉天連秋水碧山帶晚煙蒼撫<lb/>
景嗟時序懐親憶故鄉倚闌凝佇久心逐雁南翔<lb/>
　　姜氏<lb/>
　　　寄文學山居<lb/>
何必入山深居然似漢隂雨殘雲在竹野曠日平林負<lb/>
郭多幽事為農長道心芸窗開巻罷多是聽鳴琴<lb/>
　　桑貞白<lb/>
<pb n="KR4h0143_WYG_236-19b"/>
　　　秋日村居<lb/>
素節金風度商聲應律初碧霞浮逺漢黄葉覆閒居籬<lb/>
下霜催菊天邊雁作書小窗蛩語切明月照窗疏<lb/>
　　董少玉<lb/>
　　　雨望<lb/>
睡起凭闌望殘雲晚較多雨刪花織錦風熨草鋪羅嫩<lb/>
篠平穿閣垂楊半近河蕩舟儂豈敢莫唱采蓮歌<lb/>
　　　題西施浣紗圗<lb/>
<pb n="KR4h0143_WYG_236-20a"/>
白石澄流水春來坐浣紗青陽愁隠鳯𤣥髮亂飛鴉倚<lb/>
玉渾無色傳神賴有花蛾眉如淡埽不在野人家<lb/>
　　　塞上晚春憶家<lb/>
新草滿長隄思鄉望月遲露桃深中酒煙栁淡塗眉秋<lb/>
塞關難掩春江棹可移此身同越鳥夜夜想南枝<lb/>
　　　送别<lb/>
飛盡楊花别相看不自由征人望絶塞少婦倚空樓易<lb/>
換春前色難聽角裏愁無情江上水日日送行舟<lb/>
<pb n="KR4h0143_WYG_236-20b"/>
　　周潔<lb/>
　　　晚晴<lb/>
久雨愁無極斜陽喜乍開樹披殘靄出山挾㫁雲來的<lb/>
歴穿花徑逶迤過渚臺更須林月上清賞一追陪<lb/>
　　　立秋<lb/>
白帝嚴金駕乘風下紫微徳惟宣湛露令即屏炎暉乍<lb/>
警青梧落将催赤雁飛何須賦團扇恩顧似君稀<lb/>
　　全少光<lb/>
<pb n="KR4h0143_WYG_236-21a"/>
　　　暮春即事<lb/>
經時渾暖候映日有青枝花落蜂猶戀春歸草不知竹<lb/>
苞仍个个栁線亦絲絲獨憶深閨裏柔風入暮時<lb/>
　　袁九淑<lb/>
　　　春日齋居雜書二首<lb/>
妝成出幽閣芳徑寂無譁林潤涵朝雨窗明帶曙霞鶴<lb/>
棲醒酒石鳥啄睡香花長笑耶谿女春風自浣紗<lb/>
雨過小池綠苔生白板扉𤣥言深玉麈幽思託金徽逺<lb/>
<pb n="KR4h0143_WYG_236-21b"/>
笛兼鶯語飛花趂燕歸相看貧亦好安用泣牛衣<lb/>
　　袁彤芳<lb/>
　　　九日<lb/>
玉露泣秋草金風彫晚渠白衣三徑少黄菊一籬疎病<lb/>
減登髙興愁無寄逺書遥知二三子相向正愁余<lb/>
　　徐小淑<lb/>
　　　寄懐趙四夫人<lb/>
濕雨隴煙暗淒其故國心鳥歸千嶂寂花散一簾陰門<lb/>
<pb n="KR4h0143_WYG_236-22a"/>
靜時聞柝亭閒不厭砧美人秋色裏望㫁五湖深<lb/>
　　　贈滿妹<lb/>
少小貯蘭房蛾蛾拂曉妝髻鬟輕的素眉黛巧安黄寶<lb/>
鴨晨香滿彫簷夕月光梁園正花發誰共理明璫<lb/>
　　　詠美人雨中觀荷<lb/>
風破荷隂亂清流照淺妝暗香籠彩袖疏雨拂紅裳葉<lb/>
共羅裙碧花分膩頰芳盈盈重回首莫悞逗秋光<lb/>
　　王氏<lb/>
<pb n="KR4h0143_WYG_236-22b"/>
　　　仲春見雪<lb/>
二月春将半同雲黯九霄玉河迷㫁岸宫栁折新條萬<lb/>
里蘼蕪没三山鴻雁遥隴梅何處是素影謾空飄<lb/>
　　　聞雁<lb/>
嘹唳南征雁清宵枕上聞隨陽離絶塞連夜度層雲月<lb/>
上驚看影風髙慮失羣尺書相珍重辛苦敢煩君<lb/>
　　陸卿子<lb/>
　　　山居即事<lb/>
<pb n="KR4h0143_WYG_236-23a"/>
披榛越宿莽背郭隠花蹊月靜妖狐泣松深怪鳥啼秋<lb/>
山雲照户春澗水穿堤飛作千尋瀑家家引灌畦<lb/>
　　項蘭貞<lb/>
　　　雒城聞雁<lb/>
明月照蒼苔横空一雁來影翻飛葉墮聲帶晚風迴塞<lb/>
北征人思閨中少婦哀江南别業在叢桂幾枝開<lb/>
　　　秋夜憶家<lb/>
一夕秋風至天空雁忽來露溥堦下草月落掌中杯故<lb/>
<pb n="KR4h0143_WYG_236-23b"/>
國書難到他鄉客未回坐憐砧杵急寒柝又相催<lb/>
　　呉令儀<lb/>
　　　遣懐<lb/>
幾樹孤村外空船倚暮雲風來衰草色日蕩去潮紋羣<lb/>
雁江邊語淒猿雨後聞無端鈎月小人影各單分<lb/>
　　方孟式<lb/>
　　　寄任夫人<lb/>
可怪暌違日相思幾換年故園芳草合南國美人偏生<lb/>
<pb n="KR4h0143_WYG_236-24a"/>
死交難見悲歡意莫宣祗應三五夜明月共君圓<lb/>
　　　秋興<lb/>
西風傷往事笑此客中身葉落蒼煙㫁花開黄菊新天<lb/>
涯蓬鬢短邊徼羽書頻蟋蟀知秋意階前鳴向人<lb/>
　　　美人梳頭<lb/>
深院小桃叢紗窗春色籠鳯釵横上下鸞鏡舞雌雄秋<lb/>
水凝波淥湘雲剪袖紅錦屏嬌欲倚不語向東風<lb/>
　　　寄嬸母<lb/>
<pb n="KR4h0143_WYG_236-24b"/>
園林星聚日歡意露華初别後鶯聲老秋來雁字疏獨<lb/>
傷千里月空慰萬金書異地江風冷蕭蕭到玉除<lb/>
　　　舟雨<lb/>
水天凝一色野漲隔林溶蘭棹排驚浪漁蓑釣晚鐘刀<lb/>
環流隻影木葉淡秋容雲掩荒村小山頭潑墨濃<lb/>
　　　待月<lb/>
遲月淡籠煙期人較可憐荷風疏雨後螢火亂星前烏<lb/>
鵲殘生影梧桐隠半絃因之黙坐久花上月娟娟<lb/>
<pb n="KR4h0143_WYG_236-25a"/>
　　　病中思歸<lb/>
嵐氣爐煙合疏燈影素移愁生零雨夜病値落花時夢<lb/>
裏鄉音近天邊雁字遲牀頭閒月色心事薄光知<lb/>
　　屈氏安人<lb/>
　　　述懐<lb/>
淅淅北風起蕭蕭木葉稀寒花愁更發鴻雁獨南飛秋<lb/>
老商山裏天長渭水西思歸歸未得悵望淚沾衣<lb/>
　　方維儀<lb/>
<pb n="KR4h0143_WYG_236-25b"/>
　　　憶金陵諸姊<lb/>
昨嵗長千里今宵寓楚城漢宫彈一曲幕府獲千兵花<lb/>
發留春意人傷逺别情可憐枝上月長在子䂓聲<lb/>
　　　獨坐<lb/>
僻境無人至清芬閣獨居梁閒新燕去墻外老槐疏風<lb/>
韻笛聲逺花殘月影餘編摩情未厭坐卧一牀書<lb/>
　　　獨歸故閣思母太恭人<lb/>
故里何須問干戈擾不休家貧空作計賦重轉添愁逺<lb/>
<pb n="KR4h0143_WYG_236-26a"/>
樹蒼山古荒田白水秋蕭條離膝下欲望淚先流<lb/>
　　方維則<lb/>
　　　題竹<lb/>
小院何空寂相依獨此君雪深愁易折風急不堪聞白<lb/>
石移花影青苔擁籀文樓頭明月上空翠落紛紛<lb/>
　　沈宜修<lb/>
　　　感秋<lb/>
月向中天迥人驚秋暮悲𤣥霜初落後客夢未歸時縹<lb/>
<pb n="KR4h0143_WYG_236-26b"/>
緲三秋雁蕭條兩鬢絲空餘舊簫管愁對月明吹<lb/>
　　張徳蕙<lb/>
　　　中秋<lb/>
秋氣中天淨愁人獨夜看停橈江愈闊却扇月初寒霜<lb/>
入桐隂薄風飄桂影殘扣舷情未已露濕綺蘿單<lb/>
　　黄修娟<lb/>
　　　邨居即事<lb/>
寂寂邨居晚迢迢旅雁稀煙花迷曲徑山月澹清輝黄<lb/>
<pb n="KR4h0143_WYG_236-27a"/>
菊經霜凈秋蓴帶雨肥夜深寒漏徹漁火逐星歸<lb/>
　　項佩<lb/>
　　　夫子書屋落成闌干皆用卍字遂名曰卍齋屬<lb/>
　　　賦四十字<lb/>
夫子愛奇字迴闌繚繞之一時齊作卍三㸃不成□樹<lb/>
色春浮並齋居繡佛宜定知人載酒送喜有芻尼<lb/>
　　盛韞貞<lb/>
　　　邨居雜感三首<hi>錄二首</hi>
<pb n="KR4h0143_WYG_236-27b"/>
自我來兹地重門曉夜扃蕭條門外栁幾度向人青采<lb/>
蕨懐商土占時望嵗星但能安病骨不必問池亭<lb/>
蓬徑無人迹春廚㫁暮煙稻粱謀自拙僕隸義相捐薄<lb/>
俗終難入幽棲性自便尺書兼斗粟慙愧主人賢<lb/>
　　錢敬淑<lb/>
　　　泊浦子口<lb/>
殘年孤櫂泊近浦驗歸程雪浦芹牙白江醪竹葉青夕<lb/>
陽新别路衰草古離情隔岸寒山色含悽望舊京<lb/>
<pb n="KR4h0143_WYG_236-28a"/>
　　李因<lb/>
　　　郊居用松陵集韻<lb/>
避世牆東住牽船岸上居雨分三徑竹晴曝一牀書上<lb/>
坂驅黄犢臨淵網白魚衡門榛草遍長者莫停車<lb/>
　　馬守真<lb/>
　　　愴别<lb/>
病骨淹長晝王生曾見憐時時對蘭竹夜夜集詩篇寒<lb/>
雨三江信秋風一夜眠深閨無箇事終日望歸船<lb/>
<pb n="KR4h0143_WYG_236-28b"/>
　　　鸚鵡<lb/>
永日看鸚鵡金籠寄此生翠翎工刷羽朱咮善含聲隴<lb/>
樹䰟應㫁呉音敎乍成雪衣吾惜汝長此伴閨情<lb/>
　　郝文珠<lb/>
　　　别孫子真<lb/>
江左多名彦惟君獨擅奇興公山入賦摩詰畫兼詩地<lb/>
憶重游處人憐再晤時分攜且莫恨千載託心期<lb/>
　　鄭如英<lb/>
<pb n="KR4h0143_WYG_236-29a"/>
　　　雨中送期蓮生<lb/>
執手難分處前車問板橋愁從風雨長魂向别離銷客<lb/>
路雲兼樹妝樓暮與朝心旌誰復問幽夢任揺揺<lb/>
　　景翩翩<lb/>
　　　五日汎舟男字<lb/>
浴罷試冰蠶重扶碧玉簪操舟臨雒水作賦弔湘潭曲<lb/>
誤郎應顧盧回客自酣此時論黛色誰復鬬宜男<lb/>
　　馬如玉<lb/>
<pb n="KR4h0143_WYG_236-29b"/>
　　　飲雨花臺賦得落葉<lb/>
登眺臺千尺論心酒一尊青霜侵樹杪丹葉舞江村逐<lb/>
浪同浮梗隨風欲㫁魂榮枯何足歎此日幸歸根<lb/>
　　　燭花<lb/>
銀燭透簾櫳蘭房瑞色融丹葩應妬月紫燼却愁風杯<lb/>
映珠還浦光流星度空無香辜戀蝶有燄引飛蟲<lb/>
　　張回<lb/>
　　　送别賦得帆影<lb/>
<pb n="KR4h0143_WYG_236-30a"/>
勞勞亭次别無計共君歸一葉隨風去孤帆挾浪飛目<lb/>
窮河鳥亂望㫁浦雲非只在天涯畔傷心隔翠微<lb/>
　　羽孺<lb/>
　　　栁<lb/>
草閣疏林迥簷前遶綠楊章臺憐御苑灞岸惜他鄉繫<lb/>
馬青春晚蔵烏子夜長玉闗頻折贈離思㫁人腸<lb/>
　　周文<lb/>
　　　游韜光菴與沈千秋分韻作<lb/>
<pb n="KR4h0143_WYG_236-30b"/>
轉徑白雲近回風清磬殘霜花欺客眼江雁怯秋翰片<lb/>
石泉聲細千峰日影寒煙深鳥不語歸路已漫漫<lb/>
　　　秋日汎舟懐友<lb/>
臨風思永夕極目感深秋月落應同照溪陰故獨流鳥<lb/>
啼清露下雁過薄寒收衰草猶如岸空依此夜舟<lb/>
　　　夏日和友人見贈並謝蘭膏名酒<lb/>
睡起獨憐人吟詩感歎頻蠶眠知入夏溪漲覺餘春搔<lb/>
首慙膏沐停觴憶飲醇蒹葭餘一水何處問通津<lb/>
<pb n="KR4h0143_WYG_236-31a"/>
題徧碧苔牋吟殘淥水篇流霞穿樹出明月隔溪懸乍<lb/>
聽聲聲笛還逢汎汎船琴心誰共識山水自相憐<lb/>
　　呼文如<lb/>
　　　别後舟中風雨却寄<lb/>
不堪風雨夕憔悴在孤舟淚與波聲濕燈縈暝色秋夢<lb/>
猶疑赤壁目已㫁黄州此際君知否湘靈自可求<lb/>
　　王微<lb/>
　　　夾山漾别陳仲醇<lb/>
<pb n="KR4h0143_WYG_236-31b"/>
夾山寒水落木葉下紛紛斜日已難别扁舟況送君瑶<lb/>
華一以折零露不堪聞為我題紈扇新詩寄白雲<lb/>
　　　近秋懐宛叔<lb/>
已覺江聲外秋情入暮蟬竹光留黯淡桐影漸孤圓啼<lb/>
鳥當清夜疏碪隔逺天一燈寄客夢難到石城邊<lb/>
　　　天柱峰<lb/>
太乙吹爐處依然客帝青千峰抱鬚蕚五石錬真形忉<lb/>
利移金畤神霄墮碧鈴仙衣如可拂投杖出空冥<lb/>
<pb n="KR4h0143_WYG_236-32a"/>
　　　雪夜小泛<lb/>
北風吹夜雪聽只在菰蘆但惜湖山冷何妨野艇孤灘<lb/>
聲疏落雁鬼火怯啼烏欲寫梅花影敲氷硯未枯<lb/>
　　　閒居<lb/>
不妨昨日雨可喜是新晴窗暝從雲宿庭虚待月行閒<lb/>
真難適俗靜乃合詩情冬候常如此將愁何處生<lb/>
　　　春夜留别<lb/>
朝朝還夕夕春與夢中看月有痕知怨花無言欲殘羈<lb/>
<pb n="KR4h0143_WYG_236-32b"/>
魂游處怯醉影别時寒一水何曾隔其如去住難<lb/>
　　楊宛<lb/>
　　　促梅<lb/>
風期今嵗阻幽抱竟難開榦弱猶含凍枝繁幾暗猜未<lb/>
能傳信去那得逗香來自恨春相避羞慿羌笛催<lb/>
　　　詠閣前栁<lb/>
初春無限意況復近妝樓不舞時如醉參差亂若愁風<lb/>
流費管束綽約自難儔腸㫁重門裏花飛逐浪浮<lb/>
<pb n="KR4h0143_WYG_236-33a"/>
　　　病起<lb/>
是事與心違經旬未啟扉閒花隨逝水弱柳蕩晴暉燕<lb/>
子羞簾箔魚兒長釣磯年年當此際病起怯春衣<lb/>
　　渭臺漁父<lb/>
　　　喜艾純卿至<lb/>
何日離青海春過北斗城亟須譚間闊深足慰交情雨<lb/>
雪辭闗塞風塵送客程投荒君最苦早有二毛生<lb/>
　　天目游人<lb/>
<pb n="KR4h0143_WYG_236-33b"/>
　　　宿重雲菴<lb/>
煙蘿一徑通宴坐白雲中樹影晴浮水秋聲半在空疏<lb/>
鐘山際月髙枕竹邊風竟夕渾無寐清談對逺公<lb/>
　　無名氏<lb/>
　　　題石鏡寺<hi>見潼川碑</hi>
昔日朱輪守經過釋子家柱間留墨蹟泉下隔年華雲<lb/>
去空雕檻風來巻白沙江山誰似畫毎到動吁嗟<lb/>
　　崖老<lb/>
<pb n="KR4h0143_WYG_236-34a"/>
　　　詩<lb/>
乍下人間世何須問姓名翩翩臨水影窅窅步虚聲恣<lb/>
草黄庭帖還調碧玉笙江南美風物九月采蒓莖<lb/>
　　鄭夢周<lb/>
　　　開雁<lb/>
行旅忽聞雁仰看天宇清數聲和月落一㸃入雲横錦<lb/>
字回燕塞新愁滿洛城疏燈孤館夜何限故園情<lb/>
　　　旅懐<lb/>
<pb n="KR4h0143_WYG_236-34b"/>
水國春光動天涯客未行草連千里綠月共故鄉明游<lb/>
説黄金盡思歸白髮生男兒四方志不獨為功名<lb/>
　　李穡<lb/>
　　　早行<lb/>
淩晨問前路曉色未全分帶月馬頭夢隔林人語聞樹<lb/>
平連野霧風細繞溪雲異國堪愁絶南天無雁羣<lb/>
　　朴原亨<lb/>
　　　登漢江樓次張黄門韻二首<lb/>
<pb n="KR4h0143_WYG_236-35a"/>
逺岫横如黛芳郊綠漸平歸鴉翻夕照啼鳥哢春晴暫<lb/>
得新知樂還教别恨生闗山逾萬里何處望燕京<lb/>
春光方浩蕩嵐翠轉霏微雪浪搖歌扇汀蘭襲舞衣素<lb/>
鱗時潑潑輕燕已飛飛景物看如此從敎緩緩歸<lb/>
　　申叔舟<lb/>
　　　次韻登漢江樓<lb/>
綺席登樓迥春江碧玉流早梅香澗曲芳草滿汀洲賓<lb/>
主歡情洽江山喜氣浮良辰須酩酊莫惜更遲留<lb/>
<pb n="KR4h0143_WYG_236-35b"/>
　　權擥<lb/>
　　　登漢江樓二首<lb/>
南樓初縱目檻外俯長流雪盡落梅塢春深芳草洲湖<lb/>
光晴灩灩山氣暖浮浮使節陪登眺斜陽更挽留<lb/>
城南一尊酒相對暮山青小艇横前渡孤帆落逺汀江<lb/>
雲連復㫁主客醉還醒落筆龍蛇動髙懐入窈冥<lb/>
　　尹子雲<lb/>
　　　登漢江樓次韻三首<lb/>
<pb n="KR4h0143_WYG_236-36a"/>
髙軒時暫駐勝地許相招詩律吟邊改愁懐醉後銷汀<lb/>
花經雨動岸栁受風摇忽起中流興春心付短橈<lb/>
何處窮遐矚丹梯近百層陽坡先有草隂壑已無氷美<lb/>
景時相引風懐晚尚仍欲成賓主好觴詠正堪慿<lb/>
風光觸處好春氣望中微山淨濃如畫江深綠染衣夢<lb/>
隨蝴蝶亂心逐野雲飛人世難開口惟須倒載歸<lb/>
　　李克堪<lb/>
　　　登漢江樓次韻<lb/>
<pb n="KR4h0143_WYG_236-36b"/>
遲日晴方好和風暖更微山陰追褉事沂上換春衣劇<lb/>
飲金巵滿清談玉屑飛牆頭輕燕舞有意惱人歸<lb/>
　　許琮<lb/>
　　　登浮碧樓次韻<lb/>
渚草平如翦江雲濕不飛餘霞飄綺席新浪濺苔磯古<lb/>
寺蘿垂壁漁家水浸扉眼前多少景惆悵客將歸<lb/>
　　李荇<lb/>
　　　開城館次董圭峰韻<lb/>
<pb n="KR4h0143_WYG_236-37a"/>
行行緜道路日日困風沙去壑悲流水投林羨暮鴉窮<lb/>
冬催暖律宿草欲新芽更憶吾廬好寒梅幾樹花<lb/>
　　　過臨津江<lb/>
臨津催早發問渡即清江緩擊中流楫徐牽水上艭寒<lb/>
魚依石竇曉日照篷窗有客㤀機坐飛來白鳥雙<lb/>
　　蘇世讓<lb/>
　　　漢江陪宴<lb/>
斷徑緣崖轉高樓面水開杯盤供宴賞歌鼓殷晴雷沙<lb/>
<pb n="KR4h0143_WYG_236-37b"/>
逺迷煙樹潮迴没釣臺江山如許勝應為使星來<lb/>
　　金安老<lb/>
　　　望逺亭次韻<lb/>
幽興牽人惱遊蹄豈惜遥殘雲横浦口飛鷺割山腰江<lb/>
穩開輕䌫潮生没㫁橋異鄉歸思促心趁紫宸朝<lb/>
　　尹仁鏡<lb/>
　　　太平館次韻<lb/>
紅惜花飄岸青憐栁拂橋江風吹颯颯篷雨打蕭蕭簾<lb/>
<pb n="KR4h0143_WYG_236-38a"/>
巻樓横笛山空谷響樵雙旌拚賞去囘首海天遥<lb/>
　　黄琦<lb/>
　　　開城<lb/>
白駒難自縶青眼更離筵江海相㤀處煙波欲暮天落<lb/>
花飄醉袖芳草入吟鞭翰墨真餘事功名正妙年<lb/>
　　魚無迹<lb/>
　　　逢雪<lb/>
馬上逢飛雪孤城欲閉時漸能消酒力渾欲凍吟髭落<lb/>
<pb n="KR4h0143_WYG_236-38b"/>
日無留景棲禽不定枝灞橋驢背興吾與故人期<lb/>
　　李澯<lb/>
　　　泛臨津江<lb/>
臨津傳勝事駐節是仙舟煙羃沙邊樹風迴水面鷗笑<lb/>
談情不淺詩酒興難收絶域萍蓬㑹無㤀此日遊<lb/>
　　許筠<lb/>
　　　陪呉參軍子魚登義城<lb/>
迥野垂天末長江接海流雨餘多牧笛風急少行舟一<lb/>
<pb n="KR4h0143_WYG_236-39a"/>
鶚穿雲去雙鳬就渚浮相憐無限思空倚仲宣樓<lb/>
　　林悌<lb/>
　　　中和塗中<lb/>
羸驂䭾倦客日暮發黄州可惜踏青節未登浮碧樓佳<lb/>
人金縷曲江水木蘭舟寂寂生陽館孤燈夜似秋<lb/>
　　白光勲<lb/>
　　　縣津夜泊<lb/>
旅泊依津口重遊屬暮年鐘聲隔岸寺人語渡湖船月<lb/>
<pb n="KR4h0143_WYG_236-39b"/>
上蒹葭逺燈横島嶼連夜深風更急落雁不成眠<lb/>
　　權韠<lb/>
　　　清明<lb/>
淑氣催花信輕黄著栁絲人煙寒食後鳥語晚晴時老<lb/>
去還多事春來嬾賦詩京華十年夢惆悵只心知<lb/>
　　金宗直<lb/>
　　　佛國寺<lb/>
為訪招提境松間紫翠重青山半邊雨落日上方鐘語<lb/>
<pb n="KR4h0143_WYG_236-40a"/>
與居僧軟杯隨古意濃頽然一榻上相對鬢鬔鬆<lb/>
　　洛師浪客<lb/>
　　　安定館北驛<lb/>
四月闗門路風沙氣慘悽河邉春雁盡林外曉鶯啼去<lb/>
國魂長往思家意轉迷羸驂經左道今日向安西<lb/>
　　無名氏<lb/>
　　　夜泊大灘<lb/>
夜纜泊灘下水邨霜氣凝枯查拾沙渚爨火乞漁燈病<lb/>
<pb n="KR4h0143_WYG_236-40b"/>
客孤舟夢寒江十月冰亂家今幾日黄帽是親朋<lb/>
　　成氏<lb/>
　　　書懐叔孫兄弟<lb/>
事隨流水逺愁逐曉春生野色開煙綠山光遇雨明簾<lb/>
前雙燕語林外數鶯聲獨坐無多興傷心妝不成<lb/>
　　俞汝舟妻<lb/>
　　　别贈<lb/>
恨别逾三歳衣裘獨禦冬秋風吹短鬢寒境入衰容旅<lb/>
<pb n="KR4h0143_WYG_236-41a"/>
夢風塵際離愁闗塞重徘徊思逺近流歎滿房櫳<lb/>
　　趙瑗妾李氏<lb/>
　　　歸來亭<lb/>
解紱歸來早亭開一水分溪山知有主鷗鷺得為羣秫<lb/>
熟先充釀心閒欲化雲菟裘終老地非是傲徴君<lb/>
　　許景樊<lb/>
　　　寄女伴<lb/>
結廬臨古道日見大江流鏡匣鸞將老園花蝶已秋寒<lb/>
<pb n="KR4h0143_WYG_236-41b"/>
山新過雁暮雨獨歸舟寂莫窗紗掩那堪憶舊游<lb/>
　　嗐哩嘛哈<lb/>
　　　答明髙帝問日本風俗<lb/>
國比中原國人同上古人衣冠唐制度禮樂漢君臣銀<lb/>
甕篘新酒金刀膾錦鱗年年二三月桃李一般春<lb/>
　　天祥<lb/>
　　　寄南珍<lb/>
上人居處僻心與石泉清道在從違俗身閒不用名空<lb/>
<pb n="KR4h0143_WYG_236-42a"/>
階松子落雨過蘚花生怪得稀相見年來懶到城<lb/>
　　　題龍闗水樓<lb/>
此樓登眺好終日俯平湖葉盡村村樹花殘岸岸蘆漁<lb/>
翁晴獨釣沙鳥晚相呼何處微鐘在雲蔵島寺孤<lb/>
　　　次韻惟心見寄<lb/>
世間無往著林下且棲遲映户幽花發侵階亂竹垂老<lb/>
年銷記性餘習未㤀詩此意難為説西峯道者知<lb/>
　　　贈李生<lb/>
<pb n="KR4h0143_WYG_236-42b"/>
異域無親友孤懐苦别離雨中春盡日湖外客歸時花<lb/>
落青山路鶯啼綠樹枝從今分手後兩地可相思<lb/>
　　　送僧歸重慶<lb/>
東西千萬里來去一身輕碧鳯山前别黄梅雨裏行江<lb/>
長巴子國地入夜郎城昔我經過處因君動逺情<lb/>
　　機先<lb/>
　　　寄仲翔外史<lb/>
天涯又索居嵗晏近何如逺水蒼茫外空山寂莫餘老<lb/>
<pb n="KR4h0143_WYG_236-43a"/>
　　逢諸事嬾病覺故交疏想見多閒暇應修輔敎書<lb/>
　　　　　送别<lb/>
　　天書召賈生匹馬出滇城白首相逢處青雲送别情山<lb/>
　　經巫峽盡水到楚江平好獻治安䇿殷勤答聖明<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_236-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻六十七<lb/>
</p>
<p>
</p>
  </div>
</body>
</text>
</TEI>
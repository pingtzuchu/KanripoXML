<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_250-1a"/>
　欽定四庫全書<lb/>
御選明詩巻八十一<lb/>
　　七言律詩十四<lb/>
　　　徐階<lb/>
　　　　試茉莉茶時有鄭三守之招不赴<lb/>
　絶域花來本自珍露芽江水亦新分香浮石鼎沈沈縷<lb/>
　清映氷壺細細紋靜聽幾迴翻白雪徐看一椀簇春雲<lb/>
　風生賸有盧仝賦未許山翁席上聞<lb/>
<pb n="KR4h0143_WYG_250-1b"/>
　　　　自三茅歸渡澱山湖即事<lb/>
　梯雲磴石興逶迤華舸平川晝漏遲花底鳥過輕落瓣<lb/>
　栁邊風弱細垂絲隔江榜子魚為飯近水人家槿作籬<lb/>
　春賞此時渾不惡獨和松露冩新詩<lb/>
　　　　雨後觀白牡丹<lb/>
　小園風日鬬清嘉夢斷揚州又此花欲買也知金有價<lb/>
　細評應説璧無瑕粒憐漢女啼前見臉愧唐妃醉後誇<lb/>
　看到子孫須解取玉堂原不似姚家<lb/>
<pb n="KR4h0143_WYG_250-2a"/>
　　　寄題嚴學士鈐山堂<lb/>
百年勝地誰為主五畝新開學士宫曲徑影來青嶂月<lb/>
短牆香度紫芹風泉聲細應絃歌入樹色輕含煙霧通<lb/>
海内出雲元有望西垣搘笏思無窮<lb/>
　　　寄荅聶一川先生<lb/>
煙波𣺌𣺌一舟行却算遊程歲屢更疎懶若為酬問訊<lb/>
浮沈猶自愧科名新詩浪擬張平子文賦休傳陸士衡<lb/>
正是春霖人望屬卧龍滄海可無情<lb/>
<pb n="KR4h0143_WYG_250-2b"/>
　　　五塢山房為盧師陳題<lb/>
茅堂四面倚層峯曲檻迴巒路萬重吟榻夜涼邀月宿<lb/>
書函春暖倩雲封畫圖髣髴容旋馬蹤跡分明識卧龍<lb/>
我亦舊懷山水癖卜居何日定相從<lb/>
　　　送何復所方伯赴湖藩<lb/>
仙帆𣺌𣺌隔天涯一望秋風思不支閩渚有龍遺劍在<lb/>
楚山無鴈得書遲論心漫憶陳蕃榻揣分眞慚鮑叔知<lb/>
巳向丘園懐舊隠彈冠直恐負深期<lb/>
<pb n="KR4h0143_WYG_250-3a"/>
　　　移橘植後圃<lb/>
小圃松篁野興長更移疎橘助幽芳欲栽豫懇為藩地<lb/>
已植仍披種樹方影近石壇思倚月枝低茅屋畏逢霜<lb/>
多情却抱他年慮定否傍人比召棠<lb/>
　　　重過東湖書院<lb/>
名區近市人知少堂構新成我數來春雨靜陪沙鳥坐<lb/>
日長閒數砌花開棲遲宇宙容微品康濟朝廷屬異才<lb/>
鬢白眼昏心萬轉散愁且盡掌中杯<lb/>
<pb n="KR4h0143_WYG_250-3b"/>
　　　送同年王皋南守武岡<lb/>
悵别遥瞻雙去輪楚山燕甸足風塵論交不獨雷陳舊<lb/>
知已兼憐管鮑真盤錯聖朝資利器焦枯逺地憶陽春<lb/>
經綸自是吾儒事莫遣龔黄解笑人<lb/>
　　　題趙大參當湖巻<lb/>
一竿東去意何如蘭芷鷗鳬共隠居晦迹乆焚封事草<lb/>
遣閒聊注攝生書鶴歸人識林逋宅龍卧時方葛亮廬<lb/>
我病正牽泉石念從君端欲謝簪裾<lb/>
<pb n="KR4h0143_WYG_250-4a"/>
　　　贈許太宰松皋巻<lb/>
崇闗東下古秦墟結屋臨闗河作渠地勝時時占貴氣<lb/>
家貧事事即山居避人几榻雲長宿悟道庭堦草不除<lb/>
兩世渥恩那易報覽圖空憶卧龍廬<lb/>
　　　山居述懐用文峰韻<lb/>
竹裏松邊一徑開水禽山鳥日徘徊生耽野興宜長徃<lb/>
病畏浮名幸不才任懶并於詩盡廢嫁愁聊藉酒為媒<lb/>
祇疑寂寞江天外處士星明動上台<lb/>
<pb n="KR4h0143_WYG_250-4b"/>
　　　秋懷八首奉同文峯司徒用杜韻<lb/>
病夫生事只山林竹樹秋來幸鬱森花露滴枝晨細細<lb/>
洞雲垂地晝陰陰時移妙逹循環理歲晏偏增伏枕心<lb/>
夜漏漸長愁不寐更堪江渚拂清砧<lb/>
山亭睡起日初斜獨倚凉飈惜歲華燕塞正肥南牧馬<lb/>
楚江猶帶北歸槎離心鎮日悲風葉清淚中宵感戍笳<lb/>
何物年來慰幽寂紫蕖黄菊有寒花<lb/>
寥落江天隠夕暉碧梧庭院景霏微林皋霜露𤣥蟬泣<lb/>
<pb n="KR4h0143_WYG_250-5a"/>
關塞風塵白鴈飛多病乆拚人事絶短才那恨世緣違<lb/>
歸歟賴有城南徑不盡春來筍蕨肥<lb/>
江閣新涼看弈棋蕭條不似昔賢悲三吳黍稌初豐歲<lb/>
萬國車書及盛時偃仰儘能容我懶迂踈終愧報君遲<lb/>
西風一度催衰白却望層霄動逺思<lb/>
十載馳驅憶故山結廬新寄九峯間棲雲石竇寒猶徃<lb/>
得月松門夜不關徑竹蕭疎餘晚節江花寂寞帶春顔<lb/>
翻思徃跡堪長嘯一事無成兩鬢斑<lb/>
<pb n="KR4h0143_WYG_250-5b"/>
文淵祕閣殿東頭一别今看已再秋白玉地髙真濫跡<lb/>
黄金臺古不勝愁飛騰老愧蠅隨驥放浪心憐鶩與鷗<lb/>
聞説儲君近前席夜來清夢繞皇州<lb/>
三年經幄漫無功撫事多歸感慨中蠲税已虚傳漢詔<lb/>
授衣誰實獻豳風天寒戍雪先秋白月盛邊烽竟夕紅<lb/>
眠食兩忘懷聖主眼枯頭禿併成翁<lb/>
京華北去路逶迤潦倒歸來水一陂入夜帆檣悲露次<lb/>
移時花實戀霜枝丘園多暇身差健溝壑雖衰志未移<lb/>
<pb n="KR4h0143_WYG_250-6a"/>
却怪杜陵如宋玉傷秋吟望各低垂<lb/>
　　　送何瑞岡尹新昌<lb/>
尊酒長亭夕照前宦情離思總悽然身隨客路三千里<lb/>
名在鄉書二十年作吏漫嗟山縣僻安民實籍長官賢<lb/>
願從氷蘖艱難地重聽甘棠蔽芾篇<lb/>
　　　送沈宜山赴福建藩幕<lb/>
青山羸馬鬢如絲千里風塵歲晏時抵鵲已憐投璧誤<lb/>
烹魚兼恨得書遲官閒只好遊烏石才妙應能譜荔枝<lb/>
<pb n="KR4h0143_WYG_250-6b"/>
厚祿故人慚薦逹送君惟有思淒其<lb/>
　　　次張龍湖吏侍院中觀蓮四首<hi>錄一首</hi>
十丈芙蓉白玉堂寶函金榜共輝光摛文似出天孫杼<lb/>
象物宜登帝子裳窈窕深宫看試舞氤氲祕殿憶飄香<lb/>
徘徊不盡臨池意更倚層闌坐晚涼<lb/>
　　　送晁春陵太史奉使周藩<lb/>
雪晴官路不飛埃梅栁津亭淑氣囘雲擁漢宫龍節下<lb/>
日臨梁苑鳯綸開疏封自識親侯意專對還資用世才<lb/>
<pb n="KR4h0143_WYG_250-7a"/>
營洛周公遺跡在觀遊豈獨慕鄒枚<lb/>
　　　題西湖小景<lb/>
西湖一别幾經秋畫裏分明見舊遊花隔六朝天乍逺<lb/>
松圍三竺地偏幽官槎到處笙歌擁野寺連宵節蓋留<lb/>
何日主恩麄報塞結廬終老白蘋洲<lb/>
　　　送司訓文三橋赴嘉興<lb/>
嘉禾地接闔閭城來徃風帆一日程几杖髙堂常在望<lb/>
文章鄰郡乆知名談經士服傳家學請外人憐陟岵情<lb/>
<pb n="KR4h0143_WYG_250-7b"/>
遥識兹行能自適廣文何必羡公卿<lb/>
　　　示瓉姪秀才<lb/>
身是三吳一布衣幸逢明聖到黄扉巳緣多病思辭禄<lb/>
乆厭浮華學息機韋氏一經時所羡謝家諸少世還稀<lb/>
願從勤苦承先業佇看雲霄六翮飛<lb/>
　　　九日送别茅練溪<lb/>
曾勞把菊送行舟屈指今經十六秋每憶舊遊能㡬在<lb/>
翻令佳節迥添愁文章羡爾終當逹忝竊憐予合蚤休<lb/>
<pb n="KR4h0143_WYG_250-8a"/>
南去有人如問訊為言早晚到滄洲<lb/>
　　　送楊南溟太僕赴南寺<lb/>
君到滁陽幾日程逺衝暑雨出神京身因旅寓悲輕别<lb/>
路向炎天悵獨行朝籍漸稀同學彦故山難定共遊盟<lb/>
一尊相對須成醉白髪醒時恐易生<lb/>
　　　上疏乞休呈館閣諸君子<lb/>
封章曉上乞歸休長跪緘題盥手脩衰老未能忘社稷<lb/>
迀疎原合老林丘正籌國事同家事敢以身謀誤主謀<lb/>
<pb n="KR4h0143_WYG_250-8b"/>
願得此心天鑒取早容蓑笠返滄洲<lb/>
　　　上疏後報逹齋弟<lb/>
頻年夢想在山林此日應諧乞去心吟對晚天神共逺<lb/>
坐觀春水趣同深種花己辦新耕地沽酒猶存舊賜金<lb/>
豫擬子由時過訪笑歌相倚碧梧隂<lb/>
　　　乞休未報<lb/>
連章未遂乞休情猿鶴誰尋舊日盟鄉思難消如殢酒<lb/>
客懷靡定甚懸旌虚傳大隠居朝布實恐微才負聖明<lb/>
<pb n="KR4h0143_WYG_250-9a"/>
欲作家書頻閣筆歸期何以報江城<lb/>
　　　馮南江晉秩廷尉<lb/>
幾嗟留滯粤江潯歲晚西歸帶有金萬里一身臣節苦<lb/>
兩年三命主恩深珂聲尚憶來驄馬袍色仍看映赤心<lb/>
社稷有人知倚重榮光何止被丘林<lb/>
　　張時徹<lb/>
　　　綿州道中<lb/>
雪嶺春深我正來毎逢佳處一徘徊飛雲度水開還合<lb/>
<pb n="KR4h0143_WYG_250-9b"/>
宿鳥驚人去復迴山缺盡将松竹補門深偏向野橋開<lb/>
為言役役馳驅者何似餐霞卧草萊<lb/>
　　　清涼寺<lb/>
東風吹霧曉山晴江樹青青江水平芳草盡迷鳷鵲觀<lb/>
碧雲長亘鳯凰城潮迴石壁帆光亂巖帶珠林花影明<lb/>
總為青春能致客夕陽猶自聽流鶯<lb/>
　　　茅山紀遊<lb/>
人間何處有仙都面面芙蓉錦障鋪靈沼巧将珠作液<lb/>
<pb n="KR4h0143_WYG_250-10a"/>
瑶池真以玉為符雲中洞壑迷來徃天際江湖乍有無<lb/>
頃刻慿闌多變態逍遥還擬賦蓬壺<lb/>
　　　凱旋入省<lb/>
去日邊城動鼓鼙歸來一道凱歌齊溪前風栁無情綠<lb/>
雨後山禽作意啼征斾入雲人影亂馬蹄趁草夕陽低<lb/>
懷春毎恨流光速轉向青山憶故栖<lb/>
　　　自洛至楚道中漫興四首<hi>錄二首</hi>
一捧金泥下紫宸却從南國動朱輪楊花落盡仍啼鳥<lb/>
<pb n="KR4h0143_WYG_250-10b"/>
江燕飛來只傍人落日旌旗遥帶郭清溪草樹自為春<lb/>
匣中孤劍依然在不用明時枉問津<hi>地名</hi>
麥秀漸漸野雉鳴僕夫遥指日南程林間片月依孤角<lb/>
馬首輕雲逐去旌芳草自憐千里夢青山應共百年盟<lb/>
行行漸入煙花路試向斜陽一聽鶯<lb/>
　　　次山塘驛<lb/>
乘槎直上女牛邊卜築空懷陽羨田劍斾經年行海國<lb/>
煙霞何計隠壺天青峯不雨雲常濕幽徑無人鹿自眠<lb/>
<pb n="KR4h0143_WYG_250-11a"/>
夜半吹簫山月白應知此地有神仙<lb/>
　　馬坤<lb/>
　　　苦雨<lb/>
南國春來不肯晴隂雲接地暗山城翻風何事鸛雙下<lb/>
喚雨忽聞鳩一鳴處處蠶飢吳地妾牀牀屋漏杜陵生<lb/>
鶯花三月空無賴獨掩柴門對短檠<lb/>
　　髙叔嗣<lb/>
　　　再移居<lb/>
<pb n="KR4h0143_WYG_250-11b"/>
僦居屢傍禁垣西曲巷重渠路轉迷萬事無能心盡懶<lb/>
一官何補首常低歸衝落日時驅馬起伺朝天毎聽雞<lb/>
濡迹自傷非宦業綸竿終有故山溪<lb/>
　　狄冲<lb/>
　　　冒雨入白鹿<lb/>
樹杪雨來風有聲肩輿且並樹邊行路傍鳥去葛花落<lb/>
水面魚遊蓮葉生山接流雲多變態澗添行潦亦争鳴<lb/>
此來老子興不淺巾折衣霑踏草坪<lb/>
<pb n="KR4h0143_WYG_250-12a"/>
　　豐坊<lb/>
　　　荅俞子木見問<lb/>
東海仙人枉尺書問余宦况近何如青山屋上雲常起<lb/>
綠栁門前葉半疎遣婢花間調小鳥看兒蓮下養生魚<lb/>
秋光日日催詩興只是幽憂病未除<lb/>
　　鄭且<lb/>
　　　曉發洱海夕次濱川<lb/>
天髙野曠瘴煙收風急霜繁落木秋箐道千盤臨戍堡<lb/>
<pb n="KR4h0143_WYG_250-12b"/>
山城百雉入邊州諸蕃樂歲休戎馬孤館頻年望斗牛<lb/>
夜半角聲吹激烈紛紛凉月照人愁<lb/>
　　蘇祐<lb/>
　　　春隂<lb/>
臺館陰隂暄氣微一天風雨送春歸梁間紫燕猶私語<lb/>
樹裏黄鶯却暫飛池水自牽芳草夢山人元有芰荷衣<lb/>
東風好為留情在無使韶華願竟違<lb/>
　　　署中即事呈寮長諸公<lb/>
<pb n="KR4h0143_WYG_250-13a"/>
日長初試越羅衣綠晝清隂坐不違過眼漫驚風物換<lb/>
逺心翻愛吏人稀到簾花片依苔墮隔巷鶯聲接燕飛<lb/>
追逐仙曹殊濫竊春風自長故山薇<lb/>
　　　元夕對雪<lb/>
元夕隂隂雪忽飄春寒酒興夜偏饒穿簾繞砌渾無賴<lb/>
臨水迴燈迥自消暗度月明花滿樹巧隨風勢玉裁絹<lb/>
長安此夜猶車馬劇賞清歌未寂寥<lb/>
　　　入倒馬闗<lb/>
<pb n="KR4h0143_WYG_250-13b"/>
南風吹雨傍關來關上千峯畫角哀老去尚憐金甲在<lb/>
生還重見玉門開鵾絃漫引思歸調虎節空慚上將才<lb/>
聖主恩深何以報車前部曲重徘徊<lb/>
　　華察<lb/>
　　　荅同年李仁甫寄㸃蒼山石<lb/>
故人消息阻河關萬里題緘淚欲潸雲寄逺心将片石<lb/>
月隨清夢到蒼山詩成却笑窮逾拙身退猶憐老未閒<lb/>
悵望昆明池草色春風南雁幾時還<lb/>
<pb n="KR4h0143_WYG_250-14a"/>
　　　寄同年陸給事<lb/>
著書經歲掩蓬扉江左才名重陸機宅近寒塘黄葉滿<lb/>
窗開逺岫白雲飛山中春草輕朱綬夢裏晨鐘隔瑣闈<lb/>
自惜蠻荒投竄後至今朝省諫書稀<lb/>
　　　送蒋户部奉使北還<lb/>
髙館别歌敞别筵使君行色在樓船九江落日明秋水<lb/>
八月空山響暮蟬鄉信正逢南度鴈離心先共北帆懸<lb/>
獨餘猿鶴留三徑相過徒令二仲憐<lb/>
<pb n="KR4h0143_WYG_250-14b"/>
　　　送吳内翰奉使過家北上<lb/>
帝子分封禮數優逺煩詞客下螭頭還家偶入青山社<lb/>
載筆仍趨丹鳳樓禁苑花明雙闕曙江城楓落片帆秋<lb/>
十年無復瀛洲夢潦倒因君憶舊遊<lb/>
　　屠應埈<lb/>
　　　病中柬張郎中臬<lb/>
閉閣經時思悄然綠階芳草欲芊芊啼鶯日送千門曉<lb/>
官樹晴含萬井煙東第綺羅淹白晝西園桃李照芳年<lb/>
<pb n="KR4h0143_WYG_250-15a"/>
何時試共張京兆走馬章臺垂栁邊<lb/>
　　　駕幸西山<lb/>
行宫迢遞接仙臺郭外驂驛羽騎來山䕶皇輿千嶂合<lb/>
天臨宸極五雲開春留翠栁供行幄香引繁花獻壽杯<lb/>
獨愧周南流滯者侍臣遥羨柏梁才<lb/>
　　　再和嚴相　詔賜直廬有作次韻<lb/>
台垣奕奕紫庭西地近蓬萊瑞色齊雙觀月臨鳷鵲逈<lb/>
五樓春見鳳凰棲層霄夜永傳宫漏中使時臨捧御題<lb/>
<pb n="KR4h0143_WYG_250-15b"/>
為識履聲天上聽錦袍猶有異香攜<lb/>
　　　鏡光閣雨<lb/>
鏡光閣在帝城邊遥控西山奠北川忽有風雲來絶塞<lb/>
坐看雷雨下諸天微茫野色俱堪畫漭沆中流好放船<lb/>
東下林塘更幽絶江南秋望此依然<lb/>
　　王格<lb/>
　　　館試秋夜聞砧<lb/>
蕭瑟秋風散晚涼誰家秋夜搗衣裳丁丁遥應疎鐘響<lb/>
<pb n="KR4h0143_WYG_250-16a"/>
數數還如落葉忙明月有情留小院征鴻無數挾輕霜<lb/>
不堪客夢湘雲逺獨對寒燈思𣺌茫<lb/>
　　江以逹<lb/>
　　　南塘泛舟<lb/>
細竹横塘晚更幽暖風纎月畫船遊斜穿綠嶼輕煙散<lb/>
忽送清尊碧樹稠寂寞魚龍窺醉語留連花鳥放春愁<lb/>
杳然身世蓬瀛在不道人間有十洲<lb/>
　　　卜居<lb/>
<pb n="KR4h0143_WYG_250-16b"/>
白水青山此卜居水光山色澹幽虚門前亦種先生栁<lb/>
地僻能來長者車日落兒童隨杖屨夜深松月上琴書<lb/>
偶因消渴文園是浪得虚名谷口如<lb/>
　　田汝成<lb/>
　　　西湖遊覽<lb/>
蘇堤如帶束湖心羅綺新粧照碧潯翠幕淺寒憐草色<lb/>
華筵小簇占花隂凌波人渡纎纎玉促柱箏翻疊疊金<lb/>
月出笙歌歛城市珠樓縹緲彩雲深<lb/>
<pb n="KR4h0143_WYG_250-17a"/>
　　　嘉興晚發别陳子常<lb/>
江南春盡落花天桑柘籠煙水滿田野店酒香新雨後<lb/>
斷橋人渡夕陽邊羈懷瀟灑惟歌嘯世路﨑嶇只醉眠<lb/>
傾蓋逢君成坐乆片帆乘月下吳川<lb/>
　　樊鵬<lb/>
　　　賢隠寺宴别張子言<lb/>
寺門縹緲對青雲雲裏鐘聲落澗聞白晝蛟龍時並見<lb/>
青山麋鹿晚為羣殿開碧霧千峯濕窗挂香泉獨樹分<lb/>
<pb n="KR4h0143_WYG_250-17b"/>
明發長安萬餘里落花尊酒暫留君<lb/>
　　袁袠<lb/>
　　　登匡廬山<lb/>
岧岧廬嶽近天都萬丈丹梯鳥道孤樹裏泉聲飛瀑布<lb/>
空中煙霧起香爐峰形下瞰蓮花嶺江勢遥吞彭蠡湖<lb/>
白鹿仙巖何處是却看五老在虚無<lb/>
　　范言<lb/>
　　　送馮南江同年赴戍<lb/>
<pb n="KR4h0143_WYG_250-18a"/>
蕭蕭夜雨共西臺惆悵雲間獨鶴囘煙瘴不妨醫國手<lb/>
風波須試濟川才江亭逆旅花應笑海月澄秋天自開<lb/>
宣室宵衣勤夢卜馮唐萬里去還來<lb/>
　　趙時春<lb/>
　　　留滯<lb/>
留滯滄洲已浹旬鶡冠終日滿風塵浮雲何事去還住<lb/>
歲月無情秋復春海甸中宵來驛使天涯盡處未歸人<lb/>
不堪對酒翻惆悵翠篠黄花幾度新<lb/>
<pb n="KR4h0143_WYG_250-18b"/>
　　王慎中<lb/>
　　　寄錢洞泉以使事在嶺南<lb/>
輶軒更為逺遊輕原隰光華阻使程莫遣衣當犀瘴減<lb/>
遥知句向蜃樓成閒探仙籍朱明洞弔訪圖書趙尉城<lb/>
共説嶺南多寶玉飲氷心膽自孤清<lb/>
　　馮恩<lb/>
　　　趙凡夫山閣<lb/>
丹樓畫閣映春陽倚檻支頤引興長盡日花香和蘭麝<lb/>
<pb n="KR4h0143_WYG_250-19a"/>
有時鶯語韻笙簧泉流繞砌清如玉沙帶依山白似霜<lb/>
門外何人載酒至相期明月詠滄浪<lb/>
　　　靈巖别業<lb/>
村近靈巖新卜廬小園日渉稱幽居深篁傍屋喧晨鳥<lb/>
小閣臨溪響夜魚攜客閒遊看霧菊尋僧清話薦霜蔬<lb/>
逌然相對空林晚揮筆詩成興有餘<lb/>
　　　送徐存齋太史入朝<lb/>
河橋别思總堪憐青雀飛飛送上天子夜鶯花江左月<lb/>
<pb n="KR4h0143_WYG_250-19b"/>
春風楊栁薊門煙蓬萊氣色輝金馬閶闔恩光照寳蓮<lb/>
雞舌曉含銀管握揮毫常在聖人前<lb/>
　　　靈應晚歸<lb/>
黄葉寒蕪一望遐荒叢曲岸見微花巖頭半白分秋雨<lb/>
水面輕紅逗晚霞幾片落帆停渚亂數行歸鴈度溪斜<lb/>
最憐幽絶歸途趣燈火疎林傍酒家<lb/>
　　羅洪先<lb/>
　　　歸田<lb/>
<pb n="KR4h0143_WYG_250-20a"/>
踈賤何心與物猜敝廬歸去正蒿萊灌園漸解憎多事<lb/>
種樹方知養不才手錄道經閒自誦門臨秋水晚慵開<lb/>
過從亦有鄰翁語又喜寛租詔令來<lb/>
　　　春遊<lb/>
春日川原曉望濃東南山色翠重重劉伶遊計常攜鍤<lb/>
陶亮歸期毎候鐘四壁有家還似寄一身多病遂成慵<lb/>
臨蹊欲問漁郎路落盡桃花但古松<lb/>
　　　丙辰十一月六日與莆田洪元修王生養明族<lb/>
<pb n="KR4h0143_WYG_250-20b"/>
　　　叔爾相族弟惟亨至洞别去㡬二年矣嘅然有<lb/>
　　　懷<lb/>
巖栖擬逺人間世翻為山深到日稀石室依苔還繡几<lb/>
洞門秋草欲鈎衣舊林餉客穿松至幽鳥驚人遶竹飛<lb/>
留謝煙霞冩青壁此身來去本忘機<lb/>
　　　柬葉洞菴<lb/>
江南煙艇十年餘鼔枻寜嗟未得魚淺水荻花閒自照<lb/>
虚庭蕉葉巻仍舒子桑無用悲餐飯仲蔚還知愛敝廬<lb/>
<pb n="KR4h0143_WYG_250-21a"/>
惟有故人稀見面篋中時檢舊來書<lb/>
　　唐順之<lb/>
　　　寄周中丞備禦關口<lb/>
牙旗髙建白羊東鼓角殷殷瀚海空雪後錦裘行塞外<lb/>
月明清嘯滿樓中幕南五部思歸義薊北諸軍盡立功<lb/>
燕頷書生人共羨一朝投筆去平戎<lb/>
　　　元夕詠氷燈<lb/>
正憐火樹鬬春妍忽見清輝映夜闌出海蛟珠猶帯水<lb/>
<pb n="KR4h0143_WYG_250-21b"/>
滿堂羅袖欲生寒燭花不礙空中影暈氣疑從月裏看<lb/>
為語東風暫相借來宵還得盡餘歡<lb/>
　　　午日庭宴<lb/>
南薰應律轉朱旗火帝乘離錦席披榴吐千花承羽蓋<lb/>
蓂開五葉拂瑶墀氷盤錯出仙人掌金縷遥分織女絲<lb/>
復道龍舟方競渡銜恩共許向昆池<lb/>
　　　山莊閒居<lb/>
身名幸自謝樊籠白首為農誓不諼慣住山中知鹿性<lb/>
<pb n="KR4h0143_WYG_250-22a"/>
數行樹下識禽言巾車毎許鄰翁借書帙閒同道士翻<lb/>
醉後漸看松月上滿村雞犬寂無喧<lb/>
　　　再遊清溪莊值主人不在次韻<lb/>
桃樹臨溪思不禁扁舟重問草堂隂西湖水落黿鼉石<lb/>
南國霜清橘柚林壟際流泉宜稻性窗前過鹿解人心<lb/>
憶君翦徑相迎處今日蓬蒿又已侵<lb/>
　　　同萬鹿園宿工文菴次韻有贈<lb/>
何處尋山不厭深淡煙歸鳥暮鐘音去家百里訝如客<lb/>
<pb n="KR4h0143_WYG_250-22b"/>
别爾經年尚此心宴坐清香滋夜氣閉門殘雪映寒林<lb/>
相從一宿應堪覺機事何須問漢隂<lb/>
　　　曉發喜峯<lb/>
客心流水與爭馳寒壘疎星度峽時未返王孫猶草色<lb/>
初來戍卒是𤓰期去鄉祇覺蟬聲似出塞方知馬脊危<lb/>
辛苦下情何計逹早年曾誦采薇詩<lb/>
　　　月下小坐書懷<lb/>
滿庭圗月坐孤松聊息塵機長道容任俠早知同畫虎<lb/>
<pb n="KR4h0143_WYG_250-23a"/>
談兵晚更笑屠龍支離避疾猶分粟洴澼乘時亦請封<lb/>
蕙帳故山應待乆尚從長樂聽鳴鐘<lb/>
　　　廣徳道中<lb/>
蒼山百轉見炊煙茅屋髙栖古樹顛細雨薜蘿侵石徑<lb/>
深秋秔稻滿山田雲中望影迷遥岫草裏聞聲覺暗泉<lb/>
儻遇秦人應不識只疑誤入武陵川<lb/>
　　　聞復官報寄京師友人<lb/>
姓名不復挂朝參魚鳥由來性所耽篋裏隂符都已廢<lb/>
<pb n="KR4h0143_WYG_250-23b"/>
山中藥草漸能諳疎狂自分三宜黜嬾病其如七不堪<lb/>
深謝故人推轂意莫将陽羨比終南<lb/>
　　　崔鎮道中晚望懷陳約之<lb/>
郊原極目思依依楚水連天楚樹微逺浦潮生人獨徃<lb/>
寒林風靜鳥雙歸泥塗自覺朋遊好日月偏催旅鬢稀<lb/>
念爾同為南竄客煙波何事更相違<lb/>
　　　南苑<lb/>
秦園盧橘標龍節漢苑蘘荷駐羽旗雲氣自依雕輦集<lb/>
<pb n="KR4h0143_WYG_250-24a"/>
星辰故遶畫梁飛林行草木皆成隊水戲魚龍各合圍<lb/>
更取薰風調曲奏已看暘谷藉光輝<lb/>
　　　題張學士仰宸樓樓藏賜書<lb/>
瀛洲别館切清虚詔賜綈緗出石渠祕典自驚墳索上<lb/>
祥光遥映璧奎餘簷前鳥下疑翻字草際螢來為照書<lb/>
借問鄴侯三萬巻何如今日沐恩殊<lb/>
　　　送髙行人使琉球<lb/>
天王玉冊頒三殿漢使星槎下百蠻鬼國至今通象貢<lb/>
<pb n="KR4h0143_WYG_250-24b"/>
樓船何處渡龍關海迷南北惟慿日雲起蓬壺忽見山<lb/>
壮志不愁經歲去安流應是計程還<lb/>
　　　送王侍讀赴南都<lb/>
玉堂學士賦南征躍馬鳴騶出上京奉詔明光新佩印<lb/>
校書天祿早知名石頭城下春流滿白鷺洲邊芳草生<lb/>
此去周南異留滯看君到處即蓬瀛<lb/>
　　　贈許太宰<lb/>
卿家勲貴似諸袁兩世三登八座尊接席貂蟬開甲第<lb/>
<pb n="KR4h0143_WYG_250-25a"/>
成隂桃李在公門身延白屋頻推哺官借青宫獨拜恩<lb/>
天子行将問黄髪老臣何以贊嘉言<lb/>
　　　松江金澤寺四首<lb/>
東南巨浸五湖深古寺維舟正夕隂客到山僧罷清磬<lb/>
雀喧晴日下髙林夾洲煙火三家市滿目蒹葭萬里心<lb/>
徙倚不知餘興盡月明還擬聽龍吟<lb/>
三江抱處勢如環野客探奇住不還一望樓臺疑海上<lb/>
稍聞雞犬覺人間幸無漁父知名姓且與山僧共閉關<lb/>
<pb n="KR4h0143_WYG_250-25b"/>
自笑歸家張季子春時蓴葉未堪攀<lb/>
何年此地開金刹宋代流傳直至今聽法石将山作幻<lb/>
䕶經龍與水增深爐煙裊裊知塵性柏樹青青見佛心<lb/>
可是攀緣渾未盡天花猶是惹衣襟<lb/>
名山不用逺攀登暫借繩牀我亦僧幾樹鳴禽助禪寂<lb/>
一叢脩竹散炎蒸捻花不盡心傳妙對塔空將口説騰<lb/>
俛仰百年成滚滚乾坤隻眼更誰曾<lb/>
　　李開先<lb/>
<pb n="KR4h0143_WYG_250-26a"/>
　　　元夕邀客賞燈兼聽笙笛二樂<lb/>
上元又是新年節狂客髙歌醉不休橘酒生春連百爵<lb/>
蓮燈照夜足千篝風前鐡笛驚三㺯月底銀箏試一搊<lb/>
聽徹落梅兼出塞居人自是不關愁<lb/>
　　吕髙<lb/>
　　　和趙庫部元實景雲篇<lb/>
卿雲郁郁覆中天爛結緋文五色鮮光泛紫霄流鳳蓋<lb/>
影垂金闕照龍旃漸看捧日歸仙掌故欲從龍裊御筵<lb/>
<pb n="KR4h0143_WYG_250-26b"/>
此日仙郎揮藻賦蓬萊親獻沐恩篇<lb/>
　　陳束<lb/>
　　　送李子<lb/>
山城細雨綠蕪滋黄鳥關關送别時海内為鄰千里近<lb/>
湖邊傾蓋十年遲蟬聲驛路催官騎草色河橋映酒旗<lb/>
遥想經行多逸興逢人莫不寄新詩<lb/>
　　任瀚<lb/>
　　　五丁峽别衡崑<lb/>
<pb n="KR4h0143_WYG_250-27a"/>
峽天猿嘯萬山秋御宿相逢轉别愁後會知誰先白髮<lb/>
清時勞汝問滄洲胡牀對月此邨夜霜杵擣衣何郡樓<lb/>
聞道西京最蕭瑟可堪歸路曲江頭<lb/>
　　程文徳<lb/>
　　　長洲訪常劉二子<lb/>
籃輿春曉渡浮梁懶問城闉六十坊小舫忽臨山盡處<lb/>
美人宛在水中央疎籬仄徑紆村巷穉栁夭桃映草堂<lb/>
流寓江山元有分翛然安土即吾鄉<lb/>
<pb n="KR4h0143_WYG_250-27b"/>
　　林恕<lb/>
　　　宿唐浪村<lb/>
黄精釀熟荳初花籬落蕭疎逺市譁地僻虞羅依岸曲<lb/>
天寒漁火傍江斜燕尋舊壘穿重幕竹引新篁過别家<lb/>
對景蕭然幽興發可甘萍梗負年華<lb/>
　　楊祜<lb/>
　　　九日登㤗山<lb/>
殊方此日逢重九絶嶽髙吟散逺愁漢畤秦封空徃事<lb/>
<pb n="KR4h0143_WYG_250-28a"/>
紫茰黄菊自深秋天清樓閣明三觀野曠山河辨九州<lb/>
獨自懷親憂國意白雲滄海共悠悠<lb/>
　　吳子孝<lb/>
　　　次韻荅衡山<lb/>
積雨深添曉漲深忘機終日狎沙禽臨流欲濯纓無垢<lb/>
繫纜頻移樹有隂罷釣舟閒横極浦乞齋僧去下空林<lb/>
山花盡發山翁笑山外黄鸝遞好音<lb/>
　　　送陳給事使琉球<lb/>
<pb n="KR4h0143_WYG_250-28b"/>
聖明新詔賁窮荒玉節金符下建章萬里春風隨斗柄<lb/>
九天帆影落扶桑山川盡入周王貢笳鼓先令海若藏<lb/>
暫慰逺人歸欲早紫除青瑣待徊翔<lb/>
　　蔡靉<lb/>
　　　登友人水閣<lb/>
小樓掩映俯清流一片青山天際浮有客相邀同騁望<lb/>
何人到此不消憂棋聲忽訝風前落酒醆真從物外遊<lb/>
最愛隠君多雅志魚罾書巻日科頭<lb/>
<pb n="KR4h0143_WYG_250-29a"/>
　　　過桑乾河入雲中<lb/>
白草黄沙漢使稀桑乾渡馬駐斜暉孤城雉堞依黄土<lb/>
古戍狼煙起翠微入夜角聲驚客夢凌風霜氣裂征衣<lb/>
雲州一望天連水惟是山頭朔鴈飛<lb/>
　　蔡汝楠<lb/>
　　　遊徐公子西園<lb/>
西園飛蓋月中遊隨意豋攀自可留門徑近連馳道樹<lb/>
池塘遥接漢宫流坐看虚牖明朱巘行見深松間畫樓<lb/>
<pb n="KR4h0143_WYG_250-29b"/>
一自王孫開别第鳳臺花鳥不知秋<lb/>
　　　自題前山草堂<lb/>
草堂舊結北山阿逋客還家洽薜蘿遶院松林嵐翠重<lb/>
滿庭蕉葉雨聲多清尊自對叢花發髙枕無如啼鳥何<lb/>
若道世情堪澹處門前終日俯滄波<lb/>
　　　荅岑山人見問<lb/>
問余何事謝京華逺向南州寄一家興似歩兵縁嗜酒<lb/>
地如勾漏為丹砂楓看江上三秋葉荷浥湖中幾度花<lb/>
<pb n="KR4h0143_WYG_250-30a"/>
欲識此來兼吏隠抱關仍得傍煙霞<lb/>
　　　髙座寺<lb/>
雲公臺榭至今留休暇追隨訪古遊秋色總歸紅葉寺<lb/>
楚江還見白蘋洲松林月上言彌靜閣道鐘殘思轉幽<lb/>
莫訝為郎貪佛日官閒禪定兩悠悠<lb/>
　　　秋山積雨<lb/>
湖煙漠漠草蕭蕭湖上柴關正寂寥絡緯吟愁連蟋蟀<lb/>
梧桐滴雨間芭蕉家園病肺誰相問僻地驚秋不自聊<lb/>
<pb n="KR4h0143_WYG_250-30b"/>
獨有沙鷗為伴侣且将心跡付漁樵<lb/>
　　林應亮<lb/>
　　　白蓮道中<lb/>
寒雲落葉見秋容客路間闗思已慵仄石懸槎難度馬<lb/>
空山長日只看松家家引竹分泉溜處處因灘作水舂<lb/>
欲訪玉華仙隠迹清谿遥望隔芙蓉<lb/>
　　　春情<lb/>
雕闌朱箔澹池塘旭日鶯啼出洞房初服已從千蕊麗<lb/>
<pb n="KR4h0143_WYG_250-31a"/>
新粧猶帶百花香鬬成百草遺金釧彈罷孤相依玉牀<lb/>
更道春宵間弄笛相将明月舞鸞凰<lb/>
　　蘇志皋<lb/>
　　　早朝奉天殿接詔<lb/>
禁漏沈沈曉色遲迴廊華月隠參差玉階直接承明殿<lb/>
銀漢遥通太液池咫尺雲函頒聖詔逶迤宫扇肅朝儀<lb/>
微臣亦見天顔喜未必長教近侍知<lb/>
　　周復俊<lb/>
<pb n="KR4h0143_WYG_250-31b"/>
　　　三角淀中流作<lb/>
東征三月㴑長川汀渚芳非接逺天冉冉鳥飛霞外盡<lb/>
依依帆影鏡中懸桃花隔岸漁舟映蘆笋穿沙水市連<lb/>
東望滄溟疑紫霧西歸碣石鎻蒼煙<lb/>
　　　途次感賦<lb/>
春盡南中草木賖搴幃隨處見奇葩洞丁出箐常牽犬<lb/>
溪女穿萍共採蛙橡葉覆田将布榖松毛拂地欲栽茶<lb/>
致身霄漢慚無術獨對青山感物華<lb/>
<pb n="KR4h0143_WYG_250-32a"/>
　　王梅<lb/>
　　　登滁州城<lb/>
淮北淮南節候同荒臺無限北來鴻愁成短夢青山外<lb/>
倦倚髙城夕照中雲樹不堪連海岱商歌何處起秋風<lb/>
横塘寂寂蘋花老欲采寒香薦醉翁<lb/>
　　尹耕<lb/>
　　　易州道中懷古<lb/>
春風匹馬經行地落日黄金有故臺敢謂燕昭無伯畧<lb/>
<pb n="KR4h0143_WYG_250-32b"/>
誰憐易水見雄才青雲不動龍山合綠樹無聲鴈影迥<lb/>
千載天涯淪落客敝袍孤劍有餘哀<lb/>
　　<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>節<lb/>
　　　同周岐麓臺長泛<lb/>
湖畔乍逢驄馬使沙行同入鷺鷗羣六橘水抱珠林月<lb/>
西竺峯盤寶界雲岸栁藏鶯侵坐宻園花隠麝隔溪分<lb/>
况同佛院移蓮榻共息塵機理貝文<lb/>
　　　晚望即事<lb/>
<pb n="KR4h0143_WYG_250-33a"/>
吏散庭閒靜掩扉㸃蒼四望翠霏微雲栽玉葉和煙潤<lb/>
瀑濺珠花映雨飛石洞經秋龍不起松枝将暝鶴初歸<lb/>
冷然忽動餐霞思擬陟丹梯一振衣<lb/>
　　　将入京即事<lb/>
歇馬津樓望禁城鳳皇宫殿鬱雲行遊人盡醉新豐酒<lb/>
野樹羣飛上苑鶯山扼九關開帝闕地縈八水遶神京<lb/>
風前遙度鈞天樂疑是君王御紫清<lb/>
　　白悅<lb/>
<pb n="KR4h0143_WYG_250-33b"/>
　　　次韻荅皇甫伯仲<lb/>
雙鳳棲遲並帝京宫梧翻蓋午隂傾采蘋秋浦鴻初逺<lb/>
伐木青山鳥自鳴明月溪樓誰共倚暮雲江閣不勝情<lb/>
青霄欲問衡門樂釣檻時看杜若生<lb/>
　　　北固山晚眺<lb/>
飛舄林端迎虎竹山鐘初報晚停雲霞迎逺浦迷帆影<lb/>
潮落長堤聚浪紋月出中天雙島見鳥歸何處一江分<lb/>
慿闌共説南泠守脈脈今宵更憶君<lb/>
<pb n="KR4h0143_WYG_250-34a"/>
　　廖希顔<lb/>
　　　送方兵備赴蜀兼懷楊方洲先生<lb/>
西路元戎看仗節南宫詞賦起明經天門初日餘殘雪<lb/>
江國浮雲伴使星乘興還移浣溪櫂幾時同過草𤣥亭<lb/>
生憎楊栁催春發故向愁邊却盡青<lb/>
　　　題南山巻二首<lb/>
上黨諸峯紫氣通迤南山色繞王宫關城萬井黄河壮<lb/>
臺閣三秋白露中長日琴樽歌有杞徃時圭璧憶分桐<lb/>
<pb n="KR4h0143_WYG_250-34b"/>
最憐幽谷巖前桂偏拂賢王殿上風<lb/>
三年為客向并州兩見南山屬暮秋宋玉悲時應有賦<lb/>
梁王髙興幾登樓爐烟孔雀新屏上花氣芙蓉别殿頭<lb/>
今日賡歌樽酒裏瑶華豈少報應劉<lb/>
　　髙世彦<lb/>
　　　冬江<lb/>
秋盡寒潭歛水痕斷雲殘雪送朝昏深冬野馬巢溪樹<lb/>
近渚人家掩石門何處洞簫吹夜雨一竿漁火徹朝暾<lb/>
<pb n="KR4h0143_WYG_250-35a"/>
　蜀江氣暖春光早已有林花映小村<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_250-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_088-1a"/>
　欽定四庫全書<lb/>
御選宋詩巻五<lb/>
　　樂府歌行二<lb/>
　　　龔宗元<lb/>
　　　　搗砧詞<lb/>
　星斿耿耿寒煙浮白龍銜月臨霜樓誰家砧弄細腰杵<lb/>
　一聲搗破江城秋雙桐老翠墮金井髙低冷逐西風𦂳<lb/>
　静如秋籟暗穿雲天半驚鴻斷斜影哀音散落愁人耳<lb/>
<pb n="KR4h0143_WYG_088-1b"/>
　何處離情先喚起長信宫中葉滿堦洞庭湖上波平水<lb/>
　萬里征夫眠未成揺風搗月何丁丁楚關秦嶺有歸客<lb/>
　一枕夜長無限情<lb/>
　　　劉敞<lb/>
　　　　魏京<lb/>
　　　上二十年始建北京以章明先帝廵狩之徳以孝<lb/>
　　　思逮下於時野之處士或相與議曰蓋文王都豐<lb/>
　　　武王都鎬豐鎬之間不能數百里文武之位不過<lb/>
<pb n="KR4h0143_WYG_088-2a"/>
　　侯伯而詩人乃以聖人之徳天子之事歌之有如<lb/>
　　聖朝徳位相侔述作相繼而無遹駿烝哉之詩此<lb/>
　　乃處士之罪非公卿之過也乃考聲譔辭以繼大<lb/>
　　雅垂之無窮其文曰<lb/>
皇作大都大都雄雄奄定北固四方來同皇曰卿士在<lb/>
昔聖考祇遹文武維慈幼老天監在上既有明徳乃命<lb/>
于下㒺有不復匪允命之亦章慶之匪允服之亦保育<lb/>
之時維玁狁侮予之疆靡度靡虞跳呼以狂業業烝黎<lb/>
<pb n="KR4h0143_WYG_088-2b"/>
載震載驚侵魏及澶羣心不寧帝奮厥武百萬其士匪<lb/>
怒以棘于三十里如虎如貔如霆如雷靡有逺邇天子<lb/>
其來天子來止士增其喜孰偷其生以不奮興驅之渾<lb/>
渾攘之賁賁靡有輈張殱厥鯨鯤或獻其寳或請其命<lb/>
帝振于旅維時既定屹屹魏土山河之固匪山河則固<lb/>
維上帝伊怒既閟爾弓既櫜爾矛玁狁臣之四方是休<lb/>
皇曰卿士聖孝之徳允于孝思孝思維則爾眎于魏以<lb/>
作我都以赫厥靈俾後勿踰皇曰卿士維帝時功時亦<lb/>
<pb n="KR4h0143_WYG_088-3a"/>
維人維宼萊公爾敬爾止弼予于治期爾前人用廸爾<lb/>
事皇曰卿士維帝作武垂是萬年莫敢予侮泰山之封<lb/>
后土之禪予監若茲維天是眷翼翼魏土天子國之穆<lb/>
穆原廟聖人則之孰為彊暴來覯來覲俾礱于威于忠<lb/>
是訓顯顯天子孝徳自躬率是休烈覃之北戎河水東<lb/>
注昭哉禹績時萬斯年天子之徳<lb/>
　　　楊白花<lb/>
飛飛楊白花隨風渡江水江水來不極楊花去無已鴉<lb/>
<pb n="KR4h0143_WYG_088-3b"/>
啼淺深樹雪落千萬里春氣傷人心緜緜復如此<lb/>
　　劉攽<lb/>
　　　上書行<lb/>
仕不至二千石賈不至五百萬此事夸者憂而非志士<lb/>
歎君不見下邳少年受書起幄中運籌制千里功成不<lb/>
受三萬戸拂衣歸從赤松子君不見計倪半䇿誅强呉<lb/>
鴟夷扁舟浮五湖三致千金不自擅至今籍籍宗陶朱<lb/>
大賢富貴不為已心事邈與常人殊逢時致身如反掌<lb/>
<pb n="KR4h0143_WYG_088-4a"/>
雲烝龍變無時無君勿愛上書獻賦稱賢豪刺繡倚市<lb/>
相矜髙丈夫昔曾笑徒勞商賈旦旦爭錐刀<lb/>
　　司馬光<lb/>
　　　華星篇<lb/>
涼風浄埽雲無迹海月未生星歴歴貝聨珠貫拱北辰<lb/>
三五縱横此何夕重樓疊榭出秋空鳷鵲露寒連桂宫<lb/>
瑶井㢠臨丹闕外玉繩斜挂瑣窻中征人逺别空閨悄<lb/>
鍾漏蕭疎天不曉碧紗展轉無復眠卧視寒光度華沼<lb/>
<pb n="KR4h0143_WYG_088-4b"/>
漢家賢将戍臨洮結髮從軍今二毛誰憐身老心猶壮<lb/>
深入長占太白髙豐城古劔沈淪乆匣中夜半雙龍吼<lb/>
乃知神物不自藏紫氣依稀見牛斗有客離居望所親<lb/>
遥知清夜㑹荀陳隄繇未息無由去不及浮槎河畔人<lb/>
<hi>時視役河上寄郡中諸同舎</hi>
　　　楊白花<lb/>
勸君勿嫌楊花太輕薄籬下溝中紛漠漠翠鬟婢子不<lb/>
勝愁埽盡還飛滿朱閣晩來風雨送行春天無遊絲地<lb/>
<pb n="KR4h0143_WYG_088-5a"/>
無塵雪狂絮亂安可得孤樹青青愁殺人<lb/>
　　　海山歌<lb/>
東望海波蒼茫浩渺無所極髙浪紅濤黯風色飜星倒<lb/>
漢天地黑隂靈出没互相索東方曈曨景氣清慶雲合<lb/>
㳫吐赤精蓬萊瀛洲杳如萍遥觀五樓十二城羣仙劔<lb/>
佩朝玊京祥風飄渺鈞天聞彩幢翠蓋煙霞生鸞歌鳳<lb/>
舞入帝鄉紫麟徐驅白鶴翔餐芝茹术飲玉漿千年萬<lb/>
年樂未央<lb/>
<pb n="KR4h0143_WYG_088-5b"/>
　　　天馬歌<lb/>
大宛汗血古共知青海龍種骨更竒網絲舊畫昔嘗見<lb/>
不意人間今見之銀鞍玉鐙黄金轡廣路長鳴増意氣<lb/>
富平公子韓王孫求買傾家不知貴芙蓉髙閣北向開<lb/>
金印紫綬從天來路人囬首無所見流風瞥過驚浮埃<lb/>
如何棄置歸皁棧踠足垂頭困覊絆精神慘淡筋骨羸<lb/>
舉目雙睛猶璀璨伏波馬式今已無子阿肉腐骨乆枯<lb/>
舉世無人相騏驥憔悴不與駑駘殊神兵淬礪精芒在<lb/>
<pb n="KR4h0143_WYG_088-6a"/>
寳劒遊塵肯終晦君今鬋剔被鳴鸞尚能騰踏崑崙外<lb/>
　　　洛陽少年行<lb/>
銅駞陌上桃花紅洛陽無處無春風青絲結尾連錢驄<lb/>
相從射獵北邙東流鞭縱鏑未云畢青山團團載紅日<lb/>
雲分電散無影迹黄雞未鳴已復出<lb/>
　　　烏衣曲二首<lb/>
風透金鋪結綺錢穿簾入幌舞垂蓮可憐無人夜不曉<lb/>
起視西窻月華皎<lb/>
<pb n="KR4h0143_WYG_088-6b"/>
星疎月明漏水長羅幃翠帳華燈光佳人起舞玉釵墮<lb/>
門外烏棲雁南過<lb/>
　　馮山<lb/>
　　　俠少行<lb/>
山東自古多才雄輟耕隴上羞為農鄉兵名在萬選中<lb/>
一日聲價聞天聰十石弩力三石弓殿前野戰如飄風<lb/>
白錦戰袍腰勒紅詔容走馬出閶闔都人仰看如飛鴻<lb/>
歸來意氣人誰及道逢刺史獨長揖邯鄲白日袖劒行<lb/>
<pb n="KR4h0143_WYG_088-7a"/>
振武青樓乗醉入傳聞留後收蘭州姓名御筆親㸃抽<lb/>
府金百鎰輕一擲且向塞外隨遨遊自此鋤犁變任俠<lb/>
夜事椎埋晝馳獵有田無人耕有予不養家田間父老<lb/>
長<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>嗟<lb/>
　　沈括<lb/>
　　　江南曲<lb/>
新秋拂水無行跡夜夜隨潮過江北西風巻雨上半天<lb/>
渡口㣲涼含晩碧城頭鼓響日脚垂天際籠煙鎖山色<lb/>
<pb n="KR4h0143_WYG_088-7b"/>
髙樓索莫臨長陌黄竹一聲無北客時平田苦少人耕<lb/>
惟有蘆花滿江白<lb/>
　　沈遼<lb/>
　　　簫鼔曲<lb/>
樂不在歡合悲不在生離感此簫鼔曲已堪華髮衰月<lb/>
明大隄路雨暗浙江西狼籍一杯酒淒涼千里期誰言<lb/>
天涯恨逸韻起相思清角竟不返悒然心不怡<lb/>
　　　龜茲舞<lb/>
<pb n="KR4h0143_WYG_088-8a"/>
龜茲舞龜茲舞始自漢時入樂府世上誰傳此樂名不<lb/>
知此樂猶傳否黄扉朱邸晝無事美人親尋教坊譜衣<lb/>
冠盡得畫圖看樂器多因西域取紅緑結茵坐後部長<lb/>
笛短簫形製古雞婁提鼓舊所識鐃貝流蘓分白羽玉<lb/>
顔二女髙髻花孔雀羅衫金畫縷紅靴玉帶踏筵出初<lb/>
驚翔鸞下懸圃中有一人鼓羯鼓頭如山兮手如雨其<lb/>
間曲調雜晉楚歌詞至今傳晉語湏臾曲罷立前廡歎<lb/>
息平生未嘗覩清都閬苑昔有夢寂寞如今在何所我<lb/>
<pb n="KR4h0143_WYG_088-8b"/>
家家住江海涯上國樂事殊未知玊顔邀我索題詩他<lb/>
時有夢與誰期<lb/>
　　　踏盤曲二首<lb/>
湘水東西踏盤去青煙白霧将軍樹社中飲酒不要錢<lb/>
樂神打起長腰鼓女兒帶環著縵布歡笑捉郎神作主<lb/>
明年二月近社時載酒牽牛看父母<lb/>
胡盧笙不著簧細腰鼓三尺長吹笙擊鼔山之旁噭跳<lb/>
宛轉樂盤王盤王一去三千年古曲舊調至今傳山祥<lb/>
<pb n="KR4h0143_WYG_088-9a"/>
水氣不斷處壊木燒作兜婁煙<lb/>
　　　白蘋花<lb/>
白蘋花生水中緑葉牽紫莖浩蕩向西風西風日夜冷<lb/>
落日河洲靜<lb/>
　　王令<lb/>
　　　江上詞<hi>渡江遇風作</hi>
江之水兮東流㳂湍流兮望歸舟舟來歸兮何時歩芳<lb/>
洲兮濯足陟南山兮采薇江風波兮日暮望夫人兮未<lb/>
<pb n="KR4h0143_WYG_088-9b"/>
來<lb/>
　　　噫田操四章章六句<lb/>
田彼黍矣則食于秋我人之耕載芟載薅耨豈不憚勞<lb/>
将食無敖<lb/>
田彼黍矣幾不螽蝝我人之耕而不謀年唯其不謀年<lb/>
是用卒食于田<lb/>
伐木伐木無廢于勤不足柱櫰猶用以薪豈弟君子無<lb/>
易于人<lb/>
<pb n="KR4h0143_WYG_088-10a"/>
誰能采芹不適有獲果蓏樹之則食其實豈弟君子孔<lb/>
敬且力<lb/>
　　張載<lb/>
　　　短簫歌<lb/>
靈旗指不庭方大風泱泱天外揚短簫歌歌愷康朝廷<lb/>
萬年繼明重光曽孫稼如茨梁嘉與萬邦純嘏有常<lb/>
　　文同<lb/>
　　　大垂手<lb/>
<pb n="KR4h0143_WYG_088-10b"/>
華堂合樂轟春晝鳳呌龍嘶畫鼉吼瓊猊壓地開組繡<lb/>
美人舞兮獻君夀紅婆娑兮翠蚴蟉雪飜花兮風入桞<lb/>
曵輕裾兮揚綵綬金鸞飛兮玉麟走入急破大垂手香<lb/>
檀札札江雨驟情凝力定方舉袖煙收霧斂曲徹後錦<lb/>
盈車兮珠滿斗<lb/>
　　　採蓮曲<lb/>
緑纈襠紅繡裳衫盤蜂蝶裙鴛鴦雕瑰錯寳垂鬢長紫<lb/>
冐翠蓋行新妝蹁躚曲堤下回塘畫橈送入波中央羅<lb/>
<pb n="KR4h0143_WYG_088-11a"/>
袖巻起金釧光揺輕撼脆敲短芒丹瓊紺玉低復昻霑<lb/>
裛輕粉撲嫩黄蠶腰蛛腹絲飄揚列坐綵舫求比方笑<lb/>
聲吃吃動明璫挨蒲拂蓼次岸旁風吹落霞供晩涼西<lb/>
城鵶鵶啼女牆歸來索酒酌滿觴呉屏蜀帳圍象牀困<lb/>
卧不起燈燭張琉璃盎缶叢生香<lb/>
　　　吳趨曲<lb/>
萬頃平湖水晴光射早霞紅裙鬭畫楫相結採荷花<lb/>
岸上相将疊鼔催青翰齊上碧波開鵁鶄屬玉不驚起<lb/>
<pb n="KR4h0143_WYG_088-11b"/>
慣見蘭橈日日來<lb/>
蕩漾水中舟徘徊岸邉馬相看兩不語密意待誰寫<lb/>
　　　貴侯行<lb/>
将軍功勲滿旂常昨日賜對開明光腰懸槖䭾紫金鈕<lb/>
爵號進拜諸侯王㦸衣翩翩弄春影大第髙門臨萬井<lb/>
但願囊書絶邉警常官中都奉朝請<lb/>
　　　貞女吟<lb/>
身外無一簮何以供鉛華飭行不飭容濁水白藕花藕<lb/>
<pb n="KR4h0143_WYG_088-12a"/>
心亂如絲妾心圓如珠絲亂端緒多珠圓瑕纇無焉得<lb/>
偶君子奉之比髙節所生雖至親此意安可説<lb/>
　　　織婦怨<lb/>
擲梭兩手倦踏蠒雙足趼三日不住織一疋纔可剪織<lb/>
處畏風日剪時謹刀尺皆言邉幅好自愛經緯密昨朝<lb/>
持入庫何事監官怒大字雕印文濃和油墨汚父母抱<lb/>
歸舎抛向中門下相看各無語淚迸若傾瀉質錢解衣<lb/>
服買絲添上軸不敢輙下機連宵停火燭當須了租賦<lb/>
<pb n="KR4h0143_WYG_088-12b"/>
豈暇恤襦袴前知寒切骨甘心肩骭露里胥踞門限呌<lb/>
罵嗔納晩安得織婦心變作監官眼<lb/>
　　　折楊桞<lb/>
垂楊百尺臨池水風定煙濃盤不起欲折長條寄逺人<lb/>
想到君邉已憔悴<lb/>
　　　拾羽曲<lb/>
新羅砑紅裙襵齊綵縷刺衫花倒提新晴暖日麗煙草<lb/>
金獸齧鎖藏春閨朱橋逼江曉沙白錦帶交風大堤窄<lb/>
<pb n="KR4h0143_WYG_088-13a"/>
蘭洲遺翎得淺碧歸來驚飛上嬌額<lb/>
　　　巫山髙<lb/>
巫山髙髙凝煙十二碧簮寒插天危巖絶壁已飛動况<lb/>
復下壓萬丈之蒼淵波衝浪激作深井虎眼徹底時一<lb/>
漩長風澒湧發灩澦惡色怒勢因誰然我欲截中流虹<lb/>
梁莫得施<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>蜷東西相望逺不到兩目欲斷心将穿囬<lb/>
看髙唐廟下灑靈雨遣我歸意常翩翩<lb/>
　　　芳樹<lb/>
<pb n="KR4h0143_WYG_088-13b"/>
庭前有芳樹穠隂滿軒碧莫惜更攜酒醉此青春色朝<lb/>
來見鶗鴂飛鳴繞其側光景不可留徒遣君歎息<lb/>
　　　起夜來<lb/>
曉窗明緑紗蜀錦壓春臥横腮虎魄冷驚起新夢破玲<lb/>
瓏轉條脱縹緲梳倭墮髙軸響銀牀時誤君車過<lb/>
　　蘇軾<lb/>
　　　續麗人行<hi>并引</hi>
　　李仲謀家有周昉畫背面欠伸内人極精戲作此<lb/>
<pb n="KR4h0143_WYG_088-14a"/>
　　詩<lb/>
深宫無人春日長沈香亭北百花香美人睡起薄梳洗<lb/>
燕舞鶯啼空斷膓畫工欲畫無窮意背立東風初破睡<lb/>
若教囬首却嫣然陽城下蔡俱風靡杜陵饑客眼長寒<lb/>
蹇驢破㡌隨金鞍隔花臨水時一見只許腰肢背後看<lb/>
心醉歸來茅屋底方信人間有西子君不見孟光舉案<lb/>
與眉齊何曽背面傷春啼<lb/>
　　　四時詞<lb/>
<pb n="KR4h0143_WYG_088-14b"/>
春雲隂隂雪欲落東風吹冷驚羅幕漸看逺水緑生漪<lb/>
未放小桃紅入萼佳人瘦盡雪膚肌眉斂春愁知為誰<lb/>
深院無人剪刀響應将白紵作春衣<lb/>
垂桞隂隂日初永蔗漿酪粉金盤冷簾額低垂紫燕忙<lb/>
蜜脾已滿黄蜂靜髙樓睡起翠眉顰枕破斜紅未肯匀<lb/>
玉腕半揎雲碧袖樓前知有斷膓人<lb/>
新愁舊恨眉生緑粉汗餘香在蘄竹象牀素手熨寒衣<lb/>
爍爍風燈動華屋夜香燒罷掩重扃香霧空濛月滿庭<lb/>
<pb n="KR4h0143_WYG_088-15a"/>
抱琴轉軸無人見門外空聞裂帛聲<lb/>
霜葉蕭蕭鳴屋角黄昏斗覺羅衾薄夜風揺動鎮帷犀<lb/>
酒醒夢囬聞雪落起來呵手畫雙鵶醉臉輕匀襯眼霞<lb/>
真態生香誰畫得玉奴纎手嗅梅花<lb/>
　　　襄陽樂府三篇<lb/>
　　　　野鷹來<lb/>
野鷹來萬山下荒山無食鷹苦飢飛來為爾繫綵絲北<lb/>
原有兔老且白年年養子秋食菽我欲擊之不可得年<lb/>
<pb n="KR4h0143_WYG_088-15b"/>
深兔老鷹力弱野鷹來城中有臺髙崔巍臺中公子著<lb/>
皮袖東望萬里心悠哉心悠哉鷹何在嗟爾公子歸無<lb/>
勞使鷹可呼亦凡曹天隂月黒狐夜嘷<lb/>
　　　　上堵吟<lb/>
臺上有客吟秋風悲聲蕭散飄入空臺邉遊女來竊聴<lb/>
欲學聲同意不同君悲竟何事千里金城兩穉子白馬<lb/>
為塞鳳為關山川無人空且閒我悲亦何苦江水冬更<lb/>
深鯿魚冷難捕悠悠江上聴歌人不知我意徒悲辛<lb/>
<pb n="KR4h0143_WYG_088-16a"/>
　　　　襄陽樂<lb/>
使君未來襄陽愁提戈入市裹氊裘自從氊裘南渡沔<lb/>
襄陽無事多春遊襄陽春遊樂何許峴山之陽漢江浦<lb/>
使君朱斾來翻翻人道使君似羊杜道邉逢人問洛陽<lb/>
中原苦戰春田荒北人聞道襄陽樂目送飛鴻應斷腸<lb/>
　　　薄命佳人<lb/>
雙頰凝酥髮抹漆眼光入簾珠的皪故将白練作仙衣<lb/>
不許紅膏汙天質吳音嬌軟帶兒癡無限閒愁總不知<lb/>
<pb n="KR4h0143_WYG_088-16b"/>
自古佳人多命薄閉門春盡楊花落<lb/>
　　　太白辭<hi>并引</hi>
　　岐下頻年大旱禱於太白山輙應故作迎送神辭<lb/>
　　一篇五章<lb/>
雷闐闐山晝晦風振野神将駕載雲䍐從玉虬旱既甚<lb/>
蹷往救道阻脩兮<lb/>
旌旗翻疑有無日慘變神在塗飛赤篆訴閶闔走隂符<lb/>
行羽檄萬靈集兮<lb/>
<pb n="KR4h0143_WYG_088-17a"/>
風為幄雲為蓋滿堂爛神既至紛醉飽錫以雨百川溢<lb/>
施溝渠歌且舞兮<lb/>
騎裔裔車班班鼔簫悲神欲還轟振凱隱林谷執妖厲<lb/>
歸獻馘千里肅兮<lb/>
神之來悵何晩山重複路幽逺神之去飄莫追徳未報<lb/>
民之思永萬祀兮<lb/>
　　　上清辭<lb/>
君胡為乎山之幽顧宫殿兮乆淹留又曷為一朝去此<lb/>
<pb n="KR4h0143_WYG_088-17b"/>
而不顧兮悲此空山之人也來不可得而知兮去固不<lb/>
可得而訊也君之來兮天門空從千騎兮駕飛龍𨽻辰<lb/>
星兮役太嵗儼晝降兮雷隆隆朝發軫兮帝庭夕弭節<lb/>
兮山宫懭有妖兮虐下土精為星兮氣為虹愛流血之<lb/>
滂沛兮又嗜瘧癘與螟蟲嘯盲風而涕滛雨兮時又吐<lb/>
旱火之爞融銜帝命以下討兮建千仭之修鋒乘飛霆<lb/>
而追逸景兮歙砉埽滅而無蹤忽崩播其來㑹兮走海<lb/>
嶽之神公龍車獸鬼不知其數兮旗纛晻靄而冥濛漸<lb/>
<pb n="KR4h0143_WYG_088-18a"/>
俯傴以旅進兮鏘劒珮之相礱司殺生之必信兮知上<lb/>
帝之不汝容既約束以反職兮退戰慄而愈恭澤充塞<lb/>
於四海兮獨澹然其無功君之去兮天門開欵閶闔兮<lb/>
朝玉臺羣仙迎兮塞雲漢儼前導兮紛後陪厯玉階兮<lb/>
帝迎勞君良苦兮馬豗頹閔人世兮廹隘陳下土兮帝<lb/>
所哀返瓊宫之嵯峨兮役萬靈之喧豗黙清静以無為<lb/>
兮時節狩于斗魁詣通明而獻黜陟兮軼蕩蕩其無囬<lb/>
忽表裏之煥霍兮光下燭于九陔時遊目以下覽兮五<lb/>
<pb n="KR4h0143_WYG_088-18b"/>
嶽為豆四溟為杯俯故宫之千柱兮若毫端之集埃來<lb/>
非以為樂兮去非以為悲謂神君之既返兮曽顔咫尺<lb/>
之不違陞祕殿以内悸兮䰟凛凛而上馳忽寤寐以有<lb/>
得兮敢沐浴而獻辭是邪非邪臣不可得而知也<lb/>
　　　黄泥坂辭<lb/>
出臨臯而東騖兮並叢祠而北轉走雪堂之坡陀兮厯<lb/>
黄泥之長坂大江洶以左繚兮渺雲濤之舒巻草木層<lb/>
累而右附兮蔚柯丘之蔥蒨余旦往而夕還兮步徙倚<lb/>
<pb n="KR4h0143_WYG_088-19a"/>
而盤桓雖信美不可居兮茍娛余於一盼余幼好此竒<lb/>
服兮襲前人之詭幻老更變而自哂兮悟驚俗之來患<lb/>
釋寳璐而被繒絮兮雜市人而無辨路悠悠其莫往來<lb/>
兮守一席而窮年時游歩而逺覽兮路窮盡而旋反朝<lb/>
嬉黄泥之白雲兮暮宿雪堂之青煙喜魚鳥之莫余驚<lb/>
兮幸樵蘇之我嫚初被酒以行歌兮忽放杖而醉偃草<lb/>
為茵而塊為枕兮穆華堂之清讌紛墜露之濕衣兮升<lb/>
素月之團團感父老之呼覺兮恐牛羊之予踐于是蹶<lb/>
<pb n="KR4h0143_WYG_088-19b"/>
然而起起而歌曰月明兮星稀迎余往兮餞余歸嵗既<lb/>
晏兮草木腓歸來歸來兮黄泥不可以久嬉<lb/>
　　　清溪辭<lb/>
大江南兮九華西汎秋浦兮亂清溪水渺渺兮山無蹊<lb/>
路重複兮居者迷爛青紅兮粲髙低松千里兮稻千畦<lb/>
山無人兮雲朝挂藹濛濛兮渰淒淒嘯林谷兮號水泥<lb/>
走鼪鼯兮下鳧鷖忽孤壘兮隱重堤杳冥茫兮聞犬雞<lb/>
鬱萬瓦兮鳥翼齊浮軒楹兮飛栱枅雁南歸兮寒蜩嘶<lb/>
<pb n="KR4h0143_WYG_088-20a"/>
弄秋水兮挹玻璃朝市合兮雜耄齯挾簞瓢兮佩鋤犂<lb/>
鳥獸散兮相扶攜隱驚雷兮騖長蜺望翠㣲兮古招提<lb/>
躋木杪兮翔雲梯若有人兮悵幽棲石為門兮雲為閨<lb/>
塊虚堂兮法喜妻呼猿狙兮子鹿麛我欲往兮奉杖藜<lb/>
獨長嘯兮謝阮嵇<lb/>
　　　醉翁操<hi>并引</hi>
　　瑯琊幽谷山水竒麗泉鳴空澗若中音㑹醉翁喜<lb/>
　　之把酒臨聴輙欣然忘歸既去十餘年而好竒之<lb/>
<pb n="KR4h0143_WYG_088-20b"/>
　　士沈遵聞之往游以琴寫其聲曰醉翁操節奏疎<lb/>
　　宕而音指華暢知琴者以為絶倫然有其聲而無<lb/>
　　其辭翁雖為作歌而與琴聲不合又依楚詞作醉<lb/>
　　翁引好事者亦倚其詞以製曲雖麤合均度而琴<lb/>
　　聲為詞所繩約非天成也後三十餘年翁既捐館<lb/>
　　舎而遵亦没乆矣有廬山玉澗道人崔閑特妙于<lb/>
　　琴恨此曲之無詞乃譜其聲而請于東坡居士以<lb/>
　　補之云<lb/>
<pb n="KR4h0143_WYG_088-21a"/>
琅然清圜誰彈響空山無言惟翁醉中知其天月明風<lb/>
露娟娟人未眠荷蕢過山前曰有心也哉此賢醉翁嘯<lb/>
詠聲和流泉醉翁去後空有朝吟夜怨山有時而童巔<lb/>
水有時而回川思翁無嵗年翁今為飛仙此意在人間<lb/>
試聴徽外三兩絃<lb/>
　　　石鼔歌<lb/>
冬十二月嵗辛丑我初從政見魯叟舊聞石鼓今見之<lb/>
文字鬱律蛟蛇走細觀初以指畫肚欲讀嗟如箝在口<lb/>
<pb n="KR4h0143_WYG_088-21b"/>
韓公好古生已遲我今况又百年後强尋偏傍推㸃畫<lb/>
時得一二遺八九我車既攻馬亦同其魚維鱮貫之桞<lb/>
古器縱横猶識鼎衆星錯落僅名斗糢糊半已似瘢胝<lb/>
詰曲猶能辨跟肘娟娟缺月隠雲霧濯濯嘉禾秀稂莠<lb/>
漂流百戰偶然存獨立千載誰與友上追軒頡相唯諾<lb/>
下揖氷斯同鷇㝅憶昔周宣歌鴻雁當時籀史變蝌蚪<lb/>
厭亂人方思聖賢中興天為生耆耉東征徐土闞虓虎<lb/>
北伐犬戎隨指嗾象胥雜沓貢狼鹿方召聨翩賜圭卣<lb/>
<pb n="KR4h0143_WYG_088-22a"/>
遂因鼓鼙思将帥豈為考擊煩矇瞍何人作頌比崧髙<lb/>
萬古斯文齊岣嶁勲勞至大不矜伐文武未逺猶忠厚<lb/>
欲尋年嵗無甲乙豈有名字記誰某自從周衰更七國<lb/>
竟使秦人有九有埽除詩書誦法律投棄俎豆陳鞭杻<lb/>
當年何人佐祖龍上蔡公子牽黄狗登山刻石頌功烈<lb/>
後者無繼前無偶皆云皇帝廵四國烹滅强暴救黔首<lb/>
六經既巳委灰塵此鼔亦當遭擊掊傳聞九鼎淪泗上<lb/>
欲使萬夫沉水取暴君縱欲窮人力神物義不汙秦垢<lb/>
<pb n="KR4h0143_WYG_088-22b"/>
是時石鼔何處避無乃天工令鬼守興亡百變物自閒<lb/>
富貴一朝名不朽細思物理坐歎息人生安得如汝夀<lb/>
　　　陌上花<hi>并序録二首</hi>
　　遊九仙山聞里中兒歌陌上花父老云呉越王妃<lb/>
　　毎嵗春必歸臨安王以書遺妃曰陌上花開可緩<lb/>
　　緩歸矣吳人用其語為歌含思宛轉聼之淒然而<lb/>
　　其詞鄙野為易之云<lb/>
陌上花開蝴蝶飛江山猶是昔人非遺民幾度垂垂老<lb/>
<pb n="KR4h0143_WYG_088-23a"/>
遊女長歌緩緩歸<lb/>
陌上山花無數開路頭争看翠軿來若為留得堂堂去<lb/>
且更從教緩緩回<lb/>
　　蘇轍<lb/>
　　　竹枝歌<hi>忠州作</hi>
舟行千里不至楚忽聞竹枝皆楚語楚言啁唽安可分<lb/>
江中明月多風露扁舟日落駐平沙茅屋竹籬三四家<lb/>
連舂並汲各無語齊唱竹枝如有嗟可憐楚人足悲訴<lb/>
<pb n="KR4h0143_WYG_088-23b"/>
嵗樂年豐爾何苦釣魚長江江水深耕田種麥畏狼虎<lb/>
俚人風俗非中原處子不嫁如等閒雙鬟垂頂髮已白<lb/>
負水採薪長苦艱上山採薪多荆棘負水入溪波浪黒<lb/>
天寒斫木手如龜水重還家足無力山深瘴暖霜露乾<lb/>
夜長無衣猶苦寒平生有似麋與鹿一旦白髮已百年<lb/>
江上乗舟何處客列肆喧譁占平磧逺來忽去不記州<lb/>
罷市歸船不相識去家千里未能歸忽聽長歌皆慘悽<lb/>
空船獨宿無與語月滿長江歸路迷路迷鄉思渺何極<lb/>
<pb n="KR4h0143_WYG_088-24a"/>
長怨歌聲苦淒急不知歌者樂與悲逺客乍聞皆掩泣<lb/>
　　　襄陽樂<lb/>
誰言襄陽苦歌者樂襄陽太守劉公子千年未可忘劉<lb/>
公一去嵗時改惟有州南漢水長漢水南流峴山碧種<lb/>
稻耕田泥没尺里人種麥滿髙原長使越人耕大澤澤<lb/>
中多水原上乾越人為種楚人食火耕水耨古常然漢<lb/>
水魚多去滿船長有行人知此樂來買槎頭縮項鯿<lb/>
　　孔武仲<lb/>
<pb n="KR4h0143_WYG_088-24b"/>
　　　馬齧麥<lb/>
馬齧麥僕飲冰北風軒軒揺丘陵十日吁可驚南山喜<lb/>
見朝日升潯陽北岸霜泥薄窮臘獨為千里行五里聊<lb/>
一止十里復一息楊桞弄輕黄已作春顔色川原入眼<lb/>
雖似快時節去家還可惜齧麥不須飽飲氷勿畏寒起<lb/>
鞭移擔復五里帝鄉即在湏臾間悠哉役夫勉桓桓征<lb/>
途幾何莫永歎亦莫悲歌行路難<lb/>
　　　車家行<lb/>
<pb n="KR4h0143_WYG_088-25a"/>
上坂車聲遲下坂車聲快遲如鬼語相喧啾快如溪沙<lb/>
瀉鳴瀨一車人十捧擁行江南江北不計程青天白日<lb/>
有時住無人止得車輪聲晩來驟雨聲濯濯平曉郊原<lb/>
盡溝壑方悟車家進退難不如田家四時樂<lb/>
　　孔平仲<lb/>
　　　蝴蝶行<lb/>
蝴蝶飛渡河來河北花已落河南花正開盈盈採花女<lb/>
撲打還家去推身飛入粉奩中芳草綿綿舊時路<lb/>
<pb n="KR4h0143_WYG_088-25b"/>
　　　車班班<lb/>
車班班入函關馬蕭蕭度渭橋關下行人不相識橋邉<lb/>
美酒留行客海闊天髙雲滿空風吹日暮還南北<lb/>
　　賀鑄<lb/>
　　　行路難<lb/>
驚飇獵榛莽西山匿頹陽四五隂魄晩繁星亦光芒驅<lb/>
車何所投却顧歸路長挾轅兩羸牸犯此豺虎場安得<lb/>
渥洼駿皎旦遊康荘豈徒寫我憂要使塵不揚<lb/>
<pb n="KR4h0143_WYG_088-26a"/>
　　　竹雞詞<lb/>
東南澤國陂塘闊旱嵗少逢晴五月田間鼃喜雨冥冥<lb/>
竹下雞啼泥滑滑而予不耕陂下田田臯驅馬揮長鞭<lb/>
稻塍㣲茫絶復連如躡鏡面流蛟涎植蹄沮洳不敢前<lb/>
何暇顧惜青連錢竹雞鳥汝幸飛翔羅罻外安知此塗<lb/>
吁可畏雄雌更鳴方自慰汝不能言臆為對君不見日<lb/>
圍赫赫是長安大明宫闕開雲端雞人唱漏辰三刻左<lb/>
右相君朝謁還前騶誰敢干後乗不可攀飄颻青蓋望<lb/>
<pb n="KR4h0143_WYG_088-26b"/>
已逺緑槐隂下沙堤閑長堤千歩沙漫漫風不驚塵雨<lb/>
亦乾君能馳騖此其所何事江鄉行路難<lb/>
　　　漁歌<lb/>
嚴公桐江上吕父清渭濵出處兩能事寥寥千古人擁<lb/>
蓑芘笠吳儂子身偶一竿生寄水侯庖富饌羮鰣鱸寸<lb/>
鬛分鱗辱刀几吾将一釣懸十犍笑倚扶桑不計年鯤<lb/>
鯨懐餌脱相得坐使東南飫食鮮<lb/>
　　　江南曲<lb/>
<pb n="KR4h0143_WYG_088-27a"/>
遊倡搴杜若别浦鴛鴦落向晩鯉魚風客<graphic n="KR2499" url="https://raw.githubusercontent.com/kanripo/KR-Gaiji/master/images/KR2499.png" mimeType="image/png"/>千里泊當<lb/>
時桃葉是新聲千載長餘隔水情烏衣巷裏人誰在白<lb/>
鷺洲邉草自生<lb/>
　　　變竹枝詞九首<lb/>
莫把鵰檀檝江清如可涉但聞歌竹枝不見迎桃葉<lb/>
隔岸東西洲清川拍岸流但聞竹枝曲不見青翰舟<lb/>
露濕雲羅碧月澄江練白但聞竹枝歌不見騎鯨客<lb/>
北渚芙蓉開褰裳擬屬媒但聞竹枝曲不見莫愁來<lb/>
<pb n="KR4h0143_WYG_088-27b"/>
西戍長回首髙城當夏口但聞竹枝歌不見行吟叟<lb/>
南浦下魚筒孤篷信晩風但聞竹枝曲不見滄浪翁<lb/>
勝槩今猶昨層樓棲燕雀但聞歌竹枝不見乗黄鶴<lb/>
危搆壓江東江山形勝雄但聞竹枝曲不見胡公宫<lb/>
蒹葭被洲渚鳧鶩方容與但聞歌竹枝不見題鸚䳇<lb/>
　　　四時田家詞四首<lb/>
鼔聲迎客醉還家社樹團欒日影斜共喜今年春賽好<lb/>
纒頭紅有象生花<lb/>
<pb n="KR4h0143_WYG_088-28a"/>
野蔓牽花過短牆麥秋時節并蠶忙迎門父老延行客<lb/>
井汲清甘樹䕃涼<lb/>
雞聲犬吠逺相望社酒登槽喚客嘗曉日晴明陂更闊<lb/>
風吹蕎麥蜜花香<lb/>
晩雪漫漫没兔罝滿杯豆粥餉隣家夜長少婦無春織<lb/>
一㸃青燈伴緝麻<lb/>
　　　楊桞枝詞二首<lb/>
方過清明雨後天回塘照影弄躚躚深情擬屬東風主<lb/>
<pb n="KR4h0143_WYG_088-28b"/>
愛惜長條待少年<lb/>
楊桞東風盡日吹柔條應自不禁持都門三月傷心地<lb/>
强半青青贈别離<lb/>
　　陳襄<lb/>
　　　樓上曲<lb/>
金徒抱箭寒更起寂寞孤城一千里姮娥擎出月華來<lb/>
白玊樓臺瑩如水上有佳人紅粉妝妙年學得吹霓裳<lb/>
呼兒将出紫玉笛一聲天外流宫商宫商欲盡何幽咽<lb/>
<pb n="KR4h0143_WYG_088-29a"/>
曲調不成聲斷絶羅衣掩淚愁向天手把瑶華歌一闋<lb/>
寒蟾出兮明星稀良人阻兮天一涯慿軒遥望兮心傷<lb/>
悲願隨鴻鵠兮髙飛<lb/>
　　郭祥正<lb/>
　　　廬陵樂府十首<lb/>
妾擡纎纎手一拂白玉琴琴聲寫三疊寄妾萬里心朱<lb/>
絃斷可續妾心常不足纔驚楓葉丹又見楊桞緑望君<lb/>
君未到妾貌寧長好雲鬢懶重梳從教似秋草<lb/>
<pb n="KR4h0143_WYG_088-29b"/>
鴻雁殊未來思君一彈琴泠泠别鶴語拆盡幽蘭心蛛<lb/>
絲漫相續難繫驊騮足白日無時停雲鬢寧長綠年華<lb/>
要不老不若丹青好對之雖無言猶勝種萱草<lb/>
與子初執手效彼瑟與琴子去既不返誰復知我心寳<lb/>
刀能切玉願斷金烏足留住枝上春花紅葉長綠懊惱<lb/>
復懊惱憔悴變妍好不見庭中蘭埋没隨百草<lb/>
妾身厭塵埃專心託君子感君一囬眄涸轍逢秋水雍<lb/>
容未經年結誓同生死胡為忽言别短書無一紙愁思<lb/>
<pb n="KR4h0143_WYG_088-30a"/>
魂夢飛鵲語不成喜嵗晩君不來紅妝為君洗<lb/>
嵯峩姑射山綽約飛仙子絳唇啟皓玉明眸漾寒水方<lb/>
平與麻姑相期永不死手披黄庭經金字寫青紙胡為<lb/>
謫人間離合亦悲喜天桃凝露珠東風任吹洗<lb/>
庭下幽花羃寒霧金鴨冷煙無一縷從君别妾駕紅鷥<lb/>
望斷三山無覔處平時曲調休重舉長袖空隨不成舞<lb/>
醒眼穿愁送春去獨立殘陽與誰語<lb/>
英英玉山禾乃是鳳皇食鳳皇殊未來禾生亦何益幽<lb/>
<pb n="KR4h0143_WYG_088-30b"/>
香青春盡孤根含露寂委棄同蒿萊咄嗟人莫識<lb/>
自君之往矣幽房守嵗華眉頭匀翠淡裙帶縷金斜魂<lb/>
魄空成夢音書不到家慿誰度庾嶺和淚寄梅花<lb/>
粉黛元知假丹青豈是真桃花初過雨溪水暗生春眼<lb/>
眼隨雲斷書書託雁頻漁郎自迷路枉殺武陵人<lb/>
不作巫山雨螺川久住家欲知冰未釋湏信玉無瑕對<lb/>
局拈棋子開窗摘杏花誰能諳此意紅日又西斜<lb/>
　　　怨别<lb/>
<pb n="KR4h0143_WYG_088-31a"/>
渡江君别妾恨不如桃葉桃葉解隨君渡江不用檝妾<lb/>
既不得隨渡江檝如飛自憐妾薄命江頭還獨歸一歩<lb/>
一囬首碧雲凝落暉空将盈掬淚和粉灑羅衣<lb/>
　　黄庭堅<lb/>
　　　征南謡<lb/>
傳聞交州初陸梁東連五溪西氐羌軍行不斷蠻標盾<lb/>
謀主皆收漢叛亡合浦譙門腥血沸晉興城下白骨荒<lb/>
謀臣異時坐致寇守臣今日愧苞桑已遣戈船下灕水<lb/>
<pb n="KR4h0143_WYG_088-31b"/>
更分樓船浮豫章頗聞師出三鵶路盡是中屯六郡良<lb/>
漢南食麥如食玉湖南驅人如驅羊營平請榖三百萬<lb/>
祁連引兵九千里少府私錢不更知大農計嵗今餘幾<lb/>
土兵番馬貔虎同蝮蛇毒草篁竹中未論芻粟捐金費<lb/>
直愁瘴癘連營空我思荆州李太守欲募蠻夷令自攻<lb/>
至今民歌尹殺我州郡擇人誠見功張喬祝良不難得<lb/>
誰借前箸開天聰詔書哀痛言語切為民一洗横尸血<lb/>
摧鋒䧟堅賞萬戸塹山堙谷窮三穴南平舊時頗臣順<lb/>
<pb n="KR4h0143_WYG_088-32a"/>
欲獻封疆請旄節廟謀猶計病中原豈知一朝更屠滅<lb/>
天道從來不争勝功臣好為可喜説交州雞助安足貪<lb/>
漢開九郡勞臣監吕嘉不肯佩銀印徴側持戈敵百男<lb/>
君不見往年瀕海未郡縣趙佗閉關罷朝獻老翁竊帝<lb/>
聊自娯白頭抱孫思事漢孝文親遺勞苦書稽首請去<lb/>
黄屋車得一亡十終不忍太宗之仁千古無<lb/>
　　　竹枝歌<lb/>
　　考試局與孫元忠博士竹間對窗夜聞元忠誦書<lb/>
<pb n="KR4h0143_WYG_088-32b"/>
　　聲調悲壮戲作竹枝歌三章和之<lb/>
南窗讀書聲吾伊北窗見月歌竹枝我家白髮問烏鵲<lb/>
他家紅妝占蛛絲<lb/>
屋山啼烏兒當歸玉釵罥蛛郎馬嘶去時燈火正月半<lb/>
階前雪消萱草齊<lb/>
勃姑夫婦喜相喚街頭雪泥即漸乾已放游絲髙百尺<lb/>
不應桃李尚春寒<lb/>
　　　欵乃歌<hi>并引</hi>
<pb n="KR4h0143_WYG_088-33a"/>
　　王稚川既得官都下有所盼未歸予戲作林夫人<lb/>
　　欵乃歌二章與之竹枝歌本出三巴其流在湖湘<lb/>
　　耳欵乃乃湖南歌也<lb/>
花上盈盈人不歸棗下纂纂實已垂臘雪在時聴馬嘶<lb/>
長安城中花片飛<lb/>
從師學道魚千里蓋世成功黍一炊日日倚門人不見<lb/>
看盡林烏反哺兒<lb/>
　　晁補之<lb/>
<pb n="KR4h0143_WYG_088-33b"/>
　　　補樂府三首<lb/>
　　　　荳葉黄<lb/>
蒹葭蒼荳葉黄南村不見岡北村十頃彊東家車滿箱<lb/>
西家未上場荳葉黄野離離䑕窟之兔入畦豕母從豚<lb/>
兒豕啼豚咿咿銜角復銜萁荳葉黄榖又熟翁媪衰餔<lb/>
糜粥荳葉黄葉黄不獨荳白黍堪作酒瓠大棗紅皺荳<lb/>
葉黄穰穰何膴膴腰䥥獨健婦大男往何許官家教弓<lb/>
刀要汝殺賊去<lb/>
<pb n="KR4h0143_WYG_088-34a"/>
　　　　漁家傲<lb/>
漁家人言傲城市未曽到生理自江湖那知城市道晴<lb/>
日七八舩熙然在清川但見笑相屬不省歌何曲忽然<lb/>
四散歸逺處滄洲㣲或云後車載藏去無復在至老不<lb/>
曲躬羊裘行澤中<lb/>
　　　　御街行<lb/>
雙闕齊紫清馳道直如線煌煌塵内客相逢不相見上<lb/>
有髙槐枝下有清漣漪朱欄夾兩邉貴者中道馳借問<lb/>
<pb n="KR4h0143_WYG_088-34b"/>
煌煌子中道誰行此且復就下論驄馬知雜事官卑有<lb/>
常度那得行同路相效良獨難且復東西去<lb/>
　　　江頭秋風辭<lb/>
雒陽客後車結駟傳燭食人生富貴不易得江頭秋風<lb/>
旦夕起胡為翩翩雒陽陌雒陽陌吹塵埃江頭樹安在<lb/>
哉秋風起菱花開鱸魚肥歸去來<lb/>
　　晁沖之<lb/>
　　　樂府二首<lb/>
<pb n="KR4h0143_WYG_088-35a"/>
　病來飲不敵羣豪笑岸紗巾卸錦袍一坐空煩春笋手<lb/>
　玉杯乳酪貯櫻桃<lb/>
　自摘荼䕷滿架空擬将豪氣敵春風欲知盞面玻瓈闊<lb/>
　看照紅顔在酒中<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_088-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷五<lb/>
</p>
<p>
</p>
  </div>
</body>
</text>
</TEI>
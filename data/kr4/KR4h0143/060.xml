<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_060-1a"/>
　欽定四庫全書<lb/>
御選元詩巻六十<lb/>
　　七言律詩十八<lb/>
　　　明本<lb/>
　　　　船居<lb/>
　世情何事日羈縻做箇船居任所之豈是畸孤人共棄<lb/>
　都縁疎拙分相宜漏篷不礙當空挂短櫂何妨近岸移<lb/>
　佛地也知無用處從教日炙與風吹<lb/>
<pb n="KR4h0143_WYG_060-1b"/>
　水光沈碧駕船時疑是登天不用梯魚影暗隨篷影動<lb/>
　鴈聲遥與櫓聲齊幾回待月停梅北或只和煙繫栁西<lb/>
　萬里任教湖海闊放行收住不曽迷<lb/>
　人在船中船在水水無不在放船行藕塘狹處抛篙直<lb/>
　荻岸深時打櫂横千里溪山隨指顧一川風月任逢迎<lb/>
　普通年外乗蘆者未必曽知有此情<lb/>
　一缾一盋寓輕舟溪北溪南自去留幾逐斷雲藏野壑<lb/>
　或因明月過滄洲世波汨汨難同轍人海滔滔孰共流<lb/>
<pb n="KR4h0143_WYG_060-2a"/>
日暮水天同一色且將移泊古灘頭<lb/>
　　　山居<lb/>
胸中何愛復何憎自媿人前百不能旋拾斷雲修破衲<lb/>
髙攀危磴閣枯藤千峰環繞半間屋萬境空閒一箇僧<lb/>
除此現成公案外且無佛法繼傳燈<lb/>
數朶竒峰列畫屏參差泉石暢幽情青茅旋㔶尖頭屋<lb/>
黄葉頻煨折脚鐺雲合暮山千種態鳥啼春樹百般聲<lb/>
世間出世閒消息不用安排總現成<lb/>
<pb n="KR4h0143_WYG_060-2b"/>
見山渾不厭居山就樹誅茅縳半間對竹忽驚禪影瘦<lb/>
倚松殊覺老心閒束腰嬾用三條篾扣已誰叅一字闗<lb/>
幸有埋塵甎子在待磨成鏡照空顔<lb/>
頭陀真趣在山林世上誰人識此心火宿篆盤煙寂寂<lb/>
雲開窗檻月沈沈崖懸有軸長生畫瀑響無絃太古琴<lb/>
不假修治常具足未知歸者謾追尋<lb/>
　　　水居<lb/>
道人孤寂任棲遲跡寄湖村白水西四壁煙昬茅宇窄<lb/>
<pb n="KR4h0143_WYG_060-3a"/>
一天霜重板橋低驚濤拍岸明生滅止水涵空示悟迷<lb/>
萬象平沈心自照波光常與月輪齊<lb/>
水邊活計最天然物外相忘事事便門栁每招黄蝶舞<lb/>
岸莎常襯白鷗眠雨蒸荷葉香浮屋風攪蘆花雪滿船<lb/>
不動舌根談實相客來何必豎空拳<lb/>
縛箇茅菴際水涯現成景致一何奢野塘水合魚叢密<lb/>
逺浦風髙鴈陣斜道在目前安用覓法非心外不須誇<lb/>
一聲鐵笛滄浪裏煙樹依依接暮霞<lb/>
<pb n="KR4h0143_WYG_060-3b"/>
年晩那能與世期水雲深處分相宜茭蒲繞屋供晨爨<lb/>
菱藕堆盤代午炊老岸欲隨添野葑廢塘將種補新泥<lb/>
無心道者何多事也要消閒十二時<lb/>
水國菴居最寂寥世塗何事苦相招去村十里無行路<lb/>
隔岸三家有斷橋數㸃鴉聲迎暮雨一行魚影漲春潮<lb/>
陳年佛法從教爛豈是頭陀嬾折腰<lb/>
　　　次韻瀋王題真際亭<lb/>
髙亭結構標真際體共雲林一様閒山勢倚天忘突兀<lb/>
<pb n="KR4h0143_WYG_060-4a"/>
水聲投澗自潺湲伽陀迥出言詞外海印髙懸宇宙間<lb/>
佇看凭䦨人獨醒又添公案入禪闗<lb/>
　　　梅花和馮學士海粟作<lb/>
見非恍惚夢非神雪後霜前分外真疎影暗消三弄月<lb/>
半聨淒斷獨吟人嵗寒揺落孤根在江驛荒凉往事塵<lb/>
碎嚼幽香清可挹玉奴無復更臨春<lb/>
眼花落井眩雙神雪步迢迢見欲真澹墨畫圖横玉影<lb/>
黄昏庭院倚闌人唾絨猶認窗間跡啼粉空餘鏡面塵<lb/>
<pb n="KR4h0143_WYG_060-4b"/>
消得黄金鑄成屋年年雪裏貯芳春<lb/>
水中仙子鏡中神夜夜相攜入夢真隴鴈哀殘埋玉地<lb/>
朔風吹老弄蟾人寒添灞上雙睂凍愁壓江南幾屐塵<lb/>
雪裏不嫌情味苦一枝占斷九州春<lb/>
横影伶仃似有神半清淺處獨呈真數枝沖澹晩唐句<lb/>
一種孤髙東晉人上苑清房誰耐雪廬山玉峽肯蒙塵<lb/>
是中天趣那能識惜被東風漏洩春<lb/>
　　　題金山寺<lb/>
<pb n="KR4h0143_WYG_060-5a"/>
半江湧出金山寺一簇樓臺兩岸船月到中宵成白晝<lb/>
浪翻平地作青天塔鈴自觸㣲風語灘石長磨細浪圓<lb/>
龍化楚人來聴法手擎珠獻不論錢<lb/>
　　行端<lb/>
　　　山居<lb/>
山木交柯莎滿庭馬蹄且不汚巖扃篝燈對雪坐吟偈<lb/>
擁裓遶泉行課經睡少每知茶有驗病多常怪藥無靈<lb/>
金園一嵗一牢落誰似孤松長自青<lb/>
<pb n="KR4h0143_WYG_060-5b"/>
　　　題飛鳴宿食鴈圖<lb/>
年去年來無定年中郎何處有書傳影横薊北月連塞<lb/>
聲斷衡陽霜滿天雨暗荻花愁晩渚露香菰米落秋田<lb/>
平生千里與萬里塵世網羅空自纒<lb/>
　　祖銘<lb/>
　　　南屏雨中<lb/>
五月雨聲連六月南屏雲氣擁柴扉林巒有穴山精出<lb/>
巖谷無人石燕飛詩句偶從行處得家鄉多在夢中歸<lb/>
<pb n="KR4h0143_WYG_060-6a"/>
曉来杖䇿湖頭去春水溶溶没釣磯<lb/>
　　　次韻免原懐徑山<lb/>
蒼蒼喬木五峰齊十載江湖憶舊棲丘壑芝蘭香霧上<lb/>
金銀樓閣彩雲低秋風悵望遼天鶻夜雨悲凉冢上雞<lb/>
但得閒身各安健㑹尋石壁灑新題<lb/>
　　益<lb/>
　　　山居<lb/>
亂流盡處卜幽棲獨樹為橋過小溪春雨桃開憶劉阮<lb/>
<pb n="KR4h0143_WYG_060-6b"/>
晩山薇長夢夷齊尋僧因到石梁北待月忽思天柱西<lb/>
借問昔賢成底事十年騎馬聴朝雞<lb/>
自知疎拙不可變深入寒雲千萬層夜火晴收楓塢葉<lb/>
午茶寒煮石池氷青林有雀安知鵠碧海非鵾不化鵬<lb/>
從此世人尋不到亂山無路石稜稜<lb/>
荒徑敧斜挂籊篷半籮紅粟倩溪舂山中有客見真虎<lb/>
世上何人識假龍秋竹走箯穿斷石老藤行蔓上枯松<lb/>
晩風斷送雲歸去誰打原西寺裏鐘<lb/>
<pb n="KR4h0143_WYG_060-7a"/>
　　　題徑山<lb/>
攀蘿捫石上崔嵬為訪名師特到來碧眼望穿紅日際<lb/>
青鞵蹋破白雲堆松濤振壑鳴天籟瀑布舂巖動地雷<lb/>
好境自然塵世别何須海上覓蓬萊<lb/>
　　清珙<lb/>
　　　閒詠<lb/>
柴門雖設未嘗闗閒看幽禽自往還尺璧易求千丈石<lb/>
黄金難買一生閒雲消曉嶂聞寒瀑葉落秋林見逺山<lb/>
<pb n="KR4h0143_WYG_060-7b"/>
古柏煙銷清晝永是非不到白雲間<lb/>
溪淺泉清見石沙屋頭無角寄藤蘿夜深月下長猿歗<lb/>
苔厚巖前少客過庭竹敧斜春雪重嶺梅消瘦夜寒多<lb/>
寥寥此道非今古徒把甎來石上磨<lb/>
優游靜坐野僧家飲啄隨縁度嵗華翠竹黄花閒意思<lb/>
白雲流水淡生涯石頭莫認山中虎弓影休疑盞裏蛇<lb/>
林下不知塵世事夕陽常見送歸鴉<lb/>
滿頭白髮瘦稜層日用生涯事事能木臼秋分舂白术<lb/>
<pb n="KR4h0143_WYG_060-8a"/>
竹筐春半曬朱藤黄精就買山前客紫菜長需海外僧<lb/>
誰道新年七十七開池栽藕種茭菱<lb/>
細把浮生物理推輸贏難定一盤棊僧居青嶂閒方好<lb/>
人在紅塵老不知風颺茶煙浮竹榻水流花瓣落青池<lb/>
如何三萬六千日不放心身靜片時<lb/>
法道寥寥不可模一菴深隠是良圖門前養竹髙遮屋<lb/>
石上分泉直到㕑猿抱子來崖果熟鶴移巢去磵松枯<lb/>
禪邊大有閒情緒收拾乾柴向地鑪<lb/>
<pb n="KR4h0143_WYG_060-8b"/>
　　覺恩<lb/>
　　　虎丘寺<lb/>
東西兩寺今為一有客登臨見斷碑剰水殘山王伯業<lb/>
苦風酸雨鬼仙詩樓臺半落長洲縣簫鼔時來短簿祠<lb/>
盤郢魚腸不知處轆轤千尺響空池<lb/>
　　智寛<lb/>
　　　送王尚書轉漕還京<lb/>
白髮蘭臺老鄭崇野人爭識舊乗驄青𠖇斧鉞來南國<lb/>
<pb n="KR4h0143_WYG_060-9a"/>
碧海樓船駕順風夜指星樞天直北曉瞻雲氣日華東<lb/>
趨朝正及端陽節細葛承恩出漢宫<lb/>
　　　送王景華道士之京<lb/>
羽客思歸尺五天雙鳬直上紫雲端玉簫聲徹春空迥<lb/>
寳劒光浮夜月寒夢入瑶臺香冉冉步趨青瑣佩珊珊<lb/>
奉顔重進長生籙南極星迴太乙壇<lb/>
　　文靜<lb/>
　　　天香室為定水見心和尚賦<lb/>
<pb n="KR4h0143_WYG_060-9b"/>
天香蘭若倚髙岑雙桂花開秋正深鶴唳空山凉月白<lb/>
龍歸古洞碧雲隂一窗風雨髙僧定滿壁珠璣好客吟<lb/>
拄杖何時問幽寂旃檀林下逺相尋<lb/>
　　懋詷<lb/>
　　　昨過定水獲觀中丞相君和見心禪師詩亦續<lb/>
　　　其韻<lb/>
閒陪繡斧訪林墟丹桂飄香九月初濯足溪流山鳥近<lb/>
論文香閣晚鐘疎禪翁愛客炊紅稻童子烹魚得素書<lb/>
<pb n="KR4h0143_WYG_060-10a"/>
為問中興好消息江南忠傑有新除<lb/>
　　處林<lb/>
　　　答定水堂上見心和尚<lb/>
時危無計訪瀛洲何處山川可浪游天外羽書勞傳馬<lb/>
江間戰艦起沙鷗正思蓮社香雲滿未覓桃源春水流<lb/>
東望雙峰情似海乗槎擬欲共賡詶<lb/>
　　照鑑<lb/>
　　　歸泉寺<lb/>
<pb n="KR4h0143_WYG_060-10b"/>
憶别山泉嵗月深暮雲秋草幾光隂鬢鬢盡換池邊影<lb/>
少壯多移世上心舊逕林間無曲折前交座上總消沈<lb/>
眼中唯有亭亭塔獨坐東峰第一岑<lb/>
　　餘澤<lb/>
　　　送趙季文之湖州知事<lb/>
日暮江南歌采蘋春風催起宦游人鷗邊水葉侵衣碧<lb/>
馬首山花照眼新公子文章應獨步參軍案牘漫相親<lb/>
也知伯仲能忠孝當上潘輿送喜頻<lb/>
<pb n="KR4h0143_WYG_060-11a"/>
　　廣宣<lb/>
　　　玉山佳處以氷衡玉壺懸清秋分韻得秋字<lb/>
故人一别知幾秋相逢談笑便登樓圍棋細説東山法<lb/>
酌酒應為靖節留蓮葉秋深纔緑浄蓀花露冷尚香浮<lb/>
界溪文物風流在不減當年顧虎頭<lb/>
　　元本<lb/>
　　　富春歸隠圖為鐵雅先生賦<lb/>
小橋流水隔紅塵亦有漁郎解問津要路只聞收壯士<lb/>
<pb n="KR4h0143_WYG_060-11b"/>
好山還許住閒人每思李愿歸盤谷獨愛嚴陵老富春<lb/>
便擬采芝歌隠曲白雲紅樹謾為鄰<lb/>
　　　泊雙井亭有感<lb/>
凉飇㣲動水雲收鷗鷺無聲泊處幽露落梧桐雙井冷<lb/>
月明砧杵萬家秋貪歡盡醉吳姬酒長往誰同范蠡舟<lb/>
最憶多情鄭司馬琵琶和淚上江州<lb/>
　　　玉山草堂<lb/>
每憶吳中顧野王門前溪水即滄浪寄來書法全臨晉<lb/>
<pb n="KR4h0143_WYG_060-12a"/>
傳刻詩章已入唐翠竹碧梧歌鳯曲疎簾細簟坐漁莊<lb/>
扁舟準擬來相訪稍待秋風八月凉<lb/>
　　文信<lb/>
　　　送李提舉歸<lb/>
白帝城邊落木秋峩嵋山上月如鈎少陵野老曽為客<lb/>
太白山人舊所遊玉峽樓船煙雨暝錦官臺殿夕陽收<lb/>
他年百丈牽江上訪子殷勤到孟州<lb/>
　　自恢<lb/>
<pb n="KR4h0143_WYG_060-12b"/>
　　　書畫舫以春水船如天上坐老年花似霧中看<lb/>
　　　分韻得花字<lb/>
緑波池頭書畫舫窗開晴日見梅花愛賢曽讀當時傳<lb/>
好事嘗傳米老家座上酒甖傾臘蟻硯㘭書水滴文鼃<lb/>
艱時㑹合須謀醉莫向空江歎嵗華<lb/>
　　　送海上人還荆門<lb/>
徧禮南朝古佛宫荆岑春去百花濃江通楚蜀波濤壯<lb/>
山入湖湘紫翠重拄杖穿雲隨白鹿軍持分水浴蒼龍<lb/>
<pb n="KR4h0143_WYG_060-13a"/>
欲知後夜相思夢月落猿啼滿竺峰<lb/>
　　子賢<lb/>
　　　寄翠峰寺敏仲謙<lb/>
敏公遥住洞庭西咫尺煙波路欲迷落日斷霞山疊疊<lb/>
揚舲鼓枻風凄凄魚龍出沒隨潮上橘柚參差壓樹低<lb/>
東崦人家更清絶也思來此作幽棲<lb/>
　　至奐<lb/>
　　　寄玉山徵君<lb/>
<pb n="KR4h0143_WYG_060-13b"/>
草堂風物靜朝曛春日題詩每憶君澗底松青疑過雨<lb/>
山頭玉氣總成雲神鵬未展溟南翮天馬能空冀北羣<lb/>
㑹見丹陽為内史笑揮白羽樹髙勛<lb/>
老去髙情獨放歌新亭結構近滄波狎鷗泛渚知人意<lb/>
稚子應門喜客過山色湖光春浩蕩碧梧翠竹雨婆娑<lb/>
絶勝池上山公子醉著江東白鷺蓑<lb/>
小徑升堂舊不斜幽居渾似杜陵家五株桃樹當春草<lb/>
一帶溪流入浣花每自放船歌白苧也從漉酒脫烏紗<lb/>
<pb n="KR4h0143_WYG_060-14a"/>
風流更憶瀛洲客應獻安期棗似𤓰<lb/>
春到江南野水濱絶憐幽事總相親風飄玉雪栁花落<lb/>
雨濕琅玕竹樹新洗硯時時臨晉帖賦詩往往似唐人<lb/>
向來為識江邨路此日過從莫厭頻<lb/>
　　照<lb/>
　　　寄玉山主人<lb/>
草堂東望白雲深主人愛書如愛金下榻每因揚執㦸<lb/>
得句長懐支道林松花滿樹可為酒竹筍隔簾成緑隂<lb/>
<pb n="KR4h0143_WYG_060-14b"/>
我欲乗閒逺相過坐對石牀彈玉琴<lb/>
　　　寄楊亷夫<lb/>
絶愛才多楊執㦸家住東吳錦繡塲姓字已知傳宇宙<lb/>
玉堂新誦好文章畫船百丈牽春雨鐵笛一聲鳴鳯皇<lb/>
海上相望千里隔尺書無便為君將<lb/>
　　　題玉山佳處<lb/>
玉山青青青若蓮山中樓閣白雲連采藥相從赤松子<lb/>
吹簫時約紫霞仙鮫人獻寳珠盈斗石壁題詩筆似椽<lb/>
<pb n="KR4h0143_WYG_060-15a"/>
相去地無三十里㑹須騎馬草堂前<lb/>
　　良圭<lb/>
　　　玉山草堂<lb/>
傳道崑山有草堂風流不減百花莊窗前緑竹飛鸚鵡<lb/>
井上髙梧集鳯皇每想對牀延孺子近聞築室款支郎<lb/>
乗閒亦欲攜樽酒雪裏清江泛野航<lb/>
　　泉澄<lb/>
　　　玉山草堂<lb/>
<pb n="KR4h0143_WYG_060-15b"/>
徴君家住玉山西雅集詩成每自題髙爽只仝崔氏宅<lb/>
風流不減浣花溪碧桃春露迷青鳥翠竹晴沙散錦鷖<lb/>
聞道白雲泉上客近攜瓶錫寄幽棲<lb/>
　　超珍<lb/>
　　　碧梧翠竹堂分韻得陽字<lb/>
碧梧翠竹䕃髙堂堂上張筵引興長上客凌風還解珮<lb/>
美人傳令更飛觴簾櫳冉冉香㣲動星斗沈沈夜未央<lb/>
黄菊紫茰應爛漫江南風景在重陽<lb/>
<pb n="KR4h0143_WYG_060-16a"/>
　　良震<lb/>
　　　題定水見心和尚天香室<lb/>
上界金銀開佛宫六時鐘磬度溪風空王晏坐寒巖下<lb/>
天女散花明月中石几爐煙秋澹澹碧牕香霧曉濛濛<lb/>
幾時乗興登鳴鶴與子夷猶桂樹叢<lb/>
　　淨慧<lb/>
　　　題楊竹西髙士小像<lb/>
鶴立長身大布襦緑光瞳子雪眉䰅才名恥列三生後<lb/>
<pb n="KR4h0143_WYG_060-16b"/>
文物看來兩晉無牛度玉闗迴紫氣龍眠滄海抱遺珠<lb/>
憑君更著東維輩畫作雲林五老圖<lb/>
　　善行<lb/>
　　　送瞿慧夫上青龍鎮學官<lb/>
丈夫求仕非無術只合明時作校官弟子日來供茗飲<lb/>
先生時坐取琴彈澱山春樹簷前緑谷水秋風帳底寒<lb/>
善舞不須愁地褊才名行且屬儒冠<lb/>
　　志瓊<lb/>
<pb n="KR4h0143_WYG_060-17a"/>
　　　深秀亭暮春述懐<lb/>
空庭雨濕聚華茵回首東風憶逺人玉砌香消行跡斷<lb/>
雕闌吟徹别愁新樓臺半是前朝景桃李都承舊日春<lb/>
歸燕多情還戀主銜泥雙拂畫梁塵<lb/>
　　宗衍<lb/>
　　　秋興<lb/>
一别空山舊草亭衣裳五見㸃秋螢沙沈短艇餘菰米<lb/>
苔卧長鑱老茯苓弱水蓬萊那可到瞿塘灩澦不須經<lb/>
<pb n="KR4h0143_WYG_060-17b"/>
歸帆早晚吳波裏嫋嫋凉風望洞庭<lb/>
　　　題趙松雪墨蘭<lb/>
湘江春日靜輝輝蘭雪初消翡翠飛拂石似鳴蒼玉佩<lb/>
御風還著六銖衣夜寒燕姞空多學嵗晚王孫尚不歸<lb/>
千載畫圖勞㸃綴所思何處寄芳菲<lb/>
　　　題仙山樓觀圖<lb/>
琅玕珠樹隔煙霄仙子樓居積翠遥羽化夢驚𤣥鶴返<lb/>
丹成身與白雲飄杖隨麋鹿山深淺釣掣鯨魚海動揺<lb/>
<pb n="KR4h0143_WYG_060-18a"/>
想像虚無圖畫裏秦皇漢武若為招<lb/>
　　　子熙兩和詩寄再用韻以答<lb/>
梁甫吟餘自荷鉏南陽非復舊門閭春愁亂逐楊花起<lb/>
秋興頻將柿葉書水落楚江尋瘞鶴草荒吳苑問蒸魚<lb/>
逺遊憶母還歸省安得雲萍有定居<lb/>
　　　次韻瑛石室謝事雪竇歸吳江<lb/>
草堂舊在吳江上江水江花照眼明久客歸來渾似夢<lb/>
比鄰相見不知名蓴香笠澤思張翰𤓰熟青門憶邵平<lb/>
<pb n="KR4h0143_WYG_060-18b"/>
一夜西風吹白髮挑燈因自賦秋聲<lb/>
　　　送友人游温台<lb/>
天台鴈宕好林丘水竹風杉寺寺幽路轉山腰斜避石<lb/>
渠通泉眼細分流經過遂欲留佳處險絶何須到上頭<lb/>
八月錢唐望歸櫂江潮如雪倚江樓<lb/>
　　　寄李太無<lb/>
不見能詩李謫仙東湖吟望兩經年丹光迥出青雲上<lb/>
紫氣長臨碧海邊擬對椶衣論澗竹更留茅屋賦江蓮<lb/>
<pb n="KR4h0143_WYG_060-19a"/>
疎鐘細磬匡山裏頭白歸來也自賢<lb/>
　　惟則<lb/>
　　　遊茅山雲林清逺之館<lb/>
華陽有客似重來新見雲林别館開寒日半巖松鶴起<lb/>
腥風萬壑雨龍回琴牀流露滋瑶草丹鼎飛春上玉梅<lb/>
居者未知清且逺人間咫尺望蓬萊<lb/>
　　廷塤<lb/>
　　　題徐良夫畊漁軒<lb/>
<pb n="KR4h0143_WYG_060-19b"/>
海内黄塵沒馬深林間雲氣䕶遥岑蘿牕竹峙千竿玉<lb/>
苔徑花明萬樹金酒熟山瓢留客醉茶香石鼎共僧吟<lb/>
也知風致多清絶短櫂何時一再尋<lb/>
　　可繼<lb/>
　　　謝良夫惠茶<lb/>
欲譜茶經喚陸郎三泉何事水湯湯金芽尚帶先春露<lb/>
玉髓空遺舊日香清苦家風搜肺腑亂離符䜟説旗槍<lb/>
閉門讀罷先天易驚覺王孫出醉鄉<lb/>
<pb n="KR4h0143_WYG_060-20a"/>
　　法智<lb/>
　　　泊安慶城<lb/>
浮圖髙出暮雲低雉堞連隂碧樹齊茅屋人家兵火後<lb/>
樓船鞞鼓夕陽西大江千里水東去明月一天烏夜啼<lb/>
欲酹忠魂荒塜外白楊秋色轉凄迷<lb/>
　　大訢<lb/>
　　　萬嵗山<lb/>
蜿蜒金翠倚青𠖇虚谷時傳萬嵗聲葆羽毿旓雲氣濕<lb/>
<pb n="KR4h0143_WYG_060-20b"/>
玉龍鱗甲夜寒生闗河拱挹皇居壯宫殿深嚴聖慮清<lb/>
自愧山林麋鹿性也隨鵷鷺到承明<lb/>
　　　髙彦敬尚書墨竹<lb/>
西域髙侯自愛山此君氷雪故相看蒼梧帝子秋風淚<lb/>
翠袖佳人日暮寒妙處寧論鐵鈎鎖深情莫報翠琅玕<lb/>
誅茅何處隂崖底靜看梢頭玉露漙<lb/>
　　　送郭幹卿學士赴奎章閣次趙魯公韻<lb/>
嵗宴俄聞上國行安車可是暮年情早朝翠霧霑衣濕<lb/>
<pb n="KR4h0143_WYG_060-21a"/>
夜直銀河入座清社稷憂勤霜鬢短江湖歸夢釣絲輕<lb/>
相攜不盡丁寧語歌斷驪駒白下城<lb/>
短褐寧陪衣繡行相忘道術愧深情光分玉樹精神合<lb/>
氣肅金盤沆瀣清孤鳯逺歸阿閣晚六鼇浮去五山輕<lb/>
㣲蹤亦與扁舟約煙水南詢第幾城<lb/>
　　　次韻王繼學侍御金陵雜詠十首<hi>錄二首</hi>
　　　　東窗看山<lb/>
㣲茫翠浪瀉青瑶木末斜分鳥道遥雲斂江亭初過雨<lb/>
<pb n="KR4h0143_WYG_060-21b"/>
月明津樹欲生潮崖根橘柚知誰種磵曲茅茨許共樵<lb/>
不羨東山攜妓看堆盤鱠玉映紅綃<lb/>
　　　　賞心亭<lb/>
碌碌從人媿抱闗賞心應共鶴飛還孤舟野水東西渡<lb/>
落日長淮逺近山神鼓乍喧香霧合賓筵初散緑隂閒<lb/>
相思咫尺長相隔一似河流九曲灣<lb/>
　　　次韻薩天錫臺郎賦三益堂芙蓉<lb/>
華開未覺早霜殘留伴仙人酒半䦨翡翠巢空秋浦浄<lb/>
<pb n="KR4h0143_WYG_060-22a"/>
落霞飛盡暮江寒玉真對月啼雙頰楚袖迎風舞七盤<lb/>
持向毘耶聴説法病翁元作色空看<lb/>
　　　次韻王伯循僉事將上江東留别<lb/>
江南江北白雲秋隨分髙情且宦游醉著氍毹歸月下<lb/>
夢披葭葦釣槎頭光生玉宇秋先見氣肅銀河夜不收<lb/>
明日繡衣終逺别看山不盡更登樓<lb/>
　　善學<lb/>
　　　紙帳<lb/>
<pb n="KR4h0143_WYG_060-22b"/>
一團虚白墜輕柔䕶我禪林分外幽身在芸暉堂上卧<lb/>
神於銀色界邊遊素雲助暖春常在霽月凝光夜不收<lb/>
好是枕邊蝴蝶遶梅花有夢到羅浮<lb/>
　　　道中望靈峰寄秦上人<lb/>
海門煙霧日沈東曙色濛濛帶雨風古寺半空丹壁裏<lb/>
幽林一望畫圖中雲堆鶴夢松聲細石近龍泉水眼通<lb/>
勝覽江山觀未足寫生留寄梵王宫<lb/>
　　大圭<lb/>
<pb n="KR4h0143_WYG_060-23a"/>
　　　王丞石泉<lb/>
白石藂藂屋上山泉聲一道碧雲間十分如練月同色<lb/>
萬古不痕天照顔靜夜竹齋知雨意清秋茶鼎共僧閒<lb/>
甘寒可濯功名念公子青袍鬢未斑<lb/>
　　曇塤<lb/>
　　　次韻答慈元恕<lb/>
茅堂住在清江曲瀟灑渾無俗客過流水自懸舂藥碓<lb/>
落花閒度煮雲窩不躭元石三年酒只賦梁鴻五噫歌<lb/>
<pb n="KR4h0143_WYG_060-23b"/>
退食歸來塵事少舊游回首隔風波<lb/>
　　　答定水堂上和尚次韻<lb/>
兵塵十載暗滄洲矯首東南憶舊遊夜壑松濤驚别鶴<lb/>
春江栁色映眠鷗天香滿室澄還寂澗水涵空湛不流<lb/>
車馬擁門多慕道雲興百問若為酬<lb/>
　　　金山寺<lb/>
崢嶸兩岸市㕓開愛静人尋此處來水底有天行日月<lb/>
山中無地著塵埃塔擎燈影明雲杪船載鐘聲出浪堆<lb/>
<pb n="KR4h0143_WYG_060-24a"/>
自信平生有仙骨好風吹上妙髙臺<lb/>
　　　送王宗禮尚書趣運還京<lb/>
轉海雲濤萬里賖長風指日望京華南州已入諸侯貢<lb/>
北極初回奉使槎内燕宫花迎馬酒御溝官栁拂龍沙<lb/>
從容好奏安時䇿還見車書混一家<lb/>
　　智圓<lb/>
　　　送僧還四明<lb/>
逺移瓶錫秣陵城又逐秋風過四明白石清泉尋舊約<lb/>
<pb n="KR4h0143_WYG_060-24b"/>
碧雲紅樹動離情路從朱雀橋邊去舟自丹陽郭裏行<lb/>
惆悵客中頻送客更堪疎栁暮蟬聲<lb/>
　　文藻<lb/>
　　　答定水和尚<lb/>
西江一派接天流浩浩東南日夜浮寳地珠宫金氣爽<lb/>
神山碧海玉壺秋翰林雲錦時相寄覺院麟龍日共遊<lb/>
猶有凌霄遺業在未應定水得淹留<lb/>
芳林幽谷混漁樵國士筵中肯赴招天上簡書何絡繹<lb/>
<pb n="KR4h0143_WYG_060-25a"/>
雲深島嶼自岧嶤詩篇每向閒邊寫香篆常於定後燒<lb/>
宗社人材還可數惟公玉立聳巖標<lb/>
　　元旭<lb/>
　　　次韻答定水見心和尚<lb/>
胷次由來貫九流已將富貴等雲浮一溪春水蒲芽緑<lb/>
滿室天香桂子秋投老河山成獨往題詩小朵憶同遊<lb/>
即今海内風塵暗且向林泉好處留<lb/>
白髮蒼顔谷口樵美人不見誰能招獨客春深但惆悵<lb/>
<pb n="KR4h0143_WYG_060-25b"/>
雙峰日落空岧嶤貝章早起焚香讀金粟秋蒸埽葉燒<lb/>
文采風流有如此雲霄何必羨杭標<lb/>
　　淨昱<lb/>
　　　題丹山<lb/>
白水丹山何處看清暉亭上一凭闌半空積翠三台近<lb/>
萬丈飛流五月寒仙女吹簫來洞口山人采藥出雲端<lb/>
我身亦是鄰峰鶴來往相從總不還<lb/>
　　貟怡然<lb/>
<pb n="KR4h0143_WYG_060-26a"/>
　　　借琴<lb/>
桐梓年深半裂開嶧陽道士獨憐才細磨蛇腹秋風起<lb/>
輕鑿龍池夜雨來此日銘邊重注字當年爨下欲成灰<lb/>
何時試鼓陽春曲預拂空山小石臺<lb/>
　　　月中桂<lb/>
霜風吹老桂婆娑輪滿旁枝長漸多萬古秋香懸宇宙<lb/>
一株晴影照山河雲間銜子無黄鶴天上看花有素娥<lb/>
折向人間應不識九重清露濕鳴珂<lb/>
<pb n="KR4h0143_WYG_060-26b"/>
　　元<lb/>
　　　客中除夕<lb/>
瞬息光隂赴壑蛇遲留此夕上天涯三更孤枕兩年夢<lb/>
四壁一燈千里家是處送窮驚爆竹巡簷索笑看梅花<lb/>
明朝甲子頒新歴飲後屠蘇莫歎嗟<lb/>
　　若舟<lb/>
　　　館娃宫<lb/>
白晝娃宫宴未旋東風吹下越來船捧心方妒三千女<lb/>
<pb n="KR4h0143_WYG_060-27a"/>
嘗膽誰知二十年花暗屧廊蜂蝶困草深香徑鹿麋眠<lb/>
憑䦨一段傷心事都在西山夕照邊<lb/>
　　古愚<lb/>
　　　題海雲亭<lb/>
目前多少古今情盡在太湖湖上亭舸艦浮空雲葉亂<lb/>
屬鏤沈水浪花腥一杯瀲<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>吞雲夢數㸃蒼茫認洞庭<lb/>
明日慧山曽有約又攜茶鼎汲清泠<lb/>
　　玉峰<lb/>
<pb n="KR4h0143_WYG_060-27b"/>
　　　北固山<lb/>
獨上危樓眼倍明無端風景動吟情小窗近對金山寺<lb/>
曲路斜通鐵甕城山色四時當户緑波光萬頃接天清<lb/>
箇中若許容吾宿坐聴江流半夜聲<lb/>
　　善觀<lb/>
　　　北固山<lb/>
最愛招提景物饒朅來乗興陟山椒層雲縹緲青𠖇外<lb/>
狠石瓓斑嵗月遥一帶雲連京口樹滿帆風送海門潮<lb/>
<pb n="KR4h0143_WYG_060-28a"/>
天然圖畫真竒絶分付良工子細描<lb/>
　　性嘉<lb/>
　　　北固山<lb/>
十載摳衣登此樓江山有待我重遊景多人立海東面<lb/>
天近鳥飛雲上頭雨過煙巒翠屏曉月明氷塹鏡奩秋<lb/>
世間無限丹青手誰寫蓬萊第一洲<lb/>
　　茅山遊僧<lb/>
　　　謁張外史<lb/>
<pb n="KR4h0143_WYG_060-28b"/>
久聞方外有神仙只住華陽古洞天花徑不曽縁客埽<lb/>
石牀今許借僧眠穿雲去汲燒丹井帶雨來耕種玉田<lb/>
一自茅君成道後幾人騎鶴下蒼煙<lb/>
　　何節婦賀氏<lb/>
　　　齧指血題詩<lb/>
涇渭難分清與濁妾身不幸厄紅巾孤兒尚忍更他姓<lb/>
烈女何曽嫁二人白刃自揮心似鐵黄泉欲到骨如銀<lb/>
荒邨日落猿啼處過客聞之亦愴神<lb/>
<pb n="KR4h0143_WYG_060-29a"/>
　　胡烈女妙端<lb/>
　　　題壁<lb/>
弱質空懐漆室憂搜山千騎入深幽旌旗影亂天同慘<lb/>
金鼓聲揺鬼亦愁父母劬勞何日報夫妻恩愛此時休<lb/>
九泉有路還歸去那箇雲邊是越州<lb/>
　　馬彦竒妻盛氏<lb/>
　　　詠梅<lb/>
古枝㸃㸃類璚瑰不假天工為剪裁月夜孤標憐晚景<lb/>
<pb n="KR4h0143_WYG_060-29b"/>
氷溪瘦骨絶塵埃寒香潠血魂難返貞節凌霜志莫回<lb/>
桃李未曽爭豓冶半窗疎影自徘徊<lb/>
　　万俟蕙柔<lb/>
　　　題夀沙驛壁<lb/>
夫官湖右妾江東三載孤幃日夕空葵萼有心終向日<lb/>
栁花無力苦隨風兩行血淚孤燈下萬里家鄉一枕中<lb/>
鴈到衡陽身即返有書難倩子卿鴻<lb/>
　　王嬌紅<lb/>
<pb n="KR4h0143_WYG_060-30a"/>
　　　記懐<lb/>
情縁心曲兩難忘夢隔巫山蝶思荒春思嬾隨花片薄<lb/>
愁懐偏勝栁絲長金鬆瘦削腸堪斷珠淚䦨珊意倍傷<lb/>
人自蕭條春自好少年空爾惜流芳<lb/>
一㸃芳心冷似灰蘭幃寂靜鎖塵埃幾時閨思多慳澀<lb/>
昨夜燈花又浪開夢裏佳期成慘澹想中顔色苦疑猜<lb/>
芙蓉帳小雲屏暗一段春愁帶雨來<lb/>
咫尺天涯一望間重簾十二擁朱䦨斷腸芳草連天碧<lb/>
<pb n="KR4h0143_WYG_060-30b"/>
作惡東風特地寒籠裏飛禽堪再復盆中覆水恐難乾<lb/>
落花舞絮春如水下却珠簾不忍看<lb/>
屈指光隂又隔春朱顔枉負一生身情牽相喚鶯聲細<lb/>
腸斷無端草色新露帳銀牀初破睡舞衫歌扇總生塵<lb/>
幾回惆悵空悲歎祇為無情薄倖人<lb/>
　　鄭氏允端<lb/>
　　　碧筒<lb/>
主人避暑開芳宴輕折荷盤當酒罍半朶斷雲擎翡翠<lb/>
<pb n="KR4h0143_WYG_060-31a"/>
一江甘露瀉玫瑰胷中爽氣飄飄起鼻底清香拍拍回<lb/>
可笑狂生楊鐵篴風流何用飲鞵杯<lb/>
　　　紅指甲<lb/>
鳯花染就玉纎纎别是風流幾種看鸞鏡匀脂丹髓濕<lb/>
鵲鑪添火綵雲寒封題錦字春無限彈淚香閨血未乾<lb/>
報道金欽斜揷處落紅飛上髻雲端<lb/>
　　葉正甫妻鎦氏<lb/>
　　　寄衣<lb/>
<pb n="KR4h0143_WYG_060-31b"/>
不隨織女渡銀河每到秋來幾度歌嵗嵗為君身上服<lb/>
絲絲是妾手中梭剪刀未動心先碎針線纔縫淚已多<lb/>
長短只依元式樣不知肥瘦近如何<lb/>
　　蘇小卿<lb/>
　　　題金山寺<lb/>
憶自當年拆鳯皇至今消息兩茫茫蓋棺不作横金婦<lb/>
入地當尋折桂郎彭澤曉煙迷宿夢瀟湘夜雨斷愁腸<lb/>
新詩寫記金山寺髙挂雲帆上豫章<lb/>
<pb n="KR4h0143_WYG_060-32a"/>
　　范秋蟾<lb/>
　　　達元帥詩<lb/>
江頭沙磧正交舟江上人懐百戰憂力屈杲卿生罵賊<lb/>
功成諸葛死封侯波瀾洶洶鯨横海天地寥寥鶴怨秋<lb/>
若使臨危圖茍免讀書端為丈夫羞<lb/>
　　劉侍史<lb/>
　　　九日過上都<lb/>
瘦馬行吟萬壑中浮萍身世幾西東山空雨洗千崖翠<lb/>
<pb n="KR4h0143_WYG_060-32b"/>
酒薄顔添半面紅滿逕荒叢摧夕露一庭黄葉走秋風<lb/>
今朝又是重陽節流落天涯愧老翁<lb/>
　　孔進士<lb/>
　　　賈島遺菴<lb/>
亂峰青抱石溪寒中有詩人獨倚䦨夜月龕燈曽禮佛<lb/>
秋風驢背偶驚韓殘碑剥落苔封篆古寺荒凉草壓壇<lb/>
我有新詩吟未穏推敲相憶路漫漫<lb/>
　　施翰林<lb/>
<pb n="KR4h0143_WYG_060-33a"/>
　　　偶題西藍<lb/>
亭下紅蕖次第開翠淪溶漾絶纎埃林疎忽見逺山出<lb/>
竹密不妨清吹來雲水卜居心未遂簿書堆案首慵迴<lb/>
晚凉益快披襟興便欲援毫賦楚臺<lb/>
　　倪公<lb/>
　　　經遊石門山<lb/>
春雲醉日不成霞沙上刺桐三兩花白馬錦韀霄漢客<lb/>
緑隂茅屋野人家浮生有酒且同醉公事勞人何用嗟<lb/>
<pb n="KR4h0143_WYG_060-33b"/>
頗覺三農了征税藝麻薅麥足生涯<lb/>
　　無名氏<lb/>
　　　美人紗帶<lb/>
滿眼春嬌倚繡牀玉鈎新綰藕絲長鴛鴦機上舒晴雪<lb/>
翡翠簾前蹴曉霜拾翠不知羅韤潤踏花猶隔繡鞵香<lb/>
幾回暗憶吹簫侣背立東風詠鳯皇<lb/>
　　　仙壇<lb/>
碧壇纛影䕃龍蛇騎鶴歸來棗似𤓰仙女風前飄玉屑<lb/>
<pb n="KR4h0143_WYG_060-34a"/>
道人天上剪雲霞寒潭六月猶無暑老木千年尚有花<lb/>
采藥青童來借問蒼烟起處是誰家<lb/>
　　　鶴夢<lb/>
九臯寒冷寂無聲一覺仙遊夢更清風過松巖酣未醒<lb/>
煙生茶竈倦還驚青田月下家千里赤壁舟中夜幾更<lb/>
香暖紫芝方睡足莫教琴上玉絃鳴<lb/>
　　　鴈字<lb/>
故國霜前省舊遊夕陽影裏見銀鈎都將塞北千年恨<lb/>
<pb n="KR4h0143_WYG_060-34b"/>
寫破江南萬里秋一畫如真横逺漢數行帶草落平洲<lb/>
傳書莫到秦淮上明月蘆花客正愁<lb/>
　　　破屋<lb/>
一畨風雨一畨顛捲我書齋屋頂穿紅日透光來枕上<lb/>
白雲拖影到牀前小鐺煮茗烹明月古硯濡毫蘸碧天<lb/>
寒士夜來讀周易燈光直射斗牛邊<lb/>
　　　梅花燈籠<lb/>
翠節玲瓏玉骨凉分明照見鐵心腸一挑銀燄勾春色<lb/>
<pb n="KR4h0143_WYG_060-35a"/>
萬㸃金錢散野芳帶月横牕疎弄影篩金滿地暗生香<lb/>
幾回引馬歸來後青鳥無聲更漏長<lb/>
　　　櫓<lb/>
斲木為竿駕客舟翩然快我下中流雙龍影落湘江晚<lb/>
百鴈聲傳楚岸秋素練撥開波浩渺黄金攪碎月沈浮<lb/>
長灘鷗鷺多如雪一路驚飛不敢留<lb/>
　　　焦山<lb/>
江上峰巒擁翠濤神仙曽此挂丹瓢中流坐席雲常䕶<lb/>
<pb n="KR4h0143_WYG_060-35b"/>
六月樓臺暑自消樹色逺迷淮甸雨鐘聲遥帶海門潮<lb/>
天開圖畫非人世一葦相過不待招<lb/>
　　　訪樵隠不遇<lb/>
想是朝真去未回空教人久立丹臺氷盤露冷生瓊屑<lb/>
𤣥圃春深長碧苔巖下響知松子落洞中香是竹花開<lb/>
拍䦨一笑欲歸去海闊天髙鶴不來<lb/>
　　安南王陳光昺<lb/>
　　　送天使張顯卿<lb/>
<pb n="KR4h0143_WYG_060-36a"/>
顧無瓊報自懐慙極目江臯意不堪馬首秋風吹劒鋏<lb/>
屋梁落月照書菴幕空難住燕歸北地暖愁聞鴈别南<lb/>
此去未知傾蓋日篇詩聊贈當髙談<lb/>
　　安南國王陳益稷<lb/>
　　　大明殿侍宴<lb/>
班陪玉筍侍紅雲日表熙熙瑞氣温萬派朝宗滄海闊<lb/>
衆星環拱紫宸尊雍容湛露歌詩什髣髴鈞天入夢魂<lb/>
孤蘖秋毫皆帝力願殫忠赤報深恩<lb/>
<pb n="KR4h0143_WYG_060-36b"/>
　　　駕畋栁林隨侍<lb/>
仙仗平明擁翠華景陽鐘發海東霞千官捧日臨春殿<lb/>
萬騎屯雲動曉沙白鷂韝翻山霧薄黄龍旗拂栁風斜<lb/>
太平氣象同民樂南北梯航共一家<lb/>
　　　送元明善赴京<lb/>
江流脈脈草離離黄鶴磯頭酒一巵報國寸心憐我老<lb/>
論交半面識君遲正當重鼎調梅日又是長亭折栁時<lb/>
滿載詩書歸路穏鳳城依約更相期<lb/>
<pb n="KR4h0143_WYG_060-37a"/>
　　　送李龍川平章赴闕<lb/>
雪滿長亭酒滿斟楚山千疊水千尋梅青半識平生面<lb/>
桐老相知太古心鴈影南樓孤月冷馬頭北闕五雲深<lb/>
二毛越叟情無限獨向南窗袖手吟<lb/>
　　　駐馬渡頭<lb/>
大别山頭漢口前吳王磯下沔城邊立殘秋水隔灘鷺<lb/>
噪落夕陽何處蟬赤壁冷煙消魏卒黄州澹月照坡仙<lb/>
英雄瀟洒名俱在我愛狂吟不媿天<lb/>
<pb n="KR4h0143_WYG_060-37b"/>
　　　鄂館書懐<lb/>
蕭然孤館起凄風半壁青燈照病容滴碎秋心窗外雨<lb/>
敲殘曉夢枕邊鐘衡陽鴈斷三千路巫峽猿啼十二峯<lb/>
不盡闗山回首處暮雲疊疊水重重<lb/>
　　　秋晚睡覺<lb/>
海水盈盈漏轉籌霜風吹角出譙樓夢殘澹月五更曉<lb/>
心逺孤雲萬里秋玉帛幾年賓上國詩書半出老中州<lb/>
平生事業渾如昨無奈青燈照白頭<lb/>
<pb n="KR4h0143_WYG_060-38a"/>
　　　謝青宫賜酒<lb/>
黄封星使控麒麟騰踏髙風拂路塵仙醴釀成天上露<lb/>
宫壺分賜臘前春恩沾南紀波濤闊氣轉東皇草木新<lb/>
拜徹雍容歌既醉遥瞻鶴禁喜津津<lb/>
　　　上都回宿赤城站<lb/>
塗山執玉㑹諸侯宴罷回程宿嶺頭白海雨來雲漠漠<lb/>
赤城秋入夜颼颼皇圖萬里乾坤闊客路幾年身世浮<lb/>
驛吏驚呼詩夢破一聲雞唱隔雲州<lb/>
<pb n="KR4h0143_WYG_060-38b"/>
　　安南武威公段福<lb/>
　　　翠華臺扈從詩<lb/>
叨從萬乗陟蘭峰一片青螺起梵鐘日影仗霞祥彩徧<lb/>
花明輦路景光重天戈肅肅參巖竹仙樂泠泠響澗松<lb/>
佇看玉毫明海國朱旗揮霍擁蒼龍<lb/>
　　驃信<lb/>
　　　陟靈峰記興<lb/>
遥望靈峰壯大邦攀遊陟嶺過清江日輝花影霞舒院<lb/>
<pb n="KR4h0143_WYG_060-39a"/>
風襲爐煙霧透窗谷口嬌鶯吟對對䦨間粉蝶舞雙雙<lb/>
追尋不但憐芳興將極基圖建法幢<lb/>
　　輔義公陳秀峻<lb/>
　　　登岳陽樓<lb/>
樓髙百尺倚雲端扶病登臨試一看望眼直窮燕塞逺<lb/>
吟腸須貯洞庭寛烏沈谷口千林暝龍戰波心六月寒<lb/>
多少羇懐無處話平蕪漠漠水漫漫<lb/>
　　安撫賴益巋<lb/>
<pb n="KR4h0143_WYG_060-39b"/>
　　　元日朝㑹<lb/>
聖日垂光被越南驛亭官栁許停驂車書今混四方一<lb/>
冠佩咸呼萬嵗三香唾翠雲龍闕潤酒翻金海鳯簫酣<lb/>
羣臣舞蹈天顔近眷顧恩深雨露涵<lb/>
　　　賡參議許公詠東山飄然樓詩<lb/>
秋興亭前月去時滿樓山色索新詩心如栁絮沾泥早<lb/>
身似蓮花出水遲經卷已輸居士樂酒樽宜與可人期<lb/>
倚䦨看遍郎湖景塵俗紛紛總不知<lb/>
<pb n="KR4h0143_WYG_060-40a"/>
　　　少保丁公文<lb/>
　　　　陳郎中剛中自交阯還朝以詩餞行<lb/>
　使星飛下擁祥煙不道﨑嶇路九千雙袖拂開南海瘴<lb/>
　一聲唱破下乗禪妙齡已出終軍上英論髙居陸賈前<lb/>
　歸到朝端須為説逺氓日夜祝堯年<lb/>
　　　盛熙明<lb/>
　　　　遊補陀洛迦山<lb/>
　驚起東華塵土夢滄洲到處即為家山人自種三珠樹<lb/>
<pb n="KR4h0143_WYG_060-40b"/>
　天使長乗八月槎梅福留丹赤如橘安期送棗大於𤓰<lb/>
　金山對面無言説春滿巖前小白花<lb/>
　<lb/>
　<lb/>
　<lb/>
　<lb/>
　<lb/>
御選元詩卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_296-1a"/>
　欽定四庫全書<lb/>
御選金詩巻六<lb/>
　　七言古詩一<lb/>
　　　蔡松年<lb/>
　　　　晚夏驛騎再之涼陘觀獵山間往來十有五日<lb/>
　　　　因書成詩<lb/>
　兜羅蔥鬱浮空青曉日馬頭雙眼明名山不作世俗態<lb/>
　千里傾蓋來相迎老松閱世幾千尺玉骨冷風戰天碧<lb/>
<pb n="KR4h0143_WYG_296-1b"/>
　應笑年年空往來塵土勞生種陳迹山回晚宿一川花<lb/>
　剪金裁碧明煙沙寒鄉絶艶自開落欲慰寂寞無流霞<lb/>
　明日行營獵山麓古樹寒泉更深緑强臨水玉照髩毛<lb/>
　只恐山靈怪吾俗陂潮不盡水如天清波白鷗自在眠<lb/>
　平時朝市手遮日思把一竿呼釣船驛騎回時山更好<lb/>
　過雨秋容淨如埽山英知我宦遊心為出清光慰枯槁<lb/>
　可憐嵗月易侵尋慙愧山川知我心一行作吏豈得已<lb/>
　歸意久在西山岑他年俗累麤能畢雲水一區供老佚<lb/>
<pb n="KR4h0143_WYG_296-2a"/>
舉杯西北酹山川為道此言吾不食<lb/>
　　　小飲邢巖夫家因次其韻<lb/>
東風初度野梅黄醉我東山雲霧窗只今相逢暮春月<lb/>
夜牀風雨翻寒江人生離合幾春事霜雪行侵青髩雙<lb/>
大梁一官且歸去酒腸雲夢吞千缸<lb/>
　　宇文虛中<lb/>
　　　白菊<lb/>
西風蕭颯百草黄南齋白菊占秋芳主人好事不專饗<lb/>
<pb n="KR4h0143_WYG_296-2b"/>
擷送客館分幽香幽香清豔兩難得氷雪肌膚龍麝裛<lb/>
悄然坐我蘂珠宫玉斧瑶姬皆舊識仙家蓺菊名日精<lb/>
我今號爾為月英月中風露秋夕好感此仙種來曾城<lb/>
憑君傳與金天令月與霜姿駐清景重陽好伴白衣來<lb/>
五栁先生憶三徑<lb/>
　　　還舍作<lb/>
燕山歸來頭已白自笑客中仍作客此生悲歡不可料<lb/>
况復吾年過半百故人驚我酒尚狂為洗缾罍貯春色<lb/>
<pb n="KR4h0143_WYG_296-3a"/>
酒闌人散月盈庭靜聽清渠流㶁㶁<lb/>
　　邊元鼎<lb/>
　　　八月十四日對酒<lb/>
梧桐葉彫轆轤井萬籟不動秋宵永金杯㵼酒灩十分<lb/>
酒裏華星寒烱烱須臾蟾蜍弄清影恍然不是人間景<lb/>
金波淡蕩桂樹横孤在玻璃千萬頃玻璃無限月光冷<lb/>
澒洞一色無纎穎清風颯颯四坐來吹入羲皇醉中境<lb/>
醉中起歌歌月光月光不語空自涼月光無情本無恨<lb/>
<pb n="KR4h0143_WYG_296-3b"/>
何事對我空茫茫我醉只知今夜月不是人間世人月<lb/>
一杯美酒蘸清光常與邊生舊交結亦不知天地寛與<lb/>
窄人事樂與哀仰看孤月一片白玉露泥泥從空來直<lb/>
須卧此待雞唱身外萬事徒悠哉<lb/>
　　馬定國<lb/>
　　　秋日書事<lb/>
南山悠悠去天尺雀寒未晚爭投棘野人籬落不勝荒<lb/>
溪欲絶流堆亂石小園蔬藥知有無未免杖藜煩兩屐<lb/>
<pb n="KR4h0143_WYG_296-4a"/>
霧蒙甘菊細莖紫風動牽牛晚花碧鄰舍翁歸竹几空<lb/>
秋天日落松窗寂小杯翻酒足自娛閭巷浮沈真可惜<lb/>
　　朱之才<lb/>
　　　次韻東坡跋周昉所畫欠伸美人<lb/>
巫峽昭君有竒色毛生欲畫無由得但作東風背面身<lb/>
看來已可傾人國朝來睡起鬢髮垂手如春笋領蝤蠐<lb/>
繡帷幽夢斷難續想像翠黛顰修睂春光三月濃於酒<lb/>
燕燕雙飛鶯喚友不教膩臉露桃花且喜腰支似楊栁<lb/>
<pb n="KR4h0143_WYG_296-4b"/>
君不見漢宫多病李夫人轉面不顧君王嗔古來畫工<lb/>
畫意亦自足煙霧玉質何由眞<lb/>
　　　復用九日詩韻呈黄夀鵬<lb/>
忽忽天星二十九當年曽醉瓊林酒<hi>癸未歳登科第適二千九年</hi>春<lb/>
風射䇿紫垣深猶記靈和殿前栁與君雖異千佛名出<lb/>
入南宫同户牖春蠶食葉七千人看君運筆如埽帚妙<lb/>
齡忠氣軼衡嵩餘子紛紛真培塿那知晚節岱陽城白<lb/>
髮蒼顔兩閒叟君材有如萬斛舟顧我碌碌才筲斗時<lb/>
<pb n="KR4h0143_WYG_296-5a"/>
窮壯士或飯牛遇合封侯起屠狗東臯有田供王賦天<lb/>
寒且輟扶犁手寂寥圭竇對書冊火冷燈青夜方久先<lb/>
生乘興肯相過亦有青錢沽玉友<lb/>
　　　七夕長短言<lb/>
牛不可以服箱女不可以成章其名則然實豈爾政如<lb/>
箕斗難挹揚河漢特水象安有波浪為津航惟鵲乃巢<lb/>
居詎能上天搆橋梁星經有躔次東西永相望今夕復<lb/>
何夕乃謂合并如鸞皇一人唱誕惑萬世浪令兒女爭<lb/>
<pb n="KR4h0143_WYG_296-5b"/>
猖狂瓠牛載槃何等秩金梭擲地殊荒唐吾命有貴賤<lb/>
吾性本直方探官與乞巧是豈吾所臧何如舉酒邀明<lb/>
月更遣清風屏炎熱星光落盞黄金空露華糝袂眞珠<lb/>
滑我方幕天席地醉兀兀癡牛騃女知何物<lb/>
　　朱自牧<lb/>
　　　晨起趨省<lb/>
鄰雞一唱僕再呼三星已在東南隅霜風繞屋伺我出<lb/>
布衾尚欲留須臾才疎性嬾真勉强飢寒見迫誰能逋<lb/>
<pb n="KR4h0143_WYG_296-6a"/>
山靈笑我真有謂能使我庾如陵乎<lb/>
　　　自鄜州歸至新市鎭時方渡險喜見桑野<lb/>
誾山自天降為田洛水自瀑舒為淵山川險盡鞍馬穩<lb/>
昔居<graphic n="KR2417" url="https://raw.githubusercontent.com/kanripo/KR-Gaiji/master/images/KR2417.png" mimeType="image/png"/>橰今乗船三年官業無毫髮萬里裝囊更蕭瑟<lb/>
歸來何以謝鄉閭細説艱難為土物<lb/>
　　　自鄜州罷任歸宿澠池道中有虎為暴<lb/>
崤山之阿澠之滸行路蕭條正艱阻日落山空澗水哀<lb/>
市門靜閉防飢虎前年張茅殺餉婦今歳食驢斷行旅<lb/>
<pb n="KR4h0143_WYG_296-6b"/>
我來萬里逐一官安可不戒為汝脯晝持弓矢夜枕戈<lb/>
靜匿兒童防笑語白額將軍莫笑人世無劉琨當畏汝<lb/>
　　蔡珪<lb/>
　　　醫巫閭<lb/>
幽州北鎮高且雄倚天萬仭蟠天東祖龍力驅不肯去<lb/>
至今鞭血餘殷紅崩崕暗谷森雲樹蕭寺門横入山路<lb/>
誰道營丘筆有神只得峰巒兩三處我方萬里來天涯<lb/>
坡陁繚繞昏風沙直教眼界増明秀好在嵐光日夕佳<lb/>
<pb n="KR4h0143_WYG_296-7a"/>
封龍山邊生處樂此山之間亦不惡他年南北兩生涯<lb/>
不妨世有揚州鶴<lb/>
　　　保徳軍中秋<lb/>
定羗城下河南流定羌城上三層樓使君置酒勞行役<lb/>
今夕何夕當中秋孤煙落日明天末洶湧碧雲俄莫合<lb/>
惺惺騎馬雨中歸造物戲人無乃虐紞如戍鼓方三更<lb/>
夢回一室還虛明出門驚笑遽如許浮雲四捲秋天清<lb/>
誰家高㑹搴珠箔笑語聲從雲外落倦客明朝又短亭<lb/>
<pb n="KR4h0143_WYG_296-7b"/>
行人何似居人樂<lb/>
　　劉長言<lb/>
　　　通叔以詩送古鏡為長言生日之壽次韻謝之<lb/>
綵衣禄隠非臞仙猶有向來文字緣都城一别兩嵗晚<lb/>
寄聲勞苦常相先人間始生俗禮重而我永感方頹然<lb/>
逺憑詩句致竒物欲挽暮景迴虞淵規摹九寸函大方<lb/>
古製不作菱花妍開奩拂拭愧陋質但喜虹氣浮晴天<lb/>
夫君久要心不遷期與鐵杖論清堅保身賴此孤月圎<lb/>
<pb n="KR4h0143_WYG_296-8a"/>
明年上印歸行田<lb/>
　　任詢<lb/>
　　　庚辰十二月十九日雪<lb/>
馮夷揃水翻銀璣北風浩浩如兵威瓊臺玉榭壓金碧<lb/>
三十六宫明月輝五更待漏雞人唱近衛臚傳九天上<lb/>
須臾龍馭踏飛瑶萬户千門寂相向皓齒才人宫袖窄<lb/>
巧畫長眉梅半額含嚬一笑競春妍繡勒錦韀生羽翮<lb/>
城外雪深迴馬首别殿傳觴燈作晝歡聲一曲借春謡<lb/>
<pb n="KR4h0143_WYG_296-8b"/>
半夜西園滿花栁霑濡已見盈阡陌况是隆冬見三白<lb/>
帝力如天人得知今慶明年好春澤<lb/>
　　　浙江亭觀潮<lb/>
海門東嚮滄溟闊潮來怒捲千尋雪浙江亭下擊飛霆<lb/>
蛟蜃爭馳奮髯鬛鉅鹿之戰百萬集呼聲響震坤軸立<lb/>
昆陽夜出雨懸河劒㦸奔衝潰尋邑吳儂稚時學弄潮<lb/>
形色沮懦心膽豪青旗出沒波濤裏一擲性命輕鴻毛<lb/>
須臾風送潮頭息亂山稠疉傷心碧西興浦口又斜暉<lb/>
<pb n="KR4h0143_WYG_296-9a"/>
相望㑹稽雲半赤詩家誰有坡仙筆稱與江山作勍敵<lb/>
援毫三呌句不成但覺雲濤滿胸臆<lb/>
　　孟宗獻<lb/>
　　　龔平甫森玉軒<lb/>
古人借宅亦種竹大是饕竒心未足高齋聞有萬琅玕<lb/>
坐對懷山飲秋緑官閒勝日無一事尊酒不空仍有肉<lb/>
他時剝啄叩君門高枕矮牀容我宿<lb/>
　　　舊蓄一琴棄置者久矣李君仲通為張絃料理<lb/>
<pb n="KR4h0143_WYG_296-9b"/>
　　　仍鼓數曲以詩贈之<lb/>
我家箏奴憂樂同塵埃滿面髩髪蓬徽絃不具挂牆壁<lb/>
似慙無以娛衰翁夫君一見為披拂坐使寒谷回春融<lb/>
中含太古意味足雜以新態來無窮繁聲流水不可喻<lb/>
直與造化相冥通形神久已坐灰槁一旦抉剔驅肓聾<lb/>
寂然反聽杳難詰但覺萬竅俱玲瓏千金不得和扁力<lb/>
誰謂起廢由枯桐曲終元㫖竟誰㑹非絃非指仍非空<lb/>
拂衣欲往君且止為我乘興彈悲風<lb/>
<pb n="KR4h0143_WYG_296-10a"/>
　　梁襄<lb/>
　　　謁禹王廟<lb/>
波涵九域民為魚帝奮忠勤親決除水涸茫茫盡桑稼<lb/>
萬世永賴功誰如功高受饗宜閎久廟貌方方無不有<lb/>
砥柱神靈最偉竒㑹稽血食尤隆厚父山所建在空山<lb/>
庳殿短廊纔數間遊謁人多題字閙祭祀禮尠犧尊閒<lb/>
欽惟帝道崇勤儉此郡民繁地磽嶮辛苦耕耘衣食麤<lb/>
乞徧孚祐無令歉<lb/>
<pb n="KR4h0143_WYG_296-10b"/>
　　党懐英<lb/>
　　　徐茂宗蝸舍<lb/>
萬生擾擾安其安鷽鳩不羨鵬飛摶端知扶揺上九萬<lb/>
無異跳躍蓬蒿間是身江海一漂粟身外紛然皆外物<lb/>
一廛倘可容所寓何用渠渠作高屋知君從道由心成<lb/>
昔焉忘俗今忘形物來弭角不知競觸蠻血戰良虛名<lb/>
我夢敲門訪君舍舍小不容相對話覺來驚見壁間蝸<lb/>
俯仰人間眞物化<lb/>
<pb n="KR4h0143_WYG_296-11a"/>
　　　壬辰二月六日夜夢作一絶句其詞曰矯冗連<lb/>
　　　天花春風動光華人眠不知眠我佩絳紅霞夢<lb/>
　　　中自以為竒絶覺而思之不能自曉故作是詩<lb/>
　　　以紀之<lb/>
夢中作詩眞何詩夢中自謂清且竒覺來反覆深諷味<lb/>
字偏句異誠難知豈非夢語本真語無乃造物為予嬉<lb/>
君不見莊周古達士栩栩尚作蝴蝶飛我生開眼尚如<lb/>
此况在合眼夫何疑<lb/>
<pb n="KR4h0143_WYG_296-11b"/>
　　　君錫生子四月八日<hi>左君錫薊北名士</hi>
堂前種蘐憂可忘不知生兒喜殊常嘔啞啼笑綵衣側<lb/>
滿堂和氣生嘉祥燕寢香凝佳夢兆與佛同生佛親抱<lb/>
我來初見出錦綳肌肉照人眉宇好世間兒子空紛紛<lb/>
如君此兒真慰人薊山東盤出英秀政與徳門宜子孫<lb/>
天馬駒海鶴子氣骨初成便超異籋雲沖霄從此始<lb/>
　　　黃彌守畫吳江新霽圖<lb/>
江雲捲宿雨江風散晨煙山光煙雨潤欲滴影墮江水<lb/>
<pb n="KR4h0143_WYG_296-12a"/>
空明間修娥新粧翠連娟下拂塵鏡窺明蠲漁舟來何<lb/>
許觸破青茫然中流水肥魚逆上受網應有松鱸鮮借<lb/>
問張季鷹西風㡬時還漁郎理網喚不應但見水碧江<lb/>
涵天如何塵埃中眼界有許寛道人胸次陂萬頃為寫<lb/>
此境清而妍蒼崕無塵樹影寒直欲坐我苔磯邊我家<lb/>
竹溪陰小艇横清漣異時赤脚踏兩舷不應尚作披圖<lb/>
看<lb/>
　　　金山<lb/>
<pb n="KR4h0143_WYG_296-12b"/>
我從渡淮涉高郵雪風連日吹行舟維揚地西闖夜色<lb/>
星月隠見邊城樓晴光破曉射瓜步照耀玉宇開瓊洲<lb/>
馮夷收威浪妥帖容我一到金山頭金山勝槩冠吳楚<lb/>
萬礎蟠峙江中流平生夢寐不到處乃以王事從私遊<lb/>
鍾山雨花落眼底海門鶴崖波際浮川開林闔望不極<lb/>
但見逺色明輕鷗風煙渺漭異吾土行役有程難久留<lb/>
一杯未舉帆影轉已看浙樹捎旗旒<lb/>
　　　和濟倅劉公傷秋<lb/>
<pb n="KR4h0143_WYG_296-13a"/>
川流為瀦鉅野闊水色天容兩開豁山隨水逺勢奔騖<lb/>
駿馬西來銜轡脫山前雲木散不收坐看木末來歸舟<lb/>
秋容澄明納萬象畫本寂黙横雙眸謫仙曽來釣煙磧<lb/>
想見夕陽寒影隻騎鯨去作汗漫遊只有荒臺壓澄碧<lb/>
臺邊昨夜西風來倦游羇宦心悠哉豈無瓊艘百柂載<lb/>
春色是中可以忘形骸官居得秋况不惡高吟何遽悲<lb/>
搖落君不見中郎詩翰憶湖山秋色正滿連雲閣<lb/>
　　　題春雲出谷圖<lb/>
<pb n="KR4h0143_WYG_296-13b"/>
春雲乍出山有無春雲已去春山孤山光空濛不可寫<lb/>
正要雲氣相縈紆山吞雲吐變明晦半與巖谷生朝晡<lb/>
輕林蕭蕭暗溪樹餘影漠漠開樵居舟人艤棹並沙尾<lb/>
坐看縹緲搖空虚巧分天趣出畫外韻逺不與丹青俱<lb/>
今人重古不知畫但愛屋漏煙煤汙惜哉東坡不及見<lb/>
此本詩中獨有疉嶂煙江圖<lb/>
　　　新泰縣環翠亭<lb/>
官居坐官府不見青山青閒來亭上看青山遶重城左<lb/>
<pb n="KR4h0143_WYG_296-14a"/>
見青山縱右見青山横具敖浮虚碧崢嶸羣峰連娟相<lb/>
繚縈縣庭無事苔蘚生獨攜珍琴寫溪聲琴聲鏘鏘激<lb/>
虛亭罷琴舉酒招山英山英莫相嘲我雖朝市如林坰<lb/>
客有山中來聞說令尹清山英異時合有情周遮不放<lb/>
公馬行<lb/>
　　　送崔深道東歸<lb/>
君從鬱蔥幾時來鬱蔥山色空崔嵬白雲已自動歸意<lb/>
蟏蛸蛜蝛况可懐薰風濁酒非莓苔那知空齋響蚊雷<lb/>
<pb n="KR4h0143_WYG_296-14b"/>
酒酣臨風解相憶喚取玉笛傳清哀<lb/>
　　　楚清之畫樂天小娃撐小艇偷採白蓮回不解<lb/>
　　　藏蹤跡浮萍一道開詩因題其後<lb/>
樂天歸卧湖山邊閒買池塘娛暮年小蠻已老樊素去<lb/>
心地玲瓏如白蓮室中誰遣散花天故㸃禪衣香破禪<lb/>
鴛鴦為報竊花處題詩要戲小嬋娟紅妝秋水照明蠲<lb/>
清之粉本清且妍道人無心被花惱對畫作詩眞適然<lb/>
君不見元亮投名蓮社裏不妨更賦閒情篇<lb/>
<pb n="KR4h0143_WYG_296-15a"/>
　　　題大理評事王元老雙橘堂<lb/>
朱橘復朱橘傳分包貢實煌煌中堂榜竒畫照公堂前<lb/>
蘐草碧公今致養豐禄食更取蠻珍奉顔色舉觴一笑<lb/>
三千秋坐看諸孫索梨栗<lb/>
　　劉迎<lb/>
　　　梁忠信平逺山水<lb/>
憶昔西遊大梁苑玉堂門閉花隂晚壁間曽見郭熙畫<lb/>
江南秋山小平逺别來南北今十年塵埃極目不見山<lb/>
<pb n="KR4h0143_WYG_296-15b"/>
烏鞾席帽動千里只慣馬蹄車轍間明窗短幅來何處<lb/>
亂㸃依稀涴寒具煥然神明頓還我似向白玉堂中住<lb/>
濛濛煙靄樹老蒼上方樓閣山夕陽一千頃碧照秋色<lb/>
三十六峰凝曉光懸崖高居誰氏宅縹緲危闌蔭青樾<lb/>
定知枕石高卧人常笑騎驢逺遊客當時畫史安定梁<lb/>
想見泉石成膏肓獨將妙意寄毫楮我愧甫立隨諸郎<lb/>
此行真成幾州錯區區世路風波惡還家特作發願文<lb/>
伴我山中老猿鶴<lb/>
<pb n="KR4h0143_WYG_296-16a"/>
　　　連日雪惡用聚星堂雪詩韻<lb/>
朔風朝來放雲葉紛紛吹落龍沙雪山河大地同一如<lb/>
變化須臾亦竒絶參天松頂老猶强搶地竹頭低欲折<lb/>
亂飄書帙愛窗明狂入地爐驚火滅重衾方擁膚尚粟<lb/>
凍筆將書肘先掣未容衰白㸃髩華只許醉紅生面纈<lb/>
何人清唱墮梁塵有客高吟霏鋸屑昔賢句法今尚在<lb/>
斷臂阿誰心地瞥後生曠世安敢望故事歴劫徒能説<lb/>
是中聖處公㑹無一粒靈丹工㸃鐵<lb/>
<pb n="KR4h0143_WYG_296-16b"/>
　　　鰒魚<lb/>
君不見二牢山下獅子峰海波萬里家魚龍金雞一唱<lb/>
火輪出曉色下瞰扶桑宫槲林葉老霜風急雪浪如山<lb/>
半空立貝闕軒騰水伯居瓊瑰噴薄鮫人泣長鑱白柄<lb/>
光芒寒一葦去横煙霧間峰巒百疉破螺甲宫室四面<lb/>
開蠔山碎身粉骨成何事口腹之珍乃我祟郡曹受賞<lb/>
雖一言國史收痂豈非罪筠籃一一千里來百金一笑<lb/>
收羮材色新欲透瑪瑙盌味勝可浥葡萄醅飲客醉頰<lb/>
<pb n="KR4h0143_WYG_296-17a"/>
浮春紅金盤旋覺放箸空齒牙寒光潄明月胸臆秀氣<lb/>
噴長虹平生浪說江瑶柱大嚼從今不論數我老安能<lb/>
汗漫游買船欲訪漁郎去<lb/>
　　　題十睂圖<lb/>
寶箱拂塵金屈戌周昉丹青見眞筆春風曽憶賦妖嬈<lb/>
人共畫圖成十一燭奴香底花光凝錚錚鐵響聞三更<lb/>
車聲雷動不通語眼態波横空送情蠻雲盤鶴遼天闊<lb/>
犀玉依依對書札人生何處不相逢還醉武陵溪上月<lb/>
<pb n="KR4h0143_WYG_296-17b"/>
　　　雲中君圖<lb/>
衣若新沐蘭湯薫靈巫拜舞方迎神恍然相見帝者服<lb/>
九歌昔詠雲中君畫史亦可人妙入造化域羽衣玉麈<lb/>
美且間此意不知何處得空明倐忽紛溟濛胡為眷眷<lb/>
臨壽宫飄然來下復逺舉想像決去隨飛龍祠空人散<lb/>
秋蕭瑟落日猿聲喚秋色湘天極目青茫茫憑高一望<lb/>
無南北<lb/>
　　　楚山清曉圖<lb/>
<pb n="KR4h0143_WYG_296-18a"/>
山娟娟江茫茫緣山林木老已蒼穿林細路縈羊腸汀<lb/>
洲人家蘭杜香兩山秀出江中央宛如雙劒森鋒鋩層<lb/>
巒架空化寶坊墖波突兀一氣傍雞聲喔喔林鳥翔顧<lb/>
瞻曙色開東方清風宿霧方蒼涼兜羅錦網淡平野紫<lb/>
磨金餅暾浮桑櫓聲纔動欲離㟁鐘韻已殘猶殷床當<lb/>
年有米維楚狂生子亦復肖阿章想從乃翁住朝陽收<lb/>
拾山緑餐湖光膝前翰墨觀琳瑯此圖戲出遂擅塲彼<lb/>
衆史者何敢當不然安得牙籖犀軸古錦囊賞鑒一朝<lb/>
<pb n="KR4h0143_WYG_296-18b"/>
蒙古皇<lb/>
　　　題劉徳文戲綵堂<lb/>
郵傳文書日傍午過眼不容留頃許先生遣決談笑間<lb/>
退食歸來奉慈母吾不愛錦衣榮歸誇梓里吾不愛繡<lb/>
衮徒步登槐府傳家所愛作寧馨入室不愁無阿堵堂<lb/>
中怡愉奉顔色堂下嬉戲同兒女十分壽斚汎醇酎五<lb/>
色綵衣紛雜組映堦萱草弄春色循陔蘭葉榮朝雨先<lb/>
生藴藉古人似早嵗聲名天尺五拘縻豈合坐冗曹獻<lb/>
<pb n="KR4h0143_WYG_296-19a"/>
納直宜趨禁所更書屈指今幾日竚看褒詔傳天語龍<lb/>
光歆豔動庭闈湯沐疏封分郡土芝封鈿軸爛雲錦羽<lb/>
衣寶帔輝金縷形容何止入畫圖歌詠亦須流樂譜區<lb/>
區賤子獨何幸晚喜宗盟同鼻祖他年一笑約升堂萬<lb/>
石尊前拜嚴姥<lb/>
　　　郭熙秋山平逺用東坡韻<lb/>
槐花忙過舉子閒舊遊憶在夷門山玉堂曽見郭熙畫<lb/>
拂拭縑素塵埃間楚天極目江天逺楓林渡頭秋思晚<lb/>
<pb n="KR4h0143_WYG_296-19b"/>
煙中一葉認扁舟雨外數峰横翠巘淮安客宦踰三霜<lb/>
雲夢澤連襄漢陽平生獨不見寫本慣飲山綠餐湖光<lb/>
老來思歸真日日夢想林泉對華髮丹靑安得此一流<lb/>
畫我横笻水中石<lb/>
　　　袁輔之得鄴南城注雨瓦筒以之支琴<lb/>
鄴城城南青雀來五樓突兀肩三臺胡桃萬瓦淨如水<lb/>
春隂不敢生莓苔簷雨闌干三百尺多年雨齧空階石<lb/>
繁華已逐水東流斷甓時從耕者得可憐此君落君手<lb/>
<pb n="KR4h0143_WYG_296-20a"/>
愛之不博連城璧錫花如雪錯菱花小字興和猶可識<lb/>
晴窗拂拭支桐君上下一般蛇蚹文哀彈遽止不成弄<lb/>
千古雨聲愁殺人<lb/>
　　王庭筠<lb/>
　　　舍利墖<lb/>
蒼山亭亭如覆盎佛墖東西屹相向林頭朝日射重簷<lb/>
黄金丹砂曄生光中華此墖第十五圖記所傳知不妄<lb/>
智慧薫成舍利羅夜半竒芒時一放想見當時阿育王<lb/>
<pb n="KR4h0143_WYG_296-20b"/>
麾叱神工鞭鬼匠雲車瘴海挽炎沙沙底黄腸三萬丈<lb/>
石排方面蔑石段鐵錮瘦中腰鼓様功夫精密業長久<lb/>
位置尊嚴氣高張地皮浮水膚寸許旱溢與之俱下上<lb/>
崧山歸山夏秋雨雨潦從衡歳相盪天龍圍䕶夜义守<lb/>
終劫不敢生波浪墖前樹秀老不死樹下水流多益壯<lb/>
再拜初嘗一勺甘洗我三生煩惱障<lb/>
　　王琢<lb/>
　　　癸酉嵗大熱<lb/>
<pb n="KR4h0143_WYG_296-21a"/>
似動不動雲蒸空欲雨未雨天無風時時日脚蹴雲破<lb/>
一射萬土紅爐中纎絺挂體劇重鎧大屋僅可為樊籠<lb/>
積氷為丘坐自潰輕箑况得㣲凉通山林亦聞有暍死<lb/>
城市偪側宜無容吾生於熱亦屢度此熱盡可并前鎔<lb/>
雖然一氣播常令頓作駭異疑非公曽聞天南有祝融<lb/>
出入毒霧騎雙龍自從鼎去昧神怪無乃煽處行心胸<lb/>
手搖斗柄酌炎海力逐熛怒乗離宫喜為鬱蒸怒為火<lb/>
流爍金石乾河洪熾昌自欲弄朱夏驕蹇未肯官炎農<lb/>
<pb n="KR4h0143_WYG_296-21b"/>
霞煙灼灼燥昏曉鳥獸喘喘茫西東此而不制滿三伏<lb/>
遂恐百物隨枯蓬太白之兵攢萬鋒銀河之浪滔無窮<lb/>
可洗虐焰夷姦凶我欲呼愬煩神功耽耽九虎天關重<lb/>
　　趙渢<lb/>
　　　和崔深道春寒<lb/>
長風忽落青林端風聲洶若江聲寒太陰盤礴亂天序<lb/>
摧書撲筆成長歎美人何許媚幽獨使我不見心無歡<lb/>
頗聞隠居誦莊屈篷窗坐擁塵編殘琴歌酒賦兩寂寞<lb/>
<pb n="KR4h0143_WYG_296-22a"/>
懸知此興殊未闌遲君一來吐款要舉杯放目雲天寛<lb/>
　　　西城觀水<lb/>
西山秋水來天地巨野横流浩無際長風蹙浪鱗甲生<lb/>
兩角斜分半山際繚堤北去接飛橋鼓鼙洶洶翻驚濤<lb/>
中流突兀玉山起直疑河伯驅靈鼇冷光揺蕩秋雲白<lb/>
渾似夢中遊震澤隔林我欲喚漁郎孤帆忽如過鳥翼<lb/>
安得酒船常拍浮四時甘味置兩頭何人與我同此樂<lb/>
潁陽試覔元丹丘<lb/>
<pb n="KR4h0143_WYG_296-22b"/>
　　路鐸<lb/>
　　　高唐劉氏駐春園<lb/>
風光去人無咫尺人自塵勞不相及此心既定境從之<lb/>
雪樹霜林亦春色劉翁有道久陸沈十年種樹今成陰<lb/>
醉鄉天地白日永鶗鴂栗留皆好音良辰行樂今已矣<lb/>
依舊東流泛蘭芷誰道青春挽不留鯉庭看取新桃李<lb/>
膏車秣馬吾將歸誓與清景相追隨安用苦求三徑資<lb/>
明月常滿千家墀<lb/>
<pb n="KR4h0143_WYG_296-23a"/>
　　劉昂<lb/>
　　　都門觀别<lb/>
買酒消閒愁剪刀剪流水閒愁不可消流水無窮已悠<lb/>
悠窗下斷腸波總是行人墮淚多門外馬嘶思逺道小<lb/>
嚬猶唱渭城歌聲未斷征鞍發望斷垂楊人影滅斜陽<lb/>
照影却歸來兩地相望今夜月閱人多矣主人翁離别<lb/>
都歸一笑中陌上行人終不悟年年楊栁怨春風<lb/>
　　周昂<lb/>
<pb n="KR4h0143_WYG_296-23b"/>
　　　清放齋<lb/>
平生眼白嫌物俗此身誰要冠帶束茶甌飯飽一飲足<lb/>
卧聽松風仰看屋<lb/>
　　　莫州道中<lb/>
大陵河東古莫州居人小屋如蝸牛屋邊向外何所有<lb/>
唯見白沙纍纍堆山丘車行沙中如倒拽風驚沙流失<lb/>
前轍馬蹄半跛牛領穿三步停鞭五步歇雞聲人語無<lb/>
四鄰晚風蕭蕭愁殺人人有禱沙應神遼東老兵非使<lb/>
<pb n="KR4h0143_WYG_296-24a"/>
臣何必埋却雙行輪<lb/>
　　　利涉道中寄子端<lb/>
行武昌望利涉高青煙低白雪岡陵瀰漫溝澮滅氤氲<lb/>
冷日從東來照我清影忽作溪水卧明月凌兢羸馬蝟<lb/>
毛縮詰曲㣲行蛇腹裂遺鞭脫鐙初不知指僵欲墮骨<lb/>
欲折氊裘毛襪良可念我自無備誰從輟人家土榻借<lb/>
微暖坐久清氷落鬚頰黄花臞仙怯風馭久向笙歌窟<lb/>
中蟄徑須持此逺相餉一洗夜堂花酒熱<lb/>
<pb n="KR4h0143_WYG_296-24b"/>
　　　底柱圖<lb/>
鬼門幽險深百篙人門逼窄逾兩牢舟人呌渡口流血<lb/>
性命咫尺輕鴻毛開圖頓覺風雷怒素髮飄蕭激衰腐<lb/>
河來天上石不移安得此心如底柱<lb/>
　　王磵<lb/>
　　　暮春郭南<lb/>
大梁城外孤臺傍煙昏水碧春林芳憑高極目見歸鴈<lb/>
風物令人思故鄉紫金山下斜陽暮萬里川光照雲樹<lb/>
<pb n="KR4h0143_WYG_296-25a"/>
山間細雨花落時何人來往東風路<lb/>
　　田特秀<lb/>
　　　題獻陵梁氏成趣園<lb/>
淵明昭曠人韻高難適俗折腰肯為五斗米三徑歸來<lb/>
理松菊千年何人為賞音伯鸞之孫懐古心幽園日涉<lb/>
自成趣手植佳木成清陰問公是中有何好杖屨婆娑<lb/>
不知老凉風月夕竹自笑輕雲春晝花相惱鴻飛冥冥<lb/>
無弋網萬事不理醉醇釀忘機便是葛天民高情真到<lb/>
<pb n="KR4h0143_WYG_296-25b"/>
羲皇上人生古今貴適意兩公解作一生事君不見平<lb/>
泉樹石名九州主人萬里著窮愁<lb/>
　　蕭貢<lb/>
　　　中秋對月<lb/>
去年中秋客神京露坐舉杯邀月明今年還對去年月<lb/>
北風黄草遼西城年年月色長清好只有悲秋人易老<lb/>
兒童不解憶長安歌舞團團繞翁媪人生宦游真可憐<lb/>
不知何處度明年預愁老罷廢詩酒負此氷玉秋嬋娟<lb/>
<pb n="KR4h0143_WYG_296-26a"/>
我生萬事隨緣耳居自無憂行亦喜君不見杜子閨中<lb/>
只獨看鄜州寂寞千山裏<lb/>
　　趙秉文<lb/>
　　　秋懐次高參軍韻<lb/>
秋風蕭條秋氣傷歳云暮矣思故鄉客行未歸正落木<lb/>
鴈飛不下空斜陽白草岡頭風似箭黄沙戍下月如霜<lb/>
聞君近有從軍作愁思與之誰短長<lb/>
　　　倣太白登覽<lb/>
<pb n="KR4h0143_WYG_296-26b"/>
扁舟過海島風便一日爾咫尺不可期波濤四十里朅<lb/>
來雞山下具浴桃花湯洗盡塵土骨心期雲水鄉夜夢<lb/>
挂席南斗傍金山寺影水中央海雲嘘蜃化樓閣撞鐘<lb/>
擊鼓聞海陽施食狎鷗沾法味銜花馴鹿散天香夕陽<lb/>
萬里鶻沒處水涵天影青茫茫臨風朗誦太白句鳥飛<lb/>
不盡吳天長海山道人種白玉碧眼方瞳照巖谷遺我<lb/>
天書三十六糢糊塵眼不可讀醉乘天上紫玉麟一問<lb/>
東海青童君天風吹衣毛骨冷銀河倒浸扶桑雲麻姑<lb/>
<pb n="KR4h0143_WYG_296-27a"/>
兩鬢垂秋霜人間滄海變耕桑歸來笑撫靈松下春風<lb/>
幾度桃花香<lb/>
　　　霜葉<lb/>
天工設色繪雲屏山光劈破煙嵐青夕陽閃閃見鴉起<lb/>
晚風蕭蕭吹客醒林間老僧倚瘦藤一枝秋水冷金瓶<lb/>
日暮千巖秋影裏紛紛吹落讀殘經<lb/>
　　　人日遊西山寺觀謝章壁畫山水<lb/>
蕭寺荒堂三五間謝章滿壁畫江山天涯霜雪少春意<lb/>
<pb n="KR4h0143_WYG_296-27b"/>
一日攜酒開心顔飢禽穿窗啄官粟歳久刓牆樵指秃<lb/>
山僧送客不闗門寒雲夜夜飛來宿<lb/>
　　　重九登冷禪寺冷翠軒<lb/>
北風吹倒磨雲峰冷然雙角蟠白龍邊城雪花大如席<lb/>
黄花紅葉誰為容冷禪西軒作重九登高望逺開心胸<lb/>
煙嵐捲盡暮山碧冷雪萬里迷𤣥穹山北花豬大如馬<lb/>
割鮮飫食如長虹酒酣起舞望兩寺鳥驚踏雪摧長松<lb/>
天低日落望不盡一徑何處來樵踪君不見七金山下<lb/>
<pb n="KR4h0143_WYG_296-28a"/>
打圍處貂裘風帽寒蒙茸跑風駿馬下平野迎霜老兔<lb/>
咻榛叢歸來得雋托朋友臨風一飲輕千鍾飲餘勝地<lb/>
兩蕭瑟百年聚散如飛蓬明朝却望登眺處城中惟見<lb/>
白雲封<lb/>
　　　伯時畫九歌<lb/>
楚鄉桂子落紛紛江天日暮天無雲煙濃草逺望不盡<lb/>
翩翩吹下雲中君九歌一曲送迎神還將歌曲事靈均<lb/>
一聲吹入汨羅去千古秋風愁殺人<lb/>
<pb n="KR4h0143_WYG_296-28b"/>
　　　與龎才卿雨中同遊太寧山<lb/>
羣山西來高崔嵬太寧萬疉屏風開半天截斷參井分<lb/>
夕陽不到吟詩臺近都形勝甲天下况此萬斛藏瓊瑰<lb/>
青蛟百道走玉骨下赴僧界如奔雷泉聲夜雨倐飛來<lb/>
冷雲滴破煙嵐堆柏梯可望不可到石鱗冷砌黏莓苔<lb/>
墖上一鈴時獨語慎勿促裝遽如許徑須攜被上方眠<lb/>
明日顛崕看懸乳寺後一峰高更寒歸來駐馬更重看<lb/>
蕭蕭易水寒流廣蒼茫不見雲中山西風粟葉高陽道<lb/>
<pb n="KR4h0143_WYG_296-29a"/>
澹澹長空沒歸鳥荆卿墓前濕暮螢昭王臺畔沾秋草<lb/>
擬豁千秋萬古愁更須一上郡城樓西山應在闌干外<lb/>
注目晴空浩蕩秋<lb/>
　　　重午遊冠山寺<lb/>
南風搖百草吹我遊山樊青山映華髮似我頭上冠長<lb/>
松五月窗户閟終古不散蒼雲寒步出喬木杪俯視林<lb/>
下鞍飛亭枕爽塏更覺天宇寛憑高送逺開心顔白雲<lb/>
青嶂非人間深林冥冥白日暮飛鳥裔裔長空閒夕陽<lb/>
<pb n="KR4h0143_WYG_296-29b"/>
萬里開野色晉趙形勢空河山時清老守容癡頑臨風<lb/>
把酒遺巾綸明朝却望題詩處城樓惟見煙中竿<lb/>
　　　魯直烏絲欄黄庭<lb/>
太清虛皇玉景經琅函瓊笈祕始清囊以雲錦金鈿扃<lb/>
四神守衛訶百靈中夜一氣存黄庭𤣥霜瓊膏灌子形<lb/>
方瞳緑髪魂魄寧上壽千秋下百齡天書下降勅六丁<lb/>
控駕三素乘風泠鳳笙龍筦超冥冥揚旌抗斾㸌飛星<lb/>
八威吐毒驅雷霆擲火萬里流金鈴仙人拂石劫不聽<lb/>
<pb n="KR4h0143_WYG_296-30a"/>
笑視人世風中螢世間醉夢紛膻腥三尸調汝丹田螟<lb/>
有如尾閭泄滄溟一朝神離鳥飛缾涪翁書法出蘭亭<lb/>
名書此經實自銘開巻恍然如酒醒養生新發庖丁硎<lb/>
　　　游華山寄元裕之<lb/>
我從秦川來徧歴終南游暮行華隂道清快明雙眸東<lb/>
風一夜横作惡塵埃咫尺迷巖幽山神戲人亦薄相一<lb/>
杯未盡隂霾收但見兩崖巨壁插劒㦸流泉夾道鳴琳<lb/>
璆希夷石室緑蘿合金仙鶴駕空悠悠石門劃斷一峰<lb/>
<pb n="KR4h0143_WYG_296-30b"/>
出婆娑石上為遲留上方可望不可到崖傾路絶令人<lb/>
愁十盤九折羊角上青柯平上得少休三峰壁立五千<lb/>
仭其下無址傍無儔巨靈仙掌在霄漢銀河飛下青雲<lb/>
頭或云竒勝在高頂脚力未易供冥搜蒼龍嶺瘦苔蘚<lb/>
滑嵌空石磴誰雕鎪每憐風自四山而下不見底惟聞<lb/>
松聲萬壑寒颼颼捫參歴井到絶頂下視塵世區中囚<lb/>
酒酣蒼茫瞰無際塊視五岳芥九州南望漢中山碧玉<lb/>
簪亂抽况復秦宫與漢闕飄然聚散風中漚上有明星<lb/>
<pb n="KR4h0143_WYG_296-31a"/>
玉女之洞天二十八宿環且周又有千嵗之玉蓮花開<lb/>
十丈藕如舟五鬛不朽之長松流膏入地盤蛟虬采根<lb/>
食實可羽化方瞳綠髮三千秋時聞笙簫明月夜芝軿<lb/>
羽蓋來瀛洲乾坤不老青山色日月萬古無停輈君且<lb/>
為我挽回六龍轡我亦為君倒却黃河流終朝汗漫游<lb/>
八極乘風更覔元丹丘<lb/>
　　張翰<lb/>
　　　贈石徳固<lb/>
<pb n="KR4h0143_WYG_296-31b"/>
西湖之月清無塵橘中之樂猶避秦向來所見止此耳<lb/>
渠亦豈是真知津如君眼孔乃許大萬事付之塵甑墮<lb/>
兒能詩書又肯播著脚世間看踏破青巾玉帶桃李花<lb/>
日斜空望紫雲車布衣誰識隠君子一馬㿉然何處家<lb/>
　　高廷玉<lb/>
　　　天津橋同李之純待月一首<lb/>
驂鸞追散仙乘槎抵銀潢跳上玉龍背抱得銀蟾光素<lb/>
娥愁不歸再拜捧瑤觴問以天上事玉色儼以莊爾能<lb/>
<pb n="KR4h0143_WYG_296-32a"/>
　為我歌白雪我亦為爾搗𤣥霜不然借我廣寒殿與我<lb/>
　長作無何鄉傍有謫仙人拍手笑我狂天風忽吹散人<lb/>
　月兩茫茫<lb/>
　　　　壺溪<lb/>
　我觀壺盧溪未易以蠡測大若溪上翁有口吸不得壺<lb/>
　中别是一洞天溪上翁即壺中仙畢竟人間無著處杖<lb/>
　頭挑取屏山去<lb/>
　<lb/>
<pb n="KR4h0143_WYG_296-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選金詩巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_178-1a"/>
　欽定四庫全書<lb/>
御選明詩巻九<lb/>
　　樂府歌行六<lb/>
　　　康海<lb/>
　　　　邯鄲美人歌<lb/>
　蘭氏小姬名鳳笙邯鄲美人獨擅名等閒一見萬金賤<lb/>
　何况逍遥翡翠屏精神婉孌性情適自恨生身楊栁陌<lb/>
　陌上羞㸔冶逰郎鏡中愁作當眉碧學得秦筝不肯彈<lb/>
<pb n="KR4h0143_WYG_178-1b"/>
　却將針指凑齊紈鴛鴦刺就腸先斷掩却銀牀獨自歎<lb/>
　　　　有所思<lb/>
　有所思兮乃在天一方徘徊不可見反復令心傷秋雨<lb/>
　霏霏庭院空思逢君兮君莫逢流蘇羅帯那復展堦下<lb/>
　梧桐生悲風<lb/>
　　　王九思<lb/>
　　　　南山操<hi>并序</hi>
　　　渼陂子既老棲于南山之阿作南山之操五首月<lb/>
<pb n="KR4h0143_WYG_178-2a"/>
　　夜獨坐被之絲桐抒情素焉<lb/>
我棲兮南山有佩其蘭兮有芝可餐綺皓逝矣誰與我<lb/>
兮盤桓<lb/>
南山之陬兮我憩我遊桂樹叢生兮其葉颼颼王孫歸<lb/>
來兮與爾淹留<lb/>
倚桂樹兮浩歌有樵夫兮雲中過招我采苓兮山之阿<lb/>
山之阿兮采苓上有怪松兮偃蹇而蟠屈蒼虬之形安<lb/>
得駕此蒼虬兮横四海兮觀八溟<lb/>
<pb n="KR4h0143_WYG_178-2b"/>
山靄靄兮出雲風蕭蕭兮凉發時雨降兮霏霏芳草茁<lb/>
兮勃勃恍須㬰兮明晦見斗柄兮夕掲蕩吾神兮天游<lb/>
足不履兮散髪濯澗水兮冷冷弄團團兮明月忽浩浩<lb/>
兮長嘯舞濳蛟兮幽窟<lb/>
水有蛟兮山有虎我與游兮不我有怒山有魑魅兮嚙<lb/>
人與我游兮不嘯以嚬嗟嗟南山兮既幽且好縶我白<lb/>
駒兮棲吾身以終老<lb/>
　　　秋泉歌<lb/>
<pb n="KR4h0143_WYG_178-3a"/>
山人好弄秋泉月白髪垂肩脚不襪髙眠悠悠枕碧石<lb/>
長嘯時時繞清樾芝山李生揮彩筆畫出秋泉影突兀<lb/>
泉影盈盈月在天山人坐弄年復年為我一賦秋泉篇<lb/>
　　王廷相<lb/>
　　　楊花篇<lb/>
廣陵三月可憐春青青楊栁蘸湖新長條不綰思歸客<lb/>
散作飛花愁殺人浣紗艷艷呉江女拾取香毬連袂舉<lb/>
花㸃輕狂只欲飛徒使多情亂心緒呉宮墮苑烟裊裊<lb/>
<pb n="KR4h0143_WYG_178-3b"/>
别有豪華競春早飛璚流雪灑行旌日暮迷却長楊道<lb/>
江頭一樹白離離打陣隨風趂落暉漫天撲地何時住<lb/>
困入滄波却怨誰<lb/>
　　　宣州歌<lb/>
河瀝溪頭伐鼔行五湖渡口棹歌聲怪來畫舸如飛去<lb/>
一百八灘春水生<lb/>
强半峰巒帯碧流行人猶說古宣州雙懸日月青蓮賦<lb/>
獨占江山謝朓樓<lb/>
<pb n="KR4h0143_WYG_178-4a"/>
　　　栁枝詞<lb/>
休種江頭栁長條空自妍春來郎别妾不繫木蘭船<lb/>
　　　同聲歌<lb/>
花艷芳春林淑氣流中堂翩翩引上賔蘭芷獻椒漿趙<lb/>
女揮五絃托意陌上桑非君一回首誰說慢聲長<lb/>
　　　遊獵篇<lb/>
列騎晨出城日照紫羅巾翩翩鬬趫㨗翻身射行雲野<lb/>
鼓何填填澤火入層是右馳羽林郎左旋龍武軍不知<lb/>
<pb n="KR4h0143_WYG_178-4b"/>
中軍誰袍花紫錦麟細馬䭾妖姝行厨羅天珍鼓吹振<lb/>
莽蒼帳幙蔽驚塵䇿騎出平原呼鷹過重津飛捎鶬鵠<lb/>
陣奔殪熊麋羣中黄報舉積羽角車雲屯仰兹皇圖昌<lb/>
遊樂良及辰鳴橈載路轉清歌翻聲新入門選勝客夜<lb/>
宴金堂春<lb/>
　　　雙燕篇<lb/>
雙燕雙飛尾涎涎入閣穿簾毎相見誰家繡幙黄金牀<lb/>
對此躊蹰空斷腸春花秋月一回改别去人間復相待<lb/>
<pb n="KR4h0143_WYG_178-5a"/>
遥天逺海不作難年年社日捲簾看蕩子出門如汎梗<lb/>
憔悴孤鸞鏡中影<lb/>
　　　巴人竹枝歌四首<lb/>
江草江花滿眼新不知郎處幾多春愁來欲上東峰望<lb/>
上到東峰愁殺人<lb/>
郎在荆門妾在家年年江上望歸查荼䕷種得髙如妾<lb/>
縱有春風枉却花<lb/>
野鴨唼唼一雙飛飛到儂池不肯歸莫共鴛鴦鬬毛羽<lb/>
<pb n="KR4h0143_WYG_178-5b"/>
鴛鴦情性世間稀<lb/>
蒲子花開蓮葉齊聞郎船已過巴西郎㸔明月似儂意<lb/>
到處隨郎郎不知<lb/>
　　　閬中歌<lb/>
天濶浮烟迥沙平落照低春江同在眼只覺異巴西<lb/>
　　　江南曲二首<lb/>
采蘅金陵江徃來石城道不問江南人安識江南草<lb/>
江上楊栁花裊裊不肯住隨燕入簾櫳因風復飛去<lb/>
<pb n="KR4h0143_WYG_178-6a"/>
　　　芳樹<lb/>
芳樹不自惜與藤相縈繫歲久藤枝繁見藤不見樹<lb/>
　　　春草謡<lb/>
塘上草離離照妾春羅衣待君君不來滿庭螢火飛<lb/>
　　　宮怨<lb/>
夜輦昭陽月春筵上苑花不成供奉日枉自學琵琶<lb/>
　　　漢上歌<lb/>
宜城出美醖載入習家池山公去已久醉殺襄陽兒<lb/>
<pb n="KR4h0143_WYG_178-6b"/>
　　朱應登<lb/>
　　　社燕吟<lb/>
不忍輕飛去低迴繞井欄情知歸計决祇為别巢難<lb/>
　　顧璘<lb/>
　　　登髙丘而望逺海<lb/>
登髙而望逺不見天地端日月互上下東西如跳丸長<lb/>
風自何起瀛海翻波瀾六鼇正忭舞五岳無時安恍惚<lb/>
青天中仙人跨飛鸞邀我謁帝室金門鬱盤桓青龍對<lb/>
<pb n="KR4h0143_WYG_178-7a"/>
人怒玉女傾笑歡彷徨返故路北斗方䦨干坐地仰天<lb/>
歎三日不能餐<lb/>
　　　獨漉篇<lb/>
獨漉獨漉水多泥滑泥滑道阻傷我車轂持膏作燭將<lb/>
以照夜虚花掩光不逮盤下猛虎在山百獸畏威陷穽<lb/>
三日垂首訴飢鐵生礦中入冶為器劔負威神錘則委<lb/>
地男兒生身萬事綱紀突梯無施不如女子<lb/>
　　　塞下曲<lb/>
<pb n="KR4h0143_WYG_178-7b"/>
千里驊騮丈八矛男兒畫地取封侯黄昏塞上傳烽火<lb/>
一夜吹笳坐戍樓<lb/>
　　　古壯士歌<lb/>
山西壯士何才雄虬鬚燕頷生英風青春挾槊三邉外<lb/>
白晝探丸九市中一身列侍麒麟殿跨出龍駒萬人羡<lb/>
狐腋朝裁趙客裘鵜膏夜淬呉王劔生年十五事横行<lb/>
肯學操觚記姓名當衢賈勇萬乘避臨危重義一身輕<lb/>
田文鷄狗真餘子有足不曳春申履眼前國士稍傾心<lb/>
<pb n="KR4h0143_WYG_178-8a"/>
慷慨橋隂為君起<lb/>
　　　長相思曲<lb/>
長相思在何處呉岫雲深隔江樹江樹臨春花正榮人<lb/>
今已向天涯去璚樓繡户横蘭煙中有緑鬟金骨仙星<lb/>
河隱約秋期杳坐捲朱簾望月圓<lb/>
　　　懊惱曲效齊梁體四首<lb/>
小時聞長沙說在天盡處人言見郎船已過長沙去<lb/>
家雞各有塒海燕各有窠郎家撲天屋作底愛風波<lb/>
<pb n="KR4h0143_WYG_178-8b"/>
玉刻蓮花斚碧酒湛若空與郎雙杯送出門耐霜風<lb/>
春風上燕京秋風下湘渚黄鵠有六翮定自不及汝<lb/>
　　王韋<lb/>
　　　栁枝詞二首<lb/>
却笑梁園事已非梁王去後燕空歸可憐園上多情樹<lb/>
風絮紛紛學雪飛<lb/>
渭水西來萬里遥行人歸去水迢迢垂楊不繫離情住<lb/>
只送飛花過渭橋<lb/>
<pb n="KR4h0143_WYG_178-9a"/>
　　左國璣<lb/>
　　清夜吟<lb/>
清夜沉沉漏將換東方月髙銀河淡美人調筝促金雁<lb/>
清歌一曲行雲斷四座賔客不肯散時時顧影流清盼<lb/>
主人更催著舞衣氍毺花亂銀燭輝腰支拂地鸞孤飛<lb/>
鐘殘漏盡未忍歸問言乃知竇氏女昔日掌中今是非<lb/>
　　　寒夜吟贈呉江主人<lb/>
昏鐘夜定華月髙霜氣入室風蕭颾主人下簾執明燭<lb/>
<pb n="KR4h0143_WYG_178-9b"/>
玉壺㵼出香葡萄氷河赤鯉價重萬洞庭黄柑初破苞<lb/>
解我呉鈎佩著我赤霜袍當杯更發鷓鴣調意氣落魄<lb/>
無辭勞白日營營苦多務喫飯梳頭日云暮不來清夜<lb/>
與爾遭枉使黄金滿箱庫當年平樂宴賔客十千五千<lb/>
更不顧如花少女勸酒歌醉沒西山月華素呉江主人<lb/>
逸興清寒夜好客歡相迎紅爐煖炙薫空燄不怕河氷<lb/>
凍玉成<lb/>
　　孫一元<lb/>
<pb n="KR4h0143_WYG_178-10a"/>
　　　白苧詞<lb/>
江上睡鴨烟草肥江南白苧催換衣雨聲四月不知暑<lb/>
過盡櫻桃人未歸<lb/>
　　　自君之出矣<lb/>
自君之出矣冷煖何所依不能見君面但見箧中衣<lb/>
　　　楊白花<lb/>
簾幕閉重重六宮春已暮金梭萬丈絲不挽楊花住<lb/>
　　　古别離<lb/>
<pb n="KR4h0143_WYG_178-10b"/>
有酒復有酒餞子河梁路離情不可整風亂道傍樹<lb/>
　　　呉女詞<lb/>
開簾日晷欹剪花金刀冷脉脉情轉深誰牽轆轤綆<lb/>
當窗織錦字抛梭聲咿啞阿弟不肯閒折我牽牛花<lb/>
燕尾剪空寒花苞纔小吐吟成春恨詞隔窗教鸚鵡<lb/>
　　　春江曲<lb/>
家在銀塘住微茫隔烟霧春水新生偶沒篙鴨嘴岸崩<lb/>
人不渡問船盡日澹無歸擁衣夜宿青汀露<lb/>
<pb n="KR4h0143_WYG_178-11a"/>
　　　採蓮曲<lb/>
越女顔如玉和歌行晚風舉頭乍相識棹入蓮葉中<lb/>
蓮葉翻亂紅正在若耶曲願見隔溪上對坐鬬眉緑<lb/>
　　鄭善夫<lb/>
　　　竹枝詞二首<lb/>
西澗西邉東澗東千山不斷萬山通謝豹見春啼似血<lb/>
王孫上樹㨗如風<lb/>
棃嶺遥於楓嶺遥小關髙比大關髙傭夫過嶺如平地<lb/>
<pb n="KR4h0143_WYG_178-11b"/>
一歲來迴一百遭<lb/>
　　　短歌行<lb/>
驅馬出郭門馬疾不俟鞭長跽叩君馬聽我歌一言涼<lb/>
風戒芳樹白露棲寒蟬君子有所思逺遊及幽燕在家<lb/>
人所愛去家人所憐朝饔不及餐豈得戀膝前下有黄<lb/>
口兒上有蒼浪天今時方清亷盡室難逺遷獨行多辛<lb/>
苦加餐以延年<lb/>
　　　子夜變歌<lb/>
<pb n="KR4h0143_WYG_178-12a"/>
我欲渡螺江螺女不可遇人知子夜來不知子夜去<lb/>
　　　櫂歌<lb/>
青螺江頭遊子吟黄金臺上秋雲深風塵一别一萬里<lb/>
美人駕車傷我心<lb/>
　　景暘<lb/>
　　　噪鵲行<lb/>
鵲鵲復鵲鵲春明飛向深樹落樹邉人家懐抱惡去年<lb/>
征夫從衛霍邉頭烽火接囬中羽書晝警清夜同一自<lb/>
<pb n="KR4h0143_WYG_178-12b"/>
將軍度河曲天山萬里風雲空邉頭戰血赤河水戰士<lb/>
磨刀寒落指天子深坐甘泉宮回頭北顧常拊髀樹頭<lb/>
鵲噪如有知朝來蟢子簷前垂夫君封侯應有期鳳奩<lb/>
鸞鏡當窗移<lb/>
　　韓邦靖<lb/>
　　　採蓮曲<lb/>
江南七月蓮花開江上女兒採蓮來桃頰雙垂映秋水<lb/>
菱歌一曲望春臺春臺一望隔千山征客秦關更楚關<lb/>
<pb n="KR4h0143_WYG_178-13a"/>
妾意如舟元不定郎行似水何時還若耶溪雲門島江<lb/>
水何茫茫江風何浩浩暮雨朝雲江上樓春蘭秋蕙江<lb/>
邉草逺樹千重屬目頻歸帆一片憂心𢷬一片歸帆望<lb/>
不來誰家簫鼓畫船開還看柁底鴛鴦宿又見檣頭鴻<lb/>
㕍回一溪還一曲採蓮採未足水清石磊磊採蓮意已<lb/>
怠越女長歌不肯休呉姬輟棹猶相待去年儂採蓮今<lb/>
年蓮復採年年江上花朶鮮歲歲花中苦心在中有苦<lb/>
心君不知請君但看並頭枝可憐片片同心蕊但作悠<lb/>
<pb n="KR4h0143_WYG_178-13b"/>
悠藕内絲官道採桑勞妾身西湖採蓮傷妾神雲窗織<lb/>
罷愁長日煙嶼歌殘望逺人逺人不可見且唱採蓮歌<lb/>
桂檝蘭橈下極浦青樓朱箔此山阿芙蓉苑外金鞍度<lb/>
楊栁隄邉玉騎過紅塵駐馬非無意白露沾裳将奈何<lb/>
將奈何採蓮歸明月前溪一鏡飛珠翠綺羅紛照耀呉<lb/>
謳越吹相因依明年倘若蓮花發蕩子關山莫更違<lb/>
　　戴冠<lb/>
　　　明月曲<lb/>
<pb n="KR4h0143_WYG_178-14a"/>
明月入我帷徘徊不能語腹中生車輪鷄鳴向何處<lb/>
　　胡纉宗<lb/>
　　　上之回<lb/>
上之回自回中隴山晴秋雲空上之回自終南罷期門<lb/>
調雲驂上之回自岱宮帯三觀盤六龍上之回自汾河<lb/>
泛樓船横櫂歌上之回自灊岳射赤蛟導神雀上之回<lb/>
自大宛駕龍駒飛鳳幰居九重垂衣裳一人端拱千祀<lb/>
無疆<lb/>
<pb n="KR4h0143_WYG_178-14b"/>
　　　東飛伯勞歌<lb/>
東飛伯勞西飛雀佳人兩兩春相約長安游子紫霓裳<lb/>
垂栁飛花空斷腸牆頭桃李爭紅白朱甍翠檻誰家宅<lb/>
雨餘緩轡踏芳辰急管緐絃無那春紫騮嘶入晴煙去<lb/>
窈窕秦娥隔花語<lb/>
　　　自君之出矣<lb/>
自君之出矣明月滿中堂天外孤雲白君行何處鄉<lb/>
自君之出矣庭草日霏霏千里春雲薄雙雙鴻㕍飛<lb/>
<pb n="KR4h0143_WYG_178-15a"/>
自君之出矣竟日掩金扉楊栁樓頭緑知君歸未歸<lb/>
　　　子夜歌<lb/>
流霞飛白鷴月出杏花灣繫船閶門道春歸人未還<lb/>
　　曽嶼<lb/>
　　　南洲歌<lb/>
南洲春早江蘺生南洲日長沙鳥鳴郎君莫向北湖去<lb/>
不似南洲烟水平<lb/>
　　楊慎<lb/>
<pb n="KR4h0143_WYG_178-15b"/>
　　　雙燕曲<lb/>
有鳥名飛燕雄雌自相将飲君玉池水巢君文杏梁美<lb/>
人當軒坐恐涴羅衣裳請君驅除之君憐不忍傷雛生<lb/>
八九子嬌愛比鳳凰鳴聲何啾啾聞我庭東廂習飛還<lb/>
不逺墮墜雙扉傍主人戒廬兒毛羽無摧戕不啄五株<lb/>
桃不啑五畞梁秋風從西起翩翩向南翔昔為黄口兒<lb/>
今為烏衣郎辭巢謝主人華屋恩難忘願主壽千歲歲<lb/>
歲巢君堂<lb/>
<pb n="KR4h0143_WYG_178-16a"/>
　　　扶南曲四首<lb/>
美人辭曲房羅綺雜花香逺思河邉草柔情陌上桑歸<lb/>
來庭下路羞見紫鴛鴦<lb/>
清歌開笑齒一夜足歡娯誓好同心結迎祥百子圖千<lb/>
金當一刻城上莫啼烏<lb/>
游賞上春時踟躊望所思花嬌初學臉栁淺未成眉問<lb/>
訊溝頭水微波可致辭<lb/>
淇上輕盈侶巫陽縹緲仙晚歸因鬬草春困為秋千羅<lb/>
<pb n="KR4h0143_WYG_178-16b"/>
帳含雙笑燈昏尚未眠<lb/>
　　　垂楊篇<hi>楚雄苴力橋有垂栁一株婉約可愛徃來行此賦以志感</hi>
靈和殿前艷陽時忘憂館裏光風吹千門萬户旌旗色<lb/>
九陌三條雨露滋蒼凉苑日籠燕甸縹緲宮雲覆京縣<lb/>
芳樹重重歸院迷飄花㸃㸃臨池見臨池歸院縂仙曹<lb/>
應制分題競彩毫詔乗西第将軍馬詩奪東方學士袍<lb/>
金明緑暗留煙霧舊燕新鶯換朝暮只知眉黛為君顰<lb/>
肯信腰肢有人妬從此沉淪萬里身可憐憔悴四經春<lb/>
<pb n="KR4h0143_WYG_178-17a"/>
支離散木甘時棄攀折荒亭委路塵揺落秋空上林逺<lb/>
婆娑生意華年晚腸斷關山明月樓一聲横笛清霜坂<lb/>
　　　明月篇<lb/>
桂樹生銀漢菱花掛玉臺山明姑射雪川静海童埃北<lb/>
户燭龍蟄南枝烏鵲來清光殊窈窕流影自徘徊樓上<lb/>
盈盈女樽前灔灔杯孤桐不須薦錦瑟正相催<lb/>
　　　大堤曲<lb/>
大堤二三月垂楊千萬把上枝堪藏鴉下根堪繫馬藏<lb/>
<pb n="KR4h0143_WYG_178-17b"/>
鴉繫馬晚樓邉沉水香焚清酒傳紅霞宛宛歌聲外漢<lb/>
水團團明鏡前夜飲朝眠歡不足秋去春來芳草緑只<lb/>
知郎槖盡黄金不道妾顔銷白玉江有方洲岸有沙牙<lb/>
檣絲纜各天涯釵横花困驚殘夢不信行人不憶家<lb/>
　　　出塞<lb/>
烽火照甘泉刁斗出祁連錦車衝鳥穴翠眊度雞田髙<lb/>
栁分斜月長榆合逺天交河冰正結心斷玉門前<lb/>
　　　楚江曲<lb/>
<pb n="KR4h0143_WYG_178-18a"/>
巫山花已紅楚水波新緑兩兩浣紗人照影鬬妝束笑<lb/>
問竹枝詞何如采蓮曲<lb/>
　　　竹枝詞八首<lb/>
䕫州府城白帝西家家樓閣層層梯冬雪下來不到地<lb/>
春水生時與樹齊<lb/>
日照峰頭紫霧開雪消江面緑波來魚腹浦邉曬網去<lb/>
麝香山上打柴回<lb/>
江頭秋色換春風江上楓林青又紅下水上風來徃慣<lb/>
<pb n="KR4h0143_WYG_178-18b"/>
一年長在馬船中<lb/>
最髙峰頂有人家冬種蔓菁春采茶長笑江頭來徃客<lb/>
冷風寒雨宿天涯<lb/>
清江白石女郎神門外徃來祈賽頻風颭青旗香雨歇<lb/>
山薑花開瑶草春<lb/>
紅妝女伴碧江濆蓪草花簮茜草裠西舎東鄰同夜燭<lb/>
吹笙打鼓賽朝雲<lb/>
上峽舟航風浪多送郎行去為郎歌白鹽紅錦多多載<lb/>
<pb n="KR4h0143_WYG_178-19a"/>
危石髙灘穩穩過<lb/>
無義灘頭風浪収黄雲開處見黄牛白波一道青峰裏<lb/>
聽盡猿聲是峡州<lb/>
　　　滇海曲<lb/>
碧鷄金馬古梁州銅柱鐵橋天際頭試問平滇功第一<lb/>
逢人惟說潁川侯<lb/>
化城樓閣壯人寰澤國封疆鎮两關雲氣開成銀色界<lb/>
天工斵出㸃蒼山<lb/>
<pb n="KR4h0143_WYG_178-19b"/>
湖蕩魚蝦晨積場市橋燈火夜交光油窗洞户呉商肆<lb/>
羅帕封頤僰婦妝<lb/>
蘋香波暖泛雲津漁枻樵歌曲水濵天氣常如二三月<lb/>
花枝不斷四時春<lb/>
　　　寄逺曲<lb/>
濯錦江頭烟水緑相思萬里人如玉瑶琴别後不曽彈<lb/>
今朝才理將歸曲<lb/>
　　　擬青青河畔草<lb/>
<pb n="KR4h0143_WYG_178-20a"/>
河水清且漣河上多芳草春風二月時千里交河道交<lb/>
河漢家營荒莽少人行日暮凄風起黄沙與雲平雲間<lb/>
有孤㕍附書自鄉縣翩翩欲下來聞絃却驚散草青㕍<lb/>
北飛草枯㕍南歸㕍飛有歸時征人無還期<lb/>
　　　南枝曲<hi>并序</hi>
　　㑹川五里坡玀玀哨邉有古梅一株婆娑䕃映形<lb/>
　　如曲蓋封蘚斑駮文如篆籀蓋數百年物也予平<lb/>
　　生所見梅樹此為冠絶惜乎生於窮山絶域而不<lb/>
<pb n="KR4h0143_WYG_178-20b"/>
　　得髙人韻士之賞也玩歎之餘作此曲焉<lb/>
我渡烟江來瘴國毒草嵐叢愁箐黑忽見新梅粲路傍<lb/>
幽秀古艷空林色絶世獨立誰相憐解鞍藉草坐梅邉<lb/>
芬蒀香韻風能遞綽約仙姿月與傳根地錦苔迷蟻縫<lb/>
樹杪黄昏驚鳥夢飄英㸃綴似留人顧影徘徊若相送<lb/>
焦桐椽竹亦何心中郎一見兩知音誰謂南枝無北道<lb/>
願譜金徽播玉琴<lb/>
　　　伯勞吟<lb/>
<pb n="KR4h0143_WYG_178-21a"/>
南中有鳥名伯勞禽經羽族稱雄豪曽𨽻九苞來揀竹<lb/>
恥隨百舌繞蓬蒿青春受謝四月維夏茂樹薫風長林<lb/>
短夜伊伊喔喔未有聲架架格格先鷄鳴堦前停蚓笛<lb/>
江上住鼉更熠燿収燈火蟋蟀罷秦筝村婦侵星提甕<lb/>
汲山農帯月架犂耕戴勝降桑人共羡鶗鴂歇芳君不<lb/>
見寄信難憑北去鴻單棲肯逐西飛燕故鄉迢遞水雲<lb/>
深客逰聞此幾驚心何時髙枕松窗下細聽桐花小鳳<lb/>
吟<lb/>
<pb n="KR4h0143_WYG_178-21b"/>
　　齊之鸞<lb/>
　　　擬古少年行<lb/>
馬首青絲絡腰間百寳刀旗捎霜葉下剪拂嶺猿號意<lb/>
氣輕儒吏飛揚見爾曹誰知杜武庫談笑静江濤<lb/>
　　常倫<lb/>
　　　采蓮曲<lb/>
素月開歌扇紅蕖艷舞衣隔江聞笑語隱隱棹歌歸<lb/>
棹發千花動風傳一水香傍人持並蒂含笑打鴛鴦<lb/>
<pb n="KR4h0143_WYG_178-22a"/>
　　唐臯<lb/>
　　　楊白花<lb/>
楊白花飄飄落誰家渡江江水濶江岸多泥沙歸來舊<lb/>
時樹不妨舊棲鴉楊花不來楊葉愁江水晝夜隨東流<lb/>
　　林炫<lb/>
　　　傷歌行<lb/>
楚人不識鳳謂是五色雞魯人不識麟謂是麕而蹄天<lb/>
時茍不值賢聖終見嗤爰居避海風享祀将奚為寄言<lb/>
<pb n="KR4h0143_WYG_178-22b"/>
明哲士樂命安蓬閨<lb/>
　　李濓<lb/>
　　　苦寒行<lb/>
長安列繡衢青樓是倡家重閨隱鴛鴦暖幕霏烟霞密<lb/>
霰豈能入迴飈無奈何紫貂邯鄲兒登樓拉雙娥趙舞<lb/>
小垂手呉歈揚秀蛾酒酣呼六博梟采明如花厭厭翡<lb/>
翠帳冉冉春風和笑問樓上人今年寒詎多<lb/>
　　　大堤曲<lb/>
<pb n="KR4h0143_WYG_178-23a"/>
漢江遊女花艷竒靚妝連袂江之湄人生不向襄陽去<lb/>
寜信春風斷腸處<lb/>
　　蔣山卿<lb/>
　　　烏夜啼五首<lb/>
門前楊栁樹借汝烏夜棲郎眠夜未半無奈汝争啼<lb/>
郎起見月光綺窗白如曙儂歡不成寐郎起渡江去<lb/>
月明潮欲生三江風浪惡勸郎且遲留莫便将衣著<lb/>
長帆百幅餘大舸夾雙櫓回頭歘不見儂心苦更苦<lb/>
<pb n="KR4h0143_WYG_178-23b"/>
從歡出門去天寒獨自宿門外單棲烏夜夜啼上屋<lb/>
　　　采菱曲<lb/>
騖舲乗滉漾弭櫂弄漣漪拾葉縈荷蓋牽絲亂荇枝比<lb/>
鏡那能照爲盤詎易持望美徒延佇日暮重相思<lb/>
新妝麗且鮮越女鬬嬋娟飄風落紅粉濺水濕花鈿紫<lb/>
莖牽更直碧葉聚能圓採摘將誰寄私心祇自憐<lb/>
　　　從軍行<lb/>
雪嶺愁雲凍不飛黃沙白草路人稀邉城春色惟看栁<lb/>
<pb n="KR4h0143_WYG_178-24a"/>
看到青時春已歸<lb/>
　　薛蕙<lb/>
　　　君子行<lb/>
君子思危懼不終日衆人居安没齒自逸君子思退如<lb/>
廹于淵衆人思進如逐于田損益之變何其相反茍非<lb/>
明智孰能及逺人知其終莫知其始吉凶之萌鮮不由<lb/>
已上天無私何怨何親福不擇家禍不索人道有險易<lb/>
事有從違嗚呼小子慎爾所之<lb/>
<pb n="KR4h0143_WYG_178-24b"/>
　　　鷄鳴篇<lb/>
鷄初鳴日東御月徘徊招揺下鷄再鳴日上馳登蓬萊<lb/>
闢九闈鷄三鳴東方旦六龍出五色爛<lb/>
　　　趙瑟曲<lb/>
春風初䦨花半落美人挾瑟坐重幄促柱催絃勸君酌<lb/>
勸君酌為君歌君不飲奈愁何<lb/>
　　　折楊栁<lb/>
三月盧龍塞沙中雪未乾朝來折楊栁春色憶長安<lb/>
<pb n="KR4h0143_WYG_178-25a"/>
　　　莫愁曲<lb/>
儂家住石頭緑水繞歌樓不是工娯客何縁字莫愁<lb/>
江水映江花春光滿狹斜金陵衆年少爭到莫愁家<lb/>
　　　逺遊曲<lb/>
五岳之山君遍過名山不比浙江多赤城直上仙人闕<lb/>
天姥斜連織女河<lb/>
太白仙人髙士流十年不出臥滄洲爾去相逢託相訊<lb/>
南來儻許共扁舟<lb/>
<pb n="KR4h0143_WYG_178-25b"/>
越中㑹稽天下無金庭玉室是仙都即向山隂覓芝草<lb/>
還從禹穴探靈符<lb/>
鏡湖緑水畫難成五月南風菡蓞生越女舟中歌白苧<lb/>
道人醉臥酒船行<lb/>
　　　寶劔篇<lb/>
昔聞歐冶鑄寳劔冶中蛟龍欻揮霍冶開火歇蛟龍失<lb/>
黯黯青雲吐芒鍔赤山丹液氣鬱勃白帝金精氣縈薄<lb/>
翠珉磨出冰洞明寳鞘裝成金錯落鸊鵜膏瑩科斗字<lb/>
<pb n="KR4h0143_WYG_178-26a"/>
鹿盧玉映芙蓉萼坐上傳看疾風起尊前㧞舞驚虹躍<lb/>
蚩尤蒼黄化石隕天呉避易隨潮却果然魑魅忌精爽<lb/>
坐令神物藏冥漠由來世事不可測須㬰淪落豐城側<lb/>
玉珥彫零苔蘚昏雪花蠧蝕塵沙黒當年得意斷犀象<lb/>
今朝失路埋荆棘地底龍眠鬼猶泣斗間氣騰人未識<lb/>
泥塗汚辱君勿悲風雲變化時將逼掘獄重開雙寳刀<lb/>
入市争酬萬金直自古英雄毎如此平生蹉趺長歎息<lb/>
哀歌謾作行路難髙飛自有横天翼<lb/>
<pb n="KR4h0143_WYG_178-26b"/>
　　張治道<lb/>
　　　青樓曲<lb/>
長安狹邪綠水濵青樓羅綺暗生春碧紗窗外東風起<lb/>
飄落楊花不著人<lb/>
　　舒芬<lb/>
　　　青青麥<hi>并序</hi>
　　棗林泊舟登岸觀麥時四月而麥尚青也賦青青<lb/>
　　麥<lb/>
<pb n="KR4h0143_WYG_178-27a"/>
青青麥四月天平田萬頃浮緑烟農家銍艾翹首待風<lb/>
苗露粒珠璣圎<lb/>
　　　秋雨古詞<lb/>
西風一夜雨新凉入單被不管客中人寒衣未曽寄<lb/>
　　胡侍<lb/>
　　　采蓮曲<lb/>
棹謳宛轉發中川隊隊紅妝競采蓮欲就前溪問名姓<lb/>
蓮花當住木蘭船<lb/>
<pb n="KR4h0143_WYG_178-27b"/>
　　王廷陳<lb/>
　　　白紵詞<lb/>
髙堂䆳宇施翠帷蘭膏明燭散朱輝二八接武歩舒遲<lb/>
被服姣麗光陸離彈筝鳴瑟商羽移喜溢歡恣不自持<lb/>
轉盻含嬉屬所私累觴勸君君自知主人既醉客不辭<lb/>
燭滅纓絶珠履遺<lb/>
投君漢濵之玉珮獻君洛浦之明璫感君提擕祝夀昌<lb/>
舜日堯年樂未央為君楚舞紈䄂揚乍開乍合低復昻<lb/>
<pb n="KR4h0143_WYG_178-28a"/>
矯若白鵠雲中翔雕楹綺閣廻素光竽瑟㑹節間笙簧<lb/>
樂極悲來起徬徨共指皎日輸肝腸烏白馬角誓不忘<lb/>
　　　楚岸吟寄牟子<lb/>
楚岸長楊垂至地百鳥嬌啼春自醉晴絲冉冉墮碧空<lb/>
風光頗為遊人媚我家黄子國君住鄂王城大江東下<lb/>
雲霧接滔滔應㵼故人情憶初同領南宮宴白馬青袍<lb/>
花映靣本期霄漢並翺翔寧知世故多更變我歸十年<lb/>
前君歸十年後榮華顚倒若夢中人情翻覆無不有安<lb/>
<pb n="KR4h0143_WYG_178-28b"/>
能顧墮甑自令心不開隂巖積古雪白日何當來我將<lb/>
振衣從子遊請君灑埽鸚鵡洲遲日經行桃竹杖烟波<lb/>
揺漾木蘭舟須令漢水變春酒更遣大别為糟丘蛟龍<lb/>
自吟鶴自舞仙人鐵笛沈髙樓留連坐待明月上翠娥<lb/>
勸飲來沙頭竹林諸賢真𤨏𤨏髙陽酒徒安足儔吁嗟<lb/>
此㑹難即得使我悵望無時休君不見楚宮寂莫臺殿<lb/>
荒歲歲東風開野棠三閭顦顇行吟處千古猶傳杜若<lb/>
香丈夫眼底安足計君行采采莫相忘<lb/>
<pb n="KR4h0143_WYG_178-29a"/>
　　　妾薄命<lb/>
春風轉蕙披蘭高臺曲榭中連經堂入奥張筵秦筝趙<lb/>
瑟俱前鳴絃度曲雙妍輕舉紈䄂<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>
                    <graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>宛若游龍翔鸞<lb/>
翠盤金爵䦨干呈能角技為歡種種厭射更端眼看陽<lb/>
景西馳髙張蘭燭承暉車倦馬怠不辭但歌不醉無歸<lb/>
夜深坐促尊移含悰送意向誰衆中色授君知願言並<lb/>
蔕雙棲惡聞易别輕離佇立不勝彷徨獨宿寤言難忘<lb/>
何以報君明璫起視銀河爛光牛女咫尺相望終夜不<lb/>
<pb n="KR4h0143_WYG_178-29b"/>
成報章<lb/>
　　　子夜春歌<lb/>
初華錦繡舒千林望如一懷春廢機杼縑素難成匹<lb/>
　　　子夜秋歌<lb/>
貪看秋月光夜久不成寢四顧寂無人玉階有雙影<lb/>
　　　對酒歌<lb/>
人生禀静躁物則凖方圓錐刀各有能情好各自妍隂<lb/>
霽難並祈恩怨豈兩全於此雖不容於彼獲所安人無<lb/>
<pb n="KR4h0143_WYG_178-30a"/>
億萬身何能徧周旋兼濟聖不贍榮枯有自然富而如<lb/>
可求尼父願執鞭<lb/>
　　許相卿<lb/>
　　　古意<lb/>
新月生西嶺明河低逺林坐見大火中秋序忽見侵感<lb/>
歎老將至徘徊勞我心勞心復誰語聊撫東廂琴調髙<lb/>
曲未竟寡和難為音矯首文江子何時宣此襟<lb/>
　　楊士雲<lb/>
<pb n="KR4h0143_WYG_178-30b"/>
　　　四望謡<lb/>
望蓬萊駕蒼龍棗如瓜獻木公<lb/>
望崑崙驂白虎觴九霞進王母<lb/>
　　黄佐<lb/>
　　　淡交行<lb/>
瓊樓十二中天起弱栁崇桃鬬青紫魚鑰初開鶴蓋來<lb/>
平頭奴子皆珠履主人愛客名謳出象琯鵾絃滿人耳<lb/>
臛蠵膾鯉騰羽觴文笙黼帳春風裏當筵意氣何所如<lb/>
<pb n="KR4h0143_WYG_178-31a"/>
以漆投膠差可擬舞罷陽阿花作陣歌殘子夜霞成綺<lb/>
豈知戈㦸在談笑回看堂上生荆杞雨雲翻覆噫吁嚱<lb/>
前有張陳後蘇史君不見君子之交淡如水<lb/>
　　　西清詞四首<lb/>
碧殿崢嶸槩泰清飇臺時送歩虚聲流鈴擲火飛章地<lb/>
一片雲遮翡翠城<lb/>
輦道隂森萬栁齊水晶簾幙動晴霓六龍行處金蜩合<lb/>
冉冉紅雲閬苑西<lb/>
<pb n="KR4h0143_WYG_178-31b"/>
紅葉飄颻出御溝銀屏金屋不知秋侍臣鵠立空翹首<lb/>
日色曈曨滿鳳樓<lb/>
減却雲鬟帶玉冠紫烟衣薄露光寒歩虛聲裏琪花落<lb/>
贏得君王轉盻看<lb/>
　　　采蓮曲<lb/>
隔花相見兩徘徊蕩漿底頭笑不來雙棲白鷺忽驚起<lb/>
遥見浮萍一道開<lb/>
　　張含<lb/>
<pb n="KR4h0143_WYG_178-32a"/>
　　龍池春遊曲<lb/>
紅心草茁紅桃開龍池淼淼春水來春鳥啼不歇春燕<lb/>
語更切少婦踏春遊傷春無限愁紅蕖蹀躞曳羅襪羅<lb/>
襪塵生暗香發宻意難傳陌上郎含羞折花空斷腸跢<lb/>
佇路側盼斜陽<lb/>
　董穀<lb/>
　　　臨清栁枝詞二首<lb/>
春早持齋一月餘羅衣初試覓香車丁寧夫婿嚴齋禁<lb/>
<pb n="KR4h0143_WYG_178-32b"/>
頂上歸來始破除<lb/>
結束腰肢細可憐女奴相送上鞦韆風光又是清明近<lb/>
墮却金釵記去年<lb/>
　　文徵明<lb/>
　　　次韻呉尚德先生江南弄<lb/>
煙霏曉色彤樓開美人倚醉臨妝臺韶華孰駐顔如玉<lb/>
鏡裏年光轉朱轂春風江岸蘼蕪緑落盡閒花綺塵馥<lb/>
翠屏自度春寒曲簾箔重重燕雙宿<lb/>
<pb n="KR4h0143_WYG_178-33a"/>
　　春曉曲<lb/>
翠塵沃日烟霏霏彤光飛上千罘罳誰家髙樓鎻春色<lb/>
金鋪約户蟠雙螭東風掠幌鸞綃動瑶鴨蘭温睡初重<lb/>
起來臨鏡悄無言含情自理雙鶯何夢回生帕守宮殘<lb/>
捲袖移韝獨自看燕子銜春欲飛去海棠猶自勒輕寒<lb/>
簾幕垂寒朝不捲綺疏結香春較淺欲裁羅段作春衫<lb/>
自爇薫爐熨金剪<lb/>
　　蔡羽<lb/>
<pb n="KR4h0143_WYG_178-33b"/>
　　　搗衣篇<lb/>
夜迢迢草白露寒衣未曽絮碧杵白玉牀桂花新水香<lb/>
長廊曳屧踏月光莎雞出户螢入房金井梧桐生夜涼<lb/>
涼風起聲轉促繡閣璚窗滅明燭悽悽玉關情秋來亂<lb/>
心曲亂心曲其奈何銀河咫尺愁風波何况桑乾道路<lb/>
多<lb/>
　　　尊中有明月歌<lb/>
尊中有明月琴上有素絃美人能彈客能飲玉壺正傍<lb/>
<pb n="KR4h0143_WYG_178-34a"/>
花枝邉皓齒對嬋姢清輝相共憐紅顔笑桃李獨立無<lb/>
比妍月不常圓花易落蛾眉却怕秋霜薄良㑹難須行<lb/>
樂為君髙歌勸君酌酌未終歌轉哀金壺銀箭急相催<lb/>
春光今夕爭時刻傾盡車渠三百杯<lb/>
　　　鞦韆怨<lb/>
丹楯朱干傍花砌青絲流蘇兩頭繫葡萄結束相思帯<lb/>
玉釵斜挽盤龍髻對對來尋花下繩雙雙去作雲間戲<lb/>
難銷寂寂玉樓情可惜青青芳草地玉樓易斷腸芳草<lb/>
<pb n="KR4h0143_WYG_178-34b"/>
令心亂空上鞦韆架春愁未曽斷<lb/>
　　　蛺蝶篇<lb/>
西園蝶叢叢映花葉十五佳人二八妾鴛鴦帯長芳草<lb/>
貼妾靣如花歩輕㨗粉蜨紛紛上眉頰長安踏青天氣<lb/>
和千叢萬叢情緒多蹴得游絲落釵翠牽來草露濕衣<lb/>
羅遊絲亂草露長美人欲行空斷腸緑潭紫磵迴花房<lb/>
銀錢瑣碎雜柘黄飛入桃李花落地亦成香花落留胭<lb/>
脂蝶香無斷時相邀入羅扇起舞嚬蛾眉蛾眉轉低草<lb/>
<pb n="KR4h0143_WYG_178-35a"/>
轉碧日暮江天欲何適梁園應有未歸人章臺豈少思<lb/>
家客思家未歸春已殘悠悠蛱蝶空合歡芳草年年成<lb/>
永歎<lb/>
　　謝承舉<lb/>
　　　古意<lb/>
峩峩石頭城下有長短亭城前江茫茫亭邉栁青青行<lb/>
人重離别詞客傾醁醽東望莫愁湖西連白鷺汀華輈<lb/>
送疊鼓危櫓掛飛舲隔岸商女歌歌聲君莫聼<lb/>
<pb n="KR4h0143_WYG_178-35b"/>
　　　自君之出矣<lb/>
自君之出矣開遍芙蓉花思君如花枝嚴霜脆穠華<lb/>
自君之出矣月圓十五回思君月掩雲狂風吹不開<lb/>
　　　呉歌<lb/>
秦淮女兒歌柘枝隔淮呉兒唱新詞聲聲互答緑楊裏<lb/>
正是離人腸斷時<lb/>
離人莫聼女兒歌盈盈一水滯天河兩星低望不可渡<lb/>
河上無梁空擲梭<lb/>
<pb n="KR4h0143_WYG_178-36a"/>
　　　美人隔秋水<lb/>
美人隔秋水可望不可即空有木蘭舟未得西風力維<lb/>
舟杜若州汀花好顔色見花如美人采采轉憂惻我心<lb/>
傷所思耿耿情何極水流深且長安能有羽翼佳期㑹<lb/>
當來惟以永相得<lb/>
　　金鑾<lb/>
　　　采菱曲<lb/>
采菱秋水旁驚起雙鴛鴦獨自唱歌去風吹荇帯長<lb/>
<pb n="KR4h0143_WYG_178-36b"/>
　　　竹枝詞<lb/>
春雨春風花意狂誰家溪上浣花娘水流不管花心亂<lb/>
花落能教水靣香<lb/>
　　　春城曲<lb/>
雨餘芳草逺萋萋春暖遊人信馬蹄日暮畫樓歸去晚<lb/>
落花香裏路東西<lb/>
　　邢參<lb/>
　　　竹枝詞<lb/>
<pb n="KR4h0143_WYG_178-37a"/>
　家住東呉白石磯門前春水浣羅衣朝來繫著木蘭櫂<lb/>
　閒看鴛鴦作對飛<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_178-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻九<lb/>
</p>
<p>
</p>
  </div>
</body>
</text>
</TEI>
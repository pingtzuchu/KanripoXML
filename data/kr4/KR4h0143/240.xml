<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_240-1a"/>
　欽定四庫全書<lb/>
御選明詩巻七十一<lb/>
　　七言律詩四<lb/>
　　　揭軌<lb/>
　　　　春隂<lb/>
　梨花門巷泥活活楊栁忩户緑隂隂軒車不来又㡬日<lb/>
　風雨相思勞寸心舒州紅稻宜晚飯采石碧酒堪幽尋<lb/>
　故人何可久不見我有新詩思共吟<lb/>
<pb n="KR4h0143_WYG_240-1b"/>
　　　　晚歸<lb/>
　花外金波映水天歸騘蹀躞暮江邉鳳凰臺閣初含雨<lb/>
　燕子人家又禁煙詩寫桃花歌扇㡳酒攜楊栁舞樓前<lb/>
　請看秋雨臙脂井好醉春風玳瑁筵<lb/>
　　　　秋思<lb/>
　綺忩紅燭淡秋光鳳帳流蘇減夕香機杼隔花閒翠户<lb/>
　轆轤臨水凍銀牀秋風紫塞書千里夜月清砧淚數行<lb/>
　望㫁金鞍秋又杪芙容零落玉池霜<lb/>
<pb n="KR4h0143_WYG_240-2a"/>
　　　宴南市樓二首<lb/>
帝城歌舞樂繁華四海清平正一家龍虎闗河環錦繡<lb/>
鳳皇樓閣麗煙花金錢錫宴恩榮異玉殿傳宣禮數加<lb/>
冠蓋登臨皆善賦歌詞只許仲宣誇<lb/>
詔出金錢送酒壚綺樓勝㑹集文儒江頭魚藻新開宴<lb/>
苑外鶯花又賜酺趙女酒翻歌扇濕燕姬香襲舞裙紆<lb/>
繡筵莫道知音少司馬能琴絶代無<lb/>
　　周啓<lb/>
<pb n="KR4h0143_WYG_240-2b"/>
　　　中都龍興寺伏覩御書第一山三大字碑有作<lb/>
九重宸翰麗天文三字穹碑壓厚坤山色不知今古異<lb/>
地靈惟戴帝王尊蛟龍絶巘盤亭構獅象諸天拱寺門<lb/>
千載鍾王誇健筆敢同羲畫與時論<lb/>
　　　蜀王殿下守中都奉餞志喜<lb/>
未從西蜀按封疆先謁中都祀太皇龍虎風雲蔵陣略<lb/>
鳳皇星日著文章萬年淮土園陵重千里岷山道路長<lb/>
恩寵自天随福履早聞憑軾詠濠梁<lb/>
<pb n="KR4h0143_WYG_240-3a"/>
　　劉秩<lb/>
　　　秣陵懐古<lb/>
别家楊栁正依依回首西風木葉飛鄉夢已随雲北散<lb/>
客心先逐鴈南歸三秋邉境仍烽火九月征衫尚綌衣<lb/>
莫向窮途歎牢落料應青眼故人稀<lb/>
　　朱模<lb/>
　　　送張緫管赴番陽<lb/>
近聞使節向番陽已報前軍到武昌好過黄州問蘇老<lb/>
<pb n="KR4h0143_WYG_240-3b"/>
曽遊赤壁弔周郎一時人物皆陳迹三國英雄此戰場<lb/>
舉酒煩君酹江月匡廬秋色晚蒼蒼<lb/>
　　唐仲實<lb/>
　　　程仲庸遊京口留金山寺<lb/>
我正無心嬾似雲那堪奔走汚緇塵飛花岸栁偏留客<lb/>
吹浪江豚忽拜人玉帶暫抛煩轉語楞伽曽寫悟前身<lb/>
異時好説金山寺小小漁舟喚渡頻<lb/>
　　任原<lb/>
<pb n="KR4h0143_WYG_240-4a"/>
　　　送舒從事還南海<lb/>
老逢離别倍傷情一騎臨秋復逺行客路驚心孤鴈影<lb/>
家林入夢㫁猿聲珠崖日落天低海銅柱雲寒雨過城<lb/>
翻憶舊遊多感慨獨嗟書劒誤儒生<lb/>
　　谷宏<lb/>
　　　行經華隂<lb/>
雲開太華倚三峯積翠遥連渭水東逺塞鴈聲寒雨外<lb/>
離宫草色暮煙中秦闗日落行人少漢畤天隂古戍空<lb/>
<pb n="KR4h0143_WYG_240-4b"/>
寂寂武皇巡幸處祠前木葉起秋風<lb/>
　　　登岳陽望洞庭<lb/>
對酒平臨百尺䦨洞庭南望楚天寛中流雨散君山出<lb/>
故國風髙夢澤寒帆掛夕陽鴻際沒波涵遥月鏡中㸔<lb/>
登臨最易輕軒冕惆悵滄浪羨釣竿<lb/>
　　王鏞<lb/>
　　　水竹居為朱克恭賦<lb/>
碧水澄潭自作洲琅玕多種屋東頭旋燒新筍安茶竈<lb/>
<pb n="KR4h0143_WYG_240-5a"/>
時斫嘉魚踞釣舟客至罷邀明月飲人間何必五湖遊<lb/>
吾家舊在梅溪上遥憶清風度早秋<lb/>
　　包聖<lb/>
　　　登岳陽樓<lb/>
春城攜伴共躋攀極目風煙慘淡間桂嶺北来還有瘴<lb/>
洞庭南上却無山江通巴子三千里雲鎖湘娥十二鬟<lb/>
為語遊人莫吹笛潛龍淵在月波灣<lb/>
　　　和韻荅陳漢章<lb/>
<pb n="KR4h0143_WYG_240-5b"/>
風塵滿眼宦情㣲卜築從今與世違碁局未收山月上<lb/>
爐煙将㫁洞雲歸謀生底用千金産送老惟甘一布衣<lb/>
肯共野人忘爾汝来朝騎馬到荆扉<lb/>
　　王惟允<lb/>
　　　過揚州<lb/>
華屋朱簾十萬家春風吹盡舊繁華留連野色惟殘蝶<lb/>
應荅江聲有亂蛙明月樓前沽美酒蕃釐觀裏看瓊花<lb/>
我来謾憶曽遊處立盡斜陽一歎嗟<lb/>
<pb n="KR4h0143_WYG_240-6a"/>
　　甘瑾<lb/>
　　　遊龍虎山<lb/>
流水灣迴路百盤化人樓閣倚清寒枕中鴻寳長生籙<lb/>
屋外𤣥都太古壇金鼎有丹先試犬玉簫無曲不吹鸞<lb/>
麻姑未老秋霜鬢㡬見扶桑海水乾<lb/>
　　　社日<lb/>
楓樹林邉雨脚斜兒童祈賽競諠譁雞豚上戊家家酒<lb/>
鶯燕東風處處花野逕歸時扶醉客叢祠祭罷集神鴉<lb/>
<pb n="KR4h0143_WYG_240-6b"/>
瀕湖生意傷多潦預祝汙邪載滿車<lb/>
　　　髙子勉病起移家<lb/>
四郊無警被桑麻洙水源頭舊是家愛客屢懸髙士榻<lb/>
開荒寧種故侯瓜酒邉病減知弓影燈下歌長拂劒花<lb/>
閒却陣圖雲鳥勢看山随處岸烏紗<lb/>
　　　寄張可立<lb/>
旅泊他鄉有嵗年南塘水竹卜居偏得錢日閉君平肆<lb/>
載酒秋尋賀監船葭葦近通門底港荆榛遥帶郭西田<lb/>
<pb n="KR4h0143_WYG_240-7a"/>
東歸亦有蓴鱸興矯首滄浪若箇邉<lb/>
　　　春日登髙有懐<lb/>
風景蒼茫大野隂懐鄉倦客此登臨十年魚鴈将家逺<lb/>
三月鶯花濺淚深天落湖山雲水散地連閩粤瘴煙侵<lb/>
躬耕却憶窮廬叟梁父栖栖日暮吟<lb/>
　　　清明<lb/>
輕寒天氣半晴時隴麥畦桑緑漸肥誰與試煙傳蠟燭<lb/>
且謀沽酒典春衣東風門巷楊花落流水池塘燕子飛<lb/>
<pb n="KR4h0143_WYG_240-7b"/>
吟罷不堪搔短髮杜鵑祇解促春歸<lb/>
　　　寄張雪坡<lb/>
南塘水竹舊郊扉老去青山目力㣲吟瘦定知衣帶緩<lb/>
别多兼恨簡書稀畦桑葉短蠶初出隴麥苗深雉正飛<lb/>
香老松花春又過莫令情分久相違<lb/>
　　　贈地理者<lb/>
囊中一巻郭氏書眼底山川興不孤兩袂風塵誰故舊<lb/>
一笻煙雨自江湖銅駝陌上人長笑金粟堆前鳥自呼<lb/>
<pb n="KR4h0143_WYG_240-8a"/>
見説五陵佳麗氣天荒地老不能蕪<lb/>
　　　雨中書懐<lb/>
南牎坐掩讀殘書落盡梨花雨㸃疎短夢或因中酒後<lb/>
輕寒已過禁煙餘芹香墮几初歸燕泉脈通池欲上魚<lb/>
搔首故人懐别久欲憑尺素問何如<lb/>
　　　長沙夾夜泊<lb/>
漠漠蒹葭㫁渚連烽亭亭鼓報更傳迴風吹樹纜初繫<lb/>
斜月照篷人未眠鴈足寄書懐嵗晏蟹螯新酒及霜前<lb/>
<pb n="KR4h0143_WYG_240-8b"/>
滄茫逺浦寒燈外尚有漁郎夜扣舷<lb/>
　　陳輔<lb/>
　　　出郊<lb/>
雨歇山晴鶯亂飛水清沙暖日暉暉竹籬緣路酒帘出<lb/>
野樹漲隂梅子肥千里鄉心随夢逺一春樂事與人違<lb/>
年華過眼慙無補零落青衫尚未歸<lb/>
　　殷奎<lb/>
　　　立春日與瞿允同縣宰飲酒<lb/>
<pb n="KR4h0143_WYG_240-9a"/>
故人昨日故鄉来春日今朝春酒開鮭菜新盤還飣餖<lb/>
鸎花舊夢重徘徊情知老至抛書冊怕見衰顔掩鏡臺<lb/>
子起為吾歌骯髒出門一笑謾憐才<lb/>
　　　顧仲瑛淡香亭<lb/>
淡香亭外花無數盡説清明似洛中西郭愛看千樹雪<lb/>
東闌生怕五更風何郎酒怯春羅薄荀令香熏霧縠空<lb/>
吹遍内園天上曲坐深清夜月朦朧<lb/>
　　袁華<lb/>
<pb n="KR4h0143_WYG_240-9b"/>
　　　無題儗李商隠四首<lb/>
玉樹參差障羽幢舊愁如水漫春江葳蕤鏁合收銀鑰<lb/>
窈窕樓空閉綺牎軃鳳横釵終作對舞鸞窺鏡始成雙<lb/>
繡屏倦倚看紅豆滿眼相思意未降<lb/>
環珮珊珊下漢臯璚樓風度鬱輪袍琴心寄調傳孤鳳<lb/>
華意留情屬小桃金粟柱移筝上鴈玉蓮杯舉掌中醪<lb/>
乘鸞一去無消息腸㫁神山夢寐勞<lb/>
燕語銅樓淑景移鏡臺香冷玉蟠螭書傳王母三青鳥<lb/>
<pb n="KR4h0143_WYG_240-10a"/>
針度天孫五綵絲江浦見蓮須覓藕石枰尋子未圍棊<lb/>
獨憐鸚鵡知人意故傍銀筝索荔枝<lb/>
裾曳湘羅動麯塵雀叉小佩玉麒麟紫簫偷按雲中曲<lb/>
綵筆慵傳鏡裏真蝶粉膩花金作縷鴈沙回雪翠為茵<lb/>
若蘭錦字多華麗未減風流賦洛神<lb/>
　　盧昭<lb/>
　　　淡香亭<lb/>
玉山佳處野亭分千樹棃花白似雲仙袂倚風林下得<lb/>
<pb n="KR4h0143_WYG_240-10b"/>
淡香和月夜深聞生憎蛺蝶迷春色不待狻猊換夕熏<lb/>
西郭東䦨已陳迹緫傳芳扃重鵞羣<lb/>
　　朱應辰<lb/>
　　　楊花<lb/>
三月江頭飛送春撲人随馬㫁人魂隔簾撩亂春無景<lb/>
著水亷纎雪有痕燕帶殘香飛又落魚吹小㸃吐還吞<lb/>
可憐天性何輕薄化作青萍不托根<lb/>
　　張扆<lb/>
<pb n="KR4h0143_WYG_240-11a"/>
　　　寄許蘭伯<lb/>
水泊山棲分自甘我留君去意何堪㡬回雨雪三槎上<lb/>
強半鶯花五塢南宰木空慚歸逺夢扁舟猶憶載餘酣<lb/>
從今莫惜頻相顧燈火虚齋遲笑談<lb/>
　　顧文煜<lb/>
　　　白鴈<lb/>
萬里西風吹羽儀獨傳霜翰向南飛蘆花映月迷清影<lb/>
江水涵秋㸃素輝錦瑟夜調冰作柱玉闗曉度雪沾衣<lb/>
<pb n="KR4h0143_WYG_240-11b"/>
天涯兄弟離羣久皓首江湖猶未歸<lb/>
　　張著<lb/>
　　　次鄭季明和袁子英紀夢韻二首<lb/>
雉扇徐開動葆幢緑裙浄色翦湘江珊瑚鳴珮還深院<lb/>
鸚鵡忘言隔小牎篆試沈香雲作陣杯傳侍女玉成雙<lb/>
夜深回想蓬莱逺脈脈幽情不易降<lb/>
盈盈羅襪步輕移紫繡衣裳雜鳳螭金碗香酥来玉液<lb/>
冰盤鮮鱠出銀絲晚行花底閒尋佩夜坐燈前笑賭棋<lb/>
<pb n="KR4h0143_WYG_240-12a"/>
最是酒醒春思寂月華初上海棠枝<lb/>
　　　秋興<lb/>
故園東望海西頭幽事長懐九月秋竹几山明渾見畫<lb/>
糟牀酒熟不知愁霜寒秔稻肥黄蟹水浄芙蓉映白鷗<lb/>
随分耕樵聊自適無端垂老向延州<lb/>
　　　次陳敬徳卜居河陽韻二首<lb/>
漸老逢春可奈何清狂不似舊時多銀瓶送酒青絲絡<lb/>
翠袖穿花白苧謌故舊祇今成逺别從遊何日重相過<lb/>
<pb n="KR4h0143_WYG_240-12b"/>
河陽桃李餘三月應想茅堂傍澗阿<lb/>
山牎曽記酒樽同醉量豪於渴飲虹江海遺愁空惜别<lb/>
文章小技倦加工雲低鴈宕家何在花暗天台路不通<lb/>
同是漂零歸未得又驚春盡館娃宫<lb/>
　　陶振<lb/>
　　　早秋次陳同文韻<lb/>
日華初轉萬年枝鳷鵲蓬莱殿影遲十萬貔貅環紫禁<lb/>
三千鵷鷺拜丹墀河東客獻揚雄賦海外臣降陸賈詞<lb/>
<pb n="KR4h0143_WYG_240-13a"/>
要識中原新氣象黄河清淺已多時<lb/>
　　　題雲林贈琛長老畫<lb/>
山中喬木已無多留得殘株在澗阿詩絶豈能忘恵逺<lb/>
畫工猶自憶祇陀短篁風起秋先覺靈石苔生雨乍過<lb/>
我喜幽尋到禪寂興来同作考槃歌<lb/>
　　陳璧<lb/>
　　　遊泗州龜山寺<lb/>
龜山寺裏訪遺塵鐵佛苔封丈六身追蠡有銘稽甲子<lb/>
<pb n="KR4h0143_WYG_240-13b"/>
支祈無害念庚辰渡淮獨鳥斜斜日送客飛花渺渺春<lb/>
暫倚髙風一回首白雲如海正愁人<lb/>
　　史頤<lb/>
　　　雨中感懐<lb/>
白日西飛水自東乾坤浩浩恨何窮無梯可覓姮娥藥<lb/>
有術難乗禦冦風啼鴂一聲春雨裏青山萬㸃酒杯中<lb/>
王孫去後多芳草腸㫁江南鶴髮翁<lb/>
　　朱昇<lb/>
<pb n="KR4h0143_WYG_240-14a"/>
　　　送僧歸南嶽寺<lb/>
山路花香上衲衣雲深南嶽一僧歸塵生古像開寒殿<lb/>
風度閒房掩夕扉踏雨棕鞋苔蘚滑炊香野飯稻粱肥<lb/>
禪餘猶轉千聲偈緫有遊人得見稀<lb/>
　　史遷<lb/>
　　　簡王原翬<lb/>
東郭道人才大奇置身散地任支離阿誰或訝嵇康嬾<lb/>
此老真成濟叔癡白日放歌盃在手青春作夢草生池<lb/>
<pb n="KR4h0143_WYG_240-14b"/>
輞川圖是傳家譜留得當年絶妙辭<lb/>
　　張率<lb/>
　　　畣周檢校<lb/>
衡茅晚計卜溪南水石幽奇得縦探詩社往還青玉案<lb/>
仙經借送紫泥函漁村過雨行秋霽龍洞開雲坐晚嵐<lb/>
種橘垂成嗟已老煩君多致洞庭柑<lb/>
　　　乙已元日<lb/>
四門擊柝罷寒更淮水淮山欲曙城柏子添香延宿火<lb/>
<pb n="KR4h0143_WYG_240-15a"/>
梅花吹角送春聲大星賔日光芒定殘雪兼霜物候明<lb/>
故國親朋皆獻嵗異鄉魚鳥獨闗情<lb/>
　　朱逢吉<lb/>
　　　寄張世衡<lb/>
文穆公家四世孫清朝今見㡬人存衣冠入市争投刺<lb/>
風雨讀書深閉門坐詠逺山楓葉寺歸從新酒杏花村<lb/>
玉灣橋下莓苔路應有徴車故轍痕<lb/>
　　桂慎<lb/>
<pb n="KR4h0143_WYG_240-15b"/>
　　　登太華山寺<lb/>
昆明池上古招提樓閣參差近碧雞為愛白雲分半榻<lb/>
却随明月過雙溪風前松子當忩落雨後苔衣拂石題<lb/>
如此清幽好棲泊為誰又度澗橋西<lb/>
　　陳潛夫<lb/>
　　　題安分軒圖<lb/>
一自幽棲白板扉略無塵夢到輕肥摩挲老眼臨書巻<lb/>
抖擻閒身稱布衣風竹翠迴琴響近雨苔青滿屐痕稀<lb/>
<pb n="KR4h0143_WYG_240-16a"/>
客来況説雲山好處處春苗長蕨薇<lb/>
　　桂衡<lb/>
　　　春暮<lb/>
忍将愁眼看韶華桃李無言日月斜晚白菜肥蠶出火<lb/>
冬青花落燕成家歸田誰復如賔饁入室今惟對影嗟<lb/>
無可奈何聊且睡不勞春夢繞天涯<lb/>
　　吳文泰<lb/>
　　　送人之巴蜀<lb/>
<pb n="KR4h0143_WYG_240-16b"/>
煙波迢遞古荆州君去應為萬里遊倚棹遥看湘浦月<lb/>
聴猿初泊渚宫秋雲開巫峽千峰出路轉巴江一字流<lb/>
若見東風楊栁色便乗春水泛歸舟<lb/>
　　　酬陳孟敷見寄<lb/>
南浦蘼蕪生緑煙憶從分袂是何年歸来還對山中月<lb/>
老去唯耕隴上田㡬樹蟬聲涼雨後一川霞采夕陽邉<lb/>
思君東望堪乗興潮落晴江好放船<lb/>
　　　題燕穆之楚江秋曉圖<lb/>
<pb n="KR4h0143_WYG_240-17a"/>
碧水連空入望深匡廬秋色正蕭森曙分巴峽猿聲㫁<lb/>
月落湘潭鴈影沈宿霧收邉横荻渚炊煙起處隔楓林<lb/>
何因得似歸来棹笑傲衡門自楚吟<lb/>
　　　送人從軍之永州<lb/>
嗟君此别向南州驛路迢迢萬里秋愁㫁猿聲非故國<lb/>
夢迴月色在孤州湘潭水落魚龍逺衡岳雲開霧雨收<lb/>
聞説從軍還有樂不須懐土更登樓<lb/>
　　丁敏<lb/>
<pb n="KR4h0143_WYG_240-17b"/>
　　　題吳江舊居<lb/>
一身恒寄在煙霞首夏歸来翫物華滿徑緑隂山柘葉<lb/>
一籬香雪野薇花東鄰旆影招沽酒西塢歌聲唱采茶<lb/>
幽景慰情聊自適短笻㣲服看桑麻<lb/>
　　　簫杖<lb/>
嶰谷新栽六尺形半含宫徵半扶行吹時只恐成龍去<lb/>
䇿處常疑作鳳鳴挂壁影憐秦女瘦敲門音合舜韶清<lb/>
月明拄向仙壇上同和鈞天奏九成<lb/>
<pb n="KR4h0143_WYG_240-18a"/>
　　莘野<lb/>
　　　春日登城有感<lb/>
憑髙獨立午風輕望入平湖眼更明白鳥影邉陽羨樹<lb/>
青山堆外闔閭城樓臺霽色千家日楊栁春聲㡬處鶯<lb/>
滿眼故人零落盡野花芳草不勝情<lb/>
　　陳𤣥<lb/>
　　　資福寺<lb/>
聴經猨去已多時梧竹風標入夢思暗粉尚留多寳塔<lb/>
<pb n="KR4h0143_WYG_240-18b"/>
長廊空見捨田碑石池雨過添新水老柏年深換舊枝<lb/>
聞道靈源髙閣上至今人誦小山詩<lb/>
　　金慎<lb/>
　　　柿林新居<lb/>
喜得移家秀水濵此邦風物舊相親為農久已知農事<lb/>
近市還能逺市塵鵝散墨池迎洗硯鷗當漁屋看垂綸<lb/>
蔬畦藥圃終吾老未必溪花解笑人<lb/>
　　凌雲翰<lb/>
<pb n="KR4h0143_WYG_240-19a"/>
　　　重過栁洲寺<lb/>
買花載酒憶當年風景依稀最可憐彭澤有人歸栗里<lb/>
海波何處變桑田聨拳鷺立枯荷雨寂寞鴉棲古樹煙<lb/>
㡬度湧金門外望居民猶説緫宜船<lb/>
　　　湘湖草堂為貢友初賦<lb/>
湘湖卜宅似江郊梅栁同栽已放梢春雨漏時愁在屋<lb/>
秋風怒處憶飛茅蓴絲流滑羮長用荷葉分香飯屢包<lb/>
買得扁舟梭樣大呼童繫在石塘㘭<lb/>
<pb n="KR4h0143_WYG_240-19b"/>
　　　清江文㑹詩為崔驛丞賦<lb/>
清江之水如練澄盍簪此地皆良朋一錢尚懐㑹稽守<lb/>
二松好效藍田丞忘機鷗鳥偶到座入饌鱸魚尚可罾<lb/>
蘭亭陳迹在圖畫新詩莫惜傳溪藤<lb/>
　　　林塘幽乃㑹稽陳惟賢軒扁又號西疇因贈詩<lb/>
賀監湖頭一曲開林塘幽處著亭臺青山在上水在下<lb/>
黄鳥自啼鷗自来棊局不移長對奕酒船纔放即銜杯<lb/>
㑹稽我昔曽遊地杖履何時得重陪<lb/>
<pb n="KR4h0143_WYG_240-20a"/>
　　　曽瑞卿所作山水圖<lb/>
山闗迢遞野橋斜䇿杖幽尋豈憚賒路轉峯回連佛寺<lb/>
雞鳴犬吠隔人家白雲作雨多如絮紅葉驚風少似花<lb/>
不是褐夫能貌得空令泉石老煙霞<lb/>
　　　夏日書懐次沈欽叔韻<lb/>
黄梅子熟暑蒸潤冬青花開雲作隂昨宵北牖雨聲急<lb/>
明日西湖流水深論才子建得八斗換酒太白輕千金<lb/>
幽懐欲寫託長句又聞緑樹新蟬吟<lb/>
<pb n="KR4h0143_WYG_240-20b"/>
　　　送孫敬義還鄉<lb/>
孫綽曽聞賦遂初陶潛亦復詠歸與田園偶爾成圖畫<lb/>
道路依然畏簡書老去還鄉非是速醉来題句未為疎<lb/>
翻思映雪寒牎下客夢時時到故廬<lb/>
　　周启<lb/>
　　　春日雜興二首<lb/>
門對江村八九家紅塵晝静寂無譁鳳巢遥傍新移竹<lb/>
魚浪輕吹細落花春翦未開深院響野壺時過短牆賒<lb/>
<pb n="KR4h0143_WYG_240-21a"/>
少年㡬許須行樂莫惜芳尊賞物華<lb/>
一片殘紅落紫苔笙歌無夢到樓臺溪雲晝鎖石橋㫁<lb/>
山雨夜添春水来江上客扶歸馬醉栁隂人喚打魚回<lb/>
不知上苑花開否無路行看羯鼓催<lb/>
　　鄭涔<lb/>
　　　梁家堰<lb/>
梁家堰頭桑扈啼早潮帶雨草平堤煙中碧樹依江重<lb/>
天外浮雲接海齊客店上帘沽白酒商船結纜度青泥<lb/>
<pb n="KR4h0143_WYG_240-21b"/>
十年猶在江湖上何處經行無鼓鼙<lb/>
　　　劉氏菴<lb/>
風急落花紅滿林孤村月色夜沈沈一百五日寒食近<lb/>
七十二橋湖水深世路難行甘屏跡鄉闗入望苦經心<lb/>
古今萬事知多少抱膝聊為梁父吟<lb/>
　　曹䙴<lb/>
　　　紫陽觀席上作<lb/>
紫陽山麓神仙家青山遶屋生煙霞枯林風過落黄葉<lb/>
<pb n="KR4h0143_WYG_240-22a"/>
寒菊雨餘開白花隻雞斗酒自可樂千駟萬鍾何足誇<lb/>
興䦨攜手過橋去斜日稻田飛亂鴉<lb/>
　　鄭真<lb/>
　　　寄烏繼善先生<lb/>
紅心驛外望家山颯颯西園兩鬢斑繫鴈書成霜滿地<lb/>
飯牛歌罷月臨闗誤傳海外蘇公死終許羌村杜老還<lb/>
客舍不知身健否何時訪我白雲間<lb/>
　　　用韻荅夏原威述懐<lb/>
<pb n="KR4h0143_WYG_240-22b"/>
雉堞煌煌壯國都移家住近月明湖秋風籬落花長好<lb/>
夜雪庭堦草不枯煙逺山庖供晚爨雲舂野碓急秋租<lb/>
浮生已付形骸外何羨商巖隠者徒<lb/>
　　髙嵩<lb/>
　　　立春日題壁<lb/>
漂泊江淮老廣文昨宵黌舍又逢春月支二石五斗米<lb/>
録著諸生四十人鄉逺已拚歸夢數身閒不厭在官貧<lb/>
笑看朝日盤中味可有青青泮水芹<lb/>
<pb n="KR4h0143_WYG_240-23a"/>
　　林常<lb/>
　　　風雨過鄱陽湖有感<lb/>
三月雨多風滿天湖中水髙難繫船大魚跳浪白如雪<lb/>
好山隔岸青于煙去官莫過彭澤縣讀書擬上匡廬巔<lb/>
人生百年苦行樂帝鄉遥遥心自憐<lb/>
　　　北苑造茶即事<lb/>
青州州前溪水漣殘紅滿川花可憐垂髫何處采茶女<lb/>
落日去家呼渡船緑隂青子山雨歇游絲飛絮春風顛<lb/>
<pb n="KR4h0143_WYG_240-23b"/>
荒村逺客官舍静新愁惱人聞杜鵑<lb/>
　　　陳徳甫溪山春曉圖<lb/>
郭外長溪接逺江磯頭新水白鷗雙萬山雲氣翻春雪<lb/>
一枕松聲響夜瀧賔客不徵綺里季子孫終老鹿門龎<lb/>
何時我亦来同隠多種桃花映酒缸<lb/>
　　朱𢎞祖<lb/>
　　　環溪亭<lb/>
一曲清江抱畫䦨入牎如在落星灣紅塵隔㫁花香外<lb/>
<pb n="KR4h0143_WYG_240-24a"/>
白鳥飛来鏡影間蝌斗舊蔵書帙静蜻蜓長立釣絲閒<lb/>
何由動我山隂興却棹扁舟雪夜還<lb/>
　　蔣恵<lb/>
　　　従軍漫興<lb/>
士卒連艘寂不譁晚牽百丈步平沙霜横劒㦸明秋水<lb/>
風颭旌旗絢綵霞最憶仲宣能去國猶懐張翰苦思家<lb/>
無端又值江天暮落日蒼煙動鼓笳<lb/>
　　宋璲<lb/>
<pb n="KR4h0143_WYG_240-24b"/>
　　　題水簾洞<lb/>
石泉飛雨亂淋漓翠箔銀絲萬縷齊雲屋潤含珠網密<lb/>
月鉤涼沁玉繩低鮫人夜織啼痕溼湘女晨妝望眼迷<lb/>
恍似水晶宫殿裏四簷花雨亂鶯啼<lb/>
　　貝翺<lb/>
　　　閒居<lb/>
閒居不是為逃名野性從来少宦情況有林塘供笑詠<lb/>
且無冠蓋費逢迎夕陽山好樓中見春水船髙樹杪行<lb/>
<pb n="KR4h0143_WYG_240-25a"/>
何處飛来如雪鳥相親相近不相驚<lb/>
　　　吳門㑹故人樓文淵<lb/>
憶曽相識自兒童二載雲間筆硯同深院抄書桐葉雨<lb/>
曲䦨聨句藕花風當時壯氣淩諸子今日衰顔對兩翁<lb/>
髙卧田園真自樂宦遊愧我尚西東<lb/>
　　謝林<lb/>
　　　青城虞勝伯顔丘氏小軒曰看帆為賦律詩四<lb/>
　　　首<hi>録一首</hi>
<pb n="KR4h0143_WYG_240-25b"/>
日送飛帆若㫁蓬閒情不與水俱東自居茅屋秋聲裏<lb/>
如在瀟湘夜雨中檣影逺離滄海月棹歌歸趂落潮風<lb/>
由来世道随流轉不用空嗟阮籍窮<lb/>
　　馬徳華<lb/>
　　　題蜀山圖<lb/>
翠壁蒼嵐峭入天雨餘草色帶春煙錦江東去龍門險<lb/>
劒閣西来鳥道懸丞相舊圖沙磧裏拾遺髙興草堂前<lb/>
回看匹馬經行處似有猿聲到耳邉<lb/>
<pb n="KR4h0143_WYG_240-26a"/>
　　王文啟<lb/>
　　　姚江㑹沈尤諸公宴陳元帥樓上<lb/>
江色姢姢晝雨過好山青入畫樓多筵開玉帳元戎醉<lb/>
酒勸金杯小妓歌落日馬嘶煙外栁嫩涼鷗浴藕心波<lb/>
相逢冠蓋歡娛地慷慨元龍奈爾何<lb/>
　　　松雪軒為海昌尤帥賦<lb/>
元戎髙致愛林丘背郭臨江卜築幽青松繞屋作人立<lb/>
白雲滿山如水流漫有琴尊来好客可無簡䇿伴清秋<lb/>
<pb n="KR4h0143_WYG_240-26b"/>
居官何似居閒好我亦誅茅碧海頭<lb/>
　　孫蕡<lb/>
　　　羅浮<lb/>
四百峯嵐列海圖飛雲絶頂敞𤣥都丹砂五色時光焰<lb/>
紫翠中天半有無觀裏松株皆住鶴山中竹葉盡成符<lb/>
鐵橋歸去尋清賞爛醉仙人白玉壺<lb/>
　　　懐四川<lb/>
草堂煙樹入青霄漢殿荒臺秀黍苗宇宙大名今尚在<lb/>
<pb n="KR4h0143_WYG_240-27a"/>
風雲霸氣未全銷寒星夜落支機石錦水春明駟馬橋<lb/>
花栁舊遊今㡬載西風蓬鬢影蕭蕭<lb/>
　　王佐<lb/>
　　　午日呈鄭久誠參政<lb/>
百頃芙蓉罨畫船賀家湖上水平天金盤送果沈氷碗<lb/>
羅扇題詩散舞筵往事氛埃成逺夢佳辰風雨憶華年<lb/>
澗蒲九節根如玉服食于今笑學仙<lb/>
　　黄哲<lb/>
<pb n="KR4h0143_WYG_240-27b"/>
　　　舟泊龍灣寄孫仲衍<lb/>
吳檣楚柁十年間又度秦淮虎豹闗眼底故人成寂寞<lb/>
夢中塵業負髙閒九州風雨東南㑹七澤波濤日夜還<lb/>
江上思君雲路杳掀篷愁對蔣陵山<lb/>
　　林鴻<lb/>
　　　春日遊東苑應制<lb/>
長樂鐘鳴玉殿開千官步輦出蓬莱已教旭日催龍馭<lb/>
更借春流泛羽杯堤栁欲眠鶯喚起宫花乍落鳥銜来<lb/>
<pb n="KR4h0143_WYG_240-28a"/>
宸游好奏簫韶曲京國于今有鳳臺<lb/>
　　　春日陪車駕幸蔣山應制<lb/>
鍾山月曉樹蒼蒼鳳輦乗春到上方馴鳥不随天仗散<lb/>
曇花故落御衣香珠林霽雪明山殿玉澗飛泉近苑牆<lb/>
自愧才非枚乗匹也陪巡幸沐恩光<lb/>
　　　雪夜張尚書籌招飲以事不赴<lb/>
南宫儤直雪晴時凍雀無聲隠竹埤貰酒暫同寒夜飲<lb/>
盍簪深負故人期雲垂絳闕知天近日漬霜簾覺曙遲<lb/>
<pb n="KR4h0143_WYG_240-28b"/>
除却安禪與招隠此身此外欲何為<lb/>
　　　呈浦舍人<lb/>
無諸臺下乍秋風客舍逢君興不窮性僻共躭詩句險<lb/>
愁多却仗酒杯空平蕪一騎經吳苑積雨孤舟夢晉宫<lb/>
明日又從江上别曲䦨愁倚送飛鴻<lb/>
　　　九日登絓月蘭若憶鄭二宣<lb/>
㣲霜初下越王城衰病逢秋也自輕九日登臨多縦醉<lb/>
百年感慨獨鍾情㫁蟬野寺黄花晚逺樹江天白鴈晴<lb/>
<pb n="KR4h0143_WYG_240-29a"/>
却憶浮丘炎海上懶題詩句寄同聲<lb/>
　　　過東林雙磵有懐舊遊<lb/>
曽於此地盍朋簪嵗晏重来百感深門掩薄寒初暝雪<lb/>
樹含輕靄欲栖禽滄波涉海驚魂夢白髮看山倦嘯吟<lb/>
聞説逺公能館我便投章甫卧東林<lb/>
　　　冬夜與髙五秀才館林八員外宅<lb/>
逺别悠悠歎二難多君留飲故情懽生涯祇合尊前醉<lb/>
功業無勞鏡裏看落葉走堦風動晚古梅臨水月侵寒<lb/>
<pb n="KR4h0143_WYG_240-29b"/>
何因得似龍門叟野艇終身一釣竿<lb/>
　　　與陳八參軍夜飲話舊<lb/>
鄉園别後隔烽煙此夕論交意惘然鴈引歸心離海國<lb/>
杯銜好月醉霜天謀生自愧青雲後話舊多驚白髮前<lb/>
明月豫愁分手處憑君慷慨看龍泉<lb/>
　　　寄周一秀才𤣥兼呈陳八處士炫<lb/>
薛老峯前夜詠詩若為離别思凄其忝于詞客推前輩<lb/>
久約林僧恐後期澤國未霜楓落早山城上月鳥歸遲<lb/>
<pb n="KR4h0143_WYG_240-30a"/>
自慚淺薄非徐穉賴有陳蕃是故知<lb/>
　　　海口道上有述懐鄭二宣<lb/>
露下菰蒲有鴈聲曉驂初發宿寒輕新知乍别孤吟倦<lb/>
舊國重来百感生黄葉閉門逢野寺白波侵郭見江城<lb/>
家林暫别堪惆悵翻憶浮丘海上行<lb/>
　　　將歸冶城留别陳八炫林六敏<lb/>
南宫歸後嵗蹉跎此日逢君奈别何野館解鞍行客飯<lb/>
寒山對酒故人歌蒹葭水國孤鴻度橘柚霜林匹馬過<lb/>
<pb n="KR4h0143_WYG_240-30b"/>
為報已無軒冕夢清泠臺下卧煙蘿<lb/>
　　　憶龍門髙逸人<lb/>
浮亭露飲玉尊空千里心期此日同海路想經春草緑<lb/>
越吟愁對夜燈紅他山花發鶯啼後别墅春歸積雨中<lb/>
聖代至今無隠逸不應多病卧孤篷<lb/>
　　　畢公房<lb/>
躋閣扳巖入化城薜蘿髙卧寄閒情孤忩上月分燈影<lb/>
亂葉随風雜磬聲麋鹿自知諧野性簪珪何用絆虚名<lb/>
<pb n="KR4h0143_WYG_240-31a"/>
真僧出世心無事戒得氷壺徹底清<lb/>
　　　岊江蘭若送浦舍人歸晉陽分得衣字<lb/>
離亭征騎曉騑騑正值闗河朔鴈飛白髮相看閩海别<lb/>
青山遥看晉陵歸江城雨外蓮峰出野寺霜前柿葉稀<lb/>
自愧忘情非上知臨歧惟有一沾衣<lb/>
　　　歸冶城辱羣公追餞至江心亭<lb/>
梅風初熟布帆歸相送勞君到翠㣲逺樹啼鶯留客醉<lb/>
髙林深竹見僧稀江心絶島晴浮出雨外孤雲濕倦飛<lb/>
<pb n="KR4h0143_WYG_240-31b"/>
浦漵白鷗如有待想應知我拂朝衣<lb/>
　　　秋江離思圖<lb/>
粤城衰栁拂金堤雨裏秋襟惜解攜客散江亭聞㫁鴈<lb/>
酒醒沙館候鳴雞楓橋夜冷吳謳起笠澤天寒楚望迷<lb/>
前路雲山從此别一封愁札為君題<lb/>
　　　秋夜浦舍人見宿園亭分得天字<lb/>
南宫飲散動經年此㑹羈魂各黯然霄漢故人誰更在<lb/>
江潭逐客自堪憐疎燈細雨開秋宴落葉驚風攪夜眠<lb/>
<pb n="KR4h0143_WYG_240-32a"/>
歸去晉陵成逺别好憑陽鴈望南天<lb/>
　　　夕陽<lb/>
抹野銜山影欲收光浮鴉背去悠悠髙城半落催鳴角<lb/>
逺浦初沈促繫舟㡬處閨中開繡户何人江上倚朱樓<lb/>
凄涼獨有咸陽陌芳草相連萬古愁<lb/>
　　　晚日杉闗<lb/>
苔荒古道斂㣲曛馬上笳聲不可聞地自亂離民舍少<lb/>
山當閩楚客程分長林積雨寒為雪深樹孤峯濕作雲<lb/>
<pb n="KR4h0143_WYG_240-32b"/>
愧我舊遊見闗吏也将書劒學終軍<lb/>
　　　寄林一和得深字<lb/>
雨館張燈坐夜深故人相對醉成吟二毛易老慚看鏡<lb/>
四美難并愧盍簪澤國曉霜歸候鴈縣城春樹變鳴禽<lb/>
賈生尚有長沙謫此日毋勞歎陸洗<lb/>
　　　憶浮丘生往交州<lb/>
旬日隂霖結不開窮居幽草亂侵堦也知白髮緣愁長<lb/>
無奈青山與愿乖行阻看花攜濁酒卧聞啼鳥閉虚齋<lb/>
<pb n="KR4h0143_WYG_240-33a"/>
比来況與浮丘别一望南山一愴懐<lb/>
　　　出京同黄少府宿采石<lb/>
南宫拜疏許歸休蘆荻滄江晚繫舟貰酒暫同牛渚詠<lb/>
曳裾無復鳳臺遊海門白湧潮頭急煙島紅拖雨脚收<lb/>
不用臨流濯纓袂此心從此不驚鷗<lb/>
　　　新秋浮亭夜集分韻得催字<lb/>
海國新涼一鴈来衣冠髙㑹壯懐開浮亭夜月尊前滿<lb/>
古樹秋聲笛裏哀白髮朋遊嗟落魄青山舊業怨低摧<lb/>
<pb n="KR4h0143_WYG_240-33b"/>
燈殘酒醒還成别刻漏應愁曉箭催<lb/>
　　　寄逸人髙漫士<lb/>
獨倚城南百尺䦨粤鄉愁思結漫漫平臺樹色催殘照<lb/>
近郭砧聲報早寒雲物正當揺落後闗河終念别離難<lb/>
龍門别墅今宵月誰與相同把酒看<lb/>
　　　與黄一秀才輩雨夜浮亭小集憶鄭二<lb/>
香灺燈殘意萬重與君共憶逺遊踪尺書不到經春鴈<lb/>
尊酒相逢話夜鐘風動櫟枝飜暗鵲雨深沙井響鳴蛩<lb/>
<pb n="KR4h0143_WYG_240-34a"/>
自慙淺薄誰招隠尚掩丘樊學卧龍<lb/>
　　浦源<lb/>
　　　送賈文學入京<lb/>
春城送别已斜陽花發官亭酒正香逺騎青山江上路<lb/>
新林細栁禁中牆疎星北闕趨朝早澹月南宫聴漏長<lb/>
誰謂賈生年最少獨能陳䇿輔君王<lb/>
　　　寄楊先歸潁上<lb/>
荒城此日共凄然我欲南征子北遷秋雨黄蘆思潁水<lb/>
<pb n="KR4h0143_WYG_240-34b"/>
夕陽紅稻憶吳田蕭條客舍蟲聲裏迢遞鄉書鴈影邉<lb/>
安得重逢一攜手别離同話酒尊前<lb/>
　　　贈别謝秀才<lb/>
蘭陵陌上喜逢君華館清談酒未醺蟲益旅愁秋已半<lb/>
燭敧吟影夜初分虚牎葉響風驚雨逺浦潮来水接雲<lb/>
良㑹不知能㡬度明朝何事又離羣<lb/>
　　　送包鶴州東歸<lb/>
西風江上賦歸休值雨那堪夜泊舟官路暝煙迷驛舍<lb/>
<pb n="KR4h0143_WYG_240-35a"/>
郡城寒火出更樓到家正及湖田熟在客先驚館樹秋<lb/>
逺憶情人相别處短亭孤棹兩悠悠<lb/>
　　　送荆南師户侯移鎮公安<lb/>
悠悠旌旆碧雲端逺去孤城入亂山淮月上樓人奏角<lb/>
海天低樹鴈臨闗㡬家白髮遺民在千里青絲獵騎還<lb/>
舊鎮荆南多勝槩别来唯見畫圖間<lb/>
　　　送人還鄉<lb/>
都門楊栁拂離筵歸路青山水國連三月春隂垂細雨<lb/>
<pb n="KR4h0143_WYG_240-35b"/>
㡬家寒食起新煙聴鶯谷口停行蓋立馬江頭問渡船<lb/>
此去故園應酒熟杏花開遍草堂前<lb/>
　　　阻風清河縣<lb/>
阻風淮岸憶家山骨肉相親夢寐間冀北一官今獨往<lb/>
江南千里㡬時還孤村人語秋臨水小縣雞鳴夜掩闗<lb/>
明月異鄉誰不見嗟余偏對别離顔<lb/>
　　　送王二歸山中<lb/>
闔閭城外斂斜暉水國蒼茫夕鳥㣲逺火山中人未宿<lb/>
<pb n="KR4h0143_WYG_240-36a"/>
孤舟江上客初歸髙林果熟經新雨疎栁春深映舊扉<lb/>
遥想到家無一事閒看兒女笑牽衣<lb/>
　　　林七員外園亭夜飲得河字<lb/>
都亭分袂惜蹉跎此夕相逢奈若何細雨疎燈聞落葉<lb/>
㫁雲髙樹見明河客踪迢遞天邉鴈歸夢㣲茫海上波<lb/>
鞍馬朝来又成别且傾尊酒一狂歌<lb/>
　　　和馬秀才先歸<lb/>
長安甲第似雲稠冠蓋相望孰解愁宫漏深沈春樹裏<lb/>
<pb n="KR4h0143_WYG_240-36b"/>
紫垣環繞碧山頭㣲煙草色迷征路淡月梨花隠驛樓<lb/>
聞道馬卿歸卧病懶攻詞賦客諸侯<lb/>
　　黄𤣥<lb/>
　　　北嶺陪殷大夜飲感别<lb/>
故國秋風見仲宣悲歡都集夜燈前二毛對酒仍堪醉<lb/>
萬里還家祇自憐樹拂㫁猿疑峽路月臨征鴈夢湘川<lb/>
謾將草木同衰朽未必陽春雨露偏<lb/>
　　　送金秀才之温陵<lb/>
<pb n="KR4h0143_WYG_240-37a"/>
官亭花發酒初香白馬翩翩大道傍醉客盡随歌舞散<lb/>
寒川空對别離長紫雲洞裏逢秋月赤鯉潭邉度早霜<lb/>
休説故山多少恨軍中吹角㫁人腸<lb/>
　　周𤣥<lb/>
　　　荅林子山見寄山中<lb/>
百年心事共悲歡浮世風波夢裏看洛下青山相憶久<lb/>
郢中白雪獨酬難將春野路孤鶯早乍雨江城半夜寒<lb/>
自愧五陵空學劒侯門誰復識馮驩<lb/>
<pb n="KR4h0143_WYG_240-37b"/>
　　　寄齋中諸公<lb/>
滿院飛花積雨晴春深卧病更傷情舊遊白社思陶令<lb/>
歸夢青山憶馬卿水國煙花孤鳥沒官城槐葉一蟬鳴<lb/>
南州勝事多乗興羸馬吟鞭倦獨行<lb/>
　　　送曽譯史歸山中<lb/>
隣霄臺下罷登臨一曲離歌淚滿襟芳草懐人頻積夢<lb/>
流年逺别更驚心春城鴈去餘寒在野戍花飛暮雨深<lb/>
今日逺尋陶令尹青山卧病謝朝簪<lb/>
<pb n="KR4h0143_WYG_240-38a"/>
　　　驃騎席上餞别典監鮑公歸長沙<lb/>
髙館涼風送别過膏車秣馬漫蹉跎玉壺暫醉将軍酒<lb/>
寳劒新彈俠客歌楚水夕陽行處逺官橋春樹夢中多<lb/>
王門到日能相憶千里愁心竟若何<lb/>
　　　齋居呈陳二髙三兼示故人黄𤣥林敏及從弟<lb/>
槐葉隂隂楊栁垂髙齋獨坐日斜時地經積雨多秋竹<lb/>
鳥惜殘花戀故枝卧病山城非中酒舊遊洛社緫能詩<lb/>
相從每過揚雄宅一曲陽春慰所思<lb/>
<pb n="KR4h0143_WYG_240-38b"/>
　　　秋詠<lb/>
南山閉户絶風塵舊業依依少四鄰秋草望中曽獨往<lb/>
野鷗閒裏最相親荆門西望迷歸客湘水東流怨逐臣<lb/>
榮辱升沈只如此更將心事問何人<lb/>
　　　寄王校文<lb/>
壯遊江海緫離居豈料同君嵗月疎湘水每勞懐舊夢<lb/>
筠陽曽枉薦賢書霜空落葉清砧候天入平蕪白鴈初<lb/>
自古長沙文化地聖朝逢掖近何如<lb/>
<pb n="KR4h0143_WYG_240-39a"/>
　　　　賦秋江離思<lb/>
　女螺江上送征橈祖帳新涼酒易消澤國鴈来芳草歇<lb/>
　海天人去碧波遥寒山古道迷楓葉落日愁心㫁栁條<lb/>
　聖代只今逢掖貴行看紫鳳上丹霄<lb/>
　　　趙迪<lb/>
　　　　題螺川林公慕小景<lb/>
　茅屋松扉水畔村居人殊勝武陵源草深行逕迷歸路<lb/>
　花落春潮自到門石上鳴琴期宿客林間㣲月動清猿<lb/>
<pb n="KR4h0143_WYG_240-39b"/>
　不知何處謝端宅凄絶空江螺女魂<lb/>
　　　　登餘干城<lb/>
　荒原落日過重城萬里蒼茫感客情鄉思雨中和鴈㫁<lb/>
　秋風江上見人行楓林西入吳江逺驛路東分楚界平<lb/>
　遥望天涯流落久暮雲啼鳥自縦横<lb/>
　<lb/>
　<lb/>
御選明詩巻七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_273-1a"/>
　欽定四庫全書<lb/>
御選明詩巻一百四<lb/>
　　七言絶句四<lb/>
　　　王英<lb/>
　　　　淮安别回御史<lb/>
　逺别悠悠鄉夢頻逢君况是異鄉春可憐河畔青青栁<lb/>
　又折長條别故人<lb/>
　　　　舟過盂城<lb/>
<pb n="KR4h0143_WYG_273-1b"/>
　畫船撾鼔過盂城兩岸桃花春水平今夜湖中好風景<lb/>
　直須看到月三更<lb/>
　　　王直<lb/>
　　　　題畫<lb/>
　綠樹青山帶晚霞樹間處處有人家孤舟最愛滄浪客<lb/>
　得共眠鷗占淺沙<lb/>
　　　章敞<lb/>
　　　　長安雪夜歸興<lb/>
<pb n="KR4h0143_WYG_273-2a"/>
半生嵗月老幽燕鏡裏蒼顔豈似前曽道休官身便樂<lb/>
夢書封事乞歸田<lb/>
　　李昌祺<lb/>
　　　客夜聞砧<lb/>
荒草蕭蕭郭隗臺清砧明月兩堪哀千愁百感多如雨<lb/>
今夜燈前一併來<lb/>
　　　山路謔花<lb/>
枝頭池上總猩紅幾樹繁開幾樹空顔色一般榮悴别<lb/>
<pb n="KR4h0143_WYG_273-2b"/>
誰將此意問東風<lb/>
　　　花荅<lb/>
多謝天公著意栽不教妝㸃艷亭臺無人翦折無人賞<lb/>
贏得年年自在開<lb/>
　　　梔子畫眉圖二首<lb/>
簷蔔初開雪亞枝枝頭好鳥立成癡少年京兆風流處<lb/>
似汝花間對語時<lb/>
昔年曽伴董嬌嬈長把春山笑倩描今日梁園空見畫<lb/>
<pb n="KR4h0143_WYG_273-3a"/>
鳥啼花落鬢蕭蕭<lb/>
　　　夜雨<lb/>
得失無心總不驚秋來偏動故鄉情平常窗外梧桐雨<lb/>
不似今宵不耐聽<lb/>
　　魏驥<lb/>
　　　題畫<lb/>
良夜迢迢月正明石欄杆外坐深更掀髯笑罷歌還續<lb/>
愛殺林居此段情<lb/>
<pb n="KR4h0143_WYG_273-3b"/>
翠水丹山足賞心渚荷汀栁夏初臨推蓬一曲昇平調<lb/>
不識何人是賞音<lb/>
　　　題小畫四景<lb/>
落紅無數正春深小艇移來泊水潯滿目青山如畫好<lb/>
欲從何處覓知音<lb/>
隂森夏木倚巖阿小小軒窗掩薜蘿只恐故人歸未得<lb/>
扁舟何日更相過<lb/>
千巖萬壑晚偏竒䕶却幽居也自宜秋色滿天人不見<lb/>
<pb n="KR4h0143_WYG_273-4a"/>
一舟溪上泊多時<lb/>
溪南溪北雪紛紛訪友尋梅懶出村氷滑小橋人跡斷<lb/>
獨宜煨火閉柴門<lb/>
　　　郊行二首<lb/>
楝子花香雨正過秧針刺水漸平坡太平無限田家樂<lb/>
願雜春農著短蓑<lb/>
楊栁人家燕子飛綠濃緣逕覓紅稀多年不踏鄉闗路<lb/>
最喜青山待我歸<lb/>
<pb n="KR4h0143_WYG_273-4b"/>
　　　晚步<lb/>
棟花風起燕飛飛步出溪橋一逕微最喜晚來詩趣好<lb/>
山光水色淡斜暉<lb/>
　　　聞鳥聲<lb/>
金臺蘭省望都迷兀坐晴窗日漸西喜助老懷吟好處<lb/>
幽禽飛傍綠隂啼<lb/>
　　　晚步<lb/>
扶笻石逕步遲遲林壑涼生暑退時老去情懐聊自遣<lb/>
<pb n="KR4h0143_WYG_273-5a"/>
看山看水只題詩<lb/>
著霜紅樹晚離離香糯香粇熟漸齊白袷烏巾笻竹杖<lb/>
江鄉風景不勝題<lb/>
　　林真<lb/>
　　　粤王臺<lb/>
屠龍人去幾時歸空有髙臺對夕暉回首舊時歌舞地<lb/>
年年春草鷓鴣飛<lb/>
　　錢榦<lb/>
<pb n="KR4h0143_WYG_273-5b"/>
　　　客夜與故人話舊<lb/>
與君秋鬢各成霜老大相逢在異鄉盡日不眠詢往事<lb/>
雨聲寥落小窗凉<lb/>
　　陳鎰<lb/>
　　　懷慶道中<lb/>
風捲塵沙驛路迷人家逺近樹髙低如何河北風光别<lb/>
春半猶無一鳥啼<lb/>
　　金誠<lb/>
<pb n="KR4h0143_WYG_273-6a"/>
　　　江行秋興<lb/>
江水悠悠江路長孤鴻啼月有微霜十年踪跡渾無定<lb/>
莫更逢人問故鄉<lb/>
　　　閨情<lb/>
欲剪紅霞作舞衣薄雲凉霧共霏霏玉簫吹冷天邊月<lb/>
只待乘鸞子晉歸<lb/>
　　黄閏<lb/>
　　　和倥侗生春日看花之作<lb/>
<pb n="KR4h0143_WYG_273-6b"/>
多情才子惜春華樂府新聲對客誇朱雀橋邊舊遊路<lb/>
東風開遍小桃花<lb/>
　　劉鉉<lb/>
　　　題曹雲西山水<lb/>
碧雲消盡好山多茆屋春深長薜蘿行處聽來心自愜<lb/>
野禽啼罷野樵歌<lb/>
　　　題沈孟淵所藏王叔明竹二首<lb/>
風露生寒夜若何月髙山館覺秋多湘靈正作南歸夢<lb/>
<pb n="KR4h0143_WYG_273-7a"/>
莫向江頭唱楚歌<lb/>
煙雨苕溪憶舊遊畫圖遺墨見風流不知黄鶴飛歸後<lb/>
又是山中幾度秋<lb/>
　　薛瑄<lb/>
　　　夏日出文明門<lb/>
文明門外栁隂隂百囀黄鸝聽好音行過御溝回望處<lb/>
鳳凰樓閣五雲深<lb/>
　　　新鄭學宫夜宿<lb/>
<pb n="KR4h0143_WYG_273-7b"/>
清飇摵摵響林柯夜宿秋堂冷簟波睡醒不禁鄉思切<lb/>
滿庭明月候蟲多<lb/>
　　　黔陽山中<lb/>
景好寧知是異邦竹籬茅舍枕蒼江吏情更有山林趣<lb/>
綠樹門前畫㦸雙<lb/>
　　　黔陽春日雜詠<lb/>
駐節黔中感嵗華四山重疊繞天涯空庭獨坐聽鳴鳥<lb/>
拂面春風吹栁花<lb/>
<pb n="KR4h0143_WYG_273-8a"/>
　　　早渡古嶢闗<lb/>
四圍山勢鬱崔嵬清曉闗門傍水開一騎秋風揚䇿度<lb/>
野花隨路送香來<lb/>
　　　山水小景<lb/>
湖水茫茫浪拍天春風湖上有人煙小樓半在花林内<lb/>
簾捲青山看釣船<lb/>
　　　題錢舜舉山水小景<lb/>
琪樹秋風生早寒樓臺縹緲暮雲間橋頭有客長無事<lb/>
<pb n="KR4h0143_WYG_273-8b"/>
閒聽溪聲靜看山<lb/>
　　　益陽山行遇雨<lb/>
雲林漠漠雨淒淒節節危橋曲曲溪可是青驄行處穩<lb/>
滿山紅葉襯秋泥<lb/>
　　　汾上春行<lb/>
清汾信馬踏春酣汀草萋萋隴麥蔪正是暖風啼鳥日<lb/>
水村花塢似江南<lb/>
　　　朝天驛<lb/>
<pb n="KR4h0143_WYG_273-9a"/>
征驂行盡褒南道又上朝天驛畔舟兩岸雲林青未了<lb/>
嘉陵南去水悠悠<lb/>
　　　放船<lb/>
野曠天低江面平放船東下好風清江大况值新晴霽<lb/>
雲白山青望眼明<lb/>
　　　江行<lb/>
兩岸好山看不盡一江煙水去無窮誰人為和滄浪曲<lb/>
興在空濛杳靄中<lb/>
<pb n="KR4h0143_WYG_273-9b"/>
　　　平羌望峨眉山<lb/>
峩眉畫出天邊秀青到平羌尚未休山月半輪懷李白<lb/>
扁舟我亦下渝州<lb/>
　　于謙<lb/>
　　　暮春小雨<lb/>
霏霏小雨不沾衣細逐斜風密又稀好濕香塵黏栁絮<lb/>
莫教零落送春歸<lb/>
　　　夏日憶西湖<lb/>
<pb n="KR4h0143_WYG_273-10a"/>
湧金門外栁如煙西子湖頭水拍天玉腕羅裠雙蕩槳<lb/>
鴛鴦飛近採蓮船<lb/>
　　　平陽道中<lb/>
楊栁隂濃水鳥啼豆花初放麥苗齊相逢盡道今年好<lb/>
四月平陽米價低<lb/>
　　　上太行<lb/>
西風落日草斑斑雲薄秋容鳥獨還兩鬢霜華千里客<lb/>
馬蹄又上太行山<lb/>
<pb n="KR4h0143_WYG_273-10b"/>
　　　野景<lb/>
千山萬山白雲起三片五片紅葉飛野寺蕭條門半掩<lb/>
夕陽滿地一僧歸<lb/>
　　　詠石灰<lb/>
千槌萬鑿出深山烈火叢中煉幾畨粉骨碎身都不顧<lb/>
只留清白在人間<lb/>
　　瞿佑<lb/>
　　　清明<lb/>
<pb n="KR4h0143_WYG_273-11a"/>
兼旬蹭蹬在京華又見東風御栁斜客裏不甘佳節過<lb/>
借人亭館看梨花<lb/>
　　　過蘇州二首<lb/>
白蓮橋下暫停舟垂栁隂隂拂水流舞榭歌樓俱寂寞<lb/>
滿天風雨過蘇州<lb/>
桂老花殘嵗月催秋香無復舊亭臺傷心烏鵲橋頭水<lb/>
猶望閶門北岸來<lb/>
　　偶桓<lb/>
<pb n="KR4h0143_WYG_273-11b"/>
　　　為沈趣菴題畫<lb/>
溪山深處野人居小小簾櫳草閣虛灑面松風吹夢醒<lb/>
凌霄花落半牀書<lb/>
　　　懷友次陳石泉韻<lb/>
楓林葉赤露華濃來往晴沙一逕通遥望美人秋水隔<lb/>
蘋花吹老楚江風<lb/>
　　　王孟端墨竹<lb/>
鳳池退食寫琅玕醉墨淋漓尚未乾寄贈故人良有意<lb/>
<pb n="KR4h0143_WYG_273-12a"/>
清風日日報平安<lb/>
　　謝縉<lb/>
　　　春思<lb/>
簾幕風微篆有香起來時候已斜陽梨花雲冷不成夢<lb/>
蛺蝶一雙飛過牆<lb/>
　　　寄王廷桂<lb/>
山連罨畫雲煙好路入苕溪水木清如此江南好風景<lb/>
故人何事不歸耕<lb/>
<pb n="KR4h0143_WYG_273-12b"/>
　　　寒食村中<lb/>
流水涓涓映淺沙石林風急亂啼鴉荒村寒食無人到<lb/>
何處香來枳殻花<lb/>
　　　漫興<lb/>
村村昬黒樹隂濃咫尺湖塘路不通夜半風來雨吹散<lb/>
櫂歌依舊月明中<lb/>
　　施敬<lb/>
　　　南行途中寄錢塘親友<lb/>
<pb n="KR4h0143_WYG_273-13a"/>
萬里移家入瘴煙故鄉音耗若為傳衡陽自古無來雁<lb/>
况去衡陽又八千<lb/>
　　　讀程原道昆陽詩悵然有懷<lb/>
昆陽市上美人家飲酒曽停過客車萬里相思不相見<lb/>
東風吹盡蜜檀花<lb/>
　　　試筆<lb/>
試筆山窗竹影凉閒臨小字換鵝章定巢燕子時飛過<lb/>
帶得殘花落紙香<lb/>
<pb n="KR4h0143_WYG_273-13b"/>
　　　曹溪夜泊<lb/>
空山孤驛鼓逢逢明月流輝滿大江水鳥夜寒棲不穩<lb/>
一雙飛影過篷窗<lb/>
　　陸顒<lb/>
　　　呉江道中<lb/>
鱸肥蓴脆正秋風綠水紅橋宛轉通不獨季鷹思故里<lb/>
扁舟吾亦戀呉中<lb/>
　　李孝謙<lb/>
<pb n="KR4h0143_WYG_273-14a"/>
　　　題畫<lb/>
溪頭春水碧粼粼溪上春山絶㸃塵不信白雲都占盡<lb/>
也應茆屋有閒人<lb/>
　　林枝<lb/>
　　　寄彭韞玉<lb/>
空齋牢落思寥寥荏苒年光逝水消憶得當時分袂處<lb/>
栁花如雪過江橋<lb/>
　　劉績<lb/>
<pb n="KR4h0143_WYG_273-14b"/>
　　　月夜獨坐憶錢塘暹師房聽施彦昭摘阮<lb/>
忽思呉客四條絃出谷新鶯咽洞泉一曲醉翁何處聽<lb/>
冬青樹底佛堂前<lb/>
　　　畫馬<lb/>
雙駒汗血已斑斑蹀躞春風意態閒聞道千金求駿骨<lb/>
不應龍種在人間<lb/>
　　　李迪畫蘆雁<lb/>
逺别胡天趂稻粱秋風吹斷不成行夜深獨宿江南渚<lb/>
<pb n="KR4h0143_WYG_273-15a"/>
夢怯黄蘆葉上霜<lb/>
　　錢遜<lb/>
　　　琵琶士女<lb/>
下馬陵西是妾家十三曽學理琵琶自從流落商船上<lb/>
幾度春風怨落花<lb/>
　　　斑鳩<lb/>
鬬草歸來女伴尋遊絲飛絮惱春心紫鳩聲歇罏煙冷<lb/>
門掩梨花暮雨深<lb/>
<pb n="KR4h0143_WYG_273-15b"/>
　　何澄<lb/>
　　　題畫雁<lb/>
蘆花瑟瑟水茫茫落月沈沙夜未央離思不禁天外雁<lb/>
孤舟燈火客三湘<lb/>
　　呉鎮<lb/>
　　　重過沙河有感<lb/>
白鶴沙頭水自波扁舟曽載夕陽過東風一路䕷蕪綠<lb/>
添得春愁别後多<lb/>
<pb n="KR4h0143_WYG_273-16a"/>
　　呉子恒<lb/>
　　　髙洲<lb/>
青山西峙水流東暘谷縈紆一道通老去相知一藜杖<lb/>
天邊扶我最髙峰<lb/>
　　錢復亨<lb/>
　　　寄陸致中<lb/>
長憶離亭數斷鴻碧山千里暮雲紅欲知别後愁多少<lb/>
都在寒江暮雨中<lb/>
<pb n="KR4h0143_WYG_273-16b"/>
　　　題畫<lb/>
嫋嫋凉風斷復連青山深處藕花邊誰家樓外停歌舞<lb/>
又上西湖十錦船<lb/>
　　蔡庸<lb/>
　　　徐氏席上聞歌有感二首<lb/>
休遣雙鬟唱竹枝聽來渾不是當時自從夢隔巫山雨<lb/>
贏得秋風宋玉悲<lb/>
暗將羅扇遞新聲巧似東風栁樹鶯唱徹梨園譜中曲<lb/>
<pb n="KR4h0143_WYG_273-17a"/>
内中一曲最闗情<lb/>
　　李進<lb/>
　　　西湖夜宿<lb/>
蹇驢衝雪岸烏紗夜醉西湖賣酒家十六呉姬吹鳳管<lb/>
捲簾燒燭看梅花<lb/>
　　李勗<lb/>
　　　山水便面<lb/>
峰巒迢遞水微茫葭菼連天雁噭霜彷彿湘南舊行路<lb/>
<pb n="KR4h0143_WYG_273-17b"/>
短篷秋色近斜陽<lb/>
　　胡紀<lb/>
　　　寄懷翁復初二首<lb/>
曽對東風倒玉壺花前痛飲醉相扶湘山此日君思我<lb/>
苦竹叢深聽鷓鴣<lb/>
别後茫茫嵗月催眼看花謝又花開相思莫道書難寄<lb/>
落雁峰前有雁來<lb/>
　　王佐<lb/>
<pb n="KR4h0143_WYG_273-18a"/>
　　　瓊州二首<lb/>
斷虹飲海日光移西北雲屯少定姿颶母呼風千里至<lb/>
三間茅屋可能支<lb/>
五指分山析四州那盆峻嶺却當頭一支㵼下朝東水<lb/>
去與瓊州作上流<lb/>
　　沐璘<lb/>
　　　午日<lb/>
蛇首裝船十丈長船頭鐃鼓間笙簧百夫劃槳齊聲去<lb/>
<pb n="KR4h0143_WYG_273-18b"/>
阿瓦城河沸似湯<lb/>
　　廖俊<lb/>
　　　西良湖<lb/>
南邦遺跡在西良鳬雁依然滿石梁我向浮洲臺上立<lb/>
不勝惆悵到斜陽<lb/>
　　潘亨<lb/>
　　　聞子規<lb/>
﨑嶇蜀道馬行遲到處空山有子規慎莫夜啼枝上月<lb/>
<pb n="KR4h0143_WYG_273-19a"/>
思家正是夢回時<lb/>
　　盛寅<lb/>
　　　暮春雜詠<lb/>
青青楊栁拂簷牙杏酪香來客念家惆悵基田呉苑曲<lb/>
幾年寒食在京華<lb/>
　　沈貞<lb/>
　　　題竹贈施堯卿<lb/>
冷煙籠翠濕晴梢江月沈時影漸消正是故人相憶處<lb/>
<pb n="KR4h0143_WYG_273-19b"/>
秋聲無雨亦蕭蕭<lb/>
　　沈恒<lb/>
　　　題劉廷美畫<lb/>
十載天涯作宦遊黄塵飛滿紫貂裘歸來不歎長途險<lb/>
猶寫闗山萬里秋<lb/>
　　陳顥<lb/>
　　　夜坐<lb/>
寒來塵緒不闗情吟對青燈過二更落葉滿庭風滿樹<lb/>
<pb n="KR4h0143_WYG_273-20a"/>
小牕無處著秋聲<lb/>
　　　立春<lb/>
蕭條書劍客邊身望望歸期過立春官栁漸黄梅己白<lb/>
東風應笑未歸人<lb/>
　　李迪<lb/>
　　　郊遊<lb/>
栗杖風前處處扶林花掩映失前途兒童也喜尋春客<lb/>
説與東村賣酒罏<lb/>
<pb n="KR4h0143_WYG_273-20b"/>
　　張肯<lb/>
　　　題海棠雙鳥<lb/>
雙雙何事為春忙花底飛來羽翼香今夜且留枝上宿<lb/>
莫燒銀燭照紅妝<lb/>
　　杜瓊<lb/>
　　　竹<lb/>
露葉風梢接水鄉幾回相對憶瀟湘寒雲流水斜陽暮<lb/>
一曲清歌斷客腸<lb/>
<pb n="KR4h0143_WYG_273-21a"/>
　　　竹下水仙花<lb/>
珮環香冷水風多步底輕塵襯襪羅二十四絃何處奏<lb/>
又將哀怨托湘娥<lb/>
　　秦旭<lb/>
　　　題畫梅<lb/>
沙際春煙濕未消落梅風急送輕橈江邊有客尋詩去<lb/>
應在西湖第六橋<lb/>
　　梁時<lb/>
<pb n="KR4h0143_WYG_273-21b"/>
　　　題張子正春雨鳴鳩圖<lb/>
自解呼名繡領齊梨雲竹雨暗寒溪東風却憶江南北<lb/>
桑柘村深處處啼<lb/>
　　　題畫<lb/>
炊煙生處是柴闗只隔前溪半里山偶展漢書隨意讀<lb/>
不教牛角掛空還<lb/>
　　沈澄<lb/>
　　　題畫<lb/>
<pb n="KR4h0143_WYG_273-22a"/>
採盡芙容秋不知水聲流去少年時西風吹醒江南夢<lb/>
月色滿船歌竹枝<lb/>
　　　寄陳怡菴<lb/>
十年千里各天涯盼得還家㑹面遲雲冷夜窗聽雨坐<lb/>
相思却似未歸時<lb/>
　　髙得暘<lb/>
　　　題王叔明枯木竹石<lb/>
吾鄉畫手鶴山樵鶴去山空不可招真跡幸留王宰石<lb/>
<pb n="KR4h0143_WYG_273-22b"/>
疎篁老樹共蕭蕭<lb/>
　　侯復<lb/>
　　　題櫻桃翠羽圖<lb/>
幾㸃丹砂照綠隂瑶池内使翠霞襟東風何處曽相識<lb/>
沈水香消午院深<lb/>
　　姜洪<lb/>
　　　題畫<lb/>
碧山髙樹雨初晴風動懸蘿雜鳥聲簾幙晝垂茅屋靜<lb/>
<pb n="KR4h0143_WYG_273-23a"/>
幽人何處斸黄精<lb/>
　　王誼<lb/>
　　　宫詞<lb/>
花樹重重隔翠華玉顔無事駐羊車碧紗籠裏銀釭影<lb/>
照見深宫夜合花<lb/>
　　　春思<lb/>
山映簾櫳水映窗浣紗人在苧羅江年年三月梨花雨<lb/>
門掩東風燕子雙<lb/>
<pb n="KR4h0143_WYG_273-23b"/>
　　王懌<lb/>
　　　歌妓<lb/>
銀燭前頭見楚蓮雪香輕袂掌中旋章華臺上春風起<lb/>
一片楊花拂玳筵<lb/>
　　沈淳<lb/>
　　　閒居<lb/>
天上抽簪萬里迴秋風黄菊滿籬開翟公不復為廷尉<lb/>
辜負賔朋日往來<lb/>
<pb n="KR4h0143_WYG_273-24a"/>
　　劉珏<lb/>
　　　泊舟垂虹橋<lb/>
貰酒烹鱸敵暮寒垂虹橋上倚䦨干行人笑指詩翁嬾<lb/>
不到城中訪縣官<lb/>
　　　梅<lb/>
嵗寒相見在天涯玉色珠光帶露華笑殺𤣥都狂道士<lb/>
種桃何不種梅花<lb/>
　　張和<lb/>
<pb n="KR4h0143_WYG_273-24b"/>
　　　晚渡石湖<lb/>
畫船揺曳水雲鄉湖上南風作晚凉醉擊唾壺歌小海<lb/>
藕花飛出兩鴛鴦<lb/>
　　祝顥<lb/>
　　　小李將軍院體小幅<lb/>
金屋瓊臺擁畫樓錦雲香滿采蓮舟人間盡道仙家樂<lb/>
不識霜娥有底愁<lb/>
　　　沙沱晚行<lb/>
<pb n="KR4h0143_WYG_273-25a"/>
野曠天青落日黄西風衰草白茫茫停驂四望行人絶<lb/>
一片寒雲逐雁行<lb/>
　　成始終<lb/>
　　　山家<lb/>
竹籬茅屋似儂家細路緣江盡白沙落日叩門山客至<lb/>
鷓鴣啼上石楠花<lb/>
　　倪謙<lb/>
　　　題白鹿仙人圖<lb/>
<pb n="KR4h0143_WYG_273-25b"/>
百尺松隂石磴重千年白鹿澗邊逢仙人月底吹簫去<lb/>
知向緱山第幾峰<lb/>
　　商輅<lb/>
　　　桐江獨釣圖<lb/>
拂袖長歌入富春滄江深處獨垂綸短蓑不換軒裳貴<lb/>
千載髙風有幾人<lb/>
　　葉盛<lb/>
　　　曲子驛<lb/>
<pb n="KR4h0143_WYG_273-26a"/>
戎衣脫却下蕭闗坐對環泉半日閒未是老來筋力倦<lb/>
馬蹄歸自賀蘭山<lb/>
　　陳憲章<lb/>
　　　初晴<lb/>
初晴樓上燕飛飛樓下歌人白苧衣一曲未終花落去<lb/>
滿枝啼鳥送春歸<lb/>
　　　贈釣伴<lb/>
短短蔞蒿淺淺灣夕陽倒影對南山大船鼓枻唱歌去<lb/>
<pb n="KR4h0143_WYG_273-26b"/>
小艇得魚吹笛還<lb/>
　　　社中<lb/>
桑林伐鼓酒如川秋社錢多春社錢盡道昇平官長好<lb/>
五風十雨更年年<lb/>
社屋新成燕子來山丹未落野棠開三三兩兩兒童戲<lb/>
弄水扳花日幾回<lb/>
社酒開顔一百家春風先動長官衙東君也解遊人意<lb/>
紅白交開樹樹花<lb/>
<pb n="KR4h0143_WYG_273-27a"/>
社日年年會飲同東原西埭鼔鼕鼕無人不是桃花面<lb/>
笑殺河陽樹上紅<lb/>
　　　元夕<lb/>
村南村北此宵同好景難消一老翁在處恐妨年少樂<lb/>
踏歌歸去月明中<lb/>
　　　古耶道中有懷<lb/>
翠煙浮壠麥初齊社樹青青獨鳥啼何處相思不相見<lb/>
木棉花下水門西<lb/>
<pb n="KR4h0143_WYG_273-27b"/>
　　　即事<lb/>
照眼春光爛不收江亭一雨欲成秋道人不是閒鶯蝶<lb/>
肯為隂晴一日愁<lb/>
　　　彈子磯候黙齋不至<lb/>
軍人打鼓泊官船黒霧濛濛水下灘隔岸相呼不相見<lb/>
竹籠牽火上桅竿<lb/>
　　　鄒吏目書至有作<lb/>
落花遥對石城春半篋殘書一病身茶筅粟缾供客盡<lb/>
<pb n="KR4h0143_WYG_273-28a"/>
不妨人笑長官貧<lb/>
　　　木犀四絶寄倪麟<hi>錄二首</hi>
正月山桃委地紅栁塘還捲落花風木犀一樹渾堪賞<lb/>
盡日相看煙雨中<lb/>
風吹雨打只傷神白首龍鍾尚愛春花意未應嫌老醜<lb/>
十年前是種桃人<lb/>
　　　題畫<lb/>
茅簷秋颭酒旗風舟入蒹葭月半籠醉睡不知家逺近<lb/>
<pb n="KR4h0143_WYG_273-28b"/>
醒來依舊五湖東<lb/>
寒山鐘近不成眠人在姑蘇半夜船何處明朝正堪望<lb/>
呉王宫苑草芊芊<lb/>
　　　次韻黄澤飲酒見寄<lb/>
南山北山花笑人有酒不肯延佳賔請君試向西園看<lb/>
又減黄鸝一半春<lb/>
　　　送林時嘉<lb/>
南川夢裏舊青湖何處青燈一榻孤留取幽禽守明月<lb/>
<pb n="KR4h0143_WYG_273-29a"/>
隔林還與盡情呼<lb/>
　　　追和白石馬教授奉寄其𤣥孫馬竹隱<lb/>
山深谷冷老煙霞君住孤村第一家一榻清風明月夜<lb/>
鈎窗閒對紫薇花<lb/>
　　　夜坐<lb/>
露冷風清正酒醒誰家今夕不勝情人間老去無愁思<lb/>
獨倚疎梅看月明<lb/>
　　岳正<lb/>
<pb n="KR4h0143_WYG_273-29b"/>
　　　致仕後戲作<lb/>
五十年來謝世紛百年勞逸喜平分不應又受先生號<lb/>
去與青山管白雲<lb/>
　　劉珝<lb/>
　　　白頭鳥<lb/>
殘蓼枯荷八月秋枝間獨立更遲留憐渠本是無情物<lb/>
何事而今也白頭<lb/>
　　　一鷺圖<lb/>
<pb n="KR4h0143_WYG_273-30a"/>
芳草垂楊䕃碧流雪衣公子立芳洲一生清意無人識<lb/>
獨向斜陽歎白頭<lb/>
　　汪回顯<lb/>
　　　聞猿<lb/>
使蜀三年未得歸青山樓閣倚斜暉猿聲久聽渾閒事<lb/>
却笑巴人淚滿衣<lb/>
　　鄭文康<lb/>
　　　寄海上韓杲<lb/>
<pb n="KR4h0143_WYG_273-30b"/>
行盡清溪到水涯好山環繞故人家寥寥一犬柴門外<lb/>
只隔牆東幾樹花<lb/>
　　　前元時崑山王君祐有玉立亭會稽揚廉夫嘗<lb/>
　　　飲其中題詩曰王郎崑之秀玉立而長身亭子<lb/>
　　　如笠大不直一欠伸亭前千尺峰倒景入座濵<lb/>
　　　燒琴有爨桐漉酒有烏巾客來塞屋破露坐草<lb/>
　　　上茵時時來鐵叟共釣羅浮春題曰令小朶雲<lb/>
　　　捧硯為賦此章君祐之宗孫益復亭其地予亦<lb/>
<pb n="KR4h0143_WYG_273-31a"/>
　　　為賦二絶<lb/>
亭中曽冩鐵仙詩人去亭荒碧草滋千尺危峰今尚在<lb/>
重來磨洗認當時<lb/>
玉立長身舊主君百年遺事至今聞宗孫賔客還如舊<lb/>
只欠楊君小朶雲<lb/>
　　倪敬<lb/>
　　　題畫<lb/>
溪雲靄靄樹團團溪上幽亭六月寒日暮看山人已去<lb/>
<pb n="KR4h0143_WYG_273-31b"/>
水禽飛上石欄干<lb/>
　　夏寅<lb/>
　　　梅邊美人<lb/>
欲向東風問早春閒來花底步香塵試看一種嬋娟態<lb/>
即是羅浮夢裏人<lb/>
　　　芭蕉美人<lb/>
曉妝纔罷思徘徊羅襪輕移步綠苔試向芭蕉問春信<lb/>
一緘芳札為誰開<lb/>
<pb n="KR4h0143_WYG_273-32a"/>
　　周鼎<lb/>
　　　淮南道中<lb/>
葦屋蕭蕭暗市塵縱多花栁不成春車聲自繞東風展<lb/>
不管天涯有逺人<lb/>
　　　偶成<lb/>
玉河橋下水如車楊栁當門是我家飛過紅塵三四㸃<lb/>
有人騎馬向東華<lb/>
　　　寄陳叔莊<lb/>
<pb n="KR4h0143_WYG_273-32b"/>
郭外何須二頃田江湖春水綠如煙扁舟蕩漾不歸去<lb/>
日暮蘋花風滿川<lb/>
許時無暇出城來漫盡溪橋是綠苔寄語山中舊猿鶴<lb/>
紫薇花欲為誰開<lb/>
　　郭登<lb/>
　　　口號寄涇州守李宏<lb/>
渡了黄河乂黒河春風秋月五年過涇陽太守如相問<lb/>
更比來時白髪多<lb/>
<pb n="KR4h0143_WYG_273-33a"/>
　　　至髙郵逢邢勉仁<lb/>
客中相見倍相親白酒黄雞莫笑貧君住淮南我淮北<lb/>
如何不是故鄉人<lb/>
　　　送人回京<lb/>
迎得君來復送君櫻桃花發又經春誰知萬里南征客<lb/>
却向滇陽作主人<lb/>
　　王肄<lb/>
　　　題謝孔昭雨中過沈孟淵所詩畫<lb/>
<pb n="KR4h0143_WYG_273-33b"/>
竹邊書屋栁邊舟白髪相逢酒一甌回首舊遊成逺夢<lb/>
滿林風雨不勝秋<lb/>
　　　題沈公濟雪中過沈孟淵所詩畫<lb/>
白髪交游二隱淪西莊一别幾經春雪中客有重來日<lb/>
不見當年冒雨人<lb/>
　　楊守陳<lb/>
　　　送僧歸呉<lb/>
一錫南飛度碧空寶坊遥在白雲中定知門外青松樹<lb/>
<pb n="KR4h0143_WYG_273-34a"/>
别後新枝已向東<lb/>
　　　春寒<lb/>
二月燕城暖漸回北風吹雪徧樓臺春寒畢竟無多日<lb/>
桃李何須怨未開<lb/>
　　　春城遊宴詩<lb/>
蝤蛑石首和椒橙新筍香甘帶肉烹非是老饕偏愛此<lb/>
十年不歠故鄉羮<lb/>
　　童軒<lb/>
<pb n="KR4h0143_WYG_273-34b"/>
　　　春雨思兄一首<lb/>
輕寒連日雨霏霏花底香塵濕不飛燕子歸來詩夢覺<lb/>
滿池新水草依依<lb/>
　　　墨竹<lb/>
湘江千畝綠雲寒分得凌霄玉一竿因憶當年棲泊處<lb/>
滿篷秋葉雨聲閒<lb/>
　　　春夜偶成<lb/>
金鴨香消午夜天粉牆西畔控秋千荼䕷夢怯春寒峭<lb/>
<pb n="KR4h0143_WYG_273-35a"/>
起傍雕闌看月圓<lb/>
　　　春草<lb/>
年年匝地自生春染出羅裠色更新回首舊遊南浦路<lb/>
冷煙凄雨正愁人<lb/>
　　　寶帶橋<lb/>
寶帶橋頭水滿磯小舟雙槳暮漁歸藕花蒲葉俱零落<lb/>
惟見斜陽乳鴨飛<lb/>
　　　褒城<lb/>
<pb n="KR4h0143_WYG_273-35b"/>
曉驅羸馬出褒城風景蒼蒼入望清十里青山數行樹<lb/>
荳花籬落草蟲鳴<lb/>
　　　夀昌山中書事<lb/>
竹底寒泉脉脉流穿雲噴雪響牀頭連宵獨坐清無寐<lb/>
那更山窗月正秋<lb/>
　　王越<lb/>
　　　春寒<lb/>
二月邊城雪尚飛年年草色見春遲不知上苑新桃李<lb/>
<pb n="KR4h0143_WYG_273-36a"/>
開到春風第幾枝<lb/>
　　　謝安圖<lb/>
髙臥東山嵗月多放情聲妓欲如何後來始為蒼生起<lb/>
却聽桓伊席上歌<lb/>
　　馬文升<lb/>
　　　游桃源洞<lb/>
桃花源接武陵溪咫尺仙家路易迷指㸃秦人舊蹤跡<lb/>
蕭蕭方竹斷橋西<lb/>
<pb n="KR4h0143_WYG_273-36b"/>
　　李應禎<lb/>
　　　春日山村晚步<lb/>
寂寂柴門草色新深深雲樹鳥啼春夕陽西下東流急<lb/>
不見沙頭喚渡人<lb/>
　　謝績<lb/>
　　　山行<lb/>
杖屨躋攀到九華不知何處是仙家髙蹤一去無消息<lb/>
惟有碧桃春自華<lb/>
<pb n="KR4h0143_WYG_273-37a"/>
　　張寧<lb/>
　　　園梅盛開<lb/>
暖透孤根雪乍消冰花萬㸃綴寒條尋幽欲寄山中客<lb/>
忘却西湖有斷橋<lb/>
　　　題畫<lb/>
杳靄昬黄夜泊船鷓鴣聲裏雨如煙秋風不見平安信<lb/>
夢斷湘江又十年<lb/>
　　　竹鶴老人畫<lb/>
<pb n="KR4h0143_WYG_273-37b"/>
水煙山靄樹冥冥船在丹青畫裏行好是苕溪二三月<lb/>
南邊雨落北邊晴<lb/>
　　　蘋花館<lb/>
宿水停煙綠近牆繞門葭菼共蒼蒼寒香欲薦無人采<lb/>
月落空庭夜有霜<lb/>
　　　寄余驛丞<lb/>
南薫亭館晚相延屈指星霜又十年不是重來渾忘却<lb/>
黄昬舟過驛門前<lb/>
<pb n="KR4h0143_WYG_273-38a"/>
　　丘濬<lb/>
　　　題小景<lb/>
石橋流碧水潺湲千樹桃花萬叠山謾道仙家有靈藥<lb/>
看來終不似人間<lb/>
　　　過會通河有感<lb/>
清江浦上臨清閘蕭鼓叢祠飽餕餘幾度會通橋上過<lb/>
更無人説宋尚書<lb/>
　　伍方<lb/>
<pb n="KR4h0143_WYG_273-38b"/>
　　　畫竹<lb/>
花㸃湘雲墮碧川翠梢零落帶秋煙歸篷記得曽看處<lb/>
殘月黄陵古廟前<lb/>
　　彭澤<lb/>
　　　春日雜興<lb/>
春隂庭館晝生寒落葉遊絲濕作團年少風流今減盡<lb/>
牡丹開遍不凭䦨<lb/>
　　陳頎<lb/>
<pb n="KR4h0143_WYG_273-39a"/>
　　　題石田小景<lb/>
齊女門北古塘斜岸葦無窮雜蓼花此地往來應慣熟<lb/>
借書常到鄴侯家<lb/>
　　陳贄<lb/>
　　　蠻中<lb/>
蠻溪雨過葉皆流落日猩猩啼樹頭髙竹亂藤茅屋小<lb/>
不知村落屬何州<lb/>
　　劉英<lb/>
<pb n="KR4h0143_WYG_273-39b"/>
　　　載酒過湖<lb/>
寒食清明次第來紫苞紅萼裹池臺東風似與人商略<lb/>
最好花教最後開<lb/>
　　聶大年<lb/>
　　　題畫<lb/>
緩鞚青騘蹋軟沙畫橋煙樹酒旗斜玉樓人醉東風晚<lb/>
髙捲紅簾看杏花<lb/>
　　　題彦顒畫中小景<lb/>
<pb n="KR4h0143_WYG_273-40a"/>
水禽沙鳥自相呼逺近雲山半有無一葉扁舟兩三客<lb/>
載將煙雨過西湖<lb/>
雨餘芳樹淨無塵草色䝉茸淺帶春茅屋石田應尚逺<lb/>
夕陽愁殺獨歸人<lb/>
　　　夏日次侃禪師韻<lb/>
髙亭暑後景相和涼月絺衣挂薜蘿楊栁風輕湖面闊<lb/>
不知何處藕花多<lb/>
　　　題許上舍家梅花<lb/>
<pb n="KR4h0143_WYG_273-40b"/>
西湖曽繫木蘭橈湖上殘雲雪未消報道南枝春信早<lb/>
移船更近段家橋<lb/>
　　　題仲昭竹<lb/>
舍人老作鄖陽守尚愛揮毫冩竹枝絶似檥舟湖水上<lb/>
鷓鴣啼斷雨來時<lb/>
　　陳延齡<lb/>
　　　題畫<lb/>
洞庭微雨曉生波一櫂雲山客裏過綠遍䕷蕪歸未得<lb/>
<pb n="KR4h0143_WYG_273-41a"/>
東風閒唱竹枝歌<lb/>
楊花如雪正殘春新水茫茫浸綠蘋桃葉桃根何處是<lb/>
東風愁殺渡江人<lb/>
　　劉溥<lb/>
　　　題畫寄徐州陸九皋<lb/>
别後重來未有期且憑圖畫寄相思秋風黄葉茅亭上<lb/>
猶記逢君是此時<lb/>
目極天涯酒半醒楓林斜帶逺山青故人家在秋雲外<lb/>
<pb n="KR4h0143_WYG_273-41b"/>
百步洪邊水繞亭<lb/>
　　　偶作<lb/>
燈影分明隔絳橋玉堦行盡轉迢迢春風只在銀屏裏<lb/>
殘雪和愁幾日消<lb/>
　　　詠衰栁<lb/>
露葉煙梢翠色浮向人長是弄春柔多情自是多顦顇<lb/>
莫向西風錯怨秋<lb/>
　　湯𦙍勣<lb/>
<pb n="KR4h0143_WYG_273-42a"/>
　　　立春後作<lb/>
市橋連日雨聲繁花信風來第幾畨郭外有田三十畝<lb/>
角巾扶醉插山礬<lb/>
斷頭船子小於梭綠栁隄邊拍櫂過綽約酒旗風外捲<lb/>
隔花時聽一聲歌<lb/>
霏霏小雨作春寒酒盞新來不放乾家近碧山招飲洞<lb/>
可能黄髪老江干<lb/>
　　　梅花巻<lb/>
<pb n="KR4h0143_WYG_273-42b"/>
夢裏仙人水月容步揺斜颭玉籠鬆六銖衣薄霜風老<lb/>
吹落瑶臺第幾重<lb/>
　　　懸崖梅<lb/>
半吐幽山雪未殘玉樓人對曉風寒斷橋西向馬蹄滑<lb/>
曽岸秦巾仰首看<lb/>
　　　桃花雙鶴<lb/>
白髪參軍賦欲成桃花浪急午風驚可憐一片蕪城月<lb/>
子夜還從海上生<lb/>
<pb n="KR4h0143_WYG_273-43a"/>
　　　遊仙<lb/>
花氣晴烘玉女窗飛泉觸石響淙淙武夷山主來登會<lb/>
鸞鶴周攅七寶幢<lb/>
洞口桃花望欲迷春光正萃武陵溪白雲萬頃誰耕破<lb/>
一一都開種玉畦<lb/>
冉冉紅雲覆紫臺春風四散碧桃開麻姑昨夜曽相約<lb/>
去測東溟淺處來<lb/>
鶴氅斜披出市諠青霞窟裏聽啼猿半酣騎著壺公杖<lb/>
<pb n="KR4h0143_WYG_273-43b"/>
直遡黄河到水源<lb/>
若木枝頭露未乾五雲噴水浴鴉翰須臾轉過金鼇背<lb/>
九㸃齊州鏡裏看<lb/>
日照雲中絳節髙龜臺阿母召餐桃乞來斗大黄瓊核<lb/>
剖作雙杯捲翠濤<lb/>
　　　巨俠<lb/>
獵火茫茫照四山青衣小隊射生還貂裘幾㸃輕盈雪<lb/>
月照城門未上鐶<lb/>
<pb n="KR4h0143_WYG_273-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_273-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻一百四<lb/>
</p>
<p>
</p>
  </div>
</body>
</text>
</TEI>
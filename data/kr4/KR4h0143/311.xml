<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_311-1a"/>
　欽定四庫全書<lb/>
御選金詩卷二十一<lb/>
　　七言絶句三<lb/>
　　　酈權<lb/>
　　　　聞砧<lb/>
　玉闗消息到長安處處砧聲搗夜䦨想得月殘哀響斷<lb/>
　一燈清淚剪刀寒<lb/>
　　　　夷門遣懷<lb/>
<pb n="KR4h0143_WYG_311-1b"/>
　梁園花木豔精神盡屬東風㸃綴人雪壓老梅香不起<lb/>
　問君消得幾多春<lb/>
　　　　慈恩塔<lb/>
　慈恩石刻半公卿時遇聞人為指名龍虎榜中休著眼<lb/>
　一篇俚賦誤平生<lb/>
　　　　濟源廟海子内有二黿人以將軍目之投餅餌<lb/>
　　　　則至<lb/>
　我欲然犀起蟄雷謾誇海蘸紙錢灰將軍不是池中物<lb/>
<pb n="KR4h0143_WYG_311-2a"/>
也為區區餅餌來<lb/>
　　　裴公亭<lb/>
十里蓮塘際碧山入潭無數竹根泉詩狂欲灑亭間壁<lb/>
却愧文公與樂天<lb/>
　　　郊行二首<lb/>
十里脩篁翠拂天青田漠漠水濺濺髙林忽斷驚回首<lb/>
不覺竒峰墮眼前<lb/>
溪橋納納馬蹄輕竹裏人家犬吠聲行盡灘光溪路黒<lb/>
<pb n="KR4h0143_WYG_311-2b"/>
隔林燈火夜深明<lb/>
　　景覃<lb/>
　　　感事<lb/>
蘭芳切禁當門種李苦何傷並道生自古英雄足猜忌<lb/>
莫敎身外有浮名<lb/>
　　段繼昌<lb/>
　　　梨花<lb/>
一林輕素媚春光透骨濃薰百和香消得太眞吹玉笛<lb/>
<pb n="KR4h0143_WYG_311-3a"/>
小庭人散月如霜<lb/>
　　　一溪<lb/>
一溪流水走青虵春在江邊漁父家竹外寒梅看欲盡<lb/>
清香移入小桃花<lb/>
　　　春早二首<lb/>
魚兒水汎鴨頭綠野馬塵飛羊角風西崦山家籬落背<lb/>
杏梢初見一分紅<lb/>
斷冰銷盡荻芽尖凍壠蘇來白薺添幾片野雲飛不去<lb/>
<pb n="KR4h0143_WYG_311-3b"/>
晚風吹作雨纎纎<lb/>
　　　讀紀信傳<lb/>
鹿走中原兩虎爭滎陽圍解事堪驚當時拔劒論功者<lb/>
矢口何人説紀生<lb/>
　　靖天民<lb/>
　　　西子放瓢圗<lb/>
髻鬟蕭颯苧蘿秋千古香溪水自流呉越兵爭竟何得<lb/>
風流輸與五湖舟<lb/>
<pb n="KR4h0143_WYG_311-4a"/>
　　王去非<lb/>
　　　題左丘明墓<lb/>
寺壓孤墳墳已摧墳前松栢亦凋衰未能遷寺還封樹<lb/>
每到覩君一淚垂<lb/>
　　李遹<lb/>
　　　獅子峰<lb/>
解脫眼光三界靜端公伎倆一時休雲開正使金毛現<lb/>
子細看來是石頭<lb/>
<pb n="KR4h0143_WYG_311-4b"/>
　　　送窮<lb/>
昔年曽作送窮詩結栁齎糧擬退之送去還來還復語<lb/>
君家猶有讀書兒<lb/>
　　劉濤<lb/>
　　　戲用前人語題天平别墅<lb/>
表聖當年絹五千休休亭下買林泉黄華面目君還見<lb/>
天柱峰髙不直錢<lb/>
　　李好復<lb/>
<pb n="KR4h0143_WYG_311-5a"/>
　　　邵智夫同游南城<lb/>
園林晴晝蔚如煙林外支流盡水田落日趂墟人已散<lb/>
鷺鷥飛上渡頭船<lb/>
　　楊雲翼<lb/>
　　　陽春門堤上<lb/>
薄薄晴雲漏日髙雪消土脉潤如膏東風可是多才思<lb/>
先送輕黄到栁梢<lb/>
　　　聞韶圗<lb/>
<pb n="KR4h0143_WYG_311-5b"/>
千古神交寄至音聞韶想見聖人心容聲便落筌蹄外<lb/>
後學休從肉味尋<lb/>
　　　蔡村道中<lb/>
水連深竹竹連沙村落蕭蕭已暮鴉行盡畫圗三十里<lb/>
青山影裏見人家<lb/>
　　　戴嵩畫牛<lb/>
春草原頭雨濕煙夕陽渡口水吞天披圗坐我風蓑底<lb/>
一夢長林二十年<lb/>
<pb n="KR4h0143_WYG_311-6a"/>
　　　雙成寺中登樓<lb/>
雲意生隂晚不收西風疎雨一江秋畫圗忽上闌干角<lb/>
隱隱平灣轉釣舟<lb/>
　　　閒閒公為上清宫道士冩經并以所養鵞羣付<lb/>
　　　之諸公有詩某亦同作<lb/>
㑹稽筆法老無塵今代閒閒是後身只有愛鵞縁巳盡<lb/>
舉羣還付向來人<lb/>
　　劉中<lb/>
<pb n="KR4h0143_WYG_311-6b"/>
　　　龍門石佛<lb/>
鑿破蒼崖已失真又添行客眼中塵請君看取他山石<lb/>
不費工夫總法身<lb/>
　　龎鑄<lb/>
　　　夏日<lb/>
富國才疎合自羞清時無補但優游只知錢向紙中裹<lb/>
不信能敎地上流<lb/>
　　　花下<lb/>
<pb n="KR4h0143_WYG_311-7a"/>
香滿西園曉雨㣲萬紅千翠自髙低若為常作莊周夢<lb/>
飛向幽芳鬧處棲<lb/>
　　　未開牡丹<lb/>
國香半吐醉顔酡炫耀春工已自多愛惜不敎催羯鼓<lb/>
更澆卯酒看如何<lb/>
　　　山行絶句<lb/>
四面雲山玉作圍一川霜樹錦為衣翩翩數騎南岡下<lb/>
傅粉王孫射鹿歸<lb/>
<pb n="KR4h0143_WYG_311-7b"/>
　　　墨竹三首<lb/>
　　　　隔溪煙雨<lb/>
一溪流水玉涓涓溪上脩篁接暮煙誰倩能詩文與可<lb/>
筆端移得小江天<lb/>
　　　　秋風驟雨<lb/>
瀰川急雨暗秋空無限琅玕澹墨中劒甲摐摐軍十萬<lb/>
欲將貔虎戰斜風<lb/>
　　　　春雷起蟄<lb/>
<pb n="KR4h0143_WYG_311-8a"/>
千梢萬葉玉玲瓏枯槁叢邊緑轉濃待得春雷驚蟄起<lb/>
此中應有葛陂龍<lb/>
　　　夷齊墓<lb/>
絶粒當年恥化周死於仁義更何求首陽山下兩丘土<lb/>
能使當年釣石羞<lb/>
　　陳規<lb/>
　　　過驪山<lb/>
豐鎬無由問故基三章止見黍離詩而今多少華清石<lb/>
<pb n="KR4h0143_WYG_311-8b"/>
都與行人刻豔辭<lb/>
　　王擴<lb/>
　　　題神霄宫清心軒<lb/>
紛紛百慮自心生方寸清來百慮平未了此心私自笑<lb/>
更憂時世欲澄清<lb/>
　　趙伯成<lb/>
　　　蠟梅<lb/>
凍蕾含香蠟㸃匀古來幽谷有佳人詩家只怨和羹晚<lb/>
<pb n="KR4h0143_WYG_311-9a"/>
不道紅梅别是春<lb/>
冷豔疎香寂寞濵欲持何物向時人東風自是清狂手<lb/>
辦作竹籬茅舍春<lb/>
　　趙思文<lb/>
　　　侯相浪溪嵗寒堂<lb/>
靜中臺榭隔紅塵水色山光日日新不用沿溪種松竹<lb/>
主人元是嵗寒人<lb/>
　　張建<lb/>
<pb n="KR4h0143_WYG_311-9b"/>
　　　山村風雨圗<lb/>
雨昬山店望未見風𦂳傘簷張不開莫訝披圗便成句<lb/>
為曽行到此中來<lb/>
　　王世賞<lb/>
　　　探梅<lb/>
候得南枝破玉腮心顔今日為君開細看苔逕無行跡<lb/>
先賞應輸我獨來<lb/>
　　　稱善齋<lb/>
<pb n="KR4h0143_WYG_311-10a"/>
宦途馳逐只堪羞何意須封萬戸侯平日少游真可念<lb/>
絶勝辛苦駐壺頭<lb/>
　　李純甫<lb/>
　　　孫卿子<lb/>
諸儒談性盡歸情誰信黄河徹底清未到崑崙源上見<lb/>
且休容易小荀卿<lb/>
　　　謝安石<lb/>
阿堅休道不英雄兒輩俄成盖世功屐齒折時渠自省<lb/>
<pb n="KR4h0143_WYG_311-10b"/>
至今人解笑桓冲<lb/>
　　　魏徴<lb/>
健兒摇足據山東李氏家居大半空貞觀力排封建議<lb/>
魏徴元只是田公<lb/>
　　　老蘇<lb/>
宋季人憂大瓠穿敢留金幣不輸邊權書更信蘇家䇿<lb/>
剰費青苗幾倍錢<lb/>
　　　子端山水同裕之賦<lb/>
<pb n="KR4h0143_WYG_311-11a"/>
遼鶴歸來萬事空人間無地著詩翁只留海岳樓中景<lb/>
長在經營慘淡中<lb/>
　　　馬圗同裕之賦<hi>韓筆定襄霍益之家物</hi>
天馬飛來不苦難雲屯萬騎開元間太平有象韓生筆<lb/>
曽見真龍如此閒<lb/>
　　　劉宋<lb/>
六十衰翁血打圍深山赤手搏熊羆子孫只解相魚肉<lb/>
辛苦知他為阿誰<lb/>
<pb n="KR4h0143_WYG_311-11b"/>
　　　燕子<lb/>
一别天涯十見春重來白髪一畨新心知話盡春愁處<lb/>
相對依依如故人<lb/>
　　閻長言<lb/>
　　　送麗酒麗橙與秀實御史<lb/>
驄馬朝回畫閤深遥知春意領梅心麗橙嬌軟麗尊小<lb/>
聊助風流對淺斟<lb/>
　　　閻立本職貢圗<lb/>
<pb n="KR4h0143_WYG_311-12a"/>
諤諤昌周此一書形容獒貢冩成圗寧知右相無深意<lb/>
莫指丹青便厚誣<lb/>
　　　盤山招隱圗<lb/>
畫出中盤望隱歸鳴珂朝馬尚遲遲賦詩未敢輕相誚<lb/>
却恐吾山也勒移<lb/>
　　　三門集津圗<lb/>
津門未為天下險勿作駭相觀兹圗偃月堂中李林甫<lb/>
有人能冩此心無<lb/>
<pb n="KR4h0143_WYG_311-12b"/>
　　馮壁<lb/>
　　　送人出使<lb/>
陽春有脚蘇疲瘵水鏡無心照潔汙九道澄清天意切<lb/>
人才一一似君無<lb/>
　　　習池醉歸圗<lb/>
襄漢方屯十萬兵習池日往不曽醒紛紛悞晉皆渠輩<lb/>
何獨王家一寧馨<lb/>
　　　東坡海南烹茶圗<lb/>
<pb n="KR4h0143_WYG_311-13a"/>
講筵分賜密雲龍春夢分明覺亦空地惡九鑚黎洞火<lb/>
天游兩腋玉川風<lb/>
　　　隂晦中忽見華山<lb/>
吏部能開衡岳雲坡仙曽借海宫春蓮峰清曉忽自獻<lb/>
二公何人予何人<lb/>
　　　草堂春暮横披<lb/>
遷客倚樓家萬里五陵飛鞚酒千金草堂澹與春山對<lb/>
幽鳥一聲春巳深<lb/>
<pb n="KR4h0143_WYG_311-13b"/>
　　王若虚<lb/>
　　　復寄之純二首<lb/>
志大言髙與世違拂衣真作竹林歸黄塵道口風波惡<lb/>
未必先生自處非<lb/>
自笑趨塵亦强顔食謀未免敢言閒紫芝果可充飢腹<lb/>
從子玉屏巖石間<lb/>
　　　感懷<lb/>
枉却全家仰此身書生那是治生人百憂耿耿填胸臆<lb/>
<pb n="KR4h0143_WYG_311-14a"/>
强作歡顔慰老親<lb/>
　　　自笑<lb/>
酒得數杯還巳足詩過兩韻不能神何須豪逸攀時傑<lb/>
我自世間隨分人<lb/>
　　　别家<lb/>
到了身安是本圗何須身外覓浮虚誰能置我無飢地<lb/>
却把㣲官乞與渠<lb/>
　　　慵夫自號<lb/>
<pb n="KR4h0143_WYG_311-14b"/>
身世飄然一瞬間更將辛苦送朱顔時人莫笑慵夫拙<lb/>
差比時人得少閒<lb/>
　　　題淵明歸去來圗五首<hi>此下皆中年所作</hi>
靖節迷途尚爾賖苦將覺悟向人誇此心若識真歸處<lb/>
豈必田園始是家<lb/>
孤雲出岫暮鴻飛去住悠然兩不疑我自欲歸歸便了<lb/>
何須更説世相遺<lb/>
抛却㣲官百自由應無一事挂心頭銷憂更藉琴書力<lb/>
<pb n="KR4h0143_WYG_311-15a"/>
借問先生有底憂<lb/>
得時草木竟欣榮頗為行休惜此生乗化樂天知浪語<lb/>
看君於世未忘情<lb/>
名利醉心濃似酒貪夫衮衮死紅塵折腰不樂翻然去<lb/>
此老猶為千載人<lb/>
　　　還家五首<lb/>
日日他鄉恨不歸歸來老淚更沾衣傷心何啻遼東鶴<lb/>
不但人非物亦非<lb/>
<pb n="KR4h0143_WYG_311-15b"/>
荒陂依約認田園松菊存亡不足論我自無心更懷土<lb/>
不妨猶有未招䰟<lb/>
山杏溪桃化棘榛舞臺歌榭墮灰塵春來底事堪行處<lb/>
門外流鶯枉喚人<lb/>
回思夢裏繁華事幸及當年樂此身閒立斜陽看兒戲<lb/>
憐渠虚作太平人<lb/>
艱危嘗盡鬢成絲轉覺諠譁不可期幾度哀歌仰天問<lb/>
何如還我未生時<lb/>
<pb n="KR4h0143_WYG_311-16a"/>
　　　山谷於詩每與東坡相抗門人親黨遂有言文<lb/>
　　　首東坡論詩右山谷之語今之學者亦多以為<lb/>
　　　然漫賦四詩為商略之云<lb/>
絶足由來不可追汗流餘子費奔馳誰言直待南遷後<lb/>
始是江西不幸時<lb/>
信手拈來世已驚三江衮衮筆頭傾莫將險語誇勁敵<lb/>
公自無心與物爭<lb/>
戲論誰知出至公蝤蛑信美恐生風奪胎換骨何多樣<lb/>
<pb n="KR4h0143_WYG_311-16b"/>
都在先生一笑中<lb/>
文章自得方為貴衣鉢相傳豈是真已覺祖師低一著<lb/>
紛紛嗣法更何人<lb/>
　　　王内翰子端詩近來陡覺無佳思縱有詩成似<lb/>
　　　樂天其小樂天甚矣漫賦三詩為白傅解嘲<lb/>
功夫費盡謾窮年病入膏肓豈易鐫寄語雪溪王處士<lb/>
恐君猶是管窺天<lb/>
東塗西抹鬬新姸時世梳糚亦可憐人物世衰如䑕尾<lb/>
<pb n="KR4h0143_WYG_311-17a"/>
後生未可議前賢<lb/>
妙理宜人入肺肝麻姑搔背豈勝鞭世間筆墨成何事<lb/>
此老胸中自一天<lb/>
　　　宫女圍棋圗<lb/>
盡日羊車不見過春來雨露向誰多爭機决勝元無事<lb/>
永日消磨不奈何<lb/>
　　范中<lb/>
　　　贈韶山退堂聰和尚<lb/>
<pb n="KR4h0143_WYG_311-17b"/>
郎當舞袖少年塲線索機闗似郭郎今日棚前閒袖手<lb/>
却從鼓笛看人忙<lb/>
　　　戲作<lb/>
嚼蠟誰知味最長一杯卯酒地龍香年來紙價長安貴<lb/>
不重新詩重藥方<lb/>
　　盧洵<lb/>
　　　白溝<lb/>
白沙清淺不容舟遼宋封疆限此溝到了山河無定主<lb/>
<pb n="KR4h0143_WYG_311-18a"/>
碧波依舊只東流<lb/>
　　刁白<lb/>
　　　送花<lb/>
縱横詩酒少年曽老矣追懽謝不能種出好花無用處<lb/>
東隣乞與坐禪僧<lb/>
　　許古<lb/>
　　　被召過少室<lb/>
老病無堪合退休伊川久已得菟裘如今又上長安道<lb/>
<pb n="KR4h0143_WYG_311-18b"/>
好被青山笑白頭<lb/>
　　　扇圗<lb/>
雲壓溪塘小雪春融融和氣浥輕塵山禽共作梅花夢<lb/>
物性由來懶是真<lb/>
　　王良臣<lb/>
　　　狸奴畫軸<lb/>
三生白老與烏員又現呉生小筆前乞與黄家禳䑕禍<lb/>
莫教虚費買魚錢<lb/>
<pb n="KR4h0143_WYG_311-19a"/>
　　　雜詩<lb/>
道人知我愛禪房浄埽階前紫石牀軟飽三杯風味好<lb/>
脱巾和月卧昏黄<lb/>
老子平生酷愛閒天敎行處得禪闗粥魚敲落簷頭月<lb/>
猶在梅花醉夢間<lb/>
殘陽收拾弟兄行㨂得機心不到郷安置小奴今夜夢<lb/>
蘆花風細月如霜<lb/>
　　　蕎花<lb/>
<pb n="KR4h0143_WYG_311-19b"/>
蕎花冉冉蜜脾香禾穗纍纍鶻眼黄一縷晚煙吹不去<lb/>
為誰着意䕶秋霜<lb/>
　　　絶句<lb/>
流轉年光橋下水翻騰時態嶺頭雲溪翁道號竒聾子<lb/>
除却松風百不聞<lb/>
　　劉祖謙<lb/>
　　　雅集圗<lb/>
翠雀翩翩野鶴孤玉京人物㑹仙圗後來且莫輕題品<lb/>
<pb n="KR4h0143_WYG_311-20a"/>
席上揮毫有大蘇<lb/>
　　　崆峒山圗為横溪翁賦<lb/>
好竒仍有客相攜絶頂披雲快一躋三十六峰青似染<lb/>
五年拄笏羨横溪<lb/>
獨占名山每羨渠京塵今日汙吟鬚西州十載經行處<lb/>
惆悵雲煙是畫圗<lb/>
　　劉鐸<lb/>
　　　春日<lb/>
<pb n="KR4h0143_WYG_311-20b"/>
翠㣲深處幾人家風颺輕煙雨壓沙寒勒野桃開較晚<lb/>
向陽纔有兩三花<lb/>
　　　所見<lb/>
綸竿老子綠蓑衣細雨斜風一釣磯正是鄰家社醅熟<lb/>
栁條穿得錦鱗歸<lb/>
　　　讀李訓鄭注傳二首<lb/>
誰敎閹宦作權臣肅代優游到敬文三子謀疎誰不道<lb/>
泄機也合罪劉蕡<lb/>
<pb n="KR4h0143_WYG_311-21a"/>
棊醫入侍本防猜偶失機權亦可哀陳竇至今佳傳在<lb/>
莫從成敗論人材<lb/>
　　王彧<lb/>
　　　荅國寶<lb/>
幻人誰拙復誰能游戲何妨傀儡棚凡事不堪君莫怪<lb/>
儂家面目得人憎<lb/>
　　　禪頌<lb/>
吾身非我底為情説著塵勞特地驚五九盡時山更好<lb/>
<pb n="KR4h0143_WYG_311-21b"/>
澗泉雲鳥自春聲<lb/>
　　董文甫<lb/>
　　　秋夜<lb/>
見即如無爐上雪淡而有味水中鹽齊行定慧千燈焰<lb/>
淨識乾坤一鏡奩<lb/>
　　　晝眠<lb/>
莊周先我復天真化蝶飛來管領春我亦莊周周亦蝶<lb/>
不知若箇是真身<lb/>
<pb n="KR4h0143_WYG_311-22a"/>
　　　審是堂<lb/>
按劒人人駭夜光蜀雞合道勝鸞凰飛蛾可是無分别<lb/>
直道油燈是太陽<lb/>
　　　文中子續經<lb/>
紛紛述作史才雄聽似秋來百草蟲不是春雷轟蟄窟<lb/>
蚓蛇㑹得化成龍<lb/>
　　史肅<lb/>
　　　山隂縣<lb/>
<pb n="KR4h0143_WYG_311-22b"/>
湧雲驅雨不成霖山徑危行未要深午夢初迴烏鳥樂<lb/>
小亭斜日栁隂隂<lb/>
　　　過九里山<lb/>
斷蛇扛鼎兩爭雄陳迹荒涼萬事空今日山前無過客<lb/>
數株衰栁管秋風<lb/>
　　　放言二首<lb/>
蓮社從來説陶逺竹林今不數山王家雞野鶩何須較<lb/>
秋菊春蘭各自芳<lb/>
<pb n="KR4h0143_WYG_311-23a"/>
清風明月無人管茶鼎薫爐與客同壯嵗羞為褦襶子<lb/>
如今却羨囁嚅翁<lb/>
　　元德明<lb/>
　　　過鳳凰山<hi>在鴈門</hi>
鳳凰聞説似天壇北去南來馬上看想得松聲滿巖谷<lb/>
秋風無際海波寒<lb/>
　　　缾形嶺早發<hi>在䌓畤界</hi>
海雲蕭瑟雪花乾人在羊膓百八盤閒客不知名利苦<lb/>
<pb n="KR4h0143_WYG_311-23b"/>
見時應作畫中看<lb/>
　　　山園梨葉有青紅相半者戲作一詩<lb/>
霜輕霜重偶然中一葉雖殊萬葉同不信世間閒草木<lb/>
解隨兒女作青紅<lb/>
　　　貴公子詠<lb/>
髙堂紅燭鼓聲齊舞遍纎腰月未西一曲纒頭一雙錦<lb/>
驊騮空自惜障泥<lb/>
　　　蓮葉觀音恩禪師所藏同路宣叔賦<lb/>
<pb n="KR4h0143_WYG_311-24a"/>
瑞相分明一葉中華嚴性海共圎通補陀自有丹青變<lb/>
畫史區區可得工<lb/>
　　　觀西巖張永淳畫鴈<lb/>
慘淡經營下筆難畫成不似巻中看知君連夜江湖夢<lb/>
折葦蕭蕭沙水寒<lb/>
　　　雪行<lb/>
五更驢背滿靴霜殘雪離離草樹荒身在景中無句冩<lb/>
錯敎人比孟襄陽<lb/>
<pb n="KR4h0143_WYG_311-24b"/>
　　　龍眠畫馬<lb/>
驪黄求馬世皆然滅沒存亡自一天當日鹽車人不識<lb/>
只今空向畫中傳<lb/>
　　　寄宗人彦逹<hi>交城人</hi>
杯酒無縁接舊歡空將書尺問平安要君知我詩成處<lb/>
落日西風正倚䦨<lb/>
　　　楸樹<lb/>
道邊楸樹老龍形社酒澆來漸有靈只恐等閒風雨夜<lb/>
<pb n="KR4h0143_WYG_311-25a"/>
怒隨雷電上青冥<lb/>
　　　七夕<lb/>
天河唯有鵲橋通萬刧歡縁一瞬中惆悵五更仙馭逺<lb/>
寂寥雲幄掩秋風<lb/>
　　郝天挺<lb/>
　　　交城學創修文廟<lb/>
金碧煌煌梵刹雄元元樓觀五雲中如何萬代綱常祖<lb/>
釋菜寧無數畞宫<lb/>
<pb n="KR4h0143_WYG_311-25b"/>
　　髙憲<lb/>
　　　元夕無燈<lb/>
九陌無燈夜悄然小紅時見㸃春煙多情惟有梅梢月<lb/>
拍酒樓頭照管絃<lb/>
　　王特起<lb/>
　　　偶作<lb/>
人情爭勝似爭碁死怕輸人一著遲黒白不分傍袖手<lb/>
年來吾亦愛吾癡<lb/>
<pb n="KR4h0143_WYG_311-26a"/>
　　　絶句二首<lb/>
山勢奔騰如逸馬水流委曲似驚蛇溪靈不欲露天巧<lb/>
眼力未到雲先遮<lb/>
鳥語留春春已迴落花隨意卧蒼苔清明寒食因循過<lb/>
萱草薔薇次第開<lb/>
　　　下第<lb/>
人間萬事等摴蒱敢謂何人不得盧勝負到頭俱偶爾<lb/>
狂夫安用繞牀呼<lb/>
<pb n="KR4h0143_WYG_311-26b"/>
　　劉光謙<lb/>
　　　寄陳正叔雷希顔<lb/>
東南形勝古徐州人物休評第幾流落落陳雷天下士<lb/>
故應連榻卧黄樓<lb/>
　　孫鎮<lb/>
　　　許氏雙桂堂<lb/>
許家二桂聮翩秀孫氏三枝次第春盛事若將相比竝<lb/>
輸君堂上拜雙親<lb/>
<pb n="KR4h0143_WYG_311-27a"/>
　　趙元<lb/>
　　　渡洛口<lb/>
一脉寒流兩岸冰斷橋無力强支撐忘機羨殺沙鷗好<lb/>
不省人間有戰爭<lb/>
　　　田間秋日<lb/>
好雨知時便放晴天和醖釀作西成秋收但得官軍飽<lb/>
未怕輸租逺十程<lb/>
禾穗纍纍豆角稠崧前村落太平秋熙熙多少豐年意<lb/>
<pb n="KR4h0143_WYG_311-27b"/>
都在農家社案頭<lb/>
皤翁傴僂負薪行稚子跳梁剥棗聲不似二姑忙更殺<lb/>
晚舂椎髻脱釵荆<lb/>
　　　送辛敬之東歸<lb/>
風埃憔悴舊霜袍老去新詩價轉髙橡栗漫山猶可煮<lb/>
不須低首向兒曹<lb/>
文章無力命有在一㸃浩然天地間風雪滿頭人不識<lb/>
又攜詩藁出西山<lb/>
<pb n="KR4h0143_WYG_311-28a"/>
　　　大暑<lb/>
旱雲飛火燎長空白日渾如墮甑中不到廣寒冰雪窟<lb/>
扇頭能有幾多風<lb/>
　　　哀古道<lb/>
山深道壞水縱横怪得春來少客行不信天敎人迹斷<lb/>
水乾更遣蒺藜生<lb/>
　　　薛鼎臣罷登封<lb/>
弄人鼓笛不相疑便著當塲傀儡衣終日抱飢唯飲水<lb/>
<pb n="KR4h0143_WYG_311-28b"/>
也和醉客一時歸<hi>鼎臣材大夫宰登封有惠政今以例罷故有上句</hi>
　　張瓉<lb/>
　　　游棲巖寺<lb/>
林表招人白塔明竹間蘭芷石泉清惠崇水墨西軒景<lb/>
煙帶平蕪水帶城<lb/>
　　吕中孚<lb/>
　　　小景<lb/>
青蕪平野四圍山山郭依依紫翠間村逺路長人去少<lb/>
<pb n="KR4h0143_WYG_311-29a"/>
一竿斜日酒旗閒<lb/>
　　　春月<lb/>
栁塘漠漠暗啼鴉一鏡晴飛玉有華好是夜闌人不寐<lb/>
半庭寒影在梨花<lb/>
　　　水聲<lb/>
長陂千頃碧淙淙浪卷秋風過石矼記得夜來愁聽處<lb/>
一燈明滅照寒窗<lb/>
　　　雪<lb/>
<pb n="KR4h0143_WYG_311-29b"/>
隨風拂拂玉花飄入夜寒窗更寂寥爐火已殘燈未燼<lb/>
一簾疎竹白蕭蕭<lb/>
　　　梨花<lb/>
等待清明得得芳團枝晴雪煖生香洗糚自有風流態<lb/>
却笑紅深睡海棠<lb/>
　　　栁<lb/>
風外絲絲裊綠煙輕花初破不成綿却嫌官路逢寒食<lb/>
惱亂離愁似去年<lb/>
<pb n="KR4h0143_WYG_311-30a"/>
　　王元節<lb/>
　　　青塚<lb/>
環珮魂歸青塚月琵琶聲斷黒山秋漢家多少征西將<lb/>
泉下相逢也合羞<lb/>
　　　與党世傑軍判丁亭㑹飲<lb/>
望斷西州萬里家又將新火試新茶青油幕下成何事<lb/>
兩見常山山杏花<lb/>
　　李端甫<lb/>
<pb n="KR4h0143_WYG_311-30b"/>
　　　太白扇頭<lb/>
巖冰澗雪謫仙才碧海騎鯨望不回今日霜降見遺像<lb/>
飄然疑自月中來<lb/>
　　張著<lb/>
　　　九日<lb/>
雨沐天容霽欲流好山誇翠出墻頭黄花憔悴東籬晚<lb/>
一叚陶家冷淡秋<lb/>
　　　雨後<lb/>
<pb n="KR4h0143_WYG_311-31a"/>
西風無意嫪纎雲埽盡千峰雨脚痕一片秋光清似水<lb/>
家家空翠滿柴門<lb/>
　　　紫泉亭<lb/>
西風禾黍半蒼黄滿眼秋山冷翠長一片白雲攜雨去<lb/>
人家籬落伴斜陽<lb/>
　　李澥<lb/>
　　　漫書<lb/>
胸懷平日窗八逹伎倆只今龜六藏唯有閒情如老菊<lb/>
<pb n="KR4h0143_WYG_311-31b"/>
寒花自信晚能香<lb/>
　　　二老雪行圗<lb/>
雪明萬仭鄴西山杖屨平生幾往還滿眼京塵空對畫<lb/>
何時真似兩翁閒<lb/>
　　　秘書張監墨梅圗<hi>張南人</hi>
眼中只有梅千樹不挂世間蜂蝶花十載江南春夢斷<lb/>
至今清影在君家<lb/>
　　　燈下梅影<lb/>
<pb n="KR4h0143_WYG_311-32a"/>
丁年夜坐眼如魚老矣而今不讀書墻角短檠還有用<lb/>
瓦缾相對一枝疎<lb/>
　　王中立<lb/>
　　　雜詩<lb/>
獨跨蒼虬下太清春風萬里月華明因君感激為君説<lb/>
鑿破天機我也驚<lb/>
雲葉粼粼皺碧空笙簫遞響入天風忽驚風浪耳邊急<lb/>
不覺形神來世中<lb/>
<pb n="KR4h0143_WYG_311-32b"/>
　　　題裕之樂府後<lb/>
常恨小山無後身元郎樂府更清新紅裙婢子那能曉<lb/>
送與凌煙閣上人<lb/>
　　　寄閑閑公<lb/>
寄語閑閑傲浪仙枉將詩酒汚天全黄塵遮斷來時路<lb/>
不到蓬山五百年<lb/>
　　孫錡<lb/>
　　　望川亭<lb/>
<pb n="KR4h0143_WYG_311-33a"/>
望川亭上望晴川萬里風煙在眼前軒檻倚巖髙幾許<lb/>
去軒尺五是青天<lb/>
　　金全<lb/>
　　　夜過寶應驛<lb/>
短篷風急雨聲多濃墨堆雲水拍河坐久不聞鐘鼓報<lb/>
向人數問夜如何<lb/>
　　劉仲游<lb/>
　　　温泉<lb/>
<pb n="KR4h0143_WYG_311-33b"/>
賜浴華清寵幸殊温泉水滑洗凝酥至今西蜀十一月<lb/>
畫有楊妃出浴圗<lb/>
　　劉方叔<lb/>
　　　華清<lb/>
廢宇傾垣不復新開元輦道盡荆榛惟餘一𣲖温湯水<lb/>
長與行人洗路塵<lb/>
　　雷發<lb/>
　　　退藏齋<lb/>
<pb n="KR4h0143_WYG_311-34a"/>
　陋室豈堪陋巷居退藏天亦隱斯廬看山破廢工夫外<lb/>
　一炷清香玩易書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_311-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選金詩巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_134-1a"/>
　欽定四庫全書<lb/>
御選宋詩卷五十一<lb/>
　　七言律詩七<lb/>
　　　程俱<lb/>
　　　　九日寫懷<lb/>
　節物驚心兩髩華東籬空繞未開花百年將半仕三已<lb/>
　五畆就荒天一涯豈有白衣來剝啄亦從烏帽自欹斜<lb/>
　真成獨坐空搔首門栁蕭蕭噪暮鵶<lb/>
<pb n="KR4h0143_WYG_134-1b"/>
　　　　别後有懷子我追用巾字韻作寄<lb/>
　漉酒空峩五栁巾一觴相屬念情親玉川奴婢今猶昔<lb/>
　錦里田園老更貧氷洞清泉誰共酌風篁幽徑好尋春<lb/>
　開年晴暖須歸去還向江湖覓故人<hi>子我東去云欲居無錫或過錢塘故</hi>
　<hi>有氷洞風篁句</hi>
　　　　丁已九日攜酒要叔問登通道門樓而江彦文<lb/>
　　　　寄玉友適至因用已未嵗呉下九日韻作<lb/>
　涼秋風物正清華極目高樓不見花老境固知無樂事<lb/>
<pb n="KR4h0143_WYG_134-2a"/>
醉鄉聊欲寄生涯銀鈎逺寄青桐滑玉液親題赤印斜<lb/>
笑引壺觴成一醉歌筵遙想髩堆鵶<hi>聞彦文是日有盛集</hi>
　　　戊午嵗九日復與叔問登城樓再用前韻作<lb/>
兀坐空哦服九華衰顔深覺負黄花但令無事長相見<lb/>
敢歎百年生有涯雉堞曉登千嶂抱縠波秋浄一溪斜<lb/>
歸來更展新詩卷醉墨淋漓似老鵶<hi>盧仝有脚來案上翻墨汁塗抹詩書</hi>
<hi>如老鴉之句</hi>
　　　和趙子雍游石園<lb/>
<pb n="KR4h0143_WYG_134-2b"/>
長嘯西風一散襟重陰疎影静相臨水通笠澤秋容浄<lb/>
竹種元池野思深石磴埽雲留晩步松谿隨鶴盡幽尋<lb/>
舊遊回首成春夢太息憑誰寫寸心<lb/>
　　徐俯<lb/>
　　　同曽户部呉縣尉張秀才北山僧房尋梅令客<lb/>
　　　對碁<lb/>
處處已收南陌稻閒閒還看北山梅累觴聊爾酡顔在<lb/>
對局怡然笑口開埽徑似知佳客至杖藜惟可數君來<lb/>
<pb n="KR4h0143_WYG_134-3a"/>
移松種樹鄱陽老章貢風帆嵗一囘<lb/>
　　陳淵<lb/>
　　　汝州道中呈遵道<lb/>
青煙漠漠栁依依落日雲中雁北飛咄咄書空誰獨坐<lb/>
遲遲行道子同歸桑陰葢地牛羊卧麥秀漫山鳥雀肥<lb/>
向晩未知投宿處敗籬疎屋火煙微<lb/>
　　　春晩入荆州<lb/>
綠樹連雲草濕煙亂花飄錦栁飛緜三春别我無多日<lb/>
<pb n="KR4h0143_WYG_134-3b"/>
萬㸃愁人又一年池館勝遊空過眼江山佳處欲投鞭<lb/>
從君預覓清涼地准備南州五月天<lb/>
　　　早行<lb/>
夢中聞得子規啼燈下驚呼馬亦嘶宿霧故迷山逺近<lb/>
肩輿才辨路高低雞鳴犬吠遙相應野草幽花自不齊<lb/>
待得晨光開霽色不知行道幾人迷<lb/>
　　　酬晏伯逹<lb/>
半生流轉任飛蓬萬里歸來興又東寂寞倦投揚子宅<lb/>
<pb n="KR4h0143_WYG_134-4a"/>
低徊却寄魯侯宫阻尋雞黍他年約長憶園林一醉同<lb/>
何日過君花下飲爛看濃豔舞春風<lb/>
　　　陪知縣夜飲泛碧齋再用前韻<hi>泛碧齋舟名</hi>
暑雨初收水拍潯溪光南北影千岑移舟為愛玻璃闊<lb/>
放盞那知琥珀深緩帶小風來水面倚闌涼月轉天心<lb/>
酒酣更駐凌波韈直待銀河夜色沈<lb/>
　　　次韻陸時可嵗暮感懷<lb/>
小橋横截一溪雲隔岸遙通避世人釣艇偶隨秋雁泊<lb/>
<pb n="KR4h0143_WYG_134-4b"/>
吟窗今見臘梅新煙塵已覺千山静雨露行看萬國春<lb/>
詩酒暮年生處樂一帆歸去豈辭貧<lb/>
　　向子諲<lb/>
　　　題王文孺臞庵<lb/>
仙翁五十髩猶青高卧柴門晝亦扃茅舎已忘鐘鼎夢<lb/>
蒲輪休過薜蘿亭陰森門巷先生栁寂寞江南處士星<lb/>
晚嵗田家農事了閒抄甯戚相牛經<lb/>
　　朱弁<lb/>
<pb n="KR4h0143_WYG_134-5a"/>
　　　送春<lb/>
風煙節物眼中稀三月人猶戀褚衣結就客愁雲片段<lb/>
喚囘鄉夢雨霏微小桃山下花初見弱栁沙頭絮未飛<lb/>
把酒送君無别語羨君纔到便成歸<lb/>
　　　春陰<lb/>
闗河迢遞繞黄沙慘慘陰風塞栁斜花帶露寒無戲蝶<lb/>
草連雲暗有藏鴉詩窮莫寫愁如海酒薄難將夢到家<lb/>
絶域東風竟何事祇應催我髩邊華<lb/>
<pb n="KR4h0143_WYG_134-5b"/>
　　洪皓<lb/>
　　　奉使留金金臣悟室求詩口占漫答<lb/>
久持使節傍門庭薄命猶賖五鼎烹羝乳何心占北海<lb/>
雁書隨夢到京城莫言地廣頻修怨應念民勞早戢兵<lb/>
國寶善鄰君寶信坐膺難老見昇平<lb/>
　　曹勛<lb/>
　　　題迎暉堂<lb/>
爽塏幽居抵萬金東西領畧水雲深江山入座清無暑<lb/>
<pb n="KR4h0143_WYG_134-6a"/>
文史銷閒静有琴何處菱歌煙艇雨最宜秋月海潮音<lb/>
主人占得林泉樂本有江湖一片心<lb/>
　　　湖州贈劉大夫<lb/>
山繞䝉庵十里隂兩翁逸駕並駸駸人隨衡雁野雲薄<lb/>
夢破鱷溪秋水深别後詩章清有思向來遊處剰闗心<lb/>
何妨一笑雲蘿上小約湖邊特特尋<lb/>
　　　和謝景英提幹<lb/>
公家繡户壓城垣物采隨時入嬾軒人倚層樓風滿檻<lb/>
<pb n="KR4h0143_WYG_134-6b"/>
江涵秋影月當門賸聞薌澤羅襦麗醉看金荷燭影昬<lb/>
可但頹然信真率亦思秀句得重論<lb/>
　　　老景逢春每多留賞子美所謂老去願春遲子<lb/>
　　　忱雅知其況以佳句見貽信筆為答<lb/>
吾儔春味等閒情識我幽花種繞亭雲帶竹光天外碧<lb/>
風回松吹夢中醒樽罍湛綠邀芳景紅翠收香拂夜屏<lb/>
歸傍清池留未足更看涵泳一天星<lb/>
　　　和英上人見寄<lb/>
<pb n="KR4h0143_WYG_134-7a"/>
華鯨吼雨曉聲長詩罷蕭閒百步廊倚暖花梢清有思<lb/>
傲霜菊蕊冷猶香好閒嬾瓉聊煨芋不病維摩尚倚牀<lb/>
滿眼雲山應自足笑渠門外馬蹄忙<lb/>
　　　臘日謝仰上人恵蘭<lb/>
未覺光風轉朔雲深窗乍見意増新欲先楚客傳清些<lb/>
未放江梅早占春自許幽香傳窈窕更煩白足下嶙峋<lb/>
為君抖擻煩襟看要是都無一㸃塵<lb/>
　　　戲簡錢處和<lb/>
<pb n="KR4h0143_WYG_134-7b"/>
聞道維摩棐几前花隨寶女下雲天合歡帶緩新妝薄<lb/>
燕子樓深晚色鮮想得瓊枝宜夜夜只應璧月共姢姢<lb/>
何時遂預平生友與出湘雲伴錦筵<lb/>
　　胡寅<lb/>
　　　和趙宣<lb/>
冠月裾雲佩綠霞百年將此送生涯愁心别後無詩草<lb/>
病眼燈前有醉花落筆擅場聊寫意背山臨水遂成家<lb/>
也須南畆多栽秫休似東陵只種𤓰<lb/>
<pb n="KR4h0143_WYG_134-8a"/>
　　朱松<lb/>
　　　送沈昌時赴寧海令兼叙别<lb/>
午潮平處落歸帆已覺離情兩不堪轉手便成千日别<lb/>
悲歌聊倚一杯酣波翻别壑聞車水青遍柔桑趂浴蠶<lb/>
歸路春深風日美伴誰操筆賦幽探<lb/>
　　　西湖泛舟<lb/>
望湖樓下照衰顔羞見塵埃兩髩斑風艇縱看山轉側<lb/>
煙堤儘逐水回環喚人歸去城鐘急觸處相親嶺月彎<lb/>
<pb n="KR4h0143_WYG_134-8b"/>
不用新詩摹絶境定知長到夢魂間<lb/>
　　　和人遊仙峰庵<lb/>
千巖萬壑翠縈回一洗衰翁病眼開落日多情留别嶺<lb/>
秋空無地著浮埃雲閒出岫初無意松老參天豈願材<lb/>
我是散仙君記取更鞭鸞鳳少徘徊<lb/>
　　　蘆檻<lb/>
手劚修蘆著檻栽使君公退幾徘徊想當風雨翻叢急<lb/>
疑巻江湖入座來未辦松窗眠綠浦且將屐齒印蒼苔<lb/>
<pb n="KR4h0143_WYG_134-9a"/>
種成桃李人間滿應念孤根首屢回<lb/>
　　　寄呉致一<lb/>
相逢一笑兩忘懷夢遶親庭首重回世事難磨三尺喙<lb/>
離愁都付十分杯秋生林薄嵗時晩水落江湖鴻雁來<lb/>
賸作新詩頻寄我天涯時對兩睂開<lb/>
　　　答人留别之什<lb/>
家在大江東復東去君一舎碧流通那知臨水登山處<lb/>
同寄飛蓬斷梗中愁絶杯中千里月夢縈江上一帆風<lb/>
<pb n="KR4h0143_WYG_134-9b"/>
只今且作須臾意更典雲裘醉小藂<lb/>
　　　宿延慶寺<lb/>
浮榮過眼旋銷忘惟有谿山意味長身健不嫌穿犖确<lb/>
塵空那復戲滄浪林鐘喚客煙藏寺風葉鳴秋竹蔭廊<lb/>
一似雲溪醉眠處只應軟語欠支郎<lb/>
　　　書室述懷奉寄民表兄是日得民表書<lb/>
丈室無塵棐几横吏休鳬鶩散無聲舞風竹影僛僛轉<lb/>
縈夢鑪香嫋嫋清已笑榮枯盧白戲不須物我觸蠻争<lb/>
<pb n="KR4h0143_WYG_134-10a"/>
故人剪燭西窗約知復何時話此生<lb/>
　　朱橰<lb/>
　　　三山次潘静之升書記韻<lb/>
客路那知嵗月長掀睂一笑苾蒭房且傾徐邈聖賢酒<lb/>
不問陳登上下牀雲影翻空迷海嶠秋風隨夢到江鄉<lb/>
明朝各聴船窗雨猶憶枯碁戰寺廊<lb/>
　　　寄夢肇<lb/>
滄海横流無處安只今且作夢中看豈須遊戲兩蝸角<lb/>
<pb n="KR4h0143_WYG_134-10b"/>
收此微茫一彈丸老境懷人山宛轉春風著物髩摧殘<lb/>
窮愁似與詩増氣嚼雪敲冰字字寒<lb/>
　　鄭剛中<lb/>
　　　早過烏龍嶺<lb/>
烏龍嶺上萬峰巒疑是羊腸九曲盤山麓吐雲人世逺<lb/>
松梢滴露客衣寒驅馳寸祿意寧樂蕪沒小園心未安<lb/>
早願車攻歌復古不須垂老挂衣冠<lb/>
　　　庚申二月二十二日宿齋省中<lb/>
<pb n="KR4h0143_WYG_134-11a"/>
齋所深嚴客過難逼人書債未須還簷遮暖日桃天瘦<lb/>
鳥踏風枝竹影閒細細乳花新茗椀霏霏香霧小爐山<lb/>
滿庭斜月無公吏祇似東陽田舎間<lb/>
　　　譚勝仲卿有冊寶禮成新句用韻和呈<lb/>
寶函重鎖環金密冊櫝雙盤帶錦斜長樂春風迎母后<lb/>
未央和氣集皇家簾垂禁衛收黄繖禮畢天仙下玉花<lb/>
班退笙鏞猶在耳五絃歌舜未須誇<lb/>
　　　仙人山寨至日<lb/>
<pb n="KR4h0143_WYG_134-11b"/>
戍兵列柵半空蒼俯瞰嘉陵萬仭江山下不知傳鼓角<lb/>
天邊時見引旌幢嵗寒木落鳥穿屋晝静簾垂雲繞窗<lb/>
教罷諸營無一事錦腰催拍照金釭<lb/>
　　　寒食偶書<lb/>
楚鄉孤坐掩重扉素髪荒唐酒一巵眼闇久因書巻得<lb/>
心闌全自世緣知臨流問米方終日踏雪看梅是幾時<lb/>
欲上高樓望呉越無邊煙雨正垂垂<lb/>
　　　有客問予每日何事客退賦此<lb/>
<pb n="KR4h0143_WYG_134-12a"/>
杜門管得酒瓶乾餘事誰能著眼看彷彿殘香幽夢斷<lb/>
冥濛細雨落花寒林梢寺隠孤鐘晩水外人喧社飲歡<lb/>
萬里一身聊爾爾此身惟覺上恩寛<lb/>
　　　初春<lb/>
古人書巻慢翻尋齒髪蕭疎嵗月侵萬里家山孤枕夢<lb/>
滿城風雨五更心䝉茸軟草涵空翠寂厯初花弄曉陰<lb/>
燕子未來寒意重數峰圓瘦入雲深<lb/>
　　　初夏<lb/>
<pb n="KR4h0143_WYG_134-12b"/>
春物闌珊逐曉風芰荷欹角草茸茸野梅結子疎枝重<lb/>
老竹生孫翠影濃煮酒情懷還是客異鄉歌笑且相從<lb/>
醺然就枕皆佳處醉夢何妨度曉鐘<lb/>
　　　出江<lb/>
浄練已欣平似熨更因過雨助清深何人孤笛穿雲杪<lb/>
野岸歸舟入樹陰鷗鳥慣看遷客面江山偏識老夫心<lb/>
半鈎小捲黄昬月欲得新詩箇裏尋<lb/>
　　高登<lb/>
<pb n="KR4h0143_WYG_134-13a"/>
　　　小原欲歸<lb/>
潮頰香醪暈醉紅鐙敲歸路勒青驄水涵萬頔曽孫稼<lb/>
月逗盈衿少女風大誤平生緣畫足無聊中夜祇書空<lb/>
擬將方寸難論事直叩天門問化工<lb/>
　　　立秋道中<lb/>
黄茅時節瘴煙濃人在山凹第幾重梁竦負才徒感慨<lb/>
嵇康賦性本疎慵此生自斷天休問吾道頻年世不容<lb/>
㑹脫幘巾還舊隠鹿門妻子慣相從<lb/>
<pb n="KR4h0143_WYG_134-13b"/>
　　張綱<lb/>
　　　赴喜雪御筵歸作<lb/>
喜雪排筵曉漏催玉人傳詔下天來香隨日轉蓬萊近<lb/>
花帶春回錦繡開一線新陰留鼓吹三登和氣入尊罍<lb/>
叨霑恵渥思歸美授簡梁園愧乏才<lb/>
　　　次韻仲弼重九<lb/>
黄花白酒兩相逢把酒簮花對晩風千里故園雲水外<lb/>
三年歸路夢魂中自憐晼晩傷秋色誰解疎狂發醉紅<lb/>
<pb n="KR4h0143_WYG_134-14a"/>
寄語髥周頗知否此時情緒與君同<lb/>
　　　次韻仲弼<lb/>
千里長懷北固樓客居顔巷不堪憂青熒坐看孤燈夜<lb/>
搖落初驚一葉秋已厭清談揮麈尾誰能細字寫蠅頭<lb/>
蓴鱸固是吾家事好約西風買釣舟<lb/>
　　　次韻李傳道感事<lb/>
卧病何人為埽門墮霜黄葉任繽紛旋沽濁酒難禁醉<lb/>
厭數孤砧逺更聞冉冉生涯飄似夢悠悠心緒亂如雲<lb/>
<pb n="KR4h0143_WYG_134-14b"/>
幾時得遂江湖去野性終隨鷗鷺羣<lb/>
　　　送春<lb/>
滿眼鶯花自在春送春情緒怯愁新鼓琴不用戴安道<lb/>
行酒却須温太真晩嵗深交能有幾相逢爛醉莫辭頻<lb/>
新條更有明年在重與東風作主人<lb/>
　　　歸鄉<lb/>
窮巷歸來已白頭結茅何必榜休休好山當户碧雲晚<lb/>
明月滿溪寒葦秋詩社縱添新句法醉鄉難覓舊交遊<lb/>
<pb n="KR4h0143_WYG_134-15a"/>
平生幸自無機械一棹夷猶去狎鷗<lb/>
　　　用前韻<lb/>
愁來莫遣上睂頭著酒驅除醉即休未省一官堪送老<lb/>
已驚雙髩不禁秋收心香火供清夢洗眼雲溪結勝遊<lb/>
喚取短篷乗晩興坐看煙浪沒輕鷗<lb/>
　　　晩興<lb/>
衰草連雲萬木風天高滅沒見孤鴻夕陽人散酒旗下<lb/>
逺浦船歸漁笛中兀兀松窗翻蠧簡垂垂蓬髩䬃霜叢<lb/>
<pb n="KR4h0143_WYG_134-15b"/>
自憐世味諳來慣已覺忘辛似蓼蟲<lb/>
　　　庚午三月十日遊茅山<lb/>
雨餘沙徑浄無泥䇿杖何妨過竹谿迎客野花隨處發<lb/>
勸沽幽鳥向人啼峰巒路轉攀蘿倦樓觀煙深望眼迷<lb/>
疑是武陵仙地隔坐來遐想舊桃蹊<lb/>
　　　老夫辭榮里居行年八十酒間謾成拙句述意<lb/>
　　　而已不以示外也<lb/>
莫笑尊前白髪翁曽騎竹馬戲元豐年彌八十癡頑在<lb/>
<pb n="KR4h0143_WYG_134-16a"/>
身荷三朝寵眷隆綠野敢將前哲比香山幸有老人同<lb/>
興來尚欲尋幽去收拾殘春杖屨中<lb/>
　　胡銓<lb/>
　　　追和東坡雪詩<lb/>
為瑞應便種麥鴉餘光猶得映書車也知一臘要三白<lb/>
故作六霙先百花授簡才慳慙賦客披蓑句好憶漁家<lb/>
擬沽斗酒聴琴操三百青銅落畫叉<lb/>
　　　雷州和朱彧秀才時欲渡海<lb/>
<pb n="KR4h0143_WYG_134-16b"/>
何人著眼覷征驂賴有新詩作指南螺髻層層明晩照<lb/>
蜃樓隱隠倚晴嵐仲連蹈海徒虚語魯叟乗桴亦漫談<lb/>
争似澹庵憑興往銀山千疊酒微酣<lb/>
　　張九成<lb/>
　　　次單推韻<lb/>
七載離家夢亦驚春來又是聴倉庚熟諳世味心如水<lb/>
忽見故人眼尚明青鏡不堪看白髮長鑱何處覓黄精<lb/>
只思歸去西湖上飽喫東坡玉糝羮<lb/>
<pb n="KR4h0143_WYG_134-17a"/>
　　　十二月初七日述懷<lb/>
謫居寂寞嵗將闌几案凝塵酒盞乾落落雨聲簷外過<lb/>
愔愔雪意座中寒孤飛隻影人誰念萬里長途心自安<lb/>
世事悠悠君莫問雪芽初碾試嘗看<lb/>
　　馮時行<lb/>
　　　縉雲山<lb/>
借問禪林景若何半天樓殿冠嵳峩莫言暑氣此中少<lb/>
自有清風高處多岌岌九峰晴有霧瀰瀰一水逺無波<lb/>
<pb n="KR4h0143_WYG_134-17b"/>
我來游覽便歸去不必吟成證道歌<lb/>
　　黄公度<lb/>
　　　悲秋<lb/>
萬里西風入晩扉高齋悵望獨移時迢迢别浦帆雙去<lb/>
漠漠平蕪天四垂雨意欲晴山鳥樂寒聲初到井梧知<lb/>
丈夫感慨闗時事不學楚人兒女悲<lb/>
　　　陳晉江以壬戌四月上澣宴同僚於二公亭<lb/>
百年遺址俯郊坰十里蒼波帶古亭隔岸樓臺春去逺<lb/>
<pb n="KR4h0143_WYG_134-18a"/>
兩湖煙雨酒微醒苔碑缺落庭松老野鳥去來汀草青<lb/>
風物不殊天竺路扁舟彷彿舊曽經<lb/>
　　　道間即事<lb/>
花枝已盡鶯將老桑葉漸稀蠶欲眠半濕半晴梅雨道<lb/>
乍寒乍暖麥秋天村壚沽酒誰能擇郵壁題詩盡偶然<lb/>
方寸怡怡無一事麤衣糲食地行仙<lb/>
　　　題白沙舖<lb/>
負郭可無三頃秫葢頭幸有兩間茅還鄉且盡田家樂<lb/>
<pb n="KR4h0143_WYG_134-18b"/>
舉世誰非市道交村酒一杯澆磊塊山程數驛更磽嶅<lb/>
羸驂莫怪歸鞭急心在輕紅荔子梢<lb/>
　　　贈泉守趙表之<lb/>
扁舟昔艤浙江邊曽醉王孫玳瑁筵竹杖芒鞋晩城上<lb/>
金荷銀燭夜堂前宦遊我輩聊復爾聚散人間亦偶然<lb/>
誰料天涯今八載青燈相對各華顛<lb/>
　　　秋城晩望<lb/>
斷續悲笳起麗譙冥冥晩色四山椒隔江人散墟分米<lb/>
<pb n="KR4h0143_WYG_134-19a"/>
十里津喧蜑趂潮夕照含山心悄愴西風動地髩飄蕭<lb/>
低頭自笑微官縳東望滄溟歸路遙<lb/>
　　　乙亥嵗除漁梁村<lb/>
年來似覺道途熟老去空更嵗月頻爆竹一聲鄉夢破<lb/>
殘燈永夜客愁新雲容山意商量雪栁眼桃腮領畧春<lb/>
想得在家小兒女地爐相對説行人<lb/>
　　劉子翬<lb/>
　　　過鄴中<lb/>
<pb n="KR4h0143_WYG_134-19b"/>
逐鹿營營一夢驚事隨流水去無聲黄沙日傍荒臺落<lb/>
綠樹人穿廢苑行遺恨分香憐晩節勝遊飛葢尚高情<lb/>
我來不暇論興廢一㸃西山入眼明<lb/>
　　　别安子允<lb/>
得酒猶堪慰倦遊長亭直為故人留煙塵幾處兵猶鬭<lb/>
風雨一年春又休尚記虎頭初擲筆終憐猿臂未封侯<lb/>
離歌唱落榆闗月可似君心耐得愁<lb/>
　　　次韻盧賛元喜雪<lb/>
<pb n="KR4h0143_WYG_134-20a"/>
六花初逐曉風繁五袴那憂嵗晩寒杖履客迷村徑逺<lb/>
笙歌人在小樓看也知近郭梅將動只恐行春路未乾<lb/>
授簡梁園休惜醉銀臺列燭妓圍寛<lb/>
　　　宫亭湖<lb/>
近湖黯黯氣常寒指㸃宫亭渺莽間素色夜浮全楚月<lb/>
綠光春浸十州山醉思天末騎鯨去老怯峰頭聴雁還<lb/>
柔櫓聲中知禹烈媿無椽筆畫孱顔<lb/>
　　　酴醿<lb/>
<pb n="KR4h0143_WYG_134-20b"/>
顛風急雨退花晨翠葉銀苞照眼新高架攀緣雖得地<lb/>
長條盤屈總由人横釵數朶開猶小撲酒餘香韻絶倫<lb/>
惟有金沙顔色好年年相伴殿殘春<lb/>
　　　海棠花<lb/>
幽姿淑態弄春晴梅借風流栁借輕剰種直教圍野水<lb/>
半開長是近清明幾經夜雨香猶在染盡胭脂畫不成<lb/>
詩老無心為題拂至今惆悵似含情<lb/>
　　　送原仲之荆南<lb/>
<pb n="KR4h0143_WYG_134-21a"/>
風急塵埃滿漢闗送君行處路漫漫不知争戰幾時定<lb/>
常恐别離相見難三徑舊遊松竹老五湖新隠水雲寛<lb/>
交朋日覺知音少綠綺從今莫浪彈<lb/>
　　　次韻陳成季郡㑹<lb/>
疾雨狂風恨若何芳辰坐覺等閒過惜花意欲春常在<lb/>
對酒年來飲不多雅㑹欣聞珠履集新詞好付雪兒歌<lb/>
風流閣老推前輩喜客温顔似醉酡<lb/>
　　　宿雲際偶題<lb/>
<pb n="KR4h0143_WYG_134-21b"/>
穀雨都無十日閒落紅棲草已斑斑曉煙未放屋頭樹<lb/>
春漲欲浮天際山翠葢縈風沈逺坂漁舟驚浪落前灣<lb/>
鐘聲認得林邊寺嵗嵗籃輿獨往還<lb/>
　　　題將軍巖<lb/>
昔年棲險人何在彷彿樓臺杳靄間事去長空飛鳥沒<lb/>
時清晏坐一僧閒霜秋石壁黄金樹月夜雲濤碧玉灣<lb/>
杖䇿時來訪奇絶漁樵幽興自相闗<lb/>
　　　菊<lb/>
<pb n="KR4h0143_WYG_134-22a"/>
青叢馥郁早抽芽金蕊斕斑晩著花秋意祇應宜淡泊<lb/>
化工可是惜鉛華輕煙細雨重陽節曲檻疎籬五栁家<lb/>
暮醉朝吟供採摘更憐寒蝶共生涯<lb/>
　　羅願<lb/>
　　　奉柬李叔勤覓茉莉花栽<lb/>
鄆令風流太史家早知茉莉有奇葩生嫌衆色空塵滓<lb/>
遍閲餘香見等差多謝珠璣來座右好將根柢到天涯<lb/>
蜀江紅紫紛披後初見東南第一花<lb/>
<pb n="KR4h0143_WYG_134-22b"/>
　　鄭樵<lb/>
　　　過桃花洞田家留飲<lb/>
偶從沿渚過山家爛漫桃花噪暮鴉處處竹籬環草屋<lb/>
人人雞犬話桑麻抱琴静聴濤聲急對酒閒觀月色奢<lb/>
可笑南陽劉子驥欲尋風土滯京華<lb/>
　　趙暘<lb/>
　　　奉和姚仲美臘梅<lb/>
陽和都未見芳菲初喜寒苞發故枝絶色夐無朱粉態<lb/>
<pb n="KR4h0143_WYG_134-23a"/>
真香寧許燕鶯知凝愁金谷登樓日斂黛温泉賜浴時<lb/>
寫作新聲傳玉笛誰人持向月中吹<lb/>
　　蘇籀<lb/>
　　　次韻范子儀東山之什<lb/>
東隅嶺嶠紆層出濃翠春粧日夕佳僧老林丘黨猿鹿<lb/>
地靈山澤産龍蛇井泉移得天台脈洞壑時開䦘苑花<lb/>
可笑籃輿趁斜日白雲迴首梵王家<lb/>
　　王銍<lb/>
<pb n="KR4h0143_WYG_134-23b"/>
　　　遊鴻福寺和闗子東<lb/>
劉家古寺城西曲選得僧坊共醉吟野草幽花閒自媚<lb/>
黄蜂白蝶静相尋半簷落日留難住滿地東風埽不禁<lb/>
漫道青春一分在池邊綠樹已成陰<lb/>
　　　秀逺亭<lb/>
境似冰壺表裏清我來閒伴白雲行四山迤邐青圍野<lb/>
一水蜿蜒綠繞城試問春來觀秀色何如雨後聴泉聲<lb/>
昔人飛馭煙霞外落日空含萬古情<lb/>
<pb n="KR4h0143_WYG_134-24a"/>
　　　送孫肖之還縉雲<lb/>
蓬蒿頻嵗掩柴闗再喜相逢一破顔游子年華紅葉老<lb/>
幽人風味白雲閒那知篋裏書成後猶作溪邊興盡還<lb/>
流落天涯俱避地念君更入萬重山<lb/>
　　　與郭壽翁俱客錢塘壽翁歸吉州追餞至龍山<lb/>
　　　白墖寺惜别悵然終日始登車而去既行旬日<lb/>
　　　予得請廬山太平觀將歸浙東山中寄詩奉懷<lb/>
江邊孤寺舊曽經重枉驪駒當短亭落日催人心去住<lb/>
<pb n="KR4h0143_WYG_134-24b"/>
東風回首淚飄零魂歸但覺楓林黒書就終期汗簡青<lb/>
<hi>予作名臣傳數十篇壽翁尤所稱愛</hi>歸隱我無衝斗氣相思時望少微星<lb/>
　　　十二月中旬書戴溪亭<lb/>
天上東風轉斗星天涯羇客尚飄萍道途況復經殘嵗<lb/>
風雪那堪宿旅亭春到怯添雙髩白夜寒愁對一燈青<lb/>
殘年萬古凄涼恨不計尊前一醉醒<lb/>
　　范浚<lb/>
　　　嵗暮喜晴<lb/>
<pb n="KR4h0143_WYG_134-25a"/>
晴山喜見曉㠝岏笑出蓬門不暇冠風埽斷雲齊萬弩<lb/>
日融殘雪上三竿早黄楊栁漏春信晩翠枇杷凌嵗寒<lb/>
從此林芳入幽賞凍醪新壓味甘酸<lb/>
　　　題茂安兄藏春園<lb/>
春入名園何處尋東風引步上嶇嶔平凝四面雲嵐合<lb/>
曲折一丘花木深碧草華滋迷絶徑綠蘿隂影䕶芳林<lb/>
韶光向此知歸處長與先生供醉吟<lb/>
　　姜仲謙<lb/>
<pb n="KR4h0143_WYG_134-25b"/>
　　　已酉中秋任才仲陳去非㑹飲岳陽樓上酒半<lb/>
　　　酣高談大笑行草間出誠一時俊遊也為賦之<lb/>
岳陽樓高幾千尺俯視洞庭方酒酣萬頃波光天上下<lb/>
兩山秋色月東南興來鸞鵠隨行草夜永魚龍駭笑談<lb/>
我欲煩公釣鼇手盡移雲水到松庵<lb/>
　　張擴<lb/>
　　　觀梅西湖<lb/>
天上新驂寶輅回看花仍趁雪英開折歸忍負金蕉葉<lb/>
<pb n="KR4h0143_WYG_134-26a"/>
笑插親臨玉鏡臺女堞未須翻角調錦囊先喜助詩材<lb/>
少蓬自是調羹手葉底應尋好句來<lb/>
　　耿時舉<lb/>
　　　蘇州王太守新建郡城西樓<lb/>
西樓一曲舊笙歌千古當樓面翠峨花發花殘香徑雨<lb/>
月生月落洞庭波地雄鼓角秋聲壯天迥闌干夕照多<lb/>
四百年來無妙手要看風物似元和<lb/>
　　周必大<lb/>
<pb n="KR4h0143_WYG_134-26b"/>
　　　舟行憶永和兄弟<lb/>
一挂呉帆不計程幾回繫纜幾回行天寒有日雲猶凍<lb/>
江濶無風浪亦生數㸃家山常在眼一聲鴻雁正闗情<lb/>
長年忽得東南鯉恐有音書急遣烹<lb/>
　　　次韻紅白蓮間生<lb/>
閒花不遣倚門牆獨挹芙蕖冉冉香豔質施朱窺宋玉<lb/>
冰姿傅粉試何郎青莖翠葢元相映縞袂霞裾各自芳<lb/>
聞道金鑾行豹直炬蓮先已兆嘉祥<lb/>
<pb n="KR4h0143_WYG_134-27a"/>
　　　送鄧曹根移帥揚州<lb/>
聞道維揚地望雄風流人物似江東六龍前日臨淮海<lb/>
五馬由來説醉翁碧月幾橋留夜色珠簾十里待春風<lb/>
遙知九日平山㑹笑插茱茰滿髩紅<lb/>
　　　重九竹園見梨花懷子中兄<lb/>
春花著雨即塵埃何似深秋耐久開菊尚無多饒瑞質<lb/>
霜如有意䕶香腮也知林下風光早不為山中厯日催<lb/>
望斷行人思折寄却疑呼作嶺頭梅<lb/>
<pb n="KR4h0143_WYG_134-27b"/>
　　　題神岡廟<hi>其神葢六朝時劉竺使君也</hi>
岸斷川平拔一峰丹青剝落古靈宫邦人嵗久忘遺愛<lb/>
賈客時來乞好風二水有情猶磬折霜楓無數彷旗紅<lb/>
岡頭故址宜亭榭城郭江山在眼中<lb/>
　　　前嵗冬至與胡邦衡小語端誠殿道直下舊事<lb/>
　　　今年邦衡舉易緯六日七分之説輙用子美五<lb/>
　　　更三㸃為對因憶去年館中團拜十人今作八<lb/>
　　　處感歎成詩<lb/>
<pb n="KR4h0143_WYG_134-28a"/>
青城小語慶新陽共向紅雲拜玉皇六日七分驚嵗月<lb/>
五更三㸃憶班行屬車誰從黄麾仗釣艇還飛白羽觴<lb/>
猶勝去年同館客十人八處更相望<lb/>
　　　邦衡再送皇字韻詩來仍次韻<lb/>
賓鴻列陣競隨陽却向丹山隠鳳凰銀管題詩紛滿帙<lb/>
金釵度曲儼分行漢宫早促三更席梁苑行稱萬壽觴<lb/>
顧我飄零無著處非公湔祓尚誰望<lb/>
　　　近㑹同年賞芍藥嘗櫻桃楊謹仲教授有詩次<lb/>
<pb n="KR4h0143_WYG_134-28b"/>
　　　韻為謝兼簡周孟覺知縣<lb/>
清晨自埽落花㕔小甕親篘竹葉青簮盍莫辭過陋巷<lb/>
臚傳相與記彤庭階翻紅藥曽重見勅賜朱櫻亦屢經<lb/>
老去飄零無此夢詩來吟咏有餘馨<lb/>
　　　和龍舒兄春日出郊韻<lb/>
庭束蒲鞭吏晝閒禽聲人語兩闗闗郊坰戎隊穿花裏<lb/>
阡陌兒童戲雉間禪語屢題投子寺仁風常滿皖公山<lb/>
薦書聞道交宸几尺一封泥合錫還<lb/>
<pb n="KR4h0143_WYG_134-29a"/>
　　　上已訪楊廷秀賞牡丹於御書扁榜之齋其東<lb/>
　　　園僅一畆為術者九名曰三三徑云<lb/>
楊監全勝賀監家賜湖争比賜書華回環自劚三三徑<lb/>
頃刻常開七七花門外有田供伏臘望中無處不煙霞<lb/>
却慙下客非摩詰無畫無詩只漫誇<lb/>
　　　趙正則彦法司户沿檄而歸玉蕊已過追賦車<lb/>
　　　字韻奉答<lb/>
春深游客競繁華寶馬香輪帶麴車不為來看招隠樹<lb/>
<pb n="KR4h0143_WYG_134-29b"/>
有誰肯顧野人家飛飛粉蝶須相映皎皎銀蟾色共誇<lb/>
今得審言詩勝畫傳神何必趙昌花<hi>唐詩人杜審言為吉州司户正則嘗</hi>
<hi>刻其詩於廨舎</hi>
　　　七月十四日江西美約周愚卿兄弟及許景陽<lb/>
　　　相過共觀鶴雛羽毛褐色因飲食雙酘新酒擘<lb/>
　　　開中新荔於白蓮池上逐成盛賞明日西美有<lb/>
　　　詩走筆奉和<lb/>
起來汗浹似翻漿客帶清風變早涼鶴子曳衣猶淺褐<lb/>
<pb n="KR4h0143_WYG_134-30a"/>
鵞兒對酒巳深黄白蓮近揖三千女丹荔遐招十八娘<lb/>
但把槐忙付年少不妨老伴燕林塘<lb/>
　　　四景詩似欠一篇五更枕上足成之錄呈西美<lb/>
　　　勿勞屬和僕亦偃旗閉壘矣<lb/>
甘塞何必柘為漿也解逡巡造醴涼更喜鶴嗚添子和<lb/>
休因荔進引蕉黄花如宋玉窺鄰女詩似劉郎問泰娘<lb/>
只欠西湖雙畫舫便疑風景類錢塘<lb/>
　　尤袤<lb/>
<pb n="KR4h0143_WYG_134-30b"/>
　　　落梅<lb/>
梁溪西畔小橋東落月紛紛水印空五夜客愁花片裏<lb/>
一年春事角聲中歌殘玉樹人何在舞破山香曲未終<lb/>
却憶孤山醉歸路馬蹄晴雪襯東風<lb/>
　　　入春半月未有梅花徳翁有詩再用前韻<lb/>
立馬黄昬繞曲池幾回踏雪問南枝不應春到花猶未<lb/>
定恐寒侵力不支隴上已驚傳信晩樽前只想弄妝遲<lb/>
臨風不語空歸去獨立無憀自詠詩<lb/>
<pb n="KR4h0143_WYG_134-31a"/>
　　　甲午春前得雪<lb/>
寒聲昨夜響蕭蕭逗曉階前亦已消殘臘距春無幾日<lb/>
一年飛雪只今朝微陽欲動梅驚萼餘潤纔沾麥放苗<lb/>
天意未能違物意漫留殘白占山腰<lb/>
　　范成大<lb/>
　　　代聖集贈别<lb/>
一曲悲歌水倒流尊前何計緩千憂事如夢斷無尋處<lb/>
人似春歸挽不留草色黏天鶗鴂恨雨聲連曉鷓鴣愁<lb/>
<pb n="KR4h0143_WYG_134-31b"/>
迢迢綠浦帆飛逺今夜新晴獨倚樓<lb/>
　　　立春日郊行<lb/>
竹擁溪橋麥葢坡土牛行處亦笙歌麴塵欲暗垂垂栁<lb/>
醅面初明淺淺波日滿縣前春市合潮平浦口暮帆多<lb/>
春來不飲兼無句奈此金旛綵勝何<lb/>
　　　餘杭道中<lb/>
落花流水淺深紅盡日帆飛繡浪中桑眼迷離應欠雨<lb/>
麥鬚騷殺已禁風牛羊路杳千山合雞犬村深一徑通<lb/>
<pb n="KR4h0143_WYG_134-32a"/>
五栁能消多許地客程何苦鎮悤悤<lb/>
　　　陳侍御園坐上<lb/>
愁眼逢歡春水明詩情得酒春雲生花梢蝴蝶作團去<lb/>
竹裏鵓鳩相對鳴邂逅浮生此日好纒緜俗累何時輕<lb/>
擘箋沫墨乏奇句擫笛當筵慙妙聲<lb/>
　　　題張氏新亭<lb/>
水楊成幄翠相遮猶有東風管嵗華葉底青梅無數子<lb/>
梢頭紅杏不多花煩將錬火炊香飯更引長泉煮鬭茶<lb/>
<pb n="KR4h0143_WYG_134-32b"/>
約我詩成須疥壁莫嗔欹側似歸鴉<lb/>
　　　晩入盤門<lb/>
人語嘲喧晩吹涼萬窗燈火轉河塘兩行碧栁籠官渡<lb/>
一簇紅樓壓女牆何處采菱聞度曲誰家拜月認飄香<lb/>
輕裘駿馬慵穿市困倚蒲團入睡鄉<lb/>
　　　春後微雪一宿而晴<lb/>
綵勝金旛換物華垂垂天意晩平沙東君未破含春蕊<lb/>
青女先飛剪水花夜逐回風嗚瓦壠曉成疎雨滴檐牙<lb/>
<pb n="KR4h0143_WYG_134-33a"/>
朝暾不與同雲便烘作晴空萬縷霞<lb/>
　　　次韻知郡安撫九日南樓宴集三首<hi>錄一首</hi>
雙旌暮捲小舂容畫棟雲生笑語中但覺山光侵酒綠<lb/>
不知日脚染溪紅控臨縹緲疑無地指㸃虚無欲馭風<lb/>
誰遣玉蟾催騎吹歸來人影在朦朧<lb/>
　　　客中呈㓜度<lb/>
手板頭銜意已慵墨池書枕興無窮釀泥深巷五更雨<lb/>
吹酒小樓三面風草色有無春最好客心去住水長東<lb/>
<pb n="KR4h0143_WYG_134-33b"/>
今朝合有家書到昨夜燈花綴玉蟲<lb/>
　　　正月十四日雨中與正夫朋元小集夜歸<lb/>
燈市淒清燈火稀雨中風帽笑歸遲月明想在雲堆處<lb/>
客醉都忘馬滑時老去尊前花隔霧春來句裏髩成絲<lb/>
浮生不了悲歡事作劇兒童總未知<lb/>
　　　四月五日集陳園照山堂<lb/>
尋壑經丘到此堂官閒聊作送春忙短籬水面殘紅滿<lb/>
團扇風前衆綠香盡捲簾旌延竹色深斟杯酒納山光<lb/>
<pb n="KR4h0143_WYG_134-34a"/>
洞門無鎖城門近轉午雞啼日正長<lb/>
　　　七月二日上沙夜泛<lb/>
困倚船窗看斗斜起來風露滿天涯亭亭宿鷺明菰葉<lb/>
閃閃涼螢入稻花月下片雲應夜雨山根炬火忽人家<lb/>
江湖處處無窮景半世紅塵老嵗華<lb/>
　　　已丑五月被召至行在遇周畏知司直和五年<lb/>
　　　前送周歸弋陽韻見贈復次韻答之<lb/>
分袂悠悠爾許年莫嗔蓬髩兩蕭然酒槽不奈青春老<lb/>
<pb n="KR4h0143_WYG_134-34b"/>
經笥空供白晝眠暗綠千章新活計軟紅三尺舊塵緣<lb/>
相逢且作西湖客山繞荷花艤畫船<lb/>
　　　玉堂寓直<lb/>
摛文窗户九霄中岸幘燒香媿老農上直馬歸催下鑰<lb/>
傳更人唱促鳴鐘金城<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲雲千雉碧瓦參差月萬重<lb/>
骨冷魂消都不夢玉階蕭瑟聴秋蛩<lb/>
　　　與長文正夫遊北山<lb/>
栁岸松門勝處通馬蹄踏霧入空濛春寒有力欺遊子<lb/>
<pb n="KR4h0143_WYG_134-35a"/>
天色無情沒斷鴻雨脚逺連山脚暗杏梢斜倚竹梢紅<lb/>
駞裘擁鼻吾衰矣年少猶嫌料峭風<lb/>
　　　寓直玉堂拜賜御酒<lb/>
歸鴉陸續墮宫槐簾幙參差晩不開小雨遂將秋色至<lb/>
長風時送市聲來近瞻北斗璿璣次猶夢西山翠碧堆<lb/>
慚媿君恩來甲夜殿頭宣勸紫金杯<lb/>
　　　李翠知縣作亭西湖上余用東坡語名之曰飲<lb/>
　　　綠遂為勝概<lb/>
<pb n="KR4h0143_WYG_134-35b"/>
芷葺蓮巢喚客遊蘆鞭席帽為君留未論吹水堪添酒<lb/>
且要移牀學枕流乍霽却陰梅釀雨暫暄還冷麥催秋<lb/>
石湖也似西湖好煩向蒼煙問白鷗<lb/>
　　　初約鄰人至石湖<lb/>
窈窕崎嶇學種園此生丘壑是前緣隔籬日上浮天水<lb/>
當户山横匝地煙春入葑田蘆綻筍雨傾沙岸竹垂鞭<lb/>
荒寒未辦招君醉且吸湖光當酒泉<lb/>
　　　水鄉酌别但能之主管能之將過石康<lb/>
<pb n="KR4h0143_WYG_134-36a"/>
南郭河橋市井喧綠荷香處有江天一簾梅雨爐煙外<lb/>
三疊陽闗燭淚前馬耳西山君並海船頭北渚我歸田<lb/>
後期直恐參商似且醉金槽四十弦<lb/>
　　　湘陰橋口市别游子明<lb/>
馬首欲東舟欲西洞庭橋口暮寒時三年再别子輕去<lb/>
萬里獨行吾早衰遙憶美人湘水夢側身西望劒門詩<lb/>
老來不灑離亭淚今日天涯老淚垂<lb/>
　　　步入衡山<lb/>
<pb n="KR4h0143_WYG_134-36b"/>
應有人家住隔溪綠陰亭午但聞雞松根當路龍筋瘦<lb/>
竹筍漫山鳳尾齊墨染深雲猶似瘴絲來小雨不成泥<lb/>
更無騎吹喧相逐散誕閒身信馬蹄<lb/>
　　　冬至日銅壺閣落成<lb/>
走徧人間行路難異鄉風物雜悲歡三年北户梅邊暖<lb/>
萬里西摟雪外寒已辦髩霜供嵗籥仍拚髀肉了征鞍<lb/>
故園雲物知何似試上東樓直北看<lb/>
　　　新涼夜坐<lb/>
<pb n="KR4h0143_WYG_134-37a"/>
吏退焚香百慮空静聞蟲響度簾櫳江頭一尺稻花雨<lb/>
窗外三更蕉葉風日日老添明鏡裏家家涼入短檠中<lb/>
簡編燈火平生事雪白眵昬奈此翁<lb/>
　　　次韻許季韶通判雪觀席上<lb/>
把酒臨風瑞露傾瓊漿何用謁雲英捲簾雨脚銀絲挂<lb/>
倚杖江頭綠漲生嶺海一涼蘇暑病山林千籟試秋聲<lb/>
兹遊奇絶忘羇宦慙媿煙中短棹横<lb/>
　　　上清宫<hi>自青城登山所謂最高峰也</hi>
<pb n="KR4h0143_WYG_134-37b"/>
厯井捫參興未闌丹梯通處更躋攀冥濛蜀道一雲氣<lb/>
破碎岷山千髻鬟但覺星辰垂地上不知風雨滿人間<lb/>
蝸牛兩角猶如夢更説紛紛觸與蠻<lb/>
　　　青城縣何子方使君同年園池<lb/>
榿塍芋壠意中行浩蕩薫風不計程雨脚背人歸玉壘<lb/>
江聲隨馬入青城五橋今日新知路千佛當年舊綴名<lb/>
水竹光中同一笑丏君荷露濯塵纓<lb/>
　　　八十四盤<lb/>
<pb n="KR4h0143_WYG_134-38a"/>
冥鴻無伴鶴孤飛回首塵籠一笑嬉八十四盤新拄杖<lb/>
萬三千乘舊牙旗石梯碧滑雲生後木葉紅斑雪霽時<lb/>
説與同行莫惆悵人間捷徑轉嶔巇<lb/>
　　　離池陽十里清溪口復阻風<lb/>
恰從秋浦挂籧篨又泊清溪十里餘愁水愁風吹帽後<lb/>
作雲作雨授衣初逺尋草市沽新酒牢閉篷窗理舊書<lb/>
行路阻艱催老病騷騷落雪滿晨梳<lb/>
　　　初歸石湖<lb/>
<pb n="KR4h0143_WYG_134-38b"/>
曉霧朝暾紺碧烘横塘西岸越城東行人半出稻花上<lb/>
宿鷺孤明菱葉中信脚自能知舊路驚心時復認鄰翁<lb/>
當時手種斜橋栁無限鳴蜩翠埽空<lb/>
　　　重陽九經堂作<lb/>
俗間佳節自悤悤老去悲秋又客中青嶂捲簾三面月<lb/>
黄花吹髩幾絲風十年故國新栽栁萬里他鄉舊轉蓬<lb/>
誰與安排今夜夢片帆飛到小籬東<lb/>
　　　致一齋述事<lb/>
<pb n="KR4h0143_WYG_134-39a"/>
　文書煙海困浮沈不覺盤跚百病侵偶問客年驚我老<lb/>
　忽聞鶯語歎春深今朝麥粒黄堪麪幾日秧田綠似針<lb/>
　除却一犁春雨足眼前無物可闗心<lb/>
　　　　午窗遣興家人謀過石湖<lb/>
　雲日初收破柱雷小窗坐穏興悠哉熏爐花氣朝酲解<lb/>
　茶鼎松風午夢迴謝客門闌風動竹惜春時節雨肥梅<lb/>
　畫船破浪亦一快聞道湖光如潑醅<lb/>
　　　　攜家石湖賞拒霜<lb/>
<pb n="KR4h0143_WYG_134-39b"/>
　水上晴雲綵蝀横許多蜂蝶趁船行漁樵引入新花塢<lb/>
　兒女扶登小錦城豔粉發妝朝日麗濕紅浮影晩波清<lb/>
　誰知搖落霜林畔一段韶光畫不成<lb/>
　<lb/>
　<lb/>
　<lb/>
　<lb/>
御選宋詩巻五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_052-1a"/>
　欽定四庫全書<lb/>
御選元詩卷五十二<lb/>
　　七言律詩十<lb/>
　　　吕思誠<lb/>
　　　　桂林八景<hi>録二首</hi>
　　　　　堯山冬雪<lb/>
　堯山絶秀嶺南天雪壓林巒飄素煙髙倚暮雲屏掩翠<lb/>
　半消晴日玉開田驛梅逢臘巖前發羽檄衝寒徼外傳<lb/>
<pb n="KR4h0143_WYG_052-1b"/>
　何日樓頭閒拄笏兩堦舞罷對瓊筵<lb/>
　　　　　西峰晩照<lb/>
　西風吹向桂林西數㸃晴雲落照低絶嶽倚空排寶㦸<lb/>
　斜暉轉樹繞雌霓錦紋零亂霞前映翠羽參差雨後迷<lb/>
　還似峴山詩酒客醉來聴唱白銅鞮<lb/>
　　　于文傳<lb/>
　　　　至順四年四月九日同王叔能栁道傳錢翼之<lb/>
　　　　胡古愚遊天平山次古愚韻<lb/>
<pb n="KR4h0143_WYG_052-2a"/>
蒼壁屯雲㦸衛森白雲入户衮衣臨千章喬木還如舊<lb/>
一尺流泉不在深賸有桑麻居杜曲豈無觴詠集山隂<lb/>
登髙却省曾遊處短髮搔餘不耐簪<lb/>
　　韓鏞<lb/>
　　　送李彥芳<lb/>
奎壁文章入九重遙瞻使節向閩中分襟客路栁初綠<lb/>
艤棹春江花正紅部徼百城沾化雨海天千里肅清風<lb/>
懐賢戀徳情無限夢逐旌麾過甬東<lb/>
<pb n="KR4h0143_WYG_052-2b"/>
　　宇文公諒<lb/>
　　　送復見心住定水<lb/>
定水招提鳴鶴東鑑湖歸去泛孤篷鉢衣不濕荷花露<lb/>
玉麈遙生桂子風山靜祗看雲自動江澄莫訝水如空<lb/>
沃洲有約尋支遁還許清談共野翁<lb/>
　　張翥<lb/>
　　　無題<lb/>
見時略略望遙遙有月闌干待袖招得巧蜘蛛絲縷細<lb/>
<pb n="KR4h0143_WYG_052-3a"/>
傳聲鸚鵡舌闗嬌仙家絃管寧無譜天上星河亦有橋<lb/>
雲雨或時消息斷不如朝暮石城潮<lb/>
　　　聞笛<lb/>
何人吹笛傍江干木落淮南夜色寒三弄水邊人艤櫂<lb/>
一聲雲杪客憑闌梅花簌簌吹應落楊栁依依折欲殘<lb/>
惆悵綠珠何處在綺窓深鎖月漫漫<lb/>
　　　中秋廣陵對月<lb/>
散盡浮雲月在東白蕉衫冷小庭空星河夜影尊罍裏<lb/>
<pb n="KR4h0143_WYG_052-3b"/>
城郭秋聲鼓吹中落葉有光時墜露鳴蛩無響不含風<lb/>
此生五十三囘見只遣嫦娥笑秃翁<lb/>
　　　丁亥元日<lb/>
梅花院落雨聲中窓外春寒淰淰風臘酒撥醅浮玉螘<lb/>
夜燈挑燼落金蟲星環甲紀驚身老雪解寅朝驗嵗豐<lb/>
還喜驛書催上路寸心長在日華東<lb/>
　　　喜雨<hi>久旱苦蝗</hi>
日氣如焚土氣腥黒雲當午忽冥冥雨工分下旗千隊<lb/>
<pb n="KR4h0143_WYG_052-4a"/>
神姥攜來酒一缾牛馬長河迷渚涘龍蛇平陸起雷霆<lb/>
快看一洗飛蝗盡猶及秋田晩稼青<lb/>
　　　春日偕監中士友遊南城<lb/>
樓閣參差紫翠間微風不動綵雲閒栁垂禁籞絲千尺<lb/>
水繞宫溝玉一環春樹鳥鳴圓似筦夕陽駝影兀如山<lb/>
醉鞭緩緩吟歸去燈火城東未掩闗<lb/>
　　　三月二日賞杏花光岳堂分韻<lb/>
栁色初青草漸茸春寒猶勒杏花風新煙院落清明候<lb/>
<pb n="KR4h0143_WYG_052-4b"/>
過雨園林罨畫中洛社衣冠今日再蘭亭觴詠此情同<lb/>
吾年最老身仍健更向尊前借酒紅<lb/>
　　　臘日飲趙氏亭<lb/>
城上髙亭一再過毎看風物費吟哦近詩頗效寒山子<lb/>
往事徒成春夢婆賸買十千燕市酒閒聴二八越孃歌<lb/>
梅花枉報春消息祇遣今年別恨多<lb/>
　　　秋日陪吳興諸府公宴魯公池上<lb/>
芙蓉池上㑹羣公滿意華筵笑語中虹影連蜷山外雨<lb/>
<pb n="KR4h0143_WYG_052-5a"/>
荷香澹蕩晩來風歌催銀甲筝逾急涼入金尊露易空<lb/>
我亦玉堂揮翰手題詩合在水精宫<lb/>
　　　中秋張外史招賞月失約賦以謝之<lb/>
明月中天霧氣消酒醒涼思正飄飄星河不動秋空闊<lb/>
鐘鼓無聲夜寂寥露下逺山皆落木風來滄海欲生潮<lb/>
仙家玩事無由到虚負瓊樓聴玉簫<lb/>
　　　浮山道中<lb/>
處處人煙有酒旗楝花開後絮飛時一溪春水浮黄頰<lb/>
<pb n="KR4h0143_WYG_052-5b"/>
滿樹暄風叫畫睂入境漸聞人語好看山不厭馬行遲<lb/>
江籬綠遍汀洲外擬折芳馨寄所思<lb/>
　　　聴松軒為丹丘杜髙士作<lb/>
長松千樹擁前榮虚籟還從樹底鳴一片海濤雲杪墮<lb/>
幾番山雨月中生茶香夜煮苓泉活琴思秋翻鶴帳清<lb/>
安得南華老仙伯相隨軒上説風聲<lb/>
　　　次韻劉伯貞與金山即休了長老唱和<lb/>
老禪居處水雲重此地纎塵不可容潮色平鋪無際海<lb/>
<pb n="KR4h0143_WYG_052-6a"/>
日光先上最髙峰蹋花佛馭紅牙象獻寶神騎白耳龍<lb/>
第一江山第一座幾時來聴講時鐘<lb/>
　　　送絶宗繼講師住大雄寺<lb/>
大展三衣古道場真人髙拱殿中央曼陀雨散天花落<lb/>
薫陸煙生石乳香纚纚風雷飛講舌眈眈龍象繞禪牀<lb/>
師行不廢宗雷社㑹覓籃輿到上方<lb/>
　　　壺洲為上清張道士題<lb/>
錦水西頭觀闕青仙家原不隔滄溟鳳麟洲渚寒凝碧<lb/>
<pb n="KR4h0143_WYG_052-6b"/>
雲霧衣裳夜降靈金醴浸花留客醉玉笙吹月使龍聴<lb/>
看君福地容蕭爽長與曽孫宴幔亭<lb/>
　　　仙娥玩月圖為野雲陳氏題<lb/>
仙娥微步下髙寒獨立長松月滿山妝影透明金背鏡<lb/>
佩聲飛動玉連環洗空碧海銀蟾冷舞罷瑤階白鳳閒<lb/>
不是丹青寄顔色行雲無夢到人間<lb/>
　　　霍丘孫遊武林湖山之勝貽之<lb/>
千頃平湖繞郡城畫船小槳蕩春聲紅酣花港風荷宻<lb/>
<pb n="KR4h0143_WYG_052-7a"/>
玉照梅岡雪樹明煙月長留歌舞地山川不改古今情<lb/>
君行須到峰南北為覓蒼苔石上名<lb/>
　　　翰林三朝御容戊戌仲冬朔把香前宫<lb/>
嘉禧殿前初日髙瑞光先映赭黄袍雲間瑞露收金掌<lb/>
仗外微風颺彩旄黄鶴仙人周子晉碧雞使者漢王褒<lb/>
禁園尚覺餘寒在未放春紅上小桃<lb/>
　　　余伯疇歸浙東簡郡守王居敬<lb/>
四明遊客住京都旅舎青燈照影孤家信十年黄耳犬<lb/>
<pb n="KR4h0143_WYG_052-7b"/>
鄉心一夜白頭烏却攜長鋏辭金水直挂輕帆到鑑湖<lb/>
為問蠡吾王太守別來安穏有書無<lb/>
　　　送涂茂才北游<lb/>
黄河十月已流冰暫解行裝駐廣陵逆旅壯懐銷北斗<lb/>
故山歸夢入孤燈千金燕市方求馬萬里天池欲徙鵬<lb/>
曽是公卿有知已孝廉船上覓張憑<lb/>
　　　越僧無涯號栖雲乞賦<lb/>
上方何處但聞鐘深䕶林扉翠幾重卧冷衲衣侵片石<lb/>
<pb n="KR4h0143_WYG_052-8a"/>
行隨錫杖度千峰松晴毎下安巢鶴潭暮時留聴法龍<lb/>
更欲移禪沃洲去微茫巖洞不曽封<lb/>
　　　故御史王楚鼇元戴為臨川王伯達三畫求題<lb/>
雙鳳山人茅作屋五雲閣吏繡為衣寫將瀟灑滄洲趣<lb/>
留待風流二老歸嵗月無情遺墨在江湖多事宿心違<lb/>
寒藤古木江西道惟有當年白雁飛<hi>右雙鳯山居圖山在臨川五里王自</hi>
<hi>奎章典籖為廌史故云閣吏</hi>
罨畫溪頭春水波美人蘭櫂逺來過杯如賀老稽山酒<lb/>
<pb n="KR4h0143_WYG_052-8b"/>
曲有吳兒小海歌樓館雲晴空翠濕汀洲花暗夕陽多<lb/>
只今粉墨餘髙致愁絶樵風冷薜蘿<hi>右山隂春霽圖時憲巡行越中</hi>
小史堞前煙水空淮山無數直叢叢使君援筆寫秋色<lb/>
舟子唱橈乘晩風幾處漁家依落木半汀殘照下飛鴻<lb/>
白雲望斷仙游逺應在蓬萊碧海中<hi>右萬港秋汎圖時為淮西僉憲</hi>
　　　春日有懐柯敬仲博士<lb/>
建章鸎囀曙光初上直開門漏㸃疎花擁西清森仗衛<lb/>
星臨東壁煥圖書漢庭長者多推轂楚國騷人久卜居<lb/>
<pb n="KR4h0143_WYG_052-9a"/>
為問五雲仙閣吏綵毫春詠近何如<lb/>
　　　中秋望亭驛對月代祀北還<lb/>
月色滄波共渺茫驛亭雜坐看湖光仙家刻玉青蟾兔<lb/>
帝子吹笙白鳳凰蘆葉好風生晩思桂花清露濕空涼<lb/>
囘槎使者秋懐闊倒瀉銀河入酒觴<lb/>
　　　正月九日夜雪甚寒<lb/>
雪後西山照眼青早寒微霰又飄零昨非未必今皆是<lb/>
衆醉何妨我獨醒學篆毎朝臨碧落存神長夜養黄庭<lb/>
<pb n="KR4h0143_WYG_052-9b"/>
若為喚得瀛臺侣相與吹簫上杳冥<lb/>
　　　雪中早朝<lb/>
北風吹雪浩漫漫曉出津橋立馬看春入上林花樹早<lb/>
水連平地海波乾金城萬雉微茫濕月闕雙龍贔屭寒<lb/>
今日天顔知有喜紫宸朝下散千官<lb/>
　　　寄陳敬初郯九成<lb/>
憶昨閶門挽栁條逺煩相送過楓橋夕陽陌上東西路<lb/>
春水江頭早晩潮老境此心惟白社英年何處不青霄<lb/>
<pb n="KR4h0143_WYG_052-10a"/>
詩成別後應俱進時遣郵筒慰寂寥<lb/>
　　　遊天竺寺<lb/>
石梁濺水濕蒼苔隂洞旁穿澗底囘殿閣金銀從地湧<lb/>
山林圖畫自天開龍隨僧到分雲住猿聴人呼下樹來<lb/>
游興未闌斜日盡馬頭呼酒尚徘徊<lb/>
　　　題張外史馬塍新居<lb/>
窈窕丹房古澗阿長松脩竹繞層坡桃園隠者時相遇<lb/>
茒洞仙人夜或過沆瀣杯寒供曉食青冥笙響答空歌<lb/>
<pb n="KR4h0143_WYG_052-10b"/>
白雲浮出池痕滿知是龍泓宿雨多<lb/>
　　　登金山吞海亭了公請賦<lb/>
危亭突兀戴鼇頭俯視滄溟一勺浮龍伯衣冠藏下府<lb/>
梵王臺殿起中流扶桑夜色三山日灩澦江聲萬里秋<lb/>
老我惜無吞海句但磨崖石記曽遊<lb/>
　　　賦中書左曹小瀛洲<lb/>
東曹地迥集名郎宛是仙家紫翠房閶闔上通天咫尺<lb/>
蓬萊移出海中央金波日暖浮鳷鵲玉樹春濃下鳳凰<lb/>
<pb n="KR4h0143_WYG_052-11a"/>
幾度夢囘清夜直此身如在五雲鄉<lb/>
　　　三月望日望虎丘寺題小吳軒<lb/>
海湧峰前雲樹盤佛宫飛閣出巑岏虎來古塚金精白<lb/>
龍卧秋池劒影寒禪老説空留壊石鬼仙題句下虚壇<lb/>
憑髙不盡登臨興更借西山晩翠看<lb/>
　　　東西馬塍春行簡平湜伯容<lb/>
清明時節毎多隂楊栁人家花滿林侵曉乍收連日雨<lb/>
賞春長負百年心鳬翁一一蒲塘暖雉子斑斑麥隴深<lb/>
<pb n="KR4h0143_WYG_052-11b"/>
為報能詩平處士剰攜芳酒共幽尋<lb/>
　　　鐡笛為孟天暐賦<lb/>
愛此輕圓鐵鑄成何須楚竹選孤生年多化作青蛇色<lb/>
夜靜吹如彩鳳聲繡出碧花凝錯落冷涵金氣發鏗清<lb/>
最宜攜向君山去一聴仙翁奏月明<lb/>
　　　寄見心上人次韻<lb/>
自入赤墀青瑣間舊遊禪侣亦䦨珊青山只憶招提境<lb/>
白首初辭供奉班馬為空羣猶矯矯鳥能求友自闗闗<lb/>
<pb n="KR4h0143_WYG_052-12a"/>
終期一舸相尋去知在姚溪第幾灣<lb/>
　　　題唐子華畫王師魯尚書石田山房<lb/>
秋水橋邊紅葉林數家茒屋傍青岑岡頭種玉朝煙暖<lb/>
隴上鋤雲宿雨深摩詰輞川宜入畫少陵韋曲自成吟<lb/>
束薪嵗晩來同煮應許山中道士尋<lb/>
　　　寄題杜原父懐友軒<lb/>
尺五城南近世紛移家來並武夷君他年功業誰青史<lb/>
此客山林自白雲石氣曉侵書幌濕溪聲時雜櫂歌聞<lb/>
<pb n="KR4h0143_WYG_052-12b"/>
故人已有同棲約杖䇿行穿虎豹羣<lb/>
　　　𤓰州與成居竹王克純登江風山月亭<lb/>
風起西津斷客艘熊家亭上得憑髙雲移鳥影沈江渚<lb/>
雨帶龍腥出海濤開闢自天留壯觀登臨如我老英豪<lb/>
放舟擬就金山宿一夜清寒襲錦袍<lb/>
　　　冰蟾為金齊賢賦<lb/>
老蟾素魄稟金精千嵗玻璃幻結成明水夜零隂燧凍<lb/>
丹書秋滿肉芝生腹凝寒露藏虚白影入銀河浴太清<lb/>
<pb n="KR4h0143_WYG_052-13a"/>
擬問嫦娥乞靈藥與君騎向廣寒行<lb/>
　　　壬申元日大雪二日立春晴景豁然春讌有作<lb/>
白雪晴天映日紅樓臺髙下玉山中盤蔬曉送冰絲脆<lb/>
釵杏春生蠟蔕融北斗龍杓迴後夜東皇鸞輅駕靈風<lb/>
何如得接雲霄上一看煙花繞禁宫<lb/>
　　成廷珪<lb/>
　　　八月十六日送張仲舉至秦郵驛是夕邵文卿<lb/>
　　　置酒雲峰臺望月<lb/>
<pb n="KR4h0143_WYG_052-13b"/>
雲峰臺上今宵月奇絶平生此一行天水光搖秋萬頃<lb/>
星河涼轉夜三更謫仙被酒騎鯨去游女吹簫學鳳鳴<lb/>
明發星查上河漢定傳詩話到蓬瀛<lb/>
　　　虎溪三笑圖<lb/>
三老風流笑口開山中猿鶴亦驚猜攢睂入社謾多事<lb/>
送客過溪能幾迴僧影欲隨秋水去虎聲偏傍石橋來<lb/>
東林絶響今千載撫卷題詩愧乏材<lb/>
　　　寄張仲舉助敎<lb/>
<pb n="KR4h0143_WYG_052-14a"/>
三寄新詩竹下來多君髙興憶東淮塵埃没馬昬歸舎<lb/>
風雨聴雞曉入齋此日陽城須諫議當時方朔謾詼諧<lb/>
瓊瑤花底相思夜酒滿春城月滿街<lb/>
　　　寄巴克實尚書<lb/>
憶陪冠蓋集通津下士無由拜後塵曽和淮南招隠曲<lb/>
得從天上謫仙人鵷鸞在列誰堪並鴻鵠髙飛不可馴<lb/>
遙想退朝香滿袖題詩還記竹軒春<lb/>
　　　寄烏克遜幹卿參議<lb/>
<pb n="KR4h0143_WYG_052-14b"/>
紫宸奏對出班行畫省論詩晝漏長三月不知燒筍味<lb/>
一春還憶煮茶香幾人白髮黄花酒何處青山緑野堂<lb/>
扶植皇綱在今日中原草木仰輝光<lb/>
　　　上清盧道士所藏雙龍圖<lb/>
仙潭煙霧曉冥冥仿彿飛空劒氣腥巖穴幾年當蛻骨<lb/>
畫圖今日露真形天瓢水淺隂猶伏寶藏雲深夜不扃<lb/>
好就盧敖聴驅使八方行雨鼓雷霆<lb/>
　　　同諸公遊西城木蘭院<lb/>
<pb n="KR4h0143_WYG_052-15a"/>
三月西城風日好短笻隨意踏晴沙王孫不識蘼蕪草<lb/>
童子來尋枸杞芽白髮有人中夘酒清泉無火煮春茶<lb/>
山扉寂寂僧歸晩落盡辛夷一樹花<lb/>
　　　送陳子山狀元赴太廟署令<lb/>
天上詞臣錦作裳喜趨清廟奉烝嘗寶刀刻頌登彝鼎<lb/>
金硯揮毫撰樂章太液秋風黄鵠下齋壇明月紫芝香<lb/>
禮成月薦應分胙綵服承恩列北堂<lb/>
　　　廣陵岳宫醮夜觀王澹淵髙士蕆事自登瀛橋<lb/>
<pb n="KR4h0143_WYG_052-15b"/>
　　　迎師入黄籙壇<lb/>
濛濛雲氣濕霓旌小隊紅綃鳳蠟明鸞鶴舞隨行道影<lb/>
魚龍出聴步虛聲淮南髙士青毛節句曲仙人碧玉笙<lb/>
一路天風吹不斷此身今夕在蓬瀛<lb/>
　　　嶽宫登瀛橋<lb/>
疊石為橋跨兩涯只如平地入煙霞銀河夜擲仙人杖<lb/>
碧海秋横奉使槎浴水先迎三島日隔闌遙見十洲花<lb/>
月中時有簫聲過多是山頭聖母家<lb/>
<pb n="KR4h0143_WYG_052-16a"/>
　　　題山居圖<lb/>
石子坡頭松兩株水光嵐氣䕶幽居山翁被酒愛騎馬<lb/>
溪友放船來捕魚秋色自隨黄葉老野懐常共白雲舒<lb/>
何時卜築如圖畫竹下開軒更讀書<lb/>
　　　瑞雪為劉芝田賦<lb/>
風巻寒溪漾碧沙曉林驚見玉横斜人間風日不到處<lb/>
天上神仙解種花九地暖囘龍有穴三山雲靜鶴無家<lb/>
泛舟來覓芝田叟留作山隂勝事誇<lb/>
<pb n="KR4h0143_WYG_052-16b"/>
　　　送余廷心翰林應奉<lb/>
楓葉蕭蕭江已秋吳船三日住揚州靛花深染青綾被<lb/>
雲葉新裁紫綺裘征驛馬嘶風滿樹別筵人散月當樓<lb/>
明年春雁將書去人在蓬瀛第幾洲<lb/>
　　　畫魚<lb/>
生平蹤跡侣魚鰕浦月山風滿客槎曽向春盤登北鮪<lb/>
更從丙穴薦南嘉賞花釣得留詩友折栁穿來覓酒家<lb/>
萬里江湖春夢逺於今空對畫中誇<lb/>
<pb n="KR4h0143_WYG_052-17a"/>
　　　寄謝察院髙徳進憲使寄來楊友直書居竹軒<lb/>
　　　三大字<lb/>
三字封來墨未乾堂軒舒展對琅玕髙人不待籠鵞換<lb/>
好客多從載酒看月夜有懐通白下秋潮無信寄長干<lb/>
清臺翠栢應千丈靜想風霜卷地寒<lb/>
　　　夜泊青蒲村<lb/>
黄葉飄颻秋滿天數家茅屋更翛然村中老人不識字<lb/>
溪上小兒能駕船薺菜登盤甘似蜜蘆花紉被暖如棉<lb/>
<pb n="KR4h0143_WYG_052-17b"/>
此中長得無宵警春雨扶犂學種田<lb/>
　　　懐方壺髙士<lb/>
塵湖山下足煙霞羨爾方壺道士家雨後放龍畊綠野<lb/>
日中呼犬試丹砂瓊林一路芝如草碧澗千年竹有花<lb/>
正欲相陪此深隠半盂分我飯胡麻<lb/>
　　　韓致用夢鶴<lb/>
疇昔相過赤壁磯神交遺思尚依依應從五色雲中過<lb/>
還繞三珠樹上飛月色滿庭空夜帳露華如雨濕秋衣<lb/>
<pb n="KR4h0143_WYG_052-18a"/>
蓬萊山下花無數遲子吹簫作伴歸<lb/>
　　　送智惠隠住水月禪院<lb/>
放船直到棲禪處萬頃湖心一徑開綠樹鳥驚風落果<lb/>
碧潭龍去水生苔西巖尊宿傳燈在東海髙僧杖錫來<lb/>
今夜月明清似水太空無地著纎埃<lb/>
　　　寧境寺涵碧軒<lb/>
老衲築軒湖上頭半間曽借數宵留窓迎紫翠千峰月<lb/>
簾卷玻瓈萬頃秋別浦暝時迷逺樹滄洲明處見飛鷗<lb/>
<pb n="KR4h0143_WYG_052-18b"/>
定囘坐待波瀾靜一㸃珠光夜不收<lb/>
　　　送陳性之崑山從事<lb/>
只將從事寫前銜省檄封來自拆緘六案更須勞彩筆<lb/>
一官猶未換青衫風生海市朝持酒日落江城暮卸驂<lb/>
我未識君空悵望恍如煙水隔仙凡<lb/>
　　　題王維賢所藏盛子昭畫雙松繫舟圖<lb/>
雲門寺前風物幽布韈青鞋吾昔游葫蘆盛酒待明月<lb/>
舴艋載琴當上流長松並立幾千尺狂客一別三十秋<lb/>
<pb n="KR4h0143_WYG_052-19a"/>
何當挂席過湖去東望草堂姑少留<lb/>
　　　宿鶴沙張氏草堂<lb/>
草堂借我作行窩杖履頻煩太史過滿地白雲清晝永<lb/>
隔溪黄鳥綠隂多銀缾自瀉中山酒鐵笛誰翻小海歌<lb/>
今日逢君須盡醉西家亭館奈愁何<lb/>
　　　寄題松江青龍瞿睿夫通波草閣<lb/>
五月通波草閣寒綠隂長日此凭闌山如碧鳳參差出<lb/>
江作青龍左右蟠欖子燒香雲母火櫻桃行酒水晶盤<lb/>
<pb n="KR4h0143_WYG_052-19b"/>
老夫亦有鵞溪絹也欲相從看寫蘭<lb/>
　　　題何徳深溪南小隠<lb/>
宰相官之不受招碧梧林巷自逍遙溪頭二月花先發<lb/>
洞裏千年雪未消朝士過門時載酒仙人飛佩夜吹簫<lb/>
社圖誰寫耆英㑹還肯中間著老樵<lb/>
　　　寒食日松江有懐廣陵<lb/>
老來也欲惜年華春正濃時不在家江上苦遭寒食雨<lb/>
夢中猶見廣陵花書藏舊篋應無恙酒憶新樓不用賒<lb/>
<pb n="KR4h0143_WYG_052-20a"/>
日暮荒城聞鬼泣東風吹恨滿天涯<lb/>
　　　次饒介之游東皋作<lb/>
半雨半晴春更佳也知郭外少紛華蠻王步頭多載酒<lb/>
李家園中來看花曲檻芳楹遞隠見蒼松老竹相交加<lb/>
安得長繩繫烏足不放西崦紅日斜<lb/>
縱飲狂歌晩未歸松隂香霧轉霏微醉中謾喜朱顔在<lb/>
頭上爭禁白髮稀無數野花迎客喜一雙沙鳥傍船飛<lb/>
浣花溪上真堪笑毎日朝囘只典衣<lb/>
<pb n="KR4h0143_WYG_052-20b"/>
　　　同張仲舉夜宿寒橋<lb/>
柔櫓聲乾破寂寥青山磯下宿寒橋乾坤萬事雙篷鬢<lb/>
風雨孤舟半夜潮丹鳳不來秋又老玉人何處水空遙<lb/>
幾時重醉秦淮酒細聴漁樵話六朝<lb/>
　　　李子英心逺亭<lb/>
門外黄塵埽不開何由吹得到靈臺閒看倦鳥投林去<lb/>
靜愛孤雲出岫來彭澤髙人多逸興峩睂仙客有天才<lb/>
秖今誰到悠然處同采秋香共一杯<lb/>
<pb n="KR4h0143_WYG_052-21a"/>
　　　送袁季文赴帥幕<lb/>
少年書劒學從軍幕府於今氣不羣白髮元戎多好武<lb/>
青衫從事最能文帳前草檄花如雨江上維舟水似雲<lb/>
把酒髙歌成逺別不知何處又逢君<lb/>
　　　南城暮春<lb/>
南城雨盡午風和二客相從步屧過流水陂塘春事減<lb/>
落花門巷晩愁多銀缾自瀉沙頭酒寶瑟誰調陌上歌<lb/>
莫寫江南斷腸句賀郎憔悴髮空皤<lb/>
<pb n="KR4h0143_WYG_052-21b"/>
　　　周平叔夜宿崇明寺海雲樓偕羅成之隠君文<lb/>
　　　長老盧隠君以沙頭雙缾為韻各賦四詩次韻<lb/>
　　　巻後<hi>録二首</hi>
天台老衲兩睂龎自起髙樓枕石杠煮茗別開留客處<lb/>
論文多近坐禪窓冥鴻散去猶相逐獨鶴飛來不作雙<lb/>
明發仙舟上霄漢定傳詩話滿滄江<lb/>
天水空明接杳冥老禪三昧解通靈欲將東海為平地<lb/>
盡巻西江入淨缾宿靄微分沙鳥白晩風猶帶毒龍腥<lb/>
<pb n="KR4h0143_WYG_052-22a"/>
他時月夜來相覓笑指狼峰五朶青<lb/>
　　　丘克莊敞雲樓<lb/>
君家樓外雲如海五色輪囷埽不開毎就月明檐下宿<lb/>
更隨秋色座中來瓊臺夜鶴迷蹤跡玉女春衣費翦裁<lb/>
看汝乘將朝帝所舉頭西北是蓬萊<lb/>
　　　題玉巖上人溪山野趣圖<lb/>
流水淙淙石齒齒滿庭雲氣欲糢糊白鷗溪上秋多少<lb/>
黄葉山中路有無十月雨深漁屋破三江風急野航孤<lb/>
<pb n="KR4h0143_WYG_052-22b"/>
年來難覓幽居處空向晴窓看畫圖<lb/>
　　　題嘉興水西寺爽溪樓寄新仲銘長老<lb/>
新公邀作爽溪遊為説前朝有此樓雲氣逺開天北極<lb/>
風光仍在水西頭虚簷古瓦緣蒼鼠曲澗輕波漾白鷗<lb/>
宸翰僅留飛白在煙塵漠漠使人愁<lb/>
　　　饒介之有詩見貽次韻奉答<lb/>
一夜南風約曉晴看山如在越中行丹藏別室生虹氣<lb/>
嘯入空巖作虎聲倒澗枯松留古怪懸崖飛瀑潄寒清<lb/>
<pb n="KR4h0143_WYG_052-23a"/>
神仙若個能千嵗吾欲崆峒問廣成<lb/>
　　　寄周平叔先生就求蒼耳子<lb/>
周侯乆不通書問夜夜滄江入夢頻五月采來蒼耳子<lb/>
幾時分送白頭人沙頭酒熟田毛足港口船來海錯新<lb/>
南北相望千百里老來幽獨倍傷神<lb/>
　　　送羅成之移居崇明其子季通亦之本州校官<lb/>
先生八月乘煙霧妻子同隨海上查太守賓筵先肅客<lb/>
廣文官舎即為家波濤浩蕩藏隂火島嶼微茫接太霞<lb/>
<pb n="KR4h0143_WYG_052-23b"/>
聞説三洲多藥草可能無意到丹砂<lb/>
　　　寄靜逸處士顧仲庸<lb/>
環堵蕭然一室寛只除詩酒寄清歡缾中有粟分寒士<lb/>
袖裏無書上熱官揚子暮年空識字龎公早嵗已遺安<lb/>
先生獨卧風塵表吾欲相從接羽翰<lb/>
　　　和張仲舉博士見寄至日詩<lb/>
衡門風雪人稀到一箇幽軒竹四圍半子送年將舊酒<lb/>
諸孫晩嵗索新衣驚鴻此日猶南去老鶴何年共北飛<lb/>
<pb n="KR4h0143_WYG_052-24a"/>
却憶太常張博士天香攜袖早朝歸<lb/>
　　　送盛克明辟掾浙省移家吳興<lb/>
十年三送滄江別此日分攜又不同辟掾逺趨青瑣闥<lb/>
移家喜近水晶宫勿論後㑹知何地且念離羣獨老翁<lb/>
幕府郎君因問訊為言憔悴坐詩窮<lb/>
　　　和周子通助敎同張元禎倡和詩巻<lb/>
嬾性何堪接貴遊長松之下毎科頭不能取友山中社<lb/>
更欲移家海上州老去生涯清似水興來詩思澹於秋<lb/>
<pb n="KR4h0143_WYG_052-24b"/>
玉堂傑作難為和白首狂吟只自愁<lb/>
　　　題崔原亨竹深處余家有竹數竿人號之居竹<lb/>
　　　軒原亨城西時有竹亦數竿人號之竹深處余<lb/>
　　　與崔君通家來往所好相同故及之<lb/>
居竹軒中也自寛不愁無地著琅玕文公胷次空千畝<lb/>
李洞門前只一竿天與老夫醫惡俗日馮童子報平安<lb/>
崔家別墅尤髙致遲子歸來守嵗寒<lb/>
　　　和婁所性見寄韻<lb/>
<pb n="KR4h0143_WYG_052-25a"/>
想見滄洲白鳥雙寒潮依舊落空江移家有日同春酒<lb/>
翦燭何人共夜窓欲寄短書心未展毎傳佳句意先降<lb/>
吾家嵗晩風流甚雪後冰虀尚滿缸<lb/>
　　　寄噩禪師四十年前在天寧方丈曽有求賦毛<lb/>
　　　女者<lb/>
短杖輕包歸去來水雲多處少塵埃一春海鳥依檐宿<lb/>
五月溪蓮繞舎開雲外送僧歸日本月中攜客過天台<lb/>
衰翁不得瞻圓相猶望新詩託雁囘<lb/>
<pb n="KR4h0143_WYG_052-25b"/>
　　　送清淮叟上人遊五臺<lb/>
雁門西畔是靈山山作青螺五髻鬟春日花開殘雪裏<lb/>
僧房人在白雲間善財參問何時遍文暢嬉遊幾日還<lb/>
淮海清公更瀟灑早將聞見動禪闗<lb/>
　　　張仲舉博士書來言其老健能夜書小字仍飲<lb/>
　　　量不減喜而賦此<lb/>
一秋兩得平安報讀罷寒暄喜不勝花底振衣清似鶴<lb/>
燈前書字小如蠅蛻仙道骨無人識博士官銜自此升<lb/>
<pb n="KR4h0143_WYG_052-26a"/>
江上蓴鱸好時節豈無清夢到吳興<lb/>
　　　介之懐古有詩見和復用前韻以答<lb/>
江水東流去不還幾人不老似青山九州目斷蒼煙外<lb/>
萬古魂銷落照間石上鳥啼松樹合水邊人散栁花閒<lb/>
更容野客重攜酒為報園翁莫掩闗<lb/>
　　　送謝參軍朝京<lb/>
萬重玉帛㑹蓬萊先報中吳進表來内使傳宣催引見<lb/>
舎人當殿拆封開干戈載戢龍顔喜正朔重頒鳳厯囘<lb/>
<pb n="KR4h0143_WYG_052-26b"/>
却袖天香上歸騎定分春色到蘇臺<lb/>
　　　和李克約東皋雜興<lb/>
一春開徧雨中花幾向東園管物華老去始知身是客<lb/>
愁來空擬醉為家江樓簾箔霏香霧野塞旌旗絢采霞<lb/>
曳杖歸來還自笑夕陽原上數殘鴉<lb/>
芍藥花開江雨晴幾時重作看花行松間攜妓重敎俗<lb/>
竹下留賓也自清一夜春愁無處著三分月色為誰明<lb/>
貧家亦有琴堪典好把平生意氣傾<lb/>
<pb n="KR4h0143_WYG_052-27a"/>
　　　送學無遇長老歸江南<lb/>
新賜袈裟染茜紅拈花消息悟靈峰大開海㑹容三敎<lb/>
逺致嵩呼祝九重貝葉有書䭾白馬葛藤無語問黄龍<lb/>
湖船滿載燕山月歸照招提萬樹松<lb/>
　　　送錢萬户歸泉南<lb/>
八月歸來下澤車將軍此意復何如十年不佩封侯印<lb/>
萬卷惟收敎子書風月秖今尊有酒江湖何處食無魚<lb/>
建溪為謝羅從事久不題詩寄竹居<lb/>
<pb n="KR4h0143_WYG_052-27b"/>
　　　再遊金山寺<lb/>
放船重到金山寺獨對滄江照鬢絲過客謾驚天險處<lb/>
老僧曽見海枯時通宵月色魚龍喜絶頂秋聲鸛鶴悲<lb/>
瓊樹花開不歸去妙髙臺上要題詩<lb/>
　　　贈綾錦墩隠者錢慶餘<lb/>
手拄烏藤五尺長山行時著古衣裳缺文自補雲間志<lb/>
賣藥多收海上方茅屋秋風催釀秋錦墩春雨看移桑<lb/>
野人笑指長安路馬足車塵有底忙<lb/>
<pb n="KR4h0143_WYG_052-28a"/>
　　李孝光<lb/>
　　　鄱江寺擁翠樓<lb/>
縹緲新居一握天好山將綠到樓前煙霏入闥清談麈<lb/>
紫氣薫人濕坐氊未放白雲分榻住愛看青雨映簾懸<lb/>
自憐華髮江南客也為登臨憶仲宣<lb/>
　　　送青元觀道士玉泉<lb/>
淮南道士傳鴻寶眸子照人雙電光貫日白虹生玉氣<lb/>
出山青髓射天漿去年蹋雪尋丹井連日題詩滿畫廊<lb/>
<pb n="KR4h0143_WYG_052-28b"/>
長憶青元送客處栁花無數繞衣裳<lb/>
　　　次陳輔賢遊雁山韻<lb/>
竹杖椶鞋去去賒一春紅到杜鵑花山椒雨暗蛇如樹<lb/>
石屋春深燕作家老父行尋靈運屐道人喚喫趙州茶<lb/>
明朝塵土芙蓉路猶憶山僧飯一麻<lb/>
　　　送人還鄱陽<lb/>
東西湖水百花洲行子歸時雪已收明月可能隨客去<lb/>
浮雲自足使人愁重來栁樹應千尺相見梅花隔數州<lb/>
<pb n="KR4h0143_WYG_052-29a"/>
我亦髙歌望吾子春風好在仲宣樓<lb/>
　　　送國侍者<lb/>
離別還同箭離弦題詩脩竹記他年蘆人楚語時相問<lb/>
估客巴歌也自傳遙望牽颿上南斗正逢飛雁出青天<lb/>
緜緜逺道勞歸夢忽見梅花意惘然<lb/>
　　　送魯公還秦南<lb/>
錦衣樹纛向秦川有客將離獨黯然日食猶分丞相餅<lb/>
傳呼自愧孝廉船春風過雁青天外暮雨行人積水邊<lb/>
<pb n="KR4h0143_WYG_052-29b"/>
應到清湘聞欵乃楚儂此曲至今傳<lb/>
　　　送鄞縣尹<lb/>
秋風吹汝鬢成絲移病還家竟不疑官是伯强曽補處<lb/>
身如元亮已歸時青山老去渾相識黄菊平生最受知<lb/>
我亦相從上吳㑹夕陽騎馬看殘碑<lb/>
　　　入雁蕩山<lb/>
興國年間路始開前朝碑墨半蒼苔雁横巖月知秋到<lb/>
僧蹋湫雲看瀑來一嶺未敎靈運識萬松誰道了翁栽<lb/>
<pb n="KR4h0143_WYG_052-30a"/>
此山曽共秋風約説與山猿不用猜<lb/>
　　　訪王君濟<lb/>
好溪沙渚更停橈來訪仙人王子喬稚子候門如有喜<lb/>
故人索酒不須招門含古樹春先到簾映青山雪未消<lb/>
老子紅顔如昔日只添白髮不相饒<lb/>
　　　七月十四夜宿東縣明日登山上亭<lb/>
海上歸來訪舊遊草堂開宴醉新秋金花木落魚初鱠<lb/>
玉液香浮酒旋篘展席涼風依綠樹振衣斜日濯清流<lb/>
<pb n="KR4h0143_WYG_052-30b"/>
五年不見孫郎面一笑相看總白頭<lb/>
　　　雨後村行<lb/>
澤國秋深景物非西風獵獵又吹衣路行落日離人去<lb/>
山破寒煙獨鳥飛潮信到灘推月上鄰家停火候船歸<lb/>
村醪香軟鱸魚美自笑吟邊貌不肥<lb/>
　　　苦竹村<lb/>
籃輿軋軋路髙低苦竹村南古峴西草舎爨茅留客飯<lb/>
麥田焚棘斷人蹊花稍春意闗禽語石磴霜痕印虎蹏<lb/>
<pb n="KR4h0143_WYG_052-31a"/>
心自愛閒身尚役好山何處是真棲<lb/>
　　　十里<lb/>
官河十里數家莊石埠門前繫野航梅月逢庚江雨歇<lb/>
稻花迎午水風涼橋横自界村南北堠斷難知里短長<lb/>
倦矣野塘行瘦馬雲山杳杳復蒼蒼<lb/>
　　　賦得越山越水<lb/>
賀家湖上又秋風放翁宅前東復東兩行雲樹忽逺近<lb/>
十里荷花能白紅遊人濯足銀河上越女梳頭青鏡中<lb/>
<pb n="KR4h0143_WYG_052-31b"/>
我欲張帆上南斗扶桑碧海與天通<lb/>
　　　梅魂<lb/>
處士孤魂不可招夜深疑與雪俱消香流東閣風吹樹<lb/>
夢過西湖月滿橋隔嵗冰霜哀契闊空山玉雪想孤標<lb/>
蕭蕭翠袖令人瘦莫遣尊中一片飄<lb/>
　　　越鄉次舊韻<lb/>
興來不賣郯溪船疋馬衝寒款著鞭繞驛水聲殘雪夜<lb/>
半橋山影夕陽天雁横雲宕猶千里春入梅花又一年<lb/>
<pb n="KR4h0143_WYG_052-32a"/>
喚僕更尋前處宿有詩還和舊時篇<lb/>
　　　白沙早程<lb/>
聴得鄰雞便問程前途猶有客先登官河半落長橋月<lb/>
僧榻疎明昨夜燈古渡潮生鷗浸夢野田風急浪歸塍<lb/>
雁山喜入新詩眼踏破秋雲最上層<lb/>
　　　丙子泛舟登奥<lb/>
雞塒豚穽半榛荆邨北村南感易生雨過雪消連日凍<lb/>
潮平水歇下塘聲鴉啼古樹寒煙濕人謁荒祠小艇横<lb/>
<pb n="KR4h0143_WYG_052-32b"/>
一段鄉情渾漠漠隔江斜日暗孤城<lb/>
　　　次晩春韻<lb/>
燕幕沈沈春晝永閒敲棋子小闌東拍天漲綠連朝雨<lb/>
滿地殘紅昨夜風草際夢囘詩有債栁邊寒薄絮無功<lb/>
韶光暗換年年事莫遣閒愁著鬢中<lb/>
　　　宿魏仲逺宅<lb/>
毎憶君家好兄弟輕舟逺出踐深期春風吹雨曹娥渡<lb/>
夕照滿山虞舜祠即問寒暄如夢寐各言加飯慰相思<lb/>
<pb n="KR4h0143_WYG_052-33a"/>
重來應記呼燈處夏蓋山前月上遲<lb/>
　　周伯琦<lb/>
　　　遊金山寺<lb/>
江心一簇翠夫容金碧晶熒殿閣重隠士有緣來化鶴<lb/>
梵王無語坐降龍鐘聲兩岸占昬曉海眼中泠湛夏冬<lb/>
八十髙僧供茗罷細談蘇米舊時蹤<lb/>
　　　遊焦山寺<lb/>
涉江已閲裴公洞復訪焦先到此山險絶逺同巴蜀峽<lb/>
<pb n="KR4h0143_WYG_052-33b"/>
巋然對峙海門闗神蛟戲浪時潛躍野鳥巢林自往還<lb/>
建業青山廣陵樹開軒盡在酒壺間<hi>裴公洞即金山寺蓋唐裴公所隠之</hi>
<hi>地石洞尚在焦山寺乃漢隠士焦先隠居之所也</hi>
　　　紀事<hi>并序</hi>
　　至正十一年嵗辛夘二月一日天下貢士及國子<lb/>
　　生㑹試京師凡三百七十三人中書承詔校文取<lb/>
　　合格者百人充廷對進士先二日鎖院凡三試毎<lb/>
　　試間一日十有二日揭榜時參政韓公伯髙知貢<lb/>
<pb n="KR4h0143_WYG_052-34a"/>
　　舉尚書趙君伯器同知貢舉予與左司李君孟豳<lb/>
　　考試博士楊君士傑修撰張君仲舉同考試收掌<lb/>
　　試巻則典籍毛君文在也諸公皆翰苑舊游誠盛<lb/>
　　㑹也紀事奉呈<lb/>
鳳皇銜詔下亨衢多士盈廷總八區北斗光芒明䇿府<lb/>
東風生意滿皇都墨池淨几環香鼎燭影疎簾聴漏壺<lb/>
拭目慶雲華穀旦敢令滄海有遺珠<lb/>
禮闈半月得從容料峭春寒似早冬警夜毎聞三弄角<lb/>
<pb n="KR4h0143_WYG_052-34b"/>
論文直到五更鐘雁來逺路驚流景草茁閒庭失舊蹤<lb/>
得士共為天下賀明朝揭榜醉黄封<lb/>
　　　答復見心長老見寄<lb/>
浙水東頭佛舎連蒲菴上士坐忘年五雲古衲層瀾湧<lb/>
百寶浮圖列宿躔牀上貝書多譯梵門前海舶直通燕<lb/>
比丘喜得階蘭秀應種菩提滿法田<lb/>
九載違離得逺書幾更嵗厯斗旋樞華星秋月超元白<lb/>
峻嶺重江限越吳柏子樹隂浮碧砌蓮花漏水響銅壺<lb/>
<pb n="KR4h0143_WYG_052-35a"/>
老夫素有林泉癖一曲何當乞鑑湖<lb/>
　　曾堅<lb/>
　　　次韻答朝友曹子貞<lb/>
栁簇金溝蘸碧波雲深貝闕瞰重坡鳳皇曲奏鈞天樂<lb/>
烏鵲橋通織女河萬井閭閻春浩蕩六街車馬曉經過<lb/>
山人素有林泉興奈此承明侍從何<lb/>
　　支渭興<lb/>
　　　至正二十六年重午梁王宫門外觀射栁隨侍<lb/>
<pb n="KR4h0143_WYG_052-35b"/>
　　　文武賜宴渭興賦詩<lb/>
地平如席草如茵年少將軍酒半醺朱鬛馬穿人影過<lb/>
綠楊枝逐箭鋒分旌旗色映宫牆栁鼓角聲飄海外雲<lb/>
何日鯨鯢俱息影普天偃武共修文<lb/>
　　貢師泰<lb/>
　　　和石田馬學士殿試後韻<hi>并序</hi>
　　丁夘嵗學士與先君同為讀卷官在院倡和甚多<lb/>
　　此則放榜後所作韻也<lb/>
<pb n="KR4h0143_WYG_052-36a"/>
春風馳道入宫牆青瑣深沈引夕郎草染綠波生太液<lb/>
花扶紅日上披香聲名已重千金璧恩寵方隆七寶牀<lb/>
治世斯文今極盛九天星斗自成章<lb/>
　　　崇真宮醮罷勅畫吳宗師像<lb/>
海日曈曨照九衢霓旌霞斾擁髙居上方勅畫仙官像<lb/>
中使傳宣學士書劒氣朝寒垂白練丹光夜暖出紅蕖<lb/>
石壇醮罷清如水猶聴松隂起步虚<lb/>
　　　送黎兵胡萬户南還<lb/>
<pb n="KR4h0143_WYG_052-36b"/>
將軍仗䇿去安邊詔下東南萬里天雲海旌麾趨玉帳<lb/>
春江鼓角載樓船黎人滿溜檳榔水蜒户齊分牡蠣田<lb/>
遙想軍中無一事坐驅千騎獵平川<lb/>
　　　送陶翁歸豫章<lb/>
秋雨初晴䆉稏香蟹紅魚白憶江鄉十年客枕雞聲月<lb/>
千里歸帆雁背霜入室親朋羅酒饌上堂兒女挽衣裳<lb/>
逢人莫説金華事漢署今無白髮郎<lb/>
　　　送壽𢎞毅應奉赴興國路經厯<lb/>
<pb n="KR4h0143_WYG_052-37a"/>
院門深鎖落松花東接蓬萊小海斜綘蠟夜深催視草<lb/>
紫泥春早聴宣麻鳳皇池上人辭直鴻雁江南客過家<lb/>
幕府秋來清似水吟詩應對白鷗沙<lb/>
　　　贈仙居散人<lb/>
青山四面玉嵯峩中有山人隠薜蘿細雨閒門芳草滿<lb/>
微風深澗落花多童窺丹竈時驚鶴客寫黄庭欲換鵞<lb/>
我亦平生愛疎散春來應許謝朝珂<lb/>
　　　廣微天師祈雪有應詩以美之<lb/>
<pb n="KR4h0143_WYG_052-37b"/>
九枝燈照碧壇空龍虎旗髙滿殿風綠簡夜深朝玉陛<lb/>
素幢春淺拂珠宫一天凍色星河合萬里冰華陸海同<lb/>
明日内家應錫宴綵符爭取綴釵蟲<lb/>
　　　送連子奇歸隠贑州<lb/>
薊門風冷白鵞來萬里孤舟一日開去路定過彭澤縣<lb/>
到家重上鬱孤臺煮茶林下收黄葉理釣磯邊埽綠苔<lb/>
太史明朝占處士少微依舊傍三台<lb/>
　　　上都詐馬大燕<lb/>
<pb n="KR4h0143_WYG_052-38a"/>
紫雲扶日上璇題萬騎來朝隊仗齊織翠轡長攢孔雀<lb/>
鏤金鞍重嵌文犀行迎御輦爭先避立近天墀不敢嘶<lb/>
十二街頭人聚看傳言丞相過沙堤<lb/>
椶櫚別殿擁仙曹寶蓋沈沈御座髙丹鳳銜珠裝騕褭<lb/>
玉龍蟠甕注葡萄百年典禮威儀盛一代衣冠意氣豪<lb/>
中使傳宣捲珠箔日華偏照鬱金袍<lb/>
卿雲弄采日重暉一色金沙接翠微野韮露肥黄鼠出<lb/>
地椒風軟白翎飛水精殿上開珠扇雲母屏中見衮衣<lb/>
<pb n="KR4h0143_WYG_052-38b"/>
走馬何人偏醉甚錦鞲賜得海青歸<lb/>
簫韶九奏南風起沙燕髙低撲繡簾醽醁酒多杯迭進<lb/>
鷓鴣香少火重添舊分宫錦緣衣襵新賜奩珠簇帽簷<lb/>
日午大官供異味金盤更換水晶鹽<lb/>
　　　寄王魯川推官<lb/>
公庭草緑訟聲稀時見雙雙蛺蝶飛曹史盡隨衙鼓散<lb/>
理官獨抱獄書歸曽同太守行紅斾更與髙僧別翠微<lb/>
近報南臺多辟薦殿前早晩賜朝衣<lb/>
<pb n="KR4h0143_WYG_052-39a"/>
　　　送宋仁甫赴池州隂陽敎授<lb/>
北風吹雪路漫漫萬里荆門客正寒自愛青衫同博士<lb/>
也勝白髪老長安城南款段此時別江上芙蓉到日看<lb/>
我亦春來買舟去九華絶頂望揚瀾<lb/>
　　　新蝶<lb/>
杏樹生香蠧化成向人飛下不勝情寒辭薄翅猶粘粉<lb/>
暖溢柔鬚始弄晴燕舞盤中嫌露重鶯歌扇底避風輕<lb/>
春閨未解南華夢乞與滕王為寫生<lb/>
<pb n="KR4h0143_WYG_052-39b"/>
　　　送明原道南豐判官<lb/>
日華西轉萬年枝記得甘泉奏賦歸佩馬新迎州倅節<lb/>
緋魚舊賜從臣衣詩成江驛梅花瘦酒醒山城蕨菜肥<lb/>
為謝南豐舊詩友白鷗春夢繞苔磯<lb/>
　　　送江西傅與礪赴廣州教授<lb/>
買得吳船便欲東更騎羸馬別諸公文章久許江西盛<lb/>
詩律應歸海外工人羨義陽封介子客從泰畤薦揚雄<lb/>
五羊城下南風起茉莉花香茘子紅<lb/>
<pb n="KR4h0143_WYG_052-40a"/>
　　　冠州<lb/>
萬里闗山鬢易華冠州橋下御河斜千門煙冷分榆火<lb/>
三月春寒見杏花新水聚船人趂市順風吹斾客還家<lb/>
莫憐書劒煩漂泊擬學東陵老種𤓰<lb/>
　　　朱仲文編修還江西諸公分題賦詩為餞余適<lb/>
　　　同載南歸約至揚子橋分別因為賦此<lb/>
𤓰州渡口山如浪揚子橋頭水似雲夾岸芙蕖紅旖旎<lb/>
滿汀楊栁緑紛紜一杯酒向今朝別萬里船從此處分<lb/>
<pb n="KR4h0143_WYG_052-40b"/>
他日重來須艤櫂莫敎驚散白鷗羣<lb/>
　　　揚州別斡克莊僉憲<lb/>
紅日東生緑霧收海風吹客到揚州露分仙掌金盤冷<lb/>
香動瓊花玉樹秋使者乘驄開大府仙人騎鶴醉髙樓<lb/>
朝來別我垂楊岸珂佩如雲簇水頭<lb/>
　　　題丁元善鍊師陽明樓<lb/>
賀老家西百尺樓好山多處稱仙遊丹光散作霞千縷<lb/>
劒氣吹成月一鈎窓外鶴歸遼海暮袖中龍起鑑湖秋<lb/>
<pb n="KR4h0143_WYG_052-41a"/>
道人久直黄金殿可使歸來雪滿頭<lb/>
　　　贈天台李鍊師<lb/>
翠蛟青鳳下晴空家住天台第幾重嵗久松肪成琥珀<lb/>
夜深丹氣出芙蓉仙童奏簡騎文虎太乙懸旗起絳龍<lb/>
昨夜從師到天上故山還著白雲封<lb/>
　　　吳景文居庭牡丹盛開飲後有感<lb/>
韶光天遣屬君家猶是東京第一花金鼎夜寒團絳雪<lb/>
錦機春暖簇紅霞倚風忽作纒頭舞避日還將便面遮<lb/>
<pb n="KR4h0143_WYG_052-41b"/>
薄暮闌干同醉倚却憐孤客鬢先華<lb/>
　　　送有亨姪還錢塘<lb/>
嗣宗諸姪仲容賢客路飄零雪滿顛曽為頌椒留子美<lb/>
却思戲蠟愛僧䖍十年江海三杯酒百里溪山一釣船<lb/>
何日兵戈得休息敬亭春雨共歸田<lb/>
　　　次韻李清叔元夕<lb/>
絳燭燒煙散滿城九衢車馬似潮聲山河影轉琉璃薄<lb/>
陸海光浮菡萏平蜨睡誤翻歌扇暖鵲驚疑報畫簷晴<lb/>
<pb n="KR4h0143_WYG_052-42a"/>
夜闌人靜天如水依舊殘星數㸃明<lb/>
　　　題子固所藏鮮于墨蹟<lb/>
一自昭陵藏墨本書名誰復更超羣忽傳河朔專行草<lb/>
不讓吳興變𨽻分黄鵠夜深隨落月白鵞秋冷化孤雲<lb/>
風流賴有張公子雪繭封題比右軍<lb/>
　　　游元沙馬上偶成<lb/>
十里青山馬上看東風拂面尚微寒偶隨芳草來僧寺<lb/>
却笑飛花㸃客鞍東野先生方載酒西都博士亦彈冠<lb/>
<pb n="KR4h0143_WYG_052-42b"/>
莫憐白髮江湖逺且為諸公一盡歡<lb/>
　　　泉州道中<lb/>
千山落日丹霞北萬里孤城白水南玉椀霜寒凝紫蔗<lb/>
金丸露暖熟黄柑海商到岸纔封舶蕃國朝天亦賜驂<lb/>
滿市珠璣醉歌舞幾人為爾竟沈酣<lb/>
　　　題仲穆山水<lb/>
翡翠為崖金作坡白雲重疊䕶曾阿背琴童子松間坐<lb/>
束帶仙人馬上過髙閣半天開寶月飛流千尺寫銀河<lb/>
<pb n="KR4h0143_WYG_052-43a"/>
王孫已老丹青在轉覺風流意氣多<lb/>
　　　送顧仲莊之海北<lb/>
釣龍臺下與君別萬里東南何日還星斗動搖天在水<lb/>
海門空闊浪如山珊瑚寶樹來三島鸚鵡金籠出八蠻<lb/>
簫鼓船囘應北上鳳池春早珮珊珊<lb/>
　　　送洪元成赴靜江治中<lb/>
海上東風吹鬢毛杏花開處雨蕭騷薦書舊最司征考<lb/>
宫錦新裁別駕袍落日山城旌斾逺拍天春水舵樓髙<lb/>
<pb n="KR4h0143_WYG_052-43b"/>
莫憐投老多辛苦萬里行囊有豹韜<lb/>
　　　題李則平憲副所藏息齋竹<lb/>
滿川風雨長篔簹吹作參差三鳳皇籜粉已翻鱗甲紫<lb/>
墨花還染羽毛蒼春寒弱幹當軒潤日暮清隂入酒涼<lb/>
便欲截筒鳴嶰谷却愁彈瑟望瀟湘<lb/>
　　　謾興<lb/>
客懐寥落鬢䰐鬖對鏡空慚雪一簪蒲葉野塘方緑漲<lb/>
杏花春雨正紅酣心隨斗柄長瞻北身逐飇車復指南<lb/>
<pb n="KR4h0143_WYG_052-44a"/>
　夢覺午窓人寂寂一雙巢燕自呢喃<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_052-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩卷五十二<lb/>
</p>
<p>
</p>
  </div>
</body>
</text>
</TEI>
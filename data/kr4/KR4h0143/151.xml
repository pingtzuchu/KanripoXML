<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_151-1a"/>
　欽定四庫全書<lb/>
御選宋詩巻六十八<lb/>
　　七言絶句五<lb/>
　　　陳師道<lb/>
　　　　即事<lb/>
　老覺山林可避人正須麋鹿與同羣却嫌鳥語猶多事<lb/>
　强管隂晴報客聞<lb/>
　　　　齋居<lb/>
<pb n="KR4h0143_WYG_151-1b"/>
　青奴白牯靜相宜老罷形骸不自持一枕西窗深閉閤<lb/>
　卧聽叢竹雨來時<lb/>
　　　　絶句<lb/>
　書當快意讀易盡客有可人期不來世事相違每如此<lb/>
　好懷百嵗幾囘開<lb/>
　　　　和江秀才獻花<lb/>
　疎花得雨數枝黄白髮縁愁百尺長要與先生同一醉<lb/>
　故留秋意作重陽<lb/>
<pb n="KR4h0143_WYG_151-2a"/>
　　　絶句<lb/>
雲海冥冥日向西春風欲動意猶微無端一棹歸舟疾<lb/>
驚起鴛鴦相背飛<lb/>
　　　謝王立之送花<lb/>
過雨生泥風作塵馬蹄聲裏度芳辰城南居士風流在<lb/>
時送名花與報春<lb/>
　　　和參寥明發見鄰家花二首<lb/>
短牆春色過鄰家行不逢人只見花新緑蔥蔥紅簌簌<lb/>
<pb n="KR4h0143_WYG_151-2b"/>
却成妝面映青紗<lb/>
滿城桃李一番新深院繁枝别得春從此詩翁有新語<lb/>
不須紅濕少城闉<lb/>
　　　月下觀潮<lb/>
隔江燈火是西興江水清平霧雨輕風送潮來雲四散<lb/>
水光月色鬬分明<lb/>
　　　寄北山順法師<lb/>
山下遊塵不汚人耳邊溪水去猶聞羨君身世渾無事<lb/>
<pb n="KR4h0143_WYG_151-3a"/>
坐看青山過白雲<lb/>
　　　贈太素軻律師<lb/>
枕帳清寒夜色空琉璃明淨晚燈紅定知城市無窮事<lb/>
盡在山人冷眼中<lb/>
　　李廌<lb/>
　　　書侍兒小瑩裙帶<lb/>
旋剪香羅列地垂嬌紅嫩緑冩珠璣花前欲作重重結<lb/>
繫定春光不放歸<lb/>
<pb n="KR4h0143_WYG_151-3b"/>
　　蘇頌<lb/>
　　　和題李公麟陽闗圖<lb/>
渭城悽咽不堪聽曾送征人萬里行今日玉闗長不閉<lb/>
誰將舊曲變新聲<lb/>
三尺氷紈一絶詩翩翩車馬送行時尊前懷古閒開巻<lb/>
看盡闗山逺别離<lb/>
　　　野翠堂<lb/>
郊原西與莽蒼連隔岸人家小徑穿滿目風光杳無際<lb/>
<pb n="KR4h0143_WYG_151-4a"/>
栁如山色草如煙<lb/>
　　　西湖<lb/>
椒澤疏源勢不休繞城氷玉湛寒流鳬鷖容與菰蒲亂<lb/>
占得江湖一望秋<lb/>
　　王巖叟<lb/>
　　　延慶寺<lb/>
龍影函潭事已空惟餘翠竹混青松路窮西北無他景<lb/>
只有青山三萬重<lb/>
<pb n="KR4h0143_WYG_151-4b"/>
　　李昭玘<lb/>
　　　次韻庭玉弟暮春作<lb/>
小雨亷纎春欲歸桃花吹盡燕來遲閉門却有宜人處<lb/>
簾幙隂隂睡起時<lb/>
　　　睡起<lb/>
病夫無酒破春愁埽榻焚香作睡謀夢覺不知身是蝶<lb/>
午雞聲裏思悠悠<lb/>
　　李之儀<lb/>
<pb n="KR4h0143_WYG_151-5a"/>
　　　偶書<lb/>
風吹蘇小門前栁雨暗羅敷陌上桑遥想九江春色晚<lb/>
被花惱得少陵狂<lb/>
　　　惠崇扇面小景<lb/>
耳冷無人唱竹枝歸心惟有夢魂知楊花撲面煙波闊<lb/>
猶記征帆欲卸時<lb/>
　　　有贈<lb/>
通中玉冷夢偏長花影籠堦月浸涼挽斷羅巾留不住<lb/>
<pb n="KR4h0143_WYG_151-5b"/>
覺來猶有去時香<lb/>
情隨榆莢不勝飄心似楊花暖欲消擬借瓊林大盈庫<lb/>
約君孤注賭妖嬈<lb/>
　　劉季孫<lb/>
　　　守闗<lb/>
晨雞三叫未開闗留住行人更解鞍却上月明髙處立<lb/>
曉風吹面作清寒<lb/>
　　　越山寺看泉<lb/>
<pb n="KR4h0143_WYG_151-6a"/>
龜溪有路蓮花引鷲嶺無時雲霧生聊放此身留舴艋<lb/>
不逢人處聽泉聲<lb/>
　　謝邁<lb/>
　　　夏日遊南湖<lb/>
麴塵裠與草爭緑象鼻筩勝瓊作杯可惜小舟横兩槳<lb/>
無人催送莫愁來<lb/>
　　　鳴鳩<lb/>
雲隂解盡却殘暉屋上鳴鳩唤婦歸不見池塘煙雨裏<lb/>
<pb n="KR4h0143_WYG_151-6b"/>
鴛鴦相並濕紅衣<lb/>
　　　立夏<lb/>
小簟含風六尺牀竹奴從此合專房吾身匏落都無用<lb/>
占得山間一味涼<lb/>
　　　聽曹道士彈琴<lb/>
澹泊絲絃誰與聽試開塵匣冩幽情琴中自有無窮怨<lb/>
彈出離騷意外聲<lb/>
小窗疎箔列仙家彈盡遺音晚景斜賀老當年定塲屋<lb/>
<pb n="KR4h0143_WYG_151-7a"/>
虛將妙曲付琵琶<lb/>
　　　暮春<lb/>
晩雨牆東暗緑槐清隂庭院鎖莓苔委堦紅藥將春去<lb/>
貼水青荷與夏來<lb/>
　　　吳彩鸞冩真<lb/>
天上鳳凰難獨宿人間翡翠本雙棲丹青不與文簫共<lb/>
誰遣雉東迷雀西<lb/>
　　　山間<lb/>
<pb n="KR4h0143_WYG_151-7b"/>
籬落秋花未得霜嫣然一笑媚秋陽可人風味撩詩興<lb/>
不記姚家宫樣黄<lb/>
　　洪芻<lb/>
　　　石耳峰<lb/>
朝踏紅塵暮宿雲往來車馬漫紛紛猴溪橋下潺湲水<lb/>
惟有峰頭石耳聞<lb/>
　　洪炎<lb/>
　　　蠟梅<lb/>
<pb n="KR4h0143_WYG_151-8a"/>
見江樓下蠟梅花香撲金尊醉落霞獨倚東風如夢覺<lb/>
一枝春色别人家<lb/>
　　汪革<lb/>
　　　春日和韻<lb/>
晏坐黌堂一事無居官蕭散似相如偶違濁酒風前約<lb/>
不見繁英雨後疎<lb/>
　　李錞<lb/>
　　　題四時景畫<lb/>
<pb n="KR4h0143_WYG_151-8b"/>
九江應共五湖連尺素能開萬里天山杏野桃零落處<lb/>
分明寒食繞風前<lb/>
繁隂雜樹映汀沙三伏江天自一家欲喚扁舟渡雲錦<lb/>
平鋪明鏡是荷花<lb/>
舂鋤寂寞繞疎叢霜後雲生浦溆風此處年年報秋色<lb/>
只應衰栁與丹楓<lb/>
剪水飛花細舞風斷蘆洲外水連空剡溪幾曲知名處<lb/>
何似今朝眼界中<lb/>
<pb n="KR4h0143_WYG_151-9a"/>
　　呂希哲<lb/>
　　　大雪侍講筵<lb/>
水晶宫殿玉花零㸃綴宫槐拂素屏特勅下簾延墨客<lb/>
不因風雪廢談經<lb/>
　　張壆<lb/>
　　　寄呂子進舎人<lb/>
籬鷃雲鵬各有程悤悤相别未忘情恨君不在篷窗底<lb/>
共聽蕭蕭夜雨聲<lb/>
<pb n="KR4h0143_WYG_151-9b"/>
　　朱長文<lb/>
　　　次韻蒲左丞遊虎丘<lb/>
埽石捫蘿向上行門前坐見白雲生應思夢得多佳趣<lb/>
獨宿樓中待月明<hi>劉夢得登虎丘望海樓詩云野僧已閉户山月方出嶺</hi>
　　　秋月乗興遊松江至垂虹亭登長橋夜泊南岸<lb/>
　　　旦遊寧境院因成十絶句呈君勉且寄子通<hi>録二</hi>
　　　<hi>首</hi>
雲動鑑中雙槳過天圍林外片帆歸闌干倚遍日云暮<lb/>
<pb n="KR4h0143_WYG_151-10a"/>
坐看丹霞生翠微<lb/>
銀潢倒㵼入滄溟身近魚龍夜不驚鳴艣空飛孤雁過<lb/>
漁燈照浦一星明<lb/>
　　　華亭吳江道中偶作<lb/>
川上飛橋處處横幾囘經此閱平生碧蘆蕭瑟風前韻<lb/>
一似家林霰雪聲<lb/>
　　劉弇<lb/>
　　　輦下春懷呈趙達夫<lb/>
<pb n="KR4h0143_WYG_151-10b"/>
闌玉梯金十二樓百花烘作紫煙浮草黏天逺難憑信<lb/>
絲撲人來慣送愁<lb/>
蝶正冶容蜂正狂鶯如羞澀燕如忙低枝莫搭鞦韆架<lb/>
留送嬋娟出短牆<lb/>
　　　髙氏環翠樓<lb/>
眼界初欣得茂林野煙䝉羃此何心擬從複嶺重岡外<lb/>
更借蒼岑十萬尋<lb/>
　　楊吉老<lb/>
<pb n="KR4h0143_WYG_151-11a"/>
　　　遺滎陽公<lb/>
雨緑霜紅郭外田山濃水淡欲寒天參軍抱病陪清賞<lb/>
一檄呼歸亦可憐<lb/>
　　王子平<lb/>
　　　送橄欖於山谷<lb/>
方懷味諫軒中果忽見金盤橄欖來想共餘甘有瓜葛<lb/>
苦中真味晚方囘<lb/>
　　張商英<lb/>
<pb n="KR4h0143_WYG_151-11b"/>
　　　溳隂亭<lb/>
駕言晨出㵐臺隅溳上登臨酒拍壺不似峴山羊叔子<lb/>
心隨漢水欲吞吳<lb/>
　　蔡京<lb/>
　　　題殿壁<lb/>
瓊瑶錯落密成林檜竹交加午有隂恩許塵凡時縱步<lb/>
不知身在五雲深<lb/>
　　陳瓘<lb/>
<pb n="KR4h0143_WYG_151-12a"/>
　　　嶽山夀寧觀留詩<lb/>
閣前千頃碧琅玕喬嶽蒼松苦嵗寒此是萬年峰上竹<lb/>
何須更待雪中看<lb/>
　　鄒浩<lb/>
　　　求劉知録澄泥香爐<lb/>
千巻新書三疊琴青燈炯炯夜沉沉野人此外無餘好<lb/>
只欠澄泥一炷深<lb/>
　　　雪中呈秀老原道<lb/>
<pb n="KR4h0143_WYG_151-12b"/>
引舟西上正隆冬千里隋堤雪翳空恰似常州三月尾<lb/>
栁花凌亂逐東風<lb/>
　　　雪中簡次蕭求團茶<lb/>
竹上松間敲玉花最宜石鼎薦靈芽蓬門不識蒼龍璧<lb/>
借問風流宰相家<lb/>
　　　順陽東山下小池<lb/>
行盡江山知幾重山前池沼尚殘紅塵埃滿眼欣相見<lb/>
駐馬垂楊夾岸風<lb/>
<pb n="KR4h0143_WYG_151-13a"/>
　　　泛漢江<lb/>
山東長江激箭奔扁舟衝破白鷗羣故人正在笙簧裏<lb/>
一枕灘聲誰與分<lb/>
　　　南堂<lb/>
桐竹交隂覆廣庭秋風時與葉爭鳴可憐一曲明君操<lb/>
不似髙山流水聲<lb/>
倦來搘策立階除深喜官居似隱居寒日西流報衙鼓<lb/>
紛紛清影上圖書<lb/>
<pb n="KR4h0143_WYG_151-13b"/>
　　　留别顯父且約相見於南陽<lb/>
風帆催我上輕舟不得追陪自在遊山路馬蹄新雨霽<lb/>
早來攜手百花洲<lb/>
　　　月下懷同盟<lb/>
晚雲攜雨入陘山月到西湖萬象閒公子歸來泛家宅<lb/>
只應詩思落人間<lb/>
　　　次韻王彦温邂逅登舟<lb/>
過盡城西百丈堤邨邨雞犬午聲齊風前匹馬不囘首<lb/>
<pb n="KR4h0143_WYG_151-14a"/>
知有幽人在竹溪<lb/>
　　　中秋日泛湖雜詩<lb/>
荷花影裏逢君輩碁子聲中媿我能擬上髙樓對殷浩<lb/>
更憑長嘯引孫登<lb/>
路轉城隅更可憐畫橋横處響潺湲篙人不㑹凭舟意<lb/>
徑逐西風過水源<lb/>
舟去舟還秋半時孤花細草雨霏霏怪來詩句無清思<lb/>
不見沙頭雙鶴飛<lb/>
<pb n="KR4h0143_WYG_151-14b"/>
早覺鳴鳩啼木杪晚來晴日霽天顔不愁今夜雲遮月<lb/>
且凭闌干一看山<lb/>
　　　送郭舜俞再任潁昌<lb/>
穀雨冥冥春盡頭故人重解去時舟西湖好在一百頃<lb/>
為我傳聲到白鷗<lb/>
　　　初夏過西苑呈商居平程良弼二年兄<lb/>
紅香吹盡緑隂垂恰似當年錫宴時今日玉津樓下過<lb/>
午聲依舊囀黄鸝<lb/>
<pb n="KR4h0143_WYG_151-15a"/>
　　　仁老寄墨梅<lb/>
解衣盤礴冩梅真一段風流墨外新依約江南山谷裏<lb/>
淡煙疎雨見精神<lb/>
　　劉安上<lb/>
　　　宿棲林<lb/>
囘首江鄉路渺瀰雨天行色倍遲遲最憐山寺流連日<lb/>
恰是清明禁火時<lb/>
　　　建善即事三首<lb/>
<pb n="KR4h0143_WYG_151-15b"/>
繡嶺峰髙插晚空雨餘煙霧淡朦朧瓊枝細葉知多少<lb/>
最愛團欒竹一叢<lb/>
春歸枝上餘花少轉午濃隂緑滿蹊何事黄鸝語音好<lb/>
殷勤飛傍粉牆啼<lb/>
籜龍亭下知誰種旋見新篁破緑苔到此不知纔幾日<lb/>
抽梢今已過牆來<lb/>
　　　元沙二首<lb/>
軒窗髙下傍巖隈花木層層取次栽誰道山深春色晩<lb/>
<pb n="KR4h0143_WYG_151-16a"/>
等閒桃李已齊開<lb/>
飛山髣髴如天竺環合峰巒一徑通何日再來亭上宿<lb/>
靜聽猿叫月明中<lb/>
　　　甘露亭<lb/>
涵碧軒前甘露亭暑天涼夕此閒行琅玕一畝森如玉<lb/>
影入池心徹底清<lb/>
水斛安排鏡面平菰蒲初種已齊生晚來雨過浮萍少<lb/>
看見魚兒打隊行<lb/>
<pb n="KR4h0143_WYG_151-16b"/>
　　　舒州西門<lb/>
拂雲亭外竹千竿靜聽清聲戛玉寒却憶謝公巖下路<lb/>
水風涼處戰檀欒<lb/>
　　唐庚<lb/>
　　　春日雜興<lb/>
愛梅長恐看花遲日禱東風莫後期及得見梅還冷淡<lb/>
東風全在小桃枝<lb/>
短㡌輕衫信馬行郊原春色太牽情兔葵燕麥渾閒事<lb/>
<pb n="KR4h0143_WYG_151-17a"/>
最有蕪菁到處生<lb/>
　　　謫居羅浮<lb/>
說與門前白鷺羣也須從此斷知聞諸公有意除鉤黨<lb/>
甲乙推求恐到君<lb/>
　　蔡肇<lb/>
　　　題李世南畫扇<lb/>
野水潺潺平落澗秋風瑟瑟細吹林逢人抱甕知村近<lb/>
隔塢聞鐘覺寺深<lb/>
<pb n="KR4h0143_WYG_151-17b"/>
　　　題畫授李伯時<lb/>
鴻雁歸時水拍天平岡老木尚依煙倩君餘地安漁艇<lb/>
乞我寒江聽雨眠<lb/>
　　　汎舟横塘遇雨<lb/>
平野風煙入夢思殷勤作畫更題詩扁舟卧聽横塘雨<lb/>
恰遇江南歸雁時<lb/>
　　黄裳<lb/>
　　　和人聞角<lb/>
<pb n="KR4h0143_WYG_151-18a"/>
一聲寒角四更終吹下雲間細細風孤館幾多人展轉<lb/>
半窗明月與誰同<lb/>
　　　秋日有感<lb/>
幾時能致買山錢便好山中醉暮天有物秋來長引夢<lb/>
鱸魚新到曲江邊<lb/>
　　　梅花<lb/>
花傍水邊窺縹緲月來花上失嬋娟長教風脚微如線<lb/>
時把真香為我傳<lb/>
<pb n="KR4h0143_WYG_151-18b"/>
自從花發吟何苦未見春來惜更深天與異香分瓣雪<lb/>
不教埋没亂山隂<lb/>
　　　次禹弼同遊滕王園池之韻<lb/>
當時歌舞競韶華銀燭燒殘始上車堂上舊觀何處覓<lb/>
春風無計問桃花<lb/>
　　　泛舟錢塘西湖<lb/>
望湖樓上與雲齊下視銀河一道低好是水邊歌舞後<lb/>
綺羅人在畫䦨西<lb/>
<pb n="KR4h0143_WYG_151-19a"/>
芡出波間干顆軟蟹從秋後兩螯肥且呼玉友來相伴<lb/>
等候蟾光與夕暉<lb/>
　　　遊吳有作<lb/>
拏舟曾過芰荷鄉十里薰風一水長趂取秋時尋舊賞<lb/>
且留三日卧清香<lb/>
　　崔鶠<lb/>
　　　黄州道中<lb/>
莫愁微雨落輕雲十里長亭未墊巾流水小橋山下路<lb/>
<pb n="KR4h0143_WYG_151-19b"/>
馬頭無處不逢春<lb/>
　　　春日村居<lb/>
春草門前已沒鞾更無人過野人家離離細竹時聞雨<lb/>
淡淡疎簾不隔花<lb/>
　　龔况<lb/>
　　　送唐大監<lb/>
東門相别又相逢轉覺衰顔一老翁子約重來我方去<lb/>
滿庭黄葉正秋風<lb/>
<pb n="KR4h0143_WYG_151-20a"/>
　　許仲山<lb/>
　　　和御製宫詞<lb/>
輕寒慘慘透衾羅玉箭銅壺漏水多常是未明供服御<lb/>
夢囘頻問夜如何<lb/>
　　楊時<lb/>
　　　藏春峽<lb/>
山銜幽徑碧如環一壑風煙自在還不是武陵流水出<lb/>
殘紅那得到人間<lb/>
<pb n="KR4h0143_WYG_151-20b"/>
　　　緑隂亭上<lb/>
沙邊幽鳥傍清漪瀧下漁船逆浪歸身在輞川圖畫裏<lb/>
晴空惟欠雪花飛<lb/>
　　　含雲寺書事<lb/>
夾屋青松長數圍午風揺影舞僛僛幽禽葉底鳴相應<lb/>
時引殘聲過别枝<lb/>
　　　登峴山阻雨<hi>時自荆南入京</hi>
江風飛雨上雕䦨庭樹蕭蕭景自閒向晚微雲遮不盡<lb/>
<pb n="KR4h0143_WYG_151-21a"/>
好山渾在有無間<lb/>
庭前古木已經秋天外行雲暝不收倚杖却尋山下路<lb/>
一川風雨濕征輈<lb/>
　　　春日<lb/>
春深不見栗留聲百舌時聞自在鳴獨坐移牀卧深屋<lb/>
細看新燕巧經營<lb/>
一番微雨一番晴淡淡春容照眼明庭外幽花自開落<lb/>
可憐蜂蝶謾多情<lb/>
<pb n="KR4h0143_WYG_151-21b"/>
雨餘殘日照窗明風弄行雲㸃㸃輕獨倚春風人閴寂<lb/>
時聞蛛網挂蟲聲<lb/>
　　　溪上偶成<lb/>
悠揚春夢成幽興冷落溪光醒酒魂天闊雲浮遮不盡<lb/>
浪平風過杳無痕<lb/>
　　游九言<lb/>
　　　新作盆池戲書<lb/>
瓦盆片石纍青蒼興入湖山寄小窗細看纖鱗無限樂<lb/>
<pb n="KR4h0143_WYG_151-22a"/>
寧妨斗水學西江<lb/>
　　　題武夷毛竹洞<lb/>
毛竹連雲路欲迷洞門深鎖落花遲曾孫幾度春風老<lb/>
未入仙人一局碁<lb/>
　　霍洞<lb/>
　　　太守春遊呈以絶句<lb/>
朝來五馬去尋春誰信家家甑有塵枕籍道傍冝細問<lb/>
恐非芳草醉眠人<lb/>
<pb n="KR4h0143_WYG_151-22b"/>
　　韓駒<lb/>
　　　十絶為亞卿作<hi>録四首</hi>
離歌三疊最闗情不省從來此地聞早是春殘心事惡<lb/>
落花隂裏更辭君<lb/>
君住江濵起畫樓妾居海角送潮頭潮中有妾相思淚<lb/>
流到樓前更不流<lb/>
憶汎郎舟共採蓮今來揮淚送郎船囘書儻寄新翻曲<lb/>
湖上何人為扣舷<lb/>
<pb n="KR4h0143_WYG_151-23a"/>
妾願為雲逐畫檣君言十日看歸航恐君囘首髙城隔<lb/>
直倚江樓過夕陽<lb/>
　　　館中直宿書事<lb/>
十載名山慣杖藜清都直宿夢魂疑卧聞長樂鐘聲近<lb/>
尚憶寒山半夜時<lb/>
　　　賦曲江禁栁<lb/>
照水纎柯拂地明東風初試栁腰輕人間豈識長門恨<lb/>
霧髩霜鬟綰不成<lb/>
<pb n="KR4h0143_WYG_151-23b"/>
　　　道中絶句<lb/>
淺黛依依臨水笑挼藍脈脈抱山流他年定作寒溪夢<lb/>
夢載支郎雪滿舟<lb/>
　　　臣㮚以御畫鵲示臣駒謹再拜稽首賦詩<lb/>
君王妙畫出神機弱羽爭巢並占時相見春風鳷鵲觀<lb/>
一雙飛上萬年枝<lb/>
舎人簪筆上蓬山輦路春風從駕還天上飛來兩烏鵲<lb/>
為傳喜事到人間<lb/>
<pb n="KR4h0143_WYG_151-24a"/>
　　　次韻館中上元遊葆真宫觀燈五首<hi>録二首</hi>
鴨緑未全生曲沼鵞黄先已上柔柯故應春物撩詩思<lb/>
白髮明朝一倍多<lb/>
澹澹新妝帶淺啼催車只待日平西驊騮也自知人意<lb/>
散入千花了不嘶<lb/>
　　　雪堂<lb/>
經營一頃將歸去眷戀羣山為少留百日使君何足道<lb/>
空餘詩句滿江樓<lb/>
<pb n="KR4h0143_WYG_151-24b"/>
　　　梅花三首<hi>錄二首</hi>
江南嵗晩雪漫漫磵谷梅花巧耐寒幸有幽香當供給<lb/>
不辭三載滯西安<lb/>
雲根細路繞溪斜日出煙銷水見沙只度闗山魂已斷<lb/>
何須疎雨濕梅花<lb/>
　　　申應時卜居京口名之曰雲棲又曰小築乞詩<lb/>
　　　送行<lb/>
客舎秋來憶舊居一帆歸去落東吳他年寄我新詩句<lb/>
<pb n="KR4h0143_WYG_151-25a"/>
即是雲棲小築圖<lb/>
　　曹緯<lb/>
　　　自齊山借舟泛湖還家<lb/>
十里平湖漫不流晚風吹浪打行舟定知歸後侵燈火<lb/>
家在菰蒲最盡頭<lb/>
　　喻汝礪<lb/>
　　　至雄州寄諸弟并呈諸友<lb/>
馬頭今日過中都到得雄州更有書道路莫嗔音問少<lb/>
<pb n="KR4h0143_WYG_151-25b"/>
天寒沙漠雁全疎<lb/>
沙陁行盡見南山過却中京又少寒欲寄梅花無處覓<lb/>
祇將書去報平安<lb/>
　　　和國信子育元韻<lb/>
雪餘稅馬立孱顔望盡南垂北際山一段黄雲凝不散<lb/>
居人說是瓦橋闗<lb/>
曉起南山暮北山夜深歸夢祇山間山中亦有流泉好<lb/>
不許行人洗病顔<lb/>
<pb n="KR4h0143_WYG_151-26a"/>
聞道朝正使入闗慇懃試託寄書還逢人若問今何許<lb/>
已過金鈞第一山<lb/>
　　　歸次雄州<lb/>
雁奴到日人初别燕子來時我亦還馳馬直登山絶頂<lb/>
爭圖先見瓦橋闗<lb/>
　　　和履中學士上元有作<lb/>
珠翠雲隨鳳輦行重樓截臬與天平春風不禁宫中事<lb/>
吹落珠簾笑語聲<lb/>
<pb n="KR4h0143_WYG_151-26b"/>
　　　泊真州新河亭<lb/>
髩毛垂雪欲毿毿道路風波老不堪繫纜短亭聊自慰<lb/>
青山數㸃見江南<lb/>
　　　湖湘路中見梅花寄子開<lb/>
折得寒梅自水濱恰如去嵗在宜春瀟湘不見江南客<lb/>
祇有花枝似故人<lb/>
　　許顗<lb/>
　　　夢中詩<lb/>
<pb n="KR4h0143_WYG_151-27a"/>
閒花亂草春春有秋鴻社燕年年歸青天露下麥苗濕<lb/>
古道月寒人迹稀<lb/>
　　周彦質<lb/>
　　　宫詞<lb/>
五雲樓闕聳天顔龍燭交光萬夀山縹緲祥風來帝所<lb/>
御香時得到人間<lb/>
君王博學古無如羲獻竒踪購得初裁處萬幾無一事<lb/>
睿思深殿自臨書<lb/>
<pb n="KR4h0143_WYG_151-27b"/>
春晴太液漾漪漣栁緑花明豔冶天十二䦨干簾半掩<lb/>
瑶津亭下按龍船<lb/>
端午茸花簇彩鸞髙標寳鑑縷金鞶不宜夏景銷酥腕<lb/>
似覺新來百索寛<lb/>
開鑪佳節乍寒朝近侍班聮衣錦朝獸炭香新金鴨暖<lb/>
珠簾龍幕按簫韶<lb/>
錦茵方窄簇花毬羯鼓瓊臺七寳鈎共按昇平新製曲<lb/>
不同簫索打梁州<lb/>
<pb n="KR4h0143_WYG_151-28a"/>
分引天源入禁城御溝縈繞六宫行寒聲碧甃淙淙急<lb/>
流到人間分外清<lb/>
　　胡清<lb/>
　　　軒旁小柏<lb/>
栽傍巖隈未足看謂言斤斧莫無端他時直入掄材手<lb/>
不獨青青保嵗寒<lb/>
　　張叔夜<lb/>
　　　岐王宫侍兒出家為比丘尼<lb/>
<pb n="KR4h0143_WYG_151-28b"/>
六尺輕羅染麴塵金蓮步穩襯緗裙從今不入襄王夢<lb/>
剪盡巫山一朶雲<lb/>
　　宗澤<lb/>
　　　華隂道中<lb/>
煙遮晃白初疑雪日映斕斑却是花馬渡急流行小崦<lb/>
栁絲如織映人家<lb/>
菅茅作屋幾家居雲碓風帘路不紆坡側杏花溪外栁<lb/>
分明摩詰輞川圖<lb/>
<pb n="KR4h0143_WYG_151-29a"/>
　　張表臣<lb/>
　　　和晁以道答友乞松花詩<lb/>
潛隱嵩髙六六峰未乗雲氣御飛龍自餐白石求黄石<lb/>
更採長松寄赤松<lb/>
　　李綱<lb/>
　　　即事<lb/>
賔江兩岸木緜飛負郭家家熟荔支瘴雨蠻煙已蕭瑟<lb/>
可堪梅子欲黄時<lb/>
<pb n="KR4h0143_WYG_151-29b"/>
　　　春詞<lb/>
朝來急雨作輕寒只恐梨花落㸃殘喚起小童窗外看<lb/>
玉妃何事淚闌干<lb/>
　　　秋意<lb/>
蕭蕭南浦白雲秋楓葉蘆花相對愁何必更窮千里目<lb/>
亂山凝碧滿溪樓<lb/>
　　　清修寺在益陽數十里間惠逺之弟居之世謂<lb/>
　　　之小廬山<lb/>
<pb n="KR4h0143_WYG_151-30a"/>
盤紆石磴白雲間風落巖花滿路斑峰嶺横斜自重掩<lb/>
箇中真是小廬山<lb/>
　　岳飛<lb/>
　　　池州翠微亭<lb/>
經年塵土滿征衣得得尋芳上翠微好水好山看不足<lb/>
馬蹄催趁月明歸<lb/>
　　陳東<lb/>
　　　與士繇遊金山翊日分袂<lb/>
<pb n="KR4h0143_WYG_151-30b"/>
早别金山恰曉鐘離帆分破一江風瓜洲渡口波聲逺<lb/>
後夜相思明月中<lb/>
　　　題吳公輔菴<lb/>
一徑縈迴屋數間我來却欲寄清閒道人杖履知何處<lb/>
空鎖煙霞萬疊山<lb/>
　　歐陽澈<lb/>
　　　有寄<lb/>
瞢騰醉眼漾嬌波心印潛通一捻多密寄斷腸雙麗曲<lb/>
<pb n="KR4h0143_WYG_151-31a"/>
遏雲須倩雪兒歌<lb/>
　　　和子賢途中<lb/>
暫停雙槳傍蘋洲磯上漁翁雪滿頭釣破煙波深得趣<lb/>
生來不識世間愁<lb/>
索莫襟懷不奈秋雕鐫佳句且忘憂行行恰過橋南路<lb/>
一片蘆花映碧流<lb/>
桐圭栁帶正凋疎匹馬區區倦逺途腸斷不堪囘首處<lb/>
寒雲影裏雁聲孤<lb/>
<pb n="KR4h0143_WYG_151-31b"/>
　　　喜雨<lb/>
北窗支枕夢初囘風掠餘香特地來顛倒衣裳望池上<lb/>
荷花無語為誰開<lb/>
楊栁藏鴉菡萏香水亭風榭襲羅裳秋光正入詩人眼<lb/>
剰得餘篇付錦囊<lb/>
　　　歸自臨川途中感物遇事得八絶句寄秀美<hi>録一</hi>
　　　<hi>首</hi>
信馬沿堤嬾著鞭不堪囘首望臨川滿懷離恨如春夢<lb/>
<pb n="KR4h0143_WYG_151-32a"/>
愁聽林梢斷續蟬<lb/>
　　　春意<lb/>
髙情忽逐曉雲空喜見枝頭一㸃紅祇恐好花俱有主<lb/>
擬為詞客伴春風<lb/>
　　葉夢得<lb/>
　　　戲方仁聲四絶句<hi>録二首并序</hi>
　　仁聲舊居城東泊宅邨張志和昔遊也今徙西溪<lb/>
　　作雲茒菴因東岡為小亭號茒敦欲傍溪開水檻<lb/>
<pb n="KR4h0143_WYG_151-32b"/>
　　久無資㑹郡守有饋之酒五十壺不敢飲亟易之<lb/>
　　乃克成有田數十畝嘗苦下潦余居石林與雲茒<lb/>
　　南北相望故及之云<lb/>
戲弄扁舟泊宅邨却尋三徑築茒敦雲邊此意真誰解<lb/>
賸作新詩與細論<lb/>
水檻新開似浣花傍溪須更作浮槎祇應屢費王𢎞酒<lb/>
時要清尊對落霞<lb/>
　　汪藻<lb/>
<pb n="KR4h0143_WYG_151-33a"/>
　　　宿酇侯鎮<lb/>
當時踏月此長亭髩似河堤栁色青今日重來堤樹老<lb/>
一簪華髮帶寒星<lb/>
微涼初破候蟲秋露草螢光已不流搔首與誰論往事<lb/>
星河無語下城頭<lb/>
　　　次蔡天任韻<lb/>
修廊過午夕隂合蝴蝶滿庭春草長呼兒更捲簾數尺<lb/>
要放晩晴升屋梁<lb/>
<pb n="KR4h0143_WYG_151-33b"/>
　　廖剛<lb/>
　　　題渚宮<lb/>
畫橋紅去巻蛾眉臺榭遺踪草樹迷獨有天然無限意<lb/>
一池春水浴鳬鷖<lb/>
蔓草春深緑更齊玉鞭何處選芳菲舊時錦繡叢中蝶<lb/>
却傍疎籬野菜飛<lb/>
　　　衢州試院次韻盛當時官長寵示絶句<lb/>
洗眼貪看幼婦詞玉人空遣暗相思憑誰為報歸期近<lb/>
<pb n="KR4h0143_WYG_151-34a"/>
趁得桃花爛漫詩<lb/>
　　　丙申春帖子<lb/>
土牛分盡彩泥香動地歡聲入夀觴倍覺今年春意好<lb/>
上元燈火鬬風光<lb/>
碧波樓下銀塘暖麗日亭前瑶草新和氣滿城催燕樂<lb/>
風流太守最宜春<lb/>
暖風漸緑池塘面和氣先薰草木心欲識春來何處好<lb/>
曲屏新稱畫堂深<lb/>
<pb n="KR4h0143_WYG_151-34b"/>
金裁寳勝翻珠髻雲染華箋貼繡楣庭户春歸何所覺<lb/>
暖風吹雪下瓊枝<lb/>
　　　題蔡州栁莊舖<lb/>
雲垂曠野路漫漫策策秋聲作暮寒已分故園天樣逺<lb/>
不知何處是長安<lb/>
　　　題白鳥寺西軒<lb/>
幽窗殘夢午聲雞犬吠人家草舎微惆悵十年無限事<lb/>
又聽啼鳥送春歸<lb/>
<pb n="KR4h0143_WYG_151-35a"/>
　　　天竺寺<lb/>
野塘風細度香蓮碧澗雲深響玉泉從此西湖不須到<lb/>
淡煙寒月一家天<lb/>
　　　題臨漳臺<lb/>
銀河一派接天來碧玉千峰照眼開我欲乗槎訪仙去<lb/>
却疑身已在蓬萊<lb/>
畫棟岧嶤倚翠微玉簫聲斷紫煙飛憑闌萬里秋光老<lb/>
誰㑹長吟久未歸<lb/>
<pb n="KR4h0143_WYG_151-35b"/>
　　李彌遜<lb/>
　　　秋晚即事<lb/>
霜樹今無一葉留日邊雲暗使人愁獨憐揚子灣頭岸<lb/>
猶有黄花戀晚秋<lb/>
　　　春雨<lb/>
濛濛煙雨網春暉南陌清明二月時細草養泥留燕子<lb/>
好花藏蜜待蜂兒<lb/>
　　　自大寧泛舟還涇川<lb/>
<pb n="KR4h0143_WYG_151-36a"/>
岸梢濃染一溪青山影歸舟落葉輕欲學漁郎颺綸手<lb/>
雨蓑月笛了平生<lb/>
　　　留題曾丞道堂<lb/>
隂隂翠竹鎖虛堂竹外青山半出牆七尺龍牙消白晝<lb/>
便應題作小秋霜<lb/>
　　　和學士兄秋懷<lb/>
却暑囘飇入暮林衰蟬無力尚微吟不須更問秋多少<lb/>
著蕊黄花已可簪<lb/>
<pb n="KR4h0143_WYG_151-36b"/>
　　　晚步獨至西溪<lb/>
睡起方牀日未斜旋移屐齒破晴沙石闌獨立數歸鳥<lb/>
髙樹無風落柿花<lb/>
　　　筠亭<lb/>
疊疊重重兩岸山鈎連秀色上琅玕孤亭四壁面煙雨<lb/>
人與白鷗分暮寒<lb/>
　　　題范才元湘江詩畫<lb/>
詩才妙入江南畫畫手工傳渭北詩一段澄心巻湘水<lb/>
<pb n="KR4h0143_WYG_151-37a"/>
吟軒長對喚船時<lb/>
　　　次韻趙表之道中見梅之作<lb/>
近水疎籬竹半侵枝南枝北弄晴隂不因老眼分明見<lb/>
辜負凌寒一寸心<lb/>
不見先爭特特開只縁沙際欲春囘行人浪起空華想<lb/>
一夜歸心著夢催<lb/>
　　　出山<lb/>
白露蒼煙晝不分竹風捎雨亂紛紛杖藜來往成何事<lb/>
<pb n="KR4h0143_WYG_151-37b"/>
添我胷中一壑雲<lb/>
　　孫覿<lb/>
　　　題臨川孝義寺壁<lb/>
秋風嫋嫋轉庭梧客夢初驚一鳥呼揀盡寒枝棲不穩<lb/>
獨行殘夜影同孤<lb/>
　　　横山堂<lb/>
波間指㸃見青紅雪脊嶒崚倚半空幻出生綃三萬幅<lb/>
遊人渾在畫圖中<lb/>
<pb n="KR4h0143_WYG_151-38a"/>
　　　過楓橋寺示遷老<lb/>
白首重來一夢中青山不改舊時容烏啼月落橋邊寺<lb/>
敧枕猶聞半夜鐘<lb/>
翠木蒼藤一兩家門依古栁抱溪斜古城流水參差是<lb/>
不見元都舊日花<lb/>
　　　吳門道中<lb/>
數間茅屋水邊邨楊栁依依緑映門渡口喚船人獨立<lb/>
一蓑煙雨濕黄昬<lb/>
<pb n="KR4h0143_WYG_151-38b"/>
　　　龜潭<lb/>
山空水淨竹娟娟玉礫金沙自炯然宿鷺驚窺潭底月<lb/>
潛魚翻動水中天<lb/>
　　　再至龜潭<lb/>
嵗嵗來尋罨畫春看山弄水意長新不知流水今何處<lb/>
只有青山是故人<lb/>
　　周紫芝<lb/>
　　　浴罷書妙巖壁<lb/>
<pb n="KR4h0143_WYG_151-39a"/>
雲散香槽客未囘月團重瀹睡餘杯小窗斜日無人語<lb/>
只有松聲入夢來<lb/>
　　　秋晚<lb/>
月向寒林欲上時露從秋後已沾衣微螢不自知時晚<lb/>
猶抱餘光照水飛<lb/>
　　　次韻次卿林下行歌十首<hi>錄二首</hi>
風吹蘇小門前栁雨暗羅敷陌上桑遥想錦江春色暖<lb/>
被花惱得少陵狂<lb/>
<pb n="KR4h0143_WYG_151-39b"/>
賣酒罾魚只數家卜鄰元在水之涯扁舟定自桃源去<lb/>
斜日紅飛兩岸花<lb/>
　　　聞蛙<lb/>
草合平溝漲緑醅亂蛙聲在古城隈何時細雨春風夜<lb/>
還我西池鼓吹來<lb/>
　　　次韻次卿約尋梅<lb/>
想得瑶林玉樹春髙標元自出風塵殷勤欲共梅花笑<lb/>
却恐梅花解笑人<lb/>
<pb n="KR4h0143_WYG_151-40a"/>
　　　次韻常元明西坑<lb/>
西坑只在亂山間尋得仇池十九泉有句能催千嶂雨<lb/>
無人共釣一川煙<lb/>
　　　水西壁間見呂居仁絶句次其韻<lb/>
秋霜落後題詩句醉墨淋漓苦未乾不見窮愁盂東野<lb/>
亂峰空鎖一溪寒<lb/>
　　　聞雪<lb/>
黄昬雪意未全成寒入重衾曉更清風裏未看穿幕片<lb/>
<pb n="KR4h0143_WYG_151-40b"/>
夢中先聽打窗聲<lb/>
　　　次韻魏定甫早春題詠<lb/>
三十六番風未囘微紅難倩剪刀裁魏侯句裏有春色<lb/>
不打涼州花自開<lb/>
　　　芍藥今嵗著三花<lb/>
春歸那肯為儂留尚有三花慰客愁十里紅樓捲珠箔<lb/>
不知誰占古揚州<lb/>
　　　須江雨中<lb/>
<pb n="KR4h0143_WYG_151-41a"/>
須江樓上倚秋風草樹荒涼故壘空吹盡角聲人不見<lb/>
畫橋和雨繫艨艟<lb/>
　　　歴陽道中<lb/>
斜照孤邨一水閒維舟盡日栁隂間此生已作淮西夢<lb/>
更看江南隔岸山<lb/>
　　　朝盤二首<lb/>
郭索何人捕草泥朝盤新見玉團臍却思煙雨江南夜<lb/>
紅火青蓑入稻畦<lb/>
<pb n="KR4h0143_WYG_151-41b"/>
江近秋深足鱠材半青棖子帶香開黄金鱗鬛丹砂尾<lb/>
落爼看成白雪堆<lb/>
　　　賈主簿家蠟梅<lb/>
臘月邊城風雨沙帶香誰剪蠟梅花寒燈枉作江南夢<lb/>
春在牆東主簿家<lb/>
　　　雪後留宿報恩方丈<lb/>
澆睡莫教茶乳薄留香不放晝簾開道人知我無餘事<lb/>
特為尋詩借榻來<lb/>
<pb n="KR4h0143_WYG_151-42a"/>
　　　清樾晚雨效韓偓<lb/>
池上風荷香撲衣紅妝鏡裏雨如絲試呼小艇尋煙去<lb/>
便是苕溪五月時<lb/>
　　　齊山依小巖作觀音閣<lb/>
亂山空洞自成龕十里秋風響檜杉我亦來修香火供<lb/>
便疑身在普陀巖<lb/>
　　　湖居春晚偶賦<lb/>
雪屋臨湖憶繫船栁汀吹絮又經年白鷗大似知人意<lb/>
<pb n="KR4h0143_WYG_151-42b"/>
分與滄波十里天<lb/>
　　　次韻仲照秋懷<lb/>
日斜樓閣暮雲中黄菊紅蕖滿院風酒熟未酬花爛漫<lb/>
詩來時聽玉丁東<lb/>
　　　寒食前五日作<lb/>
寒食風埃滿客巾西湖煙雨送愁頻日髙未起鳥呼夢<lb/>
春晚不歸花笑人<lb/>
　　　次韻黄文若春日山行過秦德久六首<hi>録三首</hi>
<pb n="KR4h0143_WYG_151-43a"/>
百錢聊作杖頭沽旋剪春苗薦野蔬便可共傾陶令酒<lb/>
未須真憶季鷹魚<lb/>
眼前風物一番新江上桃花惱殺人可笑草𤣥窗下客<lb/>
滿庭吹絮不知春<lb/>
鳥啼花發未春闌日飲無何意自閒更喚小蠻娛醉客<lb/>
主人風味似香山<lb/>
　　　苕霅舟中戲題<lb/>
永日扁舟破浪遲青蘋不動栁低垂滿川安得飛來雨<lb/>
<pb n="KR4h0143_WYG_151-43b"/>
看濕紅裙雪藕絲<lb/>
　　　樓居雜句五首<hi>録二首</hi>
吳江横絶斷雲間白鳥歸飛去不還煙樹青連越王國<lb/>
暮潮聲過海門山<lb/>
湖光山影入樓明曉色催人夢自驚畫棟去天無一握<lb/>
青山銜月恰三更<lb/>
　　　五月六日湖上晚歸初見荷花<lb/>
毿毿煙栁誰家樹拍拍西湖盡日風和靖宅邊山雨急<lb/>
<pb n="KR4h0143_WYG_151-44a"/>
蘇公堤下藕花紅<lb/>
　　　十月二十日晨起見枇杷<lb/>
枝頭紅日退霜華矮樹低牆密䕶遮黄菊已殘秋後朶<lb/>
枇杷又放隔年花<lb/>
　　　湖居無事日課小詩<lb/>
春湖潮滿入青天浪拍東風打釣船人在空濛飛絮裏<lb/>
鳥啼紅白亂花前<lb/>
天上隂晴不可猜雨翻雲黑又雲開鷺從落日山邊去<lb/>
<pb n="KR4h0143_WYG_151-44b"/>
魚趁晚湖潮裏來<lb/>
　　　甲子春日<lb/>
燕來不擬著簾遮要聽雙飛語日斜芳草滿庭人不埽<lb/>
東風吹盡石楠花<lb/>
　　　西湖春事<lb/>
顛春栁絮風前落卧水桃花鑑裏開沙上鴛鴦忽驚起<lb/>
背人飛去不囘來<lb/>
　　　西湖月夜<lb/>
<pb n="KR4h0143_WYG_151-45a"/>
月到中天火未流水邊風露已含秋問誰乞取西湖角<lb/>
紅藕花中著釣舟<lb/>
　　　冷泉亭放閘二首<lb/>
呼猿洞口水潺潺忽巻波流下九天乞得少陵三峽句<lb/>
為君題作倒流泉<lb/>
萬里西興浦口潮浪花真似海門髙誰將一夜山中雨<lb/>
換作滄江八月濤<lb/>
　　　次韻庭藻讀少陵集<lb/>
<pb n="KR4h0143_WYG_151-45b"/>
濯錦江頭酒一杯碧雞坊口草堂開十年劒外無相識<lb/>
黄四娘家幾度來<lb/>
　　　西湖詞二首<lb/>
吳中小女結煙鬟自打青腰唱採蓮欲趁歌聲過南浦<lb/>
藕花深處不通船<lb/>
湖天無盡月如霜露濕荷花别是香何處漁郎解吹笛<lb/>
並頭驚起兩鴛鴦<lb/>
　　　夜聞潮<lb/>
<pb n="KR4h0143_WYG_151-46a"/>
江隔西興老翠鬟轉頭即是海門山八盤嶺下移家住<lb/>
要聽潮聲到夢間<lb/>
　　　寒食病起<lb/>
桃花落後燕雙飛三度清明換客衣猶有江南故鄉夢<lb/>
起尋楊栁插朱扉<lb/>
　　　讀韋莊浣花集戲題<lb/>
晚塘風月一番新弄粉調膏㸃注匀誰與花林詩宰相<lb/>
聘將花蕊作夫人<lb/>
<pb n="KR4h0143_WYG_151-46b"/>
　　　秋意<lb/>
江城木落又秋髙歸夢難成客髩彫擬倩西風吹雨去<lb/>
莫來窗下打芭蕉<lb/>
　　　雨中讀韓致堯詩偶池上鹿蔥盛開因效其體<lb/>
曲闌干外水平堦池上朱扉繞翠苔燕子飛來人不到<lb/>
鹿蔥花在雨中開<lb/>
　　　夢行西湖梅花下<lb/>
久把西湖作故鄉至今清夢到湖傍分明昨夜經行處<lb/>
<pb n="KR4h0143_WYG_151-47a"/>
　　一色梅花十里香<lb/>
　　　　食芡有感<lb/>
　雞頭子熟客新嘗流落空嗟各異鄉紅線緑荷香裏夢<lb/>
　十年燈火記錢塘<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_151-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻六十八<lb/>
</p>
<p>
</p>
  </div>
</body>
</text>
</TEI>
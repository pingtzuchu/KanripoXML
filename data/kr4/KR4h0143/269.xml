<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_269-1a"/>
　欽定四庫全書<lb/>
御選明詩巻一百<lb/>
　　五言絶句五<lb/>
　　　鄭龍采<lb/>
　　　　采松花<lb/>
　美人采松花紛紛落黄雪花落松枝輕當風更揺曳<lb/>
　　　張次仲<lb/>
　　　　詠史<lb/>
<pb n="KR4h0143_WYG_269-1b"/>
　七首投銅柱金椎中副車吾謀適不遂天意復何如<lb/>
　　　　苔徑<lb/>
　苔徑路欹危幽人自來去但聞啼鳥聲不識鳥啼處<lb/>
　　　陳仁錫<lb/>
　　　　中秋<lb/>
　月華冷于霜水白已成路宿鳥静不鳴羽毛紛可數<lb/>
　　　　九日<lb/>
　劍㦸帯霜雪客星似水閒歌殘席已散秋葉滿空山<lb/>
<pb n="KR4h0143_WYG_269-2a"/>
愁人未成眠明月呼不起一雁叫長天暌孤亦如此<lb/>
　　方逢年<lb/>
　　　乳洞口水碓<lb/>
陟阿采玉芝浮澗拾瑶草野碓竟日舂誰識是龍腦<lb/>
　　倪嘉慶<lb/>
　　　驟雨<lb/>
雨驟泉聲急雲涼樹色濃不知何處寺忽送一聲鐘<lb/>
　　蕭士瑋<lb/>
<pb n="KR4h0143_WYG_269-2b"/>
　　　寓意<lb/>
誅茆宜楚地無如廬阜美五步一溪雲十步一溪水<lb/>
　　馮一第<lb/>
　　　野望<lb/>
江岸閒行處晴雲澹一天微風生逺樹吹送渡頭船<lb/>
　　　月夜取惠泉烹茶<lb/>
瓶貯氷雪性爐試蟹松聲手底矞雲影香分月氣明<lb/>
　　陸寳<lb/>
<pb n="KR4h0143_WYG_269-3a"/>
　　　周斗文自易水歸縱談燕太子及荆髙遺事嘅<lb/>
　　　然賦此<lb/>
毎讀燕丹傳長悲易水遥聽君談往事風起復蕭蕭<lb/>
　　周應儀<lb/>
　　　爛溪二首<lb/>
明月溪邊路秋風溪上船船頭何所有滿把水中蓮<lb/>
我家爛溪邊出門即溪水秋來溪水深處處菱歌起<lb/>
　　趙宦光<lb/>
<pb n="KR4h0143_WYG_269-3b"/>
　　　登華山<lb/>
鳥道縈紆上深林幾折盤支公此銷夏五月晚猶寒<lb/>
　　朱鷺<lb/>
　　　過曹氏園值玉蘭盛開<lb/>
花光何璀璨八牕揺一色春風過酒人忻與花相值<lb/>
　　徐𢎞澤<lb/>
　　　題畫贈李尚寳<lb/>
風巻長蘆晚雲開積水明沙邊雙白鳥逐我釣船行<lb/>
<pb n="KR4h0143_WYG_269-4a"/>
　　殷仲春<lb/>
　　　湖上岡<lb/>
桑柘隱斜日獨登湖上岡誰人攜小櫂載酒出菰蔣<lb/>
　　葛徵竒<lb/>
　　　題畫芙蓉<lb/>
秋來煙水多蘆葦渺難即愛此江上花日坐雙鸂鶒<lb/>
　　呉載鰲<lb/>
　　　姜給諌以五羊石見貽賦謝<lb/>
<pb n="KR4h0143_WYG_269-4b"/>
文饒平泉莊有石自言好何如初平羊眠雲嚙瑶草<lb/>
　　龔士驤<lb/>
　　　惜取<lb/>
惜取檐前葉休教落地輕夜窗留聽雨葉葉是秋聲<lb/>
　　王章<lb/>
　　　讀書篁川偶詠<lb/>
竹裏起茶煙白雲堆滿屋何處桔橰聲園丁灌花木<lb/>
　　王與𦙍<lb/>
<pb n="KR4h0143_WYG_269-5a"/>
　　　對瓶梅作<lb/>
鄉思那可禁况復逢驛使念我欲歸時已結垂垂子<lb/>
　　王養正<lb/>
　　　對菊<lb/>
仙人授錦囊中有百年草本是駐顔丹人間不知寳<lb/>
　　徐柏齡<lb/>
　　　江信寺文信國祠<lb/>
孤嶼浮江面寒潮撼石根遥遥箕尾外何處可招魂<lb/>
<pb n="KR4h0143_WYG_269-5b"/>
　　顧咸正<lb/>
　　　上方巖<lb/>
層層白雲堆石屋架其上鳥雀静不喧半空人語響<lb/>
　　堵𦙍錫<lb/>
　　　山路<lb/>
入山處士住出山處士去深樹滿成隂不識家何處<lb/>
　　蔡道憲<lb/>
　　　歳暮<lb/>
<pb n="KR4h0143_WYG_269-6a"/>
美人無信至歳暮江梅白家住嶺西東何處寄相憶<lb/>
　　　馬踏夜城望南郊燈火疑為馮椳公郭㓜隗讀<lb/>
　　　書處<lb/>
好月霜難下髙城獨馬看遥連山影外人在剔燈寒<lb/>
　　方以智<lb/>
　　　酒樓贈燕人<lb/>
燕客善彈筝悲歌舊有名近來離别易不畏斷腸聲<lb/>
　　金堡<lb/>
<pb n="KR4h0143_WYG_269-6b"/>
　　　臷菴<lb/>
落葉平坡外騎牛古寺還一回風雨過幾幅米家山<lb/>
　　髙承埏<lb/>
　　　卧疾遣懷兼荅親知見存<lb/>
往事憑詩史新愁負酒徒故人音信斷何處覓柴胡<lb/>
　　沈中柱<lb/>
　　　重九<lb/>
川静晴郊迴山明宿霧收空庭來返照惆悵一登樓<lb/>
<pb n="KR4h0143_WYG_269-7a"/>
　　朱一是<lb/>
　　　濇溪<lb/>
濇溪雖蕭條景物故鄉美春日對春山秋風蕩秋水<lb/>
　　徐枋<lb/>
　　　懐友<lb/>
細雨寒江路疎燈獨夜舟故山今寂寞為訪玉峯秋<lb/>
　　張若羲<lb/>
　　　搗衣<lb/>
<pb n="KR4h0143_WYG_269-7b"/>
馬上客衣單途中書信難别離秋易早堦前露不乾<lb/>
宻網縈蛛絲一上一回遲羊腸九折坂君行已幾時<lb/>
寂寞支機石當堦鳴促織輕羅穩稱身欲寄無消息<lb/>
　　　秋夜<lb/>
新月上林端林端白露溥芭蕉不解意葉葉向欄干<lb/>
風來莫亂吹揺我庭中樹樹上有鳥棲驚飛無住處<lb/>
　　劉曙<lb/>
　　　詠蓮房<hi>十三歳作</hi>
<pb n="KR4h0143_WYG_269-8a"/>
出水芙蕖色娟娟不異花療飢還療熱菱芡未須誇<lb/>
　　葛一龍<lb/>
　　　桃花源<lb/>
一澗入蒼煙千花繞澗邊花開與花落流水送流年<lb/>
　　　松墩<lb/>
甃石亂無次髙髙積寒翠一鶴懶應門毎來松下睡<lb/>
　　　東村<lb/>
曾聞東園公住此不復出年年開白花猶是漢時橘<lb/>
<pb n="KR4h0143_WYG_269-8b"/>
　　　偶作<lb/>
山中春雪消澗底寒泉響谷口無人行嶺頭明月上<lb/>
　　　張氏隱居<lb/>
老卧空山裏窮交若箇存風吹春草長麋鹿到柴門<lb/>
　　張廷立<lb/>
　　　賦得蛺蝶花上蛺蝶<lb/>
飛飛復飛飛雙起復雙棲料得影相似恠他蜂亦迷<lb/>
　　朱茂暉<lb/>
<pb n="KR4h0143_WYG_269-9a"/>
　　　虎山橋<lb/>
霽雪東西崦寒雲上下沙何人吹玉笛早有落梅花<lb/>
　　朱茂曙<lb/>
　　　秋曉<lb/>
棲鴉樹杪啼促織籬根語不見抝花人秋露濃如雨<lb/>
　　　鶴洲對酒<lb/>
已收橋下釣復此石上酌百尺凌霄花紛紛落紅萼<lb/>
　　馮鼎位<lb/>
<pb n="KR4h0143_WYG_269-9b"/>
　　　題畫二首<lb/>
逺水波澹澹平林煙漠漠髙閣置懸崖坐聽泉聲落<lb/>
芳齋䕃隄栁古寺隔江村日坐渾無事青山恰對門<lb/>
　　　題畫蘭<lb/>
芳蘭在幽谷宛宛風前姿何處思公子湘江日暮時<lb/>
　　　登吹臺<lb/>
樹杪涼颸起被襟獨倚樓落霞飛片片猶帯舊時秋<lb/>
　　黄伋<lb/>
<pb n="KR4h0143_WYG_269-10a"/>
　　　題畫<lb/>
秋霽愛登臨歴歴亭臯路不學米於菟糢糊雨中樹<lb/>
　　朱隗<lb/>
　　　月艇歸帆<lb/>
入浦風漸微蒲帆不須落秋光何處多煙月溪邊閣<lb/>
　　卜舜年<lb/>
　　　湖上送别<lb/>
西風奮枯林潮沸盛湖晚淚眼對殘陽看君行漸逺<lb/>
<pb n="KR4h0143_WYG_269-10b"/>
　　邵徳生<lb/>
　　　夜度清逺峽<lb/>
枕上不見山但聞水聲駛自非山百尋水急那如此<lb/>
　　　楓亭<lb/>
草樹隨方别楓亭故有楓故鄉烏臼樹霜色更深紅<lb/>
　　邵濓<lb/>
　　　梳髮<lb/>
髮白眞堪惜蕭蕭可奈何西風吹病樹殘葉苦無多<lb/>
<pb n="KR4h0143_WYG_269-11a"/>
　　李肇亨<lb/>
　　　西冷遇室<lb/>
露氣横疎栁香風送晚荷不知潮面闊止覺四山多<lb/>
　　潘一桂<lb/>
　　　龍潭道中<lb/>
疉嶂深藏日連峯共隱天小舟如雁許歴歴下江川<lb/>
　　施武<lb/>
　　　烏雅關<lb/>
<pb n="KR4h0143_WYG_269-11b"/>
朝上烏雅關暮下烏雅關老烏啼啞啞行人還未還<lb/>
　　　關索嶺<lb/>
髙嶺呼將軍將軍祀其上行人仰望時白雲隔千丈<lb/>
　　　相見坡<lb/>
上坡面在山下坡山在面相見令人愁不如不相見<lb/>
　　屠應韶<lb/>
　　　贈歌童<lb/>
弱質偏姚冶清歌意獨新未須聞别調梁上已飛塵<lb/>
<pb n="KR4h0143_WYG_269-12a"/>
　　朱樵<lb/>
　　　落葉<lb/>
緑葉影重重秋來逐轉蓬自無依樹力莫謾怨西風<lb/>
　　　木芙蓉<lb/>
西風著岸吹木末發光彩寄語有情人憑君涉江采<lb/>
　　　春暮苦雨<lb/>
楊花池上飛燕子梁間語從此送春歸能消幾番雨<lb/>
　　繆師伋<lb/>
<pb n="KR4h0143_WYG_269-12b"/>
　　　九日<lb/>
黄菊東籬下還逢九日開今朝尊酒盡無復白衣來<lb/>
　　陳鴻<lb/>
　　　題田家壁<lb/>
十畝五畝園三株五株樹荷鉏日暮歸犬吠門前路<lb/>
　　章志宗<lb/>
　　　閒述<lb/>
天無一片雲萬里清如水孤月自空明我心亦如此<lb/>
<pb n="KR4h0143_WYG_269-13a"/>
　　呉孺子<lb/>
　　　江上<lb/>
新月淡煙霏江花冷照衣無人山犬吠隔竹掩荆扉<lb/>
　　　閒居<lb/>
積雨暗空林濕雲飛不起日暮鳥鵲喧幽人不得語<lb/>
　　徐斗支<lb/>
　　　歸舟寄朱子蕃<lb/>
春江自蜀來半是岷峨雪千里下江陵山山響鶗鴂<lb/>
<pb n="KR4h0143_WYG_269-13b"/>
　　李廷昰<lb/>
　　　半山聞鶯<lb/>
一路籃輿穩山行日欲西藤花開未盡隨處有黄鸝<lb/>
　　　言别<lb/>
夜值芭蕉雨時當鄠杜秋匆匆無一語相視上孤舟<lb/>
　　宗泐<lb/>
　　　題厓瀑圗<lb/>
飛瀑洒寒冰危梁跨碧層天涯圗裏看頭白未歸僧<lb/>
<pb n="KR4h0143_WYG_269-14a"/>
　　　晚涼<lb/>
晚涼池上亭坐來心似水雨過竹林青風吹豆花紫<lb/>
　　　山景<lb/>
孤村帶寒鴉逺山涵夕霧渡頭人未歸落日風吹樹<lb/>
　　　水竹居圗<lb/>
山人水竹居畫圗看更好十年不歸來茅屋秋風老<lb/>
　　　秋江送别<lb/>
江頭楊栁樹秋雨更蕭蕭可惜長條盡那堪折短條<lb/>
<pb n="KR4h0143_WYG_269-14b"/>
　　　蓮社鐘<lb/>
方深區内縁久負社中約惆悵暮鐘聲徘徊度林薄<lb/>
　　　梅花莊水軒望清逺不至<lb/>
望君水軒西恨殺前村樹日暮溪雨來扁舟在何處<lb/>
　　　湘臯煙雨圗<lb/>
翠袖湘江曲秋林淚㸃斑冥冥煙雨裏不見九疑山<lb/>
　　　次白以中西塘即景<lb/>
落日雞鳴埭何人射雉回北湖山月上相送暮鐘來<lb/>
<pb n="KR4h0143_WYG_269-15a"/>
　　來復<lb/>
　　　過越王臺<lb/>
人道耶溪好青山罨畫開荷花三百里無數白鷗來<lb/>
　　廷俊<lb/>
　　　題畫蘭<lb/>
緑葉微風際清香小雨餘湘江春水闊愁殺楚三閭<lb/>
　　德<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>
　　　故宫井<lb/>
<pb n="KR4h0143_WYG_269-15b"/>
上有千尺桐下有千尺井風吹井上桐零落井中影<lb/>
　　　題桃花小禽圗<lb/>
簷外雨初晴幽禽四五聲桃花無限思留客看清明<lb/>
　　　荅香光居士<lb/>
山北山南住雞聲隔一峯新詩忽寄到猶勝一相逢<lb/>
　　　許起宗見過<lb/>
雨氣來山北茶香過竹西芙蓉花發處明日約扶藜<lb/>
　　如蘭<lb/>
<pb n="KR4h0143_WYG_269-16a"/>
　　　題竹<lb/>
一夜竹窗雨秋聲入夢聞都將枝上淚灑徧九疑雲<lb/>
　　　雨澗牛<lb/>
溪岸野橋横烏犍帶犢行無人挂書讀雨外候春耕<lb/>
　　道衍<lb/>
　　　題秋寺晚晴圖<lb/>
猨將朔吹哀雲帶溪流駛相送獨歸僧蕭蕭夕陽寺<lb/>
　　　聞雁<lb/>
<pb n="KR4h0143_WYG_269-16b"/>
鳴雁為離羣餘哀度水雲那知故鄉夜亦似客中聞<lb/>
　　　山中見王㽘<lb/>
身外留黄犢山中畊白雲不隨樵子去無路得尋君<lb/>
　　淨倫<lb/>
　　　松隂小憩<lb/>
風來石上松僧坐松下石洗鉢將煮茶溪流漾晴碧<lb/>
　　　古佛巖<lb/>
蒼松蟠古巖洞門鎖幽谷但逢掃葉僧不見銜花鹿<lb/>
<pb n="KR4h0143_WYG_269-17a"/>
　　明秀<lb/>
　　　西巖夏日<lb/>
窑盤春雨中筍味殊勝肉數日不窺園南風吹作竹<lb/>
　　　絶句<lb/>
人坐秋樹下月在秋樹上苦吟落葉空瘦影自相向<lb/>
　　　題墨山扇圗<lb/>
逺嶼孤煙起林亭落日虚青山半江影竹裏照殘書<lb/>
　　普㤗<lb/>
<pb n="KR4h0143_WYG_269-17b"/>
　　　韓亞卿徳夫去官還陜<lb/>
秋日泊沙灣君行早晚還分違無限意流水不相關<lb/>
　　文湛<lb/>
　　　春盡<lb/>
斜陽穿樹林野屋臨溪水春盡不開門花落空山裏<lb/>
　　　江上<lb/>
江頭落日明江上西風起歳歳芙蓉花開落秋江水<lb/>
　　法聚<lb/>
<pb n="KR4h0143_WYG_269-18a"/>
　　　江村<lb/>
殘陽在木末逺鳥下孤嶼漁舟歸未歸吹笛芙蓉渚<lb/>
　　宗林<lb/>
　　　春日<lb/>
掃地心已浄讀書門嬾開碧桃花落盡猶未覺春來<lb/>
　　宗倫<lb/>
　　　旅懐<lb/>
東呉隔千里歸計尚茫然忽見梅花發他鄉又一年<lb/>
<pb n="KR4h0143_WYG_269-18b"/>
　　洪恩<lb/>
　　　雨過即事<lb/>
一雨山如沐垂籐覆深屋不見踏花人窗外生新緑<lb/>
　　徳清<lb/>
　　　題畫小景三首<lb/>
流雲覆春山輕寒凍欲坼何處踏青來歸時月華白<lb/>
煙樹春雲緑江天落日紅不知何處醉歸向月明中<lb/>
風雨孤舟夜微茫草樹春茅簷驚犬吠定是渡江人<lb/>
<pb n="KR4h0143_WYG_269-19a"/>
　　　再過小金山<lb/>
漁火夜深白沙雞清晝喧江空人境絶長日掩柴門<lb/>
　　法杲<lb/>
　　　山居詩<lb/>
四窗鳴磵聲一座春雲影千載寂無人六月猶嫌冷<lb/>
昨接左溪書已成巖穴志著笠舉鋤頭學幹山中事<lb/>
碧天寒已深晚露樹沾濕鳴蟬訴夕陽不道秋風急<lb/>
　　智舷<lb/>
<pb n="KR4h0143_WYG_269-19b"/>
　　　秋日山中<lb/>
落木空殿深夕陽下山徑澗户松風寒獨夜鳴孤磬<lb/>
　　天遂<lb/>
　　　閒泛<lb/>
無事泛波間孤舟亦自閒樹邊春霧斂尖露幾重山<lb/>
　　圗暎<lb/>
　　　宿蓮花閣<lb/>
家山知逺近身卧與雲平數載未歸意一樓風雨聲<lb/>
<pb n="KR4h0143_WYG_269-20a"/>
　　通凢<lb/>
　　　村居<lb/>
竹間獨立時涼風自相接回顧碧池中蜻蜓踏萍葉<lb/>
　　知證<lb/>
　　　閒居<lb/>
香徑蘚花生隂檐藤葉緑日長不耐閒行溪看鷗浴<lb/>
　　實䚮<lb/>
　　　曉行<lb/>
<pb n="KR4h0143_WYG_269-20b"/>
東林初日上羣壑開霽色樵夫先入山霜草見行迹<lb/>
　　性琮<lb/>
　　　夜坐<lb/>
新涼微月上雜坐小庭前莫更燒明燭飛蛾絶可憐<lb/>
　　讀徹<lb/>
　　　入林<lb/>
入林不知深但覺衣裳冷新緑滿空山低頭不見影<lb/>
　　　雜詩<lb/>
<pb n="KR4h0143_WYG_269-21a"/>
天氣秋晚晴坐看西山色前溪有故人草深行不得<lb/>
　　契靈<lb/>
　　　山居二首<lb/>
屈曲山路長曾不見車馬鳥啼落日黄處處逢樵者<lb/>
懸厓老樹枯樵斧不敢剨亂挂猢猻藤不知幾千尺<lb/>
　　明河<lb/>
　　　絶句<lb/>
二月山容醒林端别有香心知春尚早蜂蝶一齊忙<lb/>
<pb n="KR4h0143_WYG_269-21b"/>
　　　山居詩五首<lb/>
東溪信非遥咫尺籬門外橋頭看落花昨日鶯聲在<lb/>
送雨風無力流花水不情啼春枝上鳥今日更分明<lb/>
屋後山疎秀門前水清淺朝來何處風吹落浮雲片<lb/>
塢深不見人樹杪青峯墮若箇採松花隔林應喚我<lb/>
短日催身老長吟奈病何暗消心事盡新識藥名多<lb/>
　　圅可<lb/>
　　　同謙受枕上<lb/>
<pb n="KR4h0143_WYG_269-22a"/>
枕邊不計程驛路如可記一樣夢還鄉多子五千里<lb/>
　　孟淑卿<lb/>
　　　題畫<lb/>
嶺樹盤雲上溪迴路轉斜晚來煙靄合何處問山家<lb/>
　　鄒賽貞<lb/>
　　　鷺鷥小景<lb/>
聮拳屬玉兒飛向磯頭立秋寒雪不消㸃破江天碧<lb/>
　　潘氏<lb/>
<pb n="KR4h0143_WYG_269-22b"/>
　　　重陽<lb/>
獨坐小窗下幽蛩不絶鳴青天孤月静滿耳是秋聲<lb/>
　　　秋月<lb/>
園亭當水中兩岸蘆花雪夜深人未眠碧水蕩秋月<lb/>
　　　江上<lb/>
江上水正平日照西江口逺樹一尺長岸闊風吹栁<lb/>
　　　蓮塘<lb/>
溪水流東去垂楊對我門淒涼斷橋路殘月照黄昏<lb/>
<pb n="KR4h0143_WYG_269-23a"/>
　　馬閒卿<lb/>
　　　暮秋<lb/>
野色滿園中閒情立晚風菊花含雨艷楓葉醉霜紅<lb/>
　　端淑卿<lb/>
　　　採蓮<lb/>
風日正晴明荷花蔽洲渚不見採蓮人只聞花下語<lb/>
　　斗娘<lb/>
　　　送夫四絶句<hi>錄二首</hi>
<pb n="KR4h0143_WYG_269-23b"/>
逺逐風塵路遺書滿目愁思君不成寐月上看牽牛<lb/>
寂静聞天籟愁眠恨夜遲遥憐江海别殘月夢君時<lb/>
　　楊文儷<lb/>
　　　採蓮女<lb/>
若耶採蓮女日出蕩輕橈慣識谿中路歌聲入畫橋<lb/>
　　董少玉<lb/>
　　　憶别<lb/>
憶别河橋栁青青送馬蹄妾心與羌笛無日不遼西<lb/>
<pb n="KR4h0143_WYG_269-24a"/>
　　　寄夫在可嵐<lb/>
流落客邊州刀環在馬頭莫憐楊栁色管取只封侯<lb/>
　　周潔<lb/>
　　　秦淮<lb/>
秣陵無處望灘水正前流何不教東下將心到石頭<lb/>
　　　夢還京<lb/>
自去長干側終年桂嶺西新秋望鄉處無柰白雲迷<lb/>
　　　憶父<lb/>
<pb n="KR4h0143_WYG_269-24b"/>
憶昔當殘臘還家雪正飛三年無一字不忍見鴻歸<lb/>
　　朱徳璉<lb/>
　　　偶題<lb/>
偶聞渌水曲欲託黄金徽絃手不相應心隨别鶴飛<lb/>
　　袁九淑<lb/>
　　　閒居雜書示王孫<lb/>
操杵力不任當壚心自鄙花時掩關坐焚香讀秋水<lb/>
　　張引元<lb/>
<pb n="KR4h0143_WYG_269-25a"/>
　　　賦得白裡白<lb/>
鶴步瑶階淨螢飛星漢斜玉人搴素幙和月折梨花<lb/>
　　林娙<lb/>
　　　詠鳯仙花<lb/>
鳯鳥久不至花枝空復名何如學葵蕋開即向陽傾<lb/>
　　尹紉佩<lb/>
　　　雨後江望<lb/>
雨後水更明秋風漸漸聲寒天白露滿江上曉煙横<lb/>
<pb n="KR4h0143_WYG_269-25b"/>
　　梅生<lb/>
　　　寄外<lb/>
落葉滿庭階秋風吹復起遥憶别離人寂寞何堪此<lb/>
　　王氏<lb/>
　　　綵燕二首<lb/>
方寸明光錦閨中剪綴工不須春社到安坐粉香叢<lb/>
貌得烏衣族春纎㸃艷粧時隨步揺影行坐共韶光<lb/>
　　　中秋後一日<lb/>
<pb n="KR4h0143_WYG_269-26a"/>
宇碧淨秋煙清閨思渺然如何今夜月不似昨宵圎<lb/>
　　黄淑徳<lb/>
　　　客中聞子規<lb/>
陌上栁條新逢春倍惜春忽聞啼杜宇愁殺未歸人<lb/>
　　項蘭貞<lb/>
　　　寄慰寒山趙夫人<lb/>
落葉驚秋早斷鴻天際聞遥思鹿門侣愁看嶺頭雲<lb/>
　　　步月二首<lb/>
<pb n="KR4h0143_WYG_269-26b"/>
步月下庭除螢飛花影側露下不知寒鳴蛩動秋色<lb/>
步月下庭除青苔印鞋濕行吟月轉西覓句還獨立<lb/>
　　　秋夜<lb/>
静夜砧初動涼風雨乍收一鈎新月上應照故園樓<lb/>
　　　舟中晚眺得青字<lb/>
片帆天際闊落日逺山青隱隱風前笛行人不忍聽<lb/>
　　方孟式<lb/>
　　　春怨<lb/>
<pb n="KR4h0143_WYG_269-27a"/>
隻影淡煙籠杜䳌枝上紅梨花風雨後人在月明中<lb/>
　　方維儀<lb/>
　　　過石磯<lb/>
巉石横岸曲碧葉生秋樹朝朝欵乃聲不識江中路<lb/>
　　　北窗<lb/>
香風吹入簾臺畔花如雪遥憶故鄉琴無聲對秋月<lb/>
　　葉小鸞<lb/>
　　　春日曉粧<lb/>
<pb n="KR4h0143_WYG_269-27b"/>
攬鏡曉風清雙蛾豈畫成簪花初欲罷栁外正鶯聲<lb/>
　　張倩倩<lb/>
　　　詠風<lb/>
蕭蕭竹徑鳴捲幔如有情木落寒山裏千林共一聲<lb/>
　　沈華鬘<lb/>
　　　春日憶瓊章姊<lb/>
粉蝶戲蘭叢桃花似面紅東風吹不定飛向玉階空<lb/>
　　劉雲瓊<lb/>
<pb n="KR4h0143_WYG_269-28a"/>
　　　春閨<lb/>
百舌五更啼啼聲驚繡闈王孫歸末得芳草自萋菲<lb/>
　　項珮<lb/>
　　　社日<lb/>
過雨春泥白斜飛燕尾纎恰停鍼綫坐自起為鈎簾<lb/>
　　紀映淮<lb/>
　　　絶句<lb/>
杏花一孤村流水數間屋夕陽不見人牯牛麥中宿<lb/>
<pb n="KR4h0143_WYG_269-28b"/>
　　黄媛貞<lb/>
　　　聽雨<lb/>
長夜一燈灺獨愁誰與言牕前幾㸃雨井上芭蕉翻<lb/>
　　呉静婉<lb/>
　　　别思<lb/>
西<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>雨未收東<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>風又作留住緑蓑衣莫與篙師著<lb/>
　　趙燕如<lb/>
　　　荅人寄呉箋<lb/>
<pb n="KR4h0143_WYG_269-29a"/>
感君寄呉箋箋上雙飛鵲但效鵲雙飛不效呉箋薄<lb/>
　　徐翩翩<lb/>
　　　江隂送顧太學<lb/>
一日發江口五日下長洲可惜送君淚不隨江水流<lb/>
　　趙彩姬<lb/>
　　　中秋對客<lb/>
月從今夜滿秋向此時分莫惜金尊數清光喜共君<lb/>
　　　送王仲房還新安<lb/>
<pb n="KR4h0143_WYG_269-29b"/>
暮雪江南路孤城尊酒期殷勤折楊栁還向去年枝<lb/>
　　　燕來<lb/>
獨坐掩羅幃愁看雙燕飛思君不如燕一歳一來歸<lb/>
　　朱無瑕<lb/>
　　　芭蕉雨<lb/>
滴破愁中夢聽殘葉上聲新詩題未得偏送别離情<lb/>
　　　賦得霜上月<lb/>
夜色涼如水霜華共月明誰招青女出來伴素娥行<lb/>
<pb n="KR4h0143_WYG_269-30a"/>
　　鄭如英<lb/>
　　　留秋送劉冲倩<lb/>
我欲留秋住寒衣不忍裁歸期何用速尚有小桃開<lb/>
　　景翩翩<lb/>
　　　閨情四首<lb/>
飛飛雙蛺蝶底事過鄰家鄰家海棠樹春來己見花<lb/>
憶自折楊栁長亭贈玉驄如今楊花白日日解隨風<lb/>
夜静還未眠蛩吟遽難歇無那一片心說向雲間月<lb/>
<pb n="KR4h0143_WYG_269-30b"/>
窗前六出花心與寒風折不是郎歸遲郎處無冰雪<lb/>
　　　與蘇生話别<lb/>
十日平原酒三秋江上船一經揺落後明月幾回圓<lb/>
月出人未來月缺人已去好共借餘輝相求直至曙<lb/>
　　　寫蘭二首<lb/>
道是深林種還憐出谷香不因風力𦂳何以度瀟湘<lb/>
但吹花信風莫作妒花雨我欲采璚枝挽得同心住<lb/>
　　　風雨<lb/>
<pb n="KR4h0143_WYG_269-31a"/>
風雨滯殘春豈但梨花悶夢裏萬重山疊起江南恨<lb/>
　　　三月即事<lb/>
三月春無味楊花惹曉風莫行流水岸片片是殘紅<lb/>
　　　野外<lb/>
曉雨泉争響春山鶯亂啼流雲兩三片移過石橋西<lb/>
　　周文<lb/>
　　　詠懐<lb/>
幾㸃愁人淚不許秋風吹吹到長江裏江流無盡期<lb/>
<pb n="KR4h0143_WYG_269-31b"/>
　　　有懐二首<lb/>
捲簾何所思獨立數歸鳥不恨落日遲惟憐君去早<lb/>
醉罷見明月照我還照君如何君不見只見天邊雲<lb/>
　　　暮春四首<lb/>
曾共看花發無端又落花春歸君亦去誰與惜年華<lb/>
鳥聲泣暮雨蝶夢遶東風花落不堪問春光半已空<lb/>
坐起愁如織空齋但寂寥不關風雨妬春色為誰凋<lb/>
堪嗟分手日春色冷湖頭栁絮空飛盡長條轉繫愁<lb/>
<pb n="KR4h0143_WYG_269-32a"/>
　　梁小玉<lb/>
　　　雜詠二首<lb/>
松響翻清籟泉聲浣俗塵白雲堪贈客明月解留人<lb/>
霜杵舂清骨風燈颺夢思空山懸雨處斷浦落雲時<lb/>
　　呼丈如<lb/>
　　　以詩訂丘生前約<lb/>
流水郎車馬垂楊妾髩絲春江他自好一一入相思<lb/>
　　王微<lb/>
<pb n="KR4h0143_WYG_269-32b"/>
　　　别窗下蕉<lb/>
窗外重重碧雨餘密密栽似知明日别不展寸心開<lb/>
　　　探梅<lb/>
故人辭我去期我梅花時昨夜偶相念起看庭樹枝<lb/>
　　　怨梅<lb/>
庭樹亦如昨故人來何時花花自蚤發偏爾獨開遲<lb/>
　　　代梅荅<lb/>
寄語問花人歳月那能借爾意怨遲開儂意憐遲謝<lb/>
<pb n="KR4h0143_WYG_269-33a"/>
　　　月夜留别馮夫人池上<lb/>
愛君池下影特來池上眠落花映修竹静起一簾煙<lb/>
　　　送逺<lb/>
爾别何所游月明江上舟異日思君處憑欄看水流<lb/>
　　顧姢姢<lb/>
　　　贈别<lb/>
南國相思子西番篤耨香留君充雜佩休賭紫羅囊<lb/>
　　張叟<lb/>
<pb n="KR4h0143_WYG_269-33b"/>
　　　秋思<lb/>
江上芙蓉開江上芙蓉謝開謝總秋風江流無日夜<lb/>
　　屠生<lb/>
　　　題西子祠壁<lb/>
紅粉溪邊石年年漾落花五湖煙水闊何處浣春紗<lb/>
　　南靖老人<lb/>
　　　題壁<lb/>
青青千里草隱隱獨家村日暮客投宿山深虎守門<lb/>
<pb n="KR4h0143_WYG_269-34a"/>
　　呉下人<lb/>
　　　絶句<lb/>
僕夫不識路踟躕道傍久寒風吹衣襟落日照馬首<lb/>
　　無名氏<lb/>
　　　贈老僧<hi>南潯祇園寺詩</hi>
清溪通笠澤地以水為鄉竹青三日雨僧白一頭霜<lb/>
　　　仙人洞<hi>以下五首見昌平州志</hi>
石洞窅且深花落無人埽仙翁去不還何處尋瑶草<lb/>
<pb n="KR4h0143_WYG_269-34b"/>
　　　虎谷<lb/>
虎谷名金山客行初未識日午山下過人面黄金色<lb/>
　　　銀山<lb/>
銀山本在北萬丈青雲梯曉見居庸雪銀山勿在西<lb/>
　　　龍泉<lb/>
瀰瀰山下泉瀠洄白如玉清以濯吾纓濁以濯吾足<lb/>
　　　安濟橋<lb/>
石梁跨飛虹水清魚可數莫謂非通津亦有江南估<lb/>
<pb n="KR4h0143_WYG_269-35a"/>
　　　題西山清涼寺壁<hi>見長安可游記</hi>
山僧汲空潭驚起二龍子百里雲冥濛三日雨不止<lb/>
　　　題西山水盡頭<hi>見青鞵踏雪志</hi>
雙流決決鳴石根失其一棄穅於此中應從玉泉出<lb/>
　　小水人<lb/>
　　　壁上詩六首<hi>錄四首</hi>
妾住小水邊君住青山下青年不可再白日坐成夜<lb/>
薄情君抛棄咫尺萬里逺一夜月空明芭蕉心不展<lb/>
<pb n="KR4h0143_WYG_269-35b"/>
解下羅裙帶無情對有情不知妾意重只道妾身輕<lb/>
月色照羅衣永夜不得寐莫打五更鐘打得人心碎<lb/>
　　冬橘<lb/>
　　　秋夜吟<lb/>
幽蛩響寒砌白露墮寒石獨立看月明不覺羅衣濕<lb/>
　　莆田女鬼<lb/>
　　　别梁生<lb/>
側側復力力與君長歎息出入自苦愁單情還相憶<lb/>
<pb n="KR4h0143_WYG_269-36a"/>
　　偰遜<lb/>
　　　山雨<lb/>
一夜山中雨風吹屋上茅不知溪水長祇覺釣船髙<lb/>
　　鄭夢周<lb/>
　　　偶題<lb/>
赤葉明村徑清泉潄竹根地偏車馬少山氣自黄昏<lb/>
　　李穡<lb/>
　　　瀼浦弄月<lb/>
<pb n="KR4h0143_WYG_269-36b"/>
日落沙猶白雲移水更清髙人弄明月只欠紫鸞笙<lb/>
　　李詹<lb/>
　　　雜詠<lb/>
舎後桑枝嫩畦西薤葉稠陂塘春水滿稚子解撑舟<lb/>
　　成石磷<lb/>
　　　送人之金剛山<lb/>
一萬二千峯髙低自不同君看日輪上何處最先紅<lb/>
　　李希輔<lb/>
<pb n="KR4h0143_WYG_269-37a"/>
　　　次唐修撰夜宿太平館醉起韻<lb/>
雄辭海生波醉墨鴉翻壁無使我公歸於焉作佳客<lb/>
　　蘇世讓<lb/>
　　　太平館次韻<lb/>
望眼山連北歸心月向西覊魂與别恨愁殺五更雞<lb/>
　　沈彦光<lb/>
　　　太平館次韻<lb/>
春鳥花邊啼暮鴉樹頭宿何事逺游人不秉良宵燭<lb/>
<pb n="KR4h0143_WYG_269-37b"/>
　　申光漢<lb/>
　　　暮景<lb/>
樹密深濃翠孤煙淡作雲前村聞犬吠暗路艸中分<lb/>
　　崔壽城<lb/>
　　　驪江<lb/>
日暮滄江上天寒水自波孤舟宜早泊風浪夜應多<lb/>
　　鄭碏<lb/>
　　　聞笛<lb/>
<pb n="KR4h0143_WYG_269-38a"/>
迢迢沙上人初疑雙白鷺忽聞横笛音寥亮江天暮<lb/>
　　姜克誠<lb/>
　　　湖堂早起<lb/>
江日晚未生蒼茫十里霧但聞柔櫓聲不見舟行處<lb/>
　　金淨<lb/>
　　　村舎<lb/>
水鄉豐徳郡蕭寺逺浮煙地迴村燈近天垂水氣連<lb/>
　　趙媛妾李氏<lb/>
<pb n="KR4h0143_WYG_269-38b"/>
　　　登樓<lb/>
小白梅逾耿深青竹更妍憑欄未忍下為待月華圓<lb/>
　　許景樊<lb/>
　　　效崔國輔<lb/>
妾有黄金釵嫁時為首餙今日贈君行千里長相憶<lb/>
春雨暗西池輕寒襲羅幕愁倚小屏風墻頭杏花落<lb/>
　　　雜詩<lb/>
精金明月珠贈君為雜佩不惜棄道旁莫結新人帶<lb/>
<pb n="KR4h0143_WYG_269-39a"/>
　　　天<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>
　　　　長安春日作<lb/>
　何事長安客春來思易迷樂游原上草無日不萋萋<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_269-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻一百<lb/>
</p>
<p>
</p>
  </div>
</body>
</text>
</TEI>
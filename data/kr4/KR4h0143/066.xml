<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_066-1a"/>
　欽定四庫全書<lb/>
御選元詩卷六十六<lb/>
　　五言絶句一<lb/>
　　　郝經<lb/>
　　　　同闞彦舉南湖晚步<lb/>
　荷花臨水殿綺月轉簾腰晚吹動銀管暮涼生翠綃<lb/>
　　　　促織<lb/>
　亂聒霜前夜忙催機上秋無衣汝何益重作旅人愁<lb/>
<pb n="KR4h0143_WYG_066-1b"/>
　　　楊奐<lb/>
　　　　錄汴梁宫人語<lb/>
　嵗嵗逢元夜金蛾閙簇巾見人心自怯終是女兒身<lb/>
　殿前輪直罷偷去賭金釵怕見黄昏月殷勤上玉階<lb/>
　人間多棗栗不到九重天長被黄衫吏花攤月賜錢<lb/>
　畫燭雙雙引珠簾一一開輦前齊下拜歡飲辟寒杯<lb/>
　一向傳宣喚誰知不復還來時舊鍼線記得在窗間<lb/>
　　　　逰嵩山十三首<hi>錄四首</hi>
<pb n="KR4h0143_WYG_066-2a"/>
　　　　轘轅坂<lb/>
盤盤十二曲石嶺痩峥嶸脚底有平地何人險處行<lb/>
　　　　少室<lb/>
方若植嵬冠森若削寒玉明月夜中逰誰家借黄鵠<lb/>
　　　　五渡水<lb/>
幾時落東溪曲折卧天漢語似登山人可飲不可盥<lb/>
　　　　少姨廟<lb/>
路傍雙闕老蔓草入荒祠時見山家女燒香乞繭絲<lb/>
<pb n="KR4h0143_WYG_066-2b"/>
　　許衡<lb/>
　　　别友人<lb/>
永懷不得遂偃卧惜分隂沁北田園計山東故舊心<lb/>
　　張𢎞範<lb/>
　　　述懷<lb/>
太古一輪月浮雲幾度漫隂晴從萬態桂影自髙寒<lb/>
　　劉因<lb/>
　　　春日<lb/>
<pb n="KR4h0143_WYG_066-3a"/>
㳺絲困無力欲起重悠颺芳草落花滿相思春晝長<lb/>
　　　白樂天琵琶行圖<lb/>
冀馬嘶寒風逐臣念鄉國江浦聞哀絃長吟望南北<lb/>
　　　村居雜詩<lb/>
隣翁走相報隔窗呼我起數日不見山今朝翠如洗<lb/>
黄昏雨氣濃喜色滿南畞誰知一夜風吹放門前栁<lb/>
獨立偶懷古臨風還自傷一聲樵唱起回首暮山蒼<lb/>
削樹題詩句畫沙知酒籌他年成故事蕭散更風流<lb/>
<pb n="KR4h0143_WYG_066-3b"/>
　　　題山水扇<lb/>
山近雨難暗樓髙秋易寒憑誰暮雲表添我倚闌干<lb/>
　　　絶句<lb/>
溪童出門望鷗鷺滿空下江水淡無情盡是忘機者<lb/>
　　　溪橋步月圖<lb/>
山中有幽人獨步溪橋月莫問興何如披圖亦清絶<lb/>
　　　春露亭<lb/>
老樹含春容寒泉動幽響念彼山中人風露恣清賞<lb/>
<pb n="KR4h0143_WYG_066-4a"/>
　　王惲<lb/>
　　　望淮<lb/>
朝日慘無色昬昬水氣間到淮猶數里隔岸見尖山<lb/>
　　　夏夜<lb/>
庭竹影扶疎清風晚騷屑夜涼人未眠卧看窗間月<lb/>
　　　披襟<lb/>
涼風東北來蕩盡中夜熱起視河漢星微雲淡明滅<lb/>
　　程鉅夫<lb/>
<pb n="KR4h0143_WYG_066-4b"/>
　　　題採蓮舟杯<lb/>
攀翻葉上露釀作杯中酒可能君不醉負此摻摻手<lb/>
　　　題仲經家江貫道瀟湘八景圖<hi>錄三首</hi>
　　　　煙寺晚鐘<lb/>
僧定鐘聲緩依稀聴不真渡頭風正急喚醒未歸人<lb/>
　　　　洞庭秋月<lb/>
萬頃玻瓈上輝輝玉一環望中青似粟約莫是君山<lb/>
　　　　瀟湘夜雨<lb/>
<pb n="KR4h0143_WYG_066-5a"/>
昬昬風浪裡瑟瑟打篷聲騷客千年恨靈妃萬古情<lb/>
　　　盧學士詩卷<lb/>
渺渺蒲江逺年年桂樹秋空餘詩卷在天地與長留<lb/>
　　　舜舉畫棠梨練雀<lb/>
霜暈棠梨臉風梳練雀翎含毫心欲醉開卷眼還醒<lb/>
　　　長江歸櫂圖<lb/>
藹藹天始晴蒼蒼景將晚江波日東流逰子何時返<lb/>
　　　端陽新月<lb/>
<pb n="KR4h0143_WYG_066-5b"/>
五月初三後天衢夜不扃遙看一痕月掐破楚天青<lb/>
　　張經<lb/>
　　　瀟湘八景<hi>錄二首</hi>
　　　　逺浦歸帆<lb/>
極浦一帆回招招近岸開停船試相問莫是故鄉來<lb/>
　　　　煙寺晚鐘<lb/>
野寺煙初暝僧添寶篆香鯨音送殘照敲落楚天霜<lb/>
　　方回<lb/>
<pb n="KR4h0143_WYG_066-6a"/>
　　　晚春客愁<lb/>
春老魚苗動江肥雪水來大孤山下路何日汎舟迴<lb/>
十載干戈後辛勤蒔牡丹豈知身是客借與别人看<lb/>
　　　偶題<lb/>
不寐常欹枕無言獨倚樓江淹猶匪恨庾信始為愁<lb/>
落木包生意來鴻定去期如何蕭瑟氣有許楚臣悲<lb/>
　　龔璛<lb/>
　　　泊舟<lb/>
<pb n="KR4h0143_WYG_066-6b"/>
小舟尋夜泊明月散風瀾故人相别處雙鷺立前灘<lb/>
　　　洛社東泊<lb/>
放舟山水間舟上載青山薄暮臨溪坐青山相對間<lb/>
　　　題水村圖<lb/>
澤國漁無定秋霜栁不凋幽人意晼晚此日畫蕭條<lb/>
　　袁易<lb/>
　　　郊居寓目隨事輙題四首<lb/>
雨洗萬象出暄和風自新鷗聲春命侣山色暮迎人<lb/>
<pb n="KR4h0143_WYG_066-7a"/>
絶江捕寒魚赤鯶巨莫逃鰷鱨翻有神騰出如銀刀<lb/>
把酒清江上扁舟送夕暉行雲杯裏度白鳥鏡中飛<lb/>
決決堰根水跳珠終日鳴班荆坐忘返中有激湍聲<lb/>
　　白珽<lb/>
　　　續演雅十詩<hi>錄二首</hi>
誰令珠玉唾出彼藜藿腸仁人不為寶良賈宜深藏<hi>和林</hi>
<hi>有尼能吐珠玉雜寶</hi>
兩駝侍雪立終日饑不起一覺沙日黄肉屏那足擬<hi>沙漠</hi>
<pb n="KR4h0143_WYG_066-7b"/>
<hi>雪盛命兩駝跌其旁終夜不動用斷梗架片氊其上而寢處於下煖勝肉屏且不起心兵也</hi>
　　郭麟孫<lb/>
　　　再題水村圖<lb/>
分湖新卜築適與此圖同如今不是畫真在水村中<lb/>
　　甘泳<lb/>
　　　與危見心同和完顔御史沂聮步踏月韻<lb/>
明月送人歸明月照人宿月落夢醒時清霜壓寒屋<lb/>
　　　小絶<lb/>
<pb n="KR4h0143_WYG_066-8a"/>
一夜睡不著小窗天忽明林塘寒鳥聚聴得最初聲<lb/>
　　　早睡<lb/>
病來貪睡早推月出山前月色不相捨小窗還自妍<lb/>
　　　暫憩<lb/>
平生湖海逰南北東西路幾度夢殘時雲深不知處<lb/>
　　呉澄<lb/>
　　　題漁舟風雨圖<lb/>
蓑笠寒颼颼一篙背拳曲有人方醉眠酒醒失茅屋<lb/>
<pb n="KR4h0143_WYG_066-8b"/>
　　　題張尹書巢<lb/>
醯雞甕裏天露蟬殻外身此巢何處著六合一微塵<lb/>
　　富珠哩翀<lb/>
　　　題周益公墨蹟<lb/>
今觀益公帖老氣肅鋒鋩孫氏青氊永宜開寶墨堂<lb/>
　　髙克恭<lb/>
　　　倣老米雲山圖<lb/>
青山半晴雨遙現行雲㡳佛髻欲争妍政恐勤梳洗<lb/>
<pb n="KR4h0143_WYG_066-9a"/>
　　　松濤軒題畫為鄧善之<lb/>
春雨欲晴時山光弄煙翠林間有髙人笑語落天外<lb/>
　　　種筆亭題畫<lb/>
積雨暗林屋晚峯晴露巔扁舟入蘋渚浮動一谿煙<lb/>
　　鮮于樞<lb/>
　　　題紙上竹<lb/>
隂涼生硯池葉葉秋可數京華客夢醒一片江南雨<lb/>
　　　題髙房山畫<lb/>
<pb n="KR4h0143_WYG_066-9b"/>
素有煙霞疾開圖見亂山何當謝塵迹縳屋住雲間<lb/>
　　周馳<lb/>
　　　題李仲賓清秋野思圖<lb/>
蒼筠倚喬木古色秋逾好誰著結茅亭相伴此君老<lb/>
　　程瑁<lb/>
　　　九月十日折菊花數枝持玩久之插置瓶中<lb/>
重九昨朝是無人送酒來柴門終日閉辜負菊花開<lb/>
　　安熙<lb/>
<pb n="KR4h0143_WYG_066-10a"/>
　　　錢霅溪宫人圖<lb/>
露冷月華白悠悠方寸心夫君渺何許悵望碧雲深<lb/>
　　何失<lb/>
　　　方鏡<lb/>
鑿地作方池背帶千花草萬磨愈不情一照一迴老<lb/>
十八事舅姑機杼任蓬首照面不照心照心妾不醜<lb/>
　　蕭國寶<lb/>
　　　冬夜<lb/>
<pb n="KR4h0143_WYG_066-10b"/>
虛室寒侵骨疎梅月影牀三更孤鴈唳悲怨不成行<lb/>
　　　贈寂堂和尚<lb/>
冷雲和衲定悟到覺身輕地静人偏勝山空水亦清<lb/>
　　張著<lb/>
　　　村居<lb/>
危橋入孤村老木倚絶壁幽鳥啼一聲萬象動寒碧<lb/>
　　趙孟頫<lb/>
　　　題秋山行旅圖<lb/>
<pb n="KR4h0143_WYG_066-11a"/>
老樹葉似雨浮嵐翠欲流西風驢背客吟斷野橋秋<lb/>
　　　題萱草蛺蝶圖<lb/>
叢竹無端綠幽花特地妍飛來雙蛺蝶相對意悠然<lb/>
　　　黄葵<lb/>
仙掌鬱金衣朝陽風露晞可憐蜂與蝶秖解弄春暉<lb/>
　　　題太白酒船圖<lb/>
瀟洒稽山道風流賀季真相思不相見愁殺謫仙人<lb/>
　　　寄題真定明逺亭<lb/>
<pb n="KR4h0143_WYG_066-11b"/>
未到新亭上先題明逺詩雲間歸鴈小山外夕陽遲<lb/>
　　　獨夜<lb/>
秋風動林葉夜雨滴池荷孤客睡不著亂蛩鳴更多<lb/>
　　　題李仲賓野竹圖<hi>并序</hi>
　　吾友李仲賓為此君冩真冥捜極討盖欲盡得竹<lb/>
　　之情狀二百年來以畫竹稱者皆未必能用意精<lb/>
　　深如仲賓也此野竹圖尤詭怪奇崛窮竹之變枝<lb/>
　　葉繁而不亂可謂毫髪無遺恨矣然觀其所題語<lb/>
<pb n="KR4h0143_WYG_066-12a"/>
　　則若悲此竹之托根不得其地故有屈抑盤躃之<lb/>
　　歎夫犧尊青黄木之災也擁腫拳曲乃不夭於斧<lb/>
　　斤由是觀之安知其非福邪因賦小詩以寄意云<lb/>
偃蹇髙人意蕭疎曠士風無心上霄漢混迹向蒿蓬<lb/>
　　　天冠山題詠<lb/>
　　　　龍口巖<lb/>
峭石立四壁寒泉飛兩龍人間苦炎熱仙境巳秋風<lb/>
　　　　長廊巖<lb/>
<pb n="KR4h0143_WYG_066-12b"/>
修巖如長廊下有流泉注山中古仙人步月自來去<lb/>
　　　　金沙嶺<lb/>
攀蘿縁石磴步上金沙嶺露下色熒熒月生光炯炯<lb/>
　　　　寒月泉<lb/>
我嘗逰恵山泉味勝牛乳夢想寒月泉攜茶就泉煮<lb/>
　　　　玉簾泉<lb/>
飛泉如玉簾直下數千尺新月横簾鈎遙遙掛空碧<lb/>
　　　　一線天<lb/>
<pb n="KR4h0143_WYG_066-13a"/>
醯雞舞甕中井蛙居坎㡳莫作一線看開眼九萬里<lb/>
　　　題周秀才此山堂<lb/>
青青雲外山炯炯松下石顧此山中人風神照松色<lb/>
　　　曉起聞鶯<lb/>
暑氣曉來清時時聞逺鶯還思故園路松下綠苔生<lb/>
　　袁桷<lb/>
　　　信州招真觀雜詠<lb/>
　　　　鬼谷巖<lb/>
<pb n="KR4h0143_WYG_066-13b"/>
縱横太古石短長千嵗藤感彼巖居子獨飲古澗冰<lb/>
　　　　寒月泉<lb/>
曉吸寒泉清明月各在缶缶空不見月引水復在手<lb/>
　　　　玉簾泉<lb/>
截玉作明簾不知簾外事應有碧眼仙隔簾見人至<lb/>
　　　　月巖<lb/>
顧兔樂嬉遨入地不得騁化為白玉泉彷徨返東井<lb/>
　　　　丹井<lb/>
<pb n="KR4h0143_WYG_066-14a"/>
金鼎閟寒泉真火彌不壞年深定飛騰子夜吐光怪<lb/>
　　　朱窩楊栁青地近滄洲余愛其名雅作古調三<lb/>
　　　首<lb/>
朱窩楊栁青明日是清明地下不識醉悲歡總人情<lb/>
朱窩楊栁青黄河㵼如注還俟飛絮時相同入海去<lb/>
朱窩楊栁青自愛青青好亦如送行客相逢不知老<lb/>
　　　題應徳茂逰呉紀事<lb/>
澗凍冰泉咽松懸月露清何人會真趣細坐與君評<lb/>
<pb n="KR4h0143_WYG_066-14b"/>
聴鶴鴛湖曉呼猿鷲嶺昬十年南北恨無語獨銷魂<lb/>
　　張養浩<lb/>
　　　郊飲醉歸<lb/>
昨朝醉田間欲借山為枕青山不肯前却枕白雲寢<lb/>
　　馬祖常<lb/>
　　　送客西歸<lb/>
陸機初入洛王粲却歸秦春草無愁思楊花送逺人<lb/>
　　　雪中登郡城西亭<lb/>
<pb n="KR4h0143_WYG_066-15a"/>
石路屐齒滑天風吹髙寒花明喜珠綴竹瘦愁露漙<lb/>
楚甸無層氷霢霂土膏濕更憐三角湖澄徹瑩寒碧<lb/>
　　　僧院蜀葵<lb/>
紫暈成丹景黄旉綴綠幢何因女冠子却近老僧窗<lb/>
　　　閒題樹葉上<lb/>
秋意鳯城多涼飇柰夜何題詩滿霜葉不見洞庭波<lb/>
　　　山水圖<lb/>
石壁雲生樹濤江雨闇船居人屬仙籍長負免丁錢<lb/>
<pb n="KR4h0143_WYG_066-15b"/>
　　　畫鷹<lb/>
側視窺霄漢低飛近草萊金韝時一脫肉飽更須回<lb/>
　　　題猿圖<lb/>
江渚無來鴈山樊有宿猿秋高盧橘熟巴月樹連村<lb/>
　　　黄河<lb/>
塵海東南下雲山西北髙黄流蕩中潏萬里費波濤<lb/>
　　　獨石<lb/>
秋瀨喧石梁臨流不肯渡與客坐忘歸山寒日將暮<lb/>
<pb n="KR4h0143_WYG_066-16a"/>
　　王約<lb/>
　　　題錢舜舉碩鼠圖<lb/>
六月汗如雨誰信農家苦一粒未沾唇先飽田間鼠<lb/>
　　王結<lb/>
　　　市莊<lb/>
烏府振𢎞規鳳閣司宛畫退食休别墅逍遙古樂國<lb/>
沃若成都桑斕斑青門𤓰隱顯亮殊途髙致惟一家<lb/>
晨鐘趨朝班日旰逰市莊兩兒帶經鋤奕世流芬芳<lb/>
<pb n="KR4h0143_WYG_066-16b"/>
若人孔氏徒臺閣揚清風休日植杖耘髙揖荷蓧翁<lb/>
城居匪湫隘桑果連畛畦吾廬有髙興何必空山棲<lb/>
老我縳塵纓山林渺遐想羨君市有莊取魚兼熊掌<lb/>
　　胡炳文<lb/>
　　　濠觀亭<lb/>
魚不知子樂何必濠上觀子樂子自知月白秋江寒<lb/>
　　虞集<lb/>
　　　燕陳公子宅贈燕學士<lb/>
<pb n="KR4h0143_WYG_066-17a"/>
落日照大隄花間聞馬嘶城頭鼓角起相送五門西<lb/>
　　　宣和墨竹寒雀<lb/>
灑墨冩琅玕深宫春晝閒蕭條數枝雪不似紇干山<lb/>
　　　上馬<lb/>
眼昬身手鈍上馬怕風沙秖好扶藜杖循籬看落花<lb/>
　　　雙鴛圖<lb/>
戢翼石梁隂秋風日夜深使君莫行野江水蕩人心<lb/>
　　　畫雙蝶<lb/>
<pb n="KR4h0143_WYG_066-17b"/>
舞罷庭花落池邊看睡鳬無端雙蛺蝶飛上繡羅襦<lb/>
　　　捕魚圖<lb/>
網罟日相從天寒澤國空釣竿長倚樹老却渭川翁<lb/>
　　　題柯敬仲雜畫<lb/>
北苑今仍在南宫柰老何青山解浮動端為白雲多<lb/>
雨過蒼苔石雲生野岸泉幽懷春冉冉雅子秀姢姢<lb/>
鐵石餘生色冰霜作曉妍春雷明日起何處尚龍眠<lb/>
昔過篔簹谷鈎衣石角斜儗尋龍作杖拾得上天槎<lb/>
<pb n="KR4h0143_WYG_066-18a"/>
黄金千瑣甲琱玉六簾鈎雨送鴛鴦夢煙籠翡翠愁<lb/>
娟娟生玉潤楚楚作金聲羽扇迎風定羊車過月明<lb/>
峽口春雲重江南夜雨多水深桃葉渡風急竹枝歌<lb/>
平陸蒼龍起近山生逺煙前村三萬頃明日水平田<lb/>
莓苔生石路翠竹自交加不惜青鞵濕臨流踏白沙<lb/>
昨夜採樵去偶逢三尺株山人不到海不識是珊瑚<lb/>
　　　題李溉之學士湖上諸亭<lb/>
　　　　煙蘿境<lb/>
<pb n="KR4h0143_WYG_066-18b"/>
玉女乗煙霧松間采薜蘿飛行了無迹明月送空歌<lb/>
　　　　金潭雲日<lb/>
金沙灘上日潭底見行雲秖有琴髙鯉時時或作羣<lb/>
　　　　漏舟<lb/>
春水如天上秋潭見月中如何列禦冦猶欲待泠風<lb/>
　　　　紫霞滄洲<lb/>
洞裏琴鳴澗洲前棹入雲儗尋雲谷叟同訪武夷君<lb/>
　　　　秋水觀<lb/>
<pb n="KR4h0143_WYG_066-19a"/>
湖深山影碧天浄月光空幸自無波浪蘋花謾晚風<lb/>
　　　　無倪舟<lb/>
三周華不注水影浸青天不上銀河去空明擊棹還<lb/>
　　　　紅雲島<lb/>
日出湖邊曙雲生島上紅綵舟移曲岸白塵對微風<lb/>
　　　題汪華玉子昂蘭石<lb/>
海内出珊瑚枝撐碧月孤鮫人拾翠羽泣露得明珠<lb/>
參差不可吹紉佩寄逺道遂令如石心嵗晚永相好<lb/>
<pb n="KR4h0143_WYG_066-19b"/>
抱玉下天河繞叢秋露多天寒翠袖薄日暮欲如何<lb/>
　　　春妍帶雪圖<lb/>
玉茗深宫裡春妍帶雪殘可憐五色羽相並不知寒<lb/>
　　　江村秋晚圖<lb/>
依約米家船疎林薄暮煙新詩吟未了槎上釣江鯿<lb/>
　　　題饒世英所藏錢舜舉四季花木<hi>錄三首</hi>
　　　　黄蜀葵<lb/>
花蕚立清晨鵝黄向日新金杯承玉露偏醉蜀鄉人<lb/>
<pb n="KR4h0143_WYG_066-20a"/>
　　　　芙蓉<lb/>
丹霞覆苑洲公子夜來逰終宴清露冷折花登彩舟<lb/>
　　　　家茶<lb/>
萬木老空山花開綠萼間素妝風雪裏不作少年顔<lb/>
　　　京師秋夜<lb/>
風竹撼秋聲天寒夢不成如何今夜月偏照客窗明<lb/>
　　　燕文貴小景<lb/>
行盡長松逕溪頭有小舟鑑湖如賜與終日弄清流<lb/>
<pb n="KR4h0143_WYG_066-20b"/>
　　楊載<lb/>
　　　題髙尚書竹石<lb/>
矯龍疑蒼筠踞虎肖白石儻承風雲會變化那可測<lb/>
　　　題墨竹為鄭尊師<lb/>
風味既澹泊顔色不娬媚孤生崖谷間有此凌雲氣<lb/>
　　　畫竹<lb/>
翡翠含春霧琅玕振曉風清聲來枕上秀色入簾中<lb/>
　　范梈<lb/>
<pb n="KR4h0143_WYG_066-21a"/>
　　　秋江<lb/>
秋生洲渚静露下蒲荷晚忽憶釣魚時人家楚鄉逺<lb/>
　　　建昌小湖望廬阜<lb/>
青雲覆疊巘白鳥度平湖釣嶼夜來雨山深知有無<lb/>
我懷貞練士多在巖谷隂惟有髙林月長知望逺心<lb/>
　　　絶句<lb/>
障擁芙蓉競燈垂櫸栁移繁星臨迥野疎雨過髙池<lb/>
鄉路西州是延平那向東片帆儂㑹使秖是怕隨風<lb/>
<pb n="KR4h0143_WYG_066-21b"/>
水如青銅鏡山似綠芙容中天明月上此處好相逢<lb/>
　　　看東亭新筍<lb/>
問竹何年有親曽共嵗寒昨傳新筍發扶杖繞林看<lb/>
　　　送别<lb/>
為君垂别涙更向楊花側斗酒問離鴻幾時歸故國<lb/>
　　　秋江圖<lb/>
雲裏衡陽鴈網下武昌魚石門秋共逺江樹雨餘疎<lb/>
　　　芙容<lb/>
<pb n="KR4h0143_WYG_066-22a"/>
芙容生石壁雲錦映青松那憶南州路歸船處處逢<lb/>
　　揭傒斯<lb/>
　　　曉出順承門有懷太虚<lb/>
步出城南門悵望江南路前日風雪中故人從此去<lb/>
　　　畫鴨<lb/>
春草細還生春雛養漸成茸茸毛色起應解自呼名<lb/>
　　　寒夜作<lb/>
疎星凍霜空流月濕林薄虚館人不眠時聞一葉落<lb/>
<pb n="KR4h0143_WYG_066-22b"/>
　　　題王山仲所藏瀟湘八景圖卷<lb/>
　　　　瀟湘夜雨<lb/>
涔涔暗江樹荒荒楚天路穩繫渡頭船莫放流下去<lb/>
　　　　逺浦歸帆<lb/>
冥冥何處來小樓江上開長恨風帆色日日悞郎回<lb/>
　　　　漁村晚照<lb/>
定從海底出且向平沙照漁網未全收漁舟還下釣<lb/>
　　　　山市晴嵐<lb/>
<pb n="KR4h0143_WYG_066-23a"/>
近樹參差出行人取次多扳橋雙路口此世幾回過<lb/>
　　　　煙寺晚鐘<lb/>
朝送山僧去暮喚山僧歸相喚復相送山露濕人衣<lb/>
　　　　洞庭秋月<lb/>
顥氣自澄穆碧波還蕩漾應有凌風人吹笛君山上<lb/>
　　　　平沙落鴈<lb/>
天寒闗塞逺水落洲渚闊已逐夕陽低還向黄蘆没<lb/>
　　　　江天暮雪<lb/>
<pb n="KR4h0143_WYG_066-23b"/>
孤舟三日住不見有人家昬昬竹籬處却恐是梅花<lb/>
　　　題信上人春蘭秋蕙<lb/>
深谷煖雲飛重巖花發時非因採樵者那得外人知<lb/>
孤芳不作幹奕葉自含滋白石蒼苔路落花流水時<lb/>
山深風露冷何處有花開直入雲林去香沿石澗來<lb/>
幽叢不盈尺空谷為誰芳一徑寒雲色滿林秋露香<lb/>
　　　和歐陽南陽月夜思<lb/>
月出照中園鄰家猶未眠不嫌風露冷看到樹隂圓<lb/>
<pb n="KR4h0143_WYG_066-24a"/>
天清照逾近夜久月將逺牆東雙白楊秋聲隔窗滿<lb/>
　　黄溍<lb/>
　　　山中偶題<lb/>
古苔隱石色寒花明藥叢有時白澗雨終日青松風<lb/>
　　　夜坐<lb/>
涼風動千里孤坐思滄洲白露洗明月青天此夜秋<lb/>
　　栁貫<lb/>
　　　賦王氏新安嶺南山居十詠<lb/>
<pb n="KR4h0143_WYG_066-24b"/>
　　　　清江釣月<lb/>
月魄秋在水景光依蓼蒲神魚不受釣腦滿生明珠<lb/>
　　　　空谷耕雲<lb/>
濕濕雲生岱曉晴山崦紅仙人來種玉二耜亦同功<lb/>
　　　　蒼峯卓筆<lb/>
黟川數斛墨發地見巃嵸怪來聞石語山立銳頭公<lb/>
　　　　碧巘開屏<lb/>
松門纔數曲疊翠似鈎連玉女有時下香爐開紫煙<lb/>
<pb n="KR4h0143_WYG_066-25a"/>
　　　　松林巢鶴<lb/>
林表浮丘宅蕭槮一盖張氅毛見飄墮有客拾松黄<lb/>
　　　　雲澗浮龜<lb/>
贔屭太古雪參差洛書文罡風恐吹裂騎去入𤣥雲<lb/>
　　　　峻嶺扶車<lb/>
前驅破犖确見石不見車誰實挾兩轂吾行得舒徐<lb/>
　　　　圓岡掲斗<lb/>
坡陀九㸃煙象斗排雲端疑此精化石即是星宫官<lb/>
<pb n="KR4h0143_WYG_066-25b"/>
　　　　雙溪合璧<lb/>
洩竇泉始漫洄流凍未消熒熒玉氣合湛湛劒光搖<lb/>
　　　　古寺垂虹<lb/>
僧歸度横彴笠影在清溪嗟彼善幻者噀水投虹蜺<lb/>
　　呉師道<lb/>
　　　東津暮泊<lb/>
四山斂暝色百蟲沸哀聲夜久月未出川光虚自明<lb/>
　　　鷺<lb/>
<pb n="KR4h0143_WYG_066-26a"/>
振振風生栁沾沾雪㸃磯白攢秋水立青映暮天飛<lb/>
　　　蓮藕花葉圖<lb/>
玉雪竅玲瓏紛披綠映紅生生無限意只在苦心中<lb/>
　　歐陽𤣥<lb/>
　　　為所性姪題小景<lb/>
林廬澹疎煙歸帆泊沙渚披圖得空闊總是經行處<lb/>
寒屋茅簷古疎煙野樹春遙遙濟川者應是此中人<lb/>
浦口歸帆落沙頭行客回林間酒旗出快著一篙來<lb/>
<pb n="KR4h0143_WYG_066-26b"/>
　　宋褧<lb/>
　　　子昂風竹横披<lb/>
筆意出天機翛然仰復低稍須風勢定應有鳳來棲<lb/>
　　　公安早行<lb/>
誤聴野雞鳴揚鞭趣驛程平明見茅屋方覺冒霜行<lb/>
　　王士熙<lb/>
　　　天冠山二十八首<hi>錄十二首</hi>
　　　　龍口巖<lb/>
<pb n="KR4h0143_WYG_066-27a"/>
飛泉龍口懸平石鼇背展髙會瀛洲人一笑滄浪淺<lb/>
　　　　玉簾泉<lb/>
天孫織玉簾懸之千仞石垂垂不復收滴滴空山碧<lb/>
　　　　長廊巖<lb/>
誰謂山中險長廊亦晏然花開春雨足月落山人眠<lb/>
　　　　金沙嶺<lb/>
峻嶺接仙臺仙人獨往來簫聲吹自落鶴翅拂雲開<lb/>
　　　　靈湫<lb/>
<pb n="KR4h0143_WYG_066-27b"/>
龍神蟠泥沙宅此巖之阻逰人勿輕觸厯厯聴秋雨<lb/>
　　　　道人巖<lb/>
道人出白雲空巖為誰碧獨往誰得知時有鶴一隻<lb/>
　　　　雷公巖<lb/>
谷口隂風來山頭暮雲舉但見飛電光山人賀春雨<lb/>
　　　　老人峯<lb/>
何年南極星落地化為石至今明月夜清輝倚天碧<lb/>
　　　　月巖<lb/>
<pb n="KR4h0143_WYG_066-28a"/>
飛泉何許來明月此夜滿登髙立秋風妙趣無人欵<lb/>
　　　　石人峯<lb/>
仙人立危峯欲作凌雲舉飄然閱浮世獨立寂無語<lb/>
　　　　鳳山<lb/>
孤鳳棲山中白雲䕶清境朝陽早飛來月落空巖冷<lb/>
　　　　磜潭<lb/>
山川萬古祕雲雨一潭幽何日卧龍起碧潭空自秋<lb/>
　　楊敬惪<lb/>
<pb n="KR4h0143_WYG_066-28b"/>
　　　題郭主簿摹摩詰輞川圖卷<hi>并序</hi>　<hi>錄五首</hi>
　　摩詰嘗與裴迪唱和二十絶紀輞川之勝至今讀<lb/>
　　之如身逰其間此本甚精緻尚可想見其景與詩<lb/>
　　㑹之時也因追而和之<lb/>
　　　　文杏館<lb/>
種杏白雲間因之葺茅宇鶯聲煙中曙虎跡夜來雨<lb/>
　　　　南垞<lb/>
亭亭一風榭脫履席可即階前雙白鶴相迎似相識<lb/>
<pb n="KR4h0143_WYG_066-29a"/>
　　　　欹湖<lb/>
岸巾臨水澨酒醒呼隱君收緡玉梭起搖蕩空中雲<lb/>
　　　　白石灘<lb/>
湍駛風逾清水明石可把倚杖獨移時白鷗翩然下<lb/>
　　　　辛夷塢<lb/>
迎春發蒼柯映日在瓊萼欣欣各自私先開還早落<lb/>
　　胡助<lb/>
　　　石鼔嶺<lb/>
<pb n="KR4h0143_WYG_066-29b"/>
經過石鼔嶺不見石鼓文兩澗流黄業半山生白雲<lb/>
　　陳樵<lb/>
　　　蘆鴻四詠飛鳴宿食<hi>錄二首</hi>
肅羽遵寒渚渡江蘆葉黄誰云南去逺不敢過衡陽<lb/>
沙汀棲處穩夜漏有奴看月暗蘆花白一身秋夢寒<lb/>
　　丁復<lb/>
　　　題李息齋枯木竹石圖<lb/>
霜柯洞庭寒露葉渭川冷幽人美清夜獨冩秋燈影<lb/>
<pb n="KR4h0143_WYG_066-30a"/>
　　　題牧牛圖<lb/>
邈爾三尺童御此兩觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>春風笠底回前村燒痕綠<lb/>
　　　題宣和畫卷<lb/>
澹意夫容外閒情翡翠邊波翻太液水分送向南船<lb/>
　　　送僧還洪<lb/>
颿開建業水人上豫章臺許令蛟腥起滕王雨色來<lb/>
　　　飲酒<lb/>
北闕諸公貴東門幾客還撇來缸面酒攜坐屋頭山<lb/>
<pb n="KR4h0143_WYG_066-30b"/>
　　　贈孟通<lb/>
孟通朔方彦領薦過昇州花發瓊林苑題詩向上頭<lb/>
　　　送呉景賢赴廣東<lb/>
秋浦同為客金陵秖得君天風復戲我吹作嶺南雲<lb/>
隱之千載後共喜逺孫來為酌廉泉水殷勤寄鳯臺<lb/>
　　汪銖<lb/>
　　　畫蓮<lb/>
捲綠新如染酣紅睡未醒真疑貯風露不似出丹青<lb/>
<pb n="KR4h0143_WYG_066-31a"/>
　　薩都拉<lb/>
　　　畫<lb/>
樹色濃堪掬癡嵐撲雨秋道人巖下住屋角挂奔流<lb/>
　　　過髙郵射陽湖雜詠<lb/>
飄蕭樹梢風淅瀝湖上雨不見打漁人菰蒲鴈相語<lb/>
秋風吹白波秋雨鳴敗荷平湖三十里過客感秋多<lb/>
野鶴如人長迎風理毛羽獨立秋雨涼人來忽飛去<lb/>
雨濕鼓聲重風匀湖面平官船南北去帆影挂新晴<lb/>
<pb n="KR4h0143_WYG_066-31b"/>
白鷺愛秋水獨立仍自行得魚固偶爾驚飛亦常情<lb/>
秋水落紅衣秋波日瀟灑不見采蓮人惟逢捕魚者<lb/>
霜落大湖淺漁家懸破罾此時生計别小艇賣秋菱<lb/>
捕魚湖中水賣魚城市裏夫婦一葉舟白頭共生死<lb/>
大罾一丈闊小舟一葉輕相傳子與孫終古無人争<lb/>
　　　病中雜詠<lb/>
為客家千里思歸月滿樓木犀開欲盡病裡過中秋<lb/>
門繫青驄馬多因問病人小官好疎散莫訝嬾衣巾<lb/>
<pb n="KR4h0143_WYG_066-32a"/>
病形如瘦鶴照影向清池自有冲霄志逰魚莫見疑<lb/>
　　郭囉洛納新<lb/>
　　　寶林八詠為别峯同禪師賦<lb/>
　　　　飛來峯<lb/>
千仞瑯琊石飛來鎮越州江波欲浮動還被白雲留<lb/>
　　　　應天墖<lb/>
獨上峯顛墖秋清曙色開憑闌望東北潮向海門來<lb/>
　　　　大布衣<lb/>
<pb n="KR4h0143_WYG_066-32b"/>
大布僧伽衲流傳六百年攜來香滿袖猶是御爐煙<lb/>
　　　　鐵鉢盂<lb/>
鐵鉢溪頭洗冰花六月寒山僧偶彈舌引得老龍蟠<lb/>
　　　　羅漢泉<lb/>
錫杖虚空落靈泉發地中忽看流菜葉始信石橋通<lb/>
　　　　靈鰻井<lb/>
甃石瀦山溜蜿蜒竹色青風來忽涼冷雨氣隔林腥<lb/>
　　　　深竹堂<lb/>
<pb n="KR4h0143_WYG_066-33a"/>
一笏清涼地森森萬玉齊月明時倚杖閒看鳳來棲<lb/>
　　　　盤翠軒<lb/>
石磴藤花落山窗嵐氣浮晚來髙樹暝一榻似新秋<lb/>
　　陳旅<lb/>
　　　題陳氏瀟湘八景圖<lb/>
　　　　洞庭秋月<lb/>
軒后不張樂白月照野水泠泠水影中瑤瑟泣湘鬼<lb/>
　　　　煙寺晚鐘<lb/>
<pb n="KR4h0143_WYG_066-33b"/>
西崦生夕霏歸僧度林巘但覺山路長不覺鐘聲逺<lb/>
　　　　山市晴嵐<lb/>
百貨集亥市莫徭偏買鹽山日出未髙翠雨濕酒帘<lb/>
　　　　平沙落鴈<lb/>
倦翮久欲下涼風起湖北官客各挾弓莫近白沙驛<lb/>
　　　　漁村夕照<lb/>
落日楚江深倒景在髙樹曬網茅屋頭分漁石梁步<lb/>
　　　　逺浦帆歸<lb/>
<pb n="KR4h0143_WYG_066-34a"/>
南浦草仍碧髙樓日易斜歸帆傍水廟簫鼔下神鴉<lb/>
　　　　瀟湘夜雨<lb/>
江氣行雲暮忽失巴陵樹一夕洞庭波都向篷上注<lb/>
　　　　江天暮雪<lb/>
寒雲不成雨暝色凝江楓巫峽梨花夢飄浮過郢中<lb/>
　　　題段氏扇子<hi>上冇一枝着色竹子</hi>
江上竹枝歌為君顰兩蛾秋風團扇底零落黛痕多<lb/>
　　　秋荷圖<lb/>
<pb n="KR4h0143_WYG_066-34b"/>
持衣寄所思欲寄不得逺水國風露涼徘徊九秋晚<lb/>
　　傅若金<lb/>
　　　金竹道中書所見<lb/>
日上清霧開山虛翠煙集紛紛羣木中時見孤松立<lb/>
　　　陵州<lb/>
逺道千峯隔長河萬折流風帆不可住今夕過陵州<lb/>
　　　題衡陽驛<lb/>
南來山不盡北望意何如恨殺衡陽鴈來時不帶書<lb/>
<pb n="KR4h0143_WYG_066-35a"/>
　　　題雜畫<lb/>
空江白鷺起逺樹蒼煙合日落汎舟時長天見孤塔<lb/>
　　　墨石枯木<lb/>
人傳月中樹恐是山河影片石補天餘參差碧雲冷<lb/>
　　黄清老<lb/>
　　　題友人古樂府<lb/>
早晚臨妝鏡秋容怯玉鈿君心如日月照妾似初年<lb/>
采荇歸來午花梢日轉廊綠隂涼似水不用洗紅妝<lb/>
<pb n="KR4h0143_WYG_066-35b"/>
生愛東鄰女蛾睂畫不如近來機杼廢臨得右軍書<lb/>
漫道從軍樂風霜只獨居三年遼水上不得一行書<lb/>
今夜中秋月含情獨上樓辰星三兩㸃偏照玉簾鈎<lb/>
自見南樓月頻頻夢楚州無端今夜雨秖作小山秋<lb/>
露井疎桐晚風亭碧藕秋卷簾山月上水宿見雙鷗<lb/>
堂上春花老流泉日繞山願為雙白鶴雲路載君還<lb/>
　　　望雲<lb/>
日出五丈髙白雲浩如海城郭在雲中山人在雲外<lb/>
<pb n="KR4h0143_WYG_066-36a"/>
　　楊鎰<lb/>
　　　惜别<lb/>
飲馬月明裡曉窗聞洞簫夜深人不見竹露滴芭蕉<lb/>
　　周權<lb/>
　　　雜興<lb/>
流水數家村青山白雲隖春晚落紅深夜寒溪上雨<lb/>
涼蟾浄如洗酒醒夜初寂山簷宿雨多空階響餘滴<lb/>
枯藤墮晚花竹外溪光滿山僧出幾時石上雲猶暖<lb/>
<pb n="KR4h0143_WYG_066-36b"/>
晨光爛烏几博山穂煙碧山童汲泉花來作硯蟾滴<lb/>
寒童引羸驂路入蒼巘去深處有人家雞鳴白雲樹<lb/>
西陽轉林腰水木愈清麗歸雲不肯棲浩蕩弄山翠<lb/>
　　柯九思<lb/>
　　　題張萱畫横笛士女<lb/>
纎手鏘宫徵紗痕薄暮霞畫睂人去後深院落梅花<lb/>
　　　題黄筌畫紅蕉十二紅<lb/>
故國三千里名禽十二紅白頭供奉在揮淚濕東風<lb/>
<pb n="KR4h0143_WYG_066-37a"/>
　　　題芙蓉畫睂<lb/>
誰道秋容淡名花帶露濃畫睂聲欲碎莫放曉妝慵<lb/>
　　　題邊武畫蒼松圖<lb/>
疎竹搖秋雨蒼松凝晚煙王孫歸未得誰復效春妍<lb/>
　　　題蘇叔黨畫竹石<lb/>
别墅促煎茶溪邊路不賖藍橋曽種玉春笋出仙家<lb/>
　　　題畫蕙<lb/>
一幹生數花春風折香玉持之贈所思幽人在空谷<lb/>
<pb n="KR4h0143_WYG_066-37b"/>
　　　予舊為顧長卿作梅竹圖明年其弟仲瑛於姚<lb/>
　　　子章席上索題遂成口號云<lb/>
晴雪禁梅蕊春風裊竹枝美人應失笑記得捲簾時<lb/>
　　王都中<lb/>
　　　武夷山<lb/>
層崖叠空翠臺閣倚雲開靈函鎖仙蛻神物䕶蓬萊<lb/>
溪清照睂髪棹舉揚清波何當結茅屋時與神仙過<lb/>
　　詹景仁<lb/>
<pb n="KR4h0143_WYG_066-38a"/>
　　　浮光亭<lb/>
幾水黄金碾珍羞莫與儔玉光吹不散碗面一輪秋<lb/>
　　杜本<lb/>
　　　天冠山同諸學士為祝丹陽賦<lb/>
　　　　鍊丹井<lb/>
鑿石通泉衇鑄鼎鍊丹砂丹成騎鶴去滿地生雲霞<lb/>
　　　　逍遙巖<lb/>
鵬摶九萬里籬鷃飛只尺所以達觀人亦各適其適<lb/>
<pb n="KR4h0143_WYG_066-38b"/>
　　　　玉簾泉<lb/>
燦爛金為屋玲瓏玉作簾飛泉來百道定有老龍潛<lb/>
　　　　石人峯<lb/>
臨風衣自整對月影偏長獨立經寒暑真成石作腸<lb/>
　　　　小隱巖<lb/>
山深人寂寂澗曲水沄沄顧爾非忘世遺身在白雲<lb/>
　　韓性<lb/>
　　　定善寺<lb/>
<pb n="KR4h0143_WYG_066-39a"/>
開人宴坐時大千入毫髪兩山不受招胡為在吾闥<lb/>
　　陳深<lb/>
　　　題秋塘圖<lb/>
水落秋菰老夕寒煙樹微絶憐雙白鷺飛去似知幾<lb/>
　　　題畫扇騎驢踏雪<lb/>
雪没驢腰白行行詩興催不因太清絶那肯犯寒來<lb/>
　　　題扇上畫<lb/>
古木排山立幽窗傍水開直疑林處士獨櫂小舟回<lb/>
<pb n="KR4h0143_WYG_066-39b"/>
　　劉詵<lb/>
　　　白木槿<lb/>
潔比何郎白淨如寶兒憨秋風竹籬逕日暮道人菴<lb/>
　　　假寐<lb/>
梅楥幽鳥鳴山客睡初起空齋晝無人寒日在書几<lb/>
　　　蒲萄<lb/>
枯葉展大蝶低枝屈長虯露寒壓成酒無夢到涼州<lb/>
　　　山居即事<lb/>
<pb n="KR4h0143_WYG_066-40a"/>
　井口橘依塹井頭桃覆屋山家秋日晏閉門數脩竹<lb/>
　邨墅薄生理門静如招提柿葉大如扇滿地無人題<lb/>
　竹架巳藏扇陶缾時煮茶疎疎十日雨開盡黄葵花<lb/>
　静意便野性新涼足髙寢山屋夜雨來欹枕談嵗稔<lb/>
　　　　春隂<lb/>
　短短麥苗逺泠泠溝水清北山晴雨裏一樹李花明<lb/>
　　　　新春<lb/>
　淑氣已著物晴雲時弄隂隴梅坡麥外别自有傷心<lb/>
<pb n="KR4h0143_WYG_066-40b"/>
　　　　春雨曉坐<lb/>
　衆木蔽春塘花落如墮鳥山莊苔滿階久雨來人少<lb/>
　<lb/>
　<lb/>
　<lb/>
　<lb/>
　<lb/>
御選元詩巻六十六<lb/>
</p>
<p>
</p>
  </div>
</body>
</text>
</TEI>
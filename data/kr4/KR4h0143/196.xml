<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_196-1a"/>
　欽定四庫全書<lb/>
御選明詩卷二十七<lb/>
　　五言古詩十二<lb/>
　　　王慎中<lb/>
　　　　遊西山<lb/>
　良辰戾首夏肅軫遊西山山形何崒嵂洲渚互相綿奔<lb/>
　湍旣下赴危峰亦上干谽谺石洞窈迤邐飛梁懸朱葩<lb/>
　晞陽谷翠羽蔭陰巒閟室象霞搆疎甍憑風騫抗宇凌<lb/>
<pb n="KR4h0143_WYG_196-1b"/>
　層基列楹俯流泉好鳥揚幽音弱蕖濯清漣豈惟眈逺<lb/>
　遊因兹達大觀拾乳厯窱䆗擷芳陵巑岏淳渟出澗淙<lb/>
　靄靄冒隴煙水碧間清藻靈飇茁瑶菅履險神彌豁入<lb/>
　幽情更延隱巖懷子真蹈海期仲連遺形九州外棲迹<lb/>
　萬象顛崇深惟素秉神理迷真詮游心迓沖漠斯道庶<lb/>
　不諼<lb/>
　　　　山行<lb/>
　鴟夷泛左蠡康樂慕東甌屐泯無續蹤舟沉誰溯流至<lb/>
<pb n="KR4h0143_WYG_196-2a"/>
人與物化曲士局時謀疑冰哂夏蟲將隨汗漫遊蜿蟺<lb/>
旣沿澗崎嶇復經丘振袂陟危巘解纓濯澄洲石滑時<lb/>
藉蘭巖蹇或搴樛文芝榮華巔秀穎蔽平疇緑葉藂成<lb/>
帟潄泉戞如璆霏霏雲出岫淅淅飇扶輈旨酒盈瑶巵<lb/>
臨風自獻醻身已塵象超心與灝氣游緬懷羽化客髙<lb/>
舉不可留精揺生乃勞欲淺道則修簪紱為鞿紲撫已<lb/>
竟誰尤<lb/>
　　　十二夜月與張子同玩感述<lb/>
<pb n="KR4h0143_WYG_196-2b"/>
髙旻蕩浮翳仲冬淑氣清良夜何未央憩坐臨前楹舒<lb/>
景揚雲端皓魄委廣庭灝英鮮瑶席華彩鑒雕櫺稍稍<lb/>
風露重微微河漢明眷兹泰宇寛展席諧芳朋撫景遺<lb/>
俗迫即事寡氛嬰豈惟祛煩積亦以湛心靈戒盈君子<lb/>
德和光達士情葆曜貞有孚養晦善自名<lb/>
　　　普光寺睡起<lb/>
羣動各有營蹙蹙不得息嗟哉尺蠖徒煩蹇牽物役豈<lb/>
謂塵中姿還寄雲外跡古刹絶浮氛法堂鮮來客首夏<lb/>
<pb n="KR4h0143_WYG_196-3a"/>
澹新凉偃卧不知夕覺來盼髙峰近逺各異色草揺席<lb/>
下芳筠散尊中碧鳥語無俗音泉潄皆洌泎俛仰愜幽<lb/>
賞去矣從所適<lb/>
　　　登金山口絶巔<lb/>
地紀控西界靈山亘北甸足弱步屢憩崖峭石猶踐枝<lb/>
樛迺能援葛脆不可挽當其意象開豈復慮髙蹇瞻峰<lb/>
皆峛崺陟磵數迴緬稍覺天地寛即看雲煙變石竇芝<lb/>
自榮林罅雪尚泫興闊無近尋登髙有逺見周圻矗五<lb/>
<pb n="KR4h0143_WYG_196-3b"/>
雲易水通一線微茫燕趙區厯厯皆可辨長嘯發靈籟<lb/>
倦坐席苔蘚氛垢茍不嬰沉慮斯可遣<lb/>
　　　異典<lb/>
　　南郊工就冬至前四日上親勤玉輅習郊禮於壇<lb/>
　　上威儀卒度周折咸中小臣從觀其美作異典<lb/>
芝壇斂浮景休氣郁昭清晨旭流翠葆泰風颺華旌飛<lb/>
龍麗重霄㽔綏在天庭式禮紆皇步篤恭軫聖情几几<lb/>
磩承舄亭亭雲耀紘秉離臨日鑒乘乾健天行升崇儼<lb/>
<pb n="KR4h0143_WYG_196-4a"/>
帝對納陛愓凌兢周折並圓方興俛以屏營萬象羅㡍<lb/>
帗廣樂敶咸莖度以哲罔忒文用道自𢎞卒事秩無諐<lb/>
百辟具維刑亹亹不顯德千載揚徽稱<lb/>
　　　章丘縣校士六月十七夜月有作因示諸屬<lb/>
日入羣動息予亦遂休兹稍喜喧濁屏徒步臨前墀仰<lb/>
見明月出忽與心賞期湛曠神俱王虚明意自宜況逢<lb/>
時雨霽宿潤含華滋品物各懷榮因得靜中窺始悟𤣥<lb/>
寂理寧為躁競知亦有盈尊酒屢進不一持非此莫與<lb/>
<pb n="KR4h0143_WYG_196-4b"/>
同真賞豈因之<lb/>
　　　游大明湖晚至北極廟登覽<lb/>
春城足遐觀攜手復嘉客欲極髙深趣停橈理輕策林<lb/>
木飛鳥還蒼茫煙景夕返照射巖丹遥空帶水碧山色<lb/>
晦彌明人聲喧更寂燈火起閭閻漁樵散原澤當歌浩<lb/>
思盈對酒沉憂釋不知歡娯滯天表生皓魄<lb/>
　　　游白鹿洞<lb/>
素嬰丘壑情況秉英賢想寤寐懸宿心遊盤得兹賞重<lb/>
<pb n="KR4h0143_WYG_196-5a"/>
陰始晦䝉杲杲旋開朗攬勝據巉巖探奇厯榛莽境閒<lb/>
百慮空意愜二儀廣野色淨巾衣秋容成物象菊含露<lb/>
下英泉作山中響柔葉稍朝零剛條非夏長景光易流<lb/>
徙今古同俛仰躊躇悵囘軫何時還獨往<lb/>
　　　侯民部靜溪招遊甘棠湖陪憲使管復齋諸公<lb/>
積雨夏陰生瀰漫湖水遍悔為一室拘幸奉方舟宴逺<lb/>
嶼微出江雜芳正盈甸沿流始泝洄逗浦更游衍樹色<lb/>
逐橈迴波容隨望變放情魚鳥閒景昃不知晏一杯已<lb/>
<pb n="KR4h0143_WYG_196-5b"/>
可歡況以偶時彦<lb/>
　　　洪方洲養疾山中惠訪草堂因而留館<lb/>
裊裊桂樹枝涼風日將變生色難久留華光苦流轉夫<lb/>
君如不來何以慰偃蹇今夕良何夕悠然適我願片雲<lb/>
本在山出岫亦遊衍吾園雖蕪没物意皆疎逺以兹城<lb/>
郭深豈必山林善開軒散煩促憑檻息步踐新飇起草<lb/>
頭白月浮池面蕭閒秋正初徙倚夜方半君自所好殊<lb/>
疵吝何足眷<lb/>
<pb n="KR4h0143_WYG_196-6a"/>
　　李元陽<lb/>
　　　冬夜<lb/>
漫漫冬夜長熒熒孤燭光山人自無寐況棲修竹房修<lb/>
竹夜淅瀝蕭灑吟寒螿朗月照户庭鳴泉歸故塘别葉<lb/>
棄寒風餘芳委嚴霜東壁正中昏振衣起徬徨徬徨豈<lb/>
有他望道吁升堂悠悠歲云暮遐哉猶面牆寸陰與彈<lb/>
指久近不可量千古在須㬰安得不悲傷<lb/>
　　馮恩<lb/>
<pb n="KR4h0143_WYG_196-6b"/>
　　　齋居雜述<lb/>
蟋蟀已在堂涼風來颼颼田作穫且盈歲晚役車休置<lb/>
酒㑹四鄰滿坐半白頭今我不為樂日月如置郵昔與<lb/>
顛沛遭蛾眉苦多仇歸來幸此身何惜百觥酬人生貴<lb/>
知足相勗戒多求菡萏澤之陂桂樹山之幽五畞宅其<lb/>
間可以常優游<lb/>
　　　登楞伽寺閣<lb/>
夙心寄山水苦為六情鑿乘暇恣冥搜攜侣淩修閣逺<lb/>
<pb n="KR4h0143_WYG_196-7a"/>
水逥羣鷗寥天度一鶴雲梵落秋林霜鐘流夜壑岑寂<lb/>
靈異栖決莽隱淪託煙月空人襟藏腑自疏㵸天游豈<lb/>
在遐境超即寥廓<lb/>
　　羅洪先<lb/>
　　　雜詩<lb/>
故人萬里外夜夢忽在兹一去二十年宛若平生儀因<lb/>
悲久離别再拜前吐辭舉手雙涕下自訴長相思覺來<lb/>
天一涯彼此安得知豈無同心言道逺孰致之人生重<lb/>
<pb n="KR4h0143_WYG_196-7b"/>
結交結交在當時對面不傾倒相思亦奚為<lb/>
煩歊不能寐披衣步前楹仰視天漢流衆星一何明萬<lb/>
動皆有息人生何所營久佇風露下灑然當我情<lb/>
　　唐順之<lb/>
　　　游西山碧雲寺作得悦字<lb/>
端居滯文翰久與賞心闋出沭乘休豫尋幽展歡悦涉<lb/>
澗俯潺湲攀巒面<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲邈哉神皋奥居然靈境别夷峻<lb/>
疏深池塞坎搆崇棁浴室盪陽泉冰井蔭陰穴躋險惕<lb/>
<pb n="KR4h0143_WYG_196-8a"/>
瞑眩逃迥欣超軼宻林嬉猿獼逺峰挂虹霓宵看朝旭<lb/>
升晝見昬星列蔀豐光乍熹崖懸曜先晰景㑹萬象昭<lb/>
跡暌百慮絶巖栖庶可希從兹謝塵轍<lb/>
　　陳束<lb/>
　　　返趙懷唐一學何體<lb/>
蕭疎秋欲晚辛苦客情違龍分雙劒逺雁阻一行歸月<lb/>
色明疑見風期邈難依霜交白野合露罷青林稀羈候<lb/>
朝朝别寒雲處處飛兹時軫逺念憶爾倦遊非<lb/>
<pb n="KR4h0143_WYG_196-8b"/>
　　　夕霽對月有懷唐一編修<lb/>
終日滯飛濛三徑絶來枉櫩溜一以捐族雲漸迴蕩長<lb/>
飇纈河出月華依波上微微辨林柯稍稍息塵鞅槿委<lb/>
猶餘泫萱開更映幌草螢掠明流土蟲疑晝響命酒陶<lb/>
清虚解襟納新爽懷人邈不遇樂來何由賞沉思永終<lb/>
夕景同神宜往<lb/>
　　楊爵<lb/>
　　　中秋懷友<lb/>
<pb n="KR4h0143_WYG_196-9a"/>
寂寞復寂寞還如去歲秋美人消息逺令我心悠悠吳<lb/>
水旣東去秦山不可求思君譚道處念此日幽憂<lb/>
　　吳子孝<lb/>
　　　園居懷袁儀部補之時袁抱病<lb/>
空庭戰淒葉寒日下髙原雖家北闕下白雲常滿園風<lb/>
霽琴張淨池昬鳥語喧茂陵方請告悁悒奉清言<lb/>
　　　卧疾藂桂園<lb/>
乍遘㝠景臨已驚𤣥髮素豈伊蒲柳姿猶忝金門步紫<lb/>
<pb n="KR4h0143_WYG_196-9b"/>
殿慙華纓淒風灑宫樹遂嬰採薪憂具臣曠天務自省<lb/>
𤣥尚白還嗟時漸暮初旭偃荆扉山樊淡輕霧行藥循<lb/>
方池寒波欲成沍感兹日月流苦為簪組誤墟菊挺殘<lb/>
英庭松悦零露負暄有深懷飲冰非前懼棲遲此中園<lb/>
彌賤紛華慕<lb/>
　　沈愷<lb/>
　　　園中雜言<lb/>
洪鈞陶萬象品彚皆天情四時忽代謝歲功頼有成物<lb/>
<pb n="KR4h0143_WYG_196-10a"/>
理鮮常盛天道有虧盈哲人秉大觀所以稱達生伊余<lb/>
無所好夙抱幽人貞一丘常自足千駟良可輕寵祿豈<lb/>
足貴賤者乃有名<lb/>
中歲不自好營慮相糾纒寧如返初服停䇿倚林泉豈<lb/>
不羨松喬生本無仙縁鍊形得長生此事終茫然有溪<lb/>
亦可漁有山亦可田營謀良已足踰分詎自全青陽不<lb/>
再御朱華苦易捐欣然命旨酒且以娯天年<lb/>
　　蔡靉<lb/>
<pb n="KR4h0143_WYG_196-10b"/>
　　　九日<lb/>
蕭蕭草徑間秋菊繞籬側端居事探討佳節聊登陟雲<lb/>
物望淒淒山川亦厯厯疎林帶夕煙天宇淡秋色時變<lb/>
驚物華川流增慨息逰覽有真意夫豈弄文墨頤養適<lb/>
性靈夙心在昭塞青尊對白雲託以暢胷臆<lb/>
　　　柏林寺送周尹西歸<lb/>
秋樹振霜葉蕭寺别君時絲竹悲髙閣英賢復在兹芳<lb/>
尊留永夜慷慨吐情私悠悠千里道相憶令人老遺愛<lb/>
<pb n="KR4h0143_WYG_196-11a"/>
在甘棠春暉懷寸草天涯極目時一㸃青山小<lb/>
　　孔天𦙍<lb/>
　　　鴈山峰洞巒壑之勝水石之奇雲物之美多在<lb/>
　　　靈巖予往臨眺述景散懷<lb/>
紆轡試委塗迴䇿亦尋壑過澗厲潺湲攀厓淩峭㟧步<lb/>
滑苔已沉手援葛猶弱磴竟造幽禪山平臨化閣列峰<lb/>
非一奇芳林紛沃若空水望如煙絶巖驚欲落深洞海<lb/>
冥冥層城天漠漠雲物倐然改霞氣時間作景與𤣥閬<lb/>
<pb n="KR4h0143_WYG_196-11b"/>
并跡乃靈仙託將乘琴髙鯉或馭王喬鶴<lb/>
　　朱衡<lb/>
　　　十四夜待月<lb/>
日入石梁暝攜僧待華月萬籟方澂瑩孤鐘助淒越素<lb/>
影澹青襟清輝鑑𤣥髮憮焉遐意存暢矣浩歌發歌聲<lb/>
難以竟流響振林樾<lb/>
　　蔡汝楠<lb/>
　　　舟行雜詩<lb/>
<pb n="KR4h0143_WYG_196-12a"/>
昨攬荆州莽今宵文陽陂遥天收密雨平隰茂春荑分<lb/>
泉臨渡咽愁雲出岫離載彈山水曲坐結孤絃悲<lb/>
揚㠶平海波繫纜長江浦清眺倦水族春心寄芳樹風<lb/>
傳女媧歌潮送馮夷鼔行跡方滯滛卜居問三楚<lb/>
　　　荆州雜詩<lb/>
迢遥樂平境寥泬瀟湘空日月光相照蘭椒氣未窮大<lb/>
招三楚内餘怨九秋中微有懷忠賦誰當繼國風<lb/>
巉巖䝉山路威紆磵嶺斜池光疑秋月泉蕊代春華寒<lb/>
<pb n="KR4h0143_WYG_196-12b"/>
溪聚瑶葉淺徑縈金沙灑然坐相望髙亭流水霞<lb/>
　　林應亮<lb/>
　　　春夜有懷<lb/>
節序若流雲陽和應東陸嚴風日夕解春氣散微燠粲<lb/>
粲夜明河融融當户燭纎月出髙隅素影澄梁屋披衣<lb/>
起延立懷人在浚谷昔為雙飛鸞阿閣互棲宿采秀紉<lb/>
金英冥飛將黃鵠在約不希腴處葵寧避蓼雲盡丘岫<lb/>
微山空桂樹馥矯首欲搴裳崇阿藝桑竹<lb/>
<pb n="KR4h0143_WYG_196-13a"/>
　　周復俊<lb/>
　　　野橋芳草<lb/>
石梁帶修臯川光曖平陸條風融勾芽天際揺輕緑王<lb/>
孫陌上歸笑指雙黃鵠<lb/>
　　　寒江釣雪<lb/>
嵐雪凍不飛江水明素練千林冥若空遥峰隱還見漁<lb/>
歌巖下起落日聲猶轉<lb/>
　　　送張子益<lb/>
<pb n="KR4h0143_WYG_196-13b"/>
盈盈園中柳睆睆花中禽旋輈薄芳汜飛斾繞青林君<lb/>
子何所思嘉朋鼔朱琴清商盪金石起舞不成唫曲竟<lb/>
長歎息持以報瑶琳宵征矚天漢撫劒誰論音千峰梅<lb/>
已舒芳芬澄素心<lb/>
　　　咏落葉<lb/>
朔風厲修坰三浦氣方肅靉靉山崩雲耿耿葉辭木騂<lb/>
騂下萍川摵摵翻蘿屋飄颻任迴環零亂解羈束莫以<lb/>
九秋凋惋彼三春縟蕭條紫煙岑超忽丹林麓於兹欲<lb/>
<pb n="KR4h0143_WYG_196-14a"/>
何言歲暮偃修躅<lb/>
　　　淶水官舎感懷<lb/>
今夕復何夕倚此明燭光疎星燦前帷三五河漢旁天<lb/>
寒邊雲白歲暮堠草黃古云易水寒重以繁露霜迢迢<lb/>
逺行遊塗軌浩無方眇余苦不達素髮垂中堂所嗟志<lb/>
徒菀四牡厲周行<lb/>
　　　白水驛早發<lb/>
東方日未明寒林鳥將散靄靄川霧昬縷縷邨煙亂崩<lb/>
<pb n="KR4h0143_WYG_196-14b"/>
雲卧岑崖狂飇決門閈迢迢白水程栗栗黒墳岸陰陰<lb/>
蟲知曙喈喈雞迎旦狨猺儼狙伏徒御失魚貫稍聞滇<lb/>
水寒已習炎方暵凉冷雖迕時陰陽自貞觀吹萬感觱<lb/>
發致一疑漶漫霜封紫柯榮冰蝕丹蘤粲遊子悲逺鄉<lb/>
夙興轉勞憚朱輪一何翩𤣥冬豈為玩騂騂激靡懷鬱<lb/>
鬱累方歎五斗陶令奔一瓢許君判扣角白石咢乘桴<lb/>
滄海惋永言緝修軌末以塵纓絆<lb/>
　　許應元<lb/>
<pb n="KR4h0143_WYG_196-15a"/>
　　　再過懷玉感述<lb/>
瑟瑟零雨暮熒熒燈燭光我僕亦已痡偃息臨廣堂我<lb/>
何獨不寐起坐思縱橫念我同懷人逺遊在冀方豈無<lb/>
二三子與子共翺翔良友信可懷寧知非爾兄引領旣<lb/>
北睇側身復東望倚閭久相待何以遲遲行修途繁暑<lb/>
雨塗潦沾衣裳願言託晨風飛止即故鄉<lb/>
　　尹耕<lb/>
　　　贈鄒漸齋<lb/>
<pb n="KR4h0143_WYG_196-15b"/>
白雲没西日我當東南征念子在路途執手久屏營娟<lb/>
娟閨中女寶瑟理新聲揚睂為誰妍修辭薦精誠覆水<lb/>
不再顧放麑難自明君其珍令德努力須時平<lb/>
　　白悦<lb/>
　　　秦省諸君招飲愛山園亭<lb/>
幽林闢瑶圃飛閣臨華池高賢敞燕㑹慰我逺遊思情<lb/>
酣衆音翕日永杯行遲鮮飇空中來坐令炎霧披綠竹<lb/>
蔭雕榱雜樹緣芳畦夕照燦雲峰澄波漾漣漪淵魚伏<lb/>
<pb n="KR4h0143_WYG_196-16a"/>
蒲藻鳴鳥遷櫂枝歡樂良不極惜兹光景馳慷慨君子<lb/>
心明明孚令儀散聚靡有常邂逅天之涯眷言崇懿德<lb/>
式彼周行詩<lb/>
　　孫陞<lb/>
　　　送龍氏<lb/>
客子欲何之蒼梧古南粤相望萬里餘征鴻杳天末杪<lb/>
秋霜露零寒飇迅城闕睠兹發深慨而況當乖别采蘭<lb/>
以贈君所願芳未歇<lb/>
<pb n="KR4h0143_WYG_196-16b"/>
　　　送陳氏之留都<lb/>
結交不在早要在心所當伊人則古昔晤暫情何長云<lb/>
胡倐行遊告言之建康驅車薊北門鼔枻潞河陽川原<lb/>
悠以邈使我戚中腸自戚還自慰暌離庸詎傷黃鵠摩<lb/>
青霄逺舉固其常去矣勿復道恒德期不忘<lb/>
　　何維柏<lb/>
　　　夜坐<lb/>
虚亭面芳沼涼月散遙林坐觀羣動息惟聞蟋蟀吟物<lb/>
<pb n="KR4h0143_WYG_196-17a"/>
性各自適兹理㑹予心虚明生夜景微風開我襟整衣<lb/>
起巡簷鳴我花間琴緬懷千載下希聆疎越音髙梧發<lb/>
孤籟妙契天機深對此不能寐待旦夙所歆<lb/>
　　康太和<lb/>
　　　擬古<lb/>
客從逺方來遺我一素琴援琴試髙調凄切不成音一<lb/>
彈清商曲再彈白頭吟鍾子今已逺歎息意何深惟有<lb/>
中天月偏照幽人心<lb/>
<pb n="KR4h0143_WYG_196-17b"/>
姑射有仙人獨處混沌關餐霞忘世味煉藥駐紅顔宇<lb/>
宙無古今日月共往還我欲往從之逸駕杳難攀王喬<lb/>
不可見悵望空人寰<lb/>
　　張瀚<lb/>
　　　雜詩二首<lb/>
王胥習格熊黃公善厭虎血氣一時衰終為黠獸苦安<lb/>
身貴明哲鷙猛奚足數魯縞本非堅猶能敵强弩知雄<lb/>
守其雌深藏是良賈<lb/>
<pb n="KR4h0143_WYG_196-18a"/>
復蜟生枯株脱殻為𤣥蟬本與槁壤俱一朝憑化遷吐<lb/>
納月露中櫛沐風雨前微形竊伏匿何意聲日宣螳蜋<lb/>
枉見撲稟質非甘鮮<lb/>
　　　初夏入濟<lb/>
我昔駕征航芳華媚初景淺綠曵垂楊輕紅發朱杏忽<lb/>
焉幾千里始涉齊魯境春風度去陌夏雲薄前嶺花落<lb/>
樹陰繁鶯鳴晝逾永戀土厭薄遊懷人復心耿天闕五<lb/>
雲中篷牕日延頸<lb/>
<pb n="KR4h0143_WYG_196-18b"/>
　　康朗<lb/>
　　　昌平道中<lb/>
塵俗毎相拘日夕不遑息暫輟簿書勞山間事行役驅<lb/>
車出北郊晴煙委園陌松梢露漸晞草際霜已白初與<lb/>
市塵違忽見山如積明月含半峰流水時滴瀝良似故<lb/>
山中眷言素所適遊子未能歸懷哉安所獲<lb/>
　　許榖<lb/>
　　　新秋飲秋澗宅分韻得我字<lb/>
<pb n="KR4h0143_WYG_196-19a"/>
輕飇送驕陽嘉節屆流火故人敞層軒芳筵列𤓰果野<lb/>
老纔登堂良朋漸盈坐展卷道古今冺迹忘爾我赤日<lb/>
旣西匿涼月升樹左髙天飛白雲厯亂不成朶遷席向<lb/>
廣庭縱橫樂皆可旣醉乃言旋竟忘白幘墮揮毫贈同<lb/>
心志合㑹終妥毋然逐輕肥令人笑委瑣<lb/>
　　王維楨<lb/>
　　　贈汪氏赴琅邪<lb/>
初景照城闕垂楊蔭廣陌孤鳥遶樹鳴旦出送征客感<lb/>
<pb n="KR4h0143_WYG_196-19b"/>
物愴離乖逐往思羽翮各天從此始喟然叙疇昔<lb/>
　　　别汪仲子<lb/>
還子無苦顔羈人寡歡趣宛馬東道來西風常反顧予<lb/>
也塞鄙人謬習從章句㑹值好文時淩風偶鸞翥天路<lb/>
豈不廓翺翔非所慕華嶽雲臺邊翳翳遶松樹其下盤<lb/>
茯苓其上棲白鷺歸歟依吾鄉延年而保素<lb/>
　　駱文盛<lb/>
　　　讀延生集<lb/>
<pb n="KR4h0143_WYG_196-20a"/>
適俗韻自少愛山情頗多邇來南山下卜築當巖阿檻<lb/>
外倚修竹牆頭纒女蘿藹藹叢桂陰鬱鬱喬松柯清泉<lb/>
日夕流好鳥鳴相和展書坐磐石書中意如何延齡與<lb/>
養性要在蠲煩苛長生豈敢慕庶以痊沉痾<lb/>
　　王立道<lb/>
　　　送沈夷齋<lb/>
飛來雲中雁十五自成行如何同心友各往天一方憶<lb/>
與君相見桃李熙春陽胡然忽離跡飛蓬卷秋霜天時<lb/>
<pb n="KR4h0143_WYG_196-20b"/>
有代謝人事安可常不見參與辰出沒遥相望雖有盈<lb/>
尊酒何能解中腸<lb/>
　　劉繪<lb/>
　　　曉望終南<lb/>
終南亦何有白雲長英英層峰亘西來巍然臨咸京中<lb/>
有太一洞窈窕清籟生鬱鬱古柏颯關關春鳥鳴紅泉<lb/>
石乳溜金竈丹光縈經年鮮人跡翠竇懸空青我欲往<lb/>
從之坎壈不能行緇塵滿周道蹢躅傷我情何能奮飛<lb/>
<pb n="KR4h0143_WYG_196-21a"/>
去翛然學長生<lb/>
　　薛應旂<lb/>
　　　贈朱子价<lb/>
美人淮南來貽我瓊瑶篇扣之作哀玉引被清商絃忽<lb/>
復渡江去揚㠶凌紫煙臨風愴然别佇立還自憐況當<lb/>
三五夕皓月生嬋娟盈盈媚河漢對影成留連豈無新<lb/>
相知故舊情獨牽折葵製團扇置子懷袖前采蘭結芳<lb/>
佩繫子衣帶邊如彼逺行邁勿為中路捐<lb/>
<pb n="KR4h0143_WYG_196-21b"/>
　　陳鳯<lb/>
　　　贈别孫子請告還山<lb/>
丈夫各有志所志在千秋臨岐送將歸解贈雙呉鈎子<lb/>
有髙世才行矣善自謀盛年易就衰去日安可留努力<lb/>
萬里塗及時須好修肯戀京洛塵以貽靜者羞<lb/>
　　陳元珂<lb/>
　　　新構一笑亭於烏石山陰漫述<lb/>
曾聞劉隨州英采特髙妙解印無與言見山始一笑伊<lb/>
<pb n="KR4h0143_WYG_196-22a"/>
余慙古人拂衣幸同調結屋傍山陰開軒面層嶠庭草<lb/>
愜幽懷巖雲增逺眺況有同心人銜杯縱吟嘯翠篠逗<lb/>
曉風薜蘿收夕照散地有餘歡閉門忘津要悠悠百年<lb/>
身此意知誰肖<lb/>
　　茅瓉<lb/>
　　　寄王冉山<lb/>
清商涼氣肅白露瘁庭柯美人去極浦一夕秋風多言<lb/>
念燕婉情攜手南山阿為樂苦不周良游忽蹉跎瞻彼<lb/>
<pb n="KR4h0143_WYG_196-22b"/>
松柏枝引蔓附女蘿而我同心侣悵别情如何<lb/>
　　王健<lb/>
　　　贈江臯陳子<lb/>
日月互代謝火旻忽西馳荃蘭祕幽谷芬馨誰復知矯<lb/>
矯江臯彦文采未彰施鳯凰栖庭梧鵬鳥運天池機哉<lb/>
不可度神物固有時君其抱明志終始以自持<lb/>
　　喬世寧<lb/>
　　　行役<lb/>
<pb n="KR4h0143_WYG_196-23a"/>
行役何倉皇登涉念徒御白石息虞淵行子在中路杪<lb/>
秋多悲風揺落不可顧我非草與木胡為被霜露不辭<lb/>
霜露侵但恐歲云暮<lb/>
　　王問<lb/>
　　　宴徐將軍園林作<lb/>
白石照名園青陽改故姿瑶草折芳徑丹梅發玉墀主<lb/>
人敬愛客置酒臨華池階下羅衆縣堂上彈清絲廣筵<lb/>
薦庶羞豓舞催金巵國家多閒暇為樂宜及時徘徊終<lb/>
<pb n="KR4h0143_WYG_196-23b"/>
永宴不惜流景馳<lb/>
　　　涇上觀菊<lb/>
涇上一老人愛菊如愛稼踏葉到林丘散襟茅茨下青<lb/>
柯吐芳英采采漸盈把睠言五色姿陽春似相假晚節<lb/>
良可親予懷自舒寫有物茍㑹心那辭在荒野歲晏不<lb/>
可留柴車夙云駕奕奕車馬客誰解閒行者<lb/>
　　　湖莊觀穫<lb/>
清川泛容與輕飇動微波霜氣日夕寒歲暮棲巖阿遹<lb/>
<pb n="KR4h0143_WYG_196-24a"/>
觀湖上農子婦紛取禾甌婁盈筐箱比屋廩嗟峨醑酒<lb/>
燕鄉社擊缶笑以歌仰荷皇澤覃早得謝鳴珂絶軌車<lb/>
馬途何由逢轗軻優游養餘齒但願豐年多<lb/>
　　　南莊示子姪<lb/>
歸來南城隅幽懷似堪寫言有二子俱豈謂儔侣寡庭<lb/>
花發故叢新雛亂簷瓦日抽架上書方春已徂夏出户<lb/>
更蕭散矚目向平野人耘舎北田鳥泛青蒲下喬木蔭<lb/>
古臺長日自休暇吾自愛吾廬非因傲世者<lb/>
<pb n="KR4h0143_WYG_196-24b"/>
　　　齋中聽談琴師彈歸去來辭<lb/>
閒齋白日靜時至變鳴禽凱風來自南飄飄吹帶襟談<lb/>
師本道流牕下拂素琴厯厯七絃上泠泠發清音唯有<lb/>
歸來曲可以寫吾心<lb/>
　　　夏日洞虚道院樓上示諸生<lb/>
炎月苦不輟暇日登兹樓髙棟多涼氣户牖闢四周俯<lb/>
檻見方塘淵然與心謀游魚不驚人藻下自沉浮自予<lb/>
棄簪組簡牘寡所投永謝車馬客澹然無世憂溽暑自<lb/>
<pb n="KR4h0143_WYG_196-25a"/>
昬劇吾意良悠悠偕汝二三子常得來宴游<lb/>
　　　山中贈友人<lb/>
情性各有營翳予在山水昔出暫相違今兹返桑里鱸<lb/>
鱖正鮮肥扁舟自能理與君衡門下行歌互相倚下渚<lb/>
亂鳬飛湖中夕風起<lb/>
　　　涇上與田父言<lb/>
歸來葺舊廬場圃向東阡聊為卒歲謀耕鑿自年年充<lb/>
腹不願餘裋褐庶自完涇水饒灌漑自足涇上田田夫<lb/>
<pb n="KR4h0143_WYG_196-25b"/>
就餉罷樹下來憩眠霡霡甘雨後話歲共忻然<lb/>
　　　溪上送陳生游湖湘<lb/>
故園足棲遯況值秋風時溪鳥日來去竹露光參差與<lb/>
君心境閒可以彈素絲大雅久不作髙音諒難知飄颻<lb/>
岐路間日暮寒猨悲車輪無停聲漸違空谷姿<lb/>
　　　早起聞雀聲<lb/>
朝聞寒雀喧薄暮亦來歸鳴啄自無患叢竹欣相依涼<lb/>
風吹衡宇明月照素帷寄傲北牕下太息往事非今兹<lb/>
<pb n="KR4h0143_WYG_196-26a"/>
已息交門外車馬稀慰我閒居夕歲寒良不違<lb/>
　　　洗桐<lb/>
梧桐生髙岡菶菶貽夏陰挹取葉上露為予洗其心有<lb/>
時藉槁君閒情寄徽音何以報爾德激泉濯朝林永日<lb/>
影相對勿使塵涴侵<lb/>
　　　往山舎值雨不得至<lb/>
輕舷遲出溪𤣥雲黯如墨率彼涇水涘霡霂涼樹積湖<lb/>
口跂子望瀰瀰浪花白鬱哉西山岑雲林坐相失悵然<lb/>
<pb n="KR4h0143_WYG_196-26b"/>
命迴橈乃與初志别契契終有懷撫事重歎息<lb/>
　　　寄贈華鴻山學士<lb/>
憶昔步薇省羨君專白麻自君解龜後並藝東園𤓰湖<lb/>
上偶相見閲兹三歲華陋廬依巖竹自比顔闔家閉門<lb/>
常覔句幾度落藤花<lb/>
　　　送陳鳴野還稽山舊廬<lb/>
溪上與君飲即從溪上歸溪雲向暮生飄颻隨君衣淼<lb/>
淼越江渡遥遥想容輝草𤣥心自苦常掩子雲扉<lb/>
<pb n="KR4h0143_WYG_196-27a"/>
　　　山中陡寒<lb/>
居人忘歲年忽聞寒風發曉起衣裳單呼兒理新袷香<lb/>
秔應時刈壤室初置臿一飽仍偃卧山中意已洽<lb/>
　　　雨中懷陳山人<lb/>
冥冥濕雲流漠漠飛白鷺寒生湖上村雨暗山中路睠<lb/>
彼空谷人纒緜結中慕悵望松嶺東沮洳不可度<lb/>
　　　洞虚錢道士樓居<lb/>
涼風動髙梧登樓挹清暑於心無所營永日自閒處流<lb/>
<pb n="KR4h0143_WYG_196-27b"/>
雲生逺空當晝忽微雨江禽帶濕囘枝上相對語<lb/>
　　　自山中泛湖歸<lb/>
登踐窮幽深下山日已晚餘照留青蘋歸雲度蒼巘對<lb/>
此生逺心返棹意自緩川塗風浪平沿流弄清淺<lb/>
　　　雨後喜楊世卿至<lb/>
久暘鬱成暑一雨遞微涼琴書忽無緒繩牀幽夢長草<lb/>
徑暮生霽客來還命觴簾帷逗疎影竹日含蒼蒼<lb/>
　　　始至山家<lb/>
<pb n="KR4h0143_WYG_196-28a"/>
斜日罣西嶺林影初在地鷗散曲湖陰鴨眠莎草際風<lb/>
急露蟬沉徑紆竹門閉豹脚飛幽房山獫竇中吠<lb/>
　　　江郊<lb/>
江郊四月時蠶老麥始熟隔竹啼青鳩逺邨出黃犢臺<lb/>
上夏陰濃䕶田溪水綠徑畔無人行鳴雞上牆屋<lb/>
　　　雪泊溪上<lb/>
乘輿晚出溪雨雪暝前路遂違青山期繫船溪邊樹柔<lb/>
櫓時一鳴歸漁投凍浦晤言夜未央蕭蕭燭花吐<lb/>
<pb n="KR4h0143_WYG_196-28b"/>
　　　早秋涇上作<lb/>
兹晨暑氣平涇上自容與返照入柴扉蟬聲在髙樹涇<lb/>
水靜不流蘋花發西渡五湖秋色中欲乘扁舟去<lb/>
　　　贈友人<lb/>
秋風吹衡宇絡緯已宵吟忽忽歲將暮誰不念所欽合<lb/>
并嗟難久㑹合喜自今良辰且為樂胡不日鼔琴白駒<lb/>
一朝去金玉懷爾音交義永不薄悠哉君子心<lb/>
　　何御<lb/>
<pb n="KR4h0143_WYG_196-29a"/>
　　　符子入秦郊遊<lb/>
寒日行白陸朔吹楊飛塵送客在廣陌中情多苦辛野<lb/>
雲覆長路孰識東西秦臨發執前綏願為陳所因瞻彼<lb/>
二黃鵠淚下不能伸<lb/>
　　　别何子<lb/>
北風吹征襦與子重契闊仰盼雙禽翔握手不能發一<lb/>
似野中蓬一似弦上筈朝望在河梁河水鳴活活夕思<lb/>
隔河梁浮雲起天末悠悠生别塗慎矣無飢渴<lb/>
<pb n="KR4h0143_WYG_196-29b"/>
　　　青龍橋南遇山人汪旦<lb/>
沿湖行欲竟前望青龍橋茅茨鬱煙火稍已鄰紛囂故<lb/>
人歘相值雅見塵外標長揖立道左眷言相招邀山居<lb/>
當甕麓轉岐路非遥松膏堪繼夜菰米足供朝畦蔬摘<lb/>
露薤林果炊新蕉慷慨珍來意婉孌停予鑣野風吹秋<lb/>
水征馬鳴蕭蕭願留竟莫克投贈媿瓊瑶<lb/>
　　殷邁<lb/>
　　　贈吉山寺僧漫爾自述<lb/>
<pb n="KR4h0143_WYG_196-30a"/>
迢遥吉山隈林端見喬木齊梁有古寺紺宇構巖麓朝<lb/>
梵發孤煙暮禪響幽瀑淥水帶長川青蕪暗平陸上人<lb/>
隱雲門披緇謝紈縠心同野鶴逺身與孤峰獨跏趺一<lb/>
松下四壁藤蘿覆十月髙秋天清霜粲籬菊問之年八<lb/>
十顔色如膏沐布袍方掩形清齋但蓴䔩食力自荷鋤<lb/>
盈疇種秫菽隔嶼雜芳花緣溪環密竹時有髙人往談<lb/>
經龍虎伏落日洗鉢歸飛鳥自與逐世情復何有清淨<lb/>
聊自淑我本煙霞姿幽棲愛林谷抱疴增簡慵忘機侣<lb/>
<pb n="KR4h0143_WYG_196-30b"/>
猿鹿毎從野衲遊時向名蘭宿蕭條長白寺十年厭虀<lb/>
粥曠然絶緣想道心中夜肅清晨簡楞嚴披衣牕下讀<lb/>
從聞悟無生心空神自復一從綰纓組馳驅南北轂人<lb/>
事有將迎勞生空蹙蹜念兹感夙心靜觀中自而心何如<lb/>
解塵鞅歸來結茅屋杖䇿泉石間相從參一六年華不<lb/>
可返達窮何足卜<lb/>
　　陸師道<lb/>
　　　玉女潭題贈史吏部恭甫<lb/>
<pb n="KR4h0143_WYG_196-31a"/>
玉陽古洞天名是神仙宅因君地始顯令人思俱逸玉<lb/>
岡遶鸞鵠雲莊蓺芝朮修廊俯大觀列卦開𤣥室虹橋<lb/>
迥隔凡蓍臺靜硏易生明抱弦月澄觀披雲物玉虚奠<lb/>
其中别館竦而翼門前萬梅竹葱蒨麗綿密琅玕羣玉<lb/>
山環珮藐姑射想當經始時頗極位置力探妙<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>䆳初<lb/>
選勝窮搜剔爰建玉清祠實表上真蹟禪棲儼大士仙<lb/>
㝢藹羽客岧嶤𤣥真閣杳渺古佛窟招邀緇素流迴移<lb/>
造化德疏幽美石露翦莽珍木出導澗龍馬呈芟林鳯<lb/>
<pb n="KR4h0143_WYG_196-31b"/>
麟集青騾張果繫白羖初平叱踞獅與馴象殊狀各異<lb/>
質巍碣訝天成承霤雨欲滴盤玉擁琳琅期仙望裙舄<lb/>
宴處超然宇徙倚瑶臺側坐對芙蓉城一一青可摘杯<lb/>
浮縹緲峰太湖翠如拭琪樹挺瓊枝獨本蘖維十幽洞<lb/>
俯靈木三株原自一飛雲被綺郁采藥路詰屈豈無斸<lb/>
苓者欲往迷所適巒嶂妙連絡草樹相蓊鬱囘巖上盤<lb/>
互側錦厓四塞中為玉女潭靈源澄水碧陰壑天倒開<lb/>
蒼蒼疑正色月魄墮深谷寶氣浮瑟瑟石梁亘清漢龍<lb/>
<pb n="KR4h0143_WYG_196-32a"/>
鼻吸金液伏流轉地中萬壑爭灌射翠微玉一泓淵凝<lb/>
瑩沈寂稍下瀉為湍瓊樹上䝉羃輪囷壽千載扶疎影<lb/>
百尺曲碕可浮觴廣蔭不見日嶼逺始逶迤峽束遽奔<lb/>
突虯鼉奮相角贔屭怒方勃盤渦車輪轉淜湃雷霆擊<lb/>
飛橋沸萬玉砥柱中流屹西行得龍湫崩厓雷斧劈渟<lb/>
淳湛碧林峭壁潄金骨娟娟淨如染杳杳深莫測懸舟<lb/>
浮空明俯首度偪仄中虚别有天外視如無域井氣上<lb/>
通榦陽光下容隙嘗觀蝘蜓游知有髯羊蟄厓顛虚竅<lb/>
<pb n="KR4h0143_WYG_196-32b"/>
存猶蛻蜿蜒跡靈鬐矯玉柱瑩帶流漦白其旁洞谽谺<lb/>
三折互齗齚恍游君山陽由唐履其閾牖通水犀靈屋<lb/>
偃龍藏闢天碑矗崢嶸淨槃舒的皪穿石倚撐拄飛瀾<lb/>
迴蕩激嵌空垂地肺溢洑交泉脉右盤青牛峽紫氣紛<lb/>
可挹朝日照金晶巖下光奕奕仰捫瓌寶羅奇怪不可<lb/>
識方坻環玉流圓折數珠瓅赴壑急於奔緣厓亂如織<lb/>
鐘竇聲始洪喤喤音孔翕囘陽勢忽旋怒湧歸潮入安<lb/>
行孰為達逆捲竟誰扼磯頭止青鳥如欲對以臆𤣥津<lb/>
<pb n="KR4h0143_WYG_196-33a"/>
示吐咽一氣妙呼吸吾因灌輸理悟彼蒼生術睠兹靈<lb/>
異境信與塵凢隔厯世閟勝絶一發邁古昔蓬萊豈在<lb/>
逺桃源邇可即我來竭幽興游覽盡微賾森奇目屢奪<lb/>
惝怳神如失初來即忘歸欲去更遐厯君本謫仙人名<lb/>
猶在籙籍帝命主兹山功成有申錫吾聞白玉京官府<lb/>
足衆職不如且住世逍遥領泉石願攜金光草長共爾<lb/>
游息<lb/>
　　董份<lb/>
<pb n="KR4h0143_WYG_196-33b"/>
　　　寄題弁陽精舎<lb/>
卜居弁山陽山陽足真賞抗館出幽岑凌軒闢疎莽雲<lb/>
日共澄霽峰巒互開敞觸景有奇矚聆聲俱妙響遣情<lb/>
旣超曠理喻得心爽粤子嬰塵樊久抱山阿想偶酬適<lb/>
俗心終然謝時網<lb/>
　　龔秉德<lb/>
　　　夏日齋居即事<lb/>
首夏物始和端居恣游衍林木花已敷池荷葉未展布<lb/>
<pb n="KR4h0143_WYG_196-34a"/>
穀啼空桑流鶯下崇峴雨餘竹韻清日上巖光顯澄心<lb/>
扇自捐縱目簾初捲偶因謝簿書兼得理墳典叨籍力<lb/>
不任冒榮分非淺感兹華髮生滄洲若在眼神與元化<lb/>
并思將遺慮遣守道情自愜處順顔無靦升沉嗟倚伏<lb/>
明晦歎尋轉性本戀煙蘿敢云輕軒冕<lb/>
　　鄭渭<lb/>
　　　舟次桐江釣臺<lb/>
乘舟入桐廬山水得佳憩伏岸倚灘隈連峰上雲際傍<lb/>
<pb n="KR4h0143_WYG_196-34b"/>
石試躋攀臨流喜容曵目隨魚鳥閒心與漁樵契寂寞<lb/>
古釣臺青蒼逺虧蔽天晴靈境幽日暮長川逝邈矣羊<lb/>
裘人髙名誰與繼<lb/>
　　朱瑞登<lb/>
　　　中秋對月<lb/>
林塘客萃止待月欣舉觴今夕勝昨夕已見生東方澄<lb/>
空歛煙霧彌覺清輝揚初猶樹枝杪俄頃天中央徘徊<lb/>
臨廣除白露霑衣裳弦望信有度明晦何能常良時不<lb/>
<pb n="KR4h0143_WYG_196-35a"/>
屢值對此宜樂康母容外物累長近君子光<lb/>
　　瞿景淳<lb/>
　　　秋懷<lb/>
秋夜不能寐起視臨軒墀明月入我懷幽恨不自持憶<lb/>
昨赴京洛正當月弦時月明幾圓缺我行無還期祗應<lb/>
清光同千里長相思<lb/>
　　趙釴<lb/>
　　　雨坐<lb/>
<pb n="KR4h0143_WYG_196-35b"/>
捲簾雨初霽忽聽牆頭鳥恍似在家時春眠花未曉惆<lb/>
悵月還來殘虹挂林杪<lb/>
　　胡安<lb/>
　　　客亭松<lb/>
蒼松當幽厓自謂傲歲寒移來華屋間屈節若所安無<lb/>
復霄漢志未直先摧殘將與花卉同嫵媚令人歡草木<lb/>
亦有知何顔見芝蘭<lb/>
　　　秋日<lb/>
<pb n="KR4h0143_WYG_196-36a"/>
朝見芙蓉霜暮聞梧桐雨縱有清夜月秋光復幾許賓<lb/>
鴻自北來野泊未有主耿耿銀河開無人見牛女老至<lb/>
自悲秋空階聽蛩語流螢照我牀餘涼生白紵樽中酒<lb/>
不空與君忘爾汝<lb/>
　　魏文焲<lb/>
　　　遊武<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>
躡步上昇真長揖紫霞客兹山多靈異想像銀臺闢瑶<lb/>
草吐金光慧泉注丹液仙翁挾茅龍棄世如遺跡囘首<lb/>
<pb n="KR4h0143_WYG_196-36b"/>
謝所親尚留赤玉舄我欲往從之茫茫水雲白誤與軒<lb/>
冕期學道恐無益<lb/>
　　劉鳯<lb/>
　　　懷友<lb/>
迴思京洛日初及壯盛時極意但娯樂奄忽歲月馳亦<lb/>
知計不立才薄靡所施良無根株託飛蓬安可期自我<lb/>
與君居逺在天一涯出處道不同榮悴古有之反復念<lb/>
疇昔筋力亦已衰㑹面諒無由願寄一言辭久要貴能<lb/>
<pb n="KR4h0143_WYG_196-37a"/>
敦情義兩不疑勗哉崇明德式用慰我私<lb/>
　　方九叙<lb/>
　　　同諸子遊靈隱寺夜宿澗西房<lb/>
厭喧慕幽棲惜陰躭夕憩梵宇枕山阿層巒延逺睇水<lb/>
石互清華松篁紛蔽翳緣澗蔭芳椒依巖構禪砌嵐翠<lb/>
罨簷牙靈籟響雲際曖曖日將頽凄凄風且曀稍覺朝<lb/>
歡䦨還因宵賞滯髙閣謝塵囂流泉澄夢寐況復偶羊<lb/>
何寧須狎支惠尚子欣逺遊嵇康慵作吏茍非賢達人<lb/>
<pb n="KR4h0143_WYG_196-37b"/>
詎知身似寄<lb/>
　　張居正<lb/>
　　　喜雨獨酌<lb/>
振風起西北飄颻撼庭幹長空響洊雷驟雨何零亂奔<lb/>
騰走蛟龍倒瀉傾河漢倐忽庭除下淼漫生波瀾沾灑<lb/>
遍枯槁翩翾舞沙燕遥嶺合翠微平林鬱蔥蒨伊余因<lb/>
積熱閒居解簪弁披襟卧北牕槖管辭東觀嘉此涼靄<lb/>
愜且復屏紈扇開樽聊命觴欣豫以濡翰<lb/>
<pb n="KR4h0143_WYG_196-38a"/>
　　　雨霽遊蕭氏園亭<lb/>
端居苦沈鬱振䇿憇雲林夕雨盪氛埃惠風扇輕陰以<lb/>
兹景色麗翛然生逺心披榛尋徑曲排雲眺嶇嶔樛松<lb/>
宿煙靄延蘿挂襟簪江花送餘馥山鳥懷好音仰欣天<lb/>
宇闊俯視萬卉森洗觴幽樹底長嘯白雲岑折䝉霏瓊<lb/>
屑濡毫動蘭吟日夕車馬散林塘紫翠沉<lb/>
　　楊巍<lb/>
　　　春日述懷<lb/>
<pb n="KR4h0143_WYG_196-38b"/>
曉齋春雨歇一鳥當牕鳴山雲入我座不知在邊城夙<lb/>
心本閒曠偶無塵事縈手把楞伽讀忽已忘吾生軒冕<lb/>
是何物可以嬰其情君子貴得道誰能顧浮名<lb/>
　　　醒後聞磬聲<lb/>
泠然響清磬我思良悠悠披衣一起坐明月懸髙樓遥<lb/>
遥目天宇空闊萬象收此時無人言獨與太虚遊河清<lb/>
不可俟天運倐已周冥心入無極真想在浮丘人生亦<lb/>
晝夜身外更何求<lb/>
<pb n="KR4h0143_WYG_196-39a"/>
　　　漫翁詩<lb/>
子美稱漫郎次山號漫叟兩公皆偉人斯名傳不朽余<lb/>
本疎闊士且與病為偶性惟率其真名不居其右雖嘗<lb/>
為文章不習韓與柳詩韻尚未諧況復辨好醜亦嘗涉<lb/>
世故世故良難剖軌事與掄才舛錯恒八九自信惟此<lb/>
心得失兩無有所幸遂歸來惟與鹿豕友耕也不知穫<lb/>
漁也不用笱富貴若浮雲詩書成敝帚於今年八十萬<lb/>
事空囘首茫茫視天地未知誰長久仍欲惜豹文仍欲<lb/>
<pb n="KR4h0143_WYG_196-39b"/>
競雞口縱得千載名何如一杯酒歲月自盈虚吾生無<lb/>
譽咎從此稱漫翁可並古人否<lb/>
　　林燫<lb/>
　　　馬侍御宅偕同館諸丈宴集<lb/>
人生百年内奄忽浮雲馳隨風日萬里聚散難可期昔<lb/>
我同門友王事各乖離豈伊道路逺邈若天一涯三秋<lb/>
積晨暮耿耿懷相思何期升斯堂復得一追隨豐殽列<lb/>
綺席美酒溢金巵相見各怡然獻酬吐芳辭蘭膏繼明<lb/>
<pb n="KR4h0143_WYG_196-40a"/>
晝良夜殊未疲鳥棲戀共林魚遊樂同池交誼古所敦<lb/>
久要諒不移今夕良宴㑹貽爾伐木詩<lb/>
　　　舟發芋江别諸兄弟親友<lb/>
宦遊二十載幸始歸故鄉盤桓未及久戒徒復嚴裝豈<lb/>
不戀樂土王事有靡遑遲遲出郊郭囘顧悽以傷秋風<lb/>
何飄飄吹我征衣裳兄弟送我行執手淚數行親戚送<lb/>
我行各攜壺與觴日暮客程促踟躕猶路旁泛舟泝大<lb/>
江怨彼道里長落葉雖隨風遶樹自飄揚禽鳥失儔侣<lb/>
<pb n="KR4h0143_WYG_196-40b"/>
嗷嗷鳴迴翔矧伊骨肉情離别天一方暫且赴簿領行<lb/>
當返畊桑努力各自愛引領遥相望<lb/>
　　　工曹後園觀稼<lb/>
伊昔仕京華不忘畎畆志幸此南土遷公署有餘地後<lb/>
園懇為田蕪穢舊已治陽春倉庚鳴四野肇農事晨興<lb/>
戒農夫播種及時至薄言勸其勤簋飧餉數器實閔東<lb/>
作勞豈要西成利周行阡陌間嘉樹或時憩即目雖暫<lb/>
欣於心慨未遂伐檀刺素餐鵜梁譏竊位自顧魯鈍姿<lb/>
<pb n="KR4h0143_WYG_196-41a"/>
食浮久吾媿悠悠望故山懷古有深意寄謝沮溺羣髙<lb/>
蹤庶可企<lb/>
　　宋儀望<lb/>
　　　遊梅仙山<lb/>
白雲在深山山深轉空翠古木凌飛煙叢竹亦森䆳梅<lb/>
公隱何時漢道昔云季當其抗言時鼎鑊寧足畏一斥<lb/>
眇何所去作南昌尉兹山信超曠盤鬱多佳氣幽棲亦<lb/>
何為豈不以我貴一朝變姓名挂冠從此去親舊相太<lb/>
<pb n="KR4h0143_WYG_196-41b"/>
息妻子不知處余亦骯髒人誤觸當時諱見幾苦不早<lb/>
撫已有深媿永願謝塵緣長往從我志<lb/>
　　朱大英<lb/>
　　　觀潮憩海岸小山垂釣<lb/>
海畔有盤石宛似濠梁潯垂釣西風裏秋水清我心盈<lb/>
盈照白髮寧知滄海深下有負山鼇上有摶風禽天地<lb/>
信寥廓浮生憩一岑海門潮暗生三山亦浮沉白鷗期<lb/>
不來野老閒登臨方壺與員嶠一水亦可尋惜無凌空<lb/>
<pb n="KR4h0143_WYG_196-42a"/>
翼何以披我襟日落秋氣佳歸理無絃琴<lb/>
　　章美中<lb/>
　　　早發湘潭<lb/>
凌晨陟平麓野色眷行旅娟娟千林花猶含夜來雨山<lb/>
深雲不流春去禽自語景物各有適吾道豈踽踽<lb/>
　　傅夏器<lb/>
　　　涉園遣興<lb/>
春山春草芳春日拂衣裳開我東牕坐試向東浦望新<lb/>
<pb n="KR4h0143_WYG_196-42b"/>
緑染新色秀榮發秀香桃李自家植蜂蝶此際忙紅妒<lb/>
臙脂錦碧練琦玉璫應須借一朶持此侍花王<lb/>
　　徐學謨<lb/>
　　　種蓮不成書此解嘲<lb/>
買地種蓮花蓮芽喜漸長謂當朱明時花開大於掌梅<lb/>
雨苦不休澄潭集魚網泛濫那可言水浮蓮葉上桔橰<lb/>
無所施一望成泱漭為復傷其根極目惟灌莽吾聞太<lb/>
華巔其蓮髙十丈應有神物䕶人力詎能攘種之已無<lb/>
<pb n="KR4h0143_WYG_196-43a"/>
　法況也非膏壤汨没安可論徒然發深想仲尼遜老圃<lb/>
　而我顧用罔固知清淨因幽人所獨賞一物雖細微成<lb/>
　毁良不爽花神杳莫招吾將任所徃<lb/>
　　　　王司寇元美相别四年兹枉顧山居作十二韻<lb/>
　窮秋作寒候風雨復見侵歲晏卧空谷何當遲知音門<lb/>
　有車馬客果獲心所欽為煮山中石置酒相酌斟别來<lb/>
　曾幾時白髮俱盈簪轉盼各有述感愴故不任所希戰<lb/>
　勝顔四座沾德馨眉宇挺芝秀方瞳碧以深欲扣軒轅<lb/>
<pb n="KR4h0143_WYG_196-43b"/>
　訣邈矣空同陰海上集霞氣登樓洽沖襟仙源詎云逺<lb/>
　偃息此中林盈盈一水間毋為歎商參<lb/>
　　　王好問<lb/>
　　　　幽居<lb/>
　幽居少煩慮愛此屋上山嘉木蔭芳池流水常潺湲東<lb/>
　風弄晴和好鳥鳴關關觸目若有得撫景心自閒窅哉<lb/>
　廣成子望望不可攀<lb/>
御選明詩卷二十七<lb/>
</p>
<p>
</p>
  </div>
</body>
</text>
</TEI>
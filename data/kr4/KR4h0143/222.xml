<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_222-1a"/>
　欽定四庫全書<lb/>
御選明詩巻五十三<lb/>
　　五言律詩四<lb/>
　　　周述<lb/>
　　　　賜觀燈詩<lb/>
　今夕逢元夕歡聲遍九垓星臨銀漢動月傍碧空來紫<lb/>
　禁千花繞金門五夜開聖情同宴賞玉漏不須催<lb/>
　　　　寄楊顯道先生<lb/>
<pb n="KR4h0143_WYG_222-1b"/>
　我憶楊夫子風流似昔人素琴長對月白髮不憂貧彭<lb/>
　澤陶元亮稽山賀季真相思欲相見烟樹幾回春<lb/>
　　　周孟簡<lb/>
　　　　丙午除夕<lb/>
　為客逢今夕寧親憶去年一尊終不醉孤館自無眠家<lb/>
　在雲山外身依日月邊何堪雙鬢改又值嵗華遷<lb/>
　　　陳敬宗<lb/>
　　　　元夕賜觀燈應制<lb/>
<pb n="KR4h0143_WYG_222-2a"/>
皓月金門夜和風玉殿春雲移三島近燈簇萬花新天<lb/>
仗臨丹扆星橋接紫宸中官宣徳意宴賞及羣臣<lb/>
紫禁疎鐘靜髙城刻漏傳五雲迎寶蓋萬戸綴金蓮瓊<lb/>
醴行仙席龍盤進御筵教坊呈百戲齊過玉堦前<lb/>
紫陌連清禁彤樓接絳河九門星彩動萬井月華多寳<lb/>
炬通宵晃鸞笙協氣和臣民涵聖澤齊唱太平歌<lb/>
山擁金鼇壯雲盤彩鳳來星河隨斗轉珠闕倚天開歡<lb/>
洽春聲遍恩從淑氣回願歌魚藻咏長奉萬年杯<lb/>
<pb n="KR4h0143_WYG_222-2b"/>
　　王英<lb/>
　　　扈從晚宿夾溝<lb/>
初雨過符離雲霞望欲迷垂鞭信馬去傍輦聽鶯啼山<lb/>
繞行營外溪迴帳殿西夜深聞鼓角天近月華低<lb/>
　　　贈伍子正還巘山舊隠<lb/>
積翠羣峯出盤雲古洞深澗花春帶雨山木晚澄隂猿<lb/>
鶴多年别江湖萬里心還攜謝安妓歸去一登臨<lb/>
　　　挹秀軒<lb/>
<pb n="KR4h0143_WYG_222-3a"/>
勝地風煙外遥山紫翠分花飄萬壑雨簾捲半溪雲鶴<lb/>
語林間聽樵歌谷口聞不妨招鄭老對酒夜論文<lb/>
　　　酬王尊師仙遊<lb/>
翠水三山路微茫見十洲月臨珠斗迥雲度絳河流露<lb/>
氣生鼇背簫聲出鳳樓慙無學仙分得伴赤松遊<lb/>
　　　題龍氏龍州書館<lb/>
幽居如杜曲松竹舊時栽溪路隨花入柴門傍水開風<lb/>
來書帙散月出棹歌回還共王喬輩吹簫坐紫苔<lb/>
<pb n="KR4h0143_WYG_222-3b"/>
　　　秋初有懷呈曽侍講彭脩撰二公<lb/>
律應清商動涼生大火流梧飄金井露雁度玉門秋爽<lb/>
氣消殘暑砧聲報逺愁佳期七夕近乘月却登樓<lb/>
　　王直<lb/>
　　　過曲江<lb/>
稍稍滄江曲亭亭日向低舟人方利涉客子未安栖度<lb/>
鳥衝山帶飛鳬踏水梯引杯觀物性不惜醉如泥<lb/>
　　　端午日觀打毬射栁應制<lb/>
<pb n="KR4h0143_WYG_222-4a"/>
玉勒千金馬琱文七寳毬鞚飛驚電掣仗奮覺星流歘<lb/>
過成三捷歡傳第一籌慶雲隨逸足繚繞殿東頭<lb/>
楊栁緑含滋琱弓縱射時向風飛白羽和露折青絲輦<lb/>
路晴光動旌門午漏遲營前撾鼓急捷報萬人知<lb/>
　　　村居<lb/>
古岸輕烟外深林夕照邊疎籬孤徑窈茅屋數家連花<lb/>
暝流鶯歇沙平乳犢眠桑麻青滿眼幽思預相牽<lb/>
　　　雪<lb/>
<pb n="KR4h0143_WYG_222-4b"/>
大雪下龍墀蓬萊曙色移光通九華殿花滿萬年枝賦<lb/>
擬梁園作歌憐郢曲詞西山臨魏闕相對玉參差<lb/>
　　　月下對酒<lb/>
萬里浮雲盡孤城畫角殘月從今夜滿人在異鄉看隠<lb/>
隠關山逺淒淒風露寒客愁難為減應頼酒杯寛<lb/>
　　　得兄行敏書知在臨清將北上<lb/>
嶺外三年别天涯萬里迴書從今日到船向幾時開落<lb/>
日關山逺清秋鴻雁來重陽看漸近同醉菊花杯<lb/>
<pb n="KR4h0143_WYG_222-5a"/>
　　　雨<lb/>
野迥雲容黒汀長雨氣寒春隨花片減愁向酒杯寛亂<lb/>
水通流急孤舟逆上難白鷗渾自得來往任風湍<lb/>
　　周忱<lb/>
　　　尋天台李道士齋<lb/>
瑶草迷行徑丹臺近赤城山川遥在望雞犬不聞聲谷<lb/>
靜松花落橋横澗水鳴雲間雙鶴下疑聽紫鸞笙<lb/>
　　　送孫大尹赴嶺南<lb/>
<pb n="KR4h0143_WYG_222-5b"/>
尊酒三山别雙鳬五嶺過和風吹客袂啼鳥雜離歌雨<lb/>
洗炎方樹霜清瘴海波宦遊知獨好春色向南多<lb/>
　　李昌祺<lb/>
　　　宿端璧寺<lb/>
遺構象王宫荒涼小邑東一燈秋殿閉孤榻夜窓空飢<lb/>
嚙牀頭䑕愁吟砌下蛩蕭蕭黄葉墜庭樹顫西風<lb/>
　　　早發小孤山遇風<lb/>
湖盡江逾闊舟窮路若迷垂楊春寂寂芳草雨淒淒漩<lb/>
<pb n="KR4h0143_WYG_222-6a"/>
水黿鼉窟平沙雁鶩堤風波隨地有何處可幽棲<lb/>
　　　送人南歸<lb/>
年年長作客北薊復南京秋雨滄洲雁春風采石鶯好<lb/>
山環故里流水背孤城去住無拘繫閒身到處輕<lb/>
　　　喜張進士叔豫見宿旅舍<lb/>
窮巷寂無鄰青燈共故人逺聲霜下磬孤影客邊身露<lb/>
冷蛩相弔庭寒月自親殷勤一瓢酒更與話酸辛<lb/>
　　　送陳生歸吉水赤岸<lb/>
<pb n="KR4h0143_WYG_222-6b"/>
清砧兼落葉總是别離情去路千程逺歸舟一葉輕秋<lb/>
雲連樹暗寒日映川明亦有滄浪興何時共濯纓<lb/>
　　　送周秀才遊長沙<lb/>
迢遞長沙道蕭條歳晏遊亂山黄葉寺孤棹白蘋洲夕<lb/>
鳥衝船過寒波背郭流毋論卑暑地賈傅昔曽留<lb/>
　　　宿廢普濟寺<lb/>
青山行欲盡深樹見僧房雲氣千峯暝秋聲一院涼長<lb/>
藤懸破衲脫葉覆空廊龍象黄金地蕭蕭蔓草長<lb/>
<pb n="KR4h0143_WYG_222-7a"/>
　　　三月四日即景<lb/>
忽忽春將暮俄過三月三草誰憐益母花自媚宜男乍<lb/>
到尋巢燕初眠上箔蠶新茶與稚笋鄉味憶江南<lb/>
　　　新野即景<lb/>
村暗濛濛雨流渾淺淺溪菊花長帶濕豆莢半沾泥野<lb/>
迥居民少林昬去路迷自投新野界蒿草與人齊<lb/>
　　魏驥<lb/>
　　　十二月九日喜晴<lb/>
<pb n="KR4h0143_WYG_222-7b"/>
林屋春來近和風曉入簾玉梅開的的膏雨灑纎纎地<lb/>
暖草將茁氷消水若添東君䇿羲馭靈鵲噪晴簷<lb/>
　　　久不過樂丘賦以識吾之戀戀耳<lb/>
閒居清晝永憶昨過閑行月上湖光瑩雲收山氣清開<lb/>
尊方盡醉回首更留情便欲移家去悠悠樂此生<lb/>
一逕紆山麓扶藜款款行塵心隨地逺野趣入詩清弔<lb/>
古傷遺跡㝷幽愜素情歸途度柴嶺又喜月初生<lb/>
循山宜歩入傍水可舟行雞犬縁村靜松篁著處清巖<lb/>
<pb n="KR4h0143_WYG_222-8a"/>
僧無怪說野老有眞情便是桃源裏移居可樂生<lb/>
　　　十月十二日夜步月<lb/>
仗策紆苔逕清吟月正中隔林燈火近入望水雲空夜<lb/>
靜無過客風髙有斷鴻徘徊來復往此趣許誰同<lb/>
　　　春隂<lb/>
屈指三春盡都能幾日晴逺山連樹暝新漲與堤平處<lb/>
處鳩將乳家家蠶欲生越王臺下路阻却看花行<lb/>
　　　題竹<lb/>
<pb n="KR4h0143_WYG_222-8b"/>
林立曉蒼蒼琅玕宿鳳凰孫枝凝露宻稚子過人長揺<lb/>
月清聲細當風粉節香敲門有佳客日日看無妨<lb/>
　　　不寐<lb/>
展轉孤吟處匡牀入夜深地偏人跡杳風迥漏聲沈釋<lb/>
悶聊成句何勞見賞音寒梅香忽度知即是同心<lb/>
　　柯暹<lb/>
　　　九日次黄學士韻<lb/>
客途逢九日景物為誰賖此地已無酒故園空有花翠<lb/>
<pb n="KR4h0143_WYG_222-9a"/>
微亭下路采石驛邊槎未卜重過日臨風獨歎嗟<lb/>
　　陳全<lb/>
　　　送人尹江右<lb/>
窮冬正蕭索離思苦匆匆風雨孤帆别琴尊幾日同雪<lb/>
晴淮水急雲盡楚天空花縣絃歌暇題詩寄塞鴻<lb/>
片雨江村外霏霏暗去程輕沾芳草濕逺入㫁烟輕歸<lb/>
鳥愁邊沒離情别後生不堪凝望處迢遞失關城<lb/>
　　熊槩<lb/>
<pb n="KR4h0143_WYG_222-9b"/>
　　　雨後江行<lb/>
早出餘杭郭微茫曉色開畫船江上别緑樹水邊迴酒<lb/>
為離人勸詩因細雨催故人凋謝久惆悵不勝哀<lb/>
　　陳循<lb/>
　　　過徐州迴鑾處<lb/>
偶得迴鑾處遥因想翠華彩雲飛輦路象跡印汀沙曉<lb/>
日彭城地春風楊栁花獨慙隨使節重此泛仙槎<lb/>
　　　沛縣<lb/>
<pb n="KR4h0143_WYG_222-10a"/>
漢祖歌風處荒臺宿草迷野雲連碭北溪雨過豐西人<lb/>
自殊方至書因去客題鴒原千里隔落筆數行啼<lb/>
　　髙穀<lb/>
　　　送倪廷用致政歸嘉興<lb/>
青雲遺宦轍白首賦歸田舊著官袍卸新裁野服便草<lb/>
堂留月色花徑隔塵縁陶令門前栁春來好繫船<lb/>
　　鄭珞<lb/>
　　　送髙時旭還閩<lb/>
<pb n="KR4h0143_WYG_222-10b"/>
祖帳連芳草征帆挂夕曛鄉心閩海月客夢楚江雲候<lb/>
館雞聲早平沙雁影分懸知霄漢上早晚薦雄文<lb/>
　　周敘<lb/>
　　　春日扈駕謁陵<lb/>
御幄千旗擁屯營萬騎環祥煙隨鳳蹕瑞日映龍顔金<lb/>
鼓轅門樂衣冠綵仗班嵩呼來父老聲動五雲間<lb/>
膴膴神臯迥鑾輿晚駐時天連雙鳳闕地接九龍池日<lb/>
月開黄道雲霞翊畫旂澤隨陽徳布春滿萬年枝<lb/>
<pb n="KR4h0143_WYG_222-11a"/>
　　　送袁欽誠<lb/>
少壯辭家去從師千里遊雨深廬岳樹天接漢江流夜<lb/>
誦分漁火朝吟倚客舟遥知重㑹日春滿帝王州<lb/>
　　劉鉉<lb/>
　　　題叔明靈石草堂圗<lb/>
坐深殘醉醒簾捲草堂開擁坐千峯出横空一鶴來晚<lb/>
風松落子時雨石生苔却憶山中客披圗日幾迴<lb/>
　　薛瑄<lb/>
<pb n="KR4h0143_WYG_222-11b"/>
　　　武陵曉泛<lb/>
今朝風日好來泛武陵溪碧水寒依岸蒼林逺䕶堤沙<lb/>
光揺野馬人語散鳬鷖二月桃花發還應處處迷<lb/>
　　　晚至雲夢<lb/>
雲夢行看近肩輿趂晚涼稻塍新穗吐蓮沼落紅香宻<lb/>
樹隠茅屋蕪堤繫野航霜臺絶瀟灑容我得徜徉<lb/>
　　　大江逢霽景獨酌有感<lb/>
舟行逢霽景逸興杳難羣緑樹江邊影青山水底雲衆<lb/>
<pb n="KR4h0143_WYG_222-12a"/>
山連復㫁雙艣合還分自酌金尊酒微吟到半曛<lb/>
　　　舟發城陵磯<lb/>
急鼓催舟發依稀見岳陽逺波浮島嶼衆水合岷湘竹<lb/>
瓦居人閤杉牌賈客房且看風景異未覺逺遊傷<lb/>
　　　湘江道中<lb/>
湘鄉南去路連日是山行地僻溪潭緑冬和草樹榮野<lb/>
人懸稻把古戍列麾旌異俗今如此歸當話友生<lb/>
　　　喬口遡流往長沙<lb/>
<pb n="KR4h0143_WYG_222-12b"/>
楚岫無邊翠湘流不盡清香蘭屈子賦苦竹鷓鴣聲風<lb/>
景常年事雲霞萬古情沙頭舊鷗鳥誰肯與尋盟<lb/>
　　　武口守風<lb/>
歸思方正切北風何太狂江村平隠見湖樹逺微茫浪<lb/>
起魚龍伏天低鶴鶴翔貂裘思更著秋雨早生涼<lb/>
繫舟楊栁驛風雨苦連朝逺岸烟埋樹荒村水沒橘年<lb/>
華身老大湖海興蕭條天意何留滯應憐望國遥<lb/>
　　　嘉陵泛江<lb/>
<pb n="KR4h0143_WYG_222-13a"/>
湛湛嘉陵水沈沈石底明岸翻雲樹影谷響棹歌聲微<lb/>
冷南風細輕隂暮雨晴應難逢此景還慰逺遊情<lb/>
　　　樵雲野老<lb/>
自得山中趣都忘世上名閒尋肥遯侣共作斫雲行决<lb/>
决溪流響丁丁谷應聲偶然值漁者問荅有深情<lb/>
　　于謙<lb/>
　　　暑月將自太行巡汴<lb/>
三晉衝寒到中州冒暑回山川元不改節候自相催緑<lb/>
<pb n="KR4h0143_WYG_222-13b"/>
樹連天暗丹葵向日開太行雲縹緲搔首意徘徊<lb/>
　　　遊春<lb/>
滿路香塵起尋春思欲迷樹晴鶯出谷溪暖燕銜泥玉<lb/>
勒嘶芳草青樓瞰大堤風光無限好都在畫橋西<lb/>
　　　春日大風感懷<lb/>
逺塞足風沙春深不見花層氷猶度馬弱栁未藏鴉易<lb/>
醉愁邊酒頻歸夢裏家凭闌一搔首心緒亂如麻<lb/>
　　　太行途中雜咏<lb/>
<pb n="KR4h0143_WYG_222-14a"/>
碗子城邊路年來幾度過山川認行色花鳥熟鳴珂戀<lb/>
闕情何限瞻雲思轉多壯懷成激烈彈劒欲髙歌<lb/>
　　　到澤州<lb/>
信馬天將暮離山路轉平川縈太行驛樹繞澤州城落<lb/>
日翻旗影長風送鼓聲孤雲在天際回首若為情<lb/>
　　　春日客中漫興<lb/>
客懷雖寂寞春意自堪憐草色翠如織花枝紅欲燃鳴<lb/>
鳩疎雨後啼鴂暖風前翹首天涯路韶光又一年<lb/>
<pb n="KR4h0143_WYG_222-14b"/>
　　　客途春隂<lb/>
薄雲和日色底事弄隂晴駐馬空回首鳴鳩不住聲東<lb/>
風吹野草暮靄起山城擾擾長途倦逢人即問程<lb/>
　　偶桓<lb/>
　　　歳暮<lb/>
忽忽歳云暮朔風吹客衣却因鄉井近轉覺信音稀山<lb/>
響鼪鼯嘯江空鶴鸛飛百年渾潦倒底事未能歸<lb/>
　　郭厪<lb/>
<pb n="KR4h0143_WYG_222-15a"/>
　　　送友之京<lb/>
我正愁寥落君今又北遷春歸萬里外人去五雲邊塞<lb/>
栁迎征斾江花照别筵離情不可道去住各悽然<lb/>
　　施敬<lb/>
　　　送人還廣陵<lb/>
㑹晤情方洽暌違意更長天涯同是客秋杪各還鄉黄<lb/>
葉飛揚子青山繞夜郎分襟即萬里相顧兩茫茫<lb/>
　　劉叔讓<lb/>
<pb n="KR4h0143_WYG_222-15b"/>
　　　憶弟<lb/>
漂泊嗟吾老羈遲見汝難西風鴻雁急落日鶺鴒寒渭<lb/>
北書長絶滇南淚不乾相思朝夕夢懷抱幾時寛<lb/>
　　李悌謙<lb/>
　　　春社<lb/>
今日報春社風光處處同社公三日雨花信幾畨風野<lb/>
老還祈穀村醪可治聾醉歸茅屋臥花月淡朦朧<lb/>
　　劉績<lb/>
<pb n="KR4h0143_WYG_222-16a"/>
　　　清夜西窓獨坐有懷<lb/>
杯罄燭花殘沈沈夜向䦨吟兼鄰笛怨坐怯客氊寒露<lb/>
蕙蟲爭緝風枝鳥畏彈未能消俠氣時拭劒鐔看<lb/>
　　　送周興化還郡<lb/>
中朝人共說未見已相知此别又千里再逢還幾時雨<lb/>
來崖樹暗風靜浪花遲歸到公堂裏停雲合賦詩<lb/>
　　　送友人歸番陽<lb/>
芳草緑尚淺故園春又殘平生為客慣今日别君難短<lb/>
<pb n="KR4h0143_WYG_222-16b"/>
棹吳郎曲哀絃楚女彈江花正滿眼且莫下長干<lb/>
　　　送王内敬重戍遼海<lb/>
别淚不可忍杯行到手空風塵重作客寒暑易成翁曙<lb/>
色連關樹秋聲起塞鴻天涯見親友還與故園同<lb/>
　　鄭嘉<lb/>
　　　秋日懷孟熙先生<lb/>
故人丘壑隱塵路往來遲寒暑空相憶雲山不可期古<lb/>
碑梅福寺荒井石郎祠舊日同逰處偏勞入夢思<lb/>
<pb n="KR4h0143_WYG_222-17a"/>
　　董儒<lb/>
　　　四明夜泊<lb/>
孤城臨野戍短棹倚江橋客路辭家久親闈入望遥㫁<lb/>
雲晴後樹明月夜深潮感此無窮恨令人倍寂寥<lb/>
　　廖駒<lb/>
　　　思親<lb/>
戎馬何時歇奔馳倦此身青燈孤館客白髮倚門人書<lb/>
信連年絶家山入夢頻歸來未有日回首一沾巾<lb/>
<pb n="KR4h0143_WYG_222-17b"/>
　　朱純<lb/>
　　　登龕山<lb/>
長江限呉越形勢一何雄嶼島蒼茫外乾坤浩蕩中江<lb/>
連埋日霧汀暗走沙風忽起乘桴歎滄洲不可窮<lb/>
　　　湖上<lb/>
寥落暮天迥蒼茫湖水平秋雲開雁路涼雨靜蟬聲坐<lb/>
石忘收釣臨流愛濯纓自縁躭野趣不是為逃名<lb/>
　　賀言<lb/>
<pb n="KR4h0143_WYG_222-18a"/>
　　　題燕穆之楚江秋曉圗<lb/>
月落楚江空秋林待日紅船開飛葉雨人渡長潮風閣<lb/>
影濤聲外山形曙色中神仙問何在有路想難通<lb/>
　　　咏殘花<lb/>
滿架開初盡唯留幾許春輕風南陌上落日暮江濵影<lb/>
淡簾櫳月香消輦路塵漂零莫飛去别院有愁人<lb/>
　　髙璧<lb/>
　　　秋日逆旅送友人<lb/>
<pb n="KR4h0143_WYG_222-18b"/>
七澤波濤險三邊道路窮生涯同泛梗踪跡歎飛蓬晚<lb/>
色平蕪外秋聲落木中毋將衰颯淚臨别灑西風<lb/>
　　沐璘<lb/>
　　　送人<lb/>
花栁正芬芳天涯去路長陌塵輕作霧澗草細生香舟<lb/>
檝通巫峽山河拱建康南遊嗟我久送爾倍思鄉<lb/>
　　　滇南即事二首<lb/>
自昔梁州域西南路盡通碧雞名岫逺金馬故關雄羅<lb/>
<pb n="KR4h0143_WYG_222-19a"/>
婦裙花布蒲蠻臂柘弓聖㤙同覆載處處樂時豐<lb/>
萬山藏古砦六詔雜諸蠻僰女頭籠帽番僧耳墜鐶啖<lb/>
蛇傳土俗屠犬祀神姦更有西戎種輕生性最頑<lb/>
　　潘亨<lb/>
　　　北固晚眺<lb/>
極目蒹葭外西風白苧涼殘霞隨野鶩落日送帆檣水<lb/>
接蓬萊近山連楚越長六朝遺恨在誰為管興亡<lb/>
　　　七里灘<lb/>
<pb n="KR4h0143_WYG_222-19b"/>
怒濤催逺客帆落釣臺隂夜雨他鄉夢秋風何處砧渚<lb/>
煙籠樹杪澗水入溪深中有垂綸者茫茫不可尋<lb/>
　　　蟋蟀<lb/>
愁對燈前影時聞牀下聲要知因物付何用不平鳴㫁<lb/>
續許多意淒涼無限情誰家急砧杵海内已休兵<lb/>
　　岑琬<lb/>
　　　松陵道中<lb/>
野闊煙凝樹湖深水近田丫鬟挑菜女獨櫓賣魚船鳥<lb/>
<pb n="KR4h0143_WYG_222-20a"/>
去青山外帆收古驛前孤吟看北斗戀闕竟忘眠<lb/>
　　秦旭<lb/>
　　　雨齋簡惟清<lb/>
瀏瀏竹間雨瀟瀟窓外鳴小池收暑氣疎柳作秋聲鬢<lb/>
雪䝉頭冷腰金照眼明年光太匆迫何處學長生<lb/>
　　髙得暘<lb/>
　　　雅集分韻<lb/>
帝里春風早金河凍雪消暗黄初著柳新緑已平橋東<lb/>
<pb n="KR4h0143_WYG_222-20b"/>
閣情何限西園景倍饒朋簪喜相盍歌咏樂清朝<lb/>
　　　春夜次韻<lb/>
柳葉蛾睂緑花枝粉臉紅金鬟籠細霧繡幕䕶香風夜<lb/>
氣三更後春光二月中梨雲隨蜨夢來往繞簾櫳<lb/>
　　胡粹中<lb/>
　　　昨夜<lb/>
昨夜霜初重他方葉又黄蛩聲悲月冷客意怯風涼孤<lb/>
嶼漁村外荒郵野戍傍因思舊遊處魚稻滿江鄉<lb/>
<pb n="KR4h0143_WYG_222-21a"/>
　　唐子儀<lb/>
　　　泊雷港<lb/>
晚泊豁吟緒行行步渚沙雨添新柳耳水減嫩蒲芽烏<lb/>
鬼來漁艇青蚨付酒家微風吹短褐倚杖數歸鴉<lb/>
　　林文<lb/>
　　　秋景<lb/>
水已澄秋色峯看淡落暉雁投寒渚下漁逐暮潮歸古<lb/>
寺初鳴磬孤城半掩扉行人從喚渡舟子去如飛<lb/>
<pb n="KR4h0143_WYG_222-21b"/>
　　王誼<lb/>
　　　秋日懷孟熙先生<lb/>
倐忽成逺别幽栖仍薜蘿草芳經雨歇蟲響入秋多夜<lb/>
月柯亭市涼風鏡外波相期盡一醉何日重經過<lb/>
　　　初秋<lb/>
片雨曉初過青桐隕素柯客衣身上薄鄉淚枕邊多水<lb/>
落牽牛渚機催織女梭玉門班定逺歸興欲如何<lb/>
　　劉珏<lb/>
<pb n="KR4h0143_WYG_222-22a"/>
　　　寄傲園小景十幅倣盧鴻一草堂圗詩自題<hi>録四首</hi>
　　　　螺龕<lb/>
竟日雙扉掩隂隂草色侵石幢門外樹法相壁間尋借<lb/>
渡石微窄鑿渠雨始深一燈綿晝夜蕭寂了無音<lb/>
　　　　扶桑亭<lb/>
虚亭立水面問樹乃稱竒不謂虬龍影能於隙地垂互<lb/>
承欄並檻交接澗通池長日披襟坐攤書尤所宜<lb/>
　　　　衆香樓<lb/>
<pb n="KR4h0143_WYG_222-22b"/>
花扉深不測危立有層樓遥矚盈庭樹宛然别一丘坐<lb/>
堪邀月下登或當山遊桂影趨簷際清芬却想秋<lb/>
　　　　旃檀室<lb/>
不來深處坐何以滌吾愁古井汲苔繡石牀吟素秋幽<lb/>
香天際發竒致室中求僮僕諳清事支扉謝俗儔<lb/>
　　張和<lb/>
　　　蘭陵秋夕<lb/>
碧樹鳴秋葉芳塘斂夕波漏長稀箭刻樓迥逼星河候<lb/>
<pb n="KR4h0143_WYG_222-23a"/>
雁迎霜早啼螿傍月多懷人不能寐彈鋏起商歌<lb/>
　　　過桐君山<lb/>
雲斷山疑合川回路忽分秋聲兩岸葉曉色萬峯雲旅<lb/>
雁衝帆度寒蟬隔水聞嚴陵遺跡在我欲問桐君<lb/>
　　　蘭陵秋夕<lb/>
月砌啼秋蛬風枝起夜禽洗愁燈下酒惜别夢中心露<lb/>
重驚寒早更長覺漏沈明朝覽青鏡𤣥鬢有霜侵<lb/>
　　祝顥<lb/>
<pb n="KR4h0143_WYG_222-23b"/>
　　　次陽明堡<lb/>
晚次陽明堡登樓望雁門牛羊歸逺楚燈火映孤村塞<lb/>
近風偏勁山髙日易昬羈懷何以遣公館自開尊<lb/>
　　　途中即景<lb/>
野曠雲初巻山晴翠欲流殘陽牛背笛新月水邊樓異<lb/>
土逢佳景危途得勝遊浩然襟抱豁清興落滄洲<lb/>
　　　夜宿無鍚<lb/>
辭家無百里離思已紛紛旅泊今宵始鄉音此地分汀<lb/>
<pb n="KR4h0143_WYG_222-24a"/>
沙籠宿霧星月挂疎雲回首寒山寺鐘聲杳不聞<lb/>
　　姚夔<lb/>
　　　下峽<lb/>
瞿塘天下險巫峽勢相連夾岸千尋壁中流一罅天山<lb/>
空無獸迹江逼少人煙唯聽鼕鼕鼓朝牽百丈船<lb/>
　　項忠<lb/>
　　　出清逺峽野望<lb/>
行盡溪中路蒼茫見逺天歸猿啼曉日飛鳥入寒煙緑<lb/>
<pb n="KR4h0143_WYG_222-24b"/>
樹江頭驛黄茅郭外田孤懷無限思望斷白雲邊<lb/>
　　卞榮<lb/>
　　　寄隱者<lb/>
曽訪巖棲處金鵝石榻前歌君紫芝曲和我白雲篇火<lb/>
宿燒丹竈煙生種玉田林泉無限好三聘未幡然<lb/>
　　陳憲章<lb/>
　　　送客<lb/>
濃緑新春酒疎紅隔水花官人坐馬醉江路繞山斜桃<lb/>
<pb n="KR4h0143_WYG_222-25a"/>
李成春徑牛羊散暮沙林泉無宿客興盡且還家<lb/>
　　　恱城<lb/>
山作旌幢擁江絣鏡面平舟航乘曉發雲物入冬晴鼓<lb/>
到江心絶槎衝石角横經過恱城曲無語笑浮生<lb/>
　　　至陳冕家<lb/>
逺樹晴堪數孤雲暝欲遮自憐江海跡能到友生家落<lb/>
日明江色輕風動麥花相看吾鬢白不必問年華<lb/>
　　　古揶寄周京<lb/>
<pb n="KR4h0143_WYG_222-25b"/>
西來何處水千里不平流入海魚龍喜懷山草木愁雨<lb/>
邊明落日石角上孤舟寄語周京道勞生不自由<lb/>
　　　晚步二首<lb/>
水國秋先至江村晚更幽泥筌收郭索山網落軥輈涼<lb/>
入社門樹陰連渡口舟獨憐經畧地吾得放歌遊<lb/>
居常懶出戸肯到社西頭海國諸峯暝乾坤六月秋微<lb/>
涼生浦樹返照下西樓今夕蒲團上前山更臥遊<lb/>
　　　秋坐碧玉樓偶成<lb/>
<pb n="KR4h0143_WYG_222-26a"/>
造次中秋過商量九日來詩將秋景澹菊共老人開時<lb/>
節陶潛醉江山宋玉哀平生滄海意不受白鷗猜<lb/>
　　　題新村書齋壁<lb/>
日色催江渡潮痕上石梯趂墟村婦出索哺襁兒啼樹<lb/>
接黄村塢船移白石溪落花誰省記何必武陵迷<lb/>
茅棟依巖靜柴門斫竹通桑榆巷南北煙火埭西東一<lb/>
逕漁樵入孤村井臼同鄰家得美酒吹笛月明中<lb/>
　　　南歸寄鄉書<lb/>
<pb n="KR4h0143_WYG_222-26b"/>
碧草東西埭黄鸝逺近山巖春花氣足檐日鳥聲閒文<lb/>
字虚堆几園林不設關一條烟際路朝往暮來還<lb/>
居士舊茅齋蕭然倚玉臺獨尋寺裏去毎到日西回魚<lb/>
躍水萍破風推巖户開小橋殘板在長訝有人來<lb/>
省事除煩惱端居養靜虚栽花終恨少飲酒不留餘山<lb/>
徑兒吹笛村田婦把鋤殷勤謝閭里勝事莫相疎<lb/>
　　　社西村<lb/>
結茅依里社村以社西名客至惟談稼年衰不入城鄰<lb/>
<pb n="KR4h0143_WYG_222-27a"/>
雞上樹宿水鶴傍人鳴向晚尋牛去前岡笛又轟<lb/>
　　　次韻秋興感事寄東所<lb/>
醉眠山影裏恨不與君同松下泉來冷雞鳴日過中就<lb/>
牀梳白髮開戸納清風起視滄溟暮孤鴻沒逺空<lb/>
　　　春日江村<lb/>
時候花先覺隂晴鳥自知登山嫌避客得句樂呼兒蔓<lb/>
草披香徑垂楊覆淺漪美人期未至江月幾盈虧<lb/>
　　　喜梁文冠至<lb/>
<pb n="KR4h0143_WYG_222-27b"/>
駐槳梅村夜風光勝早春直知花是路不覺月隨身草<lb/>
木皆知舊江湖多賤貧短蓑來往數等是最閒人<lb/>
　　　石門<lb/>
白髮非公事扁舟進此門山雲寒不雨江路曲通村玩<lb/>
世吾何有長途馬不存晚來堪一醉江月照空樽<lb/>
　　　圭峯閣<lb/>
勝處不在逺杪秋何處尋步崖碧澗落眠石青松隂地<lb/>
少滄溟入山髙雁鶩沈此時閒佇望誰識倚闌心<lb/>
<pb n="KR4h0143_WYG_222-28a"/>
　　　春興<lb/>
野晴花簇白山暖樹更清卯酒醉欲睡午風吹又醒閒<lb/>
拈曲江句勝讀法華經自在山窓下跏趺趣已冥<lb/>
　　　野坐<lb/>
團蓋青松午重裀緑草春野晴鶯得意花盛蜨傷神㫁<lb/>
靄生西塢殘潮下溟津竹根酣共臥不覺蘚沾身<lb/>
　　鄭文康<lb/>
　　　與諸公酌酒<lb/>
<pb n="KR4h0143_WYG_222-28b"/>
燕趙多豪傑悲歌不暇裁素知黄祖性敢恃禰衡才酒<lb/>
盡月將落燭殘風又來下堦成獨步惆悵一興哀<lb/>
　　　題倪公禮隠居<lb/>
家近閶門市清風一草廬窓明人問卜山晚僕收書客<lb/>
笑鳩巢拙妻憐蟻甕虚城南炎熱地不識近何如<lb/>
　　周鼎<lb/>
　　　送黄給事使滿刺國封王<lb/>
逺國來王日深恩冊拜時璽書中禁出天語使臣知路<lb/>
<pb n="KR4h0143_WYG_222-29a"/>
指諸蕃近山行四牡遲故人青瑣夢無限五雲思<lb/>
　　　江行<lb/>
萬里雲濤上孤帆一羽輕霜清天宇闊沙白海潮平山<lb/>
寺欲浮動鄰舟偶合并瓊花尚無恙回首廣陵城<lb/>
　　郭登<lb/>
　　　過安南衛<lb/>
絶頂見孤城征驂向曉行鳥啼多異響花發不知名石<lb/>
澗閒雲碓山田趁火畊愁聞耆老說三月未曽晴<lb/>
<pb n="KR4h0143_WYG_222-29b"/>
　　　過西樵賈氏隠居<lb/>
何處覔幽棲西樵更向西梨花千樹雪茅屋數聲雞澗<lb/>
水穿林入春雲壓雨低仙源知近逺應使世人迷<lb/>
　　　自騰衝歸三月十五日夜至金齒<lb/>
鄉思今春晚到邊花又飛嶺雲衝馬散山月照人歸逺<lb/>
戍寒吹角孤城夜掩扉功名是何物猶未解征衣<lb/>
　　柯潛<lb/>
　　　遊囊山寺<lb/>
<pb n="KR4h0143_WYG_222-30a"/>
下馬松關外行行過虎溪鐘鳴知寺近雲暝覺天低㫁<lb/>
澗流泉澀平岡古木齊何時謝塵鞅此地卜幽棲<lb/>
　　王㒜<lb/>
　　　宿沛縣泗亭驛<lb/>
維舟當泗水涼雨洗炎蒸砧杵孤城月漁舟别浦燈客<lb/>
愁秋更甚鄉夢逺難憑千古龍飛地令人感廢興<lb/>
　　楊守陳<lb/>
　　　不寐<lb/>
<pb n="KR4h0143_WYG_222-30b"/>
客夜耿無寐其如鐘漏稀入簾霜氣動當戸月華微切<lb/>
切候蟲語蕭蕭寒葉飛擁衾成永歎不是為無衣<lb/>
　　　遊虎丘<lb/>
出城纔數里已到白雲間但見門臨水那知寺有山鐘<lb/>
鳴僧出定林動鶴飛還石磴行行遍花宫盡啟關<lb/>
　　童軒<lb/>
　　　謫所有懷舊遊諸友<lb/>
憶昔論交日相知盡少年季良身任俠叔度世稱賢夜<lb/>
<pb n="KR4h0143_WYG_222-31a"/>
雨彈棊局春風放酒船飄零各分手愁絶越江邊<lb/>
　　　憶金陵<lb/>
金陵佳麗地風景想依然城闕金湯固江山罨畫連晚<lb/>
風樓上笛春水渡頭船惆悵曽遊處而今又幾年<lb/>
　　　東林小隠為沈處士題<lb/>
小隠東林地身閒歳月忘曲池山倒影虚閣水生涼雨<lb/>
潤琴絲慢風薫藥臼香羨君清趣好無夢到巖廊<lb/>
　　　雨中柬鄭廣之揮使<lb/>
<pb n="KR4h0143_WYG_222-31b"/>
咫尺長安道思君日倚樓寒烟籠野色春雨暗江流燕<lb/>
麥悲新况鶯花感舊遊何時一相見攜手步滄洲<lb/>
　　　閒居漫興<lb/>
一榻清於洗翛然思不羣紫苔行處滿黄鳥坐來聞琴<lb/>
奏松間月碁敲石上雲蒲塘新水暖花落覆輕紋<lb/>
鎭日掩柴扃長歌醉復醒草生元亮井花簇子雲亭夜<lb/>
玉裝琴軫秋金鑄硯屏都將舊遊事一笑晚山青<lb/>
樗散眞成癖支離類隠淪林深多緑蘚地僻少紅塵酒<lb/>
<pb n="KR4h0143_WYG_222-32a"/>
熟頻留客詩成不寄人清風無限樂即此見天眞<lb/>
　　　擬唐<lb/>
　　　　擬晚至華隂<lb/>
馬首日將晡行行歳欲徂古祠寒蘚合仙掌㫁霞孤山<lb/>
暝聞啼鳥溪晴見浴鳬洛城知不逺宫樹晚糢糊<lb/>
　　　　擬晚發五溪<lb/>
日暮添鄉思孤舟去路長蒹葭洲上月橘柚岸邊霜漢<lb/>
水連天白岷山過雨蒼此中雖勝槩歸興詎能忘<lb/>
<pb n="KR4h0143_WYG_222-32b"/>
　　　寓白塔寺偶題<lb/>
夜宿招提境蕭然世外蹤雨腥龍出洞月冷鶴歸松影<lb/>
露林間塔聲傳澗底鐘空門應不鏁常借白雲封<lb/>
　　　舟次𤓰洲晚步田家<lb/>
薄暮扣林扉柴荆掩夕暉蔓長松葉暗草盛荳苗稀寒<lb/>
犬迎人吠昬鴉接翅飛客愁思佇立舟子苦催歸<lb/>
　　　白沙民舍<lb/>
初日照林扉山深客到稀栁溪鶯獨囀麥隴雉雙飛少<lb/>
<pb n="KR4h0143_WYG_222-33a"/>
婦提筐出中男荷畚歸盛時徴賦少生事莫嫌微<lb/>
　　徐溥<lb/>
　　　歸樂堂<lb/>
十年遊上國此日賦歸歟倦却風塵路來尋水竹居山<lb/>
行春載酒門掩晝攤書薄暮投林鳥相看意自如<lb/>
　　李裕<lb/>
　　　渡揚子江<lb/>
曉經揚子渡畫舸一帆輕潮湧金山寺雲連鐵甕城江<lb/>
<pb n="KR4h0143_WYG_222-33b"/>
豚吹浪白海日照林明坐聽鐘聲發悠然物外情<lb/>
　　張寧<lb/>
　　　題姚公綬山水<lb/>
幽意寫不盡萬山深更深白雲無出處緑樹漫成林啼<lb/>
鳥醒人夢流泉浄客心何當隨釣艇看奕草堂隂<lb/>
　　　重遊金粟寺有作<lb/>
溪深通小艇山峻露層臺林葉經霜盡河氷近午開閒<lb/>
雲僧出定舊雨客重來擾擾浮生路經過知幾迴<lb/>
<pb n="KR4h0143_WYG_222-34a"/>
　　丘濬<lb/>
　　　村行<lb/>
萬里勞行役驅車趁晚晴鴉邊殘照逺雨外㫁虹明山<lb/>
徑髙低路村舂逺近聲隔林人語寂一犬吠相迎<lb/>
　　　晚泊<lb/>
風定帆初落籬根泊晚晴寒潮隨月上秋水共天清隔<lb/>
竹見燈影横江聞鶴聲有懷愁不寐坐數驛樓更<lb/>
　　杜庠<lb/>
<pb n="KR4h0143_WYG_222-34b"/>
　　　送呉瓊州<lb/>
瓊守相逢晚來從海外頭島微猶有國沙盡更無州風<lb/>
雨迷蛟室雲霞結蜃樓喜聞為政好黎俗遍歌謳<lb/>
　　陳䞇<lb/>
　　　晚發五溪<lb/>
巴州移短棹正值暮秋天客路猿聲裏鄉山雁影邊蒹<lb/>
葭連晚渚䆉稏滿秋田風物雖堪戀其如歸思牽<lb/>
　　劉溥<lb/>
<pb n="KR4h0143_WYG_222-35a"/>
　　　晚過揚州<lb/>
長河懸落照短棹尚孤征衰栁愁邊㫁殘霞雨外明人<lb/>
喧揚子渡鐘動廣陵城漸去鄉關逺淒然倍旅情<lb/>
　　　齋居雜興<lb/>
緑水平橋北青帘小巷西酒香春甕滿山色晚樓低半<lb/>
醉歌新曲閒眠改舊題偶因乘雨出雙屐盡沾泥<lb/>
情懷甘澹泊書史自逍遥夜讀妨鄰睡晨眠誤客招燕<lb/>
歸簾半捲鳥散竹還揺雨足軒東圃縁溪認藥苗<lb/>
<pb n="KR4h0143_WYG_222-35b"/>
北岫青當檻南園緑近門蛛絲粘樹葉螘穴蝕花根移<lb/>
石搘茶竈臨池濯酒尊何須求分外遲起上朝暾<lb/>
涼意生新浴幽情逺垢氛雨堦行亂蟻風箔散飢蚊興<lb/>
好多題扇神清不茹葷有時絃緑綺横膝奏南薫<lb/>
詩客每相過書齋常不扃雨生枯木菌風約小池萍得<lb/>
興翻琴譜乘閒刻硯銘近來躭野趣頻到水西亭<lb/>
撫景憐秋盡觀書喜夜長露蟲喧砌石風葉墜琴牀舊<lb/>
集栽蔬語新傳製墨方曉來雙鶴舞踏碎一庭霜<lb/>
<pb n="KR4h0143_WYG_222-36a"/>
　　沈愚<lb/>
　　　寒食對酒留别金陵知已<lb/>
别離頻對酒去住惜分襟楚水歸帆逺呉門驛路深曉<lb/>
鐘孤客夢寒月故鄉心為語同袍者愁多莫苦吟<lb/>
　　蘇正<lb/>
　　　南州有贈<lb/>
天路無期到春湘帶恨流亂山愁對酒落日獨登舟書<lb/>
劒憐同客江湖耐薄遊離心寄明月相逐逺悠悠<lb/>
<pb n="KR4h0143_WYG_222-36b"/>
　　　江南旅情<lb/>
天涯為客久生計日蕭條旅况頻看月鄉心獨聽潮春<lb/>
歸江上早家在夢中遥無限相思意東風白下橋<lb/>
　　晏鐸<lb/>
　　　送曽與忠<lb/>
送送臨岐路滄江欲暮時我懷殊未已君去獨何之鄉<lb/>
國多歸夢天涯少故知别來明月夜無那思淒其<lb/>
　　蔣主孝<lb/>
<pb n="KR4h0143_WYG_222-37a"/>
　　　居燕旅情<lb/>
不上黄金臺早歌歸去來平沙無草木短褐有塵埃故<lb/>
里愁言别明時敢論才燈前一舞劒豪氣轉成哀<lb/>
　　　思昔<lb/>
昔日輕王猛如今重管寧烟塵猶浩蕩豪傑故飄零客<lb/>
况風中絮交遊水上萍空憐乞米帖愁絶老横經<lb/>
　　　旅邸有懷<lb/>
風雨茅齋夜青燈照客眠故人霄漢上歸思楚江邊短<lb/>
<pb n="KR4h0143_WYG_222-37b"/>
角吹殘夢長歌感昔年自憐身老大何以繼前賢<lb/>
　　蔣主忠<lb/>
　　　經龍潭故居<lb/>
不到故園久寜辭歸路遥山光自今昔人物歎蕭條古<lb/>
鎭東西市長江旦暮潮何當尋舊業來此傍漁樵<lb/>
　　王貞慶<lb/>
　　　分題得金山曉鐘送金瓉歸婁東<lb/>
孤刹天心起疎鐘月下鳴沈沈催曙色隠隠帶潮聲近<lb/>
<pb n="KR4h0143_WYG_222-38a"/>
渚鷗羣散空林鶴夢驚扁舟有歸客欹枕不勝情<lb/>
　　顧亮<lb/>
　　　郡齋獨酌憶蔡章陽馬仲穆諸君<lb/>
半生徒碌碌百事未能周白屋方甘老朱門忽見收登<lb/>
龍應有愧得馬正堪憂坐對盈樽酒寥寥憶舊遊<lb/>
　　孫寜<lb/>
　　　送淵上人<lb/>
逺公無定跡心與白雲閒瓶錫春風裏帆檣暮雨間鳥<lb/>
<pb n="KR4h0143_WYG_222-38b"/>
啼臨水樹猿響隔溪山此際隨縁去家林幾日還<lb/>
　　李戣<lb/>
　　　過潘韞輝東園<lb/>
為愛東園好春來事事宜藥名人不識花信蜨先知晉<lb/>
帖臨青李商歌咏紫芝小船垂興往何必訂幽期<lb/>
　　徐貫<lb/>
　　　贈别張世禎<lb/>
故人成久别邂逅客都城夜雨方論舊春風又送行鄉<lb/>
<pb n="KR4h0143_WYG_222-39a"/>
關頻入夢雲樹逺含情迢遞清溪上相思對月明<lb/>
　　鄭紀<lb/>
　　　送林愼學之官<lb/>
相送東郊去秋雲驛路寒秪因為客久欲别故人難馬<lb/>
向花間度琴攜竹外彈歸來不覺晚月色滿吟鞍<lb/>
　　秦夔<lb/>
　　　和謝武選齋居<lb/>
長樂疎鐘曉龍墀細栁春天香飄御仗紫袖引才人萬<lb/>
<pb n="KR4h0143_WYG_222-39b"/>
乘求賢切諸公奏疏新幸逢虚已日忠讜在忘身<lb/>
　　　過髙郵<lb/>
四顧無山色蒼茫入望遥城池百戰在魚蟹四封饒小<lb/>
市黄茅店孤村白板橋停舟問民俗風景頗蕭條<lb/>
　　　久雨<lb/>
劒外天常漏江南雨亦多隂雲連晦朔潦水接江河漫<lb/>
說禾生耳還聞麥化蛾憑誰問元宰調燮意如何<lb/>
　　　南山小隠<lb/>
<pb n="KR4h0143_WYG_222-40a"/>
茅屋住山丘丘中事事幽茶香和雨摘果熟帶霜收石<lb/>
鏡當窓見山泉隔幔流何時謝軒冕來伴竹林遊<lb/>
　　陸釴<lb/>
　　　次韻王元勛主事<lb/>
一飯棲賢地居然久約中微涼庭過雨亂碧草生風荷<lb/>
葉遮門近檐花映水空若非簪組繫便可老農同<lb/>
　　李東陽<lb/>
　　　送茹知縣玉之新寧<lb/>
<pb n="KR4h0143_WYG_222-40b"/>
乾坤三峽水今古一竒觀老覺襟懷壯貧嗟道路難棧<lb/>
雲朝擁馬巖樹晚棲鸞萬里峩睂月青天盡處看<lb/>
　　　題倪雲林畫次倪韻<lb/>
江雲亂人目江水緑人衣苔雨疑將濕林風聽漸稀吳<lb/>
儂歌竹送越客采菱歸不見滄洲老垂楊拂舊磯<lb/>
　　　偶過匏菴見東軒成留壁上<lb/>
吏靜眞成隠居然市作郊罅墻深嵌屋危樹巧安巢竹<lb/>
老穿籬過棊清隔院敲一枝如可借吾亦繫吾匏<lb/>
<pb n="KR4h0143_WYG_222-41a"/>
　　　送攸縣陳醫官<lb/>
雨過攸江緑春深楚客歸岸花隨路發沙鳥背船飛門<lb/>
對孤峯秀庭餘寸草暉杏林多舊樹應長去年圍<lb/>
　　　登南昌宿東湖口<lb/>
落日豫章城歸帆第幾程草中南浦色樹裏北禽聲旅<lb/>
宿依津處郵籖報客名東湖不可渡風雨坐天明<lb/>
　　　弋陽雨晴<lb/>
暑伏秋先至天隂日易低沙痕平草樹雨脚見虹霓席<lb/>
<pb n="KR4h0143_WYG_222-41b"/>
坐攤書滿船更聽鼓齊葛溪三百里川路隔東西<lb/>
　　　過玉山<lb/>
扁舟隨所適兹地復躋攀雨久未妨旱路窮方見山㫁<lb/>
橋人獨去髙嶼鳥孤還東望臨安郡潺湲一水間<lb/>
　　　題許廷冕職方畫<lb/>
路轉循岡背橋回傍水根幽人不到處茅屋自成村浦<lb/>
樹經秋落山鐘晚更昬偶然一攜手相與倒芳樽<lb/>
　　姚綬<lb/>
<pb n="KR4h0143_WYG_222-42a"/>
　　　溪居<lb/>
水暖鵁鶄浴花香蛺蜨飛青絲聊繫酒白苧已成衣溪<lb/>
闊容蘭槳林深著板扉留賔將薄暮猶待釣魚歸<lb/>
　　沈棨<lb/>
　　　再遊清溪<lb/>
再發扁舟興兹遊不厭重溪山元有約昆弟且相從北<lb/>
渚水銜月南皋雲在松誰云秋意晚猶及采芙蓉<lb/>
　　吳伯通<lb/>
<pb n="KR4h0143_WYG_222-42b"/>
　　　送陳一之上舍賨城<lb/>
都門雨初歇九陌紫埃清酌酒與君别看雲愴我情峽<lb/>
楓秋後赤燕月夜深明去後如相憶因風數寄聲<lb/>
　　呉與弼<lb/>
　　　山行<lb/>
野水荒村僻雲林細路斜晴松張翠蓋秋果熟丹砂悵<lb/>
望淹鄉曲蹉跎改歳華西風吹薄袂興緒繞天涯<lb/>
　　　禪嶺即事<lb/>
<pb n="KR4h0143_WYG_222-43a"/>
傍險躋攀倦臨髙眺望賖天連蒼野闊樹帶小村斜晴<lb/>
靄山何處寒烟屋數家躊躇懷往事容易改年華<lb/>
　　羅頎<lb/>
　　　遊仙詩<lb/>
蟠木倚滄溟花開隠耀靈髙臨四海碧下視九州青地<lb/>
逺無風雨天低動日星不須乘鶴去三島亦浮萍<lb/>
幽徑赤城顚松蘿九曲連千林喧藥杵一嶂起茶烟深<lb/>
竇源通海層巖樹隠天攜琴就猿鶴同種玉峯田<lb/>
<pb n="KR4h0143_WYG_222-43b"/>
　　劉恕<lb/>
　　　喜從弟孟熈偕唐愚士楊思齊過宿山齋<lb/>
淨掃松間榻孤懷得重陳清尊今夜月華髮去年人病<lb/>
欲抛詩巻閒思理釣緡殷勤二三友相過莫辭頻<lb/>
　　劉師邵<lb/>
　　　送張孝亷<lb/>
别離知不逺情至亦澘然樹引投京路鷗隨出浦船去<lb/>
程秋雨裏歸夢曉霜前親舊如相問卑棲似往年<lb/>
<pb n="KR4h0143_WYG_222-44a"/>
　　　寄虞衡王郎中<lb/>
倐忽三載别故園春又殘因風數問信見月每凭闌野<lb/>
服從相笑塵冠未許彈惟餘千里夢夜夜遶長安<lb/>
　　祝祺<lb/>
　　　海鹽天寧寺作<lb/>
歸人征路晚雲裏問僧家獨樹臨秋水孤城上暮鴉山<lb/>
池芳草沒疎磬夕陽斜獨坐談經處天風送落花<lb/>
　　　峴山望漢江<lb/>
<pb n="KR4h0143_WYG_222-44b"/>
峴首一登眺春城花草繁江山迴楚國烟靄散荆門水<lb/>
濶晴空冩風髙夕浪翻襄陽冠蓋里甲第敞朱軒<lb/>
　　姚翼<lb/>
　　　送人之京<lb/>
送客京華去江干落日斜百年雙短鬢千里一浮槎栁<lb/>
色河橋雨鶯聲驛路花明朝相憶處雲樹渺天涯<lb/>
　　蘇大<lb/>
　　　江樓晚眺懷朱孝常<lb/>
<pb n="KR4h0143_WYG_222-45a"/>
殊鄉歎行役登覽更淒其落日家千里故人天一涯渚<lb/>
烟漁父艇江樹水神祠逺道交遊少憑誰慰所思<lb/>
　　魯道<lb/>
　　　送孟繼之歸梁州<lb/>
尊酒荆門客南征古道平雲連神女廟山繞夜郎城越<lb/>
巂開荒服滇池隠斾旌相思日千里腸㫁夜猿聲<lb/>
　　滕鸞<lb/>
　　　秋日冩懷<lb/>
<pb n="KR4h0143_WYG_222-45b"/>
秋色靜柴扉山光鎖翠微紫牽江荇帶紅落渚蓮衣臥<lb/>
病無人問思家有夢歸相看沙上鳥去住兩忘機<lb/>
　　懷恱<lb/>
　　　開徑<lb/>
開徑深林裏莓苔緑到門山多雲壓樹溪曲水通村補<lb/>
屋交藤蔓疏渠破石根抱琴何處客過我共芳尊<lb/>
　　魏時敏<lb/>
　　　寄周鶴洲太守<lb/>
<pb n="KR4h0143_WYG_222-46a"/>
　風雨越江邊郵亭對夜眠鄉心孤島逺客夢一燈懸訪<lb/>
　舊懷他日論時記昔年離魂將别夢幾度到臨川<lb/>
　　　　和王文偉<lb/>
　最愛投閒日蓴鱸正及秋鐘聲林下寺燈影水邊樓老<lb/>
　去仍青眼吟多易白頭還思為客處梧雨滴鄉愁<lb/>
　　　　寄姑蘇劉欽謨<lb/>
　清貧終不厭未老亦宜休楊栁閶門曉蒹葭震澤秋園<lb/>
　蔬乘雨種林果帶霜收感慨應懷古題詩上虎丘<lb/>
<pb n="KR4h0143_WYG_222-46b"/>
　　　　送朱琴友之戍南海<lb/>
　攜書兼帶劒未必事班超暫向天涯去休辭故國遥珠<lb/>
　蛇生暗隴蜃氣積寒潮别後知相憶琴窓謾寂寥<lb/>
　<lb/>
　<lb/>
　<lb/>
　<lb/>
御選明詩巻五十三<lb/>
</p>
<p>
</p>
  </div>
</body>
</text>
</TEI>
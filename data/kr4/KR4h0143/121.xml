<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_121-1a"/>
　欽定四庫全書<lb/>
御選宋詩卷三十八<lb/>
　　五言律詩四<lb/>
　　　洪炎<lb/>
　　　　次韻野步<lb/>
　意行無逺近山徑自横斜烟月生秦嶺風幡接暮霞影<lb/>
　歸巢幕燕聲散宿林鴉屣履相隨處僧垣即是家<lb/>
　　　　初入浙中<lb/>
<pb n="KR4h0143_WYG_121-1b"/>
　松竹籠官道牛羊食野田岊山低送客蕩水逺含天乍<lb/>
　聽呉兒語初逢傖父船平生足未歴聊以慰華顛<lb/>
　　　鄧忠臣<lb/>
　　　　邯鄲道中夜行阻風<lb/>
　欲㵼懸河雨先慿拔木風問津厖吠處覓路電光中徒<lb/>
　御憂羣盜兒童笑拙翁當知步兵哭初不為途窮<lb/>
　　　朱長文<lb/>
　　　　新杉<lb/>
<pb n="KR4h0143_WYG_121-2a"/>
弱植還生意凌冬見後彫尚低霑雨露更長拂雲霄庭<lb/>
月揺疎影簾風舞細條他年逢匠石寶構壯天朝<lb/>
　　劉弇<lb/>
　　　蔣沙莊居十首<hi>録四首</hi>
他日蓬蒿地吾廬瓦數溝井泉甘勝乳庭竹冷先秋邨<lb/>
落時情淡田疇嵗計優荆扉終日掩最喜近松楸<lb/>
軟滑香秈顆肥長紫蕨苖盤餐殊不惡鄰叟亦相邀潘<lb/>
岳蕭條髩陶潛頡頏腰巢枝得安穩萬物一鷦鷯<lb/>
<pb n="KR4h0143_WYG_121-2b"/>
晴屋鳴鳩婦春陂翳雉媒筯頭甘野䔩鋤力到陳荄掠<lb/>
水千艘健横風一笛哀最憐雙白鳥解事等閒來<lb/>
松種龍蛇子栽培近著行有時窺北榻不日暗東岡灑<lb/>
落終含韻輪囷未竟長故應容足地投老慰荒涼<lb/>
　　　莆田雜詩<hi>錄八首</hi>
清樾陂陀外春深四五家叢祠下簫鼓平楚暗桑麻水<lb/>
國潛虯傲天程去鳥賖仙山仍在目瀟灑送天涯<lb/>
末麗娟娟妒山丹灼灼姝煖烟巖養璞沉碧鳳將雛刀<lb/>
<pb n="KR4h0143_WYG_121-3a"/>
尺文章拙巾㡚禮數迂課成鷗鷺想片夢落江湖<lb/>
鶗鴂青春晏鼱鼩白社驕掠風雛燕翼界雨晩虹腰醥<lb/>
醁銀牀瀝䒠茸紫澗苖到家幸無苦浦漵有回潮<lb/>
鶴唳歸雲急龍移過雨腥桂清飄月岫槎老卧煙汀洞<lb/>
失壺公舊雩傳妙應靈不縁幽事隔小復理篁屏<lb/>
共樂超然構躋攀一氣邊蒼茫雲水國清潤李梅天碎<lb/>
白淙崖瀑孤青煮海煙三神山自邈何至苦求旃<lb/>
蠨蛸當戸綴絡緯擁莎吟詩魄干霄上碁魔攪海深忘<lb/>
<pb n="KR4h0143_WYG_121-3b"/>
機一飛鳥藏拙萬黄金昨有逃虛意支笻下北岑<lb/>
當日山南寺層樓挿蔽虧龍蛇緘栁筆風雨舛唐碑甃<lb/>
淺雲吞液山稀海襯睂杖藜支瘦鶴白髪茂林緇<lb/>
功名慙鶚瞬圭組困鳩佻元結郎終漫劉安隱孰招客<lb/>
塵關簿領生計負漁樵頼足盃中物時將塊壘澆<lb/>
　　　春日舟中即事<lb/>
墨綬蠻鄉去青春瘴海行漏篷愁暴雨小艇畏長鯨灘<lb/>
惡舟難渡風狂浪易生不堪江上笛時送兩三聲<lb/>
<pb n="KR4h0143_WYG_121-4a"/>
　　鄒浩<lb/>
　　　晩步<lb/>
緩步隨山徑横前得野塘倚風荷展玉帶日鷺翹霜霧<lb/>
斂都無瘴天晴却自涼搘笻愜新興疑已到江鄉<lb/>
　　　次韻錢㞯雪中<lb/>
六出飛瓊玖雲愁正臘天寒聲生密竹爽氣徹純緜故<lb/>
苑風初靜重樓月向圎何當酬此景蘸甲引金船<lb/>
　　　閒軒<lb/>
<pb n="KR4h0143_WYG_121-4b"/>
結構俯危城公餘杖履輕事隨塵自逺心與水長清隱<lb/>
几魚方樂開窗雨乍晴憧憧渡頭客誰㑹此時情<lb/>
　　　次韻湖上有作<lb/>
霜落西陂晩追攜物外歡孤芳迎日動輕浪逐蓮乾魚<lb/>
計從來審鷗盟未易寒誰知少陵老愛客似蘇端<lb/>
　　　次韻陳君益見寄<lb/>
冉冉嵗云暮泠然流水心他邦勤短䇿今日慰孤斟竹<lb/>
韻凌風逺花光受月侵毫端落珠琲三復故情深<lb/>
<pb n="KR4h0143_WYG_121-5a"/>
　　　次韻仲孺用前韻寄世美二首<lb/>
雪霽髙陽里欣欣春意深舊逰還入眼何處復揮金塵<lb/>
表誰南北盃中失古今重憐非土木猶自一沉吟<lb/>
天宇梅邊靜春光破蟻封嶺雲猶過雁冰浪欲飛龍玉<lb/>
鐙隨新約茅簷秪故容何當卷書去相與豁塵胸<lb/>
　　　次韻君表送仲弓廻有作<lb/>
北野隂成幄崇朝得暫休班荆無濁酒交轡有清流風<lb/>
絮閒相逐晴絲嬾自㳺吾行亦朝夕未擬問菟裘<lb/>
<pb n="KR4h0143_WYG_121-5b"/>
　　劉安上<lb/>
　　　仙巖莊<lb/>
岡勢從東轉河流自北來地幽饒水竹山迥少塵埃城<lb/>
郭居何逺舟船暮可回此中棲息穩懐抱一時開<lb/>
　　　小飲<lb/>
南窗閒徙倚風露已秋深晩色兼涼至浮雲帶日隂池<lb/>
荷欺碧玉籬菊暗黄金時序皆遒盡翻驚壯士心<lb/>
　　　憶鸂鶒<lb/>
<pb n="KR4h0143_WYG_121-6a"/>
鸂鶒知何許南園春水多稻粱隨分有煙雨想無他世<lb/>
上貪毛羽湖邊足網羅池塘棲息穩慎勿厭風波<lb/>
　　毛滂<lb/>
　　　下渚湖<lb/>
春渚連天濶春風夾岸香飛花渡水急垂栁向人長逺<lb/>
岫分蒼紫澄波映𣺌茫此身萍梗爾泊處即吾鄉<lb/>
　　　定光禪院<lb/>
曉出開霜阪饑烏啄麥畦山腰餘雪瘦天面冷雲低寒<lb/>
<pb n="KR4h0143_WYG_121-6b"/>
意梅花北禪心柏子西窗前借殘月照我渡前溪<lb/>
　　呉則禮<lb/>
　　　題折氏下城園<lb/>
繫馬後河川可人冬景妍要看花到地付與水浮天未<lb/>
覺隨戎馬端來喚酒船誰云是關塞勝事總堪傳<lb/>
　　唐庚<lb/>
　　　秋夕書懐<lb/>
亹亹嵗華侵垂垂老境臨時光自風雨寒色到衣衾萬<lb/>
<pb n="KR4h0143_WYG_121-7a"/>
竅號秋杪孤燈照夜深蛩聲亦清苦唧唧伴人吟<lb/>
　　　直舍夜坐<lb/>
强仕似幼學細書仍短檠月來冷處白風及醉時清坐<lb/>
久露㣲濕更深秋有聲不知愁底事終日自悲鳴<lb/>
　　　武陵道中<lb/>
朝辭漢使節暮作楚囚奔路入離騷國江通欵乃邨垣<lb/>
牆知地濕草木騐冬温寂寞桃源路行人秪斷魂<lb/>
　　　次泊頭<lb/>
<pb n="KR4h0143_WYG_121-7b"/>
何處不堪老浮山傾蓋親潮田無惡嵗酒國有長春草<lb/>
木疑靈藥漁樵或異人近前端有得丞相未冝嗔<lb/>
　　　壬辰九月二十三日天氣始寒以詩紀之<lb/>
朝來怪底冷前此已重陽漸逼袴襦節稍聞灰火香煙<lb/>
嵐向冬淨橘柚得霜黄嶺表雖多暑天時亦有常<lb/>
　　　春日謫居書事<lb/>
四十緇成素清明緑勝紅形容千慮後門館一貧中白<lb/>
日時時别青蕪處處同此生唇舌裏啼鳥暮春風<lb/>
<pb n="KR4h0143_WYG_121-8a"/>
　　　雜詩<hi>録五首</hi>
屏跡舍人巷灌園居士橋花開不旋踵草薙復齊腰蛤<lb/>
哭明朝雨鷄鳴闇夜潮未能全獨樂鄰里去還邀<lb/>
已絶經年筆仍關盡日門身謀嗟翠羽人事歎榕根疏<lb/>
食風掀市樓居水破村嶺南霜日薄何得鬢邊繁<lb/>
便歸良不惡未去且隨縁户口知無瘴謳歌覺有年藤<lb/>
牋得句後桂酒抱愁邊經術吾衰矣猶堪舉力田<lb/>
兀坐且如此出門安所之手香柑熟後髪脱草枯時精<lb/>
<pb n="KR4h0143_WYG_121-8b"/>
力看書覺情懐舉盞知炎州無過雁二子在天涯<lb/>
飽食為茶地深耕覓酒材翻泥逢暗筍汲井得飛梅湖<lb/>
盡船頭轉山窮屐齒回田家良自苦清興亦悠哉<lb/>
　　　雜興<hi>録九首</hi>
白日消諸妄青山對屢空著書防惡客學圃問鄰翁吉<lb/>
貝流肌滑檳榔入頰紅丹砂落吾手秋至任飄蓬<lb/>
多事定何補寡言聊自温蟹黄嗔止酒雞白勸加飱濯<lb/>
足樓船岸髙歌抱朴村媿無魑可禦只益負君恩<lb/>
<pb n="KR4h0143_WYG_121-9a"/>
閙窄良難入閒寛足見容竹根收白疊<hi>謂竹布</hi>木杪得黄<lb/>
封<hi>謂椰酒</hi>問學兼儒釋交逰半士農行歌村落晩落日滿<lb/>
攜笻<lb/>
為農沙子步附保水西鄉隱几江天逺開門佛土香時<lb/>
情荒徑草野色淡魚梁欲縱髙秋目東偏短作牆<lb/>
舊物盃中酒新銜海上翁百非無一是顯過豈微功引<lb/>
水江分碧烹丹井為紅幽居亦多事度日不全空<lb/>
小市江分破連萍水巻翻到今佛跡在千古鶴峯尊浮<lb/>
<pb n="KR4h0143_WYG_121-9b"/>
嶠來何處豐湖入數村登臨有何好秋至數消魂<lb/>
已分詩驅使寜辭酒過差南烹人釣蛤北信客占鴉年<lb/>
事侵膚理憂端宿肺家向來功業興到晩詠餘霞<lb/>
海氣東南上野煙申酉間草平連别洞雨轉入他山道<lb/>
路魚鹽去樵蘇竹木還西江并北客相對各蒼顔<lb/>
水過魚村濕沙寛牧地平片雲明外暗斜日雨邊晴山<lb/>
轉秋光曲川長暝色横瘴鄉人自樂耕釣各浮生<lb/>
　　　夜久睡覺不復能寐凄然有感<lb/>
<pb n="KR4h0143_WYG_121-10a"/>
無復更殘暑夜深清欲飢葉飛魂夢數露重語音知月<lb/>
色到秋苦更聲臨曉遲平生憎墨翟老去亦悲絲<lb/>
　　　野望<lb/>
賴有澄江在専供倚杖清水裁偏岸直雲截亂山平鞞<lb/>
鼔知農隙雞豚覺嵗成却縁揺落後木杪得孤城<lb/>
　　　九日懐舍弟<lb/>
重陽陶令節單閼賈生年秋色蒼梧外衰顔紫菊前登<lb/>
髙知地盡引滿覺天旋去嵗京城雨茱萸對恵連<lb/>
<pb n="KR4h0143_WYG_121-10b"/>
　　　夜坐懐舍弟<lb/>
無雲仍露坐有月更江臯沉陸傷吾道浮生憶爾曹扁<lb/>
舟應夏口此夕數秋毫不見今三載當時已二毛<lb/>
　　　江陵逢故人宋徳粹自播守罷歸南陽以詩見<lb/>
　　　貽依韻和酬<lb/>
昔别方初節相逢各素秋君歸卧龍國我脱墮鳶州霜<lb/>
鬢含多事塵容帶倦逰行藏端可見嵗晩莫登樓<lb/>
　　　率諸公飲開元寺勉翁有詩因次其韻<lb/>
<pb n="KR4h0143_WYG_121-11a"/>
三伏光隂過初秋宇宙新一盃挏馬酒千古竹林人山<lb/>
入永嘉屐蟻浮彭澤巾悲歌送落日為我少停輪<lb/>
　　　送客之五羊<lb/>
不到畨禺久繁雄良自如江山禹貢外城郭漢兵餘圓<lb/>
折明珠浦旁行異域書五羊雖足樂雙鯉未宜疎<lb/>
　　　春歸<lb/>
東風定何物所至輙蒼然小市花間合孤城栁外圓禽<lb/>
聲犯寒食江色帶新年無計驅愁得還推到酒邊<lb/>
<pb n="KR4h0143_WYG_121-11b"/>
　　　醉眠<lb/>
山靜似太古日長如小年餘花猶可醉好鳥不妨眠世<lb/>
味門常掩時光簟已便夢中頻得句拈筆又忘筌<lb/>
　　黄裳<lb/>
　　　寄題澄虛閣<lb/>
欄檻天都近池塘水鑑平㣲風晴後寂孤月夜來清大<lb/>
象莫能破纖塵何處生湘靈誰為感一曲謾分明<lb/>
　　崔鷗<lb/>
<pb n="KR4h0143_WYG_121-12a"/>
　　　石牛莊閒居<lb/>
不識春風面知從底處來紅深桃靨破緑靜水簾開物<lb/>
外心常挂人間事不諧從今江海去無復世推排<lb/>
　　楊時<lb/>
　　　歸雁<lb/>
天末驚風急江湖夜思長悲鳴愁絶塞接翼冐秋霜澤<lb/>
岸多繒弋雲間乏稻粱茫然棲息地飲啄亦何傷<lb/>
　　　曉泊遇雪<lb/>
<pb n="KR4h0143_WYG_121-12b"/>
向曉驚風急飄零雪滿坰氣升雲羃羃天逺月冥冥寒<lb/>
色終無賴豐年謾寄聲餔糟吾不慣彊醉復還醒<lb/>
　　　過清溪渡<lb/>
天闊江銜雨冥冥上客衣潭清魚可數沙晩雁爭飛川<lb/>
谷留雲氣鵜鶘傍釣磯飄零滄海客攲倒一帆歸<lb/>
　　　泗上三首<hi>録二首</hi>
淮口平沙漲檣烏向日斜㣲雲變蒼狗輕浪蹙浮花風<lb/>
勁回飛雁林暄集暝鴉河流應未閉遲我到京華<lb/>
<pb n="KR4h0143_WYG_121-13a"/>
鬢蓬彫欲盡岸幘任敧斜瘦怯重裘重慵看細字花凍<lb/>
雲穿曉日晴樹繞飛鴉老大驚遲暮飄零惜嵗華<lb/>
　　㳺酢<lb/>
　　　感事<lb/>
世事浮雲薄勞生一夢長散材依櫟社幽意慕濠梁風<lb/>
激鷹鸇迅霜殘草木黄投閒如有約早晚問耕桑<lb/>
　　韓駒<lb/>
　　　泰興道中<lb/>
<pb n="KR4h0143_WYG_121-13b"/>
縣郭連青竹人家蔽綠蘿地偏春事少山迥夕陽多暗<lb/>
水披崖出輕船掠岸過傳呼細扶柁吾老怯風波<lb/>
　　　送雲門妙喜㳺雪峯<lb/>
老子幽棲地勞君久見存夜氊從栗爆午枕看茶翻舊<lb/>
事時追憶深禪得細論還應雪峯老領衆待雲門<lb/>
　　張元榦<lb/>
　　　夜宿宗公丈室求詩甚勤為賦五字<lb/>
林表登層閣秋聲聽暮鐘鴉歸苦竹寺雨闇亂雲峰屢<lb/>
<pb n="KR4h0143_WYG_121-14a"/>
乞留新句重來訪舊蹤松門罕車馬似喜老夫逢<lb/>
　　　次韻晁伯南飲彦達官舎心逺堂<lb/>
今夕知何夕真成累十觴爐薰飄月影蜜炬剪花香政<lb/>
嬾還詩債無從發酒狂故人憐久客舞袖要須長<lb/>
　　　叔易自三吳歸同赴竹菴荔子之集<lb/>
惜别梅花雨來歸荔子秋江帆成昨夢雲嶠忽重㳺共<lb/>
喜身常健寜論久客愁殷勤老居士更為寶峯留<lb/>
　　　寄錢申伯二首<lb/>
<pb n="KR4h0143_WYG_121-14b"/>
子去客昭武令儂懐舊㳺青山渾在眼白髪暗添頭旅<lb/>
食今安好歸程儻滯留溪邊因野歩試覓水明樓<lb/>
一㸃照今古胸中殊了然不妨為漫吏可但號臞仙丹<lb/>
荔盟猶在凝香句未傳秋風稍涼冷速辦下灘船<lb/>
　　　申伯有行色㑹宿東禪次元韻<lb/>
真成風雨夜精舎對牀眠去住非無數行藏莫問天十<lb/>
年瀕瘴海一棹破春煙君自足歸興不妨啼杜䳌<lb/>
　　　次折樞留題雲峯韻<lb/>
<pb n="KR4h0143_WYG_121-15a"/>
軒冕本無意烟霞如有期故人容野老勝跡見新詩誰<lb/>
辦兼忘世公當急濟時春歸仍送别好在出山遲<lb/>
　　　次韻范才元中秋不見月韻<lb/>
不見中秋月長吟五字城浮雲有底急清影可憐生殘<lb/>
夜四更句故人千里情與君徒悵望天上自分明<lb/>
　　　次韻劉希顔感懐<lb/>
避謗疎毛穎推愁頼索郎坐來春漏促夢去畏途長故<lb/>
國書題冷新詩齒頰香湖山雖好在嵗月已相忘<lb/>
<pb n="KR4h0143_WYG_121-15b"/>
　　　郭從繩示及張安國諸公酬唱輙次元韻<lb/>
登樓乗暇日喚客共澆愁春去花猶發隂濃雨未休和<lb/>
詩真冷澹得句總風流能遣西陵老殊無陋巷憂<lb/>
　　　戊辰春二月晦日同棲鸞子送所親過寶積題<lb/>
　　　壁間<lb/>
春江因送客雲嶠更登臨精舎經行地征人去住心猿<lb/>
啼清夢斷花落曉窗隂勝踐成三宿俱來此意深<lb/>
　　傅察<lb/>
<pb n="KR4h0143_WYG_121-16a"/>
　　　逍遥堂五詠<lb/>
欲識逍遥樂都忘利與名論詩惟百氏來徃有諸卿靜<lb/>
覺羊腸險閒看蝸角爭超然寄妙理知不媿莊生<lb/>
堂上春風至欣欣草木情鵶鳴藏栁暗蝶舞映花明暖<lb/>
日遲遲景輕雷隱隱聲客來何所有采蕨試新烹<lb/>
堂上薰風至陽曦午更驕翫隂欣葉密引飲快氷消乳<lb/>
燕飛還墜鳴蟬咽復調清談能却暑應不廢招邀<lb/>
堂上西風至郊原嵗事成雨餘虹影落雲霽露華清唧<lb/>
<pb n="KR4h0143_WYG_121-16b"/>
唧蛩鳴夜飄飄雁度晴登臨多物色筆落競縱横<lb/>
堂上寒風至蕭條靜物華映窗惟有竹倚檻更無花碧<lb/>
瓦霜初重銅壺日易斜罇罍延夜永不覺已朝霞<lb/>
　　李綱<lb/>
　　　通衢驛夜坐有感<lb/>
永夜發孤嘯起看河漢流羣山湧翠浪纎月挂瓊鈎豈<lb/>
謂艱難日翻成汗漫逰虚舟今不繫暮景付滄洲<lb/>
　　　宿開平寺去劔浦二十里有泉石之勝曩與郡<lb/>
<pb n="KR4h0143_WYG_121-17a"/>
　　　守謝徳夫同逰今又一紀矣溪山草木依然住<lb/>
　　　持猶舊人也感歎有作<lb/>
舊逰渾似夢佳處每難忘地僻溪山秀春深草木香世<lb/>
途方梗棘老景自凄凉衲子那知此閒中氣味長<lb/>
　　　雜興<lb/>
邑犬驚行客林烏啼曉霜山林雲冉冉澤國水茫茫移<lb/>
櫂輕舟穩鈎簾野興長誰知因謫宦得到水雲鄉<lb/>
暮天來逺色行客尚貪行櫂急浪花碎月髙雲縷輕巢<lb/>
<pb n="KR4h0143_WYG_121-17b"/>
禽棲更起漁火暗還明獨寢不成夢夜寒聞雁聲<lb/>
　　　小雨<lb/>
小雨晩初急暝雲深不收霏霏暗烟舎索索響篷舟山<lb/>
色增逺翠漁蓑生暮愁凄凉蘇季子寒覔敝貂裘<lb/>
　　　將次錢唐<lb/>
嵗晩飄零日舟行杳靄間江鄉多霧雨風物近湖山獨<lb/>
鶴徊翔久飛雲自在閒逺逰殊未已蕭䬃鬢毛斑<lb/>
　　　玉山道中<lb/>
<pb n="KR4h0143_WYG_121-18a"/>
行李逺瀫水禪扉依玉山烟嵐數峯秀雲水一溪灣小<lb/>
市晩猶合疎鐘寒自還舊逰如昨日屈指十年間<lb/>
　　　宿黄藤驛<lb/>
古驛號黄藤休鞍夜已燈溪寒水清淺山瘦石稜層豪<lb/>
客路方阻嵗寒隂始凝開懐惟仗酒獨酌醉瞢騰<lb/>
　　　銅陵阻風<lb/>
春色到江渚梅花正斷魂風波留逺櫂煙雨濕寒村雁<lb/>
過傳遺響潮來沒舊痕凄凉一樽酒愁絶與誰論<lb/>
<pb n="KR4h0143_WYG_121-18b"/>
　　　簡寂觀<hi>陸修靜故居</hi>
髙士不可見雲鄉空舊居烟嵐飛瀑外露石禮星餘松<lb/>
老來歸鶴沼深時見魚何人覔丹訣應有枕中書<lb/>
　　　過苦竹嶺<lb/>
今日江湖境雙眸嶺上明山光隨地好秋氣逼人清隴<lb/>
水初分處雲鴻欲别情離離古來意歎息未休兵<lb/>
　　　冬日閒居遣興<lb/>
僻處掩松門知非更念恩庭空從鳥啅山暖覺蜂喧木<lb/>
<pb n="KR4h0143_WYG_121-19a"/>
葉淨如埽茶花開正繁蕭條嵗云暮倚杖自忘言<lb/>
　　岳飛<lb/>
　　　鄱陽龍居寺<lb/>
巍石山前寺林泉勝景幽紫金諸佛相白雪老僧頭潭<lb/>
水寒生月松風夜帶秋我來囑龍伯為雨濟民憂<lb/>
　　　池州翠光寺<lb/>
愛此倚闌干誰同寓目閒輕隂弄晴日暮色隱空山巖<lb/>
樹蕭騷外征帆杳靄間吾雖江上老心羡白雲關<lb/>
<pb n="KR4h0143_WYG_121-19b"/>
　　陳東<lb/>
　　　與虞章舜卿二表弟季明㳺兼勝亭有作<lb/>
危亭兼雅勝勝景足竒觀湖水涵天入山雲帶雨蟠千<lb/>
松偃夜月萬竹撼春寒玉井汲甘冷塵縁那得干<lb/>
野曠湖山逺林深松竹幽舊題看壁立前事逐萍浮荏<lb/>
苒荒三徑依稀度九秋故人應念我雅㑹莫遲留<lb/>
　　葉夢得<lb/>
　　　觀化堂編校舊書<lb/>
<pb n="KR4h0143_WYG_121-20a"/>
赫日真能永㣲風亦自涼故應便北戸何敢厭東墻汲<lb/>
水聊為戲繙書却未忙平生閒與嬾併覺味兼長<lb/>
　　　再任後遣模歸按石林四首<hi>録二首</hi>
巖石三年别君恩未許歸從誰尋草徑為我欵荆扉舊<lb/>
繞山千疊新添竹一圍故人如見問端欲挂朝衣<lb/>
挿架還千軸傳家有舊書展舒慙几案涼曝闕庭除破<lb/>
屋方懸溜殘編足蠧魚好須重檢校扃鎖莫令疎<lb/>
　　　為山亭晩卧<lb/>
<pb n="KR4h0143_WYG_121-20b"/>
瘦石聊吾伴遥山更爾瞻泉聲分寂歴草色藉亷纎玉<lb/>
粒時能飽霜毛日更添平生疎嬾意况與病相兼<lb/>
　　汪藻<lb/>
　　　過臨平<lb/>
一别九霄路風煙長滿衣已成身老大無復世輕肥天<lb/>
闊鳥雙下山寒人獨歸曉來何似雨春水半巖扉<lb/>
睡足涼生岸鈎簾坐小窗麥風能起柁梅雨不鳴江往<lb/>
事心長折歸途影自雙依然蒲栁地不待早秋降<lb/>
<pb n="KR4h0143_WYG_121-21a"/>
　　廖剛<lb/>
　　　題雙泉堂<lb/>
疊翠倚崢嶸森然衆木榮兩條寒玉迸一檻暑風清幽<lb/>
意憑分㵼㣲瀾更合成誰知闤闠裏扃户小蓬瀛<lb/>
　　李彌遜<lb/>
　　　和少章喜晴<lb/>
日暮馬行疾峯巒過眼頻雨階長苦夜晴谷似逢春風<lb/>
月起歸恨江天思故人機心渾已盡唯有白頭新<lb/>
<pb n="KR4h0143_WYG_121-21b"/>
　　　春日雜咏<lb/>
幽棲足春事晴日苦相催屐齒穿沙穩笻鬚礙竹回光<lb/>
風初轉蕙殘雪欲欺梅自是經過少柴門日日開<lb/>
　　　散策<lb/>
散策北岡路牛羊歸徑深水窮人小立山靜客㣲吟㸃<lb/>
㸃稻花雨團團榕葉隂田翁罷爭席明日共幽尋<lb/>
　　　發光林寺<lb/>
朝發光林寺﨑嶇渡復攀摳衣縁翠濕側足下蒼頑急<lb/>
<pb n="KR4h0143_WYG_121-22a"/>
雨欲平澗斷雲時見山祇應超勝地行路未嘗艱<lb/>
　　　琴溪<lb/>
竹色千幢靜溪光一鑑開巖隈宿風雨人迹老莓苔控<lb/>
鯉定何在騎鯨今不來空餘泉上月與我共徘徊<lb/>
　　　早入昭亭與同逰散步山中自樵徑至水濱路<lb/>
　　　窮還僧舎飯<lb/>
散䇿春岡曉樵蘇一徑長鈎衣藤挂石斷路水浮塘山<lb/>
靜竹生韻池清蘭自香禪房得深憇魚鼓正鳴廊<lb/>
<pb n="KR4h0143_WYG_121-22b"/>
　　　再逰龍潭<lb/>
密霧開深徑幽竒得重行水光沉樹色人語亂泉聲仙<lb/>
去山容寂龍逰雨陣輕誰能築雲室千古共凄清<lb/>
　　　夏日與妙現老堂二公晩步江臯露坐月下夜<lb/>
　　　分乃歸老堂有詩次其韻二首<lb/>
步屧榕根晩明河九面横兩禪方外得一笑坐中成雲<lb/>
去天逾碧星垂月自明寒江正留客倚杖看潮生<lb/>
胡牀興不淺未有庾公賢山意知秋近江聲到寺前夜<lb/>
<pb n="KR4h0143_WYG_121-23a"/>
涼新病後月色正愁邊可惜江南夢青燈照不眠<lb/>
　　孫覿<lb/>
　　　䝉亭<lb/>
小築三間足雄包萬象并遥波通極浦落日抱孤城小<lb/>
語千巖應長歌百蟄驚坐看衣履上漠漠晩雲生<lb/>
　　　春雨<lb/>
細雨破春昏清風洗瘴氛霏㣲花上見蕭瑟夜深聞獨<lb/>
笑關幽事酣歌倚半醺羇懐不堪冩危坐對爐芬<lb/>
<pb n="KR4h0143_WYG_121-23b"/>
　　　三山寺<lb/>
斜日半窗明無人獨掩扃風鈴時自語雪柏老終青立<lb/>
鵲參差見㣲泉斷續聽老僧渾不語危坐巻殘經<lb/>
異縣久為客窮途飽所更對牀雲伴宿曳杖月同行到<lb/>
處身如寄看山眼暫明平生飲中趣酒賤且頻傾<lb/>
　　　題硤江蕭氏菴<lb/>
雪屋清如洗雲崖翠作堆破扉風自掩敗壁雨先頹野<lb/>
色初還栁林香尚有梅滄江千萬頃一鳥鏡中回<lb/>
<pb n="KR4h0143_WYG_121-24a"/>
雲逐歸心亂山隨望眼賖疎林敧晩照淺溜咽春沙客<lb/>
路三年過僧窗一笑譁此生安税駕有地即為家<lb/>
　　　春事<lb/>
茅棟依林出松扉傍水斜浮蒼圍百疊亂緑翳三叉屋<lb/>
破蝸書壁庭蕪鶴印沙小桃供一笑已著兩三花<lb/>
　　　臨安道中<lb/>
㣲流隱復見一曲宛秋蛇栁老蟲書葉潮平鳥篆沙青<lb/>
鞋踏雨滑烏帽倚風斜何處堪攜手冝城賣酒家<lb/>
<pb n="KR4h0143_WYG_121-24b"/>
　　　環翠亭<lb/>
樵磴盤蒼巘漁磯俯碧潭羣尖青染黛一曲翠挼藍冉<lb/>
冉松雲細娟娟竹露涵春風萬楊栁緑影亂毿毿<lb/>
　　　大雪後喜晴<lb/>
嶺雪斑斑在崖泉咽咽鳴一川明曉霽萬壑貯春聲磴<lb/>
滑藤枝健沙晴屐齒輕小兒修淨供酌茗慰孤清<lb/>
　　　舟過湖洑泊丁山<lb/>
雞犬三家市蓬蒿一畝宫蘿牽籬羃翠籜隕砌堆紅宿<lb/>
<pb n="KR4h0143_WYG_121-25a"/>
鳥來還去㣲泉咽復通幽尋殊未已落日滿疎桐<lb/>
日下殘紅斂煙升積翠重鷗輕沒浩蕩魚樂自從容野<lb/>
饁迎秋穫鄰謳相夜舂田翁有真意一笑酒中逢<lb/>
　　周紫芝<lb/>
　　　越臺夜雨<lb/>
夜暗秦淮雨燈昏越女祠寒窗歸夢短秋枕客情知鳬<lb/>
雁初何定雞蟲事亦卑明朝江上去重理釣魚絲<lb/>
　　　二月二十八日雪晴步上西山亭示天用兄弟<lb/>
<pb n="KR4h0143_WYG_121-25b"/>
　　　二首<hi>録一首</hi>
山崦猶殘雪人家欲禁烟客寜嫌鳥語晴亦借花妍愁<lb/>
色連千里春風又一年亭髙莫回首白髪滿江天<lb/>
　　　晩霽<lb/>
翠葉看成幄濃春喚不回愁今連落絮雨欲到黄梅埽<lb/>
地花狼籍開門燕往來晴峯數㸃出暝色一禽催<lb/>
　　　明皇羯鼓圖<lb/>
禁籞鶯聲外天袍擁御黄曲名翻荔子春色繞沉香白<lb/>
<pb n="KR4h0143_WYG_121-26a"/>
雨花奴手風鬃舞馬牀向來歌吹地何處是漁陽<lb/>
　　　山中避盜後十首<hi>錄一首</hi>
翠巘㡬曲折往還三數家搗皮催作紙擁焙看烘茶山<lb/>
盡始見日溪晴時露沙武陵知便是隔岸有桃花<lb/>
　　　春寒<lb/>
寒意苦未解春隂連晝霾文書堆午枕風雨閉寒齋花<lb/>
落空驚眼愁多欲滿懐客情須一醉安得酒如淮<lb/>
　　　次韻戒叔增明閣晩眺<lb/>
<pb n="KR4h0143_WYG_121-26b"/>
朱閣瞰流水曲闌横晩天薄雲初過雨髙栁却鳴蟬杖<lb/>
履且終日風塵今㡬年莫將懐逺句重説舊林泉<lb/>
　　　早歸<lb/>
野日破朝霧宿隂回暖風人家村崦外春夢竹輿中天<lb/>
碧鷺斜起水深桃卧紅山隂㡬巖壑應接自無窮<lb/>
　　　暝立<lb/>
山隔湖邊路人棲栁下扉船從几席過燕掠水波飛鳥<lb/>
亦昏纔定牛知晩自歸幽人常暝立日日到斜暉<lb/>
<pb n="KR4h0143_WYG_121-27a"/>
　　　倚杖<lb/>
雨脚收寒久東風倚杖頻浪翻隻鷺起船過小鵞嗔客<lb/>
飯長腰米林居折角巾澆山一掬淚回灑故鄉春<lb/>
　　　春事<lb/>
春事無多日江村有數家等閒飛燕子容易落梨花草<lb/>
色過薄雨栁隂銷淡霞詩成不歸去暝立看棲鴉<lb/>
　　　秋雨連日<lb/>
老鬢風吹急愁雲帶雨飛白添平岸水紅掩傍幽扉力<lb/>
<pb n="KR4h0143_WYG_121-27b"/>
盡方謀食天寒未授衣此身慙社燕秋晩亦能歸<lb/>
　　　薄暮<lb/>
睡熟不知雨夢殘無限涼鶯飛時到眼鷺起不成行<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>
熟分蒼玉蓮香擘翠房埽門還待月近水更移牀<lb/>
　　　靜夜<lb/>
家與重湖近門當永夜開鷺隨波浩蕩人共月徘徊曉<lb/>
色催星落飛雲帶雨來長鬚汲水去小艇得魚回<lb/>
　　　老日<lb/>
<pb n="KR4h0143_WYG_121-28a"/>
老日那容惜晴光到眼休蠶知今日浴麥復㡬時收黄<lb/>
犢分青草花鳬趁緑溝誰能更歸得已是一春留<lb/>
　　　苕霅舟中再賦二首<lb/>
故國辭家逺苕溪轉柁深交逰千里隔嵗月二毛侵滿<lb/>
意悲煙樹移時看水禽唯應陸魯望相見可知心<lb/>
雲暗千家樹寒生兩岸秋水翻波入户人靚玉明樓山<lb/>
色遮愁眼荷香滿客舟水晶宫裏夢還作此生逰<lb/>
　　　船曉<lb/>
<pb n="KR4h0143_WYG_121-28b"/>
暝鳥驚飛急孤舟犯曉行柁牙侵月白帆腹受風輕雲<lb/>
破千峯出秋隨一雨生倚檣誰共語蓬首看參横<lb/>
　　　臨安道中晩晴書所見二首<lb/>
客路鄉關逺雲山暮色添秋髙尚寒薄雨過却風恬附<lb/>
隴田成陛傾崖水作簾此行殊不惡未媿賈湖淹<lb/>
何日王摩詰瀟湘畫短屏扁舟横逺壑晩翼在青冥木<lb/>
杪收殘照雲間得數星呉姬不驚客拜月下中庭<lb/>
　　　聞耘老猶在霅川<lb/>
<pb n="KR4h0143_WYG_121-29a"/>
湖上雖相見重來失後期風塵為客久舟楫送歸遲雁<lb/>
逺無消息梅殘惱别離何時酌君酒爛漫説新詩<lb/>
　　　寄李司農二首<hi>李若虛嘗為司農少卿後守宣晩謫居新安</hi>
東閣當年夜華燈照别樽斷碑思雁墖佳客媿龍門豈<lb/>
料三呉路相逢一水邨只今懸望眼猶欲黯離魂<lb/>
徽水定何處謫官今㡬時長沙應有賦南磵可無詩栁<lb/>
絮催春逺梅花寄客遲誰憐憶公久頭白少相知<lb/>
　　　與王漕乞張右史集<lb/>
<pb n="KR4h0143_WYG_121-29b"/>
文采推前輩兒童識姓名日邊張右史江左謝宣城自<lb/>
恨空飄泊無由見老成著書如可得尚足慰平生<lb/>
　　　曉雪<lb/>
湖色催清曉風前一雪輕不妨梅自笑要與水爭明萬<lb/>
木雲遮盡千巖玉琢成可憐青竹葉寒甚與誰傾<lb/>
　　　奉答相之再示兩詩<hi>錄一首</hi>
老媿才多盡人愁雨不來酒尊無客把詩巻為君開山<lb/>
色螺分翠江濤雪擁堆新篇慰愁眼喜色動寒盃<lb/>
<pb n="KR4h0143_WYG_121-30a"/>
　　　三月二日同逰西湖諸公有詩次韻<lb/>
水遶青山寺人攜白玉觴晴春方爛漫醉眼自㣲茫舟<lb/>
穩欺風軟盃深送日長誰家載歌管紅袖立斜陽<lb/>
　　　春意二首<lb/>
客思知多少衰年倍感傷寒猶噤鳥語雨不聽花香去<lb/>
路如天逺春愁著斗量擬抛彭澤印挂席上歸航<lb/>
雨細無多子雲閒又夕陽鳥呼髙枕夢花醉老人腸倩<lb/>
酒推愁去憑詩伴日長王孫歸未得草色自東牆<lb/>
<pb n="KR4h0143_WYG_121-30b"/>
　　　謝陳仲襄主簿恵詩巻<lb/>
霜雪頻欺老芝蘭日鬭芳官猶似仇覽句擬學韋郎郊<lb/>
島無前輩曹劉可雁行他年尚相見此地必升堂<lb/>
　　　次韻元相閱猥藁見贈二首<lb/>
無物能娯老冥搜興謾長數莖空撚頷一瓣與誰香嵗<lb/>
月揺雙鬢鶯花惱客腸更哦秋入句聊欲伴啼螿<lb/>
挽得飛來句頻哦送夜長詩今逼何遜人亦似黄香擬<lb/>
答琅玕贈慙無錦繡腸秋風又撩客啾唧動寒螿<lb/>
<pb n="KR4h0143_WYG_121-31a"/>
　　　定居<hi>時已卜築九江</hi>
扶病翻書巻移家枕斷城雲空千嶂曉門靜一江横葉<lb/>
密催春事花飛惱客情暮霞將霽色報我作山行<lb/>
　　　晩眺<lb/>
望極應千里人家自一邨客帆何處落鄰碓隔烟聞山<lb/>
自秋來瘦江從雨後渾平生幽獨意容易却銷魂<lb/>
　　王庭珪<lb/>
　　　秋夜同子康登辰州城樓<lb/>
<pb n="KR4h0143_WYG_121-31b"/>
殘夜不能寐起登城上樓山銜半江月風撼九天秋鵲<lb/>
已棲髙栁人猶棹小舟誰云羣動息漁子正垂鈎<lb/>
　　　春日逰鴿湖山<lb/>
風起羣木末花開兩壁香山深雲影變人靜鳥聲長紺<lb/>
殿横崖起飛泉噴玉光扣門僧出定彈指下禪牀<lb/>
　　　送妙空大師往郴陽省兄<lb/>
逺水縈環碧秋山作劔攢取經行嶺徼飛錫下雲端風<lb/>
捲湖烟靜天髙雁影寒何時一回首却為埽蒲團<lb/>
<pb n="KR4h0143_WYG_121-32a"/>
　　　清軒<lb/>
竹逕有佳色耳根無市聲山如畫屏立水作縠紋生窗<lb/>
户松風響園蔬杞菊馨夜深天更靜待看玉蟾明<lb/>
　　　和黄子餘湖南道中寄弟子黙<lb/>
花落黄陵廟禽聲隔岸聞山川湖外逺牛斗地形分回<lb/>
趂峯頭雁遥瞻嶺上雲恵連詩更好夢裏亦思君<lb/>
　　　頗姪明碧軒<lb/>
不可居無竹開軒眼界新風揺碧玉玦雨解籜龍鱗晩<lb/>
<pb n="KR4h0143_WYG_121-32b"/>
色侵書帙疎枝挂月輪客來從徑造莫問打門人<lb/>
　　　家園<lb/>
野外烟光潤僧園竹徑通栁絲揺嫩緑桃雨落輕紅處<lb/>
處花如舊年年人不同自矜雙足健著屐試春風<lb/>
　　　題步雲軒<lb/>
身在飛烟裏如登霄漢行雲從脚下起雷忽耳邊鳴暮<lb/>
碧佳人逺春紅晩照明能消㡬兩屐當不負平生<lb/>
　　　和胡觀光聞蟬<lb/>
<pb n="KR4h0143_WYG_121-33a"/>
地僻林逾靜山幽鳥不驚日髙簾影重蟬噪栁隂輕鬢<lb/>
學風前翼琴傳葉下聲士龍能作賦為爾特留情<hi>琴曲有葉</hi>
<hi>下聞蟬陸士龍作寒蟬賦</hi>
　　　沅江上晩晴用頔子韻<lb/>
急雨捎溪面輕橈轉渡頭寒鴉棲古木晩日射危樓山<lb/>
帶黔巫逺水還荆漢流晴天思無限細細數沙鷗<lb/>
　　吕本中<lb/>
　　　雪盡<lb/>
<pb n="KR4h0143_WYG_121-33b"/>
雪盡寒仍在園荒春欲歸晴空落雁小古木聚鵶稀肺<lb/>
病猶堪酒囊空合典衣碧雲愁不見千里故山薇<lb/>
　　　宿青陽驛<lb/>
燈火客帆盡人煙邨市幽晩風號古木髙岸束黄流物<lb/>
色淮山近春光霧雨愁棲遲舊逰地來豁十年憂<lb/>
　　　逰南山歸簡張嘉父博士<lb/>
吾生復何往樂事亦悤悤寶墖千帆外春城萬壑中亂<lb/>
花縁側徑晩照落斜空坐想西窗老掀髯一笑同<lb/>
<pb n="KR4h0143_WYG_121-34a"/>
　　　小園<lb/>
小園常在眼春事巳天涯雨暗堤前路苔深林外家曲<lb/>
池通小徑密樹隱殘花長愧鄰翁酒囊空尚可賖<lb/>
　　　山光寺前泊舟值雨<lb/>
輕雷唤小雨憶在白沙時緑酒留連醉紅燈取次詩好<lb/>
風那復有涼月自相隨獨上山光寺清歌無栁枝<lb/>
　　　京師新鄭與諸晁兄弟往還前後數詩<lb/>
夜雨不嫌久凜然天欲秋客燈吹屢滅細雨落還休未<lb/>
<pb n="KR4h0143_WYG_121-34b"/>
許金張並虚為鄠杜逰江湖少歸夢知為故人留<lb/>
我髪日已短公愁安得長牆根春薺老瓶水臘梅香侍<lb/>
立無天女相隨有漫郎平生湖海興今夜宿連牀<lb/>
令弟窮顔獨書生老仲舒相招得共處何往更安居嵗<lb/>
月塵埃外桑麻雨露餘送行無别物圯上一編書<lb/>
苦語相留極虛牀㑹宿頻山東今出相海内不無人婦<lb/>
女能尊客兒童不厭貧長途有知遇今日倍情親<lb/>
　　　海陵雜興<lb/>
<pb n="KR4h0143_WYG_121-35a"/>
輕帆載曉月和夢到揚州木落山光寺江横北固樓漫<lb/>
抛三徑隱虚有十年逰尚勝劉師命才因越女留<lb/>
　　　閒居<lb/>
風土猺人住依棲縣令尊摘山春晩苦汲澗雨餘渾白<lb/>
日供髙枕生涯付小園時來攜白鏟種藥兩三根<lb/>
　　　將發金陵奉懐張彦實<lb/>
老矣君何往翩然我欲歸文章晩未用嵗月事多違江<lb/>
接鄱陽路風吹逰子衣不應蘧伯玉獨悟昔年非<lb/>
<pb n="KR4h0143_WYG_121-35b"/>
　　　嵗晩<lb/>
野竹新開徑疎籬自著行暮寒收雨雪落日散牛羊生<lb/>
事顔公拙才名謝奕狂藥囊無奈汝春到莫相妨<lb/>
　　陳與義<lb/>
　　　年華<lb/>
去國頻更嵗為官不救飢春生殘雪外酒盡落梅時白<lb/>
日山川映青天草木冝年華不負客一一入吾詩<lb/>
　　　茅屋<lb/>
<pb n="KR4h0143_WYG_121-36a"/>
茅屋年年破春風嵗嵗來寒從草根退花值客愁開時<lb/>
序添詩卷乾坤進酒盃片雲無思極日暮却空回<lb/>
　　　酴醿<lb/>
雨過無桃李唯餘雪覆牆青天映妙質白日照繁香影<lb/>
動春㣲透花寒韻更長風流到尊酒猶足助詩狂<lb/>
　　　放慵<lb/>
暖日薰楊栁濃春醉海棠放慵真有味應俗苦相妨宦<lb/>
拙從人笑交疎得自藏雲移穩扶杖燕坐獨焚香<lb/>
<pb n="KR4h0143_WYG_121-36b"/>
　　　試院書懐<lb/>
細讀平安字愁邊失嵗華疎疎一簾雨淡淡滿枝花投<lb/>
老詩成癖經春夢到家茫然十年事倚杖數棲鴉<lb/>
　　　寒食<lb/>
草草隨時事蕭蕭傍水門濃隂花照野寒食栁圍村客<lb/>
袂空佳節鶯聲忽故園不知何處笛吹恨滿清尊<lb/>
　　　雨<lb/>
沙岸殘春雨茅簷古鎮官一時花帶淚萬里客憑闌日<lb/>
<pb n="KR4h0143_WYG_121-37a"/>
晩薔薇重樓髙燕子寒惜無陶謝手盡力破憂端<lb/>
　　　西軒寓居<lb/>
牢落西軒客巡簷費獨吟桃花明薄暮燕子閙㣲隂辛<lb/>
苦原吾事江湖更此心小窗隨意冩蛇蚓起相尋<lb/>
　　　雨<lb/>
忽忽忘年老悠悠浮日長小詩妨學道㣲雨好燒香簷<lb/>
鵲移時立庭梧滿意涼此身南復北彷彿是他鄉<lb/>
　　　岸幘<lb/>
<pb n="KR4h0143_WYG_121-37b"/>
岸幘立清曉山頭生薄隂亂雲交翠壁細雨濕青林時<lb/>
改客心動鳥鳴春意深窮鄉百不理時得一閒吟<lb/>
　　　雨<lb/>
雲起谷全曙雨晴山復明青春望中色白澗晩來聲逺<lb/>
樹鳥羣集髙原人獨耕老夫逃世久堅坐聽隂晴<lb/>
　　　夜賦寄友<lb/>
賣藥韓康伯談經管幼安向來甘寂寞不是為艱難明<lb/>
月扶疎樹空園浩蕩寒細題今夕景持與故人看<lb/>
<pb n="KR4h0143_WYG_121-38a"/>
　　　道中<lb/>
雨勢收還急溪流直又斜迢迢傍山路漠漠滿林花破<lb/>
水雙鷗影掀泥百草芽川原有髙下隨處著人家<lb/>
　　　泛舟入前倉<lb/>
曾鼔鹽田棹前倉不足言盡行江左路初過浙東邨春<lb/>
去花無迹潮歸岸有㾗百年都㡬日聊復信乾坤<lb/>
　　　䝉知府寵示秋日郡圃佳製遂侍杖履逍遥林<lb/>
　　　水間輙次韻四篇<hi>録二首</hi>
<pb n="KR4h0143_WYG_121-38b"/>
嵗月移文外乾坤杖履中鏗然五字律健在百夫雄秋<lb/>
入池深碧寒欺葉遞紅此間兼吏隱端不減逰嵩<hi>客有游嵩</hi>
<hi>山者歸以語公公以不得逰為恨</hi>
鳥語知公樂晴山及我逰盡排物外事揲作酒中浮菊<lb/>
蕊離雙鬢林聲隱四愁騷人例喜賦正自不關秋<lb/>
　　曾㡬<lb/>
　　　細雨<lb/>
霢霂無人見芭蕉報客聞潤能添硯滴細欲亂爐薰竹<lb/>
<pb n="KR4h0143_WYG_121-39a"/>
樹驚秋半衾裯愜夜分何當一傾倒趂取未歸雲<lb/>
　　　雨夜<lb/>
一雨遂通夕安眠失百憂窗扉淡欲曉枕簟冷生秋畫<lb/>
燭爭碁道金尊數酒籌依然錦城夢忘却在南州<lb/>
　　　謝人送壑源絶品云九重所賜也<lb/>
三伏汗如雨終朝霑我裳誰分金掌露來作王溪涼别<lb/>
甑軟炊飯小爐深炷香麴生何等物不與汝同鄉<lb/>
　　　嶺梅<lb/>
<pb n="KR4h0143_WYG_121-39b"/>
蠻烟無處洗梅蕊不勝清顧我已頭白見渠猶眼明折<lb/>
來知韻勝落去得愁生坐久江南夢園林雪正晴<lb/>
　　　鄧帥寄梅併山堂酒<lb/>
甓社湖邊路詩筒得報回舊時雲液酒新嵗雨肥梅不<lb/>
是園官送真成驛使來鬢毛都白盡更著此花催<lb/>
　　　次韻雪中<lb/>
積雪何所待凍雲終未開有時聞㵼竹無路去尋梅只<lb/>
欲關門卧誰能蕩槳來辟寒須底物正乏麴生才<lb/>
<pb n="KR4h0143_WYG_121-40a"/>
　　　種竹<lb/>
近郊蕃竹樹手種滿庭隅餘子不足數此君何可無風<lb/>
來當一笑雪壓要相扶莫作封候想生來鄙木奴<lb/>
　　　所種竹鞭盛行<lb/>
獨遶篔簹徑令人喜欲顛已持蘇老節更著祖生鞭傍<lb/>
舎應除地新梢擬上天真成時夜卵煨茁想明年<lb/>
　　沈與求<lb/>
　　　别羣從<lb/>
<pb n="KR4h0143_WYG_121-40b"/>
十年勞逺夢今日又征鞍雨入花梢困風生麥浪寒飄<lb/>
零逢酒怯老大别家難去矣功名事終須把鏡看<lb/>
　　　到呉<lb/>
三載故鄉别歸帆恰到吳食寒新火換天濶斷雲孤酒<lb/>
市低依岸漁村逺帶湖碧山千萬疊翻憶夢﨑嶇<lb/>
　　　次韻盧憲小雨<lb/>
狂風初作惡小雨似知時破睡心常折呼愁眼易飢勃<lb/>
姑穿渡急鴉舅出林遲春事今如此幽尋有底期<lb/>
<pb n="KR4h0143_WYG_121-41a"/>
　　　倦夜<lb/>
獨坐苦無頼開軒懐抱空徘徊簾上月淅瀝竹間風清<lb/>
影迷篝火哀音咽砌蟲怪來寒刺骨霜氣已冥濛<lb/>
　　　舟行即事<lb/>
逗帆風借力入坐水浮光村落知多少郵亭自短長跳<lb/>
魚吹暗浪浴鷺耿殘陽又是吾廬逺相看思渺茫<lb/>
　　　舟過北塘<lb/>
嫋嫋輕颸動娟娟佳月生岸回雙樹暗村逺一燈明過<lb/>
<pb n="KR4h0143_WYG_121-41b"/>
雁參差影跳魚潑剌聲停橈且勿去吾意不勝清<lb/>
　　　秋懐<lb/>
庭柯脫翳葉歸翼斷經過水檻清漁罟風櫺響藥籮傲<lb/>
霜荷柄少團露橘叢多秋色遂如此愁城今㡬何<lb/>
　　程俱<lb/>
　　　山近<lb/>
山近雲多態身閒夢亦幽紙窗先得曉布被最知秋海<lb/>
眼來隂冷雲根逗暗流結茅容我卜投老為君留<lb/>
<pb n="KR4h0143_WYG_121-42a"/>
　　王之道<lb/>
　　　䝉城早行<lb/>
殘月千家閉荒城萬木號舉頭華蓋近回睇啟明髙野<lb/>
迥霜迎面風清冷透袍十年河上路仗此步金鼇<lb/>
　　沈晦<lb/>
　　　竹<graphic n="KR2819" url="https://raw.githubusercontent.com/kanripo/KR-Gaiji/master/images/KR2819.png" mimeType="image/png"/>嶺<lb/>
三月亂山中﨑嶇處處同溪流因雨漲木葉著霜紅人<lb/>
跡千巖絶松聲萬壑空尋幽自可問不復歎途窮<lb/>
<pb n="KR4h0143_WYG_121-42b"/>
　　陳淵<lb/>
　　　宿仙霞聖仙寺呈伯思子靜<lb/>
風物吾鄉似山川地勢分稻畦翻碧浪麥壠布黄雲客<lb/>
舎常爭席山僧獨獻芹茅柴餘瀝在聊餉僕夫勤<lb/>
　　　自建寜泛江至石首<lb/>
江注天圍盡舟排浪陣輕岸容疎栁色秋氣斷鴻聲風<lb/>
日雖堪愛雲烟易妬晴鱸魚如有興好在未知名<lb/>
　　　九日登莊樓<lb/>
<pb n="KR4h0143_WYG_121-43a"/>
　久客驚秋意天涯思不窮三年猶北國萬里對西風時<lb/>
　序悲歌裏乾坤醉眼中黄花一樽酒千古此心同<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_121-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷三十八<lb/>
</p>
<p>
</p>
  </div>
</body>
</text>
</TEI>
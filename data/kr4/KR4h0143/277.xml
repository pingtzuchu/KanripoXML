<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_277-1a"/>
　欽定四庫全書<lb/>
御選明詩巻一百八<lb/>
　　七言絶句八<lb/>
　　　王寵<lb/>
　　　　夜<lb/>
　山腰小閣夜焚香煙滿平林月滿牀十里春湖明滅外<lb/>
　竹枝歌散一天長<lb/>
　　　　月<lb/>
<pb n="KR4h0143_WYG_277-1b"/>
　娟娟霜月夜寒侵宿莽澄湖入望深自笑山中雲卧客<lb/>
　一牀林影類棲禽<lb/>
　　　　雨過<lb/>
　軒窗雨過緑交加山鵲羣飛噪晚霞爛漫一番春夢覺<lb/>
　東風時埽日南花<lb/>
　　　　同王子美湖上看月<lb/>
　百尺星橋卧綵虹青天飛鏡水涵空慿君看盡人間月<lb/>
　誰似湖山枕簟中<lb/>
<pb n="KR4h0143_WYG_277-2a"/>
　　　戲簡補之與之<lb/>
伏枕聞君樂事偏鈿蟬金鴈總堪憐何時共醉桃花塢<lb/>
解盡春衣當酒錢<lb/>
　　　白雀返棹李王二子送余過虞山下作<lb/>
隨山高下野人家春夏林深不斷花可奈流鶯千百囀<lb/>
陰陰緑樹映紅霞<lb/>
朱樓紺宇鬱相參倒影斜飛墮碧潭落日畫船揺曳處<lb/>
土風還自樂江南<lb/>
<pb n="KR4h0143_WYG_277-2b"/>
　　張詩<lb/>
　　　候玉樵子<lb/>
注酒攀花長候君城邉芳草已斜曛登樓數向西林望<lb/>
只見青山擁白雲<lb/>
　　程誥<lb/>
　　　送鄭思祈遊越<lb/>
鏡水芙蓉五月花聽歌知道越兒家即看濤雪臨滄海<lb/>
便挂樵風溯若耶<lb/>
<pb n="KR4h0143_WYG_277-3a"/>
　　　送芸上人<lb/>
行盡春山翠萬重新林浦月坐聞鐘横江東去長鳴鶴<lb/>
巢寄南朝第㡬松<lb/>
　　徐定夫<lb/>
　　　宫詞<lb/>
禁門秋草雨中生睡醒芙蓉小帳清㡬日内廷宣喚少<lb/>
紫薇花底學吹笙<lb/>
　　徐充<lb/>
<pb n="KR4h0143_WYG_277-3b"/>
　　　題扇<lb/>
緑樹陰中款竹扉㡬家臨水狎漁磯日長門徑無車馬<lb/>
燕子楊花自在飛<lb/>
　　陳鑑<lb/>
　　　種菜<lb/>
曉日園頭抱甕頻滿衣寒氣露華勻老夫一箸非容易<lb/>
為語人間食肉人<lb/>
　　姜𤣥<lb/>
<pb n="KR4h0143_WYG_277-4a"/>
　　　牧童<lb/>
煙中草深黄犢肥百舌繞身原上飛斜陽㡬處吹蘆笛<lb/>
頭戴衣裳渡水歸<lb/>
　　黄嘉仁<lb/>
　　　田家<lb/>
煙含暝色入村塲一畝平田隔草堂急雨初收新水滿<lb/>
藕花香雜稻花香<lb/>
　　張金<lb/>
<pb n="KR4h0143_WYG_277-4b"/>
　　　寓嶽祠<lb/>
尋常不到山前路洞口閒雲盡日封時有聽經童子至<lb/>
不知身是石潭龍<lb/>
　　　泊金閶<lb/>
金閶門下燈火明呉姬水調歌入城曲終夜静不知處<lb/>
涼月滿船春水生<lb/>
　　蔡圻<lb/>
　　　雨後即事<lb/>
<pb n="KR4h0143_WYG_277-5a"/>
亂流東下晚霞生破屋西邉落日明巻盡墨雲山雨歇<lb/>
出門扶杖看天晴<lb/>
　　陳瀛<lb/>
　　　石林山房<lb/>
輕風落樹散林煙海日三竿正熟眠傍午起来花落盡<lb/>
不知雷雨過山田<lb/>
　　顧文淵<lb/>
　　　晚發錢唐<lb/>
<pb n="KR4h0143_WYG_277-5b"/>
潮平小棹發錢唐俄頃飛帆過富陽兩岸好山看不盡<lb/>
數聲漁笛起滄浪<lb/>
　　楊學禮<lb/>
　　　春興<lb/>
菖蒲枸杞滿庭栽書閣垂簾半掩開蛱蝶不嫌春色淡<lb/>
隔牆飛去又飛来<lb/>
　　陳籥<lb/>
　　　寄訊<lb/>
<pb n="KR4h0143_WYG_277-6a"/>
春風轉憶别衡廬淮水茫茫老客居却被故園兒女笑<lb/>
至今猶作未歸書<lb/>
　　陳宇<lb/>
　　　宜春舟次<lb/>
客塗寂寞晚風寒舟次宜春近石灘苦竹叢深山鷓雨<lb/>
令人却憶鄭都官<lb/>
　　　園居<lb/>
無事柴扉盡日閒嬾情幽興每相闗却嫌新笋都成竹<lb/>
<pb n="KR4h0143_WYG_277-6b"/>
遮過門前一半山<lb/>
　　王瀛<lb/>
　　　韜光菴<lb/>
吟邉喜與故人登老樹無枝石有稜坐久江潮聽漸近<lb/>
寒山高出白雲層<lb/>
　　余育<lb/>
　　　重過大梁坡臺廢寺有感<lb/>
古寺無僧門半扃重来往事暗傷神一枝殘桞猶青眼<lb/>
<pb n="KR4h0143_WYG_277-7a"/>
似識當年繫馬人<lb/>
　　方廷璽<lb/>
　　　白水寺<lb/>
石徑逢僧一話間白雲深處不知還松陰日午茶煙起<lb/>
不有客来僧更閒<lb/>
　　王磐<lb/>
　　　寄陳光哲<lb/>
煑雪爐邉夜坐癡踏青驢上曉行遲不知多少相思味<lb/>
<pb n="KR4h0143_WYG_277-7b"/>
換得春来兩鬢絲<lb/>
　　木公恕<lb/>
　　　自種桞<lb/>
雙楊初種㡬經春始見長條已拂塵萬縷緑陰堪作帳<lb/>
一枝不許贈行人<lb/>
　　　冬日喜飲<lb/>
暖閣熏香雪未晴淺斟膾炙舞茵横侍兒斜立朱幃下<lb/>
十指紅蠶弄錦筝<lb/>
<pb n="KR4h0143_WYG_277-8a"/>
　　蘭廷瑞<lb/>
　　　夏日<lb/>
終日慿闌對水鷗園林長夏似深秋槐龍細洒鵞黄雪<lb/>
涼意萋萋風滿樓<lb/>
　　蕭宗<lb/>
　　　香嚴寺詩<lb/>
方丈香銷客未眠出城頓覺夜如年烏啼霜落僧歸院<lb/>
雲滿空山月滿天<lb/>
<pb n="KR4h0143_WYG_277-8b"/>
烏啼霜落夜漫漫風入疎櫺客枕寒戍鼓敲殘雞亂唱<lb/>
半軒明月照闌干<lb/>
　　徐階<lb/>
　　　題賈元禎<lb/>
江城漠漠桞絲輕尊酒悠悠繫别情一片春愁何處所<lb/>
滿天風雨落花聲<lb/>
　　張時徹<lb/>
　　　暮春<lb/>
<pb n="KR4h0143_WYG_277-9a"/>
春日輝輝射碧流春雲淡淡匝平疇農夫荷鍤出門去<lb/>
脈脈桞花飛上頭<lb/>
　　　詠竹<lb/>
山陰誰種碧琳琅日日春風繞畫堂海上月明吹玉笛<lb/>
令人錯認是瀟湘<lb/>
　　朱廷立<lb/>
　　　杜字<lb/>
愁煙積雨過芳辰乍喜濃陰緑樹新杜宇多情啼不歇<lb/>
<pb n="KR4h0143_WYG_277-9b"/>
山中可有未歸人<lb/>
　　呉鵬<lb/>
　　　舟行雜詠<lb/>
山花瑣細簇郵亭小艇漁歸水氣腥一路東風嘶去馬<lb/>
土牆斜颭酒旗青<lb/>
　　陸銓<lb/>
　　　清明<lb/>
清明日薄畫陰陰籬外新秧短似鍼縛草象人田畔立<lb/>
<pb n="KR4h0143_WYG_277-10a"/>
借他風力逐飛禽<lb/>
　　高叔嗣<lb/>
　　　定州道中<lb/>
夾岸新楊映廣津客行無緒獨愁人故園亦有千頭樹<lb/>
二月中旬汳水濵<lb/>
　　朱淛<lb/>
　　　草堂前芙蓉正吐口占<lb/>
清霜一夜老蒹葭牆角芙蓉漸著花猶憶昔年江上看<lb/>
<pb n="KR4h0143_WYG_277-10b"/>
西風吹夢客思家<lb/>
　　豐坊<lb/>
　　　梔子花題畫<lb/>
金鴨香銷夏日長抛書高卧北窗涼曉来驟雨山頭過<lb/>
梔子花開滿院香<lb/>
　　　雪夜過西湖南屏山<lb/>
千巖萬壑玉層層夜半山腰見佛燈竹影埽窗塵不到<lb/>
滿牀風雪定中僧<lb/>
<pb n="KR4h0143_WYG_277-11a"/>
　　龔用卿<lb/>
　　　題畫<lb/>
獨向江頭坐釣磯浮嵐空翠㸃春衣臨流回首看歸鳥<lb/>
高樹無風山葉飛<lb/>
　　蘓祐<lb/>
　　　砌草<lb/>
細草青青尚凍痕鄉園萬里怨王孫憶乗款段晴原望<lb/>
緑滿長堤過逺村<lb/>
<pb n="KR4h0143_WYG_277-11b"/>
　　　擬古宫詞<lb/>
水殿涼生獨不眠風来忽漫鳳笙傳尋常門月娟娟夜<lb/>
似向今宵分外圓<lb/>
夜雨空堦静自鳴夢回枕上太分明蕭蕭㡬片芭蕉葉<lb/>
故起秋聲滿鳳城<lb/>
西苑新開避暑宫水晶團殿敞簾櫳鴛鴦自向池邉起<lb/>
飛入橋西浦漵中<lb/>
霜葉飄紅覆紫苔嬾緘幽怨向人開御溝水去曾相謝<lb/>
<pb n="KR4h0143_WYG_277-12a"/>
流到人間竟不迴<lb/>
　　陸粲<lb/>
　　　送汪僉事之湖南<lb/>
驄馬長鳴飲碧流花銀鏤帶鷫鷞裘行人大别山頭望<lb/>
雲外雙旌下鄂州<lb/>
　　　送人入蜀<lb/>
樓船捩柁浪花生百丈雙牽黛色明夹岸兒童齊笑語<lb/>
嘉陵江似使君清<lb/>
<pb n="KR4h0143_WYG_277-12b"/>
　　陸采<lb/>
　　　春遊虎丘<lb/>
閶闔東風萬桞柔家家絃吹水西樓蘭橈夜逐桃花浪<lb/>
明月歌殘下武丘<lb/>
　　范言<lb/>
　　　曉發呉江<lb/>
垂虹橋邉曙色㣲三高祠下露華晞畫船打鼓出門去<lb/>
秋水滿江鴻鴈飛<lb/>
<pb n="KR4h0143_WYG_277-13a"/>
　　趙時春<lb/>
　　　春江行客<lb/>
萬里春風客未休歸心日夜水東流不知身卧白雲上<lb/>
更傍人家緑草洲<lb/>
　　　郯山半霽<lb/>
山色平分翠欲鋪煙光水氣半天無老農荷笠驅牛晚<lb/>
别作人間一畫圖<lb/>
　　王慎中<lb/>
<pb n="KR4h0143_WYG_277-13b"/>
　　　滄洲道中寄蔡道卿<lb/>
泠泠風舉碧羅裳一曲焦桐月在牀寂厯寒波兼墜葉<lb/>
不知何處是瀟湘<lb/>
　　馮恩<lb/>
　　　江頭夕望<lb/>
秋林返照散孤煙秋水涵虚混碧天飛盡寒鴉江漠漠<lb/>
青山一㸃白雲邉<lb/>
　　　雨中送客之蜀<lb/>
<pb n="KR4h0143_WYG_277-14a"/>
一片寒雲樹杪生旋飛秋雨佐江聲糢糊不識巴山路<lb/>
聽得猨啼是客程<lb/>
　　　雨花臺<lb/>
徙倚高臺對寂寥尊前飛葉帶霜飄秋霞映水明雙闕<lb/>
暮靄連山鎖六朝<lb/>
　　羅洪先<lb/>
　　　後園續詠<lb/>
棠棃花開深淺黄燕子初飛日漸長草亭坐久客不到<lb/>
<pb n="KR4h0143_WYG_277-14b"/>
半雨半風春太狂<lb/>
　　唐順之<lb/>
　　　古北口<lb/>
諸城皆在山之㘭此山冠城如鳥巢到此令人思猛士<lb/>
天山萬里鳴弓弰<lb/>
　　李開先<lb/>
　　　秋深村況三首<lb/>
農休事簡人多醉風静秋深蟲獨喧城市自然閒客少<lb/>
<pb n="KR4h0143_WYG_277-15a"/>
過時不見款柴門<lb/>
近郊誰復是良朋一半山人一半僧落葉滿階風自埽<lb/>
危樓乘興月同登<lb/>
天氣秋高正泬寥海風雖急不終朝㡬畦叢菊如雲爛<lb/>
兩岸蘆花似雪飄<lb/>
　　　贈致政司諫劉後峯<lb/>
人散燈殘睡正濃驚回曉夢思重重攬衣欹枕從容聽<lb/>
野店雞聲野寺鐘<lb/>
<pb n="KR4h0143_WYG_277-15b"/>
　　蔡雲程<lb/>
　　　登雷港驛樓<lb/>
空江返照映孤洲晚泊聊登驛外樓可歎羇懷無住著<lb/>
挂帆隨月下舒州<lb/>
　　鄭大同<lb/>
　　　天游觀<lb/>
輕輿斜日上高峰瘦竹疎花萬壑風獨鶴一聲松影亂<lb/>
月明人在白雲中<lb/>
<pb n="KR4h0143_WYG_277-16a"/>
　　楊祜<lb/>
　　　簡田長官<lb/>
矯矯田郎三輔賢省曹播越五經年河洲水竹新開郡<lb/>
暇日閒看沙鷺眠<lb/>
　　栗應麟<lb/>
　　　興武營暮春感懷<lb/>
邉雲漠漠㸃征衣飲馬長城悵未歸春色不堪愁裏盡<lb/>
楊花又向客中飛<lb/>
<pb n="KR4h0143_WYG_277-16b"/>
　　蔡靉<lb/>
　　　送李樂菴赴池州司訓<lb/>
依依楊桞暫停驂别酒何時盡日酣此後相思成逺夢<lb/>
定隨明月到江南<lb/>
　　蔡汝楠<lb/>
　　　小橋道中即事<lb/>
茅茨帶壑兩三家火種人歸石徑斜行值深山小春候<lb/>
女郎祠下半巖花<lb/>
<pb n="KR4h0143_WYG_277-17a"/>
　　　將出峽立夏前作<lb/>
蜀江雲裏喚鈎輈㡬片殘花萬樹稠未換征衣逢入夏<lb/>
一年春事在行舟<lb/>
　　林應亮<lb/>
　　　春陰<lb/>
不見飛花上客衣無端春色又霏㣲輕寒猶帶東風雪<lb/>
只道楊花繞砌飛<lb/>
　　蘓志臯<lb/>
<pb n="KR4h0143_WYG_277-17b"/>
　　　送楊虚樓還任饒陽<lb/>
淡煙疎雨禁城秋彰義門前古渡頭欲把相思付流水<lb/>
蘆溝日夜總悠悠<lb/>
　　顧存仁<lb/>
　　　對月<lb/>
清光此夕為誰秋闗月能禁故國愁何處笛聲吹不斷<lb/>
卧看北斗挂城樓<lb/>
　　周復俊<lb/>
<pb n="KR4h0143_WYG_277-18a"/>
　　　遵化道中<lb/>
草自含煙水自流曉輿寒日共林丘雲飛不隔来時路<lb/>
行盡青山是薊州<lb/>
　　　雨中望桃川宫<lb/>
煙輕雲淡雨冥濛無數鶯聲亂竹中回首桃川知不逺<lb/>
飛花隨水出牆東<lb/>
　　王梅<lb/>
　　　南津<lb/>
<pb n="KR4h0143_WYG_277-18b"/>
南津津頭春水新草堂滉漾揺青蘋漁歌窅窅逺山碧<lb/>
時有鵁鶄飛近人<lb/>
　　桑喬<lb/>
　　　流水<lb/>
江流九派是潯陽山勢千重擁建康日暮雲帆看不見<lb/>
夢隨江水過横塘<lb/>
　　包節<lb/>
　　　贈俠少年<lb/>
<pb n="KR4h0143_WYG_277-19a"/>
早隨飛將戰龍沙日晚收營過狹斜下馬直趨盧女肆<lb/>
滿樓喧笑擁琵琶<lb/>
　　謝少南<lb/>
　　　府江雜詩<lb/>
蠻煙不雨似雲濃白日陰陰慘淡中炎氣薰人冬亦暖<lb/>
不知何地候春風<lb/>
冬炎卉木未蕭條暫倚篷窗旅況銷樹架緑垂君子蔓<lb/>
崖林紅破美人蕉<lb/>
<pb n="KR4h0143_WYG_277-19b"/>
　　王畿<lb/>
　　　游石堂菴次白玉蟾舊韻<lb/>
扁舟泊向九溪灣青壁迢迢過石闗可是王猷餘興在<lb/>
隔林啼鳥下秋山<lb/>
　　白悦<lb/>
　　　潞河<lb/>
高秋鴻鴈向南征江上那堪忽數聲弟妹遥憐共相憶<lb/>
坐看涼月下孤城<lb/>
<pb n="KR4h0143_WYG_277-20a"/>
　　趙伊<lb/>
　　　案山<lb/>
沙圩塔前春草齊案山樓外曉鶯啼畫船載酒三湖徧<lb/>
簫鼓聲中日又西<lb/>
　　王瑛<lb/>
　　　任丘道中寓目<lb/>
萬山秋色送行韉高樹雲生欲暮天可是河頭漁艇出<lb/>
鷺鷥驚起水西田<lb/>
<pb n="KR4h0143_WYG_277-20b"/>
　　王廷榦<lb/>
　　　春雨登樓<lb/>
呉中羇客感年華江上風流勝習家向圃輕煙含桞樹<lb/>
隔簾疎雨濕梅花<lb/>
　　趙貞吉<lb/>
　　　夜宿蘓長公洗墨池亭戲作<lb/>
江空草緑酒旗風半醉黄州煙雨中五百年前曾洗墨<lb/>
依稀猶記雪堂東<lb/>
<pb n="KR4h0143_WYG_277-21a"/>
　　　釣漁臺<lb/>
醉骨煙雲艇慢開半竿風雨上漁臺無人知是寒山子<lb/>
明月吹簫呼未回<lb/>
　　　春望<lb/>
杖藜到處立蒼茫兩脚青山老法幢飛去白雲何處住<lb/>
一蓑煙雨下呉江<lb/>
　　尹臺<lb/>
　　　光山逢劉唐巖副使<lb/>
<pb n="KR4h0143_WYG_277-21b"/>
十年芳草惜離羣海上朱旛隠暮雲何意歸舟停楚澤<lb/>
萬山黄葉獨逢君<lb/>
　　靳學顔<lb/>
　　　即事<lb/>
片片輕鷗渌水涯隔溪楊桞是誰家主人有酒不招客<lb/>
可惜滿林紅杏花<lb/>
　　王維禎<lb/>
　　　過望兒山<lb/>
<pb n="KR4h0143_WYG_277-22a"/>
雲去臺高草色斑居人為指望兒山忽思遊子千峯裏<lb/>
白髮當門暮未闗<lb/>
　　駱文盛<lb/>
　　　元宵宴康礪峯太史宅次韻<lb/>
東風池館雪消遲雪色燈光映酒時夜半醉歸河上路<lb/>
馬頭明月正相宜<lb/>
　　陳鳳<lb/>
　　　藕花居<lb/>
<pb n="KR4h0143_WYG_277-22b"/>
十里蓮花過眼新水風猶自起香塵明年還約看花侣<lb/>
来喚湖邉雪藕人<lb/>
　　牛恒<lb/>
　　　周藩宫詞<lb/>
蕭蕭修竹映池寒分汲銀瓶灌牡丹報道花朝開内宴<lb/>
競持金剪繞朱闌<lb/>
夜来行樂鴈池頭侍女分行秉燭遊唱徹憲王新樂府<lb/>
不知明月下樊樓<lb/>
<pb n="KR4h0143_WYG_277-23a"/>
　　施峻<lb/>
　　　寄王屋張山人𤣥超<lb/>
隠隠茆堂鎖白雲萬峯飛瀑静中聞徴君只在東西崦<lb/>
碧樹叢深路不分<lb/>
　　喻時<lb/>
　　　看舞<lb/>
紅娥婉婉桞纖纎半拂蘭屏半拂簾舞罷不妨迴笑口<lb/>
一杯送到月窺簷<lb/>
<pb n="KR4h0143_WYG_277-23b"/>
　　王健<lb/>
　　　懺閣阻雨<lb/>
危崖側轉路千重懺閣登臨坐午鐘可是潭龍来聽法<lb/>
半山香雨忽濛濛<lb/>
　　　題湖南處士巻<lb/>
湖南結屋水雲間十里平湖抱岸還日落沙明開玉鏡<lb/>
芙蓉倒浸郭公山<lb/>
　　沈鍊<lb/>
<pb n="KR4h0143_WYG_277-24a"/>
　　　送朱子南還<lb/>
十年辛苦在京華夢裏何時不見家一到若耶溪畔月<lb/>
始知楊桞隔天涯<lb/>
　　　寄張有功<lb/>
邉城楊桞路傍垂折取長條欲贈誰不若寄將明鏡去<lb/>
為曾照我髩如絲<lb/>
　　沈[啟-口+山]<lb/>
　　　黔陽舟中<lb/>
<pb n="KR4h0143_WYG_277-24b"/>
黔陽春樹碧雲齊萬疊青山萬曲溪久客不禁鄉土思<lb/>
半檣殘月子規啼<lb/>
　　王問<lb/>
　　　春山獨步<lb/>
春深原樹緑初齊山擁芙蓉水漫溪獨自攜笻上山去<lb/>
小亭猶在萬峯西<lb/>
　　　春日江上别梅屋<lb/>
改嵗桃開楊子津蔡家洲上獨傷神客懷欲向愁中盡<lb/>
<pb n="KR4h0143_WYG_277-25a"/>
又折殘花别故人<lb/>
　　陸樹聲<lb/>
　　　白鷺洲<lb/>
白鷺洲邉建業城㡬經攀折桞條生行人莫漫輕離别<lb/>
聽唱陽闗第四聲<lb/>
　　殷邁<lb/>
　　　六月六日避暑佛殿讀書<lb/>
獨抱遺經坐上方諸天風度葛衣涼蟬鳴草樹半山静<lb/>
<pb n="KR4h0143_WYG_277-25b"/>
松落雲花合殿香<lb/>
　　董份<lb/>
　　　山居即事二首<lb/>
幽居緑樹自成村更傍清溪日灌園聽盡啼鶯人寂寂<lb/>
數峯深處閉閒門<lb/>
白雲青靄路難窮萬壑千山一徑通野寺林深不知處<lb/>
磬聲遥在夕陽中<lb/>
　　謝東山<lb/>
<pb n="KR4h0143_WYG_277-26a"/>
　　　次雲屏九日韻<lb/>
海門孤嶼湧中流千古龍祠在上頭記得雙旌蒼水使<lb/>
春風一舸下渝州<lb/>
　　趙釴<lb/>
　　　蒲圻道中<lb/>
百疊青山野霧横迂迴何異輞川行可憐松老高千尺<lb/>
不作風聲作雨聲<lb/>
　　　燈下海棠<lb/>
<pb n="KR4h0143_WYG_277-26b"/>
醉後移檠看海棠嬌姿如醉半依牆無端驚起花間蜨<lb/>
飛撲銀缸亂晚妝<lb/>
　　胡安<lb/>
　　　衡嶽雜興<lb/>
幽泉自注石厓銷度壑寒雲去未遥松畔茯苓無處劚<lb/>
倒騎黄犢自吹簫<lb/>
　　　湘江雜興<lb/>
百丈牽風浪作山别情何必恨陽闗蕭蕭客坐依燈影<lb/>
<pb n="KR4h0143_WYG_277-27a"/>
知是瀟湘夜雨閒<lb/>
　　　有感<lb/>
樗櫟材庸嵗月深松筠避地竟何心託根空向高岡上<lb/>
秪作溪園數畝陰<lb/>
　　　客窗雜興<lb/>
酒渇呼童汲井華借眠苔徑月初斜小窗紅葉時飛下<lb/>
誤作春風送落花<lb/>
　　劉鳳<lb/>
<pb n="KR4h0143_WYG_277-27b"/>
　　　芙蓉樓送客<lb/>
醉酒高樓此别君袖中萱草惜斜曛月明水上如相憶<lb/>
寄取瀟湘數片雲<lb/>
　　朱曰藩<lb/>
　　　湖上送友人還呉門<lb/>
湖上桃花瞥眼嬌鴟夷舟穏卧吹簫誰能載得西施去<lb/>
却弄呉王送女潮<lb/>
　　　枕流橋避暑口號<lb/>
<pb n="KR4h0143_WYG_277-28a"/>
竹牀花簟坐蕭閒好似儂家銷夏灣誰道屏風無九疊<lb/>
彩雲飛作洞庭山<lb/>
　　羅汝芳<lb/>
　　　曠覽亭<lb/>
姑山亭子對江澄秋盡天風夜不生江上千山萬山月<lb/>
淡煙收與浪痕平<lb/>
　　楊巍<lb/>
　　　憶舊有感<lb/>
<pb n="KR4h0143_WYG_277-28b"/>
丁卯橋西憶舊遊緑楊高映酒家樓故人莫訝凋零盡<lb/>
一别江南四十秋<lb/>
　　楊繼盛<lb/>
　　　遊卧龍山寺<lb/>
出門已覺精神爽況復陽回宇宙清野樹含煙迷寺迥<lb/>
晴山披雪倚雲明<lb/>
　　　懷鶴峯東城因寄<lb/>
屋梁落月應懷我春草池塘更夢誰記得别時懸淚眼<lb/>
<pb n="KR4h0143_WYG_277-29a"/>
佯為笑語怕相思<lb/>
　　沈淮<lb/>
　　　積雨不能出有懷湖上<lb/>
霞樓月榭欲生塵水上煙雲積㡬旬滿地山花應笑我<lb/>
雨中春包屬他人<lb/>
　　周思兼<lb/>
　　　送林雙池<lb/>
故鄉故人今别離春風春草各天涯尊前相對惟今日<lb/>
<pb n="KR4h0143_WYG_277-29b"/>
去後相逢知㡬時<lb/>
　　劉應時<lb/>
　　　過煉山<lb/>
春風深樹語流鶯緑滿河洲芳草生立馬郵亭看題壁<lb/>
誰能不動故山情<lb/>
　　　清澗道中<lb/>
坡陁田地一二畝土窟人煙三四家村犬不知何事吠<lb/>
午雞還上野桃花<lb/>
<pb n="KR4h0143_WYG_277-30a"/>
　　傅夏器<lb/>
　　　東齋即景<lb/>
昨夜東風上桞條萬山明媚雪山消白雲不解春中意<lb/>
一片清陰引寂寥<lb/>
　　亢思謙<lb/>
　　　禮弟瀕行餞席偶成<lb/>
匹馬闗山路逶迤他鄉分手不勝悲今朝緑酒愁看汝<lb/>
来日黄花共阿誰<lb/>
<pb n="KR4h0143_WYG_277-30b"/>
　　徐學謨<lb/>
　　　次真州始見雨<lb/>
前旌衝雪下燕臺一路愁雲鎖不開纔近江南春意動<lb/>
風吹㣲雨過江来<lb/>
　　　代倩送髪禪君讀書婁城<lb/>
君去西江儂在東江頭日日有東風東風縱便書難寄<lb/>
一枕春愁細雨中<lb/>
　　劉效祖<lb/>
<pb n="KR4h0143_WYG_277-31a"/>
　　　九日獨酌<lb/>
南山遥對菊花開欲採無人為舉杯縱説柴桑貧謝客<lb/>
何曾不許白衣来<lb/>
　　陳宗虞<lb/>
　　　送胡生南歸<lb/>
揚子江風落暮潮𤓰洲夜月起蘭橈西湖歸去三千里<lb/>
家在芙蓉第一橋<lb/>
　　陳柏<lb/>
<pb n="KR4h0143_WYG_277-31b"/>
　　　送正卿弟之黎平<lb/>
匹馬迢迢渡五溪雙旌遥指夜郎西莫憎逺道猶千里<lb/>
隨處花開更鳥啼<lb/>
　　曹梅<lb/>
　　　沅州道中<lb/>
亂山盤錯入沅州瘴雨蠻煙動客愁回首燕南家萬里<lb/>
斜陽誰倚故園樓<lb/>
　　孫應鼇<lb/>
<pb n="KR4h0143_WYG_277-32a"/>
　　　華山雜詠<lb/>
玉女窗開眼倍明仙童肅隊奏鸞笙海雲初散蓬萊殿<lb/>
人在蒼龍背上行<lb/>
　　王一鶚<lb/>
　　　三月晦日<lb/>
花外東風送馬蹄平原一望草萋萋黄鸝苦欲留春住<lb/>
深樹斜陽到處啼<lb/>
　　李蓘<lb/>
<pb n="KR4h0143_WYG_277-32b"/>
　　　送人之岳州<lb/>
與君酌酒酹春花征馬蕭蕭鴈影斜明到岳陽樓上望<lb/>
斷雲殘雨各天涯<lb/>
　　　初宿海會寺<lb/>
靈泉流水夜淙淙月小松高鶴影雙石榻覺来秋燭冷<lb/>
誦經聲滿碧山窗<lb/>
　　　戲題<lb/>
一自封書别建章荷衣常惹蕊珠香逢人白眼唱歌去<lb/>
<pb n="KR4h0143_WYG_277-33a"/>
笑入西坡秋水長<lb/>
　　盛周<lb/>
　　　蔡見麓過夜坐<lb/>
南浦停車暝色催故人相見且銜杯月明何處吹長笛<lb/>
落盡空山㡬樹梅<lb/>
　　王可大<lb/>
　　　宫詞<lb/>
承明殿裏諫章来封事君王次第開此日昇平邉圉静<lb/>
<pb n="KR4h0143_WYG_277-33b"/>
日斜猶自在平臺<lb/>
　　史起蟄<lb/>
　　　江土<lb/>
溪雲窈窕海天晴檻外江流似掌平午夢醒来無一事<lb/>
水雲亭上看潮生<lb/>
　　胡直<lb/>
　　　聞鶯懷鄒繼甫<lb/>
旭日高槐啼欲斷午風深竹弄還長莫言絶域如天外<lb/>
<pb n="KR4h0143_WYG_277-34a"/>
猶有鶯聲似省廊<lb/>
　　姚汝循<lb/>
　　　柏坊驛題壁<lb/>
風雨蕭蕭滯客程荒亭獨宿峭寒生今宵羈思知多少<lb/>
聽盡千山墮葉聲<lb/>
　　　回鴈峯<lb/>
回鴈峰頭望帝京寒雲黯黯不勝情賈生已道長沙逺<lb/>
今過長沙又㡬程<lb/>
<pb n="KR4h0143_WYG_277-34b"/>
　　鄭洛<lb/>
　　　冬夜獨坐<lb/>
天涯嵗暮夜淒淒鼓角初傳月已低一榻悠然成獨坐<lb/>
不知身寄玉闗西<lb/>
　　張祥鳶<lb/>
　　　省中齋居<lb/>
初聞晝漏報升衙退食從容日未斜聞訪同心過别署<lb/>
笑看馴鳥啄庭花<lb/>
<pb n="KR4h0143_WYG_277-35a"/>
城闕沈沈禁漏遲攬衣起視夜何其滿庭涼月詩懷惬<lb/>
一樹清風鶴夢知<lb/>
　　　春晴閣坐<lb/>
翠煙輕織桞絲低緑野平鋪草色齊為賞新晴登小閣<lb/>
半村斜日杏花西<lb/>
　　申時行<lb/>
　　　中秋病懷<lb/>
石湖秋水浸蒹葭曾著仙人貫月槎萬里一輪偏此夕<lb/>
<pb n="KR4h0143_WYG_277-35b"/>
不知清興落誰家<lb/>
薄帷孤枕不成眠一失清光便隔年為語素娥長好在<lb/>
莫教三五背人圓<lb/>
　　　茅亭對菊<lb/>
冷豔疎枝濯素秋結茅相對轉清幽摘来自喜簪蓬鬢<lb/>
只恐黄花笑白頭<lb/>
金英佳色逐人来未到重陽已爛開且為嵗寒留晚節<lb/>
滿城風雨莫相催<lb/>
<pb n="KR4h0143_WYG_277-36a"/>
　　鄭履淳<lb/>
　　　春閨<lb/>
朝来靈鵲繞簷鳴果得雲箋慰逺情但説别来長見憶<lb/>
歸期依舊不分明<lb/>
　　穆文熙<lb/>
　　　送葉龍塘道長謫郃陽<lb/>
重来燕市蹋紅塵驄馬憐君氣象新一疏即看成逺别<lb/>
寒風冷雨入三秦<lb/>
<pb n="KR4h0143_WYG_277-36b"/>
　　　山家<lb/>
迤邐荆扉鎖暮霞潺湲澗溜繞籬斜山翁不解春来去<lb/>
獨立斜陽數落花<lb/>
　　林如楚<lb/>
　　　曲江夜泊<lb/>
西風吹散白蘋秋野寺鐘鳴江霧流夜半猨聲聽不盡<lb/>
蕭蕭山月照孤舟<lb/>
　　　劒浦<lb/>
<pb n="KR4h0143_WYG_277-37a"/>
劔浦城頭落暝煙蓼花飛浪下灘前笳聲月色沙汀外<lb/>
無限西風送客船<lb/>
　　　旅宿新秋<lb/>
露颭高梧一葉輕月殘金井轆轤聲不知歸興縁何事<lb/>
夜夜雲山夢裏行<lb/>
　　陳文燭<lb/>
　　　寄懷家叔時官黎平<lb/>
音書南望暮雲低官舍蕭蕭對五溪衡鴈北来飛又盡<lb/>
<pb n="KR4h0143_WYG_277-37b"/>
不知曾過夜郎西<lb/>
　　歸有光<lb/>
　　　李㢘甫憲副書齋小酌<lb/>
青燈夜雨十年前今日書齋各黯然不是故人無舊話<lb/>
淒涼只説楚江邉<lb/>
　　　隆慶三年朝京師南還與宣平俞宜黄武進陸<lb/>
　　　太學同舟贈絶句一首<lb/>
褰帷初識龔黄面傾蓋尋參李郭舟去路不知春欲暮<lb/>
<pb n="KR4h0143_WYG_277-38a"/>
桃花飛盡過揚州<lb/>
　　　初發白河<lb/>
邉風刮地起黄沙三月長安不見花却憶故鄉風景好<lb/>
櫻桃初熟正還家<lb/>
　　袁尊尼<lb/>
　　　送長兄再入留都<lb/>
雲陽郭外草萋萋作陣楊花路欲迷㡬樹黄鶯啼不歇<lb/>
行人回首晉陵西<lb/>
<pb n="KR4h0143_WYG_277-38b"/>
　　許相卿<lb/>
　　　月林僧舍<lb/>
月午天霜破衲寒梵音蕭颯度林端經殘香燼秋寥泬<lb/>
時有風枝語夜闌<lb/>
　　　金山呑海亭<lb/>
江面峯頭巧著亭澄波玉宇兩争清倚闌客子心如水<lb/>
何事沙鷗亦浪驚<lb/>
　　皇甫涍<lb/>
<pb n="KR4h0143_WYG_277-39a"/>
　　　河陽馬上看江寄謝司直<lb/>
秋空立馬大江堤天畔雲山望欲迷何事愁心學潮水<lb/>
朝朝暮暮秣陵西<lb/>
　　　金陵絶句<lb/>
長干已過落花辰滿地楊花不見春强折垂楊送歸客<lb/>
勞勞亭畔共沾巾<lb/>
　　皇甫汸<lb/>
　　　對月荅子浚兄見懷諸弟之作<lb/>
<pb n="KR4h0143_WYG_277-39b"/>
南北何如漢二京迢迢呉越兩鄉情謝家樓上清秋月<lb/>
分作闗山㡬處明<lb/>
　　　過北川橋舊寓<lb/>
客舍依然禁籞西女牆淮月古青溪春風為笑堂前燕<lb/>
門外何曾識馬蹄<lb/>
　　　夜過張子不值<lb/>
偶隨明月過君家幽徑無人自落花書帙亂抛青玉案<lb/>
尚餘螢火挂窗紗<lb/>
<pb n="KR4h0143_WYG_277-40a"/>
　　　次子約荅賔<lb/>
閉户無營嬾自宜逃名漸覺少人知相逢陌上休相問<lb/>
二陸今非入洛時<lb/>
　　馮惟訥<lb/>
　　　毘陵舟中夜别萬呉二明府次俞汝成韻<lb/>
渡口雲深樹色蒼孤舟寒雨共離觴慿君莫話從前事<lb/>
只是無言已斷腸<lb/>
　　　再别徐少初明府<lb/>
<pb n="KR4h0143_WYG_277-40b"/>
悲歌昨夜惜離羣九曲腸隨别路分江雨未休春寂寂<lb/>
那堪今日又逢君<lb/>
　　卜大順<lb/>
　　　鄧尉探梅<lb/>
日斜游倦宿湖千一望苔枝湧翠巒午夜月明涼似水<lb/>
船頭獨坐不知寒<lb/>
　　侯一元<lb/>
　　　甲戌七夕作<lb/>
<pb n="KR4h0143_WYG_277-41a"/>
靈匹經年悵己違佳期此夕儼相依悲歡轉首成陳迹<lb/>
明日橋邉鵲又飛<lb/>
　　魏學禮<lb/>
　　　和章憲副豔詩<lb/>
翠館雲樓花欲晴新妝初就曉鸞驚莫愁艇子知何處<lb/>
露濕衣香到月明<lb/>
　　栗應宏<lb/>
　　　宫詞<lb/>
<pb n="KR4h0143_WYG_277-41b"/>
鳳凰樓下散宫花金錯裁成五色霞空有青春寄刀剪<lb/>
不如紅葉到人家<lb/>
　　高岱<lb/>
　　　省中<lb/>
蕭蕭竹徑暝煙浮散帙鳴琴事事幽若比瀟湘漁父隠<lb/>
門前只少木蘭舟<lb/>
　　何良俊<lb/>
　　　乙夘八月余觴客青溪之上坐有李節鳴筝質<lb/>
<pb n="KR4h0143_WYG_277-42a"/>
　　　山詠二絶句次其韻<lb/>
虚館鳴筝秋正清停絃掩抑最闗情當年愛殺桓司馬<lb/>
賞㑹由来是此聲<lb/>
哀音裊裊出重幃羈客僊僊思欲飛絃滑酒香花正好<lb/>
不辭零露夜沾衣<lb/>
　　　聽李節彈筝和文文水韻<lb/>
汨汨寒泉瀉玉筝泠泠標格映清氷愁中為鼓秋風曲<lb/>
不負移家住秣陵<lb/>
<pb n="KR4h0143_WYG_277-42b"/>
　　　春日皇甫司勲見過余出小鬟以筝琶侑觴司<lb/>
　　　勲為賦三絶句率爾奉荅<lb/>
燈下曾觀舞麗華小庭亦復沸筝琶近来此樂無人解<lb/>
獨有牛家與白家<hi>白傅集有與牛竒章妓池上合樂之作</hi>
歌珠厯落本清圓更遣流泉亂拂絃好取使君留一顧<lb/>
故將誤曲唱當筵<lb/>
簾同夏亶真成陋牀類楊褒亦太寒不是窈娘容絶世<lb/>
何妨日日借人看<hi>夏侯亶性節儉有妓妾數十人無被服姿容客至常隔簾奏樂時呼簾為</hi>
<pb n="KR4h0143_WYG_277-43a"/>
<hi>夏侯妓衣公楊褒家甚貧然好音樂家畜聲妓數人歐陽  贈之詩有三脚木牀坐調曲之句</hi>
　　文嘉<lb/>
　　　石湖絶句和王履吉<lb/>
鵁鶄鸂鶒滿晴沙紅杏夭桃亂著花十里湖山開畫障<lb/>
一雙小艇載琵琶<lb/>
　　　題畫二首<lb/>
清絶倪迂未易攀能將水墨繼荊闗疎林斜日茅亭外<lb/>
一片江南雨後山<lb/>
<pb n="KR4h0143_WYG_277-43b"/>
沈香煙煖碧窗紗緑桞陰分夏日斜夢覺只聞鈴索響<lb/>
不知山鳥啄枇杷<lb/>
　　蘓濂<lb/>
　　　絶句<lb/>
新笋抽林與屋齊亂紅飛過畫闌西流鶯不管春来去<lb/>
半向緑陰深處啼<lb/>
　　蘓澹<lb/>
　　　清明日偶述<lb/>
<pb n="KR4h0143_WYG_277-44a"/>
梨花寂寂燕飄零藥檻蘭畦嫩葉生處處兒童吹桞笛<lb/>
扶持春事到清明<lb/>
　　　背面美人二首<lb/>
抱得琵琶下玉除湖山背立溜犀梳傍人欲見春風面<lb/>
但道蕭郎有寄書<lb/>
釵軃烏雲髩欲蓬回身環珮響丁東背人不是無情思<lb/>
自古紅顔畏畫工<lb/>
　　張鳳翼<lb/>
<pb n="KR4h0143_WYG_277-44b"/>
　　　梨花<lb/>
重門寂寂鎖香雲雨滴空堦坐夜分老去㣲之風調在<lb/>
折来何處與雙文<lb/>
　　　暮春感懷<lb/>
野花開徧又殘春買櫂攜尊好及晨待得向平昏嫁畢<lb/>
青山應笑白頭人<lb/>
　　張獻翼<lb/>
　　　七夕同趙今燕賦<lb/>
<pb n="KR4h0143_WYG_277-45a"/>
翠帳紅妝送客亭佳人眉黛逺山青試從天上看河漢<lb/>
今夜應無織女星<lb/>
　　　紀遊<lb/>
銀河耿耿夜迢迢月滿闗山旅鴈高明日孤帆去何處<lb/>
秣陵秋色廣陵濤<lb/>
　　李攀龍<lb/>
　　　留别呉舍人<lb/>
薊門春色送歸愁楚客思家屬倦遊借問何人賦揺落<lb/>
<pb n="KR4h0143_WYG_277-45b"/>
白雲依舊洞庭秋<lb/>
　　　寄元美<lb/>
薊門城上月婆娑玉笛誰為出塞歌君自客中聽不得<lb/>
秋風吹落小黄河<lb/>
　　　徐汝思見過林亭<lb/>
五桞陰陰逼酒清一杯須見故人情明朝馬上聽黄鳥<lb/>
不似尊前喚友聲<lb/>
　　　早夏示殿卿二首<lb/>
<pb n="KR4h0143_WYG_277-46a"/>
　長夏園林黄鳥来百花春酒復新開人生把酒聽黄鳥<lb/>
　黄鳥一聲酒一杯<lb/>
　湖上青山繞屋斜蕭條重枉使君車到来縱遣柴門閉<lb/>
　只在東鄰賣酒家<lb/>
　　　　郡齋同元美賦得橋字<lb/>
　山色秋停使者軺孤城何處不蕭條請看襄子宫前水<lb/>
　依舊東流豫讓橋<lb/>
　　　　贈梁伯龍<lb/>
<pb n="KR4h0143_WYG_277-46b"/>
　太華峯頭玉女壇别時明月滿長安不知秋色今多少<lb/>
　君到仙人掌上看<lb/>
　<lb/>
　<lb/>
　<lb/>
　<lb/>
　<lb/>
御選明詩巻一百八<lb/>
</p>
<p>
</p>
  </div>
</body>
</text>
</TEI>
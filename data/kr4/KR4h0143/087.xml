<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_087-1a"/>
　欽定四庫全書<lb/>
御選宋詩巻四<lb/>
　　樂府歌行一<lb/>
　　　徐鉉<lb/>
　　　　柳枝辭十二首<lb/>
　把酒憑君唱柳枝也從絲管遽相隨逢春只合朝朝醉<lb/>
　記取秋風葉落時<lb/>
　南園日暮起春風吹散楊花雪滿空不惜楊花飛未得<lb/>
<pb n="KR4h0143_WYG_087-1b"/>
　愁君老盡臉邊紅<lb/>
　陌上朱門柳映花簾鈎半捲緑陰斜憑郎暫駐青驄馬<lb/>
　此是錢塘小小家<lb/>
　夾岸朱顔柳映樓緑波平幔帶花流歌聲不出長條宻<lb/>
　忽地風囘見綵舟<lb/>
　老大逢春總恨春緑楊陰裏最愁人舊遊一別無因見<lb/>
　嫩葉如睂處處新<lb/>
　濛濛堤岸柳含煙疑是陽和二月天醉裏不知時節改<lb/>
<pb n="KR4h0143_WYG_087-2a"/>
漫隨兒女打鞦韆<lb/>
水閣春來乍減寒曉妆初罷倚闌干長條亂拂春波動<lb/>
不許佳人照影㸔<lb/>
柳岸煙昏醉裏歸不知深處有芳菲重來已見花飄盡<lb/>
惟有黄鶯囀樹飛<lb/>
此去仙源不是遥垂楊深處有朱橋共君同過朱橋去<lb/>
密映垂楊聴洞簫<lb/>
暫別揚州十度春不知光景屬何人一帆歸客千條柳<lb/>
<pb n="KR4h0143_WYG_087-2b"/>
腸斷東風楊子津<lb/>
仙樂春來按舞腰清聲偏似傍嬌嬈應縁鸎舌多情賴<lb/>
長向雙成説翠條<lb/>
鳳笙臨檻不能吹舞袖當筵亦自疑唯有美人多意緒<lb/>
解衣芳態畫雙睂<lb/>
　　　柳枝詞十首<hi>座中應制</hi>
金馬詞臣賦小詩梨園弟子唱新詞君恩還似東風意<lb/>
先入靈和蜀柳枝<lb/>
<pb n="KR4h0143_WYG_087-3a"/>
百草千花共待春緑揚顔色最驚人天邊雨露年年在<lb/>
上苑芳華嵗嵗新<lb/>
長愛龍池二月時穇毶金線弄春姿假饒葉落空枝後<lb/>
更有梨園笛裏吹<lb/>
緑水成文柳帶搖東風初到不鳴條龍舟欲過偏留戀<lb/>
萬縷輕絲拂御橋<lb/>
百尺長條涴麴塵詩題不盡畫難真憑君折向人間種<lb/>
還似君恩處處春<lb/>
<pb n="KR4h0143_WYG_087-3b"/>
風煖雲開晩照明翠條深映鳯凰城人間欲識靈和態<lb/>
聴取新詩玉管聲<lb/>
醉折垂陽唱柳枝金城三月走金羈年年為愛新條好<lb/>
不學蒼華也是絲<lb/>
新春花柳競芳姿偏愛垂楊拂地枝天子徧教詞客賦<lb/>
宮中要唱洞簫詞<lb/>
凝碧池頭蘸翠漣鳯凰樓畔簇晴煙新詩欲詠知難詠<lb/>
説與雙城入管絃<lb/>
<pb n="KR4h0143_WYG_087-4a"/>
侍從甘泉與未央移舟偏要近垂楊櫻桃未綻梅花老<lb/>
折得柔條百尺長<lb/>
　　田錫<lb/>
　　　江南曲三首<lb/>
金蟬飾緑雲細靨蘂黄新南浦解清珮西谿采白蘋密<lb/>
竹映深花湖山日欲曛春腸知已斷脉脉兩難親<lb/>
吳艶若芙蓉乘舟弄湖水照影不知休雲鬟墮簮珥含<lb/>
笑忽迴頭見人羞欲死歸去入花谿棹濺鴛鴦起<lb/>
<pb n="KR4h0143_WYG_087-4b"/>
金陵王氣銷六朝墮霸業白雲千古恨空江照樓堞虎<lb/>
丘羅蔓草姑蘇委楓葉懷賢思伍員靈濤浩難涉<lb/>
　　　晩雲曲<lb/>
高唐晩峰欲生雨空山啼猿風嘯虎卷雲數片留南浦<lb/>
自與鴛鴦共飛舞<lb/>
　　　倚柱吟<lb/>
暮春慘慘黄昏雨零落櫻桃斜掩戸未張燈火簾幕深<lb/>
樓閣巢寒聞燕語昔時常説長安好而今厭走長安道<lb/>
<pb n="KR4h0143_WYG_087-5a"/>
蘇秦辨説長卿才自笑功名何不早人悄悄倚柱時情<lb/>
脉脉無人知憐春惜逺情不盡斜雨兼花闇濕衣<lb/>
　　　紫雲曲<lb/>
沉沉鸞殿垂珠箔祥煙瑞氣含樓閣三十六宮明月中<lb/>
夜静無風花自落寳屏珠帳一夢時靈仙初降趨丹墀<lb/>
煙衣霞綬赤瑛珮鈞天樂部前參差合奏鏗鏘向金屋<lb/>
云是仙鄉紫雲曲朱弦逺召舜湘靈鳯管應呼秦弄玉<lb/>
天漢星流夜既䦨露零珠樹彤庭寒芙蓉枕上夢初覺<lb/>
<pb n="KR4h0143_WYG_087-5b"/>
猶聞庭際聲珊珊上曉五音十二律仙曲記時心歴歴<lb/>
金線龍頭紅玉笛新聲吹得雲飄逸應是夔襄樂府魂<lb/>
翻得雅音聞至尊俾與霓裳羽衣曲遞相奏向梨花園<lb/>
　　　春洲謠<lb/>
衣鮫綃兮美人采白蘋兮水濵裊羽翅兮為飾步羅襪<lb/>
兮生塵緜緜兮逺道萋萋兮芳草逺山睂兮淡掃<lb/>
　　　短歌行<lb/>
曉月蒼蒼向煙滅朝陽燄燄明丹闕杜鵑催促躑躅開<lb/>
<pb n="KR4h0143_WYG_087-6a"/>
鶗鴂已鳴芳草歇芳春苦不為君留古人勸君秉燭遊<lb/>
願與喬松弄雲月紫泥仙海鸞鳯洲<lb/>
　　寇準<lb/>
　　　古別意<lb/>
水螢光淡曉色寒庭除索莫星河殘清樽酒盡艶歌闋<lb/>
離人欲去肝腸絶露荷香散西風驚征車漸逺聞雞鳴<lb/>
深閨從此泣秋扇夢魂長在遼陽城<lb/>
　　　江南春二首<lb/>
<pb n="KR4h0143_WYG_087-6b"/>
波渺渺柳依依孤邨芳草逺斜日杏花飛江南春盡離<lb/>
腸斷蘋滿汀洲人未歸<lb/>
杳杳煙波隔千里白蘋香散東風起日落汀洲一望時<lb/>
愁情不斷如春水<lb/>
　　張詠<lb/>
　　　柳枝詞<lb/>
靑連逺戍和煙重静映疎櫳窣縷輕遊子不歸春夢斷<lb/>
南邨一樹㸔啼鶯<lb/>
<pb n="KR4h0143_WYG_087-7a"/>
逺映天街近遶池長條無力自相依上陽宮女愁方絶<lb/>
又見東風有絮飛<lb/>
　　王禹偁<lb/>
　　　拍板謠<lb/>
麻姑親採扶桑木鏤脆排焦其數六雙成捧立王母前<lb/>
曾按瑤池白雲曲幾時流落來人間梨園部中齊管絃<lb/>
口中纔動我能應知音審樂功何全吳宮女兒手如筍<lb/>
執向玳筵為樂準數聲慢仙人屐齒下雲棧老狐臘月<lb/>
<pb n="KR4h0143_WYG_087-7b"/>
渡黄河緩歩輕輕踏冰片數聲急空江雹打漁翁笠鮫<lb/>
人泣對水晶盤滿抱珠璣連㵼入劃然一聲送曲徹由<lb/>
基射透七重札金罍冷落閴無聞隴頭凍把泉聲絶律<lb/>
呂與我數自齊絲竹望我為宗師總驅節奏在術内歌<lb/>
舞之人無我欺所以唐相牛僧孺為文命之為樂句<lb/>
　　　畬田詞<hi>有序</hi>
　　上雒郡南六百里屬邑有豐陽上津皆深山窮谷<lb/>
　　不通轍跡其民刀耕火種大底先斫山田雖懸崖<lb/>
<pb n="KR4h0143_WYG_087-8a"/>
　　絶嶺樹木盡仆俟其乾且燥乃行火焉火尚熾即<lb/>
　　以種播之然後釀黍稷烹雞豚先約曰某家某日<lb/>
　　有事於畬田雖數百里如期而至鋤斧隨焉至則<lb/>
　　行酒啗炙鼔譟而作蓋劚而掩其土也掩畢則生<lb/>
　　不復耘矣援桴者有勉勵督課之語若歌曲然且<lb/>
　　其俗更互力田人人自勉僕愛其有義作畬田詞<lb/>
　　五首以侑其氣亦欲採詩官聞之傳之於執政者<lb/>
　　曰茍擇良二千石暨賢百里使化天下之民如斯<lb/>
<pb n="KR4h0143_WYG_087-8b"/>
　　民之義庶乎汙萊盡闢矣其詞俚欲山人之易曉<lb/>
　　也<lb/>
大家齊力斲孱顔耳聴田歌手莫閒各願種成千百索<lb/>
<hi>山田不知畎畝但以百尺繩量之曰某家今年種得好若干索</hi>豆萁禾穗滿青山<lb/>
殺盡雞豚喚劚畬由來逓互作生涯莫言火種無多利<lb/>
樹種明年似亂麻<hi>種榖之明年自然生禾山民獲濟</hi>
鼓聲獵獵酒醺醺斫上高山入亂雲自種自收還自足<lb/>
不知堯舜是吾君<lb/>
<pb n="KR4h0143_WYG_087-9a"/>
北山種了種南山相助力耕豈有偏願得人間皆似我<lb/>
也應四海少荒田<lb/>
畬田鼓笛樂熙熙空有歌聲未有詞從此商於為故事<lb/>
滿山皆唱舍人詩<lb/>
　　韓琦<lb/>
　　　柳枝詞五闋<lb/>
樓前輕雪未全銷偷得春光入嫩條似向東風猶綽約<lb/>
可能渾忘舞時腰<lb/>
<pb n="KR4h0143_WYG_087-9b"/>
陌閒宮古緑煙迷惹盡春愁困拂堤却為多情足離恨<lb/>
故教溝水亦東西<lb/>
章街風曉起新眠寒食輕陰未雨天無限青絲拂遊騎<lb/>
一生芳意負金鞭<lb/>
輕煙輕日簇誰家微出青旗一帶斜對景似嫌春意老<lb/>
更揺疎影拂殘花<lb/>
畫橋南北水連天纔聴鶯聲又晩蟬長使離魂容易斷<lb/>
春風秋月自依然<lb/>
<pb n="KR4h0143_WYG_087-10a"/>
　　　再賦柳枝詞二闋<lb/>
曲江風暖曉陰斜翠色相宜拂鈿車自是春眠猶未起<lb/>
日高人困又飛花<lb/>
葉葉新長約黛蛾絲絲輕軟任風梭啼鶯便學歌喉囀<lb/>
知是春來舞意多<lb/>
　　范仲淹<lb/>
　　　明月謠<lb/>
明月在天西初如玉鈎微一夕增一分堂堂有餘輝不<lb/>
<pb n="KR4h0143_WYG_087-10b"/>
掩五星耀不礙浮雲飛徘徊河漢間秀色若可餐清風<lb/>
起叢桂白露生階蘭高樓望君時為君拂金徽奏以堯<lb/>
舜音此音天與稀明月或可聞顧我亦依依月有萬古<lb/>
光人有萬古心此心良可歌憑月為知音<lb/>
　　　清風謠<lb/>
清風何處來先此高高臺蘭叢國香起桂枝天籟迴飄<lb/>
飄度清溪浮雲安在哉萬古鬱結心一旦為君開有客<lb/>
慰所思臨風久徘徊神若遊華胥身疑立天台極渴飲<lb/>
<pb n="KR4h0143_WYG_087-11a"/>
沆瀣大暑執瓊瓌曠如攜松丘騰上煙霞遊熙如即荘<lb/>
老語入逍遙道朱絃鼓其熏可以解吾民滄浪比其清<lb/>
可以濯吾纓願此陽春時勿使飄暴生千靈無結愠萬<lb/>
卉不摧榮庶幾宋玉賦聊廣楚王情<lb/>
　　文彦博<lb/>
　　　郊祀歌二首<lb/>
　　　　降神<lb/>
在國南方時維就陽以祈帝祉式致民康豆籩鼎俎金<lb/>
<pb n="KR4h0143_WYG_087-11b"/>
石絲簧禮行樂奏皇祚無疆<lb/>
　　　　飲福<lb/>
潔兹五齊酌彼六尊致誠斯至率禮彌敦以介景福永<lb/>
隆後昆重熙累洽帝道攸尊<lb/>
　　　朝㑹樂章八首<lb/>
　　　　皇帝升坐隆安<lb/>
天臨有赫上法乾元鏗鏘六樂儼恪千官皇儀允肅玉<lb/>
坐居尊文明在御禮備誠存<lb/>
<pb n="KR4h0143_WYG_087-12a"/>
　　　　公卿入門正安<lb/>
堯天協紀舜日楊光淑慎爾止率由舊章佩環濟濟金<lb/>
石鏘鏘威儀炳煥至徳昭彰<lb/>
　　　　上壽禧安<lb/>
乾健為君坤柔曰臣惟其臣子克奉君親永御皇極以<lb/>
綏兆民稱觴獻壽山嶽嶙峋<lb/>
　　　　白龜<lb/>
聖徳昭宣神龜出焉載白其色或游于川名符在洛瑞<lb/>
<pb n="KR4h0143_WYG_087-12b"/>
應巢蓮登歌丹陛紀異靈篇<lb/>
　　　　甘露<lb/>
天徳冥應仁澤載濡其甘如醴其凝若珠雲表潛結顥<lb/>
英允敷降於竹柏永昭瑞圖<lb/>
　　　　紫芝<lb/>
煌煌茂英不根而生蒲茸奪色銅池著名晨敷表異三<lb/>
秀分榮書於瑞典光我文明<lb/>
　　　　嘉禾<lb/>
<pb n="KR4h0143_WYG_087-13a"/>
嘉彼合穎致貢升平異標南畝瑞應西成徳至於地皇<lb/>
祗效靈和同之象煥發祥經<lb/>
　　　　白兔<lb/>
盛徳好生網開三靣明眎標竒昌辰乃見育質雪園淪<lb/>
精月殿著于樂章色含江練<lb/>
　　　親耕籍田樂歌七首<lb/>
　　　　出大次<lb/>
勤勞稼穡必躬必親為籍千畝以教導民帝出乎震時<lb/>
<pb n="KR4h0143_WYG_087-13b"/>
維上春天顔咫尺望之如雲<lb/>
　　　　親耕<lb/>
元辰既擇禮備樂成洪縻在手祗飭専精三推一墢端<lb/>
冕朱紘靡辭染屨以示黎甿<lb/>
　　　　升壇<lb/>
方壇屹立陛級而登玉色下照臨觀耦耕萬目咸覩如<lb/>
日之升成規成矩百禄是膺<lb/>
　　　　公卿耕籍<lb/>
<pb n="KR4h0143_WYG_087-14a"/>
羣公顯相奉事齊荘率時農夫舉耜載揚播厥百榖以<lb/>
佑我皇多黍多稌丕應農祥<lb/>
　　　　羣官耕籍<lb/>
畟畟良耜我田既臧土膏其動春日載陽執事有恪于<lb/>
此中邦農夫之慶棲畝餘糧<lb/>
　　　　降壇<lb/>
肇新帝籍率我農人三推終畝祗事咸均陟降孔時粲<lb/>
然有文受天之祜多稼如雲<lb/>
<pb n="KR4h0143_WYG_087-14b"/>
　　　　歸大次<lb/>
教民稼穡不令而行進退有度琚瑀鏘鳴言還熉幄禮<lb/>
則告成帝命率育明徳惟馨<lb/>
　　　祭文宣王廟樂歌四首<lb/>
　　　　迎神<lb/>
大哉至聖文教之宗紀綱王化丕變民風常祀有秩備<lb/>
物有容神之格思是仰是崇<lb/>
　　　　初獻<lb/>
<pb n="KR4h0143_WYG_087-15a"/>
右文興化憲古師今明祀有典吉日惟丁豐犧在俎雅<lb/>
奏來庭周旋陟降福祉是膺<lb/>
　　　　奠幣<lb/>
一王垂法千古作程有儀可仰無徳而名齊以滌志幣<lb/>
以達誠禮容合度黍稷非馨<lb/>
　　　　酌獻<lb/>
自天生聖垂範百王恪恭明祀陟降上庠酌彼醇旨薦<lb/>
此令芳三獻成禮率由舊章<lb/>
<pb n="KR4h0143_WYG_087-15b"/>
　　　折楊柳<lb/>
長憶都門外低垂拂路塵更思南陌上攀折贈行人行<lb/>
人經嵗別楊柳逐年新何當逢塞鴈重寄一枝春<lb/>
　　　關山月<lb/>
蕩子久行役遼西戍未還佳人怨遙夜清淚浥朱顔蘚<lb/>
晦蘭閨寂塵昏寳鏡閒相思不相見明月下關山<lb/>
　　　采蓮曲<lb/>
江南秋色早江山早蓮芳佳人采紅萼兩漿渡横塘翳<lb/>
<pb n="KR4h0143_WYG_087-16a"/>
日華芝薄隨風緜䋏長蕩舟方自樂緑水任霑裳<lb/>
　　　夜夜曲<lb/>
明月流清漢娟娟照洞房微風吹敗葉颯颯下銀牀塵<lb/>
晦流黄素鑪銷辟惡香年年機杼妾獨怨夜何長<lb/>
　　　長相思<lb/>
逺別苦無悰離居常戚戚顧慕懷所歡徘徊彌自惜瓊<lb/>
蘂不可采瑶華未堪摘惟憑尺錦書一寄長相憶<lb/>
　　　陌上桑<lb/>
<pb n="KR4h0143_WYG_087-16b"/>
佳人名莫愁采桑南陌頭因來淇水畔應過上宮遊貯<lb/>
葉青絲籠攀條紫桂鈎使君徒見問五馬亦遲留<lb/>
　　　俠少行<lb/>
錦帶佩吳鈎翩翩躍紫騮垂鞭度永埒挾彈過長楸平<lb/>
樂十千酒南城百尺樓荆娥拂雙袖日夕又遲留<lb/>
　　　陽春曲<lb/>
頗傷金管遽仍恨緹光促四序若循環百年入轉軸佳<lb/>
人暮不歸蘭苕春又緑空持緑綺琴愁弄陽春曲<lb/>
<pb n="KR4h0143_WYG_087-17a"/>
　　　巫山高<lb/>
巫山高不極高與碧穹齊朝雲常藹藹暮雨復凄凄髣<lb/>
髴聞珠佩依稀認繡袿無能留彼美徒使夢魂迷<lb/>
　　尹洙<lb/>
　　　皇雅十首<lb/>
　　天監受命也自梁至於周兵難不息宋受命統一<lb/>
　　萬方焉<lb/>
天監下民亂靡有定甚武且仁祚厥真聖仁實懷徠武<lb/>
<pb n="KR4h0143_WYG_087-17b"/>
以執競匪䖍匪劉拯我大命自昔外禪月經日營令以<lb/>
挾制政以陰傾帝初治兵志勤于征奄受神器匪謀而<lb/>
成淮潞弗䖍卒汙叛迹戎輅戒嚴皇威有赫彼寇詿民<lb/>
吾勇其百殄厥渠魁貸其反側帝朝法宮左右宗公忮<lb/>
夫悍士以雍以容爾居爾室爾工爾農既息既養惟天<lb/>
子功<lb/>
　　西師征蜀也<lb/>
王用西師岷梁弗賓匪曰負固實交晉人予訓予誓合<lb/>
<pb n="KR4h0143_WYG_087-18a"/>
我将臣正厥有罪無庸傷民矯矯虎士載摧其壁于嗟<lb/>
孟侯亦果其策迎師而降靡抗鋒鏑豈獨身謀完是宗<lb/>
國蜀都既平将臣失律此衆悍驕彼民危慄當塗叫呶<lb/>
合萬為一匪懷則威帝心是恤帝曰将臣予嘉乃庸廢<lb/>
命毒民爾弗有終邦典用疑惟罪惟功靡極而削協于<lb/>
厥中帝曰孟侯受封于楚斿旂琱戈備物異數俾爾族<lb/>
姻及乃文武服在王庭靡不有序蜀民呼歌天子威靈<lb/>
保我者封暴我者刑匪勁是和匪弱是陵天子惠民疇<lb/>
<pb n="KR4h0143_WYG_087-18b"/>
敢不承<lb/>
　　耆武受俘也命将伐南海平金陵俘二王以獻<lb/>
耆武定功時惟二方淮服其義海南遂荒孰孱而盭孰<lb/>
暴而猖自底不譓乃終滅亡帝戒二俘同即爾誅予惟<lb/>
民無辜休息是圖時其輯矣寧威獨夫帝嗟汙邦久罹<lb/>
于兵或暴下以征或敷虐以刑予命中典協于國經民<lb/>
服徳音室家以寧<lb/>
　　憲古令守臣也削其附庸以强帝室焉<lb/>
<pb n="KR4h0143_WYG_087-19a"/>
帝懷永圖治古是憲四方守臣惟屏惟翰在昔艱難弗<lb/>
惠訓典跨都連城高牙以建有土有民肆乃征繕以息<lb/>
以容終焉叛渙凡今帥臣狃厥聞見匪革亂源曷清多<lb/>
難帝告庶邦式是典彛元侯顯父戚臣宗支正乃封圻<lb/>
予一人是毗凡曰附城罔爾俾之畜兵厚賦靡爾得私<lb/>
毋凶而國作福作威天子有命疇敢不祗子孫承承唯<lb/>
萬世規<lb/>
　　大鹵王師討晉罪也<lb/>
<pb n="KR4h0143_WYG_087-19b"/>
冀州之疆粤惟大鹵俗忮而専地扼而固協比幽都蕩<lb/>
搖邊圉三垂既摧兇威弗沮帝御六師百萬貔虎剪其<lb/>
附庸至於城下鋒鏑始交梯衝如舞蠢爾孱王請附䧏<lb/>
土我士奮楊願究吾武皇帝曰吁念彼黎庶匪鯨匪鯢<lb/>
復為王土晉郊既平九區以寧陳功太廟告假威靈在<lb/>
昔武王于商觀兵惟我藝祖亦勤于征匪貸晉罪俟厥<lb/>
貫盈聖作聖繼巍巍相承皇矣二后功莫與京<lb/>
　　帝籍修故典也躬耕以勸農焉<lb/>
<pb n="KR4h0143_WYG_087-20a"/>
帝籍于郊典儀具陳務農以訓供祀以勤祀在於誠匪<lb/>
勤于人訓農以實匪訓以文帝謹二物乃躬乃親公侯<lb/>
卿士暨厥庶民千甸有服飭哉惟寅帝賚高年式宴且<lb/>
喜種種黄髮族丘而議我生艱難暴亂以繼耳狃金鼔<lb/>
目狎戎器皇其我圖親講農事有子有孫力田孝弟鼓<lb/>
舞至仁薫焉如醉<lb/>
　　庶工任賢也<lb/>
帝咨庶工疇其輔予俊乂以登厥勞乃圖匪忘舊勲非<lb/>
<pb n="KR4h0143_WYG_087-20b"/>
賢勿俞巍巍衮台盛徳以居任賢伊何昌言是庸勉告<lb/>
爾猷罔恤迺躬豈無直辭怫于予衷予不爾疵爾無面<lb/>
從始時從官戎客揚揚今帝左右儒冠煌煌朝廷以尊<lb/>
文物典章得人之盛奕世重光<lb/>
　　帝制北方請盟也<lb/>
帝制萬邦罔有弗賔蠢爾化外羈焉勿臣威格三方稽<lb/>
顙獻珍匪茹革心願交使人帝謀公卿列侯庶校咸曰<lb/>
彼心暴戾陰狡既擾我疆復利吾寳無若勵兵襲其還<lb/>
<pb n="KR4h0143_WYG_087-21a"/>
道皇曰有衆予實念兹戰無必勝矧其歸師借曰大獲<lb/>
疇能盡之益俾餘醜毒吾朔陲乃俞其盟北州以綏在<lb/>
漢世宗抗威速攻暴農算商經用弗充中區震騷漢室<lb/>
始空降及後世猶稱厥功於穆皇考徳無與偕匪勤於<lb/>
兵荒服遂來逮是三紀逺俗以懷生民休息嗚呼仁哉<lb/>
　　皇治恤刑也帝仁於明刑在位者以寛恤為治焉<lb/>
皇底其治欽哉惟刑在疑而宥罔察為明愛怒弗肆孰<lb/>
為重輕毋一弗辜惟典之平前世理官倚法以刻匪彼<lb/>
<pb n="KR4h0143_WYG_087-21b"/>
為仇蓋曰任職今之蔽獄務正其辟鑒于前人繄我仁<lb/>
徳皇徳在仁寖而成風公侯卿士靡不率從麛卵萌生<lb/>
咸保厥終不鄙不夭樂哉融融<lb/>
　　太平封祀告功成也<lb/>
噫太平無象兮世烏得而知維盛徳可迹兮其封祀之<lb/>
儀東岱宗兮西汾脽禮上帝兮賓地祇皇有征兮吾民<lb/>
以嬉皇有祈兮吾民是私天敷佑兮俾皇之釐億世永<lb/>
寧兮無疆之基<lb/>
<pb n="KR4h0143_WYG_087-22a"/>
　　張方平<lb/>
　　　宋頌<lb/>
　　祈汾陰祀后土也<lb/>
萬邦清和嵗乃薦有思皇烈祖既勤繹止撫有疆土迄<lb/>
若正命妥綏有家於嘻承武敦尚繹思亦既顯報以升<lb/>
以降以禋以祀報時介肓介育不已生物靡靡降福侈<lb/>
侈其逹驛驛其豐薿薿<lb/>
　　天監有事于南郊也<lb/>
<pb n="KR4h0143_WYG_087-22b"/>
昊天蓋高降監顯在於亶熙哉詔佑我有宋三后介之<lb/>
天命可畏翼翼保之對越在上維懷格思乃眷不違福<lb/>
祖繁錫宜我子孫永以無斁<lb/>
　　有浚者泉大祫祖宗也<lb/>
有浚者泉匪長自源皇建民極彌萬世則允時帝軒之<lb/>
力肆有羡徳小侯國是宅大龜是食帝命不越炎徳原<lb/>
發丕顯后祖懿徳之平聖猷庭庭帝命是膺彤盧旌斧<lb/>
以征以輔洵烈且武肇荒東宇克寛克擾不澄不撓百<lb/>
<pb n="KR4h0143_WYG_087-23a"/>
休是保天禄始造江介既耰湖潭嶺陬右叙川蜀并汾<lb/>
之酋師行優優不犯不劉取其大球旂裳冠旒格其僣<lb/>
戾悉公我謀三象霧霽無競無絿中葉奕章有猷有常<lb/>
敷哲維人天錫無疆彌億萬年山嶽之固河流之長嗚<lb/>
呼令王寔念兹來享<lb/>
　　載耜修千畝也<lb/>
月旅孟陬農事既飭陽氣蒸達原隰充澤駕言徂郊載<lb/>
耜告籍申命農畯率時主伯爰任疆游開其茨棘乃播<lb/>
<pb n="KR4h0143_WYG_087-23b"/>
而實亟耘以擇既發我公亦服爾私迄登稔成有穫丕<lb/>
丕爰稟于廟積億及秭以豐粢盛以供酒醴以禮賓尸<lb/>
以格祖禰既登既徹亦勞其耋以蜡以醳穡夫胥悦<lb/>
　　　朝元引<lb/>
星斗挂空碧鸞鶴翔紫清朝真弟子古壇上爐煙裊裊<lb/>
金磬聲露脚斜白寒不動千山岑寂横煙清絳闕太真<lb/>
冠簡静紫宮夫人璫珮鳴霞旌曉邁遺空谷石磴雲埋<lb/>
瑶草緑殘蟾冷帖西南隅迴首塵寰煙一簇<lb/>
<pb n="KR4h0143_WYG_087-24a"/>
　　　老将行<lb/>
聖明天子仁且英海寰内外歸神靈辭客有誇凰皇詔<lb/>
功臣不貌麒麟形繡旗塵卷霞紋闇古劒秋澀銅花青<lb/>
尚餘舊受征西馬侍從日仗登云亭<lb/>
　　　桃源二客行<lb/>
劉郎阮郎丹籙客桃花源中有舊宅閒尋流水過碧溪<lb/>
忽聞雞犬見人跡瓊臺瑶榭知何所紫雲深處開朱戸<lb/>
鶴駕龍軿綵仗來鸞歌鳯舞霞觴舉世縁未斷塵心狂<lb/>
<pb n="KR4h0143_WYG_087-24b"/>
苦厭仙家日月長洞門一閉恍如夢歸路古木何荒涼<lb/>
　　石介<lb/>
　　　宋頌<lb/>
　　皇祖太祖皇帝初用師伐潞州殺李筠伐揚州滅<lb/>
　　李重進也<lb/>
皇祖神武疇敢違拒元年四月筠畔於潞皇祖躍馬至<lb/>
潞城下筠窘赴火焦頭爛骻<lb/>
皇祖龍驤誰敢猖狂元年九月進叛於揚皇祖徐驅至<lb/>
<pb n="KR4h0143_WYG_087-25a"/>
揚城隅進窘登樓并焚其孥<lb/>
皇祖曰嘻物情難籌予伐有周天時人謀罔有不同予<lb/>
徳其休<lb/>
予亦即祚涵濡養撫罔有失所予徳其裕<lb/>
筠胡予違進胡不隨予匪汝誅汝自取之<lb/>
既剪二盗聖武燀耀荆潭蜀吳如拔腐草<lb/>
　　聖神太祖皇帝出師援長沙且假道徑進取荆潭<lb/>
　　也<lb/>
<pb n="KR4h0143_WYG_087-25b"/>
不疾而速不怒而威惟聖惟神其幾其微<lb/>
二國之君各保爾土虎憑於山莫予敢取蛟馮於淵莫<lb/>
予敢侮萬斯年兮關鐍以固<lb/>
聖機神謀天祕地蔵風行雷動震于八荒旦秣我馬夕<lb/>
取其疆二君不知晏眠于牀<lb/>
具篙與舟同朝天子一發五豝二君皆至皇祖聖神鴻<lb/>
光丕懿<lb/>
　　湯湯太祖皇帝收蜀取孟昶也<lb/>
<pb n="KR4h0143_WYG_087-26a"/>
湯湯其江區區爾孟一夫當關不知天命蟻固于穴蛙<lb/>
負于井咫尺之地為可以騁<lb/>
彼以險守我以徳懷王師東來函谷自開蜀主授首呼<lb/>
號哀哀蜀人鼓舞與我偕來<lb/>
昔時蜀道絶人來往今蜀既平王道蕩蕩尉侯一置朝<lb/>
貢相望巍巍皇祖徳聲逺暢<lb/>
　　莫醜太祖皇帝用周渭之策命潘美取廣州也<lb/>
莫醜匪虺莫悍匪兕有鋹在南毒螫不已沸湯熱火暴<lb/>
<pb n="KR4h0143_WYG_087-26b"/>
我赤子<lb/>
皇祖曰嘻天生蒸民樹之君長以養以仁乃予不恤匪<lb/>
鋹之嚚<lb/>
乃謀于渭乃将于美王師鷹揚渉江萬里闢其城門鋹<lb/>
號請死<lb/>
皇祖有徳乾覆坤容予在弔民不殺以封皇祖仁慈感<lb/>
于昆蟲<lb/>
　　金陵太祖皇帝命師取李煜也<lb/>
<pb n="KR4h0143_WYG_087-27a"/>
金陵峩峩長江萬里誰為巢穴養此蛇豕天豈作限而<lb/>
險而恃不順不臣敢抗天子<lb/>
帝赫斯怒王師徐驅蕞爾螻蟻豈勝誅鉏哀哀窮俘爰<lb/>
呌以呼歸于京師燀哉聖謨<lb/>
　　聖文錢俶以吳越歸也<lb/>
聖文安安聖武桓桓朝貢萬里正朔百蠻無吳之險無<lb/>
蜀之艱無潭之嚚無荆之頑感于賔順悦色和顔<lb/>
彼俶在杭有地千里皮毁毛落孤暌莫恃懾服聲教慕<lb/>
<pb n="KR4h0143_WYG_087-27b"/>
為臣使攜彼人民挈其土地于槖于囊歸於天子<lb/>
天子聖神罔不懷柔既懷而封恩涵澤流逆於有刑視<lb/>
彼揚州順予有封視此錢侯赫赫宋徳何有窮休<lb/>
　　　慶歴聖徳頌<hi>并序</hi>
　　三月二十一日大昕皇帝御紫宸殿朝百官相得<lb/>
　　象殊拜竦樞宻使夸簡以司徒歸第二十二日制<lb/>
　　命昌朝參知政事弼樞宻副使二十六日勅除修<lb/>
　　靖素並充諫官四月八日皇帝御紫宸殿朝百官<lb/>
<pb n="KR4h0143_WYG_087-28a"/>
　　衍樞宻使仲淹琦樞宻副使乃用御史中丞拱宸<lb/>
　　御史邈御史平諫官修靖十二疏追竦樞宻使勅<lb/>
　　十三日勅乂除襄為諫官天地神人昆蟲草木無<lb/>
　　不歡喜皇帝退奸進賢發于至聰動于至誠奮于<lb/>
　　睿斷見于剛克陟黜之明賞罰之公也上視漢魏<lb/>
　　隋唐五代凡千五百年其間非無聖神之主盛明<lb/>
　　之時未有如此選人之精得人之多進人之速用<lb/>
　　人之盡實為希闊殊尤曠絶盛事在皇帝之徳之<lb/>
<pb n="KR4h0143_WYG_087-28b"/>
　　功為卓犖瑰偉神明魁大古者一雲氣之祥一草<lb/>
　　木之異一蹄角之怪一羽毛之瑞當時羣臣猶且<lb/>
　　濃墨大字金頭鈿軸以稱述頌美時君功徳以為<lb/>
　　無前之休丕天之績如仲淹弼寔為不世出之賢<lb/>
　　求之於古堯則夔龍舜則稷契周則閎散漢則蕭<lb/>
　　曹唐則房魏陛下有之諸臣亦皆今天下之人望<lb/>
　　為宰相諫官者陛下盡用之此比雲氣草木蹄角<lb/>
　　毛羽之異萬萬不侔豈可翻無歌詩雅頌以播吾<lb/>
<pb n="KR4h0143_WYG_087-29a"/>
　　君之休聲烈光神功聖徳刻於琬琰流於金石告<lb/>
　　於天地奏於宗廟存於萬千年而無窮盡哉臣實<lb/>
　　羞之臣嘗愛慕唐大儒韓愈為博士日作元和聖<lb/>
　　徳頌千二百言使憲宗功徳赫奕煒炳昭於千古<lb/>
　　至今觀之如在當日陛下今日功徳無讓憲宗臣<lb/>
　　文學雖不逮韓愈而亦官於太學領博士職歌詩<lb/>
　　讃頌乃其職業竊擬於愈輙作慶歴聖徳頌一首<lb/>
　　四言凡九百六十字文辭俚鄙固不足以發揚臣<lb/>
<pb n="KR4h0143_WYG_087-29b"/>
　　子之心亦欲使陛下功徳赫奕煒炳照於千古萬<lb/>
　　千年後觀之如在今日也臣不勝死罪臣賤無路<lb/>
　　以進姑蔵諸家以待樂府之采焉<lb/>
於維慶厯三年三月皇帝龍興徐出闈闥晨坐太極盡<lb/>
開閶闔躬攬英賢手鋤奸枿大聲渢渢震揺六合如乾<lb/>
之動如雷之發昆蟲蹢躅妖怪蔵滅同明道初天地嘉<lb/>
吉初聞皇帝蹙然言曰予父予祖付予大業予恐失墜<lb/>
實賴輔弼汝得象殊慎重微宻君相予久予嘉君伐君<lb/>
<pb n="KR4h0143_WYG_087-30a"/>
仍相予笙鏞斯協昌朝儒者學問該洽與予論政傅以<lb/>
經術汝貳二相庶績咸秩惟汝仲淹汝誠予察太后乘<lb/>
勢湯沸火熱汝時小臣危言嶪嶪為予司諫正予門闑<lb/>
為予京兆堲予讒説賊叛于夏往予式遏六月酷日大<lb/>
冬積雪汝暑汝寒同于士卒予聞辛酸汝不告乏予晩<lb/>
得弼予心弼悦弼每見予無有私謁以道輔予弼言深<lb/>
切予不堯舜弼自笞罰諫官一年奏書滿篋侍從周嵗<lb/>
忠力盡竭契丹亡義檮杌饕餮敢侮大國其詞慢悖弼<lb/>
<pb n="KR4h0143_WYG_087-30b"/>
将予命不畏不懾卒復舊好民得食褐沙磧萬里死生<lb/>
一節視弼之膚霜剥風裂觀弼之心鍊金鍛鐵寵名大<lb/>
官以酬勞渴弼辭不受其志莫奪惟仲淹弼一夔一契<lb/>
天實賚予予其敢忽並來弼予民無瘥札曰衍汝來汝<lb/>
予黄髮事予二紀毛秃齒豁心如一兮率履弗越遂長<lb/>
樞府兵政毋蹶予早識琦琦有奇骨其器魁櫑豈視扂<lb/>
楔其人渾朴不施剞劂可屬大事敦厚如勃琦汝副衍<lb/>
知人予哲惟修惟靖立朝讞讞言論磥砢忠誠特達禄<lb/>
<pb n="KR4h0143_WYG_087-31a"/>
微身賤其志不怯嘗詆大臣亟遭貶斥萬里歸來剛氣<lb/>
不折屢進直言以補予闕素相之後含忠履潔昔為御<lb/>
史幾叩予榻至今諫疏在予箱匣襄雖小臣名聞予徹<lb/>
亦嘗獻言箴予之失剛守粹慤與修儔匹並為諫官正<lb/>
色在列予過汝言毋鉗汝舌皇帝明聖忠邪辨別舉擢<lb/>
俊良埽除妖魃衆賢之進如茅斯拔大奸之去如距斯<lb/>
脱上倚輔弼司予調燮下賴諫諍維予紀法左右正人<lb/>
無有邪孽予望太平日不逾浹皇帝嗣位二十二年神<lb/>
<pb n="KR4h0143_WYG_087-31b"/>
武不殺其黙如淵聖人不測其動以天賞罰在予不失<lb/>
其權恭已南面退奸進賢知賢不易非明不得去邪惟<lb/>
艱惟斷乃克明則不貳斷則不惑既明且斷惟皇之徳<lb/>
羣下踧踖重足屏息交相告語曰惟正直毋作側僻皇<lb/>
帝汝殛諸侯危慄墮玉失舄交相告語皇帝神明四時<lb/>
朝覲謹修臣職四夷走馬墜鐙遺策交相告語皇帝神<lb/>
武解兵修貢永為屬國皇帝一舉羣臣懾焉諸侯畏焉<lb/>
四夷服焉臣願陛下壽萬千年<lb/>
<pb n="KR4h0143_WYG_087-32a"/>
　　歐陽修<lb/>
　　　馬齧雪<lb/>
馬飢齧雪渴飲冰北風卷地來崢嶸馬悲躑躅人不行<lb/>
日暮途逺千山横我謂行人止歎聲馬當勉力無悲鳴<lb/>
白溝南望如掌平十里五里長短亭臘雪消盡春風輕<lb/>
火燒原頭青草生逺客還家紅袖迎樂哉人馬歸有程<lb/>
男兒雖有四方志無事何須勤逺征<lb/>
　　　風吹沙<lb/>
<pb n="KR4h0143_WYG_087-32b"/>
北風吹沙千里黄馬行确犖悲摧蔵當冬萬物慘顔色<lb/>
冰雪射日生光芒一年百日風塵道安得朱顔常美好<lb/>
攬鞍鞭馬行勿遲酒熟花開二月時<lb/>
　　　歸田四時樂春夏二首<hi>秋冬二首命聖俞分作</hi>
春風二月三月時農夫在田居者稀新陽晴暖動膏脉<lb/>
野水汎灩生光輝鳴鳩聒䀨屋中啄播榖翩翩桑下飛<lb/>
碧山逺映丹杏發青草暖眠黄犢肥田家此樂知者誰<lb/>
吾獨知之何不歸吾已買田清潁上更欲臨流作釣磯<lb/>
<pb n="KR4h0143_WYG_087-33a"/>
南風原頭吹百草草木叢深茅舍小麥穗初齊雉子嬌<lb/>
桑葉正肥蠶食飽老翁但喜嵗年熟餉婦應知時節好<lb/>
野棠梨宻啼晩鶯海石榴紅囀山鳥田家此樂知者誰<lb/>
我獨知之歸不早乞身當及彊健時顧我蹉跎巳衰老<lb/>
　　　春寒曲效長吉體<lb/>
東風吹雲海天黒飢龍凍雲雨不滴嗔雷隠隠愁煙白<lb/>
宿霧無光瑶草寂東皇染花滿春國天為花迷借春色<lb/>
呼雲鏁日恐紅蔫幾日春陰養花魄悠悠逺絮縈空擲<lb/>
<pb n="KR4h0143_WYG_087-33b"/>
愁思織春挽不得高樓去天無咫尺逺岫參差亂屏碧<lb/>
　　梅堯臣<lb/>
　　　武陵行<lb/>
生事在漁樵所居亦煙水野艇一竿絲朝朝狎清泚忽<lb/>
自傍藤陰乗流轉山觜始覺景氣佳潛通小溪裏常時<lb/>
不見春入谷驚紅蘂幽興窮緑波翫芳心莫已花外一<lb/>
峰明林間碧洞啟遙聞雞犬音漸悟人煙邇捨舟遂潛<lb/>
行石徑劣容屣豁然有田園竹果相叢倚龎睂髽髻人<lb/>
<pb n="KR4h0143_WYG_087-34a"/>
倐遇心顔喜尚作秦衣裳那知漢名氏自言逢世亂避<lb/>
地因居此來時手種桃今日開如綺更看水上花幾度<lb/>
逐風委競引飯彫胡邀飲酌瓊醴復呼童稚前緑鬢仍<lb/>
皓齒飜遣念還茅思歸釣鱣鯉将辭亦贈言勿道丘壑<lb/>
美鼓枻出仙源繁英猶邐迤薄暮返滄洲微風吹白芷<lb/>
他日欲重過茫茫何處是<lb/>
　　　一日曲<lb/>
妾家鄧侯國肯愧邯鄲姝世本富繒綺嬌愛比明珠十<lb/>
<pb n="KR4h0143_WYG_087-34b"/>
五學組紃未嘗開戸樞十六失所適姓名傾里閭十七<lb/>
善歌舞使君邀宴娛自兹著樂府不得同羅敷涼温忽<lb/>
荏苒屢接朝大夫相歡不及情何異逢路衢昨日一見<lb/>
郎目色曾不渝結愛從此篤暫隔猶恐疎如何遂從宦<lb/>
去涉千里途郎跨青驄馬妾乗白雪駒送郎郎未逺別<lb/>
妾妾仍孤不如水中鱗雙雙依緑蒲不如雲間鵠兩兩<lb/>
下平湖魚鳥尚有託妾今誰與俱去去約春華終朝怨<lb/>
日賖一心思杏子便擬見梅花梅花幾時吐頻掐欄干<lb/>
<pb n="KR4h0143_WYG_087-35a"/>
　數東風若見郎重為歌金縷<lb/>
　　　　挾彈篇<lb/>
　長安細侯尚年少獨出春郊不湏曉手持柘彈霸陵邊<lb/>
　豈惜金丸射飛鳥金丸射盡飛鳥空解衣市酒向新豐<lb/>
　醉倒銀瓶方肯去去卧紅樓歌吹中不管花開與花老<lb/>
　明朝還去杜陵東<lb/>
　　　　烏啄棗<lb/>
　樹頭陽烏飢啄棗破紅滿地青蠅老青蠅雨濕驚不飛<lb/>
<pb n="KR4h0143_WYG_087-35b"/>
　殘棗入泥人不埽西風落盡烏亦歸晉客齒黄終懊惱<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷四<lb/>
</p>
<p>
</p>
  </div>
</body>
</text>
</TEI>
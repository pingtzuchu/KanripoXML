<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_149-1a"/>
　欽定四庫全書<lb/>
御選宋詩巻六十六<lb/>
　　七言絶句三<lb/>
　　　王安國<lb/>
　　　　夢至靈芝宫為詩紀之<lb/>
　萬頃波濤木葉飛笙歌宫殿號靈芝揮毫不似人間世<lb/>
　長樂鐘聲夢覺時<lb/>
　　　韓維<lb/>
<pb n="KR4h0143_WYG_149-1b"/>
　　　　洛城雜詩<lb/>
　　　　　楊寺丞持詩見尋不遇<lb/>
　分從栁外揚鞭去同作花前載酒行題得新詩無處寄<lb/>
　雜英飛絮滿春城<lb/>
　　　　　洗馬澗<lb/>
　洗馬澗邊芳樹密闌干仍在碧流西香檀亂拍朱絃急<lb/>
　應有遊人醉欲迷<lb/>
　　　　　上東門外<lb/>
<pb n="KR4h0143_WYG_149-2a"/>
上東門外春三月桑葉隂隂覆菜花密竹亂流行徑絶<lb/>
桔橰鳴處是人家<lb/>
　　　太后閤春帖子詞<lb/>
金花鏤勝隨春燕綵仗縈絲逐土牛迎得韶華入中禁<lb/>
和風次第遍神州<lb/>
綵仗朝來散玉京綺窗新網結初晴静呼宫女教調曲<lb/>
閒引皇孫看學行<lb/>
　　　展江亭海棠<lb/>
<pb n="KR4h0143_WYG_149-2b"/>
占盡人間麗與華白頭判得醉流霞誰將法錦翻新様<lb/>
紅緑裝成遍地花<lb/>
　　　和杜孝錫展江亭<lb/>
斜日低雲動水光偶尋幽處閲羣芳城闉不隔和風度<lb/>
吹過千花百草香<lb/>
驚鷺飛鳴避畫橈遊人笑語過朱橋賈家園裏花應謝<lb/>
緑遍牆頭野杏梢<lb/>
　　　題崔象之侍郎家海棠<lb/>
<pb n="KR4h0143_WYG_149-3a"/>
濯錦江頭千萬枝當年未解惜芳菲而今得向君家見<lb/>
不怕春寒雨濕衣<hi>先忠獻帥蜀愚兄弟皆侍行時年尚少</hi>
　　范純仁<lb/>
　　　獨遊石巖寄諸友<lb/>
亂石巉空聳翠稜攀蘿尋勝逐溪聲愛山懐友情無限<lb/>
日暮巖邊獨記名<lb/>
　　　題李子髙虞部園<lb/>
今時難得是髙人里社因君俗愈醇松竹漸成風月好<lb/>
<pb n="KR4h0143_WYG_149-3b"/>
只應終日聴韶鈞<lb/>
　　　偶成<lb/>
横笛佳人用意深數聲髙起潩湖隂梅花落盡還堪惜<lb/>
留取殘英伴醉吟<lb/>
　　　西湖四時四首<lb/>
白鷺文鴛鑑裏飛紅橋朱閣影參差疎林密雪皆堪賞<lb/>
不特尋芳避暑時<lb/>
萬頃琉璃蹙翠鱗日遲風暖物華新千花百草遊人路<lb/>
<pb n="KR4h0143_WYG_149-4a"/>
應謂壺中别有春<lb/>
深堂髙閣啓清風舟泛荷香栁影中日月待公逃醉飲<lb/>
官無拘檢是琳宫<hi>持國㣲之皆領崇福官</hi>
夕陽照水晚登樓皎月涵波夜汎舟珍重前賢開展意<lb/>
中年常願守閒州<hi>宋相詩願賜閒州不計年</hi>
　　吕誨<lb/>
　　　寄堯夫<lb/>
江頭五日艤輕舟欲去遲遲更自留目斷旌旗暮天闊<lb/>
<pb n="KR4h0143_WYG_149-4b"/>
龍峰峰上倚層樓<lb/>
去年同作南遷客今日更持刺史權推挽試知民吏意<lb/>
無因談㑹向尊前<lb/>
碧草茸茸照緑波暮春歸客興如何滄浪應有清渾處<lb/>
羞見漁人鼓枻歌<lb/>
　　鄭俠<lb/>
　　　大水除㕔前小屋<lb/>
庭下新來不掩門灑然無復舊時喧小鋤輕甕從兹起<lb/>
<pb n="KR4h0143_WYG_149-5a"/>
無補清時合灌園<lb/>
　　沈括<lb/>
　　　姑孰<lb/>
新晴渡口百花香石子池頭鴨弄黄捲幔夕陽留不住<lb/>
好風將雨過梅塘<lb/>
　　沈遘<lb/>
　　　使還雄州曹使君夜㑹戲贈<lb/>
粉面嬌環紅繡裙主翁獨遣勸佳賓他時金谷重相遇<lb/>
<pb n="KR4h0143_WYG_149-5b"/>
還許尊前問故人<lb/>
　　　還家自戲<lb/>
憶昨邊城初見春纎纎垂栁正矜新不知逺客貪歸意<lb/>
欲把狂絲繫畫輪<lb/>
　　沈遼<lb/>
　　　遊瑞巖<lb/>
已恨初年不學仙老來何處更參禪西風揺落嵗將晩<lb/>
卧對髙巖看落泉<lb/>
<pb n="KR4h0143_WYG_149-6a"/>
　　　方池<lb/>
森森古木䕃方池池上秋來一夕知墜葉沈波清徹底<lb/>
倚䦨無事看魚嬉<lb/>
　　　宿浯溪<lb/>
孤篷衝雨出湘西欲向崖間寄一棲天外月華如有意<lb/>
故來相伴宿浯溪<lb/>
　　　嬋娟亭<lb/>
天邊新月一弦生堂上美人肢體輕何似君家庭下竹<lb/>
<pb n="KR4h0143_WYG_149-6b"/>
孤風髙節照人清<lb/>
　　　白水<lb/>
九江水色白如雪流水瀟湘尚未渾落日墟頭人已散<lb/>
獨留煙樹送黄昬<lb/>
　　　花殘<lb/>
花發花殘都不知誰將白髮更題詩山西日永無多事<lb/>
閒看樵夫數局碁<lb/>
　　　次韻奉酬公詡短句<lb/>
<pb n="KR4h0143_WYG_149-7a"/>
紅葉飄蕭下石臺埽除山徑半天開百年老木和煙斫<lb/>
萬頃晴天看月來<lb/>
　　　奉陪穎叔賦欽院牡丹<lb/>
昔年曽到洛城中玉椀金盤深淺紅行上荆溪溪畔寺<lb/>
媿將白髮對東風<lb/>
　　　池陽<lb/>
寒煙寂寂鎖青谿圓月亭亭上曲堤小杜風情遥可想<lb/>
閒調絲竹舞金泥<lb/>
<pb n="KR4h0143_WYG_149-7b"/>
　　　初泊磁湖<hi>時子瞻在齊安</hi>
歸舟不解洞庭帆舟上騷人雪滿簪小駐武昌江北岸<lb/>
春風今夜泊江南<lb/>
　　盧秉<lb/>
　　　書驛舍<lb/>
青衫白髮病參軍旋糶黄粱置酒尊但得有錢留客醉<lb/>
也勝騎馬傍人門<lb/>
　　王令<lb/>
<pb n="KR4h0143_WYG_149-8a"/>
　　　渰渰<lb/>
渰渰輕雲弄落暉壊簷巢漏燕來歸小園桃李東風後<lb/>
却看楊花自在飛<lb/>
　　　白雞冠花<lb/>
如飛如舞對瑶臺一頂春雲似剪裁誰遣移根蓂莢畔<lb/>
玉雞應為太平來<lb/>
　　　孤雲<lb/>
一片孤雲逐吹飛東風終日竟何依傍人莫道能為雨<lb/>
<pb n="KR4h0143_WYG_149-8b"/>
惟恨青山未得歸<lb/>
　　　聞促織<lb/>
衰草風來響不知破窗燈滅月藏輝白頭老婦無機織<lb/>
卧聴鄰兒慢𢷬衣<lb/>
　　　溪上<lb/>
溪上清漣樹老蒼竹穿溪樹踏青陽溪深樹密無人處<lb/>
祇有幽花度水香<lb/>
　　方維深<lb/>
<pb n="KR4h0143_WYG_149-9a"/>
　　　過黯淡灘<lb/>
溪流怪石礙通津一一操舟若有神自是世間無妙手<lb/>
古來何事不由人<lb/>
　　程顥<lb/>
　　　草堂<hi>寺在竹林之心其竹蓋將十頃</hi>
參差臺殿緑雲中四面篔簹一徑通㑹讀華陽真誥上<lb/>
神仙居在碧琳宮<lb/>
　　　九日訪張子直承出看花戲書學舍<lb/>
<pb n="KR4h0143_WYG_149-9b"/>
桃李飄零杏子青滿城車馬響春霆就中得意張公子<lb/>
十日看花醉不醒<lb/>
　　　偶成<lb/>
雲淡風輕近午天傍花隨栁過前川時人不識予心樂<lb/>
將謂偷閒學少年<lb/>
　　　送吕晦叔赴河陽<lb/>
曉日都門颭斾旌晩風鐃吹去三城知公再為蒼生起<lb/>
不是尋常刺史行<lb/>
<pb n="KR4h0143_WYG_149-10a"/>
　　　贈司馬君實<lb/>
二龍閒卧洛波清今日都門獨餞行願得賢人均出處<lb/>
始知深意在蒼生<lb/>
　　程頤<lb/>
　　　游嵩山<lb/>
鞭羸百里逺來遊巖谷隂雲暝不收遮斷好山教不見<lb/>
如何天意異人謀<lb/>
　　張載<lb/>
<pb n="KR4h0143_WYG_149-10b"/>
　　　别館中諸公<lb/>
九天宫殿鬱岧嶤碧瓦參差接絳霄藜藿野心雖萬里<lb/>
豈無清戀向皇朝<lb/>
　　　芭蕉<lb/>
芭蕉心盡展新枝新巻新心暗已隨願學新心養新徳<lb/>
旋隨新葉起新知<lb/>
　　　貝母<lb/>
貝母階前蔓百尋雙桐盤繞葉森森剛强顧我蹉跎甚<lb/>
<pb n="KR4h0143_WYG_149-11a"/>
時欲低柔警寸心<lb/>
　　文同<lb/>
　　　上亭北軒對月吹笛得才元舍人昭華引醉霜<lb/>
　　　月草堂吟皆詩譜也<lb/>
瀲灩金波㵼碧空隔霜寒影下征鴻夜深一笛昭華引<lb/>
吹滿千巖萬壑中<lb/>
羣山暝色煙開後逺水寒光雨過時今夜何人醉霜月<lb/>
卧聴緱嶺玉參差<lb/>
<pb n="KR4h0143_WYG_149-11b"/>
涪江東岸有雲林巒嶺縈洄澗谷深何事遲留未歸去<lb/>
强顔猶唱草堂吟<lb/>
　　　初雪<lb/>
一色隂雲蔽曉空粉英瓊屑亂茸茸不知遊騎將何處<lb/>
已失南城玉柱峰<lb/>
　　　約春<lb/>
去嵗相違恨已賖今年相遇喜無涯紅情緑意知多少<lb/>
盡入涇川萬樹花<lb/>
<pb n="KR4h0143_WYG_149-12a"/>
　　　和何靖山人海棠<lb/>
為愛香苞照地紅倚闌終日對芳叢夜深忽憶髙枝好<lb/>
把酒更來明月中<lb/>
　　　春寒<lb/>
東風何事力猶㣲凜凜邊寒犯客衣舊雪未消新雪下<lb/>
南園春色幾時歸<lb/>
　　　郡學鎖宿<lb/>
長柏髙柟䕃廣庭夜涼人靜夢魂清不知山月幾時落<lb/>
<pb n="KR4h0143_WYG_149-12b"/>
每到曉鐘聞雨聲<lb/>
　　　亭口<lb/>
林下翩翩雁影斜滿川紅葉映人家巖頭孤寺見横閣<lb/>
有客獨來登暮霞<lb/>
　　　送堅甫同年<lb/>
春風吹雪滿西窗此夜無人對酒缸若到杭州見蘇子<lb/>
為言常夢過松江<lb/>
　　　憶西湖舊遊<lb/>
<pb n="KR4h0143_WYG_149-13a"/>
西湖晴碧晚溶溶與客常來坐好風記得有人歌小玉<lb/>
月明猶在畫船中<lb/>
　　　還李中舍奉使集<lb/>
奉使道中詩百首古人遺落盡𠖇搜自憐吳蜀佳山水<lb/>
一夜燈前得遍遊<lb/>
　　　中梁山寺<lb/>
上方梯磴繞巖頭誰就孤髙更起樓直望漢江三百里<lb/>
一條如線下洋州<lb/>
<pb n="KR4h0143_WYG_149-13b"/>
　　　晩雪湖上寄景孺<lb/>
朔風吹雪滿横湖衆鳥歸棲日欲晡獨坐水軒人不到<lb/>
滿林如挂暝禽圖<hi>暝禽圖景孺所藏之竒畫也</hi>
　　　過青泥<lb/>
鐵山正月雪交加欲探東風未有涯纔過青泥春便好<lb/>
水邊林下見梅花<lb/>
　　徐積<lb/>
　　　宿溪亭<lb/>
<pb n="KR4h0143_WYG_149-14a"/>
一榻溪亭直萬錢滿牀明月伴閒眠荷花不把秋香惜<lb/>
又逐西風到枕前<lb/>
　　　麻姑二首<lb/>
折盡青林多少花麻姑却在蔡經家瑶臺好醉無人醉<lb/>
鳯怨鸞棲空暮霞<lb/>
不道風塵良苦辛却停仙仗醉紅塵青鸞一去無消息<lb/>
只被麻姑誤殺人<lb/>
　　　水仙<lb/>
<pb n="KR4h0143_WYG_149-14b"/>
昨夜曽遊洛女家自知此處勝煙霞迴鸞更按湘妃曲<lb/>
醉踏煙波弄月華<lb/>
　　　織女<lb/>
此中非不愛羅衣月曉霜寒不下機織得羅成還不著<lb/>
賣錢買得素絲歸<lb/>
　　　送吕清叔<lb/>
慘淡黄昬天欲雪蕭蕭淮浦人聲絶風擊寒雲雁正鳴<lb/>
客眠孤棹燈將滅<lb/>
<pb n="KR4h0143_WYG_149-15a"/>
　　蘇軾<lb/>
　　　六月二十七日望湖樓醉書五絶<lb/>
黑雲翻墨未遮山白雨跳珠亂入船卷地風來忽吹散<lb/>
望湖樓下水如天<lb/>
放生魚鼈逐人來無主荷花到處開水枕能令山俯仰<lb/>
風船解與月徘徊<lb/>
烏菱白芡不論錢亂繫青菰裹緑盤忽憶嘗新㑹靈觀<lb/>
滯留江海得加餐<lb/>
<pb n="KR4h0143_WYG_149-15b"/>
獻花遊女木蘭橈細雨斜風濕翠翹無限芳洲生杜若<lb/>
吳兒不識楚詞招<lb/>
未成小隠聊中隠可得長閒勝暫閒我本無家更安往<lb/>
故鄉無此好湖山<lb/>
　　　吉祥寺賞牡丹<lb/>
人老簪花不自羞花應羞上老人頭醉歸扶路人應笑<lb/>
十里珠簾半上鈎<lb/>
　　　沈諫議召遊湖不赴明日得雙蓮於北山下作<lb/>
<pb n="KR4h0143_WYG_149-16a"/>
　　　一絶持獻沈既見和又别作一首因用其韻<lb/>
湖上棠隂手自栽問公更得幾回來水仙亦恐公歸去<lb/>
故遣雙蓮一夜開<lb/>
詔書行捧縷金牋樂府聴歌相府蓮莫忘今年花發處<lb/>
西湖西畔北山前<lb/>
　　　望海樓晩景五絶<lb/>
海上濤頭一線來樓前指顧雪成堆從今潮上君須上<lb/>
更看銀山二十回<lb/>
<pb n="KR4h0143_WYG_149-16b"/>
横風吹雨入樓斜壯觀應須好句誇雨過潮平江海碧<lb/>
電光時掣紫金蛇<lb/>
青山斷處墖層層隔岸人家喚欲譍江上秋風晩來急<lb/>
為傳鐘鼔到西興<lb/>
樓下誰家燒夜香玉笙哀怨弄初涼臨風有客吟秋扇<lb/>
拜月無人見晩妝<lb/>
沙河燈火照山紅歌鼔喧呼語笑中為問少年心在否<lb/>
角巾敧側髩如蓬<lb/>
<pb n="KR4h0143_WYG_149-17a"/>
　　　六和寺沖師閘山溪為水軒<lb/>
欲放清溪自在流忍教冰雪落沙洲出山定被江潮涴<lb/>
能為山僧更少留<lb/>
　　　後十餘日復至<lb/>
東君意淺著寒梅千朶深紅未暇裁安得道人殷七七<lb/>
不論時節遣花開<lb/>
　　　戲贈<lb/>
惆悵沙河十里春一番花老一畨新小橋依舊斜陽裏<lb/>
<pb n="KR4h0143_WYG_149-17b"/>
不見樓中垂手人<lb/>
　　　贈孫莘老<lb/>
天目山前緑浸裾碧瀾堂下看銜艫作隄捍水非吾事<lb/>
閒送苕溪入太湖<lb/>
夜來雨洗碧巑岏浪湧雲屯繞郭寒聞有弁山何處是<lb/>
為君四面竟求看<lb/>
夜橋燈火照溪明欲放扁舟取次行暫借官奴遣吹笛<lb/>
明朝新月到三更<lb/>
<pb n="KR4h0143_WYG_149-18a"/>
三年京國厭藜蒿長羨淮魚壓楚糟今日駱駞橋下泊<lb/>
恣看修網出銀刀<lb/>
烏程霜稻襲人香釀作春風霅水光時復中之徐邈聖<lb/>
毋多酌我次公狂<lb/>
　　　飲湖上初晴後雨<lb/>
水光瀲灩晴方好山色空濛雨亦竒欲把西湖比西子<lb/>
澹妝濃抹總相宜<lb/>
　　　贈别<lb/>
<pb n="KR4h0143_WYG_149-18b"/>
青鳥銜巾久欲飛黄鶯别主更悲啼慇懃莫忘分攜處<lb/>
湖水東邊鳯嶺西<lb/>
　　　唐道人言天目山上俯視雷雨每大雷電但聞<lb/>
　　　雲中如嬰兒聲殊不聞雷震也<lb/>
已外浮名更外身區區雷電若為神山頭只作嬰兒看<lb/>
無限人間失箸人<lb/>
　　　暴雨初晴樓上晚景<lb/>
秋後風光雨後山滿城流水碧潺潺煙雲好處無多子<lb/>
<pb n="KR4h0143_WYG_149-19a"/>
及取昏鴉未到間<lb/>
白汗翻漿午景前雨餘風物便蕭然應傾半熟鵞黄酒<lb/>
照見新晴水碧天<lb/>
客路三年不見山上樓相對夢魂間明朝却踏紅塵去<lb/>
羞向清伊照病顔<lb/>
　　　咏萍限梁字<lb/>
㸃㸃青青浮野塘不容明月照滄浪風吹雨逐沙泥上<lb/>
燕子銜來遶畫梁<lb/>
<pb n="KR4h0143_WYG_149-19b"/>
　　　八月十五日看潮五絶<lb/>
定知玉兔十分圓已作霜風九月寒寄語重門休上鑰<lb/>
夜潮留向月中看<lb/>
萬人鼓噪懾吳儂猶似浮江老阿童欲識潮頭髙幾許<lb/>
越山渾在浪花中<lb/>
江邊身世兩悠悠久與滄波共白頭造物亦知人易老<lb/>
故教江水向西流<lb/>
吳兒生長狎濤淵冒利輕生不自憐東海若知明主意<lb/>
<pb n="KR4h0143_WYG_149-20a"/>
應教斥鹵變桑田<hi>是時新有㫖禁弄潮</hi>
江神河伯兩醯雞海若東來氣吐霓安得夫差水犀手<lb/>
三千彊弩射潮低<lb/>
　　　九日舟中望見有美堂上魯少卿飲處以詩戲<lb/>
　　　之<lb/>
指㸃雲間數㸃紅笙歌正擁紫髯翁誰知愛酒龍山客<lb/>
却在漁舟一葉中<lb/>
西閣珠簾捲落暉水沈煙斷佩聲㣲遥知通徳淒涼甚<lb/>
<pb n="KR4h0143_WYG_149-20b"/>
擁髻無言怨未歸<lb/>
　　　金門寺中見李西臺與二錢<hi>惟演易</hi>倡和四絶句<lb/>
　　　戲用其韻跋之<lb/>
帝城春日帽簷斜二陸初來尚憶家未肯將鹽下蓴菜<lb/>
已應知雪似楊花<lb/>
生平賀老慣乗舟騎馬風前怕打頭欲問君王乞符竹<lb/>
但憂無蟹有監州<hi>皆世所傳錢氏故事</hi>
　　　書雙竹湛師房<lb/>
<pb n="KR4h0143_WYG_149-21a"/>
我本西湖一釣舟意嫌髙屋冷颼颼羨師此室纔方丈<lb/>
一炷清香盡日留<lb/>
暮鼓朝鐘自擊撞閉門孤枕對殘釭石灰旋撥通紅火<lb/>
卧聴蕭蕭雨打窗<lb/>
　　　柳氏二外甥求筆跡<lb/>
退筆如山未足珍讀書萬巻始通神君家自有元和脚<lb/>
莫厭家雞更問人<lb/>
一紙行書兩絶詩遂良鬚髩已成絲何當火急傳家法<lb/>
<pb n="KR4h0143_WYG_149-21b"/>
欲見誠懸筆諫時<lb/>
　　　單同年求徳興俞氏聚逺樓詩<lb/>
雲山煙水苦難親野草幽花各自春賴有髙樓能聚逺<lb/>
一時收拾與閒人<lb/>
無限青山散不收雲奔浪卷入簾鈎直將眼力為疆界<lb/>
何啻人間萬户侯<lb/>
聞説樓居似地仙不知門外有塵寰幽人隠几寂無語<lb/>
心在飛鴻滅沒間<lb/>
<pb n="KR4h0143_WYG_149-22a"/>
　　　和文與可洋州園池三十首<hi>録十二首</hi>
　　　　湖橋<lb/>
朱欄畫柱照湖明白葛烏紗曳履行橋下龜魚晚無數<lb/>
識君拄杖過橋聲<lb/>
　　　　横湖<lb/>
貪看翠蓋擁紅妝不覺湖邊一夜霜巻却天機雲錦段<lb/>
從教疋練冩秋光<lb/>
　　　　書軒<lb/>
<pb n="KR4h0143_WYG_149-22b"/>
雨昬石研寒雲色風動牙籖亂葉聲庭下已生書帶草<lb/>
使君疑是鄭康成<lb/>
　　　　荻浦<lb/>
雨折霜乾不耐秋白花黄葉使人愁月明小艇湖邊宿<lb/>
便是江南鸚鵡洲<lb/>
　　　　蓼嶼<lb/>
秋歸南浦蟪蛄鳴霜落横湖沙水清卧雨幽花無限思<lb/>
抱叢寒蝶不勝情<lb/>
<pb n="KR4h0143_WYG_149-23a"/>
　　　　望雲樓<lb/>
隂晴朝暮幾回新已向虚空付此身出本無心歸亦好<lb/>
白雲還似望雲人<lb/>
　　　　灙泉亭<lb/>
聞道池亭勝兩川應須爛醉答雲煙勸君多揀長腰米<lb/>
消破亭中萬斛泉<lb/>
　　　　霜筠亭<lb/>
解籜新篁不自持嬋娟已有嵗寒姿要看凜凜霜前意<lb/>
<pb n="KR4h0143_WYG_149-23b"/>
須待秋風粉落時<lb/>
　　　　過谿亭<lb/>
身輕步穏去忘歸四柱亭前野彴㣲忽悟過谿還一笑<lb/>
水禽驚落翠毛衣<lb/>
　　　　寒蘆港<lb/>
溶溶晴港漾春暉蘆筍生時栁絮飛還有江南風物否<lb/>
桃花流水鮆魚肥<lb/>
　　　　香橙徑<lb/>
<pb n="KR4h0143_WYG_149-24a"/>
金橙縱復里人知不見鱸魚價自低須是松江煙雨裏<lb/>
小船燒薤𢷬香虀<lb/>
　　　　南園<lb/>
不種夭桃與緑楊使君應欲候農桑春畦雨過羅紈膩<lb/>
夏壠風來餅餌香<lb/>
　　　東闌梨花<lb/>
梨花淡白栁深青栁絮飛時花滿城惆悵東闌一株雪<lb/>
人生看得幾清明<lb/>
<pb n="KR4h0143_WYG_149-24b"/>
　　　觀淨觀堂效韋蘇州詩<lb/>
弱羽巢林在一枝幽人蝸舍兩相宜樂天長短三千首<lb/>
却愛韋郎五字詩<lb/>
　　　䖍州八境圖八首<hi>并序</hi>
　　南康八境圖者太守孔君之所作也君既作石城<lb/>
　　即其城上樓觀臺榭之所見而作是圖也東望七<lb/>
　　閩南望五嶺覽羣山之參差俯章貢之奔流雲煙<lb/>
　　出沒草木蕃麗邑屋相望雞犬之聲相聞觀此圖<lb/>
<pb n="KR4h0143_WYG_149-25a"/>
　　也可以茫然而思粲然而笑慨然而歎矣蘇子曰<lb/>
　　此南康之一境也何從而八乎所自觀者之異也<lb/>
　　且子不見夫日乎其旦如槃其中如珠其夕如破<lb/>
　　璧此豈三日也哉茍知夫境之為八也則凡寒暑<lb/>
　　朝夕雨暘晦明之異坐作行立哀樂喜怒之接於<lb/>
　　吾目而感於吾心者有不可勝數者矣豈特八乎<lb/>
　　如知夫八之出乎一也則夫四海之外恢詭譎怪<lb/>
　　禹貢之所書鄒衍之所談相如之所賦雖至千萬<lb/>
<pb n="KR4h0143_WYG_149-25b"/>
　　未有不一者也後之君子必將有感於斯焉乃作<lb/>
　　詩八章題之圖上<lb/>
坐看奔灘繞石樓使君髙㑹百無憂三犀竊鄙秦太守<lb/>
八詠聊同沈隠侯<lb/>
濤頭寂寞打城還章貢臺前暮靄寒倦客登臨無限思<lb/>
孤雲落日是長安<lb/>
白鵲樓前翠作堆縈雲嶺路若為開故人應在千山外<lb/>
不寄梅花逺信來<lb/>
<pb n="KR4h0143_WYG_149-26a"/>
朱樓深處日㣲明皁蓋歸時酒半醒薄暮漁樵人去盡<lb/>
碧谿青嶂繞螺亭<lb/>
使君那暇日參禪一望叢林一悵然成佛莫教靈運後<lb/>
著鞭從使祖生先<lb/>
却從塵外望塵中無限樓臺煙雨濛山水照人迷向背<lb/>
只尋孤墖認西東<lb/>
煙雲飄渺鬱孤臺積翠浮空雨半開想見之罘觀海市<lb/>
絳宫明滅是蓬萊<lb/>
<pb n="KR4h0143_WYG_149-26b"/>
回峰亂嶂鬱參差雲外髙人世得知誰向空山弄明月<lb/>
山中木客解吟詩<lb/>
　　　梅花<lb/>
春來幽谷水潺潺的皪梅花草棘間一夜東風吹石裂<lb/>
半隨飛雪度闗山<lb/>
何人把酒慰深幽開自無聊落更愁幸有清溪三百曲<lb/>
不辭相送到黄州<lb/>
　　　陳季常所蓄朱陳村嫁娶圖<lb/>
<pb n="KR4h0143_WYG_149-27a"/>
何年顧陸丹青手畫作朱陳嫁娶圖聞道一村惟兩姓<lb/>
不將門户買崔盧<lb/>
我是朱陳舊使君勸耕曽入杏花村而今風物那堪畫<lb/>
縣吏催錢夜打門<lb/>
　　　南堂<lb/>
江上西山半隠隄此邦臺館一時西南堂獨有西南向<lb/>
卧看千帆落淺溪<lb/>
暮年眼力嗟猶在多病顛毛却未華故作明窗書小字<lb/>
<pb n="KR4h0143_WYG_149-27b"/>
更聞幽室養丹砂<lb/>
他時夜雨困移牀坐厭愁聲㸃客腸一聴南堂新瓦響<lb/>
似聞東塢小荷香<lb/>
山家為割千房蜜稚子新畦五畝蔬更有南堂堪著客<lb/>
不憂門外故人車<lb/>
埽地燒香閉閣眠簟紋似水帳如煙客來夢覺知何處<lb/>
挂起西窗浪接天<lb/>
　　　橄欖<lb/>
<pb n="KR4h0143_WYG_149-28a"/>
紛紛青子落紅鹽正味森森苦且嚴待得㣲甘回齒頰<lb/>
已輸崖蜜十分甜<lb/>
　　　海棠<lb/>
東風嫋嫋汎崇光香霧霏霏月轉廊只恐夜深花睡去<lb/>
故燒髙燭照紅妝<lb/>
　　　東坡一絶<lb/>
雨洗東坡月色清市人行盡野人行莫嫌犖确坡頭路<lb/>
自愛鏗然曳杖聲<lb/>
<pb n="KR4h0143_WYG_149-28b"/>
　　　贈東林總長老<lb/>
溪聲便是廣長舌山色豈非清淨身夜來八萬四千偈<lb/>
他日如何舉似人<lb/>
　　　題西林壁<lb/>
横看成嶺側成峯逺近髙低無一同不識廬山真面目<lb/>
只縁身在此山中<lb/>
　　　送蜀人張師厚赴殿試<lb/>
忘歸不覺髩毛斑好事鄉人尚往還斷嶺不遮西望眼<lb/>
<pb n="KR4h0143_WYG_149-29a"/>
送君直過楚王山<lb/>
雲龍山下試春衣放鶴亭前送落暉一色杏花三十里<lb/>
新郎君去馬如飛<lb/>
　　　次荆公韻<lb/>
青李扶疎禽自來清真逸少手親栽深紅淺紫從爭發<lb/>
雪白鵞黄也鬬開<lb/>
騎驢渺渺入荒陂想見先生未病時勸我試求三畝宅<lb/>
從公已覺十年遲<lb/>
<pb n="KR4h0143_WYG_149-29b"/>
　　　歸宜興留題竹西寺<lb/>
十年歸夢寄西風此去真為田舍翁剰覓蜀岡新井水<lb/>
要攜鄉味過江東<lb/>
此生已覺都無事今嵗仍逢大有年山寺歸來聞好語<lb/>
野花啼鳥亦欣然<lb/>
　　　同秦仲二子雨中游寳山<lb/>
平明已報百吏散半日來陪二子閒立鶴低昂煙雨裏<lb/>
行人出沒樹林間<lb/>
<pb n="KR4h0143_WYG_149-30a"/>
　　　書王晉卿畫<lb/>
斜風細雨到來時我本無家何處歸仰看雲天真篛笠<lb/>
旋收江海入蓑衣<lb/>
　　　臂痛謁告作三絶句示四君子<hi>録一首</hi>
公退清閒如致仕酒餘歡適似還鄉不妨更有安心病<lb/>
卧看縈簾一炷香<lb/>
　　　次韻趙徳麟雪中惜梅且餉柑酒<lb/>
閬苑千葩映玉宸人間只有此花新飛霙要欲先桃李<lb/>
<pb n="KR4h0143_WYG_149-30b"/>
散作千林火迫春<lb/>
蹀躞嬌黄不受鞿東風暗與色香歸偶逢白墮爭春手<lb/>
遣入王孫玉斚飛<lb/>
　　　上元侍飲樓上三首呈同列<lb/>
澹月疎星遶建章仙風吹下御爐香侍臣鵠立通明觀<lb/>
一朶紅雲捧玉皇<lb/>
薄雪初消野未耕賣薪買酒看昇平吾君勤儉倡優拙<lb/>
自是豐年有笑聲<lb/>
<pb n="KR4h0143_WYG_149-31a"/>
老病行穿萬馬羣九衢人散月紛紛歸來一盞殘燈在<lb/>
猶有傳柑遺細君<lb/>
　　　次韻錢穆父馬上寄蔣穎叔二首<lb/>
玉闗不用一丸泥自有長城鳥鼠西剰與故人尋土物<lb/>
臘糟紅麴寄駞蹄<lb/>
多買黄封作洗泥使君來自隴山西髙才得兔人人羨<lb/>
爭欲尋蹤覓舊蹄<lb/>
　　　澄邁驛通潮閣<lb/>
<pb n="KR4h0143_WYG_149-31b"/>
倦客愁聞歸路遥眼明飛閣俯長橋貪看白鷺横秋浦<lb/>
不覺青林沒晩潮<lb/>
　　　金山夢中作<lb/>
江東賈客木緜裘㑹散金山月滿樓夜半潮來風乂烈<lb/>
卧吹簫管到揚州<lb/>
　　　孟震同遊常州僧舍<lb/>
年來轉覺此生浮乂作三吳浪漫遊忽見東平孟君子<lb/>
夢中相對説黄州<lb/>
<pb n="KR4h0143_WYG_149-32a"/>
湛湛清池五月寒小山無數碧巑岏穉杉戢戢三千本<lb/>
且作凌雲合抱看<lb/>
知君此去便歸耕笑指孤舟一葉輕待向三茅乞靈雨<lb/>
半篙流水送君行<lb/>
　　　溪隂堂<lb/>
白水滿時雙鷺下緑槐髙處一蟬吟酒醒門外三竿日<lb/>
卧看溪南十畝隂<lb/>
　　　惠崇春江曉景<lb/>
<pb n="KR4h0143_WYG_149-32b"/>
竹外桃花三兩枝春江水暖鴨先知蔞蒿滿地蘆芽短<lb/>
正是河豚欲上時<lb/>
兩兩歸鴻欲破羣依依還似北歸人遥知朔漠多風雪<lb/>
更待江南半月春<lb/>
　　　書李世南所畫秋景<lb/>
野水參差落漲痕疎林敧倒出霜根扁舟一棹歸何處<lb/>
家在江南黄葉村<lb/>
人間斤斧日創夷誰見龍蛇百尺姿不是谿山曽獨往<lb/>
<pb n="KR4h0143_WYG_149-33a"/>
何人解作挂猿枝<lb/>
　　　郭熙秋山平逺<lb/>
目盡孤鴻落照邊遥知風雨不同川此間有句無人識<lb/>
送與襄陽孟浩然<lb/>
木落騷人已怨秋不堪平逺發詩愁要知萬壑爭流處<lb/>
他日終煩顧虎頭<lb/>
　　　書林次宗所得李伯時歸去來陽闗二圖後二<lb/>
　　　首<lb/>
<pb n="KR4h0143_WYG_149-33b"/>
不見何戡唱渭城舊人空數米嘉榮龍眠獨識殷勤處<lb/>
畫出陽闗意外聲<lb/>
兩本新圖墨寳香尊前獨唱小秦王為君翻作歸來引<lb/>
不學陽闗空斷腸<lb/>
　　　王晉卿所藏著色山<lb/>
縹渺營丘水墨仙浮空出沒有無間邇來一變風流盡<lb/>
誰見將軍著色山<lb/>
犖确何人似退之意行無路欲從誰宿雲解駮晨光漏<lb/>
<pb n="KR4h0143_WYG_149-34a"/>
獨見山紅澗碧時<lb/>
　　　次韻楊公濟奉議梅花<lb/>
梅梢春色弄㣲和作意南枝翦刻多月黒林間逢縞袂<lb/>
霸陵醉尉誤誰何<lb/>
相逢月下是瑶臺藉草清尊連夜開明日酒醒應滿地<lb/>
空令飢鶴啄莓苔<lb/>
緑髮尋春湖畔回萬松嶺上一枝開而今縱老霜根在<lb/>
得見劉郎又獨來<lb/>
<pb n="KR4h0143_WYG_149-34b"/>
君知早落坐先開莫著新詩四句催嶺北霜枝最多思<lb/>
忍寒留待使君來<lb/>
寒雀喧喧凍不飛遶林空啄未開枝多情好與風流伴<lb/>
不到雙雙燕子時<lb/>
鮫綃翦碎玉簪輕檀暈妝成雪月明肯伴老人春一醉<lb/>
懸知欲落更多情<lb/>
　　　再和楊公濟梅花<lb/>
天教桃李作輿臺故遣寒梅第一開憑仗幽人收艾納<lb/>
<pb n="KR4h0143_WYG_149-35a"/>
國香和雨入青苔<lb/>
白髮思家萬里回小軒臨水為花開故應剰作詩千首<lb/>
知是多情得得來<lb/>
人去殘英滿酒尊不堪細雨濕黄昬夜寒那得穿花蝶<lb/>
知是風流楚客魂<lb/>
春入西湖到處花裙腰芳草抱山斜盈盈解珮臨煙浦<lb/>
脈脈當壚傍酒家<lb/>
莫向霜晨怨未開白頭朝夕自相催斬新一朶含風露<lb/>
<pb n="KR4h0143_WYG_149-35b"/>
恰似西廂待月來<lb/>
洗盡鉛華見雪肌要將真色鬭生枝檀心已作龍涎吐<lb/>
玉頰何勞獺髓醫<lb/>
湖面初驚片片飛尊前吹折最繁枝何人㑹得春風意<lb/>
怕見黄梅雨細時<lb/>
　　　贈劉景文<lb/>
荷盡已無擎雨蓋菊殘猶有傲霜枝一年好景君須記<lb/>
最是橙黄橘緑時<lb/>
<pb n="KR4h0143_WYG_149-36a"/>
　　　贈武道士彈賀若<lb/>
清風終日自開簾涼月今宵肯挂簷琴裏若能知賀若<lb/>
詩中定合愛陶潛<lb/>
　　　余少年頗知種松手植數萬枝皆中梁柱矣都<lb/>
　　　梁山中見杜輿秀才求學其法戲贈二首<lb/>
露宿泥行草棘中十年春雨養髯龍如今尺五城南杜<lb/>
欲問東坡學種松<lb/>
君方埽雪收松子我已開榛得茯苓為問何如揷楊栁<lb/>
<pb n="KR4h0143_WYG_149-36b"/>
明年飛絮作浮萍<lb/>
　　　七年九月自廣陵召還復館於浴室東堂八年<lb/>
　　　六月乞㑹稽將去汶公乞詩乃復用前韻三首<lb/>
乞郡三章字半斜廟堂傳笑眼昬花上人問我遲留意<lb/>
待賜頭綱八餅茶<hi>尚書學士得賜頭綱龍茶一片今年綱到最遲</hi>
夢遶吳山却月廊白梅盧橘覺猶香㑹稽且作須臾意<lb/>
從此歸田䇿最良<hi>杭州梵天寺有月廊數百間寺中多白楊梅盧橘</hi>
東南此去幾時歸倦鳥孤飛豈有期斷送一生消底物<lb/>
<pb n="KR4h0143_WYG_149-37a"/>
三年光景六篇詩<lb/>
　　　題毛女真<lb/>
霧髩風鬟木葉衣山川良是昔人非祇應閒過商顔老<lb/>
獨自吹簫月下歸<lb/>
　　　三月二十日開園<lb/>
西園牡鑰夜沈沈尚有遊人卧栁隂鶴睡覺來風露下<lb/>
落花飛絮滿衣襟<lb/>
鬱鬱蒼顔真道友絲絲紅萼是鄉人何時翠竹江村路<lb/>
<pb n="KR4h0143_WYG_149-37b"/>
送我柴門月色新<lb/>
　　　慈湖夾阻風<lb/>
捍索桅竿立嘯空篙師酣寢浪花中故應菅蒯知心腹<lb/>
弱纜能爭萬里風<lb/>
此生歸路愈茫然無數青山水拍天猶有小船來賣餅<lb/>
喜聞墟落在山前<lb/>
我行都是退之詩真有人家水半扉千頃桑麻在船底<lb/>
空餘石髮挂魚衣<lb/>
<pb n="KR4h0143_WYG_149-38a"/>
<hi>日</hi>輪亭午汗珠融誰識南訛長養功暴雨過雲聊一快<lb/>
未妨明月却當空<lb/>
卧看落月横千丈起喚清風得半帆且並水村敧側過<lb/>
人間何處不巉巖<lb/>
　　　食茘支<lb/>
羅浮山下四時春蘆橘楊梅次第新日噉茘支三百顆<lb/>
不妨長作嶺南人<lb/>
　　　謝宋漢傑送李承晏墨<lb/>
<pb n="KR4h0143_WYG_149-38b"/>
老松燒盡結輕花妙法來從北李家翠色冷光何所似<lb/>
牆東鬒髮墮寒鴉<lb/>
　　　李委吹笛<hi>并序</hi>
　　元豐五年十二月十九日東坡生日也置酒赤壁<lb/>
　　磯下踞髙峯俯鵲巢酒酣笛聲起於江上客有郭<lb/>
　　石二生頗知音謂坡曰笛聲有新意非俗工也使<lb/>
　　人問之則進士李委聞坡生日作新曲曰鶴南飛<lb/>
　　以獻呼之使前則青巾紫裘要笛而已既奏新聲<lb/>
<pb n="KR4h0143_WYG_149-39a"/>
　　又快作數弄嘹然有穿雲裂石之聲坐客皆引滿<lb/>
　　醉倒委袖出嘉紙一幅曰吾無求於公得一絶句<lb/>
　　足矣坡笑而從之<lb/>
山頭孤鶴向南飛載我南遊到九嶷下界何人也吹笛<lb/>
可憐時復犯龜兹<lb/>
　　　題黄荃畫翎毛花蝶<lb/>
短翎長喙苦喧卑曳練雙翔亦自竒賴有黄鸝鬬嬛好<lb/>
獨依蘚石立多時<lb/>
<pb n="KR4h0143_WYG_149-39b"/>
緑隂青子已愁人忍見東風燕麥新惆悵劉郎今白首<lb/>
時來看巻覓餘春<lb/>
　　　寒食夜<lb/>
漏聲透入碧窗紗人靜秋千影半斜沈麝不燒金鴨冷<lb/>
淡雲籠月照梨花<lb/>
　　　移合浦郭功甫見寄<lb/>
君恩浩蕩似陽春合浦何如在海濱莫趂明珠弄明月<lb/>
夜深無數採珠人<lb/>
<pb n="KR4h0143_WYG_149-40a"/>
　　　僕年三十九在潤州道上遇除夜作此詩又二<lb/>
　　　十年在惠州録之以付過<lb/>
寺官官小未朝參紅日半窗春睡酣為報鄰雞莫驚覺<lb/>
更容殘夢到江南<lb/>
釣艇歸時菖葉雨繰車鳴處楝花風長江昔日經遊地<lb/>
盡在如今夢寐中<lb/>
　　　翠樾亭<lb/>
一夜飛霜㸃緑苔曉庭黄葉埽成堆簷間翠樾彫疎盡<lb/>
<pb n="KR4h0143_WYG_149-40b"/>
却放牆東好月來<lb/>
　　　寒具<lb/>
纎手挼來玉數尋碧油輕蘸嫩黄深夜來春睡濃於酒<lb/>
壓褊佳人纒臂金<lb/>
　　　送都監北歸<lb/>
一聲鴻雁破江雲萬葉梧桐巻露銀我自飄零是羇客<lb/>
更堪秋晩送行人<lb/>
　　　睡起<lb/>
<pb n="KR4h0143_WYG_149-41a"/>
柿葉滿庭紅顆秋熏爐沈水度春篝松風夢與故人遇<lb/>
自駕飛鴻跨九州<lb/>
　　　春夜<lb/>
春宵一刻直千金花有清香月有隂歌管樓臺聲細細<lb/>
鞦韆院落夜沈沈<lb/>
　　　題淨因堂<lb/>
瞑倚蒲團卧鉢囊半窗疎箔度㣲涼蕉心不展待時雨<lb/>
葵葉為誰傾夕陽<lb/>
<pb n="KR4h0143_WYG_149-41b"/>
　　　同景文詠蓮塘<lb/>
塘上鈎簾對晩香不知斜日已侵牀江妃自惜凌波韈<lb/>
長在髙荷扇影涼<lb/>
　　　絶句<lb/>
柴桑春晩思依依屋角鳴鳩雨欲飛昨日已收寒食火<lb/>
吹花風起却添衣<lb/>
　　　書辨才白雲堂壁<lb/>
不辭清曉叩松扉却值支公久不歸山鳥不鳴天欲雪<lb/>
<pb n="KR4h0143_WYG_149-42a"/>
巻簾惟見白雲飛<lb/>
　　蘇轍<lb/>
　　　和子瞻濠州七絶<hi>録一首</hi>
　　　　浮山洞<hi>洞在淮上夏潦不能及而冬不加髙故人疑其浮也</hi>
洞府元依水面開秋潮每到洞門迴幽人燕坐門前石<lb/>
長看長淮船去來<lb/>
　　　次韻子瞻望湖樓上五絶<lb/>
欲看西湖兩岸山卧乗湖上木蘭船湖山已自隨船改<lb/>
<pb n="KR4h0143_WYG_149-42b"/>
更值隂晴欲雨天<lb/>
眼看西湖不暫來簿書無算撥還開三年屈指渾將盡<lb/>
記取從今得幾回<lb/>
湖山欲買恨無錢且盡芳樽對玉盤菱角雞頭應已厭<lb/>
蠏螯馬頰更勤餐<lb/>
終日清漪弄短橈久忘車乗走翹翹秋風已食鱸魚美<lb/>
洛下諸生未可招<lb/>
滯留朝市常嫌鬧放棄江湖也未間孤舫初窮千頃浪<lb/>
<pb n="KR4h0143_WYG_149-43a"/>
肩輿未盡百重山<lb/>
　　　次韻子瞻登望海樓五絶<lb/>
山色潮聲四面來城中金碧爛成堆不愁門外嚴扃鎖<lb/>
終日凭闌未擬回<lb/>
湖色蒼蒼日向斜煙波萬狀不容誇畫船人去浮紅葉<lb/>
石徑僧歸躡白蛇<lb/>
樓觀爭髙不計層嗈嗈過雁自相譍錢王舊業依稀在<lb/>
嵗久無人話廢興<lb/>
<pb n="KR4h0143_WYG_149-43b"/>
荷葉初乾稻穗香驚雷急雨送㣲涼晩晴稍放秋山色<lb/>
洗却濃妝作淡妝<lb/>
白酒傾漿膾斫紅晝遊未厭月明中樓髙只辦聴歌鼔<lb/>
不見遊人轉似蓬<lb/>
　　　梁山泊見荷花憶吳興五絶次韻<lb/>
南國家家漾彩舲芙蕖逺近日㣲明梁山泊裏逢花發<lb/>
忽憶吳興十里行<lb/>
終日舟行花尚多清香無奈著人何更須月出波光淨<lb/>
<pb n="KR4h0143_WYG_149-44a"/>
卧聴漁家蕩槳歌<lb/>
行到平湖意自寛繁花仍得就船看回頭却向吳儂説<lb/>
從此逺遊心未闌<lb/>
花開南北一般紅路過江淮萬里通飛蓋靚妝迎客笑<lb/>
鮮魚白酒醉船中<lb/>
菰蒲出沒風波際雁鴨飛鳴霧雨中應為髙人愛吳越<lb/>
故教齊魯作南風<lb/>
　　　皇帝閣帖子詞<lb/>
<pb n="KR4h0143_WYG_149-44b"/>
九門已散秦醫藥百辟初頒凌室氷飲食祈君千萬夀<lb/>
良辰更上辟兵繒<lb/>
雨遲麥粒尤堅好日麗蠶絲轉細長入夏民間初解愠<lb/>
宫中時舉萬年觴<lb/>
汴上初無招屈亭沅湘近在國南坰大官漫解供新糉<lb/>
諫列猶應記獨醒<lb/>
　　蔣之竒<lb/>
　　　嘉禾驛<lb/>
<pb n="KR4h0143_WYG_149-45a"/>
　旴江清淺見遊鱗百尺飛橋跨碧津行過水南看更好<lb/>
　風光駘蕩百花春<lb/>
　　　　孤嶺<lb/>
　鮫綃剪下碧雙垂歸挹清流背紫㣲北向更登孤嶺去<lb/>
　此身還傍白雲飛<lb/>
　<lb/>
　<lb/>
　<lb/>
<pb n="KR4h0143_WYG_149-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_243-1a"/>
　欽定四庫全書<lb/>
御選明詩卷七十四<lb/>
　　七言律詩七<lb/>
　　　徐璲<lb/>
　　　　秋日江館寫懐<lb/>
　水國天寒樹影稀西風又見鴈南飛郢中白雪無人和<lb/>
　湖上青山有夢歸獨對浮雲傷往事驚看秋草又斜暉<lb/>
　十年浪跡煙波外滿眼塵氛未拂衣<lb/>
<pb n="KR4h0143_WYG_243-1b"/>
　　　朱純<lb/>
　　　　遊絲<lb/>
　紫陌遥看一縷㣲籠煙曳日轉依依不随蛛網縈鈿合<lb/>
　肯逐鸞梭上錦機香罥落花低趁蝶煖随柔絮欲沾衣<lb/>
　無由繫得東君駕空向春風上下飛<lb/>
　　　　春詞<lb/>
　瑶瑟聲沈閉緑牎月明空吠隔花尨綵旛零落宜春字<lb/>
　綃帳低迴照夜釭好夢每嫌鶯喚醒傷心況對燕飛雙<lb/>
<pb n="KR4h0143_WYG_243-2a"/>
奢雲豔雨情多少逺逐楊花渡楚江<lb/>
　　李勗<lb/>
　　　送春<lb/>
強對東風酒一尊留君無計黯消魂緑波芳草汀邉路<lb/>
飛絮殘陽栁外村鶯倦語時渾寂寞客傷離處又黄昏<lb/>
寒燈孤館何曽寐山雨瀟瀟獨閉門<lb/>
　　賀承<lb/>
　　　湖鄉佳處為朱昌年賦<lb/>
<pb n="KR4h0143_WYG_243-2b"/>
湖鄉佳處足幽栖路入蒹葭望欲迷一水逺連天上下<lb/>
㡬家如在瀼東西紅塵市迥人稀到緑樹春深鳥自啼<lb/>
何日編茅居此地杏花春雨看扶犂<lb/>
　　陳延齡<lb/>
　　　妙智寺<lb/>
永安山髙一萬丈妙智寺建三千年古澗泠泠瀝蒼雪<lb/>
畫樓面面開青蓮老猿果熟占一壑怖鴿燈暝依諸天<lb/>
老夫登臨發長嘯風露滿身寒不眠<lb/>
<pb n="KR4h0143_WYG_243-3a"/>
　　張振<lb/>
　　　貧居<lb/>
青眼交游覺漸稀側身天地可相依若知白石真堪煮<lb/>
何待黄精為療飢已過禁煙無熟食不因沽酒典春衣<lb/>
蒼苔碧草侵階長髙卧空齋晝掩扉<lb/>
　　楊範<lb/>
　　　鏡川<lb/>
斜日一輪山上頭輕霞片片漾波流平蕪野岸碧千畝<lb/>
<pb n="KR4h0143_WYG_243-3b"/>
喬木人家紅半樓沙鳥迴翔將下宿田夫祓濯欲歸休<lb/>
漁舟各已收緡去漸有燈明蘆荻洲<lb/>
　　周徳行<lb/>
　　　寄泮水諸公<lb/>
早年曽許筆如杠老我於今興已降作容渾如錦江杜<lb/>
攜家未遂鹿門龎沙鷗睡熟原相並梁燕飛来偶自雙<lb/>
昨夜夢魂歸别墅富春山鎖白雲牎<lb/>
　　許穆<lb/>
<pb n="KR4h0143_WYG_243-4a"/>
　　　送邵昇逺之官吉州<lb/>
京華相見惜分攜歌罷驪駒思欲迷獨客自憐留日下<lb/>
一官君喜向江西天涯月落聞雞唱驛路花開聴鳥啼<lb/>
想得到州春未晚栁條垂緑草初齊<lb/>
　　沈貞<lb/>
　　　桃花渡<lb/>
渡頭渾似曲江濵誰種桃花隔世塵紅雨緑波三月暮<lb/>
暖風黄鳥數聲春舟横落日非無主樹隔層霞不見人<lb/>
<pb n="KR4h0143_WYG_243-4b"/>
㡬欲前源訪仙跡迷茫何處問通津<lb/>
　　　得故人書<lb/>
蕭蕭落葉蔽荒苔流水柴門晝始開紫塞鴈從江上過<lb/>
故人書向日邉来秋風客舍心千里夜雨燈牎看㡬回<lb/>
迢遞闗河空念别何時能報一枝梅<lb/>
　　　吳淞漁樂<lb/>
家住滄洲白鳥邉捕魚沽酒自年年桃花浪煖堪垂釣<lb/>
楊栁風輕不繫船帆影帶歸孤嶼月笛聲吹散一江煙<lb/>
<pb n="KR4h0143_WYG_243-5a"/>
武陵亦是人間路誰説仙家别有天<lb/>
　　沈恒<lb/>
　　　秋江送别為戴友諒賦<lb/>
蕭蕭落葉早寒天忽送秋聲到耳邉千里客心驚嵗月<lb/>
五湖鄉夢入風煙青山紅樹還家路緑水滄洲載酒船<lb/>
夜半燈前對兒女白頭重話謫居年<lb/>
　　　歸鴈<lb/>
冥鴻不覺又逢春逺别湘南北向秦雲接㫁行天漠漠<lb/>
<pb n="KR4h0143_WYG_243-5b"/>
江涵歸影水粼粼闗山呌落三更月旅館愁驚萬里人<lb/>
莫怪東風催去翮清秋蘆渚又来賔<lb/>
　　錢煜<lb/>
　　　贈澄江周岐鳳<lb/>
琴劒飄零西復東舊遊清興㡬時同一身作客如張儉<lb/>
四海何人是孔融野寺鶯花春對酒河橋風雨夜推篷<lb/>
機心盡付東流水惟有家山在夢中<lb/>
　　陳顥<lb/>
<pb n="KR4h0143_WYG_243-6a"/>
　　　竹西草堂為曹汝器賦<lb/>
新搆茅堂就竹西渭川千畝共襟期清風埽榻秋来早<lb/>
蒼雪團隂月到遲插棘每遮東面笋脱巾還挂北邉枝<lb/>
尋君記得曽留宿日出三竿尚不知<lb/>
　　　題姜舜民竹深處次蘇雪溪韻<lb/>
結茅竹裏似巖栖面面牎開翠色迷長聴雨来虚榻外<lb/>
不知日轉曲䦨西奚奴埽地收新籜吟客敲門看舊題<lb/>
㡬欲相尋無路入鷓鴣何處隔煙啼<lb/>
<pb n="KR4h0143_WYG_243-6b"/>
　　　與賀文徵鴛湖痛飲聨句别後再用韻寄<lb/>
鴛湖風日暖薫人行樂都忘俗事紛換酒主翁偏愛客<lb/>
盍簪朋輩總能文新詞妙絶填金縷醉墨横斜埽練裙<lb/>
歸到寒齋枕書卧一燈夜雨正思君<lb/>
　　　題吳門趙時俊山樓文㑹圖<lb/>
樓居百尺謝囂塵良㑹攀躋屬隠君望處有山皆入畫<lb/>
坐中無客不能文一簾花氣香春酒半榻茶煙暝夕曛<lb/>
自是髙懐尚清事風流不羨醉紅裙<lb/>
<pb n="KR4h0143_WYG_243-7a"/>
　　張愖<lb/>
　　　四月三日<lb/>
未盡傷春酒一杯㣲風吹雨又南来浮雲心事何曽定<lb/>
逝水年華更不回數尺雞頭添穉竹一簾鼠耳長髙槐<lb/>
博山無火清香度何處薔薇昨夜開<lb/>
　　　贈天童詩僧讓公<lb/>
自聞方外説天童夢繞青山十里松珍重能詩老支遁<lb/>
尋常結社勝爐峰傳書度海朝憑鶴擊鉢臨江夜擾龍<lb/>
<pb n="KR4h0143_WYG_243-7b"/>
今日東風花縣裏解衣留偈得徙容<lb/>
　　張肻<lb/>
　　　送人之官嶺外<lb/>
曉裝帶雪出吳門惜别休辭酒滿尊邉徼一官同謫宦<lb/>
平安萬里即殊恩月明好度梅花嶺雨過頻穿槲葉村<lb/>
想得龍城公退後故鄉風景與誰論<lb/>
　　杜瓊<lb/>
　　　蘇臺别意送沈原還琴川<lb/>
<pb n="KR4h0143_WYG_243-8a"/>
相逢未㡬即思歸忍聴朝来歌式㣲緑酒數杯遊子去<lb/>
青山百里故人稀杏花㣲雨飄離席楊栁東風拂釣磯<lb/>
明日到家春正暖祓除時節試春衣<lb/>
　　秦旭<lb/>
　　　寄公禄<lb/>
海内新詩久不聞東樓髙卧思紛紛牎含竹色清如許<lb/>
人比梅花瘦㡬分銀燭翠壺歌白苧畫船春水載紅裙<lb/>
昔年樂事俱陳迹愁對孤燈更憶君<lb/>
<pb n="KR4h0143_WYG_243-8b"/>
　　　松菴避暑<lb/>
秋燈禪榻鬢絲絲行樂鄉山也自宜草閣共招溪上月<lb/>
茶爐重和巻中詩牧之有意尋春早靈運無緣入社遲<lb/>
且與諸公相對飲風流不減㑹昌時<lb/>
　　　送人還京<lb/>
青楓江上葉蕭蕭汴水淮雲去路遥宫燭漸低鄉夢㫁<lb/>
家山將近客愁消霜寒鐵甕秋聞柝月落揚州夜聴潮<lb/>
厚禄故人如問我白頭甘作恵山樵<lb/>
<pb n="KR4h0143_WYG_243-9a"/>
　　馬愉<lb/>
　　　題髙漫士雲山圖<lb/>
白雲縹緲亂山深最喜幽居傍翠岑茅屋㡬家松栝暗<lb/>
石梯五丈薜蘿侵門前流水通南浦邨外長橋接北林<lb/>
有客抱琴何處至祇知来共嵗寒心<lb/>
　　王懌<lb/>
　　　秋夕有懐<lb/>
洛浦遺衾未可將露蛩凝思滿中堂鵲橋已散銀河影<lb/>
<pb n="KR4h0143_WYG_243-9b"/>
鴈柱初傳玉宇涼燈近暗牎星有燄扇歸秋笥月無光<lb/>
懐人不寐多惆悵更耐悠悠漏㸃長<lb/>
　　劉珏<lb/>
　　　荅陳醒菴<lb/>
畫舫頻過栁外莊南溪原得近東陽風来絶澗水無迹<lb/>
月到空山樹有光愁裏得詩如老杜醉中揮墨過顛張<lb/>
别来兩月無清約孤負寒梅一度香<lb/>
　　　寄沈同齋<lb/>
<pb n="KR4h0143_WYG_243-10a"/>
藥䦨花徑㫁紅塵坐閲昇平五十春繭紙有書皆晉體<lb/>
錦囊無句不唐人新圖寫就多酬客美酒沽来只奉親<lb/>
昨夜天涯憶君夢西風吹過楚江濵<lb/>
　　戴璉<lb/>
　　　送梁瑾赴春闈<lb/>
江亭日落鷓鴣啼酒盡沙頭惜解攜離思不堪成去住<lb/>
宦情無那易東西清秋野戍聞寒角殘月山城聴曉雞<lb/>
明日思君還北望暮雲煙樹總悽悽<lb/>
<pb n="KR4h0143_WYG_243-10b"/>
　　張和<lb/>
　　　送龔進士文彦<lb/>
雪後闗河見鴈稀感時傷别思依依吳門煙月期同醉<lb/>
天路雲山又獨歸官驛暮帆和雨落水城寒鳥背人飛<lb/>
京華此去推先達惆悵丘園只布衣<lb/>
　　　滄江送别劉習之廣西憲幕<lb/>
秋波渺渺布帆輕醉折蘋花贈逺行萬里一官江上别<lb/>
楚雲湘月客邉程闗門背嶺寒蕪緑驛樹迎船瘴雨晴<lb/>
<pb n="KR4h0143_WYG_243-11a"/>
此去蜑夷知有望使君心似玉壺清<lb/>
　　　訪曉菴禪師師以洞庭柑為供<lb/>
十年不到白龍潭延慶名僧始一參石鼎未烹陽羨茗<lb/>
金盤先獻洞庭柑簷前暮雨霑天棘席外春風動石楠<lb/>
明日又從江上别九峰惆悵隔晴嵐<lb/>
　　倪謙<lb/>
　　　南郊草堂為陳天錫賦<lb/>
選勝南郊結草堂幽清絶似午橋莊林鳩喚雨山光暝<lb/>
<pb n="KR4h0143_WYG_243-11b"/>
畦稻舒花水氣長攜酒秋清觀納稼杖藜春晚看條桑<lb/>
粢盛獻享修祠罷合族筵開樂未央<lb/>
　　韓雍<lb/>
　　　江行懐天全侗軒諸老<lb/>
西江北塞嶺南壖奔走風塵三十年勇退未能心已倦<lb/>
専征纔歇夢猶懸自緣衰體纒多病敢向明時話獨賢<lb/>
苦憶鄉園諸大老西風先泛五湖船<lb/>
　　商輅<lb/>
<pb n="KR4h0143_WYG_243-12a"/>
　　　山水圖<lb/>
雲山重疊樹髙低景色蒼茫望欲迷江上有舟人蕩槳<lb/>
林間無路石成蹊柴門晝掩車塵杳茅屋春来野鳥啼<lb/>
昭代徵書勤束帛髙才未許學幽棲<lb/>
　　　送巡宰之莆田<lb/>
與君兄弟意綢繆不惜離筵重勸酬紅葉馬前牽别恨<lb/>
白雲江上動鄉愁舟移劒水腥風逺春到閩山瘴雨收<lb/>
況是莆陽文獻地宦情詩思兩悠悠<lb/>
<pb n="KR4h0143_WYG_243-12b"/>
　　葉盛<lb/>
　　　題畫<lb/>
緑樹青山漾碧流畫中風景似揚州隔江明滅漁人火<lb/>
出岸髙低估客舟去燕来鴻千古事閒花野草一春愁<lb/>
不知誰在紅塵外獨向蕃釐觀裏游<lb/>
　　劉昌<lb/>
　　　無題<lb/>
玉鼎清香試水沈湘簾如霧碧牎深閒中次第占花信<lb/>
<pb n="KR4h0143_WYG_243-13a"/>
夢裏分明見藁砧臨鏡慵妝蟬鈿翠倚䦨失墮鳳釵金<lb/>
東風一夜芭蕉緑亦似含愁巻半心<lb/>
閒門疎雨立清寒羅帕無人借字看草色天涯迷處所<lb/>
花隂日午上䦨干春情不射屏中雀秋影孤停鏡裏鸞<lb/>
碧海茫茫空復夜西風吹破爛銀盤<lb/>
　　　寄奚元啓顧文之二進士<lb/>
天涯分手歎蹉跎書劒功名近若何上苑啼鶯春信早<lb/>
楚江歸夢月明多舊時詩社誰同飲長日公庭客少過<lb/>
<pb n="KR4h0143_WYG_243-13b"/>
此意蕭條總難寫東風腸㫁一悲歌<lb/>
　　邵伯宣<lb/>
　　　題徐景顔教諭瀫江漁者卷<lb/>
柯山青浸瀫江波有客長年被緑蓑釣澤偶膺多士選<lb/>
講帷仍賦散人歌桃花白鷺忘機久蒓菜鱸魚入夢多<lb/>
遲子束書歸舊隠水雲深處一經過<lb/>
　　陳憲章<lb/>
　　　晨起將出尋梅<lb/>
<pb n="KR4h0143_WYG_243-14a"/>
朝煙横野犢鳴陂倚杖山齋睡起時田父許留今日酒<lb/>
梅花不欠去年詩衝寒索笑来何處帶病尋香出每遲<lb/>
髣髴西湖夢中見氷邉籬落忽横枝<lb/>
　　　重約馬黙齋外海看山<lb/>
春風擬進赤泥洲曽約看山共此遊落蕊忽過三月半<lb/>
先生能復一来不不堪老我癡猶在且喜嬌兒病已瘳<lb/>
想得渡頭楊栁樹清隂閒弄釣魚舟<lb/>
　　　南歸途中先寄諸鄉友<lb/>
<pb n="KR4h0143_WYG_243-14b"/>
不分賔主共林塘脱下朝衫作道裝酒為老夫開甕盎<lb/>
茗和春露摘旗槍津頭水滿鴛鴦下牆背風来枳殼香<lb/>
何處與君拚坐久萬株花裏小藜牀<lb/>
　　　元旦試筆<lb/>
天上風雲慶㑹時廟謨争遣草茅知鄰牆旋打娛賔酒<lb/>
穉子齊歌樂嵗詩老去又逢新嵗月春来更有好花枝<lb/>
晚風何處江樓笛吹到東溟月上時<lb/>
　　　飲酒<lb/>
<pb n="KR4h0143_WYG_243-15a"/>
君莫停杯我為歌我今忘我是誰何避人懶弄船頭笛<lb/>
對影非無月下蓑廬阜春雲眠華嶽江門秋水釣銀河<lb/>
竹弓挽住閒人手漸覺年来射鴨多<lb/>
　　　邀馬𤣥真<lb/>
閒眠閒坐或閒行身老溪雲病亦輕客至正當秋釀熟<lb/>
船来莫待晚潮生江河偶得三人對風月還添一榻清<lb/>
<hi>數日前𤣥真送木榻</hi>昨日書来張主事頭顱空訝老無成<lb/>
　　　龍溪寄馬𤣥真<lb/>
<pb n="KR4h0143_WYG_243-15b"/>
我家久住龍溪上説著龍溪便有情茘子不將棃鬭美<lb/>
沙螺羞與蟹争衡江村婦女蕉衫窄市巷兒郎木屐輕<lb/>
漫興詩多誰和我樽前忙殺馬先生<lb/>
　　　種樹<lb/>
早雨山泥滑屐牙瘦藤扶路入雲斜東原緑映西原白<lb/>
一徑松連兩徑花寒夜試看殘月挂東風須著短牆遮<lb/>
江門亦是東門地我獨何為不種𤓰<lb/>
　　　次韻張叔亨宿别<lb/>
<pb n="KR4h0143_WYG_243-16a"/>
春草江門緑兩涯隔江人唱浪淘沙好春剛到融融處<lb/>
細雨初開淡淡花僻地豈堪留客久連牀端合拜君嘉<lb/>
明朝愛得酕醄别笑脱藤蓑付酒家<lb/>
　　　九日和朱子韻示陳冕<lb/>
正是詩忙酒亂時滿樓風雨不須歸碧苔院裏多秋色<lb/>
紅樹溪邉又夕暉九日共餐花有菊暮年誰羨錦為衣<lb/>
滄江野艇来何處遥望孤雲在翠㣲<lb/>
　　劉珝<lb/>
<pb n="KR4h0143_WYG_243-16b"/>
　　　太常少卿陳維成致仕賦贈<lb/>
帝城東下潞河流河上聊停范蠡舟五斗直從今日醉<lb/>
一官還自老年休白鷗喚醒紅塵夢鐵笛吹殘玉宇秋<lb/>
白髮仙翁今在望江湖随處即瀛洲<lb/>
　　　安溪僑叟為張檢討賦<lb/>
溪上茒茨屋數椽春雩秋社自年年牎含鼇背千峰雨<lb/>
簾捲波心萬頃煙栁徑有時縁客埽竹牀長日抱雲眠<lb/>
白頭自分無人識不解詩名到日邉<lb/>
<pb n="KR4h0143_WYG_243-17a"/>
　　鄭文康<lb/>
　　　林東齋居<lb/>
溪流一曲繞柴門屋後田園有路分莊在輞川成故事<lb/>
客歸盤谷見遺文借書夜讀三更火聴鳥春眠半榻雲<lb/>
堪笑㡬人雙健足每於城市報新聞<lb/>
　　周鼎<lb/>
　　　甲午新嵗九日臘盡<lb/>
荼壘明朝滿市新一杯燈下舊吟身流年細檢頒来厯<lb/>
<pb n="KR4h0143_WYG_243-17b"/>
往事都成埽去塵薄有田廬聊卒嵗可無溝壑尚遲春<lb/>
殷勤照取田蠶看同是雞豚社裏人<lb/>
　　郭登<lb/>
　　　普安道中<lb/>
竹暗藤荒路欲迷一重山度一重溪枯槎偃蹇如人立<lb/>
蠻語侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>似鳥啼花底雨晴飛蛺蝶水邉冬暖見虹霓<lb/>
祇應風味堪題處三寸黄柑壓樹低<lb/>
　　　梅花鋪<lb/>
<pb n="KR4h0143_WYG_243-18a"/>
緑樹冬深不怕霜怪来風土説南方人經蠻寨愁蛇蠱<lb/>
客聚盤江趁虎場翠黛插雲山似㦸潢流蒸氣水如湯<lb/>
王師到處霑恩澤甘雨随車洗瘴鄉<lb/>
　　　永昌書事寄京中諸友<lb/>
略説南方試静聴侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>風俗盡堪驚花間蛩語春風暖<lb/>
樹上蛙鳴夜雨晴孤嶺忽從天外出瘴雲時向水邉生<lb/>
妖姬妝罷迎人笑古帽長衫畫不成<lb/>
　　　竹軒為阮公振賦<lb/>
<pb n="KR4h0143_WYG_243-18b"/>
清嘯寥寥久不聞更開三徑避囂氛白頭自擬存髙節<lb/>
青眼相看獨此君當户碧雲晴裊裊隔簾蒼雪晝紛紛<lb/>
如今林下閒人少每坐無言到日曛<lb/>
　　　又過鎮南州<lb/>
萬里狼煙去復回征衫風露黯黄埃一年寒食棃花近<lb/>
二月春晴燕子来緑水亭前羅帶繞碧山牎外畫屏開<lb/>
經過每愛絃歌宰驥足終非百里才<lb/>
　　　遊太華寺和素軒沐公春日韻<lb/>
<pb n="KR4h0143_WYG_243-19a"/>
鷺渚鷗波接逺天落花飛絮滿平川春歸客夢偏驚雨<lb/>
寒食僧家不禁煙澗底泉聲消永日階前草色換流年<lb/>
何由近向東林住常得尋師水石邉<lb/>
　　　寓滇陽寄京中友人<lb/>
霜重梧桐葉漸飛淺黄欺緑上荷衣鱸肥江上秋將晚<lb/>
酒熟山中客未歸鄉夢夜長雞唱早故人書逺鴈来稀<lb/>
黄花兩負東籬約空對西風賦式㣲<lb/>
　　　入緬取賊早發金沙江<lb/>
<pb n="KR4h0143_WYG_243-19b"/>
征帆如箭鼓聲齊舟渡金沙更向西石棧夜添蠻雨滑<lb/>
曉江晴壓瘴雲低水邉烏鬼迎人起竹裏青猿望客啼<lb/>
又隔滇陽㡬千里桐華榕葉晚淒淒<lb/>
　　　偶成寄彦謐<lb/>
三嵗春風客未歸邉城無事暫幽棲朱櫻映日枝頭滿<lb/>
翠荇牽風水面齊老樹蔵鴉添嫩葉舊巢歸燕補新泥<lb/>
閒来漸有漁樵興更欲移居向瀼西<lb/>
　　　舟至髙郵風氣尚暖<lb/>
<pb n="KR4h0143_WYG_243-20a"/>
北地風髙水欲氷南方秋晚尚餘蒸漁家香飯聞炊芡<lb/>
溪女纎歌識採菱鷺渚櫓揺歸夢客栁汀舟渡夕陽僧<lb/>
故鄉多少蓴鱸興三十年来愧未能<lb/>
　　　秋日至城南草堂<lb/>
渡水登山到草堂田家香稻喜新嘗牆邉薜茘秋多雨<lb/>
池上夫容夜有霜看竹每尋扶老杖借書先録養生方<lb/>
白頭自笑歸来客況復江南是故鄉<lb/>
　　　和許太常道中家園成趣軒韻<lb/>
<pb n="KR4h0143_WYG_243-20b"/>
君家三徑㡬時開千箇長松繞屋栽把釣每從溪上去<lb/>
題詩還傍竹間来夢䦨石枕月相對花落柴闗風自推<lb/>
有約頻過尋賀老莫教空掉酒船回<lb/>
　　　甘州即事<lb/>
黒河如帶向西来河上邉城自漢開山近四時常帶雪<lb/>
地寒終嵗不聞雷牦牛互市畨氓出宛馬臨闗漢使回<lb/>
東望玉京將萬里雲霄何處是蓬莱<lb/>
　　　送岳季方承命釋累回京<lb/>
<pb n="KR4h0143_WYG_243-21a"/>
早登黄閣賛經綸欲報君恩敢愛身青海四年羇旅客<lb/>
白頭雙淚倚門親鳴珂又喜趨仙仗補衮還思用舊臣<lb/>
漫道歸来心便了天涯多少未歸人<lb/>
　　王肄<lb/>
　　　題沈孟淵江鄉深處二首<lb/>
村西村北路相連處處桑麻緑野田一帶好山如畫裏<lb/>
㡬灣流水到門前漁歌唱過鷗邉月牧笛吹殘谷口煙<lb/>
不獨仙緣異人境杏花春雨自江天<lb/>
<pb n="KR4h0143_WYG_243-21b"/>
路入江鄉覓隠淪逺随流水渡前津雲遮茅屋不知處<lb/>
舟過栁橋方見人白鳥下汀芳杜雨紫鱗吹浪落花春<lb/>
相逢説罷忘機事一道香風起緑蘋<lb/>
　　龍瑄<lb/>
　　　客夜<lb/>
寂寥孤館掩黄昏滿抱羇愁誰與論時候早寒淮北地<lb/>
田廬多潤海邉村天凝蜃氣朝猶暗風雜潮聲夜復喧<lb/>
㡬欲強眠眠不得擁爐枯生黯銷魂<lb/>
<pb n="KR4h0143_WYG_243-22a"/>
　　　山居雪中<lb/>
風抱茅簷雪擁門山居寥落易黄昏平頭踏凍春粳米<lb/>
榾柮煨煙煮菜根萬事由他愁不得一寒如此樂猶存<lb/>
清歡今夜須拚醉傾倒何妨甕酒渾<lb/>
　　　荆山鄉思<lb/>
驛㕔長晝思依依坐看晴簷栁絮飛斜日鳥呼春不住<lb/>
東風鴈比客先歸山程迢遞淹征轡野水㣲茫夢釣磯<lb/>
却憶舊居江口市雨香蘋藻鱭魚肥<lb/>
<pb n="KR4h0143_WYG_243-22b"/>
　　　和南村春興<lb/>
朝来攜杖到前溪風暖花香滿袖攜郭索近晴穿草出<lb/>
鉤輈長日隔林啼松隂野廟將春社茅屋人家正午雞<lb/>
眼底韶光盡詩景酒廬僧舍漫留題<lb/>
　　　次沈陶菴題石田有竹莊韻<lb/>
愛汝東莊多種竹旁人錯認是湘川敲門僧立秋隂裏<lb/>
避雨猿啼屋角邉最喜談詩揮白拂閒因憇樹濯清泉<lb/>
相過定與髥張約同掉輕舟破暝煙<lb/>
<pb n="KR4h0143_WYG_243-23a"/>
　　　雪夜招文永嘉宗儒飲承宗儒和詩再荅<lb/>
同雲漠漠䕶深齋興到従教漏㸃催寒色照人知霰集<lb/>
疎花有喜傍燈開平生漫説詩千首一飲還能酒百杯<lb/>
明日雪晴山滿目更開溪閣待君来<lb/>
　　　上元十三夜<lb/>
近喜元宵雪更晴千門翠竹結髙棚珠簾半捲將圓月<lb/>
玉指初調未合笙新放華燈連九陌舊傳金鑰啓重城<lb/>
少年結伴嬉遊去遮莫雞聲下五更<lb/>
<pb n="KR4h0143_WYG_243-23b"/>
　　　十四夜<lb/>
燈光漸比夜来饒人海魚龍混暮潮月照梅花青瑣闥<lb/>
煙籠楊栁赤䦨橋鈿車過去抛珠果寳騎重来聴玉簫<lb/>
共約更深歸及早大家明日看通宵<lb/>
　　　十五夜<lb/>
一派春深送管絃九衢燈燭上薫天風回鼇背星毬亂<lb/>
雲散魚鱗璧月圓逐陣馬翻塵似海踏歌人盼夜如年<lb/>
歸遲不屬金吾禁争覓遺簪與墜鈿<lb/>
<pb n="KR4h0143_WYG_243-24a"/>
　　楊守陳<lb/>
　　　贈周廷參張邵齡二知已<lb/>
客牎情思渺無涯麥隴蔬畦浥露華白屋三間連野寺<lb/>
青苔一徑入鄰家晴煙亂繞庭中樹夜雨㣲沾户外花<lb/>
此地幽偏可乗興馬蹄来去豈嫌賒<lb/>
　　童軒<lb/>
　　　送張汝綸還雲間<lb/>
不逐明時隠者流觀光又到帝王州匣中三尺馮驩劒<lb/>
<pb n="KR4h0143_WYG_243-24b"/>
馬上千金季子裘呼酒長安歌夜月乗潮白下放歸舟<lb/>
相思後日知何處呉地雲山是舊遊<lb/>
　　　春水<lb/>
湖北湖南燕尾分半篙纔動緑如芸梅花港小依橋見<lb/>
桃葉歌長隔岸聞細草㫁氷鷗外浦斜陽晴笛鳥邉雲<lb/>
晚来㡬陣亷纎雨灑碎玻瓈萬頃紋<lb/>
　　　中秋對月<lb/>
吟倚髙樓思爽然蟾光飛上一輪圓九霄清露漙金鏡<lb/>
<pb n="KR4h0143_WYG_243-25a"/>
萬頃澄波泛白蓮雲母屏開秋似練水晶簾捲夜如年<lb/>
何因得步林臯下喚起坡仙共泛船<lb/>
　　　簡溪為吏部吳主事題<lb/>
溪上幽居敞竹扉溪邉春水浄苔衣吟鈔甫里新詩草<lb/>
坐買嚴陵舊釣磯㡬㸃青山當户立一雙白鳥背人飛<lb/>
也知習静真成簡游俠無勞問是非<lb/>
　　　送人還閩<lb/>
鷗波新緑漲苔磯有客都門賦式㣲洛下布衣誰復薦<lb/>
<pb n="KR4h0143_WYG_243-25b"/>
閩南山色又思歸江城雪後逢梅少野館春深見鴈稀<lb/>
回首鳳皇臺下路夕陽新栁正依依<lb/>
　　　題江湖勝覽巻<lb/>
雲臺煙閣總浮名自分江湖老此生木客峰前題句去<lb/>
竹王祠下放歌行月臨僧寺寒鐘逺水落漁梁夜火明<lb/>
㡬度酒酣雙耳熱扣絃髙詠不勝情<lb/>
　　　清明書感<lb/>
兩年作縣越江湄回首鄉闗未得歸華髪又驚佳節換<lb/>
<pb n="KR4h0143_WYG_243-26a"/>
青雲堪歎故交稀山村細雨棃花發茅屋東風燕子飛<lb/>
潦倒不須嗟薄宦且將尊酒送斜暉<lb/>
　　　秋夜夢康侍御用和<lb/>
宦遊嵗月易蹉跎青鏡流光兩鬢皤客夢不知江水逺<lb/>
鄉心偏傍雨聲多張衡有詠惟愁在燭武無能奈老何<lb/>
為問舊遊驄馬客别来誰與共鳴珂<lb/>
　　王越<lb/>
　　　獨坐感懐<lb/>
<pb n="KR4h0143_WYG_243-26b"/>
倚徧曲䦨愁似海滿庭風雨晝冥冥呼門有客憐孤注<lb/>
競醉無人問獨醒離恨春随芳草緑歸心暮入逺山青<lb/>
舊時學得幽蘭操彈與鍾期一段聴<lb/>
　　　夜坐<lb/>
感昔懐今坐夜深悠悠身世任浮沈三鍼已錮金人口<lb/>
百鍊難消鐵漢心春甕有天蔵酒聖草堂無地著書淫<lb/>
不知誰是鍾期耳乗月時来一賞音<lb/>
　　　村樂<lb/>
<pb n="KR4h0143_WYG_243-27a"/>
愛飲村醪懶賦詩此中真趣有誰知教成白鶴如人舞<lb/>
買箇黄牛當馬騎除草澗邉春意足銜雲洞口夕陽遲<lb/>
吟成獨坐空庭久正是紗忩月上時<lb/>
　　　蜀中送項斯誠同年回京<lb/>
白髪慈親七十餘不知消息近何如老来頼我供湯藥<lb/>
别後憑誰奉板輿旅館夜長頻有夢故鄉路逺久無書<lb/>
君歸正向門前過為報平安莫倚閭<lb/>
　　馬文升<lb/>
<pb n="KR4h0143_WYG_243-27b"/>
　　　秦隴道中<lb/>
問俗昔曽過隴山西征今復出秦闗鴈聲呌日迷寒渚<lb/>
楓葉經霜帶醉顔世路羊腸千里曲功名蝸角㡬人閒<lb/>
林間鸚鵡能言語笑我年来兩鬢斑<lb/>
　　沈珒<lb/>
　　　題漁隠故居<lb/>
名落人間二十年一溪漁隠自悠然晚風楊栁堤邉笛<lb/>
秋雨蘆花渡口船沽酒肯邀漁父醉枕蓑時伴野鷗眠<lb/>
<pb n="KR4h0143_WYG_243-28a"/>
只今回首成陳迹贏得人稱似輞川<lb/>
　　何喬新<lb/>
　　　登岳陽樓<lb/>
雲牎月牖俯清流滿目山川快壯遊誰向江湖懐北闕<lb/>
漫誇樓閣冠南州朱絃夜鼓湘靈瑟錦纜春回楚客舟<lb/>
欲起靈均歌九辨澧蘭沅芷徧芳洲<lb/>
　　謝省<lb/>
　　　荅編修姪次韻<lb/>
<pb n="KR4h0143_WYG_243-28b"/>
江湖飄泊二毛初半世謀身智亦疎春意欲歸彭澤栁<lb/>
年華未盡茂陵書孤桐自覺非時調尺牘誰能問客居<lb/>
須信人生身外事落花殘雨向春餘<lb/>
　　張寧<lb/>
　　　送史明古過訪還吳江<lb/>
一燈新火映鄰扉話盡殘更未解衣元亮老嗟蕪業改<lb/>
無功生怯醉鄉非天孤逺鴈和雲㫁風急春潮帶雨飛<lb/>
暫爾相逢便相别祗應清夢送君歸<lb/>
<pb n="KR4h0143_WYG_243-29a"/>
　　杜庠<lb/>
　　　登滕王閣<lb/>
滕王髙閣壯洪都此景多應海内無山截地形横隔岸<lb/>
江流天影下平湖鳴鑾聲㫁停歌舞蛺蝶香消冷畫圖<lb/>
一片閒心誰解得白鷗飛入暝煙孤<lb/>
　　　夏正夫邀飲蛇酒<lb/>
藤峽香醪逺寄来一尊公館晚涼開功同薏苡能消瘴<lb/>
色勝葡萄乍潑醅錢在杖頭宜賸買壁懸弓影莫深猜<lb/>
<pb n="KR4h0143_WYG_243-29b"/>
主人情重憐衰病入夜張燈再舉杯<lb/>
　　　寄吳中諸友<lb/>
故園東望路綿綿一别何期竟隔年客思半消春酒後<lb/>
鄉心多在夜燈前杏花邨店西山雨楊栁河橋上苑煙<lb/>
欲語平安歸未得自嗟身為薄名牽<lb/>
　　桑瑾<lb/>
　　　横瀝口泊舟<lb/>
浦外炊煙起柁牙岸頭茅屋是農家一冬苦雨全無麥<lb/>
<pb n="KR4h0143_WYG_243-30a"/>
二月春晴未見花野渡至今濡馬足江潮久不露鷗沙<lb/>
閒随漁父談占候怕見朝霞愛暮霞<lb/>
　　劉英<lb/>
　　　暮春陪陳太常西湖宴集<lb/>
六橋栁色翠迷津畫舫遲移送酒頻醉眼不知三月暮<lb/>
賞心又度一年春鶯諧急管催歌板燕蹴飛花墮舞裀<lb/>
年少莫将行樂悮坐中半是白頭人<lb/>
　　　春興<lb/>
<pb n="KR4h0143_WYG_243-30b"/>
一天㣲雨送清明嵗嵗逢春不快晴近水人家多養鴨<lb/>
依山樓閣早聞鶯子期不用黄金鑄顔駟空嗟白髪生<lb/>
惟有東風一尊酒朝朝相對藥䦨傾<lb/>
　　　次韻姚公綬舟中夜話<lb/>
銀燭楸枰對奕碁烏絲繭紙更題詩月明鄰舫人眠早<lb/>
鼓絶江城漏下遲㫁飲頓忘犀首樂放懐偏笑虎頭癡<lb/>
朝来欲别應難别未了山中笋蕨期<lb/>
　　聶大年<lb/>
<pb n="KR4h0143_WYG_243-31a"/>
　　　余讀元人王仲蔚詩愛其楊栁青旗連坐榻杏<lb/>
　　　花春色過鄰牆之句惜無全章因足一律奉寄<lb/>
　　　施彦顒<lb/>
夾城門外好風光曽醉君家碧玉觴楊栁青旗連坐榻<lb/>
杏花春色過鄰牆迴鸞錦字新題句睡鴨銅爐小篆香<lb/>
酩酊不辭歸路晚銀鞍驄馬映斜陽<lb/>
　　　錫山飲友人樓中臨别贈以詩<lb/>
小樓燒燭了殘棊是我孤舟欲發時千里宦情雙鬢改<lb/>
<pb n="KR4h0143_WYG_243-31b"/>
十年心事故人知閒推甲子憐衰態醉折名花續舊詩<lb/>
無限西湖風月好抱琴相訪莫教遲<lb/>
　　　蘇堤春曉<lb/>
樹煙花霧遶堤沙樓閣朦朧一半遮三竺鐘聲催落月<lb/>
六橋栁色帶棲鴉緑牎睡覺聞啼鳥綺閣妝殘喚賣花<lb/>
遥望酒旗何處是炊煙起處有人家<lb/>
　　　寄劉士享<lb/>
一樹櫻桃鳥啄殘麥秋天氣尚輕寒蠶登曲箔桑初盡<lb/>
<pb n="KR4h0143_WYG_243-32a"/>
燕補新巢土未乾囊裏古方閒自檢鏡中華髪老羞看<lb/>
花時不共劉郎醉辜負東家芍藥䦨<lb/>
　　　澄江舟中留别故舊<lb/>
雪後晴沙玉一坡孤舟斜日奈愁何白頭宋玉偏能賦<lb/>
紅袖吳姬最善歌笠澤暝煙連浦樹恵山寒翠濕漁蓑<lb/>
傷心一帶梁溪水添得征人别淚多<lb/>
　　劉溥<lb/>
　　　賦得石城暮雲送别<lb/>
<pb n="KR4h0143_WYG_243-32b"/>
石城千仞鬱嵯峨城上春雲向晚多薄映殘霞分雉堞<lb/>
暝随歸鳥渡龍河依依欲散風前角羃羃猶停栁外歌<lb/>
又逐行舟過江去相思回首奈愁何<lb/>
　　　春晚漫成<lb/>
重城楊栁晝沈沈坐久黄鸝囀夕隂㡬處閒門芳草緑<lb/>
一簾㣲雨落花深年光暗覺随流水春色長看滿上林<lb/>
故國松篁還似舊莫教奔走負歸心<lb/>
　　　送徐仲吉赴任龍江<lb/>
<pb n="KR4h0143_WYG_243-33a"/>
楊栁隂隂乳雀飛可堪相見復相違南風草色連江舍<lb/>
北闕鐘聲繞禁闈盛世一官随處好故人千里㡬時歸<lb/>
欲知後夜相思意疎雨寒松獨掩扉<lb/>
　　　寄平江侯陳立卿<lb/>
梧桐葉老菊花肥秋氣催寒及授衣青眼故人頻入夢<lb/>
白頭孤客未言歸江湖寂寂雙魚冷風雨淒淒一鴈飛<lb/>
尊酒論文久相約不堪時與素心違<lb/>
　　　送盛御史昶巡按廣東<lb/>
<pb n="KR4h0143_WYG_243-33b"/>
玉驄金廌下青霄庾嶺南頭道路遥霜葉定從行處落<lb/>
瘴雲應向到時消山雞吐繡風號雨海蚌含珠月映潮<lb/>
最喜送行氷雪霽臺中老柏讓孤標<lb/>
　　　送錢理平還吳<lb/>
江上蘆花似雪飛玉京遊客正思歸畫船載酒尋詩社<lb/>
沙鳥衝人下釣磯南浦早霜秋潦涸西風殘照故山㣲<lb/>
到家想見開筵處翠竹黄花晚更輝<lb/>
　　　使回過獨石<lb/>
<pb n="KR4h0143_WYG_243-34a"/>
邉城二月暗塵沙吹過東風不見花天逺玉京旋日騎<lb/>
水通銀漢繫星槎雲中路出髙山險上谷營連獨石斜<lb/>
正是旅愁消未得夕陽樓外又鳴笳<lb/>
　　湯𦙍勣<lb/>
　　　碧溆斜陽<lb/>
㫁虹收雨彩霞飄渺渺清波入望遥鴉遡晴空歸晚市<lb/>
鴈拖秋影落寒潮參差黄葦洲邉路隠約丹楓岸畔橋<lb/>
誰似江南貴公子獨凭髙閣醉吹簫<lb/>
<pb n="KR4h0143_WYG_243-34b"/>
　　　遊琅邪寺<lb/>
袖挽春風度石梁巒光嵐影亂衣裳馬蹄翻樹緑雲巻<lb/>
鶯觜啄花紅雨香山自五賢遊過好泉從庶子接来長<lb/>
主僧迓我鳴清磬詩罷紆徐步晚廊<lb/>
　　　遊甘露寺垂青軒<lb/>
笑擁春風激壮懐平生素願此方諧波光逺揭青銅鏡<lb/>
山勢旁簪紫玉釵松頂薄雲沾苧縞草頭輕露濕芒鞵<lb/>
追随未了同遊興更刻新詩上嶮厓<lb/>
<pb n="KR4h0143_WYG_243-35a"/>
　　　焦山寺次黄淮少保韻<lb/>
海鏡光中玉一簪羣山如揖水如含千年碑碣敲寒雨<lb/>
半夜風雷起石潭化國有天留勝賞普門無地著𤣥㕘<lb/>
櫂歌聲絶孤帆逺半縷青煙罩佛龕<lb/>
誰把明珠飾寳簪騰波未許玉龍含青襄南國山千㸃<lb/>
碧亞中泠水一潭蜃口神樓舒海市夔皮法鼓聚晨㕘<lb/>
焦光老去煙霞在時為摩挲舊石龕<lb/>
　　　聴潮軒為金山霔法師題<lb/>
<pb n="KR4h0143_WYG_243-35b"/>
鼇背東風滚雪花餘波轉眼沒鷗沙越軍怒發摧山弩<lb/>
漢使驚回犯渚槎午枕欲抛鐺正沸夜經纔輟鼓頻撾<lb/>
老禪不厭喧雙耳笑倚虚闌閲嵗華<lb/>
　　　送理平之海虞<lb/>
故人别我向奚川滿掬恩光下九天客夢未沾菰米飯<lb/>
歸心已付木蘭船弦髙致犒由安上卜式傾貲為助邉<lb/>
一片離情誰寫得金臺落日薊門煙<lb/>
　　沈愚<lb/>
<pb n="KR4h0143_WYG_243-36a"/>
　　　追和楊眉菴次韻李義山無題詩五首<lb/>
蘭槳雙敧倚桂舟隔花臨水思夷猶香囊玉珮勞相贈<lb/>
繡幄銀屏惜共留愁繞鳳臺秦樹暝夢回巫峽楚雲秋<lb/>
多才苦被春情惱鏡裏潘郎雪滿頭<lb/>
行雨行雲少定蹤夢回時節怕聞鐘竹枝寄恨心偏懶<lb/>
桃葉題情意轉濃香冷繡鞍閒騕褭燭殘金障掩芙蓉<lb/>
紅樓緑水無多逺如隔江山㡬萬重<lb/>
纎纎斜日弄㣲風腸㫁仙山碧海東鸞鏡有塵空自掩<lb/>
<pb n="KR4h0143_WYG_243-36b"/>
鴈書無路若為通愁横栁葉眉顰翠淚濕桃花臉暈紅<lb/>
盡道芳年易憔悴莫教青鬢作秋蓬<lb/>
油壁香車㡬度来赤闌橋畔起驚雷夢随暮雨陽臺去<lb/>
愁踏春波洛浦回青鳥銜書通密意綵鸞留詠惜奇才<lb/>
苦心一寸如紅燭總遣燒殘未作灰<lb/>
瑣牎珠户别離難蘭蕙柔姿惜易殘曲㫁瑶筝銀甲冷<lb/>
書留錦字墨花乾羅衾積夢驚春晚寳鴨銷香覺夜寒<lb/>
檻外碧桃花自好一年芳景共誰看<lb/>
<pb n="KR4h0143_WYG_243-37a"/>
　　蘇平<lb/>
　　　送駱泰入蜀省兄<lb/>
回首鴒原感别離逺攜書劒上巴西雲深蜀魄呼名語<lb/>
月冷猿聲向客啼諸葛祠堂春草沒杜陵茅屋夕陽低<lb/>
相思亦有南来鴈莫道音書醉懶題<lb/>
　　　送張景歸四明<lb/>
萍水相逢此識君天涯蹤跡又離羣夢随海月鄉心逺<lb/>
愁逐江流客路分極浦㫁鴻驚暮雨亂山孤騎入寒雲<lb/>
<pb n="KR4h0143_WYG_243-37b"/>
空齋别後門還掩詩酒何人話夕曛<lb/>
　　　送沈愚歸玉峰<lb/>
皇州鶯囀栁條新客裏那堪此送君歸夢不離吳苑月<lb/>
還家髙卧玉峰雲江村貰酒逢寒食驛路看山對夕曛<lb/>
最是臨歧分手處落花離思共紛紛<lb/>
　　　秋夜與金璘秉貞同酌有懐沈愚<lb/>
舊遊心事念多違此夕憐君扣竹扉客裏清尊明月在<lb/>
山中白社故人稀涼歸苑樹秋聲早漏盡江城燭影㣲<lb/>
<pb n="KR4h0143_WYG_243-38a"/>
暢飲莫辭同一醉相思空遣淚沾衣<lb/>
　　　旅次清明<lb/>
萬家煙樹散啼鴉上國清明好物華滄海㡬回驚節序<lb/>
東風随處見鶯花山迴鳳闕雲邉出栁帶龍旗雨外斜<lb/>
欲醉芳尊消客況鵑聲落日在天涯<lb/>
　　蘇正<lb/>
　　　秋日登臨<lb/>
海外寒雲暝不開望秋閒上夕陽臺江流東去疑天盡<lb/>
<pb n="KR4h0143_WYG_243-38b"/>
山氣中浮覺雨来緑水平蕪孤鳥下白雲空處㫁猿哀<lb/>
臨髙漫有滄洲想愁向西風見鴈回<lb/>
　　蘇直<lb/>
　　　送人東歸<lb/>
東風官路栁依依目送鄉園賦式㣲晚渡雨晴孤權發<lb/>
春江潮落逺人歸夢回野戍遥聞角家近滄洲獨掩扉<lb/>
惆悵天涯同是客臨歧那忍又相違<lb/>
　　晏鐸<lb/>
<pb n="KR4h0143_WYG_243-39a"/>
　　　登黄鶴樓<lb/>
宦遊嵗月易蹉跎對景其如感慨何黄鶴不来仙已去<lb/>
古樓猶在客重過青山逺戍寒煙積芳草平洲夕照多<lb/>
此日獨吟傷往事長江渺渺水空波<lb/>
　　蔣主孝<lb/>
　　　送劉草牎原博北上<lb/>
管庫誰憐有俊才買舟今日上燕臺繞堤江燕對人語<lb/>
千樹野桃當午開使者再来顔闔去箭書初下魯連回<lb/>
<pb n="KR4h0143_WYG_243-39b"/>
煩君此别須珍重莫遣兒童浪自猜<lb/>
　　王淮<lb/>
　　　旅館書懐次韻<lb/>
吹㫁金猊一縷煙淒風忽到鬢毛邉出門歎有千歧路<lb/>
負郭慚無二頃田淺水乾蘆秋雨鴈荒村病栁夕陽蟬<lb/>
空牎獨掩黄昏後半壁寒燈對榻然<lb/>
　　王貞度<lb/>
　　　清明日寫懐<lb/>
<pb n="KR4h0143_WYG_243-40a"/>
地僻長時少送迎坐看春色又清明傳家舊物青氊在<lb/>
處世中年白髮生楊栁東風猶料峭杏花疎雨半隂晴<lb/>
塞翁得失何須論且共沙鷗暫結盟<lb/>
　　徐章<lb/>
　　　春日陪孟英陳先生遊横山寺<lb/>
懶逐輪蹄走市㕓却来林下重盤旋天開圖畫丹青遶<lb/>
嵐近樓臺紫翠連春水落花孤島外夕陽歸鳥片帆前<lb/>
閒情不獨躭幽僻為喜山僧似皎然<lb/>
<pb n="KR4h0143_WYG_243-40b"/>
　　盛箴<lb/>
　　　秋夜寓宿江寺<lb/>
天涯嵗晚倦宵征望裏鄉山路㡬程落日逺投江口寺<lb/>
疎砧遥隔水邉城一身在客驚秋序孤夢還家厭雨聲<lb/>
賴得逺公消此況夜深香茗説無生<lb/>
　　張野<lb/>
　　　秋日有懐<lb/>
雲散長天見晚霞江濤千頃漾晴沙西風門巷飄桐葉<lb/>
<pb n="KR4h0143_WYG_243-41a"/>
　疎雨園籬落豆花笛韻已殘漁罷釣砧聲初起客思家<lb/>
　舊交契闊稀相見閒倚西樓數去鴉<lb/>
　寂寂孤村獨掩扉滿階荒草客来稀秋霜未降蓮房老<lb/>
　社日初臨燕子歸半壁燈光纔照字一牎涼思又添衣<lb/>
　故人千里無書到多少長天旅鴈飛<lb/>
　　　吕伯剛<lb/>
　　　　次韻滕至剛先生别後見寄之作<lb/>
　半山殘照獨回舟一片閒雲任去留水屋風簾餘晚興<lb/>
<pb n="KR4h0143_WYG_243-41b"/>
　雨花燈影共春愁從来養鶴山中住不學騎鯨海上遊<lb/>
　自此易知東浦路苑堂只在磵西頭<lb/>
　　　周傳<lb/>
　　　　和鐵崖先生題黄子久畫<lb/>
　最愛山居養性靈空山為几翠為屏亂峰雨過雲猶合<lb/>
　小洞春深草更青對月漫題招鶴咏臨池常寫換鵞經<lb/>
　興来還解吹蕭管有約離人夜半聽<lb/>
御選明詩巻七十四<lb/>
</p>
<p>
</p>
  </div>
</body>
</text>
</TEI>
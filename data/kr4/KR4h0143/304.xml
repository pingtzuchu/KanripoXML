<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_304-1a"/>
　欽定四庫全書<lb/>
御選金詩巻十四<lb/>
　　七言律詩三<lb/>
　　　周昂<lb/>
　　　登綿山上方<lb/>
　環合青峰插劒長小平如掌寄禪房危闌半出雲霄上<lb/>
　祕景盡收天地藏野闊羣山驚破碎雲低滄海認微茫<lb/>
　九華籍甚因人顯廻秀可憐天一方<lb/>
<pb n="KR4h0143_WYG_304-1b"/>
　　　　謁先主廟二首<lb/>
　東市臍乾照夜脂雲龍風虎各乗時地中鼓角袁方捷<lb/>
　天下英雄操已知壟畞見賢誰恨晚心中得計不妨遲<lb/>
　亦知漢祚難恢復聊擲荆州恐未宜<lb/>
　暗粉陳丹半在亡短垣殘日共悲涼不須古碣書綿竹<lb/>
　自有荒邨紀葆桑塵土衣冠曾繫馬嵗時歌舞亦稱觴<lb/>
　不應巴蜀江山麗能使英靈忘故鄉<lb/>
　　　　香山<lb/>
<pb n="KR4h0143_WYG_304-2a"/>
山林朝市兩茫然紅葉黄花自一川野水趂人如有約<lb/>
長松閱世不知年千篇未暇償詩債一飯聊從結淨緣<lb/>
欲問安心心已了手書誰識是生前<lb/>
　　　即事<lb/>
逺目傷心千里餘凛然真覺近狼須雲邊處處是青塜<lb/>
馬上人人皆白鬚正憶荒邨臨古道不堪獨樹㸃平蕪<lb/>
誰人與話西園路梅竹而今似畫圖<lb/>
　　　九日<lb/>
<pb n="KR4h0143_WYG_304-2b"/>
不堪馬上逢佳節况是天涯望故鄉髙㑹未容陪戲馬<lb/>
舊遊空復憶臨香癡雲黯黯方垂地小雪霏霏欲度牆<lb/>
猶賴多情數枝菊肯留金蕊待重陽<lb/>
　　　和路宣叔梅<lb/>
月底明肌粲夀陽道人呼入竹西堂安排臘味千鍾酒<lb/>
消破春風萬斛香花鳥有情應見惜蛾眉傾國故難藏<lb/>
西湖骨朽東坡逺又為君詩惱一塲<lb/>
　　　憶劉及之<lb/>
<pb n="KR4h0143_WYG_304-3a"/>
千株何處封君橘二頃誰家負郭田長路風塵空費日<lb/>
故園書札動經年未能免俗真聊爾不為懷憂亦悄然<lb/>
襟抱何人與開釋論文除得老臞仙<lb/>
　　王磵<lb/>
　　　記南塘所見簡孟友之<lb/>
大橋南郭野橋東十里垂楊十里風渺渺煙波連御道<lb/>
離離雲稼入郊宮雨滋蔓草曉逾緑日映荷花晩更紅<lb/>
登覽只宜開笑口尊前六客四衰翁<lb/>
<pb n="KR4h0143_WYG_304-3b"/>
　　　次文逺韻<lb/>
野性唯便闃寂居蒼苔鳥跡滿庭書林花過雨紅猶重<lb/>
籬竹和煙翠亦疎已與農人成保社更令兒輩學畊鋤<lb/>
賞音只有東郊客日袖新詩到敝廬<lb/>
　　田特秀<lb/>
　　　宿萬安寺<lb/>
長途鞍馬倦黄塵喜見空巖萬疊雲漫漫野煙迷去鳥<lb/>
蕭蕭林葉帶殘曛苔封老檜龍鱗起石礙流泉燕尾分<lb/>
<pb n="KR4h0143_WYG_304-4a"/>
夜敞松窗耿無寐一庭蘿影月紛紛<lb/>
　　楊庭秀<lb/>
　　　成臯道中<lb/>
瘦馬成臯道阻長崢嶸氷雪老年光九闗欲上虎豹怒<lb/>
三徑未歸松菊荒嵩少雲煙聊駐馬漢唐宫殿兩亡羊<lb/>
鄭南嶺下梅花發千里相思空斷腸<lb/>
　　蕭貢<lb/>
　　　假梅<lb/>
<pb n="KR4h0143_WYG_304-4b"/>
緑窗嬌小似梅人素手東風巧思新鸞尾翦裁千顆雪<lb/>
蜂脾㸃綴一家春長教客枕生幽思不逐林花委路塵<lb/>
莫道去非詩破的兔毫那解寫花真<lb/>
　　　樂府崔生<hi>徽蘭二崔名</hi>
徽門晝暖栁啼鴉蘭閤窗深月照紗腰素輕盈珠衱穩<lb/>
鬢雲鬆亂玉釵斜春風一去空陳迹暮雨三生只當家<lb/>
自倚廣平腸似石不妨綺語賦梅花<lb/>
　　　梨花<lb/>
<pb n="KR4h0143_WYG_304-5a"/>
丰姿閒淡洗妝慵眉緑輕顰秀韻重香惹夢魂雲漠漠<lb/>
光揺溪館月溶溶陳家樂府歌瓊樹妃子春愁慘玉容<lb/>
安得能詩韓吏部郭西同去醉千鍾<lb/>
　　　保徳州天橋<lb/>
鬱鬱風雲入壯懷天潢飛下碧崔嵬兩崖偪側無十<hi>音忱</hi>
歩萬頃逡巡納一杯濺沫紛紛跳亂雹怒濤殷殷轉晴<lb/>
雷曾聞電火魚燒尾㑹趂桃花漲水來<lb/>
　　　族兄才卿下第後赴宜禄酒官以詩寄之<lb/>
<pb n="KR4h0143_WYG_304-5b"/>
久期老距擅文場命壓人頭可得忙兩脚塵泥官業晩<lb/>
十年燈火夜窗涼霜添老葉山梨紫雨浥寒叢野菊香<lb/>
南北相望無百里幾時尊酒涴離腸<lb/>
　　趙秉文<lb/>
　　　春山詩意圖<lb/>
何年身入畫圖傳似是三生孟浩然詩句工夫驢背上<lb/>
醉鄉田地酒旗邊一川芳草緑堪染夾路杏花紅欲燃<lb/>
想見歸來泥樣醉却如蘸水栁三眠<lb/>
<pb n="KR4h0143_WYG_304-6a"/>
　　　寄王學士子端<lb/>
寄語雪溪王處士年來多病復何如浮雲世態紛紛變<lb/>
秋草人情日日疎李白一杯人影月鄭虔三絶畫詩書<lb/>
情知不得文章力乞與黄華作隱居<lb/>
　　鸛鵲樓<lb/>
樓成鸛鵲幾時還人去樓空境自閒地接連城秋水渡<lb/>
河分兩岸夕陽山汀煙冉冉籠秦樹隴雁依依度晉闗<lb/>
千古廢興還造物暫攜風月出塵寰<lb/>
<pb n="KR4h0143_WYG_304-6b"/>
　　　除日<lb/>
梅花無信報平安又聽譙門畫角殘荒郡人煙窮臘外<lb/>
上方樓閣晚雲端沉沉鳥沒天無盡漠漠煙昬山更寒<lb/>
日暮數峰猶帶雪城頭霽色入䦨干<lb/>
　　　連雲島望海<lb/>
壯觀天東第一遊曉披絶島寄冥搜煙中熊岳隨潮沒<lb/>
天際遼江入海流地絶四維那辨樹風來萬里忽通舟<lb/>
我從析木西南境囘望中原四百州<lb/>
<pb n="KR4h0143_WYG_304-7a"/>
　　　白霫雜詠十首<hi>錄五首</hi>
　　　白霫<lb/>
黑山潢水解弓刀茅屋朝來聽伯勞萬里馬辭邊雪苦<lb/>
一聲雁淚朔雲髙闗山落日家何在詩酒春風氣尚豪<lb/>
試上荒城望鄉國重來清鏡鑷霜毛<lb/>
　　　　翠微軒<lb/>
千里風煙棟宇間地形西去接松關尊前奚霫來朝地<lb/>
雲外幽營不斷山故壘蕪城人物換斷霞落日古今閒<lb/>
<pb n="KR4h0143_WYG_304-7b"/>
百年興廢人空老水自東流鳥自還<lb/>
　　　　七金山寺<lb/>
刳簷篆額螙蝸涎像教塵埃閱百年殿棟猶題遼日月<lb/>
圖經不載禹山川荒碑盤屈蜿蜒古壞壁參覃罔象拳<lb/>
想見當年崇奉日無邊花雨散諸天<lb/>
　　　　靈感寺<lb/>
徒河岸北白蓮東法鼓驚飛碣石鴻塔上風煙髙鳥路<lb/>
山頭雲雨化人宫松林礙日蜂房冷石砌頹沙蟻穴空<lb/>
<pb n="KR4h0143_WYG_304-8a"/>
欲盡休公揮麈樂鬢絲羞對落花風<lb/>
　　　蘭若院<lb/>
傳經蘭若四時同繡轂珠簾處處逢花院鳥歸深殿磬<lb/>
雨樓人散隔城鐘長空淡淡吞平野落日微微見逺峰<lb/>
年去年來人自老空餘壞衲挂長松<lb/>
　　　琵琶嶺<lb/>
曉拂朱欄滿袖風支頤吟望翠微中薄雲漏日巖開碧<lb/>
淺露離花澗滴紅馬散平陂臨水聚人來盤路到山窮<lb/>
<pb n="KR4h0143_WYG_304-8b"/>
子雲老大無才思懶賦長楊五柞宫<lb/>
　　　金蓮川<lb/>
一色天連王氣中離宫風月滿雲龍向來菡萏香消盡<lb/>
何許薔薇露染濃秋水明邊羅韈歩夕陽低處紫金容<lb/>
長楊獵罷回天仗萬燭煌煌下翠峰<lb/>
　　　五月牡丹應制<lb/>
好事天工養露芽陽和趂及六龍車天香䕶日迎朱輦<lb/>
國色留春待翠華穀雨曽霑青帝澤薰風又巻赤城霞<lb/>
<pb n="KR4h0143_WYG_304-9a"/>
金槃薦瑞休嗟晚猶是人間第一花<lb/>
　　　代州<lb/>
金波曾醉雁門州端有人間六月秋萬古河山雄朔部<lb/>
四時風月入南樓漢家戰伐雲千里唐季英雄土一丘<lb/>
繫馬朱闌重回首煙波誰在釣魚舟<lb/>
　　　上清宫<lb/>
暇日登臨近吹臺夷門城下訪寒梅鼇頭他日幾人在<lb/>
尊酒而今一笑開秋潦滲餘村徑出夕舂歇處野禽來<lb/>
<pb n="KR4h0143_WYG_304-9b"/>
醉歸扶路人爭看知是詩仙閬苑回<lb/>
　　　寄陳正叔<lb/>
渺渺西風去翼輕長林風葉動秋聲嵩印競秀容多可<lb/>
河洛交流忌獨清廣武山川迷故壘成臯草木閟空城<lb/>
憑髙一掬英雄淚寄語窮途阮歩兵<lb/>
　　　寄裕之<lb/>
久雨新晴散痺頑一軒涼思坐中間樹頭風寫無窮水<lb/>
天末雲移不定山宦味漸思生處樂人生難得老來閒<lb/>
<pb n="KR4h0143_WYG_304-10a"/>
紫芝眉宇何時見誰與嵩山共往還<lb/>
　　　和欽正河中即事<lb/>
鸛鵲樓前一望時長河寂寞送斜暉人歌人哭幾興廢<lb/>
年去年來今是非寒雨渭流人斷渡秋風汾水雁來稀<lb/>
千村萬落生煙靄更許砧聲莫搗衣<lb/>
　　　古缾臘梅<lb/>
石冷銅腥苦未清瓦壺温水照輕明土花暈碧龍紋澀<lb/>
燭淚痕疎雁字横未許功名歸鼎鼐且收風月入缾罌<lb/>
<pb n="KR4h0143_WYG_304-10b"/>
嬌黄睡醒朝陽夢漢苑荒涼草棘生<lb/>
　　　暮春得寒字<lb/>
九日聊偷一日閒三分春事二分闌鄉關夢裏人空老<lb/>
風雨夜來花又殘乍拆泥封餻酒熟未開火禁粥餳寒<lb/>
却思投劾歸田去楊栁隂中把釣竿<lb/>
　　　九日㑹極目亭<lb/>
孤亭髙壓冷雲堆九日登臨貰酒杯魏國河山殘照在<lb/>
梁王臺殿野花開鷗從白水明邊沒雁向青天盡處回<lb/>
<pb n="KR4h0143_WYG_304-11a"/>
未必龍山如此㑹座中三館盡英才<lb/>
　　　過慶陽<lb/>
地形占得古金湯感歎當時幾戰塲父子一家三范帥<lb/>
功名異代兩汾陽西山帶郭環天險二水分流㑹女牆<lb/>
想見公堂無一事臨川閣上日飛觴<lb/>
　　朱瀾<lb/>
　　　寒食不出<lb/>
地偏無客過吾廬寒食清明入燕居驥子捧甌仍臘茗<lb/>
<pb n="KR4h0143_WYG_304-11b"/>
孟光舉案只春蔬蠅沾香篆渾傷字蜂蹙缾花半墮書<lb/>
習氣未除還自笑却將佳節付三餘<lb/>
　　張彀<lb/>
　　　贈劉雲卿<lb/>
丘垤孰與南山尊公卿皆出山翁門遺文人共師夫子<lb/>
隂德天教有是孫問禮庭中新有桂忘憂堂下舊多萱<lb/>
人間樂事君兼有歌我新詩侑夀樽<lb/>
　　張翰<lb/>
<pb n="KR4h0143_WYG_304-12a"/>
　　　再過回公寺<lb/>
山川風土極邊頭二十年中復此游青鬢已隨人事改<lb/>
碧溪猶繞寺門流輕寒翦翦侵駞褐小雪霏霏入蜃樓<lb/>
為問勞生幾時了不成長抱異鄉愁<lb/>
　　　萬寧宫朝回<lb/>
宿雨初收變曉涼宫槐恰得幾花黄鵲傳喜語留鞘尾<lb/>
泉打空山輥鞠場已覺雲林非俗境更從衣袖得天香<lb/>
太平朝野歡娛在不到蓮塘有底忙<lb/>
<pb n="KR4h0143_WYG_304-12b"/>
　　髙廷玉<lb/>
　　　道出平州寒食憶家<lb/>
栁色方濃别玉京程程又值石龜城山重水複人千里<lb/>
月苦風酸雁一聲上國春風桃葉渡東陽寒食杏花餳<lb/>
楚魂蜀魄偏相妬兩地悠悠寄此情<lb/>
　　劉仲傑<lb/>
　　　題獻陵梁氏成趣園<lb/>
附郭新營五畝園不親闤闠樂郊原樹頭黄栗留求友<lb/>
<pb n="KR4h0143_WYG_304-13a"/>
庭下碧梧桐長孫漁唱逺聞歸别浦牛歌卧聽在前村<lb/>
何時適彼清閒地共醉田家老瓦盆<lb/>
　　酈權<lb/>
　　　八渡崖<lb/>
奔湍百折似蟠虬響入山根匯復流咫尺蒼崖溪八渡<lb/>
等閒藜杖我頻游層崖障日樵聲晚寒谷呼風樹影秋<lb/>
安得剰栽溪上竹一菴領盡兩山幽<lb/>
　　　留仲澤<lb/>
<pb n="KR4h0143_WYG_304-13b"/>
朝衫酒濕紫宸霞暫輟旌旗擁使華馳馬彎弓真將種<lb/>
載書囊筆自名家江湖萬里春回雁燕趙千林月滿花<lb/>
明日升沉便霄壤更留玉樹倚蒹葭<lb/>
　　　寄唐州幕官劉無黨<lb/>
白髮青衫宦苦卑邊荒誰識鳳麟姿河西落魄髙書記<lb/>
劒外清貧杜拾遺紫玉山髙傳楚夢蠙珠淵靜照黄陂<lb/>
禁中頗牧他年事先遣江淮草木知<lb/>
　　　除夜<lb/>
<pb n="KR4h0143_WYG_304-14a"/>
殊方節物老堪驚病怯諸鄰爆竹聲梨栗異時鄉國夢<lb/>
琴書此夕故人情眼看厯日悲存沒淚濺屠蘇憶弟兄<lb/>
白髮明朝四十七又隨春草一番生<lb/>
　　劉濤<lb/>
　　　小雪<lb/>
黄紬被暖起還慵小雪經簷落旋空舊館簿書寛半餉<lb/>
冷官庭户滿西風馬遭萁窘三山瘦人坐詩工五鬼窮<lb/>
安得東風囑桃李也教春色到衰翁<lb/>
<pb n="KR4h0143_WYG_304-14b"/>
　　　和徳卿雪<lb/>
南華香火是真依不學呼鷹雪打圍梁苑舊遊荒徑改<lb/>
潁濵新唱綵箋飛春生東閣酣朝飲寒入西鄰泣夜機<lb/>
夢寐扁舟釣江水重嗟白髮此心違<lb/>
　　　送王純叔守曹州<lb/>
柏路人看御史驄年來眼落簿書叢單車乍别金鑾月<lb/>
五馬頻嘶玉勒風故國山河連小鄶舊家雞犬識新豐<lb/>
遥知别夜詩成處醉袖淋浪蜜炬紅<lb/>
<pb n="KR4h0143_WYG_304-15a"/>
　　李好復<lb/>
　　　雨中與客飲<lb/>
門外平橋一水分數聲漁唱隔溪聞暖風落絮飄香雪<lb/>
小雨沾花濕夢雲釀具未甘名長物詩壇聊足張吾軍<lb/>
相逢莫惜通宵飲明日閒身不屬君<lb/>
　　趙文昌<lb/>
　　　軍中寄親舊<lb/>
軍中從事鬢絲垂把釣江湖與願違紅葉關河為客久<lb/>
<pb n="KR4h0143_WYG_304-15b"/>
黄花時節寄書歸霜天不盡孤雲逺秋意無聊一雁飛<lb/>
鄉社故人應念我豈知南望更依依<lb/>
　　張檝<lb/>
　　　蓮實<lb/>
水妃擎出紺珠囊玉筍雕盤喜乍嘗膚白已攙新藕嫩<lb/>
心青猶帶小荷香鬬餘翠鳥零珍羽飛盡黄蜂露蜜房<lb/>
口腹累人良可笑此身便欲老江鄉<lb/>
　　　初夏<lb/>
<pb n="KR4h0143_WYG_304-16a"/>
小園緑筍間朱櫻㸃綴年華似有情露浥葛巾晨氣潤<lb/>
風隨竹簟晚涼生閒窺黠鼠潛身處靜厭飛蚊遶鬢聲<lb/>
安得冷泉幽石畔解衣盤礴樹隂清<lb/>
　　楊雲翼<lb/>
　　　光林寺<lb/>
煙浮霜墖閉禪關今落先生杖屨間碧水同來弄明月<lb/>
黄塵不解汙青山因縁多自成三宿物我終同付八還<lb/>
欲識光林全體露松花落盡嶺雲閒<lb/>
<pb n="KR4h0143_WYG_304-16b"/>
　　　上白墖寺<lb/>
睡飽枝笻徹上方門前山好更斜陽苔連碧色龜趺古<lb/>
松落輕花鶴夢香身世窮通皆幻影山林朝市自閒忙<lb/>
簾幡不動天風靜莫聽鈴中替戾岡<lb/>
　　　張廣文消揺臺<lb/>
方寸閒田了萬緣大空物物自翛然鶴鳧長短無餘性<lb/>
鵬鷃髙低各一天身内江湖從濩落眼前瓦礫盡虛圓<lb/>
叩門欲問姑山事聾瞽由來愧叔連<lb/>
<pb n="KR4h0143_WYG_304-17a"/>
　　　侯右丞雲溪<lb/>
功成何許覓菟裘天地雲溪一釣舟夢破煩襟濯明月<lb/>
詩成醉耳枕寒流西風歸興隨黄鵠皎日盟言信白鷗<lb/>
政恐蒼生未忘在草堂才得畫中游<lb/>
　　　謾興<lb/>
乍寒簾幕一燈青從㬰羇情爾許清葉擁西風秋有思<lb/>
天垂北斗夜無聲吟蛩遶夢家千里過雁連愁月四更<lb/>
寄語黄華耐岑寂好看霜蕊到歸程<lb/>
<pb n="KR4h0143_WYG_304-17b"/>
　　　應制雪詩<lb/>
隂雲破臘不曾晴瑞雪隨風落五更積玉未平鳷鵲瓦<lb/>
飛花先滿鳳皇城潤深農畝千疇緑塵壓龍沙萬里清<lb/>
最好夀杯浮喜色明年洗眼看昇平<lb/>
　　　元日<lb/>
香灺猶餘去嵗煙五更斗柄已回天來從天外春何早<lb/>
俵向人間老不偏莫問流光似流水且從今日數今年<lb/>
東風五十七年夢夢覺還驚雪滿顛<lb/>
<pb n="KR4h0143_WYG_304-18a"/>
　　　應制白兔<lb/>
聖德如天物效祥褐夫新賜雪衣裳光揺玉斗三千丈<lb/>
氣傲金風五百霜禁籞合棲瑶草影御爐猶認桂枝香<lb/>
中興慶事光圖譜黼坐齊稱萬夀觴<lb/>
　　　燕子<lb/>
危巢客舎久相依常記西風社日歸海國傳心千驛隔<lb/>
塞垣回首十年非新詩尚在人空老舊夢無憑鳥自飛<lb/>
寄語齊諧休志怪沙鷗相款解忘機<lb/>
<pb n="KR4h0143_WYG_304-18b"/>
　　劉中<lb/>
　　　冷巖公栁溪<lb/>
斗印輕抛繫肘金故園風物動歸心栁含煙翠絲千尺<lb/>
水寫天容玉一尋山色只於閒裏好風波不似向來深<lb/>
人間桃李栽培滿換得溪南十畝隂<lb/>
　　龎鑄<lb/>
　　　冬夜直宿省中<lb/>
吏散庭空宿鳥過凍唫聊復戰詩魔陶泓面冷真堪唾<lb/>
<pb n="KR4h0143_WYG_304-19a"/>
毛穎頭尖漫費呵畏事政宜賔客少不才偏覺簿書多<lb/>
西窗燈暗尊無酒奈此迢迢夜漏何<lb/>
　　　却暑<lb/>
九夏樓居不厭髙更須直至冷雲巢風來蘋末聊自快<lb/>
暑滿人間無處逃蔗蜜漿寒氷皎皎畫簾鈎冷月梢梢<lb/>
閒思殿閣生涼句誰為誠懸作解嘲<lb/>
　　　懷友<lb/>
鏡裏衰顔失舊紅當年豪逸夢魂中山城對月中秋夜<lb/>
<pb n="KR4h0143_WYG_304-19b"/>
隴雁寄書西北風遣興與誰同酒盞相思無處附詩筒<lb/>
憑髙想到消魂處落日無言水自東<lb/>
　　田琢<lb/>
　　　贈燕<lb/>
幾年塞外歴﨑危誰謂烏衣亦此飛朝向蘆陂知有為<lb/>
暮投茅舎重相依君憐我處頻迎語我憶君時不掩扉<lb/>
明日西風悲鼓角君應先去我何歸<lb/>
　　陳規<lb/>
<pb n="KR4h0143_WYG_304-20a"/>
　　　送雷御史晞顔罷官南歸<lb/>
五事前陳志弗劘屹如砥柱閱頽波一麾共指延年去<lb/>
三黜何傷栁季和連蹇仕途如我老激昂衰俗在君多<lb/>
扁舟南去知難戀萬頃煙波一釣蓑<lb/>
　　趙思文<lb/>
　　　試院中呈同官崔伯善李順之<lb/>
睡起松隂鳥雀譁忽驚霜果墮檐牙簡書廹促全疎酒<lb/>
眼力眵昬只費茶不學道人餐柏葉却隨舉子踏槐花<lb/>
<pb n="KR4h0143_WYG_304-20b"/>
提衡文字非吾事崔李風流有故家<lb/>
　　　嵩山承天谷又云逍遥谷<lb/>
煙霞直上逍遥谷路轉山腰咫尺迷已覺洞天分聖境<lb/>
更疑石磴是天梯霜添紅葉黄花好天與金壺玉柱齊<lb/>
<hi>兩峰名</hi>醉倚西風正南望暮雲煙草一時低<lb/>
　　張建<lb/>
　　　韓信廟<lb/>
一檄風馳萬壘降當時意趣已難量既能歸漢識真主<lb/>
<pb n="KR4h0143_WYG_304-21a"/>
何必下齊求假王將幄深嚴巖樹碧門旌揺曳嶺雲黄<lb/>
我詩責備春秋法勝把君侯美處揚<lb/>
　　　梨花<lb/>
蠧樹枝髙茁朶稠嫩苞開破雪搓毬碎粘粉紫鬚齊吐<lb/>
潤巻丹黄葉半抽月影曉窗留好夢雨聲深院鎖清愁<lb/>
瓊胞已實香猶在散入長安賣酒樓<hi>長安酒家有梨花樓</hi>
　　　答華隂宋先覺<lb/>
雲臺清集憶當年詩筆逢君厭老拳後㑹邈如千里逺<lb/>
<pb n="KR4h0143_WYG_304-21b"/>
壯懷不似十年前風帘揺曵橋南酒煙樹溟濛渭北天<lb/>
咫尺靈山飛不到夢魂長遶玉峰蓮<lb/>
　　　送賀彦淳還南邠<lb/>
玉峰明滅暮雲邊黙計歸程約半千襁負尚憐靈照幼<lb/>
家貧賴有孟光賢臨岐淚眼三年别夾路風槐六月天<lb/>
佇立望君西去逺夕陽村落起孤煙<lb/>
　　　送王主簿還鄉<lb/>
笑君習氣只書生薄有歸裝亦自清瘦僕擔詩雙籠重<lb/>
<pb n="KR4h0143_WYG_304-22a"/>
羸牛引軛一車輕長亭已過那知逺别酒猶多未忍傾<lb/>
記取明年斷腸處玉梨花底月三更<lb/>
　　李純甫<lb/>
　　　真味堂<lb/>
問渠真味若為言不著鹽梅也自全黿鼎大夫徒染指<lb/>
麴車公子漫流涎胸中已有五千巻徽外更聽三兩絃<lb/>
此老清饞何所嗜宦名嚼蠟已多年<lb/>
　　　猫飲酒<lb/>
<pb n="KR4h0143_WYG_304-22b"/>
枯腸痛飲如犀首竒骨當封似虎頭嘗笑廟謀空食肉<lb/>
何如天隱且糟丘書生幸免翻盆惱老婢仍無觸鼎憂<lb/>
只向北門長卧䕶也應消得醉鄉侯<lb/>
　　　天游齋<lb/>
丈人未始出吾宗草靡波流盡太沖七竅鑿開無混沌<lb/>
六根消落盡圓通法身兔角聲聞外塵事牛毛夢幻中<lb/>
誰㑹天游更端的瘦梅疎竹一窗風<lb/>
　　　偶得<lb/>
<pb n="KR4h0143_WYG_304-23a"/>
包裹青衫已十年聰明更覺不如前簿書叢裏先抽手<lb/>
鼓笛場中少息肩缾底剰儲元亮粟叉頭髙挂老坡錢<lb/>
㑹須著我屏山下了却平生不問天<lb/>
　　　瓢菴<lb/>
書生只合飽黄虀大嚼屠門計似癡壁上七絃元自雅<lb/>
囊中五字更須竒横陳已覺如嚼蠟皆醉何妨獨啜醨<lb/>
此味欲談舌本強如人飲水只渠知<lb/>
　　閻長言<lb/>
<pb n="KR4h0143_WYG_304-23b"/>
　　　應制中秋<lb/>
璧月當秋夜未闌漢宫髙㑹浹宸歡塊蘇塵世三千界<lb/>
珠翠瑶光十二欄桂實飄香浮夀斚露華零潤溢仙槃<lb/>
都人側聽雲韶奏共指天家是廣寒<lb/>
　　李著<lb/>
　　　觀音院書閣<lb/>
門巷蓬蒿一尺深小軒岑寂似山林鳥聲落枕有髙下<lb/>
山色閱人無古今客裏三年侵老境牀頭一易浣塵襟<lb/>
<pb n="KR4h0143_WYG_304-24a"/>
晚涼癡坐忘言裏滿地西風白玉簪<lb/>
　　馮璧<lb/>
　　　和希顔<lb/>
虎守天門未易通庾塵無扇障西風主人何負盜憎主<lb/>
公論不明私害公老伏固非千里驥冥飛似是五噫鴻<lb/>
紛紛往事渠知幾都付崧巔一笑中<lb/>
　　　河山形勝圖<lb/>
書劒丁年記昔遊中條之麓過蒲州地形西控三秦逺<lb/>
<pb n="KR4h0143_WYG_304-24b"/>
河勢南吞二華秋晉魏兵爭一春夢漢唐壇祀幾荒丘<lb/>
披圖弔古令人慨不必重登鸛雀樓<lb/>
　　　雒帥覓蘭作詩以寄<lb/>
雲插髙牙畫㦸森春移寳檻燕堂深水南紅藥初退舎<lb/>
嵩麓紫蘭今嗣音蠒足頳肩坐香累髙梁華棟豈渠心<lb/>
使君有問花應語玉樹誠佳非故林<lb/>
　　　元光間予在上龍潭每春秋二仲月往往與元<lb/>
　　　雷游歴嵩少諸藍禪師汴公方事參訪每相遇<lb/>
<pb n="KR4h0143_WYG_304-25a"/>
　　　輙揮毫賦詩以道閒適之樂今猶夢寐見之兒<lb/>
　　　子渭近以公故抵任城禪師附寄詩以敘疇昔<lb/>
　　　未幾駐錫東菴因造謁間出示裕之數詩醉筆<lb/>
　　　縱横亦略道嵩遊舊事感歎之餘漫賦長句二<lb/>
　　　首<lb/>
性理諸方巳徧參歸來一錫住東菴山中蓮社舊招隱<lb/>
旅舎阿戎新對談詩筆如君僧有幾文章媿我老無堪<lb/>
綾書大字拈香疏須趂微之酒半酣<lb/>
<pb n="KR4h0143_WYG_304-25b"/>
少林修竹欲天參竹外幽閒草結菴顧我雖存惟白髮<lb/>
與君曾此共𤣥談干戈横絶境猶夢草樹荒殘人豈堪<lb/>
臘甕春醪髯莫預商歌悲壯不能酣<lb/>
　　王若虛<lb/>
　　　西城賞蓮呈晦之<hi>晦之自號放公</hi>
舊賞回頭已隔年髙花又見出新妍偶成濁酒狂歌㑹<lb/>
恰及斜風細雨天樂事適來偏有興閒身常得分無縁<lb/>
作詩莫怪多誇語差比放公先著鞭<lb/>
<pb n="KR4h0143_WYG_304-26a"/>
　　舒穆嚕世勣<lb/>
　　　紙鳶<lb/>
鴟鳶鵰鶚誰雌雄假手成形本自同果物戲人人戲物<lb/>
為風乗我我乗風扶揺漫擬層霄上髙下都歸半紙中<lb/>
兒輩呶呶方佇目豈知天外有冥鴻<lb/>
　　劉昂<lb/>
　　　讀三國志二首<lb/>
虎視鯨吞卒未休一時人物盡風流婦翁正得黄承彦<lb/>
<pb n="KR4h0143_WYG_304-26b"/>
兒子當如孫仲謀乳臭䝉孫真寄坐齒寒鄰國莫分憂<lb/>
阿瞞狐媚無多罪誰作桓文得到頭<lb/>
泣漢遺黎血未乾繁昌新築受終壇天球寳鼎私臧獲<lb/>
坎井㘭堂局鳳鸞地易主賔窮赤壁勢成螳雀事烏丸<lb/>
陳言衮衮令人厭枉就輸棊覆舊槃<lb/>
　　王仲元<lb/>
　　　雪中同周臣内翰賦<lb/>
天上瑞花散不收温温協氣浹皇州横溪月淡梅宜臘<lb/>
<pb n="KR4h0143_WYG_304-27a"/>
平野風閒麥有秋清興雅髙東武㑹孤吟誰似灞陵游<lb/>
西山玉立三千丈好句都輸趙倚樓<lb/>
　　李節<lb/>
　　　漁父<lb/>
舉世從誰話獨醒短蓑輕篛寄餘生半篙春水世塵逺<lb/>
一笛晚風山雨晴稚乳滿船生事簡魚蝦到市利源輕<lb/>
旁人莫怪機心少曾與滄洲白鳥盟<lb/>
　　許古<lb/>
<pb n="KR4h0143_WYG_304-27b"/>
　　　訪箕和尚峴山<lb/>
山中風定夜沉沉月滿禪林靜客心蒼檜四排嚴法界<lb/>
孤松中立殷潮音鼓鐘有節人如玉臺殿無塵地布金<lb/>
二月來遊春尚淺紅梅無數照山隂<lb/>
　　楊慥<lb/>
　　　過司竹監有懷王監正之<lb/>
不見崧丘跨鶴仙才名留得萬人傳春郊漬酒傷今日<lb/>
夜雨論文記昔年宰樹謾懸公子劒髙山已絶伯牙絃<lb/>
<pb n="KR4h0143_WYG_304-28a"/>
故居修竹青青在寂寞終南落照邊<lb/>
　　王良臣<lb/>
　　　送任李二生赴舉<lb/>
塵澀鼇鈎公子恨風吹馬耳謫仙愁皇天老眼成人晚<lb/>
今日男兒得志秋官樣文章堆筆底世情風色候江頭<lb/>
主司不是冬烘物五色迷人莫浪憂<lb/>
　　　旬休飲<lb/>
嫋嫋東風雪外還又催春色動谿山百年莫作千年調<lb/>
<pb n="KR4h0143_WYG_304-28b"/>
十日須謀一日閒千丈歸心詩巻裏一襟豪氣酒杯間<lb/>
醉鞭約住黄昬月馬首低懸玉半環<lb/>
　　　九月七日飲<lb/>
紫霞零落帶孤禽平楚蒼蒼秋意深月過初三半梳玉<lb/>
菊迎重九滿籬金天憐病骨商量暖雲促歸程計㑹隂<lb/>
風雁飛來更瀟灑一枝蘆雪印波心<lb/>
　　　牧牛圖<lb/>
三摩不受一塵侵本分工夫日念深杖屨得廻遊子脚<lb/>
<pb n="KR4h0143_WYG_304-29a"/>
　葛藤灰盡老婆心顛狂不作風頭絮出入誰傷井底金<lb/>
　回首人牛在何許一江明月夜沉沉<lb/>
　　　　燕子圖<lb/>
　相别相尋積嵗年人心不及鳥心堅填償恩義三生債<lb/>
　分付平安七字篇王謝烏兜疑誕說紹蘭紅線定虛傳<lb/>
　何如此段人親見舊話從今不直錢<lb/>
　　　劉鐸<lb/>
　　　　澠池驛舎用苑極之郎中韻<lb/>
<pb n="KR4h0143_WYG_304-29b"/>
　慣從鞍馬作生涯宿處依依認是家罏火相看衣袖暖<lb/>
　盤餐未辦驛㕑譁淹留嵗月頭如雪汨沒風塵眼更花<lb/>
　永夜如何得消遣新詩吟罷自煎茶<lb/>
　<lb/>
　<lb/>
　<lb/>
　<lb/>
御選金詩巻十四<lb/>
</p>
<p>
</p>
  </div>
</body>
</text>
</TEI>
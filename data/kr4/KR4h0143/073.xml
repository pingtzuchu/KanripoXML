<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_073-1a"/>
　欽定四庫全書<lb/>
御選元詩巻七十三<lb/>
　　七言絶句六<lb/>
　　　周權<lb/>
　　　　埽逕<lb/>
　剥啄無人晝掩門庭花春晩雪紛紛山童不解山翁意<lb/>
　埽破蒼苔一逕雲<lb/>
　　　　晚眺<lb/>
<pb n="KR4h0143_WYG_073-1b"/>
　閃閃歸鴉過别林斜陽流水意沉沉數聲樵笛人何處<lb/>
　一路寒山晚翠深<lb/>
　　　　漁翁<lb/>
　轉棹收緡日未西短篷斜閣斷沙低賣魚買酒歸來晚<lb/>
　風颭蘆花雪滿溪<lb/>
　　　　次韻友竹弟南明山<lb/>
　秋深槲葉滿空山飯罷僧袍挂石䦨洗盡十年塵土夢<lb/>
　天風吹瀑落雲寒<lb/>
<pb n="KR4h0143_WYG_073-2a"/>
　　　晩渡<lb/>
離離野樹緑生煙灼灼山花爛欲然酤酒人歸春渡寂<lb/>
栁根閒繫夕陽船<lb/>
　　　晚眺<lb/>
翠潤侵衣竹滿闌雨餘爽氣挹西山一聲孤鶴歸何晩<lb/>
帶得閒雲作伴還<lb/>
　　　村居<lb/>
疎竹人家短短牆緑隂深處水村涼山風吹斷巖前雨<lb/>
<pb n="KR4h0143_WYG_073-2b"/>
髙樹蟬聲正夕陽<lb/>
　　　白石菴<lb/>
地幽山氣靄空嵐落葉蕭蕭白石菴歸鶴一聲無覔處<lb/>
松梢擎月影毶毶<lb/>
　　　晩棹<lb/>
白水青林蕩曉晴野禽樹底向人鳴東風十幅蒲㠶飽<lb/>
快試淮南第一程<lb/>
　　　雨後<lb/>
<pb n="KR4h0143_WYG_073-3a"/>
鳴鳩村暗曉寒天白水交流亂野田落盡殘紅春不管<lb/>
一川風雨閣榆煙<lb/>
　　　邳州<lb/>
百戰殘城古下邳白門樓下草萋萋古來多少英雄恨<lb/>
落月城頭烏夜啼<lb/>
　　　客枕<lb/>
落葉蕭蕭擁石闌轆轤聲斷井花乾夜深天濶風霜𦂳<lb/>
雁落滄江月正寒<lb/>
<pb n="KR4h0143_WYG_073-3b"/>
　　哲爾伊爾台<lb/>
　　　題水村隱居<lb/>
四野漫漫水接天孤村林木似凝煙莫言此地無車馬<lb/>
自是髙人逺市㕓<lb/>
　　柯九思<lb/>
　　　宫詞<lb/>
四海昇平一事無常參已散集諸儒傳宣羣玉看名畫<lb/>
先進開元納諫圖<lb/>
<pb n="KR4h0143_WYG_073-4a"/>
萬里名王盡入朝法宫置酒奏簫韶千官一色真珠襖<lb/>
寳帶攅裝穩稱腰<lb/>
花明晝錦栁搖絲仙島陪鑾濯禊時曲水畨成飛瀑下<lb/>
逶迤銀漢接清池<lb/>
儒臣春直奎章閣玉陛牙牌報未時仙仗巳回東内去<lb/>
牡丹花畔得圍棊<lb/>
玉椀調氷湧雪花金絲纒扇繡紅紗綵箋御製題端午<lb/>
勅送皇姑公主家<lb/>
<pb n="KR4h0143_WYG_073-4b"/>
元戎承命獵郊坰勅賜新羅白海青得雋歸來如奏凱<lb/>
天鵝馳送入宫庭<lb/>
　　　宫詞<lb/>
千巖雨過翠玲瓏太液池邊看彩虹何處蓬萊通弱水<lb/>
儀天殿在畫橋東<lb/>
夜深回步玉䦨東香燼龍煤火尚紅折得海棠無覓處<lb/>
依然遺却月明中<lb/>
　　　題趙松雪畫馬<lb/>
<pb n="KR4h0143_WYG_073-5a"/>
沙塲萬里貳師還天馬如雲入漢闗當日丹青誰第一<lb/>
為傳神駿落人間<lb/>
　　　題趙松雪挾彈圖<lb/>
夜合花開晝漏遲王孫遊騎出平堤玉鞭緩策青林下<lb/>
回首風前聴子規<lb/>
　　　題趙松雪春山圖<lb/>
落花飛絮春日閒散策儒林獨往還圖成應對美人語<lb/>
好似西湖西畔山<hi>此記管仲姬畫睂時語也</hi>
<pb n="KR4h0143_WYG_073-5b"/>
　　　題文與可畫竹<lb/>
湖州放筆奪造化此事世人那得知跫然何處見生氣<lb/>
彷彿空庭月落時<lb/>
　　　題李遵道畫扇<lb/>
江清地僻野人家門外橋通石徑斜不信東華塵十丈<lb/>
萬山晴雪看梨花<lb/>
　　　題漁父圖<lb/>
黄金不用買驊騮十丈紅塵沒馬頭好買扁舟逐漁父<lb/>
<pb n="KR4h0143_WYG_073-6a"/>
一江春雨看浮漚<lb/>
　　　題周文矩畫熨帛士女<lb/>
熨開香霧細裁縫蜀錦呉綾五色濃雲母屏前秋冷淡<lb/>
自將纎手折芙蓉<lb/>
　　　題姚婁東所藏平臺寒林圖<lb/>
古木寒林欲斷魂家山落日近黄昬相從便問桃源路<lb/>
絶頂人行何處村<lb/>
　　　題商集賢畫山水<lb/>
<pb n="KR4h0143_WYG_073-6b"/>
山人苔徑散青鞋上有雲煙疊翠崖何處彈琴消白日<lb/>
隔溪修竹繞茅齋<lb/>
　　　題孛息齋畫竹<lb/>
仙客揮毫不可招緑雲猶繞翠蕤飄天風吹醒丹淵夢<lb/>
冉冉青鸞下九霄<lb/>
深宫雨過長苔痕誰憶羊車舊日恩惟有集賢癯學士<lb/>
一枝漫漫記黄昬<lb/>
筆端隨意長清標疎葉生風剪剪飄羸馬城南看新筍<lb/>
<pb n="KR4h0143_WYG_073-7a"/>
雨餘初散集賢朝<lb/>
使君弭節毘陵日屏障家家有畫圖何似小窓橫幅好<lb/>
青鸞雙過洞庭湖<lb/>
　　　題錢舜舉畫杏花<lb/>
一枝繁杏逞妖嬈曽向東風楊栁腰金水河邊三十里<lb/>
落紅如雨玉驄驕<lb/>
　　　題張叔厚白描乗鸞仙<lb/>
秦臺縹緲近天涯紅露霏霏隔絳紗蕭史不歸春欲老<lb/>
<pb n="KR4h0143_WYG_073-7b"/>
吹簫秪在碧桃花<lb/>
　　　春直奎章閣<lb/>
旋折黄封日鑄茶玉泉新汲味幽嘉殿中今日無宣喚<lb/>
閒捲珠簾看栁花<lb/>
　　　偶成柬匡廬山人<lb/>
月華雲影漾中郊光耀紛紜動翠旓玉笛夜吹山石裂<lb/>
有人騎鶴過三茅<lb/>
　　　玉山書畫樓口占<lb/>
<pb n="KR4h0143_WYG_073-8a"/>
紅顔欲醉倚髙樓玉管聲中桂子秋如此江山不歸去<lb/>
泠雲風急卧扁舟<lb/>
　　　姚婁東往玉山因書以寄<lb/>
相逢何事且徘徊澤國桃花岸岸開見説衡陽南去路<lb/>
秋深無雁寄書來<lb/>
　　李裕<lb/>
　　　宫詞<lb/>
宫門煙栁映風蒲别殿交魚給傳符太液池邊下黄鵠<lb/>
<pb n="KR4h0143_WYG_073-8b"/>
急宣立本畫新圖<lb/>
　　　送葉審思北上<lb/>
曉際風霆上紫壇夜吹簫管向人聞月明孤鶴三千里<lb/>
知過呉山與越山<lb/>
　　王都中<lb/>
　　　遊北湖<lb/>
畫舟搖曳泛空明滿酌流霞倒玉觥山鳥亦知遊樂意<lb/>
夕陽髙處兩三聲<lb/>
<pb n="KR4h0143_WYG_073-9a"/>
　　杜本<lb/>
　　　題吉學士墨梅<lb/>
氷雪肌膚鐵石腸翩翩和月按霓裳臨窓喜見横斜影<lb/>
却有王孫翰墨香<lb/>
　　　題江村圖<lb/>
樹林蓊蔚水縈環知是江南何處山㡬載幽并倦行役<lb/>
按圖欲借屋三間<lb/>
　　　題小景<lb/>
<pb n="KR4h0143_WYG_073-9b"/>
秋雲滿地夕陽微黄葉蕭蕭雁正飛最是江南好天氣<lb/>
村醪初熟蟹螯肥<lb/>
　　　題道士許氷壺遊維揚詩卷<lb/>
淮南秋月漾清波照徹氷壺秋氣多二十四橋春似海<lb/>
羨君騎鶴數經過<lb/>
　　焦文炯<lb/>
　　　夜直<lb/>
憶昨停驂便殿西栁溝風軟絮沾泥一彎月子梨花上<lb/>
<pb n="KR4h0143_WYG_073-10a"/>
冷浸香雲伴鳥栖<lb/>
　　貢師道<lb/>
　　　黄河道中<lb/>
寳林溪水碧于藍石竹庭柯黛色參落盡梨花寒食過<lb/>
㡬回歸夢繞江南<lb/>
曉渡桃源日未西緑隂村巷轉逶迤菜花籬落飛黄蜨<lb/>
恰似南園雨霽時<lb/>
　　韓性<lb/>
<pb n="KR4h0143_WYG_073-10b"/>
　　　鏡湖<lb/>
鴉陳連空木葉疎西風衰栁半平蕪湖山照眼長奇麗<lb/>
不枉千金買畫圖<lb/>
　　　曹娥江<lb/>
隔岸檣竿著暮鴉待舟人立渡頭沙數拳頑石生雲氣<lb/>
一半斜陽有浪花<lb/>
　　　天香閣<lb/>
闌干曲曲亂雲封回首爐峯翠㡬重上界罡風秋萬頃<lb/>
<pb n="KR4h0143_WYG_073-11a"/>
銀河開徧碧芙蓉<lb/>
　　　題趙子固墨蘭<lb/>
鏤瓊為佩翠為裳泠落遊蜂試采香煙雨館寒春寂寂<lb/>
不知清夢到沅湘<lb/>
　　陳深<lb/>
　　　小園即事<lb/>
淡黄楊栁著煙輕細草茸茸襯屐行行到水邊心㑹處<lb/>
夕陽一樹杏花明<lb/>
<pb n="KR4h0143_WYG_073-11b"/>
　　　南湖史君製暗香湯奇甚賦絶句求之<lb/>
霧閣雲窓深閉春微聞玉杵𢷬清聲𤣥霜秪許雲英見<lb/>
地上詩人渴夢生<lb/>
　　　賦桂山<hi>其人善琴書大字</hi>
小山桂樹碧雲西三疊琴心月未低曲罷便乗蒼鳳去<lb/>
廣寒瓊牓要新題<lb/>
　　　濟南趙君成南使羈留三紀得還其猶子録其<lb/>
　　　遺事求詩為賦一絶<lb/>
<pb n="KR4h0143_WYG_073-12a"/>
三十六廻秋月明年年望斷雁南征蘇郎皓首還鄉去<lb/>
媿殺當時李少卿<lb/>
　　篤列圖<lb/>
　　　范文正公書伯夷頌并札卷<lb/>
韓文稱頌伯夷賢黄素真書慶厯年月照明珠還合浦<lb/>
春風長共義庄田<lb/>
　　李懋<lb/>
　　　寄贈華陽洞隱者<lb/>
<pb n="KR4h0143_WYG_073-12b"/>
天上神仙白玉扉春雲誰繡六銖衣人間傳得新詩句<lb/>
為有髙僧到紫微<lb/>
句容郭裏望三峯緑翠芙蓉杳靄中安得與君騎兩鹿<lb/>
碧巖深處聴松風<lb/>
　　髙若鳳<lb/>
　　　張戡獵騎圖卷<lb/>
一犬前趨五馬隨赭袍公子跨烏騅壯遊却憶飛狐北<lb/>
正是春秋出獵時<lb/>
<pb n="KR4h0143_WYG_073-13a"/>
　　錢良右<lb/>
　　　題鄭所南推篷竹巻<lb/>
南翁髙卧似淵明不種黄花種竹君起挂北堂長見此<lb/>
蒼煙一抹帶斜曛<lb/>
　　陳天錫<lb/>
　　　偶題<lb/>
修竹千竿萬巻書水明沙淨稱幽居春風架上吹殘簡<lb/>
時復晴窓落螙魚<lb/>
<pb n="KR4h0143_WYG_073-13b"/>
　　俞希魯<lb/>
　　　題米𤣥暉五洲圖巻<lb/>
雨過郊原曙色分亂山元氣碧氤氲白雲滿案從舒巻<lb/>
誰道不堪持贈君<lb/>
　　孫存吾<lb/>
　　　秋思<lb/>
雁落西風字字沉嫩涼偷入藕花心眼前多少闗心事<lb/>
付與寒蛩徹夜吟<lb/>
<pb n="KR4h0143_WYG_073-14a"/>
　　龍仁夫<lb/>
　　　春日即興<lb/>
一夜東風到海棠千桃萬杏不成妝老夫無分穿紅海<lb/>
自拂銅瓶浸錦香<lb/>
二月桃花煖欲然墻南美錦正芊綿底須更覓逃秦叟<lb/>
遶屋春紅即洞仙<lb/>
病來桑扈老媻姍瘦策東風興未闌野菜黄雲山霽雪<lb/>
風光何處不堪看<lb/>
<pb n="KR4h0143_WYG_073-14b"/>
枯藤處處領春華遮莫東風顫帽紗㸃破蕪青黄世界<lb/>
一枝香雪小梨花<lb/>
　　　席上作<lb/>
菡萏池邊風滿衣木樨亭下雨霏霏老夫記得坡仙語<lb/>
病體誰禁玉帶圍<lb/>
　　劉詵<lb/>
　　　題明皇並簫<lb/>
青鳥西來太液池霓裳舞影落瑤墀並吹玉管同心調<lb/>
<pb n="KR4h0143_WYG_073-15a"/>
惟有姮娥月裏知<lb/>
　　　題張敞畫睂<lb/>
京兆春風到栁枝翠簾縹緲逺山奇梁鴻亦有齊睂樂<lb/>
不要人間黛緑施<lb/>
　　　宿荷花莊<lb/>
晩宿山莊待雨晴夜深雲㺯月痕明茅廬四面溪田遶<lb/>
半是蛙聲半水聲<lb/>
　　　鄰有廢屋乆閉金沙一枝忽穿屋而出衆為驚<lb/>
<pb n="KR4h0143_WYG_073-15b"/>
　　　顧然亦竟無一賞者<lb/>
古屋幽花閉不知忽穿碧瓦怒横枝辛勤自致髙堂外<lb/>
却得行人立頃時<lb/>
　　　元日<lb/>
曉街泥淺馬蹄過元日雖隂氣巳和處處桃花如二月<lb/>
東風應比去年多<lb/>
　　　庚午春夏閒居即事<lb/>
老託園林困雪霜橘枝病悴蕙枯黄荼䕷獨擅春風力<lb/>
<pb n="KR4h0143_WYG_073-16a"/>
無數新花出短牆<lb/>
門掩薫風小小齋紫薇㡬尺正當堦誰言省掖偏宜種<lb/>
偶落山林亦自佳<lb/>
　　　横石渡候舟有感<lb/>
沙邊一樹誰家李嵗嵗逢渠白作堆滿眼青山衣袂濕<lb/>
又隨春雨過江來<lb/>
　　　題秋日江村圖<lb/>
黄葉秋風趁蹇驢平洲逺嶺雁相呼野舟盡日閒無用<lb/>
<pb n="KR4h0143_WYG_073-16b"/>
只與人間作畫圖<lb/>
　　　重涉瀘江<lb/>
渚籬漁網懸秋日山寺人家起夕煙欲共故人評好句<lb/>
微風吹袖水痕圓<lb/>
　　　上巳獨坐<lb/>
蕭然門巷埜人家山鳥行階啄草芽上巳焚香看易罷<lb/>
自衝微雨整幽花<lb/>
　　宋无<lb/>
<pb n="KR4h0143_WYG_073-17a"/>
　　　春愁<lb/>
金雁塵香暗鳳弦紅繩風𦂳閣秋千園林寂寞無鶯燕<lb/>
一段春愁是杜鵑<lb/>
　　　春閨<lb/>
閒畫金釵記逺人杜鵑啼血又殘春琵琶絃上無多字<lb/>
近日相思彈不真<lb/>
　　　山中僧<lb/>
雪頂霜睂齒半稀跏趺苔石看雲歸山童埽葉鶴飛起<lb/>
<pb n="KR4h0143_WYG_073-17b"/>
狼籍松花滿衲衣<lb/>
　　　唐人四馬巻<lb/>
金銜初脫齒新齊蹄玉無聲赤汗微昨日杏園春宴罷<lb/>
滿身紅雨帶花歸<lb/>
簇仗回來玉勒閒黄門牽向落花間君王不愛長楊獵<lb/>
嘶入春風十二閑<lb/>
霜啼踏月早朝回尾弄紅絲拂紫苔日煖龍池初洗罷<lb/>
尚方聞進御鞍來<lb/>
<pb n="KR4h0143_WYG_073-18a"/>
太僕新調試錦韉九重日色照連錢春來興慶池邊路<lb/>
偏稱宫中軟玉鞭<lb/>
　　　山中<lb/>
半嶺松聲樵客分一溪春草鹿成羣採芝人入翠微去<lb/>
丹竈石壇空白雲<lb/>
　　　老馬<lb/>
瘦蹄生入玉門闗病放沙塲戰骨閒歸齕殘芻應有淚<lb/>
將軍頭白戍天山<lb/>
<pb n="KR4h0143_WYG_073-18b"/>
　　　老農<lb/>
倩搔背痒坐深村愛説前朝賜帛恩縣帖不來尋社長<lb/>
自攤牛契教𤣥孫<lb/>
　　　老牛<lb/>
草繩穿鼻繫柴扉殘喘無人問是非春雨一犁鞭不動<lb/>
夕陽空送牧兒歸<lb/>
　　　無題<lb/>
花影玲瓏滿繡牀自調緑綺背紅忩惆悵佳期學絃線<lb/>
<pb n="KR4h0143_WYG_073-19a"/>
七條哀怨不成雙<lb/>
　　　遊三茅華陽諸洞<lb/>
冠帶寒星帔剪霞步虛去宴玉宸家醉歸却跨青鸞下<lb/>
衝落碧桃無數花<lb/>
玉案清香徹夜焚紫煙成葢覆茅君數聲清磬秋壇霽<lb/>
敲碎遙天一縷雲<lb/>
書滿琅函秘不開雲窓霧閣瑣青苔門前白鹿將麑過<lb/>
定是避秦人引來<lb/>
<pb n="KR4h0143_WYG_073-19b"/>
淡染雲霞五色衣杏壇朝罷對花披洞中養隻千年鶴<lb/>
長被仙人來借騎<lb/>
　　　南峯歸雲菴<lb/>
雲伴老僧居翠微老僧應共白雲飛杖藜西去雲東去<lb/>
日暮僧歸雲亦歸<lb/>
　　　春歸<lb/>
釀蜜筒香蜂報衙杏梁泥歇燕成家浮萍斷送春歸去<lb/>
盡向東流載落花<lb/>
<pb n="KR4h0143_WYG_073-20a"/>
　　　雪夜有懐<lb/>
雪壓狐裘醉玉京夜聞鼔吹到天明寒窓病起今頭白<lb/>
始聴春蠶食葉聲<lb/>
　　　髮白解嘲<lb/>
呉霜兩鬢早先秋聞道愁多㑹白頭溪上鷺絲渾似雪<lb/>
想應無那一身愁<lb/>
　　　西湖所見<lb/>
緑闌干䕶水鱗鱗蘇小門前柳弄春聴得語聲嬌不見<lb/>
<pb n="KR4h0143_WYG_073-20b"/>
隔簾佯喚賣花人<lb/>
　　　宫詞<lb/>
月照芙蓉水殿秋仙韶一曲奏涼州髙皇尚愛梨園舞<lb/>
宣索當年鞠部頭<lb/>
條脫金寒翠袖氷羊車夢裏轆轤聲薰鑪宿得沉香火<lb/>
暖却春纎暖玉笙<lb/>
　　　寒食<lb/>
十日花時九雨風年年百五病愁中春寒不禁香篝火<lb/>
<pb n="KR4h0143_WYG_073-21a"/>
紅蠟青煙憶漢宫<lb/>
　　　東風<lb/>
東風吹緑上汀洲染出江南一片愁長到春來問芳草<lb/>
不知何地可忘憂<lb/>
　　　旱鄉田父言<lb/>
疲牛病喘餓桑間碌碡閑眠麥地乾殘稅驅將兒子去<lb/>
豆畦却倩草人看<lb/>
　　　王蠋<lb/>
<pb n="KR4h0143_WYG_073-21b"/>
全齊拱手受燕兵義士誰為國重輕七十二城皆北面<lb/>
一時發憤獨書生<lb/>
　　　甘羅<lb/>
函谷闗中富列侯黄童亦僭上卿謀此時園綺猶年少<lb/>
甘隱商山到白頭<lb/>
　　　王介甫<lb/>
投老歸耕白下田青苗猶未罷民錢半山春色多桃李<lb/>
無奈花飛怨杜鵑<lb/>
<pb n="KR4h0143_WYG_073-22a"/>
　　　題鄭所南推篷竹卷<lb/>
要寫秋光寫不成愁凝苦竹淡煙横葉間尚有湘妃淚<lb/>
滴作江南夜雨聲<lb/>
　　汪珍<lb/>
　　　城南<lb/>
春隂黯淡蔽人家野水新生尚露沙客子未歸寒食近<lb/>
滿城風雨落梨花<lb/>
　　洪希文<lb/>
<pb n="KR4h0143_WYG_073-22b"/>
　　　無題<lb/>
二八當筵舞柘枝東塗西抹賽新奇而今粉暗臙脂冷<lb/>
嬾去飜騰十樣睂<lb/>
　　　幽居<lb/>
柴門掩斷徑生苔坐閱東君㡬往迴看盡牀書無客到<lb/>
殘花風送過牆來<lb/>
投老安閒世味疎深深水竹葺幽居牀頭昨夜風吹落<lb/>
多是經年未報書<lb/>
<pb n="KR4h0143_WYG_073-23a"/>
　　　春晴<lb/>
鷓鴣聲歇日曈曨山谷溪橋暖信通花栁村村自生意<lb/>
青鞋布韈逐春風<lb/>
　　袁士元<lb/>
　　　題寒江獨釣圖<lb/>
堪笑江湖㡬釣徒朝來相喚暮相呼秪今風雪䝉頭處<lb/>
回首煙波一箇無<lb/>
　　　題水西軒和府推何徳孚韻<lb/>
<pb n="KR4h0143_WYG_073-23b"/>
積雨荒池水欲平軒窓長夏有餘清吟餘一枕滄浪夢<lb/>
卧聴風荷受雨聲<lb/>
　　　上陳達卿架閣<lb/>
金猊香透小窓紗蓮幕歸來日未斜掩却竹扉清晝静<lb/>
呼童汲水更澆花<lb/>
　　　雨中遣懷<lb/>
雲壓低簷雨未收隔林猶聴叫鈎輈詩翁慣作天涯客<lb/>
滴碎空階不解愁<lb/>
<pb n="KR4h0143_WYG_073-24a"/>
　　　夏日山居<lb/>
疎簾拂拂颺南薫睡起茶舂隔岸聞蠶老巳收松上雪<lb/>
麥黄初漲隴頭雲<lb/>
　　　暮雨<lb/>
山北寒雲去復還黄昬院落雨珊珊數聲捎入芭蕉上<lb/>
不道愁人獨倚䦨<lb/>
　　　孤梅<lb/>
玉骨氷肌迥不羣羅浮山下㡬黄昬應時桃李知誰在<lb/>
<pb n="KR4h0143_WYG_073-24b"/>
月冷霜清欲斷魂<lb/>
　　　水仙<lb/>
醉闌月落金杯側舞倦風飜翠袖長相對了無塵俗態<lb/>
麻姑曽約過潯陽<lb/>
　　趙偕<lb/>
　　　送宗元始和尚之天竺維那<lb/>
覺來何處有鶯鳴寒碧山中正五更遙想髙人思我處<lb/>
霜華月色半窓明<lb/>
<pb n="KR4h0143_WYG_073-25a"/>
數聲鐘罷木魚鳴不管桑田㡬變更惟有西來意無限<lb/>
一溪寒玉照人明<lb/>
上人自有荆山玉豈愛驪龍頷下珠楊栁湖邊天未曉<lb/>
偶隨孤棹落西呉<lb/>
　　　題梅<lb/>
老梅枝老花逾妙㡬度相看正眼開不道夜深人正睡<lb/>
一枝隨月上窓來<lb/>
　　陳自新<lb/>
<pb n="KR4h0143_WYG_073-25b"/>
　　　瑞跡山<lb/>
雨過山谿生虎跡雲歸巖洞長龍威煙鐘古寺敲殘日<lb/>
樵笛一聲江鳥飛<lb/>
　　　瑞龍寺<lb/>
寺外寒流玉一泓白雲如練挂危層青山遶屋柴門掩<lb/>
只見梅花不見僧<lb/>
　　張天錫<lb/>
　　　岐山八景<hi>録二首</hi>
<pb n="KR4h0143_WYG_073-26a"/>
　　　　磻溪風月<lb/>
古溪水暗草荒蕪風嘯山空夜月孤試問泥塗軒冕客<lb/>
不知曽載後車無<lb/>
　　　　寶相晨鐘<lb/>
未到蓮花刻漏殘上方燈火照梅檀豐山月落曹溪樹<lb/>
驚覺僧窓鶴夢寒<lb/>
　　達嚕噶齊<lb/>
　　　開花寺避暑<lb/>
<pb n="KR4h0143_WYG_073-26b"/>
行遍東州二十城驛亭猶自候雞聲歸來又上寒沙漠<lb/>
此是雲中第一程<lb/>
　　夏拜布哈<lb/>
　　　㑹景亭<lb/>
欲過淮流此待期玻璃亭下謾題詩歸程却值東風暖<lb/>
正見輕紅半吐時<lb/>
　　和卓<lb/>
　　　題第一山<lb/>
<pb n="KR4h0143_WYG_073-27a"/>
獨眺東南第一山丹崖翠壁冷雲間題詩為避元章老<lb/>
且聴泉聲閣筆閒<lb/>
　　李諴<lb/>
　　　棲霞觀<lb/>
太行絶勝在棲霞蒼翠横空四面遮行過清溪松頂暗<lb/>
白雲深處是仙家<lb/>
門外清溪玉一灣屋頭蒼翠四圍山世間底是真仙景<lb/>
若箇能來此地閑<lb/>
<pb n="KR4h0143_WYG_073-27b"/>
㡬家墟落煙霞外數頃禾麻澗谷中轉首雲深迷去路<lb/>
恍然身在武陵東<lb/>
樹頭嵐氣鬱氤氲砌下清泉亂石分信步松間凝佇乆<lb/>
晩風吹散一溪雲<lb/>
　　胡巨源<lb/>
　　　留題南趙古廟<lb/>
鱗皴老樹鐵生斑神宇荒涼野壑間地僻無人秋寂寂<lb/>
一川紅影夕陽閒<lb/>
<pb n="KR4h0143_WYG_073-28a"/>
　　陳良弼<lb/>
　　　小樓春雨<lb/>
無奈春來雨未休杏腮紅瘦栁睂愁東風不管人憔悴<lb/>
盡日吹寒上小樓<lb/>
　　呉鍈<lb/>
　　　舟中<lb/>
依稀殘夢水聲中落月餘輝入短篷似聴鄰舟催喚起<lb/>
今朝趂得上江風<lb/>
<pb n="KR4h0143_WYG_073-28b"/>
　　　斜溝登車次韻<lb/>
買得斜溝小犢車曲轅短策困泥沙何時乞取江南縣<lb/>
春雨初晴學種花<lb/>
　　帖里越實<lb/>
　　　玉望山<lb/>
有約今朝上此峯來時臺殿白雲封棲菴羽客知何處<lb/>
疑是尋芝訪子䝉<lb/>
　　夏嚴中<lb/>
<pb n="KR4h0143_WYG_073-29a"/>
　　　題白雉山圖<lb/>
我家茅屋瞰滄流碧樹離離帶逺洲安得故人歸舊隱<lb/>
共看明月楚天秋<lb/>
　　劉平叟<lb/>
　　　題梅<lb/>
孤根鑠雪春猶淺老榦封苔蕊半開絶似西湖停棹處<lb/>
短篷斜過一枝來<lb/>
　　琥璐珣<lb/>
<pb n="KR4h0143_WYG_073-29b"/>
　　　羅琴山<lb/>
三尺絲桐月夜彈一聲清響落空山仙翁自歎知音少<lb/>
兩袖天風跨鶴還<lb/>
　　　熈春臺<lb/>
亂峯東去奮蒼龍一水西流走玉虹向日熈春臺上樂<lb/>
年來辜負㡬東風<lb/>
　　呉存<lb/>
　　　雨堤栁色<lb/>
<pb n="KR4h0143_WYG_073-30a"/>
南北長堤采蜺連垂楊夾道緑如煙春風賸長絲千尺<lb/>
辦與遊人繫畫船<lb/>
　　　新橋酒斾<lb/>
橋邊翠掩小家樓新釣魚肥酒旋篘可是東風能喚客<lb/>
青帘飛過栁梢頭<lb/>
　　馬紀<lb/>
　　　題海㑹寺<lb/>
薄宦縈人敢暫閑勸農方得到西山深知不及髙僧樂<lb/>
<pb n="KR4h0143_WYG_073-30b"/>
終日吟哦碧落間<lb/>
一架荼䕷滿寺庭冬來猶見色青青門前出水未為勝<lb/>
須上微嵐碧翠亭<lb/>
　　金承務<lb/>
　　　過湘溪<lb/>
歸山夜轉亂山間程水橋邊月未殘行到湘溪日初出<lb/>
露華濕滿客衣寒<lb/>
　　董雄飛<lb/>
<pb n="KR4h0143_WYG_073-31a"/>
　　　天台山<lb/>
玉立巉岏趾斷崖昔人題此作天台蟠根誰似山頭栝<lb/>
曽見隋唐池館來<lb/>
　　　青蓮山<lb/>
層巒咫尺對青蓮勝日躋攀㑹有縁我與白雲盟巳乆<lb/>
不須更借買山錢<lb/>
　　鄧子實<lb/>
　　　苧溪橋<lb/>
<pb n="KR4h0143_WYG_073-31b"/>
日照松梢宿雨乾秋風剪剪作輕寒青林缺處雲山好<lb/>
更過橋西子細看<lb/>
　　翟思忠<lb/>
　　　練湖秋日即事<lb/>
秋色平分上下湖西風獵獵顫菰蒲長山一帶青如染<lb/>
還似六橋煙景無<lb/>
霏霏疎雨練塘秋羨殺沙邊兩白鷗舊有江湖散人約<lb/>
青鞋黄帽去來休<lb/>
<pb n="KR4h0143_WYG_073-32a"/>
　　陳邃<lb/>
　　　㢘相泉園<lb/>
亂朶繁莖次第花牡丹全盛動京華紅雲一片春風好<lb/>
便是山中宰相家<lb/>
　　烈哲<lb/>
　　　題所南老子推篷竹圖<lb/>
碧雲夏午楚山冷白雨六月湘江寒南翁筆底得佳趣<lb/>
瀟瀟半壁香琅玕<lb/>
<pb n="KR4h0143_WYG_073-32b"/>
　　卜友曽<lb/>
　　　偶成<lb/>
雨過疎篁翠欲流西風吹露泠呉鈎閑庭落下不須埽<lb/>
官况從來淡似秋<lb/>
　　　思歸<lb/>
客子來時菊放秋桃花開遍尚淹留長空雁影北飛盡<lb/>
一夜江聲可白頭<lb/>
　　連綮<lb/>
<pb n="KR4h0143_WYG_073-33a"/>
　　　金牙山<lb/>
撐破白雲敻翠環孤峯髙倚北辰閑黎川厯厯憑髙望<lb/>
幾㸃村煙落照間<lb/>
　　郭君彦<lb/>
　　　早春湖上<lb/>
栁牙黄淺不勝春沙暖泥香草色新鸂鶒雙飛湖水闊<lb/>
相思愁殺倚䦨人<lb/>
　　趙景文<lb/>
<pb n="KR4h0143_WYG_073-33b"/>
　　　蛾睂亭<lb/>
萬頃秋波浸碧雲豁然心地共寛平我來不學温開府<lb/>
寄語馮夷且莫驚<lb/>
　　常沖<lb/>
　　　與元亮叔靜論學有感<lb/>
秋水芙蓉玉一枝飄然不受俗塵緇植根共恨池塘小<lb/>
正要汪汪萬頃陂<lb/>
草木經霜厭苦辛繁華元不是天真殘枝敗葉凋零盡<lb/>
<pb n="KR4h0143_WYG_073-34a"/>
才見從根一㸃春<lb/>
　　　寄叔靜<lb/>
馬上清明南郭别山中長夏幾相思茅齋疎竹生秋意<lb/>
可是良宵對榻時<lb/>
　　趙孟熺<lb/>
　　　杏花<lb/>
三十里花曽躍馬十餘年事謾凭闌榮華巳逐飄風去<lb/>
却向牧童村裏看<lb/>
<pb n="KR4h0143_WYG_073-34b"/>
　　何致中<lb/>
　　　山居春暮<lb/>
苦楝吹香栁絮飛杜鵑聲裏夕陽微惜花誰唱留春曲<lb/>
山雨滿簾春自歸<lb/>
　　徐秋雲<lb/>
　　　美人圖<lb/>
玉佩鳴璫照素秋緑雲扶夢下璚樓瀟湘一片芙蓉雨<lb/>
珠箔沉沉不上鈎<lb/>
<pb n="KR4h0143_WYG_073-35a"/>
　　顧華<lb/>
　　　即事<lb/>
古樹黄昬帶逺煙瑤臺入夜月當天涼風忽灑庭階樹<lb/>
玉露滴衣人未眠<lb/>
閉門不見故人來翠竹隂隂䕶碧苔小玉自拈檀板至<lb/>
夜深一曲紫雲回<lb/>
　　謝雋伯<lb/>
　　　西湖偶感<lb/>
<pb n="KR4h0143_WYG_073-35b"/>
思逺樓西平嶼東㑹昌湖上藕花風水亭隔岸湘簾捲<lb/>
人倚闌干憶謝公<lb/>
　　王份<lb/>
　　　山居襍興<lb/>
扶桑日出曉瞳瞳桃樹花開一線風黄鳥數聲人未起<lb/>
小窓只在碧雲中<lb/>
溪頭雨歇照晴暾起看溪流一夜渾幽鳥數聲山樹碧<lb/>
白雲依舊掩柴門<lb/>
<pb n="KR4h0143_WYG_073-36a"/>
山南山北野人家樓上春風吹栁花餵得呉蠶三百箔<lb/>
村村細雨響鏁車<lb/>
早起科頭髮不梳門無俗客稱幽居閑凭石几修文字<lb/>
偶閱仙人相鶴書<lb/>
　　陳虞之<lb/>
　　　送别<lb/>
栁濕征衫曉出闗荒城古雪劒花寒西風漠漠龍山路<lb/>
馬上青山帶醉看<lb/>
<pb n="KR4h0143_WYG_073-36b"/>
　　翁葵<lb/>
　　　桐廬舟中<lb/>
十數人家門傍水二三里路地栽桑前溪漁棹歸無數<lb/>
網挂船頭曬夕陽<lb/>
　　陳允文<lb/>
　　　桑樹<lb/>
一年一度代株柯萬木叢中苦最多為國為民甘寂寞<lb/>
却教桃李聴笙歌<lb/>
<pb n="KR4h0143_WYG_073-37a"/>
　　　呉子莊<lb/>
　　　　小景<lb/>
　黄塵烏帽五門西萬里風雲入馬蹄頭白歸來春夢醒<lb/>
　綠隂深處聴鶯啼<lb/>
　杖藜日日看芝山山下溪雲共往還昨夜小溪新水漲<lb/>
　釣船流向寺前灣<lb/>
　<lb/>
　<lb/>
<pb n="KR4h0143_WYG_073-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻七十三<lb/>
</p>
<p>
</p>
  </div>
</body>
</text>
</TEI>
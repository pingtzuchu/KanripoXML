<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_117-1a"/>
　欽定四庫全書<lb/>
御選宋詩巻三十四<lb/>
　　七言古詩十<lb/>
　　　方岳<lb/>
　　　　東西船<lb/>
　昨日東船使風下突過乘輿快於馬今日西船使風上<lb/>
　適從何來急於浪東船下時西船怨西船上時東船羡<lb/>
　篙師勞苦自相寛明日那知風不轉推篷一笑奚爾為<lb/>
<pb n="KR4h0143_WYG_117-1b"/>
　怨遲羡速無休時沙頭漠漠杏花雨依舊年時檣燕語<lb/>
　　　　諭俗<lb/>
　稻壓田塍穡頭重蛟蛇糾蟠扶不動得霜欲老晴下鎌<lb/>
　捲野秋雲堆作隴昨日糴米如糴珠頓落半價多年無<lb/>
　賣刀買牛政不惡一字入官妨爾樂不知阿婆殺雞賽<lb/>
　田神阿翁買酒邀田鄰三杯徑醉客歸去茅簷曝背溫<lb/>
　如春<lb/>
　　　　觀漁<lb/>
<pb n="KR4h0143_WYG_117-2a"/>
林光漏日煙霏溼鸕鷀族立春沙碧湘竿擊水雪花飛<lb/>
鸕鷀沒入春溪肥銀刀撥剌爭三窟烏兎追亡健於鶻<lb/>
搜淵剔藪無噍類餘勇未厭心突兀十十五五斜陽邊<lb/>
聽呼名字方趨前吐魚筠籃不下咽手捽𤨏碎勞爾還<lb/>
嗚呼奇哉子漁子塞上將軍那得爾<lb/>
　　　扣角<lb/>
東家打麥聲彭魄西家繅絲雪能白中間草屋眠者誰<lb/>
不農不桑把書冊書中宇宙三千年凡幾變滅成飛煙<lb/>
<pb n="KR4h0143_WYG_117-2b"/>
不知讀此竟何用蓬藋拄逕荒春田東家麥飯香撲撲<lb/>
西家賣絲糴新榖先生帶經駕黄犢扣角前坡煙水緑<lb/>
　　　次韻採菌<lb/>
秋崖不慣大官肉雪屋為出齊房芝山靈頗憐世味薄<lb/>
風格略與詩情宜菘膰何但退三舍蕨拳恨不同一時<lb/>
自尋墮樵了幽寂豈料枯枿能神奇羣仙餐霞吸沆瀣<lb/>
豪貴蒸乳盛琉璃磚爐石鼎煑飛瀑此妙勿令渠輩知<lb/>
　　　題司理采芙蓉圖<lb/>
<pb n="KR4h0143_WYG_117-3a"/>
紉之以湘纍秋蘭之珮載之以剡溪夜雪之舟潄之以<lb/>
清氷寒露之壺澆之以碧玉晴雲之甌著童船尾書船<lb/>
頭荷花浦溆雙飛鷗新紅如洗雲錦稠停橈佇棹香浮<lb/>
浮薰風滿座凉颼颼醉面欲醒誰相醻若有人兮眇中<lb/>
洲把住月老叫不休花亦問月愁不愁何以了此蒹葭<lb/>
秋蛟宫鮫人夜泣悲靈修靈幢欲濕行雲留楚騷如水<lb/>
不可作此意難以筆墨求蕩予槳兮涯之幽<lb/>
　　　中秋<lb/>
<pb n="KR4h0143_WYG_117-3b"/>
月出未出山蒼蒼明毫倒射生寒芒光搖林彩已奇怪<lb/>
月時猶在青山外一杯兩杯呼出來仰天喝雲雲未開<lb/>
氷輪碾上何人推天凉如水青如苔不知今我何如哉<lb/>
氷撑雪拄胸崔嵬欲飛上天㪺斗魁手取蟾蜍探撥醅<lb/>
醉眠老兎秋毰毸下視茫茫青作堆今人不見古時月<lb/>
古月長照今人衰由來今古一丘貉安用老滴成瓊瑰<lb/>
如此佳月能幾回搔吾髩已霜皚皚李白如在三百杯<lb/>
與騎鯨魚游九垓<lb/>
<pb n="KR4h0143_WYG_117-4a"/>
　　　豆苖<lb/>
江南之筍天下奇春風悤悤催上籬秦郵之薑肥勝肉<lb/>
逺莫致之長負腹先生一鉢同僧居别有方法供齋蔬<lb/>
山房掃地布豆粒不煩勤荷煙中鉏手分瀑泉洒作雨<lb/>
覆以老瓦如穹廬平明發視玉髯磔一夜怒長堪氷苴<lb/>
自親火候㵸魚眼帶生芼入晴雲盌碧絲髙壓涎滑蓴<lb/>
脆響平欺辛螫蔊晚菘早韮各一時非時不到詩人脾<lb/>
何如此雋咄嗟辦庾郎處貧未為慣<lb/>
<pb n="KR4h0143_WYG_117-4b"/>
　　　合紙屏為小閣畫卧袁訪戴其上名之曰聽雪<lb/>
　　　各與長句<lb/>
空山十日雪塞門天荒地老無行人蘆花敗絮不堪著<lb/>
山石夜裂蒼皮皴奇寒中人僵贔屭樵汲路迷瓶粟既<lb/>
駕風萬鶴危欲仙此腹乆無煙火氣家家暖入紅麒麟<lb/>
誰肯問訊推柴荆洛陽令亦可人者惜哉史不書其名<lb/>
此公要亦非知我志士從前例寒餓倘令開口向凡兒<lb/>
寧忍春雪曲肱卧<lb/>
<pb n="KR4h0143_WYG_117-5a"/>
颼颼飀飀風落木淅淅瀝瀝聲撼竹乾坤不夜起開關<lb/>
一港玻瓈四山玉我所思兮渺中洲幽懐欲寫誰與酬<lb/>
世間餘子不足語乘興徑上漁翁舟未到山隂竟回棹<lb/>
歘去驟來何草草神交奚必面相朋逸韻髙情一如掃<lb/>
寧可一生無此人不可一日無此君襟期何必戴安道<lb/>
玉立寒青自不羣<lb/>
　　利登<lb/>
　　　青陽洞天呈青陽主人曾少裕<lb/>
<pb n="KR4h0143_WYG_117-5b"/>
兩岸蒼蒼峭天柱停䇿崖邊喚舟渡青巾羽客打舟來<lb/>
驚起靈虵絶溪去千年神漿不自惜萬里晴天安得雨<lb/>
但見飛流落半空空中此水來何處巖下猶涵太古泉<lb/>
安知上不通銀浦蒼藤半濕苔蘚昬石罅無根迸孤樹<lb/>
洞門一隙僅通人可惜鑿空開洞府乾坤明晦自有時<lb/>
突然棟宇那非數開闢豈無人到來巖南尚絶猿猱路<lb/>
先生朝昏息丹巖萬壑歸心心不語瑤磬一聲天碧寒<lb/>
白雲紫霧驚相顧<lb/>
<pb n="KR4h0143_WYG_117-6a"/>
　　　野農謠<lb/>
去年陽春二月中守令出郊親勸農紅雲一道擁歸騎<lb/>
村村鏤榜粘春風行行蛇蚓字相續野農不識何由讀<lb/>
唯聞今年秋粒顆民不收上堂對妻子炊多粒少饑號<lb/>
啾下堂見官吏税多輸少喧征求呼官視田吏視釡官<lb/>
去掉頭吏不顧内煎外迫兩無計更以饑軀受笞箠古<lb/>
來丘隴幾多人此日殘生豈難棄今年二月春重見勸<lb/>
農文我勤自鍾惰自釡何用官司勸我氓農亦不必勸<lb/>
<pb n="KR4h0143_WYG_117-6b"/>
文亦不必述但願官民通有無莫令租吏打門叫呼疾<lb/>
或言州家一年三百六十日念及吾農唯此日<lb/>
　　錢時<lb/>
　　　袁尚右座中王屯田出與可竹甚奇歸成古調<lb/>
郎星聚頭金地麓十月夜堂春昱昱屯田博古到名畫<lb/>
座上忽展牛腰束我生不識須菩提薛鶴楊梅姑置之<lb/>
寒梢八幅奇更偉上有巴中與可題蒼蛟滑足石詰曲<lb/>
鐵鈎怒掃聨蛇腹欹風洒雨清逼人恍疑身在篔簹谷<lb/>
<pb n="KR4h0143_WYG_117-7a"/>
千尋雙幹劒拔雄筆力有盡意無窮冥冥上與風霆㑹<lb/>
拭目變化洪陂龍長憶東坡一轉語與可徳人非畫史<lb/>
輪囷寫出嵗寒心正要諸公相料理<hi>薛稷鶴楊補之梅并唐畫須菩提像</hi>
<hi>皆座上所觀</hi>
　　周弼<lb/>
　　　菰米<lb/>
江邊野灘多老菰抽心作穂秋滿湖拂開細榖芒敷舒<lb/>
中有一米連三稃剖之粒粒皆尖小整齊逺過占城稻<lb/>
<pb n="KR4h0143_WYG_117-7b"/>
不煩舂簸即晨炊更勝青精顔色好尋常艱得此忻逢<lb/>
黙計五升當百叢雨多水長倍加益十畝定収三十鍾<lb/>
野人獲之亦自足何用虚縻太倉粟連日秋風思故鄉<lb/>
况復家田有茅屋墜網重腮鱸已鮮蓴絲牽葉又流涎<lb/>
急歸収穫蘋溪畔細撥蘆花撑釣船<lb/>
　　　海棠<lb/>
海棠最佳須老叢逺及百年花始紅歴看名葩此為盛<lb/>
剛柯硬葉交相映倚石攅青二三丈雨膏倒吸臙脂上<lb/>
<pb n="KR4h0143_WYG_117-8a"/>
髣髴璇霄發曙光細簇蓬萊繡旗仗露欲収珠色轉深<lb/>
香玉萬顆藏春隂輕風欲透紫絲障一片朝霞傾入林<lb/>
鳳城多少栽花處低嫩俱無可觀樹相對令人憶故山<lb/>
年年雕萼掃朱欄只今惟有溪童在應放髙枝棲白鷴<lb/>
　　陳起<lb/>
　　　汎湖紀所遇<lb/>
六橋鶯花春色濃十年情緒藥裹中筆牀茶竈塵土積<lb/>
為君拂拭臨東風可笑衰翁不自忖少年塲中分險韻<lb/>
<pb n="KR4h0143_WYG_117-8b"/>
畫舸輕移柳線迎侈此清逰逢道韞銖衣飄飄凌緑波<lb/>
翡翠壓領描新荷雍容肯就文字飲烏絲細染還輕哦<lb/>
一杯絶類陽關酒流水髙山意何厚曲未終兮袂已揚<lb/>
舉目歸鴉噪棲柳<lb/>
　　宋伯仁<lb/>
　　　寄征夫<lb/>
待君君未歸寄書書不去寄書書可去有意殊難語深<lb/>
夜彈琵琶思君在何處知君在何處不禁春事已闌珊<lb/>
<pb n="KR4h0143_WYG_117-9a"/>
東風吹起楊花絮東風吹落楊花絮<lb/>
　　李曾伯<lb/>
　　　已亥題茅山玉晨觀<lb/>
煙雲作嶂松作關夜深迫人星斗寒分明己在天上坐<lb/>
不可更作人間看須臾睡去復睡覺髣髴前身在巖壑<lb/>
洞門鎻鑰呼未譍時有天香暗飄落<lb/>
　　姚勉<lb/>
　　　逰曲江分韻得日字<lb/>
<pb n="KR4h0143_WYG_117-9b"/>
曲江磯頭山崒嵂此景江南誇第一漁舟晚弄暖波閒<lb/>
市樓春映晴嵐出擁肩寒吟入畫圖席地草飲成真率<lb/>
更叩僧房借榻眠再上山椒約明日<lb/>
　　　訪李興伯不遇其家人命二子留宿有古人截<lb/>
　　　髮撤薦之風賦此志喜<lb/>
暮煙蒼莽浮林麓征人尚殿歸鴉宿山前知有故人家<lb/>
急徃叩門驚啄木主人多日出未歸鵲飛三匝愁無依<lb/>
刲羊忽逢伯仁母設饌乃有襄陽妻竹窻掛燈見二子<lb/>
<pb n="KR4h0143_WYG_117-10a"/>
褒已自佳融更偉烹雞炊黍羅酒漿奴飯馬芻更充美<lb/>
慨然好客尚父風謫仙家人自不同古來如此能有幾<lb/>
截髮留賓書入史王珪他日貴勿疑不須論客母可知<lb/>
　　　中秋放舟<lb/>
玉壺瀟灑澄風露一派銀河巻輕素九秋此夜恰平分<lb/>
氷輪碾上青霄路繞枝散亂驚飛鵲搗藥分明見靈兎<lb/>
荻花冷浸一汀水桂子香飄半天霧江山如畫洗塵目<lb/>
風景入詩多秀句乘風緩放牛渚舟仰空長歌赤壁賦<lb/>
<pb n="KR4h0143_WYG_117-10b"/>
徃來舉楫直欲舞興到行杯不知數此江流水自千古<lb/>
此月照人知幾度一年好處在今宵不到天明莫歸去<lb/>
　　　余評事惠龍團獸炭香瓔鳬實且許以百丈山<lb/>
　　　楮衾而未至<lb/>
青禽啣雲落蓬壺風簷快讀光睂鬚百朋珍貺羅庭隅<lb/>
一一皆可當清娛建溪龍焙香雲腴香瓔巧製來東吳<lb/>
鬅鬙獸炭奇形模辟邪天禄獅熊貙王家舄種君家鳬<lb/>
晴沙暖抱明月珠雅意下照仙人癯矮窻醉兀詩情孤<lb/>
<pb n="KR4h0143_WYG_117-11a"/>
蒲團松拂燒紅爐蝸廬積凍春潜驅侍兒金珞香玉膚<lb/>
月鐺煮雪煎春酥窻前笑玩嬌黄雛能言直可貢上都<lb/>
其波及晉皆君餘獨欠一幅横雲鋪王孫醉擁紅氍毺<lb/>
楮生長揖非吾徒藤牀紙帳恰此須能供梅花清夢無<lb/>
　　　京城苦熱<lb/>
羲和鞭日就地行祝融張<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>燒空明錢塘人家苦偪仄<lb/>
行立坐卧皆如蒸清宫邃殿山峨雪歡飲相攜氷藕潔<lb/>
溫泉浴罷凉颷來太液池邊芰荷月王公甲第連雲霄<lb/>
<pb n="KR4h0143_WYG_117-11b"/>
柳泉竹石秋蕭蕭龍皮淺沁寒坐客驪珠直上清塵囂<lb/>
天上清涼不知暑炎熱人間徒自苦亦有江南雲水鄉<lb/>
胡不歸歟釣烟雨<lb/>
　　　聽箏<lb/>
春簷雪乾初日長簾花深壓梅影香美人帳中午睡起<lb/>
釵横髩嚲慵添妝文窻窈窕鮫綃緑卧按古箏横漆玉<lb/>
微揎翠袖露春葱學弄梁州初遍曲拂絃輕揠三兩聲<lb/>
問渠學曲成未成已成未成君莫問聽取軮軋咿嚶鳴<lb/>
<pb n="KR4h0143_WYG_117-12a"/>
七絃一似焦琴様立鴈參差相下上左按天孫織錦絲<lb/>
右斡仙人飛海杕輕挨淺揠聲短長疾徐洪纎抑復揚<lb/>
瓶笙吐韻出蚓竅雲車碾響升羊腸雙龍晚日吟秋水<lb/>
孤鸞春風悲鏡裏清猿嘹喨萬松間雛鶯惺鬆百花底<lb/>
平生有耳喜此聽手不能作心自醒除却髙山與流水<lb/>
琵琶箜篌俱逕庭樓中弄玉吹簫侣同學丹山鳳凰語<lb/>
鳳凰鳳凰來不來簫史行雲在何許<lb/>
　　朱繼芳<lb/>
<pb n="KR4h0143_WYG_117-12b"/>
　　　送李秋堂赴京口<lb/>
客懐正賴春相與苦欲留春天不許送君一舸下南徐<lb/>
落花起舞流鶯語鮫人欲出扶桑繭天女染作紅雲段<lb/>
君從何處得錦機借與人間作様看青杏園中暖漏長<lb/>
柳綿如雪撲酒缸吳姬道字未端正當爐學唱新番腔<lb/>
貔貅百萬張頤仰都將鐵甕盛春釀有客髙談四座傾<lb/>
王人合序諸侯上日邊此别各南北君頤始髭我衰白<lb/>
何以贈之折栁條千絲萬絲心搖搖<lb/>
<pb n="KR4h0143_WYG_117-13a"/>
　　趙崇鉘<lb/>
　　　尋真夕對<lb/>
春雲弄月黄金絲春山草木皆仙姿松根對坐日西夕<lb/>
羣峰當前列青壁鏗鏗虚壑含古音靜聽宛似商山吟<lb/>
洞石微開月當戸翦水絃氷心手語<lb/>
　　　大孤<lb/>
大孤溶溶决眼青小孤江色春冥冥隔江淮壖幾千里<lb/>
枯荻蕭槮朔風起佳人何在遙相望我無羽翼從君翔<lb/>
<pb n="KR4h0143_WYG_117-13b"/>
為君暗整珍珠裳緑蘅翠芷參差香<lb/>
　　黄大受<lb/>
　　　中秋舟次沙津<lb/>
去年中秋月照我入桂城今年中秋月送我到江陵桂<lb/>
林二千八百里城邊買船發春水瀟湘六月寒如氷洞<lb/>
庭湖中秋氣生峽江西來雪波急片帆帶雨煙中溼朔<lb/>
鴈不來蘆葦秋風林淅瀝生人愁反思前年風露好月<lb/>
入金尊醉將倒如今漂落千萬山煙波瀰漫幾時還露<lb/>
<pb n="KR4h0143_WYG_117-14a"/>
香堂中千百甕玉瓶取醉風吹夢今宵絃管閙繁華燈<lb/>
火沙頭一萬家爭似詩翁弄江月微吟還自汲江花<lb/>
　　趙希㯝<lb/>
　　　次韻李鶴田徳真寄逺<lb/>
長安日下浮雲生故人乆作西南行漚邊兩載音信絶<lb/>
髩絲應與秋風爭蒼苔冉冉荒茅屋愁來忍把離騷讀<lb/>
驚鴻剛自墮邊聲碧嶂那堪遮逺目青雲髙處期翺翔<lb/>
去人嵗月今堂堂吳鈎拂拭霜雪冷龍光飛躍秋天長<lb/>
<pb n="KR4h0143_WYG_117-14b"/>
思君一夜離心折東樓又送無情月<lb/>
　　吳汝式<lb/>
　　　朅來<lb/>
嶺上朅來觀白雲翔鸞奮鶴浮天英斜開錦繡春樹滿<lb/>
溶溶半露遙山青忽然變現成蒼狗萬里長風霍無有<lb/>
海龍塞氣不敢吹日照虚空無老時<lb/>
　　陳鑒之<lb/>
　　　同潘孔時飲摠宜園孔時出寳晉數帖呼道人<lb/>
<pb n="KR4h0143_WYG_117-15a"/>
　　　吹簫次日有詩予用韻答之<lb/>
六橋秋新宜醉吟舉杯共聽巖鶴音危亭三面立老竹<lb/>
寳晉數帖清人心凉蟬不敢喧夕曛洞簫聲繞山腰雲<lb/>
搖搖歸艇水紋裂山紫天青河漢白想君獨立對空濶<lb/>
一鷺毛寒藕花月<lb/>
　　樂雷發<lb/>
　　　寄雪蓬姚使君<lb/>
贈君昆吾湛盧之寳劒青雀黄龍之巨航懸黎垂棘之<lb/>
<pb n="KR4h0143_WYG_117-15b"/>
美玉都梁篤耨之名香佳人佳人在何處濯足洞庭望<lb/>
八荒䔾車馡馡辟芷緑欲徃從之道阻長倚寳劒兮翼<lb/>
軫膠巨航兮沅湘玉以彰君子潔身之徳香以表騷人<lb/>
流世之芳我所思兮隔秋水天吳翕忽蛟螭翔佳人佳<lb/>
人蹇誰與愛而不見心衋傷<lb/>
　　毛珝<lb/>
　　　登黄崗清淮門<lb/>
風吹蘆葉江頭路江水江天共秋暮邊淮寒早客行稀<lb/>
<pb n="KR4h0143_WYG_117-16a"/>
只有征鴻向南去征鴻自去書不來逺衣未寄憑誰催<lb/>
孤城慘咽暮笳起城下荒榛接淮水<lb/>
　　　種竹<lb/>
山居無力塵居俗有客勸予惟種竹種成貧家可驟富<lb/>
翠色琅玕遶君屋清晨荷鋤斸溪岸分得溪光入城緑<lb/>
暮年有事課功遲坐待春風滿林玉<lb/>
　　　檜瀑<lb/>
媧皇失補天南角一道銀河落君屋又疑元氣自周流<lb/>
<pb n="KR4h0143_WYG_117-16b"/>
不然瀉盡誰能續瀑邊老檜尤可人髯疎骨瘦皮鱗皴<lb/>
崩崖欲壓全不懼夜半潛蛟暗來去<lb/>
　　　富池廟<lb/>
船頭蜀錦三千尺倒影長虹浸寒碧相逢不是紫髯郎<lb/>
鸚鵡洲邊眼生棘江頭簫鼔雜靈鴉人道隂兵曾䕶國<lb/>
安知樓下雪千堆不是吞曹氣衝激<lb/>
　　　秋日即事<lb/>
黄花暴日香欲醉黄蜂抱香暖欲睡老夫邂追亦欣然<lb/>
<pb n="KR4h0143_WYG_117-17a"/>
一段先天畫前意喧喧歸雀䀨叢篁夕風欲轉明朝霜<lb/>
花搖蜂醒我亦覺斜陽一片秋茫茫<lb/>
　　徐集孫<lb/>
　　　觀秋潮<lb/>
八月西風嘘沆瀣長江協候肆澎湃錢塘王氣天所鍾<lb/>
非為子胥逞靈怪海門三山縹緲青雙練夾岸奔雷霆<lb/>
蛟龍黿鼉匿形影銀濤雪浪翻滄溟踏浪羣兒慣行險<lb/>
出沒波心旗閃閃須臾瀲灎潮信平蕩漾漁舟千萬㸃<lb/>
<pb n="KR4h0143_WYG_117-17b"/>
天低暮靄襲人衣逰子興盡各云歸獨有騷翁看不足<lb/>
吟到夜月揚清輝<lb/>
　　裴説<lb/>
　　　寄邊衣<lb/>
深閨乍冷開香篋玉筯微微濕紅頰一陣霜風殺柳條<lb/>
濃煙半夜成黄葉重重白練明如雪獨下閒階轉淒切<lb/>
秪知抱杵搗秋砧不覺髙樓已無月時聞塞鴈聲相喚<lb/>
紗窻只有燈相伴幾展齊紈又懶裁離腸恐逐金刀斷<lb/>
<pb n="KR4h0143_WYG_117-18a"/>
細想儀形執牙尺回刀剪破澄江色愁捻金針信手縫<lb/>
惆悵無人試寛窄時時舉手勻殘淚紅牋漫有千行字<lb/>
書中不盡心中事一半殷勤托邊使<lb/>
　　羅椅<lb/>
　　　次歐振仲見贄韻<lb/>
紫蘭賸有無離騷梅花不欠欠水曹眇焉何許是人物<lb/>
枉子秣馬行林臯古人相逢未易得紫燕西飛東伯勞<lb/>
吟餘切莫談時事正攪春思紛如毛<lb/>
<pb n="KR4h0143_WYG_117-18b"/>
　　錢選<lb/>
　　　雪霽望弁山圖<lb/>
弁山之陽冠吳興峮嶙<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>
                    <graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>望不平煥然仙宫隠其下<lb/>
衆山所仰青復青雪花夜積山如換乘興扁舟須放緩<lb/>
平生不識五老峰且寫吾鄉一奇觀<lb/>
　　何夢桂<lb/>
　　　贈徐霞錦<lb/>
昔日山隂老魏仙丹成飛去三千年倒影滅沒不可得<lb/>
<pb n="KR4h0143_WYG_117-19a"/>
誰駕玉犬驂雲軿當年從事君家祖獨向爐邊得丹譜<lb/>
刀圭入口羽翰生至今去作羣仙父丹砂散地無人收<lb/>
聚作丹霞如錦毬騰騰五采狎獵起夜半精光衝斗牛<lb/>
問君從事適孫子全家任坐丹爐裏夜窺璇璣落星躔<lb/>
書負丹囊踏山水有時賣易掛百錢醉卧圯橋墮雙履<lb/>
問君何事落人間謫業已盡當復還人間處處風雨惡<lb/>
不如歸去蓬萊山山中朝霞猶可餐<lb/>
　　方䕫<lb/>
<pb n="KR4h0143_WYG_117-19b"/>
　　　無愁潭<lb/>
酌彼無愁酒歌我無愁詩朅來無愁潭上弄明月潄滌<lb/>
萬慮清肝脾平生蓄積總開豁便欲遺世超希夷持杯<lb/>
試問此潭水昔來何處今何之覆船山髙寒岌嶪玉泉<lb/>
飛下東天池分流一瀉數百里直抵絶壑瀦清漪鏡平<lb/>
百丈洞無底其下深黒蟠蛟螭幽蘭薜芷亂洲渚倒影<lb/>
寒浸枯松枝千回萬折流到海波濤噴薄孤城危潮生<lb/>
水滿潮退涸蓬萊清淺倐改移此愁與水兩無盡昔人<lb/>
<pb n="KR4h0143_WYG_117-20a"/>
已去今人悲君不見莫愁鄉下春水長畫船鼉鼓相追<lb/>
隨澹煙芳草望不斷石城荒廢留空陂不如此潭只在<lb/>
山水窟縱有奇勝無人知何曾紅粉照清泚但有欵乃<lb/>
漁翁詞一聲歌斷暮山碧秋風兩髩寒颸颸<lb/>
　　　桐關大石<lb/>
蓋天蒼蒼非虚空髙懸萬象驚愚䝉仙人朝罷玉帝側<lb/>
戲抛黄土留遺踪何年墮此作砥柱千古屹立洪濤中<lb/>
巨魚出沒深不測罅縫草長蒲花茸淙淙細浪夜舂擊<lb/>
<pb n="KR4h0143_WYG_117-20b"/>
水石鞺鞳鏗金鐘我來載酒坐其上扁舟南下編青篷<lb/>
飲酣恍恍欲飛去如踞猛虎騎逰龍夜深酒醒山月落<lb/>
一曲短笛横秋風<lb/>
　　龔孟䕫<lb/>
　　　送孟和鄉平陽尋母<lb/>
杜羔念母心最苦豈意一朝逢澤潞母驚兒貌似乃翁<lb/>
兒抱母啼淚如雨五十孺慕朱夀昌刺血寫經毛髮蒼<lb/>
間關同州晚相見迎侍親輿歸故鄉人生百年一彈指<lb/>
<pb n="KR4h0143_WYG_117-21a"/>
母恩未報情曷已團圞尊前舞綵衣大勝世間朱與紫<lb/>
子行萬里渉風沙誓不見母不還家兒今髮落母應老<lb/>
道旁觀者還咨嗟臨川孟氏號雍睦家世來此澶淵族<lb/>
婆娑老慕紫荆花料想春風依舊緑<lb/>
　　劉鑑<lb/>
　　　醉題月亭<lb/>
采石江頭李太白狂不柰煩宫錦窄赤壁磯下蘇東坡<lb/>
一葉泛泛凌風波當時有月并有酒和酒和月吞入口<lb/>
<pb n="KR4h0143_WYG_117-21b"/>
酒腸得月冷於氷化作瑰辭喧宇宙兩首賦百篇詩千<lb/>
秋萬世稱絶奇兩翁不作歸來鶴玉宇瓊樓寒漠漠若<lb/>
得長江變潑醅少住人間亦差樂望圓晦缺秋復春古<lb/>
來明月今來人我時舉酒問明月月亦團團譍不得鐵<lb/>
如意玉唾壺我歌君和聲嗚嗚爛醉起舞嗔人扶問影<lb/>
莫是李與蘇月中仙子知得無<lb/>
　　　登黄鶴樓<lb/>
西風吹我登黄鶴白雲半在闌干角題詩不見舊時人<lb/>
<pb n="KR4h0143_WYG_117-22a"/>
惟見青山俯城郭萋萋芳草鸚鵡洲江水衮衮來無休<lb/>
嵗月俯仰成春秋古人今人無限愁<lb/>
　　梁棟<lb/>
　　　野水孤舟<lb/>
前村雨過溪流亂行路迷漫都間斷孤舟盡日少人來<lb/>
小舟繫在垂楊岸主人空有濟川心坐見門前水日深<lb/>
袖手歸來茅屋下任他鷗鳥自浮沉<lb/>
　　邵桂子<lb/>
<pb n="KR4h0143_WYG_117-22b"/>
　　　海蟾<lb/>
三足老蟇太隂精夜載阿姮朝帝庭澡形不假桂花露<lb/>
背負金輪浴滄溟騰騰躍起幾萬尺癡腹一團露圓白<lb/>
睨目光射鮫宫寒海若天吳難遁跡腹中萬斛蝌蚪藏<lb/>
吐作列緯森光芒曉驂六龍駕羲馭騰踏未必輸飛黄<lb/>
　　牟巘<lb/>
　　　長江圖<lb/>
漢川影落鸚鵡洲金山鐘到多景樓老龍幾載卧寒碧<lb/>
<pb n="KR4h0143_WYG_117-23a"/>
中間不斷萬古流晚來雪浪大如屋澎湃舞我一葉舟<lb/>
舟移岸轉知何處離離烟草令人愁説與渠儂莫倚柁<lb/>
轉帆别浦盍少休此圖此景俱可惜展玩不足空白頭<lb/>
家在江水發源處何時還我舊莵裘<lb/>
　　真桂芳<lb/>
　　　陳雲岫愛騎驢<lb/>
君不學少陵騎驢京華春一生旅食長悲辛又不學浪<lb/>
仙騎驢長安市淒涼落葉秋風裏却學雪中騎驢孟浩<lb/>
<pb n="KR4h0143_WYG_117-23b"/>
然冷溼銀鐙敲吟鞭梅花溪上日來徃身跡懶散人中<lb/>
仙有時清霜松下路松風蕭蕭驢耳竪據鞍傲兀四無<lb/>
人牧子騎牛相爾汝勸君但騎驢行路稳姑徐徐九折<lb/>
畏途鞭快馬年來曾覆幾人車<lb/>
　　王弈<lb/>
　　　贄見五峰燕先生<lb/>
康廬崒嵂撑青空五峰下有神仙翁黄金為佩白玉𤨏<lb/>
跨虹飛上燕臺穹紫垣蒼𤨏白日静薇花的的明丹衷<lb/>
<pb n="KR4h0143_WYG_117-24a"/>
帝謂公田乆不井為提明月江西東某丘某壑無隠耳<lb/>
佇見漢庾堆陳紅周官六典冢宰事有功畎畝方為忠<lb/>
蹇予落魄不歸子半生煮字悲吟窮蓋頭不忍戀茅屋<lb/>
負笈逺拜夫子宫黄河泰華幸一見於人須識歐陽公<lb/>
枯根纎芥盡收拾藥籠未必遺芎藭品題願借燕許筆<lb/>
何以報徳歌豳風<lb/>
　　文天祥<lb/>
　　　贈曾一軒<lb/>
<pb n="KR4h0143_WYG_117-24b"/>
磨蝎之宫星見斗簸之揚之箕有口昌黎安身坡立命<lb/>
謗毁平生無不有我有斗度限所經適然天尾來臨丑<lb/>
雖非終身事干渉一年貝錦紛雜糅吾家禄書成巨編<lb/>
徃徃日者迷幾先惟有一軒曾正徳其説巳在前五年<lb/>
隂陽造化蕩晝夜世間利鈍非偶然未來不必更臆度<lb/>
我自存我謂之天<lb/>
　　　和謝愛山晚吟韻<hi>并引</hi>
　　日晚與客散歩因誦夕陽雖好不多時之句謝愛<lb/>
<pb n="KR4h0143_WYG_117-25a"/>
　　山欣然賦之余亦率然口占以和亦一時之樂也<lb/>
日落未落天蒼凉懸厓掛壁留餘光紫煙翠霧空迷茫<lb/>
颼颼度壑松風長牛背短笛催歸忙飄飄逸興空悠揚<lb/>
襟懐灑落萬慮亡須㬰薄暝山色藏長歌浩浩相激昂<lb/>
澹雲弄月微昏黄<lb/>
　　　贈林碧鑑相士<lb/>
咸陽宫中四尺鏡照人五臟何烱烱桑田滄海千餘年<lb/>
百鍊依然化為鑛君從何處得此物鑄就雙瞳敵秋月<lb/>
<pb n="KR4h0143_WYG_117-25b"/>
向來照心今照形不事瀾翻三寸舌逺衝風雪肯我過<lb/>
看來猶未深知我我方蓑笠立釣磯萬事浮雲都勘破<lb/>
噫嘻吁只今神目鬼眼紛道途暗中許負應胡盧試問<lb/>
何如林家老碧鑑不知天津橋上復有龍鍾無<lb/>
　　　偶成<lb/>
昨朝門前地寸裂今朝牀下泥尺深人生世間一蒲柳<lb/>
豈堪日炙復雨淋起來髙歌離騷賦睡去細和梁父吟<lb/>
已矣已矣尚何道猶有天地知吾心<lb/>
<pb n="KR4h0143_WYG_117-26a"/>
　　謝枋得<lb/>
　　　華峰雪霽<lb/>
朔風吹折寒梅枝嚴凝凍合彤雲癡筆峰屹立亘今古<lb/>
堆螺積聚皆昏迷楊花飛舞盈三尺蝶翅交加呈六出<lb/>
朝陽發焰照乾坤萬壑千崖消粉飾<lb/>
　　　竹<lb/>
新篁娟娟如緑玉瀟然出塵淡無欲清風明月誰主張<lb/>
留得此君在空谷<lb/>
<pb n="KR4h0143_WYG_117-26b"/>
　　　菊<lb/>
淵明豈但隠逸人淵明素懐諸葛志清香不獨占秋天<lb/>
菊潭一滴三千嵗<lb/>
　　　松<lb/>
喬松磊磊多奇節冬無霜雪夏無熱根頭更有千嵗苓<lb/>
知誰可語長生訣<lb/>
　　鄧光薦<lb/>
　　　題烏龍山<lb/>
<pb n="KR4h0143_WYG_117-27a"/>
嵗云暮矣可柰何雲愁雨溼隂風多林壑摧殘海驚波<lb/>
慘澹一色無山河哀鳴嗷嗷舊枝柯飛天不容憂虞羅<lb/>
深山短景孤鳥過㑹看明午風日和<lb/>
　　林景熙<lb/>
　　　春感<lb/>
柳花衮雪春㝠㝠溪風一夜吹為萍萍隨風去渺流水<lb/>
人生無根亦如此故山入夢草芊芊半窻疎雨寒食天<lb/>
曉來白髮稀可數多少朱顔化黄土髙原冉冉青煙斜<lb/>
<pb n="KR4h0143_WYG_117-27b"/>
麥飯洒松能幾家子規叫殘金粟暮繭紙蘭亭已飛去<lb/>
　　　毗陵太平院壁間畫山水熟視之有飛動勢殆<lb/>
　　　仙筆也因賦<lb/>
山風不動雲四寂萬頃波濤生素壁三峽夜怒搖星河<lb/>
九溟晝沸捲霹靂誰將江海一筆吞華陽入硯元波翻<lb/>
靈鼇東轉坤軸動驚浪出沒蛟與黿毫端分寸千萬里<lb/>
人心之險亦如此老僧閲世如閲畫面壁凝然悟元理<lb/>
嗟余老作汗漫逰寒光飛動六月秋廼知瞿唐在平陸<lb/>
<pb n="KR4h0143_WYG_117-28a"/>
安得竹葉吹成舟<lb/>
　　　石門洞<lb/>
臨溪雙石如層城中有洞天門不扃杖藜穿莎入微逕<lb/>
古藤絡樹春㝠㝠渴猿引子下飲澗山瓢我亦分清泠<lb/>
一重一掩翳復朗朱門金榜開珠庭衆峰環拱受約束<lb/>
何年神造驅五丁縹緲樓臺鐘磬寂薜荔紛披窻戸青<lb/>
黄冠羽服者誰子瓊臺坐閲南華經客來揖坐松下石<lb/>
呼茶味瀹枸杞靈笑遣青衣道余歩峰回路轉銀河傾<lb/>
<pb n="KR4h0143_WYG_117-28b"/>
初看絶壁走雲霧倐聽萬壑驅風霆不知何代擘青峽<lb/>
明珠萬斛皆龍腥欲喚琴髙借僊鯉濛濛山雨吹孤亭<lb/>
　　謝翺<lb/>
　　　逃暑崇法寺<lb/>
城南古寺凉生處草色遙連孝子墓棋局雨生苔蘚文<lb/>
袈裟晴挂芭蕉樹自昔闍黎修白業㑹公惟與舒王接<lb/>
只今塵土影堂空石上猶鐫麻紙帖<lb/>
　　　種葵蒲萄下<lb/>
<pb n="KR4h0143_WYG_117-29a"/>
茙葵花種蒲萄下年年葉長見花謝蒲萄漸密花漸遲<lb/>
開時及見蒲萄垂微風搖曳架上枝隂雲凝碧行琉璃<lb/>
天人下飲葡萄露花神夜泣向天訴謝爾蒲萄數尺隂<lb/>
不如寸草同此心<lb/>
　　汪元量<lb/>
　　　幽州除夜醉歌<lb/>
燕姬壓酒春宵永列炬搖光拂紅影銀鴨香烘雲母屏<lb/>
綺窻繡閣流芳馨晚管聲含蘭氣嬌鳳釵拖頸烏雲飄<lb/>
<pb n="KR4h0143_WYG_117-29b"/>
錦瑟無端促弦急纎娥歛翠翻成泣雕龍啁哳雞鳴早<lb/>
一笑紅顔鏡中老<lb/>
　　　山東飛放<lb/>
天子出獵山之東臂鷹健卒豪且雄我欲從之出雲中<lb/>
坐看萬馬如逰龍<lb/>
　　鄭思肖<lb/>
　　　雪中醉題<lb/>
元雲㝠㝠凝不飛朔雪灑灑晴還落水神恣意弄奇怪<lb/>
<pb n="KR4h0143_WYG_117-30a"/>
宇宙一白隂風惡南州客子心飄颻狂發長歌破寂寥<lb/>
醉中瀏亮金石聲精神秀發意氣驕故人睨目嗔我怪<lb/>
撫掌大笑羣兒駭我家萬卷列中堂古人顛怪皆曾載<lb/>
須㬰酒醒那得知索紙落筆蛟龍飛明曉火輪飛出海<lb/>
來看壁上新題詩<lb/>
　　龔開<lb/>
　　　僕為虚谷先生作玉豹馬先生有詩見詶極筆<lb/>
　　　勢之馳騁乃以此詩報謝<lb/>
<pb n="KR4h0143_WYG_117-30b"/>
南山有雄豹隠霧成變化奇姿驚世人毛物亦增價天<lb/>
山房星浥瑞光孕成白馬而黒章為誰容易來中國風<lb/>
雪天山道路長頭為王欲得方目為相欲得明脊為將<lb/>
軍欲得彊腹為城郭欲得張絶憐此馬皆具足十五肋<lb/>
中包腎腸嗟予老去有馬癖豈但障泥知愛惜千金市<lb/>
駿已無人禿筆松煤聊自得君侯昔如汗血駒名場萬<lb/>
馬曾先驅山林鐘鼎今何有嵗晚江湖託著書白雲未<lb/>
信仙鄉逺黄髮鬖鬖健有餘飲酒百川猶一吸吟詩何<lb/>
<pb n="KR4h0143_WYG_117-31a"/>
嫌萬夫敵我持此馬將安歸投之君侯如獻壁君侯作<lb/>
詩凜馳騖八方滿盈動雷雨豈知此馬知此意獨欠老<lb/>
奚通馬語曹將軍杜工部各有一心存萬古其傳非畫<lb/>
亦非詩要在我輩之襟期君侯君侯知不知<lb/>
　　周密<lb/>
　　　題髙彦敬夜山圖<lb/>
郎潛暇日多㝠搜夜深獨上千尺樓天回海立月政溼<lb/>
風起雲湧山疑浮縈青繚白互變滅浮嵐飛素寒颼飀<lb/>
<pb n="KR4h0143_WYG_117-31b"/>
潛虬棲鶻聲磔磔山鬼木客鳴呦呦城中癡兒方囈語<lb/>
有夢不到千山幽遙岑寸碧目力逺欲遡汗漫凌風游<lb/>
髙侯落筆萬象泣寫出萬古蒼茫愁無聲詩與有聲畫<lb/>
一夕異事傳南州玉琴在膝酒在手欲寫天籟無莊周<lb/>
憑誰為問華表鶴城郭人民今是不<lb/>
　　師嚴<lb/>
　　　藺五見訪<lb/>
漢隂美人青兕裘獨騎瘦馬尋荒丘花前下馬迎一笑<lb/>
<pb n="KR4h0143_WYG_117-32a"/>
珠玉在側形骸羞酒酣散髮箕踞坐錦帶爛漫懸吳鈎<lb/>
斷蛟刺虎好身手碧瞳如水涵清秋惜哉科目大脱略<lb/>
壯士豈為章句囚中原格鬬困不已江波木落寒悠悠<lb/>
　　趙善璙<lb/>
　　　生朝觴客即席用韻<lb/>
西風吹客浮仙槎萬斛詩香散幽遐瓊裾翠裳佩九霞<lb/>
賜我羔酒龍團茶剪錦飛落山人家黄絹幼婦無以加<lb/>
衰賤何足辱齒牙相看白髮羞黄花西山薇蕨東陵𤓰<lb/>
<pb n="KR4h0143_WYG_117-32b"/>
前村煙雨黄犢車共嚼秋芳咀春華茅齋飲盡鄰可賒<lb/>
　　俞琰<lb/>
　　　春日口占十八韻呈仇宗道處士<lb/>
柴門無事春日長輕風蕩漾舞緑楊幽人髙枕眠方牀<lb/>
夢與蝴蝶俱飛揚稚兒踉蹡走中堂怪我晝寢牽我裳<lb/>
覺來西窻横斜陽博山銷盡餘遺香老婢吹火燒銅鐺<lb/>
火熱湯沸號笙簧起呼茶盌澆枯腸茶雜菊味揚幽芳<lb/>
入口真如甘露漿颯然五臟俱清涼直疑身在雲水鄉<lb/>
<pb n="KR4h0143_WYG_117-33a"/>
其樂無窮安可量詩成出逰古道傍塵埃散漫天茫茫<lb/>
　　吕同老<lb/>
　　　題髙彦敬夜山圖<lb/>
我昔絶江看吳山朝光正落山水間金波逺自海門入<lb/>
翠嵐髙插扶桑殷安知璚樓有夜景明月蒼茫墮清影<lb/>
李侯勝賞髙侯筆展卷一時如夢醒<lb/>
　　黄希旦<lb/>
　　　和賈鴻舉移竹<lb/>
<pb n="KR4h0143_WYG_117-33b"/>
琳房珠館何虚寂寳砌無塵苔蘚碧仙翁倚檻靜吟哦<lb/>
却憶篔簹拂巖石勁節虛心守嵗寒未嘗暫變風霜色<lb/>
移來迢遞不辭勞深根雅向瑤臺植漸成春意葉青青<lb/>
時惹天香煙羃羃月籠翠影尚蕭疎露被繁枝纔滴瀝<lb/>
迎風向夜擬龍吟結實他年期鳳食非才終約老煙霞<lb/>
此際謬當親採擇寄言紅紫莫相猜彼此無情䝉化力<lb/>
逢時剪拂任他人沉去葛陂都咫尺<lb/>
　　　觀申公山水<lb/>
<pb n="KR4h0143_WYG_117-34a"/>
申公山水老更狂耽耽巨耳雙瞳方生涯秃筆數千管<lb/>
欲與造化爭毫芒長烟三素挂四壁經營指㸃何安詳<lb/>
凝神淨慮偶得意一洗混沌開元黄須臾三才及萬類<lb/>
迤邐筆下分低昂水寒石秀老木怪蒹葭岸古天蒼蒼<lb/>
漁舟行客動不動閒者自閒忙者忙伊予本是山野叟<lb/>
對此直欲乘風翔咫尺杳然數萬里又疑跳入壺中藏<lb/>
可憐絶藝老更妙為君率爾成斯章<lb/>
　　葛長庚<lb/>
<pb n="KR4h0143_WYG_117-34b"/>
　　　積翠樓<lb/>
飛雲湧浪天邊來翠色迷空撥不開逸人憐此一崔嵬<lb/>
峨翬危簷倚翠堆客來樓前認林樾坐乆神爽愈飛越<lb/>
移時雙鶴何處歸遙見前山兩㸃雪<lb/>
　　　題潛庵<lb/>
已把功名等風絮鶴氅星冠懶成趣谷口人尋虎跡來<lb/>
林間庵在猿啼處好向青山白雲中參取翠竹黄花句<lb/>
道人珍重老維摩明日千峰萬峰去<lb/>
<pb n="KR4h0143_WYG_117-35a"/>
　　　浙江待潮<lb/>
秋空無塵鴈可數蘆花蓼花滿江渚夕陽影裏髙掀篷<lb/>
落葉聲中更鳴櫓六角扇起解熱風三杯酒為澆詩雨<lb/>
船頭拔劒叫風亷潮花捲雪魚龍舞<lb/>
　　　天開圖畫樓<lb/>
層簷疊巘入蒼㝠千山萬山相送迎晴雲一抹收未了<lb/>
溪尾更濯餘霞明化工朝暮費點染丹青變態隨深淺<lb/>
凭闌空展千里眼却愁此軸難舒卷<lb/>
<pb n="KR4h0143_WYG_117-35b"/>
　　契嵩<lb/>
　　　冷泉獨賞寄冲晦上人<lb/>
南風掠波溪水滿山中幽人來洗浣獨立溪傍清興欵<lb/>
更愛泉流芳草短平生幽討貴蕭散世道紛紜何足算<lb/>
人間五月夏雲煩相約歸來君莫緩<lb/>
　　道潛<lb/>
　　　送王彦齡承務還河内<lb/>
武陵王郎髙韻度鞍馬四方無定住眼逢泉石便吟哦<lb/>
<pb n="KR4h0143_WYG_117-36a"/>
咳唾珠璣不論數我亦悠悠事不覊浪萍風梗隨安之<lb/>
少室山前古蘭若邂逅便與同襟期興來岸幘一長嘯<lb/>
清聲激越穿雲嶠竹林故事猶未冺人物如君獨髙調<lb/>
秋風獵獵促鳴蟬歸路千山入馬鞭白袍烏帽宜圖畫<lb/>
不羡襄陽孟浩然<lb/>
　　淨端<lb/>
　　　答陸䝉老<lb/>
枕上浮生過半百短髮毶毶霜様白西溪河上舊家山<lb/>
<pb n="KR4h0143_WYG_117-36b"/>
嵗嵗故鄉歸似客船頭漸近古松門云是吳筠讀書宅<lb/>
烟雲半嶺望層樓鼇頂崢嶸蘂宫窄有人掛衲歸盤陀<lb/>
稜稜瘦骨真維摩幾年面壁舌不動忽然拍手賡漁歌<lb/>
秋來滿船載明月俄驚雨笠仍烟蓑黄梅渡口水流急<lb/>
五湖深處任風波<lb/>
　　惠洪<lb/>
　　　送子美<lb/>
曉痕翠浪行將遍掠面柔風初剪剪梅頰欺寒底死香<lb/>
<pb n="KR4h0143_WYG_117-37a"/>
柳眼窺烟皺未展相看感此故意長欲别忍看春尚淺<lb/>
離情惱人深造次撩我小詩弄清婉腸斷江頭無語中<lb/>
謝郎匹馬嘶風逺<lb/>
　　　夏日西園<lb/>
晚庭一霎過暑雨髙林相應山蟬鳴南窻夢斷意索寞<lb/>
牀頭書卷空縱横蔬畦日渉已成趣起來扶杖園中行<lb/>
葵英豆莢小堪摘矮榆髙柳隂初成野禽啄果時落地<lb/>
池塘蓋水新荷平歸來西屋斜陽在原舍尚聞舂簸聲<lb/>
<pb n="KR4h0143_WYG_117-37b"/>
　　　浙竹<lb/>
龍孫初長浙江曲疎影蕭蕭濯寒玉平生知愛足風流<lb/>
只有山隂王子猷而今流落蒼崖頂暗換年光鄉路永<lb/>
氷敲雪壓未應衰鸞鳳不棲空故枝堅幹猶堪製長笛<lb/>
最合宫商勝金石為君吹動鏡湖秋驚起雙龍翼小舟<lb/>
　　　送季長之上都<lb/>
十年不踏黄塵路老盡歸心餘一縷因同夜語想京華<lb/>
歸心百尺游絲舉前年别我楚山邊解鞍班草弄雲泉<lb/>
<pb n="KR4h0143_WYG_117-38a"/>
今年送公古城北花發水流聞杜鵑睂間秀色照春晚<lb/>
青雲故人紛滿眼門前車馬氣如雲知誰倒屣迎王粲<lb/>
行看腕脱供十吏玉堂風景非人世萬乘叩扉宫月斜<lb/>
夢驚呼燭度窻紗<lb/>
　　　山市晴嵐<lb/>
宿雨初收山氣重炊烟日影林光動蠶市漸休人已稀<lb/>
市橋官柳金絲弄隔谿誰家花滿畦滑唇黄鳥春風啼<lb/>
酒旗漠漠望可見知在柘岡村路西<lb/>
<pb n="KR4h0143_WYG_117-38b"/>
　　　洞庭秋月<lb/>
橘香浦浦青黄出維舟日暮柴荆側湧波好月如佳人<lb/>
矜誇似弄嬋娟色夜深河漢正無雲風髙掠水白紛紛<lb/>
五更何處吹畫角披衣起看低金盆<lb/>
　　　瀟湘夜雨<lb/>
嶽麓軒窻方在目雲生忽收圖畫軸軟風為作白頭波<lb/>
倒帆斷岸漁村宿燈火荻叢營夜炊波心應作出魚兒<lb/>
絶憐清境平生事篷漏孤吟曉不知<lb/>
<pb n="KR4h0143_WYG_117-39a"/>
　　　烟寺晚鐘<lb/>
十年車馬黄塵路嵗晚客心紛萬緒猛省一聲何處鐘<lb/>
寺在烟村最深處隔谿修竹露人家扁舟欲喚無人渡<lb/>
紫藤瘦倚背西風歸僧自入煙蘿去<lb/>
　　如璧<lb/>
　　　送善權歸豫章<lb/>
北斗以南好風土西山爽氣吞吳楚前輩風流固超絶<lb/>
後生法像仍奇古道人乆學祖師禪敗裙破衲今幾年<lb/>
<pb n="KR4h0143_WYG_117-39b"/>
胸中秀氣磨未盡時出新詩皆可傳都城鼎鼎冠劒偉<lb/>
爭掃權門日中市道人香火辦寂寞有脚不踏公侯地<lb/>
古來賢俊能幾何只今零落亦已多一見道人氣象是<lb/>
蒲團棐几生春和我思伸睂向林莽未暇優游取卿相<lb/>
扁舟今日與君别明朝夢落江湖上<lb/>
　　　寄夏思道恵示縑帛<lb/>
憶昔南方木葉下祝融逗留不退舍閭閻未簡卒嵗材<lb/>
明月滿門自宜夜而今身在天中央日月寒暑遵故常<lb/>
<pb n="KR4h0143_WYG_117-40a"/>
西風今日我為政㝠㝠塵沙何可當浮雲倚勢不解事<lb/>
濃隂蔽日釀秋思卧病但作仲卿泣載酒誰問子雲字<lb/>
故人千里知我寒書來遺我帛數端㨂絲織作經緯稱<lb/>
長細廣幅尺度寛染人暴練勿設色衣被皎皎識君徳<lb/>
　　　送趙亷訪<lb/>
飛來之峰可圖寫畫工搖筆不敢下玲瓏八面尚能摩<lb/>
萬古冷泉那可畫趙公胸中有涇渭愛山自得山水意<lb/>
向來與客到峰前亭上酌泉賞泉味我客峰邊一蔀室<lb/>
<pb n="KR4h0143_WYG_117-40b"/>
關門無事輙終日公來剥啄自敲門暫解跏趺為公出<lb/>
池上煙光初過雨巖花膠轕開無數曳杖唯愁猿狖驚<lb/>
笑譚復恐蛟龍怒聞道公歸朝玉京王事不敢寛作程<lb/>
想公拜舞升天庭雍容奏議詳而明知公不獨稱安寧<lb/>
疏民利害通民情吾君憂民精且誠願公中和輔太平<lb/>
　　　青原臺詩<hi>為錢大任宣教作</hi>
五馬胸中足丘壑駐車决遣有餘樂似言新廣青原臺<lb/>
不減滕王舊江閣滕王閣下當年路靜中懐抱時來去<lb/>
<pb n="KR4h0143_WYG_117-41a"/>
聞説青原比像間表裏江山便知處使車時此携佳賓<lb/>
與人同樂不同羣倚欄自得新詩句矯首常懐古道人<lb/>
青原親見曹溪祖渠有兒孫住山斧問公何處見青原<lb/>
杳杳飛鴻掠雲去<hi>來書云此臺大略似滕王閣臺在廬陵望青原諸山青原即思禪師道塲</hi>
　　　次韻卿山主解嘲<lb/>
道人竹瘦松栢剛飽更風雨慣雪霜堂堂自住一法界<lb/>
豈與蕭艾相短長利刀割水風吹光以空壊空竟誰傷<lb/>
君不見湖邊飛來兩白鷺終朝容與水雲鄉<lb/>
<pb n="KR4h0143_WYG_117-41b"/>
　　祖可<lb/>
　　　秋懐<lb/>
霜禽驚呼山麓音霜風急吹溪上林羲和攬轡不可緩<lb/>
夏后苦身驚寸隂横河明明月皎皎逺山蒼蒼水深深<lb/>
哀鴻萬里遶雲陣逰子不眠中夜心<lb/>
　　永頤<lb/>
　　　野棠花<lb/>
野火回飈掩舊株新叢滿眼臨征途緑攅深棘欲自蔽<lb/>
<pb n="KR4h0143_WYG_117-42a"/>
千朶萬朶爭敷腴新晴逺客過林坂烟漲吳船春泊晚<lb/>
冶艶空搖蕩子情繁香暗逐吳姬逺吳姬飄泊行人愁<lb/>
年年此花開不休半壓壊牆荒館外亂生春蕻野池頭<lb/>
人間買花貴紈綺一世爭知異朝市曲檻朱欄轉頭空<lb/>
野棠無主自成叢<lb/>
　　祖心<lb/>
　　　感懐<lb/>
風蕭蕭兮木葉飛鴻鴈不來音信稀還鄉一曲無人吹<lb/>
<pb n="KR4h0143_WYG_117-42b"/>
令余拍手空遲疑<lb/>
　　日益<lb/>
　　　偶作<lb/>
金谷春光長滿眼紅藥花梢香爛漫昨夜西風一陣寒<lb/>
徧地殘芳落何限王孫醉倒不知歸猶向欄邊索金盞<lb/>
　　魏夫人<lb/>
　　　虞美人草<lb/>
鴻門玉斗紛如雪十萬降兵夜流血咸陽官殿三月紅<lb/>
<pb n="KR4h0143_WYG_117-43a"/>
霸業已隨灰燼滅剛强必死仁義王隂陵失道非天亡<lb/>
英雄本學萬人敵何用屑屑悲紅妝三軍散盡旌旗倒<lb/>
玉帳佳人坐中老香魂夜逐劒光飛青血化為原上草<lb/>
芳心寂寞倚寒枝舊曲聞來似斂睂哀怨徘徊愁不語<lb/>
恰如夜聽楚歌時滔滔逝水流今古漢楚興亡兩丘土<lb/>
當年遺事乆成空慷慨尊前為誰舞<lb/>
　　李清照<lb/>
　　　感懐詩<lb/>
<pb n="KR4h0143_WYG_117-43b"/>
寒窻敗几無書史公路可憐合至此青州從事孔方君<lb/>
終日紛紛喜生事作詩謝絶聊閉門燕寢凝香有佳思<lb/>
靜中我乃見至交烏有先生子虛子<lb/>
　　朱淑真<lb/>
　　　湖上詠月<lb/>
清宵三五凉風發湖上閒吟步明月涓涓流水淺又清<lb/>
皎潔長空纎靄滅水光月色環相連可憐清景兩奇絶<lb/>
　　　喜雨<lb/>
<pb n="KR4h0143_WYG_117-44a"/>
赤日炎天燒八荒田中無雨苖半黄天公不放老龍懶<lb/>
掣電驅雷雲四方瓊瑰萬斛瀉碧落陂湖池沼皆泱泱<lb/>
髙田低田盡沾澤農喜禾無枯槁傷我皇聖徳布寰宇<lb/>
六月青天降甘雨四海咸䝉滂沛恩九州盡解焦熬苦<lb/>
傾盆勢歇塵㸃無衣袂生凉罷揮羽江上數峰天外青<lb/>
眼界增明快心腑炎熱一洗無留迹頓覺好風生兩腋<lb/>
紗㕑湘簟爽氣新沈李削𤓰浮玉液傍池占得秋意多<lb/>
尚餘珠㸃綴圓荷樓頭月上雲散盡逺水連天天接波<lb/>
<pb n="KR4h0143_WYG_117-44b"/>
　　盼盼<lb/>
　　　惜春容<lb/>
少年看花雙髩緑走馬章臺管絃逐而今老更惜花深<lb/>
終日看花花不足坐中有女顔如玉為我一歌金縷曲<lb/>
歸時壓得帽簷欹頭上春風紅簌簌<lb/>
　　紫姑<lb/>
　　　詠艣<lb/>
寒巖雪壓松枝折斑斑剥盡青虬血運斤巧匠斵削成<lb/>
<pb n="KR4h0143_WYG_117-45a"/>
　劒脊半開魚尾裂五湖仙子多奇致欲駕神舟探仙穴<lb/>
　碧雲不動曉山横數聲搖落江天月<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_117-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷三十四<lb/>
</p>
<p>
</p>
  </div>
</body>
</text>
</TEI>
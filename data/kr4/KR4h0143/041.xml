<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_041-1a"/>
　欽定四庫全書<lb/>
御選元詩巻四十一<lb/>
　　五言律詩七<lb/>
　　　楊維楨<lb/>
　　　　題米芾小景<lb/>
　煙霧林梢岀蒼翠望中分山溜雜人語溪雲亂鶴羣石<lb/>
　梁逢釋子巖屋隱徵君皴皵誰家筆披圖有篆文<hi>皵七迹反</hi>
　<hi>皮細也米元章有皴皵畫法</hi>
<pb n="KR4h0143_WYG_041-1b"/>
　　　　留題毘山松風竹月亭<lb/>
　蕩舟北郭外華表見新亭水作遊龍勢山為偃月形怪<lb/>
　松蟠水赤高竹上山青一束生芻意千秋地下靈<lb/>
　　　　題邊魯生棃花雙燕圖<lb/>
　燕燕兩于飛璚樓暮雨微春風歌白雪夜月夢烏衣對<lb/>
　語寄宮樹營巢接禁闈江南花事晚疑是苦思歸<lb/>
　　　　送曹生之京<lb/>
　十載辭京國常懷玉筍班鳳麐遊璧水虎豹啓天關海<lb/>
<pb n="KR4h0143_WYG_041-2a"/>
樹分秦雨江雲隔楚山壯遊須努力況子正紅顔<lb/>
　　　題蘇武牧羊圖<lb/>
未入麒麟閣時時望帝鄉寄書元有雁食雪不離羊旄<lb/>
盡風霜節心懸日月光李陵何以别涕淚滿河梁<lb/>
　　　送用上人之金陵<lb/>
東土帝王州高僧汗漫遊浣衣收夜雨洗鉢渡江流草<lb/>
發金銀穴花飛霹靂溝攜詩見短李應下讀書樓<lb/>
　　　送楊生琰歸溧陽<lb/>
<pb n="KR4h0143_WYG_041-2b"/>
之子吾同姓相逢已道南春衣彫白苧佳樹長黄柑雨<lb/>
淡潛龍寺天清漂女潭蒲公讀書處白石有新菴<lb/>
　　　夜坐<lb/>
日落羣動息張燈坐草堂浮生百年事清坐一爐香謀<lb/>
拙鄰人歎幽棲世慮忘吟詩不知寐華月自流光<lb/>
　　錢惟善<lb/>
　　　送酸齋學士之西州<lb/>
薊北文章客風流迥不羣潮聲秋别夢月色夜留君三<lb/>
<pb n="KR4h0143_WYG_041-3a"/>
峽吞秦樹千峰抹楚雲形骸捐水石來往更殷勤<lb/>
　　　保叔塔<lb/>
金刹天開畫鐵檐風語鈴野雲秋共白江樹晚逾青鑿<lb/>
屋巖藏雨黏崖石墜星下看湖上客歌吹正沈冥<lb/>
　　　書懷<lb/>
春夢渾難記年光不可留絮輕隨野馬椹熟醉林鳩綠<lb/>
樹深藏徑青山直上樓功名等閒事一笑拂吳鈎<lb/>
　　　寄呂彦孚<lb/>
<pb n="KR4h0143_WYG_041-3b"/>
覓句隱烏几談經坐虎皮乾坤秋已半風雨夜何其聚<lb/>
散偏相憶窮愁不自悲但令交有道莫惜鬢成絲<lb/>
　　　極目亭<lb/>
南望富春渚雲山縱復横野陰低驛樹秋色帶州城千<lb/>
古共登覽一江空戰争海門遥見白應是晚潮生<lb/>
　　　和王仁仲見寄<lb/>
齒髪已如許江湖何所之忽收前月信未和去年詩至<lb/>
寶懷雙璧新愁理亂絲為親能捧檄此意獨余知<lb/>
<pb n="KR4h0143_WYG_041-4a"/>
　　張昱<lb/>
　　　暑中招客<lb/>
江山猶故國風月自閒人老至謀生拙時更盛化新花<lb/>
疑春似夢酒與道為鄰柱史猶龍者何嫌有此身<lb/>
　　王逢<lb/>
　　　憶舊遊二首<lb/>
醉酒高陽里題詩左氏莊碧雲垂草帶紅旭㪚花房流<lb/>
水循除活飛絲拂鬢長座中誰潦倒遺却紫香囊<lb/>
<pb n="KR4h0143_WYG_041-4b"/>
紫纍妨過馬青苔委佩魚名通天上籍腹有架間書春<lb/>
水浮齋艦山雲落板車尚懷仁里好耕鑿對休居<lb/>
　　　題沈氏别墅<lb/>
小築洄塘上春陰水暫寒栁遮蓮葉艇花礙竹皮冠生<lb/>
理㝷常足閒心一寸寛知予厭奔走絶口不言官<lb/>
　　　仙茅塢<lb/>
夜宿仙茅塢金鼇湧亂山天風來海外烟火落人間白<lb/>
石思同煮青蘿喜獨攀絺衣弄華月公子亦忘還<lb/>
<pb n="KR4h0143_WYG_041-5a"/>
　　　題虎樹亭<hi>宋聰禪師住華亭時有二虎噬人師降伏之命名曰大青小青師卒虎亦</hi>
　　　　<hi>死弟子瘞之塔傍踰年生銀杏樹二今主僧隠公闢亭樹問扁曰虎樹</hi>
舟泊東西客詩招大小青山高白月墮草偃黑風腥植<lb/>
物鍾英爽精藍被寵靈涼陰慎剪伐留䕶石函經<lb/>
　　　過馬天章水村居<lb/>
嘉興馬錄判歸築水村居土銼長腰米蓴羮巨口魚青<lb/>
衫霑露薄華髪向秋疎尚爾丹心壯無時去玉除<lb/>
　　　鄰飲<lb/>
<pb n="KR4h0143_WYG_041-5b"/>
蠟炬繞紅鸞盆花玉露漙無家憎月色多難薄春寒毛<lb/>
頴時旌鬼黄金少鑄官西鄰濁酒熟得罄一回歡<lb/>
　　　簡夏嘉定<lb/>
百里繞吳煙重過喜地偏深城遲閉户細港倒囘船暮<lb/>
汐蟶開甲秋原木放綿民風返淳厚正賴使君賢<lb/>
　　　乙未八月避地前湖三首<hi>錄二首</hi>
借地安樵爨秋煙滿桂叢禍因貧賤少詩到亂離工有<lb/>
妹音徽隔諸兒起臥同數畦烏口稻滿待熟天風<lb/>
<pb n="KR4h0143_WYG_041-6a"/>
竹底秋光薄牆根朝日暄稍通鄰曲好深荷野人恩細<lb/>
雨菰生米新霜芋長孫加餐向茅屋醒眼看乾坤<lb/>
　　　丙申八月紀事時自鄉里入吳還華館遂卜隠<lb/>
　　　鴻山<lb/>
寸舌解重圍長歌振短衣不成巢父去空似魯連歸蔡<lb/>
港沙田薄黄山宰木稀伯鸞吾所慕梅李況魚肥<lb/>
　　　至正丙午三月廿八日自横泖遷居烏涇宋張<lb/>
　　　驥院故居有林塘竹石因扁堂曰儉德園曰最<lb/>
<pb n="KR4h0143_WYG_041-6b"/>
　　　閒得詩凡六首<hi>錄三首</hi>
卜宅賓賢里生涯始有涯憂緣常念亂貧為數移家徑<lb/>
合交枝果簾當獨樹花池臺㡬峰石相友臥煙霞<lb/>
鄰曲敦新好園林恍昔游衣冠時徑入棊槊夜忘收已<lb/>
遂蓴羮興何煩杞國憂人生貴行樂兩鬢颯先秋<lb/>
無才甘在野多懶愜行園石露漙雲氣池風損水痕草<lb/>
深眠雉子林静習鴉孫擬著幽居錄漁樵共討論<lb/>
　　　重游澱山<lb/>
<pb n="KR4h0143_WYG_041-7a"/>
鼇戴小蓬萊方諸宮影開崖根龍洞闢山脉虎邱來疎<lb/>
磬重煙水殘碑半雨苔因之懷故國游雁落清哀<lb/>
　　　芮庠卿邀費孟霦同知陪酌背孰堂復同晚步<lb/>
　　　口號<lb/>
罷酒出前楹霜寒著面輕林腰煙帛束天角火鋒生臥<lb/>
木橋通野疎罾水隔城寛袍曳笻竹俱老愧宵征<lb/>
　　　乙丑秋書<lb/>
腰痛非千米眵昬漸廢書静知天運宻老與堠程疎綠<lb/>
<pb n="KR4h0143_WYG_041-7b"/>
吉黄甘外紅鮮白小初兒歸共貧樂容易歲云除<lb/>
　　　題垂虹橋亭<lb/>
長虹垂絶岸形勢壓東吳風雨三江合梯航百粤趨葑<lb/>
田連沮洳鮫室亂魚鳬私怪鴟夷子初心握霸圖<lb/>
　　戴良<lb/>
　　　除夜客中<lb/>
歲月遽如許蹉跎老却人一年惟此夜明日又逢春湖<lb/>
海未歸客風塵多病身感時渾不寐燈火獨相親<lb/>
<pb n="KR4h0143_WYG_041-8a"/>
　　　郡齋度歲二首<hi>錄一首</hi>
失脚雙溪路今經兩度春不堪飛雪夜還作望鄉人世<lb/>
事方如夢生涯笑此身惟應兩蓬鬢不負歲華新<lb/>
　　　送歸安丞<lb/>
之子官何處湖流一舸通汀洲蘋影外城郭水光中夜<lb/>
泛苕溪月春吟若下風若逢陳太守為報各衰翁<lb/>
　　　自定川入海<lb/>
乍離東海郡又上北溟船紅見波中日青窺水際天鄉<lb/>
<pb n="KR4h0143_WYG_041-8b"/>
關千里隔身世一帆懸鄉信何從達歸鴻落照前<lb/>
　　　次大牢山下<lb/>
草樹叢祠古波濤仙掌清鐘聲千里闊帆影一舟横茅<lb/>
屋邊山戍泥牆傍海城中原風景異到此暗傷情<lb/>
　　　至膠州<lb/>
自入東膠路鄉邦此地賒人悲西候日帆亂北溟霞民<lb/>
俗農為業州城土作家驛樓何處是庭樹暮棲鴉<lb/>
　　　宿髙宻<lb/>
<pb n="KR4h0143_WYG_041-9a"/>
客路信悠悠荒城許暫投黄塵齊地晚紅葉海邦秋燈<lb/>
影明官驛鐘聲度縣樓去家今幾許猶自夢東州<lb/>
　　　次益都<lb/>
使傳來遥甸估車馳近坰茅廬城外寺楊樹驛邊亭淄<lb/>
水穿原緑牛山入郡青西遊應未遂又復渡滄溟<lb/>
　　　經金繩廢寺<lb/>
寂寞唐朝寺頻年客到稀空山孤殿在荒徑一僧歸苔<lb/>
色驕秋雨松聲振夕暉驚烏初有託近亦出林飛<lb/>
<pb n="KR4h0143_WYG_041-9b"/>
　　　鄮城逢故人<lb/>
一别無消息誰知住此城忽逢難面認驟語各心驚身<lb/>
世丹衷折干戈白髪生憑君陳往事相看重含情<lb/>
　　　歳暮感懷四首<hi>錄一首</hi>
驅馳三十載身世竟何如人老憂虞裏交疎病廢餘鄉<lb/>
邦書未返湖海歲將除後夜燒燈坐依然歎索居<lb/>
　　　客居三首<hi>錄一首</hi>
寥落空山裏松門晝亦關江鄉千里隔天地一身閒聽<lb/>
<pb n="KR4h0143_WYG_041-10a"/>
雨多臨水看雲長傍山自今幽思熟無復歎時艱<lb/>
　　　辛亥除夕三首<hi>録一首</hi>
移居湖水上已是一年期客路頻辭歲家山忘别時庭<lb/>
寒無鵲噪春近有梅知此夜傷情極椒觴懶獨持<lb/>
　　顧瑛<lb/>
　　　雪夜泊楓橋<lb/>
江城殘雪裏人發剡溪舟花急風飜去潮生水逆流傷<lb/>
心憐去雁幽興託盟鷗寄語東䝉叟春山擬共遊<lb/>
<pb n="KR4h0143_WYG_041-10b"/>
　　　和馬孟昭韻<lb/>
淒風何處起擊柝報嚴更共此可憐夜相看太瘦生燈<lb/>
挑簷雨落茶煮石泉鳴猶有彌明叟聯詩慰逸情<lb/>
　　　聽雪齋以夜色飛花合春聲度竹深分韻得聲<lb/>
　　　字<lb/>
虚館晝生白飛花照眼明隔簾時有影著地静無聲夾<lb/>
坐人如玉深杯酒屢傾清歡竟成醉淡月破雲生<lb/>
　　　晚泊新安有懷九成<lb/>
<pb n="KR4h0143_WYG_041-11a"/>
夜泊新安驛西風八月天人家溪樹裏晚飯柁樓前水<lb/>
落星移石雲開月墮船遥思佩韋者癡坐不成眠<lb/>
　　顧元臣<lb/>
　　　玉山佳處分韻得堂字<lb/>
玉山有佳趣張讌竹梧堂翠氣動空碧綠陰生暗芳蔗<lb/>
漿銀碗凍蓴縷翠絲涼最愛纎歌罷虚庭月似霜<lb/>
　　　又得鳳字<lb/>
梧竹遶髙堂清陰滿坐涼春風人似玉芳草句生香綠<lb/>
<pb n="KR4h0143_WYG_041-11b"/>
酒傾鸚鵡瑶笙引鳳凰詩成歡未撤月色轉迴廊<lb/>
　　顧晉<lb/>
　　　芝雲堂得生字<lb/>
石根雲氣暖坐看紫芝生詩酒共為樂竹梧相與清仙<lb/>
人同跨鶴玉女對吹笙過雨添涼思停杯待月明<lb/>
　　倪瓚<lb/>
　　　題張德常良常草堂<lb/>
翠壁鄰丹竈青楓背草堂琴書聊卒嵗麋鹿自成行澗<lb/>
<pb n="KR4h0143_WYG_041-12a"/>
水流杯滑飛花入座香能無問津者及此繫舟航<lb/>
　　　遊善權洞<lb/>
來窺善權洞一上李公樓水玦巖前引雲旌松際浮然<lb/>
鐙長不夜垂釣只虛舟欲讀吳朝刻真成冒雪遊<lb/>
　　　雪槎軒<lb/>
已比溝中斷空思海上浮隨雲秋汎汎貫月夜悠悠無<lb/>
路通河漢憑誰問女牛漂揺非有待吾道付滄洲<lb/>
　　　賦德機徵君荆南精舍圖<lb/>
<pb n="KR4h0143_WYG_041-12b"/>
結廬溪水南勝事足幽探夏果落山雨春衣染夕嵐石<lb/>
欹招鶴磴門俛射蛟潭日日縈歸夢蕭條雪滿簪<lb/>
　　　贈公遠<lb/>
霜葉落欲盡晚山看更青躡將沙際屐坐久水邊亭俛<lb/>
仰已如夢漂揺同泛萍稻粱非所戀黄鵠思㝠㝠<lb/>
　　　張心遠訪郯九成因書以寄<lb/>
州府今為掾風埃多厚顔香芹渾滿澗去鶴未巢山思<lb/>
逐春雲亂心隨野水閒張君應話我樗散碧巖間<lb/>
<pb n="KR4h0143_WYG_041-13a"/>
　　　荒村<lb/>
踽踽荒村客悠悠逺道情竹梧秋雨碧荷芰晚波明穴<lb/>
鼠能人拱池鵝類鶴鳴蕭條阮遥集㡬屐了餘生<lb/>
　　　寄虞子賢<lb/>
天闊海漫漫崑山望眼寛桃源迷晉世松樹受秦官雨<lb/>
蘚鹿迒遍霜梧鸞影寒封題數行字聊問竹平安<lb/>
　　　贈沈文舉<lb/>
波光浮草閣苔色上春衣楊栁鶯啼暗櫻桃鳥啄稀榮<lb/>
<pb n="KR4h0143_WYG_041-13b"/>
名非所慕登覽竟忘歸泖水宜修褉重來坐釣磯<lb/>
　　　已酉八月廿三日雨至廿六日乃開霽賦五言<lb/>
　　　呈德常<lb/>
積雨琴絲緩㳂階蘚碧滋泥途方汨没茅屋且棲遲酒<lb/>
向鄰家貰杯從野老持便應從此去海上候安期<lb/>
　　　畫江天晚色贈志學<lb/>
不見呂君久題詩懷不忘風聲渾落葉山影半斜陽獨<lb/>
鶴來遲暮孤帆出𣺌茫為圖秋色去留寄讀書堂<lb/>
<pb n="KR4h0143_WYG_041-14a"/>
　　　垂虹亭<lb/>
虛閣春城外澄湖暮雨邊飛雲忽入户去鳥欲窮天林<lb/>
屋青西映吳松碧左連登臨感時物快吸酒如川<lb/>
　　　題畫贈王仲和<lb/>
曾住南湖宅于今已十年叢筠還自翳喬木故依然雨<lb/>
雜鳴渠溜雲連煮术煙何時重相過爛醉得佳眠<lb/>
　　　題元璞上人壁<lb/>
蕭條江上寺迢遞白雲横坐待高僧久時聞落葉聲䲭<lb/>
<pb n="KR4h0143_WYG_041-14b"/>
夷懷往事張翰有餘情獨櫂扁舟去門前潮未生<lb/>
　　　寄王道士宗晉<lb/>
王君舊隱地聞更結茅茨鶴氅春裁苧鵞羣雪泛池時<lb/>
歌緑水曲不負碧山期夜雨生芳草令人起夢思<lb/>
　　　送僧<lb/>
聞說四明道山川似若邪去依阿育墖還宿梵王家野<lb/>
井封殘雪江船聚晚沙光公强健否持底作生涯<lb/>
　　　贈王光大<lb/>
<pb n="KR4h0143_WYG_041-15a"/>
荆溪王隠士相見每從容借地仍栽竹巢雲獨傍松青<lb/>
苔盤石浄嘉樹緑陰重約我同棲遁嵩髙第㡬峰<lb/>
　　　桂花<lb/>
桂花留晚色簾影淡秋光靡靡風還落菲菲夜未央玉<lb/>
繩低缺月金鴨罷焚香忽起故園想泠然歸夢長<lb/>
　　　題畫<lb/>
甫里林居静江湖逺浸山漁舟衝雨出巢鶴帶雲還漉<lb/>
酒松肪滑敷茵楮雪閒春風一來過似泊武陵灣<lb/>
<pb n="KR4h0143_WYG_041-15b"/>
　　　寄張徳常<lb/>
卜宅近溪西雲煙咫尺迷晝眠同野鶴晨起候林雞舊<lb/>
種松三徑春栽菊滿畦來禽與青李囊致不封題<lb/>
　　　六月六日盧氏客樓對雨呈維寅<lb/>
無家隨地客小閣看雲眠涉夏雨寒甚似秋風颯然舞<lb/>
鸞悲鏡影飛雁落筝絃好轉船頭去江湖萬里天<lb/>
　　　題畫贈九成<lb/>
故人郯掾史邀我宿溪船把酒風雨至論詩煙渚前晨<lb/>
<pb n="KR4h0143_WYG_041-16a"/>
興就清盥思逸愛春天復遇武陵守共尋花滿川<lb/>
　　　送李徵君過荆溪訪王司丞<lb/>
何處尋狂客故人王子猷花落庭前樹風吹溪上舟紫<lb/>
筍生春雨綠蘋滿芳洲心隨酒船發悵望不能休<lb/>
　　　懷寄強行之常州學官<lb/>
君在西溪上年年楊栁春提壺坐栁下邀我見情真青<lb/>
葉巳垂帶白花還覆蘋别來今見栁思爾採芳芹<lb/>
　　郯韶<lb/>
<pb n="KR4h0143_WYG_041-16b"/>
　　　過石塘洪<lb/>
亂石成孤嶼中流截巨濤水清時見底沙淺不容舠度<lb/>
鳥窺天影遊鱗觸澗毛前村江路迥纎月在林臯<lb/>
　　　谷口<lb/>
谷口大星稀蒼茫夜景微草驚知鹿過潭響覺龍歸楚<lb/>
舞誰相狎商歌自攬衣鹿門應有待莫遣壯心違<lb/>
　　　吳浦<lb/>
山勢分吳楚江流接混茫昔年隔南北此地即邊疆民<lb/>
<pb n="KR4h0143_WYG_041-17a"/>
近淮鹽市門通海客航行人敬風土云是子游鄉<lb/>
　　　為静巖上人賦半閒雲房<lb/>
松下半間屋繞檐生白雲山香石上起華雨静中聞埽<lb/>
榻看桐影支笻對夕曛悠悠百年意世事任紛紜<lb/>
　　　送僧歸嚴陵<lb/>
春船上瀬急歸路石濺濺白石百花静清江初月圓偶<lb/>
逢林下叟為話竹間禪明發遥相憶青山生暮煙<lb/>
　　　倪元鎮畫<lb/>
<pb n="KR4h0143_WYG_041-17b"/>
元館夏初度青林暑氣中開軒對流水坐石待薰風花<lb/>
落葛巾側鳥鳴山几空經鉏者誰子散髪奏絲桐<lb/>
　　　送樊仲益省郎之解州<lb/>
六月句吳國重逢樊省郎題詩過山館惜别度河梁淮<lb/>
樹生秋早汾陰去雁長明年朱紱貴遥憶奉華觴<lb/>
　　　題九龍圖<lb/>
九龍起幽壑百谷走春雷峽坼蒼厓斷天傾白浪迴朝<lb/>
行神禹穴暮過楚王臺應有天瓢手為霖遍九垓<lb/>
<pb n="KR4h0143_WYG_041-18a"/>
　　　登姑蘇臺劉從事索賦二首<hi>録一首</hi>
臺榭已蕪沒江山非昔遊鳥啼煙樹裏日落古城頭源<lb/>
水聞吳曲青楓繫越舟望中衰栁色知是舊長洲<lb/>
　　　題宋氏綠野莊<lb/>
暮泊蘭陵郡朝過綠野莊飛花渡江濶垂栁蔭門長埽<lb/>
地春陰合梳頭荷氣涼㡬時重著屐來此話滄浪<lb/>
　　　小遊仙<lb/>
旭日三危際春煙五色開誰知大瀛海似是小蓬萊靈<lb/>
<pb n="KR4h0143_WYG_041-18b"/>
鶴傳書去神魚聽瑟來仙軿如少駐花底注深杯<lb/>
　　　至正庚寅臘月下澣予與琦元璞吳國良同寓<lb/>
　　　玉山時大雪彌旬日坐雪巢聽簫酌酒煮茗賦<lb/>
　　　詩俄有他故乘夜泛舟泊楓橋下雪復大作匡<lb/>
　　　山于彦成有越上之行余賦是詩以送之二首<lb/>
長江㡬萬里送子一扁舟日落雲帆盡天空海水流青<lb/>
山無過雁白髪有歸鷗為語乗查客何如汗漫遊<lb/>
山陰有歸客雪夜泛扁舟一笑遽云别知君静者流看<lb/>
<pb n="KR4h0143_WYG_041-19a"/>
山對明鏡濯足起飛鷗還載一壺酒相尋賀監遊<lb/>
　　　秋夜獨坐有懷玉山徵君<lb/>
庭樹葉初落鵲飛驚早秋玉繩猶未轉星漢忽同流楊<lb/>
柳離亭思芙蓉别浦愁美人隔烟渚滄海信悠悠<lb/>
　　　次顧仲瑛晚泊新安見懷韻<lb/>
長林夕露下一雁過秋天月照風燈外星沈夜水前美<lb/>
人隔煙渚清夢落江船孤坐聞城漏迢迢夜不眠<lb/>
　　姚文奐<lb/>
<pb n="KR4h0143_WYG_041-19b"/>
　　　和韻<lb/>
天清望不極逸興晚來多新月弦初上秋華酒半酡水<lb/>
光揺玉麈山色舞金鵞坐久衣裳冷移舟向澗阿<lb/>
　　熊夢祥<lb/>
　　　湖光山色樓<lb/>
移舟界溪上忽見海虞山山接空青外湖當慘淡間松<lb/>
聲聽欲近帆影坐看還何處西風起漁歌下别灣<lb/>
　　周砥<lb/>
<pb n="KR4h0143_WYG_041-20a"/>
　　　過任昉釣臺<lb/>
雲樹參差短寒山迢遞明深春釣臺沒殘照夕嵐輕萬<lb/>
化同斯盡孤名如水清誰悲范僕射千載見交情<lb/>
　　　過西澗<lb/>
放鶴白石上曳履青林間近竹門自掩採樵人未還草<lb/>
生西澗雨雲歛南湖山遊咏以終日相依道者閒<lb/>
　　　望頥山<lb/>
曾著頤山屐穿雲古洞歸松浮仙嶠日花落女蘿衣翠<lb/>
<pb n="KR4h0143_WYG_041-20b"/>
壑晴蜺飲丹房玉燕飛煙塵此時路長望一歔欷<lb/>
　　　送鄭同夫歸豫章分題百花洲<lb/>
洲上百花明春流日夜生祇看維客棹無復渡霓旌落<lb/>
日山如舊東風鳥自鳴蕭條千古意離别暗傷情<lb/>
　　　元日試墨二首<lb/>
金鴨香猶吐風簾影自飄輕氷生墨沼餘雪綴寒條茅<lb/>
屋行堪賦山雲坐可招且無軒冕意隨分樂漁樵<lb/>
萼綠花開未春醪已滿缸不須嗟往事且復醉幽忩采<lb/>
<pb n="KR4h0143_WYG_041-21a"/>
筆雲千朶青霄鶴一雙平生江海興漸覺片心降<lb/>
　　　題宮人行樂圖<lb/>
金宮遊素女玉笛弄清暉月殿龍香度風簾翠影飛雲<lb/>
開移綵仗花落卷春衣莫買相如賦長門事已非<lb/>
　　　賦得晚晴送禪師<lb/>
浮雲暮色霽空宇湛然清復念還山客遲遲南澗行新<lb/>
禽響叢木殘照入孤城即此閒來往方紆塵外情<lb/>
　　　雨中一首<lb/>
<pb n="KR4h0143_WYG_041-21b"/>
淒涼懷故舊寂寞臥丘園溪冷風蒲拆林髙雨竹喧漁<lb/>
人留野渡田犬吠衡門無限清秋意何從製一言<lb/>
　　張簡<lb/>
　　　送徐敎授曉山歸武林<lb/>
三年言子邑寂寞鼔鳴琴官舍冷如水杏花春滿林化<lb/>
風敦薄俗清氣集虚襟歸去吳山下青青草正深<lb/>
　　　次韻答強仲端<lb/>
花落紅雲島風生白玉題真人不出户芳樹自成蹊埽<lb/>
<pb n="KR4h0143_WYG_041-22a"/>
地雨初歇開簾鶯正啼此時不一見春思轉萋迷<lb/>
　　瞿份<lb/>
　　　春暉樓以紅藥當堦翻分韻得紅字<lb/>
岸幘華池上開樽芳逕中玉瓶分錦水紈扇度香風妝<lb/>
靚舞衣薄嬌妥青雲紅莫辭秉燭醉妖嬈偏惱公<lb/>
　　李瓚<lb/>
　　　春原<lb/>
林樾風初協村原泥正融香蕪連野碧冶杏過牆紅塞<lb/>
<pb n="KR4h0143_WYG_041-22b"/>
雁歸天未巴鶯出谷中春光濃若酒歡賞興何窮<lb/>
　　李元珪<lb/>
　　　秋暮<lb/>
秋色已云暮天寒未授衣異鄉三載過倦客㡬時歸膠<lb/>
漆惟君久論心見面稀題詩寄清隠江國雁初飛<lb/>
　　張師賢<lb/>
　　　送于彦成歸越次郯九成韻<lb/>
江南歲云暮仙客泛歸舟交態浮雲變離懷逐水流雪<lb/>
<pb n="KR4h0143_WYG_041-23a"/>
空横獨鶴沙際渺羣鷗劒佩山陰道知君獨重遊<lb/>
　　沈性<lb/>
　　　晩泊新安有懷九成次玉山韻<lb/>
溪行仍水宿夜坐散秋天月出青楓裏烏啼古驛前間<lb/>
關懷枉路汗漫問鄰船想憶同心者裁詩不待眠<lb/>
　　張遜<lb/>
　　　題桃花溪<lb/>
種桃如種栁容易得成花千樹恐無地平原堪卜家晚<lb/>
<pb n="KR4h0143_WYG_041-23b"/>
風迎窈窕春水繞汙邪久不通人問循溪步曲斜<lb/>
　　顧逵<lb/>
　　　澹香亭<lb/>
玉樹浮春煖輕風扇夕清霏微通繡幕窈窕倚朱楹酒<lb/>
壓霞光㶑衣承雪色明徘徊顧林影華月又東生<lb/>
　　沈右<lb/>
　　　次韻叔方先生兼簡伯行敬初二首<lb/>
憶昔陪二子吟嘯野亭中風急江花白霜晴木葉紅去<lb/>
<pb n="KR4h0143_WYG_041-24a"/>
留身若寄陶寫興無窮更喜陳夫予幽情訝許同<lb/>
掩巻坐忘寐書燈耿獨明年華勞髪改夜氣與神清感<lb/>
夢疑蕉鹿挑愁賴麯生何時重相覔握手話真情<lb/>
　　　次留笠澤别業詩<lb/>
步屧春風裏翛然忘世情閒門無客到載酒泛江行雨<lb/>
過山如染潮迴水自生鷗沙割千頃夢不到承明<lb/>
　　劉西村<lb/>
　　　送鄭同夫歸豫章分題楓橋<lb/>
<pb n="KR4h0143_WYG_041-24b"/>
涼風起蘋未送子過楓橋落日聞征雁空江生暮潮星<lb/>
沉吳渚闊雲入楚山遥歸去秋堪把芙蓉葉未凋<lb/>
　　金翼<lb/>
　　　送周仕宣南臺典史賦響屧廊<lb/>
深宮風日静鳴屧憶當時花襯珠嬪步春隨綵仗移錦<lb/>
鳬雲窈窕香佩玉葳蕤我正慙趨步臺郎赴逺期<lb/>
　　陸景龍<lb/>
　　　奉寄竹深識趣二先生兼簡泉上架閣<lb/>
<pb n="KR4h0143_WYG_041-25a"/>
下榻徐髙士彈琴魏隠君相望一溪水只隔半山雲每<lb/>
憶朋簪盍俄驚客袂分登樓頻眺逺離思正紛紛<lb/>
　　舒頔<lb/>
　　　獨步<lb/>
獨步誰為侶谿邊有白雲情親鷗共狎機動鹿分羣細<lb/>
草沿厓出幽花隔岸聞歸鴉背秋色飛過夕陽林<lb/>
　　　春雪<lb/>
片片霑芳草紛紛雜落花籬寒春雀陣檐凍午蜂衙雲<lb/>
<pb n="KR4h0143_WYG_041-25b"/>
宻深藏樹谿渾不見沙小忩風力惡呼婢莫烹茶<lb/>
　　　晴<lb/>
雲氣扶紅日江光漾翠濤煙籠淮樹逺天浄楚山髙慕<lb/>
道心誠渴憂時鬢獨搔明朝鍾阜去渡口買輕舠<lb/>
　　　白土嶺<lb/>
野水孤城迥風雲浪積沙一方龍虎國六代帝王家玉<lb/>
樹歌仍在新亭恨轉加凝情正寥落漁唱答邊笳<lb/>
　　　茅岡鋪阻雨<lb/>
<pb n="KR4h0143_WYG_041-26a"/>
巖谷幽棲士江湖嬾散身思鄉荆楚客憂國杜陵人年<lb/>
老常防病時乖不厭貧滔滔浸平陸何處是通津<lb/>
　　　嶠源<lb/>
谿囘石欲動山斷路還通嵌石蘚花白颭林楓葉紅野<lb/>
雞啄寒澗塞雁下晴空莫怪楊朱泣于今路更窮<lb/>
　　舒遜<lb/>
　　　李謫仙<lb/>
召對金鑾殿榮膺白玉堂氣吞髙力士眼識郭汾陽醉<lb/>
<pb n="KR4h0143_WYG_041-26b"/>
骨生疑蛻詩名死更香何由見顔色月落照空梁<lb/>
　　　和蔡原英暮春雜詠二首<lb/>
處處鵑聲急春光大半非緑扶官栁暗紅㸃岸花飛竹<lb/>
隖消殘靄柴門掩落暉髙人尋友罷獨抱一琴歸<lb/>
十日九風雨春來有許陰氣騰三島暝緑漲一江深苔<lb/>
匝痕猶濕花垂力不禁遥憐杜陵老麻麥正關心<lb/>
　　　和人韻<lb/>
山水有真趣琴書得自由歌詩哦字眼沽酒過牆頭南<lb/>
<pb n="KR4h0143_WYG_041-27a"/>
國黄花景西風白雁秋何人發幽興吹笛倚江樓<lb/>
　　　題度洪富嶺道中<lb/>
蹋破瓊瑶路行穿翡翠岑光揺鼇背穏迹印獸蹄深氷<lb/>
瑩奩開鏡泉凝玉墜簪野梅香徹骨三嗅動微吟<lb/>
　　周霆震<lb/>
　　　山村<lb/>
寥落驚回首艱危厭久生野人羞費揖山石苦留行坡<lb/>
雨初畦菜園霜未破橙小村風物古暫喜話農耕<lb/>
<pb n="KR4h0143_WYG_041-27b"/>
　　楊翮<lb/>
　　　遊廣教寺次李生韻<lb/>
勝日欵禪宮蒼苔印屐蹤雲間聞梵語煙外聽齋鐘樹<lb/>
列千年檜林深百尺松明珠光錯落幽壑舞驪龍<lb/>
　　張端<lb/>
　　　和傳可除夕<lb/>
厯盡年俱往寒多火未銷為憐無去日飜恨有來朝世<lb/>
路看何隘家山望更遥雙娥燈影裏剪綵待元宵<lb/>
<pb n="KR4h0143_WYG_041-28a"/>
　　　擣衣<lb/>
為擣清砧素令人念藁砧近寒將雁至入夜正蛩吟霜<lb/>
月三更杵關山萬里心金風何太弱不與送餘音<lb/>
　　吳志淳<lb/>
　　　小姑山<lb/>
長江數千里屹立一峰尊開闢由神禹朝宗自海門魚<lb/>
龍藏白晝星斗動黄昏祇有孤舟客歸心逐浪飜<lb/>
　　周南老<lb/>
<pb n="KR4h0143_WYG_041-28b"/>
　　　至正丁酉冬督役城虎丘連月餘賦詩八首錄<lb/>
　　　呈居中禪師<hi>錄一首</hi>
白髪趨公役驅馳上虎丘空惟追舊賞無復紀清游紅<lb/>
葉自秋色青山慘暮愁凭軒凝竚久誰與話綢繆<lb/>
　　魯淵<lb/>
　　　題馬文璧秋山圖為盧仲章賦<lb/>
野館空山裏林泉象外幽淡雲初霽雨紅葉早驚秋路<lb/>
轉山藏屋橋危岸倚舟直疑人境異便欲問丹丘<lb/>
<pb n="KR4h0143_WYG_041-29a"/>
　　朱希晦<lb/>
　　　時事<lb/>
貧病知交態驅馳愧老身薊門深雨雪淮海暗風塵雖<lb/>
有樓船將能無柱石臣㑹須安反側早晚畫麒麟<lb/>
　　　納凉<lb/>
無事解衣坐超然心境空深林翳炎日萬壑來天風閒<lb/>
停白羽扇試拂朱絲桐醉罷不知夕月生滄海東<lb/>
　　吳㑹<lb/>
<pb n="KR4h0143_WYG_041-29b"/>
　　　春晩<lb/>
風雨春如客煙霞日似年鶯歌把酒聽花落抱琴眠樹<lb/>
暗藏書谷香流洗藥泉好懷無處說誰與繫江船<lb/>
　　　江村<lb/>
紅樹江村外黄蘆野水邊葉深風落地禾偃澇餘田雁<lb/>
鶩違寒日牛羊入逺煙岸人連棘户盡室避軍船<lb/>
　　王中<lb/>
　　　黄家洲客舍留别<lb/>
<pb n="KR4h0143_WYG_041-30a"/>
數載俱流落相逢鬢已秋生涯同寂寞書劒祇淹留沙<lb/>
闊隨天盡江平帶日流别離殊不愜回首思悠悠<lb/>
　　　田家雜興<lb/>
煙火中林静秋風歲律賒清霜催橘柚落日照蒹葭石<lb/>
逕通流水山橋臥古槎武陵元世境不必問桃花<lb/>
　　　閒居述興<lb/>
老來真懶慢林下復無營樵牧通名姓禽魚識性情臥<lb/>
聞黄葉落坐看白雲生更愛茆齋夜泠泠風月清<lb/>
<pb n="KR4h0143_WYG_041-30b"/>
　　　懷方二叔子<lb/>
聞說臨濠客衰年謫宦貧愛憎多異報消息定誰真得<lb/>
失雖由命才名實累身平生交契重東望苦傷神<lb/>
　　　病後述懐<lb/>
杖藜初雨後試步夕陽時草綠驚春久山深得暖遲病<lb/>
多因識藥興短倦題詩寂寞無人問平居有所思<lb/>
　　　泊鏡口<lb/>
日暮風濤穏扁舟泊此隅雲山歸夢杳鄰舫語音殊片<lb/>
<pb n="KR4h0143_WYG_041-31a"/>
月寒江永平沙旅雁孤無才合漂泊不敢恨窮途<lb/>
　　　山中滯雨<lb/>
淥酒千鍾醉衰年百念闌山深茅舍静春暮雨聲寒花<lb/>
事隨泥滓苔痕上井欄寂寥聞杜宇羈思若為寛<lb/>
　　華幼武<lb/>
　　　風棚<lb/>
百尺虚結構松風起四簷遂令秋滿屋何用晝垂簾蔽<lb/>
日雲常在當忩雨不霑翛然無限意叢竹浄相兼<lb/>
<pb n="KR4h0143_WYG_041-31b"/>
　　　清坐<lb/>
驅馳欣暫息清坐感餘春細雨偏宜草疎簾不隔塵山<lb/>
禽時引子庭鶴晩隨人㡬負林泉約空嗟頭上巾<lb/>
　　　客樓夜雨<lb/>
城郭易為熱江雲起不難電光生夜白雨氣入樓寒書<lb/>
葉仍防潤燈花不耐看祇緣聽亦慣竟夕睡偏安<lb/>
　　　宿蠡口<lb/>
春風吹短櫂迤邐望歸程刁斗溪邊戍旌旗野水營市<lb/>
<pb n="KR4h0143_WYG_041-32a"/>
橋人迹少官路馬蹄輕欲向東湖去邊烽永夜明<lb/>
　　　久雨<lb/>
江雨灑還稀江雲濕更低不愁吳水濶惟恨楚山迷野<lb/>
鶴思髙舉林烏慕穏棲漸看晴景好可得溷塗泥<lb/>
　　葉顒<lb/>
　　　送應空谷上人遊吳尋師二首僕于湖山泉石<lb/>
　　　有疇昔之好末章故及之<hi>錄一首</hi>
落日南朝寺吟笻㡬度登欲尋前日路去訪昔年僧浙<lb/>
<pb n="KR4h0143_WYG_041-32b"/>
水生新浪吳雲暗舊燈阿師如到彼為謝嶺南能<lb/>
　　　題應上人浄深精舍<lb/>
一室纎塵絶爐煙貝葉經每呼明月至常遣白雲扃竹<lb/>
色侵書幌荷香襲小亭晚來開甕牖放入數峰青<lb/>
　　　午忩睡起偶吟閒花落硯池小兒士亷率爾應<lb/>
　　　聲曰香絮粘棊局遂足成一律<lb/>
睡起碧忩虛無人松影移庭空晴晝永徑静夕陽遲香<lb/>
絮粘棊局閒花落硯池遥看煙樹鳥飛過白雲枝<lb/>
<pb n="KR4h0143_WYG_041-33a"/>
　　　已酉新正<lb/>
天地風霜盡乾坤氣象和厯添新歲月春滿舊山河梅<lb/>
栁芳容穉松篁老態多屠蘇成醉飲歡笑白雲窩<lb/>
　　　春晴<lb/>
曉洞雲歸濕春山草木新夭桃含宿雨嫩栁裊輕塵蜨<lb/>
翅寒猶怯蜂衙晚漸陳香風簇羅綺已有踏青人<lb/>
　　　日暮江村雜興<lb/>
釣艇已收緡無人深閉門雲生沙上石月出水南村寂<lb/>
<pb n="KR4h0143_WYG_041-33b"/>
寞寒潮逺微茫煙浪昬孤舟中夜笛感慨動吟魂<lb/>
　　　山莊即事<lb/>
策杖步松關衘杯看逺山青鞵陪月去翠袖裹雲還芳<lb/>
草斜陽外落花流水間山林多樂意無夢到塵寰<lb/>
　　　江村晩景<lb/>
野水溪橋外荒村八九家雨晴魚網曬風定酒旗斜紅<lb/>
樹霜江葉黄蘆月岸花何當從此隠重整釣雲槎<lb/>
　　　春遊晚歸<lb/>
<pb n="KR4h0143_WYG_041-34a"/>
小雨雜煙霏晴光弄夕暉蔫紅侵酒斚空翠潤琴徽風<lb/>
襲吟翁帽雲香野客衣殷勤花徑月寒影照人歸<lb/>
　　　次韻賈逢源見寄<lb/>
短髪凋秋鬢天風快晚晴閒惟欣有味老不歎無成白<lb/>
石和雲煮青山帶月耕無心少年事慷慨樂從征<lb/>
　　劉養晦<lb/>
　　　野館<lb/>
安穏桐溪上時危久索居蟻穿庭下穴蝸篆壁間書野<lb/>
<pb n="KR4h0143_WYG_041-34b"/>
水臨秋迥山窓映月虚十年戎馬亂歸計定何如<lb/>
　　燕遺民<lb/>
　　　感懷二首<lb/>
寥落吳山曲憑誰話起居出門惟水石相見但樵漁酒<lb/>
熟還堪漉葵荒欲自鋤久深泉石想早晚賦歸與<lb/>
泉石煙花浄林塘暑氣清幽花籬落見好鳥竹間鳴禾<lb/>
黍皆豐稔桑麻自長成還聞茅屋底燈火讀書聲<lb/>
　　王鵬<lb/>
<pb n="KR4h0143_WYG_041-35a"/>
　　　過西洞庭<lb/>
元洲不復見縹緲即芙蓉玉洞連三島金庭第一峰芝<lb/>
香雲氣暖竹色露華濃我亦尋真者行探虎豹蹤<lb/>
　　郭鈺<lb/>
　　　秋望<lb/>
長嘯動巖壑秋風生滿林片雲隨雁度疎雨約蟬吟燕<lb/>
馬關山逺吳船嵗月深歸來蘇季子何用苦多金<lb/>
　　　王志元邀度歳不及赴敬荅以詩<lb/>
<pb n="KR4h0143_WYG_041-35b"/>
東門問來使晩歲許相迎野樹懸雲氣江波挾雨聲虎<lb/>
飢寒更出驢瘦滑難行好是城南酒燈前只自傾<lb/>
　　　除夕<lb/>
短日如年度寜知歲又殘鄉關一水隔風雪五更寒寄<lb/>
食囊垂罄更衣帶盡寛主人供帳好獨作太平看<lb/>
　　　江路<lb/>
江路雪稜層囊空仗友朋炊煙晨減米乞火夜分燈白<lb/>
鳥踰青嶂蒼松舞翠藤鄉關長在望歸夢久無憑<lb/>
<pb n="KR4h0143_WYG_041-36a"/>
　　　　憶弟<lb/>
　時危思共濟謀拙阻相聞念母誰無子持家爾不羣江<lb/>
　煙寒織雨山鳥暝穿雲悵望歸無計悲啼向夜分<lb/>
　　　　和王志元雨晴<lb/>
　客枕愁春雨漁歌荅晚晴殘雲棲樹濕新水與橋平穉<lb/>
　子買魚至主人窺筍生酒來即傾倒何問阻歸程<lb/>
　　　　春雨<lb/>
　日夜雨懸懸問春春可憐好花俱薄命似我負芳年雲<lb/>
<pb n="KR4h0143_WYG_041-36b"/>
　氣低簾外江聲到枕前何時是寒食早已禁厨煙<lb/>
　　　　山館<lb/>
　偪側不敢怨飛騰殊未能野猿時送果山鬼夜吹燈口<lb/>
　腹久為累語言難盡憑白頭方檢束飽食愧飢鷹<lb/>
　<lb/>
　<lb/>
　<lb/>
御選元詩巻四十一<lb/>
</p>
<p>
</p>
  </div>
</body>
</text>
</TEI>
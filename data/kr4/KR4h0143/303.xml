<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_303-1a"/>
　欽定四庫全書<lb/>
御選金詩巻十三<lb/>
　　七言律詩二<lb/>
　　　劉汲<lb/>
　　　　題西巖<lb/>
　卜築西巖最可人青山為屋水為鄰身將隱矣文何用<lb/>
　人不知之味更真自古交游少同志到頭聲利不闗身<lb/>
　清泉便當如澠酒澆盡胸中累劫塵<lb/>
<pb n="KR4h0143_WYG_303-1b"/>
　　　王寂<lb/>
　　　　易足齋<lb/>
　吾愛吾廬事事幽此生隨分得優游窮冬夜話蒲團暖<lb/>
　長夏朝眠竹簟秋一榻蠧書閒處看兩盂薄粥飽時休<lb/>
　紅旗黄紙非吾事未羡元龍百尺樓<lb/>
　　　　送張仲謀使三韓<lb/>
　照海旌幢出樂浪過家上冡路生光鴨江桃葉朝迎渡<lb/>
　㞯嶺松花夜煮湯恩詔肅將芝檢重醉鞭低裊玉鞘長<lb/>
<pb n="KR4h0143_WYG_303-2a"/>
遺民笑指天車道酷似南陽異姓王<hi>髙麗稱中原使節皆曰天車某官事</hi>
<hi>見閻子秀鴨江行記</hi>
　　　黄桃花<lb/>
應嗔國色朝酣酒賜與羽衣如太真道士厭看千樹老<lb/>
令君别換一城新緗梅拂額更不俗栗玉削肌殊可人<lb/>
想得乞漿尋舊約東風不似去年春<lb/>
　　　奉題少保張公曲阿别墅二首<lb/>
休沐時時散馬蹄緑隂如染轉長堤帝城和氣融春圃<lb/>
<pb n="KR4h0143_WYG_303-2b"/>
相國餘波到兩溪無數龜魚欣作主不言桃李自成蹊<lb/>
聖時正要傳衣事賀監從渠老㑹稽<lb/>
鍾湖亭下水淙淙緑野平泉未易雙十里藕花紅歩障<lb/>
一軒松䕃碧油幢洛中獨樂有司馬天下不名知曲江<lb/>
紙尾欲煩賢宅相雨蓑添我坐篷窗<lb/>
　　喬扆<lb/>
　　　翠貞庵訪晦之不遇<lb/>
飛錫南遊乆未歸北藍清勝與誰期明窗但見横經處<lb/>
<pb n="KR4h0143_WYG_303-3a"/>
靜坐還思酌茗時獨誦隔林機杼句謾題渴井轆轤詩<lb/>
翠貞庵外千竿竹嘯月吟風待阿師<lb/>
　　趙可<lb/>
　　　來逺驛雪夕<hi>使髙麗時作</hi>
江上東風冷不禁晚雲翻手弄晴隂春來天氣不全好<lb/>
夜乆雪花如許深暖老正思燕地玉辟寒誰有魏臺金<lb/>
空齋寂莫青綾被學得東山擁鼻吟<lb/>
　　　題嵩陽歸隱圖<lb/>
<pb n="KR4h0143_WYG_303-3b"/>
風煙萬頃一椽第邱壑端能傲市朝窈窕雲山三兔穴<lb/>
飄颻風樹一鳩巢本來無取亦無與只合自漁還自樵<lb/>
三十六峰俱可隱願從君後不須招<lb/>
　　郝俁<lb/>
　　　郝吉甫蝸室<lb/>
草草生涯付短椽身隨到處即安然功名角上無多地<lb/>
風月壺中自一天世路乆諳甘縮首麴車才值便流涎<lb/>
一生笑我林鳩拙辛苦營巢二十年<lb/>
<pb n="KR4h0143_WYG_303-4a"/>
　　　應制狀元紅<lb/>
仙苑竒葩别曉叢緋衣香拂御罏風巧移傾國無雙豔<lb/>
應費司花第一功天上異恩深雨露世間凡卉謾鉛紅<lb/>
情知不逐春歸去常在君王顧盻中<lb/>
　　　故城道中同元東巖賦<lb/>
客亭南北厭飄零尚喜揚鑣過故城桐葉不堪追往事<lb/>
泥丸尤足見民情青山閱世㡬興廢白塔向人如送迎<lb/>
佇立夕陽無限思西風禾黍動秋聲<lb/>
<pb n="KR4h0143_WYG_303-4b"/>
　　　子文致君九日用安字韻聊亦同賦<lb/>
旅食京華秋又殘舊遊真似夢槐安閒居浪説重陽好<lb/>
塵世端知一笑難黄菊巳堪増悵恨白衣無復慰荒寒<lb/>
馬頭明月應相笑依舊紅塵滿客鞍<lb/>
　　　題孔氏園亭<lb/>
嚴勝諸孫賢至今相承種徳滿家林緑槐丹杏風流逺<lb/>
翠竹蒼松嵗月深傾蓋昔誰陪俊賞過庭今復嗣徽音<lb/>
此生夙有東游願杖屨他時或可尋<lb/>
<pb n="KR4h0143_WYG_303-5a"/>
　　　上巳前後數日皆大雪新晴游臨漪亭上<lb/>
十日隂風料峭寒試從花栁問平安野亭寂歴春將晚<lb/>
山徑縈紆雪未乾足踏東流方縱酒手遮西日悔投竿<lb/>
淵明正草歸來賦莫作山中令尹看<lb/>
　　　奉陪太守游南湖同郭令賦<lb/>
翠幄千章䕃晚空年華心賞兩無窮雲頭欲落催詩雨<lb/>
池面微生解愠風經笥使君談似綺仙舟令尹飲如虹<lb/>
娵隅自適清池樂不信參軍是郝隆<lb/>
<pb n="KR4h0143_WYG_303-5b"/>
　　　新秋<lb/>
旅食京華困鬱蒸可人秋意又新晴夜窓便覺風千里<lb/>
曉鏡從添雪數莖蟬噪不離羇客耳燕歸還動故園情<lb/>
軟紅塵外西山色乞與閒人眼暫明<lb/>
　　　寺樓晴望<lb/>
詰曲闌干面翠微蕙蘢窗户溢清暉雨侵斜日明邉過<lb/>
雲望前山缺處歸多病過春猶止酒薄寒向晚却添衣<lb/>
宦名不負滄波願羞見陂田白鳥飛<lb/>
<pb n="KR4h0143_WYG_303-6a"/>
　　馮子翼<lb/>
　　　贈張壽卿<lb/>
美如冠玉張公子知是留侯㡬世孫老境流離少歡趣<lb/>
天涯邂逅對清尊貂裘聊作西州客物化終同北海鯤<lb/>
十日相從又言别闗山明月正銷魂<lb/>
　　劉仲尹<lb/>
　　　西溪牡丹<lb/>
為雲為雨定成虚醉臉籠嬌試粉初舉國春風避姚魏<lb/>
<pb n="KR4h0143_WYG_303-6b"/>
換胎天質到黄徐百年金谷憑欄袖三月揚州載酒車<lb/>
我欲禪居淨餘習湖灘枕石看游魚<lb/>
　　　冬日<lb/>
刁騷短髮鑷還生鏡裏形骸只自驚睡枕食槃翻嵗月<lb/>
頭風股痺識隂晴鳩棲任笑謀生拙兔簡難忘照眼清<lb/>
不用暖爐公庫酒試容擁被聽雞聲<lb/>
　　　秋日東齋<lb/>
一區寂莫子雲家便腹那能貯五車筋力只今如老鶴<lb/>
<pb n="KR4h0143_WYG_303-7a"/>
筆頭新愛綰秋蛇樹間風定葉漫徑籬外雨寒梅著花<lb/>
勝日一尊能笑客更須官鼓候晨撾<lb/>
　　　謝孔遵席後堂畫山水圖<hi>後堂號秀隱居</hi>
家在龍沙弱水東劫來塵世笑春風都將天外蓬壺景<lb/>
漏作人間畫手工玉腕雪迴犀管細寳煤香散鳳綃空<lb/>
只應大地山河影常記飛鸞下月中<lb/>
　　　别墅二首<lb/>
牆根雨大土花碧秋筍寒添一兩莖愛買僻書人笑古<lb/>
<pb n="KR4h0143_WYG_303-7b"/>
痛憎俗事自知清黄花催織鈿鈿出白髮欺人故故生<lb/>
饘粥年來我稍具厭隨鞍馬逐浮名<lb/>
風雨驅寒入敝裘閒齋氣味冷颼颼年華過眼驚飛鳥<lb/>
利禄催人窘督郵竈下旋添温炕火牀頭剰買讀書油<lb/>
可人誰似黄夫子著意裁詩寄四休<lb/>
　　　龍德宫<lb/>
碧栱朱甍面面開翠雲稠疊鎻崔嵬連昌庭檻渾栽竹<lb/>
罨畫溪山半是梅藻井香銷塵化網銅欄秋澀雨留苔<lb/>
<pb n="KR4h0143_WYG_303-8a"/>
只應千古華清月狼藉春風媿露臺<lb/>
　　　酴醿<lb/>
相看絶似好交友著眼江梅季孟中海窟笙簫來鶴背<lb/>
月林氷雪繞春風滿前玉蕊名尤重特地梨花夢不同<lb/>
安得涪翁香一瓣種成聊供小南豐<lb/>
　　王啟<lb/>
　　　王右轄許送名酒久而不到以詩戲之<lb/>
燕酒名髙四海傳兵厨許送已經年青看竹葉應猶淺<lb/>
<pb n="KR4h0143_WYG_303-8b"/>
紅比榴花恐更鮮枕上未消司馬渴車前空墮汝陽涎<lb/>
不如便約開東閤一看長鯨吸百川<lb/>
　　髙公振<lb/>
　　　裴氏西園<lb/>
簿領沉迷倦不禁偶從名勝此幽尋竹陰疎處見潭影<lb/>
人語定時聞鳥音陳迹謾留千古恨歡遊聊慰十年心<lb/>
多情一片梁園月送我垂鞭出上林<lb/>
　　魏道明<lb/>
<pb n="KR4h0143_WYG_303-9a"/>
　　　佛巖寺<lb/>
虎谷西垠北口南横橋過盡見松菴舊遊新夢猶能記<lb/>
般若真如得徧參霜圃擷蔬充早供石泉煮茗薦餘甘<lb/>
殘年便擬依僧住過眼空花乆已諳<lb/>
　　張公藥<lb/>
　　　往鄜州<lb/>
出門旋復入崎嶇行路真將蜀道如埽凍村童燒積葉<lb/>
趂春田婦鬻新蔬雪花被岸中流黒雲氣涵山衆壑虚<lb/>
<pb n="KR4h0143_WYG_303-9b"/>
老子頻年厭羊酪故溪新緑正肥魚<lb/>
　　史旭<lb/>
　　　懐郭碩夫劉南正程雲翼<lb/>
已將春夢等浮生更著秋光比宦情薄有酒銷閒日月<lb/>
苦無心向老功名黒城村晚鴉千㸃白土坡髙雁一聲<lb/>
天末何人慰寥索正思張丈與殷兄<lb/>
　　髙德裔<lb/>
　　　坐忘女<hi>女環州張氏年十三異夢之後坐忘巳四年矣贈詩者甚多</hi>
<pb n="KR4h0143_WYG_303-10a"/>
結習銷來性自圓去留元不間人天消揺自是忘形蝶<lb/>
枯寂寧同委蛻蟬無礙真空常蕩蕩若存餘息尚綿綿<lb/>
立忘坐脫皆游戲定力何嘗有變遷<lb/>
　　楊子益<lb/>
　　　題吳莘老萬卷堂<lb/>
隨分虀鹽不力珍一堂書史日相親五經尚說無癡子<lb/>
萬巻于今見古人既有鄴侯籖滿架更知工部筆如神<lb/>
堦前蘭玉十才子指日鵷行列縉紳<lb/>
<pb n="KR4h0143_WYG_303-10b"/>
　　歩元舉<lb/>
　　　下第過榆次<lb/>
棲遲零落未歸人巳坐無成更坐貧意氣敢論題柱客<lb/>
晨昬多負倚門親囊空漸覺錢餘貫衣敝翻饒蝨滿身<lb/>
遥望秦闗獨惆悵一天風雨落花春<lb/>
　　馮文叔<lb/>
　　　客舎<lb/>
秃襟衲褐破書嚢十五年來客異鄉生事穽中揺虎尾<lb/>
<pb n="KR4h0143_WYG_303-11a"/>
窮途天上轉羊腸三朝不遇馮唐老半夜悲歌寗戚狂<lb/>
獨倚牛車望遼海西風塵土鬢蒼蒼<lb/>
　　鮮于溥<lb/>
　　　魯村道中<lb/>
小橋沙路已堪圖更著衰翁跨蹇驢暮靄似催寒日短<lb/>
秋容仍帶逺林疎鵰盤平野黄榆落兔走横岡白草枯<lb/>
漸喜閒身逺朝市一年强半在村墟<lb/>
　　　春日倣舊詩體<lb/>
<pb n="KR4h0143_WYG_303-11b"/>
年老逢春莫等閒逢春能得㡬回看插花儘要花枝滿<lb/>
把酒休辭酒琖乾好向酒邊留舞袖不妨花外駐吟鞍<lb/>
閒身健在須行樂燕語鶯啼春又殘<lb/>
　　耶律履<lb/>
　　　史院從事日感懐<lb/>
不學知章乞鑑湖不隨老阮醉黄壚試從麟閣諸賢問<lb/>
肯屑蘭臺小史無一戰得侯輸妄尉長身奉粟媿侏儒<lb/>
禁城鐘定燈花落坐拊塵編惜壯圖<lb/>
<pb n="KR4h0143_WYG_303-12a"/>
　　孟宗獻<lb/>
　　　巢雲<lb/>
元氣氤氲天四垂我來髙處足棲遲笑看烏鵲空三匝<lb/>
肯與鷦鷯共一枝露濕衣裳星斗近煖生毛骨夢魂知<lb/>
有時借得天風便喚取仙人白鶴騎<lb/>
　　　閏月九日<lb/>
南崖烘煖貯秋光勝處相㳂釂一觴俚諺難逢兩寒食<lb/>
閏餘今值小重陽頭風比似常年愈菊面渾如去嵗黄<lb/>
<pb n="KR4h0143_WYG_303-12b"/>
老矣歡遊定能㡬佳時此樂最難忘<lb/>
　　許安仁<lb/>
　　　達摩庵<lb/>
巖壑深嚴入翠微少林金碧霧煙霏五峰屏簇禪庵小<lb/>
萬劫天開佛日輝聞說九年深面壁得逢二祖便傳衣<lb/>
千秋少室山靈在曽見神僧隻履歸<lb/>
　　郭用中<lb/>
　　　偶得<lb/>
<pb n="KR4h0143_WYG_303-13a"/>
參徧叢林懶出游指端孤月照髙秋大千界裏閒窺掌<lb/>
不二門中暗㸃頭掃地燒香聊自遣栽花種竹儘風流<lb/>
䝉莊抵死談齊物無物齊時也合休<lb/>
　　黨懐英<lb/>
　　　夏日道出天封寺<lb/>
疊澗重岡掩復開鳥啼人寂路縈回微涼暫逐行雲過<lb/>
細雨俄從逺樹來世事自嗟吾老矣山僧那識興悠哉<lb/>
婆娑十畝溪邉櫟借汝清隂感不材<lb/>
<pb n="KR4h0143_WYG_303-13b"/>
　　　龍池春興<lb/>
三十餘年惜别心重來獨興此登臨佳人何在暮雲合<lb/>
遊子不歸春草深曲檻凭欄花羃羃扁舟繫岸栁隂隂<lb/>
避人白鳥忽驚去雙影飛翻明翠岑<lb/>
　　　雪<lb/>
寳花天雨曉紛紛佛界糚嚴盡白銀待臘風雲初接勢<lb/>
犯寒糟麴若為神園中芳草誰能賦江上梅花獨自春<lb/>
半臂騎驢得佳句九原誰喚灞陵人<lb/>
<pb n="KR4h0143_WYG_303-14a"/>
　　　蟬<lb/>
槁壤隂潛罷轉丸飄飄便作飲風仙幽叢何處拳枯蛻<lb/>
别樹還來續斷絃小院日長清夢覺空庭人靜緑隂圓<lb/>
無情物化誰能料觸撥羇懐一慨然<lb/>
　　　書因叔北軒壁<lb/>
生涯自分老林泉欲止還行信有縁未許綸竿歸醉手<lb/>
且教煙水入吟鞭雲山聊欲追聱叟風腋何妨借玉川<lb/>
獨臥北軒元不寐竹間寒雨夜琅然<lb/>
<pb n="KR4h0143_WYG_303-14b"/>
　　　世華將有登州之行作是詩以送之<lb/>
少陵兄弟蓋三人坡老相知只夘君五畝有期將共隱<lb/>
一樽何易便輕分秋鴻渺渺看孤往夜雨瀟瀟忍獨聞<lb/>
他日書來問無恙我應深釣竹溪雲<lb/>
　　　昫山驛亭阻雨<hi>東海地名蒼梧舊說云此島自蒼梧浮來又州有景疎樓</hi>
脫葉蕭蕭山木稠連檣飄汎海蓬秋浪回昫島馮夷舞<lb/>
雲暗蒼梧帝子愁欲往未行淹僕馬乍來還去羡鶬鶖<lb/>
景疎樓下無邊水暫濯塵纓可自由<lb/>
<pb n="KR4h0143_WYG_303-15a"/>
　　　弔石曼卿<hi>曼卿嘗通守昫山遣人以泥封桃李核彈之巖石間其後花開滿山又嘗</hi>
　　　<hi>攜妓飲山之石室間鳴琴為冰車鐵馬聲</hi>
城頭山色翠玲瓏尚憶清狂四飲翁鐵馬冰車斷遺響<lb/>
桃花石室自春風平生詩價千鈞重身後仙遊一夢空<lb/>
想見蓬萊水清淺芙容城闕五雲中<lb/>
　　　應制粉紅雙頭牡丹二首<lb/>
卿雲分瑞兩嫣然鏡裏妝成穀雨天曉日倚闌閒妬豔<lb/>
春風拾翠兩駢肩水南水北何曽見桃葉桃根本自仙<lb/>
<pb n="KR4h0143_WYG_303-15b"/>
夢想沉香亭北檻畧修花譜記芳妍<lb/>
春意應嫌芍藥遲一枝分秀伴雙蕤並肩翠袖初酣酒<lb/>
對鏡紅妝欲鬬竒上苑風煙工獻巧中天雨露本無私<lb/>
更看散作人間瑞萬里黄雲麥兩岐<lb/>
　　　寄賈因叔<lb/>
鶉居鷇食兩迷陽四十猶貪桂子香石汶為君抛水月<lb/>
憲陵回首見冰霜蟲魚細碎成書癖荆棘崢嶸失醉鄉<lb/>
舉白北軒真一夢竹間猶記雨浪浪<lb/>
<pb n="KR4h0143_WYG_303-16a"/>
　　　題王廣道環翠堂詩<lb/>
誅茅結搆畧三楹顧揖青山共落成一徑宛如通輞口<lb/>
廿岑何用詫南城清風枕簟人間世黄巻聖賢天下名<lb/>
只恐山靈留不得暮年合起為蒼生<lb/>
　　劉迎<lb/>
　　　數日冗甚懐抱作惡作詩自遣<lb/>
生涯吾亦愛吾廬踏地從來出賦租胸次有懐空磈磊<lb/>
人間無處不﨑嶇扶揺安得三千里應見真成百億軀<lb/>
<pb n="KR4h0143_WYG_303-16b"/>
直欲棄家參學去一龕香火供齋盂<lb/>
　　　寄題安巖起官舎北溟<lb/>
一軒髙占鳳麟洲要作人間汗漫遊海國風煙自朝暮<lb/>
洞天日月㡬春秋夢魂欲拂三花樹活計聊隨一葉舟<lb/>
待我丹成訪君去閬風佳處卜菟裘<lb/>
　　　莫州道中<lb/>
楓林葉葉墮霜紅天末晴容一鏡空野曠微聞烏鳥樂<lb/>
草寒時見馬牛風人生險阻艱難裏世事悲歌感慨中<lb/>
<pb n="KR4h0143_WYG_303-17a"/>
白髮孀親倚門處夢魂千里付歸鴻<lb/>
　　　上施内翰<lb/>
十年不見建安公草木依然臭味同賴有酒尊煩北海<lb/>
可無香瓣禮南豐天墀禮樂三千字海國鵾鵬九萬風<lb/>
正以髙軒肯相過免教書客感秋蓬<lb/>
　　　題吳彦髙詩集後<lb/>
片雲踪跡任飄然南北東西共一天萬里山川悲故國<lb/>
十年風雪老窮邊名髙冀北無全馬詩到江西别是禪<lb/>
<pb n="KR4h0143_WYG_303-17b"/>
頗憶米家書畫否夢魂應逐過江船<lb/>
　　　代王簿上梁孟容副公二首<lb/>
妙年椽筆賦長楊一日聲名滿四方天上風流青𤨏客<lb/>
人間嘉慶緑衣郎錦囊看讀金花誥畫㦸閒凝燕寢香<lb/>
預恐政成趨急詔海沂無計駐王祥<lb/>
自笑微官馬骨髙十年霜鬢雪刁騷長林豐草未適性<lb/>
尖帽短鞾安得豪名宦真同一雞肋簿書空束兩牛腰<lb/>
故園清興湖山裏歸去經營一把茅<lb/>
<pb n="KR4h0143_WYG_303-18a"/>
　　　清明前十日作<lb/>
雨餘天氣動朝寒寒食都來數日間羯鼓催開小桃李<lb/>
畫屏圍出好溪山塵埃老我真堪笑風物撩人欲破慳<lb/>
梅雪巳殘春過半一尊無處與公閒<lb/>
　　　聞邱丈晚集慶壽作詩戲之<lb/>
桃李欲開風雨多花時猶得屢經過緩聽一曲玉連瑣<lb/>
滿汎十分金卷荷紅燭影紗聞喚馬翠羅承韈見凌波<lb/>
杜陵老矣孤春事奈此詩愁惱亂何<lb/>
<pb n="KR4h0143_WYG_303-18b"/>
　　　明日復㑹客普照繼呈此詩去及瓜不數日矣<lb/>
室中呼起散花天來伴維摩到處禪百刻篆香消晝永<lb/>
一番風雨破春妍雲山真欲追聱叟風腋何妨借玉川<lb/>
他日相思共明月舊遊應說禁煙前<lb/>
　　　觀古作者梅詩戲成一章<lb/>
翠袖佳人修竹傍風姿綽約破湖光靜中慣識形神影<lb/>
妙處誰知色味香觀想有靈通水月孤音無侣伴氷霜<lb/>
故人愁絶今何許煙雨霏霏子半黄<lb/>
<pb n="KR4h0143_WYG_303-19a"/>
　　　贈人<lb/>
何必羅浮訪稚川相逢一笑共談𤣥蓬萊咫尺三萬里<lb/>
銅狄因循五百年夢幻莫論身外事嘯歌聊得醉中天<lb/>
㡬時丹竈同收拾去入雲山了舊縁<lb/>
　　　别後有懐元濟<lb/>
聞説風流靖長官宦游寥落廢清閒酒狂吞盡喙三尺<lb/>
詩瘦聳成肩兩山世事君方厭蝸角生涯我欲賦魚蠻<lb/>
脫身何日扁舟去相對一蓑煙雨間<lb/>
<pb n="KR4h0143_WYG_303-19b"/>
　　　贈董丞秉國<lb/>
迫窄十年冠蓋場誰憐王謝有諸郎俗縁不脫三生債<lb/>
豪氣都無萬丈長遣興乆憑詩作社避愁專欲酒為鄉<lb/>
黄塵投老逢青眼賴有知音未可忘<lb/>
　　　聞彦美服藥以詩問訊<lb/>
耳邉塵事且無喧聽我歸畊郭外村賤子自藏蝸殻舎<lb/>
故人誰並雀羅門書窗共作三年計尊酒相逢一笑温<lb/>
不信家山不堪隱仇池今在古銅盆<lb/>
<pb n="KR4h0143_WYG_303-20a"/>
　　　和人七夕韻<lb/>
今古良宵此㑹同望窮雲物有無中人間鈿合三山隔<lb/>
天上靈槎一水通鳷鵲樓空紈扇月鴛鴦機冷苧羅風<lb/>
不須更乞蛛絲巧乆矣人生百巧窮<lb/>
　　　次曹次仲韻因以自感<lb/>
自笑區區學道難未容香火訪名山因循憂患餘生裏<lb/>
收歛光芒窘步間白社祝公今日始丹邱容我㡬時還<lb/>
相從願結翻經㑹共過壺中日月閒<lb/>
<pb n="KR4h0143_WYG_303-20b"/>
　　　寒食阻雨招元功㑹話<lb/>
滿城風雨殿餘春燕坐翛然亦可人楊栁杏花相對晚<lb/>
石泉槐火一時新愁邉興味渾如酒句裏機縁欲脫塵<lb/>
早晚阿咸來過我坐中軟語慰情親<lb/>
　　　次韻諸園不暇游覽<lb/>
故人家有小池臺桃李成蹊手自栽尊酒㡬時邀客去<lb/>
園林無日不花開丹青一一歸圖畫紅紫紛紛費剪裁<lb/>
勝槩須公與題品杖藜何惜醉中來<lb/>
<pb n="KR4h0143_WYG_303-21a"/>
　　　自解<lb/>
投紱歸來嵗月過清閒殊勝吏分窠人思狡兔藏三窟<lb/>
我願白鷗同一波棊局何妨爛樵斧印章終欲博漁蓑<lb/>
人間萬事俱塵土醉倒尊前奈我何<lb/>
　　　陪諸友登三山亭二首<lb/>
半濠清淺芰荷彫落日登臨未寂寥山色逼秋渾作市<lb/>
海聲迎暮欲吞潮沙頭白鳥疑相熟木末青旗苦見招<lb/>
不似常時對官府可無閒話及漁樵<lb/>
<pb n="KR4h0143_WYG_303-21b"/>
霜林餘葉未全彫極目西風對泬寥萬里沙荒秋後草<lb/>
三神山動晚來潮移尊正及兵厨近結客何須驛騎招<lb/>
老素撫牀端可必未甘隨分隱畊樵<lb/>
　　　次劉元直韻二首<lb/>
秋來何事憶歸頻正以家無妬婦津未許桂枝招隱士<lb/>
不妨桃葉贈行人夢魂歴歴千山逺客宦悠悠五斗貧<lb/>
犀箸鸞刀許何日歸來舉案得紛綸<lb/>
半年歸夢别離間只有音書雁足還羅幕翠横秋掩冉<lb/>
<pb n="KR4h0143_WYG_303-22a"/>
玉壺紅濕淚斕斑天明不作霧非霧月破可憐山復山<lb/>
準擬春風對眉嫵一尊相對洗愁顔<lb/>
　　　次韻夜雨<lb/>
海山何處是蓬瀛節物催人意自驚客裏厭逢今舊雨<lb/>
夢餘愁聽短長更故園頗覺歸期緩老境難堪此段清<lb/>
想得成詩正蕭瑟竹窗燈火夜微明<lb/>
　　　梅<lb/>
誰道江梅驛信遲碧琅玕裏見横枝為尋疎影暗香處<lb/>
<pb n="KR4h0143_WYG_303-22b"/>
獨立嫩寒清曉時嚼蕊不妨浮白飲認桃休賦比紅詩<lb/>
平生東閣風流在何遜而今鬢欲絲<lb/>
　　　城南菴<lb/>
故鄉歸思白雲邊缾鉢東來想浩然桑下乆無三宿戀<lb/>
室中今許一燈傳夢驚城郭風塵窟興寄湖山雪月船<lb/>
老矣重游恐難得平生四海與彌天<lb/>
　　　寄題薊丘僧房<lb/>
道人休去白雲邊老矣分明懶瓚然參學誰能知許事<lb/>
<pb n="KR4h0143_WYG_303-23a"/>
退休聊得息諸縁忘形馬跡車塵外適意山光水影前<lb/>
想得松根憩寂莫壊殘雲衲半垂肩<lb/>
　　　虛春亭<lb/>
碧琅玕裏小蘧廬想像幽人手植初不獨禪心破諸有<lb/>
還於法性識真如<hi>古宿有翠竹真如之句</hi>應縁任笑風月底出世<lb/>
要觀霜雪餘他日升堂參玉版㑹須傍出賞春蔬<lb/>
　　　雨後<lb/>
塵埃日日厭風霾一雨方容眼界開水底天光大圓鏡<lb/>
<pb n="KR4h0143_WYG_303-23b"/>
樹頭山色小飛來馬牛渉地無相及鷗鷺知人已不猜<lb/>
更得扁舟待明月一杯容我醉雲罍<lb/>
　　　題歸去來圖<lb/>
筆端竒處發天藏事逺懐人涕泗滂餘子風流空魏晉<lb/>
上人談笑自羲皇折腰五斗㡬錢直去國十年三徑荒<lb/>
安得一堂重寫照為公桂酒瀉蕉黄<lb/>
　　　寄題孔徳通東園<lb/>
花木隂隂一畆宫平生髙興與誰同尊罍北海無虚日<lb/>
<pb n="KR4h0143_WYG_303-24a"/>
鄉里東家有故風先業固知衣鉢在大門何惜橐奩空<lb/>
襄陽耆舊今誰識尚喜風流見阿戎<lb/>
　　　次韻酈元與贈于元直道舊二首<lb/>
人物傷心萬馬空于今聲價<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>然東教條不獨行千里<lb/>
籌䇿曽經奉一戎事契百年知有自笑談三語記無同<lb/>
白頭賴有髯參在解説當時喜怒公<lb/>
倦游方歎錦囊空此道誰知一夕東客裏簿書慙老子<lb/>
詩中旗鼓避元戎叩門莫厭經過數促席聊容語笑同<lb/>
<pb n="KR4h0143_WYG_303-24b"/>
此樂秖憂兒輩覺不應品藻待渠公<lb/>
　　　昌邑道中<lb/>
屋角雞號夜向晨客牀相對話悲辛流離僅脫噲等伍<lb/>
老大空為濟上人却埽欲安無事貴累人猶屬有錐貧<lb/>
故山鄰里今安否歸去同尋筍蕨春<lb/>
　　　題仲山枝巢<lb/>
鏡中青鬢雪霜皤嵗月從教落魄過物理不容人太過<lb/>
生涯休歎我無多百年竟似蠅鑽紙萬事終同鼠飲河<lb/>
<pb n="KR4h0143_WYG_303-25a"/>
秖恐徐公宿縁在東風時夢海棠窠<lb/>
　　王庭筠<lb/>
　　　示趙彦和<lb/>
四栁危亭坐晚隂殷勤雞黍故人心兒孫滿眼田園樂<lb/>
花木成隂嵗月深十畝蒼煙秋放鶴一簾涼月夜横琴<lb/>
家山活計良如此歸興秋風巳不禁<lb/>
　　　送士選山東外臺判官<lb/>
秋天寥廓使星明光動山東七十城玉署文章厭閒冷<lb/>
<pb n="KR4h0143_WYG_303-25b"/>
繡衣風采試澄清人隨白雁霜前到詩繞青山馬上成<lb/>
才力如君君未老只愁無地避功名<lb/>
　　　超化寺<lb/>
隔竹微聞鐘磬音牆頭修緑冷隂隂山迎初日花枝靚<lb/>
寺裹清潭墖影深吾道蕭條三巳仕此行衰病獨登臨<lb/>
簡書催得悤悤去暗記風煙擬夢尋<lb/>
　　　被責南歸至中山<lb/>
短轅長路兀呻吟行李遲遲日益侵親老家貧官職重<lb/>
<pb n="KR4h0143_WYG_303-26a"/>
恩多責薄淚痕深向人栁色渾相識著雨花枝半不禁<lb/>
回首觚稜雲氣隔六年侍從小臣心<lb/>
　　　棲霞觀<lb/>
偶尋溪水到仙宫身世渾疑是夢中風動霓旌雲縹緲<lb/>
煙籠瑶樹鬱青蔥曽聞白鶴歸華表試為丹砂問葛洪<lb/>
明日挽舟重相訪桃花滿路失西東<lb/>
　　　林慮南樓<lb/>
殿閣偏宜落照間倚天無數玉孱顔黄華墨竈知名寺<lb/>
<pb n="KR4h0143_WYG_303-26b"/>
荆浩闗仝得意山遊子也如紅樹老殘僧偶與白雲還<lb/>
人生既説功名好不博南樓半日閒<lb/>
　　毛麾<lb/>
　　　遊河西孫氏園<lb/>
臺榭依山水亂鳴巳如罨畫障中行照溪芳樹紅雲合<lb/>
迎客幽禽翠羽輕豪氣未饒金谷友醉魂如到錦官城<lb/>
猶慙歸騎悤悤去不得持杯待月明<lb/>
　　　魏城馬南瑞以異香見貽且索詩為賦二首<lb/>
<pb n="KR4h0143_WYG_303-27a"/>
梅心蘭甲類元同氣壓荀家百和功借潤更煩纎手玉<lb/>
出雲初試博山銅崇朝日下亭亭蓋三月花間細細風<lb/>
我有因縁在香火鼻端消息為君通<lb/>
二卉真香豈復加便宜編譜入雄誇留殘一㸃薔薇水<lb/>
幻出諸天薝蔔花佩帶正垂金鈿小薰爐孤起翠雲斜<lb/>
金籠甲帳豪華事慙愧桑樞甕牖家<lb/>
　　　新春雪與韓府推<lb/>
春到千門氣自嘉更教飛雪助年華六街官栁枝枝絮<lb/>
<pb n="KR4h0143_WYG_303-27b"/>
一夜江梅樹樹花况是縱吟多伴侣直須爛醉作生涯<lb/>
埽庭迎客東風裏幕府風流有故家<lb/>
　　　和思達兄杏花<lb/>
碎剪明霞役化工曉園香散暖煙中羞逢栁眼三眠白<lb/>
分得桃腮一笑紅上苑繁華迷故國曲江顦顇老春風<lb/>
欲傳此恨花無語强對芳時作醉翁<lb/>
　　　春賞<lb/>
潤入梅花雨乍晴喚回春意有新鶯雲霞照眼青山近<lb/>
<pb n="KR4h0143_WYG_303-28a"/>
羅綺吹香白晝明翠勺銀罌沽酒市暖風遲日賣花聲<lb/>
人人共喜華胥世何用遨頭羡錦城<lb/>
　　　傷醉軒<lb/>
蓋世清芬五十年直疑湖海水雲仙不矜江夏無雙譽<lb/>
便造南華第一篇松菊就荒堪笑晚蓴鱸託興果誰賢<lb/>
佳城鬱鬱髙名在應與臺山萬古傳<lb/>
　　王琢<lb/>
　　　元夜雪<lb/>
<pb n="KR4h0143_WYG_303-28b"/>
寳燈樓閣澹連雲轉盼俄驚糝玉塵遊伎行歌俱失意<lb/>
蔬畦麥壟自知春良宵不肯平平過造物應誇著著新<lb/>
獨有中天端正月一尊梅影屬閒人<lb/>
　　　同漕使趙中憲對雪<lb/>
投隙穿窗苦見侵向無湘酎若為禁花多不入貧家眼<lb/>
嵗好方知造物心躍馬共思追兔跡抱戈誰與置羊斟<lb/>
新詩與雪爭奇峭擁褐空齋得細吟<lb/>
　　趙渢<lb/>
<pb n="KR4h0143_WYG_303-29a"/>
　　　駕幸春水放海青扈從得鵞應制<lb/>
鴐鵞得暖下陂塘採騎星馳入建章黄傘輕隂隨鳳輦<lb/>
緑衣小隊出鷹坊搏風玉爪凌霄漢瞥目風毛墮雪霜<lb/>
共喜園林得新薦侍臣齊捧萬年觴<lb/>
　　　黄山道中<lb/>
小榖城荒路屈蟠石根寒碧漲秋灣千章秀木黄公廟<lb/>
一㸃飛雲白墖山好景落誰詩句裏蹇驢駝我畫圖間<lb/>
膏肓泉石真吾事莫厭乘閒數往還<lb/>
<pb n="KR4h0143_WYG_303-29b"/>
　　　用仲謙元夕詩韻<lb/>
聞道藍田輞口莊欹湖前日具飛航李膺定巳回仙棹<lb/>
王績無由入醉鄉薄宦繫人如坐井窮愁染鬢欲成霜<lb/>
早知上界多官府只向人間作酒狂<lb/>
　　　盆池荷花<lb/>
一泓寒碧甃波光雨後妖紅獨自芳不許纎塵汙天質<lb/>
政須清吹發幽香洛神初試凌波襪妃子來從礜石湯<lb/>
休笑埋盆等兒戲要令引夢水雲鄉<lb/>
<pb n="KR4h0143_WYG_303-30a"/>
　　　扈從車駕至荆山<lb/>
海上飛來碧玉峰瑶林琪樹更青蔥參差樓觀浮雲表<lb/>
顛倒山光落鏡中侍從有臣司碧落笑談無處不清風<lb/>
好分靈沼為膏澤乞與人間作嵗豐<lb/>
　　　中秋<lb/>
秋氣平分月正明蕊珠宫闕對蓬瀛已驅急雨消殘暑<lb/>
不遣微雲㸃太清簾外清風飄桂子夜深涼露滴金莖<lb/>
聖朝不奏霓裳曲四海歌謳即樂聲<lb/>
<pb n="KR4h0143_WYG_303-30b"/>
　　路鐸<lb/>
　　　慶壽寺晚歸<lb/>
九陌黄塵没馬頭眼明佛界接仙洲清溪照影紅渠晚<lb/>
禪榻生涼碧樹秋少室宗風開木義裕陵遺墨爛銀鈎<lb/>
對談不覺山銜月只為松風更少留<lb/>
　　　賦丈室碧玉壺善甫賦詩鐸亦奉和二首<lb/>
心知雲路等榆枋戲作方壺當玉堂虚靜自應詳止止<lb/>
逍遥均是一蒼蒼心含寳月無中外身著青霞可頡頏<lb/>
<pb n="KR4h0143_WYG_303-31a"/>
政爾天遊到疑始覺知誰送竹風香<lb/>
隨人作計魚千里知命無憂鳥一天碧落雲深堪避世<lb/>
<hi>碧落洞名</hi>九華煙暖可忘年平章萬有歸𤣥覽收拾方心入<lb/>
大圓上界真人自官府不妨聊作橘中仙<lb/>
　　　次韻荅季通<lb/>
華顛何意軟紅塵霄漢聊收退鷁身方喜長松倚東野<lb/>
又從淨社得遺民髙山流水知音少霽月光風發興新<lb/>
賴有好詩相慰藉不然開口欲誰親<lb/>
<pb n="KR4h0143_WYG_303-31b"/>
　　　赫仲華求賦鄴臺張氏野堂<lb/>
白沙翠竹小江村路轉西郊隔市塵入坐好山如有素<lb/>
忘情鷗鳥澹相親芋魁飯豆平生足澗草巖花各自春<lb/>
得酒誰能更覊束不妨倒著白綸巾<lb/>
　　　題鄒公所藏淵明歸去來圖<lb/>
牛刀小試義熙前一日懐歸豈偶然有意候君門外栁<lb/>
無機還我酒中天貞姿佳菊秋霜裏真意南山夕鳥邉<lb/>
善學展禽唯此老萬人海裏小斜川<lb/>
<pb n="KR4h0143_WYG_303-32a"/>
　　　衛州贈子深節度<lb/>
淇上風光萃一樓尊前北海百無憂平分玉鑑漁村晚<lb/>
西望黄雲寡婦秋斜照鈎簾納煙翠微飇髙枕看安流<lb/>
梅天消息和羮近老穉寧容挽鄧侯<lb/>
　　　七夕與信叔仲荀㑹飲晚歸有作<lb/>
秋香瀉月笑談香飲散歸來夜未央闕角星河揺淡影<lb/>
栁行燈火試新涼雄飛勲業歸時輩信美江山著漫郎<lb/>
萬事浮雲心鐵石休將梁國嚇䝉莊<lb/>
<pb n="KR4h0143_WYG_303-32b"/>
　　　襄城道中<hi>有言長官暴横者</hi>
禾黍低風汝水長遲遲驛騎困秋陽病軀官事交相礙<lb/>
夢雨行雲肯借涼盡説秋蟲不傷稼却愁苛政苦于蝗<lb/>
詩成應被西山笑巳炙眉頭尚否臧<lb/>
　　　感寓<lb/>
沄沄一水抱山流路轉岡陵到渡頭張翰秋風動歸興<lb/>
惠崇煙雨著孤舟禄輕道重從三黜日暮人遥發四愁<lb/>
世事悠悠莫回首聊憑酒聖作天游<lb/>
<pb n="KR4h0143_WYG_303-33a"/>
　　　　冠氏雨中<lb/>
　氣肅闗河萬緑摧逺遊節物動悲哀人牛不見曉煙重<lb/>
　草樹有聲山雨來老矣何堪米鹽事中之安得聖賢杯<lb/>
　遥憐鶴髮孤雲底日望林梢一葉迴<lb/>
　　　　次韻酈著作病起<lb/>
　元晏躭書昔坐癡如今手板對山持病知居士安心處<lb/>
　貧是詩人換骨時單見敢參東觀論徐行休歎後山遲<lb/>
　山林朝市元無異怨鶴驚猿自不知<lb/>
<pb n="KR4h0143_WYG_303-33b"/>
　　　　披雲樓<lb/>
　歩上雲端曉碧空恍然身似出樊籠斜陽飛鳥陶邱外<lb/>
　淡月畊牛禹跡中聊混古今千榼酒不分賔主一襟風<lb/>
　挽鬚笑語真難得明日泥沙印爪鴻<lb/>
　<lb/>
　<lb/>
　<lb/>
御選金詩巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_068-1a"/>
　欽定四庫全書<lb/>
御選元詩巻六十八<lb/>
　　七言絶句一<lb/>
　　　耶律楚材<lb/>
　　　　過金山和人韻<lb/>
　金山萬壑鬬聲清山色空濛弄晩晴我愛長天漢家月<lb/>
　照人依舊一輪明<lb/>
　　　　過濟源登裴公亭用閒閒老人韻<lb/>
<pb n="KR4h0143_WYG_068-1b"/>
　山接晴霄水浸空山光灎灎水溶溶風廻一鏡揉藍淺<lb/>
　雨過千峰潑黛濃<lb/>
　掀髯坐語閒臨水仰面徐行飽看山竹裏忽聞春雪落<lb/>
　天教著我畫圖間<lb/>
　　　　和薛伯通韻<lb/>
　黄華紅葉滿秋山月浸銀河夜未闌寂寞梧桐深院落<lb/>
　有人何處倚䦨干<lb/>
　　　　戲景賢<hi>并序</hi>
<pb n="KR4h0143_WYG_068-2a"/>
　　景賢彈雉朝飛予作詩戲之䝉寵和有若有餘隂<lb/>
　　乞一枝之句予再用前韻以拒之<lb/>
遏住行雲不敢飛一聲還噎一聲悲蠻兒深愜龍岡意<lb/>
唱得香山楊柳枝<lb/>
　　劉秉忠<lb/>
　　　有懷遂長老<lb/>
雨過幽庭長緑苔東風時為埽塵埃無人曽見春來處<lb/>
門外桃花只自開<lb/>
<pb n="KR4h0143_WYG_068-2b"/>
山疊崔嵬水渺茫故人萬里未相忘飄零更惜天邊雁<lb/>
獨駕秋風不入行<lb/>
孤城寒角噎南樓黄葉闗山過雁秋憶起滹沱相别處<lb/>
一窗風雨夢西州<lb/>
　　　三月<lb/>
背隂花木錦成叢幽谷鶯啼上苑中李白桃紅楊柳緑<lb/>
天涯無處不春風<lb/>
　　　春曉<lb/>
<pb n="KR4h0143_WYG_068-3a"/>
海棠微露濕胭脂楊柳輕風弄碧絲一片春光都是恨<lb/>
佳人睡起倚樓時<lb/>
　　　雨過登樓<lb/>
錦里春光曉望中雨餘花潤草䝉茸青山尚在浮煙裏<lb/>
樓上分明見幾峰<lb/>
　　　小溪<lb/>
小溪流水碧如油終日忘機羨白鷗兩岸桃花春色裏<lb/>
可能容箇釣魚舟<lb/>
<pb n="KR4h0143_WYG_068-3b"/>
　　　溪上<lb/>
蘆花逺映釣舟行漁笛時聞三兩聲一陣西風吹雨散<lb/>
夕陽還在水邊明<lb/>
　　　清明後一日過懷來<lb/>
居庸春色限燕臺山杏凝寒花未開驛馬蕭蕭雲日晩<lb/>
一川風雨過懷來<lb/>
　　　閒書<lb/>
千里家山入寸眸碧天無際月横鈎書成得得秋風夜<lb/>
<pb n="KR4h0143_WYG_068-4a"/>
一線微鴻獨倚樓<lb/>
　　　征西回<lb/>
春回三月過西州芳草青青不斷頭多少凍溪凝住水<lb/>
盡隨歸客向東流<lb/>
　　　春始來<lb/>
三月南州草木長落花飛絮滿池塘東君也惜天涯客<lb/>
盡放春光過界牆<lb/>
　　　焚勝梅香<lb/>
<pb n="KR4h0143_WYG_068-4b"/>
春風吹滅小檠釭夢斷罏香結翠幢簷外杏花横素月<lb/>
恰如梅影在西窗<lb/>
　　劉秉恕<lb/>
　　　白雲樓<lb/>
旌旗嫋嫋入隨州江漲祥煙散復收黄耳不來家信逺<lb/>
西風腸㫁白雲樓<lb/>
　　郝經<lb/>
　　　九日郭外<lb/>
<pb n="KR4h0143_WYG_068-5a"/>
溪上蒼煙一道開誰家日夕採菱回片帆不舉波間過<lb/>
無限好山波底來<lb/>
　　　帥正堂<lb/>
秋渚芙蓉淡淡香新亭爽氣釀新涼晚風吹斷溪南雨<lb/>
一片金煙挂夕陽<lb/>
　　　長蘆舟中遇風<lb/>
海風栗栗刮鯨涎吹裂西南一半天暝色忽開隨酒散<lb/>
浪花和月上船舷<lb/>
<pb n="KR4h0143_WYG_068-5b"/>
　　　燭花<lb/>
江城深夜作輕寒金粟堆盤蠟炬殘應是燈花憐久客<lb/>
故隨人意報平安<lb/>
　　　正月三日見月<lb/>
小雪初晴卵色天虛庭揺曵動江煙忽聞歸雁驚回首<lb/>
新月梅梢又一年<lb/>
　　　丁卯新館寒食無花<lb/>
四圍擊柝鎖重扉春去春來總不知腸斷東城中酒後<lb/>
<pb n="KR4h0143_WYG_068-6a"/>
春衫走馬拂花枝<lb/>
陽和渾不到空齋深院無人長緑苔為報監門暫開鎖<lb/>
少分春色入門來<lb/>
　　　館内幽懷<lb/>
狂花野蔓滿疎籬恨殺絲瓜結子稀獨立無言解蛛網<lb/>
放他蝴蝶一雙飛<lb/>
　　　儀真觀中雜題<lb/>
心事悠悠逐去鴻夢魂渺渺入西風無邊木葉無窮恨<lb/>
<pb n="KR4h0143_WYG_068-6b"/>
一夜秋容滿鏡中<lb/>
持節江頭久食魚館人供雁意踟躕呼兒細看雲間足<lb/>
恐有中原問訊書<lb/>
　　楊奐<lb/>
　　　涿南見蠶婦本汴梁貴家<lb/>
蠶月何曽出後堂干戈流落客他鄉羅衣著盡無人問<lb/>
自把荆籃摘野桑<lb/>
　　　出郭作<lb/>
<pb n="KR4h0143_WYG_068-7a"/>
燕姬歌處囀鶯㗋燕酒春來滑似油自有五陵年少在<lb/>
平明騎馬過蘆溝<lb/>
　　　答客<lb/>
仕晚自知為學拙家貧人道治生疎滿山薇蕨春風老<lb/>
昨夜鄰翁有報書<lb/>
　　　泛舟<lb/>
燕子迎風掠水飛樓前楊柳緑依依十年不作南塘夢<lb/>
怕見殘陽上客衣<lb/>
<pb n="KR4h0143_WYG_068-7b"/>
　　杜瑛<lb/>
　　　征南口號<lb/>
春早雲南麥已黄瀘江蒸霧不如湯馬蹄半帶隂山色<lb/>
變作人間六月涼<lb/>
　　趙復<lb/>
　　　覃懷春日<lb/>
江南江北半浮生蹤跡居然水上萍竹雞啼罷山雨黒<lb/>
蠶子生時桑柘青<lb/>
<pb n="KR4h0143_WYG_068-8a"/>
　　許衡<lb/>
　　　宿卓水<lb/>
寒釭挑盡火重生竹有清聲月自明一夜客窗眠不穩<lb/>
却聽山犬吠柴荆<lb/>
　　　大暑登東城<lb/>
三丈危城日暮登暑威殊不霽憑陵何時太華髙峰上<lb/>
細嚼松隂六月氷<lb/>
　　　風雨圖<lb/>
<pb n="KR4h0143_WYG_068-8b"/>
南山已見霧昬昬便合潜身不出門直到半途風雨横<lb/>
倉惶何處覓前村<lb/>
　　楊果<lb/>
　　　邨居<lb/>
草堂有燕賀新成沙渚無鷗續舊盟滿徑落紅風埽静<lb/>
一渠春碧雨添平<lb/>
春波澹澹巻寒漪長日蕭蕭静竹扉邨舍蠶催桑葉大<lb/>
山田鹿食麥苗稀<lb/>
<pb n="KR4h0143_WYG_068-9a"/>
　　史天澤<lb/>
　　　廵歴太康<lb/>
奉使孤城駐馬蹄霜風獵獵戰旌旗一鉤薄暮天邊月<lb/>
照見禽荒舊地基<lb/>
　　伯顔<lb/>
　　　軍迴過梅嶺留題<lb/>
馬首經從庾嶺歸王師到處悉平夷擔頭不帶江南物<lb/>
只插梅花一兩枝<lb/>
<pb n="KR4h0143_WYG_068-9b"/>
　　張𢎞範<lb/>
　　　槐井<lb/>
翠圍石甃雨苔青影落寒泉墮月明酒醒渴懷無處著<lb/>
緑隂風送轆轤聲<lb/>
　　　遊春<lb/>
閒逐東風送馬蹄一鞭詩思曲江隄行行貪詠梨花雪<lb/>
却被桃花約㡌低<lb/>
　　　墨竹<lb/>
<pb n="KR4h0143_WYG_068-10a"/>
麝墨芸香小玉叢淡煙横月翠玲瓏小屏春鎖緑窗夢<lb/>
也勝湖江煙雨中<lb/>
　　　新燕<lb/>
海棠開後月黄昬王謝樓臺寂寂春柳外東風花外雨<lb/>
香泥髙壘畫堂新<lb/>
　　　青杏<lb/>
落盡殘紅緑滿枝青青如豆釀酸時佳人摘得新嘗怯<lb/>
一㸃春愁鎖畫睂<lb/>
<pb n="KR4h0143_WYG_068-10b"/>
　　　柳絮<lb/>
東風殢殺柳梢頭吹去香棉得自由不到池塘成翠靨<lb/>
顚狂飛入酒家樓<lb/>
　　　聞角<lb/>
戍樓一曲老龍嘶霜滿秋空月影西客裏夢回聽不得<lb/>
殘燈明滅伴人啼<lb/>
　　　寒食後<lb/>
家家鑚火露新煙花褪殘紅柳吐綿底是遊人腸斷處<lb/>
<pb n="KR4h0143_WYG_068-11a"/>
杏桃影裏拆鞦韆<lb/>
　　　燭淚<lb/>
惜别終宵話不休煌煌燈燭照離愁蠟花本是無情物<lb/>
特向人前也淚流<lb/>
　　　拆鞦韆<lb/>
畫柱青苔卧寂寥綵繩無計戀春嬌可憐明月梨花院<lb/>
閒殺春風第一霄<lb/>
　　　春信<lb/>
<pb n="KR4h0143_WYG_068-11b"/>
庾嶺梅花噴雪香灞橋煙柳弄鵞黄故鄉望斷無消息<lb/>
獨倚東風雁數行<lb/>
　　　柳睂<lb/>
睡起紗窗對曉匳暫時初識逺山尖多情笑殺張京兆<lb/>
應恐香螺涴玉纎<lb/>
　　商挺<lb/>
　　　水仙花<lb/>
海上三山璧月明人間誰識許飛瓊秋風吹上青鸞背<lb/>
<pb n="KR4h0143_WYG_068-12a"/>
來散天香與素英<lb/>
明月珠衣翡翠裳冰肌玉骨自清涼不隨王母瑶池去<lb/>
來侍維摩病几傍<lb/>
　李冶<lb/>
　　　瀟湘夜雨<lb/>
逺寺孤舟墮渺茫雨聲一夜滿瀟湘黄陵渡口風波暗<lb/>
多少征人説故鄉<lb/>
　　王磐<lb/>
<pb n="KR4h0143_WYG_068-12b"/>
　　　百門泉<lb/>
濟南七十二名泉散處坡陀百里川未似共城祠下水<lb/>
千窩并出畫樓前<lb/>
半空風雨山頭樹十頃玻瓈水底天孤客南來無著處<lb/>
相宜只有百門泉<lb/>
　　王鶚<lb/>
　　　至盱眙<lb/>
盱眙山色勢巍然淮泗波光接逺天好景畫圗收不得<lb/>
<pb n="KR4h0143_WYG_068-13a"/>
都將勝事付吟篇<lb/>
　　李昶<lb/>
　　　寄王總管<lb/>
華陽東下古梁州五馬旌旗擁上游腸斷寒江衣帶水<lb/>
令人空望鎮南樓<lb/>
　　布呼密<lb/>
　　　過賛皇五馬山泉<lb/>
相彼山泉源本清太平君子濯塵纓泠泠似與遊人説<lb/>
<pb n="KR4h0143_WYG_068-13b"/>
説盡今來古往情<lb/>
　　劉因<lb/>
　　　抱陽南軒<lb/>
下瞰縣崖老木稠輕風毛髪散涼秋蒼苔白石夢初覺<lb/>
霽月疎雲山欲流<lb/>
　　　春景<lb/>
病餘身世淡無情但覺春來暖漸生送客出門花已謝<lb/>
問知昨日是清明<lb/>
<pb n="KR4h0143_WYG_068-14a"/>
　　　山家<lb/>
馬蹄踏水亂明霞醉袖迎風受落花怪見溪童出門望<lb/>
鵲聲先我到山家<lb/>
　　　溪上<lb/>
坐久蒼苔如見侵攜笻隨水就輕隂松風自厭灘聲小<lb/>
雲影旋移山色深<lb/>
　　　早秋<lb/>
昨朝一葉見秋生今日千巖萬壑清欲借西風蘇病骨<lb/>
<pb n="KR4h0143_WYG_068-14b"/>
暫來石上聽松聲<lb/>
　　　春盡<lb/>
草閣垂簾晝掩扉客來知我出門稀鳥鳴淡與人相對<lb/>
花落方知春已歸<lb/>
　　　庚辰元日<lb/>
曽記西湖酒一巵乾坤和氣入新詞六年未盡氷霜怨<lb/>
又到春風滿面時<hi>乙亥所作詞有春風花柳消盡氷霜殘怨之句</hi>
　　　下山<lb/>
<pb n="KR4h0143_WYG_068-15a"/>
翠霞騰暈紫成堆收盡雲煙酒一杯想見浮嵐在睂宇<lb/>
人人知道看山回<lb/>
　　　探春<lb/>
道邊殘雪䕶頽牆牆外柔絲露淺黄春色雖微已堪惜<lb/>
輕寒休近柳梢傍<lb/>
　　　睡起<lb/>
晩醉城南不記回虛簷髙枕藉莓苔酒醒涼意瀟瀟在<lb/>
應是前山送雨來<lb/>
<pb n="KR4h0143_WYG_068-15b"/>
　　　山寺早起<lb/>
松窗一夜逺潮生斷送幽人睡失明夢覺不知春已去<lb/>
半簾紅雨落無聲<lb/>
　　　萬壽宫館舍<lb/>
來時殘雪㸃征衣落盡庭花尚未歸夢裏不知身尚病<lb/>
春衫歸路馬如飛<lb/>
　　　宿洪崖觀<lb/>
雲山不受壯心降無限西風撼客窗應是夜深知月出<lb/>
<pb n="KR4h0143_WYG_068-16a"/>
却收風雨入清江<lb/>
　　　雪嶺遇雨<lb/>
天為西遊餉我晴野花啼鳥效平生今朝雪嶺初逢雨<lb/>
應是郎山帶㡌迎<hi>土人諺云郎山帶㡌十日無道</hi>
　　　故園寒食<lb/>
一抔新土寄餘哀故老相邀信步來行到水西邨盡處<lb/>
桃花無數未全開<lb/>
　　　聞角<lb/>
<pb n="KR4h0143_WYG_068-16b"/>
人間無物比悠揚誰道一聲隨夜長餘哀到曉無尋處<lb/>
吹作南湖十里霜<lb/>
　　　新居<lb/>
雪擁閒門儘未除小齋人道似禪居年來日厯無多事<lb/>
只有求方與借書<lb/>
　　孟攀鱗<lb/>
　　　春浦帆歸圖<lb/>
涵空水色碧於苔照眼山光翠作堆疑是桃花源上客<lb/>
<pb n="KR4h0143_WYG_068-17a"/>
輕舟天外得春來<lb/>
　　張礎<lb/>
　　　闗山風雨圖<lb/>
山氣凝寒雨不開江濤拍岸雪成堆漁翁慣識風波惡<lb/>
天際孤舟已早廻<lb/>
　　陳祐<lb/>
　　　琴臺書事<lb/>
四郊麰麥接雲平緑野人家曉又耕怪得公堂人訟簡<lb/>
<pb n="KR4h0143_WYG_068-17b"/>
閭閻原有讀書聲<lb/>
　　申屠致逺<lb/>
　　　無絃琴<lb/>
静空有物即縈心物象相忘趣轉深為報柴桑陶處士<lb/>
無絃爭似更無琴<lb/>
　　王惲<lb/>
　　　梁園對月<lb/>
兒時曽住汴梁城二十年來重此行一片鳳皇池上月<lb/>
<pb n="KR4h0143_WYG_068-18a"/>
向人還似舊時明<lb/>
　　　春夜獨坐<lb/>
讀書聲歇燭華殘潤入琴絃覺夜寒寂寞小窗雲影薄<lb/>
隔簾梧葉雨聲乾<lb/>
　　　同劉勸農彦和葛縣令祐之遊蒼谷口<lb/>
四山遮盡外來風山崦人家不覺冬獨立蒼崖重回首<lb/>
山形渾似入居庸<lb/>
九龍分部中天雨何處癡蟠睡不開一勺鳳皇臺下水<lb/>
<pb n="KR4h0143_WYG_068-18b"/>
有時風雨洗天來<lb/>
方山忽斷兩崖開中有蒼河自北來行出山門俱不見<lb/>
玉龍翻作地中雷<lb/>
地爐火在壁燈昬睡覺山堂笑語温豆粥一盂官事了<lb/>
緩揺吟轡出山門<lb/>
　　　遊棲巖寺<lb/>
一徑縈紆入杳冥望川亭迥夕陽明欲知眼界寛多少<lb/>
放出秦川似掌平<lb/>
<pb n="KR4h0143_WYG_068-19a"/>
　　　闗山秋霽圖<lb/>
望京樓上晚凭闌長記居庸八月還一段紫煙吟不盡<lb/>
枉分秋色與南山<lb/>
　　　遊青蓮寺<lb/>
上方曾閣倚晴煙回合諸峰聳碧蓮午枕不容詩夢就<lb/>
天風吹雨下危巓<lb/>
　　　顯宗墨竹<lb/>
離離香粉淡爭妍莫作荒寒景趣看絶似承華宫檻畔<lb/>
<pb n="KR4h0143_WYG_068-19b"/>
春風和露濕闌干<lb/>
　　　春江獨釣圖<lb/>
渺渺春江碧若空一絲斜裊釣壇風富春莫擬幽棲穩<lb/>
已在君王物色中<lb/>
　　　山行雜詩<lb/>
太行元氣老洪濛草樹風前帶潤容山色只宜差逺看<lb/>
近移空翠上髙峰<lb/>
西來遊宦半忙閒六日迢遥道路間回轉羊腸三百里<lb/>
<pb n="KR4h0143_WYG_068-20a"/>
天教馬上飽看山<lb/>
　　　滕王蝶蟻圖二首<hi>録一首</hi>
粉香金翠夢能甜細寫春悰入筆尖却恐尋香飛便去<lb/>
六宫爭下水晶簾<lb/>
　　　萬壽節同宋太常𢎞道出左掖門口號<lb/>
禁漏穿花夜已央宫槐籠曉色蒼蒼殷勤一㸃東華日<lb/>
先到紅鸞扇影光<lb/>
隔夜端門分板位平明簪笏列鵷行紫雲低覆千官拜<lb/>
<pb n="KR4h0143_WYG_068-20b"/>
潤入金罏百和香<lb/>
羯鼓聲髙吹管清九天合作鳳鸞鳴侍儀贊喝三成後<lb/>
磬折齊呼萬壽聲<lb/>
花映巖廊近紫宸宫官行酒過三廵共攜滿袖香煙出<lb/>
散作都城十日春<lb/>
對品班分玉笋行一時望拜殿西廂百官燕出宫闈靜<lb/>
疎雨濛濛濕建章<lb/>
　　　汴梁清明<lb/>
<pb n="KR4h0143_WYG_068-21a"/>
連日風沙此日晴東君有意作清明垂鞭醉入宫城去<lb/>
一片傷心畫不成<lb/>
　　　寒食日過隆德宫<lb/>
當年陸海駭珍藏此日繁華墮渺茫春草不隨人事換<lb/>
依然分翠入宫牆<lb/>
　　　樓居春望圖<lb/>
翠斂雙娥底事愁不縁春去落花稠歸鞍未得朝天信<lb/>
望斷東風燕子樓<lb/>
<pb n="KR4h0143_WYG_068-21b"/>
　　　遊百家巖雜詩<lb/>
月池懸溜落蒼崖巖竇分居可百家不羡碧瀾秋色好<lb/>
倚天驚絶赤城霞<lb/>
　　　太一宫<lb/>
庭樹瀟瀟緑滿廊日長深鎖碧窗涼隔簾遥見秋來處<lb/>
一葉輕黄墮井牀<lb/>
　　　玉堂閒適圖<lb/>
醉岸烏紗殿影東宫花低映酒波紅興來草罷長楊賦<lb/>
<pb n="KR4h0143_WYG_068-22a"/>
獨占髙槐灑晩風<lb/>
　　　潤州<lb/>
望空北顧無雙寺行入西津第一州江影隔山揺素練<lb/>
行雲和夢鎖朱樓<lb/>
　　　題錢舜舉畫梨花<lb/>
掖西千樹鬧春華莫把芳容帶雨誇看取一枝横絕處<lb/>
洗妝還是漢宫娃<lb/>
　　　疎梅寒雀圖<lb/>
<pb n="KR4h0143_WYG_068-22b"/>
長記扁舟過武夷仙家梅竹滿清溪山禽盡日憐幽致<lb/>
爭揀寒枝趁晩棲<lb/>
　　　枯木寒鴉<lb/>
枯樹寒梢凍欲冰野鴉翻影若為情錦鳩呼雨煙林外<lb/>
紅杏香中過一生<lb/>
　　王旭<lb/>
　　　南湖道中<lb/>
漠漠煙中小艇回芙蓉花外有軒臺平湖一目三千頃<lb/>
<pb n="KR4h0143_WYG_068-23a"/>
髙卧南風看雨來<lb/>
氣涵雲水草堂虚莎末風來午夢餘起逐鄰翁上船去<lb/>
藕花深處看扠魚<lb/>
三年夢不到江湖慚愧煙波舊釣徒今日扁舟復何日<lb/>
卧聽風雨鬧黄蘆<lb/>
　　程鉅夫<lb/>
　　　忽刺木御史還臺索詩二絶為别<hi>録一首</hi>
曾此觀風慣土風老榕能識舊花驄如何又踏秦淮月<lb/>
<pb n="KR4h0143_WYG_068-23b"/>
不待炎州荔子紅<lb/>
　　　十一日浯畬登舟<lb/>
江清照見石粼粼貌得遊魚態度眞説與長年輕蕩槳<lb/>
放他深處著潛鱗<lb/>
　　　喬達之畫江山秋晩圖<lb/>
别來事事可名家獨我空添兩鬢華天際有山歸未得<lb/>
逺峰休著淡雲遮<lb/>
　　　早行圖<lb/>
<pb n="KR4h0143_WYG_068-24a"/>
萬山迴合路紆縈獨䇿羸驂款款行却憶麻源三谷裏<lb/>
畫橋攜酒聽溪聲<lb/>
　　　趙大年小景<lb/>
疋馬衝寒踏落花杏園深處曲江涯何如相對風軒坐<lb/>
喚得漁船傍酒家<lb/>
　　張孔孫<lb/>
　　　風雨迴舟圖<lb/>
風雨來時撥棹迴濟川心事有誰知停舟且做江湖夢<lb/>
<pb n="KR4h0143_WYG_068-24b"/>
浪静風恬未是遲<lb/>
　　宋衜<lb/>
　　　觀出獵<lb/>
金鈚染血犬銜毛倒臂蒼鷹掣錦縧紅日下山秋塞闊<lb/>
齊歌野樂陣雲髙<lb/>
平原馬首雁行齊狡兔深藏鳥不飛環立傳觴人半醉<lb/>
斜欹貂㡌雪中歸<lb/>
　　圖克坦公履<lb/>
<pb n="KR4h0143_WYG_068-25a"/>
　　　春日雜詠<lb/>
東風簾幕半塵埃歌舞臺空晝不開試問雙飛新燕子<lb/>
今年社日為誰來<lb/>
　　元淮<lb/>
　　　小滿<lb/>
子䂓聲裏雨如煙潤逼紅綃透客氊映水黄梅多半老<lb/>
鄰家蠶熟麥秋天<lb/>
　　　春詞<lb/>
<pb n="KR4h0143_WYG_068-25b"/>
繡被春寒掩翠屏家常只繫石榴裙鮫綃誤落花磚上<lb/>
旋向沈香火上薫<lb/>
　　　午寢<lb/>
鸎來踏碎亂紅翻盡日簾垂晝永閒午睡覺來香味逺<lb/>
金猊猶有鷓鴣斑<lb/>
　　　南園新栁<lb/>
萬縷依依帶嫩黄斜穿紅杏弄疎狂晝長舞得東風困<lb/>
半倚鞦韆半拂牆<lb/>
<pb n="KR4h0143_WYG_068-26a"/>
　　　春閨<lb/>
杏花零落燕泥香閒立東風看夕陽倒把鳳翹搔鬢影<lb/>
一雙蝴蝶過東牆<lb/>
　　　寒食<lb/>
城西爛漫拆桐花珠翠郊原散綺霞試問溧陽新燕子<lb/>
今年寒食又無家<lb/>
　　　南圃杏花<lb/>
燕脂萬㸃怯輕寒蓓蕾枝頭綘雪乾昨夜南園春雨過<lb/>
<pb n="KR4h0143_WYG_068-26b"/>
玉人曉起揭簾看<lb/>
　　　北望<lb/>
公餘信步上譙樓雲淡天低萬里秋遥望神州煙靄裏<lb/>
夕陽紅處是𤓰州<lb/>
　　　秋閨<lb/>
團扇初隨碧簟收畫簾歸燕尚遲留閒階弄影穿明月<lb/>
笑捻流螢説早秋<lb/>
　　　天水鑑對月<lb/>
<pb n="KR4h0143_WYG_068-27a"/>
昨夜新霜釀曉晴晚霞入海耀南閩可憐天際鄉闗月<lb/>
也到金囦照旅人<lb/>
　　　南樓<lb/>
向晚西風入翠微樓西一隙透斜暉寒蟬底事聲淒切<lb/>
催得飛鴉打陣歸<lb/>
　　郭昂<lb/>
　　　宜春贈别<lb/>
微茫煙浪浦帆開一曲琵琶淚滿腮江水不如湘水好<lb/>
<pb n="KR4h0143_WYG_068-27b"/>
送人東去復西來<lb/>
　　方回<lb/>
　　　過湖口望廬山<lb/>
江行初見雪中梅梅雨霏微棹始迴莫道無人肯相送<lb/>
廬山猶自過湖來<lb/>
　　　春晚雜興<lb/>
豈有邪溪父老錢無朝無暮在樽前櫻桃豌豆分兒女<lb/>
草草春風又一年<lb/>
<pb n="KR4h0143_WYG_068-28a"/>
溪魚山筍佐新篘大勝長安上酒樓春老猶寒宿酲困<lb/>
酴醿花下擁綿裘<lb/>
城市塵埃不見詩西村東塢可尋誰夏前十日嘗新麥<lb/>
恰是江南最好時<lb/>
芳草茸茸没屨深清和天氣潤園林霏微小雨初晴處<lb/>
暗數青梅立樹隂<lb/>
　　　王干三嶺<lb/>
澄練平臯水屈盤青蒼松櫟擁峰巒霜晴村落全如畫<lb/>
<pb n="KR4h0143_WYG_068-28b"/>
一見都忘上嶺難<lb/>
　　　村女<lb/>
青荷葉傘茜裙紅隨母歸寧省外翁莫笑梳妝未京様<lb/>
兵餘猶見太平風<lb/>
　　　飲歸<lb/>
瀲灔紅深百盞澆醉歸不覺路迢迢臨分情味慇懃甚<lb/>
暗遣人扶過畫橋<lb/>
　　　過長安市<lb/>
<pb n="KR4h0143_WYG_068-29a"/>
算橘租菱小市譁堰頭橋尾約千家人家已盡無人處<lb/>
時見芙蓉一岸花<lb/>
　　　過崇德縣<lb/>
枯柳無風影不揺敗牆頽屋意蕭蕭忽然喚醒承平夢<lb/>
猶有紅闌夾畫橋<lb/>
　　　曉發富陽縣<lb/>
長山礲石片帆斜小雨初晴日眩沙回首遥看富陽縣<lb/>
青煙低罩一叢花<lb/>
<pb n="KR4h0143_WYG_068-29b"/>
　　　江行大雨水漲<lb/>
客路由來但喜晴山深何況更舟行孤篷酒醒三更雨<lb/>
滴碎愁腸是此聲<lb/>
　　　舟行青溪道中入歙<lb/>
夜寒如覺有猿吟積翠重蒼萬壑深下水輕舟弦脫箭<lb/>
盤山細路線穿針<lb/>
刺桐花發草如藍欲卸綿袍翦紵衫一夜春霜忽如雪<lb/>
江南天氣不宜蠶<lb/>
<pb n="KR4h0143_WYG_068-30a"/>
蕨拳欲動茗抽芽節近清明路近家五日緩行三百里<lb/>
夾溪隨處有桃花<lb/>
　　　春寒<lb/>
燈節蕭條雷後雪花天料峭雨餘霜經旬不出無情緒<lb/>
恰見鵞兒似酒黄<lb/>
　　　櫻桃花<lb/>
淺淺花開料峭風苦無妖色畫難工十分不肯精神露<lb/>
留與他時著子紅<lb/>
<pb n="KR4h0143_WYG_068-30b"/>
　　　桐花<lb/>
悵惜年光怨子規王孫見事一何遲等閒春過三分二<lb/>
憑仗桐花報與知<lb/>
　　　惜硯中花<lb/>
花擔移來錦繡叢小窗缾水浸春風朝來不忍輕磨墨<lb/>
落硯香黏數㸃紅<lb/>
　　　清湖春早<lb/>
樓上春隂覆曉雲一河天淨碧沄沄雨宜不驟風宜細<lb/>
<pb n="KR4h0143_WYG_068-31a"/>
閒倚䦨干看水紋<lb/>
　　　三天竺道中<lb/>
三天竺路漸平登髙似雷峰墖幾層山到無人行處好<lb/>
松隂萬樹立孤僧<lb/>
　　　清明大雪三日<lb/>
半月雕梁燕子歸怯寒著盡舊綿衣何人醉眼西湖路<lb/>
錯認楊花作雪飛<lb/>
　　貟炎<lb/>
<pb n="KR4h0143_WYG_068-31b"/>
　　　隆德宫<lb/>
林花細妥臙脂色水荇輕淤翡翠泥歌舞留連嫌晝短<lb/>
樓臺縹緲覺天低<lb/>
　　　讌集東平湖亭<lb/>
北海樽前人似玉東原城下水如天滿眼荷花三百頃<lb/>
採蓮人語隔秋煙<lb/>
　　賈竹<lb/>
　　　題天平谷六峰<lb/>
<pb n="KR4h0143_WYG_068-32a"/>
六峰聳翠白雲間頓使幽人眼界寛早晚隨師更深處<lb/>
杖挑明月一輪寒<lb/>
　　王鼎<lb/>
　　　游林慮山<lb/>
燕子來時春色賒海棠開盡未還家醉眠不覺東風惡<lb/>
吹起布帆滿路花<lb/>
　　戴表元<lb/>
　　　湖州<lb/>
<pb n="KR4h0143_WYG_068-32b"/>
山從天目成羣出水傍太湖分港流行遍江南清麗地<lb/>
人生只合住湖州<lb/>
　　　西興馬上<lb/>
去時風雨客悤悤歸路霜晴水樹紅一抹淡山天上下<lb/>
馬蹄新出浪花中<lb/>
　　　蝴蝶<lb/>
春山處處客思家淡日邨煙酒斾斜蝴蝶不知人事别<lb/>
繞牆閒弄紫藤花<lb/>
<pb n="KR4h0143_WYG_068-33a"/>
　　　夢中作<lb/>
晴霞冠嶺朝紅潔新漲連空晚緑酣惆悵春風倦遊夢<lb/>
木蘭亭上望淮南<lb/>
　　　題江干初雪圖<lb/>
斷樹寒雲古岸隈漁翁初撥小船開看渠風雪忙如許<lb/>
還有魚兒上釣來<lb/>
　　　題趙大年蘆雁<lb/>
寒更索索警霜叢兄弟當年意自同猶是江湖太平處<lb/>
<pb n="KR4h0143_WYG_068-33b"/>
未妨沈著卧秋風<lb/>
　　　感舊歌者<lb/>
牡丹紅豆艶春天檀板朱絲錦色牋頭白江南一樽酒<lb/>
無人知是李龜年<lb/>
　　　桃花寺石臺<lb/>
臺前藤蘚碧交加臺下清流直又斜待得丹成知幾日<lb/>
春風隨分野桃花<lb/>
　　　過姑蘇<lb/>
<pb n="KR4h0143_WYG_068-34a"/>
水天彌望接青蕪雲氣漫漫近又無一色好風三百里<lb/>
挂帆安坐過姑蘇<lb/>
　　仇逺<lb/>
　　　題李成寒雅圖<lb/>
老樹枯苔雪乍晴飢烏飛集噤無聲蒺藜沙上花開早<lb/>
且讓春風與燕鶯<lb/>
　　　題趙松雪迷禽竹石圖<lb/>
錦石傾欹玉樹荒雪兒無語戀斜陽百年花鳥春風夢<lb/>
<pb n="KR4h0143_WYG_068-34b"/>
不是錢塘是汴梁<lb/>
　　　題和靖先生觀梅圖無懷上人徴予作<lb/>
癡童臞鶴冷相隨笑指南枝傍小溪到處一般香影色<lb/>
孤山只在斷橋西<lb/>
　　　趙子昂陳仲美合作水鳬小景<lb/>
良工苦思可心降底事文禽不解雙欲採芳華波浪闊<lb/>
芙蓉朶朶隔秋江<lb/>
　　　岊山<lb/>
<pb n="KR4h0143_WYG_068-35a"/>
岊姥峰髙翠倚天洮湖春水緑無邊不知楊柳蒹葭外<lb/>
何處泊君書畫船<lb/>
　　　閒居十詠<hi>録六首</hi>
鶯花韋曲舊時遊老去閒情已五休却笑東風無檢束<lb/>
又隨飛絮過南樓<lb/>
鳥雀喧啾未肯棲狂風吹樹影離披屋邊尚有斜陽在<lb/>
更看山人一局棋<lb/>
風挾濃雲起礮車捎窗雨脚亂如麻山中茅屋應安穩<lb/>
<pb n="KR4h0143_WYG_068-35b"/>
不向溪聲送落花<lb/>
新竹修修緑覆牆讀書門外亦隂涼道人清福不肯受<lb/>
却入西山看夕陽<lb/>
茶甌紗㡌慣迎賔不是詩人即道人細雨斜風君莫出<lb/>
緑雲門外有紅塵<lb/>
珠簾玉柵綺羅叢猶有承平京洛風飲罷歸來遊騎少<lb/>
一庭明月夜方中<lb/>
　　　泊桐鄉<lb/>
<pb n="KR4h0143_WYG_068-36a"/>
雪晴霜樹勝春紅回首臨平杳靄中正是詩人棲穩處<lb/>
青山明月滿歸篷<lb/>
　　白珽<lb/>
　　　湖居雜興八首<hi>録七首</hi>
御舟初出賞春菲傳是諸王與后妃香霧漸深蓮幕暗<lb/>
日斜惟見澹黄衣<lb/>
脈脈吹香屋角梅背風移燭小簾開鳳城幾日元宵近<lb/>
一片簫聲水上來<lb/>
<pb n="KR4h0143_WYG_068-36b"/>
龍舟曉發斷橋西别有輕舟兩兩隨春色可人晴較穩<lb/>
酒家爭出柳梢旗<lb/>
相國平泉水竹居呉中花石世間無遊人馬上休回首<lb/>
一半春風在裏湖<lb/>
雨後林塘夏亦秋一葫蘆酒在船頭醉來深入荷花去<lb/>
卧看青天飛白鷗<lb/>
三賢猶得仰髙風冠服雖殊氣味同後五百年無繼者<lb/>
桃花含笑夕陽中<lb/>
<pb n="KR4h0143_WYG_068-37a"/>
萬樹芙蓉兩蕊宫秋風開遍水邊叢白牆遮盡紅牆出<lb/>
只見紅牆一半紅<lb/>
　　胡長孺<lb/>
　　　題風雨漁舟圖<lb/>
細柳新蒲春已滿飄風急雨亂如顚漁人若解忘魚意<lb/>
繫却扁舟卧碧煙<lb/>
　　龔璛<lb/>
　　　天平道中<lb/>
<pb n="KR4h0143_WYG_068-37b"/>
鼓聲依約分魚市不負儂家白酒鮮秔稻新秧及時插<lb/>
苧衣清楚入梅天<lb/>
　　袁易<lb/>
　　　首夏村居雜興<lb/>
穿徑幽篁破嫩苔遶池漲緑潑新醅黧黄梢蝶驚還起<lb/>
翠碧窺魚去復來<lb/>
緑樹荆扉晚更幽鱸魚菰菜近堪求故人有興能尋我<lb/>
但覓呉淞欲盡頭<lb/>
<pb n="KR4h0143_WYG_068-38a"/>
　　　湖上即事<lb/>
浙東山色渡江青眼底新詩向此成天盡雲低看鶻落<lb/>
日斜風細待潮生<lb/>
　　　題畫黄葵<lb/>
憶昔戎葵花下飲金杯春灔緑鬟欹秪今花似金杯側<lb/>
獨對西風詠折枝<lb/>
　　　陳仲淵别室<lb/>
琴中流水瀾翻落畫裏秋山雜沓開更欲移牀傍修竹<lb/>
<pb n="KR4h0143_WYG_068-38b"/>
卧看飢鶴啄莓苔<lb/>
　　章彬<lb/>
　　　白鷴<lb/>
草暖蘋香月上遲白鷴黄雀往來時雲山隔斷一千里<lb/>
日日相過人不知<lb/>
　　趙時逺<lb/>
　　　四景詩和孫僉判頴叔韻<hi>録二首</hi>
　　　　荻塘柳影<lb/>
<pb n="KR4h0143_WYG_068-39a"/>
　午天雲淡日遲遲水面長修帶影垂不是纎腰渾不定<lb/>
　自縁無力受風吹<lb/>
　　　　　禪院荷風<lb/>
　荷風細細晚生涼暑氣氤氲入座香飲盡碧筒人笑語<lb/>
　花邊驚起睡鴛鴦<lb/>
　　　陸鵬南<lb/>
　　　　晚涼湖上<lb/>
　唳鶴灘頭水拍天養魚池上月籠煙眼前好景無人管<lb/>
<pb n="KR4h0143_WYG_068-39b"/>
　時有漁舟泊柳邊<lb/>
　　　石巖<lb/>
　　　　題米元暉五湖圖卷<lb/>
　曉窗白髮戰西風一笑青雲往事空惟有南山是知已<lb/>
　相逢多在畫圖中<lb/>
　<lb/>
　<lb/>
御選元詩卷六十八<lb/>
</p>
<p>
</p>
  </div>
</body>
</text>
</TEI>
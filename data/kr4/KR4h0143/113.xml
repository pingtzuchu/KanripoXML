<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_113-1a"/>
　欽定四庫全書<lb/>
御選宋詩巻三十<lb/>
　　七言古詩六<lb/>
　　　張耒<lb/>
　　　　宿譙東逆旅夜聞歌白公琵琶行<lb/>
　元和才子悲流落一聽琵琶謂天樂青山裛淚作長歌<lb/>
　誰取篇章和宫角譙東夜久行人稀卧聞此歌歌者誰<lb/>
　歌似舊時人不見舉頭欲聽淚雙垂畫堂青瑣春無事<lb/>
<pb n="KR4h0143_WYG_113-1b"/>
　幾聽此歌還幾醉東風桃李作黄埃寶篋塵昬譜間字<lb/>
　一聲一聽一情傷未老應知幾斷腸展轉曲終燈燼落<lb/>
　荒城寒月夜飛霜<lb/>
　　　　别梅<lb/>
　宦遊到處即為家况我遷謫來天涯三年假館主人屋<lb/>
　忽忽屢見新梅花那知今冬當去此十月已見凌霜葩<lb/>
　繞之百匝未易别對我脈脈如含嗟懸知客去門復掩<lb/>
　亭沼人散啼昬鴉朝風吹香散寂歴夜月照影低横斜<lb/>
<pb n="KR4h0143_WYG_113-2a"/>
嗟我明年復何處東州旱野連桑麻相思時有夢魂到<lb/>
極目南望空煙霞<lb/>
　　　題江州琵琶亭<lb/>
危亭古榜名琵琶尚有楓林連荻花嗚呼司馬則已矣<lb/>
行人往來皆歎嗟司馬風流映千古當日歌詞傳樂府<lb/>
江山寂寞三百年潯陽風月知誰主我今單舸泛江潭<lb/>
往來略已遍東南可憐千里傷春眼不待琵琶淚滿衫<lb/>
　　　將至嶺下作<lb/>
<pb n="KR4h0143_WYG_113-2b"/>
竟陵南風稻新熟夢澤悠悠傷逺目春風嶺上望齊安<lb/>
太昊城邊攬秋菊那知歳暮東州客太山蒼寒晩霜白<lb/>
雲收霧捲日月明却上天衢瞻玉色敝裘瘦馬古道長<lb/>
九旬刺史歸空嚢歸去故人應笑我滿衫清淚說潯陽<lb/>
　　　謝黃師是惠碧甆枕<lb/>
鞏人作枕堅且青故人贈我消炎蒸持之入室涼風生<lb/>
腦寒髮冷泥丸驚夢入瑤都碧玉城仙翁支頤飯未成<lb/>
鶴鳴月髙夜三更報秋不勞桐葉聲我老躭書睡苦輕<lb/>
<pb n="KR4h0143_WYG_113-3a"/>
遶牀惟有書縱横不如華堂伴玉屛寶鈿敧斜雲髻傾<lb/>
　　　聞蛩有感<lb/>
遙夜飛螢動秋思獨卧空山驚晩歳可堪六月已聞蛩<lb/>
日暮吚吚響庭際關河多風氣蕭索碧樹先秋早搖落<lb/>
鳴機夜織常怨寒白紵吳衫苦輕薄年年促織誰最悲<lb/>
堂上羙人愁翠睂清砧搗練對殘月玉筯啼紅裁逺衣<lb/>
唐風詩人勸其主行邁苦遲嗟歳暮山城聽汝已三年<lb/>
三年白髮多於故飄飄秋夢到江湖我欲東歸鱠碧鱸<lb/>
<pb n="KR4h0143_WYG_113-3b"/>
安能為爾將雙淚歳歳風前沾客裾<lb/>
　　　不寐<lb/>
荒亭雨多秋草侵秋蛩相語秋夜深草蟲暗飛羽格磔<lb/>
星河影髙天淡白騷人多懷夜不眠老松微吟風颯然<lb/>
山川浩蕩何日還晩空漫漫白露寒<lb/>
　　　對蓮花戲寄晁應之<lb/>
平池碧玉秋波瑩綠雲擁扇青瑤柄水宫仙女鬬新妝<lb/>
輕歩凌波踏明鏡彩橋下有雙鴛戲曾託鴛鴦問深意<lb/>
<pb n="KR4h0143_WYG_113-4a"/>
半開微斂竟無言裛露微微灑秋淚晁郎神仙好風格<lb/>
須遣仙娥伴仙客人間萬事苦參差歎盡清香不來摘<lb/>
　　　上元日早起贈同遊者<lb/>
夜來人散殘更月曉陌空存舊車轍彩燈城市已春風<lb/>
寒木人家猶臘雪强起相逢酒未醒殘膏宿火尚熒熒<lb/>
歸來更拂障泥錦重約黃昬信馬行<lb/>
　　　東方<lb/>
東方未明更五皷星河寥寥寒雁度鐺鐺鳴鐸誰家車<lb/>
<pb n="KR4h0143_WYG_113-4b"/>
陌上驅牛輾霜去北風吹面足踏氷邨南早飯天未明<lb/>
年年輸稅洛陽城愼莫後期官有刑<lb/>
　　　寒蟲<lb/>
寒蛩振翼聲騷騷夜深月影在蓬蒿老人雖眠睫不交<lb/>
愁窗人寂燈無膏荒城鳴金睥睨髙北斗下挹西江濤<lb/>
悲笳三奏老雞號晨光出山開泬寥<lb/>
　　　贈翟公巽<lb/>
我昔出守來丹陽江流五月如探湯使君之居在山腹<lb/>
<pb n="KR4h0143_WYG_113-5a"/>
繞舍樹石何青蒼千年藥根蟠井底靈液浸灌通寒漿<lb/>
人言枸杞精變狗夜吠往往聞空廊金山蕩潏浪花裏<lb/>
一舸遥去隨漁郎最竒巖齋人迹少乳水時滴白石牀<lb/>
翠黿坡陁負日色白鱀掀舞占風祥我留金山凡十日<lb/>
窮探力取無遺忘南風吹我渡江去已厭淮南塵土黄<lb/>
二十年間多少事身如疲馬起復僵淮南窮棲衆人後<lb/>
朝食不充藜莧腸公來衰顔得一笑側聽髙論驚尋常<lb/>
窮閻過我坐至暮滿懷珠玉無粃糠乃知世間有清議<lb/>
<pb n="KR4h0143_WYG_113-5b"/>
未可盡以已意量精金白璧天所寶理無破碎委道旁<lb/>
半年耳冷不聞此遇公矍然神激昂論交自顧已老醜<lb/>
從事理絕隨飛翔斯文有屬不但爾因公作詩我涕滂<lb/>
　　　東園<lb/>
堂中宴坐不妄出堂外青春去如失小園十歩綠如雲<lb/>
一時桃李事已畢猶殘酴醿數朶在未覺塵沙汙玉質<lb/>
金沙格俗終可憐膩白嬌紅如欲滴老夫睡起聽山禽<lb/>
竹間林外紛嘲嘖筍生漸愜子猷願梅熟未邀朱老喫<lb/>
<pb n="KR4h0143_WYG_113-6a"/>
翻書只作引睡具傾壺屢進忘憂物今春風雨稍依節<lb/>
上田麥穗過數尺但知洗眼看世塗莫厭終年守蓬蓽<lb/>
　　　送翟公巽赴中書舍人<lb/>
韓筋栁骨世不聞翟公筆力囘千鈞十年聲名滿四海<lb/>
淮陽邂逅雙朱輪老翁空疎亦何有察公於我意甚眞<lb/>
髙談亹亹雲漢上一埽闒茸如灰塵夜光明月不計數<lb/>
坐使衰敝生精神恨無金玉相報答還家三歎嗟我貧<lb/>
青燈論文夜未分曉聞門外送使君問君舍此去安往<lb/>
<pb n="KR4h0143_WYG_113-6b"/>
紫皇詔歸侍玉宸鋒鋩發硎㫁犀象好為明主裁絲綸<lb/>
論思獻納乃其職况公之意常在民追還三代舊風采<lb/>
主以事實致此文聖君賢相有羙意筆端與物為陽春<lb/>
　　　和楊念三自武昌至京師<lb/>
三年别我入荆州一日長安從我遊愛君詩有春草句<lb/>
使我神遊黄鶴樓江山望爾欲穿眼見我驚嗟秋髩短<lb/>
扁舟可辦吾欲東年來五湖魂夢中<lb/>
　　　偶書<lb/>
<pb n="KR4h0143_WYG_113-7a"/>
秋陰漫漫幾千里赤壁磯前天接水連檣接柁不復行<lb/>
老魚擘波時出戲黄橙紫栗收如積青錢買酒不堪惜<lb/>
北人歳久厭南餐山邊有路何時還<lb/>
窮秋晝夜陰如一夜不見星朝蔽日枯疇已穫大野空<lb/>
怒江未落連洲沒長魚撥剌不受釣漁子髙眠守蓬蓽<lb/>
紫髯舊宫誰復遊鼎峙雄心久蕭瑟<lb/>
　　　東海有大松土人相傳三代時物其狀偉異詩<lb/>
　　　不能盡因讀徐仲車五花栁枝之作作此詩以<lb/>
<pb n="KR4h0143_WYG_113-7b"/>
　　　激之<lb/>
詩翁愛花復愛栁長歌髙吟半酣酒自言二物天下竒<lb/>
愛之不厭形於詩嗟余所愛翁未見我昔東遊窮海甸<lb/>
波濤四絕大島中上有太古不死之長松千人袢延坐<lb/>
其下仰見翠葉迷蒼穹巨鼇竭力負不起鵬棲僅借卑<lb/>
枝容人言海在此其圉鱗甲百萬屯蛟龍又言海怪久<lb/>
不死守䕶山麓蟠其躬天空海闊風力壯敲戞簸蕩聲<lb/>
無窮軒轅張樂奏未已筍簴百萬喧笙鏞鬼神不欲人<lb/>
<pb n="KR4h0143_WYG_113-8a"/>
屢見䕶以萬疊青山峰愛之未免困寂寞坐見雨露霑<lb/>
蒿蓬東皋吟翁天下才海嶽秀氣天所鍾豈惟文章繼<lb/>
騷雅胸中事業窺夔龍如何坎軻滯茅屋失所應與兹<lb/>
松同詩翁勿愛花與栁軟弱但解爭纎穠春英零落化<lb/>
為土夏葉狼籍工巢蟲嬌兒姹婦最入眼丈夫所志當<lb/>
英雄何當與君渉海去結茅松下甘長終<lb/>
　　　讀蘇子瞻韓幹馬圖<lb/>
我雖不見韓幹馬一讀公詩如見者韓生畫馬常苦肥<lb/>
<pb n="KR4h0143_WYG_113-8b"/>
肉中藏骨以為竒開元有臣善司牧四十萬匹屯山谷<lb/>
養之罕用食之豐力不曾施空長肉韓生圖像無乃然<lb/>
我謂韓生巧未全君不見昔時騏驥人未得飢守鹽車<lb/>
惟有骨昻藏不受塵土侵伯樂未來空佇立騏驥乏食<lb/>
肉常臞韓生不寫瘦馬駒誰能為驥傳之圖不如凡馬<lb/>
飽青芻<lb/>
　　　遊楚州天慶觀觀髙道士琴棊<lb/>
頽垣蒼蒼鎖喬木草滿荒田不容足壊簷破壁秋雨餘<lb/>
<pb n="KR4h0143_WYG_113-9a"/>
蛛網蕭蕭風滿屋黄衣道人出迎客野態生疎脫拘束<lb/>
圍棊靜埽一堂空烹茶旋煮新泉熟彈琴對客客卧聽<lb/>
脫耳冷冷三四曲離騷幽怨松風悲流水潺湲履霜哭<lb/>
日斜攜手歩空廊鳴鳩相呼竹間宿黄昬門閉人語絕<lb/>
空殿幽幽掩微燭我生資身最淡薄每厭煩歊幸幽獨<lb/>
何當不踏朝市塵長伴髙人種松竹<lb/>
　　　海州道中<lb/>
孤舟夜行秋水廣秋風滿帆不搖槳荒田寂寂無人聲<lb/>
<pb n="KR4h0143_WYG_113-9b"/>
三尺跳魚翻水響河邊守罾茅作屋罾頭月明人夜宿<lb/>
船中客覺天未明誰家鞭牛登隴耕<lb/>
秋夜蒼蒼秋日黄黄蒿滿田蒼耳長草蟲吚吚鳴復咽<lb/>
一夜雨多水滿轍渡頭鳴舂邨徑斜悠悠小蝶飛豆花<lb/>
逃屋無人草滿家纍纍秋蔓懸寒𤓰<lb/>
　　　送劉季孫守隰州<lb/>
君家將軍本縫掖叱咤西摧賀蘭石一時成敗何足論<lb/>
要使英名飛竹帛劉君竒骨尚虎頭白須千騎守邊州<lb/>
<pb n="KR4h0143_WYG_113-10a"/>
插架萬籖供記覽探嚢五字擅風流大河之東士精勇<lb/>
日飲不妨飛獵鞚五更吹角建牙旗萬馬合圍行酒甕<lb/>
朝裘風勁黑貂煖夜帳雪滿青氊重樂哉閉口莫言兵<lb/>
雖有頗牧誰能用<lb/>
　　　北原<lb/>
秋風日夜吹北原北原秋蕪不復繁榮紆一徑漸可躡<lb/>
歩踏落葉披榛莞蕭蕭九月草木變獨有修竹猶禁寒<lb/>
青紅野實不可辨晩日照射霜榴殷巉巉女几更清瘦<lb/>
<pb n="KR4h0143_WYG_113-10b"/>
崖壁刻削無雲烟潦收石出洛水好靜夜到耳聲潺潺<lb/>
原西古城有微路禾黍索索荒凉田人家歳熟婦子樂<lb/>
邨巷日暖牛羊閒登臨嗟我幸無事况有羙酒供開顔<lb/>
射麋獵兔可卒歳棄擲萬累休嗟歎<lb/>
　　　九月十二日入南山憩一民舍冐雨炙衣久之<lb/>
石稜如刀不容歩上挽垂藤下無路風寒雨滑徒旅愁<lb/>
捨馬杖藜泥沒屨躋攀顚墜不容髮目眩心寒驚反顧<lb/>
亦知垂堂有遺戒身仰微官欲誰愬蕭蕭茅屋映絕壁<lb/>
<pb n="KR4h0143_WYG_113-11a"/>
門外漍漍清泉注解衣就火不能暖旋拾山薪伐溪樹<lb/>
山翁生未食醯醢脫粟寒蔬度朝暮人間平地固不少<lb/>
何用巇嶇守麏兔秋聲四起山靄夕壞屋疎籬睡無處<lb/>
披裘結束相勸歸過盡重雲下山去<lb/>
　　　離泗州<lb/>
舸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大艑來何州翩翩五兩在船頭淮邊落帆汴口宿<lb/>
橋下連檣南與北南來北去何時停春水春風相送迎<lb/>
沙岸飛鷗舊相見短亭楊柳不無情清歌一曲主人酒<lb/>
<pb n="KR4h0143_WYG_113-11b"/>
主人壽客客舉手明日酒醒船鼓鳴沙邊破堠不知名<lb/>
行人十里一廻首雲邊猶有塔亭亭<lb/>
　　　淮陰阻雨<lb/>
檣竿日日春風轉渺渺孤舟數家縣朝來雨暗隔淮邨<lb/>
白浪卷沙吹斷岸渡頭楊栁濕青青橋下涓涓野水生<lb/>
滿尺白魚初受釣斷行歸雁故能鳴平生行止任遲速<lb/>
篷底欠伸朝睡足從來江海有前約老去塵埃無可欲<lb/>
曉天暖日生波光桃杏家家半出牆春日春波好相待<lb/>
<pb n="KR4h0143_WYG_113-12a"/>
短帆輕櫓底須忙<lb/>
　　　田家<lb/>
社南邨酒白如餳鄰翁宰牛鄰嫗烹插花野婦抱兒至<lb/>
曵杕老翁扶背行淋漓醉飽不知夜裸股掣肘時讙爭<lb/>
去年百金易斗粟豐歳一飲君無輕<lb/>
　　　秋風<lb/>
秋風蕭蕭洛川波水碧沙寒飛白鷺波頭伐木欲成梁<lb/>
落日樵蘇下山去山頭九月雪一尺山民然薪當襦袴<lb/>
<pb n="KR4h0143_WYG_113-12b"/>
石田收薄婦子飢歳晩苦寒安可度<lb/>
秋風蕭蕭吹野桑田家禾黍初登場雉肥兔飽鷹隼健<lb/>
水落沙冷魚龍藏長淮煙波渺萬里悵望搔首山川長<lb/>
二年薇蕨苦不飽長安裘馬多輝光<lb/>
　　　感春<lb/>
我昨西來到昌谷主人致酒留我宿坐中年少羙如玉<lb/>
髙歌清歡春夜促還家病酒對殘春東風落花吹滿屋<lb/>
出無與語歸閉門安得萬里馳吾足<lb/>
<pb n="KR4h0143_WYG_113-13a"/>
　　陳師道<lb/>
　　　次韻蘇公西湖徙魚三首<hi>錄二首</hi>
窮秋積雨不破塊霜落西湖露沙背大魚泥蟠小魚樂<lb/>
髙丘覆杯水如帶魚龍不作揺尾憐公寜忍口不忍鱠<lb/>
修鱗失水玉參差晩日揺光金破碎咫尺波濤有生死<lb/>
安知平陸無灘瀨此身寧供刀几用著意更須風雨外<lb/>
是間相忘不為小濠上之意誰得會枯魚雖泣悔何及<lb/>
莫待西江與東海<lb/>
<pb n="KR4h0143_WYG_113-13b"/>
赤手取魚如拾塊布網鳴絃攻腹背豈知激濁與清流<lb/>
恐懼騈頭牽翠帶居士仁心到魚鳥會有微生化餘鱠<lb/>
寧容網目漏吞舟誰能烹鮮作苛碎我亦江湖釣竿手<lb/>
悞逐輕車從下瀨生當得意落鷗邊何用封侯墮鳶外<lb/>
不如此魚今得所置身暗與神明會徑須作記戒鯨鯢<lb/>
防有任公釣東海<lb/>
　　　舟中<lb/>
野火燒原雉昬雊黃塵漲天牛亂鬬江間無日不風波<lb/>
<pb n="KR4h0143_WYG_113-14a"/>
老去何時脫奔走詩書滿腹不及口遮日寧須釣竿手<lb/>
愧爾茅簷炙背人仰看青天搔白首<lb/>
　　　送鄜州關司法<lb/>
早歳相知晩相識抵掌囘頭巳陳迹萬里從軍壯此行<lb/>
一箸鱸魚留不得夜靜關山秋月明莫聽隴頭秋水聲<lb/>
平世功名須少壯看君一箭下遼城<lb/>
　　　蠅虎<lb/>
物微趣下世不數隨力捕生得稱虎匿形注目揺兩股<lb/>
<pb n="KR4h0143_WYG_113-14b"/>
卒然一擊勢莫禦十中失一八九取吻間流血腹如皷<lb/>
却行奮臂吾甚武明日淮南作端午<lb/>
　　范祖禹<lb/>
　　　月夜船行入資州<lb/>
憶昨卧碧山蒼蒼叢桂間白雲為屛石為枕綠蘿長挂<lb/>
明月間忽乗輕舟汎江水山月隨人還在此白鷺驚飛<lb/>
宿靄間青山倒卧蒼波底此時孤櫂發中流川后停波<lb/>
聽櫂謳不學子猷中夜返欲乗明月向資州<lb/>
<pb n="KR4h0143_WYG_113-15a"/>
　　蘇頌<lb/>
　　　和胡俛學士紅絲桃<lb/>
京都花品予嘗評夭桃僅有十數名含絲繁豔今始識<lb/>
鮮苞長蕊標紅纓春晴日暖助顔色灼灼一片朝霞輕<lb/>
鮫綃剪碎旋裝綴虬須摘盡將紉縈因知化工巧難狀<lb/>
偏於草木呈瑞精又疑華燈九光爛蜂蝶不敢來窺爭<lb/>
江南萱草易滋殖維揚芍藥初種成此花皆有紅絲號<lb/>
恨不同時相合幷君家數株發庭際愛翫常挂簾釣瓊<lb/>
<pb n="KR4h0143_WYG_113-15b"/>
有客風流欲寄目主人喜笑張筵迎飛觴灑翰偏得意<lb/>
都緣尤物牽風情我雖多病不能飲猶思强舉花前觥<lb/>
　　　省中早出與同僚過譚文思西軒詠太湖石<lb/>
洞庭山連震澤水怪石巉巖出波底誰言行逺莫致之<lb/>
好事經營俄至此愛君小軒才袤丈滿地新芳雜紅紫<lb/>
偶來凭闌見竒峰便有江湖秋思起<lb/>
　　彭汝礪<lb/>
　　　答同舍游凝祥池<lb/>
<pb n="KR4h0143_WYG_113-16a"/>
仙宫神靈之所宅樓閣倚天一千尺先生好游猶挾冊<lb/>
藜莧不慙吾鼎食凝祥池頭三月春腰金騎狨多貴人<lb/>
天邊五岳煙霞闇海上三山雨露新蛺蝶能飛燕能舞<lb/>
鳯凰在雲鴻在渚仙人參鸞入雲霧寂寂不聞青鳥語<lb/>
洞天落日晩沉沉漁舟縹緲桃源深紅玉坐看花著子<lb/>
青雲行見葉成陰疾雷怒飛風雨急瘦馬不行歸斾濕<lb/>
投閒一日須一來歳時變化猶呼吸<lb/>
　　　昨日餞趙敎授行會飲秀楚堂晩徙櫻桃花下<lb/>
<pb n="KR4h0143_WYG_113-16b"/>
　　　夜月上正夫設燭於花上光明焜燿昔所未見<lb/>
　　　正夫因約賦詩<lb/>
夜凉月色清如水天靜無風塵不起移酒近花坐明月<lb/>
畫燭横斜插花裏月寒燭豔花淡薄意思相疑不相似<lb/>
一下一髙總能見半白半紅渾可喜時有幽香闇著人<lb/>
更分疎影低臨水密成雲霧即成陰團作珠璣看結子<lb/>
異時尚擬與君醉景物更作今日比富貴功名是底物<lb/>
人生百年行樂耳<lb/>
<pb n="KR4h0143_WYG_113-17a"/>
　　李昭玘<lb/>
　　　送徐舉人赴省試<lb/>
淮夷之珠照夜月泗濱之石聲泠泠昔時大禹致方物<lb/>
神光玉色羅王庭比年入獻多豪英褒雄妙思相憑陵<lb/>
飄飄束書去觀國瘦馬踏雪鬚垂氷長廊白晝天宇清<lb/>
落筆冉冉風雲生千官拱笏赭袍近碧溝新栁黃鸝鳴<lb/>
金撾虎士傳姓名魚龍卷尾隨雷聲州人洗眼望歸騎<lb/>
會約春風載酒迎<lb/>
<pb n="KR4h0143_WYG_113-17b"/>
　　李之儀<lb/>
　　　晩過王晉卿第移坐池上松杪凌霄爛開<lb/>
清風習習醒毛骨華屋髙明占城北胡牀偶伴庾江州<lb/>
萬蓋揺香俯澄碧陰森老樹藤千尺刻桷雕楹初未識<lb/>
忽傳初哢半天來舉頭不是人間色方疑絢塔燈炤燿<lb/>
更覺麗天星的歴此時遥望若神仙結綺臨春猶可憶<lb/>
徘徊欲去輙不忍百種形容空歎息亂㸃金釭翠被張<lb/>
主人此况眞難得<lb/>
<pb n="KR4h0143_WYG_113-18a"/>
　　　題王子重出李成所畫山水<lb/>
主人邀我登閒軒軒前景物祇欠山坐來慘淡若不足<lb/>
引我忽到營丘間營丘山水天下知全齊十二雄一時<lb/>
舊游歴歴如到眼吾宗筆力窮髙低峰雲巖靄互隱現<lb/>
老木蒼藤紛綵絢瓏璁特幹勢將壓竒崛欲夸人未見<lb/>
石磴流泉似幽噎洞穴縱横乍明滅舉頭樓觀俯懸崖<lb/>
定須六月臨飛雪行人初踏山前路欵段衝寒怯囘顧<lb/>
蹇驢亦自樂平地嚲耳徐行方得趣日西平逺連何處<lb/>
<pb n="KR4h0143_WYG_113-18b"/>
極目蒼茫天欲暮行人端是我前身斗覺精神相會聚<lb/>
百年瞬息竟誰眞此老應無一㸃塵主人等是風塵外<lb/>
豈是閒軒久住人<hi>子重家有閒軒</hi>
　　　春日同梁十四醼李公昭朝霞閣侍兒舞梁州<lb/>
　　　曲徹客有以潤羅為贈公昭命玉杯滿酌酬之<lb/>
　　　又以金鍾邀兒相屬旣釂出烏絲欄索詩<lb/>
都城春風吹落花都城九陌無塵沙貂裘公子醼何處<lb/>
闌干百尺陵朝霞鳳箏新調玉指軟黄金捍撥當胸遮<lb/>
<pb n="KR4h0143_WYG_113-19a"/>
紫擅屢碎翻成拍紅茸毯襯鵶頭襪囘旋誰許綵雲輕<lb/>
欲斷還連猶未徹新鶯弄雛乳燕飛一曲涼州春日遲<lb/>
百疋纒頭隨玉杯吚啞一閧爭扶持公子笑不已下客<lb/>
歡正濃更邀婭姹持金鍾一釂直欲滄溟空從他海若<lb/>
在平地明珠墮淚愁蛟龍珊瑚突兀撐髙峰便疑巴姬<lb/>
御來風月漸滿銀河低歸路促街鼓稀何時再到紅茸<lb/>
地更倩游絲惹住衣<lb/>
　　蘇庠<lb/>
<pb n="KR4h0143_WYG_113-19b"/>
　　　王文儒新築小圃賦贈<lb/>
王郎臞菴摩詰詩煙花遶舍江遶籬石渠東觀了無夢<lb/>
筆牀茶竈行相期古人已往不可作甫里顧有今天隨<lb/>
灣頭蟹舍豈著我請具蓑笠懸牛衣<lb/>
　　謝逸<lb/>
　　　送董元逹<lb/>
讀書不作儒生酸躍馬西入金城關塞垣苦寒風氣惡<lb/>
歸來面皺鬚睂斑先皇召見延和殿議論慷慨天開顔<lb/>
<pb n="KR4h0143_WYG_113-20a"/>
謗書盈篋不復辨脫身來看江南山長江衮衮蛟龍怒<lb/>
扁舟此去何當還大梁城裏定相見玉川破屋應數間<lb/>
　　　豫章别李元中宣德<lb/>
舊聞諸李隱龍眠伯時已老元中少一行作吏各天涯<lb/>
故人落落疎星曉西山影裏識君面碧照章江眸子瞭<lb/>
向來問道渺多岐只今領略歸元妙老鳳垂頭噤不語<lb/>
古木查牙噪春鳥身在幕府心江湖左胥右律但坐嘯<lb/>
苐愁一葉釣魚舟不容七尺堂堂表我今歸卧靈谷雲<lb/>
<pb n="KR4h0143_WYG_113-20b"/>
君應紫禁鶯花繞相思有夢到茅齋細雨青燈坐林杪<lb/>
　　謝薖<lb/>
　　　雙蓮閣<lb/>
水芝凝露披芳塘淺妝濃畫爭煌煌其間豔異不世出<lb/>
連芳並蒂知何祥有如一座兩殊色盈盈植立漢昭陽<lb/>
九囘沉水不須沐風梳露洗皆生香公如瑶林映紅粉<lb/>
粲然一笑傾澄觴故開華閣挂銀牓大篇金薤垂琳瑯<lb/>
吾聞草木正瑞世箑蒲扇暑芝生房須煩丹青顧陸手<lb/>
<pb n="KR4h0143_WYG_113-21a"/>
貌取絕豔歸明光<lb/>
　　　碧筩<lb/>
君不見韓潮州銀作飲醆誇工倕鑴花鏤葉太瑣碎何<lb/>
言豪士亦爾為又不見六一翁嘗吟鸚鵡紅螺詩華堂<lb/>
一釂豈不樂清歌勸酒須蛾睂吾儕山人寧有此競折<lb/>
圓荷為飲器細傾初作露珠圓滿引忽驚雲液碎鼻中<lb/>
寂寂聞妙香舌本徐徐識眞味採蓮當殽花當妓豈有<lb/>
登臨百金費安得城西十頃塘水光容裔暑風凉時引<lb/>
<pb n="KR4h0143_WYG_113-21b"/>
碧筩如象鼻仍看翠蓋立霓裳<lb/>
　　　秋日登鳴玉亭<lb/>
山路秋陽何赫赫山亭凄冷多秋色豈惟醒耳玉琮琤<lb/>
照眼光寒如練白舊聞瀑布垂雲間恍疑銀河墮天關<lb/>
西望香爐不得往箇中元有小廬山<lb/>
　　李彭<lb/>
　　　夢訪友生<lb/>
少年結客長安城妄喜縱酒同章程支離老去一茅屋<lb/>
<pb n="KR4h0143_WYG_113-22a"/>
枕書卧聞長短更友生相望止百里寒夜寥閴無微聲<lb/>
夢中乗興輙見戴剡溪聊爾扁舟行覺來蘧蘧一榻上<lb/>
不用僮僕爭驩迎吹燈弄筆欲書寄窗前白月方亭亭<lb/>
　　　阻風雨封家市<lb/>
往時李成寫驟雨萬里古意毫端聚行人深藏鳥不度<lb/>
便覺非復鵞溪素龍眠老阮作陽關北風低草雲埋山<lb/>
行人客子兩愁絕未信蒲萄能解顔兩郎了了解人意<lb/>
似是畫我封家市戲作新詩排晝睡忽有野雁鳴煙際<lb/>
<pb n="KR4h0143_WYG_113-22b"/>
　　洪朋<lb/>
　　　寫韻亭<lb/>
紫極宫下春江橫紫極宫中百尺亭水入方州界玉局<lb/>
雲映連水羅翠屏小楷四聲餘翰墨主人一粒盡仙靈<lb/>
文簫采鸞不復返至今神界花冥冥<lb/>
　　洪炎<lb/>
　　　南城鄧氏亭<lb/>
小麥青青山一曲江南千里傷春目盱母江頭喚渡人<lb/>
<pb n="KR4h0143_WYG_113-23a"/>
遥指麻源第三谷裹鹽包飯各悤悤囘首煙霞樓觀中<lb/>
詩成更覓羊何和猶是前身内史公<lb/>
　　劉弇<lb/>
　　　秋日儀眞即事<lb/>
秋風來從越天末痛洗玻璃出明月雲陂隱起玉龍眠<lb/>
下有舂容萬濤雪獨蠒之綸攲一葉半酣老漁棹歌發<lb/>
客心寸許了無多底事臨風吹欲折<lb/>
丁字河頭紋錦翼似是東園故鸂鶒天風蕭蕭吹汝急<lb/>
<pb n="KR4h0143_WYG_113-23b"/>
遣汝周章無好色江籬羃䍥過行人一顧為之三歎息<lb/>
我願舴艋從溪翁雙舂鋤邊作幽客<lb/>
　　鄒浩<lb/>
　　　謝衡州花光寺仲仁長老寄作鏡湖曹娥墨景<lb/>
　　　枕屏<lb/>
道人秀骨生何許若耶溪邊清氣聚不從章甫事功名<lb/>
遊歴諸方參佛祖祝融峰下忽擡頭覷破虚空笑而舞<lb/>
折脚木牀二十年門外草深無寸土偶然消息落人間<lb/>
<pb n="KR4h0143_WYG_113-24a"/>
挽出花光照今古我舟邂逅泊山前霧巻雲開見睂宇<lb/>
更知我自浙東來曾擁旌旗塵督府千巖萬壑繞罇罍<lb/>
夢斷卧龍誰是主為將池墨灑鮫綃故國封疆歸擇取<lb/>
曹娥江接賀家湖環以峰巒暝煙雨森森喬木動樵風<lb/>
廟貌崢嶸閟神禹碑留遺刻蔡邕題注目端為楊主簿<lb/>
子猷興盡季眞亡髣髴棹聲廻逺浦乾端坤倪渺莫窮<lb/>
咫尺幷包入庭户坐令鄉思滿瀟湘恨不歸飛插雙羽<lb/>
蒼梧洞庭南北中氣象縱横隨歩武秖緣流放阻君親<lb/>
<pb n="KR4h0143_WYG_113-24b"/>
入眼雖竒若無覩道人方便巧施為乃以家山慰心腑<lb/>
舊愆猶冀獲湔除恩鍚餘年返農圃青鞋布襪謝塵埃<lb/>
肯使髙蹤慙杜甫<lb/>
　　　有感<lb/>
雲囘雨歇天欲晴鵓鳩喚婦皆和聲山南山北樹隂裏<lb/>
歡然相趂爭飛鳴伊予流竄止平樂妻孥尚寄瀟湘城<lb/>
五嶺橫空喚不聞不如鵓鳩猶有情<lb/>
　　唐庚<lb/>
<pb n="KR4h0143_WYG_113-25a"/>
　　　戊子大水二首<hi>錄一首</hi>
踏歌喧喧雜鐃鼓潭邊呼龍令作雨龍嗔揮水十丈餘<lb/>
千邨萬落幾為魚寄謝龍神且安處熟睡深潭不驚汝<lb/>
　　　劒州道中見桃李盛開而梅花猶有存者<lb/>
桃花能紅李能白春深何處無顔色不應尚有數枝梅<lb/>
可是東君苦留客向來開處當嚴冬桃李未在交遊中<lb/>
即今已是丈人行肯與年少爭春風<lb/>
　　　贈譚微之<lb/>
<pb n="KR4h0143_WYG_113-25b"/>
去年絃歌程水濱甑中生塵范史雲今年講學鵞城裏<lb/>
關西孔子楊伯起昔人論士觀心期時人論士看肉皮<lb/>
只知黄鷂矜觜爪不識騶虞避生草<lb/>
　　　别勾永叔<lb/>
巴江灩灩巴山空十里五里蕉花紅少年銳意立功業<lb/>
破煙一棹輕如風却思三歳相歡聚說劒論詩輕李杜<lb/>
平生不作女兒悲今日為君重囘顧<lb/>
　　黄裳<lb/>
<pb n="KR4h0143_WYG_113-26a"/>
　　　惇禮兵部久不作詩偶成數韻奉戲<lb/>
南宫先生好談古齒牙所挂多老杜劒氣中盤幾時吐<lb/>
欲看光芒出庭户平生氣直易言語不解聱牙斲詩句<lb/>
先生莫學東野苦我願為雲相逐去<lb/>
　　　簡元輿祠部<lb/>
百花巖上仙人住巖下為州山水聚白頭青塜南北人<lb/>
倒影沉沉獨懷古倚欄把酒與誰同况是使君為獻主<lb/>
應喚漁舟疎葦中旋膾游鱗落紅縷秘書座中最軒昻<lb/>
<pb n="KR4h0143_WYG_113-26b"/>
能共春雲爭態度紅衣帶月今何處幾轉春殘掩朱户<lb/>
飛船送客空斷腸梁塵謾落聲中句虚白亭前湖水閒<lb/>
忽為霓裳起思幕出門沙土亂如雨薰風吹夢天南去<lb/>
　　　邀月亭<lb/>
迎暉不覺一日盡邀月又會三人閒未言期約綠巖畔<lb/>
且共歌舞清樽間霜輪皎皎無今古世途擾擾多新故<lb/>
今月曾經照古人古人問月今何處百年光景行復催<lb/>
有月可邀能幾囘雙巖逹士不須說始見迎暉復邀月<lb/>
<pb n="KR4h0143_WYG_113-27a"/>
　　　矮松<lb/>
枝幹偃蹇竒可誇本根融結杳難測龍蛇已報千歳靈<lb/>
梁楝何煩萬牛力雖減半天風雨聲却得三冬雪霜色<lb/>
衛生已免斧斤入妝景何辭吟醉客<lb/>
　　　送陳知縣<lb/>
握手州東花鬧時瀉酒胸中如漏巵各無官守竟信意<lb/>
坐間只有春相隨十年暌逺何所得但悟世情能守一<lb/>
昨日小軒君不遊荷葉雨聲池上秋明珠得喪百萬斛<lb/>
<pb n="KR4h0143_WYG_113-27b"/>
何慮炎蒸金欲流一樽獨對清都夢可憐幽思無人共<lb/>
今日聞君馬已西不覺毫端得詩諷汝陽縣長多清風<lb/>
壺中有客當相送<hi>費長房挂壺木今在汝州</hi>
　　　題水雲邨<lb/>
水雲深處尋幽客競把銀缾飛琥珀坐間玉篆流杯來<lb/>
時伴桃花獻春色塵勞不到清樽前何幸山翁設歌席<lb/>
人在夕陽方醉時囘首雲迷武陵宅<lb/>
　　崔鷃<lb/>
<pb n="KR4h0143_WYG_113-28a"/>
　　　早春偶題<lb/>
寒風淅瀝鳴枯葦小鴨睡殘猶未起更教細雨結輕寒<lb/>
坐聽蕭蕭打窗紙石盆養蒲巳抽翠雕斛栽花先弄紫<lb/>
擁爐閉閣賦幽香未怕春氷生硯水<lb/>
　　楊時<lb/>
　　　南康值雨<lb/>
　　廬山卧龍菴有劉道人自云百餘歳碧眼不粒食<lb/>
　　惟食柏飲水每客至必先知之欲往見之不果故<lb/>
<pb n="KR4h0143_WYG_113-28b"/>
　　并記之<lb/>
平沙漲雪清江濆水花照日紅生鱗軒然五老出城表<lb/>
雕玉萬仞窺長身雲巾星弁覆華頂飛泉潄瀑垂天紳<lb/>
平生未識廬山面碧巘横雲望中見江頭一夜雨銜天<lb/>
奔浪號風作悲健朝來淤泥沒牛馬咫尺坐論千里逺<lb/>
芒鞋拄杕挂塵屋神馬尻輪歘飛轉卧龍菴前碧眼翁<lb/>
日飲山淥餐溪松神融氣合八荒外此心烱烱宜先通未<lb/>
須勒移却俗駕會應一洗塵寰空寄言歸侍壺丘子他<lb/>
<pb n="KR4h0143_WYG_113-29a"/>
日來遊當御風<lb/>
　　　遊武夷<hi>是日汎小舟至鷄窠巖還游沖佑觀</hi>
函關﨑嶔走秦鹿天下並逐爭羣雄抉雲翻空鰲足折<lb/>
黔黎竄伏如寒蛩武夷山深水清泚避世猶有髙人蹤<lb/>
龍泓東注海波涌<hi>嶺有投龍池世傳與海通</hi>玉女翠擁秋雲鬆赤霄<lb/>
眞骨寫虚壁通泉凡筆慙非工<hi>魏王峯前有畫閣</hi>藏舟浮梁跨<lb/>
絕壑<hi>山間有小橋橋西有一小舟皆人跡不可到</hi>隱見似與天潢通當時雞<lb/>
犬不復見窠巖依舊煙霞籠我來秋杪月旣望尚有幽<lb/>
<pb n="KR4h0143_WYG_113-29b"/>
菊埋榛叢天容洗淨雨新霽雲幕四巻清無風掀篷進<lb/>
棹窮異境注目想見流殘紅囘船枤屨躡幽徑松竹窈<lb/>
窕環琳宫翠琬温辭耀華衮<hi>褒詔有石刻</hi>金榜大字纒交龍<lb/>
自憐病骨挂塵網幔亭髙會何由逢解衣歸卧玉瑣碎<lb/>
仰看明月穿疎蓬<lb/>
　　　吴子正招飲時權酒局不赴作詩戲之<lb/>
寒爐火冷淨青煙勁風刮面如戈鋋凝隂不動天欲雪<lb/>
竟日兀兀成拘攣廣文才名四十年天寒坐客猶無氊<lb/>
<pb n="KR4h0143_WYG_113-30a"/>
參軍官小技能薄寂寞冷坐誠宜然忘形杜老偶相覓<lb/>
傳呼歌舞開華筵嗟予簡書固可畏不得對飲簷花前<lb/>
漫有糟漿送人鼻汝陽口角空流涎可能更似蘇司業<lb/>
只與時時送酒錢<lb/>
　　　晩雨<lb/>
斷霞明滅天日黝雨意晴暉爭好醜浮雲冉冉無定姿<lb/>
白衣忽變如蒼狗悲風激烈河漢翻雨脚如麻飛霰寒<lb/>
山深氣腥豺虎亂乾坤四合誰云寛將溪野客懶成癖<lb/>
<pb n="KR4h0143_WYG_113-30b"/>
怯寒手攣面如墨把杯强吞僵立歌閉門獨愁天已黒<lb/>
　　霍洞<lb/>
　　　宿田舍<lb/>
北風吹晴屋滿霜翁兒赤體悲無裳閨中幼婦飢欲泣<lb/>
忍飢取麻燈下績一身豈暇私自憐鳴機軋軋明窗前<lb/>
織成五丈布翁作襴裙兒作袴明朝官中催租急依然<lb/>
赤體當風立<lb/>
　　韓駒<lb/>
<pb n="KR4h0143_WYG_113-31a"/>
　　送葛亞卿<lb/>
吾廬偪仄門三尺慚媿春風巧相覓叩關惟許葛王孫<lb/>
有時藉草傾餘瀝汝不如南池主人車載客紅旗皂蓋<lb/>
行逺陌又不如東郭公子柳藏門青娥綠髮坐開樽是<lb/>
身牢落終何為人不汝嫌汝自嗤伸睂一笑能幾時忽<lb/>
聞春盡王孫歸春風欲盡猶有情飄英墮絮俱傷神王<lb/>
孫未歸迹已埽秼馬膏車何太早明日一杯愁送春後<lb/>
日一杯愁送君君應萬里隨春去若到桃源記歸路<lb/>
<pb n="KR4h0143_WYG_113-31b"/>
　　　至國門聞蘇文饒將出都戲贈長句兼簡其兄<lb/>
　　　世羙<lb/>
去年夷門十月雪九衢日昃行人絕騎驢兀兀無所之<lb/>
破袖迎風手龜裂渡橋並塹得君家入門脫㡌猶凛冽<lb/>
急然濕束暖我寒徐出清酤寧我渴君家自無擔石儲<lb/>
蟹黄熊白能俱設平生見酒唇不濡是夕連觥耳方熱<lb/>
羣奴夜僵喚不聞我亦鼾鼻眠東閤明朝起過城南翁<lb/>
尚記新聲一笑發東歸每歎懐抱眞西來又喜顔色接<lb/>
<pb n="KR4h0143_WYG_113-32a"/>
方將慷慨豁心胸未用崢嶸驚歳月城南詩翁况逺來<lb/>
門前雪泥又活活豈知萬事不可期却樹吴檣背城闕<lb/>
人生動若參與商咫尺無論限秦粤君聞吾語雖少留<lb/>
但恐一歡成電掣念昔相見無他娱誦詩徴事相誇捷<lb/>
氣凌俗子旁若無隅坐時聞竊嚅囁於今落落誰汝憐<lb/>
老屋陳編自怡恱寄言詩翁儻留滯歳晩動迂故人轍<lb/>
　　　題王内翰家李伯時畫太乙姑射圖二首<hi>錄一首</hi>
太乙眞人蓮葉舟脫巾露髮寒颼颼輕風為帆浪為檝<lb/>
<pb n="KR4h0143_WYG_113-32b"/>
卧看玉宇浮中流中流蕩漾翠綃舞穩如龍驤萬斛舉<lb/>
不是峰頭十丈花世間那得蓮如許龍眠畫手老入神<lb/>
尺素幻出眞天人恍然坐我水仙府蒼煙萬頃波粼粼<lb/>
玉堂學士今劉向禁直岧嶤九天上不須對此融心神<lb/>
會植青藜夜相訪<lb/>
　　　題湖南清絕圗<lb/>
故人來從天柱峰手提石廪與祝融兩山坡陀幾百里<lb/>
安得置之行李中下有瀟湘水清瀉平沙側岸揺丹楓<lb/>
<pb n="KR4h0143_WYG_113-33a"/>
漁舟已入浦漵宿客帆日暮猶爭風我方騎馬大梁下<lb/>
怪此物象不與常時同故人謂我乃絹素粉墨妙手煩<lb/>
良工都將湖南萬古愁與我頃刻開心胸詩成畫往嘿<lb/>
惆悵老眼復厭京塵紅<lb/>
　　　送許卿出守邠州<lb/>
長安北走彭原路白葦黃茆列亭戍山形漸險溪水渾<lb/>
行人可肯囘車去豈知中有古邠州十里沙平水漫流<lb/>
雁飛蔽野葡萄晩馬散連雲苜蓿秋次卿卧聴朝雞久<lb/>
<pb n="KR4h0143_WYG_113-33b"/>
請試從來撥煩手未許相如喻蜀歸且看魏尚臨邊守<lb/>
雜花撩亂草鮮明二月春風巻斾旌燕寢凝香無一事<lb/>
樂哉飲酒莫論兵<lb/>
　　　陽羡葛亞卿為海陵尉作葺春軒余為賦之<lb/>
昔聞先生隱吴儂當窗十里横煙峰今見先生為楚吏<lb/>
繞牆四面縈煙水從來楚客帶吴風曲折徑路深房櫳<lb/>
舍前繫船柳千丈舍後參天竹萬叢千籖插架似蓬館<lb/>
白拂挂壁如僧宫埽地焚香欣客至羮魚飯稻愁樽空<lb/>
<pb n="KR4h0143_WYG_113-34a"/>
不溷不清惟寂寞大笑先生致身錯青山猶作布衣心<lb/>
朱門却有田居樂筆囘造化天工怒胸包今古時人愕<lb/>
甘窮自許元次山蹈海還㝷魯仲連吾曹一歡豈易得<lb/>
世間百歳俱可憐何用北窗翻巧䇿且向東亭弄春色<lb/>
我當酌酒壽主人灘前飛下雙鸂鶒<lb/>
　　　順老寄菜花乾戲作長句<lb/>
道人禪餘自鋤菜小摘黄花日中曬峩嵋㮕脯久不來<lb/>
麴糝薑絲典刑在封題寄我紙作嚢中有巴蜀齋廚香<lb/>
<pb n="KR4h0143_WYG_113-34b"/>
起炊曉甑八月白配此春盤一掬黄<hi>㮕軟木耳八月白稻名也</hi>
　　宗澤<lb/>
　　　題獨樂園<lb/>
范公之樂後天下維師温公乃獨樂二老致意出處間<lb/>
殊塗同歸兩不惡鄙夫杕藜訪公隱歩無石砌登無閣<lb/>
堂卑不受有羙專地僻寧遭景華拓始知前輩稽古力<lb/>
晏子蕭何非妄作細讀𨽻碑増慷慨端正似之甘再拜<lb/>
種藥作畦醫國手澆花成林膏澤大見山臺上飛嵩髙<lb/>
<pb n="KR4h0143_WYG_113-35a"/>
　髙山仰止如公在<lb/>
　　　司馬朴<lb/>
　　　　無餘居士齋壁有沈傳師游道山岳麓詩石刻<lb/>
　　　　穆仲等和之因亦次韻<lb/>
　湘西勝景豈易論羣山騰闖萬馬奔鶴泉一麓騫鵬噣<lb/>
　松風十里藏秖園當時侍御偶題寫筆力孰敢爭雄尊<lb/>
　東京少年妙詞藻南陽舊族齊陰樊天心月脇出竒語<lb/>
　使我展讀忘朝昬差差戈劒隱一敵落落旗鼓嚴千屯<lb/>
<pb n="KR4h0143_WYG_113-35b"/>
　無餘居士厲幽志細妍六藝方專門凍骭嬌兒慣腸莧<lb/>
　啼飢瘦婦餘淚痕惟君德義允相愜每窮道妙角與根<lb/>
　他人勸酒驚逐魂二子頻酌勤空樽醉中詩成渺江海<lb/>
　風外幡影徒飛翻巻藏篋笥已戢戢風生襟袖何軒軒<lb/>
　嗟乎我亦有餘腐陋哉羊政囚華元<lb/>
　<lb/>
　<lb/>
御選宋詩巻三十<lb/>
</p>
<p>
</p>
  </div>
</body>
</text>
</TEI>
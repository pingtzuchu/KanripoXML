<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_077-1a"/>
　欽定四庫全書<lb/>
御選元詩巻七十七<lb/>
　　七言絶句十<lb/>
　　　張渥<lb/>
　　　　次友人韻<lb/>
　清曉移舟及暫晴水光明媚照娉婷銀筝玉柱纎纎手<lb/>
　翻得新聲醉裏聽<lb/>
　水光承雨亂銀花栁外雙峰出碧丫我便欲尋蓑笠去<lb/>
<pb n="KR4h0143_WYG_077-1b"/>
　斷橋灣裏是漁家<lb/>
　淺絳籠紗白玉膚鬢雲雙嚲映犀梳尊前自有丹青手<lb/>
　描取崔徽入畫圖<lb/>
　舞衫歌袖奏紅紗一朶春雲帶晩霞盡日無人見纎手<lb/>
　小屏斜倚笑簪花<lb/>
　　　　題金碧仙山圖<lb/>
　丹崖翠壁五雲間此是蓬莱第一山笑指碧桃花發處<lb/>
　玉鸞曽載月中還<lb/>
<pb n="KR4h0143_WYG_077-2a"/>
　　　題王元章梅<lb/>
照水疎花冰有暈橫窗瘦影玉無痕孤山月冷黃昬後<lb/>
拄杖曾敲處士門<lb/>
　　　題趙翰林墨蘭<lb/>
白鷗波㸃研池清楚畹香風筆底生記得弁峰春雨後<lb/>
撥雲移種向南榮<lb/>
　　黃玠<lb/>
　　　弁山<lb/>
<pb n="KR4h0143_WYG_077-2b"/>
黃龍洞口晩雲收白鶴廟前春水流二百年来鮑君宅<lb/>
看花看栁到溪頭<lb/>
　　李瓉<lb/>
　　　暮春<lb/>
水生澤國徂春暮倚杖汀洲立晩風千樹桃花紅雨落<lb/>
滿林竹筍緑陰濃<lb/>
　　漁莊<lb/>
芙蓉開遍錦雲低夜飲漁莊月滿池按得新詞倚紅袖<lb/>
<pb n="KR4h0143_WYG_077-3a"/>
桃花便面寫烏絲<lb/>
纎纎新月上簾鈎楓葉蘋花隔水秋一曲清歌来送酒<lb/>
雙鬟小妓木蘭舟<lb/>
　　李元珪<lb/>
　　　題梅花士女<lb/>
夢裏尋香出曉城一聲殘角暗魂驚美人不作羅浮夢<lb/>
獨倚梅花看月明<lb/>
　　　江行春暮<lb/>
<pb n="KR4h0143_WYG_077-3b"/>
江岸薔薇也自紅可憐夜雨落花藂不如燕子知人意<lb/>
箇箇飛来近短篷<lb/>
　　　白鷗<lb/>
幾箇白鷗真可愛碧波蕩漾即為家春江正喜中流急<lb/>
又打潮頭過淺沙<lb/>
　　馬麐<lb/>
　　　古塘秋月<lb/>
錢塘東去海潮生吳浦東来舟自橫十里金波秋浩蕩<lb/>
<pb n="KR4h0143_WYG_077-4a"/>
流光直到闔閭城<lb/>
　　岳榆<lb/>
　　　漁莊<lb/>
文竿比目出清波翠袖香醪金叵羅涼月圑圑當檻白<lb/>
秋花冉冉隔簾多<lb/>
黃華丹樹繞漁莊錦瑟秋風子夜長驚起水禽棲不定<lb/>
背人飛去不成行<lb/>
　　張遜<lb/>
<pb n="KR4h0143_WYG_077-4b"/>
　　　題挾彈圖<lb/>
緑樹隂隂水滿隄春風立馬看黃鸝憑郎金彈莫輕發<lb/>
恐有慈烏来上棲<lb/>
　　文質<lb/>
　　　題秋林才子圖次玉山韻<lb/>
石嶺西来竹屋幽蹇驢歸去晩山稠溪頭霜葉如花落<lb/>
天外白雲似水流<lb/>
　　　題風雨歸舟圖<lb/>
<pb n="KR4h0143_WYG_077-5a"/>
西風木落九江秋黃鶴磯頭是舊遊憶得向年風雨裏<lb/>
青山無數逐歸舟<lb/>
　　　題芙蓉畫屏<lb/>
太液池頭月色涼夜深天上按霓裳西風吹醒遊仙夢<lb/>
尚帶清秋玉露香<lb/>
　　　梅花燈<lb/>
五出玲瓏四面分一枝挑月照黃昬歸来踏遍橫斜影<lb/>
吹落東風不見痕<lb/>
<pb n="KR4h0143_WYG_077-5b"/>
　　顧敬<lb/>
　　　寄芝雲堂主人<lb/>
雲暖幽亭長紫芝昔年曽許鶴来期短笻空倚清江上<lb/>
滿目春愁兩鬢絲<lb/>
　　　雲林生畫林亭逺岫<lb/>
雲林八法寫倪迂夏木幽亭翠幾株雨後長洲正如此<lb/>
騎駝山色近何如<lb/>
　　　贈婁東朱叔重<lb/>
<pb n="KR4h0143_WYG_077-6a"/>
海岳菴頭接翠峰蒼松兩兩似游龍要知米老騎鯨去<lb/>
誰把雲山寫淡濃<lb/>
　　　芝雲堂<lb/>
一室林間絶垢氛九莖當戸秀芝雲好風晝日便清夢<lb/>
莫使人書白練裙<lb/>
　　顧盟<lb/>
　　　次韻楊亷夫冶春口號<lb/>
醉舞花前倒接䍦雙雙燕子共差池留連只恐春光暮<lb/>
<pb n="KR4h0143_WYG_077-6b"/>
芳露濕衣人不知<lb/>
緑暈雙蛾新畫睂風流堪賦比紅兒繡窗無人解春意<lb/>
行傍辛夷折栁枝<lb/>
　　　題梅<lb/>
玉妃步步影毶毶燕罷瑤池酒正酣夜半不知風露冷<lb/>
夢隨春雨過江南<lb/>
　　宋本先<lb/>
　　　題秋山圖<lb/>
<pb n="KR4h0143_WYG_077-7a"/>
南游雁蕩北居庸歴歴青山在眼中今日不勝怊悵處<lb/>
馬頭黃葉又秋風<lb/>
　　　題琵琶士女圖<lb/>
江水東流月滿船江風吹怨入冰絃如何銀燭秋堂夜<lb/>
一曲新聲值萬錢<lb/>
　　　題墨竹<lb/>
可人家住篔簹谷明月清風十萬竿一自玉山相見後<lb/>
滿庭清影夢髙寒<lb/>
<pb n="KR4h0143_WYG_077-7b"/>
　　沈右<lb/>
　　　題髙尚書秋山暮靄圖<lb/>
髙侯筆法妙天下貌得江南雨後山都是乾坤清淑氣<lb/>
興来移入畫圖間<lb/>
　　　與慎獨先生<lb/>
東林薄酒試新嘗中有松花膩粉香遣送潁川陳有道<lb/>
書齋渴飲勝茶湯<lb/>
　　王楷<lb/>
<pb n="KR4h0143_WYG_077-8a"/>
　　　絳雪亭<lb/>
春去好花都落盡也憐秋見海棠開日斜爛醉紅雲底<lb/>
莫把銀燈照石臺<lb/>
　　陸景龍<lb/>
　　　題紅梅<lb/>
昔醉西湖處士家酒痕吹上水邊花東風蛺蝶迷香夢<lb/>
一樹珊瑚月影斜<lb/>
　　邾經<lb/>
<pb n="KR4h0143_WYG_077-8b"/>
　　　絡緯圖<lb/>
牽牛風露滿籬根淡月疎星夜未分燈下有人挑錦字<lb/>
機絲零亂不成文<lb/>
　　舒頔<lb/>
　　　次朱克用萬戸韻<lb/>
和風駘蕩栁腰斜茅屋溪邊賣酒家馬首翩翻旗脚轉<lb/>
何如偏惹帽檐花<lb/>
　　　采石<lb/>
<pb n="KR4h0143_WYG_077-9a"/>
江聲似欲欺文士月色曽經照錦袍八百仙人騎白鶴<lb/>
紫簫吹徹碧雲髙<lb/>
　　　維揚十詠<hi>録六首</hi>
　　　　明月樓<lb/>
昔年明月照盈盈今日樓空月自明銀甲錦筝歌舞地<lb/>
寒鴉落日澹孤城<lb/>
　　　　皆春樓<lb/>
樓前景物逐時新樓上笙歌日日春華麗已隨時節換<lb/>
<pb n="KR4h0143_WYG_077-9b"/>
東風吹恨栁睂顰<lb/>
　　　嘉㑹樓<lb/>
壯年登覽醉歌日况是太平全盛時燕子銜將春色去<lb/>
畫闌寛處樹旌旗<lb/>
　　　平山堂<lb/>
平山山上構髙堂堂下青蕪接太荒堂廢山空人不見<lb/>
冷雲秋草卧橫岡<lb/>
　　　蕃釐觀<hi>即瓊花觀</hi>
<pb n="KR4h0143_WYG_077-10a"/>
天上竒花玉色浮祗留一種在揚州如今后土無根蔕<lb/>
蜂蜨紛紛各自愁<lb/>
　　　　太平橋<lb/>
青樓翠幕舞纎腰金屋銀屏貯阿嬌二十年前豪俠客<lb/>
相逢猶是說前朝<lb/>
　　　題水墨葡萄<lb/>
老龍騰淵雲氣濕萬斛驪珠夜光泣秋風吹滿西涼州<lb/>
釀就清香浮玉液<lb/>
<pb n="KR4h0143_WYG_077-10b"/>
　　　由績坑出乳谿聞䳌<lb/>
細草幽花二月天暖風晴日弄春妍村孤路僻行人少<lb/>
忽聽深林叫杜䳌<lb/>
　　　題清湘秋景<lb/>
木落三湘雨後天細泉飛瀑挂晴川疎篁影裏簫聲過<lb/>
借問誰家上水船<lb/>
　　　偶題<lb/>
生平不識大鄣山歴井捫參四十彎誰道仙家隔蓬島<lb/>
<pb n="KR4h0143_WYG_077-11a"/>
桃花流出在人間<lb/>
　　　書西坑楊子威巡檢官舎<lb/>
詰曲山蹊穿復斜溪流淺碧漾寒沙山邨亂後蕭條甚<lb/>
隠約疎林一兩家<lb/>
　　　張氏畊隠堂次韻<lb/>
獨向南莊卧白雲逺山㸃點入簾清半犂新雨孤邨外<lb/>
始聽春禽第一聲<lb/>
　　舒逺<lb/>
<pb n="KR4h0143_WYG_077-11b"/>
　　　莊居述懷<lb/>
花如鋪錦栁如緜落日空山叫杜䳌癡客不知塵世事<lb/>
顛厓長伴白雲眠<lb/>
　　　早行<lb/>
月落霜林烏早啼風生驛路馬頻嘶柴門犬吠天將曙<lb/>
知有人家住隔谿<lb/>
雞鳴野客整雕鞍路漸分明出亂山記得少年因中酒<lb/>
一竿紅日倚歌鬟<lb/>
<pb n="KR4h0143_WYG_077-12a"/>
　　舒遜<lb/>
　　　題百馬圖<lb/>
詔許平戎罷戰還征鞍初卸汗初乾從今歸牧華山後<lb/>
只許丹青畫裏看<lb/>
　　周霆震<lb/>
　　　戲筆<lb/>
西園蹴踘醉葡萄北里琵琶紫錦絛堪笑東家頭白者<lb/>
一燈深夜讀離騷<lb/>
<pb n="KR4h0143_WYG_077-12b"/>
　　　籬間小花<lb/>
小小閒花分外紅野人籬落自春風江南多少繁華地<lb/>
盡在寒煙蔓草中<lb/>
　　　雨中<lb/>
栁塘分路市橋斜海燕雙飛識故家一月閉門聽夜雨<lb/>
隔牆落盡碧桃花<lb/>
　　楊翮<lb/>
　　　題徐熙桃花鸚鵡圖<lb/>
<pb n="KR4h0143_WYG_077-13a"/>
海上紅雲日日新碧鸞無夢識芳塵金籠不鎖間鸚鵡<lb/>
占得東風一段春<lb/>
　　　寄于清叔<lb/>
暖沁香篝宿火温絳紗紅燭照黃昬自憐不廢千金夜<lb/>
帳底吹笙倒玉尊<lb/>
梅花亂落雪紛紛兩袖東風酒半醺春月滿堂歌舞散<lb/>
髙情渾欲夢棃雲<lb/>
　　　題李徳瞻壁間相看不厭圖<lb/>
<pb n="KR4h0143_WYG_077-13b"/>
窗前圖畫勝𤣥闗怪石長松九夏寒寄語山靈休厭客<lb/>
清風明月好相看<lb/>
　　張端<lb/>
　　　酬秦仲納涼<lb/>
庭樹圑團散夕陰浴蘭步屧懶冠襟殘蟬猶戀餘薫好<lb/>
故故長繅獨繭琴<lb/>
空庭坐待月華生蓮葉吹香到骨清誰把銀筝彈别院<lb/>
聽来多是斷腸聲<lb/>
<pb n="KR4h0143_WYG_077-14a"/>
池上尋詩繞百迴何須東閣對官梅静中賞識人知少<lb/>
一箇山螢度水来<lb/>
　　錢逵<lb/>
　　　次韻陳敬初荅虞清二子雨中見寄<lb/>
白籙裁牋帶玉紋烏絲題字寄衡門風牀展玩論書法<lb/>
何似顔公屋漏痕<lb/>
積雨孤邨水滿堤杏花零亂落春泥草堂近在橋東路<lb/>
只借丹丘處士棲<lb/>
<pb n="KR4h0143_WYG_077-14b"/>
喧喧春鳥報新晴不遣春愁眼底生擬約芙蓉洲上坐<lb/>
暫分私地聽蛙鳴<lb/>
獨立春江古岸基風帆沙鳥總忘機今朝聞有巢湖信<lb/>
南陌東阡遲子歸<lb/>
村塢深如華子岡東風花落澗泉香故山猿鶴相望久<lb/>
莫遣濡須草樹荒<lb/>
關河猶未息風塵孤負春来草緑茵莫報淮南近消息<lb/>
題詩且慰白頭人<lb/>
<pb n="KR4h0143_WYG_077-15a"/>
　　　趙子固蘭蕙卷<lb/>
王孫書畫出天姿痛憶承平鬢欲絲長借墨花寄幽興<lb/>
至今葉葉向南吹<lb/>
　　吳志淳<lb/>
　　　題小山水景<lb/>
十年小隠在青山喜有東湖屋數間門外白雲常在眼<lb/>
此身渾似釣舟閒<lb/>
小舟何處問通津二月東湖栁色新老向天涯頻見畫<lb/>
<pb n="KR4h0143_WYG_077-15b"/>
一枝曽折送行人<lb/>
　　　日湖<lb/>
玉几東来浮野色錦溪西下接湖光道人燕坐心如水<lb/>
六月荷花鏡裏香<lb/>
　朱希晦<lb/>
　　　秋懷<lb/>
怪底浮雲翳碧空千山秋色入溟濛何當一埽羣陰盡<lb/>
坐看東方片日紅<lb/>
<pb n="KR4h0143_WYG_077-16a"/>
　　　寄友<lb/>
雨過溪頭鳥篆沙溪山深處野人家門前桃李都飛盡<lb/>
又見春光到楝花<lb/>
　　　次李二丈韻<lb/>
看花醉眼不須扶花下長歌擊唾壺回首荒城春較晩<lb/>
淡煙疎雨緑平蕪<lb/>
　　周之翰<lb/>
　　　寒夜擁爐缾梅枯凍戲為作下火詩<lb/>
<pb n="KR4h0143_WYG_077-16b"/>
寒勒銅缾凍未開南枝春斷不歸来這回不入梨雲夢<lb/>
却把芳心作死灰<lb/>
　　鄭洪<lb/>
　　　題盛叔章畫<lb/>
記得天台鴈宕歸滿山松露濕人衣十年眼底無林壑<lb/>
今日畫圖看翠微<lb/>
　　唐珙<lb/>
　　　過洞庭<lb/>
<pb n="KR4h0143_WYG_077-17a"/>
西風吹老洞庭波一夜湘君白髮多醉後不知天在水<lb/>
滿船清夢壓星河<lb/>
　　吳㑹<lb/>
　　　題扇贈首坐<lb/>
提来電掣風千里放下雲沈月五更舉示坐中三百衆<lb/>
定從何處有風生<lb/>
　　　宫人欠伸圖<lb/>
舞困歌慵酒夢遲小欄舒腕轉腰時落花垂栁嬌無力<lb/>
<pb n="KR4h0143_WYG_077-17b"/>
都送春愁上兩睂<lb/>
　　陳安<lb/>
　　　題美人春睡圖<lb/>
深宫紅日上窗紗枕印微痕暈曉霞鶯燕不鳴簾幕静<lb/>
綵雲低䕶海棠花<lb/>
　　　題雲山春樹圖<lb/>
青山緑樹靄春雲野水挼藍草色新溪上數椽茅屋小<lb/>
晝長應有讀書人<lb/>
<pb n="KR4h0143_WYG_077-18a"/>
　　　題畫<lb/>
春萱翠石倚琅玕睡足東風錦翼寒却憶江南舊庭院<lb/>
晩晴池上倚闌干<lb/>
　　徐淮<lb/>
　　　與劉景玉安固泛舟<lb/>
雲平水暖魚吹浪雨潤泥香燕啄花著面東風濃似酒<lb/>
扁舟流過白鷗沙<lb/>
　　　客舎春暮<lb/>
<pb n="KR4h0143_WYG_077-18b"/>
蜂兒釀蜜心方醉燕子營巢語未安開戸不知春事老<lb/>
滿簾風雨落花寒<lb/>
　　華幼武<lb/>
　　　擬比紅兒賦解語花<lb/>
綽約柔情不自勝翠圍紅繞幾層層隔簾立盡闌干月<lb/>
却訝真眞喚即譍<lb/>
霧縠雲綃淡淡妝微風吹夢鬱金香臨風一片傷春意<lb/>
欲向何人訴斷腸<lb/>
<pb n="KR4h0143_WYG_077-19a"/>
　　　題桃花十二紅圖<lb/>
枝上棲禽五色毛睡酣花氣日初髙江南一覺繁華夢<lb/>
滿地荆榛叫百勞<lb/>
　　　春日偶成<lb/>
城頭楊栁緑如雲城下官河水拍春一片江山元不改<lb/>
畫船都是異鄉人<lb/>
船頭細雨濕漁蓑船尾桃花漾碧波借問東君知得否<lb/>
江南春色已無多<lb/>
<pb n="KR4h0143_WYG_077-19b"/>
　　　雲林畫山水竹石<lb/>
秋雲無影樹無聲湛湛長江鏡面平逺岫煙銷明月上<lb/>
小亭危坐看潮生<lb/>
　　　次韻曲林春色<lb/>
謄喜漫天飛玉蜨不嫌幽谷阻黃鶯夜深錯認催花雨<lb/>
夢覺驚聞折竹聲<lb/>
　　　寄曲林<lb/>
湖上春光也太顛燈前愁殺汎湖船故人何處聽春雨<lb/>
<pb n="KR4h0143_WYG_077-20a"/>
應在江樓未得眠<lb/>
　　　睡起<lb/>
梅子將黃杏子肥緑陰門巷客来稀南窗一枕睡初覺<lb/>
蝴蝶滿園如雪飛<lb/>
　　葉顒<lb/>
　　　示小兒阿真牡丹荼䕷春暮各一首<lb/>
絳色羅裳緑色𥜗沈香亭北理腰肢含風笑日嬌無力<lb/>
恰似楊妃睡起時<lb/>
<pb n="KR4h0143_WYG_077-20b"/>
一㸃檀心氣味長向人無語舞霓裳千紅萬紫消磨盡<lb/>
猶有風吹不斷香<lb/>
老紅新緑駐煙波無奈青皇促駕何又是一年春事了<lb/>
杜䳌聲裏夕陽多<lb/>
　　　晩步<lb/>
偶随芳草踏斜暉石徑雲深翠滴衣兩袖天風明月上<lb/>
杖頭挑得樹陰歸<lb/>
　　　次韻周安道憲史仲春雨窗書懷<lb/>
<pb n="KR4h0143_WYG_077-21a"/>
茶鼎松濤翻細浪桃谿花雨湧香泉旋尋筍蕨春山下<lb/>
不枉江南二月天<lb/>
破除愁悶無過酒消遣情懷正要詩燕子不来春又半<lb/>
一簾花雨海棠時<lb/>
蜨懶鶯慵燕語衰紅羞緑怨濕難開晴窗誤聽山禽樂<lb/>
又是鳴鳩喚雨来<lb/>
　　　霜天曉角<lb/>
耿耿星河曙欲流角聲悲壯起層樓滿江明月清霜重<lb/>
<pb n="KR4h0143_WYG_077-21b"/>
人與梅花一様愁<lb/>
　　　冬景十絶<hi>録四首</hi>
　　　　鷺立寒江<lb/>
青苔白石魚鱗腥盡日獨拳寒雨汀疑是晴江沙上雪<lb/>
黃昬一㸃不分明<lb/>
　　　　霜天曉角<lb/>
城上征人吹角聲月寒霜重聲㝠㝠孤舟萬里南遷客<lb/>
起著衣裳帶夢聽<lb/>
<pb n="KR4h0143_WYG_077-22a"/>
　　　　江路梅香<lb/>
漠漠江雲路不分小橋流水夕陽村吟翁馬上頻回首<lb/>
一陣東風暗斷魂<lb/>
　　　　書舎寒燈<lb/>
青燈黃巻伴更長花落銀釭午夜香異日長檠珠翠處<lb/>
苦心寒燄莫相忘<lb/>
　　　丁酉仲冬即景<lb/>
　　　　雲巢鶴睡<lb/>
<pb n="KR4h0143_WYG_077-22b"/>
煙梢深處穏棲翎標格孤髙迥出羣只恐聽琴驚夢醒<lb/>
踏翻松頂一巢雲<lb/>
　　　　月嶺猿啼<lb/>
樹頭清嘯兩三聲紙帳梅花睡欲成喚醒冷泉亭上夢<lb/>
嶺雲飛動月初明<lb/>
　　　　春雨晩霽<lb/>
東風吹雨作絲輕駕勒餘寒放晩晴滿地濕雲收未盡<lb/>
一簾花影不分明<lb/>
<pb n="KR4h0143_WYG_077-23a"/>
　　　春曉<lb/>
數㸃滋花雨未乾弄晴紅日上闌干杏花梢上風微動<lb/>
著意吹人也不寒<lb/>
　　王鵬<lb/>
　　　蓮塘<lb/>
一帶蓮塘似錦機輕風冉冉日暉暉花間鸂鶒窺人慣<lb/>
畫槳翻波也不飛<lb/>
　　　九日<lb/>
<pb n="KR4h0143_WYG_077-23b"/>
老逢佳節倍咨嗟落日風吹鴈影斜猶恐明年頭更白<lb/>
籬邊隨分插黃花<lb/>
　　郭鈺<lb/>
　　　訪龍長史不遇<lb/>
鸚鵡窗深鎖翠寒松花不埽紫苔乾自將名姓題修竹<lb/>
延桂樓前第五竿<lb/>
　　　題扇<lb/>
栁樹晴虹隠畫橋藕花微雨過歸橈波光倒蘸紅樓影<lb/>
<pb n="KR4h0143_WYG_077-24a"/>
照見佳人弄玉簫<lb/>
　　　宜春贈别<lb/>
微茫煙浪浦帆開一曲琵琶淚滿腮江水不如潮水好<lb/>
送人東去復西来<lb/>
　　　發家信<lb/>
寒硯敲冰帶淚磨故園消息近如何老妻不信愁深淺<lb/>
歸日應憐白髪多<lb/>
　　　和宋五别後見寄<lb/>
<pb n="KR4h0143_WYG_077-24b"/>
誤將鸚鵡敎詩成每到人来喚姓名從此西園蹤跡少<lb/>
萬絲煙栁鎖春晴<lb/>
　　　二月十七日有感<lb/>
花匝疎篁水遶門幾回扶月醉西園青燈昨夜挑殘雨<lb/>
空認春衫舊補痕<lb/>
　　　偶興<lb/>
髙栁著花懸紫烟歸舟離恨滿晴川六年牡牧傷遲暮<lb/>
况復如今二十年<lb/>
<pb n="KR4h0143_WYG_077-25a"/>
　　　涼夜<lb/>
竹外涼風留晩坐驚斷蛩聲山葉墮天河何處是雙星<lb/>
新月纎纎碧雲破<lb/>
　　　洞口人家<lb/>
松樹迴環四五家機梭長日響咿啞西風裹得臙脂色<lb/>
偏與籬東木槿花<lb/>
　　　秋浦晩歸<lb/>
芙蓉開後涉波頻落日迴舟獨愴神鷗鳥幾回相見熟<lb/>
<pb n="KR4h0143_WYG_077-25b"/>
故穿菱葉避歸人<lb/>
　　　題春江送别圖<lb/>
君上孤舟妾上樓望中煙雨意中愁江波若㑹離情苦<lb/>
一夜東風水倒流<lb/>
　　　六月二十九日觀雨<lb/>
青山山下是吾廬六月丘園草盡枯憑仗西風吹雨去<lb/>
官田今嵗又添租<lb/>
　　　題龍旗梅<lb/>
<pb n="KR4h0143_WYG_077-26a"/>
硯冰敲碎碧雲殘蜂蜨無飛花意閒記得共尋林處士<lb/>
媆寒清曉到孤山<lb/>
　　　題鄒自春石屏巫山圖<lb/>
一片屏開十二峰陽臺去路有無中午窗香霧籠寒玉<lb/>
猶是行雲到楚宫<lb/>
　　　閠十一月朔日山路見梅<lb/>
蓓蕾微傳春信真幾回夢想玉精神不知月落參橫處<lb/>
猶有孤眠惆悵人<lb/>
<pb n="KR4h0143_WYG_077-26b"/>
　　　贈别<lb/>
醉挽征衫折栁枝栁花飛處不勝悲東風過後西風起<lb/>
待得青條又幾時<lb/>
　　　江望<lb/>
盡把離愁種驛亭春風吹入草青青傷心為問行舟客<lb/>
東過清江停不停<lb/>
　　　春日憶簫韶<lb/>
雲歸長宿北山頭誤逐東風過小樓帶得舊時蕉葉雨<lb/>
<pb n="KR4h0143_WYG_077-27a"/>
數聲敲碎客中愁<lb/>
　　　寄逺<lb/>
萬㸃飛花風外過紅埋泥土白隨波閒愁散與傷春客<lb/>
君在江南想更多<lb/>
　　　春日過山家題羅帕<lb/>
冰絲縷縷繫深恩青鳥飛来每斷魂留得薔薇香易滅<lb/>
只從燈下認啼痕<lb/>
　　　無題<lb/>
<pb n="KR4h0143_WYG_077-27b"/>
遊絲風暖颭飛花窈窕簫聲隔彩霞畢竟神仙難換骨<lb/>
自分丹火煮胡麻<lb/>
　　　有感寄宋五<lb/>
春夜情濃夢覺空爛柯不省遇仙童人間翻手恩成怨<lb/>
無怪襄王憶夢中<lb/>
　　　怨别<lb/>
病起銀缾滿藥塵夜窗愁絶月窺人寒燈不作雙花夢<lb/>
羅帕啼痕㸃點勻<lb/>
<pb n="KR4h0143_WYG_077-28a"/>
　　劉永之<lb/>
　　　酬别宋賛善大夫景濓<lb/>
西閣垂簾坐夕陰每因朝退共論心文章千載知音少<lb/>
獨立蒼茫感慨深<lb/>
大秀千峰菡萏開玉梁髙接九仙臺預從山頂結茅屋<lb/>
待得先生跨鹿来<lb/>
　　　題竹<lb/>
溪藤潤帶空青色湘竹寒生琬琰文何處幽尋不可愛<lb/>
<pb n="KR4h0143_WYG_077-28b"/>
夜深山雨隔窗聞<lb/>
　　　聽琴圖為周易題<lb/>
韋帶筠冠白㲲衣龍脣鶴足軫文犀試看十指風泉繞<lb/>
曲裏時聞烏夜啼<lb/>
　　　題扇<lb/>
烏絲細寫蠶頭篆白紵新裁燕尾衫雨過西軒苔色浄<lb/>
澗中雲影似江帆<lb/>
　　　秋江晩釣圖<lb/>
<pb n="KR4h0143_WYG_077-29a"/>
曲渚環洲隠釣篷寒藤古木落秋風十年閉戸空山裏<lb/>
忽憶江湖似夢中<lb/>
　　　題竹<lb/>
晩窗新霽緑陰稠隨意揮毫倣薊丘老鶴陊翎回舞態<lb/>
洞簫吹徧石林秋<lb/>
讀易茅齋夏日長琅玕繞屋擬瀟湘山風一夜吹疎雨<lb/>
共愛西窗五月涼<lb/>
　　　題扇<lb/>
<pb n="KR4h0143_WYG_077-29b"/>
金鳳洲頭倒玉壺銅塘浦口送飛艫他時若記分攜處<lb/>
花滿春城聞鷓鴣<lb/>
　　　飛仙圖<lb/>
緑膺么鳳載瓊簫霧鬢煙鬟向月飄閬苑獨歸仙路逺<lb/>
九天風露濕紅綃<lb/>
　　　和何平子韻<lb/>
碧池萬柄青荷葉相映茅齋水霧深滿酌君家琥珀酒<lb/>
時時扶醉過花陰<lb/>
<pb n="KR4h0143_WYG_077-30a"/>
雪竹霜筠負所期寒雲飛雁影離離縣知磐石蒼苔上<lb/>
猶有山陰道士詩<lb/>
蕭蕭官栁著霜稀水鳥沙禽弄夕暉明日鍾陵相祖别<lb/>
金盤斫鱠鯉魚肥<lb/>
　　　重過何氏席上作<lb/>
霜筠雪竹暮雲寒采筆題詩㸃石闌銀燭金尊重到日<lb/>
老懷不似少年歡<lb/>
謝家羣從最多賢第宅新成綺戸連預喜酒闌賔客散<lb/>
<pb n="KR4h0143_WYG_077-30b"/>
看傳銀燭散青煙<lb/>
　　　寄西峰道士<lb/>
棲碧山人兩袂輕玉蜍盛得露華清新詩不記人間事<lb/>
盡寫瑤臺閬苑情<lb/>
古墨輕磨紫麝臍白雲窗下小書帷何時為寫梅君傳<lb/>
換得鵞羣映錦池<lb/>
百尺飛樓接太清萬年枝上月華明鹿車入谷無人見<lb/>
應是仙人衛叔卿<lb/>
<pb n="KR4h0143_WYG_077-31a"/>
夜禮珠衡佩玉鏘慶雲低繞鬱金章空中鶴語神君至<lb/>
睡鴨頻添百和香<lb/>
瑤壇丹柰景闌干不比人間荔子丹明月㳙㳙清露濕<lb/>
碧苞珠實滿金盤<lb/>
石室虚明隔紫煙靈文中閟白瑤鐫丹書隠字誰能識<lb/>
嵗月應題建武年<lb/>
　　　北澗夏日<lb/>
酒傾蘭勺石泉香水翦荷盤露氣涼誰料十年江海興<lb/>
<pb n="KR4h0143_WYG_077-31b"/>
閉門疎雨對橫塘<lb/>
白紵衣裳碧玉冠緑波池上獨盤桓水禽飛下涼颸起<lb/>
閒看冰壺側露盤<lb/>
　　　夜宴定侯宅醉中口號<lb/>
刻羽堂中畫燭明將軍夜醉水西營青樓小婦新承寵<lb/>
彈得涼州第一聲<lb/>
　　　題墨梅<lb/>
郭西茅屋經年别嫩蕊疎枝入夢頻何處幽尋重相憶<lb/>
<pb n="KR4h0143_WYG_077-32a"/>
寒雲野水月如銀<lb/>
　　　為何彦修題縣厓古木圖<lb/>
古木蒼蒼帶女蘿峰陰斜蘸石潭波十年不到屏風疊<lb/>
夜雨茅檐幽夢多<lb/>
　　　與何重容<lb/>
百尺長松不記年石牀欹帽午陰圓何郎茅屋相憐住<lb/>
為煮新茶汲澗泉<lb/>
　　　題扇<lb/>
<pb n="KR4h0143_WYG_077-32b"/>
揚州何遜多才藻秋水金塘艷碧蕖深院閉門芳草合<lb/>
小簾低䕶殺青書<lb/>
　　　重過北澗和韻<lb/>
北澗蒼蒼古木長南塘夜雨落花香重来萬事堪惆悵<lb/>
翦燭西窗共一觴<lb/>
　　　三友圖<lb/>
冰髯玉節間苔枝瘦影參差落墨池最憶山陰殘雪裏<lb/>
西窗相對鬢如絲<lb/>
<pb n="KR4h0143_WYG_077-33a"/>
　　　和貳守漫興<lb/>
鄱陽春水渺連空煙嶼花飛逺近紅石渚買魚新斫鱠<lb/>
一時風致似吳中<lb/>
　　　題墨梅<lb/>
茅屋蒼苔野水濵嵗寒冰雪久相親江湖後夜扁舟夢<lb/>
猶記尊前對玉人<lb/>
仙館曽逢玉帶姿夢中要作曉寒詞於今相對情如水<lb/>
唯有清霜繞鬢絲<lb/>
<pb n="KR4h0143_WYG_077-33b"/>
　　　寫墨竹一枝<lb/>
為君拈筆寫篔簹數尺新梢緑粉香持向西窗聽夜雨<lb/>
髙情渾似對瀟湘<lb/>
　　　為彭子𢎞題漁釣圖<lb/>
彭郎磯畔小茅堂露滿秋林木葉黃石渚水生魚欲上<lb/>
一江風雨夜鳴榔<lb/>
　　　題北澗精舎<lb/>
石田流水繞生苔翠竹蒼松傍舎栽恰似輞川莊裏住<lb/>
<pb n="KR4h0143_WYG_077-34a"/>
蓽門斜對芰荷開<lb/>
　　貢性之<lb/>
　　　東坡竹<lb/>
玉堂罷值獨歸遲墨瀋將秋入硯池坐到夜深情不寐<lb/>
瑣窗涼影碧參差<lb/>
　　　題畫<lb/>
山接天台路萬重仙家樓閣杳難通不知昨夜溪頭雨<lb/>
流出桃花幾許紅<lb/>
<pb n="KR4h0143_WYG_077-34b"/>
　　　送别<lb/>
桃花浪暖錦帆開楊栁風輕燕子来無限離情隔江水<lb/>
隨人直向鳳皇臺<lb/>
　　　觀畫<lb/>
滚滚長江入窅冥越山無數隔江青一雙白鳥誰驚起<lb/>
衝破蒼煙下别汀<lb/>
　　　題竹<lb/>
美人環佩玉玲瓏騎得青鸞下碧空寂寞湘魂招不返<lb/>
<pb n="KR4h0143_WYG_077-35a"/>
鳳簫聲斷月明中<lb/>
　　　題梅<lb/>
平生心事許誰知不是梅花不賦詩莫向西湖踏殘雪<lb/>
東風多在向陽枝<lb/>
　　　題畫梅送友人<lb/>
折梅江上贈人行此是東風第一程從此不須憑驛使<lb/>
看花直到豫章城<lb/>
　　　題畫<lb/>
<pb n="KR4h0143_WYG_077-35b"/>
風来水面緑生波雲浄山頭翠擁螺白鳥驚飛背人去<lb/>
一聲何處采菱歌<lb/>
　　　送人回黃山<lb/>
望斷秋空白鴈過故人書問轉蹉跎無端又與君相别<lb/>
添得苕溪夢更多<lb/>
　　　題盧東牧雲山<lb/>
風流争解説盧郎墨瀋淋漓入醉鄉雲白山青隨意寫<lb/>
一時不數米襄陽<lb/>
<pb n="KR4h0143_WYG_077-36a"/>
　　　題畫梅<lb/>
濕雲壓地雪花乾一日狂風十日寒不管春光滿鄰屋<lb/>
却從牆角借来看<lb/>
美人别後動深思春到南枝總未知記取灞橋明月夜<lb/>
忍寒花下立多時<lb/>
羅浮山下著青鞋蹋雪曽看爛漫開好似人家茅屋底<lb/>
一枝先占短牆来<lb/>
十月江南正苦寒花開如雪雪成團如今老盡咸平樹<lb/>
<pb n="KR4h0143_WYG_077-36b"/>
只寫前身畫裏看<lb/>
　　　題畫蒲萄松鼠<lb/>
獧似彌猴捷似猱栗梢走過又松梢紫萄若使知滋味<lb/>
一日能来一百遭<lb/>
　　　畫蓮<lb/>
吳王宫殿水流香步屧廊深暑氣涼長日香風吹不斷<lb/>
藕花多處浴鴛鴦<lb/>
　　　題畫<lb/>
<pb n="KR4h0143_WYG_077-37a"/>
桃花紅綻斷橋邊楊栁垂陰散緑煙記得少年曽取醉<lb/>
玉人扶上總宜船<lb/>
　　　暮春<lb/>
吳娃二八正嬌容鬬草尋花趁暖風日暮歸来春困重<lb/>
鞦韆閒在月明中<lb/>
惜花公子愛春晴駿馬驕嘶曉出城半醉歸来人共看<lb/>
笑將金彈打流鶯<lb/>
　　　雲山圖<lb/>
<pb n="KR4h0143_WYG_077-37b"/>
鴨觜灘頭燕尾分西風吹老樹無根何人醉灑淋漓墨<lb/>
半是青山半是雲<lb/>
　　　題畫<lb/>
多景樓連鐵甕城壯游猶記昔年曽江心遙見金山寺<lb/>
風裏鐘聲塔外燈<lb/>
　　　題畫<lb/>
雨蒲煙草接風湍望入蒼梧九㸃寒怪得歸帆如馬健<lb/>
有人樓上倚闌干<lb/>
<pb n="KR4h0143_WYG_077-38a"/>
　　　蘭竹<lb/>
翠鸞飛下尾毿毿怪石嶄巖倚碧潭一路鷓鴣啼不斷<lb/>
行人揮淚濕征衣<lb/>
　　　寄友人<lb/>
瘴雨蠻煙萬里餘别来消息近何如誰憐白髮踈狂處<lb/>
猶寫平安兩字書<lb/>
　　　紅梅翠竹<lb/>
仙子羅浮侍宴来笑扶殘醉下瑤堦東風不管雲鬟亂<lb/>
<pb n="KR4h0143_WYG_077-38b"/>
吹折雙雙翡翠釵<lb/>
　　　桃花雙鳥圖<lb/>
茂陵帝子宴瑤池翠管銀笙取次吹王母不来桃未熟<lb/>
可憐雙鳥立多時<lb/>
　　　題竹<lb/>
翩翩么鳳下晴空半入江雲半落風憶昔瀟湘泊船處<lb/>
玉簫聲斷月明中<lb/>
　　　墨葡萄<lb/>
<pb n="KR4h0143_WYG_077-39a"/>
酒醒西樓月欲斜滿窗晴影走秋蛇狂夫剩有相如渴<lb/>
一滴涼州未許賖<lb/>
　　　觀奕圖<lb/>
笑殺王郎底事癡斧柯爛盡不曽知却抛塵世無窮樂<lb/>
只博山中一局棋<lb/>
　　　過鑑湖<lb/>
南風吹斷采蓮歌越女船開小似梭却恐紅妝不成態<lb/>
背人偷照鑑湖波<lb/>
<pb n="KR4h0143_WYG_077-39b"/>
　　　題菜<lb/>
西風吹動錦斕斑曉起窺園露未乾三日宿酲醒不得<lb/>
正思風味到辛盤<lb/>
雨過畦蔬緑漸勻呼童小摘慰情親箇中滋味如諳得<lb/>
不是尋常肉食人<lb/>
　　　凍鳬<lb/>
江天嵗晩景淒淒雲脚低垂望欲迷水鳥畏寒飛不起<lb/>
黃蘆枝上並頭棲<lb/>
<pb n="KR4h0143_WYG_077-40a"/>
　　　題梅<lb/>
美人吟苦減腰圍瘦影竛竮不自支只有梅花是知已<lb/>
相逢多在月来時<lb/>
十年癡坐冷官氊幾度看花雪後天白水同心如此調<lb/>
載將春色上歸船<lb/>
萬里無雲月正髙翠禽啼斷酒初消靈均自是非知已<lb/>
不寫芳魂入楚騷<lb/>
寒氣稜稜雪作晴看花獨自出郊行北枝未吐南枝發<lb/>
<pb n="KR4h0143_WYG_077-40b"/>
笑殺春光也世情<lb/>
　　　枯木圖<lb/>
湖石東頭太液西春風宫樹半髙低王孫金彈多如雨<lb/>
不著黄鸝一箇啼<lb/>
翠蘿牽恨引絲長黃葉將風戰曉霜莫怨一枝棲未穏<lb/>
上林春樹近昭陽<lb/>
　　　題畫翎毛<lb/>
莫怪幽禽雪滿頭多情只為海棠愁開元宫裏千株錦<lb/>
<pb n="KR4h0143_WYG_077-41a"/>
　一夕西風起碧秋<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_077-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩巻七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_192-1a"/>
　欽定四庫全書<lb/>
御選明詩卷二十三<lb/>
　　五言古詩八<lb/>
　　　趙寛<lb/>
　　　　七月望夜省中對月分韻<lb/>
　團團月輪髙浩浩天宇闊萬里無片雲碧色淨如潑開<lb/>
　樽臨前除庭院頗軒豁況復得佳友發興不可遏零露<lb/>
　生微寒慘澹滿衣葛留連肴核盡盤礴巾帽脫庾樓足<lb/>
<pb n="KR4h0143_WYG_192-1b"/>
　談賞謝賦深批抹清光世所共勝事吾人奪醉來吸沆<lb/>
　瀣可潤㗋吻渴夜久聞秋聲長風起天末<lb/>
　　　　五月十一日晚坐納涼漫書<lb/>
　小樓闤闠中炎日如火熾偶兹西牕雨開襟滌煩思晚<lb/>
　色兼新涼隨風一時至須㬰雨脚收眼界益清媚九陌<lb/>
　塵盡消城闕鬱蒼翠玉河蒲葦森瓊島煙霞䆳坐久漸<lb/>
　昬黑片月忽照地呼兒具杯酒涓滴輒已醉幽景方自<lb/>
　適外物皆可棄却笑南華仙猶為漆園吏<lb/>
<pb n="KR4h0143_WYG_192-2a"/>
　　　烹茶桐江舟中<lb/>
寒碧淨澈底洒然怡我心乘船臨中流操瓢汲其深野<lb/>
火爇筠桂芳茗烹璚琳俄頃發蟹眼拍拍光耀金一酌<lb/>
洗煩慮再酌開雲襟但覺俛仰間羅列萬象森舒嘯排<lb/>
寒飇放歌激商音四山正寂寂明月生東岑<lb/>
　　　自青田至處州一百五十里溪行<lb/>
萬山蒼翠中一道開漣漪稜層削璚玉委曲盤蛟螭山<lb/>
勢折復旋水行亦隨之青銅淨無塵可以鑑鬚睂深處<lb/>
<pb n="KR4h0143_WYG_192-2b"/>
千百尋泓泓徹朝曦百怪悉在眼誰能遁毫釐然犀向<lb/>
牛渚都笑温郎痴時復亂石攅濆薄陣馬馳崩雷殷坤<lb/>
軸斜漢翻天垂砉然石門開幽洞窅難窺仰視羣峰頭<lb/>
一峰更瑰奇孱顔立霄漢狀若峩冠緌三峽西瞿塘九<lb/>
曲東武夷名勝人浪傳疇能過于斯扁舟三日行應接<lb/>
渾忘疲平生丘壑饞取之良不貲真境未可謝尚有重<lb/>
來期<lb/>
　　　訪魏孔淵方伯留飲山亭賦贈<lb/>
<pb n="KR4h0143_WYG_192-3a"/>
文墨厭羇纒尋幽出江郭春事夫如何新綠暗林薄野<lb/>
曠天四垂突起訝岝㠋團團結丹幢鬱鬱圍翠幙滿耳<lb/>
翻波濤松檜風萬壑行行躋其巔睥睨但寥廓嵇山一<lb/>
拳多滄海僅盈勺飛鳥去不還寒潮生復落參差町疃<lb/>
分寂厯閭閻託東越舊風煙于今頗蕭索主人華陽巾<lb/>
為我開草閣長髯霜華繁方瞳電光爍逺致遺形骸深<lb/>
情付杯酌憶公昔當路秋霄厲鵰鶚高才衆所忌戢羽<lb/>
隨燕雀蹉跎歲月晚勲業夢已昨自從挂冠來園居有<lb/>
<pb n="KR4h0143_WYG_192-3b"/>
餘樂藏書一萬卷諸子得耕穫虚涼聽雨篷矍鑠穿雲<lb/>
屩真酬佚老計猶耿匡時畧接談無襍言國事及民瘼<lb/>
感慨氣填膺煙飇共揮霍嗚呼廊廟心江湖豈忘却乃<lb/>
知慷慨士舉世堪一噱我懷亦骯髒塵鞅無處著得公<lb/>
霏屑餘豁如啓扄鑰㑹心不能留正坐微名縛日脚隱<lb/>
平蕪暝色帶歸鵲擾擾馳巾車低頭媿猿鶴<lb/>
　　邵寶<lb/>
　　　冬夜觀樹影<lb/>
<pb n="KR4h0143_WYG_192-4a"/>
月樹影在地橫斜復橫斜誰為水墨畫老筆全無華又<lb/>
如春雷動初驚蟄龍蛇因之得篆法錐鐡行平沙海雲<lb/>
漾雙玕江風落孤楂𤣥冬萬景閟嘉此獨咨嗟他宵有<lb/>
繁陰莫向時人誇<lb/>
　　　聽松<lb/>
聽松復聽松松聲在髙閣閣成四十年聽者今如昨風<lb/>
來春濤生風去秋濤落當其無風時蕭然亦微作聰者<lb/>
聽於斯冥心對寥廓<lb/>
<pb n="KR4h0143_WYG_192-4b"/>
　　　湖口阻風書所見<lb/>
湖西有青草湖東有白石水與草有情與石乃相激草<lb/>
邊水微波石也奈水何有石水不濫不願青草多<lb/>
　　儲巏<lb/>
　　　磨臺山中<lb/>
牆低林木疎馬上見山麓朝陽曬我背蹊徑紆且復徐<lb/>
驅喜崖豁稍上驚峰獨何當陟其巔一騁逺遊目閬風<lb/>
眇崑丘萬里疑可縮翻思下土人誰與洗炎燠歲旱不<lb/>
<pb n="KR4h0143_WYG_192-5a"/>
為霖白雲滿幽谷<lb/>
　　　靈山<lb/>
靈山慕名勝曦午停征軺倒裝換冠幘徑往凌岧嶤手<lb/>
披茂草開思逐浮雲飄迢迢詣白塔獨立吹清飇迴旋<lb/>
休緇廬老屋依山椒野僧三四軰衲破形容顦共言山<lb/>
中貧菽水聊今朝問渠何所戀且得避征徭<lb/>
　　　白巖扇頭次泉齋韻<lb/>
黃塵走名都白日觸隆景雲山忽當眼便自出人境翛<lb/>
<pb n="KR4h0143_WYG_192-5b"/>
然蹇驢翁細路轉巖嶺疎林劃空明一笑得人影我家<lb/>
柴墟旁南望長引領煙蘿繞茅屋江月閒漁艇栖栖恐<lb/>
無成題詩聊自省<lb/>
　　　席上賦史巽仲歸雲洞<lb/>
悠揚滿洞中歸來不知處曉起語農人春田夜多雨却<lb/>
問洞中雲何時下山去<lb/>
　　　訪鳯舉進士寺中<lb/>
聞君僦僧刹屢往屬未閒及兹炎雨霽獨步城東灣路<lb/>
<pb n="KR4h0143_WYG_192-6a"/>
紆經石棧木杪開柴關老僧訊鄉曲喜溢眉與顔砌苔<lb/>
淨堪憇庭樹涼可攀藤蘿映𤓰圃眷子棲其間此境稍<lb/>
閒闃已覺超塵寰誰為剷屋角坐納西南山嗟予職吏<lb/>
局兹游良已慳但恐他時至君去空予還<lb/>
　　楊循吉<lb/>
　　　榮公還金山<lb/>
十年不出山一游即千里問師何處來固亦偶然耳人<lb/>
言人閒好自愛巖谷裏紅塵日撲面洗眼無清水孤身<lb/>
<pb n="KR4h0143_WYG_192-6b"/>
本何將一鉢乃生理來旣無所牽去亦誰能止昨聞檀<lb/>
越船風㠶欲南指别我從此逝飄飄白雲履我觀世間<lb/>
人孰不為身使唯師乃不然來往由自已歸及枇杷熟<lb/>
憶我青林底<lb/>
　　祝萃<lb/>
　　　紀行<lb/>
訪舊指檇李櫂出武原谿亭午厯璵城燠焉如春熈舟<lb/>
人共裸裼愛此南風吹老夫厄篷櫳黙坐心獨疑雲雨<lb/>
<pb n="KR4h0143_WYG_192-7a"/>
易翻覆變態不可知戒言避中流沿涯泝清漪屏翳忽<lb/>
四合飛亷驟如馳鷁首屢低昂怒波揚其威所幸誕登<lb/>
岸免致檣檝摧顧彼鄰舟人哀哉沈鴟夷古云行路難<lb/>
此語良不非相望不百里尚爾逢顛危而況千里程能<lb/>
保無嶮巇裁詩記所遭進退宜知㡬<lb/>
　　石珤<lb/>
　　　夏夕<lb/>
暮色蒼然至涼思澹盈衿坐閲古人編稍見古人心遥<lb/>
<pb n="KR4h0143_WYG_192-7b"/>
岑出天末薄靄凝夏林羣動各有息衡門幽且深<lb/>
　　　熊耳峰<lb/>
封龍山勢壯嶻嶪見熊耳髙峙層雲間下聽幾千里威<lb/>
深貔虎避意拔雷電起乃知天降靈自與凡石異浮雲<lb/>
出晴丹淑氣凝夜紫彷彿懸崖旁呵䕶有神鬼我思漢<lb/>
三老幽谷訪遺屣人去事亦非荒池但秋水地靈應未<lb/>
散烈士還繼軌遥遥白雲中何人隱髙几<lb/>
　　　擬古<lb/>
<pb n="KR4h0143_WYG_192-8a"/>
秋夜何迢迢蟋蟀鳴陰壁蟾升林薄見露下庭宇闃螢<lb/>
火寒依人羸駒倦嘶櫪開襟納虚明萬事謝欣戚<lb/>
　　　飲鮑雲瑞莊居<lb/>
城柳初盡處薄靄開空明潦降古洲出千里關寸情斷<lb/>
岸帶芳草逺樹啼殘鶯釣艇日往還或有羊裘生下馬<lb/>
對尊斚故人相與傾坐久出歌舞柔風濯長纓落霞酣<lb/>
野色吟蛩戰秋聲長恐西日下衢路立屏營<lb/>
　　　秋夜<lb/>
<pb n="KR4h0143_WYG_192-8b"/>
涼夜始多夢升沉頃相尋蟋蟀入床下蕭序已載陰褰<lb/>
裳出庭户河漢清且深華月挂林杪髙鴻送哀音百歲<lb/>
豈不多半為風雨侵嗟彼蝸角名煩此孤鶴心流水激<lb/>
古州髙山出逺岑子期果難逢獨卧枕素琴<lb/>
　　　送王尚書德輝還餘姚<lb/>
春花豈勝秋新人不如故紛紛紅紫羣酣豔良未悟千<lb/>
金買馬骨百網捕毚兔一曲雍門歌夕陽在髙樹<lb/>
　　　春日雜言<lb/>
<pb n="KR4h0143_WYG_192-9a"/>
長空多浮雲微雨霑四郊美人隔蘭渚雜佩不可要去<lb/>
年梁間燕今歲將尋巢時物各芬芳吾興亦飄颻<lb/>
　　羅玘<lb/>
　　　送劉使君之任柳州<lb/>
潞江寒欲冰柳州水如湯萬里赴百粤十年歸番陽江<lb/>
頭别時兒今作長髯郎有力哮如虎挺身駕長航指言<lb/>
百粤路逺在西南鄉衡山髙峩峩洞庭渺茫茫借問水<lb/>
窮處一源判灕湘灕合牂與鬱其流遂湯湯泝牂且泝<lb/>
<pb n="KR4h0143_WYG_192-9b"/>
鬱是為柳之疆二州十縣地榮悴孰主張遐邇皆天氓<lb/>
周室開明堂頌聲如可作太史紀循良<lb/>
　　周詔<lb/>
　　　飲酒和陶<lb/>
得時言或違人皆以為是失時言合道求全反致毁毁<lb/>
譽何足憑窮達亦偶爾前程殊渺茫且來醉羅綺<lb/>
　　沈周<lb/>
　　　過湖偶書<lb/>
<pb n="KR4h0143_WYG_192-10a"/>
薄暮及東汛眼豁連胸臆淨碧不可唾百里偕秋拭逺<lb/>
樹水光上出没似空植疎處方淼然山黛一睂塞夕陽<lb/>
掩半面雲浪為風勒便以湖作紙欲畫手莫即見瞥況<lb/>
難諦厯多何暇憶舟子無雅情雙櫓鬭歸力<lb/>
　　　門前有垂楊<lb/>
門前有垂楊枝葉何靡靡飄花欲及地忽復因風起揺<lb/>
蕩少婦心天涯念遊子愁多肌肉消不敢臨流水<lb/>
　　　二月八日過靈殿祥公房<lb/>
<pb n="KR4h0143_WYG_192-10b"/>
理舟指南郊迢迢及側景中途止溪寺陶煙接村暝門<lb/>
前見新月步步踏松影虚寮寂無風已有孤燈耿衲子<lb/>
作供養爐香侑碗茗知我解吟事其意似有請宿酒發<lb/>
孤興捉筆便惞領草草成數行狂書亂斜正復作挂猿<lb/>
枝墨瀋帶雲冷但記此經過流傳我何省<lb/>
　　　圖琴川錢氏沁雪石<lb/>
　　呉興趙文敏公鷗波亭前有二石一曰沁雪一曰<lb/>
　　垂雲流落雲間已不可考沁雪在海虞縣治中錢<lb/>
<pb n="KR4h0143_WYG_192-11a"/>
　　允言氏購得之白石翁為作圖系之以詩<lb/>
亭前峙奇石兀自當一障沁此萬古雪亘地氣魄壯蒸<lb/>
雲勢欲軒得月神更王妙擬軼仇池潤未下雪浪刓鑿<lb/>
天借巧胸次見洞宕孤立宜有鄰雅許修竹傍風雨不<lb/>
敢泐刻石久無恙<hi>石上勒沁雪二字是松雪翁八分書</hi>寶此一䕫足磥砢<lb/>
不多尚貞德允配主白衣可呼丈我見便欲拜良信米<lb/>
非誰聊與貌高古敢有愚公忘<lb/>
　　史鑑<lb/>
<pb n="KR4h0143_WYG_192-11b"/>
　　　夜宿吳原博太史修竹館時陳玉汝别<lb/>
歲暮入城郭攬衣獨裵囘晚過修竹園主人故所知故<lb/>
知義不薄執手言相思復有青雲士逺行從此辭相延<lb/>
入中林呼童啓雙扉北風何烈烈萬籟鳴參差向夕繼<lb/>
以燭壺觴相為持初月出雲間殘雪擁寒階獨鶴失其<lb/>
雌中夜鳴聲悲㑹面不可常況逢生别離共言盡今夕<lb/>
雞鳴各東西出處自有時人生安得偕顧慙鶉與鷃不<lb/>
隨黃鵠飛各各重自愛冀以奉前規<lb/>
<pb n="KR4h0143_WYG_192-12a"/>
　　　飛來峰<lb/>
久圖山澤遊苦為風雨欵驚雷破重陰及晨光已顯逶<lb/>
迤入幽深厲揭渡清淺靈山傳飛來合澗互囘轉蘿垂<lb/>
手可捫松髙蓋惟偃陽厓丹霞凝陰洞蒼雪滿秀色如<lb/>
可攬絶巘竟誰棧衆竅因風號羣芳遲春衍追念平生<lb/>
歡厯厯猶在眼匪無新相知已少舊遊伴老僧久見招<lb/>
相攜集閒館解衣任盤礴覽物適蕭散形忘慮則消情<lb/>
至心莫展寄言同懷人對酒歌勿緩<lb/>
<pb n="KR4h0143_WYG_192-12b"/>
　　　神樂觀集送沈啓南<lb/>
暮春和氣暢冠紳集城隅振䇿闖奇縱流目眄靈區圜<lb/>
丘鬱中天皇矣神明居飛宇入浮雲光景曄朝霞交龍<lb/>
麗瑶砌摰獸緣金鋪川梁架流虹靈泉激深渠嘉樹夾<lb/>
道生芳柯綴丹敷奏風何泠然鈞天張清都娯戲易永<lb/>
日列筵湛清酤宣和賴聲樂間以嘯且歌彼美丘園客<lb/>
逝將賦歸與羈縈怨遲暮臨風發長吁<lb/>
　　　杜東原酬意圖<lb/>
<pb n="KR4h0143_WYG_192-13a"/>
美哉延綠亭水竹含清秀中有鹿冠翁枕書眠白晝雲<lb/>
卿通家子翹思逺相候執手問平安呼童列觴豆況當<lb/>
二陰月大火將西流<hi>叶</hi>林深暑氣消牖啓涼風透鳥哢<lb/>
疑宫懸檐流亂山溜杯行不知辭食進時起侑樂事難<lb/>
具陳奇文毎相叩翁言吾老矣此㑹豈云偶題詩冩新<lb/>
圖醉墨滿襟袖有暇能再來毋論雨今舊<lb/>
　　　謨無猷邀飲於南虚室讀壁間馮明府詩有感<lb/>
獨客困泥雨閉門愁索居天晴氣微和欲出嗟無輿鄰<lb/>
<pb n="KR4h0143_WYG_192-13b"/>
僧念孤寂招邀過精廬緒風泛林條溜水鳴階渠良友<lb/>
四五人壺觴聊爾娛陶情非絲竹冥心遊古初為樂苦<lb/>
不常奈此年歲徂一適非偶然且復少躊躇興懷舊遊<lb/>
者由來心迹俱風波一分散判然區域殊精神莫與通<lb/>
夢寐時交胥願言比浮雲隨風往微軀<lb/>
　　　韜光菴<lb/>
韜光古精舍逺迹西山岑岡岫屢迴複雲嵐杳深沉流<lb/>
泉激修竹綠蘿被芳林宻葉翳朝陽芳柯承夕陰杖䇿<lb/>
<pb n="KR4h0143_WYG_192-14a"/>
遵微徑逝將支遁尋行行未易即遥聞鐘磬音徙倚絶<lb/>
塵想冥冥諧道心搴芳詠招隱松風和悲吟<lb/>
　　　落景村<lb/>
羲和駕驟驥杳杳經天衢向夕追崦嵫弭節少躊躇餘<lb/>
光爛未收冉冉下桑榆歸雪棲逺岫暝煙生廢墟野雉<lb/>
雊中林牛羊下城隅囘風忽復來灌木吹笙竽野老耦<lb/>
耕倦盥濯歸茅蘆曵杖數雞豚引水灌畦蔬達人尚真<lb/>
意寫圖聊自娯天機宛流動匪為形似拘<lb/>
<pb n="KR4h0143_WYG_192-14b"/>
　　　支硎山人<lb/>
幽人戀墳墓構此山澤居層巒代屏障積石當階除飛<lb/>
泉潄瓊瑶靈籟鳴笙竽清音度囘風頽響棲芳株入耳<lb/>
盡成曲喈喈良不殊臨軒睇冥鴻坐石見游魚飛潛各<lb/>
有適悠然忘所如緬懷放鶴人不得同交娯商歌滿天<lb/>
地如與金石俱富貴非吾欲逍遥真有餘<lb/>
　　趙同魯<lb/>
　　　感遇<lb/>
<pb n="KR4h0143_WYG_192-15a"/>
歲華旣云晏心事成蹉跎窮達固有命卷舒如我何抗<lb/>
志磻溪釣紆情莘野禾鴻飛日冥冥不復憂虞羅<lb/>
　　黃雲<lb/>
　　　日夕<lb/>
寂居山之阿木葉明返照陰厓凝晚色餘霞尚鮮耀逺<lb/>
心望煙海孤興凌仙嶠歸牧驅牛馬溪船罷漁釣閉門<lb/>
羣動息黙以領衆妙<lb/>
　　　游焦山<lb/>
<pb n="KR4h0143_WYG_192-15b"/>
昔年過焦門風㠶徑飛度老矣遂此遊清絶快平素僧<lb/>
堂列古鼎欵識成周鑄秀疊水墨屏晴披濃綠樹石壁<lb/>
舊題名苔蝕若簡蠧仰止三詔洞而以焦君故瘞鶴下<lb/>
勒銘水落偶一露大江亭呼吸髙雲岫吞吐絶頂御泠<lb/>
風千里可指顧縱目窮扶桑出日䝉海霧俯仰歎今昔<lb/>
往來走烏兔大哉神禹功明德詎能賦<lb/>
　　　重修瑞州學石隄工人没水得古石鯨<lb/>
頖宫臨清江下瞰百餘尺水激岸善崩雷閧走羣石不<lb/>
<pb n="KR4h0143_WYG_192-16a"/>
知古石鯨何年此窟宅掀置水之澨其勢欲跳擲依然<lb/>
鱗甲動水苔滋冷碧得非昆池來遂與牛女隔中宵寂<lb/>
無音桐魚庶可擊<lb/>
　　薛章憲<lb/>
　　　趵突泉<lb/>
觱沸趵突泉發源自王屋洑流溢為滎迤邐陶丘北黃<lb/>
山渴馬厓入地乃更伏潛行五十里突爾出平陸曾不<lb/>
舎晝夜東匯成川澳乍似滄浪水浴出三白鵠更疑清<lb/>
<pb n="KR4h0143_WYG_192-16b"/>
泠淵白龍服魚服蒲荷相蔽虧鳬藻舞濡渌踟蹰不忍<lb/>
去奈此白日速<lb/>
　　戴冠<lb/>
　　　沃州山次韻<lb/>
我從天姥遊層雲盪胸臆遥見海上山天際青厯厯俯<lb/>
視崖下松一一駢拇直飛鳶凌長風欲度憂折翼洞黒<lb/>
不敢前恐有蛟龍匿霞明石室丹泉掛水簾白兹遊足<lb/>
奇觀此見太古色初疑補天餘鍊成五色質又疑天柱<lb/>
<pb n="KR4h0143_WYG_192-17a"/>
折遺此數千尺倚空何崔嵬卓地亦奇特昔賢隱兹山<lb/>
至今人愛惜遼遼千載下隱者何寂寂山川固依然世<lb/>
變良可惻<lb/>
　　方太古<lb/>
　　　歸解石山雜題<lb/>
山髙日出遲雲重天寒早源逺斷人煙木落驚啼鳥南<lb/>
斗雁峯㘭北極玉欄杪下界隔中天陰陽别昏曉<lb/>
　　　山中<lb/>
<pb n="KR4h0143_WYG_192-17b"/>
山中歲云暮抱膝惟長吟北風吹蓬藋悲響懸髙林仰<lb/>
視浮雲翔白日不為陰昔我三春花今日不可簪昔我<lb/>
洛浦錦今日不可衾孤鴻逐黃鵠石上鳴瑶琴瑶琴絃<lb/>
朱絲一操論千金真音不諧俗聊以明吾心<lb/>
　　沈本初<lb/>
　　　嘯臺晚眺<lb/>
髙臺淩日暮幽懷一何閒凭闌縱遐眺員嶠如可攀雙<lb/>
鳬下澄沼一鳥鳴花間欣欣物意榮寧知光景遷倚劒<lb/>
<pb n="KR4h0143_WYG_192-18a"/>
白雲中賦詩蒼厓巔飄然拂衣起采菊歌南山<lb/>
　　祝允明<lb/>
　　　述行言情詩<lb/>
髙閎衆祥集泰日百美具豐屋陵飛霄崇樓臨大路髙<lb/>
齋敞華器芳臯羅嘉樹良疇經邇郭麗舫汎妍溆紳杖<lb/>
旦日臨星曜時夕聚羣公鬯威儀百彦盡能賦圖書恣<lb/>
讐核琴瑟鏗在御崇議毎徵今幽求競稽古巵言藹蘭<lb/>
馥雄辯激水怒觴詠富章什絃吹暢情素西園繼清夜<lb/>
<pb n="KR4h0143_WYG_192-18b"/>
何愁白日暮<lb/>
檿榆樊石扉垝垣卑四周前楹舒廣場後宇環澄流微<lb/>
淪帶山趾半覆花竹幽長夏且游浴髙蔭終日休豈必<lb/>
商丘開㸃爾聊同游<lb/>
雅尚窮闊覽邇蹤愧卑纒卧遊空能賦道觀多厯年終<lb/>
南華岳接峨眉太白連九疑元無地太行非有天岱宗<lb/>
日華浴祝融星漢懸朝餐赤城霞夕拂匡廬煙洪河春<lb/>
裂壤橫江秋勁弦因過洞庭水自櫂瀟湘船東海本吾<lb/>
<pb n="KR4h0143_WYG_192-19a"/>
宅太湖襟舄前龍宫多寶藥洞穴銷禹編靈期似當值<lb/>
旦暮相付傳<lb/>
璇穹積重霄迴運迅不停曜靈爍神燭望舒循九行三<lb/>
垣列君臣萬緯流物形河漢夜半轉四時各財成靈憲<lb/>
炳乾文至精存吾徵<lb/>
　　　别唐寅<lb/>
長河堅冰至北風吹衣涼户庭不可出送子上河梁握<lb/>
手三數語禮不及壺觴前轅有征夫同行竟異鄉人生<lb/>
<pb n="KR4h0143_WYG_192-19b"/>
豈有定日月亦代明毛裘忽中卷先風欲飛翔南北各<lb/>
轉首登途勿徊徨<lb/>
　　　龍川山中早行<lb/>
磻磻左山影橫截右山腰辯色鳥讙翔微光漾晴朝浮<lb/>
雲若中斷蔚蔚方行遥<lb/>
朝雲山腰生我在雲中行只恐雲載我飛上白玉京世<lb/>
塵邈已隔天雞猶未鳴須㬰微風發東極金烏升<lb/>
　　　溧水官舎<lb/>
<pb n="KR4h0143_WYG_192-20a"/>
皇州本叢麗倅府亦多暇髙木停車蓋白石砥根下雞<lb/>
犬寂不聞明窗晃低亞磵奏不弦琴山橫無筆架流雲<lb/>
過簷牖斜照盪書畫巖居固同此此寓未税駕<lb/>
　　　八詠<hi>錄三首</hi>
　　　　禁省<lb/>
彤華燿芝蓋初旭浮綘纈紫殿切五雲螭表雙螮嵲千<lb/>
門洞陰陰天光互明滅英英鳯翼擁肅肅羽旗列仙韶<lb/>
忽然奏鳥獸咸應節皂囊上玉陛丹書出金闕<lb/>
<pb n="KR4h0143_WYG_192-20b"/>
　　　　漁釣<lb/>
幸非城市住不舎煙波宅白鳥麗金沙蒼莓繞黃石涼<lb/>
陰木澗青平逺水天碧梁寒魚盡落稻晚蟹猶瘠修綸<lb/>
倚笭箵敗笠蓋襏襫沽酒自易醉楓根忽終夕<lb/>
　　　　宫觀<lb/>
青霞抱琳館蘿陰絡深逕龜游煙沼煖鶴立天壇淨微<lb/>
香拂幽洞欲覓風不定雲房並懸簾晝日鎖虚靜琪殿<lb/>
臨髙臺時聞落瑶磬循除步周匝徧扣無人應<lb/>
<pb n="KR4h0143_WYG_192-21a"/>
　　　和陶飲酒<lb/>
吾足如轉蓬遇風無停時節候迭代序嘗與家室辭三<lb/>
歲凡五出别離復在兹行止豈有津誰為我稽疑不若<lb/>
巢中禽乃免霜霰欺天運實為爾通塞任所之<lb/>
　　徐威<lb/>
　　　五遊<lb/>
佌佌甕盎中躍然懷髙遷焚輪駕我騎挈貳挾我韀約<lb/>
約縱我勒逍遥橫八埏登陟中天臺徘徊崑崙巔晃晃<lb/>
<pb n="KR4h0143_WYG_192-21b"/>
金銀構輝輝珠玉櫋袪逐化人舞曲隨王母編渴將絳<lb/>
雪進飢奉碧霞前吞嚼同沆瀣逺辟螻與膻我髮黒猶<lb/>
漆龜鶴齊長年<lb/>
　　何孟春<lb/>
　　　東山草堂為劉大司馬作<lb/>
昔聞謝安石棲跡㑹稽山一為蒼生起功收談笑間我<lb/>
公濟世才舒卷有餘閒吹律歲載成遺榮身早還東山<lb/>
楚猶越千載相孱顔末路士多拘髙風誰更攀<lb/>
<pb n="KR4h0143_WYG_192-22a"/>
舜日麗宸極大明朝萬方天下聞風聲我公真棟梁公<lb/>
有補闕線孤忠託衮裳公有决勝籌長才制畿疆君子<lb/>
恃無恐臨流公為航一朝辭祿去士類何倀倀青林舊<lb/>
盟在白社始願償其如本朝心一飯不易忘宇宙此東<lb/>
山乾坤一草堂請看出處間斯文道彌光<lb/>
　　顧清<lb/>
　　　臘月卄三日飲德卿宅用涯翁齋居聯句韻<lb/>
良游集南園秉燭向深夜盟尋舊雨餘坐想重茵藉牆<lb/>
<pb n="KR4h0143_WYG_192-22b"/>
陰有殘雪鄰酒方索價西瞻太行峯皓白欺二華兹惟<lb/>
藏春塢豈伊凌風榭洪爐赫彤霞餘香裊檀麝牕明疑<lb/>
若空簷短不留罅吟苦愁後成棊勍鬭先下翻思前夕<lb/>
裏髙宴久已罷逺鐘送深更疲僕催早駕顧兹蚓竅鳴<lb/>
試我蠅頭寫得雋豪屢揮沈思首頻亞忽看山月髙顧<lb/>
影獨驚詫情兼賓主忘氣已芝蘭化諸公信自賢此夕<lb/>
頗堪訝招要入拘牽窘迫自閒暇詞非石鼎工酒罄金<lb/>
罍瀉明朝逐餘歡此榻寧許借<lb/>
<pb n="KR4h0143_WYG_192-23a"/>
　　　程德望祠部登月亭<lb/>
方塘開我前明月出我東仙人騎鶴來憩我亭之中調<lb/>
笑弄月影徘徊吟天風夜久月漸髙光滿池上空遺我<lb/>
丹桂枝自攜白芙蓉飄然凌風去千里懷德容<lb/>
　　　飲酒<lb/>
故人飲我酒坐我清湖潯中燕游後園俛首交綠陰側<lb/>
磴度别渚囘堂面長林西日明逺陂流光蕩我襟喟然<lb/>
懷往哲兹地㡬登臨亭臺無遺構風水有餘音想當古<lb/>
<pb n="KR4h0143_WYG_192-23b"/>
人時豈不亦似今運去鳴鳥寂時來蛩蠋吟無為後者<lb/>
惜綠醑方在斟<lb/>
　　　張節婦詩<hi>節婦京師人錦衣衛僉事讓之女許字華亭張少保鎣之子昱昱卒女誓</hi>
　　　<hi>死不嫁</hi>
妾面君未識妾心君豈知君死妾獨存誰當知妾悲父<lb/>
母生我時願我有所歸生死向君家終我百歲期我非<lb/>
慕共姜我非師伯姬自憐有此心不忍分兩岐皇天閔<lb/>
<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>弱囘光照孤闈大字表貞節黃金鑄門楣我女諒非<lb/>
<pb n="KR4h0143_WYG_192-24a"/>
婦拜命慙恩私翻思摧裂初一死真如飴餘生已多祜<lb/>
寧復知此為賢者有備責妾人無悔辭永抱一寸丹千<lb/>
秋從是非<lb/>
　　鄭岳<lb/>
　　　九江阻風泊舟有感<lb/>
白浪起層層峯頭雲正黒迴舟入小港聊兹一憩息路<lb/>
梗難為期滄波浩無極坐觀北來船㠶挂千仞直篙工<lb/>
意閒暇津津動顔色緬懷造化心施予難為力往船風<lb/>
<pb n="KR4h0143_WYG_192-24b"/>
宜南來船風宜北南北本異途彼此那俱得物理毎循<lb/>
環明朝未可測隱几澹無營冥心悟羲易<lb/>
　　　過水口<lb/>
建溪昔隱險橫流多怪石參差别牛馬亷利侔劒㦸篙<lb/>
工慣習水禱賽資神力前後互招呼分寸恐或失激盪<lb/>
轟雷鳴沫流飛雪白諦觀毛髮豎一命試輕擲逶迤過<lb/>
水口灘盡溪流碧櫂歌發清響貰酒娯西夕患至慮煩<lb/>
紆險過事愉懌物理固其然臨流長太息<lb/>
<pb n="KR4h0143_WYG_192-25a"/>
　　杭淮<lb/>
　　　復送世恩得鳥字<lb/>
朔風吹客衣寒葉辭木杪晨發城東門君馬白騕褭南<lb/>
北紛多岐聚散感鷗鳥蹤跡雖屢違毋使聲聞杳相望<lb/>
江一涯素月出皎皎<lb/>
　　　送劉美之太守赴銅仁<lb/>
園柳何青青江草萋以碧送子適萬里執手情脈脈嗟<lb/>
彼雲中雁翶翔依砂磧不為稻粱謀何以有南北努力<lb/>
<pb n="KR4h0143_WYG_192-25b"/>
任所之悠悠豈終隔<lb/>
　　　早發巢縣暮宿金城寺<lb/>
煙靄市上青霜露草根白日出雞尚鳴墟落溪南北涉<lb/>
野多寒風枯楊何蕭索山川莽迢遞歲晏道路迫王事<lb/>
苦未休慘澹逾郡國暮逢禪房幽且復舒枕席<lb/>
　　　送王陽明謫官龍場驛<lb/>
白日野中微浮霾結朝陰送子逺行役躑躅傷我心豈<lb/>
無良朋儔不如子同音寂寞投窮荒誰能念浮沉願為<lb/>
<pb n="KR4h0143_WYG_192-26a"/>
雙玉軫相隨麗瑶琴<lb/>
　　許讃<lb/>
　　　灌口行司<lb/>
髙堂聳陰森樹影互囘蔽鈎廊敞而修翬跂各具勢亭<lb/>
後産松菊鳯仙亂花綴蕉肥色欲滴波神敡翠袂迎暉<lb/>
煥光采過雨添清霽信美亦居此而我懷多戾種種中<lb/>
夜思如草未經薙侵晨步後簷兩目驚眄睇江山足眺<lb/>
遊鄉國渺迢遞石合岷山蹊草漫巴山際柴關信可陟<lb/>
<pb n="KR4h0143_WYG_192-26b"/>
白水還易濟此日副所思鄉心難强制<lb/>
　　劉玉<lb/>
　　　夜坐<lb/>
暝色閟琴書開軒對明月微雨卷薄雲疎星粲成列孤<lb/>
蹤棲鳥定羣響蟲聲歇緬懷塵外人高枕宵鐘徹<lb/>
　　王守仁<lb/>
　　　憶龍泉山<hi>京師作</hi>
我愛龍泉寺寺僧頗疎野盡日坐井欄有時卧松下一<lb/>
<pb n="KR4h0143_WYG_192-27a"/>
夕别山雲三年走車馬愧殺巖下泉朝夕自清瀉<lb/>
　　　憶諸弟<lb/>
久别龍山雲時夢龍山雨覺來枕簟涼諸弟在何許終<lb/>
年走風塵何似山中住百歲如轉蓬拂衣從此去<lb/>
　　　登泰山<lb/>
曉登泰山道行行入煙霏陽光散巖壑秋容淡相輝雲<lb/>
梯掛青壁仰見蛛絲微長風吹海邊飄颻送天衣峯頂<lb/>
動笙樂青童兩相依振衣將往從凌雲忽髙飛揮手若<lb/>
<pb n="KR4h0143_WYG_192-27b"/>
相待丹霞閃餘暉凡軀無徤羽悵望未能歸<lb/>
　　　通天巖<lb/>
青山隨地佳豈必故園好但得此身閒塵寰亦蓬島西<lb/>
林日初暮明月來何早醉卧石牀涼洞雲秋未掃<lb/>
　　　龍岡新構<lb/>
謫居聊假息荒穢亦須治鑿巘薙林條小構自成趣開<lb/>
牕入逺峰架扉出深樹墟寨俯逶迤竹木互䝉翳畦蔬<lb/>
稍漑鋤花藥頗雜蒔晏適豈專予來者得全憩輪奐匪<lb/>
<pb n="KR4h0143_WYG_192-28a"/>
致美毋令易傾敝<lb/>
營茅乘田隙浹旬稱茍完初心待風雨落成還美觀鋤<lb/>
荒旣開徑拓樊亦理園低簷避松偃疎土行竹根勿剪<lb/>
牆下棘束列因可藩莫擷林間蘿䝉蘢覆雲軒素昧農<lb/>
圃學因兹得深論毋為輕鄙事吾道固斯存<lb/>
　　　西園<lb/>
方園不盈畞蔬卉頗成列分溪免甕灌補籬防豕蹢蕪<lb/>
草稍焚薙清雨夜來歇濯濯新葉敷熒熒夜花發放鋤<lb/>
<pb n="KR4h0143_WYG_192-28b"/>
息重陰舊書漫披閲倦枕竹下石醒望松間月起來步<lb/>
閒謡晚酌檐間設酣時藉草眠忘與鄰翁别<lb/>
　　　水濱洞<lb/>
送逺憩岨谷濯纓俯清流沿溪陟危石曲洞藏深幽花<lb/>
靜馥常閟溜暗光亦浮平生泉石好所遇成淹留好鳥<lb/>
忽雙下鯈魚亦羣遊坐久塵慮息澹然與道謀<lb/>
　　　山石<lb/>
山石猶有理山木猶有枝人生非木石别久寧無思愁<lb/>
<pb n="KR4h0143_WYG_192-29a"/>
來步前庭仰視行雲馳行雲隨長風飄飄去何之行雲<lb/>
有時定遊子無還期髙梁始歸燕鶗鴂已先悲有生豈<lb/>
不苦逝者長如斯已矣復何事商山行采芝<lb/>
　　　諸生<lb/>
人生多離别佳㑹難再遇如何百里外三宿便辭去有<lb/>
琴不肻彈有酒不肻御逺陟見深情寧予有弗顧洞雲<lb/>
還自棲溪月誰同步不念南寺時寒江雪將暮不記西<lb/>
園日桃花夾川路相去倐幾月秋風落髙樹富貴猶塵<lb/>
<pb n="KR4h0143_WYG_192-29b"/>
沙浮名亦飛絮嗟我二三子吾道有真趣胡不攜書來<lb/>
茅堂好同住<lb/>
　　　寄友用韻<lb/>
懷人坐深夜帷燈曖幽光耿耿積煩緒忽忽如有忘𤣥<lb/>
景逝不處朱炎化微涼相彼谷中葛重陰隕衰黃感此<lb/>
客遊久經年未還鄉伊人不在目絲竹徒滿堂雲深雁<lb/>
書杳夢短關塞長情好矢無斁願言覬終償惠我金石<lb/>
編徽音激宫商馳輝不可即式爾增予傷馨香襲旰膂<lb/>
<pb n="KR4h0143_WYG_192-30a"/>
聊用中心藏<lb/>
　　　别湛甘泉<lb/>
行子朝欲發驅車不得留驅車下長坂顧見城東樓逺<lb/>
别情己慘況此艱難秋分手訣河梁涕下不可收車行<lb/>
望漸杳飛埃越層丘遲囘岐路側孰知我心憂<lb/>
　　周倫<lb/>
　　　雨霽登馬鞍山<lb/>
春暮日始霽尋幽憩上方洞壑石衣冷幡幢松雨香悠<lb/>
<pb n="KR4h0143_WYG_192-30b"/>
然倚雲閣極目塵沙場<lb/>
　　張琦<lb/>
　　　遊長山<lb/>
偶偕羣從遊騎馬秋山冷笑語應谷聲揚鞭亂江影入<lb/>
山尚未深而有山棲境紅子落長藤蒼苔覆眢井短棘<lb/>
刺我衣朔風吹我領飢腹覓蕨根健步出松頂樵人四<lb/>
五家炊煙忽生暝問樵何處山云是丹霞嶺黽勉越崇<lb/>
岡豁然見髙景飛鳥盪胷至浮雲暗生脛陟高原自平<lb/>
<pb n="KR4h0143_WYG_192-31a"/>
可以發深省<lb/>
　　謝廷桂<lb/>
　　　茶園市伍家候大巡<lb/>
微風散輕陰日色在雲裏出郭天氣佳游衍心自喜肩<lb/>
輿厯青原瀰瀰見溪水農家住林藪前山若屏几因話<lb/>
田與桑欣然憶鄉里<lb/>
　　　九月六日早發新化<lb/>
出郭問前路度溪望千峰曉雨送薄寒碧嶂囘秋容人<lb/>
<pb n="KR4h0143_WYG_192-31b"/>
言秋思悲我愛山色濃歸興儻如此宦情渾已慵故園<lb/>
黃菊花正及茱茰鍾佳節不負人江海媿浮蹤<lb/>
　　　過彭澤縣<lb/>
挂㠶過匡廬檥舟向江縣彭澤舊知名淵明今不見巖<lb/>
松露沾蓋堤柳風拂面雖非當時物過客生愛戀公如<lb/>
素玉姿不以緇湼變又如瑶臺鶴凡鳥亦知羨我欲賦<lb/>
弔詞清詩公所擅我欲酬一觴薄酒不堪薦漲澤曉乘<lb/>
舟秋濤夜馳傳區區葵藿心瑣瑣芹曝善因公懷昨非<lb/>
<pb n="KR4h0143_WYG_192-32a"/>
歸里今得便<lb/>
　　周用<lb/>
　　　清都<lb/>
惟昔遊清都眷兹固難忘此日復何日真宰垂謙光合<lb/>
沓來天人羽儀紛成行被髮乘麒麟赤脚踏鳯凰層霄<lb/>
何嵬嵬瓊宫互相望六丁啓九關稽首朝紫皇紫皇顧<lb/>
之笑署我玉座旁當顔舉北斗為我酌酒漿一酌好顔<lb/>
色再酌生樂康羲和鞭白日囘車息扶桑夜半聞天雞<lb/>
<pb n="KR4h0143_WYG_192-32b"/>
九州但茫茫<lb/>
　　　思古<lb/>
古人不可見要見古人心羲皇日已逺河嶽徒髙深焉<lb/>
知千載後無人復思今為君歌所思清風激啇音<lb/>
　　　恥菴<lb/>
子車古有訓人不可無恥悠悠下千載聞者乃興起清<lb/>
風濯厚顔伊人欲何俟西山伯夷蔽東海魯連水願言<lb/>
謝賢達毋獨為君子<lb/>
<pb n="KR4h0143_WYG_192-33a"/>
　　魯鐸<lb/>
　　　送友人歸武功<lb/>
庭臯鳴落木游人感秋風援琴起中夜鮮復襟期同寒<lb/>
蛩響簷側髙雁翔雲中雞鳴戒行李微日東牕紅游從<lb/>
集盤榼酒盡情未終行人難久留矯首成西東願言尺<lb/>
素書歲歲常相通<lb/>
　　　雜感<lb/>
東村有松檜西村滿楊柳我家住村東來往村西久浮<lb/>
<pb n="KR4h0143_WYG_192-33b"/>
陽起郊原游衍及親友取蔭東西村常倒尊中酒風霜<lb/>
倐摧厲此意遂相負吾廬翳松檜揺落殊未有<lb/>
苕苕孤生桐託根雲夢臺青皮閲歲年細雨生莓苔衆<lb/>
羽欣所止威鳯有時來歲晚歇芳意揺落依寒梅<lb/>
端居有所思所思在長安冉冉歲云暮夢想接容顔緘<lb/>
書不我遺悵此别恨端徙倚向幽獨喟然傷心肝<lb/>
懷人不能寐被衣彈鳴琴鳴琴若作意中夜發孤音美<lb/>
人在何許遥憶湘水陰征鴻去不返雙魚逝何深引領<lb/>
<pb n="KR4h0143_WYG_192-34a"/>
重躑躅幽恨獨難任<lb/>
　　徐問<lb/>
　　　和太守朝望登毗盧閣<lb/>
與客登層樓鈎簾瞰幽壑秋色動遥林千厓自空廓俯<lb/>
視清川流或見沙鳥落涼飇拂襟袂閒雲漾飛閣書臺<lb/>
藤蘚荒伊人久云邈餘香有叢桂三齅風前蕚<lb/>
　　　歲暮<lb/>
海濱歲云暮草木尚莽蒼𤣥枵隱化機羣蟄寂餘響誰<lb/>
<pb n="KR4h0143_WYG_192-34b"/>
云果不食有復繼兹往充然天地心生息在反掌況乃<lb/>
青陽交和風遍穹壤陽德嘉再亨吾亦觀吾養重關靜<lb/>
喧囂性定道心長百年日斯征撫事集遐想惟當務崇<lb/>
德不媿兹俯仰<lb/>
　　陸深<lb/>
　　　聽雨<lb/>
白髮日夜長青草綠堦生江村荷時雨潮田愜耦耕稍<lb/>
稍辨逺樹依依見孤城魚鳥亦何意上下如有情撫已<lb/>
<pb n="KR4h0143_WYG_192-35a"/>
得良晤與物本同生遭逢百年間重陰幾開晴<lb/>
　　　清河曉發<lb/>
清霜肅晴野秣馬乘暗發長逵迎淒風疎林薄殘月三<lb/>
五東方星橫斜北斗没似聞度外陂苦寒傷馬骨<lb/>
　　　儼山精舎晚意<lb/>
林深暮煙紫海近秋月白稍稍神慮淡悠悠寺喧隔乾<lb/>
坤等逆旅誰非逺行客遣此百憂端棲我一畞宅楚狂<lb/>
難忘世湘纍竟何益寄情混漁樵託契友金石<lb/>
<pb n="KR4h0143_WYG_192-35b"/>
　　　寓彰德倉司小憩頗有花竹之觀<lb/>
愧乏瀟灑趣享此山林居時花當春發喬木向日舒好<lb/>
風泛崇光有鳥鳴前除坐久獨顧影悠然思遂初去住<lb/>
各有適得喪兩俱無<lb/>
　　　龍泉<lb/>
瀑布下匡廬倚天垂玉柱瀟瀟六月寒坐對白龍舞幽<lb/>
人送目餘新添夜來雨<lb/>
　　張邦奇<lb/>
<pb n="KR4h0143_WYG_192-36a"/>
　　　感遇<lb/>
我昔見媺人婉孌容色好貽我瓊玉鈎願言佩終老我<lb/>
來旣已晚美人逝不返薄帷明月夜使我心悽惋芳蘭<lb/>
何葳蕤采之將遺誰感彼媺人贈銜恩空淚垂<lb/>
　　　迎春<lb/>
閉門終日坐不知天地春鴻鈞一以動百物相鮮新憶<lb/>
昨凋落時梅李各有仁如今發生氣亦復資絪緼達人<lb/>
均四海愚者分比鄰嗟予二三友歡㑹當及辰我有一<lb/>
<pb n="KR4h0143_WYG_192-36b"/>
尊酒可以陶吾真<lb/>
　　　送張君用之鶴慶<lb/>
燕臺一尊酒送爾滇南行風塵萬餘里極目難為情故<lb/>
人忽已散落日𤣥蟬鳴曾無别離色可以觀平生<lb/>
　　　送王宜學編修謫官三河驛<lb/>
若華照四海靄靄凝浮陰揮之不可得憂心日欽欽嶺<lb/>
南多嘉樹隆冬見青林去去逺垢氛聊以澄煩襟綠衣<lb/>
無怨言白華多苦心願子崇明德永言終令音<lb/>
<pb n="KR4h0143_WYG_192-37a"/>
　　　祝融峯<lb/>
危峯踰萬仞衆峯不敢並到此得大觀超然稱心境捫<lb/>
星或低頭望日不引領分明見員儀怳忽凌倒景時月<lb/>
當坤陰霜林肅而靜我欲囘陽春叩此祝融頂<lb/>
　　徐縉<lb/>
　　　送徐昌榖使湖南<lb/>
鴻雁惜離羣噭噭鳴不已如何平生親奄忽去千里懷<lb/>
哉可奈何王事有端委城南走相送意逐東流水駕言<lb/>
<pb n="KR4h0143_WYG_192-37b"/>
度前岡迤邐厯河涘道路阻且長嚴程自兹始贈子以<lb/>
瓊瑶酬我一端綺<lb/>
昔與子北征嚴霜拂貂裘今子遽行邁春水浮蘭舟永<lb/>
懷㑹晤好重此離别愁出門望千里楊柳倐已抽想見<lb/>
歲月積囘首瀟湘秋遥窺九疑山近賦黃鶴樓嗟哉滯<lb/>
一方安能從子遊<lb/>
　　　感遇<lb/>
朝旦别燕京景落憩吳船揚舲發潞渚伐鼓信囘沿芳<lb/>
<pb n="KR4h0143_WYG_192-38a"/>
蘭已衰歇歸鳥紛飛旋䬃䬃風揚沙皚皚冰塞川黃雲<lb/>
結四野白霧縈三邊顧瞻望城闕參差御飛軒撫化心<lb/>
愴惻覽物淚潺湲行行指舊山税駕從所便<lb/>
　　黃鞏<lb/>
　　　山中吟<lb/>
春山澹無姿春雲濕將雨隔林有人家知是雲深處雲<lb/>
深山徑微欲往疑無路不如山中人只在山中住<lb/>
　　孟洋<lb/>
<pb n="KR4h0143_WYG_192-38b"/>
　　　别家<lb/>
僕夫早嚴駕行行之楚鄉依依戀故里尊俎臨道旁親<lb/>
友偕集送兒女泣成行隣國非遐征嵗月未可量白露<lb/>
塗郊原秋草日焜黃沙禽竝栖宿鴻雁東西翔且為斯<lb/>
須留日晚途路長不云行役苦徒令居者傷<lb/>
　　殷雲霄<lb/>
　　　聞太初出遊<lb/>
江風散微雨重峯生遥碧林端浮新青梅遲見殘白地<lb/>
<pb n="KR4h0143_WYG_192-39a"/>
僻爭訟簡吏散庭院寂煙水澹孤城齋閣坐成夕忽念<lb/>
同懷人清光隔咫尺溪舟時載酒野步或攜䇿靜躁心<lb/>
詎異寤歌聊自釋<lb/>
　　　感遇<lb/>
孤鳥失其林日暮鳴且飛風枝棲未定揺揺將安歸中<lb/>
洲有芳草慘澹少光輝舟楫蕩流波根株苦無依悲此<lb/>
逺征人三代故鄉違萬里長塗間安知身是非東海有<lb/>
釣綸西山可采薇悠悠迷方子誰能識其幾<lb/>
<pb n="KR4h0143_WYG_192-39b"/>
　　　宿江陰得太初書<lb/>
侵晨發毘陵薄暮及江陰積雪明髙原歸鳥喧前林孤<lb/>
舟風雨夕大江雲霧深遥遥越鄉感脈脈游子心美人<lb/>
隔江浦晤語安可尋情至物有合離析領瑶音愛賞欣<lb/>
自古慕羣悲獨吟寄言狂歌客一尊待吾斟<lb/>
　　　雜詩<lb/>
春日倉庚鳴百芳麗以繁桃李成蹊徑蝴蝶何翩翻一<lb/>
朝鳴鶗鴂零露下庭蘭揺落非所悲所懷無由宣歲華<lb/>
<pb n="KR4h0143_WYG_192-40a"/>
遂云晏歎息將何言<lb/>
終日抱膝坐門前無來客所懷不可忘脉脉想疇昔登<lb/>
髙而逺望雲霧塞八極離禽飛且鳴孤蘭慘無色晤言<lb/>
思親友日暮空歎息<lb/>
　　　寄繼之户部<lb/>
𤣥鶴摩天飛求友得雲鷖一為萬里別悲歎隔雲谿豈<lb/>
無百鳥軰異趣多町畦何時三珠樹與爾同幽棲<lb/>
采蘭金田山懿此幽獨春區區徒自愛持以贈逺人比<lb/>
<pb n="KR4h0143_WYG_192-40b"/>
鄰豈不好寄託各有因願言保芳潔即此常相親<lb/>
　　林文纉<lb/>
　　　再入計<lb/>
冐寒發江郭隨衆述所職驅車䇿駑馬夙夜不遑息行<lb/>
山厯峻阪遡川履深澤昔來楓葉青今往霜林赤郡縣<lb/>
本舊游轉盼非疇昔新知多遷除故吏半更易惆悵時<lb/>
物移銅符猶未釋服役職所任詎歎如蓬跡耿懷抱微<lb/>
誠天顔期再覿<lb/>
<pb n="KR4h0143_WYG_192-41a"/>
　　嚴嵩<lb/>
　　　山塘<lb/>
山塘深且廣邐迤抱山麓隔浦見人家依依桑柘綠日<lb/>
落煙水寒遶塘飛屬玉<lb/>
　　　仰山<lb/>
石磴盤秋蘿危亭出峯樹行人上山道望望雲飛處洞<lb/>
口曉鐘聲林僧獨歸去<lb/>
　　　贈友<lb/>
<pb n="KR4h0143_WYG_192-41b"/>
北風吹層波髙㠶疾於馬矯首望雲山日夕到鄉舎親<lb/>
友慰逺歸春杯正堪把故園多所歡薄宦何為者<lb/>
　　　阻雨不得登蟠龍<lb/>
溪上風雨來䬃䬃篁竹亂油雲翳層峯對面隔霄漢鳥<lb/>
道紆百盤龍門在天半佳期恨緬邈寒望增淒斷下馬<lb/>
憩林居一顧屢長歎自無飛仙術安得淩絶觀<lb/>
　　　常甫憲副欽之翰檢與予先後登嶽欽之獨值<lb/>
　　　雨同賦<lb/>
<pb n="KR4h0143_WYG_192-42a"/>
　祠謁朝景暉峯登雲物變今朝山中客零雨罷登踐林<lb/>
　深厓路窄幽賞不可遍磴滑危難步谷暗近莫辨兹山<lb/>
　號靈幻頃刻殊隱見叨余上晴巒萬狀悉輸獻媿乏摛<lb/>
　毫賦琢句被厓蘚君侯擅風騷胷中富溪巘佳辭出天<lb/>
　巧不復勞洗鍊巖巒閟輝彩草樹迷蔥蒨豈被山靈妬<lb/>
　或遭造物譴並覯欣兹奇獨往惜已殿期君嗣芒屐言<lb/>
　保筋力健<lb/>
　　　陳彛<lb/>
<pb n="KR4h0143_WYG_192-42b"/>
　　　　憩桑洲驛<lb/>
　六月如坐甑崎嶇厯寒景褦襶旣不堪況乃越崇嶺鳥<lb/>
　聲當晝寂松杉疑畫靜桑洲知駐足遥望神已騁行行<lb/>
　進山驛解渴趨丹井解衣卧北軒遥山度雲影<lb/>
　<lb/>
　<lb/>
　<lb/>
御選明詩卷二十三<lb/>
</p>
<p>
</p>
  </div>
</body>
</text>
</TEI>
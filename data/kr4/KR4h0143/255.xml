<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_255-1a"/>
　欽定四庫全書<lb/>
御選明詩巻八十六<lb/>
　　七言律詩十九<lb/>
　　　馮琦<lb/>
　　　　遊廣福寺<hi>山有仙人博處</hi>
　對削雙峯小徑開丹梯翠壁轉縈回空香縹緲諸天下<lb/>
　秋氣蕭森萬壑來青草斷碑餘古洞白雲殘局冷仙臺<lb/>
　山僧野老堪同坐海鶴汀鷗莫浪猜<lb/>
<pb n="KR4h0143_WYG_255-1b"/>
　　　　秋夜獨坐偶成<lb/>
　丹鳯城西小苑開夜深清露冷蒼苔寒星歴歴疎螢度<lb/>
　落木蕭蕭候雁迴涼雨乍收雲滿樹碧天如洗月臨臺<lb/>
　中宵不掩雙扉卧恐有相思命駕來<lb/>
　　　　家君之官和州<lb/>
　鄉心惆悵白雲飛一問郵程淚滿衣羇旅孤臣從此去<lb/>
　京華遊子欲何依殘霞天落濡須水明月江空采石磯<lb/>
　别後㡬時書信逹只愁秋盡北鴻稀<lb/>
<pb n="KR4h0143_WYG_255-2a"/>
　　　邢太保破倭功成以大司馬筦留鑰過家省覲<lb/>
　　　太夫人<lb/>
雲霄漢闕頒新命豐鎬周京奠舊邦九列獨髙蒼玉佩<lb/>
六師争擁碧油幢横戈絶域春浮海擊楫中流夜渡江<lb/>
聖主憂先根本計留侯籌䇿况無雙<lb/>
　　鄒元標<lb/>
　　　山行聞雞<lb/>
亭午荒山聞逺雞孤征遥向夜郎西分違悵望飛雲乆<lb/>
<pb n="KR4h0143_WYG_255-2b"/>
起舞愁驚落日低逐客馬前春寂寂王孫天畔草萋萋<lb/>
思鄉故國情無限回首風煙路㡬迷<lb/>
　　　草堂雜興二首<lb/>
柴扉恰對玉屏峯環合千峯翠萬重曉映明霞侵薜荔<lb/>
秋懸白雪㸃芙蓉臨池自種先生桞巢鶴宜栽處士松<lb/>
借問當年遊宦者㡬人曾此躡髙蹤<lb/>
坐擁柴扉乆不開村園委巷自徘徊漸看細草循階長<lb/>
已見紅雲拂檻來閒極㡬尋陶令傳情深猶憶杜陵杯<lb/>
<pb n="KR4h0143_WYG_255-3a"/>
吟成信歩翛然處索笑庭前㡬樹梅<lb/>
　　　晚適<lb/>
城外青山列畫屏城頭返照樹冥冥行依曲圃花沾䄂<lb/>
望入孤村竹倚亭一片好風來芰沼半灣新月到柴扃<lb/>
東臯薄暮鐘聲動愁聼歸鴉落晚汀<lb/>
　　陸可教<lb/>
　　　陶山幽棲寺<lb/>
萬山迴合隠招提聞説䲭夷舊此棲三䇿早知能霸越<lb/>
<pb n="KR4h0143_WYG_255-3b"/>
千金何意復居齊人尋古洞穿雲入木落層巖聼鳥啼<lb/>
欲向山僧論往事五湖煙櫂至今迷<lb/>
　　嚴一鵬<lb/>
　　　清明日賈弘菴棲隠園社集<lb/>
春風吹拂桞絲斜佳節相攜感物華共有錦囊題白雪<lb/>
未須金管勸流霞人行磴道初如蟻日落湖帆盡載花<lb/>
散歩踏芳歸任晚城南猶有未棲鴉<lb/>
　　馮夢禎<lb/>
<pb n="KR4h0143_WYG_255-4a"/>
　　　方伯文明府招遊溪上<lb/>
春山郭外遶澄溪放鷁中流綺饌齊樹色盡滋青嶂雨<lb/>
鶯聲不斷緑楊堤危梁截水平飛瀑複閣淩空半入霓<lb/>
極目鄉闗雲霧裏此身已在萬峯西<lb/>
　　徐桂<lb/>
　　　詠新桞二首<lb/>
掩映朱樓䕃曲池霏微芳樹早含滋枝枝水畔纔舒眼<lb/>
葉葉風前乍展眉未許漫天輕作絮且教拂地有垂絲<lb/>
<pb n="KR4h0143_WYG_255-4b"/>
征人逺道那堪折休共梅花篴裏吹<lb/>
條風一夜乍回枯黛色和煙半有無𤣥灞柔條堪繫馬<lb/>
白門疎影不藏烏樓頭寒映羅衣薄曲裏風驚紫塞孤<lb/>
春水渌波春草碧等閒芳嵗莫教徂<lb/>
　　朱維京<lb/>
　　　飛虹橋<lb/>
鯨海遥涵一水長清波深處石為梁平鋪碧甃連馳道<lb/>
倒瀉銀河入苑牆晴緑乍添垂桞色春流時泛落花香<lb/>
<pb n="KR4h0143_WYG_255-5a"/>
微茫迥隔蓬萊島不放飛塵入建章<lb/>
　　陸懋龍<lb/>
　　　湖樓雨集<lb/>
不量晴雨便稱巵雨過樓頭别一姿畫壁雲香從座起<lb/>
筠簾風影逐波移歌殘燭灺春衣怯語雜觴飛夜漏遲<lb/>
帯濕管簫疑半咽城烏啼上隔牆枝<lb/>
　　傅光宅<lb/>
　　　春日花下有感<lb/>
<pb n="KR4h0143_WYG_255-5b"/>
江月江煙望白門春風春雨自黄昬年年楊桞無消息<lb/>
夜夜梨花有夢魂蘇小香車松下路莫愁芳樹水邊村<lb/>
緘情欲寄雙飛燕腸斷迴文是淚㾗<lb/>
　　馮大受<lb/>
　　　迴瀾臺<hi>在郡城之西先祖廷尉公築砥柱中流一郡之大觀也</hi>
平蕪漠漠水泓泓目送煙霞萬里清小雨挾雲歸斷岸<lb/>
亂帆拂桞渡孤城江銜睥睨寒星沒海近樓臺霽色平<lb/>
獨立中流雄砥柱令人俯仰寄深情<lb/>
<pb n="KR4h0143_WYG_255-6a"/>
　　　夜雨舟中不寐<lb/>
雨帯秋風秋思生孤舟旅泊夢難成盡添玉漏今宵永<lb/>
直把銀河一夜傾起坐不禁篷底濕挑燈聊得燭花明<lb/>
無端忽過天邊鴈嘹嚦愁聞三兩聲<lb/>
　　　秋水<lb/>
氣爽髙秋天地清方諸應候百川平寒揺夢澤流雲影<lb/>
冷浸瀟湘夜月明一色混涵連碧落三山浩渺接蓬瀛<lb/>
那堪極目蒹葭外忽漫懷人感自生<lb/>
<pb n="KR4h0143_WYG_255-6b"/>
　　　客中九日<lb/>
帝城佳節又重陽聊為登臨一望鄉萬里髙秋來爽氣<lb/>
千山寒碧洗濃糚丹楓江上飄霜冷黄菊尊前對酒芳<lb/>
正憶茱萸兄弟會忽驚歸鴈兩三行<lb/>
　　黄克纉<lb/>
　　　将出都門和瀋王見懷韻<lb/>
平臺趿履憶當年榆莢楊花四月天授簡緫慚枚叔賦<lb/>
躭詩獨記楚王賢寒嘶匹馬春明外晴落孤鴻魏闕前<lb/>
<pb n="KR4h0143_WYG_255-7a"/>
南去䖍州千萬里薊門章水各風煙<lb/>
　　許𢎞綱<lb/>
　　　丁酉再告<lb/>
多病年來不耐官柴門桞色意中看偏於蓴菜思張翰<lb/>
自分圍棋老謝安長日生涯惟㸃易故人書問且加餐<lb/>
畫溪煙雨春蓑緑重與君王乞釣竿<lb/>
　　余寅<lb/>
　　　送包明臣之任潮陽簿<lb/>
<pb n="KR4h0143_WYG_255-7b"/>
七閩路盡是潮州莽蕩風煙漲海頭溪洞水腥常作霧<lb/>
桄榔葉暗不知秋琵琶洲畔蛟為窟甲子門前蜃是樓<lb/>
只有羅浮山色好蕭齋長得破羇愁<lb/>
　　楊于庭<lb/>
　　　贈李脩吾轉南祠部<lb/>
見説君王已賜環金陵亦在五雲間兩都争識神仙吏<lb/>
三禮仍居侍從班伏枕鄉心懸碣石挂帆秋色照鍾山<lb/>
謝公墩上重回首絶代風流尚可攀<lb/>
<pb n="KR4h0143_WYG_255-8a"/>
　　章嘉楨<lb/>
　　　立秋後一日張家灣訪元采曹長於胡氏園亭<lb/>
昨夜秋風一葉傳潞河風物曉澄鮮雨餘沙白垂疎桞<lb/>
雲際天青集畫船閒向園林尋舊侣坐譚騷雅聼鳴蟬<lb/>
芳尊曲沼幽香逺忽憶江南唱采蓮<lb/>
　　朱國祚<lb/>
　　　聞蟬<lb/>
燕臺歇雨薦涼颸吹送蟬聲滿御墀清影不教塵外見<lb/>
<pb n="KR4h0143_WYG_255-8b"/>
長吟先入禁中知上林氣暖枝堪託仙掌秋髙露復滋<lb/>
撫罷五絃聼漸逺空庭疎樹午隂垂<lb/>
　　　徐五脩招游九峯三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>之勝晚過斜塘賦此<lb/>
月落風微何處鐘斜塘岸岸桞惺忪疎星數㸃布棊局<lb/>
宿鳥一羣衝釣<graphic n="KR1956" url="https://raw.githubusercontent.com/kanripo/KR-Gaiji/master/images/KR1956.png" mimeType="image/png"/>潮水漸生黄歇浦野花齊放陸機茸<lb/>
故人擬贈丹砂訣商榷栖山第㡬重<lb/>
　　　自北鴈蕩踰南鴈蕩觀龍湫瀑布作<lb/>
靈域岧嶤隠不知中藏七十二峰竒披衣正在煙深處<lb/>
<pb n="KR4h0143_WYG_255-9a"/>
到面初無雨歇時謝客未曾經蠟屐貫休已後少題詩<lb/>
洞天只恨流傳晚莫覩蟲書鳥篆碑<lb/>
　　劉應秋<lb/>
　　　送林仰晉謪茶陵<lb/>
夕郎抗疏出金扉萬里衡陽一鴈飛世路何年遷客少<lb/>
聖朝今日諫書稀黄陵雨暗連青草嶽麓雲深濕翠微<lb/>
千載汨羅人不見寂寥心事更誰依<lb/>
　　葉向髙<lb/>
<pb n="KR4h0143_WYG_255-9b"/>
　　　送林客部南歸<lb/>
㡬年共逐帝京塵此日那堪别恨新畫省風流傳諫草<lb/>
黄扉事業媿絲綸故園載酒宜清晝客路聼鶯屬暮春<lb/>
君到里門應北望長安猶有未歸人<lb/>
　　　馮元成招飲吳閶新第井游西山<lb/>
勝游今喜到姑蘇千里相期興不孤雙屐時從香逕度<lb/>
短筇還倩白雲扶空山草沒支公寺落日波生范蠡湖<lb/>
此地招歡難别去夜深猶自聼啼烏<lb/>
<pb n="KR4h0143_WYG_255-10a"/>
　　方應選<lb/>
　　　春闈登明逺樓<lb/>
綺樓百尺倚雲開矯首河山爽氣來露拂金盤仙掌動<lb/>
月侵銀榜夜珠迴青藜故傍三台映綵筆争看五色裁<lb/>
燕市只今多駿骨春風紫氣滿髙臺<lb/>
　　　嘉樹林聼鼓琴<lb/>
十里風煙結紫岑千年嘉樹自成林白雲不礙拏舟路<lb/>
紅葉猶餘覆殿隂冐雪偶乗王子興聼琴還解頴師心<lb/>
<pb n="KR4h0143_WYG_255-10b"/>
清宵寒氣淩孤榻最愛松闗閉獨深<lb/>
　　　贈醉茶居士<lb/>
山中日日試新泉君合前生老玉川石枕月侵蕉葉夢<lb/>
竹爐風軟落花煙㸃來直是窺三昧醒後翻能賦百篇<lb/>
却笑當年醉鄉子一生虚擲杖頭錢<lb/>
　　　賦得潮平兩岸闊<lb/>
曉風初静浪花輕十里晴川一望平蛟窟夜寒雲黯淡<lb/>
蜃樓煙散月分明釣磯半入蘆花影漁笛遥連沙鴈聲<lb/>
<pb n="KR4h0143_WYG_255-11a"/>
却愛茫茫秋水色羊裘何處不逃名<lb/>
　　姜應麟<lb/>
　　　秋懐<lb/>
卄年投老此山丘倚杖閒看水獨流萬樹秋聲連斷峽<lb/>
一天涼雨過層樓因題楓葉開詩巻為訪蘆花上釣舟<lb/>
日静衡門無剥啄忘機惟得伴沙鷗<lb/>
　　于若瀛<lb/>
　　　雨宿潼闗<lb/>
<pb n="KR4h0143_WYG_255-11b"/>
明燈虚館凄清夜細雨蕭蕭亂客腸秋入闗門悲鼔角<lb/>
年來驛路老星霜家臨濟水菰蘆白壠接南山黍榖黄<lb/>
千里故園愁阻絶夢還京國亦他鄉<hi>時寄家京邸</hi>
　　　寄隠閣春興<lb/>
小閣逶迤近水渠蕭條不讓野人居惟将藥裹供多病<lb/>
不為花飛憶敝廬嬾散江邊清夢稳交游天上故人疎<lb/>
亦知衰晚甘淪棄世事浮雲任巻舒<lb/>
　　徐學聚<lb/>
<pb n="KR4h0143_WYG_255-12a"/>
　　　夜宿日觀峯禪房<lb/>
岱宗面面削芙蓉時有卿雲出漢封杖屨中天干象緯<lb/>
風煙下界起蛟龍河流舊繞滄溟逺練影斜懸紫翠重<lb/>
夜半石牀天籟發夢中錯認景陽鐘<lb/>
　　來三聘<lb/>
　　　解悶<lb/>
春風吹暖百花新院麴香浮竹葉春今日酒拚今日醉<lb/>
一年花老一年人浩歌聊借鶯為管醉臥何妨草作茵<lb/>
<pb n="KR4h0143_WYG_255-12b"/>
髙興未闌天欲暮攜壺帯月問西鄰<lb/>
　　朱長春<lb/>
　　　登金山<lb/>
雲亭中峙最髙頭俯出晴江萬里流夕日半窓孤嶂迴<lb/>
人家兩岸暮煙秋禪宫晉代丹青舊詩碣唐人苔蘚留<lb/>
無限登臨懷古意海門風落使人愁<lb/>
　　　漫題樓壁<lb/>
南髙峯底磵西樓借我停居作臥遊山塔浮雲當落照<lb/>
<pb n="KR4h0143_WYG_255-13a"/>
寺門古石隠江流雨中滿地收秋果日下鄰家放晚牛<lb/>
樵唱僧鐘行處是煙露丘壑正堪留<lb/>
　　　移家四首<hi>録二首</hi>
翠竹新栽映白沙碧湖深處是吾家欲逃城市移居逺<lb/>
頗有山林發興賖野鳥乍過窺几席鄰人相見饋魚蝦<lb/>
蓬蒿不少揚雄宅翻喜門無載酒車<lb/>
桑青杏白野田香浴鷺飛鳬煖渚長畫艇春遊山靄靄<lb/>
雲帆時度水茫茫一尊行樂依花塢雙鬢偷生托藥囊<lb/>
<pb n="KR4h0143_WYG_255-13b"/>
便與妻兒成避世他時雞犬即仙鄉<lb/>
　　徐三重<lb/>
　　　途中除夕<lb/>
故國愁心對落暉漏聲忽報嵗華歸寒梅殘夢隨江月<lb/>
古道征塵上客衣北極遥連雙闕迴南山迴望片雲飛<lb/>
髙堂此日嗟游子清夜猶憐獨倚扉<lb/>
　　　春雨<lb/>
春來江畔雨初霏逺樹和煙接翠微新草忽驚侵去路<lb/>
<pb n="KR4h0143_WYG_255-14a"/>
暗塵無復到征衣山圍故國浮雲暮路入寒塘楊桞稀<lb/>
愁對梅花一回首漫依歸鴈却西飛<lb/>
　　湯顯祖<lb/>
　　　臥邸寄帥思南<lb/>
臥病髙齋倚葛巾陌頭何地著清真晝長門簿添過客<lb/>
夜短窓紗減侍人西郡酒泉那可乞南城冰井復無因<lb/>
惟堪夢裏期心賞竹箐花溪過酉辰<lb/>
　　　即事寄孫世行吕玉繩<lb/>
<pb n="KR4h0143_WYG_255-14b"/>
平昌四見碧桐花一睡三餐兩放衙也有雲山開百里<lb/>
都無城郭凑千家長橋夜月歌攜酒僻塢春風唱采茶<lb/>
即事便成彭澤里何須歸去説桑麻<lb/>
　　　遣夢<lb/>
休官雲臥散仙如花下僧殘過客餘幽意偶隨春夢蝶<lb/>
生涯真作武陵漁來成擁髻荒煙合去覺搴帷暮雨疎<lb/>
風斷笑聲弦月上空歌靈漢與踟躇<lb/>
　　　送劉參藩寄門東莞覃見日盧海疇諸子<lb/>
<pb n="KR4h0143_WYG_255-15a"/>
曲江春老賦停雲病淺臨風一送君暫有公榮宜對酒<lb/>
那堪孫楚即離羣髙餐露菊逢秋盡細語霜鐘入夜分<lb/>
更折梅花問耆舊羅浮清隠最相聞<lb/>
　　　送費師之寄兆卿<lb/>
未須裘馬去翩翩風物名家自儼然數幅輕羅留結字<lb/>
一杯芳草寄題箋青衫客散河橋桞暮雨春歸寒食天<lb/>
定向林間呼小阮荷湖新著釣魚船<lb/>
　　黄居中<lb/>
<pb n="KR4h0143_WYG_255-15b"/>
　　　有渚軒宴集用韻荅潘景升軒以顧渚茶得名<lb/>
　　　余與景升不善酒而有茶癖故云<lb/>
獨醒慙逋酒債頻隨君啜茗坐花茵酒樓邀月人懷楚<lb/>
茗渚抽芽鳥報春<hi>顧渚山有鳥喚春來去採茶人呼為報春鳥</hi>話到丁年驚<lb/>
逝水歌翻子夜動梁塵猶憐擲果當年客日日江皋賦<lb/>
洛神<lb/>
　　薛三才<lb/>
　　　春暮花圃即事<lb/>
<pb n="KR4h0143_WYG_255-16a"/>
退食閒亭自委蛇慿軒忽漫問花期韶光已過九十日<lb/>
闌藥纔舒三兩枝乍和酒香風細細長留春色景遲遲<lb/>
看來最是牽情處嬝娜晴絲百尺垂<lb/>
　　何喬逺<lb/>
　　　湘南雜興<lb/>
桂林秋色滿清湘天畔登臺百粤長南入交州多薏苡<lb/>
東來海國有扶桑雲浮衡嶽窺三楚風馭羅浮限五羊<lb/>
鴻鴈稻粱無信息不知何地望江鄉<lb/>
<pb n="KR4h0143_WYG_255-16b"/>
　　袁宗道<lb/>
　　　游百尺泉<lb/>
青嶂岧嶤赴郢東寒泉飛處鬱嵸巃諸天晴灑千林雨<lb/>
六月涼生萬壑風小入傍崖驚浴鷺斜穿曲澗掛飛虹<lb/>
片時徙倚翻成惜只恐移家去此中<lb/>
　　　春日閒居<lb/>
人間何物度朝昬嬾性新來更厭喧除却跏趺惟飲酒<lb/>
纔聞呵殿便闗門虚窓月上摹松影塵榻僧來印衲痕<lb/>
<pb n="KR4h0143_WYG_255-17a"/>
獨有盆梅嫌寂寞故舒丹蕊照清樽<lb/>
　　　讀李洞詩<lb/>
不才敢擬子雲𤣥索米金門又一年風味漸隨雙鬢減<lb/>
天真猶仗一尊全破冰滴硯晨箋易掃地安單夜坐禪<lb/>
閒洗磁瓶烹岕茗故人新寄玉山泉<lb/>
　　　雪中共惟長舅氏飲酒<lb/>
盆梅香裏倒清巵閒聼羣烏噪凍枝飽後茶勲真易䇿<lb/>
雪中酒戒最難持爐心香燼灰成字紙尾書慵筆任欹<lb/>
<pb n="KR4h0143_WYG_255-17b"/>
共話當年騎竹事如今雙鬢各成絲<lb/>
　　袁宏道<lb/>
　　　郊外水亭小集三首<hi>録二首</hi>
山自蕭森澗自寒却憐勝地在長安桐隂恰好當窓覆<lb/>
桞色終宜近水看已倦呼兒猶問酒不情逢客强加冠<lb/>
湘江亦有幽居處多少芙蓉憶釣竿<lb/>
幽篁戛戛坐來清懶慢都無對客情戲水鷗雛分浪出<lb/>
趂巢烏母曳枝行堂前羯鼔人三爵花下彈棋鳥一聲<lb/>
<pb n="KR4h0143_WYG_255-18a"/>
紅藥青軒如夢裏㡬年塵傍馬頭生<lb/>
　　　别王百榖<lb/>
河上清霜鴈字斜西風匹馬又天涯錦帆涇遶郎官舍<lb/>
冠子橋通處士家好事每供梅月水清齋長試榖前茶<lb/>
東鄰不是無姝子眼底何人解浣紗<lb/>
　　　皇甫仲璋邀飲惠山<lb/>
東風吹水浴平沙鸂鷘鸕鷀滿釣槎去日翟公猶有客<lb/>
到來潘岳已無花谿鱗唼雨層層浪山碓舂雲處處家<lb/>
<pb n="KR4h0143_WYG_255-18b"/>
白石青松如畫裏臨流乞得惠泉茶<lb/>
　　　和萃芳館主人魯印山韻<lb/>
愛看幽鳥曝新陽每遇嘉隂即到觴盡日竹煙消酒去<lb/>
有時鶯語入簾長春塘雨過波紋亂花塢風迴蝶翅茫<lb/>
行到碧橋深桞處一帆涼月滿吳航<lb/>
　　　桞浪館<lb/>
徧将藍瀋浸春顔風桞鬖鬖九尺鬟鶴過㡬迴沉影去<lb/>
僧來時復帯雲還閒疏滯葉通鄰水擬典荒居作小山<lb/>
<pb n="KR4h0143_WYG_255-19a"/>
欲住維摩容得不湖亭纔得兩三間<lb/>
　　　託龍君超為覓仙源隠居詩以寄之<lb/>
雲石村中且卜廬慿君為買一峯餘全栽芝菊為疆界<lb/>
盡寫雲嵐入劵書門對仙童澆藥地巷通毛女浣花渠<lb/>
閒中每愛天台去好與劉晨間屋居<lb/>
　　　乆雪忽晴喜而有作<lb/>
殘花殘木緫精神纔見寅年一日春桞態美如新櫛髮<lb/>
山容親似逺歸人閒追老衲三餘輩更踏冰池五六巡<lb/>
<pb n="KR4h0143_WYG_255-19b"/>
江郭早須騎馬出旋呼稚子覓頭巾<lb/>
　　　别龍君超君御兄弟<lb/>
青鞋不破武陵春歸去西風一面塵荷葉山頭聞杜宇<lb/>
<hi>余村居名荷葉山</hi>桃花源上别秦人深村稻熟泉當户廢苑茶<lb/>
香寺作鄰可是無花無地主秪縁無計得分身<lb/>
　　　歸來<lb/>
歸來兄弟對門居石浦河邊小結廬可比維摩方丈地<lb/>
不妨揚子一牀書蔬園有處皆添甲花雨無多亦溜渠<lb/>
<pb n="KR4h0143_WYG_255-20a"/>
野服科頭常聚首阮家禮法向來疎<lb/>
　　袁中道<lb/>
　　　同減顧渚謝在杭秦京避暑天寧寺樹下<lb/>
槐隂竹影亂禪牀彈指飈風滿院涼亂石生雲迷海岸<lb/>
疾雷驅雨過江鄉竒峯忽散天如拭晚日重來樹有光<lb/>
乗興共移池上酌藕花泣露散幽香<lb/>
　　　南陽邸中飲同年羅子<lb/>
一聲殘滴下疎楊和露和煙浣客裳駑馬無心遊宛洛<lb/>
<pb n="KR4h0143_WYG_255-20b"/>
故人相對是瀟湘春來藥裹閒花事雨後蔬盤照酒觴<lb/>
屈指羅含居漸近叢蘭開處滿山香<lb/>
　　　小竹林贈别傅叔睿<lb/>
鹿牀深處且從容吾子風流不易逢張緒通身如嫩桞<lb/>
謝郎五字似芙蓉月來池上花光浄雨過園林竹露濃<lb/>
若使前生非大士如何一見問空宗<lb/>
　　　得勝門淨業寺看水同黄慎軒兄弟<lb/>
南人得水便忘憂兩日三番水際遊花露沾衣濃似雨<lb/>
<pb n="KR4h0143_WYG_255-21a"/>
潭風著面冷如秋拖莎帯荇流何急擲鴈抛鳬浪未休<lb/>
天外畫橋橋上桞秪疑身在望湖樓<lb/>
　　　投贈太保蹇令公三首<lb/>
天家鎖鑰重漁陽親遣元臣鎮塞荒白羽扇中麾屬國<lb/>
青油幕底拜降王鶯花煖送千門雨介胄寒生六月霜<lb/>
身事累朝闗社稷中宵私語跪焚香<lb/>
塞北重欣借㓂君琵琶曲裏奏功勛校書百帖髙連屋<lb/>
種桞千行翠入雲魯國到門諸弟子漁陽迴席舊将軍<lb/>
<pb n="KR4h0143_WYG_255-21b"/>
太平銷盡干戈氣閒却袁家倚馬文<hi>太保曽督學山東</hi>
屹然全似魯靈光虎跱龍蟠狐兔藏處世心同羊叔子<lb/>
立朝嵗比郭汾陽止将文酒銷戎隟懶把笙歌貯畫堂<lb/>
擬報國恩歸未得夢中常到午橋荘<lb/>
　　　渡黄河<lb/>
如雪寒沙千里平猛風雖盡浪猶驚草經青女全無色<lb/>
鴈過黄河别有聲騎馬乆無浮宅夢倚篷忽動蕩舟情<lb/>
可憐廣武山常在寂寞誰知豎子名<lb/>
<pb n="KR4h0143_WYG_255-22a"/>
　　　由蕪湖入新安道上<lb/>
春水平田鷺一羣黄花陌上野香薰若為雨霽猶屯霧<lb/>
緫以松多易染雲洞拂古莎來鹿女原留新跡過山君<lb/>
馬蹄閒踏蕭森影夜月朝曦兩不分<lb/>
　　沈瓚<lb/>
　　　郡中寓樓詠懷<lb/>
椀茗爐香手自持林光草色共含滋交游漸斷難忘酒<lb/>
風雨雖多不廢詩客舍食魴花落後新泉烹笋燕來時<lb/>
<pb n="KR4h0143_WYG_255-22b"/>
何妨長作樓頭主無事偏于懶性宜<lb/>
　　　張君為余貎小像二一野服一冠裳皆肖戲賦<lb/>
　　　一律效長慶體<lb/>
荷衣芰製舊丰神束帯簪冠自主賔賸有丹青稱獨步<lb/>
頓令形影共三人若為濃筆兼枯筆莫問前身與後身<lb/>
欲識生平丘壑意請從阿堵辨吾真<lb/>
　　　梅花詩<lb/>
隔塢亭亭趂水斜紙窗雲暗竹交加月痕隱約還添影<lb/>
<pb n="KR4h0143_WYG_255-23a"/>
風信顛狂每妬花幽意半銷春草岸殘香分入午蜂衙<lb/>
千迴繞樹吟詩立西日林中對浦沙<lb/>
　　徐熥<lb/>
　　　旅次石頭岸<lb/>
石頭城下水微茫回首鄉關驛路長𤓰步煙波連斷靄<lb/>
秦淮雲樹隔斜陽秋髙落木迷村舍夜靜寒潮到女牆<lb/>
客裏愁心已如此一聞南鴈更凄涼<lb/>
　　　送邵武李太守擢憲滇南<lb/>
<pb n="KR4h0143_WYG_255-23b"/>
昆明池水靜無波擁傳新從僰道過開府定能寛漢法<lb/>
采詩曾不廢蠻歌趂墟滇客龍名市納款蠻王象渡河<lb/>
他日勒功留片碣㸃蒼如黛石嵯峨<lb/>
　　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
　　　宿鄧汝髙竹林山莊<lb/>
精廬遥結翠微間借得雲窗一夕閒流水斷橋通古路<lb/>
斜陽殘磬下空山犬聲似豹聞茅舍螢火隨人入竹關<lb/>
桑柘滿村堪寄隱與君吟卧却忘還<lb/>
<pb n="KR4h0143_WYG_255-24a"/>
　　　旅次石頭岸<lb/>
縹緲孤城見石頭長懷雲水自悠悠孤村栁色連荒驛<lb/>
兩岸蘆花隱釣舟殘月微鐘京口夜澹煙疎雨秣陵秋<lb/>
客中不盡懷鄉感南鴈一聲雙淚流<lb/>
　　　過荆嶼訪族兄文統逸人隱居<lb/>
蹤跡經年懶入城滿村麻苧緑陰晴蝶尋野菜飛無力<lb/>
蠶飽柔桑齧有聲半榻暮雲推枕卧一犂春雨挾書耕<lb/>
清髙學得南州隱不忝吾宗孺子名<lb/>
<pb n="KR4h0143_WYG_255-24b"/>
　　　送林吾宗之金陵<lb/>
青絲遊騎踏春蕪二月王孫入舊都栁色東風村店路<lb/>
杏花微雨酒家壚斷橋野草尋朱雀古碣荒苔辨赤烏<lb/>
挾得紅妝歌子夜寒潮雙槳莫愁湖<lb/>
　　　巢雲院<lb/>
石勢參差若累成夕陽斜照海波平苔封古路花深合<lb/>
樹隱懸崖葉倒生入院亂穿雲影去上山遥逐澗聲行<lb/>
巢居隱士知何代千古無人記姓名<lb/>
<pb n="KR4h0143_WYG_255-25a"/>
　　　蘆花<lb/>
江畔洲前白渺茫蕭蕭摵摵鬬秋光輕風亂簸漫天雪<lb/>
斜月微添隔岸霜半夜鴈羣清避影數聲漁笛澹吹香<lb/>
瓊枝玉樹分明見愁絶懷人水一方<lb/>
　　　徐珍伯招遊惠州西湖得西字<lb/>
十里湖山碧樹齊遥聞鐘磬出招提萬家暮靄鵞城北<lb/>
一抹殘陽鷲嶺西菱葉颭風浮淺水蓼花吹浪過長堤<lb/>
蘇公此地曾遊詠自愧詩成不敢題<lb/>
<pb n="KR4h0143_WYG_255-25b"/>
　　　别在杭次韻<lb/>
頻年作客若為情兩度題詩送我行暮雨魂消江鴈影<lb/>
西風腸斷峽猿聲窮秋野柝雲邊驛午夜清砧水畔城<lb/>
從此相過踪跡少積芳亭上月空明<lb/>
　　　曉渡彭蠡<lb/>
彭蠡秋髙水接天征帆一片去茫然蘆飛楚岸千重雪<lb/>
樹擁康山幾㸃煙報曙野雞殘月後失羣寒鴈曉霜前<lb/>
客行不耐風波惡魂斷漁歌到枕邊<lb/>
<pb n="KR4h0143_WYG_255-26a"/>
　　　閒居<lb/>
竹滿簷楹草滿除青山應屬野人居未春預借看花騎<lb/>
欲雨先徵種樹書石鼎香酣吟懶後瓦鐺茶熟夢迴初<lb/>
半生消受淸閒福一任人嗔禮法疎<lb/>
　　　圖南王孫移家西山賦贈<lb/>
從來生長在朱門今日移家入逺村晴放好山當屋角<lb/>
暗通流水過籬根應門但委栖松鶴摘果頻勞掛樹猿<lb/>
只為欲成鴻寳訣故尋幽僻避塵喧<lb/>
<pb n="KR4h0143_WYG_255-26b"/>
　　　送商孟和應試留都<lb/>
新柳如絲拂地齊送君遥向石城西春明草色迷牛首<lb/>
秋老槐花上馬蹄二水煙波移舴艋六朝鐘磬認招提<lb/>
讀書借得憑虛閣古埭霜寒聽曉雞<lb/>
　　　二月晦日同喻叔虞張紹和郭汝承集商孟和<lb/>
　　　𤣥曠山房分得巖字<lb/>
春草芊芊絲未芟别開芳墅隔塵凡小樓斜倚將枯樹<lb/>
絶磴傍通欲斷巖寒信催花三月近夕陽流影半峰銜<lb/>
<pb n="KR4h0143_WYG_255-27a"/>
攜來茗椀堪供客新啟旗槍白絹緘<lb/>
　　　送俞本之游楚<lb/>
寒臯木落水連天雲際孤城望漢川隔岸數聲湘女瑟<lb/>
中流千里鄂君船鷓鴣夜叫黄陵月猿狖秋啼赤壁煙<lb/>
挾得離騷經一巻行吟長對楚江邊<lb/>
　　　驛樓送惟和兄北遊<lb/>
夜靜江空欲上潮榜人催喚解蘭橈離腸禁得幾回斷<lb/>
别夢不辭千里遥沙起交河陰漠漠風吹易水冷蕭蕭<lb/>
<pb n="KR4h0143_WYG_255-27b"/>
關山迢遞何時盡此是他鄉第一宵<lb/>
　　　送沈廣擢徳淸令<lb/>
新懸墨綬謝青氊仙令栽花向霅川處處勸耕黄稻雨<lb/>
村村收繭緑桑煙官淸但飲雙溪水吏散閒尋半月泉<lb/>
莫戀彈琴寛賦稅司農方急水衡錢<lb/>
　　焦竑<lb/>
　　　憶别<lb/>
懷人幾上越王臺雲鎖空林首重迴夜雪有情憐獨往<lb/>
<pb n="KR4h0143_WYG_255-28a"/>
春風無恙不重來愁邊短榻寒禽下病起新篇過鴈裁<lb/>
三逕荒涼羊仲老傷心開落退園梅<lb/>
　　　送吳伯恒太守之杭州<lb/>
東方千騎擁征橈涼入離亭酒半消天竺鴈來芳草歇<lb/>
秣陵人去碧雲遥六橋衰栁吟風葉八月寒江急暮潮<lb/>
君到扁舟勞問訊有無髙士在漁樵<lb/>
　　　送君錫遊金焦二山<lb/>
雙崖出水勢堪凭才子乗春快一登檻外煙巒低北固<lb/>
<pb n="KR4h0143_WYG_255-28b"/>
望中雲樹接金陵風回兩岸聞人語雨過千帆亂佛燈<lb/>
好為吾家尋舊隱洞門蘿薜翠層層<lb/>
　　吳道南<lb/>
　　　送朱養淳太史典試江右<lb/>
紫陌新軺夾道看詞臣分命出金鑾片帆左蠡乗新漲<lb/>
一榻秋屏對早寒南國文裁運斤手西江派重采詩官<lb/>
何當更問閭閻苦歸與君王䇿治安<lb/>
　　陶望齡<lb/>
<pb n="KR4h0143_WYG_255-29a"/>
　　　覽鏡<lb/>
莫怪年時愛道裝姓名久已隸空王六時自禮蓮花漏<lb/>
每日親拈印字香詩景天和邀客和衡門草長與人長<lb/>
夜燈㸃罷仍朝梵靜業山中也覺忙<lb/>
　　　小園<lb/>
滿窗煙翠鏡湖南隱士圖書海岳菴畫艇故敎藏五栁<lb/>
啼鶯頻與喚雙柑泥人山似當春睡中酒花仍白晝酣<lb/>
已插疎籬䕶芳草更添微徑擬三三<lb/>
<pb n="KR4h0143_WYG_255-29b"/>
　　　湖上新屋成<lb/>
東西坊本依城市大小山今有弟兄擬卜幽棲分嶺翠<lb/>
好憑竹閣聽泉聲倦同飛鳥投林急慵愛蝸牛戴屋行<lb/>
湖上一椽聊爾爾扶犁權與老農耕<lb/>
　　　陳侍御西湖莊<lb/>
名塲羨爾一身收墨詔新銜拜醉侯艇子舊裝蓮葉㨾<lb/>
吳兒殊有串珠喉輕輿軟逕花間馭晚翠朝煙水上樓<lb/>
我有淸狂公記取十旬三度淨慈遊<lb/>
<pb n="KR4h0143_WYG_255-30a"/>
　　　送詹生<lb/>
了無經術只甘眠且免門人笑腹便隔歲豈堪繙舊歴<lb/>
廢琴端為發新絃低頭我已推東野髙足誰能似鄭𤣥<lb/>
莫惜湖亭暫時語夜潮偏送上灘船<lb/>
　　　東山<lb/>
竹梢藤蔓冷僧扉門外蒼松忽減圍<hi>舊多老松夾道近為人伐存者皆穉</hi>
斸藥更誰悲逺志摘花猶得訪薔薇落潮漁艇晚初閣<lb/>
上浦風帆健欲飛絲管暮年陶寫盡謝公何日復東歸<lb/>
<pb n="KR4h0143_WYG_255-30b"/>
　　　與季豹遊雲門<lb/>
叢竹生鞭晚稻齊石橋重訪古時題谷雲未出俄成雨<lb/>
簷瓦初鳴已漲溪月氣忽穿殘蜺斷亂山翻在夕陽西<lb/>
秦碑解讀隨君讀苔磴從髙不濕泥<lb/>
　　董其昌<lb/>
　　　送喬黄門<lb/>
夕郎何事厭承明結束征衣節候更汲孺在庭推直道<lb/>
虞卿捐印見交情關山歲晏黄河闊邊塞春深白草生<lb/>
<pb n="KR4h0143_WYG_255-31a"/>
總是離愁心折處壯君駿馬太縱横<lb/>
　　　義興作<lb/>
獨將長劔倚秋空不道荆溪亦路窮問我姓名惟應馬<lb/>
向人衣袂指歸鴻煙蒸曉岫全籠碧霜入疎林欲變紅<lb/>
行子已諳揺落意未妨身世有牆東<lb/>
　　　贈狄將軍<lb/>
急管繁絃寫竹枝聽來不作異方悲六千君子舊名將<lb/>
兩隊美人新敎師便許羇心拚緑醑能無佳句比紅兒<lb/>
<pb n="KR4h0143_WYG_255-31b"/>
若論湖海鷗盟在再入花源未可知<lb/>
　　　馮觀察元成治第東有繡佛西置萬巻牡丹盛<lb/>
　　　開命酌漫賦<lb/>
名園占領豔陽多未似沉冥廢嘯歌坐竹興仍修禊後<lb/>
看書愁奈送春何窗前散綺揺書帯臺畔凝看亂鉢羅<lb/>
莫向花叢問姚魏年來蝶夢不曾過<lb/>
　　傅徳新<lb/>
　　　送郭靑宇參藩巴蜀<lb/>
<pb n="KR4h0143_WYG_255-32a"/>
殊方幾載歎離羣忽漫相逢又送君萬里江湖龍劔合<lb/>
一尊風雨薊門分峨岷迥出天連雪棧閣平臨馬度雲<lb/>
蜀相威名應不負他時消息好相聞<lb/>
　　　送董兵備衡水<lb/>
帝城南望楚江開捧檄人看日下來萬里春光明使節<lb/>
千年王氣接金臺雲連湘浦雙星度天盡衡陽一鴈回<lb/>
今日長沙同内地逢時翻羨洛陽才<lb/>
　　黄輝<lb/>
<pb n="KR4h0143_WYG_255-32b"/>
　　　送梅禹金還宣城<lb/>
北風吹雪亂征塵野寺離觴不記巡歌筑動迷追賞地<lb/>
琴書偏泥倦遊身來時栁絮如今日去後梅花是故人<lb/>
及到敬亭相憶否東山女伎正迎春<lb/>
　　　次韻荅江進之見贈<lb/>
簿領如山蛻骨餘散曹日與列仙居新知緫入逃禪酒<lb/>
往事都成解夢書身外姓名空自縛年來容鬢定何如<lb/>
長安雨後西山近疲馬安於四望車<lb/>
<pb n="KR4h0143_WYG_255-33a"/>
　　　贈鄭使君開府鄖陽<lb/>
肘懸金印鬢初斑遥望鄖陽錯繡間自取赤文開地軸<lb/>
真同𤣥武鎖天關衣袪斜綰三州水劔脊平分兩戒山<lb/>
棨衞淸香雲氣裏謝羅仙跡好追攀<lb/>
　　方大鎮<lb/>
　　　塗太僕揆宇先生滇中寄書附荅<lb/>
白雲迢遞㸃蒼居十載開心萬里餘枕上西風孤客夢<lb/>
天涯北鴈數行書黄花並憶漳河賦緑酒相從上谷車<lb/>
<pb n="KR4h0143_WYG_255-33b"/>
夷蹠報施無定論燕山迷望轉踟躕<lb/>
　　章士雅<lb/>
　　　秋雨<lb/>
秋雨秋風入暮天愁心獨與片帆懸緫敎作客非千里<lb/>
堪笑為郎已六年蘆葉半黄風破岸稻花全白水平田<lb/>
棲遲歲月憐今昔梁父孤吟倍黯然<lb/>
　　　憶小園花事<lb/>
天南人去二三月小苑花飛五六枝孤閣自開巢乳燕<lb/>
<pb n="KR4h0143_WYG_255-34a"/>
疎簾不巻駐遊絲園蔬未作愁中供芳草還虚夢裏詩<lb/>
最憶東鄰夜吹笛一聲遥在月明時<lb/>
　　　别思<lb/>
東方千騎去如雲最有羅敷念使君曉鏡疎花看寂寞<lb/>
夜香明月坐氤氲門前細雨新桃浪陌上和風舊燕羣<lb/>
莫道朝來無錦字落花飛處半迴文<lb/>
　　　天雄道中<lb/>
天雄自昔推雄鎮鎖鑰於今重北門河近白溝人不渡<lb/>
<pb n="KR4h0143_WYG_255-34b"/>
關連紫塞戍常屯重陰巻雪氷還合朔氣吹沙日易昬<lb/>
極目荒原無匹馬車輪何事促王孫<lb/>
　　姜志禮<lb/>
　　　送夏鶴田給諫使琉球<lb/>
聖朝雨露海東頭玉節翩翩覽勝遊萬里星槎銀漢杳<lb/>
三山風馭碧天秋扶桑曉日迎靑鎖瓊島春雲駐絳騶<lb/>
聞道南金煩大舶輶軒何以荅宸旒<lb/>
　　吳正志<lb/>
<pb n="KR4h0143_WYG_255-35a"/>
　　　雪後城上晚眺<lb/>
同雲乍斂晚峯青城上臨風酒半醒滚滚溪聲春作浪<lb/>
英英雪色玉為屏柔條欲動猶舍凍嬌鳥初啼未慣聽<lb/>
漁火不知何處泊碧煙寒影共冥冥<lb/>
　　　詠庭中西府海棠<lb/>
雨霽羣蜂罷午衙婆娑嘉樹鬬芳華分來海上仙家種<lb/>
散出空中天女花旭日半舒西蜀錦輕雲遥映赤城霞<lb/>
移燈照處人如玉燦燦餘輝射碧紗<lb/>
<pb n="KR4h0143_WYG_255-35b"/>
　　鄭明選<lb/>
　　　上渡即事<lb/>
上渡人家生午煙青絲絡馬寺門前纎纎杜若風香細<lb/>
翦翦椶櫚日影圎疊嶺遥來彭澤鴈晴江爭落信州船<lb/>
村中父老知農候拄杖南疇課種田<lb/>
　　王士騏<lb/>
　　　上張燈後苑以麥燈居中吾州所産也<lb/>
江南五月麥初黄野老慇懃進上方織就絲絲氷比潔<lb/>
<pb n="KR4h0143_WYG_255-36a"/>
縷成葉葉玉分光誰髙市上千金價不比宫中七寳裝<lb/>
聞道聖人昭儉徳瑩然一盞照中央<lb/>
　　髙克正<lb/>
　　　次壁東<lb/>
雨濕征衣過逺村恰逢池上狎鷗人家疑避世桃源地<lb/>
身似投竿渭水濵皓首杖鳩强飯足蒼頭折栁踏歌新<lb/>
髙堂鶴髪年相埓回首雲鄉思轉頻<lb/>
　　徐必達<lb/>
<pb n="KR4h0143_WYG_255-36b"/>
　　　讌集巾山<lb/>
幘山山寺倚江隈脫幘仙人去不迴華頂峯連雙塔迥<lb/>
海門潮湧片帆來疎松礙月娟娟淨細竹含風个个開<lb/>
握手共成雲外契一回淸話一傾杯<lb/>
　　謝肇淛<lb/>
　　　送徐興公還家<lb/>
楓落空江生凍煙西風羸馬不勝鞭氷消浙水知家近<lb/>
春到閩山在客先斜日鴈邊看故國孤帆雪裏過殘年<lb/>
<pb n="KR4h0143_WYG_255-37a"/>
憐予久負寒鷗約魂夢從君碧海天<lb/>
　　　十月吳江舟中晚望<lb/>
年年改歲常為客無奈愁心付酒缸寒鴈背風歸越渚<lb/>
孤帆帯雨下吳江黄知霜後柑三寸白起沙邊鷺一雙<lb/>
日落洞庭天似水靑山無數入雲窗<lb/>
　　　送孫子長之滸墅<lb/>
度支使者𣙜吳關飽看姑蘇郭外山稅減任敎商舶過<lb/>
吏稀長對㦸門閒灣中銷夏留僧住橋上行春載鶴還<lb/>
<pb n="KR4h0143_WYG_255-37b"/>
西望吳興衣帯水舊時玉筍已成班<lb/>
　　唐之屏<lb/>
　　　登金山<lb/>
一柱東南表地靈芙容萬古插淸泠江淮潮色無邊白<lb/>
楚蜀山光不斷靑鯨吸風雷波自撼龍過樓殿雨猶腥<lb/>
枕流無限滄洲意極目何妨我獨醒<lb/>
　　韓上桂<lb/>
　　　歸里<lb/>
<pb n="KR4h0143_WYG_255-38a"/>
栗里歸來尚未荒蒹葭深處水周堂一雙白鴨對人語<lb/>
七尺靑椶共我長穉子能尋蝴蝶蠒村姑不少鷓鴣香<lb/>
此中嘯傲翛然足休對仙家問海桑<lb/>
　　陳如京<lb/>
　　　落花<lb/>
萬樹陰陰春已闌綺霞浮水動波瀾半將豔質迎風舞<lb/>
散作香魂共月寒銀蒜低垂紅雨急金鈴忘綴絳苔殘<lb/>
不知遊冶尋芳處無限葳蕤藉錦鞍<lb/>
<pb n="KR4h0143_WYG_255-38b"/>
　　　委秋赤城衙齋晚眺<lb/>
北望仙山一帯斜千巖分映赤城霞山隈隠處茅茨出<lb/>
村逕低回薜荔遮桐樹早凋風似雨楓林晚醉葉疑花<lb/>
坐來不覺煙光暝回首西峯散暮鴉<lb/>
　　陳薦夫<lb/>
　　　和興公春日閒居<lb/>
開簾風颺煑茶煙春半亭臺雨後天仄徑花茵防鳥蹴<lb/>
古牆苔篆愛蝸縁課兒易傳翻王弼荅客詩箋出鄭𤣥<lb/>
<pb n="KR4h0143_WYG_255-39a"/>
竹影滿窗綃帳靜方袍閒擁日髙眠<lb/>
　　　和有道村居漫興<lb/>
茅屋疎籬寄水鄉隔溪漁火照昬黄聨翩塞鴈低河影<lb/>
明滅山螢撲夜涼花隱碪聲催玉杵葉傳秋信到銀牀<lb/>
芒鞋竹杖閒行處一路柴門晚稻香<lb/>
　　　海口城晚望<lb/>
蒹葭藹藹樹蒼蒼平楚閒看益渺茫驛路遶山多落木<lb/>
孤城臨水易斜陽潮迥近浦寒生雨鴈度遥天夜帯霜<lb/>
<pb n="KR4h0143_WYG_255-39b"/>
蹔息征鞍瀛海上煙波千里斷人腸<lb/>
　　陳繼儒<lb/>
　　　贈馮岱宗<lb/>
少小才名猶擅場靑山副本不須藏車中滿載三千牘<lb/>
屋後貪栽八百桑池草墨酣横鳥跡土花鐵冷繡魚腸<lb/>
好將一片煙霞骨香案前頭侍玉皇<lb/>
　　　寒食<lb/>
栁絲燕子故飛揚杜若蘼蕪接路香每過可憐寒食節<lb/>
<pb n="KR4h0143_WYG_255-40a"/>
回思真負少年場春深膽怯花時雨老近情銷鏡裏霜<lb/>
此日風光偏澹蕩酒盃到手莫辭忙<lb/>
　　　白燕<lb/>
紛紛白水滿春塘淡雨微煙更渺茫新壘落花紅粉薄<lb/>
隔樓芳草雪衣涼舞翻掌上明珠色零落釵頭片玉香<lb/>
正是懷人太無賴五更殘月照空梁<lb/>
　　　新秋四首<lb/>
一片秋聲入埜塘西風蕭瑟響寒螿馬嘶大漠川沙白<lb/>
<pb n="KR4h0143_WYG_255-40b"/>
鷹下平原草木黄疎菊籬邊如待酒芰荷池上可為裳<lb/>
懷人萬里情無限隔岸蒹葭夜未霜<lb/>
悲秋無奈獨髙歌歌罷其如秋色何金屋佳人啼素扇<lb/>
玉門老將枕琱戈𤣥蟬咽露驚飛葉鳥雀披星欲渡河<lb/>
聞說洞庭湖水闊朝添新緑漾微波<lb/>
西望瀟湘秋水長大風初捲白雲揚銀河夜落機中錦<lb/>
玉露朝侵陌上霜螢度空梁棲燕幕魚翻靜渚戲蓮房<lb/>
亦知此日行吟者一段愁心挂夕陽<lb/>
<pb n="KR4h0143_WYG_255-41a"/>
　門掩秋風正寥寥荒原落日草蕭蕭獼猴趂月窺山果<lb/>
　鳥雀驚人下黍苗華屋珠簾嬌白苧疎燈角枕怯冰綃<lb/>
　閒來偶渡前溪口栁葉菱花一尺潮<lb/>
　　　　招馮素生入山讀書<lb/>
　山深日色不到地樹老濃陰髙刺天鶴呌島池多怪石<lb/>
　花撩窗户亂飛泉偶翻古帖摹青李閒放輕舟採白蓮<lb/>
　君若入林同結厦竹風松月對牀眠<lb/>
　<lb/>
<pb n="KR4h0143_WYG_255-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻八十六<lb/>
</p>
<p>
</p>
  </div>
</body>
</text>
</TEI>
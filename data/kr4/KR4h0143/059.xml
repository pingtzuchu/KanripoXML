<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_059-1a"/>
　欽定四庫全書<lb/>
御選元詩卷五十九<lb/>
　　七言律詩十七<lb/>
　　　謝應芳<lb/>
　　　　除夕和諸葛用中韻<lb/>
　盡道王門可曳裾青山吾自愛吾廬新年且醉屠蘇酒<lb/>
　舊業重修種植書堂上弄雛慈母喜階前繫馬故人疎<lb/>
　東風一樹梅花雪折得南枝報鯉魚<lb/>
<pb n="KR4h0143_WYG_059-1b"/>
　　　　陳伯大先輩偕邾中義陳容齋張子毅見過酒<lb/>
　　　　邊以茶𤓰留客遲分韻得茶字<lb/>
　白鶴溪清水見莎溪頭茅屋野人家柴門浄埽迎來客<lb/>
　薄酒留遲當啜茶林響西風桐隕葉雨晴南畮稻吹花<lb/>
　北窗幾箇青青竹題遍新詩日未斜<lb/>
　　　　丹陽陳天倪及其弟剛中奔牛陳心逺諸羽士<lb/>
　　　　避兵洞庭山寄此代簡<lb/>
　洞庭林屋聚羣山問訊曽逢賣橘船湖上白魚多滿尺<lb/>
<pb n="KR4h0143_WYG_059-2a"/>
山中朱果不論錢仙家犬吠雲連屋澤國龍吟月滿天<lb/>
辟穀有方煩寄我吾將多與世人傳<lb/>
　　　顧國衡萬户席上與乃翁及元璞長老數客把<lb/>
　　　酒賦詩各成七言四韻<lb/>
客來寒食清明日每日清風醉玉山綵筆醉題鸚鵡賦<lb/>
寶香頻爇鷓鴣斑簷前脩竹翠欲滴池上小桃紅更殷<lb/>
按得錦筝新製曲隔花黄鳥共間闗<lb/>
　　　子英云玉山顧隱君今於同里法喜寺樓居日<lb/>
<pb n="KR4h0143_WYG_059-2b"/>
　　　鈔佛書至午而止餘暇則吟咏不輟雖親舊來<lb/>
　　　訪亦不往荅馬余因子英復去作此代簡<lb/>
客來喜得平安信蕭寺樓居日掩扃湖近浪摇窗影白<lb/>
地偏苔沒屨痕青羣賢方結蓮花社小楷猶鈔貝葉經<lb/>
嵗晩扁舟歸甫里好尋漁父過寒汀<lb/>
　　　奉寄楊鐵崖先生<lb/>
光範門前三上書先生曽為發長吁畫橋楊栁藏書屋<lb/>
鐵笛梅花落酒壺偶遇故人論北海相思一夜夢西湖<lb/>
<pb n="KR4h0143_WYG_059-3a"/>
由來海内誇長句肯寄浮家野老無<lb/>
　　　再和韻寄趙彦深<lb/>
平原公子午橋莊草木當年雨露香桂樹不嫌招隱士<lb/>
桃花應喜識漁郎錦茵醉酒冬宵暖冰檻垂綸夜月涼<lb/>
我亦欲拈横玉去為君三弄踞胡牀<lb/>
　　　寄章彦復<lb/>
蘭省歸來日未斜閉門塵静似山家教兒楷字謄詩槀<lb/>
遺客生綃寫墨花太伯祠前人走馬姑蘇城上樹棲鴉<lb/>
<pb n="KR4h0143_WYG_059-3b"/>
知君觴處多懷古忍聴呉趨唱小娃<lb/>
　　　和陸宗魯韻贈夏師魯<lb/>
百斛葡萄賸有餘一官不換只閒居窗含煙氣虞山近<lb/>
門掩秋聲栗樹疎鴻鴈去來知幾度雞蟲得失竟何如<lb/>
丈夫高葢非無日聊遣閑情賦子虚<lb/>
　　　過震澤留别智愚隱長老蘇昌齡先生<lb/>
淞江太湖春水生湖邊白鷗尋舊盟逺公沽酒壯行色<lb/>
坡老賦詩慰别情燕子日長書屋静栁花風颺釣絲輕<lb/>
<pb n="KR4h0143_WYG_059-4a"/>
相過不負青山約一櫂夷猶兩日程<lb/>
　　　劉旭齋過婁江客舎作詩贈之<lb/>
正欲題詩寄草堂逺勞移櫂過滄浪十年同飲三江水<lb/>
一笑相逢兩鬢霜田野無人鴉種麥漕渠通海蟹輸芒<lb/>
憑君莫話悲秋事且復持杯送夕陽<lb/>
　　　馬公振以久雨懷思作詩見寄適千墩諸友朋<lb/>
　　　為謀道旁之舍因和及之并發巨浸之歎云<lb/>
芳草萋萋春復春桃花應笑未歸人數椽矮屋清溪曲<lb/>
<pb n="KR4h0143_WYG_059-4b"/>
一箇扁舟綠栁津且與往來乗款段從教圖畫上麒麟<lb/>
老妻頗勝劉伶婦不惜春衣典酒頻<lb/>
　　　次韻荅許君善<lb/>
小徑迂迥草欲迷村居如在瀼東西為煎新茗頻敲火<lb/>
自掃殘花恐汚泥白首十年呉下客傷心千古越來溪<lb/>
羣賢何日能相顧重為湖山一品題<lb/>
　　　和陳思忠過王徳修草堂<lb/>
曲塘栁岸似蘇堤編户菑畬比鄭陂春日鶯花圖畫裏<lb/>
<pb n="KR4h0143_WYG_059-5a"/>
秋風雞黍古人期開樽許共傾蕉葉出妓應教舞柘枝<lb/>
老我杖藜慵出入草堂遙望為題詩<lb/>
　　　黄宗禮<lb/>
星查池館東牀客冰玉襟懷我所知百榼葡萄春灩灩<lb/>
一闌芍藥晝遲遲門前送却催租吏枕上還吟夢草詩<lb/>
只恐繡幃人早起又催京兆畫蛾睂<lb/>
　　　寄題無錫錢仲毅煮茗軒<lb/>
聚蚊金谷任葷羶煮茗留人也自賢三百小團陽羨月<lb/>
<pb n="KR4h0143_WYG_059-5b"/>
尋常新汲恵山泉星飛白石童敲火煙出青林鶴上天<lb/>
午夢覺來湯欲沸松風吹響竹爐邊<lb/>
　　　贈董明府恵炭<lb/>
范叔寒多正不禁烏薪重恵比烏金賖來脫粟忙炊粒<lb/>
留得焦桐好製琴環堵一龕春盎盎麗譙三鼔夜沈沈<lb/>
硯池冰釋龍香暖寫我朝來抱膝吟<lb/>
　　　徙居横山口號<lb/>
為愛横山山水清山前築室小溪縈老夫枕石看雲卧<lb/>
<pb n="KR4h0143_WYG_059-6a"/>
兒輩求田候雨耕古井寒泉龍有宅孤村夜月犬無聲<lb/>
廿年兩眼風塵暗猶喜如今見太平<lb/>
　　　重遊虎丘寺<lb/>
不謁閭丘謁虎丘幅巾藜杖興悠悠飄蕭白髪三千丈<lb/>
來往青山八十秋寶地近曽為戰壘劒池今復屬禪流<lb/>
老松知我題詩意也學生公石㸃頭<lb/>
　　　次韻自述<lb/>
百年有限恥求仙數口無飢賴薄田菰米熟來連日雨<lb/>
<pb n="KR4h0143_WYG_059-6b"/>
菊花開到小春天方從易外窮羲畫無復詩中泥鄭箋<lb/>
客至酒杯時一舉開籠放鶴舞蹁躚<lb/>
　　　過顯慶寺<lb/>
六載重來釋氏家一甌新啜趙州茶杏花風後春何冷<lb/>
柏子庭前日未斜拄杖賴能無潦倒闕文煩為補楞伽<lb/>
要聴説法頻來往且喜平橋路不賖<lb/>
　　　懷詹伯逺<lb/>
蝌虯殘書補未全齋居一榻坐來穿楊花繞屋白如雪<lb/>
<pb n="KR4h0143_WYG_059-7a"/>
溪水出湖接青天冠葢不來騎馬客鷗鳧長傍釣魚船<lb/>
多時欲問平安信伏日題詩寄竹邊<lb/>
　　　次韻送秦文仲歸海上<lb/>
溧水先生挽不留故山回首鬱相繆落花飛送九年客<lb/>
行李歸來一葉舟勲業鏡中成白首耆英㑹上冠清流<lb/>
獨憐詩社今寥落無復尋盟集舊鷗<lb/>
　　沈貞<lb/>
　　　湖上<lb/>
<pb n="KR4h0143_WYG_059-7b"/>
逺水晴山湖上村栁花飛雪擁柴門魚吹浪沫翻萍葉<lb/>
鳥浴隄沙糝草根獨老一區揚子宅誰争三里謝公墩<lb/>
青吟冷館無聊賴皓首空招楚客魂<lb/>
　　張庸<lb/>
　　　楊子江晩泊與同舟劉伯瑾諸公<lb/>
東鄞倦客家何許圵固鐘聲暝却聞小汛候潮船已泊<lb/>
上弦看月鏡初分憑誰貰酒酬三益且自題詩咏五君<lb/>
謾憶南湖垂釣處磯頭新水綠生紋<lb/>
<pb n="KR4h0143_WYG_059-8a"/>
　　錢應庚<lb/>
　　　閏正月得復孺先生見教去冬寄懷之詩謹次<lb/>
　　　韻奉答<lb/>
忽見新詩慰闊疎好懷憐爾獨思予無由横栁同垂釣<lb/>
依舊匡山借讀書自惜交情嗟老矣即今世事轉紛如<lb/>
西園寂寞梅花路腸斷春風處士廬<lb/>
　　雅干<lb/>
　　　題破窗風雨圖<lb/>
<pb n="KR4h0143_WYG_059-8b"/>
幽人高卧窗仍破其奈蕭蕭風雨何寒襲書帷秋氣重<lb/>
潤侵衣桁夕陽多挑燈看劒聞雞舞貰酒連牀待客過<lb/>
不道有人青瑣内春風隨夢入南柯<lb/>
　　周棐<lb/>
　　　寄沂陽劉廷鎮貟外<lb/>
故人相與最從容尚憶論詩向夜中白首無家千里别<lb/>
青山何處一尊同夢回孤館燈前雨目斷西風塞上鴻<lb/>
誰識離懐愁絶處野亭依舊穆陵東<lb/>
<pb n="KR4h0143_WYG_059-9a"/>
　　秦衡<lb/>
　　　題燕穆之楚江秋曉圖<lb/>
幾聲哀角起寒譙一夜青霜脆栁條浦溆未明滄海日<lb/>
客帆應發楚江潮山經太白西來險鴈轉衡陽北去遙<lb/>
愧我無才重弔屈忠魂千古有誰招<lb/>
　　華仲庸<lb/>
　　　暮春山中即事<lb/>
翦翦東風生曉寒羣芳搖落自愁看牢籠詩景無神句<lb/>
<pb n="KR4h0143_WYG_059-9b"/>
㸃檢花枝有月丹布穀催耕知雨足杜䳌啼血怨春殘<lb/>
光隂代謝如彈指短髪刁騷不受冠<lb/>
　　姜文震<lb/>
　　　題秀野軒<lb/>
聞君溪上結幽居地僻時通長者車山愛夕陽留几席<lb/>
竹因涼雨潤琴書碧香蟻嫩新篘酒白味羹分小艇魚<lb/>
我亦有家山水窟十年無地著茅蘆<lb/>
　　江輻<lb/>
<pb n="KR4h0143_WYG_059-10a"/>
　　　竹深處詩<lb/>
萬玉深中搆草堂風清幽致逼瀟湘羣龍垂影秋無際<lb/>
獨客高吟興正長雲壓四簷飄翠雨暑消三伏墜𤣥霜<lb/>
清芬不許紅塵入寒溢苔花滿石牀<lb/>
　　魏奎<lb/>
　　　秋日訪友席上賦錄似耕漁<lb/>
開遍芙蓉菊未花杖藜隨意踏江沙水雲逺接青山色<lb/>
林木深藏處士家酒熟一尊香漉蟻詩成兩袖墨塗鴉<lb/>
<pb n="KR4h0143_WYG_059-10b"/>
兒童安識吾徒樂只聚飛蚊醉館娃<lb/>
　　金信<lb/>
　　　赤松山<lb/>
桃源洞裏時一到紫雲觀前今始遊黄冠洗藥丹井水<lb/>
白羊化石青松丘丹光半夜赤於日天氣五月涼如秋<lb/>
竹皮之冠小鶴氅何以寘我神仙流<lb/>
　　周衡<lb/>
　　　秀野軒詩<lb/>
<pb n="KR4h0143_WYG_059-11a"/>
背郭幽居如畫裏斷林春水綠迴環樹連煙外啼猿寺<lb/>
門對湖中過雨山送客馬嘶清蔭去鈎簾鳥度亂花還<lb/>
十年奔走風塵際肯借凭闌一日閑<lb/>
　　　客中九日呈良夫先生<lb/>
疎疎冷雨濕重陽遙對青山舉一觴白髪又饒今日醉<lb/>
黄花仍送去年香只宜覓句醉秋意莫作登高望故鄉<lb/>
不有幽人相慰藉客中那得散凄涼<lb/>
　　丘處機<lb/>
<pb n="KR4h0143_WYG_059-11b"/>
　　　題天壇二首<lb/>
峩峩峻嶺接雲衢古柏參差數萬株瑞草不容凡眼見<lb/>
靈禽只傍道人呼鑿開洞府羣仙降煉就丹砂百怪除<lb/>
福地名山何處有長春即是小蓬壺<lb/>
四面諸山若附庸突然中起最高峰每看晴日移壇影<lb/>
常説寒潭卧黒龍沆瀣要和千嵗藥茯苓先斸萬年松<lb/>
擬尋活計㕘真趣又隔煙蘿第幾重<lb/>
　　　初入峽門<lb/>
<pb n="KR4h0143_WYG_059-12a"/>
入峽清遊分外嘉羣峰列岫㦸查牙蓬萊未到神仙境<lb/>
洞府先觀道士家松塔倒懸秋雨露石樓斜照晩雲霞<lb/>
却思舊日終南地夢斷西山不見涯<lb/>
　　　至回紇城暇日出詩一篇<lb/>
二月經行十月終西臨回紇大城墉塔高不見十三級<lb/>
<hi>以甎刻縷玲瓏外無層級内可通行</hi>山厚已過千萬重秋日在郊猶放象<lb/>
夏雲無雨不從龍嘉蔬麥飯蒲萄酒飽食安眠養素慵<lb/>
　　梁大柱<lb/>
<pb n="KR4h0143_WYG_059-12b"/>
　　　凝神庵<lb/>
庵廬占勝倚巖扃中有高人謝俗名書卷獨存標月指<lb/>
松風聴儗瀉潮聲袖磨銀鼠花生纈墨洒金鸞草間行<lb/>
回首浮榮空一夢湖光蘸碧逺山横<lb/>
　　張嗣徳<lb/>
　　　灤京八景<hi>錄二首</hi>
　　　　龍岡晴雪<lb/>
陰山積雪亘春秋霽景玲瓏燦十洲玉展畫屏當黼扆<lb/>
<pb n="KR4h0143_WYG_059-13a"/>
翠凝香霧繞龍樓吟懷暖動鼠鬚筆酒力寒輕狐白裘<lb/>
清署年年動游幸冰壺六月坐垂旒<lb/>
　　　　灤江曉月<lb/>
灤江曉月漾琉璃皓景沈沈碧海西監牧平沙時洗馬<lb/>
趨朝青瑣政聞雞鐘聲破霧騰珠刹橋影垂虹枕玉溪<lb/>
夙徳詞臣勞扈從恩承紫誥又春泥<lb/>
　　馬臻<lb/>
　　　越中言懷<lb/>
<pb n="KR4h0143_WYG_059-13b"/>
分甘茅屋老蒼苔不是明時棄不才避社燕歸楊栁合<lb/>
趂虚人散鷺鷥來半江落日明漁浦兩岸回潮掠釣臺<lb/>
呉越争雄俱一夢年年杜若滿汀開<lb/>
　　　初春即事<lb/>
東風又到武林城静裏看春各有情怕説利名多晝睡<lb/>
愛尋山水每閒行傍人冷笑營巢燕求友翻憐出谷鶯<lb/>
世事不窮時易失翠微深處夕陽明<lb/>
　　　貴公子<lb/>
<pb n="KR4h0143_WYG_059-14a"/>
麝沈灰暖瑞煙輕十二闌干轉畫屏翠袖閒調鸚鵡語<lb/>
牙牌分牓牡丹名半垂簾幕因春冷未放笙歌為宿酲<lb/>
颭颭流蘇風不定隔牆時送賣花聲<lb/>
　　　春日寫望<lb/>
逺山重疊眼空明淡拂生綃絶㸃塵半舸夕陽喧酒客<lb/>
一樓寒色倚詩人早鶯懷舊隨時至芳草無情著處新<lb/>
却憶城中有貧者杏花開盡不知春<lb/>
　　　寄越上友人<lb/>
<pb n="KR4h0143_WYG_059-14b"/>
分袂沙邊兩嵗餘生涯别後竟何如雲迷禹穴無來信<lb/>
秋隔呉山有故居思斷碧天江漠漠吟低白日雨疎疎<lb/>
郊墟昨夜新涼入珍重佳兒好讀書<lb/>
　　　擾擾<lb/>
擾擾行塵應接勞繇來斥鷃樂蓬蒿胸中丘壑開圖畫<lb/>
霞外光陰託酒醪未必漢廷疎四皓至今呉地祀三高<lb/>
功成便合謀身退緱嶺春風正碧桃<lb/>
　　　春日閒居二首<lb/>
<pb n="KR4h0143_WYG_059-15a"/>
滿院春陰半掩扉杏花猶怕曉寒欺蘚痕帶露侵棋石<lb/>
山影分雲落硯池貧久家僮生去意社遲梁燕阻歸期<lb/>
詩成一餉無人說芳草連天寄與誰<lb/>
數峯青處敞蕭齋自斫楊枝傍水栽問字無人攜酒去<lb/>
消閒有客抱琴來遙汀風急鷺雙起古岸日斜花亂開<lb/>
衮衮光陰堪一笑城頭畫角為誰哀<lb/>
　　　送梁中砥歸句曲<lb/>
家住華陽第幾峯又將琴劒去匆匆地浮雲氣連山白<lb/>
<pb n="KR4h0143_WYG_059-15b"/>
露浴丹光入夜紅千里音塵隨斷鴈百年聚散類飛蓬<lb/>
呉頭楚尾闗春恨盡在鶯聲栁色中<lb/>
　　　楊花<lb/>
品題曽入百花名長恨濛濛畫不成灞岸雨餘黏穂溼<lb/>
章臺風暖撲人輕緩隨流水知無力閒度高樓似有情<lb/>
想得山齋清影裏亂和蛛網惹柴荆<lb/>
　　　蝶<lb/>
曾隨秦女踏青陽幾被鶯捎出建章芳草夢寒迷碧色<lb/>
<pb n="KR4h0143_WYG_059-16a"/>
杏花雨細宿紅香粉凝薄翅春無力恨入脩睂晩斷腸<lb/>
寄語莫尋歌舞處五侯門第有高牆<lb/>
　　　雨久江邊餞别<lb/>
别意千重酒暫停放歌一曲向君聴家貧禮數多相失<lb/>
雨久支干盡不靈古巷聚人祠櫟社暮潮催客散樟亭<lb/>
孤帆又傍誰家宿遙見沙田燐火青<lb/>
　　　新州道中<lb/>
風沙渺渺客聨鑣時拂吟鞭慰寂寥車馬綠緣酸棗樹<lb/>
<pb n="KR4h0143_WYG_059-16b"/>
野田青蔓苦𤓰苗杜陵老去家何在阮籍愁來氣不驕<lb/>
自笑閒人閒未得得閒終合隱漁樵<lb/>
　　　汶上即事<lb/>
北闗言别栁飛緜記得離家月又圓華髪流年身半百<lb/>
黄塵匹馬路三千戍兵自裹餱糧送津吏遙迎傳驛眠<lb/>
一夜南風吹汶水古榆深巷巳聞蟬<lb/>
　　　旅興<lb/>
客中白日送青尊燈下裁書眼漸昬南浦一年雲隔夢<lb/>
<pb n="KR4h0143_WYG_059-17a"/>
西風萬里月當門酥凝癭椀茶膏熟火慢筠籠楮被温<lb/>
未覺情懷殊冷落終身衣食是皇恩<lb/>
　　　囘南<lb/>
家在錢塘江上春京華投老獨漂零玉泉山外雪猶白<lb/>
金水河邊栁又青帽底流塵春冉冉花間行李髪星星<lb/>
分明記得經遊處一路吟詩寫驛亭<lb/>
　　　途中寒食<lb/>
行装迢遞轉孤城一路閒吟緩客程潑大雨晴餳粥冷<lb/>
<pb n="KR4h0143_WYG_059-17b"/>
落花風暖筍輿輕感時巳悟莊生夢遺俗空懷介子情<lb/>
只有啼鵑解人意平蕪漠漠兩三聲<lb/>
　　　野外<lb/>
野外蕭條景更佳牧童將犢卧晴沙白鷗長遶分魚市<lb/>
紅杏深藏賣酒家倦向客程添懊惱老看春事厭紛華<lb/>
田翁也學青門隠料理荒畦自種𤓰<lb/>
　　　謾成<lb/>
暖催花雨溼行塵脈脈憑軒欲損神閒憶少年如昨日<lb/>
<pb n="KR4h0143_WYG_059-18a"/>
只疑樂事是前身黄鸝紫燕春仍好剰水殘山物自新<lb/>
可惜白鷗波浩蕩扁舟老却釣魚人<lb/>
　　　春日獨坐言懐<lb/>
昔日歡娯憶此身名園歌舞接芳辰蟄雷夜送催花雨<lb/>
香逕春迷鬬草人合沓樓臺形勢壯風流鶯燕語言新<lb/>
眼前舊物渾狼籍休怪提壺勸客頻<lb/>
　　　桃花<lb/>
淺碧繁紅又滿枝化工消息本無機豔滋曉露鶯摇落<lb/>
<pb n="KR4h0143_WYG_059-18b"/>
香漬春泥燕掠歸金谷園中芳草在𤣥都觀裏昔人非<lb/>
自従雲隔天台路劉阮如今夢亦稀<lb/>
　　　行春<lb/>
行春無侣自遲留汀草汀花暖更稠馬援近來成矍鑠<lb/>
謝安應合減風流乍驚語燕穿人屋無賴游絲絆客舟<lb/>
老我光陰忽如此不判尊酒復何求<lb/>
　　　閒居自遣<lb/>
喜無軒盖款柴荆靜裏天機見物情徳愧王良千里馬<lb/>
<pb n="KR4h0143_WYG_059-19a"/>
食無婁䕶五侯鯖海翁豈為鷗防慮稚子休烹雁不鳴<lb/>
一笑行藏頭巳白新涼又到讀書檠<lb/>
　　　送楊仲𢎞之京<lb/>
迢遞官塘官樹隂征鞍催發短長亭荆呉雨漲河流白<lb/>
齊魯春歸岱嶽青玉宇風雲開北極金臺日月聚文星<lb/>
近聞下詔求賢急劉向終須論五經<lb/>
　　　和仇仁近嵗暮見寄韻<lb/>
瑶琴三疊此心閒目送飛鴻信手彈千里故人行自逺<lb/>
<pb n="KR4h0143_WYG_059-19b"/>
一聲白雪和應難賀公嵗晩稱狂客鄭老才高只冷官<lb/>
且向吟邊了身世西山暮雨巻簾看<lb/>
　　　越上感懷<lb/>
曽負琴書到越中别來三十五秋風江山有待容囘雁<lb/>
嵗月無情類轉蓬禹穴荒煙寒木老鑑湖舊水野田空<lb/>
騎鯨人去知何在擬向沙邊問釣翁<lb/>
　　　山居寫興<lb/>
人事喧喧任奕棊青山數畝是歸期分將藥草鋤雲種<lb/>
<pb n="KR4h0143_WYG_059-20a"/>
買得松杉趂雨移老去故人多入夢愁來閒事總成詩<lb/>
芒鞵布韤身猶健十里莎堤信杖藜<lb/>
　　　幽居<lb/>
一逕荒涼長碧苔竹門斜對逺山開自操清白傳家譜<lb/>
不受青黄致木災穴鼠苦銜詩槀去溪螯喜薦酒尊來<lb/>
東籬滿地金錢菊多謝西風為翦裁<lb/>
　　　和山村見寄詩二首<lb/>
休將野服染緇塵大患須知為有身藥餌任從留過客<lb/>
<pb n="KR4h0143_WYG_059-20b"/>
是非終不到閒人山中相隠懷𢎞景谷口躬耕羨子真<lb/>
午睡醒來春事晩枝頭梅豆已生仁<lb/>
不成一事鬢先皤朋友偲偲喜琢磨千里音書歸雁少<lb/>
滿城風雨落花多迸階新筍微過竹脫繭春蠶欲變蛾<lb/>
惆悵少陵身老大壯心激越醉時歌<lb/>
　　　秋日閒咏<lb/>
西湖晴雨畫圖間坐倚闌干自解顔無酒可供千日醉<lb/>
有錢難買一生閒草衰春色來時路鶴宿秋聲起處山<lb/>
<pb n="KR4h0143_WYG_059-21a"/>
横笛吹殘天又晩釣舟燈火入蘆灣<lb/>
　　呉全節<lb/>
　　　崇禧觀<lb/>
曲林古觀水西流天遣皇華駟玉虯高士逺分龍虎派<lb/>
哲人久伴鳯凰游樓臺山色三峰曉池館泉聲五月秋<lb/>
雲案凝香浮洞府坐令和氣藹丹丘<lb/>
　　　送原功太監南歸<lb/>
漸覺文星闕下稀奎章兩見送行詩渭城朝雨歌三疊<lb/>
<pb n="KR4h0143_WYG_059-21b"/>
湘水秋風賦九疑國典紬金藏鳯闕詞臣步玉即龍墀<lb/>
席前時有蒼生問可向江南久别離<lb/>
　　　送虞伯生使蜀<lb/>
送别應思舊所經秦川花栁短長亭三峰高拊仙人掌<lb/>
萬里先占使者星錦水東流江月白潼闗西去蜀山青<lb/>
當年不盡登臨意待爾重鐫劒閣銘<lb/>
　　　題饒氏雨樓<lb/>
夜夢蒼虯遶屋梁曉看飛雨灑浪浪潤㴠琴調清風逺<lb/>
<pb n="KR4h0143_WYG_059-22a"/>
涼入書聲白晝長翠壁凝雲流石乳綠疇翻浪沃金穰<lb/>
何時翦燭西牕下却聽檐花共醉鄉<lb/>
　　　題葉氏四愛堂<lb/>
方今文采重奎章光照芝山四愛堂梅蕊春融冰雪界<lb/>
蓮花晩静水雲鄉湘纍徃矣蘭為佩陶令悠然菊泛觴<lb/>
千古高風猶一日迢迢歸夢楚江長<lb/>
　　　𤣥妙觀<lb/>
榴皮書壁走龍蛇池上芭蕉又見花北闕恩承新雨露<lb/>
<pb n="KR4h0143_WYG_059-22b"/>
西湖光動舊煙霞春風日長𤣥都樹秋水星回碧漢杳<lb/>
修月功成三萬户蕊珠宫裏誦南華<lb/>
　　　季境舎人歸維揚朝中名公各贈以詩看雲八<lb/>
　　　十翁閒閒呉全節作唐律一首以授之<lb/>
相君五馬牧饒時玉樹秋香生桂枝日麗鳯毛延世澤<lb/>
風培鵬翼運天池平山堂北看紅藥析木津頭識紫芝<lb/>
文獻通家遺一老塗鴉贈别寫烏絲<lb/>
　　　繁禧觀<lb/>
<pb n="KR4h0143_WYG_059-23a"/>
門前流水泛桃花回首蓬山别一家曾把金莖餐沆瀣<lb/>
閒揮玉麈看琵琶火存丹鼎春長好卷掩黄庭日欲斜<lb/>
心與江湖天共逺大開瀛海駐吾槎<lb/>
　　　子昻諸賢賦天冠山五言詩二十八首模寫已<lb/>
　　　盡矣余遂作唐律一章題卷尾云<lb/>
青山特地聳天冠聞説羣仙駕紫鸞浮世黄金空白髪<lb/>
倚雲蒼玉尚𤣥壇松根怪石千年化檜頂飛泉六月寒<lb/>
𢎞景定辭神武去鷗波浩蕩錦江干<lb/>
<pb n="KR4h0143_WYG_059-23b"/>
　　　夀慶堂<lb/>
堂成仙子捧流霞文物衣冠見世家江上青山如玉壘<lb/>
山中白石亦金華雲連夀櫟千年樹日映蟠桃幾度花<lb/>
天府歸榮傳錦里行看丹鳯降黄麻<lb/>
　　薛元曦<lb/>
　　　送文郎中奉使交趾<lb/>
天子龍飛統萬邦玉符封檢下殊方逺人盡是雕題獠<lb/>
奉使唯應粉署郎翡翠飛時銅柱濕鷓鴣啼處石門荒<lb/>
<pb n="KR4h0143_WYG_059-24a"/>
炎風苦雨煩珍重蔞葉檳榔取次嘗<lb/>
　　　送陳都事使雲南兼寄李仲淵廉訪<lb/>
送君銓選使滇池部落諸賢想自題明月先經䕫子北<lb/>
長風却度夜郎西山橫塞雨驊騮滑花發蠻雲杜宇啼<lb/>
為問霜臺李廉訪白頭官滿尚羈棲<lb/>
　　　宋顯父秘書恵海子北門之什次韻荅之<lb/>
得君佳句見君情春半閒従海上行紅杏啼鶯沙苑邃<lb/>
綠楊嘶馬漢堤平玉山地勢連雙闕金水河流注夾城<lb/>
<pb n="KR4h0143_WYG_059-24b"/>
萬乗以仁懷逺邇遊觀宜著魯諸生<lb/>
　　　送朱本初之玉隆堂<lb/>
西山紫翠簇芙蓉師住逍遥第一峰慎勿挽弓思射鹿<lb/>
秖須鑄鐵學降龍閒穿曉月鉏靈藥醉拂秋風卧古松<lb/>
應憶京華舊遊處蓬萊坊畔五雲重<lb/>
　　　題劉京叔歸濳室<lb/>
獨構茅堂養道真滿前俗事罷紛紜磻溪夜釣波心月<lb/>
汾曲春耕隴上雲長笑熊羆勞應夢直教猨鶴怨移文<lb/>
<pb n="KR4h0143_WYG_059-25a"/>
近來傳得安心法萬壑松風枕上聞<lb/>
　　　萬嵗山次韻<lb/>
萬嵗仙山聳碧空廣寒春殿最當中橋連綺石通三島<lb/>
路遶銀河接兩宮栁拂甘泉巢翡翠花凝太液下𠖇鴻<lb/>
年年此地經遊輦自是承平樂未終<lb/>
　　　張舍人遥碧樓<lb/>
西北高樓入九天楚雲呉樹淨娟娟玉浮翡翠流青草<lb/>
金削芙蓉列紫煙方匵尚藏周典禮故家猶繼漢神仙<lb/>
<pb n="KR4h0143_WYG_059-25b"/>
想應公子登臨處明月吹笙彩鳯旋<lb/>
　　　慶黄晉卿任江浙儒學提舉<lb/>
憶昨追隨到上台鼇頭先奪錦標回道人獨寶籠鵝帖<lb/>
天子曽驚倚馬才禮以二儀宗太極名因三賦重蓬萊<lb/>
只今教雨司呉越絶勝文翁化蜀來<lb/>
　　　大駕度居庸闗<lb/>
居庸雄據萬重山南北門分作漢闗鼓角動時森虎衞<lb/>
旌旗行處識龍顔禪宫路轉風煙合御苑春深草樹閒<lb/>
<pb n="KR4h0143_WYG_059-26a"/>
待得長楊圍獵罷又隨車騎此中還<lb/>
　　　次韻王侍郎上都見寄<lb/>
灤水東風静物華石鼇峯下駐仙車清明草檢歸黄閣<lb/>
勝日開筵近紫霞萬户砧聲聞别館九天秋色落誰家<lb/>
仙郎賦罷長回首南去還乗八月查<lb/>
　　　寄贈華陽洞隱者<lb/>
歸去華陽古洞天高情蕭爽絶凡緣牽蘿石壁書紅葉<lb/>
散髪雲林卧紫煙長史玉經何日降隱居真訣至今傳<lb/>
<pb n="KR4h0143_WYG_059-26b"/>
江東却擬尋君去合景回風問上元<lb/>
　　黄石翁<lb/>
　　　碧桃<lb/>
洗盡嬌紅出翠帷玉人無語背斜暉綠華前度通仙譜<lb/>
天水何年染素衣宴罷瑶池春夢斷影寒姑射夜深歸<lb/>
禁煙時節多風雨莫遣繁英一片飛<lb/>
　　張雨<lb/>
　　　馬塍新居<lb/>
<pb n="KR4h0143_WYG_059-27a"/>
浮家泛宅意何如玉室金堂計未疎歸錦橋邊停舫子<lb/>
散花灘上作樓居澹然到處自鑿井𤣥晏閉闗方著書<lb/>
但得草堂貲便足人間何處不樵漁<lb/>
　　　西湖放燈<lb/>
共泛蘭舟燈火閙不知風露溼青冥如今地底休鋪錦<lb/>
此日槎頭直掛星爛若金蓮分夜炬空于雲母隔秋屏<lb/>
却憐牛渚清狂甚若欲燃犀走百靈<lb/>
　　　次韻段推官觀潮<lb/>
<pb n="KR4h0143_WYG_059-27b"/>
雪濤卷入白螺杯雲夢吞將灩澦堆陳馬直從天漢落<lb/>
颶風先自海門來青山一向開銀壁黄繖中央立露臺<lb/>
好在畫圖留壯觀江頭白首不堪回<lb/>
　　　次韻虞公和斷江和尚種松<lb/>
松下微吟愜病悰支離潦倒似支公頂因巢鶴翻成結<lb/>
心為依禪畢竟空陸子壇前春古淡葛洪井上雨青䓤<lb/>
茯苓乞與楊貟外誰復緘詩過浙東<lb/>
　　　遊華藏寺<lb/>
<pb n="KR4h0143_WYG_059-28a"/>
湖上亂峯如髻鬟湖邊才子駐春鞍霜餘鸚鵡沙汀淺<lb/>
日落麒麟墓道寒古壁風篁無盡意清尊雲海有餘歡<lb/>
逺遊未羨䲭夷子直向飛仙乞羽翰<lb/>
　　　題雪景三香圖二首<lb/>
春雪無聲入畫堂東風渾似北風涼秖緣何遜題詩少<lb/>
信是徐熙落墨强青鳥下迎羅襪步蒼髯來近玉臺妝<lb/>
匡廬也入幽閨夢睡裏山花各自香<lb/>
雪羽飛來雪意濃國香狼藉暝煙叢倩誰與翦呉淞水<lb/>
<pb n="KR4h0143_WYG_059-28b"/>
愛爾能吟栁絮風翠袖佳人玉跳脫平頭奴子錦熏籠<lb/>
劒南畫手看前輩著粉施朱或未工<lb/>
　　　范以善雲林清逺館<lb/>
華陽范監居幽眇不到𤣥窗未易逢山氣半為湖外雨<lb/>
松聲遙荅嶺頭鐘常聞神女騎龍過亦有仙人控鶴從<lb/>
安用乗流三萬里小天元在積金峰<lb/>
　　　舟次滆湖用栁博士夢薛元卿詩韻寄倪元鎮<lb/>
　　　兼懷鄭明徳<lb/>
<pb n="KR4h0143_WYG_059-29a"/>
逺思重逢茅小君香銷酒盡路三分五湖歸思浮天水<lb/>
一霎秋陰過雨雲栁子篇章渾可法花奴絃索共誰聞<lb/>
惟應自洗唐溪石填得金泥小篆文<lb/>
　　　次韻劉伯温御史春遊<lb/>
草木幽馨澗道微白雲拄杖去如飛獨尋玉女洗頭處<lb/>
相伴仙人採藥歸幾疊翠微深杳杳一簾紅素亂霏霏<lb/>
何堪酒債兼詩債老却江南白苧衣<lb/>
　　　題范徳機編修東坊槀後<lb/>
<pb n="KR4h0143_WYG_059-29b"/>
一編上有東坊字慚愧詩中見大巫直想瘦生如飯顆<lb/>
竟從癢處得麻姑咸池水淺孤黄鵠空谷天寒病白駒<lb/>
擬共風流接尊酒秖愁塵土沒雙鳬<lb/>
　　　三月病懷<lb/>
煮藥香中聴雨眠都緣未熟養生篇雪消春水深三尺<lb/>
日上花陰過幾甎世事悠悠高枕外衡門寂寂暮霞邊<lb/>
自慚病鶴摧穨甚却顧雲霄意悄然<lb/>
　　　吾愛吾廬<lb/>
<pb n="KR4h0143_WYG_059-30a"/>
吾愛吾廬聊復爾眼前白石與蒼苔水從林木陰中過<lb/>
風自房櫳曲處來薄有餘情歸竹素竟無長物受塵埃<lb/>
先生閉户成真嬾詩債敲門不厭催<lb/>
　　　乙亥二月還錢塘書懷寄劉師魯<lb/>
黒頭時與王孫别春草又生天一涯貧甚馮驩猶有鋏<lb/>
歸來丁令已無家葑田湖窄殘舟少墓道山荒剰屋斜<lb/>
還憶菌巢書數卷雪麋應䕶手栽花<hi>雪麋元洲白犬名也</hi>
　　　十二月五日雪晴<lb/>
<pb n="KR4h0143_WYG_059-30b"/>
日光玉潔千峰立快雪晴時一氣凝當晝爐亭催埽巷<lb/>
犯寒魚榜借收冰松皮石裂號飢鼠窗隙塵消觸凍蠅<lb/>
青茁菜芽渾可愛倩誰春餤卷紅綾<lb/>
　　　鐵笛道人新居曰書畫船亭作詩以寄<lb/>
蘇州去訪揚雄宅近水樓居似月波東府官曹知者少<lb/>
西山爽氣望中多臺招天上仙人鳯池養山陰道士鵝<lb/>
誰和涼風吹鐵笛莫愁艇子栁枝歌<lb/>
　　　荅董子羽見寄<lb/>
<pb n="KR4h0143_WYG_059-31a"/>
清都聞已住多年鶴駕鸞驂與後先閶闔五雲宫樹暖<lb/>
蓬萊初日羽衣鮮神仙翰墨唯皇象史館人材總孟堅<lb/>
天上春風如舊識殷勤吹送寄來篇<lb/>
　　　再次韻實喇巴勒郎中春遊二首<lb/>
楊栁三眠午未醒楊花飛雪散星星海中蜃氣春浮島<lb/>
月下胎仙夜降庭尺素書來雲錦織紫鱗躍處浪紋腥<lb/>
樓前政有三株樹翦斷西山一半青<lb/>
鄰近桃源雞犬家不緣迷路得看花衣裳總溼三危露<lb/>
<pb n="KR4h0143_WYG_059-31b"/>
服食惟消五色霞鶴塚浪磨崖上字漁舟潮閣渡頭沙<lb/>
石盤棋子都狼藉莫向人間問嵗華<lb/>
　　　八月十五夜待月<lb/>
移牀露坐閒臨水浴鵠灣頭足芰荷秋已平分催節序<lb/>
月還端正照山河老憐宋玉生悲思狂憶桓伊作浩歌<lb/>
雲漢茫茫一巵酒白頭慚愧古人多<lb/>
　　　碧筒飲<lb/>
採綠誰持作羽觴使君亭上晩尊涼玉莖沁露心微苦<lb/>
<pb n="KR4h0143_WYG_059-32a"/>
翠葢擎雲手亦香飲水龜藏蓮葉小吸川鯨恨藕絲長<lb/>
傾壺誤展淋郎袖笑絶邪溪窈窕娘<lb/>
　　　上京賜宴王睂叟有詩次韻<lb/>
從事何緣過草堂行都遣賜玉壺方逺勞使者紅塵騎<lb/>
爛煑仙家白石羊中聖敢辭千日醉承恩獨許四明狂<lb/>
金莖賸有三清露潤及葵心向太陽<lb/>
　　　次孫大方仙興詩韻<lb/>
仙仗來時瑞霧屯真人玉女侍靈軒亭亭珠穂香煙直<lb/>
<pb n="KR4h0143_WYG_059-32b"/>
爛爛扶桑玉色温花雨埽塵鸞帚濕島雲承韈蜃樓昬<lb/>
至今星斗天壇夜望拜青都虎豹門<lb/>
　　　送人之茅山<lb/>
桃竹齊睂草屨柔江雲曉溼木棉裘茅山一去五百里<lb/>
楚月相望十二樓林下甑香黄獨月松根鉏冷茯苓秋<lb/>
藥瓢料得歸來滿多病微軀我亦求<lb/>
　　　雨褱郭子昭御史<lb/>
洞户霾雲晝不開大茅南面水縈迴深山此日蛟龍喜<lb/>
<pb n="KR4h0143_WYG_059-33a"/>
舊雨故人驄馬來澗道浮槎高寄樹石幢陰篆溼生苔<lb/>
銷愁底用金陵酒賸引窪尊枕瀑雷<lb/>
　　　次韻荅呉興黄伯成<lb/>
行盡松陰黄葉株三叉路口開茅廬青山對語惟捫蝨<lb/>
落日催歸獨跨驢土木形骸嵇叔夜波瀾文字木元虚<lb/>
殘年記得相存問莫道天寒無鯉魚<lb/>
　　　丹陽道中觀稼<lb/>
行遍山東黄葉村縱横草路細難分荒雞户暗蠨蛸月<lb/>
<pb n="KR4h0143_WYG_059-33b"/>
落鴈天黏䆉稏雲下澤車傍縣酒榼延陵詞畔讀碑文<lb/>
空山更覓牛羊逕入獸依然不亂羣<lb/>
　　　賦西塞山送趙季文湖州學錄<lb/>
往來苕霅舊山川流水桃花思杳然溪女浣紗春雨後<lb/>
仙人把釣夕陽邊漁歌未用朝廷覓恵政先繇隱逸傳<lb/>
不信青衫涴塵土水晶宫裏住三千<lb/>
　　　猿臂笛<lb/>
三峽家山已隔生一枝玉骨尚堪横攀援逺似穿雲曲<lb/>
<pb n="KR4h0143_WYG_059-34a"/>
吟嘯高于噴竹聲栗葉霜黄天竺夢梅花春老玉闗情<lb/>
伶倫且為相娯樂誰問將軍善射名<lb/>
　　　夏商隱還京師<lb/>
扈蹕行營三十載王門不肯曳長裾閒從甪里先生飲<lb/>
與說圯橋父老書花外飛丸紅叱撥月中采藥玉蟾蜍<lb/>
殘骸尚有刀圭分㑹向南山訪敝廬<lb/>
　　　和率性大滌十詠<hi>錄四首</hi>
　　　　鳳洞<lb/>
<pb n="KR4h0143_WYG_059-34b"/>
第幾峯前蒼玉洞何年于此鳳求皇梧枝宿久毛皆變<lb/>
竹實餐多髓亦香露溼紫苔春似錦月明丹穴夜生光<lb/>
我亦鵷行舊儔侣雲中有路共回翔<lb/>
　　　　翠蛟亭<lb/>
誰見蒼龍劈石開此峰元自勝飛來闌干截斷山頭雨<lb/>
贔屭翻將地底雷寒甚秖疑雲是雪霜餘每恨葉成堆<lb/>
坡仙獨將無言說慚愧搜詩日幾回<lb/>
　　　　丹泉<lb/>
<pb n="KR4h0143_WYG_059-35a"/>
涵渟萬象一泓中欲探靈源未易窮丹窖久埋泉眼赤<lb/>
珊瑚長浸石頭紅評來水味羞揚子收拾砂牀贈葛洪<lb/>
一醉流霞三萬日年年分給羽人宫<lb/>
　　　　天柱峯<lb/>
此峰屹立浩無前信是人間别有天銅柱何煩天北際<lb/>
蓬山寧在海東邊采樵巨蒻多無骨擣藥靈禽或是仙<lb/>
老我不能為狡獪峰頭看月幾回圓<lb/>
　　　金陵僧來聞笑隱住持事繁風雨有懷<lb/>
<pb n="KR4h0143_WYG_059-35b"/>
憶曽共坐繙經石語我松華壓酒方一自宜城居輔國<lb/>
幾時天竺話連牀栖栖春草元桑楚厯厯風鈴替戾岡<lb/>
乞得江南今夕雨與君聊洗夢中忙<hi>後魏沙門法果為輔國宜城子加侯</hi>
<hi>封葢浮屠爵秩之始</hi>
　　　閏三月三日北山看花不與盟<lb/>
應笑黄花厄閏時後三仍復負芳期老無劉几簮花分<lb/>
閒有陶潜止酒詩穀雨林中先紫筍鬱岡山口足黄鸝<lb/>
韓湘自倩奴星去袖得瑤臺第一枝<lb/>
<pb n="KR4h0143_WYG_059-36a"/>
　　盧大雅<lb/>
　　　舟中寄散木張外史<lb/>
櫂郎催踏春溪舫阻我辭君散木亭江水未應春去漲<lb/>
鄉山偏向别時青煙波釣艇新衝雨河漢仙查舊犯星<lb/>
輸與仙都吉居士一簾山雨聴鵝經<lb/>
　　薛毅夫<lb/>
　　　毛道士石田山房<lb/>
數畆依山宅一區喜存磽确勝膏腴近因辟穀懷黄石<lb/>
<pb n="KR4h0143_WYG_059-36b"/>
也復耕煙種白榆玉氣潤多山水秀松雲飄盡鶴巢孤<lb/>
㑹當脫屣從師去乞取青櫺顆顆珠<lb/>
　　　荅虞叔勝用文靖公韻<lb/>
青城文思涌波濤子復長吟海上遨瞻望白雲歌伐木<lb/>
記從瑶島得餘桃百年風雅誰能記萬里煙塵共此逃<lb/>
不是菊花知節序一杯負却蟹雙螯<lb/>
　　富恕<lb/>
　　　垂虹<lb/>
<pb n="KR4h0143_WYG_059-37a"/>
坤軸東南岸兩端巨靈擘華壓平川玉鯨偃蹇吞三峽<lb/>
彩蜺連蜷落九天有客吹簫明月下何人釃酒大江前<lb/>
䦨干三百風煙晩獨立蒼茫歌洞仙<lb/>
　　于立<lb/>
　　　簡玉山<lb/>
我離城中五十日念子終日不相忘驛回隴首梅未發<lb/>
鴈過沙頭書幾行田間雞黍酒正熟霜後園林橘半黄<lb/>
亦欲歸栖同一笑酣歌不減少年狂<lb/>
<pb n="KR4h0143_WYG_059-37b"/>
　　　次友人韻<lb/>
落日晴江好放船西風滿棹未須牽鯨鯢已静波澄海<lb/>
鴻鴈初來水接天過眼風光如隔夢近人風月也堪憐<lb/>
歸來尚有黄花在暫醉佳人錦瑟前<lb/>
　　伏<lb/>
　　　留題雲巖寺<lb/>
闔閭陵谷是兹山往往遊人不厭看草長荒丘曽虎踞<lb/>
藤牽古木作龍蟠七層窣堵穿雲破百尺轆轤翻水寒<lb/>
<pb n="KR4h0143_WYG_059-38a"/>
今古入吟無限意海天秋色滿闌干<lb/>
　　圓至<lb/>
　　　送建昌黄綺秀才踰淮教授<lb/>
還山羞聴紫芝歌旅館千門講四科絳帳未懸知已少<lb/>
黒裘漸敝閲人多秋風白下沾巾别落日青淮照影過<lb/>
莫對飯盤嗔苜蓿桑榆雖暖易蹉跎<lb/>
　　道英<lb/>
　　　夏晩泛湖<lb/>
<pb n="KR4h0143_WYG_059-38b"/>
楊栁陰中艤小船芰荷香裏聳吟肩雷聲驚起雲頭雨<lb/>
塔影倒搖波底天羣鷺逺明殘照外一僧閒立斷橋邊<lb/>
菱歌裊裊知何處滿袖清風骨欲仙<lb/>
　　　客夜憶傅森<lb/>
深夜相思浣水邊情懷堪恨復堪憐雲山千里書不到<lb/>
風雨一樓人獨眠蛩帶秋聲吟壁下鼠窺燈影出窗前<lb/>
去年記得西湖上醉倒荷花香滿船<lb/>
　　善住<lb/>
<pb n="KR4h0143_WYG_059-39a"/>
　　　春杪登蘇臺<lb/>
獨上高臺小凭闌荒城寂厯水雲寛連天芳草雨初霽<lb/>
滿地落花春又殘白髪不生還亦老青山無事且須看<lb/>
呉王伯業消磨盡江鳥呼風野樹寒<lb/>
　　　送人還山<lb/>
茅茨抛出翠微間楖栗横肩又獨還松樹别來巢鶴大<lb/>
銅瓶歸去蟄龍閒西風黄葉埋寒徑落日青猿叫亂山<lb/>
後夜月明誰是伴枕前飛瀑響潺潺<lb/>
<pb n="KR4h0143_WYG_059-39b"/>
　　　送人入杭尋弟及謁山村先生<lb/>
之子難忘骨肉情逺尋仲弟入杭城好山半向舟中看<lb/>
佳句多於枕上成驛路牛羊歸暮色江橋鼓角動秋聲<lb/>
端淳耆舊今無幾為問湖邊老浄名<lb/>
　　　過石湖<lb/>
十月呉臯霜露零田家收稻滿柴扃湖中浪擁銀花白<lb/>
天末山横螺髻青寒色亂鴉飛笠澤夕陽衰栁並旗亭<lb/>
何時覓得清遊伴更買扁舟過洞庭<lb/>
<pb n="KR4h0143_WYG_059-40a"/>
　　　登報恩寺閣<lb/>
高閣閒登四望寛青山極目倚雲端水村漠漠連天逺<lb/>
壠樹沈沈帶雨寒罷馬嘶風春草徧倦鴉歸堞夕陽殘<lb/>
豈知大道平如掌今古人間行路難<lb/>
　　　舟次江亭<lb/>
歸思悠悠極渺冥暫維舟檝並長亭春江水暖蒲牙白<lb/>
野岸煙銷栁眼青鳴犢帶聲登廢壠征鴻和影度遙汀<lb/>
不知何處吹銅角獨立天涯淚欲零<lb/>
<pb n="KR4h0143_WYG_059-40b"/>
　　　月夜<lb/>
明河如練月如弓涼葉蕭蕭下逺空水國正秋無過鴈<lb/>
苔堦終夕有鳴蟲故人自隔闗河外往信猶存篋笥中<lb/>
一盞青燈伴孤寂夢回吹殺破窗風<lb/>
　　　京口<lb/>
車聲軋軋輾紅埃北馬南帆日夕來淮甸雪銷江水漲<lb/>
海門月上楚天開堤邊行飯多逢栁野外尋詩不見梅<lb/>
㑹散金山即歸去春風催我上琴臺<lb/>
<pb n="KR4h0143_WYG_059-41a"/>
　　　次山村先生韻二首<lb/>
嚴陵臺下水潺湲漠漠高風去不還處士隱廬遺路側<lb/>
永公書甕出松間山田墝瘠民生儉郡邑蕭條吏事閒<lb/>
幾欲清遊身未遂煙霞盤礴鬢毛斑<lb/>
定起空山尚有星悲笳杳杳上青冥壁間燈暗鴉啼樹<lb/>
池上月涼魚闖萍文錦薦柈風字研綵繩穿夾梵書經<lb/>
舌端解使天華墜争似無言對翠屏<lb/>
　　　錢塘阻雨寄山村先生<lb/>
<pb n="KR4h0143_WYG_059-41b"/>
客窗燈暗署鐘殘泥潦從衡路未乾滿目雲山留我好<lb/>
一樓風雨見君難湖邊雪盡梅應早呉下春遲麥尚寒<lb/>
南渡耆英久寥落豈知猶有故衣冠<lb/>
　　　如鏡師翦竹四竿植為蒲桃架其一適活要予<lb/>
　　　賦詩遂作此以塞請云<lb/>
蒼筤翦得出遙林架就危棚近壁陰柔蔓未垂珠落落<lb/>
短梢先挺碧沈沈月明亂影翻秋儿露冷清聲入夜琴<lb/>
養取閑門表孤直莫教容易俗塵侵<lb/>
<pb n="KR4h0143_WYG_059-42a"/>
　　　經故人所居<lb/>
桃花灼灼栁依依院落荒涼晝掩扉石沼水乾魚逝久<lb/>
杏梁巢覆燕來稀隴頭未説人澆酒世上先傳客買衣<lb/>
欲對東風寫離恨郡譙吹角暮雲飛<lb/>
　　　落梅<lb/>
晴雪霏霏灑砌苔浪蜂欲去更徘徊空傳淡影浮歌扇<lb/>
不送寒香入酒杯隴首故人千里隔江南驛使幾時回<lb/>
翠禽莫怨高樓笛一度春風一度開<lb/>
<pb n="KR4h0143_WYG_059-42b"/>
　　　春晩<lb/>
矮窗日月無今古閉户争如春去來清鏡静臨多白髪<lb/>
好花閒看半蒼苔鼃傳鼓吹池塘雨茶展槍旗澗壑雷<lb/>
海燕未回寒尚在暮雲重疊鎖崔嵬<lb/>
　　　苦雨<lb/>
積潦横流路不分滿空煙靄暗朝昬烏鳶跕跕墮荒圃<lb/>
風雨瀟瀟失逺村芻米價騰愁白屋管絃聲沸醉朱門<lb/>
無言桃李參差放似怯春寒欲斷魂<lb/>
<pb n="KR4h0143_WYG_059-43a"/>
　　　　自陽山歸舟中作<lb/>
　小麥青青大麥黄澗松風急夜聲長屩穿細路春泥滑<lb/>
　花落清渠野水香嶺上獨留雲作葢村邊多見石為梁<lb/>
　楓橋寺轉閶門近回首西山已夕陽<lb/>
　　　　山中<lb/>
　寂寥空谷久相容行道何須向别峯山腹引泉因煑茗<lb/>
　嶺頭乗雨為栽松倚天傑閣巢靈鶴徹海澄潭卧毒龍<lb/>
　樵客豈能知住處草堂終日白雲封<lb/>
<pb n="KR4h0143_WYG_059-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩卷五十九<lb/>
</p>
<p>
</p>
  </div>
</body>
</text>
</TEI>
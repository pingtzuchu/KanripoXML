<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_213-1a"/>
　欽定四庫全書<lb/>
御選明詩巻四十四<lb/>
　　七言古詩九<lb/>
　　　邊貢<lb/>
　　　　贈尚子<lb/>
　意氣憑淩一當百闗西儒生五陵客少年學書復學劒<lb/>
　老大蹉跎雙鬢白門下諸生半賜麻閨中小婦猶炊麥<lb/>
　布衣東來謁天子春日醉臥長安陌陌頭花絮夕紛紛<lb/>
<pb n="KR4h0143_WYG_213-1b"/>
　瓊閣如天隔紫雲浩歌翩然却歸去眼底誰是平原君<lb/>
　　　　雨泊<lb/>
　蓮窩渡頭燕雙語楊柳蕭疎灑飛雨五日舟行一日程<lb/>
　客夢邅迴厭灣浦溪煙臥水澹不流沙草縈毛細難數<lb/>
　淹泊空灘歸意迷背雨來船自鳴櫓<lb/>
　　　　送馬欹湖赴湖南提學<lb/>
　征馬帶落日出門君已遥層城不隔夢夜夜蘆溝橋盧<lb/>
　溝橋邊車簇簇故人却在城南宿誰令相見轉多情翻<lb/>
<pb n="KR4h0143_WYG_213-2a"/>
恨遲行不如速江漢風煙遲早春闗山雨雪暗邊塵臨<lb/>
歧莫動殊方感余亦東西南北人<lb/>
　　　題豐内翰愛鳬樓<lb/>
春鳬呼其侣拍拍戲芳渚一鳬忽驚人羣鳬共髙舉回<lb/>
翔集城下㸃㸃散如雨愛鳬主人今幾秋夕陽空上望<lb/>
髙樓憑闌獨送千里目平沙莽莽寒煙綠<lb/>
　　　送秦用中文學<lb/>
玉真臺下三間屋屋後有松前有竹廣文先生雙鬢秃<lb/>
<pb n="KR4h0143_WYG_213-2b"/>
長對青藜夜深讀有時不巾亦不服獨跨瘦驢攜短僕<lb/>
五老峯前看秋瀑有時芒鞋步江澳月落詩成江鬼哭<lb/>
石底流泉手親掬歸來煑茗窗下宿清夢蘧蘧謝粱肉<lb/>
鳥聲墮枕猿掛木紅日三竿睡初熟食罷曉盤歌苜蓿<lb/>
為翦溪雲封尺牘長安故人勞逺目<lb/>
　　　張夏道中遇雨短歌示同行希尹諸子<lb/>
南山北山雨如注寒風颯颯吹山樹中河水發行子愁<lb/>
褰裳欲渡且復休墨霧蒼雲蔽村舍咫尺誰能辨馬牛<lb/>
<pb n="KR4h0143_WYG_213-3a"/>
嗟哉出門百里行路難我今胡為在中野<lb/>
　　康海<lb/>
　　　觀輿菜<lb/>
沜東種菜菜已熟數畝輿來不盈櫝積陰地冷生意微<lb/>
稀尠空教怪童僕連年種豆無一成苗稼雖强陰雨蝕<lb/>
家口嗷嗷三十餘此菜安能佐饘粥往歳寜無恒雨時<lb/>
不似今年太翻覆三月浸淫到仲秋天日不瞻魚走陸<lb/>
農家處處守場禾官吏紛紛飽粱肉深山雪凍薪不來<lb/>
<pb n="KR4h0143_WYG_213-3b"/>
男號女啼聲似逐水不潤下洪範嗔願以波濤注空谷<lb/>
雨暘時若年歳豐我菜全無心亦足<lb/>
　　王廷相<lb/>
　　　䕫州簡盧朝寅<lb/>
巴東山髙水如注遊子東行傍歸路五月江平灩澦堆<lb/>
咫尺瞿塘誰敢渡峽裏雲霞日日新伏龍躍馬已成塵<lb/>
清歌長嘯風流在且醉夔陽竹葉春<lb/>
　　　海上秋望<lb/>
<pb n="KR4h0143_WYG_213-4a"/>
海城秋深風雨急出門欲往道沾澀溪壑蕭蕭<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬寒<lb/>
石潭漠漠蛟龍蟄長望望鄉雲不開中流書信何時來<lb/>
㑹將畫舸千絲纜自作三江逆浪迴<lb/>
　　朱應登<lb/>
　　　和西涯閣老寄題黄鶴樓韻兼呈秦鳯山中丞<lb/>
樓船浮空向空泊坐對江樓詠孤鶴杲日晶晶目仍逺<lb/>
澄波淼淼心先廓大别曽聞神禹鑿洞庭彭蠡相聨絡<lb/>
夤縁七澤入溟海控引羣山俯飛閣飛閣西來千萬峯<lb/>
<pb n="KR4h0143_WYG_213-4b"/>
鈞天九奏敞龍宫虚傳雲樹書能達實少桃源路可通<lb/>
靈洲處處聞芳杜商舶時時乗便風風波歳月坐超忽<lb/>
回首朱顔成老翁我生蹇劣慙時彦踪跡天涯已强半<lb/>
春草幽憂泣楚纍秋風歸思懷張翰支離歳月如轉蓬<lb/>
廿載斯樓已三見感嘅長歌崔老篇登臨省識回仙面<lb/>
兹來景物尤奇絶江水江花淨如練報詩中丞興不淺<lb/>
更擬乗槎上霄漢<lb/>
　　顧璘<lb/>
<pb n="KR4h0143_WYG_213-5a"/>
　　　答徐昌穀博士<lb/>
前年共飲燕京酒髙樓雪花三尺厚酣歌徹夜驚四鄰<lb/>
世事浮沈果何有一為法吏少書來心結愁雲慘不開<lb/>
昨傳學省移新籍坐嘯空齋日幾回<lb/>
　　　周别駕宅看花<lb/>
周侯方庭大如案四序種花香不斷日髙散衙一事無<lb/>
手汲清池自澆灌鮮英的皪赤瑛珠密萼紛披紫絲幔<lb/>
芳根異種多難識粉蝶黄蜂暗相喚西鄰迂叟饒閒情<lb/>
<pb n="KR4h0143_WYG_213-5b"/>
叩戸時來索花看一來一醉酒千鍾月俸依稀費多半<lb/>
君侯莫厭頻來過人生樂少憂患多與君聚散同落葉<lb/>
不醉花前將奈何<lb/>
　　王韋<lb/>
　　　閣試春陰詩<lb/>
皇都三月春正深東風釀暖淑氣侵曙光溟濛露華滿<lb/>
輕雲閣日天沈沈野色垂垂十餘里草綠柔茵低迤邐<lb/>
半空落絮濕未揚百丈游絲寒不起鵓鳩枝上相踏鳴<lb/>
<pb n="KR4h0143_WYG_213-6a"/>
若與此景偏多情空庭簾捲晝亦暝隔牆惟見桃花明<lb/>
小院門閒鶯自語畫棟泥香燕初乳苔花蒼潤上簾櫳<lb/>
濛濛經雨還未雨含情佇立憑闌干逺峯漠漠登樓看<lb/>
碧窗窈窕銀屏冷金帳低回翠袖單簷影頻移暝雲動<lb/>
曲枕悠然醒午夢起來小步傍閒堦花霧襲衣寒氣重<lb/>
生意亨嘉春正時造化於物若有私明日晴光緑蘋轉<lb/>
吾與萬物俱熙熙<lb/>
　　鄭善夫<lb/>
<pb n="KR4h0143_WYG_213-6b"/>
　　　汶上對月聞笛作商調哀切命船人度曲為和<lb/>
　　　因賦醉歌<lb/>
焉耆八月髙風起鴻鴈羣飛渡淮水月下清砧愁逺人<lb/>
天涯芳草思公子王郎哀時最蕭瑟萬里迢迢向南國<lb/>
呼我上船設冰鱠仰天頌酒開胸臆闗山茫茫何處邊<lb/>
但見急管哀中天馮夷聽曲波面出楊柳亂落西風前<lb/>
酒酣月落歌未已隴思江情㗳然起未掛姓名玉䇿上<lb/>
願添海水金樽裏人生合歡那可測有似大海翻萍葉<lb/>
<pb n="KR4h0143_WYG_213-7a"/>
回首親朋各别離豈無江漢通舟楫流光過鳥不復駐<lb/>
達官好爵身之蠧况乃豺狼横地軸何限驊騮窘天步<lb/>
竹林諸賢皆酒徒嗣宗只願步兵廚古來賢達一嘶盡<lb/>
醉鄉之托今何如<lb/>
　　左國璣<lb/>
　　　别南塘子<lb/>
五月麥熟繭繰絲黄鸝啄椹鳴桑枝南風送帆五兩急<lb/>
呉江酒船初到時牛車日轉曹門進鼓市樓西集成鎮<lb/>
<pb n="KR4h0143_WYG_213-7b"/>
金椎初破紫泥封玉壺瀉出黄金嫩當年交結十輩豪<lb/>
鞭撻揚馬雄風騷邀遮直上酒樓去意氣掃拂天雲髙<lb/>
當樓豔婦調金瑟袒博喧呼動阡陌銀燭燒殘北闕星<lb/>
纖歌舞落西山月風篷聚散各沈淪復見何人據要津<lb/>
五陵日月無精魄鄉里衣冠有俊民於今尚作紅塵客<lb/>
掉臂東華獻時䇿恥逐童年走帝鄉懶隨南鴈飛燕北<lb/>
聞君髙誼非常流意氣傾倒山為投片言貴合黄金小<lb/>
一斛可散千春愁嗟我生年已半百種種顛毛欲成雪<lb/>
<pb n="KR4h0143_WYG_213-8a"/>
可惜腰間玉轆轤光芒猶見秋煙白閒來解贈南塘君<lb/>
看我劒上揺星文不用千金答髙價但博罏頭一醉醺<lb/>
兩都詞賦何勞獻五軍大纛何須建一息春雷我自酣<lb/>
百年事業君應見此回酒船何日來望君日上梁王臺<lb/>
迷留且作餔糟客未是千秋冠古才<lb/>
　　　送鄭冠玉<lb/>
我攜白玉壺招邀黄山客三年隔闊此登堂笑我當時<lb/>
欠情别腰間錦帶解龍泉手持素扇秋月圓酒酣把扇<lb/>
<pb n="KR4h0143_WYG_213-8b"/>
求揮翰扇上昔有張生所畫南歸之彩船風林颯沓墜<lb/>
霜露煙濤㣲茫起汀鷺去者不去送者留立向沙頭如<lb/>
有愬我心把玩未肯休恍忽欲動離人憂莫憂舊離樂<lb/>
新㑹還見新㑹成離愁明朝我獻三都賦朔風吹雪燕<lb/>
山路君臥梁州舊酒罏闗山月苦看霜兔新離舊别俱<lb/>
莫歌徒為勞心奈若何五雲散彩凉颸入且醉堂中金<lb/>
叵羅<lb/>
　　　野堂餞陳子鎬之南都<lb/>
<pb n="KR4h0143_WYG_213-9a"/>
我從夷門來送君金陵去野館離筵春晝晴楊花茫茫<lb/>
幾千樹風吹亂撲金樽飛行人且解碧羅衣鳴筝送酒<lb/>
勸君醉明日出門知者稀<lb/>
　　陳彞<lb/>
　　　舟行入郡阻雪<lb/>
江干雪暗停舟楫淅瀝風聲亂榆莢初如玉屑忽如羽<lb/>
閒如柳絮忙如蝶蒼虬化作玉龍蟠呉山在望難登躡<lb/>
鳥雀無聲寂不飛瑶天一色行人稀燃爐酌酒吟未就<lb/>
<pb n="KR4h0143_WYG_213-9b"/>
遥見漁人戴笠歸漁舟兩兩深夜雨折竹敲冰炊晚黍<lb/>
月髙雪霽烏號寒鴻鴈徘徊失沙渚醉來獨擁黒貂裘<lb/>
夢入山頭最髙處<lb/>
　　孫一元<lb/>
　　　題梅花贈太守黄子和<lb/>
使君作郡滄洲邊我曾一見神翛然長髥方瞳有仙骨<lb/>
種梅猶記羅浮巔瓊盤鐵曲一萬本茅屋正在春風前<lb/>
寒姿自照日杲杲白鶴下叫青溪煙我歸管領君勿嗔<lb/>
<pb n="KR4h0143_WYG_213-10a"/>
采花拾實還候君<lb/>
　　　跨驢遊西山天竺寺<lb/>
秋葉滿林吹亂紅秋光半在山寺中老衲迎門解幽事<lb/>
一見呼我長髥公薫爐相對坐終夕松聲泉韻何沖融<lb/>
獨鶴隔竹向人立欲鳴未鳴幽意同氣酣日落豪思發<lb/>
詩成三繞青桂叢造物小兒翫人世俯仰何必悲無窮<lb/>
布袍斗笠自髙格狂歌醉叫驚山翁歸來明月散林影<lb/>
驢背仰嘯秋山空<lb/>
<pb n="KR4h0143_WYG_213-10b"/>
　　　泛髙士湖<hi>并序</hi>
　　正徳乙亥孟春十四日予與石川子泛舟西湖時<lb/>
　　石川子著方山冠予戴華昜巾被髙士服把酒四<lb/>
　　望予顧謂石川子曰昔青蓮居士李白與尚書郎<lb/>
　　張謂泛沔州南湖因改為郎官湖今日予與子遊<lb/>
　　頗追跡前事西湖可為髙士湖矣石川子大笑酹<lb/>
　　酒於湖命予作詩紀之予時已爛醉即信口長短<lb/>
　　成篇不竄易一字<lb/>
<pb n="KR4h0143_WYG_213-11a"/>
我聞唐家李白一世賢郎官之湖至今傳我今與子繼其<lb/>
跡勝事豈許昔人專方冠野服興不減駕船載酒淩蒼煙<lb/>
千山萬山兩岸如羣龍蜿蜒盡在几席前青天落杯底白<lb/>
日行舟邊黿鼉突兀波面出大魚小魚爭避船君把斗酒<lb/>
我歌扣舷天風下來雲葉翩翩爛醉騎鯨遊崑崙顛<lb/>
　　　謝鮑山人採花見寄<lb/>
山人縳屋黄山顛青松萬株盤屋前春風摘取花滿裹<lb/>
逢人遥寄吳門仙吳門仙人身已輕服花更覺靈氣生<lb/>
<pb n="KR4h0143_WYG_213-11b"/>
白日獨坐若木下滄海如席龍不鳴昨夢訪君松樹樾<lb/>
赤脚踏雲石苔滑天風颯颯吹欲醒歸來松際留明月<lb/>
　　　吳偉瀑布圖<lb/>
何人畫此瀑布圖巔厓老樹雲糢糊風前披拂佇翫久<lb/>
筆力乃是江夏吳吳生當時名第一揮毫落紙人莫及<lb/>
骨格老硬神氣清飛濤激石石欲立懸巖逺勢亦可愛<lb/>
直㵼似是廬山泒槲葉瑟瑟天風來晴沙碧嶼蒼茫外<lb/>
美人隔水把瑶草鴻鴈雙飛鸂鶒小天寒日暮意無極<lb/>
<pb n="KR4h0143_WYG_213-12a"/>
青石漠漠望中杳我生蹤跡真好奇年來逺結滄洲期<lb/>
眼中見此足幽賞分泉煑石聊自怡<lb/>
　　　環溪釣處為陳憲僉題<lb/>
長樂山水閩中雄諸峯北來開龍嵸一溪發源深何極環繞<lb/>
却與諸山逢山根倒挿溪水碧山靄冥冥溪樹失鴰鶬鸂鶒<lb/>
啼向人四面波光山月出美人有時坐溪邊竹竿裊裊牽春<lb/>
煙腰閒笭箵興自好日暮呤對江花前我亦平生稱釣翁十<lb/>
年避地滄溟東他日儻慕三花樹萬里來尋煙霧中<lb/>
<pb n="KR4h0143_WYG_213-12b"/>
　　　春前五日大雪<lb/>
一夜雪飛石徑齊清晨壓我茅屋低小奴開門抱甕出<lb/>
赤脚汲水愁衝泥牆頭飢烏太無賴繞我堦上啞啞啼<lb/>
南山黄獨寒無苗長鑱歸來風怒號<lb/>
　　　西湖山居<lb/>
道人縳屋南山裏西湖正對柴門底藜杖經旬嬾出門<lb/>
門前看湖聊爾耳秋風撫掌桂花開坐對白石歌隠士<lb/>
溪翁住近不相知晨昏同飲西湖水<lb/>
<pb n="KR4h0143_WYG_213-13a"/>
　　戴冠<lb/>
　　　丁丑道中聞鷓鴣<lb/>
鷓鴣新啼啼且急草根露重聲如塞昔聞爾名未相識今<lb/>
聞爾啼長歎息試問哥哥行不得何用一身生兩翼羅浮<lb/>
遥遥雲似墨山髙水深道多棘鷓鴣鷓鴣為爾淚沾臆<lb/>
　　楊慎<lb/>
　　　題夏仲昭竹寄陶良伯驥<lb/>
太常胸次瀟湘寛少年愛寫生琅玕白頭蓺苑更入妙<lb/>
<pb n="KR4h0143_WYG_213-13b"/>
筆法近追王孟端兩家名藻雄吳下品題未覺風流亞一紙<lb/>
能令百世傳兩竿不啻雙金價人言畫竹非畫工草書結搆<lb/>
將無同誰家髙堂名寳繪徐熙花鳥迷青紅玉人佳興松江<lb/>
東寄圖索賦隨長風遥知把翫清香裏正是相思月明中<lb/>
　　　宿金沙江<lb/>
往年曾向嘉陵宿驛樓東畔闌干曲江聲徹夜攪離愁<lb/>
月色中天照幽獨豈意飄零瘴海頭嘉陵回首轉悠悠<lb/>
江聲月色那堪說腸斷金沙萬里樓<lb/>
<pb n="KR4h0143_WYG_213-14a"/>
　　　三岔驛<lb/>
三岔驛十字路北去南來幾朝暮朝見揚揚擁蓋來暮<lb/>
㸔寂寂回車去今古銷沈名利中短亭流水長亭樹<lb/>
　　　送樊九岡副使歸新繁<lb/>
别君於雲南碧雞之澤追君於東城金馬之坡酌君以<lb/>
蓮蕊清麴之酒侑君以竹枝巴渝之歌天涯歧路鎮長<lb/>
在故人零落渾無多憶昔君為漢陽守滄浪之清古無<lb/>
有拂衣掉頭不肯顧飲水舊謡在人口明詔復起句町<lb/>
<pb n="KR4h0143_WYG_213-14b"/>
行官突未黔先濯纓宦遊不博歸故里榮祿何如全令<lb/>
名九隴髙岡白雲野吾廬世耕在其下清冷好結鷗鷺<lb/>
盟春秋願醉雞豚社蜑雨蠻煙老玉闗小山叢桂不同<lb/>
攀愁心如月何時掇夜夜隨君夢裏還<lb/>
　　　賦得千山紅樹圖送楊茂之<lb/>
蕭郎雅工金碧畫愛畫碧雞與金馬畫作千山紅樹圖<lb/>
行色秋光兩瀟灑揺落深知宋玉悲登山臨水送將歸<lb/>
丹林初曉清霜重紫谷斜陽赤燒㣲故人辭我故鄉去<lb/>
<pb n="KR4h0143_WYG_213-15a"/>
滇樹遥遥接巴樹桑落他山共醉時楓香客路銷魂處<lb/>
白首遐荒老未還流波落木慘離顔錦城紅樹那能見<lb/>
千里隨君夢裏還<lb/>
　　　山行即事<lb/>
桐子花開映村塢單衣初試貧兒舞春寒已過四十五<lb/>
　　　垂楊篇<hi>并序</hi>
　　楚雄苴力橋有垂柳一株婉的可愛往來過之賦<lb/>
　　此志感<lb/>
<pb n="KR4h0143_WYG_213-15b"/>
靈和殿前豔陽時忘憂館裏光風吹千門萬户旌旗色<lb/>
九陌三條雨露姿蒼凉苑日籠燕甸縹緲宫雲覆京縣<lb/>
芳樹重重歸院迷飄花㸃㸃臨池見臨池歸院總仙曹<lb/>
應制分題競彩毫詔乗西第將軍馬時奪東方學士袍<lb/>
金明綠暗留煙霧舊燕新鶯換朝暮只知睂黛為君顰<lb/>
肯信腰肢有人妬從此沈淪萬里身可憐憔悴幾經春<lb/>
支離散木甘時棄攀折荒亭委路塵揺落秋空上林逺<lb/>
娑婆生意華年晚腸斷闗山明月樓一聲横笛青霜坂<lb/>
<pb n="KR4h0143_WYG_213-16a"/>
　　方豪<lb/>
　　　太白樓席上追和先輩陳剛中<lb/>
風流楊水部苦欲同登太白樓樓前一回首四郊煙霧<lb/>
風颼颼白也生愛此死後神應留魯人往往聞嘯詠深<lb/>
宵水底號蛟虬金尊綠酒滿玉鏡清光流起見仙人猶<lb/>
獨酌錦袍坐對髙城秋仙人從來小天地生既能樂死<lb/>
何愁區區力士輩翫弄如沙鷗浩然之氣永不滅真與<lb/>
元氣空中浮彼哉撼樹真蜉蝣只向仙人粗迹求仙人<lb/>
<pb n="KR4h0143_WYG_213-16b"/>
聞之不滿一大笑飄然跨鶴歸宣州自言宣州亦舊遊<lb/>
避人議論莫若青山邱<lb/>
　　　冰玉篇贈徐子謙<lb/>
君不見冰溪之水真如冰潔爽不得留蛟蠅玉山之峯<lb/>
白如玉遥見貞光蕩晴旭我昔報恩作此行溪容山色<lb/>
隨雙旌恍然置我水晶闕胸中塵穢皆銷歇嘉興太守<lb/>
冰玉姿出門便與溪山期此日歸來五馬散意氣不異<lb/>
之官時嘉興之人或未知溪童山叟皆知之童叟猶人<lb/>
<pb n="KR4h0143_WYG_213-17a"/>
或可私山靈溪伯安可欺吁嗟太守真吾師相送豈作<lb/>
兒女悲溪可漁山可采伐木丁丁歌欵乃太守百年心<lb/>
不悔獨恨生當明聖朝不應黒髪居東海野客狂癡全<lb/>
未解欲走天門問時宰<lb/>
　　　贈寫真孫木峯<lb/>
洞庭客子天邊來木峯訪我讀書臺平生百念盡銷歇<lb/>
惟有好畫心未灰長松髙臥南風清幅巾氅服神思寜<lb/>
呼毫為寫麋鹿相兒童不識驚仙靈殷勤相送石溪渚<lb/>
<pb n="KR4h0143_WYG_213-17b"/>
長揖分攜無一語但索狂吟滿意歸寜計黄金漫相許<lb/>
依然挽袂酌一斗山月已照棠陵口重開畫影笑相看<lb/>
盡訝三人同酌酒<lb/>
　　　棄瓢圖寄國英侍御<lb/>
昔人棄國如棄瓢山中獨坐風蕭蕭今我耽書好種樹<lb/>
虎谷棠陵未寂寥我有知心在南海壺公名藥長自采<lb/>
安得羽化相飛攀笑弄滄溟歌欵乃<lb/>
　　劉棟<lb/>
<pb n="KR4h0143_WYG_213-18a"/>
　　　幽居見雪呈學士董中峯座主<lb/>
幽齋空鎖類禪闗眷戀學士迥碧山仰觀宿雲釀成雪<lb/>
倏忽縱横逺近間隨風鬚鬢驚素縷窺牖落鏡銷朱顔<lb/>
茶鐺淨洗燃火急酒價減澀當壚閒粗豪興發卒難遏<lb/>
浩歌席地藉草菅兔園持簡未成召陶穀滋味先援攀<lb/>
旋看籬落莓苔後欲起遮護荒蕪刪衰柳向來弄玉筯<lb/>
飢烏飛墜抛銀環意者淩寒有仙骨掩臥不覺月重彎<lb/>
顧我山陰汎棹客駑馬不慣泥塗慳明發太陽融釋盡<lb/>
<pb n="KR4h0143_WYG_213-18b"/>
扣衣函丈訂愚頑<lb/>
　　齊之鸞<lb/>
　　　次韻題美人睡起圗<lb/>
濃花壓枝枝欲偏晴日烘花花欲燃美人無事饒春睡<lb/>
亂鬟矗矗堆雲煙花開花落流光過不似沈香亭畔臥<lb/>
别院春風自有花帶笑看花泛紫霞<lb/>
　　　浦口曉行<lb/>
三五星短長亭日光烹海赤山色飲江青野燒林邊人<lb/>
<pb n="KR4h0143_WYG_213-19a"/>
臂斧秋濤霧裏客揚舲<lb/>
　　蔣山卿<lb/>
　　　大司冦金公芙蓉溪詩<lb/>
丈人昔臥芙蓉溪蓉溪宛在涪江西一水縈紆帶茅屋<lb/>
千花爛漫明沙堤清秋落景森蕭爽天逺滄洲愜心賞<lb/>
霏霞裊霧時明滅白鷗翠鳥長來往此時吾亦愛吾廬<lb/>
隠几青山獨著書霄漢一朝通禁闕煙霞萬里隔漁樵<lb/>
君不見太公釣罷渭川閒安石東山去不還英雄事業<lb/>
<pb n="KR4h0143_WYG_213-19b"/>
與時㑹棲棲豈在溪山間雲閣崢嶸傍紫微尚書侍從<lb/>
生光輝佇看北斗調元氣未許秋風拂素衣<lb/>
　　　望江大風雪與黄朱二子飲<lb/>
三江與七澤微茫與天通朔氣横江來三日吹狂風排<lb/>
山扇海歘缺裂一夜飛度匡廬雪黄雲萬里掣不開大<lb/>
孤小孤安在哉雪花片片大如席洲渚玲瓏白盈尺遥<lb/>
隨飛鴈没長空凍壓枯松翻絶壁千艘萬舸依江頭停<lb/>
橈住楫聊淹留且須沽酒與君醉莫因蹭蹬空嗟愁可<lb/>
<pb n="KR4h0143_WYG_213-20a"/>
憐世事相反覆君不見今日北風明日休<lb/>
　　　竹谷詩為馬正甫作<lb/>
終南何所有竹谷香回復秀嶺髙連西華西洞壑遥通<lb/>
曲江曲籠籦篠簜千萬竿拂霧參天森似玉有時風雨<lb/>
或蕭蕭入夏雪霜還肅肅扶風儒生馬季長灑落髙情<lb/>
媚幽獨忽然取適心神開來向谷中成卜築櫹槮豈數<lb/>
辟疆園虚靜應同子真谷藍田對長碧琅玕紫閣平分<lb/>
翠色寒彷彿清飇聞雜佩逍遥素月窺檀欒先生少小<lb/>
<pb n="KR4h0143_WYG_213-20b"/>
愛文詞老大猶無三徑資一行作吏廢此事南山竹谷<lb/>
空相思君不見杜陵草堂埋草蕪輞川竹里成邱墟惟<lb/>
有詩辭在千古至今歌詠成嗟吁吁嗟我今竹谷歌獨<lb/>
無佳句將奈何<lb/>
　　薛蕙<lb/>
　　　張南園畫雲南圖<lb/>
嘗聞司徒作者流暮年畫思生滄洲丹青㸃拂隨興到<lb/>
雲霧幻眇令人愁君不見益州形勝佳且殊可惜僻在<lb/>
<pb n="KR4h0143_WYG_213-21a"/>
西南隅中原斷絶罕人跡遂使呉越矜區區司徒平生<lb/>
生此都文學才氣海内無獨憐山水久寂寞因之貌作<lb/>
雲南圖大山小山相盤拏龍鱗攅羅插虎牙洪波萬折<lb/>
走其下石根奔蹙如蛟蛇行人含顰色咨嗟鳥道上被<lb/>
青天遮巖披谷坼有平地孤城百雉千人家生綃淡墨<lb/>
勢頗窄萬里滇池氣相敵山川空闊神為開不覺沈吟<lb/>
悲古跡古來此地號邊鄙邪指牂牁連越嶲秦代新開<lb/>
五丁道漢家更伐昆明水嶺陬海落通中夏翡翠明珠<lb/>
<pb n="KR4h0143_WYG_213-21b"/>
半天下始聞大將泛樓船復遣詞臣祝金馬只今郡縣<lb/>
窮南土風俗相傳勝前古世封刺史上計書附塞蠻夷<lb/>
占編户何况司徒此間出文獻從今更難匹山中已報<lb/>
解銀魚世上仍看留綵筆我言此巻真奇最不獨毫端<lb/>
工粉繪應同蜀相畫夷圖想見成周作王㑹<lb/>
　　林春澤<lb/>
　　　羚羊峽<lb/>
羚羊峽前風色髙羚羊峽口江怒濤長年移棹維江皋<lb/>
<pb n="KR4h0143_WYG_213-22a"/>
青山白水亦相盪客心與爾同蕭騷<lb/>
此生自信非蠕涎風雲變態仍問天何由跕跕驚飛鳶<lb/>
扶桑斷石去不逺銅柱髙倚南山邊<lb/>
　　　送陽以道歸桃川<lb/>
桃川子歸桃川朝發鳯凰臺夕指魚鳬天峨睂山月照<lb/>
滄海巫峽溪風吹紫煙錦城西去桃滿川春風爛漫開<lb/>
欲然何用窘束坐自煎君不見封侯何人曲如鈎道邊<lb/>
何人直如弦從來矩步難為用自古紅顔多妬妍君今<lb/>
<pb n="KR4h0143_WYG_213-22b"/>
棄置勿復道且向桃川髙枕眠赤霞瀲灩波光泛看君<lb/>
不異桃源仙<lb/>
　　夏言<lb/>
　　　安鄉道中觀婦人插田<lb/>
南村北村競栽禾新婦小姑兼阿婆青裾束腰白裹頭<lb/>
手擲新秧如擲梭打鼓不停歌不息似比男兒更膂力<lb/>
自古男耕女專織憐爾一身勤兩役吁嗟乎長安多少<lb/>
閨中人十指不動金滿身<lb/>
<pb n="KR4h0143_WYG_213-23a"/>
　　許宗魯<lb/>
　　　至日偶然走筆<lb/>
去年冬至堯母城城頭較射角弓鳴今年冬至毘陵館<lb/>
凍雨寒雲歳華晚江南塞北風土殊何地何年是定居<lb/>
愁端豈只如宫線一日長添千里餘<lb/>
　　王廷陳<lb/>
　　　寄曹仲禮<lb/>
吁嗟梁甫吟何哀白日黯慘浮雲迴繁華忽與東風别<lb/>
<pb n="KR4h0143_WYG_213-23b"/>
幽壑不見陽春來憶初謁帝承明廬頗將詞賦追相如<lb/>
意氣當時惟爾我文章絶代互吹嘘正逢漢武勤邊略<lb/>
同奏文園諫獵書杞國憂天傾傍人笑為狂精衛枉銜<lb/>
沙何裨海茫茫雷雨晦冥起倉卒散失非我能周防寜<lb/>
知垂翅青天後虞羅獵矢猶傍徨予仍下獄大梁城謗<lb/>
議雷同真吠聲全生虎口信不易一死鴻毛良可輕摧<lb/>
睂靦面復茍活跼天蹐地長悲鳴前榮後枯嗟世事翻<lb/>
雲覆雨見人情昔日結交二三子張口欲言禍及矣請<lb/>
<pb n="KR4h0143_WYG_213-24a"/>
兵誰為哭秦庭擊筑何曾歌易水感君山嶽心不移張<lb/>
公神劒合有時矯首南天瞻北極聊持芳草寄相思<lb/>
　　豪士吟贈王氏<lb/>
君家髙樓臨漢水落日悲風白雲起門垂楊柳千萬株<lb/>
長條直拂洪波裏我來繫舟古楊下秋深岸束蒹葭靡<lb/>
此時歸思正鬱陶偶爾逢君行且止邀我置酒開綺筵<lb/>
庖子擊肥兼割鮮海榴新擘寳房碎湘橘旋摘金子圓<lb/>
翠袖成行獻歌舞授色知心次第前堂中食客多且賢<lb/>
<pb n="KR4h0143_WYG_213-24b"/>
寳刀錦帶光接聨持觴遞進勸我酒四座為夀俱萬年<lb/>
平原十日飲未足白日酣歌淩紫煙自矜膂力莫與伍<lb/>
俠氣翩翩尤擅武角弓十斛左右張蛇矛丈八盤旋舞<lb/>
櫪上生駒六駮姿猛士如林不敢騎控鬣鳴鞭一躍上<lb/>
疾馳緩步衆稱冝男兒身手有如此壯節奇功皆可為<lb/>
君不見道阻天寒行旅苦水有毒蛟山有虎請君殺蛟<lb/>
兼射虎惡少紛紛安足數<lb/>
　　馬汝驥<lb/>
<pb n="KR4h0143_WYG_213-25a"/>
　　　題長江圖<lb/>
人間畫手不可遇那有江山入毫素吁嗟此巻誰所為<lb/>
㸃染空堂滿雲霧虚無景象咫尺開萬里波濤天上來<lb/>
似聽風雷洞庭落歘看日月岷峨迴煙靄微茫髙岸坼<lb/>
源潭掩映樓臺碧江中萬舸駕如飛颯颯風帆天不隔<lb/>
奔湍逆浪勢莫止問爾舟師亦何喜虹梁縹緲錦石重<lb/>
海嶽蒼茫翠煙起巖閣有人相對閒心疑鷗鷺杳無還<lb/>
繞磴别圖幾遊侣杖藜捫葛同追攀天分南北塹長在<lb/>
<pb n="KR4h0143_WYG_213-25b"/>
江水龍盤九州内一朝移置烏几前拂拭徘徊生感慨<lb/>
我本滄浪垂釣者誰令載筆金門下夢入青山驚嘯猿<lb/>
出吟紫陌愁奔馬見此倏然雙眼明臨流劇思濯塵纓<lb/>
蓬萊扶桑儻雲接為借星槎犯斗行<lb/>
　　王謳<lb/>
　　　宿三教寺有作<lb/>
山髙山深水聲聒孤林野寺秋寂寞玉兔霜毛永夜寒<lb/>
白露青天下寥廓竹樵避虎放歌還林猿清嘯驚人落<lb/>
<pb n="KR4h0143_WYG_213-26a"/>
三年持節客山東半世浮踪滿幽壑汗馬文章我不輕<lb/>
畫形憶上麒麟閣冠蓋明時遭際難白頭天地傷漂泊<lb/>
　　汪應軫<lb/>
　　　題百雀圖<lb/>
百雀不如鳯胡為占琅玕朋雛碎語不可聽六月攪動<lb/>
清風寒我欲挾金彈巧避千萬端徘徊恐落一枝翠矯<lb/>
首待鳯棲䦨干<lb/>
　　張治<lb/>
<pb n="KR4h0143_WYG_213-26b"/>
　　　竹溪巻<lb/>
君不見瀟湘萬竿玉君不見洞庭千頃秋蒼蛟夜舞風<lb/>
雨黒黿鼉日抱青天遊三年仗劒事明主君山衡岳空<lb/>
回頭長安六月紅塵浮竹溪竹溪何清幽安得載酒竹<lb/>
溪去醉臥秋陰看白鷗<lb/>
　　李黙<lb/>
　　　南劒程文學赴官富陽為賦短句<lb/>
鼓柁何人過越西官程先宿富陽溪江楓亂落翻紅蓼<lb/>
<pb n="KR4h0143_WYG_213-27a"/>
古道驚鴉出林杪山堞行經風露餘千家橘柚霜黄初<lb/>
搴帷觱發青陽轉桃李含煙足芳甸蔬盤氊席未為貧<lb/>
談經偃臥誰能嗔松醪滿篘君自沃丈夫得意非粱肉<lb/>
宫牆儻傍赤松山長跽仙人一扣闗<lb/>
　　周祚<lb/>
　　　呉偉畫冊為成中丞題<lb/>
國朝畫師能悉數筆力孰過江夏呉眼前富貴王侯無<lb/>
故能瀟灑超其徒或時酒酣赤兩足亦或脱帽空頭顱<lb/>
<pb n="KR4h0143_WYG_213-27b"/>
五岳四瀆生斯須一峯忽從天際拔九派真見江流趨<lb/>
中丞何由得真蹟列方布冊看有餘清秋示我閭山下<lb/>
白日宛坐仙人區由來神物易飛去九苞之鳯不在笯<lb/>
昨聞九月雷電作滄海恐失珊瑚株<lb/>
　　敖英<lb/>
　　　中秋對月<lb/>
去年草堂對此月滿挹金波眺空闊正值龍沙罷鼓鼙嬌<lb/>
兒幼女娛癡絶今年對月在長安萬户西風砧杵寒玉河<lb/>
<pb n="KR4h0143_WYG_213-28a"/>
橋東坐深閣無聲天漢流闌干禁城擊柝急相應苑樹驚烏<lb/>
棲未定誰家玉笛最多情吹徹闗山與愁聽我欲殺死妖蝦<lb/>
蟇直使上下光無瑕歸來却酹玉川子呼童旋煑先春芽<lb/>
　　　暑風亭餞客<lb/>
石城上有清涼山暑風亭瞰山之曲攀雲與子偶同游<lb/>
浩蕩憑虚恣延矚蕭蕭落木動寒聲隠隠迴汀帶殘旭<lb/>
陰崖黒深山鬼啼老藤盤拏如縳屋六朝遺跡不可尋<lb/>
長干冥冥花若沃古往今來感慨多閒情且付尊中緑<lb/>
<pb n="KR4h0143_WYG_213-28b"/>
明朝子上鄱湖船桃葉渡頭雙濯足<lb/>
　　汪本<lb/>
　　　園中躑躅<lb/>
三月十日春已歸東家西家花亂飛我來此地作幽賞<lb/>
祗有小種還芳菲問言乃是紅躑躅不比桃花李花俗<lb/>
風和日暖池更清猩血淋漓灑蒼玉鶴林寺裏神仙家<lb/>
昔年曾聞開此花後來已歸閬苑去不復與世俱驕誇<lb/>
阿誰上天訴上帝移得此花在人世便當邀取七七仙<lb/>
<pb n="KR4h0143_WYG_213-29a"/>
同飲壺觴對花醉<lb/>
　　管浦<lb/>
　　　送顧宗朝還孟城<lb/>
龍江木落風亂鳴龍江水邊舟欲行玉缾酒盡不成醉<lb/>
青衫淚濕難為情借問舟行向何處美人别我淮南去<lb/>
海天渺渺孤鶴飛回首江東隔雲樹髙堂一笑夀且康<lb/>
弄雛載戲斑斕裳湖水梅花鬬清絶尋詩載酒還徜徉<lb/>
我欲東歸歸未得風雨茅堂轉相憶故國迢迢千里餘<lb/>
<pb n="KR4h0143_WYG_213-29b"/>
雙鯉憑將寄消息<lb/>
　　顧彦夫<lb/>
　　　南村題柳君宗鎬巻<lb/>
崇文門外四三里茅屋數間村落裏犬吠花邊驚客來<lb/>
鳥投樹底知風起主翁散步幽情多㸃簡菑畬早晚禾<lb/>
歸來一飽有餘樂勢利炎炎如我何隔牆喚過鄰家叟<lb/>
野菜隨時斟白酒酒後齊聲唱竹枝不覺檐前掛星斗<lb/>
　　文徵明<lb/>
<pb n="KR4h0143_WYG_213-30a"/>
　　采桑圖<lb/>
茜裙青袂誰家女結伴牆東采桑去采桑日暮怕歸遲<lb/>
室中箔寒蠶苦飢只愁牆下桑葉稀不知牆頭花亂飛<lb/>
一春辛苦只自知百年能著幾羅衣<lb/>
　　　夜坐<lb/>
幽人被酒夜不眠攬衣起坐垂堂前參差花影忽滿地<lb/>
仰見明月流青天㣲風吹空星漠漠時有羇鴻度寥廓<lb/>
美人不來更漏沈天南縹緲銀河落<lb/>
<pb n="KR4h0143_WYG_213-30b"/>
　　　題畫<lb/>
溪雲冥冥溪雨急長空倒垂溪水立淩亂春潮萬壑揺<lb/>
低迷暮靄千林濕余生雅有滄洲適曾擁孤篷聽蕭瑟<lb/>
夢斷紅塵二十年江湖獨往興依然偶拈秃筆掃東絹<lb/>
便覺呉松落并翦金君家住水雲鄉朝煙暮樹對林堂<lb/>
若為老去厭真蹟翻愛狂夫灑狂墨就中妙解誰應識<lb/>
萬里雲煙開素壁<lb/>
　　　采蓮圖<lb/>
<pb n="KR4h0143_WYG_213-31a"/>
横塘西頭春水生荷花落日照人明花深葉暗不辨人<lb/>
有時葉底聞歌聲歌聲宛轉誰家女自把雙橈擊蘭渚<lb/>
不愁擊渚濺紅裳水中驚起雙鴛鴦<lb/>
　　蔡羽<lb/>
　　　清涼臺<lb/>
清涼寺裏清涼臺交巖互磴青崔嵬揚子江邊白鷺洲<lb/>
白雲紅葉長悠悠都門蓮已落蟬聲滿城郭躋跳丹霞<lb/>
端乾坤忽開拓霸陵黄屋翔青雲鍾山紫氣何紛紛秦<lb/>
<pb n="KR4h0143_WYG_213-31b"/>
淮水接建章宫銅溝亦與寒潮通層樓累閣分朱邸王<lb/>
第侯家相對起瓊臺砌斷金沙路鞦韆亦在青槐裏翡<lb/>
翠常銜蘇合香鴛鴦只浴臙脂水繁華轉傷心今古多<lb/>
升沈六代既冥漠南唐亦安尋水晶宫殿野棠開千門<lb/>
萬户生秋陰四望何茫然忽建城頭羽帆從采石來煙<lb/>
分歴陽樹遥川動霽景碧草滅江渡銜杯不盡江南情<lb/>
與君仗劒歌昇平<lb/>
　　　由大觀寺歴觀音閣仙釋二院並勝因得縱覽<lb/>
<pb n="KR4h0143_WYG_213-32a"/>
　　　江上<lb/>
朱闌控帶青壁煙碧峯浮出丹楓顛東方鈴鐸西方磬<lb/>
輕霞淡煙横江天南厓髙北厓俯羣峯奔走如龍虎千<lb/>
尋巨石連空來斷處曽經巨靈斧天池闊湯谷長秋江<lb/>
萬里横蒼茫漁舟尾掛金連環鴛鴦飛出蒹葭霜潯陽<lb/>
潮有無白帝在何處回望呉天鴈南翔又西翥孤帆逺<lb/>
映青空來綠樹横分半江去重沙複岸束復張鯨鱷横<lb/>
斜失依據海月縁沙生珠子隨潮來殘陽尚懸壁素魄<lb/>
<pb n="KR4h0143_WYG_213-32b"/>
先臨臺仙家瑶草九月寒逺公石上三花開燕子磯頭<lb/>
飲牛客偶來莫使世人猜青山對酒誰為主惟有簫聲<lb/>
晚自哀<lb/>
　　　覆舟山臨望<lb/>
覆舟山頭霽景明長松落落崖石平迴巒秀嶺低復昂<lb/>
傳聞此地為臺城南望建章宫佳氣何鬱蔥秦淮樹中<lb/>
流遥與宫門通城中萬井如棊畫楊柳煙中分紫陌内<lb/>
園蘭桂浮温香戚里池臺蕩朱碧鳯皇樓閣無處尋臨<lb/>
<pb n="KR4h0143_WYG_213-33a"/>
春結綺作梵林樽前却是樂遊苑市朝更改成古今登<lb/>
臨易頭白銜杯落江日迴望北湖煙蟬鳴樹蕭瑟秋波<lb/>
慘淡荷芰花玉鳬錦雞踏浪霞西曹已鳴馬東署復報<lb/>
衙冥冥壺底月寂寂城頭鴉停琴送盡飛鴻影引領天<lb/>
邊不見家<lb/>
　　　春日雞鳴寺<lb/>
江南楊柳空青青江邊路好無人行不知爛漫花何處<lb/>
空聽嚶嚶竹裏聲鍾山王氣連宫禁臺城佳樹鬱春晴<lb/>
<pb n="KR4h0143_WYG_213-33b"/>
獨領風煙無飲興晚來吹笛最分明<lb/>
　　　北門曉行<lb/>
燭下銀塘流水長馬前山色曉蒼蒼朱樓未滅明河影<lb/>
碧城已動晨曦光雞唱悠悠度禁邸螢飛㸃㸃刺衣裳<lb/>
三年遊子離鄉思閶闔門髙露早凉<lb/>
　　　花村草堂為李子原承題<lb/>
新河渺渺楓橋浦百花叢中有香土書生卜館面西山<lb/>
十里清溪抱東户清溪抱東户水鳥羣無數前朝勝境<lb/>
<pb n="KR4h0143_WYG_213-34a"/>
開華州今代書聲讀芳杜南峯髙北峯俯日日飛雲罣<lb/>
窗廡上沙水下沙土翠波粼粼織成組我昔投宿堂背<lb/>
樓前村夜過清明雨千巖發彩流朝霞茂苑騰光蕩碧<lb/>
宇櫻笋煙籠文藻軒鵁鶄岸送樓船鼓飛梁畫檻盤彩<lb/>
虹菡萏湖邊女揺櫓宵長忽遞寒山鐘月落猶揮石牀<lb/>
麈十年不上李子堂金陵城邊話江滸徒令風景形夢<lb/>
寐何由復作花前舞題詩先寄花村主<lb/>
　　徐霖<lb/>
<pb n="KR4h0143_WYG_213-34b"/>
　　　題畫<lb/>
香爐峯髙天削出湖面蒸雲欲吞日列仙上鑿煉丹臺<lb/>
髙人下築藏書室盤紆一道行者通民居僧寺有無中<lb/>
斜陽影射樵斧白疎星光雜漁燈紅樓船風髙殷簫鼓<lb/>
去急不須人奮櫓栖禽驚散苦無情斷林賴有蒼煙補<lb/>
人間此景何處看慘淡今從畫中見小皴大染設色真<lb/>
粉本徒令工作眩書畫長留歳月過怪來歐公悔無多<lb/>
南堂一賞到白髪快雨時晴縱嘯歌<lb/>
<pb n="KR4h0143_WYG_213-35a"/>
　　謝承舉<lb/>
　　　贈客<lb/>
紫貂壓肩酒薫面走馬章臺瞥如電石城送客雪滿舟<lb/>
江閣張燈夜開宴雪花不飛江月明雲葉散盡霜犬清<lb/>
酒闌歌罷跨鶴去白雲東指瓊花城<lb/>
　　　題紫筠軒<lb/>
南海岸邊玉作林江東城中土如金嬪嬙午夜寳堦侍<lb/>
鳯皇春曉丹山吟湘娥泣殘和淚洗竿竿灑濕胭脂水<lb/>
<pb n="KR4h0143_WYG_213-35b"/>
青琅玕換赤珊瑚步障王家排十里翠幢導下姑射山<lb/>
清風滿地月滿天<lb/>
　　　贈羅子實畫士<lb/>
君提畫譜入神品不獨手摸在心審予生骨相蹇且寒<lb/>
笑比虞翻屯更甚雲臺麟閣慙少縁褒公鄂公義凜然<lb/>
煙霞痼疾老未愈蒲柳弱質秋堪憐山中耕讀性所愛<lb/>
或投彩毫即把耒請君為作東皋圖畫我看書坐牛背<lb/>
　　　松菴為滇南使趙朝進題<lb/>
<pb n="KR4h0143_WYG_213-36a"/>
華蓋特撑天可參黄茅獨結棲幽菴孤標上屹紫矗矗<lb/>
長蘿下掛青毿毿團欒覆蔭凝不散十里籠煙張綺幔<lb/>
影金破碎月侵牀屑玉玲瓏雪飄案滇南鎮山名碧雞<lb/>
美名古與金馬齊山阿左紐十萬樹雨淋日炙風淒淒<lb/>
菴中主人寄𤣥靜手翻典墳對賢聖矢心操比虬枝堅<lb/>
持身節聳蛟鬚勁大材端合柱棟梁遮羅奎璧淩冰霜<lb/>
蒼龍直拔九地起綠鳯倒逐髙雲翔主人本是天水客<lb/>
閉户韜光謝塵迹簷排戈㦸聽琳琅根養茯苓生琥珀<lb/>
<pb n="KR4h0143_WYG_213-36b"/>
吁嗟乎何年山鬼肆靈威驅龍移得徂徠核<lb/>
　　　擬匡廬山瀑布泉送人還江西<lb/>
水簾倒掛翠壁巔玉虬下吸金蓉天徐寅空歌素練舞<lb/>
李白解道銀河懸石骨浸淫山脉水竇潤嵐烝流不已<lb/>
深源巨壑豈能容平漲鄱湖二千里<lb/>
　　王寵<lb/>
　　　石湖中流酌酒酣暢<lb/>
總道金門隠方朔何如東山臥謝安青雲萬里絶鳥道<lb/>
<pb n="KR4h0143_WYG_213-37a"/>
淩兢側足千峯攅饞蛟磨牙走其下飛蛇接翼相勾盤<lb/>
平生蕭散不經事清湖縱酒哀絲彈羅屛合沓出煙霧<lb/>
金鏡滉瀁生波瀾孤舟斷岸疑畫出菱葉荷花俱已殘<lb/>
百觴自善鸜鵒舞九月不奈貂裘寒丈夫未用頗適意<lb/>
長房自愛壺中寛君不見翠華揺揺滄海西長楊羽獵<lb/>
鬭旌旗子雲勞獻河東賦正是君平賣卜時<lb/>
　　鄭作<lb/>
　　　答空同子觀射見贈之作<lb/>
<pb n="KR4h0143_WYG_213-37b"/>
我騎白鼻騧君載青油車行行城南道聨翩走風沙停<lb/>
車下馬對相揖彎弓抽矢向西立一箭應手墮雙翼鏑<lb/>
中颯颯悲風入天寒日暮侵征衣側身上馬先爾歸揚<lb/>
鞭徑去不回首黄雲白雪昬霏霏<lb/>
　　　送五兄<lb/>
崑崙之水流湯湯陌上行人愁斷腸霜寒露白心更切<lb/>
况此飄飄秋葉黄弟兄河側同攜手流水何如别意長<lb/>
　　　寒坐憶李獻吉<lb/>
<pb n="KR4h0143_WYG_213-38a"/>
　雪花片片風吹過書生破屋甘飢餓去年甕頭新酒香<lb/>
　一尊兩尊遥餉我今年新酒巾未漉甕底堅冰椎不破<lb/>
　此時知子更愁思擁被呻吟但僵臥<lb/>
　　　傅汝舟<lb/>
　　　　登招山詩<lb/>
　招山不放海水過坐與潮汐爭咽喉軍門鼓角動地逺<lb/>
　不覺送我招山頭風沙冥冥海在下濤浪滚滚天真浮<lb/>
　一目可到九萬里寸心遥飛十二洲千峯盡處日脚動<lb/>
<pb n="KR4h0143_WYG_213-38b"/>
　百鳥絶飛雲色愁帆檣散亂㸃秋葉蛟龍出没如獼猴<lb/>
　天門盪乆恐將裂碣石漫過能不柔未知尾閭果安在<lb/>
　祗見萬水皆兼收將軍教我認絶域日本西户更琉球<lb/>
　<lb/>
　<lb/>
　<lb/>
　<lb/>
御選明詩巻四十四<lb/>
</p>
<p>
</p>
  </div>
</body>
</text>
</TEI>
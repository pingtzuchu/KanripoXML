<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_160-1a"/>
　欽定四庫全書<lb/>
御選宋詩卷七十七<lb/>
　　雜體一<lb/>
　　　孔平仲<lb/>
　　　　二十八宿名寄芸叟<lb/>
　張公角立誰敢肩亢宗自許英妙年捕逐氐羌先著鞭<lb/>
　文房餘思如湧泉題詩寫心蟠逺煙黑蛟矯尾明秋淵<lb/>
　南箕吐舌風墮鳶弱羽斗落郴江邊蝸牛客舍弔影眠<lb/>
<pb n="KR4h0143_WYG_160-1b"/>
　寒女晚嫁私自憐誰知虚實久粲然安危之理有循環<lb/>
　歸來藏室閱青編東壁步武追神仙繡衣白簡猶奎躔<lb/>
　體健不服婁金丸腸胃充實頗骨堅昴宿老人飛上天<lb/>
　志願未畢西餽邊野鶴礪觜不啄羶曾參殺人始誤傳<lb/>
　賞花墜井皆妄言載鬼一車疑已捐人欲折栁送公船<lb/>
　去同衆星還紫垣張公張公人最賢丹鳳奮翼蔚髙鶱<lb/>
　更調玉軫續薰絃<lb/>
　　　孔平仲<lb/>
<pb n="KR4h0143_WYG_160-2a"/>
　　　卦名寄芸叟<lb/>
小豐猶可喜況此大有年流庸已歸復獄訟久蕭然明<lb/>
聖臨六合吁俞萃羣賢乾坤協氣滿井邑歡聲連張公<lb/>
性謙静玉節鎮湘壖茇舍富暇豫鈴齋恒晝眠萬家人<lb/>
恱喜鄰壤䝉安全譬如泰山雲益此涸轍泉我鄙無所<lb/>
解昔隨公得仙超升已連帥羇旅今華顛屬郡損末禮<lb/>
郵筒賁新篇坎坎我鼓腹咸韶愧朱絃暌乖每自念姤<lb/>
遇兩何縁野色小過雨秋聲漸號蟬園林淒剥落樓觀<lb/>
<pb n="KR4h0143_WYG_160-2b"/>
蔚騰騫曳履煙景外支頤嵐翠前嘗聞東晉士多問逺<lb/>
師禪盛世非否塞微生自屯邅廬岳決遯去老夫無妄<lb/>
言迹同人間世心鍊鼎中鈆流俗若飛蠱困途多墮鳶<lb/>
相需緱嶺上一比洪崖肩<lb/>
　　朱熹<lb/>
　　　讀十二辰詩卷掇其餘作此聊奉一笑<lb/>
夜聞空簟齧飢鼠曉駕羸牛耕廢圃時才虎圏聽豪夸<lb/>
舊業兔園嗟莽鹵君看蟄龍卧三冬頭角不與蛇争雄<lb/>
<pb n="KR4h0143_WYG_160-3a"/>
毁車殺馬罷馳逐烹羊酤酒聊從容手種猴桃垂架緑<lb/>
養得鵾雞鳴角角客來犬吠催煮茶不用東家買猪肉<lb/>
　　方岳<lb/>
　　　次韻十二辰體二首<hi>録一首</hi>
鼠技易窮誰比數牛衣正可眠春雨虎窺九闗髙莫捫<lb/>
兔禿千毫老無補龍嬰鱗逆事可驚蛇畫足添心獨苦<lb/>
馬寧垓下困鹽車羊勿夢中翻菜圃沐猴從爾楚人冠<lb/>
荒雞寧起劉郎舞狗監無煩誦子虚豕亥縱分吾不取<lb/>
<pb n="KR4h0143_WYG_160-3b"/>
　　孔平仲<lb/>
　　　人名詩和蕭十六<lb/>
式微子歎歸期滯疎鍾皓月僧窗睡滿郭丹楓巳送秋<lb/>
李白桃紅春又至緑楊朱户鎖娉婷燕趙壹笑誰相視<lb/>
紅顔回眄能溺人有若大川無際涘吾曹操行薄雲天<lb/>
去險就平當擇地嚴君平昔教諸子肯向贛江為此事<lb/>
勿捐仁義縱歡娛力與主張興廢墜不才彊使酬杜詩<lb/>
搦管能令言鄙志<lb/>
<pb n="KR4h0143_WYG_160-4a"/>
　　　承芸叟寄示新詞一篇以此寄謝楊子云書亦<lb/>
　　　有色乎此亦書之色也<hi>婦人名</hi>
綺羅敷色新出機嵩洛神秀鍾妙詞闗西子弟多習武<lb/>
博學能文君冣竒日下無雙成器早少小玉立誰瑕疵<lb/>
天王母后親選擢抱道韞德將發施朝中議論太真樸<lb/>
湖南威鳳翅小垂屈申后先皆有數此理昭昭君自知<lb/>
芰荷堆緑珠露冷蘭杜秋香風正吹征鴻南飛燕北去<lb/>
晚歲瀟湘君未歸<lb/>
<pb n="KR4h0143_WYG_160-4b"/>
　　　夜宴曲<hi>婦人名</hi>
湘江紺碧玉照秋丹楓紅蓼君莫愁江上女兒花見羞<lb/>
吾曹大家行樂休促席相虞美人出羽觴時許飛瓊液<lb/>
天明君醉苦相挽肯念奴家隔江逺流蘇小帳屈曲屏<lb/>
留連為子都忘返<lb/>
　　陳造<lb/>
　　　程帥以古人名作詩見寄擬作謝之<lb/>
胷次不平當近酒熱官奮揚肯回首即今羊杜詩中仙<lb/>
<pb n="KR4h0143_WYG_160-5a"/>
襄陽城中獅子吼我將仲子趨黄堂孰看畢戰搴旌幢<lb/>
<hi>筆秦曰筆楚曰畢呉曰不律</hi>抗顔路塵旋行役但有魂夢公之傍瀕<lb/>
海作宰我漫仕留贊郡符真左計老夫已老子白丁解<lb/>
頤與言游戲事駢羅隠服芙蓉裳設張翰墨當絲簧敢<lb/>
向青山簡竒勝有田肯賣吾倒囊如公端合穆王度不<lb/>
靳尚作歸田語蓬萊朱金久已齊還許逺來結鄰否<lb/>
　　方岳<lb/>
　　　山中作人名詩<lb/>
<pb n="KR4h0143_WYG_160-5b"/>
負郭太幽深結茅容易得雖無桃李園石老松柏直山<lb/>
北雨后蒼山南霽雲白荷鋤課諸兒陸續蔬甲拆<lb/>
　　孔平仲<lb/>
　　　郡名詩呈呂元鈞<lb/>
相人觀久逺要且視資質酒酸本多甘絹敗為少密公<lb/>
家渭川後端亮氣不屈播移雖裔土寧妥如舊蓽優游<lb/>
歸孔聖坎壈笑趙壹儻來等榮辱所遇順勞佚道閣接<lb/>
談賓文房散書帙當其泰定時海宇更無物耳目并已<lb/>
<pb n="KR4h0143_WYG_160-6a"/>
忘何心蘄冕黻忽聞韶曲奏更覺巴音失温純比金玉<lb/>
清越勝琴瑟似追少陵步真得建安骨從今益淬厲及<lb/>
此舒長日唱酬安敢同心欽但齋栗<lb/>
　　陳亞<lb/>
　　　登湖州銷暑樓<hi>藥名</hi>
重樓肆登賞豈羨石為廊風月前湖近軒窗半夏凉罾<lb/>
青識魚浦芝紫認仙鄉却恐當歸闕靈脾為别傷<lb/>
　　王安石<lb/>
<pb n="KR4h0143_WYG_160-6b"/>
　　　和微之藥名勸酒<lb/>
赤車使者錦帳郎從容珂馬留閒坊紫芝眉宇傾一座<lb/>
笑語但聞雞舌香藥名勸酒詩實好陟釐為我書數行<lb/>
真珠的皪鳴糟牀金罌琥珀正可嘗史君子細看流光<lb/>
莫惜覓醉衣淋浪猶醒至死誠可傷歡華易盡悲酸早<lb/>
人間沒藥能醫老寄言歌管衆少年趂取烏頭未白前<lb/>
　　　既别羊王二君與同官㑹飲於城南因用藥名<lb/>
　　　體奉寄<lb/>
<pb n="KR4h0143_WYG_160-7a"/>
赤車使者白頭翁當歸入見天門冬與山久别悲悤悤<lb/>
澤㵼半天河漢空羊王不留行薄晩酒肉從容追路逺<lb/>
臨流黄昏席未巻玉壺倒盡黄金盞羅列當辭更繾綣<lb/>
預知子不空青眼嚴徐長卿誤推挽老年揮翰天子苑<lb/>
送車陸續隨子返坐聽城雞腸宛轉<lb/>
　　馮山<lb/>
　　　效皮陸體藥名詩寄李獻甫<lb/>
半夏勞奔走當歸計未成向烏頭雪白雖逺志澄清白<lb/>
<pb n="KR4h0143_WYG_160-7b"/>
屋游偏早青雲夢數驚預知皆係命無患可傷生泉水<lb/>
懐鄉國靈山得古城葳蕤差病力安息媿民情蘭草園<lb/>
池静槐花道路平野翁宜散誕故紙任縱横問話思黄<lb/>
蘗論文憶長卿餘糧添甕盎亂髮散簪纓紫蒨江山秀<lb/>
婆娑桂柏榮佩香餘雨氣桐葉變秋聲險語嘗鈎吻昏<lb/>
瞳屢決明鸕鷀閑自酌琥珀向誰傾莨宕官資淺螵蠨<lb/>
活計輕每將蘇子校多謝使君名滿把黄金屑知音白<lb/>
玉英青箱空聚古敗將敢論兵苦練詩方就旁通筆未<lb/>
<pb n="KR4h0143_WYG_160-8a"/>
精前賢如及已海藻願題評<lb/>
　　孔平仲<lb/>
　　　新作西菴將及春景戲成兩詩請李師中節推<lb/>
　　　同賦<hi>藥名</hi>
鄙性常山野尤甘草舍中鈎簾隂卷柏障壁坐防風客<lb/>
土依雲實流泉架木通行當歸去去已逼白頭翁<lb/>
昨葉何搖落今逢淑景天山椒紅杏火巖石緑苔煙爐<lb/>
火沉香燼琴絲續斷絃忍冬寒巳徹衰白及長年<lb/>
<pb n="KR4h0143_WYG_160-8b"/>
　　　再賦藥名<lb/>
楚澤蘭紉佩䝉泉水洗心荷鋤通草徑戴笠釣藤隂欲<lb/>
早休陳事須甘遂陸沈謾呈詩藁本李杜若知音<lb/>
鬱鬱金舒栁青青黛染槐繁隂庭側柏碎緑井中苔雨<lb/>
漏蘆簷破風薰草意回陟釐題短句自洗筆頭灰<lb/>
　　　再賦藥名<lb/>
百草霜雪死半天河漢斜竹含輕紫粉梅發淡紅花蘸<lb/>
甲香醪釅搔頭垢髩華北亭歡宴罷燈燭夜明沙<lb/>
<pb n="KR4h0143_WYG_160-9a"/>
起自然銅鼎烹茶滴乳香深冬灰正冷新臘雪須當我<lb/>
意空青眼君才貫衆長唱酬幾百合衰白荷相忘<lb/>
　　　寄芸叟藥名<lb/>
未老已前胡不歸何須斑白及衰羸婆娑石上㺯明月<lb/>
卧看秋風生桂枝<lb/>
愁雲垂地黄映日疊嶂插空青照樓野菊花開秋又晩<lb/>
便當歸去老滄洲<lb/>
年過半百合歸去謹杜衡門深退藏衰白前途有多少<lb/>
<pb n="KR4h0143_WYG_160-9b"/>
使君仔細更思量<lb/>
　　　七夕一首呈席上<hi>藥名</hi>
琥珀杯濃酒味醇鬱金裙轉舞腰新鉛華第一人中白<lb/>
歌響幾多梁上塵玉漏將沉香早斷銀潢雖逺志相親<lb/>
合歡促席留君醉最苦參斜夜向晨<lb/>
　　　蕭器之小飲誦王舒公藥名詩因效其體<lb/>
蕭郎嘉客近逺志把酒勸賓郎半醉自然同類易相求<lb/>
官守從容看無事清晨麥蘗寒有力倒灑金鍾乳花滴<lb/>
<pb n="KR4h0143_WYG_160-10a"/>
十分蘸甲香且醪不覺昏黄連夜色雀噪烏棲奈晩何<lb/>
悤悤白日若飛梭青青百草霜已歇牆隂淺白微經雪<lb/>
庭梅香膩粉苞鮮歲律將旋復花發銅壺泣水銅箭短<lb/>
漏聲斷續隨風逺起視天南星斗稀蟾蜍已黑牽牛依<lb/>
知子多情惜分散山公酩酊自當歸<lb/>
　　　亶甫寄示與譙冲元唱和藥名詩因作一篇奉<lb/>
　　　寄<lb/>
天南星斗垂晶熒麻姑山色排空青人中白眉誰第一<lb/>
<pb n="KR4h0143_WYG_160-10b"/>
周郎獨以文章名少年折桂心巳壯大學弱冠衆所驚<lb/>
嚴徐長卿詞格老合上芸䑓預讎討赤車使者已為淹<lb/>
復令倅郡淮南道蘄春人幸何熙熙有賢史君子副之<lb/>
鈴閣深沉香一炷綵箋舒卷百篇詩藏鱗伏翼聊展轉<lb/>
有才無患子不顯楚澤蘭芳莫謾悲秦烏頭白終當返<lb/>
我棲江上松蘿深自甘草莽長陸沉忽忽光景又半夏<lb/>
書房風月澄人心昏黄禽噪悄不覺架木通渠清河濯<lb/>
雨餘凉風襲衣襟半天河漢垂簷角惟恨與子未從容<lb/>
<pb n="KR4h0143_WYG_160-11a"/>
紫芝眉宇何時逢頻以青琅玕寄我不須怊悵白頭翁<lb/>
　　黄庭堅<lb/>
　　　荆州即事藥名詩八首<lb/>
四海無逺志一溪甘遂心牽牛避洗耳卧著桂枝隂<lb/>
前湖後湖水初夏半夏凉夜闌鄉夢破一鴈度衡陽<lb/>
千里及歸鴻半天河影東家人森戸外笑擁白頭翁<lb/>
天竺黄巻在人中白髪侵客至獨掃榻自然同此心<lb/>
垂空青幕六一一排風開石友常思我預知子能來<lb/>
<pb n="KR4h0143_WYG_160-11b"/>
幽澗泉石緑閉門聞啄木運柴胡奴歸車前挂生鹿<lb/>
雨如覆盆來平地沒牛膝回望無夷陵天南星斗濕<lb/>
使君子百姓請雨不旋復守田意飽滿髙壁挂龍骨<lb/>
　　周紫芝<lb/>
　　　病中戲作本草詩<lb/>
長空青雲晝風卷雨餘凉生開病眼垣衣洗雨緑生光<lb/>
芍藥翻階紅照晩幽人却掃驚半夏獨杜衡門頗心逺<lb/>
提壺勸酒意甚勞花間伏翼終日號大棗如𤓰安可得<lb/>
<pb n="KR4h0143_WYG_160-12a"/>
竹葉豈宜空蟹螯何當如淮泣石斛天南星移碎紅燭<lb/>
錦纒更命劉寄奴回雪香柔體如玉人生富貴不早休<lb/>
烏頭成白空自愁浩歌自駕木蘭去范蠡實能知逺遊<lb/>
君不見赤車使者將君命五加皮幣不少留一朝逐客<lb/>
便當去王不留行空淚流又不見浪蕩子長負羇槖石<lb/>
下長卿無住著賈論空髙逺志孤屈草初成竒禍作何<lb/>
如獨活考澗槃不遇自然同此樂嗟余知此解馬銜蝸<lb/>
廬僻在陵陽角誰能更朝紫真壇丹砂豈解駐衰顔五<lb/>
<pb n="KR4h0143_WYG_160-12b"/>
色神符亦安用菖蒲謾說能引年玉泉泠泠潄虛壑獨<lb/>
尋鶴蝨負朝暄故人逺引羈旅夕寒水石畔思清言何<lb/>
時從容乃如此煙蓑去作牽牛子生平甘遂丘壑貧常<lb/>
有幽懷思洗耳<lb/>
　　戴昺<lb/>
　　　山家小憩效藥名體<lb/>
柴門通草徑茅屋桂枝間修竹連翹木髙松續斷山仰<lb/>
空青䕃密掃石緑花斑傍澗牽牛飲白頭翁自閒<lb/>
<pb n="KR4h0143_WYG_160-13a"/>
　　梅堯臣<lb/>
　　　禽言四首<lb/>
　　　　子規<lb/>
不如歸去春山云暮萬木兮參雲蜀天兮何處人言有<lb/>
翼可歸飛安得空啼向髙樹<lb/>
　　　　提壺<lb/>
提壺蘆沽美酒風為賓樹為友山花繚亂目前開勸爾<lb/>
今朝千萬夀<lb/>
<pb n="KR4h0143_WYG_160-13b"/>
　　　　山鳥<lb/>
婆餅焦兒不食爾父向何之爾母山頭化為石山頭化<lb/>
石可奈何遂作微禽啼不息<lb/>
　　　　竹雞<lb/>
泥滑滑苦竹岡雨蕭蕭馬上郎馬蹄凌兢雨又急此鳥<lb/>
為君應斷腸<lb/>
　　陸游<lb/>
　　　禽言<lb/>
<pb n="KR4h0143_WYG_160-14a"/>
　　　　架犁<lb/>
架犁架犁南邨北邨雨淒淒夜起飯牛雞未啼日暮矻<lb/>
矻行千畦沒足勿恨一尺泥西成收薄汝噬臍<lb/>
　　　　拔筍<lb/>
拔筍拔筍入箐不辭風雨窘養成㑹見髙拂雲取供口<lb/>
腹初不忍獨持兩把慰倚門慈顔一笑如春温<lb/>
　　　　打麥作飯<lb/>
老翁老尚健打麥持作飯終歲隴畝間勞苦孰敢怨人<lb/>
<pb n="KR4h0143_WYG_160-14b"/>
生為農冣可願得飽正如持左劵碓舂樵㸑小甑香豈<lb/>
不勝汝耗太倉<lb/>
　　　　堂前捉績子<lb/>
堂前捉績子刀作忘朝餐鵞黄雪白相照耀插茅作簇<lb/>
髙如山蠶女採桑至煮繭何暇膏沐梳髻鬟繅成蜀錦<lb/>
與楚縠舞姝纒頭不論束<lb/>
　　朱熹<lb/>
　　　五禽言和仲衡尚書<lb/>
<pb n="KR4h0143_WYG_160-15a"/>
　　　　提壺蘆<lb/>
提壺蘆沽美酒春風浩蕩催花栁不用沙頭雙玉瓶鳥<lb/>
歌蝶舞為君夀祗今沉醉是君恩昨日之愁愁殺人<lb/>
　　　　不如歸去<lb/>
不如歸去孤城越絶三春暮故山只在白雲間望極雲<lb/>
深不知處不如歸去不如歸千仭岡頭一振衣<lb/>
　　　　泥滑滑<lb/>
泥滑滑泥滑滑秦望雲荒鏡湖濶緑秧刺水水拍堤牙<lb/>
<pb n="KR4h0143_WYG_160-15b"/>
旗畫舸凌風發使君行樂三江頭泥滑水深君莫憂<lb/>
　　　　脫袴<lb/>
脫袴脫袴桑葉隂隂牆下路回頭忽憶舍中妻去年巳<lb/>
逐他人去舊袴脫了却不辭新袴知教阿誰做<lb/>
　　　　麥熟<lb/>
麥熟吟去年種麥有德音祗今種熟誰快活種者已卧<lb/>
宫牆隂仁公有政惠存歿肯使催租更隳突<lb/>
　　戴昺<lb/>
<pb n="KR4h0143_WYG_160-16a"/>
　　　五禽言<lb/>
　　　　提壺蘆<lb/>
提壺蘆沽美酒人世光隂春電走一日得醉一日閒緑<lb/>
髩幾曾俱白首沽酒沽酒有酒沽生前不飲真愚夫<lb/>
　　　　不如歸去<lb/>
不如歸去不如歸去千山萬水家鄉路今年又負故園<lb/>
花來歲開花定歸否歸去歸去須早歸近日江湖非舊<lb/>
時<lb/>
<pb n="KR4h0143_WYG_160-16b"/>
　　　　泥滑滑<lb/>
泥滑滑泥滑滑客路迢迢雨不歇我僕十步九回蹶我<lb/>
馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如跛鼈泥滑泥滑君莫愁秧爛麥損尤堪憂<lb/>
　　　　脫却破袴<lb/>
脫却破袴脫却破袴蠶熟繰成霜雪縷小姑織絹未落<lb/>
機縣家火急催官賦輸了官賦無零落破袴破袴還更<lb/>
著<lb/>
　　　　麥熟鍛磨<lb/>
<pb n="KR4h0143_WYG_160-17a"/>
麥熟鍛磨麥熟鍛磨邨南邨北聲相和大男小女總欣<lb/>
欣煮餅蒸糜任渠做鍛磨鍛磨莫等閒去年糠人無得<lb/>
餐<lb/>
　　劉學箕<lb/>
　　　七禽詠<lb/>
　　　　貫錢石八豆<lb/>
貫錢石八豆充腸備粱糗飽嬉游手兒初不事耕耨好<lb/>
衣好食街市女汗珠滴滴田婦苦夫耘婦餉日卓午朝<lb/>
<pb n="KR4h0143_WYG_160-17b"/>
夕南山捕蟲鼠<lb/>
　　　　不如歸去<lb/>
不如歸去愁緑怨紅春欲暮汝勸行人歸行人勸汝住<lb/>
鳴聲不住良苦辛啼得血流無用處不如歸去吾今歸<lb/>
千聲萬聲爾何為<lb/>
　　　　泥滑滑<lb/>
泥滑滑泥滑滑前聲住後聲發不道去年冬沒雪今年<lb/>
春早已三月月如金日如血大麥小麥盡枯渇使君祈<lb/>
<pb n="KR4h0143_WYG_160-18a"/>
禱走阡陌汝切勿啼泥滑滑<lb/>
　　　　行不得哥哥<lb/>
行不得喚阿兄向晩夕猶悲鳴坦坦之途萬人履跛鼈<lb/>
不休跬千里汝行不上可奈何日暮途逺無蹉跎<lb/>
　　　　姑惡<lb/>
姑惡姑惡家道立汝為人婦供婦職婦德婦功汝不能<lb/>
抱恨歿身空怨抑不化秋柏食不化山頭石化作春鳥<lb/>
鳴號呶何苦極<lb/>
<pb n="KR4h0143_WYG_160-18b"/>
　　　　提葫蘆<lb/>
提葫蘆沽美酒酒羙欲沽何處有官醪道逺不可得邨<lb/>
釀濃酸難入口況當春暮暄暖初沈浸醲郁醺體膚客<lb/>
中醉倒無人扶<lb/>
　　　　早耕早布<lb/>
早耕早布節物如流春色暮金房土瘠無稻田布耕播<lb/>
種<hi>去聲</hi>種何處一春焦涸旱無雨麥穗藏頭猶未吐麥穗<lb/>
不吐人不憂粟田再種秋可收只愁夏料欠輸納悍吏<lb/>
<pb n="KR4h0143_WYG_160-19a"/>
坐門官不休<lb/>
　　方岳<lb/>
　　　禽言<lb/>
　　　　麥熟<lb/>
麥熟熟黄雲壓肩堆滿屋大兒燒燧自治榖小兒擷蔬<lb/>
歸作粥阿翁飽去摩挲腹柿葉濃隂對黄犢快活一生<lb/>
甘碌碌君不見秋崖白頭守殘牘麥雖熟飯不足<lb/>
　　　　不如歸<lb/>
<pb n="KR4h0143_WYG_160-19b"/>
不如歸燒痕青青春蕨肥茅廬數掩山四圍有秫可釀<lb/>
荷可衣世間何地非危機曷不常守西山饑君不見秋<lb/>
崖無才終不逢長年垂釣煙波中公非熊同不同<lb/>
　　姚勉<lb/>
　　　禽言十詠<hi>録四首</hi>
　　　　泥滑滑<lb/>
黄梅蒸雨已幾時路泥滑滑沒馬蹄前山咫尺似千里<lb/>
十步九跌行人疲漫塍白水秧欲老黄雲漸黑麥欹倒<lb/>
<pb n="KR4h0143_WYG_160-20a"/>
泥汙后土何時乾天若憐農放晴好<lb/>
　　　　著新脫故<lb/>
繰車欲動蠶春暮水足秧青行白鷺著新脫故山禽呼<lb/>
也似催人濶耕布著新脫故也自竒濶耕濶布也自宜<lb/>
冬苗夏絹星火急欲着無新耕亦飢<lb/>
　　　　麥熟也哥哥<lb/>
晨隂凉潤疑秋肅格磔鈎輈叫雲木似催農夫急腰鐮<lb/>
邨北邨南麥皆熟屋頭場地初雨乾耞聲拍拍兒童歡<lb/>
<pb n="KR4h0143_WYG_160-20b"/>
田家未敢冀一飽父老相呼先了官<lb/>
　　　　提葫蘆沽美酒<lb/>
晴煙如潑春光濃萬花笑日争嫣紅百金沽酒直取醉<lb/>
有酒不醉孤東風不如遂我豐年願秫米價如黄土賤<lb/>
家家有酒不用沽何用提葫苦相勸<lb/>
　　鄧光薦<lb/>
　　　禽言<lb/>
　　　　行不得也哥哥<lb/>
<pb n="KR4h0143_WYG_160-21a"/>
行不得也哥哥瘦妻弱子羸㹀䭾天長地濶多網羅南<lb/>
音漸少北語多肉飛不起可奈何行不得也哥哥<lb/>
　　孔平仲<lb/>
　　　建除一首<lb/>
建茶一杯午睡起除渇蠲煩無此比滿庭葉落啼野鶯<lb/>
平地兩足生春水定心寧息守丹竈執固養和歸赤子<lb/>
破須速補勉旃修危可求安灼然理成事何論軒冕貴<lb/>
収身早占雲泉美開門納盜誤人多閉闗掃軌從今始<lb/>
<pb n="KR4h0143_WYG_160-21b"/>
　　黄庭堅<lb/>
　　　建除重贈徐天隠<lb/>
建極臨萬邦稽古陛下聖除書日月下有耳家相慶滿<lb/>
意見昇平父老扶杖聽平生所傳聞似仁祖德性定鼎<lb/>
百世長櫜弓四方静執事當在朝官冷殊未稱破㡌風<lb/>
欹欹簡易不騎乘危顛相扶持泉石共嘲詠成樂澗阿<lb/>
中傲世以未敬収潦下秋船期公拜嘉命開元命觀事<lb/>
身得見全盛閉門長蓬蒿或許老夫病<lb/>
<pb n="KR4h0143_WYG_160-22a"/>
　　晁補之<lb/>
　　　建除體答黄魯直教授<lb/>
建策移漢都奉春縁衣布除地願見公乃以舍人故滿<lb/>
船載明月且復酌清酤平旦襏襫出牛羊下來暮定境<lb/>
要兩言出處非並趣執臂欣逢迎秋蘭在堂下破甑雨<lb/>
生衣蹇不改兹度危莫如人心難莫如行路成事安得<lb/>
悔來者其可悟収拾不須陳千言一棄屨開門見市井<lb/>
終歲紛遑遽閉門面墻壁少日豐暇豫<lb/>
<pb n="KR4h0143_WYG_160-22b"/>
　　陳與義<lb/>
　　　陪諸公登南樓啜新茶家弟出建除體詩諸公<lb/>
　　　既和予因次韻<lb/>
建康九醖美侑以八品珍除瘴去熱惱與茶不相親滿<lb/>
月墮九天紫面光璘璘平生酪奴謗脉脉氣未申定論<lb/>
得公詩雅好知凝神執持甘露椀未覺有等論破睡及<lb/>
四座愧我非嘉賓危樓與世隔萬事不及脣成功方坐<lb/>
嘯賞此玉花匀収杯未要忙再試晴天雲開口得一笑<lb/>
<pb n="KR4h0143_WYG_160-23a"/>
兹遊念當頻閉眼歸黙存助發梨棗春<lb/>
　　范成大<lb/>
　　　次韻子永見贈建除體<lb/>
建子玉杓直黄昏月如霜除道啟柴扃客來巾履忙滿<lb/>
炷寒釭油共此書檠光平生卜鄰願何意登我堂定交<lb/>
吾豈敢南榮慚伯陽執手道古作遺篇記河梁破窗風<lb/>
鳴悲孤客多慨傷危腸不救飢我詩安得昌成章類邨<lb/>
歌但可侶牛羊収功翰墨藪微子誰能良開巻得雅音<lb/>
<pb n="KR4h0143_WYG_160-23b"/>
玉鑾導旂常閉户坐相念雪深梅暗香<lb/>
　　方岳<lb/>
　　　用簡齋建除體韻<lb/>
建旗凜大將負努紛前驅除此兩不能鋤荷則有餘滿<lb/>
畦老菘韭貧猶未飢虚平生錯料事不到齊王竽定無<lb/>
相攜人歲晩誰與娛執杯手欲龜風雪侵貂䄖破顔劃<lb/>
孤嘯鬱屈終不舒危坐發深省寧若巾柴車成敗未可<lb/>
知蕪我𤓰芋區收身黄觳觫心迹何裕如開口不言錢<lb/>
<pb n="KR4h0143_WYG_160-24a"/>
未害書生迂閉户聊課詩政與俗士疎<lb/>
　　孔武仲<lb/>
　　　數詩分題<hi>天字為韻</hi>
一邑臨襄漢青衫正少年二毛侵髩髮披霧始窺天三<lb/>
接龍光逺曈曨白日邊四門方雜遝羔鴈賁林泉五斗<lb/>
安微禄雖貧志浩然六韜聊自試有策佐平燕七札穿<lb/>
强弩諸君必凱旋八荒馳貢篚恩㫖罷戈鋋九九期君<lb/>
用慚非命世賢十官何敢望於此卜歸田<lb/>
<pb n="KR4h0143_WYG_160-24b"/>
　　孔平仲<lb/>
　　　八音詩呈諸公<lb/>
金罍美酒斗十千石榴花開窗户前絲棼萬事何足言<lb/>
竹溪下逸方醉眠匏𤓰繫此雖不久土風甚美人皆賢<lb/>
革易暌散心惘然木在髙山魚逐泉<lb/>
　　　再賦<lb/>
金房去此路幾千石瀨齒齒秋風前絲侵兩髩老不言<lb/>
竹實已空飢鳳眠匏笙吹作别離曲土壤漸異愁諸賢<lb/>
<pb n="KR4h0143_WYG_160-25a"/>
革履練服何蕭然木隂緩步尋雙泉<lb/>
　　　八音詩十首<hi>録二首</hi>
金風盪炎暑六合氣已清石聳南山髙晨起見峥嶸絲<lb/>
垂蟲就繭彼各有所營竹實不足飽鳳凰尚飢鳴匏𤓰<lb/>
固賤草引蔓上髙城土地之所宜結子如瓶罌革帶守<lb/>
空文嵗月亦可驚木落行且秀欣欣似春雲<lb/>
金杯十分酒酌子消百憂石可補青天棄與瓦礫侔絲<lb/>
可絃南風織成縑素柔竹帛未書功光景忽已遒匏繫<lb/>
<pb n="KR4h0143_WYG_160-25b"/>
久不食棲棲江上州土鼔與蕢桴為用先鳴球革帶人<lb/>
所賤猶列下邳侯木有棟梁材終當同萬牛<lb/>
　　晁補之<lb/>
　　　八音歌二首答黄魯直<hi>録一首</hi>
金蘭況同心莫樂心相知石田罹清霜念此百草腓絲<lb/>
看煮繭吐士聽憤悱語竹馬非妙齡美人恐遲暮匏繫<lb/>
魯東家今君尚天涯土膏待陽癉氣至如咄嗟革薄不<lb/>
可廓士迫下流惡木無松柏心蝎處螻蟻託<lb/>
<pb n="KR4h0143_WYG_160-26a"/>
　　陳與義<lb/>
　　　八音歌二首<hi>録一首</hi>
金章笑鶉衣玉堂陋茅茨石火不須㬰白駒隙中馳絲<lb/>
髩那可避㑹當來如期竹固不如肉飛觴莫辭速匏竹<lb/>
且勿喧聽我歌此曲土花翫四時未覺有榮辱革木要<lb/>
一聲好異乖人情木公不可待且復舉吾觥<lb/>
　　方岳<lb/>
　　　夏日珠溪賦八音體<lb/>
<pb n="KR4h0143_WYG_160-26b"/>
金篩薜蘿月玉戛琅玕風石根一睡美幽尚誰與同絲<lb/>
棼俗士懐顛倒崔烈銅竹笻肯俱來獨予兩詩窮匏瓠<lb/>
亦纒藤永日閉梵宫土花侵道碧晩翠初空濛革華共<lb/>
徘徊愛此山叢叢木犀約重遊小待香玲瓏<lb/>
　　　再賦<lb/>
金谷已塵土珠履如飇風石崇與平原癡處正爾同絲<lb/>
毫挂世網空錮南山銅竹窗理殘書久矣不諱窮匏樽<lb/>
吾故人許訪青蓮宫土甘蔬亦香小摘空濛濛革革有<lb/>
<pb n="KR4h0143_WYG_160-27a"/>
鳴琴留我幽花叢木屑落飛談煙霞晩蔥瓏<lb/>
　　孔平仲<lb/>
　　　還鄉展省道中作四聲詩寄豫章僚友<lb/>
蕭灘波潺湲巴丘山崔嵬江天如相迎風吹浮雲開思<lb/>
鄉人皆然惟予頻歸來松楸彌青鮮舂容生泉䑓久雨<lb/>
水陡長泱漭似海廣葦底解小艇曉起蕩兩槳早飯野<lb/>
篠下鳥語静愈響有酒我不飲引領但子想四際又暮<lb/>
夜意詣尚未到繫纜坐樹䕃嘒嘒厭聚噪徑步氣向暝<lb/>
<pb n="KR4h0143_WYG_160-27b"/>
岸嘯韻自報内顧自慰幸比嵗屢拜掃執熱逼入伏一<lb/>
葉益局促日落月欲出豁若脫桎梏木色鬱碧幄竹節<lb/>
削緑玉赤脚踏白石宿泊得沐浴<lb/>
　　鄭剛中<lb/>
　　　平字梅花<lb/>
江梅非凡根先春花南枝玲瓏皆瑤英雕鐫誰為之天<lb/>
髙孤芳寒風來幽香隨朝暾晞霜華蘭膏塗真妃移之<lb/>
當疎簾吟腸清相宜吾將讒花神妖紅徒紛披何如令<lb/>
<pb n="KR4h0143_WYG_160-28a"/>
江梅芬芳無休時終愁芝蘭嗔侵渠名聲衰<lb/>
　　蘇軾<lb/>
　　　戲和正甫一字韻<hi>通首字皆一母</hi>
故居劒閣隔錦官柑果薑蕨交荆菅竒孤甘挂汲古綆<lb/>
僥覬敢掲鈎金竿已歸耕稼供藁秸公貴幹蠱髙巾冠<lb/>
改更句格各蹇吃姑固狡獪加間闗<lb/>
　　劉敞<lb/>
　　　疉韻<lb/>
<pb n="KR4h0143_WYG_160-28b"/>
圗書如蘧廬吏事類志意招邀聊逍遙醉寐自棄置<lb/>
　　陸游<lb/>
　　　山居疊韻<lb/>
禽吟隂森林鹿伏樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>木嗚呼吾徒愚僕僕逐肉粟聨<lb/>
翩憐鳶肩覆餗速戮辱艱難還山間獨欲足畜牧躋梯<lb/>
棲西溪築屋宿北谷光芒常當藏櫝玉觸俗目<lb/>
　　孔平仲<lb/>
　　　藏頭體寄賈宣州<lb/>
<pb n="KR4h0143_WYG_160-29a"/>
髙㑹當年喜得曹日陪宴衎自忘勞力回天意君應憊<lb/>
心挾乾坤我尚豪豕亥論書非素學子孫干禄有東臯<lb/>
十年求友相知寡分付長松䕃短蒿<lb/>
　　　藏頭體呈章子平<lb/>
王駱聲華星斗傍方州投老棄甘棠木逃剪伐枝長碧<lb/>
石耐鐫磨性有常巾褚藏經勤問學子孫傳業富文章<lb/>
十年留落歸何暮日聽除書侍玉皇<lb/>
　　孔平仲<lb/>
<pb n="KR4h0143_WYG_160-29b"/>
　　　藥名離合四時四首<lb/>
草滿南園緑青青復間紅花開不掃地錦繡徑相通<lb/>
漿寒飲一石蜜液和巖桂心渇望天南星河粲垂地<lb/>
參旗挂彩木通夕涼如水銀漢耿半天河橋暝煙紫<lb/>
雪片擁頽垣衣裘冷如甲香醪不滿榼藤枕欹殘臘<lb/>
　　劉敞<lb/>
　　　雨後迴文<lb/>
緑水池光冷青苔砌色寒竹深啼鳥亂庭暗落花殘<lb/>
<pb n="KR4h0143_WYG_160-30a"/>
　　王安石<lb/>
　　　泊鴈迴文<lb/>
泊鴈鳴深渚收霞落晩川柝隨風歛陣樓映月低弦漠<lb/>
漠汀帆轉幽幽岸火然壑危通細路溝曲繞平田<lb/>
　　蘇軾<lb/>
　　　次韻迴文三首<lb/>
春機滿織迴文錦粉淚揮殘露井桐人逺寄情書小字<lb/>
栁絲低日晩庭空<lb/>
<pb n="KR4h0143_WYG_160-30b"/>
紅牋短寫空深恨錦句新翻欲斷腸風葉落殘驚蝶夢<lb/>
戍邊回鴈寄情郎<lb/>
羞雲斂慘傷春暮細縷詩成織意深頭伴枕屛山掩恨<lb/>
日昏塵暗玉窗琴<lb/>
　　　題織錦圗上迴文三首<lb/>
春晩落花餘百草夜凉低月半枯桐人隨逺鴈邊城暮<lb/>
雨映疎簾繡閣空<lb/>
紅手素絲千字錦故人新曲九迴腸風吹絮雪愁縈骨<lb/>
<pb n="KR4h0143_WYG_160-31a"/>
淚灑縑書恨見郎<lb/>
羞看一首迴文錦錦似文君别恨深頭白自吟悲賦客<lb/>
斷腸愁是斷絃琴<lb/>
　　　記夢迴文二首<hi>并序</hi>
　　十二月二十五日大雪始晴夢人以雪水烹小團<lb/>
　　茶使美人歌以飲余夢中為作迴文詩覺而記其<lb/>
　　一句云亂㸃餘花吐碧衫意用飛燕故事也乃續<lb/>
　　之為二絶句云<lb/>
<pb n="KR4h0143_WYG_160-31b"/>
酡顔玉盌捧纎纎亂㸃餘花吐碧衫歌咽水雲凝静院<lb/>
夢驚松雪落空巖<lb/>
空花落盡酒傾缸日上山融雪漲江紅焙淺甌新火活<lb/>
龍團小碾鬬晴窗<lb/>
　　朱長文<lb/>
　　　奉和司封使君春日迴文之作<lb/>
佳景更同民共樂俊髦皆集盛飛觴花隨客醉還成句<lb/>
栁贈人行欲斷腸斜月上時霞散綺暖風來處寢凝香<lb/>
<pb n="KR4h0143_WYG_160-32a"/>
華年惜過須心賞富貴叢身逼髩霜<lb/>
　　周知微<lb/>
　　　遊旴𣅿龜山作迴文<lb/>
潮迴暗浪雪山傾逺浦漁舟釣月明橋對寺門松徑小<lb/>
檻當泉眼石波清迢迢緑樹江天曉靄靄紅霞海日晴<lb/>
遙望四山雲接水碧峰千㸃數帆輕<lb/>
　　李彌遜<lb/>
　　　秋月迴文<lb/>
<pb n="KR4h0143_WYG_160-32b"/>
霜盤玉隠倒團金迥水秋天碧野侵光掩半扉寒夜永<lb/>
影分疎竹翠煙深長空逺岫歸雲捲古木髙風浥露沉<lb/>
凉袂客愁應夢楚荒城曉角夜悲吟<lb/>
　　王阮<lb/>
　　　避暑煙水亭與王景文迴文聨句一首<lb/>
顔舒且對尊中酒<hi>景文</hi>晝永方濃翠幄隂<hi>南卿</hi>環珮響溪寒<lb/>
浪急<hi>景文</hi>畫圖藏谷繡煙深斑生石潤苔紋亂<hi>南卿</hi>碧度雲<lb/>
飛鳥影沉<hi>景文</hi>閒館邃風來迥野<hi>南/卿</hi>隔樓斜日轉疎林<hi>景文</hi>
<pb n="KR4h0143_WYG_160-33a"/>
　　宋伯仁<lb/>
　　　小舟晩賞荷花迴文<lb/>
天浮月影水浮天路遶山頭樹遶煙船小小行人意適<lb/>
藕花新索酒杯傳<lb/>
　　　早秋迴文<lb/>
秋天一餉晩風凉笑語人傳早稻香樓上醉時簾半捲<lb/>
愁添客髩兩蒼蒼<lb/>
　　李濤<lb/>
<pb n="KR4h0143_WYG_160-33b"/>
　　　春晝迴文一首<lb/>
茶餅嚼時香透齒水沉燒處碧凝煙紗窗閉著猶慵起<lb/>
極困新晴乍雨天<lb/>
　　方岳<lb/>
　　　溪店迴文<lb/>
啼鶯幾處垂垂栁乳燕雙飛片片花溪淺度雲山帶雨<lb/>
岸崩欹樹草連沙<lb/>
　　陳希聲<lb/>
<pb n="KR4h0143_WYG_160-34a"/>
　　　　春日田園雜興迴文<lb/>
　香紅眩眼纈蕤英竹杖扶吟縱步行桑眼蟇含青蕾小<lb/>
　麥鬚蝦磔翠芒輕黄花菜圃午風軟緑水秧畦春野平<lb/>
　芳樹幾聲鳩雨過蒼蒼栁色㺯煙晴<lb/>
　犁鋤徧野沸耕農血吻鵑聲一樹紅畦矗秧針青剡剡<lb/>
　隴翻麥浪翠芃芃雞鳴晝寂花邨雨蛤吠朝寒草岸風<lb/>
　溪外雲過横笛亂微煙野色樹蘢蔥<lb/>
　<lb/>
<pb n="KR4h0143_WYG_160-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻七十七<lb/>
</p>
<p>
</p>
  </div>
</body>
</text>
</TEI>
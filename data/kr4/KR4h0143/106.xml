<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_106-1a"/>
　欽定四庫全書<lb/>
御選宋詩巻二十三<lb/>
　　五言古詩十四<lb/>
　　　嚴羽<lb/>
　　　　登豫章城感懷<lb/>
　憂來不自得登城望髙天寒雲四面起朔氣下長川脫<lb/>
　劒且却坐君知心惘然奈何平生志鬱抑江湖間凛凛<lb/>
　秋風來茫茫落日晩長憂生白髪沉想忘朝飯向來經<lb/>
<pb n="KR4h0143_WYG_106-1b"/>
　濟士本是碌碌人蕭曹刀筆吏樊灌屠販臣徒歩取勲<lb/>
　業漢道為光新我今何為者飄飄去鄉國狂歌豫章城<lb/>
　醉卧楓江碧但取英雄笑終慚倜儻生名當以徳載事<lb/>
　恥因人成獨酌還獨酌哀歌還寂寞安得凌風翰為君<lb/>
　拂寥邈<lb/>
　　　　山居即事<lb/>
　稍欣入林深已覺煩慮屏霜果垂秋山歸禽度嵐嶺紛<lb/>
　紛葉易積漠漠雲欲盛澗底寂無人松蘿窅然暝惟聞<lb/>
<pb n="KR4h0143_WYG_106-2a"/>
山鳥啼月上柴門静終歲寡持醪延歡聊煮茗羣書北<lb/>
窗下帙亂誰能整<lb/>
　　　豫章留别諸公<lb/>
登艫眺海日渉島聽江猿何意豫章國還著孤蓬根經<lb/>
過徐孺宅岀入洪喬門昔看秋葉落今見荷花繁頗耽<lb/>
山水趣正愜朋從温窮秋催客去獨㠶若雲奔追攀感<lb/>
數子酒襟餘淚痕既傷歲月晩復戀煙霞樽歡樂無定<lb/>
序聚散同朝昬丈夫志四海别離何足論<lb/>
<pb n="KR4h0143_WYG_106-2b"/>
　　　遊仙六首<hi>錄四首</hi>
秋澗夜瑟瑟月露明團團褰衣渉澗月忽見雙飛鸞上<lb/>
有騰空仙天風飄珮環清歌映巖谷粲若玉煉顔願昇<lb/>
綠雲去隨君向仙闗嚥食長不老何用思人間<lb/>
憶讀玲瓏篇來往虚皇閣空見白芙蓉秋風㡬凋落昨<lb/>
逄紫陽君共有丹臺約下視塵埃中冠纓縛猿玃世事<lb/>
行若此悠悠復何託<lb/>
五老岀東南崔嵬相間隔清晨登絶頂處處仙人跡朱<lb/>
<pb n="KR4h0143_WYG_106-3a"/>
霞散九光巖谷好顔色回首空澄湖黄濤正喧擊石上<lb/>
絃素琴神歡心自清仙童三四人忽來左右聽嘹嘹誦<lb/>
金書勸我餐瑤瓊贈我一玉塵邀我凌雲行舎琴與之<lb/>
去恍惚在蓬瀛<lb/>
朝别簡寂觀夜行石徑溪溪光照崖綠月色正相宜石<lb/>
上三道士頎然好丰姿手弄金光草或把珊瑚枝憑風<lb/>
招素手賜我一玉巵歎我事逺遊蕭颯朱顔衰長林孤<lb/>
月落羽蓋何葳蕤童童乗之去棄我忽若遺明發閴無<lb/>
<pb n="KR4h0143_WYG_106-3b"/>
覩但有青鼯啼<lb/>
　　嚴粲<lb/>
　　　玉溪雪夜<lb/>
雪霽天夜白月上江空明飲散客就船萬籟沉三更誰<lb/>
家竹籬岸模索疎枝横不著色與香令我毛骨清醉魂<lb/>
乗沆瀣看舞婆羅城<lb/>
　　　獨往<lb/>
一徑歴紆餘獨往未到處豈曰巖泉幽心閒即真趣蕭<lb/>
<pb n="KR4h0143_WYG_106-4a"/>
蕭松有聲依依花自開樵翁向我笑問我何從來<lb/>
　　　招提遊<lb/>
幽尋愜所適蘭若白石静天籟鳴松壑古意滿苔徑清<lb/>
泉醒客心啼鳥喚僧定留連不能去翫月歸路永<lb/>
煩抱忽如遺僧境得清勝花發巖洞幽雲生窗户冷來<lb/>
驂樹隂直歸棹川光暝遺思山蒼蒼半空聞夕磬<lb/>
　　　菊<lb/>
寒林色枯槁粲粲籬菊鮮冷豔無俗韻孤芳弄秋妍金<lb/>
<pb n="KR4h0143_WYG_106-4b"/>
晶與高潔未覺陽和偏豈無兒女花誰能制頽年<lb/>
　　李昂英<lb/>
　　　酌别張子元<hi>并序</hi>
　　子元已注今年班籍去臘余以言職免歸子元不<lb/>
　　待引見毅然相隨南還兹再入京送之至鑒空閣<lb/>
　　下用東坡韻酌别<lb/>
南士如君㡬妙處方寸境撐腸五千巻落筆擅三影喜<lb/>
談狂朱雲恥作諛谷永憂時㸃髭雪未肯踈鑷鏡摩挲<lb/>
<pb n="KR4h0143_WYG_106-5a"/>
匣中龍起視斗牛耿每同畫灰語寒夜僮僕屏吾儕期<lb/>
歲晏世俗任炎冷江亭揮别酒謔笑鬬機警景文兄弟<lb/>
情畝異禾同穎日邊多便驛頻書來越嶺<lb/>
　　　是日至馬祖巖和前韻<lb/>
九秋天地香贛産饒木犀登高詣其巔風健戲馬嘶偷<lb/>
得一日閒古錦奚奴攜秋陽閣霏雨飛蓋换障泥舉揚<lb/>
馬祖禪拂摩老坡題菊萸勸人飲猛吞玉東西凭闌視<lb/>
九州莽蒼煙水低如何昌黎翁華嶺須縛梯野性淡無<lb/>
<pb n="KR4h0143_WYG_106-5b"/>
嗜所樂惟山溪每羞名利區得失爭蟲雞意行契真趣<lb/>
荒苔踏成蹊嘉辰且歡盡聚散或不齊<lb/>
　　徐經孫<lb/>
　　　贈曾司户<lb/>
君家螺江頭我家劔江邊千載㑹相望飲水同一川朅<lb/>
來古梅闗相識春風前高義軋層漢清談響幽泉努力<lb/>
效往哲勿為時俗牽<lb/>
　　　夜月赴都㑹歸輾轉不成寐觸事感懷<lb/>
<pb n="KR4h0143_WYG_106-6a"/>
慶山高入雲章水清見骨山高晩宜梅水清寒浸月美<lb/>
人天一方雲煙𦕈空濶帶月簪梅花獨起舞殘雪<lb/>
　　姚鏽<lb/>
　　　雜詩<lb/>
北風日以勁古道無人行陽坡樹已黄隂崖草猶青四<lb/>
時相代謝誰為此枯榮攬衣坐幽磴下有流泉聲聽之<lb/>
不成調挹之有餘清悠悠京洛塵汚人頭上纓<lb/>
　　　春館<lb/>
<pb n="KR4h0143_WYG_106-6b"/>
山館四無鄰東風伴幽寂缾花羞晩紅庭草衒春碧猿<lb/>
攀松樹枝鶴踏蒼苔色麾之不肯去聽讀麻衣易<lb/>
　　方岳<lb/>
　　　小集垂絲海棠下<lb/>
春風定何物所至成芳妍牆隂樹憔悴寜識歲月遷今<lb/>
晨歩吾屧珠纓粲紅鮮餘酲不勝扶背靣低晴煙風日<lb/>
不貸人坐恐隨翾翩強起從我游一笑俱嫣然<lb/>
　　　南窗偶書<lb/>
<pb n="KR4h0143_WYG_106-7a"/>
西風忽悽厲皎月流素光客從何方來蘭佩芙蓉裳揮<lb/>
瑟發哀彈夜寂山蒼蒼可人者麴生挽我無何鄉醉中<lb/>
𦕈萬里拄頰歌滄浪<lb/>
　　　亨道至能對棋月下文振聞後堂歌聲逃席而<lb/>
　　　起<lb/>
高梧動涼秋月色如新磨吾儕氷雪胸如此良夜何二<lb/>
客信不凡一局欲爛柯中庭人語寂玉佩鳴相摩勝士<lb/>
何灑落俗子誰譏訶安得玉跳脫酌我金叵羅昭華不<lb/>
<pb n="KR4h0143_WYG_106-7b"/>
露靣獨蠒抽長歌徑令鄭子真飛夣巫山阿<lb/>
　　　山行<lb/>
山欲窈而深路欲繚而曲向來始開荒惟恐日不足松<lb/>
行四五里雲撓上下谷振衣千仭岡邀月噴横玉於今<lb/>
曾㡬何此興不可續一笻筋力疲籃笋或更僕平生愛<lb/>
山心安得兩黄鵠昔如鴻翩翻今如駒局促盛衰固其<lb/>
常細甚太倉粟付之琉璃黄澆以葡萄緑<lb/>
　　　次韻久雨<lb/>
<pb n="KR4h0143_WYG_106-8a"/>
老我不解事束書别溪堂寧知十日雨換此兩髩霜苔<lb/>
滑螾爭席雲蒸蝸篆梁移牀夜避濕仰見天隙光長安<lb/>
亦何好肯墜聲利塲人情愛吾廬對此良自傷早知一<lb/>
官誤悔不三徑藏沙觜竹萬箇屋頭木千章晴當相與<lb/>
屐雨亦可以觴母令鼃黽曹張皇喧我傍<lb/>
　　　八月十四夜對月<lb/>
澄空四無雲明月如凝霜岸巾南窗下領略今夕涼鴟<lb/>
夷渴生塵風味不可忘欲上排九闗箋此世故忙百年<lb/>
<pb n="KR4h0143_WYG_106-8b"/>
㡬今夕令我持空觴竹君自可人清影飛度牆挹彼風<lb/>
露姿浣此氷雪腸明當醅甕熟春溜翻糟牀良夜難虛<lb/>
拘當復㑹此堂所不償予言有如明月光<lb/>
　　　簡劉尉<lb/>
秋風昨夜起碧宙已澄穆肯乗雞棲車逺過蝸殻屋縱<lb/>
無二頃秫亦有兩窗竹喜逄諫議面未負將軍腹燈寒<lb/>
一夜話夢破十年讀貧味故自佳柔蔬雨中綠<lb/>
　　　與胡子安眺雲林<lb/>
<pb n="KR4h0143_WYG_106-9a"/>
共搜括中奇邂逅瘦笻兩溪甘茶自香雪盡梅更爽硯<lb/>
寒了佳娱林㢠答幽響日暮僧不歸山雲自來往<lb/>
　　　酬行甫平山之約<lb/>
我家江南村煙雨對山睡與山㡬何别塵土發深喟歐<lb/>
陽有佳踐花驄一鞭至亟報江南雲共此故人醉<lb/>
　　　次韻楊先軰古調<lb/>
陌上有蕩子金鞍飛華韀閨中有思婦玉指調悲絃當<lb/>
時兩相得誤作容易㸔那知新婚别負此如花顔妾身<lb/>
<pb n="KR4h0143_WYG_106-9b"/>
如秋葉君意如春煙恨妾不恨君勸君長加餐于飛者<lb/>
雙燕人獨胡不然悲哉結交行難語之時賢<lb/>
南山有於菟雪齒雙銅睛霧深忽軒鬐孤嘯開青冥槲<lb/>
林嵗月老猶以文炳名胡為食牛志無復當時英吾聞<lb/>
楊儀之筆落風雨驚乃今已老矣囊錦攜一兵平時號<lb/>
詩將窮處圍愁城何當裁西崑與爾樽南溟髙談動星<lb/>
斗萬物皆欣榮秋風吾亦歸空山多月明<lb/>
　　　題王尉半竹<lb/>
<pb n="KR4h0143_WYG_106-10a"/>
吾始過西齋破於玉川屋中有山澤癯雪燈共夜讀秋<lb/>
聲入雨聽手移牆下竹攜鋤斸荒苔寧甘食無肉今春<lb/>
初行鞭稍覺風月肅既成為詩喜破俸起新築舊聞君<lb/>
家猷興寄尚幽獨一日無此君亦自憎面目君其㡬代<lb/>
孫秀色若可掬萬事不挂口翛然對寒玉城中寸金地<lb/>
官舎廹林麓曾微百肘寛難雜以花木尚遺一半何留<lb/>
之與雲宿<lb/>
　　　和放翁社日四首<hi>錄二首</hi>
<pb n="KR4h0143_WYG_106-10b"/>
　　　　社鼓<lb/>
鼕鼕枌榆社坎坎桑竹野初非有均度意欲薄豳雅侯<lb/>
家按新聲視此寧勿赭且從羣兒嬉吾耒已可把<lb/>
　　　　社酒<lb/>
春風潑醅甕夜雨鳴糟牀相呼薦蠲潔洗盞方敢嘗不<lb/>
辭酩酊紅所願䆉稏黄家家飯牛肥歲歲浮蛆香<lb/>
　　　溪行<lb/>
春風何時來桞色已如此山中不知年或告以于耜鳴<lb/>
<pb n="KR4h0143_WYG_106-11a"/>
蓑起飯牛青青渺煙水獨有頭上霜春風不吾以<lb/>
煙埋草堂路雨暗梅花邨起尋南溪翁隔此一水渾獨<lb/>
酌固自佳業已攜山尊我醉即翁醉何必親與言<lb/>
冬雪不到地春雪方連天山園赤珊瑚暄暖亦已妍舒<lb/>
舒者丹荑忽作凍蝟拳寒燠固不齊勿與時爭先<lb/>
　　　避暑冷泉<lb/>
火雲散鱗甲萬瓦如炊燖東華車馬塵褦襶不自禁誰<lb/>
能半日閒脫身此窺臨百錢買魚篷横截南北岑追隨<lb/>
<pb n="KR4h0143_WYG_106-11b"/>
二三子未害山水滛邂逅十八公俱作笙鶴吟頗聞彼<lb/>
上人振鬛萬馬瘖試詩沒字碑往聽無絃琴空堂無枯<lb/>
秀契我囘向心清涼一味禪揮玉開煩襟笑指亭下泉<lb/>
杉竹涵幽深蘚橋放三閘龍怒飛岀林奔雷吼春壑晴<lb/>
雪生午隂人間正炎熱去作三日霖<lb/>
　　利登<lb/>
　　　雜興<lb/>
我昔此園遊寒梅吐孤豔重來㡬何間叢青倐以遍誰<lb/>
<pb n="KR4h0143_WYG_106-12a"/>
云花與葉同樹不相見<lb/>
　　　癸巳十一月二十五日辭家雪甚作愴然有懷<lb/>
歲暮遊于歸余始為行客朔風萬里長吹雪犯巾幘臨<lb/>
行不言苦不忍母心惻乾坤廹短景寒日易傾昃氷池<lb/>
綠骨巉凍車瓊網澀一寒忍已熟浪岀還自責撫劒睨<lb/>
前岡雲重楚天黑<lb/>
　　　贈南豐<lb/>
芳鮮桃李花曄奕春風道春風不可名桃李花自笑人<lb/>
<pb n="KR4h0143_WYG_106-12b"/>
閒雙睫淨玉立軍峯峭<lb/>
有口寧食薇有身寧衣褐居然觀八荒獨立招皓月清<lb/>
風亦知人蕭蕭動幽樾<lb/>
　　　秋歩述所見<lb/>
趂晴收斷薪破曉循幽浦山寒樹欲風雲重天將雨兔<lb/>
奔初種畦雞拾穫殘畝葉深樵無跡水落魚可數幽草<lb/>
不須生千林秋已素<lb/>
　　　感興<lb/>
<pb n="KR4h0143_WYG_106-13a"/>
寂寂卧空晝憂懷忽無端攬衣亂西澗復此凌西山春<lb/>
事已無多半消霜霰間狂風更甚雨時蔽江南天寒草<lb/>
昔衰靡及兹秀平阡日晩幽陽生餘光草中妍徘徊桃<lb/>
李花瑟瑟漂寒煙<lb/>
　　林希逸<lb/>
　　　舟泊姑蘇城外<lb/>
倚郭維孤舟漠漠見煙渚水宿野鳥歸夜深鄰人語逺<lb/>
客萬斛愁卧聽姑蘇雨<lb/>
<pb n="KR4h0143_WYG_106-13b"/>
　　　午齋即事<lb/>
晴窗伊吾罷風薄清晝永陳編㡬廢興適笑心自領青<lb/>
精飯何味車笠沸塵境佇立共幽懷虚簷疎竹影<lb/>
　　　石鼎聮句圖<lb/>
畫意不畫形形勝意不足正如九方臯相馬不相肉此<lb/>
筆誰為之繅藉以錦玉一几共三人彌明喜師服賡酬<lb/>
夜何其漏箭在銀燭誰如豕腹脹誰作龍頭縮始胡為<lb/>
頡頏末胡為屈伏彼既鼻撩天避席徒局束去者俄翩<lb/>
<pb n="KR4h0143_WYG_106-14a"/>
然二子睡正熟奓户問童奴曉雲淒古木質之昌黎篇<lb/>
段段皆實錄用意豈不精或者疑近俗我聞文章家同<lb/>
工而異曲或如駿歴險千里在一蹙或寸歩不遺句句<lb/>
必連屬在詩則樂天在文則永叔畫品恐亦然願言寶<lb/>
此軸毋使歎巧心受嗤於拙目<lb/>
　　劉翼<lb/>
　　　伯言見和拙作以漢𨽻書之謝以七韻<lb/>
李潮善八分求歌杜陵叟有人和我詩半紙餘科斗風<lb/>
<pb n="KR4h0143_WYG_106-14b"/>
雲生其懷劒㦸岀其手石經中郎蔡新様元和柳元常<lb/>
文不傳退之書何有待我農隙時載筆隨君後袖手眼<lb/>
亦明聊與之飲酒<lb/>
　　周弼<lb/>
　　　送覺新上人還越<lb/>
古越多精藍名僧遞相接青林缾盂聚丹壑樓觀疊今<lb/>
乗秋濤便莫待寒雨渉何處聞鳴蛩虛廊掃黃葉<lb/>
　　錢時<lb/>
<pb n="KR4h0143_WYG_106-15a"/>
　　　十六渡<lb/>
頗聞十六渡客子良間闗一雨落澗谷湍氣怒潺潺我<lb/>
來屬秋晩霜葉初斕斑窈窕行竹輿鳴禽相與閒複嶺<lb/>
互交鎖淺瀨隨囘灣路斷一罅通石磴危躋攀時見荷<lb/>
鋤者行歌語蠻蠻採山有薇蕨結廬有茅菅安知避世<lb/>
人不曾巢其間何時一枝笻溯流到黄山桃源事荒怪<lb/>
誰謂非人寰<lb/>
　　　蜀阜精廬無風自涼方欣然岀户見竹雞將雛<lb/>
<pb n="KR4h0143_WYG_106-15b"/>
　　　砌外<lb/>
薝蔔淨如洗蒼筤清且深依巖自幽潤况無日影侵亭<lb/>
午一升階忽若投凌隂涼氣颯以入肅肅生衣襟大火<lb/>
浮炎埃虚堂抱雲林安得氷霜顔聽我山中吟盤桓去<lb/>
未忍砌外行山禽一母將四雛岀沒叢草隂我非有馴<lb/>
徳渠自無機心欣然歸北窗載弄南風琴<lb/>
　　　吳定夫遊武夷<lb/>
九曲武夷山山山堪著屐霜月呌孤猿寒藤挂蒼壁路<lb/>
<pb n="KR4h0143_WYG_106-16a"/>
逢採芝叟為我寄消息<lb/>
　　周師成<lb/>
　　　梅<lb/>
采采芳梅枝瑣碎白雲姿在山千花怨岀山百鳥啼操<lb/>
持思所寄轉趾迷所思清披太始風寒應太虛月一日<lb/>
拂人衣三歲香不歇<lb/>
　　劉克莊<lb/>
　　　上巳與二客遊水月洞分韻得事字<lb/>
<pb n="KR4h0143_WYG_106-16b"/>
勝踐造物慳貧交世情棄昔戒十客來旦無一人至惟<lb/>
余暨兩君鼎足坐水次歡言天氣佳誰謂風土異髙吟<lb/>
雜騷選序酌逮髫稚滌厓去惡詩捫石認缺字古來㡬<lb/>
褉飲傳者纔一二蘭亭感慨多未了生死事杜陵更酸<lb/>
辛窮眼眩珠翠㫖哉兹日遊超然遺塵累逍遙千載後<lb/>
尚有浴沂意巖扉滑如玉歲月可鑴識<lb/>
　　　龍隱洞<lb/>
先賢評桂山推爾居第一豁然碧瑶户夾似雙玉壁中<lb/>
<pb n="KR4h0143_WYG_106-17a"/>
有無底淵黑浪常蕩潏諒當剖判初倍費造化力雷嗔<lb/>
斧山開龍怒裂石岀至今絶頂上千丈留尾脊寧論兒<lb/>
女子壯夫股為慄我來欲題名腕弱墨不食摩挲狄李<lb/>
碑文字尚簡質今人未知貴後代加寶惜洑流工駭舟<lb/>
久遊覺蕭瑟巖室寛如家囘櫂聊愒息<hi>狄武襄平蠻碑李師中待制宋</hi>
<hi>頌在焉</hi>
　　陳起<lb/>
　　　靜江商宰書來且索鄙詩要道其氷雪相看之<lb/>
<pb n="KR4h0143_WYG_106-17b"/>
　　　意古調代書<lb/>
連牆不通問千里乃寄音平生於締交淡泊味最深吳<lb/>
山青插天應同碧玉簪尚憐風馬牛暌若商與參一聲<lb/>
南來雁西風又相尋君其念衰朽余亦懷瑶林一簾了<lb/>
官事吟外時鳴琴識量萬頃陂文華實南金向來唐相<lb/>
璟疑事問崔琳諸臺貴得賢而肯捨此琛㑹晤喜有期<lb/>
寛此離索襟<lb/>
　　李曾伯<lb/>
<pb n="KR4h0143_WYG_106-18a"/>
　　　庚戌過浯溪讀中興碑<lb/>
峿山一何青浯水一何綠上有唐朝碑蒼崖與天矗清<lb/>
廟倣遺音靈武號實錄其筆走風雷其文貴金玉曾經<lb/>
兩賢手足耀千載目後來紀名氏前鑱後且續豈無黄<lb/>
絹詞中寓白圭讀一詞不敢措我懼此碑辱雖然勿泥<lb/>
古詠歎豈不足嶽將降甫申吾皇車攻復將墨東海水<lb/>
且汗南山竹勒功岱嵩頂豈曰清溪曲<lb/>
　　姚勉<lb/>
<pb n="KR4h0143_WYG_106-18b"/>
　　　題雪景四畫<hi>錄二首</hi>
　　　　寒江獨釣<lb/>
殘蘆色欲乾枯柳淅已集彼舟者誰子被此玉蓑笠寒<lb/>
鱗正衣藻垂餌安可及此興不在魚攜竿雪中立<lb/>
　　　　灞橋騎驢<lb/>
飄飄風中雪瀝瀝橋下水雪寒換清骨水淺潄塵耳詩<lb/>
情散天壤妙處乃在此得句欲似誰岸梅是知已<lb/>
　　　訪胡景顔<lb/>
<pb n="KR4h0143_WYG_106-19a"/>
適齋詩仙人吟境天寛廣聞詩未識面魚雁空來往道<lb/>
周歘相遇慰此積歲仰煙林指深處邀我稅塵鞅入門<lb/>
境自勝萬竹颯蕭爽燈前酌夜雨談笑劇撫掌錦囊出<lb/>
新什句字兩俱響明當早脂車未别先悵惘嗟予走紅<lb/>
塵方此墮世網羡君飽林壑四序足幽賞努力善自珍<lb/>
清名照天壤<lb/>
　　　同張公望湖上避暑到四聖觀招柏堂月渾二<lb/>
　　　道士岀飲<lb/>
<pb n="KR4h0143_WYG_106-19b"/>
清晨有客來畏暑思避地涼多獨湖上一棹拍空翠長<lb/>
堤舞楊柳餘雨在荷芰炎蒸俱已失滿抱足清意頗思<lb/>
孤山頂有客具髙致扣門聞琴聲便覺洗塵累湖邊岀<lb/>
問酒飲興隨所至池鮮煮珍甘水果剝香脆好風林外<lb/>
來吹面涼不醉清談詣物表絕不挂世事畫舫何人斯<lb/>
簫鼓正喧沸清遊彼應笑世事吾不嗜尚思攜枕簟同<lb/>
叩竹間寺從今日日來莫厭驚晝睡<lb/>
　　　贈畫山水魚龍章秀才<lb/>
<pb n="KR4h0143_WYG_106-20a"/>
章生畫中師神秀蟠心胷兒時學山水近復能魚龍拂<lb/>
素欲畫時黙吮南山松斯須景與物以次生筆鋒畫山<lb/>
巧安排咫尺千萬重隂晴弄明晦近逺分淡濃雪月清<lb/>
瘦嶼煙雨朦朧峯有時作江湖萬派俱朝宗雲濤洶澎<lb/>
湃雪屋驚奔衝風平坦如掌皺縠浮溶溶因水更幻魚<lb/>
囘翻態從容翻荷猛跳珠聚藻相噞喁中有化龍鯉靜<lb/>
伺機便逢天門露頭角滃靄祥雲從看君此四畫衆史<lb/>
特奴傭當知各有意不特誇纎穠丈夫抱膝時清樂山<lb/>
<pb n="KR4h0143_WYG_106-20b"/>
水供觀魚或濠上笑倚臨流笻一朝稅鱗鬛屣脱塵泥<lb/>
蹤甘霖澤四海霓望慰九農<lb/>
　　　麻子湖遇逆風<lb/>
嘉平既望餘玉氷發歸槳舟行苦灘澁三日葛陂上天<lb/>
寒歲云晏道逺空惆悵行行且旬日僅此舟泱漭順流<lb/>
風忽逆進尺退或丈魚黿互岀沒濤浪相潏蕩茫茫水<lb/>
接天四望極空敞雖令歸思遲亦覺胸次廣是時羣魚<lb/>
集軋軋亂輕榜紛來以十百並進或三兩懸金上絲綸<lb/>
<pb n="KR4h0143_WYG_106-21a"/>
跳玉中罾網中間數十軰蓑笠牽畫舫沿流勤按視似<lb/>
是此湖長彼行良甚㨗此進不可强儻無觀魚樂孰慰<lb/>
岑寂想篙師不告瘁竒觀亦可賞黃昬成野泊風雨助<lb/>
悽愴勢如潮汐來怒若鼙皷響吾獨安所適幸不愧俯<lb/>
仰緬懷金蘭友氣義特慨慷念我歸苦遲舎我願先往<lb/>
亟趨南浦城擇館待稅鞅今宵此風雨露宿必草莽繼<lb/>
兹更三日㑹面一拊掌屠酥酒同傾共挹西山爽<lb/>
　　　白鶴<lb/>
<pb n="KR4h0143_WYG_106-21b"/>
白鶴有奇質從古巢神仙饑餐必瑶草渴飲惟瓊泉朝<lb/>
飛閬苑霞暮宿炎洲煙一從落塵埃六翮翦不全身居<lb/>
樊籠中心往雲霄邊長鳴欲誰訴顧影私自憐清都夢<lb/>
如昨欲去曾無緣安得支道林使之遂飄然<lb/>
　　朱繼芳<lb/>
　　　滄浪風月<lb/>
我登滄浪亭復歌滄浪曲歌竟復長歌杳杳山水綠天<lb/>
風吹散髪山月照濯足為謝獨醒人漁家酒初熟<lb/>
<pb n="KR4h0143_WYG_106-22a"/>
　　鄒登龍<lb/>
　　　詠懷<lb/>
洪河相綿纒嘉宅良可卜蒼松蔭長蹊叢梅馥四屋過<lb/>
亭白水飛鳴流潄寒玉遊目俯靈景抱杖委繁俗長吟<lb/>
暢幽懷理琴展清曲豈不企凌厲而乃傷局促吉士抗<lb/>
遐踪幽幽聚靈族<lb/>
　　　山上有白雲<lb/>
山上有白雲浮陰翳陽光亭亭颯繽紛岀岫髙飛翔飛<lb/>
<pb n="KR4h0143_WYG_106-22b"/>
翔長在望逺匪千里隔莫以秋風來吹散無踪跡<lb/>
　　　秋夜懷菊山沈莊可<lb/>
涼風動金旻奄忽寒節至百卉俱萎垂梧桐亦飄墜明<lb/>
月入我牖輾轉不能寐顧影重傷心思君長下淚<lb/>
　　羅與之<lb/>
　　　玉梁道中雜詠<hi>錄三首</hi>
清商從西來刺刺滿林塢草木儵變衰柯葉不相顧昔<lb/>
時翳空雲今作連山雨菊花猶强項籬邊爭媚嫵<lb/>
<pb n="KR4h0143_WYG_106-23a"/>
片石能邀人憩此兩足趼忽逢黃冠師對語白雲巖眼<lb/>
中景物饒恨我蓬蓽逺躊躇不忍去泉石倘可剪<lb/>
峭壁圍莽蒼荒谿人削跡時聞蘆葦叢野鳥語岑寂浮<lb/>
生雖有涯幽討當無極御風獨長嘯此心謝鞿馽<lb/>
　　俞桂<lb/>
　　　古意<lb/>
無言情脉脉美人久相隔道阻修且長春草幾番碧鳯<lb/>
釵冷髩雲鸞鏡輕雲羃昔為比翼鳥今作孤飛翮愁絶<lb/>
<pb n="KR4h0143_WYG_106-23b"/>
寄郎衣腰瘦裁宜窄<lb/>
　　　靈隱<lb/>
回首得兩年曾入靈隱去一路看不足衣霑松上露白<lb/>
雲來相迎澗泉飛瀑素此景天下無逺勝廬山路<lb/>
　　薛嵎<lb/>
　　　山居十首<hi>録六首</hi>
深澗遊羣魚髙樹鳴幽禽山中白日長同此逍遥心脫<lb/>
粳香可炊濁酒聊自斟過兹非所求孰為升與沉<lb/>
<pb n="KR4h0143_WYG_106-24a"/>
陰壑生暮寒白雲如炊煙麋鹿不識人時復近我前青<lb/>
松三四株石牀在其邊意思清且閒可以終餘年<lb/>
前邨雨脚收斜陽挂髙樹老翁牽牛歸頗亦有幽趣山<lb/>
風響茅屋崖月導芒屨平生江湖心於此謝馳騖<lb/>
龍居洞雲深飛泉瀉石壁不聞耳邊喧但覺心境寂富<lb/>
貴由他人得失俱抱戚孰能全其天山中樗與櫟<lb/>
午睡不覺長童子入城廻地爐散微煙煨芋已成灰獨<lb/>
酌無嘉賓梅花為吾開須臾山月高顧影空徘徊<lb/>
<pb n="KR4h0143_WYG_106-24b"/>
古調今誰彈至樂非外假淵明愛無絃此意知者寡放<lb/>
鶴未歸來時倚長松下旁觀彼何人笑我衣裳野<lb/>
　　黃大受<lb/>
　　　春日田家<lb/>
凛寒陵熙春誰為禦其侮酸風吹積雪濃雲灑飛雨農<lb/>
夫荷耒耜俶載耕斥鹵為其有身累寧免自辛苦妻兒<lb/>
送中飯凍凌强欲吐晩歸極困倦倒睡帶泥土朝來天<lb/>
光開紅紫新媚嫵南園踏青人日暮猶歌舞<lb/>
<pb n="KR4h0143_WYG_106-25a"/>
二月祭社時相呼過前林磨刀向猪羊穴地安釡鬵老<lb/>
幼相後先再拜整衣襟釃酒卜环珓庶知神靈歆得吉<lb/>
共稱好足慰今年心祭餘就廣坐不間冨與貧所㑹雖<lb/>
里閭亦有連親婣持殽相遺獻聊以通慇懃共說天氣<lb/>
佳晴暖宜蠶春且願雨水勻秋熟還相親酒酣歸路喧<lb/>
桑柘影在身傾欹半人扶大笑亦大嗔勿謂濁世中而<lb/>
無羲皇民<lb/>
　　　偶成<lb/>
<pb n="KR4h0143_WYG_106-25b"/>
蕨薇生山巔長不踰蓬蒿松柏生澗底歲久還干霄稟<lb/>
質自不同託身奚必髙<lb/>
綠草何自來蔓延滿中庭前朝方芟夷兹視忽已盈竹<lb/>
間幽蘭花數四移乃成<lb/>
　　　公安<lb/>
市人屋井底棟與江堤平大江壓堤來浩浩勢欲傾古<lb/>
堤騰長蛇獨與江爭衡積流奔巨浸漂突萬馬驚油河<lb/>
與之合盤渦沸淜騰折旋聲洶湧吞吸飜長鯨微茫隔<lb/>
<pb n="KR4h0143_WYG_106-26a"/>
岸邨百尺崩沙頳中流有行舟來往如飛蠅巨風吹銀<lb/>
山性命鴻毛輕設險䕶東南天巧如揭繩用武莫若荆<lb/>
英雄所交爭元徳欲興劉於焉深經營坐據此要湍進<lb/>
退窺敵情時事一扼塞拂衣開西扃至今聞西偏城治<lb/>
餘丘陵湯湯横乎前何畏百萬兵善衛保其吭坐待其<lb/>
師崩更能用吾長談笑收其贏何者非神機用之須人<lb/>
英機略失所用山川無常形休兵不敢論淒咽含餘清<lb/>
　　　秋夜讀書<lb/>
<pb n="KR4h0143_WYG_106-26b"/>
青燈敞虛堂㣲風動衣襟兀坐耽塵編起視星河沉古<lb/>
人豈可見所希見其心終然發永歎不寐鳴牀琴<lb/>
　　吳龍翰<lb/>
　　　連雪五日有無盡觀<lb/>
平生酷愛雪老我看不足安得走五臺六月潄寒玉無<lb/>
計巢雪山與佛結幽獨方輿多竒觀岀門欠車轂天公<lb/>
副微願連朝遣滕六寒林振琳琅朔風扇瓊木樓臺烱<lb/>
夜光地靈驚玉局幻成銀世界一旦飽雙目清冷天地<lb/>
<pb n="KR4h0143_WYG_106-27a"/>
氣吸人空洞腹賸欲呼夜舟飄然訪林麓<lb/>
　　　數年前有小詞云微雨後落花天嬌態病懨懨<lb/>
　　　怕人猜著是相思成日不開簾寶釵横蟬髩亂<lb/>
　　　院宇待人歸盡緩移蓮歩玉蘭前纎手掐花鈿<lb/>
　　　兹月夜與客飲梅花下一姝歌前詞復岀箋徵<lb/>
　　　余新作<lb/>
月夜梅花下開樽誰主賓梅花嬌欲語讓我白頭人娉<lb/>
婷樓上女無乃花中神下樓欵歡笑莫惜抛千金纎纎<lb/>
<pb n="KR4h0143_WYG_106-27b"/>
岀素手為我彈瑶琴自言諳古調妾心合君心感君纒<lb/>
綿意未彈先有情妾佩明月光妾衣雲霞輕共君驂白<lb/>
鳯一息超玉京君看天帝女嫁與牽牛星天河萬里長<lb/>
鵲橋歲一陳安得河水乾夜夜長相親君能挽天河一<lb/>
洗八極塵<lb/>
　　　層翠樓<lb/>
結樓書屋傍獨占林塘幽飛簷瞰寒碧照影虹霓浮層<lb/>
巒萬蒼翠峭屼生戈矛黛睂與螺髻故故含嬌羞此時<lb/>
<pb n="KR4h0143_WYG_106-28a"/>
樓中人片心隨白鷗風吹烏紗㡌露滴紫綺裘白雲入<lb/>
我望逸興何悠悠沆瀣供晨飱酌以碧玉甌朝暾散朱<lb/>
景嚥納十二樓願言追黃鶴致身八極遊慷慨笛聲發<lb/>
滿樓明月秋<lb/>
　　張藴<lb/>
　　　溪上<lb/>
今夕知何夕吾意亦良適明月滿船篷清風動帷席過<lb/>
雨前溪渾停雲半空白衰荷無嬌紅老梧有枯碧頻更<lb/>
<pb n="KR4h0143_WYG_106-28b"/>
燭對棋仍把酒澆石歲行變暄涼朋情慨離索相思日<lb/>
以長孤吟夜方寂露下客衣單草際螢光奕年年修翫<lb/>
心一醉不得惜<lb/>
　　鄧林<lb/>
　　　南國有佳人<lb/>
南國有佳人仙姿自蓬島龍綃照明璫鳯釵横貴寶新<lb/>
妝試鸞鏡皎皎顔色好芳年倐已笄君子可偕老奈何<lb/>
行媒弱修言棄中道洞房闇怊悵珩璜結組縞寧作鍾<lb/>
<pb n="KR4h0143_WYG_106-29a"/>
離春勿學姑瑶草<lb/>
　　　結友四清<lb/>
飄風吹游塵古道少人行涇水化為泥滄江汙吾纓嗟<lb/>
余偭工巧世外陶閒情衆芳怨蕪穢不忍葹菉盈庾嶺<lb/>
姿皚皚渭川色青青三閭播秋思九韶鏗樂聲蕭然庭<lb/>
宇中對之成五清滔滔揚波者劒首一吷輕靈修儻見<lb/>
知氷霜憺姱名<lb/>
　　李濤<lb/>
<pb n="KR4h0143_WYG_106-29b"/>
　　　詩友作渉江采芙蓉觸撥鄙思亦成一首<lb/>
渉江采芙蓉江水濕我衣厲揭不憚逺將以遺所思所<lb/>
思不我見持此將安歸野花逞姿媚衆好紛莫違此物<lb/>
何足歎但傷愛者稀<lb/>
　　黄文雷<lb/>
　　　晩立<lb/>
獨遊得荒蹊晩意與心㑹水聲逺纔聞山色静可對鳥<lb/>
語林塘邊大吠籬落外柴門未須闗月在東峰背<lb/>
<pb n="KR4h0143_WYG_106-30a"/>
　　陳鑒之<lb/>
　　　送鄭嚴州<lb/>
父老迎使君舟楫桐江波那知使君心一片煙雨蓑杖<lb/>
藜對客星清風雙嵯峩沙鷗公故人應為小婆娑<lb/>
　　　㑹稽秋日觀山<lb/>
荒塍間流水蠧葉風颼颼前山與幽人亭亭共清秋逺<lb/>
近日明晦隱見雲去留木末一叟歸犬鳴茅舎幽憶昔<lb/>
典午東劒佩森名流勝地慰逺懷兹焉久綢繆漁磯與<lb/>
<pb n="KR4h0143_WYG_106-30b"/>
樵徑今有斯人不池石老苔髮空餘蠃蚌遊世有古今<lb/>
異郢歌聊自酬醉眼時摩挲此山即前修<lb/>
　　　晩登京口倅㕔富覽<lb/>
窮途逢偉觀小閣江萬里薄暮岸幅巾寒烟四山起天<lb/>
河注平淮斗柄卧蘆葦欲返還少留燈青客船尾<lb/>
　　　奉寄陳宗之兼簡敖臞翁<lb/>
君隱萬人海嘯詠足勝流我墮寂寞濵嵌巖一笻秋蟠<lb/>
鬱向誰吐天圍蘆荻洲劈箭客帆去何日囘我舟<lb/>
<pb n="KR4h0143_WYG_106-31a"/>
　　　同劉叔泰放歩湖邊入靈芝寺坐依光良久叔<lb/>
　　　泰誦坡仙好把西湖比西子之句予因賦古風<lb/>
　　　一首<lb/>
劉郎喚我岀勝處意所便清寒柳桃風濃淡杉檜煙僧<lb/>
廬自生香歩遶古佛前依光偶不扄坐數禽聮翩平林<lb/>
度清磬遥隄簇歸船湖山露真態鷗㸃溶溶天形容㡬<lb/>
吟筆剛道妝抹妍莫作西子看正如姑射仙相知喜值<lb/>
予微笑生清漣<lb/>
<pb n="KR4h0143_WYG_106-31b"/>
　　　送陳仁叔之越<lb/>
生世可無友我友得仁叔行已嚴尺度色夷氣清穆蠅<lb/>
頭觀世態麈尾露心曲大江渺愁人風欲飽帆腹重陽<lb/>
兩日是不共一杯菊吾儕跡浮萍同是客京轂作計俱<lb/>
岀此正爾未免俗倘有囷可指一笑如魯肅寒窗共短<lb/>
檠何用戒征軸所以窮杜陵恨欠突兀屋波寒淨沙石<lb/>
露重老林木莫言衣帶水後㑹殊未卜越山君舊遊我<lb/>
亦曾寄目邇來平安否細與問修竹<lb/>
<pb n="KR4h0143_WYG_106-32a"/>
　　　陪守齋至玉湖書院作<lb/>
天垂大溪碧近樹齊逺山水氣涵野色縹緲亭數間維<lb/>
昔文節公孤標凛羣姦飄然兩屐齒雲巖遍躋攀此地<lb/>
足佳致差不逺市闤壽峰<hi>文節次子</hi>顧而喜築屋娛親顔吳興<lb/>
冨臺榭往往攜歌鬟公獨抱書來小舟破潺湲花淡水<lb/>
紋麗鳥啼人意閒讀易發妙藴不惟平馬班<hi>公有易訓馬班異辭</hi>著<lb/>
述五百巻星芒照人寰天街㡬繡鞍蹀躞趨豹闗河來<lb/>
砥柱立一老菰蒲灣守齋<hi>文節第四子今右曹郎中</hi>領客遊秋風韻枯菅<lb/>
<pb n="KR4h0143_WYG_106-32b"/>
吾誦壁間文徙倚蘚石斑徳人不可見月白漁舟還<lb/>
　　樂雷發<lb/>
　　　送絅齋李監丞赴湖南提舉<lb/>
吏統久已紊使選匪易為蝎虺何蓁蓁鴻雁何纍纍持<lb/>
節豈不多曠職茍所私緬懷紫陽翁昔使東浙湄陳臬<lb/>
紏官邪揚仁蘇民疲兹道有先後哲儒昭令規絅齋宅<lb/>
瀟牧邦懋灼帝知厲亷肅宷寮反稅驩鄉耆所學藴淵<lb/>
道寛嚴權理宜兹總全楚境歌此皇華詩位穹民言邈<lb/>
<pb n="KR4h0143_WYG_106-33a"/>
壤廣吏蠧滋閩俗職所重簡僚乃政基視聽貴逺周細<lb/>
微在可遺攬轡戒前路豈為好爵縻揆予忝英盼懷徳<lb/>
念别離别離果何念康濟乃所期懿兹逺大業肇此咨<lb/>
度時朂哉振英采慰我湘民思<lb/>
　　張至龍<lb/>
　　　寓興<lb/>
東日照瓦霜西嚮界餘日莫言日不到日光來未及種<lb/>
菊一百叢九月開盈枝莫言無好花好花開較遲庭前<lb/>
<pb n="KR4h0143_WYG_106-33b"/>
無繁植踈竹附梅坡雖然無巨蔭明月飛來多夏月灌<lb/>
菊根見花在秋日先時不施工臨花已何及十年插柳<lb/>
枝今與髙樹齊垂條綠春風上有流鶯啼<lb/>
　　徐集孫<lb/>
　　　堅氷<lb/>
滕六巧呈瑞平白一尺髙霜風凛冽生挾夜聲如號氷<lb/>
澌條玉筯瓦縫鏡銀膏茆屋頓暴冨掩映何奢豪晶光<lb/>
動閭里健羡等兒曹此時輕脆資堅為千載牢一旦陽<lb/>
<pb n="KR4h0143_WYG_106-34a"/>
明升消泮蔑纎毫奚獨此為然世事亦滔滔<lb/>
　　　夜雨<lb/>
夜半倐驚覺狂風攪秋鳴掣電起迅雷驟雨翻盆傾逆<lb/>
知造物意揫斂萬寶成天威不竟夕須臾山月明<lb/>
　　王琮<lb/>
　　　秋夜有懷醉書十韻<lb/>
秋風從何來颯颯入窗牖殘燈耿不寐照我容顔厚故<lb/>
園豈不佳亦頗興懷否黄金桂百樹碧玉池十畝猿鶴<lb/>
<pb n="KR4h0143_WYG_106-34b"/>
響空山亭臺暎踈柳觥籌雜野䔩筆硯得佳友愁無彈<lb/>
鵲句雋有持螯手人生行樂耳功名有時有㸃檢屐㡬<lb/>
兩土苴米五斗浩然歸去來萬事不如酒<lb/>
　　王柏<lb/>
　　　赤松即景<lb/>
平生百慮懶尚有丘壑心佳哉二三友同盟時幽尋壯<lb/>
懷豁虛曠元宫窮䆳深時方釀薄暑萬綠漲雲岑新篁<lb/>
凝粉翠日影篩碎金瘦笻扶野歩羽扇揺清吟漱齒掬<lb/>
<pb n="KR4h0143_WYG_106-35a"/>
清泚雪瀑開風襟脫巾挂琪樹露頂涵重陰山禽自在<lb/>
語濁醪自在斟物外轉棲碧石險蒼苔侵何時侣麋鹿<lb/>
結茅入深林<lb/>
　　　和葉聖予小桃源韻<lb/>
二仙何如人夫豈古隱士道成遡泬寥羊卧不再起鸞<lb/>
鶴舞松聲蕭騷快心耳金竈清塵生餘丹不輕委我來<lb/>
桃源逰直窮路所止飛蘿搖春煙素雪噴清泚何時架<lb/>
草堂深入此山裏翛然逃世慮鍊魄繼遐軌<lb/>
<pb n="KR4h0143_WYG_106-35b"/>
　　黄簡<lb/>
　　　招荆江蕩子<lb/>
衝風逐飛雲庭葉紛墮槁蕩子久不歸佳人坐中老蕭<lb/>
蕭楚山晩湛湛江水流經從望夫石那得不囘頭<lb/>
　　方逢辰<lb/>
　　　送潘翠谷<lb/>
無屋住僧廬無菜挑野草野草風味長僧廬人跡少剝<lb/>
剝誰扣扄待予事幽討錢塘有騷翁自號翠谷老疋馬<lb/>
<pb n="KR4h0143_WYG_106-36a"/>
遊南牆要伴松竹好遐思到山人迂尋岀詩藁詩無愁<lb/>
苦吟埽退郊與島胸次鮑明逺筆下王逸少我觀陰與<lb/>
陽禪代何時了不能為魯連尚可作商皓長歌黍離篇<lb/>
酹酒問旻昊<lb/>
　　錢選<lb/>
　　　題浮玉山居圖<lb/>
瞻彼南山岑白雲何翩翩下有幽棲人嘯歌樂徂年叢<lb/>
石映清泚嘉木澹芳妍日月無終極陵谷從變遷神襟<lb/>
<pb n="KR4h0143_WYG_106-36b"/>
軼寥廓興寄揮五絃塵彯一以絕招隱奚足言<lb/>
　　　雪霽望弁山圖<lb/>
城市吾所居遥看弁山雄積雪最先見皓彩照諸峰我<lb/>
今逺城市薄逰留此中忽焉嵗云暮更覺尊屢空開門<lb/>
未然燭飛花舞廻風萬木同一縞四野變其容恨無登<lb/>
山屐幽討何由窮<lb/>
　　何夢桂<lb/>
　　　贈楊古澹<lb/>
<pb n="KR4h0143_WYG_106-37a"/>
南山有岑樓岑樓髙落星娟娟樓上女悠悠撫朱繩常<lb/>
年猗蘭操翻作長短情世無千古人惟遺千古心心長<lb/>
韻愈逺疏越難可聞曲盡無人聽月髙風滿城<lb/>
　　　和徐𣙜院唐佐見寄<lb/>
白雲古樹杪下有山人家與君曾讀易探索入磐汙盤<lb/>
桓坐白石汲泉燒鼎茶至今山中兒羡我兩客嘉客去<lb/>
不復來屋上凝朝霞有時撫孤琴猿鶴聽無譁何當賦<lb/>
招隱共駕青牛車<lb/>
<pb n="KR4h0143_WYG_106-37b"/>
　　　雪樓程御史次方山房韻見寄用韻答賦<lb/>
青樓有蛾眉翳䄂渺獨處日暮賦摽梅愧我求彼士誰<lb/>
家操孤鸞感此中夜起明河落天西玉繩低尺咫結言<lb/>
藉媒勞恩重報無地明珠在羅襦誰能諒心事<lb/>
　　　次山房韻古意四首<lb/>
思君吹參差幽路蹇離絶綠藍不盈襜芙蓉在木末采<lb/>
蟁解我憂憂思難察識世態反覆手况復問宿昔韝鷹<lb/>
豈思颺轍鮒固相沫得時與失勢離附奚足惑耳餘難<lb/>
<pb n="KR4h0143_WYG_106-38a"/>
為交管鮑易全徳伐木無良朋白駒有佳客<lb/>
佳人邈中洲倚竹翠袖寒捐玦屬蹇修脈脈一水間夜<lb/>
半下雲旗逸駕歘可攀結言永為好失報念急難君有<lb/>
金錯刀我愧白玉盤終然鹽梅心死不易醎酸往事化<lb/>
蜩翼徂生遺䑕肝永言歲寒心寤辟起長歎<lb/>
牽牛飲天河河水清可挹天孫無機杼終日不成織相<lb/>
望空寤言無人諒心迹人生窘良㑹百年倐朝夕朝夕<lb/>
不可期來世固㒺極無金鑄鍾子鼓瑟逝安適帝子竚<lb/>
<pb n="KR4h0143_WYG_106-38b"/>
不來采芳翳庭實悠悠萬古心俛仰三歎息<lb/>
夜舟不藏壑川流無廻波百年逐憂樂晝夜相戞摩逝<lb/>
者不復來皓首成蹉跎誰與傷鳯衰毋乃楚狂歌兹世<lb/>
固難免縱有朝與鮀猗蘭曲易彈秪恐聽者訛折揚雜<lb/>
黄荂每與俚耳和感此歌晨風忘我將如何<lb/>
　　方䕫<lb/>
　　　田家四事<lb/>
　　　　耕<lb/>
<pb n="KR4h0143_WYG_106-39a"/>
古人以農仕仕即為公卿未仕有常業安得不躬耕我<lb/>
耕常及時破塊當初晴墳壚土性異勤怠人力并泥塗<lb/>
淤手足霧露沾裳纓婦子挈午餉勞苦寛我情罷耕亟<lb/>
放牧吾牛亦饑鳴投耒重囘首深山空月明<lb/>
　　　　種<lb/>
我生古楊州田下異梁雍山田種荒菜水田種浮葑地<lb/>
力肥瘦兼農器有無共及時撒新榖搏黍遞幽哢生意<lb/>
日夜長移秧趁芒種未嫌豚酒祝自樂雞黍供落日竹<lb/>
<pb n="KR4h0143_WYG_106-39b"/>
枝歌猶是豳原頌<lb/>
　　　　耘<lb/>
良苖已入土田間水沄沄昨夜苖根發翳葉如煙雲草<lb/>
生害我苖匝月一再耘是時人苦熱岀門天未昕鬱蒸<lb/>
體流膏爬捽手生皸手荼擁根節腰草驅蠅蚊青青衿<lb/>
佩子從事哀我勤我勤自樂此爾非沮溺羣<lb/>
　　　　穫<lb/>
涼風入衣襟斜日照墟落我稼將登場築杵聲橐橐宵<lb/>
<pb n="KR4h0143_WYG_106-40a"/>
征備㓂盗日行呀䑕雀腰鎌赴田間是處竟秋穫刈疾<lb/>
笑翁健負重慚兒弱山炊雜戎菽野草配場藿人生累<lb/>
衣食計較一餉樂已矣復何言吾生老耕鑿<lb/>
　　　感興<lb/>
斑斑林中雉雌雄同朝暉鼓翅飛不逺山田麥苖肥飲<lb/>
啄百歩間未暮相隨歸當春哺羣雛長大各自飛宇宙<lb/>
豈不大嗟爾為生微窮途守一轍畢命芝與薇<lb/>
月府有竒木根榦飽清露生香異凡間衝風落天路髙<lb/>
<pb n="KR4h0143_WYG_106-40b"/>
枝舞青鸞低枝㺯霜兔姮娥方妙年衣采純縞素娉婷<lb/>
不肯嫁含情待誰訴昨與汗漫期徑向銀河渡授我不<lb/>
死藥倚徙怨遲暮即席欲服食終夕愁相誤悠悠下髙<lb/>
寒囘首空煙霧<lb/>
　　李謹思<lb/>
　　　寄進士熊退齋二首<lb/>
猶存火後書罕識巻中字無筆補元經有金酬載記漫<lb/>
漫歲月馳忽忽春秋閟欲辨已忘言涕淚空垂泗<lb/>
<pb n="KR4h0143_WYG_106-41a"/>
殉義若殉財避名如避箭况當喜懼交肯與寵辱踐百<lb/>
年元亮心一日宣明面朱門轍迹多山路㣲如綫<lb/>
　　梁棟<lb/>
　　　淵明攜酒圖<lb/>
淵明無心雲纔岀便歸岫東臯半頃秫所種不常有苦<lb/>
恨無酒錢閒却持杯手今朝有一壺攜之訪親友惜無<lb/>
好事人能消㡬壺酒區區謀一醉豈望名不朽閒吟籬<lb/>
下菊自傳門前柳試問劉寄奴還識此人否<lb/>
<pb n="KR4h0143_WYG_106-41b"/>
　　　送李北山歸建康<lb/>
人生無百年胡為在逺道遊子歸故鄉王孫怨芳草有<lb/>
田歸去來無田歸亦好<lb/>
　　邵桂子<lb/>
　　　遣興<lb/>
無家欲何為有酒亦竟醉况接故人歡譚諧起予意結<lb/>
交三十年心事兩不貳坦率無町畦議論絕同異盆菊<lb/>
傲晩黄泉蒲濯寒翠含芳自貞潔抱節誰嫵媚於人豈<lb/>
<pb n="KR4h0143_WYG_106-42a"/>
不然巖壑從棄置守道茍有得安貧實易事山雲促還<lb/>
歸溪月苦邀致去往任自然吾生等如寄<lb/>
　　熊鉌<lb/>
　　　題東坡詩集後<lb/>
東坡真天人再拜當斂袵千古岷峩英浩氣發耿耿用<lb/>
世固磊落作詩更雄騁熙寧化宜更當國惜已甚胡為<lb/>
呌怒呶使我毛髪懔九天忠臣心欲發不暇忍雪堂何<lb/>
從容人事得盡屏江山拓胸次風月動佳興我觀此時<lb/>
<pb n="KR4h0143_WYG_106-42b"/>
詩下語已清永晩喫惠州飯晨夕對蔬筍和陶數十篇<lb/>
習氣脫略盡岷山㡬百阻到海渺萬頃公詩蓋三變每<lb/>
變輙近正少年縱横習豈意造此境偶於元寂中佳處<lb/>
得深省學道便為真此語吾敢信文固氣所充要在以<lb/>
理勝洋洋大雅音千載歎寥泯言詩亦小技所入宜重<lb/>
慎我詩難示人持此聊自警<lb/>
　　　春雨<lb/>
春來一月雨米斗錢三千江空盡絕市竈冷厨無煙我<lb/>
<pb n="KR4h0143_WYG_106-43a"/>
從莆城來四望良淒然濵海皆食淡邏卒相尋延纍纍<lb/>
起夫役蔗局供熬煎玉食寧㡬何千百俱並緣秖今二<lb/>
月節何暇及種田使臣詢民瘼當務固有先近倉有陳<lb/>
粟庶解朝夕懸州縣價一平鄉閭自然寛欲言事何限<lb/>
何當息民肩<lb/>
　　牟巘<lb/>
　　　題淵明圖<hi>并序</hi>
　　淵明九日無酒坐宅邊菊叢中意殊寂寞江州刺<lb/>
<pb n="KR4h0143_WYG_106-43b"/>
　　史王茂𢎞諸孫已荷朝寄猶知有賦歸去來者能<lb/>
　　於此時遣白衣擔酒逺餉邂逅一醉大是奇事集<lb/>
　　中九日詩僅兩首無酒則曰塵爵恥虛罍寒花徒<lb/>
　　自榮有酒則曰何以稱此情濁酒且自陶而王𢎞<lb/>
　　所餉已酉九日十有餘年略不見於詩何邪此翁<lb/>
　　志節耿亮與秋俱髙往往逃於酒而寓於菊二詩<lb/>
　　之作一感一喜微見於意固不暇於歲歲皆詩此<lb/>
　　中有真意欲辨已忘言正當求之言句之外可也<lb/>
<pb n="KR4h0143_WYG_106-44a"/>
　　此幅筆雖簡意有餘輙和已酉九日韻述其事醉<lb/>
　　中看畫未免發千古一笑<lb/>
平生抱耿介四海寡朋交淒其九日至頗感顔髮凋無<lb/>
酒醒對菊風味乃更髙誰識此時情白雲行逺霄地主<lb/>
有佳餉得得良已勞而我適邂逅赴飲如沃焦永言大<lb/>
化内朽質非所陶惟有飲美酒一醉可千朝<lb/>
　　杜濬之<lb/>
　　　示故人<lb/>
<pb n="KR4h0143_WYG_106-44b"/>
在家同匏繫逰子似籜飛昔分參與商今作塤與箎感<lb/>
子意氣殊顧我齒髮非茅屋正蕭蕭野花亦離離無酒<lb/>
水可飲無飯黍可炊杲杲看朝陽連連弄夕暉男兒重<lb/>
交好雪霜以為期<lb/>
　　錢仲鼎<lb/>
　　　題静春堂集<lb/>
閉門雪卧逺詠史風情留詩有三百篇令子手所裒汝<lb/>
翁秀儒林殖學嫓前修六經窮窔奥萬象工雕鎪廣矣<lb/>
<pb n="KR4h0143_WYG_106-45a"/>
雅音正悕矣騷情幽照耀明月珠珍重珊瑚鈎一讀令<lb/>
人喜再讀令人愁李杜骨已朽江河名同流憶昔託末<lb/>
契東城得追遊平時少契闊暇日多倡酬櫟材自揣劣<lb/>
藻思誰與儔老我歲冉冉霜髩風颼颼索居破茅屋寒<lb/>
擁敝貂裘夜來清夢飛故繞松江頭夢中不識路修亭<lb/>
渺悠悠粲然見梅花落月香影浮性情閲千古感發交<lb/>
未休神交付冥冥知我雙白鷗<lb/>
　　劉辰翁<lb/>
<pb n="KR4h0143_WYG_106-45b"/>
　　　初晴<lb/>
初日入髙樓歸雲雜江樹魚逰新雨清鳥語晨光吐天<lb/>
容起復覩煙色轉輕素牆草麗車前巷溝映泥路窗明<lb/>
袪宿潤礎泫滑微步㑹朝有宿客過午無來屨沿砌上<lb/>
蠙衣虛庭竿犢袴人生足無事世故非所慮彼語吾不<lb/>
聞清風有時度<lb/>
　　髙晞逺<lb/>
　　　心逺堂<lb/>
<pb n="KR4h0143_WYG_106-46a"/>
　種竹期十年栽橘盈千頭雖云多逺慮無乃為身謀髙<lb/>
　人絶塵累俟徳居此丘泰宇無畦畛虛空有天游仁義<lb/>
　尚蘧廬道徳成安流結茅依翠微極目際平疇白雲度<lb/>
　寥廓黄鵠下滄洲百世此周覧我志尚可求秖應柴桑<lb/>
　翁真趣共悠悠<lb/>
　　　陳瀧<lb/>
　　　　遊蔣山<lb/>
　蕭子香花場周子琴書地峻坂接縈紆髙林在蒼翠驅<lb/>
<pb n="KR4h0143_WYG_106-46b"/>
　車登北阜樂此風日媚逺挹秦淮清近覩吳宫麗休懷<lb/>
　國峙三猶見山維四巖空猿鹿遊谷響橡栗墜石獸土<lb/>
　漫沒碣龜苔贔屭昔人事觀覽驊騮屢連轡往迹付荒<lb/>
　蕪白雲鎖幽閉雙鶴鳴夕陽吾亦動歸志<lb/>
　<lb/>
　<lb/>
　<lb/>
御選宋詩卷二十三<lb/>
</p>
<p>
</p>
  </div>
</body>
</text>
</TEI>
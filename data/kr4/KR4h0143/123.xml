<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_123-1a"/>
　欽定四庫全書<lb/>
御選宋詩卷四十<lb/>
　　五言律詩六<lb/>
　　　楊萬里<lb/>
　　　　題湘中館<lb/>
　江欲浮秋去山能渡氷來娵隅蠻語雜欵乃楚聲哀寒<lb/>
　早當緣閏詩成未費才愁邊正無奈歡伯一相開<lb/>
　　　　渉小溪宿淡山<lb/>
<pb n="KR4h0143_WYG_123-1b"/>
　徑仄愁斜歩溪深怯正看破船能不渡晴色敢辭寒白<lb/>
　退山雲細青還天宇寛險艱明已濟魂夢未渠安<lb/>
　　　　自音聲巖泛小舟下高溪<lb/>
　晚日黃猶暖寒江白更清遠山衝岸出釣艇背人行舟<lb/>
　穩何妨小波恬爾許平大魚不相報撥剌得吾驚<lb/>
　　　　臘後<lb/>
　雪暗虛疑暮江空分外寒如何山雨過便爾岸沙乾奈<lb/>
　此詩愁得懷哉歲事闌梅殘吾更忍不折一枝看<lb/>
<pb n="KR4h0143_WYG_123-2a"/>
　　　和仲良病中耽睡<lb/>
居士何曾病羣兒錯見憐對牀正風雨落紙忽雲煙欲<lb/>
夏花全退猶寒柳尚眠如何睡鄉裏只是著詩仙<lb/>
　　　和仲良春晚即事<lb/>
幾許春纔好誰令綠遽深風光曾著眼時序只驚心永<lb/>
日便甘寢羈懷怯苦吟春歸猶作客晴少更多陰<lb/>
欲與東風說休吹墮絮飛吾行無定止魂夢豈忘歸花<lb/>
暖能醺眼山濃欲染衣只嫌春已老此景也應稀<lb/>
<pb n="KR4h0143_WYG_123-2b"/>
貧難聘歡伯病敢跨連錢夢豈花邊到春俄雨裏遷一<lb/>
犁關五秉百箔候三眠只有書生拙窮年墾紙田<lb/>
筍改齋前路蔬眠雨後畦晴江明處動遠樹看來齊我<lb/>
語眞彫朽君詩妙斵泥殷勤報春去恰恰一鶯啼<lb/>
　　　早行見螢<lb/>
淺草時雙起深叢忽獨明情知耽月淡意欲照人行扇<lb/>
撲高無奈風斜半欲橫書帷吾已嬾不擬著囊盛<lb/>
　　　明發新塗晴快風順約泊樟鎭<lb/>
<pb n="KR4h0143_WYG_123-3a"/>
雨到中宵歇心知逗曉晴排雲數峰出漏日半江明風<lb/>
借輕帆便天催懶客行不應樟鎭酒無意待人傾<lb/>
　　　到龍山頭<lb/>
影靜長安道凉風響轡銜海天低到水江日晚明帆潮<lb/>
遣先驅壯聲吞絕島巉黃塵征袖滿却愧著朝衫<lb/>
　　　理蔬<lb/>
小摘我何惜頻來徑自成青蟲捕仍有蠧葉病還生貧<lb/>
裏猶存竈霜餘正可羮窺園未妨學抱甕更須營<lb/>
<pb n="KR4h0143_WYG_123-3b"/>
　　　昌英叔門外小樹木犀早開<lb/>
觸鼻無從覓香林小綴黃旋開三兩粒已作十分香入<lb/>
夜偏相惱攙先有底忙移牀月枝下坐對略傳觴<lb/>
　　　過安仁岸<lb/>
野水工穿石疎林不掩巢雨蒲拳病葉風篠禿危梢短<lb/>
脛知誰續長腰强自抄兹游良不惡物色困詼嘲<lb/>
　　　過皂口<lb/>
贑石三百里春流十八灘路從青壁絶船到半江寒不<lb/>
<pb n="KR4h0143_WYG_123-4a"/>
是春光好誰供客子看猶須一樽綠併遣百憂寛<lb/>
　　　放船<lb/>
岸岸人家住門門水靣開老翁扶杕立穉子看船來一<lb/>
夜鳴春雨諸灘漲綠醅順流行自快更著北風催<lb/>
　　　感興<lb/>
行役忘衰暮逢春感物華一來梅嶺外三見木棉花山<lb/>
鹿寧遊市江鷗本臥沙紅塵無了日白髮未還家<lb/>
　　　題尤延之右司遂初堂<lb/>
<pb n="KR4h0143_WYG_123-4b"/>
漫任風中絮歸心水上鷗把茅新結屋藜杖舊經丘花<lb/>
底春勾引燈前夜校讐何如添我住二老更風流<lb/>
　　　舟過桐廬<lb/>
瀟灑桐廬縣寒江繞一灣朱幡隔綠竹白塔映青山稚<lb/>
子推窗出舟人買菜還峰頭好亭子不得一躋攀<lb/>
　　　宿蘭溪水驛前<lb/>
繫纜蘭溪岸開襟柳驛窗人爭趨夜市月自浴秋江燈<lb/>
火疎還密帆檣隻更雙平生經此縣今夕駐孤幢<lb/>
<pb n="KR4h0143_WYG_123-5a"/>
　　　阻風鄉口一日詰朝船進雨作再小泊雷江<lb/>
朔吹憎船進東暾讓雨行雲移青嶂動鴉度白雲明淹<lb/>
泊寧吾願吟哦且客情江邊一林柳憔悴佀餘生<lb/>
　　劉儀鳯<lb/>
　　　自歸州陸行至夔州<lb/>
户口邨無幾犁鋤力不堪林荒樗櫟壽月黑虎狼貪幽<lb/>
絕雲眠穩清閒谷飲甘故山深未極壤斷蓋茅菴<lb/>
曠野無人宿危高犯雨過嶺雲堆屭贔刹海現兜羅酒<lb/>
<pb n="KR4h0143_WYG_123-5b"/>
觸秋懷壯天留暮色多不勝行役苦裁入竹枝歌<lb/>
　　張孝祥<lb/>
　　　山居<lb/>
松韻笙竽徑雲容水墨天人行春色裏鶯語落花邊修<lb/>
竹三間屋清泉二頃田了無官府事雞犬慕登仙<lb/>
　　李燾<lb/>
　　　客懷<lb/>
久客厭塵土幽居懷翠微只餘清夜夢長作故山歸菊<lb/>
<pb n="KR4h0143_WYG_123-6a"/>
已開三徑松應長十圍晨鐘忽驚覺猶有露霑衣<lb/>
壯矣府中縣索如城外邨墨池今埽迹石筍舊餘根風<lb/>
急漢弦斷雨多秦鏡昬新秋一懷古情緒若爲論<lb/>
　　洪适<lb/>
　　　宿佛窟寺<lb/>
籃輿登佛窟高閣望中清古木爾許蔭飛泉無限聲雨<lb/>
消今日暑雲作晚來晴獨對青山久相逢如有情<lb/>
　　　交翠亭<hi>并序</hi>
<pb n="KR4h0143_WYG_123-6b"/>
　　政和丙申家君主寧海簿明年作交翠亭是秋亭<lb/>
　　成而适生後廿有八年适來貳郡事行縣至此感<lb/>
　　舊成詩<lb/>
三十年中事鸞棲築一亭寒聲長新籜清閟拂疎櫺水<lb/>
轉前時綠山濃遠處青重來勤問信此别記秋螢<lb/>
　　　次韻蔡瞻明江樓秋晚<lb/>
斜照穿林迥歸雲斂岫遲蝸文寒壁篆蛛巧暮簷絲待<lb/>
月是愁處對山無倦時掀髯阻談綺細讀寄來詩<lb/>
<pb n="KR4h0143_WYG_123-7a"/>
　　　寒巖寺<lb/>
峭壁插青㝠層巖覆化城空中清響發幽處慧燈明萬<lb/>
瓦足雲氣四簷無雨聲豐干不饒舌此地孰知名<lb/>
　　　曉發泰安驛<lb/>
秋夢不能曉起行山徑迷小車驚宿鷺列炬誤鳴雞冷<lb/>
覺霜華重光瞻斗柄低金庭有佳處芳桂想幽棲<lb/>
　　朱熹<lb/>
　　　殘臘<lb/>
<pb n="KR4h0143_WYG_123-7b"/>
殘臘生春序愁霖逼歲昬小紅敷艶萼衆綠被陳根陰<lb/>
壑泉方注原田水欲渾農家向東作百事集柴門<lb/>
　　　試院雜詩<lb/>
齋宇夜沉寂淒涼羣物秋臥聽簷溜盡心屬故園幽了<lb/>
事知何日分曹喜勝流笑談眞暫爾不敢恨淹留<lb/>
窮秋一雨至暫止復蕭蕭曲沼寒流滿空庭涼葉飄聞<lb/>
鐘懷故宇覽物屬今朝一詠歸來賦頓將形迹超<lb/>
　　　巖桂<lb/>
<pb n="KR4h0143_WYG_123-8a"/>
山中綠玉樹瀟灑向秋深小閣芬微度書帷氣欲侵披<lb/>
懷清露曉遇賞夕嵐陰珍重王孫意天涯淚滿襟<lb/>
　　　喜晴<lb/>
衝飇動高柳淥水澹微波日照秋空淨雨餘寒草多放<lb/>
懷遺簿領發興託煙蘿忽念故園日東阡時一過<lb/>
　　　八月十七夜月<lb/>
忽忽秋逾半清輝萬里同遥知竹林夜共賞碧雲空寂<lb/>
寞盈尊酒淒涼滿院風寒塘空自淥不似小園東<lb/>
<pb n="KR4h0143_WYG_123-8b"/>
　　　南安道中<lb/>
曉澗淙流急秋山寒氣深高蟬多遠韻茂樹有餘陰煙<lb/>
火居民少荒蹊草露侵悠悠秋稼晚寥落歲寒心<lb/>
　　　再至城樓作<lb/>
荒城一騁望落景麗譙門隱隱鐘猶度依依嵐欲昬風<lb/>
霜非故里禾黍但秋原極目歸來晚兹懷誰與論<lb/>
　　　晚望<lb/>
禾黍彌平野淒涼故國秋清霜凝碧樹落日翳層丘覽<lb/>
<pb n="KR4h0143_WYG_123-9a"/>
物知時變爲農覺歲遒不堪從吏役憔悴欲歸休<lb/>
　　　苧溪道中<lb/>
秋山有紅樹忽憶野田中禾黍收將盡氛埃晚欲空登<lb/>
原悲落景倚杖怯高風更有寒塘水應將此處同<lb/>
　　　同安道中<lb/>
祇役東原路長風海氣陰蒼茫生遠思憭慄起寒襟午<lb/>
泊僧寮靜昬投縣郭深拙勤終不補誰使漫勞心<lb/>
　　　西郊縱歩<lb/>
<pb n="KR4h0143_WYG_123-9b"/>
西郊一遊歩極目是秋山積水羣峰碧清霜楓樹殷故<lb/>
園心不展投䇿詎能閒且適平生意無令雙髩斑<lb/>
　　　濯足萬里流<lb/>
褰裳緣碧澗濯足憩清幽却拂干巖石聊乘萬里流氛<lb/>
埃隨脫屣歩武欲橫秋極目滄江晚煙波殊未休<lb/>
　　　孤鶴思太清<lb/>
孤鶴悲秋晚凌風絕太清一爲棲苑客空有叫羣聲夭<lb/>
矯千年質飄颻萬里情九臯無枉路從遣碧雲生<lb/>
<pb n="KR4h0143_WYG_123-10a"/>
　　　安溪書事<lb/>
清溪流不極夕霧起嵐陰虚邑帶寒水悲風號遠林涵<lb/>
山日欲晦窺閣景方沉極目無遺眺空令愁寸心<lb/>
　　　送王季山赴龍溪<lb/>
故人千石令便道此之官契闊三秋永逢迎一笑歡田<lb/>
園知不遠謡俗問非難巳想窮元黙鳴絃亦罷彈<lb/>
　　　次甸父韻<lb/>
五字何人寄鏘鳴滿袖金劇知多暇日誰與共幽尋簿<lb/>
<pb n="KR4h0143_WYG_123-10b"/>
領淹窮海鶯花遶故林功名終好在且莫負初心<lb/>
　　　知郡傅丈載酒襆被過熹於九日山夜汎小舟<lb/>
　　　弄月劇飲二首<lb/>
扁舟轉空闊煙水浩將平月色中流滿秋聲兩岸生杯<lb/>
深同醉極嘯罷獨魂驚歸去空山黑西南河漢傾<lb/>
誰知方外客亦愛酒中仙共踏空林月來尋野渡船醉<lb/>
醒非各趣心跡兩忘緣江海情何限秋生蓬髩邊<lb/>
　　　茉莉<lb/>
<pb n="KR4h0143_WYG_123-11a"/>
曠然塵慮盡為對夕花明密葉低層幄氷蕤亂玉英不<lb/>
因秋露濕詎識此香清預恐芳菲盡微吟遶砌行<lb/>
　　　同僚小集梵天寺坐間雨作已復開霽步至東<lb/>
　　　橋翫月賦詩二首<lb/>
傑閣翔林杪披襟此日閒層雲生薄晚凉雨遍空山地<lb/>
迥衣裳冷天高澄霽還出門迷所適月色滿林關<lb/>
空山看雨罷微歩喜新凉月出澄餘景川明發素光星<lb/>
河方耿耿雲樹轉蒼蒼晤語逢清夜兹懷殊未央<lb/>
<pb n="KR4h0143_WYG_123-11b"/>
　　　梵天觀雨<lb/>
持身乏古節寸祿久棲遲蹔寄靈山寺空吟招隱詩讀<lb/>
書清磬外看雨暮鐘時漸喜涼秋近滄洲去有期<lb/>
　　　登閣<lb/>
橫空敞新閣高處絶炎氛野迥長風入天秋涼氣分憑<lb/>
欄生逸想投迹遠人羣終憶茅簷外空山多白雲<lb/>
　　　梅花開盡不及吟賞感歎成詩聊貽同好二首<lb/>
憶昔身無事尋梅只怕遲沉吟窺老樹取次折橫枝絕<lb/>
<pb n="KR4h0143_WYG_123-12a"/>
艶驚衰髩餘芳入小詩今年何草草政爾負幽期<lb/>
棐几氷壺在梅梢雪蕊空不堪三弄咽誰與一尊同鼻<lb/>
觀殘香裏心期昨夢中那知北枝北猶有未開叢<lb/>
　　　宋丈示及紅梅臘梅借韻兩詩輙復和呈以發<lb/>
　　　一笑<lb/>
聞說寒梅盡尋芳去已遲冷香無宿蕊穠艶有繁枝正<lb/>
復非同調何妨續舊詩廣平偏娬媚鐵石悟心期<lb/>
風雪催殘臘南枝一夜空誰知芳草裏却有暗香同質<lb/>
<pb n="KR4h0143_WYG_123-12b"/>
瑩輕黃外芳騰淺綘中不遭岑寂佀何以媚孤叢<lb/>
　　　呈黃子厚<lb/>
茅齋塵事遠幽獨興無窮永晝呻吟内新涼愁思中朱<lb/>
顔非昨日綠髩又秋風珍重牆東客遥憐此意同<lb/>
　　　次韻彥采病中口占<lb/>
一榻流光度篝燈遥夜闌短衾閒自擁清鏡莫頻看竹<lb/>
密初驚雪梅疎却耐寒從今花木夢無復在雕欄<lb/>
　　　奉陪判院丈充父平父兄宿囘向用知郡丈壁<lb/>
<pb n="KR4h0143_WYG_123-13a"/>
　　　間舊題之韻<lb/>
暮雨停驂處僧廬古道邊千峰環傑閣一水下平田行<lb/>
役無期度經過幾歳年明朝須飽飯躡足上寒煙<lb/>
　　　䝉判院丈示及再用元韻之作率易和呈以求<lb/>
　　　指誨<lb/>
疇昔經行地溪山寂寞邊氷霜凝巨壑風雨暗中田古<lb/>
寺堪投晚塵龕閱紀年論交寒夜永清絶裊爐煙<lb/>
　　　伏䝉判院丈垂示用韻喜晴之句率爾奉酬<lb/>
<pb n="KR4h0143_WYG_123-13b"/>
客枕終難穩歸來鼾息深曉雞囘遠夢缺月挂空林氷<lb/>
谷晨加㡌晴窗晝解襟詩筒多妙語仍喜舊盟尋<lb/>
　　　登梅嶺<lb/>
去路霜威勁歸程雪意深往還無幾日景物變千林曉<lb/>
磴初移屐寒雲欲滿襟玉梅疎半落猶足慰幽尋<lb/>
　　　即事有懷寄彦輔仲宗二兄二首<lb/>
一水方涵碧千林已變紅農收爭暖日老病怯高風徙<lb/>
倚非無計心期莫與同向來歡會處離合太悤悤<lb/>
<pb n="KR4h0143_WYG_123-14a"/>
聞說雙飛槳翩然下廣津江湖知子樂魚鳥諒情親淹<lb/>
速須關命行藏不繫人三山雖好在惜取自由身<lb/>
　　　題祝生畫呈斐丈<lb/>
近代丹青手心期良獨難夫君偏有思妙處却無端堂<lb/>
上三湘遠人間五月寒空囊今有此不用一錢看<lb/>
斗酒淋漓後顚狂不作難千峰俄紙上萬景忽毫端石<lb/>
瘦岡巒古林深煙雨寒蒼茫無限意俗眼若為看<lb/>
　　　次秀野暑中二首<hi>熹新自雲谷還家雲谷絶頂四望雲山環數百里</hi>
<pb n="KR4h0143_WYG_123-14b"/>
劇暑愁難度清秋喜却囘病隨庚伏盡尊向晚涼開臨<lb/>
水看雲去鈎簾待月來勝遊驚昨夢曾上鬱蕭臺<lb/>
絕境人難到惟堪樂此身泉吟青玉峽風度白綸巾獨<lb/>
往寧無意長閒未有因雲山天賜履吾道豈全貧<lb/>
　　　家釀二首<lb/>
銍又無中熟歡謡闕屢豐但知愁髩白那復醉顔紅田<lb/>
舎寒如此侯家事不同新醅撥浮蟻春滿夜堂中<lb/>
聞道兵廚盛春泉響臘篘定知盈榼送不待叩門求沆<lb/>
<pb n="KR4h0143_WYG_123-15a"/>
瀣應難比茅柴祗自羞病身從法縛好客為公留<lb/>
　　　酒市二首<lb/>
聞說崇安市家家麴米春樓頭邀上客花底覓南鄰詎<lb/>
有當壚子應無折劵人勸君渾莫問一酌便還醇<lb/>
麗藻摛雲錦新章寫陟釐詩傳國風體興發酒家旗見<lb/>
說難中聖遥知但啜醨盤餐雜鮭菜那有蟹螯持<lb/>
　　　登定王臺<lb/>
寂寞番君後光華帝子來千年餘故國萬事只空臺日<lb/>
<pb n="KR4h0143_WYG_123-15b"/>
月東西見湖山表裏開從知爽鳩樂莫作雍門哀<lb/>
　　　十三日晨起霜晴前言果驗再用敬夫定王臺<lb/>
　　　韻賦詩<lb/>
北渚無新夢南山有舊臺端能成獨往未肯遽空囘磴<lb/>
滑新經雪林深不見梅急須乘霽色何必散銀杯<lb/>
　　　自方廣過高臺次敬夫韻<lb/>
素雪留青壁蒼霞對赤城我來陰壑晚人說夜燈明貝<lb/>
葉無新得蒲人有舊盟咄哉寧負汝安敢負吾生<lb/>
<pb n="KR4h0143_WYG_123-16a"/>
　　　贈上封諸老<lb/>
夜宿上封寺翛然塵慮清月明殘雪裏泉溜隔窗聲楮<lb/>
衲今如許綈袍那復情爐紅虛室煖聊得話平生<lb/>
　　　胡丈廣仲與范伯崇自嶽市來同登絕頂舉酒<lb/>
　　　極談得聞比日講論之樂<lb/>
我已中峰住君從何處來莫留巖底寺徑上月邊臺濁<lb/>
酒團圞坐高談次第開前賢渺安在清酹寄餘哀<lb/>
　　　十六日下山各賦一篇仍疊和韻<lb/>
<pb n="KR4h0143_WYG_123-16b"/>
絕頂來還晚寒窗睡達明連牀眇歸思三宿悵餘情雲<lb/>
合山無路風囘雪有聲嶽祇珍重意只此是將迎<lb/>
　　　十一月二十六日宿萍鄉西三十餘里黃花渡<lb/>
　　　口客舎稍明潔有宋亨伯題詩亦頗不俗因錄<lb/>
　　　而和之<lb/>
鼎足爐邊坐陶然共一尊道心元自盛世味不須論安<lb/>
穩三更睡清明一氣存雖無康樂句聊爾慰營魂<lb/>
　　　過豐城作<lb/>
<pb n="KR4h0143_WYG_123-17a"/>
渺渺豐城縣囘頭憶舊遊晴江羅遠樹宿莾亂中洲寳<lb/>
劒今龍甲神光尚斗牛他年還記得此夜一扁舟<lb/>
　　　舟中晚賦<lb/>
長風一萬里披豁暮雲空極浦三年夢扁舟二子同離<lb/>
離浮遠樹杳杳沒孤鴻若問明朝事西山晻靄中<lb/>
　　　觀西山懷嶽麓以為莫能相上下也聊賦此云<lb/>
風月平生意江湖自在身年華供轉徙眼界得清新試<lb/>
問西山雨何如湘水春悠然一長嘯妙絕兩無倫<lb/>
<pb n="KR4h0143_WYG_123-17b"/>
　　　安仁曉行<lb/>
夙駕安仁道行行得自娛荒山圍野闊遠樹出林孤景<lb/>
晦長煙合天寒碧草枯歸心懷往路極目向平蕪<lb/>
　　　十七日早霜晴觀日出霧中喜而成詩<lb/>
斜月夜窗白肅霜朝氣清長塗披素錦寒霧湧金鉦已<lb/>
作三冬雨何妨十日晴天公且相念莫遣暮雲生<lb/>
　　　再用前韻<lb/>
久陰冬竟煖欲霽氣先清田舎占煙火軍家候皷鉦風<lb/>
<pb n="KR4h0143_WYG_123-18a"/>
霜千里肅天地一朝晴明日知何日陽春又發生<lb/>
　　　章巖<lb/>
豁爾天開宇呀然夜不扃閒雲任棲宿密雨斷飄零破<lb/>
屋僧常住高軒客屢經古今題寫處一半蘚文青<lb/>
　　　擇之寄示深卿倡和烏石南湖佳句輙次原韻<lb/>
未識南湖景遥欣二子遊賞心幷勝日妙語逼清秋賸<lb/>
欲遺詩卷相將買釣舟微吟歸去晚杜若滿汀洲<lb/>
　　　有懷南軒老兄呈伯崇擇之二友<lb/>
<pb n="KR4h0143_WYG_123-18b"/>
憶昔秋風裏尋盟湘水旁勝遊朝挽袂妙語夜連牀别<lb/>
去多遺恨歸來識大方惟應微密處猶欲細商量<lb/>
積雨芳菲暗新晴始豁然園林媚幽獨窗户愜清妍晤<lb/>
語心何遠<hi>謂日與擇之講論</hi>書題意未宣<hi>謂數收伯崇近書</hi>懸知今夜<lb/>
月同夢舞雩邊<lb/>
　　　次韻擇之梧竹幷呈季通<lb/>
竹塢深深處檀欒遶舎青暑風成慘淡寒月助清泠客<lb/>
去空塵榻詩來拓采櫺此君同一笑午夢頓能醒<lb/>
<pb n="KR4h0143_WYG_123-19a"/>
永日長梧下清陰小院幽自憐風嫋嫋客賦雨瀏瀏作<lb/>
别今千里相思欲九秋更憐同社友復此誤淹留<lb/>
　　　仙洲新亭熹名以晝寒紫微張公爲書其額判<lb/>
　　　院劉丈乃出新句輙次高韻二首<lb/>
聞說藤蘿外神龍舊所蟠擘開千丈峽寫盡一襟寒賞<lb/>
寄三杯酒歸投六尺竿若無詩律好清絕不成歡<lb/>
峭蒨非人境寒蟬夏已稠陽崖驚素雪午扇怯清秋共<lb/>
說新亭好眞堪妙墨留賞心元不厭仙夢肯來遊<lb/>
<pb n="KR4h0143_WYG_123-19b"/>
　　　與劉德明祝濟之胡子寛晚步偶成<lb/>
雨罷寒逾勁霜威正凛然不知荒徑濕行到竹橋邊曠<lb/>
望情何極徘徊意莫傳清波涵衆影日落暗晴川<lb/>
　　　次韻晝寒<lb/>
行穿危磴盡林表見孤亭澗瀉千尋白峰囘四靣青塵<lb/>
襟元落落風腋自泠泠一醉今何許無心賦獨醒<lb/>
　　　次判院丈清湍之什<lb/>
明滅青羅帶週遭碧玉環孤亭感陳迹茂樹喜重攀爽<lb/>
<pb n="KR4h0143_WYG_123-20a"/>
氣琴尊外泉聲枕簟間詩成無寫處絶壁蘚痕斑<lb/>
　　　和季通晝寒韻<lb/>
萬壑爭流處千年樹石幽危亭因我作勝日為君留酒<lb/>
笑紅裙醉詩慙雜珮酬尚嫌心境窄更約九垓遊<lb/>
　　　奉酬圭父茉莉之作<lb/>
玉蕊琅玕樹天香知見薰露寒清透骨風定遠含芬爽<lb/>
致銷煩暑高情謝曉雲遥憐河朔飲那得醉時聞<lb/>
　　　奉酬圭父白蓮之作<lb/>
<pb n="KR4h0143_WYG_123-20b"/>
忽傳夔府句幷送遠公蓮翠蓋臨風迥氷華浥露鮮舞<lb/>
衣清縞袂倒景爛珠躔想象芙蓉闕㝠㝠絶世緣<lb/>
　　　公濟惠山蔬幷以佳篇來貺因次其韻<lb/>
　　　　蔊<lb/>
靈草生何許風泉古澗傍褰裳勤采擷枝筯嚏芳香冷<lb/>
入元根閟春歸翠頴長遥知拈起處全體露眞常<lb/>
　　　　筍<lb/>
新筍因君寄康廬入夢中丹元餘故宅翠竹尚餘風日<lb/>
<pb n="KR4h0143_WYG_123-21a"/>
日來威鳯年年饌籜龍猶嫌有兼味不似一源功<hi>廬山簡寂</hi>
<hi>觀道士陸修靜之所居從遠法師蓮社之遊賜號丹元先生觀有甜苦筍今所惠乃甜筍也</hi>
　　　宿雲際寺許順之將别以詩求教次韻<lb/>
薄暮投花縣聯車入翠微長林生缺月永夜照寒扉情<lb/>
語欣無斁離懷悵有違勉哉强毅力千里要同歸<lb/>
　　　宿休菴用徳功壁間韻贈陳道人<lb/>
暮入千峰裏寒棲一草菴室連丹竈煖廚引石泉甘塵<lb/>
慮紛難到神光耿内含非君有道氣孤絕詎能堪<lb/>
<pb n="KR4h0143_WYG_123-21b"/>
　　　和張彦輔白鹿洞之作<lb/>
䆳谷新華館風煙再吐吞舊眠聞野鹿遺恨響驚猿<hi>李拾</hi>
<hi>遺自此徙居少室乃被徵故有此句</hi>共賞忻同趣分攜愴别魂徘徊空日<lb/>
夕無䇿駐行軒<lb/>
　　　次張彦輔西京之作<lb/>
無處堪投迹空山寄一椽懸門窺絶壁繚徑上層巓檻<lb/>
闊吞江浪窗虚響谷泉丹經閒自讀不為學神仙<lb/>
　　　次張彦輔臥龍之作<lb/>
<pb n="KR4h0143_WYG_123-22a"/>
瀑水源何處高疑雲漢通瀉時垂練直落處古潭空客<lb/>
寄詩能好龍蟠意自雄知君來峴首爲我說隆中<lb/>
　　　次張彦輔棲賢之作<lb/>
融冶何年事停杯莫問天秖今從痼疾疇昔似因緣傾<lb/>
耳眞三峽投文沕九淵蘭亭那得此猶足致羣賢<lb/>
　　　贈于盛二生<lb/>
昔日豐城劒寒光射斗牛江山餘秀傑人物尚風流二<lb/>
妙今安匹孤帆各倦遊還家問師友折節慕前修<lb/>
<pb n="KR4h0143_WYG_123-22b"/>
　　　閏月十一日月中坐彭蠡門喚船與諸人共載<lb/>
　　　泛湖至隄首囘棹入西灣還分韻賦詩約來晚<lb/>
　　　復集詩不至者浮大白<lb/>
解組無多日歸哉喜欲狂臨風成邂逅載月下滄浪酌<lb/>
酒傳清影鳴橈擊素光他年隔千里此夜莫相忘<lb/>
　　　登廬峰二首<lb/>
循磵躋危磴披雲得勝遊蓬茅増舊葺竹樹喜新稠夢<lb/>
想三秋别徘徊十日留餘年端可料此地欲長休<lb/>
<pb n="KR4h0143_WYG_123-23a"/>
佳友紛來集欣然會宿心風泉陪徙倚雲月共窺臨雅<lb/>
唱情俱勝微言思獨深兹遊非逸豫邂逅得良箴<lb/>
　　　游密菴得空字<lb/>
欲覓仙洲路須乘萬里風飲泉雲出岫卧嶺月流空永<lb/>
夜渾無寐悲歌莫與同起來殘樹影清絶小樓東<lb/>
　　　和林擇之鳯凰山韻<lb/>
木落髻鬟擁湖平妝鏡空荒亡餘舊事慘澹只悲風興<lb/>
發千山裏詩成一笑中諸君莫惆悵吾道固當窮<lb/>
<pb n="KR4h0143_WYG_123-23b"/>
　　　次林擇之涼峰韻<lb/>
解轡林間寺歸鴉晚欲盤望中嵐翠合愁外夕陽殘尊<lb/>
酒何妨盡羈心且自寛無端滿窗月遥夜不勝寒<lb/>
　　　次韻陳休齋懷古堂<lb/>
平昔塵編裏心期本自幽那堪舊泉石更作此追遊好<lb/>
句看猶在遺忠愴已休亦知今日意不逐大江流<lb/>
　　　次公濟精舎韻<lb/>
一室空山裏纎塵迥莫侵若非同臭味誰肯遠過臨健<lb/>
<pb n="KR4h0143_WYG_123-24a"/>
䇿凌丹壑清詩動玉琴溪邊一囘首平地足崎嶔<lb/>
　　　詠巖桂二首<lb/>
亭亭巖下桂歲晚獨芬芳葉密千層綠花開萬㸃黃天<lb/>
香生淨想雲影䕶仙妝誰識王孫意空吟招隱章<lb/>
露浥黃金蘂風生碧玉枝千林向揺落此樹獨華滋木<lb/>
末難同調籬邊不並時攀援香滿袖歎息共心期<lb/>
　　　放船二首<lb/>
浩蕩清江水依微綠樹風解維春雨外弭櫂夕陽中江<lb/>
<pb n="KR4h0143_WYG_123-24b"/>
草生新徑巖花㸃舊叢詩翁不愁思逸興莽何窮<lb/>
疇昔清溪峽船頭戯彩翰十年空往事一夢記前灘陡<lb/>
絕垂蒼壁澄虚列翠巒今宵詩卷裏重得縱遐觀<hi>往年汎舟</hi>
<hi>此峽有水鳥數十翔集舟前舟至輙起若相導十餘里乃散</hi>
　　呂祖謙<lb/>
　　　題歸菴<lb/>
雲壁開蒼峽風林卷翠濤諸松皆老大一嶂獨孤高發<lb/>
興雖公等尋幽許我曹秋光端可賦不是楚人騷<lb/>
<pb n="KR4h0143_WYG_123-25a"/>
　　　城樓<lb/>
城峻先迎月簾疎不隔風棋聲傳下界雁影沒長空島<lb/>
嶼秋光裏樓臺海氣中登臨故待晚雨外夕陽紅<lb/>
　　張栻<lb/>
　　　和楊敎授<lb/>
客少從蒿長居深懶戸開孤城歳云暮瘦馬子能來長<lb/>
䇿憐葵向新詩更雨催相看前日事此首忍重囘<lb/>
　　　送少隱兄赴興元幕<lb/>
<pb n="KR4h0143_WYG_123-25b"/>
邊塞連關隴貔貅罷戰征幕中須預計堂上乃奇兵漢<lb/>
水追長䇿秦原憶舊耕書生亦多事慷慨試經行<lb/>
　　　和張晉彦遊嶽麓<lb/>
齋舫凌煙浦雲屏入畫圖日烘花炫晝風定水明湖布<lb/>
榖催春種提壺勸客沽湘中無限景賦詠繼三都<lb/>
　　　送臨武雷令<lb/>
詔舉循良吏時資撫字功人情平易看治道古今同綠<lb/>
野新耕盛潢池舊習空便應君課最名姓御屏中<lb/>
<pb n="KR4h0143_WYG_123-26a"/>
　　　喜雨呈安國<lb/>
望歲民心切為霖帝力均崇朝變炎暑舉目盡清新坎<lb/>
坎連邨皷熙熙萬室春北窗涼枕簟安穩到閒人<lb/>
　　　過湘潭劉信叔舊居有感<lb/>
北渚留行客東陵憶舊侯蓮池半枯折風葉正颼飀事<lb/>
業留千載英雄去一丘平生許國志歲晚詎悠悠<lb/>
　　　上封有懷元晦<lb/>
憶共朱夫子登臨氷雪中劇談無俗調得句有新功别<lb/>
<pb n="KR4h0143_WYG_123-26b"/>
去雁橫浦重來月滿空遥憐今夕意清夢儻相同<lb/>
　　　題福巖<lb/>
擲鉢峰前寺肩輿幾度來樓臺還舊觀杉檜撫新栽湘<lb/>
水堂堂去秋山靣靣開徘徊千古思風壑有餘哀<lb/>
　　　由西嶺行後洞山路<lb/>
西嶺更西路雲嵐最窈深水流千澗底樹合四時陰幽<lb/>
絕無僧住閒來有客吟山行三十里鐘磬忽傳音<lb/>
　　　過高臺寺<lb/>
<pb n="KR4h0143_WYG_123-27a"/>
著屋懸崖畔開窗疊嶂秋半敧雲榭冷不斷石泉流茗<lb/>
椀味能永竹風聲更幽平生版菴老得句似湯休<lb/>
　　　三月十日野步城南晚與吳伯承諸友飲裴臺<lb/>
　　　分韻得江字<lb/>
春日煙莎岸禪房風竹窗有時傾綠酒隨處見清江世<lb/>
路紛多轍吾生老此邦千林看不盡白鳥去雙雙<lb/>
　　　十四日陪黃仲秉渡湘飲嶽麓臺上分韻得長<lb/>
　　　字<lb/>
<pb n="KR4h0143_WYG_123-27b"/>
支笻穿百級把酒問春光喬木依然在幽蘭祇自芳未<lb/>
當湘水滿更覺橘洲長暝色猶囘首天涯話故鄉<lb/>
　　　王長沙約飲縣圃梅花下分韻得梅字<lb/>
平生佳絶處心事付江梅縣圃經年見芳樽薄暮開朗<lb/>
吟空激烈燒燭且徘徊未逐徵書去窮冬尚一來<lb/>
　　　謝胡掾惠詩<lb/>
一見知心事旋觀慰月評慈祥漢循吏儒雅魯諸生莫<lb/>
作周南歎終期冀北程新詩連夜讀梅影伴孤清<lb/>
<pb n="KR4h0143_WYG_123-28a"/>
　　　二月二十五日登裴臺坐上口占<lb/>
朝來風雨好抱病亦登臨故國江山在荒城花栁深憂<lb/>
時空百慮望遠只微吟春事如櫻筍幽盟可重尋<lb/>
　　　寄候彦周<lb/>
塞雁仍南去慇懃問耒陽催科應獨拙理髮詎能長邑<lb/>
古絃歌地年豐魚稻鄉婆娑還得否三徑未云荒<lb/>
　　　過長橋<lb/>
西風吹短髪復此渡長橋木落波空闊亭孤影動揺徘<lb/>
<pb n="KR4h0143_WYG_123-28b"/>
徊念今昔領略到漁樵儻有山中隱憑誰為一招<lb/>
　　　多景樓<lb/>
疇昔南徐地登臨北固樓平原迷故國滄海接江流木<lb/>
落煙莎晚城孤皷角秋寄言鷗鷺侶吾已具扁舟<lb/>
　　　金山<lb/>
萬頃洪濤裏巍然閱古今雲煙三島接花木四時深亂<lb/>
石維舟住西風倚檻吟朝宗知不斷淒切此時心<lb/>
　　　重陽前一日<lb/>
<pb n="KR4h0143_WYG_123-29a"/>
九日明朝是清樽强自開蕭蕭疎雨暗滾滾大江來野<lb/>
菊閒無數沙鷗靜不猜何須騎臺飲此興亦悠哉<lb/>
　　　新亭<lb/>
風景自今古斯亭今是非絕憐江水去還有故山圍得<lb/>
失同千慮成虧共一機所思惟謝傅不但勝淮淝<lb/>
　　　庚申過青草湖<lb/>
已越重湖險張帆勝順流亂雲藏野寺橫網鬧魚舟物<lb/>
色湖南好風霜歲晚謀未知荒歉後得似向來不<lb/>
<pb n="KR4h0143_WYG_123-29b"/>
　　　黙姪之官襄陽詩以送之<lb/>
潦雨彌旬月予方念鞠窮子行何草草别語又悤悤漢<lb/>
沔英靈在江山今昔同未須登峴首先合拜隆中<lb/>
　　　寄題周功父溪園三詠<lb/>
　　　　嫣然亭<lb/>
聞說亭花好居然似蜀鄉色深姿不俗香淡意能長高<lb/>
燭留深夜輕陰䕶晚芳何心較桃李只擬答春光<lb/>
　　　　溪亭<lb/>
<pb n="KR4h0143_WYG_123-30a"/>
未識主人靣先為溪上吟澄潭依近岸絶壁聳遥林領<lb/>
略襟期遠登臨歲律深想當軒冕外三歎有餘音<lb/>
　　　　雪亭<lb/>
溪園平廣處雅稱雪中遊疎密看千變高低共一丘寒<lb/>
知松節勁靜覺竹聲幽還有古人否當能著小舟<lb/>
　　　次陳擇之遊湖韻<lb/>
落日遊魚上青林白鳥過稻香來隔岸巖影占清波招<lb/>
隱何年賦尋幽此地多晚涼容縱棹聽我採菱歌<lb/>
<pb n="KR4h0143_WYG_123-30b"/>
　　　送但能之守潯州<lb/>
循吏古猶少嶺民今未蘇丁寧煩詔旨推擇得吾徒根<lb/>
本誰深念詩書計不迂惟應敦此意豈但應時須<lb/>
　　　送祖七姪西歸<lb/>
故國非喬木名家重典刑飄零念吾黨寂寞撫遺經菽<lb/>
水知何病芝蘭要滿庭汝歸應記取爲我話丁寧<lb/>
　　　中春過陽亭<lb/>
亭古危臨岸林幽巧近城煙容隨雨住花片著溪清春<lb/>
<pb n="KR4h0143_WYG_123-31a"/>
事已如許客懷誰與傾亭前兩好樹滿意欲敷榮<lb/>
　　　除夕登仲宣樓<lb/>
懷土昔人志傷時此日心長江霜潦淨故國暮煙深訪<lb/>
古多遺恨憑欄更獨吟細看前浦樹生意已堪尋<lb/>
　　　劉勝因自襄陽過予渚宫於其歸小詩贈别<lb/>
骯髒寧多忤棲遲久倦遊折肱諳世味袖手惜良籌日<lb/>
月隆中晚風煙峴首愁登臨應慷慨還解寄詩不<lb/>
　　　送曾裘父<lb/>
<pb n="KR4h0143_WYG_123-31b"/>
交舊間何闊能來浹日留還尋桂橘頌惜别仲宣樓探<lb/>
古書盈屋憂時雪滿頭絕思黃閣老招隱意綢繆<lb/>
　　　中秋與僚佐登江陵郡城觀月<lb/>
涼意今年早蟾光七澤多憑欄共懷古擁袂獨高歌風<lb/>
物關山遠功名歲月過一樽聊復爾於此興如何<lb/>
　　　遊章華臺<lb/>
楚國舊雄勝荒臺今是非平川留宿潦蕭寺掩斜暉木<lb/>
落秋聲急天高雁影微淒涼無處問騎馬踏堤歸<lb/>
<pb n="KR4h0143_WYG_123-32a"/>
　　　用元晦定王臺韻<lb/>
珍重南山路驅羸幾度來未登喬嶽頂空說妙高臺曉<lb/>
霧層層斂奇峰靣靣開山間元自樂澤畔不須哀<lb/>
　　　和元晦後洞山口晚賦<lb/>
石裂長藤瘦山圍野路深寒溪千古思喬木四時陰更<lb/>
得尋幽侶何妨擁鼻吟笑看雲出岫誰似此無心<lb/>
　　　和擇之看雪<lb/>
嶽背三冬雪眞同不夜城野雲何晃蕩澗水助空明行<lb/>
<pb n="KR4h0143_WYG_123-32b"/>
槖多新句青山有舊盟堂堂身世事渠謾說三生<lb/>
　　　和元晦十六日下山之韻<lb/>
歸袂隨雲起籃輿趂雪明山僧苦留客世故却關情小<lb/>
倚枯藤杖聊聽絕澗聲如何山下客一笑已來迎<lb/>
　　　和擇之韻<lb/>
舊說峰頭寺眞成杖履來却尋泥路滑更喜野雲堆寒<lb/>
積三冬雪陽生九地雷城中幾親友為說看山囘<lb/>
　　王十朋<lb/>
<pb n="KR4h0143_WYG_123-33a"/>
　　　遊簫峰<lb/>
蠟屐穿雲去山深喜路通人家煙色裏古寺水聲中金<lb/>
濺星猶在丹成竈已空吹簫人不見臺下想仙風<lb/>
　　　送劉方叔兼簡全之<lb/>
相見無多日依前又索居斷魂梅的皪過眼柳蕭疎疋<lb/>
馬來時路征鴻别後書君歸見温叟爲我問何如<lb/>
　　　宿慶善寺<lb/>
剛被篙工誤遲留一日裝川塗隔浩渺燈火亂昬黃呼<lb/>
<pb n="KR4h0143_WYG_123-33b"/>
僕囘行李尋僧宿上方山前十里雪夜入夢魂香<lb/>
　　　剡溪舟中有感<lb/>
又作遊吳客重登入越船西風桑葉岸細雨菊花天旅<lb/>
思秋偏惡鄉心夜不眠錢唐江上月行見十分圓<lb/>
　　　遊東際<lb/>
白石山峰下懸崖七際流穿雲來汨汨朝海去悠悠石<lb/>
是誰家婦<hi>有兩石峭立俗呼石新婦</hi>龍居第幾湫<hi>俗云舊有龍</hi>平生不行<lb/>
險到此即囘頭<hi>上有六際畏險不登</hi>
<pb n="KR4h0143_WYG_123-34a"/>
　　　宿大冶縣<lb/>
隔岸呼舟子湖山日欲曛人家數㸃火風物一川雲小<lb/>
渡漁人占中流縣界分秋深山驛冷蕭瑟夜深聞<lb/>
　　　解纜南浦初泝長江江流出鄂渚漢陽兩山之<lb/>
　　　間雲靄橫之如一山然<lb/>
解纜長江口囘頭思黯然封疆一川隔煙靄兩州連水<lb/>
鳥飛沿渚江豚躍傍船好風知幾葦送我上青天<lb/>
　　　元日<lb/>
<pb n="KR4h0143_WYG_123-34b"/>
元日年年見天涯意故長詩篇示宗武春色酌瞿唐白<lb/>
髮又新歳黃甘非故鄉弟兄團拜處歸去願成行<hi>酒名瞿唐</hi>
<hi>春</hi>
　　　泊桐廬分水港<lb/>
何處繫歸舟桐廬舊日遊港從分水出亭瞰合江流疊<lb/>
嶂雲披絮遥天月吐鉤紛紛釣魚者無復見羊裘<lb/>
　　　塔子山<lb/>
已過魯家洑猶瞻石首山水隨江繚繞山逐岸囘環雨<lb/>
<pb n="KR4h0143_WYG_123-35a"/>
泊蘆洲岸舟行晚照間貪看洞庭好不作沌中還<lb/>
　　　宿灌口<lb/>
拂曉出楚塞中流望荆門江隨銅柱轉舟過虎牙奔鳥<lb/>
度暮天闊魚翻秋水渾宜都轉盼處夜宿舊江邨<lb/>
　　吳儆<lb/>
　　　題古巖舊嘗侍孫先生題名巖中二首<hi>錄一首</hi>
覆簣一拳進嵌空百肘寛僧房因石室蟻穴夢槐安塵<lb/>
路十年别松風六月寒淒涼舊題處不忍更重看<lb/>
<pb n="KR4h0143_WYG_123-35b"/>
　　　拾梧子<lb/>
雞犬三家市蓬蒿一畝宫春盤厭筍蕨秋子積梧桐客<lb/>
夢五年過文盟千里同時清臺省貴袞袞看諸公<lb/>
　　　晚步<lb/>
水靜偏明眼山高不受塵晴沙棲白鳥野渡集歸人問<lb/>
字誰持酒行歌有負薪娟娟孤月影獨覺向人新<lb/>
　　　弋陽道中<lb/>
積雨今朝霽東臯晚日紅人家深蔽樹野水闊浮空久<lb/>
<pb n="KR4h0143_WYG_123-36a"/>
客仍行役青春已過中嶺頭凝望處腸斷白雲東<lb/>
　　王阮<lb/>
　　　題龍寺一首<lb/>
傍石尋幽徑窮源得梵城塔光侵地發龍氣逼山清是<lb/>
處堪吾老何年遂此生霜林知客意一夜戰秋聲<lb/>
　　　謝張安國相過<lb/>
元戎驅小隊來赴野人期山靜傳呼遠風輕遊賞宜飛<lb/>
蘿穿杖履芳草煥旌旗好借絲綸手雕鐫一小詩<lb/>
<pb n="KR4h0143_WYG_123-36b"/>
　　　次德和韻寄談李二丈<lb/>
心在淮山下身行湘水中喜抛餘子去恨不故人同舊<lb/>
隱勞征夢浮名任化工衡陽春漸暖終欲伴歸鴻<lb/>
　　方信孺<lb/>
　　　題龍隱巖<lb/>
石門元不鎖巖屋本無基九夏花猶在千年樹倒垂僧<lb/>
閒方定起客到每歸遲甚欲眠篷葉沿崖讀斷碑<lb/>
　　薛季宣<lb/>
<pb n="KR4h0143_WYG_123-37a"/>
　　　江行即事<lb/>
春信潮聲急滔滔掩岸沙客船離浦漵漁笛起蒹葭蕩<lb/>
槳水光碎轉山帆影斜篙工指煙樹依約有人家<lb/>
　　　遊竹林善卷洞<lb/>
萬古英臺靣雲泉响珮環練衣歸洞府香雨落人間蝶<lb/>
舞疑山魄花開想玉顔幾如禪觀適游魶戲澄灣<lb/>
　　王炎<lb/>
　　　用元韻答劉判官<lb/>
<pb n="KR4h0143_WYG_123-37b"/>
邂逅章江上知從五馬車君才猶未用吾老更焉如間<lb/>
闊思睂宇殷勤得手書喜聞衣綵樂入饌有江魚<lb/>
　　　即事<hi>時寓清化</hi>
久輟囊中句時看肘後方有家如旅舍無事似僧房梅<lb/>
白牆頭笑榴紅甕靣香杖藜如可出溪上探春光<lb/>
　　戴敏<lb/>
　　　西溪陳居士家<lb/>
來訪西巖老家居水竹邨紫鱗遊鏡曲黃犢卧雲根自<lb/>
<pb n="KR4h0143_WYG_123-38a"/>
昔好賓客相傳到子孫不行亭下路䕶筍别開門<lb/>
　　　後浦園廬<lb/>
卜築成佳致幽棲樂聖時何如謝公墅略似習家池地<lb/>
煖梅開早天寒酒熟遲催租人去後續得夜來詩<lb/>
　　　鄭公家<lb/>
門牆多古意耕釣作生涯菽米散魚子蓮根㧞虎牙弄<lb/>
孫時擲果留客旋煎茶頗動詩人興滿園蕎麥花<lb/>
　　陳造<lb/>
<pb n="KR4h0143_WYG_123-38b"/>
　　　山居<lb/>
居深自少客兒輩省譍門日課午鐘飯生涯三畝園嗜<lb/>
魚親蜒戸輟果及王孫不惜苔錢破橫縱歩屧痕<lb/>
鳥息我亦倦行行取徑微石稜妨錯足藤蔓每鈎衣森<lb/>
木各天籟連山同夕暉推門吟袖冷滿帶野風歸<lb/>
　　　圩上<lb/>
小邨山影裏山脚水明沙春事初移柳人家未摘茶生<lb/>
兒了門戸饌客有魚鰕笑我塵埃者奔馳髩易華<lb/>
<pb n="KR4h0143_WYG_123-39a"/>
　　　金地寺<lb/>
側徑崎嶇去飛蘿次第捫山橫欲無地路轉却逢邨竹<lb/>
柏圍荒寺莓苔上繚垣殘僧不知客芋火老雲根<lb/>
　　　都梁五首<hi>錄一首</hi>
犬吠蔥青裏人家竹徑深短籬循石磵老屋枕煙岑牛<lb/>
瘠知春事鳩啼認晏陰豐年易爲客杯酒慰幽尋<lb/>
　　　次𤓰洲<lb/>
雲曀平山塔煙明老濞城客行判費日舟泊細論程閘<lb/>
<pb n="KR4h0143_WYG_123-39b"/>
水清兼濁潮天雨復晴未須歸有夢午枕愜涼生<lb/>
　　　高頭山<lb/>
小駐緣雲脚居然睡眼醒楚天銜樹闊漢水挾山青蹀<lb/>
躞初忘倦巉巖已飽經川原方啗蔗不擬歎飄零<lb/>
　　　思歸<lb/>
薄宦隨漂梗流光付迅湍家山蝶夢隔節物雁雲寒撫<lb/>
事頻囘首微吟小凭欄多情但烏鵲時肯報平安<lb/>
　　　歩西湖次韻徐南卿<lb/>
<pb n="KR4h0143_WYG_123-40a"/>
載酒幽尋地乘閒得再臨離黃啼曉霽魏紫笑春深撫<lb/>
事揮犀管他時夢鶴林心期更閴寂物理付升沉<lb/>
　　　幽事<lb/>
日日營幽事時時有好懷雨園殘竹粉風砌落松釵伴<lb/>
蝶行花徑聽蛙傍水涯窮通了無謂不必更安排<lb/>
　　　喜雪<lb/>
陰宰弄精神空中舞玉塵入簷燈影亂折竹曉聲頻照<lb/>
幌光侵曙欺梅雪壓春老夫貪快賞呵凍拂烏巾<lb/>
<pb n="KR4h0143_WYG_123-40b"/>
　　　曉起喜晴<lb/>
老翁喜晴色屋角候晨曦圓影纔明隙方暉巳鑑帷呼<lb/>
童聊擁褐得火即舒睂盥櫛渾無事看山就小詩<lb/>
　　　葉樞相同游南明<lb/>
聯騎上南明清談意自傾雲垂山掩翠風靜雨飛聲幽<lb/>
壑藏舒景清溪漾晚晴從容共尊酒欲别正關情<lb/>
　　　漁舎<lb/>
漁舎枕滄灣如游赤壁間<hi>一名小赤壁</hi>羨魚雖迹似匪釣却<lb/>
<pb n="KR4h0143_WYG_123-41a"/>
心閒松古龍千尺溪清玉一環無人相伴醉沙觜弄潺<lb/>
湲<lb/>
　　陳傅良<lb/>
　　　月夜書懷<lb/>
送客門初掩收書室更虚新篁高過瓦涼月下臨除婦<lb/>
藥纔扶杖兒饞或饋魚今朝吾已過莫問夜何如<lb/>
　　　邨居<lb/>
野衣農圃雜華髮弟兄同佚老便居僻貪閒喜命窮習<lb/>
<pb n="KR4h0143_WYG_123-41b"/>
成杯酌少脫落語言工危坐看流景新萌又落紅<lb/>
　　　止齋即事<lb/>
敎子時開卷逢人强整襟甘貧知晚節多病得初心地<lb/>
僻茭蓮好山低竹樹深寄聲同燕社明月又秋砧<lb/>
　　姜夔<lb/>
　　　坐上和約齋<lb/>
句入氷輪冷愁因玉宇開可知無此客猶恨不能杯好<lb/>
句長城立寒鴉結陣來箜篌莫停手<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>却斷腸囘<lb/>
<pb n="KR4h0143_WYG_123-42a"/>
　　　　答沈器之<lb/>
　江漢東流客乾坤不繫舟玉琴虚素月金劒落清秋野<lb/>
　鹿知隨草飢鷹故上鞲風流大堤曲一唱使人愁<lb/>
　渉遠身良苦登高望欲迷試吟青玉案不似白銅鞮露<lb/>
　下秋蟲怨風高白馬嘶槎頭有新味人在太湖西<lb/>
　　　黃幹<lb/>
　　　　訪高僉判所居<lb/>
　遠樹分高下平洲半有無短亭低密竹小艇隱寒蘆轉<lb/>
<pb n="KR4h0143_WYG_123-42b"/>
　浪魚深入斜陽鴉亂呼自慙貴公子未老賦歸吳<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩巻四十<lb/>
</p>
<p>
</p>
  </div>
</body>
</text>
</TEI>
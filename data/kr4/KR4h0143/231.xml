<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_231-1a"/>
　欽定四庫全書<lb/>
御選明詩巻六十二<lb/>
　　五言律詩十三<lb/>
　　　陸彦章<lb/>
　　　　新橋暫泊<lb/>
　徙倚新橋路征人感滯留月明前島出風定衆帆收華<lb/>
　髪欺清鏡黄花怯素秋平生求友志到此信悠悠<lb/>
　　　　毘陵道中喜見恵山一名九龍山<lb/>
<pb n="KR4h0143_WYG_231-1b"/>
　名山隨處好況復故園看紺宇蔵丹葉蒼厓漾碧瀾沙<lb/>
　寒一鴈下天闊九龍蟠勝具今慳在虚疑說考槃<lb/>
　　　黄輝<lb/>
　　　　滴水巖<lb/>
　細雨不妨遊輕雲散若流馬蹄時帶水蟲語似爭秋續<lb/>
　騎方縈樹前尊已入丘虚疑山路逺半為古碑留<lb/>
　　　　酌巖泉<lb/>
　石髓從君剖何如玉乳香額珠光直射膽鏡影横張甘<lb/>
<pb n="KR4h0143_WYG_231-2a"/>
露霏龍沫寒星散鵠漿一杯和笑酌分得道人糧<lb/>
　　陳所藴<lb/>
　　　得家報家園小山已成<lb/>
小築堪招隠新成曲水潯此時頻夢寐何日遂登臨但<lb/>
有風塵色空懸江海心故人相問訊應笑未抽簮<lb/>
　　朱家相<lb/>
　　　送馮南雍量移徳清尹<lb/>
炎海憐孤憤臨溪喜量移才非黄綬吏望重白雲司桂<lb/>
<pb n="KR4h0143_WYG_231-2b"/>
枻渺然去春江空所思雲霄飛舄近遮莫數歸期<lb/>
　　孫羽侯<lb/>
　　　春園雜詩<lb/>
野曠炊烟迥江深宿霧重藥苗經雨長竹筍破苔封髙<lb/>
枕移清晝深杯到夕舂柴門無過客病體得從容<lb/>
　　吴正志<lb/>
　　　過虎丘普福寺次呉卿韻<lb/>
劒池遊已倦更指虎溪東竹密安禪榻林深隠梵宫衣<lb/>
<pb n="KR4h0143_WYG_231-3a"/>
珠非外得綺藻問誰工㑹得無生法孤雲湛碧空<lb/>
　　　西溪曉發<lb/>
棹出青溪口嵐烟片片開萬峯秋色早帶水曉涼来㟁<lb/>
逺青林斷風輕白鳥囘夷猶隨所去只在碧雲隈<lb/>
　　　月夜獨歩松間<lb/>
靜夜林傳響幽人夢不成獨歌籬落下自愜薜蘿情芳<lb/>
草連雲合寒烏帶露驚棲遲眀月曉心跡許雙清<lb/>
　　　署中憇峽江緑漪亭<lb/>
<pb n="KR4h0143_WYG_231-3b"/>
行役還江縣孤亭覆緑陰濠間時入想麋性乍投林魚<lb/>
美初通市醪香夜獨斟殘霞照晴麓箕踞當登臨<lb/>
眷此數竿竹因留半日縁池平新雨漲樹密片雲穿修<lb/>
徑浮空翠穨垣起暮烟清風吹入幕臨發尚貪眠<lb/>
　　區大相<lb/>
　　　夏日同諸客泛舟青溪二首<lb/>
錦席人須醉仙舟客共登年華各自惜意氣轉相矜瓶<lb/>
水沈朱李溪花覆紫菱莫誇姑射雪吾有玉壺冰<lb/>
<pb n="KR4h0143_WYG_231-4a"/>
卷幔千花暝囘舟一水遥芳情瑶瑟怨別曲鳳笙調桂<lb/>
苑通仙閣蘭房接畫橋倚歌待眀月長笛不須邀<lb/>
　　　金陵城南宴<lb/>
逸客東山至佳人南國多袖飛金谷舞梁繞石城歌妝<lb/>
閣宜春入花蹊愛晚過留懽方待月無遽動鳴珂<lb/>
　　　客中九日<lb/>
細雨黄花節秋風竹葉杯異鄉誰送酒何處更登臺木<lb/>
落江雲暮天寒塞鴈来惟憐三徑在歸去翦蒿莱<lb/>
<pb n="KR4h0143_WYG_231-4b"/>
　　　早春長安道上<lb/>
雙闕麗朝霞千門競嵗華苑雲微帶雪宫柳半蔵鴉結<lb/>
駟過平樂揚鞭赴狹斜春風纔幾日先發上林花<lb/>
　　　送胡孟弢之沅江<hi>豫章人時疏論邉事</hi>
浮湘眀日事江畔暮行吟易動騷人怨難為國士心秋<lb/>
風吹芷岸落日滿楓林知有還家夢潯陽九派深<lb/>
　　　送張僕卿還桂林<lb/>
還朝能幾日去國逼殘年別路春前酒離亭雪後天衡<lb/>
<pb n="KR4h0143_WYG_231-5a"/>
陽隨鴈去湘浦問歸船未是投閑日東山臥莫堅<lb/>
　　　朝陵遇雨<lb/>
言避崤陵雨翻行大壑雲微風清樹氣積潤洗山文銀<lb/>
海春波闊龍池細澗分九陵松柏路香靄日氤氲<lb/>
　　　游宗謙老年出塞壯之<lb/>
嗟君垂老日策馬薊門東易酒顔猶壯燕歌氣尚雄敝<lb/>
裘經積雪頽鬢逐秋蓬寄謝行間客無輕塞上翁<lb/>
　　　晚霽玉峽驛望玉笥山<lb/>
<pb n="KR4h0143_WYG_231-5b"/>
峽束江流窄山欹堞影低玉梁沈宿霧金澗落晴霓水<lb/>
鳥窺魚下林猿摘果啼靈峰不可到矯首問丹梯<lb/>
　　　秋日還山<lb/>
村邉黄葉路溪上白雲岑草屋山家淺松門野寺深羣<lb/>
魚依密藻獨鶴返髙林若問還山事多應負此心<lb/>
　　　於曲江逢髙正甫奉使南還<lb/>
相逢一杯酒與子暫綢繆以我北来信附君南下舟鄉<lb/>
心滄海上客淚曲江頭為問乗槎使何時到廣州<lb/>
<pb n="KR4h0143_WYG_231-6a"/>
　　　東林寺<lb/>
昔讀髙僧傳兼懐逸士蹤停車虎溪水對面香爐峰舊<lb/>
殿丹青落荒池蔓草茸我来松下坐日暮但聞鐘<lb/>
　　　夜坐<lb/>
夜坐不覺乆庭烏棲復啼燈前下黄葉井上鳴莎鷄漏<lb/>
静風聲細帷空月影低城南有思婦幽夢越遼西<lb/>
　　鄭眀選<lb/>
　　　與楊二叔純<lb/>
<pb n="KR4h0143_WYG_231-6b"/>
許子南昌去王孫<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣遊舊交如雨散春水滿城流不<lb/>
見江邉閣徒懐雪裏舟故鄉惟汝在莫惜屢相求<lb/>
　　　雪不止復作<lb/>
大路倉橋口貧家霅水灣寒雲常滿郭春雪不離山夾<lb/>
雨琤琤下隨風款款還逡巡小僮僕擁袖出柴闗<lb/>
　　　初冬<lb/>
數日風纔罷初冬水始氷門寒朝嬾出山近午還登密<lb/>
竹蔵斑雉枯松下黒鷹千村穡事早生計稍堪憑<lb/>
<pb n="KR4h0143_WYG_231-7a"/>
　　　暫移山居<lb/>
春晚營蠶事移居郭外村白花低覆水翠竹逺侵門拂<lb/>
几開殘帙攜鉏理廢園鄰人儻相訪薄與酌清尊<lb/>
　　　恭閲天壇<lb/>
圓丘圓殿外清晝日沈沈玉陛春沙暖瑤壇古樹深太<lb/>
微瞻帝座大享見王心想像鈞天曲輕風落妙音<lb/>
　　　野望懐王時立朱大復<lb/>
驛外晴江白洲前夏木青過橋風細細立馬水泠泠岸<lb/>
<pb n="KR4h0143_WYG_231-7b"/>
柳鳴鴝鵒汀花臥鶺鴒歌成也自愛難得故人聽<lb/>
　　　邳州晚泊<lb/>
日落留侯廟春深吕布城殘花晴抱蝶細柳暗啼鶯漸<lb/>
集河船密遥生野燒眀客愁無可慰膝上一經横<lb/>
　　　傷春<lb/>
野漲村村水山城日日風雨深荒縣裏春盡訟庭中朋<lb/>
輩他鄉異鸎花往嵗同牀頭十年酒未有一尊空<lb/>
　　　官舍晩酌<lb/>
<pb n="KR4h0143_WYG_231-8a"/>
百里山圍縣雙江水對門日斜初解帶秋爽一開尊家<lb/>
逺思親舊官貧任子孫醉看青竹淨纎月照黄昏<lb/>
　　　鄚州即事<lb/>
滿目皆湖水家家傍水居地貧村少米氷濶市無魚樹<lb/>
入天雄小雲飄涿鹿虚風塵半萬里消息故鄉疎<lb/>
　　　遊獻花巖<lb/>
融公昔悟道留此獻花巖野寺人初識山花鳥舊銜洞<lb/>
門無日月石縫有松杉東北清江闊微茫萬里帆<lb/>
<pb n="KR4h0143_WYG_231-8b"/>
　　　朝天宫登白鶴樓<lb/>
紫府深通徑丹梯半入雲樓飛三百尺門鎖五千文郭<lb/>
外呉山盡忩中楚樹分游仙今夜夢親謁武夷君<lb/>
　　　幽趣<lb/>
但見滄洲趣清溪對竹扉忩隂懸薜荔水色受薔薇村<lb/>
鴨迎船浴山蟲冒雨飛田家蠶已老日暮翦桑歸<lb/>
　　歸子慕<lb/>
　　　春日過荻秋菴<lb/>
<pb n="KR4h0143_WYG_231-9a"/>
迥絶幽栖處何當春日過花開當午足蜂過短牆多清<lb/>
世羲皇夢滄浪孺子歌同心吾輩在天壤樂如何<lb/>
　　張民表<lb/>
　　　陳古白<lb/>
文傳江左秀情見宋中書隔面雲千嶂愁心髮一梳良<lb/>
圖襄野牧活計潁濱漁儻欲枉相訪嵇康候吕車<lb/>
　　　汪眀生<lb/>
燕市住西菴重来續一談煎茶移竹火煮䴵漬魚泔日<lb/>
<pb n="KR4h0143_WYG_231-9b"/>
月顛毛記風霜足繭諳傳聞東郡旱何以慰如惔<lb/>
　　劉一焜<lb/>
　　　寄題金山寺<lb/>
長江流日夜縹緲一峯殊落景疑飛動盤根定有無雲<lb/>
端清磬濕樹杪聖燈孤幾見登臨客扁舟下五湖<lb/>
　　張五典<lb/>
　　　送喬儆我<lb/>
長路天涯外驅車背朔風三秋驚別鶴千里慕征鴻尊<lb/>
<pb n="KR4h0143_WYG_231-10a"/>
酒荒城外闗山落照中前程行色晚裘馬自匆匆<lb/>
　　王愛<lb/>
　　　緜山道中<lb/>
昔賢棲隠地兩壁盡髙山入夏風應凛經春花未斑烟<lb/>
猶遺俗禁廟許妬人還<hi>平定州孃子闗有妬女祠唐李諲作頌傳是介之推姊</hi>立<lb/>
馬看唐碣神林不可攀<hi>神林大樹腹中有郭令公碑禁樵採</hi>
　　李本緯<lb/>
　　　登張掖甘泉樓<lb/>
<pb n="KR4h0143_WYG_231-10b"/>
乍別酒泉郡来登張掖樓闗雲排檻入寒水背城流夜<lb/>
湧陂塘月寒生草樹秋凭髙聽不盡羌管數聲愁<lb/>
　　陳懿典<lb/>
　　　李公巽招飲柰子花下<lb/>
淑景春城暮聮鑣韋曲来共尋金谷墅同泛竹林杯縞<lb/>
夜分穠李生香喻早梅不愁風雨至只恐暝鐘催<lb/>
　　李日華<lb/>
　　　石佛寺氷鑑房<lb/>
<pb n="KR4h0143_WYG_231-11a"/>
秋来風日好瀟灑放輕舠僧院房房竹沙村處處橋清<lb/>
吟黄葉句雅坐白雲寮妙悟仍相許時煩恵逺招<lb/>
　　謝肇淛<lb/>
　　　賦得新柳送別<lb/>
短岸復長堤黄輕緑未齊曉風吹不定春雪壓常低草<lb/>
細偏相妬鶯嬌未敢啼年芳君莫問日落灞陵西<lb/>
　　　谷里<lb/>
谷里三家市仍為暴雨淹逢人無漢語入饌有戎鹽溪<lb/>
<pb n="KR4h0143_WYG_231-11b"/>
釣青鱗小村沽白釀甜亂峰相對晚空翠滿茅檐<lb/>
　　沈朝煥<lb/>
　　　立秋夜不寐<lb/>
雨深催病葉不獨井梧飛候到蟲先覺燈寒燼漸微感<lb/>
時難穩臥未老漸知非枕上驚秋信眀朝換客衣<lb/>
　　王樂善<lb/>
　　　五渠晚渡<lb/>
野潦浮平楚扁舟續馬蹄揚舲風漸𦂳落日望全迷林<lb/>
<pb n="KR4h0143_WYG_231-12a"/>
暝漁燈出天空鴈陣低叩舷歸意嬾清興屬幽棲<lb/>
　　丁起潜<lb/>
　　　良鄉夜宿<lb/>
古驛一燈深蕭蕭車馬臨薄寒添暝色入夜動鄉心戒<lb/>
寢預愁夢喜睛翻量隂首塗才此夕忽漫話家林<lb/>
　　陳介夫<lb/>
　　　宿海邉山店<lb/>
草舍依荒驛孤村背夕陽海雲秋漠漠山靄夜蒼蒼木<lb/>
<pb n="KR4h0143_WYG_231-12b"/>
客歌畬月鮫人泣岸霜誰能當此地髙枕不思鄉<lb/>
　　陳薦夫<lb/>
　　　過鄭二允忠所居<lb/>
憐君猶寂寞一室冶城西徑路無人到蓬蒿與客齊雨<lb/>
眀蟲網線風落燕巢泥惟有方牀上書籖日改題<lb/>
　　　送王震父之臨邛省兄<lb/>
共是悲秋日那堪此別君流澌巴水雪積雨劒門雲鳥<lb/>
道何時絶猿聲不可聞遥知春草夢夜夜慰離羣<lb/>
<pb n="KR4h0143_WYG_231-13a"/>
　　　中秋同林仲復泛月溪上<lb/>
十里澄溪上沿迴看月光棹輕天弄影杯冷雪生香秋<lb/>
序行過半良宵澹未央莫辭餘興發微白在東方<lb/>
　　丁肇亨<lb/>
　　　冬日與同寅謝午雲張四愚蜀僧常伯遊華嚴<lb/>
　　　寺登巢松亭<lb/>
寺杳不聞鐘林端翠幾重登臨饒曲徑坐對有髙峰說<lb/>
劒情方洽談禪興未慵憑闌一眺逺落日映蒼松<lb/>
<pb n="KR4h0143_WYG_231-13b"/>
　　朱之蕃<lb/>
　　　和周吉甫春日移居<lb/>
身健當何患尊盈不計貧古今成過客風月屬閒人但<lb/>
許横飛斚休論倒著巾謾憐同調病吾亦任吾真<lb/>
　　湯賔尹<lb/>
　　　舟宿<lb/>
多難棲江上謀身愧不工天河容永夜野樹易髙風漁<lb/>
板時窺白螢燈小放紅一年秋思急催落布帆中<lb/>
<pb n="KR4h0143_WYG_231-14a"/>
　　　南湖<lb/>
南湖湖影闊霜樹逺微茫噪水鳬頭壯牽舟草尾長晚<lb/>
山烟後翠初月日邊黄飄泊知予事翻愁近故鄉<lb/>
　　王維儉<lb/>
　　　集岩亭王孫東墅<lb/>
小妓宫羅窄名花綺幕張晴絲牽酒盞飛絮戀筝牀改<lb/>
席臨階碧登臺望野蒼芙蓉處處是乞取緝秋裳<lb/>
　　　秋日過陳見心給諫南園<lb/>
<pb n="KR4h0143_WYG_231-14b"/>
徘徊臺上望秋色已蒼蒼孤戍還吹月千林乍啗霜傍<lb/>
城成虎落截水作魚梁咫尺吾園接相期瑶草芳<lb/>
　　王思任<lb/>
　　　豆店<lb/>
朦朧二三里海氣發天青飽馬衝寒色殘雞落曉星春<lb/>
鋤人漸出野火店猶熒斷續霜橋上流澌瑟瑟聴<lb/>
　　　宿天界寺<lb/>
古寺白門邊寒風逗石烟松篁無俗徑鐘磬有諸天嵗<lb/>
<pb n="KR4h0143_WYG_231-15a"/>
晚難為客官閑易入禪燈殘僧別去清夢竹相憐<lb/>
　　吕大濩<lb/>
　　　百家巖寺<lb/>
名刹蔵丹壑春遊訪道林禪居深洞寂僧梵半天音古<lb/>
篆迷蒼蘚幽泉咽翠岑却憐歸路晚猶未愜登臨<lb/>
　　　經欒城<lb/>
行人問井邑古跡自春秋祠宇仍欒氏風烟接趙州清<lb/>
霜侵病骨逺樹動鄉愁十載曽偕計今来憶舊遊<lb/>
<pb n="KR4h0143_WYG_231-15b"/>
　　　内丘道中晚行<lb/>
暝色沈寒景愁人苦夜征林煙空際合野燒暗中眀殘<lb/>
月孤槎影寥天一鴈聲遙遥聞吠犬髣髴近孤城<lb/>
　　米萬鍾<lb/>
　　　新秋泛清溪<lb/>
共客邀新爽迴舟刺晚風涼生思越苧病起訝燕鴻星<lb/>
櫂揺虚白漁燈簇小紅怪来蕭颯早衰草怨呉宫<lb/>
　　范允臨<lb/>
<pb n="KR4h0143_WYG_231-16a"/>
　　　題雲聲菴<lb/>
結草去孤城湖村對眼明敝衣裁野色清磬出雲聲灑<lb/>
墨驚蛇走談經任鳥聴翻嫌賦招隠人世近知名<lb/>
　　沈琦<lb/>
　　　別家次諸兄弟韻<lb/>
握手他鄉路囘頭故國城漸驚親舍逺真覺一官輕急<lb/>
櫂隨雲影悲笳雜鴈聲無情東去水相對亦淒清<lb/>
　　袁時選<lb/>
<pb n="KR4h0143_WYG_231-16b"/>
　　　新興道中<lb/>
偪側新興路逶迤傍水隈萬山迎馬合片雨逐人来村<lb/>
犢騎偏穩江鷗下不猜頻年牽物役延眺亦悠哉<lb/>
　　曹學佺<lb/>
　　　署中對月<lb/>
客邸當良夜觀空在一庭月為片水白雲作斷厓青砌<lb/>
合叢邊露牆過竹裏螢北忩時偃臥風起自泠泠<lb/>
　　　臘月朔日聖果寺訪戒山上人<lb/>
<pb n="KR4h0143_WYG_231-17a"/>
客裏嘉平始山中嵗序殘樹呈羣石巧花雨一江寒明<lb/>
月臨禪壑清霜覆戒壇應知西向笑不是為長安<lb/>
　　　夜登石鐘山<lb/>
湖口行人曠山門入樹幽鐘鳴片石夜月滿九江秋洞<lb/>
裏懸漁網巖前過客舟醉歌仍未已清露濕滄洲<lb/>
　　　泊舟大湘<lb/>
停棹投漁火人烟自一區逺行銜月淺隔水度螢孤夕<lb/>
露無聲墜寒猿有淚呼臨流歸夢促安得涉江湖<lb/>
<pb n="KR4h0143_WYG_231-17b"/>
　　　嵗暮送鄭知事之蜀<lb/>
暫爾仍歸去征衣未拭塵蠶叢行候火猿峽過沾巾禄<lb/>
薄奴從嬾官閑吏苦貧西風吹短鬢又逐嵗華新<lb/>
　　　詠墨紗燈<lb/>
質裂横疑水光生薄似苔憑將綵筆畫認作剪刀裁鳥<lb/>
向空中度花從鏡裏開細看若無力不畏曉風催<lb/>
　　　再送宣仲<lb/>
此時君定發安得復蹉跎鴈信南来少鷗羣北去多芳<lb/>
<pb n="KR4h0143_WYG_231-18a"/>
洲雖可涉寒月竟誰過餘興乗冬暖江行踏淺莎<lb/>
　　　遊楊氏園<lb/>
苔深知石古竹長見牆低積翠沈波底斜陽到岸西搜<lb/>
花成小汎摘葉任分題何日漁樵老能容此地栖<lb/>
　　　初十夜月<lb/>
月色輕雲裏秋聲細雨邊經旬移節候灑暝作涼天鳥<lb/>
宿眀河斷蛩吟古塞連予心躭寂寞耿耿不成眠<lb/>
　　　得張林宗書<lb/>
<pb n="KR4h0143_WYG_231-18b"/>
三秋望不見此日寄来書簡略無餘字蕭條慰索居何<lb/>
嫌知我少惟恨與君疎安得秦淮水能通浪蕩渠<lb/>
　　　歸宗巖道中<lb/>
輿步行相半山迴徑轉幽野亭漁並席官渡馬同舟樹<lb/>
古根盤道橋崩石咽流日斜人境寂谷鳥轉啾啾<lb/>
　　　支機石<lb/>
一片支機石傳来牛女津客槎何處所卜肆已生塵較<lb/>
似昆池古長從漢月新每逢秋夕裏吟眺倍相親<lb/>
<pb n="KR4h0143_WYG_231-19a"/>
　　吕克孝<lb/>
　　　青谿菴<lb/>
江令何年宅風流不可招荒烟迷斷礎陳迹寄空寮日<lb/>
影移雙樹谿聲自六朝遥分鍾阜影紫翠落層霄<lb/>
　　　棲霞寺<lb/>
宅記明僧紹碑傳江總持淒涼自人代窈窕隠山茨眀<lb/>
月千巖宿松風萬壑垂階前雙杏樹曽見刧灰時<lb/>
　　趙秉忠<lb/>
<pb n="KR4h0143_WYG_231-19b"/>
　　　送張水部南歸<lb/>
平子歸田去山川賦舊遊遺榮纔北闕髙興已南州鱸<lb/>
鱠三江月菰蒲五月秋襟期知曠達尊酒寫離憂<lb/>
　　顧起元<lb/>
　　　黄河<lb/>
河水南浮泗漕渠北注燕衆心憂璧馬天意護樓船龍<lb/>
首疏秦日鴻陂復漢年園陵看王氣松柏正蒼然<lb/>
　　　彭城<lb/>
<pb n="KR4h0143_WYG_231-20a"/>
九日彭城道髙天白鴈来但聞楓葉下不見菊花開風<lb/>
起横蛇澤雲横戲馬臺江闗何處所一望一徘徊<lb/>
　　陳邦瞻<lb/>
　　　七夕<lb/>
嵗時還七夕風俗更杭州聞道湖船女爭歸乞巧樓輕<lb/>
雲籠月度疎樹帶星流不有乗槎客憑誰識斗牛<lb/>
　　　乆雨<lb/>
乆雨牆苔積濃隂苑樹遮席門寒下雀蒿徑曲蔵蛇浦<lb/>
<pb n="KR4h0143_WYG_231-20b"/>
水連街闊江潮帶閣斜誰憐都㑹地卑濕似長沙<lb/>
　　　辛丑之秋自留署乞假歸省沿途觸景輒成<lb/>
水次兼山次昏星復曉星古城巢父廟仙跡吕公亭日<lb/>
落山光白雲流石氣青横塘秋浪闊鷗鳥自冥冥<lb/>
　　袁世振<lb/>
　　　獨酌<lb/>
山晚一燈永忩虛萬籟深持杯欣有影入道苦為心淅<lb/>
淅風来座遥遥月轉林不知今夜夢何以散幽襟<lb/>
<pb n="KR4h0143_WYG_231-21a"/>
　　董應舉<lb/>
　　　西山来青軒對月<lb/>
地白鐘聲寂山秋夜色多倚䦨成雪界按戶即天河野<lb/>
氣沈平楚池光轉碧蘿忽聞清籟發淒絶獨如何<lb/>
　　鄧漢<lb/>
　　　閒居<lb/>
敬通歸里日彭澤去官辰酒熟邀田父花時對孺人素<lb/>
琴横竹几藜杖挂山巾在世無眀畧猶堪傳隠淪<lb/>
<pb n="KR4h0143_WYG_231-21b"/>
　　　漫興<lb/>
夜色人初定花香牖暗通蒲團清課後紈扇豔歌中掩<lb/>
巻思寒素挑燈看女紅癡兒不解事頭困觸屏風<lb/>
　　范鳳翼<lb/>
　　　水閣<lb/>
涼飇動水閣卷幔坐能幽竹嶼連朝雨荷池三伏秋茶<lb/>
聲入髙枕花氣上層樓鎮日無人到凭闌數白鷗<lb/>
　　　夏日李後岡先生五柳園讌集<lb/>
<pb n="KR4h0143_WYG_231-22a"/>
三徑何幽勝居然陶令家涼風鳴豆葉疎雨落桐花虚<lb/>
院疑秋早深林信日斜最憐塵事隔心賞足烟霞<lb/>
　　　金山對月同王伯舉給諫賦<lb/>
崖月窺殘酌天風吹短衣山從墟界立潮曳海雲歸竹<lb/>
嶼傳清梵松房占翠微已拚逃世鞅江上理魚磯<lb/>
　　　湖上晚坐同貞父作<lb/>
花宫連後院草閣俯前川宿雨涼猶在孤雲澹可憐林<lb/>
疎偏受月湖闊欲吞天坐覺囂塵静臨風意灑然<lb/>
<pb n="KR4h0143_WYG_231-22b"/>
　　　秋夜集王氏水亭<lb/>
小院秋容澹長河晚色涼碁聲花外落酒氣月中香作<lb/>
客生塵事離家覓睡方良宵那可負鼓枻弄滄浪<lb/>
　　　暮鴉<lb/>
隋柳寒鴉散南飛三兩羣爭巢愁落日反哺逐歸雲度<lb/>
嶺聮還斷搶風聚更分城頭霜月苦啞啞不堪聞<lb/>
　　呉文企<lb/>
　　　題資福寺同寮友作<lb/>
<pb n="KR4h0143_WYG_231-23a"/>
行到寺邊寺坐看山外山講堂分戶牖野席對溪灣暗<lb/>
水香廚引髙雲絶頂還茶𤓰深話乆欲起更牽攀<lb/>
　　　登定海八面樓望海<lb/>
便欲乗潮去登臨小白華憑誰辨灰劫無術算河沙開<lb/>
士元居海仙姑舊姓麻蓬萊幾清淺好問蔡經家<lb/>
　　髙出<lb/>
　　　洛中感秋<lb/>
紅樹邙山路西風颯已驚東京有遺事游客不勝情金<lb/>
<pb n="KR4h0143_WYG_231-23b"/>
谷銅駝地周公召伯城二毛動秋興三十豈成名<lb/>
　　　荅贈劉載甫比部言別<lb/>
五月江流漲家人苦鬱蒸把君贈佳句忽似踏層氷為<lb/>
別亦常事忘情終不能漸深交態後知已感偏増<lb/>
　　何慶元<lb/>
　　　新浴夜坐<lb/>
殘暑渾無賴炎炎赤日懸裸宜新浴後涼愛晚風前團<lb/>
扇蒲葵歇方牀莞蒻便眀河想清淺烏鵲易教填<lb/>
<pb n="KR4h0143_WYG_231-24a"/>
　　　雨霽<lb/>
積雨晨初霽歸心客轉多薄雲天縹緲深淖馬如何秋<lb/>
水發新漲孤帆揚逺波柴扉休更掩或者麴車過<lb/>
　　黄汝亨<lb/>
　　　宿碧雲寺<lb/>
石徑餘清靄琳宫護翠微孤亭秋月下半榻暮雲歸桂<lb/>
馥林間集泉聲竹裏飛安禪吾亦適虚白坐相依<lb/>
　　　新嘉驛亭<lb/>
<pb n="KR4h0143_WYG_231-24b"/>
結隂深驛舍即與世喧分小澗偏沈日孤亭亦貯雲藤<lb/>
蘿秋興寂林響暮還聞不覺移時坐銜杯半入醺<lb/>
　　　徑山看竹<lb/>
竹色自可愛無如此徑深千秋寒玉立萬畞緑雲沈逺<lb/>
竇窺天入清光覆地隂泠泠秋響切到處奏嵇琴<lb/>
　　　朝發彭城北看雲<lb/>
荒城初日上廣野晚雲平近樹緑全沒逺峯青半明非<lb/>
烟容若綰未雨意偏盈一望真無限漫漫何處生<lb/>
<pb n="KR4h0143_WYG_231-25a"/>
　　　新安山中<lb/>
行行山不盡冉冉日何遲泉響遞松磵花香散竹籬晚<lb/>
風樵子徑落照酒家旗草屋烟林裏遥思借一枝<lb/>
　　　翠微庵<lb/>
山曲多精舍宜人獨翠微澗深流作枕雲冷石為衣坐<lb/>
擁一峯紫杯邀片月輝不須留客憇自可憺忘歸<lb/>
　　　晚晴天闕坐眺<lb/>
絶頂聮趺坐劃然天闕開雲光羣岫擁雨氣大江迴樹<lb/>
<pb n="KR4h0143_WYG_231-25b"/>
杪分餘照衣裾㸃濕苔歸来松下宿禪誦暮鐘催<lb/>
　　張履正<lb/>
　　　送張二府擢太平守<lb/>
南粤羈縻地旌旄漢守行解維春浪闊到日夏雲生風<lb/>
埽蠻天瘴威傳逺徼名聖君應有意賴爾作長城<lb/>
　　　送別夏京兆<lb/>
如何夏京兆宦况獨蕭然鷄肋君寜戀羊腸我自憐烟<lb/>
花洞庭路風雨石城船分手從兹地相逢何處天<lb/>
<pb n="KR4h0143_WYG_231-26a"/>
　　阮自華<lb/>
　　　九日送章十<lb/>
秋老空原寂孤踪去轉深欲霜蒲柳色落日大江隂征<lb/>
鳥若為疾浮雲如有心蕭條行萬里何處問知音<lb/>
　　　歸路<lb/>
歸路數千里斜陽咫尺間角聲斷城堞離恨起鄉闗宿<lb/>
鳥先人入江流背客還月中聽砧杵游子復何顔<lb/>
　　陳允升<lb/>
<pb n="KR4h0143_WYG_231-26b"/>
　　　秋日苦雨<lb/>
秋水漸浮隄青禾白鷺棲祝篝空有意抱甕已無畦蛩<lb/>
欲依人訴鳩偏逐婦啼不堪翹首望天際濕雲低<lb/>
　　王衡<lb/>
　　　遊金山<lb/>
日髙京口渡遥值定鐘時烟雨寺幾㸃江山天四垂沙<lb/>
晴羣市合鷗入亂帆疑數盡東歸浪淊淊未可期<lb/>
　　　三月五日偶步至象所遇杏花因與帥敬醉花<lb/>
<pb n="KR4h0143_WYG_231-27a"/>
　　　下賦得四首<hi>録二首</hi>
草掩閑庭乆徒行亦偶然為貪楊柳色忽到杏花前珠<lb/>
勒分弓影春衫傍酒船都縁無底興隨意遶牆眠<lb/>
蕊氣通香象花光接苑牆輕霞薄春浪舞雪受初暘醉<lb/>
面頻生暈新姿未解妝好將門外柳吹入兩三行<lb/>
　　　雨中徐州道上<lb/>
鄉山看在眼愁向暮山生驛舍清明雨人烟芒碭城花<lb/>
飛急流盡雲起大河平一路茫茫白歸心亂旅程<lb/>
<pb n="KR4h0143_WYG_231-27b"/>
　　　十月<lb/>
此日田功晏未誅冬月茅雨收紅豆莢霜老木棉苞地<lb/>
薄秋畦苦官新雜稅交君看窮鳥至嵗暮亦登庖<lb/>
　　熊眀遇<lb/>
　　　竹里<lb/>
竹里雩西宅城南古豫章水田春浸緑雲樹晚拖黄菊<lb/>
圃兼書圃農莊帶墨莊求羊来曳履吾與詠滄浪<lb/>
　　公鼐<lb/>
<pb n="KR4h0143_WYG_231-28a"/>
　　　出戒壇北行岢羅山道遇雨小憇村家<lb/>
路轉瑶壇背隂崖石更竒前峯堆冒絮過雨颺游絲暫<lb/>
問油囊酒旅鋪馬鬣棋<hi>麻姑至蔡經家酒盡就餘杭姥酤得油囊酒王積薪好碁常繫</hi>
<hi>碁馬鬛上遇匹夫亦與對奕</hi>却因爭席處轉畏野人知<lb/>
　　　濟河道中<lb/>
汶水南通楚清河北帶齊故山雲淰淰長路草萋萋野<lb/>
曠秋天闊峯髙夕日低前村疑漸近轉盼暝烟迷<lb/>
　　　穆陵闗<lb/>
<pb n="KR4h0143_WYG_231-28b"/>
昔日齊侯履南疆盡此封諸山沂作鎮五岳岱為宗<hi>沂山</hi>
<hi>亦名東泰山</hi>霸國猶餘業重闗識舊蹤故園相去近囘首海<lb/>
雲重<lb/>
　　　棲霞邠都宫丘長春成道處<lb/>
乗槎涉弱水陟降迄仙都石室誰開闢丹臺跡有無十<lb/>
洲為近地五岳識真圖坐聽鸞笙晚勞峯天外孤<lb/>
　　　南竺感舊<lb/>
鐘磬重巖裏楸梧亂石間水窮仍見水山近却無山感<lb/>
<pb n="KR4h0143_WYG_231-29a"/>
慨因懐舊淹留為愛閑自嗟塵網繫雖倦不知還<lb/>
　　　過蒙隂舊城山家留飲<lb/>
故堞依山麓相傳漢舊城桑麻千畞遍梧竹一村平客<lb/>
醉遲歸意来希重別情出門逢野老重與話躬耕<lb/>
　　　梁臺遇雨<lb/>
不見梁臺月孤亭暮雨昏感時思艮嶽懐古問夷門苑<lb/>
竹龍鍾發宫槐兔目存星軺疎應接白鳥對開尊<lb/>
　　雷思霈<lb/>
<pb n="KR4h0143_WYG_231-29b"/>
　　　鴈至<lb/>
去燕新辭主来鴻舊作賔江空今夜月家逺隔年身結<lb/>
伴多依水將書只寫人如何白翎雀嵗嵗北山春<lb/>
　　趙士諤<lb/>
　　　送周蓼洲吏部<lb/>
乆繫中朝望嘉招慰物情不誇津地重獨喜市門清是<lb/>
處成蹊徑憑誰秉國成渙羣今日事行矣慎持衡<lb/>
　　劉宗周<lb/>
<pb n="KR4h0143_WYG_231-30a"/>
　　　入雲門<lb/>
緩步通樵徑雲低罣籜冠小尋溪磴坐又過竹樓看蕉<lb/>
鹿雙心化漁磯一水寒薄遊從此發前路正漫漫<lb/>
　　　遊天衣寺<lb/>
漸覺溪聲杳山深古木稀爛柯無客到飛錫有僧歸寳<lb/>
盖臨丹闕蓮花傍紫微祗疑諸祖後此地說傳衣<lb/>
　　譚昌言<lb/>
　　　贈呉興蔡叟<lb/>
<pb n="KR4h0143_WYG_231-30b"/>
先生無俗侣野鶴與同羣奕對包山橘書開石室芸白<lb/>
蘋雙槳渡紅葉五亭分髙隠看誰似將無鄭巨君<lb/>
　　顧雲鴻<lb/>
　　　登拂水巖<lb/>
一杖入叢箐春泉處處生巖侵湖墅近崖豁海門平雲<lb/>
徑分樵出風林帶鳥傾盤囘千嶂盡下界一鷄鳴<lb/>
　　　還山<lb/>
柴門一以杜勝事日相因移竹聽初雨披花出故人石<lb/>
<pb n="KR4h0143_WYG_231-31a"/>
衣行地古野語隔牆新忽笑朝来夢風塵易水濱<lb/>
　　徐禎稷<lb/>
　　　澱湖<lb/>
雪浪堆三泖風帆挂澱湖斷雲収雨淨髙樹入秋孤暮<lb/>
色諸峯碧寒聲入鴈呼滄浪歌罷去漁父定吾徒<lb/>
　　　閒居<lb/>
青鬢賦歸来湖山氣色開抱書消日月謝客長蒿莱貧<lb/>
固吾家事迂非世路才風期上千載菊徑有深杯<lb/>
<pb n="KR4h0143_WYG_231-31b"/>
　　張鼐<lb/>
　　　清音閣同平仲夜話<lb/>
平子吾宗望相逢此地遊湖山同是客雲物已先秋北<lb/>
嶺看松路西溪聽雨舟眼中惟爾我沈醉坐江頭<lb/>
　　　題山居二律<lb/>
卜築成小隠深山靜掩扉嵐光下疎竹石蘚上苔磯春<lb/>
谷樵雲暗寒溪漁月微坐㸔天漠漠白鷺自雙飛<lb/>
吾廬真可愛一事不相闗繞屋幾灣水當忩一面山梨<lb/>
<pb n="KR4h0143_WYG_231-32a"/>
香飄澗雪藤影帶花殷是處渾無語髙吟意獨閑<lb/>
　　趙彦復<lb/>
　　　雨<lb/>
髙雲不可即飛雨作泥塗多難詩篇減新涼病骨蘇貧<lb/>
仍雞鶩食愚任馬牛呼往事庸堪問空嗟白日徂<lb/>
　　黄儒炳<lb/>
　　　經始興江口<lb/>
三楓亭下路不盡瘴雲鄉亂石千峯落斜階一水長樓<lb/>
<pb n="KR4h0143_WYG_231-32b"/>
船通漢將鐃吹發陳王往事東流盡棲鴉遍夕陽<lb/>
　　沈珣<lb/>
　　　春日懐長兄在燕<lb/>
聞道幽燕地蕭條異故鄉沙昬天欲黒春半草猶黄馬<lb/>
足衝霜冷鴻聲聽夜長今宵千里月飛夢舊池塘<lb/>
　　劉遵憲<lb/>
　　　寄書兒曹修葺山居<lb/>
自悔出山誤由来歸夢頻每㸔客邱月偏憶故園春鳴<lb/>
<pb n="KR4h0143_WYG_231-33a"/>
鳥驚時變荒叢著雨新可憐湖石畔只少白頭人<lb/>
　　閻世科<lb/>
　　　楞伽臺<lb/>
垂老投簪穩憑髙對酒閑江風梳白髮海霧羃青山目<lb/>
極秋天逺身依暮鳥還禹功遺跡在千載喜追攀<lb/>
　　戴耆顯<lb/>
　　　南旺湖<hi>古為陸地云即大野</hi>
異代南湖水猶存大野名秋風一夕至蘆荻有餘清蕩<lb/>
<pb n="KR4h0143_WYG_231-33b"/>
漾浮堤淨微茫入檻明時時隂雨裏髣髴魯諸城<lb/>
　　楊鶴<lb/>
　　　舟過君山遇雨<lb/>
湖雲一片黒雨脚東南来杳靄君山雪空濛帝子臺清<lb/>
猿啼樹暝白鳥破烟迴忽憶湘靈瑟因之楚客哀<lb/>
　　孫承宗<lb/>
　　　幕客云日為驚蟄節𢥠然有作<lb/>
誰負旋乾手當春起蟄蟲魚龍驚寂寞天地喜昭融墐<lb/>
<pb n="KR4h0143_WYG_231-34a"/>
户身方逺昻霄意已雄俗聾誰與破予欲問豐霳<lb/>
　　戴九𤣥<lb/>
　　　十三夜張元逸招同上慶先生胡實美士吉二<lb/>
　　　兒看月分得㩦字<lb/>
露下月淒淒風林驚鳥棲賦詩長過從沽酒即招攜戍<lb/>
角三更怨城砧萬户啼清光何處好却在曲闌西<lb/>
　　李流芳<lb/>
　　　贈別洞庭葛實甫<lb/>
<pb n="KR4h0143_WYG_231-34b"/>
我懐洞庭月欲醉莫釐峯幽意乆不愜髙人今乍逢新<lb/>
詩正堪把歸櫂阻相從却羨秋山下丹黄已萬重<lb/>
　　　黄河夜泊<lb/>
明月黄河夜寒沙似戰場奔流聒地響平野到天荒呉<lb/>
㑹日以逺燕臺路正長男兒乆為客不辨是他鄉<lb/>
　　唐時升<lb/>
　　　秋雨過徐爾常園再宿海曙樓<lb/>
皛皛波烟闊隂隂竹樹寒庖人扇鮭脯小史篋衣冠欲<lb/>
<pb n="KR4h0143_WYG_231-35a"/>
別頻為約斯遊豈意闌秋風吹早桂未覺後期難<lb/>
　　　過鄧尉山下<lb/>
桑柘隂隂徑蠶眠晝掩門薄雲含古寺微雨入前村曲<lb/>
澗通秧水疎籬護果園隔林方問路無奈鳥聲喧<lb/>
　　　太原公東園<lb/>
累日厭人事殘春憐物華壺觴来別墅菜麥散晴沙鳥<lb/>
語對橋竹魚銜臨水花老思棲隠處真欲問東家<lb/>
冉冉野花落悠悠溪水香古藤縁樹立新竹共人長宿<lb/>
<pb n="KR4h0143_WYG_231-35b"/>
燕驚棋去遊蜂趂酒忙流連待明月清露濕衣裳<lb/>
　　　再過東園<lb/>
春暮意無賴轉憐新緑叢竹隂長欲雨花氣不因風臥<lb/>
看營巢鳥行逢結網蟲櫻桃三月盡滴滴欲舒紅<lb/>
知是午潮落小谿嗚咽流緑蘿留薄暮紅葉報深秋新<lb/>
月逺林角夕陽髙樹頭平生丘壑意一到一消憂<lb/>
　　　秋日與呉東美盧君一過時聖昭<lb/>
榆柳隂隂處中蔵五畞園白蘋生廢沼黄葉覆衡門臥<lb/>
<pb n="KR4h0143_WYG_231-36a"/>
犬憑人過鳴禽亂客言幽居太寥寂宜且置琴尊<lb/>
　　　宿直塘<lb/>
雨後稻粱好霜前魚蟹饒密藤全隠壁枯柳臥成橋樹<lb/>
裏方為市籬間暗上潮田家秋作罷燈火各相邀<lb/>
　　婁堅<lb/>
　　　秦淮贈孫士徵<lb/>
別君羣從後每憶半酣時曲折拈新令輕狂贈小詞垂<lb/>
楊紅蓼間淺黛玉顔宜復已三年別能無感鬢絲<lb/>
<pb n="KR4h0143_WYG_231-36b"/>
　　　仲和水亭遣興<lb/>
水亭春欲暮衰懶向来同照眼梨花雪吹衣楊柳風獨<lb/>
殘紅颭颭尚淺碧叢叢檻外方塘漲游魚自鏡中<lb/>
　　　課子<lb/>
鏡裏顔添老塵中慮漸輕青袍寜再誤緑酒尚闗情抱<lb/>
甕慵朝汲荷蓑難雨耕詩書仍課子吾計且儒生<lb/>
　　　荅葛實甫<lb/>
雨雪度春分罏香寂自焚衝泥来好客促膝把新文霜<lb/>
<pb n="KR4h0143_WYG_231-37a"/>
橘留餘緑晴湖蹴細紋清音箇中得但許解人聞<lb/>
　　程嘉燧<lb/>
　　　四明徐匯陽莊太峯余泰靈秋盡先後言別<lb/>
相逢多別酒歸路欲何之江水曹娥廟湖山賀監祠鄉<lb/>
愁兼雨重旅望入秋悲儻憶江東侣論文復幾時<lb/>
　　　雨中太倉津亭別子柔泊舟崑山<lb/>
海近雨冥冥分攜愴驛亭朋情春更覺酒氣別能醒潮<lb/>
滿炊煙白山移睥睨青還鄉無限意寂寞向郊坰<lb/>
<pb n="KR4h0143_WYG_231-37b"/>
　　　石岡園雜詩二首<lb/>
出郭不知逺沿林新笋成柳橋塵乍染枳徑雪初眀客<lb/>
到山雲起魚跳春水生巖扉對軒厰遥識讀書聲<lb/>
雨餘来谷口春草被山長不識澗花落惟聞潭水香聽<lb/>
鶯遷宻樹憎鵲踏新篁欲就谿山閣明燈掃一牀<lb/>
　　　孫士徵甘露僧房話舊<lb/>
雪中分手地亦在暮江邊栖泊長如此心期共渺然落<lb/>
帆千步柳到寺一聲蟬為掃清谿石還家與醉眠<lb/>
<pb n="KR4h0143_WYG_231-38a"/>
　　　雨中宿受之館惜別<lb/>
別館風花急停舟問數移莫辭經夜宿已值暮春時身<lb/>
逺歸難定家貧出每遲消魂南浦上不覺淚如絲<lb/>
　　　平望阻風<lb/>
驛路連呉近鄉音帶越稀寒流捎宿舸夕浪急風扉旁<lb/>
市求魚入鄰舟得酒歸微微掩眀燭伏枕念無衣<lb/>
　　戴灝<lb/>
　　　宿僧院<lb/>
<pb n="KR4h0143_WYG_231-38b"/>
共宿髙僧院深杯賦茗柯鐘聲沉逺樹鴈影度秋河近<lb/>
海金風早安禪白法多上方今夜月猶向斷橋過<lb/>
　　陳繼儒<lb/>
　　　寄王辰玉<lb/>
明月在髙樹遶庭歌考槃谷風自容與古調太清寒念<lb/>
子令人逺勞心及夜闌平生不識路何以夢長安<lb/>
　　　題君策畸墅二首<lb/>
羨爾樂閑曠十年營一丘貧能買奇石老即臥滄洲亭<lb/>
<pb n="KR4h0143_WYG_231-39a"/>
界羣峯影池涵萬竹秋憑髙思縱目煙際起層樓<lb/>
幽人開徑後巻石化名山巖戶轉如畫雲谿不記灣簾<lb/>
疎花窈窕松冷鶴髙閒祗是詩僧至先生一啟闗<lb/>
　　　落梅<lb/>
春色未曾半羅浮夢已空玉鱗飛寂寂翠羽怨匆匆雪<lb/>
打窗前月香消笛裏風逡巡尋一醉驢背有詩翁<lb/>
　　成靖之<lb/>
　　　送劉紫芝南還<lb/>
<pb n="KR4h0143_WYG_231-39b"/>
逺別人情惜君歸更若何匡時憐道直涉世患才多路<lb/>
柳催春去江風拂櫂過還應逢雨露且莫怨蹉跎<lb/>
　　左光斗<lb/>
　　　雪霽道中口號二首<lb/>
出郭舒新望搴帷對夕暉濕雲留野樹晴雪照寒衣臘<lb/>
近梅爭放春生柳欲歸何如田父適髙日掩柴扉<lb/>
已霽天猶雪離離樹欲低寒暄衆壑異向背一溪迷凍<lb/>
犬迎人靜飢烏下食齊攜牛村父老曝背近牆西<lb/>
<pb n="KR4h0143_WYG_231-40a"/>
　　　送友人<lb/>
可惜春明道春光二月間故人何事別行色有餘閑言<lb/>
上五臺去經游二寳山何如僧結侣獨往悵難還<lb/>
　　馬徳灃<lb/>
　　　曹園讌集<lb/>
名園成勝引畫榼出疎籬不厭杯頻勸何妨席屢移暮<lb/>
烟停客櫂宿雨亞花枝興劇忘歸去娑拖月上時<lb/>
　　錢文薦<lb/>
<pb n="KR4h0143_WYG_231-40b"/>
　　　山居雜興<lb/>
自掃閑房臥能令俗慮輕披簾邀乳燕挈榼赴遷鶯海<lb/>
味梅魚滑山毛竹笋清湖天思蕩槳恰喜報新晴<lb/>
　　傅振商<lb/>
　　　春夕獨坐<lb/>
野色依簾重芳林定暮鴉孤燈清古驛明月媚新花流<lb/>
水幽村靜歌樵小徑斜客情正望逺何處更鳴笳<lb/>
　　　園居<lb/>
<pb n="KR4h0143_WYG_231-41a"/>
不是䕫龍侣偏宜鹿豕羣自題招隠字誰續絶交文鑿<lb/>
壁来山雨編籬帶野雲還思接輿子遺世不如君<lb/>
　　文翔鳳<lb/>
　　　行至椹澗<lb/>
風向馬蹄鳴炎天灑汗行地浮烟樹闊衣挂晚霞眀禁<lb/>
酒縁多病投驂怯逺程鳥啼如戀客恰恰和溪聲<lb/>
　　鍾惺<lb/>
　　　暫霽<lb/>
<pb n="KR4h0143_WYG_231-41b"/>
重陽無不雨况作蜀山行已歴諸峯險剛逢半日晴峽<lb/>
寒偏著色江晚自多聲雖復終隂曀心魂亦暫清<lb/>
　　　沈雨若自常熟過訪<hi>時喜得受之書</hi>
見君疑舊識不必故人書所念乆離別欣聞近起居朋<lb/>
来鴻鴈後雨止菊花初得問虞山樹寒紅三月如<lb/>
　　譚元春<lb/>
　　　同李長蘅尋聞子將龍井山齋二首<lb/>
楓色紅難已黄從翠處分偶然亂葉下風雨似同聞谷<lb/>
<pb n="KR4h0143_WYG_231-42a"/>
鳥臨寒路籬花開逺雲逢幽無一語心眼自氤氲<lb/>
十里蒼蒼路非深亦覺遐隂晴澹山氣鷄犬靜人家閣<lb/>
迥生溪水坪香過荈花紅黄光莫豔羣動豈無涯<lb/>
　　尹嘉賔<lb/>
　　　舟泊恵山夜坐思琴<lb/>
昔年與之子把酒對瑶琴明月蒹葭浦秋江楓樹林擣<lb/>
衣中夜緩落葉萬山深悵矣誰能理烟波不可尋<lb/>
　　荘起元<lb/>
<pb n="KR4h0143_WYG_231-42b"/>
　　　紫霞洞<lb/>
石室何寥廓蜿蜒信地靈洩雲終古白豔草自然青軒<lb/>
帝蔵神鼎淮王貯道經翛然来物外思鍊羽人形<lb/>
　　王象春<lb/>
　　　送友人<lb/>
郭外溪邉寺年来兩送行攀條猶在眼落葉已無聲憶<lb/>
昔春山色能輕故國情好將詩酒約歸問魯諸生<lb/>
　　馬之駿<lb/>
<pb n="KR4h0143_WYG_231-43a"/>
　　　　聊園晚步<lb/>
　問病過鄰舍乗閒葺舊籬牛知自歸路鳥亂欲栖時暮<lb/>
　景不堪駐孤懐誰與期畦丁報寒早催護隔年枝<lb/>
　　　　十方禪院<lb/>
　何處堪消夏非山即水鄉樹深渾欲暝花近反無香欲<lb/>
　晚波難緑迎秋木漸蒼市譁原未逺烟景乃微茫<lb/>
　　　　秋日草橋作<lb/>
　白屋村村度青帘面面迎野溪殘雨入側樹早隂生棃<lb/>
<pb n="KR4h0143_WYG_231-43b"/>
　棗過橋色雞豚近市聲未論丘與壑出郭已多情<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_153-1a"/>
　欽定四庫全書<lb/>
御選宋詩巻七十<lb/>
　　七言絶句七<lb/>
　　　陸㳺<lb/>
　　　　倚闌<lb/>
　故山未敢説歸期十口相随又别離小雨初收殘照晚<lb/>
　闌干西角立多時<lb/>
　　　　大安病酒留半日王守復来招不往送酒觧酲<lb/>
<pb n="KR4h0143_WYG_153-1b"/>
　　　　因小飲江月館<lb/>
　江驛春酲半日留更煩送酒為扶頭栁花漠漠嘉陵岸<lb/>
　别是天涯一段愁<lb/>
　　　　讀書<lb/>
　靣骨峥嶸髩欲疎退藏只合卧蝸廬自嫌尚有人間意<lb/>
　射雉歸来夜讀書<lb/>
　　　　青邨寺<lb/>
　十年淹泊望修門臨水登山幾斷魂短髩星星身欲老<lb/>
<pb n="KR4h0143_WYG_153-2a"/>
小樓㣲月宿青邨<lb/>
　　　花時遍逰諸家園<lb/>
為愛名花抵死狂只愁風日損紅芳緑章夜奏通明殿<lb/>
乞借春隂䕶海棠<lb/>
翩翩馬上帽簷斜盡日尋春不到家偏愛張園好風景<lb/>
半天髙栁卧溪花<lb/>
絲絲紅萼弄春柔不似疎梅只慣愁常恐夜寒花索寞<lb/>
錦茵銀燭按涼州<lb/>
<pb n="KR4h0143_WYG_153-2b"/>
飛花盡逐五更風不照先生社酒中輸與新来雙燕子<lb/>
銜泥猶得帶殘紅<hi>今年二月二日社而海棠已過</hi>
海棠已過不成春絲竹淒凉鎖暗塵眼看燕脂吹作雪<lb/>
不須零落始愁人<lb/>
　　　雨中山行至松風亭忽澄霽<lb/>
煙雨千峰擁髻鬟忽看青嶂白雲間卷蔵破墨營邱筆<lb/>
却展將軍著色山<lb/>
　　　城南尋梅<lb/>
<pb n="KR4h0143_WYG_153-3a"/>
黯淡江天雪欲飛竹籬數掩傍苔磯清愁滿眼無人說<lb/>
折得梅花作伴歸<lb/>
　　　梅花絶句<lb/>
蜀王小苑舊池臺江北江南萬樹梅只怪朝来歌吹鬧<lb/>
園官已報五分開<hi>成都合江園盖故蜀别苑梅最盛自初開日監官報府報至開五分則府</hi>
<hi>主来宴㳺人亦競集</hi>
池館登臨雪半消梅花與我兩無聊青羊宫裏應如舊<lb/>
腸斷春風萬里橋<lb/>
<pb n="KR4h0143_WYG_153-3b"/>
　　　園中雜書<lb/>
殘花委地筍掀泥香椀詩囊到處攜幽夢欲成誰喚覺<lb/>
半窗斜日鷓鴣啼<lb/>
　　　楚城<lb/>
江上荒城猿鳥悲隔江便是屈原祠一千五百年間事<lb/>
只有灘聲似舊時<lb/>
　　　采蓮<lb/>
雲散青天挂玉鈎石城艇子近新秋風鬟霧髩歸来晚<lb/>
<pb n="KR4h0143_WYG_153-4a"/>
忘却荷花記得愁<lb/>
　　　别建安<lb/>
楚澤吴山已慣行武夷從昔但聞名北巖小寺長汀驛<lb/>
且喜逰山第一程<lb/>
敧帽揚鞭晚出城驛亭燈火向人明多情葉上蕭蕭雨<lb/>
更把新涼送客行<lb/>
　　　夏日書寢夢逰一院閴然無人簾影滿堂惟燕<lb/>
　　　蹋筝弦有聲覺而聞鐵鐸風響璆然殆所夢也<lb/>
<pb n="KR4h0143_WYG_153-4b"/>
　　　耶因得絶句<lb/>
桐隂清澗雨餘天簷鐸揺風破晝眠夢到畫堂人不見<lb/>
一雙輕燕蹴筝絃<lb/>
　　　聞雁<lb/>
過盡梅花把酒稀薰籠香冷換春衣秦闗漢苑無消息<lb/>
又在江南送雁歸<lb/>
　　　感舊絶句<lb/>
鵞黄酒邊緑荔枝<hi>鵞黄廣漢酒名緑荔枝出叙州</hi>摩訶池上納涼時氷<lb/>
<pb n="KR4h0143_WYG_153-5a"/>
紈不畫驂鸞女却寫江南白紵辭<lb/>
十月新霜兔正肥佳人駿馬去如飛纖腰嫋嫋戎衣窄<lb/>
學射山前看打圍<lb/>
　　　焚香晝睡比覺香猶未散戲作<lb/>
小屏煙樹逺參差吏散身閒與睡宜誰似爐香念幽獨<lb/>
伴人直到夢囘時<lb/>
　　　感昔<lb/>
常記東園按舞時春風一架晚薔薇尊前不展鴛鴦錦<lb/>
<pb n="KR4h0143_WYG_153-5b"/>
只就殘紅作地衣<hi>成都小東門外趙氏園</hi>
　　　無題<lb/>
出繭修睂淡薄妆丁東環佩立西廂人間浪作新秋感<lb/>
銀闕瓊樓夜夜涼<lb/>
　　　秋日聞蟬<lb/>
斷角斜陽觸處愁長亭搔首晚悠悠世間最是蟬堪恨<lb/>
送盡行人更送秋<lb/>
　　　湖邨月夕<lb/>
<pb n="KR4h0143_WYG_153-6a"/>
錦城曾醉六重陽囘首秋風每斷腸最憶銅壺門外路<lb/>
滿街歌吹月如霜<lb/>
金尊翠杓猶能醉狐帽貂裘不怕寒安得驊騮三萬疋<lb/>
月中歌吹渡桑乾<lb/>
　　　晨起閒歩<lb/>
飛紅掠地送春忙嫩緑成隂帶露香聽徹曉天鶯百囀<lb/>
却随飛蝶度横塘<lb/>
　　　初冬雜題<lb/>
<pb n="KR4h0143_WYG_153-6b"/>
勲業文章意已闌暮年不足是江山江南寺寺樓堪倚<lb/>
安得身如杜牧閒<lb/>
　　　雜興<lb/>
鰻井初生一縷雲鮑郎山下雨昬昬艣聲嘔軋秋空曉<lb/>
水際人家尚閉門<lb/>
　　　宿石帆山下<lb/>
繫船禹廟醉如泥投宿漁家月向低濕翠撲人濃可掬<lb/>
始知身在石帆西<lb/>
<pb n="KR4h0143_WYG_153-7a"/>
　　　泊舟<lb/>
蘸岸煙波檥畫船幅巾蕭散餞流年兩行楊栁吹晴雪<lb/>
只著啼鶯未著蟬<lb/>
　　　園中絶句<lb/>
溪北溪南飛白鷗夕陽明處見漁舟凴誰為剪機中素<lb/>
畫取天涯一片秋<lb/>
　　　曉雨<lb/>
東風吹雨送殘春冉冉年光次第新君看枝頭如許緑<lb/>
<pb n="KR4h0143_WYG_153-7b"/>
争敎桃李不成塵<lb/>
　　　秋晚思梁益舊逰<lb/>
幅巾笻杖立籬門秋意蕭條欲斷魂恰似嘉陵江上路<lb/>
冷雲㣲雨濕黄昬<lb/>
　　　春晚邨居雜賦絶句六首<hi>録二首</hi>
作堤蜿蜿六百尺西崦東邨成一家春雨乍晴桑吐葉<lb/>
秋風初冷稻吹花<lb/>
澆書滿挹浮蛆甕攤飯横眠夢蝶牀莫笑山翁見機晚<lb/>
<pb n="KR4h0143_WYG_153-8a"/>
也勝朝士一生忙<hi>東坡謂晨飲為澆書李黄門謂午睡為攤飯</hi>
　　　秋日郊居八首<hi>録四首</hi>
山雨霏㣲鴨頭水溪雲細薄魚鱗天幽尋自笑本無事<lb/>
羽扇笻枝上釣船<lb/>
行歌曵杖到新塘銀闕瑶臺無此涼萬里秋風菰菜老<lb/>
一川明月稻花香<lb/>
秋日留連野老家朱槃鮓臠粲如花已吹藟散真珠米<lb/>
更㸃丁坑白雪茶<hi>藟散米名丁坑茶名</hi>
<pb n="KR4h0143_WYG_153-8b"/>
魚鹹滿缶酒新蒭處處吴歌起壟頭上客已随新雁到<lb/>
晚禾猶待薄霜收<hi>剡及諸暨人以八月来水鄉助穫謂之上客以其来自山中也</hi>
　　　汎舟觀桃花<lb/>
花涇二月桃花發霞照波心錦裹山說與東風直須惜<lb/>
莫吹一片落人間<hi>花涇桃花最盛處也</hi>
桃源只在鏡湖中影落清波十里紅自别西山海棠後<lb/>
初将爛醉答春風<hi>自梅仙塢至花涇恰十里</hi>
　　　齋中雜題<lb/>
<pb n="KR4h0143_WYG_153-9a"/>
列屋蛾睂不足誇可齋别自是天涯閒将西蜀團窠錦<lb/>
自背南唐落墨花<lb/>
　　　懐舊<lb/>
狼煙不舉羽書稀幕府相從日打圍最憶定軍山下路<lb/>
亂飄紅葉滿戎衣<lb/>
　　　春晚感事<lb/>
寒食梁州十萬家鞦韆蹴踘尚豪華犢車轣轆歸来晚<lb/>
争碾平蕪入亂花<lb/>
<pb n="KR4h0143_WYG_153-9b"/>
　　　沈園<lb/>
城上斜陽畫角哀沈園非復舊池臺傷心橋下春波緑<lb/>
曾是驚鴻照影来<lb/>
　　　贈鷺<lb/>
雪衣飛去莫悤悤小住灘前伴釣篷禹廟蘭亭三十里<lb/>
相逢多在暮煙中<lb/>
　　　新寒<lb/>
碧蝶飛飛過短籬山薑石竹有殘枝誰知老子閒眠處<lb/>
<pb n="KR4h0143_WYG_153-10a"/>
却是新寒細雨時<lb/>
安石榴房初小拆南天竺子亦㣲丹新寒漠漠偏欺老<lb/>
睡起無風怯倚闌<hi>南燭草本俗謂之南天竺李端叔取以名僧軒盖用俗語也</hi>
　　　龜堂雜興<lb/>
曵杖東岡信歩行夕陽偏向竹間明丹楓吹盡鴉聲樂<lb/>
又得霜天一日晴<lb/>
　　　舟中作<lb/>
㑹稽城上角鳴嗚日落煙邨暝欲無千載虚名笑張翰<lb/>
<pb n="KR4h0143_WYG_153-10b"/>
一官元不直蓴鱸<lb/>
　　　夜泊湖中<lb/>
水鴨鵁鶄拍拍飛菰蒲深處弄煙霏喚囘二十年前夢<lb/>
半醉姑溪棹月歸<lb/>
　　　落葉<lb/>
萬瓦清霜伴月明卧聽殘漏若為情無端木葉蕭蕭下<lb/>
更與愁人作雨聲<lb/>
　　　夏初湖邨雜題<lb/>
<pb n="KR4h0143_WYG_153-11a"/>
市逺春深客到稀草堂終日掩柴扉釀成新蜜蜂兒静<lb/>
分盡殘泥燕子歸<lb/>
　　　秋夜<lb/>
庭院蕭條夜氣清卧聽宫漏下宫城旅懐生怕還鄉夢<lb/>
留取殘燈伴雨聲<lb/>
　　　春日絶句<lb/>
吏来屢敗哦詩興雨作常妨載酒行忽見家家插楊栁<lb/>
始知今日是清明<lb/>
<pb n="KR4h0143_WYG_153-11b"/>
故園蛺蝶最多種百草長時花亂開窮巷春風元不到<lb/>
一雙誰遣過牆来<lb/>
桃李吹成九陌塵客中又過一年春餘寒漠漠城南路<lb/>
只見鞦韆不見人<lb/>
　　　秋思<lb/>
烏桕㣲丹菊漸開天髙風送雁聲哀詩情也似幷刀快<lb/>
剪得秋光入巻來<lb/>
　　　春晚出逰<lb/>
<pb n="KR4h0143_WYG_153-12a"/>
風急名花紛絳雪土鬆香草出瑶簮且呼野艇西村去<lb/>
未必㣲雲便作隂<lb/>
　　　溪月<lb/>
天風吹髪冷颼颼獨向沙邊上釣舟愁絶平羗江上月<lb/>
向人依舊半輪秋<lb/>
　　　雨後<lb/>
雨後涼生病體輕閒拖拄杖出門行槐花落盡桐隂薄<lb/>
時有殘蟬一兩聲<lb/>
<pb n="KR4h0143_WYG_153-12b"/>
　　　感昔<lb/>
白帝城邊鶯亂啼憶騎瘦馬踏春泥老来感舊多悽愴<lb/>
孤夢時時到瀼西<lb/>
　　　栁橋<lb/>
村路初晴雪作泥經旬不到小橋西出門頓覺春来早<lb/>
栁染輕黄已蘸溪<lb/>
　　　倚橋二首<hi>録一首</hi>
曲曲闌干縹緲間哦詩本欲破除閒無端又起天涯感<lb/>
<pb n="KR4h0143_WYG_153-13a"/>
淡墨生綃數㸃山<lb/>
　　　夢中作<lb/>
野鶴翩躚啄粒㣲碧桃縹緲著花稀海山又見春風到<lb/>
丹竈苔封人未歸<lb/>
　　　出逰歸卧得雜詩<lb/>
久讀仙經學養形未容便應少㣲星一枝新鍜金鴉觜<lb/>
更向名山斸茯苓<lb/>
　　　縱筆<lb/>
<pb n="KR4h0143_WYG_153-13b"/>
騎鶴翩翩過月傍浩然風露九秋涼忽聞捲地潮聲起<lb/>
始覺江山近故鄉<lb/>
　　　春日雜興<lb/>
行人陌上思悠悠十里斜陽古渡頭一片落花無覔處<lb/>
只教芳草管閒愁<lb/>
　　　湖上晚望<lb/>
閒人無處破除閒待得漁舟一一還峰頂夕陽煙際水<lb/>
分明六幅巨然山<lb/>
<pb n="KR4h0143_WYG_153-14a"/>
　　　梅市書事<lb/>
羸馬孤愁不可勝小詩未忍付瞢騰一聲客枕江頭雁<lb/>
數㸃商船雨外燈<lb/>
　　楊萬里<lb/>
　　　題照上人迎翠軒<lb/>
寺外秋山觸眼明寺根秋水洗心清晴嵐暖翠来未了<lb/>
不用髙人倒屣迎<lb/>
　　　閒居初夏午睡起二絶句<lb/>
<pb n="KR4h0143_WYG_153-14b"/>
梅子留酸軟齒牙芭蕉分緑與窗紗日長睡起無情思<lb/>
閒看兒童捉栁花<lb/>
松隂一架半弓苔偶欲看書又嬾開戲掬清泉灑蕉葉<lb/>
兒童悮認雨聲来<lb/>
　　　早行鳴山<lb/>
淡淡青霜薄薄氷曉寒端為作新晴殷勤喚醒梅花睡<lb/>
枝上春禽一兩聲<lb/>
　　　都下無憂館小樓春盡旅懐<lb/>
<pb n="KR4h0143_WYG_153-15a"/>
不闗老去願春遲只恨春歸我未歸最是楊花欺客子<lb/>
向人一一作西飛<lb/>
　　　金溪道中<lb/>
野花垂路止人行田水偏尋缺處鳴近浦人家随曲折<lb/>
插秧天氣半隂晴<lb/>
　　　二月十九日度大庾嶺題雲封寺<lb/>
梅葉成隂梅子肥梅花應恨我来遲明年若寄江西信<lb/>
莫折南枝折北枝<lb/>
<pb n="KR4h0143_WYG_153-15b"/>
　　　過沙頭<lb/>
過了沙頭漸有村地平江闊氣清温暗潮已到無人㑹<lb/>
只有篙師識水痕<lb/>
　　　三月晦日逰越王臺<lb/>
越王臺上落花春一掬山光兩袖塵随分杯盤随處醉<lb/>
自憐不及踏青人<lb/>
　　　出真陽峡<lb/>
今嵗春風漲又銷水痕猶印石間茅浮槎却被春流誤<lb/>
<pb n="KR4h0143_WYG_153-16a"/>
長挂江邊小樹梢<lb/>
春光濃裏更江行畫舫分明似水亭出了青陽恰惆悵<lb/>
數峰如筍雨中青<lb/>
　　　碧落洞<lb/>
夢中曾泊洞前船落絮飛花是去年今日来尋船泊處<lb/>
一江風雨草連天<lb/>
　　　寒食雨中同舍約逰天竺得絶句呈陸務觀<lb/>
小溪曲曲亂山中潄水濺濺一線通兩岸桃花總無力<lb/>
<pb n="KR4h0143_WYG_153-16b"/>
斜紅相倚卧春風<lb/>
　　　晚出浄慈送李子方<lb/>
畢竟西湖六月中風光不與四時同接天蓮葉無窮碧<lb/>
映日荷花别様紅<lb/>
　　　煙林曉望<lb/>
一疊青山一疊煙横鋪平野有無間直成萬丈鵞溪絹<lb/>
畫出江西秋曉山<lb/>
　　　宿新市徐公店<lb/>
<pb n="KR4h0143_WYG_153-17a"/>
籬落疎疎一徑深樹頭新緑未成隂兒童急走追黄蝶<lb/>
飛入花来無處尋<lb/>
　　　發慈湖過烈山望見歴陽一帶山<lb/>
夢繞天津月再彎慈湖觧纜已開顔淮山到眼渾相識<lb/>
直北青梢是定山<lb/>
　　　東園垣隅雙松可愛栽酴醿金沙以繞之<lb/>
雙松樹子碧團欒紅錦纒頭白錦冠儘放花枝過牆去<lb/>
不妨分與路人看<lb/>
<pb n="KR4h0143_WYG_153-17b"/>
　　　山莊李花<lb/>
山莊又報李花穠火急来看細雨中除却斷腸千樹雪<lb/>
别無春恨訴東風<lb/>
　　虞允文<lb/>
　　　瀘江亭<lb/>
映水林巒影顛倒濟川舟楫勢峥嶸東行萬里欲乗興<lb/>
更待一篙春水生<lb/>
　　張孝祥<lb/>
<pb n="KR4h0143_WYG_153-18a"/>
　　　蘄春道中<lb/>
霜浄波平水落灣我行正在畫圖間簾鈎不用怕風日<lb/>
且看江南江北山<lb/>
　　　題夏氏荘<lb/>
平湖漠漠雨霏霏壓水人家燕子飛欲向湖東問春色<lb/>
杏花無數㸃征衣<lb/>
　　　入桂林歇滑石驛題碧玉泉<lb/>
百折﨑嶇嶺路頭一環清駛石間流須君浄洗南来眼<lb/>
<pb n="KR4h0143_WYG_153-18b"/>
此去山川勝北州<lb/>
　　李燾<lb/>
　　　龍鵠山房<lb/>
已作清時鳥倦飛杜鵑更勸阿誰歸似嫌住處猶城郭<lb/>
不觧攜家隠翠㣲<lb/>
　　洪邁<lb/>
　　　問鑄堂<lb/>
澤國春寒未見花一江流水夕陽斜我来試上津頭望<lb/>
<pb n="KR4h0143_WYG_153-19a"/>
問鑄堂前有幾家<lb/>
　　朱熹<lb/>
　　　夜聞子規<lb/>
幽林欲雨氣含淒春晚端居園徑迷獨向髙齋展衾卧<lb/>
南山夜夜子規啼<lb/>
　　　夜雨二首<lb/>
擁衾獨宿聽寒雨聲在荒庭竹樹間萬里故園今夜永<lb/>
遥知風雪滿前山<lb/>
<pb n="KR4h0143_WYG_153-19b"/>
故山風雪深寒夜只有梅花獨自香此日無人問消息<lb/>
不應憔悴損年芳<lb/>
　　　梅花<lb/>
幽壑潺湲小水通茅茨煙雨竹籬空梅花亂發籬邊樹<lb/>
似倚寒枝恨朔風<lb/>
　　　寄諸同僚<lb/>
把酒江頭烟雨時遥知江樹已芳菲應憐倦客荒茅裏<lb/>
落盡梅花未得歸<lb/>
<pb n="KR4h0143_WYG_153-20a"/>
　　　渉澗水作<lb/>
幽谷濺濺小水通細穿危石認行蹤囘頭自愛晴嵐好<lb/>
却立灘頭數亂峰<lb/>
　　　小盈道中<lb/>
今朝行役是登臨極目郊原快賞心却笑從前嫌俗事<lb/>
一春牢落閉門深<lb/>
　　　春日<lb/>
勝日尋芳泗水濵無邊光景一時新等閒識得東風靣<lb/>
<pb n="KR4h0143_WYG_153-20b"/>
萬紫千紅總是春<lb/>
　　　觀書有感二首<lb/>
半畆方塘一鑑開天光雲影共徘徊問渠那得清如許<lb/>
為有源頭活水来<lb/>
昨夜江邊春水生䝉衝巨艦一毛輕向来枉費推移力<lb/>
此日中流自在行<lb/>
　　　示西林可師二首<lb/>
身世年来欲兩㤀一春随意住僧房行逢舊隠低囘久<lb/>
<pb n="KR4h0143_WYG_153-21a"/>
緑樹鶯啼清晝長<lb/>
幽居四畔只空林啼鳥落花春意深獨宿塵龕無夢寐<lb/>
五更山月照寒衾<lb/>
　　　昨夕不知有雪而晨起四望逺峰皆已變色再<lb/>
　　　用元韻作兩絶句<lb/>
朔風吹盡暮雲平室煖爐紅睡逹明但怪朝来滿山白<lb/>
不知昨夜打窗聲<lb/>
千林無葉一川平萬壑瓊瑶照夜明未覺殘梅飄落盡<lb/>
<pb n="KR4h0143_WYG_153-21b"/>
只愁羗管不成聲<lb/>
　　　入瑞巖道間得四絶句呈彦集充父二兄<lb/>
憶昔南逰桂樹隂歸来遺恨滿塵襟籃輿此日無窮思<lb/>
萬壑千巖秋氣深<lb/>
翩翩一馬兩肩輿路轉秋原十里餘共説前山深更好<lb/>
不辭迢逓欵禪居<lb/>
清溪流過碧山頭空水澄鮮一色秋隔斷紅塵三十里<lb/>
白雲黄葉兩悠悠<lb/>
<pb n="KR4h0143_WYG_153-22a"/>
風髙木落晚秋時日暮千林黄葉稀祇有蒼蒼谷中樹<lb/>
嵗寒心事不相違<lb/>
　　　偶題<lb/>
擘開蒼峡吼奔雷萬斛飛泉湧出来斷梗楛查無泊處<lb/>
一川寒碧自縈回<lb/>
　　　用西林舊韻二首<lb/>
一自籃輿去不回故山空鎖舊池臺傷心觸目經行處<lb/>
幾度親陪杖屨来<lb/>
<pb n="KR4h0143_WYG_153-22b"/>
上疏歸来空皂囊未妨随意宿僧房舊題嵗月那堪數<lb/>
慚愧平生一瓣香<lb/>
　　　後洞雪壓竹枝横道<lb/>
石灘聯騎雪垂垂已把南山入小詩後洞今朝逢折竹<lb/>
却思聯騎石灘時<lb/>
　　　壁間古畫精絶未聞有賞音者<lb/>
老木樛枝入太隂蒼崖寒水斷追尋千年粉壁塵埃底<lb/>
誰識良工獨苦心<lb/>
<pb n="KR4h0143_WYG_153-23a"/>
　　　霜月次擇之韻<lb/>
蓮花峰頂雪晴天虚閣霜清絶縷煙明發定知花簌簌<lb/>
如今且看竹姢姢<lb/>
　　　蓮花峰次敬夫韻<lb/>
月曉風清堕白蓮世間無物敢争妍如何今夜峰頭雪<lb/>
撩得新詩續舊篇<lb/>
　　　殘雪未消次擇之韻<lb/>
脚底悲風舞凍鴉此行真是躡蒼霞仰頭若木敷瓊蕊<lb/>
<pb n="KR4h0143_WYG_153-23b"/>
不是人間玉樹花<lb/>
　　　林間殘雪時落鏘然有聲<lb/>
青鞋布韈踏瓊瑶十里晴林未覺遥忽復空枝堕殘雪<lb/>
恍疑鳴璬落叢霄<lb/>
　　　福嚴寺囘望嶽市<lb/>
昨夜相攜看霜月今朝誰料起寒烟安知明日千峰頂<lb/>
不見人間萬里天<lb/>
　　　晚霞<lb/>
<pb n="KR4h0143_WYG_153-24a"/>
日落西南第幾峰斷霞千里抹殘紅上方傑閣凭欄處<lb/>
欲盡餘暉怯晚風<lb/>
　　　過髙臺擕信老詩集夜讀上封方丈次敬夫韻<lb/>
十年聞說信無言草草相逢又黯然借得新詩連夜讀<lb/>
要從苦淡識清妍<lb/>
　　　醉下祝融峰作<lb/>
我来萬里駕長風絶壑層雲許盪胸濁酒三杯豪氣發<lb/>
朗吟飛下祝融峰<lb/>
<pb n="KR4h0143_WYG_153-24b"/>
　　　讀林擇之二詩有感<lb/>
筍輿随望入寒煙每誦君詩輙黯然今夜定知連榻夢<lb/>
一時飛堕錫山前<lb/>
竹輿傲兀聽嘔啞合眼歸心已到家逰子上堂慈母笑<lb/>
豈知行李尚天涯<lb/>
　　　次韻擇之懐張敬夫<lb/>
往時連騎向衡山同賦新詩各據鞍此夜相思一杯酒<lb/>
囘頭猶記雪漫漫<lb/>
<pb n="KR4h0143_WYG_153-25a"/>
　　　宿新喻驛夜聞風鐸<lb/>
倦枕敧眠到五更却嫌風鐸久悲鳴恍疑絺綌南鄰夜<lb/>
寒鐵丁東客夢驚<lb/>
　　　題萬安野館<lb/>
身似孤雲去復還投装猶記此窗間只應煙雨蒼茫外<lb/>
即是當時萬疊山<lb/>
　　　萬安遇長沙便欲附書不果<lb/>
長沙一别兩悠悠夢想清湘帶橘洲欲寄行人數行字<lb/>
<pb n="KR4h0143_WYG_153-25b"/>
行人不作置書郵<lb/>
　　　過樟木鎮晚晴二首<lb/>
朝晴遣我看薌林頃刻浮雲萬里隂拂袖凌風三十里<lb/>
依然寒日照長吟<lb/>
飛雲極目疑梅嶺落日囘頭夢橘洲從此不愁東路永<lb/>
秖應西望轉悠悠<lb/>
　　　赤岡頭望逺山作<lb/>
曉起清江弄小舟晚風吹過赤岡頭逺峰自作修睂歛<lb/>
<pb n="KR4h0143_WYG_153-26a"/>
萬里那知客子愁<lb/>
　　　次韻擇之漫成<lb/>
落日晴江更逺山逺山猶在有無間不須極目傷懐抱<lb/>
且看漁船近往還<lb/>
　　　竹節灘<lb/>
船下清江竹節灘長煙漠漠水漫漫人家斷岸斜陽好<lb/>
客子中流薄暮寒<lb/>
　　　次韻擇之舟中有作二首<lb/>
<pb n="KR4h0143_WYG_153-26b"/>
一江煙水浩漫漫昨夜扁舟寄此間共向船頭望南北<lb/>
不知何處是家山<lb/>
一席三人抵項眠心知篷外水如天起来却怪天如水<lb/>
月落烏啼浦樹邊<lb/>
　　　次韻擇之進賢道中漫成五首<hi>録二首</hi>
白酒頻斟當啜茶何妨一醉野人家據鞍又向岡頭望<lb/>
落日天風雁字斜<lb/>
誰作窗間擁鼻聲更哦樂府短歌行從敎永夜清無寐<lb/>
<pb n="KR4h0143_WYG_153-27a"/>
只恐晨雞不肯鳴<lb/>
　　　次韻擇之金歩喜見大江有作<lb/>
江頭四望逺峰稠江水中間自在流並岸東行三百里<lb/>
水源窮處即吾州<lb/>
　　　次韻擇之餘干道中<lb/>
寒盡春生草又青化工消息幾曾停因君一詠陵陂麥<lb/>
恍憶儂家老圃亭<hi>亭下予家種麥處也</hi>
　　　野望<lb/>
<pb n="KR4h0143_WYG_153-27b"/>
登髙立馬瞰晴川四靣平林接暝煙東望不堪頻極目<lb/>
歸心已度鳥飛前<lb/>
　　　山茶<lb/>
江南池館壓深紅零落荒煙細雨中却是北人知愛惜<lb/>
數枝和雪上屏風<lb/>
　　　夜聞擇之誦師曾題畫絶句遐想髙致偶成小<lb/>
　　　詩<lb/>
一幅瀟湘不易求新詩誰遣送閒愁遥知水逺天長外<lb/>
<pb n="KR4h0143_WYG_153-28a"/>
更有離騷極目秋<lb/>
　　　送林擇之還鄉赴選<lb/>
門外槐花似欲黄髙堂應望促歸装箇中自有超然處<lb/>
肯學兒曹一例忙<lb/>
今朝握手送君歸馬上薰風拂靣吹不用丁寧防曲學<lb/>
寒窗久矣共心期<lb/>
　　　次彭應之魚樂亭韻<lb/>
亭前活水破輕氷漸見逰鯈傍石稜老子自知魚樂處<lb/>
<pb n="KR4h0143_WYG_153-28b"/>
不須莊恵與同登<lb/>
　　　次劉彦集木犀韻<lb/>
衆芳揺落九秋期横出天香第一枝莫似寒梅太孤絶<lb/>
更教遥夜笛中吹<lb/>
秋到寒巖桂樹叢小山唫罷思悲翁不妨更作淹留計<lb/>
占取人間十里風<lb/>
　　　寄謝劉彦集菖蒲之貺<lb/>
君家蘭杜久萋萋近養菖蒲緑未齊乞與幽人伴岑寂<lb/>
<pb n="KR4h0143_WYG_153-29a"/>
小窗風露日低迷<lb/>
　　　寄吴公濟兼簡李伯諫<lb/>
客子歸来春未深祇應寒雨罷登臨閒窗竟日焚香坐<lb/>
一段孤明見此心<lb/>
三徑莓苔晝掩闗君来問道却空還從今蠟屐應無恙<lb/>
有興何妨再入山<lb/>
　　　唐石雪中<lb/>
春風欲動客辭家霖潦縦横路轉賖行到溪山愁絶處<lb/>
<pb n="KR4h0143_WYG_153-29b"/>
千林一夜玉成花<lb/>
　　　崇壽客舍夜聞子規得三絶句寫呈平父兄煩<lb/>
　　　為寄彦集兄及兩縣間諸親友<lb/>
空山初夜子規鳴静對琴書百慮清喚得形神兩超越<lb/>
不知底是斷腸聲<lb/>
空山中夜子規啼病怯餘寒覓故衣不為明時堪眷戀<lb/>
久知岐路不如歸<lb/>
空山後夜子規號斗轉星移月尚髙夢裏不知歸未得<lb/>
<pb n="KR4h0143_WYG_153-30a"/>
已驅黄犢度寒皋<lb/>
　　　戲贈勝私老友<lb/>
槐花黄盡不闗渠老向功名意自疎乞得山田三百畆<lb/>
青燈徹夜課農書<hi>勝私先侍講嘗著農書三卷</hi>
　　　晚雨涼甚偶得小詩請問逰山之日并請劉平<lb/>
　　　父作主人<lb/>
幾年不踏仙洲路夢入青藤古木間好趂新秋一畨雨<lb/>
晝寒亭下弄潺湲<lb/>
<pb n="KR4h0143_WYG_153-30b"/>
　　　黎嶺西南水石佳處不減廬阜戲呈子厚<lb/>
谷深石瘦水潺潺便是楞伽折桂間珍重下邳圯上客<lb/>
一年幾度到廬山<lb/>
　　　次吕季克東堂九詠<hi>録三首</hi>
　　　　愛蓮<lb/>
聞道移根玉井傍開花十丈是尋常月明露冷無人見<lb/>
特為先生引興長<lb/>
　　　　月臺<lb/>
<pb n="KR4h0143_WYG_153-31a"/>
臺上無人伴苦吟歸鴉過盡日西沉須臾玉匣開塵鏡<lb/>
却有孤光共此心<lb/>
　　　　海棠屏<lb/>
蜀樹成行翠作圍花開時節更芳菲主人夢亦尋春去<lb/>
栩栩深穿錦障飛<lb/>
　　　至鳯凰山再作<lb/>
門前寒水青銅闕林外晴峰紫帽孤記得南垞通栁浪<lb/>
依稀全是輞川圖<lb/>
<pb n="KR4h0143_WYG_153-31b"/>
　　　次劉正之芙蓉韻<lb/>
淺緑深紅出短籬望中都是可憐枝要看亂颭寒塘水<lb/>
更待金風滿意吹<lb/>
　　　次韻擇之發臨江<lb/>
千里煙波一葉舟三年已是兩經由今宵又過豐城縣<lb/>
依舊長江直北流<lb/>
　　　次二友石井之作<lb/>
一竇隂風萬斛泉新秋曾此弄清漣人言湛碧深無底<lb/>
<pb n="KR4h0143_WYG_153-32a"/>
只恐潛通小有天<lb/>
泉嵌側畔一川明水石縈廻更有情聞說近来疏葺好<lb/>
想應仍是舊溪聲<lb/>
　　　益公道人相見信安道温陵舊逰出示近詩次<lb/>
　　　韻<lb/>
别来幾度見歸鴻嵗月悠悠一夢中莫道相望湖海濶<lb/>
争知千里不同風<lb/>
一身十里伴征鴻北去南来羇旅中珍重故人相認得<lb/>
<pb n="KR4h0143_WYG_153-32b"/>
新詩重舉舊家風<lb/>
　　　劉子澄逺寄羊裘且有懐仁輔義之語戲成兩<lb/>
　　　絶為謝以發千里一笑<lb/>
短棹長蓑九曲灘晚来閒弄釣魚竿幾囘欲過前灣去<lb/>
却怕斜風特地寒<lb/>
誰把羊裘與醉披故人心事不相違狂奴今夜知何處<lb/>
月冷風淒未肯歸<lb/>
　　　過盖竹作二首<lb/>
<pb n="KR4h0143_WYG_153-33a"/>
二月春風特地寒江樓獨自倚欄干箇中詎有行藏意<lb/>
且把前峰細數看<lb/>
浩蕩鷗盟久未寒征驂聊此駐江干何時買得漁船就<lb/>
乞與人間畫裏看<lb/>
　　　戲答楊庭秀問訊離騷之句<lb/>
昔誦離騷夜扣舷江湖滿地水浮天只今擁鼻寒窗底<lb/>
爛却沙頭月一船<hi>佛法不怕爛却禪家語也</hi>
　　　春和子服老弟黄楊㳺巖二詩<hi>録一首</hi>
<pb n="KR4h0143_WYG_153-33b"/>
聞道黄楊山上頭千峰環抱百泉幽羨君拄杖年年去<lb/>
飽看人間萬頃秋<lb/>
　　　寄江文卿劉叔通<lb/>
我窮初不為能詩笑殺吹竽濫得痴莫向人前浪分雪<lb/>
世間真偽有誰知<hi>僕不能詩往嵗為澹菴胡公以此論薦平生僥倖多類此云</hi>
　　　梅<lb/>
姑射仙人氷雪容塵心已共彩雲空年年一笑相逢處<lb/>
長在愁煙苦霧中<lb/>
<pb n="KR4h0143_WYG_153-34a"/>
　　　趁韻<lb/>
千山木脫但空林天外哀鴻亦叫音認取溪亭今日意<lb/>
四更三月湧波心<lb/>
　　　吴山髙<lb/>
行盡吴山過越山白雲猶是幾重闗若尋汗漫相期處<lb/>
更在孤鴻滅没間<lb/>
　　　夜<lb/>
獨宿山房夜氣清一窗涼月共虛明鄰雞未作人聲絶<lb/>
<pb n="KR4h0143_WYG_153-34b"/>
時聽髙梧滴露鳴<lb/>
　　　題中峰杉徑<lb/>
盤囘山腹轉修蛇横入中峰小隠家好把穉杉縁徑插<lb/>
待迎涼月看清華<lb/>
　　　蘭<lb/>
謾種秋蘭四五莖疎簾底事大闗情可能不作涼風計<lb/>
䕶得幽香到晚清<lb/>
　　　水口行舟二首<lb/>
<pb n="KR4h0143_WYG_153-35a"/>
昨夜扁舟雨一蓑滿江風浪竟如何今朝試捲孤篷看<lb/>
依舊青山緑樹多<lb/>
鬱鬱層巒夹岸青春山緑水去無聲烟波一棹知何許<lb/>
鶗鴂兩山相對鳴<lb/>
　　　題嚴居厚溪莊圖<lb/>
平日生涯一短篷只今囘首畫圖中平章箇裏無窮事<lb/>
要見三山老放翁<hi>謂陸務觀時嚴居厚之官剡中</hi>
　　吕祖謙<lb/>
<pb n="KR4h0143_WYG_153-35b"/>
　　　春日<lb/>
短短菰蒲緑未齊汀洲水暖雁行低栁隂小艇無人管<lb/>
自送流花下别溪<lb/>
簷鐸無聲鳥語稀徑深鐘梵出花遲日斜遍繞谿南寺<lb/>
未信東風屬酒旗<lb/>
　　張栻<lb/>
　　　謝邢少連送葡萄豆蔲栽<lb/>
君家小圃占春光眼看龍鬚百尺長移向樓邊並寒井<lb/>
<pb n="KR4h0143_WYG_153-36a"/>
時年垂實更隂涼<lb/>
　　　夜得嶽後菴僧家園新茶甚多輙分數椀奉伯<lb/>
　　　承<lb/>
小園茶樹數十許走寄萌芽初得嘗雖無山頂烟嵐潤<lb/>
亦有靈泉一派香<lb/>
　　　筠州曾使君寄貺中州新芽賦此以謝<lb/>
黄蘗山前水逺沙春風吹石長靈芽午窗落磑飛瓊屑<lb/>
烏椀翻湯湧雪花<lb/>
<pb n="KR4h0143_WYG_153-36b"/>
　　　仲春有懐<lb/>
西湖景物元瀟灑楊栁新来兩岸垂亦有逰人往来否<lb/>
不應閒過看花時<lb/>
　　　登樓<lb/>
風雨經旬只閉門朝来倚檻已春深不知花片飛多少<lb/>
但覺江城滿緑隂<lb/>
　　　題城南書院<lb/>
新竹成林蕉葉青隔籬深處有蟬鳴晚涼更覺長堤静<lb/>
<pb n="KR4h0143_WYG_153-37a"/>
自遶荷花待月明<lb/>
秋後冬前一月晴小園佳處日經行半山木落樓臺露<lb/>
幾樹霜餘橘柚明<lb/>
曉来天氣更清新獨倚闌干正暮春花落花開鶯自語<lb/>
東風吹水細鱗鱗<lb/>
並湖數畆新疏闢便有魚兒作隊行我亦随流浮小艇<lb/>
晚涼細看縠紋生<lb/>
疎竹蕭蕭正雨聲眼中日影又還晴鈎窗燕坐夏將半<lb/>
<pb n="KR4h0143_WYG_153-37b"/>
荷葉已香湖水清<lb/>
睡覺西山月正平荷香不斷晚涼生園中雙鶴知人意<lb/>
巳作金風警露聲<lb/>
　　　臘月二日擕家城東觀梅夜歸<lb/>
前日看花正薄隂重来晴日更精神莫敎容易飛花片<lb/>
且放千林自在春<lb/>
　　　題庾樓<lb/>
南瞻廬阜北淮山下有長江萬頃寒往事無邊随去浪<lb/>
<pb n="KR4h0143_WYG_153-38a"/>
西風有客傍闌干<lb/>
　　　立春日禊亭偶成<lb/>
律囘嵗晚氷霜少春到人間草木知便覺眼前生意滿<lb/>
東風吹水緑差差<lb/>
　　　和陳擇之春日四絶<hi>録三首</hi>
花落花開總可憐嶠南亦復好風煙雨餘起我故園夢<lb/>
漠漠浮鷗水拍天<lb/>
年華冉冉春將半花事悤悤雨滿城想復東郊變新緑<lb/>
<pb n="KR4h0143_WYG_153-38b"/>
未妨擕酒趁初晴<lb/>
日長漸有簡編樂春半已將櫻筍来無數青山相慰藉<lb/>
有時明月共徘徊<lb/>
　　　和朱元晦韻<lb/>
一見瓊山眼為青馬蹄不覺渡沙汀如今誰是王摩詰<lb/>
為寫清新入畫屏<lb/>
　　王十朋<lb/>
　　　次韻潘先生寒食有感<lb/>
<pb n="KR4h0143_WYG_153-39a"/>
無賴楊花趁暖風旅中節物與愁逢一聲杜宇啼春怨<lb/>
知在花梢第幾重<lb/>
　　　過盤山宿旅邸<lb/>
一嶺迢迢十里賖行人半日踏煙霞青山遮莫盤千匝<lb/>
歸夢何曾不到家<lb/>
　　　鑑湖<lb/>
胸中萬頃元才子方外孤標賀季真鑑水縈回三百里<lb/>
風流何止兩唐人<lb/>
<pb n="KR4h0143_WYG_153-39b"/>
　　　蓴湖<lb/>
水晶銀線滿湖中遥與吴江氣象同我輩他年厭㳺宦<lb/>
思歸應不待秋風<lb/>
　　　府帥王公中秋宴客蓬莱閣分茶賞月于清白<lb/>
　　　亭某以幕僚與焉<lb/>
白髪青衫老幕官蓬莱秋月兩年看興来端欲乗風去<lb/>
不怕瓊樓玉宇寒<lb/>
　　　寳月師刻予舊題以寄因書絶句<lb/>
<pb n="KR4h0143_WYG_153-40a"/>
冊府經年巳倦逰夢魂随雁到峰頭山中老宿如相問<lb/>
為道歸期不待秋<lb/>
　　　左嶺<lb/>
北望吾廬山最好南通蕭寺境逾幽白雲夜向原中宿<lb/>
幾度随人過嶺頭<lb/>
　　　蘆花<lb/>
蘆花兩岸風蕭瑟渺渺烟波浸秋日鷗鷺家深不見人<lb/>
小舟忽自花中出<lb/>
<pb n="KR4h0143_WYG_153-40b"/>
　　　初九日離南用䕫州船<lb/>
扁舟經月泝江流又向江陵換蜀舟腸斷一聲離岸櫓<lb/>
不堪回首仲宣樓<lb/>
　　　夢覺偶成<lb/>
蚤秋良夜月朦朧夢覺涼生枕簟中數㸃過雲簷外雨<lb/>
一聲落木隴頭風<lb/>
　　吴儆<lb/>
　　　寓郡城客舍熱不可寐與程彦舉坐語逹旦<lb/>
<pb n="KR4h0143_WYG_153-41a"/>
淡月㣲雲對倚樓無聲河漢自西流髙城忽起梅花弄<lb/>
散作晴空萬里秋<lb/>
　　　壬午二月桃方盛開雪積其上光輝紅潤不可<lb/>
　　　形状詩以紀之<lb/>
粲粲乗鸞萬玉妃肯將紅艶鬭光輝只應侍宴瑶池罷<lb/>
猶帶天邊醉色歸<lb/>
　　　偶成<lb/>
宵来一雨破炎蒸蕉葉葵花照眼明稍與燈花尋舊約<lb/>
<pb n="KR4h0143_WYG_153-41b"/>
却嫌庭樹作秋聲<lb/>
　　　寓壺源僧舍二絶<lb/>
殘燈掩卷已三更風露㳙㳙月滿庭閒撲流螢衝暗樹<lb/>
危梢㸃㸃落寒星<lb/>
歸来閉户還髙枕窗隙微通月影斜風急忽驚烏鵲起<lb/>
空階簌簌堕松花<lb/>
　　王阮<lb/>
　　　留别昌國<lb/>
<pb n="KR4h0143_WYG_153-42a"/>
扶桑曾見日騰空老去歸田不復東一覺短簷他日夢<lb/>
起来惆悵晚窗紅<lb/>
　　　洞庭留别<lb/>
嶺松嵗古欲無根水石秋深未有痕無限好山將不去<lb/>
又移帆影過前村<lb/>
　　　見梅有感<lb/>
十月瀟湘盡放梅南枝曾避北枝開客愁無奈春消息<lb/>
腸斷江南驛使来<lb/>
<pb n="KR4h0143_WYG_153-42b"/>
　　林光朝<lb/>
　　　代陳季若上張帥<lb/>
栁堤九曲暗青絲畫㦸叢中晝影遲傳說姑蘇新樂府<lb/>
祇縁太守例能詩<lb/>
　　薛季宣<lb/>
　　　青田同七五兄作<lb/>
浩歌欵乃客消魂一抹煙林暝逺村花為㤀憂人一笑<lb/>
不知風雨作黄昬<lb/>
<pb n="KR4h0143_WYG_153-43a"/>
　　　邨居秋暮<lb/>
風回偃水縠紋平林末他山筆架横場圃未閒黄葉下<lb/>
鵓鳩啼雨忽啼晴<lb/>
　　陸九淵<lb/>
　　　晚春出箭溪<lb/>
晴雲冉冉薄斜暉春静衡門半掩扉風入牆頭丹杏晚<lb/>
髙枝頻颭亂花飛<lb/>
　　王希吕<lb/>
<pb n="KR4h0143_WYG_153-43b"/>
　　　夏日入直<lb/>
玉堂晝永暑風㣲簌簌飛花落小池徙倚幽欄憑問訊<lb/>
夏鶯飛出萬年枝<lb/>
　　劉爚<lb/>
　　　皇帝閣春帖子詞<lb/>
東風昨夜入簾帷便覺深宫漏影遲一曲凉州花盡放<lb/>
不須更作報春詩<lb/>
栁眼窺春暖欲眠梅芳㸃雪鬭新妍一年好處如今是<lb/>
<pb n="KR4h0143_WYG_153-44a"/>
　還勝清明寒食天<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_153-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選宋詩卷七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_239-1a"/>
　欽定四庫全書<lb/>
御選明詩卷七十<lb/>
　　七言律詩三<lb/>
　　　藍仁<lb/>
　　　　九日西莊懷弟<lb/>
　衰年無力逺登臨短杖扶持叩竹扃雨過林間雙澗碧<lb/>
　雲消天際一峯青黄花寂寞増詩瘦白髪凄涼畏酒醒<lb/>
　心把茱萸思骨肉鴈聲孤起夕陽汀<lb/>
<pb n="KR4h0143_WYG_239-1b"/>
　　　　寄張兼善<lb/>
　故人卜隠依山寺野老遷居到石村濁酒近篘謀共醉<lb/>
　新詩未穏許同論南風吹笋初成竹宿雨移松已引根<lb/>
　肯向草堂尋杜甫百年地僻有柴門<lb/>
　　　　病起偶成<lb/>
　春来春去總匆匆九十光隂卧病中緩步也愁平地險<lb/>
　加餐不與去年同生憎野草侵堦緑可惜殘花過眼空<lb/>
　昨日鄰童偶相值不知何處一衰翁<lb/>
<pb n="KR4h0143_WYG_239-2a"/>
　　　寄雲松<lb/>
雲松隠者巢居處上有屏山下藉溪花徑夕陽眠鹿豕<lb/>
釣磯春雨集鳬鷖十年種术春林逺萬卷藏書草屋低<lb/>
久欲相從叩羲畫負苓長徃碧巖西<lb/>
　　　梅村與雲壑㑹宿<lb/>
清泉白石趣難忘又得春前㑹草堂對酒先拚今夕醉<lb/>
題詩還倚少年狂山林寂寞形容老氷雪間闗道路長<lb/>
共愛雞鳴聴山雨後期何處更連牀<lb/>
<pb n="KR4h0143_WYG_239-2b"/>
　　　雲壑寄恵黄楊木簮并詩<lb/>
黄楊為木至精堅寸榦三春長未全偶乞餘材簮短髪<lb/>
兼煩佳句寄衰年籜冠不用傍人正槲笠還宜覆頂圓<lb/>
慚愧病軀梳沐少鬅鬆雙鬢日髙眠<lb/>
　　　述懐<lb/>
衰年無思獨栖栖月旦何勞更品題自古冥飛知避弋<lb/>
從来世事笑吹韲階前野雀雞司食谷底芳蘭棘自迷<lb/>
天末數峯猶在眼㣲陽隠隠暮雲西<lb/>
<pb n="KR4h0143_WYG_239-3a"/>
　　　謝劉蘭室見恵網巾二首<lb/>
故人于我最相親分恵青絲作網巾鏡裏形容加束縛<lb/>
眼中綱目細條陳少遮白髪安垂老轉襯烏紗障俗塵<lb/>
更與籜冠藜杖稱世間還有葛天民<lb/>
故人念我鬢毛疎結網裁巾寄敝廬白雪盈簮收已盡<lb/>
烏紗著紙畫難如門臨寒水頻看鏡籬掩秋蓬不用梳<lb/>
昨日客来應怪問衰容欲變少年餘<lb/>
　　藍智<lb/>
<pb n="KR4h0143_WYG_239-3b"/>
　　　秋夕懐王長文<lb/>
月落秋山夜正中飛雲寥落海天空攬衣誰念聞雞舞<lb/>
拔劒終期汗馬功河漢星辰連北斗蒹葭霜露滿西風<lb/>
憂時王粲頭如雪却憶登樓賦最工<lb/>
　　　答蕭子仁<lb/>
每憶詩篇共討論更煩書札致慇懃西風一夜蕭蕭雨<lb/>
落日三山渺渺雲碧海魚龍秋正蟄空江鴻鴈夜多聞<lb/>
茅簷寂寞黄花晚欲采寒香逺寄君<lb/>
<pb n="KR4h0143_WYG_239-4a"/>
　　林弼<lb/>
　　　答牛士良典簿<lb/>
海國秋風客鬢華逺来共駕指南車越裳方物供周室<lb/>
趙尉提封入漢家裘馬清狂成舊夢斗牛空闊接仙槎<lb/>
扁舟凖擬同歸去明月洲前蘆荻花<lb/>
　　　用貢泰甫尚書韻贈别吳君濟掾史<lb/>
東風蒲柳滿江津盃酒離亭暫别君春事又隨紅紫老<lb/>
人生每似燕鴻分榕亭雨過聞鶯語桑海天青見鶴羣<lb/>
<pb n="KR4h0143_WYG_239-4b"/>
東府仙人應握手三神髙處望紅雲<lb/>
　　張紳<lb/>
　　　湖中翫月<lb/>
銀波千頃照神州此夕人間别是秋地與樓臺相上下<lb/>
天隨星斗共沈浮一塵不向空中住萬象都于物外求<lb/>
醉吸清華逰碧落更于何處覓瀛洲<lb/>
　　　送勤上人歸靈鷲山<lb/>
靈鷲禪房我所思可堪春晚送勤師亂山啼鳥煙霞裏<lb/>
<pb n="KR4h0143_WYG_239-5a"/>
一路落花風雨時定有猿看牕外果應知苔䕶壁間詩<lb/>
門前有徑通三竺欲向中天采石芝<lb/>
　　　游冶城山<lb/>
瑤草秋深石磴長半空嵐氣濕衣裳江山佳處一亭古<lb/>
風雨来時四座涼隂洞水腥龍蛻骨仙巖雲暖麝生香<lb/>
道人好䕶新松樹長見清隂覆御牀<lb/>
　　練髙<lb/>
　　　送趙將軍<lb/>
<pb n="KR4h0143_WYG_239-5b"/>
崆峒一劒倚秋隂誰識將軍百戰心老去功名餘白髪<lb/>
閒来歌舞散黄金呼鷹大澤風竿勁射虎南山雪羽深<lb/>
敲缺唾壺銀燭短時人不解隴頭吟<lb/>
　　　送張起潛之柳州<lb/>
潯水環城擁翠来柳隂府署倚雲開唐祠侑食歌丹荔<lb/>
漢柱銘功篆緑苔日落雷塘龍霧合虹消桂嶺颶風回<lb/>
南行無鴈音書少别思綿綿不易裁<lb/>
　　　送雲南教授劉後耕<lb/>
<pb n="KR4h0143_WYG_239-6a"/>
見說思陵過五溪熱雲蒸草瘴天低星聨南極窮朱鳥<lb/>
山抱中流界碧雞苜蓿照盤官况冷芭蕉夾道驛程迷<lb/>
巍巍堯徳元無外未必文風阻逺黎<lb/>
　　王佑<lb/>
　　　次梧州<lb/>
蒼梧平逺水如苔日出官船盪槳開五筦江從南海去<lb/>
九疑山跨道周来乗槎蜑户縁流柱輸粟猺民出峒回<lb/>
聖代分巡方遣使咨詢敢憚徧蒿莱<lb/>
<pb n="KR4h0143_WYG_239-6b"/>
　　　荆南舟中寄華容孫景賢<lb/>
故人不見十年餘聞就華容早卜居湖上屢停千里棹<lb/>
嶺南不寄一行書别来每恨知心少老去翻令㑹面疎<lb/>
題句荆南煩去客早春問訊向茅廬<lb/>
　　張恕<lb/>
　　　無題四首<lb/>
銀屏曲曲掩秋塵何處車聲五色鱗飛燕曽為掌上舞<lb/>
崔徽不及巻中真蕙花清露紉成佩菱帶文波繡作茵<lb/>
<pb n="KR4h0143_WYG_239-7a"/>
獨倚疎桐無限思盡憑雞卜問江神<lb/>
一夜冷風入翠幢夢魂長是繞湘江香螺脫靨煙生幄<lb/>
豆蔲含胎蝶滿窓碧袖臺空雲雨斷綘河星動女牛雙<lb/>
牢愁得似秦城逺幾日重圍未肯降<lb/>
罘罳涼月午隂移漠漠重簾怨阿螭竹泫啼紅猶染淚<lb/>
藕分纎碧尚牽絲題封欲寄金條脫收子休彈玉局棋<lb/>
惆悵章臺南畔柳何人折盡最長枝<lb/>
新水流雲滿緑臯畫橋㣲步聴黄袍空傳解佩酬交甫<lb/>
<pb n="KR4h0143_WYG_239-7b"/>
只惜能詩似倩桃柳色障塵侵小扇荷筩含雨沁香醪<lb/>
蛾眉老去都陳迹懐古懐春謾自勞<lb/>
　　劉三吾<lb/>
　　　餞周左丞<lb/>
從戎江漢亦多年又領王師過極邊已展召公新土宇<lb/>
載開馬援舊山川諸生爼豆陳兵後父老壺漿拜馬前<lb/>
最是老儒淹滯久乞將骸骨早歸田<lb/>
　　　寄家<lb/>
<pb n="KR4h0143_WYG_239-8a"/>
離别家山已數年故園桃李想依然東風客外歸心切<lb/>
落日雲邊望眼穿龍虎衛前花夾道鳯皇臺畔水連天<lb/>
丁寧為䕶溪邊石留取歸来繫釣船<lb/>
　　吳琳<lb/>
　　　開化道中<lb/>
重岡狹路倦登臨喜見溪流華步深楊栁樹邊舟小小<lb/>
海棠花上雨沈沈一春王事過三月千里家書繫寸心<lb/>
無補盛時縻好爵不才端合老雲林<lb/>
<pb n="KR4h0143_WYG_239-8b"/>
　　許伯旅<lb/>
　　　嵗暮有懐在京諸友<lb/>
嵗寒誰製女蘿衣回首天涯生事㣲帶劒不辭屠狗辱<lb/>
讀書空媿斲輪譏丹丘雲樹三江隔白下鱗鴻十月稀<lb/>
聞說五湖春色起棹船却欲話南歸<lb/>
　　　春懐潘松溪先生<lb/>
壯日劬書盡五車扳龍曽上太清家老歸栗里惟躭酒<lb/>
官滿河陽尚有花嵗晚驊騮知道路天寒鴻鴈啄汀沙<lb/>
<pb n="KR4h0143_WYG_239-9a"/>
英賢出處闗機運亦欲東溟理釣槎<lb/>
　　秦約<lb/>
　　　送殷孝章之咸陽教諭<lb/>
西上長安跋涉勞三千里外朔風號地連渭水秦川近<lb/>
山接終南泰華髙故國總消龍虎氣斷碑猶打駱駝膏<lb/>
一官莫笑儒林選曽捧琅函覲赭袍<lb/>
　　韓宜可<lb/>
　　　題蓬莱深處<lb/>
<pb n="KR4h0143_WYG_239-9b"/>
聞道蓬莱别有春五雲深處隔凡塵松迷鶴徑渾無路<lb/>
花暗簫聲不見人滄海日華翻貝葉三山霞氣逐飇輪<lb/>
劉郎自是神仙侣何用天台更問津<lb/>
　　　五華山圖<lb/>
五華之山山上頭俯視東海如浮漚豈無四萬八千丈<lb/>
亦有五城十二樓翠蕖影落中天曉玉柱光含大地秋<lb/>
何日相從陪杖屨西風林外一長謳<lb/>
　　陶誼<lb/>
<pb n="KR4h0143_WYG_239-10a"/>
　　　湛上人種秀樓詩樓在四明東湖上<lb/>
百尺樓居聳碧霄天開圖畫足逍遙一帆春雨来湖口<lb/>
兩岸青山落樹腰夜坐翻經香欲冷詩成倚柱酒㣲消<lb/>
東還擬遂登臨興慚愧無才趂早朝<lb/>
　　張適<lb/>
　　　送友人之邵武推官<lb/>
遨遊京國嵗華侵一命南還雨露深囊裏尚存言事藁<lb/>
牀頭已盡結交金晚雲零落同官况秋水㣲茫亂客心<lb/>
<pb n="KR4h0143_WYG_239-10b"/>
到郡縱知懐故舊地遙無鴈寄新吟<lb/>
　　　江館<lb/>
黄葉孤村逕路遙時来幽客伴蕭條一簾林影雲生樹<lb/>
滿屋江聲雨送潮衲子說因徴徃世鄰翁觸事話前朝<lb/>
此鄉喜得離喧雜自分從漁更學樵<lb/>
　　　對雨<lb/>
住近南塘栁盖扉涼風送雨薄絺衣簷花暗應鄰舂下<lb/>
沙鳥明隨客棹飛蝸篆登牀延筆格燕泥上壁汙琴徽<lb/>
<pb n="KR4h0143_WYG_239-11a"/>
蒼苔駁石林間路一月春隂客到稀<lb/>
　　　董山人来白田為寄髙季迪詩賦此贈别<lb/>
江榻雲花散復凝水禽争語即晨興正當送客南塘路<lb/>
更擬酬詩北郭朋渚柳風生煙縷縷漁磯潮落石層層<lb/>
荒村迎送還難免泯迹山深恨未能<lb/>
　　　立夏日晚過丁卿草堂<lb/>
江上茅堂柳四垂又逢旅次過春時雨多苔蝕懸琴壁<lb/>
水滿蛙生洗硯池風浦蕭蕭帆過疾煙空漠漠鳥来遲<lb/>
<pb n="KR4h0143_WYG_239-11b"/>
避喧心事何人解牕下幽篁許獨知<lb/>
　　　次韻髙槎軒燕集之作<lb/>
江郊風景頗深幽偶此拏舟得載逰新草路迷誰辨樹<lb/>
舊磯波煖共尋鷗學人渚燕頻来徃似客汀雲任去留<lb/>
醉裏有懐空悵望淡煙斜日滿青丘<lb/>
　　　喜晴<lb/>
風生柳港雨晴初塵鞅何曽識我廬燕蹴落紅沾几席<lb/>
日移嫩緑上琴書傷春未許樽無醁留客尤憐饌有魚<lb/>
<pb n="KR4h0143_WYG_239-12a"/>
自覺歸田便野性不妨竟日帶經鋤<lb/>
　　　過朱卿宅<lb/>
斜日疎林獨杖過避人歸鳥拂煙蘿居瀕東海知潮候<lb/>
門對南湖解棹歌烏桕樹紅霜落早白蘋花老鴈来多<lb/>
悲哉宋玉空愁絶矯首秋風兩鬢皤<lb/>
　　　病後<lb/>
支離病骨不禁風茅屋秋深水國中短髪因吟多日白<lb/>
衰顔得酒暫時紅交飛柳巷將歸燕亂唳湖天欲下鴻<lb/>
<pb n="KR4h0143_WYG_239-12b"/>
秋興幾篇誰為藁阿戎爛爛未知工<lb/>
　　　山中春盡<lb/>
蘿磴松巖百摺斜清溪窈窕有人家樹深風送還山鶴<lb/>
石上泉流出洞花就竹編籬防早筍當牕出火焙新茶<lb/>
門前過澗﨑嶇路安得能来長者車<lb/>
　　馬治<lb/>
　　　與華景彰遊恵山<lb/>
華陂春水緑漪漪二月西山雪後時舊宅重尋孝子傳<lb/>
<pb n="KR4h0143_WYG_239-13a"/>
新年又赴故人期鶴鳴竹日當牕澹僧定茶煙出閣遲<lb/>
我欲同修清浄業泉頭来記四賢祠<lb/>
　　　寳梓二上人值雨留宿西澗草堂明日賦此以<lb/>
　　　贈<lb/>
相訪竹林茅屋下不因風雨豈留連棲遲尚辱諸公問<lb/>
来徃深慙二子賢落葉下山逢虎跡疎鐘隔水見人煙<lb/>
舊遊空憶錢塘去聞道如今異昔年<lb/>
　　　食茯苓粥<lb/>
<pb n="KR4h0143_WYG_239-13b"/>
頗聞學士防風粥曽喫詩人錦帶羮豈謂茯苓宜嵗晚<lb/>
已收秔稻得霜晴腥膻習漫從教洗禽鳥形殘不忌烹<lb/>
飽食未須論月給石杉偕坐聴松聲<lb/>
　　　因泉公歸簡王秀才<lb/>
泉公相見即言歸因憶王生住翠㣲詩巻或留禪榻畔<lb/>
酒船還傍釣魚磯春来物色偏愁思老去人情願息機<lb/>
欲折芳馨遺逺者勞心東逐片雲飛<lb/>
　　　次韻酬履道雨後偶題<lb/>
<pb n="KR4h0143_WYG_239-14a"/>
竹裏新泉繞屋除長年吾得樂閒居道心淡泊諸塵外<lb/>
山意㣲茫邃古初風雨滿簷松子落夕陽穿樹橘林疎<lb/>
可憐原憲閑来徃猶自生涯不廢書<lb/>
　　　縱筆一首次履道韻<lb/>
多羅樹下昔徜徉塵世歸来已渺茫猶有狂吟一百首<lb/>
逢人大笑億千塲西風雪氣紛紛白夜雨河流混混黄<lb/>
忽對青山嗟嵗晚知君縱筆興難忘<lb/>
　　盧熊<lb/>
<pb n="KR4h0143_WYG_239-14b"/>
　　　寄朱伯盛<lb/>
白首躭書更不忘鵠文蟲篆爛生光髙人為賦峩冠石<lb/>
太史曽題琢玉坊野屐踏雲閒看竹春簾凝霧静焚香<lb/>
别来又汎松陵棹渺渺輕鷗江水長<lb/>
　　朱熙<lb/>
　　　玉山草堂<lb/>
玉山主人清且妍標格噭噭人中仙對花時復得詩句<lb/>
愛客每能揮酒錢寒燈巢雪歌暖響春水桃源放畫船<lb/>
<pb n="KR4h0143_WYG_239-15a"/>
我將載酒即相覓與爾醉倒薫風前<lb/>
　　王敬中<lb/>
　　　南湖齋居寄友人<lb/>
山寒夜透青綾被海日朝明白玉珂隠几不知春已晚<lb/>
停杯驚見落花多旃檀香裏来僧梵楊柳橋邉起棹歌<lb/>
咫尺湖光不相見竹牀琴調近如何<lb/>
　　　贈周元初尊師<lb/>
𤣥都道士身如鶴長傍青松寄此生夢破九霄風雨急<lb/>
<pb n="KR4h0143_WYG_239-15b"/>
神遊八表雪霜清瓊笙每應秋聲起縞羽㣲連夜色明<lb/>
我欲相從拾瑤草漫山落葉斷人行<lb/>
　　張輅<lb/>
　　　贈陳士寧<lb/>
横溪别業錦雲鄉紅白蓮花薜荔牆百事不闗心獨静<lb/>
孤雲無著興俱長佳人雪藕供㣲醉童子分茶坐晚香<lb/>
如此好懐誰解寫詩成還讓孟襄陽<lb/>
　　鎦炳<lb/>
<pb n="KR4h0143_WYG_239-16a"/>
　　　簡戴彦碩<lb/>
故人結得草堂低老圃連城近市西碧注硯池荷葉露<lb/>
紅黏屐齒杏花泥書懸牛角朝畊地飯餉魚苗晚灌畦<lb/>
只恐長安雲路近馬蹄催夢聴朝雞<lb/>
　　　早春呈吳待制<lb/>
上林春早陌塵香紫禁觚稜射日光新緑御河搖柳黛<lb/>
小紅宫樹試桃粧山連曉氣蟠龍虎臺枕東流憶鳯皇<lb/>
心折故園幽興獨尋僧看竹過鄰牆<lb/>
<pb n="KR4h0143_WYG_239-16b"/>
　　　春寒寄魏居敬<lb/>
上苑春寒花信遲東風不放鎮帷犀柳塘沙冷迴鴛夢<lb/>
草閣梁深落燕泥苔蝕井楣蝸觸角篝連香灺麝凝臍<lb/>
典衣剰欲消塵鬢暖日城南信杖藜<lb/>
　　　寄賈文彬巡檢<lb/>
故人為别動經春野渡維舟送夕曛銀燭照牕秋聴雨<lb/>
角弓懸壁晚看雲山城旗影中流見草閣書聲隔岸聞<lb/>
江漢茫茫多舊識猶能爼豆說將軍<lb/>
<pb n="KR4h0143_WYG_239-17a"/>
　　　文樓早朝柬程邦民諸公<lb/>
紫禁觚稜曙色㣲五更三㸃聴朝雞門開鳯闕鳴鞭肅<lb/>
駕備鸞輿簇仗齊玉座衮衣銀燭爛金罌湯餌翠簾低<lb/>
小臣簮筆還朝晚路繞芙蓉小苑西<lb/>
　　　與子昇弟觀捕魚<lb/>
柳條風脆已梳黄潮落溪毛石露梁帆脚壓霜寒撒網<lb/>
柁牙移月夜鳴榔載車有獵曽占渭鼔枻無歌豈濯湘<lb/>
义得錦鱗長尺半鄰翁新酒正吹香<lb/>
<pb n="KR4h0143_WYG_239-17b"/>
　　　寄表弟朱永容永賢昆季<lb/>
渭陽河畔畫樓西紅粉闌干柳樹齊牕底折花騎竹馬<lb/>
街頭籠草鬬山雞銀屏褥隠鴛鴦並綺户香凝翡翠栖<lb/>
回首繁華成舊夢對牀今雨不堪題<lb/>
　　郭奎<lb/>
　　　中酒<lb/>
春来中酒朝朝病擁被髙眠懶出門草沒漸迷湖上路<lb/>
花開未到郭西村湘娥有瑟催歸鴈楚客無書託故園<lb/>
<pb n="KR4h0143_WYG_239-18a"/>
惆悵東風醒亦醉夢中常是賦招魂<lb/>
　　　游三門山<lb/>
黄茅盖屋石為門路轉溪迴更有村果樹連園收芋栗<lb/>
豆花滿地散雞豚雲深易就漁樵隠山逺全忘市井喧<lb/>
何獨武陵堪避世此中佳處亦難言<lb/>
　　　早秋旅夕<lb/>
初月涼風夜向闌倚樓愁到笛聲殘天髙閶闔銀河白<lb/>
露滴梧桐金井寒多病馬卿猶是客幾時張翰也辭官<lb/>
<pb n="KR4h0143_WYG_239-18b"/>
年年怕近清秋日憶殺湖邉舊釣竿<lb/>
　　　山中喜晴<lb/>
山中十日苦風雪霧雨作寒纔放晴千澗水從松杪落<lb/>
半空雲逐馬頭行居人向暖分茶樹啼鳥知春喚客名<lb/>
不惜看花兼問酒東風歸路布袍輕<lb/>
　　　重吟<lb/>
重吟梁甫自悲嗟為惜流年鬢有華馬上折殘官路柳<lb/>
雨中過盡野牆花秦原萬里經圖逺楚澤三湘眺望賒<lb/>
<pb n="KR4h0143_WYG_239-19a"/>
人物尚思羊叔子峴山歸騎詠清笳<lb/>
　　　宿雨<lb/>
宿雨瀟瀟悴客心髙牕連日滯秋隂一枝未遂鷦鷯托<lb/>
四壁應愁蟋蟀吟家在淮南青桂老門臨湖水白蘋深<lb/>
鯉魚風熟香粇早釣艇誰撐近竹林<lb/>
　　　答王克讓<lb/>
南朝冠盖富才華謝朓新詩五色霞江水東来歸渤海<lb/>
河源西上接流沙如今駿馬誰收骨自古牽牛不服車<lb/>
<pb n="KR4h0143_WYG_239-19b"/>
每憶故人王逸少滄洲拾翠折疏麻<lb/>
　　　重憶西巖訪舊<lb/>
鶗鴂聲中宿雨晴白雲閒傍馬頭生東鄰茅屋新煙起<lb/>
南澗石橋春水平野老見多還問姓山花開盡不知名<lb/>
故人宅近青松下未到柴門已出迎<lb/>
　　王蒙<lb/>
　　　閒適二首<lb/>
緑楊堪繫五湖舟袖拂東風上小樓晴樹逺浮青嶂出<lb/>
<pb n="KR4h0143_WYG_239-20a"/>
春江曉帶白雲流古今我愛陶元亮鄉里人稱馬少游<lb/>
不負平生一杯酒相逢花下醉時休<lb/>
自笑愚公住翠㣲長年無事掩荆扉苔深緑綺閒棋局<lb/>
花落嚴陵舊釣磯紫术旋舂明日飯白雲堪製暮春衣<lb/>
溪南千樹碧桃下醉倒東風夜不歸<lb/>
　　　荏平縣西門郵亭廢圃中有花名玉瓏瑽枝葉<lb/>
　　　與瓊花無異但素蕊層生與葉相間逺望如翠<lb/>
　　　煙籠玉幽香撲人遂呼濁醪痛飲花下陳令取<lb/>
<pb n="KR4h0143_WYG_239-20b"/>
　　　紙筆索詩乗醉走筆賦二律<hi>錄一首</hi>
何年碧海會璚仙雲製衣裳雪作鈿醉鎖素虬纒寳樹<lb/>
閒騎白鳯下瑤天鶴林寺廢空流水后土祠荒起暮煙<lb/>
慚愧郵亭一株雪春風猶得路人憐<lb/>
　　陳汝言<lb/>
　　　秋夜二首<lb/>
蕭寺鐘聲到枕邉客懐牢落正無眠才疎自合當時棄<lb/>
親老惟慚故舊憐蟲語草根秋欲暮風搖梧葉夜如年<lb/>
<pb n="KR4h0143_WYG_239-21a"/>
攬衣起坐空庭月百感令人思惘然<lb/>
喔喔荒雞唱五更起瞻北極大星明佳人搗練秋如水<lb/>
壯士吹笳月滿城江海久慚生計拙干戈深動故園情<lb/>
尺書目斷南来鴈悵望空令涕泗横<lb/>
　　　寄倪雲林<lb/>
髙人只在南湖住未踏扁舟徃見之詩到每驚陶謝句<lb/>
别来空負范張期花明曉日啼黄鳥谷暖春風長紫芝<lb/>
此日幽居想無事水光山色滿簾帷<lb/>
<pb n="KR4h0143_WYG_239-21b"/>
　　　過彭城<lb/>
畫角吹殘曉月明官船撾鼓發彭城山峯北去青如染<lb/>
河水東来勢若傾兩岸菰蒲天共逺幾家村落屋初成<lb/>
長歌激烈空懐古亞父牆頭草又生<lb/>
　　　題溪山圖<lb/>
峯巒青翠髙千丈織女機絲手可攀萬壑雲生春冉冉<lb/>
一溪花落水斑斑人行樵徑蒼蘿裏犬吠誰家緑樹間<lb/>
今日看圖懐舊隠石田茅屋幾時還<lb/>
<pb n="KR4h0143_WYG_239-22a"/>
　　　九日<lb/>
客逢佳節每堪嗟忽遇君来共憶家醉裏他鄉今日酒<lb/>
眼中籬菊去年花解吟一老頭如雪學舞雙童臉似霞<lb/>
更憶明年會何處不知誰復在天涯<lb/>
　　　余久不與文勉聚語忽薄暮見過評論近詩余<lb/>
　　　甚有得也且言明日欲還里中特以云别為留<lb/>
　　　觴酌明月在地㣲風動林吾二人者情真意適<lb/>
　　　或飲或詠而不知夜之分矣既酣偶得七言律<lb/>
<pb n="KR4h0143_WYG_239-22b"/>
　　　詩一首遂用援筆走書為贈<lb/>
好客評詩過草堂琴尊留共晚風涼天邉雲氣不成雨<lb/>
地上月華渾似霜渠碗羮浮芹葉嫩碧筩酒吸藕花香<lb/>
明朝别我城西去水色山光引興長<lb/>
　　　泊江上<lb/>
卸帆今夜泊洲渚颯颯涼風起緑蘋月底扣舷驚水鳥<lb/>
船頭打鼓賽江神青青芳草悲遊子落落浮雲識故人<lb/>
我亦少年淹旅泊聊將濁酒慰情親<lb/>
<pb n="KR4h0143_WYG_239-23a"/>
　　　睡起<lb/>
匡牀午夢鶴驚破簾外柳花飛白雲漠漠茶煙當户起<lb/>
丁丁樵響隔林聞詩成自刻庭前竹酒熟還羮澗底芹<lb/>
春盡江南新漲緑扁舟何處狎鷗羣<lb/>
　　　舟過錢塘有感<lb/>
錢塘江上水悠悠落日扁舟送客愁雲氣欲含千嶂雨<lb/>
潮聲逺帶大江流征帆且復停洲渚晚飯應須上柁樓<lb/>
見說西湖載歌舞春風不似舊時遊<lb/>
<pb n="KR4h0143_WYG_239-23b"/>
　　　題靈巖寺<lb/>
靈巖之山山木稠山僧結庵居上頭蒼松風裏作龍吼<lb/>
白雲牕前如水流憑闌始悲人世迫舉目更感江山秋<lb/>
千年霸業俱陳迹落日寒煙生客愁<lb/>
　　鄭定<lb/>
　　　伏波祠懐古<lb/>
荒祠衰草已凄然猶有居人話昔年銅鼓苔生秋雨後<lb/>
石牆花落夕陽邉竹書早著平蠻䇿沙井空餘飲馬泉<lb/>
<pb n="KR4h0143_WYG_239-24a"/>
詞客經過休感慨雲臺麟閣總寒煙<lb/>
　　朱芾<lb/>
　　　為志學聘君題恵麓秋晴圖<lb/>
第二泉頭坐晚晴滿林松籟雜溪聲滌煩老去盧鴻一<lb/>
謝俗歸来衛叔卿未必茶經隨火化擬尋茅屋待春耕<lb/>
卧遊畫裏違清賞裹茗他年石上烹<lb/>
　　　寄張子政<lb/>
野政老人隠者流清溪繞屋似愚溝自編蒲葉作素簡<lb/>
<pb n="KR4h0143_WYG_239-24b"/>
時瀉松花洗玉舟仲連未遽蹈東海孺子還復栖南州<lb/>
别来清事想不廢詩成應畫李營丘<lb/>
　　虞堪<lb/>
　　　旅懐<lb/>
野閣篝燈獨夜時苦愁風雨失歸期夢回蜀道闗山險<lb/>
行盡江南草木衰縱酒為憐花落去懶眠重恨月来遲<lb/>
不知鳴鳯飛何處老却梧桐第一枝<lb/>
　　　春興<lb/>
<pb n="KR4h0143_WYG_239-25a"/>
十日寒風翦落梅東西撩亂雪盈堆王孫何處尋芳草<lb/>
野老多情踏舊苔須覺繁華隨水去斷無行跡過橋来<lb/>
黄昬寂寞徘徊久安得清樽為爾開<lb/>
　　　寄馬民立在越上并簡孟季成<lb/>
半生書劒各飄零千里相思望窅冥春水鷗邉吳樹緑<lb/>
夕陽馬上越山青依劉已是同王粲適度何由似管寧<lb/>
故舊見君還問我釣船只說寄煙汀<lb/>
　　　午日訪沈元圭席上次黄舜臣韻<lb/>
<pb n="KR4h0143_WYG_239-25b"/>
一簾葵錦爛晴霞五色絲紅映臂紗𤣥藥自消頭上雪<lb/>
絳榴誰插鬢邊花茶烹石鼎從施禁詩寫蠻箋學破邪<lb/>
不是西山黄石叟難逢東老地仙家<lb/>
　　張壁<lb/>
　　　嘉禾<lb/>
城樓倒影落湖波湖上風帆鏡裏過歸客自炊菰米飯<lb/>
小娃争唱竹枝歌梭頭艇子輕于葉雪色沙鷗白似鵞<lb/>
此地將軍戰時血春来丹績蘚痕多<lb/>
<pb n="KR4h0143_WYG_239-26a"/>
　　王嘏<lb/>
　　　送秦東海法師遊上清<lb/>
為愛仙山絶世氛蒼苔寂寞路難分白羊嵗久渾疑石<lb/>
瓊樹春深半是雲洗藥泉香龍蛻骨吹簫臺迥鶴成羣<lb/>
隠文秘訣無人識我欲相從一問君<lb/>
　　　寄倪元鎮<lb/>
赤水丹山隔兩塵麻姑書信莫辭頻久知鴻寳飛騰術<lb/>
獨許青雲磊落人賔戲能消春畫永茗香聊試石泉新<lb/>
<pb n="KR4h0143_WYG_239-26b"/>
東風回首毘陵道重擬攜書與卜鄰<lb/>
　　劉儼<lb/>
　　　南屏别墅圖<lb/>
竹裏深藏聴雪齋花邊小築御風臺雲嵐倒影水天迥<lb/>
蒲葦有聲山雨来内史幽情觴詠樂右丞别業畫圖開<lb/>
何時許我遊真境野色橋邊踏紫苔<lb/>
　　　舟中漫興<lb/>
春天縹緲吹雲衣碧水顛倒插翠微三家五家村舎出<lb/>
<pb n="KR4h0143_WYG_239-27a"/>
一㸃兩㸃沙鷗飛柳枝裊裊拂過艇苔花斑斑生釣磯<lb/>
風塵不到是樂土莫怪徃来城府稀<lb/>
　　陳燧<lb/>
　　　别景大<lb/>
力疾微吟苜蓿盤忽聞君已駕征鞍江湖千里去来易<lb/>
故舊一樽離别難荒草馬蹄山色逺古藤松樹暮隂寒<lb/>
錢塘風物歸吟藳須寄山翁洗眼看<lb/>
　　李延興<lb/>
<pb n="KR4h0143_WYG_239-27b"/>
　　　自述<lb/>
八口凄涼生事微中原羽騎日騑騑天寒嵗晚歸難定<lb/>
水逺山長信轉稀青眼故人頻送米白頭慈母尚縫衣<lb/>
蕭蕭漢渚蒹葭老好向兒時舊釣磯<lb/>
　　　河上<lb/>
宛宛寒山入暮煙河流直到寺門前店頭賣酒風吹幔<lb/>
浦口义魚雪滿船翻覆世情堪大笑寛閒野屋得清眠<lb/>
虚堂月色明如晝獨坐清彈五十絃<lb/>
<pb n="KR4h0143_WYG_239-28a"/>
　　　京口夜泊<lb/>
醉客滿船歌月明隔江燈影逐人行帆衝雨脚迴京口<lb/>
鐘送潮頭打石城南渡衣冠愁北望東臯簫鼓報西成<lb/>
桑田海水依然在不管人間有變更<lb/>
　　束宗癸<lb/>
　　　玉山草堂<lb/>
草堂只在滄江上西户憑虚野氣隂秋屐行隨苔逕曲<lb/>
春船坐泛柳塘深久聞好事歸時論復喜交游盡苦吟<lb/>
<pb n="KR4h0143_WYG_239-28b"/>
我欲乗閒来問訊百壺送酒重論心<lb/>
　　貝瓊<lb/>
　　　送王克讓員外赴陜西<lb/>
貂裘萬里獨衝寒舊是含香漢署官白雪作花人面落<lb/>
青山如鳯馬頭看闗中相國資王猛海内蒼生問謝安<lb/>
應念東南有遺佚采芝深谷尚盤桓<lb/>
　　　二月一日病中口號<lb/>
新年猶苦病相侵白髪無情自滿簪五柳先生蓮社約<lb/>
<pb n="KR4h0143_WYG_239-29a"/>
四明狂客鏡湖心滿城風雨花時過曲水東西草色深<lb/>
明日兩峯茅屋下故人持酒一開襟<lb/>
　　　送楊九思赴廣西都尉經歴<lb/>
卭笮康居路盡通西南開鎮兩江雄漢家大將推楊僕<lb/>
蠻府參軍見郝隆象跡滿山雲氣白雞聲千户日車紅<lb/>
明珠薏苡無人辨行李歸来莫厭窮<lb/>
　　　和張思廣九日韻時王景行有約阻雨不赴<lb/>
秋藕無花寄斷絲拒霜猶學漢宫姿錦袍江令還家早<lb/>
<pb n="KR4h0143_WYG_239-29b"/>
白髪秋娘對客悲剰水殘山留勝槩酸風苦雨失幽期<lb/>
未慚寂莫陶彭澤更把黄花盡一巵<lb/>
　　　殳山隠居夏日<lb/>
病客從教懶出村兩山一月雨黄昬野花作雪都辭樹<lb/>
溪水如雲忽到門無復元戎喧鼓吹試從田父牧雞豚<lb/>
来青處士時相過猶是平原舊子孫<lb/>
　　　送馬伯温之廣西<lb/>
樓船搥鼓發江中昨夜檣烏喜北風可惜春歸還送客<lb/>
<pb n="KR4h0143_WYG_239-30a"/>
何知别後已成翁浮天雪浪三湘濶到海雲山百粤通<lb/>
有子漢陽專簿領一緘千里託飛鴻<lb/>
　　朱右<lb/>
　　　次韻答白雲恱禪師<lb/>
向来同覽赤城霞山寺行吟石徑斜来徃風流成二老<lb/>
文章交好屬通家平安屢問東橋竹寄逺曽將小苑花<lb/>
支遁肯酬南塢約相期嵗晚度年華<lb/>
　　　春懐<lb/>
<pb n="KR4h0143_WYG_239-30b"/>
舵樓空濶望京華蘆荻江風岸岸花山色淡濃昬霧薄<lb/>
水光浮沒夕陽斜故鄉鴻鴈書千里逺浦牛羊屋數家<lb/>
邊塞柳營多苜蓿石田徒憶舊桑麻<lb/>
　　張宣<lb/>
　　　得鄧南隠書時在廣西<lb/>
風塵擾擾干戈際兩地俱為淪落人夢見亦憐風度好<lb/>
書来翻遣别愁新桄榔葉暗蠻溪雨荔子花濃海嶠春<lb/>
壯志幾回思奮迅出門誰慰白頭親<lb/>
<pb n="KR4h0143_WYG_239-31a"/>
　　謝徽<lb/>
　　　題宋復古鞏洛圖<lb/>
青山鞏洛舊林園彷彿昇平古意存雨外人歸秋葉浦<lb/>
煙中鳥下夕陽村昔年題字宸光合今日披圖野興繁<lb/>
風景西湖仍不異惟餘故老說中原<lb/>
　　邵亨貞<lb/>
　　　南金錢先生應庚暮春過溪上旋即返棹早秋<lb/>
　　　成四韻奉寄<lb/>
<pb n="KR4h0143_WYG_239-31b"/>
桃花浪裏泊扁舟草草相逢恨莫留一自春風来折簡<lb/>
幾番夜月獨登樓塵蹤偃蹇長懐舊蓬鬢蕭疎又見秋<lb/>
為報故人安好在身閒不負逺公遊<lb/>
　　　泖濵見荷花<lb/>
每愛西湖六月涼水花風動畫船香碧筒行酒從容醉<lb/>
紅錦游帷次第張月殿承恩霑沆瀣星槎留影下坡塘<lb/>
江南秋冷紅衣落離立西風舊恨長<lb/>
　　錢宰<lb/>
<pb n="KR4h0143_WYG_239-32a"/>
　　　長江偉觀圖<lb/>
第一江山獨凭闌秋風斷石倚江闗兩峯並立星河上<lb/>
一水中流天地間海日東生月西沒官船北去客南還<lb/>
莫愁白髪搔来短酒落金盤入醉顔<lb/>
　　　分題賦鏡湖送張用中<lb/>
鏡湖白波木葉稀涼風蕭蕭入客衣季真賜宅已無主<lb/>
太白酒船空掉歸野色驚秋鴻鴈下水聲吹雨鯉魚飛<lb/>
此時張翰呉中去雲鎖稽山失翠微<lb/>
<pb n="KR4h0143_WYG_239-32b"/>
　　　題趙仲穆秋山圖<lb/>
人家水檻接山牕好在江南山水邦兩岸雲林皆落日<lb/>
一天鳬鴈共秋江屋頭數遍青巒九松下吟成白石雙<lb/>
野服何人正蕭散泊船歸醉酒盈缸<lb/>
　　　題羅稚雲林秋晚<lb/>
峥嶸列岫白雲西江上晴林直與齊落日欲分山上下<lb/>
秋聲不隔樹髙低潯陽舊宅陶潛住天際歸舟謝朓題<lb/>
我亦愛君泉石好攜家便擬結幽棲<lb/>
<pb n="KR4h0143_WYG_239-33a"/>
　　　送朱叔英還維揚<lb/>
䇿䇿西風木葉稀故鄉何處鴈南飛岷峨萬里秋江落<lb/>
淮海惟揚獨客歸鐵罋待潮催曉渡金盤壓酒浣征衣<lb/>
髙樓明月如相憶一髪秦稽鎖翠微<lb/>
　　　題崔彦輝雲林小隠<lb/>
霅上平林半是雲索居别墅樂閒身蘋花落日江南唱<lb/>
楊柳滄灣若下春隔岸青山連罨畫當門緑樹接比鄰<lb/>
外家第宅相過近内翰風流世有人<lb/>
<pb n="KR4h0143_WYG_239-33b"/>
　　　題趙仲穆彦徴畫馬<lb/>
驄馬連錢新鑿蹄絡頭羈馽任官奚来從月窟真無價<lb/>
進入天閑不敢嘶雨露九重思冀北風塵千里下淮西<lb/>
解鞍知在休兵後楊柳平河春草齊<lb/>
　　烏斯道<lb/>
　　　次蒲菴長老韻二首<lb/>
一别老禪三載餘每懐溪上笑談初春山細雨霑烏帽<lb/>
晴日閑華墮碧疏九日登髙曽有約二王小楷未能書<lb/>
<pb n="KR4h0143_WYG_239-34a"/>
至今不到天香室深媿埃塵少滌除<lb/>
矯首令人感慨深浮雲蔽日閣曽隂六時花散金銀刹<lb/>
千里塵飛劒㦸林經罷看山長獨坐定回倚石自微吟<lb/>
絶憐松下清泠水好與人間洗渇心<lb/>
　　胡奎<lb/>
　　　送徐千户之甘州<lb/>
春寒初試越羅袍不惜千金買寳刀馬援橐中無薏苡<lb/>
張騫槎上有葡萄崑崙西去黄河逺函谷東来紫氣髙<lb/>
<pb n="KR4h0143_WYG_239-34b"/>
何事相逢又相别隴雲邊月夜勞勞<lb/>
　　管訥<lb/>
　　　山水便面<lb/>
宣和便面何從得畫史當時屬有才紫翠峯巒天上落<lb/>
青紅樓閣樹頭開羣賢似向蘭亭會一老疑從栗里来<lb/>
安得從容隨杖履輕舟日繫水雲隈<lb/>
　　　靈鷲僧勤無逸奉使日本回授官聞欲見舉寄<lb/>
　　　之<lb/>
<pb n="KR4h0143_WYG_239-35a"/>
天宇寥寥一錫飛忽聞承詔赴彤闈山中書札三年别<lb/>
海上梯航萬里歸賈島文章終釋褐曹溪弟子孰傳衣<lb/>
白雲出岫無心處老我滄江理釣磯<lb/>
　　　送長史司吏吳氷中役滿還廣東<lb/>
早春公館柳條黄清暇題詩送掾郎白髪簿書官事了<lb/>
青山風雨客程忙船從杜若芳洲發酒向桄榔小店嘗<lb/>
歸及墓田寒食後碧雲東望思茫茫<lb/>
　　　用季翔韻題胡長史所藏東坡墨竹<lb/>
<pb n="KR4h0143_WYG_239-35b"/>
剰水殘山雪後時韈材貌得嵗寒枝歸来内署中持燭<lb/>
忘却南溪有賦詩岷谷秋隂雲冉冉湘江春碧雨差差<lb/>
展圖如在千竿裏六月涼飇灑鬢絲<lb/>
　　　紙被<lb/>
萬杵霜藤練色勻巻舒一幅浄無塵梨花夜暖雲迷夢<lb/>
柳絮春寒雪滿身未怪青綾能見妒也勝白㲲尚欺貧<lb/>
五更聴徹金門漏得似山林晏起人<lb/>
　　　木芙蓉<lb/>
<pb n="KR4h0143_WYG_239-36a"/>
諸宫仙種耐清寒笑倚西風臉沃丹絳節三朝瓊作佩<lb/>
霓裳一曲翠為盤夜霜漁屋燈前見秋水人家畫裏看<lb/>
可惜繁華易惆悵錦官城上夕陽殘<lb/>
　　　題醫士張孟安懶窩<lb/>
青年與世似迂疎一室全勝水竹居雲到榻前應共宿<lb/>
草生堦下不教除任從野老常争席無奈鄰人數借書<lb/>
賣藥養親甘㫖備何曽頭過一旬梳<lb/>
　　　陸氏滄浪漁隠<lb/>
<pb n="KR4h0143_WYG_239-36b"/>
子是天隨幾葉孫家藏釣具至今存秋風鱸美時供饌<lb/>
春水鷗閒日到門泛宅豈殊居甫里放舟莫擬入桃源<lb/>
濯纓濯足都休論且對青山倒一尊<lb/>
　　　次韻有懐周府奉祠宋季子<lb/>
故人為别動經年况復祠官久不遷白髪交游惟我舊<lb/>
清時文物尚君賢匆匆過夢尋蝴蝶的的歸心在杜鵑<lb/>
無限相思千里外暮雲春樹兩茫然<lb/>
　　　次韻答李孟辨見寄<lb/>
<pb n="KR4h0143_WYG_239-37a"/>
十日春無一日晴閉門聴雨不勝情江花偏向愁邊發<lb/>
池草都從夢裏生西北星揺天不動東南潮落海如傾<lb/>
却憐臣甫憂時切夜夜遥瞻北斗城<lb/>
　　　宴徐氏樓<lb/>
高宴徐家池上樓座中賔客緫風流東城美酒休辭醉<lb/>
南國佳人自解愁晴日遊絲當户落暖風香篆近簾浮<lb/>
歸時不用山公馬短棹春波正滿洲<lb/>
　　　姚氏野春堂<lb/>
<pb n="KR4h0143_WYG_239-37b"/>
野外茅堂不掩扉堂前風日散晴霏棃花門巷清明近<lb/>
春水池塘燕子飛每約鄰翁同社飲更從田畯勸農歸<lb/>
明朝我亦尋春去小試東風白苧衣<lb/>
　　　荅吳髙士見寄<lb/>
青鞵布韤木棉裘合是山中隠者流舉世可無劉越石<lb/>
薦賢誰是吕婆樓秋風泖蟹年年上春水沙鷗日日浮<lb/>
好為㩦琴并載酒三髙祠下放扁舟<lb/>
　　　送瀘州判官孫彦博<lb/>
<pb n="KR4h0143_WYG_239-38a"/>
新除貳守向瀘川西上長江萬里船行李莫辭為客逺<lb/>
判花正喜得君賢官鹽嵗汲千家井火米時收五月田<lb/>
緩帯從容有佳興寄詩細寫薛濤箋<lb/>
　　　寒食<lb/>
三月東風大放顛今年為客倍凄然杏花時節偏聴雨<lb/>
寒食人家不禁煙千里故鄉愁共逺一春白日夢相牽<lb/>
天涯草色青青處秖憶干山墓下田<lb/>
　　　寄淞上友人<lb/>
<pb n="KR4h0143_WYG_239-38b"/>
憶昔都門把臂時殷勤索我送行詩客邊賴爾能相慰<lb/>
别後令人有所思芳草暮雲愁忽忽落花春雨鬢絲絲<lb/>
東歸艇子如堪買定擬尋君澱水湄<lb/>
　　　題王秉正雲林清隠<lb/>
青林白谷水雲鄉隠者深居一草堂百道松泉當户落<lb/>
四時花雨入簾香門前車馬紅塵逺座上琴書白日長<lb/>
滿目故家風景在不須重畫輞川莊<lb/>
　　王翰<lb/>
<pb n="KR4h0143_WYG_239-39a"/>
　　　次韻峩眉山<lb/>
霧作衣裳雲作屏玻璃萬頃著娉婷望夫石上偏多雨<lb/>
織女河邊欲隕星螮蝀夏涼收淺絳蟾蜍秋冷抹長青<lb/>
可憐天際微顰處六國興亡一夢醒<lb/>
　　　和黄體方伴讀新蟬韻<lb/>
滿地殘花過雨天槐隂庭院響新蟬輕敲金奏當牕外<lb/>
閒撥銀筝向枕邊曉露吸殘青草岸晚風吹出緑楊煙<lb/>
家山深處林亭好曽被繁聲聒醉眠<lb/>
<pb n="KR4h0143_WYG_239-39b"/>
　　　秋信<lb/>
寒来消息是誰傳金井梧桐一葉先殘暑已消團扇底<lb/>
新涼纔到短檠前問愁多在蛩聲裏寄逺常從鴈影邊<lb/>
流浪浮生渾不覺知機林外有鳴蟬<lb/>
　　　送成紀善省親闗中<lb/>
端門賜告得馳歸雪霽沙溝浄不泥寒度鴈聲天逺近<lb/>
早行林影月髙低河源出塞金繩直嶽色連雲翠盖齊<lb/>
戲綵髙堂稱夀畢歸期先報鄭門西<lb/>
<pb n="KR4h0143_WYG_239-40a"/>
　　　夜月吹簫圖<lb/>
梧桐月轉欲棲鴉閒弄參差隔紫霞彩鳯暗巢長樂樹<lb/>
金鸎偷語上陽花鬬糚涼露霑釵玉簇仗香雲繞扇紗<lb/>
吹到揚州移别調君王親為按紅牙<lb/>
　　趙俶<lb/>
　　　破牕風雨圖<lb/>
客牕讀書過夜半江上長風將雨来茅屋身和木葉落<lb/>
竹牀笑對燈花開何人雞鳴解起舞此時蝶夢付銜杯<lb/>
<pb n="KR4h0143_WYG_239-40b"/>
我欲哦詩慰寥寂蓑笠敲門步緑苔<lb/>
　　凃頴<lb/>
　　　酬鄒伯謙見寄<lb/>
白髪蕭疎忝侍儀䕫龍青瑣許追隨禁廬晚退仍分直<lb/>
宣室春来屢祝釐翔鳯逺連雙玉闕流鶯深囀萬年枝<lb/>
老懐寥落將何補空有雲泉入夢思<lb/>
　　蕭執<lb/>
　　　劉子髙贈王明善依韻以和<lb/>
<pb n="KR4h0143_WYG_239-41a"/>
　匡廬之山瀑布泉老子結社来何年林間經罷常隨鹿<lb/>
　雲外樵歸或遇仙坐石有時巾挂樹焚香終日袖攜煙<lb/>
　市南别有秋江水種得花開總是蓮<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_239-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻七十<lb/>
</p>
<p>
</p>
  </div>
</body>
</text>
</TEI>
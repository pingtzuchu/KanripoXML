<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_047-1a"/>
　欽定四庫全書<lb/>
御選元詩巻四十七<lb/>
　　七言律詩五<lb/>
　　　楊載<lb/>
　　　　宗陽宫望月分韻得聲字<lb/>
　老君臺上涼如水坐看冰輪轉二更大地山河㣲有影<lb/>
　九天風露寂無聲蛟龍竝起承金榜鸞鳯雙飛載玉笙<lb/>
　不信弱流三萬里此身今夕到蓬瀛<lb/>
<pb n="KR4h0143_WYG_047-1b"/>
　　　　次韻錢唐懐古四首<lb/>
　江湖清濁自天開鴻鴈鳬鷖與往來黄道星辰環太乙<lb/>
　紫雲宫殿擁蓬萊論文競奏王褒頌獻夀深傾阿母杯<lb/>
　九域輿圖今混一百年耆舊獨興哀<lb/>
　斜界鈎陳通大道中分魏闕對層巒雲生殿上金鑪暗<lb/>
　露下庭前玉井寒江漢飛龍俄窅窅滄溟泛鷁竟漫漫<lb/>
　中天㑹合寧非數坐見蒼生奠枕安<lb/>
　山回禁籞入雲長無復陳兵衛兩廂千石金鐘埋野草<lb/>
<pb n="KR4h0143_WYG_047-2a"/>
萬年珠樹落秋霜龍文不徙陽人聚鳥篆終降軹道旁<lb/>
九市塵埃來衮衮一江波浪去茫茫<lb/>
化人宫闕被層阿棟宇髙低若湧波翠石文章書日月<lb/>
寳珠光燄燭山河空桑説法黄龍聴貝葉繙經白馬駝<lb/>
誰謂一無超衆有只今塵土重來過<lb/>
　　　水樂洞<lb/>
石林求路轉聱牙來訪香巖大士家雨過門前生薤葉<lb/>
風行隴上落松花懸崖滴水鳴金磬激澗流泉走玉砂<lb/>
<pb n="KR4h0143_WYG_047-2b"/>
欲適山林去城市久知寂寞勝紛華<lb/>
　　　題拱北樓<lb/>
殷地鼓鼙迎日出倚天梁棟與雲浮北瞻帝闕三千里<lb/>
南控臣藩二百州江海無波沈罔象旌旗垂野駐貔貅<lb/>
鸞迴麗榜多深意繡衮於今有魏牟<lb/>
　　　次韻羅雲叔紅梅<lb/>
玉人中酒殢芳華盡壓東風百種花襆被冬深裁異錦<lb/>
篝燈夜永障輕紗纎蕤露沁蜂腰蠟宻蕊雲蒸鶴頂砂<lb/>
<pb n="KR4h0143_WYG_047-3a"/>
為問閬風何處在相期髙舉籋晨霞<lb/>
　　　紀夢<lb/>
海上垂綸有幾年平居何事夢朝天蒼龍觀闕東風裏<lb/>
黄道星辰北斗邊治世秖今逢五百前程如此隔三千<lb/>
揚雄解奏甘泉賦應有聲名達帝前<lb/>
　　　望海<lb/>
海門東望浩漫漫風颶無時縱惡湍黒霧漲天隂氣盛<lb/>
滄波銜日曉光寒豈無方士求靈藥亦有幽人把釣竿<lb/>
<pb n="KR4h0143_WYG_047-3b"/>
揺蕩星槎如可馭别離塵土亦何難<lb/>
　　　留别京師<lb/>
囊衣託載道旁車人事悤悤嵗欲徂風雨四更雞亂呌<lb/>
闗河千里鴈相呼蕪菁散漫根猶美桑柘蕭條葉漸枯<lb/>
却向髙丘重回首五雲繚繞帝王都<lb/>
　　　簡浙東萬户蕭伯善<lb/>
擇帥中軍自古難獨分符節守藩翰夜鳴鼓角溪山靜<lb/>
曉監旌旗雨雪乾不待埽門知魏勃豈須彈鋏識馮驩<lb/>
<pb n="KR4h0143_WYG_047-4a"/>
秖令四海無征戰萬巻詩書好厭觀<lb/>
　　　贈同院諸公<lb/>
詔編國史有程期正是諸郎儤直時虎士守門宫杳杳<lb/>
雞人傳箭漏遲遲窗間夜雨銷銀燭城上春雲壓綵旗<lb/>
才大各稱天下選書成當繼古人為<lb/>
　　　玉堂夜直<lb/>
直廬嵗晏動羈情朔雪將飛覺夜明金井轆轤哀響絶<lb/>
玉階瓴甓斷紋生蘚花莫辨沿牆迹松葉時聞委砌聲<lb/>
<pb n="KR4h0143_WYG_047-4b"/>
媿以不才同制作諸公此日負髙名<lb/>
　　　寄維揚賈侯<lb/>
經國長才世豈多羣邪嫉正奈公何氣蒸雲霧藏喬嶽<lb/>
聲轉滄溟放大河逺迹江湖猶棄絕驚心嵗月屢消磨<lb/>
鵾鵬自有垂天翼肯逐飛鴻入網羅<lb/>
　　　寄康大夫<lb/>
遥想幨帷出郭時先驅十里走旌旗青山落日蒼茫暗<lb/>
白水秋風慘淡悲勁矢每隨前隊發清笳偏逐後行吹<lb/>
<pb n="KR4h0143_WYG_047-5a"/>
荆州未覺風流逺縱飲還應到習池<lb/>
　　　寄袁伯長<lb/>
幾年簪筆侍明光直取才華補衛郎祀事悉稽周典禮<lb/>
頌聲須假漢文章雲垂週野鳴鞘逺月滿髙城下漏長<lb/>
校獵合祛尤盛事願聞作賦擬長揚<lb/>
　　　東湖四景為大尹本齋王侯賦四首<lb/>
朝來千<graphic n="KR4308" url="https://raw.githubusercontent.com/kanripo/KR-Gaiji/master/images/KR4308.png" mimeType="image/png"/>出城閨爲向東湖踏早春素練纂林雲氣薄<lb/>
明珠穿草露華新山花獻笑開簷畔海烏忘機戱水濱<lb/>
<pb n="KR4h0143_WYG_047-5b"/>
記取當年賢太守及時為樂與斯民<lb/>
夏月湖中爽氣多南風疊疊捲長波漁人舟楫衝蘋藻<lb/>
遊女衣裝擊支荷膾切銀絲嘗美味腰傳金纓換新歌<lb/>
使君用意仍深逺即典光華豈滅磨<lb/>
暫停麾蓋擁輕舟典日湖山屬暮秋采采黄花登几案<lb/>
離雄紅樹散汀洲傾壺浮蟻杯頻竭下箸鮮鱗綱乍收<lb/>
莫向錢塘誇往事白蘇未許擅風流<lb/>
雲氣低藏十萬家東湖飛雪又交加玉木舊布仙山種<lb/>
<pb n="KR4h0143_WYG_047-6a"/>
瓊樹新開帝所花别浦移舟聞過鴈髙樓凭檻見歸鴉<lb/>
侯門似有相如客賸賦篇章與世誇<lb/>
　　　即事<lb/>
禁城曉色清如水髙下樓臺錦繡中千樹好花連上苑<lb/>
百壺美酒出深宫珍禽競集髙林霧寳馬爭嘶横岸風<lb/>
人物此時俱盛極兩都絶勝漢西東<lb/>
　　　次韻伯長待制<lb/>
揮鞭逺過御溝斜出院時時見暮鴉已入玉堂同視草<lb/>
<pb n="KR4h0143_WYG_047-6b"/>
還趨瓊砌共觀花獸爐香繞窗前霧蠟炬光揺帳底霞<lb/>
此去天津元不隔何須八月泛靈槎<lb/>
　　　送薛元卿歸龍虎山<lb/>
金門詔下羽人歸欲向山中採蕨薇琥珀懸崖松樹老<lb/>
琅玕倚澗竹根稀髙巖蓄雨星辰濕古石懸雲逕路㣲<lb/>
養性可無軒冕累遊塵元不涴仙衣<lb/>
　　　春雨<lb/>
濛濛春雨暗重城莽若山林雲氣生駕過東朝霑羽蓋<lb/>
<pb n="KR4h0143_WYG_047-7a"/>
仗移前殿濕霓旌蒼松宻掩巖頭鶴翠栁深藏谷口鶯<lb/>
明日不愁花爛漫新晴陌上有人行<lb/>
　　　寄吏部張尚書<lb/>
復喜清朝用大賢玉音俄對廣庭宣姚崇已託君臣契<lb/>
李泌終操將相權此日經綸須展布他時簡冊要流傳<lb/>
淵明有待公田米可念江湖久棄捐<lb/>
　　　寄題成都萬竹軒為李仲淵作<lb/>
君家種竹蜀江旁髙與蠶崖勢頡頏已樹旌旗分部曲<lb/>
<pb n="KR4h0143_WYG_047-7b"/>
更鳴琴瑟應宫商蛟龍併逐波濤化虎豹曽因霧雨藏<lb/>
兄弟至今俱宦達未應開逕接求羊<lb/>
　　　送范徳機<lb/>
徃嵗從君直禁林相於道義最情深有愁併許詩頻和<lb/>
已醉寧辭酒屢斟漏下秋宵何杳杳窗開晴晝自隂隂<lb/>
當時話别雖悤遽秖使離憂攪客心<lb/>
　　　雷江阻風寄池陽通守周南翁<lb/>
繫舟江岸隠蒲蘆坐聴篙師制疾徐巨浪駕空龍出沒<lb/>
<pb n="KR4h0143_WYG_047-8a"/>
猛風吹樹鳥讙呼詩題短札難頻寄酒滿長缾已屢沽<lb/>
輦道沙乾宜竝馬問君何日宦京都<lb/>
　　　再次韻張秋泉真人碧桃<lb/>
一枝如玉照芳春幾度憑闌欲殢人翠被夜寒愁灑淚<lb/>
珠簾月冷怕傷神劉郎陌上栽仍舊王母池邊賞乂新<lb/>
不是梨花飄雪樹望中清絶更無倫<lb/>
　　　寓長春道院春雨即事呈鄭尊師二首<lb/>
南榮相距數尋間滿地春泥隔往還夜雨暗添籬脚水<lb/>
<pb n="KR4h0143_WYG_047-8b"/>
曉雲濃揜樹頭山修篁夾逕宜増植細草侵階莫謾刪<lb/>
世慮紛然無止極敢求大藥駐衰顔<lb/>
客遊無賴阻重隂院落蕭條逕術深數畝林塘觀不厭<lb/>
一窗風雨坐相侵靈虯尚有蟠泥迹老驥寧無越塊心<lb/>
多謝西家賢太守相招樂飲費千金<lb/>
　　　題沈君湖山春曉圖詩巻<lb/>
迤邐沙隄接畫橋東風楊栁暗長條鶯隨玉笛聲偏巧<lb/>
馬受金羈氣益驕舞榭歌臺臨道路佛宫仙館入雲霄<lb/>
<pb n="KR4h0143_WYG_047-9a"/>
西湖春色年年好底事詩翁歎寂寥<lb/>
　　　舟次池陽偕通守周南翁燕表姪陳和卿家席<lb/>
　　　上贈歌者<lb/>
故人相見話綢繆三日江干繫客舟髙燕未闌明月上<lb/>
豔歌初轉彩雲留光揺崖蠟寧知夜字寫邊鴻已報秋<lb/>
底事尊前能盡醉為伊肯展翠眉愁<lb/>
　　　贈惠山聖長老<lb/>
道人卓錫向名山路絶巖頭未易攀海上潮來風浩浩<lb/>
<pb n="KR4h0143_WYG_047-9b"/>
洞中雲出雨潺潺松柟直起參天碧苔蘚旁行匝地斑<lb/>
藉甚後人䝉法施有如流水注蒼灣<lb/>
　　　贈孫思順<lb/>
天涯相遇兩相知對榻清談玉屑霏芳草謾隨愁共長<lb/>
青春不與客同歸薫風池館蛙聲老落日簾櫳燕子飛<lb/>
南浦他年重到日湖山應識謝元暉<lb/>
　　　送戴尊師入越<lb/>
躍馬年年塞北遊春風此日送歸舟山中樹老飛元鶴<lb/>
<pb n="KR4h0143_WYG_047-10a"/>
江上莎長卧白鷗欲與謝公同隠逸肯容賀老獨風流<lb/>
山隂道士如相見沽取村醪醉未休<lb/>
　　　賦飛鴻送胡則大<lb/>
年年客裏見飛鴻成陣成行上碧空杳杳江湖尋故侣<lb/>
蕭蕭蘆葦下新叢翺翔已出雲霄上飲啄寧來沼沚中<lb/>
今日似君歸去好扁舟一夜起東風<lb/>
　　　次韻蕭君用<lb/>
崔嵬出水翠雲浮舁轎拖舟豈厭遊澶漫渠河方涉夏<lb/>
<pb n="KR4h0143_WYG_047-10b"/>
蕭條竹樹已迎秋銜杯興盡人先醉舞劒歌長客易愁<lb/>
八月江湖翻渤澥長竿更約與君投<lb/>
　　　遣興<lb/>
庭樹號蟬日已涼寒雲横鴈夜何長挾書萬里干明主<lb/>
仗劒三年别故鄉西北諸山連朔漠東南衆水隔荆揚<lb/>
淹留不去慚蘇子莫遣貂裘厭雪霜<lb/>
　　　湖上<lb/>
秋郊縱步却驂驔勝事能多許客參如雪萬家收早稻<lb/>
<pb n="KR4h0143_WYG_047-11a"/>
未霜千樹著黄柑鼉鳴海上潮先湧猿呌山前霧欲含<lb/>
放浪漁樵元有處使人猶愛住江南<lb/>
　　　偕汪侯宴舟中<lb/>
中流畫鷁獨翺翔暫勒鳴騶駐岸旁風引錦帆衝野色<lb/>
波隨蘭棹泛晴光草涵宿潤珠璣滑麥漲春雲餅餌香<lb/>
何事乗槎之海上問津從此達天潢<lb/>
　　　暮春遊西湖北山<lb/>
愁耳偏工著雨聲好懐長恐負山行未辭花事駸駸盛<lb/>
<pb n="KR4h0143_WYG_047-11b"/>
正喜湖光淡淡晴倦憩客猶勒訪寺幽棲吾欲厭歸城<lb/>
緑疇桑麥盤櫻筍因憶離家恰嵗更<lb/>
　　　吳山晩眺<lb/>
山椒翬構四垂寛上相旌旗㑹覽觀傍近江湖天廣大<lb/>
上連星斗地清寒龍宫永鎖函書閟鳯嶺重嗟菀樹殘<lb/>
此際獨無雲蔽日正宜翹首望長安<lb/>
　　　遣興<lb/>
門前髙栁緑紛紛戀靄留煙晝不分雨砌芳菲晴後見<lb/>
<pb n="KR4h0143_WYG_047-12a"/>
風窗言語靜中聞桐花可作鳯凰食竹葉還成虎豹文<lb/>
但使此心無外慕卜居何用絕人羣<lb/>
　　　夏夜對月<lb/>
暑天煩倦唯酣寢薄暮登樓起宿痾簟報新秋涼意早<lb/>
窗開永夜月明多不眠孤鶴頻驚呌好事流螢屢見過<lb/>
安得泛舟江海上坐觀冰鏡落滄波<lb/>
　　范梈<lb/>
　　　送馬掾遷湖南<lb/>
<pb n="KR4h0143_WYG_047-12b"/>
聞君暫與故交違去逐西風落葉飛看劒未成今夕㑹<lb/>
拏舟定復幾時歸雲開帝子黄陵廟月過將軍赤壁磯<lb/>
事業還須各努力收名即用繡為衣<lb/>
　　　送梁知事之婺州<lb/>
皓月青雲若箇邊送行恨不共吳船新官浙下皆名郡<lb/>
舊宅山東有賜田禮樂固應張盛代簿書勿用歎流年<lb/>
經時不見曹員外今日因君重惘然<lb/>
　　　追和盧修撰張平章園亭觀花飲<lb/>
<pb n="KR4h0143_WYG_047-13a"/>
白藕花邊香已秋西郊風物野亭幽未須短杖扶持病<lb/>
且遣孤尊斷送愁紫氣近連飛鳯闕青山遥隔釣魚舟<lb/>
勝遊縱在招要外猶解因詩頌醉侯<lb/>
　　　秋日集詠奉和潘李二使君浦編修諸公<lb/>
潘公牆角樹連庭曽是笙簧晝夜聴門巷秖今埋糞壤<lb/>
輪蹄自昔走雷霆長因午睡思茶竈却為朝吟款竹扃<lb/>
若續濟南名士録莫令憔悴鵲湖亭<lb/>
李侯髙朗若空晴議論詩書滿腹撐期接仙舟應少便<lb/>
<pb n="KR4h0143_WYG_047-13b"/>
偶分宫硯亦多情蠻荒異俗中年歴河漢頻秋向夕傾<lb/>
此去暫煩南郡守旗旄勿用野人驚<lb/>
浦君髙價本璠璵多幸蒹葭得所於學道初輕千里驥<lb/>
收功直到九州魚詩探飯顆尤難測賦擬蘭陵定不虛<lb/>
月月西垣更夜直還應共我惜居諸<lb/>
秋入江山錦繡開白雲紅葉盡詩才句成底用三年得<lb/>
槎在應須八月回自是每為浮客累非闗不受故人催<lb/>
憑將寄語詞林老風雨重陽又近來<lb/>
<pb n="KR4h0143_WYG_047-14a"/>
　　　將赴雷陽送羅提舉之任廣東<lb/>
松滋暫泊薊門船復指番禺路幾千茉莉香深和酒露<lb/>
桄榔葉暗煮鹽煙齊人舊算無遺策漢史新藏有賸錢<lb/>
莫為遐荒心力怠珠崖更在海南邊<lb/>
　　　題黄隠君秋江釣月圖<lb/>
舊識先生隠者流偶因圖畫想滄洲斷雲滿路碧窗晩<lb/>
明月何年青嶂秋世故風塵雙短屐生涯天地一扁舟<lb/>
何由白石空磯畔招得人間萬户侯<lb/>
<pb n="KR4h0143_WYG_047-14b"/>
　　　寄上甘肅吳右丞<lb/>
塞上孤鷹白雪毛塞門風物静蕭騷黄河西去從天下<lb/>
泰華東來拔地髙枸杞莫將如薏苡醍醐足飲勝蒲萄<lb/>
遥瞻圭衮還朝日正屬江湖心緒勞<lb/>
　　　山齋<lb/>
山齋朝雨竹光匀茶竈催添石火新對語黄鸝真不俗<lb/>
飛來白鷺淨無鄰辭榮豈敢要時論賞靜猶應愧古人<lb/>
報道林河春漲起少須重理舊絲綸<lb/>
<pb n="KR4h0143_WYG_047-15a"/>
　　　傅之經歴謁告還湘中未語别而宵征翌日與<lb/>
　　　僚友追送生居亭中<lb/>
美人歸思落滄波昨者論心肯重過寒盡極知春意在<lb/>
夜深無奈月明何海隅雖暫違霜幕天上應須接玉珂<lb/>
如此才賢移病去瘴煙端的為誰多<lb/>
北風盡日破南溟行路經年倚夀星子自全家依翠岳<lb/>
我猶萬里隔青𠖇山田鹿下投書去水館猿啼却坐聴<lb/>
王事馳驅知有素何由重見此郵亭<lb/>
<pb n="KR4h0143_WYG_047-15b"/>
　　　十月九日詣天光門上進三朝實録<lb/>
儀鸞簇仗滿雲端玉鑰初開衆樂攢三后龍光周典冊<lb/>
羣臣鵠立漢衣冠爐香著日浮晴靄宫樹班霜試曉寒<lb/>
千騎前頭都不避祇傳學士拜金鑾<lb/>
　　　歸來<lb/>
十載歸來問草堂入門喜見葛山蒼慈親已慰占烏鵲<lb/>
穉子行堪詠鳯凰新理園池幾剏物小移松柏且分行<lb/>
卜居未是居難卜為恐旁人議楚狂<lb/>
<pb n="KR4h0143_WYG_047-16a"/>
　　　曽教授赴韶州<lb/>
茘子紅邊五月初廣文去住定何如報恩豈戀將軍馬<lb/>
治盜聊迂太守車多近藤蘿安吏舍少憑椒葛附音書<lb/>
到官定有佳聲薦瘴雨蠻煙細袚除<lb/>
　　　靖海縣<lb/>
海縣春深沙氣暄居人生事不離邨上梯取斧料桑尾<lb/>
抽橛移舟繫栁根已過清明違帝里不妨紅白徧江園<lb/>
持盃試與酬風物深媿樊遲學圃言<lb/>
<pb n="KR4h0143_WYG_047-16b"/>
　　　百丈春日紀懷<lb/>
東風久不到新堂生意雖㣲未卒荒草上葫荽偏挺特<lb/>
花間蘆菔故髙長時來豈盡栽培力物化須知長養方<lb/>
葵藿有心終莫奪每聞支笏照滄浪<lb/>
　　　寄題集賢周司直悠然閣<lb/>
番陽東下萬山圍魁閣崢嶸面翠㣲雲接大荒迴古色<lb/>
波涵落木動晴暉宦情静與遊魚逝詩思長隨夕鳥飛<lb/>
久待倚闌成獨酌癡兒了事各須歸<lb/>
<pb n="KR4h0143_WYG_047-17a"/>
　　　奉和王繼學懐濟南舊游<lb/>
前輩風流逐斷澌濟南舊録故人詩遥知靈運初游日<lb/>
正是元方後載時青社寥寥成異物丹丘皛皛屬遐思<lb/>
壯年易動離居感繾綣花前金屈巵<lb/>
樓上看山翠黛浮樓前沽酒錦纒頭登臨試與詢湖鴈<lb/>
豪傑親曽侣海鷗沙嶺曉晴雲散出野亭春盡水交流<lb/>
意中故舊那能得强擬偷生賦逺遊<lb/>
每愁大手不如燕多見公侯勝昔年計拙欲求千户等<lb/>
<pb n="KR4h0143_WYG_047-17b"/>
心勞政類十洲仙幾回見月思歸去暫到臨風復惘然<lb/>
翦盡緑楊三萬樹多因無處著啼鵑<lb/>
手接新詞絶底清一雙白眼為君青寰區政待新年榖<lb/>
江漢徒傳赤日萍斷雨潛蛟虚水榭逺波迴鷺實雲汀<lb/>
此情可在齊州外不解無人問獨醒<lb/>
　　　上真應寺觀寺後龍湫湫在厓上蓋由寺北下<lb/>
　　　馬並髙數十折得之又數步得巨石有僧龕其<lb/>
　　　中云即唐盧叟所隠成道處時日斜方焚香誦<lb/>
<pb n="KR4h0143_WYG_047-18a"/>
　　　經聞客至乃輟誦相迎作茶云<lb/>
憑髙窈窕辨精藍濯佩還思訪古潭字扁孟家題處碣<lb/>
洞留盧叟去時龕近人野鳥如曽識問客山精不敢談<lb/>
聞説平坡猶在上登臨雖倦且停驂<lb/>
　　　五月二十日發雷州過徐文次驛候役者不至<lb/>
　　　留二日<lb/>
久約歸吳弄釣舟海天羈思復悠悠誰知樹底春生月<lb/>
獨坐人間地盡頭粉壁舊題分蘚讀瓦罌新酒接花篘<lb/>
<pb n="KR4h0143_WYG_047-18b"/>
邊鴻固是南來絕絶為雷城信滯留<lb/>
　　　送元經歴赴廣東<lb/>
番禺直北望長沙元帥持戈鎮海涯萬里送君歸幕府<lb/>
幾時為我寄梅花雲蒸巨浪魚吹岸栁壓荒山獠陣牙<lb/>
欲托鄉書妨枉騎湄湘西上是吾家<lb/>
　　　蓮房<lb/>
憶得花神一笑歡六郎家住小江干佳人怨等秋風近<lb/>
穉子眠聴浦雨寒强為折來開户牖誰將鎔出擬杯盤<lb/>
<pb n="KR4h0143_WYG_047-19a"/>
少年太守思兄弟戢戢青頭莫漫看<lb/>
　　　獨立<lb/>
能詩不得靜中師又是天涯獨立時髙閣夕陽人影亂<lb/>
曲河新水棹聲遲一身慷慨家仍逺十口淒涼嵗薦饑<lb/>
偶爾憑闌感風物臨流先被白鷗知<lb/>
　　　雨後坐郝大參亭子<lb/>
每見人來問草堂偶從燕坐憶滄浪地形逺競朝霞爽<lb/>
林氣清分宿雨香移石旋成行藥徑障泉思引釣魚航<lb/>
<pb n="KR4h0143_WYG_047-19b"/>
他年紫綬歸黄閣几杖苔生儘不妨<lb/>
　　揭傒斯<lb/>
　　　夢武昌<lb/>
黄鶴樓前鸚鵡洲夢中渾似昔時遊蒼山斜入三湘路<lb/>
落日平鋪七澤流鼓角沈雄遥動地帆檣髙下亂維舟<lb/>
故人雖在多分散獨向南池看白鷗<lb/>
　　　宿梁安峽夢故室有感時還盱江<lb/>
梁安峽裏杜鵑啼絶壁蒼蒼北斗低雲氣倒連山影合<lb/>
<pb n="KR4h0143_WYG_047-20a"/>
石稜斜鬬浪聲齊南風盡日迎歸客落月空江夢故妻<lb/>
一室十人分數郡百年幾處候晨雞<lb/>
　　　送道士薛元卿歸江東<lb/>
知君此去漸難招只在人間已廓寥市上有時逢賣藥<lb/>
山頭何處覓吹蕭仙巖花落溪流滿鬼谷雲開對影遥<lb/>
未必故山安隠逸海天涼月夜蕭蕭<lb/>
　　　小孤山曉發和蔡思敬韻<lb/>
日落霞明錦浪翻厓傾石峭白雲閒乾坤上下雄孤柱<lb/>
<pb n="KR4h0143_WYG_047-20b"/>
巴蜀東南壯此闗神物夜移風動地仙舟曉渡月漫山<lb/>
回瞻絶頂登臨處空翠溟濛杳靄間<lb/>
　　　送蔡思敬還豫章有懐遼陽李提舉<lb/>
來日能同去不同獨攜别恨向秋風眼看亂葉渾無定<lb/>
心與浮雲并一空黄獨山中歸自斸玉梅溪上夢先通<lb/>
莫嗤留滯京華者更有遼陽送斷鴻<lb/>
　　　送王留守宣慰荆湖<lb/>
舟楫連檣出薊丘弓刀千騎入荆州歌翻郢雪寒暄變<lb/>
<pb n="KR4h0143_WYG_047-21a"/>
恩逐岷波日夜流雲雨暝連神女宅山川晴繞仲宣樓<lb/>
豈無賢士堪招隠應向鹿門深處求<lb/>
　　　送詹尊師歸廬山<lb/>
香鑪峰色紫生煙一入京華路杳然雲碓秋閒舂藥水<lb/>
雨犁春卧種芝田書憑海鶴來時寄劒自潭蛟去後懸<lb/>
忽報歸期驚倦客獨淹㣲禄負中年<lb/>
　　　進士張于髙得卭州判官歸成都<lb/>
卭竹山前負弩迎去年曽是一書生天寒劒閣猶車馬<lb/>
<pb n="KR4h0143_WYG_047-21b"/>
雪滿繩橋正甲兵即恐徴求民力竭莫將憂患客心并<lb/>
六千餘里闗河路不盡深期逺别情<lb/>
　　　送毛真人還龍虎山<lb/>
手綰銀章主秘祠翩然歸去忽如遺塵湖龍井雲間上<lb/>
鳯曲鸞歌月下龡香逐蘅薇深更入氣交梨棗靜偏宜<lb/>
南屏風雨平坡雪爭似山中夢覺時<hi>南屏山在上都南七十里嵗扈從至</hi>
<hi>上都夏秋居焉平坡在大都西四十里西山之上冬春居焉蓋皆所掌秘祠所在</hi>
　　　寄題信州徳元觀何真人林園長春亭<lb/>
<pb n="KR4h0143_WYG_047-22a"/>
長春亭榭倚雲開百里湖山入座來流水繞階時自照<lb/>
好花如幄手親栽青雲每指尋真路白髮頻登望母臺<lb/>
六月神龍起潭井人間幾處待風雷<lb/>
　　　送聶太祝赴潮州録事聶天歴潛邸舊人<lb/>
三載從容禮樂間糾曹新拜度梅闗春風忍過金陵道<lb/>
夜月重經黄木灣盜賊數州相應起甲兵諸道幾時還<lb/>
憑君細講安民策莫遣邊防一日閑<lb/>
　　　憶昨<lb/>
<pb n="KR4h0143_WYG_047-22b"/>
天厯年中秘閣開授經新拜育羣材宫門待漏嘗先到<lb/>
講席收書每後回召試時䝉天語勞分題不待侍臣催<lb/>
滿頭白雪丹心在太液池邊只獨來<lb/>
宫草蔥茸禁樹齊日趨延顥對凝暉朝迎步輦花間立<lb/>
暮送回鑾栁下歸碧殿東浮蒼巘合金河北引玉泉肥<lb/>
幾回𢎞慶門前路春氣濛濛欲溼衣<lb/>
已已羣儒映壁奎端陽侍燕寳慈西線分學士親臣送<lb/>
詩賜皇姑御手題注酒含春瑶露重承塵轉午錦雲低<lb/>
<pb n="KR4h0143_WYG_047-23a"/>
日斜共出西門道既醉猶能散馬蹄<lb/>
　　　和張太一秋興<lb/>
蓬萊宫闕赤回闌龍虎神君禹步寛朝嚥日華當食穀<lb/>
夜迎天仗識鳴鑾露飛仙掌金莖凍月滿元都玉珮寒<lb/>
遥想西齋清似水吟詩聴到漏聲殘<lb/>
　　　送張真人歸上清<lb/>
閉户京城晝嬾開初聞北覲却南回馮夷擊鼓乗龍出<lb/>
王子吹笙跨鶴來囊裏天書明日月匣中神劒閟風雷<lb/>
<pb n="KR4h0143_WYG_047-23b"/>
回瞻魏闕紅雲擁應在山中看蚤梅<lb/>
　　　楚山秋晩<lb/>
山人何處抱琴歸遥想樓臺隔翠㣲老樹風生舟正泊<lb/>
空江日落鴈初飛豈無賦客能招隠亦有漁翁醉息機<lb/>
一幅秋光舒復卷誰教塵土涴人衣<lb/>
　　黄溍<lb/>
　　　鳯凰山<lb/>
滄海桑田事渺茫行逢遺老色淒涼為言故國游麋鹿<lb/>
<pb n="KR4h0143_WYG_047-24a"/>
漫指空山號鳯凰春盡緑莎迷輦道雨多蒼蘚上宫牆<lb/>
遥知汴水東流畔更有平蕪與夕陽<lb/>
　　　開元宫<lb/>
誰使藏舟一夕移紅樓翠幕未全非曽聞帝子乗鸞去<lb/>
疑有仙人化鶴歸煙逕月明瑶草歇石壇露冷碧桃稀<lb/>
赤欄橋畔多時立閑看楊花作雪飛<lb/>
　　　早起<lb/>
漠漠晴檐散薄雲獨搔短髮立清晨春風入樹無行迹<lb/>
<pb n="KR4h0143_WYG_047-24b"/>
曉月窺簾欲近人旋覺新吟隨夢寐不知清露溼衣巾<lb/>
何人正踏長安陌想見看花拂面塵<lb/>
　　　獨立<lb/>
數盡飛花一愴然壯心迢遞夕雲邊十年人事空流水<lb/>
二月風光已杜鵑過眼青春寧復得汙人黄土絶堪憐<lb/>
故園尚有平生約可使蒼苔到石田<lb/>
　　　即事<lb/>
南陌東阡草色齊愔愔門巷客來稀受風燕子輕相逐<lb/>
<pb n="KR4h0143_WYG_047-25a"/>
著雨楊花溼更飛緑樹無言春更盡紅塵如霧手頻揮<lb/>
浮生莽莽吾何計獨立看雲竟落暉<lb/>
　　　予與劉君師魯為文字交十有四年而未嘗相<lb/>
　　　識也兹過武林偶遂良覿有喜而賦<lb/>
邂逅神交十載餘青楓落月幾愁予何言此日同傾蓋<lb/>
勝讀平生未見書天上玉堂容可到山中金匱得長虚<lb/>
故多餘事宜商略可待秋風怨索居<lb/>
　　　次韻山南先生遣興<lb/>
<pb n="KR4h0143_WYG_047-25b"/>
稍覺春風入翦裁更無魂夢到塵埃苔枝自送黄昬影<lb/>
寳篆頻銷白晝灰世態漸應隨日别老懐可復向人開<lb/>
擁鑪坐聴蕭蕭雪載酒攜琴也莫來<lb/>
　　　寄朱仲山<lb/>
異縣闗心朔鴈飛酒燈棊雨計頻違寄書全覺嵇康懶<lb/>
入夢多疑李白非黄葉閉門方寂寂碧雲回首故依依<lb/>
相逢賴有梅花約試蹋東風走翠㣲<lb/>
　　　夏日漫書<lb/>
<pb n="KR4h0143_WYG_047-26a"/>
枕上初殘柏子香鳥聲簾外已斜陽碧山過雨晴逾好<lb/>
緑樹無風晩自涼芳嵗背人成荏苒好詩和夢落蒼茫<lb/>
求羊何不來三徑門掩殘書滿石牀<lb/>
　　　逢葉伯幾<lb/>
水煙沙雨送歸航楓葉蘆花已十霜瑶曲天風春夢逺<lb/>
墨池秋草故遊荒碧峰又是新迴鴈白石依然舊化羊<lb/>
一笑相逢却成别暮雲千里思茫茫<lb/>
　　　宿賈氏山房<lb/>
<pb n="KR4h0143_WYG_047-26b"/>
暝色蒼茫赴逺岑獨追燈火下荒潯寒沙細水通幽徑<lb/>
修竹髙楠走翠隂草草悲歡中夜語悠悠醉醒百年心<lb/>
石霜煙月寒無寐坐聴疎鐘出二林<lb/>
　　　送人歸豫章<lb/>
已覺棲遲懶曳裙可能為我强躊躇一帆秋色紅塵外<lb/>
千里江闗白鴈初建業水清誰共飲潯陽潮斷定無書<lb/>
黄金未盡朱顔在莫種桃花學隠居<lb/>
　　　送韶父先生遊京口<lb/>
<pb n="KR4h0143_WYG_047-27a"/>
不到南徐三十春好將夢寐弔遺民也知往事如流水<lb/>
秖想重來是後身棹響官河風色暮雲離野服鬢毛新<lb/>
舊遊偶失扶桑路煩向滄江一問津<lb/>
　　　寄張如心<lb/>
謬羨侏儒飽一囊舊遊搔首獨淒涼連天斷鴈初沈日<lb/>
匝地寒花欲有霜聞道為郎須白髮未殊髙枕待黄粱<lb/>
紅顔好在張公子坐聴松風春晝長<lb/>
　　　余山<lb/>
<pb n="KR4h0143_WYG_047-27b"/>
春雲牢落鴈無聲沙岸參差石有稜雙屐漫窮芳草徑<lb/>
一龕長媿白頭僧晴濤閃閃翻孤日山木昬昬卷翠藤<lb/>
後夜清風滿遥念夢游空指上方燈<lb/>
　　　客樓雨中<lb/>
江城飄泊動經年盡日髙樓閲過船睡起小窗初聴雨<lb/>
岸傍垂栁已生煙坐抛嵗月今如此每望雲山欲泫然<lb/>
尚喜遊從得諸彦時將樂事寄新篇<lb/>
　　　登金山<lb/>
<pb n="KR4h0143_WYG_047-28a"/>
偶為清游宿梵宫凌晨試上最髙峰水翻雪色寒猶落<lb/>
雲掩丹光逺更重舊有一僧能跨虎近聞三洞盡藏龍<lb/>
下方車馬應難到煙際唯聴日暮鐘<lb/>
　　　題甯節婦詩巻<lb/>
春旗栁色映門閭華扁新題節婦居作傳小裁青竹簡<lb/>
疏封近降紫泥書河壖松柏風煙外階戺芝蘭雨露初<lb/>
三釡及親殊未晩花前何日奉安輿<lb/>
　　　送楊亷夫之天台<lb/>
<pb n="KR4h0143_WYG_047-28b"/>
十載韜藏席上珍爛然錦製一時新羽人笑指雲為路<lb/>
山鬼愁聞筆有神遥望到官多暇日不妨領客試行春<lb/>
石橋瀑布逢佳句取次飛箋莫厭頻<lb/>
　　　龍潭山<lb/>
二月清江照眼明避風舟楫滿迴汀斷雲挾雨時時黒<lb/>
密葉藏花樹樹青習隠未成陶令賦行歌聊共屈原醒<lb/>
碧潭光景無消息坐看魚兒㸃翠萍<lb/>
　　　次韻方子踐觀潮<lb/>
<pb n="KR4h0143_WYG_047-29a"/>
潮生潮落有時休朝暮吳兒幾白頭被髮秖誇迎駭浪<lb/>
側身寧解障奔流江吹碧瓦人聲曉雲閃朱旗海氣秋<lb/>
後夜月明天在水有誰能此試登樓<lb/>
　　　次韻答蔣春卿<lb/>
不謂紅塵拂面時軒然談笑一舒眉晴風石鼎浮花乳<lb/>
夜雨春盤冷碧絲握手遽成三宿戀論心那覺十年遲<lb/>
酒船漁網歸無計未必山前白鷺知<lb/>
　　　重遊毗山<lb/>
<pb n="KR4h0143_WYG_047-29b"/>
十載重來思惘然勝遊邂逅一開顔髙林有色煙雲淨<lb/>
曲徑無香草樹閑漫遣金樽催白日絶憐紅粉涴青山<lb/>
南朝舊迹今誰記膓斷風流不可攀<lb/>
　　　花信<lb/>
已覺尋芳去較遲千林紅紫總紛披幾經夜雨能無恙<lb/>
試問春風竟不知斜日游蜂應有夢野亭立馬已多時<lb/>
殷勤却是江南客曽擘冰霜寄一枝<lb/>
　　　北山歸路呈古心師兼簡方外諸友<lb/>
<pb n="KR4h0143_WYG_047-30a"/>
尋幽偶向靈源宿却過雲闗望翠㣲初日映空千樹立<lb/>
驚風繞澗百泉飛舊題嵗月人頻異乍别煙霞路易非<lb/>
幸有潘郎遺事在何時一鉢去如歸<lb/>
　　　陳山晩泊<lb/>
一柱孤撐杳靄間人言此是客星山風流百世今誰嗣<lb/>
應詔諸生故未還荒冡草深迂石路髙齋月滿閟松闗<lb/>
窮年漫跡滄江上及此維舟獨厚顔<lb/>
　　　湖心寺夜坐<lb/>
<pb n="KR4h0143_WYG_047-30b"/>
蕭蕭涼月滿池臺水檻風櫺四面開一炷殘燈何熠煜<lb/>
半檐衰栁故崔嵬謬持㣲禄知無補未謝餘縁得重來<lb/>
塵土馬蹄何日事可容良夜廢銜杯<lb/>
　　　題金明宴遊圖<lb/>
危樓縹緲碧波中曲檻方櫺面面通雲氣傍花如欲雨<lb/>
栁絲垂地不驚風千年華表人非是九奏鈞天樂未終<lb/>
更有殘山并賸水煩君回首六橋東<lb/>
　　　上巖寺訪一公<lb/>
<pb n="KR4h0143_WYG_047-31a"/>
曉色㣲茫尚帶星修蹊犖确斷人行獨支瘦竹身猶健<lb/>
髙入重雲地忽平落月正當山缺處細泉頻作雨來聲<lb/>
上方燈火青林曲隠隠疎鐘一再鳴<lb/>
　　　題觀海圖<lb/>
昔年解䌫岑江上初日團團水底紅鼉吼忽揺千尺浪<lb/>
鷁飛仍挾半帆風遥看島嶼如星散秖謂神仙有路通<lb/>
及此棲身萬人海舊游却在畫圖中<lb/>
　　　送葉仲輿巡檢<lb/>
<pb n="KR4h0143_WYG_047-31b"/>
重著儒冠望帝鄉翩然一舸犯晨霜秋來髩髮依然黒<lb/>
日射河流徹底黄此去乗槎須有路可容執㦸更為郎<lb/>
絲綸閣下多知已握手應分滿袖香<lb/>
　　　送趙繼清潮州推官<lb/>
相國南遷有故居理官髙選出新除承恩特與金魚袋<lb/>
訪舊爭迎駟馬車春入圜扉庭草暗天低驛路嶺梅疎<lb/>
鳯池不隔同年面歸及梅花鴈影初<lb/>
　　　送龍南歐陽縣尹<lb/>
<pb n="KR4h0143_WYG_047-32a"/>
絲綸閣下半同袍獨上南船去莫招出宰不嫌官俸薄<lb/>
過家未覺驛程遥長溪白石晴雷轉深洞黄茅毒霧消<lb/>
想見行春有佳句坐令逺俗變風謡<lb/>
　　　贈黄資深<lb/>
涼風蕭蕭吹敝裘三年小作周南留相逢傾蓋盡青眼<lb/>
肯抱遺經空白頭捧檄定知毛義喜著書非有虞卿愁<lb/>
春秋決事待公等莫戀寒氈成久游<lb/>
　　　送陳季和<lb/>
<pb n="KR4h0143_WYG_047-32b"/>
髙齋燈火正蕭條忽溯天風上泬寥共喜彈冠如貢禹<lb/>
豈期投筆學班超時清桴鼓元無用嵗晩弓旌儻見招<lb/>
雪後江南春水活重來莫厭驛程遥<lb/>
　　　送張良卿學士之淮南<lb/>
坐厭流塵拂面紅行攜涼月下青空三千里外揚州鶴<lb/>
四十年前御史驄先廟鐵衣猶挂壁兒郎玉帳已生風<lb/>
貞元朝士今無幾歸及花時一笑同<lb/>
　　　題莫氏山莊圖<lb/>
<pb n="KR4h0143_WYG_047-33a"/>
旋移小隠傍南峰逺有咸平處士風山態近人猶偃蹇<lb/>
湖光無雨亦空濛行春杖屨時時到臨水軒窗面面通<lb/>
别作新亭供戲劇青帘遥曳杏花中<lb/>
　　　予與江隂何鼎叔鉉别三十六年乃相見於錢<lb/>
　　　唐感舊述情謾成四韻<lb/>
月寒霜樹久相依春去風花各自飛逺信已隨潮水斷<lb/>
故交渾若曉星稀綈袍可戀知誰在青鏡頻看歎昨非<lb/>
正欲從君共傾倒莫言興盡便須歸<lb/>
<pb n="KR4h0143_WYG_047-33b"/>
　　　送内史府孫知事還京<lb/>
春風朱邸雪初消野宿貔貅静不驕緑水芙蓉分上幕<lb/>
青雲騕褭度輕軺龍庭㑹祭包茅貢豹尾宸居佩玉朝<lb/>
下土㣲臣今老矣淹留敢望小山招<lb/>
　　　感舊<lb/>
華屋山丘不可期峴峰依舊緑參差空懷下榻延徐孺<lb/>
無復乗舟訪戴逵日暮更聞鄰舍笛嵗寒賴有角弓詩<lb/>
舊遊寂莫成今古冷石秋花處處悲<lb/>
<pb n="KR4h0143_WYG_047-34a"/>
　　栁貫<lb/>
　　　奉同伯庸應奉韻送伯生博士行祠西嶽因入<lb/>
　　　蜀望祭河源<lb/>
旌旗前隊一星低燎玉熏薌嶽色齊石戴殘雲開便面<lb/>
棧懸斜日落鄣泥曽聞秘祝藏金虎復道祠臣致碧雞<lb/>
聖代新儀將考貢崑河只在大荒西<lb/>
馬首西南太白開祠庭佳氣拂崔嵬河邊織女機絲出<lb/>
霧裏仙人翠蓋來鳥道山盤燒後棧龍池塹黒劫前灰<lb/>
<pb n="KR4h0143_WYG_047-34b"/>
少城萬里層雲色遥送清秋使節回<lb/>
　　　次韻伯庸無題<lb/>
貝葉東來不隔江青瑶刻作寳華幢龍翰别致三千匹<lb/>
翠羽生輸四十雙天上神閑雷下斧人間客醉月縈窗<lb/>
崧南半截雲虹色宜著韓家小石淙<lb/>
珠斗闌干動夜光霏霏神雨酒痕香故時徒服多為赭<lb/>
今日祠衣獨尚黄梁苑且延能賦客漢廷安用戲車郎<lb/>
琴中莫置拘幽恨聖徳宣昭到越裳<lb/>
<pb n="KR4h0143_WYG_047-35a"/>
欲覓麻姑看海潮徑從織女問河橋蓍莖宿露龜方息<lb/>
竹實垂雲鳯已遥白璧何資三寸舌黄金偏戀十圍腰<lb/>
新來代地聞歌曲盡擫秦聲入管簫<lb/>
黄鵠將鶱兩翅垂跂行幾許似蛇醫棲遲社首修封日<lb/>
太息甘泉獻賦時風籟蕭蕭聴漸起星弧歴歴看初移<lb/>
塵埃渴肺今年甚絶想仙盤露一巵<lb/>
　　　送李士𢎞侍讀攝祠王屋<lb/>
河山肺腑樹靈峰泰乙髙居象帝容蒼玉登壇親藻籍<lb/>
<pb n="KR4h0143_WYG_047-35b"/>
黄金塗檢盛函封林光忽與升煙合雲氣初乗委珮重<lb/>
歸格神休奉明主恩流偏覺侍臣濃<lb/>
　　　還次桓州<lb/>
塞雨初乾草未霜穹廬秋色滿沙場割鮮俎上薦黄䑕<lb/>
獻獲腰間懸白狼别部烏桓知幾族他山稽落是何方<lb/>
長雲西北天如水想見旌旗瀚海光<lb/>
　　　次伯長待制韻送王繼學修撰馬伯庸應奉扈<lb/>
　　　從上京<lb/>
<pb n="KR4h0143_WYG_047-36a"/>
仗前挏酒進瓊脂翠絡金鉤向馬垂少宰氈廬初張事<lb/>
從官魚笏正書思三辰上應旂斿象六樂中陳鼓吹詞<lb/>
供奉逍遥承御宿故應燕許擅同時<lb/>
山圍黒谷翠漫漫獨許詞臣息馬看蹕道雲開朝采正<lb/>
蹛林風定雪花乾賦成特賜麒麟罽宴出初擎碼碯盤<lb/>
嵗嵗八州人望幸鉤陳旗尾認朱竿<lb/>
　　　漫題齋壁<lb/>
牧馬新來秣地椒街頭挏酒玉傾瓢羲和白日經天近<lb/>
<pb n="KR4h0143_WYG_047-36b"/>
敕勒隂山度幕遥雨過忽然思御裌風清聊復快凌歊<lb/>
他年續作灤陽夢萬里排雲遡泬寥<lb/>
　　　送王正臣經歴赴浙東<lb/>
仙掌浮空紫翠重金華秀出浙河東繡衣幕府雲霄上<lb/>
丹筆刑書雨露中溪釀獨稱雙醖美津船纔許一帆通<lb/>
送君因寄思鄉夢為問青山舊桂叢<lb/>
　　　送楊君祥赴定海税官因思舊遊<lb/>
麾手黄塵一解頤翩翩行色有光輝豚魚税足初成算<lb/>
<pb n="KR4h0143_WYG_047-37a"/>
鷗鳥心閑已息機山翠入簾消宿酒海氛吹雨落秋衣<lb/>
舊遊更在雲濤外獨倚西風送鴈飛<lb/>
　　　送陳仲剛歸鄱陽卻赴武昌謁選<lb/>
黄塵如海漲天衢好在歸來一束書捩柁纔看彭蠡近<lb/>
食魚真愛武昌居莫因蘭葉思紉佩想對梅花夢直廬<lb/>
治世有音當合雅勞歌母踏楚聲餘<lb/>
　　　送葉道士歸天台<lb/>
北斗光中曳翠旗五城樓觀極巍巍采山不鑄黄金鼎<lb/>
<pb n="KR4h0143_WYG_047-37b"/>
佩印空垂白羽衣石井劒花飛夜氣玉田芝草豔春暉<lb/>
天台仙子應招隠萬壑梯飇看鶴歸<lb/>
　　　次韻伯庸待制上京寓直書事四首因以為寄<lb/>
舉頭涼影動明河問信仙人八月槎斗下孤光懸太白<lb/>
雲間長御挾纎阿霓裳催按新聲遍鳯藻需承曲宴多<lb/>
一代詞華歸篆刻龍文還欲映琱戈<lb/>
松翣新裁似鶴翎手中雲影落深青宫花忽動紅千帳<lb/>
禁栁齊分緑半櫺金掌擎秋調玉屑銅渾窺夜約銀釘<lb/>
<pb n="KR4h0143_WYG_047-38a"/>
不知太史朝來奏東壁光聮第幾星<lb/>
烏桓落日稍沈西南極青山女堞低馬谷夏泉經雨漲<lb/>
龍堆秋草拂雲齊一函祠檢將升玉萬里丸封不用泥<lb/>
儤直夜涼談往事乗車猶欲避雞棲<lb/>
杯面春風灩灩波醉來難覓百東坡寧無天上支機石<lb/>
信有人間采玉河霜驛舊圖開党項雪毫新興寫伽陀<lb/>
聚星更比荀陳盛月照金鑾夜若何<lb/>
　　　送鄉僧偉師南還<lb/>
<pb n="KR4h0143_WYG_047-38b"/>
析木光中佛耀開丹樓碧閣映崔嵬空聞白馬䭾經去<lb/>
幾見黄龍聴法來笠影翩翻雲作蓋錫痕依約浪生苔<lb/>
歸山説似京華夢親到幽州禮塔回<lb/>
　　　舟中睡起<lb/>
影入船窗隙日升霜衾驚夢却青綾一官朝右寧非客<lb/>
十月漳濱幸未冰江驛比來無鴈帛水鄉隨處有魚罾<lb/>
食貧黾勉縈㣲禄消得山靈笑負丞<lb/>
　　　登徐州城上黄樓北望河流作<lb/>
<pb n="KR4h0143_WYG_047-39a"/>
髙樓背水壓奔衝影動雲虹落水中土色從黄宜制勝<lb/>
河聲觸險聴分洪却思沈璧千年日欲問乗槎八月風<lb/>
汴泗交流平似席南行北播本同功<lb/>
　　　過鐵峰書臺觀其所得宋咸淳中大宗正訓名<lb/>
　　　牒上有福園署押感而為賦<lb/>
姬姜顦顇況同盟屬籍淒涼舊訓名寳玦懸腰非少日<lb/>
金環探樹是前生分無藜杖過天禄尚有花書記冢卿<lb/>
未必後來能識此祇教人説漢西京<lb/>
<pb n="KR4h0143_WYG_047-39b"/>
　　　初夏憶京城鄰舍<lb/>
石家院裏葡萄酒荆媪池邊芍藥㕔倦劇擁書終日坐<lb/>
醉來支枕片時醒主人並直飛龍衛鄰客誰開放鶴亭<lb/>
萬里滄江雲一去欲將孤影寄伶仃<lb/>
　　　送張明徳使君赴南恩州<lb/>
幾許炎州畫裏山西風驅向馬前看詩人舊志三刀喜<lb/>
邊候新乗一障安時取椰漿斟玉液饒將桂蠧薦雕盤<lb/>
雪花定比常年大燕寢香凝夜氣寒<lb/>
<pb n="KR4h0143_WYG_047-40a"/>
　　　追餞常大參至樵舍鎮飲别後夜宿舟中聴雨<lb/>
七十里江沙水黄沿流送客舉離觴回舟并載别愁重<lb/>
殘雨㣲生半夜涼欲與仙人騎竹杖時從老子據胡牀<lb/>
懸情獨有南樓月白兔河邊正𢷬霜<lb/>
　　　水際見早梅<lb/>
苦為江梅欠好歌更愁琢句損天和少留枯枿何妨醜<lb/>
添著疎花果厭多折得故分春色在吹殘將奈角聲何<lb/>
情知不是塵中物月地雲堦合重過<lb/>
<pb n="KR4h0143_WYG_047-40b"/>
斬新花發看垂垂作意東皇許探支見慣誰將欺朔雪<lb/>
放遲吾自惜南枝小橋流水香㣲度澹月清霜影亂隨<lb/>
頭白逢春狂未減興來落筆又成詩<lb/>
　　　端午日泊舟信州城下陳行之推官袁仲野知<lb/>
　　　事攜酒饌勞予于挹翠亭上<lb/>
信州城南江水流故人惜别暫維舟節中偶病不成飲<lb/>
客裏逢歡却是愁地迮那容胡旋舞波回更作楚聲謳<lb/>
三年三見戎葵色多事紅花照白頭<lb/>
<pb n="KR4h0143_WYG_047-41a"/>
　　　浦陽十詠<lb/>
　　　　仙華巖雪<hi>縣北有仙華巖翠掌浮空雪景尤竒</hi>
冰柱浮空曉色䝉海波揺動玉玲瓏九清内景游氛外<lb/>
五嶽真形太素中㣲月升壇初映鶴長雲連野不驚鴻<lb/>
仙姬宴坐瑶池上催捧蟠桃獻木公<lb/>
　　　　白石湫雲<hi>白石龍湫在縣東南能出雲為雨</hi>
白石靈山望贊皇湫潭此復見蒼蒼飄揚直欲陵三際<lb/>
膚寸猶能雨八荒空外金精縣太白泉中虬彩化長黄<lb/>
<pb n="KR4h0143_WYG_047-41b"/>
傳芭奏罷神絃曲松蓋成隂澤氣涼<hi>恒州賛皇縣有白石靈山漢碑在焉</hi>
　　　　龍峰孤墖<hi>縣東龍峰古墖實為蒼龍左角</hi>
兩環日月似飛梭鼇背稜稜窣堵波朱鳥前頭森贔屭<lb/>
蒼龍左角見嵯峨玉函舍利朝光現珠斗闌干午影過<lb/>
浩劫浮雲開萬象寳華雜遝散芬陀<lb/>
　　　　寳掌冷泉<hi>寳掌山唐千嵗和尚道塲有看經得道洞巖竇出泉極甘寒</hi>
一勺曹谿未是甘刺山容易出飛泉消融太古岷峨雪<lb/>
澄映中秋沆瀣天挂樹青猿窺洗鉢眠沙白鹿伴安禪<lb/>
<pb n="KR4h0143_WYG_047-42a"/>
巖龕無縫身如石逆數髙僧入定年<lb/>
　　　　月泉春誦<hi>縣西有泉隨月盈虧泉上精舍祠文公成公</hi>
有盈有泚即寒泉猶隔蘆峰道里千嶽麓雲深藏䇿處<lb/>
匡山人老讀書年松楠疊影青浮几華樹生香晩入筵<lb/>
稽首堂中兩夫子六經言逺視如天<lb/>
　　　　潮溪夜漁<hi>去縣五十里溪流始大有魚蟹之産</hi>
溪水添流到石矼小家殘户占漁南蛟龍未解乗雲氣<lb/>
魚鼈安能避澤梁兩岸櫟林藏曲折一篝松火照㣲茫<lb/>
<pb n="KR4h0143_WYG_047-42b"/>
淮夷固有蠙珠顆往往鉤深得夜光<lb/>
　　　　南江夕照<hi>南江橋西望原麓返照如畫圖中</hi>
千峰不盡夕陽孤斂翠浮丹入畫圖墖廟傍連山影直<lb/>
石梁中互水痕枯白魚在汕將踰尺紅稻登塲稍似珠<lb/>
玉露金風秋最爽跳身何用市間壺<lb/>
　　　　東嶺秋隂<hi>縣東東山嶺平林廣野秋常多隂</hi>
半里官橋出市闤一團秋色破孱顔雲開浩蕩初疑曙<lb/>
日出蒼涼不見山斷鴈殘鴻飛杳杳緑蕪紅葉映斑斑<lb/>
<pb n="KR4h0143_WYG_047-43a"/>
去年菊蕊今年發拾得籬邊句子還<lb/>
　　　　深禡江源<hi>浦陽江原出深禡山在縣西三十里</hi>
濫觴初不滿缾盆百谷渾渾一壑吞自此安流輸渤澥<lb/>
放渠髙浪蹴崑崙出山未適帆檣便竭澤毋庸罔罟繁<lb/>
謝客題詩曽宿處孤雲落日是何邨<lb/>
　　　　昭靈仙迹<hi>昔黄帝少女于仙華巖上升山下有昭靈廟水旱禱之輒應</hi>
芝掌中開顥氣青雲輧雙駕鳯皇翎因山不啟軒轅鼎<lb/>
化石猶聮婺女星磴道芳春琪樹長巖扉清晝碧華零<lb/>
<pb n="KR4h0143_WYG_047-43b"/>
真仙帝遣司風雨喚起淵龍聴指令<lb/>
　　　垂虹亭晩眺<lb/>
山光自獻一螺青人立垂虹酒乍醒兩界星河涵倒景<lb/>
千家樓閣載浮萍欹檣側柁衝風勁密網疎罾刮浪腥<lb/>
正為鱸魚忘世味隨方吾亦具笭箵<lb/>
　　　夜行溪谷間梅花迎路香影離離可愛<lb/>
暝投邨徑繞羊腸離立江梅似鴈行冷蕊㣲開初的皪<lb/>
繁枝亂揷更淒涼蒼煙挂樹多疑夢淡月窺林稍覺香<lb/>
<pb n="KR4h0143_WYG_047-44a"/>
　正為先生行役苦故留皴玉薦奚囊<lb/>
　　　　中秋待月不見却懐魯子翬學士時留城<lb/>
　婺女城頭柝亂鳴二更起坐聴江聲為渠滿月當圓景<lb/>
　奈此浮雲㸃太清蓬鬢羞明寒燼落桂花養魄嫰寒生<lb/>
　去年官燭風簾夜對酒人今在玉京<lb/>
　　　　寒食山居<lb/>
　嵗月無情日變遷惜春留得酒家錢梨花小雨驚寒食<lb/>
　楊栁東風似去年志士屬當躬井臼善人誰為表原田<lb/>
<pb n="KR4h0143_WYG_047-44b"/>
　老來撫節偏多感何必雲安有杜䳌<lb/>
　　　　初霽望金華山雪<lb/>
　沍隂巖谷變晶熒凍裂仙家月石屏雲影渾淪涵太素<lb/>
　天光揺曳到空青波心雙捧金人劒霞際横驅玉女軿<lb/>
　皓鶴不來詩夢破鮮飇吹袂酒初醒<lb/>
　<lb/>
　<lb/>
御選元詩卷四十七<lb/>
</p>
<p>
</p>
  </div>
</body>
</text>
</TEI>
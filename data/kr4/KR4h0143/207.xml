<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_207-1a"/>
　欽定四庫全書<lb/>
御選明詩巻三十八<lb/>
　　七言古詩三<lb/>
　　　陶凱<lb/>
　　　　贈琴士施彦昭<lb/>
　君不見鳴琴無賞音伯牙絶絃仍破琴又不見斲琴無<lb/>
　良工焦琴終為㸑下桐大江之南多好山孤桐往往生<lb/>
　其間武林城中百萬家斲琴施氏良足誇嗟哉施氏之<lb/>
<pb n="KR4h0143_WYG_207-1b"/>
　外無復人桐樹枯死終為薪今人好尚與古異人間雅<lb/>
　琴多棄置雅琴苦少秦筝多嗟哉施君將奈何<lb/>
　　　曽魯<lb/>
　　　　贈黄道士還九宫山<lb/>
　我家羣玉山南陬君居蒙頂最上頭相望欲識嗟無由<lb/>
　搖搖心若風中斿君從少年慕逺遊誓驂笙鶴仍丹丘<lb/>
　冠星佩月露為裘口誦赤玉靈書謠摩斥八極隘九州<lb/>
　後天不老三光凋故鄉臨睨毋停輈下視起滅如浮漚<lb/>
<pb n="KR4h0143_WYG_207-2a"/>
九宫山髙明翠虬真牧之子世莫儔君居其間業焚修<lb/>
五十餘載無悔尤翠華昔駐鸚鵡洲承恩召對黄鶴樓<lb/>
敷陳屢沭天語酬大官醉以白玉甌去年弓旌復旁搜<lb/>
麻鞋徑入朝冕旒神皋繁麗不肯留日夜稽首還山求<lb/>
山中之人寄書招雨餘黄獨抽新苗芝草琅玕美春柔<lb/>
不歸負此巖壑幽龍江送别情悠悠鄉人歌作商聲謳<lb/>
　　孫作<lb/>
　　　約潘元飛遊惠山<lb/>
<pb n="KR4h0143_WYG_207-2b"/>
錫谷名泉誇第二江水由來勝山水中泠天畔隔蒼煙<lb/>
九龍眼中荖可喜我夢臨此鑒眉鬚裹茗烹煎攜綠珠<lb/>
老僧毿毿妙而臞忽來説襌坐跏趺三生豈是舊縁法<lb/>
明日買船當下牐共君烏紗一裹頭野岸春洲看晴鴨<lb/>
　　唐肅<lb/>
　　　題趙仲庸所畫滚塵馬<lb/>
匹馬滚塵誰所寫天水王孫最文雅王孫系宋不系唐<lb/>
那識唐人與唐馬左輔白沙白於雪四十萬頭名各别<lb/>
<pb n="KR4h0143_WYG_207-3a"/>
廐中此馬帝常騎一色紫霞名叱撥奚官似隸王毛仲<lb/>
左手執刷右持鞚沙平草暖不被鞍芻豆飽來筋力縱<lb/>
翻身倒豎踣鐵蹄霧尾風騣亂不齊元是滇池赤龍種<lb/>
猶思躍浪涌春泥太平無事征戰少青絲絡頭可終老<lb/>
不似交河赴敵時夜蹴層氷僵欲倒<lb/>
　　藍仁<lb/>
　　　題鄭徳彰貟外所藏髙彦敬畫楚江春曉圗<lb/>
旭日未出羣山昬蒼茫楚江多白雲芳洲無人采蘅杜<lb/>
<pb n="KR4h0143_WYG_207-3b"/>
落花飛絮春紛紛晴嵐滿戶漁家曉花枝髣髴聞啼鳥<lb/>
巫陽夢斷三峽空湘渚愁深九疑小風流文采髙尚書<lb/>
如此江山歸畫圗平湖煙靄水空闊隂壑松檜天糢糊<lb/>
左司郎官何處得髙堂紫翠生春色是中疑有五湖人<lb/>
一葉扁舟蕩空碧<lb/>
　　　雲峯秋霽圗為方煥賦<lb/>
茅屋溪頭紅樹村石梁秋水清無痕枌榆過雨鳥鳴澗<lb/>
秔稻如雲山對門老翁日髙睡未起穉子讀書窗户裏<lb/>
<pb n="KR4h0143_WYG_207-4a"/>
干戈如此賦歛煩雞犬晏然鄉曲喜山中酒熟黄花開<lb/>
仙人候我芙蓉臺雲林今夜好明月擬跨幔亭黄鶴來<lb/>
　　　贈武夷魏士達<lb/>
武夷山水天下無層巒疊嶂皆畫圗山川直疑混沌鑿<lb/>
秦漢而下靈仙都中天積翠開宫殿石壁虹光夜如電<lb/>
鸞鳳常驂神姥遊猨猱共醉曽孫宴洞中别有昇真天<lb/>
瓊林遺蜕如枯蟬露盤仙掌千年藥春水桃花九曲船<lb/>
萬松岡頭羽衣客更入三山采真訣神遊不計海天遙<lb/>
<pb n="KR4h0143_WYG_207-4b"/>
夢覺長懷海天白歸來髙隠萬年宫天香時降雙青童<lb/>
道參元始鴻濛外身寄虛空象緯中嗟予久慕煙霞侣<lb/>
天遣空山作詩苦清歌曽遶幔亭雲凍筆空題草堂雨<lb/>
金丹擬就玉蟾分木葉西風鐡笛聞野老只知堯舜世<lb/>
樵夫或遇武夷君<lb/>
　　藍智<lb/>
　　　赤壁<lb/>
長江西來雨如霧赤壁蒼蒼風雨暮草木猶疑横槊時<lb/>
<pb n="KR4h0143_WYG_207-5a"/>
塵沙尚憶焚舟處烏林渡口下舳艫曹瞞已料無全吳<lb/>
陣前部曲奔先主眼中談笑輕周瑜君臣謀合士賈勇<lb/>
玉帳旌旗亦飛動樓櫓晴空煙焰髙魚龍白日波濤湧<lb/>
荆門牢落駐殘兵野曠不聞鼙鼔聲戰骨秋埋湖外草<lb/>
㨗書夜報石頭城雄圗霸氣兩消歇地老天荒秋一葉<lb/>
石上殘碑過客題沙中古劒漁人得漢王祠枕碧山隅<lb/>
諸葛臺荒野鳥呼千年忠義出師表萬里江山八陣圗<lb/>
　　林公慶<lb/>
<pb n="KR4h0143_WYG_207-5b"/>
　　　賦得明月樓贈孫伯融<lb/>
兩溪合流涵太虛白龍簸㺯摩尼珠玉娥捧盤不敢去<lb/>
孚尹散入仙人居仙人乗雲遊汗漫瓊簫寥寥度銀漢<lb/>
斟酌北斗依上台玉宇珠宫露如霰鳳臺神馭不可留<lb/>
春風花開帝王州夫容峯前舊時月夜夜長照溪上樓<lb/>
　　張紳<lb/>
　　　題江岫圗<lb/>
烏衣巷裏東風老蝴蝶飛來滿芳草美人春夢隔天涯<lb/>
<pb n="KR4h0143_WYG_207-6a"/>
十二巫山眉不埽巫山巫峽江水新煙波渺渺江南春<lb/>
鴛鴦不識横塘路鸚鵡窗間呼向人青綾誰共官曹宿<lb/>
雪楮銀毫吮晴緑太常春甕碧霞沉六曲屏風對銀燭<lb/>
　　曹介<lb/>
　　　金碧山水圗<lb/>
唐朝以來畫金碧小李將軍稱絶竒流傳所見恨不廣<lb/>
真蹟往往人間稀此景何人之所作老眼挼挲看宛若<lb/>
羣峯削翠撑晴霄一水流銀出丹壑初疑武陵溪桑麻<lb/>
<pb n="KR4h0143_WYG_207-6b"/>
夾岸花枝低漁郎昔日訪竒處回首但見蒼煙迷又疑<lb/>
天台山桃花流水非塵寰仙人劉阮採藥去虹橋一斷<lb/>
難躋攀我生胡為在塵市一見青山心獨喜拂衣便欲<lb/>
歸故鄉髙臥溪堂看雲起觴我酒絃我琴髙山流水誰<lb/>
知音<lb/>
　　許伯旅<lb/>
　　　題林盤所學民家藏溫日觀葡萄<lb/>
張顛草書天下雄醉筆往往驚羣公温師作畫亦若是<lb/>
<pb n="KR4h0143_WYG_207-7a"/>
我知畫與書法通葡萄何來自西極枝蔓連雲引千尺<lb/>
世間畫者誰最髙温師自有萄萄癖當時豪貴爭邀迎<lb/>
掉頭輒走呼不譍酒酣耳熱清興發揮灑始覺通神靈<lb/>
東家雪練西家帛布地待師師不惜芒鞋踏墨雲海翻<lb/>
滿把驪珠輕一擲百年畫意誰見之破幅蕭條今尚遺<lb/>
心垢都除入清淨不爾妙悟何能為憶我攜書客淮右<lb/>
大官都送葡萄酒寒香壓露春甕深風味江南未曽有<lb/>
林君對此心忉忉謂余亦種葡萄苗何當釀酒二千斛<lb/>
<pb n="KR4h0143_WYG_207-7b"/>
愁來一飲三百瓢<lb/>
　　　題林周民山礬圗<lb/>
山礬入畫古所少我昔見之倪瓉家問君何處得此本<lb/>
水屋十月來春花東風著樹香滿雪長鬚滴露金粟結<lb/>
一枝獨立霜霰餘己覺江梅是同列惜哉此物知者稀<lb/>
深林大谷多所遺牧竪樵童爾何苦剪伐每同荆棘歸<lb/>
林君本是鼇頭客髙臥雲間人莫識酒酣揮袖巻新圗<lb/>
一笑西山眼中碧<lb/>
<pb n="KR4h0143_WYG_207-8a"/>
　　張適<lb/>
　　　題山水障子為蕭溪耕者賦<lb/>
蕭溪先生樂山者結屋臨溪頗幽雅開軒見水不見山<lb/>
却向圗中看揮灑髙齋素壁懸清風彷彿坐我林崖下<lb/>
羣峰奔馳勢如馬緑樹人家面平野層閣忽從天際來<lb/>
飛泉逺自峰頭瀉半山雲氣千峰白滿谷霞生萬巖赭<lb/>
野橋日落行人稀幽徑花開知者寡蕭溪閒居晝多暇<lb/>
坐對此圗看不捨平生况復能食力春作鋤犁躬自把<lb/>
<pb n="KR4h0143_WYG_207-8b"/>
短蓑朝耕隴上雲長檠夜落書邊炧有時歸來面盟鷗<lb/>
鯨吸春醅知幾斚登髙或著謝傅屐帶酒何妨逺公社<lb/>
臨池每解學來禽對客猶知論裏鮓醉中邀我賦長篇<lb/>
老我才疎不堪寫<lb/>
　　時銘<lb/>
　　　題錢塘送别圗<lb/>
胥臺怒挾鯨濤回吳越中分天壍開青山兩岸障雲錦<lb/>
瑶空萬里春風來春風先到沙頭栁栁色鵞黃映春酒<lb/>
<pb n="KR4h0143_WYG_207-9a"/>
美人欲去暫停橈折栁贈行重握手珊珊鳴珮行且遲<lb/>
牽衣迭勸飛瓊卮今日不醉後未期后夜相思空夢之<lb/>
人生最是别離苦黯然消魂恨難吐平生語笑在斯須<lb/>
遮莫當筵强歌舞海門日落潮已平篙師掛㠶催去程<lb/>
畫工難寫斷腸意聴取陽闗三疊聲<lb/>
　　嚴震直<lb/>
　　　棲霞真境<lb/>
棲霞有真境逺在桂林間春風洞中瑤草緑桃花滿樹<lb/>
<pb n="KR4h0143_WYG_207-9b"/>
春斑斑羣峯拔地幾千尺上有樓臺耀金碧興來直欲<lb/>
一登臨王事有程留不得<lb/>
　　鎦炳<lb/>
　　　燕子樓同周伯寧賦<lb/>
寶瑟凝歌繞珠箔流蘇結帶黄金索翠紅香裏宿鴛鴦<lb/>
春風人間無此樂杏梁塵暗麝蘭篝黛鎖眉峰掩畫樓<lb/>
燈殘枕冷梨雲斷秋雨人間無此愁<lb/>
　　　題方壺畫為斯貞姪賦<lb/>
<pb n="KR4h0143_WYG_207-10a"/>
巨然畫與書法同縱筆所至生秋風墨飛原氣瀉沆瀣<lb/>
青摩斗角連崆峒逺岫平林斷還續苔根斜迸山泉緑<lb/>
釣倚丹楓野老磯門垂碧栁幽人屋壺公騎鯨白雲鄉<lb/>
壟樹緑泫煙草黄風流文采今寂寞對畫淚痕沾我裳<lb/>
　　王蒙<lb/>
　　　登泰山<hi>有引</hi>
　　余過奉髙謁嶽祠見郝伯常山三詩刻於廡下明<lb/>
　　日登日觀峰下瞰滄海塵世蒼茫青徐在袵席間<lb/>
<pb n="KR4h0143_WYG_207-10b"/>
　　因成此詩以補郝公之所未道者云<lb/>
飛仙挾我㳺天門足躡萬壑雲雷奔淩虛直上數千尺<lb/>
適見混沌分乾坤鉅鼇左折蓬萊股鯨波東注榑桑根<lb/>
地髙俯瞰滄海日天近仰叩清都閽古帝何年闢下土<lb/>
九㸃青煙散寰宇翠旍孔葢此登封盛徳神功照今古<lb/>
人間瞬息三萬年七十二君何茫然秦皇漢武踵遺躅<lb/>
鏤玉坎瘞山之顛金宫翠陛苦不樂遣使碧海求神仙<lb/>
羲和龍轡不稍貸豈料海水成桑田試向封中一回首<lb/>
<pb n="KR4h0143_WYG_207-11a"/>
六合坱莽空雲煙千秋誰識當時事五松大夫知此意<lb/>
巖前長揖大夫松數子胡迺干秦封髙標直下魯連節<lb/>
避世不及商山翁雪髯霜榦如屈鐵濤聲瑟瑟吟悲風<lb/>
松本無心偶然耳人情好惡多彌縫欲傾箕潁一瓢水<lb/>
為汝淨洗羞慚容為君解嘲君勿怒萬事轉首成虚空<lb/>
帝子絳節朝丹穹神靈婀娜羣仙從嘘呵紫燄開芙蓉<lb/>
光景上屬超鴻濛玉女夜降騎青龍鸞匏鳯笙聲嗈嗈<lb/>
霓裳舞袖飄長虹瓊音間作鳴絲桐白雲清謡曲未終<lb/>
<pb n="KR4h0143_WYG_207-11b"/>
泠風命駕歸崆峒千峯萬峯浸明月恍惚身在瑶池宫<lb/>
明朝稽首下山去翠嶂突兀青霞中<lb/>
　　李曄<lb/>
　　　寄太平諸友<lb/>
昨日東風吹雨過正值山齋罷書課無官可守眞自得<lb/>
有酒不飲誰能那此時況當春夏交綠盡園林安敢唾<lb/>
出泥已誇籬筍嫰入饌頗憶溪魚大花間紫騮來幾匹<lb/>
葉底黄鸝鳴兩个桃巖諸公多俊才逺來相就同賡和<lb/>
<pb n="KR4h0143_WYG_207-12a"/>
野人擬作韋曲㳺諸公忍復東山卧誰謂更深雨復作<lb/>
到曉打忩驚夢破寧愁烏㡌顛風吹尚恐蠟屐春泥涴<lb/>
拈毫惆悵題我詩天晴更為斯文賀<lb/>
　　　贈地理逺碧山<lb/>
澗東瀍西曽卜洛定之方中楚宫作當時相宅論隂陽<lb/>
猶未經營到冥漠後來注意馬鬛封某丘某水尋靈蹤<lb/>
封侯作相在頃刻芒鞵踏遍青芙蓉逺師本有降龍技<lb/>
隨處看山逐龍勢金華一郡凡幾家屢見牛眠得佳地<lb/>
<pb n="KR4h0143_WYG_207-12b"/>
我家近住東屏山時與逺師相往還青囊和月挂松樹<lb/>
且酌美酒開心顔我聞金陵帝王宅虎踞龍蟠出竒特<lb/>
逺師飛錫宜一遊歸來説與漁樵流<lb/>
　　　九鷥圗<lb/>
何人水墨開毫素白日晴窗起煙霧强將醉眼窺微茫<lb/>
乃見江南九秋鷺兩隻長鳴一隻飛兩隻共啄菰米肥<lb/>
其餘四隻夢洲渚黄蘆白葦相因依我家曽住苕川上<lb/>
緑蓑披雨聽漁唱西塞山邉今有無桃花流水應新漲<lb/>
<pb n="KR4h0143_WYG_207-13a"/>
别來幾載棲林巒身欲奮飛無羽翰巻圗髙詠風漠漠<lb/>
憶爾磯頭青釣竿<lb/>
　　　題煙波疊嶂圗<lb/>
憶昨扁舟上南斗順風看山如馬走前山在眼後山失<lb/>
紫翠繽紛落吾手當年見山如畫圗畫圗得似當年無<lb/>
臨軒把玩笑絶倒蚤覺詩思生江湖江風蕭蕭煙水暮<lb/>
盡是漁翁釣魚處安得身輕如白鷗江上飛來又飛去<lb/>
　　　題胡濟源聽泉樓<lb/>
<pb n="KR4h0143_WYG_207-13b"/>
冷泉亭子深且幽我昔杖履曽追遊山中正當朝雨霽<lb/>
坐聽泉水涓涓流初如松風灑萬壑忽如仙珮鏘鳴璆<lb/>
又如蛟龍起潭窟霹靂閃電摧林丘黄猨抱子挂秋影<lb/>
良久不下聲啾啾是時同行四五人相對毛髮寒颼飀<lb/>
乃知福地難久住却載酒壺登綵舟故鄉一别幾十載<lb/>
江湖浪跡如沙鷗風塵澒洞箭滿眼欲歸洗耳嗟何由<lb/>
飛來山色入我夢碧松丹桂枝相樛每逢泉石必宿留<lb/>
題詩感慨無時休胡君亦是聽泉者胸次磊落非常儔<lb/>
<pb n="KR4h0143_WYG_207-14a"/>
何當暇日登君樓與君作記樓上頭<lb/>
　　　題鍾馗移家圗<lb/>
緑袍進士掀怒髯饑來嚼鬼如蜜甜酸風苦雨攪白日<lb/>
移家欲往山隂尖隨兄小妹臉抹漆眼光射人珠的皪<lb/>
鬼奴鬼妾千萬形蟹怪貓妖最蕭瑟勢能使鬼鬼不違<lb/>
髑髏在後嗤鍾馗英雄如山堆白骨莫倚區區手中笏<lb/>
　　　青山白雲圗<lb/>
若有若無青山之嶙峋欲斷不斷白雲之氤氲往往何<lb/>
<pb n="KR4h0143_WYG_207-14b"/>
人得此意髙公彦敬下筆藝絶倫我歌紫芝白雲裏白<lb/>
雲却向青山起裁雲為我衣推山作我几松花釀酒三<lb/>
千石醉後髙歌歌未己歌罷仰天笑此樂人中仙心揺<lb/>
赤城霞目斷蒼梧煙左執容成袂右拍洪厓肩五雲之<lb/>
佩何翩翩乗風欲往蓬萊巔蓬萊巔𣺌何處金銀樓臺<lb/>
隔煙霧青鳥銜書海上來千嵗胡麻欲成樹悵不往兮<lb/>
心茫茫雲浩浩兮山蒼蒼人間亦自有眞樂還君之圗<lb/>
兮贈君青山白雲作<lb/>
<pb n="KR4h0143_WYG_207-15a"/>
　　　題五馬圖<lb/>
開元四十萬疋馬誰是超然出羣者曹韓筆力非不工<lb/>
須信真龍最難寫真龍只有拳毛騧太宗騎此開唐家<lb/>
雄姿猛氣世無敵當年識者久歎嗟吳興公子畫五匹<lb/>
滿眼風雲起蕭瑟一匹玉花齧且驕一匹飛黄甚飄逸<lb/>
駮文殊者一匹雄一匹紫電奔長虹中央正立一匹胡<lb/>
青驄遂令四馬皆下風想見承華春苜蓿此馬由來字<lb/>
天育殷紅盤袍帽紋縠奚官杖策來監牧花萼樓前風<lb/>
<pb n="KR4h0143_WYG_207-15b"/>
日遲五王宴罷何逶迤乃知畫師用心苦俟我落筆題<lb/>
新詩<lb/>
　　　題南山獻夀圖<lb/>
將軍落筆怪且雄能寫嵯峨崒嵂萬仞之竒峯糢糊猶<lb/>
含太古色慘澹頗帶清秋容儼如蓬萊三山翠且重又<lb/>
如廬山五老削出金芙蓉千盤萬轉不可測怳忽雲氣<lb/>
隨飛龍下有澩灂之流泉上有偃蹇之長松松根羽人<lb/>
顔色好抱膝盤陀事幽討云是南極天邊之夀星遨遊<lb/>
<pb n="KR4h0143_WYG_207-16a"/>
先天後天老被以青霞裘䕃以白羽葆龜游緑沼沈滄<lb/>
波鹿放蒼厓食瑶草有鶴有鶴飛且鳴雪衣丹鼎隨風<lb/>
輕兩鶴飄然入紫清一鶴獨立和以簫韶聲手拈雙青<lb/>
童載以白玉笙上朝三十六帝京五雲仙樂來相迎玉<lb/>
女投壺其聲錚錚白兔擣藥使人長生胡君欣得之喜<lb/>
氣何盈盈是時七月涼風生君來飲我黄金觥酒酣再<lb/>
拜求我歌須㬰落筆雷霆轟五岳為之動三江為之傾<lb/>
此圗足為仁者壽題以南山獻夀之佳名胡君胡君宜<lb/>
<pb n="KR4h0143_WYG_207-16b"/>
愛惜我歌歌罷千金直掛向髙堂雪色壁夜夜虹光射<lb/>
天赤<lb/>
　　虞堪<lb/>
　　　成都使君王季野席上次韻奉呈橧巢初菴雲<lb/>
　　　林𤣥素子素諸公<lb/>
隠者分湖住髙士雲林棲蒹葭散汀看鷗去桃花隔屋<lb/>
聞雞啼每同杖屨踏春堤詩筒酒榼前後提公子風流<lb/>
迺相愛縷引嬋娟生靉靆纎歌細舞交驩從翠璫玉佩<lb/>
<pb n="KR4h0143_WYG_207-17a"/>
花蘢葱蘭亭之下暮春會飛觴列坐千載同莫訝眉山<lb/>
長帽翁髙談雄辨顔酡紅頽然自謂謫仙侣欲舉石象<lb/>
超鴻濛丹丘子陶朱公人間歳月駒過隙不飲莫待兩<lb/>
鬢成衰蓬君不見東風曉作梨花夢白雲飛來已半空<lb/>
　　　題錢舜舉畫蠶桑圗<lb/>
桑中鳴琴巧如鴂吳孃養蠶夜不歇暖雨寒風惱殺人<lb/>
正是江南三四月苕溪遺老白髮翁畫蠶畫葉揺春風<lb/>
千金難買吳孃笑故寫生枝椹子紅<lb/>
<pb n="KR4h0143_WYG_207-17b"/>
　　　朱叔仲山水引為鄒生作<lb/>
看山朝不飯畫山夜不眠西蜀書生有此過傳癖呼鐙<lb/>
索酒忘青年東吳朱家叔仲子愛畫更覺入骨髓清晨<lb/>
起來頭不梳快展溪藤潑秋水長年買船上會稽耶溪<lb/>
雲門隨所之越人煮海競取富孰肯相逐探幽竒歸來<lb/>
自喜胸腹飽磊磈崢嶸揮不了東家幀子髙丈尋落筆<lb/>
唯嗔煙嶂小鄒生拜揖長衣裾得畫一紙七尺餘就中<lb/>
貌得戴安道一丘一壑松兩株前年我亦畫匡廬還有<lb/>
<pb n="KR4h0143_WYG_207-18a"/>
松巢安讀書昔年李太白最愛雲端蕖焦桐不著童子<lb/>
抱先生自是乗籃輿仙人自在第九疊牧豎樵夫皆可<lb/>
居朱叔子鄒陽生世俗那辨闗與荆齊君不好瑟王子<lb/>
自吹笙何當與子坐待海晏風塵清更作崑崙頂上行<lb/>
　　王澤<lb/>
　　　寄友人<lb/>
我本東海人家住東海頭自從丱角時便向西州遊邇<lb/>
來西遊十九載夜夜思歸夢東海此身厭逐戎馬間落<lb/>
<pb n="KR4h0143_WYG_207-18b"/>
魄唯存壯心在今年始欲向東還便將歸老天台山相<lb/>
隨仙人養雞犬笑弄緑水桃花間況聞溪上桃已熟仙<lb/>
女嬋娟面如玉春風綰結雙緑鬟舞腰解按山薌曲去<lb/>
年羣仙遥見招謂予自是王子喬山中何嘗識酒禁日<lb/>
日爛醉吹璚箾昨日纔經四明道故人相見驚絶倒間<lb/>
關萬死得生還顔色還同舊時好忽聞天呉落海隅到<lb/>
海要拾明月珠大風三日撼天黒海底吹折紅珊瑚洪<lb/>
濤如山老蛟怒白日江臯塞煙霧仙山咫尺不得歸目<lb/>
<pb n="KR4h0143_WYG_207-19a"/>
送冥冥鳥飛去櫂舟惆悵却西回側望仙山心欲摧空<lb/>
懷帝子芙蓉闕遥望中天兩玉臺愁來昏昏枕書睡呼<lb/>
酒狂歌不成醉丈夫出處真可憐往往長遭不如意作<lb/>
詩為謝丹霞仙金堂石室無清縁有心未罷歸來約更<lb/>
待秋風海月圎<lb/>
　　　趙松雪八駿圗<lb/>
趙家王孫擅好書更復畫馬如江都嘗從玉堂罷春直<lb/>
慣寫天馬隨監奴馬來西宛龍八尺勢或怒驚如鵲立<lb/>
<pb n="KR4h0143_WYG_207-19b"/>
似疑初浴滎河波身上龍紋五花濕王孫寫駿不寫形<lb/>
運思已入天機精都將臨池古書法落筆一埽千人驚<lb/>
今逢此圗乃八疋老我見之唯歎息人間駑馬漫紛紜<lb/>
天上龍文誰購得憶昨八駿登瑶池崑崙萬里天西陲<lb/>
風行電邁景恍惚翠㽔不動天王旗古來八駿雖已矣<lb/>
房星在天還不死雄姿伏櫪世豈無胡乃唯稱穆天子<lb/>
　　袁舉<lb/>
　　　乙巳寒食<lb/>
<pb n="KR4h0143_WYG_207-20a"/>
香風吹面東方來櫻桃花發栁眼開鸞簫聲歇幽蘭笑<lb/>
十二樓前青爵叫王母騎龍愁暮雲碧桃過眼三千春<lb/>
北山佳城久無主寒食心摧淚如雨自驚髮薄不勝梳<lb/>
心事波揺為誰語<lb/>
　　李延興<lb/>
　　　福源精舍<lb/>
京城六月日如火風軒散髮執書坐頓嫌城市多煩囂<lb/>
欲買田廬何處可素几茶甌吹碧香有客敲扉偶相過<lb/>
<pb n="KR4h0143_WYG_207-20b"/>
為言越中好山水厥土膏腴不偏頗魏氏之子文貞孫<lb/>
玉樹臨風色瑳瑳讀書淛水之東頭蒐今摭古以自課<lb/>
夏蓋湖光白湧雲福祈山氣青浮座三江帆上暮天長<lb/>
八月潮平秋水大亭邊獮猨長如人月黒林昬盜山果<lb/>
桃源人家疑此是洞口雲深晝無鎖百壺滿醉江南春<lb/>
擊缶髙歌兒子和西蜀少陵恒苦吟南陽武侯尚髙臥<lb/>
文貞昔在貞觀中大節堂堂不終挫好將舊學佐朝堂<lb/>
行見英風振頑懦索居何日賦歸來盡理遺書載輕舸<lb/>
<pb n="KR4h0143_WYG_207-21a"/>
我昔耕牧峴山陽門前水田足粇糯十年道阻不可歸<lb/>
江上秋風茅屋破舊栽松栢定成林石墻竹梢添幾箇<lb/>
向來耆舊安穏無每一思之淚交墮福源林壑倘見分<lb/>
卜隣擬住山之左客歸好語仲逺君嵗晚寄書煩報我<lb/>
　　　漁陽客邸<lb/>
城外雲山濃似綺屋裏琴書静如水石罏添火試松香<lb/>
裊裊篆雲飛不起天涯倦客此停驂茶竈煙銷猶隠几<lb/>
奚奴呼覺日平西一片秋聲響窗紙<lb/>
<pb n="KR4h0143_WYG_207-21b"/>
　　　題畫<lb/>
山翠浮空初過雨山麓晴雲散芳渚霧合長林生曉寒<lb/>
人家更在林深處澗泉六月翻松根石洞千年隠仙侣<lb/>
有誰共奕橘中來無人問路桃源去白煙遮盡青林花<lb/>
野䔩嫰香應可茹清幽不減山之隂只欠蘭亭列觴俎<lb/>
誰乎寫此怪而竒莽莽雲山入毫楮細看猶有遺恨處<lb/>
胡不著我山之墅我生本是丘壑姿誤落京塵幾寒暑<lb/>
小時耕牧峴山陽間從野人學種樹門前魚浦啼竹禽<lb/>
<pb n="KR4h0143_WYG_207-22a"/>
屋上鶴巢走松鼠獨行採藥日暮歸纔得芝术一斗許<lb/>
縱令服食不得仙何若長年蓺禾黍小村秋晚雞正肥<lb/>
大甕春浮酒新煑老翁醉舞兒子歌笑語諠譁忘賓主<lb/>
此樂不見十許年兵火煌煌照南楚思歸見畫萬感生<lb/>
悵望風颿橫浦溆時清即好謝官歸全家移向山中住<lb/>
　　　壁間雜畫<lb/>
山中之人氣奕奕愛畫雲山與水石逺山近山恣一揮<lb/>
頃刻生綃數十尺今代只數髙尚書妙處不減米家筆<lb/>
<pb n="KR4h0143_WYG_207-22b"/>
後之善畫者為誰青山白雲久蕭瑟忽驚座上煙靄生<lb/>
漠漠平林翠如織平生夢想不可到乃在君家雪色壁<lb/>
花發窮林破曉紅水合長天蕩晴碧蘆邉鴈影落迴汀<lb/>
沙上漁蓑曬斜日白髮蒼顔四老人棋罷松間坐爭席<lb/>
筍皮笠子大如繖歸去不愁山雨濕爐經九轉鍊丹成<lb/>
杖挂百錢沽酒喫眼看此景不可親况復憧憧事塵役<lb/>
㑹須結屋山之阿更求好田水之側野人生理日有餘<lb/>
耕歸牛角懸書帙茅檐夜史促寒機古甸秋風收晚栗<lb/>
<pb n="KR4h0143_WYG_207-23a"/>
安車若便下丘樊為勸先生不可出<lb/>
　　貝瓊<lb/>
　　　遊菩提山值雨宿存思菴<lb/>
連山插天危欲崩木客結構當千層我來看山風雨惡<lb/>
入山喜見靈泉僧閉門留客共野飯風囘雨絶清無蠅<lb/>
酒酣熟寢喚不起夜深花落龕中燈軒轅已恐即韓愈<lb/>
許汜未可譏陳登天明僮僕催欲去却歎世故來相仍<lb/>
重尋曲折恐蹉跌安得逺討閒支藤林開川豁見鳥下<lb/>
<pb n="KR4h0143_WYG_207-23b"/>
山寒石峻愁猿騰呼舟獨返草堂路他日重來共毾㲪<lb/>
　　　送浙省都事曺徳輔運糧北上<lb/>
屯田未開嵗未熟白粲一金纔一斛將軍初下山東城<lb/>
使者復轉江南粟颶風五月西南囘黄龍朱雀一時開<lb/>
雷霆夜搥海若死雲霧晝合天妃來黒洋北去五千里<lb/>
直沽近接金河水内廷傅勅賜宫壺侍臣出報龍顔喜<lb/>
　　　雨中<lb/>
江南正月如臘月花開未開春尚慳空中白雨急飛瀑<lb/>
<pb n="KR4h0143_WYG_207-24a"/>
海上黒雲深抱山老夫閉門愁不出十日西窓聴蕭瑟<lb/>
公卿鞴馬五更朝且獨髙眠舒我膝銅雀破瓦不補天<lb/>
哦詩強學號風蟬荒村無路竹雞喚載酒何人尋鄭䖍<lb/>
白頭為農計亦足棄書耕田買黃犢<lb/>
　　　送迮士霖歸天台<lb/>
赤城雲氣神仙家千樹萬樹蟠桃花十二樓臺起花外<lb/>
石門水長通胡麻當時劉郎亦草草出山却憶山中好<lb/>
莫信丹丘日月長玉人已共桃花老山空水流雲自飛<lb/>
<pb n="KR4h0143_WYG_207-24b"/>
劉郎看花須早歸<lb/>
　　　題董源寒林重汀圗<lb/>
天下畫師無董源學者紛紛工水石雲山萬里出巴陵<lb/>
白首淮南見真蹟亂石平坡淨無土松根裂石蟠龍虎<lb/>
偃盖千年飽雪霜深林六月藏風雨江上村墟何處入<lb/>
浮空逺黛蛾眉濕漁人日暮各已歸小舟如鳬落潮急<lb/>
我昔西清嘗看畫南唐此本千金價坐移絶境在雲間<lb/>
月出霜猿啼後夜薄游未挂呉淞帆令我一夕思江南<lb/>
<pb n="KR4h0143_WYG_207-25a"/>
安得買田築室幽絶境開窓日日分晴嵐<lb/>
　　張宣<lb/>
　　　贈相士<lb/>
桂叢始華香滿院烝龍有客來相見自言幼讀許負書<lb/>
爛爛雙曈炯若電瞪予丰采誇再三昔何蠖屈今豹變<lb/>
窮官得之談笑頃不用文塲苦鏖戰人生所貴能自知<lb/>
我嘗鏡中見吾面兩顴赬色耳無輪齷齪低頭共鄙賤<lb/>
縱如眉目差疎秀已分半生食破研長吟抱膝倚青天<lb/>
<pb n="KR4h0143_WYG_207-25b"/>
看盡投林飛鳥倦封侯骨相豈不殊飛虎頭顱加頷燕<lb/>
撥灰煨芋且勿言門外秋江淨如練<lb/>
　　　游四明山<lb/>
野人放浪山水情小弄雲海游四明半空下見日光動<lb/>
中夜起聴天雞鳴松風濤巻出萬壑耳邉無處無秋聲<lb/>
緑蘿碧澗月欲上澹煙逺岫天低横山中招隠者誰子<lb/>
相看擬和游仙行山川竒絶境復清秀色可攬難為名<lb/>
安得仙人衞叔卿身騎白鹿下來迎粲然一笑白雲裏<lb/>
<pb n="KR4h0143_WYG_207-26a"/>
授我寶訣教長生<lb/>
　　錢宰<lb/>
　　　蚤春寄鄉中友人<lb/>
故園花發春又來碧桃半折棠梨開流鶯踏花酒落盃<lb/>
花飛落酒相縈迴酒酣起舞落日晚應念長安人未囘<lb/>
江上舟幾時發拍手醉唱歸去來笑摘花枝簪白髪<lb/>
　　　雲中兩烈婦<lb/>
　　竹貞鎮雲中縱游兵掠鄉鄙張思孝妻華氏偕子<lb/>
<pb n="KR4h0143_WYG_207-26b"/>
　　婦劉罵賊死之作雲中兩烈婦<lb/>
雲中兩烈婦風節何雄哉婦姑誓同死軍馬倐已來姑<lb/>
言我死命之遭爾方年少不得逃欲自經不得索欲自<lb/>
刎不得刀少婦潛致詞不用刀與索兒當激賊怒婦姑<lb/>
頭共斫姑如湛盧劒罵賊獵獵生剛風婦如黄間弩蹶<lb/>
張放弦氣愈雄厲聲奮激膺賊鋒萬古雙烈夷雲中<lb/>
　　　長江霽雪圗<lb/>
昔年壯游下江漢霽雪千峯排兩岸今年看畫憶舊游<lb/>
<pb n="KR4h0143_WYG_207-27a"/>
萬里江山入清翫岷峨岡脊來蜿蜒青城一峰髙插天<lb/>
東馳衡山走千里匡廬五老下與石城北固遥相連冰<lb/>
巒雪壑互起伏照見日華破初旭神光混茫元氣浮奮<lb/>
如巨鼇簸坤軸爛如秋空雲浩如滄海濤又如瑶臺銀<lb/>
闕天上頭皎皎白月空秋毫囘光下照中流水風吹河<lb/>
漢銀雲起中流空濶不勝寒一洗丹碧秋漫漫山川歴<lb/>
歴真偉觀來往十年游未半不如雲瀛樓上來倚欄一<lb/>
日看遍江南山<lb/>
<pb n="KR4h0143_WYG_207-27b"/>
　　　題俞景山畫山水帳<lb/>
老夫索居江上樓廿年不出懐舊游叩門下樓出迎客<lb/>
但見絶壑風颼颼岱宗日觀山上頭日出未出蒼煙浮<lb/>
嵩髙插天太華碧峨眉青城翠欲流匡廬老泉掛白石<lb/>
蒼梧水落湘江秋懸崖倚天萬山立翔鸞舞鳯蟠蒼虬<lb/>
幽岑逺樹互出没白雲不散松風收松根老樵列四五<lb/>
招我共入青林幽平生游歴走不遍千里萬里窮遐搜如<lb/>
何一日墮我前空翠雜沓來雙眸舉頭問客何因入<lb/>
<pb n="KR4h0143_WYG_207-28a"/>
此境迺是手持圖畫來滄洲俞君作畫時雅有山林癖<lb/>
朝登望秦山萬壑千巖淨横臆暮上香爐峯海色秋清<lb/>
上遥碧歸來放筆作董元筆底丹青浩無跡海桑一别<lb/>
三千年山月江風耿相憶仰觀巖上泉俯看松下石故<lb/>
人不見空畫圖十幅雲煙捲還客<lb/>
　　　秦淮晚泊<lb/>
秦淮酒家來泊船鱸魚一斤三百錢船頭買魚酒新熟<lb/>
却憶耶溪歌採蓮醉來起舞落日晚揮手彈鋏風冷然<lb/>
<pb n="KR4h0143_WYG_207-28b"/>
少年不作長安客老去逢秋頭雪白興周須求渭水才<lb/>
安漢園公安在哉眼花齒折竟何益好放陶潛歸去來<lb/>
　　童冀<lb/>
　　　題胡廷輝畫梨園圗<lb/>
君不聞昔年天寶全盛時梨園玉雪千萬枝君王夜入<lb/>
月宫去後庭愁損千蛾眉銀橋閣道相聯絡十二䦨干<lb/>
倚寒玉歸來不憶天上游獨記霓裳羽衣曲沉香燕坐<lb/>
清夜長流蘇寳帶懸明璫一百五日寒食節三十六宫<lb/>
<pb n="KR4h0143_WYG_207-29a"/>
明月香玉環睡足嬌無力夢繞巫山楚雲碧六花散作<lb/>
晴雲飛落地琮花曉無迹漁陽一夜飛邉塵六龍萬里<lb/>
天西巡馬嵬腸斷埋香玉蜀道天髙空白雲東歸坐歎<lb/>
年華暮遥夜漫漫誰與度梨園弟子多白頭滿眼新人<lb/>
不如故爾來此恨六百年花開嵗嵗春風前乾坤舊事<lb/>
逐流水畫圗却向人間傳半幅齊紈渺蕭瑟拭眼春風<lb/>
香露濕當年畫史知幾人入為君王寫無逸<lb/>
　　　和衍公約看杏花韻<lb/>
<pb n="KR4h0143_WYG_207-29b"/>
客鄉不識花時節官舎蕭條如巷陌閉門猶恐迎朔風<lb/>
况復看花事行樂前年又得殷師疾往往空中聞打麥<lb/>
囘思少年真一夢幸免泥塗陷雙脚非無萬里封侯志<lb/>
膽落繩橋懸度索亦欲州縣謀升斗束帶晨趨謁方伯<lb/>
坐是蹉跎四十年不知兩鬢如霜白東隣有子蚤宦游<lb/>
駿馬雕鞍日馳躍西隣有客亦從軍十載歸來門列㦸<lb/>
書生半世成何事出門却笑天地窄南北驅馳今幾年<lb/>
猶喜青衫尚如昨去冬十月上燕薊朔風入懷衣縫拆<lb/>
<pb n="KR4h0143_WYG_207-30a"/>
敝裘百日走黄沙縱有清泉誰浣濯平生故人幸相值<lb/>
一一襟懷皆磊落四海誰非兄弟親百年同是乾坤客<lb/>
興來載酒數相過如此客懷良不惡昨宵忽作鄉山夢<lb/>
便欲飛書謝婁約來春玉版行可參擬約參寥同大嚼<lb/>
　　　再次衍公約看杏花<lb/>
我生獨後邵康節白首黄塵走阡陌興來猶作山水游<lb/>
不減當年謝康樂歸來讀書茅屋底不悟庭中雨漂麥<lb/>
往年為客上湘水萬里不異僧行脚東還苕霅又十年<lb/>
<pb n="KR4h0143_WYG_207-30b"/>
日夜思歸歎蕭索移舟五湖弔范蠡釃酒三髙祠太伯<lb/>
豈無蒼弁晴嵐翠亦有洞庭秋月白不問烏飛與兎走<lb/>
自樂鳶飛共魚躍去年買舟上吕梁横波利石森戈㦸<lb/>
狂吟不信風濤險浩飲祗恐滄溟窄眼中往往逢故人<lb/>
謾說人民已非昨去年二月到燕城官河水動氷初拆<lb/>
解裝孤館深閉門塵纓未暇滄浪濯城西招提雙杏樹<lb/>
聞道花開亦將落湯休妙語數見招憐我同是江南客<lb/>
嗟余臥病已旬浹出門不奈東風惡西家蹇驢許相借<lb/>
<pb n="KR4h0143_WYG_207-31a"/>
明日無風便如約正使飄零滿地香共拾殘英帶氷嚼<lb/>
　　　贈丹崖隠者<lb/>
吾聞零陵東有丹崖山青天削出青孱頑丹梯百丈不<lb/>
可得仙人煉藥巢其間丹成仙去已千載至今草木餘<lb/>
清寒我來弔古訪陳迹石磴側足難躋攀上有撐雲拄<lb/>
日之喬松下有懸厓噴壑之驚湍幽林野鳥作人語隂<lb/>
澗或有蛟龍蟠何人結屋倚蒼翠抱琴林下聴潺湲乃<lb/>
是丹崖仙人老孫子少年蚤脫名利闗祗今五十如處子<lb/>
<pb n="KR4h0143_WYG_207-31b"/>
雙鬢鴉墨顔渥丹門前種秫釀春酒屋後藝菽供朝<lb/>
餐留我石上煮清茗松花落地雲斑斑我家金華五十<lb/>
里失身作客天南端徴書昨夜趣歸興葉舟徑下湘江<lb/>
灘𢎞文館深難置足神武門髙宜掛冠山中草屋幸無<lb/>
恙拂衣歸共浮雲閒明年花開倘相憶把酒相望興長<lb/>
歎<lb/>
　　胡奎<lb/>
　　　鴛湖舟中翫月<lb/>
<pb n="KR4h0143_WYG_207-32a"/>
團團三五月挂在鴛湖東方舟汎流光坐我青天中低<lb/>
頭看月月在水倒影姮娥呼不起三更露下苧袍凉恍<lb/>
然濯足銀河裏城南斗酒真珠紅與月共醉鮫人宫醒<lb/>
來月落不知處張帆且趁清明風<lb/>
　　烏斯道<lb/>
　　　次韻酬范運中<lb/>
讀書窓前煙草深三年獨守荒山隂出門駕輿輿脫輻<lb/>
閉户燒鉛鉛不金唾壺擊出慷慨意青燈照見平生心<lb/>
<pb n="KR4h0143_WYG_207-32b"/>
故人苦道不相見寄詩復欲招我吟<lb/>
　　葉子竒<lb/>
　　　過磊石<lb/>
洞庭五月凉氣多輕風捲浪生微渦小船挂帆不蕩槳<lb/>
後船來和前船歌月白船頭大魚出天青水底懸星河<lb/>
千里故人不在眼有酒欲飲將如何<lb/>
　　管訥<lb/>
　　　墨窓為趙撝謙賦<lb/>
<pb n="KR4h0143_WYG_207-33a"/>
女媧立極斷鰲足羲畫之先無刻木始觀鳥跡製文字<lb/>
夜鬼哭天天雨粟篆𨽻變化生八分行草復作何紛紛<lb/>
六書古制既茫昧載籍况遭秦火焚後之作者不可數<lb/>
形聲寥寥眇千古更論得法神妙間自信臨池心獨苦<lb/>
君居於越文獻邦家藏金石書滿窓磨穿青州老未巳<lb/>
萬斛巨鼎疇能扛呉興宗人己物故浙河東西誰獨步<lb/>
君今有志繼絶學砥柱中流見孤注剡溪百畨氷雪光<lb/>
𤣥香一斗松煤香滿堂賓客看揮灑風雨颯颯龍鸞翔<lb/>
<pb n="KR4h0143_WYG_207-33b"/>
我嗟塗鴉手如棘屢欲從君問竒畫君還許我載酒來<lb/>
我捧千鍾勞君筆<lb/>
　　　稼村贈鄉人孫原璘<lb/>
我家三里汀前住茅堂政近桃花渚學經不明欲歸耕<lb/>
佃得官田甘餘畆有書盡賣買農具甘作東屯種田父<lb/>
侯疆既足把犁鉏餉婦猶能載筐筥田中蟊稗日自除<lb/>
牆下蠶桑春可取秋風禾黍既登塲冬日雞豚復盈圃<lb/>
全家衣食幸餘饒老稚那知有辛苦東隣擊鼔送農官<lb/>
<pb n="KR4h0143_WYG_207-34a"/>
西舎烹羊祀田祖且喜征科一事無况是豐年好官府<lb/>
縣吏催租不下鄉半夜無人打門户官糧輸足私債無<lb/>
一村帖然如安堵自信於焉老此身豈謂年來繫簪組<lb/>
汨汨黄塵没馬頭白水青山竟虚負羡君學稼如老農<lb/>
久抱長材隠家墅奉親菽水喜平安教子書詩識今古<lb/>
我今不蠶亦不耕素餐厚禄知何補幾時上疏乞東歸<lb/>
白頭相尋願為侣與爾擊壤歌堯年五日一風十日雨<lb/>
　　　春江捕魚圖<lb/>
<pb n="KR4h0143_WYG_207-34b"/>
𤣥真坊中老孫子老去今年不知幾緑蓑短短僅遮身<lb/>
自小求魚足生理魚倉蟹舎小蓬門一帶編籬住江涘<lb/>
昨夜青山得雨多門前三尺桃花水大家漁具都上船<lb/>
水面紛然若浮蟻小兒捩柁立船梢老婦供炊在篷底<lb/>
大繩屬網絶中流東船纔下西船起須㬰兩船相向開<lb/>
來往風波疾如駛前船得魚先上城後船囘篙刺沙觜<lb/>
此賓此主尚杯盤樵青已臥蘆花裏醒者尚釣醉者眠<lb/>
東去西來隨所止不欠官家魚稅錢榮辱從來不干已<lb/>
<pb n="KR4h0143_WYG_207-35a"/>
我家江南山水間煙樹參差絶相似作客天涯未得歸<lb/>
一見此圗心獨喜俸錢幾時當買山小築茅堂三泖尾<lb/>
白頭方是謝官時也學漁家從此始<lb/>
　　　題胡長史雪舟巻<lb/>
萬里漫漫凍雲黒六花飄飄朔風急富春江頭行旅稀<lb/>
汀鳥沙禽飢不飛此時先生乗一舸擁鼻長吟篷底坐<lb/>
白鶴氅衣寒半披東西沿洄隨所之須㬰雪深風轉大<lb/>
結纜歸來且髙臥妻兒凍餓甘守貧升斗不思干故人<lb/>
<pb n="KR4h0143_WYG_207-35b"/>
東方日出徴書下縣官扣門來勸駕<lb/>
　　顧禄<lb/>
　　　秋夜<lb/>
一寒一暑相推移四序平分秋最悲山川蕭條草木萎<lb/>
金風淅瀝吹羅帷夜何長兮晝何促欲眠不眠歎幽獨<lb/>
樓上寒更聲斷續飛蛾翩翩繞殘燭<lb/>
　　　題王叔明所畫松下奕棋圗<lb/>
十日一水五日山王侯妙筆無荆闗山如蒼龍騰入霄<lb/>
<pb n="KR4h0143_WYG_207-36a"/>
漢表水似白虹瀉出溪潭間長松直下有巨石風雨剥<lb/>
落莓苔斑兩翁對奕盤礴坐其上笑語自若終日無愁<lb/>
顔飢來豈待事煙火瑶草紫芝俱可餐不知何年修習<lb/>
到此地知有神仙境界無人寰我今讀書三十載抗塵<lb/>
走俗猶未閒問翁不語愈覺心自恚髙風逸韻邈矣終<lb/>
難攀安得翁能示神異授以九轉入爐丹圗中之景果<lb/>
然真有否便欲御風一去何須還<lb/>
　　呉植<lb/>
<pb n="KR4h0143_WYG_207-36b"/>
　　　留别張孟兼<lb/>
故人昔隠仙華山髙臥白雲終日閒我攜清都緑玉杖<lb/>
相與嘯傲煙霞間一朝忽被徴書起姓名直入明光裏<lb/>
清時冠帶圜橋門濟濟横經臨璧水坐擁皋比三載餘<lb/>
石室仍紬大史書平生直氣横秋嶽秉筆一字誅奸諛<lb/>
邇來峻擢儀曺上千載皇風囘揖讓要知制作魯諸生<lb/>
元是傳經舊劉向蹇予泉石是生涯白頭受薦來京華<lb/>
相逢共醉金陵市一官却種河陽花人生離㑹良可惜<lb/>
<pb n="KR4h0143_WYG_207-37a"/>
已覺形容非昨日馬頭萬㸃蜀山青回首秦淮煙樹夕<lb/>
丈夫才氣古所難去去有冠冠莫彈郫筒酒熟寧辭飲<lb/>
飯顆詩成得細看憐君最是知予者慷慨髙歌起中夜<lb/>
葛令丹砂或可求王喬飛舄還堪借他時一笑蓬萊巔<lb/>
碧桃亂發東風前還將玉管吹明月叶以雲間紫鳳篇<lb/>
　　蕭執<lb/>
　　　緑筠軒為姚宰作<lb/>
緑筠隂隂翳窗户此是姚侯讀書處搖空翡翠晚宜人<lb/>
<pb n="KR4h0143_WYG_207-37b"/>
食實鸞凰曉相語稚子牽衣惜春露候卒編籬䕶秋雨<lb/>
何當便棄人間事抱琴走覔湖山住<lb/>
　　揭軌<lb/>
　　　題王金吾所藏徐熈秋荷鴛鴦翡翠圗<lb/>
江南畫史誰第一徐熙寫生妙無敵寶軸多藏衛霍家<lb/>
香匳盡貯金張室憶昨華清水殿西夜聲輕輦隨風移<lb/>
清香冉冉落歌佩秀色娟娟侵舞衣曉來宫闕秋風起<lb/>
翠倒紅欹玉池裏不禁搖落恨無窮驚歎年華逝流水<lb/>
<pb n="KR4h0143_WYG_207-38a"/>
芙蓉小苑曲江頭煙景蕭疎異昔遊披香露冷鴛鴦怯<lb/>
太液波寒翡翠愁將軍留客多幽暇清簟疎簾時看畫<lb/>
就中宋玉最多情秋思都將綵毫寫<lb/>
　　　白沙送别<lb/>
當年小邑盛繁華疊榭層臺夾白沙竹深時聴尚書履<lb/>
花密頻過相國家夜月霜明九華帳春風雪㸃七香車<lb/>
臨水佳人拾翠羽隔簾嬌燕逐飛花奄忽草堂巢翡翠<lb/>
重來勝地入蒹葭豪華一去如雲往空有寒沙對惆<lb/>
<pb n="KR4h0143_WYG_207-38b"/>
悵征南駐馬立西風落日寒煙起漁唱<lb/>
　　　題孫氏遺墨軒<lb/>
宣文學士吾季父草書往往追懷素玉堂多暇日臨池<lb/>
方駕長沙美無度聞道尊公居豫章亦以能書相頡頏<lb/>
錦囊長紙霜玉潔清醉時時臨數行雲霄恍若鸞鳳翥<lb/>
風雨歘起蛟龍驤宣文已矣君未老一字可直黄金璫<lb/>
山隂别後驚捐館零落貍毫并象管白鵝池冷緑苔深<lb/>
銅雀硯寒清露滿吾廬兵後住江村玉堂佳帖無一存<lb/>
<pb n="KR4h0143_WYG_207-39a"/>
　却憶君家文獻在香奩犀軸付諸昆<lb/>
　　　　河北冰泮放舟歸江南奉寄楊南宫<lb/>
　曉來銅雀東風起春水淩亂漳河水郎官驚起解歸舟<lb/>
　一日風㠶可千里侵晨鼓柁發臨清薄暮乗流下濟寧<lb/>
　南宫先生先我去花時想達𤓰洲步尋君何處抽風㠶<lb/>
　杏花煙雨春江南<lb/>
　<lb/>
　<lb/>
<pb n="KR4h0143_WYG_207-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻三十八<lb/>
</p>
<p>
</p>
  </div>
</body>
</text>
</TEI>
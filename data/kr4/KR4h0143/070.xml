<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_070-1a"/>
　欽定四庫全書<lb/>
御選元詩卷七十<lb/>
　　七言絶句三<lb/>
　　　曹元用<lb/>
　　　　丁夘校藝貢院作<lb/>
　席廬清晝列千袍射䇿詞場百戰勞明日京華春榜掲<lb/>
　蓬萊天近五雲髙<lb/>
　　　　秋懷<lb/>
<pb n="KR4h0143_WYG_070-1b"/>
　沙磧秋髙宛馬肥哀茄一曲塞雲飛南都兒輩應相念<lb/>
　過盡征鴻猶未歸<lb/>
　　　　題周曽秋塘圖<lb/>
　沙鳥飛鳴晩未休棹歌聲在白花洲題詩每恨無佳句<lb/>
　欲剪横塘一片秋<lb/>
　　　張養浩<lb/>
　　　　堂邑宣化堂退食<lb/>
　縣齋公退炷鑪熏聊為塵煩一解紛開户不教香逺去<lb/>
<pb n="KR4h0143_WYG_070-2a"/>
簟紋浮動半窗雲<lb/>
　　　行水災郊外<lb/>
雲駁疎隂漏日華曨曨晨色散林鴉馬前怪底猶明月<lb/>
路轉滿川蕎麥花<lb/>
　　　過李漑之天心亭<lb/>
放眼乾坤獨倚闌古今如夢水雲閑南山也解留連客<lb/>
直送嵐光到坐間<lb/>
　　辛文房<lb/>
<pb n="KR4h0143_WYG_070-2b"/>
　　　清明日遊太傅林亭<lb/>
隔水園林丞相宅路人猶記種花時可憐總被風吹盡<lb/>
不許遊人折一枝<lb/>
　　曹伯啟<lb/>
　　　九日省舅氏郭西獨行因書所見<lb/>
浩浩陰風釀宿霾道邊佛刹記曽來蕎花不識秋光老<lb/>
猶向桑陰密處開<lb/>
遥空無礙日淒淒過雨平田尚有泥極目斷鴻明滅處<lb/>
<pb n="KR4h0143_WYG_070-3a"/>
淡煙衰草一時低<lb/>
豪家此日醉金樽驢背愁詩睡正昏野雉一聲驚夢散<lb/>
蒼煙起處是前村<lb/>
　　劉賡<lb/>
　　　百門山<lb/>
一泓寒碧湛空青噴玊跳珠不少停落日湧金亭下看<lb/>
百泉亭是萬泉亭<lb/>
太行山色撲亭除疎影横斜水竹居寄語愛梅林處士<lb/>
<pb n="KR4h0143_WYG_070-3b"/>
蘇門風土勝西湖<lb/>
　　張珪<lb/>
　　　題周曽秋塘圖<lb/>
荷枯葦折澹秋塘岸側夫容鏡裏妝水宿雲飛禽共樂<lb/>
不須别處覓瀟湘<lb/>
　　李溥光<lb/>
　　　屏風山<lb/>
何年雲母化蒼顔闔境居民盡仰瞻應是山城春意少<lb/>
<pb n="KR4h0143_WYG_070-4a"/>
天教遮斷北風寒<lb/>
　　孟淳<lb/>
　　　題髙尚書夜山圖<lb/>
月底江山如畫好樓中几席與秋清剡平不到髙人手<lb/>
一段風流可得成<lb/>
江行山立月盤桓有客無言樓上看清興閒隨城漏盡<lb/>
夜深風露恐髙寒<lb/>
　　　白雲山<lb/>
<pb n="KR4h0143_WYG_070-4b"/>
萬疉巉巖一徑開中間空洞白雲堆陽坡草軟人稀到<lb/>
惟有青猿曝背來<lb/>
　　　瀑布<lb/>
聚不成雲散似煙自風自雨洞中天白龍飛下無尋處<lb/>
化作鱗鱗碧一川<lb/>
　　回回<lb/>
　　　賈公祠<lb/>
烈日當空存大節嚴霜捲地掲孤忠至今凜凜有生氣<lb/>
<pb n="KR4h0143_WYG_070-5a"/>
消得聲光吐白虹<lb/>
　　馮翼<lb/>
　　　絶句<lb/>
竹外斜陽賣酒家雨餘紅杏壓枝斜天涯無限傷春意<lb/>
自向風前拾落花<lb/>
　　任士林<lb/>
　　　四雁圖<hi>錄二首</hi>
江北江南秋正嬌孤飛萬里氣方豪平生慣有冰霜翼<lb/>
<pb n="KR4h0143_WYG_070-5b"/>
却笑東風燕雀高<lb/>
孤咮雙翎睡古香蘆花水淺海雲黄城頭未落三更月<lb/>
夢入青天萬里長<lb/>
　　　贈相者王月屋<lb/>
布囊詩巻勝黄金白紵烏紗碧眼深自是清時少遺逸<lb/>
不須物色到山林<lb/>
　　姚式<lb/>
　　　題息齋居士畫錢徳鈞水村圖<lb/>
<pb n="KR4h0143_WYG_070-6a"/>
問君何許水邊村亦有扁舟乗興人無限好山茅屋外<lb/>
他年儻許我為鄰<lb/>
　　馬祖常<lb/>
　　　驪山<lb/>
繡嶺春來緑樹圎東風吹影入温泉華清夢斷飛塵起<lb/>
玉雁銜香墮野田<lb/>
　　　河湟書事<lb/>
陰山鐵騎角弓長閒日原頭射白狼青海無波春雁下<lb/>
<pb n="KR4h0143_WYG_070-6b"/>
草生磧裏見牛羊<lb/>
波斯老賈度流沙夜聽駞鈴識路賖採玉河邊青石子<lb/>
收來東國易桑麻<lb/>
　　　七夕舟中苦熱<lb/>
嘗憶銀牀桐泣露更思玉椀蔗流漿天孫初嫁龍綃薄<lb/>
却恐秋河入夜涼<lb/>
　　　春日即事<lb/>
梨花白罷海棠紅誰為韶光次第工小閤捲簾春事晩<lb/>
<pb n="KR4h0143_WYG_070-7a"/>
竚看蝴蝶過庭東<lb/>
　　　送胡古愚還越<lb/>
送客歸山天正霜呉江蟹美橘初黄上林千樹櫻桃熟<lb/>
莫戀金華是故鄉<lb/>
　　　閩浙之交三首<lb/>
閩嶠人居罨畫圖客行只欲望京都筍輿軋軋相思嶺<lb/>
秋雨空濛叫鷓鴣<lb/>
路入閩中盡翠微家家蕉葛作秋衣石牆遮竹松圍屋<lb/>
<pb n="KR4h0143_WYG_070-7b"/>
時有丹禽哺子規<lb/>
山溪秋瀨急飛淙萬斛跳珠濺石矼閩女唱歌來漂苧<lb/>
素馨花插髻丫雙<lb/>
　　　五月芍藥<lb/>
紅芍花開端午時江南遊客苦相疑上京不是春光晩<lb/>
自是天家日景遲<lb/>
　　　貢院次曹子眞尚書韻<lb/>
杏園三月換銀袍燕子西飛背伯勞賦罷長楊傳唱急<lb/>
<pb n="KR4h0143_WYG_070-8a"/>
天門金榜日華髙<lb/>
紅綾餅餤出宫闈賜宴恩榮玉殿西白髪詞臣曽射䇿<lb/>
榜名欣見武都泥<lb/>
　　　殿試和李參政韻<lb/>
五雲天近晝香殘紅白花枝滿藥闌一夜東風吹小雨<lb/>
殿頭持巻隔簾看<lb/>
　　　丁夘上京四絶<lb/>
山雨晴時已是秋苑中行殿日華浮長楊十里旌旗宿<lb/>
<pb n="KR4h0143_WYG_070-8b"/>
不使飛霜入畫樓<lb/>
離宫秋草仗頻移天子長楊羽獵時白雁水寒霜露滿<lb/>
騎奴猶唱蹋歌詞<lb/>
海國名鷹豈鶻胎渥洼天馬是龍媒明時不惜黄金賜<lb/>
只欲番王萬里來<lb/>
持橐詞垣巳賜金對衣侍拜更恩深何如坐索長安米<lb/>
只有詩歌滿翰林<lb/>
　　　御溝春日偶成<lb/>
<pb n="KR4h0143_WYG_070-9a"/>
御溝流水曉潺潺直似長虹曲似環流入宫牆才一尺<lb/>
便分天上與人間<lb/>
水南沙路雨清塵桃李花開蛺蝶春三月京華寒食近<lb/>
東風十里酒旗新<lb/>
　　　趙中丞折枝圖<lb/>
　　　　牡丹<lb/>
洛陽春雨溼芳菲萬斛臙脂染舞衣帳底金盤承蜜露<lb/>
東家蝴蝶不須飛<lb/>
<pb n="KR4h0143_WYG_070-9b"/>
　　　　石榴<lb/>
乗槎使者海西來移得珊瑚漢苑栽只待綠陰芳樹合<lb/>
蕊珠如火一時開<lb/>
　　　　芙蓉<lb/>
館娃宫裏醉西施不覺秋生水殿時酒病却嫌丹粉惡<lb/>
洗妝天上影娥池<lb/>
　　　　山茶<lb/>
火齊珠紅拂翠翹石家步障曉寒消千枝蠟炬燒春夜<lb/>
<pb n="KR4h0143_WYG_070-10a"/>
羯鼓催花打六么<lb/>
　　　絶句<lb/>
江南女兒年十五兩髻丫丫面粉光小紅船上採蓮葉<lb/>
北客初來應斷腸<lb/>
翡翠明珠載畫船黄金腰帶耳環穿自言家住波斯國<lb/>
只種珊瑚不種田<lb/>
甬東賈客錦花袍海上新收翡翠毛買得呉船載呉女<lb/>
都門日日醉春醪<lb/>
<pb n="KR4h0143_WYG_070-10b"/>
　　　寄示男武子<lb/>
爛漫天孫織錦機春風吹雨洗芳菲香泥滿地臙脂溼<lb/>
只許新來燕子飛<lb/>
　　　桃花馬<lb/>
白毛紅㸃巧安排勾引春風上背來莫解雕鞍橋下浴<lb/>
恐隨流水泛天台<lb/>
　　　擬唐宫詞<lb/>
銀牀井冷露漙漙半臂熏衣釧辟寒不恨長門冬夜永<lb/>
<pb n="KR4h0143_WYG_070-11a"/>
小奴休報韤羅單<lb/>
八姨粉翠錫千緡脂盝新妝百寳勻白髪上陽宫女老<lb/>
補衣重拆繡麒麟<lb/>
露蘭研粉壽陽妝簾内新燒百刻香圓舌教成鸚鵡語<lb/>
偷將玉笛送寧王<lb/>
花氣蒸霞淑景明望仙樓上看彈鶯李謩吹笛宫牆外<lb/>
學得梨園第幾聲<lb/>
　　　集袁王二學士詩為首二句祖常足成之<lb/>
<pb n="KR4h0143_WYG_070-11b"/>
石城月落鴉棲堞秋浦天清雁拂簷春送亂紅浮酒面<lb/>
山飄空翠溼書籖<lb/>
　　張起巖<lb/>
　　　題金臺集<lb/>
崇天門下聴臚傳臺閣聨翩四十年今日懸車歸故里<lb/>
杖藜攜酒落花前<lb/>
玉帶難圍老病身廟堂補報乏涓塵衰年作别情懷惡<lb/>
秉燭題詩贈故人<lb/>
<pb n="KR4h0143_WYG_070-12a"/>
愛君談辯似懸河更喜交情古意多長使馬周貧作客<lb/>
令人千古媿常何<lb/>
百尺髙樓易水東千金曽此彀英雄君來却在承平日<lb/>
先䇿詩壇第一功<lb/>
　　　濰縣八景<hi>録四首</hi>
　　　　南溪垂釣<lb/>
垂栁陰陰䕶碧溪溪邊釣叟坐苔磯是非撥置綸竿外<lb/>
閒看沙頭白鷺飛<lb/>
<pb n="KR4h0143_WYG_070-12b"/>
　　　　孤峰夕照<lb/>
一抹殘陽碧映岑孤峯倒影月成陰牧童横笛歸家去<lb/>
鞭趂牛羊出逺林<lb/>
　　　　麓臺秋月<lb/>
銀河漾漾淨天街碧月輝輝照麓臺臺上讀書燕公子<lb/>
青光依舊向人來<lb/>
　　　　青陽晴眺<lb/>
秋風雨霽碧天涼極目城樓逸興長幾簇人家山色裏<lb/>
<pb n="KR4h0143_WYG_070-13a"/>
一川禾黍半蒼黄<lb/>
　　貢奎<lb/>
　　　槍竿嶺<lb/>
百折迴岡勢欲迷舉頭山市與雲齊經行絶似江南路<lb/>
落日青林杜宇啼<lb/>
　　　上藍寺<lb/>
古寺迴廊雪滿階官閒因訪老僧來上方晴日簷聲響<lb/>
絶愛小窗臨竹開<lb/>
<pb n="KR4h0143_WYG_070-13b"/>
　　　舟中偶成<lb/>
稻花水落正魚肥湖上孤雲帶雨歸林影倒涵波鏡動<lb/>
白鷗低傍釣船飛<lb/>
　　　偶成<lb/>
瀲瀲横塘栁四圍雨餘來看綠陰肥燕翎拂處波如縠<lb/>
半幅深紅漾落暉<lb/>
　　　望池州山<lb/>
少年江上一官閒老去重來似夢間欲覓故人行樂處<lb/>
<pb n="KR4h0143_WYG_070-14a"/>
白雲遮盡九華山<lb/>
　　　慈湖磯<lb/>
碧蘿交蔓絡崖陰潭底潛蛟萬仞深今古江流推不去<lb/>
溼雲長䕶最髙岑<lb/>
　　　寄報國寺訢笑隱<lb/>
江海無端客路長扁舟明日棹滄浪遥知風雨溪窗夜<lb/>
夢逐潮聲到上方<lb/>
　　許有壬<lb/>
<pb n="KR4h0143_WYG_070-14b"/>
　　　次安南王韻<lb/>
涼入簾幃夜色輕瑶臺添月更虚明一壺天地渾無迹<lb/>
只有清風動竹聲<lb/>
山中活計只餐霞世事茫茫日自斜謫到玉堂無好況<lb/>
夜深猶草侍中麻<lb/>
　　　和康里子山韻<lb/>
洞深春草透蘭芽窗曉雲香亂海霞萬丈紅塵飛不到<lb/>
紫蕭吹綻碧桃花<lb/>
<pb n="KR4h0143_WYG_070-15a"/>
　　　李陵臺<lb/>
李陵臺下駐分臺紅藥金蓮徧地開斜日一鞭三十里<lb/>
北山飛雨逐人來<lb/>
　　　都門栁<lb/>
都門四十里青青幾度迎人幾送行老子有言來致栁<lb/>
只煩相送莫相迎<lb/>
　　　夜次館陶<lb/>
三老趨程不憚勞船頭坐看月輪髙煙村漁火微茫外<lb/>
<pb n="KR4h0143_WYG_070-15b"/>
一簇人家是館陶<lb/>
　　　即事<lb/>
幾家門繫釣漁船一陣風香燎麥煙畫出太平村落景<lb/>
酒旗多在綠楊邊<lb/>
逺浦客㠶明冉冉前村牧笛響嗚嗚園桑葉盡蠶成繭<lb/>
庭樹陰濃燕引鶵<lb/>
　　　次和可行圭塘雜詠<lb/>
　　　　日夕觀山<lb/>
<pb n="KR4h0143_WYG_070-16a"/>
林慮千仞翠巖巖罨畫工夫在暮嵐徙倚崇臺觀未足<lb/>
紅輪西北月東南<lb/>
　　　　雨中移竹<lb/>
山人聚景作池臺移得龍孫帶雨栽頃刻雲間晴日上<lb/>
便教陰過酒尊來<lb/>
　　許有孚<lb/>
　　　圭塘雜詠<hi>并序</hi>　<hi>錄三首</hi>
　　圭塘亭臺浚築之役經始及落成有孚實皆與聞<lb/>
<pb n="KR4h0143_WYG_070-16b"/>
　　吾兄時一來遊雖乗興忘返而芳春長夏秋晴冬<lb/>
　　燠有孚獨得賞玩竟日不敢孤兄之賜謹取日所<lb/>
　　為事各成小詩題曰圭塘雜詠用發長者一笑塘<lb/>
　　之可詠者不止此又當別撰拜呈<lb/>
　　　　栁下聴鶯<lb/>
陰陰煙翠足濳身其奈嬌喉百囀新却憶當年閶闔曉<lb/>
恩袍光照上林春<lb/>
　　　　日夕觀山<lb/>
<pb n="KR4h0143_WYG_070-17a"/>
晩晴臺上看巉巖萬壑千峰起翠嵐恰似雲問招五老<lb/>
今宵有夢定江南<lb/>
　　　　遶隄種菊<lb/>
酒熟同招隱士看飢來忍把落英餐春風無限閒桃李<lb/>
不似黄花耐嵗寒<lb/>
　　　睡起偶成<lb/>
清風枕簟水雲鄉夢覺槐根百慮忘起課山僮笑多事<lb/>
飼魚跟藕摘蓮房<lb/>
<pb n="KR4h0143_WYG_070-17b"/>
　　王約<lb/>
　　　題周曽秋塘圖巻<lb/>
泛泛澄波綠滿池横塘風景四時宜鴛鴦鸂鶒貪嬉戲<lb/>
春去秋來總不知<lb/>
　　王毅<lb/>
　　　題周曽秋塘圖<lb/>
兩兩幽禽渺渺陂蒹葭荷葉澹相依只愁夜半秋聲起<lb/>
滿耳西風吹夢歸<lb/>
<pb n="KR4h0143_WYG_070-18a"/>
　　趙世延<lb/>
　　　題周曽秋塘圖<lb/>
傍水芙容照晚妝溪禽沙鳥滿秋塘枯荷折葦蒹葭外<lb/>
不著黄花噴晩香<lb/>
　　蒲道源<lb/>
　　　次仇教授西鄉道中言懷<lb/>
荆榛莽莽暗前村間有花枝弄好春誰料山禽解生事<lb/>
一聲腸斷未歸人<lb/>
<pb n="KR4h0143_WYG_070-18b"/>
花枝不管人為客笑向春風滿意開忽憶尋芳年少事<lb/>
夢魂曽繞故鄉來<lb/>
　　　題洋州土神祠海棠<lb/>
一㸃芳心肯破慳恨無紅錦護朝寒花如解語應須道<lb/>
多謝詩人著眼看<lb/>
　　　題蒼玉亭巻<lb/>
冷光翠色入疎櫺嵗晩相看眼共青靜聴蕭蕭有餘韻<lb/>
似能和我讀黄庭<lb/>
<pb n="KR4h0143_WYG_070-19a"/>
　　　題墨梅圖<lb/>
春風不解惜瓊英可是招魂有客卿記得小橋曽度處<lb/>
數枝和月浸溪明<lb/>
　　　已已上元<lb/>
太平節物自欣欣燈火鼇山閙徹晨今夜月華依舊好<lb/>
可憐只解照愁人<lb/>
　　　賦栁<lb/>
枯樹生荑色已嬌低垂江岸映溪橋東君不惜黄金縷<lb/>
<pb n="KR4h0143_WYG_070-19b"/>
散作春風十萬條<lb/>
　　雷機<lb/>
　　　天游峰<lb/>
俗鞅塵覊可自由今朝始泛武夷舟登髙謝得天游趣<lb/>
三十六峰雲影秋<lb/>
　　陳櫟<lb/>
　　　晚蟬<lb/>
秋早梧桐颭晚風鳴蟬無數樹陰中斜陽似假渠聲勢<lb/>
<pb n="KR4h0143_WYG_070-20a"/>
只是斜陽不久紅<lb/>
　　王振鵬<lb/>
　　　蜻蜓<lb/>
露凉芳草曉風吹紗翼輕明水影欹莫便臨平山下去<lb/>
眼睛雙眩碧琉璃<lb/>
　　郭天錫<lb/>
　　　次韻袁通甫<lb/>
晚風索索酒初醒巖桂花開香滿庭掩書不讀亦不寐<lb/>
<pb n="KR4h0143_WYG_070-20b"/>
明暗一燈如露螢<lb/>
　　　宿焦山上方<lb/>
揚子江頭風浪平焦山寺裏晩鐘鳴爐煙已斷燈花落<lb/>
喚起山僧看月明<lb/>
　　何中<lb/>
　　　夕陽<lb/>
夕陽盡入笛聲中兩岸漁樵一水通楊栁巳疎楓漸落<lb/>
黄花渾未識秋風<lb/>
<pb n="KR4h0143_WYG_070-21a"/>
　　　次史葯房池上即事韻<lb/>
萬蕊蜚香百草芽簾旌不動栁陰斜幽禽還識欄邉客<lb/>
曽立東風仗外花<lb/>
　　　登髙<lb/>
數峰髙聳萬峰低看到斜陽意欲迷一朶碧雲深淺碧<lb/>
殷勤只在數峰西<lb/>
　　　小齋獨坐<lb/>
老蘇朱墨十分工應笑林間逺世蹤翠樹𤣥蟬秋滿院<lb/>
<pb n="KR4h0143_WYG_070-21b"/>
更添何處一聲鐘<lb/>
　　　穆山<lb/>
一陂凝緑倒垂天直上層峰積翠邉迢遞煙雲三百曲<lb/>
水聲徐出石門前<lb/>
　　　維揚道中<lb/>
淮天如水水如秋葉葉漁郎下釣舟北畔荷花南畔栁<lb/>
殷勤送我到揚州<lb/>
香霏滿櫂渡長溝濃著秋光淺著愁日暮女郎清唱發<lb/>
<pb n="KR4h0143_WYG_070-22a"/>
鴛鴦斜拂栁邉洲<lb/>
　　　䢴溝<lb/>
衰栁殘荷并慘然青山隔岸弄嬋娟多情惟有邗溝水<lb/>
長送江南過客船<lb/>
　　　微雨<lb/>
一天微雨濕芳塵紅綠相依幾聚春家在海棠花下住<lb/>
傷心長是未歸人<lb/>
　　　放船<lb/>
<pb n="KR4h0143_WYG_070-22b"/>
晩色重重放客舟輕風吹漾落潮流林巒盡異来時路<lb/>
知是明朝到福州<lb/>
　　　清江道間阻雨<lb/>
峰影微昬樹影明人煙深淺水縱横前時逢雪今逢雨<lb/>
長在江南畫裏行<lb/>
　　　新淦藍歩溪<lb/>
陰靄通煙翠作霏春風入雨暖成泥女郎挑菜不知濕<lb/>
調笑相攜過水西<lb/>
<pb n="KR4h0143_WYG_070-23a"/>
　　　酬友人見訪不遇<lb/>
荷笠深山采藥回荆扉石徑損秋苔花邉稚子相迎説<lb/>
昨日有人騎馬来<lb/>
　　　荷花<lb/>
曲沼芙容映竹嘉緑紅相倚擁雲霞生来不得東風力<lb/>
終作薫風第一花<lb/>
　　　除夜自封溪歸髙淵<lb/>
鴛鴦翻雨戲迴溪溪路迢遥濕翠圍隔竹杏花紅萬㸃<lb/>
<pb n="KR4h0143_WYG_070-23b"/>
何因知我此時歸<lb/>
　　　豫章登舟作<lb/>
城南無樹識神仙閒往閒来四十年西岸青山東岸塔<lb/>
為誰相對老秋煙<lb/>
　　　象牙潭<lb/>
水禽兩兩樹三三近浦遥峰隔嫩嵐新換一天秋色别<lb/>
短篷又過象牙潭<lb/>
　　　豊城道中<lb/>
<pb n="KR4h0143_WYG_070-24a"/>
江村南北笑聲頻紅燭花時次第新春水漸生桃葉渡<lb/>
小舟時載嫁歸人<lb/>
　　錢資深<lb/>
　　　題趙榮祿水村圖<lb/>
屋後青山門外溪疎疎蘆葦䕶魚磯地縁清絶人堪笑<lb/>
長是三春雁不歸<lb/>
　　王禎<lb/>
　　　籃<lb/>
<pb n="KR4h0143_WYG_070-24b"/>
賣花擔上兩相宜劚藥山前屢挈歸何似採桑盛葉好<lb/>
是中還有綺羅衣<lb/>
　　　拖車<lb/>
早同農具破煙来暮帯樵薪載月迴不比看花南陌上<lb/>
雕輪繡轂殷春雷<lb/>
　　　木棉彈弓<lb/>
主射由来彀此弓豈知弦法有他功却将一掬香緜朶<lb/>
彈作晴雲滿座中<lb/>
<pb n="KR4h0143_WYG_070-25a"/>
　　虞集<lb/>
　　　木夫容<lb/>
九月襄王宴渚宫霓旍翠羽度雲中滿汀山雨衣裳濕<lb/>
宋玉愁多賦未工<lb/>
　　　水夫容<lb/>
長洲宫沼醉西施蕩漾蘭舟不自持願奉君王千嵗樂<lb/>
一盤清露玊淋漓<lb/>
　　　送四川憲使<lb/>
<pb n="KR4h0143_WYG_070-25b"/>
錦溪園裏千尋竹夏日移牀就綠陰烏㡌練衣邛竹杖<lb/>
閒来誰與共清吟<lb/>
巳歎元經返墨池復愁國史奉嚴祠離鄉游子歸仍晩<lb/>
獨對東風惜鬢絲<lb/>
小東郭外今無舍萬里橋西况問田不恨錦官非昔日<lb/>
但尋玊局是何年<lb/>
　　　曹将軍馬<lb/>
髙秋風起玉闗西踣鐵歸朝十萬蹄貎得當時第一匹<lb/>
<pb n="KR4h0143_WYG_070-26a"/>
昭陵風雨夜聞嘶<lb/>
　　　王母圖<lb/>
西望瑶池斗柄旋金明水淨月娟娟請觀阿母神仙籍<lb/>
名在龜山第幾篇<lb/>
　　　竹杏沙頭鸂鶒<lb/>
蛺蝶飛来石竹叢羅𥜗曽試繡紋重荷花啼鳥銀屏暖<lb/>
卧看窗間唾碧茸<lb/>
　　　記夢中詩<lb/>
<pb n="KR4h0143_WYG_070-26b"/>
出海雲霞九色茫金容滉瀁水中央向曽賜服𤣥洲玉<lb/>
今結蕭臺五鳯章<lb/>
飛歩崔嵬上九宫親題綵筆篆明虹玉樓臨海連天碧<lb/>
待子扶桑鶴出籠<lb/>
失脚漁磯返棹遲幾回石上候来期老翁巖下諸年少<lb/>
總解題詩笑鬢絲<lb/>
　　　錢舜舉折枝芙容<lb/>
白髪多情憶劒南秋風溪上看春酣剪来一尺呉江水<lb/>
<pb n="KR4h0143_WYG_070-27a"/>
擬比千花濯錦潭<lb/>
　　　賦故宋李文襄公植烏石渡舊隠<lb/>
窈窕幽篁帯薜蘿青春白日坐蹉跎試詢烏石江頭水<lb/>
寧有微波接汨羅<lb/>
　　　訪杜𢎞道長史不值道中偶成<lb/>
雨挹輕塵道半乾朝回隨處借花看牆東千樹垂楊栁<lb/>
飛絮時来近馬鞍<lb/>
　　　聽雨<lb/>
<pb n="KR4h0143_WYG_070-27b"/>
屏風圍坐鬢毿毿絳蠟揺光照暮酣京國多年情盡改<lb/>
忽<hi>聽</hi>春雨憶江南<lb/>
　　　春雲<lb/>
春雲漠漠度宫城樓雪初融水未生行過御溝成久立<lb/>
起頭枝上有流鶯<lb/>
　　　與趙子期趨閣<lb/>
日出風生太液波畫橋千尺綵船過橋頭栁色深如許<lb/>
應是偏承雨露多<lb/>
<pb n="KR4h0143_WYG_070-28a"/>
　　　玉堂讀卷雜賦<lb/>
待漏宫門聽鑰開䄂中進卷總賢才奏名殿裏千花合<lb/>
傳勅堦前好雨来<lb/>
千花覆檻栁垂絲晝刻傳呼淑景遲聖主自觀新進䇿<lb/>
侍臣簪筆立多時<lb/>
　　　院中獨坐<lb/>
何處他年寄此生山中江上總闗情無端繞屋長松樹<lb/>
盡把風聲作雨聲<lb/>
<pb n="KR4h0143_WYG_070-28b"/>
　　　題歐陽原功少監家柯敬仲畫<lb/>
涔陽日日水生波翠䄂黄裳晩棹過珠樹月明花婀娜<lb/>
鳯毛春暖錦婆娑<lb/>
楚宫朝雨過江潭燕燕新来試浴蠶庭下錦衣皆稚子<lb/>
江南春色是宜男<lb/>
　　　紹興間臨安士人有賦曲一春長費買花錢日<lb/>
　　　日醉湖邉玉騘慣識西湖路驕嘶過沽酒樓前<lb/>
　　　紅杏香中簫鼓綠楊影裏鞦韆晚風十里麗人<lb/>
<pb n="KR4h0143_WYG_070-29a"/>
　　　天花壓鬢雲偏畫船載得春歸去餘情付湖水<lb/>
　　　湖煙明日重攜殘酒来尋陌上花鈿思陵見而<lb/>
　　　喜之恨其後疊第五句酸寒改曰重扶殘醉因<lb/>
　　　歐陽原功言及此與陳衆仲尋腔度之歌之一<lb/>
　　　再董此宇求書其事因書之并係以此詩<lb/>
重扶殘醉西湖上不見春風見畫船頭白故人無在者<lb/>
斷堤楊栁舞青煙<lb/>
　　　八月十五日得㫖先歸驛騎在門復召還草詔<lb/>
<pb n="KR4h0143_WYG_070-29b"/>
　　　十七日至桓州驛題壁<lb/>
烏桓東望天無際祗有銀蟾出海頭不得吹簫送清夜<lb/>
禁城鐘鼓度中秋<lb/>
　　　酬書巢送椶帚<lb/>
積雨蒼苔路不分松花盡日落紛紛塵埃滿䄂歸来晚<lb/>
誰與柴門掃白雲<lb/>
　　　子昻畫<lb/>
棠梨枝上白頭翁墨色如新最惱公直似故園花石外<lb/>
<pb n="KR4h0143_WYG_070-30a"/>
銅盤和露冩東風<lb/>
　　　畫馬<lb/>
蕭條沙苑貳師還苜蓿秋風盡日閒白髪圍人曽習御<lb/>
長鳴知是憶闗山<lb/>
　　　題納凉圖<lb/>
百頃芙容水滿隄綺窗只在畫橋西羊車薄暮過湖曲<lb/>
驚起鴛鴦不並棲<lb/>
　　　息齋竹<lb/>
<pb n="KR4h0143_WYG_070-30b"/>
紫貂早解獵圍驂一棹夷猶雪滿簪山雨欲来春樹暗<lb/>
盡将情思冩江南<lb/>
　　　題子昻春江聽雨圖<lb/>
憶昔江湖聽雨眠翩翩歸雁度春前數株古木倚茒舍<lb/>
老去何年踏釣船<lb/>
　　　次韻杜徳常典籖秋日西山有感<lb/>
落日龍舟山下回寺門依舊對山開霜凋碧樹煙生草<lb/>
從此頻傷八月来<lb/>
<pb n="KR4h0143_WYG_070-31a"/>
每進文章出殿遲日華西轉萬年枝甘泉罷幸揚䧺老<lb/>
滿鬢秋風不受吹<lb/>
　　　題柯敬仲畫<lb/>
牽牛引蔓上棠梨上有幽禽夜夜棲自信秋風動疎竹<lb/>
江南落月不須啼<lb/>
　　　題蔡端明蘇東坡墨蹟後<hi>東坡墨跡云天際烏雲含雨重樓前紅日</hi>
　　　<hi>照山明嵩陽居士今何在青眼看人萬里情此蔡君謨夢中詩也僕在錢塘一日謁陳述古邀</hi>
　　　<hi>余飲堂前小閣中壁上小書一絶君謨真迹也綽約新嬌生眼底侵尋舊事上眉尖問君别後</hi>
<pb n="KR4h0143_WYG_070-31b"/>
　　　<hi>愁多少得似春潮夜夜添又有人和云長垂玉筯殘妝臉肯為金釵露指尖萬斛閒愁何日盡</hi>
　　　<hi>一分真態為誰添二詩皆可觀後詩不知誰作也杭州營籍周韶多蓄竒茗常與君謨鬬勝韶</hi>
　　　<hi>又知作詩子容過杭述古飲之韶泣求落籍子容曰可作一絶韶援筆立成曰隴上巢空歳月</hi>
　　　<hi>驚忍看回首目梳翎間籠若放雪衣女長念觀音般若經韶時有服衣白一坐嗟嘆遂落籍同</hi>
　　　<hi>軰皆有詩送之二人最善胡楚云淡妝輕素鶴翎紅移入朱闌便不同應笑西園舊桃李强匀</hi>
　　　<hi>顔色待春風龍倩云桃花流水本無塵一落人間幾度春解珮暫酬交甫意濯纓還見武陵人</hi>
　　　<hi>固知杭人多慧也</hi>
祗今誰是錢塘守頗解湖中宿畫船曉起鬬茶龍井上<lb/>
<pb n="KR4h0143_WYG_070-32a"/>
花開陌上載嬋娟<hi>白樂天蔡君謨陳述古蘇子瞻皆杭守也</hi>
老却眉山長㡌翁茶煙輕颺鬢絲風錦囊舊賜龍圑在<lb/>
誰為分泉落月中<lb/>
三生石上舊精魂解后相逢莫重論縱有繡囊留别恨<lb/>
巳無明鏡著啼㾗<lb/>
能言學得妙蓮華贏得春風對客誇乞食衲衣渾未老<lb/>
為題靈塔向金沙<hi>丹丘柯敬仲多蓄魏晉法書至宋人書殆百十函隨以與人弗留也他日</hi>
<hi>獨見此軸在几格間甚怪之及取觀則吾坡翁書蔡君謨夢中詩及守居閣中舊題也第三詩以為不知何人</hi>
<pb n="KR4h0143_WYG_070-32b"/>
<hi>作其軒轅彌明之流與陳太守放營妓三詩亦辱翁翰墨流傳至今亦有縁耶巻後多佳紙敬仲求集作詩識</hi>
<hi>其後賦此四首是日試郭屺墨但目疾轉深不復能作字又不知年嵗後雖若此者亦尚能作否臨楮慨然至</hi>
<hi>順辛未二月望日蜀人虞集書</hi>
　　　題著色山圖<lb/>
巫山空翠濕人衣玉笛凌虛韻轉微宋玉多情今老矣<lb/>
閒雲閒雨是耶非<lb/>
　　　臘日偶題<lb/>
舊時燕子尾毿毿重覓新巢冷未堪為報道人歸去也<lb/>
<pb n="KR4h0143_WYG_070-33a"/>
杏花春雨在江南<lb/>
　　　與陳升海<lb/>
門外大風都不起窗前卷書淨於水匡廬道士上清来<lb/>
吹笛數聲月明裏<lb/>
　　　題扇與周幹臣<lb/>
玉疊松花蜜餅香龍珠星顆露盤涼遥知環碧樓中坐<lb/>
翠竹蒼松夏日長<lb/>
　　　趙千里小景<lb/>
<pb n="KR4h0143_WYG_070-33b"/>
前代王孫不好武拈筆幽窗寫汀渚殘雲野水三百年<lb/>
依舊松筠濕春雨<lb/>
　　　韓幹馬<lb/>
開元沙苑蒺藜秋韓幹新圖總不收天廐真龍竒骨在<lb/>
故知臣甫負驊騮<lb/>
　　　曹覇下槽馬<lb/>
櫪下長年飽豆芻誰通馬語識踟蹰主恩深重知何報<lb/>
或者東封駕鼓車<lb/>
<pb n="KR4h0143_WYG_070-34a"/>
　　　題饒世英所藏孤鶴圖<lb/>
海風吹月憶危巢清夜梳翎雪堕㘭仙客不知猶是畫<lb/>
每聽長唳向松梢<lb/>
　　　贈朱萬初<lb/>
珥貂鳴珮入明光新墨初成進御牀草野小臣春夢短<lb/>
猶懐染翰侍君王<hi>天厯已已天下大定中外乂安天子始作奎章之閣於宫庭之西日親御</hi>
<hi>翰墨時榮公存初康里公子山皆近侍閣下以朱萬初所製墨進大稱㫖得祿食藝文之館其名籍甚邈在草</hi>
<hi>野豈勝千古之思乎</hi>
<pb n="KR4h0143_WYG_070-34b"/>
延閣晨趨接珮聲又紆朱紱向江城丹心要似東陽水<lb/>
釀作官壺徹底清<hi>朱萬初以年勞恩賞出佐帥幕南海轉丞東陽東陽文物之邑俗第以名</hi>
<hi>酒歸之豈其山川之望哉韓文公譏丞不負余余負丞今丞凡邑之風俗教命刑獄科賦無不得言言之當無</hi>
<hi>不可行存乎其人而已萬初勉之</hi>
　　　雪後偶成<lb/>
曉来殘雪在陂陀逺似羊羣或似鵞憶踏春泥看栁色<lb/>
駝裘貂㡌度冰河<lb/>
　　　自賛題白雲求陳可復所寫像<lb/>
<pb n="KR4h0143_WYG_070-35a"/>
歸来江上一身輕野服初成拄杖行秪好白雲相伴住<lb/>
天台廬阜聽松聲<lb/>
　　　子昻竹<lb/>
憶昔呉興寫竹枝滿堂賔客動秋思諸公老去風流盡<lb/>
相對茶煙颺鬢絲<lb/>
　　　題大别山栢圖<lb/>
憑陵霜雪鼓風雷此樹相傳手所栽想見樓頭黄鶴客<lb/>
千年一度此山来<lb/>
<pb n="KR4h0143_WYG_070-35b"/>
　　　中秋前偶賦<lb/>
一室蕭然絶蔽虧桂香初發自先知已無熱惱仍無夢<lb/>
坐到空林月落時<lb/>
空林月落大如盤雞犬無聲曉氣寒童子儗謀朝一食<lb/>
玊杯盛得露漙漙<lb/>
一杯濃露滑如飴灌漑清涼可療飢畢力石田嗟已晩<lb/>
空山何處採靈芝<lb/>
采芝不覺過前山偶荅樵歌暮却還人影自行殘照外<lb/>
<pb n="KR4h0143_WYG_070-36a"/>
雨雲先入翠微間<lb/>
　　　次韻荅魯子翬參政<lb/>
海風吹雨散晨曦紈扇髙堂兩鬢絲想見東南賔客盛<lb/>
臨江釃酒看潮時<lb/>
病鶴前年下玊京空巢聊寄一毛輕白雲千載悠悠外<lb/>
自照寒溪野水清<lb/>
　　　玊龍圖<lb/>
貝闕澄澄海月生水晶簾影接空明鮫綃剪得霓裳就<lb/>
<pb n="KR4h0143_WYG_070-36b"/>
却擁冰髯上太清<lb/>
　　　郭熙畫本<lb/>
江南喬木巳無多誰畫參天鐵石柯記得玊堂春晝永<lb/>
寒林坐對老東坡<lb/>
　　　贈閒白雲<lb/>
白雲東去又經春每想飛鴻到水濵幾箇遮山松樹子<lb/>
憑君灑雨洗埃塵<lb/>
　　　無題<lb/>
<pb n="KR4h0143_WYG_070-37a"/>
貝闕珠宫夜不眠露華浩浩月姢姢不應又作人間夢<lb/>
窈窕吹簫度碧煙<lb/>
　　　聞機杼<lb/>
咿啞機杼隔林幽夢覺江湖憶舊遊滿地月明涼似水<lb/>
數聲柔櫓過揚州<lb/>
　　　溪橋踏雪<lb/>
萬竹亭亭積雪明衝寒先到寄髙情過橋不是尋常客<lb/>
共聽空山裂帛聲<lb/>
<pb n="KR4h0143_WYG_070-37b"/>
　　　賦范徳機詩後<lb/>
玉堂妙筆交情盡投老江南隔死生最憶崖州相憶處<lb/>
華星孤月海波清<lb/>
　　　癸酉嵗晩留上方觀<lb/>
燈前自了讀殘經風入疎簾月入櫺坐到夜深誰是伴<lb/>
數枝梅萼一銅瓶<lb/>
偶行幽徑豈尋春忽見蘭叢紫茁新幸自林深可終日<lb/>
莫将香引路行人<lb/>
<pb n="KR4h0143_WYG_070-38a"/>
山中積雪到簷端獨對篝燈坐夜䦨不是梅花心似鐵<lb/>
如何禁得許多寒<lb/>
　　　桂亭<lb/>
夜色澄澄海氣深水光蕩漾入簾旌冰肌玊骨便清夢<lb/>
不為吹蕭送月明<lb/>
　　　田舍<lb/>
晨昬車馬亂雲煙花下追遊亦偶然百舌無聲春亦去<lb/>
蕭蕭田舍日髙眠<lb/>
<pb n="KR4h0143_WYG_070-38b"/>
　　　别爕元圃後重寄<lb/>
郭西山路有寒梅想見臨行首重回夜聽雨聲知水長<lb/>
滿船明月幾時開<lb/>
　　　古檜<lb/>
根到深泉石作身疎疎香葉不知春海波不動天風逺<lb/>
千嵗寒蛟作老人<lb/>
　　　王朋梅東涼亭圖延祐中奉勑所作草也<lb/>
灤水東流紫霧開千門萬戸起崔嵬陂陀草色如波浪<lb/>
<pb n="KR4h0143_WYG_070-39a"/>
　長是鑾輿六月来<lb/>
　　　　丁夘禮部考試次韻<lb/>
　憶昔坡頭接錦袍深堂披巻效㣲勞三年重得同清夜<lb/>
　宫燭風簾見月髙<lb/>
　袍鵠鏘鏘赴曉闈分廬陳藝别東西憑敎紅杏休開徹<lb/>
　早晩開闗蹋雪泥<lb/>
　　　　贈傅與礪<lb/>
　水玊空青不易求蘭苕翡翠擅清秋才情豈是人間少<lb/>
<pb n="KR4h0143_WYG_070-39b"/>
　不到髙堂夢未休<lb/>
　　　　洪厓橋<lb/>
　澄江如練碧悠悠一色蘆花覆逺洲無盡春天歸雁急<lb/>
　月明寒影不曽留<lb/>
　　　　青山白雲圖<lb/>
　獨向山中訪隐君行窮千澗水沄沄仙家更在空青外<lb/>
　只許人間禮白雲<lb/>
御選元詩巻七十<lb/>
</p>
<p>
</p>
  </div>
</body>
</text>
</TEI>
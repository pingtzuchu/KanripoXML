<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_152-1a"/>
　欽定四庫全書<lb/>
御選宋詩巻六十九<lb/>
　　七言絶句六<lb/>
　　王庭珪<lb/>
　　　　山桃花<lb/>
　破臘山桃已盛開飛花無數㸃青苔莫敎流水前溪去<lb/>
　引得漁郎入洞来<lb/>
　　　　贈松菴僧<lb/>
<pb n="KR4h0143_WYG_152-1b"/>
　菴在深邨翠嶺㘭狂風捲盡屋頭茅斷椽破壁何時理<lb/>
　卧看松隂月轉梢<lb/>
　　　　和讀書堂入夜即事<lb/>
　池底星光箇箇添半鈎斜月吐纖纖數聲寒笛西風下<lb/>
　人在珠樓暮捲簾<lb/>
　　　　次韻劉英臣早春見過<lb/>
　池草青青細吐芽夢回疑到恵連家東風未暇吹桃李<lb/>
　先發寒梅第一花<lb/>
<pb n="KR4h0143_WYG_152-2a"/>
　　　逰湖頭觀桃花行數里彌望不絶有僧新開蘭<lb/>
　　　若扵萬花之中留三絶句書辯公房<hi>錄一首</hi>
十里紅香襯馬蹄更穿林樾訪僧扉煙長草逺望不斷<lb/>
忽有鐘聲出翠㣲<lb/>
　　　漁父<lb/>
冥冥江雨濕蓑衣夜上髙巖宿翠㣲夢斷一聲煙草緑<lb/>
遥聞欵乃扣舷歸<lb/>
　　　次韻陳君授暮春感懐<lb/>
<pb n="KR4h0143_WYG_152-2b"/>
雨餘山鳥百般啼煙隔桃蹊一線㣲南北東西春總好<lb/>
杜䳌何苦勸人歸<lb/>
　　　夜坐聴沅江水聲<lb/>
雨過風林生夜清坐邀明月正闗情漁童酒醒莫吹笛<lb/>
要聴一江秋浪聲<lb/>
　　　次韻劉恵直梅花<lb/>
雪壓寒梢玉作容嶺頭相見又東風人間欲問春消息<lb/>
半在竹橋溪影中<lb/>
<pb n="KR4h0143_WYG_152-3a"/>
　　　茉莉花<lb/>
纖雲捲盡日西流人在瑶池宴未休王母欲歸香滿路<lb/>
曉風吹下玉搔頭<lb/>
　　吕本中<lb/>
　　　逰北李園<lb/>
雨映煙籠萬竹蟠枯條髙下不堪看非千秋後多霜雪<lb/>
自是芙蓉不耐寒<lb/>
小徑縱横出紫苔緑隂髙下綴黄梅榴花却是多情思<lb/>
<pb n="KR4h0143_WYG_152-3b"/>
留宿薰風未肯開<lb/>
　　　東園<lb/>
暫開還落不停枝雨濕東園栁絮稀遥想釣船今夜月<lb/>
暗隨潮信與春歸<lb/>
　　　界歩河亭<lb/>
窮山擁翠染人愁亭下寒溪東北流寄語扁舟舟上客<lb/>
為傳消息到筠州<lb/>
　　　途中久雨乍晴<lb/>
<pb n="KR4h0143_WYG_152-4a"/>
匝地濃雲散曉風輕寒挟冷下長空攅峰疊嶂来無盡<lb/>
疑是舟行圖畫中<lb/>
　　　野岸<lb/>
淡日輕煙邨徑斜長風捲浪欲浮花夜深隔岸漁舟過<lb/>
螢火驚飛亂㸃沙<lb/>
　　　休寧縣與汪致道諸公别後晚宿黟縣界魚亭<lb/>
　　　驛<lb/>
竹密如雲不見天好山無數簇溪田祇應黟縣溪山勝<lb/>
<pb n="KR4h0143_WYG_152-4b"/>
盡在魚亭驛舍前<lb/>
　　　水仙<lb/>
澹緑衣裳白玉膚近人香欲透衣襦不嫌破屋颼飀甚<lb/>
肯與寒梅作伴無<lb/>
　　　題范才元畫軸後<lb/>
昔年曾過嶺南州曾看湘江萬里流妙手可傳詩外意<lb/>
亂雲寒木共孤舟<lb/>
　　　梅花<lb/>
<pb n="KR4h0143_WYG_152-5a"/>
白玉花頭碧玉枝水邊林下雪晴時暗香别有闗情處<lb/>
却是春風未得知<lb/>
　　陳與義<lb/>
　　　和張矩臣水墨梅<lb/>
粲粲江南萬玉妃别来㡬度見春歸相逢京洛渾依舊<lb/>
惟恨緇塵染素衣<lb/>
自讀西湖處士詩年年臨水看幽姿晴窗畫出横斜影<lb/>
絶勝前邨夜雪時<lb/>
<pb n="KR4h0143_WYG_152-5b"/>
　　　秋夜<lb/>
中庭淡月照三更白露横空河漢明莫遣西風吹葉盡<lb/>
却愁無處著秋聲<lb/>
　　　栁絮<lb/>
栁送腰肢日幾廻更敎飛絮舞樓臺顚狂忽作髙千丈<lb/>
風力㣲時穏下来<lb/>
　　　竇園醉中<lb/>
一尊相屬莫辭空報答今朝吹面風自唱新詩與明月<lb/>
<pb n="KR4h0143_WYG_152-6a"/>
碧桃開盡雨聲中<lb/>
　　　春寒<lb/>
二月巴陵日日風春寒未了怯園公海棠不惜臙脂色<lb/>
獨立濛濛細雨中<lb/>
　　　香林<lb/>
誰見繁香度牖時碧天殘月映花枝固應撩我題詩句<lb/>
壓倒韋郎宴寢詩<lb/>
　　　城上晚思<lb/>
<pb n="KR4h0143_WYG_152-6b"/>
獨憑危堞望蒼梧落日君山如畫圖無數栁花飛滿岸<lb/>
晚風吹過洞庭湖<lb/>
　　　和大光道中絶句<lb/>
寂寂孤邨竹映沙檳榔迎客當煎茶嶺南二月無桃李<lb/>
夾路松開黄玉花<lb/>
　　　竹<lb/>
髙枝已約風為友密葉能留雪作花昨夜嫦娥更瀟灑<lb/>
又移疎影過窗紗<lb/>
<pb n="KR4h0143_WYG_152-7a"/>
　　　早行<lb/>
露侵駝褐曉寒輕星斗闌干分外明寂寞小橋和夢過<lb/>
稻田深處草蟲鳴<lb/>
　　沈與求<lb/>
　　　小雨<lb/>
小雨㢘纖未肯晴勒回花信待清明冷官何預芳菲事<lb/>
空聴春禽作意鳴<lb/>
　　　㑹景亭<lb/>
<pb n="KR4h0143_WYG_152-7b"/>
栁株髙下隔桃蹊萬頃煙波似渼陂畫手無人見平逺<lb/>
小亭風冷立移時<lb/>
　　　吴江阻雨過豁然閣次周㢘彦韻<lb/>
花鴨呼羣自拍浮何人蓑笠在孤舟半生已負江湖約<lb/>
不為經行肯暫留<lb/>
濛濛小雨麥秋天江上人家欲暮煙行客未能㤀勝處<lb/>
繫船來伴白鷗眠<lb/>
　　　次韻院中四絶句<lb/>
<pb n="KR4h0143_WYG_152-8a"/>
行盡江山不記村却随花信到重門也知春色嬌無賴<lb/>
取次先來緑草根<lb/>
一尊相屬語黄昬密雪飄零正滿門記得江橋回馬處<lb/>
冷香應斷玉梅魂<lb/>
要知春色到池塘深院無人午夢長巳覺此身便静樂<lb/>
自温檀火炷爐香<lb/>
豆蔲梢頭春意濃輕狂無奈賺花風今年<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>却尋芳晚<lb/>
凖擬殘枝占晚紅<lb/>
<pb n="KR4h0143_WYG_152-8b"/>
　　　石壁寺山房即事<lb/>
雲根斸翠接山椒小築初營一束茅未放野泉縈曲磵<lb/>
旋消寒緑引春梢<lb/>
望斷南岡逺水通客檣来往酒旗風畫橋依約垂楊外<lb/>
映帶殘霞一抹紅<lb/>
　　　過卞山次韻朱仰止磵亭絶句<lb/>
曲磵潺潺隠石隄玉虯雙引戲晴漪相思後夜添清絶<lb/>
日落山空月半規<lb/>
<pb n="KR4h0143_WYG_152-9a"/>
環珮琮琤落斷崖水清石瘦没平沙幽人散策經過地<lb/>
草閣柴扉趂水斜<lb/>
　　　過竹西<lb/>
百折清灣抱野田竹西風物故依然歸牛更背斜陽去<lb/>
牧笛一聲吹暮天<lb/>
　　　次律兄餉魚魚不至而書至輙成絶句<lb/>
憑虚公子騎鯨後烏有先生控鯉初可是凡魚亦仙去<lb/>
空餘一紙腹中書<lb/>
<pb n="KR4h0143_WYG_152-9b"/>
　　　新春書事<lb/>
早嵗驚逢上苑春蹇驢朝踏落花塵只今懶問芳菲事<lb/>
栁眼相看也笑人<lb/>
　　程俱<lb/>
　　　三峰草堂<lb/>
雨洗千山翠欲浮稲畦松澗已争流朝來風急凝雲盡<lb/>
歴歴鐘聲過五州<lb/>
　　　戲題畫卷<lb/>
<pb n="KR4h0143_WYG_152-10a"/>
五載京塵白髩鬚丹青遐想寄衡巫如今埽迹長林下<lb/>
却對真山看畫圖<lb/>
　　　答和江子我<lb/>
楖㯨横擔入亂山怳如黄鶴倦飛還不妨歩屧時來往<lb/>
山北城南一望間<lb/>
　　　新作紙屏隆師為作山水筆墨略到而逺意有<lb/>
　　　餘戲題此首末句盖取所謂柴門鳥雀噪逰子<lb/>
　　　千里至也<hi>時守秀州屢乞宫觀歸山居未遂</hi>
<pb n="KR4h0143_WYG_152-10b"/>
急雨初收山吐雲清溪曲曲抱煙邨抛書午枕無人喚<lb/>
歸夢真疑鵲噪門<lb/>
　　陳淵<lb/>
　　　離紫溪驛<lb/>
小風吹靣雨㢘纖輕薄衣裳懶更添一線離情裁不斷<lb/>
暮雲將過粤山尖<lb/>
　　　信州禪月院晚眺<lb/>
一覺華胥日又曛晚來愁緒亂紛紛角聲對起重城近<lb/>
<pb n="KR4h0143_WYG_152-11a"/>
吹動靈山萬疊雲<lb/>
　　　延平林力道閣上觀水<lb/>
要看春水拍天流更有溪山一日留誰遣白雲迷眼界<lb/>
坐令歸思入扁舟<lb/>
　　　泊舟延平<lb/>
野塘飄盡喜春歸又見溪桃片片飛醉卧暖風呼不醒<lb/>
亂紅無數㸃人衣<lb/>
　　　小詩七首寄養蒙兼呈景駿<hi>録三首</hi>
<pb n="KR4h0143_WYG_152-11b"/>
粥魚齋鼓網蛛窠古寺長廊客少過惟有一溪明月在<lb/>
夜寒偏向斷垣多<lb/>
斜陽不到竹隂幽小徑縈紆傍碧流行到草深橋斷處<lb/>
却乗明月泛歸舟<lb/>
太史溪頭十里間朝陽峰下水涵天青鞋不踏紅塵陌<lb/>
夢斷僧窗又一年<lb/>
　　　山寺早梅<lb/>
竹籬茅舎近前溪煙淡風㣲月上遲認得暗香來去處<lb/>
<pb n="KR4h0143_WYG_152-12a"/>
夜寒無路覔横枝<lb/>
　　　鄧端友臨要閣五首<hi>録二首</hi>
昔年曾到十三樓一目西湖十頃秋寒碧軒中最宜暑<lb/>
只縁修竹近清流<hi>寒碧軒乃西湖上十三間樓之一絶似此景故云</hi>
十里煙波竹外溪隔溪青嶂繞窗扉詩人不見東坡老<lb/>
直節空餘一尺圍<hi>東坡詩所謂窗前修竹一尺圍也</hi>
　　曹勛<lb/>
　　　端午帖子<lb/>
<pb n="KR4h0143_WYG_152-12b"/>
朝下仙班曉景遲歩揺香認九華妃花藏窈窕知金屋<lb/>
亭照囘波在翠㣲<lb/>
曲檻榴花絳色鮮博山一縷水沉煙奉華窗户清無暑<lb/>
習習香傳逺岸蓮<lb/>
下直歸來閬苑㳺椒風髙轉紫雲樓氷盤紋簟清薰細<lb/>
捲上珠簾白玉鈎<lb/>
雨後風㣲荷芰香頓驅初暑作疎凉黑雲捲盡青天大<lb/>
却倚湖光看夕陽<lb/>
<pb n="KR4h0143_WYG_152-13a"/>
　　　宫詞<lb/>
溥綏聖澤浙江湄風轉行宫赤羽旗責已但書農本詔<lb/>
乗春豈有宴㳺詩<lb/>
六宫上直試羅衣未聽鞭聲等駕時且趂曉閒臨御札<lb/>
官家常是下朝遲<lb/>
上聖憂勞昔未聞看花豈復御佳辰内人聞道頻相語<lb/>
不見秋千已幾春<lb/>
天開黄道日華明細細南薰下太清宫殿雲扶龍虎氣<lb/>
<pb n="KR4h0143_WYG_152-13b"/>
樓臺風轉筦絃聲<lb/>
　　　禁直賦所見荼䕷<lb/>
密葉素華青羽帔繁香秀色六銖衣枕間為插琉璃滿<lb/>
清夢泠泠入翠㣲<lb/>
　　　禁直偶作<lb/>
寓直承明意味清風傳禁漏作春聲梅梢影轉三更月<lb/>
身在蓬壺夢不成<lb/>
　　　和何季崇僉判<lb/>
<pb n="KR4h0143_WYG_152-14a"/>
羇思登臨已怯秋紫萸黄菊更添愁海光不動暮山紫<lb/>
人在天涯空倚樓<lb/>
　　　和范倅<lb/>
巖壑未消連夜雪松篁深映一川梅忍寒故作遲遲去<lb/>
只為清香特特來<lb/>
　　　和蘇養直題孫郎中扶疎堂<lb/>
白項鴉兒趂曉啼梢梢寒栁出疎籬未飛臘雪連天白<lb/>
且看江雲四靣垂<lb/>
<pb n="KR4h0143_WYG_152-14b"/>
　　　題扇<lb/>
霏㣲梅雨暗林塘潤逼琴絲草木香捲箔鈎簾無一事<lb/>
篆煙終日伴清凉<lb/>
薰風過雨到池臺緑䕃都無一㸃埃傍架垂垂薇露重<lb/>
糝枝已有橘花開<lb/>
草縈平碧栁舒金春色融融積漸深巢燕髙低尋畫棟<lb/>
宿雲濃淡作輕隂<lb/>
瀰瀰水檻俯横橋水靣新荷影動揺時向青空飛白鷺<lb/>
<pb n="KR4h0143_WYG_152-15a"/>
不妨翡翠立蘭苕<lb/>
春去煙光緑巳齊隂隂欄檻晚晴時新梢葉暗殘芳盡<lb/>
喜見餘花一兩枝<lb/>
弄袖和風拂拂輕衆香迎靣酒㣲醒凉尋小徑通幽處<lb/>
花壓闌干竹一亭<lb/>
小軒風景畫圖寛一再閒尋緑綺彈雨著梨花春已老<lb/>
煙沉芳草夢猶寒<lb/>
殘春已去不堪招猶喜鶯聲破寂寥花片片飛風弄蝶<lb/>
<pb n="KR4h0143_WYG_152-15b"/>
栁隂隂下水平橋<lb/>
雨餘湖上數峰青湖水連天似鏡平一棹迎凉快襟袖<lb/>
香從蘋末晚風生<lb/>
燕尾溪頭晚水分蜂腰山斷日斜曛半篙碧静秋垂釣<lb/>
一棹黄昬冷載雲<lb/>
　　　題俞㨷畫<lb/>
　　　　浙江觀潮<lb/>
吴越山髙紫翠重浙江東下竦雙峰峰前忽湧東西白<lb/>
<pb n="KR4h0143_WYG_152-16a"/>
飛舞潮頭萬玉龍<lb/>
　　　　吴淞秋逺<lb/>
蕭蕭木葉下西山便覺蓴鱸興不閒莫踏長虹千尺去<lb/>
孤帆正在暮雲間<lb/>
　　　　海門夕照<lb/>
秋濤初過静魚龍海納斜陽萬頃紅待向焦山留夕月<lb/>
一帆猶記挂西風<lb/>
　　　　鄂渚晴光<lb/>
<pb n="KR4h0143_WYG_152-16b"/>
上下天光一碧時白蘋紅蓼照晴暉漢陽樹逺江煙起<lb/>
黄鶴樓空燕子歸<lb/>
　　　雜詩<lb/>
孤山不復訪林逋杖策東風踏碧蕪九里蒼雲行曉徑<lb/>
四圍碧玉照晴湖<lb/>
飛去鶯兒黄一㸃壓低梅子緑團枝鈎窗捲箔凉生坐<lb/>
但覺新隂轉影遲<lb/>
　　　問西湖梅<lb/>
<pb n="KR4h0143_WYG_152-17a"/>
山肋梅花秀色新不堪寒雨浥清塵故應倒影澄瀾碧<lb/>
濕玉吹香爛漫春<lb/>
　　　夏日偶成<lb/>
田田秧稻半青黄比屋人家煮蠒香新緑侵人襟袖爽<lb/>
滿川煙水助清凉<lb/>
雨過梅黄五月天風林密處漸聞蟬直須破浪銷煩暑<lb/>
一頃波光一棹煙<lb/>
　　朱松<lb/>
<pb n="KR4h0143_WYG_152-17b"/>
　　　石門寺<lb/>
橘刺藤梢罥客衣直縁㣲祿得奔馳懸知投老歸田味<lb/>
只似登山困睡時<lb/>
林棲相喚出幽谷我亦欲起天未明枕中決決響山溜<lb/>
一似荒城長短更<lb/>
　　　宿石龍寺<lb/>
觸處為家底是歸浮生南北未忘機道人身似南枝鵲<lb/>
更盡秋宵一再飛<lb/>
<pb n="KR4h0143_WYG_152-18a"/>
　　　勻道人之玉山戲作小詩送之<lb/>
道眼無塵萬景随滄江秋色入新詩歸時人問江南好<lb/>
只道君行到自知<lb/>
　　　和幾叟秋日南浦絶句簡子莊寄幾叟<lb/>
兩翁相對語更闌想見風生席石間詩就南枝三轉鵲<lb/>
樽前秋月半銜山<lb/>
風雨交交耿夜燈天涯兄弟對牀聽莫嫌詩作江南語<lb/>
一夢家山眼亦青<lb/>
<pb n="KR4h0143_WYG_152-18b"/>
　　　雜詩<lb/>
身將雙影背閩山伴我江南去又還欲寄道人簷下宿<lb/>
此身都未似雲閒<lb/>
　　　題范才元湘江喚舟圖用李居仁韻<lb/>
天涯投老髩驚秋夢想長江碧玉流忽對畫圖揩病眼<lb/>
失聲便欲喚歸舟<lb/>
　　　送周時用自别業還永嘉<lb/>
陌上花殘客未歸故鄉自合去遲遲紅香洲渚收歸槳<lb/>
<pb n="KR4h0143_WYG_152-19a"/>
却勝池塘草緑時<lb/>
　　　梅花<lb/>
霜谿咽絶照氷姿誰見無人弄影時香逐曉風穿暗户<lb/>
夢随落月挂寒枝<lb/>
　　　題蛟灣小菴<lb/>
鑿破蒼崖俯碧流石碕竹筏艤行舟已邀明月來同宿<lb/>
下數層瀾寸寸秋<lb/>
　　朱橰<lb/>
<pb n="KR4h0143_WYG_152-19b"/>
　　　草堂諸陳同逰崧山精舎冕仲攜琴先歸用壁<lb/>
　　　間韻<lb/>
破塵妙語慰畸人鶴緑深衣雨墊巾獨自抱琴山下去<lb/>
石橋月色為誰新<lb/>
　　　三山次鄭徳予韻<lb/>
日脚㣲明雨脚疎誰將雲夢賦相如西南山好君知否<lb/>
一見全勝讀異書<lb/>
　　　次韻梅花<lb/>
<pb n="KR4h0143_WYG_152-20a"/>
一月尤溪煙雨濃玉梅渾作玉人逢江南他日摘香處<lb/>
莫忘雲間雙髻峰<lb/>
清淺灣環繞故牆一身將影理殘妝西施浴處無人見<lb/>
冷落吴宫溪水香<lb/>
　　　延平道中<lb/>
一溪春漲午晴初日透波光緑浸裾却憶孤山山下路<lb/>
石橋清澈看叉魚<lb/>
　　鄭剛中<lb/>
<pb n="KR4h0143_WYG_152-20b"/>
　　　陜西戲成二絶<hi>錄一首</hi>
出門上馬雖所樂乍見秋風亦念家何日隋堤霜後路<lb/>
亂飛榆栁踏平沙<lb/>
　　　早行<lb/>
風栁驚霜日夜飄客程中夜馬蕭蕭據鞍髣髴如殘夢<lb/>
曉月一鈎猶未消<lb/>
赬肩擕擔又催程寸許孤燈照壁青破縣殘更誤傳曉<lb/>
馬行十里見眀星<lb/>
<pb n="KR4h0143_WYG_152-21a"/>
　　　靈壁驛有方公美少卿留題戲和於壁<lb/>
君把使旌臨洛水我參樞幕過潼闗秋風想見吹歸渡<lb/>
先看淮南第一山<lb/>
　　　雨過<lb/>
雲壓江邊草樹低麥揺秋色望中迷却知向晚有晴意<lb/>
雨過一聲村落雞<lb/>
　　　懐山居二絶<lb/>
春淺酒寒人密坐花深雨細蝶移枝十年未觧作歸計<lb/>
<pb n="KR4h0143_WYG_152-21b"/>
此恨故園鶯自知<lb/>
披叢尋得晚花瘦帶雨剪來春韭香憶把餘醺付松枕<lb/>
明朝春夢不勝長<lb/>
　　　夜燭花<lb/>
蠟炬香光照夜紅垂垂簾幕静無風金盤五寸花成穂<lb/>
可但釵頭綴玉蟲<lb/>
　　　無題<lb/>
池塘好處煙迷栁簾幙昬時雨過山燕子不知春有恨<lb/>
<pb n="KR4h0143_WYG_152-22a"/>
銜將花片入梁間<lb/>
　　　即事<lb/>
小徑客來穿竹入草亭凉到枕書眠鳥呼人笑荔支熟<lb/>
如此封州已二年<lb/>
　　　渡胡源口<lb/>
暫出箯輿上小航眼明重喜見江鄉夢魂孤寄浪頭宿<lb/>
一夜随潮入富陽<lb/>
　　　即事<lb/>
<pb n="KR4h0143_WYG_152-22b"/>
暮春景物稱山家屋角團團緑葉遮薄晚㣲雲疎過雨<lb/>
一番小麥顫輕花<lb/>
　　髙登<lb/>
　　　病中雜興<lb/>
長袖深藏批勅手短笻斜倚作詩肩有時極目睨遼漢<lb/>
興在孤鴻落照邊<lb/>
　　張綱<lb/>
　　　戲題所見<lb/>
<pb n="KR4h0143_WYG_152-23a"/>
破睡輕風透碧紗寳釵聊揷任欹斜欲尋女伴嬉逰去<lb/>
試問秋千有幾家<lb/>
　　　次韻李道士觀南山<lb/>
柴門無事晝慵開杖屨誰曽得得來隔岸野花随處發<lb/>
䕶巢幽鳥傍林囘<lb/>
　　　從丁世叔覔花栽<lb/>
老去看花能幾囘旋移花樹著行栽君家封殖滿煙露<lb/>
分我一枝春色来<lb/>
<pb n="KR4h0143_WYG_152-23b"/>
　　胡銓<lb/>
　　　買愁村<lb/>
北往常思聞喜縣南來怕入買愁村區區萬里天涯路<lb/>
野草芳煙正斷魂<lb/>
　　張九成<lb/>
　　　夏日即事<lb/>
萱草榴花照眼明楸枰水閣晚風清蕭然終日無人到<lb/>
簾外時聞下子聲<lb/>
<pb n="KR4h0143_WYG_152-24a"/>
隂隂庭院静無聲只有黄鸝繞樹鳴午睡覺來何所見<lb/>
玉爐風細碧烟横<lb/>
　　　二月八日偶成<lb/>
今年春色可勝嗟二月山中未見花長憶去年今夜月<lb/>
海棠花影到窗紗<lb/>
　　黄公度<lb/>
　　　早春紅梅盛開有感<lb/>
不與雪霜分素艶却随桃杏競芳辰自知孤潔羣心妬<lb/>
<pb n="KR4h0143_WYG_152-24b"/>
故著㣲紅伴早春<lb/>
　　　白沙夜聞灘聲<lb/>
錯認松風萬壑傳又如急雨碎池蓮青燈孤館元無寐<lb/>
况復溪聲到枕邊<lb/>
　　　題須江驛詩後<lb/>
歸来已負百花期閒拂塵埃看舊詩極目平蕪二千里<lb/>
鄉心惟有杜鵑知<lb/>
　　　題潮陽石墖寺<lb/>
<pb n="KR4h0143_WYG_152-25a"/>
投檄真成出瘴鄉籃輿漸喜到僧坊長風觧事吹江雨<lb/>
乞與行人五月凉<lb/>
　　　分水嶺<lb/>
嗚咽泉流萬仭峰斷腸從此各西東誰知不作多時别<lb/>
依舊相逢滄海中<lb/>
　　劉子翬<lb/>
　　　新灣<lb/>
苒苒寒生水靣煙吴歌唱罷月㣲偏停橈又向灣前宿<lb/>
<pb n="KR4h0143_WYG_152-25b"/>
一夜西風浪打船<lb/>
　　　汴堤<lb/>
參差歌吹動離舟宫女張帆信浪流轉盡栁堤三百曲<lb/>
夜橋燈火看揚州<lb/>
　　　天迥<lb/>
天迥孤帆隐約歸茫茫殘照欲沉西寒鴉散亂知多少<lb/>
飛向江南一樹棲<lb/>
　　　銅雀臺<lb/>
<pb n="KR4h0143_WYG_152-26a"/>
金碧銷磨瓦靣星亂山依舊繞宫城路人休唱三臺曲<lb/>
臺上而今春草生<lb/>
　　　景陽鐘二首<lb/>
景陽鐘動曉寒清度栁穿花隠隠聲三十六宫梳洗罷<lb/>
却吹殘燭待天明<lb/>
一弓殘月淡觚稜遥望林梢曉色升寂寞小簾風露冷<lb/>
玉盆脂水已生氷<lb/>
　　　寒澗<lb/>
<pb n="KR4h0143_WYG_152-26b"/>
林間幽鳥啄枯槎落盡寒潮一澗沙獨木橋西逰子宿<lb/>
酒旗斜日兩三家<lb/>
　　　兩山<lb/>
渡南渡北兩山遥隔岸行人手可招日暮海門煙雨黒<lb/>
一川舟楫趂歸潮<lb/>
　　　得沖佑命<lb/>
幾年歸夢水雲間猿鶴重尋巳厚顔慚愧君恩猶竊祿<lb/>
官銜偏帶武夷山<lb/>
<pb n="KR4h0143_WYG_152-27a"/>
　　　悠然堂和致明絶句<lb/>
清霜一夜倒蒹葭放出湖光徹逺沙漠漠浮煙收欲盡<lb/>
晚風輕浪蹴銀花<lb/>
　　　燕子<lb/>
燕子營巢得所依銜泥辛苦傍人飛秋風一夜驚桐葉<lb/>
不戀雕梁萬里歸<lb/>
　　　有懐<lb/>
風驚枯葦白花浮欲下横橋晚更留惆悵不逢吴季子<lb/>
<pb n="KR4h0143_WYG_152-27b"/>
一溪寒水帶烟流<hi>吴公路</hi>
松底柴門盡日闗主人西去幾時還長鑱委地黄精老<lb/>
時有寒猿嘯硯山<hi>傅茂元</hi>
曾訪髙人上翠峰至今清興逐松風籃輿夢想行山處<lb/>
白葛花開細雨中<hi>密菴</hi>
　　　約致明入開善不至<lb/>
喬松翠竹鎖禪闗乗興時来興盡還懊恨劉郎招不得<lb/>
瘦笻獨自入寒山<lb/>
<pb n="KR4h0143_WYG_152-28a"/>
　　　次韻六四叔村居即事<lb/>
飯了呼童疊石門雨餘幽事不勝繁花殘何用深惆悵<lb/>
梧竹新隂又滿園<lb/>
　　　田家<lb/>
長空淡淡如雲埽暮過田家風物好畊犂倚户寂無人<lb/>
飢牛卧囓牆根草<lb/>
　　　題靈鷲窗<lb/>
翠合初疑無路往停鞭邂逅成清賞僧爐坐穏紙窗明<lb/>
<pb n="KR4h0143_WYG_152-28b"/>
細雨忽来山竹響<lb/>
　　　沙頭<lb/>
沙頭鸂鶒寒相傍老樹槃跚枝拂浪前村急雨漲灘流<lb/>
日暮漁舟撐不上<lb/>
　　羅彦從<lb/>
　　　送劍南王守歸<lb/>
未把陽闗三疊吟且將詩句寫離心千尋浩浩鐔溪水<lb/>
别恨不知誰淺深<lb/>
<pb n="KR4h0143_WYG_152-29a"/>
　　羅願<lb/>
　　　茶巖<lb/>
巖下纔經昨夜雷風爐瓦鼎一時來便將槐火煎巖溜<lb/>
聽作松風萬壑廻<lb/>
　　王銍<lb/>
　　　梅花十二題<hi>錄二首</hi>
　　　　風前<lb/>
清香自滿不因風花氣迷人處處同祗與吹開又吹落<lb/>
<pb n="KR4h0143_WYG_152-29b"/>
春愁已在笛聲中<lb/>
　　　　水邊<lb/>
雪後溶溶嫩水通滿枝煙雨暗春風試看照影横斜處<lb/>
渾似靚妝清鏡中<lb/>
　　　墨君十詠<hi>錄二首</hi>
　　　　露葉<lb/>
秀色姢姢自出塵曉枝更帶露華新清風一至如相語<lb/>
從此開簾來故人<lb/>
<pb n="KR4h0143_WYG_152-30a"/>
　　　　舞月<lb/>
江樓月下夜聞歌不奈忠州刺史何輕嫋腰肢更清峭<lb/>
栁枝何似竹枝多<lb/>
　　　芳草<lb/>
㑹時曾見梅籠雪别夜常懐月照沙到底多情是芳草<lb/>
長随離恨遍天涯<lb/>
　　　雪晴閒渡西溪<lb/>
雪後孤邨一叚煙晴光逺射玉山川酒旗隔岸招閒客<lb/>
<pb n="KR4h0143_WYG_152-30b"/>
獨上西溪渡口船<lb/>
　　　泉聲<lb/>
姢姢山月半巖明樓殿霜重夜氣清誰把玉琴來寫取<lb/>
松風吹斷夜泉聲<lb/>
　　　上方<lb/>
松間清月佛前燈菴在孤峰更上層犬吠一聲秋意静<lb/>
敲門時有夜歸僧<lb/>
　　　夜晴<lb/>
<pb n="KR4h0143_WYG_152-31a"/>
雨脚初收天意晴西風揺落夜寒清披衣自起開窗户<lb/>
落月一山髙下明<lb/>
　　蘇雲卿<lb/>
　　　還張徳逺書幣題詩蔬圃壁間<lb/>
多年别作一番風誰料聲名逹帝聰自有時人求富貴<lb/>
莫將富貴汚蘇公<lb/>
　　范浚<lb/>
　　　逰赤松觀<lb/>
<pb n="KR4h0143_WYG_152-31b"/>
靈祠丹井餘真跡祠下老松森百尺仙子騎鯨去不歸<lb/>
癡人猶問山中石<lb/>
　　宼國寳<lb/>
　　　題閶門小寺壁<lb/>
黄葉西陂水漫流籧篨風急滯扁舟夕陽冥色來千里<lb/>
人語雞聲共一邱<lb/>
　　陸永仲<lb/>
　　　絶句口占<lb/>
<pb n="KR4h0143_WYG_152-32a"/>
岳南之館白雲端鳳笛龍簫徹廣寒一鶴曉飛沖碧落<lb/>
羣仙笑倚玉闌干<lb/>
　　沈東<lb/>
　　　㳺滄浪亭<lb/>
草蔓花枝與世新登臨空復想清塵只今惟有亭前水<lb/>
曾識春風載酒人<lb/>
　　周必大<lb/>
　　　道中憶胡季懐<lb/>
<pb n="KR4h0143_WYG_152-32b"/>
珍重臨分白玉巵醉中那暇説相思天寒道逺酒醒處<lb/>
始是憶君腸斷時<lb/>
　　　送蔡徳輝珵敎授<lb/>
晚折臺城楊栁枝夕登𤓰歩佛狸祠請君收拾江山助<lb/>
歸和薰風殿閣詩<lb/>
　　　入直召對選徳殿賜茶而退<lb/>
緑槐夾道集昬鴉勅使傳宣坐賜茶歸到玉堂清不寐<lb/>
月鈎初上紫薇花<lb/>
<pb n="KR4h0143_WYG_152-33a"/>
　　　送梁山長老智顯<lb/>
秦人溪畔漢人山萬木參天六月寒寫向湯休詩句裏<lb/>
老夫要作畫圖看<lb/>
　　　三月三日適值清明㑹客江樓共觀並蒂魏紫<lb/>
　　　偶成小詩約坐客同賦<lb/>
上巳清明共一時魏花開處亦連枝前身應是唐宫女<lb/>
猶記昭容雙袖垂<lb/>
修褉歸來却踏青臨流謀野兩闗情不如省事㳺春女<lb/>
<pb n="KR4h0143_WYG_152-33b"/>
桃葉渚邊看水生<lb/>
　　　中秋古梅盛開次子中兄元韻<lb/>
抱甕畦夫破井苔炎天日日灌陳荄預支春夜無聲雨<lb/>
贏得氷花帶葉開<lb/>
　　　端午帖子二首<lb/>
　　　　皇帝閤<lb/>
水殿開筵酒汎蒲氷盤進膳黍纒菰六宫莫度新翻曲<lb/>
只詠明州瑞麥圖<lb/>
<pb n="KR4h0143_WYG_152-34a"/>
　　　　太上皇后閤<lb/>
聚逺樓前靣靣風冷泉亭下水溶溶人間炎熱何曾到<lb/>
真是瑶臺第一重<lb/>
　　尤袤<lb/>
　　　題雲海寺<lb/>
亭前山色繞危闌亭下波濤直浸山波上漁舟亭上屋<lb/>
相看渾在畫圖間<lb/>
　　范成大<lb/>
<pb n="KR4h0143_WYG_152-34b"/>
　　　題山水横看二首<lb/>
煙山漠漠水漫漫老栁知秋渡口寒盡是西溪腸斷處<lb/>
憑君将與故人看<lb/>
霜入丹楓白葦林横煙平逺暮江深君看雁落㠶飛處<lb/>
知我秋風故國心<lb/>
　　　浙江小磯春日<lb/>
客裏無人共一杯故園桃李為誰開春潮不管天涯恨<lb/>
更捲西興暮雨来<lb/>
<pb n="KR4h0143_WYG_152-35a"/>
　　　曉行<hi>官塘驛</hi>
篝燈驛吏喚人行寥落星河向五更馬上誰驚千里夢<lb/>
石頭岡下小車聲<lb/>
　　　春晚即事<lb/>
屋頭清樾暗荆扉紫葚斕斑翠荚肥春晚軒窗人獨困<lb/>
日長籬落燕雙飛<lb/>
　　　春晚<lb/>
隂隂垂栁閉朱門一曲䦨干一斷魂手把青梅春已去<lb/>
<pb n="KR4h0143_WYG_152-35b"/>
滿城風雨怕黄昬<lb/>
客去鈎窗詠小詩逰絲撩亂栁花稀㣲風盡日吹芳草<lb/>
蝴蝶雙雙貼地飛<lb/>
夕陽槐影上簾鈎一枕清風夢昔逰夢見錢塘春盡處<lb/>
碧桃花謝水西流<lb/>
　　　題畫卷<lb/>
敧傾棧路繞山明隔隴人家犬吠聲無限白雲堆去路<lb/>
不知誰識許宣平<lb/>
<pb n="KR4h0143_WYG_152-36a"/>
　　　晚潮<lb/>
東風吹雨晚潮生疊鼓催船鏡裏行底事今年春漲小<lb/>
去年曾與畫橋平<lb/>
　　　一篙<lb/>
一篙新緑浦東西雪絮漫江雁不飛宿雨纔晴風又轉<lb/>
片帆那得及時歸<lb/>
　　　碧瓦<lb/>
碧瓦樓頭繡幕遮赤欄橋外緑溪斜無風楊栁漫天絮<lb/>
<pb n="KR4h0143_WYG_152-36b"/>
不雨棠梨滿地花<lb/>
　　　晚歩<lb/>
排門簾幙夜香飄燈火人聲小市橋滿縣月明春意好<lb/>
旗亭吹笛近元宵<lb/>
　　　楓橋<lb/>
朱門白壁枕灣流桃李無言滿屋頭牆上浮圖路傍堠<lb/>
送人南北管離愁<lb/>
　　　横塘<lb/>
<pb n="KR4h0143_WYG_152-37a"/>
南浦春來緑一川石橋朱墖兩依然年年送客横塘路<lb/>
細雨垂楊繫畫船<lb/>
　　　胥口<lb/>
扁舟拍浪信西東何處孤帆萬里風一雨快晴雲放樹<lb/>
兩山中斷水粘空<lb/>
　　　山徑<hi>髙景山</hi>
雲根新徑絡山腰暗緑交隂宿霧飄行到竹深啼鳥鬧<lb/>
鵓鳩老怨畫睂嬌<lb/>
<pb n="KR4h0143_WYG_152-37b"/>
　　　斑騅<lb/>
斑騅别後月纖纖門外疎桐影畫簾留下可憐将不去<lb/>
西風吹上兩睂尖<lb/>
　　　自天平嶺過髙景菴<lb/>
卓筆峰前樹作團天平嶺上石成闗緑隂匝地無人過<lb/>
落日秋蟬滿四山<lb/>
　　　晚歩西園<lb/>
料峭輕寒結晚隂飛花院落怨春深吹開紅紫還吹落<lb/>
<pb n="KR4h0143_WYG_152-38a"/>
一種東風兩様心<lb/>
　　　五月聞鶯<lb/>
桑隂浄盡麥頭齊江上聞鶯每嵗遲不及曉風鵯鵊子<lb/>
迎春啼到送春時<lb/>
　　　桐廬<lb/>
濕雲垂野淡疎林十日山行九日隂梅子弄黄應要雨<lb/>
不知客路已泥深<lb/>
　　　昌化<hi>雙溪館絶景也</hi>
<pb n="KR4h0143_WYG_152-38b"/>
翠染南山擁縣門一洲横截兩溪分長官日永無公事<lb/>
卧聽灘聲看白雲<lb/>
　　　拄笏亭晚望<lb/>
林泉随處有清涼山繞闌干客自忙溪雨不飛虹尚飲<lb/>
亂蟬髙栁滿斜陽<lb/>
　　　次韻樂先生吴中見寄<lb/>
送春濛雨漲蘋灘荷葉田田栁絮闌想見垂虹三萬頃<lb/>
拍天湖水釣絲寒<lb/>
<pb n="KR4h0143_WYG_152-39a"/>
　　　次韻馬少伊郁舜舉寄示同㳺石湖詩卷七首<lb/>
　　　<hi>錄二首</hi>
鏡靣波光倒碧峰半湖雲錦萬芙蓉去年蕩槳香風裏<lb/>
行傍石橋花正濃<lb/>
得得来題小隠詩拂花縈栁畫船移湖邊好景春猶未<lb/>
湏到秋清月滿時<lb/>
　　　社日獨坐<lb/>
海棠雨後沁臙脂楊栁風前撚緑絲香篆結雲深院静<lb/>
<pb n="KR4h0143_WYG_152-39b"/>
去年今日燕來時<lb/>
　　　春日<lb/>
藥欄花暖小猧眠雪白晴雲水碧天煮酒青梅寒食過<lb/>
夕陽庭院鎖鞦韆<lb/>
西窗一雨又斜暉睡起薰籠換夹衣莫放珠簾遮洞户<lb/>
從教燕子作雙飛<lb/>
雙鯉無書直萬金畫橋新緑一篙深青蘋白芷皆愁思<lb/>
不獨江楓動客心<lb/>
<pb n="KR4h0143_WYG_152-40a"/>
　　　初入湖南醴陵界<lb/>
崖樹隂隂夹暝途出山歡喜見平蕪一春客夢飽風雨<lb/>
行盡江南聞鷓鴣<lb/>
　　　初見山花<lb/>
三日晴泥尚没鞾幾将風雨過年華湘東二月春纔到<lb/>
恰有山櫻一樹花<lb/>
　　　酒邊<lb/>
日長繡倦酒紅潮閒束羅巾理六么新様築毬花十八<lb/>
<pb n="KR4h0143_WYG_152-40b"/>
丁寧小玉慢吹簫<lb/>
　　　羅江<lb/>
嶺北初程分外貪驚心猶自怯晴嵐如何花木湘江上<lb/>
也有黄茅似嶺南<lb/>
　　　鄰山縣<lb/>
山頂嘘雲黒似煙修篁髙栁共昬然鳥啼一夜勸歸去<lb/>
誰道東川無杜鵑<lb/>
　　　三月二日北門上馬<lb/>
<pb n="KR4h0143_WYG_152-41a"/>
新街如拭過鳴騶芍藥酴醿競滿頭十里珠簾都捲上<lb/>
少城風物似揚州<lb/>
　　　發合江數里寄楊商卿諸公<lb/>
臨分滿意説離愁草草無言祇淚流船尾竹林遮縣市<lb/>
故人猶自立沙頭<lb/>
　　　淳熈五年四月二日直玉堂懐舊<lb/>
桂海冰天老嵗華直廬重上玉皇家當年曾識青青髩<lb/>
惟有東牆一架花<lb/>
<pb n="KR4h0143_WYG_152-41b"/>
　　　自閶門騎馬入越城<lb/>
斷橋隤岸數家邨雨少晴多減漲痕雪白鵞兒緑楊栁<lb/>
日髙猶自掩柴門<lb/>
　　　立秋後二日汎舟越来溪<lb/>
西風初入小溪帆旋織波紋縐淺藍行入鬧荷無水靣<lb/>
紅蓮沉醉白蓮酣<lb/>
一川新漲熨秋光挂起篷窗受晚涼楊栁無窮蟬不斷<lb/>
好風將夢過横塘<lb/>
<pb n="KR4h0143_WYG_152-42a"/>
　　　自横塘橋過黄山<lb/>
陣陣輕寒細馬驕竹林茅店小帘招東風已緑南溪水<lb/>
更染溪南萬栁條<lb/>
　　　自育王過天童松林三十里<lb/>
竹輿窈窕入蕭森逗雨梳風冷客襟翠錦屠蘇三十里<lb/>
不知脚底白雲深<lb/>
　　　玉麟堂㑹諸司觀牡丹酴醿<lb/>
東風㣲峭䕶餘春紅紫香中酒自温不用忙催銀燭上<lb/>
<pb n="KR4h0143_WYG_152-42b"/>
酴醿如雪照黄昬<lb/>
洛園姚魏碧雲愁風物江東亦上㳺憶起遨頭八年夢<lb/>
彭州花檻滿西樓<lb/>
　　　古梅<lb/>
孤標元不鬭芳菲雨瘦風皴老更奇壓倒嫩條千萬蕊<lb/>
只消疎影兩三枝<lb/>
　　　元夕<lb/>
粉痕紅㸃萬花攅玉氣珠光寳月團簾箔通明香似霧<lb/>
<pb n="KR4h0143_WYG_152-43a"/>
東君無處著春寒<hi>謂吴中剪羅琉璃二燈</hi>
　　　初夏三絶呈㳺子明王仲顯<hi>錄二首</hi>
東君不觧惜芳菲料峭寒中一夢非剪盡牡丹梅子綻<lb/>
何須風雨送春歸<lb/>
一簾芳樹緑蔥蔥蝴蝶飛来覓綺叢雪白荼䕷紅寳相<lb/>
尚㩦春色見薰風<lb/>
　　　四時田園雜興六十首<hi>并序八録二十  首</hi>
　　淳熈丙午沉疴少紓復至石湖舊隠野外即事輙<lb/>
<pb n="KR4h0143_WYG_152-43b"/>
　　書一絶終嵗得六十篇號四時田園雜興<lb/>
栁花深巷午雞聲桑葉尖新緑未成坐睡覺来無一事<lb/>
滿窗晴日看蠺生<lb/>
土膏欲動雨頻催萬草千花一餉開舍後荒畦猶緑秀<lb/>
鄰家鞭筍過牆来<lb/>
髙田二麥接山青傍水低田緑未畊桃杏滿村春似錦<lb/>
踏歌椎鼓過清明<lb/>
社下燒錢鼓似雷日斜扶得醉翁囘青枝滿地花狼藉<lb/>
<pb n="KR4h0143_WYG_152-44a"/>
知是兒孫鬭草来<lb/>
寒食花枝插滿頭蒨裙青袂幾扁舟一年一度逰山寺<lb/>
不上靈巖即虎邱<lb/>
桑下春蔬緑滿畦菘心青嫩芥臺肥溪頭洗擇店頭賣<lb/>
日暮裹鹽沽酒歸<lb/>
　　　　右春日田園雜興<lb/>
紫青蓴菜巻荷香玉雪芹芽拔薤長自擷溪毛充晚供<lb/>
短篷風雨宿横塘<lb/>
<pb n="KR4h0143_WYG_152-44b"/>
湔裙水滿緑蘋洲上已㣲寒懶出逰薄暮蛙聲連曉鬭<lb/>
今年田稻十分秋<hi>吴下以上巳蛙鳴則知無水灾</hi>
新緑園林曉氣涼晨炊早出看移秧百花飄盡桑麻小<lb/>
夹路風来阿魏香<lb/>
茅針香軟漸包茸蓬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>甘酸半染紅采采歸来兒女笑<lb/>
杖頭髙挂小筠籠<lb/>
雨後山家起較遲天窗曉色半熹㣲老翁欹枕聽鶯囀<lb/>
童子開門放燕飛<lb/>
<pb n="KR4h0143_WYG_152-45a"/>
海雨江風浪作堆時新魚菜逐春囘荻芽抽筍河魨上<lb/>
棟子開花石首来<lb/>
　　　　右晚春田園雜興<lb/>
二麥俱秋斗百錢田家喚作小豐年餅爐飯甑無飢色<lb/>
接到西風熟稻天<lb/>
百沸繰湯雪湧波繰車嘈噆雨鳴蓑桑姑盆手交相賀<lb/>
綿蠒無多絲蠒多<lb/>
晝出耘田夜績麻邨庄兒女各當家童孫未觧供耕織<lb/>
<pb n="KR4h0143_WYG_152-45b"/>
也傍桑隂學種瓜<lb/>
黄塵行客汗如漿少住儂家潄井香借與門前盤石坐<lb/>
栁隂亭午正風涼<lb/>
千頃芙蕖放棹嬉花深迷路晚忘歸家人暗識船行處<lb/>
時有驚忙小鴨飛<lb/>
　　　　右夏日田園雜興<lb/>
朱門巧夕沸歡聲田舍黄昬静掩扄男觧牽牛女能織<lb/>
不須徼福渡河星<lb/>
<pb n="KR4h0143_WYG_152-46a"/>
静看簷蛛結網低無端妨礙小蟲飛蜻蜓倒挂蜂兒窘<lb/>
催喚山童為觧圍<lb/>
中秋全景屬潛夫棹入空明看太湖身外水天銀一色<lb/>
城中有此月明無<lb/>
租船滿載候開倉粒粒如珠白似霜不惜兩鍾輸一斛<lb/>
尚贏糠覈飽兒郎<lb/>
細擣橙虀買鱠魚西風吹上四腮鱸雪鬆酥膩千絲縷<lb/>
除却松江到處無<lb/>
<pb n="KR4h0143_WYG_152-46b"/>
　　　　右秋日田園雜興<lb/>
斜日低山片月髙睡餘行藥繞江郊霜風埽盡千林葉<lb/>
閒倚笻枝數鸛巢<lb/>
松節然膏當燭籠凝煙如墨暗房櫳晚来拭浄南窗紙<lb/>
便覺斜陽一倍紅<lb/>
放船閒看雪山晴風定奇寒晚更凝坐聽一篙珠玉碎<lb/>
不知湖靣已成冰<lb/>
榾柮無煙雪夜長地爐煨酒煖如湯莫嗔老婦無盤飣<lb/>
<pb n="KR4h0143_WYG_152-47a"/>
笑指灰中芋栗香<lb/>
黄紙蠲租白紙催皂衣傍午下鄉来長官頭腦冬烘甚<lb/>
乞汝青錢買酒廻<lb/>
邨巷冬年見俗情鄰翁講禮拜柴荆長衫布縷如霜雪<lb/>
云是家機自織成<lb/>
　　　　右冬日田園雜興<lb/>
　　　送遂寧何道士自潭湘歸蜀<lb/>
書劒飄然席未温火雲撲地暑煙昬山黄水濁湖南路<lb/>
<pb n="KR4h0143_WYG_152-47b"/>
竹月荷風憶范村<lb/>
　　　題秋鷺圖<lb/>
昨夜新霜冷釣磯緑荷消瘦碧蘆肥一江秋色無人問<lb/>
盡屬風標兩雪衣<lb/>
　　　題米元暉吴興山水横卷<lb/>
道塲山麓接何山影落苕溪浸碧瀾只欠荷花三十里<lb/>
橛頭船上把魚竿<lb/>
　　　夜雨<lb/>
<pb n="KR4h0143_WYG_152-48a"/>
　燭花垂穂伴空齋心事如灰入壯懐老倦更闌惟熟睡<lb/>
　任他疎雨滴空階<lb/>
　　　　壽櫟堂枕上<lb/>
　禪堂初著小山屏夜久秋涼枕席清繞髩飛蚊妨好夢<lb/>
　卧聽簷雨入池聲<lb/>
　　　　重送文處厚因寄蜀父老<lb/>
　下峡東歸十五年因君話舊意茫然煩将逺道悠悠夢<lb/>
　直到天西暑雪邊<lb/>
<pb n="KR4h0143_WYG_152-48b"/>
　　　　聞石湖海棠盛開亟攜家過之<lb/>
　家人扶上錦城頭蜂蜨團中爛漫逰報荅春光湏小醉<lb/>
　紅雲洞裏按伊州<lb/>
　低花妨帽小攜笻深淺胭脂一萬重不用髙燒銀燭照<lb/>
　暖雲烘日正春濃<lb/>
　<lb/>
　<lb/>
御選宋詩卷六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_226-1a"/>
　欽定四庫全書<lb/>
御選明詩巻五十七<lb/>
　　五言律詩八<lb/>
　　　葉份<lb/>
　　　　夜泊夀春驛<lb/>
　萬里愁行客孤槎自使星人煙昬晚渡漁火亂風汀桐<lb/>
　柏長淮水松杉古驛亭誰家吹短笛淒斷不堪聽<lb/>
　　　韋商臣<lb/>
<pb n="KR4h0143_WYG_226-1b"/>
　　　　秋社和朱霅峯韻<lb/>
　近圃青千疊遥山碧四圍舟從天際至觴向雨中飛殘<lb/>
　暑蒲葵扇新凉薜茘衣更憐天欲霽返照弄餘暉<lb/>
　　　馮世雍<lb/>
　　　　赴滇南煙莊道中<lb/>
　碧嶂千峯合黄茅一徑開馬從危石度人自亂山來暝<lb/>
　樹青溪濕寒雲白鴈哀漫停湘浦駕遥望漢江臺<lb/>
　　　盧襄<lb/>
<pb n="KR4h0143_WYG_226-2a"/>
　　　一谿<lb/>
一道縈村曲何年有此谿微風生細浪過雨失平堤漁<lb/>
溆舟相續仙源路不迷幽棲我亦戀夢繞石湖西<lb/>
　　狄沖<lb/>
　　　徳州道中<lb/>
逺道嗟難到舟行觸凍流山城寒擊柝客夢夜封侯岸<lb/>
鳥棲還警村狵吠不休篙人真楚産助力發蠻謳<lb/>
　　　谿上<lb/>
<pb n="KR4h0143_WYG_226-2b"/>
原樹明殘日谿風掃斷雲衆山圍野並一水向田分魚<lb/>
戲推萍轉樵歌隔嶼聞隠居逢此地無事歎離羣<lb/>
　　柯維騏<lb/>
　　　宏路驛<lb/>
雨歇江天淨山迴驛路遲客愁新歳減風物故鄉宜花<lb/>
事餘梅蕊樵歌綴竹枝祗慙司馬病深負好文時<lb/>
　　豐坊<lb/>
　　　臥病述懷二首<lb/>
<pb n="KR4h0143_WYG_226-3a"/>
短日悲年促他鄉苦病侵疎砧偏傍耳歸鴈忽驚心塞<lb/>
柳猶含凍江梅正滿林衰羸難自强早晚合投簪<lb/>
宦况從來薄幽居頗自厭寒雲開逺岫落日盪虚簷煑<lb/>
藥爐常活題詩筆久拈無人來問訊向夕閉空簾<lb/>
　　　秋日即事二首<lb/>
老農遺舊業世事厭新聞落日明蒼野秋風散白雲樹<lb/>
陰唯犢共渚月許鷗分寄語州仇輩何心預此文<lb/>
入秋殘暑退向晚病心清露葉和螢墜風條雜鸛鳴最<lb/>
<pb n="KR4h0143_WYG_226-3b"/>
甘蔬飯潔慙怯葛衣輕坐聽西樓角鳴嗚向月明<lb/>
　　鄭旦<lb/>
　　　夜歸洱海道中<lb/>
杳杳空原暮蕭蕭旌斾行長風吹海暗新月傍人明河<lb/>
影城頭墮秋聲塞外生客懷頻荷劒時事正論兵<lb/>
　　龔用卿<lb/>
　　　聞鳥<lb/>
入户聞啼鳥芳園三五家竹陰苔沒砌庭靜蜨爭花籬<lb/>
<pb n="KR4h0143_WYG_226-4a"/>
菊春芽茁亭槐午影斜憑髙遥送目夕照數歸鴉<lb/>
　　　湖上晚歸<lb/>
十里菰蒲水連阡桑柘園湖天平石鏡漁火出山門宋<lb/>
蹟遺僧舍蘇堤接逺村飛星斜過水立馬已黄昏<lb/>
　　蘇佑<lb/>
　　　秋夜宿上方山治平寺<lb/>
下榻成流憇懸燈坐夜深林疎風落木村迥月傳砧星<lb/>
入山窗小雲生水殿陰擁衾正愁絶謾擬越鄉吟<lb/>
<pb n="KR4h0143_WYG_226-4b"/>
　　　立秋<lb/>
夜半西風入凉雲滿晉樓蟬聲帶秋響螢火傍宵流已<lb/>
抱張翰興能禁宋玉愁年華浪抛擲歸思繞滄洲<lb/>
　　　登滕王閣<lb/>
坐久澹無慮悠然片月生疎星雜漁火繁露濕江城向<lb/>
夕横燕望今宵習楚聲因憐竹枝好翻作豫章行<lb/>
　　　過甘莊下視鴈代諸山有作<lb/>
極目川原遍雙睂紫翠間水光全帖地嵐氣半沈山白<lb/>
<pb n="KR4h0143_WYG_226-5a"/>
鳥雲邊沒青驪樹杪還伯牙琴興劇何日乞身閒<lb/>
　　張鰲<lb/>
　　　訪趙元戎築塞<lb/>
走馬黄龍府觀兵細柳營連山邊雨合平野陣雲横松<lb/>
漠懸秦壁燕支動漢旌猶憐趙充國辛苦築金城<lb/>
　　陸垹<lb/>
　　　宿三叉口<lb/>
雲樹蒼茫合鄉闗道路賖近船呼伴侣隔岸有人家草<lb/>
<pb n="KR4h0143_WYG_226-5b"/>
短煙横野江寒月浸沙家人應念我今夜宿三叉<lb/>
　　　郡廨似野齋<lb/>
青林依郡宅渾似野人居幸此無公事閒來展道書蟬<lb/>
聲來逺樹草色上前除莫笑耽𤣥寂功名意本疎<lb/>
　　吕希周<lb/>
　　　萍鄉次趙都諫漸齋<lb/>
晚憇萍鄉館繁陰度短牆鳥棲人亦倦山僻雨初荒新<lb/>
月憐遊子凉雲夢草堂好風三百里吹我上瀟湘<lb/>
<pb n="KR4h0143_WYG_226-6a"/>
　　華察<lb/>
　　　惠山寺與子羽話别<lb/>
看山不覺暝月出禪林幽夜靜見空色身閒忘去留疎<lb/>
鐘隔雲度殘葉映泉流此地欲為别諸天生暮愁<lb/>
　　　與僅初再過任大理别墅<lb/>
溪南讀書處秋晚數經過寒照隠城樹蒼煙深壁蘿窗<lb/>
明山翠近地靜葉聲多叢桂空巖暮徒懷招隠歌<lb/>
　　　夜宿田舍<lb/>
<pb n="KR4h0143_WYG_226-6b"/>
郊居觀穫罷暝色滿荆扉歳事山田薄人家茅屋稀荒<lb/>
原寒照斂獨樹暮禽歸夜靜然燈坐髙窗黄葉飛<lb/>
　　　夜訪金秀才<lb/>
獨夜山陰客停橈江月斜溪深聞犬吠葉盡見人家荒<lb/>
徑存生事寒燈映鬢華坐看霜氣白宿鴈滿平沙<lb/>
　　屠應埈<lb/>
　　　甘露寺次韻<lb/>
甘露千年寺羣公攬轡過樓空呉楚盡江闊雨雲多蜃<lb/>
<pb n="KR4h0143_WYG_226-7a"/>
氣連蒼海琳宫隠碧蘿更聞幽絶處白日走黿鼉<lb/>
　　　贈同年謝子儒致仕歸蜀<lb/>
子真棲谷口潘岳賦閒居長揖辭明主為農返故廬雪<lb/>
消巴嶺出天入錦江虚莫待揚雄老潛夫早著書<lb/>
　　　趙武庫元實移居賦得堂字<lb/>
髙士便疎曠居臨御苑傍開尊秋月滿列樹夏雲凉水<lb/>
鏡揺朱户風琴奏石房登樓新有賦王粲謝升堂<lb/>
　　陸粲<lb/>
<pb n="KR4h0143_WYG_226-7b"/>
　　　寄葛太守子中<lb/>
憶爾投荒日依依戀翠華亦知行萬里不是為丹砂郡<lb/>
古留銅狄堂深繡土花何須憂瘴癘意逺即煙霞<lb/>
　　江以達<lb/>
　　　上清祝聖逢孫黙齋使君感贈因期同陳午江<lb/>
　　　枉顧山中<lb/>
憶别無今日生還有歳年那期千里合相見一潸然往<lb/>
事秋雲外幽懷落葉前何時與同好方駕枉林泉<lb/>
<pb n="KR4h0143_WYG_226-8a"/>
　　聞人詮<lb/>
　　　登北固山<lb/>
郭外青山好髙峯俯碧霞江聲入尊斚秋色滿汀沙島<lb/>
嶼金焦並人煙市井賖地偏鷗鷺狎擬宿梵王家<lb/>
　　田汝成<lb/>
　　　軍中酬焦學憲過予思南别署有懷見寄<lb/>
誰道軍中樂徒勞物外吟朔風淒鼓角嘉節罷登臨草<lb/>
閣依山迥江梅映雪深無由款髙駕愁絶暮雲心<lb/>
<pb n="KR4h0143_WYG_226-8b"/>
　　　烏蠻灘<lb/>
一葉中流下千山兩岸開黿鼉吹浪轉燕雀受風迴巨<lb/>
石迎船出啼猿近客哀從來輕險絶涉此寸心摧<lb/>
　　樊鵬<lb/>
　　　山居和孟無涯<lb/>
秋園對曉坐弱病苦寒侵楚地風霜積江鄉草木深山<lb/>
髙來牧笛村逺送寒砧為問林泉事時時酒一斟<lb/>
　　　六合<lb/>
<pb n="KR4h0143_WYG_226-9a"/>
聨轡來東邑朝行暮復還市㕓通亂水城郭帶秋山路<lb/>
出青楓外江流白霧間西行鄉思切愁絶望昭闗<lb/>
　　袁袠<lb/>
　　　自柳至平樂書所見<lb/>
象郡極蕭條賓州頗沃饒趂虛多醜女互市半良猺箬<lb/>
裹檳榔貴花妝茉莉嬌輶軒叨使者異俗采風謡<lb/>
鬱白方言似潯梧瘴氣賖蚺蛇晴挂樹射蜮晝含沙屋<lb/>
覆湘君竹山紅蜀帝花夷堅收未盡博物待張華<lb/>
<pb n="KR4h0143_WYG_226-9b"/>
　　　楊花<lb/>
㸃㸃飄仍聚盈盈宻更稀輕窺朱幌入亂繞玉窗飛雪<lb/>
作漫天舞春從委地歸章臺無限恨零落竟誰依<lb/>
　　　燕<lb/>
最愛堂前燕髙飛忽復低趂風穿柳絮冒雨掠花泥簾<lb/>
影朝雙舞梁塵晚並棲綠窗離思切腸斷各東西<lb/>
　　　人日齋居雪霽<lb/>
瑞雪逢人日堯年感物華水從銀漢落山繞玉闗斜帳<lb/>
<pb n="KR4h0143_WYG_226-10a"/>
殿披晴靄郊宫閟綵霞今朝禁城望無樹不飛花<lb/>
　　　憶横塘别業<lb/>
一臥文園病終朝念故山敢希宣室召秪望玉門還橘<lb/>
想千頭足桑思十畝閒如何五斗米猶自滯南蠻<lb/>
　　　謁柳祠<lb/>
羅池非昔日柳廟亦荒頺秋草重門閉寒花獨樹開文<lb/>
章真命世今古孰憐才猿鶴如相訴松風晚更哀<lb/>
　　　招鶴<lb/>
<pb n="KR4h0143_WYG_226-10b"/>
獨鶴忽飛去冥冥滄海東離哉翻羽翼幸矣脫樊籠影<lb/>
憶空庭月聲鄰别院風凌霄自有志吾豈學支公<lb/>
　　范言<lb/>
　　　酬賈實齋憲副<lb/>
水煖躍春魚山晴照客居菰蒲淮水際松檜漢年餘酒<lb/>
熟雲安市田荒鄴下渠嬌兒勝筆硯塗抹老夫書<lb/>
　　　湖上<lb/>
誰開湖上閣獨對晚來曛鶯語排花出潮聲帶雨分遥<lb/>
<pb n="KR4h0143_WYG_226-11a"/>
看鄰牧散閒與海鷗羣自笑江干老悠然臥白雲<lb/>
　　　駕出北郊<lb/>
清蹕辭南陸𤣥宫禮北郊周廬屬霜㦸行吹雜金鐃齋<lb/>
祓陳周幣明禋薦楚茅還聞天樂在縹緲下雲旓<lb/>
　　　别華鴻山翰撰<lb/>
細雨花邊路閒亭竹外扉地偏亭榭古春老燕鶯稀柳<lb/>
色侵歌扇藤梢拂舞衣新愁忽髙㑹知爾逺懷歸<lb/>
　　趙時春<lb/>
<pb n="KR4h0143_WYG_226-11b"/>
　　　春庭即事<lb/>
春光不可問春事屬誰家庭暖初喧燕簷風欲度花含<lb/>
泥隨逺近飛蕊下横斜幽絶不須掃原無長者車<lb/>
　　　送陶虞卿赴神機參將<lb/>
宋殿三衙帥唐環十六軍官聨參斗柄旌斾儼星文羽<lb/>
衛迎黄道龍光覲紫雲時時仙仗入清蹕早應聞<lb/>
　　王慎中<lb/>
　　　柳湖亭讌遊<lb/>
<pb n="KR4h0143_WYG_226-12a"/>
亭子水中洲蘭漿美載浮鷗翻當吹篴魚躍近垂鈎折<lb/>
藕憐絲細探蓴愛乳流更言明月好中夜尚淹留<lb/>
　　　宿湖中<lb/>
蒼茫煙景晦舟楫自如家宿處隨鷗鳥秋初惜月華遥<lb/>
心連浦鴈歸夢滯江花為客誰知者疎燈水一涯<lb/>
　　　晚行趙家圍<lb/>
川廣片帆懸輕霞欲暮天蓼花明逺㟁蘆葉隠低田風<lb/>
起青蘋上雲歸白鳥前元多山水意對此自悠然<lb/>
<pb n="KR4h0143_WYG_226-12b"/>
　　　題徐氏溪亭二首<lb/>
髙亭虛出水結搆若天成波蕩垂簾影窗留過艣聲樹<lb/>
低看岸逺風細覺潮平自有芳洲杜含滋日日生<lb/>
浯水日悠悠虛亭壓水頭棹歌喧極浦峯翠漾中流每<lb/>
夜偏多月長天只似秋更添幽事併繫柳木蘭舟<lb/>
　　　訪空同先生故宅<lb/>
久欲求遺草今來訪故廬北窗存臥席東壁有藏書墨<lb/>
沼春苔長琴臺夜月虚年年桂花發人擬子雲居<lb/>
<pb n="KR4h0143_WYG_226-13a"/>
　　馮恩<lb/>
　　　郊居雜咏<lb/>
曉雲封逺岫新柳拂雕楹鳥喚驚幽夢花香解宿酲摘<lb/>
薇供野饌披笠餉春耕無限尋真興登樓一嘯清<lb/>
　　　雨夕<lb/>
亂雲沈野寺風雨夜鳴驕灑案香煤潤侵燈花蕊揺陰<lb/>
晴窺世幻歳月在山饒喜聽三生話空林慰寂寥<lb/>
　　羅洪先<lb/>
<pb n="KR4h0143_WYG_226-13b"/>
　　　送周龍岡<lb/>
結茅依野樹巷僻少來車落葉滿庭下寒山半雨餘忽<lb/>
言京邑去因憶貴交疎問訊休相及為農久廢書<lb/>
　　　訪隠原<lb/>
入谷無機事邀逢任所之獨沿溪澗徃忽至夕陽期峯<lb/>
影遥能辨松陰坐屢移暝來山下宿殘月二更遲<lb/>
　　唐順之<lb/>
　　　同禇生滔徐生大復夜過城濠水榭作<lb/>
<pb n="KR4h0143_WYG_226-14a"/>
出郭即山家孤亭更水涯人開池上酌蓮吐月中花清<lb/>
籟微微至明河漸漸斜坐疑塵世隔雞犬亦無譁<lb/>
　　　贈郡倅綱運<lb/>
之子從王事秋江曉問津泛舟千里役行篋一官貧淮<lb/>
海雄畿服瑶琨貢國珍聖明如有問正可繪流民<lb/>
　　　常山懷羅念菴<lb/>
本為窮幽賞非因避世氛鄉心呉水盡客路粤山分名<lb/>
姓休相問漁樵久作羣忽思鸞掖侣日暮倚停雲<lb/>
<pb n="KR4h0143_WYG_226-14b"/>
　　　丹陽别王道思<lb/>
久已廢逢迎蕭然世外情因君訪茅屋相送到江城逺<lb/>
岫雪中綠寒流氷下行可堪此時别獨自返柴荆<lb/>
　　　題金山寺與僧惠傑<lb/>
何處尋龍藏停橈聽梵音中流一塔影逺樹萬家陰僧<lb/>
定潮來去月明江淺深試將空水相堪比慧公心<lb/>
　　　送孔上公助祭太學歸闕里時賜衮衣一襲<lb/>
國喜嘉賓至人攀上客行來觀周室禮去入魯王城新<lb/>
<pb n="KR4h0143_WYG_226-15a"/>
衮山龍炫餘堂金石鳴聖朝稽古意待爾示諸生<lb/>
　　　同皇甫子循遊横山<lb/>
曲磴行來盡松陰轉寂寥不知茅屋近却望石梁遥葉<lb/>
響疑聞雨渠寒未上潮夫君軒冕客此地欲相招<lb/>
　　　送白尉往湖上<lb/>
君家太湖北作吏太湖南驛路雞鳴近山城樹影含萬<lb/>
川疏沃野百室競春蠶幸此猶吾土微官也自堪<lb/>
　　李開先<lb/>
<pb n="KR4h0143_WYG_226-15b"/>
　　　春夜<lb/>
寳鴨香初泛銅龍㸃漸加睡輕聞雨竹情重惜風花無<lb/>
語梁間燕未啼城上鴉春宵太寂寞欹枕待朝霞<lb/>
　　　春日雪宴<lb/>
雪宴聚名姬旋教春雪詞歌喉雜鳥弄舞態蕩蛛絲樂<lb/>
歇呵纎指軒明映玉肌煙花聊寄興良友莫相疑<lb/>
　　陳束<lb/>
　　　春郊晚行<lb/>
<pb n="KR4h0143_WYG_226-16a"/>
遲日出郊圻悠然塵事稀野陰堪結蓋溝水欲流衣俠<lb/>
客探丸返佳人抱瑟歸喧喧四鄰夕徙倚向斜暉<lb/>
　　　都下秋雨夜飲王子長宅<lb/>
闊别時何屢蹉跎鬢已侵還朝明主賜卜夜故人心凉<lb/>
雨杯初覆空堂漏欲沈安知非夢寐相對帝城隂<lb/>
　　　春日渡漢陽<lb/>
春風澹微雨了了見前川背水千家閉連山百雉懸鶯<lb/>
啼江上樹人散渡頭煙此日乗流者羈思殊未捐<lb/>
<pb n="KR4h0143_WYG_226-16b"/>
　　　過呉維新隠居<lb/>
委巷疎塵宇空齋問隠淪應門兩童子拄杖一閒身下<lb/>
馬見深意焚魚知久貧相看祗有笑握手更何陳<lb/>
　　　病中張大見過<lb/>
拙疾寜為理幽閒幸避喧解巾看吏傲罷牘聽禽言霧<lb/>
委花餘泫風歸葉暗翻園林遲日意一與故交敦<lb/>
　　　晚望有懷<lb/>
髙閣罷餘霧曠然見遥岑依微夕照滅窈窕寒雲深隠<lb/>
<pb n="KR4h0143_WYG_226-17a"/>
几獨成趣據梧時自吟惟當草𤣥者寂寞知予心<lb/>
　　任瀚<lb/>
　　　病懷<lb/>
海甸逢南菊殊方也自花江淹新卧病王粲老無家皓<lb/>
月千門夜秋風雙鬢華還持石函記勾漏訪丹砂<lb/>
　　胡松<lb/>
　　　舍弟病久得書知小愈喜而有作<lb/>
汝病經年久常時繫我思池塘春草夢江海鶺鴒詩歳<lb/>
<pb n="KR4h0143_WYG_226-17b"/>
暮悠悠别天涯寂寂時忽傳消息到喜報細君知<lb/>
　　林恕<lb/>
　　　舟次白沙驛<lb/>
長安何處所孤棹發閩闗白擁沙邊驛青迴江上山風<lb/>
濤添别淚村酒破愁顔羨爾溪中鳥閒雲共往還<lb/>
　　　同蔣䝉菴朱豹厓登合浦海角寺<lb/>
共是天南客相攜海角行山連銅柱界水匯越裳城落<lb/>
日潮聲起髙秋蜃氣清故鄉回首望歸鴈斷南征<lb/>
<pb n="KR4h0143_WYG_226-18a"/>
　　楊祜<lb/>
　　　答陳李二侍御<lb/>
吏隠滄洲逺江楓伴索居秋風一鴈過忽枉友朋書獻<lb/>
納看君輩聲名動直廬東南民力竭奏記意何如<lb/>
　　　湖夜<lb/>
湖夜熒熒白蘋風嫋嫋秋斷霞斜照雨冥霧濕依樓萬<lb/>
國仍多難浮生祗百憂滄江有漁笛何事獨悠悠<lb/>
　　桂天祥<lb/>
<pb n="KR4h0143_WYG_226-18b"/>
　　　發和州<lb/>
樓船開旭日凉露灑征衣擊楫横江浦投詩采石磯潮<lb/>
來紅蓼沒人語白鷗飛天際瞻宫殿金陵在翠微<lb/>
　　呉子孝<lb/>
　　　送陸别駕之安州<lb/>
作吏本王畿盧溝葉亂飛秋風吹易水寒雨灑征衣戍<lb/>
火鄰邊障原霜見獵圍陸機吟興好還喜簿書稀<lb/>
　　　橘溪僧院<lb/>
<pb n="KR4h0143_WYG_226-19a"/>
蟬聲不出寺鐘斷祗聞香流水迷松逕閒雲滿石牀無<lb/>
言忘寂寞晏坐得清凉欲謝人間事冥心叩藥王<lb/>
　　　燕<lb/>
數見沙頭燕翩翩故傍人定知巢已就偏愛語相親碧<lb/>
樹江波闊烏衣故國春巻簾誰為汝飄泊數沾巾<lb/>
　　　秋日與子浚子約小集子循甫赴日南<lb/>
莫問銀河淺須憐玉斚空洛雲三歳隔楚月一宵同風<lb/>
櫪悲窮驥秋砧亂候蟲新凉有離思萬里憶征鴻<lb/>
<pb n="KR4h0143_WYG_226-19b"/>
　　沈愷<lb/>
　　　山寺<lb/>
年年二三月常自客天涯問竹何須主逢僧便可家偶<lb/>
嘗新市酒翻憶故園花春事已不及虚憐負歳華<lb/>
　　沈謐<lb/>
　　　遊殊勝寺<lb/>
畫舫連雲動驚濤帶雨飛青山天外出白鶴寺邊歸僧<lb/>
偈傳金粟蟬聲隠翠微洞庭乗興逺直欲老漁磯<lb/>
<pb n="KR4h0143_WYG_226-20a"/>
　　蔡靉<lb/>
　　　九日登歴下千佛山<lb/>
索居逢九日山寺一登遊紅葉西風晚黄花細雨秋鴈<lb/>
從寒樹沒嵐帶逺山浮何必茱萸酒清吟亦遣愁<lb/>
　　　石洞<lb/>
山中無俗事洞裏更清幽何代髙人隠遐踪今尚留碧<lb/>
天明逺岫疎木繞寒流一坐澄心慮因思歳晚謀<lb/>
　　　避雨逢舊識<lb/>
<pb n="KR4h0143_WYG_226-20b"/>
雨過樹生凉間闗鳥語長門前流水急籬外菜花香田<lb/>
父偶相問故人情未忘此中可乗興無奈馬蹄忙<lb/>
　　　泛舟大陸澤<lb/>
大陸秋水平藕花風正清船如天上坐人在鏡中行湖<lb/>
迥逺山出煙消新月生昔人垂釣處回首不勝情<lb/>
　　楊本仁<lb/>
　　　山行<lb/>
山路登攀倦鄉園何處邊迷津岐路口立馬亂峯巔白<lb/>
<pb n="KR4h0143_WYG_226-21a"/>
髪雙親逺黄河一綫懸俯看鴻鴈影難寄益門篇<lb/>
　　曹世盛<lb/>
　　　送凌應賢判常徳<lb/>
雄郡開南紀行旌出北燕别憐孤館夕交憶故鄉年曉<lb/>
月沈平楚春山帶逺煙離魂與孤鴈共逐洞庭船<lb/>
　　程烈<lb/>
　　　春日同皇甫子循遊吉祥寺<lb/>
㝷春同出郭下馬問禪棲花梵流清靄雲鐘度逺溪山<lb/>
<pb n="KR4h0143_WYG_226-21b"/>
形闗塞北日影樹林西老衲能留客歸途渾欲迷<lb/>
　　　過露筋祠<lb/>
古廟清淮口相傳烈女祠孤舟不同載行露有深悲日<lb/>
向菰蒲落山隨洲渚移千秋一感慨為誦浣紗詞<lb/>
　　孔天𦙍<lb/>
　　　夜坐<lb/>
寥寥郡齋夕悄悄客心幽露氣因風發花陰帶月流城<lb/>
髙聞鼓角地爽識邊州去國懷多曠兼兹永夜愁<lb/>
<pb n="KR4h0143_WYG_226-22a"/>
　　　秋懷<lb/>
木落鴈南度天髙秋色深凉飇颭夕露疎雨散朝陰水<lb/>
冷魚龍戲山空猿鶴吟將因理歸駕貞此歳寒心<lb/>
　　髙萼<lb/>
　　　餘春<lb/>
餘春園日勝香聚一亭紅蜂閙晴簷下鶯啼宻葉中不<lb/>
愁花幔雨惟愛酒旗風屢發東郊興惜無人與同<lb/>
　　閔如霖<lb/>
<pb n="KR4h0143_WYG_226-22b"/>
　　　遊迎恩寺甯氏園林<lb/>
逕轉金沙淨壇依石洞幽樹深寜受暑蜩咽似迎秋空<lb/>
翠含雲落新泉帶雨流歸驂楊柳陌十里暮煙浮<lb/>
　　蔡汝楠<lb/>
　　　初上讀書樓<lb/>
一倚層樓上風煙自曲阿山晴俱入牖月濕迥臨河散<lb/>
帙流螢落吟秋早鴈過無端見鄉樹却憶别年多<lb/>
　　　山中立夏即事<lb/>
<pb n="KR4h0143_WYG_226-23a"/>
一樽開首夏獨對落花飛幽僻還聞鳥清和未換衣綠<lb/>
幃槐影合香飯藥苗肥盡日柴闗啓蠶家過客稀<lb/>
　　　烏戍唐氏林亭<lb/>
訪舊烏溪畔空林别戍間鑿池通暗水移石壘髙山微<lb/>
雨秋雲後疎花夕照閒平生愛幽寂於此欲忘還<lb/>
　　　題峴山濟公房<lb/>
禪榻澄湖上山光似鏡中疎鐘揺落葉細雨帶秋蟲峯<lb/>
竹虚窗映爐香别院通何期碧雲合一酌對休公<lb/>
<pb n="KR4h0143_WYG_226-23b"/>
　　　晚過施子<lb/>
霽景開芳讌樽前落晚霞蟬聲經雨斷鳥道入風斜幽<lb/>
徑過求仲青山近謝家相看江上客共惜九秋花<lb/>
　　　自瑞洪泝江入信州<lb/>
暫得辭文牒虚窗畫舫開江趨鄱口落山向信州來老<lb/>
樹迷帆入殘鶯喚夢回無人共登眺翹首越王臺<lb/>
　　吕光洵<lb/>
　　　立春前雪應制<lb/>
<pb n="KR4h0143_WYG_226-24a"/>
天惟𤣥徳感帝念小民依送臘能呈瑞先春果應祈兩<lb/>
儀渾並色萬有倐交輝欲繼周文咏還輕郢曲稀<lb/>
　　林應亮<lb/>
　　　流河對月<lb/>
驛路近津橋星河接海遥露塘風折葦沙嶼月平潮逺<lb/>
火渡頭急疎鐘湖外飄那堪凄斷夕凉氣入寒條<lb/>
　　　溪上<lb/>
清溪流不極林際帶疎鐘鳥道連山屋灘聲落水舂漲<lb/>
<pb n="KR4h0143_WYG_226-24b"/>
消新有岸雲起本多峯愁對猿啼峽鄉闗煙樹重<lb/>
　　　宿㑹江<lb/>
古驛山城外寒江客到稀潮平見魚戲葉落聽禽飛逺<lb/>
火行人語荒原古渡歸徘徊不知夕零露忽沾衣<lb/>
　　范欽<lb/>
　　　江上翫月<lb/>
萬里空江月孤舟日夜看闗山何處是烏鵲不勝寒氣<lb/>
逼銀河轉光含玉露團踟蹰瞻斗極髣髴辨長安<lb/>
<pb n="KR4h0143_WYG_226-25a"/>
　　　雪中簡王惟和<lb/>
寂寞梁園客迂迴剡曲家一冬初破雪萬里正飛花帶<lb/>
雨斜侵幔迴風曲抱沙相看如不醉辜負此年華<lb/>
　　　姪澈使滇南<lb/>
鳯厯千齡啓龍函六詔傳雲開星使路地盡夜郎天頒<lb/>
瑞符虞典祈靈異漢年可令籌國計人復數張騫<lb/>
　　顧存仁<lb/>
　　　岔道<lb/>
<pb n="KR4h0143_WYG_226-25b"/>
目極長安嶺春生岔道屯看花頻掩淚聞鴈欲銷魂隴<lb/>
霧侵衣濕風沙隔面昏據鞍悲髀肉徒切壯心存<lb/>
　　周復俊<lb/>
　　　秋夕<lb/>
夢家家不到秋半復懷歸落葉見行馬寒城催搗衣鴻<lb/>
飛潞水急雲過楚峯稀惟有中秋月能揚萬里輝<lb/>
　　　宿龍泉舖<lb/>
委轡蒼林畔郵亭落葉疎雨聲侵夜急山白射窗虚疲<lb/>
<pb n="KR4h0143_WYG_226-26a"/>
馬先依皁征鴻不寄書開門嘯徒侣月出五更初<lb/>
　　　山塘驛<lb/>
煙驛石梁分遥天獨鴈聞花濃川散纈霞細島流文葉<lb/>
鬭將棲鳥山留欲去雲此時神慮澹泉月正紛紛<lb/>
　　　旅懷<lb/>
水竹晚蕭蕭深溪度石橋捲簾秋不隔迎扇暑全消草<lb/>
長飛平燕槐疎落暗蜩樵村帶魚艇小隠不須招<lb/>
　　　池上<lb/>
<pb n="KR4h0143_WYG_226-26b"/>
凉吹遥侵榻蟬飛近滿城猶憐采菱渡不盡賣花聲鴻<lb/>
鴈迎霜早煙霞出海明白羊山下路芳草更多情<lb/>
　　　柳營<lb/>
何自入芳園因尋靜者縁樓陰連水綠橋影罩溪圓紫<lb/>
幕飛雛燕荒苔墮小蟬悠然欲歸去閒喚木蘭船<lb/>
　　王梅<lb/>
　　　送林節推赴任瓊州<lb/>
見説瓊州地煙中疊浪開逺天分島溆晴蜃結樓臺水<lb/>
<pb n="KR4h0143_WYG_226-27a"/>
館鮫人識風檣賈舶來桄榔秋樹好莫怨夜猿哀<lb/>
　　尹耕<lb/>
　　　古意<lb/>
賤妾長留此良人久戍燕無由秣陵淚一灑薊門煙野<lb/>
日明官道寒雲暗晚天相看秋欲暮又是别經年<lb/>
　　　寄倒馬闗崔將軍<lb/>
苦憶當闗將頻年樹漢旌風生三岔口雪滿六郎城李<lb/>
牧仍酣戰馮唐未著名隨雲望倒馬空有故人情<lb/>
<pb n="KR4h0143_WYG_226-27b"/>
　　　過汪中山舍人園亭<lb/>
碧嶂青霄外文渠錦席前洞穿巖下䆳亭插沼中圓琴<lb/>
韻朝醒酒碁聲午破眠因君忘去住不問北征年<lb/>
　　　黟縣道中<lb/>
嶺峻橋横渡泉懸水逆流映空峯影亂觸石浪花浮歳<lb/>
月悲行役衣冠憶舊遊望鄉雙眼淚休上最髙樓<lb/>
　　　闗壯繆侯祠<lb/>
盪寇襄樊日長濤渰魏軍氣雖雄百戰功竟偃三分鬼<lb/>
<pb n="KR4h0143_WYG_226-28a"/>
馬騰空皁靈旗掣亂雲神絃朝暮曲長向嶺頭聞<lb/>
　　包節<lb/>
　　　夏日雨後過陳園<lb/>
選勝遵郊郭衝泥試杖藜溪承新瀑水山渡欲晴霓看<lb/>
竹人先至穿花鳥自迷笑予來幾度才識小亭西<lb/>
　　　秋夜<lb/>
淒清旅館寂徙倚對明河庭樹銷潘省寒蟲避翟羅鴈<lb/>
歸砧響急烽至角聲多不寐殷憂者長更奈若何<lb/>
<pb n="KR4h0143_WYG_226-28b"/>
　　　九日宴西寜城樓<lb/>
九日依邊郡登髙倍黯然山風寒擁葉城日澹浮煙菊<lb/>
亦窮荒見萸應故國偏何期流竄客猶接歳時筵<lb/>
　　徐禎<lb/>
　　　楊蘭亭奉使北上<lb/>
出闗稱使者知是棄繻生鳯詔從天下樓船截海行五<lb/>
雲還入夢千里欲遄征到處逢迎是無勞念去程<lb/>
　　　鄒虹橋新居<lb/>
<pb n="KR4h0143_WYG_226-29a"/>
欲謝塵中鞅言從野外居短籬齊樹槿新水曲通渠俗<lb/>
客無停軫幽人有報書清風北窗下髙枕意何如<lb/>
　　王畿<lb/>
　　　山房早起用陽明先生韻<lb/>
睡起乗朝氣翛然步逺沙白雲千嶂靜流水一溪斜幽<lb/>
意隨林鳥浮名付槿花山㕑作清供一味趙州茶<lb/>
　　白恱<lb/>
　　　月夜與宗子登虎邱二首<lb/>
<pb n="KR4h0143_WYG_226-29b"/>
芒鞋乗落照避俗踏幽蹊雲補青松障苔分白石梯庭<lb/>
前孤月出天外數峯低歸步蓮塘徑髙枝一鳥棲<lb/>
登眺發遐想乾坤一委形目隨飛鳥落思逐冷泉醒坐<lb/>
愛山月白凉生松露零巾紗髙岸處兩壑斷雲屏<lb/>
　　　上方寺次南峯楊子<lb/>
竹壑響寒玉山亭來好風小橋横谷口古塔半雲中落<lb/>
鶩帶殘照飛帆挂逺空歸舟石湖晚漁火隔汀紅<lb/>
　　　横塘夜泊<lb/>
<pb n="KR4h0143_WYG_226-30a"/>
山月正江中飛觥興轉濃露寒漁浦笛風靜客船鐘曲<lb/>
樹青依岸晴雲白䕶峯曉來須共爾徙倚洞天松<lb/>
　　　送楊侍御<lb/>
樹色障江城青驄逐晚行鴻飛破雲影木落亂秋聲萬<lb/>
里河梁别三年白下盟夕陽人漸逺蘭袂若為情<lb/>
　　王廷榦<lb/>
　　　天夀山行宫<lb/>
天斾三春發離宫四月開觀河懷禹跡問野見周才日<lb/>
<pb n="KR4h0143_WYG_226-30b"/>
氣生髙嶺雲陰拂翠臺太平叨扈從文雅愧鄒枚<lb/>
　　　後湖答皇甫司勲<lb/>
髙皇方息戰於此濬澄湖版籍封疆逺絲綸詔命敷萬<lb/>
年修禹貢九譯獻周圖自得清風句南中麗景無<lb/>
　　錢薇<lb/>
　　　贈吕東匯銀臺<lb/>
薊門十載别此日意何如濟世餘三䇿謀身合二疏浮<lb/>
踪寄天地真樂自樵漁好借盧敖杖周行五岳墟<lb/>
<pb n="KR4h0143_WYG_226-31a"/>
　　趙貞吉<lb/>
　　　華陰祠居柬縣令<lb/>
新作王門使來依茂宰居煙花松社屐風雨竹牀書寂<lb/>
寂春將暮綿綿思有餘愁深仍向夕户影岳蓮墟<lb/>
　　　金陵送取經僧回蜀<lb/>
洗鉢長干寺鳴榔一葦灣經收唐藏譯歌學楚狂還草<lb/>
綠金沙島雲開石鏡山慈航偏易渡豈若世途難<lb/>
　　康太和<lb/>
<pb n="KR4h0143_WYG_226-31b"/>
　　　登雨花臺<lb/>
鷲嶺岧嶤上龍宫路轉斜山河饒四望城闕俯千家松<lb/>
暝偏藏鶴臺空尚雨花憑髙無限思風物滿京華<lb/>
　　　登木末亭<lb/>
寺愛風塵隔亭看木末齊登臨疑地盡笑語覺天低勝<lb/>
景懷偏洽芳樽醉更攜不知人代逺幾度此攀躋<lb/>
　　　宿查家渡<lb/>
寂寞查家渡征驂此日過荒村人跡少孤館鴈聲多寒<lb/>
<pb n="KR4h0143_WYG_226-32a"/>
月侵窗牖凉風透綺羅有懷渾不寐起視夜如何<lb/>
　　　人日<lb/>
南國逢人日相傳卜歳華陰晴曾不定時序轉堪嗟地<lb/>
僻將舒柳山寒未放花草堂詩欲寄羈思正無涯<lb/>
　　　端午書懷<lb/>
入夜潮聲急平明江霧開感時人競渡弔古獨登臺野<lb/>
樹疑分合沙鷗任去來乾坤堪一笑駛景白駒催<lb/>
　　　仲秋國學陪祀<lb/>
<pb n="KR4h0143_WYG_226-32b"/>
吾道宫牆在清秋雨露多禮分三獻肅樂奏九成和夜<lb/>
靜傳金柝庭虚聽玉珂歸途燈火逺星斗耿天河<lb/>
　　孫植<lb/>
　　　霜降陵祀夜行<lb/>
夜靜鐘聲徹山深古柏寒回風吹落葉絶壑響鳴湍候<lb/>
騎林間出懸燈嶺外看神遊列聖逺弓劒五雲端<lb/>
　　馬森<lb/>
　　　分水闗<lb/>
<pb n="KR4h0143_WYG_226-33a"/>
出闗閩土盡征路楚山迎曉霧連空暗炎天過雨清人<lb/>
來千樹杪鳥雜百泉聲每憾箯輿闊難從石罅行<lb/>
　　陳堯<lb/>
　　　夏日後樂園雜興<lb/>
吏隠容疎放園居况寂寥䕶花編架宻種豆引泉遥閱<lb/>
世思緘口逢人恥折腰無能煉丹鼎華髪日蕭蕭<lb/>
　　許穀<lb/>
　　　過徳州<lb/>
<pb n="KR4h0143_WYG_226-33b"/>
樓船御北風渺渺過齊東種秫生涯薄誅茅結搆同日<lb/>
沈平野上人語近村中水面看牛斗星槎似可通<lb/>
　　　偶成<lb/>
新作魚鹽吏遥辭龍虎都乾坤無棄物江漢有潛夫短<lb/>
笠三山雨扁舟八月鱸兹懷何日遂把酒意踟蹰<lb/>
　　　夏日過西宗别院<lb/>
退食尚書省聨鑣大士林地開仙梵境客逺市塵心石<lb/>
竹下空翠山雷生晝陰朅來幽賞意一寄白雲岑<lb/>
<pb n="KR4h0143_WYG_226-34a"/>
　　　送馬抑之冊封魯藩<lb/>
惇族開新典貤封輟從官使星過即墨廏馬出長安日<lb/>
躍扶桑樹芝生泰岳壇勝遊多賦草揮贈故人看<lb/>
　　王維禎<lb/>
　　　秋日登墅樓同郭子得差字<lb/>
久客悲秋屢今歸我重嗟青山猶故國黄葉變人家不<lb/>
盡樓中感况多鬢裏華世途空節序真覺向來差<lb/>
　　　出平凉尋故人<lb/>
<pb n="KR4h0143_WYG_226-34b"/>
窮塞凉州是吾今出更西峽深昏白晝劒在耀青霓畏<lb/>
色生危巘吟情亂急溪故人千里外有酒慰羈棲<lb/>
　　　熱<lb/>
院深風不度火鑠井猶温林宻翻包暑蚊多故趂昏何<lb/>
方無五月明發問孤村蓮洞凉如許茶𤓰與客論<lb/>
　　駱文盛<lb/>
　　　雪霽<lb/>
旭日散晴暉西山雪意微茶初烹石鼎客已到柴扉啅<lb/>
<pb n="KR4h0143_WYG_226-35a"/>
雀檐前下輕寒谷口歸村醪聞已熟莫惜典寒衣<lb/>
　　　左順門值雨<lb/>
曉漏趨朝候殷雷送雨時殿雲低拂檻檐溜急通池自<lb/>
訝沾衣速何妨退食遲宫鶯春罷囀應濕上林枝<lb/>
　　劉繪<lb/>
　　　初春簡喻大定之陳三公美并遊春諸公<lb/>
凌旦尋春處莫言花末開仙人碧玉館豔女紫雲臺一<lb/>
醉連歌去千金買笑回風光已相待數遣曉鶯催<lb/>
<pb n="KR4h0143_WYG_226-35b"/>
　　　月季花<lb/>
綠刺含煙鬱紅苞逐月開朝華抽曲沼夕蕊壓芳臺能<lb/>
鬬霜前菊還迎雪裏梅踏歌春岸上幾度醉金杯<lb/>
　　陳鳯<lb/>
　　　秋日登雨花臺<lb/>
落葉山中寺秋風江上臺鳯城雙闕迥牛渚片帆來繁<lb/>
吹暮仍急清樽醉復開東籬菊尚晚留取盡餘杯<lb/>
　　　再送環浦憲使<lb/>
<pb n="KR4h0143_WYG_226-36a"/>
攬轡喜重臨臺端遂盍簪離亭忽此别客思一何深雨<lb/>
雪燕山道江湖魏闕心知君多古調三歎憶遺音<lb/>
　　呉瓊<lb/>
　　　送方際明之金陵<lb/>
津亭楊柳色話别思如何爾向金陵去應聽玉樹歌石<lb/>
城寒雨散牛首暮雲多好獻匡時䇿無須念薜蘿<lb/>
　　　旅邸除夕<lb/>
老至謀仍拙天寒酒易消氷霜愁裏過鄉國夢中遥一<lb/>
<pb n="KR4h0143_WYG_226-36b"/>
歳秪今夜百年能幾宵病懷堪自適無復歎蕭條<lb/>
　　施峻<lb/>
　　　過南郭野寺<lb/>
休沐出南郭尋僧一扣闗孤燈燃白晝疎磬滿秋山束<lb/>
帶經年苦看雲盡日閒齋㕑清供罷驚鴿欲飛還<lb/>
　　　石居<lb/>
何年此卜居一徑入幽虚隠几青山近焚香世事疎鹿<lb/>
麛過别院松子落前除我欲為鄰舍同看種樹書<lb/>
<pb n="KR4h0143_WYG_226-37a"/>
　　　郊扉<lb/>
青入秧田雨黄連麥坂雲郊扉聊騁望世事不須聞竹<lb/>
外鳩雙語花前鶴自羣溪邊來縣尉載酒勸農耘<lb/>
　　袁煒<lb/>
　　　初夏宴崔太常道院<lb/>
出郭尋𤣥圃黄鸝懷好音瑶壇羣木秀清磬碧雲深綠<lb/>
酒傾燕市微風動越吟歸來蹋明月萬户漏沈沈<lb/>
　　喻時<lb/>
<pb n="KR4h0143_WYG_226-37b"/>
　　　村舍<lb/>
塵斷蒼波繞村遥碧嶂臨晴沙隨豕跡風葉送禽音誰<lb/>
笑兔園冊獨憐鷗社吟四時真賞在幽事動闗心<lb/>
　　萬虞愷<lb/>
　　　山中曉行<lb/>
攬衣中夜起秣馬早鳴鞭殘月不照地明星猶在天出<lb/>
門頻問曉歴澗暗聞泉翳翳東林外山雲雜隴煙<lb/>
　　周怡<lb/>
<pb n="KR4h0143_WYG_226-38a"/>
　　　知二弟至用韻慰之<lb/>
歳晚吾長滯秋深爾逺來鶺鴒飛已急鴻鴈去還哀伯<lb/>
氏喜猶在爾懷强自開可憐風雨夜須酌解愁杯<lb/>
　　王健<lb/>
　　　别建安尹陳石陽<lb/>
王粲忽不樂陳琳將逺行三秋離别思十載結交情日<lb/>
下飛鳬影雲中去鴈聲有懷他夜月夢繞建安城<lb/>
　　温新<lb/>
<pb n="KR4h0143_WYG_226-38b"/>
　　　宿靈寳<lb/>
驛館桃林在山城木葉秋我行聊駐馬訪古憶歸牛風<lb/>
浪黄河急塵沙白日愁鄰家好明月今夕自髙樓<lb/>
　　沈鍊<lb/>
　　　得應職方書以詩答之<lb/>
郎署飛符日題書問謫居自因鄉使到翻覺舊交疎塞<lb/>
月塵沙裏邊風鼓角餘誰知遷客夢夜夜繞鑾輿<lb/>
　　　寄馮敬叔<lb/>
<pb n="KR4h0143_WYG_226-39a"/>
同作他鄉客嗟余更滯留闗山明月夜邊塞白雲秋漢<lb/>
闕孤臣夢胡笳萬里愁桑乾河水近知是憶并州<lb/>
　　茅坤<lb/>
　　　夜泊錢塘<lb/>
江行日已暮何處可維舟樹裏孤燈雨風前一夜秋離<lb/>
心迸落葉鄉夢入寒流酒市那從問微吟寄短愁<lb/>
　　　登叢臺<lb/>
一眺叢臺上孤臣秋暮時綺羅言已寂芳草暗含滋泣<lb/>
<pb n="KR4h0143_WYG_226-39b"/>
露螿移堞銜花雀隠枝忽聞雍里曲併落照睂池<lb/>
　　　首春次安肅<lb/>
山城喧社鼓遊冶屬芳晨陌上探丸騎林中射雉人年<lb/>
光浮綺吹日氣抱紅塵馬首多春色還憐旅鬢新<lb/>
　　喬世寜<lb/>
　　　秋夜<lb/>
今夜燕城館忽驚霜露侵寒砧薄暮急落葉下庭深為<lb/>
客仍多病悲秋正苦吟誰家明月下吹笛更闗心<lb/>
<pb n="KR4h0143_WYG_226-40a"/>
　　　春鴈<lb/>
春風纔幾日江鴈已春聲闗路何時返鄉愁為爾生望<lb/>
窮遥漢影不盡倚樓情却憶金河北人同出塞行<lb/>
　　徐楚<lb/>
　　　築圃<lb/>
垂老學為圃乗秋課築塲編筠聊覆屋疊石更圍牆蔓<lb/>
草芟冝盡嘉蔬刈可嘗親朋時一過漫説午橋莊<lb/>
　　王問<lb/>
<pb n="KR4h0143_WYG_226-40b"/>
　　　贈俞憲部謫武昌<lb/>
送子南遷路悠悠逼歳除遥看挂帆處常是聽猿初漢<lb/>
口故人逺荆門古樹疎兹行獨有詠須寄武昌魚<lb/>
　　　蔚林州<lb/>
舊屬蒼梧郡今通南海軍峒中風轉惡嶺外氣全分怪<lb/>
蟒呼人姓陰蛟吐瘴雲夷歌起樵牧幾度隔墟聞<lb/>
　　　久雨新霽訪施子羽洞虛道院<lb/>
迢遞思吾子春晴坐綘紗回風凄徑竹積雨滯林花落<lb/>
<pb n="KR4h0143_WYG_226-41a"/>
日過仙院吹笙隔紫霞相逢不盡意一倍惜年華<lb/>
　　　與客夜登開利寺觀鵞亭<lb/>
野寺寒雲外猶傳晉永和逢君非有約踏月偶相過廢<lb/>
沼水稜淺荒亭霜氣多懷思倚欄者書罷獨籠鵞<lb/>
　　　山中晚歸<lb/>
早從溪上發暮仍溪上歸每共漁樵話莫言儔侣稀髙<lb/>
松延霽景殘日下山扉回眺經行處蒼蒼在翠微<lb/>
　　　宿莊嚴寺與僧<lb/>
<pb n="KR4h0143_WYG_226-41b"/>
落日荒江外春風野寺中蓬心無定著萍跡任西東近<lb/>
墅鶯猶澀繞隄花欲紅惟應把明燭一宿與談空<lb/>
　　何御<lb/>
　　　山南作<lb/>
小隠依陵藪山南良可家一洲環橘柚十里蔭桑麻白<lb/>
幘欹深醖青鞋獵逺沙倘逢李都尉射虎亦生涯<lb/>
　　　鄭林二君就北園<lb/>
僻郡稍無事而多載酒臨雨消秋後瘴雲薄竹間隂紀<lb/>
<pb n="KR4h0143_WYG_226-42a"/>
㑹賓朋寡看年鬢髪侵惟君數來往聊慰望鄉心<lb/>
　　　自東粤歸口號<lb/>
嬾慢時將棄逢迎世所稱歸與從漢水去矣學於陵鶴<lb/>
唳聞青野猿吟出紫藤君看山谷士未必盡無能<lb/>
　　陸師道<lb/>
　　　晚過治平寺<lb/>
修竹藏精舍香林遶化城窗中九峯秀門外五湖平綠<lb/>
樹凉雲合丹楓夕照明祗縁山太靜易得感秋聲<lb/>
<pb n="KR4h0143_WYG_226-42b"/>
　　嚴訥<lb/>
　　　對月<lb/>
良宵不可得清賞詎相違影落山精鏡光寒織女機林<lb/>
烏驚漠漠花露靜輝輝萬里邊城客防秋正未歸<lb/>
　　陸樹聲<lb/>
　　　圓智寺竹雪房夜坐<lb/>
疎簷下白露淑氣肅秋威夜靜風鳴鐸門開月上衣幽<lb/>
人常獨眺宿鳥起還飛此意應誰解冥心更掩扉<lb/>
<pb n="KR4h0143_WYG_226-43a"/>
　　董份<lb/>
　　　秋夜二首<lb/>
幽居無與晤欲寐復依依正此清秋夜蕭條凉雨飛年<lb/>
華常易促鄉國轉多違惆悵平生意無言獨掩扉<lb/>
旅中縻歳月景物已蕭森急雨夜方靜無風秋自深浮<lb/>
沈京國意迢遞故園心兀坐寒窗下悠然獨鼓琴<lb/>
　　　苕霅道中<lb/>
一放苕溪棹來從田野間黄雲千頃稻青靄萬重山秋<lb/>
<pb n="KR4h0143_WYG_226-43b"/>
草客行路夕陽人閉闗悠然看孤鳥飛往復飛還<lb/>
　　王崇古<lb/>
　　　别同鄉諸同年<lb/>
十載看花侣年來半去留江城憐我别霄漢羨君遊柳<lb/>
暗旗亭道花明禁苑樓征途從此始瞻望不勝愁<lb/>
　　何良傅<lb/>
　　　董紫岡移居<lb/>
南郭寡塵鞅東林有勝名青山斜枕市綠水曲依城夜<lb/>
<pb n="KR4h0143_WYG_226-44a"/>
月家家笛春風樹樹鶯結廬心自逺寜復世人情<lb/>
　　萬士和<lb/>
　　　自炎方驛暮宿亦資孔<lb/>
逺道資人力扶持萬嶺中仗隨徒𨽻亂輿放僕夫空雲<lb/>
動嵐移黒霞收樹斂紅祗貪趨館宿未暇泣途窮<lb/>
　　何遷<lb/>
　　　送人守綏徳<lb/>
戎馬猶嚴警旌旃復逺行龍沙知上將燕頷本書生樹<lb/>
<pb n="KR4h0143_WYG_226-44b"/>
引秦川直山連晉水清因君思保障萬里見長城<lb/>
　　范惟一<lb/>
　　　送人之廣東郡幕<lb/>
春杪都門道清尊送客行一官趨郡幕萬里是王程瘴<lb/>
嶺排雲入蠻煙入市生回看鄉國樹黯黯正含情<lb/>
　　　龍華廢寺<lb/>
鴈塔猶初地龍華半刼灰棟虛雲氣隠簷滿日光來馴<lb/>
鴿羣迎客香花亂㸃苔還憐杯渡者何日問津回<lb/>
<pb n="KR4h0143_WYG_226-45a"/>
　　　雷賀<lb/>
　　　　宿郢東驛<lb/>
　䇿馬驅殘日開軒候晚風鳥迴雲夢北花發石城東宦<lb/>
　况重來減風光别後同幾番經夙夜身世歎飄蓬<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_226-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選明詩巻五十七<lb/>
</p>
<p>
</p>
  </div>
</body>
</text>
</TEI>
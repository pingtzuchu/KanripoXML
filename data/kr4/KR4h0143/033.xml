<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_033-1a"/>
　欽定四庫全書<lb/>
御選元詩巻三十三<lb/>
　　七言古詩九<lb/>
　　　楊維楨<lb/>
　　　　自題鐵笛道人像<lb/>
　道人煉鐵如煉雪丹鐵火花飛列缺神焦鬼爛愁鏌鋣<lb/>
　精魂夜語吳鈎血居然躍冶作龍吟三尺笛成如竹截<lb/>
　道人天聲閟天竅媧皇上天補天裂淮南張涯人中傑<lb/>
<pb n="KR4h0143_WYG_033-1b"/>
　愛畫道人吹怒鐵道人與笛同死生直上方壺觀日月<lb/>
　　　　題趙仲穆臨黄筌秋山圖<lb/>
　成都畫師稱要叔不獨錦雞兼寫竹李昇筆法最稱神<lb/>
　萬里雲山出西蜀重巒疊嶂金碧堆丹崖楓樹如花開<lb/>
　銀河著地可望不可到上有仙家十二之瓊臺峨睂玉<lb/>
　疊天邊落萬雉金城連劒閣雪山西蜀為武擔石鏡清<lb/>
　輝纒井絡江邊黒牯似沉犀水怪不敢湍金隄支機石<lb/>
　在嚴眞觀浣花水落少陵溪蜀王宫殿牛羊下鼔吹却<lb/>
<pb n="KR4h0143_WYG_033-2a"/>
入雞豚社雪飛水磨舊敲茶春釀郫筒荷熟鮺草田麥<lb/>
壠煙光薄交鹿呦呦雉角角何處山僧赤脚歸空林野<lb/>
水日欲落吳興小趙精天機出入内府閱秘奇親摹此<lb/>
本第一幅閉戸三月忘朝飢老夫平生有山癖草元亭<lb/>
前雙眼碧江上何處未歸來黄鶴髙樓吹鐵笛<lb/>
　　　題栁風芙月亭詩巻<lb/>
主家池館西龍塘龍塘華國參差芳秋輪軋露春雲熱<lb/>
水風楊栁芙蓉月星橋髙挂東西虹宫花小隊煙花紅<lb/>
<pb n="KR4h0143_WYG_033-2b"/>
金絲拂鞍長袖舞夜静水涼神欲語草池夢落西堂客<lb/>
吟詩一夜東方白<lb/>
　　　衮馬圖<lb/>
唐家内廐三萬匹畫史縑緗都熟識綠蛇連巻骨初蛻<lb/>
一團旋風五花色濕雲乍洗烏龍池金索掣斷愁欲飛<lb/>
奚官獨立栁陰下手把玉鞭將贈誰<lb/>
　　　飲馬圖<lb/>
佛郎新來雙象龍鼻端生火耳生風臨流飲水如飲虹<lb/>
<pb n="KR4h0143_WYG_033-3a"/>
波光倒吸王良宫吁嗟青海頭白磧尾渇烏一失金井<lb/>
水長城窟逺腥風起<lb/>
　　　趙大年鵞圖<lb/>
鏡湖湖上春波明灣碕樹樹鵞黄青上有金衣㺯簧舌<lb/>
下有紅掌浮繡翎舂鋤一白能自好尚嫌性帶鸕鷀腥<lb/>
眼明見此羣鸐鸐不與匹鳥爭春晴大年筆法如蘭亭<lb/>
宛頸箇箇由天成艮宫流落二百載胡賈不厭千金爭<lb/>
却恨㑹稽内史無此筆為人辛苦書黄庭<lb/>
<pb n="KR4h0143_WYG_033-3b"/>
　　　明皇按樂圖<lb/>
沉香亭前花萼下<hi>叶户</hi>天街一陣催花雨海棠花妖睡初<lb/>
著喚醒一聲紅芍藥金鑾供奉調清平梨園舊曲換新<lb/>
聲阿環自吹范陽笛八姨獨操傷春情君不見夜遊重<lb/>
到明月府靑鸞能歌兔能舞五雲不障蚩尤旗回首煙<lb/>
中萬鼙鼓那知著底梧桐雨雨聲已入淋鈴譜<lb/>
　　　題王母醉歸圖<lb/>
瑶池春暖波如澱不與紅妝洗嬌面仙娥泛月蕊宫來<lb/>
<pb n="KR4h0143_WYG_033-4a"/>
催宴瓊花開水殿麻姑滿進九霞觴金盤鮓熟夫容香<lb/>
歌雲緩繞紫鸞管舞飇淑洒青霓裳阿母嬉春淡妝束<lb/>
雲冠巧琢梅花玉酒痕凝頰呼不醒扶上仙山雪毛鹿<lb/>
綺袍半脫露香肩飛控不動金連錢天風吹夢渡弱水<lb/>
含羞倦倚雙嬋娟歸來笑拂龍髯席汗濕鮫綃睡無力<lb/>
玉鈎齊上水晶簾十二璚樓月光白吳興畫史筆如神<lb/>
丹青貌得瑶池眞劉郎自是識仙趣看花同賞元都春<lb/>
圖中彷彿一相見何必蓬萊問清淺便呼青鳥報鸞箋<lb/>
<pb n="KR4h0143_WYG_033-4b"/>
蟠桃明日重開宴<lb/>
　　　湖光山色樓<lb/>
仙家十二樓俯瞰芙蓉渚象田耕玉煙龍氣生珠雨鳯<lb/>
麟逺水接空濛小瀛夜折蓬萊股蘭臺美人能楚語十<lb/>
三雁急孤鸞舞仙人醉騎黄鶴來酣揮落日使倒廻剪<lb/>
取璚田一稜歸滿天鐵笛走春雷<lb/>
　　　蓮花㘰㘰在太湖之西薊氏村<lb/>
楝花風殘啼鴂舌蓮花㘰上春三月㘰上女郎齊踏歌<lb/>
<pb n="KR4h0143_WYG_033-5a"/>
輕衫白苧飄香雪青山深鎖薊家村使君艇子恰當門<lb/>
門前滿樹櫻桃子手摘櫻桃招使君使君本是龍門客<lb/>
身脫宫袍岸烏幘何處江南最有情新買蓮花㘰上宅<lb/>
　　　甲申臘月卄五日初度<lb/>
去年生旦吴山雪我食無魚客彈鋏今年生旦逢立春<lb/>
座上簪花寫春帖主人錦筵相為開烹羊炰羔作春杯<lb/>
栁車昨夜送窮去羯鼓今日迎春來家人祝詞心轉急<lb/>
富貴今年當五十男兒富貴絶可憐年少光陰胡可及<lb/>
<pb n="KR4h0143_WYG_033-5b"/>
大姬白題作胡舞小姬吳歈歌白苧丹穴錦毛飛鳳皇<lb/>
海樹紅芽語鸚鵡兩家公子與玉觴酒酣起把雙銀艡<lb/>
胸吞笠澤三萬頃氣卷渇鯨千丈長座中有客吾宗老<lb/>
玉山不受春風倒歌詞自作風格髙合樂鶯聲一時好<lb/>
夜如何其且秉燭主人奉驩為不足主人交誼晚誰似<lb/>
四海弟兄同骨肉我歌醉歌君擊缶金搏琵琶勿停手<lb/>
洞庭君獻橘雙頭飲以洞庭春色酒輪雲世事知何有<lb/>
　　　題髙郵何將軍老山圖<lb/>
<pb n="KR4h0143_WYG_033-6a"/>
何家將軍多愛山以小比老尤堅頑青山面目元不老<lb/>
將軍却笑鬚眉斑崑崙何時鼇背裂將軍氣髙嵩華絶<lb/>
小夫移山良自愚將軍一怒天柱折天山已定三飛髇<lb/>
凱歌十二和歸橈殘山剩水在何處第五橋北南塘㘭<lb/>
太平天子方講道將軍六十便稱老黄金雨外棄甲抛<lb/>
白玉風前醉山倒宣州畫生來作圖圖中貌得詩人臞<lb/>
銀瓶索酒豪尚在腰間屢解雙珠符門前好事復載酒<lb/>
東山攜來散花手戎王子花歌月支落日平臺舞楊栁<lb/>
<pb n="KR4h0143_WYG_033-6b"/>
玉堂醉草寫烏絲時與盧老同襟期將軍風韻有如此<lb/>
何必酷似劉牢之當時爾祖得鄭杜尚帶儒酸走風雨<lb/>
何如盧後更逢楊亦復有容如此不<lb/>
　　錢惟善<lb/>
　　　八月十五夜風雨後見月有懷<lb/>
天柱峯髙月華碧自古人間風雨隔飄然欲探蟾窟遊<lb/>
萬里陰霾妒良夕𤣥雲忽開黄道明顧兔涵秋抱氷魄<lb/>
嫦娥偷藥長少年桂子薌霏羽衣濕飛仙挾我凌太清<lb/>
<pb n="KR4h0143_WYG_033-7a"/>
萬丈寒光湛虛白美人不來空夜涼白苧歌䦨露花積<lb/>
　　　湘淚竹管<lb/>
黄陵廟前捐珮玦龍影揺文織湘血翠帷塵滴不乾雲<lb/>
湘水無聲楚魂咽蠻娘㺯作吳娥吟五音嘹亮生枯節<lb/>
一聲直向天上聞手挾飛仙挽秋月嗚嗚似向煙中語<lb/>
十二螺鬟排律吕黄鶴樓空人不還斷腸聲裏招神女<lb/>
　　　江聲得五字<lb/>
小海歌䦨渺平楚中流日暮猶鳴櫓怪疑鐵笛和龍吟<lb/>
<pb n="KR4h0143_WYG_033-7b"/>
清應氷絃出魚舞響入蘆花暗長潮寒吞樹影晴飛雨<lb/>
遡源欲聽巫峽秋夢繞峨眉月三五<lb/>
　　張昱<lb/>
　　　題華光梅<lb/>
墨梅之作盛衡湘始作俑者唯華光此僧平生十萬紙<lb/>
筆力所到花為香是誰好事憐清苦三二百年存絹素<lb/>
和靖多情縱有詩廣平得意還能賦東坡先生昔倅杭<lb/>
萬松嶺見一枝長我今見畫如昨夢都在君家白玉堂<lb/>
<pb n="KR4h0143_WYG_033-8a"/>
　　王逢<lb/>
　　　聽鄭廷美彈琴<lb/>
畫䦨月照芙蓉霜博山水暖薔薇香石屏石几青黛光<lb/>
鄭郷君子琴中堂榴裙蕙帶辭羅洞玉珮珠瓔脫飛鞚<lb/>
何處春深雲滿林小巢並語梧花鳳君不見湘靈鼓瑟<lb/>
湘江滸苦竹祠荒愁暮雨遺音一聽増感傷使我無言<lb/>
重懷古重懷古鷄喔喔明星爛漫東城角誰家尚奏桑<lb/>
間樂<lb/>
<pb n="KR4h0143_WYG_033-8b"/>
　　　題留侯小像<lb/>
漢髙三尺劒子房三寸舌剛柔兩相濟秦降楚隨滅君<lb/>
不見乾坤狡兔飛鳥秋脫使子房無世仇箕棲潁飲老<lb/>
則休<lb/>
　　　夜過蒼墩江隠居<lb/>
白茅蕭蕭風色昬歸人自語煙際村我騎蹇驢童抱尊<lb/>
記得君家忘却門徑穿竹入背江路傍是梁朝敬宗墓<lb/>
月中對鶴吹洞簫露水琤然落髙樹<lb/>
<pb n="KR4h0143_WYG_033-9a"/>
　　　趙文敏公山水為董竹林山長題<hi>并序</hi>
　　公於畫左題云至大三年六月望日為吳彦良畫<lb/>
　　并詩有岸静樹陰合溪晴雲氣流之句想在鷗波<lb/>
　　亭作也彦良嘉禾人<lb/>
何山弁山秀可掬上若下若薲苕綠翰林學士偶歸來<lb/>
亭倚鷗波送飛鵠鵠飛盡沒滄茫境衣上青天倒揺影<lb/>
鹿頭舫子湖州歌想帶南風覺淒冷氷盤𤓰李進仲姬<lb/>
生綃畫就復題詩鄭䖍三絶世無有於乎何幸再見至<lb/>
<pb n="KR4h0143_WYG_033-9b"/>
大三年時<lb/>
　　戴良<lb/>
　　　題劉凝之騎牛圖<lb/>
日落未落西山前誰家老翁牛背眠短身曲局聳兩肩<lb/>
山花插帽帽為偏左手拊牛右捉鞭牛行不動穏若船<lb/>
一童衝冷手握拳迎風鼔勢走欲先荒郊冪冪草纎纎<lb/>
云是匡廬古道邊匡廬山水好盤旋此日劉公初挂冠<lb/>
劉公作令天聖間民物熙熙徳化宣世上浮榮直幾錢<lb/>
<pb n="KR4h0143_WYG_033-10a"/>
白髪東歸耕石田當時出處亦偶然乃留遺跡後人看<lb/>
長安城中足豪賢車騎駢羅氣灼天一朝變滅如雲煙<lb/>
姓字寥寥若箇傳我觀劉公差獨賢<lb/>
　　　次韻春雪禁體<lb/>
孫生讀書光映檐楊公滌筆色揺盌豈知今日物象新<lb/>
總向三春堆積滿著地都將委瑣藏拂池盡把瑕疵浣<lb/>
直愁芝菌埋沒平詎惜松篁摧挫短雜梅既無北使折<lb/>
穿楊那有東風管千逵曉滑乍羞明萬瓦夜寒仍待伴<lb/>
<pb n="KR4h0143_WYG_033-10b"/>
村村掩土蟄迷户處處壓林巢覆卵集遲固為入坎深<lb/>
消早豈縁侵座暖世事已如鴻印爪我生方類鹿行疃<lb/>
卧廬正慕焦寢安埽徑却嗟袁路斷何人無事杖堪尋<lb/>
誰家有酒門可欵皓首書生自局束紫髯參軍每蕭散<lb/>
方晨致命許降臨未午催詩戒遲緩徐君可是常勝家<lb/>
白戰先陳漢庭袒陽春一曲古難和凍筆閣來敢辭嬾<lb/>
　　　題顧氏長江圖<lb/>
天下幾人畫山水虎頭子孫世莫比何年冩此長江圖<lb/>
<pb n="KR4h0143_WYG_033-11a"/>
多少江山歸筆底巴陵三峽天所開逺勢似向岷峨來<lb/>
洞庭瀟湘僅毫末楚客湘君安在哉江上一朝風雨急<lb/>
老我曽來踏舟立鼓枻既聞潭畔吟抱琴復聽竹間泣<lb/>
别來幾日世已非忽此披圖憶曩時早知避地多處所<lb/>
肯逐紅塵千里歸林下一夫巾履似亦有舟人與漁子<lb/>
能添野老煙波裏便與同生復同死<lb/>
　　顧瑛<lb/>
　　　巫峽雲濤石屏志<lb/>
<pb n="KR4h0143_WYG_033-11b"/>
謝家綠玉屏不琢龜甲形方若陟釐紙粉縹帶苔𤯝秀<lb/>
潔庚庚絶文理十二巫峰横隠起芙蓉照影立亭亭逺<lb/>
落巴江一江水素湍洶湧飜綠濤長風吹雲白月髙三<lb/>
峽濤聲滿人耳箇中獨欠孤猿號胡僧謾有金壺汁洒<lb/>
向素縑圖不得女媧煉石作五彩㸃染料應無此色此<lb/>
石産景由天工略假石人磨削功石色欲盡玉色起汎<lb/>
沈天碧涵清空君不聞大食貢石瑩如玉中有奇松四<lb/>
時緑六月涼風捲翠濤瑟瑟秋聲戰空屋又不聞楊家<lb/>
<pb n="KR4h0143_WYG_033-12a"/>
古屏刻水精中有為雲之美人海綃衣裳為煙霧姓名<lb/>
自語非真真二物化去固已乆價重隨珠難再有君家<lb/>
玉屏獨在世勿落忍人豪奪手我聞故人楊鐵仙束帶<lb/>
拜之如米顚起來發狂捉鐵筆醉墨寫入青瑶鐫何日<lb/>
乘舟上魚復喚取巴童唱巴曲更借丹丘粉墨屏對按<lb/>
巫山眞面目<hi>余嘗往震澤聞松陵謝氏伯仲賢而好事而余水仙之舟未得一造其所今髙君叔</hi>
<hi>彬攜此巻至别業求題且知楊鐵崖亦到湖上由是益知其賢而好事故製長詩一篇寄題寶屏他日或飲君</hi>
<hi>薔薇花下幸出此為張本云至正乙已七月廿一日金粟道人顧阿瑛書於合溪别業</hi>
<pb n="KR4h0143_WYG_033-12b"/>
　　　棲雲軒<lb/>
春雲壓簾飛不起暖氣蘢蔥百餘里桃花亭亭笑酣春<lb/>
谿邊浣花染谿水武陵才人碧窓底青霓衣裳白霞裏<lb/>
翠煙黙染猩猩毛氷綃凝文露華洗山光入眼青青迷<lb/>
小鳥向人啼復啼前村後村樹如蓋栁花起舞廻風低<lb/>
雲師雨師浩無據驅雲勞勞向何處請君勸師一杯酒<lb/>
更借白雲檐下住<lb/>
　　　釣月軒分題<hi>并序</hi>
<pb n="KR4h0143_WYG_033-13a"/>
　　至正十年七月初五日琦龍門過玉山留數日將<lb/>
　　泛蘭陵之舟而未果十二日起文髙先生雨中見<lb/>
　　過復留周旋是日飲酒釣月軒中秋暑乍退雨止<lb/>
　　復作龍門琦以舊雨不來今雨來分題余得舊字<lb/>
秋暑困人如中酒涼雨淒風忽相逗堦下決明花正鮮<lb/>
池上芙蕖香欲瘦山人欲歸不得歸西夏郎官却相候<lb/>
當軒不復問寒温羣口誇詩如健鬬秋娘起拂紅綃袖<lb/>
素壁看題今已舊舊雨不來今雨來故交那在新交右<lb/>
<pb n="KR4h0143_WYG_033-13b"/>
坐聽飛溜落虚簷似與氷絃聲合奏清歡聊欲紀文字<lb/>
長席還當陳俎豆人生有酒不為樂何異飛蚊聚昬晝<lb/>
玉山醉倒嵇叔夜紫芝光浮元徳秀君今此行良不茍<lb/>
請君一觴為君夀風簾官燭暗秋屛歸期已在黄昏後<lb/>
　　　碧梧翠竹堂以暗水流花徑春星帶草堂分韻<lb/>
　　　得星字<lb/>
髙堂梧與竹靉靉排空青凉飇忽飛來落我生色屏為<lb/>
君燕坐列綺席吳歌趙舞雙娉婷蓴香翠縷雪齒齒蔗<lb/>
<pb n="KR4h0143_WYG_033-14a"/>
漿玉盌氷泠泠人生良㑹不可遇況復聚散如浮萍分<lb/>
明感此眼前事鬢邊白髪皆星星華亭夜鶴怨明月何<lb/>
如荷鍤隨劉伶中山有酒千日醉汨羅羈人千古醒蒲<lb/>
萄酒玻瓈瓶可以駐君之色延君齡脫吾帽忘我形美<lb/>
人聽我重丁寧更借白玉手進酒且莫停酒中之趣通<lb/>
仙靈玉笙吹月聲瓏玲與爾同躡雙鳯翎<lb/>
　　　以凍合玉樓寒起粟分韻得凍字<lb/>
積雪未消春意動千里登臨遊目縱月明初度影娥池<lb/>
<pb n="KR4h0143_WYG_033-14b"/>
曙色稍侵鳴玊洞佳人象管怯初寒銀瓶梅萼猶含凍<lb/>
白髪休嫌舞袖長張燈夜促飛觴送<lb/>
　　　漁莊以解釣鱸魚有幾人平聲字分韻得人字<lb/>
芙蓉始花秋水新小莊落日酒相親漁童樵青解歌舞<lb/>
茶竈筆牀隨主賔龍門山人碧玉塵㑹稽外史白綸巾<lb/>
蓴羮鱸鱠我所愛吟對西風懐逺人<lb/>
　　　以玉山亭館分題得金粟影<lb/>
飛軒下瞰芙蓉渚檻下幽花月中吐天氣寂寂吹古香<lb/>
<pb n="KR4h0143_WYG_033-15a"/>
清露泠泠濕秋圃雲梯萬丈手可攀居然夢落清虚府<lb/>
庭中𢷬藥玉兔愁樹下乘鸞素娥舞瓊樓玉殿千娉婷<lb/>
中有癯仙淡眉宇問我西湖舊風月何似東華軟塵土<lb/>
寒光倒落影娥池的皪明珠承翠羽但見山河影動揺<lb/>
獨有清輝照今古覺來作詩思茫然金粟霏霏下如雨<lb/>
　　　餞謝子蘭分韻詩<hi>并序</hi>
　　至正戊戌秋九月昆陵謝君子蘭過玉山中謂予<lb/>
　　言曰僕旅寓合塘之上今年夏秋苦霪雨田皆白<lb/>
<pb n="KR4h0143_WYG_033-15b"/>
　　波與陂湖相通所居復卑下老妻稚子不遑寧處<lb/>
　　兼乏樵蘇之所今於泗川里得屋一區主于友人<lb/>
　　管伯齡其里亢爽宜禾麥予乃攜硯田而就耕焉<lb/>
　　故來言别予遂置酒於書畫舫邀恢公復初袁君<lb/>
　　子英陸君元祥朱君伯盛以江東日暮雲分韻同<lb/>
　　餞余得東字子蘭得江字亦賦詩留别餘字各有<lb/>
　　所屬云<lb/>
先生祖實康樂公於今為庶稱老翁派流白鶴溪上住<lb/>
<pb n="KR4h0143_WYG_033-16a"/>
鄉里羣豪趨下風叩門過我驚我儂頭戴笠子心忡忡<lb/>
談空說有邱壑志抗塵走俗山澤容自言千里竄荆棘<lb/>
此身飄泊如飛蓬山妻未老髪半秃紉鍼主饋全婦功<lb/>
大兒學詩次學禮小兒五尺儒門童前年去年兵蔽野<lb/>
單堠雙堠人舉烽孤舟如葉載雨雪朝浮暮泛西復東<lb/>
寒蠅穴窓死鑚紙泥龜曵尾生脫筒只今僦屋在美里<lb/>
黍穗雨黒波揺空米如買珠薪束桂壞壁四立鳴哀蛩<lb/>
杜陵遷居憂國難阮籍命駕嗟途窮鷦鷯無枝何所寄<lb/>
<pb n="KR4h0143_WYG_033-16b"/>
烏鵲三匝將奚從結心泗川得管子為借一畝幽人宫<lb/>
我為斯文雅識面遲遲細語傾深衷我開船屋秋水中<lb/>
綠波碧樹紅芙蓉推窓面面逺山入引鈎箇箇遊魚逢<lb/>
好事獨許米老得清賞當與岑參同畫張神筆駭瘧鬼<lb/>
書著芸香辟蠧蟲槽頭夜滴百斛酒佳菊爛發花叢叢<lb/>
蟹斫兩螯白雪滿橘摘並蒂黄金重薦君之酒餞君别<lb/>
莫辭大酌玻瓈鍾君不見繞屋水流流入淞五湖四海<lb/>
三江通君歸只在泗川上百里那消風一篷君好去莫<lb/>
<pb n="KR4h0143_WYG_033-17a"/>
匆匆足衣足食可禦冬回首虹光貫明月新詩多附髙<lb/>
飛鴻<lb/>
　　　送周仕宣南臺典史分題得芙蓉堂<lb/>
芙蓉並開開滿堂堂中美人傾玉觴畫船鼔吹㺯白日<lb/>
廻風驚起雙鴛鴦鴛鴦雙飛出城去城上花開知幾度<lb/>
不聞嬌燕語雕梁惟有棲烏啼碧樹空城夜夜明月光<lb/>
照見烏臺臺上霜翠幕芙蓉大如斗盈盈綠水明新妝<lb/>
鍾山蜿蜒若龍走送子春江一壺酒他時戴花歸故郷<lb/>
<pb n="KR4h0143_WYG_033-17b"/>
莫忘江頭折楊栁<lb/>
　　　雪霽與郯九成陳惟允坐劒池上惟允為寫圖<lb/>
　　　因次九成韻<lb/>
飲澗長虹挂深嶺千尺轆轤斷脩綆夜寒月黒鬼賦詩<lb/>
白日清風人寫影藤蘿陰陰蔓山椒長松落雪如花飄<lb/>
煩君畫我掩書卧窓前更著青芭蕉<lb/>
　　　次周履道韻<lb/>
夜泊石湖湖水傍芙蓉露白蒹葭蒼畫船酒行飛急觴<lb/>
<pb n="KR4h0143_WYG_033-18a"/>
美人羅袖隨風揚長檠翠幕髙髙張浩歌起坐秋夜凉<lb/>
明月已在天中央大星小星光煒煌酒酣不記過船去<lb/>
但聽秋聲響踈雨夢中化作蝴蜨飛飛入花間聽春語<lb/>
鄰鷄喔喔東方曙船尾浪花風起舞為君起和夢中詩<lb/>
水氣如煙度秋渚<lb/>
　　倪瓉<lb/>
　　　送吕養浩之紹興<lb/>
賀監宅前路荷花今亦無空餘湖上月照見水中蒲送<lb/>
<pb n="KR4h0143_WYG_033-18b"/>
爾作官幽絶處錢塘江頭飛栁絮聽事臨隄滿夕嵐時<lb/>
有沙鷗自來去<lb/>
　　　送徐君玉<lb/>
閩江之水清漣漪隔江名園多荔枝閩中女兒天下白<lb/>
越波飛漿逐鳬鷖櫂歌清綿洲渚濶蕩槳落日令人悲<lb/>
蠻煙怪雨忽㝠宻蔣芽蒲葉相參差此中勝事不為少<lb/>
徐郎逺遊牽我思<lb/>
　　　劉君元暉八月十四日邀余翫月快雪齋中命<lb/>
<pb n="KR4h0143_WYG_033-19a"/>
　　　余詩因賦<lb/>
卷簾見月形神清疑是山陰夜雪明長歌欲覓剡溪戴<lb/>
悵然停杯逺恨生爾營茅齋名快雪邀我吹笙㺯明月<lb/>
明星如銀浮翳消垂露成帷桂花發酒波蕩漾天河傾<lb/>
笙聲嫋嫋秋風咽古人與我不並世鶴思鷗情迥愁絶<lb/>
　　　為曹僉事畫溪山春曉圖因題<lb/>
荆溪之水清漣漪溪上晴嵐紫翠圍連舸載書煙渚泊<lb/>
提壺入林春蕨肥身逺雲霄作幽夢手栽花竹映山扉<lb/>
<pb n="KR4h0143_WYG_033-19b"/>
磯頭雪影多鷗鷺也著狂夫一浣衣<lb/>
　　　李徵君將還揚州因言沈郎官在吳下賦此以<lb/>
　　　寄<lb/>
二月桃始花淮南客還家階前疎雨落堂上春衣薄為<lb/>
言沈約在吳中玉壺青絲酒如空春風相過蕙草綠芳<lb/>
菲滿堂樂未終<lb/>
　　郯韶<lb/>
　　　題廬山圖<lb/>
<pb n="KR4h0143_WYG_033-20a"/>
羣山東南横翠色倒影芙蓉生石壁青山直下九江流<lb/>
吹落銀河二千尺安得浮雲滿春空託身萬里之長風<lb/>
南遊濯髪洞庭水卧看蘿月行山中<lb/>
　　　小隠為居延王孫徳新賦<lb/>
草堂三日風雨驚閉門不聞車馬聲書簽頗怪燕泥濕<lb/>
井屋忽看春草生王孫亦在城西住手種團團青桂樹<lb/>
朝來讀書不下堂自寫淮南小山賦<lb/>
　　　送廣徳程萬户弟從軍<lb/>
<pb n="KR4h0143_WYG_033-20b"/>
桓桓程將軍年未三十氣如雲一朝詣闕襲父職獻書<lb/>
討賊爭功勛朝廷恩深禮數厚授鉞前驅那敢後雲鳥<lb/>
天青沒畫旗轅門月黒鳴刁斗將軍有弟才且賢從兄<lb/>
萬里何翩翩看雲倐爾歸奉母如此一門忠孝全楊花<lb/>
三月潼川暮揮戈又指湖南去吹笛髙城破虜風飲馬<lb/>
長江洗兵雨學書學劒眞男兒功名拾芥須爾為長歌<lb/>
更勸一杯酒歸來細頌平蠻詩<lb/>
　　　分題得栁塘春<lb/>
<pb n="KR4h0143_WYG_033-21a"/>
美人逺在春塘住門外垂楊千萬樹微風白日裊遊絲<lb/>
度水輕陰蕩飛絮使君來自白玉堂攀條欲結雙明璫<lb/>
門前繫著紫騮馬上堂急管絃清商美人起舞為君夀<lb/>
再拜登歌酌君酒使君明日上長安莫唱東風折楊栁<lb/>
　　　碧梧翠竹堂<lb/>
去年種桐樹綠葉髙雲涼今年種新竹已與梧樹長幽<lb/>
人讀書坐髙堂夜聞天籟鳴笙簧下堂仰視明月光照<lb/>
見烏啼金井傍烏啼在何處雙飛向桐樹枝頭啞啞傳<lb/>
<pb n="KR4h0143_WYG_033-21b"/>
好語明年結巢鳳來住<lb/>
　　　栁塘春<lb/>
春塘二月春波深楊栁濯濯㺯輕陰微風裊裊金蟲落<lb/>
隔屋兩兩黄鸝吟飛花莫遣度流水化作浮萍無定止<lb/>
折時須折最長條隄邊繫取木蘭橈<lb/>
　　　雪霽顧仲瑛偕余與陳惟允坐劒池上惟允為<lb/>
　　　寫圖因賦詩云<lb/>
殘雪落林度西嶺古澗寒泉凝素綆孤僧倚樹聽微吟<lb/>
<pb n="KR4h0143_WYG_033-22a"/>
一鶴臨池照清影松間旭日映山椒白雲英英如雨飄<lb/>
何當位置王摩詰更添幾葉紅芭蕉<lb/>
　　　題趙仲穆臨李伯時鳳頭驄圖<lb/>
蓬萊宫中春晝遲五馬曽閱李伯時天閑一一盡龍種<lb/>
獨愛鳳頭尤崛奇王孫歸卧江南日見之為爾生顔色<lb/>
乃知神駿世所憐彷彿明窓親貌得黄頭圉官頎且䫇<lb/>
絳袍烏帶髙帽尖是日牽來赤墀下黄門辟易爭觀瞻<lb/>
紅絲絡頭尾窣地𤣥雲滿身飛不起長鳴知是戀九重<lb/>
<pb n="KR4h0143_WYG_033-22b"/>
豈但一日行千里君不見春風立仗何駉駉龍文照地<lb/>
來房星何當中道為剪拂縱目平原春草青<lb/>
　　姚文奐<lb/>
　　　題玉山佳處<lb/>
玉山之堂湖水東朝來佳氣鬱葱蘢鶴飛瓊圃三珠樹<lb/>
鼇戴昆侖小朶峰雨裏買魚溪友過花間吹笛野人逢<lb/>
朝簪儻擲歸相候一箇桃枝瘦竹笻<lb/>
　　周砥<lb/>
<pb n="KR4h0143_WYG_033-23a"/>
　　　題滄洲詩巻後<lb/>
騎鯨東海上豁然形神清仰看中天月逍遥吹玉笙淩<lb/>
晨歸返三山住銀闕珠宫渺煙霧東風吹亂碧桃花化<lb/>
作紅雲渡波去<lb/>
　　　送李生北上<lb/>
李生東吳人住在東吳市手持賈誼書去謁漢天子天<lb/>
子白玉闕虎豹守九關黄金爛初日照耀蓬萊山願為<lb/>
丹穴鳳飛入五雲間莫學襄陽孟夫子誦詩玉堂空放<lb/>
<pb n="KR4h0143_WYG_033-23b"/>
還勸爾一杯酒與爾作離别西風吹折楊栁枝八月燕<lb/>
山夜飛雪君當挂席大河去我還拂袖東山岑閉門自<lb/>
掃石上月綠蘿樹底彈鳴琴<lb/>
　　　新郭<lb/>
汎舟越來溪水旁溪邊暮色何蒼蒼主人張筵揮羽觴<lb/>
吳姬唱歌聲抑揚船尾挑燈大魚出船頭洗<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>秋波涼<lb/>
夜如何其夜未央萬壑不起星煌煌酒䦨客過别船去<lb/>
木葉蕭蕭下如雨船中醉卧忘西東睡覺猶聞夢中語<lb/>
<pb n="KR4h0143_WYG_033-24a"/>
此時月落天將曙隔屋鷄啼欲起舞西風滿天鴻雁聲<lb/>
瑟瑟菰蒲響秋渚<lb/>
　　　春日<lb/>
空山寂寂行人稀岡頭落花如雨飛罷琴惆悵不能已<lb/>
故鄉寥落何當歸南去百粤羽書急北來三吳戎馬肥<lb/>
安得龍驤擁戰艦埽除俘㓂揚軍威<lb/>
　　　遊龍巖三洞之間<lb/>
商顔紫芝久不採淮南丹書竟安在仙人勸我三洞遊<lb/>
<pb n="KR4h0143_WYG_033-24b"/>
身如騎龍到東海海氣茫茫雲霧廻白波捲雪連山來<lb/>
雙童手㺯海底日紅光一道金蓮開瑶草綠可折瓊樹<lb/>
花㝠㝠昔人煉丹丹竈在錦苔繡石光清熒雷行半空<lb/>
中逢逢擊天鼔玉女鸞笙時下來前頭四足神魚舞醉<lb/>
拂珊瑚鞭玉虎我欲因之窮洞府聞訪八公五雲裏為<lb/>
說蒼生受辛苦不然飛出西華巔太極總仙之洞天安<lb/>
得周廻更二千直與龍巖之洞相鈎連蓮花峰上重攜<lb/>
手笑攬霞觴窺八埏<lb/>
<pb n="KR4h0143_WYG_033-25a"/>
　　黄玠<lb/>
　　　題郭髯倣朱老雲山圖<lb/>
門外馬蹄三尺塵屋底青山看白雲不知身世在城市<lb/>
但覺爽氣吹冠巾鴨觜灘頭露沙渚彷彿西陵與南浦<lb/>
惱人歸興滿江東煙樹半沉天欲雨<lb/>
　　文質<lb/>
　　　和白雲海<lb/>
白雲深白雲深白雲深處元無心眼空瑶海一萬里山<lb/>
<pb n="KR4h0143_WYG_033-25b"/>
光不動秋陰陰虚白盈盈啟扄牖袖拂天開落星斗盡<lb/>
隨玉氣化為龍不逐西風變蒼狗道人髙居白雲裏九<lb/>
重丹書徵不起三生石上話因縁春夢梨花隔秋水風<lb/>
塵慘目横干戈龍吞虎噬奈爾何斷蛇神器未出匣海<lb/>
㝢無復春光和世事紛紛如落絮百歲流光水東注白<lb/>
雲與我有深期我亦相依白雲住<lb/>
　　黄文徳<lb/>
　　　贈錢洞雲<lb/>
<pb n="KR4h0143_WYG_033-26a"/>
玊峰古洞多白雲中有學道癯仙人問言盡日說空有<lb/>
一朝興入廬山春香爐峰髙虎溪逺石上秋深長苔蘚<lb/>
白蓮不老秋月明萬里浮雲自舒巻<lb/>
　　華翥<lb/>
　　　以玉山亭館分題得玉山佳處<lb/>
我聞玉山最佳處翠竹髙梧夾行路陰陰石洞響流泉<lb/>
歴歴青山隔春霧草堂窈窕煙水西楊栁漠漠鳴黄鸝<lb/>
花間委珮仙客集水上清唱漁舟迷巖頭桂子飄金屑<lb/>
<pb n="KR4h0143_WYG_033-26b"/>
石上芝雲白於雪何曽夢入小遊仙長夜持竿釣明月<lb/>
玉堂學士天上來相逢一笑華筵開千鍾緑酒金莖瀉<lb/>
五色新詩雲錦裁美人髙歌醉擊筑下塘送客燒銀燭<lb/>
明朝廻首望仙槎月出金盤照華屋<lb/>
　　王鑑<lb/>
　　　喬宜中邀看杏花再和宜中劉禹疇韻<lb/>
朱闌曲徑春光好一樹杏花開獨早枝頭無處着風流<lb/>
時有幽香暗相惱畫堂簾影晝婆娑佇看嬌姿紅映縞<lb/>
<pb n="KR4h0143_WYG_033-27a"/>
芳心欲吐半含羞脉脉春愁倩誰掃飛來翠鳥更多情<lb/>
斜立花枝如畫藁主人留客客盡歡暢飲高歌各傾倒<lb/>
明朝廻首綠陰濃惆悵殘紅藉芳草<lb/>
　　余日强<lb/>
　　　奉同鐵笛相公賦王粲登樓圖<lb/>
建安文章應劉陳通恱亦有王公孫長安西行白日匿<lb/>
漢陽人依劉俊君漢陽偷安無逺畧王孫坐覺荆州窄<lb/>
英雄固當擇所歸作掾終慙座上客北風蕭蕭吹素心<lb/>
<pb n="KR4h0143_WYG_033-27b"/>
北望杳隔荆山岑魏官牽車出闗逺銅華蝕風驚春深<lb/>
秋來滿眼生禾黍江山重感非吾土憑軒作賦抑何心<lb/>
猶是黄初非典午君不見當時奴視賣履翁矯矯文舉<lb/>
眞如龍<lb/>
　　陸景龍<lb/>
　　　霅溪翁山居圖<lb/>
山林之幽樂且閑何人卜居雲半間草樓髙出蒼樹杪<lb/>
石梁斜壓清溪灣循溪隠隠穿細路斷岸疎林接煙霧<lb/>
<pb n="KR4h0143_WYG_033-28a"/>
微茫萬頃白連天雁陣鳬羣落無數樵歌初斷漁唱幽<lb/>
沙頭人卧竹葉舟青山數㸃西日下渺渺一片江南秋<lb/>
我昔苕溪問清隠溪上分明如此景别來時或枉夢思<lb/>
忽見此圖為心醒錢翁少年善丹青晚歳筆意含英靈<lb/>
興來漫臨北苑畫妙入毫末窮杳𠖇無聲詩與有聲畫<lb/>
翁能兼之奪造化詞林諸老富品題一紙千金重光價<lb/>
應君持此索我詩愧乏瓊玖答贈之臨風展玩三太息<lb/>
寧不為動蓴鱸思我今借屋湖山裏恍惚風煙無乃似<lb/>
<pb n="KR4h0143_WYG_033-28b"/>
擬將三尺白剡藤試煩東隣雪篷子<hi>雪篷陳元昭號</hi>
　　邾經<lb/>
　　　為張藻仲題髙文璧畫抱琴圖<hi>并序</hi>
　　至正乙已歳二月未盡三日藻仲張君宣奉青衣<lb/>
　　相君命載酒訪余華亭以三月始禁酤乃留縱飲<lb/>
　　上已日抵余草堂過髙文璧翼日髙君寫抱琴圖<lb/>
　　以贈藻仲余為賦詩<lb/>
聽鶴亭前春澹沱宿雨猶含百花妥已愁三月酒船至<lb/>
<pb n="KR4h0143_WYG_033-29a"/>
宣也抱琴能覓我為言來自青衣洞載得官醪滿書舸<lb/>
青衣仙人期逺遊紫鸞將車尚虚左老夫乆矣厭芻豢<lb/>
從之欲乞丹砂顆孰云仙珮不可攀洞天茫茫雲久鎖<lb/>
祇縁酤禁日以廹爾尊我罍視猶夥便須秉燭夜相繼<lb/>
過此將無生酒禍老夫自適無何鄉故不飲醇今亦頗<lb/>
阮修杖頭每獨挂陶令紗巾不曽裹三泖平分碧玉壺<lb/>
九峯半落芙蓉朶從人拍手笑醉翁寫入新圖無不可<lb/>
何為髙璧忘我形只畫張宣遺么麽宣也亦復頎而瘠<lb/>
<pb n="KR4h0143_WYG_033-29b"/>
畫作修髯知則那想當下筆天機精夢蝶軒中盤礴臝<lb/>
不畫鄰甕吏部縛不圖醉鍤劉伶荷為寫抱琴山水間<lb/>
意者於吾猶未果璧也山林同此情自惜老夫身嬾惰<lb/>
宣乎豈是王門伶聊復塵中客裾拕朱絃淸廟爾當薦<lb/>
金馬朝登夕青瑣百年禮樂崩且壞誰其興諸悲埳軻<lb/>
鍾期伯牙寧復遭餘子眼中螟與蠃髙君宿昔號酒狂<lb/>
過肆相牽傾白墮自經䘮亂賴酒活今則禁之何韰倮<lb/>
便攜張生入山去石上彈琴松下坐松肪釀熟中山醪<lb/>
<pb n="KR4h0143_WYG_033-30a"/>
商顔采芝當蔬蓏生不我留呼酒查望入雲漢星侈哆<lb/>
莫過牽牛談世事但恐笑人如鱉跛吾嗟髙君真不凡<lb/>
遊戲丹青出兵火後天有約最尋眞可能同鼔蓬萊柁<lb/>
　　舒頔<lb/>
　　　竹谿書室圖為黄克文題<lb/>
清谿谿上竹無數愛竹移家竹林住階前老竹鏗玉聲<lb/>
秋夜讀書霑竹露書聲繞屋雜竹聲竹色侵書助書趣<lb/>
竹根箇箇長龍孫竹上鸞皇亦來聚有時攜琴倚竹彈<lb/>
<pb n="KR4h0143_WYG_033-30b"/>
兩袖清陰分竹翠雲梢月榦竹㺯影杖竹尋詩過橋去<lb/>
平生性癖亦愛竹不問主人造竹所君不見一笻投陂<lb/>
忽變化萬卷蟠胸勝插架<lb/>
　　　題海寧吳筠軒山水窠木巻<lb/>
世間名士多愛竹為愛扶疎伴幽獨虚心直節傲雪霜<lb/>
盡日相看看不足松蘿山下延陵裔自號筠軒詠淇澳<lb/>
明窓净几泚霜毫煖日晴風㺯蒼玉有時乗興寫山水<lb/>
復貌時人眞面目一丘一壑胸次奇萬貌萬形心匠蓄<lb/>
<pb n="KR4h0143_WYG_033-31a"/>
瀟瀟灑灑聲秋軒瑟瑟琅琅撼昬屋我家昔寓湘江濵<lb/>
此君與我情最親别來廿載世離亂蹤跡萍梗無音塵<lb/>
適與筠軒偶相見一笑袖拂松蘿昬怡然贈我一幅畫<lb/>
滄江萬頃波粼粼逺岫雲開虎嘯月疎林霜落鴻來賔<lb/>
抱琴疑是林和靖谷口又類鄭子眞扁舟蕩漾空闊際<lb/>
蘆花兩岸紛繽繽感子髙情寫幽趣世無管鮑行踆踆<lb/>
明朝漁翁約我度谿曲彷彿又似桃源人<lb/>
　　　許子仁相招山中叙話<lb/>
<pb n="KR4h0143_WYG_033-31b"/>
許君邀我來山中我來但見堂戶空主人送客過谿去<lb/>
風吹兩岸花濛濛屋後萬疊金芙蓉紫氣夜吐仙人宫<lb/>
澗泉流香過白鹿林木挂雨拖青虹羡君築室讀其下<lb/>
迢遥不與世俗通一聲黄鳥破幽夢四頋空牖俱玲瓏<lb/>
我愛此地無暑氣重來飽飯談仙蹤<lb/>
　　　雨<lb/>
黒雲壓天殷其雷白雨如注西南來於時我方髙枕卧<lb/>
池上菡萏花初開從渠雷昬與霧暗推起篷窓時一看<lb/>
<pb n="KR4h0143_WYG_033-32a"/>
頃刻陰霾盡掃除幸免衝隄及破岸天風不來如鏡平<lb/>
一輪明月海底生<lb/>
　　　送萍郷丘克明<lb/>
楊栁磯燕子飛江西倦客江東歸蘆芽出水鱖魚肥君<lb/>
今歸去是邪非聞君疾未相識漫浪贈言恐無益新豐<lb/>
斗酒何日逢人生意氣無南北喜津津去宜春鶯花滿<lb/>
路娛歸人君不見都門冠蓋都憂惱挂杖故園風日好<lb/>
　　舒遜<lb/>
<pb n="KR4h0143_WYG_033-32b"/>
　　　重九日<lb/>
去年登髙靈山顚新詩醉寫秋風前金杯酒泛紫茰滑<lb/>
烏紗帽插黄花偏今年瀟瀟坐風雨回首往事心茫然<lb/>
青山當戶為故友白髪兄弟羅酒筵丹楓染霜明秋色<lb/>
白雁叫雲横暮天醉窮老眼浩無際賸欲乗風遊八埏<lb/>
　　　題秋江圖為黄友仁賦<lb/>
老樹槎牙石巃嵸隔岸人家紫煙重長江蒼茫日夜浮<lb/>
天塹西來雲影動駕風上水誰家船片㠶髙颺孤雲邊<lb/>
<pb n="KR4h0143_WYG_033-33a"/>
林下伊誰褦襶子抱琴應訪草堂仙毫端逺勢莫與比<lb/>
巴陵洞庭秋色裏莫是當年顧虎頭寫出滄洲千萬里<lb/>
　　周霆震<lb/>
　　　喜雪<hi>并序</hi>
　　庚子臘月初旬雪再作十九日大雪至二十一日<lb/>
　　彌甚深可數尺三日乃止辛丑元日蚤起雪塞門<lb/>
　　十三日夜半又雪皆平地尺深喜而賦之<lb/>
殘年新春凍不開大雪五度漫空來南州病熱已十載<lb/>
<pb n="KR4h0143_WYG_033-33b"/>
造化有此真奇哉夜聞朔風撼天柱恍惚萬馬隨奔雷<lb/>
乾坤正氣有先至宻運亭毒兹其媒雲旗乍飜揺若水<lb/>
濤霜却巻飛龍堆女媧廢煉深縮手河伯失據俄驚豗<lb/>
元㝠振轡祝融遁怒勢欲遣昆岡摧卧龍潛蛟起奔走<lb/>
舞鶴翔鳳爭徘徊瑶池觴罷酒餘瀝漢臯相贈投瓊瑰<lb/>
蒼山一夕頭盡白貧户得句侵晨推朱門豈必異衡宇<lb/>
埋沒弱栁餘枯梅我疑眞宰偶戲劇徃往玩世如嬰孩<lb/>
故將空色種天上大巧六出無根荄要令六合反混沌<lb/>
<pb n="KR4h0143_WYG_033-34a"/>
寧許萬家䝉塵埃兆豐呈瑞悉餘事解后浄洗昆明灰<lb/>
西流壺嶠應自反咫尺清淺移篷萊内廷稱賀論邊事<lb/>
坐想敕使傳宣催蔡州鵝池久安堵整頓宇宙須雄才<lb/>
涓人自昔負髙見逺去求馬何時回燕山從爾深一丈<lb/>
埽地為築黄金臺<lb/>
　　朱希晦<lb/>
　　　客邸中秋對月<lb/>
去年中秋秋月圓浩歌對酒清無眠煙霏滅盡人境寂<lb/>
<pb n="KR4h0143_WYG_033-34b"/>
仰看明月懸中天今年客裏中秋月静挹金波更清絶<lb/>
可憐有月客無酒不照歡娛照離别衣闌淅淅西風涼<lb/>
月中老桂吹天香悠然長嘯動歸興坐乆零露沾衣裳<lb/>
浮世悲歡何足數庾樓赤壁俱塵土風流已徃明月來<lb/>
山色江聲自今古<lb/>
　　　簡子文林訓導<lb/>
東風落盡辛夷花遥憶美人天一涯美人久别音信杳<lb/>
想見只今霜鬢華山房幽深市囂逺白日枕書眠碧霞<lb/>
<pb n="KR4h0143_WYG_033-35a"/>
崖髙瀑布灑晴雪浄筅石鼎烹春茶平生靑紫不挂眼<lb/>
榮名絆人安足誇當年我來訪遺跡拄杖看雲著雙屐<lb/>
玉簫吹斷鳳不來但見千峰倚天碧臺前日夜溪水流<lb/>
金星光動溪中石脫身擬欲恣幽棲坐占瓊臺煉金液<lb/>
衰年悞墮塵綱中齒豁頭童竟何益<lb/>
　　吴哲<lb/>
　　　過裏洋河<lb/>
裏洋河何湯湯奔流百折到瀧岡砂磯灣灣里路長船<lb/>
<pb n="KR4h0143_WYG_033-35b"/>
頭照見落日黄愁雲低沒雙鳬翔檣烏孤征心徊徨遥<lb/>
空半作明月光涼風忽來吹我裳荻花夜白含清霜裏<lb/>
洋河思故郷<lb/>
　　鄭洪<lb/>
　　　題春江送别圖<lb/>
西陵渡口山日出蘆芽青青栁枝碧龕山赭山潮東來<lb/>
黄郎刺船水如席勸君勸君遲渡江栁條貫魚赬尾雙<lb/>
治魚沽酒待明月人生莫作輕離别<lb/>
<pb n="KR4h0143_WYG_033-36a"/>
　　　題張士厚四時士女四首<lb/>
繡簾壓地花陰陰鳳釵綰髻雙黄金飛絲千尺不墮地<lb/>
絶似江南遊子心寶匳百刻煙如縷暗擲金錢卜神女<lb/>
櫻桃子熟人未歸鹿蔥花開淚如雨<lb/>
金盆沐曉蟠雙鴉綠紅粉汗霑蟬紗金刀取玉薄於紙<lb/>
渇心欲死東陵𤓰木蘭艇子沙棠楫采蓮得花棄荷葉<lb/>
荷葉輕如薄倖兒蓮花酷似多情妾<lb/>
梧桐月小蟾蜍蟄芙蓉露冷銅山泣金粟香懸十二闌<lb/>
<pb n="KR4h0143_WYG_033-36b"/>
韈羅塵沁莓苔濕畫屏絳燭煙未消夜深恨殺雙鸞簫<lb/>
喚回金屋鴛鴦夢不到銀河烏鵲橋<lb/>
霜蟾㺯影窺金屋么鳳吹香絢銀燭繡羅小韈蹙雙蓮<lb/>
翠袖垂肩倚孤竹紅綿凍折水如車寒衣遞到長風沙<lb/>
莫遣朝雲妒桃葉寄將春信與梅花<lb/>
　　徐淮<lb/>
　　　偕劉景玉周元浩攜小妓遊於坡上忘形劇飲<lb/>
　　　故賦此<lb/>
<pb n="KR4h0143_WYG_033-37a"/>
馬如遊龍車若水劉郎周郎玉相倚柔風暖日故蒸春<lb/>
紫燕黄鸝自相語先生染筆寫烏絲美人持杯唱金縷<lb/>
醉來為愛落花多急掃蒼苔坐紅雨<lb/>
　　葉顒<lb/>
　　　登九龍山訪孝標遺跡月下飲酒<lb/>
杖藜扶我登九龍輕鞵短袂隨天風九龍飛去幾千載<lb/>
雲間秋老青山空孝標先生骨應朽清名與山同始終<lb/>
荒煙衰草迷古洞惟有皎皎栖青楓酒邊半醉㺯明月<lb/>
<pb n="KR4h0143_WYG_033-37b"/>
月光忽落杯酒中舉杯歡笑和月吸清光散入胸次照<lb/>
我突兀磊磈之孤衷平生所藴剛毅氣洞然明白無隠<lb/>
容信知古人嗜好不在酒愛其果能助發英銳之志醖<lb/>
釀麯蘖之奇功興懷不盡下山去明月又在天南東<lb/>
　　　金華尉趙徳夫祈雨有感<lb/>
陽烏赫赫明髙穹火雲不雨天西東晴波渇飲千丈虹<lb/>
嘉穀槁死生蝱蟲金華趙宰亦憫農陳詞涕泣呼天公<lb/>
食天之禄因農功視農不救寧為忠下人無罪天所容<lb/>
<pb n="KR4h0143_WYG_033-38a"/>
願以斯責歸微躬志誠直通龍伯宫須㬰遣出雙玉龍<lb/>
利爪排空怒且雄阿香推車海若從鞭雲駕雨隨天風<lb/>
下與世人為年豐要令飢旅顔回童少焉雲散天宇空<lb/>
神龍却歸潭水中廟閑山空鼓鼕鼕<lb/>
　　　春雪<lb/>
百花憔悴東風寒六花爛漫開正繁東君似欲誇富貴<lb/>
瓊臺玊榭眞珠闌綠楊無力晴抛絮青松不老雲生樹<lb/>
貪觀天女跨鸞歸失却仙人騎鶴處斜斜整整復霏霏<lb/>
<pb n="KR4h0143_WYG_033-38b"/>
却憶銜枚入蔡圍奇功未立英雄老壯志雖存氣力衰<lb/>
酒酣舞劒情難歇指㸃銀瓶莫教竭醉中猶自憶當時<lb/>
鵝鴨城邊一池月<lb/>
　　劉飬晦<lb/>
　　　王氏招飲席中有感<lb/>
憶昔至正全盛時朱門豪家多亭池池邊女兒縱遊賞<lb/>
新妝照水明玻瓈春風淡挹芙蓉渠黄鶯嬌轉垂楊枝<lb/>
整日歡聲無暫歇攜手花間撲蝴蜨曉吹龍管迎香風<lb/>
<pb n="KR4h0143_WYG_033-39a"/>
晚酌金罍邀夜月珠簾繡幕花氍毹畫閣朱樓紅地罏<lb/>
日長無事教鸚鵡象牙鏤馬閑樗蒱豈知人事忽更變<lb/>
瓦礫荒蕪人不見繁華一去杳難留空有閑花飛片片<lb/>
君起舞我當歌玉堂夜夜客鳴珂人生在世若大夢吁<lb/>
嗟易老成蹉跎青春去矣難再過美人如花不長好黄<lb/>
金白璧徒云多<lb/>
　　郭鈺<lb/>
　　　題郭伯澄西崦山居<lb/>
<pb n="KR4h0143_WYG_033-39b"/>
白日上東山晴光射西崦西崦山人開曉關一襟煖翠<lb/>
濃如染門前流水玉虹明樹上啼鶯金羽輕自埽落花<lb/>
客初到共題脩竹詩先成十載戰塵迷道路西崦只今<lb/>
成久住移竹春深長子孫種梅晚歳為賔主丈夫揚眉<lb/>
天地間山林朝市俱等閑出為公卿入為士古人髙節<lb/>
非難攀聞君近年深閉戸烏帽青燈讀書苦劒寒新淬<lb/>
氷雪光松老終無棟梁具西崦山深竹徑微我來欲共<lb/>
薜蘿衣一朝冨貴逼君去燕雀空羨冥鴻飛<lb/>
<pb n="KR4h0143_WYG_033-40a"/>
　　　貽郭恒<lb/>
月懸松露明鵑啼浦煙破遥想山中人此時正思我我<lb/>
行忽墮滄江邊度盡春風無一錢向來自是釣鰲客至<lb/>
今思拍洪崖肩洪崖不可招蓬萊在何處鋪遍閑愁芳<lb/>
草路千樹緑陰晝如兩錦字書成人不來銀燭花殘誰<lb/>
與度近日聞君多好懐雪色白紵佳人裁小樓紈扇低<lb/>
徘徊釀酒好近榴花開榴花開我歸來<lb/>
　　　黄氏容安樓<lb/>
<pb n="KR4h0143_WYG_033-40b"/>
君家髙樓髙百尺樓間把酒無虚日極目欲窮千里心<lb/>
誰謂區區僅容膝巻簾半空雲氣入孤鶴長鳴楚天碧<lb/>
醉拍䦨干呼月來萬壑松風夜吹笛天上玉京十二樓<lb/>
羣仙不帶人間愁曉飛霞佩來相訪攜我共作丹邱遊<lb/>
今日之日君我留為君題詩樓上頭笑指樓前大江水<lb/>
古今人物共風流<lb/>
　　　賦清溪<lb/>
清溪之水抱幽谷盤渦細浪相豗蹙半篙晴日蕩金鱗<lb/>
<pb n="KR4h0143_WYG_033-41a"/>
一帶秋煙溜寒玉溪上仙翁絶塵俗開門俯溪飲溪緑<lb/>
白鳥飛來明鏡中垂楊鎖斷䦨干曲窈窕春花亞修竹<lb/>
修竹何人共棊局紫蘿為蓋草為褥如輞川圖懸一幅<lb/>
嗟我早年厭羈束五湖風月醉心目祗今是處沸鯨波<lb/>
把釣從君事亦足<lb/>
　　　滄洲灌夫詩為周子諒賦<lb/>
往來曽踏滄洲路滄洲仙人留我住紫霞裁剪成春衣<lb/>
到今挂在珊瑚樹十載人間走塵霧惟愛周郎讀書處<lb/>
<pb n="KR4h0143_WYG_033-41b"/>
雲氣寒深連竹松江波晴漲揺窓戶清曉中庭遺鶴羽<lb/>
太乙青藜夜相語晚菘春韭東西畦鳥啼桑陰日當午<lb/>
浦雲分送疎疎雨抱甕歸來不知苦嗟我已負滄洲期<lb/>
羨君獨得滄洲趣江山今古武陵源姓名伯仲蘇公圃<lb/>
畦外有田多種黍長使糟床壓香醑招隠先須招我來<lb/>
到門不用分賔主<lb/>
　　　桐江宴集和周子諒韻<lb/>
岸巾長嘯吾與君讓君筆力飛春雲蒹葭枯折吳江濆<lb/>
<pb n="KR4h0143_WYG_033-42a"/>
芝蘭却許濃香熏今夕何夕歌聲聞江山重到吾已老<lb/>
慙愧詩成瘦如島坐中少年美詞藻琪樹交花照晴昊<lb/>
懐抱一時盡傾倒玉瓶行酒杯如飛爭雄得雋酒滿衣<lb/>
持觥御史令莫違斫魚烹雁頥指揮荆州吾土還相依<lb/>
江上雲荒月欲爛客囊空貯閑愁滿不謂相逢重展轉<lb/>
交情豈必論深淺黄鶴一飛天地逺<lb/>
　　　題蕭質所藏終南雪霽圖<lb/>
玉龍銜燭晴光吐怪底空檐響殘雨南山一夜服還丹<lb/>
<pb n="KR4h0143_WYG_033-42b"/>
滄浪之髭總如故公子昨朝愁出戶錦袍圍春醉歌舞<lb/>
赤脚老樵拾斷薪畫史何由得深趣早梅回煖動精神<lb/>
凍雀飜叢動毛羽筆端生意開紈素恍然不計寒宵苦<lb/>
泥滑迢迢江上路行客茅檐不少住世間捷徑渺何許<lb/>
已有扁舟候江滸隔浦長橋似灞陵何如著我騎驢去<lb/>
黒貂擁醉詩思多明日歸來為君賦<lb/>
　　劉永之<lb/>
　　　為潘仲暈題定使君所贈馬郎中畫鶴<lb/>
<pb n="KR4h0143_WYG_033-43a"/>
郎中畫鶴稱第一江海十年多見之蘭臯眀月照獨舞<lb/>
雪影參差風倒吹蒼江𤣥圃三山上琪樹金芝日應長<lb/>
萬里懐歸惜羽毛中宵怨别流孤響通泉素碧久漂零<lb/>
忽見新圖百感并華亭舊歎傷心切赤壁扁舟入夢驚<lb/>
綠錦池邊飼秋雨驃騎多情每同賦相思欲報故人知<lb/>
為傳一札東飛去<lb/>
　　　田園幽隠圖<lb/>
我家清江縣城北竹梁花埭環深宅鄰屋分燈夜讀書<lb/>
<pb n="KR4h0143_WYG_033-43b"/>
仙山借鹿春耕石蹤跡年來逐轉蓬萬事驚心舊業空<lb/>
無錢買山惟愛畫坐對新圖如夢中柴門茂樹森相向<lb/>
野水山橋接空曠雨足沙田野犢閒風回茅屋晨雞唱<lb/>
隔林炊黍起新煙接竹穿籬引澗泉傍隄榆栁皆新種<lb/>
近舍柘枝不記年山深住久疎城府人情頗訝今非古<lb/>
酒熟頻開白社尊家貧時賣黄公屨邇者中原相犄角<lb/>
錦袍白馬相馳逐得失俱隨去水流至今猶記王官谷<lb/>
　　　劉宗海為余作清江春雨碧嶂秋嵐二圖賦此<lb/>
<pb n="KR4h0143_WYG_033-44a"/>
　　　贈之<lb/>
劉君早年善山水得意徃徃圖樵漁西昌城西一相見<lb/>
忽然贈我雙畫圖圖中似是清江曲春雨蒼茫汀樹緑<lb/>
煙中髣髴辨飛帆水際依㣲見茅屋漁郎繫船江石上<lb/>
一夜磯頭水新長孤村日暮煙火微渡口歸人暝猶徃<lb/>
碧嶂層巒翠轉奇嵐光秀色含朝暉風林落葉洒青壁<lb/>
雲壑流泉生翠㣲我昔結廬此山裏每愛秋嵐淨如洗<lb/>
經年奔走厭風塵偶看新圖心獨喜憑君添我小綸巾<lb/>
<pb n="KR4h0143_WYG_033-44b"/>
明當歸埽山中雲他日君來一相訪松根為子開柴門<lb/>
　　　題傅商翁觀松瀑圖<lb/>
山風蕭蕭晝寂歴長松落落倚絶壁紫煙乍留青巘中<lb/>
瀑布逬落蒼厓石山中之人形骨清幅巾藜杖時獨行<lb/>
溪回陡絶去無路坐撫瑶琴摸劒聲我亦平生慕眞賞<lb/>
十年誤落江湖上故山蕭條久不歸夜雨秋衾夢常往<lb/>
人生適意無是非雲林久與幽人期九節預栽青竹杖<lb/>
明朝試拂薜蘿衣<lb/>
<pb n="KR4h0143_WYG_033-45a"/>
　　　　送羅與敬歸西昌<lb/>
　石龍磯畔多芳草遊子憶家春已老水北楊花撲地飛<lb/>
　旁人謾道飛花好愛子不忍别送子到水濆清天孤影<lb/>
　飛黄鵠落日長風吹斷雲朝發銅塘津暮宿青泥渡帆<lb/>
　過孝通祠漸是西昌路金魚洲逺樹青青三顧浮煙生<lb/>
　杳𠖇石扶壊道通髙閣水齧危沙見古城君家正在何<lb/>
　方住獨有園廬俯江渚昨夜深閨夢逺人相思定倚櫻<lb/>
　桃樹<lb/>
<pb n="KR4h0143_WYG_033-45b"/>
　　　　醉贈何能舉<lb/>
　與子十年不相遇豈意今日重逢君狂歌痛飲自我輩<lb/>
　世間俗子徒紛紛林木蕭疎濕秋雨蹇驢嬾渡溪橋水<lb/>
　咫尺西風隔白雲羣仙環珮月中聞重陽好約氷壺子<lb/>
　同入仙源避世人<lb/>
　<lb/>
　<lb/>
御選元詩巻三十三<lb/>
</p>
<p>
</p>
  </div>
</body>
</text>
</TEI>
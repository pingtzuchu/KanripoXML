<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_265-1a"/>
　欽定四庫全書<lb/>
御選明詩巻九十六<lb/>
　　五言絶句一<lb/>
　　　劉基<lb/>
　　　　春晚<lb/>
　疎雨隨風過輕寒薄暮歸猶憐數花朶辛苦駐春暉<lb/>
　　　　遣興<lb/>
　於越三年客思家一百旬如何今夜月却憶鏡湖春<lb/>
<pb n="KR4h0143_WYG_265-1b"/>
　　　　漫成九首<hi>錄三首</hi>
　日暮庭隂合斜陽復照簷不禁風絮亂寂寞掩重簾<lb/>
　病身勞應接長日掩雙扉燕子來何晚春歸寒未歸<lb/>
　萱草花空發丁香子又生浮雲無處所孤月不須明<lb/>
　　　　題墨竹<lb/>
　風梢舞空煙露葉滴晴月折取寄情人感此歳寒節<lb/>
　　　　歳晏<lb/>
　歳晏悲風急空江白晝隂黄蘆與紅蓼無處不傷心<lb/>
<pb n="KR4h0143_WYG_265-2a"/>
　　宋濂<lb/>
　　　題亭上<lb/>
意隨流水行却向青山住因見落花空方悟春歸去<lb/>
　　陶安<lb/>
　　　楝葉<lb/>
楝葉垂萬珠碧重枝亦俯驚問此何因白晝霧如雨<lb/>
　　　晚凉<lb/>
孤螢屢明滅長飈驅濕暑幽枕擁虚窗夜聽竹間雨<lb/>
<pb n="KR4h0143_WYG_265-2b"/>
　　汪廣洋<lb/>
　　　贈孫炎<lb/>
建業孫公子文如李謫仙江頭看明月醉枕酒缾眠<lb/>
　　　過呉城山<lb/>
夜過呉城下不眠閒倚窗遡流雙櫓健搖月下西江<lb/>
　　　江上<lb/>
昔從江上去今從江上還家僮笑相語又過小孤山<lb/>
　　　灘行<lb/>
<pb n="KR4h0143_WYG_265-3a"/>
花底駐鳴鞭曉行灘上船上流風較穩百丈不須牽<lb/>
聞道沙溪酒春來如蜜香買將千百斛取醉到東陽<lb/>
灘上水平沙梭舟蕩落花呉儂不相識對面浣春紗<lb/>
　　　登蔣山望江亭<lb/>
絶頂出華構有時來一登曾將六朝事間問百年僧<lb/>
　　　畫虎<lb/>
虎為百獸尊罔敢觸其怒惟有父子情臨行更相顧<lb/>
　　　夕景<lb/>
<pb n="KR4h0143_WYG_265-3b"/>
水樹和煙生人家傍沙語孤帆何處來驚鳬去如雨<lb/>
　　蘇伯衡<lb/>
　　　絶句<lb/>
落葉滿衡皋瀟瀟風雨夕一燈溪上明何處獨歸客<lb/>
　　張以寧<lb/>
　　　泊十八里塘<lb/>
繫舟古柳根一犬吠柴門欲記來時路問人何處村<lb/>
　　　渡江<lb/>
<pb n="KR4h0143_WYG_265-4a"/>
幾載途中月窺愁酒半酣送人楊柳色今日是江南<lb/>
　　　題道士青山白雲圖四首<lb/>
仙館白雲封青山第幾重道人時化鶴巢向最髙松<lb/>
行到溪源盡青山無俗氛道人拈鐵笛吹起滿川雲<lb/>
只到溪源盡遥聞鐘磬音却尋流水去行盡白雲深<lb/>
雲氣曉來濃前山失數峯道人夜作雨呼起碧潭龍<lb/>
　　　木槿花<lb/>
朝昬看開落一笑小窗中别種蟠桃子千年一度紅<lb/>
<pb n="KR4h0143_WYG_265-4b"/>
　　　太和縣<lb/>
曉掛船窗看蒼茫暝色分前山知有雨流出滿江雲<lb/>
　　　揚州廣城店<lb/>
潮落邦江夜先將夢到家揚州無賴月獨自照瓊花<lb/>
　　袁凱<lb/>
　　　京師得家書<lb/>
江水一千里家書十五行行行無别語只道早還鄉<lb/>
　　　寄家書<lb/>
<pb n="KR4h0143_WYG_265-5a"/>
白髮時時脫青山處處同人行千里外書到五湖東<lb/>
　　　龍江夜行<lb/>
細雨過江頭孤篷夜未休歸心與煙浪相逐下揚州<lb/>
　　　江上二首<lb/>
野屋藏春樹江隄倚暮花買魚留楚客沽酒問呉娃<lb/>
日暮江風急江花水上飛呉船三十丈載得夕陽歸<lb/>
　　　無題<lb/>
門外青青草今年更覺深前時玉釵墮侍婢不能尋<lb/>
<pb n="KR4h0143_WYG_265-5b"/>
春衣裁翦罷密葉間穠花縫到鴛鴦處行行線脚斜<lb/>
　　　因何彦明賦八新效其體<lb/>
　　　　新煙<lb/>
覆堤初冉冉渡水尚遲遲一樹梨花色猶能似舊時<lb/>
　　　　新水<lb/>
柳外朝朝雨平添過舊痕往時桃葉渡今日更銷魂<lb/>
　　　　新燕<lb/>
乍拂芳池逺還窺繡幕重莫將花片蹴飛舞滿筵中<lb/>
<pb n="KR4h0143_WYG_265-6a"/>
　　　　新草<lb/>
水籩春尚淺沙際葉纔穿拾翠雙雙女迢迢度碧煙<lb/>
　　　　新鶯<lb/>
芳樹何年到西園夢裏驚不須重聽汝只是舊時聲<lb/>
　　　　新栁<lb/>
淺色初含雨輕隂未過池黄昬畫樓畔最是斷腸時<lb/>
　　　　新蝶<lb/>
怯露依芳蕙驚風入繡幃莫將羅扇撲更待滿園飛<lb/>
<pb n="KR4h0143_WYG_265-6b"/>
　　　　新月<lb/>
既從碧雲上復傍綺窗移願得長如此教人學畫眉<lb/>
　　髙啟<lb/>
　　　為外舅周隱君題雜畫五首<lb/>
斜陽榜釣船秋色滿江天彷彿吾家近沙村落鴈邊<lb/>
白鶴忽飛還松杉靄然暝眀月出溪橋照見支笻影<lb/>
風雨過蒼嶠秋色渺江海白鷗期不來沙上人相待<lb/>
落葉帶回吹荒筠冒幽石池上鳥鳴時閒齋掩秋夕<lb/>
<pb n="KR4h0143_WYG_265-7a"/>
山深嵐氣寒髙齋掩窗臥林間踏葉聲知有樵人過<lb/>
　　　春溪獨釣圖<lb/>
春水鱖魚肥垂綸坐斷磯羊裘人易識好著舊蓑衣<lb/>
　　　林下<lb/>
樹涼山意秋雲澹川光夕林下不逢人幽芳共誰摘<lb/>
　　　階前苔<lb/>
莫掃雨餘緑任滿閒階路留藉落來花春泥免相汙<lb/>
　　　蓴菜<lb/>
<pb n="KR4h0143_WYG_265-7b"/>
紫絲浮半滑波上老秋風憶共香菰薦呉江葉艇中<lb/>
　　　尋胡隱君<lb/>
渡水復渡水看花還看花春風江上路不覺到君家<lb/>
　　　淵源堂夜飲<lb/>
懸燈照清夜葉落堂下雨客醉已無言秋蛩自相語<lb/>
　　　和陳左司夜泊桐江<lb/>
月出釣臺樹長灘秋更喧渾如宿巫峽唯少一聲猿<lb/>
　　　過師子林<lb/>
<pb n="KR4h0143_WYG_265-8a"/>
雨餘鳥語涼斜陽竹深見頻來非看花借讀髙僧傳<lb/>
　　　過舊送别處<lb/>
前時送畫船西港栁株邊别處愁猶在鴛鴦不肯眠<lb/>
　　　懷陳寅山人時居西山昭明寺<lb/>
聞看西澗月秋閣與僧開正是相思夜鐘聲君處來<lb/>
　　　略上人房竹<lb/>
幽篠半梢横山窗颭月明上人禪定久不怕有秋聲<lb/>
　　　别吕隱君<lb/>
<pb n="KR4h0143_WYG_265-8b"/>
孤舟晚溪口欲去重回首不忍别青山況此山中友<lb/>
　　　黄氏延緑軒<lb/>
葱葱溪樹暗靡靡江蕪濕雨過曉開簾一時放春入<lb/>
　　　喜從兄逺歸<lb/>
聞汝歸舟到相迎只恐遲方當見時喜還憶别時悲<lb/>
　　　寒夜與家人坐語憶客中時<lb/>
茅屋夜燈青竹庭寒雪白不對室中人依然去年客<lb/>
　　　雨中過玉遮山<lb/>
<pb n="KR4h0143_WYG_265-9a"/>
尋鐘入蒼茫一澗復一崦落葉去方深山扉雨中掩<lb/>
　　　西寺晚歸<lb/>
逺寺别僧歸隨鐘出煙嶺犬吠竹林間斜陽見人影<lb/>
　　　白葵花<lb/>
素彩發庭隂涼滋玉露深誰憐白衣者亦有向陽心<lb/>
　　　得家書<lb/>
未讀書中語憂懷已覺寛燈前看封篋題字有平安<lb/>
　　　期陳則不至聞宿清隱蘭若<lb/>
<pb n="KR4h0143_WYG_265-9b"/>
幽禽雨中響門掩春塘緑思君暮不來應伴山僧宿<lb/>
　　　曉發山驛<lb/>
風殘杏花曉馬上聞啼鳥茅店未開門山多住人少<lb/>
　　　僧舎訪吕隱君為學上人題墨竹<lb/>
山房竹雨過簾影靄春雲得與幽人㑹何殊見此君<lb/>
　　　題孫卿家小畫二首<lb/>
髙嶺冒層嵐疎林逗殘照何處覓孫登雲間聽長嘯<lb/>
前林逺杵歇别院疎鐘起行人與居人同在秋雲裏<lb/>
<pb n="KR4h0143_WYG_265-10a"/>
　　　叢竹圖贈内弟周思敬就題<lb/>
窈窕復蒙蘢千山萬竹中幽人夜驚起秋雨共秋風<lb/>
　　　題張來儀畫贈張伯醇<lb/>
風起澗聲亂景寒雲氣深山人歸臥晚詩意滿秋林<lb/>
　　　次韻及禪師懷王水曹<lb/>
千峯一寺逺雲滿跏趺處無客伴孤禪懸燈照深樹<lb/>
　　　夜聞雨<lb/>
窗燭冷殘夜聞蛩更聞雨秋館總多愁猶勝在羈旅<lb/>
<pb n="KR4h0143_WYG_265-10b"/>
　　　題方壺小畫<lb/>
夕陽數峯逺靄靄江南思煙外有鐘聲山僧獨歸寺<lb/>
　　　大癡小畫<lb/>
溪水雖多曲舟行不憚賖山山秋樹赤猶復似桃花<lb/>
　　　扇上竹枝<lb/>
寒梢雖數葉髙節傲霜風寧肯隨團扇秋來怨篋中<lb/>
　　　呉仲圭枯木竹石<lb/>
叢篠倚喬柯秋隂雨尚多風霜莫搖落留䕃石邊莎<lb/>
<pb n="KR4h0143_WYG_265-11a"/>
　　　題倪雲林畫贈因師<lb/>
含暉峯下路樹石盡垂藤欲認莓苔迹相尋行道僧<lb/>
　　　題徐山人畫贈内弟周思恭<lb/>
複澗兼重嶺雲嵐處處生君家還可認為有讀書聲<lb/>
　　　訪因師而師適詣余兩不相值<lb/>
我去尋幽院師來訪小園休言不相見相見本無言<lb/>
　　　題張校理畫<lb/>
寒色初凝野秋聲忽在林遥山不能見秖為晚煙深<lb/>
<pb n="KR4h0143_WYG_265-11b"/>
　　　題畫贈别<lb/>
扁舟暮歸去别路江南樹愁指楚山遥明朝望君處<lb/>
　　　龍門飛來峯<lb/>
風吹峨眉雲東依此山住我來不敢登只恐還飛去<lb/>
　　　待渡<lb/>
渡子未迴舟立傍沙頭樹天寒雪欲來莫滯人歸去<lb/>
　　　送人遊湘中<lb/>
離恨掛帆檣隨君逺入湘飛花蕩春影江水不勝長<lb/>
<pb n="KR4h0143_WYG_265-12a"/>
　　　蔡村田家<lb/>
田中耒聲歇煙火西林起獨立候歸人柴門夕陽裏<lb/>
　　　夢中作<lb/>
悠悠衆擾去寂寂孤吟歇雨過滿窗涼髙林上明月<lb/>
　　　鴛鴦<lb/>
兩兩蓮池上看如在錦機應知越女妬不敢近船飛<lb/>
　　　齋前芭蕉<lb/>
静遶緑隂行閒聽雨聲臥還有感秋詩窗前書葉破<lb/>
<pb n="KR4h0143_WYG_265-12b"/>
　　　韭<lb/>
芽抽冒餘濕掩冉煙中縷幾夜故人來尋畦翦春雨<lb/>
　　　五塢山五首<lb/>
　　　　飛泉塢<lb/>
山空響更逺雨過流還急餘沫洒迴風一林紅樹濕<lb/>
　　　　脩竹塢<lb/>
色映溪沉沉秋雲生夕隂無限楚山意鶴鳴風滿林<lb/>
　　　　丹霞塢<lb/>
<pb n="KR4h0143_WYG_265-13a"/>
遥聞丹霞塢中有餐霞者絳綵發朝朝還同赤城下<lb/>
　　　　白雲塢<lb/>
雲開見山家雲合失山路聞語知有人欲尋已迷誤<lb/>
　　　　芳桂塢<lb/>
欲攀淮南樹人去山寂寞嫋嫋涼風生疎花月中落<lb/>
　　　卓筆峰<hi>在天平山</hi>
雲來初似墨鴈過還成字千載只書空山靈恨何事<lb/>
　　　師子林十二咏<hi>録六首</hi>
<pb n="KR4h0143_WYG_265-13b"/>
　　　　師子峯<lb/>
風生百獸低欲吼空山夜疑是天目巖飛來此山下<lb/>
　　　　吐月峯<lb/>
四更棲鳥驚山白初上月起開東閣看正在雲峯缺<lb/>
　　　　問梅閣<lb/>
問春何處來春來在何許月墮花不言幽禽自相語<lb/>
　　　　玉鑑池<lb/>
一鏡寒光定微風吹不波更除荷芰影放取月明多<lb/>
<pb n="KR4h0143_WYG_265-14a"/>
　　　　冰壺井<lb/>
圓甃夏生冰光圅數星冷窗有定中僧休牽轆轤綆<lb/>
　　　　脩竹谷<lb/>
翠雨落輕牀林鳩午鳴後笋出恐人來編籬遮谷口<lb/>
　　楊基<lb/>
　　　新月<lb/>
光斜鏡露邊影沒眉鋪黛香煙隔院來知有佳人拜<lb/>
　　　殘雪<lb/>
<pb n="KR4h0143_WYG_265-14b"/>
庭雪半消殘猶存舊臘寒春風如有意留待隔年看<lb/>
　　　五色<lb/>
五色繡羅衣花多枝葉稀春來不敢著怕引蝶雙飛<lb/>
　　　隔簾聽歌<lb/>
低處景多情聲遲拍轉停坐中腸亦斷況乃隔簾聽<lb/>
　　　木芙蓉<lb/>
江寒浦溆多舉目皆衰草惟有拒霜花遥遥隔江好<lb/>
　　　花開<lb/>
<pb n="KR4h0143_WYG_265-15a"/>
花開醉不休花謝莫深愁縱使花常在東風也白頭<lb/>
　　　題畫<lb/>
泉爭亂石穿松激回飈響山經讀未終猿啼孤月上<lb/>
　　　墨竹<lb/>
煙樹忽縱横風葉屢偃仰一榻臥山中静聽秋雨響<lb/>
　　　竹為僧賦<lb/>
猿啼石澗幽月出秋林静孤僧耿未眠坐對蕭蕭影<lb/>
　　　栁塘春燕<lb/>
<pb n="KR4h0143_WYG_265-15b"/>
花落燕飛交春風在栁梢玉樓皆繡幕髙處莫安巢<lb/>
　　　芙蕖<lb/>
紅衣寒未脫緑蓋晴猶巻楚女棹歌回遥遥秋江晚<lb/>
　　　彈琴髙士<lb/>
江静月在水山空秋滿亭自彈還自罷初不要人聽<lb/>
　　　白雲泉<lb/>
泠泠白雲泉流向白雲邊泉水流不斷白雲飛上天<lb/>
　　　夜坐<lb/>
<pb n="KR4h0143_WYG_265-16a"/>
窗寒雪亂飛鴈帶邊聲過對影却增愁吹燈暗中坐<lb/>
　　　示楊水西<lb/>
親逺更家貧將歸未有因相逢難說與君是故郷人<lb/>
　　　長沙雜咏六首<lb/>
花深衆禽寂格格啼山鷓橈響一燈來人歸碧湘夜<lb/>
東風吹小雨一夜滿瀟湘明月鷗波裏蘼蕪各自長<lb/>
網得湘中魚穿向湘邊栁一逕入花隂來換長沙酒<lb/>
寒沙竹塢深細雨煙江渺不聽野鶯啼那知是春曉<lb/>
<pb n="KR4h0143_WYG_265-16b"/>
筠嶼煙長碧蘭坡水自香只疑行畫裏忘却在瀟湘<lb/>
湘人愛樓居斜枕湘江起樓下倚闌人簪花照春水<lb/>
　　　西園梨花春晚開一枝<lb/>
明日是清明孤花雪鬬輕不須開滿樹春少更多情<lb/>
　　　春盡又開一枝<lb/>
深院閉青苔黄昬獨自來花應憐我意特放一枝開<lb/>
　　　春夢三首<lb/>
春夢復春夢春夢有誰醒昨日梨花白今朝杏子青<lb/>
<pb n="KR4h0143_WYG_265-17a"/>
春夢復春夢夢好不知春只有雙蝴蝶憐他夢裏人<lb/>
春夢復春夢夢覺春無迹何處覓殘紅東南數峯碧<lb/>
　　張羽<lb/>
　　　蘇小墳<lb/>
冷落百花朝無人上畫橋東風吹緑草依舊似裙腰<lb/>
　　　蘭室詠<lb/>
　　　　葉<lb/>
泛露光偏亂含風影自斜俗人那解此看葉勝看花<lb/>
<pb n="KR4h0143_WYG_265-17b"/>
　　　　花<lb/>
能白更兼黄無人亦自芳寸心原不大容得許多香<lb/>
　　徐賁<lb/>
　　　送朱知事<lb/>
惆悵官亭酒如何送客頻尊前莫催别明日異郷人<lb/>
　　　送呂庸南<lb/>
雪色上征衣雲沙鴈自飛去家千萬里只解送人歸<lb/>
　　劉崧<lb/>
<pb n="KR4h0143_WYG_265-18a"/>
　　　峭壁蘭<lb/>
巖石下隂隂猗蘭緑如翦花發人不知秋香入苔蘚<lb/>
　　　題李唐牧牛圖二首<lb/>
天寒放牛遲野曠風獵獵獨來長林下吹火燒山葉<lb/>
日夕山氣昬獨歸愁路逺猶戀草青青遲回下長阪<lb/>
　　周湞<lb/>
　　　寫江岫春晴圖<lb/>
汀洲碧草生鳬鴈動春聲莫上髙亭望能傷送别情<lb/>
<pb n="KR4h0143_WYG_265-18b"/>
　　牛諒<lb/>
　　　紅梅<lb/>
隴頭人未來江南春幾許惆悵玉簫聲吹落胭脂雨<lb/>
　　呉雲<lb/>
　　　題周伯寧江山送别圖<lb/>
江山天共逺無限别離情人去長亭在空餘落鴈聲<lb/>
　　呉琳<lb/>
　　　小景<lb/>
<pb n="KR4h0143_WYG_265-19a"/>
茅屋掩芳林蘿衣臥苔石空山寂無人寒雲落秋色<lb/>
　　戈鎬<lb/>
　　　送陳伯淵教授歸沔陽<lb/>
去買沔陽船挂㠶上秋水别路折垂楊歌聲斷腸起<lb/>
　　周豈<lb/>
　　　新月<lb/>
稍向天邊落初從雲底生徒然似鈎曲能得幾時明<lb/>
　　馬治<lb/>
<pb n="KR4h0143_WYG_265-19b"/>
　　　絶句<lb/>
有弟天涯隔無人消息稀何時比鴻鴈一道向南飛<lb/>
　　陳汝言<lb/>
　　　雜詠<lb/>
空庭清晝永花落見春暮誰念未歸人草色江南路<lb/>
　　張宣<lb/>
　　　題冷起敬山亭<lb/>
石滑巖前雨茶香樹杪風江山無限景都在一亭中<lb/>
<pb n="KR4h0143_WYG_265-20a"/>
　　　畫梧石<lb/>
鳴琴罷瑶席鶴夢清宵警涼月下前除照見梧桐影<lb/>
　　謝徽<lb/>
　　　禪窩<hi>師子林十二咏之三</hi>
隂壑寒猶閟空山響已沉白雲無路入禪向定中深<lb/>
　　　臥雲室<lb/>
朝臥白雲東暮臥白雲西白雲長共我此地結幽栖<lb/>
　　　雲林竹<lb/>
<pb n="KR4h0143_WYG_265-20b"/>
風葉響秋林煙稍帶夕隂美人離思逺湘水夜來深<lb/>
　　錢宰<lb/>
　　　夜泊西江<lb/>
緑樹如韋曲澄江似謝家暖雲巢燕子清露溼梨花<lb/>
　　　題畫菜二首<lb/>
緑酒交春熟燈花入夜開兩畦堪小摘不見故人來<lb/>
今日荷鉏倦嘉蔬沒四垣客來春酒緑風雨夜開園<lb/>
　　　秋江晚渡<lb/>
<pb n="KR4h0143_WYG_265-21a"/>
落日歸棹緩滄江秋思加雙鱗上荷葉一鴈下蘋花<lb/>
　　　牧牛圖<lb/>
野老春耕歇溪兒晚牧過夕陽牛背笛強似飯牛歌<lb/>
　　葉子竒<lb/>
　　　徽嚴道中<lb/>
經行古官道何處有人家時見荒山脚一川蕎麥花<lb/>
　　　題花木翎毛畫<lb/>
海棠花未開枝上春禽語東風幾何時滿地飛紅雨<lb/>
<pb n="KR4h0143_WYG_265-21b"/>
濛濛花上霧五月海榴紅幽禽哢晴晝葉底聽惺愡<lb/>
　　　寄履齋<lb/>
鑿池取青天魚向天上游夜静風不波一痕山月秋<lb/>
　　胡奎<lb/>
　　　江邊栁<lb/>
朝送木蘭船暮迎征馬鞭非關離别苦生長在江邊<lb/>
　　管訥<lb/>
　　　江行三首<lb/>
<pb n="KR4h0143_WYG_265-22a"/>
晚過三江口江空水急流船頭燈火起咫尺是黄州<lb/>
野色含江薄沙痕帶水長東風無白浪容易下蘄陽<lb/>
逺樹微茫裏江流浩蕩間舵樓煙雨重不見九華山<lb/>
　　殷奎<lb/>
　　　絶句<lb/>
霜落水禽啼寒流遶大隄長魚不受釣躍過石梁西<lb/>
　　袁華<lb/>
　　　栁塘春<lb/>
<pb n="KR4h0143_WYG_265-22b"/>
鴨緑波揺艦鵞黄栁覆堤飛花如白雪流出武陵溪<lb/>
　　申屠衡<lb/>
　　　問梅閣<lb/>
石䦨護苔枝相對黄昏月問荅本無言翠禽強饒舌<lb/>
　　　指柏軒<lb/>
冰霜二百年老骨耐撑拄欲知僧臘髙即是堦前樹<lb/>
　　陳璧<lb/>
　　　題淨林寺壁<lb/>
<pb n="KR4h0143_WYG_265-23a"/>
急澗無停流行雲那得定不息奔競心山林亦非静<lb/>
　　淩雲翰<lb/>
　　　題畫<lb/>
山雨忽開霽溪流繞茅屋時有濯纓人雲端看飛瀑<lb/>
　　王叔舟<lb/>
　　　三月三日雪應制<lb/>
栁絮飛還早梅花落太遲天顔多喜色瑞氣滿瑶池<lb/>
　　王紳<lb/>
<pb n="KR4h0143_WYG_265-23b"/>
　　　題黄侍中翠微書舎<lb/>
屋頭有流水時作幽琴鳴掩巻欲細聽風移過前楹<lb/>
　　趙迪<lb/>
　　　天鵞<lb/>
飲啄渚田中栖薄蒹葭岸不與鳬鴈同飛鳴在雲漢<lb/>
　　　鸂鶒<lb/>
朝浴湖水濵暮宿菰蒲裏偶值盪舟人雙雙復飛起<lb/>
　　　殘雨<lb/>
<pb n="KR4h0143_WYG_265-24a"/>
黄陵日已昬蕭颯涼飈起殘雨挂空江冥濛若千里<lb/>
　　黄本<lb/>
　　　題江霅川長江圖<lb/>
弋罷棹歌廻斜陽映衰栁何處最秋多湘南斷磯口<lb/>
飛鴈帯秋來汀蘆風夕響曾恐釣違時扁舟送潮往<lb/>
　　王彞<lb/>
　　　竹谷<lb/>
幾曲轉逶迤月明人跡稀長林秋露落一犬吠山扉<lb/>
<pb n="KR4h0143_WYG_265-24b"/>
　　　臥雲室<lb/>
秋潭看月還片雨千山暝獨有鉢中龍蛇蜒伴僧定<lb/>
　　　指柏軒<lb/>
行道出深樹空庭秋颯然風來人不見青子落僧前<lb/>
　　　問梅閣<lb/>
窗間月色微薄雪自風吹誰得春消息南枝定北枝<lb/>
　　徐尊生<lb/>
　　　畫馬<lb/>
<pb n="KR4h0143_WYG_265-25a"/>
白馬被朱韉牽來過御前憶曾何處見金水小橋邊<lb/>
　　梁寅<lb/>
　　　初夏<lb/>
樹暗雲更深鳥鳴春已去多謝桃源人能留漁父住<lb/>
　　韓奕<lb/>
　　　楞伽院<lb/>
江左尚清談方外多髙士春山煙雨中半是禪棲地<lb/>
　　王履<lb/>
<pb n="KR4h0143_WYG_265-25b"/>
　　　逢雲歸可愛<lb/>
一朶歸雲静徘徊正好看匆匆恐驚散不敢上林端<lb/>
　　卞同<lb/>
　　　倪雲林畫<lb/>
雲開見山髙木落知風勁亭下不逢人斜陽淡秋影<lb/>
　　吕不用<lb/>
　　　東山寺題樓壁<lb/>
白雲幾曾散却作一樓貯明月夜夜來無人敢攜去<lb/>
<pb n="KR4h0143_WYG_265-26a"/>
　　　題送别圖<lb/>
何處瞻衡宇西江煙水村彭郎磯上月送汝到柴門<lb/>
　　梁蘭<lb/>
　　　窗下<lb/>
月落窗中暗月來窗外明夜深風弄葉疑是有人行<lb/>
　　　題紅梅<lb/>
貞態由來白輕紅故惱人莫將桃李比别是一枝春<lb/>
　　逯昶<lb/>
<pb n="KR4h0143_WYG_265-26b"/>
　　　涉溪<lb/>
晝涉溪猶淺暮行溪忽深水猶如此變安可測人心<lb/>
　　方孝孺<lb/>
　　　枯木圖寄許士脩<lb/>
春到已多時幽禽尚未知上林無限好何事立枯枝<lb/>
　　　題山水<lb/>
離家今幾載衣袂染京塵不敢看圖畫青山恐笑人<lb/>
　　練子寧<lb/>
<pb n="KR4h0143_WYG_265-27a"/>
　　　罷直圖<lb/>
草詔下金鑾宫槐白露寒紫騮驕不控明月在闌干<lb/>
　　程本立<lb/>
　　　宿普安<lb/>
漢婦良家子從軍歳月多生來小兒女唱得僰人歌<lb/>
　　　江頭絶句<lb/>
小樹香櫞子疎籬扁豆花人情悲異土物色似吾家<lb/>
　　胡閏<lb/>
<pb n="KR4h0143_WYG_265-27b"/>
　　　題畫松<lb/>
幽人無俗懷寫此蒼龍骨九天風雨來飛騰作神物<lb/>
　　解縉<lb/>
　　　芙蓉<lb/>
木未有芙蓉宛在水中沚若向春風開無人看桃李<lb/>
　　　送人<lb/>
落日照大堤花間聞馬嘶城頭鼓角起相送午門西<lb/>
　　　早朝<lb/>
<pb n="KR4h0143_WYG_265-28a"/>
騘馬五更寒披衣上繡鞍東華天未曉明月滿闌干<lb/>
　　楊士竒<lb/>
　　　邳州城下夜雨<lb/>
薄暮風色寒移舟宿前渚欹枕不成眠孤篷夜來雨<lb/>
　　　夜發清江口<lb/>
日落煙水寒解纜清江渚中夜北風來相送潭州去<lb/>
　　　夾溝遇邑人問家信<lb/>
聞道故郷來辭家今逺近恐有南京書停舟試相問<lb/>
<pb n="KR4h0143_WYG_265-28b"/>
　　　過谷亭<lb/>
明月轉檣竿露下孤篷濕欲繫谷亭舟沙頭風正急<lb/>
　　呉溥<lb/>
　　　自歎<lb/>
去郷三十年顔貌總非昔昨日郷人來相看不相識<lb/>
　　王達<lb/>
　　　題扇<lb/>
葉暗前朝雨花飛昨夜風空山人不見春在緑隂中<lb/>
<pb n="KR4h0143_WYG_265-29a"/>
　　王璲<lb/>
　　　雲林畫<lb/>
羣樹葉初下千山雲半收空亭門不掩禁得幾多秋<lb/>
　　王偁<lb/>
　　　題美人撲蝶圖<lb/>
為惜韶華去春深出繡幃撲將花底蝶秪為妬雙飛<lb/>
　　王恭<lb/>
　　　古鏡<lb/>
<pb n="KR4h0143_WYG_265-29b"/>
寳鏡何年鑄龍紋積暗塵非關磨洗倦恐照白頭人<lb/>
　　　鷓鴣<lb/>
緑樹殘春外雙飛錦翼齊長沙有遷客莫向雨中啼<lb/>
　　曾棨<lb/>
　　　雨後即事<lb/>
片片白鷗鳥看人隊隊飛沙頭莫相認與爾久忘機<lb/>
　　王英<lb/>
　　　題楊補之墨梅圖二首<lb/>
<pb n="KR4h0143_WYG_265-30a"/>
積雪園林暮春光獨滿枝玉人閒對此清淡最相宜<lb/>
斜月轉空齋風清畫角哀横窗見疎影疑有暗香來<lb/>
　　魏驥<lb/>
　　　三月三日雪晴寒甚早起偶成<lb/>
起掃堦前雪寒猶臘盡時貂裘還再擁却負看花期<lb/>
　　呉凱<lb/>
　　　題古木竹石<lb/>
古木封苔潤叢篁被雨滋空山無與伴相結歳寒期<lb/>
<pb n="KR4h0143_WYG_265-30b"/>
新篁翳怪石古木晝隂隂我欲頻來此焚香一鼓琴<lb/>
　　薛瑄<lb/>
　　　舟發辰溪岸<lb/>
岸脚插江深洄潭揺石影舟行若天游妙處心獨領<lb/>
　　　秋夜<lb/>
泠泠碧窗風皎皎疎簾月重門掩秋霜素練擣寒雪<lb/>
　　　荒逕<lb/>
曉行荒逕中瀼瀼草上露日出雲氣收一鳥空中度<lb/>
<pb n="KR4h0143_WYG_265-31a"/>
　　　野市<lb/>
野市二三家柴門傍水斜溪童賣蒲笋歸路不辭賖<lb/>
　　　穆陵關夜雨<lb/>
暝色來逺谷清風動華燭山樓雨聲寒羅幃人獨宿<lb/>
　　于謙<lb/>
　　　春寒<lb/>
逺山猶帶雪淺水未生波花栁無消息春寒可奈何<lb/>
　　　秋意<lb/>
<pb n="KR4h0143_WYG_265-31b"/>
溽暑隨風散微涼趂雨生蕭蕭樹頭葉已解作秋聲<lb/>
　　　秋閨<lb/>
深閨夜勝年刀尺如冰冷縫紉不成眠轆轤響金井<lb/>
　　　惜春<lb/>
無計留春住從教去復來明年花更好只是老相催<lb/>
　　　春曉<lb/>
晝静暖風微簾垂客到稀畫梁雙燕子不敢傍人飛<lb/>
　　　春日登樓<lb/>
<pb n="KR4h0143_WYG_265-32a"/>
栁條如翠線萬縷織春愁遮斷東風路無縁入畫樓<lb/>
　　　偶題<lb/>
倦鳥投林處斜陽在樹枝薄雲收未盡山雨乍晴時<lb/>
　　　春夜<lb/>
長風送華月照我庭前樹宿鳥忽驚飛雙雙背人去<lb/>
　　劉球<lb/>
　　　山居<lb/>
水抱孤村逺山通一徑斜不知深樹裏還住幾人家<lb/>
<pb n="KR4h0143_WYG_265-32b"/>
　　張楷<lb/>
　　　金陵懷古<lb/>
落日滄江雨東風廢苑春莫言三國士猶勝六朝臣<lb/>
　　平顯<lb/>
　　　光霽堂<lb/>
碧雞翠鴻濛夕影到滇水月出金馬東徘徊白雲裏<lb/>
　　施敬<lb/>
　　　巴陽夜泊<lb/>
<pb n="KR4h0143_WYG_265-33a"/>
獨棹三巴夜秋髙片月孤灘聲將客夢萬里下東呉<lb/>
　　　貧樂軒<lb/>
長巻束牛腰簞瓢繫牛角讀書深樹中不知山日落<lb/>
　　鮑仁濟<lb/>
　　　絶句<lb/>
月移階上花露滴階下樹四顧寂無人流螢自來去<lb/>
　　劉績<lb/>
　　　自題詩本<lb/>
<pb n="KR4h0143_WYG_265-33b"/>
幼小工刺繡極知箴綫難秖縁花様古不耐入時看<lb/>
　　錢遜<lb/>
　　　閨思<lb/>
望斷傷春眼湘簾懶上鈎落花深院静鸚鵡對人愁<lb/>
　　韓永<lb/>
　　　詠梅次竹鄰<lb/>
昔訪逋翁宅牆頭露半梢因吟暗香句行過段家橋<lb/>
　　陸徳藴<lb/>
<pb n="KR4h0143_WYG_265-34a"/>
　　　富林春曉<lb/>
旭日始啟旦鳥聲出煙蘿草堂檢春事花落風檐多<lb/>
　　　谿橋曉市<lb/>
石梁雙跨谿虹影倒涵水斜月未墮煙煙中市聲起<lb/>
　　呉髙<lb/>
　　　黄洞山<lb/>
惠陽十萬家采薪皆此處荷葉蓋頭歸知是前山雨<lb/>
　　陳憲章<lb/>
<pb n="KR4h0143_WYG_265-34b"/>
　　　對菊<lb/>
淅淅西風至為秋未有涯江邊聊一醉信手得黄花<lb/>
不落龍山帽何須九日風更煩將小雨向晚洗花叢<lb/>
　　　贈鄺筠巢<lb/>
山中一夜秋老屋居然别丈人不飲酒共坐看明月<lb/>
　　　送劉宗信還增城<lb/>
夜宿黄雲塢秋登碧玉樓歸時一片石見月過羅浮<lb/>
山到鐵橋西青天一角低送君髙處望天與帽簷齊<lb/>
<pb n="KR4h0143_WYG_265-35a"/>
　　　可怡亭<lb/>
此地還成趣庭柯幾度攀亭中人不見月照門前山<lb/>
　　　訪客舟中<lb/>
船中酒多少船尾閣春沙恰到溪窮處山山枳殻花<lb/>
　　　九日<lb/>
霜前淡淡花瓢内深深酒今日陶淵明廬山作重九<lb/>
　　周鼎<lb/>
　　　月夜湖上<lb/>
<pb n="KR4h0143_WYG_265-35b"/>
移舟煙水上吹笛藕花前衣薄露如雨杯空月在天<lb/>
　　　冬夜<lb/>
寳篆沈煙白銀屏燄燭紅不知窗外雪撩亂撥春蟲<lb/>
　　郭登<lb/>
　　　客中春晚<lb/>
逺塞書難寄空庭花自開舊巢雙燕子今歳不曾來<lb/>
　　　春日游山偶成<lb/>
林下扶籐杖溪邊整葛巾春風莫相妬不是折花人<lb/>
<pb n="KR4h0143_WYG_265-36a"/>
　　范澄<lb/>
　　　送别<lb/>
酒盡津鼓喧風生浦帆亂山迴不見君夕陽在沙岸<lb/>
　　童軒<lb/>
　　　春日臥病柬髙仲顯一首<lb/>
紅桃始破顔緑楊已堪把想應城南道日日多車馬<lb/>
　　　湖口夜泊<lb/>
江水匯為澤瀰漫深萬丈山寺晚鳴鐘湖心明月上<lb/>
<pb n="KR4h0143_WYG_265-36b"/>
　　　小孤山<hi>又俗呼為小姑</hi>
秀色眞可餐雲鬟不須理江水濕羅衣芙蓉滿身紫<lb/>
　　　采石懷李白<lb/>
扁舟依采石牛渚浩風波不見錦袍客滿蓬涼月多<lb/>
　　　倚樓<lb/>
愁倚溪樓望還因見月明月明如有約偏照别離情<lb/>
　　　感興一首<lb/>
芳草春來緑閒花雨後紅思君不能見悵望畫樓東<lb/>
<pb n="KR4h0143_WYG_265-37a"/>
　　李應禎<lb/>
　　　東禪寺<lb/>
松杉滿院風豆莢一籬緑不聞車馬喧時有髙人宿<lb/>
　　謝績<lb/>
　　　東浦夜泊<lb/>
日落潮生浦天空月上沙歸舟與飛鳥相趂入蘆花<lb/>
　　張寧<lb/>
　　　南浦停雲<lb/>
<pb n="KR4h0143_WYG_265-37b"/>
不見同心人相思渺雲樹記得别離時却在飛雲處<lb/>
　　　林良花鳥<lb/>
竹樹晚淒淒天寒相傍棲春風疎雨歇飛上畫樓啼<lb/>
　　丘濬<lb/>
　　　客中對月<lb/>
萬里思歸客傷心對月華欲憑今夜影回照故園花<lb/>
　　　中秋有感<lb/>
客裏逢秋景思郷倍愴神依然今夜月不見去年人<lb/>
<pb n="KR4h0143_WYG_265-38a"/>
　　　題扇面小景寄郷友<lb/>
逺樹平連野微雲低度山黄龍青雀艦不似釣舟閒<lb/>
　　湯𦙍勣<lb/>
　　　樵嶺<lb/>
遲日轉輕隂驚風發疎冷何處斧丁丁千山白雲暝<lb/>
　　蔣主忠<lb/>
　　　芙蓉<lb/>
清露下林塘波光淨如洗中有弄珠人盈盈隔秋水<lb/>
<pb n="KR4h0143_WYG_265-38b"/>
　　李東陽<lb/>
　　　吉安府<lb/>
山勢西來斷江流北去平萬家深樹裏聞是吉州城<lb/>
　　　見月<lb/>
野宿秋雲暝溪行曉霧寒歸心與明月夜夜到長安<lb/>
　　　西園秋雨詠苔<lb/>
豈不愛佳客畏人踐我苔西園十日雨三徑不曾開<lb/>
　　　慈恩寺<lb/>
<pb n="KR4h0143_WYG_265-39a"/>
水繞湖邊樹花垂石上藤長來寺前坐不識寺前僧<lb/>
　　　雜畫<lb/>
種樹自何年幽人不知老不愛松色竒只聽松聲好<lb/>
野樹兼天暝山鐘度水遲詩僧不出户頭白少人知<lb/>
入谷聽幽泉依稀隔雲注欲觀泉出時須向雲深處<lb/>
　　謝鐸<lb/>
　　　桃溪<lb/>
淺水難容櫂繁花自作村分明幽絶地不是武陵源<lb/>
<pb n="KR4h0143_WYG_265-39b"/>
　　呉與弼<lb/>
　　　秋曉<lb/>
風來夜枕寒雲生曉窗雨旅思共秋清遥思故山侣<lb/>
　　　道中作<lb/>
微雨已滑途行客未堪住遥問讀書齋正在花深處<lb/>
　　　友人至<lb/>
獨繞煙村來共兹玩雲月細語夜已闌深意殊未歇<lb/>
　　　縱步<lb/>
<pb n="KR4h0143_WYG_265-40a"/>
幽花發清香芳林漲新緑閒聽山中禽更倚籬邊竹<lb/>
　　　宿黄茅潭隔港<lb/>
日夕北風起停橈未有涯横江欣得伴和月宿蘆花<lb/>
　　　大同峽<lb/>
秀峙交翠屏清泠響寒玉谷鳥時一鳴蒼苔此幽獨<lb/>
　　　楊林橋<lb/>
野水平橋路行行霽景開地名時記取他日或重來<lb/>
　　　弋陽道中<lb/>
<pb n="KR4h0143_WYG_265-40b"/>
日短前途逺天寒問宿忙亂雲迷望眼細雨濕行裝<lb/>
　　　黄嵐坑<lb/>
連山桃李開晴光爛如許寧知明日花不有今宵雨<lb/>
　　　宿湖頭<lb/>
野闊雲爭瞑江空雨未休問程須策馬燈火宿湖頭<lb/>
　　俞誥<lb/>
　　　盼項文祥不至舟抵於陵夜泊<lb/>
相去不百里相思愁萬重於陵城下泊夢斷五更鐘<lb/>
<pb n="KR4h0143_WYG_265-41a"/>
　　張徳政<lb/>
　　　送客<lb/>
旅食正蕭條況别知音者空抱流水琴獨立斜陽下<lb/>
　　陳景融<lb/>
　　　荅姚景升<lb/>
露冷催砧杵風髙急鼓鼙登樓回首處目斷塞鴻西<lb/>
　　劉玒<lb/>
　　　秋望<lb/>
<pb n="KR4h0143_WYG_265-41b"/>
天迴黄雲斷林空古木疎遥憐漢庭使千里寄邊書<lb/>
　　魏時敏<lb/>
　　　休息軒<lb/>
亭小貯琴聲池清蘸花影曉日上窗紗幽人夢初醒<lb/>
　　章珍<lb/>
　　　無題<lb/>
溪橋春水生新蒲緑堪把茅屋掩松雲斜陽鳥飛下<lb/>
　　文洪<lb/>
<pb n="KR4h0143_WYG_265-42a"/>
　　　　睡起<lb/>
　寂寞掩林扉東風晝方永睡起落紅多斜陽半樓影<lb/>
　　　黎擴<lb/>
　　　　山茶<lb/>
　葉苦寒摧緑花愁雪妬紅自知榮適晚不敢恨春風<lb/>
　　　　洞庭秋月<lb/>
　湖上清秋夜扁舟泛碧波紫簫吹不斷無柰月明何<lb/>
　　　王寛<lb/>
<pb n="KR4h0143_WYG_265-42b"/>
　　　　解任歸書草萍驛<lb/>
　三月草萍驛風花㸃客衣春山啼杜宇也道不如歸<lb/>
　　　張鎬<lb/>
　　　　為李景陽題便面<lb/>
　髙樹落涼隂幽溪漾晴碧山雨夜來多苔痕上磯石<lb/>
　<lb/>
　<lb/>
御選明詩巻九十六<lb/>
</p>
<p>
</p>
  </div>
</body>
</text>
</TEI>
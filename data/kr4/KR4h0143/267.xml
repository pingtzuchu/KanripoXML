<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_267-1a"/>
　欽定四庫全書<lb/>
御選明詩巻九十八<lb/>
　　五言絶句三<lb/>
　　　謝承舉<lb/>
　　　　泊清溪<lb/>
　夜泊清溪岸臨流發嘯歌浪髙風力𦂳江闊月明多<lb/>
　　　　南浦<lb/>
　江流入南浦浦上有髙亭日日送行客年年芳草青<lb/>
<pb n="KR4h0143_WYG_267-1b"/>
　　　　題畫<lb/>
　悠然值林叟忘機坐日西灘聲與人語相逐下前溪<lb/>
　　　　蕭山<lb/>
　岸帶青桑浦江環緑篠灣小航留不住日暮過蕭山<lb/>
　　　　史諫議園亭雜詠<lb/>
　　　　　玉芝<lb/>
　甪里舊餐餘化石頗竒古恥入丞相莊移來司諫圃<lb/>
　　　　　辛夷<lb/>
<pb n="KR4h0143_WYG_267-2a"/>
紫粉蘸毫端似為不平發花神寂無言書空常咄咄<lb/>
　　　　水仙<lb/>
楚楚拂涼颸娟娟挹秋露誰招洛神魂來乞陳王賦<lb/>
　　　　桐井<lb/>
賔來轄可投吟餘茗可煮山翁詩夢醒石䦨響秋雨<lb/>
　　　　蒲石<lb/>
仙人住蓬瀛涼雨洗瘦骨雨晴山月來清風生緑髮<lb/>
　　　　蓮塘<lb/>
<pb n="KR4h0143_WYG_267-2b"/>
望望水晶宫翠蓋迎仙姊中有蕩舟人誤觸鴛鴦起<lb/>
　　　　萱<lb/>
東風不解愁長信春光老宫娥已白頭尚折宜男草<lb/>
　　　題畫<lb/>
燕雀隨風翻蛟龍逆潮上扁舟欲渡難横江拍天浪<lb/>
天遥征雁疎海闊濳龍睡野埭客來稀孤亭倚寒吹<lb/>
月墮江欲吞風停波不動髙眠天作幃慣與鷗同夢<lb/>
　　　送戈用周回滇五絶句<lb/>
<pb n="KR4h0143_WYG_267-3a"/>
送君出南郭江城春正明重煙暗花栁何處滇南程<lb/>
江水從西來是君歸去路相思逐水波日夜向東注<lb/>
樹色迷浦沙蘋香静湘水幽思懐騷人微音動哀徵<lb/>
逺望碧雞山金馬障其左鄉心不可羈夢裏芙蓉朶<lb/>
含悲弔屈平壯心懷馬援香芷生滄洲銅柱倚荒甸<lb/>
　　金鑾<lb/>
　　　有懷<lb/>
悵望隔江雲春來不見君歌聲與流水俱在夢中聞<lb/>
<pb n="KR4h0143_WYG_267-3b"/>
　　　銀河<lb/>
月出影漸沒夜深光倍明鵲毛看又盡塡到幾時平<lb/>
　　程誥<lb/>
　　　琵琶亭<lb/>
殘照皋亭夕秋風旅雁飛琵琶千載恨淚滿逐臣衣<lb/>
　　　詠史<lb/>
易水長虹白將軍首入秦荆軻無劔術不是報讐人<lb/>
　　　雒下逢汪子明<lb/>
<pb n="KR4h0143_WYG_267-4a"/>
我行西入秦驅車雒陽陌相逢故鄉親況是東歸客<lb/>
　　　𤓰州送鮑世重<lb/>
沙上問歸帆日暮北風起遥看一片雲飛度江南水<lb/>
　　　市汊驛下阻風<lb/>
江干日色黄北風怒不已君看上水船一日三百里<lb/>
　　傅汝舟<lb/>
　　　月下<lb/>
月明坐空山不覺石苔冷猿嘯搖藤蘿亂我松桂影<lb/>
<pb n="KR4h0143_WYG_267-4b"/>
　　程佳<lb/>
　　　獨坐<lb/>
空館寂無人摵摵鳴木葉乍疑風雨聲忽見當窗月<lb/>
　　陳璽<lb/>
　　　斑鳩<lb/>
香禽自何處共立枝頭語喚起曉耕人西疇足春雨<lb/>
　　馬駢<lb/>
　　　曉行<lb/>
<pb n="KR4h0143_WYG_267-5a"/>
明河欲西垂樹杪大星落隱隱逺煙消霜天一聲角<lb/>
　　　村獵<lb/>
隴斷沙痕淺山空月色孤歸來夜將午射得紫髯狐<lb/>
　　呉夔<lb/>
　　　山居即事<lb/>
颯颯樹頭風山犬吠不已呼童啟柴扉明月照谿水<lb/>
　　汪生民<lb/>
　　　避雨山寺<lb/>
<pb n="KR4h0143_WYG_267-5b"/>
偶逐荷鋤入松關犬吠頻山僧買藥去風雨自留人<lb/>
　　程節<lb/>
　　　賣花吟<lb/>
妝罷幽閨坐門前叫賣花春光用錢買那得到貧家<lb/>
　　鄭崑<lb/>
　　　青山<lb/>
把酒對崔嵬青山顔亦開吾嗟不如女曾見古人來<lb/>
　　木公恕<lb/>
<pb n="KR4h0143_WYG_267-6a"/>
　　　覽鏡<lb/>
借覽青銅鏡香匳出繡㰍喜看今日面不改舊時紅<lb/>
　　　病起<lb/>
臨曉新梳髮呼兒捲幔紗平生行樂慣病起即看花<lb/>
　　　江村<lb/>
江上層雲合村村結暮隂漁燈半明滅風雨葦花深<lb/>
　　張時徹<lb/>
　　　廬山<lb/>
<pb n="KR4h0143_WYG_267-6b"/>
暗室生雲葉靈巖吐石膏何人吹玉笛縹緲落青濤<lb/>
　　李舜臣<lb/>
　　　徐錦衣西園<lb/>
暖日紅芳樹晴煙碧小溪春風二三月定有好禽啼<lb/>
　　髙叔嗣<lb/>
　　　延津縣立春<lb/>
征路目纔㡬客心遽已煩春風花鳥處回首憶田園<lb/>
　　　至蘇門山<lb/>
<pb n="KR4h0143_WYG_267-7a"/>
空山暑氣少臨水夏雲多照影人將老愁心在夕波<lb/>
　　　交城縣壁<lb/>
汲黯匡君意顔延出守情憑髙無處語寒日下孤城<lb/>
　　陸粲<lb/>
　　　秋水亭<lb/>
夷門秋水亭梁王古臺下臺前舊堤路盡日無車馬<lb/>
　　田汝成<lb/>
　　　韶州<lb/>
<pb n="KR4h0143_WYG_267-7b"/>
河戍寒依浦村氓晝掩關隔山明野燒云是小溪蠻<lb/>
　　趙時春<lb/>
　　　早起偶書<lb/>
獨卧聽晨喧攬衣欲遽起院静不聞人鳥啼深樹裏<lb/>
　　　罌粟<lb/>
罌粟花如錦開時蝶滿枝明朝零落盡惆悵暮春時<lb/>
　　馮恩<lb/>
　　　石湖對雨<lb/>
<pb n="KR4h0143_WYG_267-8a"/>
緑水緑於染青山青欲流一飛洞庭雨萬樹盡生秋<lb/>
松煙結暝翠竹雨助秋寒空壑流雲滿鐘聲杳欲殘<lb/>
　　　題扇<lb/>
山色和雲暝松隂間竹疎隔巖啼鳥處疑是子雲居<lb/>
　　　西宫月<lb/>
長安生素月流采媚朝陽一照西宫去淒清若有霜<lb/>
　　羅洪先<lb/>
　　　獨坐<lb/>
<pb n="KR4h0143_WYG_267-8b"/>
數月不出户庭前多夕隂閒看芳樹色一倍舊年深<lb/>
　　　山中雜詩<lb/>
問我家何在山深多白雲巖前飛瀑下對語不相聞<lb/>
　　唐順之<lb/>
　　　梅塢<lb/>
層冰結平川積雪埋髙樹無處寄幽情但到梅花塢<lb/>
　　　㑹逺樓<lb/>
層樓對迴溪溪邊草新緑不是傷春人聊騁千里目<lb/>
<pb n="KR4h0143_WYG_267-9a"/>
　　　迎仙館<lb/>
空齋寂無人草木自森蔚不因羽客遊安得有雲氣<lb/>
　　　山池<lb/>
百泉自奔注更不費疏鑿雨歇天氣清臨池看洗鶴<lb/>
　　　松關<lb/>
月出照松關松隂正滿地恐有山僧歸終衣不須閉<lb/>
　　　筠徑<lb/>
面面隔深竹茅齋在何處遥聞犬吠聲試從此路去<lb/>
<pb n="KR4h0143_WYG_267-9b"/>
　　陳子文<lb/>
　　　夜泊皖城村舎<lb/>
孤舟夜泊初逺寺疎鐘起茅屋兩三間懸燈深樹裏<lb/>
　　王糓祥<lb/>
　　　水仙<lb/>
瑶環月下來翠帶風中舉胡然洛浦神胡然漢濵女<lb/>
　　蔡靉<lb/>
　　　暮春逢郭樂泉二首<lb/>
<pb n="KR4h0143_WYG_267-10a"/>
結廬在中林因以消塵慮碁枰與酒斚幽人自來去<lb/>
訪友前溪上花落如紅雨習習清風來談𤣥坐芳樹<lb/>
　　　題胡止菴畫<lb/>
大雪滿天涯山中只一家前溪有髙士邀我看梅花<lb/>
　　周顯宗<lb/>
　　　宿安平驛<lb/>
湖静冰初合人喧市晚收夜深誰共語寒月獨登樓<lb/>
　　莊一俊<lb/>
<pb n="KR4h0143_WYG_267-10b"/>
　　　小居<lb/>
雀飲硯池水蝶翻菜圃花雖非髙士宅終是野人家<lb/>
　　范欽<lb/>
　　　東歸次錢唐先寄弟<lb/>
月落天將曙風髙浪欲層夜來春草夢先已度西陵<lb/>
　　蘇志皋<lb/>
　　　盱眙山館<lb/>
山館雨初歇村園菜正肥摘花引寒蝶冉冉過籬飛<lb/>
<pb n="KR4h0143_WYG_267-11a"/>
　　周復俊<lb/>
　　　憩白沙驛<lb/>
且避黄牛險攜車就白沙相逢芳草路任意看桃花<lb/>
　　　渡淮河<lb/>
衰草深苔徑微瀾盡日流西風捲殘葉飛上木蘭舟<lb/>
　　馮汝弼<lb/>
　　　夜發天津<lb/>
明月天津岸孤帆水底明北來新鴈至仿彿自神京<lb/>
<pb n="KR4h0143_WYG_267-11b"/>
　　王畿<lb/>
　　　登西天目<lb/>
早起登山去芒鞵結束牢但令雙足健不怕萬峰髙<lb/>
　　　陳同甫舟中燕集次卓小仙韻<lb/>
春風雙眼開落日孤帆去相對黙無言悠悠渺雲樹<lb/>
　　白恱<lb/>
　　　惜春次呉侍御亞夫<lb/>
忽訝春光轉春山静獨過鳥聲啼不歇無那落花何<lb/>
<pb n="KR4h0143_WYG_267-12a"/>
　　劉繪<lb/>
　　　賞花送客遊江南<lb/>
喧笑攀花㑹悲歌悵别期明年賞花處只恐動春思<lb/>
　　　池上梨花<lb/>
裊霧香魂暗淩波素質嬌可憐流雪影半逐杏煙消<lb/>
　　陸師道<lb/>
　　　秋夜獨坐<lb/>
寂寂復寥寥寒燈掛環堵犬吠何處村蟲喧今夜雨<lb/>
<pb n="KR4h0143_WYG_267-12b"/>
　　殷邁<lb/>
　　　棲雲樓晏坐效寒山偈<lb/>
春隂蔽幽齋朝來始和霽春風悠然來花雨滿庭際<lb/>
對雨千峰静看山百慮輕昨宵明月夜露地白雲生<lb/>
　　何遷<lb/>
　　　萬松菴<lb/>
青林千尺隂覆此山中閣月出不逢人門前松子落<lb/>
　　李時行<lb/>
<pb n="KR4h0143_WYG_267-13a"/>
　　　旅思<lb/>
寒月下疎桐清霜醉晚風客心元自冷不是為秋風<lb/>
　　趙釴<lb/>
　　　白龍潭<lb/>
白龍水底眠猶放雲光入有時化作人獨向峰頭立<lb/>
　　　古藤洞<lb/>
古藤生洞口不遣遊人入酌酒坐藤隂飛泉忽相及<lb/>
　　　題秋亭畫<lb/>
<pb n="KR4h0143_WYG_267-13b"/>
亭臯木葉黄露滴瑶階濕坐待月華生捲簾放秋入<lb/>
　　朱曰藩<lb/>
　　　廣心樓絶句為楊升菴賦<lb/>
樓西鸚哥樹單棲鐵鸚哥兒童作蠻語花鳥入滇歌<hi>雲南</hi>
<hi>名伯勞曰鐵鸚哥</hi>
　　　舟行<lb/>
渌水平如鏡芙蓉媚逺天時聞采菱曲唱近使君船<lb/>
　　楊巍<lb/>
<pb n="KR4h0143_WYG_267-14a"/>
　　　春日南墅讌集<lb/>
南郭春偏好留人到夕陽風吹山鳥語花落酒杯香<lb/>
　　楊繼盛<lb/>
　　　苦冷<lb/>
凍日摧寒色狂風送冷塵漫愁衣服薄眼底是陽春<lb/>
　　彭輅<lb/>
　　　送祝學博之當塗<lb/>
姑孰城頭月常邀采石雲山齋看不厭聊以贈夫君<lb/>
<pb n="KR4h0143_WYG_267-14b"/>
　　周思兼<lb/>
　　　題畫<lb/>
逺渚蒹葭滿孤村風雨多明朝江上路誰在酒船過<lb/>
　　傅夏器<lb/>
　　　秋興<lb/>
夏盡炎薫解火微涼露飛開窗通月色巻幌引螢歸<lb/>
　　徐學謨<lb/>
　　　題陳道復畫折枝巻<lb/>
<pb n="KR4h0143_WYG_267-15a"/>
　　　　碧桃花<lb/>
豔不争春麗香惟與露含小姬沾醉後寂寂倚清酣<lb/>
　　　　茉莉花<lb/>
露氣集芳叢千頭趁晚風淡妝宜小摘鬢嚲玉玲瓏<lb/>
　　　與諸文學酌沈廷望二絶句<lb/>
索酒到西鄰泠然孤興發夜飲復厭厭林端露微月<lb/>
清鬟何處來遶座歌聲起摩挲諸少年燈前作秋喜<lb/>
　　　為人題竹贈楊博士<lb/>
<pb n="KR4h0143_WYG_267-15b"/>
水墨淋漓處清風漾輕碧相遺比琅玕掩映寒氊色<lb/>
　　黄甲<lb/>
　　　夏日山齋<lb/>
雨添春水漫溪上鱖魚肥月出僧因過船歸鵲正飛<lb/>
　　李蓘<lb/>
　　　石室<lb/>
連日深山雪春寒撲巖塢石室不關門風枝滴殘雨<lb/>
　　　題畫二首<lb/>
<pb n="KR4h0143_WYG_267-16a"/>
春水流何逺春雲煖故饒栁邊雙燕子時觸最長條<lb/>
涓涓石瀨鳴兩兩江鴛語回溪無人來桃花照春渚<lb/>
　　季科<lb/>
　　　曲水亭<lb/>
飛瀑雲中響清觴石上浮蘭亭還我輩不減晉風流<lb/>
　　姚汝循<lb/>
　　　半峰禪院遲同遊諸君<lb/>
策杖款禪扃垂藤交古路却顧後來人蒼蒼隔煙霧<lb/>
<pb n="KR4h0143_WYG_267-16b"/>
　　沈奎<lb/>
　　　富春<lb/>
雨後衆山青汀邊雙鳥白挂帆趁西風遥看富春驛<lb/>
　　張祥鳶<lb/>
　　　村居雜興次潘百愚先生韻<lb/>
屛居湖上村相攜塵外侣看竹過鄰家不問誰為主<lb/>
湖上看青山山影湖中倒湖光澹若空山色青未了<lb/>
　　申時行<lb/>
<pb n="KR4h0143_WYG_267-17a"/>
　　　題畫<lb/>
　　　　雪梅<lb/>
瓊樹發寒葩紅英敷宿植堪憐冰雪姿況有陽春色<lb/>
　　　　桂梅<lb/>
金粟逺飄香霜枝寒吐萼相將領素秋不用悲搖落<lb/>
　　穆文熙<lb/>
　　　俯谿臺<lb/>
髙臺勢崒嵂下瞰清流水横水跨石梁宛若飛虹起<lb/>
<pb n="KR4h0143_WYG_267-17b"/>
　　林如楚<lb/>
　　　倦遊<lb/>
野館花空發江城鳥亂啼倦遊春色裏斜日竹林西<lb/>
　　陳文燭<lb/>
　　　送别<lb/>
落日青絲騎西風白苧詞廣寧門外栁折盡向南枝<lb/>
　　胡涍<lb/>
　　　梅<lb/>
<pb n="KR4h0143_WYG_267-18a"/>
隴上春風生江梅幾枝發仙人坐吹簫飛墮一樓月<lb/>
　　許僴<lb/>
　　　西砰路<lb/>
蒼蒼古木中夕陽忽已晚隔浦聞雞鳴人家知不逺<lb/>
　　皇甫涍<lb/>
　　　鍾吾驛晚思<lb/>
遙山白雲外古驛青林端惆悵川鳥盡蒼然多暮寒<lb/>
　　皇甫汸<lb/>
<pb n="KR4h0143_WYG_267-18b"/>
　　　題美人蕉<lb/>
帶雨紅妝濕迎風翠袖翻欲知心不巻遲暮獨無言<lb/>
　　　梅花水仙<lb/>
弄影俱宜水飄香不辨風霓裳承舞處長在月明中<lb/>
　　　題茉莉二首<lb/>
萼密聊承葉藤輕易繞枝素華堪飾鬘爭趁晚妝時<lb/>
香慣臨風細花偏映日生若將人試擬小玉定齊名<lb/>
　　馮惟健<lb/>
<pb n="KR4h0143_WYG_267-19a"/>
　　　姑孰道中三首<lb/>
獨眠山館夜微鐘度溪口牽帷語僕夫起視天霽否<lb/>
煙起樹色暝水生江岸仄夜來别故人風雨最蕭瑟<lb/>
𠖇𠖇雨不絶嚦嚦啼征鴻寒江烟霧裏小艇一漁翁<lb/>
　　髙啓<lb/>
　　　山行<lb/>
欲訪山中人未識山中路茅屋漏疎林蒼蒼但煙霧<lb/>
　　蘇潢<lb/>
<pb n="KR4h0143_WYG_267-19b"/>
　　　寫蘭寄王湘雲<lb/>
幽蘭兩三花寫在齊紈扇寄語女校書秋來心莫變<lb/>
　　張鳯翼<lb/>
　　　蟬<lb/>
抱葉微沾露臨風響遏雲偶然鳴木末非欲使人聞<lb/>
　　李攀龍<lb/>
　　　寄登宗秀才茂登池亭<lb/>
窗中采蓮舟落日菱歌起坐見浣紗人紅顔照秋水<lb/>
<pb n="KR4h0143_WYG_267-20a"/>
　　　戲呈郭子坤二首<lb/>
家有秦臺女青雲路不遥但愁明月夜天上喚吹簫<lb/>
丹竈㡬時開妝成倚鏡臺不須嗔竊藥本是月中來<lb/>
　　王世貞<lb/>
　　　衞河四首<lb/>
河流曲曲轉十里還相喚那比下江船揚帆忽不見<lb/>
十五誰家女紅妝嬌自多低頭浣衣坐不解聽呉歌<lb/>
人家半侵河屋後曬漁網夜深喚小婦篝燈聽波響<lb/>
<pb n="KR4h0143_WYG_267-20b"/>
人云風波惡風波信自惡生長在家鄉那得容華落<lb/>
　　　閨恨<lb/>
興慶坊前栁蕭郎手自栽藏鴉今漸穩只是不歸來<lb/>
　　　江口<lb/>
江口安檣處孤舟盡日停秋雲無限好只傍蔣山青<lb/>
　　　教坊婦<lb/>
小拂乾紅袖新聲十四絃不知頭已白猶唱想夫憐<lb/>
　　　道過一嶺曰米花邨其名頗雅因成一絶<lb/>
<pb n="KR4h0143_WYG_267-21a"/>
夾溪黄葉路三户米花邨車馬須臾事寒山日掩門<lb/>
　　謝榛<lb/>
　　　東園春感<lb/>
落花風不定終日亂芳塵昔醉故園酒寧知愁暮春<lb/>
春草青猶短牽愁爾許長天涯白首客獨立㡬斜陽<lb/>
　　　懷鄒子序<lb/>
渺渺太湖水湖中多鯉魚故人時把釣應有北來書<lb/>
　　　遊天壇山<lb/>
<pb n="KR4h0143_WYG_267-21b"/>
偶逢雙玉童相引躡雲去犬吠洞開開山花最深處<lb/>
　　　初春夜酌樗菴處士書齋<lb/>
客子燈前酒梅花雪後天不須横玉笛春意滿山川<lb/>
　　　春栁<lb/>
嫩色含輕雨柔絲弄早春昬鴉棲欲定腸斷未歸人<lb/>
　　　潞陽曉訪馮員外汝言二首<lb/>
海日上孤帆山雲交雜樹美人方曉眠更在林深處<lb/>
野闊早霜明林空涼吹動一犬吠人來松窗破秋夢<lb/>
<pb n="KR4h0143_WYG_267-22a"/>
　　　春雪登樓<lb/>
天垂樓外雲雪變城中樹何處不春寒鴉啼又飛去<lb/>
　　　東園秋懷二首<lb/>
地僻有長松鶴閒非短翮落落丈夫志白頭㡬人識<lb/>
天寒聞落木葉葉是鄉愁敲窗作風雨不減去年秋<lb/>
　　　秋閨<lb/>
目極江天逺秋霜下白蘋可憐南去雁不為倚樓人<lb/>
　　梁有譽<lb/>
<pb n="KR4h0143_WYG_267-22b"/>
　　　東林寺前作二首<lb/>
山色斜依寺江流曲抱村時有山僧出殘陽獨掩門<lb/>
寒日照流水晚風吹古樹遥聽暮鐘聲依依度江去<lb/>
　　　秋夜雨中過黎氏山房<lb/>
瑤琴不復理空餘山水情棄置石牀上風來時一鳴<lb/>
　　宗臣<lb/>
　　　寄陸子<lb/>
白鷺三洲逺青山萬樹低相思惟夢到夜夜鳯臺西<lb/>
<pb n="KR4h0143_WYG_267-23a"/>
　　　郊行<lb/>
並馬出春城摇鞭一相語楊栁遍西湖應從何處去<lb/>
　　　聞雁憶弟子培<lb/>
秋雨千峰散寒雲萬里開不知天際雁㡬日故園來<lb/>
　　　題畫<lb/>
山徑度青波石門遲白日客到不披衣春風理瑶瑟<lb/>
　　　夜立<lb/>
秋風天外聲明月江中影幽人把桂枝露下衣裳冷<lb/>
<pb n="KR4h0143_WYG_267-23b"/>
　　徐中行<lb/>
　　　活水池<lb/>
池分襄漢水岸夾武陵花但得髙陽侣寧須問習家<lb/>
　　　次劉明府宴二大參松雪菴韻二首<lb/>
樹古苔痕厚山秋黛色增穿雲鐘報客坐石鳥窺僧<lb/>
雙星天目來九月雲林宿禪房秋興多題詩遍青竹<lb/>
　　呉國倫<lb/>
　　　過七盤嶺<lb/>
<pb n="KR4h0143_WYG_267-24a"/>
驅馬度層嶺馬鳴知轗軻欲舒千里足其奈七盤何<lb/>
　　　落梅歎<lb/>
忽忽春無力梅花作雪飛誰能萬里外聞笛不思歸<lb/>
　　汪道昆<lb/>
　　　石林<lb/>
落日石林西林中擁煙霧樵歌何處郎猶記來時路<lb/>
　　　二弟園中合歡杏子<lb/>
纍纍酣獨樹兩兩結同心好去投青帝春來薦上林<lb/>
<pb n="KR4h0143_WYG_267-24b"/>
　　汪道貫<lb/>
　　　題扇<lb/>
落日照前溪倒影映紅樹幽人不出山白雲自來去<lb/>
　　　煙梅<lb/>
青靄春籠樹花枝巧耐寒神人在姑射只隔絳紗看<lb/>
　　張九一<lb/>
　　　大隱園六景為曹大參賦<hi>録二首</hi>
　　　　苔堦<lb/>
<pb n="KR4h0143_WYG_267-25a"/>
髙卧謝喧紛苔蘚青如積細雨啟柴扉空堦散鳥跡<lb/>
　　　　栁堤<lb/>
斜日將嫩栁黄金嬌欲滴堤上散髮人間來一吹笛<lb/>
　　　池亭對雨示舍弟見甫<lb/>
春歸草木青雲白山川曉微雨夜深來寒聲在空沼<lb/>
　　　雪夜示見甫弟<lb/>
流霞滿空庭幽篁時自語但見落花來不見花開處<lb/>
　　盧柟<lb/>
<pb n="KR4h0143_WYG_267-25b"/>
　　　山雨五首<hi>録四首</hi>
日落石窗時林花起幽色不敢窺蛟龍雨昬潭影黒<lb/>
朝看山作雲暮看山作雨幽人期不來踟躕望江樹<lb/>
峽雨晝不絶暝煙沉孤嶂徘徊山中人苔蘚生衣上<lb/>
門前黄岡陂能長青琅玕夜來溪雨惡流作白石灘<lb/>
　　李先芳<lb/>
　　　醉中偶成<lb/>
小院草盈尺清砧月一鈎酒酣眠露下河漢向人流<lb/>
<pb n="KR4h0143_WYG_267-26a"/>
　　　客夜<lb/>
空牀坐淒清佳人渺何許不省是他鄉依依夢中語<lb/>
　　　圓覺寺晚坐<lb/>
片片歸林鳥微微出寺鐘僧門掩秋色明月在髙松<lb/>
　　　閨情<lb/>
月宇開天鏡髙樓試晚妝秋風吹桂樹雙燕語雕梁<lb/>
　　　江雨<lb/>
西山帶雨痕南浦生秋草煙中樹若薺波上舟如鳥<lb/>
<pb n="KR4h0143_WYG_267-26b"/>
　　呉維嶽<lb/>
　　　晨詣玉華山摘桂花口占<lb/>
淩晨採花遊蕭然遇山雨登閣啟雙扉新泉響何處<lb/>
　　　江上<lb/>
淒淒江路風曖曖逺村樹愛殺鳴榔人長歌入煙霧<lb/>
　　歐大任<lb/>
　　　朝漢臺懷古<lb/>
甌駱猶歸粤河山尚隔秦誰令南海尉終作漢藩臣<lb/>
<pb n="KR4h0143_WYG_267-27a"/>
　　黎民表<lb/>
　　　友芳橋<lb/>
隔浦風煙暗桃花自不迷壺觴憐小阮時向竹林攜<lb/>
　　魏允中<lb/>
　　　詠柏<lb/>
孤立殊不移四時空翠積直愁枝漸髙插破秋雲碧<lb/>
　　　詠竹<lb/>
借問數根竹㡬時能長成憑將截作管吹出鳯凰聲<lb/>
<pb n="KR4h0143_WYG_267-27b"/>
　　　客夜聞歌<lb/>
如何清夜曲偏向旅人喧黄鳥春風外悠悠憶故園<lb/>
　　　夜行<lb/>
一片泥滑滑縱横荆棘樹月暗少人行前村不知路<lb/>
　　胡應麟<lb/>
　　　胥口<lb/>
落日溪水寒漾舟殊未已西泠何處村望望茶煙起<lb/>
　　　寄江蘺館<lb/>
<pb n="KR4h0143_WYG_267-28a"/>
朝夢江蘺開夜夢江蘺落如何二十年不到江蘺閣<lb/>
　　顧聞<lb/>
　　　夜泊崔鎭聞笛<lb/>
雲落清河夜天横片月涼江樓莫吹笛明日更山陽<lb/>
　　鄧遷<lb/>
　　　感秋<lb/>
白露下亭臯涼風吹綺陌一夕芙蓉花紅芳變瑤碧<lb/>
　　馮行可<lb/>
<pb n="KR4h0143_WYG_267-28b"/>
　　　春雨<lb/>
春雲欲作雨浮浮山帶生卧聽芭蕉上蕭蕭一夜聲<lb/>
　　　空濤閣<lb/>
松靄鬰空青抱膝恣𤣥想一派濤聲來秋風起閣上<lb/>
　　　題倪元鎭小景<lb/>
孤嶼媚清漣寒煙帶林薄庭空不見人一徑幽花落<lb/>
　　許邦才<lb/>
　　　盈口夜泊<lb/>
<pb n="KR4h0143_WYG_267-29a"/>
三日北風怒孤舟泊寒浦鄉夢苦難著瀟瀟滿江雨<lb/>
　　陳所有<lb/>
　　　草堂<lb/>
草堂在西林露頂避溽暑客來剥啄聲葛巾不知處<lb/>
　　邵圭潔<lb/>
　　　桃葉渡<lb/>
妾生如桃花根葉相綢繆隔江喚欲渡江闊使郎愁<lb/>
　　黄尚質<lb/>
<pb n="KR4h0143_WYG_267-29b"/>
　　　采茶女<lb/>
結束烏椎髻攜筐去采茶歸逢鄰女笑也插杜䳌花<lb/>
　　潘緯<lb/>
　　　上渡<lb/>
渡頭風雨急橋斷夜來水時有喚舟人招招者誰子<lb/>
　　　松石臺<lb/>
倚松踞磐石無伴坐亦好不信石無塵松風與灑埽<lb/>
　　　漂母祠<lb/>
<pb n="KR4h0143_WYG_267-30a"/>
曾謂千金意能酬一飯恩往來人下拜猶是為王孫<lb/>
　　呉承恩<lb/>
　　　秋夕<lb/>
竹火煎茶寺菱歌載酒航人間秋夕好第一是錢唐<lb/>
　　施漸<lb/>
　　　南山隈<lb/>
一因揺落後悵望秋天空向晚尋歸徑村村夕照中<lb/>
　　　網集潭<lb/>
<pb n="KR4h0143_WYG_267-30b"/>
朝向湖上去暮從湖上歸漁家自成市曬網及斜暉<lb/>
　　　竹房<lb/>
寂寂春窗下惟餘修竹隂忽聞人共語送客出深林<lb/>
　　陳鶴<lb/>
　　　寫山水<lb/>
夜來風雨惡落葉打柴關曉起敞溪閣乳雲猶在山<lb/>
　　吕時臣<lb/>
　　　再經鍾吾懷許兵馬<lb/>
<pb n="KR4h0143_WYG_267-31a"/>
去日黄河邊水深不可渡故人久不回今作行人路<lb/>
　　沈明臣<lb/>
　　　睡起<lb/>
睡起當窗坐逺山侵竹斜竹西官路口一騎入林花<lb/>
　　　題長輿畫<lb/>
近水晚逾碧逺山秋未黄夕陽寒滿地松影落衣裳<lb/>
　　　竹西村<lb/>
蕭條苦竹西沿溪㡬家住日暮起墟煙蒼蒼出髙樹<lb/>
<pb n="KR4h0143_WYG_267-31b"/>
　　　梁王臺<lb/>
日落梁王臺臺空映江水江水流不流只在鐘聲裏<lb/>
　　　江夜<lb/>
起坐並汀花空江月自華一帆深夜渡分月過前沙<lb/>
　　　春盡日劉道士房<lb/>
偶逢春盡日飲酒到斜陽再過丹房裏青山酒更香<lb/>
　　　中峰寺<lb/>
樓閣翠微間鐘聲白雲裏尋僧秋日遲落葉行數里<lb/>
<pb n="KR4h0143_WYG_267-32a"/>
　　　浣紗石<lb/>
不見浣紗人空留浣紗石石邊春草痕想見羅裙色<lb/>
　　陳淳<lb/>
　　　畫梅<lb/>
風引上春香雪弄南枝色為有惜花心樓中莫吹笛<lb/>
　　岳岱<lb/>
　　　題畫<lb/>
暮色起郊墟牛羊識歸路牧童無枕簟但鋪明月卧<lb/>
<pb n="KR4h0143_WYG_267-32b"/>
　　方學箕<lb/>
　　　劉愼吾贈石<lb/>
怪石從何得玲瓏自可憐感君同白璧置我小窗前<lb/>
　　呉錦<lb/>
　　　送金伯謙北行<lb/>
浮雲西北征客心渾不住到日屬秋深寒生灞陵樹<lb/>
　　顧源<lb/>
　　　雜題三首<lb/>
<pb n="KR4h0143_WYG_267-33a"/>
春水織文穀春花散雲錦壁上松蘿揺時見猿來飲<lb/>
晨登蒼崖巓夕息蒼崖足手把青松枝坐看春禽浴<lb/>
遶屋多叢樹蛩聲入曉窗此時心似水殘月照明釭<lb/>
　　李敏<lb/>
　　　春曉<lb/>
草閣臨春浦蓬扉驚曙鴉水明殘夜月雲傍隔溪花<lb/>
　　　發盤塘<lb/>
朝發盤塘㘭夕望平陽郭江空雨𠖇𠖇無風客帆落<lb/>
<pb n="KR4h0143_WYG_267-33b"/>
　　陸九州<lb/>
　　　半山<lb/>
山深翠微寒飛花亂如雨輕風抽布帆落日在髙樹<lb/>
　　張文介<lb/>
　　　醉醒口號<lb/>
夜分醉微醒山樓半銜月閨人猶未眠月底看蠶葉<lb/>
　　趙綱<lb/>
　　　寄洛陽李五秀才<lb/>
<pb n="KR4h0143_WYG_267-34a"/>
未得呉公薦空憐賈誼才年年三月裏相憶看花來<lb/>
　　　西郊<lb/>
山關啟翠微霜鐘自晨夕花裏一僧來泠泠振金䇿<lb/>
　　王叔承<lb/>
　　　鳴玉園雜景二首<lb/>
　　　　魚扈<lb/>
山童報新水沒到櫻桃樹雙飛跋扈魚衝散落花去<lb/>
　　　　硯洗<lb/>
<pb n="KR4h0143_WYG_267-34b"/>
鸜鵒洗清泉細眼開春曉金魚吹墨花黒却浮萍草<lb/>
　　　荅陳濟之雪中見寄<lb/>
暮雪搖空江美人隔煙水門外寄書人蘆花裹雙鯉<lb/>
　　　濟之怪余久歸賦雜言解嘲二首<lb/>
白苧含閨怨呉蠶五月空但知桑葉緑不識茜花紅<lb/>
梁鴻無好興歸及采桑時媿汝張京兆朝朝畫翠睂<lb/>
　　　晚渡西湖<lb/>
西湖宜晚渡趁得采蓮船越女嬌呉客搴衣再索錢<lb/>
<pb n="KR4h0143_WYG_267-35a"/>
　　　雨後雜興三首<lb/>
秋雨欲浮村青螺上牀脚日出過東鄰船頭繫籬落<lb/>
野水平溪橋波翻蓼花亂斫竹編青籃門前開蟹籪<lb/>
溪娃逐晚涼雙雙戲簷底笑入豆花棚燒燈尋絡緯<lb/>
　　　益卿簡寄家兄酒錢志感<lb/>
異姓憐兄弟天涯寄酒錢急難那得汝我媿鶺鴒篇<lb/>
　　　觀音巖訊蘇道人適山頭虎過<lb/>
層巖飛茗煙道人正髙坐牧童折山花笑指神虎過<lb/>
<pb n="KR4h0143_WYG_267-35b"/>
　　黄姬水<lb/>
　　　四十八渡<lb/>
武溪多野涉一日四十八入水人脛寒登崖馬蹄滑<lb/>
　　王穉登<lb/>
　　　清口驛阻雨<lb/>
小驛官無馬扁舟客有星淮南芳草色望見隔河青<lb/>
　　　冷泉亭<lb/>
暮瀑飛花急春流飲鹿渾潺湲一片雨終日在山門<lb/>
<pb n="KR4h0143_WYG_267-36a"/>
　　　　平望夜泊四首<lb/>
　魚鱗成石量桑葉論斤賣珍重絲網難家家月中曬<lb/>
　雨多楊梅爛青筐滿山市兒女當夕飱嫣然口唇紫<lb/>
　月下壓酒聲將船繫楊栁明日到家近不須沽一斗<lb/>
　店旁栽紫薇顔色鬬江霞我家庭下樹歸日正開花<lb/>
　　　　霜寒<lb/>
　烈烈瓦溝霜他鄉草木黄合歡牀上被一半冷鴛鴦<lb/>
　　　梁辰魚<lb/>
<pb n="KR4h0143_WYG_267-36b"/>
　　　　紈扇<lb/>
　朝來兩蛺蝶分宿花房雨紈扇亦多情拂爾雙飛去<lb/>
　　　劉逴<lb/>
　　　　要屯舖西境<lb/>
　避水行西境豆中僻徑斜炊煙林内起深處有田家<lb/>
　　　　鬧店雨中<lb/>
　牧童望逺近逐草白雲隈細雨牛羊外村邊蓑笠來<lb/>
御選明詩巻九十八<lb/>
</p>
<p>
</p>
  </div>
</body>
</text>
</TEI>
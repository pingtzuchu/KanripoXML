<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_310-1a"/>
　欽定四庫全書<lb/>
御選金詩巻二十<lb/>
　　七言絶句二<lb/>
　　　孟宗獻<lb/>
　　　　栁塘<lb/>
　揺揺風影上寒塘靜裏亭臺日月長不似隋家堤岸上<lb/>
　亂鴉殘照管興亡<lb/>
　　　　蘇門花塢<lb/>
<pb n="KR4h0143_WYG_310-1b"/>
　繞舍雲山慰眼新看花差後洛陽塵從君小築繁香塢<lb/>
　不負長腰玉粒春<lb/>
　　　趙攄<lb/>
　　　　早赴北宫<lb/>
　蒼龍雙闕鬱層雲湖水鱗鱗栁色新絶似江行看清曉<lb/>
　不知身是趂朝人<lb/>
　　　髙有鄰<lb/>
　　　　絶句<lb/>
<pb n="KR4h0143_WYG_310-2a"/>
事去君王不奈何荒墳三尺馬嵬坡歸來枉為香囊泣<lb/>
不道銀河淚更多<lb/>
　　許安仁<lb/>
　　　望少室<lb/>
名山都不見真形萬仭盤盤入杳冥安得雲間騎白鶴<lb/>
下看三十六峰青<lb/>
　　　送二道者歸汾州<lb/>
介休山下兩閒人來訪汾陽舊使君明日却歸塵外去<lb/>
<pb n="KR4h0143_WYG_310-2b"/>
一雙白鶴上青雲<lb/>
　　　少室道中<lb/>
少室峰頭曉月沈千家城郭淡隂隂五更雞唱殘星滅<lb/>
馬上看山過少林<lb/>
　　　遊泰安竹林<lb/>
蕭寺天教勝處安峰巒騰擲水雲閒客來總説遊山好<lb/>
不道山僧却厭山<lb/>
　　党懷英<lb/>
<pb n="KR4h0143_WYG_310-3a"/>
　　　立春<lb/>
水結東溪凍未漪風淩枯木怒猶威不知春力來多少<lb/>
便有青蠅負暖飛<lb/>
　　　端午日照道中<lb/>
幾年客舍逢端午今日東行復海隅三歳已無平老艾<lb/>
一杯聊作辟愁符<lb/>
　　　睡覺門外月色如晝霜風過翏然成聲作一絶<lb/>
老木經霜衆竅空月明深夜響秋風始知天籟非人籟<lb/>
<pb n="KR4h0143_WYG_310-3b"/>
吹萬由來果不同<lb/>
　　　題馬賁畫鸂鶒圗<lb/>
雙眠雙浴水平溪共看秋光卧兩堤誰信瀟湘有孤鴈<lb/>
冷沙寒葦不成棲<lb/>
　　　和元卿郊行<lb/>
馬駃車驅起路塵傍山隂翳作春温東風欲放萌芽動<lb/>
已有疲牛齧燒痕<lb/>
　　　昫山道中<lb/>
<pb n="KR4h0143_WYG_310-4a"/>
三年三到水雲郷瘦馬凌兢怯路長野雪未乾春朱雨<lb/>
落鳶飛起暗塵黄<lb/>
呉歌楚語海山間織葦苫菰便自安已作稻塍猶未種<lb/>
小溝流澀水車乾<lb/>
海路東南萬壑傾青山孤起壓重城驛亭春半餘寒雪<lb/>
牆角無人草自生<lb/>
　　　白莊道中<lb/>
暖風遲日弄春晴渾似龍眠畫裏行沙路半隨堤尾曲<lb/>
<pb n="KR4h0143_WYG_310-4b"/>
幾家桃李鵓鴣鳴<lb/>
　　　花品<lb/>
翠裙襞積破黄薇新樣丁香結玉蕤最愛東風木芍藥<lb/>
淡紅深紫兩相宜<lb/>
　　　上皇書扇後<lb/>
便面團圞字㸃鴉天風吹墮委塵沙燕泥庭草爭工拙<lb/>
何似當年陌上花<lb/>
　　　漁村詩話圗<lb/>
<pb n="KR4h0143_WYG_310-5a"/>
江村清境皆畫本畫裏更傳詩語工漁父自醒還自醉<lb/>
不知身在畫圗中<lb/>
　　　曉雲次子端韻<lb/>
灤溪經雨浪生花曉碧翻光漾曉霞川上風煙無定態<lb/>
盡供新意與詩家<lb/>
　　　日照道中<lb/>
路轉清溪樹蔚然解鞍坐愒午隂圎避人鷗鳥驚飛去<lb/>
時有游魚弄栁綿<lb/>
<pb n="KR4h0143_WYG_310-5b"/>
　　李獻可<lb/>
　　　清水寒食感懷<lb/>
桃花零落栁成隂人到春深思更深芳草戍樓天不盡<lb/>
異鄉寒食故鄉心<lb/>
　　　召還過故關山<lb/>
過闗天日正晴明誰道山神不世情逺客得歸心緒别<lb/>
隴瀧間作斷腸聲<lb/>
　　趙承元<lb/>
<pb n="KR4h0143_WYG_310-6a"/>
　　　探春<lb/>
冰底流泉匹練飛麴塵著栁不禁吹杖藜恰到春生處<lb/>
已有人家插酒旗<lb/>
　　劉迎<lb/>
　　　歸來圗戲作<lb/>
雲髻春風一尺髙笑攜兒女候歸橈情知一首閒情賦<lb/>
合為微官懶折腰<lb/>
　　　過闗渡水圗<lb/>
<pb n="KR4h0143_WYG_310-6b"/>
短車無復駕青牛散䇿方來對白鷗煙水從容許君獨<lb/>
暫須分我一船秋<lb/>
　　　張萱戲嬰圗<lb/>
犀顱玉頰寧馨子霧鬢雲鬟窈窕娘三十年前大門日<lb/>
憶觀羣戲碧方牀<lb/>
　　　河橋<lb/>
桃李香中八九家青旗髙挂緑楊斜晩來風色渡頭急<lb/>
滿地蕭蕭楊白花<lb/>
<pb n="KR4h0143_WYG_310-7a"/>
　　孫鐸<lb/>
　　　癸亥清明日<lb/>
翛然一室暗塵凝兀兀端如打坐僧習氣未除私自笑<lb/>
短檠還對讀書燈<lb/>
　　王庭堅<lb/>
　　　野菊<lb/>
鬬雞臺下秋風裏白白黄黄無數花日暮城南城北道<lb/>
半隨榛棘上樵車<lb/>
<pb n="KR4h0143_WYG_310-7b"/>
　　王庭筠<lb/>
　　　曲水亭<lb/>
山隂禊事記蘭亭珠玉琳琅照眼明曲水至今無好客<lb/>
一觴還自契幽情<lb/>
　　　八月十五日過泥河見鴈<lb/>
家在孤雲落照間行人已上鴈門闗憑君為報平安信<lb/>
才是雲中第一山<lb/>
　　　大安寺試院中寒食<lb/>
<pb n="KR4h0143_WYG_310-8a"/>
東風日日漲黄沙供佛牀頭始見花寒食清明好時節<lb/>
年年憔悴獨離家<lb/>
　　　獄中見燕<lb/>
笑我迂疎觸禍機嗟君底事入圜扉落花吹濕東風雨<lb/>
何處茅簷不可飛<lb/>
　　　偕樂亭<lb/>
日暮西風吹竹枝天寒杖屨獨來時門前流水清如鏡<lb/>
照我星星兩鬢絲<lb/>
<pb n="KR4h0143_WYG_310-8b"/>
　　　野堂二首<lb/>
緑李黄梅繞屋疎秋眠不著鳥相呼雨聲偏向竹間好<lb/>
山色漸從煙際無<lb/>
雲自知歸鳥自還一堂足了一生閒門前剥啄定佳客<lb/>
簷外孱顔皆好山<lb/>
　　　韓陵道中<lb/>
石頭犖确兩坡間不記秋來幾往還日暮蹇驢鞭不動<lb/>
天教仔細數前山<lb/>
<pb n="KR4h0143_WYG_310-9a"/>
　　　夏日<lb/>
西窗近事香如夢北客窮愁日抵年花影未斜猫睡外<lb/>
槐枝猶顫鵲飛邊<lb/>
　　　送子貞兄歸遼陽<lb/>
青峭江邊立數峰煙梳雨沐為誰容到門為向山靈道<lb/>
歸意如君一倍濃<lb/>
微行入麥去斜斜才過深林又幾家一色生紅三十里<lb/>
際山多少石榴花<lb/>
<pb n="KR4h0143_WYG_310-9b"/>
　　　夏日<lb/>
檀欒倒影硯波清注了黄庭譜鶴銘且喜過門無褦襶<lb/>
却憐浣壁有寧馨<hi>劉賔客詩寧字平聲呼</hi>
　　　河隂道中<lb/>
梨葉成隂杏子青榴花相映可憐生林深不見人家住<lb/>
道上唯聞打麥聲<lb/>
　　　題林慮<lb/>
帝遣名山䕶此邦千家瑟瑟嵌西窗山僧乞與山前地<lb/>
<pb n="KR4h0143_WYG_310-10a"/>
招客先開三十雙<lb/>
　　　題黄華四首<lb/>
挂鏡臺西挂玉龍半山飛雪舞天風寒雲直上三千尺<lb/>
人道髙歡避暑宫<lb/>
道人解后一開顔為借笻枝策我孱幽鳥留人還小住<lb/>
晚風吹破水中山<lb/>
手拄一條青竹杖真成日挂百錢遊夕陽欲下山更好<lb/>
深林無人不可留<lb/>
<pb n="KR4h0143_WYG_310-10b"/>
王母祠東古佛堂人傳棟宇是隋唐年深寺廢無人住<lb/>
滿谷西風栗葉黄<lb/>
　　王萬慶<lb/>
　　　歳寒三友圗<lb/>
黄華山中夜氣清月明風定聞吹笙梅花開向竹松裏<lb/>
雪香零亂墨光生<lb/>
　　王明伯<lb/>
　　　偶題<lb/>
<pb n="KR4h0143_WYG_310-11a"/>
釣鰲公子鐵心胷興在三山碧海東千尺雲帆已髙揭<lb/>
不知何日得秋風<lb/>
　　趙之傑<lb/>
　　　許道寧羣峰暮雪<lb/>
道士平生林野人醉中拈出雪峰真為君療却煙霞癖<lb/>
比似青囊藥更神<lb/>
　　　題濟源龍潭寺<lb/>
樹圍脩竹竹圍庵菴下泓然碧一潭極目荷花半秋色<lb/>
<pb n="KR4h0143_WYG_310-11b"/>
小横圗上看江南<lb/>
　　趙鼎<lb/>
　　　宿來同堡<lb/>
渭北洮南過却春窮邊冰雪更愁人來同驛裏題詩處<lb/>
破屋青燈一病身<lb/>
　　毛麾<lb/>
　　　無題<lb/>
小顰對起石州山楊栁分青入髻鬟乍識春風眼如鶻<lb/>
<pb n="KR4h0143_WYG_310-12a"/>
為誰無語獨凭闌<lb/>
　　張行簡<lb/>
　　　六月二十九日北宫朝回<lb/>
疎栁衰荷又一時清波飛葉夢靈芝年年踏盡溪邊路<lb/>
不覺呉霜㸃鬢絲<lb/>
　　　酬郭光秀才<lb/>
疇昔君來事已暌豈知今我又羇棲波臣倘不辭升斗<lb/>
鵠卵終當遇魯雞<lb/>
<pb n="KR4h0143_WYG_310-12b"/>
　　　題子端雪溪小隱圗<lb/>
出處皆天豈自由仙標終合冠鼇頭不妨貌取黄華景<lb/>
時向鈴齋作卧遊<lb/>
　　張行中<lb/>
　　　右丞文獻公所畫張果像<lb/>
古來人物畫爲難驚見仙公樹石間莫把丹青名右相<lb/>
太平勲業在人寰<lb/>
　　趙渢<lb/>
<pb n="KR4h0143_WYG_310-13a"/>
　　　晩宿山寺<lb/>
松門明月佛前燈菴在孤雲最上層犬吠一聲秋意静<lb/>
敲門時有夜歸僧<lb/>
　　　和茂才韻<lb/>
十年為客未還家贏得毶毶兩鬢華别後故人應念我<lb/>
不來踏雪看梅花<lb/>
　　　留題西溪三絶<lb/>
誰開玉鑑瀉天光占斷人間六月涼日落沙禽還未散<lb/>
<pb n="KR4h0143_WYG_310-13b"/>
也知受用藕花香<lb/>
波光湛碧冷無痕眇眇輕風起縠紋認得朝來疎雨過<lb/>
却因水底見飛雲<lb/>
總道西溪畫不如豈知造物用工夫蟾光忽作靈犀透<lb/>
表裏通明兩玉壺<lb/>
　　　寓居寫懷<lb/>
平陸温風雪半消孤煙籬落隔溪橋趂虚人去林臯静<lb/>
時有晩鴉銜墮樵<lb/>
<pb n="KR4h0143_WYG_310-14a"/>
　　路鐸<lb/>
　　　細香軒三首<lb/>
花氣爐煙總不同噀香噴翠小窗風中邊故嗅渾無有<lb/>
心跡相忘忽暗通<lb/>
閣雨含風戸牖涼聞機纔發興何長無心孤竹那能尓<lb/>
自是詩人知見香<lb/>
霜雪青青玉一叢肯從桃李借薫醲不知香界何從立<lb/>
憑仗清風問籜龍<lb/>
<pb n="KR4h0143_WYG_310-14b"/>
　　　華清<lb/>
聲華小陸自雲間疇昔聮鑣到此山痛憶青溪對牀夜<lb/>
臥聽虚壑瀉潺湲<lb/>
年來萬事總灰心但看清泉與茂林山樂聊須攜往賞<lb/>
肩輿同入翠微深<lb/>
　　　夜夢故妻説身後為䕶蘭童子住翡翠菴作詩<lb/>
　　　紀之<lb/>
翡翠菴前花草香䕶蘭童子淡雲妝宿縁却了三生債<lb/>
<pb n="KR4h0143_WYG_310-15a"/>
不道未歸人斷腸<lb/>
　　劉昂<lb/>
　　　醉後<lb/>
禪僧勸讀傳燈録道士敎行進火功今日興來俱破戒<lb/>
黄花籬落醉西風<lb/>
　　　山中雨<lb/>
嵩髙山下逢秋雨破繖遮頭過野橋此景此時誰㑹得<lb/>
清如窗下聽芭蕉<lb/>
<pb n="KR4h0143_WYG_310-15b"/>
　　　客亭<lb/>
折盡官橋楊栁枝春風依舊緑絲絲啼鶯為向行人道<lb/>
離别何時是盡時<lb/>
　　　贈張秦娥<lb/>
逺山句好畫難成栁眼才多總是情今日衰顔人不識<lb/>
倚爐空聽煑茶聲<lb/>
二頃山田半欲蕪子孫零落一身孤寒窗昨夜蕭蕭雨<lb/>
紅日花梢入夢無<lb/>
<pb n="KR4h0143_WYG_310-16a"/>
　　　即事<lb/>
雨洗明河畫扇收胡牀露冷藥闌秋牆隂未得中庭月<lb/>
一㸃螢光草際流<lb/>
山花山雨相兼落溪水溪雲一様閒野店無人問春事<lb/>
酒旗風外鳥闗闗<lb/>
　　　歌風臺<lb/>
劉項興亡轉燭過亂蟬吟破漢山河長陵臥老咸陽月<lb/>
沛上猶傳擊筑歌<lb/>
<pb n="KR4h0143_WYG_310-16b"/>
　　　王官谷二首<lb/>
潛溪時照塵埃客微雨不遮天柱峰斜日落花人去盡<lb/>
澹煙樓閣數聲鐘<lb/>
簿書期㑹敢遷延暫爾城樓借榻眠咫尺王官未能去<lb/>
俗縁妨我愛山縁<lb/>
　　周昂<lb/>
　　　送李天英下第<lb/>
不須寂莫恨東歸洗眼三年看一飛試捲波瀾入毫頴<lb/>
<pb n="KR4h0143_WYG_310-17a"/>
莫敎歐九識劉幾<lb/>
　　　宋文貞公廟<lb/>
開元四荒不動塵柱石中原有老臣襄土一丘松柏暗<lb/>
長安三日荔支新<lb/>
　　　讀陳後山詩<lb/>
子羙神功接混茫人間無路可升堂一斑管内時時見<lb/>
賺得陳郎兩鬢蒼<lb/>
　　　偶書<lb/>
<pb n="KR4h0143_WYG_310-17b"/>
幽隂不放終年樹好味仍餘盡日茶詩業未降心有種<lb/>
世縁初盡眼無花<lb/>
　　　失子<lb/>
白髮飄蕭老病身幾因兒女淚沾巾虚談誤世王夷甫<lb/>
只有情鍾語最真<lb/>
　　　西城道中<lb/>
草路幽香不動塵細蟬初向葉間聞溟濛小雨來無際<lb/>
雲與青山淡不分<lb/>
<pb n="KR4h0143_WYG_310-18a"/>
　　　醉經齋為虞郷長官賦<lb/>
詩書讀破自融神不羨雲安麴米春黄卷至今真味在<lb/>
莫將糟粕待前人<lb/>
　　　孫資深歳寒堂<lb/>
世態浮雲日夜移春蘭秋菊各爭時此心鐵石無人㑹<lb/>
惟有庭前柏樹知<lb/>
　　　晚望<lb/>
煙抹平林水退沙碧山西畔夕陽家無人解得詩中意<lb/>
<pb n="KR4h0143_WYG_310-18b"/>
只有雲邊數㸃鴉<lb/>
　　　有感<lb/>
壯心未分逐流年衰鬢從渠衆目憐却恨詩情消減盡<lb/>
語言枯淡到中邊<lb/>
　　　即事二首<lb/>
不堪華髮半頭生老去偏添愛嫪情新得家書來報喜<lb/>
舊時龜子遶牀行<lb/>
一牀安置似僧居白髮忘梳動月餘懶性漸成愁把筆<lb/>
<pb n="KR4h0143_WYG_310-19a"/>
小詩常擬倩人書<lb/>
　　　春日即事<lb/>
凍栁僵榆未改容狐裘貂帽尚宜風欲尋把酒渾無處<lb/>
春在鳴鳩谷谷中<lb/>
　　　即事二首<lb/>
南苑霓旌動繚牆天街蓮燭照脩廊斗南絳氣風吹盡<lb/>
小雨濛濛濕建章<lb/>
楊花顚倒入簾櫳睡鴨香殘碧霧空盡日尋詩尋不得<lb/>
<pb n="KR4h0143_WYG_310-19b"/>
鵓鴣聲在夢魂中<lb/>
　　　代書寄大元伯<lb/>
南園臘蟻記同傾一紙書來萬里情日夜愁心隨栁色<lb/>
東風吹滿大梁城<lb/>
　　　正月大風雨<lb/>
風如渤澥勢凌虚寒破貂裘力尚餘不是化工難倚賴<lb/>
也知青帝有驅除<lb/>
　　　靳子温款春亭<lb/>
<pb n="KR4h0143_WYG_310-20a"/>
曽數花鬚傍藥闌春風不到酒杯寛自憐白首荒三徑<lb/>
桃李年年擔上看<lb/>
　　　寒林七賢<lb/>
苦寒如此欲何之雪帽風裘意自竒縱有清詩三百首<lb/>
未應肯得党家兒<lb/>
　　　魯直墨跡<lb/>
詩健如提十萬兵東坡真欲避時名須知筆墨渾閒事<lb/>
猶與先生抵死争<lb/>
<pb n="KR4h0143_WYG_310-20b"/>
　　　讀栁詩<lb/>
功名翕忽負初心行和騷人澤畔吟開卷未終還復掩<lb/>
世間無此最悲音<lb/>
　　王磵<lb/>
　　　寓居南村<lb/>
朝來出門無所適野徑雨晴沙不泥鼓笛誰家賽春社<lb/>
杖藜隨過柘岡西<lb/>
　　　雜詩<lb/>
<pb n="KR4h0143_WYG_310-21a"/>
隂隂緑樹暗庭除散盡鳴禽静有餘獨對爐薫坐終日<lb/>
㑹心惟有漆園書<lb/>
瓦爐柏子細煙消閒讀禪經破寂寥風細月髙人已静<lb/>
隔窗疎竹夜蕭蕭<lb/>
晴日南溪物色饒草芽新緑凍全消金絲栁底洲沙沒<lb/>
數尺流波拍野橋<lb/>
南畝東臯春務時田家候雨罷耕犁却汲井泉澆藥圃<lb/>
更疏陂水灌麻畦<lb/>
<pb n="KR4h0143_WYG_310-21b"/>
竹繞沙村水漫流鵁鶄鸂鷘對沉浮一竿便擬從漁父<lb/>
巻置琴書買釣舟<lb/>
屋頭叢木撼蒼煙風卷飛花到枕邊南寺有僧來問字<lb/>
打門驚覺午窗眠<lb/>
漢梁王苑古臺西秋思紛紛獨杖藜雲壓髙城鴈飛盡<lb/>
一聲寒角夕陽低<lb/>
　　楊邦基<lb/>
　　　墨梅<lb/>
<pb n="KR4h0143_WYG_310-22a"/>
粉蝶如知合斷魂啼糚先自怨黄昬花光筆底春風老<lb/>
寂寞嶺南煙雨痕<lb/>
　　蕭貢<lb/>
　　　渭南縣齋秋雨<lb/>
穴牀撐拄小窗前一㸃青燈照不眠簷溜琤淙風淅瀝<lb/>
嫩涼如水夜如年<lb/>
　　　自感<lb/>
形骸付與甄陶外禍福難防倚伏前孔雀若知牛有角<lb/>
<pb n="KR4h0143_WYG_310-22b"/>
應須忍渴過寒泉<lb/>
　　　荒田擬白樂天<lb/>
荒田幾歳闕人耕欲種糜蕎趂晩晴急手翦除荆與棘<lb/>
一科才了十科生<lb/>
　　　楊侯畫晉公臨江賞梅樂天與鳥窠禪師汎舟<lb/>
　　　談𤣥不顧而去戲為一絶以代晉公招樂天同<lb/>
　　　飲云<lb/>
明糚冷蕊兩清新面纈浮光數爵頻抆拭風前寒鼻液<lb/>
<pb n="KR4h0143_WYG_310-23a"/>
怏來同醉雪中春<lb/>
　　　眞容院<lb/>
魔宫佛界等空虚此理何曽屬有無直向臺山始相見<lb/>
可中還有二文殊<lb/>
　　　讀火山瑩禪師詩巻<lb/>
長短都歸一夢中身前身後兩無窮李憕信士今如在<lb/>
定向江湖訪澤公<lb/>
　　　陳宫詞<lb/>
<pb n="KR4h0143_WYG_310-23b"/>
三閣花深白晝迷酒催狎客賦宫詞管絃散落春風外<lb/>
一曲金釵兩鬢垂<lb/>
　　　岢嵐<lb/>
岢嵐地勢横三汊河朔城墉挂一箕紫塞髙連寒日短<lb/>
黄榆落盡長年悲<lb/>
　　　按部道中二首<lb/>
窟野河津水沒腰管岑官路雪封條一年樂事能多少<lb/>
强半光隂馬上消<lb/>
<pb n="KR4h0143_WYG_310-24a"/>
寒城睥睨插山隅秋半霜風塞草枯月轉譙樓天未曉<lb/>
角聲吹徹小單于<lb/>
　　　日觀峰<lb/>
半夜東風攪鄧林三山銀闕杳沉沉洪波萬里兼天湧<lb/>
一㸃金烏出海心<lb/>
　　　後趙<lb/>
擬倫人物指髙光可笑梟雛不自量正使成名皆豎子<lb/>
英雄也未到君行<lb/>
<pb n="KR4h0143_WYG_310-24b"/>
　　李仲略<lb/>
　　　嗅梅圗<lb/>
朧朧霽色冷黄昬缺月疎籬水外村人在天涯花在手<lb/>
一枝香雪寄銷魂<lb/>
　　　蓮塘陪諸公賦<lb/>
潦倒何堪接俊遊神仙空羨李膺舟官曹只在空湖畔<lb/>
簿領如山屋打頭<hi>省幕在城外極卑陋故云</hi>
　　宗端脩<lb/>
<pb n="KR4h0143_WYG_310-25a"/>
　　　漫書<lb/>
冷面宜敎冷眼看只慙索米向長安隂崖何限枯松樹<lb/>
望見屛幃盡牡丹<lb/>
　　趙秉文<lb/>
　　　春遊三首<lb/>
無數飛花送小舟蜻蜓款立釣絲頭一溪春水闗何事<lb/>
皺作風前萬疉愁<lb/>
樹藏脩竹竹藏門門外清流幾股分行過小橋人不見<lb/>
<pb n="KR4h0143_WYG_310-25b"/>
背隂花氣隔牆聞<lb/>
煙外絲絲風栁斜春光也自到天涯太平有象村村酒<lb/>
寒食無家處處花<lb/>
　　　暮歸<lb/>
貪看孤鳥入重雲不覺青林雨氣昬行過斷橋沙路黒<lb/>
忽從電影得前村<lb/>
　　　清居寺五杉亭觀子野留題<lb/>
五杉今日只三株曽是詩人歎息餘君去我來杉尚在<lb/>
<pb n="KR4h0143_WYG_310-26a"/>
斷腸君沒見君書<lb/>
　　　倣嚴武臨邊<lb/>
少年騎馬耳生風老去羞無汗馬功落日秋風心尚壯<lb/>
令人回首望雲中<lb/>
　　　和韋蘇州荅中山道士<lb/>
行轉清溪又别峰馬蹄終日認樵蹤翠微深處無人住<lb/>
寺在深山何處鐘<lb/>
　　　馬邑<lb/>
<pb n="KR4h0143_WYG_310-26b"/>
天外亂山圍曠野水邊孤塔背層城馬頭才指桑乾路<lb/>
愁見行人問去程<lb/>
　　　雞鳴山<lb/>
煙蒸山腹晴猶濕河帶冰澌暖漸流獨上雞鳴看日出<lb/>
五雲多處是皇州<lb/>
　　　盧溝<lb/>
河分橋柱如𤓰蔓路入都門似犬牙落日盧溝溝上栁<lb/>
送人幾度出京華<lb/>
<pb n="KR4h0143_WYG_310-27a"/>
　　　北都小雪<lb/>
邊城小雪試年華煙冷貔貅十萬家探使不來人半醉<lb/>
將軍氊帳草平沙<lb/>
　　　雨晴二首<lb/>
東風時送瓦溝聲欹枕幽窗夢自驚睡起不知雲已散<lb/>
夕陽偏向栁梢明<lb/>
一抹平林媚夕暉山煙漠漠燕飛飛倚闌遥認天邊電<lb/>
何處行人帶雨歸<lb/>
<pb n="KR4h0143_WYG_310-27b"/>
　　　和舜元雜詩<lb/>
瘦馬龍鍾兩鬢華敲門避雨野人家門前籬落猶懸露<lb/>
十里晩風吹斷霞<lb/>
三五殘星闕角東澹黄楊栁月明中貪看稚子收殘葉<lb/>
駐馬天街滿袖風<lb/>
　　　撫州<lb/>
蕭寺金風動刹竿西城北斗挂闌干一蟲不響夜更静<lb/>
片月未髙山已寒<lb/>
<pb n="KR4h0143_WYG_310-28a"/>
燕賜城邊春草生野狐嶺上斷人行沙平草逺望不盡<lb/>
日暮惟有牛羊聲<lb/>
　　　北苑寓直<lb/>
栁外宫牆粉一圍飛塵照面捲斜暉蕭蕭幾㸃蓮塘雨<lb/>
曽上詩人下直衣<lb/>
　　　寓望<lb/>
蒲根閣閣亂蛙鳴㸃水楊花半白青隔岸風來聞鼓吹<lb/>
栁隂深處有園亭<lb/>
<pb n="KR4h0143_WYG_310-28b"/>
　　　戴花<lb/>
病來杯酒懶重持强為花殘折一枝人老易悲花易落<lb/>
東風休近鬢邊吹<lb/>
　　　玉堂<lb/>
玉堂隂合冷窗紗雨過銀泥引篆蝸萱草戎葵俱不見<lb/>
蜂聲滿院採槐花<lb/>
　　　夏直<lb/>
玉堂睡起苦思茶别院銅輪碾露芽紅日轉堦簾影薄<lb/>
<pb n="KR4h0143_WYG_310-29a"/>
一雙蝴蝶上葵花<lb/>
　　　湧雲樓雨<lb/>
片雲頭上一聲雷欲到冠山風引迴窗外忽傳林葉響<lb/>
坐看飛雨入樓來<lb/>
簾雨風斜不上鉤闌干吹濕怕人愁雷聲驅雨東山去<lb/>
指下斜陽恰半樓<lb/>
　　　中秋日郊外遇雨<lb/>
斜風吹雨水生寒荷盖傾珠下芡盤驚起鷺鷥眠不得<lb/>
<pb n="KR4h0143_WYG_310-29b"/>
衝煙飛過蓼花灘<lb/>
　　　華山<lb/>
石頭犖确水縱横過雨山間草屨輕未到上方先滿意<lb/>
倚天青壁看雲生<lb/>
　　　濟源四絕<lb/>
歌管年年樂太平而今鉦鼓替歡聲裴公祠下無窮水<lb/>
好乞餘波為洗兵<lb/>
祠前繚繞無窮水竹杪參差不盡山極目水窮山盡處<lb/>
<pb n="KR4h0143_WYG_310-30a"/>
天壇猶在白雲間<lb/>
樹映樓臺水映空溪容林意兩溶溶夏山如醉無人畫<lb/>
逺處微茫近處濃<lb/>
毿毿雲木曉相參寺枕龍蟠十頃潭一徑通幽竹深處<lb/>
居人似指侍中菴<lb/>
　　　雨晴<lb/>
一春不雨漫塵黄碧瓦朝來泛霽光留得紫葳花下露<lb/>
幾招渇燕下雕梁<lb/>
<pb n="KR4h0143_WYG_310-30b"/>
　　　蟬<lb/>
薄薄秋雲兩翼輕淤泥脫迹更恢聲可能枵腹涼隂底<lb/>
受盡人間風露清<lb/>
　　　即事<lb/>
樓頭不見暮山重遥認青林雨意濃一陣風來忽吹散<lb/>
斷雲還補兩三峰<lb/>
　　　金水河<lb/>
金水河邊駐馬時熙春閣外夕陽微舊時同樂園前水<lb/>
<pb n="KR4h0143_WYG_310-31a"/>
曽照寒鴉幾度歸<lb/>
　　　晚登太史臺<lb/>
雲鏤殘陽一綫金西風吹雨破層隂歸鴉時有紅翻背<lb/>
返照依依在逺林<lb/>
市橋落日與波平返照前灣别舸明不覺城頭來暝色<lb/>
回看天際暮煙生<lb/>
　　　同樂園二首<lb/>
春歸空苑不成妍栁影毿毿水底天過却清明遊客少<lb/>
<pb n="KR4h0143_WYG_310-31b"/>
晚風吹動釣魚船<lb/>
石作垣牆竹映門水回山複幾桃源毛飄水面知鵝柵<lb/>
角出牆頭認鹿園<lb/>
　　　載梅<lb/>
滿車飽載梅花共車聲幽幽不成弄月落參横畫角哀<lb/>
横眠正作梅花夢<lb/>
　　　遊崆峒四絶<lb/>
西鄰鳥䑕北朝那涇水東流入大河一上參雲亭上望<lb/>
<pb n="KR4h0143_WYG_310-32a"/>
山川滿目夕陽多<lb/>
金湯形勝滿秦中戰鼓驚飛北塞鴻為向崆峒山試道<lb/>
可能髙枕聽松風<lb/>
斷碑零落任苔封想像當時問道宫煙鎖洞天三十六<lb/>
時人空禮白雲中<lb/>
萬松聲裏暮濤寒盡在參雲一望間只欠懸流二千尺<lb/>
天風吹下翠屏山<lb/>
　　　繫舟山圗<hi>裕之先大夫嘗居此山之東巖</hi>
<pb n="KR4h0143_WYG_310-32b"/>
山頭佛屋五三間山勢相連石嶺闗名字不經從我改<lb/>
便稱元子讀書山<lb/>
　　　虎牢<lb/>
兩崕峽束枕洪濤自古英雄爭虎牢蒼天胡為設此險<lb/>
長使戰骨如山髙<lb/>
　　史公奕<lb/>
　　　李鴈門<lb/>
天下三分二屬梁區區獨木欲支唐錦囊三矢傳遺恨<lb/>
<pb n="KR4h0143_WYG_310-33a"/>
不救朱三著赬黃<lb/>
　　朱瀾<lb/>
　　　黄筌雀蝶<lb/>
飢雀喧爭蛺蝶孤錦城宫闕見丘墟老筌妙意誰知解<lb/>
丹粉圗中有諫書<lb/>
　　　宫詞<lb/>
太一芙蓉上下天秋波澹澹白生煙採蓮宫女分花了<lb/>
笑把蘭篙學刺船<lb/>
<pb n="KR4h0143_WYG_310-33b"/>
　　張彀<lb/>
　　　石淙<hi>天后離宫在崧山曲河即東坡為韓子華賦詩處也</hi>
潁水洗餘髙士耳是非猶恐汚人牛區區武媚何為者<lb/>
水上磨崖紀宴游<lb/>
　　張翰<lb/>
　　　奉使髙麗過平州館<lb/>
昨日龍泉已自竒一峰寒翠壓簷低兼并未似平州館<lb/>
屋上層巒屋下溪<lb/>
<pb n="KR4h0143_WYG_310-34a"/>
　　　　金郊驛<lb/>
　山館蕭然爾許清二更枕簟覺秋生西窗大好吟詩處<lb/>
　聽了松聲又雨聲<lb/>
　　　吕子羽<lb/>
　　　　李白醉歸圗<lb/>
　春風醉袖玉山頽落魄長安酒肆迴忙煞中官尋不得<lb/>
　沉香亭北牡丹開<lb/>
　<lb/>
<pb n="KR4h0143_WYG_310-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選金詩巻二十<lb/>
</p>
<p>
</p>
  </div>
</body>
</text>
</TEI>
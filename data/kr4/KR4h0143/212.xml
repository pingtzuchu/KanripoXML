<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_212-1a"/>
　欽定四庫全書<lb/>
御選明詩巻四十三<lb/>
　　七言古詩八<lb/>
　　　文林<lb/>
　　　　張憲副山水障子<lb/>
　山髙出雲在平地千村萬落連春水乾坤氤氲元氣濕<lb/>
　江湖滿地流瀰瀰糢糊雜樹綠滿眼毫末閒花紅半壘<lb/>
　忽見芳洲草濼間微露樓臺煙雨裏山家茅屋晝不開<lb/>
<pb n="KR4h0143_WYG_212-1b"/>
　背喧髙閣深厓間山人對坐奕不語客載小舟何時還<lb/>
　斜橋引出瀼西路欹岸直抵涇南渡開圖恍入洞庭遊<lb/>
　又似天台靈隠去耳邊汨汨聞谿聲堂上真疑結嵐霧<lb/>
　蓬萊閬苑想在此青鞋布襪宜相顧試問神仙結遊伴<lb/>
　却我冠裳塵土滿幾時置我圖書中還似神仙更蕭散<lb/>
　　　王鏊<lb/>
　　　　海蝦圖<lb/>
　茫茫大海浮穹壤日月升沈鼇背上其間物怪何所無<lb/>
<pb n="KR4h0143_WYG_212-2a"/>
海馬天呉大如象有魚如屋鱟如帆蝦最細微猶十丈<lb/>
鬇鬡怒氣須如㦸力戰洪濤欲飛出江湖魚蟹總蜉蝣<lb/>
畜眼平生未曾識畫工何處寫汝真夢中曾到長須國<lb/>
黒風吹海浪如山魚龍變化須臾間從龍願作先驅去<lb/>
去上青天生羽翰<lb/>
　　　送鍾欽禮還㑹稽<lb/>
㑹稽山人其姓鍾丹青之外詩仍工若耶溪上弄雲水<lb/>
誰將姓字徹九重文華殿前見天子受釐三日居齋宫<lb/>
<pb n="KR4h0143_WYG_212-2b"/>
東廂落筆風雨疾指盼屢得迴重瞳重瞳一一分甲乙<lb/>
御筆親書為第一峯巒慘淡李營邱煙雲滅没王摩詰<lb/>
詔令内府賜鱗蹄又向邊城落戎籍山人拜舞前致詞<lb/>
草茅何幸逢明時金坡玉瑣天上見惜臣老矣無能為<lb/>
鑑湖一曲臣所好細草幽花夢中到敕賜烏紗作外臣<lb/>
白石清泉恣遊釣雲浩浩江悠悠山人去矣誰為留人<lb/>
生雖云故鄉樂大隠金門亦不惡君不見東方朔<lb/>
　　王弼<lb/>
<pb n="KR4h0143_WYG_212-3a"/>
　　　贈龎生吹簫<lb/>
寒星㸃㸃秋雲薄白日離離映寥廓哀商怨徵動髙堂<lb/>
想見梧桐滿城落青年白晳吹者誰龎子風流妙音樂<lb/>
自從五月來長安久别呉湘舊江閣呉湘江上曾一吹<lb/>
江水江煙青漠漠孤舟嫠婦不得眠四顧長風起蕭索<lb/>
紅塵向來聽者稀鳯喉龍呴如扃鑰秋來見月苦思歸<lb/>
不覺悲凉指間作此曲本自仙家傳掠舟曾送西飛鶴<lb/>
燈昬夜靜初聽時小雨先來洗城郭眀朝却上東坡船<lb/>
<pb n="KR4h0143_WYG_212-3b"/>
此地憶君成寂寞縱有新聲何處聽蘆花月暗楓橋泊<lb/>
　　　奉使保定諸公餞别屬予為倡<lb/>
平居雅愛重九名西城乞花過東城眼中一壺又長滿<lb/>
花開萬事余不管詩情酒量雖不同冷淡竊比陶家風<lb/>
婦亦忍貧無誶語手壓糟牀如秋雨諸君來尋意疊重<lb/>
舉杯浮白不相容屈指筭我行色近只恐歸來花已盡<lb/>
我醉突兀如堵牆請君作歌歌襄陽<lb/>
　　　遊趵突泉<lb/>
<pb n="KR4h0143_WYG_212-4a"/>
濟南歴下多白泉白沙幾處涵風煙郭西趵突更神異<lb/>
平地一朶白玉蓮浪花滚起千層雪此中疑是蛟龍穴<lb/>
靈藏歳久變妖怪精氣上湧成涎沫餘波散漫淵復渟<lb/>
溪風冷冽山雨青微霜初下鴈秋浴落月漸低猿夜聽<lb/>
窮源我欲遡川陸舊誌虚傳自王屋冥茫難測造化情<lb/>
聊寄泉亭漱寒玉<lb/>
　　彭綱<lb/>
　　　詠刺桐花<lb/>
<pb n="KR4h0143_WYG_212-4b"/>
樹頭樹底花楚楚風吹密葉翠翩翻露出幾隻紅鸚鵡<lb/>
　　趙寛<lb/>
　　　題蘆溝曉月圖<lb/>
銀河半落長庚明城髙萬户皆雞聲長橋臥波鼇背聳<lb/>
上有車馬蕭蕭行蒼煙淡接平蕪迥沙際朦朧見人影<lb/>
舉頭一望天宇髙殘月蒼蒼在西嶺<lb/>
　　　沈石田百鴨圖<lb/>
柳塘流水春沄沄誰放百頭花鴨羣石田老翁真好戲<lb/>
<pb n="KR4h0143_WYG_212-5a"/>
㸃染霜毫成錦雲錦雲歴亂不可數飲啄浮沈散還聚<lb/>
白瑩翻令鷗鷺猜綵鮮更被鴛鴦妬菰蒲劒芽一尺强<lb/>
水香煙暖任回翔正憐身上無泥滓安用人間覓稻粱<lb/>
洞庭之波連笠澤深緑晴摇漢江色甫里先生得意時<lb/>
自挈雕闌引文翼我家恰與天隨鄰慣見毰毸弄碧粼<lb/>
就中亦有能言者不取槖金驚使人<lb/>
　　邵寳<lb/>
　　　小孤山<lb/>
<pb n="KR4h0143_WYG_212-5b"/>
昔聞砥柱黄河中萬古坐鎮狂瀾東小孤乃是江砥柱<lb/>
特起不與羣山同羣山隨江鋌奔馬愛此石筍淩蒼穹<lb/>
孤哉孤哉本天造一任巨浪乗長風節宣夙受神禹戒<lb/>
滔滔不礙江朝宗我來信宿彭澤下咫尺仰望神妃宫<lb/>
翠煙霏霏落杯酒千帆閲盡澄潭空舉杯酹江江月白<lb/>
隔江縹緲留青峯便當載筆賦東海三山㸃破雲冥濛<lb/>
　　　雪中題陳工部畫用蘇韻<lb/>
馬蹄踏遍秋風葉客懷還賞長安雪焚香小院對此圖<lb/>
<pb n="KR4h0143_WYG_212-6a"/>
此人此景俱清絶恍然不識是何方凍雲壓峯峯欲折<lb/>
草亭孤坐非君誰閒從水泡觀生滅秋林老筆逼夏圭<lb/>
千載風神一揮掣得來價直奚可論萬鎰黄金千綵纈<lb/>
羨君平生有髙趣下視塵寰真不屑明朝持此歸江南<lb/>
小舸乗風去如瞥也知匠意君自得我為題詩皆贅説<lb/>
欲分半幅遮眼前翦刀安得并州鐵<lb/>
　　　醉石為王翁賦<lb/>
湖上秋容淡如拭有人時臥林間石石邊有路通醉鄉<lb/>
<pb n="KR4h0143_WYG_212-6b"/>
夢邪真邪人不識人有託物無情石可醉亦可醒一聲<lb/>
何處滄浪清<lb/>
　　　江雨來<lb/>
西津渡頭江雨來雨㸃入江江水回雲飛逐風沙走石<lb/>
只尺不見東岡臺臺榭叢叢還可望臺上看江更奔放<lb/>
明朝擬下鄱陽船月色浮江水微浪<lb/>
　　儲巏<lb/>
　　　房山<lb/>
<pb n="KR4h0143_WYG_212-7a"/>
我行京西三百里日望燕臺歌易水春風著眼到房山<lb/>
不放黄塵吹馬耳煙嵐䕶雪不肯銷層峯相揖如相招<lb/>
千金枉購尚書畫何如平地横生綃晚來頃刻巖姿變<lb/>
急雨漫山颯銀箭斜陽一抹亂青紅似與詩人供戲玩<lb/>
胸中邱壑句傳神聞道劉公下筆親太華中峯五千仞<lb/>
人間何地卜東鄰<lb/>
　　鮑楠<lb/>
　　　題畫作<lb/>
<pb n="KR4h0143_WYG_212-7b"/>
茅齋半食蒼巖腹老樹如蛟瞷寒緑出門買得東呉船<lb/>
載酒歸來江上眠剗却横洲一千尺長將醉眼傲江天<lb/>
　　石珤<lb/>
　　　送伍朝信守寜波<lb/>
官柳風柔拂酒盞渭北江東意何限五馬誰驅髙蓋車<lb/>
畫省秋雲猶滿眼纍纍肘印腰帶黄太守年纔三十强<lb/>
閭門不敢鳴騶過里中長者多父行髙堂日遲采衣舞<lb/>
一觴一詠聲琅琅紫薇鉅公顔色揚諸孫繞膝兒繞牀<lb/>
<pb n="KR4h0143_WYG_212-8a"/>
牀頭經史映簪笏膝下歡娯殊未央親恩君寵兩磅礴<lb/>
膏雨還隨使車落深村無吠厖公府多神雀愛月還登<lb/>
鎮海樓尋幽或到燒丹壑鏡川幾曲春澄澄人言使君<lb/>
如水清棠隂無事坐舒嘯惟聽江聲雜鳥聲<lb/>
　　羅玘<lb/>
　　　泰和禱雨有感為呉徳純作<lb/>
金華山雲如紙薄澄江赤日爍欲涸田家生怕牛餓死<lb/>
滿田焦禾任牛嚼禾盡牛肥尚可為縣吏催租出牛縛<lb/>
<pb n="KR4h0143_WYG_212-8b"/>
縛牛到市多賣錢了租背上無腷膊新傳縣官昨夜到<lb/>
坐席未暖行出郭西郊驀地陰雲生狂雷一下顛快閣<lb/>
雷聲轉大人轉驚兩耳何曾聞雨落雷收雲散天一色<lb/>
只見髙田有魚躍疾忙牽牛趂夜歸覓石踉蹡磨錢鎛<lb/>
君不見縣官騎馬入縣門猶向山頭望雨脚<lb/>
　　夏鍭<lb/>
　　　送呉黔陽<lb/>
君未到黔陽我憶黔陽路黔陽道路入楚雲他日雲中<lb/>
<pb n="KR4h0143_WYG_212-9a"/>
㑹有君君今向何處還望天台樹天台路遶萬重山白<lb/>
水穿山流日暮君歸不得住我歸恐君去君去鳴琴隔<lb/>
湘煙飛聲直到君王前呼取調舜絃<lb/>
　　沈周<lb/>
　　　題陳侍御畫竹<lb/>
鐵面郎官掃秋雨一夜秋聲落人耳楚歌唱斷碧雲愁<lb/>
招得湘靈來筆底湘靈倒拔青鸞尾翠袖拖風濕江水<lb/>
水逺山長不見人惟有千年淚痕紫<lb/>
<pb n="KR4h0143_WYG_212-9b"/>
　　　題錢舜舉漁樂圖<lb/>
長川無風縐秋碧鴨嘴平灘引南北水楓葉脱荻花飛<lb/>
獨許紅蘢占秋色東船老漁罱魚立手擘罱竿雙脚赤<lb/>
清波炤魚如可拾自見鬚睂還歴歴老妻背坐乳小兒<lb/>
似厭大兒爭且索西船收綸唱歌返短楫弄波聲湱湱<lb/>
一家妻子團圞頭三泖五湖供泛宅得魚換米日日飽<lb/>
鮮鯉活鱸為黍稷漁船兩葉天地間翻覺船寛浮世窄<lb/>
與漁傳神霅溪老滿眼江湖紙盈尺煙波情性漁不知<lb/>
<pb n="KR4h0143_WYG_212-10a"/>
令漁見畫漁還惜<lb/>
　　　南峯餞别文温州<lb/>
先生移疾倦宦遊六年家居嬾下樓分符到門不可阻<lb/>
欲行尚為鄉山留柈飱到處筍爛漫饞腹自詫文湖州<lb/>
靈巖昨已紀勝集南峯未肯饒清幽斜陽半嶺溢人面<lb/>
緑雲夾樹扶山兜村翁野衲亦追逐半路出酒勸且酬<lb/>
禽聲下上太守醉直與歐老爭遨頭明朝鴈蕩洵奇美<lb/>
但恐簿書山與讎不如抱被補一宿别後歳月其如流<lb/>
<pb n="KR4h0143_WYG_212-10b"/>
　　　朱澤民山水<lb/>
睢陽老人營邱徒意匠妙絶絶代無為留清氣在天地<lb/>
便就片紙開江湖長松落葉風細細幽構縈蘿倚江住<lb/>
壁虎書魚蕩水光老屋疎茅通雨氣老人不歸空北山<lb/>
芳杜春風應厚顔微官縛人萬事拙安得浮雲相往還<lb/>
宦海黄塵迷白髪雲壑風泉清入骨思家看畫方兀然<lb/>
叫落西窗子規月<lb/>
　　　經尚湖望虞山<lb/>
<pb n="KR4h0143_WYG_212-11a"/>
日午放船湖上頭虞山隨船走不休髙雲仰見出翠壁<lb/>
飛影下接滄波流青林人家隠山麓雞鳴犬吠聞中洲<lb/>
鸕鷀羣棲竹葉暗蜻蜓特立荷花秋蓮歌漁唱尚互答<lb/>
落景在樹猶堪遊小舟爭渡各先去獨逆風波渾不憂<lb/>
　　　竹堂寺探梅<lb/>
竹堂梅花一千樹晴雪塞門無入處秋官黄門兩詩客<lb/>
珂馬西來為花駐老翁攜酒亦偶同花不留人人自住<lb/>
滿身毛骨沁冰影嚼蕊含香各搜句酒酣塗紙作横斜<lb/>
<pb n="KR4h0143_WYG_212-11b"/>
筆下珠光濕春露只愁此紙捲春去明日重來花在土<lb/>
　　　題杜東原先生雨景<lb/>
老原作畫墨法熟紙上沈沈潑濃緑重林濕葉欲墮地<lb/>
合澗流淙似鳴玉廬山九疊翠不乾秋影平吞此長幅<lb/>
借看真怕雨拂面要為時人洗雙目滕王珠簾正堪巻<lb/>
董家破屋不可宿出門一笑青天髙猶怪春泥汙吾足<lb/>
　　　題光福畫巻<lb/>
羣山西奔駐湖尾通川夾山三十里川窮小濼開鏡光<lb/>
<pb n="KR4h0143_WYG_212-12a"/>
居民次水屋比比屋上有山屋下水開門波光眼如洗<lb/>
虎山橋畔晚市忙打鼓漁郎賣鮮鯉霜前橘柚萬苞黄<lb/>
雨後楊梅千樹紫山圍水抱開農桑樂土風光真畫裏<lb/>
三年潢潦我無家恨不攜書亦居此<lb/>
　　　呉瑞卿染墨牡丹<lb/>
雨晴風晴日杲杲趂此看花花更好澆紅要盡三百觴<lb/>
請客不須辭量小野僧栽花要客到急掃風軒破清曉<lb/>
知渠色相本來空未必真成被花惱呉生又與花傳神<lb/>
<pb n="KR4h0143_WYG_212-12b"/>
紙上生涯春不老青春展巻無時無姚家魏家何足道<lb/>
　　　暑中題雪圖<lb/>
六月添衣喚童子自畫雪圖茅屋裏玉花出筆飛上樹<lb/>
慘澹陰山無乃是老生放筆還自笑顛倒炎涼聊戲爾<lb/>
門前有客來借看滿眼黄塵汗如雨<lb/>
　　史鑑<lb/>
　　　秋林㑹友圖<lb/>
青山巃嵸凝紫霞飛泉如虹飲渥洼楓林接葉紅於花<lb/>
<pb n="KR4h0143_WYG_212-13a"/>
上有鸞鶴下麏麚玉樓珠箔仙人家仙人顔色長美好<lb/>
瑶池桃花得春早門前石楠秋葉香滿地緑雲風不掃<lb/>
有客來逺方驅車陟羊腸車聲到門止揖讓升髙堂髙<lb/>
堂奕奕凌雲漢瑶爵金盤青玉案華燈煌煌照宴嬉漢<lb/>
女湘妃出帷幔浮雲不行天欲低回風動地飛花亂悲<lb/>
歡離合樂未央起視明星夜將半夜將半舞且歌發激<lb/>
楚奏陽和巧笑兩頰生微渦蛾睂曼睩光騰波平生樂<lb/>
事良蹉跎對此轉覺哀情多明朝忽驚雙鬢皤其奈流<lb/>
<pb n="KR4h0143_WYG_212-13b"/>
光如箭何<lb/>
　　　題可菴老人寫竹<lb/>
國初寫竹王舍人筆端生動妙入神風流太常繼其後<lb/>
片紙一出人爭取可菴老人得此傳聲價在人尤赫然<lb/>
江南賢豪動百數家家屏障生風煙前年寄我雪竹圖<lb/>
天地黯慘雲糢糊大枝横斜小枝亞金鞭擊折青珊瑚<lb/>
今年寫竹呉江縣寫出千人萬人羨鸞鳯盤空雲日翻<lb/>
蛟龍出海風雷變鷓鴣無聲錦瑟稀湘娥披雲未遮面<lb/>
<pb n="KR4h0143_WYG_212-14a"/>
老人老人勿自珍筆力轉多方絶倫髙山流水志有在<lb/>
莫謂識曲無其人<lb/>
　　黄雲<lb/>
　　　煙江疊嶂圖為陳推官賦<lb/>
趙家駙馬王晉卿畫筆直與造化爭寳繪堂開品神妙<lb/>
煙江疊嶂新圖成東坡老人發天趣樹揺江色春空晴<lb/>
武昌樊口五年住楚澤放臣同濯纓後來烏臺入詩案<lb/>
嬌紅泣露啼春鶯<hi>囀春鶯晉卿家姬晉卿與東坡同謫姬流落人間</hi>兩翁富貴<lb/>
<pb n="KR4h0143_WYG_212-14b"/>
春夢破寓意奚啻鴻毛輕後來呉興王孫規模亦神似<lb/>
終遜舊本尤精英陳侯出佐山水郡桁楊晝臥莓苔生<lb/>
挂之髙齋一丈壁仿彿坐聽秋泉聲陳侯陳侯慎勿巻<lb/>
還櫝或恐飛去難為情<lb/>
　　羅燾<lb/>
　　　宿黄龍觀<lb/>
杖藜迢遞尋仙源古祠遥見雲中旛空林山猿食栗響<lb/>
深澤野獺銜魚喧道人歩出懸厓下度竹穿松逺相訝<lb/>
<pb n="KR4h0143_WYG_212-15a"/>
焚香邀入紫芝居為寫黄庭坐清夜<lb/>
　　朱朴<lb/>
　　　贈張惟愛秀才<lb/>
有美人兮山之陰我欲放舟何處尋幾時射䇿蓬萊殿<lb/>
猶自讀書松桂林神交千里夢已接詩社百年情獨深<lb/>
芙蓉可折不可寄江水浩浩傷人心<lb/>
　　祝允眀<lb/>
　　　濟陽登太白酒樓却寄施湖州<lb/>
<pb n="KR4h0143_WYG_212-15b"/>
昔聞董糟邱嘗為李白天津橋南造酒樓人見二子不<lb/>
可見唯有傑句挂余心肺爛爛珊瑚鈎長安風沙住不<lb/>
得南歸再臥蘇臺秋泊舟濟陽城買酒銷客愁登樓拜<lb/>
先生進爵澆黄流知章不語先生笑飛花亂撲過樓頭<lb/>
金陵更無風凰遊岳陽莫將黄鶴留鄉闗浮雲蔽落日<lb/>
題詩却寄施湖州余為先生牛馬走湖州乃是賀老儔<lb/>
西塞山杜若洲與爾相期釣鼇去千年江海同悠悠<lb/>
　　顧清<lb/>
<pb n="KR4h0143_WYG_212-16a"/>
　　　為杜庠題山水横幅<lb/>
屋頭衆山森㦸㦸屋下寒溪深見石溪流循山若縈帶<lb/>
别館離亭紛向背茅堂近水景絶幽繞簷萬竹風颼颼<lb/>
主人自得濠上意終日俯檻臨寒流東寮把酒呼促席<lb/>
隔屋糟牀晚猶滴清談北館風滿衣折梅寄逺情依依<lb/>
山童晨起掃落葉不知松露霑荆扉經營布置各有態<lb/>
頗覺畫者勞天機東呉杜郎江海客覽勝搜奇遍京國<lb/>
家園十畝畫不如猶向丹青愛陳迹西風八月南鴈飛<lb/>
<pb n="KR4h0143_WYG_212-16b"/>
扁舟逺自長安歸髙堂無事兄弟樂終日雞黍要鄰比<lb/>
新圖便是君家事何必區區詢畫師<lb/>
　　　為潘克承題林良蘆鴈<lb/>
林郎花鳥今代奇水墨到處皆天機長縑闊幅信手揮<lb/>
妙處不屬丹青圍江頭雨深菱荇肥枯槎折葦紛離披<lb/>
鴐鵝羽冷畏逺飛雄雌兩兩相偎依靈苕翠羽不自危<lb/>
鴝鵒噤語晞𤣥衣依棲俯仰各有姿乍見幾欲呼鷹師<lb/>
乃知此老筆不疲市朝山林時見之雞林相君知白詩<lb/>
<pb n="KR4h0143_WYG_212-17a"/>
君家此本吾無疑北風漸髙禾黍稀雲飛日見江南歸<lb/>
呉江洞庭三泖涯天空水逺無拘羈焉得扁舟從爾嬉<lb/>
　　　東園餞别太守酒酣劇論至於得失寵辱之際<lb/>
　　　聽之灑然是夕被酒齒痛不寐輒用蘇長公過<lb/>
　　　清虚堂韻歌以揚之卒章頌言為將來世講之<lb/>
　　　張本也<lb/>
人間萬事真握沙黄堂昨日猶早衙春風留人苦無計<lb/>
漫天撲路飛楊花楊花飄揚泊何處碧山夢繞先生家<lb/>
<pb n="KR4h0143_WYG_212-17b"/>
邯鄲已為魯酒誤憂喜更足憑晨鴉東園雨餘緑滿樹<lb/>
猶有青子黏殘葩撫時惜别萬感集飄蕭短髪手屢爬<lb/>
衆賓微酣我輕汗論功莫計酒與茶花奴羯鼓不解事<lb/>
落日猛向紅䦨撾盛時㑹須有代謝末俗正爾堪吁嗟<lb/>
歸舟安穏足春夢夢抱玉燕吞流霞<lb/>
　　　四月十二日定菴先生過訪誦東坡過清虚堂<lb/>
　　　詩用韻奉謝<lb/>
夜窗急雨鳴撒沙晨鼓不辨州官衙村童晏眠蓬户閉<lb/>
<pb n="KR4h0143_WYG_212-18a"/>
榆莢一徑交殘花經年不及長者室泥水真作田農家<lb/>
髙軒何自忽戾止豁若暝霧騰金鴉清容穆穆峙霜柏<lb/>
妙語郁郁飛天葩塵埃塞胸不自理次第一一煩梳爬<lb/>
盤餐菲惡愧草草幸有杞枿供春茶此時天公亦助喜<lb/>
列缺捲燄雷停撾騷壇夙昔願奔走世事八九堪咨嗟<lb/>
酒闌公去倚江閣遙見一鶴沖髙霞<lb/>
　　　題計郎中汝和墨菊曹汝學家藏<lb/>
郎中畫菊真是菊䝉泉蒲萄太常竹一時能事並馳聲<lb/>
<pb n="KR4h0143_WYG_212-18b"/>
豈直文章難繼續<hi>天順中賦云林良翎毛夏㫤竹岳正蒲萄計禮菊</hi>狂揮急掃<lb/>
皆稱意不特品髙機亦熟西涯坐間生色障一見當時<lb/>
已心服不知何日到君家淨洗朱鉛鬬清淑疎篁古木<lb/>
交映帶深淺生枯俱入態欹風一枝驚欲折倚竹數叢<lb/>
如有待飛鸞墜羽時自壓老蛟脱骨令人駭張顛草聖<lb/>
久寂寞何意兹晨忽傾盖<hi>君畫筆皆草書法</hi>郎中郎中今有無<lb/>
後來尚逺眼中疎柔肌脆骨爭媚嫵不然蔓草紛黄壚<lb/>
頽波一去誰與返把巻撫玩増長吁君不見近時淮海<lb/>
<pb n="KR4h0143_WYG_212-19a"/>
上亦有菊花一派往往傳京都<lb/>
　　　放船作<hi>時初中鄉舉</hi>
潛魚不出槮栖鳥不出林不因風雷便豈識天地之大<lb/>
江湖深天風䬃䬃吹黄槐江船擊鼓凌晨開雲帆悠悠<lb/>
渡三泖使我塵襟豁如埽將軍祠前芳草多陰廊古瓦<lb/>
封苔窠英雄恨殺白衣櫓千載此地還來過陳湖北行<lb/>
勢尤大氣象渾疑在天下波光黯慘迷西東我疑此處<lb/>
藏蛟龍同舟之人半失色驚雷歕雪吹腥風出門咫尺<lb/>
<pb n="KR4h0143_WYG_212-19b"/>
已如此况乃天涯千萬里<lb/>
　　　筠屋為徐庭美賦<lb/>
徐君愛竹如愛玉種竹成林宻如束林間結屋三四楹<lb/>
自説此生心事足闌干一徑曲復曲落翠飛青暗人目<lb/>
我疑月明深夜中定有青鸞屋頭宿<lb/>
　　秦金<lb/>
　　　次韻馬文明㑹同年<lb/>
春官昔日曾推轂萬里青霄同奮足閱人渾是沙揀金<lb/>
<pb n="KR4h0143_WYG_212-20a"/>
顧我真慙葭倚玉醉向東風促馬蹄宴罷歸來曲江曲<lb/>
花枝烏帽笑欹紅柳帶宫袍驚染綠小臣何幸感遭逢<lb/>
聖主無勞資夢卜卓哉忠孝是良圖漫爾榮華匪私祝<lb/>
唯君好事尤好文長夏開筵思秉燭情深樽俎笑談間<lb/>
片紙微詞並収錄獻酬終日已百拜出門送客猶三肅<lb/>
卉木庭除倍有輝飯芻僕馬皆䝉福髙秋風月正撩人<lb/>
我亦試將嘉㑹續<lb/>
　　朱諫<lb/>
<pb n="KR4h0143_WYG_212-20b"/>
　　　贈黄萬峯<lb/>
大山若遊龍蜿蜒直落滄海中小山若奔馬遲迴蹴踏<lb/>
青雲下㑹稽分支到天姥鴈蕩盤根接𤣥圃丹邱仙人<lb/>
居紫巖玉液金砂映窗户淡淡松竹陰日與紅塵逺悠<lb/>
悠杖屨間安知有軒冕柴門不聽車馬聲春風滿地黄<lb/>
鶯鳴門前芳草倚天碧酒壺自對南山傾<lb/>
　　　遊鴈山與橋姪<lb/>
天柱峯前多古木芙蓉菴下仙人宿春風吹落碧桃花<lb/>
<pb n="KR4h0143_WYG_212-21a"/>
子規啼裂山頭竹十年來往龍湫上一兩芒鞋一枝杖<lb/>
飛流千尺落深潭白雪紛紛洒青嶂白髪看山愁日短<lb/>
好景招人及春煖我家小阮帶青錢提壺又向花間轉<lb/>
老夫樂事在天倫人間此樂方為真<lb/>
　　王守仁<lb/>
　　　重遊開元寺戲題壁<lb/>
中丞不解了公事到處看山復尋寺尚為妻孥守俸錢<lb/>
至今未得休官去三月開元兩度來寺僧倦客門未開<lb/>
<pb n="KR4h0143_WYG_212-21b"/>
山靈似嫌俗士駕溪風攔路吹人回君不見富貴中人<lb/>
如中酒折腰解酲須五斗未妨適意山水間浮名于我<lb/>
亦何有<lb/>
　　張琦<lb/>
　　　黄昬步溪上見煙月可愛<lb/>
明月在天煙在溪煙中看月無光輝沙禽熟眠潮未響<lb/>
野火歴亂船初歸天邊楊柳誰家樹煙月相含不知數<lb/>
此時幽景記不真莫是江南夢歸路<lb/>
<pb n="KR4h0143_WYG_212-22a"/>
　　　次夜又步溪上<lb/>
月色不減昨夜好秋霽家家夜飯早蔓青芋子白酒香<lb/>
土門竹舍黄花老農談悠悠靜可聽皆説官家今太平<lb/>
斗斛上倉不過槩差船㸃馬無兼丁翁哺弱孫婦抱子<lb/>
依依相對桑麻裏我願明月常此光不照離愁照歡喜<lb/>
　　周用<lb/>
　　　耕雲<lb/>
桐邱先生笑開口問我湖田不知畝一巻神農百穀經<lb/>
<pb n="KR4h0143_WYG_212-22b"/>
今日居然落我手農夫十耦牛十角公家什一我什九<lb/>
大田之稼歳十千與公歳歳為春酒<lb/>
　　　張玉湖再惠吕梁石硯并石筆閣次韻以謝<lb/>
何人贈我方尺硯上有雲頭和雪片玉湖不來鑿吕梁<lb/>
吁嗟此物何由見女媧鍊石曾補天得之自我今三年<lb/>
為君閣筆復歎息衰謬他時那可傳<lb/>
　　魯鐸<lb/>
　　　漁景四首<lb/>
<pb n="KR4h0143_WYG_212-23a"/>
桃柳穠纎含曉濕篷背晴曦晒蓑笠汀洲草芳鳬鴈飛<lb/>
江風撲岸炊煙急中湖布網却伊誰作力包羅意恐遲<lb/>
春深欲勸同休息正是魚龍孕子時<lb/>
江水朝來忽然漲鸕鷀作陣魚初上得魚逺趁江上墟<lb/>
深樹柴門午雞唱盈尺琴髙錦作鱗漁翁出手驕墟人<lb/>
價平勸爾正須賣此迴天氣非侵晨<lb/>
江蘆黄盡江楓赭逺岫幽村景堪寫隔岸腥風生巨罾<lb/>
能知一舉魚多寡曬罾鄰艇臥斜暉浦口人家欲掩扉<lb/>
<pb n="KR4h0143_WYG_212-23b"/>
停舟試看横橋上誰荷小罾歌唱歸<lb/>
湖天映雪如銀甕湖水朝來欲成凍潭底寒魚貴似金<lb/>
髙人夙約遥相送推窗慰勞冰作鬚仍敕童奴辦早㕑<lb/>
隔汀為問幾家住曉爨都生煙火無<lb/>
　　　古塔灘<lb/>
古塔灘注山窪飛湍屈曲如奔蛇中流惡石故激怒跳<lb/>
珠濺雪紛交加鏘鏘爭走萬甲士刺刺倒露千狼牙官<lb/>
舟一葉百夫挽安危秪與毫釐差我時攀巖過絶壁四<lb/>
<pb n="KR4h0143_WYG_212-24a"/>
顧莫非猿所家倦來坐石却俯看握拳吐石生咨嗟九<lb/>
龍山史好奇甚哦詩但道山水佳更嗔來日舍舟去磨<lb/>
崖不及親鐫撾<lb/>
　　孫偉<lb/>
　　　雪航口號<lb/>
長江瀉水下建業海門潮色動睂睫北風連山巻雪飛<lb/>
波底客舟凍一葉爾時木落江亦空舵牙撞水江之東<lb/>
萬鴉僵立磡石暗遥見縷縷茶煙紅城頭老樹低幾尺<lb/>
<pb n="KR4h0143_WYG_212-24b"/>
雲裏看山千仞壁斷蒲折葦僻沙港冷光直射蛟龍室<lb/>
青山渡口月出皓鷲嶺夜半鐘聲到當壚一笑任呉姬<lb/>
醉著蓑衣脱貂帽也不作周公夢也不歌楚狂鳯也不<lb/>
學淮南王問仙人也不學劉更生參道衆雪下淺渚邊<lb/>
雪晴輕浪前金烏浮光出海底卯酒正睡江天船<lb/>
　　徐問<lb/>
　　　送王伯存守雷州<lb/>
雷陽古城瀕海曲路入炎荒奠南服長安萬里化不流<lb/>
<pb n="KR4h0143_WYG_212-25a"/>
故遣郎官領符竹郎官久負卓犖才一麾五馬從天來<lb/>
鴻名歘到逺人耳旆旌雙引煙雲間縈紆山縣雞聲早<lb/>
候火煌煌連古道十賢名在祠宇荒君去還須問遺老<lb/>
我懷同舍心悠悠夕陽望斷江楓秋天空海闊㑹何日<lb/>
聚首還期鳷鵲樓<lb/>
　　　寄功甫歸隠東麓<lb/>
孤塵積翠連雲起北走金陵枕江水山形繚繞如蜿蜒<lb/>
中有幽人隠居里芙蓉石室開葱蘢赤日照耀神仙宫<lb/>
<pb n="KR4h0143_WYG_212-25b"/>
山雞野鶴自啼舞長林聲散洪濤風主人歸來未頭白<lb/>
卜築縁山傍川脉歌詞洗盡沙土痕野堂愁絶鶯花魄<lb/>
知君獨往嵗月長户庭哀壑流輝光安得驅我置汝傍<lb/>
東山孤髙遥相望<hi>孤塵山名</hi>
　　　登蓬萊閣和坡公海市韻<lb/>
地維汨沒東南空元氣混接蒼冥中懸崖石壁置臺觀<lb/>
淩虚下瞰馮夷宫竹山參差海市起鬼斧運出天然工<lb/>
旌旗城郭儼相向靈氣鬱積嘘蛟龍須臾市隠海色定<lb/>
<pb n="KR4h0143_WYG_212-26a"/>
誰與志者蘇長公清詩髙起雲閣牓水為吞吐山為雄<lb/>
風流文采今安在空有勝事傳無窮東牟太守每自苦<lb/>
偶來見文心沖融寒潮湧日下孤島回聲聒亂晨昬鐘<lb/>
村晴遥見沙路豁農夫往往歌年豐人生所至貴適意<lb/>
奚必歎老悲青銅辴然一笑下山去不覺兩腋生天風<lb/>
　　陸深<lb/>
　　　月夜與髙進之沈徳楨諸友過簳山次壁間韻<lb/>
櫂歌欲停山月吐月影照人清可數疑心已斷壁間蛇<lb/>
<pb n="KR4h0143_WYG_212-26b"/>
壯氣猶驚草中虎清溪曲曲淡不流此月重來猶故我<lb/>
　　　秋思<lb/>
空庭蕭索簾櫳雨秋色漫漫四山裏閒花不語傷朱顔<lb/>
落葉無聲風未起依稀三五少年遊鳯皇臺畔臨呉楚<lb/>
家書自怪滿紙題猶剰胸中數行語<lb/>
　　張邦奇<lb/>
　　　題畫<lb/>
鳩性愛雨花愛晴同倚東風不同情春光三月濃於酒<lb/>
<pb n="KR4h0143_WYG_212-27a"/>
雙鳩醉寐不復鳴雙鳩不鳴花相語無令鳩醒叫天雨<lb/>
　　　鷹逐鷺圖<lb/>
我觀羣鳥中除却蒼鷹盡凡羽君不見黄金眸白玉距<lb/>
淩空一下急于雨鷺鷥何不早竄伏到此驚奔向何許<lb/>
憶昔在林皋翻飛矜羽毛羽毛雖好不中用憑君識取<lb/>
真英豪<lb/>
　　孟洋<lb/>
　　　顧全州見邀江水漲不能赴<lb/>
<pb n="KR4h0143_WYG_212-27b"/>
桂林山深晝啼鷸一春三見紅日出鳴雷達曙雨浪浪<lb/>
洪潦平階仍入室江間浪湧蛟螭翻鯉魚安得窺龍門<lb/>
渡頭行子立惆悵徒繫扁舟不可上美人只在水一方<lb/>
百遡千迴道轉長雨中空見枇杷落飛盡楊花更斷腸<lb/>
　　　送僉憲李君惟大入闗中<lb/>
秦中昔遊地西望送行旌雨雪經淮甸春風入洛城洛<lb/>
陽城中足髙彦君過故里多歡宴天津橋邊新柳絲桃<lb/>
林花暖啼鶯徧紫氣函闗路青蓮華嶽祠五陵富貴空<lb/>
<pb n="KR4h0143_WYG_212-28a"/>
流水四塞煙塵異往時使君按節行風俗白日青雲照<lb/>
巖谷雲陽縣前涇水深召公亭下春蕪綠中興天子緩<lb/>
刑威四海謳歌仰徳輝從容攬轡長安道早晚風聲達<lb/>
紫微<lb/>
　　殷雲霄<lb/>
　　　贈太初石川巾<lb/>
昔予獨釣東流津赤脚踏石頭冠雲亂髪垂耳不受束<lb/>
時時裹頭石川巾四角岳岳不肯折方峯髙桶雙纓裂<lb/>
<pb n="KR4h0143_WYG_212-28b"/>
邇冠章甫從折腰碧海蒼波自瀹雪太白山人西南來<lb/>
風神虚朗無塵埃翩然相贈真不忝山精海若驚崔嵬<lb/>
幾年疲薾勞風塵墨綬銅章愧此身他時顧我日觀上<lb/>
被髪與子騎麒麟<lb/>
　　　吕梁<lb/>
吕梁之道石齒齒中有波濤聲沸騰淺瀨詎堪蛟龍住<lb/>
逺客翻疑神鬼憑進帆揚子渺煙霧聽潮錢塘來風霆<lb/>
何如小艇石川去曲肱凉月明芳汀<lb/>
<pb n="KR4h0143_WYG_212-29a"/>
　　倪宗正<lb/>
　　　題網魚圖<lb/>
白白江波紅尾魚蒲花初發柳花踈江洲日暮忘歸去<lb/>
江魚上網不知數風雨欲來猶不來篛笠且挂磯頭樹<lb/>
　　李夢陽<lb/>
　　　劉子有金陵之差遂便覲省<lb/>
使君昔居紫荆闗日登燕嶠望呉山逢人顔色鬱黯黕<lb/>
對酒涕泗交潺湲使君南向金陵去孤帆夜拂春天樹<lb/>
<pb n="KR4h0143_WYG_212-29b"/>
旅枕常欹月落時夢魂先到雲飛處揚子江頭青草斜<lb/>
大孤山前開杏花行人三月重回首遊子一年初到家<lb/>
出門煙草滿芳甸鳯皇臺接麒麟殿遊陌聨翩追宿娯<lb/>
墨場婉孌羅賓讌人生意氣無南北白馬青袍動江色<lb/>
即看艤舸石頭城還問税鞅鍾山側鍾山崒嵂壓秦淮<lb/>
燕趙風雲入望來芙蓉秋鴈多愁思問君何日錦帆迴<lb/>
　　　二月四日部署宴餞徐顧二子<lb/>
春日載陽官署幽東呉二子過我游庭空日斜吏人散<lb/>
<pb n="KR4h0143_WYG_212-30a"/>
窅然何異經林邱今晨驚蟄暖氣達昨夜哀鴻呼故儔<lb/>
中庭古槐蒼蘚縟上有百鳥何啁啾倉庚交交刷其羽<lb/>
君看巨細各有求明時冠軒幾邂逅得暇胡不攀淹留<lb/>
自從去年識徐顧令我意氣傾南州徐郎近買洞庭柁<lb/>
顧子亦具錢唐舟浮生飄轉若飛藿倐忽聚散誰能謀<lb/>
風光爛漫况復爾願寫清壺消客憂故人苦稱不好飲<lb/>
舉杯入脣還復休妙歌時時激慷慨鄙夫何以答綢繆<lb/>
嚴柝沈沈靜夜色北斗倒挂城南樓祗恐天明驅馬出<lb/>
<pb n="KR4h0143_WYG_212-30b"/>
攬袪延望河之洲<lb/>
　　　徐子將適湖湘余實戀戀難别走筆長句述一<lb/>
　　　代文人之盛兼寓祝望焉爾<lb/>
崢嶸百年㑹浩蕩觀人文建安與黄初叱咤皆風雲大<lb/>
厯熙寜各有人戛金敲玉何繽紛髙皇揮戈造日月草<lb/>
昧之際崇儒紳英雄杖䇿集軍門金華數子真絶倫宣<lb/>
徳文體多渾淪偉哉東里廊廟珍我師崛起楊與李力<lb/>
挽一髪回千鈞天球銀甕世希絶鼇掣鯨翻難具陳洪<lb/>
<pb n="KR4h0143_WYG_212-31a"/>
川無梁不可越日暮悵望勞余神徐郎生長蘇臺陰二<lb/>
十作賦雄海濱朅來抱玉叩閶闔長安繡陌行麒麟是<lb/>
時少年誰最文太常邊丞何舍人舍人飄颻使南極直<lb/>
窮金馬探瀘津爾雖不即見顔色夢中仿彿形貌真余<lb/>
也潦倒簿書客諸公磊落清妙身大賢衣盋豈虚擲應<lb/>
須爾輩揚其塵休令黼黻怨岑寂要與琬琰增嶙峋海<lb/>
陵先生雅愛士晚得徐郎道氣伸喬王款接雖不數邇<lb/>
聞亦欲來卜鄰驊騮造父兩相值一瞬萬里誰能馴都<lb/>
<pb n="KR4h0143_WYG_212-31b"/>
門二月芳草發御溝楊柳垂條新徐郎綰牒將逺適使<lb/>
我旦夕生悲辛為君沽酒上髙樓月前醉舞梨花春天<lb/>
明挂帆向何處鴻鴈哀鳴求故羣南登㑹稽探禹穴西<lb/>
浮湘水弔靈均洞庭波寒木葉下峽口風急猿嘯聞司<lb/>
馬太史有遺躅歸來著書追獲麟<lb/>
　　　潯陽寄毛君湖口<lb/>
大江六月凉風發匡廬清波滚明月削出萬朶青芙蓉<lb/>
水底揺動金銀闕美人盈盈坐湖縣昬叩石鐘曙晞髪<lb/>
<pb n="KR4h0143_WYG_212-32a"/>
悵望迢迢碧雲合早晚扁舟向蠻越<lb/>
　　何景明<lb/>
　　　寄李空同<lb/>
黄河臘月冰十文縱有鯉魚那得上楚天鴻鴈避霜雪<lb/>
未得逢春難北向康王城邊沙草曛梁王臺上多暮雲<lb/>
野人歳晚誰相對桐柏山中空憶君<lb/>
　　　畫魚<lb/>
大魚昂藏若人立衝波跋浪風江急旁觀二鯉各有神<lb/>
<pb n="KR4h0143_WYG_212-32b"/>
倐忽波濤隨出入中堂鬐鬣動杳冥坐久始識為丹青<lb/>
青天萬里拂絹素筆力咫尺開滄溟禹門天池雲霧裏<lb/>
白晝雷霆行地底何人有力移置此酒酣相視一改容<lb/>
只恐化作三蛟龍<lb/>
　　　古松<lb/>
岳州地多古松樹千株萬株植官路故老猶能記歳年<lb/>
行人不解知朝暮臨江西來煙霧起夾谷連山一百里<lb/>
黛色寒通七澤雲秋聲夜捲三江水郡城之北江水東<lb/>
<pb n="KR4h0143_WYG_212-33a"/>
鄂王祠廟丹青空英雄為謨本宏逺古木至今多烈風<lb/>
忠魂義魄杳何在故物依然見遺愛繁枝百世人不翦<lb/>
直氣千尋我當拜六年前過蒲圻城古松陰中三日行<lb/>
空山倒挂雷雨黒盛夏常貯炎風清郵亭傳舍總蕭瑟<lb/>
鬱抱煩襟亦飄逸迴巖峭壁奔洪濤老蔓長藤翻白日<lb/>
只今復向巴邱道野草漸多松漸少仄徑孤根半蝕苔<lb/>
夕陽幾樹空垂蔦昔時所見合抱材斷枝落葉隨蒿萊<lb/>
過客山中想清籟行徒道上愁黄埃輦山輿嶺萬千重<lb/>
<pb n="KR4h0143_WYG_212-33b"/>
半作豪家樓上棟古人之力今人勞大厦明堂不得用<lb/>
年年官吏催斧斤故老雖怒那敢嗔傍枝出地子成樹<lb/>
野婦山樵摧作薪驛前數榦聊可數我忽見之再三撫<lb/>
霜皮露甲如虬蟠霧鬣煙鬟學龍舞陰森氣象凜猶昔<lb/>
翠色長標不可侮荒林曠野識者稀終為誰家起廊廡<lb/>
回首鄂廟秋山阿廟前之樹無髙柯鬼神呵護亦徒爾<lb/>
英靈不返將如何達人且勿怨揺落志士胡為傷轗軻<lb/>
君看世事盡如此拔劒聽我松前歌<lb/>
<pb n="KR4h0143_WYG_212-34a"/>
　　　懷舊吟贈阮世隆<lb/>
君家華樓對芳樹開宴曾留三日住銅槃絳蠟暖照春<lb/>
金壺銀漏寒催曙知君重義多豪遊滿門賔客為我留<lb/>
珊瑚不避鐵如意驊騮皆纒金絡頭爾時北上與君别<lb/>
蔡州城外花如雪夢裏猶尋汝上雲醉中却憶淮西月<lb/>
丈夫富貴各有因如君立身亦不羣行年四十未白髪<lb/>
生兒十八期青雲君從秋日遥分手我向東風一回首<lb/>
山下長搴舊薜蘿樓前應長春楊柳<lb/>
<pb n="KR4h0143_WYG_212-34b"/>
　　　明月篇<lb/>
長安月離離出海嶠遥見層城隠半輪漸看阿閣銜初<lb/>
照瀲灩黄金波團圞白玉盤青天流景披紅蕊白露含<lb/>
輝汎紫蘭紫蘭紅蕊西風起九衢夾道秋如水錦幌髙<lb/>
褰香霧開瑣闈斜映輕霞舉霧沈霞落天宇門萬户千<lb/>
門月明裏月明皎皎陌東西柏寢岧嶤望不迷侯家臺<lb/>
榭光先滿戚里笙歌影乍低濯濯芙蓉生玉沼娟娟楊<lb/>
柳覆金堤鳯凰樓上吹簫女蟋蟀堂中織錦妻别有深<lb/>
<pb n="KR4h0143_WYG_212-35a"/>
宫閉深院年年歳歳愁相見金屋螢流長信階綺櫳燕<lb/>
入昭陽殿趙女通宵侍御牀班姬此夕悲團扇秋來明<lb/>
月照金徽榆黄沙白水逶迤征夫塞上憐行影少婦窗<lb/>
前想畫睂上林鴻鴈書中恨北地闗山笛裏悲書中笛<lb/>
裏空相憶幾見盈虧淚沾臆紅閨貌減落春華玉門腸<lb/>
斷逢秋色春華秋色遞如流東家怨女上糚樓流蘇帳<lb/>
捲初安鏡翡翠簾開自上鈎河邊織女期七夕天上嫦<lb/>
娥奈九秋七夕風濤還可渡九秋霜露迥生愁九秋七<lb/>
<pb n="KR4h0143_WYG_212-35b"/>
夕須臾易盛年一去真堪惜可憐揚彩入羅幃可憐流<lb/>
素凝瑶席未作當壚賣酒人難邀隔座援琴客客心對<lb/>
此歎蹉跎烏鵲南飛可奈何江頭商婦移船待湖上佳<lb/>
人挾瑟歌此時馮闌垂玉筯此時滅燭斂青蛾玉筯朱<lb/>
顔苦緘怨緘怨含情不能吐麗色春妍桃李蹊遲輝晚<lb/>
媚菖蒲浦與君相思在二八與君相期在三五空持夜<lb/>
被貼鴛鴦空持暖玉驚鸚鵡青衫泣掩琵琶絃銀屛忍<lb/>
對箜篌語箜篌再彈月已微穿廊入闥靄斜輝歸心日<lb/>
<pb n="KR4h0143_WYG_212-36a"/>
逺大刀折極目天涯破鏡飛<lb/>
　　徐禎卿<lb/>
　　　答顧郎中華玉<lb/>
昔居長安西今居長安北蓬門臥病秋潦繁十日不出<lb/>
生荆棘牽泥匍匐入學宫馬瘦翻愁足無力慵疎頗被<lb/>
諸生譏虚名何用時人識京師賣文賤於土飢腸不救<lb/>
虀鹽食去年作吏在法曹月俸送官空署職牀頭一甕<lb/>
不滿儲囊裏無錢作沽直歸來困頓不得醉兒女荒涼<lb/>
<pb n="KR4h0143_WYG_212-36b"/>
婦歎息今年調官去懊惱苦笑先生祿太嗇釜中粟少<lb/>
作糜薄白碗盛來映膚色丈夫但免溝壑辱日飲藜羮<lb/>
勝羊肉平生富貴亦何有羸軀幸自弛耕牧但願時豐<lb/>
民物安官府清亷盜賊伏人人鼓腹厭粱菽先生雖病<lb/>
甘苜蓿一朝雷雨濯亨衢坐見諸公執中軸先生翛然<lb/>
卷懷退茅齋歸向南山卜<lb/>
　　　唐生將卜築桃花塢謀家無貲貽書見讓寄此<lb/>
　　　解嘲<lb/>
<pb n="KR4h0143_WYG_212-37a"/>
予昔攀白日虹蜺干紫庭浮沈帝座側無人知歳星側<lb/>
待公車無所歡聊騎天馬出長安南下滄江浮七澤還<lb/>
攜謝客弄波瀾青倪中開秀廬嶽瀑布灑入千峯寒冥<lb/>
冥仙氣貫南斗直欲凌身燒大丹迴裾西拂巫山浦浩<lb/>
蕩歡心間雲雨歸來欲奏楚王書漢主上林方好武黄<lb/>
金不遇心自吁白璧無媒翻見侮昨日結交燕少年酣<lb/>
歌擊筑市中眠正逢天子失顔色奪俸經時無酒錢入<lb/>
門百結鷫鸘盡笑立文君明鏡前却思舊日髙陽侣黄<lb/>
<pb n="KR4h0143_WYG_212-37b"/>
公酒壚何處邊天下綈袍誰不憐郄卿未具山中橐何<lb/>
人為買剡溪田唐伯虎真俠客十年與爾青雲交傾心<lb/>
置腹無所惜擊我劒拂君纓請歌鸚鵡篇為奏朱絲繩<lb/>
胡為擾擾蒼蠅之惡聲我今蹭蹬尚如此嗟爾悠悠世<lb/>
上名<lb/>
　　　送熊士選侍御<lb/>
壯士樂長征門前邊馬鳴春風三月柳吹暗大同城蘆<lb/>
溝橋下東流水故人一樽情未已遥天飛盡隴頭雲唯<lb/>
<pb n="KR4h0143_WYG_212-38a"/>
見居庸暮山紫羨君鞍馬速流星予亦孤帆下洞庭塞<lb/>
北荆南心萬里佩刀長揖向都亭<lb/>
　　　觀伯虎寄贈子容洞庭山圖因求作廬山障子<lb/>
丹巒氤氲拂空起素練平鋪洞庭水迴溪笑指毛公家<lb/>
忘却滄溟幾千里我隔廬峯夢紫煙嘗騎白鹿上青天<lb/>
煩君貌出仙人障西寄長安向日邊<lb/>
　　　寄華玉<lb/>
去歳君為薊門客燕山雪暗秦雲白馬上相逢脫紫貂<lb/>
<pb n="KR4h0143_WYG_212-38b"/>
朝回沽酒城南陌燕山此日雪雰雰祇見秦雲不見君<lb/>
胡天白鴈南飛盡千里相思那得聞<lb/>
　　　送許伯基侍御<lb/>
花驄向青草二月金陵道燕橋故人走相送提攜玉壺<lb/>
為君倒早鶯刷羽出垂楊御水流澌繞鳯皇君去幾時<lb/>
青鳥至赤霄銜上綵雲章<lb/>
　　　送吳學士姪奎觀模米襄陽山水圖并學士題識<lb/>
昔上黄鶴樓西望襄陽堤襄陽草樹淡於染清猿落日<lb/>
<pb n="KR4h0143_WYG_212-39a"/>
　令人迷歸來復見襄陽畫銀海珠源恍餘𣲖楚山沈沈<lb/>
　煙霧髙淋漓七澤翻波濤漁舟賈舶入㸃綴竹林楓樹<lb/>
　懸江皋白雲縹緲蒼梧遙旖如湘君垂素旄我欲乗雲<lb/>
　向空舉拄杖呼雲雲不起山中蘿薜不可親悵望伊人<lb/>
　隔秋水延陵學士襄陽儔對此踟躕搔白頭碧山心期<lb/>
　竟已矣回首歳月成墟邱猶有篇章未磨滅教人空憶<lb/>
　舊風流<lb/>
　　　　送友<lb/>
<pb n="KR4h0143_WYG_212-39b"/>
　平原蒼蒼孟冬月行子辭燕指呉越淮水橋邊賣酒家<lb/>
　停車幾處梅花發羨爾侯門早拂衣柴桑舊里角巾歸<lb/>
　白酒山中新芋熟清楓江上蟹螯肥閉門松竹依然在<lb/>
　一曲參差醉落暉<lb/>
　<lb/>
　<lb/>
　<lb/>
御選明詩巻四十三<lb/>
</p>
<p>
</p>
  </div>
</body>
</text>
</TEI>
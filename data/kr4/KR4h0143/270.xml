<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_270-1a"/>
　欽定四庫全書<lb/>
御選明詩卷一百一<lb/>
　　七言絶句一<lb/>
　　　劉基<lb/>
　　　　題小景<lb/>
　江頭日日起西風江樹驚寒葉變紅天淡雲低何處雁<lb/>
　一行飛下荻花中<lb/>
　　　　過蘇州<lb/>
<pb n="KR4h0143_WYG_270-1b"/>
　姑蘇臺下垂楊柳曽為張王䕶禁城今日淡烟芳草裏<lb/>
　暮蟬猶作管絃聲<lb/>
　陌上清歌最可聼誰知此是斷腸聲就中更有楊枝曲<lb/>
　恨殺昬鴉及曉鶯<lb/>
　虎丘山下月朦朧閶闔門前動地風子夜一聲琴一闋<lb/>
　杜鵑聲在碧雲中<lb/>
　　　　夜坐<lb/>
　露泣寒螿咽斷魂風驚簷鐸語黃昬覊愁悄悄成危坐<lb/>
<pb n="KR4h0143_WYG_270-2a"/>
看盡空牆上月痕<lb/>
　　　無寐<lb/>
夜長無寐待鳴雞及至雞鳴夢却迷驚起朝陽斜照屋<lb/>
一眉殘月在天西<lb/>
　　　有感<lb/>
物換星移事已迷重來舊處惑東西可憐如鏡天邉月<lb/>
獨照棲烏半夜啼<lb/>
鴻雁來時月滿天客途僮僕自相憐荒村觸眼惟茅屋<lb/>
<pb n="KR4h0143_WYG_270-2b"/>
榆柳蕭疎起暮烟<lb/>
黍穂高低菊有華㕓居恰似野人家夕陽日向西牆過<lb/>
只為微生換嵗華<lb/>
漫漫陽春不見秋人生得意總忘愁茱茰謝盡芙容發<lb/>
清夜吹笙月滿樓<lb/>
　　　春日雜興<lb/>
雨隐滄江霧隐山郷闗迢遞寄書難病來只盼春風到<lb/>
不擬春風曉更寒<lb/>
<pb n="KR4h0143_WYG_270-3a"/>
日出江空曉氣柔白蘋風起渚烟收夜來一餉三更雨<lb/>
送盡飛花入海流<lb/>
　　　漫成<lb/>
微凉秋袂一登樓落照歸鴉㸃㸃愁誰似孤雲獨無事<lb/>
隨風直到海西頭<lb/>
　　　不雨遣悶<lb/>
池上芹泥即漸乾梁間燕子拾蟲難緑窗無限傷春意<lb/>
看盡斜陽更倚䦨<lb/>
<pb n="KR4h0143_WYG_270-3b"/>
　　　題畫魚<lb/>
為愛濠梁樂有餘故拈兔頴寫成圖秋風忽憶銀絲鱠<lb/>
腸斷松江隔具區<lb/>
　　　題沙溪驛<lb/>
澗水彎彎繞郡城老蟬嘶作車輪聲西風吹客上馬去<lb/>
夕照滿川紅葉明<lb/>
　　　過閩闗<lb/>
闗頭霧露白濛濛闗下斜陽照樹紅過了秋風渾未覺<lb/>
<pb n="KR4h0143_WYG_270-4a"/>
滿山秔稻入閩中<lb/>
峻領如弓驛路賖清溪一帶抱山斜高秋八月崇安道<lb/>
時見棠梨三兩花<lb/>
建溪激箭向南流石齒如鋒鬭客舟篙子踏歌渾不畏<lb/>
行人遥望替生愁<lb/>
漠漠輕雲結晚隂依依斜日掛遥岑炊烟忽起桑榆上<lb/>
散作鮫綃抹半林<lb/>
　　　秋日即事<lb/>
<pb n="KR4h0143_WYG_270-4b"/>
秋風吹雨冷翛翛堦下金錢爛漫愁鴻雁不來巢燕去<lb/>
草蟲辛苦獨知秋<lb/>
春華秋草兩悠悠素髮多情却滿頭落葉自隨流水去<lb/>
逺山空帶夕陽愁<lb/>
垂垂密雨軃脩楊㸃㸃青苔繪短牆不是雁聲天畔過<lb/>
争知今日是重陽<lb/>
掛壁青缸照不眠相看到此亦堪憐露寒霜重殘螢盡<lb/>
腸斷秋風憶徃年<lb/>
<pb n="KR4h0143_WYG_270-5a"/>
槿花數樹夕陽時收拾秋光在短籬自紫自紅還自碧<lb/>
祗應獨有暮蟬知<lb/>
北風吹雁過蕭蕭旅館青燈共寂寥蓬鬢一時成白雪<lb/>
老來禁得幾秋宵<lb/>
　　宋濓<lb/>
　　　題長白山居圖<lb/>
滿地園林稱隐居燕泥汚我讀殘書五更風急鳥聲散<lb/>
時有隔花人賣魚<lb/>
<pb n="KR4h0143_WYG_270-5b"/>
　　　宜興强如心避地而歸扁其居曰復初齋來徴<lb/>
　　　予詩<lb/>
昔日攙槍照五兵今歸喜得見時平春風緑酒扶殘醉<lb/>
斜立官橋聼早鶯<lb/>
　　　寄别<lb/>
别來虎豆又生牙尚在揚州賣酒家醉後清狂應不減<lb/>
起拈花彈打鳴鴉<lb/>
　　陶安<lb/>
<pb n="KR4h0143_WYG_270-6a"/>
　　　題畫<lb/>
鼓罷瑶琴䇿杖還空山流水聼潺潺夕陽林外風塵起<lb/>
輸與先生不出山<lb/>
　　　為劉博士題畫<lb/>
峭壁危峰䕶紫霞讀書聲在鄴侯家静凭窗几閒觀物<lb/>
無限春光在杏花<lb/>
　　　晚山<lb/>
翠剪雲頭萬朶花樹梢殘雪伴棲鴉寒風吹得蒼烟斷<lb/>
<pb n="KR4h0143_WYG_270-6b"/>
露出茅茨一兩家<lb/>
　　　次安慶<lb/>
城樓三靣碧迴環掠過烟波棹不閒認得客途曽到處<lb/>
亂雲堆裏大龍山<lb/>
　　　訪梅<lb/>
山寺凌寒特為梅霜青緑蘂未春開莫愁獨立無人見<lb/>
勾引詩翁兩度來<lb/>
　　章溢<lb/>
<pb n="KR4h0143_WYG_270-7a"/>
　　　為胡仲深詠桃花馬<lb/>
硃砂染瓣色重臺勾引春風上背來慎勿觧鞍橋下浴<lb/>
恐隨流水入天台<lb/>
　　王禕<lb/>
　　　蘭州<lb/>
洮雲隴草都行盡路到蘭州是極邉誰信西行從此始<lb/>
一重天外一重天<lb/>
　　汪廣洋<lb/>
<pb n="KR4h0143_WYG_270-7b"/>
　　　江口渡捕魚者<lb/>
芳草渡頭歌竹枝晴天小艇放鸕鷀比鄰為報春醪熟<lb/>
自起持魚貫柳絲<lb/>
　　　蘇溪亭<lb/>
蘇溪亭上草漫漫誰倚東風十二闌燕子不歸春事晚<lb/>
一江烟雨杏花寒<lb/>
　　　臨溪橋<lb/>
石磴盤盤卧濕雲山深瑶草不知春馬頭忽見梅如雪<lb/>
<pb n="KR4h0143_WYG_270-8a"/>
縱有輕寒不著人<lb/>
　　　題宋徽宗雙鴛圖<lb/>
蘆葉青青水滿塘文鴛晴卧落花香不因羗管驚飛起<lb/>
三十六宫春夢長<lb/>
　　　江上<lb/>
大山小山松樹齊千聲萬聲子規啼攬衣起舞夕露下<lb/>
三更月落吳城西<lb/>
象牙灘上百花開參差時復見樓臺翠香芹菜縁沙出<lb/>
<pb n="KR4h0143_WYG_270-8b"/>
雪色鰣魚上水來<lb/>
　　　寫興<lb/>
謝豹花開滿嶺紅空濛曉雨濕春叢看山不盡行人意<lb/>
處處東風啼郭公<lb/>
　　　江上四首<lb/>
歸路貪行不覺多館夫連日棹江波滿船争唱湖州調<lb/>
兩岸雲山側枕過<lb/>
小姑南岸對彭郎天劈雲厓峙兩傍日暮驚濤没沙尾<lb/>
<pb n="KR4h0143_WYG_270-9a"/>
江流較比去年强<lb/>
順風全不廢䉡牽把柁沿江穏放船指㸃大龍山色近<lb/>
皖城只在水雲邉<lb/>
櫂歌齊發浪聲喧池口東邉又換船秫酒發醅偏醉客<lb/>
鰣魚出綱不論錢<lb/>
　　　朱伯徽自溪南携酒至婺源山中兼示垂絲海<lb/>
　　　棠醉中求賦<lb/>
一自朝雲委路岐春風吹夢託游絲内家叢裏分明見<lb/>
<pb n="KR4h0143_WYG_270-9b"/>
彷彿盤旋立舞時<lb/>
東家蝴蝶愛悠揚不肯輕飛過短牆賸買麝煤千百斛<lb/>
暖熏濃抹到沈香<lb/>
舞罷霓裳不耐嬌口脂微動酒初潮玉闌西畔春如海<lb/>
擬倩東風整翠翹<lb/>
　　　夜泊揚子橋<lb/>
揚子橋頭夜泊船水波纔定月初圓不眠細數經行日<lb/>
笑隔東風又一年<lb/>
<pb n="KR4h0143_WYG_270-10a"/>
　　　寶雞縣<lb/>
渭河霜滿水如苔一縣人家半草萊唯有秋風酸棗木<lb/>
淡烟深鎖鬭雞臺<lb/>
　　　登胥江驛亭<lb/>
小閣開簾望逺岑暖風晴日囀幽禽胥江流水清無底<lb/>
較比春愁一様深<lb/>
　　　嶺南雜詠<lb/>
一劒南來兩鬢星肩輿隨處看丹青豈知庾嶺梅邉客<lb/>
<pb n="KR4h0143_WYG_270-10b"/>
却上交州海角亭<lb/>
島嶼潮來日欲曛聱牙蠻蛋動成羣挐舟盡入沙灣泊<lb/>
為避犁頭海上雲<lb/>
海濵朝夕易炎凉濕氣蒸人沁薄裳昨日崖州有船到<lb/>
滿城争買白梹榔<lb/>
石鼎微熏茉梨香椰瓢滿貯荔支漿木棉花落南風起<lb/>
五月交州海氣凉<lb/>
牂牁流水碧潺潺潮落湖生草木閒一片海雲吹不起<lb/>
<pb n="KR4h0143_WYG_270-11a"/>
越人遥指是厓山<lb/>
雁翅城東湧怒濤外洋水長蜑船高莫言昨夜南風急<lb/>
今日登盤有海蠔<lb/>
越鹽如雪賽呉鹽藷蕷初肥竹筍甜何事眉山蘇太守<lb/>
只將雙蟹較團尖<lb/>
村團社日喜晴和銅鼔齊敲唱海歌都道二年生計足<lb/>
五收蠶繭兩收禾<lb/>
畨禺南望渺烟波怪底魚龍出没多頃刻風霆飛白晝<lb/>
<pb n="KR4h0143_WYG_270-11b"/>
黒雲拖雨過牂牁<lb/>
榕樹隂隂集暮鴉竹深人静似仙家芭蕉小苑垂雙實<lb/>
茉莉南州壓萬花<lb/>
　　　登南海驛樓<lb/>
海氣空濛日夜浮山城纔雨便成秋馮唐頭白懐多感<lb/>
倚徧天南百尺樓<lb/>
　　　晚過青河驛<lb/>
遡流西望渺如烟黄帽齊將百尺牽日暮雨來風浪惡<lb/>
<pb n="KR4h0143_WYG_270-12a"/>
隔河撾鼓換官船<lb/>
　　蘇伯衡<lb/>
　　　即日<lb/>
午門同出獨歸遲立斷銅壺漏下時添得緑荷千萬柄<lb/>
雨聲强半在西池<lb/>
　　危素<lb/>
　　　題宋好古墨竹<lb/>
我憶東曹粉署郎琅玕寫就拂雲長秪疑散歩雲林曲<lb/>
<pb n="KR4h0143_WYG_270-12b"/>
獨聼秋聲待晚凉<lb/>
　　　題趙子昻竹石<lb/>
叢篁偏映寒雲色古石猶凝碧蘚痕曽是碧瀾堂上月<lb/>
猶臨苕水照王孫<lb/>
　　張以寧<lb/>
　　　次翰林都事拜住春日見寄韻<lb/>
日高睡起小窗明飛絮遊絲弄晝晴忽憶金河年少夢<lb/>
柳隂騎馬聼流鶯<lb/>
<pb n="KR4h0143_WYG_270-13a"/>
　　　棠梨幽鳥<lb/>
揚州舊夢隔天涯曽醉春風阿那家幽鳥豈知人事恨<lb/>
依然啼殺野棠花<lb/>
　　　梨花錦鳩<lb/>
一枝新雨帶啼鳩喚起春寒枝上頭説與朝來啼太苦<lb/>
洗妝纔了不禁愁<lb/>
　　　過桐廬<lb/>
江邉三月草凄凄緑樹蒼烟望欲迷細雨孤帆春睡起<lb/>
<pb n="KR4h0143_WYG_270-13b"/>
青山兩岸畫眉啼<lb/>
　　　過崇安宿赤石水澁不下舟<lb/>
兩岸青山下建溪筍輿軋軋坐雞棲人間最是吳兒樂<lb/>
一枕清風過浙西<lb/>
　　　有感<lb/>
馬首桓州又懿州朔風秋冷黒貂裘可憐吹得頭如雪<lb/>
更上安南萬里舟<lb/>
　　　泊沽頭<lb/>
<pb n="KR4h0143_WYG_270-14a"/>
楚客歸心河水流三更月暈長年愁沙河雨漲催開閘<lb/>
半夜櫓聲無數舟<lb/>
　　　遇故人胡居敬臨江府送至新淦<lb/>
翠竹蒼松映白沙清江西畔是君家明年歸路重相問<lb/>
分食東陵五色𤓰<lb/>
　　鮑恂<lb/>
　　　盛叔章畫<lb/>
烟濕空林翠靄飄渚花汀草共蕭蕭仙家應在雲深處<lb/>
<pb n="KR4h0143_WYG_270-14b"/>
秪許人間到石橋<lb/>
　　詹同<lb/>
　　　題水殿納凉圖<lb/>
湖上䦨干百尺臺臺邉水殿倚雲開紅橋人隔荷花語<lb/>
玉盌金盤進雪來<lb/>
　　　舟過黃陵廟<lb/>
黄陵廟下倚船窗水淺沙平屬玉雙山外斷雲寒日晚<lb/>
半篷殘雪下湘江<lb/>
<pb n="KR4h0143_WYG_270-15a"/>
　　　入峽<lb/>
黃牛廟下水如弦白狗峽中數尺天百丈牽春上巴蜀<lb/>
巖花無數照江船<lb/>
　　袁凱<lb/>
　　　題吳王納凉圖<lb/>
微月斜侵響屧廊芙容清氣滿金塘鴛鴦只傍䦨干宿<lb/>
也愛君王水殿凉<lb/>
　　　陪鄭明徳倪元鎮遊天平山<lb/>
<pb n="KR4h0143_WYG_270-15b"/>
官河春水緑悠悠水上人家盡畫樓買取吳娃三日酒<lb/>
放船直到百花洲<lb/>
高臺千尺對層巒只許吳王醉裏看山色不隨勾踐去<lb/>
遊人還得倚䦨干<lb/>
　　　題龍江酒家二首<lb/>
金陵美酒玉光浮父老相傳最觧愁安得身無官府事<lb/>
長年高卧竺家樓<lb/>
江上青帘映白沙壚頭美酒玉無瑕李白當年曽醉此<lb/>
<pb n="KR4h0143_WYG_270-16a"/>
桃花落盡不思家<lb/>
　　　揚州逢李十二衍<lb/>
與子相逢俱少年東吳城郭酒如川如今白髪知多少<lb/>
風雨揚州共被眠<lb/>
　　　淮西夜坐<lb/>
蕭蕭風雨滿闗河酒盡西樓聼雁過莫怪行人頭盡白<lb/>
異郷秋色不勝多<lb/>
　　　李陵泣别圖<lb/>
<pb n="KR4h0143_WYG_270-16b"/>
上林木落雁南飛萬里蕭條使節歸猶有交情兩行淚<lb/>
西風吹上漢臣衣<lb/>
　　　客中夜坐<lb/>
落葉蕭蕭淮水長故園歸路更微茫一聲新雁三更雨<lb/>
何處行人不斷腸<lb/>
　　　城西送鄧生<lb/>
千山風雪正霏霏君去金陵幾日歸鳯皇臺上還吹笛<lb/>
東望滄溟淚滿衣<lb/>
<pb n="KR4h0143_WYG_270-17a"/>
　　　寄三江王六秀才<lb/>
滄洲荷屋晚秋時橘柚青黃滿户垂安得扁舟趂潮去<lb/>
醉看江雨散輕絲<lb/>
　　　送鄭老歸襄陽<lb/>
我愛襄陽老鄭䖍高樓吹笛動秋烟他時若有平安信<lb/>
即寄江東估客船<lb/>
　　　憶南湖二首<lb/>
我憶南湖春酒香百錢亦可觧愁腸湖頭白藕猶堪愛<lb/>
<pb n="KR4h0143_WYG_270-17b"/>
正似佳人玉臂長<lb/>
南湖沈叟愛吟詩詩似當年杜牧之一日干戈不相見<lb/>
令人雙鬢欲成絲<lb/>
　　　已未九日對菊大醉戲作<lb/>
老夫愛此黃金蕊兒子湏將白酒賖直到殘陽下天去<lb/>
更添燈火照攲斜<lb/>
遮莫鄰家酒己無教兒更徃逺村沽老夫强健如平日<lb/>
醉過三更不要扶<lb/>
<pb n="KR4h0143_WYG_270-18a"/>
　　　風雨宿蕭山<lb/>
東來山郭晚秋時白酒黃柑興不衰欲倩山隂王逸少<lb/>
為書風雨渡江詩<lb/>
　　　題老蛟化江叟吹笛圖<lb/>
吳頭楚尾老髯翁千里烟波有故宫日暮江亭不歸去<lb/>
猶將玉笛倚秋風<lb/>
　　　城西送鄧生<lb/>
東望滄溟涕泗垂閨中少婦亦霑衣他時若有相思字<lb/>
<pb n="KR4h0143_WYG_270-18b"/>
只寄春江燕子歸<lb/>
　　　登閣<lb/>
木落淮南秋色空閒登高閣送歸鴻白頭老婦癡兒女<lb/>
盡在蕭條望眼中<lb/>
　　　過潯陽<lb/>
夜泊潯陽江上沙扁舟何處載琵琶西風不管水流去<lb/>
依舊滿汀開荻花<lb/>
　　　諸公携酒蘇臺餞别醉歸海上作此奉謝<lb/>
<pb n="KR4h0143_WYG_270-19a"/>
呉王洲上百花開花下人人勸酒杯醉卧春江三百里<lb/>
不知月過海門來<lb/>
　　高啓<lb/>
　　　聞舊教坊人歌<lb/>
渭城歌罷獨凄然不及新聲世共憐今日岐王賔客盡<lb/>
江南誰識李龜年<lb/>
　　　山中别寧公歸西塢<lb/>
一上香臺看落暉沙村孤樹晚依依老僧不出青山寺<lb/>
<pb n="KR4h0143_WYG_270-19b"/>
只有鐘聲送客歸<lb/>
　　　秋柳<lb/>
欲挽長條已不堪都門無復舊毿毿此時愁殺桓司馬<lb/>
暮雨秋風滿漢南<lb/>
　　　送賈麟歸江上<lb/>
别淚紛紛逐斷猿貧交無贈只多言離愁正似䕷蕪草<lb/>
一路隨君到故園<lb/>
　　　秋夜同周著作宿婁浦<lb/>
<pb n="KR4h0143_WYG_270-20a"/>
小廨寒依竹浦雲酒䦨相對説離羣一聲新雁誰先聼<lb/>
今夜江南我共君<lb/>
　　　送吕卿<lb/>
逺汀斜日思悠悠花拂離觴柳拂舟江北江南芳草徧<lb/>
送君并得送春愁<lb/>
　　　春思<lb/>
愁兼楊柳一絲絲客舍江南暮雨時自入春來才思減<lb/>
杏花開過不題詩<lb/>
<pb n="KR4h0143_WYG_270-20b"/>
　　　入郭過南湖望報恩浮圖<lb/>
雨過春波柳浪香布忛歸緩怕斜陽漁人為指江城近<lb/>
一塔船頭看漸長<lb/>
　　　登江閣逺懐徐記室與杜進士同賦<lb/>
慿䦨兩客怨斜曛此日同吟只欠君江閣雖高猶不見<lb/>
幾重山水幾重雲<lb/>
　　　夏夜宿西園酒醒聞雨二首<lb/>
飛蟲繞燭夢迴遲荷葉齊鳴雨一池不為素紈猶在手<lb/>
<pb n="KR4h0143_WYG_270-21a"/>
定疑秋夜乍寒時<lb/>
人睡蕭蕭院落空未秋愁已怯梧桐夜長猶幸西軒雨<lb/>
一半聼時在醉中<lb/>
　　　江上偶見<lb/>
阿姬不畏晚寒多緑舫紅衣柳下過滿浦秋衣已零落<lb/>
如何猶唱采蓮歌<lb/>
　　　過保聖寺<lb/>
隔江寒霧隐樓臺逺逐鐘聲放艇來亂後不知僧已去<lb/>
<pb n="KR4h0143_WYG_270-21b"/>
幾堆紅葉寺門開<lb/>
　　　期諸友看范園杏花風雨不果<lb/>
欲尋春去怕春休又值春隂不得遊寂寞西園風雨裏<lb/>
杏花比客更多愁<lb/>
　　　過山家<lb/>
流水聲中響緯車板橋春暗樹無花風前何處香來近<lb/>
隔崦人家午焙茶<lb/>
　　　晚過浦西橋<lb/>
<pb n="KR4h0143_WYG_270-22a"/>
春水何長春日短沙鴨交眠緑莎煖晚過橋西不見人<lb/>
野梅零落江雲斷<lb/>
　　　逢吳秀才復送歸江上<lb/>
江上停舟問客踪亂前相别亂餘逢暫時握手還分手<lb/>
暮雨南陵水寺鐘<lb/>
　　　次韻春日謾興四首奉酬外舅達翁<lb/>
老去風情似樂天恨無張態抹朱絃一春酒病稀遊賞<lb/>
啼鳥鶯花共悵然<lb/>
<pb n="KR4h0143_WYG_270-22b"/>
水邉簾幙逺籠花遊女時時出浣紗記得横塘沽酒處<lb/>
畫船明月載琵琶<lb/>
雨多池館草毿毿酒色寒銷舊舞衫燕子自憐花落地<lb/>
殷勤長帶軟泥銜<lb/>
菖蒲葉老芷花新地暖鴛鴦䕶水紋不上高樓無逺恨<lb/>
江南春盡草如雲<lb/>
　　　春日懷江上<lb/>
一川流水半村花舊屋南鄰是釣家長記歸篷載春醉<lb/>
<pb n="KR4h0143_WYG_270-23a"/>
雲籠殘照雨鳴沙<lb/>
　　　偶睡<lb/>
竹間門掩似僧居白荳花開片雨餘一榻茶烟成偶睡<lb/>
覺來猶把讀殘書<lb/>
　　　舟歸江上過斜塘<lb/>
漫漫村塘水没沙清明初過已無花春寒欲雨歸心亟<lb/>
嬾住扁舟問酒家<lb/>
　　　白傅湓浦圖<lb/>
<pb n="KR4h0143_WYG_270-23b"/>
相逢淪落總天涯舟泊湓江近荻花逐客青衫自多淚<lb/>
傷心不用怨琵琶<lb/>
　　　秋江晚渡圖<lb/>
鷓鴣飛盡一洲蘋帆帶秋雲度逺津底事愁看畫中景<lb/>
昨朝曽送渡江人<lb/>
　　　過北塘道中<lb/>
春水滿田如一湖入田放艇看鵝雛女郎祠下野花雜<lb/>
老子門前沙樹孤<lb/>
<pb n="KR4h0143_WYG_270-24a"/>
若欲看春春色稀亂餘何處有芳菲晚鶯啼歇夜寂寂<lb/>
雙樹溪邉人獨歸<lb/>
渺渺一徑兩陂間楊柳初發水潺潺驚魚忽散人影盡<lb/>
啼鳥時來春意閒<lb/>
　　　夜雨江館寫懐<lb/>
漠漠春寒水繞村有愁無酒不開門青燈畫角黄昬雨<lb/>
客共梅花併斷魂<lb/>
　　　金徴士玫雨中見過留宿<lb/>
<pb n="KR4h0143_WYG_270-24b"/>
莫辭同宿掩書幃亂後蕭條故舊稀預恐明朝風雨歇<lb/>
滿江春水送君歸<lb/>
　　　效香奩二首<lb/>
青瑣初空别恨長繡茸留得唾痕香簾前月出無人拜<lb/>
只有秋千影過牆<lb/>
開過東窗百葉桃琵琶塵滿縷金槽欲呼小子敲妝閣<lb/>
誰出相迎放剪刀<lb/>
　　　江上逢舊妓<lb/>
<pb n="KR4h0143_WYG_270-25a"/>
玉筝紅燭艷春羅慣向高堂聼汝歌今夕相逢為重唱<lb/>
孤舟江冷月明多<lb/>
平常歌舞不能閒多在青春甲第間借問年來還到否<lb/>
朱門風雨幾家闗<lb/>
　　　吳王井<lb/>
曽開鑑影照宫姓玉手牽絲帶露華今日空山僧自汲<lb/>
一瓶寒供佛前花<lb/>
　　　消夏灣<lb/>
<pb n="KR4h0143_WYG_270-25b"/>
涼生白紵水浮空湖上曽聞避暑宫清簟疎簾人去後<lb/>
漁舟占盡柳隂風<lb/>
　　　將赴金陵始出閶門夜泊二首<lb/>
烏啼霜月夜寥寥囘首離城尚未遥正是思家起頭夜<lb/>
逺鐘孤棹宿楓橋<lb/>
烟月籠沙客未眠歌聲燈火酒家前如何纔出閶門外<lb/>
已似秦淮夜泊船<lb/>
　　　舟次丹陽驛<lb/>
<pb n="KR4h0143_WYG_270-26a"/>
沽酒來尋水驛門鄰船燈火語黃昬今朝始覺離郷逺<lb/>
身在丹陽郭外村<lb/>
　　　正月十六日夜至京師觀燈<lb/>
天街争唱落梅歌絳闕珠燈萬樹羅莫笑遊人來看晚<lb/>
春風還似昨宵多<lb/>
　　　送郭省郎東歸二首<lb/>
金陵兒女踏春陽金陵客子正思郷一盃况復春將去<lb/>
目斷飛花江水長<lb/>
<pb n="KR4h0143_WYG_270-26b"/>
桃葉渡頭聞唱歌孤帆欲發奈愁何君歸是我來時路<lb/>
山水無多離思多<lb/>
　　　晚晴逺眺<lb/>
楚天無物不堪詩登眺惟愁動逺思秋樹江山人别後<lb/>
夕陽樓閣雨晴時<lb/>
　　　聞人唱吳歌<lb/>
楚人不觧聼吳歌我獨燈前感慨多記得通波亭下路<lb/>
畫船歸去雨鳴荷<lb/>
<pb n="KR4h0143_WYG_270-27a"/>
　　　雨中過山<lb/>
春雲晻靄澗奔渾風雨行人過一村不似家山深竹裏<lb/>
乳鳩啼午未開門<lb/>
　　　寒食逢社賢良飲<lb/>
楊柳無烟江水長鄰家風雨杏餳香逢君共把金陵酒<lb/>
忘却今朝在異郷<lb/>
　　　讀韋蘇州詩<lb/>
掃閣焚香畫巻帷緑槐疎雨夏初時客憂何物能消遣<lb/>
<pb n="KR4h0143_WYG_270-27b"/>
一帙蘇州刺史詩<lb/>
　　　西園即事<lb/>
緑池芳草滿晴波春色都從雨裏過知是鄰家花落盡<lb/>
菜畦今日蝶來多<lb/>
　　　東歸至楓橋<lb/>
故人當日送登畿此地停舟醉落暉慙愧臨河舊攀栁<lb/>
尚留青眼看人歸<lb/>
　　　江行<lb/>
<pb n="KR4h0143_WYG_270-28a"/>
家家漁網映迴橋春水初生没樹腰客路江南烟雨裏<lb/>
緑蕪芳草恨迢迢<lb/>
　　　蜀山書舍圖<lb/>
山月蒼蒼照烟樹碧浪湖頭放船去隔林夜半見孤燈<lb/>
知是幽人讀書處<lb/>
　　　行樂<lb/>
冠觸花梢露濕衣曉因行樂到南圻日高霧散春江曲<lb/>
緑滿平田雙雉飛<lb/>
<pb n="KR4h0143_WYG_270-28b"/>
　　　柳塘飛燕<lb/>
身輕不奈晚多風春盡迴塘落絮空楊柳隂迷三十里<lb/>
畫樓何處巻簾櫳<lb/>
　　　題芭蕉仕女<lb/>
秋宫睡起試生羅閒向芭蕉石畔過怪底早凉欺匣扇<lb/>
夜來葉上雨聲多<lb/>
　　　和王耕雲與愚菴倡和詩二首<lb/>
灌花移石不辭勤苔潤流泉雨後新一塢緑楊雞犬静<lb/>
<pb n="KR4h0143_WYG_270-29a"/>
老來欣作太平人<lb/>
欲望城西禮白雲數峰蒼翠晚嶙嶙誰知邂逅東歸客<lb/>
亦是香山社裏人<lb/>
　　　夢余唐卿<lb/>
路隔城臯萬里闗何由得見故人還燈前夢裏匆匆見<lb/>
猿叫楓林月在山<lb/>
　　　過湖南舟中卧作<lb/>
野客分携水店前浪平舟稳稱酣眠午雞啼處前村近<lb/>
<pb n="KR4h0143_WYG_270-29b"/>
過盡平湖幾曲天<lb/>
　　　疎竹三禽圖<lb/>
棘枝疎瘦竹枝低三鳥寒多毎並棲月落山空秋夢斷<lb/>
不知誰箇最先啼<lb/>
　　　客舍春暮<lb/>
酒醒閒寫送春詩細雨殘花尚一枝莫向天涯望芳草<lb/>
客愁多似去年時<lb/>
　　　雨中曉卧二首<lb/>
<pb n="KR4h0143_WYG_270-30a"/>
井桁烏啼破曙烟輕寒薄被落花天閒人晴日猶無事<lb/>
風雨今朝正合眠<lb/>
香斷牀幃冷未開雨窗寥落滿櫺苔休輕一枕江邊睡<lb/>
抛却腰金換得來<lb/>
　　　晚立西浦渡<lb/>
鬢絲微映釣絲輕水葉驚風細浪生誰見晚凉人立處<lb/>
數株楊柳一蟬鳴<lb/>
　　　江上雨中<lb/>
<pb n="KR4h0143_WYG_270-30b"/>
江漲隨漚欲到門濕雲依樹易黃昬幽居常日無來客<lb/>
何况蕭蕭雨滿村<lb/>
　　　過北莊訪友<lb/>
淺水平沙凍鴨眠秋聲和過石橋邉尋君兼得尋詩興<lb/>
野樹江雲欲雪天<lb/>
　　　效香奩體<lb/>
揚州夢斷十三年底事猶存未了縁不見擁鬟簾下立<lb/>
斷腸騎馬過門前<lb/>
<pb n="KR4h0143_WYG_270-31a"/>
　　　遊石湖<lb/>
緑楊揺曳蘸湖波鷗鷺頻驚畫舫過白紵歌殘風欲起<lb/>
美人應怯暮寒多<lb/>
　　　刺繡圖和楊孟載<lb/>
翠絲盤葉碧玲瓏小萼花鋪茜縷紅夢裏鴛鴦留不得<lb/>
分明却在繡牀中<lb/>
　　楊基<lb/>
　　　天平山中<lb/>
<pb n="KR4h0143_WYG_270-31b"/>
細雨茸茸濕棟花南風樹樹熟枇杷徐行不計山深淺<lb/>
一路鶯啼送到家<lb/>
　　　紅緑蕉二仕女圖<lb/>
兩樹紅蕉隔禁扉曉凉携伴試羅衣金鈴小犬迎人吠<lb/>
應怪秋來出院稀<lb/>
　　　故山春日四首<lb/>
千花萬萼委塵埃只有荼䕷獨自開應是鄰家更零落<lb/>
過牆蝴蝶又飛來<lb/>
<pb n="KR4h0143_WYG_270-32a"/>
梨花兩枝春可憐下馬折花山徑邉山中人家改新火<lb/>
隔樹吹來榆柳烟<lb/>
寂寂青山一鳥啼紫藤花落午風微不知刻漏長多少<lb/>
但覺桐隂半日移<lb/>
春來芳草踏成蹊半是車輪半馬蹄多謝清明三日雨<lb/>
舊痕新緑一般齊<lb/>
　　　寄陳惟寅惟允<lb/>
坐有重氈食有魚眼能識字手能書山於秋水船頭看<lb/>
<pb n="KR4h0143_WYG_270-32b"/>
家在春波門外居<lb/>
　　　遇史克敬詢故園<lb/>
三年身不到姑蘇見説城邉柳半枯縱有蕭蕭幾株在<lb/>
也應啼殺樹頭烏<lb/>
　　　憶挹翠亭聽歌示徐㓜文余唐卿<lb/>
清歌一曲動梁塵只憶當時淚滿巾何况春歸花落盡<lb/>
眼前漂泊兩三人<lb/>
　　　舟泊南湖有懐二首<hi>并序</hi>
<pb n="KR4h0143_WYG_270-33a"/>
　　二月十二日舟泊彭蠡南湖嘴風雨甚寒憶吳中<lb/>
　　是日郡人皆試夾紗衣單羅扇徃范家園看杏花<lb/>
　　入春來此為行樂之首<lb/>
紗衣羅扇一時裁兩兩三三作伴來正是吳中好風景<lb/>
范家園裏杏花開<lb/>
單羅小扇夾紗衣冠子梳頭插翠薇知是范家園裏醉<lb/>
無人不戴杏花歸<lb/>
　　　到江西省看花次韻四首<lb/>
<pb n="KR4h0143_WYG_270-33b"/>
青絲茵褥是柔莎白苧衣裳勝綺羅千樹桃花紅一色<lb/>
春光誰道不湏多<lb/>
小小旗亭曲曲䦨禁烟時節未鶯殘便湏連夜燒銀燭<lb/>
莫待他年霧裏看<lb/>
東湖東畔柳枝長滿苑飛花亂夕陽何處祓除兒女散<lb/>
過來流水欝金香<lb/>
生色屏風一靣開輕羅團扇合歡裁深深院落青青柳<lb/>
縱是無花也看來<lb/>
<pb n="KR4h0143_WYG_270-34a"/>
　　　鯉魚山阻風天甚寒雨皆成霰<lb/>
江南天氣大無憑草色烟光暖欲蒸向晚鯉魚風乍急<lb/>
盡吹小雨作春氷<lb/>
　　　望武昌二首<lb/>
吹靣風來杜若香離離烟柳拂鷗長人家鸚鵡洲邉住<lb/>
一向開門對漢陽<lb/>
春風吹雨濕衣裾緑水紅妝畫不如却是漢陽川上女<lb/>
過江來買武昌魚<lb/>
<pb n="KR4h0143_WYG_270-34b"/>
　　　祁陽道中二首<lb/>
疎烟小雨濕流光愁得楊花不暇狂半晌春晴便飄蕩<lb/>
綴人簾幙上人牀<lb/>
愁紅怨白滿江濵一樹盈盈恰破春正是情多開自晚<lb/>
雨中知有斷腸人<lb/>
　　張羽<lb/>
　　　畫<lb/>
疎散元非用世才日高林户尚慵開為憐湖上青山好<lb/>
<pb n="KR4h0143_WYG_270-35a"/>
行到冬青樹底來<lb/>
　　　暮過西疃<lb/>
白水泱泱繞壊堤隔林遥聼夕陽雞閒行每到東邉少<lb/>
為有青山在屋西<lb/>
　　　贈琴士<lb/>
有客夜半來山中横琴坐石彈松風松風曲罷抱琴去<lb/>
落月一聲天外鴻<lb/>
　　　取勝亭感舊<lb/>
<pb n="KR4h0143_WYG_270-35b"/>
緑雨微消紫陌塵湖光冷落似無春朱門記得曽遊處<lb/>
楊柳青青不見人<lb/>
　　　寄友<lb/>
客路尋常怨别離况逢秋色倍堪悲一封書到千山暮<lb/>
正是思君獨坐時<lb/>
　　　梅雪軒<lb/>
山如東郭先生里屋似西湖處士家為問軒中清白吏<lb/>
還應比雪比梅花<lb/>
<pb n="KR4h0143_WYG_270-36a"/>
　　　小遊仙<lb/>
洞口春泉潄碧沙樓臺彷彿蔡經家赤鸞銜得金盤子<lb/>
擲向窗前樹樹花<lb/>
朝遊碧海不騎魚鳯引霓旌鶴引車吟得歩虛誰觧和<lb/>
歸來閒倩少霞書<lb/>
　　　維陽春晚<lb/>
烟籠柳影亂鶯啼雨濕芹香乳燕飛二十四橋春又盡<lb/>
江南詞客正思歸<lb/>
<pb n="KR4h0143_WYG_270-36b"/>
　　　燕山春暮<lb/>
金水橋邉蜀鳥啼玉泉山下柳花飛江南江北三千里<lb/>
愁絶春歸客未歸<lb/>
　　徐賁<lb/>
　　　雨後慰池上芙容<lb/>
池上新晴偶獨過芙容寂寞照寒波相看莫厭秋情薄<lb/>
若在春風怨更多<lb/>
　　　折花背立一美人圖<lb/>
<pb n="KR4h0143_WYG_270-37a"/>
綉罷春山出閣遲辛夷花下立多時内園且是無人到<lb/>
不省含羞怕見誰<lb/>
　　　荅楊署令送菜<lb/>
隙地知君手自栽紺芽紅甲雨中開閒居我亦清齋久<lb/>
肯折新葵為送來<lb/>
　　　荅高季迪酒醒聞雨<lb/>
江郭多隂暑到遲夜涼孤枕怯疎帷聼風聼雨尋常慣<lb/>
不似今朝醉醒時<lb/>
<pb n="KR4h0143_WYG_270-37b"/>
　　　折蓮子呈孟載<lb/>
落盡紅衣見緑房折來猶帶水雲香柔絲零落芳心苦<lb/>
未及秋風已斷腸<lb/>
　　　月明聼胡琴<lb/>
檀板朱絃出砑聲停杯齊聼月當楹分明自是凉州曲<lb/>
不觧何人最有情<lb/>
　　　題倪雲林竹二首<lb/>
憶君我有淚淋漓正似湘江雨後枝記得秋聲夜同聼<lb/>
<pb n="KR4h0143_WYG_270-38a"/>
蕭閒館裏對牀時<lb/>
綺窗晝寂自焚香十日春隂不下堂幾度吟成微醉後<lb/>
興來拈筆寫脩篁<lb/>
　　　送吕管勾<lb/>
客情沙柳共依依隔浦遥山向夕微送别偶當花落後<lb/>
傷心元不為春歸<lb/>
　　　曉發秀州<lb/>
路出雙湖烟樹東舟行長是雨兼風夢囘重有離家恨<lb/>
<pb n="KR4h0143_WYG_270-38b"/>
惆悵春寒此夜中<lb/>
　　　揚州僧舍見花有感<lb/>
風遞穠香到水涯幾株桃李映門斜侯家園圃多荒廢<lb/>
不是僧房不見花<lb/>
　　　居龍河寺懷高季迪二首<lb/>
與君長辦酒家錢共結山盟與水縁今夜重思舊遊處<lb/>
一龕閒坐佛燈前<lb/>
竹下幽泉細細流寺閒人去暮烟愁獨憐千里來京客<lb/>
<pb n="KR4h0143_WYG_270-39a"/>
腸斷龍河寺裏秋<lb/>
　　　九月十七日聞雁寄董莊<lb/>
晚意秋隂兩不分渚蘆沙竹䕶寒雲雁聲客裏誰先聼<lb/>
愁絶惟應我共君<lb/>
　　　送葉知縣<lb/>
黃葦丹楓葉落時水雲漠漠雁來遲秋風長是身為客<lb/>
已自傷心况别離<lb/>
　　　送張景則歸天台<lb/>
<pb n="KR4h0143_WYG_270-39b"/>
浙江東去有名山路逺天台雁宕間我未得遊空悵望<lb/>
是君鄉里喜君還<lb/>
　　陳則<lb/>
　　　題雲林畫<lb/>
落花愁殺未歸人亂後思家夢更頻縱有溪頭茅屋在<lb/>
也應芳草閉深春<lb/>
　　王行<lb/>
　　　題畫<lb/>
<pb n="KR4h0143_WYG_270-40a"/>
　高館疎簾晚乍開讀書聲裏故人來山中本自無塵土<lb/>
　催得家僮掃緑苔<lb/>
　　　　題自作畫<lb/>
　高館良宵睡思遲葛巾重著半醺時都將滿抱林泉興<lb/>
　付與閒窗墨半池<lb/>
　　　吕敏<lb/>
　　　　為惠機長老題徐㓜文寫惠山圖<lb/>
　天寒華表鶴歸遲隔世令人起逺思偶見漪瀾堂上畫<lb/>
<pb n="KR4h0143_WYG_270-40b"/>
　猶看悟澹巻中詩<hi>㓜文詩籖題悟澹集漪瀾即惠山堂扁也</hi>
　　　錢用壬<lb/>
　　　　題米敷文烟巒曉景<lb/>
　江上亂峰生暮烟隔江遥望水雲連西風戰艦今無數<lb/>
　不見米家書畫船<lb/>
　<lb/>
　<lb/>
御選月日詩巻一百一<lb/>
</p>
<p>
</p>
  </div>
</body>
</text>
</TEI>
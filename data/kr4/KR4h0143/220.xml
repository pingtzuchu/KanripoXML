<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_220-1a"/>
　欽定四庫全書<lb/>
御選明詩巻五十一<lb/>
　　五言律詩二<lb/>
　　　張羽<lb/>
　　　　尋春<lb/>
　朝来㣲雨罷何處可尋春氷散池容動煙銷栁意新穿<lb/>
　林聴鶯逺度陌問花頻但覺相逢處情親似故人<lb/>
　　　　尋梅<lb/>
<pb n="KR4h0143_WYG_220-1b"/>
　䇿杖度林塘幽尋犯曉霜臨池疑掩映傍竹畏遮蔵款<lb/>
　曲敲僧舍徘徊繞苑牆好攜三弄笛樹底為催妝<lb/>
　　　　早春旅懐<lb/>
　逺客歸未得東風冷尚嚴燒痕山頂秃春色栁眉尖病<lb/>
　久醫方熟貧深酒債添浮生欲何以朝暮為虀鹽<lb/>
　　　　寄王隠君止仲次髙季迪韻<lb/>
　春江念久違獨掩雨中扉新水添漁網初晴税繭衣饌<lb/>
　餘憐笋嫩酒熟惜花稀在客偏相憶韶光去若飛<lb/>
<pb n="KR4h0143_WYG_220-2a"/>
　　　遊虎丘<lb/>
春入翠㣲深春風吹客襟相攜木上座来禮石觀音老<lb/>
樹積古色薄雲生晝隂林僧修茗供黙坐契禪心<lb/>
　　　夏夜舟中<lb/>
畫舫暮来過風傳子夜歌簟紋涼更浄荷氣夕偏多落<lb/>
月斜筝柱流螢拂扇羅此中無限意其奈曙鐘何<lb/>
　　　涼夜<lb/>
金氣已呈秋新涼入夢幽閨人砧欲動侍女扇將收玉<lb/>
<pb n="KR4h0143_WYG_220-2b"/>
露清瑶簟銀河繞畫樓更憐今夜月隠隠樹西頭<lb/>
　　　江晚旅懐<lb/>
短長亭下景引睇入吟哦疎樹立寒色短煙行夕波山<lb/>
空秋氣老江逺客愁多忽動匡廬興白雲生薜蘿<lb/>
　　　池上<lb/>
秋水轉庭柯臨池晚興多禽閑棲缺岸魚戲動涼波露<lb/>
浥将衰栁風敧欲敗荷雖無江海思咫尺得頻過<lb/>
　　　約徐隠君幼文同隠吳興<lb/>
<pb n="KR4h0143_WYG_220-3a"/>
吳興好山水子我盍遷居繞郭羣峰列迴波一鏡如蠶<lb/>
餘即宜稼樵罷亦堪漁結屋雲林下殘年共讀書<lb/>
　　　送吕道士<lb/>
石室無人住歸心似鶴輕山君驅虎去童子報丹成玉<lb/>
竇憑龍守芝田借雨耕懐君明月夜遥聴步虚聲<lb/>
　　　寄吳有本<lb/>
相思不可見夢裏却逢君兩地共明月一方空碧雲江<lb/>
秋鴻背侣山夜鶴離羣記得湖邉寺詩題醉後分<lb/>
<pb n="KR4h0143_WYG_220-3b"/>
　　　孫景翔幽居<lb/>
厭踏軟紅塵閑居江上村養魚寛鑿沼愛竹别移門月<lb/>
色侵書幌山光入酒尊我慙行役擾猶未卜田園<lb/>
　　　送劉仲鼎歸杭州<lb/>
欲别又牽衣傷心故舊稀自憐為客久不忍送君歸逺<lb/>
岫明殘雪空江淡落暉東風重回首一鴈背人飛<lb/>
　　　越上别范景文<lb/>
君家難弟兄當世結詩盟五字闗風雅千年説姓名逺<lb/>
<pb n="KR4h0143_WYG_220-4a"/>
煙拖栁色薄月瀉灘聲又作耶溪别何時話此情<lb/>
　　　隠者山房<lb/>
家住白雲深好山青對門樹肥花結子土暖竹生孫猿<lb/>
挂枯松折牛行淺水渾自云歸隠後嬾與俗人言<lb/>
　　　山隂曉發寄暨陽舊友<lb/>
水漲官河逺西風去棹輕四山猶暝色萬木盡秋聲村<lb/>
近聞雞犬天寒憶弟兄故園歸未得飄泊若為情<lb/>
　　　詩窮<lb/>
<pb n="KR4h0143_WYG_220-4b"/>
道在何妨拙身安一任貧已知如意事不逐苦吟人瀑<lb/>
布空山月梅花破屋春奚囊有佳句未肯寄朝紳<lb/>
　　　客夜懐王英甫<lb/>
半生江海上猶未卜菟裘今夜鴈初過他鄉人正愁青<lb/>
燈孤枕夢黄葉一庭秋何日尋歸棹山隂訪子猷<lb/>
　　　席上聞歌妓<lb/>
豔色傾前席髙歌度逺楹羞多時掩面嬌重未成聲淺<lb/>
按紅牙拍輕和寳鈿筝周郎知誤處衆裏最多情<lb/>
<pb n="KR4h0143_WYG_220-5a"/>
　　　玉泉山中懷李景山田師孟二公<lb/>
鴈落蒼煙外蟬吟夕照中與誰論古道獨自立秋風逺<lb/>
岫青無數晴波碧四空故人成久别不見寄詩筒<lb/>
　　　送同行省親<lb/>
送子緑楊堤楊花如雪飛相看忍相别同出不同歸鴈<lb/>
背夕陽逺馬嘶春草肥北堂慰孤寂喜色動斑衣<lb/>
　　　永康道中<lb/>
石路多盤折秋陽向鬱蒸矮牆低貼水老樹倒懸藤白<lb/>
<pb n="KR4h0143_WYG_220-5b"/>
髮腰鐮叟緇衣頂笠僧村醪何處問更入亂雲層<lb/>
　　　過瓜洲<lb/>
落日瓜洲渡餘寒透薄衣客囊空薏苡春色自薔薇江<lb/>
逺水東去天晴鴈北飛故山千里外昨夜夢先歸<lb/>
　　　隠者山房<lb/>
一龕居絶頂門外衆山横池小魚能活庭荒草亂生忩<lb/>
虚延月色林逺隔鐘聲俗客不得到主人無送迎<lb/>
　　　送客還山<lb/>
<pb n="KR4h0143_WYG_220-6a"/>
乍見即言還望雲歸逺山舟行白鳥外路出緑隂間鄰<lb/>
父開松徑家童埽竹闗世塗方擾擾誰復似君閒<lb/>
　　　訪道衍上人時寓海雲<lb/>
尋僧自補屐古寺夏雲中聴鳥明聞性看花悟色空風<lb/>
傳煙磬逺竹引野泉通便欲捐塵累香燈事逺公<lb/>
　　　送僧之華亭行化<lb/>
華亭多勝槩此去㡬時還古寺寒林外荒城野水間地<lb/>
靈偏有鶴海近絶無山龎老知音者相看必破顔<lb/>
<pb n="KR4h0143_WYG_220-6b"/>
　　　送僧還日本<lb/>
杖錫去隨縁鄉山在日邉徧㕘東土法頓悟上乗禪咒<lb/>
水龍歸鉢翻經浪避船本来無去住相别與<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
　　徐賁<lb/>
　　　宿王判簿宅送徐孟岳<lb/>
来往頻吳越扁舟只載書言従交後浹情恐别時疎涼<lb/>
意蓮塘静宵光竹牖虚懸知待明發柝盡是愁初<lb/>
　　　東城道中與王守敬張思亷同賦<lb/>
<pb n="KR4h0143_WYG_220-7a"/>
水郭秋風後尋詩客共過晚鴻将集渚風葉盡隨波野<lb/>
客便詩思潭魚識棹歌前山青數㸃不似亂雲多<lb/>
　　　送唐處敬赴嘉興<lb/>
莫謾唱陽闗愁多湖上山春風催去艇酒色解離顔路<lb/>
出三山外程淹一日間官亭車馬散俱是送君還<lb/>
　　　次韻答楊孟載池閣晚坐四首<lb/>
獨坐面萍池㣲涼汎碧漪意緣多病懶詩是苦吟遲孤<lb/>
栁風難定叢篁雨不敧蕭間此中趣未信髩如絲<lb/>
<pb n="KR4h0143_WYG_220-7b"/>
晚涼池閣静藹藹緑隂交野燕將新子牆桑發舊苞藥<lb/>
房因雨閉茶臼待晴敲誰念孤吟客繩牀坐岸㘭<lb/>
閣晚飇初歇池萍水不漪衆禽鳴未定獨鶴宿常遲無<lb/>
悶杯仍酌多眠枕屢敧黄梅時節裏常是雨絲絲<lb/>
習静消㣲恙驚時念故交花殘紅剰萼蕉長緑成苞茶<lb/>
器晚猶設歌壺醒不敲遥知涼思足行樂到林㘭<lb/>
　　　秀野軒<lb/>
何處問幽尋軒居湖上林竹隂看坐釣苔迹想行吟嶂<lb/>
<pb n="KR4h0143_WYG_220-8a"/>
日斜明牖渚風涼到琴相過有鄰叟應只話閒心<lb/>
　　　和髙二啓聞鄰家琵琶之作<lb/>
花暗短垣春琵琶度隔鄰促絃知改調停撥似要人得<lb/>
見情應眷遥聴已思親摧蔵曲中怨何事話能真<lb/>
　　　送易架閣<lb/>
何處唱離歌前湖一棹過日斜山似近水落渚偏多寒<lb/>
意歸沙栁秋風到浦荷不知今夜夢還隔㡬煙波<lb/>
　　　丁未年人日<lb/>
<pb n="KR4h0143_WYG_220-8b"/>
人日轉寒深春城澹澹隂殘梅仍故色啼鳥換新音厯<lb/>
喜逢時看詩多感物吟愁来渾是醉誰道酒能禁<lb/>
　　　待杜二寅不至<lb/>
春水路西東思君悵望中落花湖上雨歸鳥栁間風雲<lb/>
影疑飛蓋歌聲認短篷蕭條一杯酒此夕向誰同<lb/>
　　　夜投白蓮寺<lb/>
飲别東家叟行投西寺僧無風收閣幔有月罷廊燈竹<lb/>
夜聲偏集池寒色似凝無端值詩景清興覺逾増<lb/>
<pb n="KR4h0143_WYG_220-9a"/>
　　　兵後過睪亭山<lb/>
睪亭西去逺一過一淒然鴈宿蘆中月人歸草際煙漁<lb/>
家多近水戎壘半侵田尚喜餘民在停舟問昔年<lb/>
　　　同衍師訪席有道分韻得尋字<lb/>
邂逅空門友仙家得共尋石苔經屐破氷溜落溪深雲<lb/>
過松分影林寒鶴避隂何煩謝人世心静只山林<lb/>
　　　虞文學村居<lb/>
行盡沙村路林塘得隠居竹光琴席上蓮氣酒杯餘露<lb/>
<pb n="KR4h0143_WYG_220-9b"/>
重時聞鸐風平或見魚㑹當明月夜相與步前除<lb/>
　　　李逸人同川藥隠<lb/>
小墅離村逺門當水竹開芷蒲皆藥草雲鳥盡詩材春<lb/>
雨躬耕去斜陽訪病回花蔵溪上路只許酒船来<lb/>
　　　夜坐池上有詠<lb/>
新涼滿緑波忩户雨纔過岸響聞蒲葦池香識芰荷隔<lb/>
雲星現少承月露凝多夜静誰能到詩成只自哦<lb/>
　　　游浮玉山<lb/>
<pb n="KR4h0143_WYG_220-10a"/>
浮玉山前路樓船泊渚沙蘋香風際草杏色雨前花閑<lb/>
鳥兼湖浄遊絲趁岸斜不因来此處那得賞春華<lb/>
　　　蓮花涇莊<lb/>
洲渚緑縈迴菱花面面開路従花外過山向栁間来鳴<lb/>
鷺驚迴舫遊魚仰酹杯同為城郭裏此地絶塵埃<lb/>
　　　題周伯陽所居<lb/>
山深獨置家地帶竹林斜花盡纔收蜜煙生正焙茶客<lb/>
来門放屨樵出路鳴車不但成髙隠營生亦有涯<lb/>
<pb n="KR4h0143_WYG_220-10b"/>
　　　馮山人湖上别業<lb/>
宅近南湖口青山盡在門田卑嘗冒水鄰少不成村住<lb/>
久諳農事躭閒悟道言如君避地者今有㡬家存<lb/>
　　　詠妓<lb/>
出閣初含笑臨筵復理妝蘭膏分髩緑蕊粉間眉黄掩<lb/>
扇羞嗔小褰衣舞恨長不知坐中客若箇是盧郎<lb/>
　　　贈虚中上人<lb/>
歸去東林寺行循曲澗流餘燈因佛在宿飯為猿留竹<lb/>
<pb n="KR4h0143_WYG_220-11a"/>
屋煙迎夕菱池雨送秋還參衆師舊一一話曽遊<lb/>
　　　送客<lb/>
津亭鳴鼓罷行色栁先知酒到聴歌歇詩因戀别遲亂<lb/>
山投驛晚匹馬扣門時草檄軍中事多因載筆隨<lb/>
　　　戊申正月試筆<lb/>
佳氣麗層城龍河溢曉清市橋緹騎集巷陌寳車行栁<lb/>
上春多思蘭心雪有情風光看更好底事客愁生<lb/>
　　　次韻楊孟載感故園池閣四首<lb/>
<pb n="KR4h0143_WYG_220-11b"/>
草閣開清曉鉤簾爽氣通緑蒲蔵藥裹文荇縛詩筒盥<lb/>
手纔臨澗梳頭得面風此時應待暇行繞碧梧桐<lb/>
草閣開清晝官閒過客多枕材便磵石酒具給池荷蕉<lb/>
長宜聴雨萍交不見波此時情爛漫歌詠復如何<lb/>
草閣開清晚涼生自有期菊因風始䕶竹待雨方移妓<lb/>
進調成瑟童收奕罷棊此時杯酒裏明月是相知<lb/>
草閣開清夜垂垂星斗零水蒲蔵白小露草宿蜻蜓文<lb/>
梓裁憑几生綃畫卧屏此時涼似水看子拾流螢<lb/>
<pb n="KR4h0143_WYG_220-12a"/>
　　　獨坐懐鄉中友人<lb/>
獨坐荒山暮相親是酒杯人従鄉裏别秋在客中来倦<lb/>
鳥須臾去幽花次第開離心自多感不為嵗時催<lb/>
　　　送曽伯滋赴西河将幕<lb/>
上将初分閫儒官解習兵風旗春獵野雪帳夜歸營洮<lb/>
水従岷下祁山入隴平知公能載筆草檄報邉聲<lb/>
　　　送朱知事<lb/>
惆悵官亭酒如何送君頻水煙漁市晚花氣野橋春小<lb/>
<pb n="KR4h0143_WYG_220-12b"/>
騎行沙健輕衫映栁新尊前莫催别明日異鄉人<lb/>
　　宋克<lb/>
　　　秋日懐兄弟<lb/>
相别㡬多時相思淚滿衣家貧經難久世亂得書稀作<lb/>
吏余誠拙従軍事亦非鄉心秋塞鴈盡日向南飛<lb/>
　　陳則<lb/>
　　　朝真宫夜陪席鍊師<lb/>
蘿徑掩空扉炎塵逐雨歸山明餘夕在草暗一螢飛姹<lb/>
<pb n="KR4h0143_WYG_220-13a"/>
女鸞和馭丹仙鶴羽衣焚香與黙坐初悟幻情非<lb/>
　　　過獅林精舍<lb/>
清境超塵格松龕映竹開魚驚幡影散鳥聴鉢聲来梵<lb/>
像敷蓮座禪宗問木杯山僧不慮世白髮也毰毸<lb/>
　　　雨後過獅林精舍<lb/>
當曉一鶯鳴林收宿雨晴網殘蟲脱罥蜂鬧蜨催成梅<lb/>
氣袈裟潤花香佛座清迴廊僧不見看壁自吟行<lb/>
　　王行<lb/>
<pb n="KR4h0143_WYG_220-13b"/>
　　　次韻沈學菴閒居雜興三首<lb/>
庭户無塵雜軒楹浄埽除爐煙消晚坐簾日照晨梳清<lb/>
逸吟邉興騫騰醉裏書時看問奇者来覓子雲居<lb/>
樹影覺秋疎山光映晚除溪毛和雨薦石髮任風梳艾<lb/>
納忩餘篆芸暉架有書呼兒具毫楮應欲賦閒居<lb/>
閑懐聊自適老態詎難除白髮従千丈清風每一梳衆<lb/>
峰陪獨詠孤枕伴琴書況有能吟侣時来慰索居<lb/>
　　吕敏<lb/>
<pb n="KR4h0143_WYG_220-14a"/>
　　　書雲林畫林亭逺岫<lb/>
憶過梁谿宅於今向廿年賦詩清閟閣試茗恵山泉夜<lb/>
雨牽離夢春雲黯逺天鄉情與離思看畫共茫然<lb/>
　　　辛亥五月過𢎞道西齋重題<lb/>
蔥蒨夏林緑髙齋方夕曛幽花垂泫露逺岫斂歸雲停<lb/>
箑風初至移尊酒半醺明朝憶佳賞回首念離羣<lb/>
　　　寄髙季迪<lb/>
客館俯江郊秋深不自聊别来心更苦思去路還遥桐<lb/>
<pb n="KR4h0143_WYG_220-14b"/>
葉風俱落菱花雨半銷何由似流水早晚赴歸潮<lb/>
　　滕毅<lb/>
　　　秭歸即楚王臺舊基為新城<lb/>
春風夔子國落日楚王臺江繞西陵下雲従上峽来壯<lb/>
遊今已遂幽思獨難裁闗塞猶戎馬吟邉首重回<lb/>
　　楊訓文<lb/>
　　　贈友<lb/>
與子分攜後星霜二十年重逢驚老大惜别更留連花<lb/>
<pb n="KR4h0143_WYG_220-15a"/>
落春江雨鵑啼緑樹煙幽懐浩難寫愁墮酒尊前<lb/>
　　魏觀<lb/>
　　　次韻陳亷使見寄<lb/>
三月雰雰雨曽無兩日晴旅懐常寂寞佳節負清明野<lb/>
樹暮雲合山溪春水平彭郎有音信處處避回兵<lb/>
　　　寧國溪上四首<lb/>
轇轕山環水沿洄水繞山鳥啼山翠裏人語水聲間茅<lb/>
屋連溪塢松舟繫淺灣村翁驅犢去溪女得魚還<lb/>
<pb n="KR4h0143_WYG_220-15b"/>
青山如舊識迢遞送行舟故里一丘樂歸心千疊愁樹<lb/>
腰紅日轉沙尾白雲流李郭多仙氣飄飄想並遊<lb/>
石髮連芳草溪花映碧苔肅霜千里思明月一舟開鼎<lb/>
沸茶初煮爐香栗自煨忽添詩興好細雨白鷗迴<lb/>
野老歌仍和篙師去復留水花凝鶴渚山翠落漁舟竹<lb/>
徑歸黄犢柴門度白鷗二劉多好況杯酒共綢繆<lb/>
　　　闞縣尹<lb/>
襄人齊拍手官政喜清和竹樹煙光合花封春意多山<lb/>
<pb n="KR4h0143_WYG_220-16a"/>
中無吏跡江上有漁歌偃室如招士龎公試一過<lb/>
　　　遂安舟中<lb/>
溪徑斜斜入柴門側側開一牛臨水立雙鴨避舟迴病<lb/>
眼青山豁歸心白髮催何因蒓浦上野老共傳杯<lb/>
　　　夜宿新河口<lb/>
舟人勞暫息艤棹近柴扉月過漁舟迥星流鶴渚㣲愁<lb/>
心千緒集歸計十年違只有貧如故秋深尚葛衣<lb/>
　　　都昌懐舊隠二首<lb/>
<pb n="KR4h0143_WYG_220-16b"/>
西齋風月好庭草到堦前春服趨童冠秋聲雜誦絃題<lb/>
詩黄葉上拄笏白雲邉俛仰成今古離愁為黯然<lb/>
江霧仍為雨山花故作容秋風餘鼠雀寒水落魚龍慷<lb/>
慨心雖壯羈棲力已慵白雲蒓浦上悵望最髙峰<lb/>
　　　夜宿江夏水驛将往衡湘留贈親友<lb/>
茆屋江聲合松舟月色遲把杯頻改席剪燭共題詩攬<lb/>
瑟清湘夜聞簫赤壁時美人千里外迢遞寄相思<lb/>
　　熊鼎<lb/>
<pb n="KR4h0143_WYG_220-17a"/>
　　　夜雨中作<lb/>
野處迥無鄰誰憐放逐臣闗河萬里夢天地百年身衣<lb/>
溼邉城雨氊寒塞草春何時老鄉國白髮照麒麟<lb/>
　　劉崧<lb/>
　　　張氏溪亭雜興<lb/>
草閣經秋浄柴扉近水開霜林收橘柚風磴坐莓苔釣<lb/>
艇寒初放樵歌晚獨回城南車馬地欲往更徘徊<lb/>
　　　玉華山<lb/>
<pb n="KR4h0143_WYG_220-17b"/>
翠巘千峰合丹崖一徑通樓臺上雲氣草木動天風野<lb/>
曠行人外江平落鴈中傷心俯城郭煙雨正冥濛<lb/>
　　　舟夜次查口柬蕭鵬舉<lb/>
扁舟㳂緑嶼雙櫓折蒼波秋氣水邉早月明江上多魚<lb/>
龍今夜冷鴻鴈㡬時過去住闗幽興敧眠聴棹歌<lb/>
　　　寄周伯寧<lb/>
江雨何時歇淮雲盡日飛誰知千里别還作故園歸露<lb/>
草侵棊局風花上釣磯徒令南浦上山水憶清輝<lb/>
<pb n="KR4h0143_WYG_220-18a"/>
　　　出社下嶺望九洲流陂稻田可愛<lb/>
渡嶺望平田人家隠翠煙村墟自雞犬風物似神仙晚<lb/>
樹依沙立秋粳帶水眠㡬時驅兩犢投迹此安㕓<lb/>
　　　題山水畫軸<lb/>
瀑布雙垂下屏風九疊張波光混彭蠡山勢似潯陽松<lb/>
塢棲茅屋楓林帯石梁扁舟如可具吾意在滄浪<lb/>
　　　張氏溪亭雜興<lb/>
寒霧依山斂晴沙與岸頽林塘無路入忩户有時開野<lb/>
<pb n="KR4h0143_WYG_220-18b"/>
客鈔書去鄰翁送酒来幽期在蘿薜莫遣暮鐘催<lb/>
　　　題陽靈洞<lb/>
仙宇何年闢靈泉盡日聞石門通别殿木棧倚髙雲鸞<lb/>
鳳時来下獮猴近作羣春風城郭暮煙霧正紛紛<lb/>
　　　題彭氏背郭茅堂圖<lb/>
日薄金華嶺雲深白石塘茅茨元背郭水竹自成鄉圖<lb/>
畫看逾好登臨興不忘門前雙杏樹葉葉是秋霜<lb/>
　　劉承直<lb/>
<pb n="KR4h0143_WYG_220-19a"/>
　　　題孫子讓山水<lb/>
斜日在松杉千崖暝色酣山蔵五栁宅路轉百花潭亂<lb/>
石明蒼玉遥峯露碧簪終希陪妙躅来此脱征驂<lb/>
　　　題鮑典籤芳塢隠居圖<lb/>
幽勝似仙家緣雲石磴斜隂崕留積雪晴樹亂明霞寺<lb/>
逺時聞磬溪深未沒槎抱琴来谷口多是識桃花<lb/>
　　孫作<lb/>
　　　憶昔<lb/>
<pb n="KR4h0143_WYG_220-19b"/>
留滯長羈旅今年辭渡江朝霞晴俯檻細雨晚臨忩短<lb/>
髮梳千下潛魚見一雙驚魂猶未復夢枕海濤撞<lb/>
　　　客中秋夜<lb/>
故園應露白涼夜又秋分月皎空山静天清一鴈聞感<lb/>
時愁獨在排悶酒初醺豆子南山熟何年得自耘<lb/>
　　　送人往宣城<lb/>
送客宣城郡吟詩憶土風雪膚銀杏白火癭木𤓰紅楚<lb/>
殿荒山裏澄江出樹中君親三載仕我友一尊同<lb/>
<pb n="KR4h0143_WYG_220-20a"/>
　　　石菖蒲<lb/>
曉露飛初溼春苗翦又生静憐千葉瘦幽喜一峰横鬱<lb/>
鬱明人眼青青異物情安期如可待吾亦埽黄精<lb/>
　　唐肅<lb/>
　　　宿真慶菴得心字<lb/>
落日古城隂蕭蕭竹樹深雨花知佛境流水識禪心月<lb/>
到翻經榻苔緣挂壁琴不因支許舊那得遂幽尋<lb/>
　　　中秋和龍子髙<lb/>
<pb n="KR4h0143_WYG_220-20b"/>
白白初懸月青青不盡天乍經銀漢外又滿碧忩前鍾<lb/>
阜思歸夜淮城坐謫年曽揮兩行淚愁對一輪圓<lb/>
　　　劉松年山居圖<lb/>
曽逐大茅君峯頭卧古雲鳥青呼作使鶴白養成羣客<lb/>
較丹砂法童窺玉劵文近来煙火㫁花氣作罏熏<lb/>
　　藍仁<lb/>
　　　齒落<lb/>
池草夢難成風蟬㫁又鳴衰年唯有睡浮世自多驚暎<lb/>
<pb n="KR4h0143_WYG_220-21a"/>
日攜書近分泉滴硯清如何牙齒落更欲校詩名<lb/>
　　　寄李孟和<lb/>
同學朝冠士投簪㡬日歸里中朱紱少世上白頭稀隴<lb/>
黍登新酒池荷足故衣夕陽天際鳥還向北林飛<lb/>
　　　寄余復嬰<lb/>
道士清溪住扁舟久未回井垂霜後橘門掩雨前苔鳬<lb/>
舄長相候魚書杳不来虹橋他日宴又負紫霞杯<lb/>
　　　春日<lb/>
<pb n="KR4h0143_WYG_220-21b"/>
陋巷㫁人行柴門不用扃衰年柏酒緑春日菜盤青強<lb/>
飲鄰翁對長歌稚子聴午忩閑試墨只寫相牛經<lb/>
　　　石村除夕<lb/>
衰病身為累窮愁嵗又除枕戈鄰境静卜宅逺村居海<lb/>
舶追編户山田責簿書應門兒不暇休問過庭疎<lb/>
　　　柬伯頴<lb/>
聞説重陽日王𢎞厚客情風流同酒興博雅盡詩名罵<lb/>
坐誰先起揮毫或後成黄花莫相笑謬誤豈平生<lb/>
<pb n="KR4h0143_WYG_220-22a"/>
　　　晚浦歸帆<lb/>
估客前年去扁舟此日迴煙生全浦暝風健片帆催桂<lb/>
楫看将近柴門認半開鄰人攜酒饌歡笑慰歸来<lb/>
　　藍智<lb/>
　　　秋日遊石堂奉呈盧僉憲<lb/>
荒郊通徑僻野竹閉門深白日羲皇世青山綺皓心潛<lb/>
蛟多在壑宿鳥獨歸林知爾荷鋤倦時為梁甫吟<lb/>
　　　秋夕懐張山人<lb/>
<pb n="KR4h0143_WYG_220-22b"/>
鼓角邉聲壮林塘夜色幽涼風動疎竹明月在髙樓久<lb/>
客形容老孤城戰伐愁不眠懐魏闕長嘯拂吳鉤<lb/>
　　　雨中同孟原僉憲登嘉魚亭<lb/>
髙閣流鶯外荒城駐馬前江寒三月雨春老百蠻天折<lb/>
栁悲横笛飛花落釣船乾坤總羇旅把酒意茫然<lb/>
　　　夜宿釣臺<lb/>
水宿傍嚴灘風燈語夜䦨鼉鳴潮信早龍過雨聲寒病<lb/>
喜江山好貧嗟道路難何當脱塵鞅来此抱漁竿<lb/>
<pb n="KR4h0143_WYG_220-23a"/>
　　　徐雪舟為畫藍澗草堂圖<lb/>
碧草連書屋蒼山對畫圖鶴巢秋樹小漁艇夕陽孤野<lb/>
色晴初逺溪雲淡欲無浮槎倚盤石把釣任潛夫<lb/>
　　　經石堂追懐盧使君<lb/>
舊隠仙人館曽陪使者車那知滄海别不返白雲居山<lb/>
雨荒樵徑忩塵汙道書傷心庭外竹清影漫扶疎<lb/>
　　　兵後歸西山<lb/>
亂後歸茅屋晨興步石田客愁空日日春酒自年年風<lb/>
<pb n="KR4h0143_WYG_220-23b"/>
雨啼鶯外江湖去鳥前艱難思故舊回首意茫然<lb/>
　　　藍澗草堂<lb/>
橘井雲山北茅齋澗水西聴猿秋樹近捫蝨夕陽低樵<lb/>
子知愚谷田翁伴醉泥興来時得句自向竹間題<lb/>
　　　聞藍山兄寓滁州<lb/>
番水初傳信滁山想定居秋吟兼蟋蟀晚飯得鱸魚落<lb/>
月滄江闊涼風白髮疎兵戈闗塞隔不敢問何如<lb/>
　　　登鳳林寺鐘樓作<lb/>
<pb n="KR4h0143_WYG_220-24a"/>
樓憑青嶂迥人到上方稀古寺愁春雨疎鐘送落暉雲<lb/>
林孤跡逺法界一塵㣲坐乆松風動飛花落客衣<lb/>
　　　山中漫題<lb/>
讀書期有用閉户恥無能落葉空山雨疎鐘獨夜燈人<lb/>
稱樗里子住近石門僧静坐觀詩妙須㕘最上乗<lb/>
　　　順昌道中<lb/>
蓐食鳴雞曉空山啼鳥春逺鐘何處寺殘月獨行人書<lb/>
劒嗟黄髮江湖起戰塵南遊未得意北望正傷神<lb/>
<pb n="KR4h0143_WYG_220-24b"/>
　　　寄雲松先生隠居<lb/>
風雨論交舊林塘卜築新幽棲兼令弟髙卧愧時人竹<lb/>
日明書帙浮雲惹釣緡林居無俗客麋鹿自相親<lb/>
　　　懐川晚立<lb/>
清川繞縣衙小立共汀沙暝色催歸鳥春愁對落花江<lb/>
湖頻戀闕風雨更思家出處成何事惟添兩髩華<lb/>
　　　采石舟中寄子正僉憲<lb/>
共醉黄罏酒還登采石舟澄江晴吐月獨樹曉生秋去<lb/>
<pb n="KR4h0143_WYG_220-25a"/>
國一身逺懐鄉半夜愁明朝陪使節一上岳陽樓<lb/>
　　　恭城縣<lb/>
十室黄茆邑千峰黄葉村喧卑蠻俗異質朴古風存雞<lb/>
犬連猺洞牛羊到縣門殘年歴荒徼遥布聖明恩<lb/>
　　　晚立懐友<lb/>
野立行人絶林空墜葉聞客愁當落日詩思入寒雲草<lb/>
暗防蛇毒山昬過虎羣梅花萬里道嵗晚正思君<lb/>
　　　過雲洞嶺<lb/>
<pb n="KR4h0143_WYG_220-25b"/>
路出千林迥山連五嶺遥石崖懸度棧野樹卧通橋澗<lb/>
飲猶防蠱畬耕盡屬猺夕陽驅瘦馬髩影漫瀟瀟<lb/>
　　　溪橋晚立<lb/>
天闊浮雲盡山昏落日㣲鳥棲當野樹人語共柴扉嵗<lb/>
月且云暮鄉闗何處歸鄰家響機杼逺客歎無衣<lb/>
　　　夜雨<lb/>
多病西風客空堂獨夜愁燈殘江上雨木落嶺南秋黄<lb/>
巻知何用丹砂不易求君恩無補報悵望惜淹留<lb/>
<pb n="KR4h0143_WYG_220-26a"/>
　　　雨中<lb/>
黯黯雲垂野瀟瀟雨滿林晚山歸鳥盡秋草閉門深落<lb/>
葉蕭條樹空城㫁續砧煩憂兼獨立誰識此時心<lb/>
　　　曉發江上<lb/>
官船催曉發浦鳥闇驚飛殘月低清渚疎鐘隔翠㣲晨<lb/>
光初辨樹秋色已生衣萬里慙張翰鱸魚未得歸<lb/>
　　　栁城縣<lb/>
青山入縣庭小邑但荒城竹覆茅茨冷江涵石壁清草<lb/>
<pb n="KR4h0143_WYG_220-26b"/>
蟲當户墜水鳥上階行問俗知無事松風一舸輕<lb/>
　　　出雲藤驛<lb/>
又出雲藤峽扁舟更向東地蒸秋有瘴江闊夜多風旅<lb/>
夢驚啼狖鄉心託㫁鴻天涯看月色不與故園同<lb/>
　　　宿陽朔山寺<lb/>
曉景孤村僻松門試一登秋山黄葉雨古寺白頭僧壊<lb/>
壁穿新竹空牀覆舊藤宦情與禪意寂寞共寒燈<lb/>
　　　来賔縣曉發<lb/>
<pb n="KR4h0143_WYG_220-27a"/>
宦遊同逆旅侵曉逐征塗空館殘燈小長江落月孤鄰<lb/>
雞催去馬城柝起棲烏物色兼人事悤悤嵗欲徂<lb/>
　　　江上别故人<lb/>
天涯芳草色對酒惜餘春此日滄江别東風白髪新落<lb/>
花晴傍馬殘鳥冷窺人勉矣持風紀驅車莫厭頻<lb/>
　　許伯旅<lb/>
　　　懐式古生<lb/>
巖色幽棲地泉溪十里村夕陽山在屋秋水月當門委<lb/>
<pb n="KR4h0143_WYG_220-27b"/>
巷無車轍貧家有瓦盆百年塵外意寥闊共誰論<lb/>
　　　九月晦日感懐<lb/>
長嘯拂吳鉤南圖惜壯遊乾坤同逆旅風雨忽窮秋牢<lb/>
落荘周劒飄颻范蠡舟行蔵吾敢必天意信悠悠<lb/>
　　王佑<lb/>
　　　松滋縣<lb/>
最愛松滋縣清妍似故鄉碧湖浮片月紅樹著新霜見<lb/>
客征魚税思兄感鴈行峽州知不逺雲際疊青蒼<lb/>
<pb n="KR4h0143_WYG_220-28a"/>
　　秦約<lb/>
　　　栁塘春<lb/>
弱栁金塘上春濃岸岸連樹深停野騎花送渡江船燕<lb/>
蹴初晴雨烏棲欲暝煙沿洄正延竚落日棹歌還<lb/>
　　韓守益<lb/>
　　　過九江<lb/>
夷險休渝節勤勞莫問家暮船維栁樹春水泛桃花廬<lb/>
阜依霄漢江州對渚沙多情白司馬曽此識琵琶<lb/>
<pb n="KR4h0143_WYG_220-28b"/>
　　陶誼<lb/>
　　　送人従役<lb/>
沅湘南去逺古戍楚雲邉山雨蟲蛇出江天螮蝀懸相<lb/>
思知後夜重㑹更何年喜得風濤静官船任晝眠<lb/>
　　張適<lb/>
　　　樂圃林館六首<lb/>
園池雖市邑幽僻絶塵緣水活元通港荷稀不礙船竹<lb/>
隂迷竈藥雨氣慢琴絃試檢牀頭藁新来益㡬篇<lb/>
<pb n="KR4h0143_WYG_220-29a"/>
結屋渾依水為扉半是柴雨紅花落檻地碧蘚鋪堦去<lb/>
住梁間燕公私水際蛙清遊多感慨濁酒始開懐<lb/>
方池居囿右幽隠足遊觀疊石成花岸塗丹曲作䦨鵞<lb/>
遊同腕法鸐舞按琴彈清事無時廢歌成擬考槃<lb/>
林密簾櫳暝門清樹石連合香乗雨霽壓酒及花前嗜<lb/>
古思先輩傷今話昔年何由清鬱抱春茗瀹林泉<lb/>
境勝愜棲遲殘尊晚更宜主人因苦詠座客盡能詩令<lb/>
負杯来密聮遲句出奇夕陽在髙樹醉首秖低垂<lb/>
<pb n="KR4h0143_WYG_220-29b"/>
登髙無俗物結納豈恒徒小幀蔵雲樹昏屏過雨湖書<lb/>
銘臨瘞鶴絃調寄啼烏茍樂無他志塵囂覺異塗<lb/>
　　　除夕<lb/>
嵗事今宵盡悠悠動所思忽驚為客處失記離家時藥<lb/>
裹扶衰弱詩囊寓别離阿咸能慰意椒頌酒盈巵<lb/>
　　　西溪步歸<lb/>
溪南山曲摺舍北水西東樵唱千村雨漁歌五兩風犬<lb/>
憎移竹叟鶴避埽花童髣髴吾家近茅堂碧樹中<lb/>
<pb n="KR4h0143_WYG_220-30a"/>
　　　村居雜賦四首<lb/>
野路經行處危橋入徑迂牛身棲燕子鳶爪帶雞雛水<lb/>
涸鮮鱗少村荒好樹無斜暉山斂夕渡口立斯須<lb/>
鳦鳥巢何僻莎雞語更悲蔵舟懸水屋䦨路隔蔬籬客<lb/>
至兒童喜家貧犬鼠飢謀生嗟計拙飄泊度明時<lb/>
茅屋坐来晚蒸藜一飯餘僧歸雲起後農罷月生初單<lb/>
處唯憂病窮居賴剰書田家忻雨足吾意始安居<lb/>
茅屋路西東窮山石徑通鐘聲斜照外人影落花中水<lb/>
<pb n="KR4h0143_WYG_220-30b"/>
舍看罾叟柴扉飯犢童時時来接語一笑亦相同<lb/>
　　　憶山中舊遊贈坦師<lb/>
中峰舊名刹每到竟忘還泉瀉巖千折雲封屋半間松<lb/>
枯知寺古田少覺僧閑師去因懐古詩成未解顔<lb/>
　　范準<lb/>
　　　别張訓導<lb/>
近識張夫子情深似故知何須雞黍約已有鹿門期此<lb/>
别五千里且論三百詩舟行在明發雲樹渺相思<lb/>
<pb n="KR4h0143_WYG_220-31a"/>
　　彭正徳<lb/>
　　　西州即事<lb/>
一雨洗空碧江城獨倚樓山銜殘照沒水挾㫁雲流燈<lb/>
影深村夜鐘聲古寺秋西州舊遊地薄宦此淹留<lb/>
　　馬治<lb/>
　　　望頤山<lb/>
斜日水南行蒼然雲景清逺山時在望仙洞故知名楓<lb/>
葉凝秋色藤花落晚晴西陽亭不見惆悵翳榛荆<lb/>
<pb n="KR4h0143_WYG_220-31b"/>
　　　元日試墨二首<lb/>
竹雪寒聲瀉山禽好語来空餘臘月酒擬訪石亭梅野<lb/>
水宜舟檝春雲費剪裁従前江海上今日意悠哉<lb/>
白髮形歸夢青燈照隔年逺惟諸弟憶貧幸老人憐四<lb/>
海孤飛鶴東湖一頃田誰能論心迹出處事皆天<lb/>
　　盧熊<lb/>
　　　舟泛吳淞江<lb/>
早發木蘭橈江行趁落潮雨分牛脊近雲隔馬鞍遥弟<lb/>
<pb n="KR4h0143_WYG_220-32a"/>
妹成疎闊交朋竟寂寥謾持昌歜酒那得客愁消<lb/>
　　聶同文<lb/>
　　　退朝口號二首<lb/>
清切絲綸閣逶迤錦繡城冠裳清旦入珂珮玉堦行芍<lb/>
藥春風軟薔薇曉露盈退朝揮翰處同聴上林鶯<lb/>
鐘鼓逼殘宵千官趁早朝雲開中侍扇日映上公貂調<lb/>
燮多臣稷欽明有帝堯萬方咸貢獻四海足歡謡<lb/>
　　鎦炳<lb/>
<pb n="KR4h0143_WYG_220-32b"/>
　　　郊居雜興二首<lb/>
桃李謾成蹊茅堂習隠棲泉聲溪碓急山色野牆低相<lb/>
頷原非燕圍腰底用犀不嫌生理拙抱甕灌吾畦<lb/>
風雨行人少柴門午尚扃土花沿砌碧山果墜枝青病<lb/>
眼躭書癖衰顔託酒醒經邦方用武寂寞抱遺經<lb/>
　　　題朱澗槃巻<lb/>
遥峰連碧磵茅屋俯青林徑晚花黏屐松寒雨潤琴酒<lb/>
甘和菊釀詩苦帶茶吟却憶文園老歸来雪滿簪<lb/>
<pb n="KR4h0143_WYG_220-33a"/>
　　　夜直呈翰林諸友<lb/>
中使傳金鑰嚴兵戒紫扉月髙旂影直風急漏聲㣲鵲<lb/>
倦驚龍燭螢閒綴鳳幃不眠瞻北斗拜舞敢遲違<lb/>
　　郭奎<lb/>
　　　次劉仲孚韻<lb/>
地逺孤雲白秋深一鴈過淚因明月下心在故鄉多列<lb/>
郡方傳檄連營未息戈羈危萬里思江上逐馳波<lb/>
　　　送孫良玉還同安<lb/>
<pb n="KR4h0143_WYG_220-33b"/>
送君江上去山路雨初晴落日平淮樹春潮帶皖城酒<lb/>
因今日醉人是故鄉情莫説王孫怨芳洲緑草生<lb/>
　　　客枕<lb/>
客枕睡不著天髙秋氣清寒燈照四壁孤淚滴三更霜<lb/>
落芙蓉悴江空鴻鴈鳴無衣復無褐忽忽嵗徂征<lb/>
　　　蘄州營作<lb/>
樹暗啼鶯困春餘一日殘愁隨花片減夢逐雨聲寒毁<lb/>
譽惟躭酒辛勤亦枕鞍令人慙陸抗四十未封官<lb/>
<pb n="KR4h0143_WYG_220-34a"/>
　　　出昌山峽遇雨<lb/>
山雨凍欲雪誰憐被褐徒手持和氏璧袖有太公符勲<lb/>
業歸明主衰遲笑腐儒年年此時候行役在長塗<lb/>
　　　嵗暮<lb/>
寒月出在户江城鴈獨飛愁人不能寐鄉淚忽沾衣丘<lb/>
隴十年别星霜兩髩稀為言叢桂老嵗暮憺㤀歸<lb/>
　　　五嶺<lb/>
侵晨登五嶺石磴畏躋攀急雪沾衣白因風㸃髩斑雲<lb/>
<pb n="KR4h0143_WYG_220-34b"/>
連秦劒閣天塞漢蕭闗想見當時路班超奉使還<lb/>
　　陳汝言<lb/>
　　　題春山圖<lb/>
春雨正霏霏春林笋蕨肥魚驚花下艇犬吠栁間扉溪<lb/>
水濃如酒山雲白似衣悠然玩清景慮淡已忘機<lb/>
　　　荆溪舟中次子素潘先生韻<lb/>
二月過荆溪扁舟思欲迷家家芳草緑樹樹早鶯啼水<lb/>
接遥天闊雲横逺岫齊張公洞前石記得昔年題<lb/>
<pb n="KR4h0143_WYG_220-35a"/>
　　　秋夜<lb/>
蟲鳴秋夜永木落衆山秋客館一忩月故鄉千里愁不<lb/>
才深自省何術為身謀慈母遥相憶應添雪滿頭<lb/>
　　　秋興二首<lb/>
暝色上髙樓砧聲處處秋月従今夜滿人在異鄉愁烏<lb/>
鵲棲難定星河影欲流鄰家莫吹笛歸思不能休<lb/>
渺渺空江上孤城起暮煙艱難逢此日烽火又經年興<lb/>
逐秋風起愁隨夜月懸故鄉千里隔回首正淒然<lb/>
<pb n="KR4h0143_WYG_220-35b"/>
　　　奉同潘友石左丞霅溪汎舟得人字韻<lb/>
溪水緑生鱗溪山雨後新草蔵眠渚鳥花隠浣沙人意<lb/>
適忘舟逺情歡藉酒頻碧雲暮将合回首隔風塵<lb/>
　　　送周仲瞻架閣使髙麗<lb/>
萬里三韓國南風㡬日程海平蛟室浄天近使星明玉<lb/>
帛通新好梯航續舊盟歸時應不逺還與鴈南征<lb/>
　　鄭定<lb/>
　　　渭上觀獵<lb/>
<pb n="KR4h0143_WYG_220-36a"/>
草折渭門霜蕭蕭獵氣黄飛弓秋萬里縦馬日千場雕<lb/>
霧蔵沙迥鷹風入樹長将軍驕意氣射殺白河狼<lb/>
　　李曄<lb/>
　　　雨過許叔大<lb/>
山雨霑衣溼江雲度水寒也應如杜甫曽此過蘇端緑<lb/>
蟻春漿甕青絲野菜盤平居謝拘束與子磬相驩<lb/>
　　虞堪<lb/>
　　　十月十七夜舟中作<lb/>
<pb n="KR4h0143_WYG_220-36b"/>
江漢月輝輝孤舟一夜歸白沙漁聚火清露客霑衣櫓<lb/>
約寒潮響鷗聮宿鴈飛人間成底夢吾獨轉忘機<lb/>
　　　夜雨水竹居聴彈筝<lb/>
繁溜響簷牙深堂静不譁坐来聴夜雨歌起酌春霞燭<lb/>
小銀花墜筝低玉柱斜俄聞闗塞曲飄忽思如麻<lb/>
　　　南城祚真精舍寓宿呈熙哲二公<lb/>
塵世竟忘情還来訪恵明一燈懸夜榻萬竹起秋聲虎<lb/>
嘯風連屋烏啼月滿城坐忘渾不寐相對話無生<lb/>
<pb n="KR4h0143_WYG_220-37a"/>
　　王澤<lb/>
　　　寄泐季潭<lb/>
寳樹香雲合龍池緑水新涼多今夏雨僧少去年人一<lb/>
騎留京國雙鴻入塞塵西天㡬萬里沙草闊無垠<lb/>
　　李延興<lb/>
　　　早過五門二首<lb/>
曙色動髙城鐘殘櫪馬鳴千門春放暖十日雪開晴勲<lb/>
業非吾事詩書寄此生青衫王粲老猶欲俟河清<lb/>
<pb n="KR4h0143_WYG_220-37b"/>
霜白掖樓曉寒鴉城上啼㣲雲閶闔外斜月建章西憂<lb/>
國心常切成功計轉迷十年京闕下貧病尚羇棲<lb/>
　　　望海虞山得蹤字<lb/>
青山秋萬疊詩寫晚愁濃瀑㫁峰頭路雲蔵谷口松藥<lb/>
爐丹氣上經蔵碧雲封誰似仙翁静階前埽鶴蹤<lb/>
　　　和陸公九日韻<lb/>
秋聲横笛外曉色畫屏中黄菊雙頭小青山四面同船<lb/>
衝官渡雨木落市橋風十日燕臺路塗窮興不窮<lb/>
<pb n="KR4h0143_WYG_220-38a"/>
　　　忩燈<lb/>
忩燈揺影細城拆報更遥白髮愁偏重丹心老未銷雲<lb/>
隂籠月薄秋氣挾霜驕歸思如江水滔滔逐逝潮<lb/>
　　　讀賈誼王粲傳<lb/>
白髮悲王粲青春羨賈生萬言詞慷慨一賦氣峥嶸弔<lb/>
屈心猶壮依劉恨未平懐賢坐長夜斜月半忩明<lb/>
　　　夕次同川<lb/>
鴉噪晚涼天新晴景豁然栁橋通水市荷港入湖田鷺<lb/>
<pb n="KR4h0143_WYG_220-38b"/>
影沙頭月人煙渡口船相過又相别書到是明年<lb/>
　　　贈境上人<lb/>
山館夜蕭蕭天寒酒力消鴈行衝雲㫁燈影隔江遥渡<lb/>
口人争岸船頭客待潮倦塗誰慰藉風景不相饒<lb/>
　　胡翰<lb/>
　　　送吕君采元史北平<lb/>
又見陳農去遥臨析木墟山川遊幸後文獻亂離餘備<lb/>
極傳聞異歸従直筆書百年殷監在盡獻玉階除<lb/>
<pb n="KR4h0143_WYG_220-39a"/>
　　貝瓊<lb/>
　　　寓翠巖菴二首<lb/>
蓮社僧相引柴門客屢回日髙人語静風逺佛香来碧<lb/>
愛琅玕繞紅看躑躅開便應従此老城郭有塵埃<lb/>
蠨蛸當户罥科斗滿池生可惜春光去何時晚計成病<lb/>
多添越思愁減發秦聲此意無人㑹芳尊且獨傾<lb/>
　　　過王景脩<lb/>
不識滄洲路還經白石磯林深煙似織江黒雨初飛野<lb/>
<pb n="KR4h0143_WYG_220-39b"/>
店多先閉漁舟獨未歸幽人宅已近薄暮扣柴扉<lb/>
　　　甲辰元旦<lb/>
五十今朝過談經滯海濵天隂不見日地冷未知春染<lb/>
翰題新語開襟待故人宫花徧朝士那上小烏巾<lb/>
　　　夜泊<lb/>
四更風露静敧枕獨無眠野闊天斜倚江清月倒懸誰<lb/>
家横塞笛有客盪歸船可惜雲深處淒涼不及前<lb/>
　　　澄林客居一首寄戴良佐沈復東<lb/>
<pb n="KR4h0143_WYG_220-40a"/>
借屋暫移家當門亦艤槎地蒸雲觸石江漲雨崩沙盧<lb/>
橘初垂顆冬青未落花老夫無一事日日醉流霞<lb/>
　　　排悶<lb/>
白首尚為客飄飄天一涯耳鳴通夜雨眼暗隔年花畏<lb/>
酒従今㫁題詩浪自誇有村如栗里准擬便移家<lb/>
　　　壬子冬至日過来青堂三首示勉中祖南二友<lb/>
浪跡依劉表忘形見陸生山中釀酒熟雪後具舟迎好<lb/>
學来諸子論詩過二更窮愁一披寫杯酒更須傾<lb/>
<pb n="KR4h0143_WYG_220-40b"/>
衣冠且従俗猶有晉風流我愛陶貞白人稱馬少游蜂<lb/>
房寒未割雞柵暖宜修不必論三仕何如號四休<lb/>
擾擾知何事人間即夢間試従千佛轉能見㡬人閒水<lb/>
落元通月雲行不礙山長歌和樵者日暮抱薪還<lb/>
　　　題馬文璧畫<lb/>
小橋危跨壑破屋幸依山避地人相過朝天客未還麝<lb/>
眠春草外猨挂古松間寂寞南忩日殘書亦久閒<lb/>
　　　夜泊武塘<lb/>
<pb n="KR4h0143_WYG_220-41a"/>
風帆如健馬一日過嘉興水鳥如相喚秋蚊尚可憎照<lb/>
人明月近接地白河澄耿耿渾無寐中宵對玉繩<lb/>
　　　横港<lb/>
南行入横港茅屋到林丘落日猶斜照寒潮忽倒流牛<lb/>
羊平野散鵞鴨小溪浮喜見平生友籬邉一繫舟<lb/>
　　　送胡鼎文同知赴安州<lb/>
别駕安州去青天蜀道危近辭丹鳳闕逺過碧雞祠暮<lb/>
雨歸神女春風怨子規宦游多好思重和杜陵詩<lb/>
<pb n="KR4h0143_WYG_220-41b"/>
　　張宣<lb/>
　　　桐廬舟行<lb/>
自在眠沙鳥參差上瀨船亂峰寒笛外疎雨暮鐘前灘<lb/>
轉疑無路林深别有天羊裘懐隠者髙節已千年<lb/>
　　　吳江夜泊<lb/>
風壤三州接江湖一水過虹消滄海雨日落洞庭波羌<lb/>
笛梅花引吳歈子夜歌従軍古云樂吾意近如何<lb/>
　　　錫山道中<lb/>
<pb n="KR4h0143_WYG_220-42a"/>
風起晚淒淒愁雲墮漸低近人山鬼泣當路竹雞啼百<lb/>
里無煙火孤城只鼓鼙故園楓樹外歸夢繞梁谿<lb/>
　　謝恭<lb/>
　　　過張水部樂圃林館和髙季迪韻<lb/>
故人非傲吏舊隠勝愚溪塵世人難到空林鳥自啼青<lb/>
山懸榻下緑樹㫁厓西終日無餘事長呤信杖藜<lb/>
　　邵亨貞<lb/>
　　　寒食次雲翁韻<lb/>
<pb n="KR4h0143_WYG_220-42b"/>
春信催𤣥鳥客愁聞杜䳌一村寒食雨三月杏花天物<lb/>
色知誰賞風光亦可憐西湖長入夢人在采香船<lb/>
　　　還家舟中口號<lb/>
人語荒村晚船行逆水風平蕪鷗外緑落日鴈邉紅奔<lb/>
走生涯拙歡娛往事空故園看漸近喬木有無中<lb/>
　　　横泖雜言<lb/>
廣厦人来少青山逺對門緩潮通曲港髙樹接遥村井<lb/>
記袁崧宅鄉連宰我墩行吟聊適興心跡未須論<lb/>
<pb n="KR4h0143_WYG_220-43a"/>
　　　錢宰<lb/>
　　　　瓜洲夜泊<lb/>
　旅夜瓜洲泊秋懐浩欲沈星河與海合江漢入吳深天<lb/>
　塹無南北川流自古今隔花漁唱起千里故園心<lb/>
　　　　秋望<lb/>
　一鴈下荒潯鄰秋急暮砧簷風吹病骨江月照歸心把<lb/>
　酒招征棹看花笑脱簪有懐吟未得黄葉墮疎林<lb/>
　　　許繼<lb/>
<pb n="KR4h0143_WYG_220-43b"/>
　　　　賦蜘蛛落葉<lb/>
　秋氣感木葉故林飄墜時不成棲蔓草還復綴蛛絲屢<lb/>
　舞涼風得髙懸落照宜多情似留戀争奈已辭枝<lb/>
　　　　自遣<lb/>
　獨坐還長眺髙歌秪自聴雨中苖盡緑煙外樹重青病<lb/>
　久憐形瘦愁多畏酒醒芙蓉将爛漫采采憶江汀<lb/>
　<lb/>
御選明詩巻五十一<lb/>
</p>
<p>
</p>
  </div>
</body>
</text>
</TEI>
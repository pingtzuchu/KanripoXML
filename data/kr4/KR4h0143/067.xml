<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_067-1a"/>
　欽定四庫全書<lb/>
御選元詩巻六十七<lb/>
　　五言絶句二<lb/>
　　　宋无<lb/>
　　　　牆頭杏花<lb/>
　紅杏西鄰樹過牆無數花相煩問春色端的屬誰家<lb/>
　　　　萍<lb/>
　風波長不定浪跡在天涯莫怨身輕薄前生是栁花<lb/>
<pb n="KR4h0143_WYG_067-1b"/>
　　　　淵明<lb/>
　心寄羲皇上生逢晉宋時風流千古意只有杜䳌知<lb/>
　　　　蘇堤<lb/>
　漢苑花何處唐陵柏已空相逢大堤栁令我憶蘇公<lb/>
　　　　商人婦<lb/>
　日日湖頭望望夫夫未回無情春水恨祇送别船來<lb/>
　　　　琵琶<lb/>
　一片相思木聲含古塞秋琵琶是誰製長撥別離愁<lb/>
<pb n="KR4h0143_WYG_067-2a"/>
　　　燕<lb/>
銜得香泥去花間日午時玉人方睡起莫訝卷簾遲<lb/>
　　洪希文<lb/>
　　　書畫扇<lb/>
世上無名鳥人間絶色花始知天地闊未盡入唐家<lb/>
　　　夜坐偶書<lb/>
燈晦客無寐牀空夜不眠淒涼心下事月到小窗前<lb/>
　　秦景容<lb/>
<pb n="KR4h0143_WYG_067-2b"/>
　　　王喬崗<lb/>
突兀髙千丈仙蹤雲氣孤攀援無石磴何處覔雙鳬<lb/>
　　郭君彦<lb/>
　　　閒居春晚<lb/>
深巷絶行人一鳥鳴髙樹不知春色深花落夜來雨<lb/>
　　　秋郊<lb/>
路穿黄葉林馬嘶秋色裏白鳥何處來飛下野塘水<lb/>
　　林鍾<lb/>
<pb n="KR4h0143_WYG_067-3a"/>
　　　題馬待詔山居小景圖<lb/>
水抱雲根淨林含雨氣涼征鴻飛杳𣺌秋思滿瀟湘<lb/>
　　周景行<lb/>
　　　題墨竹圖<lb/>
秋夜涼如水蒼竿戛擊清噴泉珠錯落帶月弄寒聲<lb/>
　　王奎<lb/>
　　　鳯山<lb/>
秋風吹竹實朝陽照梧樹定有吹簫人來此山中住<lb/>
<pb n="KR4h0143_WYG_067-3b"/>
　　呉荃<lb/>
　　　墨竹<lb/>
倚杖看明月停杯唱竹枝美人期不至對景立多時<lb/>
　　繆仲林<lb/>
　　　客夜<lb/>
城頭燈影寒鴉陣聲悲咽東歸一葉舟夜泊松江雪<lb/>
　　林傅<lb/>
　　　長廊巖<lb/>
<pb n="KR4h0143_WYG_067-4a"/>
虛屧開脩廊回風走落葉夜月照無眠披衣來步月<lb/>
　　宇文公諒<lb/>
　　　題小米戲墨卷<lb/>
山氣鬱巃嵸流雲漲林谷乞我茆三間讀書貧亦足<lb/>
　　　題仲穆看雲圖<lb/>
横杖坐松下看雲起遙岑惟應陶靖節會得此時心<lb/>
　　成廷珪<lb/>
　　　澹香亭<lb/>
<pb n="KR4h0143_WYG_067-4b"/>
幽芳不自媚白日浄依依風露已如此山中人未歸<lb/>
　　　和饒介之春夜<lb/>
酒量尚一斗鬢絲餘幾莖辛夷開欲罷何日問歸程<lb/>
　　李孝光<lb/>
　　　題倪元鎮紈扇<lb/>
野水見落日幽人殊未還白雲滿洲渚搔首問青天<lb/>
　　　題松雪竹石<lb/>
幽篁碧悄悄白石白粼粼帝子吹笙罷月明愁殺人<lb/>
<pb n="KR4h0143_WYG_067-5a"/>
　　　子昂畫<lb/>
汀洲木葉下斜日倚湘娥我欲采芳草洞庭秋水多<lb/>
　　　倪氏雨竹<lb/>
落日楚江深鷓鴣啼逺林相思不可見池上冩春隂<lb/>
　　　飛來峯<lb/>
山似琅玕小地將秦望雄越王歌舞處長作梵王宫<lb/>
　　貢師泰<lb/>
　　　蘇子瞻畫像<lb/>
<pb n="KR4h0143_WYG_067-5b"/>
老龍起深夜來聴洞簫聲酒盡客亦醉滿江空月明<lb/>
　　　龍虎山十詠<hi>錄四首</hi>
　　　　金雞山<lb/>
巨靈劈山石飛出黄金雞至今山中人猶聴雲中啼<lb/>
　　　　象山<lb/>
載寶出西域獻琛自南溟仙人一叱之化作青崚嶒<lb/>
　　　　龍井<lb/>
寶劒落深潭時時見光怪鱗甲飛上天白晝風雨快<lb/>
<pb n="KR4h0143_WYG_067-6a"/>
　　　　雲臺山<lb/>
天星二十八下作漢廷將功成歸帝傍精彩射石上<lb/>
　　盧琦<lb/>
　　　縣齋閒坐偶成<lb/>
庭樹雪初晴雙雙鳴鵲聲六花消未盡猶照葉心明<lb/>
　　朱徳潤<lb/>
　　　晚春即事<lb/>
栁絮覺春歸輕盈著處飛東風好收拾莫遣墜征衣<lb/>
<pb n="KR4h0143_WYG_067-6b"/>
誰道林鶯老金衣薄更新春來復春去老却聴鶯人<lb/>
栁絲繰十丈蘸水綠條鮮何事江邊客相過不繫船<lb/>
　　　秋江<lb/>
堤邊古木風江上飛鴻影秋江待渡人立到前山暝<lb/>
　　　過西山<lb/>
黄塵飛白日黑雨洗青山水静漁舟渡林深倦鳥還<lb/>
　　呉炳<lb/>
　　　山中<lb/>
<pb n="KR4h0143_WYG_067-7a"/>
山人寄聲至酒熟期共酌呼童抱鳴琴起赴林下約<lb/>
引杖深溪流今朝添幾許定是岫中雲去作山頭雨<lb/>
　　趙雍<lb/>
　　　即事<lb/>
獨坐對明月遙遙千古情西風兩三日庭樹已秋聲<lb/>
　　鄭元祐<lb/>
　　　朱澤民山水<lb/>
吹簫江浦秋舟蕩碧雲幽擬遡巖松下詩盟訂白鷗<lb/>
<pb n="KR4h0143_WYG_067-7b"/>
　　　岳生畫竹<lb/>
脩篁含雨餘枝拂清風起埽破碧玲瓏髙堂淨如洗<lb/>
　　　雲林小景<lb/>
雲起野橋西層峯翠隔溪欲尋清閟閣古木亞簷低<lb/>
　　　王元章梅<lb/>
明月西湖上清光儗舊時東風露消息香雪滿南枝<lb/>
　　屠性<lb/>
　　　竹桃<lb/>
<pb n="KR4h0143_WYG_067-8a"/>
仙子吹笙處碧桃花正開花邊有竹實留待鳯歸來<lb/>
　　　竹菊<lb/>
曽向山中住黄花爛漫栽主人縁愛竹三逕不教開<lb/>
　　　竹棠梨<lb/>
石畔竹扶疎棠梨結子初坐來山雨過濕翠欲沾裾<lb/>
　　　竹梅<lb/>
美人湘浦去翠袖倚琅玕横笛吹霜曉遙知不耐寒<lb/>
　　陳髙<lb/>
<pb n="KR4h0143_WYG_067-8b"/>
　　　送興童都事還京<lb/>
日照離筵酒風吹去客舟不如東海水相送到神州<lb/>
　　　題畫<lb/>
茅舍雪初消幽窗夜方静美人期不來月照梅花影<lb/>
愁來生白髪問爾復何愁應被春光惱多情雪滿頭<lb/>
　　　題子昂折枝竹<lb/>
帝子啼痕濕湘江暮雨寒絶憐樵采後留得一枝看<lb/>
　　　絶句<lb/>
<pb n="KR4h0143_WYG_067-9a"/>
地濕泉流礎庭虚石卧雲井闌行小蟻蛛網挂飛蚊<lb/>
雲合虹腰斷風回雨脚斜淺灘屯宿鷺髙樹競棲鴉<lb/>
　　　紅葉<lb/>
片片染秋霜枝枝映夕陽縱饒紅勝錦只是惱愁腸<lb/>
　　龍從雲<lb/>
　　　題破窗風雨圖<lb/>
雨歇荒雞叫山空木葉堆玉堂雲霧景多向此中來<lb/>
　　王冕<lb/>
<pb n="KR4h0143_WYG_067-9b"/>
　　　紅梅<lb/>
深院春無限香風吹綠漪玉妃清夢醒花雨落臙脂<lb/>
　　　題曹雲西山水<lb/>
旭日耀蒼巘翠嵐生嫩寒幽人詩夢醒清響得松湍<lb/>
　　郭翼<lb/>
　　　杏花鵞<lb/>
溪上好鵞賓相呼雪一羣栁根春水煖來泛杏花雲<lb/>
　　　絶句<lb/>
<pb n="KR4h0143_WYG_067-10a"/>
山根秋水落江樹與船清遮莫歸來晚東頭月未生<lb/>
　　　和李長吉馬詩<lb/>
騄驥連錢動金鞍鏤玉羈無人尋穆滿借與閬風騎<lb/>
肉礧錦纒鬃流雲汗似紅太平無戰伐驂驔走沙蓬<lb/>
龍性非凡質騰波出紫雲檀溪飛過日應識漢將軍<lb/>
綉霞横虎脊珠汗抺龍章落日青葱嶺霜髙草色黄<lb/>
龍印留宫字霜花剥暗毛長鳴愁顧影秖憶九方皋<lb/>
霞口鏤衢鞍霜蹄削玉寒曉看經邏些暮已驀樓蘭<lb/>
<pb n="KR4h0143_WYG_067-10b"/>
瘦骨如山立臨流飲渇虹誰憐中道棄苜蓿老秋風<lb/>
出河冰在鬛昂首動驚飇伯樂不再活誰復扼金鑣<lb/>
神駿知無匹驍騰絶域來流沙一丈雪夜拂白龍堆<lb/>
天子飛黄馬牽來賜近臣玉階新雨過風滚落花塵<lb/>
内厩玉花驄班班歕肉騣奚官新浴罷沙苑踏春風<lb/>
佛郎通上國萬里進龍媒曉日開閶闔虹光射玉臺<lb/>
天馬誰能馭和鸞駕紫微年年清暑去霹靂逐龍飛<lb/>
大奴司虎苑驃騎牧龍廷不擬歌秦鐵重看賦魯駉<lb/>
<pb n="KR4h0143_WYG_067-11a"/>
騋牝三千匹雲屯十二閑六飛當御駕喜色見龍顔<lb/>
霧漲蒼龍鬛風鳴紫玉珂駿羣空冀北天象動滎河<lb/>
踣鐵超雲影拳毛散玉花相將馳鳯苑寧復困鹽車<lb/>
𤣥宗愛舞馬錦色看如雲離宫三十六樂動半天聞<lb/>
赤驃何神駿應憐識者希賢才生並世騰踏看追飛<lb/>
莫言淹宅棧也會蹋麒麟逐電疑無影如龍自有神<lb/>
煌煌金絡腦裊裊紫㳺韁看花不畏晚相逐過横塘<lb/>
秦皇七匹馬追風箇箇輕不聞東海北采藥上蓬瀛<lb/>
<pb n="KR4h0143_WYG_067-11b"/>
驥子大宛種房星夜降精漢家求不得兵壓貳師城<lb/>
　　鎦渙<lb/>
　　　初夏即事<lb/>
野色滿庭户晝涼清景佳一雙白練帶飛上石榴花<lb/>
　　　偶成<lb/>
雪色西蕃馬臨流顧影嘶似嫌金絡重蹴碎落花泥<lb/>
舞女花前過輕如小燕飛教坊新結束翠羽織春衣<lb/>
　　　春日漫興<lb/>
<pb n="KR4h0143_WYG_067-12a"/>
莫道梨花瘦楊花更可憐隨風消雨恨總在客窗前<lb/>
　　魯貞<lb/>
　　　題塔山<lb/>
天低雲有影日午塔無隂極目三秋望登髙萬里心<lb/>
　　呉鎮<lb/>
　　　陳賢良隱居<lb/>
發䇿名猶在回頭事已非池塘春草綠空憶謝公歸<lb/>
　　　露竹<lb/>
<pb n="KR4h0143_WYG_067-12b"/>
晴霏光煜煜皎日影曈曈為問東華塵何如北窗風<lb/>
　　　題畫<lb/>
老楓化為人老杉化為石莊周與胡蜨後來誰復易<lb/>
　　　冩菜<lb/>
菜葉闌干長花開黄金細直須齩到根方識澹中味<lb/>
　　　畫竹<lb/>
霏霏桃李花競向春前開何如此君子四時清風來<lb/>
亭亭月下隂挺挺霜中節寂寂空山深不改四時葉<lb/>
<pb n="KR4h0143_WYG_067-13a"/>
野色入髙秋寒影逝湘水日午思晚涼清風為誰起<lb/>
竹窗思闐寂銅博香委曲胸中無用書冩作湘之綠<lb/>
逕深茅屋陋樹倚夕陽斜行遍青山路何丘不可家<lb/>
抱節元無心凌雲如有意置之空山中澟此君子志<lb/>
忽見不是畫近聴疑有聲落落不對俗娟娟長自清<lb/>
湘妃祠下竹葉業著秋聲鸞鳯清宵下吹簫坐月明<lb/>
短梢塵不染密葉影低垂忽起推篷看瀟湘過雨時<lb/>
碧篠挺竒節空霏散冷露十年青山逰得此幽貞趣<lb/>
<pb n="KR4h0143_WYG_067-13b"/>
片片落花心悠悠飛絮意清風明月中此風不可企<lb/>
日日行青山無竹不可留可憐春風中桃李多春愁<lb/>
　　黄鎮成<lb/>
　　　西窗晝雨<lb/>
三春驚過半䨙雨灑窗西鵲腦添爐炷春鳩隔樹啼<lb/>
　　　夕泛<lb/>
秋淨山如拭江清一棹横挂帆延暮眺趺坐待潮生<lb/>
　　陳柏<lb/>
<pb n="KR4h0143_WYG_067-14a"/>
　　　與茅山李道士同宿石門<lb/>
山空萬籟沈論語對青燈君本無心侣吾真有髪僧<lb/>
　　李存<lb/>
　　　周伯清秋江曬網圖<lb/>
曬網夕陽斜攜壺入荻花平生誤識字恨不作漁家<lb/>
　　　懷友<lb/>
美人不可見煙雨一登樓隔岸誰家竹娟娟不解愁<lb/>
　　張師曽<lb/>
<pb n="KR4h0143_WYG_067-14b"/>
　　　留山中<lb/>
倚澗惜魚逝升丘送鴻歸遙林暮色至漠漠上人衣<lb/>
　　何景福<lb/>
　　　水石為陳太初賦<lb/>
石潤非經雨林空豈借秋詩成清不禁彷彿到滄洲<lb/>
　　潘純<lb/>
　　　題顧周道畫濯足圖<lb/>
脫屨白石上濯足清泉中悠然天際想木末生微風<lb/>
<pb n="KR4h0143_WYG_067-15a"/>
　　呉克恭<lb/>
　　　蝶<lb/>
失意穿羅袖縁情戀繡牀妬遺衣上粉狂覔酒邊香<lb/>
　　曹知白<lb/>
　　　秋林亭子圖為月屋先生作<lb/>
天風起長林萬影弄秋色幽人期不來空庭倚蘿薜<lb/>
　　余寅<lb/>
　　　静安八詠<lb/>
<pb n="KR4h0143_WYG_067-15b"/>
　　　　赤烏碑<lb/>
仙苑羣居鹿豐碑紀赤烏三分遺故國千載祝浮屠<lb/>
　　　　陳檜<lb/>
海波浮玉殿寶網拂珊瑚座上來聴法龍精即老夫<lb/>
　　　　鰕子禪<lb/>
老禪不解事睂目鬂莖稀曹溪一滴水鰕子作龍飛<lb/>
　　　　講經臺<lb/>
飛花掃香雪古臺生白雲娑羅雙樹下人去寂無聞<lb/>
<pb n="KR4h0143_WYG_067-16a"/>
　　　　滬瀆壘<lb/>
我過袁崧宅重尋滬瀆津英雄千載下遺壘大江濱<lb/>
　　　　湧泉<lb/>
趵突回江脉跳珠薄梵纓勿令牛口涴我耳與俱清<lb/>
　　　　蘆子渡<lb/>
風冷花飛雪秋清水到門醉眠船不繫江月浄無痕<lb/>
　　　　綠雲洞<lb/>
華盖結空綠洞門生晝寒絪緼浮玉氣石上有琅玕<lb/>
<pb n="KR4h0143_WYG_067-16b"/>
　　韓友直<lb/>
　　　題仲穆看雲圖<lb/>
結屋山中住尋幽曵杖行獨來松樹下坐看白雲生<lb/>
　　趙覲<lb/>
　　　題雲林六君子圖<lb/>
天風起雲林衆樹動秋色仙人招不來空山倚晴碧<lb/>
　　韓璧<lb/>
　　　静安八詠<hi>錄六首</hi>
<pb n="KR4h0143_WYG_067-17a"/>
　　　　赤烏碑<lb/>
斷碣餘蒼蘚髙文記赤烏浦深春水闊天逺野雲孤<lb/>
　　　　陳檜<lb/>
重元古呉刹雙檜尚陳時悵惘臨春樹秋風一夜衰<lb/>
　　　　鰕子禪<lb/>
神僧茲遁迹妙理自幽探鰕子升雲漢天花落寶龕<lb/>
　　　　講經臺<lb/>
蓮葉石臺古貫花金字封座空人已去䕶法有天龍<lb/>
<pb n="KR4h0143_WYG_067-17b"/>
　　　　蘆子渡<lb/>
明月滿汀雪西風兩岸秋棹歌江上發思與老禪逰<lb/>
　　　　綠雲洞<lb/>
竹雨曉蒼霽松風隂碧圓道人禪定處神在蔚藍天<lb/>
　　余闕<lb/>
　　　題合魯易之鄞江送别圖<lb/>
欲去更還顧依依戀所知今朝去京日似子渡江時<lb/>
　　　題溪樓<lb/>
<pb n="KR4h0143_WYG_067-18a"/>
溪水綠悠悠髙樓在溪上日暮望江南舟中采菱唱<lb/>
　　汪澤民<lb/>
　　　金陵别友<lb/>
煙章六朝夢鶯花三月㳺秦淮風雨夜楚客别離愁<lb/>
　　陳有定<lb/>
　　　送趙將軍<lb/>
縱横薄海内不愴别離難幾載飄零意秋風一劒寒<lb/>
　　王翰<lb/>
<pb n="KR4h0143_WYG_067-18b"/>
　　　晚宿楊隑舟中懷魯客<lb/>
螢度星依草鷗來霜滿汀故人不可見天際亂山青<lb/>
　　李祁<lb/>
　　　題畫鷹<lb/>
勁翮排霜㦸天寒氣轉驕草間狐兔盡側目望青霄<lb/>
　　張憲<lb/>
　　　畫扇<lb/>
渴龍飲清江江水皆倒立風雨滿山來石楠半身濕<lb/>
<pb n="KR4h0143_WYG_067-19a"/>
　　楊維楨<lb/>
　　　嬉春體四絶<lb/>
燕子衝簾過胡蜂採蜜歸折花香露濕不惜繡羅衣<lb/>
水暖鴛鴦渡風寒燕子樓桃根與桃葉都在曲江頭<lb/>
月過薔薇架雕鞍未到家小娃猶殢酒攔路奪人花<lb/>
花氣不成雨鸎聲都是春戎裝飛上馬疑是漢宫人<lb/>
　　　月梅<lb/>
天上清虚府人間香影家呉剛斫桂斧只是種梅花<lb/>
<pb n="KR4h0143_WYG_067-19b"/>
　　　雨竹<lb/>
倚石添新筍争妍箇箇添佳人聴春雨笑隔水晶簾<lb/>
　　　詠石榴花<lb/>
密幄千重碧疎巾一拶紅花時隨早晚不必嫁春風<lb/>
　　　秋雁圖<lb/>
野水江湖逺秋風蘆葉黄南飛舊兄弟一一自成行<lb/>
　　　湖上感事<lb/>
湖水碧于天湖雲薄似煙鴛鴦不驚亂飛過岳墳前<lb/>
<pb n="KR4h0143_WYG_067-20a"/>
海嶠浮西日闗梁轉北風蘇郎書未返愁絶雁來紅<lb/>
　　錢惟善<lb/>
　　　題子昂疎竹逺山圖<lb/>
玉立湘江闊東風不自持巫山何處是春雨埽蛾睂<lb/>
　　　偶成<lb/>
苔花洗春雨藉此聴潺湲終日無客至滿樓都是山<lb/>
　　張昱<lb/>
　　　水殿納涼圖<lb/>
<pb n="KR4h0143_WYG_067-20b"/>
别殿紅綃女無風亦自涼闌邊是湖水夜夜宿鴛鴦<lb/>
　　　七夕<lb/>
乞與人間巧全憑此夜秋如何鍼線月容易下西樓<lb/>
　　　别劉愽士<lb/>
秖為情如雨從教醉似泥免看楊栁色相送岀城西<lb/>
　　　峽川<lb/>
石與青天近浮雲向客低自然堪下淚不是有猿啼<lb/>
　　　題揚州左史臣畫扇<lb/>
<pb n="KR4h0143_WYG_067-21a"/>
后土祠前路金鞍憶舊逰春風雙燕子渾似在揚州<lb/>
　　　鄰牆梅花<lb/>
臘後春纔到寒香襲素袍梅花如有意不在粉牆髙<lb/>
　　　别故人<lb/>
未别欲千言臨别無一語惟此舊時心隨君渡江去<lb/>
　　　白頭翁<lb/>
疎蔓短於蓬卑棲怯晚風秖縁頭白早無處入芳叢<lb/>
　　　題宋子障太守畫<lb/>
<pb n="KR4h0143_WYG_067-21b"/>
老樹含青雨平林澹白煙隔溪茅屋在好泊米家船<lb/>
　　王逢<lb/>
　　　萱圖為李恒題于茂清軒中<lb/>
暄風宜男花涼日忘憂草一種兩含情親容夢中老<lb/>
　　顧瑛<lb/>
　　　虎丘十詠<hi>錄六首</hi>
　　　　千頃雲<lb/>
觸石起膚寸悠然散千頃我來坐東軒妙趣心獨領<lb/>
<pb n="KR4h0143_WYG_067-22a"/>
　　　　小呉軒<lb/>
雪没羣山盡天垂落日縣馮虚俯城郭隱見一絲煙<lb/>
　　　　五臺山<lb/>
海湧如來室清涼即五臺春風山頂雪飛度鴈門來<lb/>
　　　　生公臺<lb/>
生公聚白石麈拂天花墜可憐塵中人不解㸃頭意<lb/>
　　　　致爽閣<lb/>
髙閣對西山飛嵐落几間開襟致秋爽心與白雲閒<lb/>
<pb n="KR4h0143_WYG_067-22b"/>
　　　　陸羽井<lb/>
雪霽春泉碧苔侵石甃青如何陸鴻漸不入品茶經<lb/>
　　倪瓚<lb/>
　　　二月廿二日潘子素王叔明來慰藉臨别為冩<lb/>
　　　水傍樹林圖并題<lb/>
積雨開新霽汀洲生綠薲臨流望逺岫歸思忽如雲<lb/>
　　　竹石圖<lb/>
雨過黄陵廟風生渭水波當時缷帆處苔石倚喬柯<lb/>
<pb n="KR4h0143_WYG_067-23a"/>
　　郯韶<lb/>
　　　題胡廷暉畫<lb/>
仙館空青裏春船罨畫中鷗波千丈雪漁笛一絲風<lb/>
　　　題元鎮畫<lb/>
斷靄生春樹微茫隔逺汀梁谿新月上照見恵山青<lb/>
髙江新水生微月流雲度美人胡不知相思隔春樹<lb/>
　　　秋林才子<lb/>
殘照下西嶺微雲翳輕隂蹇驢行落葉歸思在秋林<lb/>
<pb n="KR4h0143_WYG_067-23b"/>
　　姚文奐<lb/>
　　　茅山<lb/>
山雲䕶芝田山雨清菌閣中有學仙人吹簫待鸞鶴<lb/>
　　　吳仲圭折枝竹<lb/>
鳯去梁王宅苔荒習氏池阿誰春雨裏見得翠蛾睂<lb/>
　　吕誠<lb/>
　　　雜詩<lb/>
三月江南渡行春屬晚晴留連花下䑽釃酒待潮生<lb/>
<pb n="KR4h0143_WYG_067-24a"/>
開船收雨色新水達春江鸂鶒元無侣雎鳩自一雙<lb/>
青天歸燕喜密樹坐鶯深落日春愁裏懷人浩蕩心<lb/>
城門蹋青草城下楊華度荒壠無耕人三月輸官賦<lb/>
近江喬木裏強半棣華栽葉覆青青蔓相沿别樹開<lb/>
　　周砥<lb/>
　　　絶句<lb/>
朝朝感霜露昔昔夢鄉闗何以慰親念空悲行路難<lb/>
東城三百里南鴈一封書整待今晨發秋風吹敝廬<lb/>
<pb n="KR4h0143_WYG_067-24b"/>
失身紅塵裏世路轉愁深不汲寒泉井何由清我心<lb/>
朝露塗野草顔色暫輝光不知秋節去朝露變為霜<lb/>
　　張簡<lb/>
　　　和楊鐵崖小臨海<lb/>
雨過積金頂夫容萬朶青神魚不飛去風伏翠濤腥<lb/>
憶坐松根石相看說大還昆侖雲一朶喚作九華山<lb/>
　　陸友<lb/>
　　　題米元暉畫山水<lb/>
<pb n="KR4h0143_WYG_067-25a"/>
翳翳雲中樹亭亭江上山秋風生柁尾蕩漾碧波間<lb/>
　　張遜<lb/>
　　　聴雪齋分韻得花字<lb/>
夜宴玉山家春風舞雪斜佳人歌白苧零亂落梅花<lb/>
　　顧敬<lb/>
　　　題馬逺雪景圖<lb/>
雪埋門徑失壓樹白差差知已年來少無人訪戴逵<lb/>
　　陸仁<lb/>
<pb n="KR4h0143_WYG_067-25b"/>
　　　栁塘春<lb/>
晴雪散河堤春雲晚復迷鯉魚跳藻葉燕子拂蘭荑<lb/>
　　沈右<lb/>
　　　中酒雜詩<lb/>
中酒如卧病天寒露為霜東軒候朝旭曝背屢移牀<lb/>
太丘海岱士肆情丘壑間考槃詩賦罷采菊對南山<lb/>
嵗閏寒酒薄風迴水自生杖藜隨小步極目大江横<lb/>
　　郝經<lb/>
<pb n="KR4h0143_WYG_067-26a"/>
　　　題映雪圖<lb/>
夜雪明書几寒風入緼袍如何燒鳯蠟只解醉羊羔<lb/>
　　舒頔<lb/>
　　　春日雜言<lb/>
石煖苔衣軟谿春荇帶長化工無限意袖手立斜陽<lb/>
　　華幼武<lb/>
　　　次韻題畫<lb/>
海石涵秋水風篁生晚涼孤篷初歇雨和月度瀟湘<lb/>
<pb n="KR4h0143_WYG_067-26b"/>
　　葉顒<lb/>
　　　疎齋晚步<lb/>
睡足白雲窩行吟青草坡夕輝流月屐空翠濕煙蓑<lb/>
　　　逰三洞金盆諸峯絶句<lb/>
徘徊三洞天拚作十日留何當約安期共為千載逰<lb/>
大山嚴而尊小山婉而秀往來兩山間巖霏濕吟袖<lb/>
犬吠人家近鳥啼春晝晴澗草有幽色野花無定名<lb/>
　　　莫愁煙艇<lb/>
<pb n="KR4h0143_WYG_067-27a"/>
莫愁江上艇月夜扣舷歌甚欲尋遺迹江空煙浪多<lb/>
　　郭鈺<lb/>
　　　題分宜縣橋<lb/>
雲從溪北生雨過溪南響溪上蓑笠翁倚闌看水長<lb/>
　　　重到山家<lb/>
紅雨長茶芽東風吹栁花行人今日到先自補窗紗<lb/>
　　　吳姫別思<lb/>
霜月五更殘如何去又還誤簪釵鳯小落在枕屏間<lb/>
<pb n="KR4h0143_WYG_067-27b"/>
　　劉永之<lb/>
　　　冩墨竹二枝并題與章子愚<lb/>
落日洞庭西曾聞唱竹枝十年江海别風雨謾相思<lb/>
　　　題墨竹<lb/>
新雨收金玦輕風轉玉環截筒為九寸吹向武夷山<lb/>
　　　寄彭聲之<lb/>
新蓮已屢摘君子意何如憶在湖西舍花間獨釣魚<lb/>
　　　題綠野春隂圖<lb/>
<pb n="KR4h0143_WYG_067-28a"/>
野色連青靄春流澹碧沄蘼蕪隨處綠離思滿南雲<lb/>
　　　秋日同友人泛舟<lb/>
來把青竹竿學釣水中魚經年消息斷疑有故人書<lb/>
　　　子昂竹石<lb/>
古硯麝煤香書傳雨漏牆髙齋對松雪隨意冩瀟湘<lb/>
　　貢性之<lb/>
　　　墨菊<lb/>
醉折東籬朶看如隔暮煙莫驚顔色改不是義熙年<lb/>
<pb n="KR4h0143_WYG_067-28b"/>
　　　題畫白頭雙鳥<lb/>
笑殺錦鴛鴦浮沉浴大江不如枝上鳥頭白也成雙<lb/>
　　　題畫<lb/>
石瀨清冰合黄山白戰鏖道人禁得冷扶醉過溪橋<lb/>
　　　雀<lb/>
野雀振雙翰卑枝立自閒莫愁風力𦂳絶勝紇千山<lb/>
荆棘半低垂幽禽秖自悲可憐棲不穩不似上林時<lb/>
　　　題畫<lb/>
<pb n="KR4h0143_WYG_067-29a"/>
樓倚溪頭水溪環竹外山扁舟垂釣者相對白鷗閒<lb/>
　　　畫梅<lb/>
月下獨吟時寒香暗襲衣直疑春信早胡蝶作團飛<lb/>
　　王宥<lb/>
　　　題雲林竹圖<lb/>
堂上姢姢竹翛然悟澹逰南風時隱几不復夢洋州<lb/>
　　丁鶴年<lb/>
　　　題天柱山圖<lb/>
<pb n="KR4h0143_WYG_067-29b"/>
㧞翠五雲中擎天不計功誰能凌絶頂看取日升東<lb/>
　　　畫蟬<lb/>
飲露身何潔吟風韻更長斜陽千萬樹無處避螳螂<lb/>
　　　題江亭栁色圖<hi>有懷故人劉庸道</hi>
昔年釃酒地江漢一茅亭同會人何在東風栁又青<lb/>
　　　長江萬里圖<hi>將歸武昌自賦</hi>
長江千萬里何處是儂鄉忽見晴川樹依稀認漢陽<lb/>
長嘯還江國遲回别海鄉春潮如有意相送過潯陽<lb/>
<pb n="KR4h0143_WYG_067-30a"/>
　　　題落花芳草白頭翁<lb/>
草長連朝雨花殘一夜風青春留不住啼殺白頭翁<lb/>
　　吉雅摩迪音<lb/>
　　　題畫竹為董文中賦<lb/>
雨過蛟龍起風生翡翠寒但存清白在日日是平安<lb/>
　　沈中<lb/>
　　　題馬逺雪景圖<lb/>
暮雲天一色飛雪滿江干野艇歸來晚推篷不厭看<lb/>
<pb n="KR4h0143_WYG_067-30b"/>
　　陸顒<lb/>
　　　倪迂著色山水小景<lb/>
萬壑争妍處重泉鬬響時石梁無過客孤與白雲期<lb/>
　　徐恒<lb/>
　　　贈畫師朱叔重<lb/>
落筆山雨至夜樓生逺思風流朱叔重不似虎頭癡<lb/>
倚柁冩秋色曹娥江上頭樹聲連塞鴈天影落沙鷗<lb/>
　　金信<lb/>
<pb n="KR4h0143_WYG_067-31a"/>
　　　東山<lb/>
東山秋色浄處處樵歌起涼風早催霜落葉下如雨<lb/>
　　張志純<lb/>
　　　桃花<lb/>
流水來天洞人間一脈通桃源知不逺浮出落花紅<lb/>
　　　泰山喜雨<lb/>
岱宗天下秀霖雨遍人間髙卧今何在東山似此山<lb/>
　　馬臻<lb/>
<pb n="KR4h0143_WYG_067-31b"/>
　　　客夜不寐偶成短句十首用渭北春天樹江東<lb/>
　　　日暮雲為韻<hi>錄五首</hi>
丈夫慎出處功成乃身退古人夫如何八十釣清渭<lb/>
縞素製野服誤染京華塵舊業在何處梅花江上春<lb/>
吟苦不成寐寒窗凝夜釭千古誰知心遙遙賈長江<lb/>
此身如斷蓬飄蕭隨北風錢塘一望地家住西湖東<lb/>
客慮千萬端長吁愁不出誰能事低睂揮盃送白日<lb/>
　　　題畫巻<lb/>
<pb n="KR4h0143_WYG_067-32a"/>
翠疉鴻濛色雲凝淡沲春髙寒不可到應有採芝人<lb/>
　　　雜詠<lb/>
幽芳泣露質好鳥哢春聲盡向東風裏悲歡各有情<lb/>
榮貴如風花安得長美好馮唐不解事却恨髮白早<lb/>
涼露老荷葉蓮房亦巳空可憐紅蓼花搖搖受西風<lb/>
　　薛元曦<lb/>
　　　題雲林子南村隱居圖<lb/>
山髙白石秀竹密綠隂濃窗映風光埽溪流月影重<lb/>
<pb n="KR4h0143_WYG_067-32b"/>
　　張雨<lb/>
　　　夜思<lb/>
空山嘈夜雨幽人坐惆悵今夕楚澗泉明日秦淮浪<lb/>
　　　奚官洗馬圖<lb/>
曽侍赤墀東天池看浴龍晚涼湖上夢猶立栁隂中<lb/>
　　　鶴臺<lb/>
静夜颯靈風神君語帳中至今雙白鵠時下五雲峯<lb/>
　　　王若水梨花山鵲<lb/>
<pb n="KR4h0143_WYG_067-33a"/>
山鵲語杳杳驚飛白雪花清明人載酒寒食客思家<lb/>
　　　芍藥白兔圖<lb/>
妥帖紅雲朶迷離玉兔兒揚州行樂地惆悵鬢成絲<lb/>
　　于立<lb/>
　　　題墨竹<lb/>
種竹滿山阿蕭蕭風雨多㑹當成翠實鳴鳯一來過<lb/>
　　　題管夫人竹與玉山同賦<lb/>
煙空湘月明露落湘波冷翛然林下風吹折琅玕影<lb/>
<pb n="KR4h0143_WYG_067-33b"/>
　　　響屧廊<lb/>
山中老禪寂同坐說呉王時有風前葉錚然下屧廊<lb/>
　　方從義<lb/>
　　　彷小米雲山圖<lb/>
石路絶經過山雲自來去欲共麋鹿羣當在幽深處<lb/>
　　英<lb/>
　　　絶句<lb/>
正月梅花落二月桃花紅榮枯元有數不必怨東風<lb/>
<pb n="KR4h0143_WYG_067-34a"/>
　　　山中景<lb/>
六月山深處松風冷襲衣遙知城市裏撲面火塵飛<lb/>
　　　山中<lb/>
一聲山鳥啼幽夢忽喚醒起來開竹扉日上中峯頂<lb/>
窗前瀑布寒林外夕陽薄清風何處來撲撲松花落<lb/>
　　宗衍<lb/>
　　　題小畫<lb/>
秋髙山氣佳木落江水静意固不在魚魚驚釣絲影<lb/>
<pb n="KR4h0143_WYG_067-34b"/>
　　　題懸厓蘭圖<lb/>
居髙貴能下值險在自持此石或可轉此根終不移<lb/>
　　善住<lb/>
　　　送人還山<lb/>
偶隨流水出閒趁白雲歸步石苔侵屐攀松露滴衣<lb/>
　　　春興<lb/>
冉冉春將暮悠悠日欲殘東風特地惡不道杏花寒<lb/>
　　　西齋秋夜<lb/>
<pb n="KR4h0143_WYG_067-35a"/>
晚雨過江城西齋秋氣清夢回孤枕上無處不蟲聲<lb/>
　　　秋夕<lb/>
孤館燈初暗虛窗月正明寒衣猶未補風遞𢷬砧聲<lb/>
　　　早行<lb/>
拂曙駕柔櫓溪山行幾重雲昏不見寺依約但聞鐘<lb/>
　　　雨後<lb/>
小園春雨後碧草弄輕寒花片無煩埽新泥尚未亁<lb/>
　　大訢<lb/>
<pb n="KR4h0143_WYG_067-35b"/>
　　　期石室不至<lb/>
風水不可期知君定來否何處唱歌聲月明大谿口<lb/>
　　　米元暉江山秋晚圖<lb/>
紅樹宜秋晚澄江媚落暉扁舟如喚我莫待白頭歸<lb/>
　　　畫牛<lb/>
草暖犢子肥牧閒牛耳濕誰知荷蓑翁風雨租稅急<lb/>
　　如砥<lb/>
　　　題小米墨戲<lb/>
<pb n="KR4h0143_WYG_067-36a"/>
寒雲何黯淡老樹更婆娑寂寞山村外柴門掩薜蘿<lb/>
　　寶月<lb/>
　　　題界溪顧處士竹逸亭<lb/>
竹色團蒼翠溪光凝碧流徵君頭半白於此獨夷猶<lb/>
　　元本<lb/>
　　　題梅花道人墨菜圖<lb/>
茅屋淛江東春深多白菘披圖成一笑清味野人同<lb/>
　　善學<lb/>
<pb n="KR4h0143_WYG_067-36b"/>
　　　書木葉寄友<lb/>
述我山居事冩葉頻寄與意匪外葉間情還出葉底<lb/>
　　大圭<lb/>
　　　桐下井<lb/>
曉風吹銀牀蕭蕭古桐樹時有新汲人缾攜落花去<lb/>
　　　江晚<lb/>
長天鳥飛盡兩岸蘆花發何處一舟來清江上秋月<lb/>
　　　五峯山<lb/>
<pb n="KR4h0143_WYG_067-37a"/>
一尋五峯老孤塔在雲端鐵䇿巳古色石房空書寒<lb/>
　　　龜峯絶頂<lb/>
危石青入雲上有千嵗木我來卧其間天風響巖谷<lb/>
　　　憶梅山隱者<lb/>
夢入青山去獨尋雲侣逰依稀攜手處月出石門秋<lb/>
　　智圓<lb/>
　　　竹深翁拜徵命奉贈<lb/>
花邊停去馬栁外聴啼鶯曉渡丹陽郭春逰建業城<lb/>
<pb n="KR4h0143_WYG_067-37b"/>
　　張節婦劉氏<lb/>
　　　賦庭柏<lb/>
羣卉枯落時挺節成孤秀既保嵗寒心不在遐年夀<lb/>
　　蕙蘭<lb/>
　　　綠窗詩<lb/>
燈前催曉妝把酒向髙堂但願梅花月年年映夀觴<lb/>
采閣閉朝寒妝成擬問安忽聞春雪下喚婢卷簾看<lb/>
粲粲梅花樹盈盈似玉人甘心對氷雪不愛艶陽春<lb/>
<pb n="KR4h0143_WYG_067-38a"/>
小小春羅扇團團秋月生蟠桃花樹裏繡得董雙成<lb/>
自拂雙睂黛何曽憎得愁若教如翠栁便恐不禁秋<lb/>
　　魏國夫人管氏<lb/>
　　　奉中宫命題所畫梅<lb/>
雪後瓊枝嫩霜中玉蕊寒前村留不得移入月宫看<lb/>
　　王嬌紅<lb/>
　　　寄申生<lb/>
雲重月難見風狂雨不成尺書從寄意傾淚若為情<lb/>
<pb n="KR4h0143_WYG_067-38b"/>
　　鄭氏允端<lb/>
　　　桃源<lb/>
秦季干戈起中原幾變遷誰知避世者自有一山川<lb/>
　　　毛女<lb/>
我亦斯人徒偶然攖世網撫卷發深思何當共長往<lb/>
　　　蘭<lb/>
並石疎花瘦臨風細葉長靈均清夢逺遺佩滿沅湘<lb/>
　　　筍<lb/>
<pb n="KR4h0143_WYG_067-39a"/>
竹林春雨過瘦筍逬苔長坐待成髙節清標出短牆<lb/>
　　　蓮<lb/>
本無塵土氣自在水雲鄉楚楚浄如拭亭亭生妙香<lb/>
　　　梅<lb/>
嵗寒氷雪裏獨見一枝來不比凡桃李春風無數開<lb/>
　　劉侍史<lb/>
　　　過陸丘縣<lb/>
白露擁蒼石紅葉侵寒水騎馬下山來啼鳥忽驚起<lb/>
<pb n="KR4h0143_WYG_067-39b"/>
　　無名氏<lb/>
　　　古木竹石圖<lb/>
竹樹色依稀蒼蒼擁翠微枝頭應帶潤疑是泣湘妃<lb/>
　　　丹立竹圖<lb/>
故人能冩竹標格似湖州静對西窗下清風滿紙秋<lb/>
　　申淑<lb/>
　　　歸鄉詩<lb/>
畊田消白日採藥過青春有水有山處無榮無辱身<lb/>
<pb n="KR4h0143_WYG_067-40a"/>
　　　崔瀣<lb/>
　　　　雨荷<lb/>
　胡椒八百斛千古笑其愚如何綠玉斗終日量明珠<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0143_WYG_067-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選元詩卷六十七<lb/>
</p>
<p>
</p>
  </div>
</body>
</text>
</TEI>
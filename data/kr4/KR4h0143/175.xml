<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0143_WYG_175-1a"/>
　欽定四庫全書<lb/>
御選明詩巻六<lb/>
　　樂府歌行三<lb/>
　　　王彞<lb/>
　　　　神絃曲<lb/>
　紅蓮小朶金塘秋水上弓鞵新月鈎碧日無光靈鵲死<lb/>
　文星墜地銀雲起陰股森寒聞唾壺神衣繂縩機聲裏<lb/>
　曲曲湖波豔神眼十八虛鬟神自綰寶奩掩月裊蛛絲<lb/>
<pb n="KR4h0143_WYG_175-1b"/>
　天促神歸神不歸<lb/>
　　　　　右織女廟<lb/>
　鼕鼕天鼓秋湖裏雪山曜日靑山紫金鎖蛇鱗百尺身<lb/>
　領得江中萬魚起女巫亂乳飲龍孫兩蕊芙蓉瀉秋水<lb/>
　神絃棖棖風雨黄明珠一夜照龍堂三江水渾龍濯足<lb/>
　明朝化作林中緑<lb/>
　　　　　右滬瀆龍王廟<lb/>
　　　梁寅<lb/>
<pb n="KR4h0143_WYG_175-2a"/>
　　　玉階怨<lb/>
團扇且棄置夕氣凉轉添流螢㸃魚鑰隕葉近蝦簾羅<lb/>
衣舊恩賜不令珠淚沾<lb/>
　　　怨歌行<lb/>
寳釵頭上千黄金可憐墮井無復尋情知秋嶺朝朝淡<lb/>
愁似春江日日深<lb/>
　　陶宗儀<lb/>
　　　折楊栁送夏西疇謫居大梁<lb/>
<pb n="KR4h0143_WYG_175-2b"/>
折楊栁贈君别楊栁未折心已折丈夫落地志四方到<lb/>
此誰能不鳴咽江南九月天雨霜鴈聲墮地秋風長出<lb/>
門行行幾千里寒煙落日増離傷令嚴獨許攜家室藤<lb/>
笈編花載書帙可憐身上千金裘阿㜷手縫鍼線密吾<lb/>
聞中原百戰餘民物鮮少城邑虛君去結廬得幽勝便<lb/>
可小擬西疇居荆榛塞路猛虎伏髑髏如山冤鬼哭願<lb/>
言緩轡無疾驅疾驅恐妨傷馬足折楊栁歌苦詞呼酒<lb/>
酌君君莫辭黄河之水東南馳人生㑹合還有時<lb/>
<pb n="KR4h0143_WYG_175-3a"/>
　　　鐃歌鼓吹曲二章<hi>并序</hi>
　　丙午夏秋之交彌月不雨民以菑告錢塘張野賔<lb/>
　　者得法於靜樂君禱輒有應時留松江郡父老請<lb/>
　　建壇城北門翼日乃雨大夫士作為文章歌詠以<lb/>
　　美之因製漢鐃歌鼔吹曲二首云<lb/>
　　　　屢豐年上帝閔農也帝德好生易菑為祥焉<lb/>
屢豐年羣生熙瘨我旱寧怨咨星火烈螟螽滋苗而不<lb/>
秀歲且薦饑精誠格天聽允惟念之命幽靈擊妖魑龍<lb/>
<pb n="KR4h0143_WYG_175-3b"/>
膺捷疾先後馳金精流光淫虹糜四溟靉靆甘雨時積<lb/>
水彌九野稔而可期不殄禋祀上帝是祈<lb/>
　　　　旱既甚張君闡化也君積功累行有禱而天<lb/>
　　　　應之<lb/>
旱既甚金石流苗患槁民煩憂疇能祈天致天雨曰惟<lb/>
張君驗之屢雩壇長跪恭進詞黒札𤣥文啓雷祖閉陽<lb/>
縱陰理則然叱電鞭霆一何武暘烏鬱光祝融奔淵龍<lb/>
起蟄商羊舞甘澤及我私田里長驩娛擊壤歌至正厥<lb/>
<pb n="KR4h0143_WYG_175-4a"/>
功匪君誰<lb/>
　　　暮春謡奉和正齋承㫖韻<lb/>
風颾颾雨蕭蕭東皇促駕車載膏墮紅殘萼芳草深嫣<lb/>
香壓地膩不消繡屏寒逗熏沈腦愁重燕支倦梳掃玉<lb/>
關萬里人未歸風雨一畨春又老<lb/>
　　劉仔肩<lb/>
　　　春曉曲<lb/>
紫絲複帳流蘇結雲母屏風疊香雪門前嬌栁乳鴉啼<lb/>
<pb n="KR4h0143_WYG_175-4b"/>
暖漏丁丁曉將徹花枝入簾紅尚小蘭露著衣香不歇<lb/>
江南行客歸未歸芳草春風滿城闕<lb/>
　　黄樞<lb/>
　　　婺州竹枝詞<lb/>
桃花雨晴春水生東風去船如箭行鯉魚活煮蘭溪酒<lb/>
蓬底醉眠江月明<lb/>
　　陳週<lb/>
　　　倚竹歌<lb/>
<pb n="KR4h0143_WYG_175-5a"/>
修竹兮靑靑中虛兮外直素節兮貞姿寒暑兮一色泠<lb/>
泠兮朝夕予舍之兮焉適<lb/>
　　梁蘭<lb/>
　　　逺將歸<lb/>
逺將歸歸來苦不早黄河西沒不復歸鐵衣夜夜眠秋<lb/>
草逺將歸歸來在何時明年二月桃花飛郎時歸來妾<lb/>
下機便裁白紵縫春衣<lb/>
　　陳緝<lb/>
<pb n="KR4h0143_WYG_175-5b"/>
　　　竹枝<lb/>
贈君曽出雙南金别君曽彈紫綺琴斷金還比阿儂意<lb/>
斷絃持比阿郎心<lb/>
　　黎充輝<lb/>
　　　山雲辭將歸作<lb/>
淸江兮淙淙上有山兮穹窿白雲兮谷口一碧兮千峰<lb/>
晻靄兮絶壁挂偃蹇兮長松朝迎兮秋陽暮巻兮秋風<lb/>
山之人兮雲從被薜荔兮搴芙蓉來乗雲兮朝九重跨<lb/>
<pb n="KR4h0143_WYG_175-6a"/>
一鶴兮江東㸃汀花兮白蘋雨霜葉兮丹楓忽雲歸兮<lb/>
人逺山蒼蒼兮倚晴空<lb/>
　　茹湜<lb/>
　　　楊白花<lb/>
楊白花身輕不由己一夕長風生飄飄渡江水江南處<lb/>
處好繁華悠揚落地知誰家知誰家不復歸永巷春深<lb/>
人跡稀悲歌連臂空腸斷回首長秋鴉亂飛<lb/>
　　謝常<lb/>
<pb n="KR4h0143_WYG_175-6b"/>
　　　蕭杖曲<lb/>
　　蕭杖者黄大癡之珍玩也杖乃湘竹一枝皇英淚<lb/>
　　血斑儼在修不逾五尺竅兩節間而吹之聲淸剛<lb/>
　　而竒淵魚臯禽驚騰應和非止嫋嫋餘音而已提<lb/>
　　之出遊以古錦囊蒙其首人謂筇枝在握不知為<lb/>
　　簫管也遇佳山水處或當風淸月白之夜啓囊出<lb/>
　　弄聞者有飄飄然仙舉之意大癡晚遊華岳山不<lb/>
　　知所終傳於松陵谷祥徐氏余嘗艤舟垂虹徐為<lb/>
<pb n="KR4h0143_WYG_175-7a"/>
　　按舊習洞仙歌水龍吟詞數闋因製曲贈之<lb/>
桂楫蘭舟誰弔古徃尋美竹瀟湘浦淋漓恨血染秋煙<lb/>
千載娥皇淚痕苦當時得之無所施愛同海底珊瑚枝<lb/>
金刀横截瘦蛟頸剜作玲瓏簫管吹驪珠上連星㸃七<lb/>
竅竅淸圎俱應律有時提挈坐花前葛陂老龍眠在膝<lb/>
世人不知何如名但見鹿斑碎㸃琅玕靑掀髥一笑發<lb/>
孤弄杖頭忽作嗚嗚聲一聲崑岡山石裂兩聲梅花盡<lb/>
飛雪三聲羣仙飛珮聽四聲吹墮瑶臺月五聲銀潢驚<lb/>
<pb n="KR4h0143_WYG_175-7b"/>
倒流霜凋蘆葉風鳴秋六聲鳳叫海日出吳姬斂黛凝<lb/>
春愁七聲八聲毛髮聳露寒乳穴浮銀汞九聲連十怒<lb/>
濤翻鯨魚鼓鬛三山動停吹起坐向客言此是黄癡之<lb/>
所傳斯人已騎鵬翼去老眼摩挲今幾年我云道人休<lb/>
歎息猶勝蓬萊鐵仙笛古物存亡奚足悲雲斷蒼梧暮<lb/>
山碧<lb/>
　　　竹枝詞<lb/>
闔閭城邊楊栁黄吳姬如花明月璫送郎不勸銀瓶酒<lb/>
<pb n="KR4h0143_WYG_175-8a"/>
持贈雲鬟金鳳皇<lb/>
　　胡温<lb/>
　　　古歌<lb/>
閩山喜鵲少越山喜鵲多如何不歸去其奈羅網何<lb/>
　　方孝孺<lb/>
　　　蕨箕行<lb/>
並海飢民千百數攜鉏上山劚山土蕨根已盡劚不休<lb/>
力絶筋疲未言苦屋頭五日無炊煙十步九却行不前<lb/>
<pb n="KR4h0143_WYG_175-8b"/>
全家性命係朝暮弱子假息阿母眠昨日劚蕨僅盈斗<lb/>
今日蕨根不滿手但憑劚蕨保餘生再拜靑山感恩厚<lb/>
靑山靑山爾勿猜明朝未死攜鉏來<lb/>
　　練子寧<lb/>
　　　玉山謡贈時憲<lb/>
我所思兮玉山之岧嶤粲芙蓉兮凌丹霄謫仙一去已<lb/>
千載至令誰續廬山謡熊侯家住劒江側慣埽秋山之<lb/>
黛色聞余此興為寫之彷彿梅仙舊時宅梅仙兮何在<lb/>
<pb n="KR4h0143_WYG_175-9a"/>
邈淸風兮滄海蹇夷猶兮孤舟弔遺跡於千載舟中所<lb/>
載非凡流羌故人兮李與周按玉笙兮明月下黄鵠兮<lb/>
淸秋洞天兮石扇蒼崖兮路轉横余劒兮視八荒訪蓬<lb/>
萊兮幾淸淺張侯兮昂藏驂白鶴兮靑霓裳窺玉梁之<lb/>
寳笈醉石髓之瓊漿千巖萬轉路莫測酒酣一醉三山<lb/>
窄待得君王賜鑑湖錦袍重訪山中客<lb/>
　　周是脩<lb/>
　　　商婦怨<lb/>
<pb n="KR4h0143_WYG_175-9b"/>
作木莫作桑樹枝作女莫作商人妻桑枝歲歲苦攀折<lb/>
商婦年年感離别桑枝折盡猶解抽人老豈有重靑頭<lb/>
强龍猛虎皆可執其奈夫壻心難留朔風吹江浪如屋<lb/>
柂樓嘈嘈行色促望殺蒼天哀憤深目斷雲山淚成掬<lb/>
何能化作檣頭燕到處飛飛得相見何能化作帆上風<lb/>
千里萬里長相從爺娘嫁我初何意但道商人毎多利<lb/>
門前宴集盡輿馬篚筐聘來足珠翠豈知今日遇分張<lb/>
輿馬珠翠看無光月懸别恨秋宵永花撓離思春晝長<lb/>
<pb n="KR4h0143_WYG_175-10a"/>
妾心豈學道傍栁朝朝暮暮千人手妾心豈學空中雲<lb/>
變易隨時情何有妾心可似南山石雨打霜侵只如昔<lb/>
更看歲晚不歸來化作南山一拳石<lb/>
　　　桑婦謡<lb/>
採桑婦朝朝暮暮南園路出入寧論晴與雨蠶盛愁桑<lb/>
稀蠶衰恐姑怒大眠起來忙更忙寢食不遑兒不顧年<lb/>
年養蠶多繭絲身上到頭無一縷小半輸官大半賣繰<lb/>
織未成先有主可憐寸寸手中過竟作何人襖衫去采<lb/>
<pb n="KR4h0143_WYG_175-10b"/>
盡桑葉空留樹樹下靑靑長麻苧山雞角角終日啼桑<lb/>
椹漸紅春雨住妾尚無襦夫少袴<lb/>
　　　牧童謡<lb/>
逺牧牛朝出東溪溪上頭溪頭草短牛不住直過水南<lb/>
芳草洲脱衣渡水隨牛去黄蘆颯颯風和雨老鴉亂啼<lb/>
野羊走絶谷無人驚四顧寒藤枯木暮山蒼同伴相呼<lb/>
歸又忙石稜割脚茅割耳身上無有乾衣裳却思昨日<lb/>
西邊好曠坂平原盡豐草短蓑一臥午風輕長笛三吹<lb/>
<pb n="KR4h0143_WYG_175-11a"/>
夕陽早<lb/>
　　解縉<lb/>
　　　怨歌行<lb/>
絃奏鈞天素娥之寳瑟酒斟流霞碧海之璚杯宿君七<lb/>
寳流蘇之錦帳坐我九成白玉之仙臺臺髙帳煖春寒<lb/>
薄金縷輕身掌中托結成比翼天上期不羨連枝世間<lb/>
樂歲歲年年樂未涯鴉黄粉白澹相宜巻衣羞比秦王<lb/>
女抱衾誰賦宵征詩參差雙鳳裁筠管不謂年華有凋<lb/>
<pb n="KR4h0143_WYG_175-11b"/>
換楚園未泣章華魚漢宫忍聽長門雁長門蕭條秋影<lb/>
稀粉屏珠級流螢飛苔生舞席塵蒙鏡空傍閒階尋履<lb/>
綦宛宛淸揚日將暮惆悵君恩棄中路妾心如月君不<lb/>
知斜倚雲和雙淚垂<lb/>
　　　踏靑行<lb/>
春風緑遍天涯路滿院殘紅不知處西家有酒不肯賒<lb/>
愁坐茅簷日將暮出門時作踏靑行晴川雲暖花冥冥<lb/>
時人塤管吹落日難為一段江南情<lb/>
<pb n="KR4h0143_WYG_175-12a"/>
　　楊士竒<lb/>
　　　江南行<lb/>
家住横塘口船開去漸遥歸時不愁暮出浦正乗潮<lb/>
偶來長浦裏相伴采蓮歸並船打兩槳濺水濕羅衣<lb/>
　　　楊白花<lb/>
楊白花逐風起含霜弄雪太輕盈蕩日揺春無定止樓<lb/>
中美人雙翠顰坐見紛紛渡江水天長水闊花渺茫一<lb/>
曲悲歌思千里<lb/>
<pb n="KR4h0143_WYG_175-12b"/>
　　　巫山髙<lb/>
巫山髙髙十二峰連崖疊巘如游龍當時陽臺下神女<lb/>
翠斂紅銷空處所朝朝峽裏望氛氳可憐猶似作行雲<lb/>
相思已下沾裳淚况復猿聲不可聞<lb/>
　　　古意荅伯陽<lb/>
河洲雙鴛鴦流蕩還相逐皎皎白楊花風吹不相續<lb/>
　　胡儼<lb/>
　　　烏棲曲二首<lb/>
<pb n="KR4h0143_WYG_175-13a"/>
階前候蟲鳴唧唧機上美人不成織含情下階望天河<lb/>
鵲橋横練正無波<lb/>
夜半烏啼月將落金釭靑熒照羅幕抱琴試鼓白頭吟<lb/>
淒淒切切難為心<lb/>
　　　採蓮曲二首<lb/>
荷葉髙低籠水碧葉下花紅露霑濕採蓮渡頭風正急<lb/>
風正急櫂船歸雲片片雨霏霏<lb/>
湖中花豔張紅雲湖上女兒新茜裠淸歌妙曲隔花聞<lb/>
<pb n="KR4h0143_WYG_175-13b"/>
隔花聞聲宛轉跡雖親心獨逺<lb/>
採得荷花香滿衣與郎相見思依依晚凉湖上並船歸<lb/>
並船歸桂為楫激淸波蕩明月<lb/>
　　　四時詞<lb/>
春風吹簾斜簾開飛栁花美人髙堂上見此惜年華年<lb/>
華容易隨春草一雙蛾眉鏡中老<lb/>
碧水汎迴塘新荷豔曉妝看花臨綺檻愛此雙鴛鴦鴛<lb/>
鴦宛轉迴塘路相對朝朝還暮暮<lb/>
<pb n="KR4h0143_WYG_175-14a"/>
秋露白如玉梧桐墜寒緑文犀鎮錦帷紅淚消銀燭銀<lb/>
燭輕揺翡翠煙孤影熒熒夜不眠<lb/>
葉落深閨靜露零孤鶴警玉井凍無聲夢迴寒夜永夜<lb/>
永銅龍漏幽咽小窓斜轉梅花月<lb/>
　　　逺將歸<lb/>
去年與郎别楊花飛白雪今年候郎歸楊栁緑依依聞<lb/>
郎買船下湘渚日日門前望行旅行人過盡乳鴉啼徘<lb/>
徊日暮空延佇攬衣回洞房對鏡下新妝那知淸漏短<lb/>
<pb n="KR4h0143_WYG_175-14b"/>
但愛明月光月光照席凉於水帳裏燈花撒紅蕊好事<lb/>
從來不浪傳明日升堂報姑喜<lb/>
　　　楊栁枝詞四首<lb/>
罨畫樓前雨歇時千絲萬縷緑垂垂無端却被風吹起<lb/>
撩亂春心不自持<lb/>
罩水和煙萬葉重倚風飛絮曉茸茸莫敎吹落長河去<lb/>
化作浮萍無定蹤<lb/>
門外春風楊栁枝去年折栁送郎時車輪一去無消息<lb/>
<pb n="KR4h0143_WYG_175-15a"/>
只有長條依舊垂<lb/>
畫簾風動影絲絲曳緑揺金晝景遲睡起倚䦨看蛺蝶<lb/>
鶯聲只在最髙枝<lb/>
　　　四時詞<lb/>
海棠睡足東風曉金爐香燼餘煙裊遊子傷心未得歸<lb/>
迢迢緑遍天涯草錦屏圍暖樹交花淸露流珠溼絳霞<lb/>
窗前有夢隨蝴蝶門外無人啼乳鴉<lb/>
緑陰門下垂靑子庭院深沉雙燕語金縷鶯穿楊栁風<lb/>
<pb n="KR4h0143_WYG_175-15b"/>
白頭人卧芭蕉雨林中新笋已交加猶自階前有落花<lb/>
長卿多病心如雪閒却平生書五車<lb/>
銀河星淡流雲濕蒼苔露滴莎雞泣久客蕭條未授衣<lb/>
誰家搗練聲聲急嘹嚦驚聞過雁低更堪烏鵲又爭栖<lb/>
援琴欲鼓淸商調月冷風淒意轉迷<lb/>
開遍梅花雪初落深寒尚覺貂裘薄紙帳偏宜白髮酣<lb/>
茶甌却被靑娥謔閒來索笑對湯婆枕席相從年頗多<lb/>
莫怪老夫今冷落故衾猶是賜兜羅<lb/>
<pb n="KR4h0143_WYG_175-16a"/>
　　王璲<lb/>
　　　瑶琴怨<lb/>
多情莫學澤中蘭有恨莫為江上蓮蘭心守死心不改<lb/>
蓮根折斷絲猶牽君不見天荒地老皆如此千古湘娥<lb/>
怨湘水至今血淚灑叢篁㸃㸃香含露痕紫涔陽西望<lb/>
煙淒淒鷓鴣飛入煙中啼蒼梧波杳彩雲滅萬里孤光<lb/>
秋月迷西風北渚蘋花白歸夢未知身是客夜彈瑶琴<lb/>
渡江來九疑翠黛濃如滴<lb/>
<pb n="KR4h0143_WYG_175-16b"/>
　　　和髙季廸將進酒<lb/>
君不見雲中月淸光乍圓還又缺君不見枝上花容華<lb/>
不久落塵沙一生一死人皆有緑髮朱顔豈能久樽前<lb/>
但使酒如澠肘後何須印懸斗咸陽黄犬悔已遲至今<lb/>
千載令人嗤試看古來功業士何如陌上冶遊兒百年<lb/>
飄忽寄宇内日日歡娛能幾歲勸君莫惜囊中金便趂<lb/>
生前常買醉臨卭壚頭緑蟻香栁花捲雪春茫茫吳姬<lb/>
越女嬌相向痛飲須盡三千觴興來狂笑縱所適慎勿<lb/>
<pb n="KR4h0143_WYG_175-17a"/>
畏他權貴客東風吹落頭上巾此日獨醒端可惜一朝<lb/>
綺羅生網塵妝樓空鎖靑娥人酒星不照九泉下孤鳥<lb/>
自哢山花春解我金貂脱君素裘白日既沒秉燭遨遊<lb/>
君為我舞我為君歌歌舞相合其樂如何<lb/>
　　王偁<lb/>
　　　車遥遥<lb/>
車輪何遥遥西上長安道不見車上人空悲道傍草君<lb/>
行日已逺恩愛難自保憂來當何如一夕夢顛倒豈無<lb/>
<pb n="KR4h0143_WYG_175-17b"/>
中山酒一浣我懷抱但恐三春華顔色不再好車聲何<lb/>
轔轔風吹馬蹄塵願隨馬蹄塵飛逐君車輪<lb/>
　　　長歌行<lb/>
有淚莫泣鮫人珠有足莫獻荆山玉赤心徒使按劒猜<lb/>
至寳翻令笑魚目千金蹈海稱達人五噫出關西去秦<lb/>
負芻不復遇知己空歌白石南山春楚卿棄相復何有<lb/>
於陵甘作灌園叟雜縣偶集魯東門惆悵胡能事杯酒<lb/>
長風蕭騷百草殘長鋏悲歌涕汍瀾金臺駿骨久已化<lb/>
<pb n="KR4h0143_WYG_175-18a"/>
瑶水風波不可攀畏途羊腸能折軸緘書為謝雲間鵠<lb/>
海上三花久負期醉歸漫託平原宿<lb/>
　　　行路難<lb/>
倚劒且勿歎聽我行路難世塗反覆多波瀾焦原九折<lb/>
未為艱君不見漢謡斗粟歌未闌長門一夕秋草殘骨<lb/>
肉之恩尚如此何况他人方寸間又不見絳侯身榮應<lb/>
繫獄賈生終對長沙鵩功成更覺小吏尊才髙寧避明<lb/>
時逐所以赤松子逺赴中林期誰能吳江上見笑鴟夷<lb/>
<pb n="KR4h0143_WYG_175-18b"/>
皮驪龍有珠在滄海勸君逆鱗勿嬰之子推介山下屈<lb/>
原湘水湄當時枘鑿自不量至今憔悴令人悲行路難<lb/>
難為言滄浪一櫂且歸去長安大道横靑天<lb/>
　　　短歌行<lb/>
東風吹花墮錦筵緑楊半軃靑樓煙主人自為鴝鵒舞<lb/>
小妓更奏鴛鴦絃當杯入手君不醉落日已在西山巔<lb/>
短歌一拍心茫然請看明鏡髙臺上何須白髮悲芳年<lb/>
　　　君馬黄<lb/>
<pb n="KR4h0143_WYG_175-19a"/>
君馬黄我馬白二馬同嘶出南陌南陌東阡夾渭橋馬<lb/>
行平地似靑霄羈金絡月人皆羨振玉鳴珂意自驕朝<lb/>
出相隨暮相逐可憐人馬皆如玉如何與君生别離君<lb/>
馬東行我馬西欲知後夜長鳴處羞對鴑駘一萬蹄<lb/>
　　王恭<lb/>
　　　妾薄命<lb/>
玉釵墮地無全股雙鳳蟠龍兩分去雖藏匣底終棄捐<lb/>
欲賣傍人不值錢轆轤宛轉黄金井手挽銅缾繫纖綆<lb/>
<pb n="KR4h0143_WYG_175-19b"/>
誰知綆斷缾墮泉千尺深沉不窺影銅缾墮泉釵墮地<lb/>
君心何得生離異<lb/>
　　　去婦詞<lb/>
刺促何刺促東家迎鸞西家哭哭聲休使東家聞東家<lb/>
新婦嫁郎君滿堂笑語看珠翠夾道風傳蘭麝薰浮雲<lb/>
上天花落樹君心一失無回悟明知遣妾何所歸飲泪<lb/>
行尋出門路靑銅鏡面無光采苦心尚在容華改東家<lb/>
新婦傾城姿似妾從前初嫁時<lb/>
<pb n="KR4h0143_WYG_175-20a"/>
　　王紱<lb/>
　　　吳姬留客行<lb/>
吳姬年少纔十六能抱琵琶唱新曲愁連山黛鎖靑蛾<lb/>
汗透霞綃濕香玉問郎今去宿誰家郎須聽妾彈琵琶<lb/>
吳城有酒不肯住巴姬未必顔如花遲留那得情相與<lb/>
芳心一一絃中語空江霜落叫征鴻孤櫂風髙響秋雨<lb/>
須㬰彷彿臨三湘切切哀猿堪斷腸巫陽雲暗楚臺晚<lb/>
故山不見關山長彈到胡笳少三拍郎心欲去何怱迫<lb/>
<pb n="KR4h0143_WYG_175-20b"/>
挽郎不住郎過船滿江月色秋潮白<lb/>
　　　折楊栁詞<lb/>
每為多情記别離道傍披拂亂如絲東風也學時人態<lb/>
偏向柔條恣意吹<lb/>
　　鄒緝<lb/>
　　　行路難<lb/>
請君勿言苦我歌行路難世事有反覆人心若波瀾布<lb/>
衣扼奪卿相位禍讐起自杯酒間君不見昔時山東一<lb/>
<pb n="KR4h0143_WYG_175-21a"/>
匹夫讀書往往輕凡愚談笑强於唐舉相揺鞭西入咸<lb/>
陽都一言啖秦王再言扼范雎黄金束帯髙堂居風雲<lb/>
變態生須㬰君不見魏其都位漢公卿灌夫意氣排漢<lb/>
廷武安本在門下列拜伏跪起呼父兄一朝寵據要津<lb/>
地舊時意態寧復生竇嬰既失勢潁水亦不淸狂呼罵<lb/>
坐何足驚咸陽市上殊無情行路難行路難人生自古<lb/>
有如此何須局促増歎聲<lb/>
　　陳繼<lb/>
<pb n="KR4h0143_WYG_175-21b"/>
　　　烏夜啼<lb/>
宫井烏啼宫樹碧月色生寒露華白啞啞不斷深夜閒<lb/>
明朝車馬天際還緑窗美人歡不寐未曉凝妝貼珠翠<lb/>
　　　漁父詞<lb/>
江栁陰江水深釣船不到江之心江心風髙浪相激縱<lb/>
使魚多不易得釣絲只在江邊垂得魚無魚心自怡有<lb/>
時投竿把書讀殘陽漸紅江轉緑有時沽酒醉風前沙<lb/>
鷗忘機相對眠人生冨貴那足羨好似春鴻與秋燕江<lb/>
<pb n="KR4h0143_WYG_175-22a"/>
栁陰江水深釣船不到江之心<lb/>
　　袁珙<lb/>
　　　長相思<lb/>
有美人兮天一方丹霞為織雲錦裳盤龍舞鳳交鴛鴦<lb/>
昔年飲我瓊瑶漿贈我白玉雙明璫欲往從之楚山長<lb/>
安得羽翼同翺翔望望不見令我傷仰天悲歌涕浪浪<lb/>
明月在户光滿堂牽牛織女遥相當長相思愁未央<lb/>
　　郭武<lb/>
<pb n="KR4h0143_WYG_175-22b"/>
　　　乞巧詞<lb/>
明河拖天玉繩逺新月掐雲銀甲淺丁東細漏滴金荷<lb/>
百子樓前桂花滿三三五五試新妝鶴扇如霜羅帯長<lb/>
雲母屏前齊下拜絞綃帳厎共焚香焚香爭乞天孫巧<lb/>
穿斷蛛絲繡針小夢裏傳來是有無入門巧已知多少<lb/>
織女牽牛别有情螢飛鵲度兩難憑芙蓉舞困西風薄<lb/>
楊栁垂低北斗横<lb/>
　　　烏夜啼<lb/>
<pb n="KR4h0143_WYG_175-23a"/>
金井梧桐霜葉飛寒烏啞啞中夜啼蘭閨少婦停燈宿<lb/>
夢見征人塞上歸相思未訴烏驚起千結柔腸碧窓裏<lb/>
鵾絃羞澀掩瑶琴線斷紅珠泪如洗啼啞啞聲不住牽<lb/>
轆轤逐烏去<lb/>
　　　閨中曲<lb/>
寒衣剪就金刀冷雲母屏空對孤影心知井底墜銀缾<lb/>
猶把轆轤牽斷綆<lb/>
　　王直<lb/>
<pb n="KR4h0143_WYG_175-23b"/>
　　　豔歌行<lb/>
翩翩春歸鴈秋至復來翔如何逺遊子兄弟各異方山<lb/>
川何迢迢參辰夜相望寒風日以厲零露結為霜空林<lb/>
静無人但見明月光徘徊不能寐徙倚臨中堂睠彼南<lb/>
飛翼故鄉安可忘<lb/>
　　周忱<lb/>
　　　棄婦辭<lb/>
回車已駕衡門下欲去復留情不捨舉家欲語畏郎嗔<lb/>
<pb n="KR4h0143_WYG_175-24a"/>
獨自登車無送者吞悲惟恐路人知黙黙還思初嫁時<lb/>
父母殷勤受明禮良媒宛轉來通辭入門即聽舅姑語<lb/>
婦道營生在勤苦淡妝不用畫蛾眉朝採蠶桑暮機杼<lb/>
亦知樸陋人所厭習成天性終難變丈夫有才常好新<lb/>
賤妾薄命何嗟怨繰絲在車猶未除亭午當炊誰下廚<lb/>
但得新人亦似此庶免髙堂煩老姑到家無面見鄰姬<lb/>
獨掩寒閨雙淚垂小時只恨靑春促今日方愁年老遲<lb/>
　　李禎<lb/>
<pb n="KR4h0143_WYG_175-24b"/>
　　　楊栁枝二首<lb/>
參差幾樹瞰長河樹樹垂金拂緑波不是秋來易零落<lb/>
自縁人世别離多<lb/>
細葉如睂緑未匀修眉渾似帶愁顰輸他桃杏東風裏<lb/>
不管南遊北去人<lb/>
　　薛瑄<lb/>
　　　竹枝歌<lb/>
錦官城東多水樓蜀姬酒濃消客愁醉來忘却家山道<lb/>
<pb n="KR4h0143_WYG_175-25a"/>
勸君莫作錦城遊<lb/>
　　于謙<lb/>
　　　古意<lb/>
妾顔如花命如葉嫁得良人傷逺别别來獨自守空閨<lb/>
夜夜焚香拜明月月缺重圎㑹有期人生何得久别離<lb/>
願將身託蟾蜍影照見良人不寐時<lb/>
　　　採蓮曲<lb/>
朝採蓮暮採蓮蓮花豓冶蓮葉鮮花好容顔不常好葉<lb/>
<pb n="KR4h0143_WYG_175-25b"/>
似羅裙怨秋早秋風浩蕩吹碧波緑怨紅愁將奈何年<lb/>
年采蓮逞顔色采得蓮花竟何益蓮花雖好却無情夫<lb/>
壻有情常作客萬里關河歸未得争如池上錦鴛鴦雙<lb/>
去雙來到頭白采蓮復采蓮采蓮還可憐願比蓮花與<lb/>
蓮葉不論生死根相連<lb/>
　　　落花吟<lb/>
昨日花開樹頭紅今日花落樹頭空花開花落尋常事<lb/>
未必皆因一夜風人生行樂須少年老去看花亦可憐<lb/>
<pb n="KR4h0143_WYG_175-26a"/>
典衣沽酒花前飲醉埽落花鋪地眠風吹花落依芳草<lb/>
翠㸃臙脂顔色好韶光有限蝶空忙歲月無情人自老<lb/>
眼看春盡為花愁可惜朱顔變白頭莫遣花飛江上去<lb/>
殘紅易逐水東流<lb/>
　　　擬吳儂曲<lb/>
憶郎直憶到如今誰料恩深怨亦深刻木為雞啼不得<lb/>
元來有口却無心<lb/>
　　　遊春曲<lb/>
<pb n="KR4h0143_WYG_175-26b"/>
垂楊拂地如靑絲輕盈不奈東風吹馬上誰家游俠兒<lb/>
雕鞍玉勒黄金羈張弓放彈如星馳正中流鶯落樹枝<lb/>
衆中大笑稱絶竒揚鞭走馬當路岐忽聞鞦韆笑語嬉<lb/>
隔牆竚立情如癡牆裏佳人顰黛眉留情不語知伊誰<lb/>
分明相望不相知恨無羽翼通佳期夕陽啼鳥催分離<lb/>
可憐兩地空相思<lb/>
　　　春晝曲<lb/>
東風吹花花不定紅雨紛紛落芳徑喚人啼鳥隔紗窗<lb/>
<pb n="KR4h0143_WYG_175-27a"/>
巧語關情誰忍聽柔腸百結苦縈回却似丁香花未開<lb/>
花開花謝年年事可惜流光如箭催門外紅塵飛紫陌<lb/>
陌上垂楊弄春色垂楊只解送行人不管行人歸未得<lb/>
　　　折楊栁<lb/>
折楊栁折得柔條持在手慇懃贈與逺行人人去書來<lb/>
莫厭頻明年栁發黄金芽却望歸轅早到家春來春去<lb/>
須㬰事莫待漫天飛雪花折楊栁愁思多短長亭畔崎<lb/>
嶇路送盡行人奈爾何<lb/>
<pb n="KR4h0143_WYG_175-27b"/>
　　張楷<lb/>
　　　漢宫曲<lb/>
日暮上簾鈎春花壓翠樓忽聞宣召急羅帕掩箜篌<lb/>
　　　古詞<lb/>
羅帕凝香濕未乾朱櫻窗外雨生寒燈花知是虛傳喜<lb/>
落盡靑煤誓不看<lb/>
　　　宫中詞<lb/>
宫中楊栁戲靑娥不見葳㽔舞鳳過怪底東風不相忌<lb/>
<pb n="KR4h0143_WYG_175-28a"/>
隔牆吹送落花多<lb/>
　　　江南春<lb/>
滿川啼鳥怨殘紅水郭春園栁絮風春雨一畨江水闊<lb/>
草痕將緑到吳中<lb/>
　　　采蓮曲<lb/>
靑綾裙子試新裁水面風吹拂拂開舟小身輕波復靜<lb/>
荷花蕩裏去還來<lb/>
　　　江南曲<lb/>
<pb n="KR4h0143_WYG_175-28b"/>
忽得三巴信郎歸未有期只言風浪險不是薄情兒<lb/>
　　瞿佑<lb/>
　　　春愁曲<lb/>
杏雨調泥隨燕觜煙重栁條扶不起採香蝴蝶挂蛛絲<lb/>
不惜將身為花死東風入幕動流蘇寳篆燒殘睡鴨爐<lb/>
繡牀塵積錦機怨巧語誰能憑紫姑小砑吳牋雙鳳翅<lb/>
墨痕濃沁相思字玉釵半脫帕蒙頭寛盡玲瓏金纒臂<lb/>
　　　春社詞<lb/>
<pb n="KR4h0143_WYG_175-29a"/>
十日一風五日雨杜前拜祝神已許瓦盆瀲灩斟濁醪<lb/>
髙俎縱横薦肥羜嗚嗚笛聲坎坎鼓俚曲山歌互吞吐<lb/>
老巫狡獪神有靈傳得神言為神舞祭餘分肉神自與<lb/>
醉裏狂言相爾汝小兒覓餅大兒扶頭上神花付鄰女<lb/>
　　　車遥遥<lb/>
少年離别多苦辛驅車何處問通津停轅勸飲一盃酒<lb/>
酒飲未盡車轔轔十步百步聞車聲三里五里望車塵<lb/>
車聲巳斷車塵逺何况遥遥車上人<lb/>
<pb n="KR4h0143_WYG_175-29b"/>
　　　春鶯囀曲<lb/>
　　西淸詩話宋駙馬都尉王晉卿歌姬名囀春鶯晉<lb/>
　　卿投南春鶯為勢家所得晉卿南還汝陰道中聞<lb/>
　　歌聲曰此囀春鶯也訪之果然賦詩曰佳人已屬<lb/>
　　沙吒利義士今無古押衙回首風光雖尚在春鶯<lb/>
　　休囀上林花<lb/>
停驂惆悵惜芳時嶺海歸來兩鬢絲縱使鶯聲如舊好<lb/>
緑楊都是折殘枝<lb/>
<pb n="KR4h0143_WYG_175-30a"/>
　　　西湖竹枝詞<lb/>
西子湖邊楊栁枝千條萬縷盡垂絲東風日暮花如雪<lb/>
飛入雕牆兩不知<lb/>
　　　看燈詞<lb/>
傀儡妝成出敎坊彩旗前引兩三行郭郎鮑老休相笑<lb/>
畢竟何人舞袖長<lb/>
風簾珠翠動紛紛笑語聲喧隔户聞明月滿街天似水<lb/>
不知何處著行雲<lb/>
<pb n="KR4h0143_WYG_175-30b"/>
東家砍竹縛山棚西舍邀人合鳳笙官府榜文初出了<lb/>
今宵喜得晚來晴<lb/>
銷金小繖揭髙標紅藕靑梅滿擔挑依舊承平風景在<lb/>
街頭吹徹賣餳簫<lb/>
文錦坊西後市南鬧竿挑過百花籃少年遊子誇輕俊<lb/>
拾得雙頭碧玉簪<lb/>
村裏兒童暫入城隨羣齊上大街行歸來徹夜渾忘睡<lb/>
從此春田懶去畊<lb/>
<pb n="KR4h0143_WYG_175-31a"/>
　　　義士行<lb/>
鍊金鑄范蠡買絲繡平原逰者恐無知徒用勞心魂陋<lb/>
矣哉烏江八千軍壯矣哉海島五百人任安念舊不改<lb/>
轍豫讓報讐須殺身酒不必澆劉伶墳上土劒不必挂<lb/>
徐君墓前樹感君恩重死相從冥漠重泉有逢處<lb/>
　　施敬<lb/>
　　　秋塘曲<lb/>
蓮謝秋塘晚風來野水香采蓮休采葉留蓋睡鴛鴦<lb/>
<pb n="KR4h0143_WYG_175-31b"/>
　　　塞上曲<lb/>
八月秋髙塞草斑將軍千騎獵前山彎弓不射南飛鴈<lb/>
恐有征人附信還<lb/>
　　劉績<lb/>
　　　去婦詞<lb/>
去婦兩眼淚為君滴平生一滴致妾意再滴感君情三<lb/>
滴眼欲枯血㸃淋香纓不滴堂前花死株有時榮不滴<lb/>
階畔草苦心展芳萌請滴橋下水長煎嗚咽聲<lb/>
<pb n="KR4h0143_WYG_175-32a"/>
　　　蕩婦怨<lb/>
蕩子行天涯行行日去賒詎知閨中婦夙昔減容華憶<lb/>
夫上靑山下車逢狹邪路遥不可見拭淚徒怨嗟慎勿<lb/>
令婦嗟蕩子蚤還家不應蘼蕪草竟作菖蒲花<lb/>
　　　結客行<lb/>
結客千金盡酬恩一劒存羞為狗盜伍不傍孟嘗門<lb/>
　　　蓮塘謡<lb/>
疊翠參差水容淨蘭芽半吐蒲根冷膩極紅蓮怨臉明<lb/>
<pb n="KR4h0143_WYG_175-32b"/>
霞綃委墜千重影藕腸斷處絲暗牽荷露學珠那得圓<lb/>
小姑羅袂拂秋月鏡裏紅妝只自憐吳歈響斷平橋晚<lb/>
溝水漾愁愁不淺揺蕩輕橈泛灩光銀塘鸂鶒雙飛逺<lb/>
　　　秋淸曲<lb/>
吳紗織霧圍香玉八尺銀屏畫生緑睡鴨煴氤惹夢長<lb/>
重城漏板聲相續西風淅淅吹蘭塘雲波微茫連洞房<lb/>
芙蓉膩臉啼秋露怨緑愁紅俱斷腸交河萬里知何處<lb/>
啁哳金雞報天曙玉鬃駿馬歸不歸含情自折相思樹<lb/>
<pb n="KR4h0143_WYG_175-33a"/>
　　鄭嘉<lb/>
　　　幼女詞<lb/>
下牀著新衣初學小姑拜低頭羞見人雙手結裙帶<lb/>
　　陳靖逺<lb/>
　　　姑惡行<lb/>
芳池月陰春草碧有鳥有鳥鳴不息千聲萬聲道姑惡<lb/>
新婦低回淚痕落姑惡姑惡姑不惡努力窗前勤織作<lb/>
嗟爾小鳥胡不思新婦㑹有作姑時<lb/>
<pb n="KR4h0143_WYG_175-33b"/>
　　鄭關<lb/>
　　　竹枝詞<lb/>
十二灘頭水接天千山煙雨萬山煙自從前路風波惡<lb/>
不敢回頭望别船<lb/>
　　李進<lb/>
　　　花游曲<lb/>
飛花入簾宫漏長游絲落絮春茫茫金鞍駿馬靑絲勒<lb/>
綺閣小姬紅粉妝黄金作丸落花底啼鳥隔花飛不起<lb/>
<pb n="KR4h0143_WYG_175-34a"/>
明朝更欲載東風早賣湖船放春水<lb/>
　　張璨<lb/>
　　　君子有所思行<lb/>
騁駕向名都縱觀極西京煌煌九衢裏列第起朱甍虹<lb/>
梁駕層漢翬閣臨紫淸髙槐蔭金溝弱栁垂雕楹前揚<lb/>
許史鑣後懸金張旌燕姬撫瑶瑟趙女彈鳴箏歡娛豈<lb/>
終極為樂擬千齡淸川去悠悠白日光易傾金谷歎緑<lb/>
珠上蔡悲蒼鷹繁華㑹當歇大運有虧盈勿嗤黔婁室<lb/>
<pb n="KR4h0143_WYG_175-34b"/>
寂寞掩柴荆<lb/>
　　　洞房曲<lb/>
鵶雛夜宿迷濛栁斗帳燒燈䗶光透銀罌注酒芙蓉香<lb/>
金絲檀槽為君奏謌喉䆗窱鶯兒語象口吹香凝碧縷<lb/>
盤龍繡帶結同心牽惹巫雲隨峽雨歌聲未闌香未滅<lb/>
曲屏生香暈眼纈小玉催鋪蜀錦衾紗牎影轉桐花月<lb/>
　　　春曉曲<lb/>
濛濛碧栁垂輕煙露花千朶臙脂鮮東風無力颺羅幙<lb/>
<pb n="KR4h0143_WYG_175-35a"/>
　曉閣香温人正眠春眠更比春酣重情深毎作相思夢<lb/>
　間關黄鳥莫驚啼正是離人相見時海棠嬌多扶不起<lb/>
　簾外日髙花影移<lb/>
　　　　楊白花<lb/>
　輕盈楊白花風吹渡江去金屋閉重重莫鎖楊花住<lb/>
　　　　婕妤春怨<lb/>
　太液栁垂絲昭陽花滿枝如何長信草獨是見春遲<lb/>
　　　朱純<lb/>
<pb n="KR4h0143_WYG_175-35b"/>
　　　　怨詞<lb/>
　井上梧桐樹密葉何沉沉傷心昨夜月照見雙棲禽<lb/>
　<lb/>
　<lb/>
　<lb/>
　<lb/>
　<lb/>
御選明詩巻六<lb/>
</p>
<p>
</p>
  </div>
</body>
</text>
</TEI>
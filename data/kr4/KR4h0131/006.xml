<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>釋文紀巻六</head> <lb/>
    <p>
<pb n="KR4h0131_WYG_006-1a"/>
欽定四庫全書<lb/>
　釋文紀巻六<lb/>
　　　　　　　　　　　明　梅鼎祚　輯<lb/>
晉<hi>四</hi>
　支敏度<hi>先西域人晉成世與康僧淵等過江聰哲有譽開元釋敎録云晉惠時豫章山沙門</hi>
　　合維摩詰經序<lb/>
蓋維摩詰經者先哲之格言𢎞道之宏標也其文㣲而<lb/>
婉厥㫖幽而逺可謂唱髙和寡故舉世罕覽然斯經梵<lb/>
<pb n="KR4h0131_WYG_006-1b"/>
本出自維耶離在昔漢興始流兹土于時有優婆塞支<lb/>
恭明逮及於晉有法護叔蘭此三賢者竝博綜稽古研<lb/>
機極𤣥殊方異音兼通開解先後譯傳别為三經同本<lb/>
人殊出異或辭句出入先後不同或有無離合多少各<lb/>
異或方言訓古字乖趣同或其文梵越其趣亦乖或文<lb/>
義混雜在疑似之間若此之比其塗非一若其偏執一<lb/>
經則失兼通之功廣披其三則文煩難究余是以合兩<lb/>
令相附以明所出為本以蘭所出為子分章斷句使事<lb/>
<pb n="KR4h0131_WYG_006-2a"/>
類相從令尋之者瞻上視下讀彼案此足以釋乖迕之<lb/>
勞易則易知矣若能參考校異極數通變則萬流同歸<lb/>
百慮一致庶可以闢大通於未寤闔同異於均致若其<lb/>
配不相疇儻失其類者俟後明喆君子刋之從正<lb/>
　　合首楞嚴經記<hi>梵文同晉音勇伏定意</hi>
此經本有記云支讖所譯出讖月支人也漢桓靈之世<lb/>
來在中國其博學淵妙才思測微凡所出經類多深𤣥<lb/>
貴尚實中不在文飾今之小品阿闍世伅真般舟悉讖<lb/>
<pb n="KR4h0131_WYG_006-2b"/>
所出也又有支越字恭明亦月支人也其父亦漢靈帝<lb/>
之世來獻中國越在漢生似不及見讖也又支亮字紀<lb/>
明資學於讖故越得受業於亮焉越才學深徹内外備<lb/>
通以季世尚文時好簡略故其出經頗從文麗然其屬<lb/>
辭㭊理文而不越約而義顯真可謂深入者也以漢末<lb/>
沸亂南度奔吳黄武至建興中所出諸經凡數十本自<lb/>
有别傳記録亦云出此經今不見復有異本也然此首<lb/>
楞嚴自有小不同辭有豐約文有晉梵較而尋之要不<lb/>
<pb n="KR4h0131_WYG_006-3a"/>
足以為異人别出也恐是越嫌讖所譯者辭質多梵音<lb/>
所異者刪而定之其所同者述而不改二家各有記録<lb/>
耳此一本於諸本中辭最省便又少梵音遍行於世即<lb/>
越所定者也至大晉之初有沙門支法䕶白衣竺叔蘭<lb/>
並更譯此經求之於義互相發明披尋三部勞而難兼<lb/>
欲令學者即得其對今以越所定者為母䕶所出為子<lb/>
蘭所譯者繫之其所無者輒於其位記而别之或有文<lb/>
義皆同或有義同而文有小小增減不足重書者亦混<lb/>
<pb n="KR4h0131_WYG_006-3b"/>
以為同雖無益於大趣分部章句差見可耳<lb/>
勇伏定記曰元康元年四月九日燉煌菩薩支法䕶手<lb/>
執梵經口出首楞嚴三昧聶承遠筆受願令四輩覽綜<lb/>
奉宣觀異同意<hi>並出三藏記集</hi>
　康法邃<lb/>
　　譬喻經序<hi>隋費長房厯代三寳紀東晉録云譬喻經十巻成帝世沙門康法邃類集衆經</hi>
　　　<hi>撰出此部事甚要妙</hi>
譬喻經者皆是如來隨時方便四說之辭敷演𢎞敎訓<lb/>
<pb n="KR4h0131_WYG_006-4a"/>
誘之要牽物引類轉相證據互明善惡罪福報應皆可<lb/>
寤心免彼三塗如今所聞億未載一而前後所寫互多<lb/>
複重今復撰集事取一篇以為十卷比次首尾皆令條<lb/>
别趣使易了於心無疑願率土之賢有所遵承永升福<lb/>
堂為將來基<hi>出三藏記集</hi>
　釋道安<hi>姓衞常山扶桺人博涉經義南投襄陽化行樊沔後歸苻堅建元中終長安五級寺</hi>
　　安般注序<hi>安窮覽經典注般若道行密跡安般諸經序致淵富妙盡深㫖</hi>
安般者出入也道之所寄無往不因德之所寓無往不<lb/>
<pb n="KR4h0131_WYG_006-4b"/>
託是故安般寄息以成守四禪寓骸以成定也寄息故<lb/>
有六階之差寓骸故有四級之别階差者損之又損之<lb/>
以至於無為級别者忘之又忘之以至於無欲也無為<lb/>
故無形而不因無欲故無事而不適無形而不因故能<lb/>
開物無事而不適故能成務成務者即萬有而自彼開<lb/>
物者使天下兼忘我也彼我雙廢者守乎唯守也故修<lb/>
行經以斯二法而成寂得斯寂者舉足而大千震揮手<lb/>
而日月捫疾吹而鐵圍飛微噓而須彌舞斯皆乘四禪<lb/>
<pb n="KR4h0131_WYG_006-5a"/>
之妙止御六息之大辨者也夫執寂以御有崇本以動<lb/>
末有何難也安般居十念之一於五根則念根也故撰<lb/>
法句者屬唯念品也昔漢氏之末有安世高者愽聞稽<lb/>
古特専阿毘曇學其所出經禪數最悉此經其所譯也<lb/>
兹乃趣道之要徑何莫由斯道也魏初康㑹為之注義<lb/>
義或隱而未顯者安竊不自量敢因前人為解其下庶<lb/>
欲蚊翮以助隨藍霧潤以增巨壑也<lb/>
　　陰持入經序<lb/>
<pb n="KR4h0131_WYG_006-5b"/>
陰持入者世之深病也馳騁人心變徳成狂耳聾口爽<lb/>
躭醉榮寵抱癡投㝠酸號三趣其為病也猶癩疾焉入<lb/>
骨徹髓良醫拱手猶蹎蹶焉來則㝠然莫有所識大聖<lb/>
悼茲痛心内發忘身安赴塗炭含厚德忍舞擊觀羅密<lb/>
於重雲止罝網于八極洪癡不得振其翼巨愛不得逞<lb/>
其足採善心於毫芒㧞兇頑於虎口以大寂為至樂五音<lb/>
不能聾其耳矣以無為為滋味五味不能爽其口矣曜<lb/>
形濁世拯擢難計陟降敎終潛淪無名諸無著等尋各<lb/>
<pb n="KR4h0131_WYG_006-6a"/>
騰逝大弟子衆深懼妙法混然廢沒於是令迦葉集結<lb/>
阿難所傳凡三藏焉該羅幽廓難度難測也世雄授藥<lb/>
必因本病病不能均是故衆經相待乃僃非彦非聖罔<lb/>
能綜練自兹以後神通高士各為訓釋或攬撰諸經以<lb/>
為行式譬瓔璣歟擇彼珠珍以色相發佩之冠之為光<lb/>
為飾喻繪事歟調别衆彩以圖暉列諸明叡者所撰亦<lb/>
然此經則是其數也有捨家開士出自安息字世高大<lb/>
慈流洽播化斯土譯梵為晉微顯闡幽其所敷宣專務<lb/>
<pb n="KR4h0131_WYG_006-6b"/>
禪觀醇𤣥道數深矣遠矣是經其所出也陰入之弊人<lb/>
莫知苦是故先聖照以止觀陰結日損成泥洹品自非<lb/>
知機其孰能與於此乎從首至於九絶都是四十五藥<lb/>
也以慧斷知入三部者成四諦也十二因縁訖淨法部<lb/>
者成四信也其為行也唯神矣故不言而成唯妙矣故<lb/>
不行而至統斯行者則明白四達立根得眼成十力子<lb/>
紹胄法王奪澤大千若取證則拔三結住夀成道徑至<lb/>
應真此乃大乘之舟檝泥洹之闗路于斯晉土禪觀<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>
<pb n="KR4h0131_WYG_006-7a"/>
廢學徒雖興蔑有盡漏何者禪思守𤣥練微入寂在取<lb/>
何道猶覘于掌墯替斯要而希見證不亦難乎安末近<lb/>
積罪生逢百罹世事孔棘世乏聖導潛遯晉山孤居離<lb/>
衆幽處窮壑竊覽篇目淺識獨見滯而不達夙宵抱疑<lb/>
諮諏靡質㑹太陽比丘竺法濟并州道人支曇講陟岨<lb/>
冒冦重爾遠集此二學士高朗博通誨而不倦者也遂<lb/>
與㭊槃暢礙造兹注解世不値佛又處邉國音殊俗異<lb/>
規矩不同又以愚量聖難以逮也冀未踐緒者少有微<lb/>
<pb n="KR4h0131_WYG_006-7b"/>
補非敢自必㭊究經旨<lb/>
　　人本欲生經序<lb/>
人本欲生經者照乎十二因縁而成四諦也本者癡也<lb/>
欲者愛也生者生死也略舉十二之三以為目也人在<lb/>
生死莫不浪滯於三世飄縈於九止綢繆八縛者也十<lb/>
二因縁於九止則第一人亦天也四諦所鑒鑒乎九止<lb/>
八解所正正乎八邪邪正則無往而不恬止鑒則無往<lb/>
而不愉無往而不愉故能洞照傍通無往而不恬故能<lb/>
<pb n="KR4h0131_WYG_006-8a"/>
神變應㑹神變應㑹則不疾而速洞照傍通則不言而<lb/>
化不言而化故無棄入不疾而速故無遺物物之不遺<lb/>
人之不棄斯禪智之由也故經曰道從禪智得近泥洹<lb/>
豈虛也哉誠近歸之要也斯經似安世高譯為晉言也<lb/>
言古文悉義妙理婉覩其幽堂之美闕庭之富或寡矣<lb/>
安每覽其文欲疲不能所樂而玩者三觀之妙也所思<lb/>
而存者想滅之辭也敢以餘暇為之撮注其義同而文<lb/>
别者無所加訓焉<lb/>
<pb n="KR4h0131_WYG_006-8b"/>
　　了本生死經序<lb/>
夫四信妙輿者衆祐之寳軒也以運連縛倒見衆生凡<lb/>
在三界罔弗冠癡佩行嬰舞生死而趨陰堂揖讓色味<lb/>
驂惑載疑驅馳九止者也既則狎賢侮聖從其姦慝貪<lb/>
劒恚鏚梟截𤣥路羣誹上要殃禍僃甞矣世雄顧愍深<lb/>
圖變謀法旍曜於重霓道鼓震於雷吼寂千障乎八紘<lb/>
慧戈陷乎三有於是碎癡冠決嬰珮升信車入諦軌則<lb/>
因縁息成四喜矣故曰了本生死也了猶解也本則癡<lb/>
<pb n="KR4h0131_WYG_006-9a"/>
也元也如來指舉一隅身子伸敷高旨引興幽讚美矣<lb/>
盛矣夫計身有命則隨縁縛謗佛毁信若彌綸於幽室<lb/>
矣夫解空無命則成四諦照然立信若日殿之麗乾矣<lb/>
斯乃五十六藥之崇基淵乎蓋衆行之宗也開微成務<lb/>
孰先者乎佛始得道隆建大哀此經則十六之一也其<lb/>
在天竺三藏聖師莫不以為敎首而研㡬也漢之季世<lb/>
此經始降兹土雅邃奥邈少達旨歸者也魏代之初有<lb/>
高士河南支恭明為作注解探𤣥暢滯真可謂入室者<lb/>
<pb n="KR4h0131_WYG_006-9b"/>
矣俊哲先人足以折中也然童䝉之倫猶有未悟故仍<lb/>
前迹附釋末訓非茍穿鑿以紫亂朱也儻孤居始進者<lb/>
可以辯惑焉<lb/>
　　十二門經序<lb/>
十二門者要定之目號六雙之闗徑也定有三義焉禪<lb/>
也等也空也用療三毒綢繆重病嬰斯幽厄其日深矣<lb/>
貪囹恚圄癡城至固世人遊此猶登春臺甘處欣欣如<lb/>
居花殿嬉樂自娛莫知為苦甞酸速禍因憊五道夫唯<lb/>
<pb n="KR4h0131_WYG_006-10a"/>
正覺乃識其謬耳哀倒見之苦傷蓬流之痛為設方便<lb/>
防萌塞漸闢兹慧定令自澣滌挫銳解紛返神𤣥路茍<lb/>
非至德其道不凝也夫邪僻之心必有微著是故禪法<lb/>
以四為差焉貪淫囹者荒色悖蒸不别尊卑渾心躭緬<lb/>
習以成狂亡國傾身莫不由之虛迷空醉不知為幻故<lb/>
以死屍散落自悟漸斷微想以至于寂味乎無味故曰<lb/>
四禪也瞋恚圄者爭纎芥之虛聲結瀝血之重咎恩親<lb/>
絶於快心交友腐於縱忿含怒徹髓不悛滅族聖人見<lb/>
<pb n="KR4h0131_WYG_006-10b"/>
強梁者不得其死故訓之以等丹心讐親至柔其志受<lb/>
垢含苦治之未亂淳徳邃厚兕不措角況人害乎故曰<lb/>
四等也愚癡城者誹古聖謗真諦慢二親輕師傅斯病<lb/>
尤重矣以慧探本知從癡愛分别末流了之為惑練心<lb/>
攘慝狂病瘳矣故曰四空也行者挹禪海之深醴溉昬<lb/>
迷之盛火激空淨之淵流蕩癡塵之穢垢則皎然成大<lb/>
素矣行斯三者則知所以宰身也所以宰身者則知所<lb/>
以安神也所以安神者則知所以度入也然則經無巨<lb/>
<pb n="KR4h0131_WYG_006-11a"/>
細出自佛口神心所制言為世寳慧日既沒三界喪目<lb/>
經藏雖存淵𤣥難測自非至精孰達其微於是諸開士<lb/>
應真各為訓解釋其幽賾辯其差貫則爛然易見矣窮<lb/>
神知化何復加乎從十二門已後則是訓傳也凡學者<lb/>
行十二門却盡神足滅外止麤謂之成五道也三向諸<lb/>
根進消内結謂盡諸漏也始入盡漏名不退轉諸佛嘉<lb/>
歎記其成號深不可測獨見曉焉神不可量獨能精焉<lb/>
陵雲輕舉淨光燭幽移海飛嶽風出電入淺者如是況<lb/>
<pb n="KR4h0131_WYG_006-11b"/>
成佛乎是乃三乘之大路何莫由斯定也自始發跡逮<lb/>
于無漏靡不周而復始習兹定也行者欲崇德廣業而<lb/>
不進斯法者其猶無柯而求伐不飯而徇飽難以獲矣<lb/>
醒寤之士得聞要定不亦妙乎安宿不敏生值佛後又<lb/>
處異國楷範多闕仰希古烈滯而未究寤寐憂悸有若<lb/>
疾首每惜兹邦禪業替廢敢作注于句末雖未足光融<lb/>
聖典且發䝉者儻易覽焉安世高善開禪數斯經似其<lb/>
所出故録之于末<lb/>
<pb n="KR4h0131_WYG_006-12a"/>
　　大十二門經序<lb/>
夫婬息存乎解色不係防閑也有絶存乎解形不係念<lb/>
空也色解則冶容不能縛形解則無色不能滯不縛者<lb/>
雖天魔玉顔窈窕艷姿莫足傾之之謂固也不滯者雖<lb/>
遊空無識泊然永夀莫足礙之之謂真也何者執古以<lb/>
御有心妙以了色雖羣居猶芻靈泥洹猶如幻豈多制<lb/>
形而重無色哉是故聖人以四禪防淫淫無遺焉以四<lb/>
空滅有有無現焉淫有之息要在明乎萬形之未始有<lb/>
<pb n="KR4h0131_WYG_006-12b"/>
百化猶逆旅也怨憾之興興於此彼此彼既興遂成仇<lb/>
敵仇敵適成勃然赫怒赫怒已發無所不至至不可至<lb/>
神幽想獄乃毒乃辛欣之甘之是以如來訓之以等等<lb/>
所難等何往不等等心既富怨本息矣豈非為之乎未<lb/>
有圖難於其易者乎夫然則三事凶躭廢然息矣十二<lb/>
重闗廓然闢矣根立而道生覺立而道成莫不由十二<lb/>
門立乎定根以逆道休也大人揮變榮光四塞彈撇安<lb/>
明吹沬千万黙動異刹必先正受明夫匪禪無以統乎<lb/>
<pb n="KR4h0131_WYG_006-13a"/>
無方而不留匪定無以周乎萬形而不礙禪定不愆於<lb/>
神變乎何有也至矣盡矣蔑以加矣此經世高所出也<lb/>
辭旨雅密正而不豔比諸禪經最為精悉案經後記云<lb/>
嘉禾七年在建鄴周司𨽻舍寫緘在篋匱向二百年矣<lb/>
㝠然不行無聞名者比丘竺道䕶於東垣界賢者經中<lb/>
得送詣䕶澤乃得流布得經之後俄而其家遇火䕶若<lb/>
不覩為灰炭矣自然將䘮斯禪也後死者不得與聞此<lb/>
經也此經也八音所誨四道作訓約無乏文重無簡矣<lb/>
<pb n="KR4h0131_WYG_006-13b"/>
精義入神何以上乎前世又為懸解一家之傳故筌而<lb/>
次之然世高出經䝿本不飾天竺古文文通尚質倉卒<lb/>
尋之時有不達今為略注繼前人之末非敢亂朱冀有<lb/>
以寤焉<lb/>
　　道行般若波羅蜜經序<lb/>
大哉智度萬聖資通咸宗以成也地合日照無法不周<lb/>
不恃不處累彼有名既外有名亦病無形兩忘𤣥莫塊<lb/>
然無主此智之紀也夫永夀莫美乎上乾而齊之殤子<lb/>
<pb n="KR4h0131_WYG_006-14a"/>
神偉莫美於凌虛而同之涓滯至徳莫大乎真人而比<lb/>
之朽種高妙莫大乎世雄而喩之幻夢由此論之亮為<lb/>
衆聖宗矣何者執道御有卑高有差此有為之域耳非<lb/>
據真如遊法性㝠然無名也據真如遊法性㝠然無名<lb/>
者智度之奥室也名敎遠想者智度之蘧廬也然存乎<lb/>
證者莫不契其無生而煌眩存乎迹者莫不忿其蕩冥<lb/>
而誕誹道動必反優劣致殊眩誹不其宜乎不其宜乎<lb/>
要斯法也與進度齊軫逍遥俱遊千行萬定莫不以成<lb/>
<pb n="KR4h0131_WYG_006-14b"/>
衆行得字而智進全名諸法參相成者求之此列也且<lb/>
其經也進咨第一義以為語端追述權便以為談首行<lb/>
無細而不厯數無微而不極言似煩而各有宗義似重<lb/>
而各有主璅見者慶其邇敎而悅寤宏喆者望其遠標<lb/>
而絶目陟者彌高而不能階涉者彌深而不能測謀者<lb/>
慮不能規尋者度不能盡暨杳㝠矣真可謂大業淵藪<lb/>
妙矣者哉然凡諭之者攷文以徵其理者昬其趣者也<lb/>
察句以驗其義者迷其旨者也何則考文則異同毎為<lb/>
<pb n="KR4h0131_WYG_006-15a"/>
辭尋句則觸類每為旨為辭則喪其卒成之致為㫖則<lb/>
忽其始擬之義矣若率初以要其終或忘文以全其質<lb/>
者則大智𤣥通居可知也從始發意逮一切智曲成決<lb/>
著八地無染謂之智也故曰逺離也三脫照空四非明<lb/>
有統鑑諸法因後成用藥病雙亾謂之觀也明此二行<lb/>
於三十萬言其如視諸掌乎顛沛造次無起無止也佛<lb/>
泥曰後外國高士抄九十章為道行品桓靈之世朔佛<lb/>
齎詣京師譯為漢文因本順㫖轉音如已敬順聖言了<lb/>
<pb n="KR4h0131_WYG_006-15b"/>
不加飾也然經既抄撮合成章投音殊俗異譯人口傳<lb/>
自非三達胡能一一得本縁故乎由是道行頗有首尾<lb/>
隱者古賢論之往往有滯仕行恥此尋求其本到于闐<lb/>
乃得送詣倉垣出為放光品斥重省刪務令婉便若其<lb/>
悉文將過三倍善出無生論空持巧傳譯如是難為繼<lb/>
矣二家所出足令大智煥爾闡幽支讖全本其亦應然<lb/>
何者抄經刪削所害必多委本從聖乃佛之至誡也安<lb/>
不量末學庶幾斯心載詠載玩未墜于地檢其所出事<lb/>
<pb n="KR4h0131_WYG_006-16a"/>
本終始猶令折傷玷缺戢然無際假無放光何由解斯<lb/>
經乎永謝先喆所䝉多矣今集所見為解句下始現有<lb/>
首終隱現尾出經見異銓其得否舉本證抄敢增損也<lb/>
幸我同好飾其瑕讁也<hi>大藏淡字圅塊作隤</hi>
　　合放光光讚略解序<lb/>
放光光讚同本異譯耳其本俱出于闐國持來其年相<lb/>
去無㡬光讚于闐沙門祗多羅以㤗康七年齎來䕶公<lb/>
以其年十一月二十五日出之放光分如檀以泰康三<lb/>
<pb n="KR4h0131_WYG_006-16b"/>
年于闐為師送至洛陽到元康元年五月乃得出耳先<lb/>
光讚來四年後光讚出九年也放光于闐沙門無又羅<lb/>
執梵竺叔蘭為譯言少事約刪削重複事事顯炳煥然<lb/>
易觀也而從約必有所遺於天竺辭及騰每大簡焉光<lb/>
讚護公執梵本聶承遠筆受言准天竺事不加飾悉則<lb/>
悉矣而辭質勝文也每至事首輒多不便諸反覆相明<lb/>
又不顯灼也考其所出事周密耳互相補益所悟實多<lb/>
恨其寢逸涼土九十一年㡬至泯滅乃達此邦也斯經<lb/>
<pb n="KR4h0131_WYG_006-17a"/>
既殘不具並放光尋出大行華京息心居士翕然傳焉<lb/>
中山支和上遣人於倉垣斷絹寫之持還中山中山王<lb/>
及衆僧城南四十里幢幡迎經其行世如是是故光讚<lb/>
人無知者昔在趙魏迸得其第一品知有兹經而求之<lb/>
不得至此㑹慧常進行慧辯等將如天竺路經涼州寫<lb/>
而因焉展轉秦雍以晉泰元元年五月二十四日乃達<lb/>
襄陽尋之玩之欣有所益輒記其所長為略解如左般<lb/>
若波羅蜜者成無上正真道之根也正者等也不二入<lb/>
<pb n="KR4h0131_WYG_006-17b"/>
也等道有三義焉法身也如也真際也故其為經也以<lb/>
如為首以法身為宗也如者爾也本末等爾無能令不<lb/>
爾也佛之興滅綿綿常存悠然無寄故曰如也法身者<lb/>
一也常淨也有無均淨未始有名故於戒則無戒無犯<lb/>
在定則無定無亂處智則無智無愚泯爾都㤀二三盡<lb/>
息皎然不緇故曰淨也常道也真際者無所著也泊然<lb/>
不動湛爾𤣥齊無為也無不為也萬法有為而此法淵<lb/>
默故曰無所有者是法之真也由是其經萬行兩廢觸<lb/>
<pb n="KR4h0131_WYG_006-18a"/>
章輒無也何者癡則無往而非徼終日言盡物也故為<lb/>
八萬四千塵垢門也慧則無往而非妙終日言盡道也<lb/>
故為八萬四千度無極也所謂執大淨而萬行正正而<lb/>
不害妙乎大也凡論般若推諸病之壃服者理徹者也<lb/>
尋衆藥之封域者斷迹者也高談其轍迹者失其所以<lb/>
指南也其所以指南者若假号章之不住五通品之不<lb/>
貢高是其涉百辟而不失午者也宜精理其轍迹又思<lb/>
存其所指則始可與言智已矣何者諸五陰至薩云若<lb/>
<pb n="KR4h0131_WYG_006-18b"/>
則是菩薩來往所現法慧可道之道也諸一相無相則<lb/>
是菩薩來往所現真慧明乎常道也可道故後章或曰<lb/>
世俗或曰說已也常道則或曰無為或曰復說也此兩<lb/>
者同謂之智而不可相無也斯乃轉法輪之目要般若<lb/>
波羅蜜之常例也<lb/>
　　摩訶鉢羅若波羅蜜經抄序<lb/>
昔在漢陰十有五載講放光經歳常再遍及至京師漸<lb/>
四年矣亦恒歳二未敢墯息然每至滯句首尾隱沒釋<lb/>
<pb n="KR4h0131_WYG_006-19a"/>
巻深思恨不見護公叉羅等㑹建元十八年正車師前<lb/>
部王名彌第來朝其國師字鳩摩羅跋提獻梵天品一<lb/>
部四百二牒言二十千首盧首盧三十二字梵數經法<lb/>
也即審數之凡十七千二百六十首盧殘二十七字都<lb/>
并五十五萬二千四百七十五字天竺沙門曇摩蜱執<lb/>
本佛護為譯對而檢之慧進筆受與放光光讚同者無<lb/>
所更出也其二經譯入所漏者隨其失處稱而正焉其<lb/>
義異不知孰是者輒併而兩存之往往為訓其下凡四<lb/>
<pb n="KR4h0131_WYG_006-19b"/>
卷其一紙二紙異者出别為一卷合五卷也譯梵為秦<lb/>
有五失本也一者梵語盡倒而使從秦一失本也二者<lb/>
梵經尚質秦人好文傳可衆心非文不合斯二失本也<lb/>
三者梵經委悉至於歎詠叮嚀反覆或三或四不嫌其<lb/>
煩而今裁斥三失本也四者梵有義説正似亂辭尋説<lb/>
向語文無以異或千五百剗而不存四失本也五者事<lb/>
已全成將更傍及反騰前辭巳乃後說而悉除此五失<lb/>
本也然般若經三達之心覆面所演聖必因時俗有易<lb/>
<pb n="KR4h0131_WYG_006-20a"/>
而刪雅古以適今時一不易也愚智天隔聖人叵階乃<lb/>
欲以千歳之上微言傳使合百王之下末俗二不易也<lb/>
阿難出經去佛未久尊者大迦葉令五百六通迭察迭<lb/>
書今離千年而以近意量裁彼阿羅漢乃兢兢若此此<lb/>
生死人而平平若此豈將不知法者勇乎斯三不易也<lb/>
涉兹五失經三不易譯梵為秦詎可不慎乎正當以不<lb/>
聞異言傳令知㑹通耳何復嫌大匠之得失乎是乃未<lb/>
所敢知也前人出經攴䜟世高審得梵本難繫者也<lb/>
<pb n="KR4h0131_WYG_006-20b"/>
又羅攴越斵鑿之巧者也巧則巧矣懼竅成而混沌終<lb/>
矣若夫以詩為煩重以尚書為質朴而刪令合今則馬<lb/>
鄭所深恨者也近出此撮欲使不雜推經言㫖唯懼失<lb/>
寔也其有方言古辭自為解其下也於常首尾相違句<lb/>
不通者則㝠如合符厭如復㭊乃見前人之深謬欣通<lb/>
外域之嘉㑹也於九十章蕩然無錯疑毫芒之間泯然<lb/>
無微疹巳矣乎<lb/>
　　增一阿含經序<lb/>
<pb n="KR4h0131_WYG_006-21a"/>
四阿含義同中阿含首以明其指不復重序也增一阿<lb/>
含者比法條貫以數相次也數終十令加其一故曰增<lb/>
一也且數數皆增以增為義也其為法也多録禁律繩<lb/>
墨切厲乃度世檢栝也外國巖岫之士江海之人於四<lb/>
阿含多詠味兹焉有外國沙門曇摩難提者兜佉勒國<lb/>
人也齠齔出家孰與廣聞誦二阿含溫故日新周行諸<lb/>
國無土不涉以秦建元二十年來詣長安外國鄉人咸<lb/>
皆善之武威太守趙文業求令出焉佛念譯傳曇嵩<lb/>
<pb n="KR4h0131_WYG_006-21b"/>
筆受歳在甲申夏出至來春乃訖為四十一卷分為上<lb/>
下部上部二十六卷全無遺忘下部十五卷失其録偈<lb/>
也余與法和共考正之僧䂮僧茂助校漏失四十日乃<lb/>
了此年有阿城之役伐鼔近郊而正專在斯業之中全<lb/>
具二阿含一百卷鞞婆娑婆和須蜜僧伽羅刹傳此五<lb/>
大經自法東流出經之優者也四阿含四十應真之所<lb/>
集也十人撰一部題其起盡為録焉懼法留世久遺逸<lb/>
散落也斯土前出諸經班班有其中者令為二阿含各<lb/>
<pb n="KR4h0131_WYG_006-22a"/>
為新録一巻全其故目註其得失使見經尋之差易也<lb/>
合上下部四百七十二經凡諸學士撰此二阿含其中<lb/>
往往有律語外國不通與沙彌白衣共視也而今已後<lb/>
幸共護之使與律同此乃兹邦之急者也斯諄諄之誨<lb/>
幸勿藐藐聽也廣見而不知護禁乃是學士通中創也<lb/>
中本起康孟祥出出大愛道品乃不知是禁經比丘尼<lb/>
法甚慊切真割而去之此乃是大鄙可痛恨者也此二<lb/>
經有力道士乃能見當以著心焉如其輕忽不以為意<lb/>
<pb n="KR4h0131_WYG_006-22b"/>
者幸我同志鳴鼔攻之可也<hi>大藏形字圅見載</hi>
　　道地經序<lb/>
夫道地者應真之𤣥堂昇仙之奥室也無本之城杳然<lb/>
難陟矣無為之牆邈然難踰矣微門妙闥少闚其庭者<lb/>
也葢為器也猶海與行者日酌之而不竭返精者無數<lb/>
而不滿其為像也含𢎞靜泊綿綿若存寂寥無言辯之<lb/>
者㡬矣怳惚無行求矣漭乎其難測聖人有以見因華<lb/>
可以成寔覩末可以達本乃為布不言之教陳無轍之<lb/>
<pb n="KR4h0131_WYG_006-23a"/>
軌闡止啟觀式成定諦髦彦六雙率由斯路歸精谷神<lb/>
於乎羡矣夫地也者包潤施毓稼穯以成鏐鐐瓊琛罔<lb/>
弗以載有喻止觀莫近於此故曰道地也昔在衆祐三<lb/>
達遐鑒八音四辯赫奕敷化識病而療聲典難算至如<lb/>
來善逝而大訓絶五百無著遷而靈敎乖於是有三藏<lb/>
沙門厥名衆護仰雅諸行布在羣籍俯愍發進不能悉<lb/>
洽麤述衆經撰要約行目其次序以為一部二十七章<lb/>
其於行也要猶人首與可終身載不可須臾下猶氣息<lb/>
<pb n="KR4h0131_WYG_006-23b"/>
與可終身通不可須㬰閉息閉則命殞首下則身殪若<lb/>
行者暫去斯法姦宄之匿入矣有開士世高者安息王<lb/>
元子也禪國高讓納萬乘位克明俊徳改容修道越境<lb/>
流化爰適此邦其所傳訓淵微優邃又㭊護所集者七<lb/>
章譯為漢文音近雅質敦兮若樸或變質從文或因質<lb/>
不飾皇矣世高審得厥㫖夫絶愛原滅榮冀息馳騁莫<lb/>
先於止了癡惑達九道見身幻莫首於觀大聖以是達<lb/>
五根登無漏揚美化易頑俗莫先於止靡不由兹也真<lb/>
<pb n="KR4h0131_WYG_006-24a"/>
可謂盛徳大業至矣哉行自五陰盡于成壞則是苦諦<lb/>
漏盡之迹也神足章者則是禪思五通之要也五十五<lb/>
觀者則是四非常度三結之本也人之處世曚昧未祛<lb/>
熙熙甘露如饗大牢田處穢海幽厄九月既生迍邅罹<lb/>
遘百凶尋旋老死嬰苦万端漂溺五流莫能自返聖人<lb/>
深見以為苦證遊神八路長陟永安専精稽古則佚樂<lb/>
若此闗情縱欲則酸毒若彼二道顯著宜順所從石以<lb/>
淬壁剝堅截剛素質精染五色炳燦田是論之可不勉<lb/>
<pb n="KR4h0131_WYG_006-24b"/>
哉予生不辰值皇綱紐絶玁狁猾夏山左蕩沒避難濩<lb/>
澤師殞友㭊周爰諮謀顧靡所詢時鴈門沙門支曇講<lb/>
鄴都沙門竺僧輔此二仁者聰明有融信而好古冐嶮<lb/>
遠至得與酬酢尋章察句造此訓傳希權與進者暫可<lb/>
微寤蚊蚋奮翼以助隨藍蟻壟増封嵩嶽之頂豈其能<lb/>
益於高猛哉探賾奥邈唯八輩難之況末學小子庶㡬<lb/>
兹哉然天竺聖邦道岨遼遠幽見碩儒少來周化先哲<lb/>
既逝來聖未至進退狼跋咨嗟涕洟故作章句伸已丹<lb/>
<pb n="KR4h0131_WYG_006-25a"/>
赤冀諸神道照我顒顒必枉靈趾燭謬正闕也<lb/>
　　十法句義經序<lb/>
夫有欲之激百轉千化揺蕩成敎亦何得一端乎是故<lb/>
正覺因心所遷即名為經邪止名正亂止名定方圓隨<lb/>
器合散從俗隨器故因質而立名從俗故縁對而授藥<lb/>
立名無常名則神通矣授藥無常藥則感而通故矣即<lb/>
已不器又通其故則諸行汎然因法而結也二三至十<lb/>
在乎其人病有衆寡以人為目耳譬藥分劑有單有複<lb/>
<pb n="KR4h0131_WYG_006-25b"/>
診脉視色投藥縁疾法參相成不其然乎自佛即幽阿<lb/>
難所傳分為三藏纂乎前緒部别諸經小乘則為阿含<lb/>
四行中阿含者數之藏府也阿毗曇者數之苑藪也其<lb/>
在赤澤碩儒通人不學阿毗曇者蓋闕如也夫造舟而<lb/>
濟者其體也安粹數而立者其業也美是故般若啟巻<lb/>
必數了諸法卒數以成經斯乃衆經之喉襟為道之樞<lb/>
極也可不務乎可不務乎於戲前徒不忘𤣥數者鶩鷺<lb/>
子也于兹繼武有自來矣篤斯業者或不成也爰晉土<lb/>
<pb n="KR4h0131_WYG_006-26a"/>
者世高其俊也偉哉數學淵源流清抱徳惠和播馨此<lb/>
域安雖希高迹末由也已然旋焉周焉藏焉修焉未墜<lb/>
地也并一不惑以成積習移志蹈遠移質縁以高尚欲<lb/>
疲不能也人亦有言曰聖人也者人情之積也聖由積<lb/>
靡爐鎚之間惡可巳乎經之大例皆異說同行異説者<lb/>
明夫一行之歸致同行者其要不可相無則行必俱行<lb/>
全其歸致則同處而不新不新故頓至而不惑俱行故<lb/>
叢萃而不迷也所謂知異知同是乃大通既同既異是<lb/>
<pb n="KR4h0131_WYG_006-26b"/>
謂大備也以此察之義焉廋哉義焉廋哉夫𤣥覽莫美<lb/>
乎同異而得其門者或寡矣明白莫過乎辯數而入其<lb/>
室者鮮矣昔嚴調撰十慧章句康僧㑹集六度要目每<lb/>
尋其迹欣有寤焉然猶有闕文行未録者今抄而第之<lb/>
名曰十法句義若其常行之注解若昔未集之貽後同<lb/>
我之倫儻可察焉<lb/>
　　僧伽羅刹經序<hi>秦言衆護</hi>
僧伽羅刹者須頼國人也佛去世後七百年生此國出<lb/>
<pb n="KR4h0131_WYG_006-27a"/>
家學道遊敎諸邦至犍陀越土甄陀罽貳王師焉高明<lb/>
絶世多所述作此土修行經大道地經其所集也又著<lb/>
此經憲章世尊自始成道迄于淪虛行無巨細必因事<lb/>
而演遊化夏坐莫不曲備雖暜耀本行度世諸經載佛<lb/>
起居至謂為密今覽斯經所悟復多矣傳其將終我若<lb/>
立根得力大士誠不虚者立斯樹下手援其葉而棄此<lb/>
身使那羅延力大象之勢無能移余如毛髮也正使就<lb/>
耶維者當不燋此葉言然之後便即立終罽貳王自臨<lb/>
<pb n="KR4h0131_WYG_006-27b"/>
而不能動遂以巨絙象挽未始能摇即就耶維炎葉不<lb/>
傷尋升兜術與彌勒大士高談彼宮將補佛處賢劫第<lb/>
八以建元二十年罽賓沙門僧伽跋澄齎此經本來詣<lb/>
長安武威太守趙文業請令出焉佛念為譯慧嵩筆受<lb/>
正值慕容作難於近郊然譯出不㐮余與法和對檢定<lb/>
之十一月三十日乃了也此年出中阿含六十巻増一<lb/>
阿含四十六卷伐鼔擊柝之中而出斯一百五巻窮通<lb/>
不改其恬詎非先師之故迹乎<lb/>
<pb n="KR4h0131_WYG_006-28a"/>
　　阿毗曇八犍度論序<lb/>
阿毗曇者秦言大法也衆祐有所見道果之至頤擬性<lb/>
形容執乎真像謂之大也有以道慧之至齊觀如司南<lb/>
察乎一相謂之法故曰大法也中阿含世尊責優陀耶<lb/>
曰汝致詰阿毗曇乎夫然佛以身子五法為大阿毗曇<lb/>
也<hi>戒定慧名無漏也</hi>佛般湼槃後迦旃延<hi>義第一也</hi>以十部經浩博<lb/>
難究撰其大法為一部八犍度四十四品也其為經也<lb/>
富莫上焉邃莫加焉要道無行而不由可不謂之富乎<lb/>
<pb n="KR4h0131_WYG_006-28b"/>
至徳無妙而不出可不謂之邃乎富邃洽備故能微顯<lb/>
闡幽也其說智也周其說根也密其說禪也悉其說道<lb/>
也具周則二八用各適時密則二十迭為賓主悉則味<lb/>
淨遍遊其門具則利鈍各别其所以故為高座者所咨<lb/>
嗟三藏者所鼔舞也其身毒來諸沙門莫不祖述此經<lb/>
憲章鞞婆沙詠歌有餘味者也然乃大荒之外蔥嶺之<lb/>
表雖欲從之末由見也以建元十九年罽賓沙門僧<lb/>
伽禘婆誦此經甚利來詣長安此丘釋法和請令出之<lb/>
<pb n="KR4h0131_WYG_006-29a"/>
佛念譯傳慧力僧茂筆受和理其指歸自四月三十日<lb/>
出至十月二十三日乃訖其日檢校譯人頗雜義辭龍<lb/>
蛇同淵金鍮共肆者彬彬如也和憮然恨之余亦深謂<lb/>
不可遂令更出夙夜匪解四十六日而得盡定損可損<lb/>
者四卷焉至於事須懸解起盡之處皆為細其下梵本<lb/>
十五千七十二首盧<hi>四十八萬二千五百四言</hi>秦言十九萬五千二<lb/>
百五十言其人忘因縁一品云言數可與十門等也周<lb/>
攬斯經有碩人所尚者三焉以高座者尚其博以盡漏<lb/>
<pb n="KR4h0131_WYG_006-29b"/>
者尚其要以研幾者尚其密密者龍象翹鼻鳴不造耳<lb/>
非人中之至恬其孰能與於此也要者八忍九斷巨細<lb/>
畢載非人中之至練其孰能致於此也博者衆微衆妙<lb/>
六八曲備非人中之至懿其孰能綜於此也其將來諸<lb/>
學者遊槃於其中何求而不得乎<hi>大藏夏字圅見載</hi>
　　十四巻鞞婆沙序<lb/>
阿難所出十二部經於九十日佛意三昧之所傳也其<lb/>
後别其逕至小乘法為四阿含阿難之功於斯而已迦<lb/>
<pb n="KR4h0131_WYG_006-30a"/>
旃延子撮其要行引經訓釋為阿毗曇四十四品要約<lb/>
婉顯外國重之優波離裁之所由為毗尼與阿毗曇四<lb/>
阿含並為三藏身毒甚珍未墜於地也其後曇摩多羅<lb/>
刹集修行亦大行於世也又有三羅漢一名尸陀槃尼<lb/>
二名達悉三名鞞羅尼撰鞞婆沙廣引聖證言輒據古<lb/>
釋阿毗曇焉其所引據皆是大士真人佛印印者也達<lb/>
悉迷而近煩鞞羅要而近略尸陀最折中焉其在身毒<lb/>
登無畏座僧中唱言何莫由斯道也其經猶大海與深<lb/>
<pb n="KR4h0131_WYG_006-30b"/>
廣浩汗千寳出焉猶崑岳與嵬峩幽藹百珍之藪資生<lb/>
之徒於焉斯在兹經如是何求而不有乎有秘書郎趙<lb/>
政文業者好古索隱之士也常聞外國尤重此經思存<lb/>
想見然乃在崑岳之右芃野之西眇尒絶域末由也已<lb/>
㑹建元十九年罽賓沙門僧伽跋澄諷誦此經四十二<lb/>
處是尸陀槃尼所撰者也來至長安趙郎饑虚在往求<lb/>
令出焉其國沙門曇無難提筆受為梵文佛圖羅刹譯<lb/>
傳敏智筆受為此秦言趙郎正義起盡自四月出至八<lb/>
<pb n="KR4h0131_WYG_006-31a"/>
月二十九日乃訖梵本一萬一千七百五十二首盧長<lb/>
五字也凡三十七萬六千六十四言也秦言為十六萬<lb/>
五千九百七十五字經本甚多其人忘失唯四十事是<lb/>
釋阿毗曇十門之本而分十五事為小品廻著前以二<lb/>
十五事為大品而著後此大小二品全無所損其後二<lb/>
處是忘失之遺者令第而次之趙郎謂譯人曰爾雅有<lb/>
釋古釋言者明古今不同也昔來出經者多嫌梵言方<lb/>
質而改適今俗此政所不取也何者傳梵為秦以不閑<lb/>
<pb n="KR4h0131_WYG_006-31b"/>
方言求知辭趣耳何嫌文質文質是時幸勿易之經之<lb/>
巧質有自來矣唯傳事不盡乃譯人之咎耳衆咸稱善<lb/>
斯真實言也遂案本而傳不令有損言遊字時改倒句<lb/>
餘盡實録也余欣秦土忽有此經挈海移岳奄在兹域<lb/>
載玩載詠欲疲不能遂佐對校一月四日然後乃知大<lb/>
方之家富昔見之至狹也恨八九之年方闚其牖耳願<lb/>
欲求如意珠者必牢裝強伴勿令不周滄海之實者也<hi>出三</hi>
<hi>藏記集又有道埏六十卷阿毘曇毘婆沙經序見宋</hi>
<pb n="KR4h0131_WYG_006-32a"/>
　　比丘尼大戒序<lb/>
世尊立敎法有三焉一者戒律也二者禪定也三者智<lb/>
慧也斯三者至道之由戸泥□之闗要也戒者斷三惡<lb/>
之干將也禪者絶分散之利器也慧者齊藥病之妙醫<lb/>
也具此三者於取道乎何有也夫然用之有次在家出<lb/>
家莫不始戒以為基址也何者戒雖檢形形乃百行舟<lb/>
輿也須臾不矜不莊則傷戒之心入矣傷戒之心入而<lb/>
後欲求不入三惡道未所前聞也故如來舉為三藏之<lb/>
<pb n="KR4h0131_WYG_006-32b"/>
首也外國重律每寺立持律月月相率說戒說戒之日<lb/>
終夜達曉諷乎切敎以相維攝犯律必彈如鷹隼之逐<lb/>
鳥雀也大法東流其日未遠我之諸師始秦受戒又乏<lb/>
譯人考校者尠先人所傳相承謂是至澄和上多所正<lb/>
焉余昔在鄴少習其事未及檢戒遂遇世亂每以怏怏<lb/>
不盡於此至歳在鶉火自㐮陽至闗右見外國道人曇<lb/>
摩侍諷阿毗曇於律特善遂令涼州沙門竺佛念寫其<lb/>
梵文道賢為譯慧常筆受逕夏漸冬其文乃訖考前常<lb/>
<pb n="KR4h0131_WYG_006-33a"/>
行世戒其謬多矣或殊失㫖或粗舉意昔從武遂法潛<lb/>
得一部戒其言煩直意常恨之而今侍戒規矩與同猶<lb/>
如何符出門應轍也然後乃知淡乎無味乃直道味也<lb/>
而嫌其丁寧文多反復稱即命慧常令斥重去複常乃<lb/>
避席謂大不宜尒戒猶禮也禮執而不誦重先制也慎<lb/>
舉止也戒乃逕廣長舌相三達心制八輩聖士珍之寳<lb/>
之師師相付一言乖本有逐無赦外國持律其事實尒<lb/>
此土尚書及與河洛其文樸質無敢措手明祗先王之<lb/>
<pb n="KR4h0131_WYG_006-33b"/>
法言而慎神命也何至佛戒聖賢所䝿而可改之以從<lb/>
方言乎恐失四依不嚴之敎也與其巧便寧守雅正譯<lb/>
梵為秦東敎之士猶或非之願不刋削以從飾也衆咸<lb/>
稱善於是案梵文書唯有言倒時從順耳前出戒十三<lb/>
事中起室與檀越議三十事中至大姓家及綺紅錦繡<lb/>
衣及七因縁法如斯之此失㫖多矣將來學者審欲求<lb/>
先聖雅言者宜詳攬焉諸出為秦言便約不煩者皆蒲<lb/>
萄酒之被水者也外國云戒有七篇而前出戒皆八篇<lb/>
<pb n="KR4h0131_WYG_006-34a"/>
今戒七悔過後曰尸义罽賴尼尸义罽賴尼有百七事<lb/>
明也如斯則七篇矣又侍尸义罽賴尼有百一十事余<lb/>
嫌其多侍曰我持律許口受十事一記無長也尋僧純<lb/>
在丘慈國佛陀舌彌許得比丘尼大戒來出之正與侍<lb/>
同百有一十尒乃知其審不多也然則比丘戒不止二<lb/>
百五十阿夷戒不止五百也<lb/>
比丘大戒本欲說戒維那出堂前唱不淨者出次曰庾<lb/>
跋門怒鉢羅鞞處然後入唱行籌曰頞簸含陀阿素舎<lb/>
<pb n="KR4h0131_WYG_006-34b"/>
羅遮麗吏布薩陀心密栗楴娑㯓鞞度舍羅姞隸怒說<lb/>
戒者乃曰僧和集會未受大戒者出僧何等作為答說<lb/>
戒不來者屬授清淨說說巳那春夏冬若干日巳過去<lb/>
僧盡共思惟一切生死過求於度世道若精進持戒同<lb/>
亦當歸死不精進持戒同亦當歸死寧持戒而死不犯<lb/>
戒而生譬如駛水流日月不常住人命疾於彼去者不<lb/>
復還<hi>並出三藏記集</hi>
　　答郗超書<hi>超遣使遺米千斛修書累紙深致慇懃安答書</hi>
<pb n="KR4h0131_WYG_006-35a"/>
損米千斛彌覺有待之為煩<hi>高僧傳</hi>
　　襄陽金像銘<hi>道安所造更厯晉宋迄于齊梁屢感靈相周武滅法建德三年甲午鎔毁</hi>
　　　<hi>於腋下倒垂衣内有銘年月悉符  案安閒通陰陽此必安所預定</hi>
晉太元十九年歲次甲午比丘道安於襄陽西郭造丈<lb/>
八金像此像三周甲午百八十年當滅<hi>唐釋道宣續髙僧傳</hi>
　<lb/>
　<lb/>
　<lb/>
<pb n="KR4h0131_WYG_006-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　釋文紀卷六<lb/>
</p>
<p>
</p>
  </div>
</body>
</text>
</TEI>
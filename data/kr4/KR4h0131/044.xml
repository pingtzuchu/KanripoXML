<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>釋文紀巻四十四</head> <lb/>
    <p>
<pb n="KR4h0131_WYG_044-1a"/>
欽定四庫全書<lb/>
　釋文紀巻四十四<lb/>
　　　　　　　　　　　　明　梅鼎祚　輯<lb/>
　無名氏<hi>一及此下序記竝未詳作者經  論律第以世代為次</hi>
　　<hi>後漢姚秦</hi>　<hi>呉/宋</hi>　　<hi>東晉/後魏</hi>　<hi>苻秦隋</hi>
　　四十二章經序<hi>後漢</hi>
昔漢孝明皇帝夜夢見神人身體有金色項有日光飛<lb/>
在殿前意中欣然甚悅之明日問羣臣此為何人也有<lb/>
<pb n="KR4h0131_WYG_044-1b"/>
通人傅毅曰臣聞天竺有得道者號曰佛輕舉能飛殆<lb/>
將其神也於是上悟即遣使者張騫羽林中郎將秦景<lb/>
博士弟子王遵等十二人至大月支國寫取佛經四十<lb/>
二章在十四石函中登起立塔寺於是道法流布處處<lb/>
修立佛寺逺人伏化願為臣妾者不可稱數國内清寧<lb/>
含識之類䝉恩受賴于今不絶也<hi>出三藏記集</hi>
　　佛說興起行經序<hi>一名嚴成宿縁經後漢外國三藏康孟詳譯</hi>
所謂崑崙山者則閻浮利地之中心也山皆寶石周匝<lb/>
<pb n="KR4h0131_WYG_044-2a"/>
有五百窟窟皆黃金常五百羅漢居之阿耨大泉外周<lb/>
圍山山内平地泉處其中泉岸皆黃金以四獸頭出水<lb/>
其口各繞一匝巳還復其方出投四海象口所出者則<lb/>
黃河是也其泉方各二十五由延深三厥劣一厥劣者<lb/>
七里也泉中有金臺方一由延臺上有金蓮華以七寶<lb/>
為莖如來將五百羅漢常以月十五日於中說戒因舎<lb/>
利弗問佛十事宿縁後以十五日時將本弟子說訖乃<lb/>
止如是至九往所以十問而九答者以木鏘之對人間<lb/>
<pb n="KR4h0131_WYG_044-2b"/>
償之欲示人宿縁不可逃避故也又阿耨泉中非有漏<lb/>
礙形所可周遊雖有阿難為如來所接也所以殷勤告<lb/>
舎利弗者欲化諸龍故也<hi>大藏與字函</hi>
　　法句經序<hi>呉</hi>
曇鉢偈者衆經之要義曇之言法鉢者句也而法句經<lb/>
别有數部有九百偈或七百偈及五百偈偈者結語猶<lb/>
詩頌也見佛見事而作非一時言各有本末布在衆經<lb/>
佛一切智厥性大仁愍傷天下出興于世開現道義所<lb/>
<pb n="KR4h0131_WYG_044-3a"/>
以解人凡十二部經總括其要别為四部四部阿含佛<lb/>
去世後阿難所傳巻無大小皆稱聞如是處佛所究暢<lb/>
其說是後五部沙門各自鈔衆經中四句六句之偈比<lb/>
次其義條别為品於十二部經靡不斟酌無所適名故<lb/>
曰法句夫諸經為法言法句者猶法言也近世葛氏傳<lb/>
七百偈偈義致深譯人出之頗使其渾漫唯佛難值其<lb/>
文難聞又諸佛興皆在天竺天竺言語與漢異音云其<lb/>
書為天書語為天語名物不同傳實不易唯昔藍調安<lb/>
<pb n="KR4h0131_WYG_044-3b"/>
侯世高都尉弗調譯梵為漢審得其體斯以難繼後之<lb/>
傳者雖不能密猶尚貴其實麤得大趣始者維祇難出<lb/>
自天竺以黃武三年來適武昌僕從受此五百偈本請<lb/>
其同道竺將炎為譯將炎雖善天竺語未備曉漢其所<lb/>
傳言或得梵語或以義出音近於質直僕初嫌其為辭<lb/>
不雅維祗難曰佛言依其義不用飾取其法不以嚴其<lb/>
傳經者當令易曉勿失厥義是則為善座中或曰老氏<lb/>
稱美言不信信言不美仲尼亦云書不盡言言不盡意<lb/>
<pb n="KR4h0131_WYG_044-4a"/>
明聖人意深邃無極今傳梵義實宜徑達是以自竭受<lb/>
譯人口因循本㫖不加文飾譯所不解則闕不傳故有<lb/>
脱失多不出者然此雖辭朴而㫖深文約而義博事均<lb/>
衆經章有本故句有義說其在天竺始進業者不學法<lb/>
句謂之越敘此乃始進者之鴻漸深入者之奥藏也可<lb/>
以啟䝉辨惑誘人自立學之功微而所包者廣實可謂<lb/>
妙要者哉昔傳此時有所不出㑹將炎來更從諮問受<lb/>
此偈等復得十三品并校往古有所増定苐其品目合<lb/>
<pb n="KR4h0131_WYG_044-4b"/>
為一部三十九篇大凡偈七百五十二章都凡一萬四<lb/>
千五百八十字庶有補益共廣聞焉<hi>大藏所字函部出三藏别有四  無</hi>
<hi>下四部二字衆經作采經或曰作咸曰復得作重得往古作往故</hi>
　　首楞嚴三昧經註序<hi>東晉</hi>
首楞嚴三昧者晉曰勇猛伏定意也謂十住之人志當<lb/>
而功顯不為而務成蓋勇猛伏之名生於希尚者耳雖<lb/>
功高天下豈係其名哉直以忘業宗而稱立遺稱故名<lb/>
遺訓三千敷典誥羣生瞻之而弗及鑽之而莫喻自非<lb/>
<pb n="KR4h0131_WYG_044-5a"/>
奇致超𤣥梵可以應乎聖録所謂勇猛者誠哉難階也<lb/>
定意者謂迹絶仁智有無兼忘雖復寂以應感惠澤者<lb/>
蒼生何嘗不通惠以仁智照以𤣥宗所以寂者未可得<lb/>
而分也故其篇云悉遍諸國亦無所分於法身不壊也<lb/>
謂雖從感若流身充宇宙豈有為之者哉謂化者以不<lb/>
化為宗作者以不作為主為主其自忘焉像可分哉若<lb/>
至理之可分斯非至極也可分則有虧斯成則有散所<lb/>
謂為法身者絶成虧遺合散靈鑒與𤣥風齊蹤員神與<lb/>
<pb n="KR4h0131_WYG_044-5b"/>
太陽俱暢其明不分萬類殊觀法身全濟非亦宜乎故<lb/>
曰不分無所壊也首楞嚴者沖風冠乎知喪洪緒在於<lb/>
忘言微㫖盡於七住外迹顯乎三權洞重𤣥之極奥耀<lb/>
八特之化筌挿高木之𤣥標建十准以伺能翫妙㫖以<lb/>
調習既習釋而知𤣥遺慈故慈洽棄照而照宏也故有<lb/>
陶化育物紹以經綸自非領略𤣥宗深達奇趣豈云究<lb/>
之哉沙門支道林者道心㝠乎上世神悟發於天然俊<lb/>
朗明徹𤣥映色空啟于往數位敘三乘余時復疇諮豫<lb/>
<pb n="KR4h0131_WYG_044-6a"/>
聞其一敢以不敏係于句末想望來賢助刪定焉<lb/>
　　漸備經十住梵名并書序<lb/>
　波牟提陀晉曰一住　　維摩羅晉曰二住<lb/>
　波披迦羅晉曰三住　　阿至摸晉曰四住<lb/>
　頭都耶晉曰五住　　　阿比目佉晉曰六住<lb/>
　頭羅迦摩晉曰七住　　阿遮羅晉曰八住<lb/>
　抄頭摩提晉曰九住　　曇摩彌迦晉曰十住<lb/>
漸備經晉曰十住名<lb/>
<pb n="KR4h0131_WYG_044-6b"/>
　第一住名悅豫　　　　第二住名離垢<lb/>
　第四住名興光　　　　第四住名輝耀<lb/>
　第五住名難勝　　　　第六住名目前<lb/>
　第七住名𤣥妙　　　　第八住名不動<lb/>
　第九住名善哉意　　　第十住名法雨<lb/>
漸備經十住行<lb/>
　第一住<hi>今亡</hi>　　　　　第二住說戒行事<lb/>
　第三住說十二門五通事第四住說三十七品事<lb/>
<pb n="KR4h0131_WYG_044-7a"/>
　第五住說四諦事　　　第六住說十二因縁事<lb/>
　第七住說權智事　　　第八住說神足變化事<lb/>
　第九住說神足教化事　第十住亦說神足教化事<lb/>
漸備經護公以元康七年出之其經有五卷五萬餘言<lb/>
第一巻說一住事今無此一卷今現有二住以下至十<lb/>
住為十品<lb/>
漸備經十住與本業大品異說事委悉於本業大品不<lb/>
知何以曀於涼州昔涼州諸道士釋教道竺法彥義斯<lb/>
<pb n="KR4h0131_WYG_044-7b"/>
二道士竝皆博學以經法為意不知何以不集此經<lb/>
亦不聞其有所說始知博聞之難其人興顯經且亦是<lb/>
大經說事廣大義理幽深乃是衆經之美望辭敘茂贍<lb/>
眞有奇聞而帛法巨亦是博學道士昔鄴中亦與周旋<lb/>
不知何以復不集此經又不聞其言博聞强記信難有<lb/>
䕶公出須賴經雖不見恒聞彥說之張天錫更出首楞<lb/>
嚴故當應委於先者元康七年十一月二十一日沙門<lb/>
法䕶在長安市西寺中出漸備經手執梵本譯為晉言<lb/>
<pb n="KR4h0131_WYG_044-8a"/>
護公菩薩人也尋其餘音遺迹使人仰之彌逺夫諸方<lb/>
等無生諸三昧經類多此公所出眞衆生之㝠梯大品<lb/>
出來雖數十年先出諸公略不綜習不解諸公何以爾<lb/>
諸公才明過人當能畱心思研心以為至業者故當極<lb/>
有所得先出諸公故恨太簡於文句殊多可恨大品頃<lb/>
來東西諸講習無不以為業於文句猶不同覺其轉深<lb/>
但才分有限思尋有極幽㫖作非短思所盡然文句故<lb/>
可力為方欲研之窮此一生冀有微補漸備經恨不得<lb/>
<pb n="KR4h0131_WYG_044-8b"/>
上一卷冀因縁㝠中之助忽復得之漸備所說十住位<lb/>
分衆行各有階級目下殊異於衆經方欲根悉研尋之<lb/>
如令茫茫猶涉大海不知第一住中何說彼或有因縁<lb/>
信使君不可不持作意盡尋求之理大品上兩卷若有<lb/>
可尋之階亦勤以為意護公出光讚計在放光前九年<lb/>
不九年當八年不知何以遂逸在涼州不行於世尋出<lb/>
經時乃在長安出之而都不流行乃不知其故吾往在<lb/>
河北唯見一卷經後記云十七章年號日月亦與此記<lb/>
<pb n="KR4h0131_WYG_044-9a"/>
同但不記處所所以為異然出經時人云聶承逺筆受<lb/>
帛元信沙門法度此人皆長安人也以此推之略當必<lb/>
在長安出此經梵本亦言于闐沙門祗多羅所賫來也<lb/>
此同如慧常等涼州來疏正似涼州出未詳其故或乃<lb/>
護公在長安時經未流宣唯持至涼州未能乃詳審泰<lb/>
元元年嵗在丙子五月二十四日此經達襄陽釋惠常<lb/>
以酉年因此經寄牙市人康兒展轉至長安長安安法<lb/>
華遣人送至牙市牙市人送逹襄陽付沙門釋道安襄<lb/>
<pb n="KR4h0131_WYG_044-9b"/>
陽時齊僧有三百人使釋僧顯寫送與揚州道人竺法<lb/>
汰漸備經以泰元元年十月三十達襄陽亦是慧常等<lb/>
所送與光讚俱來頃南鄉間人留寫故不與光讚俱至<lb/>
耳首楞嚴須賴竝皆與漸備俱至涼州道人釋慧常嵗<lb/>
在壬申於内苑寺中寫此經以酉年因寄至子年四月<lb/>
二十三日達襄陽首楞嚴經事事多于先者非第一第<lb/>
二第九此章最多近三四百言許於文句極有所益須<lb/>
羅經亦復小多能有住處云有五百戒不知何以不至<lb/>
<pb n="KR4h0131_WYG_044-10a"/>
此乃最急四部不具於大化有所闕般若經乃以善男<lb/>
子善女人為教首而戒立行之本百行之始猶樹之有<lb/>
根常以為深恨若有縁便盡訪求之理先梵本有至信<lb/>
因之勿零落<hi>此文多有脫誤</hi>
　　阿毗曇心序<lb/>
釋和尚昔在闗中令鳩摩羅跋提出此經其人不閑晉<lb/>
語以偈本難譯遂隠而不傳至於斷章直云修妬路及<lb/>
見提婆乃知有此偈以偈檢前所出又多首尾隠沒互<lb/>
<pb n="KR4h0131_WYG_044-10b"/>
相涉入譯人所不能傳者彬彬然是以勸令更出以晉<lb/>
泰元十六年嵗在單閼貞于重光其年冬於潯陽南山<lb/>
精舎提婆自執梵經先誦本文然後乃譯為晉語比丘<lb/>
道慈筆受至來年秋復重與提婆校正以為定本時衆<lb/>
僧上座竺僧根支僧純等八十人地主江州刺史王凝<lb/>
之優婆塞西陽太守任固之為檀越竝共勸佐而興立<lb/>
焉<hi>竝出三藏經集</hi>
　　法顯傳自記遊天竺事後序<lb/>
<pb n="KR4h0131_WYG_044-11a"/>
是嵗甲寅晉義熙十二年嵗在壽星夏安居末迎法顯<lb/>
道人既至留共冬齋因講集之際重問遊歴其人恭順<lb/>
言輒依實由是先所略者勸令詳載顯復具敘始末自<lb/>
云顧尋所經不覺心動汗流所以乘危履嶮不惜此形<lb/>
者蓋是志有所存專其愚直故投命於不必全之地以<lb/>
達萬一之冀於是感歎斯人以為古今罕有自大教東<lb/>
流未有忘身求法如顯之比然後知誠之所感無窮否<lb/>
而不通志之所奬無功業而不成成夫功業者豈不由<lb/>
<pb n="KR4h0131_WYG_044-11b"/>
忘失所重重失所忘者哉<hi>大藏兵字函</hi>
　　沙彌十戒并威儀序<hi>失譯人名今附東晉録</hi>
夫乾坤覆載以人為貴立身處世以禮儀為本君臣父<lb/>
子非禮不立防邪止姧非禮不禁和國崇㛰非禮不定<lb/>
遜悌鄉邑非禮不通師徒朋友非禮不敬吊喪問疾非<lb/>
禮不行昔先賢垂範永以為軌則喪祭之儀世務之急<lb/>
是以信行之機旦夕之要今世浮遊或輕或重或深或<lb/>
淺不諧法則以致譏論<hi>大藏叔字函</hi>
<pb n="KR4h0131_WYG_044-12a"/>
　　戒因縁經鼻奈耶序<hi>苻秦堅案嵗壬午秦主苻  建元十三年</hi>
阿難出經面承聖㫖五百應眞更互定察分為十二部<lb/>
於四十九年之誨無片言遺失又抄十二部為四阿含<lb/>
阿毗曇鼻奈耶三藏備也天竺學士罔弗尊焉諷之詠<lb/>
之未墜於地也其大高座沙門則兼該三藏中下高座<lb/>
則通一通二而巳耳經流秦土有自來矣隨天竺沙門<lb/>
所持來經遇而便出於十二部毗曰羅部最多以斯邦<lb/>
人莊老教行與方等經兼忘相似故因風易行也道安<lb/>
<pb n="KR4h0131_WYG_044-12b"/>
常恨三藏不具以為闕然嵗在壬午鳩摩羅佛提賫阿<lb/>
毗曇抄四阿含抄來至長安渴仰情久即於其夏出阿<lb/>
毗曇抄四巻其冬出四阿含抄四巻又其伴罽賓鼻奈<lb/>
厥名耶舎諷鼻奈經甚利即令出之佛提梵書佛念為<lb/>
譯曇景筆受自正月十二日出至三月二十五日乃了<lb/>
凡為四巻與往年曇摩侍出戒典相似如合符焉於二<lb/>
百六十事疑礙之滯都謏然焉上聞異要煥乎可觀焉<lb/>
二年之中於此秦邦三藏具焉然世尊制戒必有所因<lb/>
<pb n="KR4h0131_WYG_044-13a"/>
六羣比丘生於貴族攀龍附鳯雖貪出家而豪心不盡<lb/>
鄙悖之行以成斯戒二人得道二人生天二人墮龍一<lb/>
入無擇明恃貴不節自遺伊慼向使中開家子遇佛出<lb/>
學雖不能一坐成道何由如此之困乎然此經是佛未<lb/>
制戒時其人所犯穢漏行多既制之後改之可貴天竺<lb/>
持律不都通視唯諸十二法人堅明之士乃開緘縢而<lb/>
共相授耶舎見囑見誨諄諄人可使由之不可使知其<lb/>
言切至乃自是也而今以後秦土有此一部律矣唯願<lb/>
<pb n="KR4h0131_WYG_044-13b"/>
同我之人尤愼所授焉未滿五嵗非持律人幸勿與之<lb/>
也<hi>大藏兄字函</hi>
　　四阿含暮抄序<lb/>
阿含暮者秦言趣無也阿難既出十二部經又採撮其<lb/>
要逕至道法為四阿含暮與阿毗曇及律竝為三藏焉<lb/>
身毒學士以為至徳未墜於地也有阿羅漢名婆素跋<lb/>
陀抄其膏腴以為一部九品四十六葉斥重去複文約<lb/>
義豐眞可謂經之瓔鬘也百行美妙辨是與非莫不悉<lb/>
<pb n="KR4h0131_WYG_044-14a"/>
載也幽奥深富<hi>缺一字</hi>行之能事畢矣有外國沙門字因提<lb/>
麗先賫詣前部國秘之佩身不以示人其王彌第求得<lb/>
諷之遂得布此余以壬午之歲八月東省先師寺廟於<lb/>
鄴寺令鳩摩羅佛提執梵文佛念佛護為譯僧導曇究<lb/>
僧叡筆受至冬十一月乃訖此歲夏出阿毗曇冬出此<lb/>
經一年之中具二藏也深以自幸但恨八九之年始遇<lb/>
斯經恐韋編未絶不終其業耳若加數年將無大過也<lb/>
近勑譯人直令轉梵為秦解方言而巳經之文質所不<lb/>
<pb n="KR4h0131_WYG_044-14b"/>
敢易也又有懸數懸事皆訪其人為注其下時復以意<lb/>
消息者為其章注修妬路者其人注解别經本也其有<lb/>
直言修妬路者引經證非注解也<hi>大藏籍字函章章注出三藏作章  注</hi>
　　僧伽羅刹所集佛行經序<lb/>
僧伽羅刹者須賴國人也佛去世後七百年生此國出<lb/>
家學道遊教諸邦至揵陀越土甄陀罽貳王師焉高明<lb/>
絶世多所述作此土修行道地經其所集也又著此經<lb/>
憲章世尊自始成道迄于淪虚行無巨細必因事而演<lb/>
<pb n="KR4h0131_WYG_044-15a"/>
遊化夏坐莫不曲備雖普燿本行度世諸經載佛起居<lb/>
至謂為密今攬斯經所悟復多矣傳其將終我若立根<lb/>
得力大士誠不虚者立斯樹下手援其葉而棄此身使<lb/>
那羅延力大象之勢無能移余如毛髮也正使就耶維<lb/>
者當不燋此葉言然之後便即立終罽貳王自臨而不<lb/>
能動遂以巨絙象挽未始能搖即就耶維炎葉不傷尋<lb/>
昇兜術與彌勒大士高談彼宫將補佛處賢劫第八以<lb/>
建元二十年罽賓沙門僧伽跋澄賫此經本來詣長安<lb/>
<pb n="KR4h0131_WYG_044-15b"/>
武威太守趙文業請令出焉佛念為譯慧嵩筆受正直<lb/>
慕容作難於近郊然譯出不衰余與法和對檢定之十<lb/>
一月三十日乃了也此年出中阿舎六十卷増一阿舎<lb/>
四十六卷伐皷擊柝之中而出斯一百五卷窮通不改<lb/>
其恬詎非先師之故迹乎<hi>大藏宜字函</hi>
　　尊婆須蜜菩薩所集論序<lb/>
婆須蜜菩薩大士次繼彌勒作佛名師子如來也從釋<lb/>
迦文降生鞞提國為大婆羅門梵摩渝子厥名鬱多羅<lb/>
<pb n="KR4h0131_WYG_044-16a"/>
父命觀佛尋侍四月具覩相表威變容止還白所見父<lb/>
得不還巳出家學改字婆須蜜佛般湼槃後遊教周妬<lb/>
國槃奈園高才蓋世奔逸絶塵撰集斯經焉别七品為<lb/>
一犍度盡十三犍度其所集也後四品一犍度訓釋佛<lb/>
偈也凡十一品十四犍度也該羅深廣與阿毗曇竝興<lb/>
外國傍通大乘特明盡漏博涉十法百行之能事畢矣<lb/>
尋之漭然猶滄海之無涯可不謂之廣乎陟之瞠爾猶<lb/>
崑岳之無頂可不謂之高乎寶渚極目厭夜光之珍巖<lb/>
<pb n="KR4h0131_WYG_044-16b"/>
岫舉睫厭天智之玉懿乎富也何過此經外國升高座<lb/>
者未墜於地也集斯經巳入三昧定如彈指頃神升兜<lb/>
術彌妬路刀利及僧伽羅刹適彼天宫斯二三君子皆<lb/>
次補處人也彌妬路刀利者光炎如來也僧伽羅刹者<lb/>
柔仁佛也茲四大士集乎一堂對揚權智賢聖黙然洋<lb/>
洋盈耳不亦樂乎罽賓沙門僧伽跋澄以秦建元二十<lb/>
年傳此經一部來詣長安武威太守趙政文業者學不<lb/>
厭士也求令出之佛念譯傳跋澄難陀禘婆三人執梵<lb/>
<pb n="KR4h0131_WYG_044-17a"/>
本慧嵩筆受以三月五日出至七月十三日乃訖梵本<lb/>
十二千首盧也余與法和對校修飾武威少多潤色此<lb/>
經說三乘為九品特善修行以止觀逕十六最悉每尋<lb/>
上人之高韻未嘗不忘意味也恨闚數仞之門晩懼失<lb/>
其宗廟之美百官之富矣<hi>大藏集字函作出三藏經集富矣  富也</hi>
　　達摩多羅禪經序<hi>姚秦</hi>
夫三業之興以禪智為宗雖精麤異分而階籍有方是<lb/>
故發軫分逵途無亂轍革俗成務功不待積靜復所由<lb/>
<pb n="KR4h0131_WYG_044-17b"/>
則幽詣告微淵博難究然理不云昧庶智統可尋試略<lb/>
而言禪非智無以窮其寂智非禪無以深其照然則禪<lb/>
智之要照寂之謂其相濟也照不離寂寂不離照感則<lb/>
俱遊應必同趣功𤣥於在用交養於萬法其玅物也運<lb/>
羣動以至一而不有廓大象於未形而不無無思無為<lb/>
而無不為是故洗心靜亂者以之研慮悟徹入微者以<lb/>
之窮神也若乃將入其門機在攝㑹理𤣥數廣道隠於<lb/>
文則是阿難曲承音詔遇非其人必藏之靈府何者心<lb/>
<pb n="KR4h0131_WYG_044-18a"/>
無常規其變多方數無定象待感而應是故化行天竺<lb/>
緘之有象幽闗莫闢罕闚其庭從此而觀理有行藏道<lb/>
不虚授良有以矣如來泥曰未久阿難傳其共行弟子<lb/>
末田地末田地傳舎那婆斯此三應眞咸乘至願㝠契<lb/>
于昔功在言外經所不辯必闇軌元匠孱焉無差其後<lb/>
有優波崛弱而超悟智絶世表才高應寡觸理從簡八<lb/>
萬法藏所存惟要五部之分始自於此因斯而推固知<lb/>
形運以系廢興自兆神用則幽步無跡妙動難尋涉粗<lb/>
<pb n="KR4h0131_WYG_044-18b"/>
生異可不愼乎可不察乎自此以來感於事變懐其舊<lb/>
典者五部之學竝有其人咸懼大法將頽理深其慨遂<lb/>
各述讚禪經以隆盛業其為教也無數方便以求寂然<lb/>
寂乎惟寂其揆一耳而尋條求根者衆統本運末者寡<lb/>
或將暨而不至或守方而未變是故經稱滿願之徳高<lb/>
普事之風原夫聖㫖非徒令其長亦所以救其短若然<lb/>
五部殊業存乎其人人不經世道或隆替廢興有時則<lb/>
互相昇降小大之目其可定乎又達節善變出處無際<lb/>
<pb n="KR4h0131_WYG_044-19a"/>
晦名寄跡無聞無示若斯人者復不可以名部分既非<lb/>
名部之所分亦不出于其外别有宗明矣每慨大教東<lb/>
流禪數尤寡三業無統斯道殆廢頃鳩摩耆婆宣馬鳴<lb/>
所述乃有此業雖其道未融蓋是為山於一簣欣時來<lb/>
之有遇感奇趣於若人捨夫制勝之論而順不言之辯<lb/>
遂誓被僧那至寂為己任懐徳未忘故遺訓在茲其為<lb/>
要也圖大成於未象開微言而崇體悟惑色之悖徳杜<lb/>
六門以寢患達忿競之傷性齊彼我以宅心於是異族<lb/>
<pb n="KR4h0131_WYG_044-19b"/>
同氣幻形告疎入深縁起見生死際爾乃闢九闗於龍<lb/>
津超三忍以登位垢習凝於無生形累畢於神化故曰<lb/>
無所從生靡所不生於諸所生而無所生今之所譯出<lb/>
自達摩多羅與佛大先其人西域之㒞禪訓之宗捜集<lb/>
經要勸發大乘宏教不同故有詳略之異逹摩多羅闔<lb/>
衆篇於同道開一色為恒沙其為觀也明起不以<hi>缺一字</hi>生<lb/>
滅不以盡雖往復無際而未始出於如故曰色不離如<lb/>
如不離色色不離如色則是如如不離色如則是色佛<lb/>
<pb n="KR4h0131_WYG_044-20a"/>
大先以為澄源引流固宜有漸是以始自二道開甘露<lb/>
門釋四義以反迷啟歸途以領㑹分别陰界導以止觀<lb/>
暢散縁起使優劣自辨然後令原始反終妙尋其極其<lb/>
極非盡亦非所盡乃曰無盡入于如來無盡法門非夫<lb/>
道冠三乘智通十地孰能洞𤣥根於法身歸宗一於無<lb/>
相靜無遺照動不離寂者哉<hi>庾伽遮羅浮迷譯言修行道地  大藏榮字函</hi>
　　雜阿毗曇心序<hi>宋</hi>
如來泥洹數百年後有尊者法勝於佛所說經藏之中<lb/>
<pb n="KR4h0131_WYG_044-20b"/>
抄集事要為二百五十偈號阿毗曇心其後復有尊者<lb/>
達摩多羅覽其所製以為文體不足理有所遺乃更捜<lb/>
採衆經復為三百五十偈補其所闕號曰雜心新舊偈<lb/>
本凡有六百篇第之數則有十一品篇號仍舊為稱唯<lb/>
有擇品一品全異於先尊者多羅復即廣引諸論敷演<lb/>
其義事無不列列無不辯微言𤣥㫖於是昭著自茲之<lb/>
後道隆於世涉學之士莫不寶之以為美悅於宋元嘉<lb/>
三年徐州刺史太原王仲徳請外國沙門伊葉波羅於<lb/>
<pb n="KR4h0131_WYG_044-21a"/>
彭城出之擇品之半及論品一品有縁事起不得出竟<lb/>
至元嘉八年復有天竺法師名求那跋摩得斯陀含道<lb/>
善練茲經來遊揚都更從校定諮詳大義余不以闇短<lb/>
厠在二集之末輒記所聞以訓章句庶於覽者有過半<lb/>
之益耳<hi>出三藏經集</hi>
　　正法念處經序<hi>後魏般魏婆羅門瞿曇  若流支譯</hi>
夫域中之名四等道之所生萬殊名蓋衆名之假生非<lb/>
有生之實然則脩促共盡小大同期而金字緑編緗文<lb/>
<pb n="KR4h0131_WYG_044-21b"/>
素篆分途列道門張戸設既昧斷惑之境未接息言之<lb/>
路詎能探神測妙苞總無邊有聖將應靈因曠逺志遺<lb/>
髮膚施單城國及繁星駐綵夕馬騰空出四門以結念<lb/>
屬三疚而圓果十力在巳八解俱照智兼一切慈洽萬<lb/>
方既而法吼傍震甘露降灑鷲山祗樹之下鹿苑連<lb/>
河之地衆出恒沙徒繁林竹反窮迷於升極啟重昬於<lb/>
燈炬雖鵠林興慕檀薪巳燃教義不忘風聲逾被壽陵<lb/>
仰丹素之工清臺寫金玉之質水骨流輝園閭加等遺<lb/>
<pb n="KR4h0131_WYG_044-22a"/>
契餘㫖薄傳前載幽宗絶唱方備茲辰使持節大將軍<lb/>
領中書監攝吏部尚書京畿大都督渤海王世子高公<lb/>
道風虚邁神衿峻逺負日月於中衢擊雷霆於上路徳<lb/>
表生民作舟梁於夷夏器含羣物制天淵於廟堂殊流<lb/>
共委酌而不竭異軫同鶩仰以知歸黃扉南闢鈴閣東<lb/>
啟則有高士通才幽人偉器懱其漢爵之重鄙其南岳<lb/>
之遊曳裾高步自得門下俱申前趣之禮竝應却行之<lb/>
眷蓋以書奏多方術呈異等或披卷而止或一貫獨得<lb/>
<pb n="KR4h0131_WYG_044-22b"/>
每留神釋典洞叩𤣥門以夫照壁瀉瓶遺文必舉非徒<lb/>
九部寧止十二逷矣西方路超百宿精力苦心不憚重<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>故能法藏流行異文俱湊爰有舎城妙說時將感通<lb/>
法螺良藥響授斯在從善業之本極身念之際標品有<lb/>
七明義者五至如違俗絶世託想菩提眷彼天人深嗟<lb/>
鬼畜鑒茲因果㝠心是縁篤誠修行又悟前㫖載懐依<lb/>
仰形殊理一大覺下臨昭然獨曉四攝六通網羅羣智<lb/>
贊揚妙徳事屬斯文直以風殊俗舛詞翰乖絶傾耳注<lb/>
<pb n="KR4h0131_WYG_044-23a"/>
目隔若山河將恐靈教有虧𤣥㫖多墜有婆羅門人瞿<lb/>
曇流支比丘曇林僧昉等竝鈎深索隠言通理接延居<lb/>
第舘四事無違乃譯明茲典名正法念處起自興和歲<lb/>
陽𤣥黓終於武定淵獻之年條流積廣合七十卷微言<lb/>
不昩宏之在我大崇覺典克宣靈迹此乃濟四部於法<lb/>
橋涮六塵於定水心殷業重無徳而言雖龍樹不追馬<lb/>
鳴日逺申法尊道夫豈異昔所以緇素擊節雅俗傾首<lb/>
義有存焉永法三界云爾<hi>大藏非字函</hi>
<pb n="KR4h0131_WYG_044-23b"/>
　　大乘唯識論序<hi>一名破色心論天親造魏國沙門統菩提流支譯</hi>
唯識論者乃是諸佛甚深境界非是凡夫二乘所知然<lb/>
此論始末明三種空何者為三一者人無我空二者因<lb/>
縁法體空三者眞歸佛性空我空者我本自無但凡夫<lb/>
之人愚癡顚倒於五陰中妄計為有何以知無凡夫依<lb/>
心識妄想分别於五陰因縁法中見我為有然此我想<lb/>
於五陰中實不可得若爾般若觀此五陰中一二離二<lb/>
實體不可得猶如兎角若有此我於一中住者應於一<lb/>
<pb n="KR4h0131_WYG_044-24a"/>
中見應於異中見應於和合中見云何一中無我者以<lb/>
有常無常過故若有我與五陰一者五陰無常我亦應<lb/>
無常復有我欲與陰一者我是常故陰亦應常我若與<lb/>
陰二者一邊即同前無常一邊即同前常若離二邊者<lb/>
此亦不然離於二邊别相不可得是故實無人我如是<lb/>
知者名入人無我空因縁法體空者謂諸色等因縁法<lb/>
以隨俗因縁起云何隨俗因縁起世人見牛起於牛想<lb/>
不起馬想見馬起於馬想不起牛想色等法中亦復如<lb/>
<pb n="KR4h0131_WYG_044-24b"/>
是見柱起柱想不起色想見色起色想不起柱想如薪<lb/>
火相待無實薪以離於薪更無實火以離於火更無實<lb/>
薪於薪更無實火以離於火更無實薪於薪更無實火<lb/>
能作薪因以離於火更無實薪能作火因而見火說假<lb/>
名薪見薪説假名火以相待成故如是能成所成而不<lb/>
離能成因而有所成不離所成因而有能成如彼薪火<lb/>
能成所成亦實無是名因縁法體空眞如法空者所謂<lb/>
佛性清淨之體古今一定故經云佛性者名為第一義<lb/>
<pb n="KR4h0131_WYG_044-25a"/>
空所言空者體無萬相故言其空無萬相者無有世間<lb/>
色等有為法故無萬相非是同於無性法以其眞如法<lb/>
體是故經云去八解脫者名不空空是故不同無法空<lb/>
也若如是觀是名解眞如法空<lb/>
唯識論言唯識者明但有内心無色香等外諸境界何<lb/>
以得知如人目有膚翳妄見毛輪揵闥婆城等種種諸<lb/>
色裏無前境界但虚妄見有如是諸衆生等外諸境界<lb/>
故言唯識若爾但應言破色不應言破心此亦有義心<lb/>
<pb n="KR4h0131_WYG_044-25b"/>
有二種一者相應心二者不相應心相應心者謂無常<lb/>
妄識虚妄分别與煩惱結使相應名相應心不相應心<lb/>
者所謂常住第一義諦古今一相自性清淨心今言破<lb/>
心者唯破妄識煩惱相應心不破佛性清淨心故得言<lb/>
破心也<hi>大藏都字函</hi>
　　合部金光明經序<lb/>
金光明經者教窮滿字金皷擊於夢中理極眞空寶塔<lb/>
涌於地上三身果備酬昔報之無虧十地因圓顯曩修<lb/>
<pb n="KR4h0131_WYG_044-26a"/>
之具足所以經王之號得稱於斯將知能宏贊人其位<lb/>
難量者也大興善寺沙門釋寶貴者即近周世道安神<lb/>
足伏膺明匠實曰良才翫閱羣經未嘗釋手可謂瞿曇<lb/>
身子孔氏顏淵者焉然貴覩昔晉朝沙門支敏度合兩<lb/>
支兩竺一百五家首楞嚴五本為一部作八巻又合一<lb/>
支兩竺三家維摩三本為一部作五卷今沙門僧就各<lb/>
合二讖羅什耶舎四家大集四本為一部作六十巻非<lb/>
止收涓添海亦是聚芥培山諸此合經文義宛具斯既<lb/>
<pb n="KR4h0131_WYG_044-26b"/>
先哲遺蹤貴遂依承以為規矩而金光明見有三本初<lb/>
在涼世有曇無䜟譯為四巻止十八品其次周世耶舎<lb/>
崛多譯為五巻成二十品後逮梁世眞諦三藏於建康<lb/>
譯三身分别業障滅陀羅尼最淨地依空滿願等四品<lb/>
足前出没為二十二品其序略云曇無䜟法師稱金光<lb/>
明經篇品闕漏每尋文揣義謂此說有徵而讐校無指<lb/>
永懐寤寐寶貴每歎此經祕奥後分云何竟無囑累舊<lb/>
雖三譯本疑未周長想梵文願言逢遇大隋馭㝢新經<lb/>
<pb n="KR4h0131_WYG_044-27a"/>
即來帝勑所司相續翻譯至開皇十七年法席小間因<lb/>
勸請北天竺犍陀羅國三藏法師闇那崛多此云志徳<lb/>
重尋後本果有囑累品後得銀主陀羅尼品故知法典<lb/>
源散派别條分承注末流理難全具賴三藏法師慧性<lb/>
沖明學業優逺内外經論多所博通在京大興善寺即<lb/>
為翻譯并前先出合二十四品寫為八巻學士成都費<lb/>
長房筆受通梵沙門日嚴寺釋彥琮校練寶珠既足欣<lb/>
躍載深願此法燈傳之永劫<hi>大藏食字函</hi>
<pb n="KR4h0131_WYG_044-27b"/>
　　妙法蓮華經添品序<lb/>
妙法蓮華經者破二明一之指歸也降神五濁宏道三<lb/>
乘權智不思大悲難極先設化成之迹後示髻珠之本<lb/>
車雖有異雨實無差記以正覺之名許以眞子之位同<lb/>
入法性歸之於此昔燉煌沙門竺法護於晉武之世譯<lb/>
正法華後秦姚興更請羅什譯妙法蓮華考詳二譯定<lb/>
非一本䕶似多羅之葉什似龜茲之文余撿經藏備見<lb/>
二本多羅則與正法符㑹龜兹則共妙法允同䕶葉尚<lb/>
<pb n="KR4h0131_WYG_044-28a"/>
有所遺什文寧無其漏而䕶所闕者普門品偈也什所<lb/>
闕者藥草喻品之半富樓那及法師等二品之初提婆<lb/>
達多品普門品偈也什又移囑累在藥王之前二本陀<lb/>
羅尼竝置普門之後其間異同言不能極竊見提婆達<lb/>
多及普門品偈先賢續出補闕流行余景仰遺風憲章<lb/>
成範大隋仁壽元年辛酉之歲因普曜寺沙門上行所<lb/>
請遂共三藏崛多笈多二法師於大興善寺重勘天竺<lb/>
多羅葉本富樓那及法師等二品之初勘本猶闕藥草<lb/>
<pb n="KR4h0131_WYG_044-28b"/>
喻品更益其半提婆達多通入塔品陀羅尼次神力之<lb/>
後囑累還結其終字句差殊頗以改正儻有披尋幸勿<lb/>
疑惑雖千萬億偈妙義難盡而二十七品本文且具所<lb/>
願四辨梵詞遍神州之域一乘祕教悟像運之機聊記<lb/>
翻譯序之云爾<hi>開元釋教録大藏葢字函</hi>
　　縁生經并論序<hi>大藏華字函亦載云縁生論序</hi>
原是一心積為三界癡流漫逺苦樹鬱高欲討其際難<lb/>
測其本理極實相之門筌窮假名之域五因七果十有<lb/>
<pb n="KR4h0131_WYG_044-29a"/>
二分縁生之法總備於此凡則迷而起妄聖則悟以通<lb/>
靈下似兎浮上如象度大哉妙覺淵乎洞盡十地與雙<lb/>
林俱暢聞城共稻芊咸敷至若此經獨苞彼例彼所未<lb/>
說此乃具演攀縁為首對治為末總則一十一門别則<lb/>
百二十問其㫖微而密其詞約而隠經之綱目攝在茲<lb/>
焉并有聖者鬰楞迦附此經㫖作論顯發其論也遍取<lb/>
三乘之意不執一部之筌先立偈章後興論釋偈有三<lb/>
十故亦名三十論也大業二年十月南賢豆國<hi>舊名天竺者訛</hi>
<pb n="KR4h0131_WYG_044-29b"/>
<hi>也</hi>三藏法師達摩笈多與故翻經法師彥琮在東都上<lb/>
林園依林邑所獲賢豆梵本譯為隋言三年九月其功<lb/>
乃竟經二巻論一巻三藏師究論閒明義解沈密琮法<lb/>
師博通經論兼善梵文共對葉本更相扣擊一言靡違<lb/>
三覆逾審辭頗簡質意存允正比之昔人差無尤失眞<lb/>
曰法燈足稱智藏願窮後際常益世間云尒<hi>大藏敢字函  違華</hi>
<hi>字函作遺</hi>
　　藥師如來本願功徳經序<lb/>
<pb n="KR4h0131_WYG_044-30a"/>
藥師如來本願經者致福消災之要法也曼殊以慈悲<lb/>
之力請說尊號如來以利物之心盛陳功業十二大願<lb/>
彰因行之宏逺七寶莊嚴顯果徳之純淨憶念稱名則<lb/>
衆苦咸脫祈請供養則諸願皆滿至於病士求救應死<lb/>
更生王者攘菑轉禍為福信是消百怪之神符除九橫<lb/>
之妙術矣昔宋孝武之世鹿野寺沙門慧簡已曾譯出<lb/>
傳世流行但以梵宋不融文辭雜糅致令轉讀之輩多<lb/>
生疑惑矩早學梵書恒披葉典思遇此經驗其紕繆開<lb/>
<pb n="KR4h0131_WYG_044-30b"/>
皇十七年初獲一本猶恐脫誤未敢即翻至大業十一<lb/>
年復得二本更相讐比方為楷定遂與三藏法師達摩<lb/>
笈多并大隋翻經沙門法行明則長順海馭等於東都<lb/>
洛水南上林園翻經舘重譯此本深鑑前非方懲後失<lb/>
故一言出口必三覆乃書傳度幽㫖差無大過其年十<lb/>
二月八日翻勘方了仍為一巻所願此經深義人人共<lb/>
解彼佛名號處處徧聞十二夜乂念佛恩而護國七千<lb/>
眷屬承經力以利民帝祚遐永羣生安樂式貽來世序<lb/>
<pb n="KR4h0131_WYG_044-31a"/>
之云爾<hi>大藏惟字函</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0131_WYG_044-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　釋文紀巻四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>釋文紀巻十一</head> <lb/>
    <p>
<pb n="KR4h0131_WYG_011-1a"/>
欽定四庫全書<lb/>
　釋文紀巻十一<lb/>
　　　　　　　　　　　明　梅鼎祚　輯<lb/>
晉<hi>九秦後</hi>　<hi>北涼</hi>
　釋僧叡<hi>魏郡長樂人博通經論從羅什受業㕘正所譯與相賞契</hi>
　　大品經序<lb/>
摩訶般若波羅蜜者出八地之由路登十階之龍津也<lb/>
夫淵府不足以盡其深美故寄大以目之水鏡未可以<lb/>
<pb n="KR4h0131_WYG_011-1b"/>
喻其澄朗故假慧以稱之造盡不足以得其涯極故借<lb/>
度以明之然則功訖有無度名所以立照本静末慧日<lb/>
以之生曠兼無外大稱由以起斯三名者雖義涉有流<lb/>
而詣得非心跡寄有用而功實非待非心故以不住為<lb/>
宗非待故以無照為本本以無照則凝知於化始宗以<lb/>
非心則忘功於行地故啟章𤣥門以不住為始妙歸三<lb/>
慧以無得為終假號照其真應行顯其明無生沖其用<lb/>
功徳旌其深大明要終以驗始漚和即始以悟終蕩蕩<lb/>
<pb n="KR4h0131_WYG_011-2a"/>
焉真可謂大業者之通塗佛乗者之要軌也夫寳重<lb/>
故防深功髙故挍廣囑累之所以慇懃功徳之所以屢<lb/>
増良有以也而經來兹土乃以秦言譯之典謨乖於殊<lb/>
制名寔喪於不謹致使求之彌至而失之彌逺頓轡重<lb/>
闗而窮路轉廣不遇淵匠殆将墜矣亡師安和尚鑿荒<lb/>
塗以開轍標𤣥指於性空落乖蹤而直達殆不以謬文<lb/>
為閡也亹亹之功思過其半邁之逺矣鳩摩羅什法師<lb/>
慧心夙悟超拔特詣天魔干而不能迴淵識難而不能<lb/>
<pb n="KR4h0131_WYG_011-2b"/>
屈扇龍樹之遺風震慧響於此世秦王感其來儀時運<lb/>
開其凝滯以𢎞始三年歲次星紀冬十二月二十日至<lb/>
長安秦王扣其虚闗匠伯陶其淵致虚闗既開乃正此<lb/>
文言淵致既宣而出其釋論渭濵流祇洹之化西明啟<lb/>
如來之心逍遙集徳義之僧京城溢道詠之音末法中<lb/>
興将始於此乎子既知命遇此真化敢竭㣲誠屬當譯<lb/>
任執筆之際三惟亡師五失及三不易之誨則憂懼交<lb/>
懐惕焉若厲雖復履薄臨深未足喻也幸兾宗匠通鑒<lb/>
<pb n="KR4h0131_WYG_011-3a"/>
文雖左右而㫖不違中遂謹受案譯敢當此任以𢎞始<lb/>
五年嵗在癸夘四月二十三日於京城之北逍遙園中<lb/>
出此經法師手執梵本口宣秦言兩釋異音交辯文㫖<lb/>
秦王躬覽舊經驗其得失諮其通途坦其宗致與諸宿<lb/>
舊義業沙門釋慧恭僧䂮僧遷寶度慧精法欽道流僧<lb/>
叡道恢道標道恒道悰等五百餘人詳其義㫖審其文<lb/>
中然後書之以其年十二月十五日出盡挍正檢括明<lb/>
年四月二十三日乃訖文雖麤定以釋論檢之猶多不<lb/>
<pb n="KR4h0131_WYG_011-3b"/>
盡是以隨出其論隨而正之釋論既訖爾乃文定定之<lb/>
未已已有寫而傳者又有以意增損私以般若波羅蜜<lb/>
為題者致使文言舛錯前後不同良由後生虚己懐薄<lb/>
信我情篤故也梵本唯序品阿鞞跋致品魔事品有名<lb/>
餘者直第其品數而巳法師以名非佛制唯存序品略<lb/>
其二目其事數之名與舊不同者皆是法師以義正之<lb/>
者也如隂入持等名與義乖故隨義改之隂為衆入為<lb/>
處持為性觧脱為皆捨除入為勝處意止為念處意㫁<lb/>
<pb n="KR4h0131_WYG_011-4a"/>
為正勤覺意為菩提直行為聖道諸如此比改之甚衆<lb/>
梵音失者正之以天竺秦言謬者定之以字義不可變<lb/>
者即而書之是以異名斌然梵音殆半斯實匠者之公<lb/>
謹筆受之重慎也幸兾遵實崇本之賢推而體之不以<lb/>
文樸見咎煩異見情也<lb/>
　　小品般若波羅蜜經序<lb/>
般若波羅蜜經者窮理盡性之格言菩薩成佛之𢎞軌<lb/>
也軌不𢎞則不足以𡨕羣異指其歸性不盡則物何以<lb/>
<pb n="KR4h0131_WYG_011-4b"/>
登道埸成正覺正覺之所以成羣異之所以一何莫由<lb/>
斯道也是以累教慇懃三撫以之頻發功徳疊挍九増<lb/>
以之屢至如問相標𤣥而𤣥其𤣥幻品忘寄而忘其忘<lb/>
道行坦其津難問窮其源隨喜忘趣以要終照明不化<lb/>
以即𤣥章雖三十貫之者道言雖十萬佩之者行行凝<lb/>
然後無生道足然後補處及此而變一切智也法華鏡<lb/>
本以凝照般若㝠末以解懸解懸理趣菩薩道也凝照<lb/>
鏡本告其終也終而不泯則歸途扶疎有三實之跡權<lb/>
<pb n="KR4h0131_WYG_011-5a"/>
應不夷則亂緒紛綸有惑趣之異是以法華般若相待<lb/>
以期終方便實化㝠一以俟盡論其窮理盡性夷明萬<lb/>
行則實不如照取其大明真化解本無三則照不如實<lb/>
是故歎深則般若之功重美實則法華之用徵此經之<lb/>
尊三撫三囑未足惑也有秦太子者寓跡儲宫擬韻區<lb/>
外翫味斯經夢想増至准悟大品深知譯者之失㑹聞<lb/>
鳩摩羅法師神授其文真本猶存以𢎞始十年二月六<lb/>
日請令出之至四月三十日校正都訖考之舊譯真若<lb/>
<pb n="KR4h0131_WYG_011-5b"/>
荒田之稼芸過其半未詎多也斯經正文凡有四種是<lb/>
佛異時適化廣略之説也其多者云有十萬偈少者六<lb/>
百偈此之大品乃是天竺之中品也隨宜之言復何必<lb/>
計其多少議其煩簡也梵文雅質案本譯之於麗巧不<lb/>
足樸正有餘矣幸冀文悟之賢略其華而㡬其實也<hi>大藏</hi>
<hi>鱗字函亦録梵作胡</hi>
　　法華經後序<lb/>
法華經者諸佛之祕藏衆經之實體也以華為名者照<lb/>
<pb n="KR4h0131_WYG_011-6a"/>
其本也稱分陀利者美其盛也所興既𤣥其㫖甚婉自<lb/>
非達識傳之罕有得其門者夫百卉藥木之英萬物寔<lb/>
之本也八萬四千法藏者道果之源也故以喻焉諸華之<lb/>
中蓮華最勝華而未敷名屈摩羅敷而将落名迦摩羅<lb/>
處中盛時名分陀利未敷喻二道将落譬泥洹榮曜獨<lb/>
足以喻斯典至如般若諸經深無不極故道者以之而<lb/>
歸大無不該故乘者以之而濟然其大略皆以適化為<lb/>
本應務之門不得不以善權為用權之為化悟物雖𢎞<lb/>
<pb n="KR4h0131_WYG_011-6b"/>
於實體不足皆屬法華固其宜矣尋其幽㫖恢廓宏邃<lb/>
所該甚逺豈徒説實歸本畢定殊途而已耶乃實大明<lb/>
覺理囊括古今云佛夀無量永劫未足以明其久也分<lb/>
身無數萬形不足以異其體也然則夀量定其非數分<lb/>
身明其無實普賢顯其無成多寶昭其不滅夫邁𤣥古<lb/>
以超今則萬世同一日即百化以悟𤣥則千途無異轍<lb/>
夫如是者則生生未足以言其在永寂亦未可言其滅<lb/>
矣尋幽宗以絶往則喪功於本無控心轡於三昧則忘<lb/>
<pb n="KR4h0131_WYG_011-7a"/>
期於二地經流兹土雖復垂及百年譯者昧其虚津靈<lb/>
闗莫之或啟談者乖其准格幽跡罕得而履徒復搜研<lb/>
皓首並未有窺其門者秦司𨽻挍尉左将軍安城矦姚<lb/>
嵩擬韻𤣥門宅心世表注誠斯典信詣彌至毎思尋其<lb/>
文深識譯者之失既遇鳩摩羅法師為之傳寫指其大<lb/>
歸真若披重霄而髙蹈登崑崙而俯盻矣于時聴受領<lb/>
悟之僧八百餘人皆是諸方英秀一時之傑也是歲𢎞<lb/>
始八年歲次鶉火<lb/>
<pb n="KR4h0131_WYG_011-7b"/>
　　思益經序<lb/>
此經天竺正音名毗絁沙真諦是他方梵天殊特妙意<lb/>
菩薩之號也詳聴什公傳譯其名翻覆展轉意似未盡<lb/>
良由未備秦言名實之變故也察其語意㑹其名㫖當<lb/>
是持意非思益也直以未喻持義遂用益耳其言益者<lb/>
超絶殊異妙拔之稱也思者進業髙勝自强不息之名<lb/>
也舊名持心最得其實又其義㫖舊名等御諸法梵天<lb/>
坦其津塗世尊照其所明普華奨其非心文殊泯以無<lb/>
<pb n="KR4h0131_WYG_011-8a"/>
生落落焉真可謂法輪再轉於閻浮法鼓重聲於宇内<lb/>
甘露流津於季末靈液沾潤於遐裔者矣而恭明前譯<lb/>
頗麗其辭仍迷其㫖是使宏標乖於謬文至味淡於華<lb/>
豔雖復研尋彌稔而幽㫖莫啟幸遇鳩摩羅什法師於<lb/>
闗右既得更譯梵音正文言於竹帛又䝉披釋𤣥㫖曉<lb/>
大歸於句下于時諮悟之僧二千餘人大齋法集之衆<lb/>
欣遇難遭之慶近是講肆之來未有其比于時予與道<lb/>
恒謬當傳寫之任輒復疏其言記其事以貽後來之賢<lb/>
<pb n="KR4h0131_WYG_011-8b"/>
豈期必勝其辭必盡其意耶庶以所録之言粗可髣髴<lb/>
其心耳不同時事之賢儻欲全見其髙座所説之㫖故<lb/>
具載之于文不自加其意也<lb/>
　　毗摩羅詰提經義疏序<lb/>
此經以毗摩羅詰所説為名者尊其人重其法也五百<lb/>
應真之所稱述一切菩薩之所歎伏文殊師利對揚之<lb/>
所明答普現色身之要言皆其説也借座於燈王致飯<lb/>
於香積接大衆於右掌内妙藥於忍界阿難之所絶塵<lb/>
<pb n="KR4h0131_WYG_011-9a"/>
皆其不可思議也髙格邁於十地故彌勒屈之而虚已<lb/>
崇墉超於學境故文殊已還並未有窺其庭者法言恢<lb/>
廓指𤣥門以忘期觀品夷照總化本以㝠想落落焉聲<lb/>
法鼓於維耶而十方世界無不悟其希音恢恢焉感諸<lb/>
佛於一室而恒沙正覺無不應其虚求予始發心啟蒙<lb/>
於此諷詠研求以為喉襟稟𤣥指於先匠亦復未識其<lb/>
絶往之通塞也既䝉鳩摩羅什法師正𤣥文擿幽㫖始<lb/>
悟前譯之傷本謬文之乖趣耳至如以不來相為辱來<lb/>
<pb n="KR4h0131_WYG_011-9b"/>
不見相為相見未縁法為始神縁合法為止心諸如此<lb/>
比無品不有無章不爾然後知邉情譣詖難可以㕘契<lb/>
真言厠懐𤣥悟矣自慧風東扇法言流詠已來雖曰講<lb/>
肆格義迂而乖本六家偏而不即性空之宗以今驗之<lb/>
最得其實然罏冶之功㣲恨不盡當是無法可尋非尋<lb/>
之不得也何以知之此土先出諸經於神識性空明言<lb/>
處少存神之文其處甚多中百二論文未及此又無通<lb/>
鑒誰與正之先匠所以輟章於遐慨思決言於彌勒者<lb/>
<pb n="KR4h0131_WYG_011-10a"/>
良在此也自提婆以前天竺義學之僧並無來者於今<lb/>
始聞宏宗髙唱敢預希味之流無不竭其聰而注其心<lb/>
然領受之用易存憶識之功難掌自非般若朗其聞慧<lb/>
總持銘其思府焉能使機過而不遺神㑹而不昧者哉<lb/>
故因紙墨以記其文外之言借衆聴以集其成事之説<lb/>
煩而不簡者貴其事也質而不麗者重其意也其指㣲<lb/>
而婉其辭博而晦自非筆受胡可勝哉是以即於講次<lb/>
疏以為記冀通方之言不咎其煩而不要也<lb/>
<pb n="KR4h0131_WYG_011-10b"/>
　　自在王經後序<lb/>
此經以菩提名號為題者盖是思益無盡意密迹諸經<lb/>
之流也以其圓用無方故名自在勢無與等故稱為王<lb/>
標准宏廓故非思之所及幽㫖𤣥凝尋者莫之髣髴此<lb/>
土先出方等諸經皆是菩薩道行之式也般若指其虚<lb/>
標勇伏明其必制法華泯一衆流大哀旌其拯濟雖各<lb/>
有其美而未備此之所載秦大将軍尚書令常山公姚<lb/>
顯真懐簡到徹悟轉詣聞其名而悦之考其㫖而虛襟<lb/>
<pb n="KR4h0131_WYG_011-11a"/>
思𢎞斯化廣其流津以為斯文既布便若菩薩常住不<lb/>
去此世奔誠發自大心欣躍不能自替遂請鳩摩羅法<lb/>
師譯而出之得此二巻於菩薩希蹤卓犖之事朗然昭<lb/>
列矣是歲𢎞始九年歲鶉首<lb/>
　　闗中出禪經序<lb/>
禪法者向道之初門泥洹之津徑也此土先出脩行大<lb/>
小十二門大小安般雖是其事既不根悉又無受法學<lb/>
者之戒盖闕如也鳩摩羅法師以辛丑之年十二月二<lb/>
<pb n="KR4h0131_WYG_011-11b"/>
十日自姑臧至長安予即以其月二十六日從受禪法<lb/>
既䝉啟授乃知學准法有成脩首楞嚴經云人在山中<lb/>
學道無師道終不成是其事也尋䝉抄撰衆家禪要得<lb/>
此三巻初四十三偈是鳩摩羅羅陀法師所造後二十<lb/>
偈是馬鳴菩薩之所造也其中五門是婆須蜜僧迦羅<lb/>
叉漚波崛僧伽斯那勒比丘馬鳴羅陀禪要之中抄集<lb/>
之所出也六覺中偈是馬鳴菩薩脩習之以釋六覺也<lb/>
初觀婬恚癡相及其三門皆僧伽羅叉之所撰也息門<lb/>
<pb n="KR4h0131_WYG_011-12a"/>
六事諸論師説也菩薩習禪法中後更依持世經益十<lb/>
二因縁一巻要解二巻别時撰出夬馳心縱想則情愈<lb/>
滯而惑愈深繫意念明則澄鑒朗照而造極彌密心如<lb/>
水火擁之聚之則其用彌全波之散之則其勢彌薄故<lb/>
論云質㣲則勢重質重則勢㣲如地質重故勢不如水<lb/>
水性重故力不如火火不如風風不如心心無形故力<lb/>
無上神通變化入不思議心之力也心力既全乃能轉<lb/>
昬八明明雖愈於不明而明未全也明全在于忘照照<lb/>
<pb n="KR4h0131_WYG_011-12b"/>
忘然後無明非明無明非明爾乃幾乎息矣慧之功也<lb/>
故經云無禪不智無智不禪然則禪非智不照照非禪<lb/>
不成大哉禪智之業可不務乎出此經後至𢎞始九年<lb/>
閏月五日重求檢挍懼初受之不審差之一毫将有千<lb/>
里之失詳而定之輒復多有所正既備無間然矣<lb/>
　　大智釋論序<lb/>
夫萬有本於生生而生生者無生變化兆於物始而始<lb/>
始者無始然則無生無始物之性也生始不動於性而<lb/>
<pb n="KR4h0131_WYG_011-13a"/>
萬有陳於外悔吝生於内者其唯邪思乎正覺有以見<lb/>
邪思之自起故阿含為之作知滯有之由惑故般若為<lb/>
之照然而照本希夷津涯浩汗理超文表趣絶思境以<lb/>
言求之則乖其深以智測之則失其㫖二乗所以顛沛<lb/>
於三藏新學所以曝鱗於龍門者不其然乎是以馬鳴<lb/>
起於正法之餘龍樹生於像法之末正餘易𢎞故直振<lb/>
其遺風瑩拂而已像末多端故乃寄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>凡夫示悟物以<lb/>
漸又假照龍宫以朗搜𤣥之慧託聞幽秘以窮㣲言之<lb/>
<pb n="KR4h0131_WYG_011-13b"/>
妙爾乃憲章智典作兹釋論其開夷路也則令大乗之<lb/>
駕方軌而直入其辯實相也則使妄見之惑不逺而自<lb/>
復其為論也初辭擬之必標衆異以盡美卒成之終則<lb/>
舉無執以盡善釋所不盡則立論以明之論其未辯則<lb/>
寄折中以定之使靈篇無難喻之章千載悟作者之㫖<lb/>
信若人之功矣有鳩摩羅耆婆法師者少播聰慧之聞<lb/>
長集竒拔之譽才舉則亢標萬里言發則英辯榮枮常<lb/>
杖兹論為淵鏡慿髙致以明宗以秦𢎞始三年嵗次星<lb/>
<pb n="KR4h0131_WYG_011-14a"/>
紀十二月二十日自姑臧至長安秦王虚襟既己蘊在<lb/>
昔見之心豈徒則悦而已語言相對則掩留終日研㣲<lb/>
造盡則窮年忘倦又以晤言之功雖深而恨獨得之心<lb/>
不曠造盡之要雖𤣥而惜津梁之勢未普遂以莫逆之<lb/>
懐相與𢎞兼忘之恵乃集京師義業沙門命公卿賞契<lb/>
之士五百餘人集於渭濵逍遙園堂鸞輿佇駕於洪涘<lb/>
禁禦息警於林間躬覽𤣥章考正名於梵本諮通津要<lb/>
坦夷路於來踐經本既定乃出此釋論論之略本有十<lb/>
<pb n="KR4h0131_WYG_011-14b"/>
萬偈偈有三十二字并三百二十萬言梵夏既乖又有<lb/>
煩簡之異三分除二得此百巻於大智三十萬言𤣥章<lb/>
婉㫖朗然可見歸途直達無復惑趣之疑以文求之無<lb/>
間然矣故天竺傳云像正之末㣲馬鳴龍樹道學之門<lb/>
其淪湑弱喪矣其故何耶寔由道未契㣲邪法用盛虚<lb/>
言與實教並興嶮徑與夷路争轍始進者化之而流離<lb/>
向道者惑之而播越非二匠其孰與正之是以天竺諸<lb/>
國為之立廟宗之若佛又稱而詠之曰智慧日已頽斯<lb/>
<pb n="KR4h0131_WYG_011-15a"/>
人令再曜世昬寝已久斯人悟令覺若然者真可謂功<lb/>
格十地道侔補處者矣傳而稱之不亦宜乎幸哉此中<lb/>
鄙之外忽得全有此論梵文委曲皆如初品法師以秦<lb/>
人好簡故裁而略之若備譯其文将近千有餘巻法師<lb/>
於秦語大格唯譯一往方言殊好猶隔而未通茍言不<lb/>
相喻則情無由比不比之情則不可以託悟懐於文表<lb/>
不喻之言亦何得委殊塗於一致理因然矣進欲停筆<lb/>
争是則挍競終日卒無所成退欲簡而便之則負傷手<lb/>
<pb n="KR4h0131_WYG_011-15b"/>
穿鑿之譏以二三唯案譯而書鄙不備飾幸冀明悟之<lb/>
賢略其文而挹其𤣥也<hi>大藏友字函亦録鄙作都</hi>
　　中論序<lb/>
中論有五百偈龍樹菩薩之所造也以中為名者照其<lb/>
實也以論為稱者盡其言也實非名不悟故寄中以宣<lb/>
之言非釋不盡故假論以明之其實既宣其言既明於<lb/>
菩薩之行道埸之照朗然懸解矣夫滯惑生於倒見三<lb/>
界以之而淪溺偏悟起於獨智耿介以之而致乖故知<lb/>
<pb n="KR4h0131_WYG_011-16a"/>
大覺在乎曠照小智纒乎隘心照之不曠則不足以夷<lb/>
有無一道俗知之不盡則未可以涉中途泯二際道俗<lb/>
之不夷二際之不泯菩薩之憂也是以龍樹大士折之<lb/>
以中道使惑趣之徒望𤣥指而一變恬之以即化令𤣥<lb/>
悟之賔喪諮詢於朝徹蕩蕩焉真可謂理夷路於沖階<lb/>
敞𤣥門於宇内扇慧風於陳枚流甘露於枯悴者矣夫<lb/>
百梁之構興則鄙茅茨之側陋覩斯論之宏曠則知偏<lb/>
悟之鄙倍幸哉此區之赤縣忽得移靈鷲以作鎮譣詖<lb/>
<pb n="KR4h0131_WYG_011-16b"/>
之邊情乃䝉流光之餘恵而今而後談道之賢始可與<lb/>
論實矣云天竺諸國敢豫學者之流無不翫味斯論以<lb/>
為喉衿其染翰申釋者甚亦不少所出者是天竺梵志<lb/>
名賔羅伽秦言青目之所釋也其人雖信解深法而辭<lb/>
不雅中其中乖闕煩重者法師皆裁而禆之於經通之<lb/>
理盡矣文或左右未盡善也百論治外以閑邪斯文袪<lb/>
内以流滯大智釋論之淵博十二門觀之精詣尋斯四<lb/>
者真若日月入懐無不朗然鑒徹矣予翫之味之不能<lb/>
<pb n="KR4h0131_WYG_011-17a"/>
釋手遂復忘其鄙拙托悟懐於一序并目品義題之於<lb/>
首豈期能釋耶葢是欣自同之懷耳<hi>大藏神字函亦録</hi>
　　十二門論序<lb/>
十二門論者盖是實相之折中道埸之要軌也十二門<lb/>
者總衆枝之大數也門者開通無滯之稱也論之者欲<lb/>
以窮其源盡其理也若一理之不盡則衆異紛然有惑<lb/>
趣之乖一源之不窮則衆塗扶疎有殊致之不夷乖趣<lb/>
不泯大士之憂也是以龍樹菩薩開出者之由路作十<lb/>
<pb n="KR4h0131_WYG_011-17b"/>
二門以正之正之以十二則有無兼暢事無不盡事盡<lb/>
於有無則忘功於造化理極於虚位則喪我於二際然<lb/>
則喪我在乎落筌筌忘存乎遺寄筌我兼忘始可以㡬<lb/>
乎實矣幾乎實則虚實兩㝠得失無際㝠而無際則<lb/>
能忘造次於兩𤣥泯顛沛於一致整歸駕於道埸畢趣<lb/>
心於佛地恢恢焉真可謂運虚刃於無間奏希聲於宇<lb/>
内濟弱喪於𤣥津出有無於域外者矣遇哉後之學者<lb/>
夷路既坦幽途既開真得振和鸞於北𡨕馳白牛以南<lb/>
<pb n="KR4h0131_WYG_011-18a"/>
迥悟大覺於夢境即百化以安歸夫如是者惡復知曜<lb/>
靈之方盛𤣥陸之未希也哉叡以鄙倍之淺識猶敢明<lb/>
識虚闗希懐宗極庶日用之有宜兾嵗計之能殖況才<lb/>
之美者乎不勝景仰之至敢以鈍辭短思序而申之并<lb/>
目品義題之於首豈其能益也庶以此㣲開疾進之路<lb/>
耳<hi>並出三藏記集自大藏守字函疾作</hi>
　　出曜經序<hi>此序不似僧叡撰因末有僧叡造首姑附其云予自武當則嘗南遊者也</hi>
出曜經者婆須密舅法救菩薩之所撰也集比一千章<lb/>
<pb n="KR4h0131_WYG_011-18b"/>
立為三十三品名曰法句録其本起繫而為釋名曰出<lb/>
曜出曜之言舊名譬喻即十二部經第六部也有罽賔<lb/>
沙門僧伽跋澄以前秦建元十九年陟蔥嶺涉流沙不<lb/>
逺萬里來至長安其所闇識富博絶倫先師器之既重<lb/>
其人吐誠亦深數四年中上聞異要竒雜盈耳俄而三<lb/>
秦覆墜避地東周後秦皇初四年還轅伊洛将返舊鄉<lb/>
佇駕京師望路致慨恨法句之不全出曜之未具緬邈<lb/>
長懐蘊情盈抱太尉姚旻篤誠深樂聞不俟駕五年秋<lb/>
<pb n="KR4h0131_WYG_011-19a"/>
請令出之六年春訖澄執梵本佛念宣譯道嶷筆受和<lb/>
䂮二師師法括而正之時有不怗從本而巳舊有四巻<lb/>
所益已多得此具解覽之畫然矣予自武當軒衿華領<lb/>
諮詢觀化預參檢挍聊復序之<lb/>
　𢎞始元年八月十二日寫訖<lb/>
　僧叡造首<hi>大藏定字函</hi>
　凉州釋道朗<hi>北凉主沮渠䝉遜時人</hi>
　　大涅槃經序<lb/>
<pb n="KR4h0131_WYG_011-19b"/>
大般涅槃者盖是法身之𤣥堂正覺之實稱衆經之淵<lb/>
鏡萬流之宗極其為體也妙存有物之表周流無窮之<lb/>
内任運而動見機而赴任運而動則乗虚照以御物寄<lb/>
言蹄以通化見機而赴則應萬形而為像即羣情而設<lb/>
教至乃形充十方而心不易慮教彌天下情不在巳厠<lb/>
流塵蟻而弗下彌盖羣聖而不髙功濟萬化而不恃明<lb/>
踰萬日而不居渾然與太虚同量泯然與法性為一夫<lb/>
法性以至極為體至極則歸於無變所以生滅不能遷<lb/>
<pb n="KR4h0131_WYG_011-20a"/>
其常生滅不能遷其常故其常不動非樂不能虧其樂<lb/>
故其樂無窮惑我生於謬想非我起於因假因假存於<lb/>
名數故至我越名數而非無越名數而非無故能居自<lb/>
在之聖位而非我不能變非浄生於虚浄故真浄水鏡<lb/>
於萬法水鏡於萬法故非浄不能渝是以斯經解章叙<lb/>
常樂我浄為宗義之林間究𤣥致為涅槃之源用能闡<lb/>
祕藏於未聞啟靈管以通照拯四重之瘭疽拔無間之<lb/>
疣贅闡祕藏則羣識之情暢審妙義之在已啟靈管則<lb/>
<pb n="KR4h0131_WYG_011-20b"/>
悟𤣥光之潜映神珠之在體然四重無間誹謗方等斯<lb/>
乃衆患之<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>痟瘡疣之甚者故大涅槃以無瘡疣為義<lb/>
名斯經以大涅槃為宗目宗目舉則明統攝於衆妙言<lb/>
約而義備義名立則照三乗之優劣至極之有在然𡨕<lb/>
化無朕妙契無言任之沖境則理不虚運是以此經開<lb/>
誠言為教本廣衆喻以㑹義建䕶法以渉初覩袐藏以<lb/>
窮源暢千載之固滯散靈鷲之餘疑至於理㣲幽蟠㣲<lb/>
于㣲者則諸菩薩𢎞郢匠之功曠舟船之濟清難雲構<lb/>
<pb n="KR4h0131_WYG_011-21a"/>
翻覆周密由使幽途融坦宗歸豁然是故誦其文而不<lb/>
疲語其義而不倦甘其味而無足餐其音而不厭始可<lb/>
謂㣲言興詠於真丹髙韻初唱于赤縣梵音震響於聾<lb/>
俗真俗巨曜於今日而寡聞之士偏執之流不量愚見<lb/>
敢評大聖無涯之典遂使是非興於諍論譏謗生于快<lb/>
心先覺不能返其迷衆聖莫能移其志方将沈弊入邪<lb/>
之網長淪九流之淵不亦哀哉不亦哀哉天竺沙門曇<lb/>
摩䜟者中天竺人婆羅門種天懐秀拔領鑒明邃機辯<lb/>
<pb n="KR4h0131_WYG_011-21b"/>
清勝内外兼綜将乗運流化先至燉煌停止數載大沮<lb/>
渠河西王者至徳潜著建隆王業雖形處萬機毎思𢎞<lb/>
大道為法城壍㑹開定西夏斯經與䜟自逺而至自非<lb/>
至感先期孰有若兹之遇哉識既達此以𤣥始十年歲<lb/>
次大梁十月二十三日河西王勸請令譯䜟手執梵文<lb/>
口宣秦言其人神情既鋭而為法殷重臨譯敬慎殆無<lb/>
遺隠搜研本正務存經㫖唯恨梵本分離殘缺未備耳<lb/>
余以庸淺預遭斯運夙夜感戢欣遇良深聊試標位叙<lb/>
<pb n="KR4h0131_WYG_011-22a"/>
其宗格豈謂必然闚其宏要者哉<lb/>
此經梵本正文三萬五千偈於此方言數減百萬言今<lb/>
數出者一萬餘偈如來去世後人不量愚淺抄略此經<lb/>
分作數分隨意増損雜以世語緣使違失本正如乳之<lb/>
投水下章言雖然猶勝餘經足滿千倍佛涅槃後初四<lb/>
十年此經於閻浮提宣通流布大明於世四十年後隠<lb/>
沒於地至正法欲滅餘八十年乃得行世雨大法雨自<lb/>
是已後尋復隠沒至于千載像數之末雖有此經人情<lb/>
<pb n="KR4h0131_WYG_011-22b"/>
薄淡無心敬信遂使羣邪競辯曠塞𤣥路當知遺法将<lb/>
滅之相<hi>出三藏記集</hi>
　<lb/>
　<lb/>
　<lb/>
　<lb/>
　<lb/>
　釋文紀巻十一<lb/>
</p>
<p>
</p>
  </div>
</body>
</text>
</TEI>
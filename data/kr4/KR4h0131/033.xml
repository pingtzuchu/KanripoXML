<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>釋文紀巻三十三</head> <lb/>
    <p>
<pb n="KR4h0131_WYG_033-1a"/>
欽定四庫全書<lb/>
　釋文紀巻三十三<lb/>
　　　　　　　　　　　　明　梅鼎祚　輯<lb/>
後魏<hi>二</hi>
　菩提達磨<hi>天竺王子姓刹帝利普通中至梁渡江止嵩山少林寺終于元魏為東土初祖</hi>
　　眞性頌<hi>頌二十字囘環讀成五言四十首每首用韻四至俱通  世傳姑録</hi>
　<lb/>
　<lb/>
<pb n="KR4h0131_WYG_033-1b"/>
　<lb/>
　<lb/>
　<lb/>
　<lb/>
　沙門統惠深<lb/>
　　申明僧制奏<hi>世宗永平二年奏從之</hi>
僧尼浩曠清濁混流不遵禁典精麤莫别輒與經律法師<lb/>
羣議立制諸州鎮郡維那上坐寺主各令戒律自修咸依<lb/>
<pb n="KR4h0131_WYG_033-2a"/>
内禁若不解律者退其本次又出家之人不應犯法積入<lb/>
不淨物然經律所制通塞有方依律車牛滛人不淨之物<lb/>
不得為已私畜唯有老病者年六十以上者限聽一乘又<lb/>
比來僧尼或因三寶出貸私財緣州外又出家捨著本無<lb/>
凶儀不應廢道從俗其父母三師遠聞凶問聽哭三日若<lb/>
在見前限以七日或有不安寺舍遊止民間亂道生過皆<lb/>
由此等若有犯者脱服還民其有造寺者限僧五十以上<lb/>
啟聞聽造若有輙營置者處以違敕之罪其僧寺僧衆擯<lb/>
<pb n="KR4h0131_WYG_033-2b"/>
出外州僧尼之法不得為俗人所用若有犯者還配本屬<lb/>
其外國僧尼來歸化者求精檢其德行合三藏者聽住若<lb/>
無德行遣還本國若其不去依此僧制治罪<hi>魏書</hi>
　僧昉<hi>昉從南天竺般若流支興和末於鄴城筆受正法念等經</hi>
　　解脱戒本經序<lb/>
戒律者建定慧之妙幢殄闇惑之明燈杜危嶮之蹊徑開<lb/>
澹泊之梁津寶殿之功罔初弗起踰越重閣非梯靡昇正<lb/>
法住滅驗之常典大聖泯暉邁餘千紀法澤遐流猶未周<lb/>
<pb n="KR4h0131_WYG_033-3a"/>
備令文學之徒異論競興薄俗之士訕音滿世余聽斯談輒<lb/>
闚慈範昧攬𤣥言乃矚大集聖所嗟歎言迦葉毗妙觀我人<lb/>
善摧惱結閑邪辯正極聖沖典每尋斯文慨五數闕敢以<lb/>
追訪獲斯戒本雖未廣具敬以洗心翦世浮辭大魏武定<lb/>
癸亥之年在鄴京都侍中尚書令高澄請為出焉<hi>大藏傳字函</hi>
　釋曇寧<lb/>
　　深宻解脫經序<lb/>
夫至迹虚㣲理包言象之外幽宗沖秘旨絶名相之域是<lb/>
<pb n="KR4h0131_WYG_033-3b"/>
以大聖秉獨悟之靈姿鏡環中之妙趣實相廓然與虚無<lb/>
齊其量法性憺爾與幽㝠同其源神輝潛映而不滅萬相<lb/>
俱應而不生然此生也生所不能生此之滅也滅所不能<lb/>
滅顯既非有隱豈為無寂焉而動動焉而寂出没無方教<lb/>
迹星羅者矣葢深滅解脫經者乃兆聖之𤣥源億善之淵<lb/>
府論其旨也則眞相不二語其教也則湛然理一義盡沖<lb/>
籍文窮秘典妙絶熈怡包括羣藏自非詮于理教何以顯<lb/>
兹深致但東西音殊理憑翻譯非翻非譯文義斯壅所以<lb/>
<pb n="KR4h0131_WYG_033-4a"/>
久藴而不顯者良俟嘉運而灮通矣大魏皇帝總六合以<lb/>
統天包百王以馭宇道邁羲唐德超古哲而每遊神覺典<lb/>
妙翫大乘患在翻演鴻宣遐代時有北天竺三藏法師菩<lb/>
提畱支魏音道晞㑹為此地之沙門都統也識性内融神<lb/>
機外朗沖文𤣥藏罔不該洞以永熈二年龍次星紀月呂<lb/>
㽔賔詔命三藏於顯陽殿高昇法座披匣揮塵口自翻譯<lb/>
義語無滯皇上尊經祇法執翰輪首下筆成句文義䨇顯<lb/>
旨包羣籍之祕理含衆典之奥但萬機淵曠無容終訖捨<lb/>
<pb n="KR4h0131_WYG_033-4b"/>
筆之後轉授沙門都法師慧光曇寧在永寧上寺共律師<lb/>
僧辯居士李廓等遵承上軌歳常翻演新經諸論津悟恒<lb/>
沙帝亦時紆尊儀飾兹𤣥席同事名儒招𤣥大統法師僧<lb/>
令沙門都法師僧澤律師慧顒等十有餘僧緇俗詵詵法<lb/>
事隆盛一言三覆慕盡窮㣲是使深宻秘藏光宣於景運<lb/>
解脱妙義永流於遐劫理教淵廓罔測其源旨趣中絶焉<lb/>
究其宗所謂鹿苑之唱再興祇園之風更顯者也寧雖識<lb/>
昧忝厠倫末敢罄庸管祇記云爾<hi>大藏常字函</hi>
<pb n="KR4h0131_WYG_033-5a"/>
　釋懿<lb/>
　　伐魔詔<hi>并序</hi>
夫生在三界恒為四魔所嬈沈淪生死遍在六趣若一得<lb/>
人身及聞經法譬見優曇喻值浮孔尋惟聖教實開心目<lb/>
懿身處下流元希彼岸直因生有惡此漏身心去志恭徒<lb/>
然無補略因愚管除𠞰四魔昔在年㓜嘗作破魔露布文<lb/>
雖鄙拙頗為好事者所傳自遷都之後寓在洛陽忽於故<lb/>
塔之中得此本文時值今國都法師尚在金剛般若寺講<lb/>
<pb n="KR4h0131_WYG_033-5b"/>
勝鬘經輙以呈示法師學渉内外甚好文彩乃更披經<lb/>
巻賜示魔事兼得擬符氏時釋道安檄魔文共尋翫之<lb/>
復竭愚淺修改舊文更作平魔赦重薦法師更無嫌也<lb/>
但安公檄文直推天魔凡為世患經列有四且天魔權<lb/>
變非浮情所測煩惱隂死為患實深輙更起伐魔詔慰<lb/>
勞文冠之於初是以前後不同又頗繁重冀信心君子<lb/>
兩得行之輙并編安法師檄文為次合為一巻<lb/>
門下偽魔逋誅于兹曠劫鷹跱四山狼顧五道心頑縱<lb/>
<pb n="KR4h0131_WYG_033-6a"/>
毒常懷返噬固守一隅擁隔聲敎自大通已降爰暨賢<lb/>
劫雖百王繼踵千聖相尋威懷百途奬導千計猶不能<lb/>
遏彼邪心息此異見得使貪競相縁瞋癡互舉常結四<lb/>
生終歸六趣眷言斯瘼實用傷懷今原燎方邇浸潤有<lb/>
漸無宜自寛以致顛覆可簡將練卒隨機殛撲勿使蒼<lb/>
生懐予復之歎主者告下時速施行<lb/>
　　奉伐魔啓<lb/>
臣信相等言奉被詔書如右臣聞見機者則承風以先<lb/>
<pb n="KR4h0131_WYG_033-6b"/>
附守迷者必威加而後降是以舜舞干戚有苖自縛於<lb/>
王庭目連援弓則金地相園之日故能斬伏心王塞靜<lb/>
樓觀身被忍鎧手挈浮囊棄所保之貨賄設禪悦之名<lb/>
餚宴彼奇將集此雄勇志有所規則無徃不摧心之所<lb/>
向則無思不服四魔區區焉足以規慮哉但今聚結未<lb/>
散事須平蕩輒依分處星言宿駕謹重申聞請可付外<lb/>
施行謹啓<lb/>
　　慰勞魔書<lb/>
<pb n="KR4h0131_WYG_033-7a"/>
告三界五道有識羣生等夫羲和迭駕盲者尚迷其灮<lb/>
雷霆震響聾者猶惑其聽雖照屬理均而稟受道異致<lb/>
令法音壅於殊聞慈灮蔽於異見昏痼相仍長迷永夜<lb/>
劫石有磷此縁無竭故我高祖愍此横流心存拯溺體<lb/>
韞殊灮口含異響開宏基於未前廓𤣥覺於有始故一<lb/>
闡洪猷則巨犉競馳再擇道教則羊鹿服御證無生於<lb/>
胷襟戢寂滅於懐抱但年德推移心存靜定爰命皇儲<lb/>
紹隆大業先帝藉此洪資纂我前緒積徳三大累功塵<lb/>
<pb n="KR4h0131_WYG_033-7b"/>
劫心變㝠機遊神赴㑹身固舟囊凌波拯接出沒任情<lb/>
權旨自在故能超彼九劫降此四天跨據一方威攝萬<lb/>
國八十年中刑措不用但時不我與聖上遷化敎迹道<lb/>
殊人懷異念卿等或是日種輪王世跨四域或是月性<lb/>
高良忠良不貳享三界之名宦保一時之榮禄但爵命<lb/>
難恒時有否泰或因憍慢而喪家或由貪殘而失國故<lb/>
令後𦙍波流奄然㤀返遵彼邪源汎此慾海而使天魔<lb/>
承釁作患於上方煩惱因兹侵滛於下國或縈中隂於<lb/>
<pb n="KR4h0131_WYG_033-8a"/>
未生或馳五衰以告老終疲升降長勤徃沒幕府因機<lb/>
傑起英略超羣緯文經武體真練俗承百王之洪規禀<lb/>
萬代之遺則履道居彼龍象扣此津門方當馳灮上下<lb/>
候騎八維總括羣邪羅絡萬有籠三界於一身抗百綱<lb/>
於無外摧拔須彌翻波巨海顛倒宇宙迴易日月使人<lb/>
天倒懸水陸燋沸然復塞其必我之心開其子來之路<lb/>
扇清風於塗炭布同愛於無間平蕩三途攝兹四有威<lb/>
以動之福以綏之蕞爾小醜焉足以語哉卿等既為所<lb/>
<pb n="KR4h0131_WYG_033-8b"/>
悮沈淪日久宜藉此時機早建良圖夫時難得而易失<lb/>
機尚速而後悔若得時也則福禄競臻如失機也則敗<lb/>
㨗爭及故竇融享爵事歸於先覺公孫嬰戮取敗於後<lb/>
機此皆徃事之高鍳當今之軌轍且智者處危以謀安<lb/>
愚者臨成以致敗成敗安危在於時機非降自天抑亦<lb/>
人謀今三車竚駕寶藏初開懸重爵以俟功設天官以<lb/>
命哲正是大士縱横之秋智勇獻功之日與卿等同發<lb/>
遐原枝流異土追惟在㫺猶或依依言念四魔不覺撫<lb/>
<pb n="KR4h0131_WYG_033-9a"/>
劒故先遣白書略陳成敗曾改迷徒尋灮赴命相與齊<lb/>
轡道場比肩輪下諮稟未聞受敎君子友朋好合不亦<lb/>
善乎無宜大安斯趣盤桓遊逸恐此生滅相尋有無繼<lb/>
作若三毒一馳則義無怨親四凶互出則夭壽俱翦雖<lb/>
欲保全其可得哉今善牙巳建六軍啓途出彼火宅尋<lb/>
討未服梟斬之期非旦即夕幸體徃意時作出計勿懐<lb/>
猶豫濫嬰斯禍臨路遣書怱怱無盡<lb/>
　　檄魔文　　　　　　　　　　晉釋道安<lb/>
<pb n="KR4h0131_WYG_033-9b"/>
彌天釋道安頓首魔將軍輪下相與雖復𤣥徒殊津人<lb/>
天一統宗師雖異三界大同每規良集伸其曩積然標<lb/>
牓未宣所以致隔今法王御世九服思順靈網方伸宏<lb/>
綱彌布大通有期高㑹在近不任翹想竝伸預意釋道<lb/>
安頓首夫時有通塞否終則泰千聖相尋萬師迭襲㫺<lb/>
我高祖本元天王體化應符龍飛初域仗權刑以部萬<lb/>
邦奮慧柯以伏六合咸蕩四邪掃清三有方當抗宏綱<lb/>
於八區亘靈網於宇宙夷靜七荒寧一九土但㝠宗不<lb/>
<pb n="KR4h0131_WYG_033-10a"/>
弔真容凝靜重明寢輝虚舟覆浪故令蛇蟻煩興梟獍<lb/>
競起翳染真徒塵惑清衆虐被蒼生毒流萬劫怪道有<lb/>
情異心同忿我法王體運應期理物上藉高䝿下託羣<lb/>
心秉𤣥機以籠三千握聖徒而隆大業雲起四宮鸞翔<lb/>
天竺降神迦夷為法城壍撫育黎元善安卿士匠導羣<lb/>
賢慰喻有疾嚴慧柯於胷中被神鉀於身外愍十八之<lb/>
無辜哀三空之路絶志匡大業情必平難百域千邦高<lb/>
伏風化承君久抱惑心重迷自覆深執愚懐固守僞見<lb/>
<pb n="KR4h0131_WYG_033-10b"/>
狼據欲天梟鳴神闕畔換壃場抗拒靈節謂天位可登<lb/>
洪規可改覽兹二三逺為歎息何者大通統世則羣方<lb/>
影從而僞癡天魔不遵正節忓忤聖聽塵撓神心領卒<lb/>
塞虚奇形萬變精甲曜曦霜戈拂日靈鼔競鼕響衝方<lb/>
外高歩陸梁自謂強威而王師一奮羣邪殄喪衆迷革<lb/>
心望風内附況君單將僥然一介土無方尋衆不成旅<lb/>
而欲背理違常陵墟蕐邑簒奪靈權勝常取信以僞忝<lb/>
眞可不謬乎今釋迦統世道隆初劫妙化堂堂神羅逺<lb/>
<pb n="KR4h0131_WYG_033-11a"/>
御智士邕邕𤣥算葢世武夫龍超捉䩙千隊協略應真<lb/>
奇謀超拔故命使持節前鋒大將軍閻浮都督歸義矦<lb/>
薩陀波崙獨禀天姿義陳𤣥覺神高須彌猛志籠世善<lb/>
武經文忠著皇闕領衆四十萬億揚鑣路首故命使持<lb/>
節威逺大將軍四天都督忉利公導師曇無竭武勝羣<lb/>
標文超隨夏宏謀絶塵心栖夢表每憂時忘身志必匡<lb/>
世領衆百億虎盻須彌故命使持節征魔大將軍六天<lb/>
都督兜率王解脱月妙思虚𤣥高歩塵表略竝童真功<lb/>
<pb n="KR4h0131_WYG_033-11b"/>
侔九地悼愍三塗忿君縱害援劒慷慨龍迴思奮領衆<lb/>
五百萬億鸞鳴天衢故命使持節通微將軍七王都督<lb/>
四禪王金剛藏朗志虚𤣥金顏遐矚恩殊九錫力傾山<lb/>
海左顧則濛汜飛波右眄乃扶桑落曜德無不施威無<lb/>
不伏領衆七百萬億雲迴天門故命使持節鎮城將軍<lb/>
九天都督十地大王維摩詰奇算不思法柯逺震體合<lb/>
神姿權像萬變呼吸則九服雲崩叱吒則十方風靡威<lb/>
被下愚愍辜酸楚領衆九百億飲馬靈津故命使持節<lb/>
<pb n="KR4h0131_WYG_033-12a"/>
鑒復大將軍十九天都督十住大士文殊師利承胄遐<lb/>
元形暉三耀身自金剛神高體大應適千途𤣥算萬計<lb/>
羣動感於一身衆慮靜於一念深抱慈悲情兼四攝領<lb/>
衆塵沙高翔斯土故命使持節匡敎大將軍十九天都<lb/>
督錄魔諸軍事羣邪校尉中千王觀世音智畧淵深慧<lb/>
綱遐網明達六通朗鑒三固或託跡羣邪耀奇鋒起或<lb/>
權形二九息彼塗炭揮手則鐵圍摧巖嘘吸則浮雲頹<lb/>
崿能爲十方作不請之益領衆不思風吟虎嘯故命使<lb/>
<pb n="KR4h0131_WYG_033-12b"/>
持節撫化大將軍十方三界大都督補處王大慈氏妙<lb/>
質從容天姿標朗體踰金剛心籠塵表猛志衝天慧柯<lb/>
逺奮無生轉於胷中權智應於事外志有所規無徃不<lb/>
就威恩雙行真俗竝説領衆八百萬億嚴駕待命勇士<lb/>
之徒充盈大千金剛之士彌塞八極咸思助征席巻六<lb/>
合乘諸度之寶軒守八正之修路跨六通之良馬捉虚<lb/>
宗之神轡彎四禪之良弓放權慧之利箭鳴驥浩浩輕<lb/>
歩矯矯撫劒飛戈長吟命敵而將軍累世重灮匡濟帝<lb/>
<pb n="KR4h0131_WYG_033-13a"/>
業歴奉聖庭曾無有闕䝿即導師身子五百幽鍳天命<lb/>
秉受王化聖上開襟皆授名爵封賞<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>土功侔舊臣聲<lb/>
葢萬域而君何心横生異見偃蹇邊荒頑顧帝位毒害<lb/>
勃於蒼生菑禍流於永劫可不哀哉可不謬哉君㫺因<lb/>
時荒為物所惑狂迷君心投僞外竄百行一愆賢逹尚<lb/>
失久謂君覽智返愚歸罪象魏束身抽簪同遊羣儁以<lb/>
道自娱榮名終始仍執愚守惑偷安邪位託癡山以自<lb/>
高恃見林以遊思耽六欲之穢塵翫邪迷以娱性建憍<lb/>
<pb n="KR4h0131_WYG_033-13b"/>
慢之高幢<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>無明之凶陣闊歩長塗輕弄神器盗簒天<lb/>
宮抗拒日月恐不異舉手欲障三灮抱土而填四海打<lb/>
鼔與雷爭音把火共電兢耀雖擬心虚標事難就矣然<lb/>
將軍植徳𤣥津原承彌逺暉蕐昞然羣下矚目望䝿之<lb/>
基易登由來之功可惜可改徃修來翻然倈順誅過朱<lb/>
門與道齊好家國竝存君臣俱顯取名獲安曉目達觀<lb/>
眷屬晏然可不美歟大師剋舉萬方矯轡手提法蠡齊<lb/>
撫慧劒道柯輝耀於前驅靈鼔震音於後隊神鐘一扣<lb/>
<pb n="KR4h0131_WYG_033-14a"/>
則十方遍覆海浪飛波則原陸湯沸當爾之時須彌籠<lb/>
爲微塵天地迥為一粟無動安於左襟妙樂握於右掌<lb/>
神力若斯豈可當哉然我法王體大仁慈未欲便襲權<lb/>
停諸軍暫頓靈轡臨路遣書庶迴迷駕君可早定良圖<lb/>
面縛歸闕委命王庭逍遙閒境上方宰任非君而誰夫<lb/>
聖人上智識機明哲免禍窮而知返君子所美此乃轉<lb/>
福之高秋取功之良節㫺夏桀無道殷王致伐商紂首<lb/>
亂周武建師此則古今之常軌將軍之明誡相與雖復<lb/>
<pb n="KR4h0131_WYG_033-14b"/>
形乖於當年風流於道味人天﨑嶇何足致隔想便霍<lb/>
然隨書投命所以切痛其辭委曲徃反者不欲令芳蘭<lb/>
夏凋翠柯摧穎深思至言善從良計勿使君身傾匡三<lb/>
槩勿使六天深生禾莠迅目仰眺助情暢然臨紙多懷<lb/>
文不表意釋道安頓首頓首<lb/>
　　魔主報檄<lb/>
大夢國長夜郡未覺縣䆿語里六自在主他化皇帝報<lb/>
檄於高座大將軍南閻浮提道綏撫大使佛尚書安法<lb/>
<pb n="KR4h0131_WYG_033-15a"/>
師節下音耗自逺喜同暫接尋覧句味良用欣然方見<lb/>
大國之臣禮義高矣承將軍虚心豁達密行淵𤣥襟帶<lb/>
山河牢籠宇宙慮深宗廟憂及生民秀氣千尋眞心萬<lb/>
仞諒疾風之勁草也亂世之忠臣也冀道遇則隣彼我<lb/>
非隔俯從人事聊此報章㫺周室既衰六國鼎沸漢朝<lb/>
運滅三分天下或外夷侵叛毒被中原或内禍潛作殃<lb/>
及良善應期鵲起達時豹變有之自古豈止今日惟蒼<lb/>
生釁積上天降禍釋迦皇帝奄然登遐哀纏臣妾悲浹<lb/>
<pb n="KR4h0131_WYG_033-15b"/>
率土皇太子彌勒養德心宮滿月停山深叢隱藥數鍾<lb/>
百六之世將虧九五之君諸矦姦猾猜忌相處一十八<lb/>
部敎軌參差九十六道罇俎迴互狼噬海濱梟鳴山曲<lb/>
左不記言右不記事國憲朝典與霜露而凋零天璽帝<lb/>
璧同冰消而葉散臣怨民怒衆叛親離逃逝無歸竛竮<lb/>
長徃竊謂數屬太平沐浴朝化時逢亂世濟難干戈葢<lb/>
乃通人之權變也謹率義兵發憤忘食竝登山拉虎臨<lb/>
河斬龍緯武經文輕身重義社稷是所不圖也天位非<lb/>
<pb n="KR4h0131_WYG_033-16a"/>
所傾望也直以心城無主邪戲塵勞沓湤慾流將心源<lb/>
而共逺惚恍大夢與永夜而俱長還因假寐弔民伐罪<lb/>
先遣聚沫大將軍黄𤣥矦率空華之卒筞陽炎之馬即<lb/>
乾城之隅結浮雲之陣戈甲昱爍弓㦸參差鋒刃未交<lb/>
服兵先敗次命接響大將軍絲竹公領宮商之衆據傳<lb/>
聲之谷隨聞隨翦次命百和大將軍蘭麝伯領馨香之<lb/>
旅乘風抒陣千里無雲次命六味大將軍領肥美之卒<lb/>
爲面門都督安滄溟之口吞噬無遺次命七觸大將軍<lb/>
<pb n="KR4h0131_WYG_033-16b"/>
領細滑之衆戰鼔纔擊身城瓦解五軍前討百戰恒㨗<lb/>
自天是祐罄無不宜朕慮未窮巢穴躬行問罪戎衣既<lb/>
整出自空窟發淵泉之智動山嶽之威承妄想之兵數<lb/>
盈兆載竝潛神識海隱影心山命將元帥案劒城旅徴<lb/>
兵士卒擎刀結陣排空塞迥煙飛霧集莫不雄氣衝天<lb/>
吐妄雲於真際高風駭地驚塵浪於性海擊道品官軍<lb/>
霜夜抒籜一心既沒還源彌逺六愛已然宅火逾盛縱<lb/>
横翦掠腹背羅討六竒三略先藴胷襟百歩千策本無<lb/>
<pb n="KR4h0131_WYG_033-17a"/>
横陣遂雲消霧捲吾道興焉於是分官置職行我風化<lb/>
勑無廉驃騎虎踞貪山性澀將軍龍蟠慳海贍恤之士<lb/>
水陸無寄勑繋地郎將置隂陽之府情塵駙馬觀伉儷<lb/>
之兵愛水暫流身城被漬欲火纔發天廟遭燒繕性將<lb/>
軍已從焚溺勑咆勃校尉弓劒隨身鴆毒鷹揚戈㦸在<lb/>
手嚴毅士卒警固賄城使平忿將軍銷聲剗跡勑正勤<lb/>
御史且停監察隨眠武矦安撫朝猷放蕩無明縱恣有<lb/>
待使精進一馬罷行四勤之路迦畱二箭不射三空之<lb/>
<pb n="KR4h0131_WYG_033-17b"/>
門勇猛將軍風煙歇滅勑覺觀大司馬置府初禪邪思<lb/>
惟都尉<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>陣三有以心原未靜頻被風波禪枝欲茂再<lb/>
遭霜雪安靜將軍埋身亂境勑我見行高鎮陀那之嶺<lb/>
惑山萬仞疑戍百重討返還迷問津天路使觀身實相<lb/>
伸如羊角縁寂妄業宻若魚鱗故毒動狂子酒醒醉客<lb/>
覆眞金藏隱肥膩草博通將軍兀焉如醉斯則率土之<lb/>
濵皆吾民也今十軍意氣五將英雄乘機廢立成國宗<lb/>
廟朕俛仰即位臨軒御宇纂承王業握圖受命因弱之<lb/>
<pb n="KR4h0131_WYG_033-18a"/>
輪無際足擬金輪心與駿䭿有餘聊充紺馬衣冠統二<lb/>
車書已一方扇長風於火宅奮高車於門外解釋甲胄<lb/>
與民更始將軍士卒竝亡智力俱喪路窮箭盡棄馬焚<lb/>
舟螗蜋舉臂良可愍也良可恥也豈盗跖率卒侵㬥諸<lb/>
矦孔子冒陳流汗反府即將軍之明誡也皇太子彌勒<lb/>
代邸龍飛朕汗馬歸朝銜罪庭闕將軍見徴未敢聞命<lb/>
也情深筆短不能多白冀歸高君子相期於言外焉波<lb/>
旬頓首死罪<lb/>
<pb n="KR4h0131_WYG_033-18b"/>
　　破魔露布文<lb/>
廣縁將軍流蕩校尉都督六根諸軍事新除惡建善王<lb/>
臣心賑惠將軍善散子都督廣濟諸軍事監軍臣施繕<lb/>
性將軍剋欲界都督攝志諸軍事司馬臣戒平忿將軍<lb/>
蕩恚矦都督洪裕諸軍事司空公臣忍勇猛將軍勤習<lb/>
伯都督六度諸軍事行臺臣進安靜將軍志念都尉都<lb/>
督觀累諸軍事攝散矦臣禪博通將軍周物大夫都督<lb/>
洞達諸軍事監照王臣智行宮謹案臣等聞治靜泰平<lb/>
<pb n="KR4h0131_WYG_033-19a"/>
兇徒有時以興化清去殺逆黨因之而作是以文命引<lb/>
狩於九圍遇死魔於塗山頂生騰輪於六合值貪賊於<lb/>
忉利故使身滅知威魂散閩越淪蕩他鄉退失尊位良<lb/>
由内挾姦邪外樹塵軌賞差信功罰乖臣惡故也自世<lb/>
宗釋迦文皇帝晏駕固林倐餘千載太子慈氏阿逸多<lb/>
有事兜率未遑紹襲法城暫空梵輪無主塵域外叛沙<lb/>
州弗貢遂使三界風驚六天烽起邪徒詭説翻成異俗<lb/>
僞自在天主賊王波旬禀質昬精體襲邪氣我慢在心<lb/>
<pb n="KR4h0131_WYG_033-19b"/>
愛結盈慮矯奪慧命竊弄神器放縱欲界闚𨵦皇境且<lb/>
其正教陵替内外相違姊妹同姦千子貳志三女邪蕩<lb/>
邀我上宮姿態未施自貽伊耋又波旬既習小道頗有<lb/>
才辯愎諌飾非好是奰怒不用順子之言專從佞臣之<lb/>
計伺國間隙乘釁來侵僞結使大將諸煩惱等因聖道<lb/>
消運鍾八百灮音無間十纏斯作遂陳欲兵於愛海䇿<lb/>
疑馬於高原控轡於二見之域馳騁於無明之境值聖<lb/>
則巻跡高栖遇惡則馳據中區負險重關觀時而設或<lb/>
<pb n="KR4h0131_WYG_033-20a"/>
志求榮利假寐權門或含忿威衆專行毒害意氣稜層<lb/>
固守方寸憍慢邊隅未識正朔方復假遣七使傳車三<lb/>
陣詭宣六條以致殊俗愚者承敎而濯纓智人棄之而<lb/>
澗飲畜卒俟前儲烽候進僞四天大都督五隂魔等置<lb/>
宅於無始之原卜居於有形之裏浮游於苦海之中放<lb/>
逸於火宅之畔竊號躬身假署六腑偷榮瞬息眈樂時<lb/>
顏元首未幾徒役無算飢兵殆卒流川遍野怖士愁人<lb/>
亘山滿谷同惡相求輯結一方異類羣聚阻兵三界僞<lb/>
<pb n="KR4h0131_WYG_033-20b"/>
署行臺有生賊王死觀兵五道置卒三途在生逆命處<lb/>
老作寇五衰告期四生應世壅塞泉源杜絶飄炎業力<lb/>
咆勃丁危脆以先馳三毒趦趄策羣有而長逝安忍無<lb/>
親禍連九族威怒互行戮及忠孝方乃忽聖誣賢欺真<lb/>
枉正陷穽黎元羅絡凡庶妄計苦空以為巳有驟驚之<lb/>
勢謂固同金石者也以正月三十日黄昬時有一人姓<lb/>
善字知識從道場來告云賊去此不逺宜急翦撲不爾<lb/>
當爲大患臣聞此語未迷敬信單駕羊車轉軍化城深<lb/>
<pb n="KR4h0131_WYG_033-21a"/>
修塹柵自僃而巳賊方於後夜遣一使來多貢珍異求<lb/>
結和好臣知此賊勢若泡燄智計莫出意性狂勃難可<lb/>
親近弗與之言抱恨而去方多設詭計欲來侵逼即以<lb/>
月七日向晨出方便門頓觧脱處馳信郵以深入徵羣<lb/>
迷以出海纂集三昧以致一壍冀蕩除五隂戒清諸有<lb/>
賦方恃固一川拒抗皇威其水彌漫廣深難際又值旋<lb/>
嵐傾勃雹霰瀉注擊浪揚波海神競涌七等雜類或飛<lb/>
或沈夜义守途羅刹决津㳅瞽流聾覆沒善財其欲淜<lb/>
<pb n="KR4h0131_WYG_033-21b"/>
泳鮮不沈溺又臨折阻涘大築城壘壁立隍峻險閣唯<lb/>
有一門四垂幽谷一人執戈萬夫懾思四果怯憚辟文<lb/>
戰慄遂集衆唱識規望進擊驟度熊僉曰或可即勒軍<lb/>
士爲渡水故備取諸草木編以為栰附令抱踏横波直<lb/>
進臣等手案浮囊泝流而徃固護無非遂登彼岸部分<lb/>
將士修僃兵車齊心戮力驅馳徃撲即遣安靖將軍領<lb/>
觀累之卒據散亂之原又使平忿將軍率洪裕之兵塞<lb/>
怒谷之口復令賑惠將軍引廣濟之衆截慳貪之路更<lb/>
<pb n="KR4h0131_WYG_033-22a"/>
勒博通將軍整洞逹之士守狂癡之徑督師羅張四面<lb/>
交侵積戰告㨗不月而三行臺恐衆懈怠不得競進乃<lb/>
催厲六軍置阿惟越地而餘燼遊䰟偷安他化驅卒犬<lb/>
羊欲來拒戰乃假虎兕以爲威招熊羆而自衛異首别<lb/>
面之徒吐風火而待發擔山戴樹之類方蟻聚以齊衡<lb/>
希進皇家膺符受命啓土塵劫疊聖重灮享祚無窮先<lb/>
帝鼎湖之日顧命慇懃專令文徳巳來不許戰爭而致<lb/>
幕府受詔之初依勑而行略設六竒斷截而已但狂豎<lb/>
<pb n="KR4h0131_WYG_033-22b"/>
侜張散亡逆節雖遣逸多曉喻都無悛心乃更命將大<lb/>
權徵兵十萬嘗未浹辰大浮邦土資無畏以嚴身兼衆<lb/>
好而獨拔龍蟠道樹虎視娑婆十號一宣則四八應期<lb/>
言教暫設則二九雲集遂擊法鼓而出三空建慈幢以<lb/>
臨八難講武大千曜威萬域神戈暫指則魔徒失膽慧<lb/>
劒一揮則羣邪俱斃現道身而斬死魔因般若以戮煩<lb/>
惱摧波旬於不動之林滅五隂於計性之境然後蹙巢<lb/>
守穴於不到處廵伏隱身者唯一人而已逺處膏肓非<lb/>
<pb n="KR4h0131_WYG_033-23a"/>
勇力攻及也遂乃竄生死於寂滅之原流老病於常樂<lb/>
之境排三障於六通之衢投十使於薩婆之域元兇既<lb/>
梟首徒黨伏誅自餘從者竝不追問諸有誠心先欵者<lb/>
悉令解甲去鋒編户民例授以逺號移之樂土爲拔五<lb/>
箭幷以善醫療除垢病施慧湯藥于時業風息吹六塵<lb/>
弗起祥雲四舒靈禽翥翼引八部而自娱嚴四七以守<lb/>
衛垂拱閒堂無為而已大覺天王等好尚風軌志存拔<lb/>
擢援㫺舊謨慇懃諫誥辭不獲免默許敷奏爾乃開甘<lb/>
<pb n="KR4h0131_WYG_033-23b"/>
露門出入正道千輻雲廻來儀鹿苑四天獻器於高掌<lb/>
二商薦肴於兩謂故縁行錄勳則陳如先封眞諦開賞<lb/>
則耶舍繼襲或朋類䝉榮或兄弟感澤揖不肖於初果<lb/>
表有德於十地依准古禮廵省方嶽振旅六城治兵八<lb/>
國理怨於三天之上問罪於九地之下徵英傑於十中<lb/>
㑹萬國於鷲嶽蕐萇剋臻異士勇出於是啓寶藏以賑<lb/>
貧窮出三車以給諸子撫納黔黎寧堵復業乃身安一<lb/>
乘心固磐石據林眄水宣揚皇澤依恒説逸召集未賔<lb/>
<pb n="KR4h0131_WYG_033-24a"/>
仁風帀宇道光遐照四面交通化流無外聽訟於中路<lb/>
之域決判於寶山之所無量之威逺震城嶽無礙之智<lb/>
洞徹山河故士無二統車書一軌日月重灮天地清朗<lb/>
六萬之衆解長圍以從正十仙之徒棄大河以就秩不<lb/>
動之賢不逺千里意樂之哲應感而至工人率簞食於<lb/>
尸城㨗獸奉壺漿於長源内外剋清表裏咸泰實由道<lb/>
音四敷餘波東訓主上至心羣僚深敬稟承神規殄兹<lb/>
兇醜豈臣智力所能剋感也冀憑此一勳漸望更進方<lb/>
<pb n="KR4h0131_WYG_033-24b"/>
事前計凱旋未日竝露布以聞臣等死罪死罪<lb/>
　　平魔赦文<lb/>
門下首區同源因派異緒窪隆代異信背千途故智勝<lb/>
標宗歴塵劫而尚三燈明啓敎經九中而未一況乃邪<lb/>
徒僞見駕刺犢於自然之原結賊妄根御形色於顛倒<lb/>
之境以兹偏師抗衡中道眷言二三良用憮然自先帝<lb/>
升遐寶厯無主淳風漸虧靈敎異設偽魔乘間充斥神<lb/>
邑假變真容妄談空有驅役四生周還六趣畔渙欲天<lb/>
<pb n="KR4h0131_WYG_033-25a"/>
狼戾愛地毒被邊荒虐流蕐夏雖獫狁之侵宗周匈奴<lb/>
之陵炎漢未爲喻也朕以神昧主自塵劫幼齒參𤣥弱<lb/>
冠從政班名於大通之年驅驟於賢劫之下荷百億之<lb/>
重任忝三界之特尊人天樂推無所與譲遂陟靈壇受<lb/>
兹封禪顧唯多闕有慚庶政明發孜孜不遑啓處常恨<lb/>
邪境未清正教無一致使羣生沈淪魔境每一撫念用<lb/>
廢寢食遂命將徵兵以清時難上藉三昧之士下憑六<lb/>
度之師控清方夏大戡荒服故六軍雷動則三有雲消<lb/>
<pb n="KR4h0131_WYG_033-25b"/>
慈施電馳則四凶面縛降附若塵生擒萬計唯波句一<lb/>
人單馬奔逬百道截羅組繫不久且令五道告清宇外<lb/>
咸一思與天下同兹福慶可大赦天下與同更始改像<lb/>
敎之號為即真之嵗自二月八日昧爽已前繫組見徒<lb/>
悉皆原放若為四魔所悮浮游三界犯五惡五逆毁經<lb/>
壞像三世所作一切衆罪能改過自新者不問徃愆若<lb/>
亡命慾山挾藏姦器百劫不自首者伏罪如初其殺父<lb/>
害君傷兄烝母隨時投竄以息後犯其闡提一人不在<lb/>
<pb n="KR4h0131_WYG_033-26a"/>
赦書擯罪遙責神速可乘意驛遍告十方主者施行<lb/>
　　奉平魔赦文啓<lb/>
即眞元年二月八日中書令補處王臣逸多宣臣文殊<lb/>
等言奉被詔書如右臣聞毁忠謗善經千葉而不無邪<lb/>
臣逆子歴百代而常有是以三監流言伏罪於明時五<lb/>
世背道甘誅於聖世故王威必震慶當於周邦正敎暫<lb/>
加福歸於露鼓伏惟陛下慈兼百王智齊千聖秉瑞靈<lb/>
津握圖𤣥化出沒動於大千馳騁應於羣有服微形以<lb/>
<pb n="KR4h0131_WYG_033-26b"/>
引愚迷吼法音以警聾俗至乃刎身志道釘體求經析<lb/>
骸貿禽委命降獸捨塵劫之危體收一生之妙質龍潛<lb/>
四天利見閻浮輕彼七寶重此一乘撤翫深宮減膳河<lb/>
側去寶冠於苦林貿法衣於獵士故能駕御四禪時乘<lb/>
六度殄服羣邪易於返掌三界無熾然之警四生絶深<lb/>
溺之憂方復情存解網志尚宥愆十八來蘇萬國幸甚<lb/>
謹重申聞詣可付外施行謹啓<lb/>
　　平心露布文<lb/>
<pb n="KR4h0131_WYG_033-27a"/>
即真元年二月八日侍中臣文殊師利侍中臣薩陀波<lb/>
崙黄門臣師子吼黄門臣舍利弗黄門臣須菩提擬唯<lb/>
識道行軍府謹奏平心露布事擬使持節儀同三司領<lb/>
十二住本將軍唯識道行軍元帥上柱國晉國公臣般<lb/>
若等言臣聞四魔放命歴代以之爲鯁五住遊䰟含識<lb/>
因其致患是以三明聖智十力雄尊莫不屢動偏師頻<lb/>
行薄伐伏惟陛下乘大慈而啓運應㝠感而赴期奄宅<lb/>
神區灮臨法海述前王之令典演衆妙於圓音考<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>聖<lb/>
<pb n="KR4h0131_WYG_033-27b"/>
之𤣥謀㑹羣生於淨國三千刹土共禀威靈百億類洲<lb/>
同遵聲敎唯有偽心主阿黎耶識擅假名器叨竊生民<lb/>
跨有乾城綿歴年祀逐窮迷於夢境長夜不歸縱極亂<lb/>
於空花終年如醉權攀縁為蕃屛之任引戲論為帷幄<lb/>
之臣陷溺黎元干擾鋒鏑陛下應眞理物調俗御民念<lb/>
此鯨鯢愍斯塗炭遂詔臣揚旌色野問罪心庭臣敢効<lb/>
庸虚禀承奇略去四月十六日軍次心境即以其夜初<lb/>
更與賊相見臣於是潛機宻㑹𤣥契㝠馳集戈船於六<lb/>
<pb n="KR4h0131_WYG_033-28a"/>
度之津命戎車於一乘之轍屯營三月揚清梵以伸威<lb/>
列陣九旬擊鳴鐘而作氣阿黎耶識固重昬而莫曉執<lb/>
窮計而不移譬螗螂之拒輪等蜂蠆之含毒乃遣僞恒<lb/>
行大將軍阿陀那識率無明之子弟恃無賴之胷襟據<lb/>
守乾城與臣抗敵又遣僞自性大都督迦毗羅仙僞執<lb/>
此大將軍迦旃延子招引烏合聚結蟻徒搖蕩邊陲激<lb/>
揚聲勢臣遂分布諸將指麾籌策遣擬使持節抜塵大<lb/>
將軍領四念䖏諸軍事率道品縣開國公臣求知擬使<lb/>
<pb n="KR4h0131_WYG_033-28b"/>
持節寧境大將軍領八正道諸軍事通真縣開國公臣<lb/>
如實知部勒驍雄星流電轉從方便諸道靜縁邊之界<lb/>
臣求知等尋名討義躡影追蹤乍横行於宻室之間或<lb/>
轉戰於隣虚之隙事窮理絶域盡途殫㝠宗所以冰消<lb/>
數論於斯瓦解迦毗羅等知大乘之有在識𤣥統之所<lb/>
歸各將羸卒數千咸來請命臣哀其晚悟許以自新即<lb/>
令慈悲觀道士畢無縁随便安養僞諫議大夫郅諦懷<lb/>
逸羣之思負出世之奇將全國以効忠反危身而被繫<lb/>
<pb n="KR4h0131_WYG_033-29a"/>
臣以此月十五日夜挾中軍之勇氣乘外敵之離心手<lb/>
抗干戈躬先士卒爰命擬使持節兜率大將軍娑婆道<lb/>
招慰大使上柱國翅頭末開國公臣阿逸多擬使持節<lb/>
閻浮大將軍天竺大都督天竺諸軍事上柱國富婁沙<lb/>
開國公臣婆藪槃豆竝以道邁三空神遊四辯使其招<lb/>
揚勝負曉諭是非又遣擬使持節平等大將軍兼行軍<lb/>
長史上柱國清涼縣開國公臣正念擬使持節遍滿大<lb/>
將軍兼行軍司馬上柱國常樂縣開國公眞如與臣表<lb/>
<pb n="KR4h0131_WYG_033-29b"/>
裏𤣥同更相應接于斯時也邊秋氣爽塞月灮寒旌旗<lb/>
共雲漢齊高鋒鍔與霜天比淨披𢎞誓駕圓通超兩觀<lb/>
而爭前排千門而竝入雖生死無際一念覩其濵涯塵<lb/>
勞有儔須臾見其崩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>偽丞相陳顯僞僕射慮思無計<lb/>
求生闔門自縊僞司空師子鎧僞司𨽻達磨多羅各擁<lb/>
餘師自嬰深壘狐疑競起猜詐萌生忍顛危而不見扶<lb/>
遂淪亡而莫能濟阿陀那與其僞主外無強援内寡深<lb/>
謀師旅困窮城池陷露君臣失色進退無依銜璧叩頭<lb/>
<pb n="KR4h0131_WYG_033-30a"/>
輿襯待罪臣即梟陀那之首釋郅諦之囚廢彼昏王立<lb/>
其賢嗣方使宗禋不絶永爲茅土之君世徳相承恒修<lb/>
職貢之禮於是氛祲開蕩若和氣之泮春冰醜穢殱夷<lb/>
似凉風之捲秋蘀六根超絶不開亭障之虞三界寂寥<lb/>
無復風塵之警斯乃威灮逺被士衆齊心豈臣微劣所<lb/>
能致此不勝慶快之至謹遣厚徳府别將臣隰重知奉<lb/>
露布馳驛以聞<hi>竝廣𢎞明集</hi>
　　太和九年有司奏<hi>附</hi>
<pb n="KR4h0131_WYG_033-30b"/>
上谷郡比丘尼惠香在北山松樹下死屍形不壞爾來<lb/>
三年士女觀者有千百於時人皆異之<lb/>
　　太和十年有司奏<hi>奏可</hi>
前被勑以勒籍之初愚民僥倖假稱入道以避輸課其<lb/>
無籍僧尼罷遣還俗重被旨所檢僧尼寺主維那當寺<lb/>
隱審其有道行精勤者聽仍在道爲行凡麤者有籍無<lb/>
籍悉罷歸齊民令依旨簡遣其諸州還俗者僧尼合一<lb/>
千三百二十七人<hi>竝魏書</hi>
<pb n="KR4h0131_WYG_033-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0131_WYG_033-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　釋文紀巻三十三<lb/>
</p>
<p>
</p>
  </div>
</body>
</text>
</TEI>
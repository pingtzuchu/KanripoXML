<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>釋文紀巻四十二</head> <lb/>
    <p>
<pb n="KR4h0131_WYG_042-1a"/>
欽定四庫全書<lb/>
　釋文紀巻四十二<lb/>
　　　　　　　　　　　　明　梅鼎祚　輯<lb/>
隋<hi>五</hi>
　釋智顗<hi>姓陳潁川人寓荆州華容縣梁時出家湘州果苑寺隋開皇中終于天台</hi>
　　諫僧尼休道表<hi>陳時檢括僧尼無貫者萬計朝議云策經落第者竝合休道頭表諫</hi>
　　　<hi>宣帝大悅即停搜簡</hi>
調達誦六萬象經不免地獄盤特誦一行偈獲羅漢果<lb/>
<pb n="KR4h0131_WYG_042-1b"/>
篤論道也豈闗多誦<lb/>
　　四願詞<hi>煬帝為晉王鎮揚州欲遵顗戒法奉以為師顗三辭不免乃求四願晉王方希淨戒</hi>
　　　<hi>妙願惟諮故躬製請戒文</hi>
一雖好學禪行不稱法年既西夕逺守繩牀撫臆循心<lb/>
假名而巳吹嘘在彼惡聞過實願勿以禪法見期<lb/>
二生在邊表頻經離亂身闇庠序口拙暄涼方外虛𤣥<lb/>
久非其分域間撙節無一可取雖欲自愼樸直忤人願<lb/>
不責其規矩<lb/>
<pb n="KR4h0131_WYG_042-2a"/>
三微欲傳燈以報法恩若身當戒範應重去就去就若<lb/>
重傳燈則闕去就若輕則來嫌誚避嫌安身未若通法<lb/>
而命願許其為法勿嫌輕動<lb/>
四十餘年水石之間因以成性今王途既一佛法再興<lb/>
謬課庸虚沐此恩化内竭朽力仰酬外䕶若丘壑念起<lb/>
願隨心飲啄以卒殘年許此四心乃赴優㫖<hi>竝續高僧傳</hi>
　　奉晉王述匡山寺書<hi>開皇十二年二月頭奉書於王請為東林兩寺檀越王復</hi>
　　　<hi>書許之因與匡山禪閣峯頂三寺書</hi>
<pb n="KR4h0131_WYG_042-2b"/>
江州匡山東林寺者東晉雁門慧逺法師之所創也逺<lb/>
是彌天釋道安之高足安是大和尚佛圖澄之弟子三<lb/>
徳相承如日月星眞佛法梁棟皆不可思議人也而逺<lb/>
内閑半滿外善三𤣥徳布遐方聲高霄漢初詣山足依<lb/>
止一林共耶舎禪師頭陀其下若說若黙修西方觀末<lb/>
於林右建立伽藍因以為名東林之寺逺自創般若佛<lb/>
影二臺謝靈運穿鑿流池三所梁孝元構造重閣莊嚴<lb/>
寺宇即日宛然峯頂寺者是齊慧景禪師感山人延請<lb/>
<pb n="KR4h0131_WYG_042-3a"/>
因棲其峯次梁慧<hi>帚</hi>在後登躡方建伽藍峯有水泉忽<lb/>
然枯涸歸燒香呪願清流盈滿天降甘露於泥洹日是<lb/>
以先徳名蹤垂芳不斷松霞清曠觸處蕭條公私往還<lb/>
莫不歸向自大化江左貧道因至彼山憩泊東林時游<lb/>
峯頂以嵗為日羨翫忘勞然山下伽藍偏近驛道行人<lb/>
歸去頗成混雜今奉請為兩寺檀越庶籍影響衆得安<lb/>
心禮誦䖍誠用酬洪澤并乞勒彼所由永禁公私停泊<lb/>
沙門某敬白<lb/>
<pb n="KR4h0131_WYG_042-3b"/>
　　　晉王廣答書<lb/>
弟子總持和南垂誨述江州潯陽廬山東林寺峯頂寺<lb/>
須令弟子竝為檀越主山嶺盤秀下屬江湖香罏層峯<lb/>
上虧雲日仙人之所戾止隠淪於焉不歸況乎慧逺法<lb/>
師勝依結構謝客梁元穿池重閣景師息心神應峯頂<lb/>
智者憩歴踵武前賢師嚴道尊實深隨喜所恨寡薄無<lb/>
益將來庶藉熏修方證常樂兼陳二寺偏近驛道行人<lb/>
往來頗成混雜須勒彼州令去公私使命不得停止即<lb/>
<pb n="KR4h0131_WYG_042-4a"/>
付所司依事頒下謹和南<hi>三月一日</hi>
　　　晉王與匡山三寺書<lb/>
極暄法師道體何如衆内咸宜也雁門逺法師四依菩<lb/>
薩飜飛朔野棲息南山自斯以後名徳相繼智者見令<lb/>
為寺檀越顧修寡薄非敢克當奬𨗳既引良深隨喜敬<lb/>
徳指此承問楊廣和南<hi>三月二十一日</hi>
　　　與禪閣寺書<lb/>
春序將謝道體何如僧衆清善匡山佛寺興自慧逺法<lb/>
<pb n="KR4h0131_WYG_042-4b"/>
師法師師於彌天道安安師於佛圖澄妙徳相承莫之<lb/>
為最江東龍藏悉本雁門雁門上人創迹廬阜自梁及<lb/>
晉止有東林陳晩澆漓别生禪閣僧徒好異豈稱至和<lb/>
智者爰居還須合一想均願海更無異味行人將送過<lb/>
指此相聞楊廣和南<hi>三月二十一日</hi>
　　　與峯頂寺書<lb/>
暮春暄和寺衆清勝禪悅法喜致足恬懐罏峯香氣煙<lb/>
霞共逺智者經託勝地為在總内令為檀越誠深隨喜<lb/>
<pb n="KR4h0131_WYG_042-5a"/>
更追厚愧善當敬朂楊廣和南<hi>三月二十一日</hi>
　　答晉王度人出家書<lb/>
竊以今月嘉辰菩薩應世奉為至尊皇后報恩功徳鎔<lb/>
寫靈像度人出家現在因縁福業無量使五沙彌為弟<lb/>
子輒當恭㫖作說戒師年嵗既小别須和尚必選名徳<lb/>
為作依止竝賜法衣即於衆前歡喜頂戴沙門某敬白<lb/>
<hi>七月十九日</hi>
　　答放徒流書<lb/>
<pb n="KR4h0131_WYG_042-5b"/>
開府學士柳顧言宣教金光明行法究竟如十五月清<lb/>
淨圓滿恩放徒流矜免鞭罰上開府潘惠達儀同張四<lb/>
娘等凡四十五人賜令斟酌謹即依事詢詳竊以一人<lb/>
出世多人利益淳善御俗仰屬輪王案此經云若犯王<lb/>
法繫縛枷鎻諸苦惱等悉令解脫又灌頂經云王當放<lb/>
赦屈厄之人徒鏁解脫王得其福天下太平雨澤以時<lb/>
人民安樂教㫖符應經文豈非宿殖徳本慈善根力謬<lb/>
以多幸忝此大縁率勵僧徒清齋洗浣龍王注雨甘澤<lb/>
<pb n="KR4h0131_WYG_042-6a"/>
竝周爰開獄門杻械解脫徒流原宥莫不蹈舞殿庭稱<lb/>
恩感戴加復送以勝旛仍懸寶塔登高散華燒香朗燭<lb/>
竝留供設說法開示咸令向善其僧法運等雖著法衣<lb/>
不能修心身犯國憲取穢道流恩乃上來戰深下恥白<lb/>
大衆留七日晨夜訓賚暫依儐黜使慙誡奬耳沙門某<lb/>
敬白<hi>十月十六日</hi>
　　答晉王施物書<lb/>
開府柳顧言宣教以法嵗圓滿爰降勞問并施金色新<lb/>
<pb n="KR4h0131_WYG_042-6b"/>
製香罏奩一具法衣一通綿絹百段燭三十挺紙二千<lb/>
張上厨果食等刹那不住節序相催老至易悲觀心難<lb/>
諦幸憑宏建正法省無戒慧實懼難銷香罏起峯蓮華<lb/>
奪艷忍辱離塵安行履躡經稱受用無作恒住燭俟夜<lb/>
燎紙擬淨名當機要施法事忘謝果食縑綺道塲同沾<lb/>
歸福有在辭略言外沙門某敬白<hi>七月十五日</hi>
　　遺書與晉王<hi>顗以開皇十七年自天台赴晉王召至新昌石像前端坐入滅口授遺書</hi>
　　　<hi>七紙并手書四十六字及以造寺圖式石像發願文遺王王答遺㫖</hi>
<pb n="KR4h0131_WYG_042-7a"/>
貧道初遇勝縁發心之始上期無生法忍下求六根清<lb/>
淨三業殷勤一生望獲不謂宿罪殃深致諸留難内無<lb/>
實徳外召虚譽學徒强集檀越自來既不能絶域逺避<lb/>
而復依違順彼自招惱亂道退行虧應得不得憂悔何<lb/>
補上負三寶下愧本心此一恨也然聖法既差自審非<lb/>
分欲以先師禪慧授與學人故留滯陳都八年宏法諸<lb/>
來學者或易悟而早亡或隨分而自益無兼他之才空<lb/>
延教化略成斷種自行前闕利物次虚再負先師百金<lb/>
<pb n="KR4h0131_WYG_042-7b"/>
之寄此二恨也而年既西夕恒惜妙道思值明時願逢<lb/>
外護初蒙四事既勵朽年師與學徒四十餘僧三百許<lb/>
日于江都行道亦復開懐待來問者儻逢易悟用答王<lb/>
恩而不見一人求禪求慧與物無縁頓至於此謬當信<lb/>
施化𨗳無功此三恨也又作是念此處無縁餘方或有<lb/>
先因荆潭之願願報地恩大王宏慈霈然垂許于湘潭<lb/>
功徳麤展微心雖結縁者衆孰堪委業初謂縁者不來<lb/>
今則往求不得推想既謬此四恨也于荆州法集聴衆<lb/>
<pb n="KR4h0131_WYG_042-8a"/>
一千餘僧學禪三百州司惶慮謂乖國式豈可聚衆用<lb/>
惱官人故朝同雲合暮如雨散設有善萌不獲增長此<lb/>
乃世調無堪不能諧和得所此五恨也既再遊江都聖<lb/>
心重法令著淨名疏不揆闇識輒述偏懐𤣥義始竟麾<lb/>
蓋入謁復許東歸而呉㑹之僧咸欣聽學山間虚乏不<lb/>
可聚衆束心待出訪求法門暮年衰弱許當開化今出<lb/>
期既斷法縁亦絶此六恨也在山兩夏專治𤣥義進解<lb/>
經文至佛道品為三十一卷將身不愼遂動熱渴一百<lb/>
<pb n="KR4h0131_WYG_042-8b"/>
餘日競疾治改際此夏末慮有追呼束裝待期去月十<lb/>
七日使人至山止留一宿遽此螢光早希進路行過剡<lb/>
嶺次至石城氣疾兼篤不能復前此之義疏口授出本<lb/>
一徧自治皆未捜簡經論僻謬尚多不堪流布既為王<lb/>
造寧羞其拙囑弟子抄冩後本仰簡前所送𤣥義及入<lb/>
文者請付弟子焚之天挺睿智願一徧開讀覽其大意<lb/>
餘無可觀貧道灰壤雖謝願留心佛法詢訪勝徳使義<lb/>
門無廢深窮佛教治道益明徧行徧學是菩薩行如來<lb/>
<pb n="KR4h0131_WYG_042-9a"/>
滅度法付國王貧道何人慧門憑委欣然就盡沒有餘<lb/>
榮但著述延嵗文義不同悵然自慙生來所以周章者<lb/>
皆為佛法為國土為衆生今得法門仰寄三為具足六<lb/>
根釋矣命盡之後若有神力誓當影護王之土境使願<lb/>
法流衍以答王之恩以副本志菩薩誓願誠而不欺香<lb/>
火義深安知仰謝願觀泡幻知有為法一切無常㑹而<lb/>
不離終不可得惟當勤戒施惠以拒四山早求出要豈<lb/>
須傷法煩勞聖懐蓮華香罏犀角如意是王所施今以<lb/>
<pb n="KR4h0131_WYG_042-9b"/>
仰别願徳香遐逺長保如意也南嶽大師滅度之後未<lb/>
有碑頌前蒙教許自制願不忘此㫖南嶽師于潭州立<lb/>
大明寺彌天道安于荆州立上明寺前蒙教影䕶願光<lb/>
飾先徳為作檀越主貧道在世六十年未嘗作有為功<lb/>
徳年暮力弱多闕用心又香火施重近于荆州仰為造<lb/>
玉泉寺修治十住寺竝蒙教囑彼總管蘄郡公達奚儒<lb/>
僧賫教書至夏口而蘄公亡書未及付慈恩巳足願為<lb/>
玉泉作檀越主今天台頂寺茅菴稍整山下一處非常<lb/>
<pb n="KR4h0131_WYG_042-10a"/>
之好又更仰為立一伽藍始翦木位基命弟子營立不<lb/>
見寺成瞑目為恨天台未有公額願乞一名移荆州玉<lb/>
泉寺貫十僧住天台寺乞廢寺田為天台基業寺圖并<lb/>
石像發願疏悉留仰簡泰平聖世皇風整肅菩薩淨土<lb/>
不可思議竊見諸州迭送租米車脚皆三五倍於公歛<lb/>
不多私費為重典章處分别有深規貧道不閑忽言國<lb/>
式輒謂無米之州運送宜爾有米之州當地輸送則無<lb/>
此私費管窺末見理若于式有妨請不須論于事有益<lb/>
<pb n="KR4h0131_WYG_042-10b"/>
願為諮奏使蒼生慶賴然國是王國民是王民加修慈<lb/>
心撫育黎庶犬馬識養人豈忘恩乎昔聞齊高氏見負<lb/>
炭兵形容憔悴愍其苦心放令出家惟一人樂去齊主<lb/>
歎曰人皆有妻子之愛誰持孤房獨宿瞪視四壁自擯<lb/>
山林以此觀之出家難得今天下廣大賦斂寛平出家<lb/>
者少老僧零落日就減前貫帳時或隨縁聽學或山林<lb/>
修道不及帳名雖復用心常懐憂懼此例不多悉有行<lb/>
業願許其首貫則是度人出家增益僧衆熾然佛法得<lb/>
<pb n="KR4h0131_WYG_042-11a"/>
無量功徳昔三方鼎立用武惜人今太平一軌修文修<lb/>
福正是其宜又末法衆僧多行不稱服尚不挾人意況<lb/>
扶經律王秉國法兼匡佛教有罪者治之無罪者敬之<lb/>
起平等不可思議心則功徳無量此等之事本欲面諮<lb/>
未逢機㑹奄成遺囑亦是為佛法為國土為衆生若能<lb/>
留心功徳仰賽臨命口授言盡力窮期迫戀多知復分<lb/>
說大善知識菩提為期沙門某<hi>開皇十七年十一月台化𨗳一作行𨗳住天</hi>
<hi>守一作住天台寺無一作何</hi>
<pb n="KR4h0131_WYG_042-11b"/>
　　　王答遺㫖書<hi>一作文</hi>
菩薩戒弟子總持稽首和南先師天台智者内弟子灌<lb/>
頂普明至奉去十七年十一月二十一日遺書七紙手<lb/>
迹四十六字并淨名義疏三十一巻犀角如意蓮華香<lb/>
罏等跪對脩讀摧振于心舎利儼然徳音具在迦葉狼<lb/>
迹身證遙追曇光天台安禪近躡誠復如來雙林四部<lb/>
號慟而湼槃遺教法更殷重況乎五百嵗後四依拯溺<lb/>
深順佛㫖居世同凡將欲泥洹現希有事五品十信已<lb/>
<pb n="KR4h0131_WYG_042-12a"/>
自皎然彌陁觀音親來接引去徳茲永乃增悲戀追悟<lb/>
今生還慶夙稟所恨淨名經疏不重親承猶冀尋研用<lb/>
補咎悔追惟障惱現機未發逖聽前聞亦有成就非徒<lb/>
悟有淺深抑又時或早晚佛滅度後得聖巨多道耀他<lb/>
方㝠來曉示在思即世忽奉大師良由宿縁積曾親近<lb/>
愛覃來命必垂影響不捨本誓筆迹具存是用歸誠憑<lb/>
靈戒懇跪受經疏如意香罏䖍禮西方心口相誓手探<lb/>
巻軸最後殷勤即於今月十八日仍感瑞夢是知濟度<lb/>
<pb n="KR4h0131_WYG_042-12b"/>
巳降舟航惟願即日在寶池遙開蓮華今居淨域近溉<lb/>
濁心世世生生師資不闕革凡登聖給侍無虧但義府<lb/>
鈎深遺文淵博雖加策駘終畏面墻特希溉以醍醐如<lb/>
出香乳照以暗井即顯眞金然後仰藉神通俯勵精力<lb/>
别詢名僧奉揚法味普共含生作大利益斯則弗違提<lb/>
奬同登彼岸最勝最上就此為尊灌頂所送最後淨名<lb/>
義疏三十一巻至佛道品謹即裝治繕書習讀逮㫖爾<lb/>
前𤣥義及入文解釋付弟子焚之即付還使遣對燒蕩<lb/>
<pb n="KR4h0131_WYG_042-13a"/>
犀角如意蓮華香罏逺以垂别輒當服之無斁永充法<lb/>
事今奉施甆瓦香罏供養龕室遺㫖以天台山下遇得<lb/>
一處非常之好垂為造寺始得開翦林木位置基階今<lb/>
遣司馬王𢎞創建伽藍一遵指畫寺須公額并立嘉名<lb/>
亦不違㫖佛隴頭陁竝各仍舊使移荆州玉泉十僧守<lb/>
天台者今山内現前之衆多是渚宫之人巳皆約勒不<lb/>
使張散豈直十僧而巳所求廢寺水田以充基業亦勒<lb/>
王𢎞施肥田良地深蒙擁護當年别資給行送經一藏<lb/>
<pb n="KR4h0131_WYG_042-13b"/>
依法為先師别供養具鐘旛香等又施錢直且充日費<lb/>
鄮境靈塔呉内石像剡縣彌勒尊儀卧疾之處竝使裝<lb/>
飾亦不仰異荆州玉泉寺既是為造理當異餘道場其<lb/>
潭州大明寺荆州十住上明寺等先以敬許為檀越無<lb/>
容復乖今誨使製南嶽師碑即今開府學士柳顧言為<lb/>
序自譔銘頌所囑僧有罪治無罪平等切以湼槃羯磨<lb/>
經有誡文正論治國金光明品住持三寶弗敢墜失又<lb/>
令加修慈心撫育民庶犬馬識養人豈忘恩蓋聞外書<lb/>
<pb n="KR4h0131_WYG_042-14a"/>
為教仁尚恕物内典居宗大慈為首在文雖異詣理實<lb/>
同不有君子其能為國不有菩薩豈濟含生又以僧未<lb/>
貫籍許其出首適奉詔書㝠符來及見機而作所謂後<lb/>
天而奉天時糧運轉輸深闗軍國前巳表聞所司未報<lb/>
終當方便必期諧果及承寄囑斯復能照他心前來仰<lb/>
答無違意㫖庶藉熏修福祐國家灌頂普明面引詢訪<lb/>
具述遺形宴坐宛在平生轉恨失時不重餐義味仰揆<lb/>
定力如須彌峙法臘云竟切願輿迎一到江陽還入禪<lb/>
<pb n="KR4h0131_WYG_042-14b"/>
衆道俗接足人神頂禮即當奉送復彼山龕庶藉瞻仰<lb/>
能開心目深願道力不孤所請雖厚恩申報具在願文<lb/>
而實宜加護實須酬仰二僧今返徑奉報書逺拜靈儀<lb/>
心載嗚咽謹和南<hi>開皇十八年正月二十二日文奉去一作奉接誡文一作誠</hi>
　　遺臨海鎭將解拔國述放生池書<lb/>
貧道少懐靜志願屏囂塵微悟苦空得從閒曠是以去<lb/>
西陜之舊里將領門徒游息天台十有二載但此山溪<lb/>
接江源連亘海際魚捕滬業交橫塞水煞戮既多煑炙<lb/>
<pb n="KR4h0131_WYG_042-15a"/>
無算非直夭傷物命有足悲者亦是公私去來頻遭沒<lb/>
溺以此死亡不可稱數貧道不惟虚薄願言拯濟仍率<lb/>
勵山僧貨衣資什物就土民孔𤣥達等買茲滬業永作<lb/>
放生之池變此魚梁翻成法流之水故臨海内史計尚<lb/>
兒敬法心重仍請講說金光明經至流水品檀越羊公<lb/>
賀等聞斯妙句咸捨滬業凡五十五所遂使水陸沾濡<lb/>
人蟲荷澤蓋聞雨花滿室答長者之恩明珠照夜報隋<lb/>
侯之徳斯固植妙行於前修播芳風於末代福不唐捐<lb/>
<pb n="KR4h0131_WYG_042-15b"/>
善無虚失仍以此事表白前陳勑云此江若無烏賊珍<lb/>
味宜依所請永為福池國子祭酒徐孝克宿植徳本才<lb/>
地兼美聞斯積善請樹高碑冀此洪基與嶽同固願兹<lb/>
勝業將日月俱全昔陳氏江東地不過數千里猶若此<lb/>
慕善忘懐仰惟皇帝陛下秉金輪而御八表握寶鏡以<lb/>
臨四民風雨順時馬牛内向信以道高堯舜徳邁軒羲<lb/>
加復躬行十善等赤子于羣分自運四宏總下生而普<lb/>
濟且不麑不卵著自外書救蟻救魚聞之内典豈富有<lb/>
<pb n="KR4h0131_WYG_042-16a"/>
天下而恡惜一江源恩洽宇内而獨隔數百里改蓮花<lb/>
之池興燒煑之業使軍民恣其傷殺水族嬰其酸楚身<lb/>
首分離骨肉糜潰以貧道意度皇帝之心豈其然乎豈<lb/>
其然乎但晉王殿下道貫今古允文允武二南未足比<lb/>
其功多材多藝兩獻無以齊其徳茂績振於山西英聲<lb/>
馳於江左管淮海之地化呉㑹之民不以貧道不肖曲<lb/>
垂禮接躬膺世範謬荷人師具述事源爰降符命在所<lb/>
恭承莫敢違越假令别有嚴使的奉勑符毁所樹之碑<lb/>
<pb n="KR4h0131_WYG_042-16b"/>
復民滬業者貧道即振錫披衣擔簦躡履逺遊京輦詣<lb/>
闕上書殞首碎身以全物命況今上㫖總使江南收捕<lb/>
海族而江溪山水不出海魚披省符文事不相涉特由<lb/>
在斯茍欲是非毁壊放生興殘害業當今太平之世路<lb/>
不拾遺若恣軍民收羅採捕則是奪人現財公行劫盜<lb/>
若以至尊欲令軍門豐沃不許放生者昔貧道西遊路<lb/>
經岳州刺史王宣武仍結香火稟受大乘而彼地民不<lb/>
事農桑專行殺捕之業學士曇揵請講遂即停留一州<lb/>
<pb n="KR4h0131_WYG_042-17a"/>
五縣咸捨其業凡一千餘所以事表臺降勑開許自是<lb/>
岳州頻降祥瑞使君宣武旌賞倍常至尊神智高明有<lb/>
感皆應豈容為軍民口味奪人善業縣尉此啟恐成僻<lb/>
見且江溪狹小不及岳州一基之地又止有雜魚本無<lb/>
海族至尊以晉王殿下有文武奇才故偏加委任江南<lb/>
諸州事無大小皆由決判今若不得注言王教不聽者<lb/>
則是是非由于縣裁斷不闗晉王如此之言豈可聞於<lb/>
王耳且大王親有符㫖開許放生何容在所私行壅遏<lb/>
<pb n="KR4h0131_WYG_042-17b"/>
貧道辭還幽谷有二因縁一為大王功徳治葺舊寺二<lb/>
為案行江溪修營福㑹共諸檀越逺建菩提爰被存亡<lb/>
莊嚴永願一人有慶保磐石之基使十千之魚恣相忘<lb/>
之樂貧道至止巳久頻荷優任供給資須人功影響每<lb/>
思往彼未展來遊逖聴所聞頗傳惠化境有三異之徳<lb/>
民謠五袴之歌飡味高風誠深隨喜但君臨稍畢旋反<lb/>
非賖惟希善始令終以全嘉譽攀轅卧轍無媿昔賢貧<lb/>
道反覆九思徘徊三省北方人士夀長有福豈非慈心<lb/>
<pb n="KR4h0131_WYG_042-18a"/>
少害感此妙齡東海民庶多夭殤漁獵所以短命貧窶<lb/>
乃是世間現見可為鑒誡者也今若斷三歸之命養五<lb/>
陰之身斯則廢淨土之華業起無邊之重過事既反常<lb/>
恐非養生之術餘州鎭防不邊江海既處高原採捕無<lb/>
地未聞亡身他境帶病還鄉豈復必須水族以資身命<lb/>
直令採捕尚乃非宜況有毁他放生以給軍士明府在<lb/>
鎭清嚴逺近稱歎一錢不納一犢方留噲參養鵠卒獲<lb/>
寶珠孔愉放龜終佩金印檀越若不逆晉王符㫖不乖<lb/>
<pb n="KR4h0131_WYG_042-18b"/>
貧道之言則是再灑法流奉宣帝道有徳必酬無善不<lb/>
報玉珮彫弓不求自至金印紫綬應念便來今遣弟子<lb/>
普明賫舊事往簡但明府總此邦之幾務執一鎮之兵機<lb/>
有教必行如風靡草願以貧道此書宣示百姓訓誨軍<lb/>
民使遵九言之教無為始禍改十惡之心永符元吉事<lb/>
爭信人口具不復委陳沙門智顗白<hi>見國清百録躬無算一作無限  膺</hi>
<hi>一作躬非與嶽同固句嶽上疑脫一字</hi>
　　發願疏文<lb/>
<pb n="KR4h0131_WYG_042-19a"/>
呉縣維衞迦葉二像願更聚合修復鄮縣阿育王塔寺<lb/>
頹毁願更修治剡縣十丈彌勒石像金色剥壊願更莊<lb/>
嚴右三處功徳乞修沙門某敬白<lb/>
稽首和南三世諸佛伏惟法身無像隨機顯現淨土不<lb/>
毁人衆見燒滬瀆浮來靈塔池涌剡山天樂通夢陸咸<lb/>
三處尊儀表代三世慈善根力利益斯土但年深嵗曩<lb/>
聖跡陵遲諸佛影像若淪衆生善根無寄某宿世有幸<lb/>
忝預法門徳行輕微功業無取謬為道俗所知顧影修<lb/>
<pb n="KR4h0131_WYG_042-19b"/>
躬無以自處上慙三寶無興顯之能下愧羣生少提拔<lb/>
之力刻骨刻肌將何所補幸值明時棟梁佛日願賴皇<lb/>
風又承衆力將勸有縁修治三處先為興顯三世佛法<lb/>
次為擁護大隋國土下為法界一切衆生若塔像莊嚴<lb/>
則紹隆不絶用報佛恩若處處光新國界自然殊特妙<lb/>
好則報至尊水土之澤若見聞者發菩提心則利益一<lb/>
切種出世業但久域此心縁障未果此際赴期西出氣<lb/>
疾增動毒器坏瓶固非保惜先以身命奉給三寶謹聽<lb/>
<pb n="KR4h0131_WYG_042-20a"/>
威神若形命停留能生物善不汙佛法者伏聽使乞早<lb/>
除差行願速圓若命雖未盡方多魔障損物善根汙亂<lb/>
佛法者豈須停世願早灰滅滅後以諸誓願付囑後人<lb/>
使經紀修立乞三寶加建速得圓滿前於佛隴金光明<lb/>
道場巳發此願今重於石尊再述愚誠伏願聖凡重垂<lb/>
攝受謹疏開皇十七年十一月二十一日<hi>竝國清百録</hi>
　　佛說觀無量壽佛經疏序<hi>天台智者大師說</hi>
夫樂邦之與苦域金寶之與泥沙胎獄之望華池棘林<lb/>
<pb n="KR4h0131_WYG_042-20b"/>
之比瓊樹誠由心分垢淨見兩土之升沈行開善惡覩<lb/>
二方之麤妙喻形端則影直源濁則流昬故知欲生極<lb/>
樂國土必修十六妙觀願見彌陀世尊要行三種淨業<lb/>
然化因事漸教藉縁興是以闍王殺逆韋提哀請大聖<lb/>
垂機演法曜玉相而流彩聳珍臺而顯瑞雖廣示珍域<lb/>
而宗歸安養使末俗有縁遵斯妙觀落日懸鼔用標送<lb/>
想之方大水結冰實表琉璃之地風吟寶葉共天樂而<lb/>
同繁波動金渠將契經而合響觀肉䯻而瞻侍者念毫<lb/>
<pb n="KR4h0131_WYG_042-21a"/>
相而覩如來及其瞑目告終上珍臺而高踊文成印壊<lb/>
坐金蓮而化生隨三輩而橫截越五苦而長騖可謂微<lb/>
行妙觀至道要術者哉<hi>大藏法字函</hi>
　　立制法序<lb/>
夫新衣無孔不可補之以縷宿植淳善不可加之以罰<lb/>
吾初在浮度中處金陵前入天台諸來法徒各集道業<lb/>
尚不須輭語勸進況立制肅之後入天台觀乎晚學如<lb/>
新猿馬若不控鏁日甚月增為成就故失二治一蒲鞭<lb/>
<pb n="KR4h0131_WYG_042-21b"/>
示恥非吾苦之今訓諸學者略示十條後若妨起應須<lb/>
増損衆共裁之<hi>國清百録沙又敬禮法序云此法正依龍樹毗婆  傍潤諸經意於一日一夜</hi>
<hi>存略適時朝午略敬禮用所為三晡用敬禮略所為初夜全用午時十佛代中夜後夜普禮</hi>
　　淨土十疑論<lb/>
第一疑問諸佛菩薩以大悲為業若欲救度衆生秪宜<lb/>
生此三界于五濁三塗之中救衆生苦因何求生淨土<lb/>
自安其身捨離衆生是無大慈障菩提道　答菩薩有<lb/>
二種一者久修行菩提道得無生忍自不待說二者未<lb/>
<pb n="KR4h0131_WYG_042-22a"/>
得不還及初發心凡夫要須常不離佛忍力成就方堪<lb/>
處三界于惡世中救苦衆生故智度論云具縛凡夫起<lb/>
大悲心願生惡世救苦衆生者無有是處何以故惡世<lb/>
界煩惱强自無忍力心隨境轉聲色所縛自墮三塗焉<lb/>
救衆生故維摩經云自疾不能救而能救疾人又智度<lb/>
論云譬如二人同行一人為水所溺一人性急直入水<lb/>
救為無方便力彼此俱没一人有方便往取船筏乘之<lb/>
救接悉皆得脫水溺之難新發意菩薩亦復如是為此<lb/>
<pb n="KR4h0131_WYG_042-22b"/>
常須近佛得無生巳方能救衆生如得船者又論云譬<lb/>
如嬰兒不得離母若離母或墮坑井渴乳而死又如鳥<lb/>
子翅羽未成秪得依樹傅枝不能逺去翅翮成就方得<lb/>
空飛自在無礙凡夫無力專念阿彌陀佛使成三昧以<lb/>
念成故臨終斂念得生決定無疑<lb/>
第二疑問諸法體空今乃捨此而求西方豈不乖理<lb/>
答釋有二義一者總答二者别答總答者汝若言求生<lb/>
西方彌陀淨土則是捨此求彼不中理也汝若執住此<lb/>
<pb n="KR4h0131_WYG_042-23a"/>
不求西方是捨彼著此此亦成病亦不中理也又轉計<lb/>
云我亦不求生彼亦不求生此者則斷滅見故金剛般<lb/>
若云須菩提汝若作是念發阿耨多羅三藐三菩提心<lb/>
者說諸法斷滅相莫作是念何以故發菩提心者于法<lb/>
不說斷滅相二别答者夫不生不滅者于生縁中諸法<lb/>
和合不守自性求于生體亦不可得此生生時無所從<lb/>
來故名不生不滅者謂諸法散時不守自性言我散滅<lb/>
此散滅時去無所去故言不滅非因縁生滅外别有不<lb/>
<pb n="KR4h0131_WYG_042-23b"/>
生不滅亦非不求生淨土喚作無生偈云因縁所生法<lb/>
我說即是空亦名為假名亦名中道義又云諸法不自<lb/>
生亦不從他生不共不無因是故說無生又云譬如有<lb/>
人造立宫室若依空地隨意無礙若依虚空終不能成<lb/>
諸佛說法常依二諦不壞假名而說諸法實相智者熾<lb/>
然求生淨土達生體不可得即是眞無生此謂心淨故<lb/>
佛土淨愚者為生所縛聞生即作生解聞無生即作無<lb/>
生解不知生即無生無生即生不達此理橫想是非嗔<lb/>
<pb n="KR4h0131_WYG_042-24a"/>
他求生淨土幾許誣哉此則是謗法罪人邪見外道也<lb/>
第三疑問十方諸佛一切淨土法性平等功徳亦等行<lb/>
者普念一切功徳生一切淨土今乃偏求一佛淨土與<lb/>
平等性乖云何生淨土　答一切諸佛土實皆平等但<lb/>
衆生根鈍濁亂者多若不專繫一心一境三昧難成專<lb/>
念阿彌陀佛即是一相三昧以心専致得生彼國如隨<lb/>
願往生經云普廣菩薩問佛十方悉有淨土世尊何故<lb/>
偏讚西方彌陀淨土專遣往生佛告普廣閻浮提衆生<lb/>
<pb n="KR4h0131_WYG_042-24b"/>
心多濁亂為此偏讚西方一佛淨土使諸衆生專心一<lb/>
境易得往生若總念一切佛者念佛境寛則心散漫三<lb/>
昧難成不得往生又求一佛功徳與求一切佛功徳無<lb/>
異以同一佛法性故為此念阿彌陀佛即念一切佛生<lb/>
一淨土即生一切淨土故華嚴云一切諸佛身即是一<lb/>
佛身一心一智慧力無畏亦然又云譬如淨滿月普應<lb/>
一切水形像雖無量本月未曾二如是無礙智成就正<lb/>
等覺應念一切刹佛身無有二智者以譬喻得解若能<lb/>
<pb n="KR4h0131_WYG_042-25a"/>
達一切月影即一月影一月影即一切月影月影無二<lb/>
□一佛即一切佛一切佛即一佛法身無二故故熾然<lb/>
念一佛時即念一切佛也<lb/>
第四疑問既求生一佛淨土何不於十世佛土内隨念<lb/>
一佛淨土何須偏念西方淨土邪　答凡夫無智不敢<lb/>
自專專用佛語只知偏念阿彌陀佛云何用佛語釋迦<lb/>
大師一代說法處處聖教惟勸衆生專心偏念阿彌陀<lb/>
佛求生西方如無量壽經觀經往生論等數十餘部經<lb/>
<pb n="KR4h0131_WYG_042-25b"/>
論文等殷勤指授勸生西方故偏念也又彌陀佛别有<lb/>
大悲四十八願接引衆生又觀經云阿彌陀佛有八萬<lb/>
四千相一一相有八萬四千好一一好放八萬四千光<lb/>
明徧照法界念佛衆生攝取不捨若有念者機感相應<lb/>
決定得生又彌陀經大無量壽經鼓音王陀羅尼經等<lb/>
云釋迦佛說經時皆有恒河沙佛舒其舌相徧覆三千<lb/>
大千世界證成一切衆生念阿彌陀佛乘佛大悲願力<lb/>
決定得生極樂當知阿彌陀佛與此世界偏有因縁何<lb/>
<pb n="KR4h0131_WYG_042-26a"/>
以得知無量壽經云末世得法之時特駐此經百年在<lb/>
世接引衆生往生彼國故知阿彌陀佛與此世界極惡<lb/>
衆生偏有因縁其餘諸佛一切淨土雖一經兩經略勸<lb/>
往生不如彌陀佛處處經論殷勤叮嚀勸往生也<lb/>
第五疑問具縛凡夫惡業厚重一切煩惱一毫未斷西<lb/>
方淨土出過三界具縛凡夫云何得生　答有二種縁<lb/>
一者自力二者他力自力者瓔珞經云始從具縛凡夫<lb/>
未識三寶不知善惡因之與果初發菩提以信為本住<lb/>
<pb n="KR4h0131_WYG_042-26b"/>
在佛家以戒為本受菩薩界身身相續戒行不缺經一<lb/>
劫二劫三劫始至初發心住如是修行十波羅蜜等無<lb/>
量行願相續無間滿一萬劫方始至第六正性住若能<lb/>
增進至七不退住即種性住此約自力卒未得生淨土<lb/>
也他力者若信阿彌陀佛大悲願力攝取念佛衆生即<lb/>
能發菩提心行念佛三昧厭離三界身起行施修福于<lb/>
一一行中迴願生彼彌陀佛土乘佛願力機感相應即<lb/>
得往生故十住娑婆論云於此世界修道有二種一者<lb/>
<pb n="KR4h0131_WYG_042-27a"/>
難行道二者易行道難行道在於五濁惡世於無量壽<lb/>
佛時求阿鞞跋致甚難可得此難如塵沙說不可盡略<lb/>
述三五一者外道相眩亂菩薩法二者無奈惡人破他<lb/>
勝徳三者顚倒善果能壊梵行四者聲聞自利障于大<lb/>
慈五者惟有自力譬如跛行一日不過數里極大辛苦<lb/>
大辛苦謂自力也易行道者謂信佛教念佛三昧願生<lb/>
淨土乘彌陀願力攝持決定往生如人水行藉船力故<lb/>
須臾千里謂他力也又如劣夫從轉輪王一日一夜周<lb/>
<pb n="KR4h0131_WYG_042-27b"/>
行四天下非自力輪王力也<lb/>
第六疑問具縛凡夫得生彼國邪見三毒等常起云何<lb/>
即得不退超過三界　答得生彼國有五因縁不退云<lb/>
何為五一者阿彌陀佛大悲願力攝受故得不退二者<lb/>
佛光常照故菩提心常增進不退三者水鳥樹林風聲<lb/>
樂響皆說苦空聞者常起念佛念法念僧之心故不退<lb/>
四者彼國純諸菩薩以為良友無惡縁境外無鬼神魔<lb/>
内無三毒等煩惱畢竟不起故不退五者生彼國即壽<lb/>
<pb n="KR4h0131_WYG_042-28a"/>
命永劫共菩薩佛齊等故不退也<lb/>
第七疑問彌勒菩薩一生彼處即得成佛上品十善得<lb/>
生彼處見彌勒菩薩隨從下生三會之中自然得聖果<lb/>
何須求生西方　答求生兜率一日聞道見佛勢若相<lb/>
似實有優劣且論二種一者縱持十善恐不得生彌勒<lb/>
上生經云行衆生三昧得入正定方使得<hi>原缺二字</hi>無方便<lb/>
接引之義不如阿彌陀佛本願力光明力但有念佛衆<lb/>
生攝取不捨又釋迦佛說九品教門方便接引殷勤發<lb/>
<pb n="KR4h0131_WYG_042-28b"/>
遣生彼淨土但衆生能念阿彌陀佛者機感相應必得<lb/>
生也二者兜率天宫是欲界退位者多無有水鳥樹林<lb/>
風聲樂響起衆生菩提之心伏滅煩惱惡業又有女人<lb/>
長諸天愛欲天女微妙諸天耽玩自不能捨不如彌陀<lb/>
淨土水鳥樹林風聲樂響衆生聞者皆生念佛念法之<lb/>
心伏滅煩惱又無女人及與二乘純一大乘清淨良伴<lb/>
為此煩惱惡業畢竟不起遂致無生之位如此比校優<lb/>
劣顯然何須致疑今觀釋迦佛在世之時大有衆生見<lb/>
<pb n="KR4h0131_WYG_042-29a"/>
佛不得聖果者恒沙彌勒出世亦爾何如彌陀淨土但<lb/>
生彼國悉得無生法忍未有一人退落為生死業縛者<lb/>
也又西國傳云有三菩薩一名無著二名世親三名獅<lb/>
子覺此三人發願同生兜率見彌勒若先亡者得見彌<lb/>
勒誓來相報獅子覺先亡一去數年不來後世親臨終<lb/>
之時無著語云汝見彌勒必來相報世親巳去三年始<lb/>
來無著問曰何意如許多時始來世親云至彼天中聽<lb/>
彌勒說法一坐旋繞即來相報不曉此處巳經三載又<lb/>
<pb n="KR4h0131_WYG_042-29b"/>
問獅子覺今在何處世親云獅子覺為愛天樂在外眷<lb/>
属從去巳來總不見彌勒諸小菩薩生彼尚在五欲何<lb/>
況凡夫為此願生西方定得不退不求兜率也<lb/>
第八疑問衆生無始已來造無量業今生又復無惡不<lb/>
造云何臨終十念成就即得往生出過三界法業之事<lb/>
　答釋云衆生無始以來善惡業種多少强弱竝不得<lb/>
知但能臨終遇善知識若惡多者知識尚不可逢何況<lb/>
十念成就又汝以無始來惡業為重臨終十念為輕者<lb/>
<pb n="KR4h0131_WYG_042-30a"/>
今以三種輕重較量不定在時節多少云何為三一者<lb/>
在心二者在縁三者在決定在心者造罪之時從自心<lb/>
虚妄顚倒生此心初不知其為罪業也念佛者從善知<lb/>
識聞說阿彌陀佛眞實功徳名號生此心方知其為勝<lb/>
因實福也一虚一實豈可相比譬如萬年暗室日至而<lb/>
暗頓滅豈可以久來之暗遂不滅邪在縁者造罪之時<lb/>
從虚妄痴闇心縁虚妄境界顚倒生然眞心未嘗不惶<lb/>
愧有時而掩飾也念佛之心從聞佛清淨眞實功徳名<lb/>
<pb n="KR4h0131_WYG_042-30b"/>
號縁眞實覺悟踴躍奮迅心生唯恐其不得一旦見佛<lb/>
也一眞一偽豈可相比譬如人被毒箭中箭深毒慘傷<lb/>
肌破骨一聞滅除藥鼔即箭出毒除豈肯以箭深毒慘<lb/>
而不去乎決定者造罪之時初不信其有佛也及至念<lb/>
佛之時又唯恐其有罪也念心猛利如日再明又譬如<lb/>
十圍之索千夫莫制童子揮劒須臾兩分如千年積柴<lb/>
一豆之火少時即盡故一心念佛滅八十億劫生死之<lb/>
罪為念佛時心猛利故伏滅惡業決定得生不須疑也<lb/>
<pb n="KR4h0131_WYG_042-31a"/>
第九疑問西方去此十萬億佛刹凡夫劣弱云何可到<lb/>
又往生論云女人及根缺二乘種不生當知女人及根<lb/>
缺者必定不得生彼　答為對凡夫肉眼生死心量說<lb/>
西方去此十萬億佛刹耳但使衆生淨業成者臨終在<lb/>
定之心即是淨土受生之心動念即生淨土也觀經云<lb/>
彌陀佛國去此不逺又云業力不可思議一念即得生<lb/>
彼不須愁逺如人在夢身雖在牀而心意識徧至他方<lb/>
一切世界生淨土亦爾動念即生不須疑也女人及根<lb/>
<pb n="KR4h0131_WYG_042-31b"/>
缺二乘種不生者但論彼國無女人及無盲聾瘖瘂人<lb/>
不道此間女人根缺人不得生彼也即如韋提夫人是<lb/>
請生淨土主及五百侍女授記悉得往生但此處女人<lb/>
及盲聾瘖瘂人一心念阿彌陀佛悉生彼國巳更不受<lb/>
女人身亦不受根缺身耳二乘人但回心願生淨土至<lb/>
彼更無二乘執心故無量壽經四十八願云設我得佛<lb/>
十方世界一切女人稱我名號厭惡女人捨命之後更<lb/>
受女身者不取正覺況生彼國更受女身復有根缺耶<lb/>
<pb n="KR4h0131_WYG_042-32a"/>
第十疑問欲決定求生西方未知作何行業以何為種<lb/>
子又凡夫俗人皆不斷淫欲未知得生彼否　答決定<lb/>
生西方者具有二種行一者厭離行二者欣願行厭離<lb/>
行者凡夫無始巳來為五欲纒縛輪迴五道備受衆苦<lb/>
不起心厭離五欲未有出期為此常觀色身膿血屎尿<lb/>
一切惡露不淨臭穢故湼槃云如是身城愚痴羅刹住<lb/>
止其中誰有智者當樂此身又經云此身衆苦所集一<lb/>
切皆不淨上至諸天身皆亦如是行者若行若坐常觀<lb/>
<pb n="KR4h0131_WYG_042-32b"/>
此身唯苦無樂深生厭離縱使妻房不能頓斷漸漸生<lb/>
厭作不淨觀若能如此觀身不淨者淫欲煩惱漸漸減<lb/>
少又發願願我永離三界五欲男女等身願得淨土法<lb/>
性生身此謂厭離行二名欣願行者觀彼淨土莊嚴等<lb/>
事欣心願求常不離佛得無生忍此謂欣願行也<hi>大藏起字</hi>
<hi>函</hi>
　　訓知事人<lb/>
吾少嬰勤苦備歴艱關遊學荆揚雍豫唯著一衲三十<lb/>
<pb n="KR4h0131_WYG_042-33a"/>
餘年冬夏不釋體上至天子下至士民雖有所施受而<lb/>
不私一果一縷人衆巳後尚不希念況故侵之所以然<lb/>
者衆寶尊重若能增益名甘露苑若有減損即蒺䔧園<lb/>
自飽自傷因倒因起可以意得何俟多言夫人發心隨<lb/>
有所作為讀誦聽學講說經行懺悔供養捨力未有首<lb/>
尾愼莫中止中止者違本心若再有所作至前止處留<lb/>
難即起修業不成今生現障後彌障道此行人大忌應<lb/>
須竭力善始令終業既坦然報亦圓滿此亦可意得昔<lb/>
<pb n="KR4h0131_WYG_042-33b"/>
有一寺師徒數百晝夜禪講時不虚棄有淨人竊聴說<lb/>
法聞巳用心每揚簸洮汰繫念有習謂以淨心揚簸不<lb/>
善以禪淨水洮汰不淨隨有所作念念用心一時執㸑<lb/>
觀火燒薪念念就盡無常遷逝復速於是蹲踞竈前寂<lb/>
然入定火滅湯冷維那懼廢衆粥以白上座上座云此<lb/>
是勝事衆宜忍之愼勿驚觸聽其自起數日方覺往上<lb/>
座所具陳所證敘法轉深上座止曰爾向所言皆我境<lb/>
界而今所說非我所知勿復言也因而顧問頗知宿命<lb/>
<pb n="KR4h0131_WYG_042-34a"/>
不答云薄知又問何罪為賤何福易悟答云此賤身者<lb/>
前世之時乃是今日徒衆老者之師亦是少者之祖師<lb/>
徒衆所學皆昔所訓爾時多有私客恒制約不敢侵衆<lb/>
忽有急客輒取小菜忘不陪備由此譴責今為衆奴前<lb/>
習未久薄修易悟宿命罪福其事如是一衆聞此悲不<lb/>
能勝鑑鏡若斯豈可不慎同學照禪師於南嶽衆中苦<lb/>
行禪定最為第一輒用衆一撮鹽作齋飲所侵無幾不<lb/>
以為事後行方等忽見相起計三年增長至數十斛急<lb/>
<pb n="KR4h0131_WYG_042-34b"/>
令陪備仍賣衣資買鹽償衆此事非久亦非傳聞宜以<lb/>
為規莫令後悔吾雖寡徳行逺近頗相追尋而隔剡嶺<lb/>
難為徒步老病出入多以衆驢迎送此是吾客私計功<lb/>
醻直令彼此無咎吾是衆主驢亦我得既捨入衆非復<lb/>
我有我不合用非我何言舉此一條餘事皆爾<hi>國清百録</hi>
　<lb/>
　<lb/>
　釋文紀巻四十二<lb/>
</p>
<p>
</p>
  </div>
</body>
</text>
</TEI>
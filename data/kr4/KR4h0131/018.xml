<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>釋文紀巻十八</head> <lb/>
    <p>
<pb n="KR4h0131_WYG_018-1a"/>
欽定四庫全書<lb/>
　釋文紀巻十八<lb/>
　　　　　　　　　　　　眀　梅鼎祚　輯<lb/>
南齊<hi>二</hi>
　　淨住子淨行法門<hi>二</hi>
　　　在家懐善門十三<lb/>
前巳聞其惡深自鄙悼今顯其善悦以進道何以知之<lb/>
自非貪欲情厚染愛性深富貴意重勢利心濃者則不<lb/>
<pb n="KR4h0131_WYG_018-1b"/>
容安處累縛黒闇所纒故知在家者衆患之本矣故使<lb/>
室家妻子宗親眷屬周旋來往朋友遊處奉上接下皆<lb/>
湏將意意不獨往其應筐篚筐篚之用非求不至既馳<lb/>
求事廣財念無窮惟念多蓄不顧無常擁積腐壊靡知<lb/>
分㪚是為欲不慳貪便不能得既眷屬纒繞百心不同<lb/>
不加鞭罰則為惡者衆雖曰止惡要由意瞋起是為欲<lb/>
不瞋恚亦不能得為此資生校計馳求萬方以利縈心<lb/>
不知患害水火盜賊艱苦備經或夭身命殘殺無辜宴<lb/>
<pb n="KR4h0131_WYG_018-2a"/>
集歡樂非此不濟起貪癡心謂我加爾飲噉之後暢快<lb/>
莫思是為欲不起癡而不能得當知白衣與善相違故<lb/>
曰所作之事與地獄對門又曰居處如牢獄妻子如枷<lb/>
鎖財物如重擔親戚如怨家而今在窮苦之地繫縛憂<lb/>
厄艱辛纒累僃諸苦惱不親三寳不近正法窮迷闇障<lb/>
劇苦之内而能一日一夜守持清禁六時行道兼修六<lb/>
齋年三長齋或持一戒二戒三戒乃至五戒八戒十戒<lb/>
菜蔬節味檢身口意又率妻子内外眷屬迴向崇善建<lb/>
<pb n="KR4h0131_WYG_018-2b"/>
菩提因或撤父母之供妻子之分財貨衣服甘珍餚果<lb/>
窮其所有敬供精潔合室營奉晨昬翹注或為疾病患<lb/>
危急縣官牢獄或親族崩亡祈福魂路或生善滅罪始<lb/>
發信心崇仰沙門在聖無别由其隨順佛正教故所以<lb/>
順佛語故出離生死若違佛語必墮惡道是故常應堅<lb/>
發正願願受化生自在飛行一切佛刹隨所感見應接<lb/>
羣生學佛威儀入如來室著如來衣坐如來座巧便大<lb/>
慧開悟解脱於諸法中究竟無障盡虛空際大誓莊嚴<lb/>
<pb n="KR4h0131_WYG_018-3a"/>
頌曰處塵貴不染被褐重懐珠美玉曜幽石曾蘭挺叢<lb/>
芻四民不為侣三界豈能渝諒兹親愛染寧以財利拘<lb/>
煩流捨智寳榛路坦夷途萬物竟何匹烈火樹紅芙<lb/>
　　　三界内苦門十四<lb/>
夫三界牢獄四圍輪轉在家出家未斷我倒無得免者<lb/>
既為生死所纒身心勞累遷變無窮無非是苦故經云<lb/>
三界皆苦何可樂者而衆生常惑謂言世間是常是樂<lb/>
出世樂因無常是苦何其沈迷頓此顛倒纔驗刺身即<lb/>
<pb n="KR4h0131_WYG_018-3b"/>
覺苦受何得云樂略引數條證知惟苦若謂飲食為樂<lb/>
者則應多所餐進身和心悦何意小乖分度便成疹患<lb/>
若謂衣服為樂者則應春夏一服愛心無厭何意寒暑<lb/>
異服眀不甘樂所以苦本若謂室宇為樂者何意不常<lb/>
一處既致馳動眀知避苦若謂妻子眷屬為樂者則應<lb/>
長相歌笑何意俄爾無常悲號哽噎當知眷屬實是苦<lb/>
本若謂妙色以為樂者則應長悦心目永慰形骸何意<lb/>
湏㬰顔貌變改髪白面黒傷痛少年華美之艷故知此<lb/>
<pb n="KR4h0131_WYG_018-4a"/>
色本自是苦不是外來若謂好聲以為樂者則應絲竹<lb/>
繁㑹觀聴無厭何意小乆便致昬倦耳不樂聞當知是<lb/>
苦若謂酣酒以為樂者則應適意遣憂長無惱患何故<lb/>
神昬心悶骨節慘痛或因此事鞭杖鎖繫䘮身夭命破<lb/>
家亡國受苦無量若謂朋逰為樂者則應終日逰散不<lb/>
知厭極何意每一登臨少時便倦後更相攜無復行意<lb/>
若謂婬佚為樂者則應血氣剛强眼明神爽少而不老<lb/>
壯而不變何意恣情逞欲輒有疲困抽腦徹髓頭眩眼<lb/>
<pb n="KR4h0131_WYG_018-4b"/>
亂心驚氣迫筋骨緩縱口燥脣焦四肢振掉抽拔五藏<lb/>
由此夭命當知婬佚實是苦本若謂榮位為樂者則應<lb/>
始終不變無恥無辱何意黜陟之間憔悴立至已上諸<lb/>
條大舉而言然此六塵五情逰心之處無非是苦所以<lb/>
大聖覺察三界牢獄知苦不迷解脱生死<lb/>
頌曰心怨動紛遶情怡輙遷互歡愛一離逺傷憂坐衰<lb/>
暮連幌結清隂髙臺起風露腐毒縁芳㫖夭伐實修嫭<lb/>
慾網必虧生繁罝或全兔眇眇夜何期悠悠終肯悟<lb/>
<pb n="KR4h0131_WYG_018-5a"/>
　　　出三界外樂門十五<lb/>
佛世尊説三界世間總是苦聚非唯一苦而巳又是無<lb/>
常無我不淨終歸於空出世之外則有常樂我淨具八<lb/>
自在而衆生長迷妄謂為樂一何可悲且説一苦隨相<lb/>
有八何謂八苦所謂生苦老苦病苦死苦愛别離苦怨<lb/>
憎㑹苦求不得苦五盛隂苦於一苦中更有諸苦故諸<lb/>
行人策勵行道節身口意翹勤匪懈羣小無知謂之為<lb/>
苦大聖圓照三達洞了知此小苦大樂正因雖有勞頓<lb/>
<pb n="KR4h0131_WYG_018-5b"/>
所期者大非謂為苦故引諸行相用簡有心若捨身命<lb/>
憐愍衆生得佛金色身光眀洞徹行住坐卧震動大千<lb/>
相若禮拜父母師長賢聖得佛頂相髙眀若不誑衆生<lb/>
讚揚其徳得佛眉間毫相若行慈愛仁救衆生得佛紺<lb/>
青螺髪相若以光燈供養施人得佛項出日光相若以<lb/>
慈意視衆生者得佛淨目上下眴相若絶滋味十善化<lb/>
人得佛四十齒齊密相若説慈善志意堅强得佛四牙<lb/>
白淨相若絶口四過得佛方頰車廣長舌相若行施平<lb/>
<pb n="KR4h0131_WYG_018-6a"/>
等得佛果時七處合滿相若忍苦行決定無亂得佛師<lb/>
子臆相若行正淨醫藥救人得佛身方正相若行慈仁<lb/>
不杖衆生得佛脩臂指長相若視地行不踐蟲命得佛<lb/>
行不蹈地相若手扶接有苦衆生得佛手内外握相若<lb/>
行四攝攝取衆生得佛手足網相若以淨心供養善人<lb/>
得佛手足輪千輻理相若施衣服隠過蔽惡得佛隂馬<lb/>
藏相若説除患死法得佛鹿腨腸相若善莊嚴不解衆<lb/>
生肢節得佛鉤鎖骨相若柔和順塔右遶從人得佛右<lb/>
<pb n="KR4h0131_WYG_018-6b"/>
旋毛相若平治道去棘刺得佛一孔一毛相若不服華<lb/>
綺沐浴於人得佛皮膚細輭相若掃塔除穢得佛身不<lb/>
受塵相若修萬行常願具足得佛胷卍字相若捨國城<lb/>
妻子得佛淨土眷屬賢聖相若自節食上味施人得佛<lb/>
上味相若常讀誦不惡口加人得佛總持口香氣相若<lb/>
説法引接衆生得佛面無飢渴滿口光辯才相若持戒<lb/>
無缺得佛法身圓備相若在山間頭陀苦行得佛塵累<lb/>
都盡相若捨華堂幽林禪思衆生謂苦不能行之菩薩<lb/>
<pb n="KR4h0131_WYG_018-7a"/>
志意堅强所期者大不以為苦故得自然宫殿七寳房<lb/>
舍早得成佛衆生猶自流轉生死海中豈非為顛倒惑<lb/>
纒之所致也故當勤加精進修行此行便出三界<lb/>
頌曰端襟測煩海矯步寫埃氛三受猶絶雨八苦若浮<lb/>
雲輸心仰圓極罄質委方墳朝逰淨國侣暮集靈山羣<lb/>
燈祇開逺照香宇薦嘉薫俛首睇人俗信矣静為君<lb/>
　　　斷絶疑惑門十六<lb/>
夫因果感應影響相生必然之道理無差舛而衆生業<lb/>
<pb n="KR4h0131_WYG_018-7b"/>
行不純善惡迭用以不純故報有精粗或貴或賤或美<lb/>
或惡其事迹匪一不了本行故致疑惑何者如精進奉<lb/>
戒應得長生子孫熾盛親族榮顯而反見身命夭促門<lb/>
族衰殄屠害之人應嬰促夀眷屬殘滅而反延年夀考<lb/>
宗强援廣清㢘之行應招富足而見貧苦貪盜之人應<lb/>
見困窘而覩豐饒此乃縁其福故現世輕受如金剛般<lb/>
若云由持經故為人輕賤是人先世罪業應墮惡道以<lb/>
今輕賤故先世罪滅所以致有此疑者由其無明惑故<lb/>
<pb n="KR4h0131_WYG_018-8a"/>
妄起顛倒不能解了三世業相今略出數條世人惑事<lb/>
用以懲誡庻有識者識以除疑智人以生為苦所以不<lb/>
忍愚夫貪生以生為樂是一惑也智人以不生則不死<lb/>
故云湼槃寂滅之樂而愚夫惡死不知逺死之方是二<lb/>
惑也智人以居家為苦譬之牢獄書云割情在於驕奢<lb/>
而愚夫染著以為榮樂是三惑也智人知妻子之累故<lb/>
比之枷鎖書云割情在於所愛而愚夫以恩愛為懽欣<lb/>
是四惑也智人以眷屬是繫縛之本放之如讐而愚夫<lb/>
<pb n="KR4h0131_WYG_018-8b"/>
繫戀以為勝適是五惑也智人以榮利是自滅之筌書<lb/>
云割情在於速達而愚夫不計䜛害取貴是六惑也智<lb/>
人以色聲香味為苦本書云割情在於嗜欲而愚夫為<lb/>
之沈溺迷醉且列如前不容致惑是以智人當勤自勉<lb/>
自生老病死不離其身勿生疑惑一生空過今更出之<lb/>
以顯疑相見布施者疾患早亡便起疑心慳悋見持戒<lb/>
人過中不食致患懷疑自養見忍辱人檢心攝形致患<lb/>
懐惱勸令開意見誦經人旦夕縁理致患勸息見菜蔬<lb/>
<pb n="KR4h0131_WYG_018-9a"/>
人致患瘦弱勸噉肥美見坐禪者致患勸卧聞語引進<lb/>
便稱本情懈怠自恣隨順流俗曾不思量朝聞夕死如<lb/>
救頭然何有情賴更習常俗以死自誓方曰有志<lb/>
頌曰生塗非一理識緒固饒津徒駭東陵富空嗟北郭<lb/>
貧國生曽已戾顔氏信為仁逢尤昭往業習善㑹兹身<lb/>
勤憂永夷泰晏安終苦辛令名且云重豈若樹良因<lb/>
　　　十種慚愧門十七<lb/>
既已同知在家男女之惡又見出家僧尼瑕累又聞疑<lb/>
<pb n="KR4h0131_WYG_018-9b"/>
惑顛倒之門退自思省實可慙愧經云慚愧得具足能<lb/>
滅闇障故又云慙如鐡鉤能制人非法若無慙愧與諸<lb/>
禽獸無相異也湼槃經云有二白法能救衆生一慚二<lb/>
愧慙者自不作惡愧者不教他作慙者内自羞恥愧者<lb/>
發露向人有慙愧故則能恭敬父母師長懐慙愧故罪<lb/>
則除滅顯相如此各湏慙愧順清白法事乃無量畧舉<lb/>
十條以為綱要第一慙愧諸佛如來往昔欲令我等離<lb/>
苦獲安所以發心行菩提道忍苦受辱令成法身常以<lb/>
<pb n="KR4h0131_WYG_018-10a"/>
正法為我解説而我不能如説修行第二慙愧父母哀<lb/>
哀父母生我劬勞長養教詔常懐憂惕既為人子不順<lb/>
誨約反學凶强陵蔑貴賤既乖諍子上失令名深為可<lb/>
愧第三慙愧諸子然彼實能晨昬定省色養無虧而終<lb/>
貧煎無物賑給故使諸子無由得立又闕教導使子愚<lb/>
昬實為可愧第四慙愧師僧然我父母生育訓誨不能<lb/>
使我出生死海今此師僧教我出家受増上戒懐羅漢<lb/>
胎得羅漢果而我違犯深為可愧第五慙愧弟子既能<lb/>
<pb n="KR4h0131_WYG_018-10b"/>
晨夕依教策修而反固遮有違聖説致使道業寸尺無<lb/>
功一生空過無法制奉顧斯負累亦可深愧第六慙愧<lb/>
帝王恒以十善化導天下故國土安寧五榖豐熟所以<lb/>
百姓安家復業出家之人泰然安樂任其禪誦而今懈<lb/>
惰深是可愧第七慙愧檀越出家所懐解脱為本形骸<lb/>
資待衣食為先所以諸俗為道興福供給資縁故隆正<lb/>
業而惑不全失於敬重亦可深愧第八慙愧良友知識<lb/>
化導見佛因縁令具梵行大經唱示而我聞諫反以為<lb/>
<pb n="KR4h0131_WYG_018-11a"/>
讐背逆三歸禮向神俗迷著善導故違正誨深可為愧<lb/>
第九慙愧所化諸人由我無徳乆不種縁致使開悟莫<lb/>
能津濟故令聴者徒枉功夫縱聞雜善不獲純淨内心<lb/>
自疾深可慙愧第十慙愧天龍神鬼護法㝠祇我本發<lb/>
心誓度一切故諸天龍擁護無惱而我愆缺情志不恒<lb/>
惟知負恩但增慙愧<lb/>
頌曰神膏施唯重𤣥酒恩未隆眀璣隋水上潤玉藍田<lb/>
中稟天性所極資敬道攸崇羽毛共以勢輪軌相為通<lb/>
<pb n="KR4h0131_WYG_018-11b"/>
報徳愴前雅酬言愛餘風遵途每多舛顧省能無忡<lb/>
　　　極大慚愧門十八<lb/>
慙愧之義以不及為本若於正行悉能遵奉則無假慙<lb/>
愧書云内省不疚何憂何懼又曰心茍無瑕何恤無家<lb/>
今既理妙難精觸向乖背一念之間造過無量過無量<lb/>
故慙愧亦應無量前已略舉大致其中支𣲖不可縷悉<lb/>
更立此門使尋文求㫖知理無不攝也夫衆生以我見<lb/>
故不能推美於物引惡在已而於萬善不能修習見人<lb/>
<pb n="KR4h0131_WYG_018-12a"/>
勝行意欲陵之無慙之甚何得不見今列位顯之庻可<lb/>
斂迹若見直心行慙愧人我不能行願彼不作見行布<lb/>
施持戒人開解脱門願其早止見行忍辱精進人自不<lb/>
能行願早退沒見多聞修定者自不能行不欲使作見<lb/>
行慈悲喜捨者不能讃勉欲其不行見菜蔬一食者自<lb/>
不行故勸令退敗見行伏心人應慙愧法乃勸不行乖<lb/>
八正道見學問誦經人自無此行不使彼作見圍遶禮<lb/>
拜者自嬾惰故嫉令不行見有唱導梵音者自不及彼<lb/>
<pb n="KR4h0131_WYG_018-12b"/>
願不為之見經行頭陀者既不能行反謗毁滅今據叔<lb/>
世設法開化以此為髙義當生信滅罪祈福𢎞道而今<lb/>
登無畏座開廣笑謔之端飾詞自麗之美髙言興色誹<lb/>
誚往還儀容傲佷初無謙遜永不退省我解未深唯詰<lb/>
諮者尋經有謬故經云若為利養名譽我心愛黨而説<lb/>
法者是名非説若利於彼增信心故滅煩惱故起淨業<lb/>
故知慙知愧開八正路是名善説如過去世有苦岸比<lb/>
丘説有衆生我人夀命違於佛語命終入阿鼻地獄仰<lb/>
<pb n="KR4h0131_WYG_018-13a"/>
卧伏卧左右脇卧各九百萬億嵗爾後更厯諸餘地獄<lb/>
自外徒黨受苦難言故知不依佛教毁謗正法其罪實<lb/>
重當知法師實亦為難其善則致福無量其惡則獲罪<lb/>
亦重是故法師應湏極大慙愧然居在世間養生之急<lb/>
在於衣食由此衣食勞亂極深所湏繒纊皮革無不損<lb/>
生殘命著他皮肉還養肉身乃至食噉一粒之食非用<lb/>
功夫無由入口推度前功商量我腹上入下出常流不<lb/>
止而於其中選擇精肥進納軟滑貪嗜美味無羞無恥<lb/>
<pb n="KR4h0131_WYG_018-13b"/>
湏臾變改臭不可近將行將坐如厠不殊何有智者於<lb/>
食生貪若生貪者大湏慙愧與彼畜獸復何取别<lb/>
頌曰冬狐理豐毳春蠶緒輕絲形骸翻為阻心識還自<lb/>
欺華容羈丱日生平少年時驅車追俠客酌酒弄妖姬<lb/>
但念目前好安知身後悲惕然一以愧永與情愛辭<lb/>
　　　善友勸奬門十九<lb/>
夫能了除疑惑内發慙愧勸奬之功善知識也今欲修<lb/>
習萬行非善知識無由進道經云如栴檀葉在伊羅林<lb/>
<pb n="KR4h0131_WYG_018-14a"/>
其葉則臭伊羅臭葉在栴檀林其葉則香書云與善人<lb/>
居如入蘭芷之室乆而偕芳與惡人居如在鮑魚之肆<lb/>
與之俱臭又云近墨必緇近朱必赤故知善友能作佛<lb/>
事是大因縁是同梵行善知識者今能將我得升淨土<lb/>
惡知識者今能陷我墜於地獄當知善恩不可酬報夫<lb/>
善惡之理皎然眀白但以任情適道則進趣之理遲善<lb/>
友勸奬便勇猛之心疾經有奬課之文書有勸學之説<lb/>
當知要行實由勸成故經云菩薩自身布施亦勸他人<lb/>
<pb n="KR4h0131_WYG_018-14b"/>
令行布施自行持戒忍辱精進一心智慧亦勸他人令<lb/>
行此事然則勝美之事欣樂羡仰物之恒情今若徒有<lb/>
願樂之心不行願樂之事未見其果猶若絶糧思味其<lb/>
於飢渴終無濟益故畧引數條盛行要事以相警誡今<lb/>
有財富室温家給人足不勞營覓自然而至復有貧苦<lb/>
飢弊形骸勞悴終日願於富饒而富饒未嘗暫有以此<lb/>
苦故勸其布施力厲修福若有衣裘服翫鮮華充備又<lb/>
有尺布不全垢膩臭雜是以勸奬令施衣服及以室宇<lb/>
<pb n="KR4h0131_WYG_018-15a"/>
若見甘味珍羞連几重案又有藜藿不充困於水菜所<lb/>
以勸奬令施飲食若見榮位通顯乘肥衣輕適意自在<lb/>
復有卑陋猥賤人不齒錄塗炭溝渠坐卧糞穢此苦可<lb/>
厭勸令修福除滅憍慢奉行謙敬豈可他人常貴我常<lb/>
在賤若見形貎端正吐言廣利又有面狀矬陋所言險<lb/>
暴此苦可捨勸令忍辱若見意力强幹少病登勞行道<lb/>
無礙有人多患不安所行莫濟見有此苦勸施醫藥令<lb/>
其進趣故法句經云四時行道得度衆苦一者少年有<lb/>
<pb n="KR4h0131_WYG_018-15b"/>
力勢時二者有財物時三者遇三寳福田時四者當計<lb/>
萬物必離散時常行此四必得道跡應自督課不待他<lb/>
勸<lb/>
頌曰蘭室改蓬心栴崖變伊草丹青有必渝絲素豈常<lb/>
皓曲轅且繩直詭木遂雕藻一簣或成山百里倦中道<lb/>
隆漢乃王臣失楚信元保勉矣徳不孤至言匪虛造<lb/>
　　　戒法攝生門二十<lb/>
前巳勸奬於他我今自加課勵凡論課勵要必託境行<lb/>
<pb n="KR4h0131_WYG_018-16a"/>
因若心志浮蕩則進趣無寄然託境行因戒為其始可<lb/>
謂入聖之初門出俗之正路如乖此訓永處三塗人天<lb/>
長絶是以經云譬如大地長生萬物戒亦如是能生衆<lb/>
生人天華果故經云若無此戒諸善功徳皆不得生良<lb/>
以三塗苦報罪障所纒人天勝果堪為道器欲感勝果<lb/>
非戒不生是以聖人先眀此教然三歸五品戒法兩科<lb/>
七衆小學要以三歸為宗一乘大教必崇三聚為本並<lb/>
如經律具顯規猷卓爾憲章行業明逾鑒鏡今粗舉其<lb/>
<pb n="KR4h0131_WYG_018-16b"/>
大致用光恒俗所以發戒之原湏依三寳者葢由佛法<lb/>
僧寳天人所尊歸依生信必能出有若歸邪神反増苦<lb/>
趣故經説云歸佛清信士不歸諸天神故湏先定邪正<lb/>
方識逆順經云信為道元功徳之母智是解脱出有之<lb/>
因誠至言也若無此信心志浮虛歸戒不得是以發足<lb/>
立信為先何謂三歸謂佛法僧此三可重故名為寳何<lb/>
謂為佛自覺覺彼無師大智五分法身也何謂為法能<lb/>
軌能正滅諦湼槃清淨無相也何謂為僧能和和衆無<lb/>
<pb n="KR4h0131_WYG_018-17a"/>
學功徳自他滅處也何謂為歸可憑可向也何謂為寳<lb/>
能招利樂正心依仗近獲人天逺登無學此則三寳區<lb/>
别之門若論極教理惟一統照無不周照周等覺謂之<lb/>
佛寳體無非法謂之法寳至徳常和謂之僧寳此乃體<lb/>
一義三同性三寳衆生解悟信知佛性離此生死招興<lb/>
利樂是故一切無不歸憑第一翻邪三歸第二五戒三<lb/>
歸第三八戒三歸第四十戒第五具戒第六十善戒第<lb/>
七大菩薩戒此之七戒所防過境近約大千世界之内<lb/>
<pb n="KR4h0131_WYG_018-17b"/>
一切六根六大並是戒境廣如常説<lb/>
頌曰金山嚴寳仞瓊畹烈瑶荑牆狐議不窟檐鷰豈能<lb/>
栖淨花莊思序慧沼盥身倪六羣儻未一七衆固恒齊<lb/>
端儀有直景正道無傾蹊維宫超以悟襄野竟何迷<lb/>
　　　自慶畢故止新門二十一<lb/>
從前發心已來知至徳可歸檢校剋責滅諸惡門疑惑<lb/>
既遣慙愧續修勸奬兼行戒徳又顯得捨如是之罪障<lb/>
餐聴若斯之勝法豈得不踊躍歡喜嗟抃自慶者乎經<lb/>
<pb n="KR4h0131_WYG_018-18a"/>
云八難難度一地獄難二餓鬼難三畜生難四邊地難<lb/>
五長夀天難六雖得人身盲聾瘖瘂不能聽受難七雖<lb/>
得人身六情完具而世智辯聰信邪倒見不信三寳肆<lb/>
意輕侮此身死已便在三途隨業沈沒乆乃得出時在<lb/>
人道還不正信家生第八前後佛間不覩正法徒生一<lb/>
世増長邪見具造衆罪尋爾徒死是故經云徒生徒死<lb/>
甚可憐愍奉法行人先崇此意生死大事不可自寛今<lb/>
略出自慶數條繫在心首佛言地獄難免而今同得免<lb/>
<pb n="KR4h0131_WYG_018-18b"/>
離此苦一自慶也佛言餓鬼難脱而今同得逺於此苦<lb/>
二自慶也佛言畜生難捨而今同得不樹此因三自慶<lb/>
也佛言生在邊地不知仁義今在中國修習禮智四自<lb/>
慶也佛言生長夀天不知植福福盡命終還墮惡道而<lb/>
今不以世樂自娛迴以供養五自慶也佛言人身難得<lb/>
一失不返有過盲龜浮木之譬今得人身六自慶也佛<lb/>
言六根難具今無缺損七自慶也佛言丈夫男身難得<lb/>
我已得也佛言女人身者湏知佛性則是丈夫我已知<lb/>
<pb n="KR4h0131_WYG_018-19a"/>
也佛言邪辯難捨我今歸正法也佛言佛前佛後是為<lb/>
大難我今相與慷慨立志既見色像又聞正法則同鹿<lb/>
野滅惑不殊也佛言見佛為難我今頂禮佛所記像功<lb/>
用等倫也佛言聞法為難我今備得聞也佛言出家為<lb/>
難我今具隨衆也佛言出家専信倍復為難我今一心<lb/>
無敢二見敬法愛法以法為師經中偈言惟念過去世<lb/>
供養為輕㣲䝉報厯遐劫餘福值天師淨慧斷生死癡<lb/>
愛銷無遺佛恩流無窮是故重自歸<lb/>
<pb n="KR4h0131_WYG_018-19b"/>
頌曰春非我春秋非秋一經長夜每悠悠陶形練氣住<lb/>
元造啓䝉夷阻出重幽榮公三樂非為曠箕生五福豈<lb/>
能求靈姿妙境往難集㣲言至道此云修年逢生幸曾<lb/>
以慶盈愆貳過儻知憂畢故斷新别苦海希賢庻善憑<lb/>
智流<lb/>
　　　大忍惡對門二十二<lb/>
夫道從苦生不由樂果徳憑功建非情所集故經云忍<lb/>
辱第一道於諸衆生心無礙故以其在苦則多礙多惱<lb/>
<pb n="KR4h0131_WYG_018-20a"/>
起不善業今所以得無礙者良由在礙而修無礙故礙<lb/>
而不為礙既於礙而無所礙豈非忍力之所致乎經云<lb/>
娑婆世界五濁之刹五痛五燒具諸惡報是故發大乘<lb/>
者多來此土以救苦為資糧以拔惱為要行此土一日<lb/>
修善勝於他方淨國百千萬劫所以爾者良由極苦之<lb/>
地心不及善而能於劇苦之中卓然發意忍苦受辱豈<lb/>
不竒哉所謂火中生蓮華此實為希有他方淨土無修<lb/>
福地所以不及此土何者淨國七財豐溢不假布施攝<lb/>
<pb n="KR4h0131_WYG_018-20b"/>
貧窮也淨國律儀圓淨不假持戒攝毁禁也淨國則無<lb/>
辱無忍穢土無事非辱在辱能忍勝他方也淨國精進<lb/>
如救頭然不假翹勤攝懈怠也淨國之人入法流水念<lb/>
念修順無出入觀不假寂定攝亂意也淨國智慧眀滿<lb/>
不假才巧説攝愚癡也又淨國之人非無𢎞誓但𢎞誓<lb/>
之功不及淨土四攝四等例同無用淨國樂故則救苦<lb/>
之心薄惡土苦故則進善之心猛故經云行於非道通<lb/>
達佛道也夫欲發廣大心行菩薩行自非履危涉險備<lb/>
<pb n="KR4h0131_WYG_018-21a"/>
受艱難蹈熾火厯氷霜嬰苦切甘楚毒於萬苦中而能<lb/>
忍受者則道塲可踐若無此惱忍何從生藉此煩惱起<lb/>
我諸善所謂塵勞之儔為如來種當知忍者有力大人<lb/>
功徳之本所謂忍痛癢忍思想忍疾病忍飢苦忍疲勞<lb/>
忍寒暑忍憂悲忍熱惱忍惡罵無恥辱忍撾打無恚礙<lb/>
忍貪欲無愛著忍憍慢無背道忍所難忍忍所難行忍<lb/>
所難作忍所難辦能行此者真可謂大忍辱矣<lb/>
頌曰春山之下玉抵禽漢水之陽璧千金清業神居徳<lb/>
<pb n="KR4h0131_WYG_018-21b"/>
非重潔巳愚侣道已深愛憎喜怒生而習榮華芳㫖世<lb/>
所欽鴻才巨力萬夫敵誰肯制此方寸心逸驥狂兕獷<lb/>
不御繁羈密柙儻能禁遣情遺事復何想寂然無待恣<lb/>
幽尋<lb/>
　　　縁境無礙門二十三<lb/>
經云在俗則謂之為縛在道則謂之為解解即無礙所<lb/>
致縛即資待所招今若欲有待於無待則有待更煩無<lb/>
待於無待則有待自遣有待既遣則無礙之門可入若<lb/>
<pb n="KR4h0131_WYG_018-22a"/>
志在於資養便覩縛纒更重但衆生凡類觸向多阻不<lb/>
資於物則自濟無方資於物者累之重也生累纒繞解<lb/>
脱何由今既深知其累累實為苦何以知之今欲陸行<lb/>
非車轝人馬不動一累礙也今欲水逰非舟航不移二<lb/>
累礙也今欲養身非衣裘屋宅則無所憑託三累礙也<lb/>
今欲養命非粳糧黍粟五味柔軟則無所資待四累礙<lb/>
也今欲修習一慧髣像無向五累礙也今欲求見一佛<lb/>
及一淨土發竒特心㝠漠不見六累礙也今欲徹視十<lb/>
<pb n="KR4h0131_WYG_018-22b"/>
方障礙滿目七累礙也今欲求佛聖智以除障惑近是<lb/>
衆生心行而我不覩八累礙也今欲披文尋義雖課心<lb/>
力近在淺言不達意㫖九累礙也今欲誦習經典受已<lb/>
忘漏十累礙也凡此累礙其事無量聖人所無礙自在<lb/>
者由何而致實由逺諸塵勞自策為本是所資待莫不<lb/>
勤役自辦不假於他而他為我用所謂讓而得者則其<lb/>
理通求而獲者則其理滯菩薩不求自利但欲利益衆<lb/>
生是以其利在已而得無礙衆生常利我忘彼所以恒<lb/>
<pb n="KR4h0131_WYG_018-23a"/>
縛而無解聖是可求而得非是永隔無津今若欲學聖<lb/>
捨凡者當遵聖人所習雖其途無量然津濟要趣唯一<lb/>
解脱耳故經云若自無縛欲解彼縛斯有是處今欲學<lb/>
菩薩道必湏棄凡夫縛凡夫縛者惟願得五欲縱意自<lb/>
在實大縛也菩薩行人棄之不顧經云不得畜養奴婢<lb/>
畜生當自翹勤出離生死若假於他他還縛我無解脱<lb/>
期今云無奴不立無婢不辦此乃氣力强梁之時一旦<lb/>
卧牀百事同棄自救不暇何憂及人宜自勉勵則解脱<lb/>
<pb n="KR4h0131_WYG_018-23b"/>
之門易可登耳<lb/>
頌曰怳象惚物終不名龍舉鸞集竟誰辯絶智亡身孰<lb/>
為礙韜名戢曜故能顯匪日匪月灼以懸安飛安翔虛<lb/>
而踐壁石無間恣出沒水火有性任舒巻敷教應俗騖<lb/>
泉流現迹依方迅風轉大哉超世莫與羣希轅慕舜宜<lb/>
自勉<lb/>
　　　一志努力門二十四<lb/>
從初辨徳極於無礙善惡二途凡聖苦樂眀了審諦斯<lb/>
<pb n="KR4h0131_WYG_018-24a"/>
言備矣唯應努力勤而行之經云感傷世間貪意長流<lb/>
沒於愛欲之海吾獨欲反其源故自勉而特出是以世<lb/>
世勤苦不以為勞經云我與阿難空王佛所共發菩提<lb/>
心我常勤精進所以速成正覺又云得正法智巳以無<lb/>
疲厭心為衆生説斯可謂努力矣夫衆生流轉三有觸<lb/>
苦相纒所以情識闇弱慮淺多迷每一修善怯退遑擾<lb/>
念念之間百變乖舛自非勸之以努力奬之以剛幹則<lb/>
勇鋭驍果之心不發經云衆生與無眀怨賊鬬戰亦不<lb/>
<pb n="KR4h0131_WYG_018-24b"/>
異世間剠敵相禦世間則湏金鉦壯其氣鼓鐘激其忿<lb/>
鬱怫増其怒決烈成其力不資此發勇不假此振威何<lb/>
能摧鳴條之戰拉牧野之師乎今與煩惱共戰當集無<lb/>
漏之智命無畏之師控道品之衆禦六度之侣建道場<lb/>
之幡擊甘露之鼓著𢎞誓鎧胄被忍辱袍甲握智慧弓<lb/>
刀執堅固箭盾精進督怠惰翹勤課不及登行登懽喜<lb/>
税駕頓法雲種智斷其勇方便運其略於是無眀老死<lb/>
之賊協附四魔之軍影響波旬因倚天女憑帶鬼神億<lb/>
<pb n="KR4h0131_WYG_018-25a"/>
千萬衆擔山吐火雷電四繞欲入闇惑之旅退金剛之<lb/>
師由乎菩薩忍調無想積徳乆善魔怨稽伏一念努力<lb/>
豁然大明非法王壊正法王勝此並經中之盛事若不<lb/>
努力何由辦也如人營家晨起夜寐劬勞督課便自室<lb/>
内盈實飢寒不切但能努力無所不濟出世妙行事不<lb/>
殊俗若小努力㣲復加意三明六通不足為難更運方<lb/>
便重課心形信順之忍漸深自至豈得空捨一生虛過<lb/>
三塗切巳力無所施方復生悔何嗟及矣所以努力一<lb/>
<pb n="KR4h0131_WYG_018-25b"/>
門貫通前後位心極行唯此而已願幽眀聖鑒照覧窮<lb/>
途故敢發言託文現意<lb/>
頌曰豫北二山尚有移河中一洲亦可為精誠必至霜<lb/>
塵下意氣所感金石離有子刺掌修名立王生擢髪美<lb/>
譽垂自來勤心少騫墜何不努力出憂危勝幡法鼓縈<lb/>
且擊智師道衆紛以馳有常無我儼既列無明有縛孰<lb/>
能窺<lb/>
　　　禮舍利寳塔門二十五<lb/>
<pb n="KR4h0131_WYG_018-26a"/>
大聖詮化隨機感益譬若一音説法各得其解是故應<lb/>
以現生䝉利者所以降神母胎誕聖王宫應以出家䝉<lb/>
利者所以捨金輪位剃除鬚髪應以相好䝉利者所以<lb/>
現成正覺坐菩提樹應以實相䝉利者所以三轉法輪<lb/>
十二部經應以滅度䝉利者所以雙樹濳輝現於湼槃<lb/>
良由衆生障業煩多是故聖化隨應不一然則現於湼<lb/>
槃者復是増發悲戀之心以悲慕故善心濃到凡禮拜<lb/>
像塔皆宜感發悲心澘然思慕慘切其情追想正法我<lb/>
<pb n="KR4h0131_WYG_018-26b"/>
不餐仰泣想如來不親音旨如入祖禰之廟覩靈若在<lb/>
歔欷無顔如來慇懃令我等具諸苦行而我違背自堕<lb/>
惡道在於像末未䝉解脱以苦報故憶如來恩是以今<lb/>
各歸心於此像塔嗚咽涕零慙顔哽慟至心奉為至尊<lb/>
皇后皇太子七廟聖靈今日信施龍神八部廣及一切<lb/>
劇苦衆生敬禮十方三世一切諸刹土中所有如來形<lb/>
像靈廟敬禮釋迦如來一切現在靈骨舍利敬禮如來<lb/>
現在頂骨舍利敬禮如來現在髏葢舍利敬禮如來現<lb/>
<pb n="KR4h0131_WYG_018-27a"/>
在眼睛舍利敬禮如來現在一切紺髮紅爪舍利敬禮<lb/>
如來現在一切指骨舍利敬禮如來現在一切牙齒舍<lb/>
利敬禮如來現在衣鉢水瓶錫杖衆具敬禮過去四佛<lb/>
生地並行坐遺迹敬禮如來得道樹寳塔敬禮如來轉<lb/>
法輪處寳塔敬禮如來般湼槃處寳塔敬禮如來滅後<lb/>
阿育王造八萬四千塔敬禮阿育王所造無量諸佛像<lb/>
敬禮天上人間海中龍宫一切像塔敬禮此國諸州諸<lb/>
瑞聖像敬禮此國諸寺諸山無量靈像敬禮天上人間<lb/>
<pb n="KR4h0131_WYG_018-27b"/>
海中無量形像願一切衆生不在佛前佛後常見佛生<lb/>
常見佛出家常見佛得道常見佛湼槃能建立是無量<lb/>
像塔盡於來際佛事不絶<lb/>
頌曰越人鑄金誠有思魏后粧木亦云悲中賢小節猶<lb/>
可戀去聖彌逺情彌滋祇樹蕭條多宿楚王宫寂寞尠<lb/>
遺基設像居室若有望開儀駐㬌曖如之連鄉共日獨<lb/>
先後道悠命舛將無時傾懐結想惻以慕垂靈寫照拂<lb/>
塵疑<lb/>
<pb n="KR4h0131_WYG_018-28a"/>
　　　敬重正法門二十六<lb/>
諸法本空寂滅無説以因縁故現有文字當知文字經<lb/>
典本在破病滅惑為先惑既八萬四千故使教門亦有<lb/>
八萬四千法藏至於病銷惑遣藥亦隨亡如栰喻者可<lb/>
以情悉然羣生沈罔隨言封滯由此見故教藥常陳所<lb/>
以金簡盈於寳殿玉軸煥於神宫辯析空有於假實表<lb/>
發權智於無方故如來一代四十九年隨縁示教種種<lb/>
説法及於湼槃但有聲教計隨言説必致淪亡然以義<lb/>
<pb n="KR4h0131_WYG_018-28b"/>
理談𤣥正宗無昧言雖得䘮金㫖難乖故立法依用永<lb/>
刋定天魔外道莫敢侵陵自慧日已沈法雲遐布非夫<lb/>
簡册無由獻功尊大迦葉法門英儁擊鐘聲告召集無<lb/>
學千僧一夏撰結遺言十二義求三藏文攝多羅葉典<lb/>
其量莫思藴積西夏將及千載時運漸染東翻漢朝沿<lb/>
彼至今年垂六百雜錄正經七千餘巻詞義眀敏談味<lb/>
無遺近則安國利人逺則超凡證聖備如巻部智者尋<lb/>
之至心奉為至尊皇后皇太子七廟聖靈天龍八部乃<lb/>
<pb n="KR4h0131_WYG_018-29a"/>
至十方一切劇苦衆生敬禮一切真如正法藏敬禮十<lb/>
方一切諸佛所説法藏敬禮過去一切諸佛法藏敬禮<lb/>
賢劫初佛拘樓孫如來天龍宫法藏敬禮拘那含牟尼<lb/>
佛天龍宫中法藏敬禮迦葉佛天龍宫中一切法藏敬<lb/>
禮釋迦如來天龍宫一切法藏敬禮西印度黒蜂山寺<lb/>
一切法藏敬禮沮渠國大乘十二部法藏敬禮北印度<lb/>
石壁八字捨身法藏敬禮神州大國一切衆藏經典敬<lb/>
禮易州石經朔州恒安石窟經像敬禮一切受持三藏<lb/>
<pb n="KR4h0131_WYG_018-29b"/>
諸法師等敬禮一切禪師律師讀誦經典諸行人等願<lb/>
一切含靈入如是法門常能總持廣説教化通逹無礙<lb/>
頌曰出不自戸將何由行不以法欲焉修之燕入楚待<lb/>
駿足陵河越海寄輕舟仁言為利壯已博聖道𢎞濟邈<lb/>
難求通眀洞燭煥曽景深凝廣潤湛淵流翼善開賢敷<lb/>
教義照䝉啓惑滌煩憂功成弗有名弗居淡然無執與<lb/>
化逰<lb/>
　　　奉養僧田門二十七<lb/>
<pb n="KR4h0131_WYG_018-30a"/>
僧稱福田羣道宗尚斯何故耶良由發䝉俗之幽心啓<lb/>
正道之遐趣拯沈淪而將濟於三有御法綱而𢎞護於<lb/>
萬齡由是道被天下徳光四俗能生善種號曰福田徳<lb/>
響犍槌又稱應供心乖理義行越法科則顯乖剃落之<lb/>
容幽受空樹之譬及與施主為讐隙與骨肉為瘡疣熱<lb/>
血之相可尋石女之倫不逺僧護佛藏明言不迷智論<lb/>
大經清範攸屬固當日湏三省事必九思念念策心無<lb/>
時寧舍方可入三乘之一位預三寳之一員盛徳可觀<lb/>
<pb n="KR4h0131_WYG_018-30b"/>
六道歸依而出有髙行難擬七衆相從為福田豈非形<lb/>
寄域中情超域外者也流俗纒紏封附昬迷處處生著<lb/>
何能逺出是以樹立僧寳為俗良田令興福力得出生<lb/>
死不徒設也然佛超八表作範區中為物受供而實不<lb/>
受法在除惑清淨非情供養感果自隨生業僧含凡聖<lb/>
形繫往因縱成無學猶嬰善報身謝無餘方出諸有今<lb/>
以形累有縁多湏資待故凡施者教多在僧然供養於<lb/>
僧備有三寳故佛有言隨順我語供養佛也為解脱故<lb/>
<pb n="KR4h0131_WYG_018-31a"/>
供養法也衆僧受用供養僧也有斯理義故名衆僧良<lb/>
福田矣奉為至尊皇后皇太子七廟聖靈天龍八部乃<lb/>
至十方一切劇苦衆生敬禮十方一切僧寳敬禮當來<lb/>
下生佛兜率天彌勒菩薩僧敬禮逰方大士文殊師利<lb/>
菩薩僧敬禮救苦大士觀世音菩薩僧敬禮護法大士<lb/>
普賢菩薩僧敬禮滅罪大士虛空藏菩薩僧敬禮十方<lb/>
一切行大道心菩薩僧敬禮十方一切行縁覺心辟支<lb/>
佛僧敬禮十方一切行下乘者諸聲聞僧敬禮賓頭盧<lb/>
<pb n="KR4h0131_WYG_018-31b"/>
闍住法萬載諸聲聞僧敬禮佛子羅睺羅住法萬載諸<lb/>
聲聞僧敬禮剡州山海九億萬住法萬載諸聲聞僧敬<lb/>
禮三千界内見在一切諸凡聖僧願一切含靈常與賢<lb/>
聖同乗正道開智生福不墜惡趣生生遭遇為善知識<lb/>
拔除煩惱得出諸有<lb/>
頌曰五玉已潤談而信八桂雖芳風乃掃妙理至言惟<lb/>
聖寳不自伊人孰𢎞道照空觀法識遷流撫俗瞻光厭<lb/>
生老絶滅情嗜斷懽怡縱落豪榮棄雕藻親愛倐忽信<lb/>
<pb n="KR4h0131_WYG_018-32a"/>
風煙財利悠悠若塵草測以龍雲豈曰髙濯足江漢更<lb/>
慙皓<lb/>
　　　勸請増進門二十八<lb/>
勸請者慇懃之至意也由發慇懃之意則願善之情深<lb/>
矣是故於一切纎㣲之善咸湏慇懃勸請増進令生慧<lb/>
行不容中廢然勸請有二勸請衆生修行戒善具諸徳<lb/>
本勸請諸佛救護衆生説法乆住十方四惡趣我今悉<lb/>
勸請修持諸戒行獲得於人身十方一切人我今悉勸<lb/>
<pb n="KR4h0131_WYG_018-32b"/>
請令修十善業得生於天上十方諸天人我今悉勸請<lb/>
登立正定聚得離於惡道十方諸學人我今悉勸請覺<lb/>
察諸煩惱速證無學地十方阿羅漢我今悉勸請知非<lb/>
究竟位唯有一佛乗十方辟支佛我今悉勸請成就大<lb/>
悲智教化諸衆生人天二乘衆我今悉勸請體覺如來<lb/>
藏修習菩薩行一切諸菩薩我今悉勸請修行十度行<lb/>
速登於十地兜率天菩薩我今悉勸請常轉不退輪速<lb/>
下度羣生菩薩智未眀我今悉勸請金剛滅塵累顯發<lb/>
<pb n="KR4h0131_WYG_018-33a"/>
真實相十方一切佛初成正覺者我請轉法輪安樂諸<lb/>
衆生十方一切佛若欲捨夀命我今歸命請願乆住於<lb/>
世如是佛菩薩我今皆勸請發此慇懃心是故稽首禮<lb/>
頌曰俟河之清逢聖朝靈智俯接一其遥白日馳光不<lb/>
流照葵藿㣲志徒傾翹遍盈空有盡三界綿塞宇宙罄<lb/>
八遼徳光業遂升至覺寂寞常住獨能超煎灼欲火思<lb/>
雲露沈汨使水望舟橋𢎞慈廣度昔有誓法輪道御且<lb/>
徐䮽<lb/>
<pb n="KR4h0131_WYG_018-33b"/>
　　　隨喜萬善門二十九<lb/>
衆生以愚惑故多懐嫉妬増上之心是以見人行善則<lb/>
興惡想摧毁破壊不令成就然彼前人未必損行而此<lb/>
嫉者妄増惱熱増長惑業生死不絶是以聖人調心制<lb/>
意行此隨喜亦復勸請衆生如説奉行十方一切衆所<lb/>
有㣲細善仁義及禮智孝養謙恭敬慈和及愛敬㢘貞<lb/>
清潔行若有如是善我今悉隨喜離欲在家人奉修如<lb/>
來戒三歸五八戒十善菩薩戒清淨諸律儀離惡名聞<lb/>
<pb n="KR4h0131_WYG_018-34a"/>
者如是諸功徳我今悉隨喜飯僧施法衣浴除煩惱垢<lb/>
救攝諸貧窮飢寒窮塞者疾病艱危苦施藥悲憐業如<lb/>
是等功徳我今悉隨喜曠路作好井橋船度人物園林<lb/>
池花果施佛並供僧渴乏除熱惱其福實無量如是等<lb/>
功徳我今悉隨喜造經流法教然燈發慧眀習誦及轉<lb/>
讀決了諸義趣若復為人説倍増歡喜心如是諸功徳<lb/>
我今悉隨喜建立諸塔廟堂殿及寳刹彩畫及木像金<lb/>
銀銅石等傳寫諸相好顯示於法身如是諸功徳我今<lb/>
<pb n="KR4h0131_WYG_018-34b"/>
悉随喜若有造僧坊牀帳及卧具令彼息心者安意於<lb/>
禪林出入苦空門次第寂滅觀如是諸功徳我今悉隨<lb/>
喜如來大慈悲善説諸法門發生隨喜行令我等修學<lb/>
隨喜諸聲聞忍苦度生死隨喜諸菩薩不捨惡道受隨<lb/>
喜十方佛無畏天人尊能於三界獄引出諸衆生願令<lb/>
衆生類悉得於佛道是故我隨喜稽首禮諸佛<lb/>
頌曰聞善若巳燭良書見賢思齊美通誥感幽動地孝<lb/>
有誠殞首流腸忠為操振禮摛文𢎞憲則機謀飆勇靜<lb/>
<pb n="KR4h0131_WYG_018-35a"/>
姦暴眀白入素志沖閒髙論窮㣲契神奥捐軀濟物不<lb/>
邀名輕財貴義豈期報百行萬善紛塗軌求誠罄想畢<lb/>
歡蹈<lb/>
　　　迴向佛道門三十<lb/>
言迴向者以不著為義原一切衆生備修萬行捨身命<lb/>
財所以不得解脱生死者皆縁耽著果報不能捨離若<lb/>
能不執其心修行攝度隨有㣲福廻施羣生向於佛道<lb/>
者則於果報不復生著便於生死蕭然解脱故經云如<lb/>
<pb n="KR4h0131_WYG_018-35b"/>
所説修行迴向為大利是以一切所作善業皆應迴向<lb/>
兼勸衆生不著果報何者即此身形果報之本終日養<lb/>
飼莊嚴雕飾要必當死徒為保著自非愚闇所以貪受<lb/>
此身少有慧眀何得無時不厭以是智者撫臆論心不<lb/>
容貪著迴流生死十方諸衆生所行㣲善業仁孝及謙<lb/>
敬慈愛柔和等忠正修禮智矜逮賑孤窮如是世俗善<lb/>
悉迴向佛道一切諸外道種種勤苦行五熱灸其身投<lb/>
巖赴水火反縛塗炭等無量諸邪見今皆為迴向同歸<lb/>
<pb n="KR4h0131_WYG_018-36a"/>
正覺道一切清信士歸戒行十善乃至諸女人亦能修<lb/>
福徳又能善説法開化衆妙福迴向施羣生共成無上<lb/>
道一切弟子衆聞聲即解悟善來成比丘乃至四道果<lb/>
方便及初觀苦空非常想亦迴施羣生共向無上道十<lb/>
方諸辟支自然成縁覺深悟在别世曉了因縁法隠顯<lb/>
化衆生獨處樂善寂如是兼一切盡迴向佛道十方諸<lb/>
菩薩讀誦於經法入禪出禪者勸總行衆善如是等三<lb/>
善一切衆徳本亦迴施衆生歸向無上道一切諸善等<lb/>
<pb n="KR4h0131_WYG_018-36b"/>
乃至賢聖果解空未能窮有無不雙盡悉令與一切同<lb/>
入真妙境著迴有相心皆向解脱道如是諸菩薩我今<lb/>
勸迴向發此無著心是故稽首禮<lb/>
頌曰悠悠九土各異形擾擾四俗非一情驅車秣馬徇<lb/>
世業市交鬻義衒虛名三墨紛紜殊不㑹七儒委鬱曽<lb/>
未并吉凶拘忌迺數術取與離合實縱横朝日夕月竟<lb/>
何取投巖赴火空損生咄嗟失道爾迴駕沔彼流水趣<lb/>
東瀛<lb/>
<pb n="KR4h0131_WYG_018-37a"/>
　　　發願莊嚴門三十一<lb/>
原衆惡所起皆縁意地貪瞋癡也自害害他勿過於此<lb/>
故經號為根本三毒能煩能惱勞擾身心於縁起惡三<lb/>
三九種然此九種義通善惡三善根生名善業道三不<lb/>
善根生名惡業道是故行人常一其心不令動亂㣲起<lb/>
相見即自覺察寸護六根不令塵染常發𢎞願以自莊<lb/>
嚴願一切衆生皆從今日乃至菩提眼常不看貪婬邪<lb/>
豔惑人之色不看瞋恚醜狀屠裂愚癡疑闇倨慢邪衆<lb/>
<pb n="KR4h0131_WYG_018-37b"/>
之色願見一切十方常住法身之色菩薩下生八相之<lb/>
色如來相好聖衆和㑹善集之色願一切衆生耳常不<lb/>
聞悲啼愁嘆聲地獄苦楚聲餓鬼畜生受苦聲八苦交<lb/>
對聲四百四病起發聲八萬四千塵勞聲願耳常聞諸<lb/>
佛説法八音聲八萬四千波羅蜜聲三乘聖果十地功<lb/>
徳如是等聲願一切衆生鼻常不聞殺生滋味飲食之<lb/>
氣三十六物革囊之氣發欲羅綺脂澤之氣五辛能薰<lb/>
九相尸氣願鼻常聞十方世界諸樹草木之香五戒八<lb/>
<pb n="KR4h0131_WYG_018-38a"/>
戒十善六念諸徳香學無學人十地五分十力八萬四<lb/>
千諸度無漏之香十方諸佛説法之香願一切衆生舌<lb/>
恒不嘗衆生有命身肉雜味能生煩惱滋味願舌恒嘗<lb/>
甘露不死之味天自然食在其舌根變成上味諸佛所<lb/>
食之味法喜禪悦之味解脱泥洹最上勝味願一切衆<lb/>
生身常不覺邪婬細滑生欲樂觸不覺鑊湯寒氷之觸<lb/>
餓鬼畜生諸苦惱觸四百四病寒熱風霜蚉䖟蚤蝨飢<lb/>
渴困苦等觸願身常覺清涼强健心悟安隠證道飛行<lb/>
<pb n="KR4h0131_WYG_018-38b"/>
八自在觸願一切衆生皆從今日乃至菩提意常覺知<lb/>
九十八使八萬四千塵勞之法十惡五逆九十六種邪<lb/>
師之法三塗可厭生死大苦願意常知一切衆生皆有<lb/>
佛性佛為醫王法為良藥僧為看病者為諸衆生治生<lb/>
死患令得解脱心常無礙空有不染<lb/>
頌曰心所期兮彼之岸何事浮俗乆淹逭照慧日兮駕<lb/>
法雲騰危城兮出塵館芳珠煜兮聞歲時寳樹飀兮警<lb/>
昬旦清露溥甘永以挹喜園流采常為玩無待殷鼎方<lb/>
<pb n="KR4h0131_WYG_018-39a"/>
丈羞安用秦箏纎指彈勤誠欵願長不渝習苦塵勞從<lb/>
此捍<hi>並廣𢎞眀集</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0131_WYG_018-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　釋文紀巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>節孝集巻一</head>
    <p>
<pb n="KR4d0067_WYG_001-1a"/>
欽定四庫全書<lb/>
　節孝集巻一　　　　　　　宋　徐積　撰<lb/>
　　古詩十首<lb/>
　　　忠烈詩<hi>并序</hi>
　　皇祐四年山陽趙公以贊善大夫守晉康未逾厥<lb/>
　　月儂智髙起於廣源遂及邕州賊乘其鋭勢如飄<lb/>
　　風突至晉康乘城而鬭公率羸師數百身為扞蔽<lb/>
　　手殺數十人又射其一驍帥應弦俱倒賊勢雖沮<lb/>
<pb n="KR4d0067_WYG_001-1b"/>
　　而其徒大至盡鋭攻之於是軍吏輩請公避賊公<lb/>
　　曰全家喫著是國家㡳於是三百羸師人人爭奮<lb/>
　　血戰而後死卒無一人亡者其赤心義烈貫通白<lb/>
　　日遂令此曹舍生取義此君子所以為公泣也蓋<lb/>
　　厯代之禍姦臣賊子所以得遂其惡者以肉食焉<lb/>
　　者避其難也如令不避其難何姦之不可除何亂<lb/>
　　之不可平耶如此則王莽之徒不得簒其國王儉<lb/>
　　之徒不得賣其君安有世為其臣世食其禄并其<lb/>
<pb n="KR4d0067_WYG_001-2a"/>
　　國而賣之者乎至如禇彦囬輩是肉食而避其難<lb/>
　　者也聞公之言其亦自訕於地下矣問者曰公之<lb/>
　　死節其義則然然而何益於敗答曰守義死節不<lb/>
　　論成敗計成敗而後為之者是庸衆人之事也且<lb/>
　　智髙本謀出人不意而攻其所不備也如使兵無<lb/>
　　留行直指畨禺則其城危矣畨禺所以得紓少日<lb/>
　　以脩備禦者以康州力戰與賊相持故也則廣州<lb/>
　　不陷者康州之力也何謂無益問者又曰假使曠<lb/>
<pb n="KR4d0067_WYG_001-2b"/>
　　日持久能為睢陽之事乎答曰凡全城者所以全<lb/>
　　人也使人相食魚肉其民此康州之所不為也然<lb/>
　　則為之柰何曰必不得巳北面再拜以謝朝廷伏<lb/>
　　劍自殺以謝百姓此康州之所能為之矣嗟乎使<lb/>
　　康州而無死何義之不立何忠烈之不可為耶故<lb/>
　　為忠烈詩云<lb/>
在昔皇祐蠻黨交構聚為伏梟起為攫獸出人不意其<lb/>
鋒甚鋭州無敵州城無守備所在奔亡賊勢益張横身<lb/>
<pb n="KR4d0067_WYG_001-3a"/>
扞蔽爰有晋康羸兵數百摧堅沮敵殊死血戰氣吞逆<lb/>
賊按劒一呼眥裂吻拆凶焰方熾公方虎視人方憂死<lb/>
飽食鼾睡勇如項籍哀歌惻惻為虞姬泣康州不然忘<lb/>
其妻息猛如敖曹强梁粗豪伏蔵于橋康州不然坐叱<lb/>
凶妖李陵壯夫終降匈奴老母何辜顔魯雖賢所守不<lb/>
堅大節不全竒哉康州其勇絶類以義配勇其本在内<lb/>
不動如山不傾如地何物可搖何兵可制如令不死社<lb/>
稷所恃如令復生可備宿衛佩刀驂乘執㦸殿陛用之<lb/>
<pb n="KR4d0067_WYG_001-3b"/>
朝廷朝廷之綱使當一面勝於金湯無疆無界人迹鬼<lb/>
方知有斯人中國之光若斯人者决不狥利肝膽可瀝<lb/>
頭璧可碎生乎由是死乎由是生亦可貴死亦可貴死<lb/>
而有子時方三嵗死中得活此乃天意使世其家世為<lb/>
忠義子子孫孫永不失墜我為此詩激勵萬世<lb/>
　　　和楊掾月蝕篇<hi>幷序</hi>
　　楊子常掾為月蝕篇示予辭義甚偉某不敢虚辱<lb/>
　　其貺廼吟哦而和之詩曰彼月而食則維其常春<lb/>
<pb n="KR4d0067_WYG_001-4a"/>
　　秋月食不書其非大變也可知矣形而為詩歌若<lb/>
　　無不可者遂卒賦之云爾<lb/>
元豐之元嵗戊午斗柄斜指西南維月行赤道日南陸<lb/>
營丘分野星虚危昨夕既望復今夕盛若不損盈不虧<lb/>
安知變起在頃刻突如有物侵其肌其始色變甚蒼黄<lb/>
須㬰赤黒相合離良久烟焰極薫燎一團白玉燒為灰<lb/>
黄琮蒼璧不可辨枯株死兎將安歸孰烏其吻吞巨皿<lb/>
孰丹其汗流墨池如食非食始為薄有物無物不可知<lb/>
<pb n="KR4d0067_WYG_001-4b"/>
蝦蟇何物敢張口麒麟何故敢爭鬭是何星曜敢侵犯<lb/>
自是其形不可久君不見對月數眉毛須臾引臂不見<lb/>
手嗟吁天上之神物乃有如此事所蔽至甚不可解凶<lb/>
而家室亡而身不然借使幸而免後世譏笑遭惡名君<lb/>
不見漢朝賈生文有餘其心大勇其才踈當時如必用<lb/>
其術紛紛不免危其軀鼂錯堂堂蔽於刻公孫規規蔽<lb/>
於䛕谷永之才蔽權勢有若鷹犬供指呼霍光雖賢亦<lb/>
有蔽何不早去顯與馮子都劉歆致位為國師豈若揚<lb/>
<pb n="KR4d0067_WYG_001-5a"/>
雄久以為大夫蔽於太髙李膺輩蔽於巳甚陳蕃徒竇<lb/>
武不斷蔽可痛柬之不忍蔽可吁王允所蔽在無權荀<lb/>
彧所蔽不早圖張禹之蔽入於佞王衍之蔽失之虚牛<lb/>
李雖竒蔽朋黨機雲雖俊蔽附趨王導蔽怨殺周顗遂<lb/>
良蔽誣殺劉洎崔浩蔽强殺其身所蔽若此甚可畏我<lb/>
愛安世真朴忠匿名逺世歸至公有私見求堅不許以<lb/>
私求謝絶不通諸葛武侯為將相心迹皎然無所枉有<lb/>
罪至親而必誅有功雖讎而必賞謝安知壻王國寳不<lb/>
<pb n="KR4d0067_WYG_001-5b"/>
以身蔽能辨早人心自是悅而服不顧四肢與肝腦苻<lb/>
堅之師號百萬一戰而北若摧槁我吟此篇不足録却<lb/>
憶唐衢忠義哭古人今人何擇焉大抵人心蔽多慾月<lb/>
之所蔽惟須臾須臾蔽去明如初人之所蔽何太甚至<lb/>
於終身不悟不可除月乎月乎明哉明哉善去其蔽何<lb/>
速之如君子法之所以改過賢者法之所以知非勇决<lb/>
之徒所以奮發感慨之徒所以嘘欷我雖老且病齪齪<lb/>
無所為猶能對月吟歌詩安得慷慨之士如桓伊把笛<lb/>
<pb n="KR4d0067_WYG_001-6a"/>
為予吹<lb/>
　　　大河上天章公顧子敦<lb/>
萬物皆有性順其性為大順之則無變反之則有害禹<lb/>
之治河也浚川而掘地水行乎地中其性安而遂因地<lb/>
為之防猶恐不足制故附之山足使循山而行山不可<lb/>
必得或原阜丘陵水行乎兩間既固而既寜及將近下<lb/>
流山逺而地平渠裂為二道河分為九形雖暴不得怒<lb/>
雖盛不得盈所以順而制歸之於滄溟後代䝉其業歴<lb/>
<pb n="KR4d0067_WYG_001-6b"/>
世六七十凡千有餘年而無所决溢國君與世主豈皆<lb/>
盡有徳蓋繇河未徙一皆循禹迹河道既一徙下渉乎<lb/>
戰國水行平地上廼堤防堙塞其時兩堤間實容五十<lb/>
里水既有游息堤無所嚙毁後世廹而壊河役始煩促<lb/>
伐盡魏國薪下盡淇園竹羣官皆負薪天子自臨督其<lb/>
牲用白馬其璧用白玉歌辭劇辛酸姑不至號哭瓠子<lb/>
口雖塞宣房宫雖築其後復北决分為屯氏河遂不復<lb/>
堤塞塞亦無如何兩河既分流害少而利多久之屯氏<lb/>
<pb n="KR4d0067_WYG_001-7a"/>
絶遂獨任一渠凡再决再塞用延世之徒有天時人事<lb/>
可圖不可圖有幸與不幸數説不可誣其後復大决大<lb/>
壊其田廬灌三十一縣言事者紛如將欲塞之耶凡役<lb/>
百萬夫費累百巨萬亦未知何如如此是重困是重民<lb/>
嘆吁言事者不巳亦不復塞諸李尋解光輩其言不至<lb/>
迂遂任水所之渠道自割除當時募水工無一人應書<lb/>
學雖有專攻術亦有窮歟諸所説河者桓譚實主之但<lb/>
聚而為書實無以處之班孟堅作志亦無所出取事有<lb/>
<pb n="KR4d0067_WYG_001-7b"/>
甚難者雖知無所補今之為河堤與漢無甚殊逺者無<lb/>
數里近無百歩餘兩堤束其勢如縳吞舟魚適足激其<lb/>
怒使之逃囚拘又水性隠伏有容而必居浸淫而灌注<lb/>
日徃而月俱埽材有腐敗土壤有浮虚水進而不止正<lb/>
如人病軀病巳在骨髓醫方治皮膚下不漏足脛上<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>
為背疽或水如雷聲或埽如人喘或决如山傾或去如<lb/>
席卷如蛟龍引陣如虎豹逃圈如地户開闢如誰何生<lb/>
變如神物主之不可得而辨嗟乎有如此堤防豈能禁<lb/>
<pb n="KR4d0067_WYG_001-8a"/>
蓋緣平地上失水之本性而又無二渠分九河所任以<lb/>
九合為一所以如此甚今之為邑居多在古堤内以諸<lb/>
埽凖之髙於屋數倍以水面凖之亦髙數尺外諸埽正<lb/>
如城而土有輕脆民正如魚鼈處破湟畎澮被溺者常<lb/>
事不溺者幸大又河水重濁澱淤日以積又夏秋霖雨<lb/>
諸水凑以入故有必决勢不决者蓋鮮或决彼决此或<lb/>
决近决逺或决不可塞或塞而復决或决於旦暮或决<lb/>
於嵗月或新埽苟完或舊埽潰裂譬如千萬鈞用一繩<lb/>
<pb n="KR4d0067_WYG_001-8b"/>
持挈必有時而敗必有處而絶而自决大呉凡害㡬郡<lb/>
縣河既北浸邉諸塘皆受患強敵與逸馬孰為之隔限<lb/>
今雖甚盛時亦防不虞變所以議論者復故道為便故<lb/>
道雖已髙可復亦可為但恐既復後其變不可知我兵<lb/>
學雖陋公兵學雖竒我説兵之難公亦莫我違河事異<lb/>
於兵其難堪歔欷智有不可及力有不可施汲黯非不<lb/>
偉所塞輒復隳王遵無奈何誓死而執圭若與唐衢說<lb/>
號哭垂涕洟未說穿故道未説治故堤且説塞河口所<lb/>
<pb n="KR4d0067_WYG_001-9a"/>
費不可推諸所調發者委積與山齊卷埽者如雲進埽<lb/>
者如飛下埽名入川其勢憂流移上埽名爭髙少動即<lb/>
勢危萬人梯急赴兩大皷急椎作號聲號令用轉光指<lb/>
麾其救䕶危急爭須臾毫釐又聞被災郡數路方荐饑<lb/>
官私無畜聚民力俱困疲朝廷謀已勞兩宮食不怡生<lb/>
民仰首望使者忘寢饑為之奈何乎勿計速與遲事雖<lb/>
有堅定議論在所持如一身數疾必以先後醫假如移<lb/>
所費用以業貧民償其所亡失救其所苦辛或貸其田<lb/>
<pb n="KR4d0067_WYG_001-9b"/>
租或享其終身獨孤有常餼使同室相親露屍與暴骸<lb/>
收歛歸諸墳精選强明吏處之使平均鄉官與胥徒欺<lb/>
者以重論如此庶㡬乎可無愁怨人下酬更生望上慰<lb/>
再造仁然而論議者至今猶紛紛或復其故道或因其<lb/>
自然公如决於一勿使衆議牽在已者有義在命者以<lb/>
天而况行職分而况本誠忱聖朝無不察知子之赤心<lb/>
嗟余何為者草莽且賤微與公本無素一見即弗遺以<lb/>
伯兄處我以古人相期小設猶致說大事寜無辭年且<lb/>
<pb n="KR4d0067_WYG_001-10a"/>
六十一未作溝中屍常恐公禮義如投諸汙泥豈欲為<lb/>
迂闊不得已為詩瀝吾之肝膽但恐同兒嬉又恐誤公<lb/>
事公千萬慎思如將從近功即深圖便宜如必謀久利<lb/>
唯古人是希是詢而是度是訪而是咨或博物君子或<lb/>
宿儒老師或濵河野叟或市井年耆或愚直夫婦所言<lb/>
無蔽欺或老胥退兵耳聞而目窺或世為水學可與講<lb/>
是非或博募水工按地形髙卑從便道穿渠稍引河勢<lb/>
披海既為大壑汴既分一支如闗竅疏通臓腑病可治<lb/>
<pb n="KR4d0067_WYG_001-10b"/>
此說如何哉但恐出於狂如何完障塞如何復諸塘觀<lb/>
變而待時亦恐謀不臧為復有說者且須嚴邉防如魏<lb/>
尚守邉見稱於馮唐如祭同久任使匈奴伏藏以車制<lb/>
衝突如衞青武剛多置强弩手如李廣大黄選募如馬<lb/>
隆練卒如髙王如漢置奔命使我軍勢張短兵斫馬脛<lb/>
衝車亂其行賞不以首級所以嚴部分大陷刀如牆可<lb/>
以堅吾陣羊叔子以徳郭子儀以信光弼戰河陽揮旗<lb/>
令直進其時諸軍勢如决水千仞楊素不用車可汗下<lb/>
<pb n="KR4d0067_WYG_001-11a"/>
馬拜僅以其身免號哭而大敗將帥在方略勝却百萬<lb/>
兵安邉在良將勝却築長城願子治水功有以酬明時<lb/>
便領鐵林兵盡衣犀牛皮連營環繡㡌大纛隨牙旗分<lb/>
金賜勇敢藏書付偏禆先聲義信逺下令霜風馳出塞<lb/>
有豐草近闗無馬蹄穹廬大漢外别部黒山西伐謀為<lb/>
上䇿何用長纓羈本朝正明盛以徳服四陲使來不受<lb/>
獻南越回山梯西閉玉門闗東却髙句麗四方無一事<lb/>
各安巢穴棲名將更無功優詔勒鼎彛師旋作皷吹軍<lb/>
<pb n="KR4d0067_WYG_001-11b"/>
容除虎貔銀鐺致郊勞翰林嚴鏁扉除書紙用麻省吏<lb/>
身著緋公方有所念山足江之湄無心入黄閣有表辭<lb/>
赤墀乞得老來身浩歌還㑹稽白雲與緑波無所不可<lb/>
之春風桃花塢秋色黄菊籬茶籃與酒榼壺矢兼琴碁<lb/>
烹鷄炊黍飰可倩龎公妻豈無㑹稽老雪夜同泛溪亦<lb/>
有二三子棹歌相追隨散盡槖中金留得身上衣有宅<lb/>
是官借無田可扶犂閒吟題寺觀長嘯入雲霓公得我<lb/>
詩後一夢須先歸<lb/>
<pb n="KR4d0067_WYG_001-12a"/>
　　　李太白雜言<lb/>
噫嘻欷竒哉自開闢以來不知㡬千萬餘年至於開元<lb/>
間忽生李詩仙是時五星中一星不在天不知何物為<lb/>
形容何物為心胸何物為五臓何物為喉嚨開口動舌<lb/>
生雲風當時大醉騎逰龍開口向天吞玉虹玉虹不死<lb/>
蟠胸中然後吐出光焰萬丈凌虚空蓋自有詩人以來<lb/>
我未嘗見大澤深山雪霜氷霰晨霞夕霏萬化千變雷<lb/>
轟電掣花葩玉潔青天白雲秋江曉月有如此之人有<lb/>
<pb n="KR4d0067_WYG_001-12b"/>
如此之詩屈生何悴宋玉何悲賈生何戚相如何疲人<lb/>
生胡用自縲紲當須犖犖不可羈乃知公是真英物萬<lb/>
疊秋山聳清骨當時杜甫亦能詩恰如老驥追霜鶻戴<lb/>
烏紗著宫錦不是髙歌即酣飲飲時獨對月明中醉來<lb/>
還抱清風寢嗟君逸氣何飄飄枉教謫下青雲霄大抵<lb/>
人生有用有不用豈可戚戚反効兒女曹採蟠桃於海<lb/>
上尋紫芝於山腰吞漢武之金莖沆瀣吹弄玉之秦樓<lb/>
鳯簫<lb/>
<pb n="KR4d0067_WYG_001-13a"/>
　　　送程守<hi>并序</hi>
　　山陽太守程公始至之日其民切切相告謂其不<lb/>
　　生事也至於逾月其民稍稍安之又至逾年然後<lb/>
　　其心信服而日益以安也夫不生事者固足以安<lb/>
　　民矣於是各以其所見稱之稱其性者曰質直真<lb/>
　　厚稱其徳者曰如其所性稱其政者曰寛曰恕曰<lb/>
　　處煩劇約而詳曰事歸乎平允總而稱之得民之<lb/>
　　和也夫為政而至於得民和足矣然民之所識者<lb/>
<pb n="KR4d0067_WYG_001-13b"/>
　　淺又其見聞各有所止故其所稱之者止於如此<lb/>
　　其不可得而稱者太守之量必待見其所見聞其<lb/>
　　所聞然後可得而知也即弗見弗聞雖良士大夫<lb/>
　　蓋有不可得而知者矣雖知之豈盡知之乎太守<lb/>
　　之量性所自有而所養者大也有是量故有是政<lb/>
　　故善處煩劇至於日力有餘而其心裕然也夫人<lb/>
　　不可以無量無量則居之不安如是則於外物難與言<lb/>
　　命矣夫難與言命者求之為政人不可得也為乎<lb/>
<pb n="KR4d0067_WYG_001-14a"/>
　　其人則蔽於所持難與言義矣如此則將有受患<lb/>
　　之民避色之士也聞程侯之風者亦可以少自警<lb/>
　　矣此皆縉紳先生間並所談二三子羣居共講鄉<lb/>
　　人父老之所聞者也故因程侯之行發而為詩其<lb/>
　　亦庶乎有益於後世者也<lb/>
蜀之有眉有山有江江大而浚山形甚厖是生程公為<lb/>
國重器可處大任可决大事凡有措置凡有施設堅不<lb/>
可揺牢不可㧞所以蜀人號為鐵塔維公有子為山陽<lb/>
<pb n="KR4d0067_WYG_001-14b"/>
守所性所養質直真厚維其質直不浮不苟不生巧心<lb/>
不為利口維其真厚不矯不激體無邪氣面無邪色視<lb/>
其氣貌察其動靜可知所養可知所性可知其徳可知<lb/>
其政質直真厚故不生事不為小數不任小智以恕輔<lb/>
法因法行恕不煩不苛不暴不怒遂使斯民如行大路<lb/>
無險可虞無傷可慮肌膚以完手足可措姦凶以衰盗<lb/>
賊亦沮父母妻子邑居田廬各安其故各保其居為政<lb/>
如此民是以和是以可慕是以可歌不能歌者太守之<lb/>
<pb n="KR4d0067_WYG_001-15a"/>
量可歌可傳可法可尚可以容衆可以任重無適不可<lb/>
惟上所用<lb/>
　　　送李端叔<lb/>
有人頗似長沙傅得官亦望長沙去去時好賦楚江謠<lb/>
還使風騷滿江路便須酌酒弔三閭正是忠魂寃憤處<lb/>
縣令如今未去時蘭亭故事猶可為莫惜千筒萬筒徃<lb/>
諸君方壯我已疲登科學究文章豪數竒老將詩能髙<lb/>
長沙縣令號才吏方將睥睨謝與曹凉風即是八九月<lb/>
<pb n="KR4d0067_WYG_001-15b"/>
紅萸黄菊花將發正是詩家得意時莫學古人悲暮節<lb/>
東南美者有呉姬紅襦繡袂無所施把酒一巵輕皓腕<lb/>
得詩一句勝蛾眉山夫野叟只如此諸君逹者應相嗤<lb/>
有酒且慢飲有歌且慢謳共君說懐抱未語先搔頭良<lb/>
久欲說說不得胸中有物如山丘君不聞東家女子花<lb/>
見羞十六未嫁便悲憂牆頭樓上到日晩馬驟車奔如<lb/>
水流西家亦有閨中女月璧龍珠求未許有心自比蟠<lb/>
桃花無言竊笑陽臺雨謝鯤便是妾家鄰敗唇折齒猶<lb/>
<pb n="KR4d0067_WYG_001-16a"/>
相語何况五陵輕俠兒抛金擲玉敎人非一夫奔處千<lb/>
夫馳不論榮辱與刺譏羶中之蟻醯中鷄攫金逐獸兩<lb/>
眼迷主人下馬客巳齊拜起俯仰容正卑有如六月賣<lb/>
蒲葵唯恐不售霜風凄言至於此良可悲所以慷慨見<lb/>
於詩誰能起舞誰能歌甕中有物如秋波古來多少無<lb/>
奈何要須一醉都銷磨茫茫人間岐路多不如海水通<lb/>
天河<lb/>
　　　上趙少師<hi>并序</hi>
<pb n="KR4d0067_WYG_001-16b"/>
　　自宋之楚千里之逺也趙公少師致政之六年年<lb/>
　　且八十乃眷然東顧束裝載舟順流而下浩然而<lb/>
　　來所以照臨山陽也山陽公布衣時所居也自薦<lb/>
　　紳大夫諸生官府之吏下至幅巾閭巷之人識與<lb/>
　　不識皆喜而相告也邑人徐某實辱公義方公之<lb/>
　　來宜其率先衆人馳省于首一拂几杖而操之從<lb/>
　　諸孫之後視飲食起居之節何如與夫鄉人父老<lb/>
　　日呼子弟灑掃朝夕以伺公出入肩輿安車唯公<lb/>
<pb n="KR4d0067_WYG_001-17a"/>
　　所御角巾鳩杖唯公所之新阡廢圃唯公所問深<lb/>
　　林大木唯公所識臺池園榭城閣燕遊之觀唯公<lb/>
　　所指故居旁舍對廬同巷之人皓首黄髮其存為<lb/>
　　誰唯公所訪念故追昔感之為嗟歎娯之為笑樂<lb/>
　　童子在左冠者在右二三父老奉巵酒進湖魚淮<lb/>
　　蟹洞庭之橘雜以脆甘盡東南之羙唯公所欲然<lb/>
　　後取公之徳述而為樂章使琴工奏之公憑几而<lb/>
　　聼之可也坐則公侍行則公隨此公之遊故鄉人<lb/>
<pb n="KR4d0067_WYG_001-17b"/>
　　修子弟之職義當然也乃不幸而有疾不獲少如<lb/>
　　所願者切自恨憫顧無可為因言而為詩為公一<lb/>
　　笑之娯也<lb/>
義髙徳厚賢在躬進榮退美光初終越有神明相元功<lb/>
疾憂之外康寜中乃眷乃顧爰徂東徒御雖寡人望雄<lb/>
其髙可仰厚可宗兹行允美江淮風父老相呼告兒童<lb/>
三朝無事繄厥忠公謀公恵世所䝉肆安於賈田安農<lb/>
溫衣蔽體食飽胸小攘大竊消姦凶州牢縣獄囚多空<lb/>
<pb n="KR4d0067_WYG_001-18a"/>
歡心和氣成年豐汝曹雖騃念所從汝心汝貎加愛恭<lb/>
薪蒸勿采米勿舂亟歌屢舞馳省公有人昔與公車逢<lb/>
汝隂潁尾洛與嵩山有迹兮水有蹤水之鶴兮山之松<lb/>
一朝賜號逍遥翁馬資僕費官與供汝曹努力吾老癃<lb/>
公若再來勤築宫<lb/>
　　　俊老行送林次中赴都司<hi>并序</hi>
　　客有張文潛與之夜坐論事良久及林公之義於<lb/>
　　是兩人者名公為俊老因公之去作俊老行送諸<lb/>
<pb n="KR4d0067_WYG_001-18b"/>
　　御者為公一笑也<lb/>
熈寜察院一開口誰人膽落御史手其時面堅黒髭鬚<lb/>
力欲回天氣衝斗一從蹭蹬作外官所居不苟心迹安<lb/>
剛不可回堅不變頭如霜雪心如丹所以論者恱而服<lb/>
所養有義其質端東西南北二十載一朝有勅却召還<lb/>
皂囊封上曉班肅繡衣歩入秋霜寒義有所徇乞得身<lb/>
白日降下天上人黄金龍節青囊印赤帷熊乘朱斑輪<lb/>
以其餘才修職分以其餘力娯精神望淮樓上對秋色<lb/>
<pb n="KR4d0067_WYG_001-19a"/>
玉女花前泣晩春時時共帳過南郭來就陶潛漉酒巾<lb/>
與人論事不必合直無所苟氣色真持此以徃無不可<lb/>
古人所以為正臣淮南一路事如草嘉苖惡莠俱分了<lb/>
中心皎皎如斯乎外計區區何足道兩宫日月方齊明<lb/>
羣公戮力營太平公議急須招俊老清風先已過南京<lb/>
　　　魯恭王祠<hi>并序</hi>
　　山陽太守蔡公祈雪於東海恭王廟實得所祈守<lb/>
　　乃為詩以答神貺又謂某曰子亦為王歌之乃為<lb/>
<pb n="KR4d0067_WYG_001-19b"/>
　　東海恭王祠詩曰<lb/>
帝子非無賢孰有恭王者脱身辭漢儲一芥視天下勇<lb/>
故不失義智故不失㡬身既脱諸險徳亦潛其輝羣姦<lb/>
非無目渾渾無罅窺隂謀不得奮佞舌不得施以此終<lb/>
其身萬世不可非初王受漢封奉詔實都魯如何千載<lb/>
後廟貌在東楚豈非王之賜生嘗及兹土所以淮上人<lb/>
世世作神宇然而鬼神道不可接形聲所感唯以徳所<lb/>
通唯以誠去年冬不雪江淮非一城人心誰無戚蔡守<lb/>
<pb n="KR4d0067_WYG_001-20a"/>
最不寜守乃欵王祠俯伏祈於廷其日臘且盡其夕大<lb/>
雪零前驅方入郭後乘猶在坰田者懽於野途者懽於<lb/>
行如饑哺斯食如疾醫斯平驕陽遁無迹和氣來有形<lb/>
因知王之心雖殁不變更好誠而樂義凛凜如平生一<lb/>
禱輙已應為賜良不輕侯拜神之貺民歌侯之明<lb/>
　　　莫飲呉江水寄陳瑩中<lb/>
莫飲呉江水胸中恐有波濤起莫食湘江魚令人寃憤<lb/>
成悲呼湘江之竹可為箭呉江之水好淬劒箭射䜛夫<lb/>
<pb n="KR4d0067_WYG_001-20b"/>
心劒斫䜛夫面䜛夫心雖破胸中膽猶大䜛夫面雖破<lb/>
口中舌猶在生能為人患死能為鬼害患兮害兮將奈<lb/>
何兩巵薄酒一長歌灑向風煙付水波遣弔胥山共汨<lb/>
羅<lb/>
　<lb/>
　<lb/>
　<lb/>
　節孝集巻一<lb/>
</p>
<p>
</p>
  </div>
<div>
                <head>節孝集巻二</head>
    <p>
<pb n="KR4d0067_WYG_002-1a"/>
欽定四庫全書<lb/>
　節孝集巻二　　　　　　　宋　徐積　撰<lb/>
　　古詩十四首<lb/>
　　　瓊花歌<lb/>
春皇自厭花多紅欲得花顔如玉容春皇青女深相得<lb/>
先教歛與秋霜色乃有雪月供光星榆獻白㪷量銀漢<lb/>
琉璃濕人間美玉搗作灰荆山崑山鬼神泣天上有人<lb/>
名玉女投壺之外能為素姑射神人解種花先須此物<lb/>
<pb n="KR4d0067_WYG_002-1b"/>
為根芽天罅地竅掬精粹蟾身驪頷偷光華其時正是<lb/>
天地交二氣上下隂陽調此花孕育得其正其間邪氣<lb/>
無纎毫所以其色為正色出乎其類㧞乎萃一如君子<lb/>
有諸内粹然其色見於外三月將盡四月前百花開盡<lb/>
春蕭然揚州日暖花開未春香不動花房閉仙掌秋髙<lb/>
玉露濃鮫人泣下珠璣碎黄鸝本是花中客啼盡好聲<lb/>
求不得春皇費盡養花心春風使盡開花力春歸鶯去<lb/>
花始開誰人放出深閨來唐家天子太平時太真浴罷<lb/>
<pb n="KR4d0067_WYG_002-2a"/>
華清池紅裳繡袂厭君眼更作地仙披羽衣麻姑睡起<lb/>
蓬萊島風吹玉面秋天曉洛川女子能長生水中肌骨<lb/>
成瑶瓊褒姒不見諸侯兵盡日不笑如無情宋玉移家<lb/>
安在哉東隣不畫燕脂腮卓文君去成都速錦衣金翠<lb/>
慵裝束吹簫容貌果何如見說其人名弄玉若比此花<lb/>
俱不足淫妖怪艷文之累一如婦人有賢徳不為邪色<lb/>
辭正色孀居之女能自持終身唯著大練衣又如正色<lb/>
立朝者不以柔媚為奸欺以此論之乃可重人之不正<lb/>
<pb n="KR4d0067_WYG_002-2b"/>
將胡為論徳乃是花之傑論色乃是花之絶洛陽花名<lb/>
古云好看花須向揚州道君不見去年花下吹黒風霹<lb/>
靂閃電搜玉龍此時半夜花光中不覺屈曲蟠長虹又<lb/>
不聞天上琳琅樹種在烟霞最深處白雲枝葉白玉英<lb/>
此花莫是琳琅精此花愛圓不愛缺一樹花開似明月<lb/>
襄王半夜指為雲謝女黄昏吟作雪杏花俗艶梨花粗<lb/>
栁花細碎梅花疎桃花不正其容冶牡丹不謹其體舒<lb/>
如此之類無足竒此花之外更有誰世非紅紫不入眼<lb/>
<pb n="KR4d0067_WYG_002-3a"/>
此花何用求人知詩人自與花相期長告年年乞一枝<lb/>
　　　姚黄<hi>并序</hi>
　　紫霄漫翁李道源見約分吟姚黄余畏其才不敢<lb/>
　　措筆不得已而後塞命因為之序曰天下牡丹九<lb/>
　　十餘種而姚黄居第一其名雖千葉而實不可數<lb/>
　　或累計萬有餘英不然不足髙一尺也花肉既重<lb/>
　　其梢下屈如一器欹側之狀此亦花之巨美而精<lb/>
　　傑者乎是宜見於詩而不可泯然使寂寂也<lb/>
<pb n="KR4d0067_WYG_002-3b"/>
黄河南畔伊川北姚家宅是真花窟古來多少豪奢兒<lb/>
埋却千鶯萬鶯骨中央精粹得之多西方秀氣來相和<lb/>
天與明光常借日水宫暗脉正通河春風如酒半酣時<lb/>
誰教糓雨報花期司馬坂前嬌半啓洛陽城内人俱知<lb/>
姚家門巷車馬填墻頭墻下人差肩花上紅綃都蔽日<lb/>
花傍翠幕恰如烟玉面兒來爭供帳錦袍郎去鬭抛錢<lb/>
無人不說姚花好費却春功亦不少日長風暖緑梢低<lb/>
坐上金仙困將倒麴塵餅劑和香檀何以貯之承露槃<lb/>
<pb n="KR4d0067_WYG_002-4a"/>
爛錦脫來嫌太艶鮮衣染就欲驂鸞君看此花肌肉豐<lb/>
一尺餘髙千萬重粧面深藏青歩障寳冠斜墮碧霞叢<lb/>
歩揺好稱釵鳯凰玉鐶犀珮珠鳴璫帝女何縁心好道<lb/>
阿嬌安用金為房紺窠累棲舒鴈雛沉烟噴出狻猊爐<lb/>
一種養成餘意態千花瘦盡春肌膚峨峨一器欹且傾<lb/>
覆杯難辨鍾與觥染以鮫綃求正色叩之玉挺希宫聲<lb/>
魏家紅共牛家碧迭覇花中聳髙格如今俛首甘下風<lb/>
九十種中為第一此花莫似武昭儀出得宫來不畫眉<lb/>
<pb n="KR4d0067_WYG_002-4b"/>
情貌欲為狐媚態衣裳却是比丘尼楊妃本是傾國身<lb/>
脫却紅襦號太真河水欲濡頭上髻馬嵬猶著舊時裙<lb/>
物色一定猶可疑人心多變宜難知容易莫評真與欺<lb/>
貌或如是心或非君不見老莊有深意萬物之中最防<lb/>
偽<lb/>
　　　大松<lb/>
東海有物天下雄萬靈戮力生竒松天精地粹萃其下<lb/>
滄溟百道來相通一根直去穿九泉一根斜揷鯨魚淵<lb/>
<pb n="KR4d0067_WYG_002-5a"/>
逺者壓折巨鼇背近者倒纒山根偏小枝可就千鈞弓<lb/>
大枝可掛萬斛鍾唯有老榦苦難狀吕光營外堆𤣥龍<lb/>
身披北帝雄犀甲虎賁連臂圍不匝無計都將大地遮<lb/>
有心盡把浮雲刷樛枝入地旋復上怪怪竒竒非一狀<lb/>
谷陵相變任古今土木兩行專王相列幟空遺渭川壘<lb/>
犒師留得楊隋帳𤣥駒來撼亭亭蓋渌魚飛入蒼蒼浪<lb/>
最是半霄風雨聲山妖走盡川魅驚十萬爭揮鐵槊騎<lb/>
百千齊闞黒旗兵有時海面波濤小一部仙韶下蓬島<lb/>
<pb n="KR4d0067_WYG_002-5b"/>
殘聲逐水散鳴琴遺響穿雲聚啼鳥混沌死來凡㡬朝<lb/>
清氣濁氣痕未消獨葉聳來新蓋鳯䨇柯合處舊藏蛟<lb/>
其本既異其事殊徳若有容材有餘大鵬斥鷃皆可居<lb/>
相忘有似江湖魚美哉此木真不凡能以智免斧斤間<lb/>
過盡工師無所用莊周應作不材看大松大松如此竒<lb/>
方輿圓蓋不可知隂陽山海氣合離不然神物相䕶持<lb/>
　　　芰荷歌<hi>并序</hi>
　　荷之初生如孔雀團花如鈿如錢如海上渌魚之<lb/>
<pb n="KR4d0067_WYG_002-6a"/>
　　膽其方卷者如瓦斜卷者如牋卷而舒者如杯舒<lb/>
　　之大者如槃其花如處女婦人其翛然而出乎其<lb/>
　　上者如墻頭冶容其偃然而隠乎其下者如閨房<lb/>
　　之秀静而正者也其鷗鷺之屬徃來嬉戲毛色鮮<lb/>
　　明者白紵即也於是賦之者窮物之形而寓意故<lb/>
　　有焉其亦庶乎如有所補姑不至於苟作者也<lb/>
孔雀團花翡翠鈿青皇抛盡買花錢渌魚飛膽大如拳<lb/>
琉璃瓦墜紫微天湘妃曲譜誰可傳彩毫不動斜卷牋<lb/>
<pb n="KR4d0067_WYG_002-6b"/>
我家食客常三千盃槃一樣青瑶圓麻姑下來㝷水仙<lb/>
不見波瀾只見煙昨夜秋風吹洞房起來先著碧霞裳<lb/>
半含笑面齊鬭粧家家院落紺為墻不道採花人在傍<lb/>
貪看飛來白紵郎亦有美人貞且良獨在碧綃幃下藏<lb/>
　　　雙樹海棠<hi>二首并序</hi>
　　雙株海棠者余秦中時見也其髙皆數十尺翛然<lb/>
　　在衆花之上與夫江淮所産絶不類矣或説荆南<lb/>
　　官舍亦有兩株其姿艶柔婉豐富之美前篇所序<lb/>
<pb n="KR4d0067_WYG_002-7a"/>
　　者皆其畧也而此篇雖多亦未有以為工者然後<lb/>
　　知李杜無詩其所以為真能詩者乎雖然是亦可<lb/>
　　惜恨也使李杜輩俱在方春盛時花艶正開風温<lb/>
　　日舒置酒于兩花之間半酣而賦之不亦美乎二<lb/>
　　三子能者姑為我歌之如何<lb/>
獨樹已難有雙株豈易培東風三月後濃艶一時開種<lb/>
是鴛鴦骨根非玳瑁胎英英萬千數滴滴四三枚恐淡<lb/>
添猩血矜香棄麝煤鮫綃翡翠眼寳鈿珊瑚杯絳節朝<lb/>
<pb n="KR4d0067_WYG_002-7b"/>
真去丹砂駐貌廻童粧兩株色花格一僊材自得驂鸞<lb/>
侣何煩跨鳯臺明珠留漢水碧洞寄天台對舉霓裳歩<lb/>
髙鋪繡被堆超如御烟霧勢欲擺塵埃冶艶皆泥滓卑<lb/>
枝亦草萊好臨湘水照莫近宋家栽漢殿昭陽寵唐家<lb/>
學士才浴終蘭液濺帖就茜羅裁惜粉輕勻面偷霞試<lb/>
㸃顋急窺鸞鑑了齊報玉人來不是沾紅雪仍非汙落<lb/>
梅啼痕纔髣髴佇立各徘徊真態有如此深情安在哉<lb/>
歌䦨都不語舞困可堪推淡若疑相犯烘然笑自媒畫<lb/>
<pb n="KR4d0067_WYG_002-8a"/>
眉即忽誤挾彈客應猜灑絳誰先戲揮朱亦共陪差肩<lb/>
奉青帝聨袂踏蒼苔好被金錢擲宜兼玉箸催羅巾如<lb/>
可拭瑶枕謾為灰供帳朝還暮買春瓊與瑰一枝懐舊<lb/>
物百醮費新醅目斷秦山逺心分荆渚隈柔姿誰是偶<lb/>
溫徳汝為魁綽綽閨房秀怱怱風雨摧離歌連理曲送<lb/>
酒合歡盃墜臉殷金谷寃情怨馬嵬烟波水東去岐路<lb/>
日西頽遺恨傳芳草餘隂伴緑槐香魂如未散相弔復<lb/>
相哀<lb/>
<pb n="KR4d0067_WYG_002-8b"/>
　　　又<lb/>
此花出在海州東千濤萬浪圍山峯不知誰是栽花翁<lb/>
花根屈曲蟠雙虹英英鬭繁葩葩豐晨霞夕霞滴不供<lb/>
歘有神物射蛟龍團團血濺揺春風超然花格非凡容<lb/>
呉姬半嚲釵頭紅誰人移下海中山神仙姊妹來人間<lb/>
人間無玉可消斑歌姬舞態都且閒當時血淚亂瑶闗<lb/>
金槃洗面痕猶殷吹簫郎去先騎鸞粧未成時情巳䦨<lb/>
漢臯臺下嬌蹣跚曽解明珠瑶珮環無媒不嫁矜殊顔<lb/>
<pb n="KR4d0067_WYG_002-9a"/>
自共美人香徃還霓衣同歩紺雲車麻姑面上藏丹砂<lb/>
綠鬢巳墜金釵斜酒紅不著羅衫遮且教半笑含春華<lb/>
但恐分飛成亂霞宜哉天下為名花連根都種名卿家<lb/>
溫溫容態孰可加有如女徳貞無邪共君醉倒揷烏紗<lb/>
從他羣兒笑啞啞<lb/>
　　　玉女花<hi>二首并序</hi>
　　部使者林公作玉蘂二詩并序其事同使趙公屬<lb/>
　　而和之亦以見命因吟之為玉女焉蓋序詩者以<lb/>
<pb n="KR4d0067_WYG_002-9b"/>
　　楚花為楊花别本也則玉女者其亦庶乎可以為<lb/>
　　之别名也<lb/>
楊花可與名玉妃楚花可與名玉女天上瑶臺是本居<lb/>
人在月宫合同處一㸃難容赤水霞平生冷笑巫山雨<lb/>
此女持身色太嚴玉璧如槃求不許<lb/>
國艶雖殊情太少蛾眉不畫雙瞳瞭新就明河洗面來<lb/>
更佩明珠踏瑶草不用朱鸞與紫霞玉麒麟駕白雲車<lb/>
君看面上都無邪更看身上都無瑕越王國女金可邀<lb/>
<pb n="KR4d0067_WYG_002-10a"/>
卓王孫女琴可招更有秦王家弄玉嫁人只被愛吹簫<lb/>
　　　和李道源清風謡<lb/>
漫翁説盡清風好猶能顧我邀吟藁吟時欲倚白雲飛<lb/>
到時恐在紅塵表有如列子御風行百骸齊奮雙瞳瞭<lb/>
借問清風何處來玉水之心玉山杪曽經崑閬拂瑶花<lb/>
亦度瀟湘過蓬島借問清風何處居深寄碧蘆藏綠篠<lb/>
芭蕉徑舞鳯衣寒薜荔墻飜龍甲老遺英墮籜無處㝷<lb/>
一徑十年未曽掃但恐春深花木稀定知秋後氷霜早<lb/>
<pb n="KR4d0067_WYG_002-10b"/>
快心何羡楚王臺披襟適得麻姑爪中山酒客飲輙醒<lb/>
八斗司徒醉不倒簫聲易咽笛聲哀客思難平物容愀<lb/>
君看簷前避暑巢不是巖烏即沙鳥萬谷藏氷山氣來<lb/>
千濤噴雪江聲遶借問此間清奈何况是中宵月華皎<lb/>
鷄鳴漏盡眠不成披衣起看氷壺曉便乘枯木飲明河<lb/>
仍御雙鳬入冥杳籐床角簟無所施綀布蒲葵價彌小<lb/>
有客俄如夢覺時竊笑夢中何擾擾中心無累清則明<lb/>
蔽者常稀欲者少兒啼女笑坐可忘獸鬭禽嬉悟俱了<lb/>
<pb n="KR4d0067_WYG_002-11a"/>
毁譽一過遺如空富貴浮雲視彌藐古人凛凛良可思<lb/>
世俗紛紛何足道嘗聞外物可娯中所以詩人取萱草<lb/>
誰何乘興為此行坐擺塵埃出汙潦賈生可與忘悲憂<lb/>
楚屈猶將醒懐抱區區何用作離騷弄琴聼我清風操<lb/>
　　　望淮篇示門人<lb/>
閒花落盡春無有脚踏青紅望淮走到淮適值晩潮來<lb/>
滿淮皷吹風波吼傳聲急喚釣魚船船未到時洗雙手<lb/>
買得船中雙白魚便訪村前五青栁旋烹野茗問村醪<lb/>
<pb n="KR4d0067_WYG_002-11b"/>
五栁隂中坐良久此行大畧類陶潛但乏黄花白衣酒<lb/>
操舟人去一㸃鷗帆入雲開何處收孤鷗浴處依淺灘<lb/>
修竿放餌投深流豈無野婦荷而汲亦有老翁行且謳<lb/>
君看此景直㡬錢此時正是夕陽天便教金印大如斗<lb/>
何似魚庵共釣船有人問君莫要説懐中取出吟翁篇<lb/>
　　　太華<lb/>
怪怪不可狀誰云仞五千直侵黄道窟髙傍白榆偏秀<lb/>
氣環秦甸濃嵐滴渭川掌髙長托日漢狹半含巔夜響<lb/>
<pb n="KR4d0067_WYG_002-12a"/>
金丹杵秋香玉井蓮排虚摧勁翮横銳决浮烟隠豹文<lb/>
章異孤松節操堅渇虹麤飲澗饑虎瘦吞泉磴道竒花<lb/>
合杉株古蔓纒羣材皆挺特餘壤可陶甄義獸期臻萃<lb/>
妖狐困墜顛二闗資控扼萬里暢垓埏直勢南衝斗雄<lb/>
姿北闞燕波濤清大海風雨到窮邉鎮壓地常靜磨礱<lb/>
天更圓他山皆俯視何物可齊肩<lb/>
　　　管春風<lb/>
我是蓬萊山上客為管春風歸不得今年更是春來遲<lb/>
<pb n="KR4d0067_WYG_002-12b"/>
江南未寄梅花枝探春童子青霞衣時時去上青雲梯<lb/>
春風消息苦不逺瑶臺瑶水氷霜淺蟠桃花在海東邉<lb/>
此花不煩春一㸃東風日夜來人間到時先催草根軟<lb/>
大都紅紫心先動小桃先覺枝頭重更有纎纎楊栁枝<lb/>
路傍先得行人弄詩翁自愛蟠桃花鸞鶴不在無雲車<lb/>
城南夜半無酒家和氷和雪吞月華有客笑中携劒去<lb/>
偷得銀瓶與肥羜詩公兩眼看浮雲為管春風不回顧<lb/>
　　　髙樓春<lb/>
<pb n="KR4d0067_WYG_002-13a"/>
山陽有客似相如身著儒衣當酒壚塵埃市井不到處<lb/>
煙霞徃徃生衣裾一竿横掛數幅帛題云酒味如醍醐<lb/>
三月髙樓滿春色椒漿瓊液盈金壺盤羅江笋烹淮魚<lb/>
櫻實赤玉梅紺膚彈絲敲金半空裡醉揮玉爵撞珊瑚<lb/>
憑闌直下是烟火坐上清風凌太虚夜深正然紅蠟燭<lb/>
羅幕遮風留客宿是人俱愛何家樓自是何君徳如玉<lb/>
　　　淮之水示門人馬存<lb/>
君不見淮之水春風吹春面洗青薫衣綠染指漁不來<lb/>
<pb n="KR4d0067_WYG_002-13b"/>
鷗不起㶑㶑灔灔天盡頭只見孤帆不見舟斜陽欲落<lb/>
未落處盡是人間今古愁今古愁兮將奈何莫使騷人<lb/>
聞棹歌我曹自是浩歌客笑聲酒面春風和<lb/>
　<lb/>
　<lb/>
　<lb/>
　<lb/>
　節孝集巻二<lb/>
</p>
<p>
</p>
  </div>
<div>
                <head>節孝集巻三</head>
    <p>
<pb n="KR4d0067_WYG_003-1a"/>
欽定四庫全書<lb/>
　節孝集巻三　　　　　　　宋　徐積　撰<lb/>
　　古詩十九首<lb/>
　　　項羽别虞姬<lb/>
垓下將軍夜枕戈半夜忽然聞楚歌詞酸調苦不可聼<lb/>
㧞山力盡無如何將軍夜起帳中舞八百兒即淚如雨<lb/>
此時上馬復何言虞兮虞兮奈何汝<lb/>
　　　虞姬别項羽<lb/>
<pb n="KR4d0067_WYG_003-1b"/>
妾向道向道將軍施恩義將軍一心靳財利妾向道向<lb/>
道將軍莫要為人患坑却降兵二十萬懐王子嬰皆被<lb/>
誅天地神人咸憤怨妾向道向道將軍莫如任賢能却<lb/>
信姦言疑范増當時若用范増者將軍早巳安天下天<lb/>
下成敗在一人將軍左右多姦臣受却漢王金四萬賣<lb/>
却君身與妾身妾向道向道將軍不肯聼將軍雖把漢<lb/>
王輕漢王聰明有大度天下英雄能駕御將軍唯恃力<lb/>
㧞山到此悲歌猶不悟將軍不悟兮空悲歌將軍雖悟<lb/>
<pb n="KR4d0067_WYG_003-2a"/>
兮其奈何賤妾須臾為君死將軍努力渡江波<lb/>
　　　白雲先生<lb/>
白雲先生面如鐵一片良心似明月腹中和氣如春陽<lb/>
齒下清風欲為雪羣兒走馬正讙讙先生髙躅方尋山<lb/>
嵩山泰山俱有約先訪王喬後陳摶浮丘嚴駕欲迎子<lb/>
玉女整衣開瑶闗山中自是逍遥家手摩紅蘂生龍霞<lb/>
鼎中氣焰成何物不煉黄金煉丹砂明月一聲何處嘯<lb/>
但覺半夜鸞鳯呌猿不敢號虎不鳴一夜清風生萬竅<lb/>
<pb n="KR4d0067_WYG_003-2b"/>
此路髙深易迷錯只見先生一雙脚山中不似俗人家<lb/>
有客但尋猿與鶴西峯猶有秦宫女身上亂毛如鳥羽<lb/>
秦時人事不忍聞若見斯人莫與語先生何以遺時人<lb/>
先生有語醇乎醇莫分巧拙與强弱莫將外物成天真<lb/>
豈不見北邙山下狐狸窟掘出枯骸與陳骨其間豈無<lb/>
鄉原人其間豈無强梁物强梁物鄉原人當時爾等空<lb/>
紛紛後來之事竟何如不及癡兒醉夢之浮雲<lb/>
　　　山中樂<lb/>
<pb n="KR4d0067_WYG_003-3a"/>
洞裏桃花開早春洞中酒熟宴真人紅蘂紫芝俱在手<lb/>
本家猿鶴亦隨身採拾飣餖隨所有物無不義即是真<lb/>
何須謝傅山東妓却用陶潛漉酒巾漉酒復漉酒何必<lb/>
金印大如斗一瓢復一瓢莫辨人間淳與澆時情大抵<lb/>
惡貧賤此間却是青雲霄君不見古人自謂為賢豪或<lb/>
入於佞或以驕但言富貴我所欲一身不保領與腰孔<lb/>
光屈身事董賢谷永隂與王鳯交賈謐之黨遍天下望<lb/>
塵拜者尤為妖須臾苟得快所欲終以血肉汙斧刀假<lb/>
<pb n="KR4d0067_WYG_003-3b"/>
令當日幸而免後世譏笑安能逃豈如孫登但長嘯眼<lb/>
看時事如鴻毛嵇康阮籍不與語何况紛紛兒女曹<lb/>
　　　花下飲<lb/>
我向桃花下立飲一杯酒杯酒先濡鬚花香隨入口花<lb/>
為酒家媼春作詩翁友此時酒量開酒量添一斗君看<lb/>
陌上春令人笑拍手半青籬畔草半綠畦中韭閒烏下<lb/>
牛背奔豚穿狗竇潛身猫相雀引喙禽呼偶包麻鄰乞<lb/>
火穿桑兒餉糗物類雖各殊所樂亦同有誰知花下情<lb/>
<pb n="KR4d0067_WYG_003-4a"/>
猶能憶楊栁中心卒無累外物任相揉余方寓之樂自<lb/>
號閒人叟<lb/>
　　　江南春<lb/>
今年是處春風早江南地煖春更好春風先把江山掃<lb/>
次入梅花後芳草芳草春深更有情直共江山到洞庭<lb/>
落花流水從武陵湖中有山春更青日欲落時一㸃明<lb/>
少年莫上岳陽城<lb/>
　　　歡樂辭<lb/>
<pb n="KR4d0067_WYG_003-4b"/>
吁嗟人兮人生凡㡬何汝胡不思兮故為擾擾而紛紛<lb/>
人生如一夢兮萬事如浮雲汝胡不思兮胡不為直道<lb/>
兮胡為薄物細故兮疲精而勞神汝之所得兮余以為<lb/>
失兮汝之所失兮余以為得兮汝胡不思兮胡不為義<lb/>
而為仁仁義之道如大路兮人皆可以行兮汝反以為<lb/>
艱兮汝胡不思兮胡為失性而離真禍既自召兮福亦<lb/>
自棄兮汝胡不思兮故為乎災及其身善惡之報各以<lb/>
其類至兮汝胡不思兮胡不觀乎古之人與今之人嗟<lb/>
<pb n="KR4d0067_WYG_003-5a"/>
予言之不可忽兮汝胡不思兮汝其書諸紳吁嗟人兮<lb/>
　　　登髙辭<lb/>
九月九日兮登髙何為古有此語兮吾未暇論其是非<lb/>
菊花黄兮茱萸紫二花此時還鬭開花滿握兮酒滿杯<lb/>
人人欲上髙樓臺我與世人雖異好此時亦難平襟懐<lb/>
因思雕蟲篆刻事此文乃是儒之災如今此災亦可避<lb/>
不辭萬里登崔嵬其如此物避不得但恐積蠧傷良材<lb/>
是以天下美璞少甚於矛㦸戕瓊瑰縱有美璞直萬鎰<lb/>
<pb n="KR4d0067_WYG_003-5b"/>
埋之塵土何由來聖朝有意去災害願將此物為渠魁<lb/>
　　　淮隂義婦詩<hi>并序</hi>
　　淮隂義婦富商之妻李氏有姿色邑人有同商者<lb/>
　　見而悅之因道殺其夫厚為棺殮持其䘮以歸紿<lb/>
　　云溺死且盡歸其財無一毫之私焉於是伺其除<lb/>
　　葬謀為婚媾且自陳有義於其夫義婦亦為之感<lb/>
　　泣遂許而嫁之廼一日家有大水水有浮漚其夫<lb/>
　　輒顧而笑義婦問之未應遂固問之恃巳生二子<lb/>
<pb n="KR4d0067_WYG_003-6a"/>
　　不虞其妻之讐已也即以實告之曰前夫之溺我<lb/>
　　之所為巳溺復出勢將自救我以篙刺之遂得沉<lb/>
　　去所刺之處浮漚之狀正如今日所見義婦黙然<lb/>
　　始悟其計而復讎之心生矣即日伺其便即以其<lb/>
　　事奔告有司卒正其獄棄其讎子夫讎既復又自<lb/>
　　念以色累夫以身事讐二子讐人之子也義不可<lb/>
　　復生即縳其子赴淮投之于水已而自投焉蓋以<lb/>
　　謂不義而生不若義而死也故謂之義婦或者以<lb/>
<pb n="KR4d0067_WYG_003-6b"/>
　　其生事二夫不得謂之義是大不然是責於人者<lb/>
　　終無巳也東漢時蔡文姬者䘮夫之後一為胡婦<lb/>
　　一再嫁之其傳名為烈婦攷其心迹與義婦不同<lb/>
　　逺矣嫁蓋其心出於感激謂其人真有義於其夫<lb/>
　　也既嫁之後凡再生二子閨房帷幄之好已固於<lb/>
　　人情無毫髮可以累其心者故能復讎殺子又自<lb/>
　　殺其身雪沉寃於既徃豁幽憤之無窮昭乎如白<lb/>
　　日之照九泉也如此之義是豈可不以為義乎故<lb/>
<pb n="KR4d0067_WYG_003-7a"/>
　　聞其風者壯夫烈士為之凛然至於扼腕泣下也<lb/>
　　而姦臣逆黨亦可以少自訕矣故君子謂劉歆為<lb/>
　　苟生王儉任昉范雲之輩為賣國禇彦回之輩何<lb/>
　　足道哉蓋自魏晉而下佐命之臣教人持兵以殺<lb/>
　　其夫者多矣使義婦視之以為何物耶惜乎事不<lb/>
　　逹于朝節義不旌于里哀哉<lb/>
酷賊姦讎既已除銜寃抱耻正號呼當時但痛君非命<lb/>
今日方知妾累夫捨義取生真鄙事殺身沉子乃良圖<lb/>
<pb n="KR4d0067_WYG_003-7b"/>
㡬年汙辱無由雪長使清淮滌此軀淮隂婦人何决烈<lb/>
貌好如花心似鐡殺身沉子須㬰間身雖已死名不<lb/>
滅<lb/>
　　　北神烈婦詩<hi>并序</hi>
　　烈婦有美色夫為小商舟行上下載以自隨至于<lb/>
　　北神其夫病死貧無以殮同舟富商者假貸與之<lb/>
　　䘮費所須一切皆具是自恃有恩顧其妻以為巳<lb/>
　　物烈婦既葬之三月復墓以歸勢且甚廹遂取其<lb/>
<pb n="KR4d0067_WYG_003-8a"/>
　　嬰兒縳置胸前母子號呼赴淮而死是其所以自<lb/>
　　度者其勢終不得免焉也與其被汙而生不若潔<lb/>
　　巳而死也嗚呼其决烈如此是豈可不謂之竒女<lb/>
　　子乎蓋古之賢女藉其家世因性而習之淵源漸<lb/>
　　漬其所從來者逺矣此詩人所以賦莊姜與夫韓<lb/>
　　侯之妻也至於負販之家見聞之陋安知義之所<lb/>
　　在乎乃一日猝然變生不幸毅然不顧如泰山之<lb/>
　　不可揺也是知其義利之分死生之輕重故至於<lb/>
<pb n="KR4d0067_WYG_003-8b"/>
　　殺身而不悔也惜哉亡其姓氏且不知何許人也<lb/>
　　以其死於北神故號為北神烈婦<lb/>
海水猶可泛君身不可犯淮水猶可瀦君名不可汙鸞<lb/>
鳯猶可馴氷霜猶可親不是雲間月即是月邉雲<lb/>
　　　贈子瞻<hi>三首</hi>
翰林主人其姓蘇左臂不任十上書㡬年乞得江與湖<lb/>
呉中父老爭懽呼玉堂金户不肯居肯來南郭㝷樵夫<lb/>
樵夫所識山與水除此如何論竒偉八月十五錢塘江<lb/>
<pb n="KR4d0067_WYG_003-9a"/>
海門山下潮頭起<lb/>
翰林豈特文章工赤心白日相貫通先與呉人除二㐫<lb/>
<hi>謂法外除二顔</hi>次與呉田謀常豐乃與徒役開西湖狹者使廣<lb/>
塞者除溉田不知㡬萬夫其田立變為膏腴世世可知<lb/>
無旱枯呉人衣食常有餘有餘之人善可趨官司亦可<lb/>
省刑誅無窮之利誰與俱前有白傅後有蘇翰林如此<lb/>
能成務呉人叩額呼為父未知何處立生祠定是呉山<lb/>
行坐處翰林却過淮之東無人不看眉陽公玉堂氣貌<lb/>
<pb n="KR4d0067_WYG_003-9b"/>
將以恭又到南城㝷老農仍使尊中酒不空玉泉最好<lb/>
白醅醲便將玉水傾喉嚨須臾醉倒無憂翁老翁雖醉<lb/>
不敢迂記得杭州三事書欲毗舜智臯陶謨事防阻隔<lb/>
有所拘翰林此說若行諸聖朝恵澤可大敷譬如雷雨<lb/>
動天衢曠然霈然而廓如無分草木與蟲魚一時奮振<lb/>
皆霑濡滿堂飲酒盡懽娯更無一人泣向隅老農雖然<lb/>
無所逋願同衆口齊懽呼<lb/>
昔者益州牧意欲見杜微不能以身徃使人轝致之雖<lb/>
<pb n="KR4d0067_WYG_003-10a"/>
用為諫議待士禮巳非而况君房輩端坐呼子陵子陵<lb/>
胸中氣直與青雲平豈肯為人屈彼亦徒驕矜孰如揚<lb/>
州牧自處遜與恭徳不矜其盛事不矜其功南郭已三<lb/>
顧迂身為衰翁以手書所問視面歎厥容移時能立語<lb/>
避乘乃鞠躬不知古之人㡬人能如公<lb/>
　　　感秋和張文潛<hi>三首</hi>
汎汎河中舟莫繫河上栁君看道傍葉行人一揮手枝<lb/>
條旦旦空顔色何可久坐恐霜霰繁諸媚歸一朽我有<lb/>
<pb n="KR4d0067_WYG_003-10b"/>
千丈松亭亭不可揉生在孤峯上獨與雲霞偶羣形靡<lb/>
且紛不與較妍醜羣動日夜馳而以靜為守守松者為<lb/>
誰白髮無憾叟蓬蒿可蔽身糟糠可餬口言者寓於詩<lb/>
黙者寓於酒誰知杯酌間便是無何有念子於我深我<lb/>
於子亦厚記我守松篇行行重回首<lb/>
　　　又<lb/>
張子非不厚涕泗中夜起蘭蕙雖已衰松筠正堪佩君<lb/>
愛蘭與蕙忘我筠與松君愛洛陽官棄我淮上翁翁如<lb/>
<pb n="KR4d0067_WYG_003-11a"/>
揚大夫其心甘賤貧不投天禄閣却反離騷文騷人雖<lb/>
已殁萬古為忠魂欲知寃憤氣但看蒼梧雲寃情寄湘<lb/>
水寃聲寄湘竹年年霜露時夜夜秋聲哭<lb/>
　　　又<lb/>
秋風一何惨物形隨以變秋風如無情蟲鳥聲俱怨我<lb/>
無外物累但有屋中燕翩翩勢將去盼盼如有戀此物<lb/>
雖至微其舊殆可念而况西郭交年將屈五指南城文<lb/>
字間東臯松竹裡氣類亦相合老少兩忘齒昔居吾舍<lb/>
<pb n="KR4d0067_WYG_003-11b"/>
傍今在河之涘船頭纜將解船上桅將起留君恨不早<lb/>
此役定難止如何舍我去處我復何以君看淮泗間一<lb/>
𣲖良可喜從來病濁汙而今稍清泚人方渉其流冠纓<lb/>
殆可洗此行君樂否一千五百里未見洛陽山先見洛<lb/>
陽水<lb/>
　　　謝周裕之<hi>二首</hi>
樂不須絲竹花不須桃李舞不須輕軀歌不須皓齒人<lb/>
生各有樂顧我如何爾我是兩栁翁家在南郭裏詩酒<lb/>
<pb n="KR4d0067_WYG_003-12a"/>
以為樂賔客至即喜酒味酸或淡瓷椀麤而偉或無一<lb/>
飣菜但費㡬張紙<hi>客所言用紙筆</hi>人情慕貴富公何眎賤鄙寒<lb/>
冷載肴酒暮夜煩屐履孚誠非猝然飣餖亦勞止不用<lb/>
卞即瓠但坐杜侯椅兩卓合八尺一爐煖雙趾不以藥<lb/>
隨時而用繒掩耳或啖魚菹盡或愛蔵蔬美或取鱐與<lb/>
腊或約酒以指人皆恱真厚誰敢停箸匕一客癯而清<lb/>
偶坐為六子吟聲尚皷吹懽情勝羅綺俗物無所用髙<lb/>
㑹有如此<lb/>
<pb n="KR4d0067_WYG_003-12b"/>
義無所不感誠無所不動誠義既如此外物斯何用以<lb/>
外表諸中以物將其義所謂君子誠誠亦不虚致人有<lb/>
忘恩者嗟歎而泣涕我心非土木亦有眼中淚<lb/>
　　　贈玉師失鸚鵡詞<lb/>
紅蹊翠塢風花客家有千山萬山碧一從流落在人間<lb/>
玉環絛重金籠窄金籠一片烟霞曉花艶成團栁枝裊<lb/>
足穿蜀錦茜靴牢身著呉綾紺袍小参差㣲露紅霞裙<lb/>
丹喙即是胭脂唇真是人間富貴物何異朱門羅綺身<lb/>
<pb n="KR4d0067_WYG_003-13a"/>
慧性馴姿良可取只被多言仍巧語前身不是亡國臣<lb/>
即是傾城傾國女門外人來連報客㸃茶沽酒俱催索<lb/>
呌人名字學人言呉語秦聲俱記得大都有似原人為<lb/>
視人歡慼為笑啼俗客面前多俚語逢僧輙誦陁羅尼<lb/>
嗟嗟何用畜此禽嵗月養成姦巧深莫信口中一片舌<lb/>
對面千里萬里心主人曰予未有知為愛能言不放歸<lb/>
不道姦心多詐偽吭腸纔飽脫身飛<lb/>
　<lb/>
<pb n="KR4d0067_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻三<lb/>
</p>
<p>
</p>
  </div>
<div>
                <head>節孝集巻四</head>
    <p>
<pb n="KR4d0067_WYG_004-1a"/>
欽定四庫全書<lb/>
　節孝集巻四　　　　　　　宋　徐積　撰<lb/>
　　古詩二十二首<lb/>
　　　送蔣憲穎叔<hi>并序</hi>
　　國之南服逾嶺而西號為重地而兵刑最大本朝<lb/>
　　選用名賢即拜山陽太守蔣公奉使以徃公始聞<lb/>
　　命不敢安處即日束裝以俟即拜其命遂决行日<lb/>
　　一州之人皆惜其去以其嚴而不苛察而能恕實<lb/>
<pb n="KR4d0067_WYG_004-1b"/>
　　受其惠也作詩者因民之情述公之義送公之行<lb/>
　　亦以告諸越人也<lb/>
五嶺之南其極西徼其旁大海木深山峭内有谿洞外<lb/>
有交趾皮厚肉堅鐡為骨髓雉兎伏藏猱猿突起動如飄<lb/>
風猛如湍水獨恩不畏獨威不懐擾之則去撫之則來恩<lb/>
之與威不可去一寛猛交濟不可無術坐當一面則有帥<lb/>
臣按刑將漕要皆得人以徳以才公稱其選能不擇官義<lb/>
不辭逺始聞有命嚴裝以需青氊角簟藥鼎茶爐琴堂<lb/>
<pb n="KR4d0067_WYG_004-2a"/>
舊譜鈴閣新書史帙籖重詩囊卷粗前施齋舫後設行<lb/>
厨公既拜命不敢寜居廼戒徒御廼建帆檣鳴刁擊皷<lb/>
旗幟開張州人感恩父老童稚知不可留以足頓地或<lb/>
前塞路或後從行或獻花酒或犒從兵或望於野或送<lb/>
一程即日渡江江南春早雪盡氷消江山如掃栁徑桃<lb/>
蹊梅花芳草沽酒村遥賣魚船小晨散烏羣暮歸白鳥<lb/>
春正好時已到岳陽岳陽樓下蒼蒼茫茫岳陽樓上飛<lb/>
沫浮光江山舊物呉楚凄凉夜宿巴陵曉過洞庭湖中<lb/>
<pb n="KR4d0067_WYG_004-2b"/>
水綠湖口山青黄陵古祠長沙古路瀟江湘江風烟古<lb/>
渡嶽麓茶林沙洲橘樹此時春深衡陽鴈去時飲一杯<lb/>
時吟㡬句更望九疑清詩無數攬轡登山日日西南褰<lb/>
帷叱馭車不停驂廼有部吏廼有蠻酋青衫負弩錦帕<lb/>
纒頭公曰使者實典兵刑増置强弩多募土兵宜浚其<lb/>
隍宜堅其城公曰弓手宜如舊制加之訓練可使精鋭<lb/>
可代城郭為民捍蔽公曰民命懸在獄官不可不慎不<lb/>
可不寛寛於善良勿失有罪惡人如虎養之成害公曰<lb/>
<pb n="KR4d0067_WYG_004-3a"/>
生民不可無教教民之官縣令最要今則不然困於簿<lb/>
領甚者可除煩者可省仍復鄉官則無所病凡我部吏<lb/>
各恭厥職夜則精思晝則宣力一節當官赤心為國如<lb/>
此教告如此施設吏則心服民則心恱諸公聞之薦者<lb/>
交章朝廷器之下詔褒揚召而用之優於馮唐<lb/>
　　　謝吕帥寄書<hi>并序</hi>
　　淮上老人七十四嵗矣衰朽疾病日入於不可支<lb/>
　　廢書久矣故作詩代書為吕公一笑也公家兄弟<lb/>
<pb n="KR4d0067_WYG_004-3b"/>
　　以問名子是其所尚者家法如此作詩者其可妄<lb/>
　　乎以其法可傳也<lb/>
疇昔逢公時老人恱公義率然應公問而云在藏器公<lb/>
以問為好其法為可傳老語不記時人事成恍然<lb/>
　　　送程運判<lb/>
江南風物可醒酒江山氣勢侵牛斗大庾梅花入界香<lb/>
南康瀑布從天吼此間好共呉人樂井蛟為害須除却<lb/>
觀風未到庾公樓褰帷先上滕王閣仙籟鳴時獨鳯吟<lb/>
<pb n="KR4d0067_WYG_004-4a"/>
劒池黒處雙龍躍縣令寜無種秫翁還似王𢎞就翁酌<lb/>
最是髙賢徐穉墳急齎酒脯祠溟漠部吏爭迎使者車<lb/>
野人夾道亦懽呼且得官司减鞭箠若逢水旱放田租<lb/>
闗市如何從薄賦設法通商為逺圗方今聖世雖無<lb/>
事須修武備戒不虞生民所恃在城邑更嚴壁壘完其<lb/>
郛何况荆湖與二廣溪洞盡是蠻所居一日除書遣受<lb/>
降便持斧鉞建油幢陣上風神應更偉軍中才氣亦無<lb/>
雙勢似疾雷從便道揮兵直指富良江<lb/>
<pb n="KR4d0067_WYG_004-4b"/>
　　　代玉師謝蘇子瞻<lb/>
海上山翁歸童子言有客身披一鶴氅足曵雙鳬舄控<lb/>
却大鵬頭踏著巨鼇脊面帯玉山氣手畫龍泥壁諸仙<lb/>
爭進硯一笑已投筆其夕刮兩眼燒却犀一尺<lb/>
　　　寄李道源<lb/>
春風本是詩家友典却琴書也沽酒呼童去問紫霄翁<lb/>
近來枕上吟詩否不醉不吟將奈何過却今年春已多<lb/>
胸中壯氣吐不出看看空作送春歌<lb/>
<pb n="KR4d0067_WYG_004-5a"/>
　　　酬李道源彈琴之句<hi>二首</hi>
數尺焦桐常在手知子愛歌兼愛酒今朝已是二月三<lb/>
梅花驛使曽來否古今多少無奈何古人慷慨良已多<lb/>
為報陶潛且飲酒無絃琴上不須歌<lb/>
　　　又<lb/>
漫翁來索詩千首須與古人沽美酒近來聲調大尋常<lb/>
不知得似陽春否漫翁教我歌云何水逺山長春思多<lb/>
安得桓伊吹短笛共君慷慨一時歌<lb/>
<pb n="KR4d0067_WYG_004-5b"/>
　　　和馬秀才<hi>并序</hi>
　　余為淮之水鄱陽馬進士為長淮謡二篇大指皆<lb/>
　　歸於平和而無憾是平世之音也夫既歌而善矣<lb/>
　　於是乎自反而和之也<lb/>
君看淮上翁雖老胸中意氣從來好白日吟到夜夜後<lb/>
吟到曉門前是雙栁樹上無棲鳥西邉是人家人家兒<lb/>
夜啼四更五更後徃徃催鳴鷄東邉是空庭空庭清風<lb/>
多吟聲上河漢河漢生銀波移聲入明月桂樹無停柯<lb/>
<pb n="KR4d0067_WYG_004-6a"/>
蟾蜍不得睡狡兎將奈何清風却下來直入淮之水不<lb/>
知淮東西波浪如何止清風清風不復住復住射陽湖<lb/>
上路寜知烈士怨曹袁義鬼哀哀寃未訴此聲未可<hi>闕</hi>
臧洪不須更徃呉江去呉江心中有寃血寃聲吼兮寃<lb/>
氣結奈何乎湘江亦有獨醒夫醒時何故沉其軀當時<lb/>
魚腹今在無此聲莫過洞庭湖<lb/>
　　　謝皇華使者<hi>并序</hi>
　　皇華使者送趙公也趙公罷山陽守奉使荆湖邑<lb/>
<pb n="KR4d0067_WYG_004-6b"/>
　　人徐積作是詩也<lb/>
皇華使者將就車先聲即日傳江湖良民置酒相歌呼<lb/>
姦人落膽猾吏逋手中平握三尺書權衡輕重量錙銖<lb/>
寃聲弊獄一切除寜其家室完其膚本朝寛大恩涵濡<lb/>
一物不被成焦枯煩公大手持刀鈇開塞去擁鋤荆蕪<lb/>
其和易致仁易孚此行遂與春風俱蠻酋䑕竄稽天誅<lb/>
官兵指日縛狂奴皮囊揷羽徴軍須人方汲汲公有餘<lb/>
藉公之智須公謀使星已動宜疾驅非惟一道無無辜<lb/>
<pb n="KR4d0067_WYG_004-7a"/>
朝廷南顧無憂虞吾州父老將何如呼其子弟牽僕夫<lb/>
縶之維之馬與駒晨炊夕㸑空其郛亦有下客身鰥孤<lb/>
懐公禮義心區區寄詩如問公起居公能報我荆州書<lb/>
　　　謝田守<hi>并序</hi>
　　太守大夫公重於安節近在燕居不視事日有縉<lb/>
　　紳士大夫布衣諸生吏民之在部中者問公居處<lb/>
　　各以類至而某獨不肖獨不以身徃失事太守之<lb/>
　　義其罪固以自訟矣太守復視事一日登乘以出<lb/>
<pb n="KR4d0067_WYG_004-7b"/>
　　即以其日遣使持簡送柑酒二物所以問勞甚溫<lb/>
　　是其意篤情專勤於愛士又能恕人不及如此顧<lb/>
　　不可無詩以謝且欲因是詩祝太守之重自愛也<lb/>
　　太守自移疾凡有三簡一再送酒而衰朽吟哦緩<lb/>
　　且粗畧惟公一笑也<lb/>
前日李山陽說公安且裕精神健復初决遣敏如故吏<lb/>
復畏其明民復愛其恕可保長康寜但更勉將䕶㝷聞<lb/>
車馬出州人喜可知或出車前望或走車後隨南郭有<lb/>
<pb n="KR4d0067_WYG_004-8a"/>
賤叟雖愚亦更喜不敢問公者恐煩答數紙賤叟固自<lb/>
訟太守謙愈勞即以出之日折簡親揮毫送之上尊酒<lb/>
副以黄巨苞情意專如此禮義積已髙賤叟不能報自<lb/>
恨如時輩所以作詩者欲公重自愛自愛以為國為國<lb/>
斯為民慰我之鄉黨恱公之慈親<lb/>
　　　謝畢令<lb/>
一身多難過春風兩眼未見花枝紅近來廢却無限吟<lb/>
今年自覺詩無功畢令與我如相識遺我春醅表胸臆<lb/>
<pb n="KR4d0067_WYG_004-8b"/>
知我愛酒兼愛詩使我吟哦醉春色春色半酣正二月<lb/>
草頭爭露花爭裂是花是草屬詩家若無此酒㡬虚設<lb/>
此酒有似君徳醇先入六腑搜吟魂相將醉魄御烟雲<lb/>
游遍江淮無限春<lb/>
　　　謝王觀文<hi>韶</hi>
東野鰥夫未識公寄聲直入茅廬中茅廬四面生春風<lb/>
草頭添緑花添紅東野鰥夫最好吟感公髙義藏於心<lb/>
為公製作平戎曲彈向蔡家焦尾琴<lb/>
<pb n="KR4d0067_WYG_004-9a"/>
　　　謝呼延禁侍<lb/>
有客從京南來㝷淮上叟氣貌良肅雍辭令亦溫厚如<lb/>
此巳可喜遺我故人書須臾四千里恍惚游江湖<lb/>
　　　昨日之夕和蔣頴叔<lb/>
昨日之夕誰叩扉大使遣人來索詩吟聲一發巢烏飛<lb/>
一夜清風摇木枝吟亦不住風不停安知半夜風出城<lb/>
大使船上風霜清更添南郭吟哦聲<lb/>
　　　寄崔尉<lb/>
<pb n="KR4d0067_WYG_004-9b"/>
人間多少無奈何勸君收淚且酣歌不須載酒但相過<lb/>
共君携手踏青莎東臯閒日苦無多南城應是合吟哦<lb/>
胸中有淚難消磨惟予詩興如風波<lb/>
　　　送張君河朔之行<lb/>
嘗聞此道春來遲山中積雪埋狐貍黄河三月氷正合<lb/>
朔風凛凛吹人衣吁嗟客路正寒苦數千里外將何為<lb/>
答云此去非徒爾有如羽翼投髙枝主人之賢聞天下<lb/>
出門捨此將安之嗟予贈此復何說少年養取胸中竒<lb/>
<pb n="KR4d0067_WYG_004-10a"/>
古人之學不可廢丈夫之操不可移江淮之上親且老<lb/>
臨行須約將歸時邉城吹角客心亂此時應望東南飛<lb/>
　　　答范君錫汎汎愛花之句<lb/>
汎汎愛花非愛一范掾愛花如此宻一從春色到人間<lb/>
每月弄花三十日第一花中愛牡丹待與金釵共玉冠<lb/>
第二桃花及杏花此花大抵顔色奢又愛墻頭看海棠<lb/>
亂㸃燕脂如急粧更無閒暇及芳草却解迴頭覷綠楊<lb/>
其餘好花有何限范掾看花眼頭爛見花如見故人來<lb/>
<pb n="KR4d0067_WYG_004-10b"/>
尋花太𦂳攀花慢洛陽城内騎馬走山陽城外坐監酒<lb/>
坐地愛花情更深時時取酒為花斟誰知有此風流掾<lb/>
詩情酒興紛如霰好來閒伴老翁吟老翁是物吟將遍<lb/>
海間亦有蟠桃花可能同發乘桴願<lb/>
　　　贈倪敦復<lb/>
北軒主人呉中清所居才義皆有名曽在東臯壓衆賔<lb/>
人皆閣筆詩已成其時於我最有情如今相見情更深<lb/>
野人情義亦不輕夜來枕上為公吟<lb/>
<pb n="KR4d0067_WYG_004-11a"/>
　　　贈張敏叔<lb/>
張家船上雪壓篷船頭船尾堆玉虹此時半夜明月中<lb/>
有人兩脚登雲空其人便是吟哦客能作清詩無俗格<lb/>
更向孤舟雪裡吟一生多難頭先白白毛吟處徹骨清<lb/>
喉嚨徃徃生寒氷可能乘興到南郭戴家為子燒破琴<lb/>
　　　送汝弼赴潭倅<hi>二首</hi>
莫說江南行路長山蒼蒼兮水茫茫莫問長沙城逺近<lb/>
洞庭湖口是瀟湘去時先上岳陽城夜宿巴陵探隂晴<lb/>
<pb n="KR4d0067_WYG_004-11b"/>
泛洞庭時四五更出湖口處曈曨明平生聞説潭與衡<lb/>
今來吏隠駐箳篂四時所見皆所經湖青草兮廟黄陵<lb/>
眼看君山别洞庭笑談却作江南行巴陵渡口轉船頭<lb/>
一帆風過岳陽樓行盡江山到真州畫船旗皷入揚州<lb/>
不作長沙行湖湘少斯客潔身不可汙好義是所積口<lb/>
不出巧言面不為邪色誰可謀定交斯人不可失<lb/>
　　　富貴篇答李令<lb/>
我有一筒詩冩出千年意將令後世觀不是前言戲感<lb/>
<pb n="KR4d0067_WYG_004-12a"/>
君再唱洞庭謡我亦重歌酬子恵古人逹者嘗有云富<lb/>
不如貧賤勝貴君不見古之富貴即父祖俱封異姓王<lb/>
一門五侯三將軍弟兄同入中書堂對開大第連㡬坊<lb/>
私門列㦸森鋒鋩十二簾捲珠熒煌雙姬扶起坐牙牀<lb/>
緑鬟紅袖花成行左盼右顧生春陽髙車食客劒佩鏘<lb/>
堂上已滿坐兩廊巨鑊大鼎烹牛羊玉壺挹酒金船長<lb/>
美人拜客求盡觴歌姬一誤已絶肮纒頭彩幣堆如岡<lb/>
酬歌買笑金鴛鴦奴袍火浣直兩箱三千廏馬紅錦障<lb/>
<pb n="KR4d0067_WYG_004-12b"/>
厠幃文繡爐薫香更衣侍妾如閨房主人意氣秋鷹揚<lb/>
其心端如彩鳯凰一言合意青雲翔須臾睚眦磨刀鎗<lb/>
門前臘月可烘裳一日失勢成氷隍小者腰領屍道旁<lb/>
大者連頸宗族亡犬鷄散盡空遺墻野鳥入室山魈藏<lb/>
嗚呼哀哉可歎傷至死不悟猶陸梁古來如此有多少<lb/>
豈似洞庭湖上老無租無稅一生閒有飯有魚一杯飽<lb/>
日落波間煙正昏雲開湖口山光曉棹翁適自巴陵迴<lb/>
掛帆直指瀟湘道有言不問俗窮通何憂可入翁懐抱<lb/>
<pb n="KR4d0067_WYG_004-13a"/>
脩竿短棹巳自足更有前村一茅屋賣魚沽酒任醉醒<lb/>
繡户朱門自歌哭嗟余未往心先慕更謝棹翁詢去住<lb/>
風前月下有誰知醉魄吟魂自來去堂前畫作荆南圖<lb/>
夢中記得巴陵路<lb/>
　<lb/>
　<lb/>
　<lb/>
　<lb/>
<pb n="KR4d0067_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻四<lb/>
</p>
<p>
</p>
  </div>
<div>
                <head>節孝集巻五</head>
    <p>
<pb n="KR4d0067_WYG_005-1a"/>
欽定四庫全書<lb/>
　節孝集巻五　　　　　　　宋　徐積　撰<lb/>
　　古詩二十九首<lb/>
　　　寄管久中<lb/>
我頭未白心先老吐出精誠為君禱若無歸計似陶潛<lb/>
學取蕭生抱關好<lb/>
　　　贈查宣教<lb/>
晩來閒共秋風約惟有黄花莫吹却有人懐抱似陶潛<lb/>
<pb n="KR4d0067_WYG_005-1b"/>
待向東籬共花酌<lb/>
　　　答盧魯山秀才<lb/>
吾道一於中所得無背向吾神充乎形所得無衰王氣<lb/>
入春風和興與秋鷹颺有累已驅除無酒亦酣暢外如<lb/>
不可撓内如不可狀更讀魯山詩何樂可能尚<lb/>
　　　答劉子静秀才并示魯山<lb/>
難逢一笑樂易遇千黄金而况吾胸中所得蓋已深百<lb/>
物正爛熳二子方歌吟一樂已自足兩樂交吾心<lb/>
<pb n="KR4d0067_WYG_005-2a"/>
　　　和魯山感春<hi>二首</hi>
君看紛紛能㡬時一番情態隨春盡懽者常少戚者多<lb/>
共君且趂春風歌莫學時人種花草不似山中松桂好<lb/>
一笑一啼何日休一榮一悴何時盡樽中野酒亦無多<lb/>
日伴吟翁慷慨歌茅屋窓前棲亂草勝却花間繡裀好<lb/>
　　　呈次中<lb/>
煩公素葉詩答我碧蘆柬我亦為長句枕上不合眼兩<lb/>
城俄相通一意如同撰用韻亦無殊便可書之板<lb/>
<pb n="KR4d0067_WYG_005-2b"/>
　　　述懐寄吕帥<lb/>
君看闗西山壁立春雲突盡春空窄濃嵐滴去渭川寒<lb/>
孤峯深與秦天碧白雲流水豈無情立馬吟詩定相憶<lb/>
且倩東風先寄聲我整西裝期已廹吟到秋風放我歸<lb/>
歸來待作瀟湘客<lb/>
　　　和李自明<hi>二首</hi>
青松何嵓嵓生在孤髙處能鳴月下風更入雲間路雲<lb/>
漢何渺茫逺過衡山陽松風上河漢髙韻落三湘<lb/>
<pb n="KR4d0067_WYG_005-3a"/>
　　　又<lb/>
我有金玉交家在臨流處秋來詩更清吟喉飲風露崔<lb/>
子在何方清思滿殘陽不知今夜夢㡬度過衡湘<lb/>
　　　送沅州通判<lb/>
過湘江時君且聽但恐水中有寃聲當時無地容屈平<lb/>
衆人皆醉嫌獨醒煩君須弔獨醒翁以酒注之魚腹中<lb/>
不須以物纒米筒但投詩去責蛟龍為君質直有古風<lb/>
能髙其義哀其忠投詩已罷弔已終寄聲急報南城翁<lb/>
<pb n="KR4d0067_WYG_005-3b"/>
　　　贈吕帥<lb/>
玉門闗靜邉鋒息囘首金城趙充國繡㡌霜鬚馬上吟<lb/>
詩興如雲滿秋色最好青門長樂坡灞橋路上情更多<lb/>
繡嶺風烟新草木潼闗形勢舊山河洛陽城闕秋風𦂳<lb/>
有詔疾驅催大尹兩瞳直是有精神管取無寛亦無猛<lb/>
　　　謝周亷彦致奠<lb/>
義無所弗感誠無所不動誠義既如此外物斯何用以<lb/>
外表諸中以物將其義所以古君子誠亦不虚致古人<lb/>
<pb n="KR4d0067_WYG_005-4a"/>
感恩者歎嗟而涕泣我心非土木亦有眼中汁<lb/>
　　　寄道原<hi>二首</hi>
好笑李詩翁寄身明月中饑腸吞白露醉口吐清風時<lb/>
時跨霜鶴歩歩凌秋空相呼且相待畧住白雲峯<lb/>
　　　又<lb/>
漫翁身上霜可刮酒未醒時詩已發急放人去守船門<lb/>
恐向河中捉明月<lb/>
　　　和李自明<lb/>
<pb n="KR4d0067_WYG_005-4b"/>
病叟相逄恨不早蒹葭敢比瑶林好誰作羊車衞玠看<lb/>
不道好𤣥揚子老使君禮義髙如山清風更可清塵寰<lb/>
明日王君來訪我陶潛欲卧君須還<lb/>
　　　送吕掾歸揚州<hi>二月四日於枕上奉送</hi>
年年二月春色稠今年二月寒未收路上無花空酒甌<lb/>
清吟清嘯到揚州到揚州後登髙城緑波芳草連江津<lb/>
吟哦若望江南春梅花便是江頭雲<lb/>
　　　寄范掾<lb/>
<pb n="KR4d0067_WYG_005-5a"/>
昨日沽酒典布襖今朝所典未可保最好綿衾剩典錢<lb/>
又恐夜寒妻懊惱兩務酒官俱見憐沽我好酒如甘泉<lb/>
為報孟光莫惡發待將黄卷換青錢<lb/>
　　　送晦叔<lb/>
兩人俱是白髮翁不用語言情意通且喜胸中無一事<lb/>
一生常在平易中願公活百嵗我活九十九白髮變成<lb/>
黄髮翁回來同把一杯酒<lb/>
　　　贈張敏叔<lb/>
<pb n="KR4d0067_WYG_005-5b"/>
張子生平最多難未老頭毛白一半頭雖更白詩更清<lb/>
正作詩時人莫喚頭不肯轉身不移口中聲調霜風凄<lb/>
太清宫殿月明時第一莫吹松竹詩<lb/>
　　　送辛朝奉<lb/>
㡬日遲遲辭我去夢中猶憶南城路不知昨夜月明時<lb/>
泮水宫中來㡬度三月春風正向西我將心逐春風飛<lb/>
送過髙麗亭下路别遣春風隨客衣<lb/>
　　　送崔主簿赴雅安<lb/>
<pb n="KR4d0067_WYG_005-6a"/>
見説西川好山水此行便是秋風裏洛陽年少本多才<lb/>
馬上一揮吟一紙鳯凰羽翮非徒爾上擊浮雲九千里<lb/>
枳棘須教别鳥棲自趂春風便飛起<lb/>
　　　送張九掾兼簡同事錢明府可與慎叔良蔡彦<lb/>
　　　　規同一笑也<lb/>
有人獨酌南窓酒春是故人詩是友故人消息在江南<lb/>
為我江頭探楊栁詩人見春雙眼明迎春送春俱有情<lb/>
何况溫溫張九掾可無詩句贈君行<lb/>
<pb n="KR4d0067_WYG_005-6b"/>
　　　送王潛聖<lb/>
公車待報凡㡬年蕭生罷去心浩然鹽瀆野中尋舊隠<lb/>
揚子江頭呼渡船太湖波浪濕秋天洞庭橘柚生紅煙<lb/>
馬踏新霜呉嶺外猿啼小雪建溪邉闗西夫子雖遲暮<lb/>
行笑行吟正安歩菑川海上牧羊兒亦說公孫放豚去<lb/>
　　　寄張文潛<lb/>
不知今之人誰識張縣尉勿問胸中事但看面上氣所<lb/>
謂人英者正是斯人輩前年南郭中文酒日夜㑹一從<lb/>
<pb n="KR4d0067_WYG_005-7a"/>
舍我去忽忽再逾嵗今兹嵗且盡為子吟不睡起坐却<lb/>
就枕伸頭出紙被約是三四更老老抱雙脚此時吟正<lb/>
酣聲調不可却春風起淮東須叟到嵩洛徃徃入子家<lb/>
但子眠不覺子覺將奈何聲盡情思多上東門外路洛<lb/>
水生春波還我大松來不用寄詩歌<lb/>
　　　代簡呈通理察院<lb/>
去年過時花未紅今年過時春未融春未融時得子來<lb/>
吟翁面上生春風吟翁近來成白頷種種頭毛無一半<lb/>
<pb n="KR4d0067_WYG_005-7b"/>
唯有胸中氣未衰更得公來激吾懦<lb/>
　　　送詩僧嚴上人<lb/>
日晩孤雲飛故山在何處八月凉秋時正望江頭去定<lb/>
無塵埃氣清風與白露<lb/>
　　　送端叔<hi>二首并序</hi>
　　夜漏將盡枕上再送端叔也洛水之陽馬上為我<lb/>
　　誦此詩即此詩用木葉書投之水中便為將來故<lb/>
　　事也延安塞上見羣鴈能為我誦此詩東南望否<lb/>
<pb n="KR4d0067_WYG_005-8a"/>
　　夜中枕上聞孤鴈聲尤數數誦此詩也紙窮意未<lb/>
　　盡<lb/>
端叔上馬去巷口馬頭轉我喚端叔時端叔急回面記<lb/>
取此時意莫使落風埃上東門外水正望楚州來此水<lb/>
一來不復見不及黄沙塞頭鴈<lb/>
是物可寄情是物可寄聲不須使黄犬延州岐路逺莫<lb/>
怪不登淮上樓只為淮水不西流直待銜蘆鴈却迴其<lb/>
時隨到天盡頭<lb/>
<pb n="KR4d0067_WYG_005-8b"/>
　　　再送端叔<hi>并序</hi>
　　此詩於前詩亦補遺也端叔為我吟此詩果有情<lb/>
　　否此情得似醴泉故主簿否凡我所以愛君者皆<lb/>
　　在乎心今則形而為詩言在四詩也千萬自愛行<lb/>
　　有日否<lb/>
闗中日落時但見山相接塞上閉城時但聼吹蘆葉延<lb/>
州平安火過早月出山頭照孤堡王家池上醉欲倒銅<lb/>
鉢聲中詩已了落筆揮成露布草主人更索平羌表文<lb/>
<pb n="KR4d0067_WYG_005-9a"/>
章意氣入杳冥金船揷羽如飛鳥諸軍鼓吹髙牙曉大<lb/>
纛門開撲餘燎壯士犀衣劒氣寒客身依舊紅霞繞陸<lb/>
生待寄梅花枝庾即莫愛芙蓉好<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0067_WYG_005-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻五<lb/>
</p>
<p>
</p>
  </div>
<div>
                <head>節孝集巻六</head>
    <p>
<pb n="KR4d0067_WYG_006-1a"/>
欽定四庫全書<lb/>
　節孝集巻六　　　　　　　宋　徐積　撰<lb/>
　　古詩二十三首<lb/>
　　　呈路倅<lb/>
三十年居官而無一椽屋隨身清風髙所至義行足今<lb/>
兹盡室來何可久船宿奴僮已暴露勿使乏饘粥也須<lb/>
謀外物種取栁與菊記取節節髙愛我茅簷竹其時花<lb/>
盡落手把麥黄緑公酌我須釂公吟我須續慷慨見懐<lb/>
<pb n="KR4d0067_WYG_006-1b"/>
抱靜介無所欲最是謁祠堂老淚澘可掬邇來六七嵗<lb/>
病叟頭已秃萬事置浮雲壯氣自滿腹感激論忠義猶<lb/>
愛唐衢哭更思桓野王把笛吹一曲<lb/>
　　　奉呈河中教授<lb/>
不息之謂誠誠所以入徳無微而弗大何徃不可適惟<lb/>
其能言者自求其所得惟其自得之久而能弗失<lb/>
　　　奉酬守道<lb/>
教官昨自江南來但有清風無塵埃曽遇芙蓉池上客<lb/>
<pb n="KR4d0067_WYG_006-2a"/>
仍過方家舊釣臺<lb/>
　　　贈蔡長官子<lb/>
去年冬至第一日省墓人囘船過急不知兩眼血乾無<lb/>
使我時時為君泣<lb/>
　　　謝董元逹<lb/>
鄱陽董元逹七叩樵夫門新葅乏三韭濁酒欠一樽名<lb/>
言有餘理老懐思共論今日復一來刮我兩眼昏<lb/>
　　　謝石運幹仲謀<lb/>
<pb n="KR4d0067_WYG_006-2b"/>
奉議清而溫義心無所遺已看巔髪白更與吟清詩更<lb/>
與吟詩清奈何樵翁一夜為吟哦吟到四更月出後床<lb/>
頭看月忽成歌<lb/>
　　　寄陳伯模<lb/>
臘月初四日有人叩吾廬言從江上來手把鄱陽書發<lb/>
書見康强細字盈數紙仍説九雛中兩雛正飛起<lb/>
　　　送李光道<lb/>
憶昔見子時我在西闗住顧我已衰朽愛子特明悟其<lb/>
<pb n="KR4d0067_WYG_006-3a"/>
後十數年於此數見之氣貌日益好胸中即可知貌者<lb/>
徳之表精神氣所為氣無所不適其本在養頤所養得<lb/>
其正其美充四肢子是名公孫家法能自持子學有舊<lb/>
業尤富禮與詩重之以所養何適而弗宜古人有大路<lb/>
行者皆坦夷夫以子之明豈惑於多岐修鞭與長轡逸<lb/>
駕無停時古人亦何人勿問皆可追昨見子筆札老人<lb/>
為子喜其言遜而恭賁然有文理願子更勉之莫忘老<lb/>
人語所居求正人正人徳之輔<lb/>
<pb n="KR4d0067_WYG_006-3b"/>
　　　卜居一篇二章别望之<hi>并序</hi>
　　寳文中大吕公治弋陽之行其去有日使其子永<lb/>
　　奉君實來告行廼云疾不可以身見公遂作野人<lb/>
　　之辭一篇二章所以送諸御者為公一笑<lb/>
卜居何所尚靜軒栽此君萬事付流水一心遊白雲<lb/>
亦有靈夀杖可登浮光山聖朝須舊徳玉筍虚清班<lb/>
　　　西山髙寄崔刑部<lb/>
西山髙胡為髙上有摩天之巨勢下有黄河不測之險<lb/>
<pb n="KR4d0067_WYG_006-4a"/>
甚於蜀道之難西山髙長安之路如雲霄乘無逸駕兮<lb/>
飛無勁翮我欲徃兮有千艱百險之相遼西山髙長安<lb/>
之路如天遥夜短夢不到白日其心勞西山髙我欲徃<lb/>
兮方窮處於蓬蒿恩之大兮報不可以速太山之重兮<lb/>
置之有若鴻毛西山髙無如之何兮徒引領而長謡青<lb/>
門路兮有時到願公之壽兮如松喬<lb/>
　　　答崔伯易白雪之句<lb/>
北叟有竒歌調與聲俱絶此歌本難名强名為白雪一<lb/>
<pb n="KR4d0067_WYG_006-4b"/>
唱白雲開再唱青雲裂朝唱迎朱霞暮唱入明月聲在<lb/>
明月宫桂樹生秋風秋風吹明河銀浪翻長虹河漢與<lb/>
海通安知聲所終如此誰可知但問牽牛公如此誰可<lb/>
聼直須登青冥酒仙騎赤龍詩仙騎長鯨一夜到平明<lb/>
北叟聲且停遺響來南城猶似孤鸞鳴南公對北叟阮<lb/>
籍逢孫登阮籍正長嘯孫登作鳯鳴羞殺阮歩兵笑殺<lb/>
孫先生<lb/>
　　　送張宜父赴南從幕府<hi>正彦</hi>
<pb n="KR4d0067_WYG_006-5a"/>
江南秋色芙蓉香滿江秋水傾銀潢泛水依花人姓張<lb/>
濤翻浪湧揮文章突然出者何蒼蒼巨鼇曝背來中央<lb/>
黿鼉仰首伏四旁登臨談笑得庾即安得霜鶻腰胯長<lb/>
騎上秋空追鷫鸘北望海門形勢强美哉壯觀呉封疆<lb/>
若將前代論興亡直談孫氏到陳梁凡為佐命可哀傷<lb/>
其諸姦孽如豺狼傾䜛正直誣忠良以國販賣為賈商<lb/>
歌姬舞女金滿堂不須為盜持刀槍身雖幸免遺其殃<lb/>
子孫戮辱甚犬羊所以不欲讀史書鼻洟目汁沾髭鬚<lb/>
<pb n="KR4d0067_WYG_006-5b"/>
潤州支使相知無山陽老子如唐衢<lb/>
　　　寄呉行甫<hi>并序</hi>
　　正月十日夜枕上代書寄錢塘呉行甫初行甫顧<lb/>
　　予於南郭舊隠自旦晝至於暮夜五日而後去去<lb/>
　　六七年間書亦至於六七余未嘗一為書行甫能<lb/>
　　亮我故不以我為簡我亦亮行甫故不自疑其簡<lb/>
　　余雖未嘗為書而日欲為書而未嘗為書者重為<lb/>
　　書也重為書故欲寓之於詩如此非一日重為書<lb/>
<pb n="KR4d0067_WYG_006-6a"/>
　　重為詩所以重之也<lb/>
人事無窮時白日常紛紛夜久靜不眠枕上還思君形<lb/>
神有合離忽過江之濆已過江之濆更隨東南雲<lb/>
　　　贈荆南王秀才天爵集虚二堂求詩仍徃武陵<lb/>
天爵名甚髙集虚名甚悟悟髙已與俗人非更望武陵<lb/>
花下去<lb/>
　　　送李昻長官<lb/>
征南兵勢欲平蠻軍聲殺氣秋風寒南國此時霜霰早<lb/>
<pb n="KR4d0067_WYG_006-6b"/>
八月草黄楓葉丹江有渚兮山有麓君向洞庭何處宿<lb/>
四垂天幕亂波平九疑山送愁嵐緑日斜葉落黄陵祠<lb/>
月明風起清湘竹愁娥逺放峽雲來寃臣暮借江聲哭<lb/>
鴈號孤喙度蒼梧猿呌哀腸抱霜木君看樵塢與漁村<lb/>
緑橘黄柑隨柿熟此行正合風騷情縣衙仍在衡山足<lb/>
新嵐老翠滴吟<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>風松雲溜生琴曲衡人側耳聼先聲<lb/>
報道官來不碌碌可使汝農無逃田可使汝市無寃獄<lb/>
汝胥可脫簿書煩汝民可免鞭笞辱日中放吏不坐㕔<lb/>
<pb n="KR4d0067_WYG_006-7a"/>
夜半投金不受囑廻時唯載俸餘錢茶滿衡山無一掬<lb/>
　　　謝江倅<lb/>
病叟在所收越已為髙義就而飲食之盛具煩親致讓<lb/>
榻行殊禮朋酒代賄幣非徒追古風兼使奉時祭<lb/>
　　　謝李次翁<lb/>
次翁情義髙不在古人下恵我春山芽清吟為増價記<lb/>
得西窻無言詩遂及雅且待李張來說子到清夜<lb/>
　　　答李昻長官富貴貧賤終篇之貺<lb/>
<pb n="KR4d0067_WYG_006-7b"/>
前日正憑几長鬚叩我門手置一筒詩義髙辭且溫三<lb/>
讀至終篇尤愛子所存我有不言意子已自得之余將<lb/>
缺不報嘉意忽如遺吾聞諸物理動靜固其性靜有不<lb/>
如動動有不如靜所病入於邪大率要歸正窮通存乎<lb/>
時死生存乎命與其以邪通孰如以正窮漢之主父偃<lb/>
其卒敗以凶不義而有生不如死於夭所以君子徒而<lb/>
惡蹠壽考謂富不如貧謂貴不如賤其說豈徒爾亦各<lb/>
有所見貧賤與富貴亦不必去取始也以道得卒也以<lb/>
<pb n="KR4d0067_WYG_006-8a"/>
道處豈特區區身時乎非小補萬世頼其法天下受其<lb/>
祜所以古君子得之亦不拒處之不以道君子所不與<lb/>
景公馬千駟孔子賢夷齊曽孟藐晉楚原顔甘凍饑我<lb/>
愛張車騎我愛郭汾陽大業中興漢餘基再造唐天資<lb/>
既忠厚以義能自將徳盛不敢肆功大不敢當匿迹逺<lb/>
權勢以身繫存亡以寛不以刻以遜不以强兹可謂之<lb/>
賢雖盛其何傷博陸豈不偉區區蔽孽顯當時雖已幸<lb/>
其後卒不免至於充謐輩何足汙齒牙機雲死好進岳<lb/>
<pb n="KR4d0067_WYG_006-8b"/>
晏死佞邪下近隋唐間其輩尤可嗟甚者弊天下非唯<lb/>
凶而家所以富與貴有時而可惡淫夫所不從奔女所<lb/>
不娶色美而行非嫫母勝西施所以漢烈女深恨蔡文<lb/>
姬文姬文姬其奈何如姬之輩可悲歌我欲採藥山之<lb/>
阿亦欲把釣披漁簑茫茫人間岐路多不如海水通天<lb/>
河<lb/>
　　　贈陳留逸人<hi>二首</hi>
不知何許人忽在陳留市生來無得失物則有泰否春<lb/>
<pb n="KR4d0067_WYG_006-9a"/>
時看物生秋冬看物老大意寓之笛餘情付雲鳥無處<lb/>
不可居不問江與湖亦不問田廬今夜入城市徃徃呼<lb/>
狂夫狂夫勝獨醒以身葬江魚<lb/>
　　　又<lb/>
有人持一管不用蘆葉卷能作隴頭聲其女操六板吹<lb/>
者寓其聲拍者㑹其情情聲與氣貌内外俱和平時時<lb/>
入酒家便揷㡬枝花歸來無一事醉卧日西斜人或問<lb/>
所得答云無憂嗟或問其所欲何物可相累我愛斯人<lb/>
<pb n="KR4d0067_WYG_006-9b"/>
者富貴所不如有如此娯樂作如何稱呼呼為無憂人<lb/>
畫作無憂圖更畫㡬枝花酒瓢與酒壺<lb/>
　　　謝葉祖洽<lb/>
葉公有髙義常叩茅茨居不嫌杜微病更附荆州書龔<lb/>
遂合馳傳郭伋方駐車海人受公賜約在秋風初<lb/>
　　　送沈判官<lb/>
四月芙蓉花未開王家客去登瑶臺瑶臺髙在白玉京<lb/>
麟毫玉譜書姓名名儒庾子能清悟肯學買臣與嚴助<lb/>
<pb n="KR4d0067_WYG_006-10a"/>
受福王明不為身澤遍生民便歸去<lb/>
　　　酬傳道<lb/>
有客從東來廼是徐方秀言行過乎恭篇章一何富顧<lb/>
我白髮叟贈以青瑶枝我將投木桃桃始開花時<lb/>
　<lb/>
　<lb/>
　<lb/>
　<lb/>
<pb n="KR4d0067_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻六<lb/>
</p>
<p>
</p>
  </div>
<div>
                <head>節孝集巻七</head>
    <p>
<pb n="KR4d0067_WYG_007-1a"/>
欽定四庫全書<lb/>
　節孝集巻七　　　　　　　宋　徐積　撰<lb/>
　　古詩二十九首<lb/>
　　　寄龔豫之震<lb/>
海角龔支使平生無所苟而今五十六豈肯變所守豈<lb/>
獨龔支使古來無奈何逹人自知命世俗徒悲歌<lb/>
　　　謝永城令陳徳任舉<lb/>
縣令有餘義以碣表孤墳昔嘗致酒脯兩手披荆榛今<lb/>
<pb n="KR4d0067_WYG_007-1b"/>
乃重加惠使與羣塜辨數十百年後名亦附公傳<lb/>
　　　寄豫之<lb/>
掘地須臾便得泉主人勁直使之然此水埋藏千萬年<lb/>
豈無勃勃氣衝天主人意氣蟄亦久不知誰是掘泉手<lb/>
最好鹽場作選人靣目心腸無所苟<lb/>
　　　贈即朝散<lb/>
仕宦何須論權貴司賔且喜屬即倅篇章淮上至今傳<lb/>
徳性清溫善詶對神仙船過北神來應思詩老任員外<lb/>
<pb n="KR4d0067_WYG_007-2a"/>
沙河路上且吟詩猶有黄花伴吟醉<lb/>
　　　乞留草贈路倅<hi>二首</hi>
膝上已無三尺桐門前更少兩株栁唯有庭蕪似野風<lb/>
告<hi>闕</hi>留伴東臯叟<lb/>
　　　又<lb/>
君看我家門外草欲把煙姿慰吟老誰知人靜雨餘時<lb/>
還似村深日斜好<lb/>
　　　答倪令挑戰之句<lb/>
<pb n="KR4d0067_WYG_007-2b"/>
南城病客方閉門西郭檄書俄入手霜濤洗開醉合眼<lb/>
清風吹起困低首詩陣須知少敢當吟魔已遁無何有<lb/>
可笑將軍不用機示以强兵殆非誘<lb/>
　　　答俞簿<lb/>
詩者為樂章所以貴聲調我雖好之篤子乃得之妙子<lb/>
妙既相逢如何慰病翁有時聞數闋盡日想清風<lb/>
　　　送思權隨趙守徃揚州<lb/>
一自移船便恐行城中兩夜夢河汀武林夫子在船宿<lb/>
<pb n="KR4d0067_WYG_007-3a"/>
徃徃將身夢入城夫子戀徳雖未休不過送公到揚州<lb/>
我遣吟魂無逺近直過瀟湘江渡頭<lb/>
　　　謝存中送四花并酒<lb/>
有人自折四般花手中四色成雲霞瑶瓶貯酒白如沙<lb/>
呼童急送野人家一般花是水林檎白處偷紅紅不勻<lb/>
笑臉易殘留恨色淺粧難就帶啼痕無夫少婦善居寡<lb/>
以禮自防容不冶君看盈盈閃色桃酒紅睡起未全消<lb/>
意待傾城又傾國花中偷得兩般色深色桃花將奈何<lb/>
<pb n="KR4d0067_WYG_007-3b"/>
猩猩血染春衫羅欲成鸞鳯吹簫急借塗鈆粉施朱多<lb/>
却是梨花白為勝四色花中容最正若與梅花相並時<lb/>
花葉花柯較麤硬為花傾出瑶瓶酒香泉急溜蚍蜉走<lb/>
兩手各擎花一枝深閃桃花將與誰主人醉起欲騎馬<lb/>
自揷烏紗帶取歸<lb/>
　　　寄蔣大漕<lb/>
大使莫憂淮上老無山可望梅花少梅花可種山奈何<lb/>
日中枕上山更多不開兩眼行一歩懸崖絶磴青嵯峨<lb/>
<pb n="KR4d0067_WYG_007-4a"/>
豈無閒僧坐林下亦有樵子持斧柯起來恍惚從萬里<lb/>
便買𤣥猿栽薜蘿人間流水寓之意天外白雲來者歌<lb/>
　　　寄汝弼<lb/>
行人過江來遺我數紙書書云困行役家事仍紛如真<lb/>
州嫁孤妹蘇州取病弟方且謀醫藥相期未可冀<lb/>
　　　古風一篇贈梅使君<hi>并序</hi>
　　漣水縣尹梅大夫景純以古人之心行古人之義<lb/>
　　淮上老人親聞而親見之故為之吟哦讀其詩誦<lb/>
<pb n="KR4d0067_WYG_007-4b"/>
　　其事何必古之人乎哉今之人亦古之人也<lb/>
古有賢令尹為貧民出租今亦有賢令代民償所逋何<lb/>
必償所逋不忍傷肌膚君以古人心能為古人義我是<lb/>
吟哦翁亦有古人意㡬夜月明中為君吟古風<lb/>
　　　寄江子和<lb/>
客有江子和時時慰衰老寄我江黄書其意不草草恐<lb/>
我有疾病欲我得壽考古人正如是但恐今人少<lb/>
　　　送吕明府<lb/>
<pb n="KR4d0067_WYG_007-5a"/>
古人吕明府而愛南郭吟不嫌我衰朽知子有良心良<lb/>
心何愛吟笑翁為我平生懐抱空一心常在浮雲外萬<lb/>
事付之流水中<lb/>
　　　送陳明府<lb/>
人而有常徳古人良所貴乃有陳明府其如斯所謂予<lb/>
嘗察之久得之辭與氣何以為不忘比諸太羮味<lb/>
　　　再送吕明府<lb/>
昨泛江都船曽作寒冷篇今浮清洛水仍是清風裏野<lb/>
<pb n="KR4d0067_WYG_007-5b"/>
岸有幽花孤村有酒家此酒與此花尤宜日西斜大抵<lb/>
人生要自樂何必持花與杯酌有無酒花俱笑吟為我<lb/>
廻頭望南郭<lb/>
　　　有客所養厚一首贈送呉安中歸省其兄<lb/>
有客所養厚氣貌已可知而况五日間議論未停時亹<lb/>
亹來逼人我覺老且疲何人慰衰朽須臾合復離所為<lb/>
呉中喜鴻鵠翩翩飛最好西湖上一床同寢衣<hi>鴻鵠喻兄弟也</hi>
　　　和呉奉議<lb/>
<pb n="KR4d0067_WYG_007-6a"/>
一物勿令侵吾神一事勿使摇吾真養諸内者氣欲息<lb/>
散所滯者體欲伸為報平居既安叟幸為平世難老臣<lb/>
亦有閒僧晤言否呼來伴子逍遥身<lb/>
　　　贈程秀才<lb/>
我是南郭翁門前兩株栁君是誰家雋肯來顧衰朽兄<lb/>
弟六人應姓荀一人錯認李膺門不談俗物唯談文更<lb/>
説長淮謡主人<lb/>
　　　所祝送甯秀才<hi>四言</hi>
<pb n="KR4d0067_WYG_007-6b"/>
所祝君者豈敢如昔在養在正在進在徳在好聞過在<lb/>
親亮直精講明辨所以臧也早夜思索不可忘也以正<lb/>
而通以正而窮以義而始以義而終勉之戒之其所養<lb/>
者勿使害之<lb/>
　　　送張子厚滕縣行<lb/>
戰國甚於狼虎鬭孟子力將仁義興豈無父老傳聞事<lb/>
為我訪之鄒薛滕<lb/>
　　　送錢思權<lb/>
<pb n="KR4d0067_WYG_007-7a"/>
子處我為兄我以子如弟何待去呼喚自可來相視因<lb/>
敢苦留君留君住數日待問六年事但恐煩紙筆明日<lb/>
從早起等君到昏黒<lb/>
　　　贈張教授<hi>與弟别</hi>
君看兩鴻亡所依江南塞北何所歸一鴻留在淮之湄<lb/>
一鴻獨犯霜露飛哀復哀兮將奈何願期弟子廢蓼莪<lb/>
先翁經却憂患多為君半夜成悲歌<lb/>
　　　戲答<hi>二首</hi>
<pb n="KR4d0067_WYG_007-7b"/>
我喉已吞霜我口復吞月吞霜吞月太麤豪五臓心胸<lb/>
總清徹東家亦有人中清一從年少名豪英文章餘事<lb/>
能用兵虵矛丈八折羽旌排成大陣將横行太華屹立<lb/>
洪河傾螭騰豹躍哮虎鳴斗膽可落突眼睛衝車突騎<lb/>
出不意鋒不可當聲動地前軍已勝後兵繼唱罷凱歌<lb/>
氊帳睡將軍但築受降城老夫不煩修武備<lb/>
君看月上霜君看霜下月不知月蓋霜不知霜蓋月但<lb/>
覺我一身上下中央四旁總澄徹霜是何物如此清月<lb/>
<pb n="KR4d0067_WYG_007-8a"/>
是何物如此明白頭老翁坐中庭半夜可數毛髮莖羣<lb/>
隂積聚純粹精蝦蟇吸盡瑶池津銀河兩道來藏氷玉<lb/>
龍走入蟠千尋倩君兩耳為我聼其間恐有波浪聲初<lb/>
出海時蛟螭鳴却入海時潮頭生小鯨走入尾閭内大<lb/>
鯨大鰍寒不睡莫教射倒金銀宫鰲背神人難設備<lb/>
　　　贈徐彦<lb/>
昔者見君面記得秋風時遺我壽陽書故人情可知一<lb/>
從西城居復來南郭住時時還憶君不知在何處<lb/>
<pb n="KR4d0067_WYG_007-8b"/>
　　　寄朱少府<lb/>
過巴陵後北風猛洞庭水白湘波冷江頭風猛霜霰多<lb/>
竹節老硬竹梢𦂳此時誰為湘江行其人有道直而清<lb/>
宜其所至無寃情蛟龍不復侵屈平<lb/>
　　　代人上陜西漕生辰<lb/>
嘗聞五百歲一有賢人生議者實在公仍與聖運幷<lb/>
全資五嶽粹髙挹太元清與帝為元老與國為名卿中<lb/>
外試已煩玉振而金聲漕柄雖云劇其道安足行宜哉<lb/>
<pb n="KR4d0067_WYG_007-9a"/>
廊廟器蹇蹇王之庭春色滿長安春山圍長坰春芳森<lb/>
綺繡春風鏘瑶瓊秦封㡬千里富庶而安榮人與春意<lb/>
和跂竦長安城何以獻公壽莊氏之椿齡何以獻公福<lb/>
洪範之康寜黄河為富貴太華為功名此詩何為者聊<lb/>
用歌羣情<lb/>
　<lb/>
　<lb/>
　<lb/>
<pb n="KR4d0067_WYG_007-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻七<lb/>
</p>
<p>
</p>
  </div>
<div>
                <head>節孝集巻八</head>
    <p>
<pb n="KR4d0067_WYG_008-1a"/>
欽定四庫全書<lb/>
　節孝集巻八　　　　　　宋　徐積　撰<lb/>
　　古詩九首<lb/>
　　　贈慎伯筠<lb/>
掘盡崑崙山美璞纔一雙何人横大陣未戰敵巳降秋<lb/>
風吹老檜明月沉空江禮天者大事其器不可尨<lb/>
　　　送秦漕<hi>并序</hi>
　　部刺史秦公罷淮南奉使河北其行有日即學官<lb/>
<pb n="KR4d0067_WYG_008-1b"/>
　　而告之曰我且去矣子何以教我學官曰美哉使<lb/>
　　乎其有意扵古人而及此之問也蓋西漢時暴勝<lb/>
　　之為直指使者聞雋不疑之賢使人召之不疑既<lb/>
　　以身見又不待其問遂進其所言是未可言而言<lb/>
　　之也公則不然盖未嘗召士也廼至於就而問之<lb/>
　　矣是其可以言者也夫可以言而弗言君子非之<lb/>
　　其可以弗言乎於是敬而言之遂言而為詩也<lb/>
維古之人厥修有道使臣之美於詩可攷其馬維良曰<lb/>
<pb n="KR4d0067_WYG_008-2a"/>
騏曰駒六轡賁如如沃如濡而况其身潔不可汙身不<lb/>
可汙其可辱乎載驅載馳載馳載驅雖則馳驅咨詢咨<lb/>
諏以來厥修聚其所聞使於四方如圭如璋赫赫煌煌<lb/>
為國之光其美無疆後人不忘維時不忘而有斯人斯<lb/>
人維何維古人是思古人是思是思是為如璋如圭如圭<lb/>
如璋維徳之輝如醖如藉維徳之儀維徳在躬維日不<lb/>
足是問是辯善也彌篤美哉是乎誠自中出誠隠而顯<lb/>
成已成物維誠則然亦在所勉勉而弗巳終之不倦所<lb/>
<pb n="KR4d0067_WYG_008-2b"/>
往所居老生腐儒窮商賤賈野人山夫彼所知者出於<lb/>
精專情偽利害窮根到源其可遺乎可使之言<lb/>
　　　寄太康知縣周宣徳<lb/>
冬之季月月及上弦太康書來慰此皤然并其成法别<lb/>
為一書敏而有術使我嗟吁考其大指官之楷模官守<lb/>
其約事總其要何弊不除何隠弗照如升髙䑓俯視四<lb/>
旁不持度量是物可量挈裘之領提網之綱維簡維能<lb/>
維能維精維精維思維思維誠既誠既明既信既行日<lb/>
<pb n="KR4d0067_WYG_008-3a"/>
有餘力民亦閒暇不肯頑惡孰為欺詐不出一符不遺<lb/>
一力或將爾車或負爾穡四境之内如雲坌集一嵗之<lb/>
事先期以辦私無所擾公無所患至扵盜賊無處伏藏<lb/>
情既暴露脫身奔亡吏案可空刑書可閣俾爾室家既<lb/>
安且樂豈唯太康世䝉其業凡百有司皆來取法勿毁<lb/>
其成在彼後人勿有所嫉勿摇勿傾如川斯流勿窒其<lb/>
行美哉太康不負厥官到官之日坐席未安所成者大<lb/>
所及者逺何以加之加扵所勉又何加焉不倦扵終遺<lb/>
<pb n="KR4d0067_WYG_008-3b"/>
之無窮智者之功<lb/>
　　　送張漕正<hi>并序</hi>
　　傳曰必也正名乎即正言是也視其官攷其名不<lb/>
　　問可知為正諫之臣也居其官顧其名不待勸賞<lb/>
　　與夫督責之令弗正則弗言必其正而後言者也<lb/>
　　此吾太宗所以建官之本意也今上即位之十年<lb/>
　　總攬萬幾赫赫明明一新天下之耳目可因者循<lb/>
　　可革者去革而當民斯隨之循而當民斯宜之此<lb/>
<pb n="KR4d0067_WYG_008-4a"/>
　　其所以憂勤側席求下情而防壅塞必有待於耳<lb/>
　　目之官也扵是開闢言路搜擇賢雋内臣即拜外<lb/>
　　臣特召而左右正言其選彌重此欲治之主所以<lb/>
　　命官不負太宗之本意也而淮南轉運副使張公<lb/>
　　實充其選除書既下扵是論議者各以所見而名<lb/>
　　之曰公之所性篤實曰所性坦夷曰真而不苟夫<lb/>
　　坦夷者不詭不激真者直之所自出以直居官主<lb/>
　　之以篤實而不詭不激其有涉乎弗正者乎其有<lb/>
<pb n="KR4d0067_WYG_008-4b"/>
　　負扵明主之所用心者乎其有負扵生民之望者<lb/>
　　乎張公優為之矣扵是述焉而為詩也<lb/>
以正名官居官以正豈唯朝廷生民之幸名官以正居<lb/>
官以直豈惟生民宗廟社稷積者為慶流者為澤逺者<lb/>
無疆乆者無極此奚有他一言之力維時我后智勇兼<lb/>
有揭日當天操杓運斗隨手如意不勞而治明明赫赫<lb/>
有因有革所因者冝所革者當維當維冝生民之望維<lb/>
正維言民之望之維言維正何以尚之越有諍臣義不<lb/>
<pb n="KR4d0067_WYG_008-5a"/>
顧身白刃可蹈赤心可傾既曰真矣弗變弗移既曰直<lb/>
矣弗阿弗隨何事可沮何利可囘不可則止其可則為<lb/>
往司厥官往成厥功廻天論事有祖之風<lb/>
　　　送趙漕儞<hi>并序</hi>
　　淮南趙公大夫罷轉運副使召為户部郎中除書<lb/>
　　既下去且有日公移席在泮燕扵公堂自始入門<lb/>
　　至扵即席皆以客禮自將勞問慰誨手自書之如<lb/>
　　諸葛武侯之待杜微也蓋公之禮義待人有終其<lb/>
<pb n="KR4d0067_WYG_008-5b"/>
　　用心篤厚皆如此類酒既數行論及世務遂及乎<lb/>
　　大河賑饑之類二者天下之大事方今之急務也<lb/>
　　大河利害形勢曲折在公掌中蓋其身至目覧心<lb/>
　　所自得洞無所蔽人或泥扵九河故迹公則不然<lb/>
　　以為九河故迹不必求也求所以為九河之意庶<lb/>
　　乎得禹之法也其指在乎順水之性因地之勢省<lb/>
　　役簡費應變者也同使林公直而不苟愛公論議<lb/>
　　數以相告也乃今日親受之扵公矣既講大河遂<lb/>
<pb n="KR4d0067_WYG_008-6a"/>
　　及賑饑且問曰已成書否蓋其所用心者凡皆為<lb/>
　　民故也夫賑饑方畧公所自有至扵逆為之備莫<lb/>
　　如義倉義倉者天下之命也其法始扵楊隋而弊<lb/>
　　扵李唐以其移為他用也每畆出二升是亦履畆<lb/>
　　而稅之也常稅之外又生一稅取扵民者已甚矣<lb/>
　　則扵立法本意亦未為得其卒又移為他用矣蓋<lb/>
　　古今之法未甞無弊變而通之可也故以此意述<lb/>
　　而為詩因公之行答公之問唯公所以復教也<lb/>
<pb n="KR4d0067_WYG_008-6b"/>
人之古貌心未必醇心醇貌古或非通人我視趙公其<lb/>
貌甚古心徳俱醇通達明悟我曹山野豈足盡知但據<lb/>
所見以類可推大河之說何其通達精簡平允明辨昭<lb/>
晳蓋其心得身至自閱坐而可言起而可設又云九河<lb/>
勿守故迹但求禹意然後為得此說尤竒漢儒不及我<lb/>
自黒頭盡心河渠逢人輙問三十年餘得公此說庶㡬<lb/>
成書既講大河遂及賑饑如此方畧所繫甚大鄉官胥<lb/>
徒實為巨害使領雖賢吏不可乏必得官吏斯為善法<lb/>
<pb n="KR4d0067_WYG_008-7a"/>
可為利澤可制姦猾如其備預莫若義倉勿取軍民勿<lb/>
法隋唐裒多益寡斯謀乃臧損上益下民悅無疆可自<lb/>
王公下至選人每月之俸百取一分凢千錢者其出錢<lb/>
十斛取一升縑取一疋各從本所貯其本色主者不勞<lb/>
但視其籍不移一符不煩一力月知所增嵗知所積出<lb/>
者不勞如無所出其所損者毫毛涓滴一倉之内諸所<lb/>
畜聚盡是官俸凡皆為民不得移用即移用者法不可<lb/>
縱不以去官不以赦原設法如此其誰敢干古人所貴<lb/>
<pb n="KR4d0067_WYG_008-7b"/>
講辨之學應而弗精詢謀諏度惟是陋生不足待問問<lb/>
而不應應而不精君子不為非人之情惟是弗精靣目<lb/>
靦然在乎復教庶無後愆<lb/>
　　　送趙守<hi>并序</hi>
　　元祐五年髙宻趙公自徐州通判移守山陽客有<lb/>
　　告者曰我識趙公是其特立獨行以節義名扵布<lb/>
　　衣者也民且受賜矣公既視事拊循慰勞其設而<lb/>
　　行之者皆其胸中舊藴而出乎其義惟恐一物之<lb/>
<pb n="KR4d0067_WYG_008-8a"/>
　　失所也故無所擾故無妨民故自市井閭巷至扵<lb/>
　　野人之類無失其職其聽訟決獄用心之詳既明<lb/>
　　且慎故無非辜古之所謂温良慈恵之師正如是<lb/>
　　也是以民安之惟恐太守之去也明年之夏未及<lb/>
　　滿嵗罷山陽守奉使圻内州人父老與其子弟各<lb/>
　　以其黨相告至扵吁吁而歎息也扵是作詩者因<lb/>
　　民之欲述民之意以其民之所欲言而不可得也<lb/>
齊有髙宻有沂有沐旁有泰山莒魯郊關粤有人焉氣<lb/>
<pb n="KR4d0067_WYG_008-8b"/>
清神聳立節以髙處義而重維節維義肇自布衣根本<lb/>
淵源所飬可知以義為文洪暢精微以義持守隠如堅<lb/>
城以義作為動如精兵面有正色口無䛕聲赤心可割<lb/>
肝膽可傾以義接物不矜不驕以義臨民實庇汝曹實<lb/>
康實濟實愷實悌民實宜之實受其惠方今天下雖曰<lb/>
治安正在所恤民有饑寒公所徃居豈肯草草戒吏侵<lb/>
漁欲民温飽言者為準行者為表維恕維平除煩去擾<lb/>
狼摧其牙虎縮其爪父子室家足以相保作此詩者豈<lb/>
<pb n="KR4d0067_WYG_008-9a"/>
徒然乎庶使其民傳告懽呼<lb/>
　　　謝玉師<lb/>
河沙亦可數海水亦有畔師恩及吾母其多卒無算逺<lb/>
者窮無邊深者入黄泉黄泉兒莫到慈母忽有告冥冥<lb/>
長夜中如行白日道兒一别母容可想不可逢慿師無<lb/>
量恩恍惚如相通師恩若何為真誠與髙義幽明雖有<lb/>
殊母子各有慰欲報將奈何肉鐫骨可磨泣盡感恩淚<lb/>
慷慨成悲歌<lb/>
<pb n="KR4d0067_WYG_008-9b"/>
　　　送雲鶴山人<lb/>
星非甘公卦非焦贛善言五部枝幹迭用所據甚精所<lb/>
發必中輔之以教其益彌衆以剛止邪以柔止訟躁者<lb/>
使静義者使動仁使之修虐戒之縱險者使平浮者使<lb/>
重如此庶乎殆可折𠂻行矣勉之斯言可誦<lb/>
　　　送李守孝博<hi>四言并序</hi>
　　山陽太守李公以治行髙第即拜廣東提㸃刑獄<lb/>
　　其去有日作四言詩送諸御者凡四境之内設而<lb/>
<pb n="KR4d0067_WYG_008-10a"/>
　　行之者既述其畧矣至扵好謀而問亦附扵篇<lb/>
外官之重其惟使乎使者之重兵政刑誅持挈綱領設<lb/>
施楷模以實去偽以清革汙善本須飬惡根必鉏非嚴<lb/>
不肅非寛不舒非威不行非信不孚諸如此類一不可<lb/>
無而况百粤嶺陽海隅其俗彍悍戒吏侵漁緩之則懐<lb/>
擾之則吁又况其徼谿洞蠻居慮要先定戒須早圖使<lb/>
臣之重不其然歟命使維何曰山陽守維山陽守其質<lb/>
忠厚既明而恕惟所自有以嚴以威以左以右維恕維<lb/>
<pb n="KR4d0067_WYG_008-10b"/>
平維詳維精所濟維敏所孚維誠刑無必用事皆原情<lb/>
或虛其獄或空其庭稱者盈巷傳者盈城四境之内盡<lb/>
為懽聲其體則莊面無浮氣其目則瞭心無所蔽不激<lb/>
不詭不遷不泥亦不自務亦不自恃好謀好詢使臣所<lb/>
貴維詢維謀何以酬之維時武備為國修之我聞畨禺<lb/>
熈寧之前弓手之外槍手三千總計一路何啻萬數因<lb/>
而循之不煩招募可增其籍可當土兵不費斗粟不用<lb/>
尺繒其便如此何憚弗興付之善吏以成其能訓之練<lb/>
<pb n="KR4d0067_WYG_008-11a"/>
之按閲有程可如漢制選擇驍銳號為奔命無所不備<lb/>
豈唯廣東自廣而西聞命即赴勢張力齊如聲如響如<lb/>
鷙如飛如決大水從山赴谿蓋神速者用兵之竒仍堅<lb/>
其城仍濬其池雖有交趾正如狐狸伏藏窟穴其何能<lb/>
為<lb/>
　<lb/>
　<lb/>
　<lb/>
<pb n="KR4d0067_WYG_008-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集卷八<lb/>
</p>
<p>
</p>
  </div>
<div>
                <head>節孝集巻九</head>
    <p>
<pb n="KR4d0067_WYG_009-1a"/>
欽定四庫全書<lb/>
　節孝集巻九　　　　　　　宋　徐積　撰<lb/>
　　古詩十五首<lb/>
　　　贈武夷旅人<hi>并序</hi>
　　客有處於山陽者以其母在逺方日夜所思所謀<lb/>
　　者及乎是時歸省其母也其母老矣日夜之心所<lb/>
　　念所禱者及乎是復見其子來歸也其閭巷之人<lb/>
　　望見而識之必將奔走以告其母也其母方驚方<lb/>
<pb n="KR4d0067_WYG_009-1b"/>
　　愕俄然果然其耳復聞其子之聲也其目復見其<lb/>
　　子之面也於是母復有子矣子復有其母矣雖鄰<lb/>
　　里同巷之人猶且為之懽笑至於持酒脯而相賀<lb/>
　　也而况於其家内外所親者乎此君子之所以喜<lb/>
　　之也君建人也與余爲同姓其字得之初見余於<lb/>
　　南郭辭曰欲公之言凡八九年矣余未及有言君不<lb/>
　　以是爲懟其視予如故而情貌有加焉是其用心<lb/>
　　不迫不隘盖與世俗異矣故於其行因其所可喜<lb/>
<pb n="KR4d0067_WYG_009-2a"/>
　　爲詩二章贈而送之并以告諸㳺士將行者思止<lb/>
　　已行者思歸已歸者宜乎速歸如旅人之有以慰<lb/>
　　其母心也<lb/>
武夷旅人而有氣節不肯瑣瑣亦不屑屑持此守身歸<lb/>
慰其親既慰其親亦告鄊人<lb/>
　　　贈龎公<lb/>
司馬徳操來就龎公杖履直入名姓不通坐其堂上指<lb/>
揮呼索催令作黍云我有客龎公妻子堂下羅列拜且<lb/>
<pb n="KR4d0067_WYG_009-2b"/>
聴命奔走陳設此時龎公適自外歸忽見司馬其喜可<lb/>
知一堂之上相從笑語其傍觀者莫分客主我讀其書<lb/>
愛其古風真厚如此精誠交通量如溟海義薄雲空至<lb/>
於妻子亦爲歎者苟非其人徃徃見罵盖有是夫而有<lb/>
是婦能佐夫義善敬夫友可警薄俗可示厥後<lb/>
　　　送裴守<hi>并序</hi>
　　維時西南述裴公之藴也夫以裴公之賢其所欲<lb/>
　　發而設施者豈一詩之所能道耶<lb/>
<pb n="KR4d0067_WYG_009-3a"/>
維時西南巴蜀一道強楚侵疆故蜀東徼水激以猛山<lb/>
迫而峭人性堅悍地形險要孰往而使孰撫而教惟帝<lb/>
難之乃眷東顧曰山陽守智足知務能正而和能察而<lb/>
恕嚴所以立寛所以輔性不狎侮躬有法度是表是儀<lb/>
可俾可付其往欽哉所居必裕公拜稽首馳傳以赴入<lb/>
境褰帷豋山叱馭設施有本先後有序可者立行不可<lb/>
立去公曰来汝吏受約束天子聖人汝勿苛酷民心無<lb/>
他罪生不足窮簷荒村頽垣破屋豈可羅網更入牢獄<lb/>
<pb n="KR4d0067_WYG_009-3b"/>
公曰兵官當去其懦賊侮則犯賊畏則挫勉之在勤戒<lb/>
之在惰兵要素練慎勿安坐公曰縣尉縣無城郭姦者<lb/>
䑕伺狂者獸攫一邑性命弓手是恃選擇補之訓練使<lb/>
之即有能者有以勞之即不能者戒之告之在昔漢氏<lb/>
蠻多變者失信失恩擾之故也今則不然有以處汝徳<lb/>
以服汝威以御汝恩以結汝信以固汝汝無自恃皇帝<lb/>
神武凡公敕戒吏皆奉行何法不恕何刑不平何兵不<lb/>
練何技不精一綱盡舉百為大成盜賊衰息蠻夷信服<lb/>
<pb n="KR4d0067_WYG_009-4a"/>
四封之内截然整肅小人有依良民受福天子嘉之馳<lb/>
傳以召慈母喜之載色載笑神亦祚之永錫難老<lb/>
　　　送范宣徳<lb/>
客有斯人而有美質可養而充其在不息養之以正充<lb/>
之以義何適不可何爲弗至<lb/>
　　　送李推官<hi>并序</hi>
　　山陽幕府李從事閎中以學舎敝陋身任其事厥<lb/>
　　有成功而爲可繼之法焉教官徐積述爲詩章因<lb/>
<pb n="KR4d0067_WYG_009-4b"/>
　　其代去贈而送之并以自警至於二三子職事下<lb/>
　　逮諸生亦從而得其所戒焉也即如所警復如所<lb/>
　　戒所以慰從事之勞以稱厥功也<lb/>
物有所興因人而就其人維何所性忠厚能謀而果能<lb/>
明而究身任其責力成厥構既成之法可繼於後入門<lb/>
而東自南而北如汙斯隆如枉斯直如塞斯通如隘斯<lb/>
闢如翼斯張如衡斯舉如蔀斯赫如闃斯覩室有明窻<lb/>
墻有堅堵地無㳺蟻穴無伏䑕既完既成既安既處師<lb/>
<pb n="KR4d0067_WYG_009-5a"/>
乎師乎豈可苟然心爲道本身爲義先心之所無道不<lb/>
可傳身之所無口不可宣唯正唯直求已以全以義以<lb/>
命如耕平田處心積慮貫通神明無忝鄊校勿負朝廷<lb/>
成人子弟慰人父兄二三職事其亦警戒欲善諸外先<lb/>
治諸内存誠防邪集義養氣作僞心勞作徳心逸如此<lb/>
兩句守而勿失謹佐爾師各修其職庶乎諸生其則不<lb/>
逺已修加修巳善加善不率者從不類者變子弟如此<lb/>
父兄所願可慰鄊人可成學風可酬其勞可稱厥功<lb/>
<pb n="KR4d0067_WYG_009-5b"/>
　　　送喬司法<lb/>
喬掾循循有如寒士面無浮氣能訓諸理可養可充曰<lb/>
正曰直其維思誠其在不息<lb/>
　　　送賈鎮卿<lb/>
蕭縣大夫氣質端勁其中所養不邪而正正以輔才恕<lb/>
以輔明面無諛色口無諛聲若斯人者宜於王庭而况<lb/>
一縣爲惠爲澤恕所以惠威所以立猛寛得中韋抗是<lb/>
也誅姦殄冦有賀齊者東漢龎叅作守漢陽政所以茂<lb/>
<pb n="KR4d0067_WYG_009-6a"/>
寔繄任棠以君之正以君常徳力追古人是冝是適<lb/>
　　　可養一章贈别范子舟<lb/>
可養可充曰性曰氣以君美質斯已可貴養而充之何<lb/>
所弗至<lb/>
　　　送山陽宰<lb/>
大夫三年平恕如一静而不煩民安厥室大夫去矣何<lb/>
以述之我述民言民實徳之<lb/>
　　　贈吕公侍講<lb/>
<pb n="KR4d0067_WYG_009-6b"/>
我敬吕公以其徳齒敬之愛之何時巳巳美哉吕公文<lb/>
在其中見乎外者古人之風維賢有徳神相其祉何以<lb/>
祝公勿藥有喜<lb/>
　　　送汪宫教<lb/>
堯親其親教官得人所性忠厚貎純氣真學爲耕稼經<lb/>
爲本根實之爲行賁之爲文辭令出口法度在身大學<lb/>
小學其誰弗循循之維何維義是適不驕不肆無邪無<lb/>
僻大者敬義如漢元王小者樂善如漢王蒼樂善敬義<lb/>
<pb n="KR4d0067_WYG_009-7a"/>
何有不臧保躬無悔受福無疆無疆之福維順維忠維<lb/>
忠維順維師之功<lb/>
　　　代諸生送蔣守<hi>二首</hi>
明明楚侯爲國之光王明是選王命是將皇皇者華六<lb/>
轡如濡轡且如濡其徳可孚其孚維何潔不可汙皇皇<lb/>
者華六轡沃若轡且沃若其徳可度其度維何清不可<lb/>
濁潔也不汙清也不濁徳則不渝澤則不涸民則宜之<lb/>
民則樂之神亦作之<lb/>
<pb n="KR4d0067_WYG_009-7b"/>
長淮之南楚爲最劇守者爲誰以才以徳守既視事未<lb/>
逾厥月吏則胥畏民則胥恱物來必應事至立決守之<lb/>
動静皆有法度不苟不簡不暴不怒處煩以敏輔嚴以<lb/>
恕庭無滯訟獄無寃囚民無愁歎俗有歌謳古之三府<lb/>
謡言奏事今豈不然兼採公議付之使節是以用之付<lb/>
之逺俗是以重之其俗既平其刑既清章徳表功來朝<lb/>
兩宫两宫聖明柱上記名<lb/>
　　　送山陽太守李公<lb/>
<pb n="KR4d0067_WYG_009-8a"/>
維淮東南孰為州最曰李大夫實勞于外公雖老矣方<lb/>
壯方剛處劇而靜不煩以詳大率郡縣事如草芒而况<lb/>
楚州車輪中央傳繇其衝客出四旁北迎大車南亂巨<lb/>
航公移私訊駢檄交章大夫酬應談笑以將大夫甚健<lb/>
日力有餘事至立決罪無囚拘教以好語完其體膚據<lb/>
案而坐處之須臾吏休兩廊庭中空虚所以楚人愛公<lb/>
之敏揮刀截繩彎弓射隼敏所以輔其本則明窮姦破<lb/>
偽窺心見情譬如工師譬如良匠手無所設目無所妄<lb/>
<pb n="KR4d0067_WYG_009-8b"/>
物隨以就法隨以施大㝷小尺方矩圓規嗟民雖愚所<lb/>
欲有㡬曰敏曰明曰公有體曰不生事曰不悖理不阿<lb/>
不隨不激不詭民以是恱衆以是和何以送之其可弗<lb/>
歌在昔奏事實采謡言凡我鄉黨冝歌斯篇<lb/>
　　　送江倅<lb/>
昔之别駕則有王祥其民歌之海隅稱焉今亦有人能<lb/>
紹厥後民之悦之稱不容口庶民所見乃其皮膚見察<lb/>
情偽見敏簿書見法平恕見獄空虗事見無留才見有<lb/>
<pb n="KR4d0067_WYG_009-9a"/>
餘已不敢肆人安厥居其所見者止於君子良士大夫<lb/>
謂其所性得之剛毅所以能斷所以無蔽所以敢為所<lb/>
以勇義決遣簿書是其餘事漢之朱博趙張龔尹撫恤<lb/>
大衆何獨古人王祥雖賢失在寳刀正而平者心則不<lb/>
摇人或贈之則弗受之借曰受之何佩有之弗佩曰正<lb/>
弗受曰平維平維正宜於朝廷用之一方一方之綱在<lb/>
我者正是謂為政<lb/>
　　　送蔡守<hi>并序</hi>
<pb n="KR4d0067_WYG_009-9b"/>
　　維淮送蔡公也蔡公罷山陽守奉使廣東故取公<lb/>
　　之行事章章在人耳目者述而為詩也<lb/>
維淮之南楚為劇州守土之吏孰明以周蔡公既來爰<lb/>
究爰乂明維照姦威維沮偽維明維威無敢恣睢侯曰<lb/>
可矣其治孔易廼興學校示之本原儒居儒處禮容義<lb/>
言廼修釋奠教民之恭有嚴其色有孚其顒廼行鄉飲<lb/>
躬為主人拜辱拜豆盥洗獻賓其儀孔肅其禮孔均廼<lb/>
召父老父老俱來幅巾短褐浩其盛哉父老升矣侯則<lb/>
<pb n="KR4d0067_WYG_009-10a"/>
興矣父老坐矣侯則妥矣父老未醉笑歌其聲父老既<lb/>
醉髪白顔頳父老去矣侯則舉矣餽之物矣告之語矣<lb/>
其語維何維善是示善者使修惡者使止告爾宗族告<lb/>
爾鄰里維時父老奉之以行維時庶民亦克用承悖傲<lb/>
者沮善良者興狠不敢鬬强不敢凌不義之訟莫渉吾<lb/>
庭行之期年㡬移其風吏事用簡獄牢數空道上之物<lb/>
必歸其主行路之人無或敢取逋攘慝姦明其購賞傾<lb/>
其巢穴破其支黨侯曰未也江淮之患不備不虞廼召<lb/>
<pb n="KR4d0067_WYG_009-10b"/>
尉邏廼呼卒徒廼張爾弓廼操爾殳廼坐廼作廼馳廼<lb/>
驅勇者廼奮怯者廼舒我備既强我戎既整小剽之攘<lb/>
破膽縮頸侯之方略可以捍邊捍邊如何威名毅然何<lb/>
兵不精何城不堅人不敢犯敵不敢前侯有所祈曾不<lb/>
旋日雪霶雨零輿濡衣濕維其有徳將之以誠神由以<lb/>
格物由以亨侯之為人不患不恕維恕維威維民維宜<lb/>
侯為使者不患不威維威維恕維感維豫侯之察獄不<lb/>
患不明維恕維明維平維精維時嶺表維時海隅聞侯<lb/>
<pb n="KR4d0067_WYG_009-11a"/>
之風既安且需寃者使伸戚者使愉吏長則進物殘則<lb/>
除抉其已垢刮其已汙維有其才無施不可用之本朝<lb/>
維良維佐用之一方一方之綱嗟今之人莫如侯者侯<lb/>
之所為可示天下維其可示是以可歌作歌送侯侯其<lb/>
鳴珂<lb/>
　<lb/>
　<lb/>
　<lb/>
<pb n="KR4d0067_WYG_009-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻九<lb/>
</p>
<p>
</p>
  </div>
<div>
                <head>節孝集巻十</head>
    <p>
<pb n="KR4d0067_WYG_010-1a"/>
欽定四庫全書<lb/>
　節孝集巻十　　　　　　　宋　徐積　撰<lb/>
　　古詩三十四首<lb/>
　　　謝李自明<hi>并序</hi>
　　弗徳其徳施於其所不報者也其人謂誰謂自明<lb/>
　　也邵武李自明愛其人以及乎親乃一日持酒具<lb/>
　　即其所像伏謁頓首酌而饋奠之其容色有孚其<lb/>
　　恭中禮退而視其貌温温裕如也其不肖子既拜<lb/>
<pb n="KR4d0067_WYG_010-1b"/>
　　之矣顧不可無述焉於是言而為詩蓋恩之所施<lb/>
　　有大小輕重顧其所用心者何如耳論其人量其<lb/>
　　勢度其能報與弗能者是世俗也徳其徳者也夫<lb/>
　　徳其徳者雖大而小雖重而輕君子則不然因吾<lb/>
　　之性行吾之禮設吾之義也世俗之論吾所弗論<lb/>
　　也世俗之所量吾弗量也則所謂報者固君子之<lb/>
　　弗道也是何也是其所養者充所積者久故其中<lb/>
　　裕然其為之不勞其見於外者不可得而掩者也<lb/>
<pb n="KR4d0067_WYG_010-2a"/>
　　如此則鳥獸可感草木可動而况於人乎故見者<lb/>
　　恱之聞者至於歎息而况其人之身親獲而受之<lb/>
　　者乎此所謂弗徳其徳也夫弗徳其徳者雖小而<lb/>
　　大雖㣲而著然自明之於予何以知其弗徳其徳<lb/>
　　也夫以六十之年病其兩耳賤且死矣固不足以<lb/>
　　報人之徳也知其不能報然且施之真所謂弗徳<lb/>
　　其徳者也<lb/>
養以其久真以其積維積維久是以爲徳徳而徳之或<lb/>
<pb n="KR4d0067_WYG_010-2b"/>
表而失徳而弗徳然後能造孰爲斯施孰爲斯報徳其<lb/>
徳者伐幹以斧弗徳其徳培以根土徳乎<hi>缺</hi>乎其孰禦<lb/>
乎<lb/>
　　　贈胡大夫<lb/>
兵有三難一曰難知二曰難處三曰難言𦕈忽精微偉<lb/>
哉胡公講辨必精以兵爲難是爲知兵是爲力學是爲<lb/>
老成惜乎老矣未見設施其誰知公胷中之竒弗施於<lb/>
兵施於有政所在所居斯民之幸<lb/>
<pb n="KR4d0067_WYG_010-3a"/>
　　　送吕清叔<lb/>
寒水如烟霜似雪半夜踈牕透明月此時有客正不眠<lb/>
淮上吟聲無斷絶<lb/>
昨夜月初圓今宵月初缺月圓月缺本無情惟有文通<lb/>
恨難說<lb/>
惨惨黄昏天欲雪蕭蕭淮浦人聲絶風擊寒雲鴈正鳴<lb/>
客眠孤棹燈殘滅<lb/>
　　　贈王觀文<hi>并序</hi>
<pb n="KR4d0067_WYG_010-3b"/>
　　盖古之君子以好賢愛士尊徳樂義而爲之始亦<lb/>
　　所以爲之終故大有其才大有其徳大有其位大<lb/>
　　有其功大有其名五者皆大而持之以謙道巳行<lb/>
　　於天下澤已加於萬物法可傳於後世可謂美矣<lb/>
　　盛矣盖缺然自視猶以爲不足也故於能賢有道<lb/>
　　致恭盡禮將之以誠而加之愛心勢若不敢與之<lb/>
　　鈞敵惟恐不得有所聞不得有所見也是以善其<lb/>
　　始而光其終何獨古之人耶一有好之者是亦古<lb/>
<pb n="KR4d0067_WYG_010-4a"/>
　　人也好之能之行之盡之古人之盛徳也居今之<lb/>
　　世而爲古人之事者王公其人乎某也不肖竊伏<lb/>
　　淮濵越在草莽非有左右之介一日之素也食頃<lb/>
　　之間使者相望叩其所舎即不肖而問焉如待故<lb/>
　　人舊物也適以野處無良紙筆以報公命因畧爲<lb/>
　　詩歌見於私寫繕藁未及即不意其傳也既不汙<lb/>
　　公几席公既受而弗却且置之齒牙間謂之爲可<lb/>
　　也公之徳量既恕如此二藁之畧率然之罪顧無<lb/>
<pb n="KR4d0067_WYG_010-4b"/>
　　辭以謝是以復爲西征篇焉大江之心波濤浩然<lb/>
　　旌幢蔽空鼓吹合作歌酒半酣借壯夫勇士歌之<lb/>
　　雖不足以娱王公之聴而動王公之容至於麾下<lb/>
　　驍俊必將慷慨氣作奮思忠烈如班超傅介子之<lb/>
　　比也其辭曰<lb/>
一自西征登將壇探其窟穴除其殘鄰羌餘喘雖粗安<lb/>
匈奴右臂殊不完聞公姓字摧膽肝穹廬部落匿可汗<lb/>
何當飲馬朔海乾雄丈髙勒燕然山古來從事多壯夫<lb/>
<pb n="KR4d0067_WYG_010-5a"/>
凱歌得意更豪麤共公談笑觀投壺醉筆揮成露布書<lb/>
歸來却佐神聖王愛賢樂道不敢忘徳功甚盛謙尊光<lb/>
始終一節郭汾陽<lb/>
　　　答張文剛<lb/>
張子問著書使我長嗟吁有意在黄絹無能任白駒筋<lb/>
力如老驥頥頷生霜鬚二子少且壯努力相雕枯<lb/>
　　　答劉子静<lb/>
風蘭不復採風樹何由静一日復一日大龍自馳騁無<lb/>
<pb n="KR4d0067_WYG_010-5b"/>
限好花開何異秋風景洒淚報君詩正是鶴孤警<lb/>
　　　荅頴叔<lb/>
大使莫憂淮上叟萬事付之詩與酒若問我家何所營<lb/>
爲比陶潜少三栁<lb/>
　　　和張文潛晚春<hi>六首</hi>
春在亦飲酒春去亦飲酒若問此間時便是無何有<lb/>
　　　又<lb/>
昨日枝頭紅鮮鮮染人指今朝尋不見已在汙泥底<lb/>
<pb n="KR4d0067_WYG_010-6a"/>
　　　又<lb/>
麥穎未黄乾桑實半紅濕恰得一犂雨田事正火急<lb/>
　　　又<lb/>
人事無如何多於道傍草但問酒有無莫管老不老<lb/>
　　　又<lb/>
人生少娱樂閒日亦有數藥草正肥時好望雲山去<lb/>
　　　又<lb/>
風暖燕窠牢雲晴鳥翅健物生自有樂亦各適其願<lb/>
<pb n="KR4d0067_WYG_010-6b"/>
　　　示諸生<lb/>
子莫爲文學纎麗湏是渾渾有古氣本源要在養諸中<lb/>
不然恐汝爲時軰<lb/>
　　　謝張尉<lb/>
魚葅乃以玉版名可將苦酒試光明張華陸機勿下筯<lb/>
盤中恐作霹靂聲<lb/>
　　　送秦漕<lb/>
以身送客情㡬何以心送客情最多任意所之無逺近<lb/>
<pb n="KR4d0067_WYG_010-7a"/>
不論山險與風波<lb/>
　　　贈鄭毅夫<lb/>
摩天羽翮森森齊胸中壯氣蟠虹霓區區世俗誰相知<lb/>
青雲岐路看如泥<lb/>
　　　送陳長官赴衡陽<lb/>
楚天摇落霜風早山色依依江𣺌𣺌洞庭水寒帆影孤<lb/>
鴈聲正在衡陽道君不見屈原憔悴賈生天遺恨至今<lb/>
猶未了日晚江頭船住時行人莫望江邉草<lb/>
<pb n="KR4d0067_WYG_010-7b"/>
　　　南山有竒木贈慎彦鄰<hi>并序</hi>
　　慎彦鄰與予爲故人又與予共學予愛其才卓然<lb/>
　　有可爲之資因其行作南山有竒木以贈之其欲<lb/>
　　其充之也<lb/>
人皆患窮餓子獨無寒飢子乃何爲者汲汲售於時漢<lb/>
之公孫𢎞唐之張柬之子豈不知此與世相驅馳南山<lb/>
有竒木犖犖松檜姿此木在深山年代不可知煙雲終<lb/>
日䕃雨露早夜滋一幹可爲棟一枝可爲榱耽耽廊廟<lb/>
<pb n="KR4d0067_WYG_010-8a"/>
中小大皆可施子豈不知此汲汲將何爲子其自努力<lb/>
發憤而忘疲孔孟非異域行者皆可㡬退之雖絶足大<lb/>
歩亦可追嗟子之兄弟與我如四支余言子其聴無使<lb/>
我歔欷<lb/>
　　　答何楚才<lb/>
有客能操耒而捨其良田有客善攻玉而探珠於淵二<lb/>
者之是非子以為何如子乃捨所急若是其渠渠然余<lb/>
有二說可爲不可爲所謂不可者子家無寒飢所謂可<lb/>
<pb n="KR4d0067_WYG_010-8b"/>
爲者奉養之所資余此二說者子當慎擇之余嘗竒子<lb/>
貎亦甞憐子文不能爲子謀嗟㢤空云云<lb/>
　　　還崔秀才唱和詩<lb/>
元白有餘勢孟韓無困辭子美骨格老太白文采竒當<lb/>
時大道久破碎人人文字萎苶而支離天生數子將卓<lb/>
卓鴟鴞正成羣一鶚摩天飛嗟君不與數子共使君逸<lb/>
氣填塞無所施我來雖無知黄金白玉看如泥自從詩<lb/>
巻一入手掣然直上青雲梯十宵不睡亦不困厭賔日<lb/>
<pb n="KR4d0067_WYG_010-9a"/>
日闗柴扉秋風獵獵吹横河蒼天萬里生銀波起來半<lb/>
夜吸一口睡魂酒病都消磨<lb/>
　　　贈慎叔良<hi>三首</hi>
昔日黒頭交今爲白髪叟約是三十年情好於此久且<lb/>
待花開時同把一盞酒君看我門前兼有两株栁<lb/>
　　　又<lb/>
昨日故人來慰此白頷叟两叟忽相見面色如飲酒將<lb/>
此酒色面抵却春風寒飲酒豈易比懽好良所難我已<lb/>
<pb n="KR4d0067_WYG_010-9b"/>
五十八君巳五十七人生勿草草两公湏努力<lb/>
　　　又<lb/>
相逢便吐胷中竒直道而交與世違硯席已逾三載共<lb/>
鸞凰湏約一時飛嗟予從事於今僻似子知音自古稀<lb/>
好去上書言得失買臣猶取虎符歸<lb/>
　　　贈盧魯山<hi>二首</hi>
充囊勿用錢古律長短篇子勉如不已斯文終可傳<lb/>
　　　又<lb/>
<pb n="KR4d0067_WYG_010-10a"/>
一詩將两年不出非空然為子有佳行重爲進徳篇孔<lb/>
孟有常處四通八達路其道甚坦夷行之莫能禦夜思<lb/>
而晝行求至慎勿遽存誠防他岐積微從寸步積之能<lb/>
不已其率可馳騖仁義固其常忠信乃先具正直常與<lb/>
㳺前却慎勿顧所謂氣馬者尤宜審其御孟子言最詳<lb/>
揚雄亦深悟勉之復勉之子無忽吾語凡我今之人皆<lb/>
欲達其所而况鄊閭中待君為處女<lb/>
　　　寄秦少㳺<hi>太虚</hi>
<pb n="KR4d0067_WYG_010-10b"/>
子用心於我知者蔡彦䂓彦䂓今死矣誰能述所爲若<lb/>
說子用心古人如此稀顧我不能報臨老形於詩<lb/>
　　　贈錢思權<hi>四首</hi>
好笑两學官果然作不了子去恐無船我眠幸有草君<lb/>
看野田中閒花亦不少昨日有人來贈我吟詩藁<lb/>
　　　又<lb/>
有客叩茅廬時来見鰥老今朝二十七春風有多少共<lb/>
子樂有餘如何醉不倒坐中忽索馬歸慰親懐抱<lb/>
<pb n="KR4d0067_WYG_010-11a"/>
　　　又<lb/>
有客懐剛義無物能干抱堂有白頭親惟憂甘㫖少其<lb/>
家十五口行計亦草草也湏謀饘粥不可使飢倒<lb/>
　　　又<lb/>
同室與鄉鄰勢與他人異義當同子去豈敢狥於利但<lb/>
恐登舟時無以慰親意沽與玉甕醅豈煩酒官義<lb/>
　　　贈袁評事<lb/>
今年七十嵗嵗嵗増康寕人間有夀鶴天上有夀星更<lb/>
<pb n="KR4d0067_WYG_010-11b"/>
若欲齊椿但看南華經<lb/>
　　　大河上蔣寳文<lb/>
大河者大事我軰安足明野人好狂言夫子知本情念<lb/>
此有官守不可從公行心方愧古人渤海之王生<lb/>
　<lb/>
　<lb/>
　<lb/>
　節孝集巻十<lb/>
</p>
<p>
</p>
  </div>
<div>
                <head>節孝集巻十一</head>
    <p>
<pb n="KR4d0067_WYG_011-1a"/>
欽定四庫全書<lb/>
　節孝集巻十一　　　　　　宋　徐積　撰<lb/>
　　古詩二十四首<lb/>
　　　寄王十七丈<lb/>
舒州懐寜尉是我丈人行兩遺小書去其禮若非抗何<lb/>
徳稱殊禮胡顔拜首貺更致附吟哦以問公無恙<lb/>
　　　寄張芸叟<lb/>
豳有張芸叟言行俱無邪攝官為别駕虢州仍近家寄<lb/>
<pb n="KR4d0067_WYG_011-1b"/>
書來報我便可取其兄兩縑為一被同卧復同行<lb/>
　　　寄呉安中<lb/>
十月十四日人自江東來書詢杜微病粟代陸生梅髙<lb/>
義有如子恤病而救災老身將入土報之何如哉<lb/>
　　　贈魏教諭<lb/>
酒官幸得風流掾任貴須沽不須賤共君吟笑醉春風<lb/>
詩似陽春共黄絹祝君長作白頭吟台背肌膚凍黧面<lb/>
　　　贈陳誠父<lb/>
<pb n="KR4d0067_WYG_011-2a"/>
東海陳誠父回身過山陽登時來見我言恕而行方主<lb/>
人太山野薄意似酒漿仍勸客莫飲恐酒有所傷<lb/>
　　　贈張才父<lb/>
自笑陶潛輩相逢却論兵誰知陣上客時訪郭西生喜<lb/>
公抱忠義顧我非縱横今來求篤論古事聊一評竒正<lb/>
要兩存衆寡不可輕兵間有萬變所慙思弗精<lb/>
　　　贈陳糾<lb/>
子來别我時送子到巷口約去百步地出巷更引首乃<lb/>
<pb n="KR4d0067_WYG_011-2b"/>
與二三子回所舍依依故人情可見何用送行詩<lb/>
　　　和蔣龍圖<hi>二首</hi>
公之所設施道徳之餘事有性給其才無物蔽其意大<lb/>
車積以載牛刀迎者解以要操其綱以妙觀其㑹善譽<lb/>
不盡知善毁沒可譏校之古人輩彼若有所為公之所<lb/>
然者以智不以鑿其力日以裕其濟日以博至於我曹<lb/>
者使相望相聞猶能領官屬携詩叩吾門先看陶家栁<lb/>
次看陶家菊茶中許投花坐上呼燃燭顧我為樂叟勉<lb/>
<pb n="KR4d0067_WYG_011-3a"/>
我以不倦我是孟東野終附鄭公傳<lb/>
　　　又<lb/>
鷁口銜波船過猛檣幔排雲北風𦂳耽吟俊老繡衣寒<lb/>
傳詩急使筠筒冷詩同使者從何來謝安枕上吟哦回<lb/>
吟哦去望江南雪雪中徃徃梅花開<lb/>
　　　和李自明<lb/>
自明多竒辭更為竒怪歌好共盧仝騎騄駬吟哦直上<lb/>
崑崙坡更令張旭輩醉中揮筆書嵯峨安用呼老子兩<lb/>
<pb n="KR4d0067_WYG_011-3b"/>
脚跨槖駞有命得堅疾無術除沉疴一從水木迭用事<lb/>
肺為廢物囚網羅而况小暑之後有初伏與大暑更添<lb/>
熱厲兼昏魔骨間赫赤炭丸走皮上烘炙鐵手摩有時<lb/>
一屋之内但覺湯火近不辨鑊與鍋手持匕箸腹先脹<lb/>
酒到喉嚨顔已酡青黏漆葉無所用鳥伸熊顧其奈何<lb/>
五臓孰云可湔洗百骸終恐生蟲窠脫身難上赤霄路<lb/>
夢魂忽泛滄溟波滄溟盡處是星漢有人常弄機與梭<lb/>
枯槎去後更無客歴歴赤桂來經過取得良書掛牛角<lb/>
<pb n="KR4d0067_WYG_011-4a"/>
持將斗柄吞明河但把明河吞滿腹不去龍田拾瑶玉<lb/>
便控鼇頭出海來霞㸃雲痕在眉目起穿兩栁行青莎<lb/>
怪歌使我須吟哦吟哦作文非小事要為法度後世無<lb/>
譏訶大抵文章本諸内歸之無憾斯平和擬之於經輔<lb/>
之友精講明辯相切磋君雖病肝其心可用教我雖病<lb/>
肺心亦不自阿日夜思索已矣老矣所學亡失多<lb/>
　　　和倪敦復<hi>二首</hi>
一别北軒君參商與胡越先聲從西來塵榻為君拂吟<lb/>
<pb n="KR4d0067_WYG_011-4b"/>
行時引頭吟坐即揺筆未見問行人既見惜短日緩頰<lb/>
相問勞劇談盡忠切耳竅雖塞豆口角自流沫崔子祥<lb/>
而論祝令閔且說籬間菊參差樽中酒澄澈把酒互相<lb/>
勸投菊兩不絶客主莫分辨僮僕亦娯恱若比龎公家<lb/>
妻子不羅列悔令唱驪歌惜不醉寒月念子為令尹行<lb/>
義髙突兀當官志不回歛版腰可折與俗皆背馳而慕<lb/>
古遺烈竹節未便堅劍氣久已發其時東野外頻煩大<lb/>
夫謁篇章日相㝷氣勢誰可遏仍携大軸來使我兩目<lb/>
<pb n="KR4d0067_WYG_011-5a"/>
閲人事有合離嵗月成恍惚逸翮騰方髙駿馬足不蹷<lb/>
子實不我忘我亦不子忽與之氣類同見之心欲豁金<lb/>
城不可破鐵槊不可奪擇交蓋已定言志亦已合布陣<lb/>
詩甚詳揮洒手不歇更約臨行時斯言可贈别<lb/>
縣令醉時花滿睫縣令卧時雲滿榻其時北面竹軒涼<lb/>
雨聲霎罷風颯颯美人爭唱醒酒歌濕透紅綃聲未匝玉<lb/>
容沃以沉香水瑶槃凍屑珠璣雜魂夢適從何處來帳<lb/>
中猶把浮雲踏自説騎鸞向閬風到時玉洞諸仙合只<lb/>
<pb n="KR4d0067_WYG_011-5b"/>
被桃花迷殺人行顧瑶闗忽雙闔枕上猶能走筆吟纍<lb/>
纍吐出珠千蛤壓倒唐時白與元兩翁相顧如何答<lb/>
　　　答范君錫<lb/>
醉中吟問風流掾酒價太髙何日賤如何使我典衣沽<lb/>
詩人未有春衫絹詩人有酒不須歌自有春風四面多<lb/>
山陽才吏倪大夫煩君為我特致書正月臘寒猶未去<lb/>
諸君吟坐待圍爐<lb/>
報漫翁無錢可沽酒青衫典不得黄卷賣不售借問公<lb/>
<pb n="KR4d0067_WYG_011-6a"/>
田中秫米種幾斗休管將來旱與水莫為妻兒種粳米<lb/>
兄來留下二萬錢送與酒家主人未不然何計見春風<lb/>
空將花揷白頭翁簿書營營㡬時了何如載酒訪揚雄<lb/>
漫翁俊逸幾無偶安得吟詩類中酒却是蓬頭枕上吟<lb/>
不知還有人嗔否漫翁春思今如何但覺新詩老更多<lb/>
却應笑我粗豪甚頗似將軍出塞歌<lb/>
　　　呈周裕之<lb/>
海陵周裕之又為淮上客來尋南郭路不見張宜伯宜<lb/>
<pb n="KR4d0067_WYG_011-6b"/>
伯在京口不知誰與逰時時應北望只可見𤓰州<lb/>
　　　恨君不作洛陽客<lb/>
余雖不作洛陽客自有吟魂兼醉魄吟魂醉魄御風行<lb/>
看盡千花萬花色寜知洛浦有人留挽定春衫歸不得<lb/>
脫身誤入嵩山中山中逢見白鬚翁懽然借我雙金童<lb/>
須臾引入花林中亂花深處迷西東花光照天香薫空<lb/>
金盆挹酒雙瑶鍾酒酣邀我吟春風紺雲千丈揮玉虹<lb/>
搜羅萬變窮神功有人飛下紫霄峯酬詩解珮聲玲瓏<lb/>
<pb n="KR4d0067_WYG_011-7a"/>
余方却歩不與語笑余不似鄭交甫<lb/>
　　　答錢思權<lb/>
兩箇學官位都來一歩地青眼與白眼五日不相視子<lb/>
為道塗行我為刀筆吏兩者較勤勞大同而小異<lb/>
　　　妾薄命<hi>并序</hi>
　　妾有過江館題其壁作隠語詩者其文甚哀且自<lb/>
　　言呉女也士大夫相告而感之余嘗病呉風俗多<lb/>
　　不嫁其女樂以與人而婢妾之至不幸有良家子<lb/>
<pb n="KR4d0067_WYG_011-7b"/>
　　失身於人者甚可憫也故因所感作妾薄命以告<lb/>
　　呉之父老其亦庶乎憫而悔之悔而改之也<lb/>
妾家本住呉山側曽與呉姬鬬顔色燕脂兩臉緑雙鬟<lb/>
有貌有才為第一十嵗能吟謝女詩十五為文學班姬<lb/>
十六七後漸多難一身困瘁成流離爾後孤貧事更多<lb/>
教妾一身無奈何其時癡騃被人誤遂入朱門披綺羅<lb/>
朱門美人多嫉妬教妾一身無所措眉不敢畫眼不擡<lb/>
飲氣吞聲過朝暮受盡苦辛人不知却待歸時不得歸<lb/>
<pb n="KR4d0067_WYG_011-8a"/>
羅衣滿身空挹淚何時却著舊時衣<lb/>
　　　如今<lb/>
如今八月九月時吟翁還愛黄菊籬及見清風楊栁枝<lb/>
時時對栁呼酒巵頭顱半秃牙齒稀村田未去尋牛衣<lb/>
為唱驪駒不及時主人先道無庸歸<lb/>
　　　夢中作<lb/>
詩翁吟袖忽翩然便脱紅塵騰紫烟一身病骨如生翅<lb/>
兩道銀河不用船奔星相隨趂明月鳴鸞引去追飛仙<lb/>
<pb n="KR4d0067_WYG_011-8b"/>
琅玕樹下夜宴起雲童為汲瑶山水仍遣詩筒寄閬風<lb/>
詩筒落下烟霞中人間知是吟哦翁舉頭齊望青冥空<lb/>
　　　誰何哭<lb/>
誰何哭哀且危白頭母朱顔兒兒忽捨母去母何用生<lb/>
為架上有兒書篋中有兒衣兒聲不復聞兒貌不復窺<lb/>
誰何哭哀復哀腸未絶心先摧母恃兒為命兒去不復<lb/>
來朝看他人兒暮看他人子一日一夜間十生九復死<lb/>
君不見昨夜人靜黄昏時含辛抱痛無人知其時忽不<lb/>
<pb n="KR4d0067_WYG_011-9a"/>
記兒死倚門引頸望兒歸<lb/>
　　　客去<lb/>
客去即吟詩吟詩即飲酒時時進一杯徃徃積成斗貪<lb/>
憶洛陽花忘却江頭栁借問别離客得似㝷常否<lb/>
　　　醉中詠牡丹<lb/>
此花未開時美子藏深閨香心若無有深淺何由知前<lb/>
日花忽開美人放出深閨來春風盡日不相管鶯是即<lb/>
兮蝶是媒誰將金錢擲西子笑中不掩燕脂腮君王親<lb/>
<pb n="KR4d0067_WYG_011-9b"/>
執紫金盞太真又醉白瑶臺此花萬態不可説莫教容<lb/>
易為塵埃我心雖然淡如水為花一醉何辭哉<lb/>
　<lb/>
　<lb/>
　<lb/>
　<lb/>
　<lb/>
　節孝集巻十一<lb/>
</p>
<p>
</p>
  </div>
<div>
                <head>節孝集巻十二</head>
    <p>
<pb n="KR4d0067_WYG_012-1a"/>
欽定四庫全書<lb/>
　節孝集巻十二　　　　　宋　徐積　撰<lb/>
　　古詩二十二首<lb/>
　　　楊栁枝<lb/>
楊栁楊栁復楊栁舞罷青衫困垂手相如病思最多情<lb/>
沈約才清更酣酒君看好鳥鳴枝間日與春風問安否<lb/>
清明前後峭寒時好把香綿閒抖擻<lb/>
　　　睡<hi>二首</hi>
<pb n="KR4d0067_WYG_012-1b"/>
睡入淨域居夢有殊方樂不須汎海裝去採神仙藥手<lb/>
闢黄金闕足踏巨鼇殻更作西方行真到崑崙脚<lb/>
　　　又<lb/>
人莫嗟勞生睡者吾一樂困來入醉鄉夢去得仙藥瘦<lb/>
脛鶴伸足老背龜側殻日出紙忩明煙霞忽失脚<lb/>
　　　醉題友人詩後<lb/>
可惜兩眼青不見一室白為子吟喉乾使我酒靣赤醉<lb/>
中一夜騎鸞鳯麻姑空敞桃花洞南樓下去北軒中西<lb/>
<pb n="KR4d0067_WYG_012-2a"/>
闗放過東臯夢<lb/>
　　　同門人夜看花示盧魯山<lb/>
罷酒巳半夜重來慰幽花可惜遭風雨大半成泥沙移<lb/>
坐環其叢含香嚼其華五人摘滿手歸來千萬葩<lb/>
　　　謝人惠梅花<lb/>
江南費盡春風力嶺頭驛使無消息有人贈我一枝花<lb/>
滿面春風與春色<lb/>
　　　代簡招魏君<lb/>
<pb n="KR4d0067_WYG_012-2b"/>
詩老今朝頗安否且來同酌一盃酒雖無鼓吹相歡娯<lb/>
自可笑吟相拍手<lb/>
　　　偶題<lb/>
軺車使者良苦辛手持漢節入紅塵青嶂斷時初見日<lb/>
黄沙飛處不逢人妾身安在何足卹紅簾翠幙遮羅裙<lb/>
男兒大抵貴忠義而况委質為人臣不憂死節奉王事<lb/>
但恐偷生為妾身妾嫁即時尚癡騃可惜黄金如土賣<lb/>
誤將玉體與儇兒身卧汙泥佩蘭茝無禮無義將奈何<lb/>
<pb n="KR4d0067_WYG_012-3a"/>
但抱羅衣千萬帶欲令髙節比梁鴻説與墦間仍不改<lb/>
莫嗟逺别離離合良有時所願君自愛養取胸中竒莫<lb/>
恨别離久願君自持守所守義或非得之適為醜君莫<lb/>
愛妾身妾以死奉君一片玉為面百尺布裁裙子亦當<lb/>
何如為國愛其軀一節死不變如妾事吾夫束帯人待<lb/>
行牽衣未能别遺子酒一巵聽我歌三闋其一獻君壽<lb/>
白髮為君偶其二祝康寜玉體和而平其三無累家無<lb/>
令妾咨嗟不患不富貴所患入於邪<lb/>
<pb n="KR4d0067_WYG_012-3b"/>
　　　三月三日作<lb/>
今朝乃是三月三三分春色二分去一分春色能幾多<lb/>
吟翁老病無如何却思翁在秦中時年少愛逰山與溪<lb/>
其時人物如神仙手携酒榼擎花枝人不惜錢似癡騃<lb/>
乞者與之見者買人人都著好衣裳處處紛紛成五采<lb/>
山上山前閙如市人半歸時城欲閉西溪最是栢坡頭<lb/>
人家占却無閒地更有㡬處入城早清明上已踏芳草<lb/>
若無疾病與死亡人家大抵無煩惱<lb/>
<pb n="KR4d0067_WYG_012-4a"/>
　　　鴈從何處來<lb/>
鴈從何處來正望東南飛毛間認白露肚下看殘暉浮<lb/>
雲共煙水日夜為所依衡陽是故山但恐故人稀<lb/>
　　　金沙行<lb/>
闗西不雨凡㡬城孜孜誰獨勞其情鎮潼太守真賢明<lb/>
驅車逺有金沙行春空破碧幢髙旌東風環珮鏘瑶瓊<lb/>
溪翁不釣童不耕隆隆千里謳歌聲從容禱罷殘霞横<lb/>
蓮花頂上㣲雲生雲兮雲兮雲莫停霈然一洒塵埃清<lb/>
<pb n="KR4d0067_WYG_012-4b"/>
　　　夢李白<lb/>
烏紗巾紫綺裘夢中太白從吾逰陶陶爛醉江山秋半<lb/>
夜起來覔不見頭背長安淚如霰<lb/>
　　　好笑南郭翁<hi>并序</hi>
　　南郭翁病且老矣而最好栁菊所居之室適有巨<lb/>
　　栁二株夾户翛然與常栁不類亦江淮間所難有<lb/>
　　者也名之曰老栁其居在學舍之西廊故無東籬<lb/>
　　即於西籬下多種菊花至於十月其花猶有存者<lb/>
<pb n="KR4d0067_WYG_012-5a"/>
　　名之曰晩菊每飲酒先舉杯向栁熟視然後移杯<lb/>
　　轉頭向西籬下呼小兒取菊花投之杯中一釂便<lb/>
　　止蓋其所樂者在乎其内而不在乎其外也南郭<lb/>
　　翁常自比於陶潛而栁數不及又其種菊之所東<lb/>
　　西相反至論其所樂亦無以異也樂乎樂乎其如<lb/>
　　此而止乎猶未免寓諸物而已也<lb/>
好笑南郭翁白鬢愛楊栁如今十月後猶飲菊花酒楊<lb/>
栁色漬面菊花香漬牙喉嚨溜香汁腸胃浮香葩所飲<lb/>
<pb n="KR4d0067_WYG_012-5b"/>
幾何酒所吟無限詩若言絲與管便是吟哦時心無一<lb/>
事累意與千古期一身成土木兩脚登雲霓但欲比陶<lb/>
潛豈肯為杜㣲公有如此客可不使公知更問公安否<lb/>
且喜公來歸<lb/>
　　　觀草<lb/>
一從有意惜庭蕪㡬日無心到楊栁好色盡歸簾下翁<lb/>
餘光掬與船中叟紺液難從日下乾芳姿易向霜中老<lb/>
纔到春還車馬稀青青勝却朱顔好<lb/>
<pb n="KR4d0067_WYG_012-6a"/>
山前勝入樵兒手亦勝江頭伴烟栁閒中好步陶先生<lb/>
醉裏宜眠鄭雲叟我闢閒堦恨不早草正茸茸花又老<lb/>
人心好惡任不齊但問青紅阿誰好<lb/>
觀草亦有術可使無涯際誰知簾下情或有林間味南<lb/>
郭雖如此東臯亦何異便可棄衣冠閒枕青雲睡<lb/>
　　　繡屏戯呈思權<lb/>
先生卧内花為屏錦堆四面紅雲生珊瑚枕上三四更<lb/>
半醒半醉魂夢驚安得仙葩千萬英不是天台是武陵<lb/>
<pb n="KR4d0067_WYG_012-6b"/>
　　　與熊熊作策冩詩<lb/>
此是熊熊䇿先題呉季詩季自題學書如此憐吾兒季<lb/>
有古人風憐兒心可知<lb/>
　　　莫望草<hi>并序</hi>
　　莫望草為路公而作也路公行且有日某方抱病<lb/>
　　伏枕感公之行於枕上為此詩焉時夜漏方半適<lb/>
　　與孤甥老老同寢竊自感其意即以手撫老老而<lb/>
　　歌之老老最耽眠至明日猶能記憶是其歌之甚<lb/>
<pb n="KR4d0067_WYG_012-7a"/>
　　數也既而即欲自書而病不能書然卒亦自書之<lb/>
　　公且行矣某病未除也某不知恤已之病唯欲公<lb/>
　　之長無苦也公其强食自愛為國慎疾此乃詩之<lb/>
　　所不能道者也方某年未四十時歴事尚淺或見<lb/>
　　人感慨悲歌至於澘然出涕或對之竊笑或意色<lb/>
　　不恱蓋以為此非壯夫之事廼兒女子之情也其<lb/>
　　後歴事浸多或得之於所見或得之於所聞或得<lb/>
　　之於傳記然後知其所以然者是其不可以巳也<lb/>
<pb n="KR4d0067_WYG_012-7b"/>
　　然後以為非特兒女子之情真出於壯夫烈士之<lb/>
　　義也蓋士有徇一日之義蹈白刃趨鼎鑊出萬死<lb/>
　　而不顧者則悲歌涕泣又何足道哉彼壯夫烈士<lb/>
　　者未必皆合於義雖近於義未必皆合於中道然<lb/>
　　至比於薄俗小人忘徳背恩者可為之長歎息也<lb/>
　　夫以悲歌涕泣為不足道則此詩尤為不足道也<lb/>
　　蓋其所以戀公之意不能少見故少見之於詩也<lb/>
　　雖然以公之義豈區區之詩所能道邪是亦不可<lb/>
<pb n="KR4d0067_WYG_012-8a"/>
　　以已也此詩樂府也借喜事小吏歌之不一歌而<lb/>
　　止可也<lb/>
莫望坡頭日日色催行人莫望河上草草色空連雲雲<lb/>
邉芳草路茫然是何處行人望不見草色自如故<lb/>
　　　書樂陵王百年太子傳<lb/>
酷哉武成枉殺樂陵一歩一杖遶堂土頳投之池中池<lb/>
水盡赤其妃哀號至死不食其指其手拳不可擘九院<lb/>
之後小屍猶在骨碎肉爛緋袍金帶一袍有靴一髻有<lb/>
<pb n="KR4d0067_WYG_012-8b"/>
解哀哉嗚呼此兒何罪賊人之孤負人之託毒如豺狼<lb/>
險如谿壑身自為孽其子受之扼咽䝉頭連頸横屍報<lb/>
應如此其來勿問與其自殺不容尺寸我哀其愚作為<lb/>
此詩永貽厥鑒勿為險欺<lb/>
　　　哭崔刑部<lb/>
前年離長安與公為死訣長安門外長樂坡胸中壯氣<lb/>
渾消磨其時夜宿灞橋上夢中勒馬猶西望江淮之上<lb/>
情愈勞去年曽寄西山髙今年今日春將歸春風不似<lb/>
<pb n="KR4d0067_WYG_012-9a"/>
秋風時山陽數月雨不止泥深窮巷行人稀忽聞公死<lb/>
終南山坐中忽過東西闗黄泉一去㡬萬里吁嗟公兮<lb/>
何時還盂有水兮無食薦烹有茶兮無酒奠魂兮來兮<lb/>
不可知來若飄風去如電報恩之事終有期未必儒生<lb/>
只貧賤<lb/>
　　　哭狗狗<lb/>
東門園上春風微醇醇塜上花成圍醇醇一去不復返<lb/>
食一盂兮酒一巵悲莫悲乎今日傷莫傷乎舊衣思其<lb/>
<pb n="KR4d0067_WYG_012-9b"/>
言而想其貌吁嗟乎天殤吾兒<lb/>
　　　偶述<lb/>
罇中一勺水其味誠淡薄盡日設重席無人與酬酢東<lb/>
鄰有㫖酒金壺而玉爵門前羅軒車陶陶一何樂<lb/>
　　　閔災詞<hi>并序</hi>
　　春秋大雨大水震電皆書今淮南不幸有此變故<lb/>
　　故作閔災詞以弔之<lb/>
神地出淵泉商羊向天舞電火燒黒空雷車震金鼓大<lb/>
<pb n="KR4d0067_WYG_012-10a"/>
塊噫風吹黄沙黄沙須臾化為霧此時隂氣一何盛蚓<lb/>
噓雲兮鬼嘯雨雨繩繩兮雲蒸蒸天慘慘兮朝復暮嗟<lb/>
爾長淮之民何生而苦方饉而饑方疫而愈乃有此患<lb/>
普及於汝地湧水泉天降淫雨浩浩之勢包山逾阜汝<lb/>
居無廬汝耕無土汝口嗷嗷其誰安訴吾聞堯水凡九<lb/>
年民雖昏墊不失所願我君王發徳音一變悲號作歌<lb/>
舞<lb/>
　<lb/>
<pb n="KR4d0067_WYG_012-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻十二<lb/>
</p>
<p>
</p>
  </div>
<div>
                <head>節孝集巻十三</head>
    <p>
<pb n="KR4d0067_WYG_013-1a"/>
欽定四庫全書<lb/>
　節孝集巻十三　　　　　　宋　徐積　撰<lb/>
　　古詩十六首<lb/>
　　　復古頌<hi>并序</hi>
　　漢承秦滅學能以經術取士自孝武帝始故三代<lb/>
　　而下漢為盛至楊隋建進士科李唐又加詩賦之<lb/>
　　類破壊學者於是天下盡為進士而明經之路寖<lb/>
　　徒不復矣故楊綰賈至之徒發憤建議而代宗不<lb/>
<pb n="KR4d0067_WYG_013-1b"/>
　　能行遂為庸人所沮豈不謬哉皇帝三十六年乃<lb/>
　　詔天下復以明經貢士明經古之道也進士非古<lb/>
　　也明經之道寖以長則進士之路寖以消此朝廷<lb/>
　　之意乎春秋之義貴復古春秋之所貴固學者之<lb/>
　　所宜歌也頌曰<lb/>
其難其難道亦大艱或缺或完戰國盜竊嬴秦暴孽遺<lb/>
風餘烈所存㡬何枯株之柯填源之波漢得天下方有<lb/>
學者其徒蓋寡孝文孝武稍稍復古仲舒之伍巉嵓崢<lb/>
<pb n="KR4d0067_WYG_013-2a"/>
嶸窮先王經道乃大明西漢之風與三代同實儒之功<lb/>
晉魏冦讎學者寖浮不源而流齊梁之間斧斫刀剜大<lb/>
樸益殘隋唱唐和元氣盡破為斯文禍學者皇皇賦道<lb/>
大光六經逃藏冶容艷膚繡衣紅襦衆奔羣趨若大有<lb/>
為謂之背馳終身寒饑物不終盛皇帝有命萬口齊慶<lb/>
復明經科大張網羅海隅山阿麟之奔奔鳯之軒軒龍<lb/>
之蜿蜿㑹稽之竹崑崙之玉牛山之木逄䝉執射伯樂<lb/>
進馬造父御駕琴瑟既更韶音濩聲復還於今唐虞之<lb/>
<pb n="KR4d0067_WYG_013-2b"/>
謨夏商之書其庶㡬乎天下之賦摧縮消沮迷失道路<lb/>
革萬世弊興萬世利繄我皇帝臣敢不歌流為太和百<lb/>
世不磨<lb/>
　　　暴雨<lb/>
玉女投壺天大笑千尋火炬當空照老龍行遲天忽怒<lb/>
雷車壯士<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>連鼔黒鱗鐵甲十萬許急把銀河傾作雨<lb/>
　　　思誠齋夜坐<lb/>
胸中不平氣忽然凌太虚無人哭一聲半夜思唐衢<lb/>
<pb n="KR4d0067_WYG_013-3a"/>
　　　逃席<lb/>
主人雖好事其來不知幾胡不築髙垣胡不闗重扉不<lb/>
敢直道退遂由邪徑歸飲過即有疾何以慰親闈<lb/>
　　　有客何為者<lb/>
有客何為者不穿亦不鑿匣中是何物塵埃漬鋒鍔登<lb/>
山守直道荆榛與溝壑安得百畆田以就斑衣樂<lb/>
　　　周長官出二子詩相示<lb/>
丹山一鳯雙雛生十分羽翼三分成未能飛奮先能鳴<lb/>
<pb n="KR4d0067_WYG_013-3b"/>
纔鳴不作凡鳥聲羽毛安得相混并鵬霄九萬當冥冥<lb/>
簫韶九奏儀王庭光華舜旦魁羣經<lb/>
　　　又贈二子<lb/>
周氏二子千人英余觀其詩余輙驚渾然骨格已老成<lb/>
凛乎辭句氷霜清不然何以知君名余知必作詩之精<lb/>
今觀君詩眉且低文章老大無人知少年便莫相輕欺<lb/>
丈夫壯氣如虹蜺古之庸者猶雄飛青雲自有相逢時<lb/>
　　　封本堂<hi>四言并序</hi>
<pb n="KR4d0067_WYG_013-4a"/>
　　淮南轉運副使黄公即其所居因地之宜構為棟<lb/>
　　宇名之曰封本堂謂山陽學官曰子能有以述而<lb/>
　　賦之否乎學官曰唯唯蓋所謂本者民也譬如植<lb/>
　　木培而封之其本必固既固必茂本固而末茂蕃<lb/>
　　衍盛大必然之理也即委而弗顧弗壅弗培又抔<lb/>
　　其土而去之或斧其榦或戕其枝則木之長也其<lb/>
　　可冀乎固君子之所閔也故因其職分設施所好<lb/>
　　恤民之災救民之患其務在乎一切便民使夫農<lb/>
<pb n="KR4d0067_WYG_013-4b"/>
　　安於其野賈安於其肆各得其安而不失其職通<lb/>
　　舟車之貨平闗市之征凡一州兩税者悉奏罷之<lb/>
　　其法始於淮南而行乎天下天下受其利矣即世<lb/>
　　世弗改世世受其利也封其本者孰大於是以此<lb/>
　　名堂誰謂不然<lb/>
物無其實其名弗至實以先之名以次之事無其實君<lb/>
子弗名可表其實可考其行信斯名者斯民可見樂斯<lb/>
名者斯堂可燕可燕可歌使臣之光有孚實惠民悦無<lb/>
<pb n="KR4d0067_WYG_013-5a"/>
疆<lb/>
　　　書江氏芝草記後<hi>四言</hi>
天門嶪嶪洞達通徹地雖幽隂明白昭晰有來即應無<lb/>
徃弗答或旋其日或逾厥月或降吉祥或出妖孽或生<lb/>
美好或産醜缺或使合并或令分裂凡皆若此其故可<lb/>
説人之所喜神則懽悦和氣流暢精粹凝結草木受之<lb/>
形類孤絶其無所苟而不徒設爰有江氏世載其徳子<lb/>
子孫孫能敬勿失其叔有令如出諸意戮力同心道路<lb/>
<pb n="KR4d0067_WYG_013-5b"/>
相繼二十六䘮收歛聚㑹在圉之北同日俱瘞廼有二<lb/>
物以彰厥美其一維何是曰靈芝如蓋上設如杠下持<lb/>
其色黄紫其光陸離其肉堅厚弗枯弗衰其二維何是<lb/>
曰連理巨榦脩枝貫通骨髓物不可間人不得披以類<lb/>
攷之不必異本其竒若此其吉勿問其恍其惚其惚其<lb/>
恍必寓諸物以來神貺維神之貺如岡如陵有徳者勝<lb/>
徳雖可勝其心兢兢則亦可承維神之貺必以其類或<lb/>
大其家或大其世敬之戒之永終厥義<lb/>
<pb n="KR4d0067_WYG_013-6a"/>
　　　新安吕公尚書夫人墳<hi>四言一首</hi>
彼美新安有水有山有墳巋然百五十年爰有曽孫赤<lb/>
韍朱軒來守兹土以慰斯墳掃除必躬奉祠必親水毛<lb/>
陸産膋牲上尊百物皆具千兵駿奔觀者如堵從者如<lb/>
雲心追無窮誠通無垠溟漠之魄恍惚之魂如闢其塗<lb/>
如啓其門如興于寢如作于室如出黄泉如見白日<lb/>
　　　謝秀才晦庵<lb/>
山有武夷水有建溪有猿有鶴有庵可棲有庵可棲云<lb/>
<pb n="KR4d0067_WYG_013-6b"/>
乎不歸<lb/>
　　　哀吟贈蔡子驤女<lb/>
蔡氏之子彼仲女者攷之古今如仲者寡有徳之容有<lb/>
徳之性所好所習一出於正貎莊而麗氣溫而醇女子<lb/>
之中而有斯人慈良端厚内敏而重終日寡言亦不戲<lb/>
弄字無難易所見輙識不知此女從何而得讀釋氏書<lb/>
欣然有適身之所有皆出自然如何不幸不假之年揚<lb/>
州道中死於六月二十七日暑氣酷烈二十九日三更<lb/>
<pb n="KR4d0067_WYG_013-7a"/>
大殮形神如生體亦不變其氣甚潔其香甚郁附於身<lb/>
者何用珠玉不知此女而徃何處杳杳冥冥雲霞烟霧<lb/>
世之所有則維其常若斯人者獨秀孤芳吾於其母是<lb/>
為内兄哀吟惻惻慰其死生<lb/>
　　　題淮隂泰山行宫廟<lb/>
泰山隆隆作鎮于東有如配林在淮之隂厥廟維嚴厥<lb/>
貌維肖斯民奉之是為别廟<lb/>
　　　登淮隂古城<hi>并序</hi>
<pb n="KR4d0067_WYG_013-7b"/>
　　蓋以傳考之所謂甘羅城者非也謂之淮隂故城<lb/>
　　可也余登斯城為之歎息久之蓋韓侯天下之竒<lb/>
　　丈夫也方其寄食婦人受辱於市其志固巳大矣<lb/>
　　及乎出自亡命杖鉞而起決䇿東嚮項籍之輩已<lb/>
　　在掌中而天下勝負定矣其兵一出遂虜魏王禽<lb/>
　　夏説斬成安威震海内戰勝而不驕方且問謀於<lb/>
　　敗軍之將西面而師事之一何竒也平齊之後請<lb/>
　　為假王行縣陳兵藏匿亡命此皆智者之所不為<lb/>
<pb n="KR4d0067_WYG_013-8a"/>
　　一何謬也然而雲夢之游蓋亦遽矣此實髙祖豁<lb/>
　　達大度其弊入於不審而果於用詐遂令無罪無<lb/>
　　辜身被囚縶怏怏不能平鬰鬰不可活而至於此<lb/>
　　之極也方此之時以義處命能平其心者是何人<lb/>
　　也是其所養者巳充所充者已固利害不能揺死<lb/>
　　生不能變姦人不得施其計辯士不得措其辭確<lb/>
　　乎不可㧞者也至如韓信者其才雖竒而所養實<lb/>
　　不與此故可以處無憾故能卻武涉拒蒯通知義<lb/>
<pb n="KR4d0067_WYG_013-8b"/>
　　利之所在也即不可以處有釁而况身被廢辱如<lb/>
　　此之甚故其僥倖萬一終之以敗死支體分裂肉<lb/>
　　骨糜爛亡宗赤族為萬世之笑豈不哀哉余既為<lb/>
　　詩因序其事其亦庶乎登髙而賦為功臣之警戒<lb/>
　　也<lb/>
此城不可名甘羅淮隂侯國寃忿多其氣鬰鬰而勃勃<lb/>
遂令平地生嵯峨<lb/>
　　　愛愛歌<hi>并序</hi>
<pb n="KR4d0067_WYG_013-9a"/>
　　子美為愛愛歌巳失之矣又其辭淫漫而序事不<lb/>
　　得愛愛本心甚無以示後學余欲為子美抉去其<lb/>
　　文而易以此歌以解學者之惑其序曰愛愛呉女<lb/>
　　也幼孤託於嫂氏其家即娼家也左右前後亦娼<lb/>
　　家也居娼家而不為娼事者蓋天下無一人而愛<lb/>
　　愛以小女子能傑然自異不為其黨所汙其巳艱<lb/>
　　矣然愛愛以小女子顧其勢終不能固執此其所<lb/>
　　以操心危慮患深之道不得已而為奔女之計也<lb/>
<pb n="KR4d0067_WYG_013-9b"/>
　　於是與其人來京師既數年其人歸江南遂死於<lb/>
　　江南愛愛居京師自以為未亡人也慨然有必死<lb/>
　　之計故雖富貴百計萬方卒不能動其心以至於<lb/>
　　死此固不得謂之小節是竒女子也古之所謂義<lb/>
　　烈之女者心同而迹異按愛愛所奔即江寜富人<lb/>
　　張氏也張氏納奔妾於外棄父母而不歸以至其<lb/>
　　父捕去此乃不孝之大者固不得齒為人類禽獸<lb/>
　　之行所不足道也故余之所歌意有詳畧事有取<lb/>
<pb n="KR4d0067_WYG_013-10a"/>
　　捨文皆主於愛愛焉歌曰<lb/>
呉越佳人古云好破家亡國可勝道昨夜閒觀愛愛歌<lb/>
坐中歎息無如何愛愛乃是娼家女渾金璞玉埋塵土<lb/>
歌舞呉中第一人綠髮雙鬟纔十五耳聞眼見是何事<lb/>
不謂其人乃如許操心危兮慮患深半夜燈前淚如雨<lb/>
假如一笑得千金不如嫁作良人婦桃李不為當路花<lb/>
芙蓉開向秋風渚忽然一日逢張氏便約終身不相棄<lb/>
山可磨兮海可枯生唯一兮死無二有如樗櫟叢中木<lb/>
<pb n="KR4d0067_WYG_013-10b"/>
忽然化作瀟湘竹又如黄鳥春風時遷喬林兮出幽谷<lb/>
文君走馬來成都弄玉吹簫纔幾曲不聞馬上琵琶聲<lb/>
却在山頭望夫哭去年春風還滿房昨夜月明還滿床<lb/>
行人一去不復返不是江山岐路長前年猶惜金縷衣<lb/>
去年不畫深燕脂今年今日萬事巳鮫綃翡翠看如泥<lb/>
一女二夫兮妾之所羞不忠於所事兮其將何求蛾眉<lb/>
皓齒兮乃妾之讐不如無生兮庶㡬無尤喓喓草蟲兮<lb/>
趯趯阜螽靡不有初兮鮮克有終鴛鴦于飛兮畢之羅<lb/>
<pb n="KR4d0067_WYG_013-11a"/>
之人間此恨兮消何時深山人迹不到處病鸞歛翅巢<lb/>
空枝<lb/>
　　　一般花下飲一盞<lb/>
一般花下飲一盞但是花開不須揀亂紅亂翠巳迷人<lb/>
猶望桃源廻醉眼<lb/>
　<lb/>
　<lb/>
　<lb/>
<pb n="KR4d0067_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻十三<lb/>
</p>
<p>
</p>
  </div>
<div>
                <head>節孝集巻十四</head>
    <p>
<pb n="KR4d0067_WYG_014-1a"/>
欽定四庫全書<lb/>
　節孝集巻十四　　　　　　宋　徐積　撰<lb/>
　　古詩十六首<lb/>
　　　題寄亭<hi>并序</hi>
　　唐人亭榭好為美名者當時譏之以其苟於所玩<lb/>
　　宴安酖毒弗戒弗勸者也山陽通判呉郡朱公即<lb/>
　　其所居因地之宜構為棟宇名之曰寄亭寄有來<lb/>
　　去曷常之有如旅人之棲籧廬也一出一入主人<lb/>
<pb n="KR4d0067_WYG_014-1b"/>
　　弗與居處晏然氣貌如故曷者為得曷者為失曷<lb/>
　　者為喜曷者為戚曷者為寥寥曷者為赫赫然人<lb/>
　　之常情以去為諱以寄為不臧蓋有避是名而弗<lb/>
　　徃者矣又况肯名而居之者乎是其曠然獨得廓<lb/>
　　然大悟内虚其心外無係於一物其所以為樂者<lb/>
　　皆在乎其我而不在乎其彼也與夫患得患失問<lb/>
　　蓍問龜從相師而問之者異矣如此而弗貴貴而<lb/>
　　弗歌非詩人之志也<lb/>
<pb n="KR4d0067_WYG_014-2a"/>
大抵人間同一寓外物之來寓中寓主人於爾本無心<lb/>
誰使之來誰使去來時無所増吾恱去時談笑亦不輟<lb/>
惟有山叟與溪翁屋裡閒雲船上月一從古徃成蹉跎<lb/>
失之則憾得之歌不從平路從風波或遭陷穽或網羅<lb/>
有人嚙臂遺其親有人之楚復之秦侯門灑掃寜苦辛<lb/>
牛衣涕泣傷賤貧誰人衒鬻來上書誰人乞貸留公車<lb/>
誰人入闗便棄繻誰思躍馬疾其驅更有隋時二隠夫<lb/>
欲將林壑謀金朱倒行之輩尤可吁當時自欲烹其軀<lb/>
<pb n="KR4d0067_WYG_014-2b"/>
却是揚雄所性恬誰須名字學韋賢積薪可恨汲生言<lb/>
不道真風任自然自然處者其為誰以寄名亭如此竒<lb/>
俗人所患在失之安知達者靜者心平夷達者洞然無<lb/>
所蔽靜者泊然無所累無蔽無累無所營其中主者性<lb/>
與誠登斯亭兮觀斯名人間萬事皆可平<lb/>
　　　耳邉啼鳥喚不起<lb/>
耳邉啼鳥喚不起有人醉卧春風裏被花迷入夢魂中<lb/>
却上烟霞弄瑶水<lb/>
<pb n="KR4d0067_WYG_014-3a"/>
　　　偶述<lb/>
淮隂寄食卒為將南陽朝卧卒為相孟軻之道其如何<lb/>
枉尺如何直尋丈<lb/>
　　　有客不為賦<lb/>
有客不為賦而乃求榮階是猶適呉楚却背東西來孟<lb/>
郊從進士聞者徒相咍退之髮巳秃知巳其誰哉余獨<lb/>
謂不然此事何足哀但恐子之道未足為竒侅子歌堅<lb/>
誠好不為利所囘得則為顔氏失則為隤敳為子歌一<lb/>
<pb n="KR4d0067_WYG_014-3b"/>
闋為子酌一杯余歌為爾宜何歌余聞日月如飛梭但<lb/>
憂其道不到古窮通之事余如何<lb/>
　　　八月十四夜<lb/>
有人望月吟太虚半夜秋風生碧蘆碧蘆風起吹老桂<lb/>
吟聲入月驚蟾蜍明夜中秋更好吟兎肥蟾大桂成林<lb/>
桂兎之外有何物玉池水到中秋溢秋風刮水如霜滴<lb/>
　　　中秋月下作贈吕祕校<lb/>
去年中秋月與子共吟詩今年中秋月與子嗟别離前<lb/>
<pb n="KR4d0067_WYG_014-4a"/>
書約相見頗説中秋期夜久風霜寒對月空相思<lb/>
　　　寄汝弼<lb/>
山陽如許大不與我同住翩翩鴈與鴻可惜分飛去淮<lb/>
中極清泚亦有洲與沚一鴈自安棲一鴻望江水<lb/>
　　　寄張宜伯<lb/>
空中氣候何蒼蒼風力不勁雲不黄一冬無雪農家忙<lb/>
為憂麰麥不豐穰若有雪時滿引觴仍將詩去報庾即<lb/>
牢收浙帥厨中羊恐有劍客過城隍<hi>山寺雪夜諸僧圍爐有美酒肥羜之</hi>
<pb n="KR4d0067_WYG_014-4b"/>
<hi>思坐中有劍客提劍而起俄而携一銀榼酒一肩羊乃浙帥厨中物也出北夢瑣言</hi>
　　　漁者<lb/>
縛竹編茅雜亂蓬四籬俱是野花叢莫道江湖山色好<lb/>
籬落不禁秋後風秋後風從西北起身上蓑衣冷如水<lb/>
夫妻却在釣船中兒孫走入蘆花裡夫妻不㑹作活計<lb/>
辛苦賣魚沽酒費兒孫身上更貧窮白日無衣夜無被<lb/>
昨日前村酤酒處今朝忽見無人住聞道江南地更暖<lb/>
移舟急望江南去<lb/>
<pb n="KR4d0067_WYG_014-5a"/>
　　　釣者<lb/>
有人口誦浮雲曲手把瀟湘一竿竹荻花洲上作茅庵<lb/>
坐看江頭浪如屋<lb/>
　　　漁翁<lb/>
白髮老翁心似鐵網盡溪魚猶未歇船中渾是賣魚錢<lb/>
買酒烹魚醉明月<lb/>
　　　漁父樂<hi>六首</hi>
水曲山隈四五家夕陽烟火隔蘆花漁唱歇醉眠斜綸<lb/>
<pb n="KR4d0067_WYG_014-5b"/>
竿蓑笠是生涯<lb/>
　　　無一事<lb/>
見説紅塵罩九衢貪名逐利各區區論得失問榮枯爭<lb/>
似儂家占五湖<lb/>
　　　堪畫看<lb/>
討得漁竿買得船歸休何必待髙年深浪裡亂雲邉只<lb/>
有逍遥是水仙<lb/>
　　　誰學得<lb/>
<pb n="KR4d0067_WYG_014-6a"/>
飽則髙歌醉即眠只知頭白不知年江遶屋水隨船買<lb/>
得風光不著錢<lb/>
　　　君看取<lb/>
管得江湖占得山白雲同散學雲閒清旦出夕陽還不<lb/>
知身在畫屏間<lb/>
　　　君不悟<lb/>
一酌村醪一曲歌囘看塵世足風波憂患大是非多縱<lb/>
得榮華有幾何<lb/>
<pb n="KR4d0067_WYG_014-6b"/>
　　　濉陽<lb/>
嘗聞唐李氏世號為賢妻以力營七䘮或謂難庶幾孰<lb/>
知蔡家婦其事乃同之豈特在中饋無徃而無儀孝於<lb/>
其所尊慈於其所卑既知義所在終能義所為我生至<lb/>
此極我嫁逢百罹其屬死畧盡其骨俱無歸身為未亡<lb/>
人心乃真男兒以已任其責無忘須臾時但恐事不濟<lb/>
安知恤寒饑乃捐奉生具而為送亡資面不御膏沐首<lb/>
不加冠筓金珠鬻於市文綉容何施更無囊中裝唯有<lb/>
<pb n="KR4d0067_WYG_014-7a"/>
身上衣殆將截其髮幸苟完其肌所得蓋良苦所積從<lb/>
細微如此十年久猶以為支離日下卜諸良宅兆相厥<lb/>
宜一舉十八䘮一旦得所依手自植松楸身亦沾塗泥<lb/>
何暇裹兩足但知勤四肢居者嘆於室行者泣於岐鳥<lb/>
亦助叫號人思操虆梩冥冥長夜魂所獲喜可知鬰鬰<lb/>
佳城中不為中道尸卒辦其家事少慰而心悲義深海<lb/>
可涸行堅山可摧孤誠貫白日幽光凌虹霓吾聞古烈<lb/>
女犖犖非無竒一死蓋易處一節亦易持至如張氏者<lb/>
<pb n="KR4d0067_WYG_014-7b"/>
使人尤歔欷誰為孝婦傳誰為黄絹碑亦有淮上翁為<lb/>
述濉陽詩移書太史氏無令兹逸遺<lb/>
　　　臨卧<lb/>
臨卧更飲一杯酒自唱仙謡拍雙手春風欺醉入懐來<lb/>
留下亂花香一斗<lb/>
　　　哀哀詞<lb/>
哀哀復哀哀哀哀至此極孤兒與慈母中路忽相失恍<lb/>
惚須臾間終日不復得誰復坐我堂誰復入我室誰復<lb/>
<pb n="KR4d0067_WYG_014-8a"/>
飲兒酒誰復哺兒食兒饑復誰念兒寒復誰恤耳不聞<lb/>
慈語目不見慈色譬如行路人日逺於一日行人猶可<lb/>
期逺道猶可追天窮地盡處一日猶可歸哀哀復哀哀<lb/>
此去無盡時誰言生離别不如死别離君不見人巳閉<lb/>
門鳥巳棲黄昏塜畔孤兒啼<lb/>
　　　李陽冰篆<lb/>
書之有古篆文之有六經秦漢而下浸以徙𨽻學基路<lb/>
生重扄其間述者亦世出牛蹄之水纔一泓先生之志<lb/>
<pb n="KR4d0067_WYG_014-8b"/>
在復古胸中直氣何森森獨乘騏驥追大朴執縛浮鋭<lb/>
攘欃槍手中一筆千萬變天風號令驅雷霆地蟠蠖屈<lb/>
體既具鶚立虎視勢乃成剛柔伸屈有常勢天地之道<lb/>
陽與隂傑然出者其勢聳嶽仞五千磨太清盤然屈者<lb/>
非一屈黄河九折來滄溟龎然一畫勢自若老將堅卧<lb/>
中軍營至於一㸃亦有象地丘人目天之星先生大體<lb/>
貴淳古輕輕重重齊權衡周家太師負黼扆髙冠大斾<lb/>
朝王庭唐虞二帝正揖讓臯䕫稷契環兩楹聖人作樂<lb/>
<pb n="KR4d0067_WYG_014-9a"/>
有大本剔抉滛哇完古音大匠作室以規矩悉去臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>
除斜撑專車骨節世不朽今乃一縦而一横巨靈以手<lb/>
遏大難印入山骨磨不平雄恢嚴毅不可犯手中常握<lb/>
十萬兵信乎創字自有説宜必象形而象聲天地之大<lb/>
有萬象萬象不能遁其情嗚呼篆法乃如此大哉剛健<lb/>
純粹精走獸之類為麒麟飛鳥之類為鷦鵬蹊徑之類<lb/>
為大路垣牆之類為堅城以徳論之為聖人以法論之<lb/>
為朝廷傍睨衆字乃可笑太山之重鴻毛輕亡國之主<lb/>
<pb n="KR4d0067_WYG_014-9b"/>
好逸豫兒女子輩多驕淫聖人之後惟孟子古篆之後<lb/>
唯陽氷金渾玉璞天下寳嗟乎世俗多聾盲欲行古道<lb/>
世輙笑欲言古道世輙驚志之所之在一賦斗筲之器<lb/>
徒易盈雕蟲篆刻滿天下不矜實行矜虚名六經塵土<lb/>
塞髙閣聖人之道成坎坑况乎古篆固可棄胡為獨好<lb/>
于先生<lb/>
　<lb/>
　節孝集巻十四<lb/>
</p>
<p>
</p>
  </div>
<div>
                <head>節孝集巻十五</head>
    <p>
<pb n="KR4d0067_WYG_015-1a"/>
欽定四庫全書<lb/>
　節孝集巻十五　　　　　　宋　徐積　撰<lb/>
　　律詩二十六首<lb/>
　　　弔屈平<hi>并序</hi>
　　漢文帝時賈生親弔屈平于湘江其後揚子復弔<lb/>
　　之其書謂之反離騷自岷山而投諸江客有松滋<lb/>
　　令朱明府至幾赴官故因其行附而弔之以是詩<lb/>
　　也<lb/>
<pb n="KR4d0067_WYG_015-1b"/>
洞庭湖口君須過為我囘頭弔屈平楚國誰曽憐直道<lb/>
湘江依舊寄寃聲反騷義命賢揚子作賦譏傷陋賈生<lb/>
若是獨醒無不可荷蓑猶可釣而耕<lb/>
　　　重陽日訪馬存秀才席上寄崔公太守<lb/>
區區拖損一紬袍行到郊居力巳勞有命自知誰畏禍<lb/>
無災可避謾登髙黄金菊滿花情薄白玉樽深酒興豪<lb/>
盡日使君人不至淵明吟醉也陶陶<lb/>
　　　哭彦規七首<hi>并序</hi>
<pb n="KR4d0067_WYG_015-2a"/>
　　徐氏居鄉與蔡氏最舊鄰屋對宅凡巳數世矣故<lb/>
　　余知蔡氏為詳於彦規又詳也然以斯人足以知<lb/>
　　我以我亦足以知斯人不必鄉鄰之舊也初彦規<lb/>
　　為兒時與兒曹羣行余在簾箔間望見覺其氣貌<lb/>
　　異於羣兒意甚念之後一日忽來刺謝然後知為<lb/>
　　彦規矣取其所為文讀之巳與時輩不類蓋其辭<lb/>
　　皆所自出又能自立意理不蹈不襲凛凛可畏矣<lb/>
　　才固出於性也然後至於充積盛大也如此宜其<lb/>
<pb n="KR4d0067_WYG_015-2b"/>
　　文名冠其東南之秀而賢士大夫所以親慕者不<lb/>
　　獨在乎文而巳也余外氏在闗中自祖父母而下<lb/>
　　凡八九䘮積數十年未葬彦規却有闗中官即與<lb/>
　　之買地又為之謀葬其棺衾器皿一切所須自首<lb/>
　　服而下裳衣舄履無一物不具葬有月日而彦規<lb/>
　　病矣即以成事付其孫王正行其所未了者獨未<lb/>
　　為埋銘一事不見其棺就窆耳蓋彦規平生用心<lb/>
　　其義大率類此而世俗必待見而後知之也彦規<lb/>
<pb n="KR4d0067_WYG_015-3a"/>
　　卒官京兆其守吕公哭之甚哀應襄事所須盡出<lb/>
　　吕公也而至於謀及家事如鄭元於孟氏也於是<lb/>
　　諸公遣使相屬有二主簿者唐君劉君也亦忠於<lb/>
　　其事近乎孟氏之有樊子也孟氏無兒女二季俱<lb/>
　　在江南東野以六十四嵗赴興元之辟道病卒於<lb/>
　　閿鄉其妻買棺用二人舁歸洛陽此亦不足為窮<lb/>
　　也唯其不幸無子耳彦規兒女六人以四人自隨<lb/>
　　自寢疾至屬纊常在骨肉眼中同官問訊朝夕在<lb/>
<pb n="KR4d0067_WYG_015-3b"/>
　　門食飲藥物不問可知其得所也易衣而後斂擇<lb/>
　　木而後具棺不知凡用若干人舁歸兒女䕶䘮道<lb/>
　　中早晩饋食其伯兄與二季率内外親屬迎䘮於<lb/>
　　洪澤葬于先塋既葬而虞設几筵饋食如平生時<lb/>
　　嗚呼神乎其安之乎子可無憂矣孤兒女有所依<lb/>
　　不失所也諸蔡以骨肉之恩同謀婚嫁在數年間<lb/>
　　耳二子使從師學凡我鄉里之人必有忠於教誨<lb/>
　　者焉子雖不幸矣將亦以此自慰也古之人或死<lb/>
<pb n="KR4d0067_WYG_015-4a"/>
　　於亂死於䜛嫉誣罔幽憂怨懟不平之忿或死於<lb/>
　　浮死於驕死於毒害少恩死於不及巳甚而最甚<lb/>
　　者姦諛佞邪情狀暴露羞辱氣沮以至於死也彦<lb/>
　　規官為主簿隨所居官以行其義也面無邪色口<lb/>
　　無邪言身無邪行所以事上官也生於平世何所<lb/>
　　戚耶君子謂彦規生為有義死為正命故謂之有<lb/>
　　終也嗟乎彦規生平不幸動輙有礙所欲者不得<lb/>
　　為所為者不如所欲唯葬王氏一事臨死時適無<lb/>
<pb n="KR4d0067_WYG_015-4b"/>
　　礙耳使之平生無不幸盡其所欲所為及於物者<lb/>
　　何如也古之人既貴用事矣而不如意者十常七<lb/>
　　八何况匹夫賤士乎此君子所以常恕而不恕者<lb/>
　　常巳甚也凡吾言所以及此者非以示後也將以<lb/>
　　慰彦規於九泉耳䘮至之日余扶疾徃哭其棺巳<lb/>
　　下將掩壙也因感范巨卿事意有所愧既見於詩<lb/>
　　即夜夣彦規見予於僧廊握手號哭嗟乎彦規雖<lb/>
　　死猶能相恕且不忘我豈顧不能為張元伯者乎<lb/>
<pb n="KR4d0067_WYG_015-5a"/>
　　我自不及巨卿也<lb/>
巳矣哀哉死有終青衫就木未為窮義如有枉榮斯辱<lb/>
事苟無邪蹇勝通力致全䘮闗右帥泣尋孤櫬郭西翁<lb/>
精神入夢非生及使我低顔愧古風<lb/>
初余視子髮垂肩及至成童便聳然憂患纒來成白頷<lb/>
聲名隨去入黄泉孤甥見恤情非淺暴骨收藏義可傳<lb/>
多少文章零落盡朝廷何處訪遺編<lb/>
與君相得久忘言晩更傾腸共豁然剗盡丘陵平作路<lb/>
<pb n="KR4d0067_WYG_015-5b"/>
決開溝澮合為川古人刎頸終相殺世俗操心愛脅肩<lb/>
六十老翁能有㡬却尋舊友向黄泉<lb/>
有時半日兩敲門語罷南窻坐北軒意外得文哀絶筆<lb/>
理中論事酷能言須知是物非無本若論斯人自有源<lb/>
不蹈不襲真所性洪河自古出崑崙<lb/>
青衫伴我情彌重白首期君事忽乖天下若敎俱好義<lb/>
道傍安得有遺骸且將綿蓋孤兒寢誰折荆為稚女釵<lb/>
吟至此篇還索酒更持薑桂坐寒齋<lb/>
<pb n="KR4d0067_WYG_015-6a"/>
我誦千濤噴雪詩急提筆去冩僧扉碧蘆隂處評文坐<lb/>
黄菊花時載酒隨老丈為兒親送藥衰翁頼子少呼醫<lb/>
最是秦中葬枯骨不須銘墓只鐫肌<lb/>
道傍有無車馬通朝復莫兮秋且冬草頭半折木巳空<lb/>
鳥啄噤兮霜與風白鷗肚上殘日紅一丘莽蒼黄昏中<lb/>
亦有松陵怨詩否此詩誰訪談𤣥翁<lb/>
　　　贈胡大夫<lb/>
好讀竒書好運籌横刀常賦玉闗秋銅符正選千兵守<lb/>
<pb n="KR4d0067_WYG_015-6b"/>
金印猶虚萬户侯鷁趂潮來家易到龍投池上劍難求<lb/>
應須讀盡平蠻䇿二廣封疆近吉州<lb/>
　　　寄吕帥<hi>五首</hi>
北邉控扼重瀛州虎視鷹揚屬壯猷盡道敵人新斷臂<lb/>
安知漢將欲舂喉為文法度堆青簡奉使勲勞半白頭<lb/>
六路全秦與全魏不須野戰覔封侯<lb/>
師屯十萬建牙旗大纛森森重使威燕頷將軍宜繡帽<lb/>
龍驤戰士愛犀衣銀鎗作隊行春去蠟炬成林校獵歸<lb/>
<pb n="KR4d0067_WYG_015-7a"/>
更看鈴齋憑几處文如布陣翰如飛<lb/>
北人勇悍真勍敵漢將威名重太山隠若金城當一面<lb/>
横如鐵陣控三闗防秋甲士屯田去牧馬氊裘避塞還<lb/>
儒帥著書閒暇否兩淮人物太平間<lb/>
帥臣所綂在燕南事事如窺指掌間仗鉞精神堪破敵<lb/>
搤吭形勢正當闗十州部分連滄海一道軍聲過黒山<lb/>
文武非徒尹吉甫前時方叔已平蠻<lb/>
事皆術内宜謀帥竒在胸中合運籌戰士常騎突陣馬<lb/>
<pb n="KR4d0067_WYG_015-7b"/>
將軍須養犒師牛雅歌坐燕春歸塞緩帶行吟月上樓<lb/>
且勸主人宜飲酒邉城六月巳如秋<lb/>
　　　贈劉懋功<hi>并序</hi>
　　縣令劉懋功赴官貴池見積於南郭出詩一章乃<lb/>
　　淝上李次翁所贈并出其簡見索繼和因次其韻<lb/>
　　以為贈言詩未及録又得一詩於枕上併酬次翁<lb/>
　　累詩見寄江南早春到官時候梅花正開如驛使<lb/>
　　來并附此詩次翁得詩不一覽而止也即須依依<lb/>
<pb n="KR4d0067_WYG_015-8a"/>
　　引首東北也白鬚老栁俱在目前其日之夕携酒<lb/>
　　賦詩夢逰南郭矣<lb/>
李令歸來嵗月深池人得子貴其情定知縣事依前簡<lb/>
還見官曹復舊清如問以思謀所貴能嚴而恕罰斯輕<lb/>
芙蓉水上人相憶因寄梅花附此聲<lb/>
　　　贈汪判官<lb/>
庾即醞藉本仙材適自王家池上囘楊栁風前紅蠟炬<lb/>
芙蓉香畔白髯顋便揺健筆揮詩藁仍替衰翁倒酒罍<lb/>
<pb n="KR4d0067_WYG_015-8b"/>
說與泗州倪發勾夢隨淮水向東來<lb/>
　　　贈劉閤使<lb/>
犖犖雄名駭世間堂堂誰敢舉頭看髙談豹畧今無敵<lb/>
誰汚龍泉血未乾蠻貢急趨金殿肅胡蹤深入鐵山閒<lb/>
闗中自號詩書將肯愧齊王在將壇<lb/>
　　　寄路倅<lb/>
此中可恨恨無山猶勝紛紛富貴間緑野盡充公好尚<lb/>
朱門安得水囬環對雲披住雲邉浪踏月空行月下灣<lb/>
<pb n="KR4d0067_WYG_015-9a"/>
好戴宫紗著宫錦時時吟去復吟還<lb/>
　　　和范君錫觀梅<hi>二首</hi>
君看梅艷似何人不畫蛾眉色自真冷寄北風淮上雪<lb/>
暖思南國嶺頭春莫嗔俗眼偏相棄若比夭桃太不勻<lb/>
我共參軍同所好折來酣笑揷烏巾<lb/>
月庭有影終難辨雪徑無香不易分江上肌膚新出浴<lb/>
嶺頭環珮忽藏雲少他㡬幅青羅袂解與何人繡叚裙<lb/>
我愛此花真一色將詩急報范參軍<lb/>
<pb n="KR4d0067_WYG_015-9b"/>
　　　和吕祕校觀梅<hi>二首</hi>
若論君顔色瓊瑶未足珍花中誰作偶物外獨先春有<lb/>
艷皆歸樸無妖可媚人江南看已厭洛浦種還新日晩<lb/>
巫山雨墻低宋玉鄰施朱其巳偽傅粉亦非真堪把歌<lb/>
詩贈何辭唱和頻君篇為第一便可獻楓宸<lb/>
　　　又<lb/>
寒梅雖淡薄乃是物之珍天與離羣性花前獨步春江<lb/>
臯多冒雪山路不逢人根本蟠雖久花趺長自新妖姿<lb/>
<pb n="KR4d0067_WYG_015-10a"/>
雖共處正色願相鄰縱使紅為飾何如素是真北人殊<lb/>
未識南國見何頻須假東風力春香到紫宸<lb/>
　　　寄顧瀛州<lb/>
本朝謀帥得雄剛氣語無邪面目方掌握事嚴持斧鉞<lb/>
咽喉地𦂳扼豺狼鐵林猛士新翻陣幕府竒書舊滿囊<lb/>
可減邉兵三十萬匈奴走入黒山藏<lb/>
　　　送倪敦復<hi>三首</hi>
手持報簡人歸後足步廻廊角住聲但恐舟行隨早晩<lb/>
<pb n="KR4d0067_WYG_015-10b"/>
此時秋色半隂晴明朝路向雲邉望今夜詩須枕上成<lb/>
四壁無燈窻有月直無老夢到三更<lb/>
連朝送客經三日每夜忘眠約數更枕上尋船無夢去<lb/>
牕間望月有詩成莫愁病叟添愁思為恐行人趂曉晴<lb/>
急送村醪追後乘要教飲處憶南城<lb/>
各自逄人且寄音仍須南北夣相尋巳成鳬鴈分飛勢<lb/>
更值淮湖連日隂每論事時於義切重來别後此情深<lb/>
山東定飲登髙酒剩折黄花望我吟<lb/>
<pb n="KR4d0067_WYG_015-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0067_WYG_015-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻十五<lb/>
</p>
<p>
</p>
  </div>
<div>
                <head>節孝集巻十六</head>
    <p>
<pb n="KR4d0067_WYG_016-1a"/>
欽定四庫全書<lb/>
　節孝集巻十六　　　　　　宋　徐積　撰<lb/>
　　律詩四十一首<lb/>
　　　寄吕海州<hi>嘉問</hi>
朱輪海上新迎部玉笋朝中舊立班曽屈髙風來泮水<lb/>
宜將老夢到朐山霞張列炬紅彌野潮作飛霜白叩闗<lb/>
三四百川為第一日華先照郡樓間<lb/>
　　　贈至幾<hi>五首</hi>
<pb n="KR4d0067_WYG_016-1b"/>
淮東學士求新範海角仙人棄舊居不用更携揚子醖<lb/>
但來同噉庾即蔬赤墀待把文章獻黄綬難親議論餘<lb/>
泮水宫中方就講何煩留下橐中書<lb/>
西城塔下逄君後南郭庠中借館居正共孤甥棲暖席<lb/>
未如老圃灌寒蔬直生豈敢嗟年暮餓死猶慚乞祭餘<lb/>
六十衰翁如可敎更忙須遺所藏書<lb/>
僧房幾載如禪定州序今來以義居直道褐衣猶勝錦<lb/>
枉身牢鼎不如蔬何心敢冀漿先饋無善兼令嵗有餘<lb/>
<pb n="KR4d0067_WYG_016-2a"/>
最是學文方自訟只堪把筆教兒書<lb/>
南州本是諸儒秀上國宜從大隠居别我好留仙竹杖<lb/>
送君欲獻野芹蔬所慚下士文章陋未報諸公禮義餘<lb/>
若見汝隂前太守為言迂濶正談書<lb/>
誰家門外栁雙株滿屋清風是我居霜後正逄籬下菊<lb/>
雪前已貯甕中蔬沫流口角耽吟睡毛墜頭心久病餘<lb/>
努力正如初學輩老瞳昏澁夜看書<lb/>
　　　復明經<lb/>
<pb n="KR4d0067_WYG_016-2b"/>
上欲求稽古天書下四溟儒風久湮鬰詔意乃丁寜削<lb/>
剥因唐氏源流自漢庭春秋披日月易象炳丹青禮樂<lb/>
搜潛奥詩書抉杳冥今焉拘注疏何謂復明經<lb/>
　　　和蔣龍圖<lb/>
吟翁如共老莊㳺物外能齊樂與憂鼇背不為三島客<lb/>
魚竿終泛五湖舟何須大使詩來問合使幽人病為瘳<lb/>
陶令菊花猶有在未知肯飲一杯不<lb/>
　　　送吕清叔<hi>四首</hi>
<pb n="KR4d0067_WYG_016-3a"/>
人為多情乃送君余雖不送情更深破窻半夜風霜冷<lb/>
危坐燈前為子吟<lb/>
平生志在青雲霄十年不飛藏羽毛夫子乃是知我者<lb/>
吟詩贈子何辭勞<lb/>
怱怱一棹向東行抖擻空囊無一金買魚沽酒向村市<lb/>
典却蔡家焦尾琴<lb/>
深院吟哦夜半時須有鬼神聼此詩吟聲徃徃到明月<lb/>
淮上有風揺桂枝<lb/>
<pb n="KR4d0067_WYG_016-3b"/>
　　　和蔣頴叔<hi>二首</hi>
城外人傳大使來吟翁正共客銜杯赤帷便記長安道<lb/>
駿馬仍思御史臺義色可令姦膽破剛姿不為疾風摧<lb/>
公能幾日山陽住待報舟人且倒桅<lb/>
盛徳尊光不召賔玉環香弁自迂身北窓卧者陶元亮<lb/>
大使車中陸子真自道老來心愈壯若論兵後氣彌親<lb/>
所慚舊學非精義仰負髙風如古人<lb/>
　　　送人之洛陽<lb/>
<pb n="KR4d0067_WYG_016-4a"/>
待到伊川濯盡塵洛陽城下且留身文才得似長沙傅<lb/>
試問如今有幾人<lb/>
　　　寄蘇子由<lb/>
午日移隂後行人罷燕時路從西郭去船值北風吹夣<lb/>
裡猶廻首心中欲附詩從來義如此兩意自相知<lb/>
　　　贈慎叔良<lb/>
我是東臯叟君居在屋東已曽同硯席最好共耕農蕙<lb/>
帳兼棲鶴藍輿亦帯笻若評樵採事須更喚鄰翁<lb/>
<pb n="KR4d0067_WYG_016-4b"/>
　　　寄田大夫<lb/>
老掾成迂闊彌年信不通白頭負髙義病眼想清風奉<lb/>
使更三節題名在兩宫有人能舉類舊徳起淮東<lb/>
　　　寄慎朝奉<lb/>
一别三千里俱為六十翁日中多俗事枕上憶清風聞<lb/>
子生雙鳯看書快兩瞳以囊仍貯果寄我厥包紅<lb/>
　　　寄張景修<lb/>
東南未囘客行樂又經年呉市花朝酒松江月夜船窮<lb/>
<pb n="KR4d0067_WYG_016-5a"/>
簷無屋住廣殿有詩傳若論平生事無如任自然<lb/>
　　　寄朱博士<lb/>
呉有朱夫子相知凡幾年心憐閉門叟書附過江船行<lb/>
巳為人表文應許世傳臨風有餘誨時復慰皤然<lb/>
　　　和李閎中<lb/>
幕官真有道野叟是何人彼此新詩贈兼之古意醇若<lb/>
論今世事前是老農身誰謂芙蓉客能來相顧頻<lb/>
　　　送王潛聖<hi>四首</hi>
<pb n="KR4d0067_WYG_016-5b"/>
前日喜重來今朝復送廻出門無僕馬為子走風埃逺<lb/>
客有詩贈短亭無酒杯南州雖得士東觀却遺才<lb/>
　　　又<lb/>
一自渡江津茫然不記春船諳淮上月馬慣洛陽塵可<lb/>
去問唐舉未須慚買臣終令舊闗吏還似棄繻人<lb/>
　　　又<lb/>
兩翅慢如雲倦飛歸故林褐夫懐有玉貧女<hi>缺</hi>無金北<lb/>
闕報初罷南陔情更深升堂拜親後先看白頭簪<lb/>
<pb n="KR4d0067_WYG_016-6a"/>
　　　又<lb/>
南北倦遊客離家幾問津文隨年共老名與徳俱新射<lb/>
䇿謾稽古抱闗猶誤親窮通只如此寜愧斷機人<lb/>
　　　送李守<lb/>
千兵州將巳嚴裝猶入西庵曳繡裳坐燕起來中酒色<lb/>
行春歸後落花香難酬髙義情彌重欲述餘恩事更長<lb/>
但看楚人遮道處草頭垂淚濕殘陽<lb/>
　　　寄林虙<lb/>
<pb n="KR4d0067_WYG_016-6b"/>
昔者淮南使剛中輔以和生前無所苟身後事如何有<lb/>
子泣枯草無人誦蓼莪林公為不死下客謾悲歌<lb/>
　　　送蔣憲<hi>二首</hi>
節用黄金詔紫泥皇華仍賦使臣詩三千里路爭迎送<lb/>
五十州官待指揮盡解纍囚南到日却尋急傳北歸時<lb/>
趣裝亦有明珠否八樹成林桂一枝<lb/>
逺服兵刑事可知全呉分野有星移漢家詔使登車後<lb/>
蜀道忠臣叱馭時山色迎來城到近桂香隨去馬行遲<lb/>
<pb n="KR4d0067_WYG_016-7a"/>
梅林亦是公家管廣帥應須寄北枝<lb/>
　　　和蹇受之<hi>四首</hi>
出乎志者莫如詩商也能言得自誰雅頌漢時猶未逺<lb/>
風騷齊後若何衰翰林飛去秋鷹健工部行來老驥遲<lb/>
亦有孟韓聨句好姓張員外合肩隨<lb/>
　　　右詩<lb/>
清而勁者笛為竒哀絶孤髙更不卑日暮誰人凭樓處<lb/>
月明離婦擣衣時何煩作賦攄師憤最好傾心破主疑<lb/>
<pb n="KR4d0067_WYG_016-7b"/>
一弄便能歌怨曲唐衢義哭合相隨<lb/>
　　　右笛<lb/>
醉鄉恍惚在空虚若論真恬世所無坐客任貪清者聖<lb/>
今人何作古之愚宜教側帽穿花過更好敲門趂月沽<lb/>
誰似陶潛最瀟灑籃輿歸去不須扶<lb/>
　　　右醉<lb/>
笑樂真情豈可誣樂而不笑是何拘日中無事逢碁局<lb/>
春後有花兼酒壺輕俠兒前撫手掌滑稽傳後掩髭鬚<lb/>
<pb n="KR4d0067_WYG_016-8a"/>
江南陸俊還安否乞與笻枝使自扶<lb/>
　　　右笑<lb/>
　　　謝趙朝散<lb/>
一識明侯二十年老農依舊未歸田學無所得成迂濶<lb/>
義有其終尚愛憐下筆自書青竹汗上樽仍附玉山泉<lb/>
如斯厚意難空飲待折梅花配酒船<lb/>
　　　謝秦少游<hi>并簡参寥</hi>
講罷潮溝吟綠槐手持銅鉢待相陪青瞳好客難留住<lb/>
<pb n="KR4d0067_WYG_016-8b"/>
白足髙僧又帯廻今日許尋陶令菊明年約寄陸生梅<lb/>
龎公妻子方炊黍且報舟人莫起桅<lb/>
　　　送李漕<lb/>
淮上衰翁何所為有人寛厚誤相知光華奉使方行部<lb/>
款宻成書更附詩在泮飲時常睠睠乘軺過日倍遲遲<lb/>
縁公禮義如斯重好寄梅花近北枝<lb/>
　　　送雲鶴山人<lb/>
倦鶴㝷流水閒雲歸故山青囊書在否留取教人間<lb/>
<pb n="KR4d0067_WYG_016-9a"/>
　　　和孫元規資政㳺園<hi>三首</hi>
禁烟娯樂且須頻二月風光特地新料得壺中無俗客<lb/>
更聞歌者盡陽春酒來花下斟瓊液茶向松間碾玉塵<lb/>
應笑謝安空寂寞東山終日為何人<lb/>
紅作簾帷翠作裀隨軒歌舞一時新未知醒者何如醉<lb/>
且向樽前莫負春烟重栁梢寒蘸水日髙花徑暖生塵<lb/>
自從三月芳菲後誤入桃源又㡬人<lb/>
竹為籬落水為鄰草碧花紅一徑新盡日歡聲連緑野<lb/>
<pb n="KR4d0067_WYG_016-9b"/>
滿城和氣入韶春歌姬汗濕眉間翠舞妓香生襪下塵<lb/>
酒陣詩兵皆大敵未知元帥屬何人<lb/>
　<lb/>
　<lb/>
　<lb/>
　<lb/>
　<lb/>
　節孝集巻十六<lb/>
</p>
<p>
</p>
  </div>
<div>
                <head>節孝集卷十七</head>
    <p>
<pb n="KR4d0067_WYG_017-1a"/>
欽定四庫全書<lb/>
　節孝集卷十七　　　　　　宋　徐積　撰<lb/>
　　律詩三十一首<lb/>
　　　贈玉師失鸚鵡<hi>二首并序</hi>
　　僧有玉師者養能言鳥一日食飽輒去作失鸚鵡<lb/>
　　二詞以遺之<lb/>
淮邊羇思嶺頭雲紺彩騰時電影奔一日恰如時輩事<lb/>
十年空負主人恩良因外貌貪馴性何况中心狎巧言<lb/>
<pb n="KR4d0067_WYG_017-1b"/>
他日雕籠如再養玉環金鏁鐡為門<lb/>
淡煙白浦月黄昏倚遍䦨干空倚門接翅定思雲外侣<lb/>
偷棲應望水邊村盡傳世上新詩去惟有籠中舊物存<lb/>
便是却來休更養不能成事只能言<lb/>
　　　謝蔣頴叔<hi>二首</hi>
赤帷大乘皇華使鳴玉鏘金訪教官紅斾緩搖春日晩<lb/>
清風先入泮宫寒一瓢鄭叟醉初醒五栁陶翁卧不安<lb/>
便著青衫迎謝傅更無茶果薦杯盤<lb/>
<pb n="KR4d0067_WYG_017-2a"/>
吟翁未去水雲間坐假虚名屈上官忽似仰山心貌竦<lb/>
更思言事骨毛寒繡衣自可招黄綬星弁須來對鶡冠<lb/>
莫怪開門迎候早今冬無雪卧袁安<lb/>
　　　泣謝陳徳任<lb/>
義重江湖叟情施墟墓間孤魂慰長夜老淚濕衰顔一<lb/>
奠方銘骨三年更倚山更分心兩處恍惚自收還<lb/>
　　　和湯令<lb/>
所幸生平世甘於貧與疴被轝嗤杜簿挾勇恥荆軻已<lb/>
<pb n="KR4d0067_WYG_017-2b"/>
恨逢君晩無辭教我多野芹容一獻更索採樵歌<lb/>
　　　召汝弼<lb/>
外府新讎校問君來不來春隨流水逺日被落花催煩<lb/>
子神仙御盡予賢聖杯何時松徑下同坐踏蒼苔<lb/>
　　　賑飢篇贈程守<hi>二首</hi>
楚有循良守流民萃一方薪蒸温病骨菽粟飫飢腸永<lb/>
欲充編戸無心憶故鄉恩深何以報惟有一爐香<lb/>
　　　又<lb/>
<pb n="KR4d0067_WYG_017-3a"/>
乞得諸倉粟流民獲所依已燃薪禦凍仍用楮為衣病<lb/>
骨䝉新暖羸肌復舊肥故鄉雖有屋此處可忘歸<lb/>
　　　送山陽宰髙奉議<lb/>
大夫歸斾暖搖春正好浮淮向汴津一片青山迎去棹<lb/>
兩堤芳草伴行人當官事業今彌劭滿槖文章老更新<lb/>
記取吾鄉䝉實惠吟翁亦是舊編民<lb/>
　　　送呉坦求<hi>師仁</hi>
清風門外客移船南郭衰翁但惘然未吐赤心無限事<lb/>
<pb n="KR4d0067_WYG_017-3b"/>
重㝷皓首幾何年茶須飽飯吞甘溜酒便空心注玉泉<lb/>
醉倒淮東鄭雲叟吟哦聲調入雲煙<lb/>
　　　贈頴叔<lb/>
一從西郭恩初重又至南庠義更深自恨杜微無所聴<lb/>
若忘龔遂是何心已知霜露情彌感更值淮湖氣作隂<lb/>
昨夜起來無月色誰知我為蔣公吟<lb/>
　　　答李閎中節推<lb/>
王家池上芙蓉客曽把新詩贈野人不道形骸成土木<lb/>
<pb n="KR4d0067_WYG_017-4a"/>
却言風月長精神凡禽易識甘題鳳野獸難分誤比麟<lb/>
努力唱歌酬不得枉教白雪落紅塵<lb/>
　　　和沈判官<lb/>
精神滿腹其才裕清白當官所性存國士正居王儉府<lb/>
野人未識李膺門詩筒便恐傳新句酒席方陪飲上樽<lb/>
從此定須懐賤叟他時來訪我兒孫<lb/>
　　　謝蔡子驤<lb/>
好客重來直上㕔龎家妻女合炊秔名言一坐令誰聴<lb/>
<pb n="KR4d0067_WYG_017-4b"/>
老病雙瞳為子明有道長官方就禄無能司戸欲歸耕<lb/>
如斯出處俱平易義理難時即共評<lb/>
　　　寄朱至機<hi>二首</hi>
雲出無心鶴倦飛還家懽笑綵為衣雪醅為夀酒初熟<lb/>
玉臠供甘魚正肥侍燕每操笻杖去看花常御板輿歸<lb/>
故人願子無窮慶莫使淮南音信稀<lb/>
六十詩翁愛幅巾清江濯盡洛陽塵若無野客來同巷<lb/>
合有山僧去作隣醉卧不知雲到枕吟行唯許鶴隨身<lb/>
<pb n="KR4d0067_WYG_017-5a"/>
眼看富貴真如夢説到窮通定笑人<lb/>
　　　寄頴叔<lb/>
南郭茶杯菊未香西簷老栁覺踈黄家無縣令雙鳬舄<lb/>
夢有仙人五色羊梅信易傳來嶺北鴈書難附過衡陽<lb/>
定知逺俗懐公義若説威名背負芒<lb/>
　　　送婁六秀才<lb/>
趨時之悔真良説枉已之徒信厚顔學者淵源當似海<lb/>
丈夫持守要如山挺然特起麟孤角鄙矣誰窺豹一斑<lb/>
<pb n="KR4d0067_WYG_017-5b"/>
為子臨行雙泣下白頭人倚夕陽關<lb/>
　　　和楊守清容堂<hi>并序</hi>
　　山陽太守楊公知開封縣作堂於治所名之曰清<lb/>
　　容士大夫美之以公自道也於是作詩累成大軸<lb/>
　　公不以某為陋使得與觀焉因記東漢陳蕃之徒<lb/>
　　清而少容其蔽也隘故至於疾之已甚而遺患天<lb/>
　　下漢氏之所以敝也唐之郭子儀賢將相也考其<lb/>
　　心迹有容民畜衆之徳然失在太寛故其下多不<lb/>
<pb n="KR4d0067_WYG_017-6a"/>
　　奉命失師之律其咎如此然後知清而有容足為<lb/>
　　全德以此意述而為終篇也其辭曰<lb/>
赤縣堂名清與容主人兼得古人風此間便是烟波上<lb/>
何處更㝷山谷中志激懦貪無弊俗詔宣寛大有餘功<lb/>
若將全徳評今昔應笑陳蕃郭令公<lb/>
　　　書狄梁公傳<lb/>
李氏山河勢若終手提長劒截長虹請將唐室中興事<lb/>
可比汾陽再造功直道不為邪黨敗逆鱗深得諍臣風<lb/>
<pb n="KR4d0067_WYG_017-6b"/>
儒生若有逢時幸未必勲勞盡在公<lb/>
　　　夜賞春寄敦復<lb/>
莫道山陽官苦辛大夫未是不閒人晝來琴上披㝷曲<lb/>
夜入花間㸃檢春拖袂帶歸香滿袖迴燈引去蝶隨身<lb/>
髙才自有風流格吟作呉謡事最新<lb/>
　　　戲答君錫酣戰之句<lb/>
檄書揷羽來何速鐵騎成林勢未分北壘噉聲雄似虎<lb/>
南營殺氣猛如雲陣前劒客投犀袂帳外歌姬曵繡裙<lb/>
<pb n="KR4d0067_WYG_017-7a"/>
且待揮兵酣戰罷却行三舍避將軍<lb/>
　　　和崔刑部凭欄<lb/>
伏讀凭欄意私心輙慨然聖徒須企聖賢黨必思賢主<lb/>
上方髙枕民間正息肩使君當自逸治狀已光前<lb/>
　　　示汝弼<lb/>
十載交情義有餘離羣還歎索然居一畨思我須成夢<lb/>
每度人來定寄書此日相從尤欵宻他時何處覔迂踈<lb/>
回來徑哭青墪墓莫向南城問舊居<lb/>
<pb n="KR4d0067_WYG_017-7b"/>
　　　和汝弼<lb/>
蘆葉銜來逢北鴈筠筒信㫁候南風看回白馬殘陽後<lb/>
吟盡閒雲落月中酌水何時㝷陸子寄裙前日為梁鴻<lb/>
孟光多謝閨房秀醉酒亡繒是我翁<lb/>
　　　呈敦復<lb/>
朝奉清心自皎然應將外物比腥羶詩歌與性相娯樂<lb/>
聲色因喪永棄捐有義睠余東野舊無能留子北忩眠<lb/>
殷勤為釂陶家酒更送甆杯與竹牋<lb/>
<pb n="KR4d0067_WYG_017-8a"/>
　　　代書寄次翁<lb/>
病叟雖迂濶交情自不踈喜逢歸去客為謝寄來書入<lb/>
幕評文後臨川視事餘攜壺吟兩栁還夢野人居<lb/>
　　　上蔣公<lb/>
公如鄭相憐窮士我在所知韓孟間下客心形渾是木<lb/>
髙賢禮義欲齊山十年用力人誰及百計酬恩事總艱<lb/>
投筆若從班定遠横戈先出玉門關<lb/>
　　　和路朝奉退居<lb/>
<pb n="KR4d0067_WYG_017-8b"/>
彼美東南雋堯時作外臣有何歸去物全得老來身一<lb/>
節都無變平生總是真勇於羅守退甘似庾郎貧士望<lb/>
今誰耦儒林舊絶倫其心醇是本以徳厚為珍避盗抽<lb/>
園笋容奴取庫銀時情付流水外物盡浮雲久矣謀閒<lb/>
坐誰乎願要津書藏萬巻好詩換一筒新聚道為家法<lb/>
分粮䘏外姻清風還楚部餘惠在江民藉草宜蘭佩穿<lb/>
松稱鹿巾鱠材須活鯉羮劑要香蓴日暖花村路風温<lb/>
荇浦春耽吟白居士沉醉李仙人驥鳳鳴來久駒雛教<lb/>
<pb n="KR4d0067_WYG_017-9a"/>
已馴義終光國史名自壓朝紳顧我愚而陋煩公愛以<lb/>
仁深恩無報處北望正勞神<lb/>
　　　送至機<lb/>
閉門有幸藏衰病䇿杖無因奉俊游繩縛筋骸方就枕<lb/>
火燒皮骨正思秋覽君徤句如逢藥慰我孤懐勝凭樓<lb/>
見説束裝行未得夢魂先到楚江頭<lb/>
　<lb/>
　<lb/>
<pb n="KR4d0067_WYG_017-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻十七<lb/>
</p>
<p>
</p>
  </div>
<div>
                <head>節孝集巻十八</head>
    <p>
<pb n="KR4d0067_WYG_018-1a"/>
欽定四庫全書<lb/>
　節孝集巻十八　　　　　　宋　徐積　撰<lb/>
　　律詩四十首<lb/>
　　　寄路倅洪澤阻水<hi>二首</hi>
黄金宫闕紫瑶關鵷鷺思陪玉笋班仙仗好教鳬舄去<lb/>
客槎却在斗牛間有為義對霜濤湧無敵詩同鐡陣閒<lb/>
誰報京師羣弟子先生吏隠鬢毛斑<lb/>
莫教容易過龜山多少人心願復還更有南城黄綬客<lb/>
<pb n="KR4d0067_WYG_018-1b"/>
但吟西戸緑楊間纔經濁汴無澄浪且趂清淮洗醉顔<lb/>
安得就公歌一曲緩吟遲步夕陽灣<lb/>
　　　和潘朝奉鄒國公配饗<lb/>
丹書一下人神慶美矣先朝貴孟公能與百王興漏典<lb/>
長令萬國仰遺風躬為獨行生無禄道配彌髙祭有宫<lb/>
孰謂濶迂窮至死正而窮勝枉而通<lb/>
　　　和路朝奉新居<hi>十五首</hi>
世俗紛紛事總虚詩翁今作逸人居勤穿東地縁栽竹<lb/>
<pb n="KR4d0067_WYG_018-2a"/>
喜占明窓為著書近市好賒春肆酒就淮仍買晩罾魚<lb/>
忽撑小艇來西郭不問皆知訪仲車<lb/>
詩翁愛酒典衣沽六子將孫侍燕居正要白家醇釀法<lb/>
不須劉德偽金書厨經雪後炊無黍門近淮瀕食有魚<lb/>
何以獻公㝷一物庾郎三韮載盈車<lb/>
昔也聞名誦子虚今來白領隔城居新詩解道論頭句<lb/>
舊客仍移把臂書北郭髙風真隠豹南州循政喻烹魚<lb/>
歸時見説臨川路父老爭留太守車<lb/>
<pb n="KR4d0067_WYG_018-2b"/>
陳傅門前客姓徐有何智術佐閒居接簷俛仰令遮雨<lb/>
縛竹縱横為架書趂雪劚田移草木和灣汲水貯龜魚<lb/>
上元已過清明近更約㝷花不用車<lb/>
誰家住處近田廬朝奉抽簮就退居竹葉已成新嵗酒<lb/>
梅花未領故人書呼童解袂捫飢虱趂日開箱曝蠧魚<lb/>
一似散仙閒到夜卧屏仍看五雲車<lb/>
坐想堂前弄白鬚蒲茵筍席正髙居綵衣六子傍供膳<lb/>
錦髻諸孫自教書愛士主人新置榻清身太守舊懸魚<lb/>
<pb n="KR4d0067_WYG_018-3a"/>
更吟整斗論頭句勝却西庵詩一車<lb/>
不辨時人直與迂濯纓且喜近淮居朝衣脫後常耽睡<lb/>
野史脩時或借書恨乏青山供採藥愛看白鳥伺吞魚<lb/>
東園賣酒花開近待看詩翁倒載車<lb/>
簿領脫來如一夣身名全後喜寧居生來自信無非義<lb/>
世上何縁作謗書所養有源如大水其賢可樂比嘉魚<lb/>
願公八十為更老玉幣三招乃就車<lb/>
自是平時大隠徒何須水宿與山居都無長物垂空槖<lb/>
<pb n="KR4d0067_WYG_018-3b"/>
却有閒房聚逸書近見雪消思野蕨遙呼船問憶江魚<lb/>
卸㠶便去㝷村酒醉使兒孫推鹿車<lb/>
身著練袍履用蒲鶡冠鳩杖稱郊居家中但乏青囊印<lb/>
坐處便看黄巻書賃屋為無揚子宅休官非為武昌魚<lb/>
長年不出何妨事况是門懸致仕車<lb/>
夷白先生好對廬醉吟處士作鄰居幅巾自去呼樵父<lb/>
蠟屐何時訪竹書坐想髙談揺麈尾情知相誶跨鯨魚<lb/>
更憐同姓陪罇酒勝却荀生得御車<lb/>
<pb n="KR4d0067_WYG_018-4a"/>
路家巷口是何渠半似城中半野居已退白仙常按曲<lb/>
未歸陸俊謾傳書雪消牆外逢挑菜日暖門前見捕魚<lb/>
更有花間行處樂舊時歌舞願隨車<lb/>
好養𤣥猿共鶴雛茅茨盖屋竹間居家無越使千家槖<lb/>
腹有齊臣四部書一自臨川登畫鷁便煩别駕掌銅魚<lb/>
吟哦還作詩仙退恰似驂鸞鳳駕車<lb/>
世間詩淡鄭雲叟夀且安寧陶隠居愛酒自開浮蟻甕<lb/>
耽詩如好換鵞書籜冠戴後搘笻竹鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>披來控鯉魚<lb/>
<pb n="KR4d0067_WYG_018-4b"/>
學作蓬萊吟醉客何須駟馬駕安車<lb/>
西庵翁上北城隅為望臨川舊守居所恨足無雙翅舄<lb/>
但將詩代一函書甥教洗榼多沽酒妻使磨刀細切魚<lb/>
洒掃待公來獻夀親扶杖履醉升車<lb/>
　　　送路倅<hi>二首</hi>
所居有本能行義此去無人不戀恩情似緑波長送棹<lb/>
夢如飛絮忽隨軒帳前舊學千餘子槖裏新文數萬言<lb/>
何日從君温故業待操几杖問淵源<lb/>
<pb n="KR4d0067_WYG_018-5a"/>
我曹初作綵衣郎白紵先生正擅場大筆可堪專簿領<lb/>
逺圖終恐用文章清淮絶唱新盈巻緑髪竒篇舊滿囊<lb/>
此去功名都未測公年方永力方強<lb/>
　　　和石宣德五栁亭<hi>安正</hi>
五栁神君氣貌端所希所向靜而安每思往行投閒地<lb/>
肯逐時情慕熱官秫酒易醒風戸猛葛巾難卧月窓寒<lb/>
也應種得東籬菊好置籃輿自在觀<lb/>
　　　送秦漕<lb/>
<pb n="KR4d0067_WYG_018-5b"/>
昭昭所性諍而辨坦坦其行樂且恬公義已令淮部肅<lb/>
清風更入朔方嚴行無瑕纇孤標聳養有根源數器兼<lb/>
猶使樵夫來教我樵歌為述古人謙<lb/>
　　　送宫教郎朝奉<lb/>
博士髙才御㸃名徃陪羣俊盍朝簮門頒錦詔先生入<lb/>
帝錫綈衣後殿深設坐宫官嚴絳帳執經王子肅青衿<lb/>
堯親已被欽文化更倚師謨稱上心<lb/>
　　　送李憲<hi>二首</hi>
<pb n="KR4d0067_WYG_018-6a"/>
使臣車用赤帷裳帝選明侯重嶺陽後乘未離淮分野<lb/>
先聲已遍越封疆冝教㢘吏心如水但恐貪夫背有霜<lb/>
大抵當官須去害人間所在有豺狼<lb/>
五船鳴鼓待嚴裝且赴雙蓮舊燕堂不用水沉薫紫綬<lb/>
過梅林後一身香<lb/>
　　　送程守<hi>二首</hi>
楚人相喚守河梁鳴角樓前駐畫檣未肯放船來北渚<lb/>
且教載酒去東堂傾城和氣傳芳草沿路清風配緑楊<lb/>
<pb n="KR4d0067_WYG_018-6b"/>
見説新班名玉笋赤墀登對待馮唐<lb/>
聞道西城欲解船病翁懐抱更騷然將心已附諸生輩<lb/>
䇿杖難隨庶老肩負義本非今世俗報恩終愧古人賢<lb/>
不才自訟無他技合作詩歌更百篇<lb/>
　　　送人從軍<lb/>
古來雄雋是從軍問罪殘羌正有名黑槊將陪黄鉞帥<lb/>
銀鎗隊擁鐵林兵十州假息恩涵覆百載逋誅事貫盈<lb/>
首惡便應囚巨檻壯圖難議請長纓須空大漠遷降卒<lb/>
<pb n="KR4d0067_WYG_018-7a"/>
好決洪河刷逆城報國主人心更勇西山勒頌得班生<lb/>
　　　贈山翁<lb/>
耳聽人言似不聞心於時事若無分一生已是青山物<lb/>
更欲將身換白雲<lb/>
　　　山翁荅無分之句<lb/>
身邉外物雖無語事到中心自有分莫道山翁頭似雪<lb/>
心如劍㦸氣如雲<lb/>
　　　謝張才甫卭竹杖<hi>二首</hi>
<pb n="KR4d0067_WYG_018-7b"/>
老來無物可搘頥正要一莖卭竹枝滿袖清風秋月淡<lb/>
陶潜遶遍菊花籬<lb/>
手中忽把一枝笻稱我逍遙林下風不是西征車上物<lb/>
臨行自合與詩翁<lb/>
　　　戲呈魏評事<hi>三首</hi>
北齋有酒夜開門獨酌燈前酒一樽只被詩魔無處避<lb/>
待教醉魄戰吟魂<lb/>
我向燈前置酒盃南軒北戸一時開如今正是花時節<lb/>
<pb n="KR4d0067_WYG_018-8a"/>
且放春風數路來<lb/>
紫府瑶關夜更深阿誰閒醉洞中春呼童去問煙霞事<lb/>
只見桃花不見人<lb/>
　　　寄江子和<lb/>
為問江先輩何時訪白鬚老懐何所慰得子寄來書<lb/>
　　　和路太博<lb/>
莫教竹馬誤羣兒謝守行春未可知落盡梅花寒食近<lb/>
却應桃李怪來遲<lb/>
<pb n="KR4d0067_WYG_018-8b"/>
　　　謝頴叔<lb/>
能歌白雪公常事不醉黄花我㡬曽一絶便勝書一紙<lb/>
情知髙義過劉𢎞<lb/>
　　　寄王觀文<lb/>
扁舟欲泛湘江月亦泛洞庭湖上春十年此意逢今日<lb/>
且喜洪州有主人<lb/>
　　　别崔刑部<lb/>
黄金何日上燕臺致主猶輕樂毅才便是功名未如意<lb/>
<pb n="KR4d0067_WYG_018-9a"/>
報恩寧肯惜重來<lb/>
　　　送秦少遊<lb/>
叟罷耕耘妾罷機忩忩人意甚牽衣可憐數里笙歌地<lb/>
但見一畨楊栁稀<lb/>
　<lb/>
　<lb/>
　<lb/>
　<lb/>
<pb n="KR4d0067_WYG_018-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻十八<lb/>
</p>
<p>
</p>
  </div>
<div>
                <head>節孝集巻十九</head>
    <p>
<pb n="KR4d0067_WYG_019-1a"/>
欽定四庫全書<lb/>
　節孝集巻十九　　　　　　宋　徐積　撰<lb/>
　　律詩三十三首<lb/>
　　　送慎彦鄰赴舉<lb/>
天子詔多士喜君為此行美璞必三獻大禽終一鳴<lb/>
　　　寄蔡子驤<lb/>
為報廬陵客逢人且寄聲不知無恙否何日到南城<lb/>
　　　送管久中<lb/>
<pb n="KR4d0067_WYG_019-1b"/>
半開醉眼天方曉急遣詩筒去已遲别恨離愁無盡處<lb/>
青山緑水有窮時<lb/>
　　　贈鄭毅夫<lb/>
致主濟民道未完白衣卿相且盤桓龍頭已是輸君早<lb/>
更向麒麟閣上看<lb/>
　　　戲答何楚才酒肆<lb/>
身在塵埃氣在雲丈夫貧賤豈須論且為韓信淮隂事<lb/>
休著相如犢鼻褌<lb/>
<pb n="KR4d0067_WYG_019-2a"/>
　　　和張文潛晩春<hi>四首</hi>
留春是芳草送春宜栁花日長花正亂誰倚䦨干斜<lb/>
　　　又<lb/>
問花開何遲問花底急飛人間惜花少閬苑等花歸<lb/>
　　　又<lb/>
易貯千㝷水難藏一㸃春也須幾杯酒還似送行人<lb/>
　　　又<lb/>
渡水衣須扱穿林手自披經春脚力軟但恐上山遲<lb/>
<pb n="KR4d0067_WYG_019-2b"/>
　　　二老寄朱廣微<hi>二首</hi>
二老相思又隔年僧窓閒坐復何縁吟翁最好鹽城住<lb/>
時把歌詩付酒船<lb/>
寄聲切問朱監利對靣勤詢劉貴池或見廣東程使者<lb/>
為言収得寄來詩<lb/>
　　　送曽子開<lb/>
楊子江頭風正寒行人莫歎渡頭難江頭楊栁豈常在<lb/>
但向江頭洗眼看<lb/>
<pb n="KR4d0067_WYG_019-3a"/>
　　　送慎彦鄰<lb/>
只知北海鵬將化不謂丹山鳳正棲却憶呉江橋上月<lb/>
共君長嘯入雲霓<lb/>
　　　呉舒信道<lb/>
淮干風起木枝搖頷下甆甌一尺髙我是折薪扶耒手<lb/>
中丞且莫笑麤豪<lb/>
　　　呈張敏叔<lb/>
子善居官事可宗淮西聲譽接淮東皆知所識明無敵<lb/>
<pb n="KR4d0067_WYG_019-3b"/>
兩主斯文敏有功麗賦總應輸老匠清詩恰好送秋風<lb/>
便乘急棹辭譙守酌酒仍吟塞上翁<hi>譙守謂蔣公也作此詩時未知蔣公</hi>
<hi>所之乃今知在符離</hi>
　　　贈探花郎<lb/>
探花車騎似游龍未入桃園先閬風衫上十分新染翠<lb/>
衣間一㸃半開紅身如驥子無雙俊人報鼇山第幾宫<lb/>
便是醉仙何處去上林園在五雲中<lb/>
　　　寄吕秘校<lb/>
<pb n="KR4d0067_WYG_019-4a"/>
淮上詩盟不可㝷詩筒來徃負初心風花雪月雖無限<lb/>
留待他年共子吟<lb/>
　　　贈余進士<lb/>
江南風物清温好關内河山氣勢雄更看蜀中山水秀<lb/>
一時兼取作吟翁<lb/>
　　　寄王潜聖<lb/>
誰言急景似飛梭我把光隂欲快磨却想殘春笑君處<lb/>
無何有路覔君多<lb/>
<pb n="KR4d0067_WYG_019-4b"/>
　　　答范君鍚<lb/>
有人惠我一枝花五彩粧成千萬葩蜀紙寫詩酬國艶<lb/>
呉缾汲水貯香霞半酣酒色從人贈盡帶春風入我家<lb/>
醉倒吟翁君不見兒童偷與挿烏紗<lb/>
　　　上胡先生<lb/>
昨夜重思太古音確然獨抱一張琴因何不聽吾夫子<lb/>
枉被雕蟲累到今<lb/>
　　　和潘朝奉<lb/>
<pb n="KR4d0067_WYG_019-5a"/>
大人髙調我旁酬韻欲更時更少留待學鸞歌聲已嗄<lb/>
將追驥乗老而遒曉隨㠶去雲連海暮望潮來月滿洲<lb/>
須道詩翁非世俗年家情義㡬時休<lb/>
　　　和吕秘校<hi>十首</hi>
董子書幃正寂寥阮君何事顧吾曹兩篇有若雙瓊贈<lb/>
八句多於一字褒莫恨潘安頭早白須知郢客調彌髙<lb/>
鸞凰豈是塵埃物待看青雲振羽毛<lb/>
王子如今未夢刀不須感慨論官曹寢郎悟意猶為相<lb/>
<pb n="KR4d0067_WYG_019-5b"/>
鄠尉知名固可褒嗟爾嵗華何太速顧予儒業若為髙<lb/>
四詩已有重箋意肯學區區鄭與毛<lb/>
東平心事本雄豪何必才名獨慕曹學比今儒醇且奥<lb/>
詩如古義刺而褒鄒之夫子誠堪嘆霸者將軍未足髙<lb/>
賢傑固當謀逺到莫論山岳與鴻毛<lb/>
能建功名是俊豪區區時輩乃兒曹班超投筆寧無志<lb/>
樊噲横行謝見褒兵法每羞孫臏詐將才惟愛武侯髙<lb/>
他年不負東平約待假偏師入不毛<lb/>
<pb n="KR4d0067_WYG_019-6a"/>
我謂君才似楚騷文章自可作清曹但持古道徐而待<lb/>
莫顧時人毁與褒水以源深流自逺竹因根老節彌髙<lb/>
如今且作東山卧萬事紛紛比一毛<lb/>
東平夫子困徒勞又著青衫詣選曹州縣頗聞輿論屈<lb/>
朝廷當用詔書褒囊中莫把詩編去輦下方虞紙價髙<lb/>
曼倩若教為近侍舍人須愧古無毛<lb/>
方今天子急賢時不信王通願已違梅福九江雖好遁<lb/>
陶公八翮亦難飛世排韓愈為文僻客顧揚生載酒稀<lb/>
<pb n="KR4d0067_WYG_019-6b"/>
多謝好詩來贈我曉齋歌誦暮而歸<lb/>
汾上儒生又續詩陽春巴調本相違聊因扣角攄深憤<lb/>
安得摩天逞快飛陶氏㺯琴乖俗甚井丹持刺出門稀<lb/>
有時入市謀甘脆懐橘擕壺即便歸<lb/>
太平儒者好吟詩鼔腹而歌事豈違顧我才華常患少<lb/>
喜君辭翰動而飛不憂陋巷簟瓢罄惟恐蘭亭唱和稀<lb/>
更約山翁同一醉梅花將謝燕将歸<lb/>
吾道窮通自有時功名豈便與心違摩天未逐溟鵬奮<lb/>
<pb n="KR4d0067_WYG_019-7a"/>
歛翅尚如籬鷃飛鳴鳳卜遲君莫笑玉山醉倒事何稀<lb/>
梅花將謝剩沽酒待向花前倒載歸<lb/>
　　　贈蔡子驤二子<lb/>
鳳子能雙舉新從日下回日邉是雲霧却帶越書來<lb/>
　<lb/>
　<lb/>
　<lb/>
　<lb/>
<pb n="KR4d0067_WYG_019-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻十九<lb/>
</p>
<p>
</p>
  </div>
<div>
                <head>節孝集巻二十</head>
    <p>
<pb n="KR4d0067_WYG_020-1a"/>
欽定四庫全書<lb/>
　節孝集巻二十　　　　　　宋　徐積　撰<lb/>
　　律詩三十二首<lb/>
　　　答崔汝弼<lb/>
忽對蒼髯叟誰吟老栁枝豈無解印日兼是省官時子<lb/>
實安於命吾何戯以詩如能少施設亦可慰余思<lb/>
　　　荅魏老<hi>二首</hi>
滿面春風醉落暉滿頭紅艶帶花歸醉眠自有風流格<lb/>
<pb n="KR4d0067_WYG_020-1b"/>
不是無人為解衣<lb/>
一片山中雲自飛葛巾有酒琴無徽陶公自是秋風客<lb/>
不見黄花未肯歸<lb/>
　　　答楊存中<lb/>
出郭人來又喚詩七香官酒杏花枝我詩却恐春風惜<lb/>
莫使春風度度知<lb/>
　　　謝張先生出示鐵笛<lb/>
南陽張老本仙才鐵笛其形亦怪哉遮莫片時吹便已<lb/>
<pb n="KR4d0067_WYG_020-2a"/>
鳳凰非獨待簫來<lb/>
　　　上林殿院次公九首<lb/>
身雖老矣心彌壯義必為之世所諳新著繡衣行殿内<lb/>
又騎騘馬使淮南升堂避席非常禮就室迂身共燕談<lb/>
更問熊熊與老老應咍稚女拜而參<lb/>
一從搢笏垂紳後所至官曹不苟拘皓首積成髙世義<lb/>
赤心傾在逆鱗書温如冬日人之望嚴載秋霜使者車<lb/>
以愛以威無不濟恩從城市入田廬<lb/>
<pb n="KR4d0067_WYG_020-2b"/>
衰翁大半白髭鬚活到明年六十餘未死須為治河説<lb/>
此生難就賑飢書西庵共坐諸僧榻南郭親逢大使車<lb/>
記得偶同詩韻否淮東使者亦嗟歔<lb/>
老身如坐白雲山人日登髙我自閒莫道此心無樂事<lb/>
未知何日有愁顔月將寒影投書幌菊遣秋香過竹關<lb/>
悔不醉時籬下卧和花和蘂一時攀<lb/>
閉門老子卧遊山心去穿雲身自閒平地散仙曽有號<lb/>
坐曹為吏亦何顔吟詩著屐都無齒探月開門更不關<lb/>
<pb n="KR4d0067_WYG_020-3a"/>
酒後愛逢花後發花枝好向醉中攀<lb/>
老懐秋思各思山緑髪兒童事事閒感物但搔頭上雪<lb/>
呼人莫笑鏡中顔籃輿自可來嘗酒芒屐猶能去渡闗<lb/>
玉井有花髙百尺秦王宫女許誰攀<lb/>
三歎枉教陪一唱詩仙争肯伴樵夫金刀刮盡塵埃氣<lb/>
玉水洗成氷雪膚涸胃已慙搜思竭乾喉兼覺出羣麤<lb/>
餘篇只等功成後留和棹歌㝷五湖<lb/>
兩人外迹本相踈何故孤孤為病夫未報已慙公面目<lb/>
<pb n="KR4d0067_WYG_020-3b"/>
有情顧入我肌膚將身荷負嫌軀小引臂鐫鎔要骨麤<lb/>
盡力吟哦吟不盡此時寒雨滿淮湖<lb/>
林氏家藏萬帙書五船便可當五車别顧客舟施坐榻<lb/>
更謀官舫作行厨寫時教子烘青竹讀處呼童捉蠧魚<lb/>
悔不早知都借取終身挾䇿灌園蔬<lb/>
　　　寄顧龍圖<lb/>
龍圖莫怪白鬚翁依舊閒吟閒笑中未有梅花充信物<lb/>
但將竹簡換詩筒子如行路真無巧我信居山養有功<lb/>
<pb n="KR4d0067_WYG_020-4a"/>
氣類相從應得士并州兼有傅元通<lb/>
　　　寄張子中<lb/>
時輩區區耳盡聾姓張夫子在關中孤松節操乖今俗<lb/>
獨鳳文章得古風至寶却須三獻㨗病鸞終看一飛雄<lb/>
儒家自是詩書將又况潜心郭令公<hi>子中嘗慕汾陽王之所為</hi>
　　　過故鄉<hi>并序</hi>
　　過故鄉美彭公也彭公以福州太守過於故鄉鄉<lb/>
　　人父老喜而作是詩也盖學士大夫起自逺方羇<lb/>
<pb n="KR4d0067_WYG_020-4b"/>
　　旅仕宦處於中州皆東西南北之人也嵗月既久<lb/>
　　即其所居求田問舍遂為中州人者多矣建安彭<lb/>
　　公亦羇旅仕宦者也身在中州而日夜之心游乎<lb/>
　　東南以其家世墳墓松楸桑梓先疇舊廬所親之<lb/>
　　黨皆在閩中故也乃一日以右司移疾懇請便郡<lb/>
　　朝廷不違其意即用為福州太守仍總兵鈐甌閩<lb/>
　　郡縣皆在部中矣過家上冢得所願也盖先之以<lb/>
　　掃除嚴之以齋戒思其所祭思其平生思其笑貌<lb/>
<pb n="KR4d0067_WYG_020-5a"/>
　　思其聲音思其所言思其所嗜内盡其心外盡其<lb/>
　　物故祭之日必見其所祭者焉其形僾然如有所<lb/>
　　視也其聲愾然如有所聞也自其門内至於疎屬<lb/>
　　外姻故人父老各以其黨來㑹人神和矣盖公之<lb/>
　　孝思弸積乎其中而至於壅閼堙塞鬱鬱而不得<lb/>
　　洩者不知凡㡬何年矣廼一日豁然如有外物抉<lb/>
　　而去之也公之所以自慰者不問其何如而可知<lb/>
　　也於是二三父老酌酒而賀公曰重金疊組尊為<lb/>
<pb n="KR4d0067_WYG_020-5b"/>
　　将相髙牙大纛虎士如林前歌後舞窮極富貴君<lb/>
　　子弗貴也君子之所貴者義也義無所病則君子<lb/>
　　弗病矣公以明儒出仕所居必治内外號為稱職<lb/>
　　心無不忠言無不直行無不正故不負於朝廷不<lb/>
　　藏怒不匿怨不挾忿作威故無傷人無害義夫義<lb/>
　　無所害人亦義之神亦義之神亦義之者報之以<lb/>
　　義人亦義之者身受顯名故自黒頭至於白髪士<lb/>
　　無異論而名義俱全以此還鄉鄉人之所以悦也<lb/>
<pb n="KR4d0067_WYG_020-6a"/>
　　若彭公者真可賀矣亦可歌也<lb/>
不似嚴生乞會稽一身名義總無非何須佩印如金斗<lb/>
若論還鄉勝錦衣行處眼前新事滿坐來門外故人稀<lb/>
有時載酒㝷閭巷認得當年老父歸<lb/>
　　　少年行<lb/>
車馬朝遊去笙歌暮宴歸繡幃初睡起紅日上簾衣<lb/>
　　　贈李通直<lb/>
昨見君家父祖碑徳功俱茂節多竒初終義正今難有<lb/>
<pb n="KR4d0067_WYG_020-6b"/>
積累源深後可知但得名為騏驥子何須身到鳳凰池<lb/>
其先付予皆良法隨所居官任設施<lb/>
　　　寄范君錫<lb/>
人事大難知悲歡與合離忽驚殘臘盡還憶去年時對<lb/>
雪我無酒招沽子有詩春深相贈物花共緑楊枝<lb/>
　　　寄崔汝弼<hi>四首</hi>
黄艷花前白頷翁憶君詩思入霜風如今相去猶未逺<lb/>
明年把酒望江東<lb/>
<pb n="KR4d0067_WYG_020-7a"/>
除却行吾義其他任自然胸中清水溜頷下白毛鮮别<lb/>
我未逾月思君似隔年北軒翁在此曽醉菊花邉<lb/>
　　　又<lb/>
不見吾崔子南城兩度春應從湘水夢來就泮宫人壯<lb/>
氣胸中舊衰毛頷下新明年六十六望子過淮濵<lb/>
　　　又<lb/>
數幅長沙紙慇勤為寫懐知公富情義念我老形骸處<lb/>
世日無㡬歸耕計未諧若論身後事賤骨要深埋<lb/>
<pb n="KR4d0067_WYG_020-7b"/>
　　　寄裴守<lb/>
髙麗亭下張帆日引首將心送畫船本恨無因到䕫國<lb/>
誰知有夢向澶淵情逾舊物非徒爾義等髙山合使然<lb/>
料得政成公事少冬温常在北堂前<lb/>
　　　贈盧君常<hi>并序</hi>
　　盧公病甚遣其弟來辭訣以詩贈之<lb/>
人世情懐已索然幸無不義入黄泉不須永訣行相見<lb/>
六十三翁能㡬年<lb/>
<pb n="KR4d0067_WYG_020-8a"/>
　　　君向瀟湘我向秦<lb/>
我望秦關方整駕子如湘水欲登舟馬嘶山塢誰家宿<lb/>
䌫繫江楓何處留壠上耕隨殘月去日邉㠶帶落霞収<lb/>
灞陵古恨騷人意歌向樽前不易酬<lb/>
　　　寄朱廣微<lb/>
兩官本是好吟翁雲出山來鶴入籠記得僧軒閒坐否<lb/>
無人到處水邊鴻<lb/>
　　　答白雲之句<hi>三首</hi>
<pb n="KR4d0067_WYG_020-8b"/>
我是白雲雲是我自知雲我不須分時人若問山翁意<lb/>
看取山頭一片雲<lb/>
朝共白雲行暮共白雲歸眠時雲亦眠以雲為寢衣<lb/>
白雲白雲常在身有時忽共白雲分君看天外逍遙物<lb/>
便是山翁身上雲<lb/>
　　　菊花<lb/>
為汝花中開最孤詩翁何惜屢提壺却應有意酬青眼<lb/>
渾似傾心向白鬚擊銅鉢時吟更好擲金錢後醉相娯<lb/>
<pb n="KR4d0067_WYG_020-9a"/>
楊妃只有黄裙在且問風霜留得無<lb/>
　　　贈黄魯直<lb/>
不見故人彌有情一見故人心眼明忘却問君船住處<lb/>
夜來清夢遶西城<lb/>
　<lb/>
　<lb/>
　<lb/>
　<lb/>
<pb n="KR4d0067_WYG_020-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻二十<lb/>
</p>
<p>
</p>
  </div>
<div>
                <head>節孝集巻二十一</head>
    <p>
<pb n="KR4d0067_WYG_021-1a"/>
欽定四庫全書<lb/>
　節孝集巻二十一　　　　　宋　徐積　撰<lb/>
　　律詩三十二首<lb/>
　　　示諸君<lb/>
古俗今時不用分只將虚實判澆淳養心有要先除偽<lb/>
入德無難只用真此道若從為得路他岐如徃是迷津<lb/>
我曹好尚雖迂濶最愛山夫共野人<lb/>
　　　妾薄命<hi>四首</hi>
<pb n="KR4d0067_WYG_021-1b"/>
偷把羅衣裛淚痕落花江上泣青春空將鳳管題君怨<lb/>
自是蛾眉累汝身翠黛不須勻緑鬢紅膏休更㸃朱唇<lb/>
自然彼此無心妬猶恐多言巧中人<lb/>
春深江浦流還漲雨後山花落更多舉目未言先有淚<lb/>
當罇欲唱不成歌心知自古皆如此事到如今不奈何<lb/>
莫向夕陽樓上望㡬人遺恨滿煙波<lb/>
将身誤入楚王宫負却家山事總空枕上無言吟夜雨<lb/>
花前有涙洒春風假饒醉飽朱門内豈似寒飢漏屋中<lb/>
<pb n="KR4d0067_WYG_021-2a"/>
更有文君作奔妾爭如寂寞嫁梁鴻<lb/>
女子恩讎事可知我曹何用弔呉姬如斯才貌如斯苦<lb/>
也似賢人被妬時<lb/>
　　　璽書長句<hi>并序</hi>
　　元豐辛酉夏山陽大水太守大夫睢陽李公捍禦<lb/>
　　甚力援溺賑飢民賴其賜全活者甚衆盖公之所<lb/>
　　居忠於職分而行其所性然也部使者即以其事<lb/>
　　上聞朝廷無東顧之憂先是詔求吏最部使者諸<lb/>
<pb n="KR4d0067_WYG_021-2b"/>
　　公連名合薦以公應書是為選首及治水事章上<lb/>
　　天子尤嘉之至於歎息於是賜璽書慰勉勞問甚<lb/>
　　渥盖西漢故事凡用璽書謂之所表及公卿有缺<lb/>
　　即用所表者補之此孝宣帝所以待牧守而與之<lb/>
　　共治卒至於甚盛者也公既為所表稱士大夫論<lb/>
　　議而山陽之人父老子弟所以相吿而喜之也公<lb/>
　　之客邑人徐積辱在所禮且使之與觀焉於是乎<lb/>
　　述璽書長句<lb/>
<pb n="KR4d0067_WYG_021-3a"/>
隨船父老踏青莎人各持杯柰醉何謡俗戀恩成太息<lb/>
吟翁樂義合長歌皆知察物嚴而恕誰似當官正不阿<lb/>
東漢武威任郡守至今髙義聳峩峩<lb/>
　　　瑶真詩<hi>二首并序</hi>
　　淮南轉運林公次中所居之府有花一株舊名玉<lb/>
　　蘂公改曰瑶真即瓊花之别本也瓊赤玉也名其<lb/>
　　花者盖誤矣揚楚二花同為一物而楚花獨得瑶<lb/>
　　名也真者天下之良貴也故因物而寓之則存乎<lb/>
<pb n="KR4d0067_WYG_021-3b"/>
　　其心者不問可知盖未嘗不在乎其真也既名其<lb/>
　　花遂名其館謂山陽學官曰子能賦之否乎於是<lb/>
　　得律詩二章其亦庻乎述而賦之也<lb/>
此花所在宜開館彼玉維瑶合比君每到黄昏成淡月<lb/>
却臨曉後作團雲人間偽采何如質物裏孤芳自勝羣<lb/>
應笑馬嵬坡下女太真為號繫黄裙<lb/>
不知記得瑶林否故國曾陪閬苑春色貌易分渾是正<lb/>
性情雖辨總歸真紅塵世上無雙物白雪宫中第幾人<lb/>
<pb n="KR4d0067_WYG_021-4a"/>
若問誰何名玉女一般嚴靜敵霜神<lb/>
　　　詠慎郎中園木香<lb/>
仙子霓裳曳紺霞瓊姬仍坐碧雲車誰言十日春歸去<lb/>
猶有春風在慎家<lb/>
　　　長春花<hi>五首</hi>
誰言造物無偏處獨遣春光住此中葉裏深藏雲外碧<lb/>
枝頭常借日邉紅曽陪桃李開時雨仍伴梧桐落後風<lb/>
費盡主人歌與酒不教閒却賣花翁<lb/>
<pb n="KR4d0067_WYG_021-4b"/>
一從春色入花來便把春陽不放回雪圃未容梅獨占<lb/>
霜籬初約菊同開長生洞裏神仙種萬嵗樓前錦繡堆<lb/>
過盡白駒都不管緑楊紅杏自相催<lb/>
一謝芳菲更不還誰何嬌步獨盤桓雖於物態為難有<lb/>
却是時情總易䦨日曬香肌難避暑雪濡粉面亦禁寒<lb/>
等閒莫使人知處長與詩家醉後看<lb/>
誰與猩猩血染紅重重疊疊費春工應無暴物侵和氣<lb/>
自有深根藏暖風每見靈芝三秀了廻看凡艷一時空<lb/>
<pb n="KR4d0067_WYG_021-5a"/>
如環光景循將遍又到江南梅信通<lb/>
枝上疎疎花啓房輕綃重錦迭為裳更分深淺兩般色<lb/>
不作㝷常一面粧蕣有紅華須鬭艷蘭雖清節亦交香<lb/>
吟翁未暢先投筆為與東君詠海棠<lb/>
　　　天下風流無緑楊<lb/>
天下風流無緑楊半遮粧面出宫墻客醉任鋪紅錦段<lb/>
馬嘶争繫紫絲韁上東門外我廻首長樂坡頭誰斷腸<lb/>
最好春深山下路亂花薫與一身香<lb/>
<pb n="KR4d0067_WYG_021-5b"/>
　　　誰把閒愁付緑楊<lb/>
誰把閒愁付緑楊我疑渾是别離腸每教啼鳥呼春色<lb/>
更共平蕪送夕陽山下人行雲慘慘渡頭船去水茫茫<lb/>
髙樓亦有思歸客莫望天涯㝷故鄉<lb/>
　　　一生多恨瘦纎纎<lb/>
一生多恨瘦纎纎染盡春華緑試圓十二樓臺寒怕雨<lb/>
九重宫殿煖愁煙城邉放客㝷花路溪畔留人載酒船<lb/>
莫向灞陵橋上望白雲流水舊山川<lb/>
<pb n="KR4d0067_WYG_021-6a"/>
　　　一片花飛減却春<lb/>
一片花飛減却春共君同作管花人急將歩障圍春圃<lb/>
莫使狂風近四隣<lb/>
　　　問楊栁<lb/>
我愛風流楊栁枝楊栁如何報我詩落花滿面春風曉<lb/>
借與絲鞭走馬時<lb/>
　　　白蓮花<lb/>
水一重重玉一重更無妖色媚西風雖然物外能為素<lb/>
<pb n="KR4d0067_WYG_021-6b"/>
又恐人間只愛紅<lb/>
　　　野花<lb/>
一㸃香心寂寞春牧童歸後更無人誰家庭院栽楊栁<lb/>
猶自飛花入四鄰<lb/>
　　　謝人惠梅花<lb/>
我共梅花情最深左持樽酒右持燈持燈持酒豈辭倦<lb/>
却是春香不自勝<lb/>
　　　海棠花<hi>并序</hi>
<pb n="KR4d0067_WYG_021-7a"/>
　　海棠花盛於蜀中而秦中者次之盖其株翛然如<lb/>
　　出塵髙步俯視衆芳有超羣絶類之勢而其花甚<lb/>
　　豐其葉甚茂其枝甚柔望之甚都綽約如處女婉<lb/>
　　娩如純婦人非若他花冶容不正有可犯之色盖<lb/>
　　花之美者海棠也視其色如淺綘而外英數㸃如<lb/>
　　深胭脂此詩家所以為難狀也余少時嘗為詩屬<lb/>
　　有以長春花示余者因為長春詩詩未卒忽念及<lb/>
　　此花蓋余秦中時舊物也遂不復為長春而為海<lb/>
<pb n="KR4d0067_WYG_021-7b"/>
　　棠花詩云<lb/>
彼美花兮宜晩春柔姿淑艷是何人十分國色粧須淡<lb/>
數㸃胭脂畫未勻帶雨容開渾是恨岀牆頭望恰如真<lb/>
㡬時謫下蓬萊島霞汚仙衣痕尚新<lb/>
一度相逢一度春不知名姓是何人十分國色粧須淡<lb/>
數㸃胭脂畫未勻好把東皇為上客便堪宋玉作西隣<lb/>
臨卭道士今何在説與唐宗是太真<lb/>
　　　别玉女花<lb/>
<pb n="KR4d0067_WYG_021-8a"/>
辭他玉女難空手酌盡銀缾醉未休任是職嚴風望峻<lb/>
也須一步一回頭<lb/>
　　　緑楊二首<lb/>
緑楊何處不相逢到處伴他花草紅只為人間苦離别<lb/>
更無情緒管春風<lb/>
且㝷緑院朱扉好莫看山前水畔容肌膚瘦盡春風甚<lb/>
更被春風舞不供<lb/>
　　　栁絮二首<lb/>
<pb n="KR4d0067_WYG_021-8b"/>
君看青蠶蘂閒花使棄捐臨風競離别就地忽團圎孤<lb/>
客正心亂浮雲來馬前灞橋逢杜甫老涙更澘然<lb/>
　　　又<lb/>
長條徒自重狂絮去何之禁籞穿花樹春江撲酒旗因<lb/>
風無定意著物有閒時謝女何為者深情在雪詩<lb/>
　　　荷花<lb/>
池上交加礙釣船漢宫新妓約三千緑蘿枝葉能承露<lb/>
紅玉肌膚不惹煙巫峽已曽縈客夢西施何處擲金錢<lb/>
<pb n="KR4d0067_WYG_021-9a"/>
無人為把秋香惜聊向西風贈此篇<lb/>
　　　敗荷<lb/>
有客方笑歌誰人吟敗荷但言為秋惜不道礙船過折<lb/>
柄刺芒在亂絲根本多江頭浪如屋今夜柰風何<lb/>
　　　杏花<hi>二首</hi>
窓外花開紅滿枝董生正下讀書帷東風到晩殊無定<lb/>
今夜清香屬阿誰<lb/>
一㸃胭脂淡染腮十分顔色為誰開殘燈欲盡書幃閉<lb/>
<pb n="KR4d0067_WYG_021-9b"/>
猶有清香半夜來<lb/>
　　　雙頭芍藥<hi>三首</hi>
金谷栽培異春皇養育殊一枝輕聳翠雙萼宻承朱根<lb/>
是鴛鴦化生來姊妹俱同行雖有伴並寢總無夫共鑑<lb/>
勻粧臉偷霞㸃絳膚東隣與西子謝女共羅敷解佩還<lb/>
曽否為雲總解無情深難獨步力弱易相扶卓氏彌傷<lb/>
寡長門愈恨孤鬭誇紅粉面齊著繡羅襦盡好藏金屋<lb/>
誰堪作舞姝郎須待劉阮家想住秦呉翠幙渾遮步雕<lb/>
<pb n="KR4d0067_WYG_021-10a"/>
䦨並向隅黄金難買笑為爾倒金壺<lb/>
　　　又<lb/>
國艷粧成總一般月娥霜女不相干春閨有恨須招伴<lb/>
夜帳無夫並怯寒誰道皇英沉水去好教劉阮凭䦨看<lb/>
陽臺雲雨如俱解妬寵爭妍有萬端<lb/>
越艷吳姿總一般嬌鶯之外孰相干雖同交甫江邉見<lb/>
不似劉郎洞裏看未必解爭春帝寵却應同笑月娥寒<lb/>
阿誰能伴詩人醉不惜紅綃與萬端<lb/>
<pb n="KR4d0067_WYG_021-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻二十一<lb/>
</p>
<p>
</p>
  </div>
<div>
                <head>節孝集巻二十二</head>
    <p>
<pb n="KR4d0067_WYG_022-1a"/>
欽定四庫全書<lb/>
　節孝集巻二十二　　　　　宋　徐積　撰<lb/>
　　律詩四十一首<lb/>
　　　春草<lb/>
日暖郊前雪盡時東風吹起緑初齊人來花下禽偷避<lb/>
客到山前路已迷洛邑少年金作彈杜陵驕馬玉為蹄<lb/>
歌樓酒市無尋處踏遍青青日已西<lb/>
　　　題紫極宫<lb/>
<pb n="KR4d0067_WYG_022-1b"/>
不須騎鳯跨鯨鼇來訪蓬宫是我曹玉笈著書金簡重<lb/>
碧牌題字紫垣髙因思大道閒閒意頓覺浮生事事勞<lb/>
一榻清風曽晝卧畧無塵夢及三刀<lb/>
　　　移竹和倪敦復<lb/>
孫公髙義薄千金豈顧池邊竹淺深此物定非今俗好<lb/>
與公相伴古人心但看嵗久孤堅操不為牆間尺寸隂<lb/>
正是北忩閑卧日陶家兼有一張琴<lb/>
　　　栁上見鶯<lb/>
<pb n="KR4d0067_WYG_022-2a"/>
楊栁枝頭見適從何處來青春三月盡黄艷一花開舊<lb/>
燕元相識新鵶近與陪聲聲吟得好未必乏詩才<lb/>
　　　贈玉師鸚鵡<lb/>
學得能言不自閒雕籠何異網羅間客來青鎖常遮面<lb/>
人去長門深閉關感物寸腸絲欲㫁離羣雙淚血猶殷<lb/>
如何放我西歸去骨肉相抛在隴山<lb/>
　　　舞馬詩<hi>并序</hi>
　　唐明皇時嘗令教舞馬四百蹄為左右部因謂之<lb/>
<pb n="KR4d0067_WYG_022-2b"/>
　　某家驕其曲謂之傾杯樂者凡數十曲奮首鼓尾<lb/>
　　縱横應節樂工數十人衣淡黄衫文玉帶立於馬<lb/>
　　左右前後或施榻一層或令壯士舉一榻而馬舞<lb/>
　　於其上又飾其鬃鬛衣以文繡絡以金鈴雜以珠<lb/>
　　玉之類其窮懽極侈如此余讀唐書感天寶之亂<lb/>
　　於是作舞馬詩云<lb/>
開元天子太平時夜舞朝歌意轉迷繡榻盡容騏驥足<lb/>
錦衣渾盖渥洼泥纔敲畫皷頭先奮不假金鞭勢自齊<lb/>
<pb n="KR4d0067_WYG_022-3a"/>
明日梨園翻舊曲范陽戈甲滿東西<lb/>
　　題扇十首<lb/>
　　　儒扇<lb/>
講罷窮神易吟成泣鬼文心營四海事手握一環雲<lb/>
　　　道扇<lb/>
攜待眞壇醮搖吟玉笈書面題金鼎訣背畫五雲車<lb/>
　　　釋扇<lb/>
把月行杉徑將風上竹軒倒持敲磬罷還指佛書言<lb/>
<pb n="KR4d0067_WYG_022-3b"/>
　　　貞女扇<lb/>
妾非宋家鄰亦笑巫山神便是楚王來掩面不從人<lb/>
　　　貞婦扇<lb/>
笑亦待君掩泣亦待君遮黄金買不見妾貌好如花<lb/>
　　　粧婦扇<lb/>
妾貌非不竒行坐自遮面樓上曉粧成樓下無人見<lb/>
　　　貧女扇<lb/>
妾有一尺絹已為身上衣自織清溪蒲團團手中持朝<lb/>
<pb n="KR4d0067_WYG_022-4a"/>
㝷麥壠去暮汲水泉歸無人不看妾不使見蛾眉<lb/>
　　　寢婦扇<lb/>
酒䦨歌已闋解佩燈先滅羅帳隔清風玉腕搖明月<lb/>
　　　離婦扇<lb/>
年來不把紫簫吹玉指摻摻弄素輝一自征人渡遼去<lb/>
唯有清風動妾衣<lb/>
　　　孀婦扇<lb/>
已寫共姜誓仍題督䕶歌更無脂粉汚唯有淚痕多<lb/>
<pb n="KR4d0067_WYG_022-4b"/>
　　　華陽山和查教授<hi>五首</hi>
衝㫁浮雲截㫁霞滿天矛㦸競槎牙日來洞口迴龍馭<lb/>
月倚風前開桂花暮雨勢連巫峽遠春泉流過楚江賖<lb/>
物靈地怪非凡境鳯子鸞雛各一家<lb/>
玉井温温浸月華幢幢松檜聳髙牙半峰已㫁人間路<lb/>
絶頂自開天上花可恨白雲吟處起何堪行路望中賖<lb/>
怪來得似希夷子借問如今有幾家<lb/>
險物背隂彌炅矗竒峰當午更呀牙須知南地饒春色<lb/>
<pb n="KR4d0067_WYG_022-5a"/>
安得北風吹雪花紫府真人來最近紅塵俗客到彌賒<lb/>
因何占得多陽地莫是南方火帝家<lb/>
芝似蒿萊玉似沙更多麟趾與騶牙雲横秦塞妨歸雁<lb/>
風過荆州帶落花逰似赤松人已絶隠如𤣥豹事何賒<lb/>
秦宫女子今何在好問當時秦漢家<lb/>
朝隠真風暮隠霞鸞麟接步虎磨牙巖藏午日冬無雪<lb/>
池礙南箕荷有花子欲髙眠浮世外我思長嘯白雲賖<lb/>
攖寧未必非仙骨况有峯頭玉女家<lb/>
<pb n="KR4d0067_WYG_022-5b"/>
　　　華山<hi>四首</hi>
數峯向背隔秦呉看盡名山畫不如秋洒玉漿和沆瀣<lb/>
夜張雲窟隠蟾蜍鳯迷丹穴來還近羽化紅塵事總虚<lb/>
何日共君同去看也須閒步也騎驢<lb/>
一條雲路誰曽到萬丈仙梯也不如好上青雲騎鸑鷟<lb/>
更探明月弄蟾蜍風初定處雲烟合日未中時碧洞虚<lb/>
山下不須騎駿馬為言行客且乘驢<lb/>
華陽山仞五千餘便是蓬萊亦未如泉脈無聲通渤澥<lb/>
<pb n="KR4d0067_WYG_022-6a"/>
松梢有韻拂蟾蜍朝逢逋客談仙籙夜聴真人習步虚<lb/>
見説猿猱猛似虎莫教山下養黔驢<lb/>
諸山傴僂復盤紆唯有三峯勢突如酒母下來乗夭矯<lb/>
藥娥飛去化蟾蜍可為世上殊方樂便覺人間萬事虚<lb/>
安得往來巖下路不持鞭䇿駕疲驢<lb/>
　　　秋山<lb/>
氣勢不可犯秋從何處通新嵐滴欲盡舊翠洗將空徙<lb/>
履寒雲裏倚樓殘照中快吟吟不暢長嘯入松風<lb/>
<pb n="KR4d0067_WYG_022-6b"/>
　　　太華<lb/>
鎮壓秦衝仞五千蓮薰白日掌捫天旁連少華誠微類<lb/>
西顧終南只一拳大壑波濤終到海東峯松檜久凌烟<lb/>
可為梁棟為舟楫一構明堂一濟川<lb/>
　　　宿山館<hi>十首</hi>
下馬開門日已沉旋㝷村路乞樵燈隔雲吠去誰家犬<lb/>
踏月歸來何處僧潭上風生千嶂吼枕前泉落一床冰<lb/>
呼兒笑問今宵事身在危峰第幾層<lb/>
<pb n="KR4d0067_WYG_022-7a"/>
且喜破忩明有月不嫌壊壁暗無燈解衣就枕方成寐<lb/>
渡澗穿林忽夢僧一榻寒雲身卧水半霄急雨竹敲氷<lb/>
鷄鳴未曉鞭驢去迴顧烟嵐疊萬層<lb/>
煙蘿㫁處初逢舍雲竹踈時忽見燈嶮磴未歸樵塢叟<lb/>
破庵已去誦經僧暗龍吟罷庭無月寒狖啼來谷有冰<lb/>
君看床頭鐵鱗甲雨痕苔暈㡬千層<lb/>
倦客待沽山下酒飢童先上竈頭燈行經怪穴思防虎<lb/>
坐聽踈鐘欲訪僧手弄一張琴似鐵匣藏三尺劍如冰<lb/>
<pb n="KR4d0067_WYG_022-7b"/>
調髙器古無人伴身上煙霞空幾層<lb/>
好勇不須探虎穴愛竒何用㸃犀燈當求義路勤行已<lb/>
休把福田閒問僧一榻靜無塵世物半宵渾似玉池氷<lb/>
起來題作清心館此去泥汚千萬層<lb/>
龍歸潭面千㝷黒虎視林隈兩炬燈執㸑正燃炊飯火<lb/>
乞餐恰值寄眠僧倦聽雨後諸巖溜渴憶春前一片氷<lb/>
卧看滿山紅日曉碧瑶城闕鬱千層<lb/>
好雲入座邀為伴野火當門借作燈汲水賣來樵舍婦<lb/>
<pb n="KR4d0067_WYG_022-8a"/>
採芝攜去竹溪僧風嵓暴響聞顛木月幌微明見㫁冰<lb/>
誰信此來無路入敗籬折壁兩三層<lb/>
厨頭火滅童偷飯梁上巢空鳥避燈入夜更無同舍客<lb/>
今朝唯有放猿僧樵庵已貯霜前果竹磴猶存臘後冰<lb/>
誰道煙霄花上處一梯雲級萬餘層<lb/>
解鞍息馬夜將深倦興貪眠輒廢燈感物忽驚塵世事<lb/>
談真却憶舊山僧當峰豹寢方潛霧隔澗狐鳴若渡冰<lb/>
此處不唯饒物怪從來岐路險層層<lb/>
<pb n="KR4d0067_WYG_022-8b"/>
遠村樵採皆歸舍近澗人煙已上燈黍飯未炊催秣馬<lb/>
蕨羮初熟喜逢僧獸爭食鬬牙磨血鳥近泉棲羽刷冰<lb/>
若到紅塵人見問不將水溜結為層<lb/>
　　　宿溪亭<lb/>
一榻溪亭直萬錢滿床明月伴閒眠荷花不把秋香惜<lb/>
又逐西風到枕前<lb/>
　　　過望思臺<lb/>
昔日姦邪事可哀如今空築望思臺冥冥恨魄何之去<lb/>
<pb n="KR4d0067_WYG_022-9a"/>
唯有南山暮雨來<lb/>
　　　望淮亭和君錫并簡敦復<hi>二首</hi>
澤國茫茫似十洲有情空上夕陽樓可慿流水傳人意<lb/>
莫望遠山添客愁南浦雪思乗棹往北軒春負揷花遊<lb/>
若論仕宦何非義二子無容説愧羞<lb/>
烟波何處是汀洲白鳥歸來且下樓木落更隨寒雨盡<lb/>
山空仍帶夕陽愁詩筒去是蘭亭事客棹來非剡水遊<lb/>
我問兩人同榜彦仕方行義若為羞<lb/>
<pb n="KR4d0067_WYG_022-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻二十二<lb/>
</p>
<p>
</p>
  </div>
<div>
                <head>節孝集巻二十三</head>
    <p>
<pb n="KR4d0067_WYG_023-1a"/>
欽定四庫全書<lb/>
　節孝集巻二十三　　　　　宋　徐積　撰<lb/>
　　律詩四十一首<lb/>
　　　天都仙<hi>三首</hi>
甘露洒時黄道肅紺霞環處紫宫嚴金華未啓瑶臺曉<lb/>
流月奔星共一簾<lb/>
真童列仗嚴如兵誅姦號令雷風行俄聞一物不遂性<lb/>
急傳口詔春陽生<lb/>
<pb n="KR4d0067_WYG_023-1b"/>
天兵十萬著犀衣手執金幢踏彩霓龍共玉麟相次列<lb/>
羣鸞班在鳯凰西<lb/>
　　　早朝仙<hi>三首</hi>
紫瑶闕上煙霞曉赤玉堦前劒珮齊十二金童傳詔罷<lb/>
雲冠星弁一時低<lb/>
紫府真人朝玉京三千玉版先進名叩頭欲跪紫煙合<lb/>
但聞玉珮玲瓏聲<lb/>
閶闔雲深未啓關霓衣夾道已成班須臾特詔仙官入<lb/>
<pb n="KR4d0067_WYG_023-2a"/>
日月諸星共放還<lb/>
　　　朝迴仙<lb/>
怱怱朝罷九重天便按蓬萊御紫煙趂得蟠桃花下宴<lb/>
鼓簫諸部約三千<lb/>
　　　文仙<lb/>
紫微詔誥都經手東壁圖書盡在家何日再遊羣玉府<lb/>
吟窓依舊鎖煙霞<lb/>
　　　武仙<lb/>
<pb n="KR4d0067_WYG_023-2b"/>
冠珮嚴嚴坐綘雲環兵列仗是何人諸仙稟命羣靈肅<lb/>
玉冊金符盡在身<lb/>
　　　富仙<lb/>
碧霞樓上常先曉白玉宫中愛早寒亂玉甃成池浴鳯<lb/>
渾金削就棟栖鸞<lb/>
　　　貧仙<lb/>
莫怪先生身上貧眼看外物似浮雲房中除却琴棋後<lb/>
更有門前鶴一羣<lb/>
<pb n="KR4d0067_WYG_023-3a"/>
　　　貴仙<lb/>
鳳節霓旌擁萬神五雲車騎駕龍麟腰間獨佩黄金籙<lb/>
元是瑶宫第一人<lb/>
　　　吟仙<lb/>
金編誦處無人見玉洞題時有鳯知昨夜忽然何處去<lb/>
月中吟就白雲詩<lb/>
　　　醉仙<lb/>
曽共諸仙宴紫㣲金鍾揷羽疾於飛醉魂已望三山去<lb/>
<pb n="KR4d0067_WYG_023-3b"/>
猶整華冠齊羽衣<lb/>
　　　醉起仙<lb/>
珮環聲動出金華鳯引鸞隨入綘霞行到瑶臺雲路狹<lb/>
側身趨避玉妃車<lb/>
　　　亷仙<lb/>
人間日月分庭過天外星河入戸流是物化金無所用<lb/>
滿田種玉不曽収<lb/>
　　　寡欲仙<lb/>
<pb n="KR4d0067_WYG_023-4a"/>
膝上横琴鶴在傍白雲衣共白雲裳夜深閒卧南牕月<lb/>
更有清風共一床<lb/>
　　　地仙<lb/>
瑶臺紫府都歸夢碧洞紅塵總是家蓬島有時來問信<lb/>
桃源無處不開花<lb/>
　　　玉妃<lb/>
琳琅宫殿本無塵猶跨青鸞踏紫雲怪得曉來天色淡<lb/>
海霞都在玉妃裙<lb/>
<pb n="KR4d0067_WYG_023-4b"/>
　　　麻姑<hi>二首</hi>
折盡青林多少花麻姑却在蔡經家瑤臺好酒無人醉<lb/>
鳳怨鸞棲空暮霞<lb/>
不道風塵良苦辛却停仙仗醉紅塵青鸞一去無消息<lb/>
只被麻姑誤殺人<lb/>
　　　閒仙<lb/>
先生坐時雲滿裳先生卧時雲滿床白雲終日自來去<lb/>
若比先生雲尚忙<lb/>
<pb n="KR4d0067_WYG_023-5a"/>
　　　棊仙<lb/>
壺中白日何曽夜洞裏桃花别是春一局閒棊猶未了<lb/>
坐中老却採樵人<lb/>
　　　夜宴仙<hi>二首</hi>
閶闔宫中夜宴開手揮明月坐瑤臺不教偷藥姮娥到<lb/>
却放投壺玉女來<lb/>
明月宫中夜宴多坐中齊唱白雲歌瑶環玉珮三千女<lb/>
不著人間俗綺羅<lb/>
<pb n="KR4d0067_WYG_023-5b"/>
　　　困仙<lb/>
洞中一覺春風夢落盡桃源萬樹花竈上丹砂㝷不見<lb/>
騎鸞誤入阿誰家<lb/>
　　　浴仙<lb/>
玉珮珠襦自辟塵瑶池浴罷卧紅雲指揮莫放香波去<lb/>
留與龍兒并鳯羣<lb/>
　　　詩酒仙<hi>二首</hi>
玉譜天書金版字桂花濃釀碧霞漿無人敢與為詩敵<lb/>
<pb n="KR4d0067_WYG_023-6a"/>
有客時來覔酒嘗<lb/>
閑雲淡月為詩態春日春風是酒容玉女爭求新樂府<lb/>
金童時獻碧瑶鐘<lb/>
　　　太平仙<lb/>
誰知我是太平仙歌罷浮雲笑暮煙更倚玉樓吟樂府<lb/>
㫁虹消盡月明天<lb/>
　　　贈别仙<lb/>
平日忠言薄萬金此時何惜贈君行好名不是真人事<lb/>
<pb n="KR4d0067_WYG_023-6b"/>
莫向人間留姓名<lb/>
　　　雪仙<lb/>
九重天路忽難通誰與傳書寄閬風鶴馭三千無處覔<lb/>
銀潢萬丈一時空<lb/>
　　　望仙<lb/>
好雲消盡鶴空來一去麻姑更不廻紫府路從何處去<lb/>
碧桃花向夢中開<lb/>
　　　無妄仙<lb/>
<pb n="KR4d0067_WYG_023-7a"/>
清風忩外雲初去明月池中鶴自還春色一簾閒睡過<lb/>
瑶花落盡不抽關<lb/>
　　　希夷仙<lb/>
白雲夫子號希夷碧玉忩中下絳帷皓首勒成書萬帙<lb/>
病鸞偷見鶴偷知<lb/>
紅塵舊學今雖廢紫府新書近已齊三十六仙俱不見<lb/>
玉函金鎖印龍泥<lb/>
　　　悟仙<lb/>
<pb n="KR4d0067_WYG_023-7b"/>
昔日聞人説上清如今髙步太元庭有時却憶紅塵事<lb/>
恰似夢回并酒醒<lb/>
　　　惡偽仙<lb/>
本希上聖忘言學傍採南華寓意書去偽即真雖有道<lb/>
未知人意自何如<lb/>
　　　劍仙<lb/>
此劒曽將赤霄倚雲雷欲戰秋風起攜下赤霄磨玉山<lb/>
玉山色變龍蛇寒霜飛浪活河漢清星辰日月分光明<lb/>
<pb n="KR4d0067_WYG_023-8a"/>
天生神物不可犯曽向人間誅不平玉龍不死常在腰<lb/>
一抹血腥猶未消莫教望見延平水待與天地除凶妖<lb/>
　　　水仙<hi>四首</hi>
曽乘秋浪泛銀河撥盡閒雲恣浩歌明月一環來拂面<lb/>
玉龍十萬總隨波<lb/>
天上瑤池為别館海間金闕是離宫徐行按盡烟波國<lb/>
髙步却來雲漢中<lb/>
昨夜曽游洛女家自知此處勝烟霞回鸞更按湘妃曲<lb/>
<pb n="KR4d0067_WYG_023-8b"/>
醉踏煙波弄月華<lb/>
龍馭曽遊絳水霞回來却坐赤鯨車夜深正解雙珠珮<lb/>
莫㸃犀燈照我家<lb/>
　<lb/>
　<lb/>
　<lb/>
　<lb/>
　節孝集巻二十三<lb/>
</p>
<p>
</p>
  </div>
<div>
                <head>節孝集巻二十四</head>
    <p>
<pb n="KR4d0067_WYG_024-1a"/>
欽定四庫全書<lb/>
　節孝集巻二十四　　　　　宋　徐積　撰<lb/>
　　律詩三十七首<lb/>
　　　無累仙<lb/>
塵世紛紛總是空花開花落幾時窮有人若問煙霞事<lb/>
我是逍遙無累翁<lb/>
　　　笑仙<lb/>
天上人間自不同莫將澆俗比真風真風大抵無今古<lb/>
<pb n="KR4d0067_WYG_024-1b"/>
萬事都來一笑中<lb/>
　　　憂仙<lb/>
我是真人何所憂所憂世俗好多求相謀相詐何時了<lb/>
一笑一啼無日休<lb/>
　　　憫仙<lb/>
禍福之來本自求世人聞語不回頭但知自快身前欲<lb/>
不道永為身後羞<lb/>
　　　又水仙<hi>四首</hi>
<pb n="KR4d0067_WYG_024-2a"/>
紫金沙路明珠闕浴罷龍兒洗明月待來人世等麻姑<lb/>
只被塵埃汙羅襪<lb/>
為買蟠桃海上花明珠滿載玉龍車蓬山諸子須相問<lb/>
笑指煙波是我家<lb/>
我視江湖都一掬海水雖深不濡足待教平地産明珠<lb/>
但恐世人更多欲<lb/>
伍子波濤空淼然至今猶有不平言屈原褊淺尤多忿<lb/>
但恐有時來訴寃<lb/>
<pb n="KR4d0067_WYG_024-2b"/>
　　　勞仙<lb/>
朝採藥暮採藥踏盡閒雲一雙脚出一山入一山先生<lb/>
如此何時閒有時兩脚不出戸不煉黄金即煉丹先生<lb/>
手足已勞苦一心欲把河沙數却笑閒仙無所為門仙<lb/>
端坐亦相嗤大都世事亦如此相笑相非無盡時<lb/>
　　　宴仙<lb/>
紫瑶樓上宴真人膾是鯨鯢脯是麟醉倒玉妃何處去<lb/>
煙霞迎步鶴隨身<lb/>
<pb n="KR4d0067_WYG_024-3a"/>
　　　晨起仙<lb/>
帳外雙童持劒履一榻紅雲睡初起滿面清風漱月華<lb/>
瑶槃更挹明河水<lb/>
　　　童仙<lb/>
憶昔為兒跨竹梢誰何傳與太平謡如今羽化已千載<lb/>
緑鬢朱顔更不凋<lb/>
　　　老仙<lb/>
脚踏青雲身已老訪道修真恨不早曽見商周全盛時<lb/>
<pb n="KR4d0067_WYG_024-3b"/>
不及唐虞古風好<lb/>
　　　飽仙<lb/>
誰道真人能辟穀先生每食無餘肉隣家便是忍飢仙<lb/>
餬口之粮猶不足<lb/>
　　　飢仙<lb/>
粮雖不足氣常充真是根源久是功真久不惟能養氣<lb/>
幽明亦可感而通<lb/>
　　　茶仙<lb/>
<pb n="KR4d0067_WYG_024-4a"/>
賜得龍田不種花自攜瑶水灌煙霞誰將玉樹雙枝換<lb/>
只得春前一寸芽<lb/>
　　　狂仙<lb/>
香枝灑面瑶池水霞艷裝衣閬苑花一半是狂兼是醉<lb/>
急教扶去卧烟霞<lb/>
　　　迷路仙<lb/>
當時採藥因迷路平上青雲不用梯却似人間行路者<lb/>
醉魂春夢至今迷<lb/>
<pb n="KR4d0067_WYG_024-4b"/>
　　　賣藥仙<lb/>
蹄涔蟻垤何須較芳草浮雲事可知曽向人間閒賣藥<lb/>
塵埃滿眼看兒嬉<lb/>
　　　無知仙<lb/>
為向平時㝷古風幅巾芒履走塵中俗人不識烟霞客<lb/>
喚作無知賣藥翁<lb/>
　　　飛仙<hi>二首</hi>
不用驂鸞不御風騰身拖袂便乗空方從碧海游三島<lb/>
<pb n="KR4d0067_WYG_024-5a"/>
却駕烟霞上紫宫<lb/>
十萬里餘都一息須知此道非人力有時閒望玉山游<lb/>
鸞鳳滿天追不得<lb/>
　　　謫仙<hi>二首</hi>
曽宴巫山十二峯歸來謫下廣寒宫如今已得瑶環賜<lb/>
便揖浮丘騎玉虹<lb/>
自脱霓裳辭玉關玉符金字謫人間人間雖與烟霞隔<lb/>
醉夢吟魂自往還<lb/>
<pb n="KR4d0067_WYG_024-5b"/>
　　　忘憂仙<lb/>
鳥不曽喧獸不爭鸞歌鳳舞碧瑶城羣童盡唱忘憂曲<lb/>
也似人間樂太平<lb/>
　　　力仙<hi>二首</hi>
崆峒道人良多識易以真為難以力豈無羣聖可相師<lb/>
亦有一篇言道德<lb/>
挾虎搏蛟良有力扼㫁鯨咽批豹額虎豹雖獰却易防<lb/>
螻蟻口中藏劒㦸<lb/>
<pb n="KR4d0067_WYG_024-6a"/>
　　　急仙<lb/>
但把真聲吹鼔簫鳳來鳳去不須招浮槎河上無徒涉<lb/>
種玉田中莫揠苖<lb/>
　　　慢仙<lb/>
急仙燒煉日盈罐慢仙十日未能半一人賣藥走不停<lb/>
一人得金不肯換<lb/>
　　　又雪仙<hi>二首</hi>
華盖車前龍步滑紫㣲垣上鳯巢寒一時掃下塵泥去<lb/>
<pb n="KR4d0067_WYG_024-6b"/>
却入漢家承露盤<lb/>
人間多是苦寒飢短褐踈衾正弊時欲把霞衣都覆盖<lb/>
却辭玉女宴瑶池<lb/>
　　　求仙<lb/>
神仙不知真有無其術可圖不可圖得之不得存乎命<lb/>
躁不以命良可吁愚夫忘欲棄所愛父母無子妻無夫<lb/>
本求長生不死術夭厥所夀殘厥軀<lb/>
　　　玉霞弟子<lb/>
<pb n="KR4d0067_WYG_024-7a"/>
玉霞弟子非無學金籙名仙亦有才却作左慈筵上術<lb/>
誰將酒脯盡攜來<lb/>
　　　藐仙<lb/>
藐哉小哉其柰何牛蹄之水一泓多若是胸中能自養<lb/>
長源巨𣲖傾洪河<lb/>
　　　竒仙<lb/>
竒哉竒哉有此仙胸中廣大可容天深莫測兮髙可仰<lb/>
滄浪之水太山巔<lb/>
<pb n="KR4d0067_WYG_024-7b"/>
　　　不可知<lb/>
歌謡纔作彩衣童䇿杖俄為白髪翁走遍紅塵人莫問<lb/>
先生意在不言中<lb/>
　　　莫回頭<lb/>
薄夫用意終歸險更有鄉原事可羞多少古人遺恨在<lb/>
紅塵岐路莫回頭<lb/>
　　　無柰何<lb/>
我曹意者非忘物自是為仙無柰何海水玩來如股掌<lb/>
<pb n="KR4d0067_WYG_024-8a"/>
人心難處甚風波<lb/>
無柰何兮無柰何失之哀兮得之歌巧拙其間不容寸<lb/>
得失相去能幾何<lb/>
　　　謫仙<lb/>
我是蓬萊山上客暫到人間管春色謝家池館聳吟魂<lb/>
卓氏酒壚閒醉魄人間春色將柰何㶑㶑灧灧濃如波<lb/>
歸來説與秦玉女麻姑偷去唱為歌<lb/>
　　　勸君<lb/>
<pb n="KR4d0067_WYG_024-8b"/>
勸君莫折楊栁枝枝無根本任風吹勸君莫愛水中萍<lb/>
萍隨流水何時停莫愛春風山上草纔到秋風便吹了<lb/>
更有籬邊紅槿花朝來錦繡暮泥窪不似茅庵水上家<lb/>
碧蘆門徑白汀沙兩眼僅分鷗與鵶口無巧語心無邪<lb/>
不但無邪兼寡欲釣得一魚心便足漁衣便是岸頭莎<lb/>
釣竿自種籬邊竹<lb/>
　　　龍<lb/>
雲是口中氣雨是口中沫口中嘘吸須臾間天下焦枯<lb/>
<pb n="KR4d0067_WYG_024-9a"/>
一時活<lb/>
　　　鳳<lb/>
百尺樓頭鳳一羣聲如韶濩羽如雲開口一鳴天路白<lb/>
六龍馳上海之濆<lb/>
　　　鸞<lb/>
吹簫臺上曽歌舞留住秦雲伴秦女近來長趂紫宸朝<lb/>
麟鳳肩隨龍接武<lb/>
　　　鶴<lb/>
<pb n="KR4d0067_WYG_024-9b"/>
任教雞鶩爭糠粃脱身一舉三千里如今直入鳳凰池<lb/>
口啄琅玕飲瑶水舊羣流落在人間為趂稻粱飛不起<lb/>
　<lb/>
　<lb/>
　<lb/>
　<lb/>
　<lb/>
　節孝集巻二十四<lb/>
</p>
<p>
</p>
  </div>
<div>
                <head>節孝集巻二十五</head>
    <p>
<pb n="KR4d0067_WYG_025-1a"/>
欽定四庫全書<lb/>
　節孝集巻二十五　　　　　宋　徐積　撰<lb/>
　　律詩三十四首<lb/>
　　　清虚臺題華州崔氏園<lb/>
名園自郊谷何况築髙臺酷暑未嘗到清風長自來雲<lb/>
嵐瞰山罅煙水近池隈誰更將松竹蕭森四面栽<lb/>
　　　華州太守花園<lb/>
南園花謝北園開紅拂欄干翠拂苔却是梧桐且栽取<lb/>
<pb n="KR4d0067_WYG_025-1b"/>
丹山相次鳳凰來<lb/>
　　　送李守<lb/>
莫説真州南畔路楚望亭南路已遙只可寄聲來見問<lb/>
更難折簡去相招船頭何處逢秋水山下誰家把酒瓢<lb/>
且趂潮行急搖艣到江州後更無潮<hi>癸亥六月十三日與朱至機坐間得</hi>
<hi>此到江州後更無潮一句其夕枕上成篇也</hi>
　　　擬和御製賞花釣魚<lb/>
禁苑千花一夜開祥烟深處翠華來重輪日色輝天步<lb/>
<pb n="KR4d0067_WYG_025-2a"/>
萬嵗山聲薦夀杯魚躍靈池初浩𣺌鳳巢阿閣正徘徊<lb/>
姚虞臣主方賡唱蓬蓽儒生願竊陪<lb/>
　　　舞<lb/>
十幅華裀遍畫堂仙家粧束學霓裳一雙舞袖鸞凰勢<lb/>
滿院春風羅綺香巫峽朝雲無定意漢濱珠珮雜鳴璫<lb/>
歌聲未罷全無力歸去重闈泣暈粧<lb/>
　　　錢塘江潮<hi>二首</hi>
獨𣲖豈從天漢墜千濤爭趂海波還齊聲怒過轟雷鼓<lb/>
<pb n="KR4d0067_WYG_025-2b"/>
亂沬噴來碎玉山塵土刮開心目外氷霜留在骨毛間<lb/>
君看江上潮平後恰似魚龍戰鬭閒<lb/>
滄溟幾道入江淮此獨竒哉復怪哉風雨初隨霜練起<lb/>
雷霆俄送雪山來豈無海物齊驅過亦似神兵合陣廻<lb/>
君向西湖亭上看杭州不信有塵埃<lb/>
　　　秋水<lb/>
水與秋月色清無一㸃瑕有情山共遠無恨日初斜鷺<lb/>
下沉寒葦鴈空遺暖沙旋將堤畔木學泛斗邊槎<lb/>
<pb n="KR4d0067_WYG_025-3a"/>
　　　題東軒<hi>二首</hi>
我有東軒景喜君為此行一如曠野外四面好風生但<lb/>
見雲連樹不知山是城重來如有約秋水夕陽明<lb/>
　　　又<lb/>
我家東畔好凭欄栁一林邊水一灣城下人煙都似野<lb/>
城頭雲樹恰如山<lb/>
　　　中秋月<hi>二首</hi>
青女霜華夜不收一天如掃月如流素娥奔去已千古<lb/>
<pb n="KR4d0067_WYG_025-3b"/>
狡兎隠來還幾秋冷逼蚊雷聲陡息光摧螢火色何幽<lb/>
塵埃兩眼洗不净安得凌雲萬丈樓<lb/>
珠箔珊珊掛玉鈎金梯軋軋倚紅樓桂搖團影上層漢<lb/>
桐墜踈隂纔半秋萬頃玉田和露白一環瑶水帶霜流<lb/>
何人獨向繡幃泣燭淚淋漓香篆幽<lb/>
　　　九月九<hi>六首</hi>
　　九日一首上煩運使殿院一笑并酬酒伴賢關之<lb/>
　　句<hi>林旦次中</hi>
<pb n="KR4d0067_WYG_025-4a"/>
九日諸公欲上山淮東病叟正閒閒如從酒伴無慙色<lb/>
儻論賢才即汗顔適載巨瓢㝷陋巷仍封大軸委樵關<lb/>
不知我是扶犂手玉樹成林盡許攀<lb/>
　　又何必一首自賦也<lb/>
何必南山與北山此心非獨此時閒手持白酒為常事<lb/>
頭帶黄華是強顔醉後浩歌來就榻醒時清嘯起抽關<lb/>
誰人遺我明霞曲聲在赤霄無處攀<lb/>
　　又有人一首再酬運使殿院吟筒之句<lb/>
<pb n="KR4d0067_WYG_025-4b"/>
有人才思聳如山已燕淮亭未肯閒親載緑醽温病骨<lb/>
更歌白雪慰蒼顔老慿書几猶操筆暮等吟筒正啓關<lb/>
兩手塵泥俱滌盡金莖玉露我須攀<lb/>
　　又桓家一首上煩太守公一笑輒借劉伶事以奉<lb/>
　　老氏之教又借陶潛事上謝明日之燕所以煩公<lb/>
　　一再笑也公蜀人也蓮峯繡嶺即其奉使往來之<lb/>
　　道是以為公賦之公既感之矣吟哦西望能不依<lb/>
　　依乎<hi>程守諱之元</hi>
<pb n="KR4d0067_WYG_025-5a"/>
桓家賓客正㝷山劉子藏身盡日閒忽為著書驚晩節<lb/>
更因把菊覺衰顔白衣來緩思沽酒繡嶺登髙夢入關<lb/>
最好蓮華峯上路藤條葛蔓手齊攀<hi>蓮花繡嶺在闗中往闗中謂之入闗</hi>
<hi>往闗西謂之出闗蓮華峯五千仞登峯者須攀藤挽葛繡嶺宫在長安臨潼縣望之如繡也</hi>
　　又堂堂一首上煩通理朝奉一笑所以酬交鋒将<lb/>
　　壇之句如賜一再觀即一再笑至於撫掌也盖其<lb/>
　　力盡辭窮縁大句而變為此章也<lb/>
堂堂兵陣列如山羽檄交飛勢未閒敵國正強無備處<lb/>
<pb n="KR4d0067_WYG_025-5b"/>
我師潛遁若為顔已張火炬嚴刁斗更使轅門置鐵關<lb/>
欲就將軍送降款金城萬雉莫能攀<lb/>
　　又不是一首上煩運使殿院一笑用琴嘯事以酬<lb/>
　　稽阮之句也公詩不來數日矣故用武侯強伏事<lb/>
　　也廼今日吟筒復來故用秦人開關事也諸公各<lb/>
　　以詩來四面受敵師老兵疲困於奔命以其所備<lb/>
　　者多也故有遁逃之句也復可一再笑也所謂驚<lb/>
　　坐客者是陳孟公也短篇小章猶足以為孟公邪<lb/>
<pb n="KR4d0067_WYG_025-6a"/>
　　公可復觀之可復呵呵一大笑也詩者吾家之鼔<lb/>
　　吹也引聲吟哦無一事能干其間亦復時自笑也<lb/>
　　詩中之趣公所自得迺信筆及此<lb/>
不是妻孥須入山著書未得片時閒琴逢嵇叔難施手<lb/>
嘯比孫登合靦顔幾日偃旗兼卧鼓今朝延敵又開關<lb/>
我師欲遁無歸路嚴壘如雲試一攀<lb/>
　　　除夜四首<lb/>
春意怱怱又欲還一年都似片時閒青雲有路終須到<lb/>
<pb n="KR4d0067_WYG_025-6b"/>
白日無情不暫閒任老豈妨修古道更貧未肯憶深山<lb/>
明朝獻夀何為祝長著斑衣奉母顔<lb/>
但得文章與道深年來年去不關心幾時上得青雲後<lb/>
兩鬢從教白髪侵匣内深藏三尺劒罇前獨抱一張琴<lb/>
辭髙調古彈將曉待倩春風聴此音<lb/>
一燈髙照草堂中大笑髙歌送嵗窮栁色花光將屬我<lb/>
雪寒霜凛更相攻銅壺漏促三更盡白玉罇深一釂空<lb/>
待到平明無别事只將詩句贈春風<lb/>
<pb n="KR4d0067_WYG_025-7a"/>
前日慈闈獻夀觥為親歌詠祝長生被君翻作陽春曲<lb/>
却使巴人和不成<lb/>
　　　喜雨上山陽守<lb/>
山陽太守奉更書盡束行裝載軸艫已有仁風為惠愛<lb/>
更留甘雨活焦枯秔塍帶溜蒼苗奮麥隴藏煙紺穎敷<lb/>
看取北郊臨去日爭先獻酒是農夫<lb/>
　　　詠雪<lb/>
雪者隂之類大寒之所為於人無暖意著物有消時萬<lb/>
<pb n="KR4d0067_WYG_025-7b"/>
草若相畏孤松亦自持閒堦不須掃日照與風吹<lb/>
　　　答雪<lb/>
一夜寒聲夢不成讀書燈暗雪忩明起來待唱巴人曲<lb/>
間得陽春第一聲<lb/>
　　　春雪<hi>二首</hi>
天上星榆一夜彫曉風吹𦂳下層霄溪頭岸狹流應漲<lb/>
簾外春寒到不消數騎急投村墅宿幾人忙奔酒家謡<lb/>
登髙望遍東城路又領詩兵戰寂寥<lb/>
<pb n="KR4d0067_WYG_025-8a"/>
雪滿東風只到關西飛還不到長安鷺翹孤白精神徤<lb/>
鶯歛黄金羽翼寒遠嶺玉迷樵木徑晩溪氷壓釣魚竿<lb/>
隴頭鼓腹謳吟者但向深秋前後看<lb/>
　　　雪中書事<lb/>
聞道西家髙捲簾昻頭吟笑雪花天東家正泛一杯酒<lb/>
北望孀親夜不眠<lb/>
　　　秋風<lb/>
萬物已衰歇乾坤正泬寥數聲何處起萬竅一時號好<lb/>
<pb n="KR4d0067_WYG_025-8b"/>
水望君惜殘蓬任汝飄霜空靜如掃努力助飛鵰<lb/>
　　　秋雲<lb/>
淡似秋河水濃於春塢煙隴頭寒塞鴈峽外晩江天忽<lb/>
㫁月華墜乍明虹影連西風休強管飛勢自翩翩<lb/>
　　　樵家<lb/>
隣叟是耕漁怡然只自如草迷春徑狹雀噪晩籬踈自<lb/>
向林泉慣翻嫌市井居兒童盡樵採斗粟亦無餘<lb/>
　　　村家<lb/>
<pb n="KR4d0067_WYG_025-9a"/>
堦前生蔓草門外是多岐老叟行無伴兒童飽自嬉鴟<lb/>
羣巢衆樹狐迹過踈籬不肯勤耕耨豐凶為有時<lb/>
　　　漁者<hi>二首</hi>
枯笠搖風雪滿衣年年辛苦事漁磯有時釣得鱣鯨上<lb/>
又被行人買得歸<lb/>
家住前村蘆葦中一生無事是漁翁眼看波浪如平地<lb/>
身向江湖若斷蓬小艇醉眠寒夜雨短帆閒掛夕陽風<lb/>
營營市井應相笑不道錐刀盡是空<lb/>
<pb n="KR4d0067_WYG_025-9b"/>
　　　織女<lb/>
此身非不愛羅衣月曉霜寒不下機織得羅成還不著<lb/>
賣錢買得素絲歸<lb/>
　<lb/>
　<lb/>
　<lb/>
　<lb/>
　節孝集巻二十五<lb/>
</p>
<p>
</p>
  </div>
<div>
                <head>節孝集巻二十六</head>
    <p>
<pb n="KR4d0067_WYG_026-1a"/>
欽定四庫全書<lb/>
　節孝集巻二十六　　　　　宋　徐積　撰<lb/>
　　律詩三十一首<lb/>
　　　雪<hi>十首</hi>
淮上飛花正皓然日車月御欲停鞭千形凛凛如無地<lb/>
一片蒼蒼忽露天洞口似迷山路處斗間疑泛海槎年<lb/>
長瓢酒挹雲泉釀大軸詩題錦水牋僧舍手抔留煮茗<lb/>
漁庵缾貯借烹鮮喜餘稻糝投饑喙慚乏綈袍贈凍肩<lb/>
<pb n="KR4d0067_WYG_026-1b"/>
白裏好張紅步障猛中宜擺綘戎旃掃開寥廓憑風帚<lb/>
抉去紛紜憶劍僊獵火正燃雲有焰旅庖何在突無煙<lb/>
<hi>謂漫翁</hi>未應門外同袁子曽買汙萊數畆田<lb/>
君看飛雪競翩翩雲將爭驅正著鞭人望已酬殘臘後<lb/>
物華兼値早梅天招沽北掾輸平日走馬西州憶少年<lb/>
漏屋旋消濡敝褐破忩穿過濕餘牋蹄涔易見真窪滿<lb/>
糞土難辭偽色鮮席戸冷灰人削迹朱門熱炙客摩肩<lb/>
紛紛萬事還如此寂寂幽懐盡舍旃流水明中爭趂月<lb/>
<pb n="KR4d0067_WYG_026-2a"/>
㫁鴻深處獨藏仙誰家漁棹空聞笛何處樵村只見煙<lb/>
最好耕農相賀了牛衣醉卧夕陽田<lb/>
　　　又<lb/>
侯款諸祠方徹奠<hi>謂張守</hi>車回五駿既投鞭雲如大練生<lb/>
淮浦雪似繁星落楚天有客弄花知樂嵗何人感物惜<lb/>
流年南城病僕惟沽酒西郭詩章但買牋隠伏急因明<lb/>
處見垢汙多自夜來鮮傭將粺榖纔餬口拾去濡薪未<lb/>
息肩白面韝鷹紅錦臂烏山圍獸赤繒旃却燃燈坐疑<lb/>
<pb n="KR4d0067_WYG_026-2b"/>
為夢欲上樓看恐有仙玉鏡臺前侵皓月碧紗窓外弄<lb/>
青煙樹頭還有鴻棲否船是寒沙水畔田<lb/>
諸少逸駕追無前我乗駑馬持短鞭更添一老愛白雪<lb/>
<hi>謂漫翁</hi>但開兩眼㝷青天詩中戈矛欲揮我君家伯仲恐<lb/>
忘年摇筆吟哦有裂管倒囊抖擻無遺牋誰知羣形消<lb/>
即露却還本質汙與鮮田廬有蓬尚塞戸樵衣無布堪<lb/>
補肩羣兒上壠芻且牧孤戍曝日旗與旃人間安得真<lb/>
洞府空中失却飛神仙明月隨來會星弁白雲迎去升<lb/>
<pb n="KR4d0067_WYG_026-3a"/>
紫煙溪灣留下㫁虹卧山隂亦有玲瓏田<lb/>
一夜五宫星茫然投壺笑電揮赤鞭何物變為淮上雪<lb/>
餘花散入江南天東家乞火温稚子西隣賖酒娯髙年<lb/>
樵翁頭上笠戴月漁父手中帆巻牋庾子貞家但㝷菜<lb/>
鮑通直輩彌矜鮮卞郎方弄瓠杯杓浙帥已亡羊髀肩<lb/>
當門正好張敝席隔籬可笑窺華旃最是珊珊上樓珮<lb/>
恰如冉冉升空仙牽牛童兒飲河漢扶犁老子耕雲煙<lb/>
漫翁何處拾瑶草自有梅花大庾田<lb/>
<pb n="KR4d0067_WYG_026-3b"/>
　　　又<lb/>
江西詞客休刺船馬上俊郎休弄鞭且看滿城花落地<lb/>
恰如窮谷曉時天松林獨幹凌堅操麥壠踈毛白少年<lb/>
犬信宜將筒䕶紙鴻書須用帛為牋月中兩艷非投暗<lb/>
物裏千形不較鮮最好一環圍井口有時數㸃露山肩<lb/>
紛來上相揮長塵側去諸卿蔽曲旃水畔誰為佩珠女<lb/>
車中人是行雲仙吟裁笛竹清梅瘦忽㸑琴桐濕更煙<lb/>
近日無錢酬酒媪且教借賣漫翁田<lb/>
<pb n="KR4d0067_WYG_026-4a"/>
　　　又<lb/>
昨霄夢看六龍淵鶴御驚回墜曉鞭萬頃落花春晩後<lb/>
一床清水月明天門無黄雀張羅地室有𤣥熊應夢年<lb/>
入竹好鳴寒玉珮寄梅兼附白雲牋楊妃繡段披方穏<lb/>
李逸烏紗裹更鮮避色莫投粧婦指弄香須撲舞娥肩<lb/>
羣烏噪過巢無樹一兔奔歸獵有旃溪叟正如翹葦鷺<lb/>
山翁彌似出塵仙僧簷鳥伺齋餘飯客竈猫棲㸑後煙<lb/>
且報漫翁來掘壁牆間便是我家田<lb/>
<pb n="KR4d0067_WYG_026-4b"/>
　　　又<lb/>
吟懐忽共雪紛然罪逆餘骸自可鞭罔極之恩無報日<lb/>
難平所感欲呼天身騎騕褭成童嵗手握狻猊未丱年<lb/>
三釂冷醅將及斗一揮醉筆恰盈牋當時飾束頭毛緑<lb/>
今日衣濡眥血鮮楚泮師儒新靦目秦關父老舊隨肩<lb/>
中心但比孤青檜外物無庸大赤旃每指多圖為酖毒<lb/>
自言寡慾即神仙房中得子眠温席突外從人笑冷煙<lb/>
以此終身慰泉壤不須問舍與求田<lb/>
<pb n="KR4d0067_WYG_026-5a"/>
　　　又<lb/>
荀翁猶慕李膺賢漫叟當車我執鞭轅下兩驂將逐驥<lb/>
牆間一穴欲窺天兵鋒甚鋭逢今日鐵陣横行記昔年<lb/>
將鉞揮金何用劒檄書揷羽不須牋勇騎龍子神彌俊<lb/>
笑扼犀吭血正鮮一鼓已輸元帥手雙矛將解敵人肩<lb/>
我徒北首思投甲子使西來約巻旃自是見羸謀餌敵<lb/>
却云養氣欲希仙已嚴軍令除添竈但恐師期忽舉煙<lb/>
設若渝盟相掩襲衝車突騎占平田<lb/>
<pb n="KR4d0067_WYG_026-5b"/>
　　　又<lb/>
團團蘚暈埋青錢稍稍竹樹藏紺鞭鸕鷀覆水魚沉淵<lb/>
罞罿蔽地禽冲天梅房處女鶯坐禪草頭稚子松耆年<lb/>
浮光飛沫人游川斜行大字鴻書牋壯士可論持守堅<lb/>
美人休説容華鮮乞餘之夫尤慕羶附炎之子彌脅肩<lb/>
穿花走馬錦藏韉垂雲閲武車張旃虢姨滿路空遺鈿<lb/>
陳妃倚閣真神仙有人情似山中泉其情濃如春深煙<lb/>
留下㫁蘆雲蓑篇長令雪滿淮之田<lb/>
<pb n="KR4d0067_WYG_026-6a"/>
　　　偶述<lb/>
寂然閒地好絃歌胸中森森萬刃戈自道壯圗終有用<lb/>
未知時事竟如何千金似糞無心願一劒如霜為國磨<lb/>
吟輒廢眠詩骨瘦酒能消思醉顔酡起登夜閣乗明月<lb/>
笑倚寒山望太阿誰道吾儒無壯士藺生功烈勝亷頗<lb/>
　　　催粧<hi>二首</hi>
魯巷予方樂秦樓子幸俱所期為烈女應不訕庸夫野<lb/>
叟田無璧仙娥珮有珠鸞歌迎弄玉麟脯宴麻姑自是<lb/>
<pb n="KR4d0067_WYG_026-6b"/>
閨中秀何煩臉上朱君看閬風客親駕五雲車<lb/>
　　　又<lb/>
行事從來號濶迂酒間詩興便豪觕盧公誤妾平生事<lb/>
嫁得東臯卧草夫<lb/>
　　　錦被堆<lb/>
春風蕭索為誰張日暖仍燻百和香遮處好將羅作帳<lb/>
襯來堪用玉為床風吹亂展文君宅月下還鋪宋玉牆<lb/>
好向謝家池上種緑波深夜盖鴛鴦<lb/>
<pb n="KR4d0067_WYG_026-7a"/>
　　　神宗皇帝挽詞<lb/>
顧託艱難後宫城晝閉關師屯五校肅日馭六龍閒易<lb/>
貯金莖露難尋玉府山裕陵人散後猶望白雲間<lb/>
　　　又<lb/>
啓殯龍輴動森森鳯翣移迎神帳殿遠背闕梓宫遲日<lb/>
慘河山路草枯霜霰時綵庭覺瀟洒應誦蓼莪詩<lb/>
　　　代人進太皇太后挽詞<hi>并表</hi>
　　臣某言得本道進奏官報太皇太后靈駕某月某<lb/>
<pb n="KR4d0067_WYG_026-7b"/>
　　日發引者太皇以憂勤損夀主上以諒隂不言事<lb/>
　　有司存舉無墜典中謝伏以大行太皇太后以太<lb/>
　　母之尊攝本朝之政扶持大業擁佑聖躬心至公<lb/>
　　而貫乎鬼神徳甚盛而格乎上下物皆受賜事有<lb/>
　　成功奄棄明時側承遺誥陛下以嫡孤之義而持<lb/>
　　重以聖人之孝而因心行已過哀動皆得禮外雖<lb/>
　　聴政内服通喪奉几筵於晨昏盡山陵之制度<lb/>
　　菆塗啟殯日月有期儀仗所施吉凶皆備至於靈<lb/>
<pb n="KR4d0067_WYG_026-8a"/>
　　輿發引挽士哀歌曲盡上心無遺一物臣官雖補<lb/>
　　外孚實由中不惟螻蟻之㣲敢貢蒭蕘之語<lb/>
九載憂勤事傾心為繼明手扶天柱起身御日車行大<lb/>
業真無負全功定有成生民正歌舞萬丈玉山傾<lb/>
　　　又<lb/>
綘節排山仗珠襦換玉衣不乗黄鵠去即御赤鸞飛受<lb/>
諡心無媿朝真徳有輝太元庭上客聞義亦歔欷<lb/>
　　　又<lb/>
<pb n="KR4d0067_WYG_026-8b"/>
一自姬周後難乎有此才明將照幽隠澤欲被蒿萊外<lb/>
屬私㤙絶本朝公道開勒銘何處好嵩嶽鬱崔嵬<lb/>
　　　又<lb/>
玉殿菆宫啓龍輴叩陛初嚴兵猶警夜列仗已當車路<lb/>
指新陵闕窓留舊簡書移班近東處風月一簾虚<lb/>
　　　又<lb/>
導騎鳴鞭去魂車戀闕遲梓宫何處宿幄殿夕陽時天<lb/>
上有名姓人間無路岐三泉深百尺神御復何之<lb/>
<pb n="KR4d0067_WYG_026-9a"/>
　　　閻博士挽詞<lb/>
可惜方剛士平生氣貌嚴有朋搔白首無路弔蒼髯地<lb/>
下新潛徳人間故養恬儒林與孝犮二傳子須添<lb/>
　　　又<lb/>
一夢龍蛇後難尋博士星所居城見月仍用栢為庭白<lb/>
馬車齊送黄宫戸永扄松陵今夜客慟哭入冥冥<lb/>
　　　苖戸部挽詞<lb/>
雖負文場志何慚國士風王庭曽抗論廟鼎合銘功玉<lb/>
<pb n="KR4d0067_WYG_026-9b"/>
樹摧平地朱霞落半空故人遺嘆在秋後有驚鴻<lb/>
　　　又<lb/>
已矣公歸矣哀哉將柰何黄宫無處樂𤣥冕有誰歌南<lb/>
越生祠久東川畫像多孤窮親黨在共立碣嵯峨<lb/>
　　　林漕挽詞<lb/>
國士青雲器儒林合抱松羽儀丹穴鳳頭角劒津龍玉<lb/>
筍班雖貴皇華使愈恭人亡其政在尚可訪遺踪<lb/>
　　　又<lb/>
<pb n="KR4d0067_WYG_026-10a"/>
一夢無回處龎眉坐栢庭幾時逢白日萬事付哀鈴畫<lb/>
翣行須緩黄宫到便扄松陵詩莫和慟哭不堪聴<lb/>
　　　蔡學士挽詞<lb/>
斗分星孤隕虞庭鳳不還金龍抛使節玉筍誤朝班世<lb/>
徳元明後家聲王謝間國功圖未卒歸老負江山<lb/>
　　　又<lb/>
命也雖亡矣但須銘此墳朝中尋故事江外訪遺文逺<lb/>
思歸流水髙風寄白雲忠魂在斯否義亦不忘君<lb/>
<pb n="KR4d0067_WYG_026-10b"/>
　　　又<lb/>
舊業儒編富新裝使槖空潔身辭白日隨柩載清風義<lb/>
與人心在名須江水窮諸山同峴首有子勝羊公<lb/>
　　　又<lb/>
且止明旌住𤣥堂即閉關素絲䝉柩往白堊洗車還身<lb/>
後千詩在生前萬事閒松陵哀怨客來弔自湖山<lb/>
　<lb/>
　節孝集巻二十六<lb/>
</p>
<p>
</p>
  </div>
<div>
                <head>節孝集巻二十七</head>
    <p>
<pb n="KR4d0067_WYG_027-1a"/>
欽定四庫全書<lb/>
　節孝集巻二十七　　　　　宋　徐積　撰<lb/>
　　古律詩十五首<lb/>
　　　蘇子瞻挽詞<lb/>
起起公終矣斯文將柰何新書傳異域舊隠寄東坡直<lb/>
道謀身少孤忠為國多死生公論在髙義自峨峨<lb/>
　　　又<lb/>
白玉棺無價青囊𦵏有書奔星來啟路走電去隨車官<lb/>
<pb n="KR4d0067_WYG_027-1b"/>
是修文號人同上行居峨嵋山下客誰是跨鯨魚<lb/>
　　　蹇侍郎挽詞<lb/>
舊徳朝之望平生勇所為赤心逢誼主皓首棄明時路<lb/>
入皇宫近誰將畫翣移有人號欲絶莫誦蓼莪詩<lb/>
　　　又<lb/>
一閉𤣥堂後更分明與幽雖辭白日去不忘錦江遊古<lb/>
檜蒼顔在孤雲壯氣收文章如可訪遣使入西州<lb/>
　　　楊集賢挽詞<lb/>
<pb n="KR4d0067_WYG_027-2a"/>
彼美朝之望光終不較年醇風隨入地義氣去凌煙身<lb/>
後人人慕生前事事賢故交貧與賤沉痛欲呼天<lb/>
　　　又<lb/>
門靜車聲歇庭虚燕几閒芸籖新汗簡玉筍舊淸班事<lb/>
寄浮雲外身從大夢間復為長夜寢慟哭入𤣥關<lb/>
　　　韋侍郎挽詞<lb/>
徹殯哀鈴動䝉棺素幣舒明旌先啓路畫翣側隨車長<lb/>
夜𤣥堂近平生燕坐虚須臾泉戸闔挽紼且徐徐<lb/>
<pb n="KR4d0067_WYG_027-2b"/>
　　　又<lb/>
野水鶴猶回舊山雲不歸不歸將柰何但恐雲無依公<lb/>
是呉中老呉人愛公好公好不來歸淚濕江邊草<lb/>
　　　林殿院挽詞<lb/>
吁嗟人兮而有斯人以義為質兮以剛守身内明白而<lb/>
外昭晳兮氣貌甚真動則不苟兮可使之為國可使之<lb/>
為民使之為國兮取義舍生使之論事兮傾出赤心世<lb/>
方好柔兮我方剛彼為轅下駒兮我方鷹揚彼作威之<lb/>
<pb n="KR4d0067_WYG_027-3a"/>
臣人莫敢當我方藐視兮直攻其彊彼作福之臣兮烹<lb/>
煎牛羊羅列酒漿我方折其匕箸兮覆杯而不嘗以甘<lb/>
易苦兮自以為常以退為進兮如寢諸牀所往所居不<lb/>
察刀筆者害兮簿書有蔽隠必露兮伏必發照姦膽兮<lb/>
破姦穴小姦積忿兮五藏欲裂大姦睚眦兮其眥有血<lb/>
口且欲吞兮齒且欲囓何誣之不誣何説哆兮侈兮三<lb/>
寸之舌顔淵偷飯曽參鬭殺慈母投杼兮其誰不信所<lb/>
賴公明兮得無悔吝夫何不幸兮人之云亡誰司有命<lb/>
<pb n="KR4d0067_WYG_027-3b"/>
兮付與之不長揭丹旐兮歸晉疆望江湖兮歸故鄉太<lb/>
行山上秋風起度浮梁兮盟津水符離東畔更凄涼山<lb/>
陽猶有舊吟忩吳人俱望揚子江素車白馬迎道旁故<lb/>
人亦有孤與孀更憂今嵗寒無裳洞庭橘柚正青黄鱸<lb/>
魚膾美蓴羮香且緩哀鈴送酒觴一辭白日掩𤣥堂𤣥<lb/>
堂一掩難開扄夜復夜兮何時停負髙才兮成鬱鬱揭<lb/>
髙義兮徒冥冥一心在兮湖水清萬事空兮山月明悲<lb/>
慟處是松陵雲慘兮鳥哀鳴念骨肉兮摧心形鬚鬢斑<lb/>
<pb n="KR4d0067_WYG_027-4a"/>
兮涕縱横<lb/>
　　　寗倅挽詞<lb/>
人生如逆旅來去何容易對面正談笑轉頭成夢寐傷<lb/>
哉手上書已矣胸中事義不復駕驥洒盡辭家淚<lb/>
　　　又<lb/>
記得髙山否淮東非所歸誰迎𤣥冕去自趂白雲飛泣<lb/>
盡孤兒血空遺舊日衣容州公莫去此地故人稀<lb/>
　　　又<lb/>
<pb n="KR4d0067_WYG_027-4b"/>
平生富情義至死不寐悔更無桃花米惟有銀魚佩一<lb/>
家將柰何九子尚無配魂兮且勿憂幸有山公在<hi>山公乃太</hi>
<hi>守裴公也</hi>
　　　李朝儀挽詞<lb/>
一從洪井到處州見説洪人總淚流本望聖朝令久任<lb/>
若論明吏合封侯髙才所至都無事厚徳於今可鎮浮<lb/>
故作此詩傳野史不須銘記掩諸幽<lb/>
　　　哭張六<hi>并序</hi>
<pb n="KR4d0067_WYG_027-5a"/>
　　張六子莊死矣十一月十三日夜四更時積用素<lb/>
　　服望其所居哭之哭且為詩明旦涕泣以書使孤<lb/>
　　甥老老致於柩前嗚呼哀哉<lb/>
欲視目已瞑欲語口已噤欲動肉已寒欲書手已硬惟<lb/>
有心上熱惟存心中悲此熱須臾間此悲無休時所悲<lb/>
孤兒寒所悲孤兒饑苦苦復苦苦此悲遂入土<lb/>
　　　招陳顧魂挽詞<lb/>
魚有所歸鳥有所棲孤墳纍纍子將何依束子之裝褁<lb/>
<pb n="KR4d0067_WYG_027-5b"/>
子之粮促登汝航往歸汝鄉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集巻二十七<lb/>
</p>
<p>
</p>
  </div>
<div>
                <head>節孝集卷二十八</head>
    <p>
<pb n="KR4d0067_WYG_028-1a"/>
欽定四庫全書<lb/>
　節孝集卷二十八　　　　　宋　徐積　撰<lb/>
　　雜文<lb/>
　　　禍福戒<lb/>
嗚呼余嘗考諸經質諸人善惡之報實如影響不在其<lb/>
身必在其子孫故孟子曰君子之澤五世而斬小人之<lb/>
澤亦五世而斬然大惡自小過而積大徳自小善而至<lb/>
故君子常恐懼戒慎不使纎芥之惡形於思慮其於行<lb/>
<pb n="KR4d0067_WYG_028-1b"/>
事一有謬於聖人則其色赧然恐懼戒慎而不敢復為<lb/>
况至於不善者哉小人則不然以禍福為虗名視仁義<lb/>
如故物身未及害而行惡不知止殃遺子孫而其心不<lb/>
知恤僥一身之幸而忘終身之患其以一時之幸速而<lb/>
終身之患緩歟其亦逐獸者不見泰山乎<lb/>
　　　安叟訓<lb/>
熊熊未生時吾夜夢有一伏熊當門兩目有光氣貌清<lb/>
聳與常熊不類後三日而吾兒生因呼曰熊熊既三月<lb/>
<pb n="KR4d0067_WYG_028-2a"/>
剪髪為鬌孩而名之曰安叟盖天下未嘗無美才也然<lb/>
希至於所謂安道者養之弗安耳養得其所安則安於<lb/>
其義義得其所安則無所往而不安也業到於古人文<lb/>
章獨見於天下其法可傳於後世身居窮荒僻陋日與<lb/>
幅巾短褐賤人為耦而名出乎王公大人之上天下莫<lb/>
不貴之而以之自視無有也惡衣弊冠糟糠不足以餬<lb/>
口人視之以為戚而巳之所樂有餘猶充足乎文繡饜<lb/>
飫乎膏粱進則其國尊光退則其國卑辱朝廷得之則<lb/>
<pb n="KR4d0067_WYG_028-2b"/>
治不得則亂盖其身為天下重輕如此然必待禮至然<lb/>
後進義可然後就也起匹夫徒步草萊之中解芒屨而<lb/>
朝脱牛衣而相其處偃然如寢弊廬如乗故車也其君<lb/>
欲治於上民待治於下朝之老成賢而有德與夫天下良<lb/>
士大夫正而無邪者同心而共講曰是法可行於是乎<lb/>
行之譬如一人歌而千萬人和之也若夫君未信於上<lb/>
民未和於下論議者未同其謀時有未可勢有未便弗<lb/>
為之可也如必為之是猶秔未熟而穫薪未析而㸑羮<lb/>
<pb n="KR4d0067_WYG_028-3a"/>
未調而飲之是饑渇人之事也未安乎飲食之正也為<lb/>
民如后稷保君如伊尹安天下如周公視其色愈下其<lb/>
體愈恭於是乎先之以謙也天下非之猶是也天下是<lb/>
之猶非也尊之如父師卑之如奴虜自若也朝為上公<lb/>
暮為逐客吾方安於得失者也刀鋸在前鼎鑊在後吾<lb/>
方安於死生者也惟其安於死生是以不變士至於不<lb/>
變然後盡乎義命者也盖古之君子其始也安於所養<lb/>
其卒也所安如此吾所以名汝汝之窮逹貴賤在乎命<lb/>
<pb n="KR4d0067_WYG_028-3b"/>
者未知可也盖父之命子不得不然汝既浸長則浸有<lb/>
所知思念吾所以名汝之意奉以始終無墜厥命<lb/>
　　　答舜問<lb/>
身不行道不行於妻子況天下乎事盖有不幸而有<lb/>
之者舜為天子臯陶為士瞽瞍殺人為舜者宜何如安<lb/>
坐而視之乎不可也置之於法乎不可也枉天下之法乎<lb/>
不可也三者俱不可為舜者宜如何固將負而逃之也<lb/>
豈舜之得巳哉事盖有不幸而有之也以父子言之孝<lb/>
<pb n="KR4d0067_WYG_028-4a"/>
也以天下言之公也以萬世言之教也不得曰以一父<lb/>
之私而忘天下也天下安有無父之人哉其得天下以<lb/>
孝也其失天下者亦以孝也舜之所以為舜也孟子之<lb/>
言是也<lb/>
　　　嗣孟<lb/>
言性者宜何法法聖孟子聖之徒與孟子之言性與孔<lb/>
子之言性一也不信於孟子是亦不信於孔子也孔子<lb/>
之言性曰性相近也性固善也善固相近也顔子之性<lb/>
<pb n="KR4d0067_WYG_028-4b"/>
近於孔子者也游夏之性近於顔子者也衆人之性近<lb/>
於游夏者也性固相近也又曰習相逺也習有善惡也<lb/>
善惡固相逺也習顔子則為顔子之徒也習盗跖則為<lb/>
跖之徒也習固相逺也故性之必有源流而為澗溪為<lb/>
大壑入于河逹于海也塞其源求其流則不可也賊其<lb/>
性求其善亦不可也賊者自賊也莫大乎知善而不為<lb/>
知不善而復為也愛其財必大其垣墻固其闗鍵以為<lb/>
禦捍之具此誠善待賊者也至於自賊其性則不知禦<lb/>
<pb n="KR4d0067_WYG_028-5a"/>
捍之計是於財則用心而於善則怠也嗚呼性固善也<lb/>
然而不得恃而善也善養則善不善養則惡矣仁義禮<lb/>
智四者之性有其端而巳矣端其可恃乎養之可也充<lb/>
而大之可也以其端賊害之其可乎則是物始萌於下<lb/>
而積薪縱火於其上其萌也可冀乎甚矣人之不知性<lb/>
也<lb/>
　　　復河說<lb/>
河為中國之憂久矣古之時洪水泛濫於中國而河之<lb/>
<pb n="KR4d0067_WYG_028-5b"/>
害為甚故禹於河其力冣勞其功冣大故導河自河闗<lb/>
厯龍門華陰底柱洛汭至於大伾又離二渠以殺其溢<lb/>
其一出貝丘西南其一漯川是也過濟水至於大陸乃<lb/>
播為九河以分其勢導之北行至於海濵然後合而為<lb/>
一謂之逆河注之於海夫地勢坤傾於東北者也河出<lb/>
於崑崙經於中國注於渤海是其勢所從來者髙矣顧<lb/>
其勢湍急猛悍如此行之地中則可行之地上則是返<lb/>
水之性張水之勢而肆其暴者也從而為隄防堙塞之<lb/>
<pb n="KR4d0067_WYG_028-6a"/>
計則築垣而居水者也徒迫限其勢而激其怒爾故禹<lb/>
導河必於山足高地或鑿山或穿地使水行其中乗高<lb/>
地而入於海因高山以為之勢因大地以為之防因渤<lb/>
海以為之壑其所以順水性制水之勢其道何如其道<lb/>
萬世之道也其法何如其法萬世之法也故决溢之患<lb/>
息而中國之憂去功施乎三代而無不頼其利矣此非<lb/>
聖人之知乎謹案禹之治水疏河浚川未嘗有隄防堙<lb/>
塞之義故鯀治而績用不成班固謂禹堙洪水豈不謬<lb/>
<pb n="KR4d0067_WYG_028-6b"/>
哉按隄防堙塞盖起於戰國戰國之時不仁者苟於巳<lb/>
利壅防衆川而遺害鄰國故齊與趙魏以河為境趙魏<lb/>
濵山齊地卑下齊乃築堤去河二十五里又諸侯之國<lb/>
引河溉田苟簡一時之利而禹之故道浸徙不復漢興<lb/>
三十餘年乃有河决之患至武帝元光中河决於瓠子<lb/>
南注鉅野通於淮泗數塞數壊當此之時去古未逺承<lb/>
文景之盛求九河之道復先生之法豈不易哉乃以二<lb/>
十年之憂二十年之勞卒為隄防堙塞之計而已雖復<lb/>
<pb n="KR4d0067_WYG_028-7a"/>
其渠終不免决溢之患遂令隨其地勢東漸於海使水<lb/>
行地上而隄防竟作遺害後世矣嗚呼隄塞者何為乎<lb/>
哉上塞則下决矣南塞則北决矣今日塞明日復决矣<lb/>
今年塞明年復决矣此豈水之性也哉其勢使然也今<lb/>
濵河郡縣嵗治隄其費不下萬計及其大决則所殘無<lb/>
數其小决亦不免傷人禾稼壊人屋廬殺人性命故戍<lb/>
卒聞戍河之命必與其家聚哭及其行則父母妻子送<lb/>
之於道路以為生死之訣豈不痛哉戰國時隄防皆去<lb/>
<pb n="KR4d0067_WYG_028-7b"/>
國數十里以兩隄相去則是不下五十里其水勢尚得<lb/>
往還而不至迫隘不至大暴今之隄防近者數百步逺<lb/>
者不過數里故其勢迫隘不得息决矣長河之濱浩然<lb/>
之勢積斗筲之土以為禦捍之具是何異於捧土而塞<lb/>
尾閭以一杯水救一車薪之火也為今之計莫若遵先<lb/>
王之法求索九河故道而穿之命通古今賢知之士不<lb/>
以爵位高下而典領之命善計强幹之臣以佐其事召<lb/>
募天下通知水利及疏河浚川吏民之能者以充其使<lb/>
<pb n="KR4d0067_WYG_028-8a"/>
令乃過鉅鹿由平原至渤海行視故道計其道里與其<lb/>
年月商其功徒與其財費計定然后舉事此功一成萬<lb/>
世無患矣難者將曰財費不便䝉對曰復故道亦費不<lb/>
復故道亦費復故道其費大而有限不復故道其費少<lb/>
而無窮與其就無窮之費孰若就有限之費哉與其就<lb/>
萬世無窮之害孰若就萬世無窮之利哉亦可以道而<lb/>
圖之爾唐肅宗之初安史之亂兩京河東河朔其用兵<lb/>
一切之費盡出於江淮然而江淮之積常有羡餘而民<lb/>
<pb n="KR4d0067_WYG_028-8b"/>
亡怨嗟者用得其人爾今天下西有巴蜀之饒南有江<lb/>
淮之富中有帑藏之積誠能任使得其人明於利害而<lb/>
不為苛細者使領其事又使得自舉其類而佐之則事<lb/>
無不濟矣難者將曰民力不便䝉將對曰今濵河郡邑<lb/>
苦於水患甚於疾病若聞朝廷興利除害如此孰不手<lb/>
舞足蹈而樂聞其事哉所謂佚道使民雖勞無怨者也<lb/>
誠朝廷能設法將有以償其所勞示信於民民孰不從<lb/>
而信之禹非不愛其民也然而以地之形勢必須屈九<lb/>
<pb n="KR4d0067_WYG_028-9a"/>
河愛民者孰大於是誠朝廷愛民之意深可先命温恭<lb/>
謹厚有古人之道者使行郡邑就其父老明其利害而<lb/>
吿之且慰安其意然後人人相吿知朝廷愛民之本意<lb/>
也難者將曰當水之衝必徙其民不便蒙將對曰朝廷<lb/>
固當設法資其所徙之民其間傷民之田廬朝廷固當<lb/>
設法以償之又乾數郡河地必得美田且不下數十萬<lb/>
頃亦足以償其民矣民得無水患其始既得所資其卒<lb/>
又得美田則所苦於民者遷徙之勞爾商之時自湯至<lb/>
<pb n="KR4d0067_WYG_028-9b"/>
於盤庚凡五遷其都民之勞又有甚於此矣故聖人將<lb/>
有所為不以小害妨大利不以一時妨萬世故將益之<lb/>
不能無損之然而所損者小而所益者大也昔商鞅小<lb/>
人壊先王之法行暴君之政以毒天下之民而遺害萬<lb/>
世當時之人孰不苦其法沮其事哉然而卒能行之者<lb/>
以其必行之也而况居天下之廣居履天下之正位復<lb/>
先王之故法興天下之大利去萬世之大害有何不可<lb/>
哉然而必行之則必行矣是故蠱之義貴乎剛剛者必<lb/>
<pb n="KR4d0067_WYG_028-10a"/>
行之道也幸今天下無兵革之勞無刑戮之暴内無强<lb/>
臣擅命外無方鎮之患比於漢唐猶為無事至於晉宋<lb/>
齊梁魏之間何足數哉故蒙嘗以為今之天下雖未可<lb/>
以視古亦可謂之小康不惟復九河而巳也盡復先王<lb/>
之制盡復先王之政盡革厯代之弊正在此時也如其<lb/>
不足不能復其九復其六七亦可也黄河之勢亦可分<lb/>
其十六七黄河之患亦可去其十六七戍河之卒亦可<lb/>
去其十六七治堤之費亦可去其十六七亦大禹之後<lb/>
<pb n="KR4d0067_WYG_028-10b"/>
治河之中策也水之性性於下者也禹之治水水之<lb/>
道也詩不云乎不愆不忘率由舊章孟子亦曰為政而<lb/>
不因先王之道可謂智乎為政而因先王之道智之事<lb/>
云耳嗚呼九河者不可不復也<lb/>
　　　越鄉銘<lb/>
彼㑹稽者是為東越土厚木肥山明水潔瞳瞳朦朦如<lb/>
行鏡中人物俱秀塵坌一空雲鴻冥冥霜風稜稜前有<lb/>
黄公後有子陵亦有謝敷澄静寡欲脚踏浮雲身卧空<lb/>
<pb n="KR4d0067_WYG_028-11a"/>
谷曹娥可竒老婦可哀三風之野孰弔枯骸買臣嚴助<lb/>
考其心迹可為高才不足入德是皆可述非不足云以<lb/>
公有道可告郷人<lb/>
　　　書鄭綮傳<lb/>
天下之所恃而為安危者誰乎曰宰相焉耳故自朝廷<lb/>
百執事至於州縣之吏不幸而一非其人不過敗其一<lb/>
局之事耳至於宰相者其人一非則天下殆矣雖亡宗<lb/>
赤族何益於敗盖天子之於天下也得其術則其道<lb/>
<pb n="KR4d0067_WYG_028-11b"/>
甚易宰相佐天子治天下以一身而當天下之責雖得<lb/>
其術其道甚難臨之六五曰知臨大君之宜此豈非易<lb/>
乎乾之九三曰君子終日乾乾夕惕若此豈非難乎然<lb/>
而人皆易之何也曰不知量也今有馬於此且其行不<lb/>
過百里也驅而倍之則馬且病矣龠合升斗之量各有<lb/>
所受也以龠合而加之㪷升之上則溢矣况㪷升之受<lb/>
一斛之量乎故一邑之才施之一郡則不可也其以一<lb/>
郡之才而當天下之責可乎此黄霸之所以得令名於<lb/>
<pb n="KR4d0067_WYG_028-12a"/>
前而見譏於後也况逺不逮霸者乎甚矣人之不知量<lb/>
也坤之六五曰黄裳元吉盖君子之有諸中形諸外如<lb/>
此則可也大有之九二曰大車以載盖君子以盛德大烈<lb/>
當天下之責如此則可也乾之九三曰君子終日乾乾<lb/>
盖君子履天下之危當天下之責其憂勞如此則可也忠<lb/>
烈如伊尹勲勞如周公而又終以謙易曰勞謙君子有<lb/>
終吉嗚呼其難若此而人皆易之何也曰好之也尊官<lb/>
重禄固人之所好也不如是不足充其好快其欲彼安<lb/>
<pb n="KR4d0067_WYG_028-12b"/>
肯曰吾不才也吾辱其位者耶有禍敗隨之耶取天下<lb/>
之笑耶為萬世之羞耶甚者亡人之國危人之天下不<lb/>
顧也豈予所謂不知量者耶安得知量者見之乎予讀<lb/>
陳平傳嘉平知其任讀鄭君傳愛君知其量嗚呼如<lb/>
君者豈易得哉豈易得哉至和元年秋九月戊申書鄭<lb/>
君傳<lb/>
　　　江寧府句容縣㕔壁記<lb/>
縣令之設其本在乎教化聽訟决獄盖其次也給歛期<lb/>
<pb n="KR4d0067_WYG_028-13a"/>
會簿書一切又其次也古者以年行選民置為鄉官所<lb/>
以佐令教化也鄉官出入閭巷朝夕與民從事與其家<lb/>
人無殊故能知其誠偽察其疾苦也漢髙祖入關天下猶<lb/>
未定也巳置鄉官矣如洛陽董公壺闗湖城三老此輩<lb/>
論議皆有益於人之天下何况區區一縣乎其後賢有<lb/>
道者處之甚衆如爰延軰教化之風皆其身之所自出<lb/>
其益可知也後世鄉官雖存而名實與古異矣縣令者<lb/>
孤立於上而下無所輔又其官勞事劇竭盡一身之敏<lb/>
<pb n="KR4d0067_WYG_028-13b"/>
而日力不給則教化者固其有所不逮也將欲教之必<lb/>
先養之使夫農者安於農而商賈者安於商賈是所謂<lb/>
養也知夫農本而不知夫商賈者市井之本則小民何<lb/>
依焉故或依於農或依於工或依於商賈行旅各得其<lb/>
所依則各得其所養然後教化可行刑罰可省患盗者<lb/>
可以息盗也然不虞之戒不可不戒盖民之所恃而為<lb/>
安危者城郭也若夫籬塹不施闗鍵不設戎事不講武<lb/>
備不修豈可以言幾乎習於其故而巳矣則令之方畧<lb/>
<pb n="KR4d0067_WYG_028-14a"/>
威信其所蓄積而設施者不可以無素也虞翊之於朝<lb/>
歌賀齊之於㑹稽即其人也則縣令者不可不重處之<lb/>
者不可不思不可不勉也句容者因山為名以其山形<lb/>
句曲而有容也取其容不取其曲斯為正人矣正人者<lb/>
天下之福也而况至於一縣者乎容者非自容也所以<lb/>
容物也所惡夫自容者為其患得患失之也安有患得<lb/>
患失而弗為弗正者邪安有弗正而弗阿弗隨弗殘弗<lb/>
害者邪則正而容民者真縣令之事也前代縣令治行<lb/>
<pb n="KR4d0067_WYG_028-14b"/>
名迹見於吏民者晉之劉超宋之孫謙齊之周洽之輩<lb/>
是也景德中我外父太常博士王公實紹厥後其後相<lb/>
紹而處者盖有人焉越至於今有慎大夫者所居不苟<lb/>
故取前人名氐列於㕔事之壁意者近乎史也覧其名<lb/>
氏問諸父老必有歎息而後言者遺愛可知也諸君子<lb/>
不泯矣來者勉之慎大夫端人也嚴而能恕昔者彭澤<lb/>
令陶公遣一力給其子戒之曰此亦人子也宜善待之<lb/>
嗟乎如陶公之用心肯有暴人之親虐人之子營巳之<lb/>
<pb n="KR4d0067_WYG_028-15a"/>
利者乎如此則上不負於朝廷下不負於赤子孽不積<lb/>
於其身殃不遺乎其子孫知利其身而不知恤其子孫<lb/>
者豈不哀哉故因大夫之恕而及乎陶公之恕焉也<lb/>
　　　題山陽倪大夫北軒<lb/>
天下名山水意有所思卧以遊之可也予思浙江潮卧<lb/>
遊之不足即乎二三子與語又移簡問吳中士大夫作<lb/>
為詩歌又為之序曰錢塘江上有亭曰望潮方中秋時<lb/>
潮出海門入于江口猶未見也潮勢轉進隱隱有聲氣<lb/>
<pb n="KR4d0067_WYG_028-15b"/>
候凜然如此須叟間其勢轉大望之如飛練如風雨聲<lb/>
轟轟然人語已不可辨矣及其至也聲如戰鼓如雷霆<lb/>
狀如雪山沫如飛霰候如大寒如深山窮谷龍嘘虎嘯<lb/>
而風雲暴至如孤峰峭嵓堀起壁立如决大河之源於<lb/>
千仞之上如戰勝之兵連營百萬猛將勁騎並驅争先<lb/>
追窮寇而赴勍敵如蛟螭突起鯨鯢盛怒曵千尋之巨<lb/>
浪鼓萬疊之洪濤勢摇𤣥山氣吞白日舟乗潮上下若<lb/>
驚鴻之度絶嶺激矢之入窮塹所以周萬物之常盡萬<lb/>
<pb n="KR4d0067_WYG_028-16a"/>
物之變未足窮其形勢者也此吳中之所以矜誇自負<lb/>
以為天下竒觀最樂也盖壯者對之如大敵踴躍奮怒<lb/>
意色凛然毛髪俱聳扼腕稱快其次心目開張刮去昏<lb/>
濁如醉忽醒如夢忽覺懦者心神沮䘮抱柱股慄顧視<lb/>
左右作兒女之狀失聲怖悸盖其可駭也如此余聞汲<lb/>
黯之勁直周處之雄烈陳蕃之義勇諸葛之竒正謝安<lb/>
之度量李光弼之决戰汾陽王之大勲思其人恨不得<lb/>
見得見其人如見斯水得見斯水如見其人不亦快乎<lb/>
<pb n="KR4d0067_WYG_028-16b"/>
序未畢崔尉汝弼曰山陽倪大夫敦復有義於子子能<lb/>
以文遺大夫書之北軒乎余曰北軒者大夫燕居講學<lb/>
之所也今夫郡縣吏事十倍於前雖有餘才精神氣力<lb/>
少緩則事不辦矣山陽名劇縣大夫坐㕔事至立决顧<lb/>
左右問有無公事於是退坐北軒取書䇿讀之傍無私<lb/>
玩紙墨筆硯實試于此客至引入與之笑語評文賦詩<lb/>
月影在簷風聲在竹對之坐卧如陶令之寢北窓也日<lb/>
力有餘夜氣既息心形裕然謀及所養日充以大發而<lb/>
<pb n="KR4d0067_WYG_028-17a"/>
為政何施不可此邑人之所以悦也今之下蔡慎令叔<lb/>
良才吏也與余論大夫至於歎息曰有如此之令崔尉<lb/>
汝弼實佐令事其為人忠厚樂道大夫之善最詳是為<lb/>
可述也方余在西郭時大夫數自屈相見及余就館于<lb/>
學大夫禮義有加前世達官貴臣尊為將相修鄉里之<lb/>
敬庭參縣令身衣白襴用士禮也以余不肖黄綬下士<lb/>
末命者也而親屈大夫如此顧無以謝大夫大夫吳人<lb/>
也宜以潮説歸之則大夫感余文浙江形勢盡在目中<lb/>
<pb n="KR4d0067_WYG_028-17b"/>
其心浩然能於是遂賦歸去來乎<lb/>
　　　題陳吏部詩後<lb/>
故吏部彭城陳公在仁廟時以御史奉使闗中某以故<lb/>
人子見公又見之于河内其後五十年見公孫于淮南<lb/>
於是獲其詩藁伏而歎息盖不敢少有述焉也即幸有<lb/>
如平日公父黨教之讀詩可也如與之書詩則未可也<lb/>
元祐六年春二月十三日山陽徐積謹書<lb/>
　節孝集卷二十八<lb/>
</p>
<p>
</p>
  </div>
<div>
                <head>節考集卷二十九</head>
    <p>
<pb n="KR4d0067_WYG_029-1a"/>
欽定四庫全書<lb/>
　節考集卷二十九　　　　　宋　徐積　撰<lb/>
　　雜文<lb/>
　　　苟子辯<lb/>
　　荀子曰人之性惡其善者偽也古者聖人以人之<lb/>
　　性惡以為偏險而不正悖亂而不治是以為之起<lb/>
　　禮義制法度以矯飾人之情性而正之以擾化人<lb/>
　　之情性而道之也使皆出於理合於道也<lb/>
<pb n="KR4d0067_WYG_029-1b"/>
辯曰荀子非也且人之性既惡矣又惡知惡之可矯而<lb/>
善之可為也矯性之矯如矯木之矯則是把柳為桮棬<lb/>
之類也何異於告子哉弗思而巳矣余以為禮義者所<lb/>
以充其未足之善法制者矯其巳習之惡<lb/>
　　荀子曰凡性者天之就也不可學不可事<lb/>
辯曰荀子過矣若如此論則是上之教可廢而下之學<lb/>
可棄也又烏用禮義為哉余以為天能命人之性而不<lb/>
能就人之性惟人能就其性如此則與孔子之意合孔<lb/>
<pb n="KR4d0067_WYG_029-2a"/>
子曰成性存存道義之門<lb/>
　　荀子曰今人之性目可以見耳可以聽何以見之<lb/>
　　明不離目何以聽之聰不離耳目明而耳聰不可<lb/>
　　學明矣<lb/>
辯曰荀子過矣夫奚物而不可學也赤子之性也不匍<lb/>
匐矣既匍匐也不能行必須左右扶持猶曰姑徐徐云<lb/>
耳然而卒能之楚之秦之天下者其故何哉盖曰學而<lb/>
巳也至於耳目則何獨不然其始也目不能視矣耳不<lb/>
<pb n="KR4d0067_WYG_029-2b"/>
能聽矣然而明可以察秋毫之末聰可以辯五聲之和<lb/>
卒能如此者其故何哉亦曰學而巳也夫奚物而不可<lb/>
學耶<lb/>
　　荀子曰今人之性飢而欲飽寒而欲暖勞而欲休人<lb/>
　　之情性也今人飢見長者而不敢先食者將有所讓<lb/>
　　也勞而不敢求息者將有所代也夫子之讓乎父弟<lb/>
　　之讓乎兄子之代乎父弟之代乎兄為此行者皆反於<lb/>
　　性而悖於情也故順情性則不辭讓矣辭讓則悖於情<lb/>
<pb n="KR4d0067_WYG_029-3a"/>
　　性矣用此觀之人之性惡明矣其善偽也<lb/>
辯曰荀子謬矣夫飢而欲飽寒而欲暖勞而欲休此人<lb/>
情之常也雖聖人亦不免矣至於子之讓乎父弟之讓<lb/>
乎兄子之代父弟之代兄此二行皆出於其性也何反<lb/>
於性而悖於情哉有是性即有是行也無是性即無是<lb/>
行也烏有性惡而能為孝弟哉弗思而巳矣<lb/>
　　荀子曰凡禮義者是生於聖人之偽非故生於人<lb/>
　　之性也故陶人合土而生瓦然則瓦生於陶人之<lb/>
<pb n="KR4d0067_WYG_029-3b"/>
　　偽非故生於人之性工人斵木而生器然則器生於<lb/>
　　工人之偽非故生於人之性也<lb/>
辯曰荀子謬矣夫欲行其實者必先正其名名正則教<lb/>
行矣禮義之偽與作偽之偽有以異乎其無以異乎在<lb/>
人者必皆謂之偽則何事而不可言偽言性惡者將以<lb/>
貴禮義也今乃以禮義而加之偽名則是欲貴之而反<lb/>
賤之也奚不曰陶人因土而生瓦工人因木而生器聖<lb/>
人因人而生禮義也何必曰偽<lb/>
<pb n="KR4d0067_WYG_029-4a"/>
　　荀子曰薄願美狹願廣貧願富賤願貴苟無之中者<lb/>
　　必求於外故富而不願財貴而不願勢苟有之中者<lb/>
　　不及於外用此觀之人之欲為善者為性惡也<lb/>
辯曰荀子過甚矣何不顧孟子之意也孟子以仁義禮<lb/>
智謂之四端夫端亦微矣其謂仁者豈遂足用為仁哉<lb/>
其謂義者豈遂足用為義哉是在其養而大之也此所<lb/>
謂薄願美狹願廣貧願富賤願貴以其不足於中而必<lb/>
求於外也安得曰富而不願財貴而不願勢苟有中而<lb/>
<pb n="KR4d0067_WYG_029-4b"/>
不求於外耶故人之欲為善以其善之未足也而有可<lb/>
充之資可為之質也何必待性惡而後為善哉性惡而<lb/>
為善譬如搏水上山善而為善如水之流而就濕也火<lb/>
之始然而燥也豈不順也噫荀子過矣<lb/>
　　荀子曰性善則去聖王息禮義性惡則興聖王貴<lb/>
　　禮義<lb/>
辯曰一隂一陽天地之常道也男有室女有歸人倫之<lb/>
常道也君必有民民必有君所以為天下也不然何以<lb/>
<pb n="KR4d0067_WYG_029-5a"/>
為天下聖王之興豈為性惡而巳哉故性善得聖王則<lb/>
愈治得禮義則愈興安得曰去聖王息禮義性善而得<lb/>
禮義如物萌而得膏雨也勃然矣有何不可哉荀子過<lb/>
矣<lb/>
　　荀子曰凡人之性堯舜之與桀跖一也君子之與<lb/>
　　小人其性一也<lb/>
辯曰天下之性惡而已堯舜盗跖亦惡而已是自生民<lb/>
以來未嘗有一人性善也未嘗有一人性善其禮義曷<lb/>
<pb n="KR4d0067_WYG_029-5b"/>
從而有哉其所謂聖人者曷從而為聖人哉<lb/>
　　荀子曰堯問於舜人情何如舜對人情甚不美妻<lb/>
　　子具而孝衰於親嗜欲得而信衰於友爵禄盈而<lb/>
　　忠衰於君<lb/>
辯曰荀子載堯舜之言則吾不知也至於妻子具而孝<lb/>
衰於親則是妻子未具而嘗有孝矣嗜欲得而信衰於<lb/>
友則是嗜欲未得而嘗有信矣爵禄盈而忠衰於君則<lb/>
是爵禄未盈而嘗有忠矣則是天下之性未嘗無孝未<lb/>
<pb n="KR4d0067_WYG_029-6a"/>
嘗無信未嘗無忠而人之性果善矣其所以不善者外<lb/>
物害之也豈性之罪哉學荀子者以吾言為如何<lb/>
　　　四維辯<lb/>
四維者何謂也一曰禮二曰義三曰廉四曰恥禮不踰<lb/>
節義不苟進廉不蔽惡恥不從枉為其説者為誰管仲<lb/>
也非其説者為誰子厚也以為廉不苟得恥不從枉又<lb/>
以為廉恥二者不得與禮義相抗列為四維蒙以為大<lb/>
不然二氏之論俱失之矣夫禮者何謂也禮也者履也<lb/>
<pb n="KR4d0067_WYG_029-6b"/>
履之象曰上天下澤履君子以辯上下定民志君君臣<lb/>
臣父父子子夫夫婦婦由閨門而逹朝廷由朝廷而逹<lb/>
天下得之則正失之則邪得之則治失之則亂禮之義<lb/>
大矣哉義也者何謂也義也者宜也行得其宜之謂也<lb/>
天道之有隂陽地道之有柔剛人道之有仁義義之義<lb/>
大矣哉廉也者何謂也可取而取之可取而不取者有<lb/>
之矣可有而有之可有而不有之者有之矣可進而進<lb/>
之可進而不進者有之矣可居而居之可居而不居者<lb/>
<pb n="KR4d0067_WYG_029-7a"/>
有之矣善莫大於是惡莫大於非是天子行之可以化天<lb/>
下諸侯行之可以化一國卿大夫行之可以化其家士<lb/>
庶人如是何憂乎邪侈淫僻何憂乎争奪犯分何憂乎<lb/>
亂臣賊子何憂乎徳義之不興何憂乎刑罰之不措廉<lb/>
之義大矣哉恥也者何謂也不仁則恥之不義則恥之<lb/>
無禮則恥之不智則恥之不信則恥之恥不仁則將為<lb/>
仁矣恥不義則將為義矣恥無禮則將為禮矣恥不智<lb/>
則將為智矣恥不信則將為信矣彼能是我不能是恥<lb/>
<pb n="KR4d0067_WYG_029-7b"/>
也彼不為是而我為是恥也彼致其君如是澤其民如<lb/>
是我不如是恥也彼功烈如是我不如是恥也恥之義<lb/>
大矣哉<lb/>
　　　辯習<lb/>
性善乎曰善也以善性而習有善惡者何也物誘於外<lb/>
而欲攻於内也好惡之不正而邪情奸於其間也養之<lb/>
弗充則性之弗固也况未嘗一日而養之乎能自養者<lb/>
盖鮮矣於是有君師之教禮義之化也所以養其性長<lb/>
<pb n="KR4d0067_WYG_029-8a"/>
其善而正其習也習不正則惡矣惡不巳則其性汨而<lb/>
謂性之不善是何異於害其苗而謂苗之不長也人亦<lb/>
知夫苗乎物之有苗也苟無外物之害則苗無不長矣<lb/>
苗之槁者外物害之也是故善養苗者必去其害苗者<lb/>
去莠惡其害苗也善養性者必去其害性者去惡惡其<lb/>
害性也見善則勉見不善則懼此所以去惡者苗之外<lb/>
物也然則性者善也習有善與惡也習久不變然後善<lb/>
惡定也卒而為君子卒而為小人皆所以取之道也是<lb/>
<pb n="KR4d0067_WYG_029-8b"/>
故習不可不慎也善習者雖瞽鯀為父亦捨父而習他<lb/>
矣不善習者雖父堯子舜亦捨父子而習他矣性則善<lb/>
也習有善與惡也是故習不可不慎也<lb/>
　　　侯生辯<lb/>
侯生薦朱亥卒成其事亦足報信陵矣又自殺軀以謝<lb/>
公子於事何益故死生無輕重惟義之所在苟義有可<lb/>
死則生若鴻毛之輕苟義不可死則生若太山之重若<lb/>
侯生者烏得謂之義是不義也無乃將有激於後世乎<lb/>
<pb n="KR4d0067_WYG_029-9a"/>
亦已過矣<lb/>
　　　論兵<lb/>
朝奉大夫胡公赴濟州太守過於山陽至於南郭即學<lb/>
官而見之且有問焉既卒其説遂及西戎答曰四夷者<lb/>
中國之外患也而西戎冣甚其故何邪以其所備者多<lb/>
故也闗中之五路河東之四路皆所備也即一路弗之<lb/>
備邪賊兵之所出者必其所弗備也其備如此則我師<lb/>
之勢常分賊兵之勢常合以其所合攻其所分此兵法<lb/>
<pb n="KR4d0067_WYG_029-9b"/>
之所忌也公曰然其方畧如何答曰在問辨審問而明<lb/>
辨之繼之以精講則方畧出矣以韓信之竒以累勝之<lb/>
師以敗軍之將猶且敬而問之此其所以無敵也盖多<lb/>
多益辦者才也戰勝而好問者智也此信之所以竒乎<lb/>
公曰將有五徳智為之首信乎孫子之知言也盖以其<lb/>
書攷之圓深微妙諸子弗逮也此兵之難乎荅曰兵為<lb/>
最難其形有常而其變無常其甚者如猝風如猛雨如<lb/>
雷奔雲騰如逸羣鷙鳥從空而下如伏獸如攫豹怒虎<lb/>
<pb n="KR4d0067_WYG_029-10a"/>
忽起乎前忽起乎後或出乎左或出乎右於此之時意<lb/>
氣自若神色不動如坐乎戸牖之間簟席之上顧視裕<lb/>
然方且左右前後而應之也如此庶乎能制其勝矣以<lb/>
曹操之英而畏孫權以孫權而畏司馬懿以其用兵之<lb/>
變化有如鬼神也及至與武侯相持二百餘日懿終不<lb/>
敢决戰戰則必敗也盖兵之難也如此公曰信乎兵之難<lb/>
也我且去矣子亦有以遺我者乎於是乎述兵之難也<lb/>
　　　䇿問<lb/>
<pb n="KR4d0067_WYG_029-10b"/>
兵術之所恃者將也將之難乎其人久矣盖勝有所不<lb/>
　可必而才有所不全以司馬宣王之能不足以當武<lb/>
　侯是勝有所不可必也以郭汾陽之寛厚李光弼之<lb/>
　威畧兩人皆有所短是才有所不全也然而厯代名<lb/>
　將如此之衆才全而必勝者豈無一人乎哉以傳考<lb/>
　之其人為誰<lb/>
古之學者能言之類據經辨道不牽於世儒期合於聖<lb/>
　人而止其發為文辭敦嚴渾厚壁立掘起温潤優㳺<lb/>
<pb n="KR4d0067_WYG_029-11a"/>
　金光玉潔綽約者其指有餘辨博者不煩而肆如此<lb/>
　輩其氣之所養心之所自得不蹈不襲是之謂有本<lb/>
　去古浸逺其風下衰學者既卑而親業與夫長而從<lb/>
　事皆誦當代之文諸家之集此李唐諸公所以慨然<lb/>
　發憤思有以革而變之也方今所患何以異此如將<lb/>
　復古之學貴乎有本使之自養而自得之也其道何<lb/>
　繇輔之以問辨終之以篤行善之善者也夫學而弗<lb/>
　行猶弗學也行其所學者聖人之徒歟<lb/>
<pb n="KR4d0067_WYG_029-11b"/>
天子之所與共天下者其人皆出乎士也士之所以致<lb/>
　業乎君致功乎民其道皆出乎其所學也如此則上<lb/>
　之取士不得不重重故有法士之所學不得不重故<lb/>
　亦有法上之所取者重有法故可與共天下士之所<lb/>
　學者自重有法故不負人之天下此所以治而至於<lb/>
　大治也夫五代之亂其法不足言自隋唐而上至於<lb/>
　炎漢其法可考有無得失究而言之以觀所好<lb/>
方今之患旱乾水溢亢陽之變屬在西北而饑饉荐臻<lb/>
<pb n="KR4d0067_WYG_029-12a"/>
　闗中為甚加之以師旅有司之臣日夜計議方在用<lb/>
　度不足至於救荒奈饑民之所待而全活者為之賑<lb/>
　何嗷嗷赤子匍匐道路未知所之朝廷閔憂側身西<lb/>
　顧將欲援而出之溝中也而其術未獲盖聖王學問<lb/>
　至於芻蕘即一日詔問諸生所宜之䇿二三子何以<lb/>
　待問<lb/>
世雖甚盛不可不講者兵也兵者國之大命也食者兵<lb/>
　之大命也故雖趙充國之能而制勝方畧先議邉糴<lb/>
<pb n="KR4d0067_WYG_029-12b"/>
　魏晉而下敵國聲勢皆以所積虛實為兵之强弱史<lb/>
　氏所載可得而考也諸公亦常講之乎夫師行十萬<lb/>
　日費千金故雖積粟藏鏹所在盈溢以漢武用之文<lb/>
　景豊富掃地盡矣則李唐用度不足以制方鎮之亂<lb/>
　者何足怪哉善戰不如安邉戰而後勝不如伐人之<lb/>
　謀能取諸彼者不如保此之所有此名將所以無功<lb/>
　也古之人能如是其人為誰乎不如是不足為將之<lb/>
　善者也<lb/>
<pb n="KR4d0067_WYG_029-13a"/>
經者聖人之所以盡心也謹其始亦謹其終然其始易<lb/>
　知其終難知是何也盖書天子之事也終於文侯之<lb/>
　命可也秦費二誓何以與焉春秋魯史也是諸侯之<lb/>
　事也而書西狩獲麟詩之有頌所以明盛德而告成<lb/>
　功雖有文王之業武王之功微成王周公則不作矣<lb/>
　是太平之事也而繼之魯頌又附之商頌何謂也易<lb/>
　之為書也未嘗不戒故以未濟終焉而説者以為既<lb/>
　濟豈聖人之意乎至於二禮所載終始不聞二三子<lb/>
<pb n="KR4d0067_WYG_029-13b"/>
　考之各以詳對<lb/>
古之所謂學者非浮文之謂也其所以蓄積而養之者<lb/>
　凡皆為道也是非特為巳也將以致之於吾君又將<lb/>
　以措之於吾民也吾君從之耶是為無過之君也吾<lb/>
　民從之耶是為無罪之民也有是道者必有是心古<lb/>
　之君子皆然後之學者其孰能與於斯乎盖史氏所<lb/>
　載世有其人其詳可得聞乎如令董仲舒之得君黄<lb/>
　憲之居官任使斯亦斯人之徒歟論者謂任昉過董<lb/>
<pb n="KR4d0067_WYG_029-14a"/>
　生沈麟之比黄憲則二子亦其人也諸生以為如何<lb/>
古之善為兵者各以其書名家而三家者最著司馬穰<lb/>
　苴兵之正者也孫武兵之有術吳起兵之應變者也<lb/>
　三人者可謂能言不可謂之巳試矣然其畧亦有巳<lb/>
　試能取勝者乎晚有鼂錯者其學雖不主於兵而善<lb/>
　言兵事故其大指盖若涉乎管子矣管子者可謂知<lb/>
　兵也其亦可謂必勝之將乎<lb/>
鬻海為鹽其利最溥負海而居者世從其事其輕於犯<lb/>
<pb n="KR4d0067_WYG_029-14b"/>
　法私置牢盆業巳成俗而不軌逐利之人構成黨與<lb/>
　數十百千自為一輩挾兵持杖白晝公行緩則為商<lb/>
　急則為變此大盗之本也聖朝患之故為之損上痛<lb/>
　裁其價率以甚賤而制三嵗之入所省大半矣縣官<lb/>
　用度勢有不給議者以為非便然一嵗之獄與夫吿<lb/>
　賞之費所省若干以夫若干所省補其所亡大半亦<lb/>
　足以相當矣若夫國之經費冝有方畧以佐當今之<lb/>
　給諸生從事於學術久矣其亦有説乎<lb/>
<pb n="KR4d0067_WYG_029-15a"/>
宋有天下神䂓聖畧以唐為監精兵悍卒萃於京師郡<lb/>
　縣之勢矯於方鎮根本固矣本末大小形勢甚順然<lb/>
　行之百有餘年所矯巳過至於武偹不講壁壘不修<lb/>
　池隍不浚郡縣之勢太弱守令之權太輕自笞罪巳<lb/>
　上謹視其法有司所據議論堅定雖情有可矜惡有<lb/>
　巳甚而罪不應者一切以律從事不當讞而讞之猶<lb/>
　且不敢而况行法外之刑乎故威武不足以禦侮刑<lb/>
　罰不足以沮姦非所以戒不虞思患而豫防之也盖<lb/>
<pb n="KR4d0067_WYG_029-15b"/>
　聖人制法不能無弊唐虞三代其弊皆然亦在所救<lb/>
　而巳也然則為之柰何<lb/>
古者建侯啟國内自王畿外至於逺服各以其國大小<lb/>
　相維列為蔽扞所以内嚴京師示天下以形勢也其<lb/>
　盛則述職修貢四面而至玉帛充庭受天子約束將<lb/>
　命而歸於境内是為惠澤其衰則霸者用事設為五<lb/>
　禁尊王至而庇生民雖有强國畏威而服義故夏商<lb/>
　用又享國永年姬周卜世實過其厯此封建之利也<lb/>
<pb n="KR4d0067_WYG_029-16a"/>
　而諸儒論議所見不同究而評之孰得孰失<lb/>
　　　命説<lb/>
命者何曰貴賤曰夭夀貴賤以徳夭夀亦以德然而德<lb/>
貴焉非獨命也故大徳者必得其夀故自堯舜至於孔<lb/>
子無不得其夀者獨顔氏者不得其夀耳自四凶至於<lb/>
盗跖無得其死者獨盗跖一人幸而免耳斯皆可謂之<lb/>
命也盖有幸與不幸焉爾夫天之生物也必因其材而<lb/>
篤焉故惡者天必厚其毒故盗跖雖夀不若速死之愈<lb/>
<pb n="KR4d0067_WYG_029-16b"/>
也故萬世之下言惡者曰盗跖而巳顔氏雖夭顧其人<lb/>
見於後世如何是以萬世之下言徳行者曰顔氏而巳<lb/>
故顔氏雖死至今猶在夫得夀者孰大於是<lb/>
　<lb/>
　<lb/>
　<lb/>
　<lb/>
　節孝集巻二十九<lb/>
</p>
<p>
</p>
  </div>
<div>
                <head>節孝集卷三十</head>
    <p>
<pb n="KR4d0067_WYG_030-1a"/>
欽定四庫全書卷<lb/>
　節孝集卷三十　　　　　　宋　徐積　撰<lb/>
　　雜文<lb/>
　　　代人求薦書<lb/>
某官閣下仕而不得其志顛頓狼狽且將老於州縣者<lb/>
冝何如是必有待於上之人爾然上之人有可告者有<lb/>
不可告者可告而不告之非也不可告而告之亦非也<lb/>
嗟乎捨閣下而之他人是豈可不為非耶然而以卑瀆<lb/>
<pb n="KR4d0067_WYG_030-1b"/>
尊以賤干貴以不肖干賢某實有此三罪惟閣下不以<lb/>
某為狂然後敢畢其説夫下之人其所以待於上之人<lb/>
者不過推而薦之也然推而薦之其亦有取於廉與勤<lb/>
乎如不取之則巳如取之則某將自薦於閣下矣然今<lb/>
之所謂廉者曰無贓汙而巳所謂勤者曰不以私事廢<lb/>
公事而巳古之所謂廉者則曰不苟得而巳所謂勤者<lb/>
則曰早夜孜孜於其所事而巳閣下將曰汝於此二者<lb/>
安處焉某將對曰某之愚將兼此二者非將兼此二者<lb/>
<pb n="KR4d0067_WYG_030-2a"/>
安敢有意於閣下乎豈有叩魯般之門而不知斤斧之<lb/>
用入王良之廐而不知銜策之用乎故小人之於大君<lb/>
子其道雖不同然必有一事近乎君子之所好者然後<lb/>
敢恃而來也雖然豈敢恃也哉其實顛頓狼狽且將老<lb/>
於州縣無如之何乃自為衒鬻之計也伏惟閣下惻然<lb/>
動心焉譬如一孺子坐於泥塗而烏獲之在傍不過一<lb/>
引手之勞即援而出之也某之亨否决在此舉下情無<lb/>
任惓惓<lb/>
<pb n="KR4d0067_WYG_030-2b"/>
　　　代人求薦書<lb/>
某官閣下某不佞某將有告於閣下者不敢詳具蔓辭<lb/>
苟自為游説之具其所以來至誠謁見閣下不以某為<lb/>
狂且恕重罪留頃刻之間使卒其説惶懼惶懼某三衢<lb/>
人也少而苦學長而不得其志乃用蔭為吏凡在州縣<lb/>
間十餘年矣公卿之間無葭莩之親半面之舊其性質<lb/>
樸魯鈍不能籧篨戚施以為悦媚之容故在州縣雖十<lb/>
餘年之久卒無所遇者求之於不肖也盖亦有由焉爾<lb/>
<pb n="KR4d0067_WYG_030-3a"/>
然此事可為閣下道不可為時人道也某嘗自計以為<lb/>
平生所見公卿大夫不可勝計至於方正長厚公於朝<lb/>
廷鄙薄勢利汲引寒賤未見有如閣下者捨閣下將安<lb/>
之乎此某之所以不待一日之雅左右之介而自為衒<lb/>
鬻之計也是亦區區下吏不敢不以古之道來也然自<lb/>
視所有無足以辱閣下之知者而小人有犬馬之能願<lb/>
得煩辱役以自試閣下觀其所効何如然後罪之器之<lb/>
某顛頓狼狽且將老於州縣矣伏惟閣下惻然動心某<lb/>
<pb n="KR4d0067_WYG_030-3b"/>
死罪死罪<lb/>
　　　上楚州慎郎中書<lb/>
知郡郎中閣下甚矣人之恩不可忘也某嘗居闗中矣<lb/>
有崔公者時為華州太守某始以文字見焉今日觀某<lb/>
文明日問人曰子識徐某乎某文曾見否時所居窮巷<lb/>
與樵採鄰賓至則坐於門外公不以是為陋儼然辱而<lb/>
臨之又時使人叩門曰無恙乎公貧甚然所與者源源<lb/>
而來饑而食寒而衣身不勞而親有以養几如是者實<lb/>
<pb n="KR4d0067_WYG_030-4a"/>
一年及治任將歸公曰子能為我留乎吾將以子弟學<lb/>
於子某於是為崔公留愛某之身而及某之親削巳<lb/>
之俸而使某有餘不挾長貴而與某朝夕焉公之恩可<lb/>
謂勤矣嗟乎世俗輕佻浮薄今日受人恩明日忘之矣<lb/>
某也何人敢自謂獨不然耶然公之恩未嘗忘之也思<lb/>
其恩欲見其人不見其人見其交如見其人嘗聞崔公為<lb/>
興元時閣下為洋州矣其相與情好以至詩酒之娱無<lb/>
如閣下也及崔公改按察即以閣下之才上之朝廷崔<lb/>
<pb n="KR4d0067_WYG_030-4b"/>
公何嘗妄與人哉觀其人閣下之賢可知矣而况講聞<lb/>
盛徳之日甚巳久矣此某之所以委負薪之役諄諄而<lb/>
來固願掃於閣下之門也惟下執事與之進退謹伺命<lb/>
唯<lb/>
　　　上提刑邵學士書<lb/>
提刑學士閣下古者上下相尊用下尊上謂之貴貴用<lb/>
上尊下謂之親賢是故年雖倍其父兄而不敢挾其長<lb/>
貴雖極乎卿相而不敢挾其貴孟獻子百乗之家也有<lb/>
<pb n="KR4d0067_WYG_030-5a"/>
友五人焉費惠公小國之君也所師者一人焉所友者<lb/>
一人焉豈惟百乗之家哉豈惟小國之君哉雖大國之<lb/>
君亦有之矣晉平公之於亥唐也入云則入坐云則坐<lb/>
食云則食雖蔬食菜羮未嘗不飽也盖不敢不飽也嗟<lb/>
乎古之人何獨有此事今之人何獨不有此事豈今之<lb/>
公卿大夫在乎上者賢而布衣窮處之士在乎下者皆<lb/>
不賢哉豈今之時與古之時異者哉是故布衣窮處節<lb/>
操之士寧閉門却掃潛光遁迹不願與公卿大夫相聞<lb/>
<pb n="KR4d0067_WYG_030-5b"/>
也某嘗恨此事嘗發憤太息又以為今之天下雖有如<lb/>
此事而吾未之聞也前年自闗中來山陽乃見同人説<lb/>
閣下用孫覺為學官某曰為一州為一軍用人為學官<lb/>
乃常事耳然又思古之人雖能尊賢愛士而未必能用<lb/>
之今閣下既能愛其人又能用其人是真公卿大夫尊<lb/>
賢愛士之實也且閣下以一員外郎知一軍尚能得其<lb/>
人而用之使他日閣下為宰相佐天子治天下其得天<lb/>
下之士而用之宜何如也既而又得閣下與孫覺書一<lb/>
<pb n="KR4d0067_WYG_030-6a"/>
篇其文皆述安定先生之道某於是又知閣下能知先<lb/>
生矣嗟乎世之囂囂者尋罅窺隙究虚百端以此言毁<lb/>
吾先生之道而閣下乃能獨立不顧大明吾先生之道<lb/>
以尊重其人如此閣下之賢可知矣嗟乎古之天下如<lb/>
閣下者幾人今之天下如閣下者幾人安定先生吾師<lb/>
也能知吾師而尊之是猶知吾父而尊之也知吾師而<lb/>
尊之其徒之心視其人如何此閣下之道使某言之不<lb/>
足而嗟嘆之也雖其人閉門却掃潛光遁迹不願與公<lb/>
<pb n="KR4d0067_WYG_030-6b"/>
卿大夫相聞亦不可得也近著六篇謹授僕人投獻且<lb/>
以為几席之汙如閣下者姑可矣然後敢自信即盡其<lb/>
所有<lb/>
　　　代崔刑部與劉先生<lb/>
先生閣下六經皆聖人書而宜所先急者其春秋乎有議<lb/>
春秋之所好惡而敢為非議者否也春秋之義失之久<lb/>
矣仲尼據魯史筆削一字正褒貶之大法左丘明作傳<lb/>
固宜附其源奥與聖經相為表裏不當詭意蔓辭汨亂<lb/>
<pb n="KR4d0067_WYG_030-7a"/>
聖人之文以為富豔之具公穀二氏雖矯此弊而悖聖<lb/>
人亦多矣杜預作注又摭左氏説附贅經下其意欲專<lb/>
守左氏簡去二傳其不憚煩巳甚矣何休范甯自謂有<lb/>
志於春秋而休之學怪妄不經特甚王仲淹以為春秋<lb/>
之失自歆向何必自歆向自丘明始之也噫春秋者賞<lb/>
罰之權衡也仲尼之志盡在春秋不宜使之昧昧如此<lb/>
必有張而明之者非先生而誰願先生發憤一道使諸<lb/>
生執經座下以就其學是先生之道與天下共之也不<lb/>
<pb n="KR4d0067_WYG_030-7b"/>
識能之否乎謹伺命唯<lb/>
　　　上楚州太守書<lb/>
某官下執事古之人未嘗不下士也雖其内有不合亦<lb/>
且陽陽浮道而與之况其道無所不同哉今之人不下<lb/>
士久矣至有不交一言而擲其人其意豈不曰我尊官<lb/>
也爾賤士也吾何為之屈哉挾長而見挾貴而見以為<lb/>
是適然耳嗟乎士雖窮賤亦何能籧篨戚施以為邪枉<lb/>
之道乎下士則進不下士則不敢進也閣下既下車者<lb/>
<pb n="KR4d0067_WYG_030-8a"/>
幾日矣治某事言某言山陽之人傾耳而聽喜而相告<lb/>
而况至於某之輩哉某闗中人也其嘗任涇州非閣下<lb/>
乎及閣下為泗州而某巳居山陽矣是以二州之政耳<lb/>
聞而口誦之其為日巳久矣豈有盛徳如此而布衣之<lb/>
士不得進於門下哉此某之所以獨知其進而不知所<lb/>
以自量也其亦可使得見否乎謹伺命唯<lb/>
　　　代汪主簿上田提刑<lb/>
提刑學士下執事前某既上書惶懼不知所為待罪累<lb/>
<pb n="KR4d0067_WYG_030-8b"/>
日不敢以巳願復自畢其説惟閣下并容廣覧不以某<lb/>
為狂且恕重罪而少加憐焉某無狀為簿尉官者實兩<lb/>
任凡十餘年年且老未嘗一遇知巳今乃不圖天與之<lb/>
幸而外臺王公者不知某不肖嘗語人曰汪某者可謂<lb/>
亷且勤矣即以不肖薦之朝廷而兵部馬公者亦以為<lb/>
然又從而舉之然某自到官巳逾二年更數月且將罷<lb/>
去而舉主數實未足當此之時不能决然自奮不肖之<lb/>
軀而忝竊閣下一顧是齷齪自棄也某雖無狀幸為閣<lb/>
<pb n="KR4d0067_WYG_030-9a"/>
下之吏事閣下之日不為不久顧其心豈不有冀於閣<lb/>
下耶捨閣下其將安之乎重念某生而鄙樸實自知無<lb/>
他技徒能以謹亷修潔自持自厯官以來雖無尺寸之<lb/>
效亦未嘗有毫髪之過惟閣下憫其窮且老惻然動心<lb/>
而與之亨道焉某雖不肖願以犬馬之勞仰酬閣下大<lb/>
恩之萬一惟閣下憐之無使區區賤吏老於一簿尉而<lb/>
巳也日暮之人其心狼狽言意迫切唐突威尊某死罪<lb/>
死罪<lb/>
<pb n="KR4d0067_WYG_030-9b"/>
　　　代人請見書<lb/>
某官閣下是非者天下之大公也某人某事是議者必<lb/>
是之矣某人某事非議者必非之矣是亦不徒然而然<lb/>
也挾利害於其間阿其所好惡而然也至於識者則不<lb/>
然某人某人吾父兄之黨也吾之所嘗好也今有某事<lb/>
其事不善則將是之乎非之乎縱其口不欲言其心亦<lb/>
非之矣某人某人非吾父兄之黨也吾未嘗好之也今<lb/>
有某事其事善則將是之乎非之乎縱其口不欲言其<lb/>
<pb n="KR4d0067_WYG_030-10a"/>
心亦是之也而况不挾其利害不阿其所好惡而不狥<lb/>
其情者哉然則閣下之行事某藏之胷中而又誦之於<lb/>
口日巳久矣不如是是瞽於見瞶於聽冥於瞽惡與世<lb/>
俗之混混也故某之來見閣下與他人不同非苟見於<lb/>
閣下也閣下其亦將苟見於某乎賜之坐與之語由外<lb/>
迹以求其心如何<lb/>
　　　代人上省判蔣工部書<lb/>
省判工部下執事天下泉貨軍國大計此非三司之任<lb/>
<pb n="KR4d0067_WYG_030-10b"/>
乎故其使必擇天下能者而又擇能者以為之佐今聞<lb/>
朝廷用閣下宜矣此固吾君吾相且將大任閣下之階<lb/>
也甚休甚休老人之子某者為濠梁掾某不見此子者<lb/>
逾年矣即嘗以此意叩於下執事且欲其假一事而來<lb/>
也一日有來報者曰濠梁掾來矣某笑且問曰信然否<lb/>
既而果吾子也入門而聞其聲上堂而視其面老人之<lb/>
喜其有大於此者乎嗟乎人之情莫親於父子父之年<lb/>
且九十而久不見其子子久不見其父此其心宜何如<lb/>
<pb n="KR4d0067_WYG_030-11a"/>
耶而閣下能使見之矣其恩之大小輕重宜何如而報<lb/>
也此古人所以感恩而出涕也前日聞閣下拜嘉即聞<lb/>
使節不可以久留皤然之叟甚欲一造節下以拜閣下<lb/>
見謝萬一而某之軀老甚殊不可以筋力為禮用是不<lb/>
果此實老人之私恨也惟閣下顧上意自夀以繫中外<lb/>
之望以永膺無窮之慶此老人惓惓也<lb/>
　　　上趙殿院書<lb/>
月日鄉貢進士徐積以兩耳病聾不敢走伏節下謹再<lb/>
<pb n="KR4d0067_WYG_030-11b"/>
拜授僕人獻書運使殿院下執事前年嘗為䑓官者非<lb/>
閣下乎積思閣下之日久矣雖病聾數年亦未肯自廢<lb/>
身居布衣而志在朝廷聞天下有一利未嘗不欲興之<lb/>
聞天下有一害未嘗不欲去之今有四事不敢與衆人<lb/>
私議謹與下執事公論之其一曰明經不宜拘注疏其<lb/>
二曰經分大小其三曰二年一開科場不便其四曰尊<lb/>
經抑進士何謂明經不宜拘注疏去年朝廷復置明經<lb/>
科議論者皆謂此科廢來巳久朝廷能復之是復古也<lb/>
<pb n="KR4d0067_WYG_030-12a"/>
於是窮經者與窮經者相告未窮經者與未窮經者相告<lb/>
而窮經者日益窮經未窮經者皆思窮經議論者以為<lb/>
此科行之十年古人之學可以復而雕蟲篆刻之學可<lb/>
以廢也此豈非天下之福哉豈非萬世之福哉今年乃<lb/>
見所謂明經條制其對墨義帖經對大義對䇿分為八<lb/>
場先四塲對墨義帖經後四場對大義對䇿其對墨義<lb/>
兼全引注文其對大義亦具注疏本意此固朝廷欲求<lb/>
該博實學之一道也然議論者皆謂此制與朝廷建明<lb/>
<pb n="KR4d0067_WYG_030-12b"/>
經本意不同朝廷本意其大畧盖患學者之失文浮而<lb/>
少實雖或口誦其文而心昧其義故特建明經科使夫<lb/>
樸茂之倫得以發攄其藴今乃拘以注疏之説則是朝<lb/>
廷不貴明聖人經義貴記誦注疏而已且學者窮經必<lb/>
先熟誦本經然後觀注疏若注疏之説是則取之若注<lb/>
疏之説不是雖一字不取至如窮春秋必先熟誦春秋<lb/>
經然後觀左氏觀公羊氏觀穀梁氏若左氏之説是則<lb/>
取左氏若公羊之説是則取公羊氏若穀梁之説是則<lb/>
<pb n="KR4d0067_WYG_030-13a"/>
取穀梁氏若三傳俱不是則俱不取傳且不取而况於<lb/>
注乎而况於疏乎盖注出於傳疏出於注也然大凡注<lb/>
疏雖多失少得若其説不至迂繁學者欲應此科亦湏<lb/>
勉强而記誦之今按一經之内積文下注有倍於本文<lb/>
者有數倍於本文者有十倍於本文者又有倍於本文<lb/>
而不可勝計者而數不與焉使學者如何而記誦之然<lb/>
而必不得巳積日累月劬劬勞勞雖無用之説百千萬<lb/>
億亦可記誦但恐學者勞而無功博而寡要非英儒之<lb/>
<pb n="KR4d0067_WYG_030-13b"/>
學腐儒之學也自非有為之士則不肯窮經則不肯拘<lb/>
注疏朝廷必欲使之拘注疏則自有諸科今既建所謂<lb/>
明經科則不宜拘以注疏若必拘以注疏雖其人負孟<lb/>
子之道韓退之之文亦恐無能此科矣且朝廷建此科<lb/>
必欲人應之也今諸科舉人雖能唇腐齒爛記誦注疏<lb/>
之説至精至熟然而並不知經義窮經之士但明聖人<lb/>
之道而不能記誦注疏則此科將使何人應之哉則是<lb/>
朝廷有復明經之名而無復明經之實也謹按漢之學<lb/>
<pb n="KR4d0067_WYG_030-14a"/>
者皆能精通一經其時固未有注疏其所謂精通者或<lb/>
得之於心或得之於師精通聖人經義也故其所學如<lb/>
此者於行事如何其列於史傳其見於後世如何以此<lb/>
論之責其通不責其實貴其要不貴其多盖精者不博<lb/>
博者不精此事之常也至於商農之業百工賤技皆如<lb/>
此也唐之啖趙陸淳此三人者可謂明經矣於聖人之<lb/>
道可謂有功矣然而解春秋多不取三傳而解已意而<lb/>
况於注疏之説乎故後之學春秋者必自啖趙始此皆<lb/>
<pb n="KR4d0067_WYG_030-14b"/>
前世窮經巳然之効也自唐虞以來簡䇿所載天下治<lb/>
亂之本未嘗不繫取士之得失也而士之所學繫上之<lb/>
教何如爾以此觀之朝廷固當養育天下英才使之不<lb/>
為腐儒之計也且朝廷亦嘗置説書科亦何嘗拘以注<lb/>
疏故近年多得其人為朝廷計者莫若取説書科條制<lb/>
仍以朝廷建明經本議再詳酌而行之以塞天下之望<lb/>
以網羅天下之英傑以為萬世不刋之法豈不盛哉豈<lb/>
不快哉此一事也何謂經分大小近降明經條制毛詩<lb/>
<pb n="KR4d0067_WYG_030-15a"/>
為中經周易為小經議論者以謂毛詩恐不宜為中經<lb/>
宜列為大經周易若據字數誠合為小經若據經義得<lb/>
列為大經又曰聖人之經不必分大小其三傳春秋亦<lb/>
不宜各置科只宜特置春秋科使引三傳解之而附以<lb/>
已説今置科若以春秋為名則是尊經之義也若以某<lb/>
氏傳某氏傳為名則近乎棄經任傳之義也故董仲舒<lb/>
守公羊劉向守穀梁歆守左氏此三人者於春秋各守<lb/>
一傳故不能大明春秋之道此先儒之弊也其孝經論<lb/>
<pb n="KR4d0067_WYG_030-15b"/>
語此二者聖人言行之書恐不宜為帖經孟子醇乎醇<lb/>
者也此三者並宜附於易科爾雅多識鳥獸草木之名<lb/>
宜附於毛詩科諸所附者皆問大義謹按帖經所起盖<lb/>
自唐初劉思立為考功員外郎遂奏明經加帖甚非古<lb/>
也積亦嘗應進士舉其帖經墨義但互相傳寫一本爾<lb/>
科場之内有同兒戯何益於事哉其帖經不若罷之此<lb/>
二事也何謂二年一開科場不便積常行陜西道中親<lb/>
見西川舉人多是徒步或自提挈或十數人共僱一僕<lb/>
<pb n="KR4d0067_WYG_030-16a"/>
役其甚者破産業而來及至半路或滯霖潦或不幸而<lb/>
有疾病故有不得應舉而歸者雖應得一舉亦受盡艱<lb/>
險今又二年一開科場則其逺方孤寒益受其弊也然<lb/>
又有大不可者今之為進士者多是不肯治經但於經<lb/>
史之内摘拾題目及賦中要用事迹其甚者只是記誦<lb/>
近年詞賦䇿論及諸家類題以為苟進之計今又二年<lb/>
一開科場宜乎學者尤不暇治經尤為苟簡之計以此<lb/>
論之且宜仍舊四年一開科場或三年一開若三年一<lb/>
<pb n="KR4d0067_WYG_030-16b"/>
開科場亦宜於轉運司類試積夙聞朝廷亦嘗議轉運<lb/>
司類試今誠能如此以一路州府軍監解額定為轉運<lb/>
司解額使天下舉人只就本路轉運司試不惟便於逺<lb/>
方孤寒天下舉人皆便也而又可以革寄應之弊也且<lb/>
天下舉人所以多就開封府寄應者亦無他盖為本土<lb/>
解額人𢾗少今天下解額又减其半則是開封寄應者<lb/>
益多而舉人之冐法者愈甚也今若轉運司類試總一<lb/>
路解額解額既廣則人皆便之是可以革寄應之弊也<lb/>
<pb n="KR4d0067_WYG_030-17a"/>
其福建一路舉人最多故倍於他路只宜各在本州試<lb/>
圖天下之便者不必同也拘一路者必妨天下也此三<lb/>
事也何謂尊明經抑進士近降明經條制十三通者乃<lb/>
得比進士第一甲今進士及第自三人巳前便得大郡<lb/>
通判只是一賦之功其恩例在明經之上恐非朝廷尊<lb/>
經重道勸天下之本意也謹按明經所學與進士所學<lb/>
浮實大不同其進士恩例宜乎殺於明經當此之時正<lb/>
宜尊明經抑進士凡此四事實闗天下大利害固學者<lb/>
<pb n="KR4d0067_WYG_030-17b"/>
之所宜究也古聖人之為君古賢人之為臣雖愚夫愚<lb/>
婦芻蕘賤人之言未嘗不取而行之未嘗私巳之好惡<lb/>
而妨天下之公也至於後世則不然雖有可用之謀可<lb/>
行之議惡其䇿不從巳出徃徃沮而不行但欲行巳之<lb/>
謀售巳之説惡其議之異於巳者此皆不公於朝廷不<lb/>
顧天下利害也然而豈能掩天下之公議哉豈能掩萬<lb/>
世之公議哉徒自大其非耳今閣下為朝廷耳目之官<lb/>
所言所行者當思至公之道則積之所言合天下之公<lb/>
<pb n="KR4d0067_WYG_030-18a"/>
言願閣下早為之所幸甚<lb/>
　　　代慎秀才上陸學士書<lb/>
學士下執事前日不幸至於大故先人棄諸孤諸孤苟<lb/>
假視息以畢大事今葬有期宜有銘以銘之不得則無<lb/>
以掩諸幽此諸孤所以泣血相吿皇皇如也然前人之<lb/>
銘其行事可信與否未嘗不繫其作者何如爾故觀銘<lb/>
者必先觀其文果誰乎苟其人也必從而曰某銘某之<lb/>
所作也其所銘者可信矣苟非其人必從而曰某銘某<lb/>
<pb n="KR4d0067_WYG_030-18b"/>
之所作也其所銘者未足信矣如此則與不銘何異是<lb/>
不可不重也嗚乎以今世之文而能取信於後世者非<lb/>
閣下誰乎先人自厯官凡九任積四十年餘其相識者<lb/>
不可勝計至於平生與諸孤之言其所切嘆服者閣下<lb/>
而巳今先人不幸至於大故其不肖嗣無以為先人之<lb/>
光故必將圖閣下之文以圖先人之不朽焉惟閣下哀<lb/>
憐而與之無使諸孤失其本心其行狀輙用致於下執<lb/>
事諸孤惟以圖先人之不朽而不復自量也其死罪<lb/>
<pb n="KR4d0067_WYG_030-19a"/>
　　　與亷公望薦王秀才書<lb/>
亷君公望足下士盖有不待相見而相知者積於足下<lb/>
是也積固不敢以時輩相期以古之道期於足下焉顧<lb/>
足下待積之意何如爾瑯琊王君彦升者積與之無頃<lb/>
刻之舊與之徃還之日亦未甚久然知其人博學能屬<lb/>
文事親孝事長順與人交和而有禮完然不見其缺可<lb/>
謂善士矣然其人貧甚其家七八口無以為資環堵之中<lb/>
狼狽萬狀今乃以至易其所用器物而苟以為須臾之<lb/>
<pb n="KR4d0067_WYG_030-19b"/>
計然器用且盡大寒將至菽粟不足於其口繒纊不完<lb/>
於其膚使其人一身獨如此而巳可也然其人有老母<lb/>
既抱覉旅之恨而又戚戚窘乏如此為王彦升者宜何<lb/>
如哉彼口雖不言顧其心豈不有待於人乎夫十室之<lb/>
邑必有忠信而况吾鄉黨豈無仁人義士乎在夫有為<lb/>
者唱之而巳也積所以其心惓惓將有冀於足下也惟<lb/>
足下深有意於王君使王君有以悦其親顧不美乎王<lb/>
君有老母積亦有老母愛吾老以及人之老而賤貧無<lb/>
<pb n="KR4d0067_WYG_030-20a"/>
可為之資故将欲有所為而莫之能為甚於齪齪而無所<lb/>
為者不能不慊於其心若將餒者焉自不能巳乃用告<lb/>
於左右<lb/>
　　　與吳待制書<lb/>
安撫待制下執事今天下士籍籍論述閣下行事謂閣<lb/>
下之才無施而不可閣下之處一邑也一邑得其賜金<lb/>
壇是也閣下之處一州也一州得其賜池陽是也閣下<lb/>
居言責之地則侃然正色不畏强禦使夫姦欺汙漫之<lb/>
<pb n="KR4d0067_WYG_030-20b"/>
輩魂䘮氣沮不得以肆其欲而朝廷頼之以寧臺諌是<lb/>
也閣下用之於繁劇則齊敏辨察有不可學之明智足<lb/>
以辦事而有餘而輔之以仁術非若俗吏特一心計小<lb/>
數瞡瞡而巳也此軍國大計所以不勞而成吏服其神<lb/>
明而愛其惠民吟咏而驩樂之三司是也但未見閣下<lb/>
為宰相爾使閣下為宰相佐天子治天下其設施注措<lb/>
本末先後固閣下之所存而天下之所望也學者之所<lb/>
樂道之也今者閣下將天子之命當一面之寄歛天下<lb/>
<pb n="KR4d0067_WYG_030-21a"/>
之澤而萃之於一方閣下豈不優為之哉朝廷無南顧<lb/>
之憂矣伏惟閣下自重<lb/>
　　　代李駐泊與許職方啟<lb/>
兹者假媒妁之辭謀婚姻之好屈中臺之貴族顧右列<lb/>
之單宗幸自不遺慚非所偶恭惟某官文登英彀秩處<lb/>
名曹䇿足要津有聲當世紫泥鳯詔宜優異等之才青<lb/>
雲鵬霄巳有雄飛之勢某早聆大望晚拜温儀不謂寒<lb/>
門得依髙眷萬萬之意豈任其私<lb/>
<pb n="KR4d0067_WYG_030-21b"/>
　　　代人回報啟<lb/>
近者偶以單宗輙攀令族雖金蘭之展契愧玞玉之異<lb/>
芳豈謂媒妁見臨緘縢為貺禮逾情過媿與幸深且承<lb/>
納幣之期仍諭共牢之夕椇榛為贄敢忘受室之儀鞶<lb/>
帨修容巳謹從人之戒所承嘉命敢不奉從惓惓之私<lb/>
指叙奚罄<lb/>
　　　代李駐泊上李客省啟<lb/>
伏念自違大斾深跂髙風嘗聞拜命之嘉殊乏貢緘之<lb/>
<pb n="KR4d0067_WYG_030-22a"/>
便敢圖盛徳尚齒同僚屈巳之尊以書為賜禮逾情過<lb/>
愧與幸深且承休福之來密有神靈之相恭以某官禀<lb/>
川嶽之秀兼文武之全丁虞朝日月之華藴郤帥詩書<lb/>
之畧永惟全徳尚屈逺圖冝在將壇以光賢業<lb/>
　　　代慎駕部上南京劉相公啟<lb/>
伏念碌碌賤官庸庸近器早縁大幸嘗側下塵雖霄壤<lb/>
之路殊而犬馬之心在仰惟百神隂相諸福來宜㳟以<lb/>
某官天昴儲精嶽嵩孕粹凛凛國器堂堂棟臣當千載<lb/>
<pb n="KR4d0067_WYG_030-22b"/>
之盛時為一代之名相盖均勞逸乃重藩宣民思霖雨<lb/>
之恩帝輟股肱之重方今勵精而治側席以求固巳詳<lb/>
延於衆賢必將圖任於舊徳入持台柄參贊陶鈞足以<lb/>
措時重雍致君髙拱博觀衆議實在元勲<lb/>
　　　代人與夀春令啟<lb/>
向從吏役俄終戍期既旋弊廬即聞受署恨無勁翮徃<lb/>
揖髙風邈若胡秦之遥徒積參商之嘆握筆持簡難形<lb/>
仰上之私慎寢重興以永大來之吉<lb/>
<pb n="KR4d0067_WYG_030-23a"/>
　　　代人與濠州郭右司啟<lb/>
伏念早聆髙風吾黨末由而跂慕晚縁大幸兒曹乃預<lb/>
於使令敢貢私書仰塵下執惟百神之陰相有諸福之<lb/>
來宜恭以某官以才徳之高都搢紳之右雄文賁若竒<lb/>
操凛然中外之試巳煩朝廷之望彌峻一麾出守聊屈<lb/>
於逺圖三節以趍即膺於顯數<lb/>
　　　代李駐泊與沂州石比部啟<lb/>
伏念睽違未幾企仰惟多時迂赤牘之來如受兼金之<lb/>
<pb n="KR4d0067_WYG_030-23b"/>
貺禮逾情過媿與幸深惟明神之所扶有諸福之來萃<lb/>
恭惟某官全才挺特治具該詳對休盛時蔚有能譽左<lb/>
符篆竹巳交政於黄堂五馬朱輪即班春於緑野敢祈<lb/>
自重以永大來其在惓惓何以涯罄<lb/>
　　　與寳玉大師啟<lb/>
某啟失問逾月不審安否屬者玉公大師及諸上人即<lb/>
墓次親啟法席内盡其誠外豐諸物環墓數十即神座<lb/>
而祝之自昏及旦其事大周徳意可以格神義心足以<lb/>
<pb n="KR4d0067_WYG_030-24a"/>
感物見者莫不悦聞者至於歔嗟况其區區之心乎恭<lb/>
惟屬者之事實及吾毋弔冥魂於黄泉慰哀思於白日<lb/>
盖古人之所未行後世之所難有可謂不世之髙義也<lb/>
某雖甚庸不敢以言報然牽母子之愛欲報之實未知<lb/>
義所措惟是藏之於心死而後巳區區之言何足盡意<lb/>
輙因問起居少布從者感涕不知所云謹啟不次某啟<lb/>
上<lb/>
　　　代池倅慎駕部與太守先狀<lb/>
<pb n="KR4d0067_WYG_030-24b"/>
兹者代戍而東趨治之下顧惟江境巳在使封未瞻羅<lb/>
㦸之門巳預歌𥜗之列行賫板刺前造賔階其在欣愉<lb/>
何以涯罄<lb/>
　　　代慎即中遺表<lb/>
臣某昨奉勑差知海州軍州事於楚州待闕至嘉祐四<lb/>
年四月二十三日偶染沉疴醫藥不効奄奄之息指長<lb/>
夜以將歸冥冥之魂戀明時而莫迨尚留寸晷以罄哀<lb/>
誠仰期帝澤之沛然俯及天民之窮者中謝伏念臣早<lb/>
<pb n="KR4d0067_WYG_030-25a"/>
縁䕃藉遂忝榮階白首即曹敢嘆逢時之晚朱輪州將<lb/>
屢玷出麾之權固嘗驅䇿駑才砥礪臣節老而愈固知<lb/>
無不為未嘗以陛下之法而害善良未嘗以陛下之刑<lb/>
而私喜怒雖自無卓犖之効以擬古人亦嘗著涓埃之<lb/>
微仰毗盛旦方且沐浴膏澤鼓舞聖時願陪夀域之民<lb/>
永荷仁天之覆不謂自招疢疾遂至膏肓嗟六尺之軀<lb/>
將隨土木之化望九重之闕永辭鴛鷺之行重念臣自<lb/>
束髪以來逮事兩朝厯官七任死之將至家無遺財老<lb/>
<pb n="KR4d0067_WYG_030-25b"/>
㓜嗷嗷二十餘口兩女未嫁四男白丁其長男宗傑凡<lb/>
三應進士舉頗服膺為儒敢希任子之榮庶竊代耕之<lb/>
禄伏望尊號皇帝陛下特迂聖覧曲軫睿慈俯天光而<lb/>
燭幽大恩波之延世如是則為箕不墜轉壑無虞生者<lb/>
䝉再造之恩死者有無窮之感意迫情切言與涕俱臣<lb/>
無任祈天望聖激切屏營之至<lb/>
　<lb/>
　節孝集卷三十<lb/>
</p>
<p>
</p>
  </div>
<div>
                <head>節孝集巻三十一</head>
    <p>
<pb n="KR4d0067_WYG_031-1a"/>
欽定四庫全書<lb/>
　節孝集巻三十一　　　　　宋　徐積　撰<lb/>
　　語録<hi>門人江端禮李恭録</hi>
　蘇東坡志林云徐積字仲車古之獨行也於陵仲子<lb/>
　不能過然其詩文則怪而放如玉川子此一反也耳<lb/>
　聵甚畫地為字乃始通語終日面壁坐不與人接而<lb/>
　四方事無不周知其詳雖新且密無不先知此二反<lb/>
　也<lb/>
<pb n="KR4d0067_WYG_031-1b"/>
公曰凡人為文必出諸巳而簡易乃為佳耳為文正如<lb/>
為人若有辛苦態度便不自然<lb/>
公曰為文必學春秋然後言語有法近世學者多以春<lb/>
秋為深隠不可學盖不知者也且聖人之言曷嘗務竒<lb/>
險求後世之不曉趙啖曰春秋明白如日月簡易如天<lb/>
地此最為至論<lb/>
公曰黄元明行巳簡易論文取一切平恕<lb/>
公曰為文必須讀春秋而士子急於為利以求耳目之<lb/>
<pb n="KR4d0067_WYG_031-2a"/>
用雖數教而不從近世文之簡古者無如曾子固新竒<lb/>
出於胸臆者無如蘇子瞻學者能熟讀二家之文各取<lb/>
其所長則盡善矣<lb/>
公曰事各有所主不得相侵某借書必自經諭有急故<lb/>
畱門必白直學不敢自專也昔霍光不罪符璽郎而賞<lb/>
之光可謂識其分守亦真用人法也<lb/>
公曰某少讀貨殖傳見所謂人棄我取人取我與遂悟<lb/>
為學法蓋學能知人所不能知為文能用人所不能用<lb/>
<pb n="KR4d0067_WYG_031-2b"/>
斯為善矣人所共知事可畧也<lb/>
端禮謂公曰友人陳師道南豐曾子固門生也才高學<lb/>
古介然不羣於俗今有書令端禮致左右公讀已曰一<lb/>
言誠足以知人陳君書辭不俗必賢者也江君稱其不<lb/>
羣於俗某雖未見其人敢以為信然某未嘗以詩書入<lb/>
京故不能為謝子幸致意謝之<lb/>
陳無已謂予曰徐公善論人物試令評黄魯直張文潛<lb/>
之為人予問之公曰魯直詩極竒古可畏進而未已也<lb/>
<pb n="KR4d0067_WYG_031-3a"/>
張文潛有雄才而筆力甚徤尤長於騷詞但恨不均耳<lb/>
然人物亦難論孟子嘗以去就行止論孔子伊尹伯夷<lb/>
柳下惠蓋此數人皆一世之所繫故行止可以定其人<lb/>
然去就有大小輕重其小者止可以見常材而不足以<lb/>
見異人其大者無出於死生善觀人者必於死生之際<lb/>
且孔子厄於桓魋而曰天生德於予孟子有為兵而受<lb/>
餽然不聞孟子少莽也若揚雄則云云雖多及動時遂<lb/>
有投閣之失此聖賢所以分也然人必有所養然後臨<lb/>
<pb n="KR4d0067_WYG_031-3b"/>
事而不惑北宫黝匹夫之勇耳亦以養而成則浩然之<lb/>
氣亦在養之而已且謝安王坦之在晉時無以輕重其<lb/>
人及桓温之召謝安毅然不懾而坦之懼倒執手板此<lb/>
王謝之優劣所以定且如王儉之文學政事可視庾杲<lb/>
之為奴𨽻然儉世受晉宋高爵乃啟齊簒逆之萌及齊<lb/>
高祖即位儉躬執璽綬屏氣而進惟杲之不往賀使者<lb/>
促之亦不移疾王儉所為如犬豕而杲之之行章章不<lb/>
可掩此人物所以難論惟以死生方可定也如亷范之<lb/>
<pb n="KR4d0067_WYG_031-4a"/>
竒才在古亦少其比而終附竇憲此為可訾然完節之<lb/>
士不可多得也<lb/>
公嘗慕諸葛武侯之為人也端禮問其何以取之公曰<lb/>
深探武侯之所存不可見其涯涘且如薦馬超於先主<lb/>
雲長恐其出已右移書問之武侯曰可與翼德並驅馳<lb/>
衡然非髯將軍比也闗聞而喜既不掩馬之美復有以<lb/>
結闗之心其深沉大畧誰及之又頓兵武功而數敗衂<lb/>
乃下教曰今非將不善兵不衆而敗蓋亮未聞過耳諸<lb/>
<pb n="KR4d0067_WYG_031-4b"/>
君攻亮之過則兵勝矣且當時賢者與後世之士忌人<lb/>
刺其失而武侯乃願聞其過豈不誠大丈夫哉然人有<lb/>
過雖親必誅有功雖讎必賞廖立輩乃其所黜聞武侯<lb/>
死至於感泣或嘔血者蓋其用法平而得人心士亦樂<lb/>
為之用此七代以來輔佐之臣有其才者甚多惟少德<lb/>
耳武侯誠竒人謝安可比之然士欲行其志要須如此<lb/>
公曰人各有所長慎勿輕廢人也<lb/>
公聞蔣穎叔得廣帥曰廣為雄藩府座出先導以門旗<lb/>
<pb n="KR4d0067_WYG_031-5a"/>
夾以銀撾屠劊人次之它鎮所無也初至蠻酋必以琉<lb/>
璃瓶注薔薇水揮洒於太守不及其它公送穎叔詩具<lb/>
道其事曰穎叔老聞之應喜<lb/>
公曰退之詩書記志各有體亦至今新竒也若為顔子<lb/>
不貳過論專欲入於規繩故稍陳俗<lb/>
公曰文字要多作多作方思熟某無日不為文無時不<lb/>
吟哦但苦無筆力故不暇書耳<lb/>
問武侯之屯五丈原其志欲戰耳武侯固知魏之不肯<lb/>
<pb n="KR4d0067_WYG_031-5b"/>
戰不幸而武侯死使其不死後當何為豈可相守而巳<lb/>
乎當是之時循渭而東以攻長安則三輔震動魏必奔<lb/>
命可戰矣武侯不知出此此兵法所謂分不分為糜軍<lb/>
也公曰此論甚大且以坐江淮而料京師之事有所不<lb/>
可必况在千百年之後而論千百年前之事而其人用<lb/>
心未易言也然深攷武侯之用心誠欲以大義服天下<lb/>
耳其用兵之迹乃餘事傳曰威武者文德之輔助此武<lb/>
侯所以不得巳而用兵也然自兩漢而下無必勝之將<lb/>
<pb n="KR4d0067_WYG_031-6a"/>
如武侯真能必勝者也以蜀之地狹土瘠兵力孱弱武<lb/>
侯將之人人有勇卒能强蜀而抗中原殆節制仁義之<lb/>
師也以武侯觀韓信輩用兵則皆庸將以僥倖取勝者<lb/>
亦如兒戱耳然舉兵一出而三郡響應馬謖違令而遂<lb/>
敗豈非有必勝之䇿當時善用兵者無如孫權權謂司<lb/>
馬仲達為變化若神則仲達可謂能兵矣然與武侯相<lb/>
拒閉軍固壘而不敢動武侯死曰吾不料死及觀其營<lb/>
陣歎曰天下竒材則仲達與武侯優劣可見矣方是時<lb/>
<pb n="KR4d0067_WYG_031-6b"/>
蜀之將關張已先死而姜維馬超又後出方戮力以戰<lb/>
時所用惟魏延馬謖數子又皆庸將則蜀之所恃一武<lb/>
侯而巳以一武侯自用雖魏之强不能取勝則武侯之<lb/>
才未易量也然腹背受敵兵家所忌而武侯又不欲乘人<lb/>
之隙而幸勝故不循渭而東恐非不知出此䇿也<lb/>
問管仲蕭何武侯王導謝安王猛房杜李德裕王朴得<lb/>
失優劣如何公曰孔孟論管仲詳矣誠有功於國者蕭<lb/>
何房杜則忠於社稷然何輕信流言買田以自汙非獨<lb/>
<pb n="KR4d0067_WYG_031-7a"/>
立不懼之君子此最謬者也王導謝安皆晉室之碩輔<lb/>
然王導挾私忿而殺周伯仁謝安有期服而不廢樂此<lb/>
皆所短李德裕有將相之畧王猛王朴真一時之竒才<lb/>
然猛不知以義自處而屢受困辱朴亦有傅會妖祥之<lb/>
譏此數君子得失相半無全能也若武侯則稽德論才<lb/>
無可訾毁其最優乎昔崔浩嘗非武侯矣然浩非知武<lb/>
侯者浩不足道也又曰王導固賢者然欲用趙𦙍而為<lb/>
孔愉所沮保芘注術而為孔羣所牾昵於桓景而陶囘<lb/>
<pb n="KR4d0067_WYG_031-7b"/>
面折亦少闕矣<lb/>
問謝安之立諸桓是耶非耶公曰荆江二州皆據上游<lb/>
用武之地固不宜與諸桓然傳稱其得諸桓之心亦合<lb/>
時務矣<hi>以桓石民為荆州改桓伊於中流石䖍為豫州既以三桓據三州彼此無怨各得其任其經逺</hi>
<hi>無競類皆如此</hi>又曰謝安非不知人如桓伊之賢晉室亦不多<lb/>
得諸桓分據一方無不當處若以桓温之迹言之似於<lb/>
山東有可疑者然坐論數十百年事當時其勢與心亦<lb/>
有不可盡談者荆江之寄如謝𤣥非不可徃但逺嫌保<lb/>
<pb n="KR4d0067_WYG_031-8a"/>
身恐謝公意有所寄<lb/>
公曰揚雄著法言本欲刺王莽其曰學行之上也言之<lb/>
次也之類是也然王莽之惡愚夫愚婦皆知之不待子<lb/>
雲刺譏而惡自彰如佛不待韓愈排之而後人知佛為<lb/>
非若夫楊墨則迫近吾道而能為吾儒害則孟子曷可<lb/>
以不闢<lb/>
公曰孔子言其畧孟子言其詳故曰孟子者孔子之解<lb/>
也<lb/>
<pb n="KR4d0067_WYG_031-8b"/>
公曰嘗見一俗書云作文用事必用新意如論友若使<lb/>
管鮑則不新矣昔卓王孫云人弃我取人取我與故能<lb/>
致富與俗書正合此說學者宜取法焉<lb/>
公曰君子言欲孫而行欲嚴蓋不孫則召禍不嚴則受<lb/>
侮孔子曰吾執御乎又曰幸苟有過人必知之此雖孫<lb/>
何傷也若言媚竈則曰獲罪於天無所禱也蓋恐傷乎<lb/>
行不得不厲爾後世君子言之不孫者多矣於行則未<lb/>
嘗嚴也<lb/>
<pb n="KR4d0067_WYG_031-9a"/>
問蕭望之如何人公曰蕭望之近世賢者也以聖人槩<lb/>
之不免為過剛者盖聖人之於夬必待一陰至弱然後揚<lb/>
于王庭則小人决可去矣如孝元時小人方盛而蕭生<lb/>
排之既無所濟亦以自斃也至於不肯挾持則已受侮<lb/>
矣豈若見幾而不徃耶然大節已卓然矣<lb/>
公自謂尋常作詩作書美其人皆以已所知所見而美<lb/>
之又於數事取其尤長者美之而未嘗溢譽亦未嘗以<lb/>
傳聞為虚美也近世士人好譽人至言其人無所不能<lb/>
<pb n="KR4d0067_WYG_031-9b"/>
有類乎聖者豈不欺後世哉<lb/>
公言文字須渾成而不斷續滔滔如江河斯為極妙若<lb/>
退之近之矣然未及孟子之一二<lb/>
公言人之為文使古事如避犯衆葢有無意可以取禍<lb/>
者如嵇康以一言而見殺可不戒哉<lb/>
公言人之為文須無窮愁態乃善如杜甫則多窮愁賈<lb/>
島則尤甚李白又近於放言此皆貧賤之所忌故退之<lb/>
欲人輟一飰之費以活巳又感二鳥而作賦甚不可也<lb/>
<pb n="KR4d0067_WYG_031-10a"/>
若孟子人不知亦囂囂直能受賤貧而不枉道矣<lb/>
公言恭謹敬三字其義相近而詩曰敬天之怒則敬為<lb/>
不輕矣然武帝云敬舉君之觴又陳國時兩國交聘謂<lb/>
敬為自上待下如此則人與在上位者書不當云敬矣<lb/>
公言人當先養其氣氣完則精神全其為文則剛而敏<lb/>
治事則有果斷所謂先立其大者也故凡人之文必如<lb/>
其氣班固之文可謂新美然體格和順無太史公之嚴<lb/>
近世孫明復及徂徠公之文雖不若歐陽之豐富新美<lb/>
<pb n="KR4d0067_WYG_031-10b"/>
然自嚴毅可畏<lb/>
公言人之同官不可不和和則事無乖逆而下不能為<lb/>
姦必欲和莫若分過而不掠美<lb/>
問公治春秋之法公曰春秋之學其大要先求經旨三<lb/>
傳非所急也後世必以趙啖為善學者大功正在此爾<lb/>
至於論春秋所作殊不求孟子之意而反以為救弊為<lb/>
言甚疎濶也若乃立例求經恐遂拘泥不可攷合例有<lb/>
變者當須存之矣又曰治春秋必須存闕文如夏五之<lb/>
<pb n="KR4d0067_WYG_031-11a"/>
類是也如不書即位則諸家之說紛然矣然某亦以為<lb/>
闕文而不論蓋傳寫既久不能無脫誤若便立議論恐<lb/>
非聖人之本意若易言研諸侯之慮則明多侯字矣何<lb/>
必曲說<lb/>
公曰西狩獲麟諸家但止論麟不知論狩以譏非諸侯<lb/>
之事爾<lb/>
公曰治春秋當以孟子為折衷蓋知春秋者獨孟子爾<lb/>
如言無義戰者止譏其戰無義者也<lb/>
<pb n="KR4d0067_WYG_031-11b"/>
經言侵伐征者蓋侵者小其敵也直侵之耳伐則大矣<lb/>
不惟兵車多亦所以聲其罪也故經言侵蔡伐楚是以<lb/>
知侵小伐大也至於征則又大矣如周公東征征有苗<lb/>
之類是也<lb/>
公曰說者謂春秋無褒非也然方其時書褒者少爾如<lb/>
齊之遏强暴而强中國孔子言一匡天下而葵丘之㑹<lb/>
孟子亦取之豈非褒乎如存衞國而有木𤓰之詩豈得<lb/>
不為褒邪<lb/>
<pb n="KR4d0067_WYG_031-12a"/>
問乙亥嘗說者曰先言御廩灾是以火灾之餘而嘗不<lb/>
恭甚矣公曰曾子問言天子諸侯之祀遇日食火灾喪<lb/>
服則皆廢祀今御廩灾則嘗可廢矣而不廢是為不敬<lb/>
何必曰以火灾之餘而嘗<lb/>
問秋師還說者譏其逾時而左氏云善之也公曰一百<lb/>
四十二年用兵多矣獨此言師還恐非譏也且以清人<lb/>
之詩驗之則以喪師為棄民而深譏其君則師全而還<lb/>
可以為褒矣<lb/>
<pb n="KR4d0067_WYG_031-12b"/>
問盜竊寳玉大弓而不書人紀侯大去其國而不書其<lb/>
滅公曰稱盜賤之也如漢言盜高廟玉環唐言盜殺武<lb/>
元衡皆其意也故不必書其人也然此譏有司慢藏也<lb/>
譏有司慢藏則時政可知也紀侯事有二說一云譏其<lb/>
不死社稷其滅之者齊也言紀侯之大去其國則齊之<lb/>
惡亦可知矣一云大者紀侯名也譏其不能死社稷故<lb/>
名以貶之有以紀侯比去邠之事者失之矣正如以王<lb/>
莽比堯舜之禪讓也<lb/>
<pb n="KR4d0067_WYG_031-13a"/>
公言王令之文少所許可如以房杜為刀筆吏非也且<lb/>
如庭議事房喬謀之矣必曰非如晦莫籌之及如晦至<lb/>
卒用房䇿以此觀之則其不掩善而交用其所長固足<lb/>
以為賢相所以能成天下之務夫為相者能不蔽人之<lb/>
謀以一身而行天下人之善豈不大哉而後世之人恥<lb/>
謀不自我出而謂人獻言為犯分是以人受其蔽而巳<lb/>
不知事亦多不濟也昔魏相集賈董所言而行之則其<lb/>
知識甚髙矣然為政者必有術然後能立事故王導衣<lb/>
<pb n="KR4d0067_WYG_031-13b"/>
練布謝安用蒲葵扇不言而人從之蓋以術也後世宰<lb/>
相之行事乃欲以勢力而刼制天下又怨人之不從已<lb/>
豈不愚哉<lb/>
公曰欲求聖人之道必於其變所謂變者何也蓋盡中<lb/>
道者聖人也而中道不足以盡聖人欲求聖人之道者<lb/>
必觀於變蓋變則縱横反覆不主故常而皆合道非賢<lb/>
人之所能故孔子曰未可與權孟子惡其執一也然善<lb/>
論聖人者必觀其世且如孔子處周之季天下如何哉<lb/>
<pb n="KR4d0067_WYG_031-14a"/>
所以車轍馬跡徧于天下而不自以為勞豈好為哉冀<lb/>
一得用以行其道而濟斯人爾至於見佛肹南子而不<lb/>
自以為汙也然聖人之變疑卓爾不可及有志者跂而學<lb/>
之亦何難哉此孟子所以學而至之荀楊則不及也且<lb/>
在書則如堯如舜如湯如武如平康如彊弗友如爕友<lb/>
其世不同也在易則如泰如否如豐如剥如小過如大<lb/>
過其世亦不同也若以湯武之時而行堯舜之事如以<lb/>
治豐治泰之道而行於剥於否豈不傾覆無功乎此堯<lb/>
<pb n="KR4d0067_WYG_031-14b"/>
所以禪而舜所以受湯所以革夏而武所以造周伊周<lb/>
所以攝也蓋皆用大過之道而適於變者也學者不知<lb/>
此乃妄生議論非也詩曰棠棣之華偏其反而<hi>偏當音徧以言</hi>
<hi>開徧而復合也</hi>豈不爾思室是逺而言權之逺而不可及故孔<lb/>
子曰未之思也蓋譏其言不合道也<hi>此乃逸詩著此以見孔子刪詩之法</hi>
<hi>務去其不合道者也</hi>善乎鼂錯云能明其世者謂之天子<hi>此言出六韜</hi>
後世學者其言其學俱有可取至其臨事制宜則或悖<lb/>
亂或拘泥者以其不通乎世變也苟不通乎世變則利<lb/>
<pb n="KR4d0067_WYG_031-15a"/>
不可興害不可除事雖至於隳敗而不能救者以此耳<lb/>
公曰揚子投閣後人乃為揚子諱云無此事則是漢史<lb/>
所書皆不足信也况此事甚明然揚子實未至於聖人<lb/>
而不適乎變雖有此亦何妨為大賢乎且如孟子曰堯<lb/>
以天下與舜則是禪也明矣韓退之對禹問乃反此說<lb/>
而後世學者又為退之諱云此非退之文何其迂論以<lb/>
自欺也就如為退之之文亦不害為退之矣此皆好竒<lb/>
而不適於簡易之過也<lb/>
<pb n="KR4d0067_WYG_031-15b"/>
公曰治河誠大事然利害有可以坐而言決者嘗因大<lb/>
禹治水之法而親觀其勢且自陜以西登髙東望左丘<lb/>
陵右岡阜河乃行於其中所以自古以來河未嘗決於<lb/>
陜同之間也行而至於河北京東之界則地形益下而<lb/>
悉平原山足復軟不足以為之固所以釀為二渠又為<lb/>
九河以殺其怒勢而決洩之河所以趨於海而三代之<lb/>
時無水害也而今之言河者必歸之於天胡不折之曰<lb/>
周之時王與列國之君未嘗無失道者而不聞河為患<lb/>
<pb n="KR4d0067_WYG_031-16a"/>
者何也蓋有禹之遺迹也若必欲以人力治亦恐無功<lb/>
蓋今之河身既狹又地軟無丘陵岡阜為之固又無二<lb/>
渠復無九河以分洩其怒勢獨行乎一道以孟子言之<lb/>
乃掘地而注之海今則以人所築堤為之扞乃水行乎<lb/>
地上則安得不決也其不決者幸而巳然不可保萬全<lb/>
不決於今年必決於明年或二三年斷然矣莫若畧依古<lb/>
法分為數道隨其所趨而利導之寛為河身縱其游波<lb/>
而不壅塞則河之患庶乎少矣<lb/>
<pb n="KR4d0067_WYG_031-16b"/>
屈平自沉于江雖曰褊心亦可謂不幸然聖人亦有不<lb/>
幸而有以處不幸亦有不得已而有以處不得已必不<lb/>
至於自戕故如屈平孔孟不為也<lb/>
作詩切不可斥言事至於美人亦不可斥言試觀詩之<lb/>
風雅頌所美所刺未嘗不婉順而歸之於正<lb/>
問象以典刑孔安國曰象法也法用常刑也漢儒則曰<lb/>
唐虞畫象又曰畫衣冠為戮何也公曰有曰象魏有曰<lb/>
兩觀觀言其高大可觀法也象則自然高大魏則有巍<lb/>
<pb n="KR4d0067_WYG_031-17a"/>
巍之意皆有可觀可法也則象所以言其法猶天之垂<lb/>
象唐虞之刑雖不經見如蕭何之律輕重大小各有定<lb/>
式然恐古自有定式也觀其放四㓙而人以為宜則是<lb/>
刑有常式故民聽不惑所謂象以典刑者蓋法用其常<lb/>
刑而無過差也<lb/>
問諸言明堂者曰布政之宫又曰在國之陽七里蔡邕<lb/>
以為天子之太廟也其說不同公曰明堂者布政之宫<lb/>
則是矣葢取其向明而治之意故孟子曰王者之堂也<lb/>
<pb n="KR4d0067_WYG_031-17b"/>
其曰在國之陽七里則固謬矣然歴代諸儒之論紛紛<lb/>
無定漢武則牽於方士之言以茅葢通水惟隋宇文愷<lb/>
之論為當然必欲興作則請用魏鄭公所謂自我作古<lb/>
可也斷而行之在我而巳衆說不能改也<lb/>
問鼂錯張敞請入粟以贖罪無乃刑失有罪乎公曰書<lb/>
有金作贖刑則所犯有詿誤可恕者使贖之則刑不失<lb/>
有罪矣錯等葢取此意而作此說況權時定宜以濟其<lb/>
急與其重歛于民不若為此猶成無費之利也且今之<lb/>
<pb n="KR4d0067_WYG_031-18a"/>
富人有入貲而為祠郎室長者矣意亦求庇其身而朝<lb/>
廷實無奬進之道故仕則竭力奉公不敢為過失有加<lb/>
于儒生世胄而仕者也然上之人避嫌而不敢舉朝廷<lb/>
亦無升進之法所以多有才力可稱者而卒阨以死也<lb/>
且張釋之以入貲為郎則是人材不可決定於所取也<lb/>
況漢帝之詔曰使久立於庭下宜旌異之<lb/>
問漢武帝築朔方而公孫𢎞諫曰不可及朱買臣發十<lb/>
說難之而𢎞不得一亦終築之何也公曰漢武好興作<lb/>
<pb n="KR4d0067_WYG_031-18b"/>
而𢎞諫之者欲以靜正之也然買臣嚴助輩方欲自鬻<lb/>
其說又挾武帝之威以壓之則𢎞何敢不從所以曰鄙<lb/>
人不知也然武帝疲弊中國而失民心幾喪天下其本<lb/>
葢買臣導之也吁為天下者可不審其所用乎<lb/>
治詩者必論其大體其章句細碎不足道也且詩何必<lb/>
分二南為國風而雅有大小又為頌也葢天下之本在<lb/>
國國之本在家家之本在身故二南言文王之化正於<lb/>
閨房祍席之間以至乎人化之葢風為治家之始而小<lb/>
<pb n="KR4d0067_WYG_031-19a"/>
雅者治國政之始大雅者治天下之始頌者成功之始<lb/>
是謂四始也其餘刺惡之詩乃刪詩時分附于諸篇其<lb/>
惡之大小自可各見别無意也故惟箴刺之詩不專立<lb/>
名也且十五國風者乃謂車同軌書同文孟子所謂地<lb/>
醜德齊者也故無所分别先後且季札謂小雅周之衰<lb/>
而王通乃謂周之盛其㫖異矣葢當時樂歌適聞所刺<lb/>
之詩所以謂衰而王通原鹿鳴以下之大旨所以謂周<lb/>
之盛各以所見云爾非不同也<lb/>
<pb n="KR4d0067_WYG_031-19b"/>
人必有威然後不為人之所慢侮而事可立亦可以應<lb/>
猝然之變且如子路片言折獄以其有威所以能得人<lb/>
之情而下不能欺且易於豐於噬嗑有雷電之威明故<lb/>
皆能折獄若賁則小明不足以立事所以曰無敢折獄<lb/>
葢無雷之威也<lb/>
問劉歆鄭康成謂周禮者周公致太平之迹而何休林<lb/>
孝存毁之何也公曰惟春秋詩易書語孟為聖人完書<lb/>
而無後人増益者其餘經籍皆有可疑如王制乃漢時<lb/>
<pb n="KR4d0067_WYG_031-20a"/>
博士為之月令亦吕不韋所纂而中庸則子思語也其<lb/>
餘雜漢儒者甚衆孟子曰諸侯惡其害巳也而皆去其<lb/>
籍則制度滅亡矣此周禮所以為疑也然又不可全以<lb/>
為非要須攷其所言合于聖人而不悖者取之其不合<lb/>
者勿强為之說斯可矣<lb/>
問季札見舞象箾曰美哉猶有憾也服䖍曰憾恨也恨<lb/>
不及巳誅紂也書言四岳舉舜孔安國曰四岳知舜之<lb/>
聖不得巳而舉之夫二子之言固為妄然何為而言之<lb/>
<pb n="KR4d0067_WYG_031-20b"/>
公曰憾可曰慚也言文王不能正紂已有慚德可也何<lb/>
必曰恨也四岳之所舉用悉以丹朱共工為言堯屢卻<lb/>
之然後舉舜豈非安國便據此而生文乎<lb/>
問司馬遷作史記以孔子列于世家而豫讓名為刺客<lb/>
可乎齊魯大國也而首書太伯叙傳則尊道術而薄六<lb/>
經何也公曰士要須所養者醇所學者醇所師者醇所<lb/>
友者醇然後所言所行皆醇也如馬遷所養所學皆不<lb/>
能醇其所師所友亦或如之故其言多駁雜無足怪也<lb/>
<pb n="KR4d0067_WYG_031-21a"/>
以春秋攷之嘗譏世卿則世禄可矣葢惟諸侯方得世<lb/>
而卿大夫皆不可以孔子乃曰世家可乎豫讓天下義<lb/>
士也其節凛凛可畏以齊晉周陳之臣觀之其祖其父<lb/>
其身皆食其國之禄而享其位至其易主遷代則又泰<lb/>
然就它主之䘵而無慚色甚者贊成其簒奪之禍如王<lb/>
儉輩是也以此觀豫讓所以報德者豈非為義士乎列<lb/>
于刺客非也泰伯三以天下讓則齊魯開國固在其後<lb/>
然亦馬遷之意重其讓而取于道也其尊道術而薄六<lb/>
<pb n="KR4d0067_WYG_031-21b"/>
經乃其所學所見之不醇也<lb/>
問三代稱用肉刑而治後世用行之則病于傷民今可<lb/>
行乎公曰肉刑之法前人論之詳矣徒為紛紛嘗觀唐<lb/>
太宗曰不行井田肉刑不可致治大非也葢前世之法<lb/>
有不可以下行於今世今世之法有不可上通乎古者<lb/>
正欲觀時變爾且孝文以仁心廢肉刑是也縱云有輕<lb/>
刑之名而其實殺之亦非本意也不幸而巳故人疑孝<lb/>
文以嚴致平然法無病民者要須得良吏乃可行必欲<lb/>
<pb n="KR4d0067_WYG_031-22a"/>
行肉刑須得臯陶者乃可行臯陶不可得得有臯陶之<lb/>
用心者亦可矣此人不可得則肉刑未可輕行也<lb/>
左氏云十六相堯不能用四㓙堯不能去宜云不用不<lb/>
去不當云不能也葢堯若用之去之則無以成舜功此<lb/>
孔子所言惟天為大惟堯則之也<lb/>
君子無所爭於文則不可不求勝人凡作文必須自立<lb/>
令前不見古人後不容來者乃善不善其立意自戕<lb/>
禮文殘闕甚可閔傷儀禮粗為完書然決非盡出乎聖<lb/>
<pb n="KR4d0067_WYG_031-22b"/>
人何以知之且禮者出乎人情也而儀禮有曰父在母<lb/>
不可以為三年之服又曰嫂叔無服所以辟嫌也又曰<lb/>
師無服此豈人情哉可以決知非聖人所為也葢多出<lb/>
於漢儒喜行其私意或欲用其師說或利其購金而妄<lb/>
言耳甚可閔也<lb/>
問今兵冗矣欲復民兵如何軍儲乏矣欲復屯田如何<lb/>
公曰今兵勢患乎一定而不得動如一路中復置如漢<lb/>
之奔命者數百人使徃來赴急不可如駐泊者則盜賊<lb/>
<pb n="KR4d0067_WYG_031-23a"/>
不敢作矣屯田誠難復葢古者兵取於農而其勢順故<lb/>
耕者皆兵也後世兵民既判名已不同况今之兵驕惰<lb/>
不可使豈可令耕乎必不肯矣且兵患不精不患少昔<lb/>
李勣以三千而平定襄古人有以少擊衆者是兵雖冗<lb/>
無益也<lb/>
問衞青不斬裨將王猛棄軍迎苻堅與穰苴亞夫異矣<lb/>
公曰將在軍君命有所不受是也若衞青不斬裨將可<lb/>
為保功名者非將法也王猛弃軍迎付堅堅責之是矣<lb/>
<pb n="KR4d0067_WYG_031-23b"/>
問人固難知然孔子謂由不得其死孟子謂盆成括必<lb/>
見殺後果如其言何也若蕭何謂韓信國士無雙武侯<lb/>
謂蔣琬非百里之才後亦果成功何也公曰子路盆成<lb/>
括有取死之道孔孟觀其所行而知之縱使幸而免孔<lb/>
孟之言猶信也蕭何知韓信之為可用而不能知其終<lb/>
武侯之明固能知蔣琬為可用然人亦難知武侯不免<lb/>
失於馬謖也<lb/>
問國之本在兵兵之本在將則將才難矣必欲選將當<lb/>
<pb n="KR4d0067_WYG_031-24a"/>
以何術使將能靜則折姦謀而不作動則破大敵而制<lb/>
其命其用何術古人誰能之公曰將誠難事不可易言<lb/>
之古之名將各有所長所謂靜能折姦謀者所謂上兵<lb/>
伐謀伐謀者能破敵之謀不得用是也不必見於用兵<lb/>
然亦無迹如李牧在雁門二十年而匈奴不敢加兵王<lb/>
覇在上谷亦二十年而敵人不敢窺邊近之矣然以數<lb/>
子之才猶須久任然後有功則將不可遽移易也所謂<lb/>
動則制其命者必勝之將也自古必勝之將惟武侯一<lb/>
<pb n="KR4d0067_WYG_031-24b"/>
人以其兵有節制而不妄動其餘皆幸勝爾以李光弼<lb/>
猶戰則納短刀于鞾知其不能必勝也夫以馬隆之才<lb/>
武立標募卒得驍勇者三千五百人又請自至武庫選<lb/>
仗有此三者所以能多克勝昔高崇文伐蜀卯時受詔<lb/>
辰時出師兵仗器物皆不假借而畢集以其有素備也<lb/>
所以解劍門之圍平劉闢之亂吳時有將<hi>缺三字</hi>無事<lb/>
時常作出兵計故敵人畏之而不敢妄動此正用兵者<lb/>
當法此也然用兵必有驍將必有敢死士故古人去敵<lb/>
<pb n="KR4d0067_WYG_031-25a"/>
百步猶選敢死士葢敢死士則能壯兵威而驍將則能<lb/>
奪敵之氣<lb/>
傳曰智信仁勇嚴將之事也則為將必須嚴嚴則有威<lb/>
有威則號令明而人畏之然威必素立乃可猝然辦事<lb/>
李晟之卒有折人之匕箸者斬之而李光弼欲斬貴臣<lb/>
雖天子欲增秩使免死而光弼亦斬之所以威立而人<lb/>
畏之也然郭子儀仁厚得士心而卒伍少懈及李光弼<lb/>
領其兵皆股栗此可見有威者人乃畏也<lb/>
<pb n="KR4d0067_WYG_031-25b"/>
易言忠信所以進德又曰果行育德則信與果皆入德<lb/>
之本士君子所不可須臾忘也而論語曰言必信行必<lb/>
果硜硜然小人哉而自漢以來說者皆以為小人之事<lb/>
無乃害德乎蓋孔子以子貢之所問者愈卑而又問其<lb/>
次故曰言必信行必果恐再問其次故特舉其最下者<lb/>
曰硜硜然小人哉硜硜空虚之謂也則是言必信行必<lb/>
果與硜硜然小人哉皆義不相續各是一叚也或曰孟<lb/>
子言言不必信行不必果者為大人故此以言必信行<lb/>
<pb n="KR4d0067_WYG_031-26a"/>
必果為小人也殊不思大人者成德之稱其言不必信<lb/>
行不必果則如從心之謂惟大人能之而論語所言者<lb/>
士也曷可比大人哉<lb/>
浩然之氣與北宫黝之勇孟施舍之勇皆以所養而致<lb/>
之然孟施舍養成匹夫之勇故不動心而無懼所以視<lb/>
不勝猶勝也孟子曰若量敵而後進慮勝而後會則必<lb/>
經於思慮而動其心矣故其文勢宜自猶勝以上言孟<lb/>
施舍其量敵以下孟子言施舍不能如此非一叚事也<lb/>
<pb n="KR4d0067_WYG_031-26b"/>
書者天子之事也終于文侯之命也費秦二誓何以與<lb/>
焉蓋書之文乃舊史之文其篇章之次第乃孔子刪而<lb/>
定之故斷自唐虞所以明治世教化之本然堯典亦謂<lb/>
之虞書者以堯所以治天下之道非舜以成之則其仁<lb/>
民愛物經綸世變之道不得而顯也然堯舜之時道隆<lb/>
也故大禹臯陶之謨皆謂之虞書夏書以往有戒之深<lb/>
㫖焉故夏書之末繼之以商書以商警夏也商書之末<lb/>
繼以周者以周警商也周之末繼以文侯之命所以警<lb/>
<pb n="KR4d0067_WYG_031-27a"/>
周也其意以為周德既衰而晉强盛矣宜知所以杜絶<lb/>
簒亂也又繼以費所以見魯公之僭又繼以秦以見秦<lb/>
之强大皆以警于周而周不悟所以卒為秦所滅故曰<lb/>
費秦二誓所以戒周亦所以警後世也<lb/>
春秋魯史也是諸侯之事也而書曰西狩獲麟何也葢<lb/>
孔子所以刪春秋者用意深微故用一字有重輕其言<lb/>
獲麟諸家止說麟而不論狩非孔子意也葢狩乃天子<lb/>
之事而諸侯云西狩所以譏僭也<lb/>
<pb n="KR4d0067_WYG_031-27b"/>
詩之有頌所以明盛德而告成功雖有文王之業武王<lb/>
之功微成王周公則不作矣是太平之事也而繼之魯<lb/>
頌又附之商頌何也蓋自二南言治家之始小雅言治<lb/>
國之始大雅言治天下之始頌言成功之始所以見周<lb/>
家終始之道一隆也其終有魯頌商頌者何也葢魯實<lb/>
僭天子今觀魯頌之事豈是為盛德而豈可吿于神明<lb/>
故言季孫行父請命于周而作是頌則以周室既微明<lb/>
魯之强而僭也其商頌散亡特附之而巳故曰得商頌<lb/>
<pb n="KR4d0067_WYG_031-28a"/>
十二篇以此知孔子不欲絶一代之事因其所得而附<lb/>
之非有所褒貶也<lb/>
易之書未嘗不戒故以未濟終焉而說者以為既濟豈<lb/>
聖人之意乎葢關朗子明以六變之說解易故其言曰<lb/>
易以既濟終焉然子明所論六變上不見乾坤下不見<lb/>
未濟又疑其法止論終于既濟非謂不可終于未濟也<lb/>
二禮所載終始不同何也夫禮學不明良可惜也惟儀<lb/>
禮稍為完書然皆說士禮故知論禮者以士禮升而上<lb/>
<pb n="KR4d0067_WYG_031-28b"/>
之至于天子也然儀禮始于冠昏其法是也終于有司<lb/>
葢以為追逺乃人之大事所以喪葬而繼之以祭之禮<lb/>
也至於戴禮之所記駁雜訛舛不可勝道葢多出於漢<lb/>
儒之私見其首不以冠昏而以曲禮其終乃以喪服四<lb/>
制而制度又多舛雜而不近於人情極可怪也然詩首<lb/>
於闗雎書首于釐降春秋首于聘娶易下經首於咸恒<lb/>
故於禮宜首於冠昏乃惟相近而禮記無叙恐未可為<lb/>
確論也<lb/>
<pb n="KR4d0067_WYG_031-29a"/>
艮言思不出其位正以戒在位者也言豈特見于事者<lb/>
各有所止而不可出雖心思之運亦不可出矣若夫學<lb/>
者則無所不思無所不言以其無責可以行其志也若<lb/>
云思不出其位是自棄于淺陋之學也<lb/>
揚子稱孟子之不動心曰貧賤富貴不能動其心大非<lb/>
也夫古之山林長徃之士豈不能以貧賤富貴不動其<lb/>
心而世之匹夫之勇者豈非所以死生不動其心也如<lb/>
此則孟子之不動心乃常人爾蓋本謂孟子充養之至<lb/>
<pb n="KR4d0067_WYG_031-29b"/>
萬物皆備于我而萬變悉昭于胸中故雖以齊國卿相<lb/>
之重位亦不動心思之經營而可治故言曰不動心以<lb/>
其養之至也猶之北宫黝之輩雖不足道亦以其養之<lb/>
至也<lb/>
孔子言山梁雌雉謂梁高也如屋之有梁橋之有梁以<lb/>
其山之髙者而雌處其上可謂得所亦猶小人居乎髙<lb/>
位也子路多言者忽于此能黙而識之共以致敬三嘆<lb/>
其事焉嗅當作嘆葢字之誤也揚子亦不詳孔子之旨<lb/>
<pb n="KR4d0067_WYG_031-30a"/>
而其論雌雉極不稽後之學者信以為然良可怪也<lb/>
問歆向言仲舒是非孰當公曰伊吕聖人之佐不得則<lb/>
不興管晏特一時之豪傑爾以仲舒所學醇正而其三<lb/>
䇿該通當世之務非俗儒也其答江都易王曰伐國不<lb/>
問仁人此論又幾於孟子矣殆賢者也謂如伊吕則過<lb/>
之其曰未及游夏似少貶矣然但稱其所長自足為一<lb/>
時之賢何必逺擬古人也<lb/>
問丙魏姚宋孰優公曰丙得宰相之體魏有宰相之量<lb/>
<pb n="KR4d0067_WYG_031-30b"/>
姚有經綸之才宋有操持之節皆賢相也然宣帝雄傑<lb/>
明達力能自致中興雖無丙魏亦可矣若明皇則中才<lb/>
之君可與為善可與為惡者也故姚宋在而成開元之<lb/>
治姚宋亡而致天寳之亂也然宋則剛者也剛故無私<lb/>
無邪能斷能明矣姚喜任數茲少貶焉<lb/>
賢人不可多得葢天地亦自愛惜况于朋友况于同類<lb/>
况于用人者可不惜之乎且天地若不愛惜人材何以<lb/>
孔子後無孔子孟子後無孟子也<lb/>
<pb n="KR4d0067_WYG_031-31a"/>
陳力就列不能者止而近世拜官徒為飾詞已足恥矣<lb/>
而朝廷又為之法曰至某官乃得辭免是教人為偽也<lb/>
其兩府有除命未受命必先押入其名自不正葢賢者<lb/>
當以禮進以義退既可押入必可押出也<lb/>
近世講辨之學廢夫講辨所以發明義趣而起已之志<lb/>
慮如陳平之智固宜料天下事無疑方吕氏未誅而平<lb/>
之沉思未決聞陸賈之言然後志思煥然得與周勃交<lb/>
驩則士之智慮未及陳平者曷可廢講辨乎<lb/>
<pb n="KR4d0067_WYG_031-31b"/>
問肆大𤯝何也公曰𤯝灾之名也五行傳曰青𤯝赤𤯝<lb/>
是也據書言𤯝灾肆赦則是不可常行也故蜀先主言<lb/>
吾游于鄭康成陳元方之間未嘗言赦而武侯治蜀十<lb/>
年不赦所以刑平而下無幸免之民此言肆者赦之别<lb/>
名又曰肆大𤯝言非其事也然赦過宥罪天子之事而<lb/>
諸侯行之可知非禮矣其三年因郊而有赦有賞惟王<lb/>
彪之傳論之别不見所起<lb/>
問吕后欲王諸吕陳平以為可而王陵以為不可孰是<lb/>
<pb n="KR4d0067_WYG_031-32a"/>
公曰陳平有包天下之量自秦漢以來一人而已<lb/>
問人之治身何者為先人之所戒何者為急公言易曰<lb/>
閑邪存其誠孔子曰思無邪則是人之治身以誠為本<lb/>
而所戒者以邪為急葢正心誠意而行乎正則動容舉<lb/>
措無非正也正之氣充于四體發于面目可以望而知<lb/>
其為正人也苟不正心誠意而存乎邪則形容動作亦<lb/>
皆不正充于四體發于面目可以望而知其為邪人也<lb/>
至於國之興亡亦以正與不正况于人乎然孟子云志<lb/>
<pb n="KR4d0067_WYG_031-32b"/>
氣之帥氣體之充此言精微學者宜思之葢以為志則<lb/>
在心而心為有知有知則所好亦有節而所惡不過分<lb/>
縱過而踰節亦知自反也若氣則冥然無知特可以充<lb/>
養四體縱之而不巳則喜怒為氣之所使必至於過分<lb/>
踰節矣此小人之事也若君子則學而能正能誠所以<lb/>
志能帥氣而喜怒不過惟小人為氣所鼓方其喜怒之<lb/>
際不知形色之變至於不聞人之聲音不覺巳之忤物<lb/>
或報仇復怨辱人以自快或至於受辱而不慚或至於<lb/>
<pb n="KR4d0067_WYG_031-33a"/>
殺人或至於殺身者皆為氣之所使而不能帥氣也故<lb/>
孟子曰持其志無暴其氣學者可不知此乎然自孔子<lb/>
以來非孟子誠不知此<lb/>
問公嘗言賈誼篤好管子幾為管子所誤何以見之公<lb/>
曰管仲誠竒才所言所行皆適于時宜其言㓜官則非<lb/>
也賈誼亦一時之豪士其法于管子者非一且如言色<lb/>
用黄數用五殆為㓜官所誤也讀誼之文則漢儒之文<lb/>
皆不足觀及讀仲舒之三䇿然後見誼學未至非醇儒<lb/>
<pb n="KR4d0067_WYG_031-33b"/>
也仲舒之言幾如孟子矣然孔子之為政於衞止欲正<lb/>
名而巳子路不能如顔子黙而識之至於發問其所答<lb/>
亦不過數事而管仲所以說其君者累數萬言而王通<lb/>
一見隋文帝陳十七䇿弟子編為三巻文帝不用退而<lb/>
作皇極之歌此自取亡宗赤族有餘擬法論語何足道<lb/>
哉傳言信而後諫豈有一旦遽為人陳十七䇿何其多<lb/>
也有異於孔子矣<lb/>
人之德有諸中必形諸外而盛德者猶且容貌若愚况<lb/>
<pb n="KR4d0067_WYG_031-34a"/>
無諸中者乎語曰有若無實若虚則學者不可不知此<lb/>
也<lb/>
讓不可以苟為之若伊尹三聘而後起此以禮而讓也<lb/>
孟子於齊餽而不受此以名而讓也後世讓官不合於<lb/>
禮義又非避名而朝廷又立為格使至某官而讓皆非<lb/>
也黄憲聞召即起受官即拜此皆有以過人也<lb/>
安定先生居湖其倅不甚加禮一日公欲往見之問先<lb/>
生宜何以答之先生曰若思而後往便是不誠直已而<lb/>
<pb n="KR4d0067_WYG_031-34b"/>
往可也公聞此語遂大開悟<lb/>
安定說中庸始於情性葢情有正與不正若欲亦有正<lb/>
與不正德有㓙有吉道有君子有小人也若天地之情<lb/>
可見聖人之情見乎辭豈得為情之不正乎若我欲仁<lb/>
斯仁至矣豈為不正之欲乎若棖也欲凡言寡欲皆不<lb/>
正也故以凡言情為不正者非也言聖人無情者又非<lb/>
也聖人豈若土木哉强哉矯葢矯者强之甚大木之曲<lb/>
者性也能矯而為正豈不强乎<lb/>
<pb n="KR4d0067_WYG_031-35a"/>
道自道也者且以道路之道言之凡窮天下周八極霜<lb/>
露所墜人跡所及皆可至焉則道豈不六通四闢乎然<lb/>
有徑有支皆道也故必在人之所擇而行之<lb/>
中庸所以獨取舜顔淵者所以為中庸之法也蓋自誠<lb/>
明者聖人也舜顔淵積勤不巳而至非至誠不能也舜<lb/>
自匹夫積仁累義至於聖人使其父母為聖人之父母<lb/>
使其父母為天子之父母至於以天下養其父母其積<lb/>
德可知孔子曰吾見其進則顔子之至誠亦可知矣<hi>此叚</hi>
<pb n="KR4d0067_WYG_031-35b"/>
<hi>恐非先生本語</hi>
人之大事不可以不謹者祭祀是也葢鬼神不可知爾<lb/>
然奉鬼神者安可不以至誠奉之乎<lb/>
上丁釋奠皆薦熟是也葢事天神則當用生若孔子則<lb/>
宜以人鬼之禮事之而薦熟州郡牽於微末之胙而不<lb/>
肯變又朝廷以令文拘之不知議禮者何不知其非也<lb/>
安定先生不令諸生學字曰字若稍可觀便為人役觀<lb/>
魏韋誕題凌雲殿額豈不謂之人役乎王獻之之對謝<lb/>
<pb n="KR4d0067_WYG_031-36a"/>
安可謂大丈夫矣<lb/>
公常教其子曰若在貴人之前堆黄金積白璧呼之使<lb/>
來不可往也况以藝易之乎故孟子自欲見齊王可也<lb/>
及使人要之則稱病不往其不可屈須如此<lb/>
臺諌之任甚重不可以苟然居之非德業蚤著名譽素<lb/>
聞則君未見知而言不盡聽近於未信而諫矣說者以<lb/>
為陽城居諫職與屠沽出没果然則豈能使其君聽其<lb/>
言哉若楊綰用而人至損音樂減騶御則人豈可不素<lb/>
<pb n="KR4d0067_WYG_031-36b"/>
有養素自重耶<lb/>
孔子云三年之喪自天子達而漢文行以日易月之制<lb/>
甚非也後世因循無人議之亦可惜也然漢以三十六<lb/>
日而後世以二十七日而釋尤非也宜稱時制為衣服<lb/>
以軟巾墨縗以臨便坐見羣臣亦可也<lb/>
凡評論人材必以不得巳處之則近於孔孟所謂恕若<lb/>
其人得巳而不巳者乃可罪也如仲尼見陽虎微服而<lb/>
過宋皆不得巳矣孟子言五人者無獻子之家則不與<lb/>
<pb n="KR4d0067_WYG_031-37a"/>
之友亦不得巳者且以居喪不可以出也墨縗惟軍旅<lb/>
宜用之然其人無田園衣食之奉豈特守禮拘拘與其<lb/>
親戚坐以飢凍則其出不得已也<lb/>
公論趙盾之事曰孔子言之矣後人雖累千萬言豈足<lb/>
垂信若信後人而不信孔子其人可知矣然殺髙貴鄉<lb/>
公者成濟也其使之者司馬氏也晉山陽公死書曰宋<lb/>
志也此推本而誅之耳王導曰我雖不殺伯仁伯仁由<lb/>
我以死則其事亦可見矣然王導禇遂良皆賢者導以<lb/>
<pb n="KR4d0067_WYG_031-37b"/>
疑殺伯仁而遂良譖死劉洎皆可惜也<lb/>
問依世違俗如何論公曰不必言依與違但論正與不<lb/>
正而顧其義如何耳<lb/>
論經義要寛裕而不迫正如折獄須先定其大情然後<lb/>
求其微情則無不得矣然大情未正而先求微情則紛<lb/>
亂不決矣<lb/>
天下之事有可以懸論而利害可定者有必待行之而<lb/>
後利害可見者故自古以來創法之初非不深思熟講<lb/>
<pb n="KR4d0067_WYG_031-38a"/>
及其施之而有不可行者葢有利害不可以懸料者也<lb/>
鄭雲叟羅隱之真隱者也<lb/>
种放文章極嚴其詩文未嘗不在雲山是可髙也然真<lb/>
宗禄之以尚書與之握手登龍圖閣其待之可謂厚矣<lb/>
亦可畱而行其所言然終不可畱其志又何也<lb/>
韓退之與故人書憂其米鹽不給懇懇有情真義士也<lb/>
老杜詩多稱人名非也葢孔子惟弟子乃稱名耳<lb/>
董仲舒不惟道學深醇亦精於論議所謂下髙其行而<lb/>
<pb n="KR4d0067_WYG_031-38b"/>
從其教民化其亷而不貪鄙者真厲世之法也<lb/>
裴行儉言士之致逺先器識後文藝與盧毓之論同此<lb/>
誠取人之法也<lb/>
安定云頭容直此所以檢其外也<lb/>
禮云葬欲其速朽欲體魄早歸於土也故棺不貴厚近<lb/>
世用厚木使體魄隔絶數十年不朽非禮也古人懸棺<lb/>
而葬不為隧道又記曰封之崇四尺則古之四尺今之<lb/>
一尺有餘爾近世用墜道興墓務髙廣使後人妄意其<lb/>
<pb n="KR4d0067_WYG_031-39a"/>
中往往啟盜之心於死者殊無益也<lb/>
諫諍大事也孟子言惟大人為能格君心之非則非一<lb/>
朝一夕之故昔漢武暴君也見嚴助諸人恨得之晚而<lb/>
其餘皆以誅死任公孫霍光可謂篤矣亦未嘗以禮遇<lb/>
之惟見汲黯則不冠不見可知汲黯所立如何爾黯嘗<lb/>
毁儒面觸如汲黯所行曠世絶代未見其比惟失之少<lb/>
褊葢非聖人不能無弊伯夷伊尹之徒皆有弊要之不<lb/>
可以聖人責之不失為賢人也若黯真諫爭之臣也或<lb/>
<pb n="KR4d0067_WYG_031-39b"/>
論陽城之不言以為養其勇大非也孟子曰未有枉巳<lb/>
而能正人城居諫職與屠沽出没而日沉于酒言不聞<lb/>
于人行未信于上一旦悻然而强諫特一醉人語爾宜<lb/>
乎其君不聽董仲舒言下髙其行而從其教民化其亷<lb/>
而不貪鄙則士必貴於素有所樹立况諌爭乎曷可暴<lb/>
也<lb/>
公問崔子方秀才何如人端禮曰與人不苟合議論亦<lb/>
如此公喜曰不必論其他只不苟合三字可知其所守<lb/>
<pb n="KR4d0067_WYG_031-40a"/>
之正正者大本也昔楊綰以清儉在位天下之士多以<lb/>
敝衣為儉以求合於綰惟武元衡素好鮮美不改所為<lb/>
至其論議則未嘗苟從葢惡衣食未足以為賢至其不<lb/>
苟合乃可以見其人<lb/>
問率性之謂道何也公曰孟子曰志者氣之帥也率其<lb/>
氣者是在其所志也率其性者豈不然乎率其性而行<lb/>
之足以為道矣易曰成性存存道義之門<lb/>
問名世何如公曰名世者自名也非特自名而巳也能<lb/>
<pb n="KR4d0067_WYG_031-40b"/>
言之類莫不名之也名之如何方斯之世而有斯人焉<lb/>
濟斯世者必斯人而巳也是以其人而名乎其世也是<lb/>
以天下之重而任乎斯人者也為斯人者如何其自任<lb/>
以斯世之重也方斯之時濟斯世者舎我其誰乎是以<lb/>
其身而名乎其世也以身而名乎其世者謂之知天知<lb/>
天之所以命我而出乎斯世則我之所以為斯世者其<lb/>
敢廢天之命乎<lb/>
問公穀三傳何如公曰子心之所自得必已多矣此其<lb/>
<pb n="KR4d0067_WYG_031-41a"/>
大本也至於古今論議擇而取之輔其所自得者也啖<lb/>
趙二氏有大功於春秋但未能全盡爾攷其所學葢不<lb/>
止於春秋貫穿經義窮極是非所論不苟若斯人者豈<lb/>
易得哉所謂有志於聖人之道者也<lb/>
公惠書云毁譽不可䘏至於操心慮患而防之者要在<lb/>
於幾微也臨别一說千萬祕之<lb/>
　　吕氏童䝉訓曰徐積仲車先生山陽人小許榜登<lb/>
　　科初從安定胡先生學潛心力行不復仕進其學<lb/>
<pb n="KR4d0067_WYG_031-41b"/>
　　以至誠為本積思六經而喜為文詞老而不衰先<lb/>
　　生自言初見安定先生退頭容少偏安定忽厲聲<lb/>
　　云頭容直某因自思不獨頭容心亦要直也自此<lb/>
　　不敢有邪心後因具公裳以見貴官又自思云見<lb/>
　　貴官尚必用公裳豈有朝夕見母而不具公裳者<lb/>
　　乎遂晨夕具公裳揖母先生事母至孝山陽人化<lb/>
　　之<lb/>
　　又云先生嘗為文訓勵學者云仲車先生一日升<lb/>
<pb n="KR4d0067_WYG_031-42a"/>
　　堂訓諸生曰諸君欲為君子而使勞巳之力費巳<lb/>
　　之財如此而不為君子猶可也不勞巳之力不費<lb/>
　　已之財諸君何不為君子鄉人賤之父母惡之如<lb/>
　　此而不為君子猶可也父母欲之郷人榮之諸君<lb/>
　　何不為君子又曰言其所善行其所善思其所善<lb/>
　　如此而不為君子未之有也言其不善行其不善<lb/>
　　思其不善如此而不為小人未之有也<lb/>
　　又云元符三年滎陽公<hi>名希哲字原明</hi>自和州謫居起知<lb/>
<pb n="KR4d0067_WYG_031-42b"/>
　　單州道過山陽因出過市橋橋壊墮水而不傷焉<lb/>
　　仲車先生年幾七十矣作我敬詩贈公云我敬吕<lb/>
　　公以其德齒敬之愛之何時巳巳美哉吕公文在<lb/>
　　其中見乎外者古人之風惟賢有德神相其祉何<lb/>
　　以祝公勿藥有喜後批云前日之事橋梁腐敗人<lb/>
　　乘蹉跌而公晏然無傷固有神明陰相其德願為<lb/>
　　本朝自重生民自重<lb/>
　　　右節孝先生語一巻得之畨陽洪公紫微手抄<lb/>
<pb n="KR4d0067_WYG_031-43a"/>
　　　舊以東坡先生志林語冠于首因以吕氏童䝉<lb/>
　　　訓語附其後琹之臨汝郡庠嘉禾巳琹先生文<lb/>
　　　集兹録雖燕閒咳唾餘一話一言足為後學警<lb/>
　　　䇿如云治身以誠為本先生所得於安定胡公<lb/>
　　　者葢終其身而無愧至極論諸葛武侯之平生<lb/>
　　　與汲直之素立又先生所忻慕而自處者用否<lb/>
　　　雖異君子謂其志則同其因讀貨殖傳而悟為<lb/>
　　　文之法若有異者攷其說以簡易渾成為主學<lb/>
<pb n="KR4d0067_WYG_031-43b"/>
　　　者毋以異求之乾道已丑季冬望日教授永嘉<lb/>
　　　許及之書<lb/>
　<lb/>
　<lb/>
　<lb/>
　<lb/>
　<lb/>
　節孝集巻三十一<lb/>
</p>
<p>
</p>
  </div>
<div>
<head>節孝集巻三十二<hi>附録</hi>
                </head> <lb/>
    <p>
<pb n="KR4d0067_WYG_032-1a"/>
欽定四庫全書<lb/>
　節孝集巻三十二<hi>附録</hi>
　　事實<lb/>
　　　臣寮奏乞以判官充教授<lb/>
臣伏見楚州勑同進士出身徐積經明行修事親至孝<lb/>
家雖貧窶必以甘㫖養其母及居母䘮徒跣廬墓日自<lb/>
執㸑具膳如生三年無違僅不滅性無田可耕無屋可<lb/>
居而收養孤甥教之養之甚於已子一方之人服其道<lb/>
<pb n="KR4d0067_WYG_032-1b"/>
義節行自為布衣時巳延致州學相與師事後既登第<lb/>
監司郡守屢徇人之請優令在學自元豐推行學制以<lb/>
郡官兼領教授自此引避無復廪禄之頼矣今年過五<lb/>
十其窮益甚而清苦自守終不妄干於人但不幸有瞶<lb/>
疾以此不可出仕然其安貧好學訓導諸生應酬士大<lb/>
夫問難質正雖貧不廢也朝廷近下兩省臣寮舉中外<lb/>
學官如積之賢固不易得伏望聖慈置其疾苦録其所<lb/>
長特除以判司官差充楚州教授仍實三年理為一任<lb/>
<pb n="KR4d0067_WYG_032-2a"/>
使積遂霑俸給伏望勅㫖四月十八日三省同奉聖㫖<lb/>
徐積除揚州司户叅軍特差充楚州州學教授<lb/>
　　　吏部符充楚州教授<lb/>
凖尚書吏部符今月二十五日夘時受勅中書省臣僚<lb/>
上言竊以古之聖帝明王必崇奨幽素盛徳之士者以<lb/>
其風化之所繫也臣伏見椘州進士及第徐積養親以<lb/>
孝著居鄉以㢘聞其道義文學顯於東南者垂三十年<lb/>
乆處鄊校以教育為事秉徳純一士民歸仰今安貧好<lb/>
<pb n="KR4d0067_WYG_032-2b"/>
古之志老而益堅臣愚以為積雖不從仕若朝廷特與<lb/>
改官優加廪俸使天下之人知朝廷貴徳奨善之意足<lb/>
以敦厚風俗實有補於聖化伏望聖慈詳酌施行内黄<lb/>
貼子今風俗偷薄民未勸善如積之賢若䝉旌别庶幾<lb/>
四方之人知所矜式伏候勅㫖四月十八日三省同奉<lb/>
聖㫖徐積特與除楚州州學教授<lb/>
　　　發運蔣公奏乞改官<lb/>
臣竊見楚州同進士出身徐積少孤事母至孝得於天<lb/>
<pb n="KR4d0067_WYG_032-3a"/>
性初以進士貢有司不忍去其母遂徒步携載羇旅以<lb/>
入京師母死水漿不入口者十日廬於墓側食粥三年<lb/>
瘠毁之貌見於形色逮終䘮至今猶設几筵温凊告面<lb/>
如事其生按自治平中登科以耳疾不仕寓居佛寺閉<lb/>
門不出一布袍二十餘年饘粥不繼而不改其樂有所<lb/>
饋遺皆却而弗受今居本州州學見充教授月得俸給<lb/>
自奉甚薄而斥其餘以周親舊之不給者臣乆在本州<lb/>
察其所為出於至誠古之所謂孝㢘者未能逺過至於<lb/>
<pb n="KR4d0067_WYG_032-3b"/>
讀書為文長於理趣辯論慷慨壯而不屈椘俗本薄今<lb/>
乃近厚實積化之近楚州嘗據衆狀敷奏以應赦書之<lb/>
求伏䝉聖慈憐其節行加賜粟帛然猶未盡旌賁之義<lb/>
況積已係進士出身偶以病廢其學行足以為四方表<lb/>
率欲望朝廷特賜攷察與改官充本州州學教授使得<lb/>
微禄以終其身如此庶幾下以助四方敦風礪俗之方<lb/>
上以見朝廷表賢顯善之意<lb/>
　　　知楚州蹇公奏乞改官<lb/>
<pb n="KR4d0067_WYG_032-4a"/>
伏見楚州州學教授徐積孝友之行發於誠心義理之<lb/>
文資以學術其居鄊則安䖏窮約雖弊衣糲食一介不<lb/>
取其事親則躬執勞苦雖嚴霜烈日終身不渝交遊託<lb/>
以死生宗族均其俸廪潔已刻意踰四十年平居杜門<lb/>
未嘗求聞於人故學士大夫知其人者常少或稱其文<lb/>
或道其行至於究知物情推見天變通政之體識兵之<lb/>
機練習古今而智足以知當世取舍慨然有尊主庇民<lb/>
之心雖素所從學者有不知也積始舉進士以治平四<lb/>
<pb n="KR4d0067_WYG_032-4b"/>
年賜出身始赴舉時不忍一日離其親推車載母暴露<lb/>
道塗有重聽之疾由是不肯從仕元祐元年縁近臣薦<lb/>
舉即就除為學官一方之人知所矜式庠序學者彬彬<lb/>
加多至有革頑立懦勇於為義序辰竊謂爵禄慶賞所<lb/>
以助治然不必徧加於天下而民自勸天下之真賢實<lb/>
㢘盖鮮矣果得一二而序諸位褒異寵奨以風四方則<lb/>
人懷慕心衆樂遷善今積賜第已二十有六年在任將<lb/>
書七考國子祭酒司業及監司守貳薦者十數人其行<lb/>
<pb n="KR4d0067_WYG_032-5a"/>
實資望殆難與比自布衣擢居學校者分較錙銖同議<lb/>
輕重若必論年理任事應格法始與之改一官是以衆<lb/>
人遇積恐非朝廷褒徳進賢養㢘耻息貪競之意向使<lb/>
積早自貶損與俗浮沉甘屈首於勢利之域宜已自致<lb/>
顯位其下猶不失為郎乃能用心剛明以義勝欲仕不<lb/>
苟進黙與道遊既未䝉超拔佐時宜有以旌别勵世伏<lb/>
望聖慈更賜攷積經行優加録用勿限資格特與改官<lb/>
依舊充本州教授仍許不理任數以優養其身而寵異<lb/>
<pb n="KR4d0067_WYG_032-5b"/>
之庶㡬顯示中外敦厚風俗已具録奏聞外謹具申轉<lb/>
運衙伏乞更賜敷奏施行謹狀元祐七年十二月一十<lb/>
七日<lb/>
　　　諸司公舉奏乞異寵<lb/>
具位臣王宗望等伏見揚州司户叅軍充楚州州學教<lb/>
授徐積事母至孝卓異之行逺追古人其餘事讀書著<lb/>
文愽贍清奥足以為學者宗師不幸以耳疾廢居里閈<lb/>
教導生徒取給而止盖其名節暴著尤見於幽閒窮約<lb/>
<pb n="KR4d0067_WYG_032-6a"/>
之間陛下即位之初宗望以從官論薦起除州學教授<lb/>
嵗滿復留迨書八考前後從官國子長貳監司守臣列<lb/>
其行而聞於朝者非一而積行年六十有七分老教官<lb/>
而秩卑禄薄不離掾屬未副朝廷所以褒表徳行砥礪<lb/>
風俗之意論者惜之臣等伏見昨者朝廷以福州教授<lb/>
陳烈年老就任改宣徳郎俾食其禄而久其任以終其<lb/>
身今徐積年已庶幾重以疾廢而宜在所禮況盛徳髙<lb/>
行不在陳烈之下使積萬一無疾幸邅聖世不知朝廷<lb/>
<pb n="KR4d0067_WYG_032-6b"/>
處以何官為稱公義而退居鄊校已可惻然況復限以<lb/>
資格與衆無異臣等竊懷區區不敢苟黙欲望朝廷特<lb/>
賜異寵使善類興起其勸必速臣等無任屛營激切之<lb/>
至謹録奏聞伏候勅㫖元祐<hi>闕</hi>年正月一日状左朝散<lb/>
郎權發遣淮南東路提㸃刑獄公事臣徐君平左朝奉<lb/>
郎權發遣淮南路轉運副使公事臣黄隠左朝請郎權<lb/>
發遣淮南路轉運副使公事臣張商英左朝奉大夫權<lb/>
發遣江淮荆浙等路發運使兼制置鹽礬茶臣彭次雲<lb/>
<pb n="KR4d0067_WYG_032-7a"/>
左朝請大夫充江淮荆浙等路發運使兼制置鹽礬茶<lb/>
事臣王宗望<lb/>
　　　運使章公再奏乞異寵<lb/>
臣近於月日内與本路監司連銜論列楚州教授徐積<lb/>
至今未䝉朝廷指揮臣再詳徐積道徳文學之實髙於<lb/>
古人徒以微疾廢居里巷非獨當世有識之士所共嗟<lb/>
惜後世論事者據人考官必使聖時有遺賢之議實非<lb/>
細故此臣所以不敢避冒昧之誅而再獻前言拳拳之<lb/>
<pb n="KR4d0067_WYG_032-7b"/>
誠也伏望聖慈檢㑹前奏施行<lb/>
　　　知江寧府曽公奏乞處以太學官<lb/>
臣待罪從官職在薦士有所聞見不敢以中外為間臣<lb/>
伏覩楚州州學教授徐積居今之世行古之道安貧守<lb/>
約垂四十年其稱於天下不止一善而於事親最為篤<lb/>
至力行之外讀書為文雖處閭閻有志世務察其所存<lb/>
盖非山林之士沉溺枯槁者之所為也不幸耳疾不能<lb/>
出仕朝廷昨用舉者處以學官一州之人頼其矜式然<lb/>
<pb n="KR4d0067_WYG_032-8a"/>
臣竊謂如積之賢不獨可教一州宜置之太學使太學<lb/>
諸生朝夕親炙而則效之自然四方承風逺近知勸其<lb/>
於補助教化成就人材得積一人所補多矣伏望聖慈<lb/>
因臣之言詢訪近臣如臣言不妄乞優加官秩授以太<lb/>
學職事然尚恐積安於鄊里未易輕致乞勅本路監司<lb/>
守長敦遣就道量装錢及具人船送至闕下如此則朝<lb/>
廷待遇之禮已周積自無名辭避者昔唐用陽城為國<lb/>
子司業而諸生歸養者一日至二十餘人得一何蕃為<lb/>
<pb n="KR4d0067_WYG_032-8b"/>
太學生而六館之士不從亂盖賢之所在必有宏益況<lb/>
今風俗陵遲士節不勵如此等人尤在崇奨此臣所以<lb/>
惓惓懇懇為朝廷言之忘其身之疎逺也臣與積皆治<lb/>
平四年進士雖知其名初未識靣昨過楚州入境稱積<lb/>
之賢者衆口一辭既見其貌聽其言與衆之所稱者同<lb/>
惜乎尚滯一州掾如太學風化之地最其所宜而未有<lb/>
以上聞者輙冒昧以言仰凟天聽臣無任戰汗隕越之<lb/>
至伏候勑㫖元祐八年九月初三日<lb/>
<pb n="KR4d0067_WYG_032-9a"/>
　　　改官告詞<lb/>
勑和州防禦推官知夀州夀春縣事新差充椘州州學<lb/>
教授徐積無常産而有常心惟士為能古之為士者好<lb/>
徳自脩豈待爵禄而後勸哉然先王以此鼓舞天下為<lb/>
勸沮之術則亦未嘗廢也爾行潔而徳茂學愽而志恬<lb/>
晦迹無求鄉閭之子弟以為矜式近臣交薦名逹予聞<lb/>
特遷文階俾視京秩疏恩不次非獨息奔競之風亦以<lb/>
勸無求之士往承異寵益懋逺猷可特授宣徳郎差遣<lb/>
<pb n="KR4d0067_WYG_032-9b"/>
如故<lb/>
　　　開封尹王公奏請賜諡<lb/>
革伏覩故楚州教授徐積孝行之美比迹古人經術之<lb/>
醇見推學者自頃擢第不復進仕操守堅正始末不踰<lb/>
昨崇寧初朝廷方興學校之制革以本路提舉學事蔡<lb/>
觀之命委以計議首至楚州與徐積討論究觀條畫皆<lb/>
有法度既而有司大比淮南一路之學楚為選首今積<lb/>
不幸沒故不獲親見聖朝學制之大成竊聞本州士人<lb/>
<pb n="KR4d0067_WYG_032-10a"/>
具以昨來興學勤事之功請於部使者援張壆體例乞<lb/>
賜追諡部使者旣以聞於朝矣按積行義不在張壆之<lb/>
下如䝉朝廷特賜考察節恵易名賁及泉壤不獨慰積<lb/>
之平生風於四方足以表勸革待罪輦轂不當僭越縁<lb/>
往者推行學政與積共事今淮人之情寔藉以為言故<lb/>
敢妄冒干懇朝聼不勝下情惶恐之甚<lb/>
　　　賜諡告詞<lb/>
勅宣教郎徐積天下有道士知所守進則功業見於世<lb/>
<pb n="KR4d0067_WYG_032-10b"/>
退而節義信於人其趨一也爾學求諸已仕弗競榮操<lb/>
履得古人之純孝弟為縉紳之表使者言状朕甚嘉之<lb/>
夫生有封秩之崇則歿有節恵之典儻克修於天爵亦<lb/>
無吝於徳名庶㡬有知尚克歆受可特授節孝處士<lb/>
　　　左朝散郎徽猷閣待制提舉杭州洞霄宫賜紫<lb/>
　　　　金魚袋王資深撰行状<lb/>
先生諱積字仲車姓徐氏世為楚州山陽人曽祖崇祖<lb/>
爽皆不仕父石神童出身知融州羅城縣事先生自為<lb/>
<pb n="KR4d0067_WYG_032-11a"/>
兒童不為嬉戲寡言笑荘毅如成人羅城君卒先生始<lb/>
三歳晨昬匍匐求其父甚哀太夫人一日使讀孝經輒<lb/>
流涕不能止是時太夫人擕先生育於陜右外家事其<lb/>
母篤孝朝夕冠帶問起居一日幞頭晨省外氏諸婦大<lb/>
笑之翌日復如是笑不已被笑旬日彌恪自是至老不<lb/>
廢居家必冠帶當暑絺綌必重少喜鼓琴奕碁皆絶人<lb/>
射百歩外發必中能馳惡馬嘗乗醉入華山逢巨寇視<lb/>
之若無人寇不敢害十五嵗奉母自陜右歸楚晝治生<lb/>
<pb n="KR4d0067_WYG_032-11b"/>
夜讀書逹旦太夫人憂其疲夜戒使休乃就枕伺太夫<lb/>
人寐讀書如故治六經喜難注疏有不合者輙加㸃竄<lb/>
嘗恨康成不同時與之對辨諸子百家誦一過不忘既<lb/>
冠徒歩從安定先生學安定門下踰千人獨以别室處<lb/>
之遣婢視飲食澣濯盛寒惟一衲裘以米飯投漿甕中<lb/>
日食數塊而已安定使其徒餽之食不受将還受一飯<lb/>
而行曰先生之命終不可違嘗曰吾於安定之門所得<lb/>
多矣言之在耳一字不違也歸侍太夫人與二叔父居<lb/>
<pb n="KR4d0067_WYG_032-12a"/>
無何二叔父議析居先生涕泣止之不可於是請二叔<lb/>
父先取所欲餘書十箧敝屋数間而已先生怡然受之<lb/>
二叔父歿家事替先生事叔母送死無不備先生事母<lb/>
謹嚴非有大故未嘗去其側日具太夫人所嗜或不獲<lb/>
即奔走闤市若有所亡或慕其純孝損直以售之親戚<lb/>
故人致甘毳誠不至禮不恭弗受也所奉饌皆手自調<lb/>
味太夫人飲食時先生率家人在左右為兒戲或謳歌<lb/>
以悦之故太夫人雖在窮巷而奉養與富貴家等無湏<lb/>
<pb n="KR4d0067_WYG_032-12b"/>
臾不快也應舉貢禮部不忍一日去其親遂徒步載母<lb/>
西入京師一日借書册經夕還之人知其必不校乃誣<lb/>
曰册中有金葉先生遜謝賣衣償金聞者皆不平強使<lb/>
歸金葉先生終不受平居日未嘗事聲律及試有司亦<lb/>
以賦中第同榜第一人許安世率同年數十人拜太夫<lb/>
人於堂上仍以百千為太夫人夀數往反先生終拒之<lb/>
一時儒宗巨人與先生文字相應答不敢以其學行加<lb/>
公若有所畏焉時先生年過壮未娶或勉之荅曰娶非<lb/>
<pb n="KR4d0067_WYG_032-13a"/>
其人必為母病予非敢忘嗣固有待也先生以羅城君<lb/>
諱石平生不用石器遇石則避而不踐或謂先生曰天<lb/>
下用石多矣必避之然後為孝歟他日山行奈何先生<lb/>
曰此吾私迹則然吾豈固避之哉吾遇之怵然傷吾心<lb/>
乃思吾親不忍加足其上他日若有君命敢從私乎山<lb/>
陽太守蔡交慕其髙行躬致酒肴粟帛奉太夫人使者<lb/>
日踵門問起居又勒石紀先生行事于州序太夫人既<lb/>
以疾終先生號慟嘔血絶而復蘇哭不輟聲水漿不入<lb/>
<pb n="KR4d0067_WYG_032-13b"/>
口十日廬墓三年卧苫枕塊縗絰不去身至雪夜哀號<lb/>
伏墓呼太夫人問寒否如平生困委僵仆手足皆裂不<lb/>
顧也翰林吕溱嘗造廬下見其飲食聞其號哭垂涕曰<lb/>
想見鬼神中夜聞此聲亦湏為公泣所居茅舍不蔽風<lb/>
雨而農夫樵婦瞻仰如神有爭訟者必造之先生以義<lb/>
裁决皆恱服而去不敢復造有司每嵗甘露降於墳域<lb/>
必逾月郡縣吏民無長少日至東郭焚香致恭競獻粟<lb/>
帛藥劑悉無受鄰邑之人環廬擁道移市就之踰月乃<lb/>
<pb n="KR4d0067_WYG_032-14a"/>
止太守迎先生入學嵗四月降甘露於所舍太夫人墳<lb/>
左有杏一本兩枝數年矣一日兩枝之端忽漸相向踰<lb/>
時遂合今尚存也先生自郊外居州學教授舍尚設考<lb/>
妣几筵晨昬起居執爨滌器饋食如生冬以火温衾席<lb/>
夏揮扇去蚊蚋思母平時所甘日以供祀未嘗一日不<lb/>
奉酒也先生嘗患鄉飲之禮世久不見率郡守舉行其<lb/>
儀閭巷鄉老皆使與飲又著文勸諭其子弟室家是日<lb/>
士民在泮者盖千人其後公卿部使者薦之滋多朝廷<lb/>
<pb n="KR4d0067_WYG_032-14b"/>
命以官就除州學教授教學者以治心養氣四字為先<lb/>
曰修身務學為文之要莫大於此其效甚明其術甚易<lb/>
晩乃著書未成而病嘗曰吾之書大要以正治心以直<lb/>
養氣而已四方士大夫上謁請見無虚日先生酬答不<lb/>
倦忘寝與食或問立朝之要則必曰以正輔乎君或問<lb/>
修身之要則必曰以正修其身自逺方寄巨軸請教者<lb/>
大書一正字與之諸生有逾年不省侍者以私財遣之<lb/>
使歸天文之學尤造其妙星辰躔度若辨白黒門人問<lb/>
<pb n="KR4d0067_WYG_032-15a"/>
之答曰昔人有學天文於譙周者周曰天下事可學者<lb/>
甚多何獨天文處鄊校三十年事先聖如一日籩豆器<lb/>
皿必自盥濯春秋釋奠朔旦釋菜必數日齋戒諸生無<lb/>
家者每嵗時置酒與之飲其歿於學者皆𦵏徐氏地中<lb/>
無人奉烝嘗者数百人設廣坐祭之自少戒殺見聚螘<lb/>
惕然惟恐踐之未嘗誦佛書而每論佛必得其要平日<lb/>
黙處一室幾若與世相忘至其論天下事則衮衮不倦<lb/>
有客自廣東奉使歸見先生因論二廣山川險易堡塞<lb/>
<pb n="KR4d0067_WYG_032-15b"/>
疎宻番禺槍手利害口誦手畫若數一二使者歎曰不<lb/>
出户而知天下者徐公是也先生於前代名将酷慕諸<lb/>
葛武侯以其所學之廣所養之厚也嘗謂兵者實大賢<lb/>
盛徳之事非小才小智所能用不獨用之難也言之亦<lb/>
難若其所養不至而易言之鮮不敗事先生自少及老<lb/>
日作一詩為文率用腹藁口占其子書之作大河詩二<lb/>
百餘韻一夕乗興自書不改一字嘗曰文字在胸中出<lb/>
之未暇者不可勝記晩年益好觀書目力視小字不衰<lb/>
<pb n="KR4d0067_WYG_032-16a"/>
自得耳疾不發逺書其欲答者率以小詩報之然詩亦<lb/>
不至京師居官得禄奉祭祀外悉付家人未嘗問有無至<lb/>
親舊急難則罄所有赴其急或脱衣衣之率以為常故<lb/>
居州序三十年未嘗一日絶禄而家徒四壁先生始受<lb/>
知神宗皇帝數召對而先生以耳疾不能從仕故元豐<lb/>
七年屡有粟帛之賜元祐元年朝廷就除揚州司户叅<lb/>
軍楚州教授紹聖三年特改和州防禦推官今上即位<lb/>
特改宣徳郎皆非常制累乞致仕皆不報至崇寧二年<lb/>
<pb n="KR4d0067_WYG_032-16b"/>
朝廷特除西京嵩山中嶽廟逾月終於舍實五月一日<lb/>
也享年七十有六臨終門人至卧内問起居遽以衣覆<lb/>
其首曰不巾不敢延坐又謂其子曰君子命在湏臾恍<lb/>
惚之間然而不敢少忘禮義并舉曽子易簀之事因誦<lb/>
檀弓一篇誦畢而化大觀二年五月内哲宗實録院取<lb/>
索文集數十巻并行状載之國史政和六年縁内外臣<lb/>
僚薦請賜諡節孝處士前此二十年間一日枕書卧既<lb/>
覺忽冊間大書曰五月榴花不肯開直候徐郎来筆蹤<lb/>
<pb n="KR4d0067_WYG_032-17a"/>
竒異不類人世書臨終之日所居震動移時若百餘人<lb/>
曵車以往鐘鼓之音喧然閭巷一愚婦人死而復蘇曰<lb/>
適道旁見大宅扄髙門榜曰徐先生宅後數日先生卒<lb/>
以六月十三日𦵏于東郊是日門人㑹𦵏者盖千人夾<lb/>
道擁觀無不流涕道人徐神翁在泰州每寄聲問先生<lb/>
呼先生為兄先生既歿長女與其夫王仲頴詣海陵見<lb/>
翁問先生何之翁遽答曰仙去也先生先娶李氏尚書<lb/>
郎紳之女再娶亦李氏越州新昌令景先之女子四人女<lb/>
<pb n="KR4d0067_WYG_032-17b"/>
四人有歌詩雜文訓解數十巻藏于家資深於先生實<lb/>
為姻家故見聞親炙之詳且舊者莫如資深謹摭其行<lb/>
事之實不敢少文其辭也謹状<lb/>
　　　名臣言行録<lb/>
先生名積字仲車楚州山陽人中進士第神宗朝數召<lb/>
對以耳疾不能至元祐年就除揚州司户叅軍楚州教<lb/>
授徽宗即位特改宣徳郎累乞致仕不報崇寧二年特<lb/>
除西京嵩山中嶽廟逾月卒年七十六政和六年賜諡<lb/>
<pb n="KR4d0067_WYG_032-18a"/>
節孝處士先生自兒童不為嬉戲寡言笑荘毅如成人<lb/>
父羅城君卒先生始三嵗晨昬匍匐牀下求其父甚哀<lb/>
太夫人一日使讀孝經輙流涕不能止是時太夫人擕<lb/>
先生育於陜右外家事母篤孝朝夕冠帶問起居一日<lb/>
幞頭晨省外氏諸婦大笑之翌日復如是笑不已被笑<lb/>
旬日彌恪自是至老不廢居家必冠帶當暑絺綌必重<lb/>
<hi>王資深撰行状又童䝉訓云先生因具公裳見貴官忽自思云見貴官尚必用公裳豈有朝夕見母而不具公</hi>
<hi>裳者乎遂晨夕具公裳揖其母</hi>既冠徒步從安定先生學安定門下踰<lb/>
<pb n="KR4d0067_WYG_032-18b"/>
千人以别室處之遣婢視飲食澣濯盛寒惟一衲裘以<lb/>
米投漿甕中日食數塊而已安定使其徒餽之食不受<lb/>
將還受一飯而行曰先生之命不可終違嘗曰吾於安<lb/>
定之門所得多矣言之在耳一字不違也<hi>行状又童䝉訓云仲車先</hi>
<hi>生初從安㝎胡先生學潛心力行不復仕進其學以至誠為本積思六經而喜為文詞老而不衰先生自言初</hi>
<hi>見安定先生退頭容少偏安定厲聲云頭容直積因自思不獨頭容直心亦要直也自此不敢有邪心又安定</hi>
<hi>言行録云了翁嘗問先生佛氏有悟門儒者有之否先生曰有之問先生之悟門云何曰積昔從安定先生學</hi>
<hi>先生晚畜二侍姬諸弟子莫見一日因延食中堂二女子侍側食已積請于安定曰門人或問見侍子否何以</hi>
<pb n="KR4d0067_WYG_032-19a"/>
<hi>告之安定曰莫安排積由是有得此積之悟門也</hi>二叔父議析居先生涕泣止<lb/>
之不可於是請二叔父先取所欲餘書十箧弊屋數間<lb/>
而已先生怡然受之二叔父歿家事替先生事叔母如<lb/>
母送死無不備先生事母謹嚴非有大故未嘗去其側<lb/>
日具太夫人所嗜或不獲即奔走闤市若有所亡人或<lb/>
慕其純孝損直以售之親戚故人致甘毳誠不至禮不<lb/>
恭弗受也所奉饌皆手自調味太夫人飲食時先生率<lb/>
家人在左右為兒嬉或謳歌以恱之故太夫人雖在窮<lb/>
<pb n="KR4d0067_WYG_032-19b"/>
巷而奉養與富貴家等無湏臾不快也應舉貢禮部不<lb/>
忍一日去其親遂徒歩載母西入京師一日借人書冊<lb/>
經夕還之人知其必不校乃誣曰冊中有金葉先生遜<lb/>
謝賣衣償金聞者皆不平強使歸金先生終不受平居<lb/>
日未嘗事聲律及試有司亦以賦中第同榜第一人許<lb/>
安世率同年数十人拜太夫人於堂上仍以百千為太<lb/>
夫人夀數往返先生終拒之先生年過壯未娶或勉之<lb/>
答曰娶非其人必為母病予非敢忘嗣固有待也先生<lb/>
<pb n="KR4d0067_WYG_032-20a"/>
以羅城君諱石平生不用石器遇石則避而不踐或謂<lb/>
先生曰天下用石多矣必避之然後為孝歟他日山行<lb/>
奈何先生曰此吾私迹則然吾豈固避之哉吾遇之怵<lb/>
然傷吾心乃思吾親不忍加足其上他日若有君命敢<lb/>
從私乎<hi>行状</hi>太夫人既以疾終先生號慟嘔血絶而復蘇<lb/>
哭不輟聲水漿不入口七日廬墓三年卧苫枕塊縗絰<lb/>
不去身至雪夜哀號伏墓呼太夫人問寒否如平生困<lb/>
委僵仆手足皆裂不顧也翰林吕溱嘗造廬下見其飲<lb/>
<pb n="KR4d0067_WYG_032-20b"/>
食聞其號哭垂涕曰想見鬼神中夜聞此聲亦湏為公<lb/>
泣所居茅舍不蔽風雨而農夫樵父瞻仰如神有爭訟<lb/>
者必造之先生以義裁决皆悦服而去不復造有司每<lb/>
嵗甘露降於墳域必逾月郡縣吏民無長少日至東郭<lb/>
焚香致恭城中為虚競獻粟帛藥劑悉無所受鄰邑之<lb/>
人環廬擁道移市就之踰月乃止太守迎先生入學嵗<lb/>
四月降甘露於所舍太夫人墳左有杏一本兩枝数年<lb/>
矣一日兩枝之端忽漸相向踰時遂合今尚存也先生<lb/>
<pb n="KR4d0067_WYG_032-21a"/>
居州學教授舍尚設考妣几筵晨昬起居執爨滌器饋<lb/>
食如生冬以火温衾席夏揮扇去蚊蚋思母平時所甘<lb/>
日以供祀未嘗一日不奉酒也<hi>行状</hi>先生嘗患鄉飲之禮<lb/>
世久不見率郡守舉行其儀閭巷鄉老皆使與飲又著<lb/>
文勸諭其子弟室家是曰士民在泮者盖千人<hi>行状</hi>先生<lb/>
平日教學者每以治心養氣四字為先曰修身務學為<lb/>
文之要莫大於此其效甚明其術甚易晩乃著書未成<lb/>
而病嘗曰吾之書大要以正治心以直養氣而已四方<lb/>
<pb n="KR4d0067_WYG_032-21b"/>
士大夫謁請見者無虚日先生酬答不倦忘寝與食或<lb/>
問立朝之要則必曰以正輔乎君或問修身之要則必<lb/>
曰以正修其身自逺方寄巨軸請教者乃大書一正字<lb/>
與之諸生有逾年不省侍者以私財遣之使歸<hi>行状</hi>先生<lb/>
天文之學尤造其妙門人問之則曰昔有學天文於譙<lb/>
周者周曰天下事可學者甚多何獨天文<hi>行状</hi>先生居山<lb/>
陽鄉校幾三十年事先聖如一日籩豆器皿必自盥濯<lb/>
春秋釋菜必數日齋戒諸生無家者每嵗時置酒與之<lb/>
<pb n="KR4d0067_WYG_032-22a"/>
飲其歿於學者皆𦵏徐氏地中無人奉烝嘗者数百人<lb/>
設廣坐祭之<hi>行状</hi>先生自少戒殺見聚螘惕然惟恐踐之<lb/>
未嘗誦佛書而每論佛必得其要平日黙處一室幾若<lb/>
與世相忘至其論天下事則衮衮不倦有客自廣東奉<lb/>
使歸見先生語邉事先生因論二廣山川險易堡塞疎<lb/>
宻畨禺槍手利害口誦手畫若數一二使者歎曰不出<lb/>
户而知天下者徐公是也<hi>行状</hi>先生於前代名将酷愛諸<lb/>
葛武侯以其所學之廣所養之厚也嘗謂兵者實大賢<lb/>
<pb n="KR4d0067_WYG_032-22b"/>
盛徳之事非小才小智所能用不獨用之難也言之亦<lb/>
難若有所養不至而易言之鮮不敗事<hi>行状</hi>先生自少及<lb/>
老日作一詩為文率用腹藁口占其子書之作大河詩<lb/>
二百餘韻一夕乗興自書不改一字嘗曰文字在胸中<lb/>
出之未暇者不可勝記晩年益好觀書目力視小字不<lb/>
衰自得耳疾不發逺書其欲荅者率以小詩報之然詩<lb/>
亦不至京師<hi>行状</hi>先生居官得禄奉祭祀外悉付家人未<lb/>
嘗問有無至親舊急難則罄所有赴其急或脫衣衣之<lb/>
<pb n="KR4d0067_WYG_032-23a"/>
率以為常故居州序三十年未嘗一日絶禄而家徒四壁<lb/>
立<hi>行状</hi>先生一日升堂訓諸生曰諸君欲為君子而使勞已<lb/>
之力費已之財如此而不為猶之可也不勞已之力不費<lb/>
巳之財何不為君子鄉人賤之父母惡之如此而不為猶<lb/>
之可也父母欲之鄉人榮之何不為君子又曰言其所善<lb/>
行其所善思其所善如此而不為君子者未之有也言其<lb/>
不善行其不善思其不善如此而不為小人者未之有也<lb/>
先生以病廢人事惟里閭故舊親戚之䘮遣弔祭親治辦<lb/>
<pb n="KR4d0067_WYG_032-23b"/>
如平日滌罌釭貯酒拜而後遣之<hi>安定言行録</hi>先生病革門人<lb/>
問之先生遽以衣覆首曰不巾不敢延坐又謂其子曰君<lb/>
子命在湏㬰恍惚之間然而不敢少忘禮義并舉曽子易<lb/>
簀之事因誦檀弓一篇誦畢而化<hi>行状</hi>傅尚書墨卿初尉江<lb/>
都往来山陽深為節孝先生所知或問先生所為知墨卿<lb/>
者先生曰方欽聖升遐楚之郡縣官若寓若客皆集服臨<lb/>
郡庭下惟傅尉容稱其服吾是以賢之<hi>安定言行録</hi>
　　　東都事略卓行傳序<lb/>
<pb n="KR4d0067_WYG_032-24a"/>
士之所貴於天下者以有君子之行焉陳烈以學業教<lb/>
其鄉朱夀昌以孝感致其母劉庭式以雍睦宜其妻鄭<lb/>
俠以敢言事其君巢谷以誠信行其義徐積以篤實蓄<lb/>
其徳卓絶之行足以表儀一世嗚呼斯可謂之士矣<lb/>
徐積字仲車楚州山陽人也少孤事母盡孝年四十不<lb/>
婚不仕不昬者恐異姓不能盡心於母也不仕者恐一<lb/>
日去其親也鄉人勉之就舉遂偕母之京師既登第未<lb/>
調官而母亡遂不復仕其後監司上其行以為郡教授<lb/>
<pb n="KR4d0067_WYG_032-24b"/>
一時陳瓘鄒浩皆禮之乆之致仕歸山陽於是始娶而<lb/>
操履彌篤矣積為文怪而放耳聵甚畫地為字乃始通<lb/>
語終日面壁坐不與人接而四方事無不周知其詳雖<lb/>
新且宻無不先知也積嘗與蘇軾曰自古皆有功獨稱<lb/>
大禹之功自古皆有才獨稱周公之才以其有徳以将<lb/>
之故爾軾然其言始三嵗時䘮父哭之甚哀及居母䘮<lb/>
尤盡禮廬墓側十餘年晨昬奉几筵如事生每嵗甘<lb/>
露降於墳域必逾月木為連理郡守迎入學甘露又降<lb/>
<pb n="KR4d0067_WYG_032-25a"/>
其舍鄉閭化之州具以聞賜絹三十匹米三十石後以<lb/>
夀終政和三年部使者言積藴徳丘園聲名顯著諡曰<lb/>
節孝處士官其一子<lb/>
　　　蘇東坡帖<lb/>
昨日見仲車先生耳疾雖未甚痊而神氣已一真得道<lb/>
者䝉恵佳篇輙次韻奉答軾上惡衣惡食詩愈好恰似<lb/>
霜松囀春鳥蒼蠅莫亂逺鷄聲世上誰如公覺早八年<lb/>
看我走三州<hi>元豐八年予赴登州元祐四年赴杭州今赴揚州皆見先生</hi>月自當空<lb/>
<pb n="KR4d0067_WYG_032-25b"/>
水自流人間擾擾真螻蟻應笑人間作鬭牛<lb/>
軾啓適辱竒篇伏讀驚歎愧何以當之以太守㑹上不<lb/>
即裁謝繼枉手教益深感怍晩来起居佳勝公窮約至<lb/>
老居甚卑而節獨髙軾忝冐過分實内自愧相見不免<lb/>
踧踖來示何謙損之過也迫行不再詣惟厚自愛入夜<lb/>
草草不宣軾再拜仲車先生䑓下六月三日<lb/>
　　　黄山谷帖<lb/>
次韻仲車同年兄因婁望江見寄之詩雖後時不相及<lb/>
<pb n="KR4d0067_WYG_032-26a"/>
而見属之恵不可不報庭堅再拜前朝老諸生太半正<lb/>
丘首投荒萬里歸煩公問健否往時望江宰今為夏津<lb/>
吏它日可教之玉音幸無棄<lb/>
次韻仲車同年兄喜董元逹訪之作南郭篇一首庭堅<lb/>
再拜董侯從軍来意望名不朽欵門拜徐公在徳不在<lb/>
酒徐公雖避俗對客輙粲然耳不聞世事時誦陶令篇<lb/>
　　　秦淮海帖<lb/>
觀再拜昨日幸獲叅晤極慰夙昔久企之懷伏惟尊候<lb/>
<pb n="KR4d0067_WYG_032-26b"/>
萬福觀本欲詣門下請辭適鄉人喬吏部約同行小宦<lb/>
迎親逺渉畏途且欲藉其徒御之衆遂挽舟出關以此<lb/>
不遑前詣先生素見知愛必不以為責也日逺言侍敢<lb/>
乞為道自重千萬千萬不宣觀再拜上仲車教授先生<lb/>
座前九月二日謹空<lb/>
　　　張宛丘帖<lb/>
耒拜上季春極暄恭惟仲車教授先生尊體起居萬福<lb/>
耒向罷宣州到京䝉除管勾明道宫尋便居陳僅半年<lb/>
<pb n="KR4d0067_WYG_032-27a"/>
餘卭頗優游今年閏月初忽捧告命謫監黄州酒稅仍<lb/>
落職遂出陸自陳入蔡自蔡入光遂至貶所黄在大江<lb/>
上風土食物却相得太守乃楊懷寳與之親舊通守山<lb/>
陽人也真長者謫官之幸耒卑體亦頑健新婦以次各<lb/>
無恙職事亦不絶冗公私既無事事中亦泰然其他外<lb/>
物應自有命非人能與也先生以為如何有以見教乃<lb/>
卑誠所願也末由叅省伏乞順時保重<lb/>
　　　鄒道鄉帖<lb/>
<pb n="KR4d0067_WYG_032-27b"/>
浩惶恐再拜浩鄙人師仰道徳之重乆矣官守廣陵雖<lb/>
宻邇絳帳顧未嘗望履不敢輙上問日者幸甚奸叩典<lb/>
謁先生辱而見之獲聞至言豈直慰素願哉永以矜式<lb/>
庶㡬自脫於苟賤不㢘之地也感激感激浩惶恐再拜<lb/>
浩惶恐再拜昨崔礪宣徳赴官江東經由廣陵出先生<lb/>
詩一編示浩自惟坐井觀天曽不足以窺秋毫萬分之<lb/>
一輙忘鄙陋嘗書編末先生既有意收而教之矣敢以<lb/>
上呈亦以表素存之誠也若其浼凟賜罪與否敬俟尊<lb/>
<pb n="KR4d0067_WYG_032-28a"/>
命浩惶恐再拜書先生詩編之後古人往矣名空存爾<lb/>
来冠帶誰其倫語言淵騫行跖蹻俛仰不愧何繽紛先<lb/>
生道義完且潔去彼取此非今人事親豈但綵衣戲刻<lb/>
木定省長悲辛抛官卻掃醉經史胸中無復留纎塵履<lb/>
穿袍敝突不墨辭幣與粟甘清貧自從秀髮到白首造<lb/>
次於是如一晨當知有昊憫澆散先生故出援斯民嗟<lb/>
余稟賦雖不敏管窺偶幸知所因講聞先生亦已久云<lb/>
為輙以書諸紳朅來廣陵兩閱嵗所得比舊尤加親此<lb/>
<pb n="KR4d0067_WYG_032-28b"/>
篇雅什盈數百覃思成誦驚余神恍如聼樂周太廟黄<lb/>
鍾大吕皦且純又如典瑞出圭璧璀璨溢目非玞珉偉<lb/>
哉固是信萬一髣髴想見容彬彬吾皇圖治急遺逸空<lb/>
谷相望推蒲輪先生髙卧焉得遂細札匪日頒嚴闉重<lb/>
慚韁鎻脫無計洒掃猶阻致此身願言師法不少懈異<lb/>
日有立逃湮淪<lb/>
　　　蔣穎叔帖<hi>之竒</hi>
次韻仲車見示之作聞道揚州掾新承雨露恩青衿<lb/>
<pb n="KR4d0067_WYG_032-29a"/>
典鄉校華衮被王言踐履躬無玷持循論有根祇應来<lb/>
學者從此造淵源<hi>元祜元年七月二十五日</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0067_WYG_032-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　節孝集卷三十二<lb/>
</p>
<p>
</p>
  </div>
        </body>
</text>\m</TEI>
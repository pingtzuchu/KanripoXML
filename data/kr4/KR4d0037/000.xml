<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>伐檀集</head>
    <p>
<pb n="KR4d0037_WYG_000-1a"/>
欽定四庫全書　　　　　集部三<lb/>
　伐檀集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案伐檀集二巻宋黄庶撰庶字亞夫<lb/>
　　　　分寧人慶厯二年進士厯佐一府三州皆為<lb/>
　　　　從事後終于攝知康州黄庭堅之父也江西<lb/>
　　　　詩𣲖奉庭堅為初祖而庭堅之學韓愈實自<lb/>
　　　　庶先倡其和柳子玉十詠中怪石一首最為<lb/>
<pb n="KR4d0037_WYG_000-1b"/>
　　　　世所傳誦然集中古體諸詩並戞戞自造不<lb/>
　　　　蹈陳因雖魄力不及庭堅之雄濶運用古亊<lb/>
　　　　鎔鑄煎裁亦不及庭堅之工妙而生新矯㧞<lb/>
　　　　則取徑畧同先河後海其淵源要有自也惟<lb/>
　　　　開巻近體諸詩乃多不工觀集中吕造許昌<lb/>
　　　　十詠後序稱造天聖中為許昌掾取境内古<lb/>
　　　　跡之著者為十詠其時文章用聲律最盛哇<lb/>
　　　　淫破碎不可讀其于詩尤甚士出于其間為<lb/>
<pb n="KR4d0037_WYG_000-2a"/>
　　　　詞章能主意思而不流者固少而最難云云<lb/>
　　　　然則庶當西崑體盛行之時頗有意矯其流<lb/>
　　　　弊故謝崔象之示詩稿一首有淡泊路久茀<lb/>
　　　　共約鋤榛菅之句擬歐陽舍人古篆一首有<lb/>
　　　　蘇梅鸞鳯相上下鄙語燕雀何能羣之句<hi>原注</hi>
　　　　<hi>蘇子美梅聖俞同有此詩</hi>而其古文一巻亦古質簡勁頗<lb/>
　　　　具韓愈規格不屑為駢偶纎濃之詞其不甚<lb/>
　　　　加意于近體盖由于此非其才有不逮也其<lb/>
<pb n="KR4d0037_WYG_000-2b"/>
　　　　集自宋以來即附刻山谷集末然子雖齊聖<lb/>
　　　　不先父食古有明訓列父詩于子集之末于<lb/>
　　　　義終為未恊故今析之别著錄焉乾隆四十<lb/>
　　　　六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0037_WYG_000-3a"/>
伐檀集序<lb/>
江夏黄庶字亞夫其少而學也觀詩書以来至扵忠臣<lb/>
義士竒功大節常恨身不出扵其時不得與古人上下<lb/>
其事每輒自奮以為苟朝得位夕必行之當使後之人<lb/>
望乎已若今之慕乎古也既年二十五以詩賦得第一<lb/>
歴佐一府三州皆為從事踰十年郡之政巨細無不與<lb/>
大抵止扵簿書獄訟而已其心之所存可以效扵君可<lb/>
以補扵國可以資扵民者曾未有一事可以自見然而<lb/>
<pb n="KR4d0037_WYG_000-3b"/>
月廩於官粟麥常兩斛而錢常七千問其所為乃一常<lb/>
人皆可不勉而能茲素餐昭昭矣暇日發常所作藁草<lb/>
得數百篇覽初省末散亡居多其存者或失首與尾或<lb/>
竄乙斷裂不可讀因取其完者以類相從而編焉題之<lb/>
曰伐檀集且識其愧然其性嗜文字若有病癖未能無<lb/>
妄作後来者皆附於篇之末云時皇祐五年十二月青<lb/>
社自序<lb/>
　伐檀集序<lb/>
</p>
<p>
</p>
  </div>
</body>
</text>
</TEI>
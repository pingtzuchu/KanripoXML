<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>摛文堂集卷十三</head>
    <p>
<pb n="KR4d0123_WYG_013-1a"/>
欽定四庫全書<lb/>
　摛文堂集卷十三　　　　宋　慕容彦逢　撰<lb/>
　　書<lb/>
　　　投獻書<lb/>
某聞君子之於天下非才之難也所以將之者難才出<lb/>
天而寓於性聰明智謀皆自是出舉而措諸事業無不<lb/>
可者然無以將之則居勢利必争履危難必懾聞毁譽必<lb/>
亂處疑似必惑之人也方且逐事物於無所終窮雖才<lb/>
<pb n="KR4d0123_WYG_013-1b"/>
之有餘必困躓顛隮而後已故君子之用才昭之以識<lb/>
作之以氣而持之以徳識以照之孰能蔽之氣以作之<lb/>
孰能禦之徳以持之孰能揺之三者合併而後其為度<lb/>
也大故其為志也固度逺而志剛故誘之以勢利而不<lb/>
滛迫之以危難而不懼鼓之以毁譽而不移委之以疑似<lb/>
而不眩夫然後與萬物相偶而莫之能攖以心役萬物<lb/>
而不為物所役故將有為也足以盡已之才巗穴之思<lb/>
廟堂之議其所著見雖不同要之窮不失義逹不離道<lb/>
<pb n="KR4d0123_WYG_013-2a"/>
俾名教與天壤相終夫豈小哉故君子之度猶之海也<lb/>
望之不極即之不測故撓之不濁静之不澄酌之不損<lb/>
増之不盈蛟龍聚焉風雲興焉彼潢汙行潦之水朝滿<lb/>
夕涸亦何能自致於此古之大有為於世者雖才之不<lb/>
可及然必有非常之度伊尹之耕傅說之築太公望之<lb/>
漁非不貧且賤也而不以為戚一旦舉而用之輔相人<lb/>
主而不以為泰其所養有大過人者故所建立若此其<lb/>
盛也推而下之凡以徳業自進者莫不然西漢賈誼號<lb/>
<pb n="KR4d0123_WYG_013-2b"/>
為多才一不得志悲憤以死蓋有其才而無其度也閤<lb/>
下負天下名二十有餘年出入中外視後進與同升之<lb/>
在已上者而志不動顧先進與同升之在已下者而志<lb/>
不矜恢然有容毅然自守其讀書見古人若此猶忻慕<lb/>
之况與閤下並時又曩昔南宫奏名出自衡鑒今者以<lb/>
主生之禮求見左右閤下念某之勤恕某之狂一與之<lb/>
進不勝幸甚<lb/>
　　　又<lb/>
<pb n="KR4d0123_WYG_013-3a"/>
某曩者天幸屢獲拜見辱下執事接之之顔甚溫誘之<lb/>
之辭甚詳執事之奬引後進亦已至矣是時某憂制方<lb/>
闋心氣未寧不獲有請於左右某㓜好讀書及長益勤<lb/>
不愧躐等緬想古人之所聞而欲盡得之迺究觀經史<lb/>
諸子百家之言雖貪多務得不間精粗而性質顓䝉過<lb/>
目輙忘獨於古人議論施設之際與夫成敗興衰之由<lb/>
有激於心不能自已或沉吟深思或研味餘意或躍然<lb/>
自喜或惘然自失或可嗟可怨可為太息或可惡可怒<lb/>
<pb n="KR4d0123_WYG_013-3b"/>
可為填膺意不自已則發於聲聲之不足則紀之以文<lb/>
故自丱角以來家無兼日之儲而不知以為貧窮居閭<lb/>
閻而不知以為賤開卷有得足以自適舉在外者皆無足<lb/>
以累此戊辰年春執事不以某不才備數奏籍獲齒官<lb/>
學今者為貧竊禄猥佐一縣乃釋向之所樂以從事乎<lb/>
俗簿領盈几文檄繼踵目覩手握米鹽瑣細進欲自抜<lb/>
於流俗而不能退欲翻然引去而不可檢身自㓗與衆<lb/>
異趣則謗誹讒譖不約而㑹違已從衆與之無迕枉尋<lb/>
<pb n="KR4d0123_WYG_013-4a"/>
直尺所學非是將求執事一言以破所惑惟執事幸教<lb/>
之將書諸紳以朝夕從事焉僭易之罪伏冀矜恕<lb/>
　　　又<lb/>
某碌碌晚進猥佐小邑沉迷吏役齷齪與轅下駒無以<lb/>
異也迺不自揆獻書下執事夫豈徒然哉竊自惟天下<lb/>
之才天賦之可謂艱矣而天下用之未必盡也夫有周<lb/>
物之智而用之不盡則有餘謀有過人之能而用之不<lb/>
盡則有餘技謀技有餘功業不極此有志之士所以激昂<lb/>
<pb n="KR4d0123_WYG_013-4b"/>
深悼不能自已也蓋士之仕也豈徒干禄而已固將有<lb/>
為也使之掛冠不出遁逃山林枕石潄流與麋鹿俱彼<lb/>
復肯念此哉既投迹有為之地欲自見於世迺無路以<lb/>
進求進而耻於自鬻雖甘心於自鬻而時未必售故士<lb/>
之有才者又以獲用於世為難也猶蠅飛不出墻宇附<lb/>
隼翼可以冲天蟻行不離歩武得驥尾可以追風閭巷<lb/>
之士勢卑力弱非有所託不能自致於青雲之上古人<lb/>
之於晚進或倒屣以迎或下榻以延或比之古人或自<lb/>
<pb n="KR4d0123_WYG_013-5a"/>
以為不及嚬笑謦欬為之品題而聲價自定彼豈邀譽<lb/>
於時求徳於所知而然哉蓋惟仁者為能進所知惟智<lb/>
者為能知所進仁智君子之所盡心焉觀古人之名卿<lb/>
相必有知人進賢之徳使當時薦紳瞻望一眄以為輕<lb/>
重而後世想見風采恨不與之同時中間持禄患失避嫌<lb/>
逺謗無所薦抜自同寒蟬者不獨當時嗤鄙而史官譏<lb/>
貶後人詆訶臧文仲聖人以為竊位虞丘子婦人以為<lb/>
不忠指議所及百世之下不可磨㓕顧不重歟雖然古<lb/>
<pb n="KR4d0123_WYG_013-5b"/>
人之知人大率以言孔子曰不知言無以知人也蓋言<lb/>
心聲也言之所鄉志之所在孔子之門人非不日見之<lb/>
也而謂二三子盍各言爾志雖曰失之宰予猶堯之於<lb/>
鯀子産之於校人非智有所不及顧逆詐之非道也彼<lb/>
少正夘鄧析非不偽而辨蘇秦張儀非不巧於說騶衍<lb/>
公孫龍非不工於誕彼豈不欲文過飾非攘天下之美<lb/>
而有之而下流惡名欲蓋益著者理義之不可誣也故<lb/>
所謂知言者非多言之為美亦非寡言之為貴或以言<lb/>
<pb n="KR4d0123_WYG_013-6a"/>
得之或以黙得之可以意㑹而不可以言傳此古人之<lb/>
妙也某竊觀執事以文學德誼負天下名二十有餘年<lb/>
回翔所至品題士類甄别精確取信天下某筮仕之初<lb/>
獲備屬吏瞻望履舄顧不幸歟雖然如某之愚何足以<lb/>
進見於下執事然竊自惟某㓜承義方之訓妄有志於<lb/>
于學半塗為貧竊禄從官進欲深造而不能退顧碌碌<lb/>
者而耻之深念某之所賦尚可進邪抑不足教也而懵<lb/>
然不能自測今者請命典謁以質所惑閤下以黙知人<lb/>
<pb n="KR4d0123_WYG_013-6b"/>
則不待某言較然判矣如以言則某之書可見矣幸閤<lb/>
下少留意焉<lb/>
　　　謝人書<lb/>
某頓首再拜某官伏承執事不以某不肖逺貺手筆叙<lb/>
三代以上君子致身從道之方下及漢唐諸子且勉某<lb/>
以所輕重大率先逺者大者而近者小者無取焉某性<lb/>
質顓䝉雖不足議此而樂聞之誠願學之意猶之稚子<lb/>
而遇希世之寳目睹手握不能名之而知喜之雖知喜<lb/>
<pb n="KR4d0123_WYG_013-7a"/>
之不敢有之夫三代而上天下之士去古為近離道未<lb/>
逺君上之所率廸庠序之所教養父子兄弟比閭族黨<lb/>
之相與言以本勝末重内輕外氣完而不挫是以度量<lb/>
恢廓志操端㓗見識髙明後世去古益逺士氣衰弱能<lb/>
不待文王而興者謂之豪傑之士孔孟既歿微言奥義<lb/>
冺㓕幾盡戰國之風操捭闔之術演從衡之說身委勢<lb/>
權死而無悔故士日趨於詐西漢以奔競相髙朝奏尺<lb/>
牘暮被召命天子歎息恨相見之晩故士日趨於矜東<lb/>
<pb n="KR4d0123_WYG_013-7b"/>
漢以隠居放言為髙屢聘不就為廉刻意矯情甘足枯<lb/>
槁故士日趨於僻兩晉而降質幹戕盡枝葉彫零謂能<lb/>
談諧為風流外形骸為曠逹故士以浮華相耀譎怪駭<lb/>
俗唐有天下三百年士風幾類西漢然文雅醞藉不及<lb/>
漢逺矣下及五代廉耻道消不足比數嗚呼千數百年<lb/>
間如董仲舒賈誼揚雄王通韓愈之徒雖卓然自拔於<lb/>
時然以古義責備猶不得為完人况夫他哉夫古今殊<lb/>
時名實寖紊昔孔文子敏而好學不耻下問孔子以為<lb/>
<pb n="KR4d0123_WYG_013-8a"/>
文顔淵不遷怒不貳過孔子以為好學今綜緝辭采則<lb/>
曰吾斯之謂文渉獵載籍則曰吾斯之為學豈孔子之<lb/>
所謂文學也哉某雖不敏考古論今有激於𠂻而下執<lb/>
事又幸獲教之敢不夙夜黽勉庶幾小人之棄君子之<lb/>
歸乎至於古人去就輕重之理皆執事自得於胷中者<lb/>
某恭聞命矣不宣某再拜<lb/>
　　　謝人書<lb/>
某㓜嗜學問稍長以博綜自喜貪多務得欲兼古人之<lb/>
<pb n="KR4d0123_WYG_013-8b"/>
聞而有之惑於疑似戰於予奪如航大海罔識涯涘然<lb/>
不自以為非也伏承長丈特貺金玉之音俾先六經孔<lb/>
孟之學後子史傳說之言屏去異端之害道某始聞之<lb/>
而懼中得之而喜以謂擇之不慎思之不精汎濫之學<lb/>
幾不免為陋儒此某之所以懼也然以六經孔孟為權<lb/>
衡而諸子百家無所逃於輕重以六經孔孟為繩墨而諸<lb/>
子百家無所逃於曲直故言雖殽亂而折𠂻於聖習雖支<lb/>
離而統一於道夫亦何慊於博乎嗚呼六經孔孟猶日<lb/>
<pb n="KR4d0123_WYG_013-9a"/>
月之明衆星嘒嘒之光不足觀也猶雷霆之聲衆喙㝠<lb/>
㝠之音不足聽也日月之明而瞽者不得見雷霆之聲<lb/>
而聾者不得聞彼舍六經孔孟之學而曰多見多聞将<lb/>
焉用之某自今以往當研精覃思推原六經孔孟之書<lb/>
以求先聖之用心以之治身以之事親以之事君必有<lb/>
以副執事諄誨之勤更冀終始成就之<lb/>
　　　論文書<lb/>
某欽服髙誼請命典謁執事愍兹區區見之甚數接之甚<lb/>
<pb n="KR4d0123_WYG_013-9b"/>
温又於廣坐中過譽某之文竊自惟蠢蠢晚進無聞於時<lb/>
何足為下執事道者而樂善之誠動於顔色形於話言有<lb/>
意羽翼之使騰躍而上也然則大人君子之所存可知矣某<lb/>
聞之士伸於知己者而屈於不知己者某雖不足以言文然<lb/>
執事許之試為執事論之夫文章自古為難非為之難也<lb/>
知之難矣非知之難也得之難矣非得之難自得之難矣<lb/>
古之人無意於文或以明道或以叙事以為黙則不足以<lb/>
自逹則宣之以言言必有紀則述之以文故古人之文渾然<lb/>
<pb n="KR4d0123_WYG_013-10a"/>
天成罔有凝滯猶渾金璞玉不見有追琢之跡後世不然務<lb/>
華者以侈靡為麗務巧者以雕刻為工務怪者以險僻為<lb/>
髙務豪者以馳騁為壮各揣所好互相標目其不淪於俗<lb/>
者葢無㡬也故斯文陵夷無復古人之盛孔子之門人顔<lb/>
回亞聖而文章不少見孟子著書七篇貫穿古昔上下數<lb/>
千百年而曰距楊墨放滛辭予豈好辯哉予不得已也故<lb/>
古之人可以無言則文與之俱熄有感於物而言則文與<lb/>
之從事焉縁督而言因言而文此古君子所以異於後世<lb/>
<pb n="KR4d0123_WYG_013-10b"/>
也某以為文之要如此是耶非耶下執事幸教之<lb/>
　　　請益書<lb/>
某生長陽羡與執事同里雖門宇相望而前此未有承教<lb/>
之幸毎缺然不饜於心今者不待請見千里獻書非有他<lb/>
求也竊自念某意讀書究觀經史諸子百家之言細大不<lb/>
捐必欲盡得古人之所聞以故博而寡要雜擾並進方且<lb/>
惑於疑似戰於予奪如立九逹之衢而未知適從輙懐古<lb/>
人愛日之意冀得亟聞緒言以豁䝉鄙此某區區之懇也<lb/>
<pb n="KR4d0123_WYG_013-11a"/>
某聞之聖人之經有六而性命道徳典章法度乃至天地<lb/>
鬼神萬物之理罔不畢具如大海水波濤起伏蛟龍出沒<lb/>
珍怪隐見廣博無涘淵深不測天變地化涵蓄萬狀又如<lb/>
寳肆望之粲然即之眩然有循墻而不得見者矣有窺見<lb/>
而不能盡者矣有寘諸掌握而不能名之者矣自孔子孟<lb/>
軻沒後微言既息奥義不彰而諸儒人自名家貶黜所異<lb/>
乃至父子有不同之論師生有相誚之辭中間不移於流<lb/>
俗者葢無㡬也夫三代而上仁義禮樂之澤日以沾漬士<lb/>
<pb n="KR4d0123_WYG_013-11b"/>
大夫浩然之氣擴於所養世人所謂學者凡事親守身應<lb/>
物從政逺者近者小者大者無非學也凡立言以明理為<lb/>
文以紀言從容自得咸與道㑹或累千萬言而不為辨或<lb/>
終身無所見而不為訥後世士失所養學棄本真區區口<lb/>
耳之習務投時好至謂取青紫為明經術之效豈不謬哉<lb/>
是以士大夫心與言相違言又與道相戾而古人之大體<lb/>
不復見矣子路曰何必讀書然後為學子曰有顔回者好<lb/>
學不遷怒不貳過嗚呼彼去孔子之所謂學何逺耶某雖<lb/>
<pb n="KR4d0123_WYG_013-12a"/>
不敏尚論古之人竊有志焉而未聞承學之要執事與鄉<lb/>
里甚厚而貧家又沗葭莩之末或䝉不棄貺以諄誨俾適<lb/>
正審是不迷於多方某之佩徳曷有窮已不宣某再拜<lb/>
　　啟<lb/>
　　　謝教官啟<lb/>
班級雖卑報稱攸重載循譾陋伏積兢慙竊惟先皇帝<lb/>
躬上聖之姿超百王之右體元用妙明闡幽深惟風化<lb/>
之大原尤以膠庠為先務崇尚經術尊寵師儒增諸生<lb/>
<pb n="KR4d0123_WYG_013-12b"/>
之員創三舍之法下逮泮水咸建學宫雲漢為章皇矣<lb/>
作人之運規矩厥歩靡然承學之流萬邦作孚一變至<lb/>
道暨今聖總攬之始念神考在宥之隆克監成憲於先<lb/>
王以治建邦之學政支起傾厦遏迴狂瀾聿興斯文駿<lb/>
恵大業凡覩雲龍之作復見天地之純豈繄荒踈濫居<lb/>
教導如某學問不足以窺聖賢之奥辭章不足以暢理<lb/>
義之微初非語上之資徒有好髙之志特以聖世育才<lb/>
之廣先人教子之勤幼而讀書㡬不知弄謬當弱齒偶<lb/>
<pb n="KR4d0123_WYG_013-13a"/>
玷榮科屬試麗詞薦塵異選方仰斗升之給敢辭簿領之<lb/>
勞不圗恩波俾依聖仭禄廪可以奉親養經籍可以味道腴<lb/>
優游在公顧何殊於吏隠詰屈難困第有愧於師嚴此<lb/>
葢伏遇某官為時真儒秉國大政茂贊乾坤之神富赫<lb/>
增日月之光明博求俊良靡問幽賤借齒牙至公之清<lb/>
議欲爼豆不肖於俊游斡寒谷之孤根鼓朝陽之嘉律<lb/>
馴致僥倖獲被寵休某敢不遜志慎思砥節礪行斆學<lb/>
相長竊慕於前聞功名可為肯忘於異日<lb/>
<pb n="KR4d0123_WYG_013-13b"/>
　　　改官謝啟<lb/>
帝閽引籍選部奏名簉足華紳欣雲天之在望脫身冗<lb/>
調幸綸綍之親聞豈謂孱微有兹叨沐伏念某奮身寒<lb/>
逺遭時盛明輕尺璧而貴寸隂雖云有志持千金而享<lb/>
敝帚殆不自量惟義命已决於胸中故窮通悉捐於度<lb/>
外為貧干禄以仕代耕初繇經術之科效官簿領迨玷<lb/>
藝文之選備數頖林爰暨更書猥塵薦格偶逃官謗輙<lb/>
與明聞朝著乍趨有小臣違顔之感臚傳驟及如當年<lb/>
<pb n="KR4d0123_WYG_013-14a"/>
唱第之儀仰冐隆恩靡安愚分此葢伏遇某官廓包荒<lb/>
之度推樂善之誠品題一鄉夙借汝南之月旦楷模多士<lb/>
幸登元禮之龍門實頼譽言獲階榮路氣回黍谷方資春<lb/>
律之和海接星潢更假秋槎之便過此以往未知所裁<lb/>
　　　謝試中宏詞啟<lb/>
試詞伊肇方搜頴出之才獻藝匪工猥被鼎新之選拜<lb/>
恩優渥揣分戰兢竊惟斯文盛衰與道升降五帝而上<lb/>
載籍蓋靡詳焉三王以還典章顧可考矣暨戰國干戈<lb/>
<pb n="KR4d0123_WYG_013-14b"/>
之擾及暴秦煨燼之災異端並起如蜂精義不絶如綫<lb/>
操觚之士雕蟲是師景差宋玉唱於前枚乘鄒陽應於<lb/>
後務豪則推嵩岱喜怪則窮蛇牛競巧則較錙銖紛華<lb/>
則繡鞶帨雖賈誼節之以禮揚雄戒夫不為而氣力不<lb/>
足以回狂瀾故支撑不足以起大厦由漢及魏浸滛迄<lb/>
於六朝更隋與唐敗壞極於五代中間若建安之稱麗<lb/>
作正始之指名流咸髙冗長之辭無復中和之氣乃有<lb/>
不出月露之習相變宫羽之談或擊鉢責程或探囊按<lb/>
<pb n="KR4d0123_WYG_013-15a"/>
部或成章於七歩或積思以十年率意者流離於口占<lb/>
湛思者妥帖於腹藁宏衍若張衡而以言艱為病敏㨗<lb/>
如任昉而以才盡見譏異軌同奔去本益逺如孤峯絶<lb/>
㟁者施之廊廟則駭如麗服艷粧者類之風雅則乖振<lb/>
葉討源盡掃彜倫之正沉辭浮藻徒滋誇競之風間有<lb/>
自奮而不移抑亦可數者無幾我朝鑒積世造士之弊<lb/>
先帝承累聖復古之心登用儒臣緝明教典聿興經術<lb/>
之學斥去聲病之科焕乎人文一變至道淵然神化百<lb/>
<pb n="KR4d0123_WYG_013-15b"/>
聖不慙尚念應用之詞乃有設科之意迨今上之總政<lb/>
追神考之作人爰建新科以述前志昭示古今之體詳求<lb/>
辭理之優創置攸初勸率甚厚上意所注衆指為榮紛<lb/>
如簪裾粲爾翰墨或握靈珠以自謂或賤良驥而不珍<lb/>
豈容孱姿濫塵異擢伏念某學惟自信才不逮人補苴<lb/>
徒勞而少功濩落頗譏於無用檢身慎行初不求於世<lb/>
知聞禮言詩蓋第遵於家訓青氈惟舊白雲無心享敝<lb/>
帚以千金雖非審已漱芳潤於六藝聊可怡情謬當弱<lb/>
<pb n="KR4d0123_WYG_013-16a"/>
齡亟玷榮第斗升既竊於甘㫖簿領敢殫於劬勞退食<lb/>
自公開卷有得樂分不競隨處而安勉試詞場實慰倚<lb/>
門之望爭先俊域退慙應敵之難偶兹褒甄出於僥倖<lb/>
此蓋伏遇某官命世英輔覺民真儒以道佐王為時籲<lb/>
俊謂凡馬既收則良馬必至謂假龍既好則真龍乃來<lb/>
容兹一日之長備於五人之列某敢不氷蘖勵節葵藿<lb/>
傾心許國之誠拳拳於忠義致君之業勉勉於猷為上<lb/>
副穆清次酬奬㧞過此以往未知所裁<lb/>
<pb n="KR4d0123_WYG_013-16b"/>
　　　謝中書舍人啟<lb/>
程篇甫上愧文采之不工恩典驟加驚寵靈之非據伏<lb/>
念某行能卑陋術業空疎預登經籍之科寖被師儒之<lb/>
選曩縁甄録辱賜燕閒因誤褒嘉獲參讎校旋塵憲府<lb/>
繼陟諫垣俱莫效於涓埃顧徒糜於餼廪幸逃瘝曠初<lb/>
載筆於螭坳敢玷髙華遂代言於綸掖矧神聖述作之<lb/>
御方天人和同之時五星之軌循行諸福之物類至法良<lb/>
意美吏惟謹於持循民阜俗康邦已臻於熙靖赫兹盛<lb/>
<pb n="KR4d0123_WYG_013-17a"/>
際光於古初是宜深厚之訓詞克副休明之文物於焉<lb/>
循省豈不叨踰此蓋伏遇門下僕射相公業廣功崇道<lb/>
隆徳峻齒牙餘論必慎擇於正人廊廟除書肆允諧於<lb/>
清議施及寒微之跡猥深特逹之知師席摳衣曽乏趨<lb/>
承之舊相門推轂實居薦引之先假以要途寘諸法從<lb/>
積此銘藏之素罔知報稱之方敢不勤恪以赴事為靖<lb/>
共以安分義退免譴呵之及進惟驅策之從過此以還<lb/>
未知所措<lb/>
<pb n="KR4d0123_WYG_013-17b"/>
　　　回謝黄學士啟<lb/>
伏審奉如綍之溫文擢登瀛之華序傾馳有素欣慰交深<lb/>
惟自昔讎校之資乃諸儒涵養之地蟫剔簡蠧芸披袠<lb/>
香映扣閤之青藜嘗聞往諜詠當階之紅藥多出此塗<lb/>
某官學逢左右之源文得中和之氣揚芬<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>舍策足俊<lb/>
㕓陪藏室之游名已書於蘂籍垂置郵之問銜初覩於<lb/>
冰條雖髙誼之曲敦豈微蹤之敢冀永言欽佩罔喻誠<lb/>
悰<lb/>
<pb n="KR4d0123_WYG_013-18a"/>
　　　汝州到任謝兩府啟<lb/>
自貽罪戾宜正典刑尚玷朝恩俾分郡寄退循僥倖愈<lb/>
劇怔營伏念某家本覊单最為孤進仕安卑冗曽乏能<lb/>
稱遭遇聖明搜揚疏逺偶預擢序寖階清華自沗從臣<lb/>
迨今八載再苴詞掖兩貳省曹陪經幄之後塵參禮司<lb/>
之末議迄無一得以效萬分惟是顓愚僅守區區之小<lb/>
諒至於兢慎每懐惴惴之私憂顧智無先見之㡬而器<lb/>
有易盈之誚上孤任使亟致顛隮伏遇門下僕射相公<lb/>
<pb n="KR4d0123_WYG_013-18b"/>
徳度有容仁心不忍念兹寒跡舊出髙閎秋賦掄才初<lb/>
備糊名之選晨朝接武乆聨持槖之班深惻慈憐特垂<lb/>
善救終頼保全之力遂寛竄殛之刑恩比丘山雖銘肌<lb/>
而曷報心非木石豈感涕之無從<lb/>
　　　又啟<lb/>
伏遇某官徳度有容仁心不忍過私寒跡俾出髙閎簉<lb/>
羽鵷鷺之班初由奨借脫身風波之險每頼保全兹尤<lb/>
惻於慈憐用特垂於善救屬言章之薦至方公議之弗<lb/>
<pb n="KR4d0123_WYG_013-19a"/>
容終賴緒言得寛逺殛心非木石豈感涕之無從恩比<lb/>
丘山雖銘肌而曷報<lb/>
　　　復修撰謝兩府啟<lb/>
右某伏奉告命復集賢殿修撰者省愆夙夜方懼怔營<lb/>
肆宥臣民與膺湔滌綸言俯逮雨涕交揮伏念某出本<lb/>
衡茅進由廱泮偶承人乏寖誤聖知陪鵷鷺侍從之班<lb/>
簉帷幄論恩之列寵私未報歳月滋多緬想厥初敢越<lb/>
巢林之分叨塵迺爾顧無横草之勞唯求退藏冀甘孤<lb/>
<pb n="KR4d0123_WYG_013-19b"/>
拙暨積愆之既著匪公議之可容尚賴廷僉照知本末<lb/>
特寛朝憲俾竊便安兹因解澤之施俄復書林之選涵<lb/>
濡為渥報稱尤難此蓋伏遇某官本仁恕以翼贊大猷<lb/>
崇忠厚以表率庶俗凡士夫之小善罔或遐遺矧門館<lb/>
之舊遊倍加慈惻肆䝉甄叙出自記存某敢不益恪慎<lb/>
官箴䖍共吏治失之已徃雖永咎何以追收之将來尚<lb/>
不辜於所學<lb/>
　　　復修撰謝本監司啟<lb/>
<pb n="KR4d0123_WYG_013-20a"/>
伏念某迹孤地寒材薄能淺猥承人乏寖誤聖知陪鵷<lb/>
鷺侍從之班簉帷幄論思之列稽勞無補閲嵗滋多逮<lb/>
積釁之既彰匪常刑之可貸分符汝海已出優恩列職<lb/>
書林復叨甄叙此蓋伏遇某官用心平恕操術仁慈加<lb/>
問孱微曲垂休庇俾脱鰥曠獲冒深恩<lb/>
　　　回謝新知汝州王大夫啟<lb/>
講聞風誼積有嵗時比奉更書獲承除命方修竿牘之<lb/>
問庶展腹心之誠豈謂勞謙先貽芳訊撫存良厚感悚<lb/>
<pb n="KR4d0123_WYG_013-20b"/>
交深伏惟某官蘊識髙明賦材閎廓任更中外著古人<lb/>
經國之猷事厯險易挺志士危軀之節用孚賢業自結<lb/>
主知某養拙此邦迨經累月及瓜受代雖屈指而尚遥<lb/>
颺秕居前毎捫心而自愧未諧參晤正切傾馳冀順節<lb/>
宣益隆祉福<lb/>
　　　回謝貢士樂偲樂傳啟<lb/>
伏審上舍先輩較藝儒林策名貢籍周鄉論秀與聞造<lb/>
士之方漢郡觀能竊有得人之幸辱迂華轡仍貺長牋<lb/>
<pb n="KR4d0123_WYG_013-21a"/>
諒修桑梓之恭豈責瓊瑤之報聊塵謝幅并展賀儀伏<lb/>
冀隆私特垂深察<lb/>
　　　與本路安撫鄧資政啟<lb/>
右某迹逺門墻念數更於嵗籥誠陳竿牘冀仰答於台<lb/>
躔恭惟某官氣禀山川辰逢旦暮奮揚賢業翊贊政機<lb/>
若時鹽梅用克和於鼎實為國柱石方永弼於邦基時<lb/>
近嚴宸升華秘殿西都守鑰曩顧重於師瞻中宁賜環<lb/>
行復登於柄任某覊孤寡與樸拙多違自拜車塵已周<lb/>
<pb n="KR4d0123_WYG_013-21b"/>
星紀横經學省嘗先左右之容接武從班毎借齒牙之<lb/>
論逮有陶鑄尤辱記憐收録於壠丘待盡之餘保全於<lb/>
風波㡬覆之際雖懐銘感曷報恩私兹假邦麾實居率<lb/>
部坐縻符印阻屬槖鞬徒頌祝之交深非名言之可既<lb/>
　　　寄江寧安撫啟<lb/>
已擇剛辰肇開雄府伏惟慶慰恭以某官道深造而自<lb/>
得氣直養而至剛謀合唐虞之都俞文追商周之訓誥<lb/>
闡揚六藝時之醇儒贊翼九重邦之元老比從懇請暫<lb/>
<pb n="KR4d0123_WYG_013-22a"/>
即便安民瞻愈傾公論胥鄉四牡奕奕佇觀入覲之儀<lb/>
八鸞喈喈將邁遄歸之頌某戴恩素厚圖報未能祝頌<lb/>
併勤名言曷既<lb/>
　　　冬至賀啟<lb/>
氣應律鍾兹謂物生之始晷移星陸共欣日至之長伏<lb/>
惟某官業履瑞時材猷經國風望顯於中外詠歌流於<lb/>
士民方穀旦之載臨宜繁禧之並集某坐縻符竹阻造<lb/>
門墻顧叙慶之靡遑在馳情而曷已<lb/>
<pb n="KR4d0123_WYG_013-22b"/>
　　　賀正啟<lb/>
四氣播時三朝啟朔陽居震而萌動物前寅而亨通伏<lb/>
惟某官重徳鎮浮嘉猷經逺以忠恪享上之實興慈仁<lb/>
澤物之功當品彚之咸亨宜福祥之並集某方縻符印<lb/>
阻望門墻徒䖍慶牘之馳莫預夀觴之薦<lb/>
　　　賀館職到任啟<lb/>
右某伏審奉綈檢之溫文進蘭臺之清貫竊惟慶慰恭<lb/>
以某官早席問望自結眷知映扣閣之青藜暫勞是正<lb/>
<pb n="KR4d0123_WYG_013-23a"/>
詠當階之紅藥行被詳延特詣髙軒并擕大軸辱謙冲<lb/>
而過禮顧感悚以交懐<lb/>
　　　賀曹運判就遷副使啟<lb/>
恭審就頒恩制擢正使名凡在統臨胥同慶慰伏惟某<lb/>
官深忠許國逺業映時材適變通顧何施而不可政先<lb/>
豈弟宜所涖之有聲用結眷知進膺褒寵乗軺劇部暫<lb/>
資均節之謀簉羽華塗行著論思之効<lb/>
　　　賀本路監司到任啟<lb/>
<pb n="KR4d0123_WYG_013-23b"/>
伏審軺車臨部榖旦視章初奉使移已䖍遵於條教坐<lb/>
縻郡紱阻竊望於光儀敢叙悃誠逺馳慶牘伏惟某官<lb/>
風猷華國業履瑞時材兼文武之全無施不可政得中<lb/>
和之樂所涖有聲用結眷知遂膺臨遣外臺刺舉暫為<lb/>
揚厯之階前席論思别迓詳延之寵<lb/>
　　䟦<lb/>
　　　䟦僧懐素帖<lb/>
歐陽文忠公稱魏晉法帖初非用意自然可喜後人以<lb/>
<pb n="KR4d0123_WYG_013-24a"/>
學書為事業如懐素之徒疲弊精神不以為苦然六藝<lb/>
未有不學而工者魏晉書體皆有師承以意在筆前為<lb/>
法文忠不喜學書故詆之若此懐素行筆頗類羊欣梁武<lb/>
帝亦以欣終不似真云辛卯重九日題<lb/>
　　　䟦李伯時馬<lb/>
杜工部稱韓幹馬能窮殊相而畫肉不畫骨獨曹将軍<lb/>
為盡善予觀二人遺蹟信然伯時筆法蓋得於曹韓士<lb/>
大夫寳之為神品觀於通真西軒丙戌三月<lb/>
<pb n="KR4d0123_WYG_013-24b"/>
　　　題道録黄大中書軸<lb/>
某自崇寧癸未以中書舍人扈蹕迨今十有四年又間<lb/>
縁祠事詣醴泉者不可勝記雖屢見淵静冲和師曽不<lb/>
少欵政和丙申七月戊午始得造琴軒清談終日慰懌<lb/>
可量<lb/>
　　　題遺教經後<lb/>
汝之後圃有山池水竹之勝此刻在圃之西小亭沿灘<lb/>
溜度危彴穿叢葦乃至見此黙想舊游如在目前云<lb/>
<pb n="KR4d0123_WYG_013-25a"/>
　　　題青城瑞石文後<lb/>
政和五年三月癸巳上御集英殿第多士名近臣侍内<lb/>
出青城山瑞石尖圓黒色大如百斤秤錘有白文在石<lb/>
曰吕公天與之道急急吕公之行凡三十有三字分兩<lb/>
行石脉透徹文仄旁見字法比王右軍尤加清逸臣某<lb/>
與觀并賜模本得以寳藏豈不榮幸模本止得十之七<lb/>
八蓋石理溫潤字字精采殆若飛動非模刻所能盡也<lb/>
具位臣姓某謹題<lb/>
</p>
<p>
</p>
  </div>
</body>
</text>
</TEI>
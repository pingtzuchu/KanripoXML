<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>摛文堂集十五巻</head>
    <p>
<pb n="KR4d0123_WYG_000-1a"/>
欽定四庫全書　　　　　集部三<lb/>
　摛文堂集十五巻　　　　　别集類二<hi>宋</hi>
　　提要<lb/>
　　　　<hi>臣</hi>等謹案摛文堂集十五巻宋慕容彦<lb/>
　　　　逢撰彦逢字淑遇宜興人元祐三年進<lb/>
　　　　士調銅陵主簿復中詞科遷淮南節度判官崇<lb/>
　　　　寧元年除祕書省校書郎歴官刑部尚書卒<lb/>
　　　　諡文友宋史不為立傳其生平行履僅見永樂<lb/>
<pb n="KR4d0123_WYG_000-1b"/>
　　　　大典所載墓誌中誌稱所著文集二十巻外<lb/>
　　　　制二十巻内制十巻奏議五巻講觧五巻藏<lb/>
　　　　於家合計之當為六十巻而宋史藝文志載<lb/>
　　　　有慕容彦逢集三十巻其目與誌頗不合今<lb/>
　　　　據彦逢孫綸原序稱因兵火散失綸搜訪所<lb/>
　　　　得分為三十巻命工鏤板目以摛文堂集則<lb/>
　　　　是集乃綸所重編宋史據以著録故與墓誌<lb/>
　　　　互異也彦逢才藻富贍當紹聖初設宏詞科<lb/>
<pb n="KR4d0123_WYG_000-2a"/>
　　　　實首中其選後受知徽宗列禁近官侍從者<lb/>
　　　　十有五年一時典册多出其手今集中存者<lb/>
　　　　尚幾數百篇其榮遇不為不至而檢核所作<lb/>
　　　　希睹讜言惟多以獻媚貢諛熒惑主聼如以<lb/>
　　　　刑部獄空及天下奏案斷絶具劄稱賀至三<lb/>
　　　　四上殊可嗤鄙又如理㑹居養院學校諸劄<lb/>
　　　　子亦皆希廟堂意㫖所尚曲加文飾吕祖謙<lb/>
　　　　輯宋文鑑不録彦逢一篇其擯斥之意當由<lb/>
<pb n="KR4d0123_WYG_000-2b"/>
　　　　於此特因其沒於政和七年時事尚未潰裂<lb/>
　　　　故不至附㑹童蔡以成其惡名耳然其文章<lb/>
　　　　雅麗制詞典重温厚尤為得體詞采殊有可<lb/>
　　　　觀就文論文固亦未可竟廢也謹據永樂大<lb/>
　　　　典所載分類裒輯釐為詩二巻雜文十三巻<lb/>
　　　　而以諡議墓誌别為一巻附之庶讀者尤得<lb/>
　　　　以考見崖畧焉乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0123_WYG_000-3a"/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0123_WYG_000-4a"/>
原序<lb/>
古今以文名家者多矣其有兼作者之妙為百代之師<lb/>
者文忠蘇公而已是以皇上萬幾之暇親御翰墨為之<lb/>
序賛有曰他人之文或得或失多所取舍至於軾所著<lb/>
讀之終日亹亹忘倦常置左右以為矜式大哉王言誠<lb/>
萬世不刋之典也當時學士大夫有經品題皆足以垂<lb/>
世况深䝉見知者乎尚書文友公家世伊洛河南王之<lb/>
逺裔也天姿秀㧞自㓜䔍學之老不倦家蔵書數萬巻<lb/>
<pb n="KR4d0123_WYG_000-4b"/>
手親是正不憚寒暑蓄諸中者既豐故發諸外者汪洋<lb/>
大肆浩浩乎莫之禦也元祐間弱冠登進士第至紹聖<lb/>
初屬設詞科一試而首中之雅為蘇公所器重誠以道<lb/>
徳文章有黙契於言意之表宜乎聲相應氣相求也公<lb/>
司鳯閣直鑾坡登八座五知貢舉天下服其文鑑之髙<lb/>
名公鉅卿多出其門揚厯華途垂三十載惜乎位不滿<lb/>
徳未足究其所學而恭和御製敷演辭命忠言讜論髙文<lb/>
大冊毎篇奏御必䝉褒嘉真足以造作者之淵源垂將<lb/>
<pb n="KR4d0123_WYG_000-5a"/>
來之軌範也平生所著百有餘巻因兵火盜賊之後散<lb/>
失幾盡慕容太守為公嫡孫力於親舊間搜訪所蔵尚<lb/>
及千篇患其先後踳駮且命興祖訂正之興祖善太守<lb/>
之志能使乃祖鴻筆麗藻光傳後世孝也天下學者有<lb/>
所師法仁也仁且孝君子之能事畢矣奚敢以不敏辭<lb/>
若乃孝友之行忠誼之節謀猷之嘉徳量之廣操履之<lb/>
正建明之公有朝廷諡議與夫行狀誌銘在開巻昭然<lb/>
固無待僕措辭而後見也輙因其文而次第之以為不<lb/>
<pb n="KR4d0123_WYG_000-5b"/>
朽之傳公諱彦逢字叔遇文友其諡云淳熈十有四年<lb/>
嵗次丁未正月上日從政郎象州州學教授劉興祖謹<lb/>
序<lb/>
先大父少師文友公弱冠登元祐進士第逮紹聖初首<lb/>
中詞科之選自㑹稽教官被召際遇明主徧厯臺省進<lb/>
登八座平居暇日未嘗釋巻有文集二十巻内制十巻<lb/>
外制二十巻講解五巻奏議五巻因兵火盜賊之後散<lb/>
失幾盡綸近於親舊間搜訪所得尚及千篇分為三十<lb/>
<pb n="KR4d0123_WYG_000-6a"/>
巻命工鏤板目以文友公摛文堂集時淳熈十四年嵗<lb/>
次丁未下元日第四孫朝奉郎權知象州軍州兼管内<lb/>
勸農事借紫綸謹書<lb/>
</p>
<p>
</p>
  </div>
</body>
</text>
</TEI>
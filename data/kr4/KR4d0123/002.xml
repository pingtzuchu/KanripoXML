<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>摛文堂集巻二</head>
    <p>
<pb n="KR4d0123_WYG_002-1a"/>
欽定四庫全書<lb/>
　摛文堂集巻二　　　　宋　慕容彦逢　撰<lb/>
　　五言律詩<hi>五排附</hi>
　　　贈宗室順國軍節度使開府儀同三司仲公<lb/>
儀比公槐峻恩分将鉞華楚詩能教子沛易自名家較<lb/>
藝聨千佛藏書閲五車風猷齊徃哲豈謂史臣誇<lb/>
　　　挽贈開府儀同三司朱公二首<lb/>
戚畹聨榮久三朝慕遇隆身雖居寵貴志益守謙冲聞<lb/>
<pb n="KR4d0123_WYG_002-1b"/>
譽揚中外哀榮備始終新阡標氏族官是漢儀同<lb/>
襄事涓辰吉華旌拂曉參車輿尊廣陌宅兆指遥岑寂<lb/>
寂泉扄閟㝠㝠隧路深堪傷純孝子揮淚血霑襟<lb/>
　　　挽祕閣校理知湖州余使君二首<lb/>
桂籍冠羣英驚人在一鳴遡風淹鷁路擊水失鵬程已<lb/>
協三刀夢空嗟五鼓聲惟應文苑傳不愧史臣評<lb/>
惟昔都門别于今歲屢更周旋如昨日慷慨敘平生短<lb/>
牘方傳鯉長歌未報瓊仁賢何太嗇此理信誰明<lb/>
<pb n="KR4d0123_WYG_002-2a"/>
　　　和劉著作偉明貢院即事韻<lb/>
簮紱千齡㑹朝廷百度明規摹追古治符瑞恊炎精九<lb/>
叙民歌遂三階夜彩平秉文稱濟濟樂育詠菁菁經術<lb/>
漸摩乆人材長養成禮闈㕘衆聴文鑒肅羣情預貢觀<lb/>
能吏來㳺盡碩生胷襟窮底藴頭角競峥嶸蓛蓛珠璣<lb/>
墮喧喧虎豹争氣衝牛斗動詞感鬼神驚收視疑無我<lb/>
湛思詎有聲𫀆紛晨霧委幘岸宿雲横納試庭除晚遄<lb/>
歸步武輕身雖同脱鞅心亦類搖旌三級看鱗化千金<lb/>
<pb n="KR4d0123_WYG_002-2b"/>
想睇迎膏粱搜衛霍行伍擢韓英巧思憐金注塵言沮<lb/>
海行正迷花錦亂忽覩玉壺清奥義窺儒寢純音發帝<lb/>
莖鉛刀慙利割瓦釡失虚鳴已奏青錢選初聞白雪賡<lb/>
句從天外得思與海同傾相對一杯酒當前二尺檠詩<lb/>
壇瞻宿將筆陣却驍兵函劍騰秋紫霜鐘激夜鏗請降<lb/>
銜許璧引過負亷荆水落崖方露犀燃怪自呈川吟愁<lb/>
燕雀林嘯慄鼯鼪莫逆諧心賞相從與願并塵風傳勝<lb/>
語鼎浪閲名烹待報遲星使攄懐頼墨卿何當啓魚鑰<lb/>
<pb n="KR4d0123_WYG_002-3a"/>
寒食尚留餳<lb/>
　　　蔣穎叔生日<lb/>
宗派源流逺家聲竹帛垂靈暉鍾嶽瀆吉夢襲熊羆夙<lb/>
擅鄉評美尋膺國士知文章追徃哲學識判羣疑試若<lb/>
穿揚葉科如摘頷髭繡衣趨觀闕霜簡照軒墀諌拂龍<lb/>
鱗逆身探虎穴危忠猷聳鴛鷺直氣懾狐狸要路淹風<lb/>
鷁丹心比日葵使臺専漕輓帥閫肅邊陲久鬱公台望<lb/>
初還輦轂時缿筩争訟㤙囊橐冦攘衰蓮炬驚宵漏花<lb/>
<pb n="KR4d0123_WYG_002-3b"/>
甎候曉曦暫分方靣寄復演禁林詞廊廟先圖任樞衡<lb/>
遂倚毘雍容承晝接宻勿奉疇咨已冠中樞府猶虚百<lb/>
斛姿兩轓將畫鹿五總舊名龜儒效流絃吹王功鏤鼎<lb/>
彞更増箕翼夀餘慶在庭芝<lb/>
　　　許冲元生日<lb/>
良月當初吉昌時叶半千氣鍾奎壁粹夀稟角亢全殖<lb/>
學優前哲香名自妙年文章魁桂籍風采冠櫻筵要路<lb/>
諧先據清班閲屢遷芸書讎甲乙黼坐謁温宣丹陛趨<lb/>
<pb n="KR4d0123_WYG_002-4a"/>
文石彤庭詠綺錢雲梯滋穏步風融正孤騫清切陪華<lb/>
蹕雍容進邇聨夜歸驚寳燭曉直候花甎餘力兼京輔<lb/>
能聲映簡編冦清桴鼓絶訟息缿筩捐入謝雖言邁徂<lb/>
齊遽式遄詞林俄再入政轄遂詳延鯁議違時去丹心<lb/>
許國堅賜環朝帝所曳履上星躔樞憲仍圖舊巖廊慶<lb/>
得賢珥璫鸞渚上鳴佩鳳池邊黙識通倫類先幾炳𦕈<lb/>
綿龍輈迎舜日鼇柱拱堯天夾轂占轓鹿飛冠兆冕蟬<lb/>
鶴齡偕集木龜算等巢蓮丙魏君臣契韋平父子傳功<lb/>
<pb n="KR4d0123_WYG_002-4b"/>
成五福具永作地行仙<lb/>
　　七言律詩<lb/>
　　　恭和元日受寳詩<lb/>
聖主規模冠百王考兹秦寳欲更張玉因天授來殊域<lb/>
工與神謀軼舊章羣辟竦觀稱萬夀廣廷昭受襲多祥<lb/>
宸慈特紀千齡遇詩似奎躔夜吐光<lb/>
層墀班序列華紳萬嵗聲中八寳陳映日浮筠盈黼座<lb/>
如虹佳氣繞楓宸珍符休顯光圖牒恵澤汪洋浹士民<lb/>
<pb n="KR4d0123_WYG_002-5a"/>
天佑聖神方錫羨從兹諸福與詩新<lb/>
　　　恭和御製囘鑾詩二首<lb/>
日轉蓬瀛詔蹕歸晩陰風色倍清微從教小雨霑花潤<lb/>
不放纎塵傍輦飛萬井歡心陪盛觀盈塗嘉頌紀鴻徽<lb/>
時和嵗稔民同樂古昔昇平似此稀<lb/>
十萬宫花簇馬歸宜秋門道晚陰微雲隨香霧相縈去<lb/>
塵傍珠韉不敢飛盛事傳為堯壤頌薫風催入舜琴徽<lb/>
年年池苑春如許天子持盈燕幸稀<lb/>
<pb n="KR4d0123_WYG_002-5b"/>
　　　恭和御製幸池詩<hi>案池字土原本缺</hi>
乗時逰豫屬皇明芝葢重臨太液清鵷鷺舊臣稱夀斚<lb/>
魚龍嘉戯出僊瀛長堤映栁千門啓翠水涵空一鑑平<lb/>
天意自同民意樂無知草木解欣榮<lb/>
　　　恭和御賜陽徳觀碧桃溪新竹詩<lb/>
三千迸籜拂朝雲想見坤祇夜駿奔嶰谷掄材聞古帝<lb/>
桃溪呈瑞屬神孫如犀亟應絲綸命帶粉初縈雨露㾗<lb/>
欲測九重宸算永㑹須億萬數靈根<lb/>
<pb n="KR4d0123_WYG_002-6a"/>
　　　恭和御製朶樓特宴之什<lb/>
東闕岧嶤宴特頒樓前寳燭萬星寒鼓聲泛樂鼉靈震<lb/>
鑪篆囘風翠鳳盤積有嘉祥占嵗稔寵因芳夕慶時安<lb/>
厭厭既醉君恩重歸路繁華緩轡看<lb/>
　　　次韻祝通直甘露詩二首<lb/>
聖心天意兩無違露灑文昌若應機<hi>北齊邢子才甘露詩云誰謂穹昊逺</hi>
<hi>道合若應機</hi>甘自蜜房分瑞液瑩疑蟾窟借圓輝遍裝叢栁<lb/>
春争麗髙應晴空午不晞豈止臣民胥鼓舞故應殊裔<lb/>
<pb n="KR4d0123_WYG_002-6b"/>
亦心歸<lb/>
露液無聲降自天清英含味滿丘園日中垂溜真珠落<lb/>
風後寒澌雜珮翻呈瑞未央曽紀嵗襲芬儀鳳亦更元<lb/>
廣寒應徳彰嘉祉臣子相看眉宇軒<lb/>
　　　恭和御製以節近嘉平時雪驟應詩<lb/>
翳翳同雲結晩陰六花宵降聳瑤林一犂共慶農疇足<lb/>
四海安知帝力深陽位涓成初奠玉真祠昭謝正齋心<lb/>
况當節紀嘉平近時雪時暘自溥臨<lb/>
<pb n="KR4d0123_WYG_002-7a"/>
　　　恭和御製元㑹之次日嘉雪應候錫宴于公相<lb/>
　　　之第詩<lb/>
三元盛禮冠年華翼日朝隄雪覆沙端為聖時調玉燭<lb/>
故當餘臘雨天花萬箱占瑞民胥慶青輅迎春節尚遐<lb/>
錫宴賜詩知有喜自應和氣浹潛芽<lb/>
　　　恭和御製以嘉雪愆候躬致懇禱精意上孚靈<lb/>
　　　貺昭格己夘庚辰降雪盈尺賜相臣詩<lb/>
皇心閔雪正傾祈盈尺呈祥靡願違潤浹土膏占嵗稔<lb/>
<pb n="KR4d0123_WYG_002-7b"/>
和生民氣敵鑪煇千門瓊瓦連雲聳九陌瑤花撲靣飛<lb/>
聖徳格天超曠古更須宸翰𫐠沉幾<lb/>
嘉平紀月近正端時雪時暘軫念寛雲色乍收銀闕角<lb/>
月華徐轉綵旂竿映階積素光相射迎吹餘花舞向䦨<lb/>
最是三農知嵗樂歡欣無復歎祁寒<lb/>
　　　恭和御製喜雪<lb/>
需宴宸章次第頒祥霙宜入詠歌間心知旦暮千齡遇<lb/>
目覩聲詩六義還治格雨𤾉皆順序慶均朝野共怡顔<lb/>
<pb n="KR4d0123_WYG_002-8a"/>
微臣叨預承恩列賡和才菲若負山<lb/>
　　　恭和御製觀儺詩<lb/>
日近新正臘已殘鼕鼕儺鼓響晴寒神資颯爽來羣祀<lb/>
舞節蹁躚應七盤門磔交修邦典備物疵銷盡里民安<lb/>
欲知聖主憂勤意深拜宸章仔細看<lb/>
　　　次韻和吴右丞恭覽神宗皇帝御集詩<lb/>
永裕䂓撫映萬春孝思今見聖心循仁言盡集絲綸舊<lb/>
細札初刋琬琰新盛比鈞天張九奏麗如華衮繪三辰<lb/>
<pb n="KR4d0123_WYG_002-8b"/>
邇僚拜賜榮懐甚亦輟餘編寵諌臣<lb/>
　　　次韻伯父元夕有感<lb/>
往嵗元宵寓帝京天光黯淡雪犇騰揚鑣公子羅千騎<lb/>
隨計書生對一燈舊事悠悠頻入夢新愁鬱鬱更填膺<lb/>
低頭懶看南軒月撥盡爐灰對好朋<lb/>
　　　試燈日侍親逰戒珠寺<lb/>
雪花新霽玉雲閒慶侍來逰古蕺山稅駕且需明月上<lb/>
捧觴徐戯綵衣還樓臺燈火青㝠外市井笙歌縹緲間<lb/>
<pb n="KR4d0123_WYG_002-9a"/>
膝下歡娱誰與共棣華相對醉酡顔<lb/>
　　　和中書梁侍郎君臣慶㑹閣賜御筵詩<lb/>
巍巍層閣倚雲開閣上書從帝所來率土士民瞻慶㑹<lb/>
華筵樽爼幸參陪宸文正比天文麗春力應隨筆力囘<lb/>
主聖臣賢千載遇欲形歌頌愧非才<lb/>
　　　和中書梁侍郎喜雪賜御筵詩<lb/>
康莊雪景曜重闗宴錫潭潭府第間愛日似隨人意出<lb/>
祥風時泛樂聲還歡謠已見喧民俗喜氣遥知動帝顔<lb/>
<pb n="KR4d0123_WYG_002-9b"/>
温詔許持金斚醉戴恩同祝夀如山<lb/>
　　　和蔣秀才牡丹次韻<lb/>
如霞如錦色何鮮映日欹風特地妍獨占一春疑得勢<lb/>
平欺羣卉若當權自知麗豔能傾國須放香苞趁禁煙<lb/>
花市試詢桃李價從今不直半分錢<lb/>
　　　次韻阮承書詠桃花菊六月開<lb/>
怪來籬下欲成蹊菊似桃花賞客迷清郁雖同彭澤逕<lb/>
嬌紅全是武陵溪露沾宿蘂金絲潤日炙䌓英玉葉低<lb/>
<pb n="KR4d0123_WYG_002-10a"/>
占斷春光與秋色薫風特地與㽞題<lb/>
　　　和余秀才逰緑浄堂以詩見寄<lb/>
佳名誰為牓嶇岑牽惹詩翁躡屐尋緑外清風先見竹<lb/>
静中新囀不妨禽沈酣山水真君事汩没文書豈我心<lb/>
待撥頻煩聊一賞振衣閒坐洛生吟<lb/>
　　　次韻題任承事清樂齋<lb/>
塵襟滌盡更無餘兩字名齋信起予物外清標輕紱冕<lb/>
閒中樂事付琴書蘭生階砌青春好槐覆門庭過客疎<lb/>
<pb n="KR4d0123_WYG_002-10b"/>
更有孤吟寫幽思篇成渾似琢璠璵<lb/>
　　　咏蔣秀才西軒詩<lb/>
園池佳處闢幽軒西揖湖光入坐筵藥本自生芳草地<lb/>
花陰長到夕陽天就閒頗似陶潛逕適意何須范蠡船<lb/>
此覽清虚有真趣不勞他境覔林泉<lb/>
　　　和元卿<lb/>
水根山脚最荒凉子隠頽祠足感傷廊廡傾顛春草緑<lb/>
門庭寂静野花香聞之自可成酸鼻見此如何不斷腸<lb/>
<pb n="KR4d0123_WYG_002-11a"/>
追想舊蹤徒悵望淡煙淺露忽斜陽<lb/>
荆吳豪俊最繽紛功烈平西自出羣節操不慙張御史<lb/>
功名終似李將軍安仁句語聊書實宣佩聲猷更襲芬<lb/>
豈謂千年有遺恨數間頽屋枕溪垠<lb/>
　　　知縣沈奉議所至榜雙清于書室諸公篇詠甚<lb/>
　　　多猥以見屬輒賦四韻<lb/>
燕居隨處榜雙清借問何修稱此名迹似壺中氷瑩潔<lb/>
心如潭㡳月澄明棠陰人散紅塵静爐篆香飄翠霧輕<lb/>
<pb n="KR4d0123_WYG_002-11b"/>
不必林泉堪寄傲林泉雖勝尚關情<lb/>
　　　和四十伯父見寄<lb/>
入夏情懐轉不中多愁多病愈乖慵匡詩該博終難繼<lb/>
蔣逕幽閒頗願從頼得古文消日月更無佳友話心胷<lb/>
<hi>時數交友皆外適</hi>吾宗幸有邊經笥却得時時一叩鐘<lb/>
比來維日捧詩筒乆廢吟哦覺懶慵韻險不容更屬和<lb/>
意勤須索强隨從深思徃徃花盈睫得句常常汗浹胷<lb/>
萬事始知闗習否賡酬本合類撞鐘<lb/>
<pb n="KR4d0123_WYG_002-12a"/>
　　　答王賢良見寄仍次元韻<lb/>
一觀清表喜良儔三惠佳章歎暗投已駭談鋒傾海瀆<lb/>
復驚文怪埓虵牛敢將晚路輕王述决有亨途待薛收<lb/>
君欲獻書真得計我今亦作董生謀<lb/>
　　　逰天章寺陪越帥邵司業京東漕吕侍講通判<lb/>
　　　錢承議行<lb/>
路轉湖天宿霧開碧霞深處涌樓臺山川到午晴暉秀<lb/>
林木先春緑意迴舞鳳寳書藏琬琰換鵝塵跡鎖莓苔<lb/>
<pb n="KR4d0123_WYG_002-12b"/>
賤逰不畏風霜動擬看雲尖送月來<lb/>
　　　和彦昇聞更聲<lb/>
蝶夢囘來側耳聴夜深風細轉分明嗟予觸物徒勞感<lb/>
顧爾于人豈有情宰寺樓髙聲更逺楚天霜冷韻何清<lb/>
因兹却憶南軒宿兄弟之言悉至誠<lb/>
　　五言絶句<lb/>
　　　題白沙驛壁<lb/>
未忍歌歸去行當獻子虚自嗟渥洼種垂耳服鹽車<lb/>
<pb n="KR4d0123_WYG_002-13a"/>
　　　題婺州道傍水閣<lb/>
勞生成底事寸禄解縈人陽羡溪山好歸歟未有因<lb/>
　　　留題婺州孝順鎮寺<lb/>
處静未有計徒勞真可傷山僧應笑我只為斗升忙<lb/>
　　　甲申十一月夢中詠假山<lb/>
欲雨煙雲凝經秋苔蘚多憑君莫抛擲留取伴吟哦<lb/>
　　七言絶句<lb/>
　　　和王推官正月十三日逰戒珠寺竹軒詩<lb/>
<pb n="KR4d0123_WYG_002-13b"/>
誰種篔簹翠掃天擬將風月度流年當軒便是真如境<lb/>
到岸何須般若船<lb/>
積雪滿山寒不釋碧琅玕遶玉樓臺林稍清韻風吹到<lb/>
簷底踈陰月送來<lb/>
　　　貢院即事<lb/>
　　　　自崇寧癸未叨備從班距今十有四年間五<lb/>
　　　　知貢舉文官花在試㕔前<lb/>
文官花畔揖羣英紫案香焚曉霧横十四年間五知舉<lb/>
<pb n="KR4d0123_WYG_002-14a"/>
粉牌時拂舊題名<lb/>
　　　醴泉觀宿齋詩<hi>并序</hi>
　　　　崇寧三年正月十四日以中書舎人扈蹕至<lb/>
　　　　醴泉觀屬有公事免赴對御試草于道院之<lb/>
　　　　竹軒政和四年二月十三日被㫖奏告顧視<lb/>
　　　　齋館即曩者縯綸之地也屈指十有一年感<lb/>
　　　　而成詠<lb/>
昔陪清蹕欵靈真曽對疎篁縯帝綸十載重來渾似舊<lb/>
<pb n="KR4d0123_WYG_002-14b"/>
惟應雙鬢二毛新<lb/>
　　　月夜偶成示翟公巽<lb/>
一杯誰與細論文對影成三更此君却憶當年少陵客<lb/>
空吟春木與江雲<lb/>
非闗色相與聲聞此意如何舉似君真馬不須鞭影露<lb/>
本來誰道有迷雲<lb/>
　　　和兵部何侍郎宜香閨五絶<lb/>
香如雲彩出無心一室初凝畫舫深静對氛氲永終日<lb/>
<pb n="KR4d0123_WYG_002-15a"/>
誰知真相在清襟<lb/>
夕薫猶泛絳紗中曉炷重添翠遶空欲識芬芳何所似<lb/>
百花叢裏度香風<lb/>
暗窻日色鑒重幃香霧横襟進講歸西學尚賢恩禮重<lb/>
惟將經術贊沈幾<lb/>
鄉賦䝉收一日長文闈恩地自宗房<hi>侍郎兩為常州考試官初牓伯父預</hi>
<hi>選及再至彦逢幸出門下</hi>摳衣獲造芝蘭室猶認當年月桂香<lb/>
不問無言與有言香山何事解聞禪<hi>來詩有香山寂寂聴因縁之句</hi>須<lb/>
<pb n="KR4d0123_WYG_002-15b"/>
知篆縷搖空處便是重重説萬縁<lb/>
　　　次韻上酬郭慎求長官<lb/>
金盆馳問請閽人郵信浮沈杳未聞二十八言還寄我<lb/>
一揮多謝管城君<lb/>
　　　次韻上酬四十伯父<lb/>
南郭先生物外人鏘金佳製喜重聞寫成圖軸閒來展<lb/>
要似徽之愛此君<lb/>
　　　寄單季隠<lb/>
<pb n="KR4d0123_WYG_002-16a"/>
别時新栁拂煙汀已見黄花照眼明却憶荆溪寒雨夜<lb/>
笑聽屐齒出相迎<lb/>
　　　題婺州多福寺壁<lb/>
我僕雖勞日未央秋風行色稻花香歸心那解同元亮<lb/>
官况由來似偉長<lb/>
　　　和衡姪題孫徳明墨梅<lb/>
霜風栗烈砭人肌又是江南梅發時寫影尋真未端的<lb/>
此心隠處是南枝<lb/>
</p>
<p>
</p>
  </div>
</body>
</text>
</TEI>
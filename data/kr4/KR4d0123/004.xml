<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>摛文堂集巻四</head>
    <p>
<pb n="KR4d0123_WYG_004-1a"/>
欽定四庫全書<lb/>
　摛文堂集巻四　　　　宋　慕容彦逢　撰<lb/>
　　制<lb/>
　　　龍圖閣直學士朝奉大夫林攄可開封尹制<lb/>
開封典治京師總漢三輔事任雄峻葢難其人具官某<lb/>
心術疏通材猷閎逺曩以詞學揚歴要塗出守大邦益<lb/>
練民政今予命爾尹兹浩穰輦轂之下耳目所及設施<lb/>
之要朕得以觀焉可不勉與可<lb/>
<pb n="KR4d0123_WYG_004-1b"/>
　　　朝散郎新除太僕少卿李罕可開封少尹制<lb/>
勑具官某輦轂之下民俗浩穰推擇俊良徃貳内史惟<lb/>
汝風力彊敏克以材稱比膺選掄擢佐司僕屬謀副尹<lb/>
僉曰汝諧祇服寵章益加勵勉可<lb/>
　　　宣徳郎尚書司封員外郎王孝迪可太常少卿<lb/>
　　　制<lb/>
勑具官某太常之長常缺不除而少卿實總寺事典朕<lb/>
三禮任屬匪輕惟爾學術行能夙有聞譽為郎華省亦<lb/>
<pb n="KR4d0123_WYG_004-2a"/>
既閲時宜膺選掄進踐厥次服兹寵命尚加勉旃可<lb/>
　　　祕書省正字蔡嶷可起居舎人制<lb/>
勑具官某聨職兩省均曰侍臣而載筆螭坳兹為親近<lb/>
以爾問學詞藝夙著譽言奉對廣廷嘗冠多士議論勁<lb/>
正風節可嘉是正蘭臺涵養益粹不次之擢蔽自朕志<lb/>
其服命書進陞右史尚多後祉往惟欽哉可<lb/>
　　　殿中丞某官可祕書丞制<lb/>
勑具官某藏書内閣昔比道山為丞于兹秩任清美以<lb/>
<pb n="KR4d0123_WYG_004-2b"/>
爾性資開爽職業靖共學識行能士論推尚曩膺考擇<lb/>
贊治殿中夙夜克勤久而愈勵惟䇿府育材之地肆予<lb/>
命爾涵養優㳺以備除擢往其欽佩益懋厥修可<lb/>
　　　左司諌劉正夫可起居郎制<lb/>
勑具官某載筆之臣記朕言動職清地顯選授惟難以<lb/>
爾學有師承文知體要擢在諌省僉論允諧朕所簡知<lb/>
進陞左史惟克祗服尚茂寵榮可<lb/>
　　　祕書郎劉煥可起居郎制<lb/>
<pb n="KR4d0123_WYG_004-3a"/>
勑具官某左右史臣記朕言動執簡載筆日侍軒墀惟<lb/>
爾問學淹該行義端潔擢司祕籍涵養益嘉其服命書<lb/>
進直東省夫華要之職兄弟迭居爾之膺此可謂榮矣<lb/>
往懋厥修以稱眷遇可<lb/>
　　　祕書郎趙思誠可著作郎制<lb/>
勑具官某譔述之臣尤資望實史館之長常缺不除惟<lb/>
爾力學有文擢在清貫典司祕籍亦既閲時石室紬書<lb/>
金馬遞宿古人榮之今以命爾蔽自朕志爾往欽哉可<lb/>
<pb n="KR4d0123_WYG_004-3b"/>
　　　奉議郎祕書丞胡伸可著作郎制<lb/>
勑具官某朕招延俊良處之内閣而史館以譔述為職<lb/>
其選尤慎爾學問詞藝夙有譽言為丞蘭臺閲日既久<lb/>
紬書石室往佐討論祗服朕恩尚加勵勉可<lb/>
　　　承事郎京東西路學事司管勾文字蔡佃可祕<lb/>
　　　書省校書郎制<lb/>
勑具官某東觀圖書比于藏室典校之選時為清途以<lb/>
汝經術能行夙有聞譽副朕親䇿名在甲科賜對燕朝<lb/>
<pb n="KR4d0123_WYG_004-4a"/>
載詳厥藴敷奏有序陳義可嘉儒館優㳺宜以命汝試<lb/>
用自此往惟欽哉可<lb/>
　　　祕書省正字俞㮚可校書郎制<lb/>
勑具官某朕藏書東觀招延畯良以備異日公卿之選<lb/>
爾問學行義升選于鄉名冠貢書朕所眷拔為郎典校<lb/>
時迺序遷爾尚益尊所聞副朕育材之意其勉之哉可<lb/>
　　　宣徳郎劉煥可祕書郎制<lb/>
勑具官某朕招延時俊寵以清途使之優㳺藝文不累<lb/>
<pb n="KR4d0123_WYG_004-4b"/>
以事葢將養成其才以備選擢惟爾學行之美達于朕<lb/>
聞召對燕閒陳誼可采為郎東觀蔽自朕心爾其益懋<lb/>
厥修以稱朕命往欽念哉可<lb/>
　　　朝請郎權發遣轉運副使張莊可除直龍圖閣<lb/>
　　　依前朝請郎制<lb/>
勑具官某朕考覈羣臣務先效實疏榮示寵資以勸能<lb/>
爾擢在外臺見謂敏濟修和新境宣力惟勤延閣清華<lb/>
選任攸重舉以褒賞時乃茂恩往克欽承嗣有推擇可<lb/>
<pb n="KR4d0123_WYG_004-5a"/>
　　　奉議郎守殿中侍御史徐處仁可左正言制<lb/>
勑具官某兩省諌臣以言入侍實朕耳目之任非有猷<lb/>
有守忠亮不囘者未易居此爾問學之醇操履之潔揚<lb/>
歴憲屬閲日既多糾肅在廷雅志可尚用加褒進處以<lb/>
近班朕于庻言惟是正聴爾能言之無慮朕之不能行<lb/>
也往踐厥官益思報稱可<lb/>
　　　通直郎試中書舎人侯綬可給事中制<lb/>
勑給事中號東臺舎人以糾正違失為職肆于推擇必<lb/>
<pb n="KR4d0123_WYG_004-5b"/>
惟端良具官某學術純明文采該贍擢自柱史置諸詞<lb/>
垣建明居多抗議鯁諤論駮之任汝往為宜其體眷知<lb/>
益加懋勉可<lb/>
　　　中書舎人鄭久中可除給事中制<lb/>
勑朕為官擇人以熈庶績内外任使必惟材能矧東臺<lb/>
侍從之臣出納所繋選用之慎宜難其人具官某學術<lb/>
醇明操履端潔比采素望擢置詞垣論通古今之宜文<lb/>
得制誥之體肆加褒進以示簡知夫閲讀之繁論駮之<lb/>
<pb n="KR4d0123_WYG_004-6a"/>
重惟忠惟恪迺罔有愆汝往欽哉無怠兹訓可<lb/>
　　　左正言徐處仁可除給事中制<lb/>
勑給事殿中典司論駮職親且要選授匪輕具官某業<lb/>
履清優氣節强毅比自憲屬延置諌垣造膝獻言灼見<lb/>
忠慤不次之擢蔽自朕心具節東臺超陞夕拜徃祇乃<lb/>
服無怠建明可<lb/>
　　　宣徳郎守監察御史沈畸可殿中侍御史制<lb/>
勑具官某殿内御史以糾正官邪為職凡在廷之臣與<lb/>
<pb n="KR4d0123_WYG_004-6b"/>
夫羣有司違法慢令罪當按劾者皆得論列其任可謂<lb/>
重矣以爾操修端潔問學貫通比縁簡知擢置臺察振<lb/>
肅綱紀風望甚髙處以副端蔽自朕志爾尚思職守之<lb/>
宜抗論以公毋或枉撓是為報稱可不勉歟可<lb/>
　　　宣徳郎新除守左正言沈畸可侍御史制<lb/>
勑具官某朕慎擇臺端㕘掌風憲紀綱所繋得人為難<lb/>
以爾問學純明氣節剛勁擢在言路忠讜日聞宜自諌<lb/>
垣延置横榻朕方綜覈名實緝熈治功尚懋爾猷以副<lb/>
<pb n="KR4d0123_WYG_004-7a"/>
寵命可<lb/>
　　　宣徳郎辟廱博士陳禾可監察御史制<lb/>
勑具官某御史六察之臣分糾官邪紀綱所繋選用之<lb/>
際必惟其人以爾質直端良䆳于經術燕朝賜對敷納<lb/>
詳明是用命爾往踐厥次惟既乃心察有司之不䖍以<lb/>
聞于朝副朕綜覈名實之意是為稱職爾其勉哉可<lb/>
　　　宣徳郎新差權開封府祥符縣韓筠可監察御<lb/>
　　　史制<lb/>
<pb n="KR4d0123_WYG_004-7b"/>
勑具官某朕綜覈名實考較在服而御史六察以分按<lb/>
有司為職非得其人夫豈輕授惟爾學術行義達于朕<lb/>
聞肆加襃揚俾踐厥次爾尚克既乃心糾正官邪以副<lb/>
朕訓迪之意朕將釐爾之成可不勉哉可<lb/>
　　　朝請大夫朱維朝散大夫行大理正王㲄並可<lb/>
　　　刑部郎中制<lb/>
勑具官某朕明慎用刑教民祇徳故刑官之選不以輕<lb/>
授爾等講聞憲令練達事為兹用寵嘉擢置郎省爾其<lb/>
<pb n="KR4d0123_WYG_004-8a"/>
體朕欽恤之意使情法兩得下無侵寃時乃稱職尚勉<lb/>
之哉可<lb/>
　　　朝散郎新除司勲員外郎郭權可尚書司勲郎<lb/>
　　　中制<lb/>
勑具官某自都官遷勲府職任為清以員外陞郎中品<lb/>
秩加峻朕之待爾亦已厚矣其益勵勉以稱所擢可<lb/>
　　　吏部員外郎宋聖寵可右司員外郎制<lb/>
勑具官某朕惟尚書政本無所不總而左右司分贊省<lb/>
<pb n="KR4d0123_WYG_004-8b"/>
轄循名考實其選甚髙以爾服采銓曹休有譽處用加<lb/>
褒擢俾踐厥官尚既乃心副茲明陟可<lb/>
　　　宣徳郎尚書庫部員外郎趙霆可工部員外郎<lb/>
　　　制<lb/>
勑具官某起部掌營造繕葺之衆務為郎于茲葢以材<lb/>
選爾以夏官之屬引嫌自陳宜錫命書昜踐厥次往加<lb/>
勵勉稱朕意焉可<lb/>
　　　都官員外郎郭權可司勲員外郎制<lb/>
<pb n="KR4d0123_WYG_004-9a"/>
勑具官某司勲掌羣吏之勲級凡有勞列于朝者委之<lb/>
論定資秩清優選授惟徳以爾久服事任能譽可嘉是<lb/>
用擢自都官俾踐厥次尚思敏于稱職朕將考爾之成<lb/>
可<lb/>
　　　朝奉郎户部員外郎黄徳裕可戸部郎中制<lb/>
勑具官某朕循先帝之法視郎吏資任而進之今有司<lb/>
考爾閥閲法當甄陞其即本曹叙位厥正往加勵勉以<lb/>
稱茂恩可<lb/>
<pb n="KR4d0123_WYG_004-9b"/>
　　　宣徳郎新差權發遣提舉兩浙西路學事路權<lb/>
　　　可禮部員外郎制<lb/>
勑具官某朕惟禮樂學校之政令總于春官為郎于茲<lb/>
考擇尤甚以爾經術行誼夙有譽言宜錫命書擢踐厥<lb/>
次往加勵勉務稱所䝉可<lb/>
　　　江西提刑何宗範可户部員外郎制<lb/>
勑具官某文昌六曹民部為劇郎選之重必惟材能汝<lb/>
比膺選掄往分使指率職有譽達于予聞惟茲望郎宜<lb/>
<pb n="KR4d0123_WYG_004-10a"/>
以命汝尚其勉勵克稱寵休可<lb/>
　　　朝散郎尚書虞部員外郎蔡承可除主客員外<lb/>
　　　郎制<lb/>
勑具官某惟爾服職省部閱嵗既多其自司虞昜兹典<lb/>
客凡諸蕃朝貢之事命爾總之宜務欽承毋或怠忽可<lb/>
　　　朝奉郎都隨可都官員外郎宣徳郎王澤可膳<lb/>
　　　部員外郎宣徳郎趙霆可庫部員外郎宣徳郎<lb/>
　　　李康彦可職方員外郎制<lb/>
<pb n="KR4d0123_WYG_004-10b"/>
勑具官某等中臺諸司職總内外遴選郎吏必求端良<lb/>
爾等咸以望實之優達于朕聴賜對清燕敷奏可嘉蔽<lb/>
自朕心擢踐厥次惟爾克勤無怠協濟事功時乃稱秩<lb/>
尚加勉哉可<lb/>
　　　朝奉郎陸偕可比部員外郎制<lb/>
勑具官某中臺諸郎司計為劇其職周知内外經費而<lb/>
審覆之非材術敏明未昜稱此惟爾學識行治達于朕<lb/>
聞賜對燕朝敷納可尚用加褒擢俾踐厥官爾其夙夜<lb/>
<pb n="KR4d0123_WYG_004-11a"/>
究心䖍共毋怠副朕綜覈名實之誠將釐爾成嗣有明<lb/>
陟可<lb/>
　　　宣徳郎新除少府監丞李熈明可司封員外郎<lb/>
　　　制<lb/>
勑具官某中臺諸郎考擇攸慎而司封掌邦之封爵時<lb/>
謂清曹必惟畯良乃允公論爾以材譽達于予聞賜對<lb/>
燕朝敷納有序宜服名命擢踐厥官往其欽承勉思所<lb/>
稱可<lb/>
<pb n="KR4d0123_WYG_004-11b"/>
　　　朝奉郎黄徳裕可戸部郎官管勾右曹制<lb/>
勑具官某民部右曹所總為劇郎吏之選朝廷遴焉惟<lb/>
爾舊服事勞嘗擢華省以喪去位終制還朝宜錫命書<lb/>
俾踐厥次往承無斁務稱恩榮可<lb/>
　　　承務郎前知婺州沈錫可吏部郎官制<lb/>
勑具官某中臺六官職總内外考厥官屬必求畯良惟<lb/>
爾材術之優嘗擢銓部宜還故職申錫命書往務欽承<lb/>
副予甄奬可<lb/>
<pb n="KR4d0123_WYG_004-12a"/>
　　　承議郎著作佐郎陳噩可司勲郎官制<lb/>
勑具官某中臺六官職總内外考厥官屬必求畯良惟<lb/>
爾學識之優擢于東觀宜膺郎選處以名曹往務欽承<lb/>
副予甄奬可<lb/>
　　　朝奉郎成都府路提舉常平王谷可户部郎官<lb/>
　　　制<lb/>
勑具官某中臺六官職總内外考厥官屬必求畯良惟<lb/>
爾出分使軺能譽可尚宜膺郎選佐劇民曹往務欽承<lb/>
<pb n="KR4d0123_WYG_004-12b"/>
副予甄奬可<lb/>
　　　承事郎守光禄寺丞張邦憲可宣義郎光禄寺<lb/>
　　　丞制<lb/>
勑具官某爾父嘗與修書例有褒賞以恩囘授朕所嘉<lb/>
從進爾一官俾仍舊職無忘忠孝廼副寵榮可<lb/>
　　　通直郎編具興復所㸃檢官徐閎中可衛尉寺<lb/>
　　　丞制<lb/>
勑具官某九寺置丞皆以能選惟爾静而務敏宜踐厥<lb/>
<pb n="KR4d0123_WYG_004-13a"/>
官其服命書往贊司衛尚加勵勉務稱所䝉可<lb/>
　　　承事郎邢京可司農寺丞制<lb/>
勑具官某今予命爾往丞司農凡倉儲委積之政令爾<lb/>
實佐之其加勉哉可<lb/>
　　　承議郎吳翬可大理寺丞管江右治獄制<lb/>
勑具官某九寺之屬雖職任劇昜不同皆朝廷養材以<lb/>
備異時之用今予命爾往丞大理典治犴獄其勉之哉<lb/>
可<lb/>
<pb n="KR4d0123_WYG_004-13b"/>
　　　承議郎郭瑗可大理寺丞制<lb/>
勑具官某諸寺置丞皆贊寺事而理官之屬職任為劇<lb/>
惟爾練達吏才宜膺茲選欽承予命益懋厥修可<lb/>
　　　承議郎試殿中監鄭乆中可朝奉郎依前試殿<lb/>
　　　中監制<lb/>
勑考績之政計其嵗月稽其功緒而後進之雖吾邇臣<lb/>
亦率是法具官某學識純正才猷敏明揚歴清華望實<lb/>
休顯有司㑹課茲惟典常宜進文階錫以明命往祇乃<lb/>
<pb n="KR4d0123_WYG_004-14a"/>
服務稱恩榮可<lb/>
　　　給事中鄭久中可殿中監制<lb/>
勑朕追述先猷建中御府總六尚之政令職任親近必<lb/>
資端良具官某業履靖共學識純粹夙以望實揚歴要<lb/>
塗掌誥西垣詞知體要進陞瑣闥居多建明惟盾省汝<lb/>
昔嘗為之貳矣考慎厥長莫知汝宜往究乃心副朕循<lb/>
名責實之意尚加勉哉可<lb/>
　　　宣徳郎守尚書司封員外郎王孝迪可殿中少<lb/>
<pb n="KR4d0123_WYG_004-14b"/>
　　　監制<lb/>
勑具官某朕建中御府總六尚之政令而少監為之貳<lb/>
為官擇人任屬尤慎以爾學術行誼夙有令名聮職麟<lb/>
臺進備郎選靖共藴藉朕心所嘉用錫命書擢踐厥次<lb/>
往思報稱尚加勉旃可<lb/>
　　　右正言盧航除殿中少監制<lb/>
勑具官某置監殿中總六尚之政令掌予御服任屬匪<lb/>
輕惟爾學術行能夙有聞望囘翔言路宣力為多宜服<lb/>
<pb n="KR4d0123_WYG_004-15a"/>
命書往貳厥事尚加勉勵以稱寵榮可<lb/>
　　　起居郎劉炳可殿中少監制<lb/>
勑具官某置監殿中掌予服御職任親宻品秩優隆以<lb/>
爾學術文詞夙著時望操修端潔論議有餘宜自螭坳<lb/>
往貳厥事體予眷任其懋承之可<lb/>
　　　朝請大夫都水使者梁子野可左中散大夫行<lb/>
　　　都水使者制<lb/>
勑具官某名器之貴以示等威慶賞之優以觀勞列比<lb/>
<pb n="KR4d0123_WYG_004-15b"/>
縁新壘畢工寵進汝秩雖官有常格弗以序遷朕方褒<lb/>
善録勤非汝何遴往服新命圖稱所䝉可<lb/>
　　　朝奉郎吳縝可朝散郎制<lb/>
勑具官某新壘告成稽其功次汝以外臺屬官嘗預供<lb/>
億進官一等其往欽承可<lb/>
　　　進士李公衍可將仕郎制<lb/>
勑具官某宫省之臣出領使事惟爾謹恪往從其行併<lb/>
陳典御之恩乞以囘授錫茲命秩其克欽承可<lb/>
<pb n="KR4d0123_WYG_004-16a"/>
　　　通直郎富紹榮可奉議郎制<lb/>
勑具官某朕建外宗正于别都其財用供億嘗命有司<lb/>
掌之今復茲廢官以汝舊膺推擇擢進品階俾踐厥次<lb/>
往服恩命尚其勉哉可<lb/>
　　　將仕郎充詳定一司勑令所刪定官邢倚將仕<lb/>
　　　郎充詳定一司勑令所刪定官曽詢並可宣徳<lb/>
　　　郎差遣如故制<lb/>
勑具官某等士之選于吏部者朕必引見于廷親閲其<lb/>
<pb n="KR4d0123_WYG_004-16b"/>
行治勞列而後命之今朕就進爾秩俾仍舊服朕之待<lb/>
爾非常調比往其欽承勉思所稱可<lb/>
　　　太史局保章正吕琦可太史局靈臺郎制<lb/>
勑具官某爾父推測有勞宜膺賞典許以囘授序進厥<lb/>
官往服寵恩無替厥藝可<lb/>
　　　文林郎新羌州州學教授柯棐可辟廱錄制<lb/>
勑具官某爾名在甲科學行有譽比膺朕命掌教頖林<lb/>
進直辟廱益爾選擢往踐厥次尚加勉哉可<lb/>
<pb n="KR4d0123_WYG_004-17a"/>
　　　西寧州教授歙州進士黄庭瞻可將仕郎樞宻<lb/>
　　　院闗黄庭瞻吏部供到今年七月内奉聖旨西<lb/>
　　　寧州蕃學措置就緒其蕃族子弟甚有能書漢<lb/>
　　　字通誦孝經漸習論語皆知嚮方慕義化革獷<lb/>
　　　俗所有蕃學教授黄庭瞻與假將仕郎以為訓<lb/>
　　　誘不倦之勸本部取家狀未到未曽給付身奉<lb/>
　　　聖旨黄庭瞻特與將仕郎仍疾速出給付身制<lb/>
勑具官某朕建蕃學于西寧既克就緒爾以進士預講<lb/>
<pb n="KR4d0123_WYG_004-17b"/>
授之選訓誘為勤今蕃族子弟能通書文誦習儒典嚮<lb/>
方慕義俗由化革雖朝廷聲教所暨爾預有勞宜錫官榮<lb/>
昭示勸奬欽承恩命尚其勉哉可<lb/>
　　　通仕郎充詳定一司勑令所刪定官元時敏可<lb/>
　　　特授宣徳郎差遣如故制<lb/>
勑具官某朕設局命官刋定有司之政令爾率職于此<lb/>
亦既閲時近臣建言并舉近例進爾禄秩往其欽承可<lb/>
　　　宣義郎陳效可御史臺主簿制<lb/>
<pb n="KR4d0123_WYG_004-18a"/>
勑具官某憲府肅正朝綱肆于簿領之臣考擇惟賢以<lb/>
爾材實之美宜踐厥官錫茲命書往承無斁可<lb/>
　　　承務郎梁楊祖可國子監主簿制<lb/>
勑具官某簿領之官以勾檢稽失為職凡材質可尚而<lb/>
未試于用者朕于此養成之今命爾于國子往其懋哉<lb/>
可<lb/>
　　　朝散大夫徐申奉議郎宋彧可並大晟府樂令<lb/>
　　　宣徳郎李遘將仕郎吳叔賢可並大晟府恊律<lb/>
<pb n="KR4d0123_WYG_004-18b"/>
　　　郎制<lb/>
勑具官某等朕復大晟府名禮樂異職各迪有功以追<lb/>
治古之盛爾等咸以通于聲文擢踐厥屬欽承無怠嗣<lb/>
有寵嘉可<lb/>
　　　皇叔慱州防禦使仲并可特授府州管内觀察<lb/>
　　　使制<lb/>
勑朕永懐孝思念茲祖考推原所自褒顯近親豈惟示<lb/>
敦睦之恩亦以彰忠厚之化具官某列于屬籍夙奉内<lb/>
<pb n="KR4d0123_WYG_004-19a"/>
朝恪謹有常祇循憲度宜賜金書之寵進陞亷察之崇<lb/>
尚體眷勤克綏祉福可<lb/>
　　　衛州防禦使仲<graphic n="KR1330" url="https://raw.githubusercontent.com/kanripo/KR-Gaiji/master/images/KR1330.png" mimeType="image/png"/>可蔡州觀察使制<lb/>
勑具官某爾毋遺言祈恩子姓朕所矜允已詔有司而<lb/>
爾服喪于家既克終制宜加申命擢進厥官亷察大邦<lb/>
名秩滋顯務先恪謹迺稱寵休可<lb/>
　　　皇姪右驍衛將軍有恭可正任觀察使制<lb/>
勑朕永念神考孝慈靡忘推恩天倫逮其子姓具官某<lb/>
<pb n="KR4d0123_WYG_004-19b"/>
性守淳懿謹恪夙成宜膺寵章擢進厥位大邦亷察名<lb/>
秩寖隆服茲命書克綏夀祉可<lb/>
　　　宣政使金州觀察使李某可宣慶使依前金州<lb/>
　　　觀察使制<lb/>
勑朕褒勵庻工恊濟萬務凡以勞列聞于朕者雖在疏<lb/>
逖賞不淹時矧宫省近臣克有勤績耳目所及其可弭<lb/>
忘具官某賦材敏眀迪已莊慎業履之美朕所眷知曩<lb/>
資其能總按戎器製作犀利工用不愆宜錫恩章昭示<lb/>
<pb n="KR4d0123_WYG_004-20a"/>
嘉奬宣慶置使品峻秩隆往其欽承勿替忠恪可<lb/>
　　　延福宫使福州觀察使梁從政可觀察留後依<lb/>
　　　前延福宫使制<lb/>
勑朕奉先追往孝思靡忘迺眷先帝之臣逮事潛邸寵<lb/>
陞位秩示不弭忘具官某稟資慈祥檢身勤毖踐揚事<lb/>
任積有譽言茲修謁欵之儀欲伸懐舊之感擢總留務<lb/>
錫以命書其益體于眷知克永綏于祉福可<lb/>
　　　觀察使馮世寧可節度觀察留後制<lb/>
<pb n="KR4d0123_WYG_004-20b"/>
御批馮世寧已歴省試八年有餘檢身靖共端潔清亷<lb/>
左右恪勤公忠有補兼係哲宗朝攀附之臣宜加恩奬<lb/>
特與除節度觀察留後<lb/>
敕兩使隆名兼總留務秩優品峻授受匪輕具官某趣<lb/>
尚靖共持守毖宻公忠有補勤恪不愉攀附先朝克彰<lb/>
譽䖏服職内省八年于兹端潔清亷久而益勵用加奨<lb/>
擢以示寵榮往承朕恩無俟多訓可<lb/>
　　　皇叔黔州觀察使知西京外宗正事仲忽可觀<lb/>
<pb n="KR4d0123_WYG_004-21a"/>
　　　察留後制<lb/>
勅具官某任職之臣凡以勞列聞於朕者雖在疏逖<lb/>
賞不淹時矧邦族之親恩紀宜厚乎爾於屬為尊朕<lb/>
所眷遇比建外宗正於洛師命爾總之既克就緒宗<lb/>
子近善罔不肅戢雖朝廷教養之備爾預有勞宜錫<lb/>
恩章特蠲常格擢陞留後以示褒崇往服命書勿替<lb/>
恪恭可<lb/>
　　　　福州管内觀察使鄭紳可除安徳節度觀察<lb/>
<pb n="KR4d0123_WYG_004-21b"/>
　　　留後制<lb/>
勅朕膺祜於天宫闈嗣慶推恩外屬兹有典常具官<lb/>
某仁厚温恭世載令徳是生内輔位冠四妃宜因莞<lb/>
寢之祥申錫命書之寵兩使留務品峻秩隆為擇大<lb/>
邦併示優奬往其欽佩益介繁祉可<lb/>
　　　　明州觀察使陳永成可節度觀察留後<lb/>
　　　　制<lb/>
勅朕富有萬邦親養靡逮迺眷舅氏如母之存申錫<lb/>
<pb n="KR4d0123_WYG_004-22a"/>
命書以示褒寵具官某宅心端靜毓徳粹和欽慈之<lb/>
兄朕所優禮渭陽之感夙夜不忘宜益峻於恩章俾<lb/>
進陞於留務往其欽佩豈假訓言可<lb/>
　　　權發遣河北路轉運副使王博聞可轉一官<lb/>
　　　陞充轉運使制<lb/>
勅具官某惟爾材力之優奉使朔部供億新壘役不<lb/>
愆期考諸事功又加辦集將命若此朕心所嘉宜正<lb/>
使名仍遷位秩倂推恩典以示眷懷往其欽承無替<lb/>
<pb n="KR4d0123_WYG_004-22b"/>
爾守可<lb/>
　　　朝散郎河北轉運副使康位可集賢殿修撰<lb/>
　　　河北轉運使制<lb/>
勅具官某河北被邊帶河將漕於兹任屬攸重惟爾<lb/>
自膺臨遣勤恪不渝職業交修達於朕聴宜加寵命<lb/>
擢進使名仍陞書殿之華益峻外臺之寄往思所稱<lb/>
尚觀爾能可<lb/>
　　　左朝議大夫提舉西京崇福宫宋喬年可依前<lb/>
<pb n="KR4d0123_WYG_004-23a"/>
　　　京畿轉運使制<lb/>
勅具官某京畿將漕之臣權任視他路為重朕於用人<lb/>
考擇攸慎以爾性資純明材力强濟曩膺臨遣風望甚<lb/>
優宜解琳宫俾還舊服體兹申命無替前勞可<lb/>
　　　熙河蘭湟路計度轉運使降授朝請郎充集賢<lb/>
　　　殿修撰洪中孚可顯謨閣待制本路都轉運使<lb/>
　　　制<lb/>
勅西清次對資望高華選惟賢能夫豈輕授具官某夙<lb/>
<pb n="KR4d0123_WYG_004-23b"/>
以材術揚歴外臺敏於赴功往克稱職比因奏計灼見<lb/>
恪勤蔽自朕心擢參從槖仍遷都漕俾峻使權其體眷<lb/>
知愈加懋勉可<lb/>
　　　户部員外郎呉擇仁可發運使制<lb/>
勅具官某發運置使㑹東轉輸以助經費其任可謂重<lb/>
矣惟爾出按邊郡入踐民曹宜知邦國調度之詳是用<lb/>
選於在庭擢總六路爾其夙夜究心圖以効實稱予寵<lb/>
命尚加勉哉可<lb/>
<pb n="KR4d0123_WYG_004-24a"/>
　　　刑部侍郎曽孝藴可顯謨閣待制發運使制<lb/>
勅具官某夙膺選掄寖更要劇貳予憲部亦既閱時惟<lb/>
六部轉輸爾嘗總領其加申命寵以使權次對西清時惟<lb/>
舊職往圖効實尚肩乃心可<lb/>
　　　朝散郎淮南運副張勵可兩浙運副制<lb/>
勅具官某吳越俗阜事繁朕思得良使者往率列城究<lb/>
宣恩施惟爾比膺臨遣將漕淮壖刺舉之能見於已試<lb/>
易兹劇部朕所選掄尚其懋承毋或怠忽以稱朕命可<lb/>
</p>
<p>
</p>
  </div>
</body>
</text>
</TEI>
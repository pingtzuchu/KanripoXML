<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>摛文堂集巻三</head>
    <p>
<pb n="KR4d0123_WYG_003-1a"/>
欽定四庫全書<lb/>
　摛文堂集巻三　　　　宋　慕容彦逢　撰<lb/>
　　詔<lb/>
　　　賜仁福帝姬辭免册禮許允詔<lb/>
朕膺祐上靈占祥右帨爰當初晬肇賜美名申父子之<lb/>
至恩既揚孚號篤邦家之多慶敢替舊章兹上奏對亟<lb/>
辭册禮載詳謙挹良用歎嘉特徇䖍祈永綏遐福<lb/>
　　　賜少保太宰兼門下侍郎鄭居中辭免男億年<lb/>
<pb n="KR4d0123_WYG_003-1b"/>
　　　直秘閣允詔<lb/>
朕搜揚俊乂靡間䟽逖惟卿以道德勲業翼贊大政而<lb/>
其子力學篤行達於朕聽不有褒嘉何以示勸是用寵<lb/>
以芸閣之華卿抗䟽懇免朕親御翰墨既却其請矣今<lb/>
復有陳迺以待試學校為言朕嘉卿徇公忘私遵奉法<lb/>
令足以率勵在服特從其志兹永有辭<lb/>
　　　賜少保太宰鄭居中辭免册命允所乞詔<lb/>
卿時之先覺以道德謀謨佐佑大政兹延登於保輔寅<lb/>
<pb n="KR4d0123_WYG_003-2a"/>
亮天地師長百寮任重禮隆肆命宜允<lb/>
　　　賜新除太傅致仕何執中辭免册禮允詔<lb/>
卿位宰輔引年得謝以三公就第列宫師備文物而發<lb/>
命焉所以優禮元老為在廷之勸也今卿抗䟽懇避辭<lb/>
肫意切朕勉從之以成爾撝謙之美<lb/>
　　　戒勵百官遵奉法度詔<lb/>
朕承先帝休德永惟熈寧元豐之盛以紀綱則肅以政<lb/>
事則修以典章則備官師共恪民物阜安蠻夷率俾雖<lb/>
<pb n="KR4d0123_WYG_003-2b"/>
二帝三王之治未有以進此也朕嗣守基緒監於成憲<lb/>
冀緝熈潤色之以垂無疆之休故首命輔臣慎簡乃僚<lb/>
講論庶績凡先帝之所議而未行或已行而廢於元祐<lb/>
者朕於此繼其志述其事唯恐其弗逮故惇睦宗族以<lb/>
隆親親恢崇學校以一道德董正官儀以辨職守刋憲<lb/>
令以明禁戒欲下不加賦而國用足則理財以義欲邊<lb/>
不告警而疆土闢則禦戎以威小大精粗本末具舉其<lb/>
效彰明較著者盖不可以一二數也廼者太史獻言五<lb/>
<pb n="KR4d0123_WYG_003-3a"/>
星循軌考之故實時惟休應朕用嘉之樂與卿大夫守<lb/>
此法度優㳺無為承天之休以享太平繼又肅儀衞考<lb/>
星辰正衣服下至百工技藝罔不興飭将討論治定之<lb/>
禮功成之樂以明繼述之效若此凡百官君子其同恊<lb/>
心遵奉法度堅如金石信如四時以副朕至誠惻怛之<lb/>
意其或志在傾巧而以浮言動搖習於怠惰而以便文<lb/>
僥倖朕得治而懲之咨爾在位明聽朕言朕将垂拱仰<lb/>
成於兹爾亦有辭於永世<lb/>
<pb n="KR4d0123_WYG_003-3b"/>
　　　賜延康殿學士强淵明辭免恩命不允詔<lb/>
卿操履端靖問學醇明再直禁林進承密命文詞議論<lb/>
朕所褒嘉兹抗封章累以疾請察其誠確俾即所安祕<lb/>
殿髙華祠宫優秩併為汝寵昭示異恩宜止謙詞亟祗<lb/>
成命<lb/>
　　　賜新除顯謨直學士依前永興軍路安撫使賈<lb/>
　　　炎辭免恩命不允詔<lb/>
朕以卿才資䟽通風力强濟往膺閫寄方竚壮猷爰進<lb/>
<pb n="KR4d0123_WYG_003-4a"/>
直以寵行俾増華於所涖勉圖報稱勿事謙辭<lb/>
　　　賜新除翰林學士承㫖馮熈載辭免恩命不允<lb/>
　　　詔<lb/>
禁林詞臣以重德夙望獨承密命盖極儒學之選卿經<lb/>
術醇深文辭典麗明於大體議論有餘俾踐厥官時乃<lb/>
親擢抗章引避未體眷懐成命已行宜祗受之<lb/>
　　　賜翰林學士馮熈載辭免恩命不允詔<lb/>
北門視草朕所慎選以卿經術深美文詞典雅踐揚清<lb/>
<pb n="KR4d0123_WYG_003-4b"/>
要綽有華問乃兹親擢俾踐厥次抗章祈免未體眷懐<lb/>
朕命惟行宜即祗受<lb/>
　　　賜少保太宰兼門下侍郎鄭居中辭免外甥朝<lb/>
　　　奉郎知大宗正承事李伯達除尚書度支員外<lb/>
　　　郎恩命不允詔<lb/>
文昌諸郎必資材望以伯達揚歴有譽俾踐厥次而卿<lb/>
抗章引嫌祈寢成命秉公守正朕惟汝嘉惟官擇人時<lb/>
乃親擢於義無慊勿復有陳<lb/>
<pb n="KR4d0123_WYG_003-5a"/>
　　　賜太傅何執中辭免恩命不允詔<lb/>
卿以甘盤舊學輔相朕躬勲德兼隆為時元老今兹得<lb/>
謝惟優恩異禮乃稱始終待遇之厚廩餼之入頋何足<lb/>
辭宜體朕懐勿復祈免<lb/>
　　　賜新除翰林學士承㫖鄧洵仁辭免恩命不允<lb/>
　　　詔<lb/>
詔鄧洵仁省所奏辭免恩命事具悉禁林承㫖儒者至<lb/>
榮久缺不除盖重其選卿志操端靖學問深醇議論文<lb/>
<pb n="KR4d0123_WYG_003-5b"/>
章夙有華問典司内制朕所眷知兹用褒嘉俾奏密命<lb/>
趣宜祗服毋復有陳<lb/>
　　　賜新除翰林學士許光凝辭免恩命不允詔<lb/>
視草北門極儒人之選人惟求舊申命用休以卿學識<lb/>
髙明文詞典雅曩踐厥次休有譽言召自逺邦再入祕<lb/>
近宜體朕眷往楙承之<lb/>
　　　賜大司成陸藴辭免恩命不允詔<lb/>
大司成摠學校之政令非望顯於時多士信服者不以<lb/>
<pb n="KR4d0123_WYG_003-6a"/>
輕授卿術業行誼朕所嘉尚是用輟自詞掖俾踐厥官<lb/>
宜體朕懐往祗成命<lb/>
　　　賜新除翰林學士劉嗣明不許辭免詔<lb/>
北門學士潤色論思為職考擇之慎必惟其人卿學有<lb/>
淵源辭知體要揚歴華顯業履兼隆乃兹新除俾踐厥<lb/>
次胡為謙避宜即欽承<lb/>
　　　賜新除工部侍郎方㑹不允辭免詔<lb/>
六官之貳資望髙華卿學識淹該履行醇茂揚歴有譽<lb/>
<pb n="KR4d0123_WYG_003-6b"/>
宜踐厥官胡為撝謙尚勤訓告朕命惟允其往欽承<lb/>
　　勅<lb/>
　　　賜龍州知州彭允宗等進奉賀端午節溪布勅<lb/>
　　　書<lb/>
汝逺有邦土久衞邉陲聿當時序之臨来效物宜之貢<lb/>
載詳勤恪深用歎嘉<lb/>
　　　賜保大軍官吏等示諭勅書<lb/>
朕以某人稟資沈勇䕶塞忠勤進築新城大殱羣冦旌<lb/>
<pb n="KR4d0123_WYG_003-7a"/>
其師律錫以将旄𬗟懐吏民爰及師旅兹聞渙號諒惬<lb/>
輿情<lb/>
　　　賜修武郎趙子噩奨諭勅書<lb/>
朕恢建黌宇聚衆姓而教之惟汝三子年尚幼也而能<lb/>
通誦羣書與夫八行八刑之文小子有造在於屬籍義<lb/>
方盖有自矣朕用汝嘉<lb/>
　　　朝請大夫行大理寺丞馮大鈞可大理正勅<lb/>
勅具官某書曰非佞折獄惟良折獄故朕於刑法之臣<lb/>
<pb n="KR4d0123_WYG_003-7b"/>
選任尤慎爾丞於廷尉克有譽處宜能體朕欽恤之意<lb/>
惟詳正之官實佐卿貳今以命爾尚其懋哉可<lb/>
　　　賜䕶國軍官吏人道士僧尼百姓等示諭勅書<lb/>
勅某人等朕以某人氣節忠純材猷閎廓比膺詔㫖往<lb/>
撫邉陲克有顯庸宜加寵命俾聨班於上宰兼視秩於<lb/>
貳公爰昜将旄仍陪封戸逖聞孚號諒惬羣情<lb/>
　　　賜知安州向萬嚮等進奉賀天寧節并端午冬<lb/>
　　　正溪布勅書<lb/>
<pb n="KR4d0123_WYG_003-8a"/>
爾祗服朝恩介居邉裔爰因嘉節克謹彛儀載省勤誠<lb/>
不忘嘉歎<lb/>
　　　賜保静州知州彭儒武等進奉天寧節并冬祀<lb/>
　　　冬正溪布勅書<lb/>
爾世服朝恩嗣修貢職爰因令序克講彞儀載念恪勤<lb/>
良深嘉尚<lb/>
　　　賜保静州知州彭儒武等進奉賀端午節溪布<lb/>
　　　勅書<lb/>
<pb n="KR4d0123_WYG_003-8b"/>
汝邈在裔居克綏世守當端辰之紀節修逺貢以効勤<lb/>
載念忠誠益増嘉歎<lb/>
　　　誡諭三省樞宻院修舉先朝政事<lb/>
勅父作子述繼明以照四方君令臣共相待而成一體<lb/>
朕承右序之重思保艾之艱若渉巨川罔知攸濟若構<lb/>
大厦遹求厥成深念熈寧元豐之間髙越貞觀開元之<lb/>
上以謂先皇帝聰明睿智齊聖廣淵旋乾轉坤奮無前<lb/>
之偉績深根固蒂建不㧞之宏基十有九年一新百度<lb/>
<pb n="KR4d0123_WYG_003-9a"/>
都俞吁咈謀謨至詳緝熈儀刑典則俱備恩洽動植威<lb/>
暢蠻夷大聲如雷霆可聞而不可象其震為章如雲漢<lb/>
可仰而不可繪其光肆朕繼統監兹垂裕爰詔列位悉<lb/>
復舊章惟徒法不行必得人而後舉而美意所寓蓋流<lb/>
澤於無窮尚懼科條雖設而考覈或遺敷繹徒勤而發<lb/>
揮靡究不足以揚不刋之典垂無疆之休恭黙以思怵<lb/>
惕若厲咨爾執政時予仰成逮事先朝與聞彞訓循名<lb/>
考實揆往騐今孰戾而弗修孰委而未舉於焉匪迪罔<lb/>
<pb n="KR4d0123_WYG_003-9b"/>
或愆忘一物失宜曰予之咎庶邦作乂惟爾之賢其慎<lb/>
乃猷各倡厥屬率時昭考予将比跡於周成格於皇天<lb/>
爾無専美於商尹故兹誡諭其往率循<lb/>
　　批荅<lb/>
　　　賜皇后賀冬祀禮畢批荅<lb/>
勅皇后鄭氏朕夙駕齋輅親祠泰壇格兹熈事之成實<lb/>
亦柔儀之助方還詔蹕遽閲慶函載味勤誠良深嘉歎<lb/>
　　　賜内中夫人郡君已下賀冬祀禮畢批荅<lb/>
<pb n="KR4d0123_WYG_003-10a"/>
勅某人等朕聿修元祀祗見上穹熈事迄成休祥類至<lb/>
載詳慶牘良悉柔誠<lb/>
　　　賜皇弟燕王越王賀冬祀禮畢批荅<lb/>
勅朕聿修大報爰舉明禋熈事迄成景貺昭格有嘉同<lb/>
氣實相盛儀及兹詔蹕之還首閲慶函之奏勤誠斯至<lb/>
歎尚良深<lb/>
　　　賜大長帝姬賀冬祀禮畢批荅<lb/>
朕涓選靈辰稱秩元祀祗膺純佑獲厎熈成兹閲慶章<lb/>
<pb n="KR4d0123_WYG_003-10b"/>
備形善頌䖍誠斯至嘉歎良深<lb/>
　　　賜新除宰臣鄭居中辭免恩命批答仍斷来章<lb/>
朕承列聖之垂裕膺上帝之降康遹求厥寧考重其相<lb/>
盖賴股肱之助克濟宵旰之勤以卿道術純明器業閎<lb/>
廓行髙而志潔論正而謀嘉以文武之兼資有忠孝之<lb/>
大節踐揚政路於兹十年賛翼治功允惟一德用延登<lb/>
於宰席既敷告於朝倫胡為撝謙尚形遜避<lb/>
　　　賜新除宰臣劉正夫辭免恩命批答仍㫁来章<lb/>
<pb n="KR4d0123_WYG_003-11a"/>
朕祇循考翼聿承天休永思萬化之原必資一德之輔<lb/>
詢謀至重授受豈輕以卿學識髙明器能宏博慮經逺<lb/>
而不競言厎成而可稽自擢近司於兹八載其忠亮足<lb/>
以式百辟其通敏足以賛大猷肆膺注意之公用錫揚<lb/>
廷之寵朕命不昜爾勿固辭<lb/>
　　　賜新除知樞宻院事鄧洵武辭免不允批答<lb/>
朕惟本兵之府天下武政總焉嘉與不二心之臣圖囘<lb/>
萬務以靖四方卿學術宏深器識髙逺端亮之節著於<lb/>
<pb n="KR4d0123_WYG_003-11b"/>
朝倫忠讜之言簡於朕志迺以舊弼擢長樞廷宜體朕<lb/>
懐往祇厥服何為謙挹尚勤訓詞<lb/>
　　　賜宰臣鄭居中辭免册命不允批答仍斷来章<lb/>
卿以忠恪端亮簡在朕心擢位宰衡進秩亞保已戒有<lb/>
司涓日陳儀班百辟於廷而册命之位重任隆禮惟其<lb/>
稱豈特褒嘉輔臣将以為卿士大夫之勸也往祇寵命<lb/>
無或重陳<lb/>
　　　賜新除知樞宻院事鄧洵武辭免不允批答仍<lb/>
<pb n="KR4d0123_WYG_003-12a"/>
　　　斷来章<lb/>
朕以卿帷幄舊臣謀謨之嘉素履之美睠察盖有素矣<lb/>
擢長樞筦方佇進為撝章繼陳殊咈朕志毋煩訓告往<lb/>
懋承之<lb/>
　　制<lb/>
　　　除檢校少保充䕶國軍節度使開府儀同三司<lb/>
　　　依前中太一宫使加食邑食實封差遣如故某<lb/>
　　　制<lb/>
<pb n="KR4d0123_WYG_003-12b"/>
朕經武以綏萬邦信賞以勵羣辟有懐寧考不忘疆埸<lb/>
之虞肆命信臣爰整干戈之衞總䕶諸将屢奏膚公誕<lb/>
揚猷告之言寵錫勞還之禮具官某直方莊重敦厚裕<lb/>
和器任大而有容謀經逺而克繼秉忠自奮内宣心膂<lb/>
之勤仗義不囘外著爪牙之助頃膺中詔往撫西陲事<lb/>
靡辭難言皆底績出入韜鈐之略縱横帷幄之籌日百<lb/>
里以開疆新城列峙月三㨗而獻馘狂敵殄殱招来逋<lb/>
逃懲革奸矯黠羌請命逺夷鄉風兹聆奏凱之音特舉<lb/>
<pb n="KR4d0123_WYG_003-13a"/>
疇庸之典視秩上宰聨衮繡之盛儀易節雄藩峻旌麾<lb/>
之寵寄名進貳公之貴封陪多户之優凡厥恩章時惟<lb/>
褒律蔽自朕志恊於師虞於戯吉甫以伐玁狁之功来<lb/>
歸自鎬召公以平淮夷之美告成於王迺眷壮猶無愧<lb/>
前哲往綏祉福豈俟訓言可<lb/>
　　　武康軍節度使除開府儀同三司某制<lb/>
朕率時昭考建社稷無窮之基若昔大猷謹疆埸不虞<lb/>
之戒修嚴武備賛恊治功選於臣鄰既得詩書之帥授<lb/>
<pb n="KR4d0123_WYG_003-13b"/>
以麾節俾宣道德之威逮閲嵗時宜疇功次肆優品秩<lb/>
進視公台丕告治朝顯揚休命具官某器愽足以任重<lb/>
才髙足以濟繁憂勤百為有忠精享上之實險夷一節<lb/>
無循黙養交之心夙被甄陞亟踐華要令聞令望民言<lb/>
維休嘉謀嘉猷國是允賴曩付六纛往臨三軍井鉞參<lb/>
旗増壯爪牙之衞龍韜豹畧獨専帷幄之籌念爾宣勞<lb/>
加予注想未申褒典殊欝眷懐是用按厥舊章錫兹寵<lb/>
號惟開府建自魏制而儀同本於漢名階序尊崇禮文<lb/>
<pb n="KR4d0123_WYG_003-14a"/>
貴重簡在朕志僉謂汝諧於戯名器不以假人爵祿所<lb/>
以厲世惟兹異數匪曰私恩視爾師寧爾邦期克邁於<lb/>
彞訓修乃職考乃灋佇益奏於膚功<lb/>
　　　除保大軍節度使充熈河蘭湟路經畧安撫使<lb/>
　　　兼知熈州某制<lb/>
周官以八柄詔王莫先馭貴左氏以七德經武亦曰定<lb/>
功迺睠爪牙之臣克勤疆場之衞涓辰錫命孚號揚庭<lb/>
具官某器宇沈雄性資嚴翼竒謀必中擅玉帳之威名<lb/>
<pb n="KR4d0123_WYG_003-14b"/>
義勇無前禀金行之勁氣久共武服積有戰功兹統鋭<lb/>
兵往築新壘悉乃心力濟予事機誅斬冦讎曽隻輪之<lb/>
無返肅清邉徼方百堵之皆興用答殊庸特頒優賞洛<lb/>
郊顯鎮俾進秉於将旄狄道雄藩兼寵専於帥閫益隆<lb/>
寄任并示褒嘉於戯往城於方出車所以美南仲用錫<lb/>
爾祉江漢所以命召公無替前修尚觀逺業可<lb/>
　　　皇叔府州管内觀察使仲憪可特授昭化軍節<lb/>
　　　度觀察留後皇叔閬州管内觀察使仲撙可特<lb/>
<pb n="KR4d0123_WYG_003-15a"/>
　　　授建武軍節度觀察留後制<lb/>
勅朕永懐孝思念兹祖考推原所自褒顯近親豈惟示<lb/>
敦睦之恩亦以彰忠厚之化具官某爾等列於屬籍夙<lb/>
奉内朝恪謹有常祗循憲度宜錫命書之寵進陞留務<lb/>
之崇尚體眷勤克綏祉福可<lb/>
　　　除少保某太宰制<lb/>
朕承列聖之休緒臨九有之嘉師遹求厥寧考慎其相<lb/>
若構大厦必資柱石之强若濟大川必假舟航之利乃<lb/>
<pb n="KR4d0123_WYG_003-15b"/>
眷良弼夙著顯庸宜申注意之公用錫揚廷之寵具位<lb/>
某道深造而自得氣直養而至剛材周萬務之微真古<lb/>
賢佐學洞六經之藴為時儒宗恢恢文武之資顯顯忠<lb/>
孝之業囘翔政路於兹十年翼賛治功允惟一德慮經<lb/>
逺而不競謀底成而可稽師言克諧國是永賴宜自斗<lb/>
樞之貴延登鼎鉉之崇兼總東臺升華亞保加以爰田<lb/>
之賦陪之真户之輸併錫寵章式昭異數於戯舉臯陶<lb/>
而選於衆朕不昧於知人迪髙后而暨乃僚爾無忘於<lb/>
<pb n="KR4d0123_WYG_003-16a"/>
報上往服成命期邁前聞<lb/>
　　　户部尚書梁子美可尚書右丞制<lb/>
勅昔在神考若稽周唐正名百工以熈庶績惟中臺二<lb/>
轄分總六官參賛機衡實聨近弼具官某賦材閎廓藴<lb/>
識髙明夙由儒學之華歴試事為之劇望實俱峻朕所<lb/>
簡知比自民曹領職天府寬猛交濟治狀顯聞是用酌<lb/>
於師言擢與大政俾攄逺業修輔朕躬於戯惟虚厥心<lb/>
乃不惑於是非之正惟常厥德乃不牽於好惡之私往<lb/>
<pb n="KR4d0123_WYG_003-16b"/>
服朕言毋昜素守可<lb/>
　　　朱諤除尚書右丞制<lb/>
勅朕仰承天休中外康乂嘉與黎獻守兹太平肆求一<lb/>
德之臣俾與萬幾之政具官某氣節剛毅才猷靖深道<lb/>
學貫於淵微明識開於倫類夙以文采擢置甲科險夷<lb/>
備更趣尚堅正曩司風憲進長儀曹忠讜屢聞國是允<lb/>
賴宜膺柄任修輔朕躬於戯綱轄之地庶工所瞻其尚<lb/>
體朕用汝之意使命令之出於中臺者罔有不臧職業<lb/>
<pb n="KR4d0123_WYG_003-17a"/>
之𨽻於六官者罔有不肅是為克稱尚欽念哉可<lb/>
　　　尚書右丞鄧洵武可尚書左丞制<lb/>
勅朕敷求一德之臣與之共治惟中外萬務總於文昌<lb/>
而左右二丞實司筦轄更踐厥次必惟其人具官某識<lb/>
度髙明謀謨忠亮夙以儒學揚歴要塗業履之優簡在<lb/>
朕志曩自憲部擢與機衡居多建明國是允賴宜膺寵<lb/>
命進服左綱於戯惟虚厥心乃能振舉樞憲惟正厥已<lb/>
乃能紏率官聨往服朕言勿替素守可<lb/>
<pb n="KR4d0123_WYG_003-17b"/>
　　　梁子美除尚書左丞制<lb/>
勅朕宵旰圖治以承天休迺睠樞憲之臣均任股肱之<lb/>
寄簡知滋久褒陟為宜具官某材猷閎深器識淳大夙<lb/>
由學行之懿寖膺問譽之華踐揚居多險夷備歴靖共<lb/>
不撓公論所嘉比自民曹擢與大政業履休顯益契朕<lb/>
心宜服寵章序陞左轄於戯惟公惟正乃能振舉機要<lb/>
惟和惟一乃能協賛廟謨往服朕言尚加厲勉可<lb/>
　　　吏部侍郎杜常可工部尚書制<lb/>
<pb n="KR4d0123_WYG_003-18a"/>
勅朕總覈名實凡小大之臣必惟詳擇庶幾協於克一<lb/>
守兹太平矧中臺六卿品秩髙顯選用之體得人惟艱<lb/>
具官某操履謀謨濟以問學持槖侍從望實兼隆疇若<lb/>
予工宜以命汝惟程衆藝飭五材咸總於汝尚其勉哉可<lb/>
　　　承議郎試刑部尚書侯䝉可朝奉郎試刑部<lb/>
　　　尚書制<lb/>
勅考績之政掌於有司雖吾八座之臣亦率是法具官<lb/>
某踐揚要路業履清優輟自中司分長憲部㑹課来上<lb/>
<pb n="KR4d0123_WYG_003-18b"/>
宜以序遷錫兹命書往其欽佩可<lb/>
　　　御史中丞侯䝉可刑部尚書制<lb/>
勅中臺六卿時謂八座秩品隆峻選授攸艱具官某曩<lb/>
以材猷寖膺推擇擢自𤨏闥任予中司整飭憲綱克有<lb/>
譽處秋官之長往惟汝諧其既乃心以倡厥屬惟刑之<lb/>
恤庶紹前休可<lb/>
　　　尚書左丞何執中可中書侍郎制<lb/>
勅朕宵衣旰食厲精萬幾惟二三執政大臣均任股肱<lb/>
<pb n="KR4d0123_WYG_003-19a"/>
之寄而發號施令根本於中書必惟忠良乃克有濟具<lb/>
官某器識端亮謀猷廓深早膺搜揚進講潜邸經術行<lb/>
誼朕所簡知曩繇銓曹擢總綱轄守正不撓為時老成<lb/>
是用延登西臺進聮右弼蔽自朕志協於師言於戯立<lb/>
政用人惟爾宣奉其尚益尊所聞迪朕以先王之典夙<lb/>
夜靡懈期厎成功罔専美於前人兹有辭於永世可<lb/>
　　　鄧洵武除中書侍郎制<lb/>
勅朕考擇臣鄰與圖邦治惟右省號令所自實司化原<lb/>
<pb n="KR4d0123_WYG_003-19b"/>
用人於兹夫豈輕授具官某直方不撓寛裕有容學總<lb/>
六藝之文識通萬微之要揚歴華貫致位近司謀猷惟<lb/>
嘉翼賛國是比以序進延寘左綱忠恪之誠益契朕志<lb/>
宜膺寵命陞貳西臺於戯立政惟其當故徳澤下流用<lb/>
人惟其能故職業交舉往攄逺業勿替朕言可<lb/>
　　　何執中除門下侍郎制<lb/>
朕詳延儒臣與之共政惟東臺出納命令緝熈皇極登<lb/>
建厥貳盖難其人具官某純誠不欺莊重有守識該通<lb/>
<pb n="KR4d0123_WYG_003-20a"/>
於倫類學兼綜於古今侍朕初潜舊膺睠察擢寘近弼<lb/>
師言允諧比服寵章進直西掖任屬加峻忠恪益彰宜<lb/>
以序陞位於黄闥於戯惟守正可以斷國論惟同寅可<lb/>
以亮天工往服訓詞圖休於永可<lb/>
　　　左光祿大夫守門下侍郎吳居厚可資政殿學<lb/>
　　　士充太一宫使制<lb/>
勅朕體貌大臣恩紀維厚任均佚勤之異禮全進退之<lb/>
宜具官某早服寵榮寖踐華貫再尹京甸兩冠民曹曩<lb/>
<pb n="KR4d0123_WYG_003-20b"/>
擢近司初持右轄洊由西掖進直東臺參贊政機屢更<lb/>
歳籥兹援引年之義數形避位之言封奏繼来悃誠莫<lb/>
奪宜從爾請昭示朕恩用加祕殿之名仍領真祠之秩<lb/>
是為優遇無怠欽承可<lb/>
　　　御史中丞席旦可吏部侍郎制<lb/>
勅六官之貳皆予侍臣而吏部職任銓綜至於封爵䇿<lb/>
勲與夫㑹課殿最之法悉以咨之具官某曩直詞垣進<lb/>
陞𤨏闥繼自盾省擢摠憲臺文昌貳卿今以命汝惟朝<lb/>
<pb n="KR4d0123_WYG_003-21a"/>
廷所以馭羣吏者其法既具往祇厥服尚其懋哉可<lb/>
　　　光祿卿除户部侍郎制<lb/>
朕以義理財庶幾家給人足國用饒羨如熈寧元豐之<lb/>
時間者修水土之政行鹽茗之法廣山澤之利復抵貸<lb/>
之令凡所以緝熈先猷者罔不備舉雖内則羣有司外<lb/>
則四方郡縣推行之至於逆其治聽其㑹以稽其勤惰<lb/>
登耗之寔則其責蓋在於民部故二卿之選今難其人<lb/>
具官某才識敏明操守純正踐揚中外練達事為比膺<lb/>
<pb n="KR4d0123_WYG_003-21b"/>
選掄長於勲寺凡邦國酒醴膳羞之事以修其儲備謹<lb/>
其出納節其等差量其豐約為職今予命汝以貳民部<lb/>
任雖不同舉斯以加諸彼擴而充之其則蓋不逺也往<lb/>
哉惟欽勿替朕命<lb/>
　　　通直郎顯謨閣待制席旦可户部侍郎管勾右<lb/>
　　　曹制<lb/>
勅朕總覈名寔為官擇人凡内外小大之臣罔不考勾<lb/>
矧中臺貳卿秩望華顯俾踐厥次必惟端良具官某學<lb/>
<pb n="KR4d0123_WYG_003-22a"/>
術純明操履堅正詞垣盾省憲府銓曹揚歴滋多休有<lb/>
譽處曩罹憂制既逮祥琴宜還近班往副民部體兹眷<lb/>
寵無替欽承可<lb/>
　　　朝請郎試光祿卿韓持可戶部侍郎管勾右曹<lb/>
　　　制<lb/>
勅朕總覈名實為官擇人凡内外小大之臣罔不考勾<lb/>
矧中臺貳卿秩望華顯俾踐厥次必惟端良具官某性<lb/>
資䟽通心術宏贍揚歴事任見謂詳明頃膺選掄擢長<lb/>
<pb n="KR4d0123_WYG_003-22b"/>
勲寺率職有裕朕所眷知宜服命書往副民部邦國材<lb/>
用汝實總之圖稱所䝉無替忠恪可<lb/>
　　　廣西經略使王祖道除龍圖閣直學士制<lb/>
勅朕操爵祿之柄以褒勵庶工察其勞能雖微必錄矧<lb/>
服在帥閫而以四方之功達於朕聽宜優慶賞昭示寵<lb/>
嘉具官某䟽通有謀莊重不撓奉行詔㫖開闢土疆三<lb/>
至平州靡憚衝冐舊城既築新境来歸績效若兹良副<lb/>
眷倚用錫明命進直西清尚懋厥成嗣膺召擢可<lb/>
<pb n="KR4d0123_WYG_003-23a"/>
　　　樞宻直學士知成都府虞䇿降充龍圖閣直學<lb/>
　　　士制<lb/>
勅朕惟神考稽古驗今制免役之法以子恵天下紹聖<lb/>
纂承推原美意緝熈訓典垂休無窮朕嘉與公卿大夫<lb/>
守兹成憲其嘗紛更沮壊於其間者必治而懲之具官<lb/>
某頃任民曹職當遵奉迺懐私意妄改詔條彈章以聞<lb/>
考寔具在肆加貶黜用儆官師往省前愆毋重後悔可<lb/>
　　　侍御史余深可除御史中丞制<lb/>
<pb n="KR4d0123_WYG_003-23b"/>
勅中司之任肅正朝端明法直繩國是允賴具官某氣<lb/>
莊以毅學博而醇曩膺選掄揚歴憲屬望實之峻朕不<lb/>
弭忘比自螭㘭延寘横榻風節勁特知無不言忠藎若<lb/>
兹良副朕志宜加褒顯擢總臺綱往服命書豈俟多訓<lb/>
可<lb/>
　　　朝奉大夫充顯謨閣待制知瀛州張近可朝散<lb/>
　　　大夫依前充顯謨閣待制差遣如故制<lb/>
勅叙進羣吏邦有典常雖吾從臣亦率是法具官某擢<lb/>
<pb n="KR4d0123_WYG_003-24a"/>
在帥閫克以材稱㑹課當遷有司條上宜陞品秩以示<lb/>
寵嘉往服朕恩無忘厲勉可<lb/>
　　　衞尉少卿韓持可光祿卿制<lb/>
勅具官某光祿置卿班序視七寺為髙故常擇望實久<lb/>
次者居之惟爾累更事任往踐為宜凡邦國酒醴膳羞<lb/>
之政隨其等差務協於度時乃稱職尚欽念哉可<lb/>
　　　朝請大夫光祿卿李閎可顯謨閣待制提舉宮<lb/>
　　　觀制<lb/>
<pb n="KR4d0123_WYG_003-24b"/>
勅朕寵遇羣臣務全禮意均勞之典時乃異恩具官某<lb/>
服采於朝實長勲寺朕思處之不失其宜又念其頃帥<lb/>
師湖外討蕩蠻猺克復疆土且神考選㧞之臣是用假以<lb/>
宫祠聮職華閣從任優秩尚慎厥思可<lb/>
　　　起居郎席震可衞尉少卿制<lb/>
勅具官某衞尉掌邦國器械文物之政令凡武庫之備<lb/>
與夫祭祀朝㑹羽儀節鉞之屬總焉汝比擢記史日侍<lb/>
螭㘭司衞副卿今以命汝往踐厥次尚其懋哉可<lb/>
</p>
<p>
</p>
  </div>
</body>
</text>
</TEI>
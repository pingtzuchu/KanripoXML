<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>摛文堂集卷九</head>
    <p>
<pb n="KR4d0123_WYG_009-1a"/>
欽定四庫全書<lb/>
　摛文堂集卷九　　　　宋　慕容彦逢　撰<lb/>
　　制<lb/>
　　　宫正張氏可同知尚書内省公事制<lb/>
勑朕惟國家建省於内以摠女官之職政本所繫葢與<lb/>
外之中臺無以異也肆於用人考擇尤慎具官某氏性<lb/>
識䟽通材資敏濟特身端慎涖事恪勤曩膺褒揚位於<lb/>
宫正業履之美門譽益彰宜服絲綸之言進聮喉舌之<lb/>
<pb n="KR4d0123_WYG_009-1b"/>
任往加厲勉務稱寵榮可<lb/>
　　　宫人掌闈蕭氏可封司言制<lb/>
勑具官某氏後宫二十四司分建寮寀恊贊内治豈惟<lb/>
示恩以汝性質柔和容儀端懿恪勤毖慎率禮不愆自<lb/>
列備官欽承無替嘉其譽處宜有褒陞用錫命書擢陞<lb/>
位等宣傳啓奏命汝司之往對寵章益綏祉福可<lb/>
　　　宫人王氏可特授掌言制<lb/>
勑某氏宫廷宣奏職在掌言屬於尚宫秩任清美惟爾<lb/>
<pb n="KR4d0123_WYG_009-2a"/>
恪勤自飭婉靖有儀祇服事勞動遵内則錫兹榮品以<lb/>
示褒優往承欽恩豈俟多訓可<lb/>
　　　宫人掌珍韓氏可典記制<lb/>
勑具官某氏宫廷宣奏職在掌司屬於尚宫秩位清美<lb/>
惟爾服勤禁掖進列備司恪謹有常咸謂敏濟典記之<lb/>
選以示寵嘉往其懋承永綏榮祿可<lb/>
　　　宫人典言喬氏可尚儀制<lb/>
勑具官某氏後宫六尚之職分總二十四司聫事合治<lb/>
<pb n="KR4d0123_WYG_009-2b"/>
與外廷之六卿無以異也品秩既崇選授維慎以爾禀<lb/>
資婉靜履徳懿柔恪勤能敏於事為恭穆動循於禮法<lb/>
宜加明陟以示寵褒惟經籍音樂凡賓客朝㑹班序贊<lb/>
拜皆總于尚儀其任可謂隆矣今以命爾豈不榮哉<lb/>
　　　宮人掌綵楊氏可司樂制<lb/>
勑具官某氏朕閔兹恭懿奄及淪亡褒飾之文恩紀優<lb/>
異肆有寵奬録其舊人惟爾夙以專勤進列宫寀服職<lb/>
愈勵克著譽言宜錫命書擢司音樂徃安祉福益保顯<lb/>
<pb n="KR4d0123_WYG_009-3a"/>
榮可<lb/>
　　　媫妤劉氏可特授婉容制<lb/>
勑國家設寀宫闈以聽内治惟九嬪掌教四徳名秩隆<lb/>
顯考擇之慎必惟賢柔具官某氏性資敏明儀矩端靚<lb/>
動遵婦學言協聲詩夙興詳求擢㕘顧侍恪恭不懈持<lb/>
久益彰乃兹獻嵗之初聿有後星之慶疏榮示寵厥惟<lb/>
典常其進聨於六儀以登視於一品服兹茂渥福履宜<lb/>
之可<lb/>
<pb n="KR4d0123_WYG_009-3b"/>
　　　平昌郡君韋氏可才人制<lb/>
勑朕頋諟明命以承天休莞寢吉祥在予妃輔褒崇之<lb/>
數兹惟典常廼形奏章移恩鞠女察其謙徳特有嘉崇<lb/>
具官某氏志慮柔明性資和適言容兼穆禮法交修曩膺<lb/>
眷知肇啟湯沐服寵加懋稱譽日聞宜陞五品之封俾<lb/>
為六宫之勸往安祉福茂對邦榮可<lb/>
　　誥<lb/>
　　　鄭居中除同知樞宻院誥<lb/>
<pb n="KR4d0123_WYG_009-4a"/>
勑朕賴帝愽臨中外晏肅思與良弼共承天休乃眷西<lb/>
樞實總兵柄登貳厥職必惟一徳之臣具官某方嚴惇<lb/>
大沈靜粹和學全經術之醇識造古今之要曩自𤨏闥<lb/>
延寘禁林文章典嚴論議鯁諤閱日滋久聞譽益彰察<lb/>
其公忠國是允賴宜陞右府列於近司於戯惟協恭可<lb/>
以謀國惟逺慮可以濟功祗服訓言是為報稱可<lb/>
　　　鄧洵仁除翰林學士承㫖誥<lb/>
勑學士視草玉堂極儒臣之寵而承㫖專奉宻命則又<lb/>
<pb n="KR4d0123_WYG_009-4b"/>
以其久次者為之祖宗已來士之與此葢無㡬也具官<lb/>
某業履端靖學問醇深揚歴清華進掌内制文章論議<lb/>
聲實顯隆閱日滋多朕所睠察宜以舊制冠於禁林往<lb/>
其懋承以副寵渥可<lb/>
　　　殿中少監劉炳可免試除中書舍人誥<lb/>
勑西掖詞臣與聞㡬政討論潤色必惟其人具官某學<lb/>
有淵源文知體要揚歴清貫望實兼隆比自螭㘭進直<lb/>
御府率職勤毖朕所簡知其蠲給札之儀擢寘代言之<lb/>
<pb n="KR4d0123_WYG_009-5a"/>
列往加勵勉副朕異恩可<lb/>
　　　楊愿除中書舍人誥<lb/>
勑中書基宥宻之地擇屬惟難舍人演絲綸之言非才<lb/>
莫據取諸已試兹謂得人具官某端厚無華清明不撓<lb/>
有聞當世早著盛名仲舒潛心諸儒之論咸服何蕃正<lb/>
色六館之節自髙建歴華途挺然自守頃由柱史兼直<lb/>
禁垣善惡謹於必書文章妙於行逺就陞厥次式副僉<lb/>
諧夫大哉王言儻能孚四海之聽則坦然帝制自逺追<lb/>
<pb n="KR4d0123_WYG_009-5b"/>
兩漢之風其懋爾猷益稱朕意<lb/>
　　　龍圖閣直學士中大夫李南公特除落致仕誥<lb/>
勑朕治四海以孝御羣臣以恩矧位列從班事經湔滌<lb/>
子為父請朕所矜從具官某曩嘗廢居洊該赦令寖還<lb/>
職秩猶處於家子誡抗言條舉近㫖特加甄叙俾復故<lb/>
常往慎厥修以稱朕命可<lb/>
　　口宣<lb/>
　　　賜皇子檢校太保鎮海軍節度使開府儀同三<lb/>
<pb n="KR4d0123_WYG_009-6a"/>
　　　司廣平郡王生日禮物口宣<lb/>
卿毓粹皇闈承休霄極當誕生之初旦有加賜之彛儀<lb/>
茂對寵光益綏祉福<lb/>
　　　就驛賜大遼國賀天寜節使副銀䤬鑼唾盂盂<lb/>
　　　子錦被褥等口宣<lb/>
卿等使容有恪享禮無違冝膺頒賚之優昭示眷懐之<lb/>
厚往資服用式奉燕私<lb/>
　　　開府儀同三司仲爰四月二十八日生日口宣<lb/>
<pb n="KR4d0123_WYG_009-6b"/>
卿聨上宰之近班總屬籍之重寄徳隆宗姓望顯朝倫<lb/>
方誕毓之慶辰有寵頒之彛制用馳使指往諭朕恩<lb/>
　　　玉津園賜大遼國賀天寜節使副射弓例物口<lb/>
　　　宣<lb/>
卿等循用賔儀出游射圃夙閑必中之技深嘉多獲之<lb/>
能爰有寵頒以彰優遇<lb/>
　　　宣召翰林學士劉嗣明口宣<lb/>
卿問學之優文詞之美宜演綸言之宻仍趨䣛席之嚴<lb/>
<pb n="KR4d0123_WYG_009-7a"/>
其副虚懐益攄素藴<lb/>
　　　賜臣寮口宣<lb/>
有勑卿出將明命歸奏膚功陞聫上宰之班進視貳公<lb/>
之秩用彰優遇其即欽承<lb/>
　　　賜皇子感德軍節度使檢校少保韓國公㨗生<lb/>
　　　日禮物口宣<lb/>
有勑卿襲慶皇支分輝霄極當迺生之初旦有加賜之<lb/>
常儀祗服寵恩益綏夀祉<lb/>
<pb n="KR4d0123_WYG_009-7b"/>
　　　賜髙麗使人相國寺燒香乾果子口宣<lb/>
有勑卿等䖍依象教申祝宸祺載念逺誠宜優禮遇特<lb/>
加寵賜其體眷懐<lb/>
　　　撫問荆湖南路臣寮口宣<lb/>
有勑卿汝等俱被選掄外分寄任宜加循拊用示記存<lb/>
兹勅使軺徃宣徳意<lb/>
　　　撫問資政殿大學士宣奉大夫大名尹梁子美<lb/>
　　　口宣<lb/>
<pb n="KR4d0123_WYG_009-8a"/>
有勅卿為時舊弼守予北門兹履嚴凝諒加葆嗇宜致<lb/>
勞問用彰眷懐<lb/>
　　　就驛賜大遼國賀天寜節使副賜内中酒果口<lb/>
　　　宣<lb/>
卿等並飭使軺來修鄰聘致匪頒於御府資燕喜於賔<lb/>
筵示以寵私體兹優眷<lb/>
　　　班荆館賜大遼國賀天寜節使副回程酒果口<lb/>
　　　宣<lb/>
<pb n="KR4d0123_WYG_009-8b"/>
卿等並將鄰幣舉穆賔儀兹既抗於歸旃已載臨於候<lb/>
館宜膺嘉賜用示異恩<lb/>
　　　賜陜西河東路臣寮御筆勅書奬諭銀合茶藥<lb/>
　　　對衣金帶鞍轡馬及支賜等口宣<lb/>
卿以勲徳之隆為余掌武兹巡極塞克奏膚功肆親御<lb/>
於寶跗特寵頒於宸札仍加蕃錫併示褒章其體至懐<lb/>
尚膺多祉<lb/>
　　　賜熙河等賞功諸軍特支併犒設等口宣<lb/>
<pb n="KR4d0123_WYG_009-9a"/>
汝等奮忠禦侮護塞奏功特有匪頒仍加飫賜兹為褒<lb/>
寵其體眷存<lb/>
　　　撫問廣南東路臣寮口宣<lb/>
卿汝等俱被選掄各膺寄任緬懐勞勩宜示拊循兹勅<lb/>
使人往宣徳意<lb/>
　　　撫問瀘南梓州路臣寮口宣<lb/>
卿汝等祗奉詔條恪居官次宜加勞免以示記存兹勅<lb/>
使軺往宣朕㫖<lb/>
<pb n="KR4d0123_WYG_009-9b"/>
　　　賜知樞宻院事鄧洵武已下罷散天寜節道場<lb/>
　　　香酒果口宣<lb/>
有勅卿誠深享上義切愛君兹原甲觀之祥式効華封<lb/>
之祝有蕃賜予爰示眷懐<lb/>
　　　天寜節尚書省御筵賜知樞宻院事鄧洵武已<lb/>
　　　下酒果口宣<lb/>
有勅卿服在帷幄時為股肱兹逢紀慶之辰爰錫示慈<lb/>
之宴仍加好賜其體至恩<lb/>
<pb n="KR4d0123_WYG_009-10a"/>
　　　賜殿前指揮使髙俅已下罷散天寜節道塲香<lb/>
　　　酒果口宣<lb/>
有勅卿夙膺眷倚宻侍禁嚴欣逢彌月之辰䖍奉萬齡<lb/>
之祝宜加寵錫以示茂恩<lb/>
　　　賜寜海軍節度使開府儀同三司永嘉郡王向<lb/>
　　　宗良已下罷散天寜節道場香酒果口宣<lb/>
有勅卿位隆戚畹望竦朝紳屬逢出震之期䖍奉後天<lb/>
之祝有嘉終恪式厚匪頒<lb/>
<pb n="KR4d0123_WYG_009-10b"/>
　　　賜判大宗正事仲爰已下罷散天寜節道場香<lb/>
　　　酒果口宣<lb/>
有勅卿徳著宗藩任司屬籍兹獻後天之祝載嘉享上<lb/>
之誠宜厚恩頒用彰禮遇<lb/>
　　　賜節度使豫章郡王孝參已下罷散天寜節道<lb/>
　　　場香酒果口宣<lb/>
有勅卿等位顯朝班望隆宗翰慶乘乾之盛節修祝聖<lb/>
之彛儀宜厚匪頒用彰眷遇<lb/>
<pb n="KR4d0123_WYG_009-11a"/>
　　　賜駙馬都尉石端禮等罷散天寜節道場香酒<lb/>
　　　果口宣<lb/>
有勅卿等揚譽朝聨參華戚畹兹逢慶節申祝夀祺冝<lb/>
膺頒賚之優用示眷懐之厚<lb/>
　　　賜大遼國賀天寜節人使朝見訖歸驛賜酒果<lb/>
　　　口宣<lb/>
卿等奉幣宸廷弭節賔館迺睠禮容之飾宜膺好賜之<lb/>
優聊浣途勤少資燕喜<lb/>
<pb n="KR4d0123_WYG_009-11b"/>
　　　賜髙麗國進奉人使臘晨風藥口脂酒果口宣<lb/>
有勅卿等修貢中都適逢蜡日有匪頒之庶品示眷遇<lb/>
之異恩俾奉燕私以介祉福<lb/>
　　　冬節髙麗使人就館御筵賜教坊樂花香藥下<lb/>
　　　酒上醖局白羊御酒酒果兼傳勸尚醖局供進<lb/>
　　　御酒口宣<lb/>
有勅卿等來造明廷適逢令節錫兹燕衎侑以聲文珍<lb/>
劑竒葩上罇嘉果併加存賜用示優恩<lb/>
<pb n="KR4d0123_WYG_009-12a"/>
　　　宣召翰林學士許光疑入院口宣<lb/>
有勅卿問學宏深詞章粹美召自益部再直禁林方資<lb/>
潤色之工仍佇論思之宻其攄素藴用副虚懐<lb/>
　　　賜髙麗使人到闕朝見酒果口宣<lb/>
勅卿等夙將禮幣來造宸廷念逺渉於重溟冝特加於<lb/>
好賜用彰異數當體至懐<lb/>
　　　撫問河北東路沿邉臣寮口宣<lb/>
有勅卿汝等俱奉朝恩恪居官次屬兹凝凛宜致拊存<lb/>
<pb n="KR4d0123_WYG_009-12b"/>
爰勅使軺往宣徳意<lb/>
　　　送判正旦使副㳂路與賀北朝生辰并正旦使<lb/>
　　　副相逢傳宣撫問口宣<lb/>
有勅卿等選自朝紳肅將使指載念馳驅之久諒多䟦<lb/>
涉之勞宜示記存特加眷撫<lb/>
　　　撫問成都府利州路臣寮口宣<lb/>
卿等並膺朝寄克守官箴念忠馭之逺勤當炎威之方<lb/>
熾特加撫諭以示眷懐<lb/>
<pb n="KR4d0123_WYG_009-13a"/>
　　　宣召翰林學士承㫖鄧洵仁口宣<lb/>
卿問學深醇文詞粹美夙簉詞林之直仍參經幄之聨<lb/>
兹錫寵章進承宻命其趨官次用副朕心<lb/>
　　　宣召翰林學士馮熙載口宣<lb/>
卿術業之優詞章之美擢自學省延寘禁林方資潤色<lb/>
之能仍佇論思之益其趨成命用副虚懐<lb/>
　　　賜新除宰臣鄭居中劉正夫口宣<lb/>
延登宰衡翼贊機政撝章屢至深嘉冲守之光成命已<lb/>
<pb n="KR4d0123_WYG_009-13b"/>
行方仰進為之美<lb/>
　　　賜新除知樞宻院鄧洵武口宣<lb/>
擢長樞廷蔽自朕志繼陳遜牘殊咈眷懐趣宜欽承勿<lb/>
勤多訓<lb/>
　　　賜熙河等路茶藥等口宣<lb/>
卿等選繇朝著職在方隅有嘉勞列之優當致匪頒之<lb/>
寵欽承眷撫益勵忠勤<lb/>
　　奏狀<lb/>
<pb n="KR4d0123_WYG_009-14a"/>
　　　應詔舉官奏狀<lb/>
凖尚書吏部牒奉御筆手詔節文令從官各薦人材聞<lb/>
奏者右臣伏覩從事郎試辟廱博士陳詢術業純明論<lb/>
議堅正前為常州州學教授當貢士之初體朝廷徳意<lb/>
推行詔令委曲詳盡多士鄉風雖耆艾老儒白首肄業<lb/>
惟恐居後其所陞貢能得元豐舊人又伏覩朝奉郎監<lb/>
在京㩁貨務虞芹材質敏達濟以恪勤曩知鄆州平隂<lb/>
縣興修水利墾闢民田三千四百餘頃本路監司嘗以<lb/>
<pb n="KR4d0123_WYG_009-14b"/>
功利尤著奏聞臣謂如詢之儒雅芹之吏能皆有趨事<lb/>
赴功之實臣所偹知伏望聖慈特賜采録謹録奏聞伏<lb/>
候勅㫖<lb/>
　　　辭免召試奏狀<lb/>
右臣今月二十二日准中書告報奉聖㫖召臣試中書<lb/>
舍人者聞命震恐罔知所措伏念臣幸䝉聖慈擢自踈<lb/>
逺承乏諌省進備螭㘭夙夜省循非臣犬馬之力所克<lb/>
報稱叨昧寵靈方懼瘝敗給札明試豈臣敢當矧詞垣<lb/>
<pb n="KR4d0123_WYG_009-15a"/>
以討論潤色為職奬任尤重選掄尤艱如臣材迂學淺<lb/>
拙於文辭儻不自量豈逃宸鑒伏望聖慈察臣誠懇特<lb/>
寢召㫖庶㡬㣲臣獲安分義謹録奏聞伏候勅㫖<lb/>
　　　除中書舍人舉自代奏狀<lb/>
䝉恩授前件職凖令節文諸侍從官授訖三日内舉官<lb/>
一員自代右臣伏見承議郎守國子司業蔣靜學術精<lb/>
深履行修潔文辭論議咸有本原與臣同鄉偹詳所守<lb/>
臣實不如舉以自代謹録奏聞伏候勅㫖<lb/>
<pb n="KR4d0123_WYG_009-15b"/>
　　　辭免侍讀奏狀<lb/>
右臣准閤門告命除臣兼侍讀者聞命震恐罔知所裁<lb/>
伏念臣蓬蓽諸生行能無異誤膺眷察寖歴從班人㣲<lb/>
望輕㳙毫未效金華進讀儒學至榮自揣空踈愈難稱<lb/>
塞儻復叨冐必速悔尤伏望聖慈俯矜誠懇俾安分義<lb/>
特寢贊書所有告命未敢祗受<lb/>
　　　辭免兼侍講奏狀<lb/>
臣聞命震恐不知所措臣頃䝉收召再貳銓曹仰惟天<lb/>
<pb n="KR4d0123_WYG_009-16a"/>
地生成之恩至深至厚夙夜圖報顧未有㳙毫自効矧<lb/>
金華進講所以詳延儒臣而臣曩誤推擇久陪進讀空<lb/>
踈非稱自知甚明豈當復冒寵榮以速官謗伏望聖慈<lb/>
察臣誠懇特寢成命所有告命未敢祗受<lb/>
　　　辭免太子賔客奏狀<lb/>
右臣准閤門告報已降誥命除臣太子賔客者聞命震<lb/>
恐不知所裁伏念臣出於寒鄉分安卑冗偶縁捜擇寖<lb/>
冐恩榮自列從班迨今十有四載曽㣲薄効仰稱萬分獨<lb/>
<pb n="KR4d0123_WYG_009-16b"/>
賴聖慈閔憐孤拙坐糜餼廩黙愧於心惟東宫寮寀之<lb/>
華以處時望區區自揆敢復叨塵伏望聖慈察臣悃愊特<lb/>
還成命所有誥命臣愚未敢祗受<lb/>
　　　除兼太子賔客舉自代奏狀<lb/>
伏見承議郎權發遣䕫州路提舉學事惠柔民性資<lb/>
冲粹職守靖共篤學有文䆳於經術歷官中外衆所推<lb/>
稱舉以代臣寔允公議<lb/>
　　　辭免再除中書奏狀<lb/>
<pb n="KR4d0123_WYG_009-17a"/>
右臣准常州送到尚書省劄子奉聖㫖除中書舍人令<lb/>
乘逓馬疾速發來赴闕供職者聞命震恐罔知所措伏<lb/>
念臣曩冒寵恩備位詞掖才弗克稱黙愧於心矧兹<lb/>
艱苦之餘舊學荒廢討論潤色豈分之宜伏望聖慈<lb/>
收還成命别除臣外任差遣臣見為傷暑不安依例乘<lb/>
船起發前去只候稍安復時乘逓馬至國門聽候指揮<lb/>
謹録奏聞伏候勅㫖<lb/>
　　　辭免除起居郎奏狀<lb/>
<pb n="KR4d0123_WYG_009-17b"/>
准閤門告報已降告命除臣依前承議郎守起居郎者<lb/>
聖恩深重非臣犬馬之力所能報稱伏念臣材踈學淺<lb/>
聞譽非優誤膺選掄代匱右史夙夜省循實懼叨昧<lb/>
敢圖眷奬復有遷陞矧臣載筆螭㘭閱日未久儻冒寵<lb/>
榮必速瘝敗伏望聖慈追寢成命俾小臣獲安分義<lb/>
　　　辭免監察御史奏狀<lb/>
右臣今月初五日准閤門吿報已降告命除臣依前官<lb/>
守監察御史者聞命震恐罔知所措伏念臣頃繇學官<lb/>
<pb n="KR4d0123_WYG_009-18a"/>
賜對便殿進說淺陋日候罷斥陛下不求備於臣擢寘<lb/>
東觀已出叨昧就職未㡬又䝉聖恩有此除授方陛下<lb/>
紹隆先烈厲精庶政循名責實允釐事功宜得明敏練<lb/>
逹之士俾任臺察以肅吏政如臣憃愚豈當冒處兼臣<lb/>
之從祖父瓘娶知樞宻院事蔣之竒從父兄之女雖臣<lb/>
於之竒非合避親及從祖父從祖母皆已亡歿然終非<lb/>
所安伏望聖慈察臣誠懇特賜追寢成命所有告命未<lb/>
敢祗受謹録奏聞伏候勅㫖<lb/>
<pb n="KR4d0123_WYG_009-18b"/>
　　　辭免兵部侍郎奏狀<lb/>
右臣准閤門告報已降告命除試尚書兵部侍郎者聞<lb/>
命震恐罔知所裁伏念臣頃以憂患餘生誤䝉眷録召<lb/>
自田野再冒詞垣方陛下聖神大有為之時立政用人<lb/>
皆出宸斷從容裁處言成典謨而臣猥以荒踈掌帝之<lb/>
制雖聖度優假寵以褒稱顧自知甚明日懼瘝曠貳卿<lb/>
之擢豈臣敢當伏望聖慈察臣誠懇收還成命以允師<lb/>
言所有告命臣未敢祗受<lb/>
<pb n="KR4d0123_WYG_009-19a"/>
　　　除吏部侍郎舉自代奏狀<lb/>
伏覩承議郎新授宗子博士邵楹學術醇明操修端潔<lb/>
試藝紹聖占等甚優舉以自代實允公議<lb/>
　　　又舉自代奏狀<lb/>
伏見尚書都官郎中邵濤明於經術議論有餘神考造<lb/>
士之初首應升選歴踐官次恬靜不渝舉以代臣寔允<lb/>
公議<lb/>
　　　除兵部侍郎舉自代奏狀<lb/>
<pb n="KR4d0123_WYG_009-19b"/>
右臣伏見辟廱博士陳詢學術純明行義修潔頃為常<lb/>
州教官當諸路貢士之初能體朝廷徳意推行學政郡<lb/>
人說服雖白首老儒鼓篋就業自以為晚察其業履可<lb/>
謂成材舉以代臣寔允公議<lb/>
　　　辭免除刑部尚書奏狀<lb/>
除臣刑部尚書者聞命以還怔營罔措伏念臣出於寒<lb/>
鄉最為孤進寖縁推擇猥玷使令自簉從班於兹十年<lb/>
心雖許國初乏事勞智昧保身嘗嬰罪悔頃頒召札再<lb/>
<pb n="KR4d0123_WYG_009-20a"/>
貳銓曹惟雨露湔滌之私實天地生成之造徒殫千慮<lb/>
曷報萬分敢冒眷憐進膺擢序輙伸危懇上凂聰聞兾<lb/>
追寢於贊書俾獲安於愚分所有告命臣未敢祗受<lb/>
　　　除刑部尚書舉自代奏狀<lb/>
伏見宣徳郎守左司員外郎曽開學識醇明行能優異<lb/>
翺翔廱頖進歴省曹靖共不渝衆所嘉尚倘擢華要必<lb/>
有可觀舉以代臣寔允公議<lb/>
　　　乞賜神宗御集奏狀<lb/>
<pb n="KR4d0123_WYG_009-20b"/>
右某等叨冒寵靈待罪諌列當陛下紹述大有為之時<lb/>
夙夜黽勉期效萬一而材識卑下加以聞見不廣不能<lb/>
盡知熙寜元豐謨訓之詳故期年於兹涓埃無取伏見<lb/>
神宗皇帝御集已成故事嘗賜兩制以上臣寮臣等出<lb/>
於迫切輙昧萬死欲望聖慈特賜臣等各一部俾得研<lb/>
精覃思於其間庻㡬備顧問論朝政咸有依據以稱陛<lb/>
下優假諌臣之意臣等不勝大願謹録奏聞伏候勅㫖<lb/>
　　　論黄甲擬官奏狀<lb/>
<pb n="KR4d0123_WYG_009-21a"/>
右臣伏見神宗皇帝既廢明經學究科特設新科明法<lb/>
優為恩例至黄甲擬官俾先進士注諸州司法葢將以<lb/>
變革舊習故其初不得不然紹聖四年朝議以此法行<lb/>
之既久昔人之為新科者十消八九矣恩例之優宜亦<lb/>
少損乃以司法及其餘判司闕衮從上差注元符三年<lb/>
十二月中因省部勘當遂罷紹聖指揮更不施行臣契<lb/>
勘新科明法等人徒誦其書未必曉其義若以進士素<lb/>
不習法難以輕授司法職任則其餘判司等官或以治<lb/>
<pb n="KR4d0123_WYG_009-21b"/>
獄或以聴訟亦未嘗待其學而後授之也朝廷取士患<lb/>
不得實材果得實材何施而不可伏望聖慈特降睿㫖<lb/>
將來吏部注新賜及第進士出身等人並依紹聖四年<lb/>
四月二十三日指揮施行所貴徳澤均被上稱陛下造<lb/>
士之意謹録奏聞伏候勅㫖<lb/>
　　　乞殿中省别處置局奏狀<lb/>
右臣伏為殿中省見在門下後省權暫置局内殿中丞<lb/>
許似孫見任執政官之子臣為言官與之同省慮涉嫌<lb/>
<pb n="KR4d0123_WYG_009-22a"/>
疑伏望聖慈特降睿㫖令殿中省别行踏逐權暫置局<lb/>
去處謹録奏聞伏候勅㫖<lb/>
　　　國子監舉主奏狀<lb/>
右臣伏覩陛下追述神考美意自京師下至郡縣恢崇<lb/>
學校以幸教天下増置諸路教官所選惟經術行義之<lb/>
士三代庠序之盛宜無以加此然諸路教官奉行貢士<lb/>
法事體比昔為重今員數既衆又皆一時之選而資任<lb/>
多係選人國子監長貳嵗舉主官止八人施之太學正<lb/>
<pb n="KR4d0123_WYG_009-22b"/>
録且猶不給况諸路教官如此其衆耶伏望聖慈特詔<lb/>
有司稍増國子監長貳舉官舊格使凢預師儒之選者<lb/>
益知自重以稱陛下長育人才之意謹録奏聞伏候勅<lb/>
㫖<lb/>
　　　論武學上舍生奏狀<lb/>
右臣伏覩神宗皇帝聖謨淵逺思患豫防雖天下治安<lb/>
不忘武備自熙寜中特建西學招徠羣材訓以武志凡<lb/>
考選升補之法皆出宸斷士之㳺於斯者以程文觀其<lb/>
<pb n="KR4d0123_WYG_009-23a"/>
器識以弓馬閱其藝能以規式察其行義其自上舍免<lb/>
省試者積累嵗月速不下十年須程文弓馬數在優等<lb/>
又其行義可稱乃為應格雖應免省試格又從上共不<lb/>
得過三人其教之如此其備養之如此其久擇之如此<lb/>
其精逮其授官歴任與夫取一日之長者無甚輕重其<lb/>
非次進㧞缺然不聞甚未副建學造士之意伏望聖慈<lb/>
因殿試武舉進士唱名内該上舍免省試以上恩例者<lb/>
命執政審其人材稍加奬擢庶㡬學者嚮風罔不激勸<lb/>
<pb n="KR4d0123_WYG_009-23b"/>
以作成其才上稱任使謹録奏聞伏候勅㫖<lb/>
　　　論州縣社稷壇壝不修奏狀<lb/>
右臣伏覩近降手詔命有司講究禮樂之情文以幸天<lb/>
下可謂太平甚盛之舉臣竊惟禮有五經莫重於祭祭<lb/>
之秩於典者多矣自京師至於郡縣春秋祈報徧於天<lb/>
下者惟社稷為然今郡守縣令不深推其故以是為不<lb/>
急之祀壇壝不修甚者民得畜牧種藝於其間春秋行<lb/>
事取具臨時乃或器用弗備粢盛弗蠲齋祓弛懈裸獻<lb/>
<pb n="KR4d0123_WYG_009-24a"/>
失度甚不稱陛下秩祀典之意臣契勘社稷之祀勅令<lb/>
該載詳悉欲望聖慈特降睿㫖戒勅郡縣務在遵承命<lb/>
諸監司巡歴所至察視壇壝其不如儀者具事以聞庶<lb/>
㡬官祗肅祀事神用頋享謹録奏聞伏候勅㫖<lb/>
　　　論州縣學講堂及齋名奏狀<lb/>
右臣伏覩神宗皇帝恢崇太學以幸教多士製堂及齋<lb/>
名以寓訓迪學者游於斯仰之若日星之麗乎上也陛<lb/>
下緝熙先猷州縣學校咸建師長命以貢士而名堂及<lb/>
<pb n="KR4d0123_WYG_009-24b"/>
齋類多前日官司随意建立或怪僻不馴或稽考無據<lb/>
或違背經㫖以此掲示多士甚未稱朝廷育材之意臣<lb/>
愚欲乞府界及諸路州縣學應堂及齋名除不許用太<lb/>
學敦化等堂名及論秀烝髦等職事齋名外並須用<lb/>
太學諸齋名即不得存留舊名及别有創立如䝉聖允<lb/>
乞下有司頒降施行謹録奏聞伏候勅㫖<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>摘文堂集附録</head> <lb/>
    <p>
<pb n="KR4d0123_WYG_016-1a"/>
欽定四庫全書<lb/>
　摘文堂集附録<lb/>
　　　慕容彦逢諡議<lb/>
當部准勑定諡據常州申繳到故通奉大夫守刑部尚<lb/>
書致仕河南縣開國伯食邑九百户贈銀青光禄大夫<lb/>
慕容某行狀依例送太常寺擬諡今據囘申到擬狀諡<lb/>
曰文友奉議郎太常博士胡交脩議曰崇寧紀元之初<lb/>
上方躬親聴斷勵精庶政修遵制揚功之治求賢如弗<lb/>
<pb n="KR4d0123_WYG_016-1b"/>
及輔弼大臣蒐簡以副側席之求凡所薦引皆召見便<lb/>
朝天子親訪納焉時公在選中比入對論議有餘喟然<lb/>
動丹扆亟擢儒館上方欲褒顯異才以勸多士於是閱<lb/>
歳未幾不累遷遂持槖近班要途華貫翺翔殆周公感<lb/>
遇特異思竭底藴以報眷知益自激昻以赴功名之㑹<lb/>
所歴咸有可紀儒學彬彬譽望蔚然為一時聞人嗚呼<lb/>
亦可尚已既終于官其家狀公行于朝命諡于太常謚<lb/>
法曰徳美才脩曰文能善兄弟曰友以是易名於行不<lb/>
<pb n="KR4d0123_WYG_016-2a"/>
浮請得而論之公天資頴悟人也自初就傅其黙識彊<lb/>
記固已過人閱書一再過輙不忘既仕益自力於學藏<lb/>
書至數萬卷退食即研精其間自六經羣史諸子百家<lb/>
之學靡不洽通故其所蓄雄深閎博放為詞章邃然根<lb/>
柢理致代言西掖攝直北門凡所草定援筆立成温厚<lb/>
典雅炳然可觀士大夫稱之號為近古豈不曰徳美才<lb/>
修者乎公天性篤孝事繼母尤極謹順先意承志比終<lb/>
嘗如一日撫先徳之遺澤抱弗洎之深悲常慨然曰獨<lb/>
<pb n="KR4d0123_WYG_016-2b"/>
可致力友愛于我諸弟庶慰怵惕之思焉於是撫育訓<lb/>
誨誠意篤備世賞不先其息必徧同氣雖法必任子者<lb/>
亦力請於朝以及之吹噓汲引唯恐後用能咸被采擢<lb/>
華蕚扶踈聮榮一時世之稱友愛者必以公為言豈唯<lb/>
族婣郷里慕之縉紳之士莫不推之上至於天子亦聞<lb/>
而嘉奬之蓋其因心力行故久而益篤厥聞顯著如此<lb/>
豈不曰能善兄弟者乎考論公行被之以此謚其誰曰<lb/>
不宜方公居諫垣則持論堅明風望隱然貳銓曹則籍<lb/>
<pb n="KR4d0123_WYG_016-3a"/>
比情例條目以絶吏姦守汝海則能以寛惠得民心長<lb/>
秋官則禁妄繫正叙法頒斷比以恢讞奏之路寛罪之<lb/>
類者以廣上恩才周於用故所居底績宜不一而已也<lb/>
若夫官師論謚獨綴取行已之善其尤較著者以垂不<lb/>
朽云謹議奉議郎守考功員外郎呉巖夫伏承太常寺<lb/>
謚議如前謹按上公天資警悟學術過人自其少時已<lb/>
能奮勵力取進士第嶄然見頭角識者固知其逺到矣<lb/>
紹聖間朝廷設宏詞以待文學之士公與同輩試于有<lb/>
<pb n="KR4d0123_WYG_016-3b"/>
司一舉而得之自此名聲上逹聖主銳意圖治網羅英<lb/>
俊用之惟恐不及公於是時首被識㧞召對便殿擢寘<lb/>
書林更踐華要皆以才能見稱未幾進直西垣一時誥<lb/>
命多出其手文章典雅士夫傳播以為深得代言之體<lb/>
出入禁闥謀謨議論為不少矣而公慎密不泄以故罕<lb/>
有聞者方將進用不幸云亡此朝廷之所深惜也嗚呼<lb/>
公之持槖幾二十年出處進退終始之節皆可夷考至<lb/>
於内行修飭孝友純篤出於天性則又有不可掩者世<lb/>
<pb n="KR4d0123_WYG_016-4a"/>
賞必先同氣而不以私其子撫育教誨迄用有成數年<lb/>
之間諸弟繼踵登朝寖以光顯矣然猶分俸禄以給其<lb/>
不足此又人之所難縉紳之論莫不以此多之天子亦<lb/>
聞而稱奬焉身歿之後室無私藏聖恩矜恤隱終之典<lb/>
於數尤縟太常參稽衆論請以文友二字諡公之名名<lb/>
稱其實不為虛矣當部准例於都省集合省官同參詳<lb/>
皆協令式請有司准例施行謹詳定訖遂具狀申都省<lb/>
取裁奉太宰判准謹具申都省伏候指揮勑㫖仍付所<lb/>
<pb n="KR4d0123_WYG_016-4b"/>
司宣和二年二月二十三日奉勑如右牒到奉行宣和<lb/>
二年二月二十四日尚書吏部故通奉大夫守刑部尚<lb/>
書致仕河南縣開國伯食邑九百户贈銀青光禄大夫<lb/>
慕容某諡曰文友牒奉勑牒至准勑故牒宣和二年三<lb/>
月日書令史武統給考功員外郎呉巖夫考功員外郎<lb/>
黄叔敖侍郎王鼎侍郎盧法原尚書蔣猷<lb/>
　　　慕容彦逢墓誌銘<lb/>
　　　　中大夫充徽猷閣待制提舉南京鴻慶宫蒋瑎撰<lb/>
<pb n="KR4d0123_WYG_016-5a"/>
政和七年夏五月通議大夫刑部尚書慕容公疾病拜<lb/>
疏上還印綬天子閔以職事勤公詔以通奉大夫刑部<lb/>
尚書致仕是月壬子薨于寢享年五十有一上聞震悼<lb/>
制贈銀青光禄大夫賵賻加等又以御府錢二百萬賜<lb/>
其家宣和元年二月甲申葬于常州宜興縣篠嶺之原<lb/>
公諱某某字其先曹魏時建國為率義王歴晉隋唐世<lb/>
有顯人五代時開州刺史贈太保某於公為四世祖太<lb/>
保二子長曰某國初以功封河南王季曰某為磁州刺<lb/>
<pb n="KR4d0123_WYG_016-5b"/>
史生右衞將軍諱某家于滏陽隨子官宜興卒葬焉故<lb/>
今為宜興人右衞生少師諱某於公為考少師三娶周<lb/>
氏沈氏蔣氏累贈崇榮嘉國太夫人公沈出也㓜卓偉<lb/>
不羣六嵗喪母哀毁如成人黙識彊記讀書一再過輙<lb/>
不忘常有異人語少師曰是兒手有從理足有二黑子<lb/>
他日必貴視之信然初未之見也少長銳志於學痛自<lb/>
砥礪窮經綴文不少懈出與諸儒試常為魁首弱冠登<lb/>
元祐三年進士第調主池州銅陵簿比少師捐館舍公<lb/>
<pb n="KR4d0123_WYG_016-6a"/>
承訃號絶哀感行路卒喪調主婺州金華簿改瀛州防<lb/>
禦推官知鄂崇陽縣㑹朝廷初設宏詞科以羅天下文<lb/>
學之士公從試中之遷淮南節度推官越州州學教授<lb/>
推所以教諸生孜孜不倦南方士喟然興於學益繕治<lb/>
黌舍刋印三史讐校精審遂為善書四方士大夫購求<lb/>
之鬻以養士迨今䝉利焉元符元年改宣徳郎擢主國<lb/>
子監簿遷太學博士崇寧初元賜對便殿敷納明辨方<lb/>
秋試進士公建言以為邇來學者程文徃徃尚浮靡畔<lb/>
<pb n="KR4d0123_WYG_016-6b"/>
經術願詔有司凡選擇務先理致後文采詭僻不醇者<lb/>
黜之詔從其請除秘書省校書郎未幾擢監察御史兼<lb/>
權殿中侍御史燕見一再上益才之除左正言遷左司<lb/>
諫章數十上大抵以拾遺補闕輔敎化慎命令為先劾<lb/>
按權近無所囘撓後言執政以某事當去上亟為罷之<lb/>
論議堅正風望隱然除起居舍人踰月召試制誥擢中<lb/>
書舍人預編修哲宗皇帝御集三年春罹嘉國夫人憂<lb/>
初夫人寢疾公憂見顔間扶承左右殆廢寢食及執喪<lb/>
<pb n="KR4d0123_WYG_016-7a"/>
毁瘠踰制三年不居於内芝草産廬次郷里歌頌之服<lb/>
闕洊拜中書舍人大觀元年春權翰林學士嵗中除尚<lb/>
書兵部侍郎數月改吏部建請編次差擬近比為書以<lb/>
窒欺謾下諸郡審覈圭田有無多寡之實簿正之又為<lb/>
薦舉都簿具注薦士之章毋得隱漏典選凡三年條教<lb/>
張設鉗柅吏奸縉紳大悦便之進兼侍讀又兼議禮武<lb/>
選詳議官前所論執政復登用言官希意誣公以他事<lb/>
朝論不以為然上亦察其無他趣令眎職而公力請補<lb/>
<pb n="KR4d0123_WYG_016-7b"/>
外遂出知汝州布宣徳意加以亷平民有犯法必求所<lb/>
以寛之罪疑者從輕故下徳其賜至相約不犯公令既<lb/>
去而思之不忘尋加集賢殿修撰政和元年復以吏部<lb/>
侍郎召兼侍講并議禮局二年冬擢拜刑部尚書公平<lb/>
日以文學進法律非所習人或難之公曰三尺安出哉<lb/>
顧患不留意爾凡有參决必本於法令而縁飾以儒雅<lb/>
故爰書論報當於理合人心建請開封府捕盜官與緝<lb/>
事使臣敢捕繫無罪人詣吏者並比附政和法縣以杖<lb/>
<pb n="KR4d0123_WYG_016-8a"/>
笞及無罪人為徒以上罪送州杖一百自是吏知畏憚<lb/>
不敢妄捕繫人又論命官負罪除名為重追官為輕而<lb/>
刑部叙法除名人初犯私坐乃除一官叙公坐盡叙舊<lb/>
官而追官者皆除所追官叙輕重不倫願詔有司詳定<lb/>
復請下大理取熈寧以來四方奏讞情法疑憫决事比<lb/>
頒之天下庶幾逺方知所遵用詔皆從之毎决四方疑<lb/>
獄必從輕比多所末宥故奏牘之上司冦者屢以罄絶<lb/>
稱慶于朝兼詳定髙麗入貢法六年復知貢舉公自崇<lb/>
<pb n="KR4d0123_WYG_016-8b"/>
寧以來五司文衡一時俊傑多出其門進兼太子賔客<lb/>
上初建儲貳以重國本東宫寮寀極當時之選公以宿<lb/>
徳鉅儒與今丞相白公偕被差擇朝野稱得人既職調<lb/>
䕶五日一見皇太子必力陳父子君臣之道如是而為<lb/>
孝如是而為忠惓惓輔道開益居多嵗中頻攝翰林學<lb/>
士自居從官凡翰苑缺員輙被㫖兼領所草内制自成<lb/>
一集公久服邇聨譽望隆洽忠誼謀謨上所深知天下<lb/>
士指日以冀柄任而平時盛氣揚休未嘗有疾七年仲<lb/>
<pb n="KR4d0123_WYG_016-9a"/>
夏侍祠方澤適隆暑禮成而退體中覺疲勩猶力于朝<lb/>
謁告纔數日遂不起病不登三事逺圖弗究豈命也夫<lb/>
將歸葬詔以季弟開封府刑曹掾彦季通判常州典䕶<lb/>
終事長弟彦許自開封府刑曹仲弟彦傅自太常寺丞<lb/>
亦皆請外同䕶喪而歸從官舉故事賦斂賻送合數十<lb/>
百萬公子攀棺號慟曰義不傷先人名卒辭不受公孝<lb/>
友蓋天性非彊勉致然事繼母盡禮既處顯矣致養怡<lb/>
謹如布衣時友愛三弟所以撫育教誨之甚至稍長進<lb/>
<pb n="KR4d0123_WYG_016-9b"/>
之於學講習琢磨以身率之其後羣處太學皆犖犖為<lb/>
名進士延賞不先與子必徧逮同氣吹嘘汲引例被除<lb/>
擢當時貴之其論撰集賢也法得任子不許及旁其時<lb/>
仲弟未命公慨然曰吾子可先吾弟官乎乃以至誠祈<lb/>
懇朝廷多公義特從之自貧約時與諸弟飲食衣服必<lb/>
均絶甘分少迨貴猶然毎休沐朝直退必相與論文義<lb/>
或把酒燕衎窮日夜無厭斁暫不見即惘惘若有所失<lb/>
彦許初除天府刑曹公以職事對因辭謝上存慰勤至<lb/>
<pb n="KR4d0123_WYG_016-10a"/>
問及兄弟之數且曰卿之孝友朕固知之聚族千指調<lb/>
胹輯睦中外無間言京城無宅以居僦舎卑陋處之裕<lb/>
如也㓜女與孤甥女皆擇命士之賢者歸之齎裝周渥<lb/>
不異已子居家不問有無禄賜所得不給於用妻子衣<lb/>
食纔足而已既歿家無餘貲天子亦知之故能賚賜特<lb/>
厚及葬狀公之行治上太常太常議曰諡法徳美才修<lb/>
曰文能善兄弟曰友今其狀應法乃諡曰文友公之節<lb/>
惠可以無愧矣為人敦大靜重啟處有常不妄笑語雖<lb/>
<pb n="KR4d0123_WYG_016-10b"/>
家人子弟不見其喜愠御下以寛不與物忤人犯之不<lb/>
校也言官誣公者既死其猶子坐殺人州以具獄上刑<lb/>
部人為危之公平心論决卒傅生議論者伏公能損怨<lb/>
起家單平被遇明主列於侍從十有五年初無左右之<lb/>
助小心兢畏以義命自安無所附麗非公事未嘗請對<lb/>
天子思見公至被命乃敢請問自㓜嗜學問晩節益篤<lb/>
藏書數萬卷朝夕繙閱不去手自經史諸子百家之言<lb/>
靡不洽通故其所蓄渾雄深博發為詞章雅麗簡古無<lb/>
<pb n="KR4d0123_WYG_016-11a"/>
世俗氣尤長於辭令典嚴温厚褒貶無溢言詔命或叢<lb/>
委操筆立成初若不經意而輕重適當文采粲然每一<lb/>
篇出多士口傳以熟上尤愛公文以為有古風進見徃<lb/>
徃摘訓辭之善者稱賞之有文集二十卷外制二十卷<lb/>
内制十卷奏議五卷講解五卷藏于家公官階自宣徳<lb/>
郎十四遷至通奉大夫開國自河南縣男至伯食邑自<lb/>
三百户至九百户娶葛氏故贈少保某之女封衞國太<lb/>
夫人賢明淑貞治家有法度二男邦佐承議郎行太府<lb/>
<pb n="KR4d0123_WYG_016-11b"/>
寺丞有美才所居官能舉其職邦用承事郎三女長歸<lb/>
余之子寧祖季歸余之子及祖仲適朝散郎尚書户部<lb/>
侍郎賈安宅孫男九人曰綱承事郎曰紹曰綯皆通仕<lb/>
郎曰綸曰約曰繪曰綖曰絳曰純皆將仕郎孫女四人<lb/>
長適文林郎賈巽次適從政郎任仲恕餘尚㓜既葬邦<lb/>
佐以門人之狀與太常之議見示泣且言曰先人葬宜<lb/>
有銘願以累公余與公居同鄉進同年仕同寮有游從<lb/>
之好有姻婭之契知公為詳義不得辭也乃為之銘曰<lb/>
<pb n="KR4d0123_WYG_016-12a"/>
棘成之裔世雄朔鄙魏征海邦率義始王國初建功亦<lb/>
享王封乃及其胄右衞之崇維祖維考埋光弗耀是<lb/>
生河南盛徳之報道隆以廣學博而奥逢時之休横厲<lb/>
逺趠騫于禁宻以職華要筆舌之峻調䕶之尊豈曰不<lb/>
貴公志未伸胡弗夀考俾秉國均維皇是悼喪我良臣<lb/>
有藴弗攄亦燾後昆諡以易名萬世是信篠嶺峩峩荆<lb/>
水沄沄既固既安曰公之墳<lb/>
</p>
<p>
</p>
  </div>
</body>
</text>
</TEI>
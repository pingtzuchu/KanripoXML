<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻五</head> <lb/>
    <p>
<pb n="KR4f0029_WYG_005-1a"/>
欽定四庫全書<lb/>
　文端集巻五<lb/>
　　　　　　　　　　　　　大學士張英撰<lb/>
　存試堂詩集一<lb/>
　古體詩三十二首<lb/>
　　擬古田家詩六首<lb/>
柴門擁谿水谿響無朝昬農夫荷耡倦獨倚秋樹根顧<lb/>
我田疇好念我桑麻繁脈脈不能語感兹風雨恩風雨<lb/>
<pb n="KR4f0029_WYG_005-1b"/>
歲時熟古俗今猶存遙指煙生處親戚滿前邨稚子驅<lb/>
雞犬夜來忘閉門何以酬清時努力從田園<lb/>
谿流何涓涓山色復蒼蒼谿山秋後好農夫秋後忙雞<lb/>
寒不能啼主人立嚴霜驅牛向煙霧稚子牽衣裳阿婦<lb/>
亦蚤起饑兒啼在床攜筐饁南陌迴聽煎中腸豈不惜<lb/>
勞苦遺業未敢荒古人亦有訓力田以為良<lb/>
短衣農家兒少小習耘耔鳩鳴杏花白偕舉西疇趾三<lb/>
春風雨中九秋霜露裏婦饁復男耕舉室無停晷夏耨<lb/>
<pb n="KR4f0029_WYG_005-2a"/>
良苦辛亭午日華紫背方炙驕陽足且濡濁水我來隴<lb/>
畝間慨歎不能止熟知土物艱焉敢厭糠粃聊用作短<lb/>
章庶以誡淫侈<lb/>
我有湖畔田沙壚非沃壤霏霏微雨中猶聞桔橰響徑<lb/>
僻饒松杉地淤足菰蔣柴門接沙尾春水嘉魚上處處<lb/>
鳴漁榔家家泛蘭漿蚤禾常薄收晩禾亦豐穰更有隔<lb/>
湖山湖光漾秋爽我欲謝浮名腰鎌此長徃<lb/>
昔愛誦豳風亦常歌小雅桑柘栖雞豚結廬在中野春<lb/>
<pb n="KR4f0029_WYG_005-2b"/>
菑方扶犂秋禾倐盈把野老樂時和髙枕𤓰棚下田家<lb/>
老瓦盆新醪月中瀉擊鼓賽先農調瑟娯方社何必桃<lb/>
花源此境足瀟灑風塵久誤人我豈悠悠者愧無風人<lb/>
筆愛此不能寫<lb/>
力微不能耕鄙性復好農欲自營十畝課僕春山中秧<lb/>
鍼出新水䆉稏吹香風彼驅黄犢徃我荷青笠從雖不<lb/>
執勞勩風雨願與同秉穗遺自拾黄粱熟自舂飽食復<lb/>
行歌舉手酬天公庶幾對盤餐坦然無愧容<lb/>
<pb n="KR4f0029_WYG_005-3a"/>
　　擬古詩五首<lb/>
　　　陶淵明田園<lb/>
謀生固有道委情在耕鑿但勤四體力勿嫌歲收薄策<lb/>
杖看良苗吹香如杜若好風動平疇壟間自舒約豈惟<lb/>
兒女餐濁醪還可酌同生大化中遺粒畀田雀俛仰弄<lb/>
琴書信無逾兹樂<lb/>
　　　謝康樂逰山<lb/>
將逰浮渡山言登細石嶺白雲冐崇岡湖天落峰影沿<lb/>
<pb n="KR4f0029_WYG_005-3b"/>
縁巗壑間隂晴變俄頃喬柯散幽籟曲洞邈㴱靚苔滑<lb/>
屐難置巗深燭須炳天窗過雲疾石竇飛泉冷倘許結<lb/>
茅茨塵滓可長屏<lb/>
　　　左太冲招隠<lb/>
千巗一徑入脩竹隠精廬柴門盡日掩中有幽人居好<lb/>
鳥落翠岑文鱗戲清渠嘯傲弄朱絃坐起攜琴書天風<lb/>
鼓長松庭際鳴笙竽願言招卭友此境常自如徃師沮<lb/>
溺賢春田良可鋤<lb/>
<pb n="KR4f0029_WYG_005-4a"/>
　　　郭景純逰仙<lb/>
屏迹塵壒表置心羲農前振衣躋崇岡濯足臨長川饑<lb/>
食青精飯渴飲丹砂泉胎息鶴登樹抱珠龍在淵啟户<lb/>
焚清香綘霄延偓佺還丹得至訣餐玉有秘詮翹首芙<lb/>
蓉城駕鶴凌紫烟<lb/>
　　　阮嗣宗詠懷<lb/>
士生各有志不樂居煩囂敢言隠者貴但覺舉世勞醯<lb/>
雞視羣動螺臝卑二豪楚楚笑蜉蝣切切憎寒號楛菀<lb/>
<pb n="KR4f0029_WYG_005-4b"/>
等一轍欣戚隨所遭蓬首本非涴衣虱頻自搔鸞凰意<lb/>
高翥斥鷃空啾嘈<lb/>
　　聽友人彈琴<lb/>
有客遺我緑綺琴攜來竹路桐花隂素愛清商學操縵<lb/>
廣陵人去湘水深故人為予鼓一曲指上清風響寒玉<lb/>
小絃切切大絃驚雲鴻沙鴈相離續使我滿室生秋聲<lb/>
寒林落葉寒蟲鳴坐客不知日將夕花枝竹影相縱横<lb/>
古稱無絃琴亦好靜對枯桐自飄𣺌况復移宫換羽時<lb/>
<pb n="KR4f0029_WYG_005-5a"/>
松籟泉聲滿幽抱餘音縷縷入青㝠殘照依依欲下庭<lb/>
主人閉門客復去門前無數逺峰青<lb/>
　　寄題黍邱陳簡菴谿南草堂<lb/>
繁華鮮能久珍異罕常存洛陽一片地誰復金谷園琪<lb/>
花與瑤草化為秋雨痕悠悠惟世徳可以厯寒暄陳子<lb/>
多古誼澹泊尤所敦大父居諫議先人典名藩廟堂仰<lb/>
謨烈園林隠弟昆結屋臨清谿聊以逺塵喧藏書滿高<lb/>
閣種樹羅前軒三代厯膴仕惟此遺子孫廿年熢燧後<lb/>
<pb n="KR4f0029_WYG_005-5b"/>
幾蕩為寒原陳子啓榛莽結構立柴門殘垣斷壁間手<lb/>
澤猶可捫谿聲遶茅屋枕上聞潺湲古木不改色入夏<lb/>
清隂繁誰謂消息理天意不可論昔年歌舞地臺榭委<lb/>
荒邨昔年絃誦地依然琴與樽願言崇世徳贈子以勿<lb/>
諼<hi>陳子名希稷夏邑人能詩工書法</hi>
　　疊翠樓歌<lb/>
龍眠日照萬峰紫聳峙一峰號投子古堞參差嶺岫間<lb/>
喬柯掩映烟嵐裏延陵世宅居城中為愛此山不能已<lb/>
<pb n="KR4f0029_WYG_005-6a"/>
家有一畝青琅玕筠粉初落青且寒中闢高樓曰疊翠<lb/>
北窗面面堆層巒主人對此數晨夕手持一巻閒岸幘<lb/>
朝來最好山嵐青夜來最好山月白有時雪後成竒觀<lb/>
玉峰瓊樹高千尺有時花發滿山椒隠隠疎紅間寒碧<lb/>
招我正是春明時春烟春雨尤離竒山翠倐忽分濃澹<lb/>
峰腰雲影時時移應是公麟捉筆在空際伸紙潑墨寫<lb/>
山勢樓頭百幅龍眠圖雨岫晴峰落埤堄<hi>樓在姊夫呉式昭宅右</hi>
　　松聲閣<lb/>
<pb n="KR4f0029_WYG_005-6b"/>
呉姊居佛閣自顔曰松聲昔讀松聲集今見兹閣成予<lb/>
以外家弟拜姊登軒楹高樓起宅畔俛視秋滿城霜柿<lb/>
紅披離當户一枝迎未見庭堦上謖謖松風生再拜問<lb/>
吾姊胡以松聲名姊笑而未言爾何無逺情佛理本無<lb/>
滯勿以我見横予日坐此閣慮澹神復清譬彼蒼龍幹<lb/>
霜雪忘枯榮誦經入深夜栖鳥時時驚繡佛儼垂盼紅<lb/>
燈對秋橙况有案上詩古調存韶韺摩娑吾老眼挑燈<lb/>
一再賡烟縷方入户微香來茶鐺靜聆石經齋書聲依<lb/>
<pb n="KR4f0029_WYG_005-7a"/>
短檠皆作松聲想自覺吾耳盈何必南山南始聽萬松<lb/>
鳴再拜謝吾姊朗識誰與京姊今逾甲子兹閣始經營<lb/>
願言閣上人歲歲如松貞<hi>木厓母夫人吾姑之女有松聲閣集</hi>
　　風雪行<lb/>
黒雲壓前途夜半北風起客子雙足拳寒臥僵襆被角<lb/>
角雞初鳴凄凄入吾耳主人來叩門呼客整行李披裘<lb/>
闚茅檐雪片白如紙牽馬且無力霜風吹斷指客子貪<lb/>
征途僕夫行且止徘徊四野中乞火望墟里我方歎苦<lb/>
<pb n="KR4f0029_WYG_005-7b"/>
寒騎驢者誰子鬚眉結冰花慄慄戰牙齒人苦不自憐<lb/>
吾貌應復似生長江南春不解寒如此小閣常晏眠重<lb/>
氊布文几紙窗映虛白爐火埋深紫行行亦胡為邈愧<lb/>
幽獨士衣溼方苦饑俯仰歎未已僕夫前致詞甫渡黄<lb/>
河水行行向燕山風雪從兹始<lb/>
　　望岱<lb/>
行行兖州道矯首青㝠中朝霞擁日出照灼滄海東蒼<lb/>
翠插天半泰山何嵸嶐上有白雲氣暎日如長虹紫嵐<lb/>
<pb n="KR4f0029_WYG_005-8a"/>
忽變幻萬里迴天風梁甫與社首連綿亘遙空逺望百<lb/>
里外霄漢若可翀况復登天門盤曲安能窮我欲披日<lb/>
觀俛闞蓬萊宫周秦數㸃碧黄河襟帶雄長嘯探玉策<lb/>
邈與穹蒼通<lb/>
　　黄茅岡<lb/>
暮登黄茅岡岡勢俛平疇怪石何離竒羣羊滿山頭坡<lb/>
公守此地醉醒時來遊石上有遺字筆勢如銀鈎後人<lb/>
景高風還為起朱樓名山不在深此地直荒邱乃知賢<lb/>
<pb n="KR4f0029_WYG_005-8b"/>
達士能令山川幽幻化同草木林壑擅風流使君復何<lb/>
處片石自千秋<lb/>
　　寄任昭兹<lb/>
歲暮濠梁與君遇霜天攜手黄河渡二千餘里風雪中<lb/>
行行細數燕山路朝來並馬夕連床清宵有夢起傍徨<lb/>
顧影相憐兩逰子如君况復稀鴈行有時君吟我亦和<lb/>
酒醒燈殘客未臥僕夫呼客出茅檐雪片如刀馬蹄破<lb/>
獻策金門未見收豈君亦復滯驊騮春城栁色無情緑<lb/>
<pb n="KR4f0029_WYG_005-9a"/>
京洛空成汗漫逰我方停車君税駕落日忽遇荒城下<lb/>
兄弟闗河聚㑹難剪燭呼樽共良夜此時不遇君勿悲<lb/>
堂上有人俱龎眉區區承歡各努力京華旅食空爾為<lb/>
與君别去常惻惻百里相思無羽翼臨風寄爾尺素書<lb/>
願言加餐崇令徳落月盈盈照屋梁懐人猶如見顔色<lb/>
<hi>昭兹名光世舒城人能詩與予鄉試同出即墨黄公門</hi>
　　梁家園對酒歌<lb/>
帝城昨夜栁初碧杏花片片飛綺陌弟兄俱是天涯人<lb/>
<pb n="KR4f0029_WYG_005-9b"/>
攜手相逢出左掖玉勒金韀照路傍紫騮騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>嘶何長<lb/>
吁嗟良㑹不易得畫樓高處還相将畫樓掩映垂楊裏<lb/>
一曲銀塘瀉春水小閣珠簾臨水開依稀此景江南似<lb/>
歌兒紅雪本呉儂燈前雙頰秋芙蓉黄鶯自囀梁塵落<lb/>
宛轉歌成謝女慵坐客燕趙復呉楚京華挾䇿成覊旅<lb/>
蘂宫姓字曲江春等閑同作金閨侶對酒當歌歌勿遲<lb/>
再來此地知何期青蛾皓齒白紵詞勸君滿酌傾玻瓈<lb/>
春風為我惜良夜珍重梁園對酒時<lb/>
<pb n="KR4f0029_WYG_005-10a"/>
　　慈仁松下對酒歌<hi>中秋為念齋招因賦</hi>
長安八月天氣清千門九陌秋盈盈弟兄相将十五人<lb/>
齊驅馬首過春明春明門外紅塵起共向慈仁寺裏行<lb/>
璀璨離竒百寳集逰人逰女傾都城鈿車來徃如流水<lb/>
花驄騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>嘶且驚吾儕只坐長松下秋風颯颯聞松聲<lb/>
須臾燕市蜃樓散冰輪蚤向松枝生松枝影落空壇上<lb/>
龍蟠蛟怒何縱横有客壺觴醉諸子石欄松畔飛兕觥<lb/>
倚徙徧飲諸松下一松一斗如長鯨天涯骨月兩珍重<lb/>
<pb n="KR4f0029_WYG_005-10b"/>
可憐俱是遊子情京國風塵改顔色終朝逐逐如楸枰<lb/>
諸子孝威年最少<hi>謂苕水</hi>猶恐異時相逢呼老傖今夕良<lb/>
㑹不易得浩歌莫惜樽頻傾吁嗟乎浩歌莫惜樽頻傾<lb/>
　　再飲慈仁松下歌<hi>九日為禮存招因賦</hi>
秋深古寺風蕭蕭長松鐵幹摩青霄復有低枝蒼且勁<lb/>
寒聲樹底如秋潮前日攜樽曾醉此宿酲未解旬日耳<lb/>
黄花細雨又重陽咫尺秋光不相似檢㸃遂成十四人<lb/>
唐子抱病思鱸蓴人生最易是離别為歡切莫輕良辰<lb/>
<pb n="KR4f0029_WYG_005-11a"/>
相将攜手登髙閣俛瞰西山闚碧落金翠輝煌樹影濃<lb/>
明光宫殿連長樂日晩移樽松下來寒風淅淅吹高臺<lb/>
羅衣自薄不勝露酒醒歌罷重徘徊徘徊還向幽林去<lb/>
招客禪房最深處蒲團紙帳蠟燈紅茗椀爐香客無語<lb/>
坐客無語聽清歌歌入微時喚奈何莫道承明同珥筆<lb/>
謾言玉樹共鳴珂人生富貴等閒事須念為歡去日多<lb/>
勸君且盡樽中酒聽我再飲慈仁松下歌<lb/>
　　家書<lb/>
<pb n="KR4f0029_WYG_005-11b"/>
家書久不達終夜不成寐道遇故鄉人云自秋後至珍<lb/>
重試一詢或恐有隻字客言離家時與子老親值疾行<lb/>
不扶杖顔色類童穉再拜故鄉人頓釋經秋思逰子復<lb/>
何悲逰子復何冀如獲徑寸珠不復叩其次歸來坐床<lb/>
上吁嗟發長喟不乏鱗與鴻胡使我心悸願托凌風翼<lb/>
寄言昆與季高堂有老親尺書且時寄<lb/>
　　霄漢樓詩<hi>為任鸛峰同年作</hi>
江濤淜湃西南來縈迴百折海門開北有大龍與天柱<lb/>
<pb n="KR4f0029_WYG_005-12a"/>
蒼巗翠壁真竒哉任子嗜竒愛山水憑陵傑閣山之隈<lb/>
下視長江如尺素平蕪草緑江南路湖烟邨樹幾人家<lb/>
沙尾沙頭數鷗鷺有時江風吹白浪千帆片影窗間渡<lb/>
四面窗開皆好峰摩空峭立青芙蓉不覺斯樓几案間<lb/>
飛來天柱與二龍百幅雲林佳山水煙雲乍澹還乍濃<lb/>
傍城無數參差屋掩映虧蔽出林麓花外珠簾何處亭<lb/>
籬邊小圃誰家竹佛宫金碧涌浮圖盡來窗底供游目<lb/>
最宜風雪滿江城千山萬樹皆瑤瓊更愛長天秋月白<lb/>
<pb n="KR4f0029_WYG_005-12b"/>
寒江空翠波浪平洞開四壁雙目瞠散髪浩歌魚龍驚<lb/>
山靈河伯相縱横酒闌客醉不復去欹枕還聽江流聲<lb/>
　　渡阿城閘<lb/>
憶我泛舟時積雪西山白行行重行行栁花飄綺陌東<lb/>
阿山下流微波不盈尺苦吟坐篷窗欲渡無羽翮嗟此<lb/>
一勺水涓涓非大澤湖水南北流啟閉類潮汐藉以通<lb/>
漕艘詎宜思歸客最是爭渡時風起日将夕石梁一葦<lb/>
間檣艣森如㦸操舟上青天指顧驚人魄電擊復雷轟<lb/>
<pb n="KR4f0029_WYG_005-13a"/>
撾鼓迎河伯對岸人語聲咫尺飛濤隔百夫輓一舟始<lb/>
渡沙間磧出門多辛苦况復此行役故國三千里南望<lb/>
江雲碧安得片帆輕春風從所適<lb/>
　　贈呉逵田舅氏山居<lb/>
疇昔鳴琴客近為餐霞人山癯類野鶴脩翮無纎塵秋<lb/>
水澹神慮俛仰皆天真手藝河陽花爛熳猶如春隠之<lb/>
多清操飲泉風絶倫避俗謝軒冕家山躭鱸蓴浮渡三<lb/>
十六探索常經旬時還託詩酒調古思彌新門前五栁<lb/>
<pb n="KR4f0029_WYG_005-13b"/>
樹瀟灑陶公巾<hi>舅氏名道觀順治已丑進士為商水令</hi>
　　寄懷同舘諸子一百韻<lb/>
疇昔京華春旅食再經歲幸有同心人天涯比昆弟河<lb/>
隄草放青城隂栁含翠垂鞭陌上逢與爾交初締千官<lb/>
綵仗齊五色宫雲麗<lb/>
天子方愛才鄒枚重陪侍簡此十五人筆札許同賜傳<lb/>
呼出玉堦走馬來丹地名譽起公卿諸王及勲衞長安<lb/>
爭欲識官街擁千騎從此金門路出入並銜轡高槐散<lb/>
<pb n="KR4f0029_WYG_005-14a"/>
清隂同摩古碑字聯裾<lb/>
御道行對席秋堂試馬銜庭草嘶鳥語稀人吏有時各<lb/>
垂簾一編探微義有時登堂上琅琅聽羣議<lb/>
御河流向東徃復恣游戲酬和同心言襲人如蘭蕙一<lb/>
日不相見三秋良不啻<hi>此言初授舘職</hi>佳辰多好懷攜手慈仁<lb/>
寺松影如深林松風吹客醉一月數來遊蒼蘚捫殘碣<lb/>
<hi>此言慈仁寺讌集</hi>城東有清池錦鱗躍芳砌南望圜丘宫蒼柯<lb/>
正隂翳相将此地逰五月雨初霽人在水邊樓馬向垂<lb/>
<pb n="KR4f0029_WYG_005-14b"/>
楊繫<hi>此言金魚池讌集</hi>最憶禁城西此景時無二逶迤白玉橋<lb/>
長虹落天際鴛瓦碧琉璃百尺如飛墜寳幄間珠宫烟<lb/>
林共深邃戚里夜歌鐘天風落輕吹千畝太液池曲曲<lb/>
皆荷芰數峰不在髙巗壑蒼逾媚古松近十圍羅列森<lb/>
衆卉樓觀水中央蓬萊堪髣髴環之以朱門指㸃王侯<lb/>
第吾儕讀書暇數日時一至烟水菰蒲間相期滌塵累<lb/>
我至為君留君來為我遲下馬飲荷香凉風入羅袂<hi>此言</hi>
<hi>西苑之遊</hi>追隨分餘歡亦復同勞勩驅馬未平明擊柝門猶<lb/>
<pb n="KR4f0029_WYG_005-15a"/>
閉星光月影中相對發長喟風雪迴平沙掩面傷目眥<lb/>
逢君各相問昨夜寒甚厲十月猶單裳無裘可言敝方<lb/>
朔恒苦饑朝來飯也未同是旅食人驚心説珠桂<hi>此言旅食</hi>
<hi>之苦</hi>嗟予尤苦辛蕭然託髙寄玉堂廡下炊岑寂不言瘁<lb/>
吾兄躭清賞<hi>禮存</hi>中宵持襆被與予共燈火短檠各幽致<lb/>
高吟步庭除月落猶未寐豈不惜勤劬落落腴道味瀛<lb/>
洲五雲堂時時發詩思諸子皆至性膠漆相投契繆子<lb/>
磊落人<hi>念齋</hi>雄才冠時輩披瀝皆素心好我獨真摰安仁<lb/>
<pb n="KR4f0029_WYG_005-15b"/>
稱益友<hi>起岱</hi>食牛氣彌鋭霜蹄蹋秋晨槖槖驚人睡史子<lb/>
真天人<hi>子脩</hi>癯骨有竒慧落筆妙天下蘭亭得其勢夏子<lb/>
雅懷抱<hi>隣湘</hi>道氣日醇粹讀書常比鄰纒綿入微細丁子<lb/>
氣如蘭<hi>次蘭</hi>簡澹寡營慮獨贏繡閣歡宫花插寳髻㓜輿<lb/>
與仲舒<hi>瞻在子重</hi>湛湛見深器人澹竟如菊二子差可擬照<lb/>
隣富才思<hi>景韓</hi>挹之多靜氣能讀等身書沈摰時無比楊<lb/>
子澹蕩人<hi>簡人</hi>清風餘秀惠草書學右軍軒翔入三昧儲<lb/>
子曠世才<hi>玉依</hi>思敏力復毅晨昏相追隨歡不減棠棣大<lb/>
<pb n="KR4f0029_WYG_005-16a"/>
令神骨清<hi>子厚</hi>天廟琳琅貴劉子何亭亭<hi>苕水</hi>孝威名不愧<lb/>
二君年最少才思獨雄肆唐子方抱恙<hi>偕藻</hi>蚤歸食鮮荔<lb/>
徘徊十五人倐忽成十四閔予遭多故老親遂不諱逰<lb/>
子腸寸斷中心自煎沸諸子為我啼再拜皆出涕各賦<lb/>
薤露歌悲惻復周緻哀哀逰子情懇懇故人意路白冰<lb/>
稜高麻衣兩行淚諸子送客行闗山共迢逓吁嗟遂成<lb/>
别人生無根蒂長路多艱虞風濤日驚悸逰子歸故鄉<lb/>
入室如聞愾悲迷草土間無復憶人事故國兩經秋夢<lb/>
<pb n="KR4f0029_WYG_005-16b"/>
與諸子值綿綿夢中言耿耿猶能記歴歴思舊逰惘惘<lb/>
不能置嗟予昔有言珍重此把臂今時不為歡聚首良<lb/>
不易不謂此語䜟轉與予相類浩然發長歌願言告同<lb/>
志努力報<lb/>
清時勲業予翹企<lb/>
　　方四松先生題逺峰亭長歌和之<lb/>
小園種竹已十年覆墻纔見生寒烟十竿五竿近窗户<lb/>
筠粉初落青可憐更喜竒峰向茅屋朝似烟鬟夕如沐<lb/>
<pb n="KR4f0029_WYG_005-17a"/>
問人知是江南山九㸃芙蓉杳靄間客子經年逺行役<lb/>
三徑無人苔蘚斑歸來重啟竹間户咫尺家山同陟岵<lb/>
尚開臨砌舊時花花下心酸涙如雨鑒湖先生詩絶倫<lb/>
<hi>謂四松</hi>青蓮居士今騷人<hi>謂嗣雅</hi>囂塵不厭城隅道剝啄來<lb/>
問松與筠指㸃青峰出林際梧桐葉宻山光細凉風颯<lb/>
颯從南來坐客添衣紙窗閉等閑落筆成浩歌長句短<lb/>
句竒思多書向呉綃與蜀紙頓㸔素壁烟嵐起亭中一<lb/>
幅蚤秋詩亭外千重暮山紫同将黛色摩青蒼不獨江<lb/>
<pb n="KR4f0029_WYG_005-17b"/>
雲看九子<hi>四松先生名畿字還青同里人工詩文曾官河間司馬有四松集</hi>
　　姑射仙人篇寄上房師臨汾蔣公<lb/>
姑射神山汾水湄中有仙人氷雪姿千年苞秀毓靈異<lb/>
誕甫生申端在兹偉人逰上都槖筆逰天衢丁年里選<lb/>
方棄繻翩飛珥筆承明廬<lb/>
世廟當年受知蚤木天丹地競詞藻歛華不屑鬭時名<lb/>
芸閣悠然見懷抱懷抱復何似水何澹澹山島峙雅望<lb/>
年來中外深玉衡羣仰台星指高攬芙蓉鏡還登選駿<lb/>
<pb n="KR4f0029_WYG_005-18a"/>
臺自顧駑駘亦何幸春風翦拂呼龍媒等閑移作上林<lb/>
樹芳杜秋蘭共零露仰止公琰社稷器千頃汪陂欽叔<lb/>
度青藜甫得分餘光小子歸臥南山陽桃蹊苦憶花三<lb/>
徑蓽户長扄水一方闗梁無羽翮長安秋正碧諸子正<lb/>
是良讌時受經羣列康成席極目燕雲杳靄中論思東<lb/>
觀日舂容陶鎔庶類須鉅公天南翹首思無窮<lb/>
　　伊蒿篇為許子志先徳次四松先生韻<lb/>
故園君子推許公當年隱徳今穹窿自予聞之年方童<lb/>
<pb n="KR4f0029_WYG_005-18b"/>
迄今廿載思何窮秦隴之冦彌八鴻圍城數匝将傾桐<lb/>
凴山帶河城西東營火如燐千㸃紅公方負母湖草中<lb/>
孝思平地成蠶叢賊衆蠭聚而蟻同官兵倐至烏羣空<lb/>
公歸安母耡蒿蓬及時播種麥有麷㓂方去兮禾方芃<lb/>
隣里復活伊誰功孳孳惟義是所攻潛徳惜未聞<lb/>
宸聰惟公雖沒義則隆天佑善人啓其衷許子讀書時<lb/>
念翁孝徳累世蒼旻通揮毫落筆文最工藨蓘歲歲時<lb/>
未豐道氣淵湛常冲融文壇藝苑偏能雄草堂秋日方<lb/>
<pb n="KR4f0029_WYG_005-19a"/>
曈曨草堂秋樹何菁葱多君先徳如衡蒿羣公詩史皆<lb/>
清風<hi>許子伊蒿名來惠予同學友工詩文為邳州學博</hi>
　　重九後十日木厓招同四松芥須伊蒿叔兄如三<lb/>
　　　集九松分得地字<lb/>
秋山不在逺出郭自幽致秋林不在深九松足蒼翠主<lb/>
人曾有約山靈久相遲若使重陽來登臨祇故事囘首<lb/>
已成昔十日秋光異青青原上楓初與曉霜試逶迤草<lb/>
間路黄葉猶未墜盤桓古松下高枝落秋吹髣髴數君<lb/>
<pb n="KR4f0029_WYG_005-19b"/>
子澹勁復無二侵旦逺移尊霜螯正肥膩田家古瓦盆<lb/>
斟酌成微醉倚徙松棚間獨憫老農瘁白髪自驅犢天<lb/>
寒拾遺穗可憐兒女餐飽此催租吏讌酣忘苦辛吾儕<lb/>
將無愧古人惜良辰且勿發長喟清流遶田壟曲曲盃<lb/>
堪置𤓰果秋樹根銜盃託高寄隔水山畔路正與歸樵<lb/>
值日落衆峰紫林巒轉深邃嚴城未掩關林鴉雜歸騎<lb/>
落落有吾徒蕭然在天地<lb/>
　　寄都諫姚龍懷先生<lb/>
<pb n="KR4f0029_WYG_005-20a"/>
黄門典封駁紏彈重老成偉歟都諫公嶽嶽誰與京邱<lb/>
壑十年居蔬水南陔情掖垣徴再入方直舊知名皁囊<lb/>
一編書抒發皆至誠衆論如委波賴此宏議撐轉移在<lb/>
微密恥為殿上爭<lb/>
至尊降溫顔聽此鸞鳯鳴同時仙掖客衮衮皆上卿於<lb/>
公為後輩仰之如華衡心苦力亦瘁五十白髪盈願言<lb/>
加餐飰葆此松柏貞<lb/>
帝前作霖雨長此被蒼生<lb/>
<pb n="KR4f0029_WYG_005-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集巻五<lb/>
</p>
<p>
</p>
  </div>
</body>
</text>
</TEI>
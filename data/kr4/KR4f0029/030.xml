<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻三十</head> <lb/>
    <p>
<pb n="KR4f0029_WYG_030-1a"/>
欽定四庫全書<lb/>
　文端集巻三十<lb/>
　　　　　　　　　　　　　大學士張英撰<lb/>
　篤素堂詩集一<lb/>
　　癸酉正月十一日同李愚菴勵近公過萬夀寺<lb/>
古寺人稀蘚跡重畏吾邨畔數過從半篙新綠當門水<lb/>
千疊竒雲别院松鐘卸雕梁埋翡翠橋横錦石墜芙蓉<lb/>
誰知澒洞車塵外猶有閒情話夕舂<lb/>
<pb n="KR4f0029_WYG_030-1b"/>
　　題王石谷畫黄硯芝黄山采芝圖<lb/>
江南山水窟竒峭天都峰萬嶺落雲海雪浪鋪長松怪<lb/>
石翳隂巗攫人如虯龍聞有丹砂泉波㬉春溶溶雲際<lb/>
挂飛瀑寒潭時自舂吾友性躭竒登躡資一笻猥以鸞<lb/>
鶴姿狎此猿鳥踪披圖賞不已滌我塵壒胷嶺岫本吾<lb/>
土窅隔闗河重吾與石谷子魂夣時過從<lb/>
　　題梅桐崖洗桐圖<lb/>
修桐本孤直卓立真罕儔濯以清冷泉皎潔當髙秋吾<lb/>
<pb n="KR4f0029_WYG_030-2a"/>
䣊有君子思致足與侔雅負神僊骨日與羲皇遊閉門<lb/>
閱洗桐視聴清且幽十載領柏臺浩氣凌滄州縱之彌<lb/>
六合巻之娛一邱君家敬亭山謝李遙唱醻吾亦同此<lb/>
意南望大江流<lb/>
　　題畵二首<lb/>
春山新雨後千巗浮暁翠白雲帶林麓竒觀非一致谿<lb/>
光泛漣漪石路杳深䆳中有幽人居庭軒自清閟策杖<lb/>
渡横橋蕭然寡塵累<lb/>
<pb n="KR4f0029_WYG_030-2b"/>
崇岡千仞石萬古苔痕斑懸崖挺傑閣杳靄煙雲間結<lb/>
搆臨空際蘿薜誰能攀門庭躭静寂日對谿南山時有<lb/>
騎驢客來叩柴荆闗<lb/>
　　題畫截句四首<lb/>
平湖漠漠起寒烟一㸃晴巒接逺天此景依稀何所似<lb/>
瀟湘春水岳陽邉<lb/>
幽人小艇白雲間長繋南汀水一灣泛出蘆花應有意<lb/>
烟波濶處看青山<lb/>
<pb n="KR4f0029_WYG_030-3a"/>
雨霽嵐光澹益竒黄鶯啼處綠參差山翁自愛茅亭好<lb/>
灌木隂隂夏淺時<lb/>
蒼山疊嶂倚空濛竒石磷磷曲澗通自是深林人迹少<lb/>
谿聲朝暮翠微中<lb/>
　　夏日直<lb/>
豐澤園四首<lb/>
槐隂漸滿栁初成白髪頻年侍從情書巻蚤趨西苑路<lb/>
桑田蠶舍接華清<lb/>
<pb n="KR4f0029_WYG_030-3b"/>
秋雲亭畔樹交加新水新隂石徑斜繞砌青青書帶草<lb/>
沿谿灼灼米囊花<lb/>
家住湖天栁萬絲曾隨蓑笠餉東菑於今倐見閒鷗鷺<lb/>
憶殺春隂布榖時<lb/>
平田水滿漾新秧酷愛温風䆉稏香願得身為邨社長<lb/>
小車輕蓋課農桑<lb/>
　　虚堂<lb/>
虚堂十笏日栖遲綠樹疎簾掩映宜借問山翁逃暑處<lb/>
<pb n="KR4f0029_WYG_030-4a"/>
一爐香篆七條絲<lb/>
　　七月十五日<lb/>
召於<lb/>
暢春園泛舟<lb/>
賜宴於<lb/>
淵鑑齋遏雲亭復<lb/>
命至<lb/>
佩文齋恭賦八首<lb/>
<pb n="KR4f0029_WYG_030-4b"/>
栁隂曲磵水波平陪侍<lb/>
君王翠盖行兩㟁水花相向處輕舠柔艣入空明<lb/>
淵鑑齋前水四圍鯈魚鷗鳥盡忘機一牀書帙含青靄<lb/>
㡬㸃亭臺落翠微<lb/>
自驚塵眼入烟霞圓嶠方壺賞物華静日簾垂清殿迥<lb/>
秋蘭香徧嶺南花<lb/>
雪膚氷液紫囊封珍果新移<lb/>
御苑中萬里海南曾未識眼中初見荔枝紅<lb/>
<pb n="KR4f0029_WYG_030-5a"/>
琪樹僊葩植㡬叢<lb/>
天家物色更誰同佛桑花綻迎朝日一朶驚看照殿紅<lb/>
曲磴長廊石徑紆許窺秘閣<lb/>
紫宸居<lb/>
君王清宴娛圖史四壁琅圅插架書<lb/>
天藻臨池絶世工瑶圅百軸<lb/>
御香中摩挲老眼窺雲漢鳳彩龍雯矗紫穹<lb/>
亭畔芳茵藉綠莎頻斟玉醴醉顔酡花凝湛露垂垂發<lb/>
<pb n="KR4f0029_WYG_030-5b"/>
難比<lb/>
君恩此際多<lb/>
　　題子大滏陽樸園圖<lb/>
我聞滏陽天下稀芙渠千頃香四圍浦溆參差菰蔣暗<lb/>
田疇曠衍秔稻肥隄栁隂濃水禽聒渚蘋香暖谿魚飛<lb/>
風景偏宜近城郭官橋古道開荆扉中有園亭樸而野<lb/>
讀書味道忘塵機静對笭箵水澄澈逺聴桔橰烟霏微<lb/>
夕陽杳靄牧笛返月明欵乃漁舟歸茅檐土壁少丹堊<lb/>
<pb n="KR4f0029_WYG_030-6a"/>
竹椽松桷無雕㡬世澤相承勿敢墜桮棬几杖思依依<lb/>
石谷丹青妙海内能冩平逺皆芳菲喬木深莊夏猶淺<lb/>
藕花别墅露纔晞安能移家老此境翦韭烹魚願不違<lb/>
一曲滄浪櫂船去水雲自製芰荷衣<lb/>
　　寄澹人復用前韻四首<lb/>
南北相思有夣通漁莊遥寄一谿風米家畫裏焚香坐<lb/>
常在菰蒲烟雨中<lb/>
衰疾惟慙退隠遲栁蒲摇落雪霜時昔年同結漁竿願<lb/>
<pb n="KR4f0029_WYG_030-6b"/>
獨有青山白髪知<lb/>
聞道園林一水通扁舟來往趂樵風著書千卷琳琅字<lb/>
髙詠晴嵐罨畫中<lb/>
佳句逡巡欲報遲江南三月落花時難將烟火人間語<lb/>
碧樹青谿寄所知<lb/>
　　題羮湖畵龍眠山莊圖兼寄省齋先生<hi>上有省齋題句</hi>
雲巗翠壑龍眠西大谿十里緣芳堤結屋同居大谿北<lb/>
吾與聴叟相扶擕幽偏最愛栗窩小詰屈不覺松隂低<lb/>
<pb n="KR4f0029_WYG_030-7a"/>
樂耕堂髙俯平楚青蓑細雨看鋤犁山容谿響入太古<lb/>
鳥啼猿歗皆天倪種樹初成果初結憐翁委蛻歸丹梯<lb/>
筆墨蒼茫寫崖谷撫巻長歎思低迷吾廬十年委榛莽<lb/>
清宵有夣勞攀躋烟霏月冷樹空老水流花落鶯亂啼<lb/>
寄語青谿老居士<hi>省齋自稱青谿居士</hi>芳草自昔多乖暌小園深<lb/>
瑣勿復道黄柏山椒增慘悽惟有六朝金粉客花時莫<lb/>
忘聴黄鸝<lb/>
　　積雨<lb/>
<pb n="KR4f0029_WYG_030-7b"/>
不須愁積雨猶可助清吟門掩青苔路窗低碧樹隂睡<lb/>
情欹枕熟香氣䕶簾深坐覺琴絲緩挑鐙試泛音<lb/>
　　奉和<lb/>
聖製詠金蓮花詩<lb/>
託跡靈峰下移根玉殿西色將籬菊掩名共渚蓮齊灼<lb/>
灼金英滿翻翻翠葉低坐看瑶草近何異躡丹梯<lb/>
御書篤素堂扁額特賜恭紀十韻<lb/>
寒山樗櫟材昌時沗遭遇丹地蟠孤根碧霄濯清露撫<lb/>
<pb n="KR4f0029_WYG_030-8a"/>
躬彌悚惕承<lb/>
思益驚顧齒髪日就衰迂拙天所賦粗知歴世難惟識<lb/>
守身固生平有微尚靡敢渝尺度集木復臨淵凛凛結<lb/>
情愫錫以草堂名<lb/>
天語曰篤素龍鸞字徑尺瑶光懸寳璐願言詒子孫千<lb/>
齡永無斁<lb/>
　　小庭<lb/>
小庭碧樹覆晴檐坐覺清隂滿一簾北牖山光懸畵巻<lb/>
<pb n="KR4f0029_WYG_030-8b"/>
南窗花影落書籖數聲淥水情偏適萬事浮雲夣久恬<lb/>
白陸詩篇隨意讀素心于汝獨無嫌<lb/>
　　故鄉漕艘至有以鸜鵒見遺者<lb/>
小草幽花雨後青擕來鸜鵒挂閒庭身隨雀舫家何逺<lb/>
囀似鶯簧舌本輕喚起暁天窗漸白呌殘停午夢初醒<lb/>
不須更學人言語唇吻雌黄久厭聴<lb/>
　　夏日<lb/>
淺絳憐朝槿輕黄惜露葵草花深綠院秋雨晩凉時棐<lb/>
<pb n="KR4f0029_WYG_030-9a"/>
几堆書滿疏簾著地埀吾廬雖不廣猶足傲東籬<hi>放翁有東</hi>
<hi>籬記規制極隘</hi>
　　積雨有作寄廷玉輩<lb/>
藉解饑劬把濁醪好將書扎問兒曹難言花港觀魚樂<lb/>
不勝泥塗䇿馬勞栁畔小橋新石堰牆隂古木舊亭臯<lb/>
懸知荷芰香風滿放屣垂竿儘足豪<lb/>
　　閒適用樂天韻<lb/>
雨過空庭槐䕃碧草花開落似殘春湘簾深靚稀畱客<lb/>
<pb n="KR4f0029_WYG_030-9b"/>
楚簟清漪穏稱身茗瀹新泉聲漸沸香添沉水意相親<lb/>
誰知澒洞風塵裏别有閒情逸致人<lb/>
　　六月二十六日<lb/>
隔簾𤓰蔓綠參差葉底殘紅三兩枝此際心情最間適<lb/>
朗吟白傅洛中詩<lb/>
　　恭賦<lb/>
無逸齋詩應<lb/>
令<lb/>
<pb n="KR4f0029_WYG_030-10a"/>
清嚴鶴禁迥無塵温凊時聞道法親自昔屏書無逸句<lb/>
髙齋今見<lb/>
御題新<lb/>
東華曙色映蓬萊滿架圖書四壁開<lb/>
無逸齋中勤誦讀龍樓正是問<lb/>
安迴<lb/>
　　夣坐小樓成末二句<lb/>
鹿門偕隐小丹邱琴薦茶鐺事事幽屋角東偏文杏影<lb/>
<pb n="KR4f0029_WYG_030-10b"/>
春風吹上讀書樓<lb/>
　　送錢菽鬯之官蒼谿<lb/>
才子彤庭蚤䇿名新擕綵綬劍門行逺看雪嶺過秦棧<lb/>
近對春江繞蜀城邉徼殘黎勞撫字循良異績課農耕<lb/>
心知佇作承明客難遣霜天惜别情<lb/>
　　二郎廷玉入都定省寒夜共話遂成四章<lb/>
長安節序喜團<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>手䕶梅花避峭寒紫筍黄柑皆土物<lb/>
素琴濁酒亦清歡惟期孝友承家好須解謙和涉世難<lb/>
<pb n="KR4f0029_WYG_030-11a"/>
不覺趨庭良夜永銀河珠斗漸䦨干<lb/>
江鄉逺隔重牽情愛爾惟期寳令名薄有傳家青史在<lb/>
何妨閉户綠苔生天倫共覓琴書樂子舍相聮誦讀聲<lb/>
王謝風流休漫賞乆知吾意厭肥輕<lb/>
漢代賢良重力田吾家邁迹自東阡長聆無逸三宗訓<lb/>
幼頌豳風七月篇波轉桔橰鳴下澤雲屯秔稻熟平川<lb/>
繪圖擬入春秋社桑柘雞豚樂有年<lb/>
橋東裛露荷千㸃屋角吹香竹一灣登眺每從烟樹外<lb/>
<pb n="KR4f0029_WYG_030-11b"/>
坐眠常在落花間閒人地位仙兼佛晩嵗風流水共山<lb/>
淨埽靈臺無一事肯教容易老朱顔<lb/>
　　寄三女<lb/>
穉女闗情乆别離吾家道韞解吟詩蕉窗對鏡圖書滿<lb/>
紙閣拈鍼筆札隨香徑自移閒草木膽瓶常貯好花枝<lb/>
每將雅句貽昆弟話向京華阿母知<lb/>
　　次韻荅澹人二首<lb/>
寒蕊供幽賞清吟想夜分鄉園同入夣花事悵離羣老<lb/>
<pb n="KR4f0029_WYG_030-12a"/>
眼躭泉石新圖愜見聞雪香亭畔景把翫最殷勤<lb/>
苦憶陪猿鶴知君鑒此情共期鋤菜老獨羡買山成白<lb/>
髪家偏逺朱顔嵗屢更寒宵吟麗句邱壑思縱横<lb/>
　　為澹人題梓樹花圖二首<lb/>
文梓花緐迥異觀紫瓔朱絡翠雲端新來頻寄山中信<lb/>
特地移根占一巒<lb/>
江邨逸興躭紅雨為寫生綃一幅春自昔樂天曾有句<lb/>
微之才是惜花人<hi>白詩除郤微之見應愛人間少有惜花人</hi>
<pb n="KR4f0029_WYG_030-12b"/>
　　題澹人北墅圖<lb/>
種樹成隂須十年等閒求買苦無䇿東坡此語老解事<lb/>
喬柯珍重如拱璧一株兩株皆足豪古幹拏雲根覆石<lb/>
何况嘉樹羅千章蒼深杳靄幽人宅我愛江邨新草堂<lb/>
谿流縈抱園林僻梅花十畆雪堆莊桂叢一望天香陌<lb/>
松嶺排空紫翠翻梓澤飛英紅雨積修篁處處烟梢青<lb/>
孤桐嵗嵗霜皮白天留此境待詩人雲窗澗閣捜陳迹<lb/>
雙屐平橋鴈齒斜一擢輕舠鴨頭窄荷亭花埠日埀綸<lb/>
<pb n="KR4f0029_WYG_030-13a"/>
蓴谿蘭渚時鋪席水禽沙鳥馴不驚啼烟喚雨同朝夕<lb/>
酣春避暑雖頻來曲榭髙樓自疇昔天下名園數錫山<lb/>
老樟顛蹶成蕭槭<hi>樟樹最古近聞始作</hi>㡬見輪囷合抱姿交柯接<lb/>
葉森如㦸嗟予邱壑足平生性躭種樹老成癖疎梅十<lb/>
挺松一巒對此小巫彌氣索披圖如探九曲谿引人著<lb/>
勝殊難釋自是君身有僊骨瀛山緱嶺娛僊客佗日功<lb/>
成息肩去細把庭柯增數尺<lb/>
　　春晩天禧宫看松<lb/>
<pb n="KR4f0029_WYG_030-13b"/>
荒殿松風晝掩闗十圍蒼玉古苔斑徘徊清籟濃隂裡<lb/>
髣髴深山大壑間幽境乍容成小憇浮生未許覓長閒<lb/>
百泉自是頻來地駐馬何妨數往還<lb/>
　　法華寺㸔牡丹<lb/>
飛霰纔過花信遲餘寒猶滯綠楊枝畏吾邨畔埀鞭客<lb/>
蚤是春殘榖雨時<lb/>
　　乙亥三月六日擕六郎登積翠橋北瑶華島時野<lb/>
　　　桃初放岸栁微青俯視春波得十二韻<lb/>
<pb n="KR4f0029_WYG_030-14a"/>
春情苦泥人言陟瑶華島欵段緣石磴盼睞出林杪憑<lb/>
髙散塵襟新晴覺春暁青歸花栁遲紅發山桃蚤西嶺<lb/>
隠薄霧雪峰迥幽杳夕照入龍樓金碧絢霞表中涵太<lb/>
液池烟波自空渺縱横九陌長蕩漾一舟小圓殿影差<lb/>
參蟠龍勢夭矯<hi>謂古栝</hi>石橋儼虹卧鈿車正雲繞倚徙復<lb/>
移時聴禽藉芳草穉子有㑹心笑憶湖天好<lb/>
　　乙亥三月中旬出西直門歴近郊㸔杏花四首<lb/>
隄栁新隂起宿鴉平明走馬蹋晴沙初經細雨宜芳草<lb/>
<pb n="KR4f0029_WYG_030-14b"/>
未覺輕寒損杏花霧斂西邨飄酒幔塵消南陌度香車<lb/>
懸知今嵗農桑樂麥隴青青一道斜<lb/>
平蕪芳景日芊緜縱轡郊園意曠然雪淨遥峰横黛色<lb/>
㬉歸髙樹起春烟最憐濯濯風前栁更愛涓涓雨後泉<lb/>
已識閒非容易得旋鑣莫厭夕陽天<lb/>
比舍園林競物華地連韋杜總清嘉碧谿雨足三篙水<lb/>
紅杏烟籠十畆花栁䕃深蔵邨市古槐根髙擁石橋斜<lb/>
留連只在城西路更訪松闗老衲家<lb/>
<pb n="KR4f0029_WYG_030-15a"/>
栁陌春深逸興催徧尋蘭若看花來泥融頗覺谿難過<lb/>
風𦂳曾無客與陪乍聴鶯啼閒覓句不妨馬逸小成災<lb/>
萬端倚伏皆如此苦樂相招豈用猜<lb/>
　　瓶中杏花<lb/>
一枝山杏破輕寒最愛微舒色可餐乍白乍紅為態好<lb/>
含煙含雨欲開難怯當荒圃風前立折向甔瓶簾下看<lb/>
佗日培栽三十樹還營傑閣倚層巒<lb/>
　　題古塘山莊圖<lb/>
<pb n="KR4f0029_WYG_030-15b"/>
吾邑倚山麓北郭景尤殊岡巒莽回互土壤偏沃腴園<lb/>
林饒美箭谿澗出靈蒲平逺復幽邃邨墟如畫圖斯地<lb/>
稱古塘景物更誰逾我出宜民門掀髯頓胡盧言過龍<lb/>
眠莊佳地日取途山椒搆書屋石子躭咿唔清池抱一<lb/>
徑古木羅百株麥蚤抗春草稼宻勝秋荼愛賞無已時<lb/>
夢境猶奔趨吾弟出此畫景乃吳客摹髙低路髣髴逺<lb/>
近谿盤紆長吟起歎咤山靈遥可呼何當返征轡籃筍<lb/>
踐此區寄語囑鶯花勿俾芳嵗徂<lb/>
<pb n="KR4f0029_WYG_030-16a"/>
　　題羹湖畫册巾車歸里圖四首<lb/>
幅幅烟綃筆有神斯圖展對獨情親梧桐秋雨江南路<lb/>
容作垂鞭飲馬人<lb/>
拍天風浪旅䰟驚翦燭同予住鳳城埀白倚門歸夣切<lb/>
思君著筆此時情<lb/>
曾擕絡秀輓巾車碧草芳時返故廬今日披圖思往事<lb/>
道山人又上清虚<lb/>
龍眠髙閣挹飛泉洗石移花樂事偏碧落僊居剛十載<lb/>
<pb n="KR4f0029_WYG_030-16b"/>
黄壚客去已三年<lb/>
　　乙亥三月二十日過廣濟寺㸔海棠即贈天孚五<lb/>
　　　首<lb/>
紫緜初放暁烟収晴日花光倚佛樓猶喜馬蹄乗小暇<lb/>
海棠開日得頻逰<lb/>
榖雨輕寒欲放遲隂晴最是看花時要知喻法深微處<lb/>
拈取臨階三兩枝<lb/>
茗香相對日遲遲裛露含烟半放宜探取人間消息理<lb/>
<pb n="KR4f0029_WYG_030-17a"/>
莫教開到十分時<lb/>
古藤雪屋已公居竟日掩留對擁書一室蘭香比幽谷<lb/>
撲人最是捲簾初<lb/>
雪刺䝉頭顧影慚人間何事不曾諳君營丈室維摩側<lb/>
許借蒲團學小叅<lb/>
　　夏日即事二首<lb/>
手植庭槐漸放芽西隣屋角已堪遮虚堂謝客容支枕<lb/>
舊架除藤為種花小瓮膩紅傾潞酒半甌香碧試閩茶<lb/>
<pb n="KR4f0029_WYG_030-17b"/>
人生底事多惆悵地北天南總是家<lb/>
春歸又負故人期廿載華林借一枝隔苑樹籠栖鶴地<lb/>
舊宫花發浴蠶池夢回鄉國雞愁聴泥滑天街馬倦騎<lb/>
坐對小屏簾影静此心惟許七絃知<lb/>
　　題馬西樵畫冊十首<lb/>
薄薄山田種黍宜數家山畔結茅茨春秋社飲無多路<lb/>
翠巘疏林土榖祠<hi>予最愛鵞湖山下之詩謂其得田家豐樂太平景象兹雖尺幅而山色明</hi>
<hi>秀茅舍清幽林端結搆宜是叢祠遂作此擬之</hi>
<pb n="KR4f0029_WYG_030-18a"/>
荒山古木亂雲生絶磴危橋少客行思向小菴深入定<lb/>
惟聞泉響續鐘聲<hi>喧不礙寂者泉聲也艶不傷道者花峪也巧不蕩志者鳥語也樂不招尤</hi>
<hi>者隠居也舉世在明眯之間無人超苦樂之趣</hi>
石壁青蒼插江渚何人結屋滄波間閉門只有潮聲入<lb/>
回首沙鷗共我閒<hi>東西梁山即太白所謂天門中斷楚江開也石腳插波懸崖置屋實有此</hi>
<hi>景當夕陽返照片帆飛來幽曠清佳宜為詩人所賞</hi>
蹋盡空林落葉聲尋山莫計白雲程髙車駟馬足憂患<lb/>
好句多從驢背成<hi>埀釣竿坐藍轝騎跛驢蹋芒鞵皆隠者之事然聞達官案頭有釣艇圖不</hi>
<pb n="KR4f0029_WYG_030-18b"/>
<hi>聞山人壁上有待漏圖試取參之</hi>
歎息人生萬事愚誰從眼底覓清娛一間茅屋三株樹<lb/>
便可相將入畫圖<lb/>
秋林葉落雨如絲野老何曾解别離應是前邨沽酒去<lb/>
山妻相送過橋時<hi>人生天涯逺别多由聲利場中山翁離數歩山妻穉子往送來迎馬知離</hi>
<hi>别之苦此景可畫</hi>
少小離家學閉闗曾擕書巻石門山青松影裏看飛瀑<lb/>
一幅吳綃紫翠間<hi>吾里近城瀑布首則披雪次則石門又次則似古山房予自幼齡從叔兄</hi>
<pb n="KR4f0029_WYG_030-19a"/>
<hi>讀書扵石門僧舍今此菴已成茂革可慨</hi>
蟹舍魚莊秋水生茅檐相對好躬耕平蕪野色青如許<lb/>
動我湖干種栁情<hi>予擬扵松湖新莊築隄種栁為觀魚泛舟之樂斯圖先得我心矣</hi>
篔簹颯颯作秋聲一把香茅結屋成但得蒲團趺坐穩<lb/>
自然消息悟無生<hi>龍眠山中有修竹一畆欲置亭於其中預作一聮云俗事無如斯地少道</hi>
<hi>心常對此君清抱此願十餘年迄未償也</hi>
仲子湖干蚤結廬千山飛霰放船初擁裘醉卧蒲帆急<lb/>
瑶島僊人本雪漁<hi>西樵畫有逺趣武仕特以貽予六郎廷瑑持此求書遂各賦一首於後</hi>
<pb n="KR4f0029_WYG_030-19b"/>
　　過宛平相國園亭<lb/>
丞相園亭夣憶中廿年今始蹋芳叢埀藤到地閒門入<lb/>
竒石如林細磵通山杏子低幽徑碧海棠花亞小樓紅<lb/>
欲知物外栖遲意邱壑由來屬謝公<lb/>
　　即事二首<lb/>
江鄉蕙草如茅賤此地千錢購一叢培䕶剪澆勞日夕<lb/>
數枝香滿小庭中<lb/>
連朝走馬問芳叢數過城西古佛宫遺我魏花雙蒂好<lb/>
<pb n="KR4f0029_WYG_030-20a"/>
一年春色甔瓶中<lb/>
　　乙亥四月二日䝉<lb/>
召賜宴<lb/>
暢春園蓋<lb/>
特旨也謾成四首<lb/>
深宵剝啄啓衡門鳳紙來宣荷<lb/>
異恩明日馬蹄侵暁出琪花叢裏到僊源<lb/>
苑樹新成䕃碧條水邉同上木蘭橈紆迴山徑過雙栁<lb/>
<pb n="KR4f0029_WYG_030-20b"/>
紅紫花圍白板橋<lb/>
斯㳺何異泛僊槎<lb/>
瑞景軒南聚物華魏紫姚黄都看徧御䦨千種洛陽花<lb/>
逺砌斜傾赤玉盤輕隂更帶露華溥侍臣不管雕䦨隔<lb/>
爭看中央綠牡丹<lb/>
　　西郭邨中有文杏髙柯花時極可愛賞忽一日見<lb/>
　　　操斧盡伐為薪嗟嘆不已因成此詩<lb/>
紅杏含烟四十株纔逢花謝綠隂鋪無端斤斧摧殘盡<lb/>
<pb n="KR4f0029_WYG_030-21a"/>
歎息人間有底愚<lb/>
　　曲讌承<lb/>
詔步司農說巗韻二首<lb/>
花間漏盡晝沉沉曲宴頻沾感寸心秘閣同承春殿詔<lb/>
巻阿期續盛唐音靈池魚戲青萍合輦路鶯啼碧樹深<lb/>
瑞景軒南鋪綺席鞓紅千朶暎華簪<lb/>
清波同泛錦檣連指㸃樓臺散暁烟栁暗花明春似海<lb/>
山縈水帶景無邉竹孫蚤出逢多雨杏子低埀兆有年<lb/>
<pb n="KR4f0029_WYG_030-21b"/>
自是<lb/>
聖恩榮侍從側身蓬島亦仙緣<lb/>
　　歸來<lb/>
馬跡歸來盥潄宜焦桐便理七絃絲一簾深綠槐舒葉<lb/>
半榻清芬蕙滿枝苦憶白家池上宅愛吟宫尹洛中詩<lb/>
釣船只繫繩牀脚最是吾廬得意時<hi>白詩有誰家卧牀脚解繫釣漁船</hi>
　　四月十五日過玉蝀橋望北湖漁舟輕泛有致遂<lb/>
　　　成口號<lb/>
<pb n="KR4f0029_WYG_030-22a"/>
荷葉田田昨夜生南垞北岸貼波平明湖風定澄如鏡<lb/>
最愛漁舟兩兩輕<lb/>
　　澹人見贈芍藥賦此二首<lb/>
謝家紅藥正當堦定有瓊琚好句排昨夜春風過鄰圃<lb/>
數叢婪尾發蕭齋<lb/>
四月清和芍藥天甔瓶花事一鐙前尋芳猶記曾逰處<lb/>
不到豐臺二十年<lb/>
　　秋日<lb/>
<pb n="KR4f0029_WYG_030-22b"/>
經旬休沐蚤簾影静虚堂江蓼疑南浦秋花愛北墻黄<lb/>
柑齊佛指金粟聚天香再理清琹罷庭槐半夕陽<lb/>
　<lb/>
　<lb/>
　<lb/>
　<lb/>
　<lb/>
　文端集巻三十<lb/>
</p>
<p>
</p>
  </div>
</body>
</text>
</TEI>
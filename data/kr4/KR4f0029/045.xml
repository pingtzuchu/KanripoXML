<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻四十五</head> <lb/>
    <p>
<pb n="KR4f0029_WYG_045-1a"/>
欽定四庫全書<lb/>
　文端集巻四十五<lb/>
　　　　　　　　　　　　　大學士張英撰<lb/>
　篤素堂文集九<lb/>
　雜著<lb/>
　　聰訓齋語<lb/>
圃翁曰聖賢領要之語曰人心惟危道心惟微危者嗜<lb/>
欲之心如隄之束水其潰甚易一潰則不可復収也微<lb/>
<pb n="KR4f0029_WYG_045-1b"/>
者理義之心如帷之暎鐙若隱若現見之難而晦之易<lb/>
也人心至靈至動不可過勞亦不可過逸惟讀書可以<lb/>
養之每見堪輿家平日用磁石養鍼書卷乃養心第一<lb/>
妙物閒適無事之人鎮日不觀書則起居出入身心無<lb/>
所栖泊耳目無所安頓勢必心意顛倒妄想生嗔處逆<lb/>
境不樂處順境亦不樂每見人栖栖皇皇覺舉動無不<lb/>
礙者此必不讀書之人也古人有言掃地焚香清福已<lb/>
具其有福者佐以讀書其無福者便生他想旨哉斯言<lb/>
<pb n="KR4f0029_WYG_045-2a"/>
予所深賞且從來拂意之事自不讀書者見之似為我<lb/>
所獨遭極其難堪不知古人拂意之事有百倍于此者<lb/>
特不細心體騐耳即如東坡先生歿後遭逢高孝文字<lb/>
始出名震千古而當時之憂讒畏譏困頓轉徙潮惠之<lb/>
間蘇過跣足渉水居近牛欄是何如境界又如白香山<lb/>
之無嗣陸放翁之忍饑皆載在書卷彼獨非千載聞人<lb/>
而所遇皆如此誠一平心静觀則人間拂意之事可以<lb/>
渙然氷釋若不讀書則但見我所遭甚苦而無窮怨尤<lb/>
<pb n="KR4f0029_WYG_045-2b"/>
嗔忿之心燒灼不寧其苦為何如耶且富盛之事古人<lb/>
亦有之炙手可熱轉眼皆空故讀書可以增長道心為<lb/>
頤養第一事也記誦纂集期以争長應世則多苦若渉<lb/>
覽則何至勞心疲神但當冷眼於閒中窺破古人筋節<lb/>
處耳予于白陸詩皆細注其年月知彼於何年引退其<lb/>
衰健之蹟皆可指斯不夢夢耳<lb/>
圃翁曰聖賢仙佛皆無不樂之理彼世之終身憂戚忽<lb/>
忽不樂者决然無道氣無意趣之人孔子曰樂在其中<lb/>
<pb n="KR4f0029_WYG_045-3a"/>
顔子不改其樂孟子以不愧不怍為樂論語開首説説<lb/>
樂中庸言無入而不自得程朱教尋孔顔樂處皆是此<lb/>
意若庸人多求多欲不循理不安命多求而不得則苦<lb/>
多欲而不遂則苦不循理則行多窒礙而苦不安命則<lb/>
意多怨望而苦是以跼天蹐地行險徼幸如衣敝絮行<lb/>
荆棘中安知有康衢坦塗之樂惟聖賢仙佛無世俗數<lb/>
者之病是以常全樂體香山字樂天予竊慕之因號曰<lb/>
樂圃聖賢仙佛之樂予何敢望竊欲營履道一丘一壑<lb/>
<pb n="KR4f0029_WYG_045-3b"/>
倣白傅之有叟在中白鬚飄然妻孥熙熙雞犬閒閒之<lb/>
樂云耳<lb/>
圃翁曰予擬一聫將來懸草堂中富貴貧賤總難稱意<lb/>
知足即為稱意山水花竹無恒主人得閒便是主人其<lb/>
語雖俚却有至理天下佳山勝水名花美箭無限大約<lb/>
富貴人役於名利貧賤人役於饑寒總無閒情及此惟<lb/>
付之浩歎耳<lb/>
圃翁曰唐詩如緞如錦質厚而體重文麗而絲密温醇<lb/>
<pb n="KR4f0029_WYG_045-4a"/>
爾雅朝堂之所服也宋詩如紗如葛輕疎纎朗便娟適<lb/>
體田野之所服也中年作詩斷當宗唐律若老年吟咏<lb/>
適意闌入於宋勢所必至立意學宋將來益流而不可<lb/>
返矣五律斷無勝於唐人者如王孟五言兩句便成一<lb/>
幅畫今試作五字其寫難言之景盡難状之情髙妙自<lb/>
然起結超逺能如唐人否蘇詩五律不多見陸詩五律<lb/>
大率非其所長叅唐宋人氣味當於五律見之<lb/>
圃翁曰昌黎聴頴師琴詩有云呢呢兒女語恩怨相爾<lb/>
<pb n="KR4f0029_WYG_045-4b"/>
汝忽然勢軒昂猛士赴戰塲又云失勢一落千丈强歐<lb/>
陽公以為琵琶詩信然予細味琴音如微風入深松寒<lb/>
泉滴幽澗静永古澹其上下十三徽出入一絃至七絃<lb/>
皆有次第大約由緩而急由大而細極於和平冲夷為<lb/>
主安有呢呢兒女忽變為金戈鐡馬之聲常建琴詩江<lb/>
上調玉琴一絃清一心汵汵七絃遍萬木沉秋隂能令<lb/>
江月白又令江水深始知枯桐枝可以徽黃金真可謂<lb/>
字字入妙得琴之三昧者味此則與昌黎之言迥别矣<lb/>
<pb n="KR4f0029_WYG_045-5a"/>
古來士大夫學琴類不能學多操白香山止秋思一曲<lb/>
范文正公止履霜一曲高人撫絃動操自有夷曠冲澹<lb/>
之趣不在多也古人製琴一曲調適宫商但傳指法後<lb/>
人强被以語言文字失之逺矣甚至俗譜用大學及歸<lb/>
去來辭赤壁賦强配七絃一字予以一音且有以山歌<lb/>
小曲溷之者其為唐突古樂甚矣宜為雅人之所深戒<lb/>
也大抵琴音以古淡為宗非在悦耳心境微有不清指<lb/>
下便爾荆棘清風明月之時心無機事曠然天真時鼓<lb/>
<pb n="KR4f0029_WYG_045-5b"/>
一曲不躁不懶則緩急輕重合宜自然正音出於腕下<lb/>
清興超於物表放翁詩曰琴到無人聴處工未深領斯<lb/>
妙者自然聞古樂而欲卧未足深論也<lb/>
圃翁曰古人以眠食二者為養生之要務臟腑腸胃常<lb/>
令寛舒有餘地則真氣得以流行而疾病少吾鄉吳友<lb/>
季善醫每赤日寒風行長安道上不倦人問之曰予從<lb/>
不飽食病安得入此食忌過飽之明徵也燔炙熬煎香<lb/>
甘肥膩之物最悦口而不宜於腸胃彼肥膩易於粘滯<lb/>
<pb n="KR4f0029_WYG_045-6a"/>
積久則腹痛氣塞寒暑偶侵則疾作矣放翁詩云倩盻<lb/>
作妖狐未慘肥甘藏毒鴆猶輕此老知攝生哉炊飯極<lb/>
輭熟雞肉之類只淡煮菜羮清芬鮮潔渥之食只八分<lb/>
飽後飲六安苦茗一杯若勞頓飢餓歸先飲醇醪一二<lb/>
杯以開胸胃陶詩云濁醪觧劬飢盖藉之以開胃氣也<lb/>
如此焉有不益人者乎且食忌多品一席之間遍食水<lb/>
陸濃淡雜進自然損脾予謂或雞魚鳬㹠之類只一二<lb/>
種飽食良為有益此未嘗聞之古昔而以予意揣當如<lb/>
<pb n="KR4f0029_WYG_045-6b"/>
此安寢乃人生最樂古人有言不覓仙方覓睡方冬夜<lb/>
以二鼓為度暑月以一更為度每笑人長夜酣飲不休<lb/>
謂之消夜夫人終日勞勞夜則宴息是極有味何以消<lb/>
遣為冬夏皆當以日出而起於夏尤宜天地清旭之氣<lb/>
最為爽神失之甚為可惜予山居頗閒暑月日出則起<lb/>
收水草清香之味蓮方斂而未開竹含露而猶滴可謂<lb/>
至快日長漏永不妨午睡數刻焚香垂幙浄展桃笙睡<lb/>
足而起神清氣爽真不啻天際真人况居家最宜早起<lb/>
<pb n="KR4f0029_WYG_045-7a"/>
倘日髙客至僮則垢靣婢且蓬頭庭除未掃竈突猶寒<lb/>
大非雅事昔何文端公居京師同年詣之日晏未起久<lb/>
之方出客問曰尊夫人亦未起耶荅曰然客曰日髙如<lb/>
此内外家長皆未起一家奴僕其為奸盜詐偽何所不<lb/>
至耶公瞿然自此至老不宴起此太守公親為予言者<lb/>
圃翁曰山色朝暮之變無如春深秋晩四月則有新緑<lb/>
其淺深濃淡早晩便不同九月則有黃葉其頳黃茜紫<lb/>
或暎朝陽或迴夕照或當風而吟或帶霜而殷皆可謂<lb/>
<pb n="KR4f0029_WYG_045-7b"/>
佳勝之極其他則烟嵐雨岫雲峯霞嶺變幻頃刻孰謂<lb/>
看山有厭倦時耶放翁詩云遊山如讀書淺深在所得<lb/>
故同一登臨視其人之識觧學問以為髙下苦樂不可<lb/>
得而强也予每日治装入龍眠家人相謂山色總是如<lb/>
此何用日日相對此真淺之乎言看山者<lb/>
圃翁曰人家僮僕最不宜多畜但有得力二三人訓諭<lb/>
有方使令得宜未嘗不得兼人之用太多則彼此相諉<lb/>
恩養必不能周教訓亦不能及反不得其力且此輩當<lb/>
<pb n="KR4f0029_WYG_045-8a"/>
家道盛則倚勢作非招尤結怨家道替則飛揚䟦扈反<lb/>
唇賣主皆勢所必至予欲令家僕皆各治生業可省逰<lb/>
手逰食之弊不至于冗食為非也且僮僕甚無取乎黠<lb/>
慧者吾輩居家居宦皆簡静守理不為闇昧之事至衙<lb/>
門政務皆自料理不煩幹僕巧權門之應對為逺道之<lb/>
輸將打㸃機密奔走勢利所用者不過趨蹡灑掃負重<lb/>
徒歩之事耳焉用聰明才智為哉至于山中耕田鋤圃之<lb/>
僕乃可為寳其人無奢望無機智不為主人斂怨彼縱<lb/>
<pb n="KR4f0029_WYG_045-8b"/>
不遵束約不過懶惰愚蠢之小過不必加意防閑豈不<lb/>
為清閒之一助哉<lb/>
圃翁曰昔人論致夀之道有四曰慈曰儉曰和曰静人<lb/>
能慈心于物不為一切害人之事即一言有損于人亦<lb/>
不輕發推之戒殺生以惜物命慎剪伐以養天和無論<lb/>
㝠報不爽即胸中一段吉祥愷悌之氣自然災沴不干<lb/>
而可以長齡矣人生福享皆有分數惜福之人福嘗有<lb/>
餘暴殄之人易至罄竭故老氏以儉為寳不止財用當<lb/>
<pb n="KR4f0029_WYG_045-9a"/>
儉而已一切事常思儉嗇之義方有餘地儉於飲食可<lb/>
以養脾胃儉於嗜慾可以聚精神儉於言語可以養氣<lb/>
息非儉於交逰可以擇友寡過儉於酬錯可以養身<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>
勞儉於夜坐可以安神舒體儉於飲酒可以清心養徳<lb/>
儉於思慮可以蠲煩去擾凡事省得一分即受一分之<lb/>
益大約天下事萬不得已者不過十之一二初見以為<lb/>
不可已細算之亦非萬不可已如此逐漸省去但日見<lb/>
事之少白香山詩云我有一言君記取世間負取苦人<lb/>
<pb n="KR4f0029_WYG_045-9b"/>
多今試問勞擾煩苦之人此事亦儘可已果属萬不可<lb/>
已者乎當必恍然自失矣人常和悦則心氣冲而五臟<lb/>
安昔人所謂養歡喜神真定梁公每語人日間辦理公<lb/>
事每晩家居必尋可喜笑之事與客縱談掀髯大笑以<lb/>
發抒一日勞頓鬰結之氣此真得養生要訣何文端公<lb/>
時曾有鄉人過百嵗公扣其術荅曰予鄉村人無所知<lb/>
但一生只是喜歡從不知憂惱噫此豈名利中人所能<lb/>
哉傳曰仁者静又曰知者動每見氣躁之人舉動輕佻<lb/>
<pb n="KR4f0029_WYG_045-10a"/>
多不得夀古人謂硯以世計墨以時計筆以日計動静<lb/>
之分也静之義有二一則身不過勞一則心不輕動凡<lb/>
遇一切勞頓憂惶喜樂恐懼之事外則順以應之此心<lb/>
凝然不動如澄潭如古井則志一動氣外間之紛擾皆<lb/>
退聴矣此四者於養生之理極為切實較之服藥引導<lb/>
奚啻萬倍哉若服藥則物性易偏或多燥滯引導吐納<lb/>
則易至作輟必以四者為根本不可捨本而務末也道<lb/>
徳經五千言其要旨不外於此銘之座右時時體察當<lb/>
<pb n="KR4f0029_WYG_045-10b"/>
有禆益耳<lb/>
圃翁曰人生不能無所適以寄其意予無嗜好惟酷好<lb/>
㸔山種樹昔王右軍亦云吾篤嗜種果此中有至樂存<lb/>
焉手種之樹開一花結一實玩之偏愛食之益甘此亦<lb/>
人情也陽和里五畆園雖不廣倘所謂有水一池有竹<lb/>
千竿者耶花有十二種每種得十餘本循環玩賞可以<lb/>
終老城中地隘不能多植然在居室之西數武花晨月<lb/>
夕不湏肩輿策蹇自朝至夜分可以酣賞飽看一花一<lb/>
<pb n="KR4f0029_WYG_045-11a"/>
草自始開至零落無不窮極其趣則一株可抵十株一<lb/>
畆可敵十畆山中嚮營賜金園今購芙蓉島皆以田為<lb/>
本於隙地疏池種樹不廢耕耘閲耕是人生最樂古人<lb/>
所云躬耕亦止是課僕督農亦不在沾體塗足也<lb/>
圃翁曰山居宜小樓可以収攬羣峰衆壑之勢竹杪松<lb/>
梢更有奇趣予擬于芙蓉島南向構一小樓題曰千崖<lb/>
萬壑之樓大溪環抱羣峰聳峙可謂快矣築小齋三楹<lb/>
曰佳夢軒夫人生如夢信矣使夕夢至此豈不以為佳<lb/>
<pb n="KR4f0029_WYG_045-11b"/>
甚耶陸放翁夢至仙館得詩云長廊下瞰碧蓮沼小閣<lb/>
正對青蘿峰便以為極勝之景予此中頗有之可不謂<lb/>
之佳夢耶香山詩云多道人生都是夢夢中歡樂亦勝<lb/>
愁人既在夢中則宜税駕咀嚼其夢而不當為夢幻泡<lb/>
影之嗟予固将以此為睡鄉而不復從邯鄲道上向道<lb/>
人借黃梁枕也<lb/>
圃翁曰人生於珍異之物决不可好昔端恪公言士人<lb/>
於一研一琴當得佳者研可適用琴能發音其他皆属<lb/>
<pb n="KR4f0029_WYG_045-12a"/>
無益良然磁器最不當好甆佳者必脆薄一醆值数十<lb/>
金僮僕捧持易致不謹過於矜束反致失手朋客歡讌<lb/>
亦鮮樂趣此物在席賔主皆有戒心何適意之有磁取<lb/>
厚而中等者不至大粗縱有傾跌亦不甚惜斯為得中<lb/>
之道也名畫法書及海内有名玩器皆不可畜從來賈<lb/>
禍招尤可為龜鑑購之不啻千金貨之不值一文且從<lb/>
來真贋難辨變幻奇於鬼神装潢易於竊换一軸得善<lb/>
價繼至者遂不旋踵以偽為真以真為偽互相訕笑止<lb/>
<pb n="KR4f0029_WYG_045-12b"/>
可供噴飯昔真定梁公有畫字之好竭生平之力収之<lb/>
捐館後為勢家所求索殆盡然雖與以佳者輙謂非是<lb/>
疑其藏匿其子孫深受斯累此可為明鑑者也<lb/>
圃翁曰天體至圓故生其中者無一不肖其體懸象之<lb/>
大者莫如日月以至人之耳目手足物之毛羽樹之花<lb/>
實土得雨而成丸水得雨而成泡凡天地自然而生皆<lb/>
圎其方者皆人力所為盖稟天之性者無一不具天之<lb/>
體萬事做到極精妙處無有不圎者聖人之徳古今之<lb/>
<pb n="KR4f0029_WYG_045-13a"/>
至文法帖以至一藝一術必極圎而後登峰造極裕親<lb/>
王曾暢言其旨適與予論相合偶論及科塲文想必到<lb/>
圎處始佳即飲食做到精美處到口也是圎底余嘗觀<lb/>
四時之旋運寒暑之循環生息之相因無非圎轉人之<lb/>
一身與天時相應大約三四十以前是夏至前凡事漸<lb/>
長三四十以後是夏至後凡事漸衰中間無一刻停留<lb/>
中間盛衰關頭無一定時候大槩在三四十之間觀於<lb/>
鬚髪可見其衰緩者其夀多其衰急者其夀寡人身不<lb/>
<pb n="KR4f0029_WYG_045-13b"/>
能不衰先從上而下者多夀故古人以早脱頂為夀徴<lb/>
先從下而上者多不夀故鬚髪如故而脚輭者難治凡<lb/>
人家道亦然盛衰增減決無中立之理如一樹之花開<lb/>
到極盛便是摇落之期多方保䕶順其自然猶恐其速<lb/>
開况敢以火氣催逼之乎京師温室之花能移牡丹各<lb/>
色桃於正月然花不盡其分量一開之後根榦輙萎此<lb/>
造化之機不可不察也嘗觀草木之性亦隨天地為圎<lb/>
轉梅以深冬為春桃李以春為春榴荷以夏為春菊桂<lb/>
<pb n="KR4f0029_WYG_045-14a"/>
芙蓉以秋為春觀其節枝含苞之處渾然天地造化之<lb/>
理故曰復其見天地之心乎<lb/>
圃翁曰人往往於古人片紙隻字珍如拱璧其好之者<lb/>
索價千金觀其落筆神彩洵可寳矣然自予觀之此特<lb/>
一時筆墨之趣所寄耳若古人終身精神識見盡在其<lb/>
文集中乃其嘔心劌肺而出之者如白香山蘇長公之<lb/>
詩數千首陸放翁之詩八十五卷其人自少至老仕宦<lb/>
之所歴遊跡之所至悲喜之情怫愉之色以至言貌謦<lb/>
<pb n="KR4f0029_WYG_045-14b"/>
欬飲食起居交逰酬錯無一不寓其中較之偶爾落筆<lb/>
其可寳不且萬倍哉予怪世人於古人詩文集不知愛<lb/>
而寳其片紙隻字為大惑也予昔在龍眠苦於無客為<lb/>
伴日則歩屧於空潭碧澗長松茂竹之側夕則掩關讀<lb/>
蘇陸詩以二鼓為度燒燭焚香煮茶延兩君子於坐與<lb/>
之相對如見其容貌鬚眉然詩云架頭蘇陸有遺書特<lb/>
地㩗來共索居日與兩君同卧起人間何客得勝渠良<lb/>
非解嘲語也<lb/>
<pb n="KR4f0029_WYG_045-15a"/>
圃翁曰予嘗言享山林之樂者必具四者而後能長享<lb/>
其樂實有其樂是以古今來不易覯也四者維何曰道<lb/>
徳曰文章曰經濟曰福命所謂道徳者性情不乖戾不<lb/>
谿刻不褊狹不暴躁不移情於紛華不生嗔於冷暖居<lb/>
家則肅雝簡静足以見信於妻孥居鄉則厚重謙和足<lb/>
以取重於隣里居身則恬淡寡營足以不愧於衾影無<lb/>
忤於人無羡於世無争於人無憾於已然後天地容其<lb/>
隱逸鬼神許其安享無心意顚倒之病無取舎轉徙之<lb/>
<pb n="KR4f0029_WYG_045-15b"/>
煩此非道徳而何哉佳山勝水茂林修竹全恃我之性<lb/>
情識見取之不然一見而悦數見而厭心生矣或吟咏<lb/>
古人之篇章或抒寫性靈之所見一字一句便可千秋<lb/>
相契無言亦成妙諦古人所謂行到水窮處坐㸔雲起<lb/>
時又云登東臯以舒嘯臨清流而賦詩斷非不解筆墨<lb/>
人所能領略此非文章而何哉夫茅亭草舎皆有經綸<lb/>
菜隴𤓰畦具見規畫一草一木其布置亦有法度淡泊<lb/>
而可免饑寒徒歩而不致委頓良辰美景而匏樽不空<lb/>
<pb n="KR4f0029_WYG_045-16a"/>
嵗時伏臘而雞豚可辦分花乞竹不須多費而自有雅<lb/>
人深致疏池結籬不煩華侈而皆能天然入畫此非經<lb/>
濟而何哉從來愛閒之人類不得閒得閒之人類不愛<lb/>
閒公卿將相時至則為之獨是山林清福為造物之所<lb/>
深吝試觀宇宙間㡬人解脱書巻之中亦不多得置身<lb/>
在窮達毁譽之外名利之所不能奔走世味之所不能<lb/>
縛束室有萊妻而無交謫之言田有伏臘而無乞米之<lb/>
苦白香山所謂事了心了此非福命而何哉四者有一<lb/>
<pb n="KR4f0029_WYG_045-16b"/>
不具不足以享山林清福故舉世聰明才智之士非無<lb/>
一知半見略知山林趣味而究竟不能身入其中職此<lb/>
之故也<lb/>
圃翁曰予於歸田之後誓不著緞不食人參夫古人至<lb/>
貴猶服三澣之衣緞之為物不可洗不可染而其價六<lb/>
七倍於湖州縐紬與絲紬佳者三四錢一尺比於一疋<lb/>
布之價初時華麗可觀一沾灰油便色改而不可澣洗<lb/>
况予性疎忽於衣服不能整齊最不愛華麗之服歸田<lb/>
<pb n="KR4f0029_WYG_045-17a"/>
後惟著絨褐山繭文布湖紬期於適體養性冬則羔裘<lb/>
夏則蕉葛一切珍裘細縠悉屏棄之不使外物妨吾坐<lb/>
起也老年奔走應事務日服人參一二錢細思吾鄉米<lb/>
價一石不過四錢今日服參價如之或倍之是一人而<lb/>
兼百餘人糊口之具忍孰甚焉侈孰甚焉夫藥性原以<lb/>
治病不得已而取效於旦夕用是補續血氣乃竟以為<lb/>
日用尋常之物可乎哉無論物力不及即及亦不當為<lb/>
予故深以為戒倘得邀恩遂初此二事斷然不渝吾言<lb/>
<pb n="KR4f0029_WYG_045-17b"/>
也<lb/>
圃翁曰古人美王司徒之徳曰門無雜賔此最有味大<lb/>
約門下奔走之客有損無益主人以清正髙簡安静為<lb/>
美於彼何利焉可以啖之以利可以動之以名可以怵<lb/>
之以利害則欣動其主人主人不可動則誘其子弟誘<lb/>
其僮僕外探無稽之言以熒惑其視聴内洩機密之語<lb/>
以誇示其交逰甚且以偽為真将無作有以徼倖其語<lb/>
之或騐則從中而取利焉或居要津之位或處權勢之<lb/>
<pb n="KR4f0029_WYG_045-18a"/>
地尤當逺之益逺也又有挾術技以遊者彼皆藉一藝<lb/>
以售其身漸與仕宦相親密而遂以乘機遘㑹其本念<lb/>
决不在專售其技也挾術以遊者往往如此故此輩之<lb/>
樸訥迂鈍者猶當慎其晉接若狡黠便佞好生事端踪<lb/>
跡詭秘者以不識其人不知其姓名為善勿曰我持正<lb/>
彼安能惑我我明察彼不能蔽我恐久之自墮其術中<lb/>
而不能出也<lb/>
圃翁曰予性不愛觀劇在京師一席之費動踰數十金<lb/>
<pb n="KR4f0029_WYG_045-18b"/>
徒有應酬之勞而無酣適之趣不若以其費濟困賑急<lb/>
為人我利普也予六旬之期老妻禮佛時忽念誕日例<lb/>
當設梨園宴親友吾家既不為此胡不將此費製綿衣<lb/>
袴百領以施道路饑寒之人乎次日為余言笑而許之<lb/>
予意欲歸里時倣陸梭山居家之法以一嵗之費分為<lb/>
十二股一月用一分每日於食用節省月晦之日則總<lb/>
一月之所餘别作一封以應貧寒之急能多作好事一<lb/>
両件其樂逾於日享大烹之奉多矣但在勉力而行之<lb/>
<pb n="KR4f0029_WYG_045-19a"/>
圃翁曰移樹之法江南以驚蟄前後半月為宜大約從<lb/>
土掘出之根最畏春風故須用土褁密用草包之不宜<lb/>
見風甚不宜於隔宿所以吳門建業來賣花者行千里<lb/>
經一月而猶活乃用金汁土密䕶其根不使露風之故<lb/>
近地移植反不活者不知此理之故也其新生細白根<lb/>
係生氣所托尤不當損人但知深根固蒂不知亦不宜<lb/>
太深種植書謂加舊跡一指若太深則泥水傷樹皮斷<lb/>
然不茂矣凡樹大約花時移則彼精脉在枝葉易活於<lb/>
<pb n="KR4f0029_WYG_045-19b"/>
桂尤甚花已有蓓蕾移之多開然此最泄氣故移樹而<lb/>
花盛開者多不活惟葉茂則其樹必活矣牡丹移在秋<lb/>
當春宜盡去其花若少愛惜則其氣泄樹即活亦不茂<lb/>
數年後多自萎樹之作花甚不易氣泄則本傷古人云<lb/>
再實之木其根必傷人之於文章功名也亦然不可不<lb/>
審也<lb/>
圃翁曰予少年嗜六安茶中年飲武夷而甘後乃知岕<lb/>
茶之妙此三種可以終老其他不必問矣岕茶如名士<lb/>
<pb n="KR4f0029_WYG_045-20a"/>
武夷如髙士六安如野士皆可為嵗寒之交六安尤養<lb/>
脾食飽最宜但鄙性好多飲茶終日不離甌椀為宜節<lb/>
約耳<lb/>
圃翁曰論語云不知命無以為君子考亭註不知命則<lb/>
見利必趋見害必避而無以為君子予少奉教於姚端<lb/>
恪公服膺斯語每遇疑難躊蹰之事輙依據此言稍有<lb/>
把握古人言居易以俟命又言行法以俟命人生禍福<lb/>
榮辱得䘮自有一定命數確不可移審此則利可趋而<lb/>
<pb n="KR4f0029_WYG_045-20b"/>
有不必趋之利害宜避而有不能避之害利害之見既<lb/>
除而為君子之道始出此為字甚有力既知利害有一<lb/>
定則落得做好人也權勢之人豈必與之相抗以取害<lb/>
到難於相從處亦要内不失已果謙和以謝之宛轉以<lb/>
避之彼亦未必决能禍我此亦命數宜然又安知委曲<lb/>
從彼之禍不更烈於此也使我為州縣官决不用官銀<lb/>
媚上官安知用官銀之禍不甚於上官之失懽也昔者<lb/>
米脂令蕭君掘李賊之祖墳賊破京師後獲蕭君置軍<lb/>
<pb n="KR4f0029_WYG_045-21a"/>
中欲甘心焉挾至山西以二十人守之蕭君夜遁後復<lb/>
為州守自著虎吻餘生記其事李賊殺人數十萬究不<lb/>
能殺一蕭君生死有命寧不信然耶予官京師日久每<lb/>
見人之數應為此官而其時本無此一缺有人焉竭力<lb/>
經營幹辦停當而此人無端值之或反為此人之所不<lb/>
欲且滋詬詈如此者不一而足此亦舉世之人共知之<lb/>
而當局則往往迷而不悟其中之求速反遲求得反失<lb/>
彼人為此人而謀此事因彼事而壊顚倒錯亂不可究<lb/>
<pb n="KR4f0029_WYG_045-21b"/>
詰人能将耳目聞見之事平心體察亦可消許多妄念<lb/>
也<lb/>
圃翁曰人生適意之事有三曰貴曰富曰多子孫然是<lb/>
三者善處之則為福不善處之則足為累至為累而求<lb/>
所謂福者不可見矣何則髙位者責備之地忌嫉之門<lb/>
怨尤之府利害之關憂患之窟勞苦之藪謗訕之的攻<lb/>
擊之塲古之智人往往望而却歩况有榮則必有辱有<lb/>
得則必有失有進則必有退有親則必有疎若但計丘<lb/>
<pb n="KR4f0029_WYG_045-22a"/>
山之得而不容銖兩之失天下安有此理但已身無大<lb/>
譴過而外來者平淡視之此處貴之道也佛家以貨財<lb/>
為五家公共之物一曰國家二曰官吏三曰水火四曰<lb/>
盗賊五曰不肖子孫夫人厚積則必經營布置生息防<lb/>
守其勞不可勝言則必有親戚之請求貧窮之怨望僮<lb/>
僕之奸騙大而盗賊之刼取小而穿窬之䑕竊經商之<lb/>
虧折行路之失脱田禾之災傷攘奪之爭訟子弟之浪<lb/>
費種種之苦貧者不知惟富厚者兼而有之人能知富<lb/>
<pb n="KR4f0029_WYG_045-22b"/>
之為累則取之當廉而不必厚積以招怨視之當淡而<lb/>
不必深恨以累心思我既有此財貨彼貧窮者不取我<lb/>
而取誰不怨我而怨誰平心息忿庶不為外物所累儉<lb/>
於居身而裕於待物薄於取利而謹於盖藏此處富之<lb/>
道也至子孫之累尤多矣少小則有疾病之慮稍長則<lb/>
有功名之慮浮奢不善治家之慮納交匪類之慮一離<lb/>
膝下則有道路寒暑飢渴之慮以至由子而孫展轉無<lb/>
窮更無底止夫年夀既高子息蕃衍焉能保其無疾病<lb/>
<pb n="KR4f0029_WYG_045-23a"/>
痛楚之事賢愚不齊升沉各異聚散無恒憂樂自别但<lb/>
當教之孝友教之謙譲教之立品教之讀書教之擇友<lb/>
教之養身教之儉用教之作家其成敗利鈍父母不必<lb/>
過為縈心聚散苦樂父母不必憂念成疾但視已無甚<lb/>
刻薄後人當無倍出之患已無大偏私後人自無攘奪<lb/>
之患已無甚貪婪後人自當無蕩盡之患至於天行之<lb/>
數稟賦之愚有才而不遇無因而致疾延良醫慎調治<lb/>
延良師謹教訓父母之責盡矣父母之心盡矣此處多<lb/>
<pb n="KR4f0029_WYG_045-23b"/>
子孫之道也予每見世人處好境而鬰鬱不快動多悔<lb/>
吝憂戚必皆此三者之故由不明斯理是以心褊見隘<lb/>
未食其報先受其苦能静體吾言於擾擾之中存熒熒<lb/>
之亮豈非熱火坑中一服清凉散苦海波中一架八寳<lb/>
筏哉<lb/>
圃翁曰予自四十六七以來講求安心之法凡喜怒哀<lb/>
樂勞苦恐懼之事只以五官四肢應之中間有方寸之<lb/>
地常時空空洞洞朗朗惺惺决不令之入所以此地常<lb/>
<pb n="KR4f0029_WYG_045-24a"/>
覺寛綽潔浄予製為一城将城門𦂳閉時加防守惟恐<lb/>
此數者闌入亦有時賊勢甚鋭城門稍疎彼間或闌入<lb/>
即時覺察便驅之出城外而牢閉城門令此地仍寛綽<lb/>
潔浄十年來漸覺闌入之時少不甚用力驅逐然城外<lb/>
不免紛擾主人居其中尚無渾忘天真之樂倘得歸田<lb/>
遂初見山時多見人時少空潭碧落或庶㡬矣<lb/>
圃翁曰予之立訓更無多言止有四語讀書者不賤守<lb/>
田者不饑積徳者不傾擇交者不敗嘗將四語律身訓<lb/>
<pb n="KR4f0029_WYG_045-24b"/>
子亦不用煩言夥説矣雖至寒苦之人但能讀書為文<lb/>
必使人欽敬不敢忽視其人徳性亦必温和行事决不<lb/>
顚倒不在功名之得失遇合之遲速也守田之説詳於<lb/>
恒産瑣言積徳之説六經語孟諸史百家無非闡發此<lb/>
義不須贅説擇交之説予目擊身歴最為深切此輩毒<lb/>
人如鴆之入口蛇之螫膚斷㫁不易决無解捄之説尤<lb/>
四者之綱領也余言無奇止布帛菽粟可衣可食但在<lb/>
體驗親切耳<lb/>
<pb n="KR4f0029_WYG_045-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0029_WYG_045-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集卷四十五<lb/>
</p>
<p>
</p>
  </div>
</body>
</text>
</TEI>
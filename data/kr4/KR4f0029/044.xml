<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻四十四</head> <lb/>
    <p>
<pb n="KR4f0029_WYG_044-1a"/>
欽定四庫全書<lb/>
　文端集巻四十四<lb/>
　　　　　　　　　　　　　大學士張英撰<lb/>
　篤素堂文集八<lb/>
　雜著<lb/>
　　恒産瑣言<lb/>
三代而上田以井授民二十受田六十歸田尺寸之地<lb/>
皆國家所有民間不得而私之至秦以後廢井田開阡<lb/>
<pb n="KR4f0029_WYG_044-1b"/>
陌百姓始得私相買賣然則三代以上雖至貴鉅富求<lb/>
數百畆之田貽子及孫不可得也後世既得而買之矣<lb/>
以乾坤之大塊國家之版圗聴人畫界分疆立書契評<lb/>
價直而鬻之縣官雖有易姓改氏而田主自若董江都<lb/>
諸人亦憤貧者無立椎之地而富者田連阡陌欲行限<lb/>
民名田之法立為節制而不果行其乃祖乃父以一朝<lb/>
之力而竟奄有之使後人食土之毛善守而不輕棄則<lb/>
子孫百世苟不至經變亂亦斷不能為他人之所有嗚<lb/>
<pb n="KR4f0029_WYG_044-2a"/>
呼深念及此其可不思所以保之哉<lb/>
人家子弟從小便讀孟子每習焉而不察夫孟子以王<lb/>
佐之才説齊宣梁惠議論濶大志趣髙逺然言病雖多<lb/>
端用藥止一味曰有恒産者有恒心而已曰五畆之宅<lb/>
百畆之田而已曰富嵗子弟多賴而已重見疊出一部<lb/>
孟子實落處不過此數條而終之曰諸侯之寳三土地<lb/>
又嘗讀蘇長公集其天才橫軼古今無儔匹宜若不屑<lb/>
屑生計者遊金山之詩曰有田不去如江水遊焦山之<lb/>
<pb n="KR4f0029_WYG_044-2b"/>
詩曰無田不去寧非貪其題王晋卿烟江疊嶂圗詩亦<lb/>
曰不知人間何處有此境徑欲往買二頃田可知此老<lb/>
胸中時時有此一段經畫生平欲買陽羨之田至老而<lb/>
其願不償今人動言才子名士偉丈夫不事家人生産<lb/>
究至謀生無策犯孟子之戒而不悔豈不深可痛惜哉<lb/>
天下之物有新則必有故屋久而頽衣久而敝臧獲牛<lb/>
馬服役久而老且死當其始重價以購越十年而其物<lb/>
非故矣再越十年而化為烏有矣獨有田之為物雖百<lb/>
<pb n="KR4f0029_WYG_044-3a"/>
年千年而常新即或農力不勤土敝産薄一經糞溉則<lb/>
新矣即或荒蕪草宅一經懇闢則新矣多興陂池則枯<lb/>
者可以使之潤勤薅荼蓼則瘠者可以使之肥亘古及<lb/>
今無有朽蠧頽壊之慮逃亡耗缺之憂嗚呼是洵可寳<lb/>
也哉<lb/>
吾友陸子名遇霖字洵若浙江人今為歸徳别駕其人<lb/>
通暁事務以經濟自許在京師日常與之過從一日從<lb/>
容談及謀生畢竟以何者為勝陸子思之良久曰予閲<lb/>
<pb n="KR4f0029_WYG_044-3b"/>
世故多矣典質貿易權子母斷無久而不弊之理始雖<lb/>
乍獲厚利終必化為子虚惟田産房屋二者可持以久<lb/>
逺以二者較之房舍又不如田産何以言之房産乃向<lb/>
人索租錢每至嵗暮必有幹僕盛衣帽著靴諠譁呌號<lb/>
以取之不償則愬于官長每至争訟雀角甚有以奮闘<lb/>
窘逼而生禍殃者稍懦焉則又不可得矣至田租則不<lb/>
然子孫雖為齊民極單寒懦弱其僕不過青鞵布襪手<lb/>
持雨傘詣佃人之門而人不敢藐視之秋糓登塲必先<lb/>
<pb n="KR4f0029_WYG_044-4a"/>
完田主之租而後分給私債取其所本有而非索其所<lb/>
無與者受者皆可不勞且力田皆愿民與市㕓啇賈之<lb/>
狡健者不同以此思之房產殆不如也予至今有味乎<lb/>
陸子之言<lb/>
嘗讀雅頌之詩而嘆古人之于先疇如此其重也楚茨<lb/>
大田之詩皆公卿有田禄者周有世卿其祖若父之采<lb/>
地傳諸後人故曰曾孫今觀其言曰我疆我理曰我田<lb/>
既臧曰我黍我稷我倉我庾農夫愛其曾孫則曰曾孫<lb/>
<pb n="KR4f0029_WYG_044-4b"/>
不怒曾孫愛其農夫則曰農夫之慶以至攘饁者之食<lb/>
而嘗其旨否剥疆埸之𤓰而獻之皇祖何其民風淳樸<lb/>
上下相親如此不止家給人足無分外之謀而且流風<lb/>
餘韻有為善之樂後人有祖父遺産正可循隴觀稼策<lb/>
蹇課耕雅頌之景如在目前而乃視為鄙事不一留意<lb/>
抑獨何哉<lb/>
今人家子弟鮮衣怒馬恒舞酣歌一裘之費動至數十<lb/>
金一席之費動至數金不思吾鄉十餘年來糓賤竭十<lb/>
<pb n="KR4f0029_WYG_044-5a"/>
餘石糓不足供一筵竭百餘石糓不足供一衣安知農<lb/>
家作苦終年霑體塗足豈易得此百石况且水旱不時<lb/>
一年収穫不能保諸來年聞陜西嵗饑一石價至六七<lb/>
兩今以如玉如珠之物而賤價糶之以供一裘一席之<lb/>
費豈不深可懼哉古人有言惟土物愛厥心臧故子弟<lb/>
不可不令其目擊田家之苦開倉糶糓時當令其持籌<lb/>
以壮夫之力不過擔一石四五壮夫之所擔僅得價一<lb/>
兩隨手花費了不見其形迹而已倉庾空竭矣使稍有<lb/>
<pb n="KR4f0029_WYG_044-5b"/>
知覺當不忍于浪擲奈何深居簡出但知飽食㬉衣絶<lb/>
不念物力之可惜而泥沙委之哉<lb/>
天下貨財所積則時時有水火盜賊之憂至珍異之物<lb/>
尤易招尤速禍草野之人有十金之積則不能高枕而<lb/>
卧獨有田産不憂水火不憂盜賊雖有强暴之人不能<lb/>
竟奪尺寸雖有萬鈞之力亦不能負之而趋千頃萬頃<lb/>
可以值萬金之産不勞一人守䕶即有兵燹離亂背井<lb/>
去鄉事定歸來室廬畜聚一無可問獨此一塊土張姓<lb/>
<pb n="KR4f0029_WYG_044-6a"/>
者仍屬張李姓者仍屬李芟夷懇闢仍為殷實之家嗚<lb/>
呼舉天下之物不足較其堅固其可不思所以保之哉<lb/>
予與四方之人從容閒談則必詢其地土物産之所出<lb/>
以及田里之事大約田産出息最微較之啇賈不及三<lb/>
四天下惟山右新安人善于貿易彼性至慳嗇能堅守<lb/>
他處人斷㫁不能然亦多覆蹶之事若田産之息月計<lb/>
不足嵗計有餘嵗計不足世計有餘嘗見人家子弟厭<lb/>
田産之生息㣲而緩羡貿易之生息速而饒至鬻産以<lb/>
<pb n="KR4f0029_WYG_044-6b"/>
從事斷未有不全軍盡没者余身試如此見人家如此<lb/>
千百不爽一無論愚弱者不能行即聰明强幹者亦行<lb/>
之而必敗人家子弟萬萬不可錯此著也<lb/>
人思取財于人不若取財于天地余見放債収息以及<lb/>
典質人之田産者三年五年得其息如其所出之數其<lb/>
人則嘵嘵有詞矣不然則怨于心徳于色浸假而並没<lb/>
其本間有酷貧之士得數十金可暫行于一時稍裕則<lb/>
不能矣惟地徳則不然薄植之而薄収厚培之而厚報<lb/>
<pb n="KR4f0029_WYG_044-7a"/>
或四季而三収或一嵗而再種中田以種稻麥旁畦餘<lb/>
隴以植麻菽衣棉之類有尺寸之壌則必有錙銖之入<lb/>
故曰地不愛寳此言最有味始而養其祖父既而養其<lb/>
子孫無徳色無倦容無竭歡盡忠之怨有日新月盛之<lb/>
美受之者無愧怍享之者無他虞雖多方以取而無罔<lb/>
利之咎上可以告天地幽可以對鬼神不勞心計不受<lb/>
人忌疾嗚呼天下更有物焉能與之比長絜短者哉<lb/>
余既言田産之不可鬻而世之鬻産者比比而然聰明<lb/>
<pb n="KR4f0029_WYG_044-7b"/>
者亦多為之其根源則必在乎債負債負之來由于用<lb/>
度不經不知量入為出至舉息既多計無所出不得不<lb/>
鬻累世之産故不經者債負之由也債負者鬻産之由<lb/>
也鬻産者饑寒之由也欲除鬻産之根則斷自經費始<lb/>
居家簡要可久之道則有陸梭山量入為出之法在其<lb/>
法合計一嵗之所入除完給公家而外分為三分留一<lb/>
分為歉年不収之用其二分分為十二分一月用一分<lb/>
若嵗常豐収則是古人耕三餘一之法值一嵗歉則以<lb/>
<pb n="KR4f0029_WYG_044-8a"/>
一嵗所留補給連嵗歉則以積年所留補給如此殆無<lb/>
舉債之事若一嵗所入止給一嵗之用一遇水旱則産<lb/>
不可保矣此最目前可見之理而人不之察陸梭山之<lb/>
法最詳即百金之産亦行此法使必富饒而後可行則<lb/>
大誤矣且其法于十二分又分三十小分余恐其太煩<lb/>
故止作十二分要知古人之意全在小處節儉大處之<lb/>
不足由于小處之不謹月計之不足由于每日之用過<lb/>
多也若能從梭山每月三十分之更為稳實一月之中<lb/>
<pb n="KR4f0029_WYG_044-8b"/>
飲食應酬宴㑹稍可節者節之以此一月之所餘另置<lb/>
一封以周貧乏親戚些小之急更覺心安意適此專言<lb/>
費用不經舉債而鬻産之由此外則有賭博狭斜侈靡<lb/>
其為敗壊者無論矣更有因婚嫁而鬻業者絶為可哂<lb/>
夫有男女則必有婚嫁只當以豐年之所積量力治装<lb/>
奈何鬻累世仰事俯育之具以圗一時之華美豈既婚<lb/>
嫁後遂可不食而飽不衣而温乎嗚呼亦愚之甚矣<lb/>
吾既極言産之不可鬻矣雖然守之有道不可不講不<lb/>
<pb n="KR4f0029_WYG_044-9a"/>
善經理付之僮僕之手任其耗蠧積日累月沃者變而<lb/>
為瘠潤者化而為枯稍瘠者化而為石田田瘠而畆不<lb/>
減入少而賦不輕平時僅可支持一遇水旱催科則立<lb/>
稿矣是田本為飬生之物變而為累身之物且将追怨<lb/>
祖父留此累物以貽子孫予見此亦不少矣然則如之<lb/>
何而可哉欲無鬻産當思保産欲保産當使盡地利盡<lb/>
地利之道有二一在擇莊佃一在興水利諺云良田不<lb/>
如良佃此最確論主人雖有氣力心計佃惰且劣則田<lb/>
<pb n="KR4f0029_WYG_044-9b"/>
日壊譬如父母雖愛嬰兒却付之悍婢之手豈能知其<lb/>
疾苦乎良佃之益有三一在耕種及時一在培壅有力<lb/>
一在畜洩有方古人言農最重時早犂一月有一月之<lb/>
益故冬最良春次之早種一日有一日之益故晩禾必<lb/>
在秋前一日至培壅則古人所云百畆之糞又云凶年<lb/>
糞其田而不足詩云荼蓼朽止黍稷茂止用力如此一<lb/>
畆可得兩畆之入地不加廣畆不加增佃有餘而主人<lb/>
亦利矣畜水用水最有緩急先後當捄則捄當待則待<lb/>
<pb n="KR4f0029_WYG_044-10a"/>
當棄則棄惟有良農老農知之劣農之病有三一在耕<lb/>
稼失時一在培壅無力一在畜洩無方若遇豐稔之年<lb/>
雨澤應時而降惰農劣農亦鹵莽収穫隱藏其害而不<lb/>
覺一遇早乾則彼之優劣立見矣凶年主人得一石可<lb/>
值兩石而受此劣佃之害悔何及哉人家僮僕管莊務<lb/>
每喜劣佃而不喜良佃良佃則家必殷實有體靣不肯<lb/>
諂媚人且性必梗直樸野飲食必節儉又不聴僮僕之<lb/>
指使劣佃則必惰而且窮諂媚僮僕聴其指使以任其<lb/>
<pb n="KR4f0029_WYG_044-10b"/>
饕餮種種情状不同此所以性喜劣佃而不喜良佃至<lb/>
主人之田疇美惡彼皆不顧且又甚樂于水早則租不<lb/>
能足額而可以任其髙下此積弊陋習安可不知且良<lb/>
佃所居則屋宇整齊塲圃茂盛樹木蔥鬱此皆主人僮<lb/>
僕力之所不能及而良佃自為之劣佃則件件反是此<lb/>
擇莊佃為第一要務也禾在田中以水為命諺云肥田<lb/>
不敵痩水雖有膏腴若水澤不足則亦等石田矣江南<lb/>
有塘有堰古人開一畆之田則必有一畆之水以濟之<lb/>
<pb n="KR4f0029_WYG_044-11a"/>
後人狃於多雨之年塘堰都不修治堰則破壊不畜水<lb/>
塘則淺且漏不容水每嵗方春時必有洪雨數次任其<lb/>
橫流而不収入夏亢旱束手無策仰天長嘆而已人家<lb/>
僮僕管理莊事以興塘㡬石修屋㡬石為開賑時浮圗<lb/>
合尖之具而已何嘗有寸土一鍤及于塘堰乎夫塘宜<lb/>
深且堅固余曾過江寧南郷其田最號沃壌其塘甚小<lb/>
不及半畆詢之土人知其深且陡有及二丈者故可以<lb/>
溉數十畆之田而不匱吾鄉塘最多且大有數畆者有<lb/>
<pb n="KR4f0029_WYG_044-11b"/>
十數畆者然淺且漏大雨後亦不滿稍旱則露底田待<lb/>
此為命其何益之有哉向後修塘築堰必躬自閲視若<lb/>
有雨之年塘猶不滿其為滲漏可知急加培築大抵劣<lb/>
農之性惰而見識淺陋每徼倖于嵗之多雨而不為預<lb/>
備僮僕既以此開入花賑又不便向主人再説一遇亢<lb/>
旱田禾立槁日積月累田瘠莊敝租入日少勢必鬻變<lb/>
此興水利為第一要務也若不知務此而止云保守前<lb/>
業勢豈能由已哉<lb/>
<pb n="KR4f0029_WYG_044-12a"/>
予置田千餘畆皆苦瘠非予好瘠田也不能多辦價值<lb/>
故寧就瘠田其膏腴沃壌則大有力者為之余不能也<lb/>
然細思膏腴之價數倍于瘠田遇水旱之時膏腴亦未<lb/>
嘗不减若豐稔之年瘠土亦収而租倍于膏腴矣膏腴<lb/>
之所以勝者鬻時可以得善價平時度日同此稻糓一<lb/>
石耳無大差别且腴田不善經理不數年變而為中田<lb/>
又數年變而為下田矣瘠田若善經理則下田可使之<lb/>
為中田中田可使之為上田雖不能大變能髙一等故<lb/>
<pb n="KR4f0029_WYG_044-12b"/>
但視後人之能保與不能保不在田之瘠與不瘠况名<lb/>
莊勝業易為勢力家所垂涎子弟鬻田必先鬻善者予<lb/>
家祖居田甚瘠在當時興作盡善故稱沃壌四世祖東<lb/>
川公卒時囑後人葬于宅之左曰恐為勢家所奪由此<lb/>
觀之當時何嘗非善地今始成瘠壌耳惟視人之經理<lb/>
不經理也嘗見荒瘠之地見一二土著老農之家則田<lb/>
疇開闢陂池修治禾稼茂鬱廬舎完好竹木周布居然<lb/>
一佳産其仕宦家之田則荒敗不可觀而已汝儕試留<lb/>
<pb n="KR4f0029_WYG_044-13a"/>
心察之<lb/>
人家子弟每年春秋當自往莊細㸔平時無事亦可策<lb/>
蹇一往然徒往無益也第一當知田界田界不易識也<lb/>
令老農指視一次不能記而再三大約五六次便熟有<lb/>
疑處便問之勿以曾經問過嫌於再問恐被人譏笑則<lb/>
終身不知矣第二當察農夫用力之勤惰耕種之早晩<lb/>
畜積之厚薄人畜之多寡用度之奢儉善治田以為優<lb/>
劣第三當細㸔塘堰之堅窳淺深以為興作第四察山<lb/>
<pb n="KR4f0029_WYG_044-13b"/>
林樹木之耗長第五訪稲糓時值之髙下期於真知確<lb/>
見若聴僮僕之言深入茅簷一坐一飯一宿目不見田<lb/>
疇足不履阡陌僮僕紏諸佃人環繞喧嘩或借種稻或<lb/>
借食租或稱塘漏或稱屋傾以此恫喝主人主人為其<lb/>
所窘去之惟恐不速問其疆界則不知問其孰勤孰惰<lb/>
則不知問其林木則不知問其價值則不知及入城遇<lb/>
朋友則彼揖之曰履畆歸矣此笑之曰循行阡陌回矣<lb/>
主人方自謂吾從村莊来勞苦勞苦嗚呼何益之有哉<lb/>
<pb n="KR4f0029_WYG_044-14a"/>
此予少年所身歴者至今悔之大約人家子弟最不當<lb/>
以經理田産為俗事鄙事而避此名亦不當以為故事<lb/>
而襲此名細思此等事較之持鉢求人奔走囁嚅孰得<lb/>
孰失孰貴孰賤哉<lb/>
人家富貴兩字暫時之榮寵耳所恃以長子孫者畢竟<lb/>
是耕讀兩字子弟有二三千金之産方能城居何則二<lb/>
三千金之産豐年有百餘金之入自薪炭蔬菜雞豚魚<lb/>
蝦醯醢之屬親戚人情應酬宴㑹之事種種皆取辦於<lb/>
<pb n="KR4f0029_WYG_044-14b"/>
錢豐年則糓賤歉年糓亦不昂僅可支吾或能不致狼<lb/>
狽若千金以下之業則斷不宜城居矣何則居鄉則可<lb/>
以課耕數畆其租倍入可以供八口雞豚畜之于柵蔬<lb/>
菜畜之於圃魚蝦畜之於澤薪炭取之於山可以經旬<lb/>
屢月不用數錢且鄉居則親戚應酬寡即偶有客至亦<lb/>
不過具雞黍女子力作可以治紡績衣布衣策蹇驢不<lb/>
必鮮華凡此皆城居之所不能且耕且讀延師訓子亦<lb/>
甚簡静嚢無餘畜何致為盜賊所窺吾家湖上翁子弟<lb/>
<pb n="KR4f0029_WYG_044-15a"/>
甚得此趣其所貽不厚其所度日皆較之城中數千金<lb/>
之産者更為豐腴且山水間優㳺俯仰復有自得之樂<lb/>
而無窘廹之憂人苦不深察耳果其讀書有成策名仕<lb/>
宦可以城居則再入城居一二世而後宜于鄉居則再<lb/>
往鄉居鄉城耕讀相為循環可久可大豈非吉祥善事<lb/>
哉况且世家之産在城不過取其額租其山林湖泊之<lb/>
利所遺甚多此亦勢不能兼若貧而鄉居尚有遺利可<lb/>
収不止田租而已此又不可不知也<lb/>
<pb n="KR4f0029_WYG_044-15b"/>
予仕宦人也止宜知仕宦之事安能知農田之事但余<lb/>
與四方英俊交且久閲歴世故多五十年來見人家子<lb/>
弟成敗者不少鬻田而窮保田而裕千人一轍此予所<lb/>
以諄諄苦口為汝輩陳説先大人戊子年析産予得三<lb/>
百五十餘畆後甲辰年再析予一百五十餘畆予戊戍<lb/>
年初析㸑始管莊事是時吾里田産正當極賤之時人<lb/>
問曰汝父析産有銀乎予對曰但有田耳問者索然予<lb/>
時亦曰田非不佳但苦急切難售耳及丁未後予以公<lb/>
<pb n="KR4f0029_WYG_044-16a"/>
車有稱貸遂賣甲辰年所析百五十畆予四十以前全<lb/>
不知田之可貴故輕棄如此後以予在仕宦又不便向<lb/>
人贖取至今始悟析産正妙在無銀若初年寛裕性既<lb/>
習慣一二年後所分既盡悵悵然失其所恃矣田之妙<lb/>
正妙在急切難售若容易售則脱手甚輕矣此予晩年<lb/>
之見與少年時絶不相同者也是皆予三折肱之言其<lb/>
思之毋忽<lb/>
　　飯有十二合説<lb/>
<pb n="KR4f0029_WYG_044-16b"/>
　　　一之稻<lb/>
古稱飯之美者則有𤣥山之禾精鑿白粲昔人所重吾<lb/>
鄉稻有三種有早熟者有中熟者有晩熟者早晩所熟<lb/>
皆不及中熟之佳蔡邕月令章句云時在季秋謂之半<lb/>
夏稲滋味清淑頤養為宜頌曰<lb/>
詩稱香稻如雪流匙辨種嘗味遲熟攸宜益脾健胃百<lb/>
福所基<lb/>
　　　二之炊<lb/>
<pb n="KR4f0029_WYG_044-17a"/>
朝鮮人善炊飯顆粒朗然而柔膩香澤倘所謂中邉皆<lb/>
腴者耶又聞之静海勵先生炊米汁勿傾去留以薀醸<lb/>
則氣味全火宜緩水宜減盖有道焉鹵莽滅裂是與暴<lb/>
殄天物者等也頌曰<lb/>
釋之溲溲蒸之浮浮炊我長腰質粹香留謹視火候丹<lb/>
鼎功侔<lb/>
　　　三之肴<lb/>
禮曰居山不以魚鱉為禮居澤不以麋鹿為禮食地之<lb/>
<pb n="KR4f0029_WYG_044-17b"/>
所産則滋味鮮而物力省近見人家宴㑹每以珍錯為<lb/>
竒不知雞豚魚蝦本有至味内則所載養老人八珍皆<lb/>
尋常羊豕特烹炮異耳何嘗廣搜異味哉且每食一葷<lb/>
則腸胃不雜而得以盡其滋味之美山海羅列腥葷雜<lb/>
進既為傷生侈費亦乖頤養之道所當深戒者也頌曰<lb/>
甘毳芳鮮是為侯鯖脾寛則化腹虚則靈戒爾饕餮視<lb/>
此鼎銘<lb/>
　　　四之蔬<lb/>
<pb n="KR4f0029_WYG_044-18a"/>
古人稱早韭晩菘山厨珍味城中鬻蔬者採摘非時復<lb/>
為風日所損真味漓矣自種一畆蔬時其老穉而取之<lb/>
含露負霜甘芳脆美詩人所謂有道在葵藿耶頌曰<lb/>
蔓青蘆菔其甘如飴美勝梁肉晩食益奇菜根不厭百<lb/>
事可為<lb/>
　　　五之脩<lb/>
古稱脯脩亦所以佐匕箸山雉澤鳬鹿脯魚薧昔人往<lb/>
往見之篇什但取一種可以侑食毋為侈麋奇巧頌曰<lb/>
<pb n="KR4f0029_WYG_044-18b"/>
飽嘗世味如彼雞肋聊資醢脯以妥家食炮炙肥甘腑<lb/>
胃之賊<lb/>
　　　六之葅<lb/>
鹽豉寒葅古人所謂旨畜以禦冬也以清脆甘芬為貴<lb/>
食既而嚼口吻爽雋為益多矣頌曰<lb/>
甫里幽居爰賦杞菊紅薑紫茄青笋黃獨告我婦子儲<lb/>
備宜夙<lb/>
　　　七之羮<lb/>
<pb n="KR4f0029_WYG_044-19a"/>
古人每飯羮左食右又曰若作和羮爾為鹽梅羮之為<lb/>
用宜備五味以宣洩補益由來尚矣古人飯而以湯沃<lb/>
之曰飱言取飽也老者易於哽咽於羮尤宜頌曰<lb/>
新婦執饋爰作羮湯和以勺藥椒芬飶香以代祝哽祗<lb/>
奉高堂<lb/>
　　　八之茗<lb/>
食畢而茗所以觧葷腥滌齒頰以通利腸胃也茗以温<lb/>
醇為貴岕片武夷六安三種最良松蘿近刻削非可常<lb/>
<pb n="KR4f0029_WYG_044-19b"/>
飲石泉佳茗最是清福頌曰<lb/>
松風既鳴蟹眼將沸月圑手烹以滌滯鬱丹田紫關香<lb/>
氣騰拂<lb/>
　　　九之時<lb/>
人所最重者食也食所最重者時也山梁雌雉子曰時<lb/>
哉時哉固有珍膳當前而困於酒食者失其時也有葵<lb/>
藿而欣然一飽者得其時也樊籠之鳥飼以稲梁而羽<lb/>
毛鎩敝山谿之鳥五歩一飲十歩一啄而飛鳴自得者<lb/>
<pb n="KR4f0029_WYG_044-20a"/>
時與不時之異也當飽而食曰非時當饑而不食曰非<lb/>
時適當其可謂之時噫難為名利中人言哉頌曰<lb/>
晨起腹虚載逰樊圃容與花間香生肺腑思食而食奚<lb/>
羨華膴<lb/>
　　　十之器<lb/>
器以磁為宜但取精潔毋尚細巧瓷太佳則脆薄易於<lb/>
傷損心反為其所役而無自適之趣矣予但取其中等<lb/>
者頌曰<lb/>
<pb n="KR4f0029_WYG_044-20b"/>
繩牀斐几浄埽無塵花磁瑩潤參伍以陳陋彼金玉縈<lb/>
擾心神<lb/>
　　　十一之地<lb/>
吁食豈易言哉冬則温密之室焚名香然獸炭春則栁<lb/>
堂花榭夏則或臨水或依竹或䕃喬木之隂或坐片石<lb/>
之上秋則晴窗髙閣皆所以順四時之序又必逺塵埃<lb/>
避風日簾幙當施則圍坐斗室軒窗當啟則逺見林壑<lb/>
斯餐香飲翠可以助吾藜藿雞黍之趣故曰食豈易言<lb/>
<pb n="KR4f0029_WYG_044-21a"/>
哉頌曰<lb/>
食以養生以暢為福相彼隂陽時其凉燠以適我情以<lb/>
果我腹<lb/>
　　　十二之侣<lb/>
獨酌太寂羣餐太囂雖然非其人則移牀逺客不如其<lb/>
寂也或良友同餐或妻子共食但取三四人毋多而囂<lb/>
頌曰<lb/>
肅然以敬雍然以和不淫不侈不煩不苛式飲式食受<lb/>
<pb n="KR4f0029_WYG_044-21b"/>
福孔多<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集卷四十四<lb/>
</p>
<p>
</p>
  </div>
</body>
</text>
</TEI>
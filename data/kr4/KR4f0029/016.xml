<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻十六</head> <lb/>
    <p>
<pb n="KR4f0029_WYG_016-1a"/>
欽定四庫全書<lb/>
　文端集巻十六<lb/>
　　　　　　　　　　　　　大學士張英撰<lb/>
　存誠堂詩集十二<lb/>
　近體詩一百十七首<lb/>
　　己酉臘月二十五日葬先慈高嶺山元日展墓作<lb/>
鶴馭何年返碧城紫泥空換舊銘旌梅花曲路迎車蓋<lb/>
風雪寒山走弟兄遶墓松隂將萬樹傍墳茅屋只三楹<lb/>
<pb n="KR4f0029_WYG_016-1b"/>
自慙南北天涯子淚濕重泉此際情<lb/>
　　芳園二首<lb/>
芳園春半杏花時暖日輕雲澹沲姿何處青山當户影<lb/>
誰家紅樹出牆枝栁絲晴漾千重碧鳥語新翻百種奇<lb/>
似此清光幸同賞那能花下不成詩<lb/>
客從高處倚庭柯南陌纔青是淺莎千里故人新燕到<lb/>
一年春色杏花多黃鶯飛過銜紅雨粉蝶雙穿入絳羅<lb/>
寄語東皇好珍重常畱此景伴清歌<lb/>
<pb n="KR4f0029_WYG_016-2a"/>
　　片野堂詩爲司馬孫餘菴先生賦次四松原韻四<lb/>
　　　首<lb/>
數武城西路春山便覺多綠隂黃鳥樹芳草白羊坡華<lb/>
髪閒閒客籃輿日日過東山謝絲竹高隱在煙蘿<lb/>
青門耆舊在𤓰圃見東陵問栁思眠起看花感廢興園<lb/>
丁畱客饌公子讀書鐙似此真幽賞勞人夢未曾<lb/>
園林多野色駘宕是春風竹亞新書閣花明古佛宫平<lb/>
橋穿密箐曲徑入芳叢無數桃花好臨流覺更紅<lb/>
<pb n="KR4f0029_WYG_016-2b"/>
繩牀連石几息靜似空山藥圃行常徧花田種未閒聽<lb/>
鶯時倚徙將鶴共躋攀應畏遊人跡頻年閉竹關<lb/>
　　泊青谿<lb/>
江上月初生臨風畫舸行朱欄秋水濶白苧晩涼輕簫<lb/>
鼔中流發鐙光兩岸明舊遊如可憶沙路向孤城<lb/>
　　泊荻港<lb/>
十日扁舟上家山滯望中爲憐鄕國路不恨石尤風鷗<lb/>
泛秋江白霞燒晩樹紅從兹姜被意竟夕與誰同<lb/>
<pb n="KR4f0029_WYG_016-3a"/>
　　江上<lb/>
客子揚帆京洛遊分攜正值芰荷秋千岩石色天門屋<lb/>
萬樹松聲采石樓碧水自環青雀舫朱欄常近白鷗洲<lb/>
謝家况有臨風句良夜扣舷歌未休<lb/>
　　長干<lb/>
一夕汀洲鴻鴈飛白門楊栁漸霏微江聲自抱三山碧<lb/>
雲物何知六代非桃葉渡頭歌吹歇雨花臺畔酒帘稀<lb/>
輕帆不解高吟意流過空江燕子磯<lb/>
<pb n="KR4f0029_WYG_016-3b"/>
　　䢴江<lb/>
䢴江秋櫂倚蒹葭卻憶蕪城是帝家碧水至今思錦纜<lb/>
玉簫終古怨瓊花廣陵秋色看潮汐小杜詩篇滿狹斜<lb/>
一自背城勞使相廿年無復舊繁華<lb/>
　　黃河<lb/>
激箭黃流夜半過雷轟電擊欲如何千山驟雨齊飛瀑<lb/>
萬馬嘶風競渡河舊路幾年迷斷岸客心終夕繫危波<lb/>
吟成莫向船窗讀恐有魚龍聽浩歌<lb/>
<pb n="KR4f0029_WYG_016-4a"/>
　　傷劉苕水<lb/>
一紙書來萬斛愁西園詞客失應劉瓊花去後原無種<lb/>
玉樹凋時不待秋作賦竟同昌谷恨遺書誰向茂陵求<lb/>
最憐無限人琴慟繐帳惟聞哭白頭<lb/>
　　嗜退菴詩<hi>爲嚴存菴尊甫先生作</hi>
獨愛忘機學漢隂問名先識隱淪心高人居亦稱愚谷<lb/>
閒客詩偏號醉吟雪影鴻飛滄海曲秋空鶴唳碧山岑<lb/>
家風况與桐廬近莫道羊裘變古今<lb/>
<pb n="KR4f0029_WYG_016-4b"/>
　　寄座師給諫茌平王公二首<lb/>
頻年獻納禁庭隂暫爾投閒憩茂林詞藻琅琅兼衆妙<lb/>
丰稜嶽嶽本千尋遙知風雨東山夢時抱冰霜左掖心<lb/>
自是敷天思補牘康成翹首望尤深<lb/>
畫省歸來已隔年家居勝事儘流傳久知逸興寰中少<lb/>
聞道幽居郭外偏坐擁圖書開小徑手栽花竹滿平泉<lb/>
茌山舊有登臨蹟盡入先生杖履前<lb/>
　　集曹頌嘉同年獨笑亭<lb/>
<pb n="KR4f0029_WYG_016-5a"/>
車馬長安道何曾識醉鄉琴書畱客看風雪笑人忙痛<lb/>
飲宜殘臘新歡發舊狂弟兄良讌㑹次第入春陽<lb/>
　　寒夜示内姪堯元四首<hi>時將之雄山省覲</hi>
醉中無意語偏覺爾能真潦倒常深夜辛勤説兩親毎<lb/>
當風雪候難作去畱人好自垂鞭影官齋柏酒新<lb/>
相對那堪别其如臘盡催銜將京洛酒話到故山梅寒<lb/>
夜鄉關迥天涯骨肉陪旅居未蕭瑟錦字爾能裁<lb/>
雪晴寒更厲永夜北風高自笑閑官冷深慚病婦勞愁<lb/>
<pb n="KR4f0029_WYG_016-5b"/>
拌今夕醉詩減舊時豪顧影搔青髩將無有二毛<lb/>
兄弟頻年别殊慙骨肉恩家貧官更拙田瘠税猶存邨<lb/>
市湖連屋荒園竹覆門因君離索感發我醉中言<lb/>
　　羮湖自雄縣以果蔬雉兔見遺答之<lb/>
荒齋將臘盡南陌正春初驛使來風雪深情託果蔬烹<lb/>
鮮分雉兔厨饌損豚魚怪殺諸雛喜爭看阿舅書<lb/>
　　雙鬟曲十首<hi>爲念齋作</hi>
銀燭生花照綺窗傳來消息自呉江好將合浦珠千顆<lb/>
<pb n="KR4f0029_WYG_016-6a"/>
換得崑山玉一雙<lb/>
秋風吹到畫船遲千里寒江入夢思日日金錢勞暗卜<lb/>
河干猶是未冰時<lb/>
澹著臙脂淺著黃呉儂别自有新妝櫻桃楊栁應如許<lb/>
不耐人誇白侍郎<lb/>
繡幕香衾宿粉凝名花浥露可能勝怪來學士趨朝晩<lb/>
日過花磚第幾層<lb/>
花間燕燕復鶯鶯繡閣珠簾結隊行翻笑仙人無伴侣<lb/>
<pb n="KR4f0029_WYG_016-6b"/>
只教名喚董雙成<lb/>
宫衣覆著麝蘭香蓮燭雙擎夜轉長暗語仙郎添半臂<lb/>
黃金鴛瓦滿新霜<lb/>
翠袖雙雙拂畫欄教他鸚鵡喚名難憑君次第探花信<lb/>
若箇誰分蕙與蘭<lb/>
視草歸來日半斜水沉香裏問兒家憑他温室中庭樹<lb/>
不敵瓊枝姊妹花<lb/>
君是蓬山第一流退朝行入燕鶯儔海中仙果應連理<lb/>
<pb n="KR4f0029_WYG_016-7a"/>
枝上名花已並頭<lb/>
京洛寒威透碧紗殷勤好自䕶蘭芽知君欲覓宜男草<lb/>
不是偏憐解語花<lb/>
　　辛亥元旦蚤<lb/>
朝恭賦三十韻<lb/>
午夜和風轉朝來滿<lb/>
帝畿晴霞籠絳闕曙日動青旂氣始開璇厯春先到<lb/>
御衣上公環紫極多士集彤闈衆志期呼祝<lb/>
<pb n="KR4f0029_WYG_016-7b"/>
皇心重報祈風鳴千騎擁雲動六龍飛齋肅<lb/>
宸顔穆馨香<lb/>
帝鑑微百靈紛共饗五祀順無違<hi>首舉祀事方受朝賀</hi>
法駕中宵度<lb/>
鑾輿昧爽歸鵷行雲結隊仙仗錦成圍方色車前蓋中<lb/>
黃輦上幃綴衣紛綵繡擊鼓引朱緋歌吹天門落旌旗<lb/>
御路輝未央宫鑰動長樂禁煙霏離極方懸照坤寧正<lb/>
啟扉一心勞寢膳兩代頌音徽獻壽華樽滿當陽湛露<lb/>
<pb n="KR4f0029_WYG_016-8a"/>
晞羣方歸<lb/>
帝瑞<hi>時舉覲典</hi>絶域覲<lb/>
天威<hi>高麗使臣方在朝班</hi>虎拜千聲合龍光萬姓依柏梁新煥采<lb/>
松牖舊崔嵬日暖爐煙直風輕斾影稀宫雲垂靉靆苑<lb/>
栁報芳菲殿上岐同薛城南杜與韋舞看諸部集樂聽<lb/>
五絃揮宴錫丹墀渥香分紫袖馡汝陽堪取醉曼倩莫<lb/>
愁飢玉椀葡萄綠銀盤雉兔肥醪偏傾琥珀吟獨媿珠<lb/>
璣嘉㑹賡黃竹隆恩拜紫薇臣心如草樹歌舞向春暉<lb/>
<pb n="KR4f0029_WYG_016-8b"/>
　　讀蛟門舍人禁庭鐙夕詩有作即次同年曹升六<lb/>
　　　韻二首<lb/>
月迎金掌露華明九陌無塵夜轉清仙蹕到時鐙作仗<lb/>
宫緋環處錦爲城看殘玉蘂三千樹聽徹霓裳第一聲<lb/>
何異泛槎銀海曲好持機石問君平<lb/>
魚鑰宵沉宫漏明舍人儤直近西清絳霄花滿宜春苑<lb/>
碧海珠懸不夜城鸞掖自成良讌曲鳳池難繼和歌聲<lb/>
侍郎兄弟多才藻五色蠻箋咏太平<hi>侍郎謂澹餘少宰</hi>
<pb n="KR4f0029_WYG_016-9a"/>
　　長安鐙市詩六首<lb/>
金勒青絲往復還元都觀裏扣雙鐶春歸玉宇星辰上<lb/>
人在霓裳月露間紅粉千叢西子面輕綃百幅米家山<lb/>
青油也向繁華隊休沐來乘此日間<lb/>
萬點紅鐙照上都移來兩浙與三呉暖風不向梅花度<lb/>
春色先從錦幄鋪映日青霞懸翡翠照人明月結珍珠<lb/>
誰家堪出千緡買空滿城南古寺隅<lb/>
天街風日起晴沙紫陌追隨白鼻騧梅萼蚤紅宜暖室<lb/>
<pb n="KR4f0029_WYG_016-9b"/>
海棠催放䕶輕紗名箋錦匣誇前代古帖瑶函出内家<lb/>
獨讓秦淮鐙市好千門開徧水仙花<lb/>
月色如銀夜最良春風遙度綺羅香鐘聲九陌連長樂<lb/>
鐙火千門徹未央海市亭臺皆蜃氣仙人樓閣總珠光<lb/>
愛看琪樹瓊葩裏中有昇平字一行<lb/>
五侯門外滿香塵煙火樓前巧作春忽見六鼇移地軸<lb/>
近看三島接天津臨風菡萏千花麗帶露葡萄萬顆勻<lb/>
但願君心常似此光明燭徧普天人<lb/>
<pb n="KR4f0029_WYG_016-10a"/>
魚鑰終宵禁闥開侯家行樂比蓬萊蘂珠夜看當筵落<lb/>
瓊樹新移繞砌栽皎月獨臨金掌出紅鐙雙引璧人來<lb/>
還將一曲春光好勸進玻瓈七寶桮<lb/>
　　元宵後一日同唐偕藻孔霽菴耿又樸謝方山集<lb/>
　　　董黙菴寓齋<lb/>
同君三載問蓴鱸<hi>黙菴亦同請  假歸</hi>重話長安舊酒壚秘閣儒<lb/>
臣皆魯國<hi>孔耿謝董皆山左</hi>漢庭經術重江都紅鐙漫使春華<lb/>
歇璧月何曾昨夜殊為惜輭香塵不寐馬蹄蹋徧<lb/>
<pb n="KR4f0029_WYG_016-10b"/>
帝城隅<lb/>
　　贈同年馬于蕃<lb/>
金臺石鼓且重尋莫碎長安市上琴鵰鶚已摶秋露起<lb/>
珊瑚猶滯海雲深家庭至性傳華萼奕世清貧少橘林<lb/>
獻策漫因家客薦蒼蒼于爾豈無心<lb/>
　　寄王煙客先生二首<lb/>
五湖三<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>足鱸蓴笻杖呉舠賦隱淪舊典曲臺曾珥筆<lb/>
老投幽壑自垂綸青門路接烏衣巷白社花迎皁帽人<lb/>
<pb n="KR4f0029_WYG_016-11a"/>
海内只今耆舊少東臯獨許伴松筠<lb/>
雅聞詞藻壓三呉洛社香山勝此無鄴架千編皆錦字<lb/>
輞川片紙亦驪珠<hi>先生書畫皆工</hi>絲綸世濟傳鸞掖花萼聯輝<lb/>
引鳳雛獨有採芝人自逺圖成五嶽著潛夫<lb/>
　　出郭從玉泉山厯碧雲香山晩宿承恩寺得詩六<lb/>
　　　首<lb/>
山色新從出郭逢<lb/>
帝京西畔碧千重芙蓉黛色盤高掌金碧晴光變衆峰<lb/>
<pb n="KR4f0029_WYG_016-11b"/>
遠自鴈門趨朔漠近成天塹控居庸夏雲安得奇如此<lb/>
馬首曾經望岱宗<lb/>
清時休沐鳳城邊枕簟移來近紫泉雲影乍開新雨過<lb/>
荷香初動蚤涼偏坐圍衆壑千峰麗閒對清池一鏡圓<lb/>
寄語輭紅塵裏客佳山原在馬蹄前<lb/>
曲曲幽栖探不窮蕭涼六月已秋風松杉自繞香林路<lb/>
唐宋猶存古佛宫盤磴逶迤清靄外荒臺掩映翠微中<lb/>
泠泠最是龍湫水瀉入華林御苑東<lb/>
<pb n="KR4f0029_WYG_016-12a"/>
松雲深䕶藏經樓華表何人最上頭原廟祇今無舊蹟<lb/>
茂陵終古亦荒丘金貂空使豐碑壯石馬何知碧草愁<lb/>
永巷當年無限事憑誰一問大長秋<hi>碧雲寺後爲諸宦官墓</hi>
馬鬛封題自勒名何關紫闥與蒼生累朝惟有中涓貴<lb/>
勅使徒傷國體輕鈎黨至今畱歎息内家從此失昇平<lb/>
一丘白骨還依佛常聽寒鐘午夜聲<lb/>
西來山色此偏幽况是深林鳥倦投坐近松根常墜露<lb/>
夢囘禪榻蚤驚秋詩堪適意何辭拙佛本無言不待醻<lb/>
<pb n="KR4f0029_WYG_016-12b"/>
茉莉晩香初放處碧天無際白雲流<lb/>
　　和李高陽閣師<lb/>
經筵<lb/>
賜宴詩韻四首<lb/>
儒臣東觀振華裾雉尾雲開講幄初洙泗微言傳大學<lb/>
唐虞心法在尚書<hi>時講大學尚書各一章</hi>禮行鼎盛春秋日時值<lb/>
慈寧寢膳餘上相獨陳丹扆訓<lb/>
温綸時見<lb/>
<pb n="KR4f0029_WYG_016-13a"/>
聖顏舒<lb/>
高敞金華五色裾崑崙陽馭照臨初邇英閣啓延都講<lb/>
崇政筵開爲説書鉅典由來行二仲萬幾亦自有三餘<lb/>
好將一德調元化繁露何須擬仲舒<lb/>
止輦無勞更引裾衢尊正是拜恩初榮沾東壁師臣重<lb/>
光動文昌太史書宫饌自隨天仗列香煙猶遶珮聲餘<lb/>
羣公咸飫金莖露太乙波深化日舒<lb/>
螭陛鸞坡集綵裾上公趨進講筵初致身自許伊周績<lb/>
<pb n="KR4f0029_WYG_016-13b"/>
憂國時陳水旱書望比華衡真不媿才搜海嶽更無餘<lb/>
於今揆席推文靖天際卿雲正巻舒<lb/>
　　題畫二首<lb/>
綠覆書牀梧葉新山風欲動水生鱗世間自有羲皇夢<lb/>
讓與茅亭畫裏人<lb/>
百疊青山樹幾叢小亭橫截亂流中微涼不是搖團扇<lb/>
新漲來時自晩風<lb/>
　　題趙閬仙僧服圖二首<lb/>
<pb n="KR4f0029_WYG_016-14a"/>
白袷蕭然自拂塵冰霜爲骨玉爲神如何秋水長林下<lb/>
忽見鵷鸞隊裏人<lb/>
摩詰晩年居士服樂天先世海山人君今方作巗廊客<lb/>
此是前身與後身<lb/>
　　贈東海董樵四首<lb/>
東海畱奇士吟詩慕古狂沈憂傷老眼埋恨客他鄉一<lb/>
任柴桑酒頻沾薜茘裳知君無限思落月照橫塘<lb/>
轍跡江南徧騷壇舊有聲友朋爲骨肉山水足平生禹<lb/>
<pb n="KR4f0029_WYG_016-14b"/>
穴乘潮看呉門蹋月行廿年投老後渤海學躬耕<lb/>
寶樹驚先折猗蘭復繼萎遂成兒女節不顧老夫悲落<lb/>
盡鮫人淚吟殘㓜婦詞篋中書一巻冰雪不堪持<hi>樵翁郎君</hi>
<hi>蚤世子婦殉節有節孝傳</hi>
白髪蕭蕭客燕臺老更過春風吹冀野落日照滹沱求<lb/>
駿空遺跡騎驢任放歌知君懐古意石鼓字堪摩<lb/>
　　李侍郎園<hi>即墨黃公寓居</hi>
京洛風塵地園林此最幽板橋穿宻篟曲水抱危樓爲<lb/>
<pb n="KR4f0029_WYG_016-15a"/>
駐扶風席常陪夜月遊西山朝暮見煙靄雨初收<lb/>
　　贈螺浮黃門次龔合肥韻二首<lb/>
十年霜雪老黃門抗疏羣知國體尊嶽鹿摧來非有意<lb/>
山龍補處自無痕謾言盤錯昭臣節偏向風塵識<lb/>
主恩親見閭閻凋敝甚鄭圖還與繪千邨<lb/>
十年霜雪老黃門湖海歸來道氣尊綵筆重論當代事<lb/>
青蒲復認舊時痕長沙原有孤臣跡湘水難邀漢主恩<lb/>
爭似<lb/>
<pb n="KR4f0029_WYG_016-15b"/>
九重思讜議忽傳丹詔起南邨<hi>螺浮於輔臣當國時曾抗疏請親政遂外遷長</hi>
<hi>沙今復入爲給諫</hi>
　　姚龍懐先生自黃門擢副憲賦贈二首<lb/>
南憲新恩屬鉅公廿年頭白諫垣中蒼生潤澤同湖海<lb/>
丹陛勳名仰華嵩獨坐蘭臺羅繡豸特膺石室領花驄<lb/>
殊遷自是興朝事難得懽聲遠近同<lb/>
黃扉啟沃冠羣倫前後封章欲等身<lb/>
聖主寛仁來讜論老成忠愛被<lb/>
<pb n="KR4f0029_WYG_016-16a"/>
温綸事關國體真能諫誠動<lb/>
天顔若有神最喜絳騶清路日手攜甘雨柏臺春<hi>時方久旱</hi>
<hi>除書下日霖雨</hi>
　　和四松先生見懷詩四首<lb/>
四松老後更婆娑不顧蕭蕭白髪多此日詩猶傳上谷<lb/>
當年官亦近滹沱千絲繡作玲瓏字百琲珠成宛轉歌<lb/>
聖主好文多鶚薦歎君獨未對鑾坡<hi>先生官河間司李漢中司馬有塞北</hi>
<hi>吟</hi>
<pb n="KR4f0029_WYG_016-16b"/>
亭畔全疎長者車南園遊讌近何如穠華拂檻春風後<lb/>
新筍畱人曉露餘黃鳥隂中堪載酒白鷗隊裏好裁書<lb/>
吾家康樂同吟處水滿橫塘花滿廬<hi>謂勺園</hi>
嶽夢歸來髪半絲十年鸞鶴戲清池青青河畔吟芳草<lb/>
灼灼山中採紫芝高㑹不殊彭澤酒元音堪續少陵詩<lb/>
九秋一日誰能遣落月臨風重所思<lb/>
呉舠一自别江城枕上黃河午夜聲人影星霜趨絳闕<lb/>
馬蹄朝暮蹋春明長安兒女消閒晝故國鶯花繫遠情<lb/>
<pb n="KR4f0029_WYG_016-17a"/>
獨有鏡湖湖上客鴈鴻聲裏寄芳蘅<hi>時四松方有山陰之遊</hi>
　　贈石林二首<lb/>
仙郎清望壓詞曹白袷高談逸氣豪壯志總歸京洛酒<lb/>
新詩猶帶廣陵濤城邊禁柳縈金勒殿閣春雲拂綵毫<lb/>
環視吾儕君最少十年期爾擁旌旄<lb/>
大隱何人綺季儔青門耆舊老滄洲鳳雛自宿雲中樹<lb/>
鶴髪閑梳水上樓春草易添鄉國夢風塵且共<lb/>
帝京游好將珥筆承親志冀北江南莫謾愁<hi>水上樓尊甫讀書處</hi>
<pb n="KR4f0029_WYG_016-17b"/>
　　七月十五夜二首<lb/>
去年𤓰步路前歳段橋東佛號千聲合河鐙萬㸃紅<lb/>
帝京風露蚤民俗鬼神同無限松楸感頻年嘆轉蓬<lb/>
微雨夜來過香車出内城荒阡陳麥飯古寺徧鐘聲戰<lb/>
骨秋原塚啼痕少婦情白楊衰草際易令客愁生<lb/>
　　新秋由高梁橋厯西山諸刹宿碧雲寺八首<lb/>
夙約偏微雨衝泥出郭行蹄痕山路淺野水石橋平幾<lb/>
處邨圍寺千株柳抱城垂鞭禾黍外今日聽秋聲<lb/>
<pb n="KR4f0029_WYG_016-18a"/>
似向江南路菰蒲野市連亂流侵古道小雨愛秋田雲<lb/>
白山腰寺風鳴樹杪泉最宜人跡少石徑綠隂偏<lb/>
金谷遺園在居人識故侯雨淋將斷壁水照半頽樓栁<lb/>
色圍黃犢荷香付白鷗可憐摇落處閒卻一年秋<lb/>
諸天華藏裏古佛繡幢中金碧窮民力神靈役鬼工入<lb/>
雲看石碣盡日聽松風不信香林外猶傳兠率宫<lb/>
幽敞香山路高亭占翠微野如秋水淨山似亂雲飛遠<lb/>
色堪憑檻空青欲上衣卻思奇絶處月滿雪初霏<lb/>
<pb n="KR4f0029_WYG_016-18b"/>
無數前朝寺林臯逐處逢閉門深䕶蘚高閣俯看松綺<lb/>
綴喧巢雀旛幢隱繡龍殿臺宫瓦色煙際碧芙蓉<lb/>
蒼松千百樹一樹一徘徊常䕶香臺老曾迎翠輦來高<lb/>
枝藏鳥䑕薄暮走風雷未受秦封後猶能避刼灰<lb/>
佛閣懸鐙處清吟擁薄衾來從微雨後卧向白雲深石<lb/>
榻山中夢晨鐘世外心京華有閒客兩宿此香林<lb/>
　　送房師即墨黃公之任鹽山四首<lb/>
叔度膠東蚤著聲不其書帶擁康成人同海澨千尋嶽<lb/>
<pb n="KR4f0029_WYG_016-19a"/>
官領淮南十八城常沛春温囘棘草又從秋雨採芳蘅<lb/>
欣同諸子陪清歗庾亮樓前月最明<hi>黃公以鳳陽司李持衡南闈</hi>
海濱東畔有幽居門對扶桑日照初聽履家聲傳棨㦸<lb/>
連鑣名士盛簪裾詎知鈎黨因文字不道窮奇在里閭<lb/>
貝錦雪消恩愈渥紫宸前日下除書<lb/>
春明門外迓鳴騶水漲園林又蚤秋深夜月明畱畫閣<lb/>
滿城山色在高樓雲亭數過探奇字河朔頻來續勝遊<lb/>
安道牆東還不遠葦邊閒卻剡谿舟<hi>時同戴還素寓居梁家園</hi>
<pb n="KR4f0029_WYG_016-19b"/>
畿東赤縣簡平津又見銅章墨綬新千里家山堪奉母<lb/>
頻年宦蹟總親民官貧惟酌廉泉水地瘠勞吹黍谷春<lb/>
三輔蒼生根本計佇看黃霸沐恩綸<lb/>
　　雨中同友人坐梁家園<lb/>
盡日征塵逐轉蓬此來閒坐幾人同荒園對酒新秋後<lb/>
高閣添衣暮雨中蘆荻縱橫臨淺水青萍開合受斜風<lb/>
憑君醉話滄洲興相望勞山渤海東<lb/>
　　九日後買菊數種漫成二首<lb/>
<pb n="KR4f0029_WYG_016-20a"/>
小閣數叢菊花時損俸錢故園籬落下秋色又經年詩<lb/>
思勞相促風塵好共憐幾枝鐙下影多在素琴邊<lb/>
花事久寥濶秋光慰所思參差當夕照髣髴似東籬隱<lb/>
覺金門遠香偏紙閣宜故人如乍見繞榻夜吟詩<lb/>
　　初冬同沈康臣曹升六夏隣湘喬石林坐黒龍潭<lb/>
　　　晩過城南小園二首<lb/>
且向車塵外提壺挈伴行閒人潭上影落葉樹邊聲野<lb/>
水南邨晩高窗小閣晴淹畱還竟日清話各平生<lb/>
<pb n="KR4f0029_WYG_016-20b"/>
誰問荒園路城闉歌吹西槐鋪雙樹暗松偃片雲低歳<lb/>
月吾儕惜柴籬野客迷莫教騎馬去茅舍未雞栖<lb/>
　　王子玠招同年諸子讌集園林因懐座師司馬公<lb/>
　　　率賦二首<lb/>
殿上星辰聽履聲興朝文正重知名農田大計籌三壤<lb/>
帷幄訏謨息五兵裵令功成閒綠野謝公身隱繫蒼生<lb/>
江南猶有蓴鱸美消息今傳在冶城<lb/>
蕭然紙閣掩雙扉幾箇篔簹夕照稀坐擁<lb/>
<pb n="KR4f0029_WYG_016-21a"/>
賜書猶絳帳亭通曲巷本烏衣晩涼著樹青如洗疎雨<lb/>
宜人暑漸微我媿鯉庭門下士常同花萼共相輝<lb/>
　　贈王敬哉先生二首<lb/>
北平山色擁神京海嶽精英此篤生當代師儒推祭酒<lb/>
舉朝耆德重春卿世居秘閣分藜火聯步台司聽履聲<lb/>
自是清時榮國老不須緱嶺更吹笙<lb/>
平泉還與輞川同羣向金門識鉅公小搆園林容大隱<lb/>
偶成書畫亦元功青山歗傲諸卿上白髪蕭疎萬巻中<lb/>
<pb n="KR4f0029_WYG_016-21b"/>
一代勳名兼著作河汾常此振宗風<lb/>
　　姚龍懐先生自副憲晉少司寇賦贈二首<lb/>
清時重望屬姚元上殿頻傾白獸尊經國疏陳皆宻勿<lb/>
明刑寄重賴平反<lb/>
朝廷有道昭臣直天下無寃荷<lb/>
聖恩常伯同時三定國北臺秋憲總春温<hi>時同在司宼者真定梁公</hi>
<hi>山東高念東先生</hi>
恩波無際海天寛兩度除書出禁闌方直真堪爲憲長<lb/>
<pb n="KR4f0029_WYG_016-22a"/>
慈明端不負刑官桁楊愛見生塵網庭樹欣看集鳳鸞<lb/>
努力太平期不朽似君知遇古今難<lb/>
　　同館友人花燭詩四首<lb/>
杏園春暖立羣仙三十人中最少年香閣乍看紅燭引<lb/>
宫衣新見綵絲牽雪中鶴氅尤堪賞道上羊車著意妍<lb/>
坐對玊人無辨處全憑雲鬢與花鈿<lb/>
非關人賦定情遲綵翮聯飛到赤墀濃蘸玉堂花下筆<lb/>
雙描金屋鏡中眉荔枝含露初嘗日茉莉臨風欲採時<lb/>
<pb n="KR4f0029_WYG_016-22b"/>
咫尺銀河天上水御溝流入鳳凰池<lb/>
南國名花碧玉闌畫船移向五雲端朝衣親繡雙雙鳥<lb/>
妝鏡頻闚對對鸞春信恰當長至近香温未覺北來寒<lb/>
可曾攜得桐花鳳倒挂簾櫳倚醉看<hi>閩有桐花鳳一名倒挂鳥</hi>
深閨未御七香車先署芳名在五花仙樂譜來調引鳳<lb/>
宫妝説與教盤鴉莫衝曉露晨趨直須避輕寒蚤放衙<lb/>
花燭從來多錦字幾人能向玊堂誇<lb/>
　　贈故鄕隱者<lb/>
<pb n="KR4f0029_WYG_016-23a"/>
蚤年槖筆舊知名野鶴翛然遠世情扶杖謾尋驅犢路<lb/>
種花常聽讀書聲吟當秋露餐黃菊臥看朝霞起赤城<lb/>
遙憶家山隱君子忘機久與白鷗盟<lb/>
　　蛟門納姬爲賦香奩詩八首<lb/>
紙閣秋深翠幔重暖香紅玉琢芙蓉湘雲迢逓三千里<lb/>
來自西陵南北峰<hi>姬本山隂人</hi>
曾向曹娥江上行曹山如畫水痕清西施不盡江山秀<lb/>
香水谿頭春又生<lb/>
<pb n="KR4f0029_WYG_016-23b"/>
於越明姝照上都等閒佳麗屬兒夫眉痕曲曲描秦望<lb/>
波影盈盈翦鑑湖<lb/>
客窗新見繡簾遮良夜迎來七寳車百尺梧桐猶憶否<lb/>
風流應不數瓊花<hi>百尺梧桐蛟門閣名</hi>
狂客無端近繡帷京華兄弟最相知錢塘兒女嬌癡慣<lb/>
背著紅鐙小立時<lb/>
夜闌客醉語尤顚被酒還來玉鏡前簾内雙鬟遮道語<lb/>
帳中人已卸花鈿<lb/>
<pb n="KR4f0029_WYG_016-24a"/>
定情初賦入承明夫壻連朝直禁城落筆綸扉開御帙<lb/>
蘭香今日滿西清<lb/>
錦字千行酒一巵舍人吾輩最能詩水晶簾下閒時節<lb/>
無數香奩絶玅詞<lb/>
　　爲梁承篤題柳邨漁樂圖四首<lb/>
誰寫湖天栁萬絲攜從京洛倩題詩無端惹起江南思<lb/>
正是魚肥蟹熟時<lb/>
春水舟輕泛白蘋自傾新釀自投綸可知鱸鱠蓴絲味<lb/>
<pb n="KR4f0029_WYG_016-24b"/>
不到人間肉食人<lb/>
多是春風醉不醒全家都住白鷗汀妬他畫近漁舟處<lb/>
栁色山光著意青<lb/>
有客幽居與世遺愛看波淨放船時知君抱膝篷窗下<lb/>
吟到魚兒細雨詩<lb/>
　<lb/>
　<lb/>
　文端集巻十六<lb/>
</p>
<p>
</p>
  </div>
</body>
</text>
</TEI>
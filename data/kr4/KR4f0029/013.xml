<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻十三</head> <lb/>
    <p>
<pb n="KR4f0029_WYG_013-1a"/>
欽定四庫全書<lb/>
　文端集巻十三<lb/>
　　　　　　　　　　　　　大學士張英撰<lb/>
　存誠堂詩集九<lb/>
　近體詩一百十四首<lb/>
　　送李鬘嶺先輩山居四首<lb/>
自有巗栖志於今幾十年青山畱隱逸白首到林泉書<lb/>
巻移家易松雲隔嶺偏寒宵風雪後清興與誰傳<lb/>
<pb n="KR4f0029_WYG_013-1b"/>
公麟堪住處隨地是龍眠山色宜朝暮梅花老歳年抱<lb/>
琴㴱竹裏伴客小谿邊為報春煙起呼童學種田<lb/>
莫㪅嗟塵網勞勞始放閒松根容歗傲笻杖任躋攀徑<lb/>
小都橫石籬疎好看山夕陽花外落手自閉柴關<lb/>
但得佳山水何妨婚嫁身寒衣新布衲野服舊紗巾采<lb/>
藥邀隣叟尋蘭贈故人門前松色老百尺見龍鱗<lb/>
　　信臣牧五讀書山中詩以懷之<lb/>
不待梅花盡應知不肯還抱書隨㬉日潑墨寫寒山沽<lb/>
<pb n="KR4f0029_WYG_013-2a"/>
酒煙邨外懸鐙竹隖間好同何次道辛苦閉柴關<lb/>
　　過霜鶴昆弟龍眠山莊五首<lb/>
谷口龍眠路沿谿老樹中稻田新漲合花嶼小橋通結<lb/>
屋依層翠編籬覆落紅往來城市近沽酒屬樵童<lb/>
谿館榛蕪後誅茅結短檐門因新筍閉屋為老梅添花<lb/>
影移藤架松隂落布簾園林與丘壑幽事此能兼<lb/>
寒知聞舊閣石路上嶙峋兄弟俱才子園林亦比隣鶯<lb/>
花隨地好筍蕨一時春谿畔過從易扶笻不厭頻<lb/>
<pb n="KR4f0029_WYG_013-2b"/>
少保藏書處惟餘十畝存清風依草閣碧血滴松根世<lb/>
代看陵谷耕耘約子孫一經耡且讀辛苦慰忠魂<hi>寒知閣爲</hi>
<hi>左忠毅公讀書處</hi>
雨過谿流急初晴款竹籬龍眠芳草路驢背夕陽時慰<lb/>
我三春約醻君隔歳詩筍香花落候况復聽黃鸝<lb/>
　　雨後過潄石亭二首<lb/>
清流帶西郭一徑入柴關過雨客初到叩門僧未還雀<lb/>
喧花自靜谿閙石長閒隔樹秋風起樵歌徧晩山<lb/>
<pb n="KR4f0029_WYG_013-3a"/>
荒園人境外潄石小亭幽竹澹容僧俗花飛任客愁谿<lb/>
聲偏入夜嵐氣總如秋雨後泉方好何人雨後遊<lb/>
　　在郡城憶牧五庭中雙桂<lb/>
海門忽覩黃金粟苦憶君家雙樹傍釀作桂漿千日醉<lb/>
㪚爲秋雨一城香月枝露重階常潤僊萼雲深户自凉<lb/>
定有夜來花下客隔簾清歗共飛觴<lb/>
　　晩春郊外二首<lb/>
平郊一道蹋晴沙春色畱人春日斜紫燕飛時穿栁絮<lb/>
<pb n="KR4f0029_WYG_013-3b"/>
黃鸝啼處落松花幽谿水飲青絲騎碧草香承油壁車<lb/>
日暮苦吟何所羨遠邨如畫兩三家<lb/>
草生河畔碧如苔歳歳春光不用媒風雨有期寒食到<lb/>
鶯花無恙隔年來卻添離思縈高柳惟許新詩送落梅<lb/>
獨客何心閒倚杖子規聲裏最裵囘<lb/>
　　醻友人見贈<lb/>
荒亭遙對白雲間地足蓬蒿嬾未删開户最宜春夜月<lb/>
到門無限夕陽山秋當靜處蟬聲歇人正吟時竹影閒<lb/>
<pb n="KR4f0029_WYG_013-4a"/>
更愛城東高士過餘香三日襲柴關<lb/>
　　過谿南有懷故人<lb/>
谿上驅驢過短垣故人曾此閉柴門方塘斷岸經春雨<lb/>
野水平橋復舊痕梅種竹窗花漸發詩題蘚壁墨猶存<lb/>
臨風忽憶前年事水鳥銜魚噪夕昏<lb/>
　　冬日<lb/>
繩牀竹几小窗前手爇清香㬉著緜冬日爲人來草閣<lb/>
梅花與客共寒煙嵇康達命原宜嬾摩詰能詩自解禪<lb/>
<pb n="KR4f0029_WYG_013-4b"/>
但得身閒兼地僻閉門一壑亦翛然<lb/>
　　庚子放後舟中贈信臣二首<lb/>
與君相對數秋晨幾度高吟涕淚新攜手正當黃落日<lb/>
入門俱有白頭人豈應我輩長貧賤莫漫相逢説隱淪<lb/>
楓葉亦知遊子意寒聲蕭瑟古江津<lb/>
一葉輕舟逐水湄西風吹客到家遲依然江岸蘆花路<lb/>
况是秋深暮雨時暫屈敢言同鶴脛長愁只恐負蛾眉<lb/>
惜隂亭畔蘋香老難薦湘纍楚客祠<hi>古人云功名時屈時伸如鶴脛然</hi>
<pb n="KR4f0029_WYG_013-5a"/>
　　次韻答信臣二首<lb/>
八月寒江秋正清與君同作秣陵行曉過茅店看霜跡<lb/>
夜泊蘆洲聽雨聲舊路總餘遊子恨新詩彌見故人情<lb/>
高吟正復增惆悵難遣人間百感平<lb/>
依舊驅車往復還秋花重與閉柴關雲霄待客何年事<lb/>
風雪容人此日閒淚落頓添桃葉水情多數夢雨花山<lb/>
君歸抱病予愁絶相對何曾一解顔<lb/>
　　集左橘亭小圃二首<lb/>
<pb n="KR4f0029_WYG_013-5b"/>
荒園手自翦荆扉侍御先生此息機幾樹梅花傳晩節<lb/>
滿庭橘柚凜霜威紙窗風雨書聲靜草閣蕭疎鶴夢歸<lb/>
天壤勲名畱伯仲遺經讀處莫霑衣<hi>左侍御三山公為忠毅公弟</hi>
幽徑閒來趁晩晴故人歸復自臯城淮南招客皆詞賦<lb/>
靈運能詩本弟兄午夜清霜增酒數一簾明月駐歌聲<lb/>
茗香客醉狂吟後移得琅玕影正橫<lb/>
　　之郡城道中望龍山三首<lb/>
二龍山色翠漫漫常向宜城陌上看望入江南秋色裏<lb/>
<pb n="KR4f0029_WYG_013-6a"/>
青當皖口白雲端遙連野水嵐光溼半背斜陽樹影寒<lb/>
極目千峰倍惆悵何年策杖躡層巒<lb/>
不因谿水泛殘紅誰信桃源與世通鳥路雲深松葉裏<lb/>
人家春老杏花中懸崖終古畱僊竈絶壁千尋嘆鬼工<lb/>
山寺一聲清磬好篔簹西畔石橋東<lb/>
野老家家穫稻梁一川風景近柴桑晩花著屐尋霜圃<lb/>
秋水扶笻渡石塘隔岸亂鐙螯正美千邨老樹橘纔黃<lb/>
何年叢桂招人隱北渚南汀築草堂<lb/>
<pb n="KR4f0029_WYG_013-6b"/>
　　閏七夕<lb/>
碧霄無際綵雲流乞巧今年巧倍醻天上香車雙七夕<lb/>
人間團扇又三秋辛勤烏鵲還成渡消瘦青蛾幾上樓<lb/>
翻羨秋宵容易得盈盈一水不須愁<lb/>
　　虞美人花<lb/>
翦盡春羅賽得無倚風似欲倩人扶烏江尺地全非楚<lb/>
青塚閒花尚字虞種向九秋宜麗服開當三月徧平蕪<lb/>
一年一度看濃艷絶勝明妃見畫圖<hi>此花初種時宜于中秋麗人綺服</hi>
<pb n="KR4f0029_WYG_013-7a"/>
　　鐙花<lb/>
銀燭作花花正然寒宵春色倍堪憐月光暗處垂金粟<lb/>
佛火堆中長白蓮旅客敲殘秋漏裏美人挑落晩風前<lb/>
何如繡閣珠簾下並蒂同心照綺筵<lb/>
　　秋海棠花<lb/>
秋花亦占海棠名玉露金風别有情蘭縱比幽傷冷落<lb/>
杏雖如色讓輕盈微香應欲消遺恨紅淚依然泣舊盟<lb/>
節節珊瑚低拂地臨風一笑許傾城<lb/>
<pb n="KR4f0029_WYG_013-7b"/>
　　偶飲大匡山亭二首<lb/>
過君别業即淹留曲徑深林恣意游共指雲峰高閣敞<lb/>
忽穿石壁小亭幽層巒望處臨官舍古木疎時見戍樓<lb/>
攜得楸枰沽得酒寒風蕭瑟不須愁<lb/>
城外谿通城内岑泉聲環遶石樓深林從落後偏宜望<lb/>
梅未開時便許尋宅畔煙霞堪穩臥<lb/>
君恩歲月與高吟丹鉛坐擁良非易莫為浮雲感素心<lb/>
　　為友人題裴航游僊圖便面六首<lb/>
<pb n="KR4f0029_WYG_013-8a"/>
吟到樊姨舊贈詩忽從邨路見蛾眉神僊縱道多奇蹟<lb/>
説著裵航蹟更奇<lb/>
老媪呼來見玉顏明璫纖手綠雲鬟相逢何地無僊子<lb/>
多在蘆花驛路間<lb/>
簾下纔闚半面春千緡玉杵此情真神僊不死皆情種<lb/>
肎學人間薄倖人<lb/>
覓徧天涯道路長故將辛苦試僊郎豈應天上元霜易<lb/>
翻爲人間玊杵忙<lb/>
<pb n="KR4f0029_WYG_013-8b"/>
隻手攜來問水湄雲英重見舊茅茨懷中兔影如明月<lb/>
光照名姝十二時<lb/>
陌上車聲衣上塵一囘老卻一回春玉京抛得崎嶇路<lb/>
便是神僊隊裏人<lb/>
　　絡緯聲四首<lb/>
絡緯聲中秋夜厭草根凄切透書簾問渠何事清宵苦<lb/>
空被人間懶婦嫌<lb/>
𤓰蔓叢深咽露微如何不織禦寒衣清霜一夜飄零後<lb/>
<pb n="KR4f0029_WYG_013-9a"/>
粉蝶蜂腰一様歸<lb/>
一聲斷處秋盈盈天遣人間織婦驚老大女兒不解事<lb/>
停鍼只當聽蟲聲<lb/>
晩涼颯颯雨霏霏𤓰葉稀時叫漸微病婦臨風忽長嘆<lb/>
今年八口計寒衣<lb/>
　　遠峰亭初成信臣見過贈詩五首即次韻奉答<lb/>
一片城隅地耡來瓦礫餘經春成小築盡日賦閒居荒<lb/>
徑添藂竹高窗擁素書閉門無剝啄芳草上階除<lb/>
<pb n="KR4f0029_WYG_013-9b"/>
結屋依山麓平原望白沙故人同夕照天際正殘霞帶<lb/>
月梧桐影迎風茉莉花寒聲畱客聽絡緯滿秋𤓰<lb/>
新詩冰雪字好向竹窗懸小詠風前句微涼日暮天遠<lb/>
邨依樹出樵唱隔林傳自愛閒吟地城隅有一㕓<lb/>
宵涼人未㪚新月上高岑鳥影沒殘照秋聲滿竹隂雲<lb/>
連千堞晩蟲遶一鐙深小榻臨窗置微寒蚤欲侵<lb/>
龍眠讀書處水竹小堂名愛子尋泉石慙予隔市城亦<lb/>
曾過白社相與聽黃鶯更諷江峰句偏增夙昔情<lb/>
<pb n="KR4f0029_WYG_013-10a"/>
　　詠水僊花八韻<lb/>
自有神僊骨况依清淺波前身應孝女小字比湘娥種<lb/>
别玲瓏巧花憐姊妹多衫裁微碧絹結翦澹黃羅影入<lb/>
殘年燭香畱徹夜哦玉盆圍白石銀蒜藉青莎梅婢那<lb/>
堪受蘭妻應若何清芬推第一花史許誰過<lb/>
　　春暮過信臣龍眠草堂二首<lb/>
春山獨往聽黃鸝畫得龍眠祇自題犢路半隨流水曲<lb/>
田家只在杏花西新移石竹迎門綠手種山蔬逐路低<lb/>
<pb n="KR4f0029_WYG_013-10b"/>
偏有長康難畫處書聲寒夜雨凄凄<lb/>
高吟日日送斜暉招客寒山共掩扉陂下麥田沽酒路<lb/>
門前春水釣魚磯人從靜後偏宜嬾家在塵中未肯歸<lb/>
愧我暫來還欲去羞看白鳥向雲飛<lb/>
　　江邨<lb/>
江上青帘賣酒家停舟纔見一谿斜秋風蕎麥邨邨雪<lb/>
夜月蒹葭處處花<lb/>
　　深坐<lb/>
<pb n="KR4f0029_WYG_013-11a"/>
擊柝聲聲過戍樓小亭深坐愛淹畱鳥翻竹葉頻疑雨<lb/>
虫戀𤓰藤蚤報秋<lb/>
　　采石懷古<lb/>
懸崖百尺俛江流上有詩人太白樓牛渚欲尋何處是<lb/>
天門遙望不勝秋松聲夜共寒潮落石色晴看畫閣浮<lb/>
僊客騎鯨已千載白雲明月屬漁舟<lb/>
　　過鄒縣謁孟廟㳟賦十四韻<lb/>
尼山炳長夜鄒邑振宗風陷溺過堯水疏排儷禹功七<lb/>
<pb n="KR4f0029_WYG_013-11b"/>
篇垂道法千禩格愚䝉俎豆周區夏精靈靄故宫清晨<lb/>
起嚴肅數里見崇隆風土闚山左絃歌接魯東雕甍凌<lb/>
碧漢丹壁映長虹蔽日林隂宻盤花石柱工垂旒簪白<lb/>
玉披衮繡華蟲蝌蚪豐碑壯犧牛祭器充及門諸弟子<lb/>
從祀一堂中還覓蟠松際因知寢殿通徽稱加孟母遺<lb/>
像識邾公肅拜軒楹側瞻依闕里同<lb/>
　　放鶴亭<lb/>
已過雲龍麓還登放鶴亭高蹤徒寂寂清唳亦冥冥一<lb/>
<pb n="KR4f0029_WYG_013-12a"/>
派河光白千畦麥秀青僊禽𣺌何處煙際指南汀<lb/>
　　鍾離古蹟四首<lb/>
落葉霜天作雨聲驅車濠水不勝情牛羊日暮通侯宅<lb/>
禾黍秋風帝子城盡伐禁松陵塚見漸偷宫瓦御樓傾<lb/>
北連芒碭看雲氣極目荒丘感歎生<lb/>
秋草寒煙落日斜衰楊風起㪚寒鴉黃巾一自成封豕<lb/>
赤帝翻教哭斷蛇王氣幾年消碧落谿流無處覓紅紗<lb/>
寢園未必皆遺老徧種東陵五色𤓰<lb/>
<pb n="KR4f0029_WYG_013-12b"/>
東南遙望幾孤邨野日荒荒白晝昏九廟笙鏞歸刼火<lb/>
百年湯沐説遺恩草埋墓道麒麟碣漏冷銅壺翡翠痕<lb/>
聞道奉祠零落甚斷橋衰柳故侯門<lb/>
凋殘金碧舊禪關僧閉閒庭草色殷誰向荒原尋馬鬛<lb/>
惟從古寺識龍顔優曇花冷三千界苔蘚碑封第一山<lb/>
自昔興亡等閑事不須惆悵夕陽間<lb/>
　　閔子祠<lb/>
下馬秋原拜閔祠祠傾誰與覆茅茨數家石屋賢人里<lb/>
<pb n="KR4f0029_WYG_013-13a"/>
一片荒墳孝子碑汶水風清辭世往蘆花衣冷畏人知<lb/>
可憐陌上俱遊子回首鄉關日暮時<lb/>
　　戚里<lb/>
戚里歌鐘舊賜樓濯龍門上幾經秋玉魚長伴衰楊老<lb/>
石馬空迷碧草愁當日望雲隨帝子百年食采列通侯<lb/>
祇今零落殘陽裏賸有紅牆遶故丘<lb/>
　　除夕河間道中次昭兹韻<lb/>
椒盤柏酒異鄉同此夕驚心嘆轉蓬鶴髪老親千里外<lb/>
<pb n="KR4f0029_WYG_013-13b"/>
雞聲殘夢五更中星懸屋角光全白鐙近牀頭影乍紅<lb/>
南去歸鴻憑寄語<lb/>
帝城明日足春風<lb/>
　　甲辰元旦次前韻<lb/>
薊北風煙故國同不須千里怨飄蓬栁深細雨龍池外<lb/>
花滿宜春御苑中鶯語漸催宫草綠馬蹄行蹋上林紅<lb/>
建章一夜千門曉從此朝朝待好風<lb/>
　　慈仁寺<lb/>
<pb n="KR4f0029_WYG_013-14a"/>
長安千騎蹋香塵盡是看松古寺人海市乍開樓觀日<lb/>
石家初試綺羅春玉藏錦篋誇前漢珠瀉金盤出大秦<lb/>
看到山門將日落更誰來問老龍鱗<lb/>
　　春半<lb/>
春半江南爛漫時朔風吹雪點鬚眉白楊幾樹鴉空遶<lb/>
翠麥千畦雉尚饑芳草不牽池上夢寒梅難寄隴頭枝<lb/>
五侯温室花爭放未送青青到栁絲<lb/>
　　寒食河間道中<lb/>
<pb n="KR4f0029_WYG_013-14b"/>
驅車日暮尚裵回寒食今朝何處桮漸喜栁從歸路碧<lb/>
始知春自故鄉來千邨禁火煙空冷幾樹臨風花漸開<lb/>
丘壠舊山兄弟在漫憂隂雨積莓苔<lb/>
　　亞父塚<lb/>
驅車路入古彭城亞父墳前春草生厯數天教分楚漢<lb/>
英雄人豈謝良平碑畱姓字千年恨魂斷河流午夜聲<lb/>
往跡恰隣高帝廟相看應使壯心驚<hi>塚南有漢高皇廟</hi>
　　過九里山二首<lb/>
<pb n="KR4f0029_WYG_013-15a"/>
遺跡彭城夕照邊中原百戰亦徒然帳中氣為美人盡<lb/>
江左羞因父老憐漢業蕭條成往事楚歌凄斷自千年<lb/>
游人極目空惆悵數點青巒起暮煙<lb/>
劉項應知不並存當時一劍失鴻門悲歌漫下烏騅淚<lb/>
王氣全消白帝魂晩日亂山旌影動霜天百代戰雲昏<lb/>
看來逐鹿都如此指點休從勝負論<lb/>
　　歸渡黃河<lb/>
春水黃河接遠天人歸依舊夕陽邊馬銜青草嘶沙岸<lb/>
<pb n="KR4f0029_WYG_013-15b"/>
客傍棃花喚渡船波影瀠洄成九曲濤聲澎湃自千年<lb/>
祖生空有聞雞志擊檝中流一慨然<lb/>
　　放歸二首<lb/>
衣上空沾京洛塵閉門猶許作閒人舊栽松竹驚心看<lb/>
久别琴書到眼新花事芳菲看漸晩鶯聲圓滑聽纔真<lb/>
翻憐薊北多羈旅輸卻江南一度春<lb/>
莫嘆尋春歸較遲風光正值夏初時細翻藻荇収魚子<lb/>
牢䕶櫻桃惱雀兒穿破間階容碧筍叫殘清夢任黃鸝<lb/>
<pb n="KR4f0029_WYG_013-16a"/>
垂檐梅子離離綠憶殺去年花滿枝<lb/>
　　春晩同孝儀從房師即墨黃公泛舟淮河并觀騎<lb/>
　　　射<hi>黃公時爲鳳陽司理</hi>
千畦麥穗帶城斜供帳行旌駐水涯明月雕弓穿栁葉<lb/>
春風金勒映桃花搴帷許列康成席鼓檝疑同博望槎<lb/>
漫道使君歸路晩還停鐃吹看桑麻<lb/>
　　鍾離遇徐莘叟前輩卻贈<lb/>
談經曾壓漢廷儒今見風流賜鑑湖一自芳洲搴杜若<lb/>
<pb n="KR4f0029_WYG_013-16b"/>
從教宦跡託蓴鱸倦辭丹地含雞舌醉解宫袍擁鳳雛<lb/>
春宴得陪蓮漏永鳥啼花落聽吳歈<hi>楚江典試後即請告時攜令嗣遊</hi>
　　信宿晳如三兄西山别墅次信臣壁上韻三首<lb/>
深徑寒林葉漸凋此中人久賦招招夢同春草因曾到<lb/>
路覺秋山轉不遙一帶蒼巗垂石乳數家茅屋住峰腰<lb/>
支頤笑指雲生處髣髴聞歌是晩樵<lb/>
手自披榛葺故廬閉門聊且遂吾初夕陽山下聞驅犢<lb/>
秋栁隂中看打魚蘭珮香偏宜卉服芒鞵健可謝籃輿<lb/>
<pb n="KR4f0029_WYG_013-17a"/>
隔谿數武鄰丘壠常傍松楸讀父書<hi>伯父方伯公墓在西山</hi>
千箇篔簹未覺貧茅檐况復一時新搆成藥圃蜂常閙<lb/>
看破蕉隂鹿也馴栗里果肥喧稚子楓林葉落見比鄰<lb/>
祇今預訂桃花約莫負明年此地春<lb/>
　　寒食埽先慈殯所以未歸丘墓感賦二首<lb/>
陟屺悲來五父衢路經荒嶺更崎嶇空山去郭十餘里<lb/>
老樹成隂三兩株地僻草花眠乳鹿春深風雨喚慈烏<lb/>
松楸未卜陶家宅廿載泉臺夢穩無<lb/>
<pb n="KR4f0029_WYG_013-17b"/>
兄弟無由種墓田每逢寒食哭荒阡爲貪白日千年事<lb/>
躭卻黃泉幾歳眠淚盡啼鵑空復爾夢憑歸鶴亦茫然<lb/>
北邙寸土艱如此羞向東風吹紙錢<lb/>
　　繡毬花<lb/>
萼綠應知是後身澹如新栁白如銀請看姊妹繁華隊<lb/>
盡是神僊冰雪人翠黛漸舒眉色淺玉顏齊簇粉腮勻<lb/>
黃鸝聲喚東風急吹落梅花在暮春<lb/>
　　春郊<lb/>
<pb n="KR4f0029_WYG_013-18a"/>
昨夜春衫翦絳紗阿誰挈伴向誰家游絲不解牽紈袖<lb/>
弱草偏宜駐鈿車團扇故遮憎栁眼小橋遲過為桃花<lb/>
欲圖蛺蝶無佳様記取風前一道斜<lb/>
　　七夕<lb/>
涼宵斜月照疏櫺一樹秋聲梧葉庭最喜風光當七夕<lb/>
又教兒女認雙星去年夜雨山邨夢前歳秋香木末亭<lb/>
莫道人間無遠别幾回同爾倚雲屏<lb/>
　　牡丹<lb/>
<pb n="KR4f0029_WYG_013-18b"/>
萬疊羅衣倚畫欄沉香亭畔昔同看和風夢暖紅珠帳<lb/>
曉露光凝赤玉盤粉頰微痕脂欲透絳綃斜映錦成團<lb/>
上林三月花千種更有何花壓牡丹<lb/>
　　梅花詩三十首<lb/>
橫斜多在短牆東半放微舒清露中吟入暗香詩冷艷<lb/>
夢迴芳徑月朦朧幾株最愛前邨白一種尤憐照水紅<lb/>
自是東皇憎寂寞故將寒蘂試春風<lb/>
蒼枝經歳古苔封忽㸃疎花在暮冬時近艷陽應有待<lb/>
<pb n="KR4f0029_WYG_013-19a"/>
天憐寒谷若為容牀頭屋角香先透月下谿邊影自重<lb/>
此際與誰同晩節層巗凍雨滴青松<lb/>
一天雪意壓明缸臞骨稜稜戰未降老樹數花開隔岸<lb/>
春風昨夜渡寒江遙憐瘦影臨官閣靜對香痕落紙窗<lb/>
可惜黃鶯啼不到任他山雀自雙雙<lb/>
清谿茅屋復疎籬臨水臨檐初放時雪裏自支高士骨<lb/>
簾前欲點美人眉疑傳滄海珠林種誰琢空庭玉樹枝<lb/>
偏以歳寒為令節旁人錯認曉風吹<lb/>
<pb n="KR4f0029_WYG_013-19b"/>
朱梅幾樹遶山扉愛爾偏當雪正霏掩映珊瑚銀海浪<lb/>
輕籠紅玉白綃衣也知冰骨姿原冷未覺瓊枝體太肥<lb/>
長信祇今推第一濃將香粉抹楊妃<lb/>
攜樽好是看花初李徑桃蹊盡不如幽谷春隂含雨重<lb/>
野田寒燒破煙疎有情許伴孤山鶴何客閒騎灞水驢<lb/>
最憶一叢窗下影龍眠東畔故人居<lb/>
幽姿應悔識林逋引得閒人種幾株深苑巧增宫女艷<lb/>
空山偏學老僧臞半灣流水看逾好數點莓苔畫得無<lb/>
<pb n="KR4f0029_WYG_013-20a"/>
此際若教霜月照分明一幅晩香圖<lb/>
還如仙李植丹梯數㸃寒雲水一谿山雀啄花清露裏<lb/>
寒鴉挂影夕陽西參差畫閣春偏蚤掩映江邨路欲迷<lb/>
風起枝頭飛似雪遊人莫道舊隋隄<lb/>
孤情未易與時諧只合龍鍾傍鹿柴草閣夢迴依紙帳<lb/>
山橋花落襯芒鞵低枝自覆橫琴石老榦全拖隔水厓<lb/>
插向膽缾誰可伴爐香茗椀在蕭齋<lb/>
清谿一帶是誰栽歲歲春光倩作媒笛弄晩風偏厯亂<lb/>
<pb n="KR4f0029_WYG_013-20b"/>
月臨芳樹亦裵回瀟湘神女和煙立姑射仙人蹋雪來<lb/>
盤屈盆中非所願羨君猶傍水仙開<lb/>
欲晴欲雨是芳晨南北枝頭開漸勻自分有香畱野客<lb/>
不妨多刺謝樵人好同蘭蘂稱同調惟許棃花步後塵<lb/>
谷口山中無歳月千株放盡始知春<lb/>
繁花枝上已紛紛老樹谿邊臥凍雲開落非關春色異<lb/>
寒暄全自嶺頭分何郎粉汗應難傅荀令衣香不待薰<lb/>
獨以孤標先衆卉豈因風雪惜離羣<lb/>
<pb n="KR4f0029_WYG_013-21a"/>
蒼巖翠壁長孤根常許移家託小園風暖乍聞香繞樹<lb/>
雪晴尤愛月畱痕枝封石屋燒丹地花覆旗亭賣酒邨<lb/>
一自羅浮春夢後更誰人與伴黃昏<lb/>
如畫枯枝墨未乾賞心端在雨中看支笻滑路尋幽寺<lb/>
放艇清谿過遠巒凍折有聲翻玉珮冰凝無力倚闌干<lb/>
橋邊若遇襄陽客為爾殷勤道歳寒<lb/>
歲晩攜樽探舊山古梅招客入煙鬟偶逢石上兼谿上<lb/>
多傍松間與竹間高士苦吟扄小閣老僧香定在深關<lb/>
<pb n="KR4f0029_WYG_013-21b"/>
此時一樹偏清絶雪沒枝頭苔蘚斑<lb/>
梅花一度一春天偏為人間管歲年餐雪本無煙火氣<lb/>
埽眉不借粉脂妍短檠幽夢縈詩筆斷岸香雲濕釣船<lb/>
昨夜湖邊有微霰冰凝寒玉隔蒼煙<lb/>
芳心初綻雪初消未許春光在栁條隋苑豈知裁素練<lb/>
秦宫不解巻輕綃惟予閉户清吟賞念爾衝寒濁酒澆<lb/>
説與俗人應未識水邊山畔自蕭蕭<lb/>
嫩蘂疎枝影自交一簾新月映花梢縱橫字體摹張旭<lb/>
<pb n="KR4f0029_WYG_013-22a"/>
冷落詩情託孟郊折得晩香蘭可伴驚聞清唳鶴還巢<lb/>
嘉名異日傳調鼎記取蟠根在草茅<lb/>
五月江城夜笛高一枝搖落在亭臯曾因託詠傳南雅<lb/>
惜未搴芳入楚騷猶覺磵松逃世苦翻憐江栁送人勞<lb/>
摘來和雪偏堪嚼磊塊何須醉濁醪<lb/>
無數寒花發舊柯閒庭從此苦吟多十分春信勞青帝<lb/>
一㸃芳心託素娥開落總宜人澹蕩醉醒偏稱影婆娑<lb/>
布簾香透寒鐙暗聽我清狂徹夜歌<lb/>
<pb n="KR4f0029_WYG_013-22b"/>
愛爾根梢亦自嘉耐寒不數拒霜花每從枝上分香雪<lb/>
旋向鐺中瀹岕茶南國詩筒迷驛使廣陵春夢冷官衙<lb/>
江東久隱羅昭諫爲看參差幾樹斜<lb/>
一歲煩君領衆芳水邊石畔占春光自將孤潔醻霜雪<lb/>
嬾與繁華鬬艷陽有夢何曾迷蛺蝶問名猶喜字鴛央<lb/>
宫人競學新妝巧盡㸃眉心幾瓣黃<lb/>
作賦曾傳宋廣平花期獨與歲寒盟谿山凍雨封千樹<lb/>
殿閣晴光動九英艷質自能忘粉黛素心應不負冰清<lb/>
<pb n="KR4f0029_WYG_013-23a"/>
攜來書巻花間讀共爾披香入玉京<lb/>
一梢寒玉偃空庭還與幽人伴醉醒月下晩香依鐵笛<lb/>
鐙前疎影落銀缾舊栽久許鄰松石初放偏知近草亭<lb/>
若使東皇肯珍重三春常到水晶屏<lb/>
誰道清寒苦不勝冷然香色在層冰飛來江岸疑殘雪<lb/>
挂向巖西學古藤月映夜珠朝露重風低碧玉晩煙凝<lb/>
湖山深處開千樹欲櫂輕舠恨未能<lb/>
花史推君第一流春光占盡在揚州孤根點綴蕭齋寂<lb/>
<pb n="KR4f0029_WYG_013-23b"/>
老樹披離古洞幽雨雪相逢吟易苦寒香持贈句難醻<lb/>
臨風忽起故人思欲折無由寄隴頭<lb/>
滿庭寒蘂駐春隂幾點新蜂特地尋南國名花原並蒂<lb/>
上林佳卉本同心綠英眉黛爭濃澹紫萼脣脂鬬淺深<lb/>
綺閣畫欄無限樹一枝先上美人簪<lb/>
名園花信爾先探霜雪年年與性諳十月蚤開傳上國<lb/>
一枝堪寄在江南微舒檀口歌初歇澹抹朱顔酒半酣<lb/>
搖落空庭春事晩好分紅雨到雙柑<lb/>
<pb n="KR4f0029_WYG_013-24a"/>
遶屋枝枝近短檐晩煙初罩雨廉纖摘將寒蘂詩堪祭<lb/>
悟入微香花可拈乍斂芳心如避客巧迴半面欲闚簾<lb/>
幽人久已無塵障爲爾清宵酒數添<lb/>
古梅臥處倚松杉花落春風覆石巖結子有心抛錦帶<lb/>
向人無力卸輕衫香谿暖漾魚爭沫晴雪霏微鳥不銜<lb/>
應有新飛雙白燕遶枝惟聽語呢喃<lb/>
　<lb/>
　<lb/>
<pb n="KR4f0029_WYG_013-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集巻十三<lb/>
</p>
<p>
</p>
  </div>
</body>
</text>
</TEI>
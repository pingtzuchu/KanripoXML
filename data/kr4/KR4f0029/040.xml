<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻四十</head> <lb/>
    <p>
<pb n="KR4f0029_WYG_040-1a"/>
欽定四庫全書<lb/>
　文端集巻四十<lb/>
　　　　　　　　　　　　　大學士張英撰<lb/>
　篤素堂文集四<lb/>
　序<lb/>
　　丁丑會試録序<lb/>
恭惟<lb/>
皇上御極以來會試天下士於京師已十有二科今嵗<lb/>
<pb n="KR4f0029_WYG_040-1b"/>
在丁丑值禮闈校士之年<hi>臣</hi>英猥以謭陋叨䝉<lb/>
簡命俾偕<hi>臣</hi>賜履<hi>臣/</hi>琠<hi>臣/</hi>雯典厥事<hi>臣</hi>悚惕靡寧兢兢<lb/>
以不稱任使是懼竊惟我<lb/>
皇上振興文治崇奨儒術為振古所未有又際海内承<lb/>
平嘉生樂育士之生其時者得以自力於學問而長養<lb/>
其才識以故蒸蒸丕變人文蔚興若斯之盛也然其氣<lb/>
機之相感召風聲之所漸磨又有本焉不可不知也<hi>臣</hi>
荷<lb/>
<pb n="KR4f0029_WYG_040-2a"/>
恩遇侍從<lb/>
内廷将踰二十年朝夕在細旃廣厦之側得於見聞者<lb/>
最親且切恭覩我<lb/>
皇上萬幾有暇即研窮六經殫究諸史博羅百家遊心<lb/>
翰墨自晨興至於夜分祁寒盛暑罔有間輟又叨侍<lb/>
青宫趨承鶴禁仰窺<lb/>
聖人訓誨之勤<lb/>
睿學敦修之密復見<lb/>
<pb n="KR4f0029_WYG_040-2b"/>
諸皇子勤敏嗜學日有課程皆以<lb/>
天潢之貴而躬韋布之修誦讀相聞聲徹殿闥詩書之<lb/>
氣洋溢充塞可謂極盛矣是以<lb/>
上之所嚮下之所趨潛化黙孚捷於桴鼓宜乎海内文<lb/>
學之士日新月盛咸蔚然奮興而彬彬乎進於大雅之<lb/>
林也<hi>臣</hi>承乏禮曹屢勘校十五國省試之文竊見滇黔<lb/>
蜀粤號稱荒逺乃其文皆日進於醇邃與中土無異因<lb/>
嘆<lb/>
<pb n="KR4f0029_WYG_040-3a"/>
聖化之隆文教之敷無逺弗屆所以淪洽而感通之者<lb/>
非一日之故矣頃者扃鑰棘闈焚膏繼晷閲多士三試<lb/>
之文絜長比短謹拔其尤者百五十九人例同諸臣署<lb/>
取中字每署字時輒撫其卷而祝之曰爾策名於朝矣<lb/>
将來必務為端人良士以無負科名抑<hi>臣</hi>又思古人以<lb/>
言取人豈盡渺然無可依據夫言者心之聲也古者敷<lb/>
奏以言又曰不知言無以知人大約心術端純者則其<lb/>
言必正大而無偏駁之病識解明通者則其言必條暢<lb/>
<pb n="KR4f0029_WYG_040-3b"/>
而無結塞之弊律已恭慎者則其言必謹飭而無叫呶<lb/>
之習且先之經書以觀其義理繼之表策以觀其才識<lb/>
閲者沈心静氣以與作者之精神相遇誰謂制科之文<lb/>
不可以觀其人之梗槩哉今多士自獻之文具在其尚<lb/>
勉思立身行已期無負乎其言以仰副<lb/>
聖天子敦厲人才之至意俾典司試事者稍得以慊其<lb/>
為<lb/>
國樹人之悃誠寧不有光也夫<lb/>
<pb n="KR4f0029_WYG_040-4a"/>
　　恭進易經參解序<lb/>
<hi>臣</hi>竊聞易之為書貫徹二儀囊括萬類微以窮陰陽之<lb/>
變化顯以繫人事之吉凶幽以明鬼神之情狀探賾索<lb/>
隠彰往察來讀者得其中微言大義之一二可以服之<lb/>
終身而無盡况取四聖人之所發揮而朝夕涵泳其間<lb/>
者乎又嘗竊觀先儒論易其大者極於扶陽而抑陰夫<lb/>
天地之有陰陽猶四時之有寒暑日月之有晝夜也以<lb/>
氣化言之萬物不能有長而無消人事不能有得而無<lb/>
<pb n="KR4f0029_WYG_040-4b"/>
失運會不能有治而無亂舉世不能盡君子而無小人<lb/>
是以卦之爻三百八十有四陽爻居其半隂爻即居其<lb/>
半雖聖人安能損益於其間哉然聖人兢兢業業於陽<lb/>
剛也則扶之進之於陰柔也則抑之退之此固六十四<lb/>
卦中無在不存斯義而於否泰剥復夬姤諸卦之辭尤<lb/>
其深切著明者也聖人不能使四時有春夏而無秋冬<lb/>
而製為室廬衣裘以禦之不能使日月有晝而無夜而<lb/>
製為鐙燭以繼之不能使萬物有長而無消而製為度<lb/>
<pb n="KR4f0029_WYG_040-5a"/>
數以節宣之不能使人事有得而無失而示以修省戒<lb/>
懼以補救之不能使運會有治而無亂而立為紀綱法<lb/>
度以維持之不能使舉世盡君子而無小人而立為教<lb/>
化刑罰以勸懲之易之中數者備矣此則聖人扶陽抑<lb/>
陰之至意隠見於六十四卦之中所謂參贊化育裁成<lb/>
天地者豈有他哉故曰天地之性人為貴必讀易而後<lb/>
知聖人之尊且大也<hi>臣</hi>草澤微材至愚極陋遭逢<lb/>
聖天子崇儒典學之時叨隨<lb/>
<pb n="KR4f0029_WYG_040-5b"/>
講幄入侍<lb/>
禁中恭覩我<lb/>
皇上孜孜圖治未明求衣躬理庶政退朝即御便殿講<lb/>
誦經史至漏下數刻不輟祁寒盛暑率以為常<hi>臣</hi>自顧<lb/>
學植淺薄惟切惶悚侍從之暇伏讀周易望洋測海茫<lb/>
無津涯欲纂輯訓詁一書期先通曉章句然後徐求其<lb/>
精義爰奉朱子本義為標準而詮解訓釋則雜取於大<lb/>
全直解諸書芟其繁冗務存簡切至於釋卦名義則程<lb/>
<pb n="KR4f0029_WYG_040-6a"/>
傳最精故節取以載於本卦之首大全諸儒之説發明<lb/>
經義有禆講席者並采録之閲兩期而成名之曰易經<lb/>
參解條分縷析一以先正之言為矩矱絶不敢參臆説<lb/>
於其問因<hi>臣</hi>質性愚魯著此一編藉以自備遺忘荒陋<lb/>
粗淺深知不免又念在<lb/>
禁中修輯之書不敢不上塵我<lb/>
皇上睿覽亦以見文明化成在上小<hi>臣</hi>亦有不敢自棄<lb/>
之私非云於經㫖有所闡明羽翼足以獻之<lb/>
<pb n="KR4f0029_WYG_040-6b"/>
當宁也謹序<lb/>
　　恭進書經衷論序<lb/>
<hi>臣</hi>竊惟人君之以道治天下至堯舜禹湯文武之盛而<lb/>
極矣人臣之以道事其君至臯䕫伊傅旦奭之盛而<lb/>
極矣迄今相去數千載當日之言論謀畫綱紀設施與<lb/>
夫忠懇誠愛之心諧弼綢繆之計雖散見於六經旁流<lb/>
於諸史而𢎞綱鉅節之所統會則莫備於尚書使後之<lb/>
人猶得於方策之中想像唐虞三代之君臣如見其形<lb/>
<pb n="KR4f0029_WYG_040-7a"/>
容若聆其罄欬不覺有時代曠逺之隔者則由其文至<lb/>
古其意至厚其㫖趣至𢎞逺流連往復而可以不窮也<lb/>
<hi>臣</hi>自供奉<lb/>
内廷之初正值我<lb/>
皇上討論二典講貫三謨窮究精研無微不徹由是而<lb/>
下逮商周誓誥之篇靡不再四尋繹凡昔人之所謂苦<lb/>
其奥博而難通者<lb/>
皇上必深求義理之歸而亦不辭夫章句誦讀之勞二<lb/>
<pb n="KR4f0029_WYG_040-7b"/>
帝三王之言與夫古聖賢之所以告其君者朝夕淪浹<lb/>
於<lb/>
聖心至深且渥也故以言乎典學則髙宗遜志之勤以<lb/>
言乎服逺則虞廷干羽之格以言乎六府三事則九功<lb/>
之時敘以言乎官人亮采則九徳之日嚴<lb/>
皇上以聖學之淵涵發為治功之醇茂豈僅稽古不倦<lb/>
而已哉<hi>臣</hi>質愚學陋寡識渺聞竊從<lb/>
講筵餘暇退入直廬伏讀尚書偶有一知半見録以紀<lb/>
<pb n="KR4f0029_WYG_040-8a"/>
之積久遂至成帙非敢自持臆説皆取衷于昔人之言<lb/>
謹依篇章次第分為衷論四巻又因在<lb/>
内廷編輯之書不敢自藏其短冒陳<lb/>
九重乙夜之覽伏念我<lb/>
皇上於尚書全編心源脗合精義黙符每發一議逺超<lb/>
漢宋諸儒之説<hi>臣</hi>忝侍<lb/>
左右聞之熟矣如<hi>臣</hi>謭陋膚言類培塿伏於泰岱之前<lb/>
爝火耀于日月之下彌自増其悚惕云爾<hi>臣</hi>謹序<lb/>
<pb n="KR4f0029_WYG_040-8b"/>
　　古今釋疑序<lb/>
甚矣讀書嗜古之難其人也士子幼而從事於呫嗶帖<lb/>
括之學皇皇焉求合於有司之尺度其不售也則數變<lb/>
其體以從時其售也則又将潦倒於簿書竭蹷於期會<lb/>
求其講明古學淹貫經史豈不戛戛乎其難哉方子合<lb/>
山自束髮受書以來即不為制舉業所羇馽沈酣於六<lb/>
經諸史百家之書寢食沐浴其中者三十餘年於天文<lb/>
歴數律吕之精奥經史之源流異同疆域之沿革郊丘<lb/>
<pb n="KR4f0029_WYG_040-9a"/>
廟祀之分合文物制度之損益旁及於字學算數醫卜<lb/>
方技之説靡不殫究博採昔人之衆論而條分縷析權<lb/>
衡其可否審定其從違著為一書名之曰古今釋疑猗歟盛哉<lb/>
方子之為此書也負敏異之材具研窮之力承累世之家學用英<lb/>
妙之盛年家有藏書門多長者兄弟切劘交遊講貫且賦性<lb/>
恬淡於世俗所欣羡嗜好之事方子一無所慕而獨抱簡編於長<lb/>
林豐草之中嵗時伏臘風雨雞鳴孜孜矻矻無間終始其取材也<lb/>
博其辨物也精其經時也久其庸心也専故能祛繁歸約去<lb/>
<pb n="KR4f0029_WYG_040-9b"/>
疑得信以成一書為萟林之統會正學之津梁良非偶<lb/>
然也姑孰郡守楊公好古樂善梓是書以行於世予請<lb/>
假歸里門適見是書之成快古樂之修明託鴻編以不<lb/>
朽敬識數語於簡端焉<lb/>
　　補巖居近科程墨選序<lb/>
本朝以制舉業取士三十有八年中間更用策論三載<lb/>
旋復舊制豈非以四子五經之學精微宏濶足以覘士<lb/>
子之器業才識苟取之不失其道遂可以為<lb/>
<pb n="KR4f0029_WYG_040-10a"/>
國家得人才之用非僅詞章比偶聲律之學而已也從<lb/>
來世運當太平之日朝野清宴民物恬安則其文應之<lb/>
亦必有鴻龎醇厚邕和寛博之氣上以此求下以此應<lb/>
不謀而合譬如春林之鳥㬉漾之魚不自知其聲音之<lb/>
和而泳游之適暄融之草木不自知其枝葉之扶蘇華<lb/>
實之昌茂必無有激楚噍殺之音蕭槭寒枯之色足以<lb/>
奸乎其間漢之極盛則有董子賈子之文唐之極盛則<lb/>
有許公燕公之詩類皆典碩敦重足以養國家長裕之<lb/>
<pb n="KR4f0029_WYG_040-10b"/>
氣以藴藏涵蓄其所不盡斷非末季文人之所能及者<lb/>
噫文章闗乎世運可不慎哉可不慎哉昭餘戴子楓仲<lb/>
萃本朝制科之文而論定之其言曰論文以氣為主氣<lb/>
勝而後及於理與法數者備而入吾選焉善乎戴子之<lb/>
言夫天地之氣嘘吸之於兩間貫注之於萬類而後宣<lb/>
洩之於文章詩賦當今海内蕩定䘲氛廊清天地太和<lb/>
之氣絪緼融結則一時文章之士必争趨於昌明俊偉<lb/>
顥博端凝以應<lb/>
<pb n="KR4f0029_WYG_040-11a"/>
國家之盛如董賈燕許諸人者戴子復以是編倡之其<lb/>
禆於制義豈小哉戴子少負奇氣文博而學富為海内<lb/>
所推重者數十年今老矣而氣不衰故其論文者如此<lb/>
　　潘木厓詩集序<lb/>
英獲與蜀藻交在二十年前是時蜀藻以詩文負盛名<lb/>
為諸生祭酒英甫束髮補博士弟子員蜀藻挈之壇坫<lb/>
教之為詩文朝夕奉餘誨故讀蜀藻之詩最久而殊未<lb/>
能測其涯涘也自少壯以來為詩不下數千首大約體<lb/>
<pb n="KR4f0029_WYG_040-11b"/>
凡數變變而益上每與同人把卷太息決蜀藻之詩之<lb/>
必傳今年春書來京師謂且裒輯全篇鏤之於板為喜<lb/>
而不寐者累日蜀藻詩少宗少陵中年沈酣於香山少<lb/>
陵雄渾蒼深體兼衆妙香山排宕瀟灑自為一家要皆<lb/>
不束縛於聲律比偶之中獨抒寫其性情務為極言竭<lb/>
論窮變盡妍凡所為憂樂歡戚之言千古而下猶如即<lb/>
乎其人見其事而聞其聲此則杜與白㫖趣之所以同<lb/>
亦即蜀藻所以宗二家之意也嘗竊謂香山之詩務於<lb/>
<pb n="KR4f0029_WYG_040-12a"/>
盡人固知之而少陵亦未嘗不務於盡也少陵務於盡<lb/>
而不傷其涵蓄者氣有餘也香山務於盡而不傷其髙<lb/>
淡者韻有餘也子瞻山谷皆力摹少陵而其後不得不<lb/>
入於香山者才人握管思以暢發其性情類不樂為初<lb/>
唐諸子句鏤字琢比擬屬對之工而浩衍流暢以務盡<lb/>
其才故宋元以後之詩人大約不出此二家之法少陵<lb/>
香山之所以貌殊而致一者亦在此哉蜀藻天才髙卓<lb/>
沐浴扵詩學者三十餘年天復嗇其遇而老之於詩遊<lb/>
<pb n="KR4f0029_WYG_040-12b"/>
齊兖陟泰岱登戲馬弔梁園兩入京華又南浮江楚泛<lb/>
赤壁過潯陽望匡廬山所至登臨覽觀與海内詩人相<lb/>
酬答以發抒其卓犖抑鬱之氣其遇稍類少陵而性復<lb/>
恬裕閒逺善於縁情寫物又於香山為近故其為詩能<lb/>
兼二家之勝長篇短章皆直寫其胸臆幾於極言竭論<lb/>
窮變盡妍而不傷其涵蓄髙淡者由其氣足以包舉融<lb/>
貫韻足以掩映舒徐此所以得古人之深而非與貌似<lb/>
形肖者比也蜀藻母夫人予姑之子也髙節博學有松<lb/>
<pb n="KR4f0029_WYG_040-13a"/>
聲閣前後集行於世蜀藻少孤奉母夫人教為多今七<lb/>
十餘矣白華蘭陔蜀藻其以詩養乎吾邑僻處江上蜀<lb/>
藻與母夫人獨以詩文名海内四方文學之士莫不宗<lb/>
之然則予於蜀藻又何庸以不遇為感哉<lb/>
　　歸孝儀制義序<lb/>
文章之於遇合甚無取乎躁而獲也夫躁而獲者或憑<lb/>
其才思之飈發鋒鍔之犀利以取悦於一時經有識者<lb/>
按之其氣必不能沈其力必不能厚其識必不能精其<lb/>
<pb n="KR4f0029_WYG_040-13b"/>
格律必不能完渾其理解必不能純粹是以博學深思<lb/>
之士以文章顯天下者其於遇合之際造物者若稍遲<lb/>
之以待其聚精會神含英而咀華閎中而肆外卓然自<lb/>
成一家之文一出而傳誦海内非文章之以遇合重而<lb/>
遇合之以文章重也歸子孝儀弱冠薦於鄉與予受知<lb/>
於即墨黄夫子同門生中孝儀年最少才情丰度擅一<lb/>
時無雙之譽無不以聯飛髙第相許者甲辰之役以兄<lb/>
雪采先生分職禮闈格於例不得入試丁未復不第春<lb/>
<pb n="KR4f0029_WYG_040-14a"/>
明門外潦倒車塵馬足之間同人又無不為孝儀歎惜<lb/>
扼腕而孝儀泊如也吾於此知孝儀之自待者方大而<lb/>
天之所以待孝儀者有在也已酉春遇孝儀於吳門時<lb/>
方謝塵囂屏交遊絶不問家人生業而擔囊負書走百<lb/>
餘里坐蘭若中青鐙熒熒與佛龕相對朝暮一編肆力<lb/>
揣摩舉人世所謂岑寂不堪之况而孝儀甘之予觀其<lb/>
氣沈其力鋭其色藹然其光黝然及再拜啓其笥篋而<lb/>
快讀其制舉之文則如長江大河之奔注而涵育也如<lb/>
<pb n="KR4f0029_WYG_040-14b"/>
珠光劍氣之蒼茫而温潤也如千門萬戸之閎敞而清<lb/>
廟明堂之鉅麗也才識明通而不傷於淺榘矱先正而<lb/>
不失之拘力大而思深理純而法備如此弁冕南宫黼<lb/>
藻文治真能自成一家之文絶非小儒曲學摭拾餖飣<lb/>
之可望其項背者噫孝儀之自待與天之所以待孝儀<lb/>
者固如是乎向固知之而今益信之矣大約功名之器<lb/>
類以鄭重遲回而得之者其經濟識力始能任重致逺<lb/>
獨文章然乎况孝儀由此而顯天下猶然英妙哉舉數<lb/>
<pb n="KR4f0029_WYG_040-15a"/>
年來之為孝儀鬱鬱者而一旦為孝儀快也遂濡筆而<lb/>
序之<lb/>
　　日照李氏族譜序<lb/>
余自康熙癸夘舉於鄉先大夫時年七十餘即以一編<lb/>
示余曰此族譜稿本久未詮次予年且老前人行事予<lb/>
猶能縷縷敘述子盍為編葺成書以母墜祖宗之緒予<lb/>
敬受而卒業首世譜次世紀次丘隴次綸言次家傳為<lb/>
若干巻每念歐陽文忠公集中載家譜一帙其言皆簡<lb/>
<pb n="KR4f0029_WYG_040-15b"/>
質不事摭拾藻采斯可以傳示久逺故義例多仿之又<lb/>
念先大夫以耆耋之年獨惓惓於此葢木本水源之思<lb/>
行葦葛藟之愛古人敬宗收族之道誼莫大焉事莫重<lb/>
焉今讀日照李氏族譜不禁重有感於衷也愚菴李先<lb/>
生為當世名公卿其太翁封大夫孝陽先生敦龎閎碩<lb/>
道徳文章世其家年已大耋以譜牒屬愚菴令其編次<lb/>
而先生序之因知前輩敬宗收族之心本於仁孝之至<lb/>
隠其不謀而相合者固如是也且臚次詳明而敘述簡<lb/>
<pb n="KR4f0029_WYG_040-16a"/>
要得歐陽公家乗之義其可以垂示久逺無疑書丘墓<lb/>
使子孫識所瞻依載訓詞俾後嗣無忘忠孝與余曩昔<lb/>
纂輯之事適符可以見心理之同而愚菴之用意深至<lb/>
也夙聞李氏有隠徳蟠根深固而枝葉蕃昌玉藴珠胎<lb/>
而光氣騰上理固然矣我觀孝陽先生與愚菴先生光<lb/>
明俊偉英姿磊落實能樹鴻名而緜景祜李氏之族方<lb/>
大而又以親遜敦睦庇䕃其本根教誨其宗族其所發<lb/>
越流衍又安可窮哉敢拜手而為之序<lb/>
<pb n="KR4f0029_WYG_040-16b"/>
　　左國穎序<lb/>
宫詹學士澹人先生侍直<lb/>
内廬細旃廣厦之間多歴年所曩者承<lb/>
命編纂春秋解義日奉<lb/>
宸覽依魯史紀年為次序列經文三傳於前後則詮釋<lb/>
其義意搜羅往説折衷羣言而論斷之務求得乎聖人<lb/>
筆削精微褒貶謹嚴之至意宏綱大義已麐麐炳炳披<lb/>
巻而可得其指歸矣復於編摹之暇採輯左傳國語中<lb/>
<pb n="KR4f0029_WYG_040-17a"/>
之一字一語瓌麗警異者别為一書號曰左國穎夫古<lb/>
人之為學治其大必及其細研其義不遺其物故曰不<lb/>
學博依不能安詩不學雜服不能安禮又曰含英而咀<lb/>
華必如斯而後為學之備也如泛滄海者既覽其風瀾<lb/>
之壯濶而火齊木難珊瑚瑟瑟之珍宜並登之以為寶<lb/>
也遊三湘七澤者既賞其山川之美而杜蘅蘭茝跬步<lb/>
可採者亦宜郄車而載也登宗廟明堂者既觀於百禮<lb/>
之盛百官之富而龍勺雞尊蒼璧黄琮之所陳宜並識<lb/>
<pb n="KR4f0029_WYG_040-17b"/>
之以廣其見聞也夫子教人學詩以興觀羣怨事父事<lb/>
君之大而多識於鳥獸草木之名尤所不廢况左傳國<lb/>
語中單詞隻語皆古奥琢鍊其可寶不下於火齊木難<lb/>
其芳澤不殊於蘭茝其班剥陸離不異於夏瑚商璉其<lb/>
為滄海湘澤之蓄聚宗廟明堂之羅列何可勝數宫詹<lb/>
特表而出之豈非千古之快事哉且穎之為言也正義<lb/>
釋之曰刀環謂之穎禾之秀穗謂之穎枕之警動亦謂<lb/>
之穎皆取其翹然傑出異於衆之義此又宫詹命名之<lb/>
<pb n="KR4f0029_WYG_040-18a"/>
意也夫昔蘇文忠公言平昔讀書始而記其事蹟既而<lb/>
熟其文詞又進而考其制度名象凡數過而本末兼該<lb/>
精粗畢舉予於宫詹之讀書也亦云然<lb/>
　　黄柏山房和詩序<lb/>
龍眠黄柏山房去吾山園五里青嶂疊迴清谿縈繞一<lb/>
徑盤紆左臨大壑右跨山腰奇石谽谺古藤垂蔭葢境<lb/>
之最幽絶勝者也羮湖先生結屋其中引流種樹每與<lb/>
予偕往自翦刈荆棘以迄於樓榭落成無時不同觴詠<lb/>
<pb n="KR4f0029_WYG_040-18b"/>
於斯地葢三年矣予入都後先生又搜奇剔異得大石<lb/>
壁如屏障蒼翠班剥為飛閣以臨之此則予想像而未<lb/>
得目睹者也瑶園癸亥嵗即之官閩漳凡先生所目營<lb/>
心畫草樹煙巒之狀瑶園亦僅得於郵報詩篇中而未<lb/>
嘗見其十年拮据之勞也噫先生龎眉丹顔丰神玉立<lb/>
髙卧龍眠一峰有時茹齋寫經有時飛觴朗吟輒經月<lb/>
不出詩皆古調畫亦入神林壑煙雲供其驅使山川靈<lb/>
氣奔走腕下豪情逸韻健筆奇懷足以陵轢景光發揮<lb/>
<pb n="KR4f0029_WYG_040-19a"/>
幽奥㝢内而有神仙則羮湖其人也宇内而有蓬壺則<lb/>
勝山其地也先生縱騎鶴而遊道山亦必往來斯地耳<lb/>
豈逺乎哉瑶園歸而撫一石一樹摩手澤躡遺蹤結而<lb/>
為涕泗發而為詩篇得七言長句三十首觸景増慨遇<lb/>
物愴懷調苦而思深語悲而氣咽然其空靈敏妙宛折<lb/>
纒緜足以寫其真摯之情仁孝之思則又不求工而自<lb/>
工者也予讀之不禁低佪永歎欲酧酒龍眠一峰呼先<lb/>
生之靈而以是為楚些之句焉每見先生家書寄漳海<lb/>
<pb n="KR4f0029_WYG_040-19b"/>
輒以清白勗其子瑶園居官最㢘慎有惠政名譽翕然<lb/>
則瑶園之所以不忘其親者又不止桮棬琴瑟之思也<lb/>
夫<lb/>
　<lb/>
　<lb/>
　<lb/>
　<lb/>
　文端集巻四十<lb/>
</p>
<p>
</p>
  </div>
</body>
</text>
</TEI>
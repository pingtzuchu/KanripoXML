<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻三十五</head> <lb/>
    <p>
<pb n="KR4f0029_WYG_035-1a"/>
欽定四庫全書<lb/>
　文端集巻三十五<lb/>
　　　　　　　　　　　　　大學士張英撰<lb/>
　篤素堂詩集六<lb/>
　　辛巳新嵗四日<lb/>
髙枕經旬免坐衙徐看晴日下檐牙猶餘臘瓮盈樽酒<lb/>
恰對薫鑪繞坐花撾鼓頗知隣舍樂賣餳莫厭市兒譁<lb/>
青梅翠滴楊梅紫且試江南顧渚茶<lb/>
<pb n="KR4f0029_WYG_035-1b"/>
　　紙閣梅花<lb/>
静對方知絶世姿横斜書幌一枝枝根梢磊砢疎偏好<lb/>
風骨清嚴澹益竒紙閣夣廻春淺日布簾香耐夜寒時<lb/>
氷霜嵗晩誰能識千首龜堂贈爾詩<lb/>
　　春深<lb/>
春深鑪火不須催温室初開二畨梅京國且看花滿屋<lb/>
鄉園休憶雪成堆膠牙徧試盤中果婪尾徐傾燭下杯<lb/>
碧落空騰辭禄疏<lb/>
<pb n="KR4f0029_WYG_035-2a"/>
君恩未許重徘徊<lb/>
　　小室即事八首<lb/>
碧玉疎梅影一行粉紅桃蕚倚東牆分明水照谿堂路<lb/>
忘卻寒宵客<lb/>
帝鄉<lb/>
琴絲挂處礙芳叢書幌開時㸃落紅塞破屋廬無坐地<lb/>
剪澆人似賣花翁<lb/>
喧寂閒忙各性宜繁華未必勝栖遲放翁九十誰能似<lb/>
<pb n="KR4f0029_WYG_035-2b"/>
挂杖行逰日有詩<lb/>
簫鼓如雷結隊來氍毺似火錦堂開幽人坐歗看天壤<lb/>
綠樹黄鸝酒一杯<lb/>
髙窗㬉送初晴日古鼎香温淺碧茶九陌輭紅塵裏客<lb/>
㡬人静坐對梅花<lb/>
丹青一束寫幽巒中有吾家舊考槃潦倒鄉心無寄處<lb/>
鐙前時展畫圖看<lb/>
燭龍飛度不容鞭老去流光倍倐然壁上題詩如昨日<lb/>
<pb n="KR4f0029_WYG_035-3a"/>
驚看己是十年前<lb/>
虯枝矮樹足婆娑若比龜堂不啻過最愛朝來欹枕看<lb/>
筆牀琴薦落花多<lb/>
　　雪後過右闕<lb/>
鳯闕門西水滿渠古壇松柏一千株褰帷路入瓊瑤圃<lb/>
摩詰新成雪霽圖<lb/>
　　方壺二首<lb/>
方壺事隔海雲東剰有人間鶴髮翁芒屩任沾蘭蕙露<lb/>
<pb n="KR4f0029_WYG_035-3b"/>
蒲帆徐漾芰荷風穿雲一磵來天上照水千峰落鏡中<lb/>
穩閉桃源溪口路莫將漁子姓名通<lb/>
曳杖行歌野水濱耕雲亭草綠初勻花開恰似新來客<lb/>
松老真如古逸民栩栩蝶猶迷宿露翩翩鶴亦動香塵<lb/>
佗時畫取田家樂一幅河陽未足真<lb/>
　　寄荅范彪西同年<lb/>
射䇿同時對<lb/>
紫宸髙賢白首卧松筠等身書巻師前哲畢世邱園養<lb/>
<pb n="KR4f0029_WYG_035-4a"/>
老親天為吾儕留碩果人知斯道有傳薪鴻編静讀梅<lb/>
花下畀我仁風四座春<lb/>
　　春晩<lb/>
堂堂春色到將離寂寂情懐付竹枝庭有草花歸燕識<lb/>
門無俗客落花知常疎冠櫛迴翔地閒㺯琴書卧起時<lb/>
昨日江鄉傳好語又言農事滿東菑<lb/>
　　辛巳春日之豐臺二首<lb/>
今朝無事探芳叢細雨初晴草露融出郭心情偏覺好<lb/>
<pb n="KR4f0029_WYG_035-4b"/>
籃輿十里綠隂中<lb/>
一庭風露浩無邉紅紫相偎萬朶姸頼有烏衣王謝宅<lb/>
藥欄偷看已三年<lb/>
　　四月清和二首<lb/>
四月清和藥圃開門稀剝啄長莓苔京華作意營幽事<lb/>
廊廟無端置散材匣底頻搜兒札看擔頭多市野花栽<lb/>
故園兄弟俱衰老棠棣隂中首重回<lb/>
溪畔田坳結小廬此身無計狎樵漁風光苦憶三三徑<lb/>
<pb n="KR4f0029_WYG_035-5a"/>
問訊惟慿六六魚竹綠生香迷别圃桃紅飛片過前渠<lb/>
人間剰有垂雲沜猶恐公麟畫不如<lb/>
　　寄亭治具㳺宛平相公怡園<lb/>
勝日園林愛探尋多君載酒復擕琴憑臨傑閣嵐光滿<lb/>
偃息髙齋樹色深花檻新添芳砌外泉聲舊落古藤隂<lb/>
不辭夕照歸偏晩邱壑由來本素心<lb/>
　　三月望後逰天壇各道院二首<lb/>
古壇雲氣外沙路一停車永日閒人酒春風博士家深<lb/>
<pb n="KR4f0029_WYG_035-5b"/>
林多野色荒圃有穠華紫綺留人久狂歌待日斜<lb/>
慿髙營小閣指顧百花叢老樹迎人入春城滿望中綠<lb/>
槐鋪輦路翠柏隱齋宫頓覺塵襟滌翩然鶴背同<lb/>
　　南榮<lb/>
中庭䕃髙槐垂簾復深窈蘭開滿坐隅清芬徹昬暁公<lb/>
事喜多暇退食日方蚤輿馬各休憩門庭跡如埽午睡<lb/>
卻炎曦輕衣御纎縞紅紫㸃青叢未覺庭軒小静坐撫<lb/>
嗚琴清音自繚繞有時瀹佳茗宫觀名泉好一啜復再<lb/>
<pb n="KR4f0029_WYG_035-6a"/>
啜悠然散懐抱西隣新月上晩凉月彌皎妻子坐南榮<lb/>
歸鴉亂林杪兒亦生白鬚笑語恱翁媪塵慮都棄損天<lb/>
真可長葆<lb/>
　　夜起移蘭入檐下避雨二首<lb/>
薄暮移蘭出短楹為承沆瀣露華清香消寳鴨雞初唱<lb/>
愁聴芭蕉葉上聲<lb/>
閒庭幽事惜花難著意殷勤為探看莫訝老夫中夜起<lb/>
恐教風雨損紅蘭<lb/>
<pb n="KR4f0029_WYG_035-6b"/>
　　辛巳六月廿一日寄亭聲山招逰祖家園觀荷避<lb/>
　　　暑<lb/>
樹深溪轉<lb/>
帝城隈疎豁偏宜避暑來車馬早衝微雨過茶𤓰坐待<lb/>
夕陽回綠楊煙重雙塘合紅藕花繁十畆開零落昔年<lb/>
㳺賞地波光猶繞舊池臺<lb/>
板橋村落静無譁蘚濕泥融一道斜芳草含情迎舊雨<lb/>
古藤為客放新花樹邉酒榼遊人跡陌上𤓰塍老圃家<lb/>
<pb n="KR4f0029_WYG_035-7a"/>
賓從壺觴多逸興圖成詩就總堪誇<lb/>
　　抱膝<lb/>
廊廡經行迮堂坳抱膝宜枝頭紅㸃綴簾外綠參差敝<lb/>
簏堆千巻閒花接四時清吟躭陸子猶足比東籬<lb/>
　　菊<lb/>
綠覆叢叢花萬枝含烟帶露滿東籬曾經暑雨當春夏<lb/>
不負三秋漫爛時<lb/>
　　題澤州陳先生午亭山圖<lb/>
<pb n="KR4f0029_WYG_035-7b"/>
澤州先生午亭住託心逺在烟霞間雲耶山耶太行麓<lb/>
岡巒盤互水潺湲展巻置身入巗谷縱觀適意投烟鬟<lb/>
中有長松冒層嶺桃花歴落滿春山先生世宅㡬何年<lb/>
疊岫竒巒紫翠殷築城翼翼倚山麓有亭有閣同飛攀<lb/>
千樹罩廬林影直一川滿地苔花斑傍對浮屠列輪相<lb/>
門臨古道接間闗婦子耕耘雅可樂桑麻雞犬不須刪<lb/>
此是先生逰釣處一水一石常往還思山容易令人老<lb/>
莫將林壑凋朱顔兹山兹圖豈常有雲樹茫茫非等閒<lb/>
<pb n="KR4f0029_WYG_035-8a"/>
寄語山中舊猿鶴留君且與澤人寰<lb/>
　　引退偶吟五首<lb/>
三十餘年侍從臣慚無文藻荅楓宸忽聞當宁傳温語<lb/>
慚殺氷銜感激人<lb/>
三徑初開舊宅邊一庭芳樹簇寒烟老翁莫道歸來晩<lb/>
已種梅花十五年<lb/>
拜疏新陳引退詞<lb/>
九重宣詔出丹墀五更不寐聆<lb/>
<pb n="KR4f0029_WYG_035-8b"/>
天語恰似南宫放榜時<lb/>
風吹衣領雪翩翩拜<lb/>
命南歸喜自然萬首鴻編須記取乞歸猶及放翁年<hi>放翁</hi>
<hi>以六十五嵗乞休</hi>
小庭風月喜無邊芳序纔過驚蟄天寄語梅花須晩放<lb/>
君恩留與度寒年<lb/>
　　得請<lb/>
衰年脫屣逺紛埃願就空山養不才少聴隣雞深夜起<lb/>
<pb n="KR4f0029_WYG_035-9a"/>
閒看曙色紙窗來經營温室將迎雪檢㸃寒花欲放梅<lb/>
竚看黄河氷泮日晴沙新栁㬉烟開<lb/>
　　將歸<lb/>
松葉青青草放芽山童相報客還家纔過驚蟄無多日<lb/>
猶有殘梅晩著花<lb/>
　　十二月初二日梅放數枝卻憶歸塗所見<lb/>
地鑪朝夕㬉如春梅蕚纔舒便可人㡬樹寒香開蚤艶<lb/>
一年花事逗芳辰櫻紅杏白村村有栁眼桃腮處處新<lb/>
<pb n="KR4f0029_WYG_035-9b"/>
從此溪山無限好芒鞵端許蹋香塵<lb/>
　　寄溪上小園<lb/>
聖恩垂老許抽簮便可移家住碧岑久置田園新入眼<lb/>
舊栽松竹漸成林龎公妻子同禪說鄭谷烟霞識素心<lb/>
寄語壺觴風月道常留清景助清吟<lb/>
　　老梅作花<lb/>
寒梅斂未舒老幹色偏腴合浦波初㬉融融一串珠<lb/>
　　置我<lb/>
<pb n="KR4f0029_WYG_035-10a"/>
萬斛車塵盡日忙拂衣揮袂汗如漿天公作意君知否<lb/>
置我金鰲玉蝀傍<lb/>
　　題景峰皆山園圖二首<lb/>
髙梧雙影落空庭中有幽人醉復醒拄笏翠巗丹壑裏<lb/>
一樓収得萬峰青<lb/>
山繞花村水抱廬豐年正是刈禾初先公家世兼農士<lb/>
銍艾聲中聴讀書<lb/>
　　壬午正月廿六日行有期矣<lb/>
<pb n="KR4f0029_WYG_035-10b"/>
三千里外客還家文杏霏烟栁簇芽傳語清溪南北㟁<lb/>
好教鶯語喚桃花<lb/>
　　二月十七日宿沙河蚤起烟景清曠<lb/>
烟開麥浪綠初生露滴茅根雞未鳴惟有橋邊東畔栁<lb/>
麯黄顔色暁寒輕<lb/>
　　廿二日渡黄河<lb/>
戲馬臺前春草生驅車路入古彭城謾言故國天涯逺<lb/>
人到江南第一程<lb/>
<pb n="KR4f0029_WYG_035-11a"/>
　　杏花<lb/>
翠陌烟濃蹋淺沙主人蕭散正還家莫將春色輕相負<lb/>
斜倚肩輿插杏花<lb/>
　　小園詩<lb/>
小園近居宅經營自屢嵗我來謝煩囂春風適修褉池<lb/>
水既渟泓庭樹亦幽翳牡丹燦天葩海棠蔟繁麗時序<lb/>
入丹榴紅英㸃階砌濃隂垂四幄翠色侵人袂穿林雙<lb/>
白鶴花間發清淚叩門無雜賓歡言昆與弟翔歩或髙<lb/>
<pb n="KR4f0029_WYG_035-11b"/>
吟投枕得小憩四體任舒閒萬累埽塵滯盈盈清淺波<lb/>
幽曠渺無際優哉復㳺哉是吾終老計<lb/>
　　山中觀農夫雨中力田之苦<lb/>
黄梅節近苦滂沱正是山中力作多雨濕短蓑泥沒骭<lb/>
農人猶聴插田歌<lb/>
　　賦得負杖閱巗耕<lb/>
空林淹積雨扶杖偶閒逰莎濕看眠犢泥深聴叱牛樹<lb/>
喧歸鳥集山霽晩烟収自適巗居趣何妨信宿留<lb/>
<pb n="KR4f0029_WYG_035-12a"/>
　　隂雨竟日小溪不能渡<lb/>
翠靄空山雨霧初河泥深濶往來疎小兒夜課無鐙火<lb/>
乞得松肪自照書<lb/>
　　北園荷花初開<lb/>
青蔥一林竹淪漪半畆蓮人生但得此亦足遂幽偏自<lb/>
予來北墅萬竹森如椽翠幄光照地鳳羽影參天獨惜<lb/>
池水深荷葉空田田白華三五朶照水亦娟娟山泉苦<lb/>
沙礫希見藕如船我幸山澤人兹福不能兼乃知造物<lb/>
<pb n="KR4f0029_WYG_035-12b"/>
意取予惡求全且躭千畆趣看取數枝妍<lb/>
　　小園隂雨浹旬<lb/>
經旬積雨長蒹葮澤國居然水一涯屋角數叢湘浦竹<lb/>
堂圍四座嶺南花近人鴈鶩何嫌閙索果兒童不厭譁<lb/>
撿㸃經箱消睡物故人猶有碧山茶<lb/>
　　小圃<lb/>
小圃長廊雨最宜繞花臨水路逶迤祗因地與隣園近<lb/>
泛取青萍綠滿池<lb/>
<pb n="KR4f0029_WYG_035-13a"/>
　　蘭初開<lb/>
歸來萟秋蘭盈盈滿盆盎日夕勞顧視寒暄慎所向幸<lb/>
逢積雨後翠色喜無恙朝來蔟百箭英氣日騰上時方<lb/>
夏至初清芬日舒鬯藉以媚長晝聊可佐閒曠<lb/>
　　蘭開日閒居<lb/>
積雨連宵未肯晴小池風定水痕生奚童亦解人深意<lb/>
報取蘭開滿一莖<lb/>
　　鶴<lb/>
<pb n="KR4f0029_WYG_035-13b"/>
花間相喚便相從老僕真成放鶴翁餉爾魚蝦應久識<lb/>
每當平旦起開籠<lb/>
　　黄菊有于六月中開花者<lb/>
榴火初開爛似霞如何籬落見黄花紫英翠盖三秋色<lb/>
霜菊先開六月華<lb/>
　　幽蘭盛開至數百箭<lb/>
碧梧黄鳥翠庭空中有幽蘭數十叢坐愛清芬躭静對<lb/>
為君一月住城中<lb/>
<pb n="KR4f0029_WYG_035-14a"/>
　　小庭蘭蕙滿<lb/>
小庭蘭蕙滿帶露白紛紛暑退清風至香從静裏聞素<lb/>
波寒越女修竹怨湘君自愜谷中賞忘情嶺上雲<hi>經旬未入</hi>
<hi>山</hi>
　　避暑三首<lb/>
避暑幽人户自扄日長午睡覺初醒閒中樂事君知否<lb/>
新摘蓮房插滿缾<lb/>
午隂初過轉庭柯散髪披襟奈暑何識得物情予亦樂<lb/>
<pb n="KR4f0029_WYG_035-14b"/>
閒看鳬鴈浴清波<lb/>
經營五𤱔愛吾廬不用招呼客伴予野老胸中大有事<lb/>
剪蘭澆菊數芙渠<lb/>
　　夏日<lb/>
濃隂髙樹蚤啼鴉唼喋逰鱗戲淺沙魚鳥頗忘城市客<lb/>
蕭疎稱是野人家種蓮初長新開葉翦蕙猶看二畨花<lb/>
日暮湛華亭上望紫薇暎水似晴霞<lb/>
　　入山<lb/>
<pb n="KR4f0029_WYG_035-15a"/>
路入龍眠石徑西松屏竹隖令人迷臨流細數新荷葉<lb/>
恰聴黄鶯自在啼<lb/>
　　五𤱔園長夏<lb/>
園林歸卧莫嫌遲綠暗紅稀避暑時啼樹鳥知無俗響<lb/>
傍人鶴亦有竒姿牆隂路轉幽蘭谷橋畔花圍錦石池<lb/>
老我得分優暇日臨風搔首歎恩私<lb/>
　　溪中謀具小艇<lb/>
清波曲折數鮮鱗兩㟁芙蓉夾去津計日放舟溪水上<lb/>
<pb n="KR4f0029_WYG_035-15b"/>
不妨天際有真人<lb/>
　　長廊落成二首<lb/>
逶迤路轉小池東荷引清波栁受風避客莫嫌三徑淺<lb/>
竹深遥入蕙蘭叢<lb/>
日長風定柳絲斜静聴蟬吟細啜茶隔㟁魚翻紅浪出<lb/>
一川風落紫薇花<lb/>
　　幽栖<lb/>
小營别業遂幽栖避暑追凉自杖藜庭草茜紅新雨後<lb/>
<pb n="KR4f0029_WYG_035-16a"/>
樹隂潤綠小池西噞喁影動看魚躍剝啄聲稀任鳥啼<lb/>
老我獨閒誰可伴不須人渡落花溪<lb/>
　　五畆園池種荷至秋始發<lb/>
秋荷作葉滿方池恰似田田貼水時我構小軒臨水看<lb/>
願開數朶照漣漪<lb/>
　　出西郭視田禾<lb/>
西疇來往任婆娑一徑籃輿野色多社飲相呼知嵗樂<lb/>
篝車滿路識時和灌秧雨足支餘澑穫稻田空萟晩禾<lb/>
<pb n="KR4f0029_WYG_035-16b"/>
自是為農家世勩此身終合老巗阿<lb/>
　　盆蘭先後作花恰滿五十日<lb/>
棐几湘簾暎綠筠小窗風細淨纎塵瓊枝玉蕊隨時發<lb/>
飽飫蘭香恰五旬<lb/>
　　種柳成隂當秋益宻三首<lb/>
昔年種樹傍堤斜欲借青隂隔市譁最愛牆東看不厭<lb/>
綠楊隂壓紫薇花<lb/>
水畔微凉拂柳絲小池波動雨來時絺衣團扇無人識<lb/>
<pb n="KR4f0029_WYG_035-17a"/>
一片閒情碧水知<lb/>
嫩色鵝黄染麯塵可憐濯濯㡬枝新闗情最是吟秋柳<lb/>
一種輕盈更可人<lb/>
　　余所居陽和坊可比白傅履道里<lb/>
履道南坊搆一㕓近居池館亦翛然葛衣紈扇容吾嬾<lb/>
栁暗花濃喜地偏鶴正眠時驚鵲起魚無人處蹴波圓<lb/>
㡬回斷續蟬聲裏長日真堪似小年<lb/>
　　桂花始開<lb/>
<pb n="KR4f0029_WYG_035-17b"/>
秋林一何曠耳目寄寥廓黄葉落樹杪桂香初破蕚幸<lb/>
無剝啄聲隔簾見白鶴林動知鳥歸波喧見魚躍塵慮<lb/>
一以寡鄙性躭寂莫俯觀天壤間信無逾兹樂<lb/>
　　溪中小艇成二首<lb/>
新從碧澗泛舟廻衣履猶沾石上苔睡起悠閒無一事<lb/>
滿庭香露桂花開<lb/>
山色蒼凉水碧澄芙蓉小艇喜初登奚童亦解移蘭櫂<lb/>
蕩漾中流剝紫菱<lb/>
<pb n="KR4f0029_WYG_035-18a"/>
　　桂花十數株中置一石臺<lb/>
日暮倚修廊徘徊桂花側金英燦竒葩氤氲香霧塞貞<lb/>
幹挺勁姿碧葉淨如拭天地惜秋光畀此好顔色余亦<lb/>
淡蕩人清懽澹無極<lb/>
　　初凉<lb/>
正是初凉落葉天絺衣新卸薄裝緜三秋桂雨蘭香裏<lb/>
盡日無人手一編<lb/>
　　入山泛舟<lb/>
<pb n="KR4f0029_WYG_035-18b"/>
嶺頭楓葉已微丹纔有芙蓉照碧灘我正扁舟溪上住<lb/>
不妨薄酒耐初寒<lb/>
　　題小舟<lb/>
一溪含淺碧棹影入寒山磵石丹青合雲蘿紫翠殷心<lb/>
同秋水淨夢與白鷗閒盡日烟波裏無人覺往還<lb/>
　　詣勝山看芙蓉因憶聴翁<lb/>
昔共仙翁舊隠淪名山嵗月老松筠亭基猶是當年地<lb/>
折取芙蓉憶故人<lb/>
<pb n="KR4f0029_WYG_035-19a"/>
　　鐙下閲鴈湖聴雪集有作即贈鴈湖<lb/>
我讀唐人詩錢郎愛清婉風流起後人髙唱領詞苑渭<lb/>
川竹千箇湘渚蘭九畹氷雪浄聰明氣格卑近輓一巻<lb/>
花間讀悠然令人逺<lb/>
　　日暮看溪上芙蓉<lb/>
夕陽泛溪水晩色上芙蓉倩女臨粧鏡烟鬟倚暮松江<lb/>
湖秋色好娟淨若為容為爾闗情久淹留待晩鐘<lb/>
　　勺園招逰社壇<lb/>
<pb n="KR4f0029_WYG_035-19b"/>
河流曲曲繞深松繡嶺雕崖一萬重八十老翁猶壯健<lb/>
深秋擕我一扶笻<lb/>
　　夕歸<lb/>
路凍無行跡樵歸老衲從隂雲迷石磴積雪耀寒松沙<lb/>
白連平瀬天青顯衆峰言旋時已暮烟際起昬鐘<lb/>
　<lb/>
　<lb/>
　文端集巻三十五<lb/>
</p>
<p>
</p>
  </div>
</body>
</text>
</TEI>
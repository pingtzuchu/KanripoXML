<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻三</head> <lb/>
    <p>
<pb n="KR4f0029_WYG_003-1a"/>
欽定四庫全書<lb/>
　文端集巻三<lb/>
　　　　　　　　　　　　　大學士張英撰<lb/>
　存誠堂應<lb/>
制詩集三<lb/>
賜宣徳宫扇恭紀二首<lb/>
亭午曦車送祝融氷壺静對碧紗中九鸞宫扇新承<lb/>
賜滿袖凉生<lb/>
<pb n="KR4f0029_WYG_003-1b"/>
玊殿風<lb/>
　　其二<lb/>
半面輕紈籠翠竹數行幽鳥㸃黄金新開寶篋沾<lb/>
恩渥猶帶龍香出<lb/>
禁林<lb/>
　　夏日<lb/>
上幸景山時<hi>臣</hi>英<hi>臣</hi>士竒扈從<lb/>
御製詩一章七月十八日䝉<lb/>
<pb n="KR4f0029_WYG_003-2a"/>
恩書賜恭賦五言八韻<lb/>
翠繞三峰近榮陪八駿遊海雲連雉堞山雨入龍樓樹<lb/>
色津門暗烟光碣石浮髙吟<lb/>
天藻發清景<lb/>
御題留桂滿金波日蘭開玊殿秋<lb/>
聖慈揮寶翰麗句寫銀鉤盛事誠希遇<lb/>
深恩豈易酬同分圭璧彩千古照滄洲<lb/>
　　西洋貢師子歌<lb/>
<pb n="KR4f0029_WYG_003-2b"/>
聖朝威徳彌九垓海天萬里梯航來逺致珍竒羅闕下<lb/>
狻猊詭異非常材昔聞烏弋産神獸制兕搏象稱渠魁<lb/>
照耀林麓目若電哮吼山谷聲如雷往來長風生大壑<lb/>
巨石喬木皆崩摧虎豹懾服類狐兎熊羆翫視同嬰孩<lb/>
脩尾闊臆雙耳帖形體圖畫堪弭災中國此獸不恒見<lb/>
惟從載籍標竒侅忽覩入貢自絶域象胥九譯相追陪<lb/>
浮舟西溟歴南粤海波浩蕩山崔嵬金鎖長縻鐵閑閉<lb/>
拳毛偃臥黄雲堆何年却别條支路一朝奄至華林隈<lb/>
<pb n="KR4f0029_WYG_003-3a"/>
久服<lb/>
王化氣已馴<lb/>
御園麋鹿忘驚猜蠻官呼名撫其鬛雅知人意常低徊<lb/>
越雉旅獒追盛事白麟赤雁同昭回在昔漢武好善馬<lb/>
貳師逺度西輪臺窮年求得渥洼種登歌天廟誇龍媒<lb/>
曷若竒獸慕義至剛猛馴服如駑駘願頌騶虞<lb/>
王業盛載歌麟趾<lb/>
帝紘恢<lb/>
<pb n="KR4f0029_WYG_003-3b"/>
聖主雖不寶異物以兹昭徳誠皇哉<lb/>
　　八月六日於神武門觀西洋進貢師子恭紀<lb/>
靈囿秋光映碧岑狻猊新貢入華林日南聲教車書逺<lb/>
海外梯航歳月深白澤獸能言<lb/>
主徳越裳人本識天心承<lb/>
恩許近瑶墀看昭代仁風珥筆吟<lb/>
　　八月十八日䝉<lb/>
賜觀<lb/>
<pb n="KR4f0029_WYG_003-4a"/>
聖製詩集恭紀五言十六韻<lb/>
聖藻盈緗帙髙吟碧殿清端居因感物㡬暇偶怡情字<lb/>
掩三辰麗詞探六義精含毫當<lb/>
紫闥結念在蒼生瑞雪歌銀甕華星詠玊衡艱難憐荷<lb/>
鍤辛苦憶從征句每<lb/>
臨軒得篇多<lb/>
駐輦成烟霞邀盼賞巖壑記巡行氣溢河山壯思翻海<lb/>
岳平規模凌雅頌律吕協韶韺寶樹千尋直珠光萬斛<lb/>
<pb n="KR4f0029_WYG_003-4b"/>
傾幸容依<lb/>
黼席竊許聴金聲日映丹霄近奎懸碧漢明<lb/>
賜觀恩數重捧讀寸心驚仙露臣同渥卿雲<lb/>
帝載賡願偕芸閣侣常紀柏梁名<lb/>
　　九月十日<lb/>
上侍<lb/>
太皇太后幸温泉恭紀五言八韻<lb/>
慈顔康豫日<lb/>
<pb n="KR4f0029_WYG_003-5a"/>
鳳蓋駐郊原華髮<lb/>
三朝貴彤闈萬國尊含飴娛<lb/>
壽母扶輦見<lb/>
文孫紅樹迎丹幰青山入翠軒香泉浮露暖碧澗瀉春<lb/>
温問俗前模重<lb/>
承懽至性存菊黄當九月露湛滿千村野老羣瞻望謳<lb/>
歌<lb/>
兩聖恩<lb/>
<pb n="KR4f0029_WYG_003-5b"/>
　　十月二十四日䝉<lb/>
恩自溫泉頒賜野雞恭紀二首<lb/>
侍膳溫泉館霜天羽獵催<lb/>
御圍雲外合宫使雪中回心傍華旗逺<lb/>
恩分錦翼來古人曽載贄耿介異凡材<lb/>
　　其二<lb/>
白草韝鷹健寒原野雉肥遥從金彈落近繞玊鞭飛偕<lb/>
鹿登厨傳隨車入<lb/>
<pb n="KR4f0029_WYG_003-6a"/>
禁闈文禽<lb/>
頒侍從拜<lb/>
賜有光輝<lb/>
　　長至日<lb/>
上躬祀<lb/>
南郊恭紀五言十二韻<lb/>
至日躔南極初陽紀仲冬繡裳添綵線玊管應黄鐘慶<lb/>
典同函夏明禋掌秩宗齋宫香霧繞泰畤碧雲封視<lb/>
<pb n="KR4f0029_WYG_003-6b"/>
版臨深殿<lb/>
親郊出九重霜華迎<lb/>
翠輦爟火照寒松登降聞<lb/>
天語堂皇展<lb/>
帝容瑶臺<lb/>
三后配黼帳百神從繭栗燔柴犢星辰䕶燭龍祠官調<lb/>
寶瑟舞羽間金鏞<lb/>
一徳符穹昊羣僚秉肅雝遙瞻蒼璧薦共覩紫烟濃<lb/>
<pb n="KR4f0029_WYG_003-7a"/>
　　恢復岳州奏捷恭紀五言十二韻<lb/>
露布馳星驛<lb/>
天戈取岳陽親賢開壁壘<lb/>
廟算出巖廊討逆勞專閫稽誅尚陸梁困猶魚在釡飢<lb/>
藉鼠為糧智勇<lb/>
王師備綏戡武烈揚巢將焚燕雀險已失瀟湘夢澤飛<lb/>
旌影蘭江淬劒鋩受降歸鎧甲列肆進壺漿凱奏春臺<lb/>
曰懽騰<lb/>
<pb n="KR4f0029_WYG_003-7b"/>
黼座傍從兹清巨寇勢若履康莊鯨浪平巫峽狼烟息<lb/>
鬼方六軍鐃吹入端拱靖炎荒<lb/>
　　十二月二十五日䝉賜<lb/>
御用貂裘一領恭紀二首<lb/>
紫綺豐貂世所稀新裁歳歳拜<lb/>
彤闈稱身難荷<lb/>
恩施重顧影深慙報荅微<lb/>
聖澤頻年忘雨雪天香滿路羨光輝歸來檢㸃裘裳看<lb/>
<pb n="KR4f0029_WYG_003-8a"/>
叠笥盈箱總<lb/>
賜衣<lb/>
　　其二<lb/>
珥貂自昔重承明况復珍裘積累成如雪漫誇狐腋貴<lb/>
當風不數雉頭輕日華朝映香雲繞霜穎晴看紫霧生<lb/>
拜<lb/>
賜何能酬渥澤<lb/>
垂衣常願祝昇平<lb/>
<pb n="KR4f0029_WYG_003-8b"/>
　　十二月二十八日䝉<lb/>
賜食品酒醴恭紀二首<lb/>
紫陌晴雲暖年華入歳除<lb/>
恩銜宫使詔春滿侍臣廬蘭饌烹鮮日椒觴獻臘初<lb/>
頒從霄漢上歡躍更誰如<lb/>
　　其二<lb/>
歳月<lb/>
恩波裏風光<lb/>
<pb n="KR4f0029_WYG_003-9a"/>
禁籞中佳辰叨法膳備物愧愚衷榮逮宗祊逺甘分稚<lb/>
子同堯厨天酒緑寒谷總春融<lb/>
懋勤殿盆中古梅又值花時恭賦四首<lb/>
秘閣寒香舊賦詩春風又見<lb/>
上林枝年華愈覺<lb/>
君恩重常藉梅花紀歳時<lb/>
　　其二<lb/>
深紅淺白恰相宜嶺上溪邊見亦稀絶似孤山清素士承<lb/>
<pb n="KR4f0029_WYG_003-9b"/>
恩新得賜緋衣<hi>一株雙榦花開紅白二色</hi>
　　其三<lb/>
交讓連枝盡不如孤根雙蕚自扶疎影留東壁三更月<lb/>
香覆西清一巻書<lb/>
　　其四<lb/>
竒葩移自蘂珠宫濃淡同開一樹中晩節自忘氷雪苦<lb/>
獨將消息報春風<lb/>
懋勤殿芍藥于春初盛開恭賦二首<lb/>
<pb n="KR4f0029_WYG_003-10a"/>
宫栁南園未放芽數枝含露艷朝霞祗因日沐<lb/>
天波暖温室先開四月花<lb/>
　　其二<lb/>
翠幙重簾䕶曉寒名花常傍<lb/>
講幃看豈如凝碧池頭宴惟賦沈香芍藥欄<lb/>
　　康熙十八年二月䝉<lb/>
恩轉侍讀學士恭紀二章<lb/>
門開宣政日曈曨温室花繁淑景融載筆趨來宫漏裏<lb/>
<pb n="KR4f0029_WYG_003-10b"/>
除書聞自<lb/>
禁闈中身依香案<lb/>
恩常渥名愧氷銜歳不同廣厦細旃時<lb/>
賜對慙無一得報<lb/>
宸衷<lb/>
　　其二<lb/>
藝苑詞曹比鳳池雞棲敢傍最髙枝丹梯目懾雲霄近<lb/>
碧草心銜雨露滋東觀崇階容屢陟西清秘簡許頻窺<lb/>
<pb n="KR4f0029_WYG_003-11a"/>
承<lb/>
恩便詔當筵謝不待鵷班曉漏時<lb/>
　　恭遇<lb/>
太皇太后萬壽節敬賦五言十韻<lb/>
懿徳超前古<lb/>
純禧裕後昆<lb/>
文孫天下養<lb/>
堯母域中尊雍肅千秋範涵濡<lb/>
<pb n="KR4f0029_WYG_003-11b"/>
兩代恩<lb/>
聖慈開泰運厚載比坤元仁儉貽謀逺康寧受祉繁春<lb/>
深翔鳳闕瑞繞濯龍門慶節禎祥集佳辰景物暄嵩呼<lb/>
連海嶽華祝指崑崙<lb/>
宸藻鏤雲筆仙芝獻壽罇萬齡同日月常照紫庭萱<lb/>
省耕應<lb/>
制二十韻<lb/>
皇心崇穡事<lb/>
<pb n="KR4f0029_WYG_003-12a"/>
睿慮重田功問俗神堯似勤民大禹同頻年頒漢詔午<lb/>
夜誦豳風<lb/>
北闕韶光麗南郊淑景融土膏方澤澤牟麥正芃芃耕<lb/>
稼乗時令艱難啟<lb/>
聖衷<lb/>
詔傳青嶂外<lb/>
輦駐緑疇中河漢星將曉滄溟日在東樹邊聴好鳥澤<lb/>
畔見飛鴻<lb/>
<pb n="KR4f0029_WYG_003-12b"/>
清蹕雙旌逺期門七校雄桑隂閒稚子芹曝獻村翁草<lb/>
映鸞旂碧花圍黼帳紅篝車紛綺陌畚鍤遍芳叢還許<lb/>
驅黄犢何須避<lb/>
玊驄謳謡忘<lb/>
帝力歌頌達<lb/>
宸聰蔀屋<lb/>
溫綸溥茆簷<lb/>
御路通蒼生陳疾苦赤子賴帡幪補助<lb/>
<pb n="KR4f0029_WYG_003-13a"/>
恩常渥涵濡<lb/>
徳至崇敷天安衽席荒服靖兵戎華黍呈嘉瑞千秋祝<lb/>
屢豐<lb/>
　　二月二十九日䝉<lb/>
恩賜宴西苑恭紀四章<lb/>
上林風日好遊讌<lb/>
賜芳辰花映長堤曉波涵太液春馬嘶銜碧草舟泛入<lb/>
青蘋共慶昇平樂<lb/>
<pb n="KR4f0029_WYG_003-13b"/>
殊恩及侍臣<lb/>
　　其二<lb/>
離宫烟浦外幽賞<lb/>
禁垣西瑶島孤峰秀華林萬樹齊水生楊栁㟁春滿杏<lb/>
花蹊不覺移情久仙源到易迷<lb/>
　　其三<lb/>
水亭浮畫棟髙敞若凌虚雲影摇珠箔天光動綺疏藥<lb/>
欄棲皓鶴石瀨戲文魚<lb/>
<pb n="KR4f0029_WYG_003-14a"/>
聖主揮絃處薫風化日舒<lb/>
　　其四<lb/>
蘭饌陳山海<lb/>
瓊筵接水雲共乗青雀舫驚起白鷗羣地勝情偏愜<lb/>
恩深酒易醺小臣歌既醉天保奉吾<lb/>
君<lb/>
　　三月十四日<lb/>
上省耕回宫䝉<lb/>
<pb n="KR4f0029_WYG_003-14b"/>
賜水禽諸物恭紀二章<lb/>
觀俗旋鑣自水湄小臣沾<lb/>
賜愧恩私如瞻翠蓋樓船上春滿平湖射雁時<lb/>
　　其二<lb/>
爰爰紫兎出中林羽翮紛紜雜水禽誰得平分天上味<lb/>
歸鞍攜自<lb/>
禁庭隂<lb/>
　　恭遇<lb/>
<pb n="KR4f0029_WYG_003-15a"/>
皇上萬壽節于<lb/>
内殿稱賀敬賦二首<lb/>
紫殿懽呼動八紘當年華渚慶雲生<hi>唐太宗生時有慶雲見</hi>中天<lb/>
日暎丹霄麗南極星懸<lb/>
黼座明春滿<lb/>
九重聞笑語風清四海賀昇平寰瀛歳歳瞻<lb/>
龍徳玊簡金泥紀頌聲<lb/>
　　其二<lb/>
<pb n="KR4f0029_WYG_003-15b"/>
斗柄瑶光正向辰清和三月歳華新甫從禹甸迴<lb/>
鑾馭親見堯衢祝<lb/>
聖人地接<lb/>
宸居容虎拜身依香案傍<lb/>
龍鱗小臣敢獻千秋頌遥指南山萬樹春<lb/>
　　已未孟夏<lb/>
上以天時久旱于宫中致齋三日望日<lb/>
親詣<lb/>
<pb n="KR4f0029_WYG_003-16a"/>
南郊䖍禱讀祝版甫畢雨澤應時而至恭紀二首<lb/>
驕陽入夏軫<lb/>
皇情肆𩔖<lb/>
郊壇爟火明碧漢夜隨鸞斾捲微雲朝傍<lb/>
翠華生由來<lb/>
主徳崇無逸益信<lb/>
天心感至誠九奏未終霑灑到千官扈<lb/>
蹕盡歡聲<lb/>
<pb n="KR4f0029_WYG_003-16b"/>
　　其二<lb/>
端居減膳啟齋宫肅穆<lb/>
宸心與<lb/>
帝通滋植民天惟歳稔栽培國本在時豐隨車恰自<lb/>
郊禋後露冕親霑<lb/>
輦道中宵旰連朝今色喜<lb/>
君王憂樂萬方同<lb/>
　　五月初一日<lb/>
<pb n="KR4f0029_WYG_003-17a"/>
賜内府綵絲藥物恭紀<lb/>
節近中天景物和瓊琚沾<lb/>
賜出鸞坡繽紛色映臨風珮飄渺香侵叠雪羅<lb/>
聖澤豈需靈藥䕶<lb/>
君恩還較綵絲多玲瓏宫樣人争識似曳雲霄紫玊珂<lb/>
　　五月初二日䝉<lb/>
恩傳諭爾子<hi>廷瓚</hi>選授翰林院庶吉士恭紀二首<lb/>
太液湖光暎直廬燕雛隨傍鳳城居敢期姓字聨珠榜<lb/>
<pb n="KR4f0029_WYG_003-17b"/>
得奉<lb/>
恩輝到玊除當殿掄才懸藻鏡退朝傳<lb/>
命駐金輿海天<lb/>
聖澤真無際許讀西清舊賜書<lb/>
　　其二<lb/>
清切官階數藝林何堪相繼玷華簪一經教子慙無術<lb/>
兩代分榮愧轉深愚似豚魚猶載徳微如葵藿尚傾心<lb/>
况曽夙奉詩書澤感遇酬<lb/>
<pb n="KR4f0029_WYG_003-18a"/>
恩自古今<lb/>
　　五日西苑泛舟侍<lb/>
宴紀恩四首<lb/>
蒲香風暖浴蘭辰<lb/>
御苑歡遊奉<lb/>
紫宸時有微雲消暑氣還因宿雨浄芳塵幽潭碧樹迎<lb/>
仙仗畫舸朱欄列近臣欲識<lb/>
君王同樂意普天今是太平人<lb/>
<pb n="KR4f0029_WYG_003-18b"/>
　　其二<lb/>
簪裾鵠侍彩雲端釃酒臨流<lb/>
聖澤寛碧玊橋頭雙斾引緑楊隂裏萬人看西園擊檝<lb/>
過瑶島北岸揚舲到激湍惠靄和風偏此日還知天意<lb/>
與同歡<lb/>
　　其三<lb/>
郭外靈泉入渚宫藏舟别渚洑流通新從太液移黄鵠<lb/>
遥隔平橋望彩虹夾岸林巒浮積翠一樓簫管御微風<lb/>
<pb n="KR4f0029_WYG_003-19a"/>
咸池樂奏遊魚出静愛湖天似鏡中<lb/>
　　其四<lb/>
韋杜金張<lb/>
黼座前小臣竊喜荷<lb/>
恩偏追陪鳳蓋鸞旂裏蕩漾雲亭水榭邊仙醖自天傾<lb/>
玊液官庖隔岸送瓊筵清時令節沾殊渥願捧蒲樽祝<lb/>
億年<lb/>
　　侍從西苑進講恭紀四章<lb/>
<pb n="KR4f0029_WYG_003-19b"/>
清時避暑駐<lb/>
離宫竹塢花溪<lb/>
輦路通水殿凉分蘆荻雨山亭香滿芰荷風坐臨空翠<lb/>
鳴絃裏静聴飛泉<lb/>
講幄中<lb/>
聖主一編猶在手乾行不息與天同<lb/>
　　其二<lb/>
雲影天光自窈㝠蓬萊宫闕俯滄溟緑槐枝覆鴛鴦瓦<lb/>
<pb n="KR4f0029_WYG_003-20a"/>
碧澗光摇翡翠亭乳燕掠波穿繡户水禽接翅過芳汀<lb/>
微臣竊侍迎凉殿拜手甘泉敢勒銘<lb/>
　　其三<lb/>
龍旂飄拂照盤渦芳景來遊御畫舸雲度石橋微雨歇<lb/>
波生蓮渚晩凉多嘉魚喜傍蘭舟躍溪鳥歡迎<lb/>
翠輦過水木清華幽賞地仙源端可接銀河<lb/>
　　其四<lb/>
陪<lb/>
<pb n="KR4f0029_WYG_003-20b"/>
輦行宫講誦餘隔溪欣得傍<lb/>
宸居垂楊影裏攤書巻流水聲中掩直廬曉露新荷聞<lb/>
沆瀣夕陽髙樹對扶疎傳呼小艇花間泊觀稼亭西近<lb/>
玊除<lb/>
賜新貢岕茶二瓶恭紀<lb/>
紫笋芳芬比蕙蘭吴山越水到長安含香瑞草封雕篋<lb/>
拜<lb/>
賜名芽出<lb/>
<pb n="KR4f0029_WYG_003-21a"/>
禁䦨自瀹清泉松籟起細傾仙液露華漙只因身侍紅<lb/>
雲裏歳歳<lb/>
恩波捧月團<lb/>
　　䝉<lb/>
恩命供奉<hi>臣</hi>周道寫<hi>臣</hi>小像装潢成軸<lb/>
特賜恭紀二首<lb/>
十載清曹近玊墀<lb/>
經幃秘閣許追隨忽聞<lb/>
<pb n="KR4f0029_WYG_003-21b"/>
恩澤傳宫使為寫儀容遣畫師香近<lb/>
御爐薫絹素墨和仙露㸃鬚眉三毫頰上頻添取多在<lb/>
天顔指顧時<lb/>
　　其二<lb/>
潘岳中年鬢有星自將疎野歎儀形披裘只合棲山澤<lb/>
鳴玊何堪著<lb/>
殿庭麟閣勲名慚竹帛瀛洲文學愧丹青惟驚蒲栁沾<lb/>
恩渥敢傚丰裁問九齡<lb/>
<pb n="KR4f0029_WYG_003-22a"/>
　　康熙十九年六月䝉<lb/>
擢授翰林學士兼禮部侍郎紀<lb/>
恩四首<lb/>
枌榆陋質比鷦鷯阿閣何期託<lb/>
聖朝三徑蓬蒿連<lb/>
紫禁八年書帙傍丹霄手攀天上星辰近身被人間雨<lb/>
露饒日日青花龍尾道常同厯草侍<lb/>
神堯<lb/>
<pb n="KR4f0029_WYG_003-22b"/>
　　其二<lb/>
青瑣沈沈入紫微四時常見著宫衣蓬瀛自古人争羨<lb/>
史冊如臣遇亦稀香案<lb/>
宸顔容咫尺<lb/>
經幃<lb/>
天語賜光輝唐虞典誥羲文易拜捧瑶函翼萬㡬<lb/>
　　其三<lb/>
文明天授御飛龍俯視羣流若岱宗涓滴何能思報荅<lb/>
<pb n="KR4f0029_WYG_003-23a"/>
氷淵常恐負遭逢<lb/>
褒綸驚捧<lb/>
王言重野質深慙<lb/>
聖度容自是清時榮侍從章縫偏覺渥<lb/>
恩濃<lb/>
　　其四<lb/>
紫泥光映曙霞生重叠氷銜忝姓名仙籍屢看標藝苑<lb/>
崇階還許列清卿一時<lb/>
<pb n="KR4f0029_WYG_003-23b"/>
寵命沾鸞掖同日除書出鳳城羣自<lb/>
講筵䝉異數拜官千載有殊榮<lb/>
平蜀奏捷恭紀二首<lb/>
一軍飛劒閣三捷報蠶叢宿霧巴江捲春流蜀道通壺<lb/>
漿迎猛士組練繫狂童天半峨嵋石新看紀戰功<lb/>
　　其二<lb/>
六年屯漢沔<lb/>
王化阻巖疆扼塞狐憑險膏腴鼠藉糧自天開益部計<lb/>
<pb n="KR4f0029_WYG_003-24a"/>
日定炎荒喜見欃槍息同聲賀<lb/>
廟廊<lb/>
　　七月三日奉<lb/>
恩泛舟西苑觀取魚并䝉<lb/>
頒賜恭紀八首<lb/>
興慶池蓮照水紅<lb/>
恩分青雀御微風㡬人曽到甘泉館來往波光瀲灧中<lb/>
　　其二<lb/>
<pb n="KR4f0029_WYG_003-24b"/>
太液湖西雨脚垂水雲亭畔蕩舟時芙蕖深處菱花宻<lb/>
出水紅鱗壓釣絲<lb/>
　　其三<lb/>
參差樓殿俯滄浪北渚南湖接渺茫隔岸水花秋更好<lb/>
覆堤官栁午偏凉<lb/>
　　其四<lb/>
好雨連朝長暮潮輕舫宛轉木蘭橈西山指㸃青如黛<lb/>
不覺經過玊蝀橋<lb/>
<pb n="KR4f0029_WYG_003-25a"/>
　　其五<lb/>
秋早凉從水殿生魚罾收處栁風輕縱横荇藻流船滑<lb/>
時聴鮮鱗潑刺聲<lb/>
　　其六<lb/>
新蟬乍喜報秋清靈沼風和見物情緑樹隂中啼翡翠<lb/>
白蓮花底宿鵁鶄<lb/>
　　其七<lb/>
空明雙槳擊澄潭烟水菰蒲性所躭怪底夜來凉雨後<lb/>
<pb n="KR4f0029_WYG_003-25b"/>
魚莊蟹舎夢江南<lb/>
　　其八<lb/>
錦鬛銀腮滿泛船盈筐拜<lb/>
賜荷<lb/>
恩偏漫言玊鱠東南美親割華林第一鮮<lb/>
　　閏八月二十七日䝉<lb/>
恩賜内廐鞍馬恭紀二首<lb/>
頻年蹤跡傍金門駑馬常隨入掖垣<lb/>
<pb n="KR4f0029_WYG_003-26a"/>
御苑遴材誇上駟儒臣拜賜荷<lb/>
深恩調良自昔如君子驅䇿曽經奉<lb/>
至尊宫錦障泥絲絡首連錢光澤照庭軒<lb/>
　　其二<lb/>
中夜房星降紫霄長鳴顧影獨蕭蕭花驄逺自西川貢<lb/>
金埒新從<lb/>
内廄調嘶入宫雲看攬轡光生衢路羨聨鑣朝朝栁下<lb/>
青驪穏蹀躞春風玊蝀橋<lb/>
<pb n="KR4f0029_WYG_003-26b"/>
　　除夕<lb/>
乾清宫侍<lb/>
宴恭紀<lb/>
餞歳<lb/>
恩暉奉<lb/>
紫宸翬飛阿閣物華新崇階喜接金張貴祕殿歡陪衛<lb/>
霍親諫果特分宣口敕<hi>橄欖古稱諫果</hi>衢樽頻賜被<lb/>
温綸來朝共慶三微節拜手堯年二十春<lb/>
<pb n="KR4f0029_WYG_003-27a"/>
　　康熙二十年元日<lb/>
乾清宫侍<lb/>
宴恭紀<lb/>
元辰佳氣晩氤氲清讌連朝夜漏分人傍層霄依斗極<lb/>
光懸東壁見奎文寶幢色麗螭頭日古鼎香添豹尾雲<lb/>
法曲總涵祈穀意九歌新自<lb/>
九重聞<lb/>
　　上元侍<lb/>
<pb n="KR4f0029_WYG_003-27b"/>
宴恭紀二首<lb/>
干羽虞階海澨清傳柑時節宴承明檐低星月千燈繞<lb/>
庭舞魚龍百戲呈天保頌颺因樂愷<lb/>
皇情歡豫在昇平請看此夕同民處九陌笙歌滿鳳城<lb/>
　　其二<lb/>
宵臨别殿敞瓊筵畫鼓聲催火樹然碧落烟消雙月映<lb/>
紫瀾風定萬珠圓千枝忽湧金波桂十文頻開玊井蓮<lb/>
叠<lb/>
<pb n="KR4f0029_WYG_003-28a"/>
賜竒觀真異數浮槎星漢憶當年<lb/>
　　溫泉歌應<lb/>
制<lb/>
蒼山層疊東方來揷天萬朶芙蓉開中有幽巒自盤互<lb/>
溫泉觱沸靈山隈遥見白雲覆巖谷波光日暖寒松緑<lb/>
四時天氣總春融雙泉數武分凉燠静如明鏡石池平<lb/>
瀉入房櫳取次行蘭香瀲灧膏千斛碧色深沈玊一泓<lb/>
定有丹砂結泉底仙竈綿綿傾石髓陽烏浴彩咸池波<lb/>
<pb n="KR4f0029_WYG_003-28b"/>
燭龍銜照空潭水天生靈異豈偶然近瞻<lb/>
世廟橋山巔土脈精英恣磅礴鬱蒸佳氣通源泉常聴<lb/>
空山傳<lb/>
警蹕畿東勝地時巡日來遊彌切望<lb/>
陵思豈為臨流賞清泌<lb/>
慈寧聖人鶴髪垂有時<lb/>
鳳輦出龍墀樂遊原上温泉畔風土清嘉<lb/>
聖體宜規模簡樸留陳蹟半畝方塘甃文石繚垣翠巘<lb/>
<pb n="KR4f0029_WYG_003-29a"/>
䕃長松行殿土階沿素壁却笑華清侈費多連雲宫闕<lb/>
漫嵯峨何須刻石成鳬雁豈待鏤金作芰荷<lb/>
聖朝舉事皆有則敬愛為心儉為徳寧<lb/>
親常願葆天和結搆恒思惜民力今年扈從碧山岑<lb/>
賜遊佳地荷<lb/>
恩深每懐袚濯塵纓志時望天波浥注心<lb/>
　　扈從謁<lb/>
孝陵恭紀<lb/>
<pb n="KR4f0029_WYG_003-29b"/>
鼎湖龍久去冠劒託幽宫地接東溟日山藏大漠風入<lb/>
雲浮寶幄跨澗落銀虹寢殿周廬繞園林<lb/>
輦路通闗城花自發温谷水常融松棟思堯徳龍門頌<lb/>
禹功千峰争侍<lb/>
蹕萬嶺儼呼嵩典禮遵前制經營殫<lb/>
聖衷望<lb/>
陵迴玉仗瞻宇却花驄宗伯陳犧象祠官獻稑穜懿親<lb/>
陪奠斚故老慟遺弓石馬嘶何處寒山夕照中<lb/>
<pb n="KR4f0029_WYG_003-30a"/>
　　七月二十一日瀛臺<lb/>
賜宴諸臣<lb/>
命臣英同内大臣主席恭紀二首<lb/>
輦駐甘泉水殿中清秋時節栁堤風歡承<lb/>
慈聖重闈喜<lb/>
恩逮羣工曲讌同珍果總含蘭蕙露嘉魚新出藕花叢<lb/>
聨翩簪珮蓬池上影落平橋瀲灧紅<lb/>
　　其二<lb/>
<pb n="KR4f0029_WYG_003-30b"/>
代捧尊罍綺席前頻宣<lb/>
口勅紫雲邊秋光特錫迎凉宴湛露羣歌既醉篇拜<lb/>
賜香羅紛綵袖攜歸絲籠壓花韀微臣喜接金張後<lb/>
寵渥尤霑異數偏<hi>是日綺有賜諸臣文    差</hi>
　　恭和<lb/>
聖製賜内大臣輔國將軍俄啟韻<lb/>
戡定常懐猛士風新收荒服燕彤弓<lb/>
天章特賜雕龍句<lb/>
<pb n="KR4f0029_WYG_003-31a"/>
帝室新褒射虎雄<lb/>
平滇南詩<hi>有序</hi>
皇帝御極之二十年滇南既平俘馘來獻寰宇内外截<lb/>
然寧謐蓋自屢年以來經營四方上厪<lb/>
宵旰至此底厥成事羣臣颺誦<lb/>
神武比于無競之烈<lb/>
皇帝謙沖弗居臨軒申<lb/>
命以為<lb/>
<pb n="KR4f0029_WYG_003-31b"/>
天心眷祐<lb/>
祖徳靈承以克臻斯耆定又念四方赤子瘡痍初起衽<lb/>
席未安將士荷戈八載勞勩待澤籲恩並在今日于是<lb/>
展吿<lb/>
郊<lb/>
廟崇號<lb/>
兩宫發<lb/>
徳音下明詔沛維新之大澤布休養之深仁所以鞏固<lb/>
<pb n="KR4f0029_WYG_003-32a"/>
丕基嘉惠元元者至矣蓋武功之後焕以文徳戡亂之<lb/>
餘繼以致治<lb/>
聖心未嘗以天下既安而稍自暇逸也臣既祗獻昇平<lb/>
頌以楊廓清之盛復敬撰律詩八章敘捷聞之懽忭美<lb/>
慶典之矞皇鋪事紀實昭鴻駿焉<lb/>
君王指顧定滇中絶徼炎荒<lb/>
聖澤通益部火雲天際掃昆池鯨浪日南空投戈喜愜<lb/>
休兵志因壘真成不戰功<lb/>
<pb n="KR4f0029_WYG_003-32b"/>
步輦早趨長樂苑<lb/>
慈懐先與慰深宫<lb/>
　　其二<lb/>
露布天南萬里餘經旬飛羽到庭除銅壺深夜傳<lb/>
中禁鈴索清宵響直廬奏捷魚符偏早讀紀功鳳紙不<lb/>
勝書况逢霧掃金戈日正是陽回玊管初<lb/>
　　其三<lb/>
次第讙傳遍九逵侍臣先許賀<lb/>
<pb n="KR4f0029_WYG_003-33a"/>
彤墀丹屏方見<lb/>
天顔喜赤子還縈<lb/>
聖慮慈萬户芻茭輸驛路八年戈甲頓<lb/>
王師親聆倍覺愚衷感拜手<lb/>
仁言百代垂<hi>奏捷之夕臣英面聆伍之天語深念累年官民軍    勞</hi>
　　其四<lb/>
帝徳如天本好生惟教貔虎瞰孤城釡魚自見鯨鯢滅<lb/>
簞食仍聞士女迎六詔何曽驚夜柝百川猶不廢春耕<lb/>
<pb n="KR4f0029_WYG_003-33b"/>
烏䝉烏撒咸歸化洱海波澄看洗兵<lb/>
　　其五<lb/>
昇平大典慶如林底定還勞<lb/>
睿慮深肅藉明禋揚<lb/>
祖徳勤將錫類荅<lb/>
天心恩周九服光圖史孝達<lb/>
重闈冠古今舞勺歌雝追盛事功成一代紀元音<lb/>
　　其六<lb/>
<pb n="KR4f0029_WYG_003-34a"/>
遥聴<lb/>
鳳詔萬方同温律吹從玊殿風獄縱赭衣求訟簡賦蠲<lb/>
赤縣恤民窮花邨鵲報茅簷喜棘寺鸞棲犴户空兵氣<lb/>
盡消佳氣滿普天甘雨慶雲中<lb/>
　　其七<lb/>
當殿曽推閫外輪時清凱入騎駪駪<lb/>
天潢授鉞皆龍種禁旅横戈盡虎臣銅柱逺征憂國久<lb/>
雕弓遥賜拜<lb/>
<pb n="KR4f0029_WYG_003-34b"/>
恩新明年楊栁依依日正是賡歌杕杜春<lb/>
　　其八<lb/>
彤廷喜起集臣工經緯訏謨仰<lb/>
聖聰雲合羣方歸舊服星羅宿將定元功羽干載舞期<lb/>
同樂華黍登歌願屢豐手建太平千萬禩無疆大厯慶<lb/>
龐鴻<lb/>
　　雪中侍直恭紀應<lb/>
制四首<lb/>
<pb n="KR4f0029_WYG_003-35a"/>
自昔占年瑞連朝不厭多休兵知歳稔偃武慶時和積<lb/>
素輝珠箔飛花㸃玊珂好將書史册黄竹漫賡歌<lb/>
　　其二<lb/>
滿苑瓊瑶屑輕烟與共浮<lb/>
天心慈下土<lb/>
宸念切西疇花散嘉平月禾登大有秋鑾坡時久立沾<lb/>
洒翠雲裘<lb/>
　　其三<lb/>
<pb n="KR4f0029_WYG_003-35b"/>
雪中看<lb/>
上苑别自有山容太液銀為磧華林玊作峰烟常籠翠<lb/>
竹色最愛青松園吏開温室梅花香更濃<lb/>
　　其四<lb/>
同雲栖殿角霰後漸霏霏風細蹁躚舞寒輕宛轉飛玊<lb/>
堦人語静宫瓦鵲聲稀媿乏陽春調吟詩傍粉闈<lb/>
　　康熙二十一年正月<lb/>
賜假南歸經營丘壠恭賦紀<lb/>
<pb n="KR4f0029_WYG_003-36a"/>
恩詩八首<lb/>
臣心寸草由來久未敢封章達<lb/>
至尊每見青郊陳麥飯思乗春水到柴門上書幸恕愚<lb/>
情迫<lb/>
當宁偏承<lb/>
詔語温迴憶此身依日月芸編香案十年恩<lb/>
　　其二<lb/>
典學筵開久侍觀龍綃棐几碧雲端風亭展卷都忘暑<lb/>
<pb n="KR4f0029_WYG_003-36b"/>
温室披圖豈避寒日旰坐當樓影直宵分聴徹漏聲殘<lb/>
法天行健誠稀覯蠡見惟愁測海難<lb/>
　　其三<lb/>
睿學淵涵邁古今羣山揖岱比髙深彖爻逺遡羲文㫖<lb/>
典誥遥同舜禹心歴考簡編羅漢史旁兼風雅紹唐音<lb/>
當軒屢見飛<lb/>
宸藻鴻寶天球照藝林<lb/>
　　其四<lb/>
<pb n="KR4f0029_WYG_003-37a"/>
自離疏蹻入觚稜碧落丹霄十二層别苑每隨臨水殿<lb/>
御筵常近讀書燈静從秘閣聴鈴索晩向天街望玊繩<lb/>
檢㸃平生<lb/>
恩遇地涓埃酬荅愧無能<lb/>
　　其五<lb/>
李泌猶慙迹太竒况臣愚魯奉<lb/>
皇慈賜遊設醴花亭日進講停舟栁岸時殿上屢容陪<lb/>
曲讌輦前常許獻新詩六軍豹尾雲深處數見書生欵<lb/>
<pb n="KR4f0029_WYG_003-37b"/>
段隨<lb/>
　　其六<lb/>
波横橋影栁參差<lb/>
御苑西偏借一枝海燕許巢鳷鵲觀山雞教宿鳯凰池<lb/>
寒芽獨荷陽春暖薄植深逢雨露滋為感烏啼思罔極<lb/>
仰慙<lb/>
天語慰恩私<lb/>
　　其七<lb/>
<pb n="KR4f0029_WYG_003-38a"/>
四海波澄正偃兵傳柑時節侍承明詩聨柏殿昇平宴<lb/>
樂聴雲門大濩聲<lb/>
沛澤如天常覆物報<lb/>
恩無地愧言情迢遥江國三千里一片葵心向日傾<lb/>
　　其八<lb/>
雞舌乍辭文石陛羊腸重踏碧山岑陳情敢有懐鄉意<lb/>
拜<lb/>
命彌増戀闕心繾綣難違芸閣侣低徊還惜<lb/>
<pb n="KR4f0029_WYG_003-38b"/>
禁庭隂年來供奉銜恩句暫向東臯澤畔吟<lb/>
　　二月十四日䝉<lb/>
賜手勅白金文綺恭賦<lb/>
江城二月返軺車特降<lb/>
褒綸鳳紙書鄉國白雲應到眼墓田春草正堪耡久慙<lb/>
赤芾垂三組敢道黄金比二疏拜舞一辭龍尾道野人<lb/>
欲製芰荷裾<lb/>
　文端集巻三<lb/>
</p>
<p>
</p>
  </div>
</body>
</text>
</TEI>
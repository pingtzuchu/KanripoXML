<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻二十二</head> <lb/>
    <p>
<pb n="KR4f0029_WYG_022-1a"/>
欽定四庫全書<lb/>
　文端集巻二十二<lb/>
　　　　　　　　　　　　　大學士張英撰<lb/>
　存誠堂集十八<lb/>
　近體詩七十八首<lb/>
　　過木厓河墅二首<lb/>
出郭横青嶂當門瀉碧湍石稜盤磴仄野色倚䦨寛樹<lb/>
及春隂種松兼暮雨看従來多逸興垂老得煙巒<lb/>
<pb n="KR4f0029_WYG_022-1b"/>
籬䕶方塘碧橋迴小徑深已看楊栁拂更待芰荷侵一<lb/>
壑容吾友千峯識此心惟應謝塵累軒豁日長吟<lb/>
　　過有懐甥白鹿山莊二首<lb/>
倚櫂入煙鬟南浮水石間湖田留世澤松桂老名山古<lb/>
屋丹題在豐碑緑字殷一邱經四代風節滿人寰<hi>南浮山在</hi>
<hi>莊前明善先生廷尉公中丞公世居於此</hi>
樓居良不翅結搆倚層峯一徑盤脩竹孤亭俯萬松鳥<lb/>
聲時自媚山翠日為容避世琴尊裏知君道氣濃<lb/>
<pb n="KR4f0029_WYG_022-2a"/>
　　遊龍山五首<lb/>
稻畦松逕接處處愛邨煙繡嶺千屏列明湖一鏡圓土<lb/>
腴禾覆壟人滿杏為田福地成真語花源豈浪傳<lb/>
烏栖雙槳急歸宿舊煙蘿谿逐漁罾轉邨沿竹圃多衆<lb/>
山堆晩翠夕照起微波端為經時雨潮痕沒芰荷<lb/>
亂山藏一壑行覺月谿長竹路過危彴松隂覆古牆厨<lb/>
煙分磵冷山霧焙茶香髣髴匡廬頂棋聲響石牀<hi>月谿内有</hi>
<hi>月珠菴最幽勝</hi>
<pb n="KR4f0029_WYG_022-2b"/>
屢負春深約花時不易逢何年容採藥此地足為農天<lb/>
際看龍嶺波心落鸛峯横斜山畔石常似亂雲封<lb/>
密樹連邨暗深莊處士家籬根新筍籜松頂古藤花鑿<lb/>
牖千峯蔟疏池一徑斜愛君詩畫裏盡日伴麏麚<hi>深莊為友</hi>
<hi>人劉超宗居</hi>
　　漁父<lb/>
谿頭漁父影鬅鬙低結薌茅倚緑藤剛掩柴門沽酒去<lb/>
一雙魚翠立空罾<lb/>
<pb n="KR4f0029_WYG_022-3a"/>
　　夏日山居五首<lb/>
松風滿耳雜鳴禽避暑無如此地深安頓竹牀茶臼處<lb/>
小窗恰對古梅隂<lb/>
邨煙漠漠望中微隔澗遥看竹裏扉松岫稻田千頃碧<lb/>
横空白鷺一雙飛<lb/>
園翁為我摘新蔬炊熟黄粱正午餘一枕凉天初睡覺<lb/>
好風吹亂竹窗書<lb/>
日長似得幾朝閒浴罷移牀更看山一種晩香曽未識<lb/>
<pb n="KR4f0029_WYG_022-3b"/>
來従蓮葉稻花間<lb/>
山人蚤起愛新凉繞逕貪尋水草香竹露涓涓似㣲雨<lb/>
南山松頂見朝陽<lb/>
　　寄説巖宗伯<lb/>
袖中文字比驪珠乞得經年卧五湖學種櫻桃纔半畝<lb/>
也紅亭子至今無<hi>説巖曽為余作也紅亭記</hi>
　　夏日齋中即事二首<lb/>
為愛朝凉起偏知夏漏長行隨梧竹影坐襲蕙蘭香石<lb/>
<pb n="KR4f0029_WYG_022-4a"/>
罅魚闚牖牆隂鶴轉廊塵中人鹿鹿誰與説羲皇<lb/>
古瓦垂青蔓閒階上碧莎夜深微雨後秋色草花多小<lb/>
病疎巾櫛低窗穩歗歌樂天瀟灑外今昔許誰過<lb/>
　　盆蘭先後作花<lb/>
清曉凉颸睡足來茗香事畢小徘徊花神解事君知否<lb/>
檢㸃盆蘭次第開<lb/>
　　避暑二首<lb/>
碧樹覆檐牙重門隔市譁菖蒲銜石草薝蔔貯瓶花橘<lb/>
<pb n="KR4f0029_WYG_022-4b"/>
數垂枝實蘭培出土芽不須河朔飲幽事總堪誇<lb/>
薄有巖居趣攤書緑䕃中迴廊涵翠竹曲檻倚疎桐茗<lb/>
竈分微火桃笙逐好風海棠秋色蚤銜露一枝紅<lb/>
　　雨後行龍眠道中<lb/>
蚤凉出郭覺情親河濶桑濃景一新石角磷磷偏礙路<lb/>
谿聲曲曲解隨人篔簹色淨霜初落䆉稏風輕緑漸匀<lb/>
正是鶯嗁好時節可堪城市往經旬<lb/>
　　急雨<lb/>
<pb n="KR4f0029_WYG_022-5a"/>
赤日流金草木摧倐然雲霧起奔雷老夫企脚當風處<lb/>
卧看飜盆雨勢來<lb/>
　　烹茶<lb/>
泉自花隂汲鐺隨樹影移松聲纔歇處蟹眼漸生時緑<lb/>
雪従斟淺香雲欲啜遲只須分茗荈不在試槍旗<lb/>
　　閒中二首<lb/>
曉天凉雨入房櫳卧近脩廊竹一叢遶逕數聲清唳苦<lb/>
瓶中知是鶴糧空<lb/>
<pb n="KR4f0029_WYG_022-5b"/>
殷勤為我報山翁苦憶隂崖大壑風莫怪經旬住城市<lb/>
秋蘭花滿小軒中<lb/>
　　立秋次日食新<lb/>
風雨時和樂有年蚤禾新刈傍湖田尊開酒庫應無算<lb/>
菜送園官不取錢薦廟白炊香稻熟留賓紅割錦鱗鮮<lb/>
太平自願為農老豳雅常吹七月篇<lb/>
　　謾道<lb/>
謾道全無著將閒寄此心裝池新得畫位置借來琴圃<lb/>
<pb n="KR4f0029_WYG_022-6a"/>
事躭微雨花時惜寸隂草香棲鶴地一日幾探尋<lb/>
　　宿仲兄湖上<lb/>
萬頃湖連屋移家隠此中門低桑葉暗徑曲槿花紅潮<lb/>
戀經秋雨濤喧入夜風一鐙瞻繡佛姜被老年同<lb/>
　　小葺思過軒成<lb/>
秋深營㬉室僅可置匡牀錦莧飜濃豔拳柑逗淺黄趺<lb/>
跏雙膝影繚繞一簾香愛靜今成癖何心與世忘<lb/>
　　松湖山莊收穫十絶句<lb/>
<pb n="KR4f0029_WYG_022-6b"/>
芃芃禾稼滿高原人帶腰鐮處處邨恰喜歸田逢大有<lb/>
農夫舉酒慶曽孫<lb/>
潮落新秋古岸平隔湖雲澹雨初晴晩來企脚松棚下<lb/>
月照隣家打稻聲<lb/>
水北山南見一川家家錢鎛在秋前蚤禾刈罷重耕稼<lb/>
再熟湖干下潠田<lb/>
沙田待雨等閒情不耐天公五日晴今嵗農夫俱額手<lb/>
水邊未聴桔橰聲<lb/>
<pb n="KR4f0029_WYG_022-7a"/>
一笻偶過野人家檐挂魚罾返照斜草逕柴門鵞鴨亂<lb/>
清池低映紫薇花<lb/>
漁翁住處傍南湖畱客霜鱗玉不殊茭白藕絲隨意足<lb/>
雜羅菱芡與菰蒲<lb/>
漁莊蟹舍白鷗洲佳地殊堪十日留最愛湖光繞山麓<lb/>
短松低堰繫扁舟<lb/>
星羅盡是佃農居擬向中田自結廬初夏來看荷覆水<lb/>
小舟江上送鰣魚<lb/>
<pb n="KR4f0029_WYG_022-7b"/>
閲盡浮雲意久慵懶將衰質日為容瓦盆濁酒茅檐下<lb/>
漸喜心情似老農<lb/>
我欲臨流發浩歌倚山築岸貯清波種荷栽栁三年事<lb/>
好泛漁舟挂緑蓑<lb/>
　　初秋二首<lb/>
黄葉初離樹人歸舊草亭吟孤雙鶴侍坐久一峯青竹<lb/>
為妨梅翦門因避客扄桂華含蚤露香霧撲疎櫺<lb/>
盡閲寰中趣深耽物外情扶花承夕露翦蔓避秋聲鐙<lb/>
<pb n="KR4f0029_WYG_022-8a"/>
影簾櫳靜橙香枕簟清擁衾還歎息彌覺道心生<lb/>
　　杜門<lb/>
杜門無長物秋樹老夫家手把臨窗卷心躭繞砌花昔<lb/>
同烏近日今與鶴餐霞桂雨蘭風裏差堪紀嵗華<lb/>
　　社飲<lb/>
低迷桑葉路放浪竹皮冠榖賤邨醪釅年豐社飲歡前<lb/>
身應圃史老我作農官土鼓吹邠雅吾兼詠考槃<lb/>
　　送堯元之任漳州别駕四首<lb/>
<pb n="KR4f0029_WYG_022-8b"/>
潮落寒江昨夜風惜隂亭畔送征鴻好將碧水丹山色<lb/>
盡入襜帷畫舫中舊路細看棠䕃滿綵衣重濺茘枝紅<lb/>
遥知甌越龎眉叟扶杖爭來問阿翁<lb/>
京華九月返軺車新佩銀黄耀故廬天末人歸多難後<lb/>
日南恩拜一官初懽承大母親調膳志養嚴君慰倚閭<lb/>
佐郡莫嫌猶蠖屈古人風烈重題輿<lb/>
木葉蕭蕭拂去旌蚤梅花傍嶺頭生鯨波息處新投甲<lb/>
蜑户歸時正偃兵才自冰霜成練達地宜盤錯立功名<lb/>
<pb n="KR4f0029_WYG_022-9a"/>
好従幕府抒籌策千里驊騮第一程<lb/>
蚤嵗光芒照乗珠十年筋力盡馳驅才人今已分民社<lb/>
新婦従兹事舅姑壯志蚤宜閑玉勒寸心知久貯冰壺<lb/>
春江南望無窮意愛聴賢聲自海隅<lb/>
　　山居二首<lb/>
一月疎過嶺北園蛛絲當路雀迎門秋山易作煙霞態<lb/>
松籟不聞城市喧久坐燭殘書卷剰遲眠香重被池溫<lb/>
五更夢醒蕭蕭葉檢㸃平生未報恩<lb/>
<pb n="KR4f0029_WYG_022-9b"/>
筍輿芒屩日相隨山北山南未覺疲幽澗獨尋澄碧處<lb/>
秋林蚤愛嫩黄時曽迴九折羊腸馭新得層霄鶴背騎<lb/>
漫道神僊不可即稚川𢎞景是吾師<lb/>
　　甲子驚蟄後一日入山二首<lb/>
凍蘂粘枝重可嗟疎林無復見横斜臘前乍暖春前雪<lb/>
浪擲園梅一度花<lb/>
乞得隣花趁雨移只愁躭却種花時笑予不學劉伶癖<lb/>
長見閒人荷鍤隨<lb/>
<pb n="KR4f0029_WYG_022-10a"/>
　　媚筆泉<lb/>
蘚石離奇金碧畫澄潭深靚蔚藍天幾囘抛却籃輿去<lb/>
緩步行吟媚筆泉<lb/>
　　語客<lb/>
騎驢客去漫嫌遲借我山窗信宿宜好景莫従城市過<lb/>
最撩人是夕陽時<lb/>
　　邨南<lb/>
日晩邨南駐小車人同飛鳥共明霞吟過樹底微風起<lb/>
<pb n="KR4f0029_WYG_022-10b"/>
影落谿流返照斜逺度嶺雲尋蕙草閒捜石磴置梅花<lb/>
欲歸只隔樵歌路便是青山謝朓家<lb/>
　　山行雜詩八首<lb/>
谷口幽居羨左思緑楊疎處見茅茨玉蘭花發山如雪<lb/>
襯著青松看轉奇<lb/>
栁含朝露杏含煙嫩緑匀黄菜麥田寒暖隂晴俱有著<lb/>
最宜人是養花天<lb/>
桃李驚開一夜風逗人無奈隔谿紅春深切莫辜遊賞<lb/>
<pb n="KR4f0029_WYG_022-11a"/>
花事山容日不同<lb/>
山逕常従雨後迴邨煙澹處野花開谿流一夜春潮長<lb/>
雪浪晴飜石壁來<lb/>
山桃紅覆野人居新緑交加錦不如行向樹隂深處久<lb/>
落花飛絮滿籃輿<lb/>
纔過穀雨惜殘春紅漸稀疎緑漸匀吟就小詩聊自適<lb/>
掉頭不管路傍人<lb/>
山逕盤紆待曉歸千山紫翠自霏微黄鶯嗁處徘徊聴<lb/>
<pb n="KR4f0029_WYG_022-11b"/>
小雨輕隂未溼衣<lb/>
小橋流水帶邨斜放眼看春覺轉賒紅茜滿林山躑躅<lb/>
松顛高引紫藤花<lb/>
　　蚤起書觸目所見三首<lb/>
蚤起扶笻步小池麥田風細緑參差黄鸝隔樹遥相喚<lb/>
恰是春隂欲雨時<lb/>
前邨忽見雨濛濛鳥亂鴉嗁一樹風迴看山腰作雲氣<lb/>
短松如薺白波中<lb/>
<pb n="KR4f0029_WYG_022-12a"/>
雨歇園林放脚行一聲黄鳥一心清雙飛偏愛新桐影<lb/>
嗁向濃隂太著情<lb/>
　　一邱二首<lb/>
一邱一壑慰平生小搆幽居遂逺情欲設閒門向深緑<lb/>
隔花臨水費經營<lb/>
一樹寒梅碧玉枝當階古幹舊披離偶然推却東牆去<lb/>
乍覺横斜勢轉奇<lb/>
　　營北軒<lb/>
<pb n="KR4f0029_WYG_022-12b"/>
手闢層軒自葺籬還疏曲沼翫淪漪松横逺岫遥臨户<lb/>
泉繞階除細入池侵檻蚤荷圓似鏡眠堤新栁碧成絲<lb/>
容予歗傲梧隂下領取風恬月皎時<lb/>
　　山居雜詩九首<lb/>
吹笙扶杖有雙童跨磵穿雲見此翁天下閒人誰得似<lb/>
看松採藥水聲中<lb/>
何事撚鬚求句好不須乂手限詩成閒吟半格無多語<lb/>
得意黄鸝三兩聲<lb/>
<pb n="KR4f0029_WYG_022-13a"/>
澗草溪花駐小車嵐光煙靄媚幽居無窮物外相憐意<lb/>
料得青山亦愛予<lb/>
淺深濃澹各成奇如見公麟老畫師欲向山中看樹色<lb/>
晩春天氣暮秋時<lb/>
豈無人似放翁顛笑插花枝意自妍碧水丹山收拾穏<lb/>
憑人相喚作神僊<lb/>
石步粼粼可渡河水明沙白動微波欲知山路紆迴入<lb/>
一道清谿十度過<lb/>
<pb n="KR4f0029_WYG_022-13b"/>
南窗山翠北窗松頃刻隂晴景不同造物年來差解事<lb/>
置予百幅畫圖中<lb/>
新得清泠繞户泉還移白石老梅邊主人盡日開顔笑<lb/>
細酌頻看意欲僊<lb/>
蚤年揮手紫雲邊盡日行吟緑水前欲覔先生何處去<lb/>
萬松深處一池蓮<lb/>
　<lb/>
　文端集巻二十二<lb/>
</p>
<p>
</p>
  </div>
</body>
</text>
</TEI>
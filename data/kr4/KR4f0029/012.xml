<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻十二</head> <lb/>
    <p>
<pb n="KR4f0029_WYG_012-1a"/>
欽定四庫全書<lb/>
　文端集巻十二<lb/>
　　　　　　　　　　　　　大學士張英撰<lb/>
　存誠堂詩集八<lb/>
　古體詩四十首<lb/>
　　東西龍眠山二十詠<lb/>
吾邑西北倚山麓為城出宜民門取道於大士巗行數<lb/>
里渡谿河左則越巢三都館右則青埠潭左氏昆弟居<lb/>
<pb n="KR4f0029_WYG_012-1b"/>
之兩山低處中橫一徑吾詩所稱谷口是也居民數家<lb/>
酒帘邨市樵子出入所經弛擔結侣咸憩息於此自此<lb/>
而玉龍峽為東龍眠徑越嶺跨磵至似古山房泉源在<lb/>
焉石馬潭為西龍眠徑層巒疊岫倐忽開闔至社壇而<lb/>
窅然㴱矣凡予足跡所厯各為六韻以誌之餘請俟之<lb/>
它日<lb/>
　　　大士巗<lb/>
山縣枕崇岡數武即丘阜懸崖斧劈痕臨谿彌峻陡澄<lb/>
<pb n="KR4f0029_WYG_012-2a"/>
磵浸雲根石龕若新剖曲磴緣翠竹方塘涵碧藕時有<lb/>
出郭人來遊挈罇缶是吾入山徑幽意恒探取<lb/>
　　　河墅<lb/>
孤亭冒山巔素琴發清響蒼蒼原上松翠蓋供俛仰潘<lb/>
子晩好靜結廬寄霞想詰曲入花徑窈奥闚書幌南榮<lb/>
與北牖容膝不希廣予駕趣北山筍輿習來往<hi>山巔有皆響亭</hi>
　　　越巢<lb/>
古牆薜荔衣檀欒倚修竹路入老樹西門對清谿曲時<lb/>
<pb n="KR4f0029_WYG_012-2b"/>
聞讀書聲中有幽人屋梅花几席香萱草階除綠有客<lb/>
皓鬚眉翛然常野服昔賢遺烈在清風滿巗谷<hi>堂曰舊學左忠</hi>
<hi>毅公讀書處</hi>
　　　青埠潭<lb/>
言過谷口東一水湛㴱碧對面青蘿峰松陰落沙磧素<lb/>
鮪遊空明波紋蕩奇石昔聞堰谿水畫舫堪挂廣祇今<lb/>
春草㴱青苔迷往跡千載烈侯祠寒林亦蕭槭<hi>英烈侯祠在其</hi>
<hi>側</hi>
<pb n="KR4f0029_WYG_012-3a"/>
　　　三都館<lb/>
垂髫遊龍眠癖愛三都館野橋入平田松關客常款幽<lb/>
巒亘四圍穿林自夷坦美箭上干雲十畝清陰滿結廬<lb/>
雖不多風神自蕭散喜與人境疎長吟縱吾嬾<lb/>
　　　玉龍峽<lb/>
我昔在内府得見公麟圖蒼莽玉龍峽雪瀑如濺珠此<lb/>
地水石佳名與圖畫符陰巗攢碧樹幽響中笙竽逶迤<lb/>
林壑間常若匹練鋪何當山雨中來觀此景殊<lb/>
<pb n="KR4f0029_WYG_012-3b"/>
　　　杏花邨<lb/>
吾祖松楸地自昔名花邨連蜷好峰聚噴薄清谿飜傍<lb/>
谿住老叟喬柯䕃柴門耕鑿數百載世世貽子孫陵谷<lb/>
萬事改衡宇今常存春風過陌上笑指桃花源<lb/>
　　　桃花洞<lb/>
姚公讀書處高寄煙雲端古屋紫苔澀㴱林白晝寒脩<lb/>
竹徧陽陂百簇青琅玕凌磵架危閣牀下飛激湍㪅尋<lb/>
水源地奇石尤巑岏徑滑不勝步扶攜來探看<hi>姚端恪公讀書</hi>
<pb n="KR4f0029_WYG_012-4a"/>
<hi>處</hi>
　　　似古山房<lb/>
自昔聞戴顒空山有幽宅閉户賞名泉奔流在肘腋翠<lb/>
篠青林中懸瀑高百尺旁構響雪亭手探練光白添衣<lb/>
坐㴱夏山風謝絺綌毎當炎曦時懷此不能釋<hi>昔為隱士戴髠</hi>
<hi>僧所居</hi>
　　　石馬潭<lb/>
結屋龍眠西沿谿路偏好峰巒莽迴互水石相環抱石<lb/>
<pb n="KR4f0029_WYG_012-4b"/>
馬立空潭洄波紛素縞曲磵盡文魚幽徑皆香草但聞<lb/>
樵歌聲相和白雲蚤曳杖躡青鞵期向此間老<lb/>
　　　媚筆泉<lb/>
山頂有名泉厯落層雲間昔人揮毫素滌硯愛潺湲遊<lb/>
客稀偶過老僧常掩關别有羅漢臺紫翠何其殷巉石<lb/>
栖短樹俛臨流水灣石上垂雲字久没苔蘚斑<hi>石上有垂雲沜</hi>
<hi>字苔蝕久矣</hi>
　　　賜金園<lb/>
<pb n="KR4f0029_WYG_012-5a"/>
言陟夏佳嶺遙見入林路清池當衡門影落峰頂樹竹<lb/>
㴱灌木稠畫眉啼不去荷鍤秔稻田抱瓮菘芥圃黃犢<lb/>
近隣邨綠蓑好風雨古屋兩三楹是吾閲耕處<lb/>
　　　芙蓉島<lb/>
岡巒勢蜿蜒下有雙谿送春水如白雲漭沆山影動喚<lb/>
我芙蓉翁古僊曾入夢繞隄蒔秋英金粉露華重他年<lb/>
輓鹿車一丘良可共山中頻寄書青松及時種<lb/>
　　　椒園<lb/>
<pb n="KR4f0029_WYG_012-5b"/>
椒園南山下疊巘隱幽壑曲徑緣古谿高下泉聲落懸<lb/>
流注石稜繽紛挂珠絡老梅立山煙迎門如皓鶴玉樹<lb/>
大十圍枝枝近高閣晨夕可來遊只須過略彴<lb/>
　　　斷事墳<lb/>
歎息金川門倒戈燕王師君臣有大義微官焉敢辭沉<lb/>
湘竟何處爪髪空在兹荒阡邇幽館策杖不知疲仰睇<lb/>
層嶺峻俛聽寒澗悲松間古碑矗摩讀夕陽時<hi>方斷事公諱法</hi>
<hi>聞建文之難自投于江</hi>
<pb n="KR4f0029_WYG_012-6a"/>
　　　環翠山房<lb/>
萬峰如挺笏中央見平疇齒齒白石粲浩浩洪谿流<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>
兀孤茅亭傑出當高丘羣山蒼秀色到此憑闌收峰峰<lb/>
嵐氣逼樹樹煙光浮毎語吳季子數椽須蚤謀<lb/>
　　　寫園<lb/>
短垣䕶松竹宛然一畝宫門臨樵子路清谿流向東昔<lb/>
有躭吟客自名嶽夢翁駕鶴去不返門閉雙井桐圖畫<lb/>
秘全菴風景將無同吾廬幸不遠相望蒼靄中<hi>公麟圖中有秘</hi>
<pb n="KR4f0029_WYG_012-6b"/>
<hi>全菴髣髴似之</hi>
　　　長松别業<lb/>
山園各殊致陂池兹所偏疏鑿廣數畝芙蓉秋便娟魴<lb/>
鯉長尺半花間時割鮮長松四五株磊砢生寒煙緗梅<lb/>
與翠竹掩映皆幽妍玅年高寄託王謝信多賢<lb/>
　　　黃柏山房<lb/>
龍眠最㴱處雲物迥幽窅石徑盤山腰谿聲互縈繞灌<lb/>
木何隂隂垂蘿復嫋嫋中有樂耕堂凭闌接林杪片石<lb/>
<pb n="KR4f0029_WYG_012-7a"/>
琴臺孤飛軒栗窠小莫嫌絶境偏遠出塵壒表<lb/>
　　　社壇<lb/>
幽巗罕人跡此地堪避世一水自縈紆千峰轉迢遰草<lb/>
㴱路易迷湍急裳屢揭吾兄性躭奇景麟結遐契遠載<lb/>
吳門花驅驢入煙際選地種松杉聊為子孫計<hi>三兄於此築景</hi>
<hi>麟堂</hi>
　　十二月六日即事<lb/>
夢登傑閣俛洪流煙波漠漠橫小舟遠疊層巒景彌曠<lb/>
<pb n="KR4f0029_WYG_012-7b"/>
近羅古木居偏幽啓牖凭闌正畱憩叩門聲急驚殘睡<lb/>
東方纔曙雪滿階忽報諸卿有封事<lb/>
　　題畫<lb/>
秋山若新沐翠色滴巗巒幽人結茅宇窈窕當巑岏略<lb/>
彴入荒徑高栁垂碧湍時有隔谿叟策杖叩荆關斯境<lb/>
良不易唯向圖中看<lb/>
　　寄韋廣菴<lb/>
昔聞王摩詰晩歳躭清修琴牀間茶竈恬曠與天游鳩<lb/>
<pb n="KR4f0029_WYG_012-8a"/>
兹有偉人今古遙唱醻啓事重山簡脱屣歸林丘秉心<lb/>
自高潔澹蕩師虛舟揮手謝塵滓道業期千秋眠食常<lb/>
一龕彌勒居上頭我友岑儀部<hi>謂羽長</hi>精義同探捜江流<lb/>
𣺌無際高懷誰與儔天門望牛渚石色上層樓何時躡<lb/>
芳躅偕翫春江鷗<lb/>
　　讀汲古閣毛子所鐫放翁集有感<lb/>
歎息龜堂叟磊落無近情室小不舒肘時聽飢腸鳴神<lb/>
藻日鶱翥珠源隨地傾齒髪已大耋力厚思彌清吟篇<lb/>
<pb n="KR4f0029_WYG_012-8b"/>
累鉅萬騷壇誰與京聊自寫胸次匪冀身後名窅冥寄<lb/>
天壤大海鴻毛輕焉知五百載嗜古有毛生舊帙拭塵<lb/>
土古鏡發精英隻語不敢遺寳惜如瑤瓊雕鏤比金石<lb/>
簡編彌八紘山澤藴良璧光氣終必呈賢哉海虞客千<lb/>
禩陪休聲<lb/>
　　自題桃花釣艇小像<lb/>
春風草色已平鋪春水半篙生南湖自櫂小舟入鷗鷺<lb/>
臨水桃花三兩株微風徐引釣絲輭落花片片飛衣裾<lb/>
<pb n="KR4f0029_WYG_012-9a"/>
此時傲睨天地寛斜倚蘭槳攤素書青山澹峙水澄湛<lb/>
纖塵不起波濤無我與萬類同俛仰忘機共樂羲皇初<lb/>
寄語葦間垂釣侣莫將香餌誤游魚<lb/>
　　正月六日<lb/>
春囘已再旬詰朝是人日苦憶故山下古梅䕃幽室苔<lb/>
封老榦遲香蚤南枝宻披離碧磵臨橫斜短牆出輕煙<lb/>
澹靄中風神總清逸江國氣暄和微風轉温律谿潤栁<lb/>
先舒土㬉蘭初茁南榮可洞開北牖不須窒何事久羈<lb/>
<pb n="KR4f0029_WYG_012-9b"/>
栖朔風但嚴凓難寄一枝春望斷江南驛清夢頻往來<lb/>
浩歎撫書帙<lb/>
　　夜讀松臯詩册有作<lb/>
穀雨晩休憩皓月臨階戺輕寒下布簾水僊列綈几程<lb/>
子示新篇清言味殊㫖冰雪盈懷抱芳香浸肌理故國<lb/>
梅花邨迢迢隔江水撫巻若欣遇三復不能已<lb/>
　　燕九<hi>京師以正月十九日為燕九節羣之白雲觀候真人降</hi>
鐙月看方殘節序數燕九白雲鸞鶴聲陳跡荒已久取<lb/>
<pb n="KR4f0029_WYG_012-10a"/>
醉傾都城相將挈罇瓿一時方外客幻妄無不有懸符<lb/>
曲背翁賣藥龎眉叟詭狀驚愚氓狂歗走邨婦哆口説<lb/>
神僊誑惑良可醜我聞蓬萊峰弱水隔塵垢碧玉琢庭<lb/>
階綵雲塞窗牖桃花炊香秔石髓釀天酒御風凌紫霄<lb/>
天帝為賓友豈肎迴鶴駕蹋此利名藪吁嗟塵世人延<lb/>
望空翹首<lb/>
　　長康為予畫芙蓉島圖賦此<lb/>
雪浪雙谿向東注雲巗翠巘相盤互短垣脩竹隱蕭齋<lb/>
<pb n="KR4f0029_WYG_012-10b"/>
憑君畫出樵家路君言此地舊遊偏風景依稀在眼前<lb/>
惟餘石岸蒼松色須飽風霜二十年<lb/>
　　道士贈杏花一枝置膽缾中<lb/>
大龍山畔石塘隈露裛煙籠十里開聞説如霞復如錦<lb/>
可憐時節不曾來祇今盡日風塵裏乍得一枝眉色喜<lb/>
粉腮未破春溶溶自拂銀缾注新水<lb/>
　　廣濟寺看海棠即贈天孚上人<lb/>
萬斛車塵吹㬉風擾擾闤闠喧囂中焉知咫尺有佳地<lb/>
<pb n="KR4f0029_WYG_012-11a"/>
香林一鶴塵坱空穀雨纔過名卉發紅雲兩簇樓西東<lb/>
我來正值爛熳時錦幢繡幄花重重自昔西川號繁艷<lb/>
海棠香國將無同别有神僊好丰骨苦教桃李若為容<lb/>
最是斜陽烘屋角粉腮亂點猩猩紅惠休知予惜花意<lb/>
裵回宛轉芳樹叢為言居士今老矣一年一度難遭逢<lb/>
須乘旭景再來看煙開露溼春溶溶我聞斯語笑未荅<lb/>
發人㴱省如晨鐘便是上乘微玅義不須㪅與叩南宗<lb/>
　　長康畫南郭外桃花園小景題此於後<lb/>
<pb n="KR4f0029_WYG_012-11b"/>
出郭春風散遙矚千株萬株栁新綠人家園圃帶城斜<lb/>
桃花一片紅雲簇沿邨灼灼照清谿繞徑娟娟倚脩竹<lb/>
我昔攜尊雨後來臙脂晩向華清浴隔岸誰家花最多<lb/>
枳籬苔徑薌茅屋詎意蕭齋傍短檠縮取春隂盈尺幅<lb/>
向前寒食幾多時令人苦憶城南曲<lb/>
　　天禧宫古松歌同説巗先生賦<lb/>
平生幾處見古松都城西畔天禧宫輪囷異姿飽霜雪<lb/>
紛拏逸勢森虬龍響若琮琤戛蒼玉色疑翡翠埋青銅<lb/>
<pb n="KR4f0029_WYG_012-12a"/>
低枝偃側走平地高榦窈窕摩紫穹荒祠㴱鎖三十樹<lb/>
一樹一畫羞雷同琱窗細碎古瓦墜畫壁剝落莓苔封<lb/>
此松類有神物守肌理豐膩彌青葱濃隂地溼草舟碧<lb/>
幽林日薄光玲瓏頓隔喧囂若巗谷濤聲白晝吹香風<lb/>
澤州先生偶税駕予亦走馬來過從石牀倚徙久延望<lb/>
不覺曦馭騰高舂君言榼山有此樹霜皮合抱煙靄中<lb/>
予亦曾遊秣陵路六朝舊樹畱江東不意馬跡車輪邊<lb/>
俛仰别有幽奇蹤便當坐臥滿十日一洗耳目塵滓空<lb/>
<pb n="KR4f0029_WYG_012-12b"/>
眼前奇物復誰數北寺萬石華嚴鐘<lb/>
　　予學圃齋前有郁李一株因見樂天集中有惜郁<lb/>
　　　李花詩即次其韻<lb/>
濃縟愛花繁低小憐枝弱閑階石砌邊移近梅花萼緣<lb/>
條雪皚皚含煙春漠漠剪裁羅綺輕點染臙脂薄山園<lb/>
久岑寂流光任銷鑠正是艷陽時東風又開落<lb/>
　　萬壽寺華嚴鐘歌次説巗先生韻<lb/>
荒寺門迎大谿水古牆剝落荆榛高<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>兀鉅鐘立庭戺<lb/>
<pb n="KR4f0029_WYG_012-13a"/>
翠色幾矗長松稍直立二丈徑十尺布指難與量週遭<lb/>
銅液如雲火如電天地罏冶斯鑄陶霜晨撞擊鬼神懼<lb/>
鍧閎鞺韃翀紫霄上有華嚴十萬字松江沈度揮霜毫<lb/>
刻畫遠勝雲雷跡雕幾不屑魚龍跳一波一撇露鋒穎<lb/>
筆勢軒翥如鴻翺譬彼寶幢繡佛號香薫殿角風鈴搖<lb/>
此鐘初成在紫闥丁年移<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>今蕭條<hi>此鐘造于丁未年移置此寺亦丁未</hi>
刼火已吹樓殿去鯨魚委地空蒲牢但見埋光向幽壑<lb/>
那復振響穿雲標朅來對此三歎息為憐塵壒還爬搔<lb/>
<pb n="KR4f0029_WYG_012-13b"/>
神呵佛守亦妄語土花侵蝕偎藜蒿作者何人姚少師<lb/>
手翻雲雨騰螭蛟金川門外鼓震地欲富欲貴皆爾曹<lb/>
鐘<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>解紐意不惜戈甲渡江江怒號身披紫衣近日月<lb/>
不聞搏拊陳虞韶齊黃九族慘白日天隂鬼哭聲啾嘈<lb/>
忠臣義士甘鼎鑊鑄鐘萬石奚足豪噫吁嘻鑄鐘萬石<lb/>
奚足豪<hi>永樂四年製時為姚少師廣孝監造</hi>
　　送登州太守任在菴之官<lb/>
渤海迴紫瀾萬古嵎夷宅觀日登蓬萊東望神僊迹瑤<lb/>
<pb n="KR4f0029_WYG_012-14a"/>
島出波面數點如棋奕時平海若鏡拾月堪挂席蜃市<lb/>
成奇觀城闕通街陌好風蕩微雲轉盻玻瓈碧皇哉五<lb/>
馬君聲名古牧伯彥升起中土清才燦崑璧今為郡大<lb/>
夫昔本東瀛客軺車夙税駕正穫兩岐麥涵濡須㴱仁<lb/>
澄清荷鉅責德化師蓋公琴書樂簡僻平生康濟心永<lb/>
言念疇昔<lb/>
　　庭槐十韻<lb/>
青槐何茂宻當軒種雙樹滋植十年來清隂入門路高<lb/>
<pb n="KR4f0029_WYG_012-14b"/>
翠挂斜陽低枝沾曉露暑月延好風晨光集珍羽杳靄<lb/>
映㴱簾頓有林壑趣種此亦偶然青蔥悦朝暮豈意爾<lb/>
成圍催予髪垂素愛此碧玉枝曾入甘泉賦託根賜廬<lb/>
中諒無斧斤懼寄語後來人風霜謹持䕶<lb/>
　　閒居四時詞<lb/>
初試春衣白苧裁巗扉從此晝常開輕煙輕雨籠芳樹<lb/>
新柳新鸎發舊醅草閤日長簾影靜杏花時節燕雙來<lb/>
小亭霑洒近風泉地溼林㴱避暑偏翠竹萬竿疎雨夜<lb/>
<pb n="KR4f0029_WYG_012-15a"/>
水芝千朶夕陽天人間便有方壺勝欲向三山喚偓佺<lb/>
白露添衣體乍輕山容如沐水痕清半窗幽夢梧桐雨<lb/>
一枕新凉蟋蟀聲看罷東籬舊時菊芙蓉花下繞池行<lb/>
煙蓑雪笠釣寒江新得鱸魚玉一雙㴱著地罏煨芋火<lb/>
洞開書閣看梅窗閑來檢點牀頭物螘綠鵝黃正滿缸<lb/>
　　石谷為予畫賜金園圖巻子復作大幅仿香山池<lb/>
　　　上篇意為賦長歌<lb/>
石谷先生類臞鶴風神蕭散意卓犖高人寄託無不可<lb/>
<pb n="KR4f0029_WYG_012-15b"/>
偶爾落筆搖五嶽曩時驚見富春圖十丈青岑隱丹壑<lb/>
神交意許三十年忽向京華走芒屩再拜喜識寒松姿<lb/>
逸致高懷老磅礴俛仰都無世俗情坐上吹香比蘭葯<lb/>
自昔曾與西田翁古今風雅同揚搉祇今前輩若晨星<lb/>
銜盃話舊空蕭索我有家山杳靄間貌以丹青何綽約<lb/>
梅花㴱處著疎籬楊柳隂中藏略彴一幅鵝谿池上篇<lb/>
竹隖荷汀景寥廓鄙人自愛愚谷愚先生為寫樂天樂<lb/>
憐我風塵老未休苦憶谿山自煎斲譬彼井谷有枯鱗<lb/>
<pb n="KR4f0029_WYG_012-16a"/>
暫轉清波供瀺灂秋窗日對煙雲生懷抱經時差不惡<lb/>
溼翠香嵐足千古濩落園林欣有託<lb/>
　　東坡有和淵明怨詩楚調示龎主簿及鄧治中詩<lb/>
　　　讀而愛之遂用其韻<lb/>
南山衆所見陶詠獨悠然歎息頭上霜換我鏡中年人<lb/>
生如墜葉憂樂隨所偏豐膴慕朝市枯槁躭園田猗與<lb/>
東臯子醉鄉受一㕓晨興荷鍤往夕寢抱瓮眠歡戚等<lb/>
飛埃寒暑忘推遷落花堆我側幽鳥啼我前挂瓢飲谿<lb/>
<pb n="KR4f0029_WYG_012-16b"/>
水䇿杖入邨煙還令簡牘上千載稱豪賢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻十五</head> <lb/>
    <p>
<pb n="KR4f0029_WYG_015-1a"/>
欽定四庫全書<lb/>
　文端集巻十五<lb/>
　　　　　　　　　　　　　大學士張英撰<lb/>
　存誠堂詩集十一<lb/>
　近體詩九十首<lb/>
　　檇李道中即事二首<lb/>
呉門朝放艇暮宿古由拳河濶纔容櫂桑低可覆肩城<lb/>
中流水入橋下布帆懸時向篷窗問鱸魚出網鮮<lb/>
<pb n="KR4f0029_WYG_015-1b"/>
最愛桐鄉道人家一水涯河流如曲沼畫舫勝蕭齋絲<lb/>
管隣船聽谿山客路偕紅樓十二曲垂手盡呉娃<lb/>
　　立秋前一日檇李道中<lb/>
長隄草色望中殷纔過平橋隔市闤衣帶一灣通越水<lb/>
煙鬟數點見呉山捲簾時喚漁舟近聽雨能消畫舫閒<lb/>
明日新秋猶是客不堪鄉思五湖間<lb/>
　　秋夜同念齋泛舟登湖心亭二首<lb/>
扁舟人在錦塘西指㸃南屏望欲迷秋水祇今環岳墓<lb/>
<pb n="KR4f0029_WYG_015-2a"/>
綠楊無復映蘇隄一湖明月千峰出十里荷花兩岸齊<lb/>
欲共暝鴉投宿處晩鐘煙際覓招提<lb/>
向夕攜尊初泛湖新秋風月屬吾徒相將高閣人逾迥<lb/>
憑眺孤山鶴可呼巖壑四圍環翠黛波光千㸃散鮫珠<lb/>
湖中百幅雲林畫領取煙巒第一圖<lb/>
　　七月十五日夜湖上<lb/>
新秋客路在餘杭此夕偏教斷客腸鐘磬數聲河兩岸<lb/>
火珠千㸃水中央果蔬竟日惟呼佛涕淚多時一望鄉<lb/>
<pb n="KR4f0029_WYG_015-2b"/>
莫向斷橋高處立鐙光雲影總悲涼<lb/>
　　越州懷古詩八首<lb/>
　　　越王城<lb/>
勾踐平呉後東南霸業豪登山思采蕺飲水問投醪戰<lb/>
士空黃壤歌臺盡碧蒿可能衣錦日還憶抱冰勞<hi>蕺山越王</hi>
<hi>采蕺處蕺蔬屬</hi>
　　　蠡城<lb/>
臣妾䝉羞日艱難百戰心霸成封苦竹身隱鑄黃金勾<lb/>
<pb n="KR4f0029_WYG_015-3a"/>
踐安難共陶朱累亦深何如五湖外煙水到於今<hi>苦竹城越</hi>
<hi>封范蠡處</hi>
　　　浣紗溪<lb/>
聞説浣紗處苔痕歳歲新至今呉苑草常占越江春邨<lb/>
女顰難效君王寵絶倫斷無亡國後還伴五湖人<lb/>
　　　嚴陵江<lb/>
千嶂桐廬道清風幾溯洄不知天子貴猶是故人來垂<lb/>
釣本無意披裘亦浪猜翻嫌人好事高築子陵臺<lb/>
<pb n="KR4f0029_WYG_015-3b"/>
　　　曹娥江<lb/>
一痛雙蛾斂投淵比汨羅魂應憑逝水步豈學凌波廟<lb/>
貌鬟猶小碑隂字不磨至今思孝女江亦號曹娥<lb/>
　　　蘭亭<lb/>
千古山隂道猶傳修禊時激湍遺響在陳跡古人悲觴<lb/>
詠空蘭渚風流見墨池昭陵畱片牘愁殺辨才師<lb/>
　　　謝康樂墓<lb/>
風流推謝客詞藻冠江東遊跡空山徧詩懐夢草同烏<lb/>
<pb n="KR4f0029_WYG_015-4a"/>
衣非舊日鶴墓自秋風五字今猶麗芙蓉照水紅<lb/>
　　　鏡湖<lb/>
賀監歸來地菰蒲起夕隂逢人曾解珮垂老竟抽簪盛<lb/>
事誰能繼高踪未可尋鏡湖分一曲方見主恩深<lb/>
　　山陰范祖生以秋蘭沙角菱餉予詩以謝之<lb/>
蘭猶含曉露菱復采秋汀味解詩腸渴香宜客夢醒雙<lb/>
稜堆玉椀並蒂插銀缾遺自五湖上清宵伴醁醽<lb/>
　　越州書肆得伯母方夫人紉蘭閣集感賦二首<lb/>
<pb n="KR4f0029_WYG_015-4b"/>
粉蠧餘來字開緘未忍看廿年耀翟茀三命重花冠繡<lb/>
閣詩偏好危城死最難至今遺草在香盥讀紉蘭<hi>伯父諱秉</hi>
<hi>丈崇禎中爲山東左方伯城潰伯父死之夫人暨副室皆自投于湖而死</hi>
此巻家藏久流傳到越州丹鉛經陸羽閨閣自千秋青<lb/>
史應難冺鴻編已見收可憐從死處風雨厯城頭<hi>集爲陸景</hi>
<hi>業鑒定列朝詩選載其事甚詳</hi>
　　山陰晤楚中宋蓉菴卻贈<lb/>
詞賦千秋讓楚騷祇今侍從説枚臯簾前修史圍紅袖<lb/>
<pb n="KR4f0029_WYG_015-5a"/>
殿上成詩得錦袍古蹟偶停蘭渚櫂高吟堪和浙江濤<lb/>
蕭齋雨後逢秋爽明月秋空對彩毫<lb/>
　　中秋同孝儀玉青看月分韻得中秋二首<lb/>
𤓰果樽前聽鴈鴻空庭客影偶相同人如秋水三更月<lb/>
心似寒花一夜風楊栁丰姿清露裏芙蓉顔色曉霜中<lb/>
由來此恨無人識搔首淮南小桂叢<lb/>
潮落錢塘晩更幽人生莫作少年遊異鄉無意逢懸榻<lb/>
靜夜何心各倚樓客子詩情如桂冷美人懐抱比膠投<lb/>
<pb n="KR4f0029_WYG_015-5b"/>
七年幾處同攜手又記山隂一度秋<lb/>
　　登越州能仁寺樓<lb/>
名勝東南數越州客來憑眺寺西樓迎門一水明如練<lb/>
繞郭千峰翠欲流望海亭連官舍近臥龍山擁郡城幽<lb/>
舊家零落斜陽裏古木蕭蕭萬樹秋<lb/>
　　鏡湖邊舊家園亭三首<lb/>
畫檻全傾看月廊菱花開徧舊橫塘梧桐子熟無人拾<lb/>
斷壁垂藤挂白楊<lb/>
<pb n="KR4f0029_WYG_015-6a"/>
誰種青松映碧池種來應是小松枝於今蒼老無人見<lb/>
辜負根梢入畫時<lb/>
數株松桂一池蓮若搆園亭趁少年花落花開頭白後<lb/>
任他孫子付寒煙<lb/>
　　題畫芙蓉菊小竹枝同貯缾中<lb/>
美人顔色宜三醉高士風流耐九秋得傍此君同處住<lb/>
勝他籬落與江頭<hi>楚中有三醉芙蓉</hi>
　　重過湖上<lb/>
<pb n="KR4f0029_WYG_015-6b"/>
芒鞵曾蹋冷泉寺畫舫還登明月樓纔見藕花紅似錦<lb/>
枯荷斷梗又深秋<lb/>
　　呉門竹枝詞二十首<lb/>
楊花落後春潮長入網霜鱗玉不如驕語呉儂儌倖殺<lb/>
千錢昨日喫鰣魚<hi>呉人喫鰣魚以價高者相詡</hi>
無限春風楊栁岸憑欄垂手各纖纖畫船一曲笙歌好<lb/>
十里紅樓盡捲簾<lb/>
節近清明看賽㑹流傳何日到於今閶門内外人如蟻<lb/>
<pb n="KR4f0029_WYG_015-7a"/>
一日姑蘇損萬金<lb/>
旌旗百隊香塵捲五色披離望若雲繡服烏紗車上客<lb/>
金牌高署武安君<lb/>
粧成太保佳兒好繡褓金環巧作春何事神前輕設誓<lb/>
銀鐺貫索路傍人<lb/>
寒食由來傳施食諸神盡向虎丘行招魂四六何人作<lb/>
笑殺頭名張士誠<lb/>
浴佛佳辰逢立夏櫻桃竹筍虎丘來一聲昨夜春歸曲<lb/>
<pb n="KR4f0029_WYG_015-7b"/>
新綠隂中緩舉桮<lb/>
送春何處宜絃索駕月軒中葉正青譜出十番新曲子<lb/>
遊人齊簇小樓聽<lb/>
五月龍舟水神廟兒郎擊鼓奪標時波心跳擲如飛燕<lb/>
自脱紅衫裹鴨兒<lb/>
六月葑門河兩岸紅妝隊裏畫船隨荷花生日人爭看<lb/>
借問何人見一枝<lb/>
古寺曝書當六日縹緗萬巻付娉婷莫教靧面殘妝粉<lb/>
<pb n="KR4f0029_WYG_015-8a"/>
涴卻維摩貝葉經<lb/>
虎丘待月中秋節玉管冰絃薄暮過山畔若教明月上<lb/>
便愁無地駐笙歌<lb/>
名園隨意成丘壑曲水疎花映小巒一自南垣工累石<lb/>
假山雪洞更誰看<hi>張南垣工累石不為假山雪洞而自佳</hi>
唐宋丹青初搨帖名香舊玉古圖章箇中真贋誰能識<lb/>
斑剝先教看錦囊<lb/>
虎丘偶見牡丹市淺白深紅萬朶開花史不知花性慣<lb/>
<pb n="KR4f0029_WYG_015-8b"/>
浪言三月不宜栽<lb/>
呉市花兒半塘住小山盆景索千錢酒船搖向河隄看<lb/>
三月家家賣杜鵑<lb/>
冶遊盡是誰家子兩兩三三占翠微廣袖方袍無箇事<lb/>
茜紅衫襯薄羅衣<lb/>
撾鼓一通多逸氣老年白相坐當中四圍絃索清歌遶<lb/>
爭和禰衡白髪翁<lb/>
誰家女伴停蘭櫂簾外雙鬟對扇茶卻向綠楊深處泊<lb/>
<pb n="KR4f0029_WYG_015-9a"/>
小舟窗内一缾花<lb/>
蛾眉薄命等閒事空把丹青巧擅名小疊香羅兩行字<lb/>
新詩花月送卿卿<lb/>
　　禹廟<lb/>
禹廟蒼山窟丹楹望若霞百靈紛玉帛萬壑隱龍蛇碑<lb/>
沒周秦字珪藏日月華神功畱海嶽遺跡豈幽遐<hi>禹發宛委</hi>
<hi>山石櫃得赤珪如日碧珪如月</hi>
　　南鎭<lb/>
<pb n="KR4f0029_WYG_015-9b"/>
奠麗同南極優崇比華衡垂旒山影合拄笏海雲生靈<lb/>
爽尊中土明禋走上卿荆揚達巴蜀萬里荷平成<hi>時少遣</hi>
<hi>司㓂王海豐致祭</hi>
　　登子招遊秋水園二首<lb/>
南華别築掩蒼苔菱葉谿橋好溯洄樹是輞川圖裏見<lb/>
石從海嶽袖中來朱欄路接青山近雪屋窗臨秋水開<lb/>
便是蓮花方丈客吟同鷗鷺莫相猜<hi>園有小軒題曰蓮花方丈</hi>
田舍漁家老樹傍此中風景近柴桑鑑湖一勺分清沼<lb/>
<pb n="KR4f0029_WYG_015-10a"/>
禹穴千峰出短牆小艇行隨蔆葉暗高樓夢入稻花香<lb/>
山陰古蹟多寥落剩有南谿舊草堂<lb/>
　　遊曹山三首<lb/>
誰削蒼巗曲曲幽雲根千疊覆清流石從斷處纔容櫂<lb/>
峰到奇時盡入樓好鳥自依蘭漿語嘉魚不避畫船遊<lb/>
平生浪説佳山水對此殊慙檻外鷗<lb/>
青棘山房小徑東田間𤓰葉豆花叢橋連野竹人閒到<lb/>
門閉秋桐路未通片石疎林如北苑遠山低樹似南宫<lb/>
<pb n="KR4f0029_WYG_015-10b"/>
夕陽原上偏吟望曾住詩人陸放翁<lb/>
知君不負五湖盟曉露提壺喚客行笻杖孤情如鶴健<lb/>
木蘭雙漿學鷗輕山連謝墅峰偏麗江近曹娥水最清<lb/>
探盡幽奇稱勝事好將懐抱託秋聲<hi>兹游同范祖生</hi>
　　龍吟山房詩<hi>越州相傳明隆慶中朱金庭賡諸南明大綬羅康洲萬化張陽和元忭同</hi>
　　　<hi>讀書臥龍山下大風雨夜各祝曰吾輩若皆成狀元則聞龍吟如是龍吟者三朱獨起而祝曰</hi>
　　　<hi>吾作宰相當連吟果連吟者三諸丙辰羅戊辰張辛未俱臚唱第一朱獨秉鈞衡因識其處為</hi>
　　　<hi>龍吟山房三公皆諡文懿張諡文恭</hi>
<pb n="KR4f0029_WYG_015-11a"/>
幾㸃台星映九重明時發采并儒宗特膺芝宇三孤席<lb/>
各占蓬山第一峰韋布靈皆鍾嶽瀆詩書氣可動彲龍<lb/>
山昏木落蕭蕭夜風雨聽來非暝鐘<lb/>
　　聞木厓以六月自都還兼有悼亡之戚詩以懐之<lb/>
　　　三首<lb/>
槖筆遊京洛驚心往復回祇來摹石鼓猶未到金臺<lb/>
法駕新臨學温綸正愛才春明門外路兩兩去鄒枚<hi>與令</hi>
<hi>嗣同返</hi>
<pb n="KR4f0029_WYG_015-11b"/>
半年驢背上念子去來勞路涉五千里霜添幾二毛風<lb/>
塵新涕淚寒暑舊綈袍春夏黃河水經過値怒濤<lb/>
悼亡偏客路别語寄天涯操作稱賢婦徽音續大家竟<lb/>
虛童子案不返少君車痛殺諸雛小啼飢喚阿爺<lb/>
　　聞信臣不第卻寄<lb/>
少年輕遇合容易説封侯白璧猶難獻蒼天何以醻心<lb/>
枯桃渡月淚盡秣陵秋風雨寒江夢期君在石頭<lb/>
　　重陽雨中次宋蓉菴韻二首<lb/>
<pb n="KR4f0029_WYG_015-12a"/>
易聽重陽雨難為秋夜心客懐同磊落詩味任探尋百<lb/>
感入殘夢孤吟擁素琴空階猶滴瀝何不倦宵深<lb/>
一雨過重九東籬何處花寒枝香自抱濕葉影偏嘉爲<lb/>
我開鄉國從君感歲華故園兄弟在摘取帽同斜<lb/>
　　將渡錢塘畱别宋蓉菴即用前韻<lb/>
新詩字字擅風騷野鶴孤吟在九臯寺冷儘教看古佛<lb/>
人閒日許對方袍君從鏡水聽秋雨客又錢塘涉怒濤<lb/>
分得蘭亭箋一幅時將懸腕憶揮毫<lb/>
<pb n="KR4f0029_WYG_015-12b"/>
　　同孝儀登呉山<lb/>
呉越高峰最上頭天風吹落海波秋江橫潮影千層白<lb/>
樹帶湖光一片幽選石數經山畔路振衣同陟寺西樓<lb/>
重陽風雨登臨興此日攜來續舊遊<lb/>
　　客餘杭寒山舊廬<lb/>
無數林巒在一丘家山日日恣探遊平橋絶磵穿奇石<lb/>
古木高枝拂畫樓秦望時從青靄見錢塘秋共白雲流<lb/>
花間猶有仙人鶴清唳霜天起客愁<lb/>
<pb n="KR4f0029_WYG_015-13a"/>
　　客中<lb/>
黃葉無端遶樹鳴寒鐙獨抱故園情經秋客夢俱鄉夢<lb/>
將曉風聲似雨聲幾處湖山成浪跡十年辛苦誤時名<lb/>
由來骨肉人間重卻比鴻毛一様輕<lb/>
　　十月十五日有懷玉青客山隂時予寓居錢塘<lb/>
憐君何事嘆浮家高誼爲予遠泛槎千里江船同雨雪<lb/>
一年春事負鶯花客中離别情偏苦霜後凄清路轉賒<lb/>
共子錢塘居兩岸暮潮聲裏即天涯<lb/>
<pb n="KR4f0029_WYG_015-13b"/>
　　與孫紫奇觴詠之暇因贈長句<lb/>
錢塘如帶遶庭前第一峰高畫閣連磊落人真如白鶴<lb/>
蕭涼詩亦似朱絃鐙前細聽秋宵雨石上同吟夕照天<lb/>
我向冷泉亭畔遇許君風味足纒緜<lb/>
　　同友人登呉山鍾翠亭<lb/>
諸峰誰第一爲我問山靈石影立孤鶴江光抱小亭潮<lb/>
過邨樹沒天接海雲青散髪同吾子狂歌入杳冥<lb/>
　　湖海<lb/>
<pb n="KR4f0029_WYG_015-14a"/>
湖海凋青鬢貧無骨肉歡别離人共老世路客逾難月<lb/>
皎愁牕白秋深怯簟寒錢塘千里隔無計問平安<lb/>
　　憶兄弟五首<lb/>
少小垂髫日棠花相映開那知離别苦都逐壯年來湖<lb/>
海詩空滿風塵鬢易催山亭梅未放曾記一裵囘<lb/>
猶是披裘出秋風白葛斜一爲經歲客開徧故園花破<lb/>
艇頻移屋支機遠泛槎江天春浪後風雪别吾家<lb/>
城隅臨水閣一夜芰荷開文鯉銜書至幽禽喚客來露<lb/>
<pb n="KR4f0029_WYG_015-14b"/>
華芳草徑雪藕晩涼桮澄對軒中事游人最溯洄<hi>澄對軒在</hi>
<hi>勺園中</hi>
荷耡兄與弟湖上晩偏幽水國魚蝦市山田秫稻秋遲<lb/>
歸慙候鴈浪跡比輕鷗江海無知己何心别故疇<lb/>
廿載謀丘壠山靈識此心清谿驢背穩黃葉屐痕深秋<lb/>
氣生涼雨霜天脱茂林遙知圖五嶽蹋徧故山岑<lb/>
　　滯京口<lb/>
何事栖栖苦京江雨雪行千艘爭帶水萬櫓雜雞聲睡<lb/>
<pb n="KR4f0029_WYG_015-15a"/>
爲鄉心減身從客路輕低徊三十載潦倒悟浮生<lb/>
　　夜從京口至燕子磯<lb/>
好風那忍泊深夜客還驚鐙照空江水心孤遠浪聲煙<lb/>
深千嶂沒雲薄數星明京口過宏濟輕帆百里行<lb/>
　　巢湖曉行二首<lb/>
客程貪蚤發水驛傍湖西煙草分鞭影霜華沒馬蹄寒<lb/>
深天欲曙光減月初低底事勞勞苦含凄泣路迷<lb/>
客心殘夢裏潦倒出柴門人語寒相答星稀光乍昏谿<lb/>
<pb n="KR4f0029_WYG_015-15b"/>
流尋馬跡沙路認潮痕莫更嗟行役明朝是故園<lb/>
　　與信臣<lb/>
一夕故人話何來此客忩翦鐙憐舊影聽雨在春江清<lb/>
夢畱僧榻高吟動佛幢竹邊臨斷岸深夜水淙淙<lb/>
　　擬古四時别詞十二首<lb/>
離愁最是怯春寒南浦冰稜去路難夢到梅花舊書屋<lb/>
篷忩一夜雪漫漫<lb/>
門掩春融石徑斜主人何事逐天涯暖風昨夜霏微雨<lb/>
<pb n="KR4f0029_WYG_015-16a"/>
開徧牆頭山杏花<lb/>
黄鶯啼過海棠紅粉蝶雙穿勺藥叢君似栁絲埀舊樹<lb/>
我如飛絮入東風<lb/>
雨過園林綠映眉幾枝新笋出陽陂青梅漸長櫻桃熟<lb/>
稚子牽來初摘時<lb/>
白葛衣單受好風清隂山路入雙桐忩間無意搖團扇<lb/>
吹落橊花滿地紅<lb/>
荷葉荷花覆幾層苦心蓮子恨難勝漫疑六月全無暑<lb/>
<pb n="KR4f0029_WYG_015-16b"/>
小閣匡牀簟似冰<lb/>
曾當七夕賦新詩吟向雙星斂拜時此際莫教重記憶<lb/>
恐驚秋色入蛾眉<lb/>
露下空庭試薄寒桂香深夜倚闌干一般秋月圓如鏡<lb/>
獨向山隂水閣看<lb/>
暮潮聲裏渡錢塘越水呉山路轉長前日書中曾有約<lb/>
誤教屈指到重陽<lb/>
人在西泠黃葉飛開箱重疊去時衣經秋客子無消息<lb/>
<pb n="KR4f0029_WYG_015-17a"/>
誰識天涯歸未歸<lb/>
一夜河流凍未開客心何事苦裵囘多情雪片如相約<lb/>
又向蘭陵道上來<lb/>
聽我清商苦調歌四時花信付煙波漫將詩寫離人恨<lb/>
詩思爭如别思多<lb/>
　<lb/>
　<lb/>
　<lb/>
<pb n="KR4f0029_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻十</head> <lb/>
    <p>
<pb n="KR4f0029_WYG_010-1a"/>
欽定四庫全書<lb/>
　文端集巻十<lb/>
　　　　　　　　　　　　　大學士張英撰<lb/>
　存誠堂詩集六<lb/>
　古體詩十九首<lb/>
　　山靈代梅語<lb/>
南殿秘閣爐火温盆梅新綻香雪繁抱書擁裘坐花下<lb/>
此身忘卻居天閽氍毺坐㬉春夢逼遭花勾引山翁園<lb/>
<pb n="KR4f0029_WYG_010-1b"/>
低枝窈窕垂碧沼老樹欹側當閒門度嶺一步香徹骨<lb/>
何况坐臥融心魂山鳥一聲山月白霏微煙溼梅花邨<lb/>
老翁此時復何處擥衣狂歗石上蹲落花千片如舞雪<lb/>
等閒堆沒長松根拊掌得句向花説似詩非詩憑較論<lb/>
兩度花時主人出舊山路蝕蒼苔痕枝頭疎宻復誰數<lb/>
雀翻鴉啄空黃昏山靈移書代梅語心同芳草思王孫<lb/>
衰傭合向此中老放歸蚤乞<lb/>
明主恩<lb/>
<pb n="KR4f0029_WYG_010-2a"/>
　　除日憶園梅用子瞻韻<lb/>
短墻碧磵幽人邨古鐵作樹香為魂凍蕊猶黏曉霜重<lb/>
高枝初破山月昏先生自愛樹圍屋路人爭指雪堆園<lb/>
㸔花有時勿孟浪寒消香轉需微温山㴱樹宻曦影遲<lb/>
麥飯既餔迴朝暾花鬚乍舒花瓣簇珠光照尸香塞門<lb/>
我昔居此竟三載相憶那能無一言祇今春風已十日<lb/>
一枝未見臨匏樽<lb/>
　　題徐公肅先生小像<lb/>
<pb n="KR4f0029_WYG_010-2b"/>
清高金莖露正直朱絲絃敬藉少陵語再拜題華箋朝<lb/>
野仰公望太華凌紫煙山島自疎峙浩澹如長川寵辱<lb/>
驚世人詎能汨其天霖雨未滿區惋惜成華顛清風聞<lb/>
坐歗偃仰梧陰偏雛鳳遶其側的爍皆珠蠙且操汗青<lb/>
筆㸃抹生民篇<hi>時方監修明史</hi>
　　李厚菴歸省送之<lb/>
皓鶴振脩羽來從海雲碧遽以蘭陔情中腸自煎迫相<lb/>
别觚稜閒執手吐胸膈獨有<lb/>
<pb n="KR4f0029_WYG_010-3a"/>
君親恩慚汗動心魄疇昔常語我報恩非一策但存區<lb/>
區誠勿復論形迹耕鑿為堯民亦以醻帝澤或為漸于<lb/>
磐或為介于石惟此忠與孝畱芬在簡籍君行侍華髮<lb/>
承歡愛晨夕處則為曾閔出當儷旦奭計君還家時余<lb/>
亦整雲翮<lb/>
　　題惲南田花卉册子二首<lb/>
　　　紫藤花<lb/>
山中紫藤花彌蔓滿巗谷樵人不知惜刈以束樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>我<lb/>
<pb n="KR4f0029_WYG_010-3b"/>
獨披荆榛移植傍庭屋青絲長數尺延緣登灌木花時<lb/>
穗離離百琲紫瓔蔟風入致翩翻露重氣清馥採摘芬<lb/>
可茹候共春菘熟㑹當成虬幹藉以媚幽獨<lb/>
　　　荷花<lb/>
我昔埀簾坐清夏當砌冷泉流石罅平川十畝稻花中<lb/>
小作橫塘臨水榭碧水新開一朶蓮半闚半掩騁嬌奼<lb/>
流鶯喚起午睡醒茶香細啜簾影下復有峰頭百尺松<lb/>
撩人影入花瓷瀉餐香飲翠恰三年造物嗔人不相借<lb/>
<pb n="KR4f0029_WYG_010-4a"/>
祇今蓮子憑誰拾風凉露重紅衣卸<lb/>
　　寒夜<lb/>
寒夜熏短衾熟睡遂言歸夢我白頭人歡聚忘酸悲辟<lb/>
彼舊雞犬門巷不知非囘頭數松竹厯厯無忘遺庭鶴<lb/>
刷鮮羽長鳴相追依思苦易為夢斯理何庸推萬物良<lb/>
復故所悲年歳衰何當返山澤長為時所麾<lb/>
　　寄木厓<lb/>
碩人寄薖軸高風在河墅列笏插諸峰開襟俯平楚衡<lb/>
<pb n="KR4f0029_WYG_010-4b"/>
門倚清流茅檐接花嶼孤亭延景光㴱竹祛嚴暑中有<lb/>
嗜古人百城同寢處奇文燦天葩七襄入機杼賦詩登<lb/>
黃初笙鏞間柷敔才高遇彌嗇彈冠慙臼杵今年七十<lb/>
翁道氣日騰舉清泉白石間聖賢作徒侣欲寄生日詩<lb/>
逡巡拙詞語自昔渭南翁澹蕩若耶渚萬首古無儔篇<lb/>
章號鴻鉅耄耋氣益遒目光炳雙炬平生所伏膺願言<lb/>
持壽汝牛腰端可壓鶴背亦堪許<lb/>
　　寄霜鶴<lb/>
<pb n="KR4f0029_WYG_010-5a"/>
襄陽耆舊傳卓犖推左思千載寒知閤清風常在兹移<lb/>
家居谷口柴門環清漪古牆䕶㴱竹碧玉寒參差緗梅<lb/>
百年樹偃側當階披摩詰久獨處性與丘樊宜左廂貯<lb/>
茶臼南榮啟書帷蓑笠自淳古霜雪燦鬚眉冥冥霞際<lb/>
鶴軒蓋安能淄我亦有茅宇結構西山陲旦夕過谿上<lb/>
邂逅懽相持鄙志景高潔雲壑貞松姿五年賦契濶舊<lb/>
柯繁新枝何當棄塵累高翥㑹有時陰巗富蒼术陽陂<lb/>
多紫芝相期各善飯采藥長追隨<lb/>
<pb n="KR4f0029_WYG_010-5b"/>
　　寄題羮湖龍眠山莊<lb/>
衆峰縈一谿曲折十餘里澹沲煙雲寛窈窕林壑美中<lb/>
有最古園迴環抱清沚細路緣山椒垂藤接步屣雲根<lb/>
削青蒼苔痕澀殷紫酷愛兹徑僻信可界塵滓河聲西<lb/>
南來石梁何齒齒人語近不聞隔岸飛濤裏曩昔偕來<lb/>
遊荒途入荆枳予方卜築初君亦經營始亭因栗䕃偏<lb/>
樓緣杏花起列果樹美箭灌蔬藝芳芷園林日以佳慙<lb/>
予去如駛比聞㪅探勝幽巗得奇詭疏鑿老不疲自荷<lb/>
<pb n="KR4f0029_WYG_010-6a"/>
金鴉嘴定當烹肉芝還將吸石髓嚶嚶求友生招招待<lb/>
舟子獨寐同寡懽延佇兩無已埽我巗耕堂從君閲耘<lb/>
耔<lb/>
　　北軒後種竹得筍<lb/>
植物數清芬篔簹推第一種類復區分中有堅韌質一<lb/>
竿圍尺餘十丈高無匹煙梢葉葉奇霜節莖莖直莖含<lb/>
澹蕩風葉透玲瓏日隂搖暑月寒翠滴晴雲溼雪壓與<lb/>
風摧亭亭無偃側所嗟樊圃間尤物艱種植竹祖雖頻<lb/>
<pb n="KR4f0029_WYG_010-6b"/>
移龍孫非易茁北軒有孤幹逾年忽增十園丁逺相報<lb/>
開書動顏色始縁磵壑疎終繞階除宻坐對一林香端<lb/>
可忘肉食㑹當置匡牀晩翠映書帙<lb/>
　　玉兒書來道小谿兩岸種桃柳百餘株<lb/>
草堂帶山麓門對清淺谿迢逓松嶺北曲折花邨西最<lb/>
宜臨水處桺徑與桃蹊緑蔭漾清沚紅雨蹋香泥波底<lb/>
戲文鱗枝頭鳴黃鸝浮桮落英滿垂釣濃陰低雖無泛<lb/>
舟樂足令遊笻迷十年畜此願此願多乖暌昨日山中<lb/>
<pb n="KR4f0029_WYG_010-7a"/>
信阿玊自封題種桃倚短㟁植柳眠長隄桃試紅萼小<lb/>
柳翦青絲齊春風日滋長芳景端可傒他日西谿上幅<lb/>
巾堪杖藜<lb/>
　　讀道書二十韻<lb/>
學禪成大覺服藥登上僊蓮臺挂珠絡鶴駕凌紫煙二<lb/>
者信可樂樂在超人天以余忖量之樂不如歸田收得<lb/>
不貲身謝此區中緣急埽巗畔屋高步谿南阡雲嵐與<lb/>
煙翠攢簇當我前飫以青精飯濯以丹砂泉胸懐自開<lb/>
<pb n="KR4f0029_WYG_010-7b"/>
拓耳目皆芳鮮一日驚悸去二日憂煩蠲三日視聽泯<lb/>
有若嬰兒然渾渾寒蠖蟄蠕蠕春蠶眠不醒亦不寐真<lb/>
息長緜緜化如入水雀蜕比經秋蟬頓使凡骨換還覺<lb/>
沉疴痊豁然一長歗躍出羲皇先天地領空濶日月忘<lb/>
推遷手攀河漢流足蹋崆峒顛蜉蝣憫羣動蜾臝視豪<lb/>
賢苟非知道者斯理不易傳<lb/>
　　追懽<lb/>
古人言追懽其義當何居將謂衆人樂而我與追隨將<lb/>
<pb n="KR4f0029_WYG_010-8a"/>
謂懽易去努力追逐之好花開易落好月圓易虧賓親<lb/>
正聚首倐忽生暌離山水甫登躡隂晴未可期翠管歌<lb/>
復歇紅袖舞還垂朱顔照青鬢瞥眼生白髭何况塵勞<lb/>
事如蠶自吐絲微軀苦縛束纒緜無了時懽情良有幾<lb/>
疾如流電馳捄焚與拯溺未許須臾遲嗣後偶逢懽高<lb/>
興誓不移園花爛如錦庭月圓如規林壑得佳趣故人<lb/>
懽相持或遇良讌㑹笙管佐游嬉或遇閒歳月擺脱塵<lb/>
事羈寳此如拱璧百慮一時麾掀髯舒寸心放歌豁雙<lb/>
<pb n="KR4f0029_WYG_010-8b"/>
眉臨風發千笑仰天傾一巵詎可當前失徒勞去後思<lb/>
　　人生<lb/>
人生譬石火倐如流電驚日月無根蔕東躍忽西傾達<lb/>
人解其意流光難與爭借彼豪端字寄我心中情言歡<lb/>
若涉笑寫歎如有聲萬類羅腕下一字分枯榮麗如春<lb/>
葩發皎如朝霞明翠如新竹笴香如芳蘭莖宛轉説哀<lb/>
怨曲折如流鸎倒翻滄海瀾吞吐如長鯨江山資潤色<lb/>
河嶽憑精英千篇任瑰偉隻語堪縱橫一片性靈光抒<lb/>
<pb n="KR4f0029_WYG_010-9a"/>
寫寄太清太清無窮極誰能磨其名君㸔陶靖節萬古<lb/>
如平生<lb/>
　　官道<lb/>
高柳一行直其下臨官道風起霾塵沙雨過積淋潦半<lb/>
夜露未晞亭午日方杲但聞去來人馬蹄蹋秋草烏栖<lb/>
恨不遲雞鳴恨不蚤微聞柳陰中歎息有邨媪今年騎<lb/>
馬客㸔比去年老人生非金石齒髪誰能保莫自逞丹<lb/>
顔寧得幾時好<lb/>
<pb n="KR4f0029_WYG_010-9b"/>
　　上真定梁公<lb/>
百川趨溟渤羣山仰崑崙萬類皆有託而况吾道尊鉅<lb/>
公起河北嶽峙聯弟昆勳業冠諸曹四十厯寒暄秉軸<lb/>
際昌期元化日以敦民氣入鈞陶薄海躋春温文章燦<lb/>
天葩脱腕皆瑤琨蕉林美詞翰吹氣如蘭蓀歐陽金石<lb/>
錄榮光燭庭軒俛仰極千古退食恒埽門皎皎貞松姿<lb/>
雲際安可捫霜榦數十圍撐拄乾與坤蔦蘿本微弱附<lb/>
麗亦騰鶱翹首望丹壑永荷涵濡恩<lb/>
<pb n="KR4f0029_WYG_010-10a"/>
　　送健菴大司㓂歸崑山<lb/>
滹沱氷初冸春風吹桺陌故人去京華翩翻振羽翮傾<lb/>
蓋遡廿年呉㑹雙泉宅玉堂喜追隨聯影槐㕔席丹黃<lb/>
秘閤書十載數晨夕猥以蒿蔚姿挹領椒蘭益君才儷<lb/>
江海巨手光典册寰中照碑版落腕流金石置身萬巻<lb/>
中精英日探索唱歎皆古音結撰卑時格雅樂鏞球陳<lb/>
凡響荆榛闢<lb/>
至尊奬文教薄海事經籍君用儒術欽激賞尤弗釋祇<lb/>
<pb n="KR4f0029_WYG_010-10b"/>
以承恩㴱轉使陳情劇鴻帙藉編摩移局近山澤依然<lb/>
黼藻功謾詡煙霞迹牛腰載秘文兹事罕疇昔擁書林<lb/>
屋㴱滌硯花谿碧我亦乘秋風相從訪遊屐皖口與吳<lb/>
閶春江共潮汐<lb/>
　　新秋<lb/>
昨夕雷雨過郊原何青青新蔬三兩畦濯秀當我庭日<lb/>
澹雲影薄飛蟲隔疏<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>枕前茗椀淨手中紈扇停身心<lb/>
兩閒適午夢微凉醒<lb/>
<pb n="KR4f0029_WYG_010-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0029_WYG_010-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集巻十<lb/>
</p>
<p>
</p>
  </div>
</body>
</text>
</TEI>
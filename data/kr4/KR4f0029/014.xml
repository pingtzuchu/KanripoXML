<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻十四</head> <lb/>
    <p>
<pb n="KR4f0029_WYG_014-1a"/>
欽定四庫全書<lb/>
　文端集巻十四<lb/>
　　　　　　　　　　　　　大學士張英撰<lb/>
　存誠堂詩集十<lb/>
　近體詩八十首<lb/>
　　丁未春釋菜<lb/>
先師廟㳟賦二十韻<lb/>
昭代崇文日羣英習禮時橋門環綵仗璧水簇春旗逵<lb/>
<pb n="KR4f0029_WYG_014-1b"/>
路紛冠蓋長廊集羽儀賜名皆勒石厯代有豐碑斑駁<lb/>
搜前哲琳瑯讀古辭殿高低燕雀松偃走蛟螭積翠黃<lb/>
金瓦蟠花白玉墀漆經文典貴石鼓字離奇龍篆存周<lb/>
迹鴻章想漢規層臺容晉接千仞許羣闚繡柱扶丹桷<lb/>
重氊映絳帷高窗懸綺綴古壁網罘罳樂器紛匏竹銅<lb/>
樽列象犧㳟行釋菜禮偕詠采芹詩草綠侵袍色花紅<lb/>
映酒巵平生懷盛事此際愜心期太學人才地司成國<lb/>
子師掄才皆董賈結念在臯夔事業輝麟閣文章爛鳳<lb/>
<pb n="KR4f0029_WYG_014-2a"/>
池願言崇聖訓持以報雍煕<lb/>
　　憶家山詩十首<lb/>
勺園風景重相思有夢先歸春草池里巷過從兄弟樂<lb/>
園林佳勝夏秋時穿階新笋生何地拂檻名花發幾枝<lb/>
最是石隄臨水處遠心長綰綠楊絲<hi>勺園</hi>
西南别業傍城隈澄對軒中首重回碧栁影從冰簟拂<lb/>
白蓮花抱水亭開微波似織涼初起隔岸如絲雨欲來<lb/>
濁酒一尊詩一巻知君夢不到塵埃<hi>澄對軒</hi>
<pb n="KR4f0029_WYG_014-2b"/>
兄弟躬耕自結廬湖山深處狎樵漁稻香自與荷香接<lb/>
松影還兼竹影疎魚鱠似銀收網後藕絲如雪出泥初<lb/>
棣棠花下羣回首定念天涯有索居<hi>松湖</hi>
遠峰亭畔綠隂遮半畝琅玕一徑斜風捲江雲看九子<lb/>
雨來山郭暗千家兒童笑逐枝頭鳥杖履閒尋葉底花<lb/>
華髪頻年惟繞膝平生不願客天涯<hi>遠峰亭</hi>
花亞軒中樹影稠微涼纔動暑全收繩牀午夢湘簾暗<lb/>
茗椀春香紙閣幽翠竹便堪消永日海棠蚤已報新秋<lb/>
<pb n="KR4f0029_WYG_014-3a"/>
北堂况復依萱影絶勝風塵事遠游<hi>花亞軒</hi>
元度城南闢草廬門迎荒圃種山蔬蟻浮春瓮常畱客<lb/>
蠧落匡牀自著書竹路過從精舍近荷香披拂晩涼初<lb/>
廿年風雨頻遊地花落花開總憶余<hi>伊蒿小圃</hi>
樓接蒼巒俛縣門城中勝地屬偏園家餘閒地皆松竹<lb/>
世看名花到子孫小院微涼侵簟扇西山紫翠自朝昏<lb/>
高窗吟望增惆悵綠鬢紅綃何處邨<hi>疊翠樓有牡丹為先世手植羅昭諫</hi>
<hi>有看到子孫能幾家之句</hi>
<pb n="KR4f0029_WYG_014-3b"/>
回軒僻巷有精廬門閉高梧影更疎翠竹笋成迷巷陌<lb/>
紫薇花發映庭除東牆老圃朝耡菜小閣佳兒夜讀書<lb/>
棠棣天南知爛漫寂寥依舊子雲居<hi>半圃</hi>
半畝潘園種竹餘安仁聊且賦閒居故鄉别後俱千里<lb/>
京國春來少素書<hi>先是木厓有山左之行</hi>游屐倦時花事好草堂<lb/>
開處綠隂疎老親繡佛吟詩暇日日輸君奉板輿<hi>石經齋</hi>
龍眠深處結茅茨憶爾空山冰雪時岑寂久從爲客慣<lb/>
清寒翻覺畏人知荒厨積雨遲煙火草閣懸鐙下布帷<lb/>
<pb n="KR4f0029_WYG_014-4a"/>
底事吟成轉嗚咽涙痕傾向蓼莪詩<hi>龍眠水竹山房</hi>
　　慈仁寺海棠<lb/>
長安初見海棠紅帶露含煙古寺中酒盞時來澆艷質<lb/>
車塵不解避芳叢新妝厭浥朝酣雨錦珮招搖暮倚風<lb/>
苦憶江南千萬樹莫愁湖畔石城東<lb/>
　　院中秋晩<lb/>
御河流向禁城東古屋參差煙靄中匹馬空庭秋草綠<lb/>
寒鴉高樹夕陽紅霜催栁色凋秦塞月傍砧聲出漢宫<lb/>
<pb n="KR4f0029_WYG_014-4b"/>
尺素漸稀衣漸薄可堪惆悵對秋風<lb/>
　　秋夜宿院中二首<lb/>
向夕攤書坐何曾異薜蘿月臨丹地迥秋傍古槐多涼<lb/>
氣纔侵簟微雲欲渡河<lb/>
聖朝勤問夜將曙聽鳴珂<lb/>
康樂多佳句慙予非惠連茶香同永夜鐙火各青氊樹<lb/>
色連雙闕鐘聲落九天高吟閒不寐涼月度花磚<hi>時同禮存</hi>
<hi>宗兄</hi>
<pb n="KR4f0029_WYG_014-5a"/>
　　中秋夕賦得何處秋光好四首<lb/>
何處秋光好家園憶老親花間人似鶴月下髪如銀珍<lb/>
果宜佳㑹輕衫稱健身膝前三歲弟學語聽纔真<lb/>
何處秋光好園林憶弟兄蟹螯烹正美秫稻釀初成楓<lb/>
葉紅千樹桂花香一城等閒行樂處偏動旅游情<lb/>
何處秋光好家山憶舊遊龍眠新雨沐浮渡晩煙收數<lb/>
步從看竹諸峰盡入樓湖邊饒勝事菱茨滿汀洲<lb/>
何處秋光好閒窗憶舊歡賦詩常暗記作字倩同看月<lb/>
<pb n="KR4f0029_WYG_014-5b"/>
夕中庭敞花時别圃寛桂香深處坐獨對露華漙<lb/>
　　投座師大宗伯真定梁公二十韻<lb/>
仰止宗工久<lb/>
煕朝盛羽儀文昌符象緯海嶽毓靈奇日下金莖露雲<lb/>
中玉樹枝廿年輝紫極雙璧映彤墀尹陟誠無愧機雲<lb/>
儼在斯壯猷元老藉邦代重臣資經畫安桑土勳名勒<lb/>
鼎碑五兵彰赫濯九域際雍煕漢室修文教虞廷命伯<lb/>
夷<lb/>
<pb n="KR4f0029_WYG_014-6a"/>
帝心爰簡在羣議洽疇咨肅穆凝天祉寅清格地祇弓<lb/>
旌誠重典衡鑑藉無私騏驥登臺日珊瑚出海時掄才<lb/>
皆素士報國有鴻詞自顧鹽車質深慚伯樂知公門容<lb/>
作樹鄙念正傾葵遽返東山駕長銜北海巵圖書諧夙<lb/>
願山水愜幽期立雪思清論扶風想絳帷<lb/>
中朝司馬重難久臥東籬<lb/>
　　集胡氐園林十首<lb/>
嬾從綺陌共鳴珂卻向幽林埽薜蘿自是功成閒歲月<lb/>
<pb n="KR4f0029_WYG_014-6b"/>
手栽松竹聽清歌<lb/>
小山疊翠起平蕪曲曲朱欄入畫圖久矣江南臺榭少<lb/>
誰云佳麗數姑蘇<lb/>
一曲清渠泛紫瀾畫船斜繫玉闌干迴思此景依稀似<lb/>
曾向秦淮渡口看<lb/>
曲洞幽房往復回忽從高處敞亭臺白羊幾㸃平蕪綠<lb/>
一派西山蒼翠來<lb/>
蘂珠宫裏夜溶溶紅雪歌兒繡幙重避客嬌羞纔喚出<lb/>
<pb n="KR4f0029_WYG_014-7a"/>
兩行銀燭照芙蓉<lb/>
簫管真疑落九天游絲百尺繞芳筵黃鶯新囀銀塘柳<lb/>
難比歌喉澑滴圓<lb/>
梁上輕塵落吹臺綵雲天際亦裵回謾言歌舞教成易<lb/>
十斛明珠換不來<lb/>
蛾眉如畫翠屏中繡閣珠簾一點紅白鶴亦知新曲好<lb/>
唳聲原不為秋空<lb/>
司空腸斷語應真聽入微時喚絶倫一疊清歌頻擊節<lb/>
<pb n="KR4f0029_WYG_014-7b"/>
等閒傾盡瓮頭春<lb/>
晩風清露襲虛堂好客情深秋夜長紅燭清樽許消受<lb/>
綵繩何用繫斜陽<hi>壁上龔大司馬詩有安得綵繩千百尺畫樓高處繫斜陽之句</hi>
　　四女祠<hi>四女以養親不字祠去德州四十里南歸宿此益増感歎因成長句</hi>
四女無家翻有祠明妝猶得伴龎眉誰言夫壻鉛華日<lb/>
堪換雙親菽水時古壁難尋黃絹字荒階空偃綠槐枝<lb/>
獨憐名利天涯子南北年年怨路岐<lb/>
　　登聊城光岳樓<lb/>
<pb n="KR4f0029_WYG_014-8a"/>
光岳樓高復幾重陵風天際繡芙蓉數叢煙樹分齊魯<lb/>
萬疊晴巒俛岱宗畫棟遙連青漢起塵窗長藉白雲封<lb/>
仲連一矢成千載牢落荒城想故蹤<lb/>
　　安山道上新栁<lb/>
一行疎栁受斜風偏向河橋水驛逢路比迴腸千寸結<lb/>
家從歸夢片時通倚風有恨憐人瘦帶雨如啼妬眼紅<lb/>
陌上飛花舟上客三春與爾共飄蓬<lb/>
　　挂劒臺<lb/>
<pb n="KR4f0029_WYG_014-8b"/>
延陵遺跡到於今指顧猶堪感客襟風起白蘋吹劒草<lb/>
雨滋蒼蘚沒碑隂長虹不散千年氣秋水長懸一片心<lb/>
翻覆人間等閑事因君高義起愁吟<lb/>
　　淮隂城下<lb/>
桃花春浪擁孤城合派河淮此際清九服洪流歸大澤<lb/>
萬方嘉種達神京帆檣雲影東南集鐙火波光上下明<lb/>
獨惜未登高閣望中宵欹枕海濤聲<lb/>
　　海印菴憶舊<lb/>
<pb n="KR4f0029_WYG_014-9a"/>
兄弟扁舟江上人昔年曾此滯河濱秣陵煙樹迷青嶂<lb/>
采石風濤起白蘋避暑同依僧舍栁攤書還埽佛龕塵<lb/>
重過舊路無相識誰解臨風感歎頻<lb/>
　　與浮山金谷巖僧<lb/>
巖壑諸名勝香林此最幽嵐光千樹碧石氣四時秋靈<lb/>
鳥常呼佛飛泉自入樓曾來分定宿良㑹訂重遊<hi>巖中有青</hi>
<hi>鳥常鳴于佛座聲如笙瑟</hi>
　　四秋詩四首<hi>同四松木厓三兄作</hi>
<pb n="KR4f0029_WYG_014-9b"/>
　　　秋荷<lb/>
荷衣經雨覆橫塘舊日田田今淺黃無復青錢低貼水<lb/>
惟餘翠蓋晩迎涼一枝菡萏三秋露隔岸芙蓉昨夜霜<lb/>
莫道紅妝零落盡贈人偏愛採蓮房<lb/>
　　　秋鸎<lb/>
曾聽黃鸝各賦詩澹煙新栁在龍池祇今紅樹雙飛處<lb/>
誰復春隂百囀時歌調晩風應漸澀羽毛清露恰相宜<lb/>
金衣若向籬邊過莫認霜天菊一枝<lb/>
<pb n="KR4f0029_WYG_014-10a"/>
　　　秋草<lb/>
芊芊無復徧香隄雨後霜前若翦齊難報春暉猶有恨<lb/>
時含清露總如啼寒煙陌上連天遠秋色江南逐路低<lb/>
此際閒吟還極目關情何異蹋花蹊<lb/>
　　　秋燕<lb/>
主人臺榭尚經過掠羽新秋意若何玳瑁梁空雛漸長<lb/>
水晶簾動影偏多鳴蟬無意休爭語江鴈相逢一和歌<lb/>
莫羨棃花庭院好澹煙疎栁任婆娑<lb/>
<pb n="KR4f0029_WYG_014-10b"/>
　　又賦得秋荷秋鸎二章次四松韻即贈之<lb/>
芙蕖冉冉立寒塘不向花時鬬艷粧乍褪紅衣沙岸冷<lb/>
頻搖白羽水亭涼獨憐瀲灔垂秋露未覺蕭疎帶曉霜<lb/>
此是青蓮投老日風流莫漫説徐孃<lb/>
三春已去聽黃鸝憶爾歌喉絶妙時上苑奇花無數樹<lb/>
建章新栁最高枝啼殘紅葉聲偏巧聽入霜天韻轉悲<lb/>
公子老來無滑調詩家堪比少陵詩<lb/>
　　語菊二首<hi>同四松木厓三兄作</hi>
<pb n="KR4f0029_WYG_014-11a"/>
芰荷老後見寒香邨落蕭蕭夜有霜别圃秋光初爛漫<lb/>
東籬閒客偶相將冷風細翦金爲縷涼月斜闚玉作璫<lb/>
彭澤只今消息遠露華楓葉共蒼蒼<lb/>
金英厯落向斜曛得傍寒香是此君晩節同予吟白露<lb/>
閒心共爾對秋雲清芬自古惟蘭近甘苦誰人與薏分<lb/>
花史只從顔色辨嘉名應獨數黃筋<hi>黃筋皆菊種甘菊苦薏</hi>
　　菊答二首<lb/>
山邊黃葉共蕭森常有詩人著意尋九月花時何太晩<lb/>
<pb n="KR4f0029_WYG_014-11b"/>
重陽秋雨易成隂敢辭節序煙霜日少慰人間搖落心<lb/>
靖節歸來多好句憑誰爲我一高吟<lb/>
疎籬掩映一叢花含露含煙影半斜自分寒香堪滿把<lb/>
豈同芳杜卻盈車惟宜澤畔閒人種偏稱孤山處士家<lb/>
不向庭中怨移植知君端不愛春華<lb/>
　　贈友人隱居浮山<lb/>
呉融居處自爲邨浮渡煙嵐近在門避世嶺皆名佛子<lb/>
荷耡人本是王孫春煙種秫閒田外夕照吟詩古樹根<lb/>
<pb n="KR4f0029_WYG_014-12a"/>
三十六峰峰頂路憑君捉筆寫秋痕<hi>浮山有佛子嶺居近之</hi>
　　送四松先生之金陵<lb/>
扶笻何處意翛然桃葉谿頭酒肆邊戚里歌樓空蔓草<lb/>
南朝古寺半荒煙鳳凰臺影江流合燕子濤聲𤓰步連<lb/>
懐古祇今誰第一久知元白讓詩篇<hi>將從金陵之𤓰步</hi>
　　秋浦晤任鸛峰即贈<lb/>
海門風浪裏偶挂片帆來秋浦冰初結齊山雪未開游<lb/>
笻偏瓦礫客户亦莓苔嘆爾羈栖久任華本異才<lb/>
<pb n="KR4f0029_WYG_014-12b"/>
　　冬日登齊山<lb/>
牧之遊處一扶笻幾點苔痕想故蹤石影洞中驚虎豹<lb/>
翠微天際列芙蓉千家近接城南路九子移來江上峰<lb/>
閒客正攜邨市酒落暉何意到青松<hi>齊山有九峰亦名九子</hi>
　　大隱園詩四首<hi>園在金陵為族叔觀察公别業</hi>
楊栁春煙覆白門冶城佳氣滿亭軒香山居士今遺老<lb/>
鑑水風流在小園鷗夢池邊稀過客鳳雛花下引諸孫<lb/>
謝公此地多遊迹絲竹東山意尚存<lb/>
<pb n="KR4f0029_WYG_014-13a"/>
大隱由來臥一丘亭臺絶勝輞川幽小山積翠藏書屋<lb/>
曲水流紋蕩畫樓花草自成三徑色風煙不改六朝秋<lb/>
步兵老後無塵累笻杖芒鞵任所遊<lb/>
𢎞濟江流接翠微移來此景是耶非憑欄細數魚兒影<lb/>
疊石還如燕子磯山路逶迤松柏暗水亭搖曳芰荷圍<lb/>
畫樓東畔芳菲處梅杏深藏白板扉<lb/>
秣陵閒櫂遠相將信宿園林羨辟疆飲共竹林隨杖履<lb/>
夢同春草近池塘雅聞羣從皆花筆喚出佳兒盡錦襠<lb/>
<pb n="KR4f0029_WYG_014-13b"/>
雪屋西偏書閣近誦聲清夜徹迴廊<lb/>
　　采石<lb/>
晴霞落日映長川采石重來夜泊船斷壁千尋懸古屋<lb/>
蒼松百尺冷春煙江通建業潮聲急山望天門黛色連<lb/>
流水綠楊如畫裏此中堪著李青蓮<lb/>
　　春深蘭陵舟中遇雪二首<lb/>
蘭陵一櫂雨如絲三月還如臘月時積雪幾曾楊栁慣<lb/>
深寒從未杏花知蒼煙遙望春申浦芳草難尋泰伯祠<lb/>
<pb n="KR4f0029_WYG_014-14a"/>
天意不從游子惜可憐消息誤南枝<lb/>
凍雨河聲咽不流柴門雪後酒帘收夜闌詩共吟殘燭<lb/>
春盡人猶擁敝裘栁色一行垂斷㟁花時三月在扁舟<lb/>
張融漫道無家住未必當時不解愁<lb/>
　　同陳㓜木同年泛舟虎丘四首<lb/>
流水桃花處從君蕩畫橈維舟頻近寺閒話忽過橋茗<lb/>
椀隣船送香煙畫閣消憑欄誰最勝春色菜花遙<lb/>
虎丘山畔路一道栁隂斜酒艇常延客人家半賣花停<lb/>
<pb n="KR4f0029_WYG_014-14b"/>
橈尋小圃放屐愛晴沙莫向橋頭去笙歌轉覺譁<lb/>
繫舟延步好還過劒池遊客意醉奇石春風吹畫樓橋<lb/>
迴人影亂花發酒帘稠最愛長廊後煙光衆壑收<lb/>
幽谷推元墓寒香萬樹栽如何今日酒卻話去年梅勝<lb/>
事多延佇伊人每溯洄兹遊偏月夕深愧入城來<lb/>
　　三月十四夜過念齋園中<lb/>
良宵清話茗香隨曲徑疎籬遶澗池鶴舞自驕明月影<lb/>
人過卻在落花時小龕佛據枯藤坐高閣門依老樹支<lb/>
<pb n="KR4f0029_WYG_014-15a"/>
欲學東坡書小記中庭荇藻正參差<lb/>
　　胥門懐古<lb/>
伍相名畱雉堞碑草生呉苑舊臺池祇今抉目懸門日<lb/>
可憶吹簫入市時敵國功名歸少伯君王佳麗得西施<lb/>
空餘一片孤臣淚白馬中流欲恨誰<lb/>
　　同黃繼武趙明遠呉翼生同年集顧松交吏部園<lb/>
　　　林二首<lb/>
芳園栁色正春融良夜清樽此際同花下等閒逢石丈<lb/>
<pb n="KR4f0029_WYG_014-15b"/>
池邊傾倒醉山公摘蔬畱客宜春雨種蕙當門待曉風<lb/>
一自歸田成小築煙霞深處見冥鴻<lb/>
疎籬曲徑偶相將自古林泉羨辟疆入畫數峰如磵谷<lb/>
爲園十畝半池塘侵階勺藥圍書屋映水桃花覆石梁<lb/>
不信呉閶城市裏一家清夢屬滄浪<lb/>
　　繆子長先生邀同蘚書先生念齋昆弟遊支硎山<lb/>
　　　厯諸勝因畱信宿四首<lb/>
山寺入門後清流亂石紋巖飛千尺雪樹隱一谿雲消<lb/>
<pb n="KR4f0029_WYG_014-16a"/>
暑宜亭畔聽泉想夜分諸公閒徙倚涼雨自紛紛<lb/>
金碧華山寺香林自古今谿迴千嶂遠路入萬松深鳥<lb/>
語移長日鐘聲送夕隂石牀猶可臥共子息塵心<lb/>
曲徑將窮處幽林指法螺路疑流水斷門識古藤多老<lb/>
衲勞相引游人不易過寫經思處士丘壠近維摩<hi>法螺菴爲</hi>
<hi>趙凡夫寫經處墓在焉</hi>
支硎高閣上𤓰果晩涼時石色靜如佛山容澹若詩筍<lb/>
輿閒謝客笻杖付呉兒登陟人逾健尊前白髪垂<lb/>
<pb n="KR4f0029_WYG_014-16b"/>
　　晩春同㓜木翼生孝儀玉青泛小艇觀賣牡丹人<lb/>
　　　家窮精舍最幽處二首<lb/>
無意入邨落名花見萬枝移來新雨後賣向晩春時濃<lb/>
艷成香谷繁華入繡幃玉盤尤可愛含露傍柴籬<lb/>
半塘山後寺籬落小橋西丘壑人逾遠柴桑路欲迷方<lb/>
塘迎户碧宻竹亞花低便是桃源客何心逐馬蹄<lb/>
　　與歸孝儀四首<lb/>
癸卯秋孝儀與予同出即墨黃公門下同門生八人孝<lb/>
<pb n="KR4f0029_WYG_014-17a"/>
儀最少乙巳丙午歳同客中都對榻聯吟舉觴飛翰歡<lb/>
相得也嗣是孝儀抱劉蕡之恨風塵分袂各在天涯頃<lb/>
予客呉門孝儀適自海虞來遇于呉翼生坐上相見甚<lb/>
慰孝儀畱呉門讀書僧寮晨夕過從讀其感懷十章未<lb/>
免傷于憂憤予之望于孝儀者方大不欲以悲歌損其<lb/>
性靈故作後二章以解之<lb/>
呉門草綠舊高臺東望虞山幾溯洄隔歳馬蹄燕市别<lb/>
三春蠟屐虎丘來故人久抱芳時恨明月何期良夜桮<lb/>
<pb n="KR4f0029_WYG_014-17b"/>
離思等閒無説處勞君錦字手親裁<lb/>
淮南曾憶舊風煙絳帳羣推最少年蕭寺苦吟人似玉<lb/>
官齋良讌酒如泉懽從别館扶紅袖醉蹋春郊墜錦韀<lb/>
一自扶風分散後素心無復照華筵<lb/>
愁吟莫作斷腸聲年少宜捐磊塊情浴日奇姿真寶樹<lb/>
凌雲仙掌待金莖橘林無實傳清白花萼多才屬弟兄<lb/>
不是途窮悲阮籍傷秋何事太縱橫<lb/>
牛衣縱道恨難持蘭若幽栖意轉悲一點佛鐙春夢後<lb/>
<pb n="KR4f0029_WYG_014-18a"/>
數聲清磬夜吟時鳳雛未息營巢急鵬翮將飛刷羽宜<lb/>
心緖莫教搖落蚤損人懷抱是凄其<lb/>
　　上宋其武先生二首<lb/>
揮手雲霄别<lb/>
帝京蚤遺簪紱臥江城訏謨當代推文正史筆時流讓<lb/>
子京館閣才皆居後輩門牆人亦冠諸生欣瞻華髪青<lb/>
山老三十年來海内名<hi>房師蔣公及念齋輩皆出門下</hi>
園林深處晩涼天賓從多才集綺筵客聚星占來百里<lb/>
<pb n="KR4f0029_WYG_014-18b"/>
堂成日喜對雙泉停車酒向元亭載立雪人依絳帳眠<lb/>
遙指玉峰移畫舫楊梅新熟任畱連<hi>時寓雙泉堂計甫草諸子咸集</hi>
　　贈虞山友人<lb/>
海虞詞客遠相過一櫂呉門叩薜蘿天末故人良㑹少<lb/>
雨中閒話舊遊多寄詩真與梅花似對酒其如磊塊何<lb/>
劒氣珠光終出匣相逢漫許作悲歌<lb/>
　　贈何匡山次梅邨先生韻<lb/>
蚤年逸興在滄浪水國移家髪半蒼但有一經楊子宅<lb/>
<pb n="KR4f0029_WYG_014-19a"/>
曾無千樹木奴莊清琴濁酒鶯花日雨笠煙蓑蟹稻鄉<lb/>
棠䕃漸高身漸隱已將心事託漁郎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0029_WYG_014-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文端集</head>
    <p>
<pb n="KR4f0029_WYG_000-1a"/>
欽定四庫全書　　　　　集部七<lb/>
　文端集　　　　　　　　别集類六　<hi>國朝</hi>
　　提要<lb/>
　　　　臣等謹案文端集四十六巻<lb/>
　　　國朝張英撰英有易經衷論已著録此乃其<lb/>
　　　　詩文全集凡存誠堂應<lb/>
　制詩四巻存誠堂詩集二十五巻篤素堂詩集七<lb/>
　　　　巻篤素堂文集十巻英遭際<lb/>
<pb n="KR4f0029_WYG_000-1b"/>
　　　昌辰仰䝉<lb/>
　聖祖仁皇帝擢侍<lb/>
　講幄入直<lb/>
　禁廷簪筆雍容極儒臣之榮遇矢音賡唱篇什最<lb/>
　　　　多其間鼔吹昇平黼黻廊廟無不典雅和<lb/>
　　　　平至於言情賦景之作又多清微淡逺抒<lb/>
　　　　寫性靈臺閣山林之二體英乃兼而有之<lb/>
　　　　其散體諸文稱心而出不事粉飾雖未能<lb/>
<pb n="KR4f0029_WYG_000-2a"/>
　　　　直追古人而原本經術詞㫖温厚亦無忝<lb/>
　　　　於作者焉乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4f0029_WYG_000-3a"/>
文端集原序<lb/>
余自束髪學為詩今自順治已亥年以迨於康熙壬申<lb/>
約略凡三十四年存其詩若干首為二十五巻自幼至<lb/>
老多好言山林農圃耕鑿之事即與人贈荅往來游歴<lb/>
之所至亦不能離乎此迨年五十以後山林之思益迫<lb/>
引退之思愈急每不憚其言之重複而恒苦出於不自<lb/>
覺殆歐陽子所謂年益加老病益加衰而其心漸迫其<lb/>
言愈多者歟余自弱冠即抱此志每見才雋之士著作<lb/>
<pb n="KR4f0029_WYG_000-3b"/>
非不多當其言廊廟則志躭軒冕言山林則志躭邱壑<lb/>
一巻之中忽而慕夔龍忽而慕巢許乍濃而乍淡倐近<lb/>
而倐逺情隨境遷心與物移令人讀之而茫然不知其<lb/>
志之所在夫詩以言志雖中更出處進退而無中變其<lb/>
志之事洵如此則其詩可知矣則其人可知矣余詩謭<lb/>
鄙固多重複而自少至老止言其志之所在而無暇計<lb/>
論工拙聊可以免於讀其詩不知其志之所在云爾敢<lb/>
云望古人堂奥哉既又輯癸酉以後詩以年月為次序<lb/>
<pb n="KR4f0029_WYG_000-4a"/>
為篤素堂詩若干卷康熙甲申年三月望日雙溪英自<lb/>
序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻二十</head> <lb/>
    <p>
<pb n="KR4f0029_WYG_020-1a"/>
欽定四庫全書<lb/>
　文端集巻二十<lb/>
　　　　　　　　　　　　　大學士張英撰<lb/>
　存誠堂集十六<lb/>
　近體詩四十四首<lb/>
　　題羮湖畫奇石脩竹圖四首<lb/>
架竹危樓入渺茫插天奇石削青蒼披圖忽見家山面<lb/>
金谷巖西浩歗廊<hi>金谷巖浩歗廊皆浮山最佳處</hi>
<pb n="KR4f0029_WYG_020-1b"/>
百尺璆琳列翠屏聴菴皴法瘦偏靈㸃蒼山色曽經見<lb/>
筆底芙蓉别樣青<hi>羮湖别號聴菴</hi>
片片稜峯鬬蔚藍枝枝疎影拂煙嵐偶然寫傍篔簹谷<lb/>
莫便將歸海嶽菴<lb/>
故園遥寄大江濱薄有蒼巖與緑筠苔蘚沒來風折盡<lb/>
納凉醒酒讓何人<lb/>
　　送弟怡齋歸里門省親<lb/>
數載居隣太液池惠連觴詠每相隨拜官喜近鶯花日<lb/>
<pb n="KR4f0029_WYG_020-2a"/>
將毋先歸雨雪時布被好同明月夜綵衣親捧大年巵<lb/>
重來細聴家山話玉蝀春深栁正垂<lb/>
　　嵗除前一日退直<lb/>
退食輕寒晝掩闗梅花香色巻書間移來暖室三春卉<lb/>
乞得勞生一日閒手倦安絃忘渌水夢來隠几即青山<lb/>
當窻莫謾闚明鏡六七年來鬢已斑<lb/>
　　送儲庶子玉依歸陽羡省親<lb/>
栁隂凉處騎駸駸鶴苑誰聴禁漏沈捧檄正逢將母日<lb/>
<pb n="KR4f0029_WYG_020-2b"/>
含飴還慰報劉心東呉風俗毘陵古南國谿山罨畫深<lb/>
廟後蚤香春岕路可能容我共探尋<lb/>
　　寄李清照先生<lb/>
儒宗海内仰晨星司馬曽同䇿大廷柱下博聞推舊史<lb/>
濟南遺老重傳經隱當盛代甘頭白業在名山有汗青<lb/>
侍従幾年陪謝鳯巋然彌想鶴儀形<hi>叔父大司馬公同年進士</hi>
　　荒邨<lb/>
偶向平沙外荒邨信馬蹄谿迴楊栁暗雨過杏花低生<lb/>
<pb n="KR4f0029_WYG_020-3a"/>
事圃尤樂春隂菜欲齊何須武陵曲雞犬令人迷<lb/>
　　扈従至馬蘭口登長城二首<lb/>
戍樓臨絶徼何意得躋攀縦目城南堡驚心塞北山雲<lb/>
隂迷古堞峯勢逼蕭闗戰壘清時廢微茫草樹間<lb/>
帝治稱無外嬴秦始築墉高低緜衆壑掩映帶羣峯萬<lb/>
古風霜色終朝虎豹蹤興亡不在險謾詡一丸封<lb/>
　　宿黄花山<lb/>
四圍青嶂繞東菑栗里柴門䕶短籬好水好山春草路<lb/>
<pb n="KR4f0029_WYG_020-3b"/>
輕煙輕雨杏花時池魚忽縦曽遊壑籠鶴驚囘舊宿枝<lb/>
歸向紅塵最深處馬蹄何事更嫌遲<lb/>
　　望盤龍山<lb/>
横雲諸嶺峻東接薊門煙石色幽燕冷鐘聲古塞傳佛<lb/>
飄鐙作供僧藉果為田縦目勞延望曽無福地縁<lb/>
　　退直小暇插瓶中勺藥<lb/>
揀得將離四五枝沸湯親注白花瓷夜來紙帳高懸卻<lb/>
領取繁香夢醒時<lb/>
<pb n="KR4f0029_WYG_020-4a"/>
　　送晳如三兄南歸二首<lb/>
詩懐逸興舊蕭然風雨江南憶惠連别緒纔傾桑落酒<lb/>
歸心先寄木蘭船逃名蚤嵗移邨社避俗全家傍墓田<lb/>
自是桃源雞犬樂莫將輕與世人傳<lb/>
路過西嶺隔雲居輞水藍田儻不如花徑到門惟野客<lb/>
山厨入饌有谿魚黄鸝緑樹經春晩紫筍紅蕖入夏初<lb/>
似此風光正堪惜肯教明月小窗虚<lb/>
　　寄念齋<lb/>
<pb n="KR4f0029_WYG_020-4b"/>
林屋谿山震澤煙愛君門繫盪湖船鶯花最是留人處<lb/>
邱壑多於入仕年小圃養親原近市空堂留客日聴泉<lb/>
臨風欲寄無他語惟賦斯干吉夢篇<lb/>
　　寄魏柏鄉閤師<lb/>
清時元老狎樵漁弼亮功成賦遂初白社漸忘綸閣貴<lb/>
黒頭蚤傍午橋居姬公制作原多藝司馬勲名半著書<lb/>
海内正思公再入未容蘿薜久懸車<lb/>
　　送施愚山侍讀校士中州<lb/>
<pb n="KR4f0029_WYG_020-5a"/>
仕籍頻年苦翳塵元音大雅亦荆榛一經猶是寒㣲路<lb/>
特簡無如冰雪人絃誦舊傳東海上鑑衡今見大河濱<lb/>
嵩山少室曽遊處重賦雲煙錦字新<lb/>
　　送七弟還里門三首<lb/>
天高霜葉落相送雁南征久客思泉石長貧愧弟兄連<lb/>
枝同宦隠小草代躬耕世味予諳慣緘書無限情<lb/>
差有儒官好剛無民社憂横經猶故國司鐸尚清流暇<lb/>
日還堪惜需時莫漫愁春花開落後應報石田秋<hi>時弟方需</hi>
<pb n="KR4f0029_WYG_020-5b"/>
<hi>次學博</hi>
莫輕鄉國好此意答親知有鶴棲珠樹長鳴憶舊枝相<lb/>
勞營别墅兼為理東菑蚤種臨窗竹郵筒慰所思<lb/>
　　八弟親迎賦此誌喜<lb/>
堂前幼弟懸弧日七十嚴親髪已華梨棗昔猶看遶膝<lb/>
蘋蘩今喜詠宜家名門燕締雙紅縷小閣香添舊碧紗<lb/>
蓮炬花鈿人盡羨偏教兄嫂隔天涯<lb/>
　　題戴文進畫漁家樂巻子二首<lb/>
<pb n="KR4f0029_WYG_020-6a"/>
鷺渚鷗汀倚櫂過賣魚沽酒醉還歌全家盡日隨煙水<lb/>
不識人間風浪多<lb/>
松湖别墅傍漁磯久掩谿頭白板扉忽見畫圖還記憶<lb/>
秋風昨夜鱖魚肥<lb/>
　　送鄧田公之任唐山<lb/>
北山家學本師承經濟才人衆所稱寄重循良應不媿<lb/>
道兼風雅更誰能雲生鉅野揮絃看秋滿堯峯攬轡登<lb/>
夙昔浣花詩最愛期君三復在舂陵<lb/>
<pb n="KR4f0029_WYG_020-6b"/>
　　嘲璐兒<lb/>
老鳯毰毸強自娱匡牀襆被詠將雛嬌癡索問朝囘日<lb/>
攜得金盤細果無<hi>宫中稱珍果為細果</hi>
　　玉兒十齡能誦尚書毛詩喜賦二首<lb/>
駒齒初齠髪覆眉頗憐聰慧異羣兒已通典誥兼風雅<lb/>
逺勝而翁十嵗時<lb/>
退直疎慵畏簡編每呼稚子向鐙前老夫茶熟香溫後<lb/>
愛聴豳風無逸篇<lb/>
<pb n="KR4f0029_WYG_020-7a"/>
　　讀澹人侍講扈従闗外諸詩<lb/>
枚臯扈蹕騎駸駸東渡揄闗古塞深大斾隂中花葉影<lb/>
屬車聲裏短長吟文多石鼓山經字賦比甘泉羽獵心<lb/>
讋服諸藩威徳逺鐃歌新譜<lb/>
盛朝音<lb/>
　　即事二首<lb/>
寒雀無聲雪滿天<lb/>
賜來挏酒侍臣偏鏡中更覺<lb/>
<pb n="KR4f0029_WYG_020-7b"/>
君恩重能使丹顔似少年<lb/>
當筵撤下紫金罍醇酎新従塞北來辰刻殿西方進講<lb/>
承<lb/>
恩未敢盡深桮<lb/>
　　種水僊二首<lb/>
水僊初茁似蘭芽種向清泉襯白沙自笑疎慵偏好事<lb/>
薫爐終夕䕶寒花<lb/>
名花栽法未全諳嫩緑清香性所躭白石盆中千萬朶<lb/>
<pb n="KR4f0029_WYG_020-8a"/>
小樓鐙市憶江南<lb/>
　　賜第中舉子及孫孫名金鼇兒二首<lb/>
小字金鼇豈無意金鼇坊在隔牆東他年記取懸弧地<lb/>
太液西頭賜第中<lb/>
抱子添孫感嵗華一年兩見茁蘭芽燕巢定見雛成長<lb/>
不是尋常王謝家<lb/>
　　禁中對探春花<lb/>
柔條花滿雪皚皚内使搴簾進御來費盡南園溫室火<lb/>
<pb n="KR4f0029_WYG_020-8b"/>
探春十月已先開<lb/>
　　二十四日聴<lb/>
恩詔二首<lb/>
當軒鳯藻太平春學士冰銜紫誥新慚愧江南圭竇客<lb/>
絲綸四代作詞臣<hi>恩詔贈父祖皆翰林學士兼禮部侍郎時廷瓚亦官翰林編修</hi>
風木人間重所悲恩輝難定九原知心傷鶴髪劬勞者<lb/>
未見腰金衣<hi>去聲</hi>翟時<lb/>
　　除夕内殿侍<lb/>
<pb n="KR4f0029_WYG_020-9a"/>
宴二首<lb/>
長安萬户送殘年爆竹聲喧柏酒傳爭似滿庭燒樺燭<lb/>
紫雲堆裏聴鈞天<lb/>
手捫碧落數華星坐接金張近紫屏小户不辭先酩酊<lb/>
玉桮<lb/>
親賜語叮嚀<lb/>
　　人日<lb/>
重簾溫室靜無譁細啜宣城緑雪茶閒理舊琴深夜坐<lb/>
<pb n="KR4f0029_WYG_020-9b"/>
爐傍新放海棠花<lb/>
　　送石林校士粤西二首<lb/>
詞臣簡命重臨軒百粤新沾異數恩<hi>以平定補行鄉試</hi>文教逺<lb/>
能通象郡山川奇益助龍門掄才自昔收寒畯作賦頻<lb/>
年感<lb/>
至尊正喜蒼梧烽火息春風南國採芳蓀<lb/>
鋒車驛路指衡陽輸子探奇最擅場千里江雲開嶽麓<lb/>
九嶷峯影落瀟湘蠻煙客至梅花白瘴嶺人歸茘子香<lb/>
<pb n="KR4f0029_WYG_020-10a"/>
足蹟天涯誰得似詩篇珍重紀南荒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0029_WYG_020-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集巻二十<lb/>
</p>
<p>
</p>
  </div>
</body>
</text>
</TEI>
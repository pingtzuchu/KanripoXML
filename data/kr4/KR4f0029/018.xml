<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻十八</head> <lb/>
    <p>
<pb n="KR4f0029_WYG_018-1a"/>
欽定四庫全書<lb/>
　文端集巻十八<lb/>
　　　　　　　　　　　　　大學士張英撰<lb/>
　存誠堂詩集十四<lb/>
　近體詩六十三首<lb/>
　　四月望日同五崖南溟諸子岀郭遊寄暢園遂過<lb/>
　　　豐臺看勺藥四首<lb/>
年年花事約來遊偶爾招尋願已酬栁疊濃陰迷古道<lb/>
<pb n="KR4f0029_WYG_018-1b"/>
麥迎新雨漾平疇馬蹄但覺紅塵輭鳥語全從碧樹幽<lb/>
白袷蚤涼吟歗久頓教逸興滿滄洲<lb/>
侯家臺榭掩青莎繫馬今年喜再過新漲平時登畫閣<lb/>
午陰圓處對庭柯水鋪荷芰連朝滿風落藤花昨夜多<lb/>
媿我常隨王謝燕橫塘曲徑任婆娑<lb/>
韋曲春殘杜宇催聯鑣爲看藥欄來香生籬落晴偏暖<lb/>
錦覆花田午正開好友心情宜出郭閒曹休沐任銜桮<lb/>
綠陰乍愜投林意坐遍農家石上苔<lb/>
<pb n="KR4f0029_WYG_018-2a"/>
家家紅藥殿春陽極目花畦爛衆芳錦珮亂飜瓊玉圃<lb/>
彩霞遥映赤城梁一川風露鶯聲麗十里繁華蝶翅香<lb/>
不減廣陵高讌㑹名花應有帶圍黃<lb/>
　　題桔橰圖<lb/>
布穀隴頭鳴平畦春水生清流黃犢健新漲白鷗輕野<lb/>
老耕耘計田家婦子情何時笻杖往飽聽桔橰聲<lb/>
　　題梁予培揖石齋圖二首<lb/>
方袍長揖意何殷東壁奇峰一片雲堪惜古人猶未免<lb/>
<pb n="KR4f0029_WYG_018-2b"/>
惟知誇向大將軍<lb/>
曾向呉山樹底逢青蒼面面削芙蓉問君畫裏新移得<lb/>
鍾翠亭邊第幾峰<hi>鍾翠亭在呉山最勝處予培時爲錢塘令</hi>
　　立秋後十日同康臣五崖南溟攜尊寄暢園率成<lb/>
　　　二十韻<lb/>
京洛車塵滿園林野色饒趁晴聊出郭休沐共聯鑣雨<lb/>
霽谿還漲風高栁暗凋古槐蟬噪急豐草馬聲驕水亂<lb/>
兼葭影籬荒木槿條平蕪秋冉冉别館路蕭蕭門巷成<lb/>
<pb n="KR4f0029_WYG_018-3a"/>
邨落池塘遠市朝樹欹眠碧澗樓敞入青霄蓮萼虛堂<lb/>
靜藤陰曲徑遙幽齋雙白板斷岸小紅橋密芰中流采<lb/>
微香隔浦招相將登畫閣何異泛蘭橈波細珠簾捲涼<lb/>
輕翠蓋摇花齊因宿雨葉長趁新潮埜趣頻年減塵心<lb/>
此際消林飜知鳥度萍動識魚跳蘿幄攤書巻荷筒折<lb/>
酒瓢提壺紛士女取醉任漁樵歸騎仍潦倒明蟾剩寂<lb/>
寥何時營小築相約避煩囂<lb/>
　　上房師即墨黃公<lb/>
<pb n="KR4f0029_WYG_018-3b"/>
岱宗瞻氣象蓬島毓靈奇東海迴風筆朝霞浴日姿分<lb/>
符三輔近<hi>從鹽山令入官計部</hi>報政隔年期邨鼓傳輿頌棠陰照<lb/>
路碑湛恩濡瘠土古法治今兹斥鹵成佳壤雈苻化健<lb/>
兒璽書褒雉瑞仙舄到龍墀計部咨錢穀農曹領度支<lb/>
青縑眠獨晚粉署出常遲裕國攄籌畫登朝盛羽儀書<lb/>
帷容日接帶草許頻闚不獨生成感深叨覆露慈桂香<lb/>
樽滿日霜白鴈來時耿耿秋河碧星光映紫芝<lb/>
　　館師孝感熊公母李大夫人節壽詩<lb/>
<pb n="KR4f0029_WYG_018-4a"/>
天章榮壽母坤德毓宗工世澤傳仙李高門儷鬻熊栁<lb/>
顔芳軌接鍾郝令儀同教子經兼史傳家孝與忠七襄<lb/>
成黼黻雙玉琢玲瓏茹檗三旬後鉛華五夜中冰心寒<lb/>
浦月霜節勁松風南望賡天保岡陵指華嵩<lb/>
　　蠟梅<lb/>
幽花合種水雲鄉疑是庭梅發蚤香對客謾誇瓊玉樹<lb/>
辟寒新翦鬱金裳洗紅偏覺和條瘦謝艷爭看㸃額黃<lb/>
蜂蝶不來名卉盡託君高致殿羣芳<lb/>
<pb n="KR4f0029_WYG_018-4b"/>
　　蛟門尊甫觀瀾先生年九十猶善飯讀書<lb/>
廣陵傳大耋雙鬢久皤然就室嘗珍日登朝賜几年靈<lb/>
光餘魯殿弱水看桑田已覺期頤近猶聞手一編<lb/>
昔共金門客銜桮話老親竟辭雙鳳闕歸作五湖人杖<lb/>
履花時健蓴鱸笠澤春三公輸一日吾黨羨汪倫<lb/>
　　題畫二首<lb/>
邨邊老樹漸成陰有客微吟策杖尋囘首枳籬雙掩處<lb/>
桃花春晝草堂深<lb/>
<pb n="KR4f0029_WYG_018-5a"/>
蕭蕭門巷似家山薄有林泉屋數間最是江南三月好<lb/>
幾年常在畫中看<lb/>
　　送趙鐵源編脩校士粤柬二首<lb/>
祕閣詞臣簡上方玉衡金鑑照南荒青藜色映珊瑚彩<lb/>
碧海兵銷日月光<hi>時方用兵西南</hi>天藻五雲飛翰墨使車雙璧<lb/>
動星鋩番禺山畔論文暇羌管無勞憶故鄉<lb/>
倚樓新句似冰清傳誦因知惜别情六載才名高虎觀<lb/>
七千江路涉羊城詩從茘子香中得人向梅花嶺上行<lb/>
<pb n="KR4f0029_WYG_018-5b"/>
隔歲遲君歸玉署好搴芳杜報承明<lb/>
　　夾竹桃詩同孫屺瞻裵晉度賦四首<lb/>
莫漫歌桃葉偏宜賦竹枝綴條紅淺澹映樹綠參差堪<lb/>
引漁郎櫂還迷帝女祠此君猶未免芳意向人持<lb/>
穠艷花偏晩篔簹葉正新渭川初避暑玉洞尚畱春直<lb/>
節思君子朱顔惜美人湘簾深掩映羅綺各相親<lb/>
花滿瑶池日偏聽黃竹歌仙源如可問好共子猷過綠<lb/>
映淇泉暗紅飛露井多龍鍾當五月或恐醉顏酡<hi>五月十八</hi>
<pb n="KR4f0029_WYG_018-6a"/>
<hi>爲竹醉日</hi>
武陵湘浦路歸夢滿江湖虛憶千年實何堪一日無只<lb/>
宜臨水岸豈意拂雲衢晩節如相似芳心幸不孤<lb/>
　　又次屺瞻韻六首<lb/>
阮籍頻來賞劉郎倩作媒籜沾紅雨潤花壓綠陰開映<lb/>
水非依栁迎寒豈伴梅清樽盈竹葉常敎玉人頽<lb/>
江南春雨後密篠映芳叢苦憶鄉園裏驚看小苑中枝<lb/>
分千畝緑花借六橋紅幾尺琅玕上嬋娟立晩風<lb/>
<pb n="KR4f0029_WYG_018-6b"/>
何事倚脩竹嫣然點綠苔祇應貪結子好待鳳雛來筠<lb/>
粉紅妝膩綃衣碧玉裁從來天上樹常避俗人栽<lb/>
春色移長夏閒花麗復幽青鸞紅粉隊綵鳳碧雲頭高<lb/>
士鄰桃渡佳人醉竹樓瀟湘千古淚㸃㸃落春流<lb/>
霜筠多勁質亦解鬭羣芳數朶漙朝露疎枝泛夕涼影<lb/>
連青玊案色映紫霞觴最愛蕭疎裏春風滿畫廊<lb/>
傾城悦名士春色是良媒正對蕭蕭影還憐灼灼開叢<lb/>
篁成綺樹節候近黃梅幸託霜根老芳菲豈易頽<lb/>
<pb n="KR4f0029_WYG_018-7a"/>
　　送子脩同年歸溧陽省覲四首<lb/>
驅車一自别湖天秘閣詞曹近十年騎馬每隨仙仗裏<lb/>
揮豪常在<lb/>
御牀前鶯花處處旗亭酒屏障家家蜀錦箋似子風流<lb/>
京國少何堪惜别禁雲邊<lb/>
數載聯裾在鳳池與君同得奉光儀西園玉醴承恩日<lb/>
南苑宫櫻拜賜時行殿曉煙朝進講直廬春雨夜成詩<lb/>
從兹銅鶴前頭立風度常思玉樹枝<lb/>
<pb n="KR4f0029_WYG_018-7b"/>
蔬水寧親願不違<lb/>
君恩特許覲庭闈毛生拜闕持丹誥萊子還家著賜衣<lb/>
匹馬莫辭鄉路遠居人爭看侍臣歸祇今長蕩湖邊去<lb/>
蓴菜鱸魚秋正肥<lb/>
綠槐丹地共橫經好友關情比鶺鴒幾度銜桮思舊雨<lb/>
十年同學漸晨星高蹤自是雲中鵠佳地還隣木末亭<lb/>
聖主九重宵旰日煙霞莫戀白鷗汀<lb/>
　　同年諸子於寄暢園爲子脩餞飲五首<lb/>
<pb n="KR4f0029_WYG_018-8a"/>
經年遊讌少荷綻此初過葉覆平橋密花迎曲檻多入<lb/>
林開枕簟隔水駐笙歌還送南歸客鄉心奈爾何<lb/>
幽林時雨歇騎馬蹋晴沙蟬噪偏臨水荷香不在花朱<lb/>
欄新畫閣古樹舊浮槎丘壑畱餘賞風流説米家<lb/>
蘋香含宿雨人影落清池脱帽狂呼酒高吟卧聽棋漁<lb/>
樵任雜遝鷗鷺莫驚疑惆悵斜陽外微涼惜别時<lb/>
風生荷蓋上欲去重淹畱浮果游魚出移尊小閣幽孤<lb/>
邨堪避暑六月蚤迎秋南陌勞勞者征車似水流<lb/>
<pb n="KR4f0029_WYG_018-8b"/>
頻年遊賞地今日獨歸人冉冉江南客栖栖冀北春傍<lb/>
籬思荷鍤臨渚憶垂綸初服何時遂漁樵乞此身<lb/>
　　寄省齋<lb/>
先世風流綠野存韋家相業有文孫庭前綵袖圍雙鶴<lb/>
天上琪花照一門書畫扁舟桃葉水鶯花别築謝公墩<lb/>
東坡自譜南飛曲詩滿床頭酒滿尊<lb/>
　　重九前二日夜同念齋話太湖光福之勝偶成二<lb/>
　　　首<lb/>
<pb n="KR4f0029_WYG_018-9a"/>
迂嬾連朝出每遲過從舍此更何之高談不似塵中話<lb/>
妙悟多於病起時黄菊鄉園千里隔紫螯風味兩人知<lb/>
清樽自是吾儕樂今古迢遥寄所思<lb/>
閒話家山益惘然洞庭林屋四時天千邨花圃延遊屐<lb/>
萬疊谿光引畫船梅浪風翻銀海雪棃雲香暗錦城煙<lb/>
與君豫訂栖遲日取次探幽住一年<lb/>
　　同念齋坐善果寺<lb/>
荒寺蕭蕭木落時何來閒客共栖遲斜陽影裏聞清磬<lb/>
<pb n="KR4f0029_WYG_018-9b"/>
黃葉聲中讀古碑破衲正逢僧定出空堦坐見墖陰移<lb/>
與君竟日香林話十丈紅塵滿路岐<lb/>
　　十月初二日景山侍宴<lb/>
御苑秋深葉正飛金鋪碧瓦㪚晴暉平臺萬樹連青瑣<lb/>
北極三峰䕶紫微屬國象胥沾<lb/>
聖澤羣公虎拜奉恩輝書生豹尾雲中立入侍名王盡<lb/>
錦衣<lb/>
　　送姚注若歸里門二首<lb/>
<pb n="KR4f0029_WYG_018-10a"/>
朔風遠送故人車聽我清歌且勿譁萬石諸郎皆謹厚<lb/>
謝庭羣彦復才華風流觴詠堪千古禮法文章數一家<lb/>
未達如君莫惆悵且歸幽築看梅花<lb/>
城西手自闢荆關松竹經年待客還遠市林塘供歗傲<lb/>
閉門丘壑任躋攀清陰低覆亭邊樹積翠遥看郭外山<lb/>
來歳春風相憶處枕書浮白落花間<hi>注若新築兹園始成</hi>
　　喜姚小山自德安令以卓異入都二首<lb/>
蚤年射策重西京出宰江州最有聲力減租庸紓瘠土<lb/>
<pb n="KR4f0029_WYG_018-10b"/>
計增壁壘保孤城書生百里兼談武循吏千家學治兵<lb/>
今日巖廊虛左席好將經術致昇平<lb/>
一巻吾家道韞詩珊瑚篋底總相隨元霜更許迎桃葉<lb/>
紅雪還能賦竹枝錦瑟定知宜玉樹鵷雛應待浴龍池<lb/>
期君香繞鳴珂日正是珠擎繡褓時<hi>吾從妹適小山著有保艾閣集</hi>
　　題畫<lb/>
枳籬茅屋迥無塵滿徑苔痕不記春一自陶潛爲吏去<lb/>
北窗間臥復何人<lb/>
<pb n="KR4f0029_WYG_018-11a"/>
　　七月十七夜將曉金水橋看月<lb/>
萬井鷄聲繞建章西清雲樹轉蒼茫石橋倒影看殘月<lb/>
金水微波動蚤涼曙色觚稜先送曉露華松柏暗生香<lb/>
幾年坐聽南宫漏千步廊前數鴈行<lb/>
　　又成絶句<lb/>
臺殿參差入望寛黃金鴛瓦玉闌干十年一片長安月<lb/>
常向東華待曉看<lb/>
　　同項眉山前輩素存宗兄緘齋歌起玉依同年飲<lb/>
<pb n="KR4f0029_WYG_018-11b"/>
　　　城南小園<lb/>
百丈黃塵惹鬢絲偶因逃暑入花籬清曹閒客荒園路<lb/>
白袷高談夕照時松勁最憐垂地影槐低偏惜礙人枝<lb/>
爲看暝色蒼煙好莫訝停車去轉遲<lb/>
　　宿吕仙祠<hi>門臨泡子河</hi>
攜來枕簟聽鐘聲泡子河邊月正明丹鼎煙霞迷舊性<lb/>
黃粱事業誤浮生嚴城柝急烏啼蚤古屋鐙懸鶴夢清<lb/>
我欲采芝行藥去從君一問碧山程<lb/>
<pb n="KR4f0029_WYG_018-12a"/>
　　姚小山相訂遊城南寄暢園不果往示同遊諸子<lb/>
　　　二首<lb/>
習家池館正芳菲有客相將款竹扉南陌垂鞭乘曉露<lb/>
小亭鋪簟待斜暉紅蕖颭水侵人影高樹分涼到客衣<lb/>
惆悵由來平子慣年年幽賞願多違<lb/>
明河翹首隔煙霞博望虛傳欲泛槎底事三山疑海上<lb/>
等閒十里即天涯多慚關吏還攜酒<hi>右安門尉是日治具</hi>深愧園<lb/>
丁爲埽花遊客莫將幽勝事輭紅塵裏向人誇<lb/>
<pb n="KR4f0029_WYG_018-12b"/>
　　送方邵邨還金陵二首<lb/>
海天高翥羨冥鴻建業移家隱桂叢此日桑乾重策馬<lb/>
當年京洛舊乘驄丹顔歗傲諸卿上墨瀋淋漓五夜中<lb/>
自是清才兼衆妙一時傾倒識宗工<lb/>
閒情藻思滿滄洲常向旗亭物外遊燕市黃花爭迓客<lb/>
津門紫蠏正迎秋高談盡愛陳驚坐佳句羣推趙倚樓<lb/>
木落霜飛偏惜别石城南望大江流<lb/>
　　題畫梧亭小景三首<lb/>
<pb n="KR4f0029_WYG_018-13a"/>
幽人小築石橋東紙閣湘簾正晩風滿地碧雲波蕩漾<lb/>
始知疎月在梧桐<lb/>
書窗疎影綠參差好是清秋落葉時一夜新詩吟不寐<lb/>
朝來題滿碧梧枝<lb/>
背郭臨谿老樹傍小橋流水入方塘他年若得林泉住<lb/>
多種紅蕖與綠楊<lb/>
　　送七弟歸里四首<lb/>
七載驚離别今看頰有髭性能敦孝友雅復善文詞醇<lb/>
<pb n="KR4f0029_WYG_018-13b"/>
謹吾真愛清寒爾最知勞勞問親故姜被夜闌時<lb/>
鴈影霜天度新沾陌上塵祇因余薄宦深愧爾長貧閉<lb/>
户承家學重泉慰老親要知天意在培植藉艱辛<lb/>
故山雲樹外惜别動離愁遠客當殘歳長途倚敝裘風<lb/>
霜看岱色冰雪入河流猶喜家園好熢煙已盡收<lb/>
手植寒花在歸時憶正開莫將京國態話向故山梅厯<lb/>
亂江城雪團圝伏臘桮讀書兼教弟珍重問南來<lb/>
　　上李高陽閣師<lb/>
<pb n="KR4f0029_WYG_018-14a"/>
寰區鍾間氣象緯誕師臣補衮傳家學登庸邁等倫端<lb/>
卿推世範文靖本天人<lb/>
聖主憑依重<lb/>
先皇顧問頻蚤年登祕閣壯歳秉洪鈞治道從容論訏<lb/>
謨密勿陳高深同海岳翼贊在絲綸輓俗還三古調元<lb/>
序五辰持躬方且直愛士澹彌真宏奬皆才雋旁搜極<lb/>
隱淪屢崇槐位秩三典杏園春事業符天紀聲華溢地<lb/>
垠詩尤刋月露學獨闢荆榛揆席禎符集台階景福臻<lb/>
<pb n="KR4f0029_WYG_018-14b"/>
斗杓方建亥崧嶽慶生申厚德培仙李長齡頌大椿金<lb/>
章傳奕代玉醴賜千廵共仰台星麗光輝映紫宸<lb/>
　<lb/>
　<lb/>
　<lb/>
　<lb/>
　<lb/>
　文端集巻十八<lb/>
</p>
<p>
</p>
  </div>
</body>
</text>
</TEI>
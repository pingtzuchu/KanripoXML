<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻十七</head> <lb/>
    <p>
<pb n="KR4f0029_WYG_017-1a"/>
欽定四庫全書<lb/>
　文端集巻十七<lb/>
　　　　　　　　　　　　　大學士張英撰<lb/>
　存誠堂詩集十三<lb/>
　近體詩八十首<lb/>
　　康臣索觀予詩集枉示詩和之二首<lb/>
眼常愁夜暗硯未解春寒舊帙憑鴉抹蕪吟任蠧餐芳<lb/>
洲勞采杜幽谷忽生蘭手把瓊瑶句低佪欲和難<lb/>
<pb n="KR4f0029_WYG_017-1b"/>
君本山隂客高吟領衆峰蕩舟曾一往積翠幾千重懐<lb/>
古慙佳句開編想故踪何時寒雪後同話禹陵松<hi>予曾有山</hi>
<hi>隂懐古詩</hi>
　　二月看花王子玠齋中<lb/>
滿城風雪度花朝誰見青陽著栁條小閣交枝圍密篟<lb/>
海棠接葉暈紅潮頓忘冀北寒威厲未覺江南春色遥<lb/>
賴有東臯多逸興芳時樽酒日相招<lb/>
　　寒食遊西山二首<lb/>
<pb n="KR4f0029_WYG_017-2a"/>
宦遊俱是客紫陌各畱連斷碣斜陽路荒陵寒食天鶯<lb/>
花同故國丘隴隔經年麥飯誰家子春風墓草前<lb/>
青林紅壁遶隱見若殘霞底事中涓墓偏依老衲家輕<lb/>
煙栖冶樹春草媚晴沙飜覺馬蹄疾垂鞭過杏花<lb/>
　　送呉五崖視𣙜臨清<lb/>
絳節新頒領度支含香舊典白雲司地連瓠子清漳遶<lb/>
人與桃花春水期畫閣臨流堪縱目高樓望嶽足銜巵<lb/>
隱之夙昔清名著艫舳南來盡口碑<lb/>
<pb n="KR4f0029_WYG_017-2b"/>
　　寄梅淵公<lb/>
標格真同梅子真廿年相憶隔江濱文韋風氣開吾黨<lb/>
書畫源流見古人謝李芳蹤知不遠陵陽佳地恰爲隣<lb/>
鹿車并挽銅官路潭水桃花歳歳春<lb/>
　　送梁予培之任錢塘令二首<lb/>
門巷烏衣世澤長清時作牧向錢塘才人勝地兼相得<lb/>
吏事詩情兩不妨湖外青山披案牘花間白舫課農桑<lb/>
栁邨全似西陵路佳處新添宓子堂<hi>予培有栁邨漁樂圖</hi>
<pb n="KR4f0029_WYG_017-3a"/>
還向江淮續舊遊綵絲雙引使君舟人來呉越三千里<lb/>
官領東南第一州謝客亭邊楊栁暗蘇公隄畔芰荷秋<lb/>
祇今水色山光裏竹馬爭迎郭細侯<lb/>
　　答四松先生寄懐詩即次來韻二首<lb/>
紙閣秋陰日影遲琳琅四壁寄予詩不嫌小草勞相憶<lb/>
幸有芳蘭慰所思青幕車中春雨路黃金瓦上曉霜時<lb/>
難將煙火人間語醻和柴桑絶妙詞<lb/>
芒屩青山雪滿顚高吟落落度餘年平生酷嗜惟之子<lb/>
<pb n="KR4f0029_WYG_017-3b"/>
百巻新詩定許傳松菊遠尋鷗鷺外瓊瑶常寄鴈鴻先<lb/>
桃花潭水情無限作賦思鄉媿仲宣<lb/>
　　三兄勺園新閣成于辛亥秋四松輩皆有詩落之<lb/>
　　　經年未得屬和時近九日感念故園因次原韻<lb/>
　　　四首<lb/>
高處定同登闌干北望凭池添新閣影魚戲讀書鐙古<lb/>
堞雲千㸃秋山翠幾層天涯人未識欲夢更何能<lb/>
竹中新搆屋客過喜淹畱荷響涼初動山晴雨欲收雪<lb/>
<pb n="KR4f0029_WYG_017-4a"/>
飛偏繞樹月滿正當樓此際方干輩狂吟最上頭<lb/>
方塘秋漲濶逸興似滄溟室有仙靈氣雲依樹杪亭岸<lb/>
蓉臨水白園橘避霜青當我成詩日黃花正滿庭<lb/>
遠寄登臨句經年索苦吟祇添鄉思急難遣客愁侵竹<lb/>
報平安字花知摇落心江南同冀北相憶定誰深<lb/>
　　送五兄下第南歸<lb/>
征鴻分影兩經年又聽驪歌唱日邊入洛已過强仕日<lb/>
還家空賦四愁篇黃河馬渡霜初落古驛人歸菊正妍<lb/>
<pb n="KR4f0029_WYG_017-4b"/>
目擊京華顦顇客耕耘莫厭傍湖田<lb/>
　　送鄧田功下第歸里<lb/>
東籬花發送將歸落拓頻年又拂衣詞賦漫因東閣重<lb/>
松筠未覺北山非<hi>家有北山草堂</hi>風高冀野驊驑去霜渡滹沱<lb/>
木葉稀不達如君勿長嘆素心知不羨輕肥<lb/>
　　重九即事寄懐四松先生二首<lb/>
霜後庭柯葉影疎菊花圍坐閉門居頓敎旅舍成籬落<lb/>
未覺秋光讓敝廬紙閣上鐙枝入畫布簾懸地客攤書<lb/>
<pb n="KR4f0029_WYG_017-5a"/>
頻年風雨重陽慣新月驚看照綺疏<lb/>
有客投閑寄薜蘿黃花白髪共婆娑陶潛去後無知己<lb/>
司馬歸來任放歌竹掩小亭應悵望荷殘别墅幾經過<lb/>
佳時故國三千里木落空添易水波<hi>四松曾任上谷司馬</hi>
　　送宋牧仲歸大梁次徐方虎韻四首<lb/>
昨夜桑乾秋水生將歸宋玉獨含情渭城先唱徐陵句<lb/>
楓葉黃花遠送行<lb/>
漳河秋色鴈鴻天銅雀臺荒客路偏桑落酒香初下馬<lb/>
<pb n="KR4f0029_WYG_017-5b"/>
貂褕珍重晩風前<lb/>
班馬蕭蕭嘶北風不須囘首暮煙中洛陽且得三春住<lb/>
看過名花一捻紅<lb/>
聞説箏郎太瘦生鳴箏騎馬蹋歌行霜天古驛秋如許<lb/>
莫譜梁州入破聲<lb/>
　　大司農梁公繼夫人輓詩六章即次司農公悼亡<lb/>
　　　詩原韻<lb/>
秋水蓮花藉作胎鍾家禮法謝家才仙人偶向人間住<lb/>
<pb n="KR4f0029_WYG_017-6a"/>
環珮天風自去來<lb/>
自是聰明減歳華蛾眉新月影西斜長安昨夜秋風急<lb/>
吹落優曇第一花<lb/>
玉臺金縷忽承塵翟苐魚軒色尚新興慶蚤朝諸命婦<lb/>
首行今更屬何人<lb/>
鶴珮隨風返碧雲步虛聲繞鬱金帬尚書自寫烏啼曲<lb/>
縱是神仙不忍聞<lb/>
熏暖朝衣喚著時水沉香縷一絲絲于今一任雞聲急<lb/>
<pb n="KR4f0029_WYG_017-6b"/>
泉路雲深知未知<lb/>
無憑天問欲如何忍令韶華委逝波永日朝回秋簟冷<lb/>
梧桐葉上雨聲多<lb/>
　　穀日登萬歳山<lb/>
層巒曲磴<lb/>
帝城邊登眺平臨尺五天碧落曉浮三殿影翠微春暖<lb/>
萬家煙湖光漸綠冰初泮輦路纔青栁欲眠昔日洗妝<lb/>
臨水閣年年芳草自芊緜<lb/>
<pb n="KR4f0029_WYG_017-7a"/>
　　許蓀洲庭前雙松次韻二首<lb/>
蕭然官舍見雙松詰曲空階偃籜龍北闕晴籠金碧影<lb/>
西山雨接翠微峰枝畱玉署經年雪濤雜華清午夜鐘<lb/>
京洛僦居嘉樹少羨君幽賞已秋冬<lb/>
卜居應爲飽看松影落晴窗矯若龍閲世最宜貞晩節<lb/>
置身端合在高峰臨風髣髴疑清珮入夢蕭涼似曉鐘<lb/>
冰雪與君同閉户兩株蒼翠足三冬<lb/>
　　爲石林題畫幅十二首<lb/>
<pb n="KR4f0029_WYG_017-7b"/>
亂石谿橋接短籬杏花齊放栁如絲那堪盡日塵中住<lb/>
看到江南二月時<lb/>
野水微波動石梁蒼山千疊晩風涼可知書閣芭蕉下<lb/>
不少閒人話晝長<lb/>
柴門花徑水西東相對扁舟雪鬢翁正欲賣魚沽酒去<lb/>
鮮鱗澄刺月明中<lb/>
嵐光如滴正春初樹色花田錦不如近日桃源無客到<lb/>
不須重畫武陵漁<lb/>
<pb n="KR4f0029_WYG_017-8a"/>
低垂老樹結煙鬟古屋參差水石間絶與大江風景似<lb/>
落帆初泊二梁山<lb/>
蕭蕭邨落掩柴籬遠寺鐘聲出樹時一歳秋從黃葉老<lb/>
石梁松畔幾人知<lb/>
澄江如練放扁舟千里江光盡入樓羨殺秋風樓上客<lb/>
明霞落處數輕鷗<lb/>
徑轉峰迴古木陰懸泉飛雨出空林臨流亭子谿橋上<lb/>
一様煙巒世外心<lb/>
<pb n="KR4f0029_WYG_017-8b"/>
谿山宜夏亦宜秋水面茅亭石上樓恰與少陵詩句似<lb/>
扶笻二老各風流<lb/>
碧岑黃葉影蕭蕭秋色林間似可招客正吟詩高閣晩<lb/>
白雲何意滿山腰<lb/>
千峰雪霽練光勻有客紅衫烏角巾故國梅花谿上路<lb/>
吟殘驢背獨斯人<lb/>
山光如沐曉來新樹色高低雨後勻潑得墨痕濃似酒<lb/>
羞將輕淺學時人<lb/>
<pb n="KR4f0029_WYG_017-9a"/>
　　校士闈中題壁<lb/>
高樓鐘鼓夢魂猜覺後知登選駿臺敢負昔年辛苦地<lb/>
杏花曾見淚痕來<lb/>
　　送何次德歸金陵次㽔音侍御韻<lb/>
冀北人歸屢數奇江南猶不負花期劉蕡伉直無酸淚<lb/>
曼倩恢諧有令儀諸弟烏衣皆綵筆雙親鳩杖各龎眉<lb/>
人生勝事君兼有况復詩名謝客兒<lb/>
　　仲兄自南來畱京師浹旬而歸詩以送之四首<lb/>
<pb n="KR4f0029_WYG_017-9b"/>
歸夢頻年憶弟兄南來鴈影獨含情鶯聲故國青山别<lb/>
驢背秋風白髪生京洛輪蹄憐薄宦湖田歳月羨躬耕<lb/>
那堪對酒分攜去栁正濃時唱渭城<lb/>
别業城南桃李蹊銜桮先與問幽栖爲言樹色新藏屋<lb/>
卻憶荷香舊拂隄疎竹漸添書閣外垂楊恰覆水亭西<lb/>
長安三月猶如許白草黃沙沒馬蹄<lb/>
湖山仲子老漁蓑摇落諸昆髪蚤皤十載相看貧賤在<lb/>
一官贏得别離多松楸幾處頻回首薜荔何年遂放歌<lb/>
<pb n="KR4f0029_WYG_017-10a"/>
我有遠心終自慰不敎人爲惜蹉跎<lb/>
春暮人歸逐鴈鴻頻年湖海已成翁<graphic n="KR1732" url="https://raw.githubusercontent.com/kanripo/KR-Gaiji/master/images/KR1732.png" mimeType="image/png"/>堂脩竹千竿裏<lb/>
小艇新荷十里中紫蟹銜霜迎夜火紅鱗出水媚秋風<lb/>
毎從送客增惆悵惜别思鄉此際同<lb/>
　　送蔡石公歸德清<lb/>
秋風將夕至人去禁庭陰豈爲浮雲感知君道氣深煙<lb/>
霞南國夢蔬水北堂心聞説幽栖地丹峰映碧潯<lb/>
　　南苑月下同屺瞻漫成四首<lb/>
<pb n="KR4f0029_WYG_017-10b"/>
御苑秋清日平郊雨霽初暮鴉歸樹滿夜火隔林疎斜<lb/>
月臨馳道輕雲覆直廬匡時經術在詞賦薄相如<lb/>
野濶秋光迥平沙幕影攢鐘鳴千樹裏漏轉五雲端匹<lb/>
馬嘶風急單衣對月寒枕書閒不寐巻幔與同看<lb/>
武備清時重霜風羽獵催射熊千騎擁試馬六軍來柳<lb/>
色行宫暗爐煙講幄開叨陪香案吏金石賦天台<lb/>
向夕同清歗論心入夜闌功名吾道重遭遇古人難<lb/>
黼坐資微密蒼生待治安退朝書一巻休暇勉加餐<lb/>
<pb n="KR4f0029_WYG_017-11a"/>
　　送石林歸寶應省覲二首<lb/>
同是南來燕相依白板扉今年秋色裏日送故人歸湖<lb/>
水迎門濶鱸魚壓釣肥高堂正華髪此樂似君稀<lb/>
晩涼微雨後多是過君時棐几書簾暗紅鐙夜漏遲狂<lb/>
歌題素絹小飲出花瓷良㑹從兹減臨風重所思<lb/>
　　送素存宗兄歸京江省覲四首<lb/>
丹地追隨久霜天鴈影稀京華秋色晩江海侍臣歸北<lb/>
固逢鱸膾東山映綵衣<lb/>
<pb n="KR4f0029_WYG_017-11b"/>
君恩休暇日分得奉春暉<lb/>
平子家何處煙波海嶽菴頻年畱冀北歸夢滿江南𤓰<lb/>
步雲邊樹金焦水上嵐清秋陪杖履一一好重探<lb/>
京洛栖遲客蕭齋恰望衡攤書分夜火入署共雞聲秋<lb/>
水還家路霜風惜别情趨朝期旦晩相憶滿西清<lb/>
承歡多勝事辛苦弟兄心一自元方去三年感至今養<lb/>
雛成健翮巢鶴有深林<hi>時爲禮存營窀穸</hi>姜被皆名士池塘續<lb/>
舊吟<lb/>
<pb n="KR4f0029_WYG_017-12a"/>
　　大司農梁公出畫蝶扇命題二首<lb/>
寫生偏愛草蟲微螺黛爲裳粉作衣最是閒情看不厭<lb/>
野花藂裏蝶雙飛<lb/>
輕綃裁作白團扇嘗在尚書篋底存公子攜從階下走<lb/>
撲來新蝶一雙痕<lb/>
　　爲蛟門題王筠侣畫扇二首<lb/>
經霜紅葉一枝斜暝色孤栖縮項鴉高士自嫌王謝貴<lb/>
平生不愛寫春華<lb/>
<pb n="KR4f0029_WYG_017-12b"/>
紅袖招人去酒壚草蟲花鳥近時無汪倫好事新求得<lb/>
淡墨輕紅桕葉圖<hi>筠侣名崇節宛平人文貞公之弟</hi>
　　送周星公歸西安省親<lb/>
翠靄秦關送客行<lb/>
君恩暫許去承明挂帆不是蓴鱸興捧檄偏含菽水情<lb/>
花滿枌榆笻杖穩春深鄠杜葛衣輕駐顔欲問安期術<lb/>
仙掌雲中曉露清<lb/>
　　春晩同康臣簡人子厚偕藻諸子出東郊遊憩因<lb/>
<pb n="KR4f0029_WYG_017-13a"/>
　　　得觀安親王園亭四首<lb/>
三月河橋栁色新含煙帶雨綠初勻塵中車馬疲官長<lb/>
郭外鶯花屬野人客緖愁吟傷短鬢酒旗閒訪趁殘春<lb/>
京華同是天涯子感物思鄉意最真<lb/>
晴郊徐引紫絲韁出郭纔知春晝長堤栁風輕鶯語滑<lb/>
水芹香暖燕飛忙新豐酒幔飄紅杏杜曲歌聲隔海棠<lb/>
忽憶征南人去後鼓鼙湘浦戰雲黃<lb/>
帝子園林綠水隈金輿常自鳳城來西山翠巘當樓出<lb/>
<pb n="KR4f0029_WYG_017-13b"/>
南國名花繞砌開碧樹千重圍磵谷清波四面漾亭臺<lb/>
凌空閣道偏奇絶一片流雲共溯洄<lb/>
玉砌雕闌本内家移來丘壑有煙霞古藤奇石盤松徑<lb/>
高栁扁舟繫水涯頻許遊人闚秘閣還容閒客泛仙槎<lb/>
近來岐薛稀遊讌頭白中官自看花<lb/>
　　送錢飲光歸里門二首<lb/>
短鬢蕭疎薊北行元龍豪氣尚縱橫故人洛社多耆舊<lb/>
流輩騷壇熟姓名坐擁虎皮談易罷歌停象管待詩成<lb/>
<pb n="KR4f0029_WYG_017-14a"/>
尚書最重平津客垂老知音感易生<hi>飲光名澄之同里人工詩文客都門</hi>
<hi>爲龔合肥重客</hi>
湖海人歸已廿年卜居猶待賣文錢欲諧禽向三山約<lb/>
須覓樅江二頃田花雨紅時攜鍤往荷香深處抱書眠<lb/>
翦鐙頻話家園好未遂滄浪意惘然<lb/>
　　贈許伊蒿三首<lb/>
淮南冀北厯風煙執手長安一慨然驅馬恰逢三月暮<lb/>
公車曾謝廿年前深藏劍氣干雲直久掩珠光出海圓<lb/>
<pb n="KR4f0029_WYG_017-14b"/>
一代元音欣有託煩君鼓吹鳳城邊<hi>伊蒿廿年前已爲明經上第辭不就</hi>
幾點春花入户開小窗明月故人來頻年難得家山話<lb/>
此日同銜客舍桮莫向征途傷短鬢還看京國有高臺<lb/>
公孫對策年相似鴻鴈秋光驛路催<lb/>
重晤當時硯北人勞勞衰鬢久風塵家園兄弟經年老<lb/>
故里鶯花入夢頻竹覆小亭堪放屐荷侵水檻足垂綸<lb/>
仙靈訂我柴桑約何日山中問許詢<lb/>
　　送寄亭歸松江四首<lb/>
<pb n="KR4f0029_WYG_017-15a"/>
平子風流舊有名新詩傳誦滿都城錦箋百幅揮毫就<lb/>
常聽春蠶食葉聲<lb/>
名士無勞歎數奇韓翃徐稺重當時君才伯仲何嗟晩<lb/>
百尺珊瑚照鳳池<hi>韓徐謂元少方虎</hi>
鳩杖雙扶雪滿顚眼看雛鳳又蹁躚歸來珍重承歡日<lb/>
新釣鱸魚玊膾鮮<lb/>
江南蚤促舍人裝燕市臺高待驌驦期爾同吟春草句<lb/>
莫敎相憶夢池塘<lb/>
<pb n="KR4f0029_WYG_017-15b"/>
　　送宋中郎同年之任脩武<lb/>
燕臺送爾意何深嵩洛雲山自古今王屋峰前看露冕<lb/>
黃河曲裏聽鳴琴可知桑柘行春日不改梅花作賦心<lb/>
近日循良多上賞期君入侍禁庭陰<lb/>
　<lb/>
　<lb/>
　<lb/>
　文端集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻三十七</head> <lb/>
    <p>
<pb n="KR4f0029_WYG_037-1a"/>
欽定四庫全書<lb/>
　文端集巻三十七<lb/>
　　　　　　　　　　　　　大學士張英撰<lb/>
　篤素堂文集一<lb/>
　賦<lb/>
瀛臺<lb/>
賜宴賞花賦<hi>有序</hi>
時當清晏海宇謐寧<lb/>
<pb n="KR4f0029_WYG_037-1b"/>
皇上以聴政之暇臨幸西苑俯念諸臣勞於職事特行<lb/>
曠典<lb/>
召集瀛臺賜之宴飲凡公卿侍從臺省之臣咸得與於<lb/>
斯禮<lb/>
温綸春藹<lb/>
聖澤如天誠太平盛事千載一遇也<hi>小臣</hi>隨惇史之末<lb/>
班幸際昌期躬霑湛露不揣固陋謹拜手以誌其盛賦<lb/>
曰維深嚴之紫禁當宫闕之西隅啓薇垣之右掖居金<lb/>
<pb n="KR4f0029_WYG_037-2a"/>
兌之雲衢為宴閒之勝地比瑶島之仙都宫槐百尺御<lb/>
栁千株山名萬嵗鎮北極而環神武水遡玉泉入太液<lb/>
而泛蓬壺清流瀠洄於玉砌蒼林掩映夫金鋪北則有<lb/>
瓊華之島窈蒼翠而玲瓏南則有迎薰之亭燦金碧而<lb/>
穹窿蠶室峙其西蕉園列其東其臨流也則朱闌繡柱<lb/>
者水雲之榭其冠山也則穿雲竦漢者瀛臺之宫九島<lb/>
紆折於百步三亭宛轉而相通浦號藏舟煙波深杳臺<lb/>
名垂釣淪漪旋繞雕梁落影於波心瑶殿分光於霞表<lb/>
<pb n="KR4f0029_WYG_037-2b"/>
望雙闕之觚稜隔瀟湘而縹緲好鳥集於菰蒲嘉魚唼<lb/>
夫蘋藻其制作之麗密也銅龍噴水而泉落雲標金鳳<lb/>
銜珠而光騰樹杪礎甓書蟠螭之象藻井有垂蓮之巧<lb/>
水檻則下瞰潛蛟山樓則平臨飛鳥其為橋也石鯨飛<lb/>
動玉蝀逶迤遥接乎西城之陰逺通乎北渚之湄堆雲<lb/>
積翠龍卧虹垂帶晩霞而璀璨射朝旭而陸離其為木<lb/>
也槐陰蔥鬱松影參差琪花瑶草湘芷江蘺圓殿之古<lb/>
柏干層霄而蔽日兔園之薜蘿垂倒影而臨池其為舟<lb/>
<pb n="KR4f0029_WYG_037-3a"/>
也龍樓鳳舸望若丹霞月臺宏敞僊鷁繁華開綺忩而<lb/>
近栁坐瓊筵而泛花疑鑑湖之鼓檝髣銀漢之乗槎又<lb/>
有百果之園百鳥之室桃杏棗棃有蕃其實孔雀鸚鵡鴛<lb/>
鴦鸂鶒入瑶筐者珍果盈千閉雕籠者文禽非一外則<lb/>
繚垣周布羅列星廬萬家隠見於雲樹西山翠滴於庭<lb/>
除内則珠簾玉檻雕櫳綺疏耀晴雲與碧澗若水晶之<lb/>
映璠璵上則飛甍寶頂纓絡瓊琚似浮空而未落出髙<lb/>
栁而憑虚下則流觴曲沼鳴湍石渠時潺湲於水碓泉<lb/>
<pb n="KR4f0029_WYG_037-3b"/>
聲落而徐徐洵<lb/>
皇宫之壯麗豈數乎瀛洲方丈之所書若乃時當避暑<lb/>
新荷滿汀紅蕖吐艷翠葢髙擎千頃一色紫萼朱英朝<lb/>
簾初捲望之若繁星之輝碧落夕幔未收睇之如朱霞<lb/>
之在赤城獨其發潛淵而振采泛清泉而濯莖實甘㫖<lb/>
而芳烈藕雪浄而氷晶製芰荷以為衣豈同乎凡卉之<lb/>
徒榮所以風人采之嫓美於幽人之潔楚騷詠焉比徳<lb/>
於君子之清爾其帶雨含煙飜風浥露北渚叢生南洲<lb/>
<pb n="KR4f0029_WYG_037-4a"/>
密布時開時落或妍或素曉氣空濛微香暗度此固景<lb/>
色之尤佳而園林之堪賦者也<lb/>
皇帝躬親庶政勤勞萬幾日旰而食未明求衣值勵精<lb/>
之偶暇暫宴息於宫闈是時也晴雲巻香露晞乗法駕<lb/>
載鸞旂過垂楊之輦道臨沼沚之芳菲喜棠棣之交映<lb/>
快花萼之羣輝乃設玉醴布華筵開水殿對芳蓮金盤<lb/>
玉筯舉網烹鮮<lb/>
念諸臣之在職皆鞅掌於經年舉泰交之盛事同慶賞<lb/>
<pb n="KR4f0029_WYG_037-4b"/>
於花前開堯室之衢尊列周京之豆籩是時鴛鷺成行<lb/>
簪裾咸集佩綬懸魚聫珠合璧露湛僊醪霞張綺席分<lb/>
左右而成行舒鸞凰之彩翮花夾岸而錦障生香栁覆<lb/>
堤而長廊盡碧羣虎拜而揚休承<lb/>
天語之渥澤如登春臺羣心悦懌<lb/>
天子乃御畫舸泛南河篙師擊檝榜人和歌龍氣遥成<lb/>
五采結飛葢而凌波舟頻移於密藻櫂自轉於新荷起<lb/>
沙鷗與白鷺迎錦纜而偏多乃<lb/>
<pb n="KR4f0029_WYG_037-5a"/>
命羣臣咸登畫舫大官設席酒正司釀水平若鏡微波<lb/>
細浪擊汰乎臨漪之亭迴舲乎平橋之上坐昆明之碧<lb/>
水眺香山之疊嶂極遊觀而未已許溯洄而蕩漾舟隨<lb/>
浦曲人與花深桂橈頻轉蘭槳遥尋既徧乎芙蓉之沼<lb/>
逺泊乎槐栁之陰飫<lb/>
君恩之無極感遭遇於臣心猗歟盛哉繼在鎬之休風<lb/>
修曲江之遺事賞花垂釣嗣徽宋宗柏梁賦詩軼美漢<lb/>
禩信可垂於國書亦足風兹有位天池御苑以泳以游<lb/>
<pb n="KR4f0029_WYG_037-5b"/>
惠風遐暢嘉氣旁流<lb/>
皇心載悦羣工咸休以示慈惠匪樂優游期上下之交<lb/>
勵當勉之乎為楫而為舟雖翺翔於西掖而心實周乎<lb/>
四海與九州<lb/>
　　喜雨賦<hi>有序</hi>
康熙十有七年季夏之月經旬不雨暑氣煩蒸火雲麗<lb/>
空炎景爍物驕陽可畏恒燠有徵<lb/>
帝心惕然念雨澤愆則難冀豐穰之慶陰氣鬱則恐為<lb/>
<pb n="KR4f0029_WYG_037-6a"/>
災沴之由爰是發<lb/>
徳音下明詔懸鞀鐸求昌言嚴恭寅畏齋祓於宫肅穆<lb/>
精誠禱祠於<lb/>
帝致齋之次日乙酉陰雲四合電掣雷轟雨沛於中夜<lb/>
禱祀之次日戊子凉颸候至煙霏霧結雨澍於亭午於<lb/>
以滌枯潤槁育物寧人皆<lb/>
聖心為之感而<lb/>
天心為之應也<hi>臣</hi>近侍内庭備詳<lb/>
<pb n="KR4f0029_WYG_037-6b"/>
宸慮職居惇史宜誌<lb/>
天休猥以蕪詞忝兹盛美敢拜手稽首而作賦曰蒼蒼<lb/>
無垠者有象之天天心之所屬兮則在乎璇宫之側黼<lb/>
席之前葢君身所以配帝而主極所以承乾故明作而<lb/>
幽贊兮若璧合而珠聯月維季夏律叶林鐘司晨者赤<lb/>
帝乗權者祝融覩陽景之南至仰大火之昬中維斯時<lb/>
也炎歊蒸鬱熾日藴隆上無纎雲下無微風陽坂飛煙<lb/>
於火井羲輪銜耀於燭龍氣欲流金威能爍石濯寒泉<lb/>
<pb n="KR4f0029_WYG_037-7a"/>
而猶温對氷壺而如炙力已倦於蒲葵衣不勝夫絺綌<lb/>
萬戸千門六街九陌咸流汗之成漿或狂呼而動魄謂<lb/>
今兹之溽暑實罕遘於疇昔雖迎凉之殿含露之臺珠<lb/>
簾髙捲綺忩洞開其如畏景暄赫烈日昭回觸炎威之<lb/>
四至鮮薰風之南來列子何以御之而冷然楚王何以<lb/>
臨之而快哉是葢夏無時雨陽愆隂伏積此亢旱蒸為<lb/>
煩燠胡以慰我三農長我百穀四野望之而驚心萬夫<lb/>
因之而蒿目<lb/>
<pb n="KR4f0029_WYG_037-7b"/>
天子曰咨在予一人雨暘有忒矜此兆民沛<lb/>
王言之渙汗垂清問於絲綸爰咨卿貳民瘼悉陳輟朝<lb/>
撤膳興於朕身将有事於<lb/>
南郊先致潔於明禋於是端居穆清蠲慮静志上達穹<lb/>
蒼捷如符契雲油油而被天雷隠隠而出地雨霏霏而<lb/>
入簾風依依而生袂聴静夜之沾濡愛宫槐之含翠此<lb/>
葢<lb/>
睿念之方興已獲上靈之報賜致齋三日時維厥明<lb/>
<pb n="KR4f0029_WYG_037-8a"/>
天子乃御輕輦聴鸞聲享<lb/>
圜丘禮太清薦紫壇之圭璧奏玉琯之韶韺穆穆乎皇<lb/>
皇乎覩千官之肅而咸師<lb/>
一人之誠法駕載旋爰居爰處惟徳動<lb/>
天翼日而雨石鷰雙飛商羊對舞雲興於西日之方午<lb/>
始而度鳳城過龍樓氣靄靄而如暮聲颯颯而兼秋浩<lb/>
乎如風檣陣馬之疾沛乎如江濤波影之流已而滴瀝<lb/>
飄揚滂沱汪濊細珠濺於罘罳飛㸃侵乎綺綴其泛碧<lb/>
<pb n="KR4f0029_WYG_037-8b"/>
落而下也若九天之瀑布髙轉於銀河其縁鴛瓦而注<lb/>
也如百道之飛泉下垂於玉砌<lb/>
天子坐廣厦啓彤扉歌有渰之萋萋詠興雨之祁祁任<lb/>
輕霑於綺席從飄灑乎御衣<lb/>
天澤無疆<lb/>
宸顔有喜爰命侍臣憑髙晀視優渥遍乎九垓霑足同<lb/>
於萬里豈止畿甸沐膏澤之施三輔獲田疇之美猗歟<lb/>
盛哉古稱雨金雨粟雨玉雨珠曷若兹雨澄暎涵濡凉<lb/>
<pb n="KR4f0029_WYG_037-9a"/>
逾瓊液甘若醍醐良苗乍起酷暑潛驅登斯民於富夀<lb/>
之域又奚有貧札之虞葢由我<lb/>
皇之徳馨香上聞故其動於中也膚寸而雨徧天下絪<lb/>
緼若泰山之雲更何藉乎土龍之逐逐與巫史之紛紛<lb/>
古人之言諒哉人主應天以實不以文<lb/>
　　璿璣玉衡賦<hi>有序</hi>
粤稽古聖凜欽若於昊天伊昔哲王重仰觀於懸象自<lb/>
迎日推算肇起軒皇迨定歴授時首詳堯帝葢法其廣<lb/>
<pb n="KR4f0029_WYG_037-9b"/>
運所以符乾徳之貞紀其遞遷所以重民事之序然九<lb/>
垓八埏之數既寥廓而難稽四時五紀之行亦紛繁而<lb/>
莫辨故觀天有器窺象有儀曰周髀曰宣夜曰渾天法<lb/>
已傳於邃古曰三辰曰四遊曰六合製漸備於疇人爰<lb/>
考虞書設璣衡以齊七政歴稽漢制鑄銅渾而象九圍<lb/>
黄道分二極之中日月周於天紀銀漢貫列辰之次經<lb/>
緯燦於雲衢布位以象星躔數珠璣之錯落設管而窺<lb/>
辰度琢瓊玉之玲瓏惟此制器之神奇允為言天之規<lb/>
<pb n="KR4f0029_WYG_037-10a"/>
矱法以久而益密繼之者漢有張衡思以巧而愈精窮<lb/>
之者元推守敬我<lb/>
皇上稽古正學敬天勤民睿哲性成寶鼎呈祥於炎厯<lb/>
雍熙時協蓂階紀瑞於堯年綏六宇而泰階平撫五位<lb/>
而文昌耀靈臺測景特専儀象之司玉歴調元逺紹重<lb/>
華之日葢由<lb/>
皇上心與天一智在器先恭黙足以窮神聰明尤能察<lb/>
物故不獨微危精一逺繼美於虞廷敦典慎徽上嗣休<lb/>
<pb n="KR4f0029_WYG_037-10b"/>
於溈水即璇衡之制今古同符敢拜手稽首而獻斯賦<lb/>
賦曰維乾象之灝灝渾周徑而無端故擬之者如倚葢<lb/>
而象之者如彈丸或景長而多暑或晷短而多寒其數<lb/>
之無可紀極也雖𨽻首而莫殫古人以神靈之絶智創<lb/>
儀器之精微爰法天而奉若實先天而不違定兩極之<lb/>
南北持二儀之樞機星辰隨而耀彩日月轉而周輝齊<lb/>
消息於陰陽窮天地而範圍其為器也或謂肇自宓羲<lb/>
或謂原於帝嚳馬融歎其精而王蕃踵其躅經漢唐而<lb/>
<pb n="KR4f0029_WYG_037-11a"/>
代新歴宋元而遥續仰以協乎天經而俯以維乎地軸<lb/>
其為制也動隨日馭健應乾行運宵旦而不息配三百<lb/>
六十五度之常貞乾坤肖其闔闢萬物視為枯榮陽烏<lb/>
同其出沒兔魄逐其虧盈若太虚之無為常不言而化<lb/>
成其經星之麗乎其上也三垣奠中央列宿羅四維紫<lb/>
極昌乎帝運前星耀乎儲闈招摇東指而熙春大火西<lb/>
流而凉颸南箕北斗井鉞參旂壁壘羽林之府東壁文<lb/>
章之司莫不託體圓象逐候推移其緯星之周乎其外<lb/>
<pb n="KR4f0029_WYG_037-11b"/>
也聚井會奎編珠聨璧或隠或見為前為却金火遇而<lb/>
或逢其災嵗星在而人䝉其澤莫不視躔次為禨祥因<lb/>
天行而順逆其游環之旋繞乎其側也以二道之交周<lb/>
驗二陸之寒暑天地以斯為襟帶日月以斯為戸牖包<lb/>
九有而亘八紘固即近而可覩其取乎璿璣也川澤之<lb/>
珍輝聫象緯配景慶之光華萃蠙珠而非侈其取乎玉<lb/>
衡也山岳之寶氣燭穹蒼藉管窺之遥測何積氣之難<lb/>
量所以制列三重經累朝而不改法沿數代當景祚而<lb/>
<pb n="KR4f0029_WYG_037-12a"/>
彌昌抑臣聞之人君徳及方外化被羣生則五氣順序<lb/>
七曜咸平陽愆陰伏之不作而薄蝕暈珥之不驚然後<lb/>
乾施而坤載天清而地寧必星紀之不紊斯天與器而<lb/>
偕行然則璣衡之為物也可以察天心可以觀主徳可<lb/>
以驗政刑之臧否可以覘運會之通塞天市應乎明堂<lb/>
北辰配乎皇極涵葢法其咸周時敏傚其無息司歴者<lb/>
藉之以覘天而人君因之以取則今<lb/>
天子至徳冒於海隅來享通於絶域<lb/>
<pb n="KR4f0029_WYG_037-12b"/>
聖治所及則如璣衡之無所不覆也勤政則辨色視朝<lb/>
典學則夜分側席<lb/>
聖心所涵則如璣衡之無時不運也文治揚其光天章<lb/>
煥其彩則如璣衡之經緯咸備也張弛之盡善調燮之<lb/>
適宜則如璣衡之與時進退也猗歟盛哉瞻渾象之輝<lb/>
煌誕玉質而金相昔命官於虞帝今作賦於明光配天<lb/>
宇之鴻濛同<lb/>
帝徳之無疆<hi>臣</hi>叨恩於珥筆敢因物而敷颺<lb/>
<pb n="KR4f0029_WYG_037-13a"/>
南苑賦<hi>有序</hi>
康熙十有二年癸丑孟夏之吉<lb/>
天子臨幸南苑六軍雲會萬乗雷動<hi>小臣</hi>初忝文翰之<lb/>
班特奉<lb/>
命珥筆以從目覩曠逺之神臯心懾豫遊之禁地平疇<lb/>
緑野時值豐穰大輅青旂備觀鉅麗復拜<lb/>
綸音命獻詩賦一介鄙儒遭逢<lb/>
盛事頓忘譾陋竊効謳吟謹拜手稽首而獻賦曰維神<lb/>
<pb n="KR4f0029_WYG_037-13b"/>
京之南甸有振古之名區廣衍號稱陸海蕩平繼美康<lb/>
衢薰風拂於南極旭日照於東隅以曠則瞻眺雲物以<lb/>
稼則地脈膏腴洵邦畿之沃壤亦天開之畫圖其北則<lb/>
鳳城萬雉龍樓千仞紛掩映於丹霞聳雲表而髙峻其<lb/>
南則冀野平陸金臺崔嵬以燕齊為襟帶接韓魏而宏<lb/>
恢其西則太行居庸層巒疊翠逺苞秀而毓靈蟠鬱蔥<lb/>
之佳氣其東則碣石天津川源奔滙萃淑景於中央鞏<lb/>
北平之地勢其水則清渠環繞味比甘泉石橋横而長<lb/>
<pb n="KR4f0029_WYG_037-14a"/>
鯨飛動畫舸繫而彩鷁蹁躚髙栁垂而飛絮密荷簇而<lb/>
如錢嘉魚咸沐於大澤錦鱗戲而便娟其木則宫槐禁<lb/>
栁浥露合煙松柏鬱秀桃李争妍繞别殿而千章色蒼<lb/>
翠而參天其獸則獐鹿麏麚黄羊白兔野雉朝飛幽禽<lb/>
在樹每應弦而輒中時儦俟而羣友既草淺而獸肥復<lb/>
風髙而鷹驟其外則周遭百六十里跨川原而為牆長<lb/>
畝繡錯於平壤花邨散布於崇岡𤓰田則千畦共秀麥<lb/>
隴則比戸同穰其内則宫闕參差於緑樹亭臺虧蔽於<lb/>
<pb n="KR4f0029_WYG_037-14b"/>
疎楊列東西而為宫分新舊而殊方茅茨土階之儉約<lb/>
規制髣髴乎陶唐東有穹窿之髙閣金碧照耀乎初陽<lb/>
祀帝則華而非侈<lb/>
行殿則簡而何傷紅門峙若丹巖<lb/>
輦路平於翠陌髙臺號曰晾鷹亦因故而不飾農田耕<lb/>
鑿之雜處雉兔芻蕘之接迹同文王之靈囿偕斯民而<lb/>
待澤漢之五柞唐之温泉制不師古崇侈極姸金鋪玉<lb/>
砌冠山架淵華林園之宏鉅昆明池之蜿蜒彼皆窮夫<lb/>
<pb n="KR4f0029_WYG_037-15a"/>
民力此獨任夫天然考歴代之園囿烏得與斯苑為比<lb/>
肩於是月當孟夏炎帝司晨隴彌望而如繡麥垂穟而<lb/>
畇畇條桑蔭於廣野微雨浥乎輕塵<lb/>
天子重時巡而觀穡慶麥秋而省民乃駕蒼龍建翠旂<lb/>
百靈扈蹕七萃羣飛周廬似列星之布萬騎奪雲錦<lb/>
之輝斾悠悠而風動凉颯颯而生衣登髙原而縱遐矚<lb/>
翠輦時駐於翠微曠逺絶夫塵囂帷天地而幕六合地<lb/>
最宜於經武比岐周之鎬洛寓訓練於馳驅騁驊騮於<lb/>
<pb n="KR4f0029_WYG_037-15b"/>
寥廓<lb/>
天子御焉行将循蒐苗之古禮格飛走於林壑乃武事<lb/>
之既纘更勵精於典學和風快其南來微凉生於<lb/>
殿角雖遊豫之晏閒羅縹緗於<lb/>
紫閣微<hi>臣</hi>時陪周宴日聴虞琴忝鄒枚之後乗隨衛霍<lb/>
之華簪幸遭逢於<lb/>
盛世傚虞人之獻箴願作頌以比勲華敢擬長楊之與<lb/>
上林<lb/>
<pb n="KR4f0029_WYG_037-16a"/>
駕幸闕里賦<hi>并序</hi>
皇帝御極二十有三載重熙累洽區宇乂安文徳覃敷<lb/>
聲教暨訖乃稽古時邁肇事岱宗謁祠闕里典禮崇重<lb/>
恩澤優深臣庶懽欣逺邇嘉歎夫元和盛年咸平昌世<lb/>
僅奏六代之樂修再拜之文猶垂式簡編流輝今古詎<lb/>
有逺御<lb/>
六龍親詘<lb/>
萬乗展隆儀于稽拜施殊敬于儒先<lb/>
<pb n="KR4f0029_WYG_037-16b"/>
聖徳顯隆如今日者焉洵足以超軼往牒焜耀前紀也<lb/>
<hi>臣</hi>幸際昌時得瞻鉅典雖固陋翦劣不足以發揮鴻藻<lb/>
然珥筆承明職兹紀載頌揚<lb/>
休媺敢曠司存謹拜手稽首而獻賦曰於爍惟<lb/>
皇繼序纂光本仁祖義昭憲考章奠玉衡于神軸握金<lb/>
鏡于天閶調四氣以通正龢八風而協祥于是西踰細<lb/>
栁東跨扶桑交河北徼比景南鄉靡不丹梯走傳碧海<lb/>
浮航輸琛太府𨽻名職方耀幽遐以日月襲鱗介而衣<lb/>
<pb n="KR4f0029_WYG_037-17a"/>
裳越萬里以入贄重九譯而來王是以化洽太和道隆<lb/>
邃古納九垠之管鑰總堪輿之扃戸參天地之清寧儷<lb/>
貞明之作覩文軌合而謡俗同跂喙恬而草木廡軼埃<lb/>
壒而苞混茫駕羲軒而凌三五焉<lb/>
天子迺髙拱垂裳中央運斗容與義林優游書藪河寶<lb/>
丕宣洛符誕受典學𢎞文銘楹箴牖探珠淵之秘筌陟<lb/>
玉山之髙阜徳蕩蕩以無名治熙熙而何有既則沖然<lb/>
永念穆然深思曰儀象肇啓道法昭垂寖明寖熾惟君<lb/>
<pb n="KR4f0029_WYG_037-17b"/>
惟師羣聖一揆六經同歸王澤下竭頌聲式微孕星鈐<lb/>
于上瑞錫麟紱于昌期毓龍蹲之至徳挺鳳跱之殊姿<lb/>
集大成于千古開絶學于來兹溯平鄉之懿躅景闕里<lb/>
之崇規庶幾哉聞見可接羮牆在斯舉時巡之墜典秩<lb/>
釋奠之隆儀爾乃乗大路控金鍐搴翠羽捎文虹屬車<lb/>
按節繁吹鳴筩七翠鱗附千官景從馳道則五里十里<lb/>
旌門則一重再重集于泗水之上幸于尼山之宫斯時<lb/>
也清羽司音初陽應律葭管煙霏芸房露茁氣不慄以<lb/>
<pb n="KR4f0029_WYG_037-18a"/>
時寒序将周而朔易撫景物之澄鮮攬風雲之明瑟旌<lb/>
旗捲而廣野回春帳殿開而暮山凝色遂乃肇舉吉祀<lb/>
肅奉精禋春卿贊采祠官眡牲朱火西藴元酒東陳嘉<lb/>
籩廣豆豐粢潔盛振羽籥之六舞合咸英之九成薦祝<lb/>
號之明信導神紘之降迎穆穆<lb/>
宸容廱廱天縡殊禮展謁隆文錫賚覿靈爽之長存儼<lb/>
哲人之如在感神契以潛孚體道真而昭對洋洋乎僾<lb/>
僾乎與珠庭月角授受于千載之間玉節金鏗醻答於<lb/>
<pb n="KR4f0029_WYG_037-18b"/>
一堂之内也禮度有嚴威儀告竣登堂入奥規周矩還<lb/>
瞻聖里之屼峍憩廣庭之静便布兩楹以翼聳峙雙闕<lb/>
以星懸藉杏壇之修蔭挹璧池之素漣偃息于道徳之<lb/>
府遡泳于圖書之淵於是芝葢重葩龍斿曲柄貴擬一<lb/>
人尊侔萬乗述素王之嘉讚發五言之<lb/>
睿詠海嶽遜其髙深星雲並其輝暎斯則<lb/>
聖天子藴道之淳風崇儒之殊敬也簪纓陪位衿佩圜<lb/>
橋長裾霧會仙組雲彯始横經以讐問旋拊石而吹匏<lb/>
<pb n="KR4f0029_WYG_037-19a"/>
誦遺言于姬孔沐雅化于唐姚禮讓之容咸近光于黎<lb/>
獻豈弟之澤庶作人于譽髦斯則<lb/>
聖天子風聲之四訖文治之丕昭也曲阜名區魯原舊<lb/>
聚陪敦土田復除繇賦増講肄之常員沛匪頒之異數<lb/>
推恩則徧及師儒錫爵則旁流支庶五經博士不遺凡<lb/>
蒋之封九命上公奚啻褒成之胙斯則<lb/>
聖天子崇徳之盛心興賢之宏務也於是采甸侯衛公<lb/>
卿大夫期門式道執㦸荷殳文學掌故之士垂髫戴白<lb/>
<pb n="KR4f0029_WYG_037-19b"/>
之徒縱觀典禮蹌濟天衢涵濡化澤屬厭道腴既雀躍<lb/>
而抃舞亦鳬藻而歡愉萬人一口聲滿公車惟我<lb/>
后之東巡修百王之令式答珍貺于三靈聴衢謡于百<lb/>
室卻瓊檢以勿祈屏銀繩而詎飾騶從清嚴儀文簡質<lb/>
吏不譏呵民無供億協時正律埒虞氏之省方納價陳<lb/>
詩儷姬王之述職既陟山以裒對還翕河而問俗採晳<lb/>
陽之舊歌晞榮光之新燭朝宗滙江漢之波玉帛奉塗<lb/>
山之籙非漢日之搴茭乃堯年之刻玉若乃慶惠殷流<lb/>
<pb n="KR4f0029_WYG_037-20a"/>
湛恩四周給租賜帛省刑釋囚虛衷清問博延廣諏如<lb/>
天光之下濟如露濃之上浮始汪濊于五土旋奫淪于<lb/>
九州今又茂明至道導揚正學虎炳龍章金追玉琢浴<lb/>
我以詩書𢎞我以禮樂盛徳登閎大猷輝卓幎六合而<lb/>
被英㽔鼓八紘而排氛濁誠振古之隆規開天之偉略<lb/>
也<lb/>
天子方且回輿京室倚佩軒墀道岸先陟徳契自持庀<lb/>
政考業基命勅幾辨色以臨黼扆視夜而啓彤帷定仁<lb/>
<pb n="KR4f0029_WYG_037-20b"/>
義中正之極稽因革損益之宜不解氷淵之念彌勤鞀<lb/>
鐸之思所以泰階順軌乾筴迎禧上理隆洽茂化雍熙<lb/>
治方侔于砥屬俗已進于循蜚四海夀康恬于鶉居之<lb/>
代萬年鼎祚鞏于鼇極之儀<lb/>
懋勤殿秋蘭賦<hi>有序</hi>
輕風流火白露迎凉雲浄天髙秋空氣爽<lb/>
君王宵旰燕閒愛兹澄景御圖書之秘閣發清商之雅<lb/>
音乃有叢蘭獨榮秋殿芳香自發枝葉相扶植以青瓷<lb/>
<pb n="KR4f0029_WYG_037-21a"/>
圍以朱檻斯亦託根之至榮者也<hi>臣</hi>朝夕<lb/>
經幃味彼芳潔敬成蕪賦以奉<lb/>
宸懽其辭曰臣聞蘭之生也隠於空山被於幽谷其守<lb/>
貞也雖無人而亦芳其徳馨也不因風而自續是以尼<lb/>
父發猗蘭之歌郢客和幽蘭之曲當其植根九畹毓秀<lb/>
三湘昔作騷人之佩古稱王者之香名楚臺而留賞啓<lb/>
漢殿而發祥<hi>漢武帝生於猗蘭殿</hi>養親續蘭陔之詠燕賔泛蘭渚<lb/>
之觴莫不惜兹嘉卉欽彼幽光慨自人誇春豔莫采秋<lb/>
<pb n="KR4f0029_WYG_037-21b"/>
英蔭深林而寂處偕衆草而叢生戲陰崖之翡翠侣芳<lb/>
洲之杜蘅惟敷華於山澤敢結想於蓬瀛一旦躋瓊堦<lb/>
登玉宇拂珠簾迎繡戸泛上苑之光風含長秋之暮雨<lb/>
誠何羨乎蘭臯豈更思乎蕙圃於時秋也螢光熠熠蟬<lb/>
聲嘒嘒梧葉初驚飄颻文砌碧筒漸老将殘玉井之蓮<lb/>
金粟猶遲未發小山之桂爾獨披紛翠葉葳㽔紫莖花<lb/>
繁露重體弱香輕娟娟自賞既嫓美乎幽人之潔亭亭<lb/>
獨立復比徳於君子之清以兹髙致怡我<lb/>
<pb n="KR4f0029_WYG_037-22a"/>
皇情内殿深嚴左圖右史久袪凡卉獨留瓊蕊枝垂宫<lb/>
硯色侵文几何馪馥之襲人每簾動而香起<lb/>
天子丙夜陳書漏沈宵永風入戸而蟲鳴月臨軒而人<lb/>
静繞鐙開歴亂之花隔幔送參差之影更憐落卉藉以<lb/>
雕盤置綺筵而留盼惜餘芳於未殘喜<lb/>
君心之見珍荷遭遇之良難幸處乎朱門與紫闥永違<lb/>
乎長坂與層巒臣将寄言於薖軸竊敢託詠於崇蘭遂<lb/>
作歌曰有香草兮華且滋鄰玉樹兮與紫芝自楚澤兮<lb/>
<pb n="KR4f0029_WYG_037-22b"/>
來軒墀枝挺生兮花離離感<lb/>
君恩兮欣自持觀秋蘭之獨茂兮豈微草之無知<lb/>
賜金園賦<hi>并序</hi>
余作<lb/>
賜金園記述<lb/>
君恩之所由紀命名之攸始猶以雲忩磵戸隠約於長<lb/>
林嘉卉芳草雜逯於幽谷者鋪敘摹畫未罄其狀嘗考<lb/>
昔人云賦者古詩之流也又曰古人稱不歌而頌謂之<lb/>
<pb n="KR4f0029_WYG_037-23a"/>
賦夫馬融長笛王褒洞簫古人愛一物猶比擬讚誦被<lb/>
於簡牘文必極美詞必盡麗况余目營心畫朝遊夕處<lb/>
風雨晦明於此綢繆欣戚悲嘯於此寄託習之也久述<lb/>
之也詳愛之也深言之也長竊以平子歸田未極隠淪<lb/>
之趣安仁閒居未窮林壑之觀爰因勝地勒以雅辭賦<lb/>
曰伊龍眠之西隩歴巒岫之盤互亂溪流而淺涉指層<lb/>
嶺而遥度經樵徑之嶔崎偃松出而當路羅奇峰以四<lb/>
周簇青林而萬樹中有幽人邃館居士衡門碧梧清沼<lb/>
<pb n="KR4f0029_WYG_037-23b"/>
縈帶修垣橋貼波而曲折栁覆堤而偏反髙槐鬱其菁<lb/>
蔥榜雙扉以賜金之園其西軒也齋名學圃古屋素題<lb/>
草縁堦而徑仄梅入戸而枝低架茅宇以文杏葺圭竇<lb/>
以香泥所以鞠淵明之衆子偕老萊之逸妻倉囷攸居<lb/>
井臼是宅女獲男臧雞栖豚柵庫藏名酒㕑積嘉核蔭<lb/>
桂叢而窅窔期以宴而以息其南軒也長廊委蛇暎日<lb/>
迎曦燠館温室風静簾垂俯海棠之香國紛嬌姹之奇<lb/>
姿弄脂妍而粉膩酣春日而遲遲迺其朱欄翠幕姚魏<lb/>
<pb n="KR4f0029_WYG_037-24a"/>
所家鞓紅茜紫一捻名葩長安跨等身之樹洛陽矜徑<lb/>
尺之花亦莫不露濕烟霏散綺流霞瞻曲房之南隅壓<lb/>
檀欒之脩竹篔簹萬箇琅玕千簇筠粉吹香紙窗分緑<lb/>
月落而影徧空庭雪壓而聲鏘寒玉斗室生白來往天<lb/>
光乃敷棐几列胡牀擁亂帙凝清香蒲團挂壁笻杖倚<lb/>
牆攸寧攸芋以詠以觴盼逺松而延佇藉柔荑而徜徉<lb/>
其東軒也則歴幽篁之宫入古梅之里蒼幹莫名糺枝<lb/>
難擬或昂藏而披雲或支離而拂水或凌煙而乍垂或<lb/>
<pb n="KR4f0029_WYG_037-24b"/>
拂地而騰起挺新條以敷華積古苔而繡紫倘鄧尉之<lb/>
可方伊羅浮之足齒雖珊瑚碧樹之交柯亦難並乎斯<lb/>
美中則有堂名香雪樓稱鶴背檻浮花氣之端戸掩香<lb/>
光之内雪皚皚而千堆鳥鶴鶴而羣隊庶可以躡王喬<lb/>
之髙蹤接洪崖之芳欬時則春回幽谷香動寒岑登樓<lb/>
遥矚地僻花深玉田瓊圃雪苑珠林神恍忽而震蕩芳<lb/>
寒烈而來侵御文貂之紫綺撫陽春之素琴何方壺之<lb/>
不可復即懼斯樂之難任沿池而北桃溪横帶深紅淺<lb/>
<pb n="KR4f0029_WYG_037-25a"/>
白俯臨湍瀨夏至而緑陰繁春深而紅雨霈紆石徑於<lb/>
中央襯疎楊於水外迤北而北軒在焉前場後圃左岡<lb/>
右池嶧桐垂蔭下植将離或倚雲而孤特或當堦而紛<lb/>
披水榭西構芳塘漣漪紅蕖碧藕花葉參差鷺起而珠<lb/>
露傾蟬吟而香風吹又有芙蓉的爍栁絲歴亂疎枝密<lb/>
葉被於隄岸入春和而早榮當秋清而晩燦其地則羣<lb/>
峰迴合襟帶田疇嶺緜亘而虚敞溪環折而深幽松屏<lb/>
冠於巖岫蔀屋隠於平丘煙雲生而出沒忽恍惚其不<lb/>
<pb n="KR4f0029_WYG_037-25b"/>
可求其室則南窗北牖延爽招凉碧紗外捲桃笙内張<lb/>
如艇斯泊枕藉滄浪如臺斯屹雲山蒼茫裁芰荷以為<lb/>
衣摘蓮實以為糧當炎曦之方馭喘黄犢於翳桑愛斯<lb/>
地之蕭散微風起於曲廊卻絺衣而不御揮紈扇而不<lb/>
揚實清景之可娛覺空山之夜良其周乎四軒者則有<lb/>
紫藤碧篠芳槿紅蘭或髙引而垂幄或密比而成闌循<lb/>
石磴而遥躋飛閣聳於北巒臨杏圃而結撰盛春暉之<lb/>
綺觀其亭則也紅倚山曲江臨水芙蓉溪亭在河之涘<lb/>
<pb n="KR4f0029_WYG_037-26a"/>
朱櫻冠乎崇岡喬柯暎乎清沚循花溪而南征賴以憩<lb/>
乎遊趾其圃則早韭百本晩菘一畦丹茄紫薑霜薤露<lb/>
葵子母餘犀水陸蹲䲭寒匏並蒂甘菊連枝莫不葳蕤<lb/>
於北囿蔓衍乎東籬朝荷耡而可樂夜翦䔩而如飴其<lb/>
果則紫栗千房青梅百斛柿美烏椑棃甘大谷安石珍<lb/>
榴火齊赤玉西域蒲萄磊落盤屈何必移盧橘於江南<lb/>
走荔支於巴蜀其泉則觱沸如珠甘芳若醴潄靈石而<lb/>
常清沈丹砂而愈㫖既瀠洄於堦下復潺湲於花底貯<lb/>
<pb n="KR4f0029_WYG_037-26b"/>
之為滌硯之池引之為灌蔬之水雖地狹而境偏信泉<lb/>
甘而土美先生之處此也謝軒冕逺塵囂歎人生之形<lb/>
役憫機事之日勞惟白雲之可怡誓栖息於臨臯曠天<lb/>
地而睥睨何有乎蜾臝之與二豪爰因四序周乎四軒<lb/>
抱書攜笈移琴挈尊逐花時之早晩量風日之凉温擁<lb/>
萬軸於坐隅手一編而朝昬懷古人之可見接羲軒而<lb/>
道存爾迺葆光味腴崇簡敦素息慮屏思納新吐故惟<lb/>
萬物之齊觀常蔬水而自裕時則佳辰淑景日麗風和<lb/>
<pb n="KR4f0029_WYG_037-27a"/>
或蹋徑草或倚庭柯或攀危磴或臨素波珍禽啼而未<lb/>
歇錦鱗聚而遂多濯塵纓於磐石藉文茵於淺莎翹首<lb/>
天地臨風浩歌落花落葉傷如之何當其春雨一犂其<lb/>
耕澤澤麥覆西隴草回南陌魚戲春水生鳩鳴杏花白<lb/>
先生乃服春衣振輕䇿循隴畝而勸農眺春雲而自適<lb/>
迨夫秋潦澄清木落羣岫桕㺯色於寒初楓染丹於霜<lb/>
後千巖爛若披錦萬壑殷如攢繡殊形異采不可殫究<lb/>
先生乃命巾車挈茶鐺坐丹巖臨赤城朱霞暎乎朝旭<lb/>
<pb n="KR4f0029_WYG_037-27b"/>
絳雲彌於太清較四時之景物惟秋晩之莫京其遊迹<lb/>
所至也則有寒潭澂碧石馬當路飛泉媚筆皎若紈素<lb/>
帶麓南村沿溪别圃脩篁隠衲子之宫茂樹表貞臣之<lb/>
墓縱步屧之所如隨攀涉而成趣噫嘘嘻四時之序有<lb/>
代謝九逵之軌無終全躬耕釣以自給甘笋蕨而長年<lb/>
慕彭澤之避世希香山之樂天侣春花與秋月休吾生<lb/>
之自然歌曰壑有澗兮山有岑白雲度兮籠輕陰竹隖<lb/>
花田春似海板橋流水閉門深鳥隔樹而闗嚶魚唼藻<lb/>
<pb n="KR4f0029_WYG_037-28a"/>
而浮沈魚鳥各無意聴我歸來吟遥遥千載後何人知<lb/>
我心<lb/>
　　雙谿芙蓉賦<lb/>
惟雙谿之澄澈二水會於庭除出層巒而迢遞經石堰<lb/>
而舒徐生芙蓉於夾岸涵秋露而分敷後巖桂而發采<lb/>
侣丹楓而錦鋪其為色也豔而不妖麗而非侈葉鋪翠<lb/>
幄柯臨清沚質抗金風神含秋水每迎凉而先榮近嚴<lb/>
寒而未靡聫逺浦而搴芳毓千叢而霞起或朝淡而夕<lb/>
<pb n="KR4f0029_WYG_037-28b"/>
緋或初碧而乍紫或以並蒂呈華或以獨秀為美或露<lb/>
滴而初開或風飜而亂綺或倚松如静女或臨淵似君<lb/>
子西蜀號為錦城石卿稱為仙史更有湘江異種厥名<lb/>
三醉初則蕊含淺黄淡質凝翠暮則一抹微紅朱絲如<lb/>
織越三日而茜紫朱殷不可思議或先或後種非一類<lb/>
于是縱輕棹凌若耶放艇則晴霞一色迴楫則彌望萬<lb/>
花舟移而叢密影動而波斜晩蜂躊躇于寒蕊遊鱗噞<lb/>
喁于晴沙其在晨露初晞花光如拭夕波方起景非一<lb/>
<pb n="KR4f0029_WYG_037-29a"/>
色或披衣而晨興或流連于日晷任擬似之徒工非筆<lb/>
墨之所能測<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0029_WYG_037-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻三十二</head> <lb/>
    <p>
<pb n="KR4f0029_WYG_032-1a"/>
欽定四庫全書<lb/>
　文端集巻三十二<lb/>
　　　　　　　　　　　　　大學士張英撰<lb/>
　篤素堂詩集三<lb/>
　　題宫定菴四蹟圖六首<lb/>
少小聮裾至樂存推棃讓棗度朝昬多君四海飛騰日<lb/>
長記書聲棣蕚園<hi>右兑弟讀書圖</hi>
席㡌秋風蹋輭塵板橋霜跡騎駪駪柴門雞黍山東路<lb/>
<pb n="KR4f0029_WYG_032-1b"/>
誰識佗年擁節人<hi>右應試北征圖</hi>
玉皇香案舊才人自有文章動紫宸静海至今傳軼事<lb/>
澤宫蓮炬似車輪<hi>静海勵澹園先生每為予言里人夢紅燈二椀自學宮出其一絶大乃公</hi>
<hi>獲雋之兆</hi>
車騎雍容舊井廬承歡恰稱彩衣裾誰能頭白雙親健<lb/>
笑拆紅綾第一書<hi>南宫第一時雙親俱健</hi>
地接東華水滿谿柯亭劉井舊沙隄至今槐影深蔵屋<lb/>
猶照當年太乙藜<hi>右翰林讀書圖</hi>
<pb n="KR4f0029_WYG_032-2a"/>
左駕蒼龍右翠虯飛馳河伯與陽侯使君本是為霖客<lb/>
手把銀潢灑綠疇<hi>右禱雨圖</hi>
　　小集用東來伯顧鳬宗韻<lb/>
小軒晴雨愛時和乳燕新泥葺舊窩庭滿綠槐供偃仰<lb/>
階飜紅藥儘婆娑壺觴此日分毫素麟鳳諸公未網羅<lb/>
頻問故園松竹好從來鄉思向人多<lb/>
　　日長<lb/>
日長睡足午隂斜猶喜經旬蚤放衙客到常聴江北語<lb/>
<pb n="KR4f0029_WYG_032-2b"/>
簾開初見嶺南花琴涵古澹平沙操甌送清芬顧渚茶<lb/>
親故兒童紛滿眼何妨垂老客為家<lb/>
韻松軒即事前十首<hi>有序</hi>
丁丑夏六月同陳大司農髙詹事勵銀臺孫大司成傅<lb/>
侍講學士入直<lb/>
韻松軒編纂碧谿髙栁縈帶直廬鳥語蟬聲響答清晝<lb/>
傍有水神祠丹楹翠瓦下臨深澗林隂蔽日赤曦忘暑<lb/>
時抱書巻過此㳺衍聴隔花之宫漏挹别浦之荷香率<lb/>
<pb n="KR4f0029_WYG_032-3a"/>
成十絶句鄙僿無文䝉諸公屬和遂爾成軸念夫交㳺<lb/>
聚散事等浮雲文雅風流語傳他日目前隨意之揮灑<lb/>
異時觸眼之琳瑯倘得歸老邱樊展對于松隂蘚石之<lb/>
間殆歐陽公所謂迴顧玉堂如在天上者耶并書以記<lb/>
其事<lb/>
一道清谿迥絶塵日光穿樹見纎鱗水邉石上來趺坐<lb/>
便是驂鸞隊裏人<lb/>
山畔蒼然結小亭數峰垂影入滄溟中涓亦解臨流賞<lb/>
<pb n="KR4f0029_WYG_032-3b"/>
指㸃波心看畫屏<hi>蒼然亭名</hi>
一水一山俱入畫一花一草别成春人間何處能如此<lb/>
更說方壺恐未真<lb/>
路過平橋青嶂繞門臨谿水綠隂開洞天福地原無暑<lb/>
况復山烟送雨來<lb/>
漏聲隠隠水淙淙紫玉蟾蜍碧瑣窗池館人間稱第一<lb/>
朋簪天下更無雙<lb/>
栽桃種栁㡬多時瞥見喬柯挂綠絲愛看清隂籠碧澗<lb/>
<pb n="KR4f0029_WYG_032-4a"/>
抱書常過水僊祠<lb/>
午夢遥驚花外鐘闗情水態與雲容隔牆便有蓮華蕚<lb/>
清逺亭邉石筍峰<hi>清逺亭名</hi>
丹稜十里路非遥槖筆連朝侍紫霄靄靄微風波上度<lb/>
幽蘭香自<lb/>
御筵飄<lb/>
塵囂不到迥幽清半日微隂半日晴忽聴進氷傳内使<lb/>
栁邉遥過櫂船聲<lb/>
<pb n="KR4f0029_WYG_032-4b"/>
弱水何如<lb/>
帝子家雲中飛閣影横斜我來蹔作承明客便泛吾家<lb/>
博望槎<lb/>
韻松軒即事後十首次孫樹峰大司成韻<lb/>
千章灌木夏隂隂秘閣疎簾發苦吟底事谿邉來去鳥<lb/>
亦躭豐草愛長林<lb/>
方塘曲抱小山岑雨過凉生一探尋便是黄荃江㟁景<lb/>
菰蒲深處宿沙禽<lb/>
<pb n="KR4f0029_WYG_032-5a"/>
雲館九天鈴索浄谿亭六月袷衣凉微之佗日山隂去<lb/>
僊吏人間說<lb/>
玉皇<lb/>
家在樅陽秋水邉平湖萬頃接山烟東坡夢作仇池長<lb/>
福地神魚小有天<lb/>
荷裳篛笠試新裁乞得閑身駕鹿回上界由來足官府<lb/>
思從勺水望蓬萊<hi>時方上章乞休</hi>
瓊苑花枝玉井蓮<lb/>
<pb n="KR4f0029_WYG_032-5b"/>
天家景物總清妍只應書向瑯玕節留與雲孫奕世傳<lb/>
北望祁連似砥平黄皮烏弋盡銷兵正宜白首為農去<lb/>
卧聴松風夣亦清<lb/>
北峰雲影已全移惟有仙家漏㸃遲莫怪頻年驚節物<lb/>
纔凋一葉是秋時<hi>立秋後一日</hi>
松隂低覆雲千壑蓮葉香深水一灣手種庭柯今㡬許<lb/>
倦飛鷗鳥合知還<lb/>
㡬年偕入苑東門時見雲從墨沼飜<lb/>
<pb n="KR4f0029_WYG_032-6a"/>
天語親承俱色喜華亭風格至今存<hi>此専謂樹峰</hi>
<hi>天語嘉其書法可繼美華亭</hi>
　　便面畫雙鷺碧蓮題曰路路清㢘圖奉<lb/>
勅賦之<lb/>
精白勵臣衷含情藻繪中蓮香披淺瀨鷺羽立芳叢皎<lb/>
潔心常似塵埃意已空<lb/>
聖懐勤賞詠長此振清風<lb/>
　　送髙江邨侍養歸里<lb/>
<pb n="KR4f0029_WYG_032-6b"/>
自吾與江邨同被賜廬居禁庭二十載出入形影俱鴻<lb/>
才愜優眷異采絢天衢對分金鳳紙偕曳紫貂褕君獨<lb/>
有髙堂靈萱日正舒衡宇近相接慈惠資涵濡一朝奏<lb/>
天子乞養歸平湖縷陳數千言字字傾鮫珠非不戀丹<lb/>
闕風土愛枌榆垂白性所宜東海古名區三公抵一日<lb/>
願將慈母娛<lb/>
至尊動色聴欲報多躊踷子情重違拂國士珍璠璵宫<lb/>
端晉顯秩天藻承<lb/>
<pb n="KR4f0029_WYG_032-7a"/>
賜書同輩有榮慶皆言公遇殊神武靖荒服櫜鞬隨屬<lb/>
車黄河青海間王事許馳驅欃槍既以掃端拱御金鋪<lb/>
陳情返林壑勇退誰能如五色宫雲中垂紳扶板輿雅<lb/>
詩頌吾友出處皆師模<lb/>
　　寄廷玉屬山中疏治谿塘四首<lb/>
龍眠攢簇衆峰幽四面嵐光抱綠疇地勝總堪營别墅<lb/>
灘髙無計泛扁舟須知雙澗從雲落好引清谿遶屋流<lb/>
製就木蘭書畫舫芙蓉深處狎輕鷗<lb/>
<pb n="KR4f0029_WYG_032-7b"/>
平生愛對碧潭空幸有洪波别澗通來自長松修竹外<lb/>
經過石堰小橋東芰荷鋪處香風滿桃杏開時錦浪紅<lb/>
從此幽栖無憾事清流曲折畫屏中<lb/>
曲曲何妨暎短籬還留方沼翫漣漪閒尋竒石支橋路<lb/>
偶著茅亭傍水湄舴艋頓添漁釣樂桔橰還與稻梁宜<lb/>
清渠近繞繩牀脚好詠香山洛下詩<hi>白詩芙蓉池在卧牀前</hi>
歸計無端攪夢魂十年心事北山園松杉雖短堪圍屋<lb/>
櫸栁猶存可䕃門移竹栽花忘嵗月看山㺯水度朝昬<lb/>
<pb n="KR4f0029_WYG_032-8a"/>
秋晴難覓登臨意只盻南鴻數寄言<lb/>
　　枯坐<lb/>
槐葉凋疏紙屋明繭翁枯坐負秋晴菊憐東壁參差影<lb/>
琴愛中徽撥剌聲舌潤汲泉烹綠雪指香和蜜剖青橙<lb/>
故山楓桕霜初染腸斷丹霞與赤城<lb/>
　　秋日過西郊諸園晩詣法華寺八首<lb/>
秋日晴郊得勝逰城西韋杜屬通侯水分太液波常㬉<lb/>
樹接華林地總幽<lb/>
<pb n="KR4f0029_WYG_032-8b"/>
北渚南垞曲折流鏡中幻出小林邱為憐舊是江南客<lb/>
借與輕舠竟日遊<lb/>
傑閣長廊一徑斜赤欄橋畔碧窗紗主人猶在交河北<lb/>
獨付蒼頭為埽花<lb/>
疎栁餘花䕃翠岑芰荷老後始探尋最宜疊石臨流看<lb/>
數㸃芙蓉黛色深<lb/>
畫桷驚飛錦石攅重重金碧䕶雕欄放翁自賞東籬趣<lb/>
僅得盆池十笏寛<lb/>
<pb n="KR4f0029_WYG_032-9a"/>
誅茅一把也幽偏心賞由來喜自然卻憶蒼崖丹嶂裏<lb/>
瀑泉飛落萬松巔<lb/>
還鑣得得欵僧扉恰自前邨穫刈歸欲問梅花消息處<lb/>
霜林黄葉已紛飛<lb/>
畏吾邨畔舊栖遲蘭若重過復㡬時清磬一聲人出定<lb/>
滿庭霜柿正離離<lb/>
　　丁丑九日<lb/>
達士由來愛景光最珍寒食與重陽碧潭潦盡文鱗見<lb/>
<pb n="KR4f0029_WYG_032-9b"/>
丹樹晴烘錦幄張十載壺觴髙㑹香九秋松菊故園荒<lb/>
一龕剩有埀簾地整理缾花學趙昌<lb/>
　　秋窗料理瓶花四首<lb/>
自疊盆山插菊枝分紅間白滿花甆明知老去童心在<lb/>
只似雕蟲作小詩<lb/>
萬紫千紅縱目宜風沙無地玩芳時昔人手著瓶花史<lb/>
卻勝黄荃畫折枝<hi>袁中郎著瓶史</hi>
揀取花枝貯膽瓶要兼畫意與詩情最憐影落紗窗上<lb/>
<pb n="KR4f0029_WYG_032-10a"/>
一幅輕綃為冩生<lb/>
搗練遥聞巷北碪薫衣低覆水南沉經旬粗得閒中味<lb/>
黄菊花圍綠綺琴<lb/>
　　即墨黄伯鑒餽柏葉露<lb/>
蒸露猶存柏葉香一瓶遺自海雲鄉朝來攤巻黄花裏<lb/>
百沸清泉自取嘗<lb/>
　　廷瓚承<lb/>
命致祭衡岳<lb/>
<pb n="KR4f0029_WYG_032-10b"/>
手持丹詔歴間闗乘傳真成晝錦還木落洞庭秋色好<lb/>
計程明日到衡山<lb/>
　　題李公凱小像二首<lb/>
氷雪丰裁映紫髯青蓮居士本臞僊世間何物供清聴<lb/>
鶴唳松濤手一編<lb/>
天禄讐書渾未閒時聞清珮直蓬山誰知澹蕩髙人意<lb/>
常在花谿蘚石間<lb/>
　　窗間二首<lb/>
<pb n="KR4f0029_WYG_032-11a"/>
窗間枕藉劔南詩琴比陶家有七絲莫怪經旬常埽迹<lb/>
偶閒難得菊花時<lb/>
園才五畆半池塘㟁繞紅桃間綠楊底事懸圖向東壁<lb/>
安排樹石攪人腸<lb/>
　　吾園四首<lb/>
水複山重樹色連紆迴樵徑大谿邉吾園獨占寛平地<lb/>
翡翠屏圍數頃田<lb/>
瓔絡巖前雪浪浮玊龍峽底碧潭幽吾園獨占雙谿勝<lb/>
<pb n="KR4f0029_WYG_032-11b"/>
引入花邨繞砌流<lb/>
布榖聲聲喚插田雨晴新綠正芊綿吾園不用栽花看<lb/>
滿目猩紅是杜鶻<lb/>
稻穫場空栗里開霜輕日㬉鴈初來吾園最是秋光好<lb/>
紅葉千峰錦繡堆<lb/>
　　對菊十二韻<lb/>
春晩復夏初天地氣芳燠萬卉弄顔色紅紫紛滿目秋<lb/>
深嘆摇落蕭蕭脱羣木隠顯各有時物理重往復何來<lb/>
<pb n="KR4f0029_WYG_032-12a"/>
絶世姿東籬見叢菊灼灼紫蔕披粲粲金英簇輕霜溼<lb/>
華滋寒月照清淑晩蝶戀低枝餘蜂領微馥色正格愈<lb/>
髙體腴氣彌肅造物娛寒士藉以媚幽獨編荆作小圃<lb/>
覆泉為甘谷選取落英餐快展離騷讀<lb/>
　　丁丑十月既為皜亭記渉園圖再題小像二首<lb/>
坐䕃髙梧倚桂叢讀書味道日舂容知君抱膝微吟處<lb/>
意在玲瓏第㡬峰<lb/>
千樹松杉十畆筠海山佳地更無倫但能収拾楸枰後<lb/>
<pb n="KR4f0029_WYG_032-12b"/>
便是蓬壺深處人<hi>圖中畫奕方罷</hi>
　　憶松湖用東坡先生逰孤山韻<lb/>
桐之陽有松湖秔稻再熟佗地無松嶺歸樵相伴侣烟<lb/>
波縱櫂聞歌呼弟兄於此居其孥千樹桃花春自娛楊<lb/>
栁覆門沙路逺芙蓉園屋槿籬紆埠有扁舟莊有廬北<lb/>
渚南垞隣不孤紅紫牽風足蓮芡芳蘚出水繞菰蒲世<lb/>
業遺自先大夫嵗収百斛度朝晡鳴榔舉網魚撥剌不<lb/>
羡笠澤漁家圖吁嗟此地樂有餘十載歸夢空蘧蘧塵<lb/>
<pb n="KR4f0029_WYG_032-13a"/>
網固結誰能逋境幽筆拙難為摹<hi>東坡先生疊此韻四首思致髙妙一再諷</hi>
<hi>誦觸湖山之思遂次原韻布鼔雷門之誚知不免耳</hi>
　　冬日二首<lb/>
埽地焚香一事無人間何地不方壺莫嫌春至無消息<lb/>
繞坐緗梅十二株<lb/>
静拂氷絃思轉清海南香裏月三更無端窗外寒螿歇<lb/>
應為平沙撥剌聲<lb/>
　　䝉<lb/>
<pb n="KR4f0029_WYG_032-13b"/>
賜哈蜜𤓰條味甘芬乃工部侍郎常綬擕回者<lb/>
西域新回使者車司空風景話流沙從來蒟醬無人識<lb/>
拜賜初嘗哈蜜𤓰<lb/>
　　即事三首<lb/>
年來性癖武夷茶風味温香比豆花融雪烹來忙小婢<lb/>
故應清興似陶家<lb/>
地鑪温室障蒲簾雪後曦光照短檐諫果拈來成一笑<lb/>
何時濇盡始迴甜<lb/>
<pb n="KR4f0029_WYG_032-14a"/>
千年古栝承光殿一𣲖寒林太液池人在金鰲橋上望<lb/>
滿天風雪散朝時<lb/>
　　㬉室中滿置盆梅用東坡先生韻<lb/>
疎枝寒蕊憶山村氷磵冷落幽人魂迥隔江雲不可見<lb/>
蟠根矮樹同朝昬研山西畔書幌側交柯接影成小園<lb/>
瓦盆擁雪土常潤地鑪宿火氊微温深夜相將炳明燭<lb/>
清暁乍喜迎初暾梅花詰曲居㬉室何殊方朔栖金門<lb/>
但能朗誦陸子詩不須更與醻一言計日春風花爛熳<lb/>
<pb n="KR4f0029_WYG_032-14b"/>
為爾滿注花前樽<lb/>
　　丁丑十月疏辭兼管翰林院詹事得<lb/>
俞㫖<lb/>
起居注史殿西偏占領氷銜廿五年今日拜辭文石陛<lb/>
好將鳳紙付時賢<lb/>
白首儒臣典縹緗絳紗弟子盡琳瑯種槐幸得依劉井<lb/>
佗日清隂滿玉堂<hi>予種槐於翰林凡十八株</hi>
秩宗清重愧吾衰紫綬三重占鳳池解郤隻魚何色喜<lb/>
<pb n="KR4f0029_WYG_032-15a"/>
筍香花落是歸時<lb/>
　　題翁康飴麻衣負土圖<lb/>
迎養京華翟茀榮花時常奉板輿行畫圖偏寫麻衣淚<lb/>
知子含悽無限情<lb/>
寸草春暉事惘然白華難補淚涓涓憐余蚤嵗悲風木<lb/>
菽水輸君五十年<lb/>
　<lb/>
　<lb/>
<pb n="KR4f0029_WYG_032-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集巻三十二<lb/>
</p>
<p>
</p>
  </div>
</body>
</text>
</TEI>
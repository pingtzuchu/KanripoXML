<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文端集巻二十六</head> <lb/>
    <p>
<pb n="KR4f0029_WYG_026-1a"/>
欽定四庫全書<lb/>
　文端集巻二十六<lb/>
　　　　　　　　　　　　　大學士張英撰<lb/>
　存誠堂集二十二<lb/>
　近體詩三十四首<lb/>
　　七夕前一日次説巖先生韻<lb/>
隔嵗偏如此夕何南飛烏鵲待相過層霄夜覺新寒蚤<lb/>
碧落人贏别恨多茉莉晩風吹小苑梧桐疎雨墜秋河<lb/>
<pb n="KR4f0029_WYG_026-1b"/>
兒童預擬穿鍼節共拜盈盈清淺波<lb/>
　　十二月七日従院長除兵部侍郎<lb/>
慚無藻思佐文風詎有良謀翊武功猶喜官階隨座主<lb/>
共論邦政絳紗中<hi>時真定梁公為大司馬</hi>
　　讀子瞻詞<lb/>
老夫終日為花忙一日三迴索酒嘗三十年中儘瀟灑<lb/>
也應三萬六千場<lb/>
　　丁夘人日題畫八截句<lb/>
<pb n="KR4f0029_WYG_026-2a"/>
漸引樵柯入白雲東西路傍石梁分空山舊是經行處<lb/>
碧澗長松㫁事墳<hi>方㫁事公墓在山園北有茂松清流㫁事死建文難</hi>
逺漲來時嶺岫明山腰樹杪白波生披圖似共春山響<lb/>
石馬潭邊雪浪聲<hi>石馬潭乃山徑最佳處</hi>
翠壁丹巖影倒垂横斜多有瘦梅枝水邊但著閒亭子<lb/>
便是丹青絶妙時<lb/>
媚筆泉光舞雪濤蕭蕭霜葉響林皋潮痕新沒平沙路<lb/>
策杖難辭度嶺勞<hi>媚筆泉有谿經水漲則深四五尺儼然碧潭矣别取徑山麓古栗數十株</hi>
<pb n="KR4f0029_WYG_026-2b"/>
<hi>黄葉霜天酷似此圖也</hi>
解纜朝辭黄鶴樓隨風吹過白鷗洲千頃平湖青竹筏<lb/>
一聲横笛葦花秋<hi>此景畧似松湖</hi>
碧澗香秔水自春山椒路倚兩三松畫圖瞥見曽相識<lb/>
新買鄰家若箇峯<hi>山園新買北峯髣髴似此</hi>
煨芋爐頭活火生松肪偏照讀書明棲鴉何事忽驚起<lb/>
雪壓枯楊夜有聲<hi>煨山芋㸃松火雪夜讀書自是空山勝境曽聴雪壓枯枝有聲乃實景也</hi>
擁被推窗未覺寒松巖竹隖雪漫漫窗前堆滿千峯白<lb/>
<pb n="KR4f0029_WYG_026-3a"/>
落盡梅花始放看<hi>丁夘人日暫得休沐出安節弟兄畫册各系以詩其中多有與故山髣髴</hi>
<hi>者詩意亦及之誌吾好耳</hi>
　　送徐電發還呉江<lb/>
徐孺東歸惜别離呉舠春泛日遲遲驚看笠澤人千里<lb/>
愁折旗亭栁一枝風物蓴鱸誇勝地鄉園梅筍正佳時<lb/>
沈郎謝病應相見為語年來滿髩絲<hi>沈雲步與電發同里</hi>
　　放衙<lb/>
放衙差蚤意飛揚拍馬歸來底事忙紅蓼暗隨秋雨發<lb/>
<pb n="KR4f0029_WYG_026-3b"/>
緑槐初轉午隂凉閒眠舊榻堆書滿近隔疎簾焙藥香<lb/>
何必松風筠露下高懐方許遂清狂<lb/>
　　六月除禮部右侍郎仍兼學士<lb/>
文昌卿席已頻登報國酧知總未能慚愧<lb/>
君恩時記取名銜依舊一條冰<lb/>
　　玉簪花二首<lb/>
清芬合是水僊儔屋角牆隂作意秋多感西風偏解事<lb/>
為儂琢出玉搔頭<lb/>
<pb n="KR4f0029_WYG_026-4a"/>
高髻濃梳翠鬢匀寶笄初見一枝新誰知澒洞風塵裏<lb/>
别有冰心玉骨人<lb/>
　　中庭小作藥欄<lb/>
一年花事藥欄收短架疎籬引蔓稠雨後有蛩晴有蝶<lb/>
露葵宜夏蓼宜秋高眠怕聴敲門客飽食甘為抱甕儔<lb/>
何必園林千萬樹探奇選勝作歡逰<lb/>
　　答中州冀渭公<lb/>
皓鶴翩躚刷羽遥錦江歸後卧煙霄高談舊接烏衣里<lb/>
<pb n="KR4f0029_WYG_026-4b"/>
古貌新逢玉蝀橋久駐丹顔詩轉細重添蒼鬢雪潛消<lb/>
蘇門自是神僊窟宏景松風定可招<lb/>
　　枕畔<lb/>
枕畔傳香漏鐙前攬布袍天青殘月白漸覺曙光高聒<lb/>
耳雞聲蚤驚心蝶夢勞如何霜鬢滿嵗月等秋毫<lb/>
　　秋海棠<lb/>
豆莢疎籬引蔓長水紅花暎夕葵黄新秋晴雨多無準<lb/>
一片閒情䕶海棠<lb/>
<pb n="KR4f0029_WYG_026-5a"/>
　　畏人<lb/>
華林西畔逺囂塵深掩庭扉慣畏人蟻戰酣時眠白晝<lb/>
馬蹄忙處乞閒身花開不覺臨窗久棗熟猶思上樹頻<lb/>
楓茜蟹肥黄菊近夢囘鄉國最情親<lb/>
　　武仕弟従楚移米及盆桂至<lb/>
香稻流匙滑秋花繞榻開最憐鄉味好逺附客艘來凉<lb/>
月懸當户霜螯佐舉桮久稀深夜坐兹夕重徘徊<lb/>
　　題冀渭公所藏楊椒山畫梅花並詩巻子四首<hi>有序</hi>
<pb n="KR4f0029_WYG_026-5b"/>
椒山先生當明世宗時抗言罹禍冀梅軒公時為刑曹<lb/>
隂左右之椒山畫古梅并繫長歌貽梅軒孫渭公世守<lb/>
之當時文人繼和題識甚夥夫椒山之為臣子致身君<lb/>
父梅軒之為寮采急難友朋渭公之為子孫顯揚祖父<lb/>
諸公之為篇什禆益風教覽斯卷也四善備焉皆可述<lb/>
而頌也<lb/>
折取寒梅贈披圖見古人祗因霜雪苦彌覺色香真朋<lb/>
友存膠漆文章䕶鬼神貞風兼大雅吟罷卻沾巾<lb/>
<pb n="KR4f0029_WYG_026-6a"/>
浩氣凌巖谷寒葩恥豔陽獨留孤幹在長䕃百泉香舊<lb/>
蹟傳丹萼新詩滿縹囊斗芒如可燭嵩麓有輝光<lb/>
斯人皆已沒墨瀋未全乾大節臣心苦危途友誼難開<lb/>
花偏曲佶結子總辛酸滿紙寒光透従君作史看<lb/>
蚤年躭道味還自蜀江潯人有宗風在詩皆祖徳吟高<lb/>
談驚廣坐長歗返幽林看取天心復梅花託意深<hi>渭公従蜀</hi>
<hi>中太守囘</hi>
　　寄丹楓<lb/>
<pb n="KR4f0029_WYG_026-6b"/>
相憶城隂一草亭祗今耆舊若晨星謝家羣従推模楷<lb/>
江左宗風賴典型山色逺隨鳩杖徧松聲近傍鶴巢聴<lb/>
何時石馬潭邊路共向雲深劚茯苓<lb/>
　　重至馬蘭峪一首<lb/>
古塞重為扈<lb/>
蹕行清時惟見樂春耕山迴夕照孤邨出月上疎林萬<lb/>
幕平沙路雙單留戍堡雲峯高下隠邊城青松如舊髭<lb/>
鬚白卧聴蕭蕭班馬聲<lb/>
<pb n="KR4f0029_WYG_026-7a"/>
　　和澤州先生寄湖上翁韻二首<lb/>
湖干新與寄詩筒心逐蒲帆向逺空鄉國山青頻入夢<lb/>
弟兄頭白總成翁瓊瑶乞得皆奇字蘭蕙貽來盡好風<lb/>
四面芙蓉亭上客剡牋深映一谿紅<hi>湖上翁有亭在水中余取右丞句顔</hi>
<hi>之曰四面芙蓉亭</hi>
種菜連畦灌小筒漢隂機息萬縁空多年車馬城中客<lb/>
幾見漁樵澤畔翁千嶺曉光憐逺翠一湖新緑愛微風<lb/>
相思最是桃邨路花落春深滿徑紅<lb/>
<pb n="KR4f0029_WYG_026-7b"/>
　　新營陽和坊宅<lb/>
新結幽居瞰碧塘緑楊深處水芝香煙霞漫擬期僊磴<lb/>
竹石聊同履道坊南郭花邨連綺陌西山翠巘入斜陽<lb/>
扁舟更泊芙蓉岸穏置漁竿與筆牀<lb/>
　　讀易樓下紫牡丹以十月作花四朶極為繁艷<lb/>
洛水名葩手自栽紫英曾自魏家來那堪故國三年别<lb/>
又報春花十月開國豔漫誇凝露質天香還有拒霜才<lb/>
鄉園兄弟爭吟賞逺慰離情錦字裁<lb/>
<pb n="KR4f0029_WYG_026-8a"/>
　　奉輓座師宛平劉公<lb/>
杏苑曾分一顧榮孝威風度滿西清北平棨㦸傳家世<lb/>
京洛文章數弟兄易水幾年蓑笠往西山昨日杖藜行<lb/>
重過宣武門前第繐帳凄凉百感生<lb/>
　<lb/>
　<lb/>
　<lb/>
　<lb/>
<pb n="KR4f0029_WYG_026-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文端集卷二十六<lb/>
</p>
<p>
</p>
  </div>
</body>
</text>
</TEI>
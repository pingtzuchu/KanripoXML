<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>南嶽倡酬集</head> <lb/>
    <p>
<pb n="KR4h0037_WYG_001-1a"/>
欽定四庫全書<lb/>
　南嶽倡酬集<lb/>
　　　　　　　　　宋朱子張栻林用中同撰<lb/>
　　七日發嶽麓道中尋梅不獲至十日遇雪賦此<lb/>
三日山行風繞林天寒嵗暮客愁深心期已悮梅花笑<lb/>
急雪紛紛更滿襟<hi>仲晦</hi>
眼看飛雪洒千林更著寒溪水淺深應有梅花連夜發<lb/>
却煩詩句寫愁襟<hi>敬夫</hi>
<pb n="KR4h0037_WYG_001-1b"/>
昨日來時萬里林長江雪厚浸猶深蒼茫不見梅花意<lb/>
重對晴天豁晚襟<hi>擇之</hi>
　　十三晨起雪晴前言果驗用定王臺韻賦詩<lb/>
北渚無新夢南山有舊臺端能成獨往不肯遽同回磴<lb/>
滑初經雪林深不見梅急須乘霽色何必散銀盃<hi>仲晦</hi>
烟嵐開嶽鎮雲雨斷陽臺日出寒光逈川平秀色回興<lb/>
隨天際鴈詩寄嶺頭梅盛事他年説慿君記一杯<hi>敬夫</hi>
今朝風日好抱病起登臺山色愁無盡江波去不回客<lb/>
<pb n="KR4h0037_WYG_001-2a"/>
懐無老草節物又疎梅且莫催歸騎慿欄更一杯<hi>擇之</hi>
　　敬夫用熹定王臺韻賦詩因復次韻<lb/>
新詩通造化催出火輪來雲物低南極江山接漢臺心<lb/>
期千古迥懐抱一生開回首狂馳子紛紛政可哀<hi>仲晦</hi>
珍重南山路驅驘幾度來未登喬嶽頂空説妙髙臺曉<lb/>
霧層層斂竒峯面面開山間元自樂澤畔不須哀<hi>敬夫</hi>
寂寞番君後光華帝子來千年遺故國萬事只空臺日<lb/>
月東西見湖山表裏開從知爽鳩樂莫作雍門哀<hi>擇之</hi>
<pb n="KR4h0037_WYG_001-2b"/>
　　至上封用林擇之韻<lb/>
疇昔朱陵洞如今白帝城天髙雲共色夜永月同明萬<lb/>
象争廽巧千峰盡乞盟登臨須我輩更約羨門生<hi>仲晦</hi>
兩寺清聞磬羣峰石作城風生雲影亂猿嘯月華明香<lb/>
火逺公社江湖鷗鳥盟是中俱不著俯仰見平生<hi>敬夫</hi>
嶽背三冬雪真同不夜城野烟何晃蕩㵎水助空明行<lb/>
槖多新句青山有舊盟堂堂身世事渠漫説三生<hi>擇之</hi>
　　後洞山口晚賦<lb/>
<pb n="KR4h0037_WYG_001-3a"/>
日落千林外烟飛紫翠深寒泉添壑底積雪尚崖隂景<lb/>
要吾人共詩留永夜吟從教廣長舌莫盡此時心<hi>仲晦</hi>
石裂長藤瘦山圍野路深寒溪千古思喬木四時隂幽<lb/>
絶無僧住閒來有客吟山行三十里鐘磬忽傳心<hi>敬夫</hi>
西嶺更西路雲嵐最窈深水流千㵎底樹合四時隂更<lb/>
得尋幽侣何妨擁鼻吟笑看雲出岫誰似此無心<hi>擇之</hi>
　　馬上口占次敬夫韻<lb/>
幾日城中歌酒昏今朝匹馬向孤村迎人况有南山色<lb/>
<pb n="KR4h0037_WYG_001-3b"/>
勝處何妨倒一尊<hi>仲晦</hi>
向來一雪壓霾昏曉跨征鞍傍水村七十二峯皆玉立<lb/>
巍然更覺祝融尊<hi>敬夫</hi>
寒雪飄飄白晝昏征<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>曉發向孤村途中風物來時異<lb/>
吟罷新詩擊酒尊<hi>擇之</hi>
　　馬上舉韓退之話口占<lb/>
昨日風煙接混茫今朝紫翠挿青蒼此心元自通天地<lb/>
可笑靈宫枉炷香<hi>仲晦</hi>
<pb n="KR4h0037_WYG_001-4a"/>
擾擾人心壓渺茫更於底處問穹蒼今朝開霽君知否<lb/>
春到無邊花草香<hi>敬夫</hi>
天寒愁思正茫茫匹馬周行野樹蒼遙想韓公昔年事<lb/>
聲名留得後來香<hi>擇之</hi>
　　雪消溪漲見山色可喜口占<lb/>
頭上瓊岡出舊青馬邊流水漲寒汀若為留得晶熒在<lb/>
突兀長看素錦屛<hi>仲晦</hi>
一見瓊山眼為青馬蹄不覺渡沙汀如今誰是王摩詰<lb/>
<pb n="KR4h0037_WYG_001-4b"/>
為寫新詩入畫屛<hi>敬夫</hi>
雪消山色自青青水漲溪流拍小汀行客悠悠心目快<lb/>
漫題新句在空屛<hi>擇之</hi>
　　登山有作次敬夫韻<lb/>
晚峯雲散碧千尋落日衝颷霜氣深霽色登臨寒月夜<lb/>
行藏只此驗天心<hi>仲晦</hi>
上頭壁立起千尋下列群峯次第深兀兀籃輿自吟咏<lb/>
白雲流水此時心<hi>敬夫</hi>
<pb n="KR4h0037_WYG_001-5a"/>
壁立崔嵬不計尋千峰羅列獻竒深等間佇立遙觀徧<lb/>
流水髙山萬古心<hi>擇之</hi>
　　馬跡橋<lb/>
下馬驅車過野橋橋西一路上雲霄我來自有平生志<lb/>
不用移文逺見招<hi>仲晦</hi>
便請行從馬跡橋何須乘鶴造叢霄殷勤底事登臨去<lb/>
不為山僧逺見招<hi>敬夫</hi>
此日驅車馬跡橋逺從師友步青霄登臨不用還岐想<lb/>
<pb n="KR4h0037_WYG_001-5b"/>
為愛山翁喜見招<hi>擇之</hi>
　　方廣道中半嶺少憩次敬夫韻<lb/>
不用洪崖逺拍肩相將一笑俯寒煙向來活計蓬蒿底<lb/>
浪説江湖極目天<hi>仲晦</hi>
半嶺籃輿小駐肩眼看已覺渺雲烟山頭更盡無窮境<lb/>
非是人間别有天<hi>敬夫</hi>
嶺峻山髙且息肩芒鞋踏破野雲煙須臾直入上方去<lb/>
又是乾坤一洞天<hi>擇之</hi>
<pb n="KR4h0037_WYG_001-6a"/>
　　道中景物甚勝吟賞不暇敬夫有詩因次其韻<lb/>
穿林踏雪覓鐘聲景物逢迎步步新隨處留情隨處樂<lb/>
未妨聊作苦吟人<hi>仲晦</hi>
支笻石壁聽溪聲却看雲山萬疊新捴是詩情吟不徹<lb/>
一時分付與吾人<hi>敬夫</hi>
天外雲端磬有聲道中景物倍増新徘徊吟賞天將暮<lb/>
好向平原問主人<hi>擇之</hi>
　　崖邊積雪取食清甚次敬夫韻<lb/>
<pb n="KR4h0037_WYG_001-6b"/>
落葉踈林射日光誰分殘雪與同嘗平生願學程夫子<lb/>
恍憶當年洗俗腸<hi>仲晦</hi>
隂崖積雪射寒光入齒清甘得味嘗應是山神知客意<lb/>
故將瓊液沃詩腸<hi>敬夫</hi>
崖邊瓊玖吐清光偶到山間得味嘗一段竒香今已㑹<lb/>
氷牙冷齒裂人腸<hi>擇之</hi>
　　後洞雪壓竹枝横道<lb/>
石灘聨騎雪垂垂已把南山入小詩後洞今朝逢折竹<lb/>
<pb n="KR4h0037_WYG_001-7a"/>
却思聮騎石灘時<hi>仲晦</hi>
山行景物總清竒知費山翁幾許詩雪急風號聫騎日<lb/>
月明霜浄倚欄時<hi>敬夫</hi>
山中景物自新竒乘興幽人寫小詩洞裏竹枝遭雪壓<lb/>
何人扶起向明時<hi>擇之</hi>
　　方廣聖燈次敬夫韻<lb/>
神燈照夜唯聞説皓月當空不用尋箇裏㤀言真所得<lb/>
便應從此正人心<hi>仲晦</hi>
<pb n="KR4h0037_WYG_001-7b"/>
隂壑傳聞炯夜燈幾人髙閣費追尋山間光景祗常事<lb/>
堪笑塵寰萬種心<hi>敬夫</hi>
燈長三世火長明千里遺蹤子細尋自是神光能永夜<lb/>
不妨金偈更降心<hi>擇之</hi>
　　壁間古畫精絶未聞有賞音者賦此<lb/>
老木樛枝入太隂蒼崕寒水斷追尋千年粉壁塵埃底<lb/>
誰識良工獨苦心<hi>仲晦</hi>
山松夾路自清隂溪水有源誰復尋忽見畫圗開四壁<lb/>
<pb n="KR4h0037_WYG_001-8a"/>
悠然端坐慰予心<hi>敬夫</hi>
老樹參横傍古隂濃煙淡月試追尋自來無㑹丹青意<lb/>
可惜良工苦片心<hi>擇之</hi>
　　方廣奉懐定叟<lb/>
偶來石廪峯頭寺忽憶畫船齋裏人城市山林雖一致<lb/>
不知何處是真身<hi>仲晦</hi>
路入青山小作程毎逢佳趣憶吾人山林城市休闗念<lb/>
認取臨深履薄身<hi>敬夫</hi>
<pb n="KR4h0037_WYG_001-8b"/>
相從偶到招提寺獨對西風憶羽人澹泊煙霞深處卧<lb/>
百年衣鉢此生身<hi>擇之</hi>
　　賦羅漢果<lb/>
目勞足倦登喬嶽吻燥腸枯到上方從遣山僧煮羅漢<lb/>
未妨分我一杯湯<hi>仲晦</hi>
黄實纍纍本自芳西湖名字著諸方里稱勝母吾嘗避<lb/>
珍重山僧日煑湯<hi>敬夫</hi>
團團碩果自流黄羅漢芳名托上方寄語山僧留待客<lb/>
<pb n="KR4h0037_WYG_001-9a"/>
多些滋味煮成湯<hi>擇之</hi>
　　方廣版屋<lb/>
秀木千章倒層甍萬瓦差悄無人似玉空咏小戎詩<hi>仲</hi>
<hi>晦</hi>
葺葢非陶埴年深自碧差如何亂心曲不忍誦秦詩<hi>敬</hi>
<hi>夫</hi>
上方古棟宇年久自參差動我行人想相看各賦詩<hi>擇</hi>
<hi>之</hi>
<pb n="KR4h0037_WYG_001-9b"/>
　　泉聲次擇之韻<lb/>
空巖寒水自悲吟遙夜何人為賞音此日團圞都聽得<lb/>
他年離索試追尋<hi>仲晦</hi>
試問今朝澗底聲如何三嘆有餘音堂中衲子還知否<lb/>
月白風清底處尋<hi>敬夫</hi>
穿雲絡日苦悲吟澗底潺潺覓好音絃管笙簧寒碎玉<lb/>
源頭深處細追尋<hi>擇之</hi>
　　霜月次擇之韻<lb/>
<pb n="KR4h0037_WYG_001-10a"/>
蓮花峯頂雪晴天虚閣霜清絶縷煙明發定知花蓛䔩<lb/>
如今且看竹姢姢<hi>仲晦</hi>
月華明潔好霜天遙指層城幾暮烟妙意此時誰與寄<lb/>
美人湘水隔姢姢<hi>敬夫</hi>
雪霽雲収月滿天氷輪碾轉浄無煙幾廽寒色侵人冷<lb/>
底信清光永夜娟<hi>擇之</hi>
　　枯木次擇之韻<lb/>
百年蟠木老聱牙偃蹇春風不肯花人道心情頑似汝<lb/>
<pb n="KR4h0037_WYG_001-10b"/>
不須持向我儂誇<hi>仲晦</hi>
隂崖虎豹露鬚牙元是枯槎著蘚花不向明堂支萬紀<lb/>
𤣥冬苦節未須誇<hi>敬夫</hi>
數年抱葉不萌牙終嵗淹淹絶蘚花廊廟大材工舍用<lb/>
何須把節向人誇<hi>擇之</hi>
　　夜宿方廣聞長老守榮化去敬夫感而賦詩次韻<lb/>
拈椎竪拂事非真用力端須日日新只麽虚空打筋斗<lb/>
思君辜負百年身<hi>仲晦</hi>
<pb n="KR4h0037_WYG_001-11a"/>
夜入精藍意自真上方一笑政清新山僧忽復隨流水<lb/>
可惜平生未了身<hi>敬夫</hi>
上方長老已尋真禪室空存錫杖新自是屋梁留夜月<lb/>
可憐飄泊係留身<hi>擇之</hi>
　　蓮花峰次敬夫韻<lb/>
月皎風清墮白蓮世間無物敢争妍如何今夜峯頭雪<lb/>
撩得新詩續舊篇<hi>仲晦</hi>
玉井峯頭十丈蓮天寒日暮更清妍不須重詠洛神賦<lb/>
<pb n="KR4h0037_WYG_001-11b"/>
便可同賡雲錦篇<hi>敬夫</hi>
十丈花開自白蓮峯頭花色更鮮妍分明㑹得濂溪趣<lb/>
强作新詩續古篇<hi>擇之</hi>
　　殘雪未消次擇之韻<lb/>
脚底悲風舞凍鴉此行真是躡蒼霞仰頭若木敷瓊蘂<lb/>
恍是人間玉樹花<hi>仲晦</hi>
兀坐竹輿穿㵎壑仰看石徑接煙霞是間更有春消息<lb/>
散作千林瓊玉花<hi>敬夫</hi>
<pb n="KR4h0037_WYG_001-12a"/>
凍壓林巢欲墮鴉素花飄落結煙霞隂風慘淡青山老<lb/>
不辨梅花與雪花<hi>擇之</hi>
　　行林間幾三十里寒甚道傍有殘火温酒舉白方<lb/>
　　　覺有暖意次敬夫韻<lb/>
千林一路雪毰堆吟斷飢腸第幾回温酒正思敲石火<lb/>
偶逢寒燼得傾盃<hi>仲晦</hi>
隂崖衝雪寒膚裂野路燃薪春意回旋煖提壺傾濁酒<lb/>
陶然絶勝夜堂杯<hi>敬夫</hi>
<pb n="KR4h0037_WYG_001-12b"/>
髙山絶頂雪千堆凛裂氷膚這幾回行到林間得殘火<lb/>
借他燃燼煖寒杯<hi>擇之</hi>
　　福巖寺回望嶽市<lb/>
昨夜相携看霜月今朝誰料起寒煙安知明日千峯頂<lb/>
不見人間萬里天<hi>仲晦</hi>
回首塵寰去渺然山中别是一峰煙好乘晴色上髙頂<lb/>
要看清霜明月天<hi>敬夫</hi>
福巖寳地幾千年宫殿朦朧鎻暮煙遊客回眸懐想望<lb/>
<pb n="KR4h0037_WYG_001-13a"/>
自知身在寂寥天<hi>擇之</hi>
　　福巖寺讀張南湖舊詩<lb/>
樓上低徊摻别袖山中磊落見英姿白雲未屬分符客<lb/>
已有經行到處詩<hi>仲晦</hi>
兹㳺竒絶平生事只欠瀛仙氷雪姿元是經行題品地<lb/>
却從山際誦新詩<hi>敬夫</hi>
名公有意著新書翰墨精神碧玉姿今日山中纔讀罷<lb/>
經行已續少陵詩<hi>擇之</hi>
<pb n="KR4h0037_WYG_001-13b"/>
　　登祝融口占用擇之韻<lb/>
今年緣底事浪走太無端直以心期逺非貪眼界寛雲<lb/>
山於此盡風袂不勝寒孤鳥知人意茫茫去不還<hi>仲晦</hi>
祝融髙處好拂石坐林端雲夢從渠小乾坤本自寛回<lb/>
眸増浩蕩出語覺髙寒明日重來看寧應取次還<hi>敬夫</hi>
托身天際外寄足在雲端俯仰心猶壯登臨眼盡寛乾<lb/>
坤真景界風雪倍朝寒忽起烟霞想相從結大還<hi>擇之</hi>
　　晚霞<lb/>
<pb n="KR4h0037_WYG_001-14a"/>
日落西南第幾峯斷霞千里抹殘紅上方傑閣凭欄處<lb/>
欲盡餘暉怯晚風<hi>仲晦</hi>
早來雪意遮空碧晚喜晴霞散綺紅便可懸知明旦事<lb/>
一輪明月快哉風<hi>敬夫</hi>
晚霞掩映祝融峰衡嶽髙低爛熳紅願學陵陽修煉術<lb/>
朝餐一片趂天風<hi>擇之</hi>
　　贈上封諸老<lb/>
夜宿上封寺翛然塵慮清月明殘雪裏泉溜隔窓聲楮<lb/>
<pb n="KR4h0037_WYG_001-14b"/>
衲今如許綈袍那復情爐紅虚室煖聊得話平生<hi>仲晦</hi>
上方元是好一榻有餘清祗趂晨鐘起寧聞山鳥聲髙<lb/>
僧足幽事野客富詩情試問峯頭景今朝作麽生<hi>敬夫</hi>
上封臺觀静夕霽景偏清月下聞禪語風中有磬聲龍<lb/>
池留古蹟㕍塔寄餘情借問房前樹東窓忽偃生<hi>擇之</hi>
　　醉下祝融峯<lb/>
我來萬里駕長風絶壑層雲許盪胸濁酒三杯豪氣發<lb/>
朗吟飛下祝融峯<hi>仲晦</hi>
<pb n="KR4h0037_WYG_001-15a"/>
雲氣飄飄御晚風笑談嘘吸滿心胷須㬰斂盡雲空碧<lb/>
露出天邊無數峰<hi>敬夫</hi>
祝融髙處怯寒風浩蕩飄凌震我胸今日與君同飲罷<lb/>
願狂酩酊下遙峯<hi>擇之</hi>
　　林間殘雪時落鏘然有聲賦此<lb/>
青鞋布襪踏瓊瑤十里晴林未覺遙忽復空枝墮殘雪<lb/>
恍疑鳴璬落叢霄<hi>仲晦</hi>
林中光潔盡瓊瑤未覺鬱藍宫殿遙石壁長林氷筯落<lb/>
<pb n="KR4h0037_WYG_001-15b"/>
鏘然玉佩響層霄<hi>敬夫</hi>
天花亂落類瓊瑤逰賞行人覺路遙林畔殘枝猶被壓<lb/>
數聲珮玉徧青霄<hi>擇之</hi>
　　石廩峰次敬夫韻<lb/>
七十二峯都挿天一峰石廩舊名傳家家有廩髙如許<lb/>
大好人間快樂年<hi>仲晦</hi>
巋然髙廪倚晴天獨得佳名自古傳多謝山中出雲氣<lb/>
人間長與作豐年<hi>敬夫</hi>
<pb n="KR4h0037_WYG_001-16a"/>
石廪峰髙直挿天芳名耿耿舊流傳好推佳惠敷寰宇<lb/>
始信人間大有年<hi>擇之</hi>
　　自西園登山宿方廣寺<lb/>
俗塵元逈隔景物倍増明山色四圍碧泉聲永夜清月<lb/>
華侵戸冷秋氣與雲生曉起尋歸路題詩寄此情<hi>仲晦</hi>
雨後溪重碧木落山増明西風肅羣物感此秋氣清振<lb/>
衣千岡逺俯瞰萬籟生起來追遐慕政爾未忘情<hi>敬夫</hi>
登山極目望梵宇自鮮明風度閑花落雲低野樹清夜<lb/>
<pb n="KR4h0037_WYG_001-16b"/>
長人不寐地僻月初生明發又歸去何能已此情<hi>擇之</hi>
　　路出山背仰見上封寺遂登絶頂聮句<lb/>
我尋西園路徑上上封寺竹輿不留行及此秋容霽磴<lb/>
危霜葉滑林空山果墜崇蘭共清芳深壑遞幽吹不知<lb/>
山益髙但覺冷侵袂路回屹隂崕突兀聳蒼翠故應祝<lb/>
融尊群峰拱而峙金碧雖在眼勇往詎容憩絶頂極遐<lb/>
觀脚力聊一試昔逰氷雪中未盡登臨意兹來天宇肅<lb/>
舉目浄纎翳逺邇無遁形髙低同一視永惟元化功清<lb/>
<pb n="KR4h0037_WYG_001-17a"/>
濁分萬類運行有機緘浩蕩見根柢此理復何窮臨風<lb/>
但三喟<lb/>
　　十五日再登祝融峰用臺字韻<lb/>
江流圍玉帶天影抱瓊臺拄杖雲霄外中巖日月回箕<lb/>
山藏遁許吴市隠仙梅一笑今何在相期再舉杯<hi>仲晦</hi>
今朝風日霽共約再登臺人在雲端上僧從天際回巖<lb/>
頭風戛竹林畔雪欺梅濁酒消寒氣無妨飲數杯<hi>敬夫</hi>
惆悵獨徘徊晴嵐遶古臺日從東海上人自北山回峰<lb/>
<pb n="KR4h0037_WYG_001-17b"/>
老曽經雪天寒不放梅埜僧憐我倦相勸酒盈杯<hi>擇之</hi>
　　中夜祝融觀月聫句<lb/>
披衣凛中夜起步祝融巔何許氷雪輪皎皎飛上天清<lb/>
光正在手空明浩無邊羣峰儼環列玉樹生瓊田白雲<lb/>
起我傍兩腋風翩翩舉酒發浩歌萬籟為寂然寄聲平<lb/>
生友誦我山中篇<lb/>
　　方廣寺睡覺次敬夫韻<lb/>
風簷雪屋澹無情巧作寒牕静夜聲倦枕覺來聽不斷<lb/>
<pb n="KR4h0037_WYG_001-18a"/>
相看渾欲不勝清<hi>仲晦</hi>
僧舍孤衾寄此情莊生夢破晚鐘聲浮漚蹤跡原無定<lb/>
惆悵西風一夜清<hi>敬夫</hi>
寒溜山房太慘情夜長枕畔聽泉聲起来獨自渾無語<lb/>
牢落淒涼澹泊清<hi>擇之</hi>
　　渡興樂江望祝融次擇之韻<lb/>
江頭曉渡野雲遮惆望山岐映暮霞人值風波幾千里<lb/>
濟川舟楫我儂誇<hi>仲晦</hi>
<pb n="KR4h0037_WYG_001-18b"/>
今日溪雲迷小槎層層錦浪映晴霞須㬰直至前村去<lb/>
遙望羣峰真可誇<hi>敬夫</hi>
日上寧容曉霧遮須㬰碧玉貫明霞人謀天意適相值<lb/>
寄語韓公不用誇<hi>擇之</hi>
　　嶽後步月<lb/>
衡嶽山邊霜夜月青松影裏看嬋娟正須我輩為領略<lb/>
寒入衣襟未得眠<hi>仲晦</hi>
清光氷魄浩無邊桂影扶疎吐玉娟人在峰頭遙指望<lb/>
<pb n="KR4h0037_WYG_001-19a"/>
舉杯對影夜無眠<hi>敬夫</hi>
轉缺霜輪出海邊故人千里共嬋娟山隂此夜明如練<lb/>
月白風清人未眠<hi>擇之</hi>
　　過髙臺獲信老詩集<lb/>
蕭然僧榻碧雲端細讀君詩夜未闌門外蒼松霜雪裏<lb/>
比君佳處尚髙寒<hi>仲晦</hi>
巍巍僧舍隠雲端坐看君詩興不闌讀罷朗然開口笑<lb/>
舊房松樹耐霜寒<hi>敬夫</hi>
<pb n="KR4h0037_WYG_001-19b"/>
今朝移步野雲端幸得新詩讀夜闌識破中間真隠訣<lb/>
月明風雪道休寒<hi>擇之</hi>
　　自上封下福巖道傍訪李鄴侯書堂山路榛不可<lb/>
　　　往矣遂賦此<lb/>
石壁巉巗路已荒人言相國舊書堂臨機自古多遺恨<lb/>
妙策當年取范陽<hi>仲晦</hi>
山道榛蕪大道荒令人瞻望鄴侯堂懐賢空自悲今昔<lb/>
淚滴西風恨夕陽<hi>敬夫</hi>
<pb n="KR4h0037_WYG_001-20a"/>
百年古路已成荒今日人稱相國堂麟鳳已歸天上去<lb/>
空留遺像在斜陽<hi>擇之</hi>
　　穹林閣讀張南湖七月十五夜詩詠嘆久之因次其韻<lb/>
南嶽天下鎮祝融最髙峰仰干幾千仭俯入數萬重開<lb/>
闢知何年上有釋梵宫白日照雪屋清宵響霜鏞極知<lb/>
瓌特觀仙聖情所鍾雲根有隠訣讀罷凌長風<hi>仲晦</hi>
　　夜得岳後菴僧家園新茶甚不多輙分數碗奉伯<lb/>
　　　承<lb/>
<pb n="KR4h0037_WYG_001-20b"/>
小園茶樹數千章走寄萌芽初得嘗雖無山頂烟嵐潤<lb/>
亦有靈源一𣲖香<hi>仲晦</hi>
新英簇簇燦旗槍僧舍今朝得味嘗入座半甌浮綠泛<lb/>
鴉山烏啄不如香<hi>敬夫</hi>
芽吐金英風味長我于僧舍得先嘗飲時各盡盧仝量<lb/>
去膩除繁有逺香<hi>擇之</hi>
　　自方廣過髙臺賦此<lb/>
素雪留青壁蒼霞對赤城我來陰壑晚人説夜燈明貝<lb/>
<pb n="KR4h0037_WYG_001-21a"/>
葉無新得蒲人有舊盟咄哉寧負汝安敢負吾生<hi>仲晦</hi>
髙處避紅塵凝眸望古城雪深山自老崖壁色鮮明野<lb/>
竹通溪徑遙峰結舊盟自來人不到寒草傍臺生<hi>敬夫</hi>
山雲迷古寺曙色照孤城禪境風偏好空門眼倍明逢<lb/>
僧叙舊話對客結新盟<hi>闕</hi>　　　　　　　生<hi>擇之</hi>
　　自上封登祝融峰絶頂次敬夫韻<lb/>
衡嶽千仭起祝融一峰髙羣山畏突兀犇走如曹逃我<lb/>
來雪月中歴覽快所遭捫天滑青壁俯壑崩銀濤所恨<lb/>
<pb n="KR4h0037_WYG_001-21b"/>
無十犗一掣了六鼇遄歸青蓮宫坐對白玉毫重閣一<lb/>
徙倚霜風利如刀平生山水心真作貨食饕明朝更清<lb/>
徹再往豈憚勞中宵撫世故劇如千蝟毛嬉逰亦何益<lb/>
嵗月今滔滔起望東北雲茫然首空搔<hi>仲晦</hi>
　　胡丈廣仲與范伯崇自嶽市來同登絶頂舉酒極<lb/>
　　　談得聞比日講論之樂<lb/>
我巳中峯住君從何處来莫留巖底寺徑上月邊臺濁<lb/>
酒團圞坐髙談次第開前賢渺安在清酹寄餘哀<hi>仲晦</hi>
<pb n="KR4h0037_WYG_001-22a"/>
久憩珠林寺髙軒自逺來携朋上喬嶽載酒到瓊臺論<lb/>
道吟心樂吟詩笑眼開遙觀松柏樹風韻有餘哀<hi>敬夫</hi>
自得中峰住憐君冒雪来共登福岩寺齊上古層臺斗<lb/>
酒酬佳興詩懐喜獨開飄然塵世隔談論轉堪哀<hi>擇之</hi>
　　題福巖寺<lb/>
擲鉢巖前寺肩輿幾度來樓臺還舊觀杉檜總新栽湘<lb/>
水堂堂去秋山面面開徘徊千古思風壑有餘哀<hi>仲晦</hi>
天竺西方寺人從此地來寒泉流玉潄瑤草倚雲栽梵<lb/>
<pb n="KR4h0037_WYG_001-22b"/>
寺依巖舍禪宫傍日開躊躇懐往事清興寫餘哀<hi>敬夫</hi>
久慕雲間寺相從此日來山僧留客坐野老把松栽地<lb/>
拱千尋險天遮四面開殷勤方外望塵事不勝哀<hi>擇之</hi>
　　晨鐘動雷池望日聫句<lb/>
浮氣列下陳天浄澄秋容朝暾何處升彷彿呈㣲紅須<lb/>
㬰眩衆采閶闔開九重金鉦忽湧出晃蕩浮雙瞳乾坤<lb/>
豁呈露羣物光芒中誰知雷池景乃與日觀同徒傾葵<lb/>
藿心再拜御曉風<lb/>
<pb n="KR4h0037_WYG_001-23a"/>
　　題南臺<lb/>
相望幾蘭若勝處是南臺閣逈規模穏門空晝夜開回<lb/>
風時浩蕩髙嶺更崔巍漫説石頭滑支笻得往來<hi>仲晦</hi>
步入招提境雲間有古臺管絃山鳥弄瓊玖雪花開方<lb/>
外人稀到山頭勢更巍登臨思不盡何日再重來<hi>敬夫</hi>
山髙聳樓觀天際有瑤臺地僻烟霞静門空雲霧開輿<lb/>
圗真絶域形勝實崔巍久以平生慕今年始得來<hi>擇之</hi>
　　同遊嶽麓道遇大雪馬上次敬夫韻<lb/>
<pb n="KR4h0037_WYG_001-23b"/>
仙人喬嶽頂散髪吹參差喚我二三友集此西南垂列<lb/>
筵命洛公侑坐迎江妃道之千羽旄投以萬璧璣繽紛<lb/>
一何麗晻靄難具知衆真亦来翔恍覺叢霄低茫茫雲<lb/>
霧合一一瓊瑤姿回首謝世人千載空相思吾衰怯雄<lb/>
觀未敢探此竒短衣一匹馬幸甚得所隨天寒飲我酒<lb/>
酒罷賡君詩人生易南北復此知何時<hi>仲晦</hi>
驅車望衡嶽羣山政參差㣲風忽南來雲幕為四垂炎<lb/>
官挟蓐收從此萬玉妃庭熒亦何有尺璧仍珠璣竒貨<lb/>
<pb n="KR4h0037_WYG_001-24a"/>
吾敢居妙意良自知林巒倐變化轍迹平髙低喬松與<lb/>
修竹錯立呈瑰姿清新足遐寄浩蕩多餘思平生湘南<lb/>
道未省有此竒况復得佳友晤言相追隨茅簷舉杯酒<lb/>
旅榻誦新詩更約登絶頂同觀霽色時<hi>敬夫</hi>
遙瞻衡嶽頂雲盡碧參差人從南方至雪墜西崖垂談<lb/>
𤣥問老子鳴佩邀神妃飛花舞瓊瑤青壁比珠璣平生<lb/>
山水興行止只自知飄颻凌浩蕩猶恐太白低松持嵗<lb/>
寒操梅放氷雪姿迢逓崑崙顛俯仰動遐思兹峰名天<lb/>
<pb n="KR4h0037_WYG_001-24b"/>
下突兀真絶竒行行將易晚去去尚追隨我愛君飲酒<lb/>
君愛我賦詩相看各惆悵勉旃在明時<hi>擇之</hi>
　　逰南嶽風雪未已決䇿登山用敬夫春風樓韻<lb/>
披風蘭臺宫看雨百常觀安知此山雲對面隔霄漢羣<lb/>
隂匝寰區宻雲渺天畔峩峩雪中山心眼凄欲斷吾人<lb/>
愛竒賞逓發臨河嘆我知沍寒極見晛今當泮不須疑<lb/>
吾言第請視明旦蠟屐得雁行籃輿或魚貫<hi>仲晦</hi>
隆堂謹前規傑閣聳竒觀慿欄俯江上極目渺雲漢主<lb/>
<pb n="KR4h0037_WYG_001-25a"/>
人沂上翁顧肻吟澤畔俛仰一喟然冲融無間斷我來<lb/>
亦何幸屢此承晤嘆平生滯吝胸一若層氷泮繼今兩<lb/>
切切保合勤旦旦萬事儘紛紜吾道一以貫<hi>敬夫</hi>
人言南山巔煙霞聳樓觀俯瞰了坤倪仰攀接天漢勇<lb/>
往愧未能長吟湘水畔兹来渺遐思風雪豈中斷行行<lb/>
重行行敢起自畫嘆我聞精神交石裂氷可泮隂沴驅<lb/>
層霄杲日麗旭旦決策君勿疑此理或通貫<hi>擇之</hi>
　　將下山有作<lb/>
<pb n="KR4h0037_WYG_001-25b"/>
五日山行復下山愛山不肯住山間此心無著自長健<lb/>
明歲秋髙却往還<hi>仲晦</hi>
芒鞋踏破萬重山五日淹留在此間行客歸來山下望<lb/>
却疑身自九天還<hi>敬夫</hi>
昔日乘輿住此山愛山五日住山間今朝忽動思歸興<lb/>
得伴先生杖屨還<hi>擇之</hi>
　　十六日下山各賦二篇以紀時事云<lb/>
絶頂來還晚寒窓睡達明連牀渺歸思三宿悵餘情雲<lb/>
<pb n="KR4h0037_WYG_001-26a"/>
合山無路風回雪有聲嶽祗珍重意只此是將迎<hi>仲晦</hi>
歸訣隨雲起籃輿趂雪明山僧苦留客世故却關情小<lb/>
倚枯藤杖聊聽絶澗聲如何山下客一笑已來迎<hi>敬夫</hi>
匹馬返歸程天寒雪眼明無窮身外事難了世間情客<lb/>
向天邊去風含玉佩聲别離與僧約明嵗再來迎<hi>擇之</hi>
　　又和敬夫韻<lb/>
蠟屐風煙隨處别下山人事一畨新世間不但山中好<lb/>
今日方知此意真<hi>仲晦</hi>
<pb n="KR4h0037_WYG_001-26b"/>
青山不老千年在白髪如絲兩鬂新厯盡髙山數萬里<lb/>
未知何路是為真<hi>敬夫</hi>
山中好景年年在人事多端日日新不向青山生戀著<lb/>
祗緣身世總非真<hi>擇之</hi>
　　登山回和擇之韻<lb/>
仰止平生事今年得到來舉頭天一握倚杖雪千堆講<lb/>
道心如渇哦詩思湧雷出山遺語在歸騎莫徘徊<hi>仲晦</hi>
舊説峰頭寺真成杖屨來却尋泥路滑更喜埜雲堆寒<lb/>
<pb n="KR4h0037_WYG_001-27a"/>
積三冬雪陽生九地雷城中幾親友為説看山回<hi>敬夫</hi>
勝㮣峰頭寺尋幽客自來泉聲澗分細山色翠成堆踏<lb/>
破千崖雪還聞一夜雷東林期擬結卧石夢㤀回<hi>擇之</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0037_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南嶽倡酬集<lb/>
</p>
<p>
</p>
  </div>
<div>
                <head>南嶽倡酬集附録</head>
    <p>
<pb n="KR4h0037_WYG_002-1a"/>
欽定四庫全書<lb/>
　南嶽倡酬集附録　　　　　　　宋　朱子　著<lb/>
　　答林擇之書<lb/>
熹以崇安水災被諸司檄來與縣官議賑恤亊因為之<lb/>
遍走山谷間十日而後返大率今時肉食者漠然無意<lb/>
於民直是難與圖亊不知此箇端緒何故汨没得如此<lb/>
不見頭影因知若此學不明天下亊決無可為之理王<lb/>
丞文字足罷去因力薦何叔京攝其亊若得此人來将<lb/>
<pb n="KR4h0037_WYG_002-1b"/>
來檢放一段事須有條理但只空才不足然終是勝今日諸<lb/>
人耳此水所及不甚廣但發源處皆是髙山裂石湧水川原<lb/>
田畝無復東西皆為巨石之積死傷幾百人行村落間視其<lb/>
漂蕩之路聴其寃號之聲殆不復能為懐矣君所寄李先之<lb/>
記文體面甚佳趨向甚正但緊切處殊不端的只云此為仁此<lb/>
為義却如何便繇此而用之且若直知仁義之實則又不可<lb/>
云以誠而意以正而心此類非一大抵此是尤𦂳切處只如此<lb/>
他可勿論也恐更有可措處因求更論之以起惰氣也<lb/>
<pb n="KR4h0037_WYG_002-2a"/>
　　其二<lb/>
熹奉養粗安舊學不敢廢得擴之朝夕議論相助為多<lb/>
幸甚敬夫得書竟主觀過之説因復細思此説大害事<lb/>
復以書叩之擴之録得稿子奉呈不知擇之以為如何<lb/>
也伯逢來問造端夫婦之説偶亦嘗思之前此説得汎<lb/>
濫不縝宻今答之如此擴之亦已録去矣近見古人下<lb/>
工夫處極是精宻日用之間不敢不勉庶幾他時相見<lb/>
或有尺寸之進耳敬夫又有書理㑹祭儀以墓祭節祠<lb/>
<pb n="KR4h0037_WYG_002-2b"/>
為不可然二先生皆言墓祭不害義理又節物所尚古<lb/>
人未有故止于時祭今人時節隨俗燕飲各以其物祖<lb/>
考生存之日盖嘗用之今子孫不廢此而能恝然于祖<lb/>
宗乎此恐太泥古不盡如事存之意方欲相與反復庶<lb/>
歸至當但舊儀亦甚草草近時修削頗可觀一嵗只七<lb/>
祭為正祭自元日以下皆用告朔之禮以薦節物于隆<lb/>
殺之際似勝舊儀便遽未及寫去<lb/>
　　其三<lb/>
<pb n="KR4h0037_WYG_002-3a"/>
熹侍旁如昨祠官再請若更不得請當如所戒近事則<lb/>
無可説觀左史之除可見綱紀之紊但如諸公若不相<lb/>
捨不得不一行又聞亦有招致南軒之意果爾猶或庶<lb/>
幾但恐終不能用耳所欲言甚衆逺書不欲多談可黙<lb/>
㑹也元履竟為揆路所逐雖其多言未必一一中節亦<lb/>
坐謄稿四出之故然其為吾君謀也則忠士大夫以言<lb/>
見逐非國家美事亦使幽隠之賢難自進耳近得南軒<lb/>
書諸説皆相然諾但先察識後涵養之論執之尚堅未<lb/>
<pb n="KR4h0037_WYG_002-3b"/>
發已發條理亦未甚明盖乍易舊説猶待就所安耳敬<lb/>
以直内為初學之急務誠如所諭亦已報南軒云擇之<lb/>
于此無異論矣此事統體操存不作兩段日用間便覺<lb/>
得力嘗驗之否康節云若非前聖開䝉吝幾作人間小<lb/>
丈夫誠哉是言近讀易傳見得隂陽剛柔一箇道理儘<lb/>
有商量未易以書見也兩段之疑動静之説甚佳赤子<lb/>
之心前書已嘗言之<hi>謂言其體則無賢愚少長之别今日赤子之心已是指其用而言</hi>
<hi>之</hi>前此似亦未理㑹到此試為思之如何來諭謂其言<lb/>
<pb n="KR4h0037_WYG_002-4a"/>
非寂然不動與未發不同為將動静做不好説似初無<lb/>
此意但言不專此而言則兼已發感通之用在其中耳<lb/>
今者只如前書推明程子之意則亦不須如此分别費<lb/>
力矣<lb/>
　　其四<lb/>
此有李伯諫往時溺于禪學近忽微知其非昨來此留<lb/>
數日蔡季通亦來㑹劇論不置遂肯捨去舊習此亦殊<lb/>
不易盖其人資禀本佳誠心欲為為已之學雖一邊䧟<lb/>
<pb n="KR4h0037_WYG_002-4b"/>
溺而毎事講究求合義理以故稍悟天命之性非空虚<lb/>
之物然初猶戀著舊見謂不相妨今則已脱然矣可尚<lb/>
可尚仲尼焉學體物而不可遺春王正月<hi>胡傳之説如何</hi>谷神<lb/>
不死此數義近皆有來問者幸各以數語明之遺書論天<lb/>
地之中數段亦告為求其㫖見喻更以周禮唐天文志<lb/>
系之為佳<lb/>
　　其五<lb/>
昨得晉叔書説剛毅木訥近仁云擇之嘗吿以仁者人<lb/>
<pb n="KR4h0037_WYG_002-5a"/>
所以肖天地之機要須就發見處看得通神自然識得<lb/>
細看此説似非所以曉人乃所以惑人晉叔緣此説得<lb/>
來轉沒交涉不免就其説答之似稍平穏今漫録去不<lb/>
知還更有病否孔門求仁工夫似只是如此著實説未<lb/>
有後來許多𤣥妙也通神之語恐亦有病况不務涵養<lb/>
本根而直看發處尤所未安仁者人所以肖天地之機<lb/>
要此句極好然却只是一句好説話正如世俗所謂卦<lb/>
影者未知仁者定理㑹不得知仁者又不消得如此説<lb/>
<pb n="KR4h0037_WYG_002-5b"/>
與他要之聖賢言仁自不如此觀論語孟子可見矣如何<lb/>
如何<lb/>
　　其六<lb/>
所答二公問甚精當熹亦嘗答之只説得大概不能如<lb/>
此之宻然勸深父且看語孟大學其意亦如所示也仲<lb/>
弓一段太迫切觀渠氣質與識致所及似禁不得如此<lb/>
鉗鎚也晉叔亦是自悠悠諸公覺得且如此何丞近得<lb/>
書亦未有進處餘則不聞問也季通兩日儘得講論亦<lb/>
<pb n="KR4h0037_WYG_002-6a"/>
欲附書未暇渠終是未專一若降伏得此病痛下方有<lb/>
可用力處已深告之未知如何終日憒憒自救不了更<lb/>
添得此累思與吾擇之相聚觀感警益之助何可得耶<lb/>
瞻仰非虚言也昨日書中論未發者看得如何兩日思<lb/>
之疑舊来所説於心性之實未有差而未發已發字頓<lb/>
放得未甚穏當疑未發只是思慮事物之未接時於此<lb/>
便可見性之體段故可謂之中而不可謂之性也發而<lb/>
中節是思慮事物已交之際皆得其理故可謂之和而<lb/>
<pb n="KR4h0037_WYG_002-6b"/>
不可謂之心心則通貫乎已發未發之間乃大易生生<lb/>
流行一動一静之全體也云云舊疑遺書所記不審今<lb/>
以此勘之無一不合信乎天下之書未可輕讀聖賢指<lb/>
趣未易明道體精微未易究也<lb/>
　　其七<lb/>
泰山為髙矣然泰山頂上已不屬泰山此喻道體之無<lb/>
窮而事業雖大終有限量耳故下文云云意可見也又<lb/>
既得後須放開此亦非謂須要放開但謂既有所得自<lb/>
<pb n="KR4h0037_WYG_002-7a"/>
然意思廣大規模開廓<hi>須字如用必字</hi>若未能如此便是未有<lb/>
所得只是守耳盖以放開與否為得與未得之騐若謂<lb/>
有意須放教開則大害事矣上蔡論周恭叔放開忒早<lb/>
此語亦有病也鳶飛魚躍察見天理正與中庸本文察<lb/>
字異指便入堯舜氣象亦只是見得天理自然不煩思<lb/>
勉處耳若實欲到此地位更有多少工夫而可易其言<lb/>
耶疑上蔡此語亦傷快也近來玩索漸見聖門進趣實<lb/>
地但苦墮廢不能如人意耳<lb/>
<pb n="KR4h0037_WYG_002-7b"/>
　　其八<lb/>
竹尺一枚煩以夏至日依古法立表以測其日中之景<lb/>
細度其長短示及孟説正欲煩訂正俟見面納向来數<lb/>
書所講亦併俟面論但顯道記憶語中數段子細看皆<lb/>
好只泰山頂上已不属泰山此但論道體之無窮而事<lb/>
業雖大終有限量耳故下文云云意可見矣欽夫春來<lb/>
未得書聞嵗前屢對上意甚向之然十寒衆楚愛莫助<lb/>
之未知竟何如耳鄭文至誠樂善當時少比必能相親<lb/>
<pb n="KR4h0037_WYG_002-8a"/>
其徳器粹然從容厚重亦可嘉也<lb/>
　　其九<lb/>
比因朋友講論深究近世學者之病只是合下欠却持<lb/>
敬工夫所以事事滅裂其言敬者又只説能存此心自<lb/>
然中理至于容貌詞氣往往全不加功設使真能如此<lb/>
存得亦與釋老何異<hi>上蔡説便有此病了</hi>又况心慮荒忽未必真<lb/>
能存得耶程子言敬必以整齊嚴肅正衣冠尊瞻視為<lb/>
先又言未有箕踞而心不慢者如此乃是至論而先聖<lb/>
<pb n="KR4h0037_WYG_002-8b"/>
説克已復禮尋常講説於禮字毎不快意必訓作理字<lb/>
然後已今乃知其精㣲縝宻非常情所及耳近略整頓<lb/>
孟子説見得此老真是把得定但常教放到極險處方<lb/>
與一斡轉斡轉後便見天理人欲直是判然非有命世<lb/>
之才見道極分明不能如此然亦只此便是英氣害事<lb/>
處便是才髙無可依據處學者亦不可不知也<lb/>
　　其十<lb/>
熹哀苦之餘無他外誘日用之間痛自斂飭乃知敬字<lb/>
<pb n="KR4h0037_WYG_002-9a"/>
之功親切要妙乃如此而前日不知於此用力徒以口<lb/>
耳浪費光隂人欲横流天理幾滅今而思之怛然震悚<lb/>
盖不知所以措其躬也<lb/>
　　其十一<lb/>
所論顔孟不同處極善極善正要見此曲折始無窒礙<lb/>
耳比来想亦只如此用功熹近只就此處見得向來所<lb/>
未見底意思乃知存久自明何待窮索之語是真實不<lb/>
誑語今未能久已有此驗况真能久耶但當益加勉勵<lb/>
<pb n="KR4h0037_WYG_002-9b"/>
不敢少弛其勞耳拙齋和篇莊重和平讀之如見其人<lb/>
煩為多致謝意莊子詩亦皆有味但可惜只玩心於此<lb/>
耳竊恐論語孟程之書平易真實處更有滋味從前咬<lb/>
嚼未破所以向此作活計然不敢僣易獻此説顧無以<lb/>
謝其不鄙之意只煩擇之從容為達此懐也吕公家傳<lb/>
深有警悟人處前輩涵養深厚乃如此但其論學殊有<lb/>
病如云不主一門不私一説則博而雜矣如云直截勁<lb/>
㨗以造聖人則約而陋矣舉此二端可見其本末之皆<lb/>
<pb n="KR4h0037_WYG_002-10a"/>
病此所以流於異學而不自知其非耶而作此傳者又<lb/>
自有不可曉處如云雖萬物之理本末一致而必欲有<lb/>
為此類甚多不知是何等語又義例不明所載同時諸<lb/>
人或名或字非褒非貶皆不可考至如蘇公則前字後<lb/>
名尤無所據豈其學無綱領故文字亦象之而然耶最<lb/>
後論佛學尤可駭嘆程氏之門千言萬語只要見儒者<lb/>
與釋氏不同處而吕公學于程氏意欲直造聖人盡其<lb/>
平生之力乃反見得佛與聖人合豈不背戾之甚哉夫<lb/>
<pb n="KR4h0037_WYG_002-10b"/>
以其資質之粹美涵養之深厚如此疑若不叛于道而<lb/>
窮理不精錯謬如此流傳于世使有志于道而未知所<lb/>
擇者坐為所悮盖非特莠之亂苗紫之亂朱而已也奈<lb/>
何奈何<lb/>
　　其十二<lb/>
所論大抵皆得之然鄙意亦有未安處如滿腔子是惻<lb/>
隠之心此是就人身上指出此理充塞處最為親切若<lb/>
於此見得即萬物一體更無内外之别若見不得却去<lb/>
<pb n="KR4h0037_WYG_002-11a"/>
腔子外尋覓則莽莽蕩蕩愈無交涉矣陳經正云我見<lb/>
天地萬物皆我之性不復知我身之為我矣伊川先生<lb/>
曰他人食飽公無餒乎正是説破此病知言亦云釋氏<lb/>
以虚空沙界為己身而不知其父母所生之身亦是説<lb/>
此病也三代正朔以元祀十有二月考之則商人但以<lb/>
建丑之月為嵗首而不改月號<hi>時亦必不改也</hi>以孟子七八月<lb/>
十一月十二月之説考之則周人以建子之月為正月<lb/>
而不改時<hi>改月者後世之彌文不改時者天時不可改故祭祀田獵猶以夏時為正</hi>以書一<lb/>
<pb n="KR4h0037_WYG_002-11b"/>
月戊午厥四月哉生明之類考之則古史例不書時以<lb/>
程子假天時以立義之云考之則是夫子作春秋時特<lb/>
加此四字以繫年見行夏時之意若如胡傳之説則是<lb/>
周亦未嘗改月而孔子特以夏正建寅之月為嵗首月<lb/>
下所書之事却是周正建子月事自是之後月與事嘗<lb/>
相差兩月恐聖人制作之意不如是之紛更煩擾其所<lb/>
制作亦不如是之錯亂無章也愚見如此而考之劉質<lb/>
夫説亦云先書春王正月而後書二百四十二年之事<lb/>
<pb n="KR4h0037_WYG_002-12a"/>
皆天理也似亦以春字為夫子所加<hi>王字亦非史䇿舊文</hi>但魯史<lb/>
本謂之春秋則又似元有此字而杜元凱左傳後序載<lb/>
汲冢竹書乃晉國之史却以夏正建寅之月為嵗首則<lb/>
又似胡氏之説為可據此間無竹書煩為見拙齋叩之<lb/>
或有此書借録一兩年示及幸甚幸甚又漢書元年冬<lb/>
十月注家以為武帝改用夏時之後史官追正其事亦<lb/>
未知是否此亦更煩子細詢考也金聲或洪或殺清濁<lb/>
萬殊玉聲清越和平首尾如一故樂之作也八音克諧<lb/>
<pb n="KR4h0037_WYG_002-12b"/>
雖若無所先後然奏之以金節之以玉其序亦有不可<lb/>
紊者焉盖其奏之也所以極其變也其節之也所以成<lb/>
其章也變者雖殊而所以成之者未嘗不一成者雖一<lb/>
而所厯之變洪纎清濁亦無所不具於至一之中聖人<lb/>
之知精粗大小無所不周聖人之徳精粗大小無所不<lb/>
備其始卒相成盖如此此金聲而玉振之所以譬夫孔<lb/>
子之集大成而非三子之所得與也然即其全而論其<lb/>
偏則纎而不能洪清而不能濁者是其金聲之不備也<lb/>
<pb n="KR4h0037_WYG_002-13a"/>
不能備乎金聲而遽以玉振之雖其所以振之者未嘗<lb/>
有異然其所振一全一闕則其玉之為聲亦有不能同<lb/>
者矣與來喻大同小異更請詳之却以見告仲尼焉學<lb/>
舊來説得太髙詳味文意文武之道只指先王之禮<lb/>
樂刑政教化文章而已故特言文武而又以未墜於地<lb/>
言之若論道體則不容如此立言矣但向來貪説箇髙<lb/>
底意思將此一句都瞞過了李光祖雖亦曲為之説然<lb/>
費氣力似不若四平放下意味深長也但聖人所以能<lb/>
<pb n="KR4h0037_WYG_002-13b"/>
無不學無不師而一以貫之便是有箇生而知之底本<lb/>
領不然則便是近世駁雜之學而非所以為孔子故子<lb/>
貢之對雖若遜辭然其推尊之意亦不得而隠矣<lb/>
　　其十三<lb/>
逰山之計束裝借人行有日矣得伯恭書却欲此來遂<lb/>
復中輟山水之興雖未能㤀然杜門省事未必不佳也<lb/>
潘丈之政為閩中第一其愛民好士近世誠少比恨未<lb/>
識之耳端叔向見欽夫稱之恭叔昨在建寧得一見匆<lb/>
<pb n="KR4h0037_WYG_002-14a"/>
匆不能欵然知其惑于世俗髙妙之虚談矣大抵好髙<lb/>
欲速學者之通患而為此説者立論髙而用功省適有<lb/>
以投其隙是以聞其説者欣然從之惟恐不及往往遺<lb/>
棄事物脱畧章句而相與馳逐于虚曠㝠漠之中其實<lb/>
學禪之不至者而自託於吾學以少避其名耳道學不<lb/>
明變怪百出以欺世眩俗後生之有志者為所引取䧟<lb/>
于邪妄而不自知深可悼懼也擇之既從其招致要當<lb/>
有以開之使決然無惑于彼乃為不負其相向之意然<lb/>
<pb n="KR4h0037_WYG_002-14b"/>
擇之向來亦頗有好竒自是之弊今更當虚心下意向<lb/>
平實處加潛玩浸灌之功不令小有自主張之意則自<lb/>
益益人之功庶乎其兩進矣<lb/>
　　其十四<lb/>
所示疑義已畧看端叔恭叔惠書極感其意但如此用<lb/>
功鄙意不能無疑要須把此事來做一平常事看朴實<lb/>
頭做將去久之自然見效不必如此大驚小怪起模畫<lb/>
樣也且朋友相聚逐日相見晤語目擊為益已多何必<lb/>
<pb n="KR4h0037_WYG_002-15a"/>
如此忉忉動形紙筆然後為講學耶如此非唯勞攘無<lb/>
益且是氣象不好其流風之弊將有不可勝言者可試<lb/>
思之非小故也其間所論操存涵養苦要分别先後己<lb/>
是無緊要而元禮忽然生出一句心有未嘗放者遂就<lb/>
此上生出無限枝葉不知今苦苦理㑹得此句有甚切<lb/>
緊日用為已功夫處耶又如可欲之謂善向來説得亦太<lb/>
髙了故端叔所論雖失之而擇之亦未為得也擴之<lb/>
云己子細報去此不復縷縷矣巻尾二段却好大抵説<lb/>
<pb n="KR4h0037_WYG_002-15b"/>
得是當自然放下穏帖無許多枝蔓<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>隉處且如二公<lb/>
所論可欲之善欲向甚處安頓也<lb/>
　　其十五<lb/>
不仁者不可以久處約長處樂後説得之盖君子而不<lb/>
仁者有矣夫未有小人而仁者也此皆所謂不仁者但<lb/>
所失亦有淺深久速之差耳大抵聖人之言雖渾然無<lb/>
所不包而學者却要見得中間曲折也<lb/>
好仁者無以易其所好則尚自尚也惡不仁者不使加<lb/>
<pb n="KR4h0037_WYG_002-16a"/>
乎其身則加自加也若謂人不能加尚之恐未遽有此<lb/>
意也兼我方惡不仁於此又安能必彼之不見加乎用<lb/>
力於仁又是次一等人故曰盖有之矣若好仁惡不仁<lb/>
之人則地位儘髙直是難得禮記無欲而好仁無畏而<lb/>
惡不仁者天下一人而已正是此意<lb/>
曹交識致凡下又有挟貴求安之意故孟子拒之然所<lb/>
以告之者亦極親切非終拒之也使其因此明辨力行<lb/>
而自得之則知孟子之發已也深矣顧交必不能耳<lb/>
<pb n="KR4h0037_WYG_002-16b"/>
子思泄栁之事恐無空留行道之别但謂繆公之留出<lb/>
于誠意今客之來非有王命耳<lb/>
程子有言志壹氣壹專一之意若志專在淫僻豈不動<lb/>
氣氣專在喜怒豈不動志當只依此説來諭此一段皆<lb/>
好但此兩句正倒説却與本文下句不相應耳<lb/>
按喪服傳出母之服朞但為父後者無服耳子思此事<lb/>
不可曉兼汙隆之説亦似無交涉或記者之誤與<lb/>
易簀事據曽子自言則非不知者盖因季孫之賜而用<lb/>
<pb n="KR4h0037_WYG_002-17a"/>
雖有所緣然終是未能無失但舉扶而易之當下便氷<lb/>
消凍解耳<lb/>
文之不可無質猶質之不可無文若質而不文則虎豹<lb/>
之鞟猶犬羊之鞟矣鞟須依舊説細看来諭却覺文義<lb/>
不通天以誠命萬物萬物以誠順天此語固有病而所<lb/>
改云天命萬物萬物奉天誠也亦枯槁費力若曰天之<lb/>
命物也以其誠<lb/>
　　其十六<lb/>
<pb n="KR4h0037_WYG_002-17b"/>
誠之在物謂之天前書論之已詳來書所説依舊非本<lb/>
意向為此語乃本物與无妄之意言天命散在萬物而<lb/>
各為其物之天耳意雖如此然窮窘迫切自覺殊非佳<lb/>
語也<lb/>
觀過知仁只依伊川説更以和靖説足之聖人本意似<lb/>
不過如此記曰仁者之過易辭也語曰苟志於仁矣無<lb/>
惡也如此推之亦可見矣<lb/>
子張所問子文文子只説得事不見其心所以處此者<lb/>
<pb n="KR4h0037_WYG_002-18a"/>
的實如何所以見他仁與不仁未得伊川云若無喜愠<lb/>
何以知其非仁乎如此理㑹方見得聖門所説仁字直<lb/>
是親切若如五峯之説却説出去得更逺了與仁字親<lb/>
切處轉無交涉矣<hi>知言中説仁字多類此</hi>
切脉觀雞之説固佳然方切脉觀雞之際便有許多曲<lb/>
折則一心二用自相妨奪非惟仁不可見而脉之浮沈<lb/>
緩急雞之形色意態皆有所不暇觀矣竊意此語但因<lb/>
切脉而見血氣之周流因觀雞雛而見生意之呈露故<lb/>
<pb n="KR4h0037_WYG_002-18b"/>
即此指以示人如引醫家手足頑痺之語舉周子不去<lb/>
庭草之事皆此意耳若如來諭觀雞之説文義猶或可<lb/>
通至切脉之云則文義決不如此又所云同一機者頗<lb/>
類無垢句法<lb/>
孟敬子問疾一章但看二先生及尹和靖説可見曽子<lb/>
之本意而知上蔡之為强説矣盖非惟功夫淺迫至于<lb/>
文義亦説不去也<lb/>
盡心之説謂盡字上更有功夫恐亦未然<lb/>
<pb n="KR4h0037_WYG_002-19a"/>
　　其十七<lb/>
喜怒哀樂渾然在中未感于物未有倚著一偏之患亦<lb/>
未有過與不及之差故特以中名之而又以為天下之<lb/>
大本程子所謂中者在中之義所謂只喜怒哀樂不發<lb/>
便是中所謂中所以狀性之體段所謂中者性之徳所<lb/>
謂無倚著處皆謂此也擇之謂在中之義是裏面底道<lb/>
理看得極子細然伊川先生又曰中即道也又曰不偏<lb/>
之謂中道無不中故以中形道此言又何謂也盖天命<lb/>
<pb n="KR4h0037_WYG_002-19b"/>
之性者天理之全體也率性之道者人性之當然也未<lb/>
發之中以全體而言也時中之中以當然而言也要皆<lb/>
指本體而言若吕氏直以率性為循性而行則宜乎其<lb/>
以中為道之所繇出也失之矣<lb/>
　　其十八<lb/>
何事於仁恐是何止於仁但下兩句却須相連説葢博<lb/>
施濟衆非但不止於仁雖聖人猶以為病非謂仁者不<lb/>
能而聖者能之民鮮久矣只合依經解説但中庸民鮮<lb/>
<pb n="KR4h0037_WYG_002-20a"/>
能久緣下文有不能期月守之説故說者皆以為久于<lb/>
其道之久細考兩章相去甚逺自不相蒙亦只合依論<lb/>
語説盖其下文正說道之不明不行鮮能知味正與伊<lb/>
川意合也前寄三章大㮣皆是但語氣有未粹處耳石<lb/>
兄向論在中之説甚精宻但疑盡已便是用此則過之<lb/>
大抵此盡已推已皆是賢人之事但以二者自相對待<lb/>
便見體用之意<hi>盡已是體上工夫推已是用上工夫</hi>若聖人之忠恕則流<lb/>
行不息萬物散殊而已又何盡已推已之云哉師訓中<lb/>
<pb n="KR4h0037_WYG_002-20b"/>
一段極分明正是此意可更詳之<lb/>
　　其十九<lb/>
答熈之仁説甚佳其頗未盡處熹答其書復詳言之仁<lb/>
著于用用本于仁當時自不滿意今欲改云仁者心體<lb/>
之全其用隨事而見所舉伊川先生格物兩條極親切<lb/>
上蔡意固好然却只是説見處今且論涵養一節疑古<lb/>
人直自小學中涵養成就所以大學之道只從格物做<lb/>
起今人從前無此工夫但見大學以格物為先便欲只以<lb/>
<pb n="KR4h0037_WYG_002-21a"/>
思慮知識求之更不於操存之處用力縱使窺測得十<lb/>
分亦無實地可據大抵敬字是徹上徹下之意格物致<lb/>
知乃其間節次進步處耳<lb/>
　　其二十<lb/>
所引人生而静不知如何看静字恐此亦指未感物而<lb/>
言耳盖當此之時此心渾然天理全具所謂中者狀性<lb/>
之體正於此見之但中庸樂記之言有疎宻之異中庸<lb/>
徹頭徹尾説箇謹獨工夫即所謂敬而無失平日涵養<lb/>
<pb n="KR4h0037_WYG_002-21b"/>
之意樂記却直到好惡無節處方説不能反躬天理㓕<lb/>
矣殊不知未感物時若無主宰則亦不能安其静只此<lb/>
便是昏了天性不待交物之引然後差也盖中和二字<lb/>
皆道之體用以人言之則未發已發之謂但不能慎獨<lb/>
則雖事物未至固已紛綸膠擾無復未發之時既無以<lb/>
致夫所謂中而其發必乖又無以致夫所謂和唯其戒<lb/>
謹恐懼不敢須㬰離然後中和可致而大本達道乃在<lb/>
我矣此道也二先生盖屢言之而龜山所謂未發之際<lb/>
<pb n="KR4h0037_WYG_002-22a"/>
能體所謂中已發之際能得所謂和此語為近之然未<lb/>
免有病舊聞李先生論此最詳後來所見不同遂不復致<lb/>
思今乃知其為人深切然恨已不能盡記其曲折矣如<lb/>
云人固有無所喜怒哀樂之時然謂之未發則不可言<lb/>
無主也又云致字如致師之致又如先言慎獨然後及<lb/>
中和此意亦嘗言之但當時既不領畧後來又不深思<lb/>
遂成蹉過孤負此翁耳云云致與位字非聖人不能言<lb/>
只以此觀之亦自可見盖包括無窮意義而言之初不<lb/>
<pb n="KR4h0037_WYG_002-22b"/>
費力此其所以難及耳<lb/>
　　其二十一<lb/>
古人只從幼子常視無誑以上灑掃應對進退之間便<lb/>
是做涵養底工夫了此豈待先識端倪而後加涵養哉<lb/>
但從此涵養中漸漸體出這端倪來則一一便為己物<lb/>
又只如平常地涵養將去自然純熟今曰即日所學便<lb/>
當察此端倪而加涵養之功似非古人為學之序也又<lb/>
云涵養則其本益明進學則其智益固表裏互相發也<lb/>
<pb n="KR4h0037_WYG_002-23a"/>
此語甚佳但所引三傳語自始學以至成徳節次隨處<lb/>
可用不必以三語分先後也盖義理人心之固有苟得<lb/>
其養而無物欲之昏則自然發見明著不待别求格物<lb/>
致知亦因其明而明之耳今乃謂不先察識端倪則涵<lb/>
養箇甚底不亦太急廹乎敬字通貫動静但未發時則<lb/>
渾然是敬之體非是知其未發方下敬底工夫也既發<lb/>
則隨事省察而敬之用行焉然非其體素立則省察之<lb/>
功亦無自而施也故敬義非兩截事必有事焉而勿正<lb/>
<pb n="KR4h0037_WYG_002-23b"/>
心勿㤀勿助長則此心卓然貫通動静敬立義行無適<lb/>
而非天理之正矣<lb/>
伊川論中直静之字謂之就常體形容是也然静字乃<lb/>
指未感本然言盖人生之初未感于物一性之真湛然<lb/>
而已豈非常體本然未嘗不静乎惟感于物是以有動<lb/>
然所感既息未有不復其常者故熹常以為静者性之<lb/>
貞也不審明者以為何如主静二字乃言聖人之事盖<lb/>
承上文定之以中正仁義而言以明四者之中又自有<lb/>
<pb n="KR4h0037_WYG_002-24a"/>
賓主耳觀此則學者用功固自有次序須先有箇立脚<lb/>
處方可省察就此進步非謂静處全不用力但須如此<lb/>
方可用得力耳前此所論敬義即此理也<lb/>
　　其二十二<lb/>
精一之説誠未盡但擇之之説乃是論其已然須見得<lb/>
下工夫底意思乃佳伊川云唯精唯一言專要精一之<lb/>
也如此方有用力處如擇之之説却不見唯字意思如<lb/>
何前日中和之説看得如何但恐其間言語不能無病<lb/>
<pb n="KR4h0037_WYG_002-24b"/>
其大體莫無可疑數日來玩味此意日用間極覺得力<lb/>
乃知日前所以若有若亾不能得純熟而氣象淺浮易<lb/>
得搖動其病皆在此湖南諸友其病亦似是如此近看<lb/>
南軒文字大抵都無前面一截工夫也大抵心體通有<lb/>
無該動静故工夫亦通有無該動静方無透漏若必待<lb/>
其發而後察察而後存則工夫之所不至多矣惟涵養<lb/>
于未發之前則其發處自然中節者多不中節者少體<lb/>
察之際亦甚明審易為著力與異時無本可據之説大<lb/>
<pb n="KR4h0037_WYG_002-25a"/>
不同矣用此意看遺書多有符合讀之上下文極活絡<lb/>
分明無凝滯處亦曽如此看否<lb/>
　　其二十三<lb/>
心有忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>之説似亦無可疑心字只是喚起下文不得<lb/>
其正字非謂心有是四者也遺書云易無思無為也此<lb/>
戒夫作為也向來欲添非字以今觀之似不必然此意<lb/>
盖明聖人之所謂無非漠然無所為也特未嘗作為耳<lb/>
只此便是天命流行活潑潑地戒之者非聖人之自戒<lb/>
<pb n="KR4h0037_WYG_002-25b"/>
特以作為為不可耳大抵立言欲寛舒平易云云<lb/>
　　其二十四<lb/>
戒夫作為此對老子之無為而言既不為老子之無為<lb/>
又非有所作為此便是天命流行鳶飛魚躍之全體感<lb/>
而遂通天下之故未嘗離此然體用自殊不可不辨但<lb/>
當識其所謂一源者耳<lb/>
　　其二十五<lb/>
費而隠一節正是叩其兩端處其實君臣父子人倫日<lb/>
<pb n="KR4h0037_WYG_002-26a"/>
用無所不該特舉夫婦而言以見其尤切近處而君子<lb/>
之道所以造端其微乃至于此而莫能破也但熟味上<lb/>
下文意及鳶飛魚躍上下察之意即見得顯微巨細渾<lb/>
是此理意義曉然也<lb/>
　　其二十六<lb/>
此中見有朋友數人講學其間亦難得朴實頭負荷得<lb/>
者因思日前講論只是口説不曽實體於身故在已在<lb/>
人多不得力今方欲與朋友説日用之間常切檢㸃氣<lb/>
<pb n="KR4h0037_WYG_002-26b"/>
習偏處意欲萌處與平日所講相似與不相似就此痛<lb/>
著工夫庶㡬有益陸子夀兄弟近日議論却肯向講學<lb/>
上理㑹其門人有相訪者氣象皆好但其間亦有舊病<lb/>
此間學者却是與渠相反初謂只如此講學漸涵自能<lb/>
入徳不謂末流之弊只成説話至于人倫日用最切近<lb/>
處亦都不得毫毛氣力此不可不湥懲而痛警也<lb/>
　　其二十七<lb/>
近見莆中西銘解義其胡公説莫是向來所説吕氏别<lb/>
<pb n="KR4h0037_WYG_002-27a"/>
本否謂之胡説固非然恐亦不是吕説似初無甚發明<lb/>
不知何人所作而如此流行誤人兼其後有數段言語<lb/>
極可怪也<lb/>
　　其二十八<lb/>
敬夫寄得書論二先生事實中數段來改正謬訛所助<lb/>
頗多但記二蘇排伊川處只欲改正云同朝之士有不<lb/>
相知者其説以為二蘇之于先生但道不同不相知耳<lb/>
不審賢者以為如何又欲削去常夷父張茂則兩段以<lb/>
<pb n="KR4h0037_WYG_002-27b"/>
為决無此事他議論亦尚多不能一二及之甚恨地逺<lb/>
不得相與訂正也<lb/>
　　其二十九<lb/>
㳺尉能與師魯逰必有志者因一見之啟其要未見他<lb/>
事且令於百姓分上稍發些不可得身心亦是一事也<lb/>
　　其三十<lb/>
知言序如所論尤有精神又照管得前來貫穿甚善甚善寄得<lb/>
郴學擴齋二記其文亦此類不知何故如此不止是言<lb/>
<pb n="KR4h0037_WYG_002-28a"/>
語文字之病試為思之如何書中云常與右府書云願<lb/>
公主張正論如泰山之安綢繆國事無累卵之慮此語<lb/>
却極有味大抵長於偶語韻語往往嘗説得事情出也<lb/>
湘江諸人欲心不知果能便消否第恐野火燒不盡春<lb/>
風吹又生耳渠如此易言正如廣仲説納交要譽易去<lb/>
一般<lb/>
　　其三十一<lb/>
酒誥已領前日讀之不詳但所疑悉如來示然初亦不<lb/>
<pb n="KR4h0037_WYG_002-28b"/>
曽得致思但覺礙人耳<lb/>
　　其三十二<lb/>
所諭聞人説性説命説仁説學等語自覺羞愧此又矯<lb/>
枉過直之論其下論注疏與諸老先生得失亦然大抵<lb/>
近見擇之議論文字詩篇及所以見于行事者皆有迫<lb/>
切輕淺之意不知其病安在若如此書所論則凡經典<lb/>
中説性命仁學處皆可刪而程張諸公著述皆可焚矣<lb/>
願深察之此恐非小病也<lb/>
<pb n="KR4h0037_WYG_002-29a"/>
　　遺亊十條<lb/>
林擇之論學校有曰今士人所聚多處風俗便不好故<lb/>
太學不如州學州學不如縣學縣學不如鄉學曰太學<lb/>
真箇無益于國家教化之意何在向見陳魏公説亦以<lb/>
為可罷<hi>朱子語類</hi>
林擇之曰自通典後也無人理㑹禮本朝但有陳祥道<lb/>
陸佃理㑹來曰陳祥道理㑹也穏陸師農有好處但杜<lb/>
撰處多<lb/>
<pb n="KR4h0037_WYG_002-29b"/>
今年却得一林同人在此相與討論其人操履甚謹思<lb/>
索愈精大有所益不但勝己而已　又曰區區稍知復<lb/>
加激厲此公之力為多<hi>與何叔京書</hi>
林擇之論人物先生曰莆人多詐淳朴無偽者陳魏公<lb/>
而已　春風駘蕩家家到天理流行亊事清此南軒題<lb/>
桃符云爾擇之識之<hi>朱子語類</hi>
擇之講論精密務求至當似未為過但其間却實不免<lb/>
有輕視前輩之心則不可去年因書葢嘗規之正如老<lb/>
<pb n="KR4h0037_WYG_002-30a"/>
兄之意但不敢謂縁此都不得别白是非也<lb/>
論讀書之法擇之云嘗作課程看論語不得過三段先<lb/>
生曰明者可讀兩段或三段如此亦可以治躁心擇之<lb/>
所造日深累日不聞益論塵土滿襟矣<lb/>
因説林擇之曰此人曉亊非其他學者之比徐又曰到<lb/>
他已分亊却暗<hi>語類上同</hi>
擇之問且涵養去久之自明先生曰亦須窮理涵養窮<lb/>
索二者不可偏廢如車兩輪如鳥兩翼擇之勞先生人<lb/>
<pb n="KR4h0037_WYG_002-30b"/>
事之繁答曰大凡事只得耐煩做将去纔起厭心便不<lb/>
得<hi>朱子語類</hi>
　　林用中字序<lb/>
古田林子用中過予於屏山之下以道學為問甚勤予<lb/>
不能有以告也然與之言累日知其志之髙力之乆聞<lb/>
之深而所至之不可量也一日語予求予易其名與字<lb/>
者予曰名者子生三月而父命之非朋友所得變字雖<lb/>
可改然前輩有言名字者已所假借以自稱道亦人所<lb/>
<pb n="KR4h0037_WYG_002-31a"/>
假借以稱道已之辭耳奚以求勝為哉林子曰不然用<lb/>
中之名在中庸實舜之事非後學所宜假借以自名者<lb/>
故常病其大而不自安非敢小之而復求勝也且亦素<lb/>
請於家君矣願得一言若可用以自警者而稱焉則所<lb/>
望也予嘉其禮與辭之善也則告之曰舜誠大聖人不<lb/>
可及也古之人有顔子者其言曰舜何人也予何人也<lb/>
有為者亦若是夫豈不知舜之不可幾及而必云爾者<lb/>
盖曰學所以求為聖人不以是為標的則無所之焉耳<lb/>
<pb n="KR4h0037_WYG_002-31b"/>
子誠能志顔子之志而學其學則亦何歉于名之大而<lb/>
必易之耶且子不觀于子思之中庸耶中庸之書上言<lb/>
舜下言顔子用其中者舜也擇乎中庸得一善則拳拳<lb/>
服膺而弗失者顔子也夫顔子之學所以求為舜者亦<lb/>
在乎精擇而敬守之耳葢擇之不精則中不可得守之<lb/>
不以敬則雖欲其一善有諸巳且将不能尚何用之可<lb/>
致哉今子必将道顔而之舜則亦自夫擇者始而敬以<lb/>
終之無他事矣故予謂子之名則無庸改而請奉字曰<lb/>
<pb n="KR4h0037_WYG_002-32a"/>
擇之又曰敬仲二字惟所稱子以是為足以有警乎無<lb/>
也林子曰敢不奉以周旋予因稍次序其語書以贈之<lb/>
乾道二年三月癸亥新安朱熹序<lb/>
　　林允中字序<lb/>
始予得古田林生用中愛其通悟修謹嗜學不倦因其<lb/>
請字字之曰擇之一日擇之又請曰用中之弟允中亦<lb/>
知有志于學而其材小不足願推所以見命之意字之<lb/>
曰擴之何如予時未識允中而以擇之之言知其為人<lb/>
<pb n="KR4h0037_WYG_002-32b"/>
也則應曰諾明年擴之亦來視其志與其材信乎其如<lb/>
擇之之言也自是從予逰今四五年矣徐深察之則其<lb/>
為人葢晦外而明于内朴外而敏其中是以予有取焉<lb/>
今年還自吳中過予潭溪之上留語三日則聞見益廣<lb/>
而将有以充其材矣間請予文以序其字頋予言何足<lb/>
取然嘗聞之動靜相如循環無端而聖賢之學必主乎<lb/>
靜葢火之宿者用之壯水之滀者決之長其理然也擴<lb/>
之誠病其才之未充而欲卒大之耶則亦反其本務其<lb/>
<pb n="KR4h0037_WYG_002-33a"/>
實而已矣擴之唯唯遂書以授之乾道壬辰九月丙午<lb/>
朱熹序<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0037_WYG_002-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南嶽倡酬集附録<lb/>
</p>
<p>
</p>
  </div>
<div> <lb/>
    <p>
<pb n="KR4h0037_WYG_003-1a"/>
東歸亂藁序<lb/>
始予與擇之陪敬夫為南山之逰窮幽選勝相與詠而<lb/>
賦之四五日間得凡百四十餘首既而自咎曰此亦足<lb/>
為荒矣則又推數引義更相箴戒者久之其事見于倡<lb/>
酬前後序篇亦已詳矣自與敬夫别遂偕伯崇擇之東<lb/>
來道路次舍輿馬杖屨之間專以講論問辨為事盖已<lb/>
不暇扵為詩而閒隙之時感事觸物又有不能無言者<lb/>
則亦未免以詩發之盖自櫧州厯宜春汎清江泊豫章<lb/>
<pb n="KR4h0037_WYG_003-1b"/>
涉饒信之境繚繞數千百里首尾二十八日然後至於<lb/>
崇安始盡胠其槖掇拾亂藁纔得二百餘篇取而讀之<lb/>
雖不能當義理中音節然視其間則交規自警之辭愈<lb/>
為多焉斯亦吾人所欲朝夕見而不㤀者以故不復毁<lb/>
棄姑序而存之以見吾黨直諒多聞之益不以逰<lb/>
談宴樂而廢至其時或發於一偏不能一出於正者亦<lb/>
皆存而不削庶乎後日觀之有以惕然自省而思所以<lb/>
改焉是則此藁之存亦未可以為無益而畧之也若夫<lb/>
<pb n="KR4h0037_WYG_003-2a"/>
江山景物之竒隂晴朝暮之變幽深傑異千態萬狀則<lb/>
雖所謂三百篇猶有所不能形容其髣髴此固不得而<lb/>
記云乾道丁亥冬十二月二十一日新安朱熹序<lb/>
</p>
<p>
</p>
  </div>
        </body>
</text>\m</TEI>
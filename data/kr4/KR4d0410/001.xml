<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫巖詩選巻一</head>
    <p>
<pb n="KR4d0410_WYG_001-1a"/>
欽定四庫全書<lb/>
　紫巖詩選巻一　　　　　　宋　于石　撰<lb/>
　　　　　　　　　　　　　元　呉師道選<lb/>
　五言古詩<lb/>
　　山中<hi>二首</hi>
我家萬山中日日采樵去捫蘿上層巔苔滑不留履落<lb/>
日負樵歸雲深失歸路誰家犬吠聲聲在雲深處<lb/>
　　又<lb/>
<pb n="KR4d0410_WYG_001-1b"/>
偶因抱甕出夜汲澗底泉蕩揺水中月水定光復圓問<lb/>
水水不語問月月不言倚樹一長嘯萬壑松風寒<lb/>
　　擬古<lb/>
君心如栁枝春盡絮狂飛妾心如古木不受春風吹古<lb/>
木寧槁死可伐不可移風絮飛不巳飄零將安歸<lb/>
　　晩歩<lb/>
徑狭不容車溪淺不容釣平蕪淡雲烟獨鳥下殘照見<lb/>
山孑無言倚樹忽長嘯徘徊澹忘歸空林明逺燒<lb/>
<pb n="KR4d0410_WYG_001-2a"/>
　　有客<lb/>
有客叩我門動色談公侯權門熱於火富貴可力求我<lb/>
性不諧俗素拙生計謀苟求未必得徒為君子羞拂衣<lb/>
起謝客夷然卧林丘<lb/>
　　和淵明詩<lb/>
林屋本深寂而多禽鳥喧一静制群動何必更幽偏西<lb/>
風掃脱葉見此林杪山朝㸔孤雲出暮㸔孤雲還雲飛<lb/>
亦何心相對兩忘言<lb/>
<pb n="KR4d0410_WYG_001-2b"/>
　　宿棲真院分韵得獨字<lb/>
空翠冷滴衣石蘚滑吾足偶隨白雲去栖此林下屋樓<lb/>
影挂斜陽鐘聲出深竹山僧老靣壁誰與伴幽獨分我<lb/>
雲半間欹枕聴飛瀑<lb/>
　　寄意<lb/>
妾家有明鏡百鍊方能成寳匣玉為䑓持以奉良人自<lb/>
恃妾貌妍懶拂鏡上塵妾貌未及衰妾鏡先巳昬貌衰<lb/>
不再少鏡昬能再明為君一磨拭烱烱光如新徒能照<lb/>
<pb n="KR4d0410_WYG_001-3a"/>
妾貌安能照妾心<lb/>
　　述懷<lb/>
孔明卧隆中世事若不聞草廬兩三䇿大義固巳明陶<lb/>
潛晉處士束帶恥屈身浩然歸去來把酒惟長吟潜魚<lb/>
遊深淵好鳥鳴髙林是以古君子出處各有心<lb/>
　　庭前有松樹<lb/>
庭前有松樹百尺盤虬龍材大不適用偃蹇霜雪中五<lb/>
陵年少兒種花不種松寄言傲霜雪何似媚春風松有<lb/>
<pb n="KR4d0410_WYG_001-3b"/>
千歲根花無十日紅衆人逐時好君子惟固窮<lb/>
　　探梅分韻得香字<lb/>
絶壁兩屨雲荒村半橋霜孤徃欲何之林下幽徑長寒<lb/>
梅在何許臨風幾徜徉誰家斷籬外一枝寄林塘水静<lb/>
不揺影竹深難䕶香無言獨倚樹山空月荒凉<lb/>
　　所懷寄何寺簿<lb/>
斜日明逺樹落葉走空堦閉門寂無事心澹境自佳美<lb/>
人期不來此樂誰與偕豈無南飛鴈可以寄所懷所懷<lb/>
<pb n="KR4d0410_WYG_001-4a"/>
不可寄孤雲𣺌天涯<lb/>
　　蟬<lb/>
斜陽掛庭樹有蟬鳴樹顛無端聒人耳驚我閑窻眠吾<lb/>
觀動物中至清莫如蟬翩然蜕汚濁飽飡風露寒此外<lb/>
一無求何苦浪喧喧口給祗屢憎不如且忘言<lb/>
　　擬古<lb/>
東籬有佳菊埋沒野草傍草蔓日以滋菊苖日以荒生<lb/>
意幾欲息菊短草何長深秋嚴霜下百草不復芳采采<lb/>
<pb n="KR4d0410_WYG_001-4b"/>
東籬花澹然發幽香萬物各有時盛衰固其常榮華不<lb/>
足恃窮困果何傷<lb/>
　　送趙宰之上虞<hi>二首</hi>
百里子男邦職任非不厚治民如牧羊擾之則驚走睠<lb/>
兹上虞邑江海環左右蕭蕭北風寒怒濤聲撼吼元亮<lb/>
巳賦歸世事付盃酒宗子古維城此行應不苟繭絲與<lb/>
保障二者孰先後勉旃重勉旃毋䄂經綸手<lb/>
吾聞句踐國昔有鴟夷子沼吳收雋功扁舟五湖裏又<lb/>
<pb n="KR4d0410_WYG_001-5a"/>
聞越東山安石真竒士一局别墅棊失笑屐折齒緬懷<lb/>
百世風可以肅頑鄙峩峩禹穴山滔滔浙江水山川今<lb/>
猶昔寧無安與蠡為我謝二公幸為蒼生起<lb/>
　　感興<hi>二首</hi>
愚公欲移山精衛欲填海嗟乎智力窮山海元不改春<lb/>
秋更戰國仁義日荒怠近趨管晏功逺受儀秦詒楊墨<lb/>
騁邪説申韓禍無罪孔孟生其間迂濶誰復採羣囂競<lb/>
紛紜智力幾百倍山崩海可竭吾道固長在<lb/>
<pb n="KR4d0410_WYG_001-5b"/>
㳺魚聞餌香寧悟鈎入口不忍一朝飢竟落漁人手捕<lb/>
雉必以媒相呼欣得偶失身羅網中乃為媒所誘嗟哉<lb/>
二物㣲智不料其後飛潛一失所雖悔復何咎矧為物<lb/>
之靈而不慎所守飢渴能害心交游多賣友<lb/>
　　次韻秉國種菊<lb/>
淵明令彭澤自謂歸來好外物一無累剛被菊花惱東<lb/>
籬興悠然一醉舒懷抱陶沒巳千載愛菊人何少誰能<lb/>
輕富貴髙蹈一世表種菊學淵明此意何矯矯栽培春<lb/>
<pb n="KR4d0410_WYG_001-6a"/>
雨中不待秋風老南山無古今世事何時了先生笑不<lb/>
言杜門方却掃<lb/>
　　贈張君玉<lb/>
閉門十日雨蕭然抱孤琴之子從何來踏雨叩我門對<lb/>
床話達曉山窗耿青燈挽衣不可留何以贈子行問子<lb/>
此何時眯目凄黄塵四海非不寛可語今幾人瀟瀟風<lb/>
雨中奔走欲何營願子重自愛堂有白髮親<lb/>
　　八月十四夜對月<lb/>
<pb n="KR4d0410_WYG_001-6b"/>
好風從西來浮雲忽中披片月耿層空清氣入詩脾皎<lb/>
皎萬里光誰言一分虧虧者盈之漸乘除迭相推既圓<lb/>
終復缺何如未圓時過滿易招損極盛必有衰人事無<lb/>
不然一笑姑置之願我尊有酒何喜亦何悲頺然就一<lb/>
醉月落吾不知<lb/>
　　山中何所有<lb/>
山中何所有古松與清泉一泓涵素月千尺揺蒼烟我<lb/>
生乏世用樂此山林閑臨流或倚樹物我兩悠然慎勿<lb/>
<pb n="KR4d0410_WYG_001-7a"/>
作梁棟斧斤斵其天慎勿入江海洶湧生波瀾流蕩易<lb/>
㤀返正直難自全我欲叩其理水去松無言<lb/>
　　感興<hi>五首</hi>
吳起為魯將殺妻殊不仁樂羊伐中山食子太無情功<lb/>
名苟為重骨肉無乃輕以此謀富貴何如甘賤貧沛豐<lb/>
三尺劍抵掌收楚秦未央玉巵夀以功驕父兄惜哉一<lb/>
杯酒終愧一杯羹<lb/>
晉人殺鳴犢孔子不渡河河之水洋洋臨流一長歌豈<lb/>
<pb n="KR4d0410_WYG_001-7b"/>
無舟乃楫所懼蛟與鼉蛟鼉任險怪不度如我何黄鵠<lb/>
一逺舉奚憂嬰網羅<lb/>
衛人將授甲鶴有乘軒寵愛人不如禽士固不為用唐<lb/>
人競朝梁怒殺孫供奉獸猶知有君人胡不愧悚<lb/>
鷹犬飽粱肉飢人厭粥糜墻屋被文繡民有號寒兒禽<lb/>
獸食人食土木衣人衣俗偷或過侈民窮易為非君子<lb/>
固有守豈若世所為富貴苟可得貧賤終莫移<lb/>
羣棲平沙鴈有警奴輙鳴鳴多謂奴妄哀嗷堕弓矰甡<lb/>
<pb n="KR4d0410_WYG_001-8a"/>
甡中林鹿以媒誘其羣相呼入網罟鹿死媒獨生骨肉<lb/>
不相信效忠况他人輕言託心腹賣友終不仁君子能<lb/>
審友四海皆弟兄<lb/>
　　有所思<lb/>
君在南山南水濶雲漫漫我在北山北木落天地寛所<lb/>
思不可見孤峰碧㠝岏片雲遥相望脉脉一水間水流<lb/>
渺何許撫松獨盤桓人生有離合把酒欲問天何以寄<lb/>
所思取琴倚風彈一彈不成調再彈誰與言抱琴耿無<lb/>
<pb n="KR4d0410_WYG_001-8b"/>
寐月落空山寒<lb/>
　　杜少陵贈衛八處士韻别秉國<lb/>
昔君坐談詩古音振宫商昔我起舞劍三尺星斗光我<lb/>
劍何慷慨君詩何老蒼感此一笑嘆徒成九廻腸乆别<lb/>
忽相見嵗月驚惶惶豈無平生友對面險太行知心今<lb/>
幾人况復天一方安得飛霞佩共挹天瓢漿道義有真<lb/>
樂何必甘膏粱臨行勸我酒我飲不盡觴一飲情易闌再<lb/>
飲情更長斜陽重回首烟水空蒼茫<lb/>
<pb n="KR4d0410_WYG_001-9a"/>
　　示衢子<lb/>
我學三十年巧不能勝拙汝年今弱冠慎勿虗嵗月何<lb/>
必千里師而後可受業何必萬巻書而後稱博洽讀書<lb/>
貴有用豈徒資筆舌立身一弗謹萬事皆瓦裂蔬肉同<lb/>
一飽自可甘薇蕨布帛同一煖何必輕裋褐貧賤士之<lb/>
常紛華安足恱晴牕明几硯夜燈耿風雪汝今其勉旃<lb/>
經史須渉獵顧我何足學當學古賢哲<lb/>
　　戊子元夕大雪<lb/>
<pb n="KR4d0410_WYG_001-9b"/>
去年逄元夕交光燈與月今年逄元夕交光燈與雪有<lb/>
月巳甚竒一雪更竒絶燦爛星斗光晃耀瓊瑶闕紛紛<lb/>
競兒嬉笙歌聲不歇年來獨衰懶頗亦厭喧襍呼兒早<lb/>
閉門擁爐燒落葉雪月兩不知孤燈任明㓕<lb/>
　　次張嘉父閑居<lb/>
有詩可以吟何必擬李陵有酒可以酌何必慕伯倫自<lb/>
吟復自酌一笑睨白雲巻舒見吾道聚散亦世情老我<lb/>
一茅屋蕭蕭山下村種𤓰有餘地吾亦安吾貧興來即<lb/>
<pb n="KR4d0410_WYG_001-10a"/>
杖屨孤徃無與朋晨出未啟户暮歸或扣門翛然脱塵<lb/>
鞅無懷與大庭所以軒冕貴不移丘壑心此意誰獨識<lb/>
千載一淵明淵明不復作視此壁上琹<lb/>
　　伯勞<lb/>
嗚呼有生初蠢蠢不知幾血氣均有欲擾擾靡窮已伯<lb/>
益烈山澤庭氏挾弓矢驅除或未盡遺類復紛靡豈惟<lb/>
梟鳥惡亦有伯勞氏𤨏𤨏至微物凶悖乃如此不思天<lb/>
壤間萬物雖異類子之於父母恩愛均一理卵翼哺爾<lb/>
<pb n="KR4d0410_WYG_001-10b"/>
成胡為遽忘義昔聞烏反哺羔羊能跪乳蜂蟻識君臣<lb/>
豺狼知父子寄語當世人為此勿為彼<lb/>
　　鵲鴉行<lb/>
世以鵲為吉人多喜其鳴世以鴉為凶鳴多人輒嗔吉<lb/>
㓙一以定嗔喜此焉分相彼新羅鷂于何分愛憎群鴉<lb/>
競喧集有耳若不聞一鵲不相容搏擊以為能不知鵲<lb/>
可喜甘與鴉為羣妒善復黨惡鷙悍徒不仁石顯怙權<lb/>
寵望之不容身林甫擅柄用何有乎九齡寧為望之辱<lb/>
<pb n="KR4d0410_WYG_001-11a"/>
不作石顯榮寧為九齡死不作林甫生邪正苟倒置是<lb/>
非竟難陳人事無不然何獨此㣲禽<lb/>
　　故家有喬木<lb/>
故家有喬木衆鳥巢其枝紛然各卵育自啄還自飛誰<lb/>
歟恣殘忍縁木登其危毁室取爾子殺戳輕如嬉漂揺<lb/>
風雨中巢破不復支破者尚可完死者終無歸自謂翔<lb/>
後集今乃失所依胡不舎之去逺擇髙林栖主人不我<lb/>
愛舎此復何之哀哀鳴向天路逺天不知吾聞重太息<lb/>
<pb n="KR4d0410_WYG_001-11b"/>
事莫大於斯弱肉强之食擾擾今何時人生且未保爾<lb/>
死誰復悲寄言民父母赤子方流離<lb/>
　　鄰叟言<lb/>
客行歸故鄉依依一鄰叟把酒向我言重嘆生不偶大<lb/>
男年二十前年方娶婦府帖㸃鄉兵井邑備攻守萬騎<lb/>
聲撼天戰骨今欲朽小男年十三嬌痴猶戀母所恃惟<lb/>
此兒未忍輒笞毆垂白力耕耘一飯僅充口東鄰數十<lb/>
家兵火十無九西鄰破茅屋蕭然一無有悍吏猛索租<lb/>
<pb n="KR4d0410_WYG_001-12a"/>
摧剥及鷄狗嗟子行四方頗亦聞此否偶述隣里情勿<lb/>
訝言語醜老婦洗瓦盆呼兒進畦韭願子姑暫留為我<lb/>
進盃酒<lb/>
　　母子别<lb/>
客遊嚴陵道中路哭者誰哀哀母子别云是夫棄妻百<lb/>
年結歡愛一旦生别離妾去何足憐憐此乳下兒呱呱<lb/>
未能語棄去良可悲兒啼苦戀母母聞轉悲凄欲語别<lb/>
離苦孩提爾何知徒能撫汝頂相顧空淚垂夫婦義巳<lb/>
<pb n="KR4d0410_WYG_001-12b"/>
絶母子恩亦虧爾饑誰與哺爾寒誰與衣明年爾學行<lb/>
誰與相提攜人言無母憐有父尚可依爾父忍棄我棄<lb/>
汝將如遺去去兩相失相見未有期娟姢秀眉目夢寐<lb/>
或見之夜静澗聲咽猶似聞兒啼<lb/>
　　丁亥冬大雪<lb/>
頑雲撥不開隂風挟嚴威大雪止復作細民已嘘<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>人<lb/>
言豐年瑞可樂胡反悲頻年豈無雪雪少寒不知誰為<lb/>
禦寒計茅屋曝晴曦今年雪大作始信貧無衣地爐燎<lb/>
<pb n="KR4d0410_WYG_001-13a"/>
濕薪僵坐縮如龜年豐固可樂一飽逺莫期但憂今日<lb/>
寒未慮明年飢豈知紈絝子重裘擁柔肌綉閣藹春風<lb/>
金帳環蛾眉惟恨雪不多低唱飲羔兒且盡一巳歡寧<lb/>
為爾民思爾民毋自苦㑹有年豐時雞豚燕同社玉粒<lb/>
香浮炊一飽有餘樂八珍亦奚為寄語紈絝子此意知<lb/>
不知<lb/>
　　路傍女<lb/>
路傍誰家女躊躇不能去自言妾小時家本樵川住十<lb/>
<pb n="KR4d0410_WYG_001-13b"/>
五嫁良人長年秉機杼辛勤奉舅姑足不越庭户去年<lb/>
秋棗紅邉人健如虎移家入深林自謂百無慮空山鳴<lb/>
劍㦸失色駭相顧星散各偷生不幸適相遇妾身如風<lb/>
花飄零委塵土妾命如蜉蝣焉能保朝暮一死恨不蚤<lb/>
空為年少悞去去忽相失零落在中路妾有乳下兒咿<lb/>
啞方學語四海尚干戈安知爾生死回首望天涯家山<lb/>
在何處妾命負所天顧影惟自憐自憐輕失節天下何<lb/>
獨妾<lb/>
<pb n="KR4d0410_WYG_001-14a"/>
　　七月七日<lb/>
西風掃殘暑㣲月澹新秋相傳織女星今夕嫁牽牛翩<lb/>
翩聨鵲橋亭亭擁龍輈多少乞巧人笑語穿針樓吾嘗<lb/>
夜觀象細與推其由惟有五緯星順逆有去留經星二<lb/>
十八歴歴如綴旒萬古儼不動分列十二州其餘衆常<lb/>
星爛然滿空浮休咎必有證君徳修不修胡獨牛與女<lb/>
不與衆星侔乃知塵世人配偶相綢繆少陵號詩史萬<lb/>
象窮冥搜亦云年年渡秋期何用愁彼哉栁河東抱拙<lb/>
<pb n="KR4d0410_WYG_001-14b"/>
不自謀旁趨事曲折竊效兒女求誰與倡邪説誕謾不<lb/>
復收滛䙝轉相襲䆮使其辭浮仙槎倘可乘我欲凌空<lb/>
遊再拜二星靈一洗千古羞天髙不可問河漢空西流<lb/>
　　訪葉靈淵<lb/>
細路如蛇盤山根復山巔振衣上千仞頓覺天地寛四<lb/>
山朗開豁斜陽淡平川溪淺不可舟橋斷衣可搴依依<lb/>
桑柘村翳翳井里烟老翁古栁樞扶杖白垂肩問途入<lb/>
深巷蒲栁隠敗垣忽得幽人居一室静且安中有揷架<lb/>
<pb n="KR4d0410_WYG_001-15a"/>
書外有負郭田種秫可釀酒枕書時醉眠自言居家好<lb/>
笑我行路難欲分清溪尾着我屋數椽<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0410_WYG_001-15b"/>
　　隣叟招飲<lb/>
燈火隔籬落呼兒掩柴門隣叟挽我衣笑指老瓦盆酒<lb/>
盡意未已語雜情更真嗟嗟行路難勸我歸與隣團圞<lb/>
一家樂亦足娱其親低頭愧叟言未語面輒頳父昔教<lb/>
我書意在為榮親十嵗始知學二十能為文三十將逺<lb/>
遊海波忽揚塵年今幾半百親老安可云嵗時一盃酒<lb/>
父子祖與孫客多在家少暫聚還復分曾不如爾樂歡<lb/>
然力耕耘父醉兒解扶翁歸嫗相迎十日九在家笑語<lb/>
<pb n="KR4d0410_WYG_001-16a"/>
藹生春我無田可歸豈無山可耕我無秫可釀豈無泉<lb/>
可烹幸及親未衰菽水或可營無愧鄰叟言乃不愧予<lb/>
心<lb/>
　　我從山中遊<lb/>
我從山中遊歸來林壑暝澗水凍不流月出四山静柴<lb/>
扉不敢敲恐驚孤鶴醒徘徊踏明月倚杖看松影<lb/>
　　次韻鄭徳彛擬古集句<lb/>
明月照髙樓永夜不闔扉盈盈樓上女耿耿如相依歲<lb/>
<pb n="KR4d0410_WYG_001-16b"/>
月忽巳晩草木變芬菲扳條折其榮風流付枕幃蹇修<lb/>
時不存悠悠誰與歸仰視浮雲馳俯見月在衣置書懷<lb/>
䄂中有約吾敢違願寄雙飛燕為我西北飛<lb/>
　　次韻子益秋懷集句<lb/>
春草秋更綠能得幾時好人生非金石坐愁紅顔老振<lb/>
衣千仭岡木落鴈飛早無營地轉幽遂動自紛擾時哉<lb/>
不我與全身以為寳不是傲當時用拙存吾道<lb/>
　　次韻劉和徳賦淵明<lb/>
<pb n="KR4d0410_WYG_001-17a"/>
士之生斯世身窮志彌篤不惟氣浩然亦是敦薄俗淵<lb/>
明晉髙士志豈在微禄不以進為榮不以退為辱雲出<lb/>
鳥倦還吾亦從吾欲南山豈無豆東籬亦有菊日與田<lb/>
父遊氣象和而肅一枕北窻風紅塵任奔逐起視天壤<lb/>
間四海空兩目但願樽有酒寧顧瓶無粟<lb/>
　　再遊石壁寺<lb/>
曽為石壁遊更借僧房宿樓閣倚林腰溪山醒塵目<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>
門尋舊僧清響應林谷老僧不厭客分我雲半屋禪月<lb/>
<pb n="KR4d0410_WYG_001-17b"/>
豈後身尚餘詩滿腹疑我亦荀鶴再與賦漢牧汲井晝<lb/>
煮茶洗鉢夜分粥山空人語寂邀我入深竹獨抱無絃<lb/>
琴不唱浮生曲月樹影参差風鳴聲斷續翛然出塵表<lb/>
身世轉幽獨明朝出山去無言笑相矚江上石牛眠秋<lb/>
草為誰緑<lb/>
　　小石塘源<lb/>
　　　<hi>源深幾百里屬嚴之建德接婺之浦江民俗淳古真避世之地</hi>
萬山欝回合羣木尤老蒼細路百盤折﨑嶇陟羊腸凉<lb/>
<pb n="KR4d0410_WYG_001-18a"/>
隂覆峭壁縈廻澗流長緑蘿下百尺笑挹清泉香甘寒<lb/>
試一潄齒頰凝氷霜拂石坐未去樵叟來我傍云此澗<lb/>
中水其源来浦陽浦陽婺屬邑亦我父母邦欲我飲此<lb/>
水而不忘故鄉叟言起予意振衣欲飛揚便將隨水源<lb/>
徑度千仭岡叟前挽我衣遲留且勿忙吾家隔前坡林<lb/>
居愧荒凉寒醅旋可壓為子炊黄粱㣲徑行<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>确柴門<lb/>
隠松篁推户拂塵席延我入中堂呼兒出長揖濶歩何<lb/>
蹡踉問我從何來驚顧走欲僵屢呼不復出自起致茶<lb/>
<pb n="KR4d0410_WYG_001-18b"/>
湯坐不分賓主髙談到羲皇炊烟淡茅屋勸我飲盡觴<lb/>
葫蘆爛鵞鴨盤飣羅芥薑一飽共酣寢此樂殊未央攝<lb/>
衣起謝叟聼我歌慨慷風埃暗宇縣干戈幾搶攘朽骨<lb/>
纒蔓草呻吟卧殘創荒丘奔狐兎斷礎悲蛩螿奔逃不<lb/>
相顧流離各悽傷十年未返業幾人失耕桑而此源中<lb/>
民熙然獨徜徉數家聨聚落茅茨帶林塘笑語聲相聞<lb/>
隔籬燈火光翁嫗各垂白童稚紛成行嫁女必近隣生<lb/>
男不行商死徙無出境耕織各有常地罏老瓦盆竹几<lb/>
<pb n="KR4d0410_WYG_001-19a"/>
素木床俗淳器亦古豈識時世籹瓜瓠滿籬落麻苧翳<lb/>
門墻缺竇出鷄犬平坡散牛羊豚蹄一盂酒神休答豐<lb/>
禳村謳雜社鼓醉舞衣淋浪晝無悍吏恐夜無羣盜狂<lb/>
生者遂所養死者得所藏其樂有如此宜與世相忘叟<lb/>
前重致詞為子言其詳使我居華屋綺䟽交洞房使我<lb/>
服鮮麗翠𥜗綉羅裳食必具水陸飲必酣瓊漿出則盛<lb/>
車騎錦韀紫遊韁歸則擁歌吹粉黛環姬姜貴封侯萬<lb/>
户富儲粟千倉如此豈不樂患至難豫防利者禍之的<lb/>
<pb n="KR4d0410_WYG_001-19b"/>
何地非戰塲况有吏椎剝寧免盗陸梁安貧即樂土多<lb/>
財必遺殃人生守常分世事胡可量我聞重歎息臨風<lb/>
幾徬徨林霏掩蒼翠囘首路杳茫逺山啣落日惨慘塵<lb/>
沙黄因思桃源中人多夀而康山深事簡寡居安俗淳<lb/>
良不與外人接别在天一方兒孫自生長古今任興亡<lb/>
世以為神仙此説誠荒唐平生志逺遊恨不窮八荒去<lb/>
家百里近絶境見未嘗邈與桃源居異世遥相望安知<lb/>
千載下以我非漁郎獨恨無桃花夾㟁揺紅芳花落春<lb/>
<pb n="KR4d0410_WYG_001-20a"/>
水漲一葦或可航<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0410_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　紫巖詩選巻一<lb/>
</p>
<p>
</p>
  </div>
</body>
</text>
</TEI>
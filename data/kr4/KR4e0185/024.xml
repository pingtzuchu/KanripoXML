<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵巖集巻二十四</head> <lb/>
    <p>
<pb n="KR4e0185_WYG_024-1a"/>
欽定四庫全書<lb/>
　遵巖集巻二十四<lb/>
　　　　　　　　　　　　明　王慎中　撰<lb/>
　　書<lb/>
　　　與蔡鶴峯<lb/>
十餘年景慕髙風一旦得見顔色其為慰幸何可喻云<lb/>
惜相見不多其見時又皆有他客未及詳扣微言以領<lb/>
精意然薰炙容氣猶足以袪躁吝也承使至賜之教言<lb/>
<pb n="KR4e0185_WYG_024-1b"/>
伏讀其中有云今人好説心<hi>云云</hi>此等言語僕每見一<lb/>
二前輩好道之其意若欲為儆切不知實是太為鶻突<lb/>
學者於道貴在著察正如此言不但於人無以致其喫<lb/>
緊且於其身正坐顢頇也來教云顧存心力行何如僕<lb/>
正欲反詰公如何存心力行也且夫説心而不知存説<lb/>
知行合一而不能行固非學者今有自謂存心而實強<lb/>
制自謂力行而實𡨕趨公亦有以辨之否又如來教所<lb/>
舉理㑹氣象之語竊謂此語亦須善體乃不誤人夫箕<lb/>
<pb n="KR4e0185_WYG_024-2a"/>
踞夷蹲足驗不恭跣走噭呼可知非静氣象徳性實非<lb/>
兩事所當理㑹然實際用工處正當有辨如前賢之意<lb/>
不免防之於外檢之於動以致餙為善飬以矯揉為操<lb/>
持正使終日之間頭目手足之容皆直端重恭而已隳<lb/>
於色莊令色之學其視正顔色而斯近信動容貌而斯<lb/>
逺暴慢者何啻霄壤也此學不明為日已久非不學者<lb/>
之不明正由名為學者而皆牽纒文義拘滯形器天載<lb/>
之神未嘗一時呈露於出王㳺衍之間故終日習行而<lb/>
<pb n="KR4e0185_WYG_024-2b"/>
卒謂之不知道也公充飬積累醇備至到至於幾希毫<lb/>
厘而千里攸繫此等辨之不精便為非道道一而已同<lb/>
則是異則非安得置此勿論而自謂為存心謂為力行<lb/>
吾恐其所存者非其本心行其所行而非吾之所謂行<lb/>
也區區之意願公於此精之又精盡濯舊見以開新益<lb/>
則向日之所充飬者皆為實得而此道不孤矣草次所<lb/>
荅不詳<lb/>
　　　與廖梅南<lb/>
<pb n="KR4e0185_WYG_024-3a"/>
以伯夷之清而不足於和故君子語其徳則謂之聖而<lb/>
舉其弊猶得以隘名之行之至者猶難於全如是惟公<lb/>
有伯夷之清而兼有展禽之和前賢所論居身之珎公<lb/>
實得之而又非所謂處於可否之間者也不肖平生向<lb/>
慕之心偶因與令弟相見而後得附通然竊自惟頑懦<lb/>
之氣當不為清者所容重以鄙薄雖和者亦未必肯與<lb/>
之偕故雖因令弟附通而尚未敢冀賢者之不拒我也<lb/>
令弟之來輙䝉手教奬與之過極非所當於此益見公<lb/>
<pb n="KR4e0185_WYG_024-3b"/>
之清而能和其風正可以興於百世之下況不肖在數<lb/>
舍之近同時而生能無感奮從兹稍知亷立勉為敦寛<lb/>
之行猶有可期所謂知向慕是人非徒誘奬引接必深<lb/>
有以董戒督責之而後為愛之之至不肖既知慕公尚<lb/>
望公有以愛我也<lb/>
　　　與俞虛江<lb/>
海上消息久不聞真殊用惓惓使至得讀尊札及詳觀<lb/>
前後文移與平夷圖説躍然以喜堂堂正正之聲震疊<lb/>
<pb n="KR4e0185_WYG_024-4a"/>
島外使蟲蛇沮洳之國知有中朝天威則所誅者一范<lb/>
子儀逋㓂而其功乃可使莫氏有國之臣民畏憚馴服<lb/>
益堅其效順之心此為有勞於時矣烈丈夫出身兵間<lb/>
將以勞定國則事有大於此者什百想在虛江不以此<lb/>
勝自喜聞即日移兵珠厓此一種落依慿阻險蕃育醜<lb/>
類根固穴深恐難卒勝不比海上之戰可否易决也願<lb/>
益加慎重以副軍門之託彼中有總兵沈希儀誠一時<lb/>
名將其勇毅智畧有特過人者僕在仕日好問廣中事<lb/>
<pb n="KR4e0185_WYG_024-4b"/>
知有此人久矣近又從友人唐荆川太史先生處寄至<lb/>
所為沈公戰功傳益慕其人唐先生徳學重海内又有<lb/>
古法不輕為人作以此知沈公信名將也既與同事必<lb/>
易成功渠老於廣中視虛江新涉其地生熟决不同凢<lb/>
事可以咨之耳僕於文不敢讓唐先生待虛江益多吾<lb/>
亦當為作一文字可與沈公並行以有明於世也惟勉<lb/>
之吾已泚筆以俟臨紙及此令人氣壯<lb/>
　　　寄蔡松莊<lb/>
<pb n="KR4e0185_WYG_024-5a"/>
近見行取報於學職中所取甚狹然三人之中不見兄<lb/>
名以余之意使盡天下所取學職惟一人宜未能舍兄<lb/>
而彼三人者乃能越兄見取豈世誠多材如兄之賢尚<lb/>
有出其上者三人耶抑當路者自以其意好取人彼三<lb/>
人者未必能賢於兄也取不取於兄未有損益而兄之<lb/>
可取者固在也次年春當勸駕上春官且以其學荐南<lb/>
宫對明廷豈以一取為兄之遇哉知兄之不汲汲扵此<lb/>
也聊以私懐當時所擬議者述之於此以為逺道相問<lb/>
<pb n="KR4e0185_WYG_024-5b"/>
之語且以見余之知兄不以世所取舍為重輕又以堅<lb/>
兄之志云耳余家居不忍獨善時以其所得於心合乎<lb/>
聖人而不同於世儒家詳為後生講説而無志之士大<lb/>
以為驚無識之士反以為笑既於人世無所變化開益<lb/>
而其身復為譏誚之標的雖然此亦足以自考其學之<lb/>
未至而道之未成以勉益而進焉又足以自信其不諧<lb/>
於俗者同理之證不悦於衆者好古之招而斷乎不以<lb/>
自悔而輟其趨好也何日見兄為兄一論然恐兄亦未<lb/>
<pb n="KR4e0185_WYG_024-6a"/>
能信惟當不為驚笑耳大抵此學無兩可並是之機不<lb/>
信則必驚且笑兄不知當審擇何向耳臨紙極有不盡<lb/>
之情徐君行得一相講亦客中之樂也<lb/>
　　　荅李拙修<lb/>
饑渇之思無由縮地忽辱使至領手教其為感慰真不<lb/>
可以言語喻也伏審别後備有骨肉之戚此在他人尚<lb/>
難堪處況拙修天性篤至人倫惇厚其情抱惨苦又可<lb/>
知也吾輩學問用情中節第一難事而七情之感其於<lb/>
<pb n="KR4e0185_WYG_024-6b"/>
哀者尤難中節故佛家欲一切斷去以免害性而吾輩<lb/>
又不可以為此故於此際尤宜審察勿令為傷不然雖<lb/>
可為天常之厚而未得為學問之功也新居既定樓名<lb/>
玩鷗度拙修處此亦必有以自節不至為哀所傷矣甚<lb/>
善甚善擬為作玩鷗樓記就欲以稿畀使持去連日病<lb/>
脾未敢苦思今日正屬筆又值逺郡佳客來訪不得不<lb/>
輟以從之使者先遣歸文俟後寄矣僕别後殊無新功<lb/>
徒靠冊子過日真可鄙也其作為文字往往造微諧至<lb/>
<pb n="KR4e0185_WYG_024-7a"/>
與古人法合然亦枝葉之靡豈足以與聞拙修敦本尚<lb/>
實之餘意哉臨紙咎訟益思賢者而恨不得見也如何<lb/>
如何<lb/>
　　　與吳泉濵<lb/>
僕為此文以授佩甫君使刻石納壙中佩甫讀之未畢<lb/>
涕數行下哽咽不能出聲幾於自絶為廢其讀讀之三<lb/>
四而後能畢毎讀皆飲泣欲絶以謂道其情事如探其<lb/>
肺腸腎膽而所以寫其親者不獨神志如存形貌亦宛<lb/>
<pb n="KR4e0185_WYG_024-7b"/>
然在目矣夫孝子不忘其親者思其居處思其笑語思<lb/>
其所樂所嗜思之之極其精誠之専而猶不得見而一<lb/>
讀吾文則其人忽然在前而居處笑語樂嗜皆是盖文<lb/>
之妙如此昔少君致李夫人於帷帳燈燭之間使武帝<lb/>
真以李夫人為生也文亦有是與然非佩甫君之孝亦<lb/>
安能於吾文中輟見其親之悲之至於如此極也公既<lb/>
深愛佩甫而尤好吾文故聊往覧而併道佩甫之所感<lb/>
於斯文者使知吾文未足好而佩甫之孝為可重也<lb/>
<pb n="KR4e0185_WYG_024-8a"/>
　　　答李克齋<lb/>
伏誦尊教有感於時事之難而致悔於出處之際今日<lb/>
之難當不待出而後知若以難而竟不出則世何所頼<lb/>
矣公疑此出非鄙所聞也觀尊㫖所謂難似介介於晩<lb/>
淺者之言夫今之最難者朝不信道工不信度舉道揆<lb/>
法守而盡棄之志士仁人欲有為於外上則苛責儀物<lb/>
而不考其功庸下則應以貌文而不勉於職守敗壊流<lb/>
放山隤河決矣故實意難孚實事難立惟有苟且與欺<lb/>
<pb n="KR4e0185_WYG_024-8b"/>
蔽二端罔上狥下可以無患若使上下之間道法未廢<lb/>
事功建立如其意之所欲雖百千言者益足以自得而<lb/>
明彼之不知量耳此非鄙之所謂難也今日劇病為宜<lb/>
急治者惟多兵一害使多兵足以制賊雖廣費可也自<lb/>
南方用兵以來竭民膏血以給軍實幾剥膚及髓矣曾<lb/>
有操一戈向賊者乎今日之兵盖為置將設戍事勢不<lb/>
得不有之其應募而來本無敵愾死義之心官亦姑具<lb/>
之以威形壯容未嘗敢倚以執訊捐軀之用也知其不<lb/>
<pb n="KR4e0185_WYG_024-9a"/>
可用又不可不有則必無務多慎汰而精練之已矣汰<lb/>
之慎練之精未必有一戰之用要以省費為利則吾雖<lb/>
未能除賊以安民亦不用兵以朘民矣彼言者固激若<lb/>
其兵多費廣之云似不可不探其意而善行之也吾不<lb/>
見浙直用兵之如何以閩中所見推之殆相類也兵之<lb/>
不向賊者既不殺之以示法猶曰吾一金之給本不足<lb/>
以得其死命若軍職自百戸以上至指揮等官固國家<lb/>
二百年飬之而責以死者逡愞逃潰不誅之撻之而復<lb/>
<pb n="KR4e0185_WYG_024-9b"/>
為之掩䕶匿罪而偽功其將謂何甚所不解以目所見<lb/>
民迫於征輸皆思為賊且知官府法度紀律如此將相<lb/>
勸為賊矣不肖兄弟私相謀議未知一安居之地大事<lb/>
未襄襄事尚欲他徙今日四郊又告急夏間景象又至<lb/>
恐此冬伎倆復有醜於夏來所見者其將若何不得公<lb/>
開府於閩閩人真無福然公在彼僅保全一路何日入<lb/>
朝謀謨國議有以保四方則吾亦在一物生全之數矣<lb/>
悲歎之衷非面何由悉真無可開口處惟願公自重以<lb/>
<pb n="KR4e0185_WYG_024-10a"/>
濟明時天忽寒紙筆不莊草率望亮<lb/>
　　　與陸北城<lb/>
臨漳多士重以晦菴先儒曾為郡於此芝山祟祀廟貌<lb/>
儼然執事為師於大同臨漳皆先儒過化之地其所遭<lb/>
亦非偶然惟望端已率人倡明正學與臨漳之士共勉<lb/>
於道斯文之光也鶴峯蔡先生誦法晦菴動有矩法雖<lb/>
其已老不可致至郡中為後生表式執事尚當屢造其<lb/>
廬考徳問業以為教人之助也<lb/>
<pb n="KR4e0185_WYG_024-10b"/>
　　　與黄雪峯<lb/>
積仰之久忽奉翰教何啻從天墮下也古調希聲不入<lb/>
俚耳公所自喻僕獨知之然髙山流水要必有能聴者<lb/>
何必破琴而後為髙也鄙人素抱弱疾今年迫五十遽<lb/>
爾衰憊精神智慮逺不逮前書冊且難屢親況筆硯營<lb/>
搆之勞哉承松滋候問不能從之㳺矣<lb/>
　　　與張秀才<lb/>
二生來傳示尊意託於他事不欲屬筆如此則孰能代<lb/>
<pb n="KR4e0185_WYG_024-11a"/>
此筆者是執事之意不欲為此而託以辭耳竊謂此等<lb/>
事雖是好事然實無所利於其父母舅姑之家故出力<lb/>
以為之發明者少而此烈婦之父母舅姑皆常人守陋<lb/>
安舊非能出力求為此婦發明者吾輩正不當以其不<lb/>
求而怠也盖發明節義以禆風教乃吾輩有識者所能<lb/>
而不宜責之守陋安舊之常人在執事不當以其不知<lb/>
託重而忽其婦也若以為其婦事未可發明則此婦自<lb/>
䘮夫以來立志堅定必踐其言卓然昭明如掲日月不<lb/>
<pb n="KR4e0185_WYG_024-11b"/>
可誣亦不可掩執事亦必問之審訪之真更無可疑矣<lb/>
若以郡博士駁語為疑則此乃文移當然且其覈之嚴<lb/>
乃所以使其事跡之著也無疑駁之復乃所以使其文<lb/>
牘之行也有據不獨事體當然而且尤為有意於發明<lb/>
也執事亦何用疑焉如不以為然請面質之博士必以<lb/>
僕為先得其心也幸毋忽<lb/>
　　　與王杏里<lb/>
臺省衮衮皆徤翮捷足横飛直上公獨徊翔蹭蹬欝其<lb/>
<pb n="KR4e0185_WYG_024-12a"/>
台鼎公輔之望而踐厯數省之藩臬直道方守之不宜<lb/>
於時良可慨也風靡瀾倒之時得公支撑其間雖未大<lb/>
用而挺然為風中勁草瀾際底柱其闗係世道亦不淺<lb/>
淺也少石公往共一堂之治可謂臭味之同者然以公<lb/>
之髙明在皇極之中之學必克之以柔則與少石為僚<lb/>
朝夕磋切觀感之助宜不少盖此公沈潛者也二賢共<lb/>
治楚岳之政可躋於平康矣敬為公誦之鄙人年迫五<lb/>
十多病積憂之餘薾然一無用之躬聰明不及前時而<lb/>
<pb n="KR4e0185_WYG_024-12b"/>
道徳終負初心矣何足為公言也洛陽萬安橋記不知<lb/>
有搨至公處者否兹錄一通徃覧向許為老母作夀詩<lb/>
携吾軸以去公豈忘之耶抑不欲作耶然鄙人則甚欲<lb/>
之而未嘗一日忘也<lb/>
　　　與程習齋<lb/>
鄙稿成之倉卒意義疎淺而詞采凡近知不足以與吾<lb/>
黨共訂千古之微言也然區區一得之見則非苟同前<lb/>
人踵故習傳為耳食之說者而未知與四方同志之士<lb/>
<pb n="KR4e0185_WYG_024-13a"/>
有合與否若公鍳評以為不謬則僕亦可託以自信矣<lb/>
俗學漸漬耳目之深且久難以人人有合惟有識者同<lb/>
之斯為不孤耳聞公有生男之喜二惠競爽便為盛事<lb/>
豈以中年以後育子為遲哉竊為公慶之未能遣力謹<lb/>
因盧部閫之便寓致鄙悰耿耿之𠂻終不得盡<lb/>
　　　與劉白川<lb/>
閒居日久於世日忘雖心所記注如公亦且半如夢中<lb/>
忽唐舍親至収得翰教何啻從天堕也喜慰曷踰唐君<lb/>
<pb n="KR4e0185_WYG_024-13b"/>
固可人然公所以誘奬之者過其涯分雖唐君自知感<lb/>
而推不肖之故以及之僕亦不敢不知也承惠妙杯年<lb/>
來飲水蔬食與麴生聖友訂絶交之書此器無所用之<lb/>
惟襲藏櫃中時取以為玩永故人之好耳附唐君人便<lb/>
草此告謝何由晤侍徒切瞻注<lb/>
　　　寄葛紫山<lb/>
傳遭夷冦焚燬之惨非所忍聞甚為芝山懐憂而無由<lb/>
知其安問也客嵗逰武夷逢大梅於建州首以芝山為<lb/>
<pb n="KR4e0185_WYG_024-14a"/>
問而知其安也甚慰賢孝令徳固天所佑而藏書名樓<lb/>
亦有神物呵䕶之耶執事膺有司勸駕之典而不肯上<lb/>
春官樂道遺世令人欽歎髙風名樓珎藏想益增羨鄴<lb/>
侯揷駕難以擅富游居其間手披口諷樓中所藏皆在<lb/>
腹中矣何樂如之瞻侍無由徒有馳情<lb/>
　　　寄華鴻山<lb/>
聞岩居集已入梓想續詠皆在焉甚欲一見之而未得<lb/>
也孟韋風格本自難追而時人學之者尤鮮獨吾丈之<lb/>
<pb n="KR4e0185_WYG_024-14b"/>
作為有其風固岩居深詣篤造之功亦沖情遐思有黙<lb/>
契者而非顓顓摸傚之所及也非佞非佞連嵗地變天<lb/>
災厯古所未見彼昊者蒼誠威怒之極而亦仁愛之至<lb/>
矣第不知廟堂之間何以敬此威怒慰此仁愛也凢在<lb/>
吾黨孰能無憂吾丈猶有世道之責者尤宜軫念冦賊<lb/>
稍㝎想安居有暇著作彌工末由叩請聊欲聞之<lb/>
　　　寄曾廓齋<lb/>
前嵗往訪鶴峯先生於靈洞擬遂造廓齋之居欵請教<lb/>
<pb n="KR4e0185_WYG_024-15a"/>
益屬以賤體舊痾復作不能久留輙促還擔此意未遂<lb/>
其為向往如何可言伏惟廓齋任道甚卓造道甚精躬<lb/>
行在談説之先感動出聲色之外吾閩一時學術最為<lb/>
凋䘮頼廓齋主張發明何啻朝陽之鳯僕才質本下工<lb/>
夫又不専一雜以詞章役於耳目雖知景向而不能共<lb/>
進悠悠虚度卒與無所知者均其荒落耳興言及此良<lb/>
自驚悼所以於門下彌用馳積也門人沈希周往見持<lb/>
此附候起居畧䟽所愧尚望一體之愛有以鐫誘之末<lb/>
<pb n="KR4e0185_WYG_024-15b"/>
由晤領不盡所言<lb/>
　　　寄何黙甫<lb/>
審惟廷試之文直閱宸覧厪當宁甲乙之題而裒然為<lb/>
天下多士之冠此學者之至榮也乞官選部而得安城<lb/>
亦當路為多才名邑擇明師儒而銓註之與尋常填除<lb/>
固别矣執事經學博而能精安城雖多才必資指授開<lb/>
發之益抗顔師席可無怍也然東廓先生修明正學方<lb/>
家居正便於執贄請益不可不知所師以求進於性命<lb/>
<pb n="KR4e0185_WYG_024-16a"/>
之傳無徒自珎其所得而偃然為多士師而已則安成<lb/>
之行不苟然而區區所望於執事者慰矣<lb/>
　　　與張新江<lb/>
鄙人閒居不敢自廢於無用聊寄於方冊以用其心亦<lb/>
庶以不虛過此白日耳豈誠能有得於古人之言耶既<lb/>
與古人相對久亦時有所契又未知果與古人合否故<lb/>
欲質諸同㳺以定其是非盖古人此心本可以上考下<lb/>
質者合於當今則其合於古人尤可以無疑矣故樂與<lb/>
<pb n="KR4e0185_WYG_024-16b"/>
同輩之聰明者講盖將以自决是非而非敢云有孟於<lb/>
人也然以吾之志不切力不足無以來衆人之益於是<lb/>
同游之是非亦不足以自决而姑信吾之所知以自附<lb/>
於古人而豈可謂真能與古人合耶吾之孤陋専僻而<lb/>
不能有進也亦可知矣辱兄見問猶若以聚徒講學之<lb/>
事相望吾豈敢任此哉如兄為此官乃其事矣非但其<lb/>
事也又有責焉而不任其事則為不副其責此兄之所<lb/>
當自力者也願努力為之<lb/>
<pb n="KR4e0185_WYG_024-17a"/>
　　　與黄曉江<lb/>
兄遣語竒崛險刻自有一段出塵之氣成其為隱者之<lb/>
言若文從字順聲比律諧自難以一一論也故予於兄<lb/>
之請但取其過人者而不復置論其間兹示聮句尤制<lb/>
作中之末事更勿用詳評況又最短於此亦何以相正<lb/>
耶必欲不虚見命則亦有可論者大抵對聮只是品題<lb/>
形容某山水某臺寺之風物景象不合把自家意思來<lb/>
用惟自題齋舍室廬則有之上洞對云濯足未成星海<lb/>
<pb n="KR4e0185_WYG_024-17b"/>
去振衣間嘯閬風來此純是説自家矣當易無疑如愛<lb/>
其句佳不忍棄則足成一絶留題壁間可耳贈吳道士<lb/>
聮以玉屑對庚申非徒不得道家經典元無玉屑之文<lb/>
乃妄杜撰三彭對一洞尤不得妄意欲易之日甲子欲<lb/>
言雙樹知盖云欲問吾嵗若干請觀雙樹耳盖樹古則<lb/>
嵗閱多也但雙樹是佛家事莫若雙鶴知似為無憾令<lb/>
威化鶴本仙家事鶴固夀屬可以諭年也南臺一聮如<lb/>
封閣住甚生地中日月意雖未嘗不可㑹而語已難通<lb/>
<pb n="KR4e0185_WYG_024-18a"/>
不如人間日月字面平正且不諭也然到山髙則無味<lb/>
山本是髙何須着此模寫若云人間日月此中間則語<lb/>
不迫而味可想如此當盡換却母句不審於尊意云何<lb/>
耳細故閒費此評論病中未敢有作聊以解煩頓故不<lb/>
覺刺刺盈紙矣可否見示不妨也<lb/>
　　　與歐陽明府<lb/>
往日相與於濟上情誼意氣亦云至矣第惜其時學未<lb/>
有聞徒守形器誦查滓以自煩勞而執事所以教我者<lb/>
<pb n="KR4e0185_WYG_024-18b"/>
尚未悟也惟其不悟故尚偃然以其所誦守督責諸生<lb/>
而妄以為有以教執事也以今追思之乃覺其未聞而<lb/>
執事真可以師我也既無由相見質以吾今所悟者而<lb/>
盡叩執事之所得以為吾助徒追記往時相與之義而<lb/>
增惓惓耳久廢林泉絶不知士夫除拜動静比因送吾<lb/>
友人柯雷州之别於其袖中出書一編所謂縉紳一覧<lb/>
者閲之終編而見執事之名實在髙州又知雷州之道<lb/>
必出於茂名而向日惓惓之意益用憮然遂作附柯君<lb/>
<pb n="KR4e0185_WYG_024-19a"/>
往致吾意臨楮慨慕無限方欲言然何由得盡也柯君<lb/>
雖久宦於外今調官還家已數月不肖居家信道不篤<lb/>
講學不精身心根本之地極多疎闕放過而徒以文字<lb/>
招趨向之名以言語致浮偽之訕柯君亦略知之倘官<lb/>
守有聮相談頗洽柯君當能為執事言我之實惟願執<lb/>
事猶以舊愛之義盡以向日之所欲教我而未得悉者<lb/>
一一為我言之因風見惠僕今能領略不至頑然悍然<lb/>
如向日也贈章劉二尹序文稍見僕之所得謹錄以往<lb/>
<pb n="KR4e0185_WYG_024-19b"/>
餘稿不及多錄惟有刻者數本併徃此乃妄招趨向罪<lb/>
過本予故不敢隠於執事也千萬教之<lb/>
　　　與紀郡博<lb/>
此郭生仲實之文也僕方食時得此文為之輟筯而讀<lb/>
讀之愈喜因而忘食人報食寒者數四不自覺也卒為<lb/>
讀此文竟廢食矣好文字不覺令人目饜亦令人腹饜<lb/>
信竒事也僕閱此生之文五嵗之間一嵗一進兹又將<lb/>
益進而不已耶凢後生小子僕見其進者有之未有老<lb/>
<pb n="KR4e0185_WYG_024-20a"/>
成之士猛進如此者惟在京師時見黄三峰公老而益<lb/>
進然三峰不過於文進耳不如此生之進於理而兼於<lb/>
文此事尤可以勵後生不獨其義理純明經學精到可<lb/>
為後生法式而已然今浮誇之習方盛剽竊之工熾行<lb/>
不但見此生之文未知何物且將併詬不肖之評以為<lb/>
腐語矣惟公深於經學而論文又具上乘眼故以呈覧<lb/>
庶與我同好自可快矣凢今人為文而無明者賞之則<lb/>
為文者不樂有明者能賞而無同者則賞者亦不樂故<lb/>
<pb n="KR4e0185_WYG_024-20b"/>
僕求與公同而非以重此生也倘有不合亦希示及貴<lb/>
庠諸生之文想已収齊得一借觀尤望<lb/>
　　　與王武陽<lb/>
不肖荒惰如舊且有加焉雖䝉誘激切至而自安於力<lb/>
之不及知負賢者相責相勉之盛心矣今之士難與言<lb/>
學非獨泉之陋然也恐莆之多材亦未見人人皆可與<lb/>
語上也然越雞所不能伏之夘必魯雞而後能之如武<lb/>
陽充飬之盛造詣之真開導感發必有夫不同者恨僕<lb/>
<pb n="KR4e0185_WYG_024-21a"/>
之陋不得裹糧攝衣一從諸君之末徒承風慕願而已<lb/>
惓惓之懐與日俱積而相聞殊疎想在心照<lb/>
　　　寄方晦叔舉人<lb/>
以吾子之才而久困於一第論者皆咎有司之不明區<lb/>
區之心竊恐吾子才髙之過於舉業程度家法或以髙<lb/>
失之如此則不得獨委責於有司也學者固喜於多能<lb/>
而尤患雜用其心意吾子之能頗多而心不免於雜也<lb/>
往日相語於衛水之上言猶在耳如未之忘則所以修<lb/>
<pb n="KR4e0185_WYG_024-21b"/>
歛精神玩索理趣必有日進之益而吾不及叩之如其<lb/>
未是忘吾言矣輙因風便相聞而以此言相勉以見區<lb/>
區之愛吾子雖别數十年而心如一日也區區閒居士<lb/>
之從逰者不少而他方來謁亦時時有之然鄙心常歎<lb/>
無朋盖逰謁之多皆是有資於我而未見有能為我助<lb/>
者所以歎其孤也惟時時為諸人㸃檢舉業因吾言而<lb/>
有進者頗多有之使吾子得常朝夕略為㸃檢必有所<lb/>
益而今無由以此毎注心於逺道也區區徳薄受譴於<lb/>
<pb n="KR4e0185_WYG_024-22a"/>
神連嵗遭手足之䘮長兄幼弟癸丑甲寅夏冬相繼不<lb/>
幸哀悼之餘視息苟存而精神凋耗日間忽忽若有所<lb/>
遺恐不能復有立矣悲哭未平臨柬種種不盡<lb/>
　　　寄徐鳯竹<lb/>
側聞量移佐郡而得建州豈碧水丹山仙人所宅之窟<lb/>
天借謫籍以寵光之而賢者於胡劉朱蔡諸儒先寤寐<lb/>
有日由此得一入于境問其故居訪其遺書而増益所<lb/>
業焉非偶然也僕未由識公而得舍弟為詳向往殊切<lb/>
<pb n="KR4e0185_WYG_024-22b"/>
顧公於鄙人亦辱有意其何以當願言之懐尚俟他日<lb/>
第恐僕㳺建州而公得環入朝則向往之切終莫能慰<lb/>
耳矣<lb/>
　　　與李克齋<lb/>
莊生與賢郎皆以嫌例不待試春官如賢郎之才戍榜<lb/>
求賢兄弟同登不得豫卜可决也但未知莊生能附驥<lb/>
並馳終講通家之好否也公在淮閫雖未久而讋憬島<lb/>
醜綏定海疆功已不細況崇望盈四海巍資閱三紀臺<lb/>
<pb n="KR4e0185_WYG_024-23a"/>
省正卿多起後塵末寮者顧公尚已中丞居外殊不愜<lb/>
天下之願也閩中連嵗驛騷生靈荼毒某幸在邑居苟<lb/>
免竄徙而勞費於公私之間均此憂苦也晩年屯蹇横<lb/>
遭謗誣出於物情人理之外初遭之漠若無有付之一<lb/>
笑而已不謂仇口之言流行而傷善媢正之徒轉相傳<lb/>
扇上下交疑觀其氣燄駸駸然有張弧之威殊可畏也<lb/>
㷀疚危坐遭此毒痛亦命矣今惟有任理恃天以俟有<lb/>
司之明他無可以為謀然古人急難頼友朋之力以紓<lb/>
<pb n="KR4e0185_WYG_024-23b"/>
解拯援者非一平生交誼無如公篤不控于公將誰控<lb/>
哉望留意憫惻凢海内交逰道誼意氣能為吾軰善類<lb/>
地者貽書曉譬不至為訛言所感實生死之感也僕雖<lb/>
自知學非曾參徳非叔子然不殺不鴆敢以自保公亦<lb/>
可以身保之也别具仇詞請一覧之亦足以燭其無情<lb/>
之甚矣臨柬不勝懇迫之至<lb/>
　　　寄道原弟書一<lb/>
得李抑齋傳來大選報知是武選此司中事體頗闗係<lb/>
<pb n="KR4e0185_WYG_024-24a"/>
條例甚多往時諸曹郎只以談文賦詩為髙致其下者<lb/>
以圍棋飲酒為樂鮮有留心國事以致吏人作弊賄賂<lb/>
公行大抵京官固貴以文學潤身至於職事所掌尤宜<lb/>
加意今日登仕之初便宜立定主意以明習國家事體<lb/>
為要我舊日為曹官亦只是以作文賦詩為第一義故<lb/>
於本朝事體諸司職事不甚通曉後來雖稍聞知亦只<lb/>
是獵涉泛濫不為精切也當時若知此意就使練習典<lb/>
故亦自不妨作文賦詩之功只緣無人提破此端説話<lb/>
<pb n="KR4e0185_WYG_024-24b"/>
因循過日及為吏部驗封自掌司事始知典故不可不<lb/>
習稍稍留意而即以權臣之怒謫出矣真可悔也兵部<lb/>
經火之後人籍無存只有李遜廬尚書在部日彚集兵<lb/>
部條例一部甚詳我向日已抄得數本但未完而有常<lb/>
州之行今此數本亦不復存可抄得一本寄我又京中<lb/>
有好書無印本及有印本而我所無者時時収得寄來<lb/>
此至切務也李蒲汀家好書甚多其子若相識可時與<lb/>
之借錄不必求好只以有此書為貴又要抄字不訛須<lb/>
<pb n="KR4e0185_WYG_024-25a"/>
着吏查考参對大抵蒲汀家書好者第一是板好此不<lb/>
足喜但是宋儒經義及查考制度樂律水利兵刑等項<lb/>
名數之書為上文集次之至於雜家小説又次之此一<lb/>
事須着意如飲食然乃可得若悠悠泛泛决不可得也<lb/>
　　　二<lb/>
大兄囬正值嵗暮除夕元日相聚之樂倍於他時獨念<lb/>
吾子耳然所謂有離憂而志樂者故亦不以吾子不在<lb/>
左右之故而其樂有减也初四日正有家集忽得龔家<lb/>
<pb n="KR4e0185_WYG_024-25b"/>
寄來書又知子有得男之喜謁告祖先拜賀慈母叔姪<lb/>
兄弟妹夫一日皆在堂中予雖不喜酒亦不覺引滿數<lb/>
爵也髙堂身體强徤更無他憂大兄出門之志甚决再<lb/>
不可沮想二月間行也子書中所云一二名公及諸名<lb/>
流相賛云云此正是予平生喫虧處子乃以為美何也<lb/>
韓文公所謂動而得謗名亦随之此正不知便宜大抵<lb/>
吉凶並門凶常勝吉謗得名随要終謗重於名矣平日<lb/>
頗不喜而人乃不我置何也今已與世絶名已不入於<lb/>
<pb n="KR4e0185_WYG_024-26a"/>
心況謗乎惟有晩來進修之得舉世尚以舊日南江相<lb/>
待只以才華意氣見譽大是失人如有一二果欲知我<lb/>
者稍以此語之則庶乎不同席而若接談不對面而可<lb/>
論心矣大兄言子多作詩此亦學者所不可廢要當使<lb/>
治經之功多於詞華之事乃為不俗予舊亦誤此至二<lb/>
十七八而始知反今吾子視予又為晩矣不可不知輕<lb/>
重之等也墓所左畔之工予未嘗亡嵗荒用不給亦當<lb/>
勉營只是工程已歇今若有動作須擇嵗利耳今又欲<lb/>
<pb n="KR4e0185_WYG_024-26b"/>
督令道皆讀書已俟秋試此工恐當待冬來矣予體弱<lb/>
本從禀受比頗完固冬來雖着衣不减而全不近火又<lb/>
舊極不能早起今能見星梳頭也文三篇别有論紙偶<lb/>
短不復再幅<lb/>
　　　三<lb/>
翁熈采何佩甫皆是好友既與汝相知故於我亦不薄<lb/>
我亦待之如汝之心但情跡不能數數然耳翁子臨行<lb/>
時曾以一本舉業文字投我此君我意極以生禀體貌<lb/>
<pb n="KR4e0185_WYG_024-27a"/>
及神情志氣中取之决其為我軰人今觀其文殊未為<lb/>
佳雖有新美精爽處然大約氣不厚力不昌少明目張<lb/>
膽之言而多裝綴支吾之態豈文章亦難論耶本欲與<lb/>
言但此日乃其發程萬里吉辰而直言其文字不好太<lb/>
不近情故説與汝到京日可與論之還須飬得氣厚些<lb/>
方成一有力量文字大抵氣厚要神完神完要心純諸<lb/>
子之病總是心不専精故精神散越而氣不得厚中間<lb/>
有厚者又屬之所禀矣今既禀不及人便當存心飬性<lb/>
<pb n="KR4e0185_WYG_024-27b"/>
以充之耳家中事體及汝官中情況俱使翁何二君知<lb/>
之盖二君已知意趣不獨情誼無間而已到京亦可略<lb/>
當吾面談也<lb/>
　　　四<lb/>
習齋公為政之美與相知之誼想備聞之渠亦甚慕汝<lb/>
此畨相見便可定交盖此公超邁特絶出流軰真可以<lb/>
前軰事之不徒以一日為官於吾土之故也向時紛紛<lb/>
之妄語萬不足信有可以盡心盡力於此公處决當盡<lb/>
<pb n="KR4e0185_WYG_024-28a"/>
之亦以稍見我相報之意也此公在漳州曾以我立論<lb/>
於當塗處頗不見信大抵其人見卑趣淺本不足以知<lb/>
我姑付之於不必問可也汝亦勿用以此太戚戚汝兄<lb/>
已拚作林下太平民但得精力完徤把學問制作兩事<lb/>
結局成家視功名何啻霄壤況區區名寵間哉汝亦當<lb/>
知此意不然徒以此為盡心於兄以為極為弟之道恐<lb/>
於理未極而於情反屬私矣此非汝兄迂濶髙論學者<lb/>
常須有此意方不随塲悲喜也平冦詩四首為此公作<lb/>
<pb n="KR4e0185_WYG_024-28b"/>
又士夫文是新山名而我代筆皆我所欲為者汝觀之<lb/>
亦可知此公之美矣<lb/>
　　　五<lb/>
邵武舉寄來復套疏議刻本覧之未終已見其一團孟<lb/>
浪之氣今聞此議中沮如其果為之恐更有可憂者耳<lb/>
中沮之議猶見廟謨然因而譴逐輔臣械繫總督則<lb/>
又不得為盛徳事柰何柰何至於聖諭一紙傳播逺邇<lb/>
闗涉尤不細惜乎當事者之計失也吾平生常説近時<lb/>
<pb n="KR4e0185_WYG_024-29a"/>
幹事主功之才不為不多能議論為文字者直是絶少<lb/>
且如曾公疏内起語外裔之叛服靡常中國之馭制有<lb/>
道此二句就不是請復套事内話頭此如向時天方土<lb/>
魯諸畨乞貢題本可用作話頭耳至接二句云圖難於<lb/>
易防漸杜微尤不相闗中間文字滔滔二三千言無一<lb/>
語是着實經制事功之文不過一庸舉子荅策塲信可<lb/>
醜也至於其中誓不與此賊共戴天之句大為失言此<lb/>
語只東晉南宋人奏中用得如何妄謬至此所用事實<lb/>
<pb n="KR4e0185_WYG_024-29b"/>
如成湯征葛裴度討蔡晁錯削七國之類無一事是當<lb/>
此自有漢唐人經略西北事跡可援何故空疎乃爾至<lb/>
如復河朔之故疆一句兵部覆議亦不察而循用之豈<lb/>
不太潦草耶此偶因談及文字細故若其間方畧尤為<lb/>
苟簡輕率今既不用其策亦不必及之矣汝毎書以成<lb/>
一家之言見勉恐卒無以副汝之望是可憂也吾於此<lb/>
若不副意猶頼汝之才志可託以此事然觀汝今日居<lb/>
官其得用力於學又似逺不及我為郎之日吾未暇自<lb/>
<pb n="KR4e0185_WYG_024-30a"/>
憂而且為汝憂之不可不及時努力若度此事不能成<lb/>
家即須棄此不顧絶筆不為如先軰魏莊渠近賢潘樸<lb/>
溪並不作詩文直一意正學豈不尤為斬截超脫不至<lb/>
兩失乎貴在早計勿悠汎自誤也<lb/>
　　　六<lb/>
目下既為郎事事要有根據而要事不妄須精神聚應<lb/>
接周旋照顧多極分精神便於臨正經事體無力故今<lb/>
日尤當斷交㳺而此時只以作郎中一節就變局面未<lb/>
<pb n="KR4e0185_WYG_024-30b"/>
為不可以為郎便有事有事便有形跡便當闗防乗此<lb/>
多閉門少騎馬出街則所省亦七八矣為郎官與做外<lb/>
官要通敏活變随時随事斟酌人情荅應發遣而為郎<lb/>
只要記得職掌事例熟守得條格定便是好郎官而題<lb/>
稿與行稿貴有好文字今須日日取舊稿及他時諸公<lb/>
奏牘䟽議等集閲之亦有可相資益且或可採用者就<lb/>
是近時夏桂洲奏議此已是欠學力根據之文然猶為<lb/>
綜練詳贍亦可觀也若林雙臺陞早汝調早則儀部無<lb/>
<pb n="KR4e0185_WYG_024-31a"/>
日不是稿又須於典章名物禮樂器數有些查考一部<lb/>
文獻通考通志畧杜預通典常要在目矣留心留心<lb/>
　　　七<lb/>
來書所問詩作豈容易談第一要有學問次亦要才力<lb/>
不弱每見世所稱才子所作不但去古人逺雖何李二<lb/>
公尚隔多少層數然今人易足又眼不明或已有輕視<lb/>
兩公之心而自謂所作者乃初唐也不知初唐本未是<lb/>
詩之佳者故唐人極推陳子昂以其能變初為盛而李<lb/>
<pb n="KR4e0185_WYG_024-31b"/>
杜繼出此道遂振同時髙岑王孟乃其大家今只取此<lb/>
六家詩讀之便知其妙而見今人之所為者皆陋淺無<lb/>
足觀矣故為詩於今之時者使真做出初唐詩已為擇<lb/>
術不髙況又不如初唐今且勿説到骨髓處只説箇大<lb/>
槩初唐之詩千篇一律數家之集皆若一人而一人之<lb/>
作亦若一首其聲調雖俊美體格雖涵厚而變化終不<lb/>
足盛唐之詩則人人有眼目篇篇有風骨即此以觀亦<lb/>
畧見不同大致矣吾向贈宋仲石詩如起句洛陽橋外<lb/>
<pb n="KR4e0185_WYG_024-32a"/>
路萬里指長安今贈唐婁江如帝心嘉勞來户口不虚<lb/>
増結句如相送情無已寧因感遺肝莫倚鸞鳯志今當<lb/>
作鷙鷹皆不容易得然知之者少矣舊嵗與方洲逰山<lb/>
詩句句俱是風不涉陳套不守言筌然方洲亦未甚解<lb/>
其妙也信是知之者難如取路非髙足入山力復餘畏<lb/>
景在城市聊兹息茂陰此等起語如堪嗟二畆半促促<lb/>
邑中居明歸應復望惆悵使顔衰此等結句總是唐人<lb/>
中翻來然何嘗涉他成套也意之論是如此然遣字造<lb/>
<pb n="KR4e0185_WYG_024-32b"/>
語亦須知其不同如我所舉此數語都是史漢文氣一<lb/>
字一字都徤若一時諸作惟荆川時時能出此妙意然<lb/>
句語遣得亦有未到雅徤古老處今只㸔髙岑王孟杜<lb/>
甫之詩便能知之李太白猶不免輕浮而失倫次也但<lb/>
天才勝人超絶千古不得而肆譏彈耳吾詩自覺於古<lb/>
人合處不如文文則有全篇合或有過之者詩則不能<lb/>
如此然今人窺我門户則猶未耳只自黙黙存記此言<lb/>
日讀古人又参㸔時人所作久之自透露見識出來則<lb/>
<pb n="KR4e0185_WYG_024-33a"/>
雖做不得古人之詩亦論得古人之詩矣但論得就是<lb/>
學力更勝於作得也論得者或不做得不妨為名家做<lb/>
得而見不得終是偶合且亦無不明而能作之事也故<lb/>
凢事先須從識上起因汝來問偶及之恐汝亦未得開<lb/>
曉也<lb/>
　　　八<lb/>
留子行來領書無甚欲言者矣文一篇正今日作者遂<lb/>
以封去有欲見者可出與觀如非欲見吾文者不必自<lb/>
<pb n="KR4e0185_WYG_024-33b"/>
出盖文之學不明於今甚矣驟見使之迷惑驚怪無益<lb/>
也方洲嘗述交㳺中語云總是學人與其學歐曽不若<lb/>
學馬遷班固不知學馬遷莫如歐學班莫如曾今我此<lb/>
文正是學馬班豈謂學歐曾哉但其所學非今人所謂<lb/>
學今人何嘗學馬班只是毎篇中抄得三五句史漢全<lb/>
文其餘文句皆舉子對策與冩柬寒温之套如是而謂<lb/>
之學馬班亦可笑也此話無處説起惟汝不可不曉他<lb/>
人不必為之强聒徒取其譏訕耳屬有客草草<lb/>
<pb n="KR4e0185_WYG_024-34a"/>
　　　九<lb/>
前得汝書復我所諭俞虛江之未可得志於北云云極<lb/>
得今日之弊若汝不言我亦不覺得一說破便躍然矣<lb/>
據今日内宦壅蔽與權勲相倚為奸欺豈容一赤忠智<lb/>
勇之士成大功而不忌者乎若使功得成而後遭忌則<lb/>
虛江馬革裹屍之志已快而吾與汝亦不甚深為之憾<lb/>
正恐功不得成而身已受大禍如汝前書之所云者耳<lb/>
世道如此時事如此可不痛心疾首耶所以一向不將<lb/>
<pb n="KR4e0185_WYG_024-34b"/>
此意通之虛江近得虛江來書慨然以王愾國憤為已<lb/>
憂有鳴劍沙漠馳槊朔野之志此誠烈丈夫之風無雙<lb/>
國士非此人而誰但我已先以汝之所云復之欲其且<lb/>
盡心於南夷之經畧而勿輙以北事為念想虛江得吾<lb/>
言自能喻矣其弟承乃兄逺指欲得我一書與汝留意<lb/>
推轂致之北邉盖虛江信我兄弟相知之深又知汝之<lb/>
有志於世而當事一二大臣松溪雙江皆於汝有道誼<lb/>
之講契故欲汝為之盡力非為虛江盡力乃是為國家<lb/>
<pb n="KR4e0185_WYG_024-35a"/>
盡力求將也我已復之虛江云不待我以兄之分相囑<lb/>
汝自已為世道留心矣適方為汝嫂治墳在龍頭山次<lb/>
而虛江人明日行故特來山中取書筆硯荒潦信筆具<lb/>
此家事無可及也<lb/>
　<lb/>
　<lb/>
　<lb/>
　<lb/>
<pb n="KR4e0185_WYG_024-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遵巖集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵巖集巻十五</head> <lb/>
    <p>
<pb n="KR4e0185_WYG_015-1a"/>
欽定四庫全書<lb/>
　遵巖集巻十五<lb/>
　　　　　　　　　　　　明　王慎中　撰<lb/>
　　墓表<lb/>
　　　處士陳東莊公暨配黎氏墓表<lb/>
南海處士陳公名濓有徳而夀其在毅皇帝朝令天下<lb/>
入粟實邊酬以冠服翁首應令入粟而不肯冠服有司<lb/>
以令格强與之翁乃冠服嘉靖改元優詔養老而翁已<lb/>
<pb n="KR4e0185_WYG_015-1b"/>
年七十已上有行義受冠帶復其家厚給酒肉綿帛如<lb/>
詔旨既老且榮為州鄉長者其家又殖而孫子蕃茂婣<lb/>
壻盡得名家子尚書湛甘泉公道徳問學為一代宗工<lb/>
呼翁為舅翁配黎氏與翁偕老娯嬉一門之内和氣旁<lb/>
皇翁不惜以錢予貧人而好教人以善黎氏能諭其意<lb/>
而力佐之鄉人無親疎長少咸嘆陳翁夫妻兩人之賢<lb/>
而重歆其福然翁自少時始脫丱童即遘家禍同里鍾<lb/>
姓者興巨獄以搆陳氏獄事初起如燎揚于原勢不可<lb/>
<pb n="KR4e0185_WYG_015-2a"/>
嚮翁挺身就逮誓不以難䝉父兄父兄愛翁不忍又患<lb/>
其少弱不能與仇為理公不為止榜笞楚毒甘若食飴<lb/>
繋獄十餘年無幾微悔沮色為同繋者所覘同繋故仇<lb/>
猶嘉翁之義而伏其壯竟得理出方翁繋獄自謂不出<lb/>
父兄竭力營捄雖冀其出然不計何時故翁在獄屢以<lb/>
意告父兄使辭黎氏之婚父兄然其意辭之黎氏黎氏<lb/>
父母亦然所辭且為其女謀别選所歸黎氏矢死自决<lb/>
曰以身許人當其有難而背之不義出不出未可知不<lb/>
<pb n="KR4e0185_WYG_015-2b"/>
冀其出而先以不出絶之非人所為吾有俟之而已翁<lb/>
既出而黎氏歸翁嗟乎此兩人者其於為義可謂堅苦<lb/>
卓偉矣予觀先王制為少儀教子弟之少者使修其職<lb/>
以事父兄其詳在於撰杖屨扱帚箕奉席執几帶觽佩<lb/>
礪極卑而甚勞以為少者之事足以能此而已至於蹈<lb/>
義發憤赴難而不悔禦侮而能勝非童子職也魯人欲<lb/>
勿殤童汪踦而仲尼以為可也君父之難又何擇焉兵<lb/>
刑之死其死一也翁之不死固有命焉若翁之事是先<lb/>
<pb n="KR4e0185_WYG_015-3a"/>
王所不敢責世之子弟而孔子深以為難者也在於婚<lb/>
禮納幣有吉日而壻之父母死猶以不得嗣為兄弟使<lb/>
妁致命禮之教人非為偽也有其辭之則女家亦有可<lb/>
許者矣父母之䘮其節也有數其擇也有期先王謹婚<lb/>
之時而重於廢人之道猶有辭之之禮焉推此義求之<lb/>
則壻有䧟辟之凶縲絏之免無期而衿帨之申難俟其<lb/>
不得嗣為兄弟宜先王之所許也而黎氏之志如此豈<lb/>
不尤可以為難哉嗟夫使世之男女皆如陳翁夫妻兩<lb/>
<pb n="KR4e0185_WYG_015-3b"/>
人則豈有擇便苟活後君親之患與夫中道相棄婚姻<lb/>
之道缺而夫婦之恩薄者哉予謬以文名當世好求當<lb/>
世行事之可列者見於予文使不泯沒陳翁兩人之事<lb/>
固予所欲著而請予文者又翁之孫泉州通守陳君也<lb/>
君以文章為吏其政事不俗而有名士賢人之風顧獨<lb/>
深好予文予既雅慕陳君於陳君所欲誠不敢愛顧予<lb/>
所能獨有文字而君所欲又在乎此故為之論著其祖<lb/>
父母之行使歸刻石表之墓上以慰其顯祖之思焉<lb/>
<pb n="KR4e0185_WYG_015-4a"/>
　　　河南參政劉涵江墓表<lb/>
嗚呼予何忍表劉涵江公墓哉辛丑嵗予與公同罷河<lb/>
南參政予方倨侮自恣馳書於公約遊淇水王屋太少<lb/>
二室武當山相擕而歸公艴然徑歸且報書曰君報罷<lb/>
猶出内批孰不知為權重人所為如吾誰當為明者吾<lb/>
歸矣不能從君遊且宦其土方見罷而又往遊焉得毋<lb/>
太作意乎予時已至淇上彷徉百泉蘇門之間愧公之<lb/>
言徑趨安陽訪故學士崔後渠先生談數日亦遂歸不<lb/>
<pb n="KR4e0185_WYG_015-4b"/>
復至孟門洛陽矣嗟乎公達人也既已罷矣何必使人<lb/>
知其為誰所為者而公報予書其言如彼公平生約己<lb/>
守官儉薄瘠苦獨蹈人所難要欲以見於世而今猥與<lb/>
不肖同罷宜其不能忘也嗚呼悲夫予何忍表公墓哉<lb/>
然公已沒世予卒以悲故不為文誰當明公者予又何<lb/>
得不表公墓也劉氏故莆之涵頭人祖均長仕元為漳<lb/>
浦縣尉因家之當文廟時有仕為宿州知州名觀者有<lb/>
能吏名實公髙祖再傳為封南京禮部郎中公淵公之<lb/>
<pb n="KR4e0185_WYG_015-5a"/>
父也郎中公娶封宜人周氏公名友仁字是成原所由<lb/>
徙故號涵江以示不忘其始以正徳甲戌進士始授南<lb/>
京戸部主事轉禮部主客郎中遷知黄州府以母䘮去<lb/>
職起為衡州以材調廣州遷湖廣布政司左參政遭郎<lb/>
中公憂起復為浙江右參政調河南參政撫民南陽其<lb/>
為戸部甞監淮安𣙜稅及持節往使湖廣理賦督發其<lb/>
滯逋以填京庾𣙜稅故毛細易汙為之者往往矯厲苛<lb/>
核皦其跡以冀自免督賦所臨遇皆藩郡大吏至者輙<lb/>
<pb n="KR4e0185_WYG_015-5b"/>
弛懈不欲急懼見為觸公在淮安尤簡易與商為便督<lb/>
賦故嚴密遏剔滲匿不以藩郡尊鉅為忌二事以集竟<lb/>
免汗跡亦卒未甞有所觸黄州江漢經流之衝民蹙政<lb/>
煩前守日夜治文書應賔客寝食不得休衡州在山谷<lb/>
深奥處田野饒足郡中常暇豫因習為偷公兩易其俗<lb/>
為張置為黄州政每閒尋周瑜破曹孟徳故處酌酒弔<lb/>
之與客泛舟婆娑甚適日與諸生考論術業第其得失<lb/>
奨飭之文用大振比公去而以文奮為時名流者項背<lb/>
<pb n="KR4e0185_WYG_015-6a"/>
相踵皆公所教士也衡州置郡南嶽之下顧未甞一遊<lb/>
而設約束布條教起民之窳雖在郡日少恩施未洽而<lb/>
精采有加焉湖廣浙江參政主督版冊財計而南陽主<lb/>
撫民公為之皆有體人謂治版冊財計宜為米鹽公獨<lb/>
疎目濶節顧絶無漏失撫流逋多以寛捨致安集而稽<lb/>
察誅賞公用之不少貸唐鄧之間益用和懷其所治各<lb/>
有以自得如此而其尤難在廣州嶺南土廣民衆莫如<lb/>
廣州且據㑹省部使者藩臬監司所治人性各殊難於<lb/>
<pb n="KR4e0185_WYG_015-6b"/>
齊調郡於其時賢貴人在朝最有權望鄉里多附麗之<lb/>
者强則折而弱則靡公持其間而免焉盖其尤難也公<lb/>
平生亷謹自好居官所至不以細加毫毛或苟而有取<lb/>
其於人不為苟予性尤濶直朴率無機數曲節既無以<lb/>
買名譽寄援汲而居官輙得賢聲官輙起由其亷謹不<lb/>
取雖有憎怒者不能加㸃而然也然在浙江為言者所<lb/>
論在河南未幾卒以罷歸則以寡聘遺簡迎将雖其亷<lb/>
謹而終不足以勝憎怒者之勢也嗚呼其可歎也夫公<lb/>
<pb n="KR4e0185_WYG_015-7a"/>
沒二年既塟其子祥鸛持其族昆約齋中丞公之狀與<lb/>
林二山中丞公之銘謁予曰願有以明先君者予主廣<lb/>
東辛夘試事公屬在廣州共事院中留都主客為郎覽<lb/>
壁中陷記摩挲題名得講其風美最後同為河南參政<lb/>
又同罷也其言宜可信於是為表於其墓曰有以自待<lb/>
者必不託於人於人無所託則其享於世者亦不能遂<lb/>
彼所謂自待者皆矯强鷙卓恃已而卑物竒跡以驚衆<lb/>
其不能遂意於世固其自待者所自召與公誠無所託<lb/>
<pb n="KR4e0185_WYG_015-7b"/>
於人而任質徑情貌恂而詞愊非期與人為異有所戰<lb/>
薄於才騖聲角之塲者所遇竟若此何也豈材與不材<lb/>
之間固其所難處耶然公終始所尚無少異而始見為<lb/>
賢終以得罷予又以感夫世尚之變盖三十餘年之間<lb/>
而仕者見容之難易其可覩矣<lb/>
　　　張毅齋先生墓表<lb/>
議國之大事而處其禍之必至幸則其議行而國享於<lb/>
安而其處之也為不中之言不幸則事及於禍而其言<lb/>
<pb n="KR4e0185_WYG_015-8a"/>
中䝉國之大難而矢其身之必捐幸則其難濟而身獲<lb/>
其利而其矢之也為不踐之盟不幸則身及於難而其<lb/>
盟踐前識足以决議而節不副竒節足以殉身而識不<lb/>
豫此力之不可兩能者也有兩能者矣職及於議而不<lb/>
當䝉難之役則思復濟以死而無由身從於難而不在<lb/>
揆議之列則欲先關其忠而不得此又其事之不必兼<lb/>
盡者也若夫始及於議卒䝉其難至于言中而盟踐其<lb/>
亦仕者之不幸矣以其不為徒死而可以有傳於世則<lb/>
<pb n="KR4e0185_WYG_015-8b"/>
人猶将幸之仕於人國者至以此幸其傳亦可悲夫其<lb/>
人雖幸而其國有大不幸由其國敗君出故彼有以著<lb/>
節而成其名也國大不幸而死者以其自不幸為人幸<lb/>
之死者有知决不以人之幸自幸矣身之不幸而大幸<lb/>
在國卓然効死之節獨以國完君復而揜其名使人不<lb/>
得以傳其幸之於不幸之中宜若又不幸焉惟其大幸<lb/>
之有所存死者之心宜不以為不幸也正統己巳嵗值<lb/>
也先犯塞權璫王振寔倡親征之計以誤廟謀車駕戒<lb/>
<pb n="KR4e0185_WYG_015-9a"/>
發備百官以從而刑部之屬以主事張公塘應詔公首<lb/>
率同曹具疏極諫萬乘不可輕動而深斥近奸獻計之<lb/>
非其言甚危卒不見省則慷慨從行不處家事而去家<lb/>
人固問曰君出與出君入與入何問焉師次居庸時倉<lb/>
卒出師士無宿備而紀律尤不整公䇿其必敗三疏請<lb/>
還軍為權璫所沮不報及土木而難作車駕䝉塵公乃<lb/>
誓不獨入遂死之已而氊裘悔禍化逆為順羣執羈絏<lb/>
御銜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>奉車駕還都鸞鈴不爽節鋈靷無脫者而國勢<lb/>
<pb n="KR4e0185_WYG_015-9b"/>
尊鞏曽靡障陴戍壘之隳盖國之大幸也嗟乎公始議<lb/>
見沮而後六師輕出師已出而再議見沮而後輕入彼<lb/>
地方事之未然其慮審而憂深而言詘於不省使晉臣<lb/>
慶鄭懷違諌廢卜之怨且快於君止以實其言而公之<lb/>
在仕黽勉職業守潔而行髙仕十三年猶為主事而髙<lb/>
爵厚禄以寵於朝者何限使衛之士大夫當之必有使<lb/>
鶴之詬公獨踐必死之盟畢其身以殉所事之重不為<lb/>
苟道以求全嗚呼可謂烈矣然亦何其不幸也以彼其<lb/>
<pb n="KR4e0185_WYG_015-10a"/>
烈而人之幸公而傳之者當與庾珉王雋辛賔李若水<lb/>
同其傳然今之講慕公者自不得以與四人者同談而<lb/>
他日之記者亦不當與四人者同書則以國完君復列<lb/>
其事無所當而名因為之揜也公之存不為晉臣衛人<lb/>
之詬而一意於國死而不冺誠知國完君復方且慊其<lb/>
期於安國之本懷與存君之初志烏以名不得列於昔<lb/>
之死君者之間為不幸哉噫此公之心也公沒百年某<lb/>
始從公之族孫鄮西君謙得聞其事相與歔欷慨嘆想<lb/>
<pb n="KR4e0185_WYG_015-10b"/>
見其烈而余又有感也予甞好觀國朝故事竊窺英廟<lb/>
實録載扈從死事之臣已遺公名所謂事烈而其名揜<lb/>
為不得與昔之死君者同書耳其事固當書也孰知其<lb/>
身死而事不存已不得在史氏記則其名殆将沒矣此<lb/>
吾黨之所宜圖也於是張君出故都憲王節齋公小傳<lb/>
以示予曰傳以藏之家墓上有石不可以不識也盖公<lb/>
沒既久而其子撫州推官圭始斂衣冠而塟焉濁墨形<lb/>
魄公既决棄不復顧懷齒髪骼胔化為朔陲之驚塵以<lb/>
<pb n="KR4e0185_WYG_015-11a"/>
從飄風其混於沙礫委蔓草而啖烏鳶皆非公所恨惜<lb/>
其魂氣之清英昭爽必且飛揚悽愴睠故都而棲舊里<lb/>
附衣冠之潔荘而常遨遊於鄮山甬水之側則亦何以<lb/>
異於全歸而深藏於此年運而往木拱且抱虆葛施石<lb/>
而狐兎穴室牧豎樵子頑懵不靈将有箕踞嘷跳於其<lb/>
上而睨草木以為薪槱之資胡以嚴往烈而象幽光寧<lb/>
獨其家孫子之慼且愧而已惟刻詞于石以表於其阡<lb/>
庶其免夫予謂公之魂氣既常棲遊於兹阡土魍木夔<lb/>
<pb n="KR4e0185_WYG_015-11b"/>
猶知呵庇崇䕶而不敢狎而永免於岡陁石泐之患然<lb/>
以其烈如此而事已不在史氏記才及百年而昧陋如<lb/>
某者非張君以告則莫由聞而藏衣冠之域又當絶去<lb/>
城郭在遼墟榛莽之間鄉里後生與四方之游客有講<lb/>
古尚友之好者入其境登其山而不知有斯人之墓忽<lb/>
焉過之而不致其肅則無以告之者之罪也至於時移<lb/>
事改此石幸不顛踣或不幸而仆猶不為風霜之所剥<lb/>
蝕訪古之士或得之於䝉薈蔽翳之中模而傳之復出<lb/>
<pb n="KR4e0185_WYG_015-12a"/>
於人間雖史氏所不記而一旦震耀諠詫播為竒聞異<lb/>
蹟卒可以補其遺而終以不沒於後則吾黨之所圖庶<lb/>
不為無益於是為撮其事而論其意書以授鄮西君使<lb/>
歸刻焉而表於其墓<lb/>
　　　林履坦處士墓表<lb/>
士之篤行敦常不斁其性全其所受之懿以自淑而沒<lb/>
其身卒以所處卑約無所聞於人者多矣其心之憾與<lb/>
不憾盖有異焉有以淑其身而亦有所冀於外與待於<lb/>
<pb n="KR4e0185_WYG_015-12b"/>
後於其無聞憾可知也不冀於外無待於後闇然以自<lb/>
淑不知有聞之可矜而奚憾於無聞誠於此無憾而後<lb/>
可信其為善之足於性足於性而為善則其所為有以<lb/>
得其性而止耳非有過制之行離倫之跡以動耀視聴<lb/>
而驚傳詫也盖吾門人林松喬年之父履坦翁諱玖字<lb/>
文玉者世居潮之掲陽生而才諝以習藝而戰於章縫<lb/>
繩尺之塲可以得志而不樂為也文墨諷詠以自娯而<lb/>
已其心力智䇿與市人計舉廢而算贏縮足以牟鉅取<lb/>
<pb n="KR4e0185_WYG_015-13a"/>
羡而不屑為也衣食不逆為量殺以自給而已其信義<lb/>
情欵以連結羣伍平决紛鬭足以雄長為衆仗任聚徒<lb/>
送黨而不願為也恱色柔聲諭人於不争以自安而已<lb/>
故其居世常樂而無可憂畏之機其與人常親而無可<lb/>
忿怨之境而欲名一節一行之竒以矜道說則翁之所<lb/>
為若此宜其歿久而尚未有聞也此所謂含和葆光畸<lb/>
於人而全乎天者彼一節一行之竒其矯咈之偽刻畫<lb/>
之勞方為天之僇民然言者往往喜述彼而忽此此吾<lb/>
<pb n="KR4e0185_WYG_015-13b"/>
所以為翁表其墓也翁雖無所待於後有喬年為子其<lb/>
所待者逺矣喬年砥淬名行以進士兩宰巨邑専以仁<lb/>
愛亷决為民不求乎上以獵時譽其鬱積久矣進為通<lb/>
顯以承寵褒貤翁尊榮且有日翁之天且将不純而畸<lb/>
淆於人乎吾及翁未受寵命之日為此文以表焉盖猶<lb/>
純乎天而未雜於人也故表之曰履坦林處士之墓<lb/>
　　　林母謝孺人墓表<lb/>
孺人潮州掲陽故處士林翁某之妻而今龍溪尹松喬<lb/>
<pb n="KR4e0185_WYG_015-14a"/>
年君之母也龍溪君始以進士分邑蘭谿為政方得民<lb/>
而以孺人之䘮去邑邑民攀慕知不可留則請其鄉之<lb/>
大老章樸菴尚書公志孺人之塟以慰林君且以為報<lb/>
林君既以禮襄孺人之事與處士合窆起復為龍溪以<lb/>
書至清源山中屬予表處士孺人之墓予遜不敢當顧<lb/>
與林君之誼不淺不終得辭乃為處士墓表而復書龍<lb/>
溪曰喬年方以才亷為縣進顯於世之日邇矣宜得受<lb/>
賜於上以儀章褒寵賁先人幽宫而譔徳序事可以屬<lb/>
<pb n="KR4e0185_WYG_015-14b"/>
當世貴重有力之人故缺其一以俟喬年他日得意而<lb/>
為之非吾獨靳於孺人也喬年書來數四曰受上賜以<lb/>
為亡親榮松不能無冀然即得之猶外物也當世有力<lb/>
之文松度終不能得而亦不願得之也惟君子之言可<lb/>
以信於人而使後不泯是松所以致孝於親之大望而<lb/>
先生其何以距焉嗟夫時所為愜於志美於觀而可以<lb/>
寵其父母者可知已而喬年所存如此其趣好固大異<lb/>
於時足以推見孺人之教已予益愧其所以請者辭益<lb/>
<pb n="KR4e0185_WYG_015-15a"/>
固而喬年之請益勤乃問孺人之所以得諡者云孺人<lb/>
養其舅姑孝自其始見廟至於既沒遇其杯棬杖几而<lb/>
不敢䙝而嵗時之享奠必飭必豐如其生而饋之食也<lb/>
事其夫敬自其既反馬至於稱未亡人見其書冊琴瑟<lb/>
必思而哀而不以燕私之邪氣亂焉遺言傳訓奉以周<lb/>
旋以約其身及泉而語其夫色無怍也其教諸子嚴自<lb/>
其能言食食至於就傅給其衣食必以節視其課業必<lb/>
以數其學者從仕其不學者持家一言一事之失不以<lb/>
<pb n="KR4e0185_WYG_015-15b"/>
既長且貴貸呵撻而惟恐其子一日之即於淫以貽父<lb/>
辱也盖其所以為婦為妻為母者無一不出於隂教之<lb/>
正而終始如一日可謂貞且恒矣於是宗黨姻屬之賢<lb/>
者考徳論行最其美之凡而諡之如此予惟古者易名<lb/>
之禮盖上之人以施諸其臣以勸士而崇教而施諸婦<lb/>
人者非君夫人不在是也近世乃有士大夫自相與表<lb/>
其人之賢而不遇相率諡之以明尊慕要以稱於朋友<lb/>
問學之間而已於禮既不合而事亦不多見惟婦人之<lb/>
<pb n="KR4e0185_WYG_015-16a"/>
諡家而用之不以為非自内教不行女史職廢婦人之<lb/>
美固世所不講而今之易名其俗又如此則諡之施於<lb/>
其人固非考徳論行之所存也予懼世之視恒貞孺人<lb/>
猥以家用之俗忽之忽其諡而因以不知其人則内教<lb/>
何所視焉故特著其諡之覈於徳者以為表而使龍溪<lb/>
君刻之於墓<lb/>
　　　封郎中鄭殖菴公暨配伍宜人墓表<lb/>
往予謫倅常州今戸部郎中鄭君汝徳為縣於無錫余<lb/>
<pb n="KR4e0185_WYG_015-16b"/>
以事至縣縣人言其尹不多抶人檟朴棲於廊間庭中<lb/>
諍詞常空矣尹故早起晏休無朝夕變細民一物之餽<lb/>
不敢至其室予既善鄭君得其言於縣人私以為君藉<lb/>
且勉卒之君謂予曰此非普之賢維吾父母之教始吾<lb/>
至縣頗嫉民之不如法者杖之患其不痛吾親聞之輙<lb/>
戒曰夫孰非人之肌膚痛在人之肌膚而心不少動何<lb/>
其忍也且民不如法教之可耳烏在杖之痛乎吾以親<lb/>
在邸數入内問省輙止之曰堂上須㬰不坐縣官庭中<lb/>
<pb n="KR4e0185_WYG_015-17a"/>
門外之人積矣有裹飯繭足而來者卒不得見縣官腹<lb/>
枵然而徒反事安得不滯而下之情安得盡也呉中人<lb/>
士最善治珍巧飲食一日有士持餉以見吾受而進焉<lb/>
問何所從得此非舎中具也吾以實對且曰是士人可<lb/>
與禮接兒為親故受之耳終不肯甞曰吾家故疏糲今<lb/>
每食有魚肉蔬豉口甚甘之此非所常食當不甘也固<lb/>
勸之乃言曰非吾不甘顧而為縣於此乃以親故受餽<lb/>
縣固無他士人乎是可以禮接孰非可以禮接者而胡<lb/>
<pb n="KR4e0185_WYG_015-17b"/>
以拒其他民将覘意伺間有獻備味當漸廣而雖不受<lb/>
彼已費矣吾終不食此以杜其後蓋普之能不以刑毒<lb/>
其民而知勤於政慎於取與非敢自賢實重吾親之訓<lb/>
勉而不墜云爾越嵗余有山東督學之行過縣問起居<lb/>
鄭君曰歸矣始吾親之來非以就吾養盖以視吾為政<lb/>
既以兒為可教也遂去不復可留曰海濵之廬将穢田<lb/>
園其萊矣吾少所治習其勞而安焉糞除芸植還吾舊<lb/>
事豈以而為吏輙忘故所業苟耽微俸之養遽渝吾樂<lb/>
<pb n="KR4e0185_WYG_015-18a"/>
之常哉盖鄭君之父母所以自安其身與諭其子者其<lb/>
言如此鄭君既以賢進顯於世為郎尚書省天子嘉之<lb/>
若曰維吾有才臣能其官其封鄭普父某為郎中母伍<lb/>
氏為宜人吏部司封郎中行其事久之鄭君䘮其父未<lb/>
畢䘮又䘮其母其銘父塟得故少司徒顧公新山為之<lb/>
而張司馬半洲公為母銘盖鄭君自力於世以褒顯其<lb/>
親又託不冺於名卿之言足以酬劬燾之恩而慰其無<lb/>
窮之情事矣猶哭而告余曰願有以表二親余既得其<lb/>
<pb n="KR4e0185_WYG_015-18b"/>
安身諭子之詳可記也而與鄭君相好久益深其胡可<lb/>
辭乃為表於其墓曰是為封南京戸部郎中鄭公之墓<lb/>
字曰某號曰殖菴配曰伍宜人<lb/>
　　　方孺人劉氏墓表<lb/>
孺人劉氏桐城方一田先生舟與濟配也先生以風致<lb/>
韻度自髙不屑仕進囂然老於田野之間賦詩鼓琴為<lb/>
樂非獨知義處命能勝其慕榮嗜利之心亦孺人之左<lb/>
右順輔有以和其志而不撓其所樂也仙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>荘者皖城<lb/>
<pb n="KR4e0185_WYG_015-19a"/>
之佳處其田原可耕而不豐而林壑深迥幽茂有可采<lb/>
茹登矚以為隠者之適先生愛焉謀於内而卜居之計<lb/>
定孺人之智以為無可耕之田必且營於他則為離本<lb/>
而近浮而其土過豐又将以厚殖而易邇於富也故以<lb/>
是决先生之居而盡其智於所耕之田嵗嵗課其入以<lb/>
為出出不濫而積常有餘以佐先生之力使得肆於林<lb/>
壑之觀游至其有餘之積日益多往往有所施舎貸予<lb/>
其薄厚多少有節而各得其宜使其所振足以為恩而<lb/>
<pb n="KR4e0185_WYG_015-19b"/>
先生得不病於多財先生之詩每篇出輙與唐名家争<lb/>
其工巧字書之法在晉人鍾王間矣非其不累於内有<lb/>
以専一其精神發舒其意氣胡以及此婦之於夫有順<lb/>
承之義而已才足以助之則其難矣至於智足以知其<lb/>
夫而與之同其趣好盖其又難也孺人晚見其子克登<lb/>
第内外之人莫不以寵榮為孺人喜孺人曽不色動而<lb/>
心獨喜自念曰先生雖隠非絶意於世者是子為繼其<lb/>
父之志矣而所以告内外之人云吾所謂榮者是子好<lb/>
<pb n="KR4e0185_WYG_015-20a"/>
修慕學當不失令名盖所以知其子又若此孺人於為<lb/>
女為婦為母莫不盡其道其端慤施於閨幃詳節細行<lb/>
甚多而不可備列銘孺人之塟者已誌其事之凡及夫<lb/>
生卒系世孫子以掩諸幽某故不復具其事而特著其<lb/>
所知之至為孺人之尤難者以表之以授其子西川君<lb/>
克使歸刻焉婦人以行事為内以所知為外書於内者<lb/>
既以藏於坎中而著其外者宜掲之墓上<lb/>
　　　前川張翁墓表<lb/>
<pb n="KR4e0185_WYG_015-20b"/>
凡以師儒之官來教於吾之郡邑者多與余遊而徳化<lb/>
教諭張東豐君為最賢相見不能常心殊相得也一日<lb/>
謁余意慘容蹙若欲有請而不能出其語知其有所求<lb/>
於予也問之輙拜曰予先人墓上有石必子為表而不<lb/>
敢必得予諾之閱再嵗君每以事至郡言不及他予筆<lb/>
猶未屬君雖知予不誑意顧汲汲若不可得者嗟乎以<lb/>
予之慢足以明君其於發揚先人之善篤也歸善有張<lb/>
氏當宋之季徙自南雄曰發者實始徙六世至祐經入<lb/>
<pb n="KR4e0185_WYG_015-21a"/>
我明族彌煩傳志剛義宗文秉而生翁名廣明字子昭<lb/>
娶黎氏文秉沒七月而翁生稍長知慕其父前母兄某<lb/>
亦早世子及孫皆孤門戸幾替翁事母陳氏甚孝内具<lb/>
甘肥外營什一感刻自厲必大其門戸曰使人知孤子<lb/>
侍寡母而克有立如我者則世無懈人墜家耳非我徒<lb/>
衒其能欲為門戸寵也自是資産豐殖譽望蔚起布衣<lb/>
匹夫而有士者之風貴人之氣唇吻開閉色笑背向輙<lb/>
為人輕重其敦族睦里先務事實族人有田勢家欲奪<lb/>
<pb n="KR4e0185_WYG_015-21b"/>
之憚翁請以百金為夀祈勿預而已翁曰此宗人事必<lb/>
吾所預也使吾受金而復預事則不直麾之竟預其事<lb/>
田得不奪宗人利焉里有蜃蠯鹺鹵之區所入不貲瀕<lb/>
海寥逺猾者據而有之翁證圖考版質以簡書徴還里<lb/>
人且為之隄頽闢荒區以奥稱正徳己夘庚辰之間盗<lb/>
連嵗竊發民遁竄無寧跡翁倡義閱集丁壯練習使鄉<lb/>
人治生作息如常日曰盗至則禦之屢竄自驚非安計<lb/>
也盗卒不敢犯力足以安利其人事實既著勸誘繩約<lb/>
<pb n="KR4e0185_WYG_015-22a"/>
繼之故莫不服恱其能為人輕重非智籠氣駕使然諸<lb/>
子業儒皆有文教其兄之孤子若孫如己所出孤子若<lb/>
孫有文如其諸子張氏為歸善名家翁為鄉偉人邑大<lb/>
夫或延至縣舎與為禮諮事問俗必盡所謀時有裨益<lb/>
出入縣門及往來道中人多標識之曰豐園張翁也翁<lb/>
世居豐園後築室邑中闢戸面龍川波澄如練晴光映<lb/>
帶坐對愛樂至忘世故晩以前川釣叟自號以戊子十<lb/>
月二十一日卒明年十二月二十三日塟於平山髙橋<lb/>
<pb n="KR4e0185_WYG_015-22b"/>
子四人長仕文邑博君也仕魁仕科仕業皆庠生夫起<lb/>
替立隆化儉趨富繁盛於孤露之餘宴佚於艱瘁之後<lb/>
少有才智而知勤勵者多能致之以風槩勝冗棼墾治<lb/>
田宅而不鄙以禮義飭豪舉應赴緩急而不賊此其才<lb/>
智有過人者如張翁是也髙橋之藏岡隴秀堅而松柏<lb/>
茂好尚與斯文俱久哉<lb/>
　　　徳慶州學正陳南川先生墓表<lb/>
予未識陳南川先生而表其墓上之石以曽廓齋之狀<lb/>
<pb n="KR4e0185_WYG_015-23a"/>
也廓齋有道之士一語不妄而狀南川之賢甚悉是其<lb/>
可表先生名朝器字時用漳州漳平人也少讀書性頴<lb/>
甚不以敏為嬉矻矻忩几間貫心誦數倍鈍者之勞治<lb/>
一經専熟其文黙舉不失一字同輩目其腹為經囊累<lb/>
以文試優等為學官弟子最髙第漳平俗淳文物未振<lb/>
先生不獨優於邑諸督學憲臣竒先生不在龍溪諸邑<lb/>
子後也屢失於有司竟以貢上春官或勸入成均以需<lb/>
銓選先生自以經明欲與士者共習之不樂為吏也始<lb/>
<pb n="KR4e0185_WYG_015-23b"/>
授新興訓導考績擢融縣教諭復擢徳慶州學正三方<lb/>
皆僻陋士鮮有聞先生横經講席發揚宗旨人人駭所<lb/>
未聞雖甚遐昧亦欣喜來聽尤善以情欵接遇諸生久<lb/>
之加親凡宦其地者莫不愁險惡歎荒寂先生居之常<lb/>
有可樂部使者督學憲臣亷其實輙檄有司奨寵加禮<lb/>
顯示激勸褒以美詞多不可殫舉大要以為能立師道<lb/>
也仕二十餘年不離於學其所居學不過嶺外百粤之<lb/>
地故訓迪雖勤而發聞者少使在中州華盛之方其所<lb/>
<pb n="KR4e0185_WYG_015-24a"/>
造成當不可量然三方士者知經之當習而文之不可<lb/>
不熟由先生也晩謝官歸治生有法不為多機而生息<lb/>
日益墾田築室具精其能堂搆菑播之務宜日不足而<lb/>
每有暇與耆舊飲酒嘯歌又若無事或疑先生専經而<lb/>
兼長生産作業者先生謂之曰夫經者豈誠使人窘約<lb/>
拙憨之物哉顧人所以仰事俯育養生送死之術皆從<lb/>
經出而讀者不解故世目經生為窮人耳吾教三方未<lb/>
甞不周諸生之情而知其緩急職不得及於政矣而有<lb/>
<pb n="KR4e0185_WYG_015-24b"/>
司之政所不能及於頑民者吾甞往諭之而百年不可<lb/>
致之逋梗一日而歸命於有司此皆經之用也於是疑<lb/>
者始懽然解安常盡分以天年終嗚呼可謂賢矣先生<lb/>
之子天台尹茂芝君早嵗向道常學於湛甘泉公之門<lb/>
將塟乞銘於陳見吾先生而屬予表於墓上其世系傳<lb/>
承生卒嵗月子孫男女嫁娶聘許兆域原里誌既具矣<lb/>
予獨愛廓齋狀末所謂漳平之俗謹送終之禮而忽垂<lb/>
逺之文云者而知天台君圖所以不朽其親有古士者<lb/>
<pb n="KR4e0185_WYG_015-25a"/>
稱親之善之義非庶人之孝所及也故為約其事行之<lb/>
詳論其意而表之<lb/>
　　　陸義姑姊表<lb/>
昔聶政之姊不惜一死以顯其弟之名觀者莫不感動<lb/>
欷歔謂其姊亦賢女也人皆以為能知弟之心而與之<lb/>
同其慷慨屈原之姊嬃罵其弟以忠見放世或以嬋媛<lb/>
為不知正則者予謂女嬃之罵非反也乃合也彼盖深<lb/>
嫉上官大夫子蘭之徒蔽賢讒正交賊其君以忠為邪<lb/>
<pb n="KR4e0185_WYG_015-25b"/>
使原至於顛沛覊離而不得容怨懟感憤無所自解而<lb/>
託於誶詈其弟猶云是孰使汝至此極者而汝胡為其<lb/>
如此也盖忿之甚傷之至而豈以其弟為不當然耶予<lb/>
於陸義姑姊之事益有感云陸義姑姊者長洲陸浚明<lb/>
之姊也陸君以譴居夷而其妻沒在呉有二男女子方<lb/>
幼若不得育亦且死矣義姑姊舎其家以來為陸君育<lb/>
其男女子竟得不夭死漸長矣又為教以男女所有事<lb/>
陸君量移過家悼其妻之亡而哀子之無所恃也欲不<lb/>
<pb n="KR4e0185_WYG_015-26a"/>
行義姑姊又勉使行而居陸君之室撫其男女猶前日<lb/>
陸君伉直不偶於時竟謝歸始得自有其子而義姑姊<lb/>
復其家呉人覽其事而義之以為猶古魯義姑姊也故<lb/>
名之曰陸義姑姊而陸君尤悲其以譴故累其姊事之<lb/>
如母終其身以明徳之難報自為之傳以顯之使聞於<lb/>
無窮方陸君為諌官好言事言皆犯當時所忌人噤不<lb/>
敢出口者而論柄臣姦利誣罔罪大宜用四罪之討言<lb/>
尤危壯故得譴最重謫置夷徼義姑姊盖嘉其弟之能<lb/>
<pb n="KR4e0185_WYG_015-26b"/>
以直守職不有其官而已亦不有其家以輔之示與之<lb/>
同其慷慨而所以寓其怨懟感憤之意猶曰是孰為此<lb/>
虐者播棄諫臣使不得保其妻撫其子而吾一婦人者<lb/>
與之孑孑而周旋也其致疾於用事之臣意尤深且切<lb/>
焉正與楚女嬃詈弟同意陸君幸不以諌死耳使其不<lb/>
幸宜不惜一死以發明其弟之志深井里之殉又不足<lb/>
為者此婦人之立節善道好古人大義而有天下之憂<lb/>
者非徒有天性之愛於其兄弟急難之頃而已予謂陸<lb/>
<pb n="KR4e0185_WYG_015-27a"/>
君之傳非隠其姊盖嫌於自著故獨反覆於其恩勤男<lb/>
女子之徳詳焉予特表而出之輔陸君之傳以行於以<lb/>
風世垂教豈淺也哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0185_WYG_015-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遵巖集巻十五<lb/>
</p>
<p>
</p>
  </div>
</body>
</text>
</TEI>
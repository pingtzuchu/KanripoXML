<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵巖集巻四</head> <lb/>
    <p>
<pb n="KR4e0185_WYG_004-1a"/>
欽定四庫全書<lb/>
　遵巖集巻四<lb/>
　　　　　　　　　　　　眀　王慎中　撰<lb/>
　　五言律詩<lb/>
　　　送陳學顔辭親應舉<lb/>
却歛黄香扇行穿季子裘書將隨計吏富且謁諸侯舍<lb/>
館鳴鷄夣闗山呌狖愁眀珠光照乘莫向暗中求<lb/>
　　　送謝生詵辭親應舉<lb/>
<pb n="KR4e0185_WYG_004-1b"/>
閩楚千餘里歸程草色通鄉人推射䇿嚴父教移忠問<lb/>
絹親闈裡題詩客路中漢庭方愛少去作一終童<lb/>
　　　送陳邑博子秀才辭親還家成婚<lb/>
成器專攻玉傳經勝遺金日辭鱣館愛春動雀屏心執<lb/>
鴈將脩䞇求凰或弄琴遥知扇枕戀情不滯鴛衾<lb/>
　　　春雨柬徐山人客居<lb/>
春風忽已滿客子亦何心雨長新蒭價泥荒車馬音閒<lb/>
堦侵草遍濕突起烟沉更有闗情樹窻前滴夜深<lb/>
<pb n="KR4e0185_WYG_004-2a"/>
　　　丘少泉卧病山中作詩見貽用韻奉答兼以候<lb/>
　　　　之<lb/>
憐君卧病久枕上過芳春山色翻欺瘦鸎聲總喚嗔鵩<lb/>
占休臆對蛇壁易迷真學取無生理心中滅盡塵<lb/>
　　　送李一泉往恵州推官<lb/>
懐牒持三尺分麾佐百城溪山輕瘴癘風氣就開明石<lb/>
埭由來美豐湖自昔清龍川經過處一弔尉佗營<lb/>
　　　挽故石埭尹尤先生<lb/>
<pb n="KR4e0185_WYG_004-2b"/>
彭澤居官放黔婁謝仕貧松筠方傲晚草露忽輕晨喬<lb/>
舄長飛去潘花永不春祇餘琴調在空閉匣中塵<lb/>
　　　柬程郡侯卧病二首<lb/>
求瘼何其急起居翻失常言多詢利病心苦犯温涼署<lb/>
牘將方檢尋醫與吏妨元元資卧理此地即淮陽<lb/>
交戰知曽勝胡為薾疾嬰違心牽赤紱勞已救蒼生舎<lb/>
晚榕隂暗樓昏蜃氣明抱痾因閉閤一使訟風清<lb/>
　　　送黄南池<lb/>
<pb n="KR4e0185_WYG_004-3a"/>
歡遊不覺久相送忽成悲嶺外少來往年中畏别離更<lb/>
無叅𤣥理誰復賞新詩千里看明月應懸兩地思<lb/>
　　　送李拙脩歸鄱陽二首<lb/>
拂衣從此去歸興一為談藥譜新將著農書舊所諳酬<lb/>
言持手麈晞髮廢頭簮相訪欲知處應之栁市南<lb/>
道氣如君盛心期與我談妻孥能共隠鷄犬亦相諳木<lb/>
榻坐花塢皮冠削竹簮蠡湖烟水滿更向蠡湖南<lb/>
　　　唐婁江明府邀遊九日山同黄竹溪東石二公<lb/>
<pb n="KR4e0185_WYG_004-3b"/>
　　　　四首<lb/>
夫君善為政自鮮簿書情張幕人皆覩傳杯吏亦清花<lb/>
衝壺矢落雲逐舄絇生造次成遊賞應留此地名<lb/>
最有登臨賞兼之賢達俱落英粧藉草鳴鳥勸提壺古<lb/>
寺蔵林表輕霞暎海隅青春垂欲暮莫遣興情孤<lb/>
簮為襟期盍樽同名勝擕蔦烟隂白石花水漲清溪佳<lb/>
卉當春發嬌鸎近酒啼如何更辭飲斜景竹林西<lb/>
處室何其迫坐為城郭拘稍看山色遍頓使俗情無此<lb/>
<pb n="KR4e0185_WYG_004-4a"/>
地寧須買今茅即可誅且將狎鷗意暫爾伴飛鳬<lb/>
　　　遊五老峰四首<lb/>
積有耽奇癖登山好問源不辭千嶂逈獨訪一峰尊飄<lb/>
袖連飛鳥攀蘿學掛猿纍纍岡阜起坐閱盡兒孫<lb/>
悠然獨抱此含意在乾坤陟險消多病尋真契寡言桂<lb/>
叢冬亦茂石室午方暾倚杖神凝處泉聲樹裏喧<lb/>
兹山尤物衆一一愜遊盤芝可充饑茹蒲堪結坐團題<lb/>
詩生葉大濯足有泉寒由來吾所愛欲道與人難<lb/>
<pb n="KR4e0185_WYG_004-4b"/>
歎息煩囂久幸然未白頭靈藥非難得名<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>或可求金<lb/>
光叢裏暎玉乳石中流回首顧妻子真堪敝屣儔<lb/>
　　　别業雜詩四首<lb/>
小築無餘地大觀别有天窻中含逺岫屋上響流泉髙<lb/>
咏時題葉閒情偶㺯絃興來何不可寧復惹牽纒<lb/>
山人向客歡此地日如年不悟幽閒永翻疑晷刻偏蕭<lb/>
條機事淺澹泊谷神全始信樵山頂爛柯非妄傳<lb/>
旭日照春山山春物色妍鳥聲多在竹花氣欲成烟薜<lb/>
<pb n="KR4e0185_WYG_004-5a"/>
長新脩路池深舊引泉佳時將静處人意自悠然<lb/>
孰知遺世念不在去人家徑任青苔占堦從碧草賒朝<lb/>
朝娛覽詠物物稱幽遐莫恠迷秦姓春來桃已華<lb/>
　　　訪友人山房留題<lb/>
恠爾沉㝠甚時常出入稀以兹廬可愛肻使願空違隠<lb/>
几鳥啼急披襟風到微營營予亦厭將此共扃扉<lb/>
　　　病中漫述二首<lb/>
一生十九病坐使廢居諸日日求醫術朝朝理藥書家<lb/>
<pb n="KR4e0185_WYG_004-5b"/>
人憂即死朋友恠何疎世情真已矣吾道竟焉如<lb/>
頗得病中趣未嘗苦不堪床頭看巻熟被上作書耽交<lb/>
息寧須請禪忘忽已叅何日稍能起門生擬舁籃<lb/>
　　　病中柬可泉與可泉别久極思一見而病不能<lb/>
　　　　往情見乎詞<lb/>
末由披宿霧空此挹高風病意翻增劇交盟始信窮世<lb/>
情經歴後心事寂寥中知爾欲相見而今只一翁<lb/>
　　　可泉相訪病不能見<lb/>
<pb n="KR4e0185_WYG_004-6a"/>
爾來歡晤少伏枕過馳駒有客方銜使多情顧病夫柴<lb/>
闗非固閉藜杖自難扶坐席何曽割終然出處殊<lb/>
　　　友人下第還家<lb/>
西上又空返悲歌易水曛有司輕失士無路達眀君莫<lb/>
嘆家如磬還看鬢似雲南山當日霧猶可養奇文<lb/>
　　　病中李君度見訪家僮絶不為通走筆柬之<lb/>
閉闗非為疾性本好沉㝠論學刋中說修形正内經訣<lb/>
從静者悟語忌俗人聽已戒應門畢君方來叩扃<lb/>
<pb n="KR4e0185_WYG_004-6b"/>
　　　章二洲以侍御謫推興化府叙復揚州郡丞二<lb/>
　　　　首<lb/>
維揚風物好不比漢長沙半刺官雖冗量移渥已遐娥<lb/>
眉空賈妬白璧本無瑕好取原冠拂朝中待觸邪<lb/>
叙遷猶佐郡恠爾意能安秖有簿書急誰當禮數寛髙<lb/>
才宜見屈枉道亦何難雨露清時澤無為薄一官<lb/>
　　　送宋仲石赴召二首<lb/>
洛陽橋外路萬里指長安舄向天中去琴留海上彈龜<lb/>
<pb n="KR4e0185_WYG_004-7a"/>
文頻撫劍羊角欲生冠相送情無已寧因感遺肝<lb/>
國興知有象君去莫傷違已設諌臣賞因徵良吏歸九<lb/>
閽非虎守五位見龍飛美錦今成製還堪補帝衣<lb/>
　　　遊清源山二首<lb/>
取路非髙足入山力復餘所長元有適於計未為疎髙<lb/>
見羣生擾間看四體虚堪嗟二畝半促促邑中居<lb/>
城中長日望翹首起遊思如何咫尺地動以嵗年期忽<lb/>
覩草花喜終遭猿鳥疑眀歸應復望惆悵使顔衰<lb/>
<pb n="KR4e0185_WYG_004-7b"/>
　　　清源山紫澤宫<lb/>
畏景在城市聊兹息茂隂攀躋不覺逺依止自知深石<lb/>
上消氛氣鐘前起悟心宿非如可謝卜築請從今<lb/>
　　　上洞宴集二首<lb/>
千峰最髙頂上客敞芳筵心豁雲初散形忘酒易傳滄<lb/>
溟侔洞達城郭俯紛闐一與豪賢飲翛然病已捐<lb/>
憑髙張讌好嵐翠滿軒楹杯泛流霞氣絃含漱玉聲魂<lb/>
消遊目逺日入發談清情深寧在酒不醉自非情<lb/>
<pb n="KR4e0185_WYG_004-8a"/>
　　　清源山獨行諸峰示同遊諸子二首<lb/>
洞壑杳氛氲中間紫翠分興來秖自得獨往有誰羣激<lb/>
射風前瀑孤髙天際雲心賞悠然㑹何由與客論<lb/>
人世多浮變髙山自蒼然因兹脩杖屨暫得解徽纒白<lb/>
石無塵滓青松有嵗年每逢偏逗歴佳處正難傳<lb/>
　　　遊清源山同洪芳洲二首<lb/>
曰余懐素志將子有知音即兹山與水何必絃鳴琴捫<lb/>
蔦亦同榦酌泉時共斟無言徒脉脉相偶意彌深<lb/>
<pb n="KR4e0185_WYG_004-8b"/>
同病本相憐遊攜接勝縁短笻逓間執兩屐對分穿逢<lb/>
石呼俱坐探經覽共研不知形已黜目擊兩茫然<lb/>
　　　園廬閒興<lb/>
積雨端居暇翛然愛一園菊如陶徑茂𤓰比邵畦繁暑<lb/>
退風歸樹秋深潦壊垣城中少閒客誰復到吾門<lb/>
　　　題黄墩書屋贈陳玩潮四首<lb/>
疎林半畝分自築一經堂衣典充書購帷垂任圃荒諸<lb/>
生來卒業千里有持糧取適絃歌暇尤難忘嵗芳<lb/>
<pb n="KR4e0185_WYG_004-9a"/>
之子鶴鳴意行唫秖在隂四山低户入一徑隠花深蟲<lb/>
響長依砌鶴飛知返林一聽希瑟調自見卜居心<lb/>
微溪日自行蓬藋也難生不受故人薦欲成處士名環<lb/>
堦無惡草幽鳥有佳聲過爾輒難去貪兹養道情<lb/>
習懶非吾性胡為常閉門本嫌塵世事獨好古人言窻<lb/>
暗螢來照庭風葉自翻壯年在眀世慎莫苦辭喧<lb/>
　　　蔡東洛夜坐<lb/>
共坐髙齋夜蕭然息衆喧月中星盡隠竹下露偏繁久<lb/>
<pb n="KR4e0185_WYG_004-9b"/>
厭時人語今逢長者言非因憐夙好何自顧柴門<lb/>
　　　和呉岱麓通守秋夕有感之作<lb/>
髙才嬰世網懐抱曠難儔少輟簿書暇還悲時序秋朱<lb/>
絃徒自撫緑斚有誰留操觚娯永夕心跡見悠悠<lb/>
　　　和胡雙華郡丞郡齋言懐見貽之作二首<lb/>
為郡多詩興髙人繼謝公民和官府簡花落訟庭空暮<lb/>
閣侵簷雨閒牀掩帙風此時鳴鶴意自與在隂同<lb/>
何事專城貴偏多懐土心題詩常對吏寄興在抽簮長<lb/>
<pb n="KR4e0185_WYG_004-10a"/>
物看青組幽期覽素琴愧持巴里曲欲緩越人唫<lb/>
　　　郡侯方西川與錢塘縉上人雨中郡齋夜談走<lb/>
　　　　筆奉柬二首<lb/>
政理日清浄郡居類化城雲峰簾外變雨氣署前生淅<lb/>
瀝琴書潤蕭條几簟清夜深懸溜急法辯自同傾<lb/>
不為學無生心閒物自平髙僧輕逺至好雨正時行雲<lb/>
起兼慈色水流帶覺聲始知符竹貴元有錫緇情<lb/>
　　　和呉通守夜月思鄉之作<lb/>
<pb n="KR4e0185_WYG_004-10b"/>
海邦亦共月何事憶荆扉偶見如環景能堪碎璧輝羇<lb/>
心因自感髙詠覺聲希莫自思鄉切還看承詔歸<lb/>
　　　聞縉上人遊清源山<lb/>
髙僧真避俗為客也耽山路向樵人得身同錫杖閒泉<lb/>
源當夏冽蘚色閱年斑遙憶孤燈影留光萬壑間<lb/>
　　　病中柬縉上人二首<lb/>
夏日多榮木凋傷感我生拘拘徒自笑炯炯欲何營已<lb/>
覺芝苓誤無由羽翰成三尸如可僇願假伏魔兵<lb/>
<pb n="KR4e0185_WYG_004-11a"/>
伏枕不知久庭柯緑已蒼以兹時序感頓覺圃農荒養<lb/>
性資琴瑟達生覽列莊今將未死骨齋沐付醫王<lb/>
　　　送唐婁江赴召二首<lb/>
帝心嘉勞來户口不虚増負扆方思治璽書遂見徵簡<lb/>
求青𤨏入意氣皂囊勝莫倚鸞凰志今當作鷙鷹<lb/>
吏民看解印未去已堪思魚棄皆長尾花繁故暎枝攀<lb/>
途車屢滯出邸槖空垂欲佐薰絃曲一琴行復隨<lb/>
　　　周石崖督學擢廣西叅知寄此送之二首<lb/>
<pb n="KR4e0185_WYG_004-11b"/>
在楚卿才盛如公更絶倫雲夢胸自有岣嶁氣常親陶<lb/>
鑄看多士綏懐託逺人九嶷遺跡古一為訪虞巡<lb/>
道術陳良是丘墳倚相親章縫探奥室文物起來塵變<lb/>
豹方成蔚靈蛇盡握珍還將今禮樂往靖桂嶷人<lb/>
　　　元日訪青門月臺寺寓處坐談竟日<lb/>
無事縁長病似君在客邊椒花休頌酒柏樹共談禪嵗<lb/>
律風微覺人天語自𤣥香聞應有悟景昃未言旋<lb/>
　　　元夕柬青門<lb/>
<pb n="KR4e0185_WYG_004-12a"/>
星宿爛山城人家正競燈微霜資照燭皓月見侵凌遇<lb/>
節心猶勝追懽病不能問君今夕興還似少年曾<lb/>
　　　十六夜與青門談<lb/>
四面歌鐘起華燈爍月光栁梅微辨曲桃李窅凝粧誰<lb/>
向家中坐争看陌上狂獨餘吾與爾相對在僧房<lb/>
　　　青門卧病走筆奉柬二首<lb/>
一户閉香林髙人此定心夜深童子睡庭際草蟲吟蓮<lb/>
界除腥氣珠光照瑩襟他人徒問疾吾識爾陸沉<lb/>
<pb n="KR4e0185_WYG_004-12b"/>
獨宿青蓮宇昏魔胡未降伏床迷界色稽首禮幡幢㝠<lb/>
力瞻燈影殊香到藥矼泠然醒睡頃微月在前窻<lb/>
　　　青門將歸走筆奉留青門寓學上人精舍而與<lb/>
　　　　郡侯友也故詩援上人與郡侯以畱行二首<lb/>
如何好遊者歸興起秋風言踽初來□欲隨東去鴻林<lb/>
居方得伴賔館遽愁空且伏狙猿性相從事逺公<lb/>
縱有思蓴興能忘伐木情垂簾常整暇下榻自髙清茉<lb/>
莉花初放荔枝寔漸成少須知臭味歸詫里人評<lb/>
<pb n="KR4e0185_WYG_004-13a"/>
　　　雨中柬青門<lb/>
層城晦風雨穹宇迷昏朝隂翳方驕恣市廛乍泬寥九<lb/>
衢横潦溢千樹隕芳飄勞想伊人阻真如隔水遥<lb/>
　　　送青門二首<lb/>
惆悵温陵酒與君不再持髙情隨地勝孤跡閉門思落<lb/>
日人方逺芳郊意自遲從兹三徑社吾亦懶吟詩<lb/>
林下非無客新詞誰與吟一朝風袂解千里暮雲深猿<lb/>
鳥娛征路荒茅掩故林殷勤題贈句聊欲比兼金<lb/>
<pb n="KR4e0185_WYG_004-13b"/>
　　　題徐氏溪亭四首<lb/>
高亭虚出水結構若天成波蕩垂簾影窻留過艣聲樹<lb/>
低看岸逺風細覺湖平自有芳洲杜含滋日日生<lb/>
浯水日悠悠虚亭壓水頭棹歌喧極浦峰翠漾中流每<lb/>
夜偏多月長天只似秋更添幽事併繫栁木蘭舟<lb/>
飛鳥㸃青天驚魚跳錦川簷欄相照暎空水共澄鮮草<lb/>
際分皋陸烟中辨舸船有亭佳如此真覺主人賢<lb/>
善占風物勝心巧更多奇軒楹翻别製溪壑發幽姿眺<lb/>
<pb n="KR4e0185_WYG_004-14a"/>
迥開窻小臨清累石危城中池館盛坐使廢招隨<lb/>
　　　題張封君南圃池亭四首<lb/>
卜築初掄地謀懽不計錢嵌巖驅到石漲沼引來泉花<lb/>
氣長薰酒禽聲每度絃温陵風日好更向此中偏<lb/>
别業借恩光臺池草木香玳梁棲燕子錦石戲鴛鴦荷<lb/>
宻魚難聚花繁鳥易蔵如何堪比勝金谷在河陽<lb/>
人寰開徑逺平地覆山危薜荔縁青壁芙蓉冒緑池嵐<lb/>
烟縈几席波影蕩簾帷更有封君樂千頭橘樹知<lb/>
<pb n="KR4e0185_WYG_004-14b"/>
愛兹城郭内丘壑趣留人曲徑泉流遍孤峰雨洗新藂<lb/>
篁寧受暑衆卉自知春好客常開宴髙軒來往頻<lb/>
　　　送滕生還吳滕乃葉郡推之客<lb/>
不辭為客久所戀主人賢郡閤同蔬食歸囊倒俸錢嶺<lb/>
猿催去馬江月照鳴舷自說慙干謁家原有薄田<lb/>
　　　挽楊翁<lb/>
已傳不死訣竟返無何鄉邦人來赴哭隠者去云亡乍<lb/>
見堂帷設應無隣杵相煉精成鶴化千嵗一歸翔<lb/>
<pb n="KR4e0185_WYG_004-15a"/>
　　　挽黄母<lb/>
三十未亡人能甘集蓼辛歸逢地下靣不媿嫁時身閣<lb/>
閉窺帷月梁餘㸃鏡塵桮棬諸子廢口澤自如新<lb/>
　　　挽貞恵王母許氏<lb/>
罔極嗟令婦斯人獨可欽茹荼明苦節對月比貞心養<lb/>
有潜移水生無强委禽堪悲川逝底别劍復相尋<lb/>
　　　挽陳子貞秀才二首<lb/>
子淵稱短命汝復弗如回庭對曽聞禮公車未召才芳<lb/>
<pb n="KR4e0185_WYG_004-15b"/>
蘭翻自爇玉樹易先摧堪悲垂白父老有鄧攸哀<lb/>
皇天聞與善之子命何艱種苖徒見秀覆簣不成山賦<lb/>
鵩棲門外書螢戀案間遥知為蝶樂夢去竟忘還<lb/>
　　　哭蔡從祖秀才<lb/>
早嵗承家學新文冠士流河東未獻賦地下忽長遊慈<lb/>
父傷蘭樹佳人詠柏舟千金聞買駿縱死也應收<lb/>
　　　挽周蹟山周以諫杖死四首<lb/>
萬事真長已孤生敢自私批鱗當逆處收肉在寒時複<lb/>
<pb n="KR4e0185_WYG_004-16a"/>
衣仍赭服正寢託丹墀片玉今埋矣無因諫用尸<lb/>
牽裾難動聽攀檻竟徂生信是百年速須知一死榮雨<lb/>
揮行路涕風慘挽夫聲莫作逝川嘆能留不泯名<lb/>
玉碎姿猶潔蘭摧性亦芳歸根辭雨露埋質罷珪璋車<lb/>
飾看如栁山形見若堂只愁餘憤瀝燕地暑飛霜<lb/>
降魄兹鄉返精魂何所依芻靈疑榜吏幽域訝圜扉白<lb/>
日終無照青春更不歸天心垂涕泣寒雨載途飛<lb/>
　　　陸檢校歸櫬作此送之陸揚州人<lb/>
<pb n="KR4e0185_WYG_004-16b"/>
只說宦遊好寧知客死哀衣重官長襚木美邑氓材山<lb/>
迥銘旌遶天長細雨來揚州生樂處今作鶴飛迴<lb/>
　　　挽侍御粘滌樓公<lb/>
介節如絃直貞心比柏葱觸邪冠掛早諫獵草焚空几<lb/>
篋無長物田廬有素風至今漢庭上猶說避花騘<lb/>
　　　挽王僉事二首<lb/>
防江千里險露冕百城開恵澤洪流逺狂瀾勁節迴世<lb/>
情方忌直天道亦妨才湖雨紛紛送荆人挽些哀<lb/>
<pb n="KR4e0185_WYG_004-17a"/>
近日看流軰似君操行稀守官遭吏議久宦有兒饑處<lb/>
室無長物附身惟故衣生平違握手沒後涕偏揮<lb/>
　　　楊蓮渠先生移居<lb/>
長貧易徙家蓬轉類生涯隣壁燈堪借市帘酒好賒捲<lb/>
簾攜舊月帶石走孤花奥室知難入非闗隔絳紗<lb/>
　　　挽徐宜人<lb/>
桃葉宜之子瓠犀詠碩人已無蕡實在空有褧衣新寶<lb/>
鑑誰臨匣羅巾自掩塵夫賢兼子肖入地也含嚬<lb/>
<pb n="KR4e0185_WYG_004-17b"/>
　　　送杜松江先生之岷州肅藩教授<lb/>
不識岷州逺千峰費馬蹄濫觴江水小分首隴山低雪<lb/>
含盤古始路盡坎方倪王門裾曳樂應忘在天西<lb/>
　　　挽許三浦<lb/>
辛苦三冬足奄驚萬事非途窮山子蹶斗暗莫耶飛返<lb/>
魄兹鄉降游魂何處歸心悲廣陵散無復鼓瑤徽<lb/>
　　　挽蔡司成夫人丁氏二首<lb/>
桃葉宜家日摽梅育子時問來貯雜佩佐學喻機絲扇<lb/>
<pb n="KR4e0185_WYG_004-18a"/>
掩月臨匣衣蔵風舉帷蘋蘩今罷采空復澗濵滋<lb/>
偕老願嗟違兹辰遂並歸劒從泉底合燈向地中輝山<lb/>
雨沾容翣江霞變闕衣如雲車馬從其奈昔時非<lb/>
　　　送蔡東洛赴銓改官二首<lb/>
寒氣驚嘶馬離人起戒晨清霜沾勁草修坂滅流塵為<lb/>
吏儒衣舊謝官行李貧長安留滯處當路欲何因<lb/>
不躭數斗米髙意似淵眀來往都乘化榮枯豈吝情雨<lb/>
中孤棹去膝上一琴横舉世知音少希絃何用聲<lb/>
<pb n="KR4e0185_WYG_004-18b"/>
　　　送朱肖簡<lb/>
分得寸銅印新從片玉科平生優禮樂此去定絃歌嶺<lb/>
驛出門逺江帆破浪過縣人流散處還集日將多<lb/>
　　　送比部史應之使還入京史以使事便道過家<lb/>
　　　　長子娶婦而太夫人褒封之典亦適至二首<lb/>
榮宦值眀時光華併遂私勞王欣有暇醮子慶多儀使<lb/>
節驚隣里天書寵恃慈一心知報主還闕自難遲<lb/>
想見燕京路秋風隨馬歸朝端須奉復即位待光輝入<lb/>
<pb n="KR4e0185_WYG_004-19a"/>
省名應盛趨班影乍稀鄙夫何所慕之子振音徽<lb/>
　　　送龍南岡之貴州兵備僉事二首<lb/>
欲識宦遊壯須知王土遐鬼方曽伐國人跡比趨家梯<lb/>
路通酋賮刀耕履籍畬朝駹開莋盛今日未須誇<lb/>
繡斧乘朱輪要荒識使臣火雲千箐日花瘴四時春蠻<lb/>
語譯難曉夷心義可馴簡刑兼静武坐使逺人淳<lb/>
　　　送王堣齋守贑州二首<lb/>
兩水流成贑圖經記郡名分符君出守共理帝憂氓好<lb/>
<pb n="KR4e0185_WYG_004-19b"/>
古今當用酬知在此行佩牛應賣盡駈向甫田耕<lb/>
露冕何其貴安車朱兩轓凋殘方待牧命數豈徒尊偃<lb/>
草知風尚烹魚悟政煩君心已如此相别更何言<lb/>
　　　寄贈陳侍御按嶺南二首<lb/>
繡斧下青㝠共瞻執法星照人懸藻鏡游刃發新鉶令<lb/>
㨗風行草威疑蟄震霆炎流千載地一旦洗氛腥<lb/>
百粤叅殊俗六條握漢綱驄行真到海猿叫亦驚霜吏<lb/>
有捐黄綬人皆識皂囊仍聞攬轡暇搦管擅詞塲<lb/>
<pb n="KR4e0185_WYG_004-20a"/>
　　　夀陳西軒令尹<lb/>
百事不闗身一心専養神看書多得意中酒是全真隂<lb/>
徳覘眉采夀徵卜耳輪門前五楊栁長閱嵗華新<lb/>
　　　聞家兄途中得疾二首<lb/>
平日親庭側未曽曉出門如何逺遊興不記垂堂言藥<lb/>
物應難得醫方孰可論秖將愁與愧送目望賢昆<lb/>
逺道傳安否難知消息真思深翻惹惑望極轉傷神訪<lb/>
市將求卜行途屢問人莫言憂畏甚手足是天親<lb/>
<pb n="KR4e0185_WYG_004-20b"/>
　　　莆陽龔生名應龍號潜于<lb/>
神龍神不測勿用為時屯沕穆形難偶深潜徳可論知<lb/>
機猶户坯好遯是泥蟠問易將因爾又忘得象言<lb/>
　<lb/>
　<lb/>
　<lb/>
　<lb/>
　遵巖集巻四<lb/>
</p>
<p>
</p>
  </div>
</body>
</text>
</TEI>
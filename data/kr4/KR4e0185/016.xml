<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵巖集巻十六</head> <lb/>
    <p>
<pb n="KR4e0185_WYG_016-1a"/>
欽定四庫全書<lb/>
　遵巖集巻十六<lb/>
　　　　　　　　　　　　明　王慎中　撰<lb/>
　　傳<lb/>
　　　陳紫峰先生傳<lb/>
嗚呼士敝於塲屋之業而固陋浮淺牿其心腑專一經<lb/>
以自業茫然皓首尚不能通其義以傳於繩尺之文又<lb/>
烏知所謂聖人之學哉宿輩末生相尋以敝自虚齋蔡<lb/>
<pb n="KR4e0185_WYG_016-1b"/>
先生出乃始融釋羣疑張王新意推明理性於字析句<lb/>
議之間以與前儒相統承夫所謂聖人之學者其駢拇<lb/>
於條畫枝指於解訓要以詳夫塲屋之業而其意則進<lb/>
乎此矣虚齋之學方顯士猶鮮能習其傳而紫峰陳先<lb/>
生生稍後自以其意為前儒文公朱氏之學未嘗聞虚齋<lb/>
之說也一日虚齋得其文於故長史李木齋公所嗟異<lb/>
久之李曰此吾徒也虚齋瞿然曰吾乃得此人為友足<lb/>
矣不敢為之師也於是先生乃介李公禀學於虚齋虚<lb/>
<pb n="KR4e0185_WYG_016-2a"/>
齋曰吾所謂發憤沈潛辛苦而僅得者以語人常不解<lb/>
不意子皆已自得之今且盡以付子矣於是講為師弟<lb/>
子虚齋得先生而其學益尊蓋虚齋有託於先生而先<lb/>
生無所待於虚齋也先生之書布於四方家而有之學<lb/>
者治經求通於朱氏微先生之書如瞽者失相從禽無<lb/>
虞倀倀然不知所如往士之專精自名所業以授生徒<lb/>
者往往焉書其卑者望先生之外藩而不見其門其髙<lb/>
者不能以有加也故其為書矜名立號何啻千百皆滅<lb/>
<pb n="KR4e0185_WYG_016-2b"/>
没蔽塞小行而不廣暫誦而輒廢惟先生之書焯乎昭<lb/>
布大行而久存雖與世相敝可也今書肆所板四書淺<lb/>
說易經通典是也嗚呼可謂盛矣先生姓陳名琛字思<lb/>
獻别號紫峰學生稱為紫峰先生正德丁丑進士始授<lb/>
刑部主事乞為南京户部以便養轉南京吏部考功請<lb/>
告家居就家起為貴州按察僉事調江西僉事皆督學<lb/>
政並辭不赴考功督學皆美官假令徊翔不去與牽挽<lb/>
而出又當有美於是者穹階峻秩當世有用人之柄者<lb/>
<pb n="KR4e0185_WYG_016-3a"/>
急欲得先生畀之以自詭得賢之名先生乃勇退而堅<lb/>
卧無㡬微遲回顧望意世竟不得而榮之蓋為母太安<lb/>
人之養也篤於天性而不見有可懐之爵祿由其大以<lb/>
推其細則先生之學著於書者非苟能為言而已也家<lb/>
居却掃一室俯仰其間察見消長於草木葩卉榮悴開<lb/>
落之際景象委蛇與物共得一枝一葉照映闌檻人所<lb/>
同視而先生茂對之趣獨逺矣時放於山砠水涯漁樵<lb/>
相問或寅緣原隰農圃滯談彼各自為話言先生觀取<lb/>
<pb n="KR4e0185_WYG_016-3b"/>
感倡黙有所樂不問其解否也絶跡公門監司郡邑諸<lb/>
大夫冀睹其面為快注意傾下先生拆簡相報或報以<lb/>
一詠而已亦不盡報也其有報不報惟意所到不視名<lb/>
勢崇劣禮數隆汙為度量也由先生之大推之既無可<lb/>
懐之爵祿又烏有可羨之勢利可畏之毁譽而舒心綽<lb/>
形以遊於世宜其浩然自適而一無所累也先生在仕<lb/>
不久事功無所表見為刑部好在生人不喜於得情為<lb/>
户部謹於利邈不以自汙此皆砥行植節之士所能不<lb/>
<pb n="KR4e0185_WYG_016-4a"/>
足以論先生之大也昔由求言志千乗之國方六七十<lb/>
里之邦自課其用所以使民有勇而能足者可計嵗而<lb/>
見效何其確也若夫及春而制袷與六七童子五六成<lb/>
人為侣望沂而浴見雩而風此何為者然孔子喟然而<lb/>
深與者乃不在彼而在此其意可知也以先生之髙使<lb/>
與曾㸃並時而生同門而學則鏗然舍瑟之對曾㸃必<lb/>
不異撰於先生而喟然之歎先生宜越由求而見賞矣<lb/>
始丁丑榜得士吾郡最有名給事史筍江公於光今僉<lb/>
<pb n="KR4e0185_WYG_016-4b"/>
事林次崖公希元中丞張淨峰公岳與先生並以經學<lb/>
為海内巨公張公尤號為閎博而傑於文給事公淡於<lb/>
仕進與先生同趨好滯一官以卒僉事公喜事功齟齬<lb/>
於世迭起迭仆卒無所就中丞公方據融顯事功為一<lb/>
時絶出然林公悔其顛躓張公亦以酬俗成務為多憂<lb/>
而恨道之難行未嘗不髙先生之決而慕其清也某生<lb/>
最晩猶及侍言於給事公林公張公皆辱俯與為友忘<lb/>
其年輩之後也謬學乖駁與二公有所往反二公不以<lb/>
<pb n="KR4e0185_WYG_016-5a"/>
為是予猶謬自信且不揣而思有以易二公也獨不及<lb/>
事先生而請其說然以二公推之知其不予是而予亦<lb/>
宜無以易先生也然而知先生之心而能言之者某則<lb/>
不敢讓也先生之書其天趣極詣神機妙契在於言語<lb/>
文義之外而已至於言語文義之所存字謹其訓句詳<lb/>
其義顓名一門粥粥然如恐涉他足而誤塗徑固與治<lb/>
塲屋者設為如是耳其超然心㑹離去形跡而遺忘物<lb/>
累庶㡬所謂不枝葉於道而全其真者由是以推先生<lb/>
<pb n="KR4e0185_WYG_016-5b"/>
之大然則論先生者不徒有考於其書而讀其書者尚<lb/>
當以有求先生也與如是則小子雖不及請於先生而<lb/>
傳先生之學以明於人固其宜也<lb/>
　　　丘中丞傳<lb/>
嗚呼功之難立名之難成豈獨生才之難哉時變之隆<lb/>
汙而趨背異其得失人情之好惡而忤合乖於愛憎因<lb/>
時者其事便而見為尚通矯之則足以尊已而鮮濟於<lb/>
時忤衆者其名髙而見為寡偶徇之則足以同物而不<lb/>
<pb n="KR4e0185_WYG_016-6a"/>
嚴於衆夫其愛財之禀既專致用之宜各適亦足以事<lb/>
副其功業載其名而時變人情之難一如彼故有智力<lb/>
足以因時而固矯之以求濟趨好足以同物而不忍徇<lb/>
焉以取嚴宜其收兩得之功博兼獲之名而猶不免於<lb/>
違時之咎憎衆之謗此魁磊閎達之士所以常悼恨於<lb/>
功名之難也中丞丘集齋公名養浩字以義由易經起<lb/>
家為進士值今天子新即位盡更正德以來弊政士大<lb/>
夫興慕風采爭欲為材公於其時自視不獨在同輩上<lb/>
<pb n="KR4e0185_WYG_016-6b"/>
直以古人為不足為也賜第未久即授牒知浙之餘姚<lb/>
縣餘姚於浙東西為最劇公為之績業奮起日升月長<lb/>
賢名四出無足而馳疆聞壤望或愧恚不及或傳講以<lb/>
相師勵不知丘餘姚為何如人大江以南部使者撫臣<lb/>
相語炙口至倡以激其部邑士大夫行過浙東西訪為<lb/>
吏之美者於其土必聞餘姚之名他令森立踊企非不<lb/>
見為賢皆掩於公聲翔於朝遟以為法從考滿召為試<lb/>
御史閱數月真拜方廷中清明侍從皆極一時之選公<lb/>
<pb n="KR4e0185_WYG_016-7a"/>
居其間如楚之在薪同臺多自以為不如令下當議事<lb/>
倚待決公必得聞雖入臺後而預政與宿舊臺僚等大<lb/>
夫中丞咨訪有加焉公卿多欲致公與相締投雅公汎<lb/>
如也不適為好與雅者尤愛而憚之時方清明而當柄<lb/>
大臣進退危疑繋國是得失士心趨向已潛有移奪化<lb/>
蘭為蕭㡬在忽焉公獨早覺不失足他徙羣公中有憂<lb/>
國捄世持衡於消長之際冀以負為勝倚助臺中明於<lb/>
得失如公曉然不移者可一二數凛凛乎有寡助之嘆<lb/>
<pb n="KR4e0185_WYG_016-7b"/>
公亦以母喪去職比起服入臺枋臣改置國更其是公<lb/>
瞿然内憂端居深念未有所發而公未憂去時嘗首論<lb/>
議禮大臣再論宦侍又論戚畹當事者忌其然不欲令<lb/>
久處臺中公故有文名㑹南畿督學憲臣缺即奏以公<lb/>
往公亦樂得其事謹條教考藝文專意於作人興學自<lb/>
是不復與臺論矣及終父喪再入臺臺僚多變易宿舊<lb/>
少存者因黙自悲欲乞外而臺資已髙於格不得外授<lb/>
上方蒐討古文建典禮於成周之上營立九廟務極曼<lb/>
<pb n="KR4e0185_WYG_016-8a"/>
碩以稱嚴祀制璽書畀公董視其役久之資益髙遷拜<lb/>
南京大理寺丞蓋公在臺其去來逺近之跡淹十五年<lb/>
通其入仕之日殆二十餘年人旦暮望以為公卿公尤<lb/>
雅意本朝以天下善類消長為計其口誦心存未嘗一<lb/>
日不注於海内排擯放廢之名流唯恐其老死而不叙<lb/>
收甚於己之失位而咋舌決齒於怙權妨賢之夫如不<lb/>
欲與共立每一縱言目光横射意氣捷出傍聴激竦頗<lb/>
以此取嫉特以前後所領職皆有制書專事視學董役<lb/>
<pb n="KR4e0185_WYG_016-8b"/>
有以黽竭自效得不以極言充責意氣雖過而怨怒未<lb/>
集知之者則信其果有志於世也為中丞巡撫西蜀則<lb/>
以權當其力欲變一時偷晏之風官司相蔽給以具文<lb/>
而慮不及職持三尺法為市苟娛大室要津交以自肥<lb/>
而瘠民公惡之若仇又能窮其微瞹穴竇關節探窒解<lb/>
剥無毫髪遁失汚吏猾豪營搆巧秘狙伏鬼倐見摘皆<lb/>
驚謂神山谷遐深砦碉昧阻寃苦疾痛舉在目前户行<lb/>
家到未喻其悉其所長如是諸司既已逆為公折詘公<lb/>
<pb n="KR4e0185_WYG_016-9a"/>
尤思震動恐聳之警其視聽而新其氣以作起功庸然<lb/>
後與為寛碩以樂其成非專以察斷為嚴而愛不濟者<lb/>
也蜀人已害其不可動而公在西未久功名迅發精采<lb/>
先於諸路時江西撫臣張淨峰公擢總制兩廣朝論以<lb/>
張公名臣難其繼移公往代於是忌者始側目思中公<lb/>
而害者以流語乗間潛行公亦抗章求退以避之蓋公<lb/>
在蜀其意未究其治未終而徒見為多威以宋張乖厓<lb/>
田元均之賢治蜀寛猛不同未聞論者優田劣張然張<lb/>
<pb n="KR4e0185_WYG_016-9b"/>
易嚴以寛必在民信之後而比民之信非前後八年不<lb/>
可雖其自言亦曰只一信字五年方得成公為蜀未期<lb/>
日月淺其所能變動者精采氣勢之間耳然以武侯論<lb/>
治次第求之則法行在恩加之首而知榮乃限定之餘<lb/>
公所施為正不為悖而獨執未究之意以訾偏據不終<lb/>
之治以疵猛是使仲尼子産未終三年而且用以得殺<lb/>
也習苟且養交私上下相玩之時不愛出力一矯之疾<lb/>
雷破蟄享<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘇之快自是瑰偉絶特不愧道說又不當<lb/>
<pb n="KR4e0185_WYG_016-10a"/>
論其究不究也公濶達恢廓如無所擇而簡别精審細<lb/>
入曲折具有條理憂時憤事殆不可堪而器貌敦博無<lb/>
小丈夫悻悻之意為文不規規古法才馳氣駕姿態俊<lb/>
發有以踰人晚善為詩歌藻澤腴贍聲韻平妥篇出皆<lb/>
可詠也其最長在奏對移駁之文指畫利病摘抉情偽<lb/>
元本法令緣飭以典訓使躬受者讋服側聆者省畏張<lb/>
公誡民集王公異斷令不得見度公所移駁當不慚也<lb/>
天性篤至内行甚修事父孝謹有對則立有諫則跪不<lb/>
<pb n="KR4e0185_WYG_016-10b"/>
以既貴少有所懈事兄如父撫弟如子一門之内肅敬<lb/>
而和雍如也入室燕笑有則與夫人相敬不為嫚䙝無<lb/>
飭容侍御之人其不邇於色非情溺焉而矯為制者於<lb/>
族姻厚有用情之過至以䝉謗而人知其仁之所存也<lb/>
今仕者往往毁其土之惡以自明所難公在餘姚深言<lb/>
其君子達理可與慮善其小人明法而易以去非比入<lb/>
朝縣之士民至京師者必見公問起居安否何如曰吾<lb/>
賢父母也久而益篤其在土者飲食必尸祝公彌嚴於<lb/>
<pb n="KR4e0185_WYG_016-11a"/>
為縣時後令至未有所為民輒相語曰得如丘公無按<lb/>
山海闗所薦士皆由伍中拔起為名將而論留馬永一<lb/>
疏尤有烈士之風在蜀以薦何卿被言者所衊然天下<lb/>
皆知公之言當也其在臺大獄起故相永嘉張公來視<lb/>
臺事巧者皆曲意媚之以求進用公與張公同年才名<lb/>
又張公所欲收嘗語公得君與我閱稿獄事濟矣公遜<lb/>
謝不能而已張公滋不恱公卒以憂去免已而附麗之<lb/>
者多至大官公還臺視之漠如公嘗以言事一謫推官<lb/>
<pb n="KR4e0185_WYG_016-11b"/>
旋䝉召復一下詔獄未㡬得釋而意氣不少挫嗚呼可<lb/>
謂明於大義尚風節偉丈夫也始公受命赴蜀寓書於<lb/>
余有不俎豆張忠定之側非夫之語觀其詞㫖感淬將<lb/>
在前修林見素彭幸菴胡靜菴諸名卿頡頏之列單車<lb/>
入棧志意慷慨有叱馭過坂之心何其壯也今其風烈<lb/>
雖著而緒業不竟談頌方顯而謗懟過半又可悲夫公<lb/>
歿余哭之哀其子維楨出公篋中故書予檢數十札皆<lb/>
京師貴人所與公札中亹亹皆美詞余謂維楨曰此皆<lb/>
<pb n="KR4e0185_WYG_016-12a"/>
不足為尊公重獨趙太史貞吉一札寂寞數語有云僕<lb/>
嘗揚言于人人使蜀中得借留集齋三年百姓瘳矣斯<lb/>
言僕與公皆可無愧也此札所言宜使當世知言之君<lb/>
子共記之耳維楨謹藏而錄之公葬太史孫季泉公狀<lb/>
其事而半洲蔡司馬公銘其藏余於公最雅故獨論其<lb/>
意而傳之而狀銘所載皆不複出也<lb/>
　　　黃梅源翁傳<lb/>
梅源翁姓黃名以盛字大宗徽州休寧人也以季子方<lb/>
<pb n="KR4e0185_WYG_016-12b"/>
伯君福之貴贈為兵部職方司員外郎然人追敬翁者<lb/>
不以贈官故而猶以其所贈未足以償其所積也方伯<lb/>
君以直道清節顯於當世然人追誦公者不以其子之<lb/>
賢故而以為翁之隠德乃能有是子也休寧之俗善賈<lb/>
水航陸輦山負海涵轉貿而行四方名都㑹衢浩穰鉅<lb/>
麗下至絶陬遐聚險昧幽阻足殆遍焉要以射贏牟息<lb/>
美服食輿馬僕妾營良田好宅或盛燕遨廣結附以明<lb/>
得意相矜為賢翁生其鄉故亦為賈然其意不為相矜<lb/>
<pb n="KR4e0185_WYG_016-13a"/>
以利獨為二親故行賈以為養也言信情忠遊江湖間<lb/>
人莫不以為誠而任之其規時合變損盈益虚巧而不<lb/>
賊雖不矜於利而賈大進家用益富以有餘貲足以娛<lb/>
其親矣乃棄而歸專意以養父存耕公母周氏存致其<lb/>
愛病致其憂喪致其哀皆出至性有好禮慕學之士所<lb/>
不能勉而到也事二叔甚敬每食必先之曰吾父之所<lb/>
愛也其妹之子孫家落矣翁資以貲使其長子雷挾之<lb/>
以賈家落乃起曰吾父母之所愛也鄉人有乏輒貸之薄<lb/>
<pb n="KR4e0185_WYG_016-13b"/>
其息而緩其入終不能入者捐之焚其券以絶其後曰<lb/>
吾父之所教也教其子必以循禮好善於諸子中察其<lb/>
季子獨賢而勵之學曰吾祖先父母之所望也晚嵗卜<lb/>
居霞闗闢裹由之田數百畝以耕焉廟寢堂室搆之必<lb/>
合其度隴畦溝塗墾之必盡其力子弟僮僕用之必悉<lb/>
其情雞犬羊豕食之必得其性樹木蔬蓏藝之必遂其<lb/>
宜不奢不儉具適儀節用天因地智術刋除前亢後遺<lb/>
情事完安翁蓋自是老矣裹田之最勝者曰梅坑泉出<lb/>
<pb n="KR4e0185_WYG_016-14a"/>
石中溢而為塘環塘古梅數本根礧砢而枝輪囷幽姿<lb/>
異馨與水相映其清瀰澈公尤樂之行吟坐嘯婆娑其<lb/>
下忘其時之邁也因以梅源自號亦以見志云翁之迹<lb/>
賈也而其意非賈也惟其意不在於賈而迹姑託焉故<lb/>
其行特不類於賈非獨賈不類也有為士之賢者所不<lb/>
能至焉予懼世之知公者以為因其子之貴而尊因其<lb/>
子之賢而傳且溷以賈之跡疑翁也故特為之傳以行<lb/>
焉庶休寧之俗有所慕而勉哉<lb/>
<pb n="KR4e0185_WYG_016-14b"/>
　　　柯母傳<lb/>
教必始於閨門而婦人之言行不記於世則何以教焉<lb/>
疑古者於女有史當與士也偕重而兼行而婦人之忽<lb/>
不見記殆史之失與左氏於書尤為取多而志繁而所<lb/>
記婦人之言蓋介之推叔向公甫文伯三母而止爾歜<lb/>
也之母著之為特簡其二者猶因子推羊舌肹之事以<lb/>
得併著不專為婦人記也其寡且略如此所記者特其<lb/>
言耳豈其時教化尚存禮之在於内而可則者婦人習<lb/>
<pb n="KR4e0185_WYG_016-15a"/>
行之猶多惟其言之深切事情原本名理為有士也之<lb/>
德所以貴於婦人而可記也然則所謂女不言外而内<lb/>
言不出者固以女之好哲而攸遂而其所言必其不可<lb/>
以出而亦有所不得而言者耳至其切事本理而有益<lb/>
於教固其所可言而亦未始不可以出也以其言之獨<lb/>
為可貴記者不得以多則知其能為言而失於傳者為<lb/>
有憾也而彼左氏之博取猶失之寡如此則知其有可<lb/>
傳者之聞於人而人不能傳之以待史氏之取亦為有<lb/>
<pb n="KR4e0185_WYG_016-15b"/>
失也惟其衆聞之而公傳之則婦人之不泯於世為有<lb/>
可冀教之所起其必由此夫吾所為傳者今憲副青陽<lb/>
柯遷之君之母羅孺人也孺人既歿而其言存於今由<lb/>
遷之之向道篤學克存其言其以道為可信而學之可<lb/>
為以發遷之之智而果其志由孺人也正德間餘姚王<lb/>
陽明先生倡學東南其以御史中丞靖宸庶人之亂至<lb/>
池州孺人為其子曰是以道鳴東南者盍往從之如因<lb/>
斯人卒得有聞汝其不為今人矣富貴何物徒仡仡章<lb/>
<pb n="KR4e0185_WYG_016-16a"/>
句記誦間與庸衆人同趨好也遷之君既見王先生盡<lb/>
得其言今以學鳴於時王先生之舊遊髙第多以遷之<lb/>
君為畏也始王先生倡學士大夫之不知者聚為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嫉<lb/>
其賢者亦以異見相攻蓋今雖盛行而譁之者猶不為<lb/>
少孺人獨於其始倡之時使其子往學焉而其言如此<lb/>
豈不賢而可傳哉孺人於事舅姑孝相夫子敬而能敏<lb/>
接内外族婣之屬親疎等殺有節尤厚於恩馭僮婢有<lb/>
法而不虐皆有列女之行予特著其言之可貴者以附<lb/>
<pb n="KR4e0185_WYG_016-16b"/>
於左氏之義以為世教予觀左氏所記三母介推之母<lb/>
獨能與子偕隠不為援怨非有以發其子也歜與肸均<lb/>
為有賴於母之教而一取備官之歎一蹈尤物之禍卒<lb/>
不足以副其教而叔向之母反以料子之凶見名為智<lb/>
又其有不幸者孺人能教而遷之君義成之不獨其賢<lb/>
過於左氏之所記而所享報其所貽有可貴者是亦不<lb/>
可以無傳故為之傳<lb/>
　　　易翁傳<lb/>
<pb n="KR4e0185_WYG_016-17a"/>
易翁無一命之爵百鍾之藏以為人福威處地不廣言<lb/>
之所加在於族黨閭井之間耳而所以加諸其人者言<lb/>
而已美言之動人若受粟帛之賜其以為戒則恥甚於<lb/>
箠撻族黨閭井之人少於翁者舉以為父兄翁亦父兄<lb/>
其長者至其言之有益於人之勸沮雖為所父兄事者<lb/>
不敢以齒自老故少翁為不足聽也出入作息貌笑飲<lb/>
食無異人者其所自為業舉廢居積取贏自給世所謂<lb/>
求財利之事也族黨閭井感愧於翁言者其人私相問<lb/>
<pb n="KR4e0185_WYG_016-17b"/>
語云翁何所異使吾與若能為勸沮如是翁所自言則<lb/>
曰吾無他異惟於事心所可則為之其以為不可不敢<lb/>
為也於人所為心以為然則口云然其不為然不謾曰<lb/>
然吾果何以異人也且所為勸戒於人者以為與鄉人<lb/>
之道當然耳固敢導其所為禁其所不為哉翁沒既久<lb/>
人之及事翁者猶曰吾父兄云俗趨益降敬讓敦朴之<lb/>
風微少者凌長卑者藐尊視勢財腆瘠涼熖為隆殺而<lb/>
機數權力相長雄傾危者得志則榮樂失志則慚縮雖<lb/>
<pb n="KR4e0185_WYG_016-18a"/>
福以粟帛威以箠撻猶無益於勸沮有云聞善人之言<lb/>
而知勸沮如推舟於陸其說必不行矣則翁之風其可<lb/>
使遽泯泯不存於世顧以所處卑約行事忽焉而不記<lb/>
耶於是為作易翁傳翁名某字某<lb/>
　　　鄒宜人傳<lb/>
無錫華子潛君之母鄒宜人卒來哭甚多無不哀盡者<lb/>
宜人以其夫奉政大夫公之富其子學士君之貴享年<lb/>
至於七十有七所治家事廣體鉅厯年且久恩愛所慈<lb/>
<pb n="KR4e0185_WYG_016-18b"/>
䘏禮際所遇接無失其宜故其卒得哭於人多且盡也<lb/>
奉政公富矣而子潛能以才學自顯於時不以財掩其<lb/>
名子潛既顯能以脩潔謹厚自立遇讒而蚤退不以巧<lb/>
容其身由宜人教之然也宜人於其家所躬執常在紉<lb/>
紃績緝烹割調胹之物而廪庾庫府精稻兼金文錦良<lb/>
器之居畜度籍出入貿徙無漏籍賦僮婢以職常以微<lb/>
言感諷不役以威鞭朴弛於閨庭其所任者職莫敢不<lb/>
自督智者効計力者用勞嚴於課責貸人每薄其息收<lb/>
<pb n="KR4e0185_WYG_016-19a"/>
利逾厚售物當直矣復少益之輒得欲售者來歸槩度<lb/>
所予直卒不為損其寛而不急德禀良然而終以有獲<lb/>
於予之為取之權固有合者又其才也易設家人之卦<lb/>
其辭告人以為家而繫富家之吉家人之義歸於正家<lb/>
而富家之道存乎辭則所以為富蓋有正焉夫其用時<lb/>
因利以索天地之所出分事起功當物適節生庶品而<lb/>
洽百禮而婦人能之豈苟然哉家人之義初以為子間<lb/>
其法於下上以為父制其威於上而後四之為妻與母<lb/>
<pb n="KR4e0185_WYG_016-19b"/>
於内者得以治其間而富焉宜人於夫與子之間有以<lb/>
教且相之使學士君察與其兄典簿君宇得以閒其政<lb/>
奉政公得以制其義而偕享富家之吉其所成所助如<lb/>
此不獨能以其家富而已是可傳也<lb/>
　　　石淙貞夫小傳<lb/>
石淙子中年亡其妻不更娶或有問於石淙子曰而之<lb/>
不室其為思乎曰哀有數而情有極日逺日忘吾豈能<lb/>
無與人同哉且夫思其亡而不室以副之是躭而不士<lb/>
<pb n="KR4e0185_WYG_016-20a"/>
也使吾思之不忘雖有室猶思也已忘之矣雖不室猶<lb/>
無益於思也吾豈為是哉然則其惡敗乎曰配匹之倫<lb/>
人道之大也制義而能别士之事也豈以有室而斁德<lb/>
哉吾少也有室苟能不敗豈其彊且艾而惡之且人將<lb/>
於是觀行道而考刑家焉若之何惡之然則其慮患乎<lb/>
曰世之以繼内禍家者有矣而以福其家者亦不絶於<lb/>
世吾安得獨疑人之女之不能為福而過料其身之不<lb/>
能與人之女共福也而先為慮以絶之非所聞也然則<lb/>
<pb n="KR4e0185_WYG_016-20b"/>
其養生乎曰吾養備而動時則六氣不能病之矣且夫<lb/>
交接有節而和樂不淫祍席之上固所以安身而定命<lb/>
也必欲絶倫偶配合以養其生是異教之所云吾不謂<lb/>
然也或者不得問曰異哉夫夫也吾見世之不更室者<lb/>
少矣其或有不更室未有不居一於此者矣夫夫也皆<lb/>
不謂是也不亦異乎於是退而偵其實曰是必其人微<lb/>
而名家莫之與女也則石淙子之門獨名於州州之巨<lb/>
室慕其德而願以女侍巾帚者皆是也是必其家貧而<lb/>
<pb n="KR4e0185_WYG_016-21a"/>
力不足以具財也則其家故饒於貲粟之積於塲足以<lb/>
振四境之乏而無不給鰥夫曠女待其資贍以有家室<lb/>
者不知㡬何人也是必其子頑而持其父使不得娶也<lb/>
則其子長而且賢日夜以請於其父欲有母以共朝夕<lb/>
至不得請則屬其族人父兄外姻子弟交游長老以為<lb/>
請而石淙子不變也是必憋懯侗蒙麋鹿性而山谷姿<lb/>
好去人倫而專娛窮處者也則石淙子方以恩禮敦叙<lb/>
一家以及其鄉之人其祭祀時而婣睦厚賓際不倦而<lb/>
<pb n="KR4e0185_WYG_016-21b"/>
望守相親非所謂好獨而離羣者也或者渙然以悟曰<lb/>
夫夫也其抱貞而處載和而游行乎其心之所安不以<lb/>
物累貿其樂率乎其性之所可不以名跡滑其天故未<lb/>
嘗不重思亡故行古之所未有而不以峻自矜為人之<lb/>
所難能而不以怪自異吾不知所以命之彊而名之曰<lb/>
貞<lb/>
　<lb/>
　遵巖集巻十六<lb/>
</p>
<p>
</p>
  </div>
</body>
</text>
</TEI>
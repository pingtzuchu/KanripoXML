<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵巖集巻十一</head> <lb/>
    <p>
<pb n="KR4e0185_WYG_011-1a"/>
欽定四庫全書<lb/>
　遵巖集巻十一<lb/>
　　　　　　　　　　　　明　王慎中　撰<lb/>
　　序<lb/>
　　　陳見菴公榮奬序<lb/>
有自勵之守而無求知之心士之有恥者能之有兼衆<lb/>
之功而無上人之志斯近於君子之所養矣世下俗失<lb/>
仕者榮外徇物忘可貴之在已至有喪其所守而矯飾<lb/>
<pb n="KR4e0185_WYG_011-1b"/>
詭冒以干當世之名自勵而不求知者吾見亦罕矣一<lb/>
事易能也一職易脩也所長未稱其事所業未副其職<lb/>
已囂然矜炫謂人莫能加也盖君子之道於今殆將亡<lb/>
矣器大則所受者多力巨則所持者重以鍾釜較融鬲<lb/>
所容之數固有間矣執鍾釜以測江海鍾釜之挹勺有<lb/>
盡而江海之藏無窮力之於持亦猶是也鼇戴駏負相<lb/>
去何啻千萬而厚地之載無遺物使人之所養如地之<lb/>
為厚而江海之為深則何當世之功不可成其既成也<lb/>
<pb n="KR4e0185_WYG_011-2a"/>
又何功之足有而猶有以功上人之志哉泊然無所存<lb/>
於中而歉然若不足於外人之知與不知漠乎無以入<lb/>
其心而動之而又何求焉然非其有恥之素自守之篤<lb/>
亦烏能充廣涵積以愜其器而厚其力耶是知世之仕<lb/>
者陷於輕淺而不足於受持由知恥者鮮矣陳見菴君<lb/>
為潮州節推以刑為職其事則帝王之所慎君子之所<lb/>
盡心也君為之能使法比不繁情獄相麗庭無寃號愁<lb/>
歎之聲而几無滯積宿留之牘郡人稱平焉至其勞勩<lb/>
<pb n="KR4e0185_WYG_011-2b"/>
之所殫竭舉一郡之政皆由君之猷而得有功盖其所<lb/>
長兼人不獨守職稱事勉為人之所能而已而君冲退<lb/>
自損若無若虛推美以鳴謙掩惡而善貸雖有褊心忮<lb/>
行者不得施於君也上之人廉其賢嘉奬之檄交至君<lb/>
未嘗有意於上之知也絶去嗜慾菲陋一身之養以行<lb/>
於妻子室人不以貧謫君也邸閤如空舍而僮奴多菜<lb/>
色人見其刻苦以為不堪君居之甚安在於不蹈其平<lb/>
生之所恥而已而非以是為可以致譽於人也充君之<lb/>
<pb n="KR4e0185_WYG_011-3a"/>
志深厚其養將為地之載為江海之受當世之功無不<lb/>
可成而兼舉一郡之功又奚足為君道哉海陽尹李君<lb/>
士彬貽書清源山中乞文為君贈以君嘗因督視鹺政<lb/>
廉而不取受中丞王印岩公之奬也予聞君之賢稔遂<lb/>
不辭而樂序之<lb/>
　　　黄邑博月溪先生奬勵序<lb/>
凡命之曰官而有籍於仕皆必有職而師儒列其間問<lb/>
其籍則仕問其名則官問其職則不可得而舉曰是以<lb/>
<pb n="KR4e0185_WYG_011-3b"/>
道教人者也㣲而不可知者道也黙化漸成不可驟見<lb/>
而急數者教也是豈獨為之者難而欲論其為之者之<lb/>
賢與否宜亦莫難焉今之列籍而仕者其寵數名秩莫<lb/>
師為卑凢仕而有職往往得以其尊臨之體勢程督節<lb/>
文遇接方當與有職而卑者均其繁細而沮屈羨援之<lb/>
間失其所重以徇之盖不為少矣故其道不立而師儒<lb/>
賢否之論顧為一時之所忽謂其於官成吏計之得失<lb/>
不為繫也其論彌輕其道益以不立於此豗壊玩窳之<lb/>
<pb n="KR4e0185_WYG_011-4a"/>
乆欲冇興於其間非好學尚志之君子何以振焉吾邑<lb/>
博士得黄月溪君為之君最明三禮學解剥鑚究盡得<lb/>
其義復長於文始仕為陽朔訓導當路悅其文甚薦入<lb/>
塲屋遂甲其科其文傳於百粤象郡人士皆退伏自恧<lb/>
以黄君為不可及其來晉江所謂文學之邑非若百粤<lb/>
之陋諸生事其師久之皆以君之學為可師求其傳於<lb/>
百粤之文誦以為法君又温粹修雅不以所能加人沖<lb/>
然在諸生上偲偲若不足士益加親君之所以教人者<lb/>
<pb n="KR4e0185_WYG_011-4b"/>
由今之法而無變其術雖未能出於道而所與相勉明<lb/>
於一堂固道之事也所謂向學而有志殆君是矣是時<lb/>
陳侍御少岳公持使者之節按閩中公於百務綜覈不<lb/>
僣尤不敢忽師儒之卑以為不繫於論而察之詳焉以<lb/>
故知君特書其美昭示之於羣師儒之間以為君寵君<lb/>
能善其官陳公不失所論是皆可以為難矣夫謹於自<lb/>
立不藉知乎人而苟以汲汲於外此君子所以自信其<lb/>
内也與人同其耳目徴其是非以自决此君子將以考<lb/>
<pb n="KR4e0185_WYG_011-5a"/>
其所立而要以不誣其内也將决是非於内以為信莫<lb/>
若賢者之論一時使者之賢莫陳公若也予於是因陳<lb/>
公之知君以為君信豈為苟徇乎名而諸生之欲以為<lb/>
其師賀又烏為虚用其情也哉遂書以為序<lb/>
　　　衛萬户侯汪君奬勵序<lb/>
漳州衛指揮使汪君莊甫侍御傅近山壻也侍御立朝<lb/>
有才名為臺僚之望其臧否闗當世之論不以情蔽其<lb/>
所論之公顧常重汪君之才以為武弁絶出一時莫及<lb/>
<pb n="KR4e0185_WYG_011-5b"/>
也監司部使者來閩無不與侍御相雅侍御絶不以其<lb/>
壻為寄監司部使者行部至漳不知汪指揮壻於侍御<lb/>
而但知漳州衛有才指揮曰汪某也汪君藻飾磨淬翹<lb/>
然求脱於介胄頑麄之習露其鋒頴華采以才自售監<lb/>
司部使者所以器任接遇之異於諸武人汪君常恐當<lb/>
路知為為誰館甥則器任接遇為有所緣而不明為才<lb/>
以為大恥故極意含閉不藉聲於侍御監司部使者有<lb/>
終不知其為侍御之甥或久之别以他故知終不出於<lb/>
<pb n="KR4e0185_WYG_011-6a"/>
汪君而監司部使者與侍御爾我漠然無所交為賜當<lb/>
路自以察其屬論才而汪君亦自以其才受察也流俗<lb/>
之失請寄得行於任使之間既潰而不可止武人尤為<lb/>
猥冗易見賤忽非有附麗不足以有立汪君獨能奮於<lb/>
此時昭宣其任使之光明不為請寄所溷豈不難哉君<lb/>
視漳州衛篆所轄禆校吏伍以數千人其威果足以起<lb/>
懦嬉而寛怛足以拊凋瘼能聲發聞為部使者金雙渠<lb/>
公所察檄而奬之人莫不為汪君榮禆校吏伍交欲侈<lb/>
<pb n="KR4e0185_WYG_011-6b"/>
其事盛其物以為賀以請於君君尤掩匿斂避不肻當<lb/>
也余觀今之武人鮮不以有寄為藉至其接遇任使之<lb/>
偶得於上喜詡夸大不知所以自持而忘其見藉之愧<lb/>
君所立若此矣其所得於上宜可擅之以為功張之以<lb/>
為華乃獨退然自失不敢以此驁禆校吏伍之上而安<lb/>
受其請豈不尤為難哉汪君之所立殆近於士者歟士<lb/>
之雅於汪君者龍溪庠生陳君輩不逺數舍來為君乞<lb/>
文予乆未及為閱嵗而鄉進士李君復為此文來速予<lb/>
<pb n="KR4e0185_WYG_011-7a"/>
不能知汪君而聞於陳李二君如此其何以辭侍御於<lb/>
予又雅也樂其有才館甥又嘉當路之察其屬既公且<lb/>
明不以猥冗忽人而使汪君有以自見也遂為之序<lb/>
　　　贈郡博紀瑤山先生榮奬序<lb/>
舉百吏榮辱之柄寄於一人是非之口由是以决臧否<lb/>
之論積功罪之案而黜陟之典亦將於是焉稽國家置<lb/>
御史分察諸路畀之之柄如此其嚴以肅法守而起治<lb/>
功也由百吏與御史言之均是人也均為吏也猶然其<lb/>
<pb n="KR4e0185_WYG_011-7b"/>
有所好則知是之慼然其有所惡則知非之我與彼亦<lb/>
足以紛然交相是非而已然惟御史之所是非者得以<lb/>
榮辱乎人而為其所是非者方且自以為我榮我辱也<lb/>
不亦可怪也哉夫所謂是非者豈誠御史一人之口之<lb/>
所能為邪國家制柄以授之使其奉公論以明王法其<lb/>
所謂是非必其所宜是非者也如是而是之則足以榮<lb/>
人非之則足以辱人無可怪也宜也所謂奉公論而明<lb/>
王法非賢者孰能之乎然而御史不皆賢也吾懼夫一<lb/>
<pb n="KR4e0185_WYG_011-8a"/>
人者之是非之果不足以為人榮辱也果賢矣然而於<lb/>
是非猶有得失焉吾又懼夫其人者之為其所是非之<lb/>
果不足以自為榮辱也是乎人者與是於人者之欲皆<lb/>
賢也豈不可以為難矣哉永豐紀瑤山君懐負所學不<lb/>
樂為縣乞為泉州儒學教授予與之游而知其賢也竊<lb/>
心自相語上之人欲有所是於諸學官宜莫如紀君已<lb/>
而御史何古林君檄至奬百吏之賢者而諸學官中最<lb/>
首紀君予不矜所意之中而深嘉兩賢相遇之盛也君<lb/>
<pb n="KR4e0185_WYG_011-8b"/>
之學廣博浩肆無所不究而深於義理元本經訓不為<lb/>
俗儒其文詞之煒煜條教之詳飾皆君之餘也予與君<lb/>
游乆而所知始深何君徒以體勢臨之其於君宜未洽<lb/>
不知何從得之也何君於此豈不為尤賢哉何君得君<lb/>
以明其所是之得君得何君以䝉其所是之榮交相濟<lb/>
以成此美者也諸生請文於予以為君贈予既雅游於<lb/>
君何君又予門人也樂是二君者之相遇故不辭而序<lb/>
之云爾<lb/>
<pb n="KR4e0185_WYG_011-9a"/>
　　　南安邑丞馬應橋君榮奬序<lb/>
欲知吏之才否觀乎民情而已其民詠歌之祝願之如<lb/>
恐一日不在其上也吾雖不知其人足以謂之才吏矣<lb/>
夫苟疾怨之詛詈之惟恐一日之在其上也吾雖不知<lb/>
其人足以謂之不才吏矣民之於好惡也若觀火然是<lb/>
吏之才否不難知也今之為吏者其卑冗莫甚於邑之<lb/>
丞佐操柄不足以効其能處勢不足以成其名忽於上<lb/>
而侮於下其積固乆非一日也民之於好惡也固明然<lb/>
<pb n="KR4e0185_WYG_011-9b"/>
亦視柄而動觀勢而興大吏據危勢而擅鉅柄政之良<lb/>
惡其於利病乎民也著民之好惡以酬其良惡也亦明<lb/>
而易知卑官冗吏其處勢操柄若彼雖有才者習於素<lb/>
悔之民其得詠歌祝願之好為尤難然則今之卑吏苟<lb/>
有為民之所詠歌祝願者其人不尤才於大吏乎予閒<lb/>
居畎畆吏之才否之論非予任也然而知南安馬丞之<lb/>
才者以民之情也予不能知馬丞之為吏而知馬丞之<lb/>
得民馬丞以才受奬於部使者南安之民莫不為馬丞<lb/>
<pb n="KR4e0185_WYG_011-10a"/>
欣喜鼔舞者尤欲請予文以為馬丞重予悔未能而民<lb/>
之不得請者若有所望而不及予察其意於馬丞之好<lb/>
甚篤也予既以此知馬丞馬丞攝篆安溪安溪之民幸<lb/>
其得之也如有所求而獲又來請於予予辭以病民之<lb/>
請者方竭蹷而趨重累而至囂乎其未己也嗟乎馬丞<lb/>
之操柄處勢非有加乎他人也其得民之詠謌祝願獨<lb/>
加乎他人也予廢且闇亦能以此而决馬丞之果為才<lb/>
吏矣予誠廢且闇然在畎畆之中竊憤吏之無良而悲<lb/>
<pb n="KR4e0185_WYG_011-10b"/>
斯民之不告也有得民之吏如馬丞方將明其說以伸<lb/>
其人毋使其汩於卑冗徒為世所忽而困於無聞也况<lb/>
安溪之民來請之勤哉<lb/>
　　　林龍湖先生受奬序<lb/>
嘉靖甲辰春髙御史按閩竣事以禮奬待按屬諸吏之<lb/>
賢者而吾郡司訓林龍湖先生在奬中其詞曰篤慕古<lb/>
之志勤潤身之學盖非溢語也髙公持憲嚴峻任已而<lb/>
猜人其所取人必由已是於先生當必有以取之然不<lb/>
<pb n="KR4e0185_WYG_011-11a"/>
知其果能深識先生否也若其詞則近之矣其所奬人<lb/>
非一不知其皆如先生否也然其奬先生則得之矣先<lb/>
生之僚與諸生之侍先生者樂先生之見知於上也徵<lb/>
余文以發之余謂諸生曰諸君謂先生為何如人也皆<lb/>
進曰先生以道為學以聖人為師者也余作而曰諸君<lb/>
既知先生矣而猶假余文以為賀豈其長於知先生而<lb/>
闇於事先生耶夫所謂學道而有得者益之而不加益<lb/>
損之而不加損得志則大行不得志則獨行以其所得<lb/>
<pb n="KR4e0185_WYG_011-11b"/>
者内也今方以一人之奬雎雎盱盱羣焉而喜且以為<lb/>
先生賀母乃非所以事先生乎且使世如唐虞三代度<lb/>
徳而受任量賢而命官徳成者上藝成者下賢者在位<lb/>
能者在職則先生之徳之賢固當居上而在位矣顧乃<lb/>
斂徳以處下僚而藝成者得據尊以論之抑賢以司散<lb/>
職而能名者得操勢以役之是不亦傎上下之序而悖<lb/>
取予之常乎而何足以為先生賀諸生復進而言曰諸<lb/>
生侍先生不足以知先生之學之所至盖沖然如水之<lb/>
<pb n="KR4e0185_WYG_011-12a"/>
善下順流而不盈浩乎如春陽之温被物而不留其與<lb/>
人也篤而不外飾以為親其事上也敬而不貌恭以為<lb/>
悦藝成者既上矣烏得恃徳而傲之非惟莫之傲且誠<lb/>
而事之矣能名者既在位矣烏得挾賢而藐之非惟不<lb/>
敢藐且安而為之役矣是先生之所以安於土而素其<lb/>
位之行也今是奬也而莫之受是立異也是過矯也先<lb/>
生固不為也外受矣而中心有不受焉是挾賢也是恃<lb/>
徳也先生尤不為也諸生以為先生於是奬也則誠受<lb/>
<pb n="KR4e0185_WYG_011-12b"/>
之矣知先生者莫若子請無辭文焉子然其言乃次其<lb/>
言而序之<lb/>
　　　尹艮齋公奬異序<lb/>
凢有可言者必待乎能言而能言者尤必得夫可言者<lb/>
而為之言然後其言信苟欲信其言則得夫可言者豈<lb/>
不急於待乎能言者哉余少不知道而喜為文辭竊好<lb/>
言之名於世世之有待乎能言之事往往見於余言而<lb/>
吾郡邑之大夫功烈操行卓偉明著可言者宜不少獨<lb/>
<pb n="KR4e0185_WYG_011-13a"/>
少見於余言余之有事於四方也賢大夫之在郡者或<lb/>
不及知其知之或已舍此而去不知而强為之言則誣<lb/>
已去而追為之言則矯余之不得有言於諸賢大夫者<lb/>
豈不亦有所可恨哉而心欲為之言恐以終不得言為<lb/>
恨者尤莫如今艮齋尹公夫所謂能言者非徒善其文<lb/>
辭而已是非好惡信乎古而合乎道不徇時為取舍也<lb/>
余嘗持此以講當世之人其好古而守道者莫尹公若<lb/>
也古之道勞乎民而不謀於利慎於職而不愛其力故<lb/>
<pb n="KR4e0185_WYG_011-13b"/>
其敏於從事憊筋苦骨啟處之不皇而不敢有怨其約<lb/>
於奉身惡衣菲食妻子無以自贍而不敢自悔若尹公<lb/>
者其豈有愧於此道乎公澹泊自守無境内之交邸閣<lb/>
肅然閉闗固鐍餽問不至其門常饜藜羮糒飯衣不文<lb/>
繡在郡乆之移孥還家嘗退食獨處蕭條環堵如僧舍<lb/>
郵亭一物無有終日不聞人聲早起晏罷急上之令而<lb/>
振民之功雖祁寒甚暑矻矻不廢據案而輟飡對牒而<lb/>
假寐其勤至矣而不思自休葢嘗歎北門北山之賢者<lb/>
<pb n="KR4e0185_WYG_011-14a"/>
貴為大夫而居處之艱至於室人交謫而不知所濟經<lb/>
營之勞至於盡瘁鞅掌而靡事不為以公視之盖何如<lb/>
也然彼兩賢者咨嗟怨憤咎乎人而責乎天雖其從事<lb/>
之敏奉身之約而不見其心之所安公誠發於中持之<lb/>
不變未嘗有㡬微怠悔之意其去北山北門之大夫逺<lb/>
矣此余所以好公而欲為之言也而惠安尹何君謁余<lb/>
曰公以賢受知於部使者檄公之賢以寵公於郡有司<lb/>
之間曰此廉勤之吏也夫廉者是余所謂勞乎民而不<lb/>
<pb n="KR4e0185_WYG_011-14b"/>
謀其利者也勤者是余所謂慎於職而不愛其力者也<lb/>
余之取舍知信乎古而已使公之賢不聞於上余方據<lb/>
古而信之其聞於上者又章章如是公之効見於事者<lb/>
乆而賢著於聞者彰將去此而踐休顯也余既息乎四<lb/>
方之事知公於在郡而及其未去雖無何君之請猶將<lb/>
勉為之言况其請之勤哉是以備而序之苟有未知公<lb/>
者觀於余言則可信矣<lb/>
　　　通守少華陳侯榮奬序<lb/>
<pb n="KR4e0185_WYG_011-15a"/>
道無所不通而事各有所宜自智効一官材宅一命等<lb/>
而上之至於任天下之重而撫四海之衆其心思之所<lb/>
措耳目之所營皆必有事析之有其緒而置之有其方<lb/>
論之有其數而課之有其績故夫推讞辨折聽詞稽貌<lb/>
而為刑獄訓輯整齊除器比伍而為甲兵嬴縮舉廢節<lb/>
量出入而為金穀施之有可揆之物責之有可紀之功<lb/>
則莫不謂之事然而有所以為之者矣其主之有本其<lb/>
推之有權動於㡬微之際者不可知而著於應感之變<lb/>
<pb n="KR4e0185_WYG_011-15b"/>
者難以指喻是其所以為之者所謂無所不通者也其<lb/>
事冝其道不能通是為吏之守也其事宜其道通是君<lb/>
子之用也如是而聽詞稽貌除器比伍節量出入則可<lb/>
以為治刑獄甲兵金穀者也然而或進於君子之用或<lb/>
不越乎為吏之守豈非其為事者同而其所以為事者<lb/>
有不得而同耶嗟乎今之為吏者有宜於事以善其守<lb/>
罕矣君子之道孰從而進之今之察舉乎為吏者有覈<lb/>
於事而辨其守亦罕矣有進於君子之道者亦孰從而<lb/>
<pb n="KR4e0185_WYG_011-16a"/>
知之以君子之道之難進而進於君子之道者之難知<lb/>
則今參知梁公之奬别駕陳侯何其兩遇而相得也侯<lb/>
為通守於吾土固以金榖之事制其職侯非獨宜其事<lb/>
葢能通乎道者也且夫斂之而數盈戒之而期致是善<lb/>
於為吏者之所能也盈其數而民不匱致其期而下不<lb/>
勤非為吏者之所能而君子之道之所及也陳侯之治<lb/>
金榖其事則為吏之職其道則君子之學也君子之用<lb/>
於世行不得過物而賈其長思不得越職而獻其功陳<lb/>
<pb n="KR4e0185_WYG_011-16b"/>
侯之受奬於上也則宜以治金榖而已而梁公之所以<lb/>
奬侯者非直以金穀而已也其詞也寵之以為吏之守<lb/>
其知也察之以君子之心修乎下者非有援於上照於<lb/>
上者不至失乎下如二公者之兩遇而相得顧不盛與<lb/>
夫侯之善於職人之所知也上之以侯善其職而奬之<lb/>
亦人之所知也善於職者進乎道奬之者知其進乎道<lb/>
非予莫之知也故因郡邑儒之來請文也而論之如此<lb/>
　　　南安令唐婁江公奬勵序<lb/>
<pb n="KR4e0185_WYG_011-17a"/>
徵為令者之美於民其謌詠蹈舞翕然戴之如或恐失<lb/>
吾知其賢也徵為令者之美於上其褒異嘉嘆隤然任<lb/>
之不復有間吾知其賢也民之得失有常而上之好惡<lb/>
靡定執其有常之機以求得民而應靡定之好惡於是<lb/>
有違咈牴忤藂在上之猜忿以危其躬而後可以不得<lb/>
罪於民是則為民所謌詠蹈舞者未必皆得嘉異於上<lb/>
也徴於民者存乎我可以無所不得徵於上者存乎人<lb/>
有遇不遇於其間寧獨如此而已夫所謂民者固亦上<lb/>
<pb n="KR4e0185_WYG_011-17b"/>
之民也不得於上而後可以得民則其形勢之所格禦<lb/>
文法之所拘攣不得於己者必多其及於民者亦鮮矣<lb/>
以其如此為令者葢有以明其苦刻卓鷙以犯上而要<lb/>
民之集其及民也鮮而取譽也著吾將何徵焉又非獨<lb/>
然也夫所謂上者固亦民之長也皆長之而皆治之徳<lb/>
之不一心之不孚精神之乖隔而意氣之背馳徒持其<lb/>
苦刻卓鷙以為明己之地而自鮮其及民之澤烏云有<lb/>
不遇實為令者之未至焉爾葢有處其至而幸其遇如<lb/>
<pb n="KR4e0185_WYG_011-18a"/>
吾唐婁江君之在南安豈非吾之所徵而慕者哉君為<lb/>
南安好以徳化摩揉其民導之於相收養必以本業教<lb/>
之以為父子兄弟必於孝弟忠信其倚刑辟以為威事<lb/>
鉤箝以見察者曽不一出於政而未嘗有不得之伏漏<lb/>
失之科由其剛决明晢發於仁義故慈祥而不為弛修<lb/>
潔而不為迂用其求瘼去害之誠以開籌畫起事功而<lb/>
百里之封情偽赴於一堂千年之利計慮始於今日民<lb/>
之謌詠蹈舞洋溢旁皇芻蕘行路之謳謠可采而記也<lb/>
<pb n="KR4e0185_WYG_011-18b"/>
君之為吏有以得民如此尤不自伐其治而思與守長<lb/>
同心合徳勞之獨任而事出於交脩力之専成而謀本<lb/>
於叶賛其惻怛懇至方將融乖隔為和同反背馳為推<lb/>
挽而守泉州者又方侯西川純徳君子也虚心盡下而<lb/>
恭己以責成泯然遺去知名勇功之累獨執體要以先<lb/>
一時之有司推其意將使不職者奮悖徳者興而况於<lb/>
南安之賢上下之間相與交勉如家人父子不知有形<lb/>
勢之拘間文法之牽繫君於是益得殫其力而不愛其<lb/>
<pb n="KR4e0185_WYG_011-19a"/>
勞其惠民之事甚多其最鉅者履田度地以平一邑之<lb/>
虚税䟦跂阻深﨑嶇迫阸靡朝靡夕茇草而舍槖餱而<lb/>
飡而不以為疾侯為之出教下南安若曰盛明之治九<lb/>
牧率屬以阜其民太守牧也得率列邑之屬以共阜民<lb/>
而南安之令克副攸率求民之康太守雖愧䝉成實嘉<lb/>
與共享平理賢令宜思所以休節勤苦益宣令猷以終<lb/>
民惠一教之褒何足以為君榮而心孚徳一之意藹然<lb/>
可見何其盛也縣之不得於郡而有志之士慨於澤之<lb/>
<pb n="KR4e0185_WYG_011-19b"/>
難究功之難成其已乆矣君之所遇可不為幸與為令<lb/>
者之於上其自為有未至則幸與不幸之論不得施於<lb/>
其間惟其自處至矣而不得於上然後可以致憾於所<lb/>
遇今君之所遇若此故予於其僚之來請文而特論其<lb/>
所處之至以明其所遇之幸而徵君之美葢亦君之志<lb/>
也是為序<lb/>
　　　贈二尹晴厓張君奬勵序<lb/>
流品之論豈足以定任官之法而盡人才之用哉雍容<lb/>
<pb n="KR4e0185_WYG_011-20a"/>
端拱資談辨以養華貴其論固足以行矣綜實課效使<lb/>
功能與位分相稱則登冗録而抱不遇之嘆者豈少哉<lb/>
積習相沿乆不能變豈不以是法誠不足以盡才而得<lb/>
之者固十七八矣循易守之法以格少失之才雖知其<lb/>
不遇而亦莫之如何胥吏他途之士所以絶望於今世<lb/>
也名相列卿良牧賢守宰如蕭黄張趙韓尹之儔載於<lb/>
前史不可勝紀賤如虎圈嗇夫代刑獄錢穀之對甚悉<lb/>
至使絳侯内慚自退丙相見為憂邊思職越廷臣受褒<lb/>
<pb n="KR4e0185_WYG_011-20b"/>
實以易置近邊不任守長之策非嘔茵小吏發之慮不<lb/>
及是何佐史之才之多也漢事猶云逺耳地閥品望相<lb/>
髙矜美長誇至陳隋之際極矣孫伏伽張𤣥素猶得顯<lb/>
於唐今之循守格法者胡不取前事觀之縱未能破折<lb/>
拘繳以盡天下之長惟稍加甄敘於其間所謂失之十<lb/>
二三者㧞其尤異而用焉使斯途之士猶有蹊入康莊<lb/>
並步疾驅之望不至錮為小徑榛蕪茅塞如近世格法<lb/>
之甚於以責功興事其補豈小哉將樂丞張君發身書<lb/>
<pb n="KR4e0185_WYG_011-21a"/>
佐限以品目固流外之名籍也其辨敏肅給通練世務<lb/>
濟以聞見之該習詞采之敷潤則呉下佳士也在邑磨<lb/>
淬自奮曰昔人所謂丞不負予猶以士籍居之者况予<lb/>
居此又何負哉可苟然頽冗以負丞乎孜孜旦夕條悉<lb/>
職事所宜舉不一遺失雖力去惰屈之習亦不敢為亢<lb/>
厲矯異少踰禮分值邑令缺以君攝之則悉令之職而<lb/>
舉其事若己所職不幸攝而過有所為亦不玩攝而偷<lb/>
焉不為也邑人始固疑君未必能其官及暏其出政之<lb/>
<pb n="KR4e0185_WYG_011-21b"/>
善持身之謹懽然悦之加以嚴畏其為士者莫不為君<lb/>
傾盡其所業之美而安意以君為長也當路器其才甚<lb/>
然所為盡其用者又徒使之隨計入奉將異物之貢於<lb/>
闕庭得不負算召譴而已其奔走道路之勞頓謁候閶<lb/>
闔之微宻有人所不能堪者中丞阮公特下檄書敘能<lb/>
第勤以示褒勸而邑之羣士致其邑長張君二溪之意<lb/>
來徵予文以為君榮聞君從事於今都督陸東湖公左<lb/>
右尤以才見寵陸公掌國環列寔兼心膂股肱之寄義<lb/>
<pb n="KR4e0185_WYG_011-22a"/>
得薦揚幽側顧使君為丞豈抑畏引避之過耶君今將<lb/>
上計入京師陸公必不使之還為丞矣君其將如孫伏<lb/>
伽張𤣥素之所遭乎未可知也然𤣥素以太宗廷詰其<lb/>
為刑部令史時事至銜愧不自勝而伏伽對人輒言舊<lb/>
事絶不為隠二人皆名臣而孫之坦露視張所處為優<lb/>
矣君如得志為伏伽之不怍則彌佳耳予重張令之請<lb/>
而嘉羣士之意序以歸之俾書以為君贈<lb/>
　　　送謝夢鄰大尹罷歸序<lb/>
<pb n="KR4e0185_WYG_011-22b"/>
仕於州縣守職而以功獲罪愛身而以理受惡者盖有<lb/>
其故矣嘵嘵皎皎好為危激震耀以鬻長伐異而見謂<lb/>
難能立鵠以來射建鼔而招擊上之人不忍其下而出<lb/>
於勝之故其嘵嘵皎皎以自見者乃所以自敗而貽缺<lb/>
汙也其不然則不幸處非其地腴邑名區蕃阜麗都物<lb/>
産之富被服謡俗人所愛悦足以起誅責而召徵求上<lb/>
意之不副亦所以賈禍仕之患此者而欲以功見賞以<lb/>
理得譽盖亦難矣謝君夢鄰為永春所謂守職愛身者<lb/>
<pb n="KR4e0185_WYG_011-23a"/>
也而以劾罷去君謹畏醇深言若不出口内自修敕絶<lb/>
不為表飾峭露以不堪其上永春又僻陋險偪據羣山<lb/>
之中虎豹之虞瘴癘之毒非有珍物竒産有他侈羨以<lb/>
搖撼人之耳目而君乃用以得劾嗟乎仕者欲以功名<lb/>
理行尊其身而發其志亦何所望而勸以効於斯時乎<lb/>
君蕭然邸舍無妻子之奉脱粟之飯芑藿之羮人不堪<lb/>
其寡約而君甚安之方聞報罷束書册禇衣裘不滿四<lb/>
五篋蒼頭奴兩人踽踽然行如羈人窮旅見者不知其<lb/>
<pb n="KR4e0185_WYG_011-23b"/>
為宦歸也君行乃因友人謁余曰某罷去甚恨如得先<lb/>
生一言雖去不恨矣嗟乎在勢處顯之人力足以變置<lb/>
白黒當時所倚以决賢不肖為吏者之所輻輳奔走而<lb/>
求之㡬幸一語之得失以為榮辱君既無求於彼而迺<lb/>
有意於余文豈以余為足以重君哉昔之廉士仁人苦<lb/>
思勤行坎坷瀹躓窮於一時而因君子之言以白於世<lb/>
盖多有之此豈余任而何足以副君之所勉哉毋亦以<lb/>
其戅愚孤特觸忤權近以取廢棄有與君類者遂以好<lb/>
<pb n="KR4e0185_WYG_011-24a"/>
其人而思得其言耶世之所趨在勢處顯之人君顧獨<lb/>
好愚戅孤特枯稿離羣之道喜其無用之空言趨舍好<lb/>
惡傎悖如此用是以得罷亦其宜也雖然信於已者不<lb/>
苟同於俗得於内者無所待於外君之趨舍好惡其亦<lb/>
有以獨得而自信也夫則余言又何能為君重哉<lb/>
　　　送都指揮俞君志輔序<lb/>
生當封萬戸侯死當以革裹尸此古之英雄貪名殉節<lb/>
者所為慷慨而自許也其生以封侯為悦不惜一死以<lb/>
<pb n="KR4e0185_WYG_011-24b"/>
求侯既得侯矣又烏能死哉狗馬實於外厩玉帛羨於<lb/>
内府子女聲色之美充於下陳耳目之好既以給矣口<lb/>
體之養既以備矣患日之不足而已又烏能死哉非獨<lb/>
然也其始所為犯難而忘死者志固不在死而在侯也<lb/>
然而有死者矣所謂以此始終者其事有所不免而豈<lb/>
其所自許者然哉慷慨之士不絶於世矜奮而自許吾<lb/>
將何以信之曰其事有在乎犯難而志不存於求侯者<lb/>
吾將以是而信之矣自國家以武舉求天下之虎臣㡬<lb/>
<pb n="KR4e0185_WYG_011-25a"/>
百年而吾泉州未有應者吾友俞君志輔奮然而出以<lb/>
百戸中其科居常作止動息與兵為徒擊劍馳槊適於<lb/>
持棰之嬉闗弓舍矢狎於投礫之娛擐甲戴胄而踞鞍<lb/>
馬若袵枕席而便紈綺也其為千戸於金門為守備都<lb/>
指揮於汀漳所至與士卒同甘苦㸑無精稻厨無庋肉<lb/>
而營伍之井匽庾竈必善具拊循勞勉人人必至惟恐<lb/>
傷之其誠心惻怛發於中而周於外不徒色之仁詞之<lb/>
厚而已予見其所為嘗駁之曰所為大將者視方畧計<lb/>
<pb n="KR4e0185_WYG_011-25b"/>
數如何烏在自操凶器與卒伍爭技而較勇則是身不<lb/>
勝衣射不穿札者不得將上軍而冠征南歟號令明而<lb/>
威嚴致則市召烏合之夫可使前死必人人得其心而<lb/>
後與之蹈白刃彼行厨棄粱肉而士有飢色者非漢之<lb/>
名將哉君所以復予則謂凡吾所為必始於盡已不習<lb/>
其事而苟據其權不得其心而欲用其力吾以為於已<lb/>
不盡故不為也今使方畧計數明矣而且習兵事號令<lb/>
威嚴振矣而又得士心不尤為兼備而無患哉且古之<lb/>
<pb n="KR4e0185_WYG_011-26a"/>
不夙習兵而堪將不素養士而立勲者推轂而出鑿凶<lb/>
門而前行其權得以斬艾磔裂人而無所制於法故能<lb/>
以威使衆而可以有功今將無殺人之權而制之者多<lb/>
又將率之而與之共死苟為不素畜其心則有渙然而<lb/>
走耳士誠與我而自不習其事悍然率而為之先是委<lb/>
虎以肉也吾雖不愛死乃當以不習兵死哉以其所言<lb/>
考其所為豈果以狗馬玉帛聲色子女易其志耶吾信<lb/>
君之能死也以此今僨軍亡將之釁屢見於邊上方聞<lb/>
<pb n="KR4e0185_WYG_011-26b"/>
鼔鼙而思將帥行且召君必不愛髙爵以酬立功之臣<lb/>
君既習兵而素拊士所向宜無不成功君固當侯而無<lb/>
所致其死吾之説將不驗吾誠信君而人將不信吾之<lb/>
言人固不吾信而吾尤自信其信之也不忘於君之為<lb/>
僉書都指揮於廣東也序以為贈<lb/>
　　　贈趙千戸序<lb/>
異時武人之容冠豭冠佩魚服短後之衣撫劍而語難<lb/>
飲酒呶號視直而不能側聲髙而不能下手足之力有<lb/>
<pb n="KR4e0185_WYG_011-27a"/>
餘徤而不可制則蹴踘蹶張投石超距以泄其悁急而<lb/>
宣其氣卑躬俛首靦顔笑而柔聲音飄紳䄡袂與人為<lb/>
俯仰非其事也永寧衛右所千戸趙君伯齡世武人宜<lb/>
有其容以吾所見皆反之何也異時武人其容如彼其<lb/>
所為亦且暴戻恣睢忿忮所至輒批搏人以自快嗜財<lb/>
悦色則攫取挾狎而無所憚時平乆而文法行往往見<lb/>
為背惡上之人輒操文法以困苦戮辱之於是武人之<lb/>
容為世大詬不思其為則非而其容則是彼其懲之之<lb/>
<pb n="KR4e0185_WYG_011-27b"/>
過而蘄以自免輒改其容以趨媚於世而求容乎上雖<lb/>
其進退蹈舞不驚人之耳目而矯强果奮之氣無復異<lb/>
時之効不亦可患也與且其容非矣而其所為亦卒不<lb/>
能大變於其舊是兩失之也伯齡細謹自飭以恩意拊<lb/>
士卒如恐有傷尤廉於財貧而不侵乎下其所為是矣<lb/>
予獨怪其容之反也豈非思自表見以趨世而冀上之<lb/>
用乎然竟落落在羣伍中無以自異事任不及而材勇<lb/>
無所試飲酒不得醉醉亦不敢狂語徒飄紳襜袂與人<lb/>
<pb n="KR4e0185_WYG_011-28a"/>
為俯仰以銷沮其氣良可悲也文法之盛背惡者不得<lb/>
肆而斂飭者亦無以自異將使武人何所視哉吾甚患<lb/>
之故有以贈趙君<lb/>
　　　送賛畫陳百戸序<lb/>
善騎者不忘馳善射者不忘彀彼其體習於衘轡玦彇<lb/>
之具而心悅乎磬控縱送之能使其約束委頓於衢巷<lb/>
里門曲囏而跼蹐不出一室目窮於前堵而足極乎四<lb/>
隅越月踰時而不得一逞則倜然而不樂故見平岡峻<lb/>
<pb n="KR4e0185_WYG_011-28b"/>
坂則思介馬而驟見廣塲易圃則思决拾而起有其技<lb/>
者固喜利其用也勇敢武毅之士矜鬬樂戰按劍而語<lb/>
喜難而幸危聽皷鼙而意奮撫介胄而色厲居間無事<lb/>
常有死封疆之心今將使之酣豢於甕盎盆缶之門據<lb/>
妻抱子以老而溘然盡一息於床簀之上宜其有所不<lb/>
樂也泉州衛百戸陳君經綸毅然有勇武人也百戸固<lb/>
小校而泉州又内地君雖矜鬬樂戰而無所用其勇一<lb/>
日以事至都下自言於兵部乞𨽻兩廣軍門為賛畫官<lb/>
<pb n="KR4e0185_WYG_011-29a"/>
軍門所轄五管巗峒牙踞蠻徭雜種之所蕃育人質而<lb/>
獸知挺挺呼嘯所在而有無日不用兵君之好勇而得<lb/>
𨽻於此此亦騎者之平岡峻岅射者之廣場易圃也有<lb/>
閑習之技而得便利之地心動於皷鼙之讙氣盈於介<lb/>
胄之肅何其壯也然亦可謂樂矣君為此乞固死是求<lb/>
計反顧而慮還踵豈君所以求往之志哉然今司馬中<lb/>
丞張淨峰公實為兩廣總制吾聞張公在鎮經文緯武<lb/>
以仁義行師既以擇其大憝巨酋之不可化服者蒐薙<lb/>
<pb n="KR4e0185_WYG_011-29b"/>
而誅斬之其可以化服者皆以人畜之不絶以獸雍容<lb/>
尊俎而偃戈休甲訖威聲於四遐君誠矜闘樂戰而寇<lb/>
發益稀兵不輒出雖時有所用其勇而已不愜其矜樂<lb/>
之志矣張公於用兵每以律授將佐不得越教誡違期<lb/>
約妄有所事常節其黷而養其銳不以窮武力為功用<lb/>
能軍無躁敗賊無濫殺君誠好勇其有所用之亦且善<lb/>
勝而完歸又安所得死矣君於此毋乃有不樂哉夫所<lb/>
為寢食不忘死者壯士之志也將死之求求死而不得<lb/>
<pb n="KR4e0185_WYG_011-30a"/>
則為之不樂母乃過於壯而苟蹈一夫之勇歟予既壯<lb/>
君往得其地而又幸其所事之得人勇有所用而死之<lb/>
無所也為序以送之無使其過於壯而有所不樂也<lb/>
　　　送都閫唐見榕之任貴州序<lb/>
天下之安危異勢而武事因時以為重輕方其重也智<lb/>
勇有所用則好功喜事者樂於得為及其不用而見輕<lb/>
則優㳺揖讓不待材智勇力可以媮愒日月而無他憂<lb/>
雖其所處有能與不能之别而皆謂之易處惟夫安平<lb/>
<pb n="KR4e0185_WYG_011-30b"/>
無事而有不測之危既不可以苟居竊食以幸無憂而<lb/>
智勇之用常患於上格旁沮而有墮觸讒饑罣罹繩網<lb/>
之防而欲以武事求見於其時者為處於天下之至難<lb/>
方用其智勇於有事之際審計决機制勝敵愾昭乎有<lb/>
可紀之績而安平無事其於折衝精神銷弭萌孽亦不<lb/>
為無所資於智勇彼媮日月以幸無憂者狃習時安之<lb/>
弊然也今天下之勢可謂至安矣土宇之廣生聚之蕃<lb/>
彌天極地雖遐僻險絶如貴州古所不得有者亦置守<lb/>
<pb n="KR4e0185_WYG_011-31a"/>
設尉以居内地而兵戎備禦總以都指揮使司之尊盖<lb/>
侔於古者開閫建節授斧鉞使専征伐之寄也俗恬民<lb/>
嬉之乆戈鈍甲朽弓弛其韔矢揷於服以都指揮攝使<lb/>
於斯司者舍其桓桓﨣﨣而習為濟濟蹌蹌之容文法<lb/>
之無議儀節之可選而以為賢矣故受之者無患於難<lb/>
為兵部亦不難於與之吾獨以為今猶有難者有安形<lb/>
而危機已伏乎其間非晏然竊食苟居之時也唐見榕<lb/>
君由汀漳守備擢為貴州都指揮僉事其司事唐君知<lb/>
<pb n="KR4e0185_WYG_011-31b"/>
謹職守慎名法斷齗乎檢約其身斷可不掛於吏議其<lb/>
文采之華暢器識之妙敏以自藻潤藩飭有足愛悅良<lb/>
可稱賢於今而有餘君之自處其欲為于于而居泄泄<lb/>
而食則亦可以幸日月而無他憂誠思其難而恥為苟<lb/>
且竊也則折衝之威銷弭之術有資於智勇為不少矣<lb/>
潜深參伍則不為狙獝之機果毅奮揚而不為頑麄之<lb/>
技此善用智勇者也君誠能此則不測之危黙消坐鎮<lb/>
於隠伏之中不至於有事無復可紀之蹟而與世為安<lb/>
<pb n="KR4e0185_WYG_011-32a"/>
雖謹畏於文法雍容於儀節從藩臬大夫出入諷議之<lb/>
餘所謂智不得而有名勇不得而有功而豈為苟且竊<lb/>
也哉鄉縉紳先生嘉唐君之能自致其身於顯榮喜兵<lb/>
部之用材重為貴州大閫得人賀也交欲有以贈君予<lb/>
於君尤雅也故為之序<lb/>
　　　雙壽寓祝序<lb/>
士持所學以從仕内有行己之恥外有守官之防勉仁<lb/>
蹈義而思廣聞譽施身之美其視膏粱文繡誠何物也<lb/>
<pb n="KR4e0185_WYG_011-32b"/>
故弊輿馬惡衣食以勤斯民之政確乎不以不義之得<lb/>
易其所願之介其道固當然也以是道事親果能以必<lb/>
合乎哉有羊續之母然後可以遂懸魚之清有呉祐之<lb/>
母然後可以獻衣囊之諫持己之所貴將使父母與之<lb/>
同而無間是賢者之所難冀而事之至不可常者也果<lb/>
其不合知不可舍所貴以苟庭闈之歡則有自决其志<lb/>
悍然顓行疆閉而不顧耳豈士之所樂哉子知所以自<lb/>
貴父母知貴其子之貴兩得而俱安自人生之大樂也<lb/>
<pb n="KR4e0185_WYG_011-33a"/>
吾於肅菴君見之君為晉江躬仁義之實以循其身動<lb/>
而加乎民非其所自修者不出也從仕三年貧約如一<lb/>
日其為羊續呉祐不愧有加焉予固疑其無以為逺致<lb/>
髙堂之奉而恐其親之不能無不悦也然聞譽之出於<lb/>
吾民者洋溢流行達乎曹鄆之交如温陵之境内翁聞<lb/>
之而喜入以告内太孺人與翁相對皆喜方且課童治<lb/>
畊訓婢執枲登其田畆阡原之所納以供朝夕豐不為<lb/>
侈儉不為吝天機不誘於耳日之交陶然自得南北之<lb/>
<pb n="KR4e0185_WYG_011-33b"/>
陌東西之隣有盛車騎從僮奴喧赫過市側睨傍窺而<lb/>
不敢指歌鍾笙竽遞奏繁會致賔客而迷昏旭翁與太<lb/>
孺人視之若無所覩而漠然不以聽也予以是知翁夫<lb/>
婦之髙尚非徒能貴其子之所貴而固有以自貴者子<lb/>
之所願有以順親之心父母之所安有以發子之志是<lb/>
則非朱君之能為子而實翁與太孺人之為父母有以<lb/>
成是子也予始重朱君以賢如是今而後知君之賢之<lb/>
不足為難而翁與太孺人之知有以自貴誠世俗所希<lb/>
<pb n="KR4e0185_WYG_011-34a"/>
有而絶出也予始愛朱君能合乎親免於悍然决志有<lb/>
顓行不顧之累以其為幸之大今而後知君之所以能<lb/>
為仁義以致聞譽之美皆父母之教之而不足言也邑<lb/>
之秀民獲事朱君之賢知君之於孝甚篤也欲有以為<lb/>
其二親之壽而以請於予盖古者介壽之儀與物在乎<lb/>
撰食為酒考擊皷鐘以備樂藉飭筐篚以薦侑既逺莫<lb/>
之致而末乎其所以為翁祝故言翁之所以自貴者見<lb/>
於文使持以獻朱君過家登堂為翁太孺人介無疆之<lb/>
<pb n="KR4e0185_WYG_011-34b"/>
壽<lb/>
　　　壽項鶴山老先生序<lb/>
道之在於人其精可以攝身而其餘可以為人古之得<lb/>
道者取其㡬希彷彿之要養其神氣以全其形魄而自<lb/>
貴於物而土苴之所斥棄糠粃之所漏佚猶足以為天<lb/>
下國家而其為之也亦無所甚愛其所以能及乎天下<lb/>
國家非命寵莫為之藩飭非爵名莫為之嚴威則其所<lb/>
以為人者固道之餘而必託於物外之貴而後可以有<lb/>
<pb n="KR4e0185_WYG_011-35a"/>
所及事有謬適時有然不然每難冀於必獲雖其獲所<lb/>
託而所以為之者宜有設張之機圖慮之用雖其土苴<lb/>
糠粃之棄佚而不能無損於其身如抜一毫於四體之<lb/>
間損之甚微而亦其體之一毫以其為之既有所損而<lb/>
託之又不可冀故學道者常以為愛而不肯以其身為<lb/>
天下獨收其精以自攝茹百物之英華而吐其精循四<lb/>
氣之冲和而違其沴固鄞鄂之藏滋胎胚之朕宻焉而<lb/>
不出顧其多積而不施孤居而鮮偶無以為人而不能<lb/>
<pb n="KR4e0185_WYG_011-35b"/>
極其道之餘亦有所不樂於其志夫充其餘者既以有<lb/>
損而不恬専其精者猶為弗樂而未愉不亦為道之難<lb/>
與以予所聞永嘉鶴山之下盖有隠君子焉參知項喬<lb/>
遷之之父封主事項公是也公廓落魁偉蹈藉忠信而<lb/>
被服剛决始有意於天下國家矣時之不然事之當謬<lb/>
乃斂而自珍取道之精以内攝貴其身於萬物之上而<lb/>
以其志委其子遷之君以行於天下國家盖公之於道<lb/>
其精者既足以得於己而其餘亦有以為人而不待其<lb/>
<pb n="KR4e0185_WYG_011-36a"/>
身之自為有所及而無所損含其醇懿載其訢通以逰<lb/>
世完於徳而還乎天古之所謂得道者其㡬矣道之所<lb/>
以細命寵卑爵名外之而不有者惡其曲求而幸取以<lb/>
害於性尤患其為之之勞不能無費於所葆之重苟其<lb/>
來加之益無所與於己可以安受而不惡其受之也無<lb/>
膺於其責無任於其憂可以長保而無患則其卑且細<lb/>
亦精者之土苴糠粃而非為道者之所辭公既以遷之<lb/>
之賢傳其志復以遷之之貴尊其身而染於外物之榮<lb/>
<pb n="KR4e0185_WYG_011-36b"/>
華都其命寵而不以為賛藩飭之資據其爵名而不以<lb/>
為章嚴威之具掇其尊而捨其責挹其榮而遺其憂其<lb/>
所樂者外而所以樂之非外也性之於物内外相合而<lb/>
輕重各適則分齊不爽於以養身可以順無涯之生而<lb/>
不傷公之為道専其精而不廢其餘足於性而猶兼取<lb/>
於物信其所履之全而得之造物者厚將以後天地而<lb/>
論算輔四時而凋三光有可期矣盖道者非徒以保年<lb/>
而保年以不老者必出於有道予知公有道者也故有<lb/>
<pb n="KR4e0185_WYG_011-37a"/>
以期公壽<lb/>
　　　壽龍溪劉老先生序<lb/>
享其所當得而據其所可安而後為之樂遯世髙尚之<lb/>
人友泉石而侣糜鹿寂寞枯稿之與居支離擁腫之為<lb/>
使既以逺世之紛麗頽然自放以足其好於寛閒之鄉<lb/>
峩冠長紳之大夫章甫逢掖之儒講禮容修縟節侈其<lb/>
詞辨談説雜陳交進於其前以祝其慶而禱其壽履如<lb/>
世之所以奉膏粱文繡之君子力有所被而事有所濟<lb/>
<pb n="KR4e0185_WYG_011-37b"/>
然者此豈其所享所據之宜哉方將以此藻潤其憔悴<lb/>
振發其沈冥以謂容節可以娯耳目詞説可以康志意<lb/>
㡬以篤其慶而増益其壽履以彼所好之逺而所尚之<lb/>
髙必且筦然而笑曽不足以一動其聽而少入於目也<lb/>
而潮陽諸大夫儒生所以為龍溪先生壽者何也先生<lb/>
有子景韶成甫君以進士為潮陽令奉先生之教以施<lb/>
於政寛恕開敏善其政以宜於人民父人之父子人之<lb/>
子如宓子賤之為單父者其所被者廣而所濟者溥矣<lb/>
<pb n="KR4e0185_WYG_011-38a"/>
舉一邑之父子莫不以龍溪先生為大父也盛容節以<lb/>
荅發祥之元飭詞説以鋪移理之功其物之具備乃其<lb/>
享之所當得其文之光華乃其據之所可安先生於此<lb/>
宜無所不樂也膏粱文繡之君子都世之繁膴踐危涉<lb/>
患之機多故厚於生而歉於志髙尚遯世之人志無所<lb/>
不得常隠約焦急而嗇於外養以苦其生故莊生之論<lb/>
以恬愉為不可兼欲全天年以極壽命之數者必恬與<lb/>
愉相滋而後為養之備龍溪先生既以髙其跡於一世<lb/>
<pb n="KR4e0185_WYG_011-38b"/>
之外自足其所好憔悴沉冥以恬其心益之以具脩之<lb/>
物光華之文以為身愉而無所不宜恬愉相養而内外<lb/>
無所害全其天年以極壽命之數於無疆必在先生也<lb/>
夫必在先生也夫<lb/>
　　　壽程母楊太宜人序　代顧新山司徒作<lb/>
嘗讀詩見魯人之頌僖公侈為敷揚而工極藻飭以述<lb/>
其休美祈其福澤者其詞爛然文矣其歸獨致意於壽<lb/>
母盖國人之所以願其君者必上及於母而後為愛之<lb/>
<pb n="KR4e0185_WYG_011-39a"/>
至且夫考鍾慶之原而得其所自生論成善之功而歸<lb/>
於所由致不獨發乎情而固己合於禮矣而其詞㫖所<lb/>
存有以約其侈之凢而核其工之質者蔽之以宜大夫<lb/>
士庶之一言而已大夫庶士不勝乎國人之衆而通國<lb/>
之人不及乎大夫庶士之賢惟其宜於大夫庶士而後<lb/>
國人之祝其壽母不為野於情而侫於禮茲其所以為<lb/>
詩人之善頌也歟推此義以施之今則吾泉州之大夫<lb/>
士之壽楊太宜人於古盖有合矣太宜人吾郡侯程習<lb/>
<pb n="KR4e0185_WYG_011-39b"/>
齋公母也侯為泉州適當嵗艱民散之際憔悴枯稿待<lb/>
昭蘇之急潤跳梁嘯警需摧廓之嚴威侯既振其饑乏<lb/>
阜其生息幼者育而老者逸駧馬之藏未足喻其蕃厚<lb/>
也而後選其壯者用之以有事於兵向之呼集於溟漲<lb/>
之波横行於緑林之聚剗削驅除一旦而盡革如食椹<lb/>
之鴞化為好音乃始雍容絃誦敦琢子弟之才使講道<lb/>
徳而陳禮樂藻茒之長於泮水者可采而樂也於焉飲<lb/>
酒於焉色笑曽不為湛而皆所以為教人心悅頌聲起<lb/>
<pb n="KR4e0185_WYG_011-40a"/>
思所以祝侯者而知本其所自邦人以請於大夫庶士<lb/>
而大夫庶士則謂老而好禮者莫予若也予老矣不足<lb/>
以為邦人之望而好禮則有之夫受天子之命長治一<lb/>
邦有人民社稷而得設其政教其土則國其分則君也<lb/>
邦人願侯而頌之而及其母於禮固宜故予推魯人之<lb/>
頌之義以卒大夫庶士之請以順邦人之願所愧老矣<lb/>
而辭不文<lb/>
　　　祝龍母黄太安人壽序<lb/>
<pb n="KR4e0185_WYG_011-40b"/>
禮之有祝其近於偽與福澤休吉得乎天者不可易而<lb/>
賦於命者莫之致今將以其歸美之譽媚順之忱求合<lb/>
乎勿莫茫昧之間以致誠於此而錫祐於彼若要之而<lb/>
可獲取之以往畀也果且以為然乎哉然且為之不亦<lb/>
殆於偽與愛樂尊戴其人也則必有願之之心有願之<lb/>
之心則必有祝之之文祝之生於願之願之生於愛樂<lb/>
尊戴之故先生為之立其禮以著教而達人之情而豈<lb/>
以為偽哉俗降禮失祝之義不行於世而人間稱壽之<lb/>
<pb n="KR4e0185_WYG_011-41a"/>
儀猶存古者致祝之意且其備文縟而講容盛於古有<lb/>
加焉雖其已多於儀然而人子以奉其親與夫交㳺戚<lb/>
屬以奉其子之親亦所以敦人倫而厚民風誠加於古<lb/>
而不為過也然有不出於愛樂尊戴之情本無是願而<lb/>
侈為其祝冒焉以施諸其親而苟焉以媚其子者其失<lb/>
古之意不亦逺於禮之失而僅有存者人間稱壽之祝<lb/>
而其失又若此如漳州龍溪士民之祝龍母黄太安人<lb/>
其禮之意豈非古者之僅存而曠見於今也太安人教<lb/>
<pb n="KR4e0185_WYG_011-41b"/>
其子龍南岡君以才學為名法從伉直忤時遭謫轉徙<lb/>
不悔其志量移丞郡奉母之教以其所學用之於政以<lb/>
及其民其民愛樂尊戴之矣相與謀曰郡丞之賢太安<lb/>
人之教也烏有父其子而不大母其母哉則相與語曰<lb/>
太安人吾之大母也烏有為其孫子而不知祝大母壽<lb/>
哉於是合詞請於龍溪尹林君以來乞文盖今之祝者<lb/>
為其族屬與其姻戚交㳺各以其情之所及篤其子以<lb/>
奉其親其黨有所専其數有所儉己為可以敦人倫而<lb/>
<pb n="KR4e0185_WYG_011-42a"/>
厚風俗而猶有於祝則然而愛樂尊戴則不然者今將<lb/>
合一國之人以奉其親其情至而詞信願之之誠而祝<lb/>
之之公非徒於今為盛殆將在古而曠見也古之為祝<lb/>
者以著教而達情於禮則然而非必以為有益於願也<lb/>
今合一國之人之歡以為祝洋溢周浹導和迓祉於以<lb/>
祈無疆而錫難老盖必有益矣太夫人之壽寧復有涯<lb/>
予為此文豈以為媚郡丞君而已<lb/>
　　　壽蔡鶴峰先生序<lb/>
<pb n="KR4e0185_WYG_011-42b"/>
年之所以貴於人者何哉為其得以彌所受之性進脩<lb/>
之功日有所㡳以考見不病於年數之不足而無以自<lb/>
充也盖孔子欲加五十以學易苟不至於五十則未得<lb/>
以無過矣蘧伯玉行年六十而化苟不至於六十則不<lb/>
至於化矣其生常存而功得以常用故尺寸之隂如珍<lb/>
萬鎰之璧而為君子之所以貴年者也而人之所以貴<lb/>
君子之年者亦以此故五十而無大過則孔子之五十<lb/>
也六十而化則蘧伯玉之六十也别聲被色分味辨臭<lb/>
<pb n="KR4e0185_WYG_011-43a"/>
以盡耳目口鼻之能而充天地所委之形貌不怍於志<lb/>
而浩然有以塞於兩間名之曰君子之年而晝夜日月<lb/>
之所見伏寒暑四時之所來往載之於躬曉然其若昏<lb/>
旦之作息動靜之慘舒年數彌髙而益以為可貴盖道<lb/>
徳不一學問不明之後人之能永年以厚生者常不絶<lb/>
於世而不出於學問以進其道徳則亦無可貴之年故<lb/>
眉龎顛白隤然其脩齡者徒可以享子弟之養而不足<lb/>
以為朋友之嚴事勤服於是稱壽致祝僅為家人父子<lb/>
<pb n="KR4e0185_WYG_011-43b"/>
閭里孝愛之末儀而無所用之於道德問學交為愛敬<lb/>
之際其可以有感也夫吾所為文以壽者龍溪蔡鶴峰<lb/>
先生友朋之所嚴事勤服惟恐不得為其子弟而聲慕<lb/>
氣接於千里之外猶知講承懋勉以自奮於下風盖先<lb/>
生之學粹然一出於道其學既明其徳既成而年亦已<lb/>
髙矣所謂充其天地之形而稱其為君子之年先生盖<lb/>
庶㡬焉是嵗十月八日為先生誕晨盖年七十有一矣<lb/>
門人弟子與夫交㳺慕接之在於聲氣之餘者舉以為<lb/>
<pb n="KR4e0185_WYG_011-44a"/>
先生祝而某尤奮在下風思為弟子而不可得也故獨<lb/>
見於文盖君子之自貴其年者為其加以年數則可以<lb/>
内省其非也由其能化則可以思齊其益也故樂是人<lb/>
之長有年也而願之非徒知貴之焉而已爾故某為此<lb/>
文以道諸君之意而致祝於先生盖異乎閭里子弟姻<lb/>
賔之為鄉之長老者壽此所謂交為愛敬之行於道徳<lb/>
問學之間者也先生其尚益自貴焉而乆為友朋之所<lb/>
嚴事祗服也哉<lb/>
<pb n="KR4e0185_WYG_011-44b"/>
　　　夀陳靜軒翁序<lb/>
古之享年而居其鄉者其嵗時之樂共其鼎俎尊豆必<lb/>
足於口調其聲色容氣必悦於心撰其冠履几杖必適<lb/>
於體是子孫族姓之所以致其孝也在豳風之詩曰為<lb/>
此春酒以介眉壽朋酒斯饗曰殺羔羊是也行焉而不<lb/>
敢並其武居焉而不敢躋其位立焉而不敢抗其等肅<lb/>
其賔客則有容備其徒御則有數發其歌舞則有器多<lb/>
其獻酢則有侑是鄉人子弟之所以致其敬也在行葦<lb/>
<pb n="KR4e0185_WYG_011-45a"/>
之詩曰酌以大斗以祈黄耇是也子孫族姓之所孝是<lb/>
老者之獲安於家也鄉人子弟之所敬是老者之獲安<lb/>
於鄉也此猶為以年不遺者耳若夫酒正共其酒稿人<lb/>
共其食羅氏共其鳩外饔共其割烹樂師共其歌舞之<lb/>
事春夏秋冬有其時深燕縞𤣥有其衣燕射食饗有其<lb/>
禮是老者之尊於學者也非有孔昭之徳音無斁之令<lb/>
儀則不在是盖老者獲尊於學而其徳行著矣非徒以<lb/>
年不見遺而受其子孫與鄉人子弟之孝敬而已養老<lb/>
<pb n="KR4e0185_WYG_011-45b"/>
之禮廢而今之所謂稱壽之儀者其父兄髙年則子孫<lb/>
與其鄉人子弟率以其始誕之日具酒食召賔客酌而<lb/>
獻焉獻而祝焉以祈無疆而答罔極是雖不盡合於古<lb/>
其亦殺羔羊酌大斗之意也養老禮廢而父兄髙年獲<lb/>
享其子孫與鄉人子弟稱壽之樂者盖亦鮮矣况獲尊<lb/>
於學乎吾所為文者乃南海隠君子陳靜軒先生而郡<lb/>
邑師儒黄君紹文林君一星輩所為請文以壽之者也<lb/>
老者獲尊於學已不可見於今之時况於異鄉之學乃<lb/>
<pb n="KR4e0185_WYG_011-46a"/>
知尊之者乎閩廣相去殆千餘里靜翁闇然退藏含真<lb/>
履吉以山水自娛而與木石鹿豕為友非有名位氣勢足<lb/>
以動人而風聲精采溢於家族播於閭里至使四遐之<lb/>
境知其姓名是豈徒以年不遺者哉靜軒之徳於是可<lb/>
以觀矣靜軒之鄉盖亦有學得無有慕黄林二君之風<lb/>
而知尊靜翁者邑之俊秀必有肆席授几陳衣操杖羣<lb/>
然而從伏承下風欲乞一言而懼不可冀環膠庠而外<lb/>
望者當如堵墻莫不油然生其孝悌之意惜余居也逺<lb/>
<pb n="KR4e0185_WYG_011-46b"/>
不及周旋阼序之間一見其盛故為是文以倡之<lb/>
　　　壽蔡逸翁七十序<lb/>
鼇江以東里居聚落之巨而名者莫如束石大海在其<lb/>
南予嘗一再至焉登髙原以望大浸之茫然目之所望<lb/>
極矣而不知其涯際之所窮空水混涵於迷𦕈浩漫之<lb/>
鄉隠隠若有所覿意其為方丈蓬萊閬風之神山記所<lb/>
稱仙人不老而長存者必多往來其間而吾不得一遇<lb/>
焉為之徘徊容與神煩志倦而有遺意既望而休訪吾<lb/>
<pb n="KR4e0185_WYG_011-47a"/>
蔡逸翁於其廬修髯龎眉廣顙豐頰目視不流而丰神<lb/>
四溢舉趾甚重而歩履若翔為之起敬而驚嘆曰斯非<lb/>
其里之人歟而胡其非里之人也問翁之所以能然者<lb/>
何術而然翁不言也觀於其堂杖几巾履之置有位播<lb/>
洒未嘗勤而塵壒鮮至也觀於其圃草木蔬窳之樹有<lb/>
列糞溉不待力而滋長有加也鷄鶩之食飲牛羊之出<lb/>
入不失其節而各適其時蕃息馴狎可閲而數而畜字<lb/>
之事擾牧之宜未嘗親也予於是逌然而寤是所謂純<lb/>
<pb n="KR4e0185_WYG_011-47b"/>
其意而不廢乎物神摯而形不勞事起而械不作行於<lb/>
無為託乎不得已與世芚芚於人溷溷獨保所有漠然<lb/>
以固存者乎然則所謂神仙者何必在大海窮髪絶域<lb/>
望而不得見之中所謂不老長存者何必遺世羽化辟<lb/>
穀形解虚無不可究詰之人盖即吾所登之堂所踐之<lb/>
圃而方丈蓬萊閬風已宛然而在即吾所訪覩其不為<lb/>
里之人者固真所謂仙人歟是嵗九月十七日為逸翁<lb/>
初度其子迋用民望之友與姻戚之雅者羣然集於其<lb/>
<pb n="KR4e0185_WYG_011-48a"/>
堂祝翁之壽而請文於某夫翁之所保既已漠然遺世<lb/>
之所有區區語言之工道説藻潤何足以為公懽所謂<lb/>
真仙人者存齡儲算方與川偕至與日並升極乎天地<lb/>
而無疆而奚待於羣然多儀之祝然方且觴焉以致祝<lb/>
文焉以盡飭兹亦所謂純於意而不廢乎物者耶<lb/>
　　　寄壽唐有懐先生序<lb/>
語齒於上下之間交有尚焉尚其在上則曰公曰君尚<lb/>
其在下則曰老曰叟當其為君公而齒足尚則貴有所<lb/>
<pb n="KR4e0185_WYG_011-48b"/>
不與當其為叟老而齒足尚則雖賤而無所詘此古道<lb/>
也尚齒之儀以祝為文以養為物皆情之所至也然祝<lb/>
頌之文常施於貴其於老而居下者在養以珍嘉可享<lb/>
之物盖其儀之伸於愛敬各有所用其為加尚於齒則<lb/>
貴賤一也其祝也非媚而説之也有可則而事者焉其<lb/>
食也非卹而恩之也有可憲而師者焉故語齒於上下<lb/>
之間而有足尚而徳存乎其中矣是以貴為之掩而賤<lb/>
有所必隆也在上下而有齒者意其不乏於古惟其可<lb/>
<pb n="KR4e0185_WYG_011-49a"/>
尚之有所存是以詩書無得而多稱焉尚之曰君而有<lb/>
稱者莫如衛武公尚之曰叟而有稱者自華封麥丘絳<lb/>
縣三數人之外不得苟以老名也武公之聖固無所愧<lb/>
於下然欲退而從鄉先生長老几杖安車遊宴之衎樂<lb/>
而有所不能三老之髙固無所羨於上然欲進而據公<lb/>
卿大夫寵數事業之崇顯而有所不可得齒之在於上<lb/>
世而有可尚者得人之難既如彼其於所享之宜而取<lb/>
數之寡又若此某於是益有慕於唐有懐公矣公毗陵<lb/>
<pb n="KR4e0185_WYG_011-49b"/>
世家代有顯人非有泥塗之辱起家守信陽州復守永<lb/>
州府得千里之地而長治之以君之政教施其境内金<lb/>
錫圭璧之德加乎民至於乆而不可諼申謝舊土疑山<lb/>
湘水襟帶之邦歌舞其治洋洋如也及其解印謝事休<lb/>
於百瀆之上遺前日之榮膴而盡屏身外之紛華田夫<lb/>
樵子相偶為徒雖唐堯在上齊威為國曾不得一見之<lb/>
行年七十而貌愉悦聦明有加於昔徳如武公而有其<lb/>
所不能髙如華封麥丘絳縣老人而行其所不得行其<lb/>
<pb n="KR4e0185_WYG_011-50a"/>
所不得而棄之為其所不能而安之人之尚公者一以<lb/>
為君公則不專於貴一以為叟老則固未嘗辱於賤也<lb/>
邦人子弟交欲祝且養焉以致其敬愛皓顛鮐背隤然<lb/>
冺其上下之所處而忘年數之不足古之有徳而齒足<lb/>
尚者莫如公取數之多也某以通家子逺在下風不得<lb/>
從子弟祝養之從而特序其盛以寓欣慕之意云<lb/>
　　　祝郡侯方西川公壽序<lb/>
國人愛願其君祝焉以致其情古之道也祝之之辭必<lb/>
<pb n="KR4e0185_WYG_011-50b"/>
於壽焉致意詩人所稱曰遐不壽考曰眉壽無疆見於<lb/>
古者厥惟舊矣彼得有其國而其人以為君此禮之所<lb/>
宜有也施之於今有合乎哉今之為史而其義近古之<lb/>
有土者惟郡守邑令有民與社類所謂諸侯大夫之得<lb/>
為其國家者也雖不得有其民然所以長治拊安之其<lb/>
政與權殆有君之義焉如是而愛願之則祝焉以致其<lb/>
情此禮之有合也桐城方侯西川為泉州吾民之所愛<lb/>
願私相與語幸其有君如此者環所治七邑之人莫不<lb/>
<pb n="KR4e0185_WYG_011-51a"/>
皆然其欲祝侯之壽乞於其色之大夫汪君瑀而來請<lb/>
於某使善為祝辭則安溪之民也夫勤其事而安其佚<lb/>
我者之報布其利而享其厚我者之奉吏與民交相為<lb/>
賜上下兩易以治夫苟足以相酧則上焉者泰然受民<lb/>
之愛願無所不敢當也其民亦且愛願之矣侯之為郡<lb/>
勞己以為民而未嘗煩之使之報我以佚也嗇身以惠<lb/>
下而未嘗費之使之奉我以厚也民之愛願之宜其如<lb/>
子之於父母侯猶且歉然若不能當盖古之有道仁人<lb/>
<pb n="KR4e0185_WYG_011-51b"/>
其用心行事常出於是宜其愛助於天篤慶集祥眉壽<lb/>
無害以副邑民歸祝之情而不為虚也古之有其國者<lb/>
享年彌多則施澤彌乆民之祝之雖誠出於心猶為有<lb/>
所賴於其利與勞欲其乆於為政而永有以賜我也今<lb/>
之為吏有褒進明陟之法長治拊安之績既著則有陟<lb/>
而之他矣民之祝之尤為無所私賴出於愛願之至視<lb/>
古之義殆有加焉而予文之以此詞可以無媿於詩人<lb/>
之所稱矣侯之必得其壽也益有可信夫是嵗庚戌侯<lb/>
<pb n="KR4e0185_WYG_011-52a"/>
年六十初度之辰九月二十九日也<lb/>
　　　壽梁鑑亭翁封君老先生序<lb/>
華膴之盛與枯槁之癯相議而世鮮兼有之樂彼其經<lb/>
營於物内棲宅乎世表耽巖谷者固以市朝為溷濁悦<lb/>
鍾鼎者亦以草莽為吝固其理宜也寧獨處地之然勢<lb/>
不得易而相為亦其禀材與命有制之者不使兼有其<lb/>
享耶今之以其子貴受恩於朝而列於名寵之數者命<lb/>
之曰封官無所勞於事而有其榮居不出於土而名姓<lb/>
<pb n="KR4e0185_WYG_011-52b"/>
通於天子有籍於中書殆吾所謂兼之者矣是命之所<lb/>
子而處地之然也又有材之論焉今夫與之以一成之<lb/>
地十室之衆而不能治顓顓然一草野無能之人耳顧<lb/>
托於無所勞於事而其𤨏智之所知近慮之所謀不出<lb/>
乎閭井細屑之務置之一丘一壑之間而志有不存况<lb/>
其未嘗在丘壑耶如是者恐不足以自免於溷濁之議<lb/>
而胡可以譏鐘鼎之士吾所謂兼之者將取材焉如是<lb/>
則歸以兼有之樂而不為虛盖聞滇南蒼山黑水之間<lb/>
<pb n="KR4e0185_WYG_011-53a"/>
有隠君子曰梁鑑亭翁者少而治周孔之業挾册講頌<lb/>
慨然有當世之志嘗一游庠序稍出其藝以用於課試<lb/>
之塲而同游之徒無敢抗旌前行者談古以御今成敗<lb/>
治忽之故如端拜而議具非不足用力非不足以進也<lb/>
囂然舍去自放於山水誓終老焉同㳺之徒出己下者<lb/>
往往以藝得志翁不顧也及其子梁心泉君舉進士為<lb/>
郎官以其官封翁翁束書擕劍去鄉而逺適攬荆楚江<lb/>
漢之大勢縱洛汴趙魏之壯觀至於京師以如都邑規<lb/>
<pb n="KR4e0185_WYG_011-53b"/>
模之雄鉅朝廟器數之文明躬詣闕庭蹈舞拜賜徐反<lb/>
其鄉然後遺章服之寵適泉石之娛求鴻寶秘訣黄庭<lb/>
内經妙解而勤脩之不輕為人語也吾所論於材者若<lb/>
翁兼之矣究翁之所解修將窮天門地户之開闢取日<lb/>
精月華以吞吐乘不載之馭遊無垠之野與造物為徒<lb/>
而享年之多自其解修之緒效世之康疆逢吉之祝良<lb/>
不足以疑啓於翁之側也心泉君訪予草堂拜且言曰<lb/>
繫官於此去吾親甚逺而世物之華膴舉不足以得吾<lb/>
<pb n="KR4e0185_WYG_011-54a"/>
親懽惟名人之文其所欲也將以歳八月二十日吾親<lb/>
之誕辰馳為獻焉某非能為文而君謂翁待以此懽故<lb/>
序以為翁壽<lb/>
　　　奉賀王閒齊老先生壽九十序<lb/>
天地醇龎冲粹之氣必鍾於人物以其絪緼之妙變合<lb/>
之難人物之得於是氣每間值而僅有其值而有之者<lb/>
非徒性情功用有以大異乎人與物而形幹體質亦且<lb/>
敦厚貞固乆立而長存彼紛紜雜揉並生其間者常易<lb/>
<pb n="KR4e0185_WYG_011-54b"/>
於變滅而不得與之同其長乆氣之鍾於物而物之得<lb/>
值乎氣者在山為喬嶽在木為松柏大雅詩人將言人<lb/>
生福徳之盛博取於物以為况特舉南山松柏與日月<lb/>
之升恒為並夫他物之崇者不免於騫崩其茂者不能<lb/>
以相承惟南山松柏則不然此則物之異乎在物者也<lb/>
是氣鍾於人為仁人君子其凝重靜止無造作之勞如<lb/>
髙山喬嶽之為尊其堅貞渾確無華飭之巧如松柏之<lb/>
為操如是者豈獨其脩為存主大過乎人哉其於永命<lb/>
<pb n="KR4e0185_WYG_011-55a"/>
享年之道亦有非人所能及矣某所見今之仁人有閒<lb/>
齋王翁焉翁自為士讀書至孔門言仁之㫖深玩熟講<lb/>
誠有意乎其為之故於聖賢之言無所不盡心而尤盡<lb/>
心於論語也於論語之言無所不玩講而獨有契於告<lb/>
樊遲之三言嘗謂是三言聖人可以盡性衆人可以盡<lb/>
分吾上不敢語聖下未忍同於衆人力行是三者終其<lb/>
身而不變不倦焉其庶可以為今之仁人與故其居躬<lb/>
立己由壯至老未嘗見其怠傲燕僻之容其處人接物<lb/>
<pb n="KR4e0185_WYG_011-55b"/>
自家以達於鄉國必竭情獻誠而偷薄害忮之機不一<lb/>
出焉環翁之居而聚者長少訢訢然一以為父兄一以<lb/>
為師保親之則不敢狎敬焉而不忍疎若翁受氣於天<lb/>
地果值其醇龎沖粹有以獨異乎人視彼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>輕矯揉多<lb/>
為造作以自炫浮誇藻澤務於潤飾以為工真如培塿<lb/>
拳石之於喬嶽繁卉夭草之於松柏也某壯嵗嘗獲見<lb/>
翁知其居處之恭執事之敬與人之忠而信其為仁人<lb/>
也十五六年之間屢得見焉而知翁之所為恭敬與忠<lb/>
<pb n="KR4e0185_WYG_011-56a"/>
者不少倦且變也今之仁人非翁而誰是嵗八月二十<lb/>
九日為翁初度之辰於是翁行年九十矣翁受氣既異<lb/>
則永命享年敦厚貞固乆立而長存宜如南山之壽松<lb/>
柏之茂而某敢以是二物為翁祝以附大雅詩人之義<lb/>
　　　壽童南衡老先生序<lb/>
分以畀人而已未嘗不有附以益彼而此未嘗不多是<lb/>
治之出於道者也道之精以治身其緒餘以為天下國<lb/>
家終日為之而未嘗為天下國家無所不可及而毫髪<lb/>
<pb n="KR4e0185_WYG_011-56b"/>
無損於其身所畀益乎人者無一不出於己而此之有<lb/>
且多者固自若也得此以為上黄帝是已故窅然遺其<lb/>
天下而天下大治得此以為下庚桑子是已故居畏壘<lb/>
之墟而年谷熟物不疵札今夫樊然以愁恐其心而謖<lb/>
謖然以役其四體而曰將以為人津潤之沾溉者勺㳙<lb/>
而膏液之漏巵也江海珍瑰之投遺者塵粟而寳藏之<lb/>
毀櫝也丘山不亦去道之逺而藏身之非固也哉千里<lb/>
之國之疆亦廣矣四境之人亦衆矣上焉視天下則不<lb/>
<pb n="KR4e0185_WYG_011-57a"/>
足下焉視一壘之居則有餘將以畀且益乎人而能無<lb/>
損於身非得道之至胡以及此南衡先生生乎㑹稽名<lb/>
山水之間獨涵沖融醇秀之氣以誘其靈覺蚤知向道<lb/>
勤脩而敏悟觀於有欲之徼而躡乎若存之根守乎知<lb/>
雄之谿而復其去雕之朴盖與軒轅氏異世而同師如<lb/>
造廣成之室而得乎順風之所聞呉山浙水之鄉羣然<lb/>
親而事之如畏壘之人之欲爼豆庚桑楚而卒不可得<lb/>
也其為泉州四境之所際千里而儉自先生之為之天<lb/>
<pb n="KR4e0185_WYG_011-57b"/>
時則有行矣祥序丕凝而不禨日月星晨則有象矣光<lb/>
華之埀乎下加顯草木禽獸固有生矣隕黄殰殈之災<lb/>
忽然如失臣妾之劃然智者効其職其芚然愚者不敢<lb/>
愛其力觀於四境之内不知孰為之分而莫不有誰使<lb/>
之附而莫不多先生方且葆和含光閉乎無楗之門行<lb/>
於不去之塗存乎我者愈有而彌多耳目方應之而精<lb/>
不搖手足方營之而形不困先生所得之真殆將進於<lb/>
至人歟一日南安尹蕭君過予請所以壽先生曰誕日<lb/>
<pb n="KR4e0185_WYG_011-58a"/>
將臨矣予謂先生之道已進於忘己將後天地而不老<lb/>
仰閲三光之幾凋而俯觀桑田滄海之屢變於前吾與<lb/>
若不足以測其算之所極而何能為先生祝先生尚無<lb/>
嗇其緒餘以為天下御軒后以逰襄城之埜行七聖之<lb/>
逺途臻一世於華胥之俗吾亦蓬乎其為杓之人長託<lb/>
畏壘之隣比食熟谷而混於無疵之一物不亦嘉乎請<lb/>
以是為先生祝<lb/>
　　　壽丹臺呉翁序<lb/>
<pb n="KR4e0185_WYG_011-58b"/>
養生之大方有道有術道所以為恬也術所以為愉也<lb/>
恬而不愉雖志悅於内而和不足以葆其外愉而不恬<lb/>
則氣循於外而中未有以乆其存所謂道者非以其不<lb/>
私形軀與人同體而我無所獨利之謂與翕合太和𨗳<lb/>
練元氣使疵癘無所薄而疾疹不得作恡惜形軀如珍<lb/>
圭璧而寶蓍蔡適得於己而不可以與人術之謂是矣<lb/>
山澤之䝉侗木石之瘠枯敂嘘呼吸吐故納新熊鳥引<lb/>
而龜蛇蟄其術足以藏身而漠然不以物嬰己塊處株<lb/>
<pb n="KR4e0185_WYG_011-59a"/>
居無滲洩之潤以及人其道非也如是者永年於寂寞<lb/>
荒昧之墟為木為石而已雖壽而不稱於世誦法詩書<lb/>
佩服仁義思以其道同物掲掲然以儒自命盖多其人<lb/>
矣佔畢簡冊勞其口耳節文聲容束其筋骸往往柴形<lb/>
而火色其道未至而於術已疎有稱於世而不得其壽<lb/>
信乎恬愉相養者之難也嶺南韶郡英徳吳丹臺翁今<lb/>
安溪博士呉寧靜君之父也其聦明靈秀不滑汩於塵<lb/>
俗之壒垢而亦不以命儒掲掲者之業役口耳而窘筋<lb/>
<pb n="KR4e0185_WYG_011-59b"/>
骸又不欲為木為石自冺於無稱而苟為䝉侗枯瘠之<lb/>
壽故留神於黄帝岐伯之書内觀五臟九竅息之所起<lb/>
脈之所經窮微𦕈於未朕而遡源本於無始至於百體<lb/>
四肢榮流衛行意使而機轉如臂運指而腓隨足雖山<lb/>
澤自藏者所得之術不能加也心存兼濟而樂在於與<lb/>
人共利老長穉幼苟有以六氣七情之沴傷其生者皆<lb/>
引以為己傷乃始烹煉金石㕮咀草木品酌佐使之宜<lb/>
調胹剛柔之性畜百中之方以待求者至則與之與之<lb/>
<pb n="KR4e0185_WYG_011-60a"/>
則必有功善貸而不取其貲多施而不責其報英徳之<lb/>
人因翁得不以沴傷其生不知㡬何人矣其道不私而<lb/>
其術有以及人所謂恬愉相養者非翁之謂與夫欲生<lb/>
人之生而自不能善其生者未有能生人者也故翁之<lb/>
道由術而通兼是二者以永年儒者媿其術而山澤之<lb/>
癯慚其道世之得壽而有可稱者莫翁若也寧靜君繫<lb/>
官庠序求歸而不得旦夕以親為念於是邑之弟子寓<lb/>
圖於英徳以祝翁壽以慰其師之心而羣來乞序於予<lb/>
<pb n="KR4e0185_WYG_011-60b"/>
遂為之序<lb/>
　　　壽封君蓮溪田先生序<lb/>
今上在位踰三十六年天下方樂有道之長朝廷之上<lb/>
尤以恬晏豐豫為太平極治之嘉㑹天子端拱深居養<lb/>
𤣥黙致虚靜以納和介嘏而頌萬壽難老之祥十有餘<lb/>
年之間郡公卿士咸喜自得謂仕於化國而遊仁壽之<lb/>
域其樂熙熙如登春臺所以祝聖人之壽者其儀孔多<lb/>
而誠悃特至是時春官實司其禮而燕山廷翰適為郎<lb/>
<pb n="KR4e0185_WYG_011-61a"/>
於禮部草具儀節陳飭器數勞忱備著盖躬際休美而<lb/>
受上之好賜甚渥可謂盛矣君以望資髙拜廣東布政<lb/>
司㕘議職當宣布天子綏逺厚下徳意推之政事以幸<lb/>
百粤之氓尊髙年養黄耉使老老之風達於嶺海雖遐<lb/>
荒絶陬亦熈熈然如京師之樂而後為能明將上指敷<lb/>
錫在下而化國之長日不特在朝廷也君過家覲省尊<lb/>
甫封君蓮溪翁翁年甫六十君拜慶於堂俯而興思曰<lb/>
人道之重莫君親若矣楊也幸遭明時有列於朝預在<lb/>
<pb n="KR4e0185_WYG_011-61b"/>
廷羣工之末獲祝聖人壽且以職司獨效其勞其又幸<lb/>
矣今也䝉恩之官便道獲拜其親不又其幸歟夫將宣<lb/>
布有道福民之澤以老嶺海之長老而老吾之老以為<lb/>
之先其亦可乎乃以是嵗五月某日之吉稱觴于堂盛<lb/>
上壽之儀而乞言於某曰非得斯文也楊將無以悦吾<lb/>
親於是姻友某某輩相繼來速某竊謂天子之恩君臣<lb/>
厚矣而尤厚於在廷之臣廷臣之尊者多已不及其親<lb/>
之存駢蕃膴腆之寵錫徒受以逸樂其軀而已君雖未<lb/>
<pb n="KR4e0185_WYG_011-62a"/>
得預於尊者恩厚之數然有親而壽之其樂有倍於逸<lb/>
其身者矣蓮溪翁向所以教之以移忠者既得以獻之<lb/>
於天子今也持其所受於上者歸以為蓮溪翁悦出有<lb/>
以顯親之教而入也能顯君之賜豈非人道之極懽臣<lb/>
子之備美哉葢聞今上嚴畏純一竭内心之誠以昭受<lb/>
上帝而對越神靈之貺佑如響答聲禱之則必應故能<lb/>
納和介嘏其與天明天旦相為㳺衍出王萬壽之祥不<lb/>
待羣祝而自臻也廷臣近光化訓必有能參同徳於宻<lb/>
<pb n="KR4e0185_WYG_011-62b"/>
勿契合之表者矣逺臣庶民宜未有能與於斯也蓮溪<lb/>
翁專精恪謹以上天為不可欺而羣神皆不可䙝也夙<lb/>
興䖍恭至夜而不敢怠一舉事一發言必告之於神神<lb/>
亦往鑒其意而孚之若相告語豈非不詔而興於上之<lb/>
教者耶吾知翁之所以受福於神而承寵於君者交益<lb/>
而未艾而廷翰君之為其親悦尚有進於今日者序以<lb/>
張之併以為俟<lb/>
　　　侯梅峰翁壽序<lb/>
<pb n="KR4e0185_WYG_011-63a"/>
嘉靖一十八年十月望日南安侯梅峰翁生七十矣同<lb/>
姓子弟與夫外姻賔友鄉閭之長幼咸以壽為翁祝而<lb/>
請予文者則其姻李顓輩而因吾外弟陳子和以來子<lb/>
和在翁外姻之卑屬而特為翁所愛者也故其請尤勤<lb/>
予謂子和若輩所以致愛敬於尊長者竭其誠心以願<lb/>
之則又治其酒食之美以進焉餙其筐篚以侑之作其<lb/>
鐘鼓以衎之以安其口體而樂其志意斯亦可矣而必<lb/>
以予文何哉盖翁雖伏處田野不以文見其身其扵詩<lb/>
<pb n="KR4e0185_WYG_011-63b"/>
書之言皆能習而通焉挾冊吟誦與儒生無異其閲史<lb/>
最詳談其行事名蹟亹亹不休至與人論難往復處其<lb/>
可否有條貫也故扵文知貴之而尤知貴賢者之文而<lb/>
姻戚之欲悅翁之心以祝其算以為幣帛之奉將金石<lb/>
之考擊皆末也神氣之在於人患其難全而亦不欲其<lb/>
無所用故詩書之士既苦其泄越而不全田野之老又<lb/>
牿於顓固而不用如是者豈獨其性智有不足哉其於<lb/>
永年之理亦有所偏而不得遂其宜也侯翁既不以文<lb/>
<pb n="KR4e0185_WYG_011-64a"/>
見其身全其神氣老於田野之生業其於詩書之言汎<lb/>
渉而嬉獵焉以免於顓固之陋揆以永年之理翁於所<lb/>
取為兼而不偏矣其享壽冝也子和輩求其心之所悦<lb/>
者之在乎此請而得焉以致之於翁盖予之文非有幣<lb/>
帛黼黻𤣥黄之章金革鏗鍧鞺<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>之節然適投乎翁心<lb/>
之所欲而知貴者於是焉而設之以筐篚奏之以鐘皷<lb/>
則其所飾者皆足以為侑所作者皆足以為衎宜有以<lb/>
樂翁之志意而增益其無疆之算而李顓輩致祝之誠<lb/>
<pb n="KR4e0185_WYG_011-64b"/>
豈不得哉故諾其請而為之序<lb/>
　　　壽蔡太夫人序<lb/>
吾友蔡君道卿督學嶺南奉其母太夫人以往道卿出<lb/>
與諸生言學以道徳性命之微要奬掖髦碩羣趨朋至<lb/>
教法昌行而光華宣暢有先生之尊入侍髙堂侯承起<lb/>
居進退唯諾掬溜播灑躬勞事而執細物屬然若不及<lb/>
有子弟之勤諸生之學於道卿者悦其事親之實而信<lb/>
其所以為言太夫人之居於彼也樂其所以教人而安其<lb/>
<pb n="KR4e0185_WYG_011-65a"/>
所以事我心彌康而體彌平貌之癯者日以益腴星星<lb/>
之髪為之改黑不徒忘其非土之思而亦油然不知年<lb/>
數之邁也是嵗道卿遷浙江參政得以便道過家某以<lb/>
通家子入謁覩太夫人之貌之腴而髪之反黑也問道<lb/>
卿之所以為養者盖藥洲之館督學憲臣所居在焉池<lb/>
有可釣之鯈鱅原有可擷之筍藿倚樊之椒負墻之桂<lb/>
糅以為芳辛而調其滑鮮於是乎取之非有烹羔擊豕<lb/>
炮鼈膾鯉備極珍滋之饗也誦先王之書略舉其義以<lb/>
<pb n="KR4e0185_WYG_011-65b"/>
訓其文時人之言語近世之詠歌雜陳間諷以娛於耳<lb/>
而鏗鍧哇咬之聲音無有也竒石嘉卉列於館之左右<lb/>
御而觀之指其名而辨其品談其所從出與所由致之<lb/>
以為目玩而蹈舞妖姣之采色無有也然而太夫人之<lb/>
神日以益凝而目視加明耳聽加聦口腹日以益充朝<lb/>
夕之食飲加進也余退而告夫與道卿友者相與講太<lb/>
夫人之賢盖其所以安樂其耳目口腹者逺去世情而<lb/>
獨出乎至性天常之間為能有以樂其子之樂也是月<lb/>
<pb n="KR4e0185_WYG_011-66a"/>
十四日為太夫人誕辰於是謀所以為太夫人壽者莫<lb/>
不欲推剥肥牽網擉鱻臝飪薌胹膏撰五味之珎以為<lb/>
饌撞鐘擊皷絃瓠桐篠繁單和㑹進以窈窕蹈奏應節<lb/>
備音聲采色之美以為樂以順適太夫人之口腹耳目<lb/>
而康其心以介無疆之算則又相與言曰太夫人所以<lb/>
安其子之養忘其年數而聦明疆溢四體和平其效如<lb/>
此其必有不極味而珍不備聲色而樂而可以為太夫<lb/>
人壽者乃來委某以文是亦道卿所以為養之志也<lb/>
<pb n="KR4e0185_WYG_011-66b"/>
　　　楊母劉太安人七十壽序<lb/>
楊文貞公以相業名三朝其世澤家法之貽于後逺矣<lb/>
贈考功梨山教授公承之以詩書禮義飭己誨人功業<lb/>
名位雖祖孫不侔而家法之傳不替有加焉甚哉佐其<lb/>
内者之難為賢也而劉太安人實配梨山公非獨志喻<lb/>
行偶相勉以勩也且有以輔其所不及而效諫捄於閫<lb/>
奥𡨕渺之中猗與賢哉由其所自出論之劉氏世以科<lb/>
第為邑舊閥而鐵心僉憲公之子七星先生安人之父<lb/>
<pb n="KR4e0185_WYG_011-67a"/>
也鐵心風節髙一時七星舉神童弱冠為鄉進士有文<lb/>
行世故安人自㓜至長耳目視聽非古圖史箴訓不接<lb/>
於見聞也淑性慧資得於天賦而循約於姆方漸習於<lb/>
保誨非一日之積矣宜其嬪於名門而能以徳與行蚤<lb/>
嵗為賢婦中年為令妻今老矣巋然以慈教為嚴母而<lb/>
壼範内則具善完懿藹著休稱昭在邦族發聞於海内<lb/>
縉紳士大夫之間莫不知有泰和楊母太安人之賢矣<lb/>
是嵗太安人年七十五月十九日誕辰其子武東君載<lb/>
<pb n="KR4e0185_WYG_011-67b"/>
鳴捧量移之檄過家為太安人壽邵武太守羅兩華公<lb/>
遣使至清源山中屬某為文閩地遐陋某又賤廢然亦<lb/>
知有太安人者也世之所謂能事其親者莫不以外物<lb/>
之厚為可悦而親之所以安其子亦以厚外物之享為<lb/>
吾樂惟其親之所安在此則子之所以為事者徒足於<lb/>
嗜慾而觭缺扵義理亦為有以宜親之心而可以謂之<lb/>
世俗之孝若其子之好禮向道思以義理為悅者而非<lb/>
親心之所冝則雖免於流俗之譏而未足以致門内之<lb/>
<pb n="KR4e0185_WYG_011-68a"/>
和猶為之不能事其親云爾惟親之與子相喻於義理<lb/>
為所處之盛而實為人世所遭之難葢闗雎雞鳴之叶<lb/>
不歌於房中而女教放失婦人之喻義理者尤為不可<lb/>
得見如太安人之為母所以教武東君於為士時已一<lb/>
出於立身講學之大端至其從之官舍在登州則勉以<lb/>
<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>刑以貧為有得在京師則勉以進賢退不肖不以貶<lb/>
斥為辱夫世之所謂外物之美者可知已而太安人以<lb/>
貧為得以失官為榮盖知夫謀於利者必怍於義固於<lb/>
<pb n="KR4e0185_WYG_011-68b"/>
權者必屈於識故其所安者在此而不在彼也武東君<lb/>
為子則誠知所以為事者矣使太安人之心之所安不<lb/>
在乎此亦何以樂其志意康其居起而為娯老介壽之<lb/>
侑哉君之所遭可謂盛矣此歸拜髙堂瞻覲慈顏融融<lb/>
洩洩之氣溢於眉目孫曽羣從繞膝鄉人子弟在阼序<lb/>
之間芳㫖陳前衎以鐘皷出予文為太安人頌宜莞爾<lb/>
頷之於以佐君觴祝之餘歡亦邵武太守千里之情也<lb/>
　　　壽易太夫人九十序<lb/>
<pb n="KR4e0185_WYG_011-69a"/>
易太夫人以令善懋閫儀為鄉人大母於今年九十矣<lb/>
太夫人長子愧虚先生德學為一時所宗事太夫人孝<lb/>
謹棄官歸養婆娑泉石之間以人倫為悅先生行年七<lb/>
十蒼眉皓鬂可以杖於國中矣其奉庭闈之懽起居扶<lb/>
持嚴於為子弟時率二弟時興時學朝夕謀所以安太<lb/>
夫人者往往執其勞役治其細物以躬自勤為至樂不<lb/>
使弟代之也太夫人年彌髙體彌徤視聽聦明加於昔<lb/>
時室中之事有當自為不肯以屬卑幼其神思記注而<lb/>
<pb n="KR4e0185_WYG_011-69b"/>
儀節該悉有女婦所不能者先生出為鄉人父而入有<lb/>
子弟之樂孝謹家法名於郡中先生之友多鄉之賢達<lb/>
長者並有父之望於鄉以其與先生友皆母事太夫人<lb/>
而鄉之才子弟多以父事先生者又事太夫人如大母<lb/>
一時孝弟之風行於家達於鄉由太夫人之髙年備福<lb/>
其風大著而乆洽方先王盛時養老之政行國中無見<lb/>
遺之年非獨鄉之人能老其鄉之老而其家子弟皆無<lb/>
不自老其老後世政失俗㣲寧獨老者不得為鄉人所<lb/>
<pb n="KR4e0185_WYG_011-70a"/>
事而已雖其子弟有不能老其家之老者矣而太夫人<lb/>
所享如此盖政俗微失之際獨於易氏之門追存治古<lb/>
之風豈不盛哉然古之子弟知自老其老要其政有以<lb/>
篤之使隆觀之使厚而未必其子之果能賢也彼老於<lb/>
其子弟之老者雖得其所養而未必其氣昌神裕康疆<lb/>
逢吉而無患也太夫人年髙而體徤猶能執女婦之所<lb/>
治陶然宴豫於閨闥尊受子姓撰具侍娛之安而先生<lb/>
又賢也是其所享有治古之老不能兼得而備有者豈<lb/>
<pb n="KR4e0185_WYG_011-70b"/>
不為尤盛哉某在諸子弟中最為不才而以父事先生<lb/>
之日乆當太夫人九十行年十二月二日誕辰之慶既<lb/>
從鄉之長者旅進百拜以祝太夫人無疆之算後見之<lb/>
於文以發明其盛諸長者以某之言為然遂書以為祝<lb/>
壽序<lb/>
　　　丘中丞夫人六十壽序<lb/>
予扵集齋仕學之輩皆後而公辱與之為友公之政業<lb/>
學術髙朗膚敏隨施輒效所至有述而其竒節之所震<lb/>
<pb n="KR4e0185_WYG_011-71a"/>
曜醇行之所優悉動乎朝著敦於家族躬人之所不能<lb/>
予心服且愧焉公間謂予曰恒言學弛於内嬿仕敗於<lb/>
室讁予所以得有立而無歉於為人者有内友之助也<lb/>
予心識之時竊有以攷質訪騐之知公所為予語其内<lb/>
者信也乆之遂託為婚姻則家人脯修之問常相及而<lb/>
公之夫人之賢知之備矣凡女婦有助於其夫者必其<lb/>
夫之才有不足以公之英偉傑特在交游寮寀鮮有能<lb/>
佐下風而獨有得於夫人可謂難矣凢能助夫者其恩<lb/>
<pb n="KR4e0185_WYG_011-71b"/>
禮所及施於宗族鄉黨則有之而朝廷之謨議四方之<lb/>
經營非婦人才智所及也夫人事英偉傑特之君子而<lb/>
施於朝廷之上四方之廣厥有助焉又可謂難矣以公<lb/>
之言與予之所知則夫人之賢有不可以事舉而名稱<lb/>
要為行誼才智克對君子而與之並賢歟故公之存天<lb/>
下之人慕聲光而效趨走可謂甚盛夫人之志不為之<lb/>
泰其御家防身斬然有常也及公不存孰不謂繁華盡<lb/>
去門户改觀而夫人之志不為之餒所以御家防身如<lb/>
<pb n="KR4e0185_WYG_011-72a"/>
一日公之遺光流風猶存四方賢者時時寓候起居宗<lb/>
族鄉黨嚴夫人之䋲捨而誦夫人之惠恤不異於公之<lb/>
存也其所長有助於公之身而持公之身後至使光輝<lb/>
不磨風烈無替其難又有甚焉雖公之賢所賴於内友<lb/>
信有加而無疆與是嵗嘉靖戊午七月八日為夫人設<lb/>
帨初度之辰於是年六十矣其子維禎維栻欲獻一觴<lb/>
為髙堂介壽宗族鄉黨之賢而知夫人與其嚴且誦者<lb/>
皆欲以為夫人祝二子跽於堂下以請夫人曰中丞公<lb/>
<pb n="KR4e0185_WYG_011-72b"/>
而存吾猶不欲侈然受子之獻况公之不存乎兒子猶<lb/>
不欲受況受宗族鄉黨之長幼尊卑之祝乎二子不得<lb/>
命皇皇以告予謀其宜否曰如先生以為宜將固以請<lb/>
予謂子之事親道固大矣知年而喜斯情之至也喜而<lb/>
欲有獻獻而以為祝禮之所由生也是稱壽亦人子之<lb/>
孝也思中丞公之故而拒子之請夫人所以教孝也順<lb/>
其子之情使展其一事之孝而因圖所以思中丞公之<lb/>
大者亦所以教孝也二子其行之夫人殆將許焉若夫<lb/>
<pb n="KR4e0185_WYG_011-73a"/>
宗族鄉黨之祝則固非子之所能致而亦非夫人之所<lb/>
得拒者又何謀焉二子再以請而後得命於是復以告<lb/>
予曰因先生之謀而後得請敢乞言於先生以為壽吾<lb/>
母將且大悦而安我之所獻矣予不得辭而鄉之士南<lb/>
宫之彦庠序之秀偕以言見屬遂見於序<lb/>
　　　李母金氏七十壽序<lb/>
西方之法豈獨可行於其國而已充其清淨無慾之真<lb/>
心慈悲善救之本性貫通乎日用應感之間則有夫婦<lb/>
<pb n="KR4e0185_WYG_011-73b"/>
母子之倫亦足以黙存其教而積善召祥之福動於人<lb/>
事孚乎物理而家庭翕聚之樂服食滋殖之政何啻天<lb/>
堂陟生繞以香花之奉飾以珍寶之供之為芳美華貴<lb/>
也哉西方之聖莫盛於瞿曇而天方以西之域身毒天<lb/>
竺之派别自有其法盖出於瞿曇而少異其清淨慈悲<lb/>
主於修治惡業以精進善慧則一而已亦一方之聖也<lb/>
入中國已非一日雖傳之者無如佛氏之徒之盛然佛<lb/>
氏之徒已偽售飾習而為茲方聖人之教者猶不逺其<lb/>
<pb n="KR4e0185_WYG_011-74a"/>
祖持法守戒顧嚴於為佛氏者安得以其異於吾儒而<lb/>
盡訾棄之耶金夫人者庠生李君一林約甫之母也幼<lb/>
習兹方之教知以不貪不殺為戒而天性所稟最有善<lb/>
根獨能守其戒不壊故其在家為女稱孝及婦于李翁<lb/>
事舅姑能敬而敏佐夫子以勤儉起其家而以懿惠接<lb/>
姻黨懐藏獲藹然有賢名於李氏之門翁雖棄夫人以<lb/>
去夫人能持其家授約甫君以尺度謹禮而惇誼稱鄉<lb/>
善士李氏卓為泉之名家約甫尤念母氏之恩思所以<lb/>
<pb n="KR4e0185_WYG_011-74b"/>
盡罔極之報孝養偹至夫人髙年彌康享其子之養可<lb/>
以千百嵗如一日可謂福矣一念清淨真體完明百行<lb/>
之吉皆由是出以之致諸福之物如持劵取負非僥倖<lb/>
得之也西方之法何嘗無助於人倫世教顧欲區區誦<lb/>
守固陋以非正法擯之盍觀於夫人之所處而有寤乎<lb/>
某舅氏李小坡兄弟與吾弟性中皆㳺於約甫君最厚<lb/>
而嘗拜夫人於堂也夫人是嵗七十九月二十二日其<lb/>
誕辰也故集合姻戚友朋以是日登堂舉一觴祝夫人<lb/>
<pb n="KR4e0185_WYG_011-75a"/>
之壽而請賀言於予因書以授之使為軸張於髙堂以<lb/>
助約甫君悦親之懽而愧於言之不文也<lb/>
　　　賀黄母蔣氏壽序<lb/>
是嵗嘉靖乙夘冬十月八日門人黄君大本之母蔣設<lb/>
悦之辰也凢與黄君友者皆學問之士相與謀所以為<lb/>
蔣母壽者而來請文其所為説曰凢族戚鄉黨之為人<lb/>
父母壽者其所以為儀筐篚之將𤣥黄黼黻之煌煌也<lb/>
蔣母自失其所天而育大本之孤以自存也疏衣菲裳<lb/>
<pb n="KR4e0185_WYG_011-75b"/>
屏去華麗靡紛之飾拮据卒瘏朝夕不懈所以被其躬<lb/>
者取足禦寒而已是不足為蔣母將也其所以為飲食<lb/>
則牢醴肴核肥鮮甘㫖充於品爼罇籩之奉者也蔣母<lb/>
專居自約茹淡食糲㸑無炊精而閣不庋肉非力不能<lb/>
具味也將以苦其口腹以明嘗蘖丸膽之志故處人之<lb/>
所不能堪而常安是飲食之美不足以為奉矣其所以<lb/>
為歌舞則姣曼嫫姝彰采施色繁節竒態以和桐篠鐘<lb/>
缶之聲為可娛也蔣母言不聞於屏外而眎不踰閾憂<lb/>
<pb n="KR4e0185_WYG_011-76a"/>
思之篤不忘平心終其身聞樂未嘗樂而所以防閑其<lb/>
耳目使不邇於非禮者葢未嘗有樂之及聞也是尤不<lb/>
足以為娯矣故凢世之所以為壽而可以盡其情物者<lb/>
皆不足為蔣母悦惟得君子之言以張之其可哉余謂<lb/>
是則可矣然蔣母之年未六十也其壽未涯也稍需其<lb/>
可請者則又曰蔣母之節完且著矣國家旌表之制必<lb/>
年踰五十而後與之謂夫貞以立節者年至於是則無<lb/>
邪之行底終而有恒之志可信矣蔣母之節宜旌五十<lb/>
<pb n="KR4e0185_WYG_011-76b"/>
之期已踰蔣母獨自歛抑不欲其子求聞之有司黄君<lb/>
恬然内脩竭志於善養忘他慕而輕外物以奉母之教<lb/>
而力為善也不以聞之有司而有司亦莫之聞也故吾<lb/>
黨將以同然羣志登堂稱壽代有司修問之文又得一<lb/>
言以明之視臺臣覈疏之華未知孰為輕重也余謂是<lb/>
吾黨之責也遂見於文以副諸君今日之請而且以為<lb/>
他日使有司聞之以舉制令旌表之端云<lb/>
　　　奉賀蔡太夫人七十壽序<lb/>
<pb n="KR4e0185_WYG_011-77a"/>
中丞蔡可泉公以留院重臣專制長江備守戎政其經<lb/>
畧敉定周於天塹洪流之上下而倉卒禦遏島夷之狂<lb/>
謀兼有海上之勞言者不察以為無功天子為解職事<lb/>
以待推覈將以明中丞之功而使言者自愧其失也公<lb/>
欣然還里曰克亷念母乆矣茲得暫解以歸覲斯固上<lb/>
之大恩亦適得言者之助也太夫人於公之歸喜動顔<lb/>
色謂其子曰而不自言其功則不直言功則非遜與其<lb/>
為直也寧遜而其安意侍我世豈終而舍哉公侍太夫<lb/>
<pb n="KR4e0185_WYG_011-77b"/>
人朝夕左右甚適治其魚菽醪酏以進而退饜其餃甘<lb/>
於禄食鐘鼎之豐抱衽請趾授几問向扶持居起以筋<lb/>
力為恭均子弟之勤而執臧獲之細追視建牙設纛乘<lb/>
輿從徒顧為佚也是嵗四月十四日太夫人誕辰行年<lb/>
七十矣當庚戌嵗太夫人年六十有六公以參知浙江<lb/>
行省過家奉觴上壽今閲四嵗名位之華事業之茂光<lb/>
顯於前矣而太夫人齒髪堅好耳目聦明不少減於其<lb/>
舊是日益盛上壽之儀母慈子孝其樂融洩鄊士大夫<lb/>
<pb n="KR4e0185_WYG_011-78a"/>
胄子之彦庠序衿佩之英與夫閭里父老子弟旄倪長<lb/>
少之羣莫不為公稱慶縟文繁節侑以筐篚奏以皷鐘<lb/>
期以為太夫人懽而佐中丞頌禱之忱煌煌如也衎衎<lb/>
如也人子之欲歡其親力足以自竭而誼足以得人者<lb/>
近世士大夫隨其分位所致然未有如公之盛者也夫<lb/>
不以解職為戚而以得侍其親為悦可謂篤天性而忘<lb/>
外物固公之所至而猶人之所能也能安其子之志而<lb/>
樂其養不以功之不白為憾且教之以勿自言功太夫<lb/>
<pb n="KR4e0185_WYG_011-78b"/>
人之識於是乎加人數等矣其受縉紳章縫父老子弟<lb/>
之祝宜也人子之賢且貴者思以積庸累勤而介祜祉<lb/>
増年算於其親非惟其脩飭行義踐致休顯之為可樂<lb/>
至其智慮殫於所職而勞不叙民物被其兼澤而恩無<lb/>
稱尤為神之所聽而可以責酬於勿莫不見之中公功<lb/>
在海上鬱而不白復躬為含晦退而自厚以樂於天性<lb/>
之間所以介太夫人之福而増遐算於無窮於理不為<lb/>
誣也歐君徳深洪君世珍游於公最雅實倡諸胄子登<lb/>
<pb n="KR4e0185_WYG_011-79a"/>
堂具觴為夫人壽來請文慎中於太夫人通家子也樂<lb/>
附諸君之後敬以是為祝<lb/>
　　　南澗徐老先生官邸就養序<lb/>
仕不主乎己而主乎親此天性之至之所能也養不主<lb/>
乎子而主乎己非盛徳之至不能也士之仕也秩禄之<lb/>
寵存乎目前而名勢之榮誘於他日不以其身之便賴<lb/>
其官而惟以得事其親為悦者吾嘗謂不可見其人而<lb/>
於今見之開化徐君是也徐君奉其父南澗先生以令<lb/>
<pb n="KR4e0185_WYG_011-79b"/>
甌寧不知有人民社稷之貴而樂於得事其親可謂篤<lb/>
於天性行人之所難矣而先生之所以樂其子之養者<lb/>
如何也先生心撫乎四海之内而慾足於一區之間慮<lb/>
貫乎百世之後而功宻於一息之頃足之所蹈目之所<lb/>
及無非斯土固不知太末之為吾鄊建州之為他國又<lb/>
不知甌寧之為邑治其子之為官於斯而吾之為其子<lb/>
奉以來也邸舍之深嚴不異乎逆旅郵館之閱宿郛郭<lb/>
之浩穰不異乎巖穴谿谷之幽栖盖其所自樂者充於<lb/>
<pb n="KR4e0185_WYG_011-80a"/>
中而不係乎外之物故士民之欲見者未嘗不可得見<lb/>
又不可得而妄見也其見之也非以洽流俗之歡其不<lb/>
可妄見也亦非以示形跡之介盖有道存焉故士民之<lb/>
加敬愛於先生其知之者以為信己之守其不知者以<lb/>
為全子之名先生之聞之也啞然以笑謂不知者之度<lb/>
我固深而知者之譽我亦疏焉而不精也養不主乎子<lb/>
而主乎己其道如是盛徳之至如先生可以為天下之<lb/>
父矣先生少而勤行壯而向道踰疆艾而益進垂老安<lb/>
<pb n="KR4e0185_WYG_011-80b"/>
焉而不倦年㡬九十精神盈溢氣舒而體愉吾知其不<lb/>
在於鼎簋匕筯之奉之養矣甌寧君志業敏茂功名將<lb/>
益顯秩禄之來山増川至而不可禦是皆不足以發先<lb/>
生之一盼其所主乎己者閲百嵗而如旦夜也某生晩<lb/>
而地逺不及見先生諸生之從予游者近出甌寧君門<lb/>
下為道其所以然故序以為先生贈以寓致區區仰慕<lb/>
之私云<lb/>
　　　范母易氏貞節序<lb/>
<pb n="KR4e0185_WYG_011-81a"/>
昔夏侯令女不忍曺文叔之死誓以節自終為曹氏婦<lb/>
而迫於父母至於割截鬒髪刖劓耳鼻然後免乎見奪<lb/>
嗟夫彼其愛不出於烈行令名而苟以保家室之歡為<lb/>
不失生子者之大願如是而為人父母兄弟固亦鄙矣<lb/>
獨怪令女之節其英爽足以激發來世而不能喻當時<lb/>
之親其悃懇足以悲感仇懟而不見信同體之人豈其<lb/>
慷慨迫臆獨立不悶有以自持而誠心精意伏潜著隠<lb/>
尚有所未至歟夫髪斷耳刖形已毁矣彼區區之愛其<lb/>
<pb n="KR4e0185_WYG_011-81b"/>
女者猶欲修其已毁之形而飭之取其必守之節而奪<lb/>
之豈非其無苟他之志而猶有可惑之容耶故使父母<lb/>
疑其容而兼失其心令女亦知以容自累也故其計出<lb/>
於殘膚傷體而後得免嗚呼可以為難矣然其志靡他<lb/>
而容至於召疑是其所為苟難者亦所以為未至也令<lb/>
女之事余每以是悲之迺今得見節婦易氏益因以有<lb/>
感云始易氏之歸於范氏而其夫君錫早死又無子以<lb/>
為養也其舅姑固以為不能終為范氏婦欲再圖其所<lb/>
<pb n="KR4e0185_WYG_011-82a"/>
居易氏賦柏舟之詩以死自誓其兄易愧虚先生與其<lb/>
夫弟范玉泉君者友也先生以責其友范君以諫其父<lb/>
而易氏之志得以不奪無殘膚傷體之痛而志喻於内<lb/>
外之親孝養慈育偹有令善余是以知易氏之節非徒<lb/>
慷慨迫臆足以自持而精意誠心獨有至者盖其所守<lb/>
與令女同而其所得則令女有不及也嗟乎閨閤惟第<lb/>
潜移黙感其欷歔嘅嘆有出乎情有循乎禮義其擗摽<lb/>
哭泣有動於慾有激於倫常其然其否隙露端引如鼔<lb/>
<pb n="KR4e0185_WYG_011-82b"/>
室中之鐘聲音不能匿笑貌不能藏兄不得以苟信其<lb/>
弟母不得以苟信其子而舅姑顧得以苟信其婦哉後<lb/>
世之士好以苟難為賢震異尚刻之行駭於聽而怵於<lb/>
視易至於冇述精誠篤至窮㣲徹幽非知徳者不能辨<lb/>
也故予序易氏之節與令女論而著之使世之士知其<lb/>
志靡他不愧於令女而其行之難者乃在此而不在彼<lb/>
也<lb/>
　　　裴母周氏貞節序<lb/>
<pb n="KR4e0185_WYG_011-83a"/>
古載籍可見其辨於婦人女子之事莫詩詳矣事之大<lb/>
者宜莫如節禮所謂一醮不改名之曰信是為婦徳而<lb/>
所以事人者也今考其詩以節著者共姜一人而已詩<lb/>
之所載自芼蘋湘藻求桑采蕨抱衾宜鴈雜佩畜㫖敬<lb/>
一職而勤細事既皆録於師氏仲尼存之以為教不宜<lb/>
詳小而顧畧於大豈詩之所載皆婦人之能言者其以<lb/>
節自全者或偶不能言師氏無從采而仲尼亦不得而<lb/>
存之歟至於春秋所書終始全節不失婦道者惟紀伯<lb/>
<pb n="KR4e0185_WYG_011-83b"/>
姬又何其靳也豈其書法與詩不同閭閻井邑民庶之<lb/>
事不從於赴告雖欲書之而有不得歟然諸侯公卿夫<lb/>
人有家國之佐範於禮而約於訓尤宜有以自全而其<lb/>
可書之靳如此况於民庶之末哉而彼生於教民俗刑<lb/>
之時其有節與敬職而勤事者宜無不能言又不宜其<lb/>
偶不能言者即為有節也由是以推而節之難全也益<lb/>
可見矣以彼世之盛若此而世之後者可知矣中國若<lb/>
此而地之逺者又可知矣吾所為序者始興裴母周氏<lb/>
<pb n="KR4e0185_WYG_011-84a"/>
葢婦人之有節者也觀其不二其心於生死存亡之變<lb/>
而確然以禮自防皎白完善終免於凌暴㸃汙之患力<lb/>
撫其子督使有立門户起而宗祊延亦其才足以輔其<lb/>
心而能然歟以時之今地之逺而其人若此豈不尤為<lb/>
難哉吾盖有感矣夫詩之於民庶得詳矣其有節而可<lb/>
載者以不能言而不與存春秋所書不必其能為言也<lb/>
又以民庶之賤而不得列則彼婦人之有節而幸生於<lb/>
詩書春秋之時猶有不遇之恨也而仲尼之於是書其<lb/>
<pb n="KR4e0185_WYG_011-84b"/>
於欲搜著内美以顯垂隂教之意其亦不能無憾矣乎<lb/>
吾之於周氏其敢謂使之無不遇哉然而闡發幽側以<lb/>
輔翼世教固將學於仲尼者也方求夫事之可載者使<lb/>
見於文安得以其生之㣲而廢之吾之為此序其亦竊<lb/>
有取乎仲尼之㫖而周氏之果不為不遇也<lb/>
　　　節婦何氏敦奬序<lb/>
凢有淑美卓傑之跡而著以為世勸其明有衆人之論<lb/>
其嚴有君子之書而其榮有王者之制王者之制與衆<lb/>
<pb n="KR4e0185_WYG_011-85a"/>
人之論有得有失每為勝負而君子者常持所書以低<lb/>
昻於其間是非出乎衆人予奪作於王者美刺之權則<lb/>
君子之所有事也盖有苟獲王者之制而違衆人之論<lb/>
則君子刺之以救衆人之所負雖其苟獲有不為榮者<lb/>
焉盖有同得乎衆人之論而不䝉王者之制則君子美<lb/>
之以助衆人之所勝雖其不䝉有不為不榮者焉其論<lb/>
是其制奪其論非其制予是論之公而制之私也故君<lb/>
子得以美其所奪而刺其所予有制之公而亦不得予<lb/>
<pb n="KR4e0185_WYG_011-85b"/>
其所是焉則君子盖嘆之迺從而美之如吾友王思順<lb/>
之母何氏豈非吾之所嘆者乎婦有不幸其夫死而不<lb/>
忍死其夫育其遺孤養其父母完其身以歸見死者而<lb/>
心不怍是淑美之徳而卓傑之行也國家有旌節之典<lb/>
載在令制以待四方之以其事來請而予之然其制令<lb/>
曰必年踰五十王母之節皦然白著而年未五十以卒<lb/>
吏於是土者莫不聞其節其為是土之民者莫不以王<lb/>
母之節聞而亦莫之請也夫有淑徳卓行足為世勸而<lb/>
<pb n="KR4e0185_WYG_011-86a"/>
不得著以勸於世者制不設於上而論不行於下也上<lb/>
無其制下之論誠行不得强而為之下無其論上之制<lb/>
誠設烏乎知而取之旌節之典制之所載也王母之節<lb/>
論之所同與也然以年不及令而不得請豈非制之公<lb/>
而衆論之是亦有不得予之者乎此君子之所為嘆而<lb/>
郡侯邑大夫所為致禮而敦奬也君子之書於是乎不<lb/>
可不行於其間矣王者之制有可以化裁而衆人之論<lb/>
必至於磨滅化裁者不可知而磨滅者可坐而計其不<lb/>
<pb n="KR4e0185_WYG_011-86b"/>
化裁乎而論存也固可以勸於世其化裁乎而論不存<lb/>
也則世之欲勸者尤病之如是而君子之書盖不可以<lb/>
已矣予非敢謂君子而王母之節宜著於世以為勸衆<lb/>
人之論有時而泯泯無聞辭乎君子之名使淑徳卓行<lb/>
不著而世無所勸則亦吾黨之罪焉故為之書曰何氏<lb/>
晉江人生十七而嫁為鄉進士王忠先生妻嫁七年而<lb/>
先生歿其子天錫君尚在腹中何氏知以大義自斷不<lb/>
為迫抑推决急於一殉以絶先生後而待天錫之生含<lb/>
<pb n="KR4e0185_WYG_011-87a"/>
哀致毁以禮自防無一發齒舉足之過以敗其志先生<lb/>
復生質之不慚其言動有法事舅姑孝敬愛子能訓之<lb/>
以義具有令徳而其節尤著鄉人莫不稱為王節婦云<lb/>
　　　贈韋孝子序<lb/>
寡婦之子非有見焉弗與為友果其以蹟為嫌如言禮<lb/>
家所云耶必不然也由王政所施之義推之則寡者方<lb/>
與孤獨而鰥者先在賑收救助之數由君子之心行之<lb/>
則廣其同體之愛以急無告為之周旋維䕶其所生宜<lb/>
<pb n="KR4e0185_WYG_011-87b"/>
加隆於不孤之子也今乃以其母之無夫也而嫌焉而<lb/>
不敢友其未有見之子豈先王設教之㫖哉夫嫌之為<lb/>
義有存於禮者謹男女之别明内外授受之儀盖自有<lb/>
節而豈以寡者之家為不可入也且人子之能有見者<lb/>
何從修哉必有師友之益以資開發輔植立而後可以<lb/>
有見於世也今必俟其見而後友之則為子於寡母之<lb/>
懐者非生而有知凢待教而善須友而有成者終不得<lb/>
有友也其果近於人情哉先王之教未嘗不欲人之子<lb/>
<pb n="KR4e0185_WYG_011-88a"/>
皆有成而尤望於寡者之子之至葢其失嚴父之訓無<lb/>
所視稟而易惰非峻為之儆則無以發其志而以仁孝<lb/>
之情求之則其母子相依之間上靡有怙外何所從其<lb/>
哀思於㷀疚勤瘁於囏厄宜痛有以懲毖其精神剋艾<lb/>
其意氣而感發於修為視有怙之子當百倍焉顧不能<lb/>
勇於自立而藐無善狀能聲可稱於人斯亦不足友也<lb/>
已其言盖曰為寡母之子而不能自力以有聞則君子<lb/>
之所棄矣斯義也固若責之過偹其為深憫重恤乎斯<lb/>
<pb n="KR4e0185_WYG_011-88b"/>
人之子顧為獨至也此設教之㫖也吾持是以論於今<lb/>
尤不敢忽乎斯人而於鄉獨得韋君君之母早寡專一<lb/>
室以幽居偹嘗百瘁貞心匪石彌堅而不可轉君感母<lb/>
之苦也矢必為君子一跬步一發語而不敢忘母朝夕<lb/>
乎左右之養而視聽於形聲之㣲盖無可違之志亦靡<lb/>
有不用之勞矣宗族鄉黨皆以君為孝子不間於彼此<lb/>
之口觀君所以謹四體之保至於夙興夜寐不徑不游<lb/>
凜乎臨淵履氷之懼也思檢其言行之過則不敢慢惡<lb/>
<pb n="KR4e0185_WYG_011-89a"/>
於人嚴輿臺如賔煦穉狂若長者而傲言侮行不敢出<lb/>
於口而設於躬也斯亦可謂自力而能以善聞者矣吾<lb/>
方敬而事之而奚友之足云抑又有感矣古之所謂見<lb/>
者皆必有顯名盛位焉盖士脩於家君必求之求則無<lb/>
不得者而命數及之故得以兼名位而稱有見也後世<lb/>
忽士而不求閭巷隠約自脩有老死於簷戸奥漏之下<lb/>
而已故以君之自力克敦天地之經以立百行之本而<lb/>
不免為鄉里窮人亦其所處之時然也時之既降則徒<lb/>
<pb n="KR4e0185_WYG_011-89b"/>
知顯名盛位之為見而見之在於自脩力為善者有莫<lb/>
知之矣故予特著之文以為君贈使人知古之設禮者<lb/>
所望於寡者之子之至其義如此又以知所謂見者其<lb/>
實不在彼而在此也<lb/>
　　　送葉生士直還呉序<lb/>
古者人子之養其親也其節至繁而其事至勞寢起坐<lb/>
袵温凊向趾之適其宜紛帨刀礪鐫燧箴管槃□之偹<lb/>
其用肉魚棗栗桃柤脱作新撰膽鑚之辨其治饘酏酒<lb/>
<pb n="KR4e0185_WYG_011-90a"/>
醴芼羮燂湯潘浙免莞脂憜之悉其物其朝夕之勤則<lb/>
蚤作晏息而不得休其視聽之專一則無聲無形而耳<lb/>
目將營之其亦為繁且勞矣又當從事於學出與其鄉<lb/>
之俊選相羣而樂以嵗時朝其長老鄉大夫習其射饗<lb/>
燕食以知上功尊齒之教詩書禮樂之術順四時而歌<lb/>
誦蹈舞之其所㳺居進退不於塾序則於學不在國中<lb/>
則在郊既入而為其繁節勞事以左右於父母之養出<lb/>
而從事於學其趨術博而用功多又如此其為養也非<lb/>
<pb n="KR4e0185_WYG_011-90b"/>
獨少時然也至於壯而已老而孝敬不敢衰其為學也<lb/>
非獨其長時然也自其幼學就傅而居宿已離於幃闥<lb/>
宜乎其不能兩得而兼至也然古之制無越鄉之業其<lb/>
子弟未嘗離父兄之側其父兄之貴而命於朝者亦為<lb/>
仕於其鄉耳子弟之孝而能養材而好學者入則悅其<lb/>
親出則敬其師而樂其朋其力足以兩得其情無有不<lb/>
至也今之為仕無在其鄉者父兄苟不仕而使子弟學<lb/>
焉則有躡□負笈裹粮而馳四方常有不得養其父母<lb/>
<pb n="KR4e0185_WYG_011-91a"/>
之嘆其仕而子弟從之則往往視其仕國之人如異域<lb/>
之不可以目接而面覯也深居簡出匿崇嚴而守空虚<lb/>
雖左右之養得矣而常苦於學之難兼彼其學而廢養<lb/>
者固不養之責耳其養而不得兼於學者豈非時習之<lb/>
失拘曲之説勝而大公之道微耶余用是有慕於葉生<lb/>
矣葉生呉人也其尊翁素峰公始仕為泉州節推而生<lb/>
來省於郡邸公之為郡不以拘文曲法自蔽其刑既明<lb/>
其令既行則進邑士之聦明材敏有志於學者語之以<lb/>
<pb n="KR4e0185_WYG_011-91b"/>
禮樂之事道徳之言士之聞其語雖感動興發大小異<lb/>
等然睹於至意而漸於大和莫不欣欣然如弟子之立<lb/>
於嚴師明傅之前而不知其為吏於吾土也公亦喜其<lb/>
教之著而人之從乃使其子出見鄉縉紳先生暇則與<lb/>
諸士游談詩問禮考徳正業不在乎術序黨庠之間而<lb/>
有藏脩㳺息之益亦可為兩得而兼至矣古人兩得之<lb/>
者以父兄之仕之在其鄉也葉生㳺於他邦舉養與學<lb/>
而兼至焉信乎人之樂有賢父兄也哉公既命生以歸<lb/>
<pb n="KR4e0185_WYG_011-92a"/>
奉丘廟戒日將行矣諸士謀所以贈之而來請於予夫<lb/>
生辭親而歸既息乎就養之勤無繁節勞事以役其形<lb/>
氣則於為學功宜益専他日徳行成而聞名達泉之士<lb/>
將有望其聲光思從之㳺而不可得若是雖不朝夕乎<lb/>
親之側其於為養也大矣生乎勉之哉<lb/>
　　　送詩人沈青門序<lb/>
詩人之不偶者有性靈觸發之能而無物役拘糾之害<lb/>
此天民之佚樂者矣其視富貴之人宜如檻狙牢豕閔<lb/>
<pb n="KR4e0185_WYG_011-92b"/>
然於中而不足近名器寵數俗所謂尊華者皆瓦礫塗<lb/>
炭瑣屑而朽穢也然予觀唐世詩人不偶者顧不以謁<lb/>
貴者為戒呈巻投軸左睨右矚㡬幸一遇如秦闗燕壁<lb/>
遊說之客結軫馳叩朝失於此而暮冀乎彼皇皇然其<lb/>
有所迫而不得休吾未見其能樂也其時公卿得以薦<lb/>
士節鎮得以辟官故不偶之詩人雖其失意於塲屋而<lb/>
多僥倖於薦辟斯人也之與顯者遊固其詞藝矜美相<lb/>
為標致而藉援恃力之圖為不淺矣彼顯者皆有才學<lb/>
<pb n="KR4e0185_WYG_011-93a"/>
詞章名一時其吟詠風格非出不偶者下也顧能不愛<lb/>
屈己以成不偶者之名如張燕公之於孟浩然賀監之<lb/>
於李白栁子厚之於符載杜牧之於張仲吉殆不可勝<lb/>
舉以斯論之唐世詩人淪落江湖者未可為貴而諸顯<lb/>
者能成人之名其道有足尚矣近世風騷將絶江湖之<lb/>
上有能為詩歌視唐世難得何啻千百而一二也而士<lb/>
大夫取髙資都盛位盖有不能為詩者以顯者所少在<lb/>
此而江湖之士難得又如彼相求之蹟固當在此而不<lb/>
<pb n="KR4e0185_WYG_011-93b"/>
當在彼矣且此之與彼遊也無薦引之門無辟用之途<lb/>
彼亦無所藉恃於此而倡和往反之間果相矜於藝而<lb/>
非有皇皇之冀矣江湖淪落之人誠可大貴於今之時<lb/>
而士大夫往往不知所以成其名以自附於唐之顯者<lb/>
豈不過哉錢塘青門山人沈仕江湖之能詩者也自壯<lb/>
而强行遊四方多與富貴之人逰其能屈己以成青門<lb/>
之名宜必有之吾未之及知而知青門無所藉恃於諸<lb/>
顯者以其來遊閩中之跡推見之也青門入閩枲袍布<lb/>
<pb n="KR4e0185_WYG_011-94a"/>
衾從一僮黧面而微跛踽踽然憊也唐之以詩謁顯者<lb/>
一見則欲廢其半餉之享輟其一姬之貲如執劵責負<lb/>
傲然必得何至如青門之憊也予用是知今之顯者之<lb/>
所以遇江湖淪落之人矣予閒居寂寞絶意當世好事<lb/>
之徒顧辱青門枉與之遊予之不能有益於青門可知<lb/>
矣獨不難屈己以為之重而又非有文章之名也雖俯<lb/>
躬匍匐胡能増昻青門之錙銖為青門計當且改圖庶<lb/>
㡬有偶也青門顧謂予曰斯行遇公歸亦將終隠矣不<lb/>
<pb n="KR4e0185_WYG_011-94b"/>
復有望於餘人也斯言其為謾邪其非謾也則青門之<lb/>
踽踽南行而窮宜矣古有得人一雙之璧百鎰之金盼<lb/>
若毫毛惟以一言之知為重此豪士佳公子之所為非<lb/>
所以施之今也青門行四方受雙璧百鎰於人宜不少<lb/>
矣今乃持嶺外迂廢無用之人一紙之序以歸曰可以<lb/>
終隠也青門雖自不為謾世其不有以為謾者乎是可<lb/>
笑也<lb/>
　　　周蓮坡公榮封序<lb/>
<pb n="KR4e0185_WYG_011-95a"/>
跡混而人殊庸者之所忽而智者之所明也今夫材不<lb/>
試於事而虚有其職之號食不及其禄而遙有其秩之<lb/>
寵上之人無所擇而畀之以為是其子若孫所得之職<lb/>
之秩而還以與其祖父無所費吾之器與名而可以為<lb/>
其人之榮也下之人不必量而受之以為是吾之子若<lb/>
孫所得之職之秩而推以及吾之為祖父者非有待於<lb/>
賢且能而可以安享乎上之賜也是今之所謂封官者<lb/>
也且夫不試於事而不食其禄者豈必皆無能之人哉<lb/>
<pb n="KR4e0185_WYG_011-95b"/>
葢有懐藏道徳重其身而不出遺逸於世而不憫者矣<lb/>
亦有挾長負竒屢奸於時而不一遇齟齬坎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>無所發<lb/>
憤而斂志以窮者矣重其身者無所慕於外非虚職遙<lb/>
秩所得而榮之也斂志以窮者志在於効長見竒而不<lb/>
肯以虚職遙秩自樂為榮者也然而上之人以是畀之<lb/>
則不得辭故有召之而不至官之而不屈而無有封之<lb/>
而不受者是懐藏道徳與挾長負竒之人苟有其子若<lb/>
孫所得職秩推以及之則無異於無能之人之所蒙者<lb/>
<pb n="KR4e0185_WYG_011-96a"/>
也此非所謂其跡混而非常人之所能知者耶呉郡崑<lb/>
山周蓮坡公其子大理君為興化知府天子加其乆勞<lb/>
於外善於持身謹法以仁其民也優以褒典授公以其<lb/>
子官以慰其子之勤而且以為寵焉於是公亦為興化<lb/>
府知府尊於家公之夫人晏氏尊為恭人鄉人無不為<lb/>
公與夫人榮者公方澹乎其深藏冲乎其善下守其履<lb/>
素之原而忘夫外來之益重珪累組之華其躬曽不加<lb/>
於草衣芰裳之陋雕轂文茵之愉其體不以易乎穴居<lb/>
<pb n="KR4e0185_WYG_011-96b"/>
石臥之顓而漠然不知名寵之貴錫貺之羨也豈非其<lb/>
志欲以有為不以虚得其職秩為榮而其自樂之道有<lb/>
不得而榮之者耶雖然所謂有道者不敢過於自肆而<lb/>
傲上之賜有志者善於繼之有人而不必其身之自為<lb/>
公烏得無以為榮乎哉公之所以為榮者如是是所以<lb/>
為殊於人也興化君之僚郡丞呉君節推章君嚴事其<lb/>
長之賢本其所自而幸其所䝉之盛也欲有以贈公而<lb/>
余為之序如此公其不以余為庸人之知哉其以余之<lb/>
<pb n="KR4e0185_WYG_011-97a"/>
言謂有以明之哉<lb/>
　　　送閒寂海上人序<lb/>
佛氏見距於儒非以其好廣大宫室珍美服食聚不耕<lb/>
之身而為放恣如近世所名學佛之徒也殫力於性地<lb/>
會精於心源謂之髙大微眇而毫髪千里之間此其所<lb/>
以為吾儒距者也近世名徒於佛者何如哉惟其宫室<lb/>
服食之知而隈下惰窳無復小慧他能以為放恣矣士<lb/>
之名儒者猶睢雎盱盱詞費氣盛以距佛為功是佛之<lb/>
<pb n="KR4e0185_WYG_011-97b"/>
得距於儒既非其所以取距而儒之力距乎佛尤失其<lb/>
所以為距矣不亦謬而可笑哉其間固有屏絶聲色禁<lb/>
耳目之邪淡節臭味裁口腹之慾約身勞體以自苦刻<lb/>
居無尋丈之安而行有山䟦谷涉之勤屬屬然奉其教<lb/>
之所謂戒者以求别於其徒士者且以為世所難得交<lb/>
禮而多譽之彼亦以此自賢沾然内勝謂足以抗吾道<lb/>
而存其教如吾所見漳州開元閒寂上人智海殆庶㡬<lb/>
其人矣佛之為言固存於其經以大小分教乘而明聖<lb/>
<pb n="KR4e0185_WYG_011-98a"/>
賢之差别則守戒不失蹈人之所極難猶不足語於下<lb/>
乘之數盖自東土所傳離祖而為宗者未可望其門墻<lb/>
視彼迦葉以下二十七人一鐙之照西土相續如其經<lb/>
所稱云者又未知羊牛之車相去如何耳充吾儒之所<lb/>
距則摩竭掩室片詞俱冺之㫖乃足以深攻細折而與<lb/>
之較同異於毫髪之間如上人所守非獨其教之末亦<lb/>
吾道之所不足致距也上人於佛氏之經該誦而精講<lb/>
良亦勤且博矣其言固在苟求之而思思之而得究其<lb/>
<pb n="KR4e0185_WYG_011-98b"/>
所主將必有以抗吾道而特存吾方距之不暇而暇與<lb/>
之逰哉上人勉之然吾亦懼夫所以自為者不至他日<lb/>
復見上人無所操以為息邪放淫之本力不足以有距<lb/>
而卒為上人之道所抗也吾與上人交當勉之<lb/>
　　　送章心壺序<lb/>
予閒居抱疾凢吾土之名能醫與以醫行過吾土予未<lb/>
嘗不致而見之各售其方藥餌雜投徒以予腹為試方<lb/>
之壑童子疲於取火束火之役蠁莙之臭達於墻戸查<lb/>
<pb n="KR4e0185_WYG_011-99a"/>
滓之棄餘積若小丘而予疾如故醫者方且援証古經<lb/>
陳説素難上言天和隂陽六氣之宜下言血脈虚實寒<lb/>
煖五臟九竅之變惟恐不終售其方而僥倖萬一冀其<lb/>
試之獲中也予既困於藥稍謝諸醫疏食飲水聊以永<lb/>
日自是雖不敢倦於致醫而良以藥為戒矣一日客有<lb/>
言餘姚章心壺之醫者因致而與之談未即叩其術非<lb/>
不欲叩也盖將齋心澡慮修其誠心以待他日再見而<lb/>
後請焉又將節宣起居從容旬日庶㡬脈安於體使之<lb/>
<pb n="KR4e0185_WYG_011-99b"/>
一診而可得其要也章君坐乆鑑予之色遽言曰公之<lb/>
疾將愈矣可以勿藥矣吾方非不良不復為公出矣繼<lb/>
此數相見縱談當世之故與其平生逰寓風土人情之<lb/>
美惡其於該涉藝能辨訂器物形證而品别之往往有<lb/>
可聽者未嘗為予言六氣五臟九竅如他醫所云云也<lb/>
予疾亦日日有間君雖未嘗引以為己功察其意似隂<lb/>
以予疾間自負也豈其使予一見而有齋澡修誠之心<lb/>
與其數見而泛及傍綜世故形品之談皆攻療輔爕之<lb/>
<pb n="KR4e0185_WYG_011-100a"/>
所存而所謂藥物者不在草木金石之性味治法者不<lb/>
在烹煎㕮咀之劑量耶於乎君之醫果有以異於予往<lb/>
時之所致者雖日與君處不厭也而君揖予將歸矣予<lb/>
疾果日益有間方謀裹糧逺遊訪良友於呉越之間倘<lb/>
與君遇尚當叩君為予二鑑其色究斯疾之根本伏藏<lb/>
消長分數如何也<lb/>
　<lb/>
　<lb/>
<pb n="KR4e0185_WYG_011-100b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遵巖集巻十一<lb/>
</p>
<p>
</p>
  </div>
</body>
</text>
</TEI>
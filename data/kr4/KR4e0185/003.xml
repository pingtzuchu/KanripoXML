<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵巖集巻三</head> <lb/>
    <p>
<pb n="KR4e0185_WYG_003-1a"/>
欽定四庫全書<lb/>
　遵巖集巻三<lb/>
　　　　　　　　　　　　眀　王慎中　撰<lb/>
　　五言律詩<lb/>
　　　辛卯元日二首<lb/>
居正王凝命履端帝發祥光華開上日玉帛走羣方蓂<lb/>
莢符堯録卿歌睹舜章青裳臨左个天子在明堂<lb/>
候轉三陽泰天周一紀分緯纒占聚景日表應重輪建<lb/>
<pb n="KR4e0185_WYG_003-1b"/>
寅夏時歴王正魯史文鴻恩將瑞氣四國奉歡欣<lb/>
　　　送吕思抑户部之淮上三首<lb/>
詔使發河陽仙郎惜署香家臨京口郡節建海陵倉冰<lb/>
后過全魯花時到下相蒼蒼葭菼外明月定相望<lb/>
相見仍愁逺臨分益思親亦多傾盖者誰是聽琴人駿<lb/>
骨何當市明珠且自珍翻飛未可料將子暫風塵<lb/>
憐君宦隠處淮水日悠悠橘刺青書幌濤聲散郡樓元<lb/>
王餘館榭閼伯故林丘更有山阿賞還因桂樹留<lb/>
<pb n="KR4e0185_WYG_003-2a"/>
　　　南郊夏行二首<lb/>
路轉妨旌折橋平度馬齊風花一水静烟栁萬家迷目<lb/>
極心逾逺朋高酒共攜前尋還有徑應是武陵谿<lb/>
物色繁初夏行行野望新村沙平送騎峰照逺明人出<lb/>
谷闗幽事看雲減病身傳心同志者行樂及芳辰<lb/>
　　　張氏園庄宴集二首<lb/>
地僻軒初集芳林賞不違杯傳浮蟻泛席換落花依凭<lb/>
檻千山出開籠一鶴飛莫言耽燕佚得笑百年稀<lb/>
<pb n="KR4e0185_WYG_003-2b"/>
展席臨水曲移樽對苑沙翠分縈沼竹香到圍欄花歌<lb/>
轉遊魚出舞嬌輕燕斜髙懐猶未歇亭樹已昏鴉<lb/>
　　　天壇郭道士院<lb/>
軒蓋凌晨集盤觴此地賒蘂雲鮮五色瑤草粲三花篁<lb/>
桂清仙院蓬壺接帝家晚聞鳳吹咽疑度赤城霞<lb/>
　　　秋祀太學視宰<lb/>
廩滌俅俅潔爐烟冉冉升視燎晨舉火司濯晝行冰衡<lb/>
楅犧人警鸞刀膳宰能齋心嚴祗役共祀在眀馨<lb/>
<pb n="KR4e0185_WYG_003-3a"/>
　　　宿澤上人房<lb/>
投宿依山刹禪扉隠隠開清齋宜鳥語坐定見僧回竹<lb/>
動名香散鐘鳴清梵來因嗟在人世擾擾逐浮埃<lb/>
　　　翠華巖<lb/>
振䇿凌絶巘尋幽到翠華昔聞晤真者曽此煉丹砂洞<lb/>
口液鍾乳崖隂燦寶花坐看天路近鸞思極烟霞<lb/>
　　　即席賦送張子使邊四首<lb/>
奉使星辰逺行邊道路賒十旬常霧雨千里但風沙燧<lb/>
<pb n="KR4e0185_WYG_003-3b"/>
火防秋警旌旗閃日斜壯遊元夙志公出已忘家<hi>張已去都</hi>
<hi>下而擕内適至</hi>
邊報真聞汝國荒猶未休賑輸堠吏急節制大臣留蒿<lb/>
藋時能給干戈不自謀杞人有浩歎尊酒豈銷憂<lb/>
寨險屯仍廢軍懸鎮亦孤隂風連大漠平莽静方隅曠<lb/>
野惟多壘元戎盡剖符看君經畧者早上伏羌圖<lb/>
漢世窮源使明時足餉臣黄河喧夜渡荒戍斷行人寶<lb/>
鋏飛邊月征衣帶朔塵悲歌暮相對慷慨一傷神<lb/>
<pb n="KR4e0185_WYG_003-4a"/>
　　　郊興二首<lb/>
四月西郊路物華浄客心遊情㑹滄海舉目見髙岑麥<lb/>
秀平分隴蘭榮弱冒潯登髙宜有賦况值暮鴉吟<lb/>
河曲孤村抱峯迴細路連飢鶯啼古寺浴鳥下晴川跡<lb/>
已市朝逺心將雲水𤣥真遊乖良晤心賞自悠然<lb/>
　　　寺宿二首<lb/>
杖䇿吾來此幽棲亦自娯劇傷時序晚静得琴尊俱山<lb/>
抱畫簾入雲開紫閣孤無營禪共寂不寢鶴相呼<lb/>
<pb n="KR4e0185_WYG_003-4b"/>
古寺依山寂停鞍對暮花霜鐘歸院鶴風柝集城鴉楓<lb/>
落猶秋色菊殘有嵗華山僧誰解汝吾分已塵沙<lb/>
　　　圓静寺二首<lb/>
身病登山健寺幽引興長聽鶯過别院歇馬傍疎塘竹<lb/>
散晴窻影花飄晚檻香髙遊有如此誰肯戀紳裳<lb/>
仄徑垂蘿宻髙崖蔦葛長疎槐隂玉宇尺鯉躍金塘入<lb/>
殿齋僧禮開軒到妙香亦知絶地迥朱霧細沾裳<lb/>
　　　通真觀<lb/>
<pb n="KR4e0185_WYG_003-5a"/>
桂闕晞青嶂花宫入紫雲金箱丹訣秘瑤界洞簫聞石<lb/>
髓融融液爐烟裊裊薰須逢緱城鶴接翼去人羣<lb/>
　　　宿通恵寺<lb/>
寶地開龍象珠光布法筵風凝祗樹雪日麗梵花烟塵<lb/>
跡山將逺禪心月共𤣥淹留愛風景瀟洒夜分眠<lb/>
　　　再至功徳寺與張水部偕二首<lb/>
路諳能自至僧狎不須猜蔓藤猶覆院萋草已侵臺竹<lb/>
憐獨宿處花為再看來與君同避地得笑且銜杯<lb/>
<pb n="KR4e0185_WYG_003-5b"/>
舊宿春初轉今來節載隂風烟殊嵗色雲物異登臨問<lb/>
松懐繫馬開閣戀披襟奔命兼行樂攜遊倍賞心<lb/>
　　　登陂羅閣<lb/>
閣峻看天墮湖平益勢孤風簾齊鐸響雲磴拂衣趨指<lb/>
顧極空濶風烟乍有無青眸依落日縹緲入皇都<lb/>
　　　香山寺留題釋宗林房二首<lb/>
香山覽勝到絶徑捫蘿登眺迥雲烟異天低風露凝地<lb/>
幽防俗客清論接髙僧朱纓自不謝福地何當仍<lb/>
<pb n="KR4e0185_WYG_003-6a"/>
逺公違俗久清刹倚山巔抗宇承青靄開軒俯碧泉無<lb/>
生空萬刼習静定諸天長嘯逢顔色新詩與爾傳<lb/>
　　　山寺聞丘集齋下吏之報<lb/>
漢柱峩冠吏眀廷簮筆臣醻恩搴黼衮抗疏逆龍鱗鄒<lb/>
子拘幽日賈生痛哭辰小臣元觸冒天子自英神<lb/>
　　　病中黄制科眀舉招不赴賦謝兼柬張諸暨<lb/>
故人憐寂寞約我共襟期蘭席開玉樹桂醑泛金巵剡<lb/>
溪虚雪棹鳬舄阻雲逵頽卧幽齋裏春草長離思<lb/>
<pb n="KR4e0185_WYG_003-6b"/>
　　　栁湖亭讌遊二首<lb/>
亭子水中洲蘭槳美載浮鷗翻當吹篴魚眺近垂鈎折<lb/>
藕憐絲細探蓴愛乳流更言明月好中夜尚淹留<lb/>
積水漾虚臺芳筵鏡裏開魚驚壺矢躍雲逐瑟絃迴遲<lb/>
月燒紅燭臨波洗緑杯不辭湛樂久未卜再能來<lb/>
　　　春雪左順門侯牘柬龔内翰二首<lb/>
北地春仍雪西山曉出雲烟霏交彩仗風引裊爐薰蛟<lb/>
掌飛瓊箾鳳池碎玉紋菟園搦彤管詞翰正思君<lb/>
<pb n="KR4e0185_WYG_003-7a"/>
鳴舄趨丹禁飄飄雪灑衣樓雲低殿黒城旭弄墀輝玉<lb/>
樹光初亂瑶花濕不稀侍臣迓清切沾珮啓黄扉<lb/>
　　　隆福寺與諸友人夜談因雨假宿三首<lb/>
揚子談𤣥處問奇䇿騎過浮烟榮苑樹驟雨長窻蘿小<lb/>
隠情如此大觀道若何芳春䬃欲暮莫自怨蹉跎<lb/>
憐君避世者習静碧雲隈遂有何顒興翻為孺子來譚<lb/>
經玉塵落倚瑟錦絃開夜深還說劍急雨助悲哀<lb/>
春隂侵几杖夜雨静琴觴虚院疏風入迴廊隠霧長坐<lb/>
<pb n="KR4e0185_WYG_003-7b"/>
淹髙士榻眠擬定禪床不染神俱爽無言意已忘<lb/>
　　　送許進士應元知泰安州三首<lb/>
才子初為政青春獨領州禮壇遺夾谷封社舊姑尤岱<lb/>
岳標方望長河背郭流無因贈魯縞為爾賦齊謳<lb/>
髙才美少年為吏即神仙入境花迎綬行春雨映旃漢<lb/>
時供奉邑魯國謝歸田化理今良牧何須倚昔賢<lb/>
一顧小天下巍然登泰山日晞渤澥谷風起穆陵闗石<lb/>
室金書閟陽厓玉碣刋今皇功徳盛東道預脩壇<lb/>
<pb n="KR4e0185_WYG_003-8a"/>
　　　送曽汝誠給事使邊四首<lb/>
馬嘶栁帳前使者欲行邊揷羽黄金弭擐纓白玉鞭飛<lb/>
雲迷夜月積雪凍晨天燕將聞書泣君看魯仲連<lb/>
太白壓遼城天狼照北平君王親用武節帥奉専征問<lb/>
罪馳軺入觀兵攬轡行當今將士怒歸及凱歌聲<lb/>
授律及今時邀勳合有期漁陽新戍守涿鹿舊興師西<lb/>
日河冰坼北風邊草衰蘆笳聲四起漢使也應悲<lb/>
慷慨一丈夫兹行君豈徒指揮調敝卒談笑靖邊隅古<lb/>
<pb n="KR4e0185_WYG_003-8b"/>
塞開新欵全軍奏凱俘歸來謝天子得似傅甘無<lb/>
　　　七夕效梁體<lb/>
靈駕中霄㑹明河一水遥緩波通聚語流月鑒離標環<lb/>
珮香風散綺羅絳雨消微歡還復罷枉用鵲為橋<lb/>
　　　夀毛礪菴閣老七十三首<lb/>
八座尚書貴三長太史賢履聲霄漢上彩筆衮衣前日<lb/>
月憂時鬢風雲應夀編翩翩東海鶴來往紫芝田<lb/>
岡鳳輝難集坰麟跡自閑道聞姑射後身退五湖間春<lb/>
<pb n="KR4e0185_WYG_003-9a"/>
洞桃花實秋山桂樹斑岱宗東魯望巉絶更誰攀<lb/>
十地丹丘合三山碧海望𤣥夷授玉笈王母奉金觴杖<lb/>
屨東山社松筠緑野堂蒼生懸謝傅何日賁雲章<lb/>
　　　南苑三首<lb/>
别館南城邐離宫左掖通標形霄漢上動景雲霞中雨<lb/>
知清道潤草為望恩豐上林徒欲賦才謝長卿雄<lb/>
城闕鬰崔嵬行遊信美哉栢圍春殿長荷匝午亭開複<lb/>
道玉繩隠河流銀漢迴忽然異人世不覺在蓬萊<lb/>
<pb n="KR4e0185_WYG_003-9b"/>
懸榜儼列仙通波繞御川雲疑駐鼎地風想鼓鐘年嵌<lb/>
壑雲烟變連甍氣候偏即看避暑處何似漢甘泉<lb/>
　　　帝幸南苑三首<lb/>
豫遊萬乘動慈恱兩宫和龍旂赤日轉鳳輦翠雲過暑<lb/>
避更衣殿春生浴鏡河千秋長奉夀歡樂豈云多<lb/>
在囿靈臺啓横汾離館開周王非獨樂漢武自雄材雨<lb/>
灑乘陽蹕山含進夀杯此時瞻華盖拙疾謝嚴枚<lb/>
天蹕應時康御筵矚苑芳開山金作嵌截海玉為塘睿<lb/>
<pb n="KR4e0185_WYG_003-10a"/>
跡元遊物王心亦戒荒離眀相見日長養遂南方<lb/>
　　　題孫宫允園亭用馬司業韻三首<lb/>
敞閣偏臨壑幽林復帶波葉繁棲鳳竹蔓結偃虬蘿吳<lb/>
樹三春暗江濤八月多更憐垂釣處鳬鶩静烟簑<lb/>
湘北藝蘭畹淮南叢桂山芳名誰並美詞客自髙閒斸<lb/>
石璚為乳飡芝玉作顔蓬壺如可涉他日許同攀<lb/>
避地歌招隠耽幽此卜居詞華二陸後形勝六朝餘山<lb/>
鬼窺青管江妃扈赤書悠然東壁下宛掛兩銀魚<lb/>
<pb n="KR4e0185_WYG_003-10b"/>
　　　送人尹南海<lb/>
昔日勾漏令尋仙亦繫官一紆青墨綬長就紫金丹君<lb/>
適朱方吏相期白日翰他時雙賜履遲爾五雲端<lb/>
　　　送人尹錢塘二首<lb/>
王喬葉縣去仙令意悠哉舄向雲間下琴於江上開潮<lb/>
回宋帝國山坼越王臺枳棘淹文羽君非百里才<lb/>
佳麗古越州髙峯湖水頭去為百里宰兼得六橋遊陶<lb/>
栁縈芳甸潘花匝綺洲期君東道主吾欲柁南舟<lb/>
<pb n="KR4e0185_WYG_003-11a"/>
　　　懐曾給事李郎中二子同時得罪被逮<lb/>
感事已難堪懐賢更可歎憂來自不寐熱至亦忘寒欲<lb/>
棄班生筆深慚梅福冠同心忠信者一旦涉波瀾<lb/>
　　　偶懐<lb/>
愁緒亂無端人情急似湍孤根元有植枉道亦何難獨<lb/>
酌不成醉强歌聊自寛世無知心者應謂予不諼<lb/>
　　　濟上懐曽李二子<lb/>
　　　　辛卯之秋予與二子同有典文之命聫舟濟<lb/>
<pb n="KR4e0185_WYG_003-11b"/>
　　　　上投分託契自謂百年不圖事變囱囱予承<lb/>
　　　　嚴竄二子亦同日下獄感今懐昔情如之何<lb/>
往嵗榮持節濟水照斷金事乖成泛梗景是觸沾襟梁<lb/>
獄書難達湘流賦易沉銜恩將得罪均是表同心<lb/>
　　　舟經下邳<lb/>
風波已習慣忽爾自淒其壯志逢兹地古人難可期橋<lb/>
邊黄石在日後素心知俯仰無窮意如何不令悲<lb/>
　　　夀蔡霞山先生<lb/>
<pb n="KR4e0185_WYG_003-12a"/>
早向天台隠尋仙度石梁瀑泉晞墨髮巖窟得丹方養<lb/>
性芝苓古問年松樹蒼赤城霞色滿長為薦瑶觴<lb/>
　　　淮口<lb/>
停舟淮口望千里暮雲收白浪浮山出黄河入海流淵<lb/>
中蛟比室島上玉為樓未即乘桴去難稱是好遊<lb/>
　　　寶應湖夜泛<lb/>
四顧但蒼蒼天低湖水長烟分微有樹火滅逺聞榔興<lb/>
雲連海岫望斗指呉鄉今日乘槎客猶如到漢傍<lb/>
<pb n="KR4e0185_WYG_003-12b"/>
　　　廣陵二首<lb/>
隋室多巡幸驕奢覽壯圖開天崇綺構截海定雄都緑<lb/>
水流城闕朱樓夾路衢繁華何處所墟社只平蕪<lb/>
前王聞失國游客欲陳風樓觀飛雲裏旌旗耀海中一<lb/>
時歌舞散千載市朝空獨有青天月曾經照舊宫<lb/>
　　　聞笛<lb/>
何人吹玉笛偏遺怨聲來楚地已衰栁呉山盡落梅不<lb/>
堪曽憭慄况值獨徘徊胡必羌城下能令壯士哀<lb/>
<pb n="KR4e0185_WYG_003-13a"/>
　　　詠署中墻下葵花<lb/>
兹葵敷正色韡韡比兼金細蘂盈方寸脩莖聳直尋成<lb/>
隂徒衛足背日枉傾心猶有孤根在蓬蒿何太侵<lb/>
　　　仲冬朔日江行<lb/>
心想定何依揺揺共席飛壯圖驚節變直道與時違跡<lb/>
比虞翻是才方賈誼非精誠嗟靡託捐珮侍江妃<lb/>
　　　贈人號罾浦<lb/>
家臨罾浦上垂老學為漁鷗鷺親長往菰蒲伴隠居持<lb/>
<pb n="KR4e0185_WYG_003-13b"/>
竿求竹直選石愛潭虚不曉任公意應言在得魚<lb/>
　　　送人成均卒業還郴州<lb/>
慕道不辭逺為儒能固窮言觀中國學師事大江公逆<lb/>
旅蓬生鬢歸程草暗空眀時莫徒老千禄在書中<lb/>
　　　挽王尚書夫人歸葬<lb/>
軿車出國門歸葬廣陵原逝水年光盡重泉白日昏鏡<lb/>
留將擬貌琴在與招䰟不解尚書恨將朝無贈言<lb/>
　　　過梁宅之為郎日故居<lb/>
<pb n="KR4e0185_WYG_003-14a"/>
草暗蟲聲滿閒庭菊自芳人同川上去書向壁中蔵廁<lb/>
隅經置筆墻隙舊偷光相憶成今古如何不永傷<lb/>
　　　春日永寧寺山亭顧中丞招遊<lb/>
烟曉雨初晞亭皋春日輝相從窮宴賞一倍惜芳菲柔<lb/>
草纔勝藉新條恰掛衣謝公方愛客日暮不言歸<lb/>
　　　病後偶爾出郭<lb/>
忽看栁葉長何言已春深因思閉户久却悔逃人心草<lb/>
色遥迷徑杏花稍變林欲酬過去賞一日一來尋<lb/>
<pb n="KR4e0185_WYG_003-14b"/>
　　　天界寺後山獨遊<lb/>
緑葉暗花枝鶯鳴新栁時偶隨芳草興遂與白雲期探<lb/>
徑非人到穿林有鳥窺行逢桃樹下路口使心疑<lb/>
　　　吿中送顧膳部赴臬山東<lb/>
幽居當嵗晏無那送君行留滯嗟身世蹉跎念友生似<lb/>
兹往來際轉見别離情拙筆歸耕晚髙才早勒名<lb/>
　　　齋居柬劉比部叔正<lb/>
落月曙窻虚幽人好静居官無公務擾意與世情疎出<lb/>
<pb n="KR4e0185_WYG_003-15a"/>
户霜塗屋垂幃草上除同聲雖可恱異舍欲何如<lb/>
　　　訪陳石亭遂初齋中賦贈<lb/>
先生大隠者在世自如遺樂道尚𤣥白持心不磷緇閒<lb/>
門無客候幽幌對花垂好我忘年少但言相見遲<lb/>
　　　秋日登鷄鳴寺閣寄友人<lb/>
峻閣暮躋攀凉風振客顔青天湖外盡平野雨中閒鳥<lb/>
度孤雲去人隨落葉還如何屬延竚伐木響空山<lb/>
　　　題顧中丞載酒亭<lb/>
<pb n="KR4e0185_WYG_003-15b"/>
寂寞千年後今逢尚白人官非十載滯宅是一區貧酒<lb/>
癖著書富奇多問客頻空令好𤣥者懐徳不能鄰<lb/>
　　　詠虚谷别業<lb/>
髙士尚𤣥虚因從山腹居石泉留洗藥帶草備蔵書合<lb/>
道遊空寂修心返太初翻嫌鄭氏谷烏用世名愚<lb/>
　　　寄顧瓊州副使<lb/>
不見經時久相思越徼深簿書勞吏道猿鳥亂人心地<lb/>
瘴應親酒官髙秖好唫亦知浮海樂難忘客愁侵<lb/>
<pb n="KR4e0185_WYG_003-16a"/>
　　　贈唐太史養疾寺居五首<lb/>
誰道金門貴來叅寶地禪院香燃緑桂池色汎青蓮毒<lb/>
龍降沼底善虎戲牀前更有天花落飛來遶法筵<lb/>
期君物外蹤解牿蹔相從簷際飛輕靄城隅見逺峯行<lb/>
唫循軟草趺坐䕃長松已是如愚者何須谷口逢<lb/>
託身翔鳳陛别業寄龍宫遐心存市裏幽跡似丘中掛<lb/>
塵小山桂披襟大地風安知館中史不是河上公<lb/>
如何天上貴别有世中情舍己皈慈法齋心託化城雲<lb/>
<pb n="KR4e0185_WYG_003-16b"/>
衣披籜粉風色泛松聲紛紛車馬路誰識有南榮<lb/>
齋中遂偃仰卧疾即林阿鳥來窺散帙龍起聽商歌僧<lb/>
為翻經難人非問病過此時方戰勝玉體合如何<lb/>
　　　題司封榮養卷<lb/>
才子為郎地髙堂慶有餘侍飡退食後問寢倒衣初露<lb/>
為推恩渥日因至愛舒板輿官舍裏天性樂何如<lb/>
　　　周隠君榮夀巻<lb/>
明時胡在野懐寶欲迷邦麋鹿居為伍雲松對與雙吉<lb/>
<pb n="KR4e0185_WYG_003-17a"/>
星輝上象湛露接西江晚節逢恩幸身過壠上龎<lb/>
　　　王氏榮夀巻<lb/>
老向明時隠梁鴻與孟光賃傭身不似舉案徳相方彩<lb/>
誥雙綸寵華堂四髮蒼斑衣稱上夀嵗嵗紫霞觴<lb/>
　　　哭呉懋獻進士久不克葬<lb/>
寂寞百年身桐棺三寸貧歸程魂作旅寄處燐為隣行<lb/>
哭悲妻子㝠心托友人薤歌嗟路絶欲唱又無因<lb/>
　　　訪空同先生故宅<lb/>
<pb n="KR4e0185_WYG_003-17b"/>
久欲求遺草今來訪故廬北窻存卧席東壁有蔵書墨<lb/>
沼春苔長琴臺夜月虚年年桂花發人擬子雲居<lb/>
　　　題石氏世恩堂<lb/>
漢朝宗孝謹明代故家存業有遺風舊恩從得姓蕃裳<lb/>
衣陳寢室喬木䕃髙門孫子何多美家傳詩禮言<lb/>
　　　訪顧東橋聶村山庄<lb/>
先生躬學稼鷄犬數家村種樹因山性穿池得水源槿<lb/>
籬晴雨長麥壠午風翻四體不勤者兹聞農圃言<lb/>
<pb n="KR4e0185_WYG_003-18a"/>
　　　天寧寺<lb/>
杖䇿青山半遥遥聞梵鐘古松經㡬臘虚殿掩千峯佛<lb/>
現瞻龍象僧行印虎踪回心思止託歸路到來傭<lb/>
　　　場中翫月同顧東橋陳石亭二公<lb/>
野興夜邀懽閒場十畝寛微風來席上眀月出雲端幽<lb/>
姿澹水木逺景含峯巒滿天同一色無似此中看<lb/>
　　　禮部祈雪致齋予以在吿弗預柬同曹諸君二<lb/>
　　　　首<lb/>
<pb n="KR4e0185_WYG_003-18b"/>
群賢深秉禮禋祓為祈年陪徳尚書後脩心太古前𤣥<lb/>
思通混漠髙韻比神仙齋祭迎祥處靈壇意肅然<lb/>
曽是天心逺如何冬令乖治神修禱祀格帝戒明齋華<lb/>
省寒隂静層城夕氣佳誰知陋巷裏𤣥黙與君皆<lb/>
　　　冬至大祀齋居<lb/>
霜清天漢沉月白古松隂虚獨看燈静齋明愛夜深勞<lb/>
生因息妄倦客蹔安心屢從郊雍駕飄淪底似今<lb/>
　　　將至豫章道中作<lb/>
<pb n="KR4e0185_WYG_003-19a"/>
風波晨暮淹復畏簡書嚴坎水嗟行險離方苦觸炎為<lb/>
儒心未效從政事難兼苟且狥微禄聊因免負擔<lb/>
　　　立秋日發南浦舟中作<lb/>
火伏金當令流光不肯居天髙爽氣外葉下凉風初山<lb/>
覿忻明秀江行愛廣虚聊因文牘暇稍復省篇書<lb/>
　　　哭薛西原二首<lb/>
今年嵗在辰亳上客星淪為蝶真今夣猶龍定宿身圖<lb/>
書空滿篋几閣已侵塵憤極憑天問何心生此人<lb/>
<pb n="KR4e0185_WYG_003-19b"/>
造物意何如伊人果去諸寡妻司几奠門客檢圖書隣<lb/>
杵悲無相朋緦恨忍除百身知不贖空爾淚盈裾<lb/>
　　　訪西原城南别業感泣二首<lb/>
堯時巢父隠遺跡蓽門幽泉石居成古烟花却帶秋魚<lb/>
來鳴瑟罷鳥去講筵留桑扈還真樂楊朱枉淚流<lb/>
數畝城南業依然二月春蟻蜂猶戀主花木總愁人洗<lb/>
藥流泉甃繙經供席陳西齋風自啓如意委牀塵<lb/>
　　　訪蔡廣徳道卿未至州數里阻雨留宿田家<lb/>
<pb n="KR4e0185_WYG_003-20a"/>
草舍託荒陂瞑投不自知離心分雨夕同氣阻風期燭<lb/>
影坐中暗江城望處疑如何咫尺地猶自勞相思<lb/>
　　　田家書事投贈蔡廣徳道卿<lb/>
行逢野父言情真語率然含生同草木盡力向園田禾<lb/>
黍冬棲畝牛羊夜被阡言終還百拜賴有長官賢<lb/>
　　　桐川客舍<lb/>
風雨慘燈光無言坐北堂主人及中夜問我自何方名<lb/>
姓慚難吿衷懐暗獨蔵殷勤鷄黍恵欲去不能忘<lb/>
<pb n="KR4e0185_WYG_003-20b"/>
　　　同蔡可泉出游山行紀興二首<lb/>
招攜樂友生恵我在山行縁崖歴窈窕傍磵鑒深清白<lb/>
雲輕首夏黄鳥恱初晴超忽㑹心處中林草木榮<lb/>
日出野烟輕流泉處處聲山苗經雨長澤雉感時鳴宻<lb/>
篠傍潭静疎花夾岸眀正宜吾與爾攜手此間行<lb/>
　　　登横山頂上覽州城同蔡道卿<lb/>
歸翼帶殘霞山城晚氣佳鳴鷄聞四境翔雉遶千家碧<lb/>
樹州門静黄塵市裏譁愁心因縱目共有異鄉嗟<lb/>
<pb n="KR4e0185_WYG_003-21a"/>
　　　山行於嵓谷間見人家<lb/>
山深交獸蹄往往見巢棲籬落蔵茅屋泉源灌稻畦蒭<lb/>
蕘不出户桃李自成蹊欲訪居人宿翻虞反路迷<lb/>
　　　石溪寺<lb/>
䝉宻見山窮林迴忽路通燈懸千樹裏磬發片雲中猿<lb/>
嘯來叅定月眀出照空即將溪號虎與爾學雷宗<lb/>
　　　竹山寺<lb/>
微鐘度青靄寺隠見遥岑香路入花嶼禪房開竹林泉<lb/>
<pb n="KR4e0185_WYG_003-21b"/>
流苔上冷山色樹中深吏道非𤣥理來兹生悔心<lb/>
　　　宿茅山道院東樓<lb/>
飛構出空虚洪喬應比廬松風入夜肅凉露滿天疎酌<lb/>
酒和元氣焚香閱道書求仙雖未就性亦好樓居<lb/>
　　　桐川境上與蔡道卿别<lb/>
攬袂黙相看愁雲慘别顔懽遊同逝水轍迹向空山分<lb/>
手徒留佩傷心未賜環風波慎自保當路少扳援<lb/>
　　　同顧雍里訪劉函山郊行二首<lb/>
<pb n="KR4e0185_WYG_003-22a"/>
東郊芳草色一徑引征輿非為巡農務咸言訪隠居泉<lb/>
清新雨後山媚早烟初此意誰相㑹惟應君與予<lb/>
攜手有佳意逍遥恣逺尋循疆田事美出郭野情深日<lb/>
淺平郊色雲多叢薄隂前驅農不變為識上官心<lb/>
　　　劉函山穫田庄居久不至城詩以問之二首<lb/>
聞君去不還種田因住山既為百口計兼得一身閒禾<lb/>
穂登塲上泉流激圃間誰知城郭裏幽興亦相闗<lb/>
鎌鳴秋穫急禾黍積如墉富向隣翁說穰因嘉嵗逢行<lb/>
<pb n="KR4e0185_WYG_003-22b"/>
園朝見汲歸舍午聞舂予將還壠畝先此問為農<lb/>
　　　送周石崖給事治魯藩獄事還朝二首<lb/>
漢使持眀法周親感聖衷飲冰心對日偃草徳從風折<lb/>
獄片言下回天敷奏中不須焚文字梁牘一為空<lb/>
時軰讓才雄髙誼古人中陳詩傷魯道覽俗見齊風登<lb/>
岱諸山小探洙衆水通歸朝思獻納應有發宸聰<lb/>
　　　劉函山田庄宴集同顧雍里三首<lb/>
言駕出尋君暫因屏世氛不忘鷄黍約解與麋鹿群比<lb/>
<pb n="KR4e0185_WYG_003-23a"/>
舎垂青栁前山起白雲相看同此趣無以仕農分<lb/>
白日永留懽田園勝事偏盤飡兼野䔩厨火雜村烟逸<lb/>
興看中聖髙談接上賢相忘賔主意留滯不言旋<lb/>
向晚西郊宻翛然野外秋土膏含雨潤山氣帶烟流故<lb/>
道牛羊反前林鳥雀投猶言明月好其奈促鳴騶<lb/>
　　　晚行趙家圍<lb/>
川廣片帆懸輕霞欲暮天蓼花明逺岸蘆葉隠低田風<lb/>
起青蘋上雲歸白鳥前元多山水意對此自悠然<lb/>
<pb n="KR4e0185_WYG_003-23b"/>
　　　舟中夜坐<lb/>
蘭舟凌浩渺水色暗連天宴坐深眀燭遥情寄簡編箑<lb/>
閒知爽入膏續悟更延感候傷羇思勞歌中自宣<lb/>
　　　彭蠡湖<lb/>
蒼蒼彭蠡緑大水屬時秋逺勢長天接搖波元氣浮數<lb/>
州居下浸千嶼出中流桂棹蘭為楫吾將恣逺遊<lb/>
　　　宿湖中<lb/>
蒼茫烟景晦舟楫自如家宿處隨鷗鳥秋初惜月華遥<lb/>
<pb n="KR4e0185_WYG_003-24a"/>
心連浦鴈歸夢滯江花為客誰知者疎燈水一涯<lb/>
　　　饒州公署<lb/>
蕭條人吏散孤坐發深思草色新凉重蟬聲落日悲言<lb/>
忘觀物處心静閉門時道在無形累求閒翻自嗤<lb/>
　　　署中讀書<lb/>
雨散空堂静褰簾微月初古人聊取對塵事自相疎曲<lb/>
几螢光映殘編蠧跡餘不縁嫌簿領飾律用經書<lb/>
　　　南康公署<lb/>
<pb n="KR4e0185_WYG_003-24b"/>
城荒民俗簡理事日恒餘寂寂公門静蒼蒼髙樹疎庭<lb/>
隂深晝晚山氣淡秋初跡有浮名累心空自宴如<lb/>
　　　南康公署十五夜月<lb/>
迢迢三五夜江郡影星河積水生凉氣空齋興晤歌心<lb/>
微千念寂室淺一燈多不酌盈樽酒其如月出何<lb/>
　　　十六夜月<lb/>
今夕月如何山風江水波升輪依嶽頂流鑑度簷阿光<lb/>
射棲烏起寒牽鳴鴈過紛紛羇客感來委此宵多<lb/>
<pb n="KR4e0185_WYG_003-25a"/>
　　　檢荒行田野中<lb/>
秋巡躬適野不給愧民康甞饁知非㫖觀塲愁大荒行<lb/>
間除茂草息處就隂棠老稚無驚避吾來省爾方<lb/>
　　　靈溪觀<lb/>
自憐何所為無事亦囱囱混俗因知性過時始養䝉石<lb/>
池涵谷水山徑滿松風欲悟觀心理桃花㡬樹紅<lb/>
　　　白鹿洞見張東沙壁上留題<lb/>
登髙能賦者到處有新詩草木留光寵雲峯發詠思䕶<lb/>
<pb n="KR4e0185_WYG_003-25b"/>
持山鬼力指說野僧知大賢難繼作吟玩但嗟咨<lb/>
　　　遊白鹿洞歸道中作<lb/>
巖壑變隂晴歸途風物清斜陽銜絶壁微雨過髙城草<lb/>
動含秋意蟲鳴急暮聲明朝勞簿領應自想兹行<lb/>
　　　開先寺龍池<lb/>
千盤轉石林碧磵帶雲深空谷逃人足澄潭湛我心分<lb/>
流常活活積氣自隂隂一濯清凉水都忘名跡侵<lb/>
　　　酌開先寺泉<lb/>
<pb n="KR4e0185_WYG_003-26a"/>
源出迷窮處何年流至今分來青竹細汲去白雲深香<lb/>
共曇花散凉疑覺露侵已知無内熱且復一瓢斟<lb/>
　　　東橋顧公巡撫湖南行部至衡州縱遊南岳某<lb/>
　　　　聞而慕之二首<lb/>
中丞行問俗南岳待題文草木巡遊發江山覽顧分奠<lb/>
椒祠赤帝指竹弔湘君霜氣凌朱火千峯紫翠紛<lb/>
好遊晚益耽身到楚天南勝跡摩崖刻奇文覽記探髙<lb/>
僧留與偈野客偶成談更有名書寫蔵山副石函<lb/>
<pb n="KR4e0185_WYG_003-26b"/>
　　　東橋公既登衡山集所制作成帙名曰登衡小<lb/>
　　　　記逺辱寄示時予適行部南康受而讀之有<lb/>
　　　　張孟陽之思<lb/>
登髙能作賦大雅感予襟氣敵衡山峻思涵楚水深覽<lb/>
圖乖往跡諷詠發馳心猶因廬阜對稍緩四愁唫<lb/>
　　　曉發建昌<lb/>
侵曉戒征衣嚴城未啓扉鳴騶遥即路徒御静相依歴<lb/>
歴星初散塗塗霧稍稀身隨車轍轉心事悵多違<lb/>
<pb n="KR4e0185_WYG_003-27a"/>
　　　宿武陽驛同陸毅齋憲使<lb/>
天秋風雨急山驛易黄昏疲馬依殘櫪衰楊蔽舊門沾<lb/>
塗憐潔服舉火愧空飡稍緩孤生感幸䝉終夕言<lb/>
　　　徳興縣晚發黄栢渡遲陸憲使<lb/>
旌騎叅差發思君不得俱應同殘月影只隔碧山呼雜<lb/>
樹臨溪口停車向路隅舟人催早涉不識我心須<lb/>
　　　徳興縣八月十五夜月簡陸毅齋使君<lb/>
夜久雨聲歇微微簷影過攬衣聊出户飛鏡掛明河庭<lb/>
<pb n="KR4e0185_WYG_003-27b"/>
隘留光少林疎見影多非因清晤闋何以發予歌<lb/>
　　　遊梅巖洞有仙人井竈田爐丹室之類<lb/>
松老白雲遮仙人亦有家鷄飛殘砥鼎玉化遍成沙石<lb/>
上烟霞古爐中日月賒暫來還出去䝉笑洞前花<lb/>
　　　宿武陽民家<lb/>
一室疎燈夕百思擾客懐草蟲鳴暗壁槐雨滴隂堦狥<lb/>
禄今謀拙躬耕始願乖病身應自計歸去守荆柴<lb/>
　　　滕王閣<lb/>
<pb n="KR4e0185_WYG_003-28a"/>
前王歡賞地棟宇已成空惟有西山色還將舊日同夷<lb/>
猶臨短檻感歎對長風世事囱囱裏江流自向東<lb/>
　　　滕王閣再作<lb/>
偶為逢迎出聊因一振衣鳬鷗閑泛泛島嶼逺微微芳<lb/>
草前人路寒潭落日暉西山舊時雨還向捲簾飛<lb/>
　　　薛家樓<lb/>
髙樓頻徙倚白日滿山寒霜落章江淺雲收楚地寛鴈<lb/>
聲深坐思草色起憂端擾擾城闉内還從静處看<lb/>
<pb n="KR4e0185_WYG_003-28b"/>
　　　由撫州之建昌道中宿山寺<lb/>
客行亦已倦息足擇山深月色空香徑清宵宿道林蒼<lb/>
松多古意流水有餘音釋子一相偶聊忘生滅心<lb/>
　　　再出武陽宿前民家<lb/>
秋原衰草遍投館日黄昏駑馬知徑道空山向舊門農<lb/>
人依鳥隼吏卒偶鷄豚坐席無争者猶慚道未尊<lb/>
　　　丹霞觀<lb/>
閑行隨鶴引不覺入雲深幽壑絶來跡桃花開滿林山<lb/>
<pb n="KR4e0185_WYG_003-29a"/>
香知藥草谷響識靈禽欲問採芝老人間不可尋<lb/>
　　　信州皇華亭<lb/>
誰識悠悠意寒流對寂寥閒禽遵水曲過棹入風謡細<lb/>
雨青山映繁霜赤岸凋門前來往路坐使嵗時銷<lb/>
　　　信州登城樓<lb/>
樓髙身出地稍見山川遥飛鳥青天廣平蕪白露凋孤<lb/>
雲歸滿岫千畝長秋苖周覽乘時暇忻兹土俗饒<lb/>
　　　訪黄九潭太史留贈<lb/>
<pb n="KR4e0185_WYG_003-29b"/>
問君胡在野遺世自經營一㕓依水築百畝決泉畊移<lb/>
竹供魚釣栽梧待鳳鳴深源終不起其奈此蒼生<lb/>
　　　芝山亭<lb/>
亭子倚岧嶤幽意坐終朝逺水孤帆滯長天一鳥遥叢<lb/>
紅霜樹葉片白楚江潮浩蕩煙波去徒思蘭桂橈<lb/>
　　　寄胡始興<lb/>
折腰不能去悲汝愧陶潜古意時人背髙才下位淹貲<lb/>
微數口餓客久二毛添但遣孤根在還因雨露沾<lb/>
<pb n="KR4e0185_WYG_003-30a"/>
　　　過寧庶人故陽春宫<lb/>
邪陌轉城闉重門曲水濵人談亡國地花發舊宫春珮<lb/>
冷空梁月歌銷積棟塵堪悲當日事議讞帝家親<lb/>
　　　滕王閣獨坐<lb/>
吏跡苦拘急幽期與賞違江頭時獨往閣上每忘歸綠<lb/>
水流垂幔白雲落振衣秖縁機未息猶使鳥驚飛<lb/>
　　　南昌有湖水流城中㑹府屬當其左每晨趨府<lb/>
　　　　行於湖上執事倉卒無遊觀之致<lb/>
<pb n="KR4e0185_WYG_003-30b"/>
不逺人家路湖平水且清涵虚浮萬井倒影浸層城垂<lb/>
栁堤邊映輕鷗波上眀可憐趨府去日日傍湖行<lb/>
　　　哭陳石亭<lb/>
樂道方遊世胡為遽不留重泉獨往路天上正成樓載<lb/>
酒將何問遺書不可求堪悲江左地一旦絶風流<lb/>
　　　豐城縣感張雷得劍之事作<lb/>
昔人求寶劍絶識理無違此地聞言是今來滿目非空<lb/>
餘埋後土不見斗間輝神物終難測知從何處飛<lb/>
<pb n="KR4e0185_WYG_003-31a"/>
　　　送劉西坡後再至滕王閣賦此奉寄<lb/>
蒼山西面色髙閣逺含風舊賞人何在今來事不同帆<lb/>
飛江路永鴈呌楚天空徒把盈樽酒因書寄浙東<lb/>
　　　賦得豐城劍贈李古冲之滇南<lb/>
豐城埋匹劍水土養金精九地深蔵鍔千年始發鉶在<lb/>
天生斗氣出匣作龍鳴志士腰間佩偏令萬里輕<lb/>
　　　遊紫雲菴至上中化成寺山中獨行遲同遊薛<lb/>
　　　　陳二子<lb/>
<pb n="KR4e0185_WYG_003-31b"/>
閑行隨去跡獨往昧前期流水時相引空山只自知香<lb/>
煙松際裊暗雪竹間滋兀坐探林晚中心有所思<lb/>
　　　發東林寺登廬山絶頂還過寺中留止<lb/>
年來知静理在世比虚舟偶此同生滅因之任去留色<lb/>
空廬阜起禪定虎溪流已矣東林社長廊槲葉秋<lb/>
　　　徳安公署雨中書<lb/>
荒齋掩夕景倦跡苦淹留細雨同寒意空山向暮愁逢<lb/>
迎還自懶鞭撻底増憂抱此微軀病何能為世謀<lb/>
<pb n="KR4e0185_WYG_003-32a"/>
　　　蔣雙橋方伯行部徳安予適以事至而公已發<lb/>
　　　　南康走筆奉柬<lb/>
離抱易為感復此芳春時雜英委閒地好鳥弄髙枝坐<lb/>
惜歡言阻空令淑景移方聞整駕去惆悵予來遲<lb/>
　　　徳安雨晴書懐<lb/>
日出照空林堦前流水音訟庭鳴鳥恱書几落花深遥<lb/>
憶故園草萋萋何處尋堪悲貪寸祿虚擲此光隂<lb/>
　　　書懐答彭石屋<lb/>
<pb n="KR4e0185_WYG_003-32b"/>
已悔為人學還因世網留行雲時出岫逝水偶成流事<lb/>
簡知無術交疎悟寡儔方將齊外物竊比我蒙周<lb/>
　　　徳安道中書事<lb/>
百室山中邑觀風見俗淳土膏時雨發田事暮春新鳥<lb/>
雀鳴争食鷄豚性近人前驅行且緩方此問農民<lb/>
　　　由徳安去廬山只一舍而予以事趨省不果再<lb/>
　　　　往<lb/>
憶在南康郡一拜匡廬君濯纓瀑泉水長笑石耳聞正<lb/>
<pb n="KR4e0185_WYG_003-33a"/>
擬佳遊再其如塵事紛去茲知不逺空返欲何云<lb/>
　　　聞蟬<lb/>
隂氣南方早聞蟬三月中聲微猶隠樹咽短不從風亭<lb/>
館人初散園林花頓空羇遊濶行樂亦自惜春終<lb/>
　　　雨晴西齋期薛廣文仲常<lb/>
雨餘春閣冷初日麗髙臺薄宦勞趨走佳賔濶往來苔<lb/>
生將被徑花隕欲成堆此際心如結非君誰為開<lb/>
　　　觀陳兵憲射<lb/>
<pb n="KR4e0185_WYG_003-33b"/>
夫君文且武置酒更張侯弓彎孤月滿箭去一星流廣<lb/>
野三軍覩空天百鳥愁眼看中自激青管更堪投<lb/>
　　　詠雨中庭樹<lb/>
庭前嘉樹色獨向雨中榮脉脉全根本欣欣見性情烟<lb/>
深因洗翠風至自成聲方惜一暴少難為萌蘖生<lb/>
　　　行園<lb/>
時雨資生養行園覽衆芳鳴鳩盈畝緑翻蝶遶籬香抱<lb/>
甕將根沃植楥助蔓長不窺今已久豈為下帷妨<lb/>
<pb n="KR4e0185_WYG_003-34a"/>
　　　登江州城從中丞王公<lb/>
雨餘草木新節鉞寵行巡飛雉隨騘轉啼鶯喚隼頻軍<lb/>
容觀楚卒國姓記江人清霜飄大路萬里静纎塵<lb/>
　　　豐城縣長至日<lb/>
嵗晏勤王事鄉心擾客居閉闗當此令行路欲馬如江<lb/>
浄霜飛後城開日出初署齋頻眺望雲物正堪書<lb/>
　　　至日慮囚憲府呈方<graphic n="KR3347" url="https://raw.githubusercontent.com/kanripo/KR-Gaiji/master/images/KR3347.png" mimeType="image/png"/>庄潘壺南二臬使<lb/>
立㦸府門清持書人吏盈平持三尺反助取一陽生布<lb/>
<pb n="KR4e0185_WYG_003-34b"/>
令逢周正援經覽吕刑恠來霜氣重騘馬在江城<lb/>
　　　九江夜雨示薛廣文<lb/>
稍稍空堂暮覊心自不聊疎燈生寂寞寒雨對蕭條木<lb/>
落嵗將晏鴻鳴江正遥清揚居室逺誰與永今宵<lb/>
　　　建昌日暮舉火于豐安堠亭與邑博陳嘉賔談<lb/>
斜日堠亭隂兹言在野深臨飡因忘肉獨酌更知心道<lb/>
與中人語身宜下位沉昔賢傷不遇非獨子如今<hi>陳子文行</hi>
<hi>並脩而為有司所失久伏儒官故歎其屈</hi>
<pb n="KR4e0185_WYG_003-35a"/>
　　　陳州道中同胡叅知作<lb/>
宛轉陳郊路株林碧樹盈中天炎日盛向夕雨雲生共<lb/>
酌清泉飲相從大道行才微慙負乘將子載同征<lb/>
　　　項城道中與叅知並馬<lb/>
芳郊聫騎出錦轡結同心屢截清溪渡時穿緑樹林覽<lb/>
觀乘時暇笑語避人深職事多離濶貪兹共寸隂<lb/>
　　　予以事由陳趨項周梅崖參知方自項還皆以<lb/>
　　　　夜行造次相逢頃刻而去<lb/>
<pb n="KR4e0185_WYG_003-35b"/>
多事窮奔走幽襟待細論如何逢路側還向夜中分色<lb/>
笑匆匆接清言悄悄聞勞生元易感况復覩離羣<lb/>
　　　五月五日浴起作<lb/>
芳蘭浮小鼎燃用桂為薪初暖聞盈室微和接澡身形<lb/>
骸元土木時節且槃巾雖然新浴後未振故衣塵<lb/>
　　　夀方隠君方本新安世族今為臨清人<lb/>
豪宕去鄉井高門衞水頭太和莊叟馬生事計然舟齒<lb/>
髮占難老琴觴愜好遊陶然天地内得性閱春秋<lb/>
<pb n="KR4e0185_WYG_003-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0185_WYG_003-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遵巖集巻三<lb/>
</p>
<p>
</p>
  </div>
</body>
</text>
</TEI>
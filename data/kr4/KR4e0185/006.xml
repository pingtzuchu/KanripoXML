<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵巖集巻六</head> <lb/>
    <p>
<pb n="KR4e0185_WYG_006-1a"/>
欽定四庫全書<lb/>
　遵巖集巻六<lb/>
　　　　　　　　　　　　明　王慎中　撰<lb/>
　　七言律詩<lb/>
　　　萬壽節侍班奉天殿柬丘集齋侍御二首<lb/>
風生露掌集祥烏雲耀紫清五色殊宫扇徐開蟠雉尾<lb/>
爐烟髙裊繞龍樞燎移百辟珮環列星落千門簇伏俱<lb/>
虛薄自慙違補衮瞻依叨從効嵩呼<lb/>
<pb n="KR4e0185_WYG_006-1b"/>
雞籌魚鑰漏聲催鳯闕龍樓拂曙開五色祥雲扶北極<lb/>
萬年天子在中台仙人樂奏鈞天上王母桃從瓊水來<lb/>
獨進千秋金鑑録侍臣不愧九齡材<lb/>
　　　元日侍班奉天殿<lb/>
王正元日新堯厯天子明堂拱舜衣仙樂同鈞諧鳯奏<lb/>
文星合璧抱龍旂雲間閶闔鳴珂入風轉爐香惹䄂歸<lb/>
三載郎曹淹赤紱尚慙補衮寸心違<lb/>
　　　三日偕容臺諸僚友遊大慈㤙寺登鏡光閣即<lb/>
<pb n="KR4e0185_WYG_006-2a"/>
　　　　席賦<lb/>
鷲峯飛宇孤逾麗鳯甸晴煙翠欲重北海霜氷虚暖氣<lb/>
西山雲樹散春容殊方天地愁目盡此日登臨新歲逢<lb/>
况是携遊俱俊逸但教得醉任萍蹤<lb/>
　　　四日陪夏桂洲學士南郊觀牲<lb/>
皇州風轉翠雲遊光湧南端璧月流珠樹靈壇春漠<lb/>
漠尚芻御廩夜幽幽天迴淑氣蕃羵犢苑静繁星散斾<lb/>
騶視滌逡廵移劍履明禋優渥動宸旒<lb/>
<pb n="KR4e0185_WYG_006-2b"/>
　　　送鄭滁州<lb/>
與子避居潞水上憶在東曹詩興多二月風煙辭省闥<lb/>
三呉書劍阻闗河花明江驛下㠶影棹入滁陽近楚歌<lb/>
此去琅瑘堪吏隠醉翁亭古發煙蘿<lb/>
　　　同郭水部子愚東郊相土因遊邵氏莊<lb/>
郊行不廢觀遊興戚里園中事事幽變幻羣峰開華岳<lb/>
霏微五月動清秋風来繡户聞啼鳥雨溢金塘聚浴鷗<lb/>
杖䇿况隨滄水使解纓長羡白蘋洲<lb/>
<pb n="KR4e0185_WYG_006-3a"/>
　　　寄贈宼體朝進士尹廣平<lb/>
羡爾獨隨飛舄去邑人遥望雙鳴騶郎星天近輝昴野<lb/>
薊闕雲生接冀州潞水署香曽對酒朔塵官况復經秋<lb/>
少年作宰定嘉績千里相思罷倚樓<lb/>
　　　送黄後溪守灨州<lb/>
仙郎粉署有聲華五馬鳴珂出帝家漢室淮陽還去國<lb/>
王尊蜀郡並驅車煙塵畫静天邊癘霜雪春行江上花<lb/>
此去何須愁道險薄逰今已困風沙<lb/>
<pb n="KR4e0185_WYG_006-3b"/>
　　　至昌平有感<lb/>
逺郊風葉㸃人衣近郭危樓敞暮輝山迴龍虎皇輿壯<lb/>
馬放騊駼戍鼔稀日月行藏𤣥鳥逝闗河感慨白雲歸<lb/>
時平守帥休空喜莫使燕雲羽檄飛<lb/>
　　　朔日昌平城登覽二首<lb/>
上谷孤城對水濆滿城冬旭裊煙氛天開秦塞饒黄草<lb/>
路入皇畿長白雲萬里烽煙代野至五陵佳色壽山分<lb/>
四夷自古明王守勒邊誰數李將軍<lb/>
<pb n="KR4e0185_WYG_006-4a"/>
宿雨山城浄曉暉髙樓臨眺思依依仙人掌上雲初散<lb/>
白馬闗西雁自飛古木寒鴉啼朔霧荒陴遲日上征衣<lb/>
天山直北誰傳箭目斷秦兵未解圍<lb/>
　　　望居庸<lb/>
天山九塞有居庸設險功誇六郡䧺山連白馬懸邊月<lb/>
寨壓黄花多朔風未報㨗書飛大内尚聞獵火照雲中<lb/>
北平飛將今誰是東南芻輓已無供<lb/>
　　　悼陵陪祀<lb/>
<pb n="KR4e0185_WYG_006-4b"/>
絶壁丹流萬葉紅秋峰長鎻翠華宫愁雲玉坐松楸裏<lb/>
落日金鋪霜露中鳯葆虚留栖漢月鷄鳴無復賦齊風<lb/>
聖情追逺遥悽惻冠舄趨陪百職同<lb/>
　　　泰陵<lb/>
敬帝垂裳上造日遐荒扶杖中興時宵衣午坐蒼生繫<lb/>
國論邊愁大老知四海未消虞陟淚千官尚想漢宫儀<lb/>
鼎湖惆悵空龍馭瀚海風生萬壑悲<lb/>
　　　望陵<lb/>
<pb n="KR4e0185_WYG_006-5a"/>
本朝陵墓枕天山<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲䕶靈虎豹閑入夜梧楸時淅瀝<lb/>
飛泉磵壑晩潺湲龍藏萬里蟠王氣象衛千秋控帝闗<lb/>
瞻望不勝埃滴意嚴趨神路珮珊珊<lb/>
　　　功徳寺觀三官感懷二首<lb/>
丹梯翠壁鬱煙霄宣帝行宫鎻泬㵳牧馬池荒殘白草<lb/>
釣魚臺古長青苕宸遊夢到華胥上仙仗巡非汾水遥<lb/>
曉向危樓瞻氣象雲端佳色䕶岧嶤<lb/>
憶昔宣皇遊幸初時㸔水艦戯西湖江花海石藏秋浦<lb/>
<pb n="KR4e0185_WYG_006-5b"/>
雜珮華裾駐玉輿天地百年殊感慨日月三殿自虚無<lb/>
登臨欲下牛山泪檜栢吟風夕照孤<lb/>
　　　望湖亭<lb/>
望湖亭倚碧山隈不盡長天萬里来水濶槎從雲際泛<lb/>
波涵仙是鏡中開霏霏曙靄芙蕖落宛宛晴沙鷖䳱迴<lb/>
垂釣解纓本吾事臨風把酒興悠哉<lb/>
　　　龍潭<lb/>
卧龍潭在碧山岑噴沫蟠渦自古今隠隠蛟蜃逃靈氣<lb/>
<pb n="KR4e0185_WYG_006-6a"/>
時時風雨激髙吟青天日月懸相映白晝雲雷黯自隂<lb/>
㑹見九霄嘘黑霧即㸔四海望佳霖<lb/>
　　　吕公洞<lb/>
髙頂可憐吕公洞礧砢危石相住撑根豁一門山欲斷<lb/>
泉流四壁晝常清險絶故須秉燭入蒼茫祇恠傍雲行<lb/>
藏虹蟠蠖理或有冥搜恐觸神物驚<lb/>
　　　碧雲寺晩飯<lb/>
近郊蹙踏已塵跡抱郭清切復禪樞斜陽古殿鴉亂集<lb/>
<pb n="KR4e0185_WYG_006-6b"/>
積水短蒲鶴並呼客病正宜依梵寂情超直擬仍仙都<lb/>
憐爾風松故相戞倚此煙茅絶可誅<lb/>
　　　出碧雲寺道中望香山<lb/>
迴馬已失碧雲寺舉目還望香山陲峰巒近日秀可結<lb/>
樓閣棲雲深不移靈帝翠旗䬃欲下仙人𤣥鶴飛相隨<lb/>
瑶花璚草如可得青藜白<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>任所之<lb/>
　　　登圓静寺後山攜張子汝思<lb/>
䇿馬清隨滄水吏捫蘿幽到碧山岑最憐絶壁流霞氣<lb/>
<pb n="KR4e0185_WYG_006-7a"/>
况有澄湖清客心落木蕭疎明逺近行雲縹緲静髙深<lb/>
靈芝紫蕨亦吾分石髓丹砂與爾尋<lb/>
　　　宿碧雲寺<lb/>
杖藜日晚尋丹壑解騎霜晴宿碧雲十月懸泉飛玉瀑<lb/>
三天現鏡轉金輪雕梁曲檻蒸霞氣翠瓦朱甍墜露紋<lb/>
石槨牛山俱有恨長留凉月照瞿曇<lb/>
　　　宿混元靈應宫<lb/>
𤣥宫東瞰皇畿迥碧水西瀠漢甸斜初月清懸仙子洞<lb/>
<pb n="KR4e0185_WYG_006-7b"/>
歸雲深擁羽人家珠林招近千年鶴瑶篋分探九鍊砂<lb/>
未駕青牛凌紫氣且乗白鹿住丹霞<lb/>
　　　鎮國寺與張子對酌夜談<lb/>
松栝枝團廣岫隂仲冬凉月静蕭森青山白水隨生事<lb/>
髙榻芳尊共解襟畫省香煙空入夢逺公白社許相尋<lb/>
依栖擬問三天法長嘯真懸萬里心<lb/>
　　　贈王仁和邑博<lb/>
廣文先生笑索居越中勝事定何如雲峰對席惟耽酒<lb/>
<pb n="KR4e0185_WYG_006-8a"/>
芳草閉門足著書觀海秋濤天地浴彈歌夜鋏斗牛虚<lb/>
旅山寂寞梅花晚遲爾六橋白鹿車<lb/>
　　　病中吕從野水部邀不赴賦謝<lb/>
宫雲曉度濕晴沙退食煙齊省樹鴉燕闕春回催玉羽<lb/>
鳯墀日暖映金花文園不起茂陵卧朔雪虚迴剡曲槎<lb/>
綺席瑶觴違命賞露蘭風草惜年華<lb/>
　　　病中謝鳯儀過訪<lb/>
一春卧病長安裏伏枕荒齋嘆索居風動蓬窻依玉樹<lb/>
<pb n="KR4e0185_WYG_006-8b"/>
雲傳仙侣駐瓊琚宣城鄰並違下榻司馬窮愁錯著書<lb/>
四海兄弟吾與爾霞冠月舄未應疎<lb/>
　　　送阮仁化邑博<lb/>
庾嶺雲深君獨往曲江風逺故遺思風流苦憶青氊在<lb/>
身世難忘白髪欺阮籍沉淪元嗜酒鄭䖍樗散亦能詩<lb/>
行歌莫近啼猿樹宦隠真堪采藻池<lb/>
　　　送黄長興尹葵峰<lb/>
兩年見子開青眼萬里共依帝闕雲剖竹新分鄣子國<lb/>
<pb n="KR4e0185_WYG_006-9a"/>
攜琴遥向越江濆青春黒綬光堪拂落日離歌調忍聞<lb/>
霅水峴山多勝事風塵愁望正思君<lb/>
　　　金山雜詩八首<lb/>
崔嵬樓殿俯金山窈窕亭臺引玉泉羽獵連屯萬虎士<lb/>
水嬉齊奏六龍船徴歌樂選燕秦伎聽法筵參摩遁禪<lb/>
宣帝巡遊甘脫屣侍臣扈從總登仙<lb/>
武帝乗輿駐翠㣲西山重見五雲輝羌兒掣馬行營疾<lb/>
校士射蛟水檄圍霞氣如臨仙醴㵼泉聲故近御筵飛<lb/>
<pb n="KR4e0185_WYG_006-9b"/>
至今草木遺光寵日暮遥瞻冉冉暉<lb/>
沓嶂迴巒莽不分紫煙蒼靄晚氛氲樓䑓拔地千層起<lb/>
鐘鼔中天四埜聞畫棟雕甍囘日月曲池伏竇定風雲<lb/>
髙僧盡住黄金宇䕶勅並鐫睿藻文<lb/>
康定陵前栖夜烏盤林鬱鬱鎻松梧總聞再造開邊境<lb/>
不見千官拜鼎湖内使司香開寢殿祠臣常祀掃金鋪<lb/>
翠華縹緲空中度絳節靈應羣帝俱<lb/>
珠奩玉盌扈繁芳遺令千秋祗自傷落月恍聞環珮<lb/>
<pb n="KR4e0185_WYG_006-10a"/>
響隂風猶散綺羅香蘭蘅湖上疑湘浦雲雨峯頭似巫<lb/>
陽寂厯羣山花自發為看當日倚新妝<lb/>
纍纍青塜碧山隈銀海銅泉中映迴百歲呉閶寳劔出<lb/>
一朝茂苑玉魚來牛羊晝下新樵徑牧竪夜窺舊鎻臺<lb/>
又道東阡營石槨路人徒有雍門哀<lb/>
青郊迤邐接城闉湖水西來繞御津錦里豪華紛轉日<lb/>
芳原池舘錯圍春金堆石谷朝專寵玉濬盧塘帝近親<lb/>
三輔選遷元此地五陵俠貴定何人<lb/>
<pb n="KR4e0185_WYG_006-10b"/>
西山<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫奠金方白帝精躔龍走藏水學澗伊縈洛邑<lb/>
原開<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>杜壯咸陽雲霞氣結青蓮宇粳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>脂流碧玉光<lb/>
恒鎮滹濤天地險湯池金郭帝王邦<lb/>
　　　春日和夏桂洲尚書韻<lb/>
仙蓂二葉耀春明御栁含煙拂錦城北海鮫氷衝氣動<lb/>
西山霞樹入看平旂迎周甸輝龍藻樂下堯庭雜鳯聲獻<lb/>
歲栽花光聖壽晞暘歌舞應時清<lb/>
　　　附見夏尚書作<lb/>
<pb n="KR4e0185_WYG_006-11a"/>
二月逢春春日明鮮雲旭日冠髙城千官表拜當華歲<lb/>
萬國朝元賀太平水岸煙濃將栁色花林風暖欲鶯聲<lb/>
承恩未獻椒盤頌佩玉瞻星下紫清<lb/>
　　　春日東郊二首<lb/>
仲春郊畤望春来待鳯城東旭日開錦里恩輝多邸第<lb/>
青陽氣色滿樓臺遷鶯出谷風徐應變栁分林霧暗催<lb/>
熈澤幸逢羣物泰全生竊荷大鈞裁<lb/>
花外雲煙接禁長東郊風日麗新芳飛峰冐靄全低樹<lb/>
<pb n="KR4e0185_WYG_006-11b"/>
遶澗分流半入塘角戯游塵遥辨陌探丸俠騎競趨塲<lb/>
迨時行樂須華盛碧草萋萋不可忘<lb/>
　　　東郊朝日壇<lb/>
扈扈崇壇冠景崗翔梧灌梓鬱分行金鋪翼鳯層壝列<lb/>
玉磴疏龍四陛張雲氣承暉皆赤色靈坻郊位正青方<lb/>
欲觀聖製光宸極為識羣心奉太陽<lb/>
　　　奉祈於朝天門迎詞<lb/>
漢主齋居太乙壇方春修祀表祈年祥虬扶籙交仙葆<lb/>
<pb n="KR4e0185_WYG_006-12a"/>
青鳥啣書近法筵尚璽親承蒼玉案羽師跪授紫泥編<lb/>
長奉光天神道教登釐無謝福為田<lb/>
　　　春日觀南城同禮曹諸子三首<lb/>
城南林囿窈逶迤雲裏樓臺互蔽虧半綴朱欄千品實<lb/>
全交繡户萬年枝河流倒接星潢注峰起如將日觀移<lb/>
在昔躍龍餘聖跡於今試馬耀乾詞<lb/>
離宫往往像神仙誰擬甘泉起漢年復道横㸔連象緯<lb/>
曲房深轉貯雲煙穠花齊發粧靈囿雜樹分榮䕃御川<lb/>
<pb n="KR4e0185_WYG_006-12b"/>
但覺觀遊皆出世不知劍舄已昇天<lb/>
朱曦禁苑盡芳菲傳道神遊轉翠旂製拱琱金丹鳳絢<lb/>
疏橋累玉素虹飛風泉數處歌絃合花蕚千名錦繡圍<lb/>
正覩乾行行幸處修恩無地不光輝<lb/>
　　　東昌題任元樸御史園<lb/>
選地幽棲近水湄野人争席鳥忘機垂栁裊裊供書帶<lb/>
蔓薜青青取製衣不學蔣園延客少却嫌鄭谷受名非<lb/>
任公本擅投綸術可以方壺作釣磯<lb/>
<pb n="KR4e0185_WYG_006-13a"/>
　　　謫毘陵發都下<lb/>
臨岐南北垂雙涙誰識楊朱失路嗟在野自疑非虎兕<lb/>
此身已解作龍蛇壯圖中失逢時感竢罪南遷拜恵嘉<lb/>
恩予晉陵猶不逺其如卑濕類長沙<lb/>
　　　至晉陵<lb/>
本因懷璧自招尤覆水成泥豈再收行澤却防漁父問<lb/>
入山恐負晉君求束書長嘯辭京邑捧檄逡廵到本州<lb/>
入境棲棲誰解者傍人應謂一官謀<lb/>
<pb n="KR4e0185_WYG_006-13b"/>
　　　在郡作<lb/>
憶從束髮通朝籍才薄遭時報効賖直木孤生先得伐<lb/>
明圭太潔易成瑕朝天路絶辭風葉去國身輕失水查<lb/>
竄逐元非明主意啣恩不忍赴懷沙<lb/>
　　　月夜同姚在明濟上觀水<lb/>
盈科流水濫湯湯映月涵空更可望泌沸千淙珠比色<lb/>
澄泓一曲鑑為光遥遥銀漢㣲分景宛宛金隄與障狂<lb/>
取適有同蒙吏傲兼擕恵子在濠梁<lb/>
<pb n="KR4e0185_WYG_006-14a"/>
　　　贈郭水部郎中治河<lb/>
河出崑崙决孟津司空治水智如神下楗欲濯淇園竹<lb/>
荷鍤皆徴韓國人玉堰七星遥證斗金堤千里不飛塵<lb/>
若逢漢帝来沉璧應免從官助負薪<lb/>
　　　彭城送謝道安舉人應試<lb/>
少年挾䇿趨上京俊美多才衆所榮稷下雕龍参辨駕<lb/>
郢中白雪擅詩名他鄉不料逢論舊臨水那堪復送行<lb/>
旅竄慚予非狗監聞君已賦子虚成<lb/>
<pb n="KR4e0185_WYG_006-14b"/>
　　　江上送毛太守入覲因寄舊遊三山諸友<lb/>
念别須臾已歳餘忽逢江上意何如心悲不語傷時事<lb/>
眼㸔雙分畏簡書逺水片㠶天際沒晴忩古木㟁邊疎<lb/>
故人相見倘相問芳草閒門是謫居<lb/>
　　　留都二首<lb/>
徒然往日矜佳麗地作天開祇在斯呉楚荒郊奄作苑<lb/>
江淮流水即為池人誇才藻稱三傑家應星文置百司<lb/>
太息六朝詞賦客芳徽空想盛全時<lb/>
<pb n="KR4e0185_WYG_006-15a"/>
帝京歌舞盛歡娯表裏河山樂事俱金埒藉茵遥出郭<lb/>
朱樓照水䕃通衢妖氛洗後江長静王氣生来地盡蘇<lb/>
若使墨卿稱主客不論漢室有西都<lb/>
　　　恭覩留都大内作二首<lb/>
壯麗誰言漢未央鈎陳華葢翼明堂千門旭日光分映<lb/>
雙闕中天勢欲翔前殿曾聞臨遣帥離宫屢是從諸王<lb/>
㣲臣已恨生時晩拜手徒思頌太康<lb/>
欲知開造與天侔聖跡難尋帝業留苑外河山紛錦錯<lb/>
<pb n="KR4e0185_WYG_006-15b"/>
城中樓闕若雲浮深宫紅樹春長閉髙掌金盤露不流<lb/>
常現瑶空雲五彩曾隨仙仗奉宸旒<lb/>
　　　春日行觀禁中髙皇帝舊苑二首<lb/>
千門臺殿碧波流咽盡寒聲出御溝天上橋山仙馭逺<lb/>
人間圓嶠禁城幽花狂不記當筵舞魚巨曾經聽樂遊<lb/>
垂栁依㣲春不展為思恩幸半含愁<lb/>
芳菲御輦屢經過寂寞於今歳月多草色猶如思望幸<lb/>
鶯聲尚解囀當歌更衣帳冷空瑶殿窺鏡䑓荒咽玉河<lb/>
<pb n="KR4e0185_WYG_006-16a"/>
太液宫前舊池水年年春雨長新波<lb/>
　　　寄贈黄宗獻守璚州兼柬顧與新憲使<lb/>
主恩懷逺托分憂萬里乗空并是遊百室日南開北户<lb/>
孤城海上俯中流津橋喧處為珠市郡國晴時見蜃樓<lb/>
持斧風流賢使者政成觴詠接諸侯<lb/>
　　　送郭世重出守南寧<lb/>
朗寧荒絶不堪栖遊客思鄉轉路迷千嶺驟昏如瘴起<lb/>
四時不斷有猿啼編氓半是居蠻洞行路相言避毒溪<lb/>
<pb n="KR4e0185_WYG_006-16b"/>
千載播遷仍寘逺好憑鬼卜問南雞<lb/>
　　　幽居翫雪柬人二首<lb/>
肅肅𤣥隂冬布令紛紛白雪晝凝華明姿敵日堆難散<lb/>
弱質凌風舞易斜楚地有田皆種玉寒空不樹自飄花<lb/>
此時正憶離居者贈把瓊英比折麻<lb/>
江城雨雪及春歸三白呈祥表應祈<hi>時禮部祈雪雪降</hi>皜素凝<lb/>
華因地積輕盈弄出鬬風飛千峰掩翠皆同色四野垂<lb/>
隂倍有輝獨羡仙郎操妙曲聲髙真使和人稀<lb/>
<pb n="KR4e0185_WYG_006-17a"/>
　　　移居<lb/>
栖栖㣲禄豈謀身擾擾移家學避人髙栁欲栽當外户<lb/>
青山依舊借東鄰門無車馬何須僻窻映圖書不為貧<lb/>
籍繫中朝心在野誰知陸地有沉淪<lb/>
　　　髙祠部子逑訪予告中值予出遊不在見投贈<lb/>
　　　　章聊用奉酬<lb/>
因病相侵却得閑一官方在是非間身同雲出無留處<lb/>
住近城隂獨掩闗髙士已題鳯字去野人空共鳥飛還<lb/>
<pb n="KR4e0185_WYG_006-17b"/>
間窻寂寂春光早惆悵清揚不可攀<lb/>
　　　出遊城南山寺<lb/>
一官常懶愛僧閑来往禪機每扣闗緑栁閉門空自長<lb/>
白雲出岫不知還欲牽簮紱奈微力豈少鸎花非故山<lb/>
那似匡廬為社者投師不逺栗林間<lb/>
　　　遊朝天宫<lb/>
蓬莱元自道家山簾户隂隂珠樹閑乞向朝中除仕版<lb/>
却来方外着仙班花間犬吠知人至空裏鶴飛為客還<lb/>
<pb n="KR4e0185_WYG_006-18a"/>
一扣𤣥闗回念想因悲擾擾在塵寰<lb/>
　　　登江東城樓<lb/>
花片飛飛栁色深登樓一倍攪鄉心長隄煙草迷人去<lb/>
逺寺夕陽帶磬沉江水無風時起浪春雲不雨每成隂<lb/>
躊躇滿日時相㑹惆悵前林倦翼禽<lb/>
　　　春日懷歸<lb/>
東風送煖雨晴春栁色鶯聲滿四鄰道勝自然千慮捨<lb/>
身閑何戀一官貧朝来廢櫛㸔山色日裏扃扉避世人<lb/>
<pb n="KR4e0185_WYG_006-18b"/>
豈有微才逢聖代空令失計遠嚴親<lb/>
　　　遊天界寺逢蔣南冷子雲留贈<lb/>
香林新雨四無塵緑樹初齊古寺春病起獨尋芳草路<lb/>
林中偶接放歌人未酧談笑形相得稍問姓名意已親<lb/>
落日還歸城闕去愧君雲水一閑身<lb/>
　　　請告弗允赴省作<lb/>
腰章束帶不勝羸還顧自身却自疑田畆難忘平子賦<lb/>
雲山也笑尚書期出門騎馬逢人懶曵組升堂畏鶴知<lb/>
<pb n="KR4e0185_WYG_006-19a"/>
舎裏青青春草待若為留色慰幽思<lb/>
　　　請告弗允後寄蔡比部道卿<lb/>
無才豈料乞身難強學城東且閉闗世事浮雲機乆息<lb/>
故園芳草夢空還春栽藥品因多病日理圖書轉覺閒<lb/>
不得自矜年少壯相思一夕損紅顔<lb/>
　　　省中<lb/>
古木隂多鶯亂移白雲不去伴留司侵堦草長閑終日<lb/>
拂印塵深鎖幾時散地菲才容吏傲低頭寸禄令人悲<lb/>
<pb n="KR4e0185_WYG_006-19b"/>
頗耽恬曠頻欹枕僕從翻嫌出省遲<lb/>
　　　哭梁宅之<lb/>
天道蒼茫不可知重泉寂寞所從誰祇餘蘭氣芳華省<lb/>
獨有螢光識敝帷無使求書忘舊草何人脱劍贈枯枝<lb/>
蕭條落日聞鄰篴淚盡無由世上期<lb/>
　　　和李司業懋欽登廬山石耳峰讀空同先生之<lb/>
　　　　詩作<lb/>
同聲殊世易懷思惆悵風流不在茲真蹟愛從苔刻認<lb/>
<pb n="KR4e0185_WYG_006-20a"/>
舊題多是野僧持張衡不負揚雲待屈子能令宋玉悲<lb/>
流落當年何足恨斯文今見後賢知<hi>李詩有誰令流落明時去之句</hi>
　　　題箬溪草堂贈顧中丞<lb/>
箬溪溪上箬隂繁主人葺箬卜溪源近市荒惟三畆宅<lb/>
負城幽是一丘樊雨滋蘭蕙㸔成畹徑長蓬蒿漸塞門<lb/>
大徳如今俱小隠壯懷相對欲何言<lb/>
　　　夾浦舟中别李湖州邦良<lb/>
<graphic n="KR2997" url="https://raw.githubusercontent.com/kanripo/KR-Gaiji/master/images/KR2997.png" mimeType="image/png"/>篁夾㟁似湘隂一夕孤舟千里心地逺誰憐臣道枉<lb/>
<pb n="KR4e0185_WYG_006-20b"/>
官貧轉使故交深幽蘭自馥皆同臭折羽卑棲各異林<lb/>
臨路殷勤何所贈匣琴珍重少知音<lb/>
　　　游茆山贈兩道士二首<lb/>
厭世歸心大洞天玉皇按籍許為仙身飛金䇿朝元去<lb/>
手捧瑶篇拜闕旋白日鷄鳴霄漢裏古時杏拂羽幢邉<lb/>
自言棄跡方成道枉誦從前内外篇<lb/>
尊師得道貌如童追躡岑崟但使風毋道姓名千古上<lb/>
時聞笑語五雲中開山指顧逢秦禪行洞應知與蜀通<lb/>
<pb n="KR4e0185_WYG_006-21a"/>
憂患相仍兼疾病願祈一粒發凢蒙<lb/>
　　　宿茅山栖霞道院<lb/>
凉月髙松翠影長石壇隂洞映蒼蒼山煙發氣鄰丹竈<lb/>
澗水流芬潄藥牀静見道心生白室閑披仙籙檢青囊<lb/>
投身未卜他年計明禱茅君一瓣香<lb/>
　　　㳺茆山柬唐太史應徳本與唐期往而予不能<lb/>
　　　　待因以嘲之<lb/>
聞有人間不死庭遂歌招隱浩長征巢鶴青松年共老<lb/>
<pb n="KR4e0185_WYG_006-21b"/>
經泉白石色兼清神君跡化名空在幽洞花深客自行<lb/>
為語稽康仙分薄縱逢石髓也難成<lb/>
　　　寄題吳興吳太僕園亭<lb/>
吳興本是佳山水况復名園選勝開曲引苕溪来漲沼<lb/>
平分峴石作層䑓琴書數處無塵事花鳥三春有酒杯<lb/>
他日南尋天目頂因君清暇得徘徊<lb/>
　　　餘干李春江先生致魯國左相而歸先生昔貳<lb/>
　　　　泉郡予方髫年在諸生中最荷奬識展拜感<lb/>
<pb n="KR4e0185_WYG_006-22a"/>
　　　　舊情見乎辭<lb/>
登堂懽宴挹沖襟為問先生邇在林晚愛溪山輕相印<lb/>
日邀里族費家金門前流水心俱逺市裏囂塵跡自深<lb/>
却憶受知童子日徒然長大祇如今<lb/>
　　　寄陸憲使選之李提學雅大田叅知叔于三君<lb/>
　　　　昔同禮曹今居官嶺外<lb/>
端居離索嘆盈襟却記當年寵遇深抽筆每叅原廟對<lb/>
横經曾侍辟雍臨恩私難恃㸔孤跡職事無稱抱寸心<lb/>
<pb n="KR4e0185_WYG_006-22b"/>
嶺鴈江魚俱寂寞相思何處寄同音<lb/>
　　　送陳中川之汴藩雪中作<lb/>
衣冠出餞曉匆匆白雪紛紛灑應空皜素明姿偏敵日<lb/>
輕盈弱舞不因風裛塵故為迎新隼飛片猶如㸃舊驄<lb/>
獨把瑶華當别贈清輝瑩質與君同<lb/>
　　　題將軍遊騎巻<lb/>
青青細草滿平原故將飄零馬足閑春日朱樓垂首過<lb/>
暮雲赤坂獨身還偏裨各散他門下歌舞盡銷舊帳間<lb/>
<pb n="KR4e0185_WYG_006-23a"/>
明月琱弓閑在臂不忘掛箭出天山<lb/>
　　　送宋龍門行甘州太僕<lb/>
磧路蕭蕭闗樹㣲君行萬里事戎機忽到河源知地盡<lb/>
試登隴首見人稀時平塞下降羌静野曠秋餘牧馬肥<lb/>
却笑漢家求大宛貳師再出只空歸<lb/>
　　　論文示門人方元煥晦叔<lb/>
琴名錄綺舊曾攜柱是連城明月輝曲裏其人如得見<lb/>
彈来於世肯聽希終身已分長抛擲拭目聊為一取揮<lb/>
<pb n="KR4e0185_WYG_006-23b"/>
傳得廣陵真散後莫令手指與絃違<lb/>
　　　樂平道中暮宿田家<lb/>
風雨蕭蕭僕馬煩客身寂寞託空村深聞夜杵應傍舎<lb/>
静對寒燈獨掩門難竟孤眠尸吏媿猶慙一飯野人恩<lb/>
晨興欲問田家樂官騎催程不得言<lb/>
　　　徳興道中柬陸毅齋憲使陸君昔同在禮部<lb/>
客意悠悠忽自悲客䑓憶共奉恩暉春城栁色趨朝入<lb/>
天路香煙扈祀歸官冗方知思昔遇途危猶未覺今非<lb/>
<pb n="KR4e0185_WYG_006-24a"/>
舊遊零落俱何處職事逢君得暫依<lb/>
　　　臨川郡樓張都閫招飲<lb/>
樓閣崔嵬俯一州當樓置酒楚天秋參差梅栁軍中樂<lb/>
髙下溪山城上遊席照滿輪宜取醉林飄一葉正闗愁<lb/>
銀瓶頗怪傾難盡曾換將軍舊紫騮<lb/>
　　　中州道院夜宴<lb/>
孤舟宛在水中央仙洞深深草木香林下鶴行隨得路<lb/>
徑邊蘿蔓過罥裳興来斟酌瓊漿㵼吟罷參差玉樹蒼<lb/>
<pb n="KR4e0185_WYG_006-24b"/>
白露滿天河漢淺還城燈火一川長<lb/>
　　　逢鄭廣文先生<lb/>
童年釋菜及門墻在泮常依芹藻芳座上談經分半席<lb/>
齋中鳴鼔接餘行徒持章句貪干禄獨守簿書媿省方<lb/>
十五年来音問濶何期今日復升堂<lb/>
　　　贈郭僉事以亨起復入京<lb/>
風塵淪落故交忘水上相逢益自傷持牘空慙勞吏道<lb/>
操觚終念戯詞塲須臾握手王程廹牽引離心江路長<lb/>
<pb n="KR4e0185_WYG_006-25a"/>
此去帝鄉應似客除書不省出何方<lb/>
　　　江千春評事使南昌予適以事行部豐城走筆<lb/>
　　　　寄贈江雅善鼔琴因以琴為賦<lb/>
古琴宛轉作龍形絲白桐堅各有名桐出嶧山孤幹植<lb/>
絲從天漢七襄成何言異質元同調不是知音豈發聲<lb/>
水綠山空清夜裏如聞别鶴兩方情<lb/>
　　　予行部豐城建安李君時言往提督滇南道出<lb/>
　　　　茲邑相見甚懽君出髙文見示稍為論訂遂<lb/>
<pb n="KR4e0185_WYG_006-25b"/>
　　　　及性術之辨最多往返<lb/>
一從為别苦無懽汩汩交遊意不存此道常遭下士笑<lb/>
將心懶向世人言斜陽萍水逢㩦手深夜蘭燈恵討論<lb/>
不悟當筵忘肉味含情相對似窮源<lb/>
　　　廬山<lb/>
衣袂翩翩接鳥翰營廻磴道出千盤峰巒拔地紛殊態<lb/>
樓閣中天起壯觀斜日色開三楚秀㣲雲隂散九江寒<lb/>
將同名嶽期終老且向匆匆客裏㸔<lb/>
<pb n="KR4e0185_WYG_006-26a"/>
　　　春雪同省長諸公讌集<lb/>
絳燭燃霄深院闌廣庭積雪不生寒春聲笛裏梅花落<lb/>
夜色杯中竹葉乾坐上拂衣先起舞燈前改席更留懽<lb/>
人生分合兼衰健今夕須知一醉難<lb/>
　　　宿天池寺示同逰薛仲常<lb/>
在世多憂坐自拘㣲官未得惜馳驅因尋絶頂逃人跡<lb/>
偶滯髙齋减病軀理髪晨光窺石鏡焚椒夜氣對香爐<lb/>
一心生滅元無取不語但應爾與吾<hi>石鏡香爐俱峰名</hi>
<pb n="KR4e0185_WYG_006-26b"/>
　　　宿天池寺明日下山寺僧相留予愧其意爰題<lb/>
　　　　西壁<lb/>
隂隂松竹覆層巒蘭若深開曲徑寒樹裏燈縁傳法現<lb/>
林間花是講經殘窻臨石鏡天長曉門掩珠簾夜欲闌<lb/>
釋子相期無以答未除妄想為㣲官<lb/>
　　　登佛手巗屋角嶺諸山<lb/>
縁崖百轉幾經休廻複千峰晩氣浮路絶見僧行樹杪<lb/>
猿鳴呼客入林幽平㸔珠斗懸燈影俯瞰明河激澗流<lb/>
<pb n="KR4e0185_WYG_006-27a"/>
頗似謝公髙簡性領州不自廢山遊<lb/>
　　　由大林寺尋講經臺因循香爐側下山<lb/>
十尺飛蘿手自援鳴泉數處弄潺湲半峰栖霧逢僧濕<lb/>
絶徑穿雲見虎閒岸幘正宜巗石上褰衣時傍竹林間<lb/>
夕陽翠巘㸔尤好去路心知是下山<lb/>
　　　暮雨投圓通寺宿<lb/>
野色蒼蒼逺寺㣲因聞鐘梵起歸依僧閒正伴谿雲返<lb/>
客倦偏逢夕鳥飛一院燃燈通暗路滿空香雨沐塵衣<lb/>
<pb n="KR4e0185_WYG_006-27b"/>
齋心願學無生理漢綬嬰身嘆跡非<lb/>
　　　得舎弟道原書欲来豫章乆而未至<lb/>
報書省我喜終朝日日相望正寂寥尺素翻疑魚腹幻<lb/>
寸心真惜雁行遥夜長綘蠟花空艶秋色芳池草已凋<lb/>
愁極欲將荆樹植連枝照室免蕭條<lb/>
　　　除夕示原弟卧病<lb/>
深夜殘爐火剩紅如灰一念懶書空欲歸舊里時難决<lb/>
未遂初心歳又窮寒色暗消燈㷔裏春光細入漏聲中<lb/>
<pb n="KR4e0185_WYG_006-28a"/>
客居寂寞真憐汝骨肉情親病亦同<lb/>
　　　元日於藩省祝賀述懷東徐少湖太史<lb/>
蒼蒼寒色滿嚴城霜露樓中刻漏清煙雜燎光㸔曉淺<lb/>
風揺燭影覺春生壯心已謝鵷鴻侣病齒空餘狗馬情<lb/>
才薄本宜長逺斥問君何事厭承明<lb/>
　　　送袁生應樞攜室入京覲省嚴介溪宗伯袁生<lb/>
　　　　宗伯之婿<lb/>
青青春色起平蕪客路㩦家正可娯雪映船窻開巻用<lb/>
<pb n="KR4e0185_WYG_006-28b"/>
風吹江水掛㠶須丈人已立中朝岳愛子真還合浦珠<lb/>
借問南宫趨侍處何如片玉在氷壺<lb/>
　　　送孫豐山叅知入賀明堂大享禮成孫與予先<lb/>
　　　　後為禮部<lb/>
送君南浦思翻飛前後為郎入禮闈直以遊談叅制作<lb/>
更持文史答恩暉周南跡滯臣心逺汶上圖興帝道輝<lb/>
舊賦甘泉還有筆好將再染奏垂衣<lb/>
　　　送方<graphic n="KR3347" url="https://raw.githubusercontent.com/kanripo/KR-Gaiji/master/images/KR3347.png" mimeType="image/png"/>庄僉憲入賀明堂禮成<lb/>
<pb n="KR4e0185_WYG_006-29a"/>
豫章解䌫雪晴消計及長安淑景遥垂栁新隂㸔向苑<lb/>
啼鶯初曉喚趨朝心同江水知歸海身在鈞天喜聽韶<lb/>
左个春開應有問何如衢室帝為堯<hi>月令春居明堂左个</hi>
　　　遣興<lb/>
生平不省縁何病日夜憧憧抱百憂自向心中除害馬<lb/>
便將身外等虚舟好閒幸爾遭無事寡援寧須請絶遊<lb/>
竊比前人為禄隠不妨世上且沉浮<lb/>
　　　再至徳安公署<lb/>
<pb n="KR4e0185_WYG_006-29b"/>
為官懶拙本無稱樂業田閭寡訟争閑署簿書終日静<lb/>
孤城草木及春榮行庭最愛蒼松色隠几翻嫌鳴鳥聲屢<lb/>
向此中民不厭年来自哂近人情<lb/>
　　　錢侍御出遊東林予留江州城中阻於陪從作<lb/>
　　　　此奉柬<lb/>
達人瀟灑樂煙霞自向東林問楞伽脫却繡衣掛貝樹<lb/>
更騎驄馬踐香花坐中山色夕陽亂門外溪聲春水加<lb/>
城郭匆匆多事者愁㸔遙巘片雲遮<lb/>
<pb n="KR4e0185_WYG_006-30a"/>
　　　錢侍御宿天池寺疾作召醫予屬有事不及往<lb/>
　　　　問以詩代柬<lb/>
聞君耽卧南山阿為戀繩牀起病魔法鼔揚聲生寂滅<lb/>
香池涵照洗煩疴翻經半與方書雜飛靄偏從枕席多<lb/>
問訊有懷難自往空令示寂作維摩<lb/>
　　　送趙教授志貞<lb/>
居藩寂寞乆無歡聊為伊人一解顔嗒然語合形骸外<lb/>
去此交存神氣間共指馳驅循大道更期著作副名山<lb/>
<pb n="KR4e0185_WYG_006-30b"/>
一尊臨路情難盡原草含黄暮雨間<lb/>
　　　移官河南報至作<lb/>
赤雀翩然銜尺書書中忽報有新除世榮已付浮雲外<lb/>
生意翻為腐草餘悔把青黄災斷木却教鐘鼔饗爰居<lb/>
一官虚謬頻遭調寂寞揚雲愧不如<lb/>
　　　過劉實夫墓下作<lb/>
斜陽片景水潺潺堪歎先生永閉闗寂寞一坏埋白骨<lb/>
蕭條幾樹掩青山不懸寶鋏枯枝上空灑瓊珠宿草間<lb/>
<pb n="KR4e0185_WYG_006-31a"/>
人世相期那得見千年應作鶴飛還<lb/>
　　　弔李空同先生<lb/>
　　　　空同先生之風予慕之乆矣無由一見比以<lb/>
　　　　謫官稍遷汴省獲訪故廬而先生冡子伯材<lb/>
　　　　亦辱過從之雅故末句及之<lb/>
大梁竣罪異長沙託賦河流比汨羅明月投人遭按劍<lb/>
陽春驚衆寡賡歌幽扃路閉黄鐘絶副冩書藏玉屋多<lb/>
論次舊聞應有泣史談舊業竟如何<lb/>
<pb n="KR4e0185_WYG_006-31b"/>
　　　蘇門山<lb/>
性愛名山恣懶頑每逢佳巘便開顔岑崟忽躡蘇門頂<lb/>
清淺兼臨泉水間地勝絃觴寧為賞心閒魚鳥却相闗<lb/>
坐思善嘯巖栖者不得神遊接往還<lb/>
　　　百泉<lb/>
名泉千𣲖遶共山匯作共池碧樹環外物都從泉上淡<lb/>
中心獨向樹邊閒鷗鳬羣戲翻珠碎荇藻叢生㸃鏡斑<lb/>
此地真宜投袂隱堪悲朝往夕来還<lb/>
<pb n="KR4e0185_WYG_006-32a"/>
　　　送胡中丞可泉西歸<lb/>
廣野微塵栁眼青衣冠飲餞一城傾還家且有藏書富<lb/>
解組真同脫躧輕路出崤陵桐樹盡旌飛灞岸嶽蓮迎<lb/>
歸田賦就身猶繫因送將歸客念盈<hi>時某方有乞歸之疏故末句云</hi>
　　　送竇憲長入覲<lb/>
離亭杯酒日初曛征馬長嘶首北雲為畏簡書三載覲<lb/>
自陳功伐四聰聞試言定拜綸音重錫宴應沾御醴芬<lb/>
欲問風裁清海岱但看滿路雪隨君<lb/>
<pb n="KR4e0185_WYG_006-32b"/>
　　　送正郎之畱都<lb/>
秦淮緑水石頭城此去遥知愜宦情望國定瞻龍虎氣<lb/>
登臺試覩鳯凰名風流却值山川壯形勝應逢賦頌成<lb/>
憑君莫自傷畱滯漢室由来重二京<lb/>
　　　承西亭恵梅愛其香色賦詩<lb/>
一枝疎淡在銀瓶虗實蕭條冷氣生近嗅幾迴憑小几<lb/>
貪看數起繞空楹支離形影元相得寂寞心魂轉自清<lb/>
却想前人東閣裏孤花同賞不同情<lb/>
<pb n="KR4e0185_WYG_006-33a"/>
　　　詠折梅用前韻<lb/>
月掛疎簾水滿瓶一枝誰折報春生肯辭帝子分瑶圃<lb/>
来與幽人伴素楹香雜藏芸飄帙細色侵囊雪入幃清<lb/>
漫唱巴歌投郢客引啇流徴也同情<lb/>
　　　雲東次前詩用韻再呈<lb/>
盈盈素質映銀瓶誰識仙葩此寄生初滿室時風入户<lb/>
正宜人處月窺楹况逢髙韻能同好未許幽襟抱獨清<lb/>
共指羅浮山上約便堪脫躧世中情<lb/>
<pb n="KR4e0185_WYG_006-33b"/>
　　　李少泉見投折梅之詠用韻奉答<lb/>
紛紛百卉盡為臣讓却花王占斷春對雪閒吟巴里客<lb/>
折枝相贈大梁人微香偏觸觀書夕疎影宜看置酒晨<lb/>
異室同心投秀句獨憐如玉不能親<lb/>
　　　荷亭讌集用龍雲東臬長韻<lb/>
南薰扇物夏初深乆廢歡娯為客心共得池臺開逺賞<lb/>
時將絲竹間清音微風澹蕩輕炎暑竟日淹畱到夕隂<lb/>
此是梁園歌舞處因抽兔管命同襟<lb/>
<pb n="KR4e0185_WYG_006-34a"/>
　　　壽王閒齋<lb/>
不好為官早乞身翛然平世作閒人林中築室知山性<lb/>
窻裏焚香養谷神綘老六身推甲子椿年千歳是秋春<lb/>
清泉白石長無改應與先生結徳鄰<lb/>
　　　贈李介石徴君<lb/>
㢘似於陵不灌園形骸都喪我偏存機當自適宵為蝶<lb/>
樂少人知曉負暄笑却龎眉謀漢貳嫌將清耳汚堯言<lb/>
獨嗟太白非愚質願事陽居學食㹠<lb/>
<pb n="KR4e0185_WYG_006-34b"/>
　　　同陳瑞山蔡可泉遊覺海諸山<lb/>
吾生寡好獨耽竒更接良儔汗漫期嘯向空山成節奏<lb/>
行窺止水鑑鬚眉坐茵毎藉林中草解珮時懸石上枝<lb/>
顧謂同心髙蹈者便堪脫躧視妻兒<lb/>
　　　由覺海寺訪龜石巖路中作<lb/>
迴環疊嶂欲迷方来往微通一徑長恠鳥啼多山更寂<lb/>
閒花落盡樹還香鳴泉數處褰衣屢側石千盤策杖妨<lb/>
沉病嬰身形已廢獨於遊踐力能強<lb/>
<pb n="KR4e0185_WYG_006-35a"/>
　　　訪何黙甫文學讀書山房何兼授徒<lb/>
一室間開向翠微獨諧幽意託垂帷手中編絶縁披慣<lb/>
舎後園荒為懶窺林木栖雲隂講席山泉帶雨漲書池<lb/>
帳前弟子無休暇共說身親樂事師<lb/>
　　　訪王閒齋山居賦贈<lb/>
新晴巖壑翠成圍多暇丘原草木肥坦卧空林花墮腹<lb/>
行穿曲澗水濺衣簷楹半着煙霞氣鷄犬都忘世俗機<lb/>
一欵幽居生静逸因思家在市㕓非<lb/>
<pb n="KR4e0185_WYG_006-35b"/>
　　　寄黄小竹遂昌<lb/>
聞君領縣括蒼東瀟灑為官有道風毎夜猿聲如舎裏<lb/>
四時山色在城中薤間置水姦皆息花下鳴琴訟自空<lb/>
遥憶潘生多暇興欲將佳句覓来鴻<lb/>
　　　聘魏山人卜先大夫葬地同行山中作此呈之<lb/>
苦披喪禮不能終行抱深憂路若窮地上菁莪皆是蔚<lb/>
林間髙樹易多風肖柴病骨擔難弛絶線愁膓火更攻<lb/>
居倚前廬何日反欲憑仙術禱楊公<lb/>
<pb n="KR4e0185_WYG_006-36a"/>
　　　得東山吉地志喜呈魏山人<lb/>
芳名表地記東山佳氣氛氲曉夕攅水學之流成九曲<lb/>
岡如龍躍自千盤天地應為今日待神竒寜許世人看<lb/>
不縁抱痛祈靈術誰識明師一遇難<lb/>
　　　送江山人<lb/>
山人資術恣浮沉妙得山髙與水深地理直從分野辨<lb/>
河源真笑鑿空尋折枝林裏成穿杖舉袂人前表合襟<lb/>
已學蒙莊儲葬具明師相遇若為心<lb/>
<pb n="KR4e0185_WYG_006-36b"/>
　　　寄贈王秀才客逰括州<lb/>
猿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>千山易惹愁嗟君聘轍為誰畱貂裘已敝書難上<lb/>
狗監未逢賦枉投為客應多迎解榻此身且作汎虚舟<lb/>
髙林豈恨行逰滯侯貴如今重谷樓<lb/>
　　　送陳西巖山人兼寄蔡鶴山徴士<lb/>
自將形質混塵煩獨有風神衆所尊託意偶談山水事<lb/>
好遊不謁貴奢門道存已解遺身世客倦猶思返故園<lb/>
遥憶一丘歸老處惟應禽尚晩相敦<lb/>
<pb n="KR4e0185_WYG_006-37a"/>
　　　贈魏山人<lb/>
人人道是郭先生測隴窮攴到窈𡨕流水去来無遁性<lb/>
諸山向背盡分形手中青杖標千法袖裏嚢金著一經<lb/>
願禮明師求片語愚蒙何以假仙靈<lb/>
　　　挽蘇秀才<lb/>
少年詞學盛朋逰賦命乖違與事仇抱志竟同川水逝<lb/>
生才偏使玉樓收托孤内友猶𤣥髮哭子慈親正白頭<lb/>
毎把竒文思似玉泉臺𡨕漠見何由<lb/>
<pb n="KR4e0185_WYG_006-37b"/>
　　　送陳司訓奔喪還嚴州<lb/>
揺揺心曲似旌懸望市過城益黯然力盡重趼行嶺外<lb/>
眼摧雙涕灑江邊猿啼於越千峯雨星帶嚴灘獨夜船<lb/>
舊日門人来卒業經中應廢蓼莪篇<lb/>
　　　送何叅議分守承天<lb/>
當年白雪流歌地此日黄圖啓籙基代卜共瞻龍起處<lb/>
紛逰猶記鴈飛時離宮草樹豐馳道原廟衣冠閟奉祠<lb/>
最是聖情勤逺念榆鄉節使選材移<lb/>
<pb n="KR4e0185_WYG_006-38a"/>
　　　翁以時新移所借育泉里莊氏之宅<lb/>
移居寥僻逺城隈自說近人易染埃愛物還將鷄犬去<lb/>
恱生好取菊松栽却笑非公家是寄毋庸謝客戸任開<lb/>
白衣教令知来徑欲遣清酤就緑杯<lb/>
　　　嵗首與道卿偶集月臺寺同道原舎弟<lb/>
閒行曾不記春芳忍草當堦忽已長緑茗煙中消病力<lb/>
紅蓮熖裏惜年光求聲鳴鳥知聴法承蕚開花好近香<lb/>
懴悔便從今歳始相期禮足奉空王<lb/>
<pb n="KR4e0185_WYG_006-38b"/>
　　　春日登城同舎弟道原<lb/>
春城曙色曉葱葱步屣危墻已好風萬井遥分初日下<lb/>
羣山微見逺煙中歌鐘乍動髙門閉車馬相從大路通<lb/>
不恱紛華惟小謝愛余凉踽本来同<lb/>
　　　城樓與舎弟書事<lb/>
城中多事厭招隨獨上髙樓愛弟擕林果垂枝攀讓實<lb/>
檻藤布葉取賡題朱旗日閃青原静畫角風生暮野低<lb/>
最是忘歸心㑹處桃花新吐草催齊<lb/>
<pb n="KR4e0185_WYG_006-39a"/>
　　　精舎與原弟夜坐論詩<lb/>
家貧春日獨無營虚館相看兩弟兄窻外方池知雨罷<lb/>
城頭片月帶雲行情諧語笑忘年長興入篇章覺夜深<lb/>
還就空齋成窹寐池塘春草夢中生<lb/>
　　　元夕獨坐<lb/>
幽居猶惜歳崢嶸獨坐迢迢怱二更遥夜紛華千品動<lb/>
空堂寂寞一燈明魂消舎北笙歌發心静門前車馬行<lb/>
頗被時人譏寂寞胡然閉户古先生<lb/>
<pb n="KR4e0185_WYG_006-39b"/>
　　　論學示友人雜詩<hi>十首</hi>
充塞乾坤惟此理更無古往更無今一腔子是隂陽㑹<lb/>
七尺身為天地心本是完成寜用補元来無失不須尋<lb/>
此語驟聞如未信但將此語細沉吟<lb/>
中立亭亭四不偏何人識是静時專此形而上方名道<lb/>
未畫之先自有天尋逐必然終入俗虚堂寜免誤淪禪<lb/>
莫向其間求可執前人訶破謂無權<lb/>
俗學牽纒醉不醒而今指破與君聽沉迷傳註何殊蠧<lb/>
<pb n="KR4e0185_WYG_006-40a"/>
依倣科條即是伶過轍却来尋軌道辭家翻去傍門庭<lb/>
宣尼若曉今人學應悔當時著六經<lb/>
天付於人有此身此身用處是元神眼底自能分黑白<lb/>
舌端也㑹别鹹辛求添一物偏多事巧出千般總離真<lb/>
但信本来渾具足先生何用太諄諄<lb/>
汩沒近儒文義教一生機枉速飄風却行翻訝身居後<lb/>
兩聽虚疑耳不聰神化何曾離日用經綸元只在淵𠂻<lb/>
從今㳺衍髙明地始免徽纒與棘叢<lb/>
<pb n="KR4e0185_WYG_006-40b"/>
至道之精豈着言聊將言語訂迷頑心思起處先離位<lb/>
聲色大時更沒關昭氏鼔琴成毁際輪人斵木苦甘間<lb/>
此語諸君如善聽清源山即是尼山<lb/>
埋沒精神鑚故紙世儒拘陋信堪羞專從事業尊堯舜<lb/>
直以能多識孔丘懸想一生思出位勞心終日困旁求<lb/>
沉綿此疾真成痼苦口良方誰為投<lb/>
好徑人多道本夷自為煩苦自支離省存判截静和動<lb/>
先後分開行與知敬義夾持寜免二誠明兩進已成岐<lb/>
<pb n="KR4e0185_WYG_006-41a"/>
當時呼得曾參唯一貫之餘費甚詞<lb/>
筌以求魚蹄取兔兔魚初不在筌蹄畫舟訪劍將何得<lb/>
買櫝還珠亦太迷牝馬徤行知作用潜龍不拔識端倪<lb/>
古聖我思心實獲美人遥在一方西<lb/>
充盈象器極髙深要識惟㣲是道心何處天明非出王<lb/>
未形神鬼已昭森尸居寂寂偏龍見暗室𡨕𡨕有日臨<lb/>
請驗此時真太宇豈容一物妄相侵<lb/>
　　　送俞志輔赴闕自效<lb/>
<pb n="KR4e0185_WYG_006-41b"/>
漢家征虜羽書飛壯士貪恩覺命微手拂龍泉生勇氣<lb/>
胸藏豹畧暢兵機將屠吐谷收蒲類願逐輕車出武威<lb/>
侯印纍纍酧死戰莫愁少婦泣羅幃<lb/>
　　　文上人房餞徐山人<lb/>
乆躭幽獨類名緇送客還同恵逺期繫勒好嘶香草地<lb/>
垂楊偏拂法筵枝杯行寂性生飛動袂惹空腸怨别離<lb/>
從此看君分手去更無人復到茅茨<lb/>
　　　叅知筆峯宗兄將入京道出吾邑枉訪林居賦<lb/>
<pb n="KR4e0185_WYG_006-42a"/>
　　　　此為别<lb/>
已無迎送絶人羣猶復杖藜出候君耳洗嫌因聞世事<lb/>
頭風喜得誦新文山中偃息慙龍卧陌上差池惜鴈分<lb/>
莫怪臨岐頻悵望有誰人肯訪閒雲<lb/>
　　　哭朱徴君<lb/>
斵木已逃斧鑿災又隨流水逝無迴每看佳句牧詩巻<lb/>
猶憶清言接酒盃蟲汚殘編塵几暗猿吟空帳石林哀<lb/>
可憐幽徑荒松菊獨向黄泉歸去来<lb/>
<pb n="KR4e0185_WYG_006-42b"/>
　　　送俞郡入覲<lb/>
聖堯為帝正垂衣髙闢四門納九闈鸞珮冄陪鵷簉入<lb/>
隼旟却向鳯城飛筵開白玉傾心醉賜出黄金拜手歸<lb/>
講徳著書名樂職應看歌頌徹彤闈<lb/>
　　　送汪大尹入覲<lb/>
作吏如仙有道機雙鳬遙向玉京飛爐烟遶處瞻天表<lb/>
綵仗開時就日暉理却横琴調舜曲持將製錦補堯衣<lb/>
繁花滿縣含芳待好帶天邊雨露歸<lb/>
<pb n="KR4e0185_WYG_006-43a"/>
　　　題畫扇小景贈顧濱洛<lb/>
齊䊵裁扇月形同㸃染丹青出化工雲氣淋漓疑帶雨<lb/>
水波揺漾不關風髙低萬樹毫芒見逺近千山咫尺通<lb/>
却怪主人多好事置身長在畫圖中<lb/>
　　　挽黄一崖<lb/>
嗟来桑扈返於真笑寄人間八十春相鶴經間窻映月<lb/>
刻鳩杖倚壁生塵獨遺一世同蟬蛻深入重泉治鳥伸<lb/>
從此江邊鷗不下祗縁失却忘機人<lb/>
<pb n="KR4e0185_WYG_006-43b"/>
　　　贈章三洲<lb/>
髙才早戴恵文冠騘馬瑶珂白玉鞍袖裏諌書人不見<lb/>
朝端簮筆衆争看一封承譴君門逺萬里投荒嶺路難<lb/>
折趐鵰鷹仍養翮清秋霜漢待髙摶<lb/>
　　　訪陳舟峯秀才讀書處賦贈<lb/>
閉門開巻日何長草木萎黄又見蒼坐榻幾穿當膝處<lb/>
飛螢多入照書嚢荒庭鳥跡翻朝几古寺鐘聲到夜床<lb/>
攬鏡莫須愁髩髪凌雲終自達明光<lb/>
<pb n="KR4e0185_WYG_006-44a"/>
　　　薛南塘移居走筆奉柬<lb/>
頗怪日来來往疎因知迫歳始移居徑闢三條同蔣詡<lb/>
家存四壁類相如飛螢入夜疑新案巢燕春還訝換除<lb/>
借問儲物何所有圖書滿篋麯專車<lb/>
　　　寄施文山<lb/>
問君何日滯明時直似朱顔節素絲逺謫長違天北極<lb/>
量移猶向海南涯猿聲到舎初休吏榔葉飄庭正冩詩<lb/>
玉體清羸應近藥朝飡努力慰相思<lb/>
<pb n="KR4e0185_WYG_006-44b"/>
　　　唐翠軒見過<lb/>
蒙宻城西仲蔚園鷄鳴樹杪類荒村已無竒跡驚斯世<lb/>
猶有髙人到此門蕉葉聲中欣對雨莎茵藉處愛移尊<lb/>
與君且盡今宵興莫聽堦前蟋蟀喧<lb/>
　　　紫峰先生祠于鄉賢謁拜作<lb/>
閱嵗如川寜免逝惟應名跡不同泯獨行身後興吾黨<lb/>
沒祭社中是此人桶刻施丹嚴設像池形類璧奉游神<lb/>
自慙未死頑麄質兀守殘經媿後塵<lb/>
<pb n="KR4e0185_WYG_006-45a"/>
　　　訪郭白峯山庄不值畱題二首<lb/>
東郭先生真好静柴扉聊寄碧林間青山舎後經秋老<lb/>
流水門前盡日閒禾廩不茨禽共食松巢無擾鶴知還<lb/>
一㕓欲買相從隱此地由来可閉關<lb/>
髙人好尚在田廬物物幽竒事亦疎雲䕶籬中曾採藥<lb/>
風吹牀上未收書草間遺籍農談處石畔殘樽蜡飲餘<lb/>
徘徊欲去還題尸凢鳥深慙我不如<lb/>
　　　小身巖<lb/>
<pb n="KR4e0185_WYG_006-45b"/>
白雲何意忽相招轉盡蒼崖更渡橋怪石似將凌傲㟁<lb/>
凋林偏與對蕭條獨行幽谷惟聞鳥欲問前峰偶值樵<lb/>
疑隱此身須早計莫令桂樹葉先飄<lb/>
　　　慈雲院<lb/>
新裁巧製成雙屐試選名山故一登遥聼鐘鳴翠微半<lb/>
直看花到最髙層眠鹿决起驚人語飛鴿来窺證佛乘<lb/>
不覺塵心銷釋盡空林晏寂只如僧<lb/>
　　　送張月洲往南雄訪陳雙山陳時謫為南雄郡<lb/>
<pb n="KR4e0185_WYG_006-46a"/>
　　　　丞<lb/>
萬山深抱始興城問子胡為欲逺行逐客未䝉環玉賜<lb/>
故人偏繋綈袍情豈學臨卭因邑令也嗤監里重侯生<lb/>
論文樽酒相逢地上郡應傳有聚星<lb/>
　　　送星士李子益<lb/>
竒談巧中似君無却把靈占過野居乆縱閒心遺失得<lb/>
寜憑閟術問盈虚夕陽正值青尊盡秋氣漸看錦樹疎<lb/>
莫向他人道名姓草莱今已掩荒廬<lb/>
<pb n="KR4e0185_WYG_006-46b"/>
　　　崇陽樓陪汪明府觀燈二首<lb/>
交衢如髮敞髙䑓萬戸懸燈向夜開身出半天星倒映<lb/>
人行下地漢翻迴粧邊窈窕疑雲雨曲裏參差辨栁梅<lb/>
鳬舄駐時陽艶發共言明府是仙才<lb/>
千家門戸誇燈勝綴葉分枝巧剪裁霜氣暗侵烟更暖<lb/>
風光㣲扇熖偏催歌隨游騎將塵去人似飛蟲撲火来<lb/>
為問河陽花滿縣何如此地夜中開<lb/>
　　　胡雙華公以春興髙詠見示漫賦奉答二首<lb/>
<pb n="KR4e0185_WYG_006-47a"/>
芳草萋萋着處生風烟客裏倍關情髙跡自看軒冕細<lb/>
道心却向簿書精荒城過雨青春暮畫寢凝香白日清<lb/>
最是𤣥暉多雅興窻含碧岫句偏成<lb/>
知君百物不關身也復題詩惜去春緫為吏情嗟事迫<lb/>
更縁鄉思惹愁新坐對禽言聊共語見飄花片亦傷神<lb/>
疎頑敢謂能同調却枉瑶緘示我頻<lb/>
　　　約齋劉公作壽藏戯柬<lb/>
超然髙識有誰儔不諱生前作死謀百事都忘長脱躧<lb/>
<pb n="KR4e0185_WYG_006-47b"/>
一丘預築待藏舟親題幽石因山表選植名材繞隧畱<lb/>
只把兩間充塟具嘆君曾未似蒙周<lb/>
　　　送史西厓守沅州<lb/>
髙材領郡武溪濆莫畏蠻荒盛毒氛好變侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>歸雅俗<lb/>
更將清暇訪竒聞苞茅曽致齊人問銅柱欲窺漢將勲<lb/>
小酉山中藏逸典探幽應得覧𤣥文<lb/>
　　　送陳秀才附驛往沅州<lb/>
下帷兀兀不窺園躡屫匆匆驟出門獨向五谿馳驛騎<lb/>
<pb n="KR4e0185_WYG_006-48a"/>
欲過二酉聽鷄猿携書偏與賓㳺别仗劍曾無妻子言<lb/>
溆浦最悲騷客賦憑君一為訪幽源<lb/>
　　　呉黙泉張鄮西二公遊清源山有作投示輒用<lb/>
　　　　奉酬二首<lb/>
鞅掌何人解好逰髙才擁傳擅風流幽花帶雨紅初潤<lb/>
宻樹含烟翠更稠境勝况兼賓友羙心閒正值海天秋<lb/>
掞摛華藻流宫徴散入無諸古郡州<lb/>
秋中佳色絶㣲埃身在髙髙氣象開縹緲海門蟠貝闕<lb/>
<pb n="KR4e0185_WYG_006-48b"/>
氛氲天路出香臺支離邑戍紛如㸃破碎陂湖漂若杯<lb/>
最是登髙難作賦諸公賸有大夫才<lb/>
　　　題九溪書屋贈姚生體乾<lb/>
髙才也有絶塵心獨傍含漪闢逺林竹屋數椽容偃仰<lb/>
溪流九𣲖匯清深水光蕩几初開巻漁唱過門正鼔琴<lb/>
莫謾掩扉矜遯跡未忘作賦羡知音<lb/>
　　　贈雙竹<lb/>
君看種竹滿江南獨在君家世所談特植太孤偏有偶<lb/>
<pb n="KR4e0185_WYG_006-49a"/>
叢生非貴又無三色搖兩翠祥烟裊影拂交隂淑景含<lb/>
若取為筒清廟奏共言律品並裁堪<lb/>
　　　題寒泉精舎贈羅希周并柬其弟希陽君<lb/>
精廬巧搆事全幽最是才人解息游滿室吐芸千巻積<lb/>
當堦鳴玉一泉浮含毫每玩霏霏灑行樂常通㶁㶁流<lb/>
更向池塘滋細草春来佳句夢中求<lb/>
　　　贈姚體諧秀才<lb/>
翩翩佳士氣翻飛蹴踏千羣血汗揮善說尚書宗伏勝<lb/>
<pb n="KR4e0185_WYG_006-49b"/>
早攻文賦似陸機虚名枉辱藏懐刺形穢真慙側玉輝<lb/>
但看才調如君者豈是衡門一布衣<lb/>
　　　送黄葵峰廣東廵海憲副黄舊為給事中<lb/>
緩帶輕裘欲立勲書生獨領伏波軍隂符秘演五兵畧<lb/>
寳劍光懸七曜文日照樓船銷海怪霜含節鉞净炎氛<lb/>
西掖聲華人盡識功成早入事明君<lb/>
　　　送程太守歸養<lb/>
喜動心顔决棄官寜論皂蓋與朱幡功名薄是㣲臣分<lb/>
<pb n="KR4e0185_WYG_006-50a"/>
乞請俞知聖主㤙出入扶持蠲疾痒晨昏甘㫖奉温存<lb/>
君家白日偏長永為有金花堂北萱<lb/>
　　　寄大梁髙大<lb/>
極目雲天間阻脩懐人日月易悠悠蓬池静處堪舒嘯<lb/>
梅蕚開時每惹愁一日相思腸九折尺書應想見千憂<lb/>
莫言行鯉難過嶺自有黄河入海流<lb/>
　　　宿萬石山道院<lb/>
暮赴松門非為倦欲依妙境息奔波燈前鳴磬山中静<lb/>
<pb n="KR4e0185_WYG_006-50b"/>
石上流泉雨後多秋氣漸深聞木葉天機忽長在巖阿<lb/>
躊躇未决投身計荏苒其如老至何<lb/>
　　　送洪克晦尹淳安<lb/>
銅章綰綬墨華明百里堪言作宰榮江出新安流過縣<lb/>
山從建徳遶為城烹魚比政苛應免帶犢喻人化自行<lb/>
興革初然民吏笑漢庭終說子康名<lb/>
　　　寄睦<graphic n="KR4520" url="https://raw.githubusercontent.com/kanripo/KR-Gaiji/master/images/KR4520.png" mimeType="image/png"/>西亭<lb/>
最愛梁園脩竹舘風流帝子獨翩翩豪華却盡攻文苦<lb/>
<pb n="KR4e0185_WYG_006-51a"/>
寵數偏能養性全馬過繁臺誰可記鴈飛蓬沼信難傳<lb/>
山中桂樹偏翻甚寂寞柴扉養暮年<lb/>
　　　送賔山大士還錢塘<lb/>
祇說身同雲片閒南遊何事亦思還禪心已寄生㓕外<lb/>
浮跡寜存来往間竪佛誰能酬一偈持燈行且照千山<lb/>
莫將空性呵難别師去吾今又閉關<lb/>
　　　錢塘縉上人来泉見訪值予卧疾不能見作此<lb/>
　　　　投之<lb/>
<pb n="KR4e0185_WYG_006-51b"/>
窻中伏枕蓬蒿長城舎荒蕪只似村消盡形容神獨壯<lb/>
都無寢食息空存往時賓友全辭社結夏髙僧忽扣門<lb/>
莫倚文殊能問疾此中欲答已忘言<lb/>
　　　往日客錢塘住西湖頗乆湖上山水藂林之勝<lb/>
　　　　至今猶形夢寐因縉上人来喜而問之二首<lb/>
客居乆住西湖水水上諸峰已若家别後心情長欲往<lb/>
夢中光景每多差蘇隄小栁成隂未逋塜枯梅坼枿耶<lb/>
知爾新從湖上至故憑問訊莫相詿<lb/>
<pb n="KR4e0185_WYG_006-52a"/>
昭慶法壇經㡬戒净慈禪院若為叅藕居花發何年盛<lb/>
虎跑泉分孰處甘多少僧存靈隱寺有無人到紫陽菴<lb/>
兩髙峰頂誰常住擬欲從師一一談<lb/>
　　　山中書情寄孫毅齋學士二首<lb/>
田園嵗入課蹲鴟手裏閒持一釣絲閉口免教名月旦<lb/>
縱形堪擬號天隨柴門畱鎻逢僧至蘿徑彈琴候客遲<lb/>
滿腹飲河<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鼠樂翻思人在鳯凰池<lb/>
本無髙志謝囂煩拙疾居然近嬾頑將母且堪耕負郭<lb/>
<pb n="KR4e0185_WYG_006-52b"/>
聚徒因得訪名山春来道侣看花至日入家僮買藥還<lb/>
黄鵠摩天掀羽翮白鷗江上意閒閒<lb/>
　　　閒居即事奉懐徐少湖學士二首<lb/>
流泉迴曲樹扶疎頗有人嘲尚白廬傍舎名山看不足<lb/>
滿庭芳草懶教除談禪已别根三乗郤疾新傳髪百梳<lb/>
當路追攀今念㓕何須不作故交書<lb/>
悠然舒巻片雲孤寛褐偏増四體癯本為聞鐘驚海鳥<lb/>
亦知在木即山樗閉門自著終堯問行路人猜效舜趨<lb/>
<pb n="KR4e0185_WYG_006-53a"/>
致主唐虞公等在愛潜一谷更名愚<lb/>
　　　寄張净司馬<lb/>
兩足将窮五嶽春祇牽男女未成人求田清世宜遭笑<lb/>
看竹間鄰每被嗔郡縣猶煩知姓字妻孥稍已近甘珍<lb/>
同塵頗惹俗流毁不是髙賢豈識真<lb/>
　　　寄曾前川<lb/>
斬杙伐杗竭壑岸却容大木卧江隈道路過逢徒駭睨<lb/>
朝昏變怪競睚咍九成何日當營觀百尺通天未起臺<lb/>
<pb n="KR4e0185_WYG_006-53b"/>
但保龍鱗蟠鐡幹輪囷終是萬乗栽<lb/>
　　　得鄒東郭書<lb/>
歳月峥嶸何易除相看已是十年餘鹿麋銜草思呼侣<lb/>
鴻鴈衝霜忽得書百遍諷唫開匕筯八行珍重比瓊琚<lb/>
魯鷄善伏人争赴鵠邜深慙我不如<lb/>
　　　得羅念菴書<lb/>
欲使行蹤滿四方不知呉越定衡湘樹隂陳禮寜遭伐<lb/>
旅次絃歌有負糧疲曵已非希驥乘殷勤猶費記魚腸<lb/>
<pb n="KR4e0185_WYG_006-54a"/>
未由躡屩追游轍門下將誰最簡狂<lb/>
　　　寄郭淺齋侍郎<lb/>
大賢小隱卧山阿海内蒼生其柰何脱躧未應忘世事<lb/>
懸車聊且養天和躍馬塲邉看險地輕鷗江上狎晴波<lb/>
鄙夫閒放能髙論獨有年来漸覺多<lb/>
　　　呉雲泉見寄為携者中路失之<lb/>
尺素春貽坐閲秋復言中路有沉浮祇應郢客疑燕說<lb/>
不是殷侯懶置郵氣合形骸都已外神交文字亦何畱<lb/>
<pb n="KR4e0185_WYG_006-54b"/>
崇山表嶺限閩楚岊水瀟灘空自流<lb/>
　　　得陳明水書客有談陳明水遭鄉人之侮者<lb/>
初聞已駭妄相傳談乆令人一悵然忠孝空聞行貊貉<lb/>
安便猶不在林泉讒譏欲㸃偏為濯事變侵磨亦試堅<lb/>
始識道心能自勝豈容小腹料髙賢<lb/>
　　　寄呉黙泉行部漳州<lb/>
看君纓紱是柴羈行部瀟然何所為白雨乍飛休吏頃<lb/>
青山每對按人時道心閉閤真如水秋興登樓偶得詩<lb/>
<pb n="KR4e0185_WYG_006-55a"/>
恬泊應言無與共幽懐却有野夫知<lb/>
　　　答劉梅園侍郎見寄劉公大庾人因以梅為詠<lb/>
豈少閩山梅萬樹不如庾嶺一枝春風霜郵寄香猶昔<lb/>
琴冊伴栖賞更新愛翫何曾離座乆清孤長自想丰神<lb/>
胡為鼎食虚調味徒使餘芳及鄙人<lb/>
　　　寄江午坡<lb/>
傳道薌溪肥汝遁經年門外可施羅溷塗置筆將成賦<lb/>
巖谷生芝故作歌世事不知流澗水嵗華空見老庭柯<lb/>
<pb n="KR4e0185_WYG_006-55b"/>
山中蕙帳人長在夜夜應聞鶴唳和<lb/>
　　　答周成山見寄<lb/>
可嘆當年賢吏部不防讒間失髙名危機駭發曽誰料<lb/>
抗節獨行已自明棄置堪憐終白首沉淪無復念蒼生<lb/>
欲知吾道今何在坐席從教野老争<lb/>
　　　寄顧左山<lb/>
年来漸喜世情㣲發嘆浮生未有歸鋉石猶知飡訣誤<lb/>
雕龍偏悔著文非遂令白日難空遣坐恐華顛欲就腓<lb/>
<pb n="KR4e0185_WYG_006-56a"/>
愛爾陶然東海上一竿無羡據苔磯<lb/>
　　　寄唐荆川二首<lb/>
倐然於世有何心共說丈人似漢隂把釣行臨芳芷岸<lb/>
採樵時諷紫芝吟暑時暴麥常忘雨園裏鋤蔬不見金<lb/>
四體長勤多鄙事道情寂寞自知深<lb/>
銅官山下一溪横知爾獨多山水情最喜爰題蕉葉盛<lb/>
不憂長餓蕨苖榮節垂日月嫌髙甚思抉烟雲苦瘦生<lb/>
閒倚槁梧應自笑本逃名却近時名<lb/>
<pb n="KR4e0185_WYG_006-56b"/>
　　　寄畱都勲部洪芳洲<lb/>
秣陵畱滯一郎官終日趨曹亦閉關善補凋羸惟簡帙<lb/>
勉娱凉踽有江山宦情聊寄鼔琴裏詩句常刪騎馬間<lb/>
都說林泉宜散逸野人知不似君閒<lb/>
　　　寄顧洞陽<lb/>
水遶緑蘿莊似畫釣臺閒著木蘭船琴聲初歇月掛樹<lb/>
蓮唱㣲聞風滿川掩巻看山心不繋題詩示客意難傳<lb/>
聞著新文名應羙亦知胡老已華顛<lb/>
<pb n="KR4e0185_WYG_006-57a"/>
　　　寄陸北城<lb/>
芳草春風處處吹相看數舎起勞思人過戸外常盈屨<lb/>
士向談間盡解頥且樂青芹香冉冉莫教白雪鬂垂垂<lb/>
有文不遇工何益知子良非一巻師<lb/>
　　　送康盤峰廣西叅議<lb/>
握符制逺分藩重露冕臨人列郡欽節下州官多卉服<lb/>
嵗中牧貢有蠻金九疑曉望烟如畫八桂冬榮雪滿林<lb/>
銅柱標南猶奉朔漢家雨露本来深<lb/>
<pb n="KR4e0185_WYG_006-57b"/>
　　　和程郡侯游清源山作二首<lb/>
山城春半煙光好為政風流解眺登盤辟偏尋泉畔石<lb/>
攀援毎值古時藤名花踐遍香沾吏法偈吟成寫與僧<lb/>
誰言朱紱能相繞即此丹梯已可凌<lb/>
使君清興在髙樓滿目浮雲向暮收天逺滄溟孤嶼出<lb/>
日斜極浦片㠶投藤蘿半壁垂依隼鐃吹中筵驟起鷗<lb/>
正是心和多暇豫當杯莫惹離鄉愁<lb/>
　　　九月十五日黄東石招逰北山石室陪西川郡<lb/>
<pb n="KR4e0185_WYG_006-58a"/>
　　　　伯用韻<lb/>
九日忽然過六日好逰可不惜流光最憐賢主能開宴<lb/>
賴有佳賓肯愛狂怪石解衣塵氣浄名山對酒野情長<lb/>
便拚登覧窮茲月豈必重陽茰菊芳<lb/>
　　　和月中即席之作用韻<lb/>
望在秋時惟此夕月於勝地更能孤諸山環寂㣲生籟<lb/>
大海浮光駭弄珠噉逺纎毫形色盡憑虚半㸃祲氛無<lb/>
願從太守娯清夜五馬騶人莫遽呼<lb/>
<pb n="KR4e0185_WYG_006-58b"/>
　　　中秋夕東樓宴集用韻<lb/>
關山鴈過晴天逈凉氣偏成鼔角哀岑寂欲尋娯目處<lb/>
風流相命上樓来井參浸漢金波漾雉堞窺湖玉鏡開<lb/>
滿席瑶華依錦綺相看忍負手中杯<lb/>
明月中天處處同清輝無似此樓中賓僚盡倚蘭将玉<lb/>
烹炙真兼魚與熊爽逼冠衣森浩窅影涵闉郭動冲融<lb/>
一聲笛呌光零亂更借燈前舞袖紅<lb/>
　　　酬西川郡侯惜别之作用韻二首<lb/>
<pb n="KR4e0185_WYG_006-59a"/>
達識如公今謝傅中年作别亦情哀且題藻句寛離索<lb/>
莫問萍蹤漫去来老大勲名雙劍在疎狂林壑一扉開<lb/>
臨歡預惜逢難再坐覺愁容照緑杯<lb/>
題名猶記曲江同世事浮雲一槩中階墀衮衮榮軒鶴<lb/>
郡廨棲棲老試熊賦政賸將寛大布達觀坐使速淹融<lb/>
有酒莫令杯裏淺無丹能駐臉間紅<lb/>
　　　奉和方西川公中秋夕與黄東石郡齋對飲之<lb/>
　　　　作用韻二首<lb/>
<pb n="KR4e0185_WYG_006-59b"/>
羙夜清輝宜妙賞華筵選客有誰同悲秋忽見樓過鴈<lb/>
愛月何妨軾畫熊玉鏡掛城看漏永金波倒海與天融<lb/>
尊前自墜山如玉不用扶擕舞袖紅<lb/>
佳期三五仍秋半月色中天自不同舉酒聊將酧顧兔<lb/>
當歌寜復羡非熊郡齋下榻縁徐孺客座芳尊接孔融<lb/>
皎皎銀盤懸綺席華顔照見兩殷紅<lb/>
　　　得陳華山書<lb/>
柴門曲巷跡如何車轍時時碾雀羅薾疾自宜形貌惡<lb/>
<pb n="KR4e0185_WYG_006-60a"/>
匿瑕易使垢疵多己無心想交人事豈有文章致客過<lb/>
何為汀洲賢太守猶題緘贈到雲蘿<lb/>
　　　送朱鎮山叅知蜀藩<lb/>
雄藩奄履三分土風物聊将訪蜀都旟建新文明鳥隼<lb/>
國談初姓記蠶鳬江名濯錦流偏麗山比脩肩秀獨孤<lb/>
劍閣雙門如外戸旬宣彌覺盛王圖<lb/>
　　　寄錢洞泉以使事在嶺南<lb/>
輶軒更為逺遊輕原隰光華阻使程莫遣衣當犀瘴減<lb/>
<pb n="KR4e0185_WYG_006-60b"/>
遥知句向蜃樓成閒探仙籍朱明洞弔訪圖經趙尉城<lb/>
共說交南多寳玉飲氷心膽自孤清<lb/>
　　　贈廖雲溪<lb/>
聲如金石出謳吟肘見時因手捉衿被褐誰知懐裏玉<lb/>
揮鋤不顧土中金流溪清處宜垂釣山月偏来勸獨斟<lb/>
榮達紛紛輕老醜莫将臺笠愧華簮<lb/>
　　　送袁莪溪應召<lb/>
飲氷髙節有誰倫海郡祥刑自不寃折獄片言寜用費<lb/>
<pb n="KR4e0185_WYG_006-61a"/>
守官三尺欲何恩立身㑹見登朝早好諫還看致主尊<lb/>
事業峥嶸闈闥上可能有意寄丘樊<lb/>
　　　贈章心壺名醫<lb/>
年来多病交㳺簡半是名僧半是醫本訪緇流叅佛乗<lb/>
忽逢國士話黄岐隔膚見膽神觀異刳腹浣膓法術竒<lb/>
獨賴值予未反走此身料得尚堪為<lb/>
　　　投贈沈青門二首<lb/>
今上好文如漢帝多才似爾正同時賦藏篋裏無人達<lb/>
<pb n="KR4e0185_WYG_006-61b"/>
身老江干只自知落魄撡撾輕貴勢流傳樂府恱名姬<lb/>
婁卿唇舌何須掉且向東臬守故籬<lb/>
荏苒流光髩已翁詩名少日滿江東過秦著論才何忝<lb/>
入蜀論文命不同劍術徒看塵裏暗筑歌猶自酒邊雄<lb/>
黄金臺圮時輕士慎莫潜身燕市中<lb/>
　　　兵㑹館赴静泉公招陪南衡涵泉二公夜宴二<lb/>
　　　　首<lb/>
誰云州郡有纒牽自是髙情接勝筵選地張油宜望海<lb/>
<pb n="KR4e0185_WYG_006-62a"/>
建瓶瀉酒勝如川層城未闔娯遥夜列宿初稀羙碧天<lb/>
政務從容能好客一時良牧最稱賢<lb/>
髙館張筵壓海堧平臨極浦俯濤瀾洪流挹入黄金盞<lb/>
清漢孤懸白玉盤席上鳴笳聊起舞風前秉燭更畱懽<lb/>
振衣漸覺襟裾重忘却蕭蕭霜露寒<lb/>
　　　艾静泉督造水艦初成獲縱觀其盛賦此奉獻<lb/>
　　　　兼呈南衡涵泉二公二首<lb/>
雄畧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>美郡丞英資真稱佐專城坐看整暇臨樽俎<lb/>
<pb n="KR4e0185_WYG_006-62b"/>
自有威稜領甲兵海戍天清煙不起樓船風静水㣲平<lb/>
故引簮裾觀控險共知制勝在銷萌<lb/>
百尺髙桅碧漢間蒙衝樓櫓静如山真將餘氣凌窮髪<lb/>
坐使馳聲憺島蠻濤日吐呑増艦勢干旜閃蔽壯軍顔<lb/>
兼資文武人安堵海上孤城晝自閑<lb/>
　　　寄贈陳汀州覲還治所<lb/>
聞君新領璽書還車上雙幡似渥丹共理親題天語寵<lb/>
借年重慰嶺民歡嵐霏入郭衙常冷木索栖庭政自寛<lb/>
<pb n="KR4e0185_WYG_006-63a"/>
最是光輝人所羡為邦元季兩稱難<lb/>
　　　詠詹晴溪小隱<lb/>
聊買一園成小隱髙齋事事愜幽情臨池終日知魚樂<lb/>
啓戸侵晨愛鳥聲新笋漸抽勝釣竹垂藤因製掛衣桁<lb/>
一塵不起心長静門外何妨人自行<lb/>
　　　贈劉雪湖善畫梅<lb/>
横揮急掃豈無神巧奪天然了不分清影踈疎渾欲動<lb/>
幽姿的的逈難羣一枝時出臨山水萬樹争看亂雪雲<lb/>
<pb n="KR4e0185_WYG_006-63b"/>
别後相思休驛寄開圖長得對夫君<lb/>
　　　夏日憶泮池芙蓉柬唐慱士<lb/>
方池藂葉碧攅文秀出鮮紅數朶雲緑水含漪相映净<lb/>
微風還度與揚芬幽姿冉冉偏難狎挺立亭亭自不羣<lb/>
在泮歌逰宜對此誰知寂寞正思君<lb/>
　　　贈艾静泉去官<lb/>
送逺郊門若為心停雲黯黯起層隂讒言熒惑堪銷骨<lb/>
宦業峥嶸竟陸沉解印仍畱新字犢還家惟有舊擕琴<lb/>
<pb n="KR4e0185_WYG_006-64a"/>
如弦昔嘆路隅置直道難行豈獨今<lb/>
　　　同呉泉濵逰靈源山紫雲室訪静上人<lb/>
千峰髙處一峰深未到遥聞鐘磬音徑路漸通難進步<lb/>
山門忽覩已生心色空矗矗迎窻岫禪寂嚶嚶在樹禽<lb/>
願與爾投廬逺社莫憑陶令傲東林<hi>泉濱先生為縣令棄歸有陶靖節之</hi>
<hi>趣而所居在靈源山下大與柴桑匡廬相類也</hi>
　　　宿紫雲室同泉濱<lb/>
中年頗苦病相侵聊倚䋲牀卧碧岑枕席亦是人間物<lb/>
<pb n="KR4e0185_WYG_006-64b"/>
寤寐自無世上心孤月中天風不起明星出海霧初沉<lb/>
此夕擕君同一覺更無在昔與如今<lb/>
　　　龍南岡乆謫不召詩以為嘆<lb/>
恠爾謫居猶漢吏欲將孫子長官中地幽應隔陽光照<lb/>
天逺宜無雨露通聽厭舶齎喧鴃市看頻島氣起蜃宫<lb/>
已知直道非今好莫向時人嘆路窮<lb/>
　　　贈黄少泉書屋<lb/>
精廬小搆北山下三十六峰在眼前松桂翩翻畱晩色<lb/>
<pb n="KR4e0185_WYG_006-65a"/>
雲烟開歛發春妍鳥聲求友遷喬木魚藻行風舞翠漣<lb/>
期爾一經能自致豈將短檠負芳年<lb/>
　　　題少濱書屋贈金生<lb/>
何處清輝最悦人若耶溪上鑑湖濵髙齋結搆氛都逺<lb/>
才子風流意自親静夜琴心山水在芳春調興物華新<lb/>
鳳毛㑹向靈池宿莫戀鷗羣狎渚濱<lb/>
　　　哭黄應初山人二首<lb/>
碧山長在人何處豪氣杯中恍可尋靈魄應隨遼海鶴<lb/>
<pb n="KR4e0185_WYG_006-65b"/>
遺風猶寄廣陵琴同盟猿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>驚多夢舊撫松筠怨獨隂<lb/>
佳句巻中時把翫堪嗟已是古人唫<lb/>
舉尊酧汝知何用涓滴曾流地下無星象還天仍是酒<lb/>
姓名著谷定稱愚解酲誓婦畱今語藏畫誇神守故厨<lb/>
返㡬桑扈真長已雙淚空垂楊子朱<lb/>
　　　酬詹晴溪疾愈見貽之作<lb/>
抱疴忽自長天機四體新除去日非牀上方書閒未掩<lb/>
爐間藥火撥猶微著衣始覺腰圍减覧鏡偏驚髩髪稀<lb/>
<pb n="KR4e0185_WYG_006-66a"/>
應笑拘拘今尚爾不如桑扈返於幾<lb/>
　　　得家兄病後手書<lb/>
半年尺紙抵千金細認緘題手跡真字裏諄純論離别<lb/>
毫端揮灑識精神沉冥起後情思迫憂患經餘意氣新<lb/>
誦與兒曺相解曉起居堂上慰慈親<lb/>
　　　訪呉泉濱先生山居賦此投贈<lb/>
家在深山非避秦相尋正及桃花春迎看道氣眉間異<lb/>
暗接心期語下親草木欣時同我怳鷄豚得性與人馴<lb/>
<pb n="KR4e0185_WYG_006-66b"/>
好栽五栁垂門外雪棹重来免問津<lb/>
　　　生日自述二首<lb/>
早脫風波難料跡尚存溝壑未填身朝昏賦芋憐狙輩<lb/>
寥廓翔鴻笑弋人出戸漸看栽栁大行園最愛藥苖新<lb/>
欲知晩歳棲遲意海上鷗羣已可馴<lb/>
歳月悠悠不自驚徒然長大有何稱讀餘舊册須頻閲<lb/>
悟後微言却忘譍載酒偏多尋字客翻經毎枉住山僧<lb/>
從今雙眼看人世倐忽浮雲㡬變更<lb/>
<pb n="KR4e0185_WYG_006-67a"/>
　　　章三洲見寄清朝述遇圖册作此奉答<lb/>
虚室齋心無一物猶然懷逺念伊人正攤竹簡翻羣蠧<lb/>
忽枉瑶緘躍尺鱗事跡瑰竒圖繪設生平感激染毫新<lb/>
鄙夫乆斷浮華夢今日看題畏蕩神<lb/>
　　　寄贈周澱山太守<lb/>
莆陽大守何淹滯獨把一麾老嶺陲不慣逢迎遭客謗<lb/>
耐消皮肉捄民饑中堂空設懸魚索内舎曽無問絹兒<lb/>
與爾固然殊出處論交此日最相知<lb/>
<pb n="KR4e0185_WYG_006-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遵巖集巻六<lb/>
</p>
<p>
</p>
  </div>
</body>
</text>
</TEI>
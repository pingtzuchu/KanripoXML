<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0087_WYG_007-1a"/>
欽定四庫全書巻<lb/>
毅齋集巻七　　　　　　　　明　王洪　撰<lb/>
　　雜著<lb/>
　　　學訓<lb/>
學之道何如哉所以學為人之理也人之生也有耳目<lb/>
口鼻手足焉有君臣焉有父子焉有夫婦長幼朋友焉<lb/>
有衣服飲食居處出入動靜之節焉有萬事萬物古今<lb/>
之變焉是故必學而後盡學乎仁所以為父子學乎義<lb/>
<pb n="KR4e0087_WYG_007-1b"/>
所以為君臣學乎信所以為朋友學乎禮所以為長幼<lb/>
夫婦之别衣服飲食居處出入動靜之節學乎智所以<lb/>
為事物古今之變始而士終而聖始而人終而天始而<lb/>
成一身終而濟天下而為後世法此人之至學之至也<lb/>
黄帝堯舜禹湯文武大聖人也亦必由學化是故黄帝<lb/>
學於大真堯學於君疇舜學於務成昭禹學於西王國<lb/>
湯學於戚子伯文王學於鉸時子斯武王學於郭叔至孔<lb/>
子尤賢乎堯舜者亦曰我非生而知之者又曰我學不<lb/>
<pb n="KR4e0087_WYG_007-2a"/>
厭而敎不倦也當時弟子若顔冉曽閔仲由子貢之徒<lb/>
皆去親戚墳墓不逺數千里而受業於其門困窮而不<lb/>
怨患難而不去嗚呼彼數聖賢者其生質之異或一邑<lb/>
而一人或一國而一人或天下而一人或數千百嵗而<lb/>
一人甚者亘古今而一人者也而學猶若是況於後之<lb/>
人哉後之人其不及古之聖賢也亦逺矣而好學者尠<lb/>
非特不學也而且好異焉孟子云今天下不之楊則之<lb/>
墨作於其心害於其事作於其事害於其政此言異學<lb/>
<pb n="KR4e0087_WYG_007-2b"/>
之害也故捭闔為儀秦詭誕為龍衍慘刻為申韓放蕩<lb/>
為老莊無父無君為楊墨學者不幸一入於彼其學益<lb/>
深其害益甚嗚呼古之聖人蓋亦知其患至若是矣故<lb/>
不獨自學又必使天下後世有所凖以學言必為之經<lb/>
行必為之制推所以為君臣者為之朝覲聘問燕享之<lb/>
制推所以為父子者為之生養死葬祭祀宗廟之制推<lb/>
所以為夫婦朋友者為之婚姻交際之制井田以養之<lb/>
庠序以教之詩書六藝以文之干戚以武之樂以歌之<lb/>
<pb n="KR4e0087_WYG_007-3a"/>
鄉舉里選以興之榎楚以威之頒之有司行之天下著<lb/>
之簡册而傳之萬世聖人豈茍為是强吾後世以學哉<lb/>
無非使吾盡所以為人者而極其至焉耳王制曰析言<lb/>
破律亂名改作執左道以亂政殺作滛聲異服竒技竒<lb/>
器以疑衆殺行偽而堅言偽而辨學非而博順非而澤<lb/>
以疑衆殺假於鬼神時日卜筮以疑衆殺詩曰戎狄是<lb/>
膺荆舒是懲是數者皆足以亂學故其法若是其嚴且<lb/>
重也今夫人耳目聰明手足完具一闕焉為廢人故人<lb/>
<pb n="KR4e0087_WYG_007-3b"/>
而不學視之猶無目也聞之猶無耳也施之猶無四體<lb/>
也揚子雲所謂無憂而如禽也彼學異端者尤甚焉譬<lb/>
之聾瞽之人加以狂惑之疾也斯學也行之天下使天<lb/>
下學者聾瞽而狂惑行之後世使後世學者聾瞽而狂<lb/>
惑行之千萬世使千萬世學者聾瞽而狂惑噫何其酷<lb/>
也公卿大夫世所謂貴也賁育世所謂勇也陶朱猗頓<lb/>
世所謂富也不公卿大夫而貴不陶朱猗頓而富不賁<lb/>
育而勇以𦕈𦕈之身卓然與天地聖賢並傳曰惟天下<lb/>
<pb n="KR4e0087_WYG_007-4a"/>
至誠為能盡其性能盡其性則能盡人之性能盡人之<lb/>
性則能盡物之性能盡物之性則可以贊天地之化育<lb/>
可以賛天地之化育則可以與天地參矣此學之極也<lb/>
此吾所以為學也非所謂異端之學也嗚呼學者其學<lb/>
於彼乎其學於此乎然則學聖賢宜如何曰存則求其<lb/>
人亡則求其書言其言行其行心其心日俛焉以求至<lb/>
其庶乎可也作學訓<lb/>
　　　泊槎䖏説<lb/>
<pb n="KR4e0087_WYG_007-4b"/>
郡人有儒而隱者曰張行素氏嘗扁其所居曰泊槎處<lb/>
或曰其地即槎瀆故云或曰槎水上浮木幸脫斧斤風<lb/>
波之患泊於此無所用而壽行素蓋自況爾皆非知行<lb/>
素者天之生物必有以用之或大或小或貴或賤或壽<lb/>
或否不失所以用幸也若無用而夀則朽壤土石皆是<lb/>
遯世而誕者所云君子又奚取焉今夫天地至大物也<lb/>
日月麗之而明四時隨之而序萬物由之而生周天三<lb/>
百六十五度四分度之一日月所會分為十二次布算<lb/>
<pb n="KR4e0087_WYG_007-5a"/>
而求之則晦明寒暑盈縮禪續之序如畫一可知千百<lb/>
嵗於頃刻何則天地日月亦有所泊也草木泊於陵阜<lb/>
鳥獸泊於山林魚龍泊於江湖物亦有所泊也而況於<lb/>
人乎況於君子乎然而知者鮮矣海其貪心而淵其私<lb/>
謀隴其競奔而湍其躁急以驚濤為安流也以天塹為<lb/>
杯沼也以漏舟為艅艎之艦也逐逐乎汎汎乎突沒於<lb/>
不測以求幸於萬一嗚呼危哉其極也求山溪幸存之<lb/>
餘槎而不可得也惟君子不然泊其心於聖賢泊其學<lb/>
<pb n="KR4e0087_WYG_007-5b"/>
於道徳仁義泊其言語動靜於禮泊其窮達休咎壽夭<lb/>
於命用之則泊功名以濟天下否則泊其身於泬寥寂<lb/>
寞之境以大其才以安其身以無求於世廓乎無憂浩<lb/>
乎自守護乎外患不能攖也行素之意其在此乎其不<lb/>
在此乎顧予又何足以知之也古之君子隠不失道故<lb/>
足以自善出不違時故足以有為於天下行素方當聖<lb/>
世之隆吾知不終泊於此矣譎怪之論儒者所不道屬<lb/>
宗兄儀之之命書此為行素贈且以諗儀之尚有以教<lb/>
<pb n="KR4e0087_WYG_007-6a"/>
我哉<lb/>
　　　愚訥生傳<lb/>
愚訥生者姓陳氏字<hi>闕</hi>　　錢塘富家子性敦敏不妄<lb/>
<hi>闕</hi>　　　於貨殖嘗視物價髙下操其竒贏而時出納<lb/>
之四方名商賈莫不趣陳氏數年致貲數萬以富名里<lb/>
中年㡬四十忽慨然曰是不足溷我也盡弃平日所業<lb/>
從道士學老子清靜之法不輕接世俗嘗自誦曰性本<lb/>
真也而巧者鑿之道本靜也而誕者亂之遂自號愚訥<lb/>
<pb n="KR4e0087_WYG_007-6b"/>
生云當是時生所居當東南都會商賈寳貨所走集甌<lb/>
越之竹木三吳之榖帛齊魯燕趙之魚鹽棗栗川蜀閩<lb/>
廣江海珠璣犀象玳瑁瑰竒之物海匯山積里中子弟<lb/>
率三五従合日求利便地羅肆張席軟辭媚容潤色其<lb/>
醜贗以鈎致四方之客其母十金則子百金其母百金<lb/>
則子千金不一二年起家為富人乗堅策肥創樓榭取<lb/>
婢妾豪强閭里間人稱以為賢若生者其才足為此萬<lb/>
萬而一旦舎去若將凂已者豈吾所謂知道者非耶孔<lb/>
<pb n="KR4e0087_WYG_007-7a"/>
子曰道不同不相為謀富貴如可求雖執鞭之士吾亦<lb/>
為之如不可求從吾所好豈生之謂耶今年五十餘矣<lb/>
見道益髙卓為方外名士云王洪曰洪家嚴君樂道肥<lb/>
遯抗節髙一世非其士不友然獨喜愚訥生嘗與論道<lb/>
德之旨頗有所得也昔者史遷著書若賣漿相馬之儈<lb/>
皆列之著名後世況如生者秉志髙尚足以訓戒貪鄙<lb/>
而使之湮沒不可也故為之傳焉<lb/>
　　　王孟端小傳<lb/>
<pb n="KR4e0087_WYG_007-7b"/>
孟端諱紱常之無錫人自少志氣髙逸讀書工古歌詩<lb/>
嘗北遊江淮浮黄河踰太行出鴈門往來晉代之間周<lb/>
覽形勝輒感慨弔古徘徊不能去一時聞人慕其名爭<lb/>
延致之及觀其氣貌瓌岸議論踔勵益加器重久之不<lb/>
樂歸江南隱居九龍山中詠左太冲詩曰何必絲與竹<lb/>
山水有清音若將有終焉之志自號曰九龍山人永樂<lb/>
中有以能書薦者入翰林擢為中書舍人嘗自以蒙<lb/>
上厚恩抜自山澤與羣賢並位職任書札媿不能報稱<lb/>
<pb n="KR4e0087_WYG_007-8a"/>
慨然曰書必如古人庶可名世傳後報萬分一於是知<lb/>
孟端非徒隱者固將有以見諸世也尤工畫山水竹石<lb/>
每酒酣對賔客著黄冠服意氣傲然伸紙攘袂揮筆洒<lb/>
洒竒怪跌宕不可名狀畫已徐吟五字詩蕭然有風人<lb/>
之致然不可意者雖豪貴不肯與就之至閉門不納人<lb/>
問之曰丈夫在所處輕者茍且如此重者將何以哉士<lb/>
益以此髙之平居急朋友好賔客不計家有無然是是<lb/>
非非不茍隨俗俯仰雖見嫉惡不顧丙申春正月卧病<lb/>
<pb n="KR4e0087_WYG_007-8b"/>
北京寓舎朋友日問致醫藥疾革語所知者曰生死如<lb/>
夜旦所貴此心不昧耳奄然而逝年五十有五君子惜<lb/>
之錢塘王洪曰始予遊四方聞江湖間稱孟端名籍甚<lb/>
及識孟端觀其為人乃知得此聲豈虛哉孟端以布衣<lb/>
薄遊無所遇晚以能薦遂登青雲顯名侍從間可謂遭<lb/>
逢其時至負其藝能非其人不與跡其志殆不可以勢<lb/>
利動哉世多稱其才莫知其中有卓然者吾是以為之<lb/>
傳焉<lb/>
<pb n="KR4e0087_WYG_007-9a"/>
　　　書袁太常輓詩集後<lb/>
予友尚寳少卿袁忠徹旣刻其先君子太常公之詩曰<lb/>
栁庄集者復録朝之公卿大夫與凡四方名士所以哀<lb/>
輓公者詩若文輯為一巻將附諸集後以傳予獲覽觀<lb/>
焉於是知公之不可及也昔者漢髙帝之隠芒碭老父<lb/>
知其貴不可言唐太宗龍鳯之姿天日之表濟世安民<lb/>
定於儒生之所論予未嘗不歎其智識之神竒二帝旣<lb/>
貴五錢之奉讜言之益皆有報之彼二子者姓名曽不<lb/>
<pb n="KR4e0087_WYG_007-9b"/>
少見於後世予又為之歎息而不已何哉豈二子者髙<lb/>
蹈不可得而見歟抑二帝莫之省也今太常公以𢎞識<lb/>
奥學簡於聖明推明天人啓廸大命播揚鴻休微言通<lb/>
神明至忠翊邦國疇咨舊徳擢丞奉常没而不忘遂登<lb/>
九列恩昭於制書功被於樂石光耀舄奕施於無窮予<lb/>
於是又歎夫古人不能得者公皆得之又何其盛也夫<lb/>
帝王之真非常人之所能識如彼二子者可謂非常之<lb/>
士矣然上寵遇莫加焉卒至姓名泯沒而無聞可勝歎<lb/>
<pb n="KR4e0087_WYG_007-10a"/>
哉此予所以榮公遭遇聖明至如此之盛者有非偶然<lb/>
因以知夫天下之士非必其能自為材皆由乎上之用<lb/>
不用焉也公内嚴明而外和易事上忠恪而樂與人為<lb/>
善大雅之作追配古人卓越之操屹然不可狎玩由是<lb/>
益知公之不可及者又非獨其識鑑之精也嗚呼古之<lb/>
君子有得於上或不得於下有得於身或不得於子孫<lb/>
若公者可謂備具予故竊叙諸作者之末併及公之為<lb/>
人俾後之觀斯文者仰聖明所以嘉遇公之恩因想公<lb/>
<pb n="KR4e0087_WYG_007-10b"/>
之平生將慨然慕公欲從之遊而不可得而忠徹之孝<lb/>
於其親由是而益顯也夫<lb/>
　　　題柴䖏士小傳後<lb/>
洪嘗觀郭代公范丞相賻葬麥舟之事未嘗不慨然髙<lb/>
其節義以謂他日宰輔天下之志固見於此今觀前史<lb/>
官蘇伯衡所傳吾鄉處士柴公義急死友力舉其三喪<lb/>
而葬之蓋無愧於古人而又有難者使其得志果可測<lb/>
也耶憶洪幼時嘗從㑹稽胡先生學先生與公友甚善<lb/>
<pb n="KR4e0087_WYG_007-11a"/>
也日相過從洪獲執杖屨従旁侍公數數勉洪以逺大<lb/>
至今言猶在耳也嗚呼古人去之千百年聞其髙風尚<lb/>
足感動況獲親炙仰其聲光氣澤也耶然洪聞古人傳<lb/>
在史册者往往功業偉煜若公泯迹田野迄不沾一命<lb/>
而名著史官傳世不朽豈不以公行義若是髙耶今公<lb/>
仲子車與洪為同門友為兵部主事日益光大所謂盛<lb/>
德有後其又果然耶洪蓋於斯騐之也故謹識其事樂<lb/>
為鄉人勸焉<lb/>
<pb n="KR4e0087_WYG_007-11b"/>
　　　氷雪軒銘<hi>有序</hi>
春坊諭徳兼翰林侍講金公幼孜嘗名其燕休之所曰<lb/>
冰雪交遊文學之士以為幼孜清白之志如此咸頌而<lb/>
美之此豈知幼孜之深者乎夫至清物莫之撓至白物<lb/>
莫之汚斯固足以自立矣若夫不撓不汚而其利澤所<lb/>
及舉物莫能加焉者不尤其大者乎仲冬之月天地旣<lb/>
肅寒氣益壯洪河之流可以運車馬而凡雨於上者莫<lb/>
不皎然而凝矣然是時有司謹取而藏之以備宗廟祭<lb/>
<pb n="KR4e0087_WYG_007-12a"/>
祀之禮以待賓客宴享之用以濟陰陽之所不及雨雪<lb/>
時<hi>闕</hi>　則士大夫相與慶於朝廷商賈樂於市肆而隴<lb/>
畝之民不翅獲珠玉於田野道途之間而妻慶其夫子<lb/>
賀其父黄髪之叟三尺之童相視懽忻恱而忭舞於是<lb/>
陰陽以和風雨以時草木以遂百榖以成災沴以消長<lb/>
幼以寧敎化以興古所謂寅亮燮理者於此可覩其效<lb/>
而窮理君子欲知天徳之妙亦可以求其端焉然則幼<lb/>
孜之志果能盡知之乎幼孜以英邁茂實之姿遭逢聖<lb/>
<pb n="KR4e0087_WYG_007-12b"/>
明光被恩寵出入金馬玉堂之間𢎞偉之學清卓之操<lb/>
周時用而厲庸俗至於絲綸睿謨宣揚上之恩徳必欲<lb/>
上之軼古初而下潤乎萬物自勉焉而若不足吾於此<lb/>
審有以知幼孜之大者矣嗚呼古之君子志立而不奪<lb/>
故克遂因時以濟物故不勞而大有功其尚以是求之<lb/>
為之銘曰<lb/>
二儀圓方廓渾淪妙厥氣機斡𤣥鈞至柔而堅潔以醇<lb/>
四維嚴凝肅然臻孰知至仁乃斯存融然而施沛無垠<lb/>
<pb n="KR4e0087_WYG_007-13a"/>
滋育萬彚默以伸其質不爽用則神羣陽乗之闢其門<lb/>
生生無窮此為根愽哉兹義鮮所聞子欲求之視斯文<lb/>
　　　藩牧箴<hi>有序</hi>
惟聖明稽古建官内置臺部外設布政司綏厥郡邑承<lb/>
化宣徳阜康我兆民使職總之佐以叅政叅議其任甚<lb/>
重吳郡陳公由進士叅議河南殿<hi>闕</hi>
　匡益卓有令聞而撝謙自持求<hi>闕</hi>
　勤善以自裕也稽聖制述政本作藩牧箴一通俾懋<lb/>
<pb n="KR4e0087_WYG_007-13b"/>
<hi>闕</hi>　　　　　　　以告夫凡任斯職者其詞曰<lb/>
明明聖皇撫寧九土建侯樹牧以藩以輔其<hi>闕</hi>
　　垣其輔維何如車之輪榦之禎之必固<hi>闕</hi>
　　必達以宣奕奕大府百司所萃煌煌軒裳<hi>闕</hi>
　　逺自近正人惟已致著以微慎終在始跬<hi>闕</hi>
　　十里毫髪弗矜山岳攸致鑒彼鵜翼彼已之刺<hi>闕</hi>
　　媮伐檀是恥莫重匪獄惟法之中莫衆匪民恵於<lb/>
<hi>闕</hi>　貪夫之狺乃治乃擊善人之㷀乃植乃翼毋養稂<lb/>
<pb n="KR4e0087_WYG_007-14a"/>
莠以敗嘉穡毋媢孔鸞以庇蟊螣凡厥隱微必求其情<lb/>
毋鈎以慝以沽厥名凡厥施舎必揆以正毋比奸私以<lb/>
瘝厥政毋弱而虐毋强而謟毋闇而欺毋遜而掩昔仲<lb/>
山甫為周之楨不茹柔吐明昭徳聲亦有楊震而畏四<lb/>
知皜皜清白百世是師甘棠之愛惟徳之大薏苡之求<lb/>
囂謗所㘥故整齊嚴肅則羣隷敇工亷明莊恪則衆僚<lb/>
承式慈良豈弟則黎庶䝉恵公忠正直則神明佑徳亶<lb/>
慈令猷匪今斯昔曽是罔循而克終吉奉典者全越行<lb/>
<pb n="KR4e0087_WYG_007-14b"/>
者顛匪蓍匪龜理有固然秩秩邦令有赫其懸輿議弗<lb/>
爽亦可畏焉是用告戒著之訓言敬之慎之受禄于天<lb/>
　　　哀許生文<lb/>
許生儀者中書舎人鳴鶴之子也生七嵗讀書長而能<lb/>
文性敏厚可愛重旣冠而婚未逾月得疾以卒君子知<lb/>
生者皆哀不幸蚤死其父哀又可知也予與鳴鶴友且<lb/>
識生故為文以悼生之所不幸者命且以解鳴鶴之悲<lb/>
焉<lb/>
<pb n="KR4e0087_WYG_007-15a"/>
大塊昭瞢兮孰知其端萬類芸芸兮孰尸而然或㧞而<lb/>
盛兮或蛻而蟬或軌而止兮或推而遷踣之若迫兮培<lb/>
之若延或厚其可薄兮而傷其所可賢嗚呼哀哉兮生<lb/>
胡為而罹兹旃玉毁於璞兮珠沈於淵駃騠始驟兮道<lb/>
蹶以顛椒蘭殞瘁兮蕭艾以蕃鳯鳥翼而雲飛兮横風<lb/>
折而下焉嗚呼哀哉兮生又奚愆吹萬日新兮變化焉<lb/>
息一盈一虚兮彼此安測憂喜聚門兮吉凶同域弔者<lb/>
在堂兮慶者在室惟倚伏之無端兮信有似夫糾纒天<lb/>
<pb n="KR4e0087_WYG_007-15b"/>
地稊米兮太山毫末左臂為雞兮右為彈<hi>恐作彃</hi>而求千<lb/>
變萬化日月<hi>闕</hi>旦暮相代於前兮吾又安知其所極分<lb/>
之無常兮命不可移知不能周兮聖不可與期衆人瞢<lb/>
瞢兮羣憂以悲大觀𤣥同兮抑又奚疑壽雖云短兮名<lb/>
譽以馳兄弟孔思兮祭祀以時體魄旣安兮靈無不之<lb/>
吾悲生思之不可得兮豈造物父母者之所為彼蒼蒼<lb/>
與人懸兮又曷由以辭嗚呼哀哉惟抑軫以自强兮庶<lb/>
所以慰徃者之思<lb/>
<pb n="KR4e0087_WYG_007-16a"/>
　　　祭孫仲約文<lb/>
維年月日翰林檢討王洪敬以時羞之奠昭祭於亡友<lb/>
奉訓大夫禮部員外郎孫君仲約之靈而言曰嗚呼仲<lb/>
約而至斯極耶自古莫不有死而予於仲約尤深悼而<lb/>
長嗟人生世間壽夭不一蓋天道之無常雖聖智有不<lb/>
能必故以顔淵之仁不能致期頤之壽伯牛之賢不能<lb/>
起痼躬之疾嗚呼哀哉子之資質瓌偉俊碩懿彩外輝<lb/>
聰朗内植矯孤松之亭亭拔庸衆而獨立子之志氣視<lb/>
<pb n="KR4e0087_WYG_007-16b"/>
古無前期大振於事業克追蹤於聖賢鳳凰獨鳴鵾鵬<lb/>
髙騫掃餘子於一空流芳聲於萬年子之文章豪逸温<lb/>
麗盎若春融燦若振綺川馳濤奔孰測所止子之徳行<lb/>
秩秩不阿内含剛明而外處以和遇惡若蒙不潔而見<lb/>
凂從善若決百川而赴河凡此數者人所難得子皆有<lb/>
之可謂間出於是獨步芹頖蜚英桂籍曽未踰年遂授<lb/>
顯秩親友仰其光輝父兄喜於成立期大有為以底厥<lb/>
績夫何材埀就而輒毁身暫榮而遽沒扶搖始逐乃折<lb/>
<pb n="KR4e0087_WYG_007-17a"/>
其翼圭璜既成竟碎其質杞梓合抱而風霜驟凋康莊<lb/>
發軌而蒙汜遂極嗚呼哀哉子之顔采不可得而面矣<lb/>
子之施為不可得而見矣悠悠蒼天此痛何已子之尊翁視<lb/>
我若子子之令兄愛我若弟子之初學並席講肄子之<lb/>
旣來同舍戾止相勉交賛以固終始孰云造物降此酷<lb/>
戾猶有一說可以慰子凡人死生愚智皆有濁濁昏昏<lb/>
何取富壽且夫鄙陋不學醉死夢生孰與抱竒才而聞<lb/>
大道枯槁山林一命不及孰與挽銀章而曳紫綬疾痛<lb/>
<pb n="KR4e0087_WYG_007-17b"/>
佔亟悲訣兒女孰與幹王事而隕身首惟賢惟忠足以<lb/>
不朽其生雖促其存者久遙遙淮陽子柩孰守尚期遷<lb/>
吉以附先兆疾不得視喪不得弔惟此哭詞以表哀悼<lb/>
嗚呼哀哉<lb/>
　　　　袁柳庄哀辭代人作<lb/>
吁嗟先生粹而貞兮瑾瑜含章炯清明兮岩松千尺鬱<lb/>
崢嶸兮纕厥蕙茝服蘭蘅兮克諧至人發祕徴兮逐雲<lb/>
而飛登太清兮揄揚九重獻瑞禎兮神協其符啟聖明<lb/>
<pb n="KR4e0087_WYG_007-18a"/>
兮翱翔天門侍明廷兮左右奉常叅列卿兮相儀郊丘<lb/>
鏘其玉珩兮名遂身退達人之恒兮飄然振衣遂歸東<lb/>
兮錫之安輿亶從容兮有珍其裘紛蒙茸兮梁木其壞<lb/>
遽告終兮遺終可思眷聖衷兮弔之内臣錫祭豐兮穹<lb/>
碑煌煌屹其崇兮惟古之難㒺或遇兮或遂其躬靡顯<lb/>
後兮吁嗟先生福之備兮天章所褒昭千祀兮有子克<lb/>
賢承厥志兮始終哀榮吾亦何喟兮儀容㝠㝠倐窅茫<lb/>
兮髙堂靡覿委山崗兮鄞山蒼蒼東海洋洋兮天地無<lb/>
<pb n="KR4e0087_WYG_007-18b"/>
窮日月長兮吁嗟先生豈徒一時不忘而已耶<lb/>
　　　祭學生文<lb/>
嗚呼飛英命止於斯耶吾不敢怨蒼蒼恨冥冥不生子<lb/>
則已旣範子形又賦子質奈何子之壽遽止於斯耶子<lb/>
以少年豪邁之氣可以貫白日陵青雲蓋將尅日起家<lb/>
夫何一<hi>闕</hi>　闈槐黄有恨竟以明月之珠夜光之璧暗<lb/>
頓委於風沙嗚呼飛英古來才大難為用志士幽人莫<lb/>
怨嗟子安知終不售乃鬱鬱憤悶一至於斯耶嗟嗟子<lb/>
<pb n="KR4e0087_WYG_007-19a"/>
之文妙奪春葩振陽和於筆端筆端之樹皆萌芽嗟子<lb/>
之賦飛霜晨露莫能過嗟子之詩池塘春草何以加雲<lb/>
山之㑹萬里圭璧赤城之巖萬丈雲霞惜乎不為封禪<lb/>
書不作洛圖頌奈何撑爾膓拄爾腹抱萬巻而為灰耶<lb/>
嗟子之華龍騰虎拏得手應心不摸而佳行行春蚓字<lb/>
字秋蛇非顔非栁逈然一家不書磨崖碑不寫洛神賦<lb/>
奈何捲銀鈎收鐵畫掘雙拳而去耶嗚呼子何往子雖<lb/>
往而神不沒吾疑天上玉樓成地下修文闕不然紫陽<lb/>
<pb n="KR4e0087_WYG_007-19b"/>
真人銘星宫玉皇上帝頒新扎夫何星降此酷罰青帝<lb/>
春風竟十八嗚呼凝爾神駐爾車誠為我留須臾敢再<lb/>
拜三奠而告汝曰自古之初靡不有終董常以弱冠死<lb/>
顔淵以壯室殂仲淹悲之深曰吾將逝宣尼哭之慟曰<lb/>
天喪予子以董顔之賢而壽則不及我無王孔之<hi>闕</hi>而<lb/>
哀誠有餘嗚呼飛英子何辜傷如我者古未有夭如子<lb/>
者古亦無此言不必文此意不必攄嗚呼汝知之乎塡<lb/>
然鼓聲登堂聚徒蹌蹌濟濟摳衣趨隅當此之際子安<lb/>
<pb n="KR4e0087_WYG_007-20a"/>
在情何如月淡菅席風清綺疏銀缸掩映琅琅誦書當<lb/>
是之時子安在情何如嗚呼飛英得無怨乎琴劒縦横<lb/>
手澤如故嗚呼飛英安忍去此而死乎子之得疾一切<lb/>
廢置問則詩書惟慮學廢吾傷子之賢吾戚子之銳造<lb/>
化之間倘有再生之理則必為名公鉅卿而續厥志子<lb/>
之將行兮無他說但呼嚴君告以枯竭余聞此語嗚呼<lb/>
哽咽嗟夫天地之魂消山川之氣絶春江鴨緑兮浪千<lb/>
頃春栁鵝黄兮愁萬結春風怨兮春花殘吾故人兮千<lb/>
<pb n="KR4e0087_WYG_007-20b"/>
秋永訣痛割腸而欲斷酸逼肝而欲裂心寒寸寸灰淚<lb/>
滴涓涓血九泉深處聞不聞有恨終天兮飛英此别<lb/>
　<lb/>
　<lb/>
　<lb/>
　<lb/>
　<lb/>
　毅齋集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毅齋集巻二</head>
    <p>
<pb n="KR4e0087_WYG_002-1a"/>
欽定四庫全書<lb/>
　毅齋集巻二　　　　　　　明　王洪　撰<lb/>
　　古樂府<lb/>
　　　艾而張<lb/>
畋彼南山艾而張羅黄雀髙飛其如雀何有虎有虎南<lb/>
山之下朝出咥人暮行于野我有長劒亦有勁弩胡不<lb/>
我即乃復彼微者成湯祝網天下歸仁除暴懐柔永康<lb/>
我兆民<lb/>
<pb n="KR4e0087_WYG_002-1b"/>
　　　朱鷺<lb/>
振朱鷺飛戾天或下而食啄我茄與蓮我不汝捕于以<lb/>
振我鼓不以茹不以吐昭我聲名奮威武徳音無違永<lb/>
綏此九土<lb/>
　　　雉子班<lb/>
東方日出露未晞羣雉角角鳴且飛雌從其雄雛後隨<lb/>
羽毛五色紛葳蕤分場啄飲占所宜我草我野我泉池<lb/>
或東而西衆擊之綉頭斷錦翼披采色豈不美恃勇而<lb/>
<pb n="KR4e0087_WYG_002-2a"/>
愎反為黄雀之所嗤君不見鳳凰雝雝食竹實逍遥太<lb/>
和安所適<lb/>
　　　戰城南<lb/>
朝出戰徐吾南莫出戰祁連北軍聲遥驚瀚海翻殺氣<lb/>
直入天街白自古聖人以五兵治不道腹心爪牙各矢<lb/>
厥謀力為民除殘去蟊賊胡為彼頑不我率揮我天兵<lb/>
奮長㦸虎羆咆哮鷙鳥擊薄其穹廬夜不食招搖為我<lb/>
怒弧矢為我直參旗開張虎奮翼蹀胡之血斫胡之頭<lb/>
<pb n="KR4e0087_WYG_002-2b"/>
懸之藁街竿百尺戎胡萬里恒威徳一身為長城四海<lb/>
永寧謐下傳子孫上寧邦國聲施千秋永無極<lb/>
　　　臨高臺<lb/>
今日不樂登彼髙臺吹竹彈絲與君徘徊發我浩歌酌<lb/>
我金罍顧望四山鬱何崔嵬人生若寄多憂何為嵗月<lb/>
既遒曽不我遲皎皎明月泥沙蔽之靈蜦雲飛蝍且制<lb/>
之織女在室不秉機杼惟星有鱉不可以釜黄鵠一舉<lb/>
戾于雲衢啁啁鸒斯哂之枋榆莫髙匪山莫深匪海𤣥<lb/>
<pb n="KR4e0087_WYG_002-3a"/>
穹為幕長河為帶招彼黄鵠俾為君駕君坐而馳我以<lb/>
為御超厥泰䆳歴天而遊逍遥無為以永千秋<lb/>
　　　上陵<lb/>
上諸陵眺西土佳哉山川鬱四固函谷為闗金城為户<lb/>
陸海萬里河渭在下芟蒿萊拓土宇允懐我髙祖懐髙<lb/>
祖五年馬上饑不及飡頭髮若蓬葆服此勞苦傳子孫<lb/>
謹厥度永綏此九土明明赫赫昭厥上下天命良不易<lb/>
坤為輿乾為葢振洪恩遐哉沛神功邁三王仁風洽四<lb/>
<pb n="KR4e0087_WYG_002-3b"/>
海俾彌嵗萬億基業無有壊<lb/>
　　　巫山髙<lb/>
巫山髙髙入雲烟青壁萬仞下深淵叢林杳杳霧雨㝠<lb/>
㝠上不見日與天驚湍迅洑不可以渡懸崖深谷日夕<lb/>
愁鳴猿嗟哉客子行路何獨難在昔草昧元政微夏氏<lb/>
竊國恣淫威聖人龍飛不我歸跳梁踊呼肆彼䑕與鴟<lb/>
鐵絙髙張矢石四圍王師若雷霆奮厥虎與羆碎髙城<lb/>
塞深池縛其囂童来獻京師自古立國以徳天乃不違<lb/>
<pb n="KR4e0087_WYG_002-4a"/>
恃險而虐鮮不顛以危矧彼昏狡自速禍灾三塗洞庭<lb/>
古所規<lb/>
　　　將進酒<lb/>
將進酒待嘉賔設朱懸肆華茵琴瑟御鐘鼓振藹穆穆<lb/>
肅肫肫情之暢禮愈敦乞周行佇令言仰熙陽廓昬氛<lb/>
挹冷風濯沈㱪賔前席跽自陳古之戒竊所聞躭麯蘖<lb/>
比匪人欲敗度性失真業既隳身亦淪惟清浄道之珍<lb/>
儉而恭徳之醇天助順民歸仁古成敗咸此循請司爵<lb/>
<pb n="KR4e0087_WYG_002-4b"/>
書諸紳<lb/>
　　　有所思<lb/>
有所思思美人疇昔見之魯東門顔如苕華髮𤣥鬒羅<lb/>
裙翠袖翩若雲膏沐芳馥口吐芬衆人求之心匪親自<lb/>
成繾綣獨予勤彈絃哀吟妙入神三星在户夕向昬謂<lb/>
我車来泗之津臨行贈我帨與巾胡為一别今三春思<lb/>
而莫見我心棼攬衣出門仰蒼旻北風蕭蕭鴈南賔牽<lb/>
牛織女東西陳兩心一意含莫伸含莫伸將焉匹願為<lb/>
<pb n="KR4e0087_WYG_002-5a"/>
黄鵠並雙翼遨遊青天樂無極<lb/>
　　古歌曲<lb/>
　　　大明鐃歌鼔吹曲<hi>一十一首</hi>
龍之飛自淮圻元之昬民曷依紛猰㺄肆淫威匪聖神<lb/>
孰拯之皇受命奠羣黎握乾符頓坤維翼風雲駕電雷<lb/>
衆靈協羣英隨斮梟獍戮鯨鯢定九州綏四夷澤之滂<lb/>
遍九垓煦以仁慘者怡聖化溥皇風馳一戎衣四海歸<lb/>
　　　右<lb/>
<pb n="KR4e0087_WYG_002-5b"/>
皇基鞏惟聖神邁義威揚皇靈越天塹波不驚奠群黎<lb/>
嵲者平階天壤家八紘海之地嶽乃成萬邦式四海寧<lb/>
極無外畢来庭命允固仁彌𢎞校䆳古峻莫京<lb/>
　　　右<lb/>
番之水彌太清有孽者蛟猘不寧汙澤為窟潦作城狠<lb/>
噬虺毒干天刑帝震怒揮天兵祝融助順神雷轟灰彼<lb/>
骨投𤣥𠖇老孽死子仍桀鼠狐跳躅尚守故穴寸綆縶<lb/>
之刃不血疆宇誕寧四海悦<lb/>
<pb n="KR4e0087_WYG_002-6a"/>
　　　右<lb/>
逖彼閩粤斗絶海域有窮其魁式頑驁且逆自謂僻且<lb/>
遐據釡假息蛙怒鼠偵敢悖我有徳帝命赫王師奮如<lb/>
虎如螭往殱厥命匪師之威皇之訓不梟其頑民曷定<lb/>
漠漠遐裔茫茫羣氓出彼霜雹同陽春萬里烜赫揚皇<lb/>
仁海波鏡浄無纎塵東極日竁盡来臣聖功億載昭無<lb/>
垠<lb/>
　　　右<lb/>
<pb n="KR4e0087_WYG_002-6b"/>
潼闗髙㤗華壁立河為壕樞制四海<hi>闕</hi>隴洮有威不捷<lb/>
徳乃牢<hi>闕</hi>
　<lb/>
　<lb/>
　　　右<lb/>
狄之窮矣既昬以渝下民燠休甚毒於荼穆穆皇仁若<lb/>
躬其痡命厥元戎乃虎乃貙勿恃桓桓惟仁之敷于炎<lb/>
于涼于醒其蘇狄勢既窘角崩肱慄撤其穹廬中夜以<lb/>
<pb n="KR4e0087_WYG_002-7a"/>
北匪余殄之皇天是殛殛之維何祚我有徳皇徳旃罽<lb/>
乃冠乃服幽窟鬼區畢来受職功軼古初徳流罔極烝<lb/>
哉𢎞圖于萬于億<lb/>
　　　右<lb/>
曠彼汾土孽嘯以狂挟其螢爝敢抗我太陽王師若雷<lb/>
霆孰我敢當悖者戕厥命順有顯光乃諭乃誘聿降其<lb/>
良其良既潰羣醜喪厥氣萬騎歘若天上墜身不得甲<lb/>
袒而逝皇威載廓并兾安以治<lb/>
<pb n="KR4e0087_WYG_002-7b"/>
　　　右<lb/>
吳之疆土茫茫糗糧山積貨海藏何辰不淑豢此虎與<lb/>
狼羣飛旅嘯謂莫我敢當飢食人飽翺翔自肥其軀氓<lb/>
畢戕氓畢戕皇威赫折其牙角斸乃窟老雄羝觸狠而<lb/>
愎羣奸勢窮肉自食閉目而踣就予辟勍冦既殱四海<lb/>
一<lb/>
　　　右<lb/>
氓峨奠坤域巴劍阻重闗彼雄有明氏乘時盜其間父<lb/>
<pb n="KR4e0087_WYG_002-8a"/>
死子復繼茍此井蛙安曰我彈丸區四絶固已完日我<lb/>
王者師桓桓復嘽嘽飛度井絡外雷霆摧丘山赤手摶<lb/>
窮狐弓弭甲不擐掉<hi>闕</hi>　尺組縛其昬童還飲至奏凱<lb/>
樂懽聲薄霄漢神化洽逺徼天威讋羣蠻從兹億萬載<lb/>
永無西頋患<lb/>
　　　右<lb/>
惟訌者蠻竊彼東土附于大海厥壤膴膴我師攸徂不<lb/>
戚而舞曰我聖皇我父我母倒戈而迎拜命傴僂南金<lb/>
<pb n="KR4e0087_WYG_002-8b"/>
大貝海錯維旅皇心孔嘉乃訓乃撫脱其黄幗授以文<lb/>
組有飢而哺有孤而乳惟皇之聖惟仁惟武風馳四夷<lb/>
不怒而附烝哉聖皇聿寧厥宇<lb/>
　　　右<lb/>
狄之窮淫以渝天降命𠞰昏愚氓必癉望来蘇皇聖仁<lb/>
握乾符命元戎授神謨連我熊螭斮枯魚崩厥角蹙以<lb/>
孤秣槖駝撤穹廬鑿其北牖中夜逋蕩蕩𤣥漠茫茫鬼<lb/>
區伏不敢南頋恐干神鉞擊之殂威聲振無外左袵辮<lb/>
<pb n="KR4e0087_WYG_002-9a"/>
髮咸来朝帝都四海混一萬邦無虞<lb/>
　　　右<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0087_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毅齋集巻二<lb/>
</p>
<p>
</p>
  </div>
</body>
</text>
</TEI>
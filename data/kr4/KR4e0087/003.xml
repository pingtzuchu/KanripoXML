<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毅齋集巻三</head>
    <p>
<pb n="KR4e0087_WYG_003-1a"/>
欽定四庫全書<lb/>
　毅齋集巻三　　　　　　　明　王洪　撰<lb/>
　　四言古詩<lb/>
　　　魯林懐思<hi>并序</hi>
　　魯林懐思詩為太常寺丞孔公克準而作也孔氏<lb/>
　　有家於衢舊矣至公以淳茂莊慎遭際聖明擢奉<lb/>
　　常論徳惟允深惟本源之義北瞻魯林眷言有懐<lb/>
　　因為圖以自見記曰樂樂其所自生禮不忘其本<lb/>
<pb n="KR4e0087_WYG_003-1b"/>
　　君子於是謂公知禮故予作是詩以洩其思焉<lb/>
鬱鬱魯林有枌有檀逷我後裔于越之間一本中分愛<lb/>
念伊始我欲從之不遐甚邇于川于舟于陸于馬豈不<lb/>
夙夜于林之下巖巖魯山有廟奕奕羽籥琴瑟左右有<lb/>
繹衍我聖祖金石愔愔願言靡獲實勞我心明明我祖<lb/>
典常是紀恩被罔極詎曰厥世穡夫之良克念惟賢矧<lb/>
兹承徳敢有不䖍喬喬林木遺澤所萃穆穆我宗四方<lb/>
所視惟積斯髙惟濬斯深匪古匪今茂是徳音<lb/>
<pb n="KR4e0087_WYG_003-2a"/>
　　五言古詩<lb/>
　　　擬古<hi>二首</hi>
結髮有壯志仗劍遊三河方舟泝洪流擊節揚其波俯<lb/>
食首陽蕨緬懐商山歌我欲求兹人遺塚空嵯峨鴻飛<lb/>
已𠖇𠖇感慨何其多<lb/>
有士在山澤五月恒被裘饑食商山芝渴飲潁水流世<lb/>
人不可見巢許相與遊伊我欲求之巾車陟崇丘芳草<lb/>
滿澗阿松栢䕃道周歡然延入室𤣥言為我酬願此謝<lb/>
<pb n="KR4e0087_WYG_003-2b"/>
塵鞅卒嵗以為儔<lb/>
　　　寫懐<lb/>
春陽喣萬彚蒼鷹化為鳩腐草一何微熠燿乃宵流盛<lb/>
年不再遇流光忽已遒四十而無聞能不為我憂<lb/>
　　　擬陶彭澤<lb/>
藹藹籬下菊衆卉恒蔽之涼飈颯然至妍華見幽姿有<lb/>
酒盈吾樽欣言及兹時幽鳥懐茂林潜魚樂深池且為<lb/>
懽此飲知命復何疑<lb/>
<pb n="KR4e0087_WYG_003-3a"/>
　　　和郭主簿<lb/>
我家南山下前有嘉樹林好烏嗚其顛涼風吹我襟泛<lb/>
此樽中酒撫我膝上琴禾黍亦已繁桑麻藹餘音知止<lb/>
良易足勞生非所任<lb/>
　　　張氏南溪草堂<lb/>
稟性少諧俗養生殊寡營偶從田野居遂兹雲壑情攸<lb/>
攸水含波萋萋卉敷榮靄靄髙榆閒喈喈春鳥鳴復兹<lb/>
微雨霽曠然山水清鳴琴坐日夕時復揮我觥多求徒<lb/>
<pb n="KR4e0087_WYG_003-3b"/>
為累茍出良自輕栖遲此為樂孰謂無所成<lb/>
　　　酬蔣御醫見寄<lb/>
策馬上西山望彼千里道洪河亘淮汜江流復浩浩伐<lb/>
木無遺音鬱哉興懐抱啁啁慕黄鵠蛩蛩戀芳草各勉<lb/>
日新志慰此平生好<lb/>
　　　擬鎦公幹<lb/>
園林多佳木秀氣何蒼蒼石梁冠崇阿緑水流芳塘行<lb/>
樂在良夜飛葢復翺翔涼風振華纓明月揚其光清池<lb/>
<pb n="KR4e0087_WYG_003-4a"/>
散夫容秋蘭一何芳君侯壯思發逸藻凌風揚小臣信<lb/>
愚劣狂歌安所詳<lb/>
　　　夜泊濟寧城下呈同舟諸公<lb/>
璿杓麗清漢金波流素輝池荷散香氣堤栁度涼颸髙<lb/>
城夕眺迥迴塘暝轉遲愛此良夜永佳人復在兹披襟<lb/>
一瀟散摛藻共芳菲曠懐頗云洽清觴亦累持中宵忽<lb/>
惆悵王事庶無違<lb/>
　　　中秋宴集分韻得斗字<lb/>
<pb n="KR4e0087_WYG_003-4b"/>
商籥嚴次律堯蓂届中候白露下髙梧涼颷逓疎栁玉<lb/>
堂属永夜金樽集良友行佇素輪出坐敞華宴久初瞻<lb/>
碧雲腹忽吐滄海口髙凌灝氣上獨出黄道右九霄豁<lb/>
清明萬里破昬黝鈞天静聆曲廣殿細見牖兔壯玉贔<lb/>
屭桂老枝蚴蟉竊丹想仙術弄斧慨神手合璧瑞已徵<lb/>
倚玉㑹斯偶肥燖薊兆羖香薦江南酒伏雌始見菢鮮<lb/>
魴初脱罶時果飣棗栗園蔬雜薑韭露葵甘若薺霜棃<lb/>
脆勝藕醉懽互促膝雄辯或揮肘騁博探九丘鈎祕紬<lb/>
<pb n="KR4e0087_WYG_003-5a"/>
二酉善謔競語捷聨賦詫韻陡射隠角三三推數窮九<lb/>
九清輝轉娟媚涼意亦䬀瀏夜静數警柝更深屢瞻斗<lb/>
共欣良願愜載感皇恩厚清切登紫闥逍遥曳華綬媿<lb/>
微銜環報庶勉介石守學步久懲拙效顰更慚醜抒章<lb/>
倘予誨一報瓊與玖<lb/>
　　　送胡學士扈從北征<lb/>
黄鉞揮天兵風雲拂龍旌聖皇振神武桓桓出邊城夫<lb/>
子一何幸載筆隨天營髙材植嘉運逸氣横蒼𠖇囊括<lb/>
<pb n="KR4e0087_WYG_003-5b"/>
天下豪穎脱人中英獨抱經濟畧而窮王伯情篆刻工<lb/>
雕蟲恥為魯諸生學劍折猨公談兵陋荀卿沈𠖇黄老<lb/>
書卓犖隂符經揮翰五岳震出言萬人驚浩蕩愜壯懐<lb/>
從兹振長纓劍劃浮雲髙弓開秋月明銀鞍跨白馬飄<lb/>
忽若流星春風雪初消萬里沙場平借筯囘天日草檄<lb/>
馳雷霆尺組縛渾邪一箭落攙搶瀚海烽火息大漠烟<lb/>
塵清歸来麟閣上千載揚髙名<lb/>
　　　送金諭徳扈從北征<lb/>
<pb n="KR4e0087_WYG_003-6a"/>
鎧甲明珠袍黄金鏤寳刀萬里隨飛龍躍馬揮霜毫天<lb/>
營日月近玉帳風雲髙春色照大旗邊聲入鳴鞘憑陵<lb/>
助膺揚卓犖宣龍韜長篲掃浮翳鴻爐燎纎毛纍纍犬<lb/>
馬羣投戈拜前茅生獲左賢王伐鼔鳴金鐃開邊壯衛<lb/>
霍揚芳邁蕭曹却笑燕頷人投筆徒為勞<lb/>
　　　應詔赴北京<lb/>
束髮事書劍詞場簉文雄趨朝立儀鳳儤直隨飛龍摛<lb/>
詞白玉堂奎璧羅晴空朅来兩鳳凰歘下青雲中口銜<lb/>
<pb n="KR4e0087_WYG_003-6b"/>
五色書召對金臺宫羽林整樓船天閑賜青驄賦詩别<lb/>
同列飛葢辨羣公日月行青天暉光燭微躬典謨紀聖<lb/>
徳雅頌歌成功豈效草𤣥者蕭然成老翁<lb/>
　　　懐蔣良夫<lb/>
崇蘭滿芳洲盈盈藹秋緑采之欲何贈念彼人如玉停<lb/>
雲𣺌遐思芳樽間幽躅相知豈無侣獨子勞心曲願持<lb/>
五絃琴一寄南飛鵠<lb/>
　　　過黄石祠懐留侯<lb/>
<pb n="KR4e0087_WYG_003-7a"/>
神蛟脱秦網孤鳳游蒼𠖇微服楚澤間遂為圯上行老<lb/>
翁彼何士素髮埀華纓當橋叱取履箕踞若狂生頋授<lb/>
一編書奇文閟縱横片言斡神機千秋啟炎精孺子後<lb/>
見我黄石濟北城髙山立遺廟振古揚鴻名慨彼井底<lb/>
蛙自多安所成<lb/>
　　　歌風臺<lb/>
炎精自天啓黄屋凌空開富貴歸故鄉遂築歌風臺佳<lb/>
人弄瑶瑟故老持金罍酒酣自擊缶浩歌何雄哉颯爽<lb/>
<pb n="KR4e0087_WYG_003-7b"/>
龍虎姿曠蕩風雲懐頋謂萬嵗後英魂尚歸来囘首望<lb/>
彭城孤臺亦崔嵬百戰功不成千載令人哀<lb/>
　　　題水仙花<hi>二首</hi>
南國多佳人春風漢皋曲翠鬢而華裾逍遥湘水緑秀<lb/>
色不自獻芳香動盈掬蹇修其誰来期之在深谷<lb/>
幽思不可極蕩舟湘水間日莫遇佳人弄珠妖且閑馨<lb/>
香隨風發秀色若可飡願此托交甫解珮以為歡<lb/>
　　　聴徐徵士彈琴<lb/>
<pb n="KR4e0087_WYG_003-8a"/>
客有海上仙逍遥来東粤手揮五絃琴為我鼔白雪悠<lb/>
悠蒼崕雲皎皎長空月清風忽散之餘音繞天末白鶴<lb/>
舞欲下遊魚出復没微物尚有㑹況乃予心悦伊昔清<lb/>
廟瑟朱絃而疎越髙山想遺聲沈河慨遐轍吾將和南<lb/>
風持之上金闕<lb/>
　　　胡祭酒席分韻得難字<lb/>
日晏下彤閣復兹良燕懽藹藹衆君子華纓燦峩冠嘉<lb/>
殽薦時蔬清觴疾飛翰鳴琴亦在御披襟時屢彈東山<lb/>
<pb n="KR4e0087_WYG_003-8b"/>
莫逾往幽林靄遐觀談笑穆清風芳詞吐幽蘭願此樂<lb/>
終夕佳㑹良獨難<lb/>
　　　修竹詩寄沈公俌<lb/>
修竹一何盛生此南山岑蒼松冠其陽靈芝蔽其隂蟠<lb/>
地下㝠漠干雲上蕭森涼飈颯然至清籟時自吟幽響<lb/>
振虛谷秀色滋逺林丹山有奇烏崑崙有珍禽羽翼何<lb/>
葳蕤翻飛此嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>交鳴泬寥外共栖蒼翠深離離啄佳<lb/>
實<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>和好音坐閱嵗時久豈為霜霰侵桃李發春墟<lb/>
<pb n="KR4e0087_WYG_003-9a"/>
容冶競追尋夫容亦窈窕媚此秋江潯時至豈無華嵗<lb/>
寒難比心猗猗誠為美亭亭良所欽因之賦淇澳永言<lb/>
諧素襟<lb/>
　　　耕讀堂為陳徳庸賦<lb/>
我昔居隴畝荷鋤事躬耕抱膝吟梁父而遺十載名谷<lb/>
雲遇長風吹之入太清雨露承恩澤日月迴光榮銜環<lb/>
徒虚報素餐空媿情朅来識夫子卓犖南中英手握明<lb/>
月珠鴻飛入𠖇𠖇禾黍滿近疇青山對前楹獨坐閱遺<lb/>
<pb n="KR4e0087_WYG_003-9b"/>
編心與前賢并大畧陋章句髙談鄙縱横興来發商歌<lb/>
金石揚遺聲傅子懐巨川謝公濟蒼生功成倘相見攜<lb/>
手凌蓬瀛<lb/>
　　　懐内<hi>五首</hi>
　　予與劉氏婚幾一月予先還南京劉從其母後至<lb/>
　　久而有思作詩寄之<lb/>
燕婉懽未洽翻此離恨端羅衣莫未襞朱燈粲以繁芳<lb/>
樽對琴瑟展轉不能宣何異鴛與鴦乃兹鴻燕然<lb/>
<pb n="KR4e0087_WYG_003-10a"/>
我馬夙已馳子車亦已戒悠悠途路間惻惻郊野外朔<lb/>
風巻枯蓬玉顏為之改豈不罹苦辛賴有親與愛<lb/>
言徂至京國宛若歸故鄉入門見童稚整衣拜髙堂隣<lb/>
里欣来適更具酒與漿中厨其孰營能不懐慨慷<lb/>
我别既云速子来良不緩躊躇念兹晨涉彼江之岸浩<lb/>
浩起風波靄靄雨繁霰目短心苦遥日夕徒累歎<lb/>
周詩詠窈窕王雎托微言保兹義與恩令徳在無諐鳳<lb/>
凰栖髙梧牛女亦在天引領兾良晤永以諧百年<lb/>
<pb n="KR4e0087_WYG_003-10b"/>
　　　送曽叔固還廬陵<lb/>
時雨浄炎旦嘉樹藹涼颸髙閣送層雲逶迤映清池素<lb/>
懐同所欣詎云兹别離離離川路長𣺌𣺌孤舟遲夫容<lb/>
始分葩幽蘭亦葳蕤覽物豈無悰言歸㑹有期所嗟騷<lb/>
人贈揭車與江蘺希仁愧予劣抽毫緘此辭<lb/>
　　　題道士問答圖<hi>二首</hi>
下士不識道求之言語間曠哉至人心澹然幽且閒松<lb/>
檜滿澗壑白雲冠崇山清風四邊来流泉出其間鉅之<lb/>
<pb n="KR4e0087_WYG_003-11a"/>
極無外微之入無端欲辨忽已忘我心奚所宣<lb/>
𤣥珠在赤水象罔乃得之孰能解其弢澹然入無思和<lb/>
氣一以攝神明將自来談天不為髙履地不為卑𠖇𠖇<lb/>
而昭昭至精良在兹<lb/>
　　　夏日直閣呈諸寮友<lb/>
深殿閟清晝髙閣集南薰復兹對芳樹幽蟬時一聞華<lb/>
饌因時設氷壺亦屢陳輕箑織纎絺逍遙晨與曛但希<lb/>
三命恭寧知四體勤永歌伐檀什愧彼南畝氓<lb/>
<pb n="KR4e0087_WYG_003-11b"/>
　　　戲題小畫寄黄敎諭重美<lb/>
離思不可歇長淮浩悠悠況兹涼風至日夕郊原秋喬<lb/>
柯俯庭緑芳叢轉逕幽琴席晨初敞爐曛夕未收因風<lb/>
托微韻遙憶此良遊<lb/>
　　　題平林秋曉圖<lb/>
我昔忝科甲弱冠登玉堂綉衣飄芬芳游歴古山川髙<lb/>
盻邈四海遐觀窮八埏雲物客中變嵗月馬上遷常憶<lb/>
秋曉時騎出齊魯間沆蕩孟諸野莽蒼龜隂田四頋不<lb/>
<pb n="KR4e0087_WYG_003-12a"/>
可極茫茫但雲烟時聞雞犬聲寧辨陌與阡㤗山若蹲<lb/>
虎隠在東南偏豁然海天白紅日出其巔長空獨鳥飛<lb/>
逺岫孤雲還林木森成列矗若筯與盤緑者蓊雲密赤<lb/>
者經霜妍黄碧或間之綵繪紛相宣涼風徤馬骨颯踏<lb/>
馳争先據鞍倒金樽野中割肥鮮仰視天蕩蕩髙懐浩<lb/>
無邊開口詠逺遊思若長河懸詞鋒鋭莫敵揮霍干戈<lb/>
鋋得意自擊節時復揚其鞭别来十餘載承恩厠英賢<lb/>
朝遊玉堂内暮直瑤階前頋問日從容宛然瀛洲仙時<lb/>
<pb n="KR4e0087_WYG_003-12b"/>
窺山海圖指㸃窮周旋壯遊少所歴夢寐亦復然今者<lb/>
遇夫子袖圖示我觀明窻試開巻彷彿如當年邂逅逢<lb/>
故人能無谷音歡雲隨目力逺思入秋空𤣥長河待巨<lb/>
檝蒼生望深淵功成拂衣歸與子同盤桓<lb/>
　　　題駱氏積善堂<lb/>
浩浩江漢水匯兹千仞淵髙髙華與嵩雲雨出其巔由<lb/>
来豈晨夕積之良使然倚仗固𠖇昧誰謂懵無端砰訇<lb/>
有餘響鬱<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>無虛年一簣方自兹懐哉嗟汝賢<lb/>
<pb n="KR4e0087_WYG_003-13a"/>
　　　挽畦樂處士梁先生<hi>三首</hi>
逝水赴大壑白日傾西山浩浩陽隂移誰能出其間養<lb/>
形奚足存委順乃所安乗化而逍遥寧復懐咏嘆<lb/>
達生固無憂遺世乃觀化髙舉出九霄星辰在其下隂<lb/>
陽為爐炭萬物皆土苴何必殉夭殁滯情悲外假<lb/>
殤子匪為夭彭生匪為壽千駟或若無令徳在不朽鴻<lb/>
𠖇或蜚聲豹隠不可覯盤桓一世中昭晰千載後<lb/>
　　　黎氏載酒堂<lb/>
<pb n="KR4e0087_WYG_003-13b"/>
𤣥鶴出蓬海丹鳳来崑丘曽是青雲姿而將雞鶩儔黎<lb/>
生西江彥聲華滿南州一語重然諾千金懐壯遊白璧<lb/>
不易緇明珠豈輕投結客開華堂窮兹山水幽飄搖蒼<lb/>
崖雲浩蕩澄江流杜若與夫容開花滿滄洲軒車集賔<lb/>
友樽俎更獻酬烹鯉間炰鱉急管隨名謳騁酣低白日<lb/>
笑傲凌清秋金谷寒露零梁園白雲浮緑水揚洪波萬<lb/>
事隨悠悠榮悴固如此不樂復何求<lb/>
　　　題鄭敬常壽藏詩巻<lb/>
<pb n="KR4e0087_WYG_003-14a"/>
蓂莢識弦朢蟪蛄知春秋自非達士懐寧忘千載憂造<lb/>
化有興沒聖賢誰能留壯哉千金軀淹忽隨東流蒙園<lb/>
一何誇雍門一何愁委身順大化曠然逍遥遊<lb/>
　　　贈袁舍人忠微<lb/>
袁子海上来華年抱奇術逺之金臺遊遂為龍門客立<lb/>
談拜雙璧再見賜千金烜赫日月光浩蕩風雲心五侯<lb/>
不敢狎七貴遙相待獨步羣賢中髙視九州外一朝隨<lb/>
龍飛峩冠登鳳池紫誥承天恩彩筆揮英辭朝趨金鑾<lb/>
<pb n="KR4e0087_WYG_003-14b"/>
殿暮直蒼龍闕鳴珂禁苑風錫宴金閨月而我踈朽質<lb/>
乃於天上逢握手玉堂迥論文丹禁通冠玉豈長貧燕<lb/>
頷自食肉抵掌青雲中相㸔笑流俗丈夫未得志或為<lb/>
愚者欺咄嗟洛陽婦叱咤淮隂兒騄駬異款段荆僕豈<lb/>
燕石不逢樂與和吁嗟何人識虎變不足驚明月知我<lb/>
心因君秉清鑑一奏髙山音<lb/>
　　　鄒氏吳江書舍<lb/>
大道如青天六經著日月羣賢揚其光粲然衆星列胡<lb/>
<pb n="KR4e0087_WYG_003-15a"/>
為千載後雕蟲事鑚穴殘竹侈漢偽遺灰昧秦闕魚豕<lb/>
竟難辨鄭衞互相越白石抵真璧跛牂騁遐轍喧啁寒<lb/>
蟬嗚蕭瑟秋螢滅之子秉遐尚三遷仰遺烈銘心誦姬<lb/>
繇正席敷孔説夕忌明月駛朝畏陽景沒獨立披浮雲<lb/>
萬里見昭晣道積身可貴理悟心自悦㑹當探驪龍明<lb/>
珠與子掇<lb/>
　　　題滄浪晚趣圖<lb/>
日落山水静蕩舟清溪隂涼風振喬木清音滿前林回<lb/>
<pb n="KR4e0087_WYG_003-15b"/>
首見逺山迢迢碧雲深佳人殊未来悵然起長吟<lb/>
　　　癸巳二月十三日扈從奉㫖同胡祭酒及同僚<lb/>
　　　　先行渡江有作呈諸公<lb/>
結綬祗上命嚴裝戒前馳僕夫早在門裘馬爛光輝解<lb/>
驂未遑息陟舟此江圻昔往薄隆夏溽暑方炎曦今来<lb/>
值仲春楊栁正依依桃李始發逕蘭蓀亦被堤遥空澹<lb/>
流雲澄波濯層颸況兹諧明達夙尚寡所違典則恭夏<lb/>
訓正直仰周詩眷言騁良圖逺大以為期克宣巍巍徳<lb/>
<pb n="KR4e0087_WYG_003-16a"/>
永永奕世規<lb/>
　　　大江<lb/>
積水蕩天地日夜流不息深涵萬象廣静制羣川溢混<lb/>
茫諒天造疏導豈人力巍巍帝王都設險以守國四海<lb/>
舟楫㑹萬方書軌一爰兹拱宸恩共逐朝宗跡若盃感<lb/>
𤣥喻如帶存丹䇿不獨險可憑由来在務徳<lb/>
　　　舟中望石灰山觀音閣<lb/>
層岩嵌蓮宇虚簷覆江流日暮微雨来蕭然江漢秋老<lb/>
<pb n="KR4e0087_WYG_003-16b"/>
禪此栖息鳴鐘伴孤幽飯餘憩髙閣洪濤𣺌行舟逝者<lb/>
如斯夫歎息良悠悠<lb/>
　　　江中觀蕭指揮先渡<lb/>
暮色含逺林滄洲洒微雨揚㠶翼雙漿逺逐前舟侣𣺌<lb/>
𣺌雲際㠶啞啞烟中櫓風来不可期斯流乃如許<lb/>
　　　感興<lb/>
曠野多烈風朝日復杲杲扁舟泝江湖日夕在逺道潜<lb/>
魚躍洲渚肅肅飛鴈鴇麋鹿游髙崗哀鳴求芳草時物<lb/>
<pb n="KR4e0087_WYG_003-17a"/>
感我心沈思鬱盈抱功名埀千秋容華孰常保彭生云<lb/>
修齡豈能免終老<lb/>
　　　雜詩<lb/>
春日多逺思翹首以遐望美人在雲間遺我金玉章我<lb/>
欲往從之道路邈其長展轉坐永日入夜不能忘清風<lb/>
来四野啼鳥聞我堂明月揚其輝幽蘭一何芳仰視鴻<lb/>
與鴈駕之欲髙翔鴻鴈莫我頋攬衣獨徬徨載歌采薇<lb/>
詩釋我慨與慷<lb/>
<pb n="KR4e0087_WYG_003-17b"/>
　　　渡淮<lb/>
周詩念靡及楚歌懐逺遊方舟泝長淮日入不能休洪<lb/>
濤鬱雲興嘉禾遶芳洲皓月出其東孤鴻鳴悠悠登艫<lb/>
誠長望聊以寫我憂逝者固如斯吾道將焉求永言仰<lb/>
前哲夙夜庶無尤<lb/>
　　　舟中呈崇璧時彥<lb/>
深水清且廣淺水狭且濁君子志髙逺曲士甘齷齪聊<lb/>
且登我舟舒此千里目四野一何逺河山間平陸川原<lb/>
<pb n="KR4e0087_WYG_003-18a"/>
麥苗秀蒼然多佳木況與平生者日夕相與樂開襟彈<lb/>
素琴綺絃和其曲宣尼不言命詹尹徒事卜層霄奮長<lb/>
翼修途騁髙足庶幾逺大志久要義所朂<lb/>
　　　田園居<lb/>
貧居委丘壑衣食營我身日夕在東皋豈辭辛與勤杖<lb/>
䇿命僮僕荷鋤理荒榛翳翳榆栁川藹藹桑麻村嚶嚶<lb/>
諧鳴鳥依依耦耕人父老欣相過共䕃田園間時復傾<lb/>
一壺聊以解劬顔但令諧吾願躬耕非所歎<lb/>
<pb n="KR4e0087_WYG_003-18b"/>
　　　過清河口<lb/>
長淮東南馳泗水西北騖千古相混并茫然以東去扁<lb/>
舟亂其流日夕方此渡海色浩無極烈風吹髙樹濁流<lb/>
揚洪波澄源隠其素涇渭豈不殊由来匪朝暮<lb/>
　　　再酬時彥<lb/>
昊穹斡𤣥化時序相推斥昴畢始昬中瑤光已東直枯<lb/>
荄發柔姿潜蚪起幽蟄和風扇淑氣流波渙然碧登髙<lb/>
望古人丘岡莽今昔形容不可見榮名在金石琴書對<lb/>
<pb n="KR4e0087_WYG_003-19a"/>
樽酒開懐聊與適君子勤以戒小人酣以溺赫赫而明<lb/>
明前賢以自式<lb/>
　　　登岸縱步因采枸杞<lb/>
舟行靡昏旦滯此長河曲登髙忻所之逍遙散遐矚靄<lb/>
靄春陽熙迢迢芳原緑尋幽詎云逺采芳自盈掬逺見<lb/>
居人村時憩田家屋鳥雀樹上啼牛羊草間牧豈知冠<lb/>
葢重但道桑麻熟翳翳聞逺歌依依眺平陸日暮上歸<lb/>
舟澹焉心自足<lb/>
<pb n="KR4e0087_WYG_003-19b"/>
　　　憶舍弟淵<lb/>
長風吹髙樹枝葉紛擾亂憂思從中来綿綿不可斷夙<lb/>
昔同衾裯今也異鄉縣時或夢我傍攬之何由見登髙<lb/>
望原野仰視鴻與鴈<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>諧和聲肅肅接飛翰遨遊九<lb/>
州内樂此年嵗晏嗟我獨何為躊躇以増歎<lb/>
　　　虞美人詩<hi>七首</hi>　<hi>墓在宿遷縣五里</hi>
妾本寒家女少小在閨門何以醜陋姿乃蒙君子親葑<lb/>
菲徒見采瓦礫寧所珍感此伉儷恩屏營以昬晨<lb/>
<pb n="KR4e0087_WYG_003-20a"/>
風雲混草昧龍蛇躍中野日暮望咸陽撫劍獨悲叱長<lb/>
驅淮楚間轉戰成皋下婉孌彼姝子聊以娛我者<lb/>
鉦鼓振山谷旌旗蔽丘原日昃不遑食走馬上髙山岩<lb/>
巒杳無極下有千仭淵虎豹對我啼風霜凋我顔征人<lb/>
懐永歎弱質焉所安<lb/>
志士重勛業英雄惜疆土楚漢迭相勝縱横靡朝暮勝<lb/>
則常為雄敗則没為虜丈夫雖鷹揚壯心良獨苦聊且<lb/>
馳馬歸樂此歌與舞<lb/>
<pb n="KR4e0087_WYG_003-20b"/>
灞上事不集鴻溝志已違黥布且西逝亞父復東歸腹<lb/>
心尚如此何況他人為疇昔京索間釋彼父與妻信誓<lb/>
且不頋恩好何足追回首望彭城山川鬱崔嵬日暮駐<lb/>
我軍勞此戰者疲<lb/>
今夕復何夕聞彼將士歌中夜為之驚楚聲一何多茫<lb/>
茫隂陵道烈風吹崇阿慨慷一悲嘯洪水振層波𤣥雲<lb/>
結重隂飛鳥不敢過天其亡我乎虞兮可奈何<lb/>
絃絶由調悲歌急知意促妾身豈足念君子當自勗逺<lb/>
<pb n="KR4e0087_WYG_003-21a"/>
圖在持重戒彼輕與速寧為百代鬼不受一朝辱有骨<lb/>
當不朽有䰟長相逐<lb/>
　　　舟次濟寧<lb/>
海岱表齊履龜泗奄魯望迢逓列藩集嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>孤城嶂飛<lb/>
甍䕃阡陌華輈隘衢巷冠葢靡晨莫劍騎紛来往允惟<lb/>
民物滋益見田疇廣魚鹽有逺賈桑麻無遺壤參差野<lb/>
樹出芊綿烟草長曠哉川上遊邈矣舟中賞日落笳吹<lb/>
聞雨歇河流漲樂土良所稀匪獨山川壯<lb/>
<pb n="KR4e0087_WYG_003-21b"/>
　　　上已日與諸公飲酒<lb/>
斯人寄一世生與憂患并惟兹盃酒間庶以得其情良<lb/>
晨況時至草木欣向榮惠風扇郊原百鳥亦和鳴肴核<lb/>
無餘品斟酌恣縱横陶然與天遊況復物我形昔稱王<lb/>
子喬服藥以長生于今定何許但有三山名織女無成<lb/>
匹牽牛不服耕君當恕我醉此言其可聴<lb/>
　　　黄御史宗載席分韻得樽字<lb/>
孟春兆和氣旭日麗以暄庭卉含新荑谷風扇芳原佳<lb/>
<pb n="KR4e0087_WYG_003-22a"/>
朋樂兹日攜具枉見存肅我文翰友列筵屬清樽仰望<lb/>
西山岑俯觀佳木園河氷泮餘澌流泉激清源嚶嚶林<lb/>
間鳥和音復相宣共謂當盡娯羽觴疾飛騫中酣發微<lb/>
詠謔以笑與言遐思邈雲霄奇文馥蘭蓀頋已夙淺薄<lb/>
幸偕君子論食苹慕周行伐檀感明恩申交在敦誼詎<lb/>
曰殽與飱<lb/>
　　　送卜者毛伯時歸常州<lb/>
羲畫定猶豫周書重稽疑神聖互為用自古皆有之先<lb/>
<pb n="KR4e0087_WYG_003-22b"/>
生毘陵士早玩連山辭神龜出芳蓮卿雲揲靈蓍𤣥探<lb/>
象外秘妙發心中奇嘗與宋大夫論辨波濤馳揚聲湖<lb/>
海上承恩聖明時理悟自不惑心𠖇可前知吾亦玩占<lb/>
者因之贈新詩<lb/>
　　　讀文天祥詩<lb/>
炎光淪南服朔風蕩中土受命在倉卒惜此白日暮殺<lb/>
身孰云難圖存乃所慕田單奮即墨臨淄忽已舉鄢郢<lb/>
不為墟實以包胥故孔明營王業偏蜀猶虎據茂𢎞起<lb/>
<pb n="KR4e0087_WYG_003-23a"/>
江左庶以存典午哀哉吾何心兾與數子遇南望滄海<lb/>
雲北眺沙漠路波濤浩無極山川横氛霧馳驅岩谷間<lb/>
冒彼霜與露并日饑不食采薇以為餔𤣥雲為我隂虎<lb/>
豹為我怒時乎其奈何昊天証其素生為丈夫雄死為<lb/>
烈士度一身何足惜鑑之以千古<lb/>
　　　慈幼堂<lb/>
神匱閟靈鍵仁輿緬遐軌精凝道逾濬志𢎞施滋侈藹<lb/>
藹閨房秀粲粲髫稚美呱呱方在襁齲齲欲齔齒蘭蕤<lb/>
<pb n="KR4e0087_WYG_003-23b"/>
信可念芝英或易萎靡虞沴羣和拔奇愈一匕懸黎葆<lb/>
積内明珠掇淵底大化無全功遐齡有終祉越人善隨<lb/>
俗倉公或屯施沛矣敏且周微哉吝以鄙懐愛良可推<lb/>
因家諗兹理<lb/>
　　　送鎦天錫校書之沂州學正<lb/>
積雪遍四野洪河水峥嶸寒冬十二月送子金臺城子<lb/>
行垂絳帷余居侍金闕一割懐鉛刀三秋戀明月憶昨<lb/>
識子時峩冠登紫微浩蕩湛露恩赫奕前星輝朝遊金<lb/>
<pb n="KR4e0087_WYG_003-24a"/>
馬門暮直青藜閣學推匡鼎淳文羨更生博一去湖海<lb/>
潯山川烟霧深雲飛瀛洲夢月照魏牟心相知愧不早<lb/>
相别燕山道冀北多歸鴻淮南欲春草何處最含情東<lb/>
風沂上亭他年遣掌故當授伏生經<lb/>
　　　題方知縣深澹齋巻<hi>五首</hi>
志士惜白日達人鑑秋水千尺見底清吾心亦如此卜<lb/>
子苦中戰張生勞外蔽漠乎至人心先民以為軌<lb/>
東海有巨魚翕赩横滄溟一逢任公釣貪餌遂忘生吾<lb/>
<pb n="KR4e0087_WYG_003-24b"/>
聞丹丘鳳<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>
                    <graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>遊青𠖇竹實有餘美醴泉有餘清迴翔<lb/>
千仞上繒繳焉所嬰時乎其来儀可以瑞文明<lb/>
姑射有神人容華若處子渴飲雨露滋饑餐風雲氣慮<lb/>
淑神自凝時和物無厲乃知清浄徳所感無不至<lb/>
宓生治單父絃歌坐相忘周湯尉河東苛繞徒自傷池<lb/>
深魚樂遊林静鳥来翔所以漢賢相舍賢避髙堂斂之<lb/>
清一心施之寧八荒<lb/>
留侯萬户封鄭生千鍾仕於道茍無違何妨心水似清<lb/>
<pb n="KR4e0087_WYG_003-25a"/>
白無磷緇行藏有通否蒼松凌氷霜可為達士勵<lb/>
　　　黄氏餘秀堂<lb/>
江水何浩浩上有嘉樹林髙堂此逍遥坐見南山岑萋<lb/>
萋時卉繁靄靄浮雲隂有酒自斟酌攝衣獨撫琴户庭<lb/>
無餘喧山水有遺音永言懐古人何以慰我心<lb/>
　　　題張真人畫為項御史賦<lb/>
耆山何蒼然樓臺凌青天門前清溪水遥與蓬壺連日<lb/>
上璚樹緑春入丹葩妍雙鳥鳴其間華采一何鮮東風<lb/>
<pb n="KR4e0087_WYG_003-25b"/>
送餘音驚起幽窻眠却誇韓衆鹿飛度三山顛手翳夫<lb/>
容枝玉清㑹羣仙瑤階獻金籙丹廷傳璚筵緬懐紫霞<lb/>
想飄若雲之旋玉童四五人吹笙間鳴絃風掃花下石<lb/>
月照松間泉有客天上来袖拂金壇烟素與軒裳契而<lb/>
結雲霞縁贈之五采圖重以丹丘言舒巻雖異跡𤣥同<lb/>
已忘筌伊我拾紫芝曽往瀛洲邊手種緑玉樹别来幾<lb/>
何年應知碧桃花開遍東牕前赤松未辟穀青雲期濟<lb/>
川且為謝青鳥一寄瑤花篇<lb/>
<pb n="KR4e0087_WYG_003-26a"/>
　　　讀韓文有作柬時彥<lb/>
李杜於文章兩雄力相鬬彌天振長䇿萬物因奔驟毫<lb/>
芒人間者白日燭宇宙公乎起紹之来自帝左右被髮<lb/>
騎麒麟龍鸞蔚先後捫天挟雲漢赤手擥星宿披援蒼<lb/>
龍角簸弄丹鳳噣翻身跨長鯨撇捩牙與脰神闗劃靈<lb/>
籥鬼窞斸𤣥窬遂初邈無端髙步騁遐覯隂陽囿象類<lb/>
戢戢相輻輳無巨細美惡形色聲與臭隨其所喜怒齒<lb/>
頬恣凌詬帝欲昌斯文故使起且仆一飯告屢罄五薦<lb/>
<pb n="KR4e0087_WYG_003-26b"/>
僅乃售間闗陽山邑岩壑尹猿狖歸遷法曹掾瘴氣猶<lb/>
滿袖洞庭浩漫天獰飈振坤厚孤舟拂蛟吻幾塟危乃<lb/>
救勤逾三十載僅有尺寸就白髮冠進賢朱芾映華綬<lb/>
栖遲數畝宅垂戒及童幼艱難志仍卓宦達道愈富揮<lb/>
毫颺昌言為世拔稂莠蹵之八荒外一刷千古垢燭龍<lb/>
出海底九域煥清畫横空障狂瀾萬𣲖盡東走衡雲為<lb/>
之豁突兀出衆岫恠蟲畏雷霆竭壑移卵鷇豈徒文倔<lb/>
奇正直天所佑予嗟生孔晚昧伏愧舛謬平生幸遺文<lb/>
<pb n="KR4e0087_WYG_003-27a"/>
矧此獲奇授河圖與珠球爛熳在户牖況兹際昭代雅<lb/>
頌日宣奏衆賢騁髙䠱濟美行見又作詩持似君幸砭<lb/>
予謏陋<lb/>
　　　華山吟送郭公緒之陕西僉憲<lb/>
太華五千仞削成周四方夫容半天開秀色何蒼蒼而<lb/>
我昔遊覽飄搖紫霓裳雲中過太白雪下来溫湯浩歌<lb/>
醉新豐拂袖梅花香夜半歴仙掌長嘯明星傍鶴舞瑤<lb/>
樹隂月出雲臺涼岩髙銀河近天濶松風長俯視六合<lb/>
<pb n="KR4e0087_WYG_003-27b"/>
間洪河去茫茫却借韓衆鹿西度岐山陽髙談帝王畧<lb/>
欲釣蟠溪璜别来二十載事久情難忘之子一何秀孤<lb/>
英壓衆芳勞持憲臣節西行肅刑綱鞍馬紛照耀交遊<lb/>
仰輝光身上五色衣雲霞護神羊髙堂振白筆六月飛<lb/>
秋霜雞犬夜不驚豺狼自摧藏豈徒示崇髙璧立千丈<lb/>
强名増古岳重氣與仁風揚倘有𠖇世士髙卧烟霞鄉<lb/>
舉手可引之金闕同翺翔去去勉勛業永言贈新章<lb/>
　　　送陳賞之任廣西僉憲<lb/>
<pb n="KR4e0087_WYG_003-28a"/>
中夜觀執法明明輝太微乃知繡衣人承恩出皇闈朝<lb/>
發洪河津莫即澄江路朔風吹清霜飛度蒼梧去蒼梧<lb/>
連桂林山髙雲霧深半夜見海日十月聞春禽按部花<lb/>
縣中問俗青山下官道出榕隂蹀躞嘶驄馬英聲振列<lb/>
城望塵羣吏迎鉄冠珥白筆輝赫嚴天刑虞廷重欽恤<lb/>
周家積仁厚蕭艾與芝蘭均之慶雲覆張湯善磔鼠毛<lb/>
鷙徒紛紜子産修條章晏然民自淳鸞鳳信委夷鷹隼<lb/>
自搏擊茍無濟物心憑陵亦何益子去慎所持前賢以<lb/>
<pb n="KR4e0087_WYG_003-28b"/>
為期人来報佳政慰我長相思<lb/>
　　　題漢隂丈人抱甕圖<lb/>
　　上書莊子所著與子貢語有助于理故裁之以正<lb/>
寸爝不照室勺水不盈野太山出其雲終朝雨天下濟<lb/>
物茍如斯寧非通方者安得起斯人與之論𤣥化<lb/>
大道本無象末路乃多岐皇皇宣尼父開跡良在兹朝<lb/>
發龜山隂暮涉黄河湄微茫公旦夢緬邈東周期狷者<lb/>
守其常哲人達其宜不見西郊麟此心安所知<lb/>
<pb n="KR4e0087_WYG_003-29a"/>
　　　玩藻軒<hi>齊梁體</hi>
葳蕤轉初景旖旎媚澄漣絲弱纔交渚香波已泛川稍<lb/>
罥金塘檝復映鏤渠蓮鳬唼綃紋亂魚戲翠浪圓還應<lb/>
悟心賞載咏滄浪篇<lb/>
　　　送夏文度還錢唐<lb/>
劇飲未及醉明星出東方僕夫已在門鞍馬儼成裝秋<lb/>
風將鴻鵠送子歸故鄉路逺乏親友時康尚文章青春<lb/>
鳳凰闕遲子復来翔<lb/>
<pb n="KR4e0087_WYG_003-29b"/>
　　　送江克恭還南京<lb/>
　　予友江克恭將還南京索予文屬有采薪之憂未<lb/>
　　能也勉賦詩一篇庶幾表予之衷云宗兄儀之郎<lb/>
　　中倘觀此又必有以敎我也<lb/>
秩宗典禮樂自古稱夷䕫子去獲所從況逢明盛時廓<lb/>
落瑚璉器瀟洒瓊樹枝風雲壯氣節波濤湧文詞六館<lb/>
衆所羨七步人皆知新拜南宫官羣僚早見推祝釐肅<lb/>
時事佐禮光朝儀于時八九月馬首東南馳天髙鴻鴈<lb/>
<pb n="KR4e0087_WYG_003-30a"/>
逺露冷蒹葭披緑楊生涼風祗足攪予思今者復南来<lb/>
六月赫炎曦雲連禾黍郊日照夫容池朝參有當度日<lb/>
夕肩相隨未盡契濶情復言離别期自愧草𤣥宅囊無<lb/>
沽酒資閉闗抱餘瘵兼之十年悲愁至苦自遣情鍾當<lb/>
語誰擺落南華篇沈吟伐木詩藍田出白璧緑烟鳴黄<lb/>
鸝丈夫意氣合不在把酒巵雨涼黄塵净河濶孤舟遲<lb/>
歸見王子猷吾宗推白眉醉後示斯作揮毫為和之<lb/>
　　　滴翠軒為求無已賦<lb/>
<pb n="KR4e0087_WYG_003-30b"/>
萬木藹幽潤千崖散秋色蕭條映户深霏微入簾碧影<lb/>
逐花雨飛韻與泉流急觀空意無染習静心俱寂即此<lb/>
悟真如一寄空飛跡<lb/>
　　　鍾山書舍為傅主事賦<lb/>
文豹隠深霧潜蚪閟重淵晦美寧陸<hi>闕</hi>　　　雲騫予<lb/>
生秉微尚夙懐企前賢不羨季子金<hi>闕</hi>　　溺田或哂<lb/>
莊叟放頗輕楊子𤣥遺經時自披<hi>闕</hi>　　載絃曠觀宇<lb/>
宙外髙卧羲皇前經世慨逺圖采<hi>闕</hi>　衆言蕭條長林<lb/>
<pb n="KR4e0087_WYG_003-31a"/>
下清川興悠然理惬物無忤慮<hi>闕</hi>心自專榮新美簮紱<lb/>
戀舊悵雲烟輕售孰云貴昧初良致愆徳音庶勿違芳<lb/>
塵期永傳<lb/>
　　　送張行素之任臨淄<lb/>
　　予友張君行素將任臨淄以詩留别而奬諭過當<lb/>
　　予不敢當也然行素卓然欲以文學自見於世故<lb/>
　　予倚而和之以見行素之志如此他日必致於逺<lb/>
　　大且以致區區之意焉<lb/>
<pb n="KR4e0087_WYG_003-31b"/>
昊穹若傾葢𠖇然四連水孰能察其端鑑之以𤣥理隂<lb/>
陽無停運萬物皆吾體君子法其行日進焉能止猗君<lb/>
清時彥遯跡溪山裏谷雲本無心因風乃時起鸞鳳豈<lb/>
樊籠芙蕖出泥滓詞源倒東海浩汗孰可涘煇煌瑚璉<lb/>
貴特達珪璋美嗟予忝先達敢與才俊齒屢見顔忸怩<lb/>
胸中鬱生痞日飲不覺醉常欲沃淳醴故衣去積垢常<lb/>
欲清流洗離别不可留思心日千里昭代各勉立永言<lb/>
蹈遐軌<lb/>
<pb n="KR4e0087_WYG_003-32a"/>
　　　葉氏山亭<lb/>
虛亭青山下水木自生隂微雨朝来過開軒見逺岑悠<lb/>
然酌春酒醉後時復吟鳥鳴堦前樹花落牕間琴迢迢<lb/>
望白雲来往一何心<lb/>
　　　全沖齋為孫醫士賦<lb/>
吾聞秦越人昔遇長桑君飲此上池水刀圭遂通神寂<lb/>
寞千載後君復揚清芬寶鼎飛神丹泥丸養天真香生<lb/>
橘井泉花開杏林春韓康守藥價宋清焚券文願從乞<lb/>
<pb n="KR4e0087_WYG_003-32b"/>
靈訣永以和天鈞<lb/>
　　　題墨竹為周員外宗武賦<lb/>
肅肅髙館静對此修竹林焚香坐終夕澹然怡我心虛<lb/>
牕度幽韻涼飈散餘隂微雨從南来沖思浩盈襟因之<lb/>
理瑤瑟托以瑤華音永懐佳人節如玉復如金<lb/>
　　　挽袁太常廷玉<lb/>
豪傑有不遇自古恒歎之先生獨昻藏蚤識龍鳳姿憶<lb/>
在弱冠日巍然已瓌奇神觀岩下電穎捷囊中錐髙視<lb/>
<pb n="KR4e0087_WYG_003-33a"/>
羣物表獨遊東海涯路逢蓬莱仙奇書以見遺窅𣺌許<lb/>
負術廓落唐生機明珠不掩類白璧知其疵騏驥喜見<lb/>
收駑駘愁為嗤被褐三十年抱玉無人知歘逢聖明主<lb/>
徵起東山陲秉笏對便殿峩冠侍龍墀列坐容臺中髙<lb/>
講虞廷儀錦綉五色段黄金雙褭蹄内醞白玉壺恩賜<lb/>
無虛時梁木倐云壊慘澹風雲悲寂寞薤露歌凄涼老<lb/>
成詩空令後来者淚洒茔前碑<lb/>
　　　題盛子昭山水為陳景中賦<lb/>
<pb n="KR4e0087_WYG_003-33b"/>
雲白山黛青橋平路如掌栁岸搖春暉桃蹊皺晴漲地<lb/>
偏亭宇幽林深茆閣敞於焉促席談於焉事琴仗動静<lb/>
那異趨共此泉石賞<lb/>
　　　題俞生愛菊軒<lb/>
秋至霜露降百卉萋以腓獨此籬下菊金葩粲葳蕤採<lb/>
之酌盃酒時還吟我詩浮雲澄逺空微雨間涼颸俯仰<lb/>
穹壤内不樂復何疑<lb/>
　　　滴翠軒代人作<lb/>
<pb n="KR4e0087_WYG_003-34a"/>
釋子契𤣥昧開軒俯雲林苔花夹幽蹊香蘿杳深沈露<lb/>
井滴餘潤風牕藹層隂對景已迢想悦耳非假音真源<lb/>
諒斯在允諧塵外心<lb/>
　　　題徐子信茆齋玩易圖<lb/>
揚雄讀書處門對終南山心將白雲逺意與流水閒𤣥<lb/>
經那可道勝事空相闗媿彼射科者白首游長安<lb/>
　　五言律詩<lb/>
　　　奉和胡學士光大侍從遊萬嵗山詩韻十首<lb/>
<pb n="KR4e0087_WYG_003-34b"/>
鶯啼紫殿風春暖萬花紅緑樹連秦塞青山繞漢宫旌<lb/>
旗移曉嶼歌吹落晴空回首都城望雲烟杳靄中<lb/>
馳道花邊出清泉樹杪分錦衣行白晝珠斾拂青雲露<lb/>
栁深春色風蘭散曉芬承恩多樂事寧與外人聞<lb/>
閣道雲中迥峰巒雨外奇竹林深傍水花徑細分岐扇<lb/>
影低春燕爐烟駐晚絲自欣逢勝覽畢竟不知疲<lb/>
春樹隠宫鴉春風滿殿花洞門深處暖雲閣望中賖緑<lb/>
水明瑤席青山轉翠華承宣陪宴者重賜鳳團茶<lb/>
<pb n="KR4e0087_WYG_003-35a"/>
楊栁千門曉鸎花萬國春珥貂黄閣老揮翰玉堂人聴<lb/>
鳥敎收弋觀魚止下綸從兹億萬嵗同荷發生仁<lb/>
飛斾臨丹壑鳴鑣陟紫臺日邊雙鳳下雲裏六龍来寳<lb/>
殿臨空敞璚筵就水開共誇青瑣客陪宴栢梁回<lb/>
步輦度龍樓青春展豫遊徑從深樹轉泉帶落花流宛<lb/>
轉雲峰秀清涼雪洞幽晚来移綵仗歸到鳳池頭<lb/>
飛燕語雕梁幽階轉翠篁玉芝常滿地珠樹不知霜曲<lb/>
水通雲竇虚亭近石房回㸔移蹕處佳氣晚蒼蒼<lb/>
<pb n="KR4e0087_WYG_003-35b"/>
殿閣青霄迥山川紫氣髙門開天上日地壓海中鰲響<lb/>
徹蒼龍管<hi>闕</hi>傳碧甕醪共懽千載遇登賞總忘勞<lb/>
紫殿藹絃歌青春惜綺羅雲林留野鹿烟島放籠鵝宴<lb/>
鎬皇風逺横汾勝覽多侍臣魚藻詠歌頌滿岩阿<lb/>
　　　送金生歸江南<lb/>
朔雲千萬里歸興復如何鴻雁雨中去蒹葭霜後多人<lb/>
烟投逺戍驛路出長河惆悵東橋别涼風起暮波<lb/>
　　　送曽生自燕歸吳<hi>二首</hi>
<pb n="KR4e0087_WYG_003-36a"/>
天空一鴈飛之子乃言歸驛路逢秋雨闗河對夕暉楚<lb/>
田菰米熟吳國蠏螯肥不似遊京洛緇塵染素衣<lb/>
積雪徧河闗長亭落照間一樽當暮别千里共春還烟<lb/>
樹連平野晴江帶逺山東風薊城路幾日到長安<lb/>
　　　送吳太僕還南京<lb/>
初日映朝衣承恩出瑣闈幾迴天上見一騎雪中歸野<lb/>
色連春樹河流帶晚暉交遊徧京國達者似君稀<lb/>
　　　送廖訓導<lb/>
<pb n="KR4e0087_WYG_003-36b"/>
客路臘初盡河橋氷向開言辭故人去遥逐早春回江<lb/>
館低烟栁山郵發野梅懸知問字者正億子雲才<lb/>
　　　饒氏山亭<lb/>
千峰秋色裏幽處有池臺閒見白雲上坐㸔微雨来酒<lb/>
樽松下酌棋局草間開偶值山僧訪談𤣥殊未回<lb/>
　　　李郎中粉署餘清巻<lb/>
鳴佩趨丹闕焚香坐粉闈禁城鍾鼔静人吏簡書稀幽<lb/>
鳥鳴髙樹涼風動紫微明時仍宦達誰不羨恩輝<lb/>
<pb n="KR4e0087_WYG_003-37a"/>
　　　龍潭八景為曽侍講賦<lb/>
　　　　九峰疊翠<lb/>
窈窕連丹壑岧嶤聳碧岑映空留夕照飛翠作春隂明<lb/>
月松間酌清風竹下琴永懐青瑣客同此滌塵心<lb/>
　　　　雙江流水<lb/>
碧嶂雙流合仙源一𣲖分珠光迴夜月玉氣暖春雲細<lb/>
藻凌波轉芳蓀隔渚聞還聞應人瑞五色浪成文<lb/>
　　　　龍潭出雲<lb/>
<pb n="KR4e0087_WYG_003-37b"/>
片影涵虚谷清隂覆逺山從龍到天上為雨徧人間捲<lb/>
幔春㸔度鳴琴夕望還夜深明月下隨意繞松闗<lb/>
　　　　虎溪積雪<lb/>
溪水不可極蒼然生暮寒重隂晦平陸飛雪滿空山鳥<lb/>
雀寒争下漁樵暝未還洛陽車馬客誰解問袁安<lb/>
　　　　平湖夜月<lb/>
積水夜空濶澄波惟月明天迴珠斗近秋共玉壺清露<lb/>
渚蘭蓀氣雲汀鸛鶴聲滄浪有餘興還此濯塵纓<lb/>
<pb n="KR4e0087_WYG_003-38a"/>
　　　　喬木春隂<lb/>
髙堂有嘉樹蒼翠獨參天氣接扶桑外春歸萬木先院<lb/>
涼<hi>闕</hi>簟月軒暝北牕烟即此同先徳芬芳百世傳<lb/>
　　　　竺臺蘭若<lb/>
寳刹凌青漢珠宫倚翠岑燈懸千劫影鐘落半空音花<lb/>
雨長廊静天香别殿深尚懐風夜月支遁此追尋<lb/>
　　　　武城絃歌<lb/>
名家繼昔賢遺敎已千年禮向鄹人問書從孔氏傳横<lb/>
<pb n="KR4e0087_WYG_003-38b"/>
琴清夜月髙咏暮春天予亦狂歌者空懐泗水邊<lb/>
　　　舟過石灰山和胡若思祭酒韻<lb/>
積水望不極蒼然迷逺空山川千古壯舟檝萬方通樹<lb/>
隠滄洲霧潮回碧海風春聲將别意併入棹歌中<lb/>
　　　儀真道中<lb/>
王程不可緩孤棹且宵征古渡無人語長空惟月明湖<lb/>
連四野濶天與大江平明發維揚郡登臨益愴情<lb/>
　　　湖中夜望<lb/>
<pb n="KR4e0087_WYG_003-39a"/>
一望幾千里層波蕩逺空舟行星漢上天入混茫中歴<lb/>
歴平田樹悠悠别渚鴻揚舲自可樂況與故人同<lb/>
　　　過寳應縣<lb/>
茅屋自成聚門前湖水流平蕪遙見塔小港曲通舟檣<lb/>
日留飛燕㠶風起白鷗江湖多逸興況是及春遊<lb/>
　　　桃源道中<lb/>
日出逺林曙鳥鳴春野隂青山不盡色流水自成音鼔<lb/>
枻諧吾志觀瀾愧此心悠悠江海上樽酒且長吟<lb/>
<pb n="KR4e0087_WYG_003-39b"/>
　　　宿遷晚眺<lb/>
小店對長河扁舟向晚過那知南路逺已覺北音多鴻<lb/>
鵠投烟渚牛羊下草坡晚来聞鼓枻誰向月中歌<lb/>
　　　舟中雜興<hi>三十首</hi>
旅況異憂<hi>一作幽</hi>樂髙懐同古今共承明主惠不愧昔賢<lb/>
心把酒山月白㺯琴江水深永言白雪調千載有餘音<lb/>
春浦曉鳴榔烟銷江水長佳人愛緑水漁父詠滄浪逺<lb/>
鴈雲邊下芳蓀露裏香舟行意自豁誰説是他鄉<lb/>
<pb n="KR4e0087_WYG_003-40a"/>
古渡下斜日孤烟生逺村人家住江口潮水到柴門白<lb/>
髮思親老丹心戀主恩扁舟千里外但與故人論<lb/>
驛路出名郡維舟淮水隈春山對海盡暮雨送潮来擊<lb/>
榜客宵濟鳴鐘城旦開言從省方狩不是棄繻迴<lb/>
河堤芳草逕淮浦緑楊津估客多吳語征夫半楚人燕<lb/>
飛村落曙花發驛亭春風景年年别扁舟過此頻<lb/>
二月春雨晴交交桑扈鳴婦人林下饁田叟野中耕一<lb/>
逕木綿發滿園桑葉生東皋有别墅悵望獨含情<lb/>
<pb n="KR4e0087_WYG_003-40b"/>
迢逓長河路微茫泗水亭橈聲撥曉霧㠶影帶春星宿<lb/>
鴈鳴孤渚驚鳬下逺汀誰人歌古調鄉思若為聽<lb/>
悠悠去淮甸望望涉河津不惜尋芳草其如思逺人鐘<lb/>
聲長樂曉栁色上林春須信班生策非闗衛霍親<lb/>
古道長河外郵亭落照邊登髙極分野眺迥出風烟獨<lb/>
樹邊淮海孤鴻入楚天圯橋有遺迹倍此憶前賢<lb/>
隔河見墟落桑柘滿平川牛卧春田雨人喧晚渡烟江<lb/>
湖懐聖澤花栁惜芳年明發金臺路承恩玉殿前<lb/>
<pb n="KR4e0087_WYG_003-41a"/>
　　　　右渡江至下邳之作<lb/>
三春白下别千里薊門行獨對東風酌時聞幽鳥鳴山<lb/>
迴鄒子國路出濟州城誰識凌雲客重来賦兩京<lb/>
平原帶逺疇古道夹長楸雲氣来芒碭天文接斗牛山<lb/>
臨曠野出河入大荒流蕩浩平生志從兹萬里游<lb/>
故國徧芳草髙臺多大風河山千古在登眺幾人同野<lb/>
澤鳴山雉荒陂起塞鴻新豐不可見烟樹五陵東<lb/>
墟里鬰相望田家多蓽門牧豕向大澤維舟来逺村麥<lb/>
<pb n="KR4e0087_WYG_003-41b"/>
苗沙上秀烟火雨中昬賴有同袍者幽懐喜共言<lb/>
山海包齊國龜蒙盡魯田濟流深入地岱岳上齊天野<lb/>
樹春雲合州城曉霧連勝遊方自此乗興未言旋<lb/>
向晚望鄒嶧臨風倍感情明經齊博士習禮魯諸生暮<lb/>
鳥投空堞春苗入廢城永惟闕里宅金石有遺聲<lb/>
屢向鄒人問言從孔氏儒隠輕齊石語狂竄魯連書漢<lb/>
店荒城在秦碑刼火餘緬懐觀禮射臨去獨躊躇<lb/>
曠野杳無際孤舟齊魯間河流東下險天氣北来寒古<lb/>
<pb n="KR4e0087_WYG_003-42a"/>
道蒼烟迥長亭落照閒微茫雲水外一㸃是梁山<lb/>
草色連逺近人烟時有無河翻暮雨急山入海天孤逺<lb/>
道憑知已安居愧役夫棹歌何處發清思遶江湖<lb/>
官亭栁色新客裏度青春風雨孤舟夜江湖逺路人明<lb/>
時歎才薄舊業憶家貧安得南飛鴈題詩慰老親<lb/>
　　　　右下邳至東昌之作<lb/>
淄澠連即墨濟鄆出東阿海上人多詐桑中女善歌賣<lb/>
絲趨曉市驅犢向春坡幾度從仙蹕觀風此地過<lb/>
<pb n="KR4e0087_WYG_003-42b"/>
擊筑間鳴筝家家歌吹聲淳于為贅婿方朔是狂生蠶<lb/>
老青樓紡人閒緑野耕媿予非蜀客敢起㺯琴情<lb/>
古戍暮雲深飛沙起夕隂人烟迷草澤客路出榆林日<lb/>
落空山獸風髙火野禽前程殊未已彌惬壯遊心<lb/>
𣺌𣺌涉長道悠悠動逺思家貧憐弟幼路逺憶親慈獨<lb/>
鴈何時到孤舟盡日遲永懐陟屺什還詠棣華詩<lb/>
四野望不盡雙鷗飛自閒滄溟淪碣石落日照榆闗逺<lb/>
嶼烟波黯孤城海氣寒因之歎秦客從此覓三山<lb/>
<pb n="KR4e0087_WYG_003-43a"/>
長河不可渡三月剰狂風寒日低闗樹飛沙雜塞鴻暮<lb/>
聲連朔漠春色上居庸誰信經遊逺翻令志氣雄<lb/>
春雲向曉開海色映蓬莱枕上春流響牕間夜月来策<lb/>
勛懐玉塞訪古問金臺翻笑隂符客髙車自此迴<lb/>
白馬紫絲韁吳鈎百寳裝悲歌迴易水射獵過遼陽白<lb/>
草胡沙迥黄雲漢塞長任敎身作將全勝世為郎<lb/>
驛路南来逺都城北鎮雄海紅初出日雲黒乍生風放<lb/>
馬沙場上開田野燒中秦闗百二險應與此方同<lb/>
<pb n="KR4e0087_WYG_003-43b"/>
山海環恒岳星河遶析津言從三殿客共作兩京臣視<lb/>
草瓊樓曉㸔花玉署春自慙疎鈍質何以答楓宸<lb/>
　　　　右東昌至北京之作<lb/>
　　　晚過金溝<lb/>
桑柘滿平疇人家古渡頭暮烟深帶雨春水淺膠舟野<lb/>
火明山店寒更起驛樓誰知蘇季子三月尚貂裘<lb/>
　　　新開河<lb/>
江漢思周徳河山表禹功聖謨千載上經始萬方同海<lb/>
<pb n="KR4e0087_WYG_003-44a"/>
國舟航集蕃夷寳貨通憑將太史筆磨石照蒼穹<lb/>
　　　望北京<lb/>
厯數昭天命河山壯帝京乾坤包萬國日月照羣生鳳<lb/>
向平林下人閒逺塞耕從今億萬嵗長以奉皇明<lb/>
　　　孤山清趣為林宗潤題<lb/>
積雪滿山逕寒梅千樹花水鄉雲外迥月影竹邊斜静<lb/>
愛人来少吟㸔鶴去賖逍遙謝塵俗誰復慕仙家<lb/>
　　　送孫謨還錢唐兼柬其父孟博<lb/>
<pb n="KR4e0087_WYG_003-44b"/>
見子如親面題詩當寄書相思千里外已别二年餘江<lb/>
煖梅先放城春栁尚疎懸知積隂徳重得此明珠<lb/>
　　　碧梧山房<lb/>
髙僧何處去飛錫返東林積雪山中路浮雲世外心鳥<lb/>
啼松院静花覆石床深寂寂猿聲夜誰聞清梵音<lb/>
　　　送夏文度還錢唐<lb/>
相見復相别知心寧用愁逸鱗開積浪孤隼奮髙秋雨<lb/>
店丹陽市風㠶白下舟重遊應不逺清景幸同遊<lb/>
<pb n="KR4e0087_WYG_003-45a"/>
　　　送求上人<lb/>
積水浮杯去誰云借路行鶴隨飛錫影猿識誦經聲山<lb/>
閣㸔雲出花臺坐月明喜同清净志相與話三生<lb/>
　　　送友人歸杭<lb/>
上國人南去澄江鴈北飛驛亭逢暮雨客路試春衣黄<lb/>
入宫鶯淺青含苑樹微重来題漢柱於爾識光輝<lb/>
　　　送周御史叔冶使西蜀<lb/>
岷峨接漢川百丈帶江烟夜月臨闗驛春風上峡船山<lb/>
<pb n="KR4e0087_WYG_003-45b"/>
經行處美人識舊官賢㑹擬楊雄賦歸朝玉殿前<lb/>
　　　送嚴學廣歸越<lb/>
干越東南望家山繞夢思世途多窘捷儒術豈磷緇暮<lb/>
雨孤舟暝秋風兩髩絲從兹揮手去悽惻曠襟期<lb/>
　　　夜宴西渡别任御史<lb/>
離宴城西路青年美繡衣水聲喧隴樹夜色散林扉妙<lb/>
舞羅繻薄狂歌錦瑟微明朝驄馬路霜冷曙烏飛<lb/>
　　　春日登紫雲絶頂<lb/>
<pb n="KR4e0087_WYG_003-46a"/>
絶頂乗春望興懐宇宙間女牛中分野吳越共江闗聲<lb/>
敎覃諸夏梯航貢百蠻逢兹全盛日畢景未言還<lb/>
　　　昭君怨<lb/>
掩淚向邊州君恩此日休身隨胡地逺心是漢宫愁鴈<lb/>
塞春難到龍沙草易秋玉容何足貴翻作羽林羞<lb/>
　　　銅雀臺<lb/>
玉座憐紅粉銅臺生紫烟含愁下長袖冷淚濕繁弦野<lb/>
鳥歌陵樹山花照墓田從兹朔朢日不復見芳年<lb/>
<pb n="KR4e0087_WYG_003-46b"/>
　　　長安道<lb/>
秦塞山河壯新豐車馬繁八荒朝異服萬國被殊恩栁<lb/>
拂金張第花明許史門酣歌喧白日拔劍繞芳樽<lb/>
　　　從軍行<lb/>
沙漠聚烟氛喧喧動六軍兵符分上國戎服映闗雲報<lb/>
主持髙節捐軀立異勛願將三尺劍一為解時紛<lb/>
　　　邊將<lb/>
年少羽林郎安邊問虎狼分符入縣度馳馬出胡羌寳<lb/>
<pb n="KR4e0087_WYG_003-47a"/>
劍横秋水彤弓拂曉霜邯鄲歸面縛麟閣動輝光<lb/>
　　　金臺送别二首<lb/>
朝回遇故人微雨洒芳塵萬井鶯聲滿千門栁色新明<lb/>
時登紫禁失學歎青春毎憶西齋夜論文勸酒頻<lb/>
相遇復相别其如離思何雲連山色逺春入栁條多驛<lb/>
路寒逢雨江洲暖漲波應知千里鴈長待北風過<lb/>
　　　哭鄭二參政<lb/>
豪氣動奎光金門謁帝王朔南歸聖治冠冕出殊方緑<lb/>
<pb n="KR4e0087_WYG_003-47b"/>
樹孤墳在青山百越長若為官舍裏風暖荔枝香<lb/>
　　　留别章二珍<lb/>
祖道大江西春風黄鳥啼石危山路轉地險海城低浦<lb/>
溆夕陽盡人家烟霧迷孤舟今夜泊猶自未分攜<lb/>
　　五言排律<lb/>
　　　送黄學士嚴翁思恭榮受誥命還永嘉<lb/>
昭代風雲㑹亨衢雨露辰恭惟聖主詔嘉是近臣親鶴<lb/>
髮登丹掖龍章下紫宸榮光迴瑞日喜氣薄髙旻萬乗<lb/>
<pb n="KR4e0087_WYG_003-48a"/>
知名久羣公接對頻饌分瓊署美醴送玉壺醇稱體衣<lb/>
裁錦横腰帶鏤銀異恩知感激髙節見嶙峋待漏常過<lb/>
夜觀光況值春山河環禁籞江漢接天津苑樹雲連緑<lb/>
宫花日上新御樓時見鳳靈囿或觀麟寵數今超等聲<lb/>
華固絶倫珪璋凝器局氷雪瑩精神積徳于公逺傳經<lb/>
漢輔淳潜深疑有待濟美迥無鄰自喜瞻先達何如忝<lb/>
後塵幾回聫桂席復此送蒲輪秋氣初傳雁涼風正爽<lb/>
人還將嵗寒節瀟洒對松筠<lb/>
<pb n="KR4e0087_WYG_003-48b"/>
　　　臨清牐<lb/>
鳴笳出古鎮掛席凌長河風湍下灘險春色入闗多津<lb/>
樹朝烟合汀花暮雨過榆錢綴古岸荇帶亂迴波順水<lb/>
揚舲去中流擊節歌非復鄉闗感遺思在岩阿<lb/>
　　　曉過徳州<lb/>
河廣連宵濟城髙拂曙通樓臺開曉日鼓角散春風侠<lb/>
客浮雲劍將軍明月弓揚旌過薊北走馬向山東碣石<lb/>
河流外蓬壺海霧中誰知扈蹕使不是棄繻童<lb/>
<pb n="KR4e0087_WYG_003-49a"/>
　　　過直沽城<lb/>
水出漁陽地山横薊北天髙樓瞰海日逺嶼入江烟市<lb/>
集諸蕃舶軍屯列郡田風髙激刁斗霧重濕旌旃匪獨<lb/>
闗河壯由来節㮣全精兵亘雲朔勁騎出幽燕大漠黄<lb/>
塵外三韓落照前將持定逺䇿不用繞朝鞭<lb/>
　　　送柴員外叔輿扈從北京<lb/>
萬乗揮天鉞三邊静戰氛錦鞍天廏馬金甲羽林軍陳<lb/>
列龍蛇勢旗張虎豹紋指揮回日月開合動風雲聖略<lb/>
<pb n="KR4e0087_WYG_003-49b"/>
宣神武奇材䇿異勲鳴鑣青海外飛斾黑河濆玉帳論<lb/>
兵法霜華草檄文礟聲飛霹靂劍氣接氤氳騕褭從敎<lb/>
騁葡萄毎賜醺重窮螻蟻穴生縛虎貔羣帝業千年盛<lb/>
天威萬里聞功成封定逺麟閣播清氛<lb/>
　　　題黄學士八世祖宋校理衮告身三道後十二<lb/>
　　　　韻<lb/>
渙汗前朝物煇煌五色書簮纓七世後文獻百年餘相<lb/>
印㸔仍在官階憶屢除藍田雖產玉滄海竟遺珠令胄<lb/>
<pb n="KR4e0087_WYG_003-50a"/>
才華盛明時寵渥殊英聲騰甲第髙步躍雲衢待詔留<lb/>
金殿談經冠石渠誥頒龍寳重錦織鳳文紆爵命覃前<lb/>
代恩榮邁古初流芳應益逺積善信無虛球璧非常器<lb/>
璠璵尚謹諸勉旃忠與孝千載耀門閭<lb/>
　　　九日宴集分韻得涵字<lb/>
彈冠登玉署開宴列華簮騕褭嘶金埒葡萄出紫壜茰<lb/>
香和露重菊蕋着霜酣鱠斫河魚美稉炊晚稲甘鴈行<lb/>
凌朔氣山勢壓秋嵐美具人皆適懽多事總堪雲烟飛<lb/>
<pb n="KR4e0087_WYG_003-50b"/>
細扎珠玉間清談筆陳傾韓白辭鋒挫禹弇棋偏虛處<lb/>
擊鈎忽暗中探巧詫防城翟雌嘲守柱耼齊窮猶借一<lb/>
曹敗或過三地迥瞻天近恩深頌海涵仕非干水鑑官<lb/>
即帶氷銜禁草頻宣視天香屢賜含已㸔空冀北寧復<lb/>
滯周南舜曲歌民阜周詩戒士躭誰云賢博奕還以慎<lb/>
朝參即此聫嘉藻庸疎祇自慙<lb/>
　　　詠雪與寮友同賦<lb/>
應律呈天瑞先春泄化機氣凌坤軸勁潤溢土膏肥稍<lb/>
<pb n="KR4e0087_WYG_003-51a"/>
喜參差集俄驚汗漫飛横空方欲驟隨霰乍敎稀簾幙<lb/>
輕穿隙溝池巧傍碕試深頻卓杖諤曉屢搴帷野聚蛟<lb/>
虯結山填虎豹饑逺排胡塞濶髙壓瘴烟微崖石攅銀<lb/>
胄岩松植素旂漫將齊物色寧欲競芬菲華表瓊千尺<lb/>
層城玉四圍璠璵横道路牟麥遍郊圻沼静圓留璧階<lb/>
明碎委璣陶㕔紛布屑袁巷蓊盈扉貧惜㸔争積兒癡<lb/>
玩不揮咏工雖似韞言好總如徽入地深河潤連天助<lb/>
日輝厚彌増皎潔髙不壓崔嵬玉燭兹方應金穰定可<lb/>
<pb n="KR4e0087_WYG_003-51b"/>
祈豈殊游閬苑況是值仙闈緩酌羔羊酒寛披鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>衣<lb/>
詫奇文尚白誇勝博投緋鼔舞三農慶搜羅萬象歸聊<lb/>
歌似同列郢曲敢言希<lb/>
　　　周叔冶御史怡親樓<lb/>
賢親躋上壽華構軼歊氛山岫當樓出溪泉到檻分松<lb/>
筠晴駐景桃李暖迎曛湖影虛牕月峯隂靄棟雲白華<lb/>
頻咏樂烏府況超倫人避青驄馬天頒紫誥文慶流方<lb/>
舄奕佳氣益氤氳榮養人皆羨攄忠上所聞願推曽閔<lb/>
<pb n="KR4e0087_WYG_003-52a"/>
志常以奉明君<lb/>
　　　夢萱堂<lb/>
萱堂違色養蒿里閟音容五鼎悲何及三泉夢可通斷<lb/>
機疑自織時服尚親縫慈竹當軒翠宜男遶砌紅訓兒<lb/>
敦禮樂呼婦出簾櫳共獻三春酒俄驚五夜鐘屋梁低<lb/>
曙月庭木咽秋風自喜頻相見那知總是空茫茫蓼莪<lb/>
恨千載復何窮<lb/>
　　五言絶句<lb/>
<pb n="KR4e0087_WYG_003-52b"/>
　　　題竹寄友人孫孟博<lb/>
涼飈肅餘音微雲澹清影美人期未来獨立清秋迥<lb/>
　　　題畫<lb/>
青山映簷低緑樹出雲齊何處長安道紛紛過馬蹄<lb/>
　　　題梅<lb/>
懐哉此佳人春顔美如玉清夜月明時弄珠江水曲<lb/>
　　　題畫四景<lb/>
緑樹藹佳色青山明曉霞春風到幾日開遍一庭花<lb/>
<pb n="KR4e0087_WYG_003-53a"/>
林樾暑不到水亭涼氣多白鷗飛復下隨意㸃蒼波<lb/>
南山一千丈秋色共峥嶸開樓遲佳色聴此松風聲<lb/>
沈沈萬壑静杳杳千山白何處孤舟人凌寒蕩空碧<lb/>
　　　春草圖<hi>二首</hi>
牧羝邊塞濶車馬華山多雨露滋仁化風霜奈爾何<lb/>
獵騎迷行迹歌姬襯舞裙郊原春雨潤野色望中分<lb/>
　　　題二喬<lb/>
宫鳥㺯青春烟花拂繡裀誰知傾國者亦有㸔書人<lb/>
<pb n="KR4e0087_WYG_003-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毅齋集巻三<lb/>
</p>
<p>
</p>
  </div>
</body>
</text>
</TEI>
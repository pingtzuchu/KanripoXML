<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毅齋集巻八</head>
    <p>
<pb n="KR4e0087_WYG_008-1a"/>
欽定四庫全書<lb/>
　毅齋集巻八　　　　　　　明　王洪　撰<lb/>
　　墓銘表<lb/>
　　　禮部員外郎孫君墓誌銘<lb/>
君諱迪字仲約世為錢塘人祖茂實父莊皆力本好施<lb/>
鄉稱善人長者仲約生而秀頴志趣異凡子弟讀書過<lb/>
目輒記不忘稍長入邑庠授春秋語止偘偘出一時流<lb/>
輩上當是時予與今翰林檢討蔣良夫皆郡學生也仲<lb/>
<pb n="KR4e0087_WYG_008-1b"/>
約不鄙兄事予二人時時執經傳講問婆娑娛遊不異<lb/>
兄弟居數年予二人相繼登第竊官翰林仲約益自刻<lb/>
厲問學期大樹立又六年仲約偕計來京師覩其文章<lb/>
偉麗志氣卓絶人物瓌岸褎然為名進士予二人又自<lb/>
愧不及也由是選任翰林庶吉士不數月用薦者超擢<lb/>
禮部精膳員外郎遂奉命督運淮安旣至方意有為也<lb/>
不幸告病不起矣於是年始二十有七永樂五年十月<lb/>
二十有七日也嗚呼孰謂仲約止此也耶仲約嘗讀書<lb/>
<pb n="KR4e0087_WYG_008-2a"/>
觀古今治亂遇豪傑功業士必慷慨撫髀恨不生其時<lb/>
躬上下論議至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>衂者不翅唾涕斥不一顧視故其臨<lb/>
政施事一以理自許理茍直雖生死不暇䘏也嗚呼豈<lb/>
非有志士哉自聖賢道熄學者往往習輭媚乹沒不克<lb/>
自振拔直趣大道卓然濟天下而傳後世脱使仲約幸<lb/>
而永年益進以大可量也哉此予所以深為痛悼者也<lb/>
旣卒之三月有司乃歸其䘮葬先隴之次其兄適以書<lb/>
來請銘曰哀哉吾弟不幸已矣知吾弟使不冺者惟子<lb/>
<pb n="KR4e0087_WYG_008-2b"/>
嗚呼予尚忍銘也耶銘曰<lb/>
孰植而生耶孰毓而成耶孰踣而傾耶人皆實其華子<lb/>
獨促其遐吁其可嗟<lb/>
　　　張母孺人吳氏墓碣銘<lb/>
錢塘張輅將葬其母吳氏于黃鶴山之原衰杖持狀乞<lb/>
銘于太史屬王洪哭而請曰輅不肖不天我先君子安<lb/>
理先生以大將軍掾蚤棄館舍時我兄弟皆幼門無僮<lb/>
婢儲無甔石罄焉敝廬晨不謀夕我母含哀茹荼屏絶<lb/>
<pb n="KR4e0087_WYG_008-3a"/>
膏沐葷肉晝夜紡績教我兄弟讀書問學我兄弟亦幸<lb/>
樹立吾母喜曰若是吾有面目見而父地下矣去年輅<lb/>
用薦者忝輔百里民社之寄將以禄養而吾母已矣嗚<lb/>
呼痛哉吾母天性純至在父母側婉娩無違遺訓孝舅<lb/>
姑諄諄敬順事我先君子和以義待婣睦以仁均育内<lb/>
外之遺孤無異已子厚徳若是雖年逾中壽而不克享<lb/>
有不肖孤一日禄養以卒惟是藐焉遺躬後死祖禰不<lb/>
敢即圖死惟子哀而賜之銘庶我母之徳之懿有聞後<lb/>
<pb n="KR4e0087_WYG_008-3b"/>
世以慰我終天之哀以訓我後人恭父之徳思母之訓<lb/>
以守先業不敢怠則不肖孤是幸洪以言之足矜也乃<lb/>
叙而銘之按孺人諱妙安世為衣冠右族年二十歸于<lb/>
安理先生諱以仁明善字也為推擇吏都督府有善行<lb/>
都督袁公甚器重之功業未遂卒先孺人孺人以永樂<lb/>
七年二月四日無疾而終享年八十有三惟孺人在母<lb/>
氏為令女旣歸為貞婦訓子姓為賢母守節四十餘年<lb/>
内外皜皜旣賢旣明可謂懿徳二子長曰輿嘗舉秀才<lb/>
<pb n="KR4e0087_WYG_008-4a"/>
為刑部主事亦先卒次輅也年五十始仕為廣信府上<lb/>
饒縣幕官顯而大之固於是乎在二女一適同郡屠誠<lb/>
中一適㑹稽陳安道今為泗州同知銘曰<lb/>
靜坤之貞順維婦恒旣育以成乃賢乃明懿懿張母允<lb/>
備厥徳承于隂教宗壼是式旣克有家廓善之源立其<lb/>
門戸以裕子孫古有共姜栢舟是詠孟氏大賢繄母之<lb/>
訓吁嗟母徳實惟似之我銘諸幽以永其垂<lb/>
　　　高母安人原氏墓誌銘<lb/>
<pb n="KR4e0087_WYG_008-4b"/>
安人原氏諱某其先䝉古人父曰鉄木仕元為閩海道<lb/>
肅政亷訪副使當是時福建行省平章兼江南臺御史<lb/>
中丞高公野仙有子曰景初兩家旣皆以族貴又相好<lb/>
生子女才又等高公曰娶婦莫如原氏宜原公曰壻必<lb/>
得高生於是安人遂歸高氏盥饋而舅姑樂匡賛而夫<lb/>
子悦敦睦而先後親内外宗戚莫不歎譽生一女二子<lb/>
長曰應次曰志時景初隱居弗仕家益貧安人以勤約<lb/>
自處事其姑朝夕甘腝能順適其意日課女紡績教其<lb/>
<pb n="KR4e0087_WYG_008-5a"/>
子讀書史恒稱父祖時遺事訓之曰汝必亢其宗永樂<lb/>
中應以文學領鄉薦入太學擢兵部主事扈從居北京<lb/>
迎安人來養丙申春正月以疾卒於官舍享年六十女<lb/>
適黄驥今為禮科給事中孫若干人應奉喪將以某年<lb/>
月日葬某山原泣請予銘按髙氏世有顯聞應之曽祖<lb/>
曰月祿嘗為嶺北行省丞相封冀國公有為南臺御史<lb/>
大夫曰福夀者實以忠死事蓋應之伯祖也其家世如<lb/>
此安人又賢明有徳行宜銘銘曰<lb/>
<pb n="KR4e0087_WYG_008-5b"/>
安人先世族茂而貴嬪於大家克配以嘉冀公之孫平章<lb/>
之子載育厥𦙍亦顯於世有位有祿宜享禔福嬰其諸<lb/>
孫愷愷燕樂有婦之賢有母之尊刻銘於幽以永懿聞<lb/>
　　　故錢塘處士周公墓表<lb/>
監察御史周鑄既葬其考處士君於錢塘南山之原翰<lb/>
林檢討王洪考其世緒徳行志其墓曰處士諱原字徳<lb/>
誠其先出姬姓以國氏自汝南徙臨安族盛以著祖諱<lb/>
亮父諱冕昆季四人處士其第二子也幼失父事母孝<lb/>
<pb n="KR4e0087_WYG_008-6a"/>
謹元末兵起汝頴蔓延浙東西處士奉母避地出入險<lb/>
阻扶養備至一兄二弟皆先處士卒字其遺孤衣服飲<lb/>
食撫教視已子倍為人悃愊莊厚慎交接不苟許可即<lb/>
可絲髪不爽訓子弟煦煦衎衎不假威色故鄉里不問<lb/>
長幼貴賤凡識處士者必愛以敬卒悲悼若親戚久益<lb/>
以思曰不復再見善人配鍾氏子三人義禮鑄鑄由太<lb/>
學生為四川叅議湖廣按察司僉事再起為御史亷重<lb/>
有名其初為四川也處士書戒之曰守身若處女愛百<lb/>
<pb n="KR4e0087_WYG_008-6b"/>
姓若赤子我老且死無恨嗚呼可謂篤志君子矣卒時<lb/>
年若干距今十有六年洪竊悼處士積徳裕後不大表<lb/>
暴無以慰厥子孫用摭潜徳刻之墓石以耀于無極文<lb/>
曰<lb/>
周氏之先系其姬文勃安劉宗顗直友寃迨其後微不<lb/>
翼而蟠維是令人性徳之元以蕃其枝以肥其根不昌<lb/>
其躬以大其後昆篆碑于墳久益彌存<lb/>
　　書<lb/>
<pb n="KR4e0087_WYG_008-7a"/>
　　　與孫孟博書<hi>八</hi>
友弟洪頓首孟博賢契兄足下别已二載餘弗克數奉<lb/>
狀良深負罪老親在杭貧窶中承朝夕省問至感至感<lb/>
洪本愚陋䝉聖㤙擢在此職深愧不能補報萬分一又<lb/>
念家中祖年八袠父亦衰老弟弱妹小室如懸磬此皆<lb/>
小子不才不能奉養至若是日夜痛心疾首不遑啓寜<lb/>
此大兄所深知也大兄年富學懋不羣流俗慨然行古<lb/>
人之道而垂惠于老親豈唯洪感大兄之賜祖宗實嘉<lb/>
<pb n="KR4e0087_WYG_008-7b"/>
頼之幸大兄終有以惠之小子不敢忘也兹因人来特<lb/>
此致謝情隘辭迫不知所裁惟照察洪頓首<lb/>
洪頓首孟博賢契兄執事前日令郎來殊失禮待深為<lb/>
惶恐今父親欲領小弟逥鄉尋生理固留之不可得又<lb/>
恐致疾病之憂是以不敢不從但行李蕭然無以為資<lb/>
居官貧乏又無積畜念之殊耿耿也今日蔣老官人回<lb/>
付去首飾珠花二朶銀絲花二朶花釵一對𤓰頭一對<lb/>
小釵一對共一漆匣幸老兄收之父親如歸尋覔生理<lb/>
<pb n="KR4e0087_WYG_008-8a"/>
乞借五六百貫以周涸轍之急不肖當生啣環而死結<lb/>
草也感激感激然此意此事亦不必與老親言之即欲<lb/>
言亦須於事成之後蓋老景易悲感恐其愛子之意也<lb/>
惟老兄諒之燈下草草情蹙辭迫負罪負罪不宣<lb/>
洪再拜孟博賢契兄足下蔣老相公來曽奉書計達左<lb/>
右矣洪嘗讀書觀古人抱負才學求知已不可遇至感<lb/>
慕於千載之上願為執鞭而不可得每為歎息若洪者<lb/>
不及古人萬萬而獲知足下如此抑何幸耶千里間濶<lb/>
<pb n="KR4e0087_WYG_008-8b"/>
私心懸懸臨書不勝嚮往之至洪狀呈孟博賢契兄知<lb/>
已足下<lb/>
阿謨年幼正冝鞭䇿向前早去暮歸非不得已不可令<lb/>
隨伴在外蓋資性易薰染也家尊回尋生理前已告矣<lb/>
惟玉成之幸幸洪頓首<lb/>
洪再拜孟博老兄足下别來又復三載懸懸之情彼此<lb/>
想同之也近者老親在杭多沐存顧舍弟復䝉提挈指<lb/>
教高義厚徳豈敢忘哉洪頼庇平安但愚陋如昔尤望<lb/>
<pb n="KR4e0087_WYG_008-9a"/>
有以教之人來怱怱奉此叙意淺狹殊愧不恭幸取其<lb/>
情而略其禮可也洪悚息令嗣阿謨近向學何如課業<lb/>
可録來一觀乎<lb/>
洪頓首書復孟博賢契兄長足下謨來得書兼承厚惠<lb/>
感佩感佩洪自北回唯日役役遂闕奉問方愧恧不暇<lb/>
而屢辱大君子之賜信乎珠環之報未足謝責也家事<lb/>
想知不敢凟告但年日益長志氣日益惰學日益落終<lb/>
無異於常人兄長何以教愚陋邪懋昇來幸一㑹清茶<lb/>
<pb n="KR4e0087_WYG_008-9b"/>
夜話稍慰飢渴謨數令人相邀但年小戀伴不能久留<lb/>
殊未克稍叙鄙意惶恐彌甚望寛恕也人歸致此奉復<lb/>
蘭亭帖一樂毅論一顔魯公爭坐帖一共一本奉上稍<lb/>
助賢郎臨池之興幸目入為禱<lb/>
洪頓首孟博賢契兄足下相别嵗許鄙心拳拳何音問<lb/>
之久間也向在杭時兄不以鄙陋棄相與徃來過焉規<lb/>
患焉救有善焉以相告及來此去兄益逺交友益廣知<lb/>
心者益希嗟夫此亦不足為深憂也尤有大可憂者老<lb/>
<pb n="KR4e0087_WYG_008-10a"/>
祖在堂父親寡助弟弱妹幼貧困栖栖洪在千里外湯<lb/>
藥不能嘗起居不能侍使將老之父皇皇於衣食欲<lb/>
取之以來京則家累多必不肯來雖月分俸錢亦幾何耳<lb/>
每念至此則咽咽飲泣中夜起坐搥胸呼天悲乎悲乎<lb/>
非兄知已孰可與之訴此乎然此亦命也倘天啟其衷<lb/>
則他日或有未可量者在兄幸有以教之兄於書史之<lb/>
暇時往省吾親此古人之道兄能行之洪又當何如報<lb/>
也令弟季約近問學何似夏文表恕二人嘗相見否尤<lb/>
<pb n="KR4e0087_WYG_008-10b"/>
幸為我致意早朝歸來偷暇片時書此伸敬字殊欠謹<lb/>
正勿怪冬寒惟侍奉吉慶以道自書不備洪頓首<lb/>
愚弟洪頓首書奉孟博賢契兄足下冬寒未審動止何<lb/>
似想侍奉吉慶洪昔在門下受㤙最為深厚及來京師<lb/>
又沐餽贐當何以報之洪自來此朝夕役役出無僮御<lb/>
居無室廬月餘方復舊職今獲苟安常欲奉書少伸謝<lb/>
意每和墨濡筆人事紛至輒復停罷想兄知之不責也<lb/>
洪性甚戇言多狂直頗以理自勝不能强笑以取歡巧<lb/>
<pb n="KR4e0087_WYG_008-11a"/>
語以求悦非遇知己者幾何不為人所怪也耶然嘗觀<lb/>
古人才高者寡合寡合者勢孤況洪無才固宜亦忍性<lb/>
克已求其所未至而已且一室之内有詩有書可以嘯<lb/>
歌而永日彼亦何足云云足下知己故曰幸有以教之<lb/>
有暇萬兾惠顧寒舍以慰二親之心則兄之㤙又宜如<lb/>
何報也洪頓首<lb/>
　　　又與孫孟博<lb/>
近東陽二尹過杭曾奉書必上逹洪居此碌碌度日書<lb/>
<pb n="KR4e0087_WYG_008-11b"/>
史事頗不暇温繹時時亦把筆作詩殊無一餉好懐抱<lb/>
隻字吟不得成能成復是亂説大可怪也昔在鄉曲時<lb/>
與兄長日相見相見必以鄙作面呈請教晚不忍别别<lb/>
亦心思不忘况此離索之中也耶但恨不能數致書時<lb/>
求誨益耳家中老親願時顧慰洪必有以報兄不敢忘<lb/>
也不敢負也<lb/>
　　　寄樂安老先生書<hi>一</hi>
學生洪頓首再拜樂安老先生侍下洪屢䝉丘山之貺<lb/>
<pb n="KR4e0087_WYG_008-12a"/>
未伸涓滴之忱惶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>已深寵光愈重豈敢祇受益增罪<lb/>
愆韓信千金之報自當期於異時重耳反璧之情幸毋<lb/>
責於今日洪再拜不宣<lb/>
　　　寄孟和孟博伯臧三先生書<hi>一</hi>
洪頓首孟和孟博伯臧三先生文侍别來許久馳仰寔<lb/>
深前得家書知父親病目頼先生藥而愈之洪感戴何<lb/>
可勝言盛徳又將何以報也季約想問學勝常存義惟<lb/>
允未審動止何似人來皆望有以教之兹因便率爾奉<lb/>
<pb n="KR4e0087_WYG_008-12b"/>
此兾若時保重不備洪頓首<lb/>
　　　寄和齋博齋二先生書<hi>一</hi>
學生洪頓首奉書和齋博齋二先生侍下别久思想無<lb/>
已不審尊體何似想望之餘清興殊勝常也洪家值孔<lb/>
艱生計零落父老弟弱晨昏遑遑非二先生仗古人高<lb/>
義則溝中瘠耳感激何可言感激何可言洪在此如常<lb/>
守分而已人來布此方寸惟恕察不備洪頓首<lb/>
　　　與孫孟博書<hi>一</hi>
<pb n="KR4e0087_WYG_008-13a"/>
友弟洪頓首孟博賢兄長足下兩月前令人多傳令尊<lb/>
老官人來此今久不見到豈聞賢郎有差故中止耶然<lb/>
季約在淮安日夕企望憂念沈郎生疎無從詢問消息<lb/>
煩速回示以報季約千萬千萬秋深想動止清吉匆匆<lb/>
不復覼縷洪頓首<lb/>
　　　與孫季約書<hi>六</hi>
友弟洪再拜季約賢兄文侍常䝉厚貺思欲獻愚見末<lb/>
技以少答萬一又切自思惟不可以簡畧淺近故足下<lb/>
<pb n="KR4e0087_WYG_008-13b"/>
有所命每慎思竭慮務欲至當雖獲遲譴亦不敢辭是<lb/>
小子之至情也况小子愚鄙無能見待如此常一思之<lb/>
心戰數日苟有所見敢不畢陳此豈足下以為報幸足<lb/>
下察之恕之經義須是多作自粗入精古人皆如此未<lb/>
有閣手不作而能者足下如有所作宜共商確之不必<lb/>
致纎芥嫌疑於其間詩云投我以木瓜報之以瓊玖夫<lb/>
以木瓜相投報尚如此矧足下高義至重小子又當何<lb/>
如報耶兹因父命到外祖家有失陪侍幸無見責特貢<lb/>
<pb n="KR4e0087_WYG_008-14a"/>
此請罪情愧心感未知所裁洪再拜<lb/>
洪再拜季約賢友足下别後無日不馳仰近想問學勝<lb/>
昔僕當低頭拜東野矣然有一言敢為足下告君子學<lb/>
不安小成不急近利安小成則止急近利則廢科目者<lb/>
學者之利也操數寸之筦書盈尺之紙可以攫取富貴<lb/>
以夸於人然至此能不止且廢者幾何人耶語曰用功<lb/>
不分其志乃成故積水成海積土成山不分之故也學<lb/>
而分之其何能成今足下負逺大之志禀明敏之資勇<lb/>
<pb n="KR4e0087_WYG_008-14b"/>
猛精進誰得而攀之苟狃於近利惑於流俗不待𢎞衍<lb/>
充盛而驟出出則功必分分則止且廢譬猶楩楠杞梓<lb/>
不待合抱而用於匠氏之手予竊為足下惜焉㒒昔在<lb/>
鄉里頗有志於學讀書一年而廩於庠序三年而登科<lb/>
目備員行人役役於闒茸之中舊學俱廢悔之無及足<lb/>
下安可以㒒所悔者而又自悔耶㒒在門下受惠最為<lb/>
深厚愧無分寸報性又疎狂嬾親紙筆以故問安希濶<lb/>
心實無他也因便貢此少助進脩萬分一惟恕詧恕上<lb/>
<pb n="KR4e0087_WYG_008-15a"/>
人幸為我謝不敏焉洪再拜<lb/>
辱知洪頓首季約賢友足下前得令兄手書兼聞堂試<lb/>
褎然舉首數畨欣慰未審日來動止何似想亦淬礪不<lb/>
促促小成也洪在此無事近為保舉聴選吏部無才無<lb/>
徳何以臻此陞遷不必論但恐有累舉主耳足下當何<lb/>
以教之人便謹此候起居行忙不能刀刀也洪再拜<lb/>
洪頓首季約賢友足下洪為保舉在部聴選朝夕役役<lb/>
未審何官不必論也但恐無以報國厚恩有辱舉主耳<lb/>
<pb n="KR4e0087_WYG_008-15b"/>
尤可慮者親老家貧倘有急萬兾足下一仗義以濟所<lb/>
謂生死如骨肉洪不敢忘也願切于懐人行謹此致敬<lb/>
意<lb/>
契末洪頓首季約賢契足下人來詢動止安好甚慰客<lb/>
中岑寂思心揺揺想彼此同也今尊老官人説來此未<lb/>
到家中皆平安無事沈郎在此亦如常朝夕王事每懷<lb/>
靡及料高明必能了了不待愚贅也秋凉淮土風氣早<lb/>
寒萬宜自重更兾數數附信以副拳拳之意洪頓首<lb/>
<pb n="KR4e0087_WYG_008-16a"/>
友末洪頓首季約膳部相公足下李郎中來洪曽寄書<lb/>
想已達左右令尊老官人在此日夕得從侍所謂吾翁<lb/>
即若翁不敢怠也冬初兾自珍重不備洪頓首<lb/>
　　　七月七日慰孟博書<lb/>
寓昇友弟洪再拜奉書孟博賢契兄足下秋來想惟侍<lb/>
親多暇動止嘉適有足慰予者獨念令弟仲約以俊茂<lb/>
之才遭時致身方期大顯榮而遽止此遂使齎志九原<lb/>
不唯父兄悲之朋友悲之凡天下之識仲約者莫不悲<lb/>
<pb n="KR4e0087_WYG_008-16b"/>
之雖使孔子亦將有命矣夫之歎也嗚呼天之生材至<lb/>
為難得生而短折不成者不可勝計幸而成矣不得見<lb/>
用幸見用矣不得久以大自古以來往往如此不知造<lb/>
物者竟如何豈其類佑愚而惡材者耶亦皆不記省任<lb/>
其茫茫自壽夭耶達人以理自遣爾不然悲當何時已<lb/>
耶以仲約才志若此事業若此非知已誰為傳之使垂<lb/>
不朽洪不敏敢自托於不腆之辭復求當世名儒言足<lb/>
行後者共著傳之庶以塞疇昔交游之責然未知果足<lb/>
<pb n="KR4e0087_WYG_008-17a"/>
傳與否耳冊子次第完就有便寄來秋熾幸自愛不一<lb/>
洪再拜<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0087_WYG_008-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毅齋集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毅齋集卷一</head>
    <p>
<pb n="KR4e0087_WYG_001-1a"/>
欽定四庫全書<lb/>
　毅齋集卷一　　　　　　　明　王洪　撰<lb/>
　　賦<lb/>
　　　瑞象賦<lb/>
瑤光之精至和之珍彩霞之色景星之文兹其所謂瑞<lb/>
象而特應於我聖君者乎爾其始生也協隂陽感星辰<lb/>
集衆靈走百神斡𤣥鈞以凝化孕太和而萃真吸沆瀣<lb/>
於夜月耀華彩於朝暾鬱律峥嶸魁壘嶙峋巍然而行<lb/>
<pb n="KR4e0087_WYG_001-1b"/>
屹然而蹲突若山峙蓊若雲屯其文彩也則璀璨灼爍<lb/>
煇煌燁奕皎纍纍而含珠郁彬彬而間璧玉煇煇以凝<lb/>
素瓊斑斑而㸃碧丹霞照而紫氣騰玉露潤而祥光溢<lb/>
逺而望之燦然如繁星之耀蒼旻近而觀之朗然如晴<lb/>
雪之映朝日也爾乃濯浴清波翺翔瓊島徘徊芳林咀<lb/>
嚼瑤草含和而鳴則嘉氣合而清風生臨髙而居則靈<lb/>
芝茂而慶雲繞蠻夷覩形以奔告蕃王焚香而致禱兹<lb/>
實應我中國聖人之在位特生此為太平之瑞寳也於<lb/>
<pb n="KR4e0087_WYG_001-2a"/>
是茹以素玉之英沐以碧醴之泉縻以五色之綬航以<lb/>
萬斛之船越滄溟於萬里效職貢於九天舞蹈於金闕<lb/>
之下盤旋於玉階之前瑞日照耀榮光昭宣龍顔眷而<lb/>
天意悦千官賀而懽聲傳於是時也玉京啓寳殿成三<lb/>
階平萬國寧禮樂明備功崇徳𢎞四靈咸至諸福畢呈<lb/>
藹蒼麟之来儀雝丹鳳之和鳴蔚神岳之𤣥兎越海陬<lb/>
而貢大廷出凡類而超羣生遊靈囿之清髙聴鈞天之<lb/>
鏗訇䕃玉樹之芳華飲瑶池之清冷于以承恩顧于以<lb/>
<pb n="KR4e0087_WYG_001-2b"/>
昭文明亦何其幸歟不特此也固將立明堂侍法宫駕<lb/>
龍輿于九天之上導玉輅于五雲之中登泰壇而展大<lb/>
禮陞清廟而宣孝衷昭萬年禮樂之盛應上天福祿之<lb/>
隆儼瑞圖而繪質煥靈篇而著功然後知兹象為國家<lb/>
太平之上瑞而千萬年之奇逢也豈徒為形質之瓌異<lb/>
與羣獸之雄而已哉為之歌曰乾錫瑞兮坤獻禎炳其<lb/>
文兮發光英越海外兮獻帝廷瑞聖徳兮昭文明永萬<lb/>
年兮承天慶<lb/>
<pb n="KR4e0087_WYG_001-3a"/>
　　　瑞應麒麟賦<lb/>
　　永樂十三年八月麻林國貢麒麟翰林修撰臣王<lb/>
　　洪為賦以獻其辭曰<lb/>
惟聖皇受天命御四海盛徳與天比崇洪業與地侔大<lb/>
幅員六合亘乎無外統和天人茂毓庶類萬姓阜業百<lb/>
蠻執䞇和氣藹以春暢嘉應蓊而雲萃於是至仁之獸<lb/>
粤若麒麟者自海外逺域萬里而効瑞觀夫麟之為狀<lb/>
也瑰瑋曄昱醇懿沕穆質振振以翹峙采旼旼而素爥<lb/>
<pb n="KR4e0087_WYG_001-3b"/>
性喣喣以内和氣融融而外郁偉哉神乎兹之為獸葢<lb/>
以紀雲篇而協瑞圖昭文明而申景福也於是徐察其<lb/>
形則足若神驥體肖靈麕瓏瓏殷殷熿熿彬彬目若景<lb/>
星熠耀精熒上燭蒼旻脊若靈龜昭布人文經緯乾坤<lb/>
又象乎神駒出滎河擁瑞雲葳蕤紛綸照耀龍鱗奇偉<lb/>
神異不可殫論若乃稟至仁含太和于嗟趾定容與婆<lb/>
娑樂生物之繁茂惜嘉卉之婀娜妥柔角紆靈步回首<lb/>
若頋摩趾若撫昻若仰靡若俯圓中規方中矩時然一<lb/>
<pb n="KR4e0087_WYG_001-4a"/>
鳴應鍾協吕和音翕以四達協氣盎以𢎞布獬豸屹立<lb/>
以傍侍鷦鵬繽紛以後翥彼千仭之鳳凰翐翩翩其下<lb/>
舞於是或騰崇峻之山或遊泱莽之野或飲清冷之泉<lb/>
或䕃芳華之樹雨師警塵風伯清路太乙含輝以先導<lb/>
衆神景從而為馭足之所至身之所處則曄然而矞雲<lb/>
冷然而甘雨醴泉流川靈芝芬敷葢以昭迹逺方獻祥<lb/>
帝都以彰聖徳周萬方而洽九土于是時也羣臣萬姓<lb/>
莫不忭躍快覩咸北面稽首曰允哉兹麟昔在黄囿帝<lb/>
<pb n="KR4e0087_WYG_001-4b"/>
徳以明載游周郊王道以成今兹越逺徼超滄溟登青<lb/>
雲而獻大廷厥應何從惟徳之徵不然何其煌煌其神<lb/>
且靈也葢惟我皇神聖文武憲章禮樂率遵聖祖兹武<lb/>
王大孝繩祖武而受天祐也敬祀天地宗廟社稷神錫<lb/>
嘉福兹成湯頋諟明命罔不祇肅也欽若昊天敬授人<lb/>
時好生之徳期于無刑兹堯舜奉天勤民而仁育羣生<lb/>
也於是稽帝典考王度狩都邑撫黎庶時乗六龍肆覲<lb/>
羣后懐柔神祗存問父老湛恩洋溢施于夷夏六合之<lb/>
<pb n="KR4e0087_WYG_001-5a"/>
内八荒之外攘攘藉藉懐生之物莫不浸潤膏澤昭朗<lb/>
愷懌同底于壽域百神和而效祉上帝悦而降福是以<lb/>
若兹仁獸郁乎飈至纚乎彚集扶幼示恩歸昌表徳来<lb/>
乎遐邦以見神化之敷于逺嶷乎獨角以著天下之定<lb/>
於一於惟盛哉且夫白魚躍舟至微也鳳鳴岐山至近<lb/>
也猶燎以告功垂美後𦙍況赫赫奕奕若是其盛者乎<lb/>
是宜鏤黄金之牒紀白玉之冊樹凌雲之碑揚配天之<lb/>
績宣鴻禧申景錫蜚英聲騰茂實使萬世永永服我功<lb/>
<pb n="KR4e0087_WYG_001-5b"/>
烈帝謙讓而未俞也訓羣臣謹庶職求遺賢褒有徳篤<lb/>
乾乾勵翼翼嘉旅獒美無逸放兹麟於靈囿從逍遥而<lb/>
自適以禮樂為華儉朴為質較䆳古之淳風趨陶唐之<lb/>
盛跡昭乎永景命于萬年而播鴻名于無極也謹作頌<lb/>
曰<lb/>
帝徳天覆民之熙熙甘雨時布萬物以滋符瑞衆應厥<lb/>
惟昭兹振振仁獸賁其来思遊我靈囿穆穆其儀昔聞<lb/>
其名今覩其来仁哉麟哉維徳致之維帝時訓維敬以<lb/>
<pb n="KR4e0087_WYG_001-6a"/>
祇咨于臣鄰以賛以毗于千萬年永兹繁禧<lb/>
　　　觀燈賦<hi>有序</hi>
　　伏惟皇上奠安乾坤統御華夷民物阜康率土效<lb/>
　　職詔於上元之夕特賜燈宴嘉與萬國同樂太平<lb/>
　　聖恩周洽臣民歡慶臣洪幸生聖明獲覩盛事而<lb/>
　　其職業又在賛述功徳謹作賦一篇鋪張形容以<lb/>
　　紀盛美其辭曰<lb/>
惟聖皇之龍飛御天也𢎞萬世之盛業冠百王之神功<lb/>
<pb n="KR4e0087_WYG_001-6b"/>
義威烜赫乎宇宙仁恩洋溢乎華戎六龍時巡萬國来<lb/>
同昭人紀凝天工嘉咸寧美時雍於是設太平之偉觀<lb/>
與四方萬國樂時和而嵗豐也于時太昊司晨青陽届<lb/>
節瑞紀書雲禎祥應雪和風初扇祥蓂半茁羲和卜日<lb/>
以獻吉宗伯考儀而進説虞倕草圖以承命魯班董役<lb/>
而就列攅瓌材之磊砢起崇搆之嶻嵲出巨鰲於滄瀛<lb/>
聳神山於金闕其宏壯也則齊雲萬重凌空千尺横峙<lb/>
霄漢髙迎瑞日藹翠華之葳蕤蓊祥烟之葱鬱居庸北<lb/>
<pb n="KR4e0087_WYG_001-7a"/>
拱太華西揖玉臺並峙金莖對植萃和氣於九重映層<lb/>
霄於一色於時繪飾五彩燈懸九華奇巧偉麗繽紛交<lb/>
加燦若聫珠爛若蒸霞煥若濯錦芬若揚葩芍藥並植<lb/>
以競秀芙蓉憑虛而吐花尺紓千纈寸眼萬羅雲母灼<lb/>
其含朝光琉璃瑩其澄秋波彩枝婀娜以風轉素羽蹁<lb/>
躚而雲摩於是寳月澄空金鐘告夕有司具奏鑾輿乃<lb/>
出開閶闔於中天奏簫韶於空碧舉霞觴肆瑶席萬户<lb/>
啓千門闢忽一蒍之輝煌倐萬花之炫赫固有象乎列<lb/>
<pb n="KR4e0087_WYG_001-7b"/>
宿之昭回拱北辰而環紫極虎翼右拒龍角左植𤣥武<lb/>
呈析津之瑞丹雀表文明之徳帝座中尊蕃衛外翊紆<lb/>
閣道之崔嵬挺華葢之赩䓇嚴侍衛于勾陳昭徳符于<lb/>
太乙燁文昌之峥嶸煥九霄之奎璧逺而望之朗乎慶<lb/>
雲開而耀𤣥文近而察之煥乎登天庭而仰宸居于咫<lb/>
尺也於是衆樂畢陳羣臣咸集按八風調六律子野撫<lb/>
琴瓠巴鼓瑟師襄擊磬后䕫拊石然後奏巴謳發呉歈<lb/>
舞陽阿歌康衢迴陽和于𤣥谷遏行雲于紫虛呈犂軒<lb/>
<pb n="KR4e0087_WYG_001-8a"/>
戲都盧魚龍凌雲以曼衍猿猱縁木而紆徐躍飛騎於<lb/>
帳端舞瑞獅於階隅或擬販繒於都市或效採蓮於江<lb/>
湖跳蹣跚之龜鱉走□贔之蟾蜍覩長人之岧嶤訝竫<lb/>
民之侏儒山鼻胡<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>拳髮蠻雛握通犀手明珠籠鳳凰<lb/>
盤珊瑚蹈厲回旋俯伏睢盱又有虞初稗官引詩說書<lb/>
謔陋嘲貪表賢誡愚至若童稚簫鼓以嬉戲農夫蓑笠<lb/>
而耕鉏父老傴僂遨遊門閭曳杖步屧峩巾長裾烏㹀<lb/>
前牽黄犢後驅聖心毎悦於民事天顔屢視而怡愉鴻<lb/>
<pb n="KR4e0087_WYG_001-8b"/>
臚光祿奔走先後千盤傳炙萬甕行酒珍羞錫海内之<lb/>
所無仙果出人間之未有爾乃下靈祗朝仙真引丹鳳<lb/>
于蓬丘来青鳥于崑崙或跨蒼虬或駕祥麟或乗雲輜<lb/>
或馭飈輪華芝薦芳蟠桃獻珍祝聖皇之萬壽與萬國<lb/>
而皆春鴻恩洽大禮備萬國懽群臣醉仰九重呼萬嵗<lb/>
然後放金花於火樹揚紫燄於雲騎轟雷鼓警宸衛聖<lb/>
駕興臣民退於是時也家家有和寧之樂處處享安平<lb/>
之治溢喜氣於寰區徧歡聲於天地是皆由夫聖皇恭<lb/>
<pb n="KR4e0087_WYG_001-9a"/>
儉勤民故天錫之以豐穰仁慈愛物故神效之以嘉瑞恩<lb/>
周乎覆載之所極明燭乎日月之所至憂以天下初濟<lb/>
大業於艱難樂以天下乃與斯民相安於無事是故功<lb/>
髙乎三王徳隆乎五帝雅頌所不能陳簡冊<hi>闕</hi>
<pb n="KR4e0087_WYG_001-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0087_WYG_001-10b"/>
潤威洽乎覆載之所極東夷西戎南蠻北狄越山海以<lb/>
獻珍襲冠帶而效職仁風之所吹煦神化之所盪滌莫<lb/>
不革獷戾以柔恬服猜暴而順適是以若兹之神獸越<lb/>
萬里而来格涉流沙歴西極登天門羾帝室九重顧瞻<lb/>
以欣豫百僚縱觀而抃懌是師也乃斂威弭伏含和容<lb/>
與足躚躚其若蹈首靡靡其若俯口喣喣其若鳴尾繽<lb/>
繽其若舞若翔踴而自怡慶遭逢於聖主仰榮耀於中<lb/>
天脱塵凢於下土于以登靈囿而遊瓊林飲瑶池而䕃<lb/>
<pb n="KR4e0087_WYG_001-11a"/>
玉樹聆鈞天之韶音樂騶虞之嘉侣亦何其幸歟至若<lb/>
圖形於干壯軍容而耀國威登像於屏守金門而鎮玉<lb/>
户期委質以效忠同師臣之孔武臣載筆於東觀幸承<lb/>
恩而快覩仰聖徳之𢎞敷慶神物之嘉遇拜閶闔而獻<lb/>
詞播皇風於千古<lb/>
　謹按唐太宗貞觀中西域貢師子其時侍臣虞世南<lb/>
　為賦以獻今聖上神聖功徳度越漢唐而臣幸以文<lb/>
　字叨列侍從覩兹盛美不敢以不及古人為解謹為<lb/>
<pb n="KR4e0087_WYG_001-11b"/>
　賦如右時與士大夫誦而觀之以詠歌聖徳於無窮<lb/>
　又何其幸歟冬十月九日臣洪謹識<lb/>
　　　麒麟賦<lb/>
粤有瑞獸其名曰麟稟乾元之正色被神龍之奇文柔<lb/>
角豐隆而上植靈徳温淳而内馴郁郁穆穆彬彬振振<lb/>
兹豈非帝王之上瑞而特應於我聖君者乎爾其始生<lb/>
也協隂陽感星辰集衆靈走百神開闔化樞斡旋天鈞<lb/>
𤣥枵毓其精富媪孕其真至和凝其質太灝宣其文祝<lb/>
<pb n="KR4e0087_WYG_001-12a"/>
融揚光以照野風伯先驅而警塵胚胎渾以神化與萬<lb/>
物而皆春其為形也天駟賦足靈麕肖身抱順獨立含<lb/>
和自珍屹然而跱粲乎若丹鳳之映日躍然而舉矯乎<lb/>
若神虬之凌雲望其目若景星之耀華采視其脊若靈<lb/>
龜之負人文至若其行則髙下中程進退合度避生物<lb/>
而不踐擇髙明以自處惟步武之圓方乃自然之規矩<lb/>
其鳴則或宫而温或商而清五音和八風平伶倫擬之<lb/>
而按律師曠寫之而象聲是故遊於山則象車垂鈎丹<lb/>
<pb n="KR4e0087_WYG_001-12b"/>
芝敷榮飲於水則玉醴流香𤣥珠夜熒林棲而甘露降<lb/>
野秣而嘉禾生偕神明而共居豈罘網之可嬰必聖人<lb/>
之在位乃呈祥而效禎惟我聖皇文武仁明跨四海以<lb/>
為家冠百王而作程軼淳風於䆳古沛鴻恩於八絃雲<lb/>
行雨施而羣生咸育地平天成而萬邦永寧来職貢於<lb/>
梯航端冕旒於穆清元氣絪緼太和薰蒸是以若斯之<lb/>
仁獸自逺國而来庭也爾其越洪濤濟滄溟海若警蹕<lb/>
陽侯抗旌超鯨波於瞬息欵天闗而獻呈召羣公集六<lb/>
<pb n="KR4e0087_WYG_001-13a"/>
卿奔林虞走水衡稽靈篇啓瑞經登閶闔之嵯峨歴玉<lb/>
臺之峥嶸仰龍顔於咫尺聆鈞天之鏗鍧容與紆徐不<lb/>
震不驚重瞳為之怡悦百辟為之懽騰慶希世之未覿<lb/>
藹洋洋之頌聲當是時也人紀立天功凝景星明泰階<lb/>
平玉衡貞寳甕盈諸福至百穀登信皇仁之逺被而王<lb/>
化之大成也噫斯麟也應天而生待時而出遊於囿而<lb/>
昭帝徳之祥出於郊而永倉姬之厯彼漢閤之穹窿揭<lb/>
嘉名之烜赫啓炎精之景運偉中興之丕績祕靈跡於<lb/>
<pb n="KR4e0087_WYG_001-13b"/>
千年固有俟於今日是固將乘慶雲鳴和風遊靈囿侍<lb/>
法宫朝飲玉泉之清冷暮食瑤草之丰茸拜於庭而鳳<lb/>
凰儀立於墀而獬豸從先百獸以率舞昭聖徳於無窮<lb/>
　　表<lb/>
　　　慶賀醴泉出神樂觀表<lb/>
伏以聖人御宇仁恩普洽於萬方天命垂祥景貺誕貽<lb/>
於九土凡在幅員之内咸沾瑞慶之隆海宇均懽神人<lb/>
胥抃臣聞惟徳可以動天無逺不届惟誠可以格神有<lb/>
<pb n="KR4e0087_WYG_001-14a"/>
感必通禎祥無虛出之符天人有必至之應矧兹醴泉<lb/>
之上瑞實為盛治之休徵欽惟皇帝陛下天縱聖神日<lb/>
新徳業垂衣裳而治天下萬國歸心奉圭幣以事郊禋<lb/>
百神受職仁化𢎞敷於率土孝誠昭格於皇天華夷仰<lb/>
覆載之恩草木荷生成之惠是以坤靈協應水徳獻珍<lb/>
懿兹若醴之甘泉出此事神之福地慶雲甘露光啓其<lb/>
祥白鶴青鸞載昭其應謹按鶡冠子曰王者之徳上及<lb/>
太清下及太寧中及萬靈則醴泉出孝經援神契曰王<lb/>
<pb n="KR4e0087_WYG_001-14b"/>
者徳至淵泉則醴泉出瑞應圖曰醴泉者水之精也味<lb/>
若甘醴可以養老飲之令人壽禮緯曰堯徳匪懈醴泉<lb/>
出山然則斯瑞自古所稱祥源允鍾於地靈瑞應實由<lb/>
於聖徳氷凝鏡徹味㫖醴甘演慶流於無疆躋民生於<lb/>
遐壽鴻圖永固帝道益隆臣某等忝班朝著欣覩禎符<lb/>
涵泳恩波頌皇仁於九有仰瞻天日祝聖壽於萬年<lb/>
　<lb/>
　毅齋集巻一<lb/>
</p>
<p>
</p>
  </div>
</body>
</text>
</TEI>
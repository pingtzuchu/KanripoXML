<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毅齋集巻四</head>
    <p>
<pb n="KR4e0087_WYG_004-1a"/>
欽定四庫全書巻<lb/>
　毅齋集巻四　　　　　　　明　王洪　撰<lb/>
　　七言古詩<lb/>
　　　湖上行<lb/>
湖中昨夜春水生湖頭嗷嗷鴻鴈鳴人家逺近湖上住<lb/>
有水可魚田可耕去年種禾湖水北一家大小多得食<lb/>
今年種麥曽賽神一畆占收三兩石門臨官路人往來<lb/>
無事莫教門早開牛羊鵝鴨散平野日暮不收常自囘<lb/>
<pb n="KR4e0087_WYG_004-1b"/>
大兒已長當門户小兒十嵗能揺櫓婦人終日坐篷窓<lb/>
補却魚網縫衣裳衣食寧論厚與薄人生無如生處<lb/>
樂<lb/>
　　　夜過吕梁洪<lb/>
大河西來走長洪建水直下青雲中巨石扼之勢轉雄<lb/>
驚雷噴雪入半空跳波倒射天迴風劒㦸下擁河伯宫<lb/>
恠靈百出鰲與蟲睢盱嶮巇不可衝一髪失手沒汝蹤<lb/>
蹇予掛席來自東修繩掣空亘長虹忽若快鶻凌髙峯<lb/>
<pb n="KR4e0087_WYG_004-2a"/>
俯弄皓月紛玲瓏放歌落水驚魚龍餘響杳逐南飛鴻<lb/>
人生沿洄不可窮昔雄其誰楚重瞳祗今斷石霜飛蓬<lb/>
便須一飲三百鍾醉㸔斗杓卧孤篷囬首海日光曈曨<lb/>
　　　羯鼔歌<lb/>
開元厭聽南風琴宫中别制龜兹音檀板驟擊碧雲外<lb/>
白雨亂落青山隂一曲山香猶未了萬紫千紅競春曉<lb/>
臨軒大笑稱天公斡旋造化須㬰中魯山花甆那有此<lb/>
嵗嵗懽娯殊未已誰知忽作秋風髙渭水一夕生波濤<lb/>
<pb n="KR4e0087_WYG_004-2b"/>
金鈴琅琅雨聲急囬首劒門歸未得春風滿路紅槿開<lb/>
却憶花奴淚沾臆乃知自古戒鄭聲不獨顔色能傾城<lb/>
　　　題陳所翁畫十四龍圗<lb/>
古人畫龍誰最工葉公以來稱所翁興來冩此數尺紙<lb/>
六合黯淡雲烟中巻舒隠躍各有態變化倐忽那能窮<lb/>
深蟠雲氣入𤣥化倒吸海水騰蒼穹半空霹靂電飛赤<lb/>
五色閃爍珠流紅崇朝一雨遍下土坐見四海歌年豐<lb/>
吁嗟神妙有如此筆力所極迴天功明窓展巻一披玩<lb/>
<pb n="KR4e0087_WYG_004-3a"/>
白晝颯颯來隂風崢嶸頭角露恍惚海霧噴薄浮空濛<lb/>
我嘗侍從隨東封六龍扈駕羣神從綵雲春浮若木外<lb/>
紅日曉上扶桑東岳祗川后共警蹕海君河伯咸朝宗<lb/>
此時安得起此翁揮毫繪獻明光宫侍臣更有揚執㦸<lb/>
口吐白鳯文辭雄傳之千載示得意云髙上與軒轅同<lb/>
懐哉此翁不可作獨撫遺墨勞予𠂻<lb/>
　　　酒罏行與曽侍講同賦<lb/>
長安城中多酒家當爐少女顔如花少女年纔十五餘<lb/>
<pb n="KR4e0087_WYG_004-3b"/>
肌膚綽約紅羅襦金杯當户留客醉玉顔一笑傾城隅<lb/>
城門初開曉鐘罷貴客喧喧動車馬㸔花或自上苑來<lb/>
儤直時從建章下三三五五坐綺筵驊騮繫在埀楊邊<lb/>
東風吹春入歌笑餘音杳靄飛青天共言佳人不易得<lb/>
黄金如山亦不惜城頭日落懽未䦨更促張燈重開席<lb/>
君不見東家少婦貧無粧日日埀簾不下堂<lb/>
　　　龍攴行與曽侍講同賦<hi>有序</hi>
　唐書長慶元年吐蕃遣使請盟定疆俟命大理卿劉<lb/>
<pb n="KR4e0087_WYG_004-4a"/>
　元鼎為㑹盟使就盟其國元鼎踰城紀抵河廣武故<lb/>
　時城郭未隳蘭州種皆秔稲榆栁岑蔚户皆唐人見<lb/>
　唐使者皆夾道觀至龍攴城耆老千餘人拜且泣問<lb/>
　天子今安否頃從軍沒於此子孫猶未忍忘唐服又<lb/>
　問官軍何時來言已皆嗚咽宻訪之豐州人也<lb/>
龍攴古城連大磧黄雲茫茫沙草白城頭老人七十餘<lb/>
云是都護西征之所沒忽逢使者從東來觀者滿城麾<lb/>
不開老人獨向馬前泣為問長安來㡬日長安消息寧<lb/>
<pb n="KR4e0087_WYG_004-4b"/>
盡聞天子想是開元孫闗山不改舊時月兒孫尚憶先<lb/>
朝恩嗚呼來時今老矣夢飛夜夜交河水天兵何日下<lb/>
玉闗擬斬蕃酋報天子但令房杜姚宋廊廟間不用甲<lb/>
兵天下安<lb/>
　　　送舒同文㑹試<lb/>
北風號寒天欲裂美人欵門來告别借問美人何所之<lb/>
束書逺上黄金闕故鄉朋舊喜且驚玉壺沽酒爭送行<lb/>
黄金擘柑曉霜重白魚膾玉紅絲輕此行端可為君榮<lb/>
<pb n="KR4e0087_WYG_004-5a"/>
廟堂正爾思俊英青霄佇見奮孤隼勺水那得淹長鯨<lb/>
賈誼豈止漢博士班超元非魯諸生予亦少年忝簮纓<lb/>
壯心竊慕千載名出門向君一長嘯大江萬里青天横<lb/>
　　　題王孟端畫竹<lb/>
王郎昔年愛畫竹興至不須求者促清湘淇澳入壯懐<lb/>
白晝雲雷起平陸鵷鸞㝠㝠曉埀翅珮玦落落鏘鳴玉<lb/>
建章朝囬鳯池靜㡬擲霜毫自捫腹祗今此圗尤絶竒<lb/>
蕭然獨立清秋姿長江水深滄溟濶㡬時斫得珊瑚枝<lb/>
<pb n="KR4e0087_WYG_004-5b"/>
緑窓坐對清晝遲凉風吹香入硯池乃知好手不可得<lb/>
凡畫紛紛徒爾為<lb/>
　　　題朱季岳畫菜<lb/>
氷壺道人久矣去世上富貴徒紛紛金谷園中歌舞地<lb/>
祗今蔓草愁寒雲吾家有菜一千畆紫翠茸茸爛春雨<lb/>
空齋釀作百甕虀朝攜暮攜樂清苦久知此味世所稀<lb/>
贈君逺上黄金闈盤餐慎勿厭清瘦但令四海蒼生肥<lb/>
　　　紈扇<lb/>
<pb n="KR4e0087_WYG_004-6a"/>
夜騎丹鳯天上游拾得明月青雲頭翻身揭取北斗柄<lb/>
製就揮洒十二樓一揮毛骨風颼颼再揮天地囘清秋<lb/>
若為西上崐崘邱一洒執熱蒼生愁瀟瀟八極清風周<lb/>
瀟瀟八極清風周<lb/>
　　　題梅花次沈士亷韻<lb/>
雪山粘天粲朝陽霜氣壓人千尺強玉虬崢嶸奮頭角<lb/>
挽却元氣囬𤣥方明珠頷下十萬斛一一照地生輝光<lb/>
常從宓妃浴水濵癡松瘦竹寧與隣天然風骨自超絶<lb/>
<pb n="KR4e0087_WYG_004-6b"/>
豈假粉黛添精神春風東來浩無涯一夜影落仙人家<lb/>
浮花浪蕋緫粗俗逰蜂狂蝶徒紛譁髙標自信非噲伍<lb/>
凌歴風霜豈云苦莫驚枝出萬重雲自有根盤千尺土<lb/>
仙人勸我春滿盃醉肘似被霜娥推璚瑶滿地拾不起<lb/>
一片霜月寒爭輝花邊時有孤鶴鳴羅浮姑射空馳情<lb/>
南樓酒醒夜初靜一曲陽春動清興<lb/>
　　　題王孟端枯木竹石圗<lb/>
王郎胸中何太竒酒酣冩此屈鐵横空枝神虯頃刻露<lb/>
<pb n="KR4e0087_WYG_004-7a"/>
頭角霹靂繞空秋雲飛驚飈入夜撼不散白日忽出開<lb/>
隂霏暖囘草木作春色翠入天地揚清輝我來觀之長<lb/>
太息如此竒材那易得㑹須構作魯靈光獨立崢嶸倚<lb/>
空碧<lb/>
　　　霽雪圗<lb/>
雲封山嶠寒不開白雪散亂隨風來蕭蕭茅屋讀書處<lb/>
一夜化作瓊瑶臺望中可是襄陽客驢背吟詩傲寒色<lb/>
興來何用作推敲佳句驚人陡然得灞橋薄暮猶未還<lb/>
<pb n="KR4e0087_WYG_004-7b"/>
水聲激激天風寒後來作者誰可攀空餘勝事留人間<lb/>
　　　題錢舜舉畵山水圗<lb/>
我生性愛遊名山獨掃雲石清泉間樹隂繞地緑雲合<lb/>
松氣一簾蒼霧寒東村西崦人家住日出滄溟海霞曙<lb/>
任他芳草滿逕生隨着清溪放舟去翠崖丹壁千萬尋<lb/>
彩色下射春波深劃然長嘯萬山靜天風吹送鸞皇音<lb/>
時來偶向東山起拄笏朝朝看爽氣今日君家見此圗<lb/>
恍然如在林泉裏朝囘無事坐粉闈手拂空翠開烟霏<lb/>
<pb n="KR4e0087_WYG_004-8a"/>
碧蓮萬朶坐中起彩雲五色窓前飛安得鵝溪絹千尺<lb/>
好請錢郎放雄筆不論五日拜十日掃遍髙山與竒石<lb/>
掛公髙堂之素壁彼為公畫我為公吟願公經濟有餘<lb/>
暇適此逍遥廊廟心<lb/>
　　　武當山瑞應祥光<lb/>
武當靈山自古聞七十二峯鬰璘珣磅礴厚土出雨雲<lb/>
中有至人古聖神先天道合太始真宰制萬靈握𤣥鈞<lb/>
隂陽闔闢造化根赤虬蜿蜒龜伏蹲二氣姤醇郁氤氲<lb/>
<pb n="KR4e0087_WYG_004-8b"/>
手提三尺時下巡披髪坐乗玉麒麟宣帝正命福下民<lb/>
𤣥功隂翊我聖君奮張天威振吾軍霆舂飈擊雷鼔震<lb/>
電車閃爍朱兩輪𤣥纛下指纓繽紛蕩除羣邪廓昏氛<lb/>
聖心乾乾篤靈勛睠彼𤣥構久乃湮大而新之勅貢臣<lb/>
上酬考妣罔極恩下祈民康嵗豐殷羣工謳歌揮斧斤<lb/>
萬姓駿奔夕與昕嘉禾杉檜梗柟椿代山開雲鑿翠珉<lb/>
珠樓紺宫煜然新璇題丹甍薄蒼旻夜半下見扶桑暾<lb/>
人心允和神恱欣天祥地禎聿來臻圎光煌煌<hi>闕</hi>輪囷<lb/>
<pb n="KR4e0087_WYG_004-9a"/>
瑞彩五色分成文玉虹盤旋間赤璊通明天開手可捫<lb/>
黍珠忽見雲中身大袍脩裾儼埀紳二仙後從帔霞紋<lb/>
四仙旁侍肅有倫節旄旛幢雜𤣥纁大旗錯落羅北辰<lb/>
靈輝四埀燭九垠萬象晰耀熈陽春下民具瞻咸所親<lb/>
抃舞頌呼維至尊孝恭祖宗肅明禋升中享帝恪以寅<lb/>
神降之福志愈勤從兹慶禧益蕃純日星順軌雨露均<lb/>
來牟溢野粟滿囷率宇宙為唐虞人上帝永觀徳是敦<lb/>
億萬斯年鎮乾坤<lb/>
<pb n="KR4e0087_WYG_004-9b"/>
　　　梅花吟<lb/>
長年見梅花每與梅花醉今年見梅花當為梅花淚梅<lb/>
花自竒絶人事如今别花下一徘徊若聼梅花説不願<lb/>
傍官驛驛外塵飛多馬迹㡬畨驛使入南來南枝折盡<lb/>
花狼藉不願在深宫娥眉人去夀陽空繽紛簷下花飛<lb/>
片不上宫粧入草叢不願在西湖舊日逋仙跡已蕪可<lb/>
惜暗香疎影處新來多是拾樵蘇不願近東閣無人更<lb/>
管花開落黄昏風雨鎻朱門和羮人半歸沙漠只願開<lb/>
<pb n="KR4e0087_WYG_004-10a"/>
向千岩窟饕虐憑陵任風雪花香不掩戰士䰟花飛不<lb/>
㸃流民骨吟翁索笑癡更癡豈識梅花欲避時騷經一<lb/>
字不拈出靈均與我深相知<lb/>
　　七言律詩<lb/>
　　北京八咏<lb/>
　　　居庸疊翠<lb/>
岩巒重疊倚天開翠色横秋海上來萬里長城連朔漠<lb/>
九霄佳氣接蓬萊聞雞闗吏開門早貢馬蕃王納土囘<lb/>
<pb n="KR4e0087_WYG_004-10b"/>
願刻蒼崖歌聖徳漢家今數子雲才<lb/>
　　　玉泉埀虹<lb/>
碧嶂丹崖㵼不停翠微雲凈轉分明春風不散空中影<lb/>
夜月偏聞樹底聲内苑分來瑶草合御橋流出鳯池平<lb/>
仙源信與人間别嵗嵗年年長自清<lb/>
　　　太液晴波<lb/>
仙沼天開近帝闈碧漪千頃漾晴輝春㴠樹色浮金闕<lb/>
暖泛花香映紫微神鯉遥從銀漢躍水禽長帶彩雲飛<lb/>
<pb n="KR4e0087_WYG_004-11a"/>
百川喜逐恩波逺萬𣲖朝宗向此歸<lb/>
　　　瓊島春雲<lb/>
瓊圃瑶臺接太清鳯紋龍彩照春晴九重自逐祥風轉<lb/>
五色長承瑞日明珠樹望來留鶴馭翠華行處拂鸞旌<lb/>
為章共仰文明化願效周詩頌太平<lb/>
　　　薊門煙樹<lb/>
萬家楊栁暗春城曙色微分乳燕鳴空翠不隨香霧散<lb/>
清隂猶帶曉寒輕平川杳靄迷征騎小苑依微拂去旌<lb/>
<pb n="KR4e0087_WYG_004-11b"/>
最是清明看花處㡬迴吟望獨含情<lb/>
　　　西山雪霽<lb/>
日華初映最髙峯玉樹凝輝在半空佳氣迥浮丹鳯闕<lb/>
清光遥入翠微宫松崖乍逐春風散雲嶠仍含夜月重<lb/>
青瑣朝囘頻極目却將郢曲詠年豐<lb/>
　　　盧溝曉月<lb/>
河上人家尚掩扉河中孤月蕩寒輝清霜古店聞鷄早<lb/>
落葉空林見客稀飛鴈漸隨秋影沒逺山還映曙光微<lb/>
<pb n="KR4e0087_WYG_004-12a"/>
壮游記得從東道疋馬髙吟此際歸<lb/>
　　　金臺夕照<lb/>
山色微茫映古臺平原千里夕陽開誰知碧草遺基在<lb/>
曽見黄金國士來樹繞河流天外去鳥翻雲影日邉迴<lb/>
清時自重飛熊叟不獨竒謀得俊才<lb/>
　　南昌八景<lb/>
　　　西山積翠<lb/>
西山秀出匡廬岑翠壁萬疊蒼崖深長空不盡太古色<lb/>
<pb n="KR4e0087_WYG_004-12b"/>
喬木自下髙秋隂半峯日落鳥䨇度絶澗月明猿獨吟<lb/>
欲覔洪崖舊隱處向風一寄瑶華音<lb/>
　　　南浦飛雲<lb/>
崇朝爽氣西山晴縹緲乍見空中明沙光逺蕩石動色<lb/>
天影倒射江無聲迢遥玉笥帶廬岳倐忽蒼梧更赤城<lb/>
晚來為雨定何處髙閣畫梁無限情<lb/>
　　　徐亭烟樹<lb/>
南州髙士湖上亭古木籠篵枝崢嶸孤標直與元氣合<lb/>
<pb n="KR4e0087_WYG_004-13a"/>
千載尚見斯人清雲來扶桑蕩曉色雨入彭蠡迴秋聲<lb/>
生芻一束不可致擊節浩歌勞我情<lb/>
　　　滕閣秋風<lb/>
髙城嵳峩千尺樓曲檻之下長江流鳴鐘日出賔客㑹<lb/>
擊鼔波靜黿鼉游青山㡬見海上月碧樹先得江南秋<lb/>
㑹乗爽氣最髙處夜攬白雲觀斗牛<lb/>
　　　洪崖丹井<lb/>
仙人丹成飛上天遺此碧甃之清泉金蟆夜伏海底月<lb/>
<pb n="KR4e0087_WYG_004-13b"/>
白䑕晝臥林中烟長松拔地已千尺蟠桃開花知㡬年<lb/>
吾將三咽叩天鼔拂石坐讀瑶華篇<lb/>
　　　鐵柱仙蹤<lb/>
豫章城中旌陽宫鐵柱下與滄溟通九泉深瑣地胍靜<lb/>
萬古不共長江東風雲澒洞蛟下蟄雷電晦㝠神降工<lb/>
異哉靈跡不可測河洛因之思禹功<lb/>
　　　章江曉渡<lb/>
江烟漠漠州渚微語笑隔岸行人稀霞光照海月在樹<lb/>
<pb n="KR4e0087_WYG_004-14a"/>
水聲激石風吹衣髙城樓閣霧中出逺浦鳬鷗沙際飛<lb/>
西山亦有髙尚者獨臥白雲猶掩扉<lb/>
　　　龍沙夕照<lb/>
積水之外髙㫪微滿目益見江山竒豫章翻風撼逺色<lb/>
若木蕩海迴髙枝落霞孤鶩不可極丹崖翠壁更相宜<lb/>
酒酣安得鄭䖍老令渠冩畫兼賦詩<lb/>
　　　出龍河次胡祭酒韻<lb/>
畫船鳴鼔發官河共說仙郎此地過山色遥連呉苑樹<lb/>
<pb n="KR4e0087_WYG_004-14b"/>
雨聲微長楚江波蒲汀𣺌𣺌來魚艇栁岸悠悠起棹歌<lb/>
春日共承恩澤重風光隨處散陽和<lb/>
　　　晚經淮隂<lb/>
旅懐詩思共依微河畔移舟對夕暉平沙杳杳人孤渡<lb/>
逺水悠悠鴈自飛重城月出鐘聲盡極浦烟深樹影稀<lb/>
惆悵王孫徒極目白鷗來往釣魚磯<lb/>
　　　次下邳<lb/>
河上飛花入酒盃東風停棹此徘徊沿堤細栁春先發<lb/>
<pb n="KR4e0087_WYG_004-15a"/>
背水孤城晚自開白鳥逺從淮上沒青山多向沛中來<lb/>
扁舟明發彭城郡訪古應過戲馬臺<lb/>
　　　戲馬臺<lb/>
英雄此地有遺臺故國荒凉楚水哀霸業已隨玉斗碎<lb/>
鄉人不見錦衣囘山頭落日沉波去天際悲風帶雨來<lb/>
不獨咸陽三月火曲池髙榭總成灰<lb/>
　　　御賜武當山榔梅<lb/>
仙果遥從福地來寶函初向御筵開捧盤中貴傳宣賜<lb/>
<pb n="KR4e0087_WYG_004-15b"/>
當殿羣臣拜舞迴身對天顔霑雨露袖攜香氣出蓬萊<lb/>
金穰永協豐年瑞萬嵗千秋貢玉臺<lb/>
　　　送陳貟外子魯使西蕃<lb/>
劒騎翩翩出武威闗河秋色照戎衣輪臺雪滿逢人少<lb/>
蒲海天空見鴈稀蕃部牛羊沙際沒羌民烟火磧中微<lb/>
兹行總為宣恩徳不帶葡萄苜蓿歸<lb/>
　　　少師姚公見寄新茗兼示以詩謹奉和答酬二<lb/>
　　　　首<lb/>
<pb n="KR4e0087_WYG_004-16a"/>
烟霞曽逐武夷人摘盡仙岩㡬樹春常笑茶經收未遍<lb/>
每於泉品較來真雲濤汎曉當窓響澗月分秋入甕新<lb/>
此日玉堂勞逺惠不勝清思挹芳塵<lb/>
早從方外識天人仗䇿從龍四十春道向玉毫傳得秘<lb/>
書從黄石授來真錦袍玉帶承恩重碧水丹山發興新<lb/>
借問古來名逹者㡬人能此絶清塵<lb/>
　　　邊將<lb/>
曽驅飛將下天闗太白光芒照夜寒暗出竒兵搜瀚海<lb/>
<pb n="KR4e0087_WYG_004-16b"/>
逺追窮虜過隂山琱戈髙枕風塵靜白羽清談意氣閑<lb/>
為報漢廷諸將相臨邊如此古來難<lb/>
　　　少年將<lb/>
翩翩馬上帶䨇鞭寶劒珠袍美少年畨直每從䨇闕下<lb/>
射鵰常在萬人先傳來鬼谷兵書秘演得魚麗陳勢全<lb/>
為問防秋老邊將白頭曽未上凌烟<lb/>
　　　夏日閒居樂<hi>二首</hi>
緑竹蒼松引夏凉方塘曲沼藕花香千峯獨對空山靜<lb/>
<pb n="KR4e0087_WYG_004-17a"/>
一鳥不鳴清晝長舂得細糧如玉子釀來新酒勝璚漿<lb/>
人生快意能如此何用荒唐入醉鄉<lb/>
翠竹埀隂喜晚凉蟬聲斷續芰荷香鈎簾坐久暑無到<lb/>
得句吟時興自長閒展湘紋蘄竹簟愛斟琥珀茘枝漿<lb/>
生涯物外渾無事不似儒官滯一鄉<lb/>
　　　雨中㑹司訓舒同文書樓<lb/>
小樓對坐雨來時愁思茫茫爾所知負郭田荒苗帶草<lb/>
髙堂親老髪埀絲一聲黄鳥朝捫蝨滿眼青山晝咏詩<lb/>
<pb n="KR4e0087_WYG_004-17b"/>
却笑山陽狂阮籍窮途何事不勝悲<lb/>
　　　游湖漫興醉中走筆呈孟博孫公<lb/>
紅蓮白蓮開滿湖小娃唱歌閒且都故人相㑹能㡬度<lb/>
美酒何妨傾百壺䨇拳藏䦰握松子萬錢賭勝賽摴蒱<lb/>
暮歸酩酊白馬上誰識山翁非酒徒<lb/>
　　　西湖飲游書贈沈茶博<lb/>
百斛美醪終日醺碧甌偏喜試先春烟生石鼎飛青靄<lb/>
香滿金盤起緑塵詩社已無孤悶客醉鄉還有獨醒人<lb/>
<pb n="KR4e0087_WYG_004-18a"/>
因思儤直鑾坡夜特賜龍團出紫宸<lb/>
　　　留别孫孟博<lb/>
相辭明日去朝天楚水呉山興杳然千里斷雲隨去馬<lb/>
一江明月載歸船草廬晦跡憐君老玉署登名愧我先<lb/>
預買蜀牋三萬幅朝朝揮冩寄來篇<lb/>
　　　留别林宗旦<lb/>
交游曽憶十年前西舎東隣隔㸑烟萬巻詩書連架讀<lb/>
一窓風雨對床眠霜蹄自足行千里雲翼還期入九天<lb/>
<pb n="KR4e0087_WYG_004-18b"/>
何事相逢復相别暮雲春樹思悠然<lb/>
　　　挽袁太常廷玉代時彦作<lb/>
蚤從藩邸識天顔喜得功名半世閒歸去天涯䨇白鬢<lb/>
夢囬江上一青山寒巖夜靜聞猿唳秋浦雲深見鶴還<lb/>
寂寞遺莊何處是數株烟栁夕陽間<lb/>
　　　哀醫士林叔旻<lb/>
初從海上見三山虛得仙經論大還天上鶴書真有召<lb/>
枕中鴻寶竟誰看風吹丹斾秋雲杳草宿荒墳暮雨寒<lb/>
<pb n="KR4e0087_WYG_004-19a"/>
遙想襄陽老耆舊懐君終夜淚澘澘<lb/>
　　　李士端杏軒詩巻<lb/>
爾祖東垣積徳深孫枝挺挺茂森森囊中䞉貯君臣藥<lb/>
脈底能安父母心軒外杏開花綻錦井邊橘熟顆埀金<lb/>
何時解印歸來日柱杖敲門與細吟<lb/>
　　　文㑹軒為句容司訓揺昌賦<lb/>
紅杏花香槐樹隂焚香長日對青襟心通秘檢從教問<lb/>
口誦遺文不待尋暮雨自滋堦下草春風時動壁間琴<lb/>
<pb n="KR4e0087_WYG_004-19b"/>
愧予衰朽豋天禄獨對青藜坐夜深<lb/>
　　七言絶句<lb/>
　　　題梅花美人圗<lb/>
欲尋春信苦無因行遇梅花却怨春妾貎與花俱似玉<lb/>
可憐不見隴頭人<lb/>
　　　題嵗寒亭巻<lb/>
宜春園裏百花香嫩緑嫣紅競艷陽寧似嵗寒亭下友<lb/>
獨凌寒色耐風霜<lb/>
<pb n="KR4e0087_WYG_004-20a"/>
　　　題畫菜為周郎中賦<lb/>
生平常誦伐檀吟獨愛春畦紫翠深隨處烹羊與炰鱉<lb/>
醉歸還此對彈琴<lb/>
　　　送江克顯還杭<lb/>
餞别江亭日未斜東風開遍禁園花朔雲呉樹三千里<lb/>
一路青山直到家<lb/>
　　　題梅花紈扇圗為沈公俌賦<lb/>
瘦蛟天中倒埀尾萬斛明珠懸頷底長風半夜海上來<lb/>
<pb n="KR4e0087_WYG_004-20b"/>
和月墮落青雲裏<lb/>
　　　題青山白雲圗<lb/>
蘿薜隂隂覆野亭雨餘春樹滿春汀白雲一任風吹散<lb/>
放出溪山㡬㸃青<lb/>
　　　題畫<hi>二首</hi>
初日髙峯照畫堂乳鶯啼處緑隂長朝來試看春多少<lb/>
一路桃花澗水香<lb/>
兩岸荻蘆秋着花釣絲烟艇隔人家白鷗飛盡孤雲外<lb/>
<pb n="KR4e0087_WYG_004-21a"/>
萬丈青山帶晚霞<lb/>
　　　題張真人墨竹<hi>三首</hi>
河漢凝雲淡不流玉簫聲斷鳯凰樓天風吹下瑶臺露<lb/>
散作人間五月秋<lb/>
翠竹蕭蕭粉署隂疎簾髙捲畫堂深朝囘日日焚香坐<lb/>
愛爾凌雲一片心<lb/>
翠節香根帶雨移蕭蕭偏與靜相宜春花零落秋霜後<lb/>
獨立青雲君始知<lb/>
<pb n="KR4e0087_WYG_004-21b"/>
　　　紙帳為虎跑求上人賦<lb/>
紙帳溶溶似雪輕㡬迴聴徹萬松聲天風吹破中宵夢<lb/>
只有空山片月明<lb/>
　　　題鷓鴣圗<hi>二首</hi>
楚雲深處自飛鳴江草江花總是情兩岸客舟聴不得<lb/>
春風併入棹歌聲<lb/>
黄陵廟前春日晴黄陵廟前春水生孤舟送客楚江暮<lb/>
落日時聞三四聲<lb/>
<pb n="KR4e0087_WYG_004-22a"/>
　　　題竹次夏文度韻<lb/>
谷口森森玉萬竿鳯毛揺動不勝寒西窓記得曽留<hi>闕</hi>
月送青鸞醉裏看<lb/>
　　　題紡績圗<lb/>
紫羅步障遊時展紅錦纒頭醉後分寧識田家重耕織<lb/>
繰車終夜徹青雲<lb/>
　　　紅白荷花圗為湛知縣題<lb/>
並蒂芙蕖出水新翠裳紅袖玉精神半醒半醉秋波裏<lb/>
<pb n="KR4e0087_WYG_004-22b"/>
愁殺蓮塘蕩槳人<lb/>
　　　過楊州東闗戲王時彦<hi>二首</hi>
楊栁青青水岸斜城中初日散啼鴉闗情最是閒桃李<lb/>
處處春風解放花<lb/>
髙樓小婦坐吹笙楊栁春風動逺情却笑天涯芳草色<lb/>
青青常是逐人行<lb/>
　　　與時彦登岸折棃花口號<lb/>
一樹繁花開逺田閒來攀折曉風前天涯何處無春色<lb/>
<pb n="KR4e0087_WYG_004-23a"/>
不遇情人空自憐<lb/>
　　　題竹贈沈公俌<lb/>
丹山月出綵鳯舞湘江雨歇蒼龍吟長風萬里楚天碧<lb/>
一枝髙拂秋雲深<lb/>
　　　題無為天師畫渭川秋雨圗<lb/>
朝天初自玉清還鶴氅生凉鳯管閑想見上方揮洒處<lb/>
雨餘星月滿仙壇<lb/>
　　　題梅花萬玉圗<lb/>
<pb n="KR4e0087_WYG_004-23b"/>
大珠小珠千萬斛滿地月明䕶寒玉東風吹<hi>闕</hi>
憑䦨聴徹南枝曲<lb/>
　　　題張真人畫竹<lb/>
䨇成醉後鼔雲璈一夜凉生翠羽毛長空萬里<hi>闕</hi>
歴歴白榆秋影髙<lb/>
　　　五馬圗<lb/>
五王花馬早朝歸侍宴彤廷出禁遲一𣲖玉簫人醉後<lb/>
芙蓉園裏浴春池<lb/>
<pb n="KR4e0087_WYG_004-24a"/>
　　　題竹次夏文度韻<lb/>
種成無數碧琅玕翠羽常含宿雨寒半夜行雲瀟洒過<lb/>
小窓欹枕夢初殘<lb/>
　　　詠朱買臣<lb/>
印佩黄金出帝畿錦衣閭里亦光輝覆盆橋下東流水<lb/>
曽笑擔柴獨自歸<lb/>
　　詩餘<lb/>
　　　舟人竹枝詞<hi>五首</hi>
<pb n="KR4e0087_WYG_004-24b"/>
妾貎如花朝暮新郎心似水蕩青春相逢好是迴塘路<lb/>
荷葉深深不見人<lb/>
門前楊栁岸邊花㡬度逢郎來吃茶日晚莫<hi>闕</hi>
月明直送到儂家<lb/>
荷花浦頭春月明問郎何處唱歌聲月明易缺似郎意<lb/>
花開不斷是儂情<lb/>
前年糶米上瞿塘今嵗裝鹽過岳陽伴侣相逢終日醉<lb/>
有錢不似在他鄉<lb/>
<pb n="KR4e0087_WYG_004-25a"/>
五月瞿塘無客過黄陵廟前春水多但使黄金隨處有<lb/>
任他湖海足風波<lb/>
　　夾城八景<lb/>
　　　夾城夜月<lb/>
孤月泛江秋露下髙人靜期着佳人夜不來坐轉霜梧<lb/>
影　吹徹紫鸞簫寶篆烟銷鼎桂子飛香下廣寒銀漢<lb/>
秋波冷<lb/>
　　　斗門春漲<lb/>
<pb n="KR4e0087_WYG_004-25b"/>
驚雪噴髙崖雷響青天曉剛道呉胥駕海來勢壓滄溟<lb/>
小　滿岸是漁舟撥亂飛春鳥誰信神魚去不留五色<lb/>
祥雲繞<lb/>
　　　半道春紅<lb/>
宿雨漲春流曉日紅千樹㡬度尋芳載酒來自與東風<lb/>
遇　弱水與桃源有路從教去不見西湖栁萬絲滿地<lb/>
飛風絮<lb/>
　　　西山晚翠<lb/>
<pb n="KR4e0087_WYG_004-26a"/>
斜日照疎簾雨歇青山暮白鳥鳴邉一半開香靄和烟<lb/>
度　樓上見平湖影隔青林霧吹斷鸞簫興未闌月照<lb/>
芙蓉露<lb/>
　　　花圃啼鶯<lb/>
旭日照芳林鶯囀春風早一片紅雲暗不開無奈春聲<lb/>
攪　乗興且閒游莫待韶華老隨意飛紅㸃緑苔休着<lb/>
家童掃<lb/>
　　　皋亭積雪<lb/>
<pb n="KR4e0087_WYG_004-26b"/>
積玉映空青蓬島人間近珠樹瑶華滿眼開縹緲仙臺<lb/>
影　便欲跨青鸞直上三山頂鶴氅披雲㸔下方月白<lb/>
銀河冷<lb/>
　　　江橋暮雨<lb/>
淅瀝帶秋烟兩岸蒹葭響何處漁舟暝未還隔浦聞清<lb/>
唱　撩亂下枯槎一夜苕溪漲天目應添翠㡬重明日<lb/>
看晴嶂<lb/>
　　　白蕩烟村<lb/>
<pb n="KR4e0087_WYG_004-27a"/>
緑竹繞清流草舎人家逺㡬處牛羊晚下來烟外聞雞<lb/>
犬　禾稼滿秋原路向桑麻轉簫鼔從教樂社神嵗嵗<lb/>
常相見<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0087_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毅齋集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻十五</head> <lb/>
    <p>
<pb n="KR4h0028_WYG_015-1a"/>
欽定四庫全書<lb/>
　會稽掇英總集巻十五<lb/>
　　　　　　　　　　　　宋　孔延之　撰<lb/>
　　　憶越州<hi>陳堯佐</hi>
稽峰倚雲千仞髙澄湖倒影分秋毫當年逸賞有餘意<lb/>
徘徊不忍移輕舠<lb/>
　　　又<lb/>
抽毫欲賦東南竒雲山好景慙有遺平波蕩瀁照湖渌<lb/>
<pb n="KR4h0028_WYG_015-1b"/>
扁舟憶得遊春時<lb/>
　　　和<hi>張士遜</hi>
稽山巖壑深復髙思之誰妙丹青毫霜縑若得一千幅<lb/>
伻圖何必乗蘭舠<lb/>
　　　又<lb/>
平湖八百里多竒君曽縱賞無餘遺不知風月誰為主<lb/>
夷猶未必如當時<lb/>
　　　和<hi>晏殊</hi>
<pb n="KR4h0028_WYG_015-2a"/>
鑑湖清澈秦望髙涵虚逗碧供吟毫當時醉眼倚空濶<lb/>
三江七澤才容舠<lb/>
　　　又<lb/>
湖山杳渺不可狀登覽幽求無所遺髙僧伴吟足清覽<lb/>
見盡白蓮開落時<lb/>
　　　和<hi>吕夷簡</hi>
賀監湖邉山斗髙水軒水塢頻抽毫吟餘清興杳無際<lb/>
揭篷聴雨登漁舠<lb/>
<pb n="KR4h0028_WYG_015-2b"/>
　　　又<lb/>
雲門雪竇阻清賞怳然目想心如遺前溪後溪月上處<lb/>
千山萬山花發時<lb/>
　　　和<hi>薛奎</hi>
照湖方干吟格髙搜清研竒含爛毫天中無雲水中月<lb/>
虚明晶曜㤀迴舠<lb/>
　　　又<lb/>
千巖萬壑争清竒天地靈秀應無遺吟舟恐在碧霄上<lb/>
<pb n="KR4h0028_WYG_015-3a"/>
湖心澄波涵月時<lb/>
　　　和<hi>王隨</hi>
賀監賜湖名價髙雲山吟賞抽江毫澄波杳渺醉欲去<lb/>
煙光水月留歸舠<lb/>
　　　又<lb/>
越山湖山何絶竒昔聞尋勝寧遐遺烟波無憶舊吟醉<lb/>
方是致君堯舜時<lb/>
　　　題袁秀才林亭<hi>方干</hi>
<pb n="KR4h0028_WYG_015-3b"/>
清邃林亭指畫開幽巖别派象天台坐牽蕉葉題詩句<lb/>
醉觸藤花落酒盃白鳥不歸山裏去紅鱗多自鏡中來<lb/>
終年此地為吟侣早起尋君薄暮迴<lb/>
　　　觀會稽圗<hi>禇朝陽</hi>
良使求圖籍工人巧思饒全移會稽郡不散浙江潮夏<lb/>
禹猶卑室秦皇尚斷橋宛然山水趣誰道故鄉遙<lb/>
　　　宴榮二山人池亭<hi>孟浩然</hi>
甲第開金穴榮期樂自多櫪嘶支遁馬池養右軍鵞竹<lb/>
<pb n="KR4h0028_WYG_015-4a"/>
引攜琴入花邀載酒過山公来取醉時唱接籬歌<lb/>
　　　水寺<hi>李紳</hi>
煙波野寺經過處水國蒼茫夢想中雲散浦開江月逈<lb/>
日曛舟暗海潮通坐看魚鳥沈浮逺静見樓臺上下同<lb/>
聞道化城方便諭只應從此到龍宫<lb/>
　　　新泉<hi>當附雲門寺</hi>　<hi>僧靈一</hi>
泉源新湧出洞徹暎纎雲稍落芙蓉沼初淹苔蘚紋了<lb/>
將空色浄素與衆流分若對清宵月泠然夢裏聞<lb/>
<pb n="KR4h0028_WYG_015-4b"/>
　　　望越亭<hi>史館王相</hi>
亂山千頃翠相圍衮衮滄江去復歸安得病身生羽翼<lb/>
長隨沙鳥自由飛<lb/>
　　　越上聞子規<hi>范仲淹</hi>
夜入翠烟啼晝尋芳樹飛春山無限好猶道不如歸<lb/>
　　　諸暨道中作<hi>范仲淹</hi>
林下提壺招客醉溪邉杜宇勸人歸可憐白酒青山在<lb/>
不醉不歸多少非<lb/>
<pb n="KR4h0028_WYG_015-5a"/>
　　　越中五詠<hi>林槩</hi>
越絶烟光隠翠微蘭亭春色送行衣風清漢相鳴樵徑<lb/>
臺古任公落釣磯繡被歌殘人竟逺桃花源静客忘歸<lb/>
憑君莫上秦山望千古驪宫對夕暉<lb/>
　　　野亭讌集<hi>林槩</hi>
碧樹隂穠曲沼濱賞心何處樂遊頻東吴景物蘭亭晩<lb/>
西洛煙光梓澤春香散落梅忘怨笛緑鋪幽草妬芳茵<lb/>
風雲流散苦無定且學陽池倒載身<lb/>
<pb n="KR4h0028_WYG_015-5b"/>
　　　離席<hi>林槩</hi>
何處驪駒雜楚歌楚人歸思託雲蘿河陽望竟妾心逺<lb/>
金谷别來郎恨多往事一春空物態閒情千里舊風波<lb/>
歸時莫聴隴頭水腸斷不禁年少何<lb/>
　　　西村<hi>林槩</hi>
緑郊凝望久徘徊落日川原映古臺江上晩風三弄笛<lb/>
隴頭春信一枝梅東西陌外煙光度紫翠峰前霽色開<lb/>
不是羅敷莫迴首城南五馬使君來<lb/>
<pb n="KR4h0028_WYG_015-6a"/>
　　　野塘<hi>林槩</hi>
漠漠横塘一水通霏霏輕靄夕陽中吴娘晩唱穿菱葉<lb/>
楚客春心託蕙叢煙外蒹葭閒倚路波間舴艋半凌風<lb/>
江南景好遊人去二月大堤花豔紅<lb/>
　　　得越<hi>張伯玉</hi>
尺一除書與會稽陋儒何以報天輝豈惟大幕張紅斾<lb/>
更得全家住翠㣲千騎晩隨龍節去一帆春送鷁舟飛<lb/>
支離莫道攘空臂乞得越州金印歸<lb/>
<pb n="KR4h0028_WYG_015-6b"/>
　　　清明日<hi>張伯玉</hi>
毎年每遇清明節把酒尋花特地忙今日江城衰病起<lb/>
佛前新火一爐香<lb/>
　　　正旦呈諸僚友<hi>張伯玉</hi>
拂霧酴酥酒滿巡越山如鬛水如鱗日邉雖望龍庭逺<lb/>
海上初傳鳳厯新好景融融來破雪和風細細欲黏人<lb/>
莫言老守無心計排比賓僚醉過春<lb/>
　　　臘日喜雪<hi>張伯玉</hi>
<pb n="KR4h0028_WYG_015-7a"/>
臘雪常聞百厲銷今年臘日雪飄飄山公預喜明年熟<lb/>
擘畫開春買酒瓢<lb/>
　　　過越<hi>趙諮</hi>
地有千巖與萬津霸圖無計老青春抱冰謾刷棲山恥<lb/>
争奈傾吴是婦人<lb/>
　　　判官㕔新建夀樂堂<hi>沈立</hi>
會稽四面是湖山亭在湖山勝絶間欄檻旋移芳草種<lb/>
襟懷長伴白雲閒乍登頓覺詩毫健縱賞惟憂酒量慳<lb/>
<pb n="KR4h0028_WYG_015-7b"/>
更是人生最榮處綵雲朝暮奉慈顔<lb/>
　　　登會稽山<hi>孫逖</hi>
稽山碧湖上勢入東溟盡煙景晝清明九峯争隠嶙望<lb/>
中厭朱紱俗内探𤣥牝野老聴鳴騶山童擁行軫僊花<lb/>
寒未落古蔓柔堪引竹澗入霜多松崖向天近雲從海<lb/>
人去日就江村隕能賦丘嘗聞和歌參不敏冥搜信沖<lb/>
漠多士期標準願奉濯纓心長謠反招隠<lb/>
　　　採蓮曲<hi>李白</hi>
<pb n="KR4h0028_WYG_015-8a"/>
若耶溪傍採蓮女笑隔荷花共人語日照新粧水底明<lb/>
風飄香袂空中舉㟁上誰家遊冶郎三三五五映垂楊<lb/>
紫騮嘶入落花去見此踟蹰空斷腸<lb/>
　　　採蓮<hi>賀知章</hi>
稽山罷霧鬱嵯峨鏡水無風也自波莫言春度芳菲盡<lb/>
别有中流採芰荷<lb/>
　　　春集皇甫秀才山亭<hi>孟郊</hi>
嘉賓在何處置亭春山巔顧余寂寞者謬厠芳菲筵視<lb/>
<pb n="KR4h0028_WYG_015-8b"/>
聴日澄澈聲光坐連綿晴湖㵼峯嶂翠浪多萍蘚何以<lb/>
逞髙志為君吟秋天<lb/>
　　　題越臺<hi>張洎</hi>
我愛真人居髙臺倚寥泬洞天開兩扉邈爾與世絶縹<lb/>
緲乗鸞女華顔映緑髪舉手拂煙虹吹笙弄松月森羅<lb/>
窺萬象境異趣亦别何必服金丹飛身向蓬闕<lb/>
　　　粤俗<hi>謝景初</hi>
粤俗嗜海物鱗介無一遺蝦蠃味已厚况乃蟹與蜝潮<lb/>
<pb n="KR4h0028_WYG_015-9a"/>
來浦嶼漲遮捕張籓籬潮去沙滿灘拾掇盈籬箕殺烹<lb/>
數莫記瑣碎臭且竒苟務貪咀嚼寧識暴殄悲蛟蜃吐<lb/>
雲氣腹以人為飴呀口日肥大洪波誰敢窺<lb/>
　　　判官㕔新建夀樂堂<hi>蘇軾</hi>
青山偃蹇如髙人常時不肯入官府髙人自與山有素<lb/>
不待招邀滿庭户卧龍蟠屈半東州萬室鱗鱗枕其股<lb/>
背之不見與無同狐裘反衣無乃魯張君眼力覷天奥<lb/>
能使荆棘化堂宇持頤宴坐不出門收覽竒秀得十五<lb/>
<pb n="KR4h0028_WYG_015-9b"/>
才多事少厭閒寂卧看雲烟變風雨筍如玉筯椹如簪<lb/>
强飲且為山作主不憂兒輩知此樂但恐造物怪多取<lb/>
春濃睡足午窓明想見新茶如潑乳<lb/>
　　　雲門寺濟公上方偈<hi>鮑防</hi>
已酉歲僕忝尚書郎司浙南之武時府中無事墨客自<lb/>
臺省而下者凡十有一人會雲門濟公之上方以偈者<lb/>
贊之流也始取於佛事云<lb/>
　　　䕶戒刀偈<lb/>
<pb n="KR4h0028_WYG_015-10a"/>
剖妄妄絶　決機機壊　彼堅剛刀　䕶聲聞戒<lb/>
　　　茗侣偈<hi>李聿</hi>
采采春渚　芳香天與　滌慮破煩　靈芝之侣<lb/>
　　　芭蕉偈<hi>杜弈</hi>
幽山淨土　生此芭蕉　無心起喻　覺路非遙<lb/>
　　　山啄木<lb/>
爾禽啄木　惡蠹傷木　愈木無病　巢枝自足<lb/>
　　　澡瓶偈<lb/>
<pb n="KR4h0028_WYG_015-10b"/>
靈圎取相　塵垢是澡　定水清淨　救彼熱惱<lb/>
　　　山石榴偈<hi>鄭槩</hi>
何方而有　天上人間　色空我性　對爾空山<lb/>
　　　漉水囊偈<hi>杜倚</hi>
裂素成器　給我救彼　密淨圓靈　䕶生絜水<lb/>
　　　藤偈<hi>李邕</hi>
得彼柔性　契兹佛乗　豈無衆木　我喻垂藤<lb/>
　　　薔薇偈<hi>崔泌</hi>
<pb n="KR4h0028_WYG_015-11a"/>
䕶草木性　植彼薔薇　眼根不染　見爾色非<lb/>
　　　班穀杖偈<lb/>
䕶性維戒　扶身在杖　動必由道　心無來往<lb/>
　　　題天章寺偈<hi>任逵</hi>
降伏心住　自在心住　有心且住　無心即住<lb/>
　<lb/>
　<lb/>
　<lb/>
<pb n="KR4h0028_WYG_015-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　會稽掇英總集巻十五<lb/>
</p>
<p>
</p>
  </div>
</body>
</text>
</TEI>
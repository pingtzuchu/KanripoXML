<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>㑹稽掇英總集巻五</head> <lb/>
    <p>
<pb n="KR4h0028_WYG_005-1a"/>
欽定四庫全書<lb/>
　㑹稽掇英總集巻五<lb/>
　　　　　　　　　　　　　宋　孔延之　撰<lb/>
　　山水下<lb/>
　　四明山<lb/>
在餘姚縣南百餘里髙二百一十丈周囘二百一十里孫<lb/>
綽天台賦云涉海則有方丈蓬萊登陸則有四明天台云<lb/>
　　律詩<lb/>
<pb n="KR4h0028_WYG_005-1b"/>
　　　石牕<hi>陸龜䝉</hi>
石牕何處見萬仞倚晴虛積靄迷青𤨏殘霞動綺疏山<lb/>
應列圓嶠宫便接方諸祇有三峯客時來教隱書<lb/>
　　　過雲<lb/>
相訪一程雲雲深路僅分嘯臺隨日辨樵斧帶風聞曉<lb/>
著衣全濕寒衝酒不醺幾廻歸思静彷彿見蘇君<lb/>
　　　雲南<lb/>
雲南更有谿丹礫盡無泥藥有巴賨賣枝多越鳥啼夜<lb/>
<pb n="KR4h0028_WYG_005-2a"/>
清先月午秋近少嵐迷若得山顔住芝蒫手自攜<lb/>
　　　雲北<lb/>
雲北是陽川人家洞壑連壇當星斗下樓拶翠㣲邊一<lb/>
半遥峯雨三條古井煙金庭如有路應到左神天<lb/>
　　　鹿亭<lb/>
鹿亭巖下置時領白麛過草細眠應久泉香飲自多認<lb/>
聲来月塢尋跡到煙蘿早晩吞金液騎將上絳河<lb/>
　　　樊榭<lb/>
<pb n="KR4h0028_WYG_005-2b"/>
樊榭何年築人應白日飛至今山客説時駕玉鱗歸乳<lb/>
蔕懸松嫩芝臺出石㣲憑欄虚目斷不見羽華衣<lb/>
　　　潺湲洞<lb/>
石淺洞門深潺潺萬古音似吹雙羽管如奏落霞琴倒<lb/>
穴漂龍沫穿松濺鶴襟何人乗月弄應作上清吟<lb/>
　　　青櫺子<lb/>
山實號青櫺環岡次第生外形堅緑殻中味敵瓊英堕<lb/>
石樵兒拾敲林宿鳥驚亦應仙吏守時取薦層城<lb/>
<pb n="KR4h0028_WYG_005-3a"/>
　　　鞠侯<lb/>
何事鞠侯名先封在四明但為連臂飲不作斷腸聲野<lb/>
蔓垂纓細寒泉佩玉清滿林遊宦子誰為作君卿<lb/>
　　和<lb/>
　　　石牕<hi>皮日休</hi>
穴開自真宰四達見蒼崕苔深渾成綺雲漫便當紗欞<lb/>
中空吐月扉際不扃霞未㑹通何處應連玉女家<lb/>
　　　過雲<lb/>
<pb n="KR4h0028_WYG_005-3b"/>
粉洞二十里當中幽客行片時迷鹿跡寸步隔人聲以<lb/>
杖探虚翠將襟惹薄明經時未過得恐是入層城<lb/>
　　　雲南<lb/>
雲南背一川無雁到峯前墟野生紅藥人家發白泉兒<lb/>
童皆似古婚嫁盡如仙共作真官户無由稅石田<lb/>
　　　雲北<lb/>
雲北盡冥冥空疑背壽星犬能諳藥氣人觧冩芝形野<lb/>
歇遇松葢醉書逢石屏焚香住此地應得入金庭<lb/>
<pb n="KR4h0028_WYG_005-4a"/>
　　　鹿亭<lb/>
鹿羣多此住因構白雲楣待侣傍花久引麛穿竹遲經<lb/>
時棓玉澗盡日嗅金芝為在石牕下成仙自不知<lb/>
　　　樊榭<lb/>
主人成列仙故榭獨依然石洞閧人笑松聲驚鹿眠井<lb/>
香為大藥鶴語是靈篇欲買重棲隐雲峯不售錢<lb/>
　　　潺湲洞<lb/>
隂宫何處源到此洞潺湲敲碎一輪月鎔銷半段天響<lb/>
<pb n="KR4h0028_WYG_005-4b"/>
髙吹谷動勢急歕雲旋料得深秋夜臨流盡古仙<lb/>
　　　青櫺子<lb/>
山風熟異果應是供真仙味似雲腴美形如玉腦圓銜<lb/>
来多野鶴落處半靈泉必共𤣥都㮏花開不記年<lb/>
　　　鞠侯<lb/>
堪羡鞠侯國碧巖千萬重煙蘿為印綬雲壑是提封泉<lb/>
遣狙公䕶果教<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>子供爾徒如不死應得躡𤣥蹤<lb/>
　　浙江<lb/>
<pb n="KR4h0028_WYG_005-5a"/>
越之通道有四江西接錢塘曰浙江去城西四十五里<lb/>
曰錢清江州之東七十里曰曹娥江餘姚縣曰姚江<lb/>
　　律詩<lb/>
　　　越江秋晩<hi>蕭頴士</hi>
扁舟東路逺曉月下江濆㶑灔信潮上葱䝉孤嶼分林<lb/>
聲寒動葉水氣曉連雲暾日浪中見榜歌天際聞伯鸞<lb/>
常去國安道昔離羣延首剡谿近詠言懐數君<lb/>
　　　濟江問舟人<hi>孟浩然</hi>
<pb n="KR4h0028_WYG_005-5b"/>
潮落江平未有風扁舟共濟與君同時時引領望天末<lb/>
何處青山是越中<lb/>
　　　西陵夜居<hi>吳融</hi>
寒潮落逺汀暝色入柴扃漏永沉沈靜燈孤的的青林<lb/>
風移宿鳥池雨定流螢盡已成愁絶啼蛩莫近庭<lb/>
　　　泊姚江<hi>王相</hi>
軋軋櫓聲急蒼蒼江日低吾行有定止潮汐自東西<lb/>
　　　其二<lb/>
<pb n="KR4h0028_WYG_005-6a"/>
山如碧浪翻江去水似青天照眼明喚取仙人来此住<lb/>
莫教辛苦上層城<lb/>
　　　江潮阻風<hi>陳堯佐</hi>
按部谿山接海濤連天風雨泊輕舠滄溟未必全勝我<lb/>
潮落潮生亦自勞<lb/>
　　　過漁浦作<hi>刁約</hi>
一水相望越與杭渡頭人物見微茫翩翩商楫来谿口<lb/>
隱隱耕犂入富陽市肆凋踈隨浦盡山峯重疊傍江長<lb/>
<pb n="KR4h0028_WYG_005-6b"/>
民瞻熊軾咸相謂太守經行此未嘗<lb/>
　　古詩<lb/>
　　　乘潮至漁浦<hi>陶翰</hi>
艤棹乘早潮潮来如風雨樟亭忽已隱界峯莫及覩崩<lb/>
騰心為失浩蕩目無主豗㦎浪始開漾漾入漁浦雲景<lb/>
共澄霽江山相呑吐倬哉造化靈此事以終古流沫成<lb/>
足誡商歌調昜苦頗因忠信全客心猶栩栩<lb/>
　　　西陵口觀潮<hi>薛據</hi>
<pb n="KR4h0028_WYG_005-7a"/>
浙江漫湯湯近海勢彌廣在昔胚渾凝融為百川長地<lb/>
形失端倪天色潛滉瀁東南際萬里極目遠無象山影<lb/>
乍浮沈潮波忽来徃孤㠶或不見棹歌猶響像日暮長<lb/>
風起客心空震蕩浦口霞未収潭心月初上林嶼幾邅<lb/>
廻亭臯時偃仰嵗晏訪蓬瀛真逰非外奬<lb/>
　　　旦發漁浦潭<hi>丘希範</hi>
漁潭霧未開赤亭風已颺櫂歌發中流鳴鞞響沓嶂村<lb/>
童忽相聚野老時一望詭怪石異象嶄絶峯殊狀森森<lb/>
<pb n="KR4h0028_WYG_005-7b"/>
荒樹齊析析寒沙漲藤垂島易陟崖傾嶼難傍信是永<lb/>
幽棲豈徒暫清曠坐嘯昔有委卧治今可尚<lb/>
　　　夢越州小江<hi>在城西之三十里</hi>　<hi>錢易</hi>
越布縫單衾燈青月黄淺精魂渡江水適去無近遠濕<lb/>
沙平朔天宿鳥踏古篆巨潮淹積石瘦白澀無蘚㯭嚮<lb/>
期西陵蒼岑屏曲展夙齡賤登臨今日生健羡汀洲逢<lb/>
故妾振袂指吴苑向人呼舊官血泣慙孤蹇<lb/>
　　　受代還自越中早彂赴浙江潮<hi>王素</hi>
<pb n="KR4h0028_WYG_005-8a"/>
三載勤吏職去思乏甿謡還随半夜月又趂五更潮騖<lb/>
棹辭枉渚揚帆信歸飇山隂多勝託小隠欲相招<lb/>
　　山水雜詠<lb/>
　　律詩<lb/>
　　　龍井<hi>王相</hi>
山腰石有千年潤石眼泉無一日乾天下蒼生待霖雨<lb/>
不知龍向此中蟠<lb/>
　　　其二<lb/>
<pb n="KR4h0028_WYG_005-8b"/>
人傳湫水未嘗枯滿底蒼苔亂髪麤四海旱多霖雨少<lb/>
此中端有卧龍無<lb/>
　　　登越山<hi>李覯</hi>
臘後梅花破碎香望中情地轉凄凉逰山秪道尋高處<lb/>
高處何曽見故鄉<lb/>
　　　題清化山<hi>許安世</hi>
霜鐘清徹隔村聞南渡横塘曉色分淺淺谿流涵白石<lb/>
微微山路入青雲勞生已負林泉約薄宦空増世俗紛<lb/>
<pb n="KR4h0028_WYG_005-9a"/>
見説定香無受想為祛塵惑借餘薰<lb/>
　　　青蓮山<hi>楊塤</hi>
撥開瑟瑟青蘿帳尋淂磷磷白石梯更入雲霞最深處<lb/>
忘機數日遂幽棲<lb/>
　　　郎官巖<lb/>
碧玉莫嘉千嶂石黄金難買一谿雲歌鐘沸地徒誇盛<lb/>
争似松風竟夕聞<lb/>
　　　碧澗亭<lb/>
<pb n="KR4h0028_WYG_005-9b"/>
妙筆王維圖莫就多才康樂詠難窮樓臺一簇出雲杪<lb/>
激雪浪生寒澗風<lb/>
　　古詩<lb/>
　　　題上虞蘭芎山<hi>陳堯佐</hi>
巖巖一峯千萬尋㣲茫樓閣寒雲深廵州佐吏倚欄乆<lb/>
泠泠天籟清塵心<lb/>
　　　尋餘姚上林湖山<hi>謝景初</hi>
山水有竒秀何必耳目親兹地世未知偶㳺良可珍<lb/>
<pb n="KR4h0028_WYG_005-10a"/>
平湖瞰其中翠巘圍四垠青松千萬植落瀑如懸巾佛<lb/>
廟聳殿塔装㸃繪畫新清谿與斷崖水石聲磷磷峯巔<lb/>
見滄海日出常先晨花草時節異寧問秋夏春陵谷千<lb/>
萬古豈無稱道人得㣲言不信又恐逺故堙樽酒且樂<lb/>
我醉来事事均<lb/>
　　　觀餘姚海氛<lb/>
海上風與雨未眹先氣升澤鹵雜山雲蓊鬱相薰蒸交<lb/>
語面已障安辨丘與陵衣濡帯革緩臭腥殊可憎自非<lb/>
<pb n="KR4h0028_WYG_005-10b"/>
昌其陽疾癘得以乘君子却隂邪何必醫師能<lb/>
　　　餘姚董役海堤有作<lb/>
五行交相陵海水不潤下處處壊堤防白浪大於馬顧<lb/>
予為其長恐懼敢暫捨董衆完築塞跋履率曠野使人<lb/>
安於生兹不羞民社調和隂與陽自有任責者<lb/>
　　　觀仙居山瀑布<lb/>
落泉下峭壁斗絶千萬丈濺急雪片飛望若匹練廣曲<lb/>
嶺隔青林三里已聞響其旁有巨石平潤可俯仰愚俗<lb/>
<pb n="KR4h0028_WYG_005-11a"/>
所不道我軰偶来賞須期秋色清攀蘿將爾上<lb/>
　　　會稽山<hi>張伯玉</hi>
稽山何崔嵬奠此東南區羣山狀趨附萬壑流縈紆疇<lb/>
昔大禹来簡計天下書諸侯率麏至萬玉争鳬趨防風<lb/>
獨強梁後至行趦趄天威不可捨敗骨盈髙車至今憔<lb/>
悴煙惨澹藏封隅<hi>封隅山防風邑</hi>遂令百世後尊王無異圗乃<lb/>
知聖人心賞罰盡貽謨<lb/>
　<lb/>
<pb n="KR4h0028_WYG_005-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　㑹稽掇英總集巻五<lb/>
</p>
<p>
</p>
  </div>
</body>
</text>
</TEI>
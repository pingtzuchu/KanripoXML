<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻九</head> <lb/>
    <p>
<pb n="KR4h0028_WYG_009-1a"/>
欽定四庫全書<lb/>
　會稽掇英總集巻九<lb/>
　　　　　　　　　　　　宋　孔延之　撰<lb/>
　　雜寺觀律詩<lb/>
　　　昌安寺<hi>李紳</hi>
寺深松桂無塵事地接荒郊帶夕陽啼鳥歇時山寂寂<lb/>
野花殘處月蒼蒼碧紗凝焰開金像清梵消聲閒竹房<lb/>
丘壠漸平連茂草九原何處不心傷<lb/>
<pb n="KR4h0028_WYG_009-1b"/>
　　　龍宫寺<hi>并序</hi>
此寺摧毁積嵗正元十八年余為布衣東遊天台故人<lb/>
江西觀察使崔公以殿中謫官移治剡溪崔公座中有<lb/>
僧曰修真自言居龍宫寺起謂余言異日必當鎮此為<lb/>
修此寺時以為狂易之言不之應僧相視久之而退至<lb/>
元和三年余以前進士為故薛苹常侍招至越中此僧<lb/>
已卧疾使門人相告曩日所言必當鎮此修寺之記幸<lb/>
不見忘僧偶言寺有靈祇相告爾予問疾而已不能對<lb/>
<pb n="KR4h0028_WYG_009-2a"/>
及後符其言而詢其存沒則僧及門人悉殂謝寺更頽<lb/>
毁唯荒墟餘拱而已因召寺僧會真以俸錢為葺之累<lb/>
月而畢以成其往願也<lb/>
銀地溪邊遇衲師笑将花雨指潛知定觀𤣥度生前事<lb/>
不道靈山别後期真相有無因色界化城興滅在蓮基<lb/>
好令滄海龍宫子長䕶金人舊浴池<lb/>
　　　龜山寺魚池<hi>此池微之所修戒其僧以䕶生之意及公垂至見其詩而笑之未幾</hi>
　　　　<hi>寺之僧果有罟於池中者公垂因形於詩云</hi>　<hi>元稹</hi>
<pb n="KR4h0028_WYG_009-2b"/>
勸汝諸僧好䕶持不須垂釣引青絲雲山莫厭看經坐<lb/>
便是浮生得道時<lb/>
　　　同前<hi>李紳</hi>
汲水添池活白蓮十千鬐鬛盡生天凡庸不識慈悲意<lb/>
自𦵏江魚入九泉<lb/>
　　　題寶相寺<hi>孟浩然</hi>
石壁開金像香山倚鐵圍下生彌勒見迴向一心歸松<lb/>
竹前庭古樓臺世界稀多嵐增氣色餘照發寒輝講席<lb/>
<pb n="KR4h0028_WYG_009-3a"/>
邀譚柄泉堂施浴衣願乗功徳水從此濯塵機<lb/>
　　　同前<hi>僧南粤</hi>
松徑行纔盡香城絶世塵倚巖開半殿鑿石見全身鐘<lb/>
鼓中天曉煙花上界春出門重稽首願值下生晨<lb/>
　　　宿天柱觀<hi>僧靈一</hi>
石室初投宿仙翁喜暫容花源隔水見洞府過山逢泉<lb/>
涌階前地雲生户外峯中宵自入定非是欲降龍<lb/>
　　龍瑞宫<lb/>
<pb n="KR4h0028_WYG_009-3b"/>
　禹穴也三十六洞天之第十一曰陽明洞天大禹探<lb/>
　書治水之所唐神龍中置懐仙館開元中勅方士葉<lb/>
　天師設醮而龍見因改今額<lb/>
　　　春分日投簡陽明洞天作<hi>元稹</hi>
中分春一半今日半春徂老惜光隂甚慵牽興緒孤偶<lb/>
因投秘簡聊得泛平湖郡邑移仙界山川展畫圖旌旗<lb/>
遮嶼浦士女滿闉闍似木吳兒勁如花越妓姝牛儂驚<lb/>
力直蠶妾笑睢盱怪我攜章甫嘲人託鷓鴣閭閻隨地<lb/>
<pb n="KR4h0028_WYG_009-4a"/>
勝風俗與華殊跣足沿流婦丫頭避役奴雕題雖少有<lb/>
雞卜尚多巫鄉味尤珍蛤家神愛事烏舟船通海嶠田<lb/>
種繞城隅櫛比千艘合袈裟萬頃鋪茭荼闐小市漁火<lb/>
隔溪蘆日脚斜穿浪雲根逺曳蒲欵風花氣度新雨草<lb/>
芽蘇粉壊梅辭萼紅含杏綴珠薅餘秧漸長燒後葑猶<lb/>
枯緑綟髙懸栁青錢密辮榆馴鷗眠淺瀨驚雉迸平蕪<lb/>
水浄王餘見山空謝豹呼燕狂捎蛺蝶螟挂集蒲盧滅<lb/>
碧鶴新卵深黄鵞嫩雛村扉開白版寺壁耀頳糊禹廟<lb/>
<pb n="KR4h0028_WYG_009-4b"/>
纔離郭陳莊恰半途石帆何峭嶢龍瑞本縈紆穴為探<lb/>
符坼潭因失箭刳隄形彎熨斗峰勢踴香鑪幢蓋迎三<lb/>
洞煙霞貯一壺桃枝蟠復直桑樹亞還扶鼈解稱從事<lb/>
松堪作大夫榮光飄殿閣虚籟合笙竽庭狎仙翁麂池<lb/>
游縣令鳬冥心除健羨扣寂入虚無岡踏飜星紀章飛<lb/>
動帝樞東皇提白日北斗下𤣥都騎吏裙皆紫科車幰<lb/>
盡朱地侯鞭社伯海若跨天吳霧噴雷公怒煙揚竈鬼<lb/>
趨投壺憐玉女噀飯笑麻姑菓實經千嵗衣裳重六銖<lb/>
<pb n="KR4h0028_WYG_009-5a"/>
瓊盃傳素液金匕進雕胡掌裏承來露柈中釣得鱸茵<lb/>
生悲局促柯爛覺須臾稊米休言聖醯雞益伏愚鼓鼙<lb/>
催暝色簪組縳微軀遂别真徒侣還來出路衢題詩歎<lb/>
城郭揮手謝妻孥幸有桃源近全家肯去無<lb/>
　　　和<hi>白居易</hi>
青春行已半白日坐将徂越國强仍大稽城髙且孤利<lb/>
饒鹽煮海名勝鏡澄湖牛斗天垂象台明地展圖<hi>天台四明</hi>
<hi>二山名</hi>瓌奇闐市井佳麗溢闉闍句踐遺風霸西施舊俗<lb/>
<pb n="KR4h0028_WYG_009-5b"/>
姝船頭龍夭矯橋脚獸睢盱鄉味珍彭越時鮮貴鷓鴣<lb/>
語言諸夏異衣服一方殊𢷬練蛾眉婢鳴桹了角奴江<lb/>
清敵伊洛山翠勝荆巫華表雙栖鶴聯牆幾㸃烏煙波<lb/>
分渡口雲樹接城隅澗逺松如畫洲平葑似鋪緑鍼秧<lb/>
早稻紫笋折新蘆暖蹋泥中藕香尋石上蒲雨來萌盡<lb/>
達雷後蟄全蘇栁眼黄絲纇花房紅蠟珠林風新竹折<lb/>
野燒老桑枯帶嚲長條蕙錢穿短貫榆喧和生野菜卑<lb/>
濕長街蕪女浣紗相伴兒烹鯉一呼山魈啼雉子林狖<lb/>
<pb n="KR4h0028_WYG_009-6a"/>
掛都盧産業論蠶蟻孳生計鴨雛泉巖雪飄灑苔壁錦<lb/>
漫糊堰限舟航路堤通車馬途耶谿岸迴合禹廟逕盤<lb/>
紆洞穴何因鑿星槎誰與刳石凹仙藥臼峯峭佛香鑪<lb/>
去為投金簡來因挈玉壺貴仍招客宿健未要人扶聞<lb/>
望賢丞相儀形美丈夫前驅駐旌斾偏座列笙竽刺史<lb/>
旟飜隼尚書履曳鳬學禪超後有觀妙造虚無髻裏傳<lb/>
僧寶環中得道樞登樓詩八詠置硯賦三都捧擁羅将<lb/>
綺趨蹌紫與朱廟謀藏稷卨兵略貯孫吳令下三軍整<lb/>
<pb n="KR4h0028_WYG_009-6b"/>
風髙四海趨千家得慈母六郡事嚴姑重士過三哺輕<lb/>
財抵一銖<hi>婆沙論云他化自在天衣重一銖</hi>送<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>歌宛轉嘲妓笑盧胡<lb/>
佐飲時炰鼈蠲醒數鱠鱸醉鄉雖咫尺樂事亦須臾若<lb/>
不中賢聖何由外智愚伊余一生志俄爾百年軀江上<lb/>
三千里城中十二衢出多無伴侣歸只對妻孥白首青<lb/>
山約抽身去得無<lb/>
　　　天華寺<hi>吕夷簡</hi>
賀家湖上天華寺一一軒忩向水開不用閉門防俗客<lb/>
<pb n="KR4h0028_WYG_009-7a"/>
愛閒能有幾人來<lb/>
　　　留題寶相寺<hi>章得象</hi>
天台四面翠如屏洞穴幽奇地最靈百尺巖中真像在<lb/>
千年澗畔古松青路傍斷石留神迹<hi>路傍斷石如刀鋸割截之狀傳云昔</hi>
<hi>造佛者試鋸之今謂之鋸解峯是也</hi>壁上遺文缺舊銘<hi>建寺碑文乃劉勰所撰今壊缺不存</hi>
<hi>但寫之屋壁字已訛矣</hi>我是丹丘仙郡守暫來猶似覺魂醒<lb/>
　　　同前<hi>陳堯佐</hi>
白雲樓殿翠林間終日軒忩四面山却愧勞生多事客<lb/>
<pb n="KR4h0028_WYG_009-7b"/>
清凉分得片時閒<lb/>
　　　題翠峯院<hi>范仲淹</hi>
翠峯髙與白雲閒吾祖曾居水石間千載家風應未墜<lb/>
子孫還解愛青山<lb/>
　　　題溪口廣慈寺<lb/>
越中山水絶纎塵溪口風光步步新求取會稽藏拙去<lb/>
白雲深處亦行春<lb/>
　　　同前<hi>葉清臣</hi>
<pb n="KR4h0028_WYG_009-8a"/>
雲中江樹冷蕭蕭溪上僧歸倚畫橈誰為秋風乗興去<lb/>
松忩先聴富陽潮<lb/>
　　　同前<hi>錢彦逺</hi>
寺跨長溪山四回杉松微徑盡莓苔門前潮上不須看<lb/>
常恐塵埃隨水來<lb/>
　　　同前<hi>元絳</hi>
雲外軒忩切斗牛翛然三伏亦生秋青山屈曲無重數<lb/>
俱束溪光欵欵流<lb/>
<pb n="KR4h0028_WYG_009-8b"/>
　　　書用師庵<hi>李昭述</hi>
架泉龕石搆幽棲竹樹隂森鏁翠微珍重支郎得髙趣<lb/>
一庵一榻自忘機<lb/>
　　　戒珠寺上方<hi>蘇舜欽</hi>
躋攀出上楹疊勢與雲平日暮蒼煙合秋來逺水明幽<lb/>
軒開極望疎磬落餘清便有飛騰意俄嗟俗慮縈<lb/>
　　　大禹寺<lb/>
鑑湖盡處衆峰前古寺蕭疎水石間殿閣北垂連禹廟<lb/>
<pb n="KR4h0028_WYG_009-9a"/>
松筠東去入稽山坐中巖鳥自上下吟久磎雲時往還<lb/>
我厭區區走名宦未能來此一生閒<lb/>
　　　題妙喜庵<hi>并序</hi>　<hi>蔣堂</hi>
閏公者越之大士也今年秋於鑑湖中得有唐妙喜寺<lb/>
遺址結茅而居昔刺史李遜作記云雲霞草樹横在一<lb/>
目即其地也予嘉之乃以寺之昔名名其庵復贊道行<lb/>
形于鄙句云<lb/>
禪公覽古意徘徊偶結雲庵向北來滿目滄洲圍野景<lb/>
<pb n="KR4h0028_WYG_009-9b"/>
一枝金䇿卓秋苔沙邊水鳥銜花至月下漁人施供迴<lb/>
或訪稽山舊徒侣樵風應為送浮杯<lb/>
　　　九日蕺山戒珠寺戲呈僚友<hi>張伯玉</hi>
秦望山前曉鴈斜蕺山雲外看黄花誰能蔕芥關心緒<lb/>
且插茱萸伴物華嵗計簿書寧有盡日生公事了無涯<lb/>
樽前况有兵㕑酒不待兵㕑酒亦賒<lb/>
　　　書大禹寺壁<lb/>
蕭寺禹祠傍人間白日長諷經聞海穴洗鉢動湖光臺<lb/>
<pb n="KR4h0028_WYG_009-10a"/>
殿留風月煙雲起棟梁遊人晩回首松竹自蒼蒼<lb/>
　　　遊戒珠寺<hi>趙諴</hi>
欲遊城郭應難遍每訪湖山亦自勞坐致眼前無限景<lb/>
僧房寄處蕺峰髙<lb/>
　　　留題崇法院<hi>丁寶臣</hi>
瀕湖三寺倚峥嶸梵刹相髙對縣城樓殿盡知隨處盛<lb/>
山林獨愛此中清翦開水末簷牙出鑿破巖腰磴道成<lb/>
悟得祖師心印法禪僧遥指塔燈明<lb/>
<pb n="KR4h0028_WYG_009-10b"/>
　　　題天姥院<hi>王琥</hi>
十里松篁結晝隂倚空山翠亂花鍼瓊臺瑶瑟中天過<lb/>
碧洞蒼龍午夜吟石磴雨乾泉駐玉觚棱雲斷月移金<lb/>
桃花流水年年事誰免浮生白髮侵<lb/>
　　　遊龍瑞觀<hi>楊侃</hi>
泛舟秋水一湖平入觀松風數里清丹井有泉仙跡在<lb/>
玉書藏穴禹功成步虚夜月千峰静投簡春霖萬壑盈<lb/>
述記賀知章手筆題詩元相國聲名結廬野客前谿住<lb/>
<pb n="KR4h0028_WYG_009-11a"/>
採术幽人絶頂行杉檜影侵山殿冷星辰光逼醮壇明<lb/>
降仙臺畔看雲過射的潭邊聴鶴鳴樵客多聞逢異事<lb/>
洞天都不逺重城林間忩尸塵難到衣上煙嵐暮自生<lb/>
不待照湖天子賜欲将長往換浮榮<lb/>
　　　遊梅山寺<lb/>
出郭塵路斷登舟鷲嶺通樓臺花嶼上鐘梵水天中石<lb/>
磴斑春蘚松門韻晩風蓴絲惹輕檝雲錦散瑶空竹逕<lb/>
連茶塢山亭對藥叢却輸湖畔叟朝夕訪支公<lb/>
<pb n="KR4h0028_WYG_009-11b"/>
　　　過溪口廣慈院<hi>刁約</hi>
賞徧林泉去未能却來溪口訪巖僧為觀逺景尤奇處<lb/>
更陟危亭最上層雲吐前峰疑霈雨泉飛别澗旋凝氷<lb/>
陋容憔悴煩躬筆待結錢唐九老朋<lb/>
　　　同前<hi>吳處厚</hi>
數日髙陪使騎行青山好處屢逢僧坐禪庵邃雲為屋<lb/>
會景亭髙石作層<hi>會景院中亭名</hi>大斾晩穿松壑霧瘦笻寒卓<lb/>
瀑泉氷此遊不減白蓮社慧逺宗雷共一朋<lb/>
<pb n="KR4h0028_WYG_009-12a"/>
　　　同前<hi>僧顯忠</hi>
五馬重來谿口寺惟将屬吏與門僧盤雲野徑行千里<lb/>
送目危臺上百層巖檜影寒猶帶雪谿流聲澀未銷氷<lb/>
尋常地逺無因到空愧躬良二老朋<lb/>
　　　遊梅山寺<hi>僧仲休</hi>
世續香燈演聖言再新華構稱凭軒隂隂松色連僧閣<lb/>
飋飋波聲入寺門飛鷺銜魚離淺瀨殘雲帶雨渡遥村<lb/>
沃洲相較應相近樹杪啼煙祇欠猿<lb/>
<pb n="KR4h0028_WYG_009-12b"/>
　　　南明山寶相寺十五題<hi>古律詩并序</hi>　<hi>僧顯忠</hi>
南明山者即齊僧䕶所隠石城也䕶始到夜聞鐘磬仙<lb/>
樂之音時時現佛形象煒煜而可駭䕶繇是發私誠願<lb/>
鑿百尺彌勒像凡厯三生乃就其事則實乎本傳因而<lb/>
始剙精藍㳂續香火至唐季廣明初經回禄前後締構<lb/>
數四及武肅偏霸樹閣三層至今在焉予今年秋受命<lb/>
尸于此以十方人為叢林居率從公也惜其東南之勝<lb/>
勢此亦一焉而未見好事者與鬯發然欲其名之逺非<lb/>
<pb n="KR4h0028_WYG_009-13a"/>
歌詠不能伸之暇日因厯訪其可尚得境物命為一十<lb/>
五題雜而賦之况前代未有作之者雖不足夸大亦庶<lb/>
幾以自適爾時嘉祐五年嵗次庚子仲冬月十有八日<lb/>
碧齋序<lb/>
　　　三生像<lb/>
勝域将垂迹先聞鐘梵聲術陁猶未降宣老已三生山<lb/>
接天門嶮巖開月殿明善財何處去樓閣自峥嶸<lb/>
　　　三層閣<lb/>
<pb n="KR4h0028_WYG_009-13b"/>
像身髙百尺閣道聳三層欲得親瞻向還須最上登煙<lb/>
霞封寶墄星斗掛觚稜已自甘香火人間去不能<lb/>
　　　隠岳巖<lb/>
融結自何時曾為幾陵谷不見昔賢蹤空遺此巖腹一<lb/>
徑斸煙蓁千里老雲木尋常人到稀虎豹暗棲宿<lb/>
　　　石城山<lb/>
谿盡見石城寺在石城裏崖缺露遥村門開對寒水况<lb/>
非雉堞成無以金湯比梵衆此安棲俗駕來有幾<lb/>
<pb n="KR4h0028_WYG_009-14a"/>
　　　白雲莊<lb/>
堪愛仙莊近翠岑杖藜時得去遊尋牛羊數㸃煙雲逺<lb/>
雞犬一聲桑柘深髙下閒田如布局東西流水若鳴琴<lb/>
更聴野老談農亊忘却人間萬種心<lb/>
　　　夾谿塘<lb/>
南谿北谿深横塘截流過清影照人寒澄耀分鑑破沙<lb/>
明鷗鷺馴草密牛羊卧不見直鈎翁狂歌遣誰和<lb/>
　　　柔亭<lb/>
<pb n="KR4h0028_WYG_009-14b"/>
孤亭枕長谿谿光照庭檻無人弄潺湲終日對平淡猨<lb/>
鳥去難呼藤蘿垂可擥薄暮衆山昬霜風起葭菼<lb/>
　　　石狻猊<lb/>
亭除兩狻猊一仰復一俯告天與叩地似欲訴憂苦世<lb/>
傳智顗死二獸來瞻覩逡巡化為石堙沒在深土事怪<lb/>
固難詰但見形可取風雨駮蒼苔萬古萬萬古<lb/>
　　　齊相井<lb/>
南明山足勢欲盡正是新崖東脇隈不知泉自那峰出<lb/>
<pb n="KR4h0028_WYG_009-15a"/>
皆謂井因齊相開甘滑堪預酈經載淵渟疑俟桑苧來<lb/>
神蛟往往此潛蟄旱嵗莫測生風雷<lb/>
　　　齊相書堂<hi>唐齊相顗曾隠于此</hi>
異代終難問遺名不可窮山中丞相去林下學堂空映<lb/>
雪功休比冲天志莫同故基蘭蕙滿猶自起華風<lb/>
　　　白蓮庵<lb/>
誰将白蓮子固向峰頂栽非學逺公社兼無陶令來去<lb/>
世迹何曠誅茅心已灰不知嵗月改但見此花開<lb/>
<pb n="KR4h0028_WYG_009-15b"/>
　　　石縫梅<lb/>
根埋山骨幾百載但怪生物偏有私春前受氣地猶冷<lb/>
雪裏暗開人未知自将孤石比堅性不與衆木争芳姿<lb/>
惆悵無言為真賞欄杆獨倚覺多時<lb/>
　　　鋸解峯<hi>其峯中裂狀若鋸解</hi>
蒼山巍不倚中裂勢難圖始鑄隂陽鋸誰開造化爐藤<lb/>
摇疑落屑樹拆若分符漏出飛泉影長垂一帶孤<lb/>
　　　仙髻峯<lb/>
<pb n="KR4h0028_WYG_009-16a"/>
首出衆峯間盤龍勢孤聳雲映鬢光浮月生梳影動可<lb/>
握謂新沐未巾疑乍攏幸免且斯理誰復慙種種<lb/>
　　　白鷴塢<lb/>
朝看白鷴從塢出暮看白鷴從塢歸森森緑樹兩峯下<lb/>
片片白雲迎日飛因知野性戀山谷咫尺之間還見稀<lb/>
　　古詩<lb/>
　　　遊沈道士金庭館<hi>沈約</hi>
秦皇御宇宙漢帝恢武功懽娛人事盡情性猶未充鋭<lb/>
<pb n="KR4h0028_WYG_009-16b"/>
意三山上託慕九霄中既表祈年觀復立望仙宫寧為<lb/>
心好道直由意無窮曰余知止足是願不須豐山嶂逺<lb/>
重疊竹樹近䝉籠開襟濯寒水解帶臨清風所累非外<lb/>
物為念在𤣥空朋來握石體賔至駕輕鴻都令人徑絶<lb/>
唯使雲路通一舉凌倒景無事適華嵩寄言賞心客嵗<lb/>
暮爾來同<lb/>
　　　宿南巖寺感興<hi>齊顗</hi>
南巖寺本滄海任子釣臺今尚在見説垂鈎於此中犗<lb/>
<pb n="KR4h0028_WYG_009-17a"/>
牛作餌莊書載滄海竭任子歿波濤打處為巖窟不知<lb/>
任子何所之唯見釣臺空㟮屼<lb/>
　　　遊大禹寺迴馬上口占<hi>張伯玉</hi>
永日躋雲峰向晩下秋巘却望碧城中樓臺翠煙滿前<lb/>
旌擁歸騎緩轡徐馭穏曠望寫予心平波海天逺顧予<lb/>
疇昔志本以鋤犂挽敢望麋鹿資遘此雲龍旦金門容<lb/>
竊步玉殿叨靈睠<hi>某為先帝御史時登殿啓事</hi>復此千騎來日逐紛<lb/>
華戰平生知退意長畏嵗月晩行當引初服還把芰荷<lb/>
<pb n="KR4h0028_WYG_009-17b"/>
翦<lb/>
　　　初冬同晤賢二師登映發亭望會稽<hi>楊蟠</hi>
我有二林侣相邀步寒日超然人外遊下見衆山出木<lb/>
葉落已静乾坤久蕭瑟浮雲當空翻慘慘百鳥沒欲辨<lb/>
越中岸青煙易為失山川何寂寥宫闕猶髣髴誰是古<lb/>
來者念之難再述功名遂塵埃豈復有其骨今我二三<lb/>
子永為傲時物篇章逢太平窈窕坐天末生理本無固<lb/>
願言從此畢登臨望前人世事安敢忽<lb/>
<pb n="KR4h0028_WYG_009-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0028_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　會稽掇英總集巻九<lb/>
</p>
<p>
</p>
  </div>
</body>
</text>
</TEI>
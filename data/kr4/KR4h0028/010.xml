<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻十</head> <lb/>
    <p>
<pb n="KR4h0028_WYG_010-1a"/>
欽定四庫全書<lb/>
　會稽掇英總集巻十<lb/>
　　　　　　　　　　　　宋　孔延之　撰<lb/>
　　送别律詩<lb/>
　　　聴盛小叢歌贈崔侍御<hi>并序</hi>
李尚書夜登越城樓聞歌曰鴈門山上鴈初飛其聲激<lb/>
切召至曰去籍之妓盛小叢也曰汝歌何善乎曰小叢<lb/>
是棃園供奉南不嫌女甥也所唱之音乃不嫌之授也<lb/>
<pb n="KR4h0028_WYG_010-1b"/>
今老且廢矣時察院崔侍御自府幕而拜李公連夕餞<lb/>
崔君於鏡湖之光候亭屢命小叢歌餞在座各為賦一<lb/>
絶句贈送之亞相為之首唱崔下句云獨向柏臺為老<lb/>
吏皆曰侍御鳳閣中書即其程也何以老於柏臺衆請<lb/>
改之崔曰某但止於此任寧望九遷乎是年秋崔君鞫<lb/>
獄於譙中而終<lb/>
　　　詩<hi>李訥</hi>
繡衣奔命去情多南國佳人斂翠蛾曾向教坊聴國樂<lb/>
<pb n="KR4h0028_WYG_010-2a"/>
為君重唱盛叢歌<lb/>
　　　奉和<hi>崔元範</hi>
羊公留宴峴山亭洛浦髙歌五夜情獨向柏臺為老吏<lb/>
可憐林木響餘聲<lb/>
　　　同前<hi>楊知至</hi>
燕趙能歌有幾人落花迴雪似含嚬聲隨御史西歸去<lb/>
誰伴文翁怨九春<lb/>
　　　同前<hi>封彦冲</hi>
<pb n="KR4h0028_WYG_010-2b"/>
蓮府纔為渌水賔忽乗驄馬入咸秦為君唱作西河調<lb/>
日暮偏傷去住人<lb/>
　　　同前<hi>盧鄴</hi>
何郎戴豸别賢侯更吐歌珠宴庾樓莫道江南不同醉<lb/>
即陪舟檝上京遊<lb/>
　　　同前<hi>髙湘</hi>
謝安春渚餞袁宏千里仁風一扇清歌黛慘時方酩酊<lb/>
不知公子重飛觥<lb/>
<pb n="KR4h0028_WYG_010-3a"/>
　　　同前<hi>盧溵</hi>
烏臺上客紫髯公共捧天書静鏡中桃葉不須歌白苧<lb/>
耶溪暮雨起樵風<lb/>
　　　送越客<hi>張籍</hi>
見説孤帆去東南别會稽春雲剡溪口殘月鏡湖西水<lb/>
鶴沙邊立山鼯竹裏啼謝家曾住處煙洞入應迷<lb/>
　　　送朱慶餘及第歸越<lb/>
東南歸路逺幾日到鄉中有寺山皆徧無家水不通湖<lb/>
<pb n="KR4h0028_WYG_010-3b"/>
聲連葉雨野氣稻花風州縣知名久争邀與客同<lb/>
　　　送李評事遊越<lb/>
未習風塵事初為吳越遊露沾湖草晩日照海山秋梅<lb/>
市門何在蘭亭水尚留西陵待潮處知汝不勝愁<lb/>
　　　送友人遊越<hi>杜荀鶴</hi>
去越從吳過吳疆與越連有園多種橘無水不生蓮夜<lb/>
市橋邊火春風寺外船此中偏重客君去必經年<lb/>
　　　送浙東李僕射赴鎮<hi>劉禹錫</hi>
<pb n="KR4h0028_WYG_010-4a"/>
建節東行是舊遊歡聲喜氣滿吳州郡人重得黄丞相<lb/>
童子争迎郭細侯詔下初辭温室樹夢中先到景陽樓<lb/>
自憐不識平津閤遥望旌旗汝水頭<lb/>
　　　送元曉上人歸稽亭<lb/>
重疊稽亭路山僧歸獨行逺峯斜日影本寺舊鐘聲徒<lb/>
侣問新事煙雲含别情應誇乞食處蹋遍鳳皇城<lb/>
　　　送元簡上人適越<lb/>
孤雲出岫本無依勝景名山即是歸久向吳門遊好寺<lb/>
<pb n="KR4h0028_WYG_010-4b"/>
還思越水洗塵機浙江濤驚獅子吼稽嶺峰疑靈鷲飛<lb/>
更入天台石橋路垂珠璀璨拂三衣<lb/>
　　　越中送王使君赴江華<hi>崔峒</hi>
皂蓋春風自越谿獨尋芳草桂陽西逺水浮雲隨馬去<lb/>
空山弱篠向雲低遥知異政荆門北舊許新詩康樂齊<lb/>
萬里相思在何處九疑殘雪白猿啼<lb/>
　　　送王協律遊杭越十韻<hi>元稹</hi>
去去莫凄凄餘杭接會稽松門天竺寺花洞若耶溪浣<lb/>
<pb n="KR4h0028_WYG_010-5a"/>
渚逢新豔蘭亭試舊題山經秦帝望壘辨越王棲江樹<lb/>
春常早城樓月易低鏡呈湖面出雲疊海潮齊章甫官<lb/>
人戴蓴絲姹女提長竽迎客閙小市隔煙迷紙亂紅藍<lb/>
壓甌凝碧玉泥荆南無底物來日為儂攜<lb/>
　　　送王十一遊淛中<lb/>
越州都在淛河灣塵土消沉境象閒百里油盆鏡湖水<lb/>
千峯翠朶會稽山軍城樓閣隨髙下禹廟煙霞自往還<lb/>
想得閒吟乗畫舸幾迴明月墜雲間<lb/>
<pb n="KR4h0028_WYG_010-5b"/>
　　　送人之江東<hi>劉商</hi>
含香仍佩玉宜入鏡中行盡室隨乗興扁舟不計程渡<lb/>
江霖雨霽對月夜潮生莫慮當炎暑稽山水木清<lb/>
　　　送裴饒歸會稽<hi>羅隠</hi>
金庭路指剡川隈珍重良朋自此來兩鬢不堪悲嵗月<lb/>
一巵猶得話塵埃家通曩分心空在世逼横流眼未開<lb/>
笑殺山隂雪中客等閒乗興又須迴<lb/>
　　　遥知元九送王行周遊越<hi>李紳</hi>
<pb n="KR4h0028_WYG_010-6a"/>
江潮隨月盈還縮沙渚依潮斷更連伍相廟中多白浪<lb/>
越王臺畔少晴煙低頭緑草羞枚乗刺眼紅花哭杜鵑<lb/>
莫倚西施舊苔石由來破國是神仙<lb/>
　　　送友人尋越中山水<hi>李白</hi>
聞道稽山去偏宜謝客才千巖泉灑落萬壑樹縈迴東<lb/>
海横秦望西陵拱越臺湖清霜鏡曉濤白雪山來八月<lb/>
枚乗筆三吳張翰盃此中多逸興早晩向天台<lb/>
　　　送朱山人歸山隂别業<hi>劉長卿</hi>
<pb n="KR4h0028_WYG_010-6b"/>
越中初罷戰江上送歸橈南度無來客西陵自落潮空<lb/>
城垂故栁舊業廢春苗閭里相逢少鸎花共寂寥<lb/>
　　　送張司馬罷使適越<lb/>
時危身赴敵事往任浮沉末路三江去當時百戰心春<lb/>
風吳苑緑古木剡山深千里滄波上孤舟不可尋<lb/>
　　　送李校書適越謁杜中丞<lb/>
江風處處盡旦暮水空波摇落行人去雲山向越多陳<lb/>
蕃懸榻待謝客枉帆過相見耶谿路逶迤入薜蘿<lb/>
<pb n="KR4h0028_WYG_010-7a"/>
　　　送荀八過山隂兼寄剡中諸官<lb/>
訪舊山隂縣扁舟到海涯故林嗟滿嵗春草憶佳期晩<lb/>
景千峰亂晴江一鳥遲桂香留客處楓暗泊舟時舊石<lb/>
曹娥篆空山夏禹祠剡溪多隠吏君去道相思<lb/>
　　　送嚴維尉諸暨<lb/>
愛爾文章逺還家印綬榮退公兼色養臨下帶鄉情喬<lb/>
木映官舍春山宜縣城應憐釣臺石閒却為浮名<lb/>
　　　送崔士先適越<lb/>
<pb n="KR4h0028_WYG_010-7b"/>
山隂好雲物此去又春風越鳥聞花裏曹娥想鏡中小<lb/>
江潮易滿萬井水皆通徒羨扁舟客微官事不同<lb/>
　　　送宣武從事越中按獄<hi>陸龜䝉</hi>
曉看呈使範知欲敕星軺水國難驅傳山城便倚橈秉<lb/>
籌先獨立持法稱髙標旌斾臨危堞金絲發麗譙别愁<lb/>
當翠巘寃望隔風潮木落孤帆迥江寒疊鼔飄客鴻吳<lb/>
島盡殘雪剡汀銷坐想休秦獄春應到栁條<lb/>
　　　却渡西陵别越中父老<hi>李紳</hi>
<pb n="KR4h0028_WYG_010-8a"/>
海潮晩上江風急津吏篙師語黙齊傾首奉觴看故老<lb/>
擁流争拜見孩提慙非杜母臨襄峴自鄙朱公别會稽<lb/>
漸舉雲帆煙水濶杳然鳬雁各東西<lb/>
　　　南徐送丘侍御之越<hi>皇甫冉</hi>
時鳥催春色離人惜嵗華逺山隨擁傳芳草引還家北<lb/>
固潮當濶西陵路漸賒縱令寒食過猶有鏡中花<lb/>
　　　送薛判官之越<lb/>
時難自多務職小亦求賢道路無辭逺雲山併在前樟<lb/>
<pb n="KR4h0028_WYG_010-8b"/>
亭待潮處已見起人煙<lb/>
　　　越中送新安張少府歸秦中<hi>孟浩然</hi>
試登秦望望秦川遥憶青門春可憐仲月送君從此去<lb/>
他時須及邵平田<lb/>
　　　送韋繇校書赴浙東幕<hi>朱餘慶</hi>
丞相辟書新清關獨去人官離芸閣早名占甲科頻水<lb/>
驛迎船火山城候騎塵湖邊寄家去到日倍榮親<lb/>
　　　送周元範赴越<hi>賈島</hi>
<pb n="KR4h0028_WYG_010-9a"/>
原下相逢便别離蟬鳴關路使迴時過淮漸有懸帆興<lb/>
到越應将墜葉期城上秋山生菊早驛西寒渡落潮遲<lb/>
已曾幾徧隨旌斾去謁荒郊大禹祠<lb/>
　　　送朱可久歸越中<lb/>
石頭城下泊北固暝鐘初汀鷺潮衝起舟忩月過虚吳<lb/>
山侵越衆隋栁入唐疎自欲躬調膳辟來何府書<lb/>
　　　送人適越<lb/>
髙城滿夕陽何事欲霑裳遷客蓬蒿暮遊人道路長晴<lb/>
<pb n="KR4h0028_WYG_010-9b"/>
湖勝鏡碧寒栁似金黄若有相思夢殷勤載八行<lb/>
　　　送朱兵曹迴越<lb/>
星彩練中見澄江豈有泥潮生垂釣罷楚盡去橋西磧<lb/>
鳥辭沙至山鼯隔水啼會稽半侵海濤白禹祠溪<lb/>
　　　送陸侍御入湖山<hi>陳羽</hi>
鶴唳天邊秋水空荻花蘆葉起西風今夜渡江何處宿<lb/>
會稽山在月明中<lb/>
　　　送餘姚知縣張太博<hi>王隨</hi>
<pb n="KR4h0028_WYG_010-10a"/>
才名登仕路芝綍奉龍光出宰神仙邑吟辭鵷鷺行煙<lb/>
波迎去棹圖籍富行裝淮月蒹葭影江風橘柚香新詩<lb/>
留禹穴舊里過錢塘市井魚鹽聚亭臺水石凉雲山接<lb/>
秦望花木勝河陽暫布惠和政即看鵬翼翔<lb/>
　　　送謝縝知餘姚<hi>歐陽修</hi>
滁南幽谷抱山斜我鑿清泉子種花故事留傳遺老説<lb/>
世人今作畫圖誇金閨引籍子方壯白髮盈簪我可嗟<lb/>
試問絃歌為縣政何如樽俎樂無涯<lb/>
<pb n="KR4h0028_WYG_010-10b"/>
　　　其二<lb/>
喜聞嘉譽藹淮壖又送吳帆解畫船壠畝遺民談舊政<lb/>
江山餘思入新篇憂傷白髮吾今爾仕宦青雲子勉旃<lb/>
舉棹南風吹酒醒離傷莫惜更留連<lb/>
　<lb/>
　<lb/>
　<lb/>
　會稽掇英總集卷十<lb/>
</p>
<p>
</p>
  </div>
</body>
</text>
</TEI>
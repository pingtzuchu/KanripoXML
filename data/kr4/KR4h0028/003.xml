<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻三</head> <lb/>
    <p>
<pb n="KR4h0028_WYG_003-1a"/>
欽定四庫全書<lb/>
　會稽掇英總集巻三<lb/>
　　　　　　　　　　　　宋　孔延之　撰<lb/>
　　山水上<lb/>
　　鑑湖律詩<lb/>
　　　序<hi>序之作因棹歌也欲見鑑湖事故標於此棹歌見後</hi>　<hi>蔣堂</hi>
鑑湖三百里灌田九千頃盖東漢太守馬侯臻所興也<lb/>
迄今僅二千載民獲其利前歳中或人上言廢湖為田<lb/>
<pb n="KR4h0028_WYG_003-1b"/>
朝廷旣已報可郡之豪奪輩方將影援而力取之會予<lb/>
出守於此有瀕湖之民麕至於庭叩頭以請曰苟廢此<lb/>
湖誠斷民命因盡得利病飛章以復之自是無敢横議<lb/>
者時暮春三月風恬無波居人揚舲於湖上載酒而往<lb/>
驩遊忘歸率思馬侯之恵也因為作棹歌俾斯民習之<lb/>
而歳享侯祠焉<lb/>
　　　酬㣲之誇鏡湖<hi>白居易</hi>
我嗟身老歳方徂君更官高興轉孤軍門郡閤曾閒否<lb/>
<pb n="KR4h0028_WYG_003-2a"/>
禹穴耶谿得到無酒盞省陪波巻白骰盆思共彩呼盧<lb/>
一泓鏡水誰能羨自有胷中萬頃湖<lb/>
　　　靈汜橋<hi>李紳</hi>
靈汜橋邊多感傷水分湖派繞廻塘岸花前後聞幽鳥<lb/>
湖月高低怨緑楊能促歳華惟白髪巧乗風馬是春光<lb/>
何年化鶴歸華表却數凋零念越鄉<lb/>
　　　龜山<hi>在鏡湖中山形如龜</hi>　<hi>李紳</hi>
一峯凝黛當明鏡千仭喬松倚翠屏秋月滿時侵兎魄<lb/>
<pb n="KR4h0028_WYG_003-2b"/>
素波搖處動龜形舊深崖谷藏仙島新結樓臺起佛扄<lb/>
不學大蛟為水怪等閒雷雨害生靈<lb/>
　　　東武亭<hi>李紳</hi>
渌波春水湖光滿丹檻連楹碧嶂遙蘭鷁對飛漁棹急<lb/>
彩虹翻影海旗搖鬬疑班虎歸三島散作遊龍上九霄<lb/>
鼉鼓若雷争勝負栁堤花岸萬人招<lb/>
　　　鑑湖西鳬言事<hi>方干</hi>
慵拙幸便荒僻地縱聽猨鳥亦何愁偶斟藥酒欺梅雨<lb/>
<pb n="KR4h0028_WYG_003-3a"/>
却著寒衣過麥秋嵗計有時添橡實生涯一半在漁舟<lb/>
漁人若便無知已應向此谿成白頭<lb/>
　　　陪王大夫泛湖<hi>方干</hi>
去去凌晨逈見星木蘭舟穏畫橈輕白波潭上魚龍氣<lb/>
紅樹林中鷄犬聲蜜炬燒殘銀漢杳羽觴飛急玊山傾<lb/>
此時檢㸃諸名士却是漁翁無姓名<lb/>
　　　醉題東武亭<hi>元稹</hi>
役役閒人事紛紛碎簿書工夫両衙盡留滯七年餘病<lb/>
<pb n="KR4h0028_WYG_003-3b"/>
痛梅天發親情海岸疎因循未歸得不是戀鱸魚<lb/>
　　　秋夜宿嚴維宅<hi>皇甫冉</hi>
昔聞𤣥度宅門對會稽峯君住東湖上清風繼舊踪秋<lb/>
深臨水月夜半隔山鐘世故多離别良宵詎可逢<lb/>
　　　鑑湖月夜行舟<hi>林槩</hi>
湖光如鑑月如珪月下湖中両槳飛鶴氅四埀冰骨爽<lb/>
夜深疑自廣寒歸<lb/>
　　　出五雲谿口將入照湖清風微雨物象可愛<lb/>
<pb n="KR4h0028_WYG_003-4a"/>
　　　<hi>蘇舜欽</hi>
谿面霏霏雨㸃匀山腰疎樹半藏雲輕舟無事信風去<lb/>
驚起前灘白鷺羣<lb/>
　　　經照湖方干舊居<hi>呉遵路</hi>
磻谿埀釣者終得展其才何事先生隠不逢明主來泉<lb/>
聲秋雨歇月色夜雲開對此空惆悵吟魂早晩廽<lb/>
　　　憶秦望照湖二境<hi>吳逕</hi>
東南山水古馳名合與騷人養性靈秋色欲歸雲轉白<lb/>
<pb n="KR4h0028_WYG_003-4b"/>
潮痕不到草常青巖房避暑堪長往桂楫浮春㡬度經<lb/>
何事深思無暇日宿猨崖近狎鷗汀<lb/>
　　古詩<lb/>
　　　與崔二十一遊鏡湖寄包賀二公<hi>孟浩然</hi>
始覽鏡湖物中流到底清不知鱸魚味但識鷗鳥情帆<lb/>
得樵風送春逢榖雨晴將探夏禹穴稍背越王城府掾<lb/>
有包子文章推賀生滄浪醉後唱因子寄同聲<lb/>
　　　東望<hi>此詩皇祐中親題於湖上之譙門</hi>　<hi>王相</hi>
<pb n="KR4h0028_WYG_003-5a"/>
越山長青水長白越人長家山水國可憐客子無定宅<lb/>
一夢三年今復北浮雲縹緲抱城樓東望不見空回頭<lb/>
人間未有歸耕處早晩重來此地遊<lb/>
　　　鑑湖晩歸<hi>張伯玊</hi>
會稽太守無事時緩帶長作漁樵嬉大航平榻引濵從<lb/>
談笑晩從湖上歸湖邊居人望簇簇湖岸花木情依依<lb/>
環峰晻靄天四埀渌水蕩漾雙紅旗城頭疊角已平西<lb/>
舩上樽酒含餘輝冷風徐引江鵠飛白雲廻首清猿啼<lb/>
<pb n="KR4h0028_WYG_003-5b"/>
漁謳菱棹烟火㣲使人却厭千騎隨歸來樓閣上燈後<lb/>
時覺天風清滿衣<lb/>
　　　泛五雲谿遊照湖歸<hi>呉奎</hi>
樵風漾歸舟飄然一葉輕曲岸忽超逸逺山回抱明幽<lb/>
禽淡容與荷芰相低傾野田足收穫村叟時逢迎驩言<lb/>
無物役得我游覽情日脚暮雲起湖面蓼烟生<lb/>
　　　棹歌<hi>序見前</hi>　<hi>蔣堂</hi>
湖之水兮碧泱泱環越境兮潤吳疆蒲蠃所萃兮雁鶩<lb/>
<pb n="KR4h0028_WYG_003-6a"/>
羣翔朝有行艫兮暮有歸艎茭牧狎至兮漁採相望溉<lb/>
我田疇兮生我稻粮我嵗穰熟兮我民樂康馬侯之功<lb/>
兮其誰敢忘蓴絲紫兮箭筍黄取其潔兮薦侯堂醆斝<lb/>
具兮簫鼓張日晻晻兮山蒼蒼侯之來兮雲飛揚隔微<lb/>
波兮濳幽光念山可為席兮湖不可荒惟侯之靈兮與<lb/>
流比長萬斯年兮福吾鄉樂吾生兮倘佯<lb/>
　　蘭亭古詩<lb/>
　　　晉右將軍王羲之上巳日會蘭亭曲水詩<hi>并序</hi>
<pb n="KR4h0028_WYG_003-6b"/>
　　　<hi>王羲之</hi>
永和九年嵗在癸丑暮春之初會於會稽山隂之蘭亭<lb/>
修褉事也羣賢畢至少長咸集此地有崇山峻嶺茂林<lb/>
脩竹又有清流激湍映帶左右引以為流觴曲水列坐<lb/>
其次雖無絲竹管絃之盛一觴一詠亦足以暢叙幽情<lb/>
是日也天朗氣清恵風和暢仰觀宇宙之大俯察品類<lb/>
之盛所以遊目騁懷極視聽之娛信可樂也夫人之相<lb/>
與俯仰一世或取諸懷抱晤言一室之内或因寄所託<lb/>
<pb n="KR4h0028_WYG_003-7a"/>
放浪形骸之外雖趣舍萬殊静躁不同當其欣於所遇<lb/>
暫得於已快然自足曾不知老之將至及其所之旣倦<lb/>
情隨事遷感慨係之矣向之所欣俛仰之間以為陳迹<lb/>
猶不能不以之興懷况脩短隨化終期於盡古人云死<lb/>
生亦大矣豈不痛哉每覽昔人興感之由若合一契未<lb/>
嘗不臨文嗟悼不能喻之於懐固知一死生為虚誕齊<lb/>
彭殤為妄作後之視今亦由今之視昔悲夫故列叙時<lb/>
人録其所述雖世殊事異所以興懷其致一也後之覽<lb/>
<pb n="KR4h0028_WYG_003-7b"/>
者亦將有感於斯文<lb/>
　　　四言<lb/>
代謝鱗次忽焉以周欣此暮春和氣載柔詠彼舞雩異<lb/>
世同流乃攜齊契散懷一丘<lb/>
　　　五言<lb/>
仰視碧天際俯瞰渌水濱寥閴無涯觀寓目理自陳大<lb/>
矣造化功萬殊莫不均羣籟雖參差適我無非新<lb/>
　　　四言<hi>謝安</hi>
<pb n="KR4h0028_WYG_003-8a"/>
伊昔先子有懷春遊契兹言執寄傲林丘森森連嶺茫<lb/>
茫原疇迥霄埀霧凝泉散流<lb/>
　　　五言<lb/>
相與欣嘉節率爾同褰裳薄雲羅物景微風翼輕航醇<lb/>
醪陶丹府兀若遊羲唐萬殊混一象安復覺彭殤<lb/>
　　　四言<hi>謝萬</hi>
肆聎崇阿寓目高林青蘿翳岫脩竹冠岑谷流清響條<lb/>
鼔鳴音𤣥崿吐潤霏霧成隂<lb/>
<pb n="KR4h0028_WYG_003-8b"/>
　　　五言<lb/>
司㝠巻隂旗句芒舒陽旌靈液被九區光風扇鮮榮碧<lb/>
林輝翠英紅葩擢新莖翔禽撫翰遊騰鱗躍清泠<lb/>
　　　四言<hi>孫綽</hi>
春詠登臺亦有臨流懷彼伐木肅此良儔脩林隂沼旋<lb/>
瀨縈丘穿池激湍連泛觴舟<lb/>
　　　五言<lb/>
流風拂枉渚亭雲䕃九臯鸎羽吟脩竹游鱗戯瀾濤攜<lb/>
<pb n="KR4h0028_WYG_003-9a"/>
筆落雲藻㣲言剖纎毫時珍豈不甘忘味在聞韶<lb/>
　　　四言<hi>徐豐之</hi>
俯揮素波仰掇芳蘭尚想嘉客希風永歎<lb/>
　　　五言<lb/>
清響擬絲竹班荆對綺疏零觴飛曲津歡然朱顔舒<lb/>
　　　四言<hi>孫統</hi>
茫茫大造萬化齊軌罔悟云同競異標㫖平勃運謨黄<lb/>
綺隠几凡我仰希期山期水<lb/>
<pb n="KR4h0028_WYG_003-9b"/>
　　　五言<lb/>
地主觀山水仰尋幽人蹤廻沼激中逵疎竹間脩桐因<lb/>
流轉輕觴泠風飄落松時禽吟長澗萬籟吹連峯<lb/>
　　　四言<hi>王彬之</hi>
丹崖竦立葩藻映林渌水揚波載浮載沈<lb/>
　　　五言<lb/>
鮮葩映林薄遊鱗戯清渠臨川欣投釣得意豈在魚<lb/>
　　　四言<hi>王凝之</hi>
<pb n="KR4h0028_WYG_003-10a"/>
莊浪濠津巢步潁湄㝠心真寄千載同歸<lb/>
　　　五言<lb/>
氤氲柔風扇熈怡和氣淳駕言興時遊逍遙映通津<lb/>
　　　四言<hi>王肅之</hi>
在昔暇日味存林嶺今我斯遊神怡心静<lb/>
　　　五言<lb/>
嘉會欣時遊豁爾暢心神吟詠曲水瀨渌波轉素鱗<lb/>
　　　四言<hi>王徽之</hi>
<pb n="KR4h0028_WYG_003-10b"/>
散懷山水蕭然忘羈秀薄粲穎疎松籠崖遊羽扇霄鱗<lb/>
躍清池歸目寄嘆心㝠二竒<lb/>
　　　五言<lb/>
先師有㝠藏安用羈世羅未若保沖真齊契箕山阿<lb/>
　　　四言<hi>袁嶠之</hi>
人亦有言意得則歡嘉賔旣臻相與遊盤微音迭詠馥<lb/>
焉若蘭茍齊一致遐想揭竿<lb/>
　　　五言<lb/>
<pb n="KR4h0028_WYG_003-11a"/>
四眺華林茂俯仰清川渙激泉流芳醪豁爾累心散遐<lb/>
想逸民軌遺音良可翫古人詠舞雩今也同斯嘆<lb/>
　　一十五人一篇成<lb/>
　　　五言<hi>㕁曇</hi>
溫風起東谷和氣振柔條端坐興逺想薄言遊近郊<lb/>
　　　四言<hi>王豐之</hi>
肆眄巖岫臨泉躍趾感興魚鳥安兹幽跱<lb/>
　　　四言<hi>華茂</hi>
<pb n="KR4h0028_WYG_003-11b"/>
林榮其欝浪激其隈泛泛輕觴載欣載懷<lb/>
　　　四言<hi>庾友</hi>
馳心域表寥寥逺邁理感則一㝠然斯會<lb/>
　　　五言<hi>虞説</hi>
神散宇宙内形浪濠梁津寄暢須臾歡尚想味古人<lb/>
　　　五言<hi>魏滂</hi>
三春陶和氣萬物齊一歡明后欣時豐駕言映清瀾亹<lb/>
亹德音暢蕭蕭遺世難望巖愧脱屣臨川謝揭竿<lb/>
<pb n="KR4h0028_WYG_003-12a"/>
　　　五言<hi>謝繹</hi>
縱暢任所適廻波縈遊鱗千載同一朝沐浴陶清塵<lb/>
　　　五言<hi>庾藴</hi>
仰想虛舟説俯嘆世上賔朝榮雖云樂夕斃理自因<lb/>
　　　五言<hi>孫嗣</hi>
望巖懷逸許臨流想竒莊誰云真風絶千載挹遺芳<lb/>
　　　五言<hi>曹茂之</hi>
時來誰不懷寄散山林間尚想方外賔超超有餘閒<lb/>
<pb n="KR4h0028_WYG_003-12b"/>
　　　五言<hi>曹華平</hi>
願與達人遊解結遨濠梁狂吟任所適浪流無何鄉<lb/>
　　　五言<hi>桓偉</hi>
主人雖無懷應物寄有尚宣尼遨沂津蕭然心神王數<lb/>
子各言志曾生發竒唱今我欣斯遊愠情亦暫暢<lb/>
　　　五言<hi>王𤣥之</hi>
松竹挺巖崖幽澗激清流蕭散肆情志酣觴豁滯憂<lb/>
　　　五言<hi>王藴之</hi>
<pb n="KR4h0028_WYG_003-13a"/>
散豁情志暢塵纓忽以捐仰詠挹遺芳怡神味重淵<lb/>
　　　五言<hi>王渙之</hi>
去來悠悠子披褐良足欽超迹修獨往真契齊古今<lb/>
　　一十六人詩不成各罰酒三觥<hi>名見前</hi>
　　　後序<hi>孫綽</hi>
古人以水喻性有㫖哉非所以澄之則清淆之則濁耶<lb/>
故振轡於朝市則充詘之心生閒步於林野則寥落之<lb/>
意興仰瞻羲唐邈然逺矣近詠臺閣顧探增懷聊於曖<lb/>
<pb n="KR4h0028_WYG_003-13b"/>
昧之中期乎瑩拂之道暮春之始褉于南澗之濵高嶺<lb/>
千尋長湖萬頃乃藉芳草鑑清流覽卉物觀魚鳥具類<lb/>
同榮資生咸暢於是和以醇醪齊以達觀快然兀矣焉<lb/>
復覺鵬鷃之二物哉耀靈促轡急景西邁樂與時去悲<lb/>
亦系之往復推移新故相換今日之迹明復陳矣原詩<lb/>
人之致興諒詠謌之有由文多不載大畧如此所賦詩<lb/>
亦裁而綴之如前四言五言焉<lb/>
　　　題吳長文得蘭亭康相墓顔魯公斷碑<hi>王相</hi>
<pb n="KR4h0028_WYG_003-14a"/>
魯公之書旣絶倫嵗乆更為時所珍荒壇壞塚朽崖屋<lb/>
剥落風雨埋埃塵斷碑數尺誰所得㸃畫入紙貌如新<lb/>
延陵公子好事者拓取持寄情相親六書篆籀數變改<lb/>
訓詁後世多失真誰初妄鑿妍與醜坐使學士勞骸筋<lb/>
堂堂魯公勇且仁出遇世難親經綸揮毫卓犖又驚俗<lb/>
豈亦以此誇常民但疑技巧有天得不必强勉方通神<lb/>
詩歌甘棠美召伯愛惜蔽芾猶思人時危忠義常恨少<lb/>
寳此勿復令埋堙<lb/>
<pb n="KR4h0028_WYG_003-14b"/>
　　　同前<hi>王安國</hi>
魯公之忠曠世無吾愛斯人何必書九原寥寥不可詰<lb/>
筆法髣髴精神餘况公於藝自天縱一字宜用干金摹<lb/>
想當揮灑笑談際不復靳惜唯所須山砠水險勇鑱刻<lb/>
照耀楚越連秦吳百年兵火變陵谷萬里玊石埋榛蕪<lb/>
時平好事搜遣蹟窮極南北縁﨑嶇耳聞目見畧已盡<lb/>
疑有斷裂留樵漁那知數尺翳塵土洗滌近出都城居<lb/>
松煤到紙覺飛動氣象磊落超鍾虞吳卿獲此喜驚坐<lb/>
<pb n="KR4h0028_WYG_003-15a"/>
朝昏把翫過明珠攜來贈客客為賦爽邁逺並前賢驅<lb/>
自云感激得妙理學入勝處繇勤劬余聞書史羸蟠礴<lb/>
意匠不為形骸拘能將聲利瓦礫棄㸃畫應手成璠璵<lb/>
公遭亂世生死俱見危授命真丈夫俯仰兵刄猶簪裾<lb/>
毫端妍醜肻睢盱試懷局縮較精粗體勢豈暇煙雲舒<lb/>
區區技巧尚乃爾欲鳴道徳冝何如嗟哉荒煙幾日月<lb/>
豪俊忽徙臨庭除由來始棄終見取鑒裁誰敢欺錙銖<lb/>
物㣲顯晦亦有待人生通塞無巧愚寄謝紛紛馳騖徒<lb/>
<pb n="KR4h0028_WYG_003-15b"/>
真偽枉以好惡誣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　會稽掇英總集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻十一</head> <lb/>
    <p>
<pb n="KR4h0028_WYG_011-1a"/>
欽定四庫全書<lb/>
　會稽掇英總集巻十一<lb/>
　　　　　　　　　　　　宋　孔延之　撰<lb/>
　　送别律詩<lb/>
　　　送妙明規長老<hi>王隨</hi>
振衣辭帝里歸路指禪林勝絶江山寺澄明水月心卸<lb/>
帆煙浦近鳴磬夜船深到喜清凉境門開松桂隂<lb/>
　　　送髙學士知越<hi>薛映</hi>
<pb n="KR4h0028_WYG_011-1b"/>
晉朝名理漢循良胡粉官闈紫界牆得請仍辭史官筆<lb/>
憶歸重換會稽章間尋嶽寺茶香細盛會江樓鱠縷長<lb/>
官是秋曹俱老大異時同約棹滄浪<lb/>
　　　同前<hi>錢惟演</hi>
粉署為郎鬢雪侵酒酣風駛惜分襟雲迷水館春旗潤<lb/>
樹繞山城暝角深下擔桂鈎傳密意渡江桃葉聴遺音<lb/>
孤鸎啼罷芳心歇倦翼因君憶故林<lb/>
　　　同前<hi>楊億</hi>
<pb n="KR4h0028_WYG_011-2a"/>
萬壑千巖古剡中錦旌朱轂此臨戎酒㕑嵗取公田秫<lb/>
樵舸朝分射的風閣吏蒸青藏史牘席賔簪玳奉談叢<lb/>
海邦訟息多幽賞禹穴奇書為一空<lb/>
　　　同前<hi>張士遜</hi>
著撰煩鴻筆均勞利建侯僧隨天際棹郡冠浙東州山<lb/>
影四明接溪聲萬壑流<hi>顧長康云萬壑争流</hi>謝家風月在公外稱<lb/>
冥搜<lb/>
　　　同前<hi>劉筠</hi>
<pb n="KR4h0028_WYG_011-2b"/>
浩蕩辭波潤鼠鬚風流談柄藹栟櫚漢臺厭卧郎官錦<lb/>
禹穴思探上世書鶴蓋成隂争出餞鵾絃促調歎離居<lb/>
由來方任推名輩藻思江山助起予<lb/>
　　　同前<hi>陳知微</hi>
會稽新命剖魚符又向蓬山鏁直廬林壑縈迴多洞府<lb/>
人煙髙下半樓居知音好採柯亭竹博物應探禹穴書<lb/>
公暇仙舟宜按部鑑湖晴色照鄉閭<lb/>
　　　送餘姚知縣陳最寺丞<hi>龎籍</hi>
<pb n="KR4h0028_WYG_011-3a"/>
需頭章薦重方底詔除榮人比鳴琴令官參夢馬卿菰<lb/>
煙吳地景濤鷺浙江程美政應先報姚虞舊俗清<lb/>
　　　同前<hi>鄭戩</hi>
美渥卿為佐清談縣得才人從日邊别舟渡鑑中來食<lb/>
案資鮭稟公田剰酒材秋餘一憑檻江海遍樓臺<lb/>
　　　同前<hi>歐陽修</hi>
銅墨佩腰間中流望若仙鳴蟬汴河栁畫鷁越鄉舷下<lb/>
瀨逢江鴈瞻氛落海鳶山川仍客思盡入隠侯篇<lb/>
<pb n="KR4h0028_WYG_011-3b"/>
　　　同前<hi>葉清臣</hi>
白見恩初渥新遊刃久虚官曹鵲樹下民版象耕餘山<lb/>
迥人逢麂江清客厭魚送君多悵望雲外是親居<lb/>
　　　同前<hi>謝絳</hi>
稍過山隂接甬東正當兩國畫屏中巖巔僧井通江水<lb/>
門外商帆落海風盡日揮絃無一事平時推轂有諸公<lb/>
此行絶勝人人羨莫恨猶懐五兩銅<lb/>
　　　其二<lb/>
<pb n="KR4h0028_WYG_011-4a"/>
愧君來欵關話别憩林間不待風銷暑聊因酒發顔滄<lb/>
洲即欲往清躅暫容攀居者羨行者寄聲思越山<lb/>
　　　同前<hi>梅堯臣</hi>
試邑來勾越風煙復上游江潮自迎客山月亦隨舟海<lb/>
貨通閭市漁歌入縣樓絃琴無外事坐見浦帆收<lb/>
　　　送大理徐寺丞知諸暨<hi>楊億</hi>
子山辭賦動南朝近佐名卿掌玉條治邑還持麈尾柄<lb/>
攜家便泛木蘭橈謝塘春晝偏多思潘鬢秋風苦未凋<lb/>
<pb n="KR4h0028_WYG_011-4b"/>
種秫公田供酩酊彈琴官舍助逍遥去程千里隨賔鴈<lb/>
宿館三更聴落潮聞道臨安有仙穴莫抛印綬採芝苗<lb/>
　　　送李中舍罷蕭山赴闕<lb/>
吏隠江東五六年歸時猶戀好山川野僧送别攜詩句<lb/>
瘦馬臨岐當酒錢吳苑醉逢梅弄雪隋堤吟見栁垂烟<lb/>
自言更共秋濤約未捨西興一釣船<lb/>
　　　送僧歸越<lb/>
舊房稽嶺鏁春苔猿鳥歡迎振錫迴花雨六時飄講席<lb/>
<pb n="KR4h0028_WYG_011-5a"/>
樵風千里送浮杯一乗了義刳心學三藏真文盥手開<lb/>
跡似孤雲本無滯飄飄新到帝鄉來<lb/>
　　　送張待制知越<hi>胡宿</hi>
長安廏吏馭花驄竹使遥分淛水東逺勢蚤推賢相子<lb/>
<hi>太𫝊三當國柄公常逺嫌避事</hi>任誠真有古人風稽山一鎮君封内<hi>四鎮</hi>
<hi>之山會稽其一</hi>阿閣三休聳禁中長樂鐘聲偏怨别何時同謁<lb/>
建章宫<lb/>
　　　同前<hi>李昭述</hi>
<pb n="KR4h0028_WYG_011-5b"/>
嚴近厭承明東南抗使旌箕裘漢相子屏翰越王城勝<lb/>
槩須留賞仙舟莫計程湖光八百里風月有餘清<lb/>
　　　同前<hi>梅堯臣</hi>
滄海東邊會稽郡朱輪逺下相臣家已同雲漢星辰轉<lb/>
不與鑑湖風月賒越箭抽萌供美茹秦山堆翠照髙牙<lb/>
買臣嚴助前時貴破盜論功未足誇<lb/>
　　　送張行之越<hi>蘇舜欽</hi>
五雲寺下石橋邊六月溪風灑面寒今正炎天君獨往<lb/>
<pb n="KR4h0028_WYG_011-6a"/>
松間尋我舊題看<lb/>
　　　送則師歸越<hi>石延年</hi>
歸里圓心復苦形生涯椶笠伴銅缾魚隨洗鉢衝遺粒<lb/>
龍倚移舟識諷經佛廟春遊湖樹暗神濤晴渡越峯青<lb/>
髙才不獨江山助王謝風流舊有靈<lb/>
　　　送鄭十學士通理越州<lb/>
宸命陪分竹仙資貴珥彤入辭中殿閟出貳左㢘雄過<lb/>
楚前封近<hi>前在池州簽判</hi>還吳舊業空江山復清思蓴鱠起髙<lb/>
<pb n="KR4h0028_WYG_011-6b"/>
風海濶悲秦望陵荒歎禹功樓澄鑑湖北城險雪濤東<lb/>
稽壑飛泉石台基下桂叢風流好吟醉王謝有餘宫<lb/>
　　　送刁景純知越<hi>梅堯臣</hi>
前有朱公子後經王右軍至今風俗美自昔誦歌聞秦<lb/>
望臨丹㦸耶谿漱白雲只應絲管去驚動野鷗羣<lb/>
　　　别耶谿諸叔<hi>趙湘</hi>
又散耶谿會斜陽在古原出門逢落葉去路有啼猿短<lb/>
髮不堪照新詩欲忘論如何為逺别風雪宿孤村<lb/>
<pb n="KR4h0028_WYG_011-7a"/>
　　　送會稽何從事<hi>王拱辰</hi>
行行歧路出塵間從事猶勝執㦸閒景象徧經江左地<lb/>
封疆全得浙中山侯藩蹔列談賔位綸閣香隨墨客班<lb/>
到郡莫為經嵗計詔書非久急徵還<lb/>
　　　送裴司門倅越<hi>宋敏求</hi>
剡中新佐郡去路觸炎威民富杼機利地含山水暉樵<lb/>
風送舟綄梅雨潤朝衣政在宜謡俗當期奏課歸<lb/>
　　古詩<lb/>
<pb n="KR4h0028_WYG_011-7b"/>
　　　　送孔巢父謝病歸遊江東兼呈李白<hi>杜甫</hi>
巢父掉頭不肯往東将入海隨煙霧詩巻長留天<lb/>
地間釣竿欲拂珊瑚樹<hi>一云三株樹</hi>深山大澤龍蛇逺<lb/>
春寒野隂風景暮蓬萊織女迴雲車指㸃虚無是<lb/>
征路自是君身有仙骨世人那得知其故惜君只<lb/>
欲苦死留富貴何如草頭露<hi>一云我欲苦留君富貴何如草頭易晞露</hi>
蔡侯静者意有餘清夜置酒臨前除罷琴惆悵月<lb/>
照席幾嵗寄我空中書南尋禹穴見李白道甫問<lb/>
<pb n="KR4h0028_WYG_011-8a"/>
訊今何如<hi>一云深山大澤龍蛇逺華繁草青風景暮仙人玉女迴雲車指㸃虚元引歸路若逢李白</hi>
<hi>騎鯨魚道甫問訊今何如</hi>
　　　送從弟邕落第後東遊會稽<hi>孟浩然</hi>
疾風吹輕帆倏爾向空沒千里去俄頃三江坐超忽向<lb/>
來共懽娛日夕成楚越落羽更紛飛誰能不驚骨<lb/>
　　　適越留别譙縣張主簿申屠少府<lb/>
朝乗汴河流夕次譙縣界幸因西風吹得與故人會君<lb/>
學梅福隠予隨伯陽邁别後能相思浮雲去吳會<lb/>
<pb n="KR4h0028_WYG_011-8b"/>
　　　别青陽上人遊越<hi>孟郊</hi>
秋風吹白髮微宦日蕭索江僧何用歎谿縣饒寂寞楚<lb/>
思物皆清越山勝非薄時看鏡中月獨向衣上落多謝<lb/>
入冥鴻笑予在籠鶴<lb/>
　　　送陸侍御還越<hi>韋應物</hi>
居藩久不樂遇子聊一欣英聲頗籍甚交辟迺時珍繡<lb/>
衣過舊里驄馬輝四鄰敬恭尊郡守牋簡具州民謬忝<lb/>
誠所媿思懐方見申置榻宿清夜加籩醼良辰遵塗還<lb/>
<pb n="KR4h0028_WYG_011-9a"/>
盛府行舫遶長津越有賢方伯得此文翰賔<lb/>
　　　送紀秀才遊越<hi>李白</hi>
海水不滿眼觀濤難稀心即知蓬萊石却是巨鼇簪送<lb/>
爾遊華頂令余發會吟仙人居射的道士住山隂禹穴<lb/>
尋溪入雲門隔嶺深緑蘿秋月夜相憶在鳴琴<lb/>
　　　送友人遊越<lb/>
楚臣傷江楓謝客拾海月懐沙去瀟湘挂蓆泛溟渤蹇<lb/>
子訪前跡獨往造窮髮古人即可攀去若浮雲沒願言<lb/>
<pb n="KR4h0028_WYG_011-9b"/>
㺯倒景從此鍊真骨華頂窺絶冥蓬壺望超忽不知青<lb/>
春度但怪緑芳歇空持釣鼇心從此謝魏闕<lb/>
　　　送祝八之江東賦得浣紗石<lb/>
西施越谿女明豔光雲海未入吳王宫殿時浣紗古石<lb/>
今猶在桃李新開映古查菖蒲猶短未平沙昔時紅粉<lb/>
照流水今日青苔覆落花君去西秦適東越碧山青江<lb/>
幾超忽若到天涯思故人浣紗石上窺明月<lb/>
　　　送謝景初宰餘姚<hi>范仲淹</hi>
<pb n="KR4h0028_WYG_011-10a"/>
世徳踐甲科<hi>先賔客先紫微俱登甲科廷評今又繼之</hi>青紫信可拾故鄉特<lb/>
榮耀髙門復樹立餘姚二山下東南最名邑煙水萬人<lb/>
家熙熙自翔集又得賢大夫坐堂恩信敷春風為君來<lb/>
緑波滿平湖乗興訪隠淪今逢賀老無文藻凌雲處定<lb/>
喜江山助未能同仙舟離樽少留駐行行道不孤明月<lb/>
相隨去<lb/>
　　　送陳和叔越州從事<hi>梅堯臣</hi>
母夫人老母兄黜夫人從爾之會稽恐傷爾心不敢泣<lb/>
<pb n="KR4h0028_WYG_011-10b"/>
春岡細雨聞竹雞時亦藏淚未出臉奈何相與頭項低<lb/>
誠知就禄非獲已應欲退耕無舊畦<lb/>
　　　臧子文剡縣主簿<lb/>
剡谿無淺深厯厯能見底潛鱗莫苦窺塵紱聊堪洗古<lb/>
木潭上隂遺祠巖下啟應識道傍碑因風奠醪醴<lb/>
　　　余令之會稽新昌<lb/>
越舸将渡西陵時臘雪欲作隂雲垂古岸潮迴夜氷閣<lb/>
氷上鯉魚紅尾鬐知君奉親聊自得窮冬涉險仍熙熙<lb/>
<pb n="KR4h0028_WYG_011-11a"/>
縣民但可觀此意休羨江邊孝女碑<lb/>
　　　送張尊師監龍瑞官<hi>齊唐</hi>
陽明洞天三月春桃花豔豔迎笑人仙官瑶裾翠羽裙<lb/>
直上非煙驂紫麟手把赤書秘玉文朝謁太素三元君<lb/>
琳房窈窕出青雲衆真嘯語林際聞山精木魅知有主<lb/>
斂戢鬼火摧飈輪崇巖絶壑足清放抗跡萬里無埃塵<lb/>
物不疵癘年穀熟綽約曾潛姑射神祈師努力學此道<lb/>
下濟澤國窮鰥民<lb/>
<pb n="KR4h0028_WYG_011-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　會稽掇英總集巻十一<lb/>
</p>
<p>
</p>
  </div>
</body>
</text>
</TEI>
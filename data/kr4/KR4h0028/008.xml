<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻八</head> <lb/>
    <p>
<pb n="KR4h0028_WYG_008-1a"/>
欽定四庫全書<lb/>
　會稽掇英總集巻八<lb/>
　　　　　　　　　　　　宋　孔延之　撰<lb/>
　　天衣寺<lb/>
　法華山在會稽南四十里晉義熙十三年僧曇翼棲<lb/>
　此誦法華經頗有靈感<hi>晋賢見</hi>乃置寺因以為名梁天<lb/>
　鑒中昭明太子送金縷袈裟紅銀缾瑠璃鉢各一副<lb/>
　至會昌寺廢大中復興改寺額曰天衣山有十峯雙<lb/>
<pb n="KR4h0028_WYG_008-1b"/>
　澗崷崪澄澈頗快登覽古今多有紀詠云<lb/>
　　律詩<lb/>
　　　題法華山天衣寺<hi>白居易</hi>
山為蓮宫作畫屏樓臺迤邐插青冥雲生座底鋪金地<lb/>
風起松梢韻寶鈴龍噴水聲連擊磬猨啼月色閒持經<lb/>
時人不信非凡境試入𤣥關一夜聴<lb/>
　　　同前<hi>元稹</hi>
馬踏紅塵古塞平出門誰不為功名到頭争似棲禪客<lb/>
<pb n="KR4h0028_WYG_008-2a"/>
林下無言過一生<lb/>
　　　遊法華寺<hi>李邕</hi>
山勢轉深看更好嶺霞谿霧沒樓臺異時花向隂崖發<lb/>
逺處泉從青壁來世界自知千古促賢愚悉被四時催<lb/>
須知此地堪終老七竅終成一寸灰<lb/>
　　　題法華寺<hi>李紳</hi>
花界無生地慈宫有相天化娥騰寶象留影閟金仙殿<lb/>
踴全身塔池開半月泉十峯排碧落雙澗合清漣<hi>寺前後有</hi>
<pb n="KR4h0028_WYG_008-2b"/>
<hi>十峯迴繞雙澗合流</hi>藥草經行徧香燈次第燃戒珠髙臘䕶心印<lb/>
祖僧傳<hi>此寺僧律嚴肅持經皆承師教</hi>缾識先羅漢衣存舊福田<hi>寺有約法</hi>
<hi>師水缾梁朝宫人所刺袈裟</hi>幻身觀火宅昬眼照青蓮住學超真境<lb/>
依遊渡法船化城殊百億靈跡冠三千蕭壁将沈影梁<lb/>
薪尚綴煙<hi>寺有昭明太子畫真人梁時薪火常在</hi>色塵知有數劫盡豈無<lb/>
年龍噴疑通海鯨吞想漏川<hi>寺有梁朝銅龍吐泉銅鯨飲流以注諸院</hi>磬疎<lb/>
聞啓梵鍾息見安禪指諭三車覺開迷五䕃纒教通方<lb/>
便入心達是非詮貝葉千花藏檀林萬寶篇座嚴師子<lb/>
<pb n="KR4h0028_WYG_008-3a"/>
迅幢飭網珠懸極樂知無礙分身應有縁還将意功徳<lb/>
留偈法王前<lb/>
　　　法華寺<hi>吳融</hi>
寺在五峯隂穿縁一徑尋雲藏古殿暗石䕶小房深宿<lb/>
鳥連僧定寒猨應客吟上方應見海月出試登臨<lb/>
　　　書法華寺上方禪壁<hi>方干</hi>
砌下松巔有鶴棲孤猨亦在鶴邊啼卧聞雷雨歸巖早<lb/>
坐見星辰去地低一逕穿縁應就郭千花掩映似無谿<lb/>
<pb n="KR4h0028_WYG_008-3b"/>
是非生死多憂惱此日䝉師為破迷<lb/>
　　　秦望山僧院<hi>羅隠</hi>
巉巉危岫倚滄洲聞説秦皇亦此遊霸主巻依纔二世<lb/>
老僧傳錫已千秋隂崖水漱松根直蘚壁苔侵畫像愁<lb/>
各是病來俱未了莫将煩惱問湯休<lb/>
　　　宿法華寺<hi>僧皎然</hi>
心與空林共杳冥孤燈寒竹自熒熒不知何處小乗客<lb/>
一夜風前聞誦經<lb/>
<pb n="KR4h0028_WYG_008-4a"/>
　　　宿天衣寺<hi>于良史</hi>
春山多勝事賞翫夜忘歸掬水月在手㺯花香滿衣興<lb/>
來無逺近欲去惜芳菲更望鳴鐘處樓臺深翠微<lb/>
　　　題法華山天衣寺<hi>曽會</hi>
十里湖光十里松松隂路到十髙峯忩看渡口隨湖月<lb/>
樓聴雲門度嶺鍾梁帝鉢含山雨潤普賢臺鏁蘚花重<lb/>
誰人的是忘機子香稻寒蔬養瘦容<lb/>
　　　遊天衣寺<hi>趙諴</hi>
<pb n="KR4h0028_WYG_008-4b"/>
世稱幽景屬金仙若是精藍豈妄傳澗湧雙泉雷出地<lb/>
山圍四面管窺天唐僧手澤神毫健梁帝宸恩寶器妍<lb/>
今日喜償平昔志更逢閩客此安禪<lb/>
　　古詩<lb/>
　　　遊天衣寺<hi>陸亘</hi>
處世空旦夕探幽放情志長歌向閒雲引客遊古寺秦<lb/>
山倚寥廓髙鳥下蒼翠凝隂向杉松界法齊天地疎鐘<lb/>
逺僧舍深殿有猨戲警梵千谿中真禪寂無二寒泉聳<lb/>
<pb n="KR4h0028_WYG_008-5a"/>
毛髮清露遣心累省慮因悟非勞神豈為貴超然静中<lb/>
見覺了愚勝智願得棲煙霞書之謝名利<lb/>
　　　登秦望山<hi>薛據</hi>
南望秦望山極目大海空朝陽半暘谷晃朗天際紅谿<lb/>
谷争噴薄江湖遞交通而多魚商叟不悟嵗月窮振緡<lb/>
迎早潮弭棹候逺風予本萍泛者乗流任西東茫茫無<lb/>
際帆棲泊何時同将尋會稽迹從此訪任公<lb/>
　　應天寺<lb/>
<pb n="KR4h0028_WYG_008-5b"/>
　即寶林寺也寺因龜山髙四十六丈周五百餘步在<lb/>
　山隂之東數十步逺望若龜形故曰龜山又吳越春<lb/>
　秋云越王築城已成怪山自生本瑯琊東武縣海中<lb/>
　山一夕移來故名曰怪山里曰東武里起遊臺於上<lb/>
　其東南為司馬門立三層樓冠山之巔曰靈臺所以<lb/>
　灼龜又仰望天地怪也上有石井靈鰻時或見之乾<lb/>
　符中改為應天<lb/>
　　律詩<lb/>
<pb n="KR4h0028_WYG_008-6a"/>
　　　寶林寺<hi>李紳</hi>
最深城郭在人煙疑借壺中到梵天巖樹桂花開月殿<lb/>
石樓風鐸繞金仙地無塵染多靈草室鑒真空有定泉<lb/>
應是法宫傳覺路使消煩惱見青蓮<lb/>
　　　再遊應天寺聖母閣<hi>錢倧</hi>
越地靈蹤多少處伽藍難尚此樓臺有時風掣浪聲到<lb/>
半夜月排山勢來極目煙嵐迷逺近百般花木離塵埃<lb/>
可憐光景吟無盡知我登臨更幾回<lb/>
<pb n="KR4h0028_WYG_008-6b"/>
　　　登應天寺塔<hi>潘䦘</hi>
閒上應天寺裏塔九層突兀入幽雲下窺已覺紅塵别<lb/>
低語猶疑碧落聞秦望山髙如髻簇照湖水濶若甌分<lb/>
野人不管興亡事空凭危欄到日曛<lb/>
　　　留題應天寺昭慶大師房<hi>杜衍</hi>
中懐無絆外縁閒深掩禪扉客到難勝境可曾飛錫去<lb/>
好山多祇巻簾看晝升講座天花落夜步吟軒海月殘<lb/>
今日逢師堪論道歸心愁思一時寛<lb/>
<pb n="KR4h0028_WYG_008-7a"/>
　　　贈應天寺昭浄法華<lb/>
出俗皆言為息機性靈浄僻似師稀前山月落夜吟罷<lb/>
深院菊荒秋講歸谿霧鏁忩燈焰短雪風敲竹磬聲微<lb/>
會期雙闕重相見應換當年舊衲衣<lb/>
　　　題應天寺<hi>齊廓</hi>
寶勢聳如飛簷牙照錦翬路盤危磴出僧觸斷雲歸萬<lb/>
井分塵界千巖在目圍浮生枉多事到此合忘機<lb/>
　　　同前<hi>王昌符</hi>
<pb n="KR4h0028_WYG_008-7b"/>
何事詩家稱翦裁跨虚相繼有樓臺水涵春碧雨初霽<lb/>
山露曉青雲半開寶塔禮終僧室静粉牆題罷使車回<lb/>
此時欲結香蓮社祇為陶潛醉不來<hi>是日約會稽太博不至</hi>
　　　書應天寺壁<hi>此山名飛來云自瑯琊至</hi>　<hi>張伯玉</hi>
城郭鏁山林自無塵土侵一峯來海上髙塔起天心世<lb/>
路有盈縮靈泉無淺深<hi>塔西北楹下有石泉一泓嵗時無増減</hi>使君今老<lb/>
矣閒處得閒吟<lb/>
　　古詩<lb/>
<pb n="KR4h0028_WYG_008-8a"/>
　　　題寶林寺<hi>徐浩</hi>
兹山昔飛來逺自瑯琊臺孤岫龜形在深泉鰻井開越<lb/>
王屢登陟何相傳詞才塔廟崇其巔規模稱壯哉禪堂<lb/>
清溽潤髙閣無恢炱照耀珠吐月鏗轟鐘隠雷揆余久<lb/>
纓弁末路遭邅迴一棄滄海曲六年稽嶺隈逝川惜東<lb/>
駛馳景憐西頽腰帶愁疾減容顔衰悴催賴居兹寺中<lb/>
法士多瓌能洗心聴經論禮足蠲凶災永願依勝侣清<lb/>
江乗度杯<lb/>
<pb n="KR4h0028_WYG_008-8b"/>
　　　飛來山<hi>蒋堂</hi>
有山昔飛來神怪安可測萬壑鼓風雷千巖為羽翼胡<lb/>
為忽移徙到此無傾側靈越得奇峯瑯琊失遺跡煙雲<lb/>
隨而至杉篁古所植如何草創時偶作瞿曇宅聞之有<lb/>
苾蒭嵗久苦刓刻鑿聲響深崖火燼淬層壁<hi>詰之州人云向有僧</hi>
<hi>旦暮鑿是山鐫鏨不絶又加以火灼醋淬巖崖都盡</hi>平為土木基蔑有蒼翠色金<lb/>
粟千億身窣堵百餘尺回廊盡複疊寸地無閒隙一聚<lb/>
紅塵中萬瓦青煙羃成彼有為善斯可長太息我試來<lb/>
<pb n="KR4h0028_WYG_008-9a"/>
尋山山形俱變易方念此嶄絶安得如往昔不謂山之<lb/>
足下落言偃室知是騫翥時於兹墮巖石屹爾畫疆畔<lb/>
其誰敢侵蝕隨宜得形勝觸目見<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒小桂結濃隂清<lb/>
露有疎滴巾屨日可賞琴樽雅成飾多謝對幽岑亦足<lb/>
開煩臆若在祇園閒豈更存餘碧<lb/>
　　天章寺<lb/>
　寺去山隂縣西南二十五里乃晉王右軍蘭亭曲水<lb/>
　之遺趾故書堂墨池間有存者至道中因中貴人奏<lb/>
<pb n="KR4h0028_WYG_008-9b"/>
　請置寺以藏太宗仁宗御書於其上賜額曰天章云<lb/>
　　律詩<lb/>
　　　題天章寺<hi>孫沔</hi>
茂林修竹碧谿頭梵宇深沈鏁翠幬從此崇山頻企望<lb/>
朝陽髙處有松楸<lb/>
　　　泛照湖遊天章<hi>吳奎</hi>
秦望奇峯北天章野寺東石橋跨驚瀨雲屋麗層穹片<lb/>
段磨礲密髙低結構雄盤基深鑿岸飛勢聳凌空逈卻<lb/>
<pb n="KR4h0028_WYG_008-10a"/>
熙蒸日虗含自逺風谿山形勝聚川陸往來通竹影摇<lb/>
軒外松聲逼坐中孤煙惹樵叟輕浪濺漁翁氣象清無<lb/>
比登臨杳莫窮直須圖畫看安得入神工<lb/>
　　　遊天章寺道中<hi>蘇舜欽</hi>
畫鷁低飛湖水平回看樓閣滿稽城人遊鑑裏山相映<lb/>
魚戲空中日共明盡是荷風香不斷忽逢谿雨氣尤清<lb/>
藍轝却上蘭亭路猨鳥雲蘿伴此行<lb/>
　　　遊天章寺<hi>曾鞏</hi>
<pb n="KR4h0028_WYG_008-10b"/>
藍轝朝出踏輕塵拂面毶毶栁色新曲水豈能留往事<lb/>
南湖空解照行人最宜靈運登山屐不負淵明漉酒巾<lb/>
老去飄零心未折暫須同醉海邊春<lb/>
　　　同前<hi>顧臨</hi>
京國久昬車馬塵舊遊重到樂如新谿山滿眼換清骨<lb/>
樽俎開懐盡故人浩蕩自然閒日月疎慵便欲褫冠巾<lb/>
吾儕用舍猶蟬蛻贏得湖南深訪春<lb/>
　　　同前<hi>陳舜俞</hi>
<pb n="KR4h0028_WYG_008-11a"/>
峻嶺崇巔千古在好風佳月逐時新簿書偶是山隂長<lb/>
觴詠聊同水曲人林雀不驚笻竹杖谿雲欲傍接䍦巾<lb/>
官麤合有登臨分更待巖花爛漫春<lb/>
　　　同前<hi>許安世</hi>
當時俯仰尚為陳千載重來感益新曲水已傷迷故迹<lb/>
崇山依舊對遊人縈紆雪路聯珠騎蕭爽風亭岸角巾<lb/>
祇恐瑶池歸扈宴不能修禊見深春<lb/>
　　　題天章<hi>劉誥</hi>
<pb n="KR4h0028_WYG_008-11b"/>
逸少蘭亭六百年别營樓閣奉金仙琅函帝賜三朝筆<lb/>
猊座僧談二祖禪山怪有時渾露石地靈無處不通泉<lb/>
塵心未悟真如理空爇晨鑪一篆煙<lb/>
　　　入天章道中<hi>葉㕘</hi>
帝俞荒址創毗耶茂嶺煙篁占一涯僧入定中觀水月<lb/>
客來空際辯天花宸章飛動凌奎彩瀑溜清涼漲井華<lb/>
不省永和年景趣飫聞虚座演三車<lb/>
　　古詩<lb/>
<pb n="KR4h0028_WYG_008-12a"/>
　　　泛照湖遊天章<hi>吳奎</hi>
愁霖不肯已隂結彌二旬吾遊欲及時秉燭出城門泛<lb/>
泛一畫舫密坐環親賔爽氣忽侵袂重雲稍逡巡俄頃<lb/>
萬里晴鬼魅伏清晨日光涌水態照灼無涯垠輕煙緬<lb/>
以沒微風飈然振菰蒲動幽響撥剌驚潛鱗浮沈戲鷗<lb/>
鷺蕩漾開萍蘋榜人發櫂歌漁翁理罾緡激越自成態<lb/>
蕭灑何其真清輝不可狀野思徒紛紜弭棹山之阿行<lb/>
行問吾民莓苔粘側逕馬足絶纎塵青谿曲折度茅屋<lb/>
<pb n="KR4h0028_WYG_008-12b"/>
經過頻川涂斗開濶夷路夾松筠右轉聳雲構廣除礱<lb/>
翠珉佛殿爍金碧標榜自玉宸修廊盤磴道等級華堂<lb/>
新最後敞髙閣扃藏帝室珍冥心一薰拂璨璨羅星辰<lb/>
大哉三聖筆天縱妙入神名家數幾百較古誰為鄰山<lb/>
頭見塔影樹杪排嶙峋直上遽登造愛奇忘艱辛秋容<lb/>
媚虚曠藹藹揚奇芬羣峰出圭角萬象皆縷陳森爽翠<lb/>
欲滴蒼茫寒襲人逺心窮碧海逸興凌髙旻躊躇下煙<lb/>
麓盼眄行復詢僧言王右軍遺跡永和春蘭亭有曩基<lb/>
<pb n="KR4h0028_WYG_008-13a"/>
墨池含漪淪書室閟靈像五亭餘圓囷次第與探厯畢<lb/>
景頤厥因簡累脱紛滓遺榮終幅巾逍遥自得埸此節<lb/>
固離倫憤恥以寄傲則非吾所遵凉飈拂修竹暮靄起<lb/>
長津纓佩顧為忝城郭宜爾親回首已遥碧怳然塵世<lb/>
分<lb/>
　　禹廟<lb/>
　在會稽東南十餘里稽山之下禹嘗會東南諸侯計<lb/>
　功於此後沒因𦵏焉少康立祠於陵所今有禹墳窆<lb/>
<pb n="KR4h0028_WYG_008-13b"/>
　石猶存或曰梁時修廟欠一梁木夕有風雨漂至一<lb/>
　木乃梅梁也<lb/>
　　律詩<lb/>
　　　禹廟神座傾服金紫苹自到鎮申牒禮司重加<lb/>
　　　衮冕今因祈雨偶成八韻<hi>薛苹</hi>
玉座新規盛金章舊制非列城初執禮清廟重垂衣不<lb/>
覩千箱詠翻愁五稼微祇将蘋藻潔寧在餼牢肥徙市<lb/>
行應謬焚巫事亦違至誠期必感昭報意猶希海日明<lb/>
<pb n="KR4h0028_WYG_008-14a"/>
朱檻谿煙濕畫旂迴瞻郡城路未欲背山歸<lb/>
　　　禹廟<hi>李紳</hi>
削平水土窮滄海畚鍤東南盡會稽山擁翠屏朝玉帛<lb/>
穴通金闕架雲霓祕文鏤石藏青壁寶檢封雲化紫泥<lb/>
清廟萬年長血食始知明徳與天齊<lb/>
　　　遊禹穴<hi>宋之問</hi>
禹穴今晨到耶谿此路通著書聞太史鍊藥有仙翁鶴<lb/>
往的猶掛龍飛劍已空石帆浮海上天境落湖中水底<lb/>
<pb n="KR4h0028_WYG_008-14b"/>
寒雲白山邊墜葉紅歸舟何慮晩日暮使樵風<lb/>
　　　題禹廟<hi>錢倧</hi>
千古英靈孰令論西來神宇壓乾坤塵埃共鏁梅梁在<lb/>
星斗俱分劍獨存蟾殿夜寒摇翠幌麝鑪春暖酹瓊樽<lb/>
會稽山下秋風裏長放松聲入廟門<lb/>
　　　同前<hi>張伯玉</hi>
寶穴千峯下嚴祠一水傍夜聲滄海近秋勢越山長薄<lb/>
葬超前古貽謀啟後王萬靈何以報終古詠懐襄<lb/>
<pb n="KR4h0028_WYG_008-15a"/>
　　　同前<hi>蔣白</hi>
大禹歸天後南惟此廟存屋腥龍挂影巖黑電燒痕夜<lb/>
祭雲間火春鼙浪裏門到今疏鑿水敢不向東奔<lb/>
　　　泊禹祠<hi>潘閬</hi>
禹廟髙髙萬木齊蟾蜍影裏月光低山中不慣聞寒漏<lb/>
一夜猨驚與鳥啼<lb/>
　　　癸未嵗秋七月禱禹廟<lb/>
萬古稽山下森森大禹祠幽人來暗禱靈魄望潛知帝<lb/>
<pb n="KR4h0028_WYG_008-15b"/>
慮河頻決民憂業旋移自慙無異策載拜淚雙垂<lb/>
　　　訪禹穴至陽明洞<hi>張伯玉</hi>
宛委山前艤畫船攀蘿漸入太霄邊因尋大禹藏書穴<lb/>
深入陽明古洞天萬壑秋光含細籟數峯寒玉立蒼煙<lb/>
寶函金篆久稀濶欲就皇人講數篇<lb/>
　　　禹穴<hi>錢公輔</hi>
一朶雲根壓衆嵐古傳深坎自天鏨藏書未必先王事<lb/>
好怪惟聞太史探洞府間來何寂寞龍髯垂處認䰐鬖<lb/>
<pb n="KR4h0028_WYG_008-16a"/>
近巖更剖知章字謾識奇蹤意亦甘<lb/>
　　　題禹廟<hi>齊唐</hi>
削斷龍門劍力閑遺祠終古鑑湖邊崑墟到海曾窮地<lb/>
石穴藏書不記年春色門牆花滴雨曉光臺殿水浮煙<lb/>
塗山萬國梯航集告禪靈壇豈偶然<lb/>
　　古詩<lb/>
　　　亂後經禹廟<hi>庾肩吾</hi>
金簡泥新發龍門鑿始通配天不失舊為魚微此功秦<lb/>
<pb n="KR4h0028_WYG_008-16b"/>
皇觀大海魏帝逐飄風去國嗟行邁頻年任轉蓬月上<lb/>
關山北鄉臨天漢東申胥猶有志荀息大懐忠待見攙<lb/>
搶滅歸來松柏同<lb/>
　　　謁禹廟<hi>宋之問</hi>
夏王乗四載兹地發金符峻命終不易報功疇敢渝先<lb/>
驅總昌會後至伏靈誅玉帛空天下衣冠耀海隅旋聞<lb/>
厭黄屋更道出蒼梧林表祠轉茂山阿井詎枯舟遷龍<lb/>
噴壑田變鳥耘蕪舊物森如在天威肅未除𤣥夷屆瑶<lb/>
<pb n="KR4h0028_WYG_008-17a"/>
席玉女侍清都奕奕閨闥邃軒軒仗衛趨氣青連曙海<lb/>
雲白洗春湖猨嘯有時荅禽言長自呼靈歆異蒸糈至<lb/>
樂匪笙竽茅殿今文襲梅梁古制無運遥日崇麗業盛<lb/>
荅昭蘇伊昔力云盡而今功尚敷揆材非美箭精享愧<lb/>
生芻郡職昧為理邦空寧自誣下車霰已積攝事露行<lb/>
濡人隠冀多祐曷唯霑薄軀<lb/>
　　　同前<hi>崔詞</hi>
惟舜禪功始惟堯錫命初九州方奠畫萬壑遂横疏受<lb/>
<pb n="KR4h0028_WYG_008-17b"/>
籙嘗開洞過門不下車諸侯會玉帛滄海薦圖書𤣥黙<lb/>
将遺世崇髙亦厭居耘田自有鳥濬澤豈為魚家及三<lb/>
王嗣殷因百代如靈容肅清宇衮服閉荒墟棗徑愁雲<lb/>
暮松扉撤祭餘叨榮陵寢邑懐古益躊躇<lb/>
　　　同前<hi>益簡</hi>
九土昔淪墊八方抱殷憂哲王受洪範羣物承天休源<lb/>
委有所在勤勞會東州稽山何峻極清廟居上頭律度<lb/>
非外事辛壬寧少留歌謡自不去覆載将何求靈長表<lb/>
<pb n="KR4h0028_WYG_008-18a"/>
逺績經啓著宏猷孰敢備佐命天吳與陽侯𤣥功餘玉<lb/>
帛茂實結松楸蓋影庇風雨湖光摇冕旒質明簫鼔作<lb/>
通昔禮容修騂牢設舊物洿水配庶羞深沈本建極傲<lb/>
很亦思柔隂怪尚奔走靈徒如獻酬怳疑仙駕動静見<lb/>
宿雲收竹樹依積潤菰蒲託清流謬兹領百越忽復厯<lb/>
三秋丹懇諒可薦庶幾無年尤<lb/>
　　　拜禹廟<hi>元稹</hi>
恢能咨岳日悲暮羽山秋父陷功仍繼君名禮不讐洪<lb/>
<pb n="KR4h0028_WYG_008-18b"/>
水襄陵後元圭菲食由已甘魚父子翻荷粒咽喉古廟<lb/>
蒼煙冷寒庭翠柏稠馬泥真骨動龍畫活睛留祀典稽<lb/>
千聖孫謀絶一丘道雖汙世載恩豈酌沈浮洞穴探常<lb/>
近圖書即可求徳崇人不惰風在俗斯柔茭色湖光上<lb/>
泉聲雨脚收歌詩呈志義簫鼔凟清猷史亦明勲最時<lb/>
方怒校酋還希四載術将以拯䖍劉<lb/>
　　　謁禹廟<hi>徐浩</hi>
畎澮敷四海川源滌九州既膺𤣥圭錫乃建洪範疇鼎<lb/>
<pb n="KR4h0028_WYG_008-19a"/>
革固天啟運興匪人謀肇開宅土業永庇昬墊憂山足<lb/>
靈廟在門前清鏡流象筵陳玉帛容衛嚴戈矛探穴圖<lb/>
書朽卑宫堂殿修梅梁今不壊松祏古仍留負責故鄉<lb/>
近朅來申俎羞為魚知造化歎鳳仰徽猷不復聞夏樂<lb/>
惟餘奏楚幽婆娑非舞羽鏜鞳異鳴球盛徳吾無間髙<lb/>
功誰與儔災淫破凶慝祚聖擁神休出谷鸎初語空山<lb/>
猨獨愁春暉生草樹栁色暗汀洲恩貸題輿重榮殊衣<lb/>
錦遊宦情同械繫生理任桴浮地極臨滄海天遥過斗<lb/>
<pb n="KR4h0028_WYG_008-19b"/>
牛精誠如可諒他日寄冥搜<lb/>
　　　早謁禹廟<hi>張伯玉</hi>
曉出五雲扃皎日麗初<hi>闕</hi>宿霧斂<hi>闕</hi>　　　　　　嚴<lb/>
祠欵靈閟拂衽天風散不聴<lb/>
　　曹娥廟律詩<lb/>
　　　曹娥廟碑<hi>僧貫休</hi>
髙碑説爾孝終難彈指端思白浪間堪歎行人不迴首<lb/>
前山山是苧蘿山<lb/>
<pb n="KR4h0028_WYG_008-20a"/>
　　　同前<hi>潘閬</hi>
曹娥廟前秋草平曹娥廟裏秋月明扁舟一夜曾無寐<lb/>
近聴潮聲似哭聲<lb/>
　　　同前<hi>姚鉉</hi>
簫鼓聲中浪渺瀰古楓隂砌蘚封碑行人到此自恭肅<lb/>
不似巫山雲雨祠<lb/>
　　　同前<hi>錢惟岳</hi>
曹娥廟貌樹豐碑千古行人誦色絲苦恨當年題八字<lb/>
<pb n="KR4h0028_WYG_008-20b"/>
不旌賢孝祇旌辭<lb/>
　　　其二<lb/>
尋屍抱柱兩俱難二子留名滿世間輕命一般同水溺<lb/>
尾生泉下復何顔<lb/>
　　　同前<hi>史温</hi>
曹娥廟貌枕江湄南北行人合孝思有智不争三十里<lb/>
千年黄絹一㕔碑<lb/>
　　古詩<lb/>
<pb n="KR4h0028_WYG_008-21a"/>
　　　留題曹娥廟<hi>蕭闢</hi>
屈平以楚死死濁不死清伍員以吳死死暗不死明死<lb/>
者人所難一死鴻毛輕壯哉二子為留得不死名曹娥<lb/>
以父死年齡童未成抱屍出洪瀾非可二子并二子諫<lb/>
不從齊秦韓魏征娥若不之死父𦵏鱣與鯨二子死以<lb/>
介娥死以孝誠于今會稽人事之如事生娥若生堯時<lb/>
舜不妻女英娥若逢孔子娥名書孝經娥父若罹辜豈<lb/>
止為緹縈蔡邕不知娥但愛碑上銘我來拜祠下古木<lb/>
<pb n="KR4h0028_WYG_008-21b"/>
寒雲横往往大江水猶作哀哀鳴安得娥有知為我神<lb/>
隂靈鼓此大江波注入四瀆平洗濯天下心皆行娥所<lb/>
行<lb/>
　<lb/>
　<lb/>
　<lb/>
　<lb/>
　會稽掇英總集巻八<lb/>
</p>
<p>
</p>
  </div>
</body>
</text>
</TEI>
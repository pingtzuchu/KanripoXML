<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻六</head> <lb/>
    <p>
<pb n="KR4h0028_WYG_006-1a"/>
欽定四庫全書<lb/>
　會稽掇英總集巻六<lb/>
　　　　　　　　　　　　宋　孔延之　撰<lb/>
　　雲門寺律詩<lb/>
　晉義熙三年王子昭嘗居是山有五色雲晝見庭户<lb/>
　表奏安帝乃建寺曰雲門至會昌寺廢大中復興今<lb/>
　朝改額曰雍熙顯聖淳化三寺<lb/>
　　　宿雲門寺<hi>羅鄴</hi>
<pb n="KR4h0028_WYG_006-1b"/>
寺入千巖石路長孤吟一宿逺公房卧聴半夜杉檉雨<lb/>
轉覺中峯枕簟涼華界卒無悲苦念塵襟還自是非忙<lb/>
他年縱若重來此息得心猨鬢已霜<lb/>
　　　其二<lb/>
入松穿竹路難分藉地連巖總是雲欲問老僧多少事<lb/>
亂泉相聒不相聞<lb/>
　　　同前<hi>錢起</hi>
山寺宜静夜禪房開竹扉支公方晤語孤月復清輝一<lb/>
<pb n="KR4h0028_WYG_006-2a"/>
磬響丹壑千燈明翠微平生厭浮世兹夕更忘歸<lb/>
　　　同前<hi>薛能</hi>
初宵門未掩獨立對霜空極目故鄉月滿池寒草風樵<lb/>
聲當嶺上僧語在雲中正恨歸期晩蕭蕭聞塞鴻<lb/>
　　　同前<hi>項斯</hi>
松葉重重覆徑微黄昏谿上見人稀月明半寺客初到<lb/>
風動閒門僧未歸山果經霜多自落水螢穿竹不停飛<lb/>
行人始得中宵卧又被鐘聲催著衣<lb/>
<pb n="KR4h0028_WYG_006-2b"/>
　　　同前<hi>劉得仁</hi>
上方僧又起清磬出雲初吟苦曉燈暗露零寒草疎舊<lb/>
山多夢到流水送愁餘寄寺欲經嵗慙無親故書<lb/>
　　　同前<hi>顧非熊</hi>
夜香聞偈後岑寂掩柴扉照竹燈和雪看松月到衣草<lb/>
堂疎磬斷山寺故人稀翻憶湘南雨春風獨鳥歸<lb/>
　　　同前顧<hi>況</hi>
野人愛向山中宿况在葛洪丹井西門前有箇長松樹<lb/>
<pb n="KR4h0028_WYG_006-3a"/>
半夜子規來上啼<lb/>
　　　同前<hi>宋之問</hi>
維舟入浄域作禮事尊經投迹慮消散為心自杳冥龕<lb/>
交大禹穴樓倚少微星沓嶂圍蘭若迴谿抱竹庭覺花<lb/>
塗砌白甘露洗山青鴈塔鶱金地虹橋轉翠屏人天宵<lb/>
合影神鬼晝潛形理勝常宗寂縁空日感靈入禪從鴿<lb/>
繞説法有龍聴劫累終期滅塵躬豈暫寧摇摇不安寐<lb/>
待月詠巖扄<lb/>
<pb n="KR4h0028_WYG_006-3b"/>
　　　憶雲門<lb/>
樹閒煙不破谿静鷺忘飛更愛幽奇處斜陽豔翠微<lb/>
　　　贈雲門靈一律詩<hi>姚郃</hi>
梵書鈔律千餘紙静坐焚香獨受持童子病來煙火絶<lb/>
清泉漱齒過齋時<lb/>
　　　再遊雲門<hi>方千</hi>
嶺頭雲向忩中起砌下泉從石上來僧老終無出山意<lb/>
巖猨澗鳥莫相猜<lb/>
<pb n="KR4h0028_WYG_006-4a"/>
　　　題靈一上人新泉<hi>劉長卿</hi>
東林一泉出復與逺公期淺澗春流處空山夜月時夢<lb/>
閒聞細響慮淡對清漪動静皆如此唯應道者知<lb/>
　　　送鮑侍御宿雲門<hi>嚴維</hi>
小令遺蹤在仙郎向夕過潭空觀月定門静見雲多竹<lb/>
色香煙染松聲雨㸃和還聞上方磬後夜梵如何<lb/>
　　　陪獨孤中丞遊雲門<lb/>
絶壑開花界耶谿極上源光煇三石座登陟五雲門深<lb/>
<pb n="KR4h0028_WYG_006-4b"/>
木鳴騶馭晴山耀武賁亂泉親坐卧疎磬發朝昏蒼翠<lb/>
新嵐色莓苔積雨痕上方看度鳥後夜聴吟猨異迹焚<lb/>
香對新詩酌茗論歸來還撫俗諸老莫攀轅<lb/>
　　　題雲門一上人新泉<lb/>
山下新泉出泠泠比法源落花纔有響濺石未成痕獨<lb/>
映孤松色殊分衆鳥喧唯當清月夜觀此啓禪門<lb/>
　　　遊雲門<hi>趙嘏</hi>
五雲谿影裏萬慮淡涼天紅葉斜堦日清風滿寺蟬幾<lb/>
<pb n="KR4h0028_WYG_006-5a"/>
多長道路一餉暫留連惜别疎鍾去看山坐水邊<lb/>
　　　同前<hi>姚郃</hi>
千重山崦裏樓閣影參差未暇尋僧院先看置寺碑竹<lb/>
深行漸暗石穏坐多時古塔龍蛇善虚廊鳥雀癡雲開<lb/>
上界近泉落下方遲為愛青桐葉因題滿樹詩<lb/>
　　　同前<hi>元稹</hi>
遥泉滴滴度更遲秋夜霜天入竹扉明月自隨山影去<lb/>
清風長送白雲歸<lb/>
<pb n="KR4h0028_WYG_006-5b"/>
　　　同前<hi>崔子向</hi>
長松落落勝天台佛殿經忩半嶺開郭裏鐘聲山裏去<lb/>
上方流水下方來<lb/>
　　　同前<hi>杜牧</hi>
雲門寺前逢猛雨雲黑山髙雨脚長曾向郊宫為近侍<lb/>
分明摐摐羽林鎗<lb/>
　　　再遊雲門宿空上人故院<hi>馬戴</hi>
雲門秋却入微徑寂無人後夜中峯月空林對坐身寂<lb/>
<pb n="KR4h0028_WYG_006-6a"/>
寥寒磬斷盥漱瀑泉新隠跡復誰見松枝拂石塵<lb/>
　　　再遊雲門訪僧不遇<hi>薛能</hi>
數歇渡深水漸非塵俗閒泉聲入秋寺月色徧寒山石<lb/>
路幾迴雪禪房又閉關不知雙樹客何處與雲閒<lb/>
　　　招皇甫冉遊雲門<hi>僧靈一</hi>
湖南通古路來往意無涯欲識雲門寺千峰到若耶春<lb/>
山子敬宅古木謝敷家自可長偕隠那言相去賒<lb/>
　　　陪元相公遊雲門<hi>趙嘏</hi>
<pb n="KR4h0028_WYG_006-6b"/>
松下山前一徑通燭迎千騎滿川紅春雲乍斂幽巖雨<lb/>
曉氣初開大斾風小檻燕花容客醉上方看竹與僧同<lb/>
歸來吹盡嚴城角路轉横塘亂水東<lb/>
　　　同僚友遊雲門<hi>張謂</hi>
共許尋雞足誰能惜馬蹄長空盡雲雨斜日半虹蜺簾<lb/>
外千峯轉忩前萬木低看花尋徑逺聴鳥入林迷地與<lb/>
喧卑隔人将物我齊不知樵客意何亊武陵谿<lb/>
　　　宿雲門東客院<hi>蕭翼</hi>
<pb n="KR4h0028_WYG_006-7a"/>
路入山西更向西雨和春雪旋成泥風吹疊巘雲頭散<lb/>
月照平湖鴈影低拄杖負書尋逺寺倩童牽鹿渡深谿<lb/>
今朝獨宿巖東院唯聴猨吟與鳥啼<lb/>
　　　留題雲門<lb/>
絶頂髙峰路不分煙嵐長鎖緑苔紋獼猴推落臨崖石<lb/>
打破下方遮月雲<lb/>
　　　宿雲門香閣院<hi>李襃</hi>
香閣無塵雪後天石盆如月貯寒泉髙僧洗足南軒罷<lb/>
<pb n="KR4h0028_WYG_006-7b"/>
還枕蒲團就日眠<lb/>
　　　宿雲門上方<hi>秦系</hi>
禪室遥看峰頂頭白雲東去水常流松間儻許幽人住<lb/>
不更将錢買沃州<lb/>
　　　泛若耶宿雲門<hi>于武陵</hi>
谿船泛數里漸覺少炎暉映水花連影逢人鳥背飛深<lb/>
猶見白石涼好換生衣未得多詩句終須隔宿歸<lb/>
　　　題雲門<hi>楊衡</hi>
<pb n="KR4h0028_WYG_006-8a"/>
千峯白露後石壁掛殘燈曉色海邊日經聲松下僧意<lb/>
閑門不閉年去水空澄稽首如何問森羅盡一乗<lb/>
　　　憶雲門舊遊送無著上人<hi>朱放</hi>
誰能愁此别到越會相逢長憶雲門寺門前千萬峰石<lb/>
牀埋積雪山路倒枯松莫學白道士無人知去蹤<lb/>
　　　入雲門五谿上作<hi>許渾</hi>
此谿何處路遥問白髭翁佛廟千巖裏人家一島中魚<lb/>
傾荷葉露蟬噪栁條風急瀨鳴車軸微波漾釣筒石苔<lb/>
<pb n="KR4h0028_WYG_006-8b"/>
縈棹緑山果拂舟紅更就前谿宿村橋與剡通<lb/>
　　　雲門寄陳丘二侍郎<hi>僧靈澈</hi>
年老心閒無外事麻衣草座亦容身相逢盡道休官去<lb/>
林下何曾見一人<lb/>
　<lb/>
　<lb/>
　<lb/>
　會稽掇英總集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻二</head> <lb/>
    <p>
<pb n="KR4h0028_WYG_002-1a"/>
欽定四庫全書<lb/>
　會稽掇英總集巻二<lb/>
　　　　　　　　　　　　宋　孔延之　撰<lb/>
　　西園<lb/>
　　律詩<lb/>
　　　題曲水閣詩<hi>并序</hi>　<hi>唐詢</hi>
吏部樂安公治會稽數月政清吏休庭無留事一日出<lb/>
府署西里所厯金山祠顧神而嘻知非所宜為民祀者<lb/>
<pb n="KR4h0028_WYG_002-1b"/>
促吏壞去因其宇乃廣乃闢署曰正俗亭繇亭之南地<lb/>
曠宜美嬰城面湖東負于山顧瞻厥中若與意會間而<lb/>
歎曰昔晉諸賢游蘭亭修禊事實在兹土世一異絶而<lb/>
弗續今視得所嚮其疇與興乎亟命監兵李君文都伻<lb/>
來以治並山鑿渠上引湖水悍波合注如怒如奔縈流<lb/>
西行數步一折衆石回阻激為湍聲其哀泠泠㳙若鳴<lb/>
玉降而北出乃滙于河即渠之南夾植文棟引梁横度<lb/>
隠若虹起命之曰曲水閣縁山北嚮聚流為池至于正<lb/>
<pb n="KR4h0028_WYG_002-2a"/>
俗亭又從而西奠渠之北考室其上曰流觴亭壓城之<lb/>
隅治茀而基中可以望曰茂林亭旣已事我公帥官屬<lb/>
集而落之絃匏相和曲奏未闋舉酒環視四阿無蔽灌<lb/>
木回映鳴禽互變層巖在右流水相續方其樂甚愉愉<lb/>
自得緬然蓋游於世俗之外而百慮不得奸焉噫川澤<lb/>
之尤土壌之美厝于幽閒無營於世待人然後發嚮者<lb/>
淫鬼宇之狂巫諛祝譁囂雜擾相與浼乎其間累世而<lb/>
然卒焉發而新之祛囂為寧流汙為清蕩我奥渫即于<lb/>
<pb n="KR4h0028_WYG_002-2b"/>
高明㣲公之來誰其經營按曲水制始永和中為盛集<lb/>
厯數百祀往而幾熄今我公修之州人忭且語曰永和<lb/>
事去吾逺誦舊志其傳亡髣髴吾何與焉已而復于今<lb/>
固吾所睹視永和烏所謂今之侔哉公樂聞其言又嘉<lb/>
其成作詩以美之監郡虞曹降及寮屬從而賦者凡二<lb/>
十一篇編次如左屬吏唐詢辱命以序辭不成飾赧然<lb/>
愧集景祐丁丑歳春三月日序<lb/>
　　　詩<hi>蔣堂</hi>
<pb n="KR4h0028_WYG_002-3a"/>
危構跨大淵淪清滌世紛飛湍逢石轉潄玉隔山聞影<lb/>
亂林花落叢幽澗草薰兹為禊飲地何羨右將軍<lb/>
　　　同前<hi>唐詢</hi>
依山營廢壌結宇跨通溝派引平湖逺聲分幾曲流交<lb/>
隂覆脩竹照影下輕鷗此日羣賢集寧疎晉世游<lb/>
　　　同前<hi>林槩</hi>
勝絶千巖地清涵一水濵石泉寒繞澗山木翠和春秀<lb/>
入壺中望幽疑物外身賢侯足真賞王謝有芳塵<lb/>
<pb n="KR4h0028_WYG_002-3b"/>
　　　同前<hi>劉述</hi>
面勢俯巖隈雕軒映水開雲從棟間出人自鑑中來櫂<lb/>
楫歌聲度漸裳禊事廻東山如未起好住小蓬萊<lb/>
　　　同前<hi>邵必</hi>
鑿石得春渠波環閣勢孤新痕漲㣲雨逺碧注平湖士<lb/>
俗山隂舊風光洛曲殊回眸見危嶺慿檻有驚鳬墮蘂<lb/>
浮旋瀨疎篁䕃疊櫨人閒多拾翠魚樂半依蒲河朔誰<lb/>
觴友沂津昔詠儒遺芬知未泯追蓋此為娛<lb/>
<pb n="KR4h0028_WYG_002-4a"/>
　　　諸官詩成因書二韻於後<hi>蔣堂</hi>
一𣲖西園曲水聲水邊終日會冠纓幾多詩筆無停綴<lb/>
不似當年有罰觥<hi>昔蘭亭賦詩不成者十六人各罰酒三觥</hi>
　　　西園醉歸<hi>張伯玊</hi>
向晩西園飲乍䦨山公酩酊上輕鞍東方千騎隨車出<lb/>
南國佳人夾路看縱目漸迷山色逺廻頭猶憶水聲寒<lb/>
歸來未放賔游散更賦新題刻燭觀<lb/>
　　　渌波亭<hi>向傳式</hi>
<pb n="KR4h0028_WYG_002-4b"/>
我愛東南郡恩容守會稽府當秦望北園枕卧龍西水<lb/>
為流觴引亭因正俗題松篁清有韻桃李密成蹊一沼<lb/>
開方鑑雙橋亘彩霓繞波平漾漾春草碧萋萋城上興<lb/>
崇構林端露半梯<hi>園枕郡城予因建樓於上以望湖山也</hi>登疑青漢近坐<lb/>
與白雲齊山色回頭是湖光照眼迷笙歌隨分有樽斝<lb/>
逐歡攜月夜宜飛蓋花時醉似泥蓬萊風景異此地好<lb/>
長棲<lb/>
　　古詩<lb/>
<pb n="KR4h0028_WYG_002-5a"/>
　　　寄題望湖樓<hi>蔣堂</hi>
城上危樓勢孤峙樓頭盡見湖中水水色澄明游者多<lb/>
古來雅以鑑為比家家畫舫日斜歸處處菱歌烟際起<lb/>
清漣蒙潤一都會碧底涵空三百里溥哉利及鎮東人<lb/>
而我常嗟馬臻死今兹使君多感慨所以望湖心不已<lb/>
頻登雉堞追古往盛集賔朋為宴喜樓南極目芙蓉花<lb/>
萬疊紅英照千騎<lb/>
　　　寄題西園<hi>蔣堂</hi>
<pb n="KR4h0028_WYG_002-5b"/>
西園昔日多遊從廻流屢泛巵酒空前亭後亭草茵軟<lb/>
曉景晩景烟嵐融角巾蕭灑竹林際履綦來往花隂中<lb/>
時方偃蕃適四體不料游宦如孤蓬數移五馬臨大屏<lb/>
幾悵二毛成老翁昨去鄰封亦甚邇<hi>謂守餘杭也</hi>秪限一水<lb/>
無由通錦城此舉又逺適流觴雅會何時同錢塘山色<lb/>
望不見稽山況在錢塘東<lb/>
　　　賀監<lb/>
　　　古律詩<lb/>
<pb n="KR4h0028_WYG_002-6a"/>
　　　送賀秘監歸會稽序<hi>并詩</hi>　<hi>唐明皇</hi>
天寳三載太子賔客賀知章鑒於止足抗歸老之疏解<lb/>
組辭榮志期入道朕以其夙存㣲尚年在遲暮用修掛<lb/>
冠之事俾遂赤松之遊正月五日將歸稽山遂餞東路<lb/>
乃命六卿庶尹三事大夫供帳青門寵行邁也豈惟崇<lb/>
徳尚齒亦將勵俗勸人無令二疏獨光漢冊乃賦詩贈<lb/>
行凡預兹宴宜皆屬和<lb/>
遺榮期入道辭老竟抽簪豈不惜賢達其如高尚心環<lb/>
<pb n="KR4h0028_WYG_002-6b"/>
中得秘要方外散幽襟獨有青門餞羣公悵别深<lb/>
　　　同前<hi>李適之</hi>
聖代全高尚𤣥風闡道㣲筵開百寮餞詔許二疏歸仙<lb/>
記題金籙朝章換羽衣悄然承睿藻行路滿光輝<lb/>
　　　同前<hi>李林甫</hi>
挂冠知止足豈獨漢疏賢入道求真侣辭榮訪列仙睿<lb/>
文含日月宸翰動雲烟鶴駕吳鄉逺遥遥南斗邊<lb/>
　　　同前<hi>嗣許王瓘</hi>
<pb n="KR4h0028_WYG_002-7a"/>
官著朝中貴才傳海上名早年常好道晩歲更遺榮授<lb/>
籙歸三洞還車謁四明東門詔送日揮涕盡羣英<lb/>
　　　同前<hi>褒信郡王璆</hi>
止足人高尚遺榮子獨前詣臺飛舄日辭闕挂冠年象<lb/>
服歸丹扆霓裳降紫天仙舟望不及朝野共推賢<lb/>
　　　同前<hi>席豫</hi>
南山四皓徳東海二疏名功遂知身退心㣲覺道成霓<lb/>
裳明主賜鶴駕列仙迎詔餞出中野朋歡留上京灞橋<lb/>
<pb n="KR4h0028_WYG_002-7b"/>
春水溢稽嶺白雲生此去三千里那堪長别情<lb/>
　　　同前<hi>宋鼎</hi>
紫氣朝明主丹丘送老臣誰知探穴處更有散金人陌<lb/>
上神仙日城東梅栁春遙知歸隠處烟浪隔囂塵<lb/>
　　　同前<hi>郭虚巳</hi>
白首輕軒冕黄冠重隠淪嚴陵垂釣日疏廣散金辰北<lb/>
闕辭明主東門别故人以兹敦雅俗𤣥化盡歸真<lb/>
　　　同前<hi>李巖</hi>
<pb n="KR4h0028_WYG_002-8a"/>
逺節忘榮趣全真悟道㣲登朝四皓客辭老二疏歸聖<lb/>
主欽𤣥徳台臣餞羽衣丹丘不可接鳬舄幾時飛<lb/>
　　　同前<hi>韋斌</hi>
抗情遺黻冕高步出氛埃横海鴻飛逺登仙鶴語催希<lb/>
㣲餘第宅恍惚視嬰孩桃實三千歳何當獻壽來<lb/>
　　　同前<hi>李慎㣲</hi>
有客自言狂經書仕聖唐業尊傳帝子道妙寵君王厭<lb/>
俗懷仙觀思遊憶故鄉公卿祖疏廣親戚送劉綱海上<lb/>
<pb n="KR4h0028_WYG_002-8b"/>
波瀾急江干煙路長蓬萊不可見何處訪霓裳<lb/>
　　　同前<hi>韋堅</hi>
解印辭榮禄遊真奉徳音贈行天藻下餞席上台臨逺<lb/>
馭仙山鶴常懷帝里心無因同執袂相望但霑襟<lb/>
　　　同前<hi>齊澣</hi>
君家在四明崇道復遺榮霓服辭丹禁天文詔玊京義<lb/>
方延永錫真籙授長生舉手都門外白雲江上行<lb/>
　　　同前<hi>崔璘</hi>
<pb n="KR4h0028_WYG_002-9a"/>
軒冕朝恩盛霓裳祖帳榮倐然謝時客高步尚遺名魏<lb/>
闕鴛行斷稽山鶴駕迎相期下鳬舄謁帝會承明<lb/>
　　　同前<hi>梁涉</hi>
尚道遺朝紱從天降羽衣儲安四皓去榮足二疏歸垂<lb/>
耀珠隨轉馳軒鶴送飛輕舟鏡湖上宸翰作光輝<lb/>
　　　同前<hi>王濬</hi>
業盛王公秩名高絳老年遺榮謝珪組得志學神仙去<lb/>
國風為馭還鄉海作田何當曳鳬舄萬里更朝天<lb/>
<pb n="KR4h0028_WYG_002-9b"/>
　　　同前<hi>王瑀</hi>
父子承恩日遺榮拜職辰掛冠辭聖主佩印奉嚴親舉<lb/>
代稱賢智當朝勸孝仁退歸將適越攀餞乃傾秦<lb/>
　　　同前<hi>姚鵠</hi>
若非堯運及垂衣肯許巢由脫俗機太液始同黄鶴下<lb/>
仙鄉已駕白雲歸還披舊褐辭金殿却捧𤣥珠向翠㣲<lb/>
羈束慙無仙藥分隨車空有夢魂飛<lb/>
　　　同前<hi>王鐸</hi>
<pb n="KR4h0028_WYG_002-10a"/>
詔許真人歸舊隠為言海上憶孤峯宸庭暫别期千載<lb/>
野服飄然出九重華表尚迷丁令鶴竹陂猶認葛仙龍<lb/>
自憐弱羽塵埃重於此無由躡去蹤<lb/>
　　　同前<hi>何千里</hi>
錫鼎昇天㡬萬春裔孫今復出囂塵姓名當繫上清籙<lb/>
齒髪不知何代人暫應客星過世主旋歸吳市作遺民<lb/>
遼東駕鶴忽飛去揮手無言辭紫宸<lb/>
　　　同前<hi>嚴都</hi>
<pb n="KR4h0028_WYG_002-10b"/>
廣成何必挂朝衣已奉𤣥珠佐萬機還躡舊來鳬舄去<lb/>
不將新賜鶴書歸<hi>先生固辭寵祿竟追成命</hi>暫慿風馭遊清禁終泛<lb/>
仙槎出紫㣲今<hi>日</hi>漢庭因少别人間無限白雲飛<hi>將離洛都</hi>
<hi>厯别公卿十數<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>其處皆有白雲起</hi>
　　　同前<hi>嚴向</hi>
孤雲去住本無機却指蒼梧下紫㣲錫鼎為傳仙族在<lb/>
泛槎還入海煙歸客星一夜凌光武華表千年送令威<lb/>
聞道葛洪丹竈畔至今霜果有金衣<lb/>
<pb n="KR4h0028_WYG_002-11a"/>
　　　同前<hi>康<graphic n="KR3762" url="https://raw.githubusercontent.com/kanripo/KR-Gaiji/master/images/KR3762.png" mimeType="image/png"/>
                    </hi>
解綬申知足歸元道益真離章垂睿作祖帳别羣臣紫<lb/>
禁辭明主青谿訪羽人賞延忠孝著榮耀故鄉春<lb/>
　　　同前<hi>韓宗</hi>
遺老去朝行登真返舊鄉軒車成羽駕纓綬換霓裳明<lb/>
主懷江外羣公祖道傍青門有前事千載共輝光<lb/>
　　　同前<hi>郭慎㣲</hi>
承明常謁帝函谷坐成仙少别商山下長探禹穴前雲<lb/>
<pb n="KR4h0028_WYG_002-11b"/>
迎出關馭花待過江船欲識恩華重宸章七曜懸<lb/>
　　　同前<hi>于休烈</hi>
飛名紫府内抗手白雲鄉道與松喬匹榮辭園綺行夫<lb/>
君旣鶴駕幼子復霓裳少别留宸藻東南歸路光<lb/>
　　　同前<hi>齊先乂</hi>
晩歳朝真隠皇情諒不違辭家五十載今日復東歸祖<lb/>
帳臨青道天章降紫㣲顧嗟軒冕者誰與比光輝<lb/>
　　　同前<hi>韋述</hi>
<pb n="KR4h0028_WYG_002-12a"/>
二疏方告老四皓盡歸山藹藹都門别仍看衣錦還霓<lb/>
裳標逸氣丹竈理童顏一遇真仙侣羣心難可攀<lb/>
　　　同前<hi>韓倩</hi>
子綦南國隠周氏北山居羽客輕簪綬霓裳下里閭仙<lb/>
帆歸海近雲氣度關虚今日辭明主深恩寵漢疏<lb/>
　　　同前<hi>杜昆吾</hi>
辰象降星精登朝隠吏并求珠謝軒冕放舄指蓬瀛擲<lb/>
地文章逸匡儲羽翼成江邊丹障起雲外緑輿迎落落<lb/>
<pb n="KR4h0028_WYG_002-12b"/>
神仙意悽悽離别情聖恩殊未巳何獨厭承明<lb/>
　　　同前<hi>張綽</hi>
北闕皇恩重東門紫氣飛為看賔客去何似買臣歸迎<lb/>
綬旋江國題輿入侍闈千年舊跡在七日故人非别涕<lb/>
霑霓服離筵著錦衣無因伴仙羽空此羨光輝<lb/>
　　　同前<hi>陸善經</hi>
至貴不忘初辭榮返舊居霓裳因寵錫鶴駕欲凌虚丹<lb/>
禁傾三事青門祖二疏函關遇真隠應演道家書<lb/>
<pb n="KR4h0028_WYG_002-13a"/>
　　　同前<hi>胡嘉鄢</hi>
帝鄉辭寵命羽服表華年地變君臣禮門榮父子仙鳯<lb/>
書開紫觀鶴駕待青田歸舸蓬萊近宸章日月懸跡光<lb/>
三樂美聲重二疏賢即此過函谷應留道徳篇<lb/>
　　　同前<hi>魏盈</hi>
東門挂冠處西漢祖筵開乃是黄庭老言辭丹闕來方<lb/>
稱四皓徳更仰二疏才今日青谿路何時謁帝回<lb/>
　　　同前<hi>李彥和</hi>
<pb n="KR4h0028_WYG_002-13b"/>
遺榮辭上國解印適稽山聖主留深眷羣公祖别顏綵<lb/>
帆收鑑水紫氣度函關應是遼陽鶴千年始一還<lb/>
　　　同前<hi>張博望</hi>
紫綬朝中貴黄冠物外高孰能知止足君獨避塵勞已<lb/>
曉青霞志方從碧落遨軒車儻來物從此賤吾曹<lb/>
　　　同前<hi>辛替否</hi>
送君青門外逺詣滄海汜鳬舄遊帝鄉羽衣飛故里術<lb/>
妙焚金鼎丹成屑瓊蘂追餞會羣寮屬文降天㫖秦吳<lb/>
<pb n="KR4h0028_WYG_002-14a"/>
稱異域少别猶千祀黄鶴寓遼陽應明城郭是<lb/>
　　　歌<hi>并序</hi>　<hi>盧象</hi>
先生紫陽真人<hi>闕</hi>耳河目神氣有異年八十六而道心<lb/>
益固時人方之赤松子去年寢疾累日㝠然如夢長男<lb/>
曾子求於神鬼長請於天竊司命之籍與鬼物相競而<lb/>
角觝焉而告真人乃泠然而歸於是表請辭官乞以父<lb/>
子入道俱還故鄉仍以山隂舊宅為觀焉皇帝嘉尚其<lb/>
事尋而見許擇日度公與男田時公卿大夫觀者如堵<lb/>
<pb n="KR4h0028_WYG_002-14b"/>
皆曰賢才也正月五日上令周公邵公洎百寮餞别青<lb/>
門之内𤣥鶴摩於紫霄吹笙擊鼔盡是仙樂聞者莫不<lb/>
增歎輕軒冕焉余與真人相知不以年不以位俱承太<lb/>
公之後見賞王粲之詞悠悠此别不覺流涕輒贈古歌<lb/>
辭一首庶為真人傳用之爾<lb/>
君不見先生耳鼻有仙骨自號狂生中有物金華侍講<lb/>
三十年兒戱公卿與簪笏青門抗行謝客兒健筆連羇<lb/>
王獻之長安素絹書欲徧主人愛惜常保持每歎二疏<lb/>
<pb n="KR4h0028_WYG_002-15a"/>
不足道復言四皓常枯槁去年寢疾彌數旬神鬼盈庭<lb/>
謀一老長男泣血求司命少女嚬眉誦靈寳還如簡子<lb/>
復歸來更與洪崖同壽考上書北闕言授籙稅駕東州<lb/>
願修道初聞行路猶未信果達吾君謂之好山隂舊宅<lb/>
作仙壇湖上閒田種芝草鏡湖之水含杳㝠會稽仙洞<lb/>
多精靈須乗赤鯉遊滄海當以羣鵝寫道經皇恩贈詩<lb/>
四十字明主賜金三十鎰供帳傾朝一送歸雙童駟馬<lb/>
從兹出廻看紫綬若輕塵逺别青門嗟故人鴛鷺差池<lb/>
<pb n="KR4h0028_WYG_002-15b"/>
攀羽蓋虹霓夭矯翊車輪田田列侍浮丘伯曾子榮過<lb/>
朱買臣余高若是有先覺滅跡歸根從大朴千載悠悠<lb/>
等令威十洲漫漫思方朔歸去來青牛頓足少遲廻忽<lb/>
然雲霧不相見唯有飄飄香氣來<lb/>
　　　回鄉偶書<hi>賀知章</hi>
離别家鄉歳月多近來人事半消磨唯有門前照湖水<lb/>
春風不改舊時波<lb/>
　　　其二<lb/>
<pb n="KR4h0028_WYG_002-16a"/>
幼小離家老大廻鄉音難改面毛腮家童相見不相識<lb/>
却問客從何處來<lb/>
　　　經賀祕監鏡湖道士觀<hi>朱放</hi>
已得歸鄉里逍遙一外臣那隨流水去不待鏡湖春雪<lb/>
裏登山屐林閒漉酒巾空餘道士觀誰是學仙人<lb/>
　　　送賀賔客歸越<hi>李白</hi>
鏡湖流水漾清波狂客歸舟逸興多山隂道士如相見<lb/>
應寫黄庭換白鵝<lb/>
<pb n="KR4h0028_WYG_002-16b"/>
　　　對酒憶賀監<hi>李白</hi>
四明有狂客風流賀季真長安一相見呼我謫仙人昔<lb/>
好杯中物今為松下塵金龜換酒處却憶淚沾巾<lb/>
　　　其二<lb/>
狂客歸四明山隂道士迎敕賜鏡湖水為君臺沼榮人<lb/>
亡餘故宅空有荷花生念此杳如夢凄然傷我情<lb/>
　　　重憶<hi>李白</hi>
欲向江東去定將誰舉杯稽山無賀老却棹酒舩廻<lb/>
<pb n="KR4h0028_WYG_002-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0028_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　會稽掇英總集巻二<lb/>
</p>
<p>
</p>
  </div>
</body>
</text>
</TEI>
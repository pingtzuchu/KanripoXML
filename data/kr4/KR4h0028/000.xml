<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>會稽掇英總集</head>
    <p>
<pb n="KR4h0028_WYG_000-1a"/>
欽定四庫全書　　　　　集部八<lb/>
　會稽掇英總集　　　　　總集類<lb/>
　　提要<lb/>
　　　　<hi>臣</hi>等謹案會稽掇英總集二十巻宋孔延之<lb/>
　　　　撰原本自序首題其官為尚書司封郎中知<lb/>
　　　　越州軍州事浙東兵馬鈐轄末署熙寧壬子<lb/>
　　　　五月一日越州清思堂案施宿嘉泰會稽志<lb/>
　　　　延之於熙寧四年以度支郎官知越州五年<lb/>
<pb n="KR4h0028_WYG_000-1b"/>
　　　　十一月召赴闕壬子正當熙寧五年其嵗月<lb/>
　　　　與會稽志相合惟志稱延之為度支郎官而<lb/>
　　　　此作司封郎中集中有沈立等和蓬莱閣詩<lb/>
　　　　亦作孔司封集為延之手訂於官位不應有<lb/>
　　　　誤未知施宿何所據也延之此書以會稽山<lb/>
　　　　水人物著美前世而紀録賦詠多所散佚因<lb/>
　　　　博加搜採旁及碑版石刻自漢迄宋凡得銘<lb/>
　　　　志歌詩等八百五篇輯為二十巻各有類目<lb/>
<pb n="KR4h0028_WYG_000-2a"/>
　　　　前十五巻為詩首曰州宅次西園次賀監次<lb/>
　　　　山水分蘭亭等八子目次寺觀分雲門寺等<lb/>
　　　　四子目而以祠宇附之次送别次寄贈次感<lb/>
　　　　興次唱和後五巻為文首曰史辭次頌次碑<lb/>
　　　　銘次記次序次雜文書中於作者皆標姓名<lb/>
　　　　而獨稱王安石為史館王相葢作此書時正<lb/>
　　　　安石柄政之際故有所避而不敢直書歟所<lb/>
　　　　録詩文大都由搜岩剔藪而得之故多出名<lb/>
<pb n="KR4h0028_WYG_000-2b"/>
　　　　人集本之外為世所罕見如大厯浙東唱和<lb/>
　　　　五十餘人今録唐詩者或不能舉其姓氏實<lb/>
　　　　賴此以獲傳其於唐宋太守題名壁記皆全<lb/>
　　　　録原文尤為具有卓識葢逸記遺篇所来既<lb/>
　　　　逺以資考證禆益良多固不徒蒐訪之勤為<lb/>
　　　　可嘉尚已此書世鮮流傳藏書家多未著録<lb/>
　　　　此則明山陰祁氏淡生堂抄存本也乾隆四<lb/>
　　　　十四年二月恭校上<lb/>
<pb n="KR4h0028_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0028_WYG_000-4a"/>
㑹稽掇英搃集原序<lb/>
予常恨詩書之闕亡使善惡之戒不詳見於後代者蓋<lb/>
編脫簡落不能即補之故也後之為文章自非藏之名<lb/>
山副在緗帙鏤之板屋室有時而變勒之石岸谷有時<lb/>
而易况火于秦莽卓于漢割裂于六朝五代則木石之<lb/>
能不散蕩者幾矣若元㣲之白居易之吟咏撰述汪洋<lb/>
富博可謂才亢力敵矣而今完缺不同者白能自為之<lb/>
集舉而置之二林之藏元則悠然不知所以為計也故<lb/>
<pb n="KR4h0028_WYG_000-4b"/>
題之板不如刋之石刋之石不如墨諸紙茍欲誦前人<lb/>
之清芬搜斯文之放逸而傳之乆逺者則紙本尚矣㑹<lb/>
稽稱名區自周官國語史記其衣冠文物紀錄賦咏之<lb/>
盛則自東晉而下風亭月榭僧藍道館一雲一鳥一草<lb/>
一木覼縷而曲盡者自唐迄今名卿碩才毫起櫛比碑<lb/>
銘頌志長歌短引究其所作冝以萬計而時移代變風<lb/>
磨雨剥見於今者蓋亦僅有考之壁記自唐武徳至光<lb/>
啓為之守者幾百人其間髙情逸思發為篇詠者豈無<lb/>
<pb n="KR4h0028_WYG_000-5a"/>
四五而今所傳者元薛李孟數人而已或失於自著或<lb/>
怠於所承此予之所以深惜也故自到官申命吏卒徧<lb/>
走巖穴且攟之編藴詢之好事自太史所載至熈寧以<lb/>
来其所謂銘志歌詠得八百五篇為二十巻命曰㑹稽<lb/>
掇英摠集詩則以古次律自近而之逺文則一始於古<lb/>
稍以歳月為先後無所異也噫隋珠和璞流落乎𡨕昧<lb/>
乆矣一旦鉤索寳聚夸示来世神光靈氣炯然在目東<lb/>
南之美盡矣闕亡之恨消矣所以然者庶幾無負作者<lb/>
<pb n="KR4h0028_WYG_000-5b"/>
之用心也時熈寧壬子五月一日孔延之序<lb/>
</p>
<p>
</p>
  </div>
</body>
</text>
</TEI>
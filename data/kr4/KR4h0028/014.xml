<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻十四</head> <lb/>
    <p>
<pb n="KR4h0028_WYG_014-1a"/>
欽定四庫全書<lb/>
　會稽掇英總集巻十四<lb/>
　　　　　　　　　　　　宋　孔延之　撰<lb/>
　　　經蘭亭故池聨句<hi>元本不注名姓於聨句下</hi>
曲水邀歡處遺芳尚宛然　名從右軍出山在古人前<lb/>
蕪沒成塵迹規模得大賢　湖心舟已並村步騎仍連<lb/>
賞是文辭㑹歡同癸丑年　茂林無舊徑脩竹起新煙<lb/>
宛是崇山下仍依古道邉　院開新勝地門占舊畬田<lb/>
<pb n="KR4h0028_WYG_014-1b"/>
荒阪披蘭築枯池帶墨穿　序成應唱道杯得每推先<lb/>
空見雲生岫時聞鶴唳天　滑苔封石磴宻篠礙飛泉<lb/>
事感人寰變歸慙府服牽　寓時仍覩葉歎逝更臨川<lb/>
野興攀藤坐幽情枕石眠　翫奇聊寄策尋異稍移船<lb/>
草露猶霑服松風尚入絃　山遊頗同調今古有多篇<lb/>
　　　松花壇茶宴聨句<lb/>
㡬歳松花下今來草色平　衣冠遊佛刹鼓角望軍城<lb/>
亂竹邉溪暗孤雲向嶺明　遶壇煙樹老入殿雨花輕<lb/>
<pb n="KR4h0028_WYG_014-2a"/>
山磬人天界風泉逺近聲　夜禪三世晤朝梵一章清<lb/>
上砌莓苔遍縁窓薜荔生　焚香忘世慮啜茗長幽情<lb/>
聚土何年置修心此地成　道縁雲起滅人世月虧盈<lb/>
蟬噪林當曉虹生澗欲晴　水流驚歳序塵網悟簮纓<lb/>
池上蓮無著籬間槿自榮　因知性不染更識理常精<lb/>
從此應貪味非唯悔近名　山栖多自愜林卧欲無營<lb/>
已接追涼處仍陪問法行　賞心殊未徧惆悵暮鐘鳴<lb/>
　　　尋法華寺西溪聨句<lb/>
<pb n="KR4h0028_WYG_014-2b"/>
常願山水遊靈竒賞皆遍<hi>賈弇</hi>雲端訪潭洞林下徵茂<lb/>
彦<hi>闕允初</hi>枕石愛閒眠尋源樂清宴<hi>吕渭</hi>探幽漸有趣憑<lb/>
險恣流眄<hi>張叔政</hi>竹影思掛冠湍聲忘搖扇<hi>鮑防</hi>旁登樵<lb/>
子徑却望金人殿<hi>周頌</hi>蘿葉朝架煙松花暮飛霰<hi>闕成用</hi>
蟬聲掩清管雲色縁素練<hi>鄭槩</hi>從事暮澄清看心得方<lb/>
便<hi>嚴維</hi>攀崕屢迴互絶跡無健羨<hi>闕允初</hi>野客歸路逢山<lb/>
僧入林見<hi>賈弇</hi>雲林會獨往世道從交戰<hi>鮑防</hi>塔廟年<lb/>
代深雲霞朝夕變<hi>周頌</hi>潛流注隈隩觸石乍踐濺<hi>闕成用</hi>
<pb n="KR4h0028_WYG_014-3a"/>
逸興發山林道情忘貴賤<hi>鄭槩</hi>臨流日復夕應接空無<lb/>
倦<hi>嚴維</hi>
　　　雲門寺小溪茶宴懐院中諸公<lb/>
喜從林下會還憶府中賢<hi>嚴維</hi>石路雲門裏花宫玉笥<lb/>
前<hi>謝良弼</hi>日移侵岸竹溪引出山泉<hi>裴晃</hi>猨飲無人處琴<lb/>
聴淺溜邉<hi>吕渭</hi>黄粱誰共飯香茗憶同煎<hi>鄭槩</hi>暫與真<lb/>
僧對遙知静者便<hi>闕允初</hi>清言皆亹亹佳句又翩翩<hi>庾騤</hi>
竟日懐君子沈吟對暮天<hi>賈肅</hi>
<pb n="KR4h0028_WYG_014-3b"/>
　　　徵鏡湖故事<lb/>
將尋鍊藥井更逐賣樵風<hi>闕允初</hi>刻石秦山上探書禹穴<lb/>
中<hi>吕渭</hi>溪邉尋五老橋上覔雙童<hi>嚴維</hi>梅市西陵近蘭<lb/>
亭上道通<hi>謝良弼</hi>雷門驚鶴去射的騐年豐<hi>賈肅</hi>古寺思<lb/>
王令孤潭憶謝公<hi>鄭槩</hi>帆開岩上石劍出浦間銅<hi>庾騤</hi>
興裏還尋戴東山更向東<hi>裴晃</hi>
　　　自雲門還泛若耶入鏡湖寄院中諸公<lb/>
山中秋賞罷溪上晩歸時<hi>謝良弼</hi>出谷秦人望經湖謝客<lb/>
<pb n="KR4h0028_WYG_014-4a"/>
期<hi>吕渭</hi>日斜愁路逺風横畏舟遲<hi>鄭槩</hi>章句懐文友途<lb/>
程問檝師<hi>嚴維</hi>淺沙游蚌蛤危石起鸕鷀<hi>裴晃</hi>落葉飛<lb/>
孤戍横塘向古祠<hi>闕允初</hi>行行多興逸無處不相思<hi>蕭㓜和</hi>
　　　秋日宴嚴長史宅<lb/>
北客来江外秋山到越中<hi>鄭槩</hi>故交多此見清興復能<lb/>
同<hi>裴晃</hi>落木秦山近衡門鏡水通<hi>嚴維</hi>簷前苔繞砌籬<lb/>
下菊成叢<hi>徐嶷</hi>泫泫花承露泠泠葉動風<hi>鄭槩</hi>巻簾看<lb/>
彩翠對酒命絲桐<hi>張著</hi>戊日辭巢燕商天向浦鴻<hi>范綘</hi>
<pb n="KR4h0028_WYG_014-4b"/>
騫開通細雨笑語望秋空<hi>劉全白</hi>嬾竹霜天緑殘花醉裏<lb/>
紅<hi>闕仲昌</hi>客㳺驚落葉更使恨風蓬<hi>闕名</hi>
　　　嚴氏園林<hi>六字</hi>
䇿杖山横緑野乗舟水入衡門<hi>嚴維</hi>客來多從業縣僧<lb/>
去還指煙村<hi>鄭槩</hi>春韭青青耐剪香粳日日冝飱<hi>王綱</hi>
自愧薄霑冠冕何如樂在丘園<hi>闕仲昌</hi>鳥散紛紛花落人<lb/>
行處處苔痕<hi>賈全</hi>水池偏多白鷺畦隔半是芳蓀<hi>段格</hi>
栁徑共知歸郭暮雲誰使當軒<hi>劉題</hi>
<pb n="KR4h0028_WYG_014-5a"/>
　　　柏梁體狀雲門山物序<hi>秦瑀</hi>
狀比也比與釋氏有藥草諭品詩家則六義之一焉義<lb/>
取覩物臨事君子早辯不當有似是而非採詩之官可<lb/>
得而補缺矣無以小言黙無以細言棄相尚佳句題於<lb/>
層閣古者稱會必賦其能闕乎星郎主文賓賦所以中<lb/>
㒞也<lb/>
幡竿映水出蒲檣<hi>秦瑀</hi>榴花向陽臨鏡粧<hi>鮑防</hi>子規一<lb/>
聲猿斷腸<hi>闕聿</hi>殘雲入戶起爐香<hi>李清</hi>晴虹夭矯架危<lb/>
<pb n="KR4h0028_WYG_014-5b"/>
梁<hi>杜弈</hi>輕蘿縹緲挂霓裳<hi>袁邕/</hi>月臨影殿玉毫光<hi>吕渭</hi>
粉帶新篁白簡霜<hi>崔泌</hi>玲瓏珠綴魚網張<hi>闕允初</hi>髙枝反<lb/>
舌巧如篁<hi>鄭槩</hi>風搖寳鐸佩鏘鏘<hi>秦瑀</hi>古松擁腫懸如<lb/>
囊<hi>杜倚</hi>雨垂珠箔映迴廊<hi>闕聿/</hi>薔薇緑刺半鍼長<hi>鮑防</hi>
五粒松英大麥芒<hi>李清</hi>古藤蚴蟉毒龍驤<hi>杜弈</hi>深林怪<lb/>
石猛虎藏<hi>袁邕</hi>古碑勒字棊局方<hi>吕渭</hi>山僧行道鴻雁<lb/>
行<hi>崔泌</hi>亭亭孤笋緑沈槍<hi>鄭槩/</hi>蜂窼倒挂枯蓮房<hi>闕允初</hi>
燃燈幽殿星煌煌<hi>杜倚</hi>
<pb n="KR4h0028_WYG_014-6a"/>
　　　花嚴寺松潭<lb/>
山下花嚴會松間水積深<hi>張叔政</hi>晩荷交亂影疎竹引輕<lb/>
隂<hi>嚴維</hi>雲散千巖暮風生萬木吟<hi>吕渭</hi>循涯通妙理步<lb/>
勝獲幽尋<hi>賈弇</hi>望鳥知無跡看猿欲學心<hi>周頌</hi>浮榮指<lb/>
西景㣲尚寄東岑<hi>鄭槩</hi>待月開山閤聞鐘出石林<hi>闕允初</hi>
波文搖翠壁蟬響續幽琴<hi>張叔政</hi>永日陪霜簡通宵聴梵<lb/>
音<hi>賈弇</hi>機閒任情性道勝等浮沈<hi>闕成用</hi>賞異方終古佳<lb/>
遊㡬度今<hi>嚴維</hi>自然輕執簡寧敢忘抽簮<hi>闕允初</hi>過見心<lb/>
<pb n="KR4h0028_WYG_014-6b"/>
皆妄驅馳力未任<hi>吕渭</hi>從來謝公意山水愛登臨<hi>周頌</hi>
　　　入五雲溪寄諸公聨句<hi>從一字至九字</hi>
東西<hi>鮑防</hi>步月尋溪<hi>嚴維/</hi>鳥已宿猿又啼<hi>鄭槩</hi>狂流礙<lb/>
石迸笋穿蹊<hi>闕成用</hi>望望人煙逺行行蘿徑迷<hi>吕渭</hi>探題<lb/>
只應盡墨持贈更欲封泥<hi>闕允初</hi>松下流時何歳月雲中<lb/>
幽處屢攀躋<hi>張叔政</hi>乗興不知山路逺近縁情莫問日過<lb/>
髙低<hi>賈弇</hi>靜聴林下潺潺足湍瀨厭聞城中喧喧多鼔<lb/>
鼙<hi>周頌</hi>
<pb n="KR4h0028_WYG_014-7a"/>
　　　登法華寺最髙頂憶院中諸公<hi>從一字至九字</hi>
身心<hi>周頌</hi>城郭山林<hi>闕成/用</hi>望處逺到時深<hi>張叔政</hi>雲崖杳<lb/>
杳煙樹沈沈<hi>賈弇</hi>嘯侣時停䇿探幽或撫琴<hi>闕</hi>　得法<lb/>
小枝小葉懐人如玉如金<hi>嚴維</hi>月色前庭清静觀梵聲<lb/>
初夜海潮音<hi>吕渭</hi>思君子山深不可見登髙頂望逺欲<lb/>
相尋<hi>鄭槩</hi>何事歸舟客興棹不駛君不見紅蓮緑荇沙禽<lb/>
<hi>闕允初</hi>
　<lb/>
<pb n="KR4h0028_WYG_014-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　會稽掇英總集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻十六</head> <lb/>
    <p>
<pb n="KR4h0028_WYG_016-1a"/>
欽定四庫全書<lb/>
　會稽掇英總集巻十六<lb/>
　　　　　　　　　　　　　宋　孔延之　撰<lb/>
　　　　越世家史辭<hi>司馬遷</hi>
太史公曰禹之功大矣漸九川定九州至於諸夏艾安<lb/>
及苗裔句踐苦身焦思終滅彊吴北觀兵中國以尊周<lb/>
室號稱霸王勾踐可不謂賢哉盖有禹之遺烈焉范蠡<lb/>
三遷皆有榮名名垂後世臣主若此欲毋顯得乎<lb/>
<pb n="KR4h0028_WYG_016-1b"/>
　　　秦德頌<hi>李斯</hi>
皇帝休烈平一宇内徳恵修長三十有七年親巡天下<lb/>
周覽逺方遂登會稽宣省習俗黔首齋莊羣臣誦功本<lb/>
原事迹追首髙明秦聖臨國始定刑名顯陳舊章初平<lb/>
法式審别職任以立恒常六王專倍貪戾慠猛率衆自<lb/>
彊暴虐恣行負力而驕數動甲兵隂通間使以事合從<lb/>
行為辟方内飾詐謀外来侵邉遂起禍殃義威誅之殄<lb/>
熄暴悖亂賤滅亡聖徳廣宻六合之中被澤無彊皇帝并<lb/>
<pb n="KR4h0028_WYG_016-2a"/>
宇兼聴萬事逺近畢清運理衆物考騐事實各載其名<lb/>
貴賤並通善否陳前靡有隠情飾省宣義有子而嫁倍<lb/>
死不貞防隔内外禁止滛泆男女絜誠夫為寄豭殺之<lb/>
無罪男秉義程妻為逃嫁子不得母咸化亷清大治濯<lb/>
俗天下承風䝉被休經皆遵度軌和安敦勉莫不順令<lb/>
黔首修絜人樂仝則嘉保太平後敬奉法常治無極輿<lb/>
舟不傾從臣誦烈請刻此石光垂休銘<lb/>
　　　　曹娥碑<hi>邯鄲淳</hi>
<pb n="KR4h0028_WYG_016-2b"/>
孝女曺娥者上虞曹盱之女也其先與周同祖末胄荒沈<lb/>
爰兹適居盱能撫節按歌婆娑樂神漢安二年五月時<lb/>
迎伍君逆濤而上為水所淹不得其屍娥時年十四號<lb/>
慕思盱哀吟澤畔旬有七日遂自投江死經五日抱父<lb/>
屍出以漢安迄於永嘉青龍辛夘莫之有表度尚設祭<lb/>
誄之辭曰<lb/>
伊惟孝女曄曄之姿偏其反而令色孔儀窈窕淑女巧<lb/>
笑倩兮冝其家人在洽之陽大禮未施嗟䘮慈父彼蒼<lb/>
<pb n="KR4h0028_WYG_016-3a"/>
伊何無父孰怙訴神告哀赴江永號視死如歸是以眇<lb/>
然輕絶投入沙泥翩翩孝女載沈載浮或泊洲嶼或在<lb/>
中流或趨湍瀨或逐波濤千夫失聲悼痛萬餘觀者填<lb/>
道雲集路衢泣淚掩涕驚動國都是以哀姜哭市杞崩<lb/>
城隅或有刻面引鏡剺耳用刀坐臺待水抱柱而燒嗚<lb/>
呼孝女徳茂此儔何者大國防禮自修豈沈庶賤露屋<lb/>
草茅不扶自直不斵自雕越梁過宋比之有殊哀此貞<lb/>
勵千載不渝嗚呼哀哉銘曰<lb/>
<pb n="KR4h0028_WYG_016-3b"/>
名勒金石　質之乾坤　嵗數厯祀　立廟起墳　光<lb/>
于后土　顯昭天人　生賤死貴　利之義門　何悵<lb/>
花落　飄零乃分　葩豔窈窕　永世配神　若堯二<lb/>
女　為湘夫人　時効髣髴　以昭後昆<lb/>
後漢蔡邕題其碑隂云<lb/>
黄絹幼婦　外孫韲臼<lb/>
　　　梁建安王造剡山石城寺石像碑<hi>劉勰</hi>
夫道源虚寂冥機通其感神理幽深𤣥匠思其契是以<lb/>
<pb n="KR4h0028_WYG_016-4a"/>
四海將寧先集威鳳之寳九河方導已致應龍之書况<lb/>
種智圎照等覺徧知揚萬化於大千擒億形於法界當<lb/>
其雲起攝誘之權影現遊戲之力可勝言哉自優曇發<lb/>
華而金姿誕應娑羅變葉而塔像代興月喻論其跡隠<lb/>
鏡譬辯其常照所以刻香望熛而自移畫木趣井而懸<lb/>
峙金剛泛海而遴集石儀浮滬以遙渡並造由人功而<lb/>
瑞表神力形器之妙猶或至此法身之極庸詎可思觀<lb/>
夫石城初立靈證發於草創彌勒建像聖騐顯乎鐫刻<lb/>
<pb n="KR4h0028_WYG_016-4b"/>
原始要終莫非禎瑞剡山峻絶競爽嵩華澗崕燭銀岫<lb/>
巘藴玉故六通之聖地八輩之奥宇始有曇光比丘雅<lb/>
修逺離與晉世于蘭同時並學蘭以慧解馳聲光以禪<lb/>
味消形影厯遊巖壑晩届剡山遇見石室班荆宴坐始<lb/>
有雕虎造前次有丹蟒依足各受三皈兹即引去後見<lb/>
山祇盛飾造帶訏談光説以苦諦神奉㠯崖窟遂結伽藍<lb/>
是名隠岳後蘭公剙寺號曰元花兹密通石城而拱木<lb/>
扃阻伯鸞所未窺子平所不值似石橋之天斷猶桃源<lb/>
<pb n="KR4h0028_WYG_016-5a"/>
之地絶荒茫以來莫測年代金剛欲基斯路自啓野人<lb/>
伐木始通山谿翦棘藝麻忽聞空響此是佛地不可種<lb/>
植心悟神封震驚而止又光公禪室耳屬東巗常聞絃<lb/>
管韻動霄漢流五結之妙聲凝九奏之清響由是兹山<lb/>
號為天樂至齊永明四年有僧䕶比丘刻意苦節戒品<lb/>
嚴浄進力堅猛來憩隠嶽游觀石城見其南駢兩峯北<lb/>
疊峻崿東竦圓岑西引斜嶺四嶂相銜鬱如鷲岳曲閒<lb/>
㣲轉煥若龍池加以削成青壁當於前巘天誘其衷神<lb/>
<pb n="KR4h0028_WYG_016-5b"/>
啓其慮心畫目凖願造彌勒敬擬千尺故坐形十丈於<lb/>
是擎爐振鐸四衆爰始胥宇命曰石城遂輔車兩寺鼎<lb/>
足而處克勤心力允集勸助疏鑿積年僅成面璞此外<lb/>
則碩樹朦朧巨藤交梗後原燎及崗林焚見石有自然<lb/>
相光正環像上兩際圎滿髙燄峰銳勢超匠楷功踰琢<lb/>
磨法俗竦心邑野驚觀僉曰冥造非今朝也自䕶公神<lb/>
遷事異人謝次有僧淑比丘纂修厥緒雖劬勞招奨夙<lb/>
夜匪懈而運屬齊末資力莫由千里廢其積跬百仞虧<lb/>
<pb n="KR4h0028_WYG_016-6a"/>
其覆簣暨我大梁受厯道鑄域中秉玉衡而齊七政協<lb/>
金輪而教十善地平天成禮被樂洽瞻行衢而交讓巡<lb/>
比屋其可封慈化穆以風動慧敎渙以景燭般若熾於<lb/>
香城表刹嚴於淨土希有之瑞旦夕鱗集難值之寶嵗<lb/>
時輻輳鎮南將軍江州刺史建安王道性自凝神理獨<lb/>
照動容立禮發言成徳英風峻於間平茂績盛乎魯衛<lb/>
自皇運惟新宣力邦國初鎮樊沔遷牧派江酌實樹聲<lb/>
鞅掌於民政率典頒職密勿於官府炎涼舛和爰動勞<lb/>
<pb n="KR4h0028_WYG_016-6b"/>
熱寢味貶常興居睽豫仁深祚逺徳滿慶鍾乗兹久禱<lb/>
之福將致勿藥之喜所以休禎𤣥會竗應旁通有始豐<lb/>
縣令吴郡陸咸以天監六年十月二十二日罷邑旋國<lb/>
夕宿剡溪值風雨晦冥驚湍奔壮中夜震惕假寢危坐<lb/>
忽夢沙門三人乘流告曰君識性堅正自然安隠建安<lb/>
王感患未痊由於微障剡縣僧䕶造彌勒石像若能成<lb/>
就必獲康復冥理非虚冝相開導咸還都經年稍㤀前<lb/>
夢後出門遇僧云聴講寄宿因言去嵗剡溪風雨之夜<lb/>
<pb n="KR4h0028_WYG_016-7a"/>
嘱建安王事猶憶此否咸當時憮然答以不憶道人笑<lb/>
曰但更思之仍即辭去不肯留止心悟非凡倒屣諮訪<lb/>
而慢色頗形詭辭難領拂衣髙逝直去靡回百步追及<lb/>
忽然不見咸霍爾意解且憶前夢乃剡溪所見第三人<lb/>
也再顯靈機重發神證縁感昭灼遂用騰啓君王智境<lb/>
邈羣法忍超絶邁優填之至心踰波斯之建善飡瑞言<lb/>
於羣聖膺福履於大覺倍増懇到會益喜捨乃開蔵冩<lb/>
貝傾邸散金装嚴法身誓取妙極以定林止寺祐律師<lb/>
<pb n="KR4h0028_WYG_016-7b"/>
徳熾釋門名盖浄衆虚心𢎞道忘已濟物加以貞鑒特<lb/>
達研慮精深乃延請東行憑委經始爰至啓敕專任像<lb/>
事律師應法若流宣化如陽揚舲浙水馳錫禹山於是<lb/>
捫虚梯漢構立棧道狀奇肱之飛車類仙腹之懸閣髙<lb/>
張圖範冠彩虹蜺椎鑿響於霞上剖石灑乎雲表命世<lb/>
之壯觀曠代之鴻作也初䕶公所鐫失在浮淺乃鏟入<lb/>
五丈改造頂髻事雖因舊功實創新及巖窟既通律師<lb/>
重履方精成像軀妙量尺度時寺僧慧逞夢黒衣大神<lb/>
<pb n="KR4h0028_WYG_016-8a"/>
翼從風雨立於龕前商畧分數是夜將旦大風果起拔<lb/>
木十圍壓壊匠屋師役數十安寢無傷比及詰朝而律<lb/>
師已至靈應之竒類皆如此既而謀猷四八之相斟酌<lb/>
八十之好雖羅漢之三觀兜率梵摩之再覘法身無以<lb/>
加也尋巖壁縝密表裏一體同影岫之縹章均帝石之<lb/>
騘色内無寸隙外靡纎瑕雕刻右掌忽然横絶改斷下<lb/>
分始合折中方知自斷之異神匠所裁也及身相克成<lb/>
瑩拭已定當于萬字信宿隆起色似飛丹圓如植璧感<lb/>
<pb n="KR4h0028_WYG_016-8b"/>
通之竗孰可思議天工人巧幽顯符合故光啓寶儀發<lb/>
揮勝相磨礲之術既極繪事之藝方騁棄俗圖於史皇<lb/>
追法畫於波塞青雘與丹砂競彩白鋈共紫銑争耀從<lb/>
容滿月之色赫弈聚日之輝至於頂禮仰䖍罄折肅望<lb/>
如須彌之臨大海梵宫之跱上天說法視笑似不違於<lb/>
咫尺動地放光若將發於俄頃可使曼陁逆風而獻芬<lb/>
旃檀隨雲而散馥梵王四鵠徘徊而不去帝釋千馬躑<lb/>
躅而㤀歸矣初隠嶽未開野絶人逕及光公馴虎時方<lb/>
<pb n="KR4h0028_WYG_016-9a"/>
雨雪導跡汚塗始通西路又東巖盤鬱千里聨嶂有石<lb/>
牛屇止至自始豐因其蹄涔遂啓東道尋石牛通嶮不<lb/>
資蜀丁之力文虎摽徑無待為人之威豈四天驅道為<lb/>
像拓境者歟以大梁天監十有二年歳次鶉尾二月十<lb/>
二日開鑿爰始到十有五年龍集涒灘三月十五日粧<lb/>
畫云畢像身坐髙五丈若立形足至頂十丈圎光四丈<lb/>
座輪一丈五尺從地隨龕光燄通髙十丈自涅盤已後<lb/>
一百餘年摩竭提國始製石像阿育輪王善容羅漢檢<lb/>
<pb n="KR4h0028_WYG_016-9b"/>
其所造各止丈六鴻姿巨相興我皇時自非君王願力<lb/>
之至如来道應之深豈能成不世之寶建無等之業哉<lb/>
竊惟慈氏鼎來拯斯忍刹惟我聖運福慧相符固知翅<lb/>
城合契於今晨龍華匪隔於来世四藏寶奇可蹻足而<lb/>
蹴三會甘露可洗心而待睿王妙慶現聖果於極樂十<lb/>
方翾動䝉法縁而等度矣思柱石於天梯想靈碑於地<lb/>
塔樹兹紺碣銘為勝幢金剛既其比堅鐵圍可與共久<lb/>
式奉偈讃仍作頌曰<lb/>
<pb n="KR4h0028_WYG_016-10a"/>
法身靡二　覺號惟億　百非絶名　萬行焉測　羣<lb/>
萌殊感　聖應分極　釋尊隠化　慈氏現力　夐㢤<lb/>
住縁　邈矣來際　求名受别　無垢立誓　凝神寂<lb/>
天　降胎忍世　七穫厥田　八萬伊嵗　夷荆沈礫<lb/>
　飛花散寶　夜燎明珠　曉漩翠草　一音闡法<lb/>
三會入道　府豈虚植　縁固人造　曰梁啓聖　皇<lb/>
實世雄　紺殿等化　赤澤均風　慈徧羣有　智周<lb/>
太空　攝取嚴浄　匡飾域中　英英哲王　徳昭珪<lb/>
<pb n="KR4h0028_WYG_016-10b"/>
璧　樂善以居　禮仁是宅　慧動真應　福交瑞跡<lb/>
　儀彼旃檀　像兹寶石　五仞其廣　百尺其袤<lb/>
金顔日煇　紺螺雲覆　頻果欲言　鵞綱將授　調<lb/>
御誰逺　即心可觀　耆闍五峯　兹岳四嶺　緑篠<lb/>
織煙　朱桂鏤影　泉来石嘯　風去巖浄　梵釋爰<lb/>
集　龍神載騁　至因已樹　上果方凝　妙志何取<lb/>
　總駕大乗　願若有質　虚空弗勝　刹塵斯仰<lb/>
邈刼永承<lb/>
<pb n="KR4h0028_WYG_016-11a"/>
　　　桐柏山金庭館碑銘<hi>沈約</hi>
夫生靈為貴有識斯仝道夭云及終天莫返故仙學之<lb/>
秘上聖攸尊啓玉笈之幽文貽金壇之妙訣駐景濛谷<lb/>
還光上枝吐吸煙霞變練丹液出沒無方升降自己下<lb/>
栖洞室上賓羣帝覩靈岳之驟啓見滄波之屢竭望𤣥<lb/>
州而駿驅指蓬山而永騖芝盖三重駕螭龍之蜿蜒雲<lb/>
車萬乗載旂斾之逶迤此盖棲靈五岳未暨夫三清者<lb/>
也若夫上𤣥奥逺言象斯絶金簡玉字之書𤣥霜絳雪<lb/>
<pb n="KR4h0028_WYG_016-11b"/>
之寶俗士所不能窺學徒不敢輕慕且禁誓嚴重志業<lb/>
艱劬自非天稟上才未易可擬自惟凢劣識鑒鮮方徒<lb/>
抱出俗之願而無致逺之力早尚幽栖屏棄情累留愛<lb/>
巖壑託分魚鳥塗愈逺而靡倦年雖老而不衰髙宗明<lb/>
皇帝以上聖之徳結宗𤣥之念忘其菲薄曲賜提引末<lb/>
自夏汭固乞還山權憩汝南縣境固非息心之地聖主<lb/>
纉厯復䝉縶維永泰元年方遂初願遂逺出天台定居<lb/>
兹嶺所憩之山實惟桐柏實靈聖之下都五縣之餘地<lb/>
<pb n="KR4h0028_WYG_016-12a"/>
仰出星河上參倒景髙崖萬沓邃澗千迴因髙建壇憑<lb/>
岩考室飭降神之宇置朝禮之地桐柏所在厥號金庭<lb/>
事昺靈圗因以名館聖上曲降幽情留信彌密置道士<lb/>
十人用祈嘉祉越以不才首膺斯任永棄人羣竄景窮<lb/>
麓結懇志於𤣥都望霄客於雲路仰宣國靈介兹景福<lb/>
延吉祥於清廟納萬夀於神躬又願道無不懐澤無不<lb/>
至幽荒屈膝戎貊稽顙息鼓輟烽守在海外因此自勉<lb/>
兼遂㣲誠日夕勤劬自强不已翹心屬念晩卧晨興飡<lb/>
<pb n="KR4h0028_WYG_016-12b"/>
正陽於停午念孔神於中夜將三芝而佇延飛九丹而<lb/>
宴息乗鳬輕舉留舄忘歸以兹丹款表之𤣥極無曰在<lb/>
上日鑒非逺銘石靈館以旌厥心其辭曰<lb/>
道無不在若存若亡於惟上學理妙羣方用之日損言<lb/>
則非常儵焉靈化羽變蜺裳九重嶤屼三山璀璨日為<lb/>
車馬芝成宫觀虹旍拂月龍輈漸漢萬春方為千齡始<lb/>
旦伊余菲薄竊慕隠淪尋師請道結友問津東探震澤<lb/>
西遊漢濱依稀靈眷髣髴幽人帝明紹厯惟皇纂位屬<lb/>
<pb n="KR4h0028_WYG_016-13a"/>
心鼎湖脫屣神器降命凡底仰祈靈祕瞻彼髙山興言<lb/>
覆簣啓基桐柏厥號金庭喬峰逈峭璧漢分星臨雲置<lb/>
墠駕岳開櫺磵塗蹇産林圻葱青誰謂應逺神道㣲密<lb/>
慶集宫闈祥流罕畢其久如地其恒如日夀同南山與<lb/>
天無卒更生變練外示無功少君飛轉密與神通因資<lb/>
假力輕舉騰空庻憑嘉誘永濟微躬<lb/>
　　　禹穴碑<hi>鄭魴</hi>
惟帝世聖時必有符命在昔黄帝始受河圗而定王籙<lb/>
<pb n="KR4h0028_WYG_016-13b"/>
宓戲得神蓍而垂皇策堯配璇璣玉衡以齊七政舜繼<lb/>
成六徳文王獲赤雀丹書而演道定謨予亦以為禹探䰠<lb/>
穴得開世之符而成厥水功夫神人合謀而行變化天<lb/>
地定位隂陽潜交五行迭王斗建司節岳尊山而瀆長<lb/>
川乃至日星雷風禎祥祕奥三綱五紀萬樂百禮人人<lb/>
物物各由厥生無非𤣥功冥持至數脗合以及之者王<lb/>
者奉天而行故聖神焉帝皇焉彼令如仲尼有徳而無<lb/>
應故位止於旅人福弗及於生靈乃歎曰鳳鳥不至河<lb/>
<pb n="KR4h0028_WYG_016-14a"/>
不出圗吾已矣夫然後知元命者軒告命者羲受命者<lb/>
曰唐與虞成命者禹備命者文仲尼不受命乃假人事<lb/>
而言故有宗予之說後代無作焉立言者壹仁義以束<lb/>
世教瞽瞶蚩蚩使絶其非望法業之外存而不論予讀<lb/>
夏書無是說司馬子長自叙始云登會稽探禹穴不然<lb/>
萬禩何傳焉惑矣蒼山之瀦呀如淵如陵徙谷遷此中<lb/>
不騫雨洗煙空<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然莫窮噫實禹跡之所始終唐興二<lb/>
百八祀寶厯庚午秋九月予從事于是鄉感上聖遺軌<lb/>
<pb n="KR4h0028_WYG_016-14b"/>
而學者無述作禹穴碑亷察使舊相河南公見而銘之<lb/>
　　　銘<hi>元稹</hi>
禹穴冝載夏與秦胡為而不載<hi>禹貢無說秦始皇游會稽李斯刻石亦不言</hi>
古而不載遷與鄭胡為而載<hi>始司馬遷自叙探禹穴而後千百年無說至鄭乃制</hi>
<hi>此碑</hi>予以為天徳統萬止言其盖<hi>言其盖萬物以生非談天氏所謂盖天者也</hi>
地徳統萬止言其載<hi>言其載萬物以生也</hi>堯徳統萬止言其大千<lb/>
川萬山皆禹之會<hi>讀為會稽之會</hi>符一穴<hi>禹穴藏五符統而言之故曰一</hi>不足<lb/>
為最故夏與秦俱不之載而人以之昧雖山之堅雖洞<lb/>
<pb n="KR4h0028_WYG_016-15a"/>
之濊有時而堙有時而兊嵗其萬千風雨濤汰亡其嵌<lb/>
呀叢是蘙薈鄭與遷斯碑斯載時斯時之賴<lb/>
　　　書戒珠寺<hi>趙璘直</hi>
浙東觀察治勾踐故城其東北三里有山曰蕺蕺蔬類<lb/>
也傳云昔越君所嗜常採於此遂用名之在晉為王逸<lb/>
少别址尚留故池與祠堂又云陳大建初有天竺徒聴<lb/>
門踰顛辯博神異及死葬山上其形數見後夢語其門<lb/>
人曰必為臥像屋之壓我則不見為之果如言而所構<lb/>
<pb n="KR4h0028_WYG_016-15b"/>
華壯敞絜甲於郛内所謂昌安寺者其後二百七十餘<lb/>
年學人懐表猶病正位未廣繕治益嚴又十年值會昌<lb/>
廢毁之數獻文皇帝君天下大中初復許郡府量立寺<lb/>
宇而越州得其五昌安在詔中六年六月又别以戒珠<lb/>
為名觀察使尚書李公襃實司其事當是時其徒多罷<lb/>
去或不任事而懷表復顓其勞今則崇構真就矣學者<lb/>
或去或没獨懐表齒且耄精恪如初可歡乎余長慶中<lb/>
始冠將為進士生寓此肄業時懐表已名字衆人中及<lb/>
<pb n="KR4h0028_WYG_016-16a"/>
開成繕治始休工余以前讎校祕書逰越與懷表復相<lb/>
遇蘄余為記逮今二十二換四時矣中間遭罹丘墟又<lb/>
重樹立於人事悲歡不可遽數循分累寸奇蹇塵寰晩<lb/>
守江嶺强號顯達而表公不離繩榻㡬覩廢興雪頂絲<lb/>
睂始終一趣可謂行充於内而福持於外者矣余既詳<lb/>
其本末思有以傳扵綿長客有前藤州刺史駱巽與聞<lb/>
之喜曰某蕺山之下寄居人也且與表公逰甚乆歸願<lb/>
買石以刻遂筆以授之咸通三年正月二十五日中大<lb/>
<pb n="KR4h0028_WYG_016-16b"/>
夫守衢州刺史趙璘直書<lb/>
　　　大龍泉寺碑<hi>并序</hi>　<hi>虞世南</hi>
昔軒轅之臺表於大荒之野靈光之殿存乎曲阜之鄉<lb/>
然皆起滅不停苦空無我遺風餘跡尚或可觀况佛刹<lb/>
浄居金剛福地百靈之所翊衞萬善之所扶持冝其踰<lb/>
億刼以永存厯三災而彌固者也龍泉寺者晉咸康二<lb/>
年縣民王湯及虞𢎞實等之所建立二人以宿植之良<lb/>
因修未來之勝果爰捨浄財興新福事雖宏壮未極而<lb/>
<pb n="KR4h0028_WYG_016-17a"/>
嚴浄有餘其地勢則憑峻嶺以為墉縈長江其如帶乃<lb/>
於形勝之所式建方墳背巘面流亭然孤立譬羣峰之<lb/>
望泑澤若圓嶠之汎滄溟棲真之致莫與為儔道場之<lb/>
建于兹二百年矣值梁室板蕩大盜潜移四海沸騰九<lb/>
夷交亂其壯騎之所憑陵戎馬之所躪轢燎原薙草邑<lb/>
無遺噍玉堂金穴餘構莫存甲第髙門尺椽皆盡浙河<lb/>
之左尤鍾其弊于時禹川殷阜舉袂成帷雲棟繡連雕<lb/>
甍綺閣皆夷漫滌蕩萬不一存潤屋為墟曝骸如莽家<lb/>
<pb n="KR4h0028_WYG_016-17b"/>
靡餘爨路無行跡唯此伽藍嶷焉不動清梵夜響和鈴<lb/>
旦揚行人宴嘿風塵無警或有履鋒介士彎弧劍客莫<lb/>
不釋戈免胄望崖頂禮豈非慈善幽賛功徳冥符能伏<lb/>
獯戎善和怨敵斯固三寶之力不可思議但自創立以<lb/>
來多厯年所時經理亂道或汚隆冬室夏堂亟多頽毁<lb/>
禪思或擾分衞罕周乃有清信士女若干人咸撤布帛<lb/>
隨時喜捨步影揵搥資待無缺有仁祠焉有浄衆焉籍<lb/>
四部之䕶持起十方之迴向低頭合掌並趨菩提彈指<lb/>
<pb n="KR4h0028_WYG_016-18a"/>
散花皆成妙道然佛法難逢人身易失傳火交謝念念<lb/>
不留閱水成川滔滔莫反寧可宴安巢幕甘寢積薪沈<lb/>
溺蓋纒不求解脫實冝出愛網同䕶法城修福不捐至<lb/>
誠必感大悲汲引義非虚說庻憑願力俱證道場是用<lb/>
鏤之金石咸題姓字貽諸不朽乃作銘曰<lb/>
正教既隠　像法斯備　柰苑祇林　香城金埊　鳥<lb/>
跂連屬　鷄飛相次　像設閒安　斯為佛事　乃建<lb/>
靈塔　傃江之永　棟宇既修　雕龕斯整　負岩面<lb/>
<pb n="KR4h0028_WYG_016-18b"/>
壑　棲雲倒景　澹爾智流　嶷焉仁靖　方丈淨室<lb/>
　四柱寶臺　運遷時謝　日往月來　桂棟或朽<lb/>
蘭橑將摧　珠幡掩色　寶網凝埃　篤矣清信　共<lb/>
𢎞利益　或捨衣裘　咸傾粟帛　造新葺故　呈材<lb/>
獻石　埊擬金繩　供同香積　世諦虚假　色相非<lb/>
真　棲託嘉樹　迴環苦輪　唯我浄域　出要良津<lb/>
　勝業可久　暉光日新<lb/>
　　　秦望山法華寺碑序<hi>李邕</hi>
<pb n="KR4h0028_WYG_016-19a"/>
昔者法王道開堀山相現曽是大事職非小縁順喻孔<lb/>
多證入彌逺故以三界為宅五濁為火四生為子六度<lb/>
為門一乗為大車十方為長者轉置熱惱之衆延集清<lb/>
涼之都念兹在兹廣矣大矣法華者晉義熈十二年釋<lb/>
曇翼法師之所建也師初依廬山逺公後詣關中羅什<lb/>
深入禪慧尤邃佛乗雖禮數摳衣而名稱分坐與沙門<lb/>
曇學俱遊會稽覯秦望西北山其峯五蓮其溪雙帶氣<lb/>
象靈勝林壑虚間比興耆闍營卜蘭若羞涅槃食納如<lb/>
<pb n="KR4h0028_WYG_016-19b"/>
来衣專積法華永言寶意感普賢菩薩為下俚優婆提<lb/>
狶子於竹筐寄釋種於蓬室師以縮屋未可枕屐乃明<lb/>
移出樹間延入舍下及杲日初上相光忽臨乗六牙衞<lb/>
八部勝幡虹引妙樂天迎瑞相騰雲遙裔上漢師想望<lb/>
太息沈吟永懐葉公好龍已遇真物羅漢測佛未了聖<lb/>
心於是苦行自身炯誡通夢宛如昔見彌恨前非象勸<lb/>
持經嘗難其語夾夾聴法不易其人矧乃攝以蜂王吼<lb/>
以師子禮謁者掎其裳袂讃歎者合其風雷時太守孟<lb/>
<pb n="KR4h0028_WYG_016-20a"/>
顗以狀奏聞以為寺則知妙法者真如之正體蓮華者<lb/>
浄道之假名是故崇厥經署於牓入無量義成不住因<lb/>
至若髙僧慧基邑人陳載皆踵武扳跡傳燈襲明或五<lb/>
柱範堂或七寶規殿立普賢座追連弗藍龍王讓池雁<lb/>
子疏塔迦羅衛國連至雲山浄明徳宫更開日月固足<lb/>
以發慧印啓𤣥門入位畢臻出家偕應則有持證等觀<lb/>
永藏同流或慧舉十徵或昭明再造或簡文瑞像或武<lb/>
帝香鑪寶鈴吟風珠幡交露僧瑤墨意畫長豪之妙光<lb/>
<pb n="KR4h0028_WYG_016-20b"/>
宫女綖功織大身之變相次有陳隋國施州邑吏桓百<lb/>
寶盈於九偶羣經備於三藏所以神鍾警夜保賢聖之<lb/>
天居祥烏肅賓迓軒盖之雲集忍辱靈草捃萋萋扵<lb/>
小莖優曇異花搴灼灼於喬榦故得人天迴首江海因<lb/>
聲芭蕉遇雷倐焉滋茂葵藿隨日至矣勤誠登山而野<lb/>
曠心空浴水而垢除意浄施及先律師道岸今弟子釋<lb/>
儼並身林乆伐禪刺都遣性通七事戒揔八關金杖五<lb/>
分優劣既等繒綵四道功徳豈殊甘露有加香油不墜<lb/>
<pb n="KR4h0028_WYG_016-21a"/>
頃者豪州刺史前此邦别乗太原王公名弼法海廣大<lb/>
慧炬融明徳立於衷義開於物郅惲致主之節有耿扳<lb/>
竿葛亮報國之誠不忘草奏夫人武氏佩服真空干櫓<lb/>
正櫓正覺及男緬緒等惟肖二尊克慎三業若行若坐<lb/>
依佛依僧去煩惱之外糠得慈悲之内實起普賢臺一<lb/>
級冩法華經千部廣化人吏大啓津途即普賢臺立法<lb/>
華社毎年二月重會一時且地効其靈山呈其秀有上<lb/>
座正覺寺主道解都維那神慧僧表道賓律師行深慧<lb/>
<pb n="KR4h0028_WYG_016-21b"/>
燈集衆材為林衆器成樂一體和合互用住持相與王<lb/>
公曰夫名者事之華碑者物之表其或表不立則瞻仰<lb/>
失容名不興則讃述無地願言刻石是用齊山朝散犬<lb/>
夫前侍御史今都府户曺袁公名楚客其皎如日其心<lb/>
如丹負兼濟之雄才託演成之雅意顧慙作者徒使懵<lb/>
然其辭曰<lb/>
會稽南山　秦望北寺　髙僧往還　聖跡標竒　耆<lb/>
闍北峯　法華取義　羣公䕶持　厯國檀施　陸寶<lb/>
<pb n="KR4h0028_WYG_016-22a"/>
大來　海珍總萃　幡影連珠　像光發瑞　臺壓龍<lb/>
首　殿開鳥翅　象駕菩薩　烏迎車騎　異香馝馞<lb/>
　神鍾髣髴　松巘蕭疎　竹澗葱翠　綱紀有條<lb/>
禪律不墜　掾曹正直　别乗仁智　作為碑版　讚<lb/>
述名字<lb/>
　<lb/>
　<lb/>
　<lb/>
<pb n="KR4h0028_WYG_016-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　會稽掇英總集巻十六<lb/>
</p>
<p>
</p>
  </div>
</body>
</text>
</TEI>
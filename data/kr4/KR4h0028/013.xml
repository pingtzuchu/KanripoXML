<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻十三</head> <lb/>
    <p>
<pb n="KR4h0028_WYG_013-1a"/>
欽定四庫全書<lb/>
　會稽掇英總集巻十三<lb/>
　　　　　　　　　　　　宋　孔延之　撰<lb/>
　　　傷越<hi>陸龜䝉</hi>
越谿自古好風煙盜束兵纒已半年訪戴客愁隨水逺<lb/>
浣紗人泣共埃捐臨焦賴灑王師雨欲墮重登刺史天<lb/>
早晩山川盡如故清吟閒上鄂君船<lb/>
　　　自洛之越<hi>孟浩然</hi>
<pb n="KR4h0028_WYG_013-1b"/>
遑遑三十載書劍兩無成山水尋吴越風塵散洛京扁<lb/>
舟泛湖海長揖謝公卿且樂杯中酒誰論世上名<lb/>
　　　會二同年<hi>白居易</hi>
一樽聊接故人歡百嵗堪嗟鬢漸殘莫見白雲容易愛<lb/>
照湖澄碧四明寒<lb/>
　　　春日思歸<hi>王翰</hi>
楊栁青青杏發花年光誤客轉思家不知湖上菱歌女<lb/>
㡬箇春舟在若耶<lb/>
<pb n="KR4h0028_WYG_013-2a"/>
　　　越中攬古<hi>李白</hi>
越王勾踐破呉歸義士還家盡錦衣宫女如花滿春殿<lb/>
只今唯有鷓鴣飛<lb/>
　　　越谿怨<hi>後朝光</hi>
越王宫裏如花人越水谿頭採白蘋白蘋未盡人先盡<lb/>
誰見江南春復春<lb/>
　　　越中言事<hi>咸通八年瑯琊公到任後作</hi>　<hi>方干</hi>
異術閑和合聖明湖光浩氣共澄清郭中雲吐啼猿上<lb/>
<pb n="KR4h0028_WYG_013-2b"/>
山上花蔵調角城香起荷灣停棹飲絲垂栁陌約鞭行<lb/>
遊人今日又明日不覺鏡中新髪生<lb/>
　　　其二<lb/>
雲霞水木共蒼蒼元化分功秀一方百里湖波輕撼月<lb/>
五更軍角慢吹霜沙邉賈客喧魚市島上潛夫醉筍莊<lb/>
終歳逍遙仁術内無名甘老買臣鄉<lb/>
　　　南游感興<hi>竇鞏</hi>
傷心欲問前朝事唯見江流去不迴日暮東風春草緑<lb/>
<pb n="KR4h0028_WYG_013-3a"/>
鷓鴣飛上越王臺<lb/>
　　　懷會稽<hi>錢昭度</hi>
斗牛星外翻成夢巢鳥枝南略寄身越國荷花八百里<lb/>
别来誰是採蓮人<lb/>
　　　憶越州<hi>陳堯佐</hi>
越絶谿山第一州畫圖城郭㡬淹留閒思禹廟斜迴首<lb/>
髣髴雲端見郡樓<lb/>
　　　悼賢詩<hi>并序</hi>　<hi>劉彛</hi>
<pb n="KR4h0028_WYG_013-3b"/>
越州剡縣超化院皇祐辛夘春予寄居是邑民方阻饑<lb/>
流莩千里集於城下縣令祕丞過公彦專勸誘豪族得<lb/>
米二萬斛以救民明年又饑遂出常平錢萬緡請糴於<lb/>
明歸以剡價中官取其贏米幾萬斛繼續民今尚憚其<lb/>
不給也乃刻俸麥七十斛為種而假超化院左僧民之<lb/>
田十餘頃役饑民耕種之明年得大麥五百餘斛嗣給<lb/>
流民各俾歸業熈寧己酉春余倅永嘉就移湖北道出<lb/>
剡谿民有懐過公者尚皆感泣而院僧聞其云亡尤増<lb/>
<pb n="KR4h0028_WYG_013-4a"/>
痛悼因書屋壁繼以詩<lb/>
良疇十頃接晴煙曽假過侯救旱年俸麥一車開德濟<lb/>
流民千里荷生全人嗟逝水今亡已俗感遺風尚泫然<lb/>
獨對老僧談舊事斜陽春色漫盈川<lb/>
　　　越谿懷儼老<hi>蘇舜欽</hi>
擊槳轉山曲雲閒谿更深鳬鷗帶波起藻荇共魚沈上<lb/>
國久離意故人相念心天涯逢絶景不得對清吟<lb/>
　　　越中懐古<hi>魏庭堅</hi>
<pb n="KR4h0028_WYG_013-4b"/>
句無亭下駐驂騑鑑水寒光照客衣張翠鄂君舟上去<lb/>
浣紗西子網中歸禹祠草樹空春色秦望風煙半夕暉<lb/>
王謝勝遊何處問茂林脩竹尚依依<lb/>
　　　墨池懷古<hi>楊蟠</hi>
書畫嘗聞晉右軍當時深遁樂天真空山寂寞人何在<lb/>
一水泓澄墨尚新靈運也思輕印綬季鷹還解憶鱸蓴<lb/>
髙風夐古應相照共是知㡬此避身<lb/>
　　　憶越<hi>楊蟠</hi>
<pb n="KR4h0028_WYG_013-5a"/>
蓬莱閣面對青山地上遊人半是仙漁浦夕陽横掛雨<lb/>
鑑湖春浪倒垂天髙城尚鎖當時月故殿空留㡬處煙<lb/>
長愛剡谿堪乗興雪中曽棹子猷船<lb/>
　　　過始寧故墟<hi>謝靈運</hi>
束髪懷耿介逐物遂推遷違志似如昨二紀及兹年緇<lb/>
磷謝清曠疲薾慙貞堅拙疾相倚薄還得静者便剖竹<lb/>
守滄海枉帆過舊山山行窮登頓水涉盡洄㳂巖峭嶺<lb/>
稠疊洲縈渚連緜白雲抱幽石緑篠媚清漣葺宇臨迴<lb/>
<pb n="KR4h0028_WYG_013-5b"/>
江築觀基曽巔揮手告鄉曲三載期還旋且為樹枌檟<lb/>
無令孤願言<lb/>
　　　往臨川憶始寧山中<hi>謝靈運</hi>
采菱調易急江南歌不緩楚人心昔絶越客腸今斷斷<lb/>
絶雖殊念俱為歸慮款存鄉爾思積憶山我憤懣追尋<lb/>
栖息時偃卧任縱誕得性非外求自己為誰纂不怨秋<lb/>
夕長恒苦夏日短濯流激浮湍息隂倚密竿懷故叵新<lb/>
歡含悲忘春暖悽悽明月吹惻惻廣陵散殷勤訴危柱<lb/>
<pb n="KR4h0028_WYG_013-6a"/>
慷慨命促管<lb/>
　　　蘇州李中丞以元日郡齋感懷詩寄㣲之及予<lb/>
　　　輒依來篇七言八韻走筆奉答兼呈微之<hi>白居</hi>
　　　<hi>易</hi>
白首餘杭白太守落拓抛名來已久一辭渭北故園春<lb/>
再把江南新嵗酒杯前笑歌徒勉强鏡裏形容漸衰朽<lb/>
領郡慙當潦倒年鄰州喜得平生友長洲草接松江㟁<lb/>
曲水花連鏡湖口老去還能痛飲無春來曽作閒遊否<lb/>
<pb n="KR4h0028_WYG_013-6b"/>
憑鶯傳語報李六倩鴈將書與元九莫嗟一日日催人<lb/>
且貴一年年入手<lb/>
　　　除官赴闕留贈㣲之<hi>白居易</hi>
去年十月半君來過浙東今年五月盡我發向關中兩<lb/>
鄉黙黙心相别一水盈盈路不通從此津人應省事寂<lb/>
寥無復遞詩筒<lb/>
　　　遣興<hi>杜甫</hi>
賀公雅呉語在位常清狂上疏乞骸骨黄冠歸故鄉爽<lb/>
<pb n="KR4h0028_WYG_013-7a"/>
氣不可致斯人今則亡山隂一茅宇江海日凄涼<lb/>
　　　壯遊<hi>杜甫</hi>
往昔十四五出遊翰墨場斯文崔魏徒<hi>崔鄭州尚魏豫州啓心</hi>以<lb/>
我似班揚七齡思即壮開口詠鳳凰九齡書大字有作<lb/>
成一囊性豪業嗜酒嫉惡懷剛腸脫略小時輩結交皆<lb/>
老蒼飲酣視八極俗物都茫茫東下姑蘇臺已具浮海<lb/>
航到今有遺恨不得窮扶桑王謝風流逺闔廬丘墓荒<lb/>
劍池石壁仄長洲荷芰香嵯峨閶門北清廟映迴塘毎<lb/>
<pb n="KR4h0028_WYG_013-7b"/>
趨吴太伯撫事淚浪浪枕戈憶勾踐渡浙想秦皇蒸魚<lb/>
聞匕首除道哂要章越女天下白鏡湖五月涼剡谿藴<lb/>
秀異欲罷不能忘歸帆拂天姥中歳貢舊鄉氣劘屈賈<lb/>
壘目<hi>一作日</hi>短曺劉牆忤下考功第獨辭京尹堂放蕩齊<lb/>
趙間裘馬頗清狂春歌叢臺上冬獵青丘旁呼鷹皂<hi>一作</hi>
<hi>紫</hi>櫪林逐獸雲雪岡射飛曽縱鞚引<hi>一作跋</hi>臂落<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬蘓<lb/>
侯據鞍喜<hi>監門胄曺蘇預</hi>忽如攜葛强快意八九年西歸到咸<lb/>
陽許與必辭伯賞<hi>一作貴</hi>遊實賢王曳裾置醴地奏賦入<lb/>
<pb n="KR4h0028_WYG_013-8a"/>
明光天子廢食召羣公會軒裳脫身無所愛痛飲信行<lb/>
藏黑貂不免敝斑鬢兀稱觴杜曲晩<hi>一云換</hi>耆舊四郊多<lb/>
白楊坐深鄉黨敬日覺死生忙朱門任<hi>一云務</hi>傾奪赤族<lb/>
迭罹殃國馬竭粟豆<hi>漢有太常三輔粟豆</hi>官雞輸稻粱舉隅見煩<lb/>
費引古惜興亡河朔風塵起岷山行幸長兩宫各警蹕<lb/>
萬里遙相望崆峒殺氣黒少海旌旗黄禹功亦命子涿<lb/>
鹿親戎行翠華擁英<hi>一云吴</hi>岳螭虎噉豺狼爪牙一不中<lb/>
胡兵更陸梁大軍載草草凋瘵滿膏肓備貟竊補衮憂<lb/>
<pb n="KR4h0028_WYG_013-8b"/>
憤心飛揚上感九廟焚下憫萬民瘡斯時伏青蒲廷争<lb/>
守御床君辱敢愛死赫怒幸無傷聖哲體仁恕宇縣復<lb/>
小康哭廟灰燼中鼻酸朝未央小臣議論絶老病客殊<lb/>
方鬱鬱苦不展羽翮困低昻秋風動哀壑碧蕙捐<hi>一云損</hi>
㣲芳之推避賞從漁父濯滄浪榮華敵勲業嵗暮有嚴<lb/>
霜吾觀䲭夷子才格出尋常羣兇逆未定側佇英俊翔<lb/>
　　　還自會稽歌<hi>并序</hi>　<hi>李賀</hi>
庾肩吾於梁時嘗作宫體謠引以應和皇子及國世淪<lb/>
<pb n="KR4h0028_WYG_013-9a"/>
敗肩吾先潛難會稽後始還家僕意其必有遺文無得<lb/>
焉故作還自會稽歌以補其悲<lb/>
野粉椒壁黄濕螢滿梁殿臺城應教人秋衾夢銅輦吴<lb/>
霜㸃歸鬢身與塘蒲晩脈脈辭金魚覉臣守迍賤<lb/>
　　　唐施肩吾仙居有感<hi>陳堯佐</hi>
幽居正想餐霞客夜乆月寒珠露滴千年獨鶴兩三聲<lb/>
飛下巖前一枝柏<lb/>
　　　觀上林垍器<hi>謝景初</hi>
<pb n="KR4h0028_WYG_013-9b"/>
作竈長如丘取土深於塹蹹輪飛為模覆灰色乃紺力<lb/>
疲手足病欲憩不敢暫發窰火以堅百裁一二占里中<lb/>
售髙賈鬭合漸收斂持歸示北人難得曽罔念賤用或<lb/>
棄撲爭乞寧有厭鄙事聖猶能今予乃親覘<lb/>
　　　寓懐會稽吴道子遇因師<hi>鮑當</hi>
隠淪與釋子時予久往還覽照不自認况復思君顔昨<lb/>
日山書至乃夢雲蘿間何必風韻息始覺萬境閒<lb/>
　　　覆驗餘姚道中<hi>王存</hi>
<pb n="KR4h0028_WYG_013-10a"/>
一夫死非命滌驗更兩吏一囚坐法誅三覆與衆棄去<lb/>
年交阯敗殺戮無賤貴江淮屢歳眚積殍溝壑穢聖人<lb/>
於赤子愛重若彼至謹小以遺大誰其原帝意<lb/>
　　　范蠡<hi>陸龜䝉</hi>
平吴専越祸胎深豈是功成有去心勾踐不知嫌鳥喙<lb/>
歸來猶自鑄良金<lb/>
　　　泊舟苧蘿山際題西施石<hi>王軒</hi>
嶺上千峰秀江邉細草春今逢浣紗石不見浣紗人<lb/>
<pb n="KR4h0028_WYG_013-10b"/>
　　　浣紗石上女<hi>李白</hi>
玉面耶溪女青蛾紅粉粧一雙金齒屐兩足白如霜<lb/>
　　　文種墳<hi>石延年</hi>
至忠惜甘死越塞一墳孤勾踐非王者陶朱亦大夫碑<lb/>
經山燒斷樹帶海潮枯泉下伍貟輩相逢相弔無<lb/>
　　　王右軍<hi>李白</hi>
右軍本清真瀟灑在風塵山隂遇羽客要此好鵝賓掃<lb/>
素冩道經筆精妙入神書罷籠鵝去何曽别主人<lb/>
<pb n="KR4h0028_WYG_013-11a"/>
　　　越女辭<hi>李白</hi>
長手吴兒女睂目豔星月屐上足如霜不著鵶頭襪<lb/>
　　　其二<lb/>
吴兒多白晢好為蕩舟劇賣眼擲春心折花調行客<lb/>
　　　其三<lb/>
耶溪採蓮女見客棹歌迴笑入荷花去佯羞不出来<lb/>
　　　其四<lb/>
東陽素足女會稽素舸郎相看月未墮白地斷肝腸<lb/>
<pb n="KR4h0028_WYG_013-11b"/>
　　　其五<lb/>
鏡湖水如月耶溪女如雪新粧蕩新波光景兩竒絶<lb/>
　　　西施<hi>李白</hi>
西施越溪女出自苧蘿山秀色掩今古荷花羞玉顔浣<lb/>
紗弄碧水自與清波閒皓齒信難開沈吟碧雲間勾踐<lb/>
徵絶豔揚蛾入呉闗提攜館娃宫杳渺詎可攀一破夫<lb/>
差國千秋竟不還<lb/>
　　　經西施浣紗石<hi>胡幽貞</hi>
<pb n="KR4h0028_WYG_013-12a"/>
徘徊浣紗石想像浣紗人碧水澄不流紅顔照之頻自<lb/>
惜絶世姿豈與衆女隣一朝入紫宫萬古留芳塵至今<lb/>
谿邉花不敢嬌青春<lb/>
　　　越女辭<hi>鮑溶</hi>
越女芙蓉衣浣紗清淺水心驚春色晩不敢思君子君<lb/>
子縱我思寧來逺溪裏<lb/>
　　　越谿女<hi>于濆</hi>
會稽山上雲化作越谿人未破呉王國徒為西子身江<lb/>
<pb n="KR4h0028_WYG_013-12b"/>
邉浣紗伴還金扼雙腕儵忽不相期恩傾趙飛鷰妾家<lb/>
基業薄空有如花面嫁盡緑忩人猶自盤金線<lb/>
　　　西施詠<hi>王維</hi>
豔色天下重西施寧久㣲朝為越谿女暮作吴宫妃賤<lb/>
日豈殊衆貴来方悟稀邀人傅脂粉不自著羅衣君寵<lb/>
益嬌恣君憐無是非當時浣紗伴莫得同車歸持謝隣<lb/>
家子斆顰安可希<lb/>
　　　弔王右軍宅文<hi>并序</hi>　<hi>錢公輔</hi>
<pb n="KR4h0028_WYG_013-13a"/>
晉王右軍宅于越之蕺山今為浮圖而繪像存焉好事<lb/>
者猶能指墨池鵝池之遺迹而表識其上予嘗恨東南<lb/>
山之佳水之勝多奪於浮圗氏而衣冠隠淪無一人得<lb/>
之者既過右軍宅擲文以弔之曰<lb/>
晉去今兮千齡未餘彼山峩兮晉賢人之故居故居泯<lb/>
其㡬時兮今變化於浮圗嗚呼傷哉絶雲巍崗葱葱蒼<lb/>
蒼竹茂草美煙髙氣長古松蓊兮虬盤怪石呀兮虎驤<lb/>
前稽嶺之横峙兮下鑑水之輝光逺市井之喧卑兮據<lb/>
<pb n="KR4h0028_WYG_013-13b"/>
城壘之低昻春可遊而縱望兮夏可息而淒涼秋可登<lb/>
而感槩兮冬可處而樂康無一時之不得宜兮環一目<lb/>
而周四方真孤髙之所廬兮非醜族之能當生冝形體<lb/>
之放浪兮死冝魂魄之棲藏嗚呼傷㢤彼靈何之兮黙<lb/>
不聞一怪與一祥果無知兮徒結塞予之中腸果有知<lb/>
兮奚坐視緇徒之賊戕將後葉之湮淪兮無能振其祖<lb/>
芳抑亂離之荐遭兮百易主而百亡吾固弗得而知兮<lb/>
兹涕泗而倘佯嗟道之衰兮異類蠧侵而日昌嗟越之<lb/>
<pb n="KR4h0028_WYG_013-14a"/>
雄兮豈微一丈夫之勇剛如可贖兮雖萬金可捐萬室<lb/>
可償胡恬夷而莫醜兮往往助資棟梁聊指文於山之<lb/>
側兮將鑱石乎州之堂嗟嗟越人窮千萬春兮吾文之<lb/>
弗忘<lb/>
　　　讀漢書梅子真傳<hi>梅堯臣</hi>
子真實吾祖耿介事炎漢權臣始擅朝忠良被塗炭羣<lb/>
下莫敢言上書陳治亂是時卿大夫曽不負愧汗其文<lb/>
信雄深爛然今可翫危言識禍機滅跡思汗漫一朝棄<lb/>
<pb n="KR4h0028_WYG_013-14b"/>
妻子龍性寧羈絆九江傳神仙會稽隠廛閈舊市越谿<lb/>
隂家山鏡湖畔唯餘千載名撫巻一長歎<lb/>
　<lb/>
　<lb/>
　<lb/>
　<lb/>
　<lb/>
　會稽掇英總集巻十三<lb/>
</p>
<p>
</p>
  </div>
</body>
</text>
</TEI>
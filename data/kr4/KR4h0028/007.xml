<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>會稽掇英總集巻七</head> <lb/>
    <p>
<pb n="KR4h0028_WYG_007-1a"/>
欽定四庫全書<lb/>
　會稽掇英總集巻七<lb/>
　　　　　　　　　　　　宋　孔延之　撰<lb/>
　　雲門寺律詩<hi>若耶谿附</hi>
　若耶谿在會稽東南北流入鑑湖歐冶子鑄劍之所<lb/>
　也戰國䇿曰涸若耶以取銅是也徐浩嘗云曾子不<lb/>
　居勝母之閭吾豈遊若耶之谿因改為五雲谿遊雲<lb/>
　門寺者必經是谿故附於此<lb/>
<pb n="KR4h0028_WYG_007-1b"/>
　　　寄雲門亮師<hi>盧象</hi>
𤣥度常稱支道林南山隠處白雲深一去人間長不見<lb/>
千峰萬壑樹森森<lb/>
　　　同孔九泛若耶入雲門<hi>綦毋潛</hi>
同君此谿曲託勝在煙霞潭影竹裏動巖隂天際斜人<lb/>
言上皇代犬吠武陵家借問淹留日春風滿若耶<lb/>
　　　寄靈一上人初還雲門<hi>郎士元</hi>
寒山白雲裏法侣自招攜竹徑通城下松門隔水西方<lb/>
<pb n="KR4h0028_WYG_007-2a"/>
同沃州去不作武陵迷髣髴心知處髙峯是會稽<lb/>
　　　若耶谿<hi>西施採蓮歐冶鑄劍所</hi>　<hi>李紳</hi>
嵐光花影繞山隂山轉花稀到碧潯傾國美人妖豔逺<lb/>
鑿山良冶鑄鑪深凌波莫借臨粧面瑩鍔當期出匣心<lb/>
應是蛟龍長不去若耶秋水尚沈沈<lb/>
　　　若耶春興<hi>僧皎然</hi>
春生若耶水雨後漫流通芳草行無盡清源去不窮野<lb/>
煙迷極浦斜日起微風數處乗流望依稀似剡中<lb/>
<pb n="KR4h0028_WYG_007-2b"/>
　　　上已日與鮑侍御泛舟耶谿<hi>劉長卿</hi>
蘭橈漫轉傍汀沙應接雲峯到若耶舊浦滿來移渡口<lb/>
垂楊深處有人家永和春色千年在曲水鄉心萬里賒<lb/>
君見漁船時借問前洲幾路入烟花<lb/>
　　　留題雲門山雍熙院<hi>錢惟演</hi>
精舍依巖巘香林結薜蘿崇臺涵夕靄危閣架春波浄<lb/>
饌供蒲塞真詮譯貝多幾時輝晝錦松下駐鳴珂<lb/>
　　　同前<hi>范仲淹</hi>
<pb n="KR4h0028_WYG_007-3a"/>
一路入嵐堆還驚禹鑿開林無惡獸住巖有好泉來雲<lb/>
陣藏雷去山根到海回莫辭登絶頂南望即天台<lb/>
　　　五雲谿醉歸<hi>張伯玉</hi>
每日谿頭醉臉紅歸來庭院夕陽中依稀聴得家人語<lb/>
扶取五雲谿上翁<lb/>
　　　若耶谿<hi>陳舜俞</hi>
十里澄谿谿上山谿光無際照山顔天嫌俗眼尋常見<lb/>
地借羣峰左右關蓬島也應非海外瓊壺争合貯人間<lb/>
<pb n="KR4h0028_WYG_007-3b"/>
維舟正欲踟蹰飲坐見蒼煙羃翠灣<lb/>
　　　同前<hi>錢公輔</hi>
若耶谿出若耶山浪影溶溶入醉顔仙客曾因一箭贈<lb/>
樵風長到五雲關數峯蘸碧輕清外雙舸浮春上下間<lb/>
料得當年乗興子為貪煙水宿前灣<lb/>
　　　遊雲門寺<hi>趙諴</hi>
竟夕雨聲寒黎明日氣暄峰巒添積潤谿澗漲新痕鐘<lb/>
鼔連三寺杉松共一村不須遊賞徧麗句滿清軒<lb/>
<pb n="KR4h0028_WYG_007-4a"/>
　　古詩<lb/>
　　　宿雲門寺<hi>宋之問</hi>
雲門耶谿裏泛舟路才通夤縁緑篠岸遂到青蓮宫天<lb/>
香衆壑滿夜梵羣山空漾漾潭際月颼颼杉上風兹焉<lb/>
逸嘉遁數子今莫同鳳歸慨處士鹿化聞仙翁樵徑謝<lb/>
村北學井何巖東永夜豈云寐曉景忽朦朧谷鳥囀尚<lb/>
澀源桃驚未紅再來期春暮當造林端窮庶以蹤謝客<lb/>
開山投剡中<lb/>
<pb n="KR4h0028_WYG_007-4b"/>
　　　遊越中山水留雲門<hi>孟郊</hi>
日覺耳目勝我來山水州蓬瀛若髣髴四野多泛浮碧<lb/>
嶂幾千繞清源萬餘流莫窮合沓步孰盡派别遊越水<lb/>
浄難汚越天隂易收氣鮮無隠物目視逺更周舉俗媚<lb/>
葱蒨連冬擷芳柔菱湖有餘翠茗圃無荒疇賞異忽已<lb/>
還探奇始淹留永言終南山去矣銷人憂<lb/>
　　　登雲門山閣懐徐補闕<hi>孟浩然</hi>
我行適諸越夢寢懐所歡久負獨往願今來恣遊盤台<lb/>
<pb n="KR4h0028_WYG_007-5a"/>
嶺踐苔石耶谿泛林湍捨舟入香界登閣憩栴檀晴山<lb/>
秦望近春水鏡湖寛逺遊佇應接卑位徒勞安白雲無<lb/>
久滯滄海時來觀故國渺天末良朋在朝端遲爾同攜<lb/>
手何時方挂冠<lb/>
　　　入雲門五谿上作<hi>六言</hi>　<hi>顧非熊</hi>
舟泊有時垂釣舟行不廢閒吟沿山寺寺花樹枕水家<lb/>
家竹林鴛鴦晝飛谿静鸜鵒夜轉村深忽聞風動蓮葉<lb/>
起見波間月沈<lb/>
<pb n="KR4h0028_WYG_007-5b"/>
　　　宿雲門寺<hi>白居易</hi>
昨夜有風雨雲奔天地合龍吟古石樓虎嘯生巖閤幽<lb/>
意未盡懐更行三五帀<lb/>
　　　送靈澈還雲門<hi>韋應物</hi>
我歡長在夢無心解傷别千里萬里人祇是眼中月<lb/>
　　　入若耶谿<hi>崔顥</hi>
輕舟去何疾已到雲林境起坐魚鳥間動摇山水影巖<lb/>
中響自荅谿裏言彌静事事令人幽停橈向餘景<lb/>
<pb n="KR4h0028_WYG_007-6a"/>
　　　宿道一上方院<hi>王維</hi>
一公棲太白髙頂出雲煙梵流諸洞徧花雨一峰偏迹<lb/>
為無心隠名因立數傳鳥來還語法客去更安禪晝涉<lb/>
松路盡暮投蘭若邊洞房隠深竹静夜聞遥泉向是雲<lb/>
霞裏今成枕席前豈惟暫留宿眠來将窮年<lb/>
　　　雲門符公蘭若最幽與薛八同往<hi>孟郊</hi>
謂余獨迷方逢子亦在野結交指松柏問法尋蘭若小<lb/>
谿劣容舟怪石屢驚馬所居最幽絶所往皆静者密篠<lb/>
<pb n="KR4h0028_WYG_007-6b"/>
隂路傍清泉流舍下上人亦河間塵念都已捨四禪合<lb/>
真如一切皆虚假願承甘雲潤喜得慧風灑依止此山<lb/>
門誰能斆丘也<lb/>
　　　酬綦母校書夢遊耶谿見贈<hi>儲光羲</hi>
校文在仙掖每有滄洲心况以北忩下夢遊清谿隂春<lb/>
看湖口漫夜入迴塘深往往纜垂葛出舟望前林山人<lb/>
松下飯釣客蘆中吟小隠何足貴長年固可尋還車首<lb/>
東道惠然若南金以我採薇意傳之天姥岑<lb/>
<pb n="KR4h0028_WYG_007-7a"/>
　　　奉同徐侍郎五雲谿新亭重陽宴集<hi>獨孤及</hi>
萬峰蒼翠色雙谿清淺流已符東山趣况值江南秋白<lb/>
露天地肅黄花門館幽山公惜美景肯為芳樽留五馬<lb/>
照池塘繁絃催獻酬風前孟嘉帽乗興李膺舟騁望傲<lb/>
千古當歌遺四愁豈令永和人獨擅山隂遊<lb/>
　　　耶谿泛舟<hi>孟浩然</hi>
落景餘清輝輕棹㺯谿渚澄明愛水物臨泛何容與白<lb/>
首垂釣翁新粧浣紗女相㸔未相識脉脉不得語<lb/>
<pb n="KR4h0028_WYG_007-7b"/>
　　　春泛若耶留題雲門寺<hi>綦毋潛</hi>
幽意無斷絶此去隨所偶晩風吹竹舟花路入谿口際<lb/>
夜轉西壑隔山望南斗潭煙飛溶溶林月低向後生亊<lb/>
且瀰漫願為持竿叟<lb/>
　　　若耶春意<hi>許景先</hi>
越水正逶迤豔陽三月時中有嬋娟子含怨望佳期鮮<lb/>
膚潤玉澤微眄動蛾眉解珮遺中浦折芳懐所思彩色<lb/>
豈不重瓌豔難久滋一歌江南曲再使妾心悲<lb/>
<pb n="KR4h0028_WYG_007-8a"/>
　　　雲門寺<hi>僧靈澈</hi>
湖邊歸鶴唳寥泬僧房半倚秦峰缺雲生幽石何逍遥<lb/>
泉去疎林幾嗚咽天寒猛虎叫巖月松下無人空有雪<lb/>
千年像教人不聞燒香獨為鬼神説<lb/>
　　　招道一上人居雲門<hi>僧道猷</hi>
連峯數千里修林帶平津雲過逺山翳風至梗荒榛茒<lb/>
茨隠不見雞鳴知有人閒步踐其徑處處見遺薪始知<lb/>
百代下故有上皇民開此無事跡以待疎俗賔長嘯自<lb/>
<pb n="KR4h0028_WYG_007-8b"/>
林際歸此保天真<lb/>
　　　題雲門無側道人房<hi>僧皎然</hi>
越山千萬雲門絶髙僧貌古還名月清朝拂石行道歸<lb/>
林下眠禪看松雪<lb/>
　　　登雲門吳升亭<hi>僧洪偃</hi>
蕭蕭物候晩肅肅天望清旅人聊杖策登髙蕩客情川<lb/>
源多舊跡墟里或新名宿煙浮始旦朝日照初晴逺行<lb/>
乏徒侣徐步寡逢迎信矣非吾託賞心何易并<lb/>
<pb n="KR4h0028_WYG_007-9a"/>
　　　杖䇿歸若耶雲門<lb/>
杖策步前嶺褰裳出外扉輕蘿轉䝉密幽徑復紆威松<lb/>
髙枝影細山晝鳥聲稀石苔時滑屣蟲網乍黏衣澗傍<lb/>
紫芝曄巖上白雲飛杉梓排煙去尚生寂弗歸窮谷無<lb/>
還往攀桂獨依依<lb/>
　　　遊雲門寺留題靈運上人房<hi>吳奎</hi>
雲門入雲深樹密山轉幽谿亭修竹裏激激玉泉流仁<lb/>
智所遐想古今為勝遊我來休沐至窮覽殊難周金碧<lb/>
<pb n="KR4h0028_WYG_007-9b"/>
樓殿午寒香松桂秋清風動髙興飄越不可收禪師索<lb/>
題詩捉筆事冥搜欲速馳思逺頃刻厯九州象外有真<lb/>
物惝怳難為求徒形陳熟言羞澀為爾留<lb/>
　　　雲門寺<hi>蘇舜欽</hi>
翠嶂環合封白雲中有蕭寺三為鄰<hi>雲門梁武所作今分為三寺相連</hi>
老松偃蹇若傲世飛泉奔薄如避人蒼猨嘯斷夜月古<lb/>
丹花開逼陽崖春盤桓數日不忍去舟出耶谿猶慘神<lb/>
　　　留題雲門山雍熙院<hi>謝景温</hi>
<pb n="KR4h0028_WYG_007-10a"/>
耶谿欲盡山轉青中有三寺山為屏秦峰表裏植蒼翠<lb/>
仰視萬木相峥嶸雪霜洗盡塵土跡龍蛇蟄處煙氛生<lb/>
我攜賔友事登覽穿徑已覺毛骨輕窮幽陟險興不盡<lb/>
巖房留宿神逾清寒隨隂谷一夜來酒力半酣如不勝<lb/>
狂歌出門步竹逕正見谿橋雙月明幽泉亂出石竇響<lb/>
松風逺送哀猿聲凌晨後嶺縱俯仰長林翠阜何縱横<lb/>
獻之舊地不可辨懸崖欲斷石作坑五雲散盡遺跡滅<lb/>
老僧至今傳此名憑髙覽古復太息翻嗟萬事多廢興<lb/>
<pb n="KR4h0028_WYG_007-10b"/>
丈夫出處固未測我於山水心難縈區區世路雖可厭<lb/>
脱身向此誠獨醒豈如乗興事兹樂賞心不繫窮與亨<lb/>
昔人避世非獲已我今安學禽鳥情<lb/>
　　　同前<hi>吳處厚</hi>
三寺峙若鼎四山合如環偷攜野人杖黙叩禪翁關草<lb/>
樹冬不老雲煙秋更閒飄飄物外興又逐歸禽還<lb/>
　<lb/>
　會稽掇英總集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鯤溟詩集巻一</head> <lb/>
    <p>
<pb n="KR4e0212_WYG_001-1a"/>
欽定四庫全書<lb/>
　鯤溟詩集巻一<lb/>
　　　　　　　　　　　　明　郭諫臣　撰<lb/>
　　春日遊天池山和天水胡公韻<lb/>
天半孤峰削出竒蓮花倒影入天池晴雲暖護池邉竹<lb/>
芳草春深石上碑霞彩盪空山欲動松隂滿地日初移<lb/>
仙源坐乆渾忘倦莫怪遊人歸去遲<lb/>
　　長蕩舟行<lb/>
<pb n="KR4e0212_WYG_001-1b"/>
蘆葦煙消兩岸青湖光浩蕩水雲平晴波逺弄青山色<lb/>
緑栁新添黄鳥聲濁酒貰來縁有約殘英落盡自無情<lb/>
西山此去偏多興薇蕨離離遶澗生<lb/>
　　送從兄宗義戍龍里<lb/>
萬水千山行路難落花啼鳥靜中看長途有客頻回首<lb/>
故國無人獨倚闌荒戍城邉騏驥老夕陽江上鶺鴒寒<lb/>
白雲南去蠻鄉近笑倚吳鈎天地寛<lb/>
　　仲夏寄覺海玘公<lb/>
<pb n="KR4e0212_WYG_001-2a"/>
不見旻公乆時時憶草堂修篁環徑宻幽草徧山長絶<lb/>
壁雲疑墮奔流水自忙依依舊遊處相約在重陽<lb/>
　　英氣歌<lb/>
男兒挺生天地間英雄激烈如邱山養育成就在磨礪<lb/>
間關百折胡厚顔巾幗之遺不足恥綠林之輩不足死<lb/>
㑹須一忍在萬全方是英雄好男子君不見應侯昔為<lb/>
魏相客青蠅白壁遭讒賊拉脅折齒佯死餘使車猥載<lb/>
來秦國立談勇略萬乗傾相權赫赫諸侯驚仇人亡命<lb/>
<pb n="KR4e0212_WYG_001-2b"/>
終授首故人聊惜綈袍情又不見王孫昔日未遇時淮<lb/>
隂年少爭相欺俛首俯伏出胯下一市嗤笑無能為誰<lb/>
知事漢擒楚猴油幢虎帳臨淮流百辱仍將中尉報一<lb/>
飯豈惜千金酬丈夫落落心千古悻悻小輩何足數乃<lb/>
知能屈始能伸古來如此非獨我<lb/>
　　春日山房有客過訪因留宿别<lb/>
芳林日出翠煙消無限春心寄栁條紅雨池塘遊蝶醉<lb/>
綠隂庭院語鶯嬌半忩殘月論文夜一枕微醺中酒朝<lb/>
<pb n="KR4e0212_WYG_001-3a"/>
感爾相過又相别青青酒斾映河橋<lb/>
　　春日睡起<lb/>
杏花庭院晝遲遲睡起初驚燕語時遍倚曲闌無限思<lb/>
游絲閒駐海棠枝<lb/>
　　雨中新栁<lb/>
弱栁絲絲帶雨垂隔忩淡掃素娥眉等閑莫向河橋折<lb/>
一縷常懸萬里思<lb/>
　　想山中新茶<lb/>
<pb n="KR4e0212_WYG_001-3b"/>
酒渴時思茗一杯玉川風味許相陪金芽欲吐無消息<lb/>
驚破江南昨夜雷<lb/>
　　山忩雨夜話舊<lb/>
不到西山乆空門閉緑苔喜從燈下語疑是夢中來舊<lb/>
雨三年别新詩五夜裁老僧新釀熟對客一尊開<lb/>
　　春日訪友雪阻不果<lb/>
故人連卧病乆不共髙歌欲訪寒梅信其如雨雪何蹇<lb/>
驢無處覓短櫂數能過試檢吟囊裏新詩積幾多<lb/>
<pb n="KR4e0212_WYG_001-4a"/>
　　春日與客同飲江亭<lb/>
春風攜客上江亭萬頃波光洗眼明雲樹遙從天外落<lb/>
風帆如在鏡中行夜深不厭頻催句興到還應數舉觥<lb/>
指㸃蓬瀛那可見掀髯長嘯大江横<lb/>
　　飛絮詞<lb/>
楊花如雪舞晴空飄泊隨風恰似儂願化浮萍逐流水<lb/>
與君千里或相逢<lb/>
　　天街步月口占<lb/>
<pb n="KR4e0212_WYG_001-4b"/>
天街露冷思難禁對月空懸萬里心故國此時方搗練<lb/>
滿庭梧影夜深沉<lb/>
　　睡起<lb/>
客舎蕭條日正長緑忩夢破黄鸝語分明身在故鄉遊<lb/>
枕上思親涙如雨<lb/>
　　自儀眞舟行大江<lb/>
水拍春空一鏡明畫船風捲片帆輕金山雲護江心寺<lb/>
鐵瓮天低京口城兩岸樹搖煙浪濶中流日照海潮平<lb/>
<pb n="KR4e0212_WYG_001-5a"/>
晚來忽聴傳呼語知有江南津吏迎<lb/>
　　夜抵九江<lb/>
譙鼓已三更孤舟載月明風霜千里客星漢九江城水<lb/>
淨飛帆影天空落鴈聲暗思髙卧者潦倒夢初驚<lb/>
　　早春日新喻道中<lb/>
雨洗川原一望新宦逰風物易傷神閒花似笑忙歸客<lb/>
新燕還尋舊主人逺樹妝成天外景飛花流出洞中春<lb/>
滿懐佳况應難遣典却春衣莫論貧<lb/>
<pb n="KR4e0212_WYG_001-5b"/>
　　山中聞子規<lb/>
草深山徑馬行遲兩岸豐林叫子規行客驟聞心獨慘<lb/>
無端忽起故園思<lb/>
　　永新道中<lb/>
亂山髙下幾重重歴徧巉巖出險中平地起雲疑是嶂<lb/>
夕陽射雨漸成虹飛泉百道奔寒澗髙塔千尋揷逺空<lb/>
堪歎薄遊無定迹馬蹄終日自西東<lb/>
　　送别故友歸吳中<lb/>
<pb n="KR4e0212_WYG_001-6a"/>
童稚論交三十年君今落魄困儒冠薄遊空慕林宗義<lb/>
逆旅誰知范叔寒江濶孤舟行樹杪天空一雁落雲端<lb/>
相逢不乆又相别今夜月明何處看<lb/>
　　正月十一途中念家君初度偶成<lb/>
宦遊終日馬蹄忙偶見梅花憶故鄉春酒熟時歸未得<lb/>
一樽誰與進髙堂<lb/>
　　舟中曉起<lb/>
兩岸桃花夾水流一樽時醉木蘭舟多情最是三春夢<lb/>
<pb n="KR4e0212_WYG_001-6b"/>
夜夜遙從故國遊<lb/>
　　新月<lb/>
新月如弓曲未平清光照我入孤城當空桂影渾疑見<lb/>
繞路松隂解送行三五漸從今夜滿尋常還是故鄉明<lb/>
無端忽被㣲雲掩誰識嫦娥一片情<lb/>
　　瑞州公館月夜有懷<lb/>
栁梢新月照孤城花氣薰人入夜清遙想閨中春寂寞<lb/>
有人對月漫含情<lb/>
<pb n="KR4e0212_WYG_001-7a"/>
　　登廬山凌虛閣<lb/>
髙閣玲瓏倚太虛恍然身若在蓬壺開忩夜欲捫牛斗<lb/>
俯檻時看走兔烏林外天花凝寳樹簷前仙靄擁香爐<lb/>
憑髙極目秋天逺漢水湘山半有無<lb/>
　　九日江州諸公相約登髙不果<lb/>
木落天髙秋氣清黄花開滿九江城無縁得遂登髙興<lb/>
空負江州刺史情<lb/>
　　樂平道中秋晚<lb/>
<pb n="KR4e0212_WYG_001-7b"/>
山行林末見殘曛暝色催人漸不分幾㸃亂鴉歸暮堞<lb/>
一行征鴈叫秋雲煙髙野燒連空起風急樵歌隔隴聞<lb/>
終日馳驅車馬道薄遊多愧北山文<lb/>
　　自樂平過徳興縣道經梅巖洞停輿入遊内有龍<lb/>
　　耳臥龜石鹿石燕仙田覆船諸物因賦二律<lb/>
山行逢野叟引我入仙源龍耳浮雲氣龜文雜蘚痕闢<lb/>
來多嵗月别置一乾坤去後重回首煙霞鎖洞門<lb/>
紆曲空山道深藏古洞天鶴巢千嵗樹龍滴四時泉無<lb/>
<pb n="KR4e0212_WYG_001-8a"/>
復燒丹竈空餘種玉田掛冠來此隠儘可學延年<lb/>
　　鄱湖舟中翫月<lb/>
千里鄱湖一櫂過氷輪倒影湧金波客中對景生佳况<lb/>
醉後臨流發浩歌坐愛清輝浮玉宇遙看素練引銀河<lb/>
廣寒夜静無人到辜負嬋娟柰爾何<lb/>
　　春日分宜縣喜遇楊少府南歸<lb/>
去值潯陽月歸當秀水春相看今日面猶是隔年人髙<lb/>
閣聊同眺清尊不厭頻别離情萬種驚見二毛新<lb/>
<pb n="KR4e0212_WYG_001-8b"/>
　　七夕舟次楊村<lb/>
燕闕天髙暮雨收青錢沽酒醉蘭舟蓼花曲岸迴殘照<lb/>
禾黍西風動早秋三載空成南國夢一官還向上林游<lb/>
遙思今夜吳門月幾處穿針閲女牛<lb/>
　　九日同省中諸友遊天壇道院<lb/>
雨餘秋色滿金臺九日聊因選勝來紫陌馬行苔徑滑<lb/>
仙源犬吠竹門開登髙幾負茱萸約對客頻傾竹葉杯<lb/>
既醉迴瞻天闕近九重佳氣鬱三台<lb/>
<pb n="KR4e0212_WYG_001-9a"/>
　　天街月夜<lb/>
天街月色似中秋水接長空上下浮遙憶故園那可見<lb/>
一聲寒雁過南樓<lb/>
　　雨後自都門赴昌平途中覽勝漫賦<lb/>
秋郊晨出雨初晴馬首燕山入漢清紫塞北臨千里磧<lb/>
玉河南遶九重城漢家陵寢風雲護昭代山河日月明<lb/>
晩向昌平一回首騰騰王氣擁神京<lb/>
　　晩發昌平望京師<lb/>
<pb n="KR4e0212_WYG_001-9b"/>
祀罷諸陵逐曉回遙瞻旭日照金臺香輪旋輾平沙軟<lb/>
仙斾晴披宿霧開秋色先從邉塞老山光還遶帝城來<lb/>
一官願效山公啓三賦慚非杜甫才<lb/>
　　省中秋晚即事<lb/>
斜日薄西山幽齋夢初醒忩虚隙照明室靜爐煙冷老<lb/>
圃帶秋容疎林淹暮景省中出毎遲松落空階影<lb/>
　　送辛黄二民部同年奉使江浙監兊<lb/>
朝罷金門夜已䦨行行使節向江干身離禁苑香初散<lb/>
<pb n="KR4e0212_WYG_001-10a"/>
手捧天書墨未乾明月孤舟人並徃福星一路衆爭㸔<lb/>
東南民力君知否好為蒼生着意寛<lb/>
　　早春日朝賀穆宗即位<lb/>
王氣絪緼照紫薇明堂重見漢官儀雲移仙仗趨丹陛<lb/>
風送爐香下玉墀日色旋臨鳷鵲觀春光先到鳯凰池<lb/>
太平天子開新歴應遣皇華四牡馳<lb/>
　　春晚省中書感簡許司封同年<lb/>
東風撲面動微和春服初成試越羅城背暖消殘雪盡<lb/>
<pb n="KR4e0212_WYG_001-10b"/>
林梢晴帶夕陽多眼前物態看來變鏡裏光隂老去何<lb/>
肯謝榮名似君少扁舟湖上傲煙波<lb/>
　　與銓省諸公觀潄玉泉流觴酣飲<lb/>
四山環列翠雲屏坐對清泉醉欲醒詩就香山追洛社<lb/>
觴飛曲水續蘭亭仙源晝永花逾白輦路春深草自青<lb/>
盛世風光莫虚度閒中華髪漸星星<lb/>
　　觀永陵工作<lb/>
新作陵園枕薊門衆山來勢自崑崙也知月窟羣龍偃<lb/>
<pb n="KR4e0212_WYG_001-11a"/>
驚見天衢萬馬奔王氣騰霄微復見峰嵐映日吐還呑<lb/>
司空欲倣前朝制光武遺謀今尚存<lb/>
　　春日左闕門宴罷閒坐掖舍即事<lb/>
宴罷宫門午漏遲掖垣花發萬年枝晴牕燕語黄金屋<lb/>
春水鷗眠碧玉池麗日垂輝薰細草東風無力曳游絲<lb/>
微臣幸際清平世願播陽和及海涯<lb/>
　　春日恭送世宗梓宫赴山陵<lb/>
帝子乘龍去鼎湖空餘仙馭出皇都沙堤雨灑千官淚<lb/>
<pb n="KR4e0212_WYG_001-11b"/>
松壑風傳萬姓呼徒有燕姬悲甲館恨無方朔問蓬壺<lb/>
追思四十年來事只少東封按赤符<lb/>
　　自都門北望永陵有感<lb/>
破曉辭金殿衝寒出玉京中天日漸午西嶺雪初晴雲<lb/>
護園陵迥沙鋪輦路平先朝舊臣子哀感不勝情<lb/>
　　昌平州道中<lb/>
嵗晚昌平道肩輿百里程天臨赤縣近雪擁玉河平紫<lb/>
塞燕山路黄花漢將營壯哉此形勝坐遣萬方清<lb/>
<pb n="KR4e0212_WYG_001-12a"/>
　　曉發昌平州<lb/>
州據西山勝門臨北闕尊關河千里鎭煙火萬家邨積<lb/>
雪容猶慘初陽景漸温平生請纓志還擬扣天閽<lb/>
　　端陽前一日省中即事<lb/>
梅天雨初霽煙景尚依稀曲檻搖新緑髙簷送落暉吏<lb/>
從宫漏散鳥向御林歸來日滄江上龍舟競欲飛<lb/>
　　端陽後一日同省中諸丈遊陳戚畹别墅<lb/>
自憐詩骨懶朝參乞假登臨喜盍簪綠樹團隂多映水<lb/>
<pb n="KR4e0212_WYG_001-12b"/>
青山入曉半浮嵐坐中冠蓋人爭羨物外煙霞性所耽<lb/>
對景渾忘身是客依稀風物似江南<lb/>
　　喜甥韓進士存良入館選<lb/>
郎君早嵗即知名十載風塵祇自驚綵筆昔看稱獨步<lb/>
玉堂今喜冠羣英九重天向詞壇近五色雲從相國生<lb/>
少小同遊幸同宦一緘聊展渭陽情<lb/>
　　夏日同省中諸丈遊鄭氏山莊<lb/>
谷口人何在空餘别業存幽牕多鳥迹芳徑半苔痕掃<lb/>
<pb n="KR4e0212_WYG_001-13a"/>
石供棋局催花送酒樽投間此佳㑹暫逺市朝喧<lb/>
　　贈别王工部年丈改授南曹<lb/>
送君南去鳯凰臺江上秋風待客來雲樹暮連青嶂逺<lb/>
渚花寒映錦帆開六朝舊蹟千年在萬里長江一帶迴<lb/>
莫謂留都近閒散先皇曽此屈羣材<lb/>
　　秋晚有懐吳中故人<lb/>
向晚長安道秋風思故人十年鷄肋味終日馬蹄塵目<lb/>
送天邊鳥心懸湖上蓴山中舊相識安得更相親<lb/>
<pb n="KR4e0212_WYG_001-13b"/>
　　茅山道中喜晴<lb/>
積雨初收曙色分三山如畫斂輕雲花殘紫陌聞鶯語<lb/>
草長青郊走鹿羣本擬登臨同謝傅還期齋宿禮茅君<lb/>
華陽洞口神仙宅霞彩常成五色文<lb/>
　　七夕<lb/>
今夕何夕火西流處處穿針閲女牛銀燭光搖書幌冷<lb/>
碧梧影落帝城秋疎愚欲乞天孫巧迂逺空懐杞國憂<lb/>
坐乆宴然清不寐絳河如練近南樓<lb/>
<pb n="KR4e0212_WYG_001-14a"/>
　　過徐相國舊宅有感<lb/>
相國門前鞍馬稀古槐斜帶夕陽微蟬聲滿樹秋風早<lb/>
寂寞朱簾燕雀飛<lb/>
　　贈别李侍御謫廬州<lb/>
漢世風裁説李膺看花曽伴曲江行一朝誤落城狐計<lb/>
千古應傳驄馬名淮海秋添遷客思廬江水似使君清<lb/>
休因去國違初志天子垂衣本聖明<lb/>
　　秋日都門送别有感<lb/>
<pb n="KR4e0212_WYG_001-14b"/>
為送南歸客翻憐北駐人白雲凝望逺華髪共愁新落<lb/>
日湖南橘秋風江上蓴何時返初服吾亦任吾眞<lb/>
　　送董太僕歸省華亭<lb/>
十年抗節戍蠻荒仗劒歸來鬢未蒼赤膽朝天時共矚<lb/>
錦衣歸晝里生光秋髙淮海鴻飛逺月滿華亭鶴唳長<lb/>
知向故園晨省處好將萊綵慰髙堂<lb/>
　　重陽日與諸省丈都門晚集<lb/>
帝里逢佳節冠裳續勝遊登髙千古事清賞片時秋雨<lb/>
<pb n="KR4e0212_WYG_001-15a"/>
後金英綻杯中玉液浮醉餘扶上馬明月在簾鈎<lb/>
　　月夜醉歸漫興<lb/>
雨過天街夜氣清醉看明月逐人行更傳宫闕銅壺漏<lb/>
風送關山玉笛聲逆旅長年淹宦跡故鄉終日計歸程<lb/>
扁舟未遂江湖興蓴菜鱸魚空復情<lb/>
　　潞河舟中夜坐二首<lb/>
夜泊潞河驛朔風時送寒濤聲走沙磧月色映江干獨<lb/>
酌意何逺髙吟興未闌南歸嵗云暮白髪擬承歡<lb/>
<pb n="KR4e0212_WYG_001-15b"/>
暫解朝簪去還乘官舫行長風催客去孤月向人明行<lb/>
跡隨蓬轉歸心逐鴈征皇㤙容乞假無復用陳情<lb/>
　　楊村夜泊<lb/>
維舟楊栁渡沙白亘長天犬吠孤村月烏啼落木煙微<lb/>
名眞物外清賞足樽前秉燭還深坐宵分尚未眠<lb/>
　　曉發天津舟中有感<lb/>
篷牕簾影弄朝暉晨起遲遲懶著衣老去不知筋力改<lb/>
閒來時覺鬢毛稀望中煙樹鄉心逺到處風波宦况微<lb/>
<pb n="KR4e0212_WYG_001-16a"/>
擬向五湖尋舊業蕭然松竹待人歸<lb/>
　　静海道中晩眺<lb/>
向晚滄洲道舟行落照邉殘霞寒映水衰栁暮連天風<lb/>
静布帆捲潮平錦纜牽客途可乘興沽酒用青錢<lb/>
　　流河道中阻風<lb/>
阻風蘆葦岸獨坐自通宵沙近寒聞鴈溪深夜落潮林<lb/>
昏煙景翳波湧月光搖客路瀕危險令人魂暗消<lb/>
　　晚發興濟縣<lb/>
<pb n="KR4e0212_WYG_001-16b"/>
蘭舟經海縣薄暮喜微風草帶寒煙白川迎落照紅殘<lb/>
雲歸逺戍孤鳥沒晴空無限東歸思憑欄一望中<lb/>
　　夜泊安林<lb/>
路出安林晚煙生野渡昏挑燈拈彩筆待月舉蘭樽帙<lb/>
散蠧魚走船驚宿鷺喧客心歸轉急飛夢到家園<lb/>
　　徳州夜坐達旦<lb/>
倚櫂雄州夜欲䦨燈前重整鵕䴊冠星埀碧落懸珠綴<lb/>
月委澄波走玉盤鷄唱忽傳更漏盡烏啼驚拂曉霜寒<lb/>
<pb n="KR4e0212_WYG_001-17a"/>
客心日夜東歸急對景翻嫌行路難<lb/>
　　武城懐古<lb/>
昔賢曽試宰茲地尚絃歌俗帶遺風古城臨流水多琴<lb/>
堂虚夜月祠屋長春蘿未暇薦蘋藻其如仰止何<lb/>
　　臨清晚眺<lb/>
地據京南勝州臨濟北雄河山齊魯舊風俗古今同煙<lb/>
栁連天碧霜楓夾岸紅到來維短櫂沽酒夕陽中<lb/>
　　開河驛夜坐<lb/>
<pb n="KR4e0212_WYG_001-17b"/>
秋深仗劒出京華此夕經行汶水涯栁下酒香停客櫂<lb/>
渡頭燈白近漁家天髙風送溪聲逺夜乆簾埀月影斜<lb/>
醉後欲眠還起坐忍聴哀雁落寒沙<lb/>
　　舟中夜雨<lb/>
輕舟依野渡短褐坐深更千里鄉關思孤燈夜雨聲酒<lb/>
衝愁未散詩與夢俱清翻憶朝參日泥塗倩馬行<lb/>
　　留城懷古<lb/>
夜泊古留城河流接漢清昔人不可作兹地只留名祠<lb/>
<pb n="KR4e0212_WYG_001-18a"/>
帶寒煙色庭多落葉聲功成輕萬户千載仰髙情<lb/>
　　阻淺境山夜坐<lb/>
百里彭城道舟行滯淺沙波涵珠斗動樹帶絳河斜興<lb/>
到杯浮白更深燭吐花歸途已過半潦倒憶京華<lb/>
　　暮抵境山<lb/>
風帆飛驛路野燒動寒原霧翳林光黒煙籠水氣昏逺<lb/>
天收落景新月露微痕沙岸停橈處時聞鷄犬喧<lb/>
　　曉發徐州<lb/>
<pb n="KR4e0212_WYG_001-18b"/>
曉發彭城驛舟迎水拍隄天連淮樹逺帆拂楚雲低雁<lb/>
向平沙起鷄從夾岸啼江鄉行漸逺雅思欲幽棲<lb/>
　　經韓信舊城<lb/>
淮隂城乆廢千載憶王孫古木愁雲起荒原落日昏路<lb/>
埋荆棘底碑雜蘚苔痕一飯曽圖報能忘返哺㤙<lb/>
　　夜抵江都<lb/>
路入維揚郡江空星漢遙漁邨寒映火荻岸夜聞潮雲<lb/>
斂𤓰洲樹月明揚子橋自來歌舞地無復似前朝<lb/>
<pb n="KR4e0212_WYG_001-19a"/>
　　自江都晚抵儀眞<lb/>
孤槎薄暮向江城千里江流一鏡平沙岸樹搖寒月影<lb/>
篷忩風送夜濤聲坐翻芸葉移時乆閒剪燈花達曙明<lb/>
三載離鄉今漸邇漫勞終日訃歸程<lb/>
　　江上阻風口占<lb/>
東風吹浪拍船頭江上寒雲繫客愁路近家山歸未得<lb/>
夢魂先已到長洲<lb/>
　　早行渡江<lb/>
<pb n="KR4e0212_WYG_001-19b"/>
畫舸風生錦纜開江光遙向日邉來煙消逺岸漁歌起<lb/>
水浸長天雁影迴滄海潮平没洲渚金山雲出護樓臺<lb/>
南來風景依然在祇歎年華鏡裏催<lb/>
　　嘉禾道中<lb/>
篷牕隠几夢初殘座上青山帶雨看幾處葦塘鳴翡翠<lb/>
誰家竹塢長琅玕煙林日落千村暮水國風生五月寒<lb/>
强欲披裘任疎懶扁舟長徃弄漁竿<lb/>
　　舟次鳯凰山對月有感<lb/>
<pb n="KR4e0212_WYG_001-20a"/>
鳯凰山下繫孤舟坐愛氷輪湧碧流雨過栁塘涼入夜<lb/>
風生荻渚景疑秋鬢華老去知難再心赤年來愧未酬<lb/>
十載風霜淹宦轍凄涼風木使人愁<lb/>
　　月夜飲養翁相公山館<lb/>
黄閣辭榮早青山結社新不嫌車馬寂轉與鹿麋親入<lb/>
户雲千頃開牕月一輪蘭樽頻勸飲吐握意何眞<lb/>
　　月夜泊千墩<lb/>
楊栁洲邊夜泊船月光如水散青天江村潮長諸溪滿<lb/>
<pb n="KR4e0212_WYG_001-20b"/>
林壑風生萬籟傳桑落杯乾猶强坐梅花帳冷不成眠<lb/>
良宵如此成虚度獨向篷牕檢舊編<lb/>
　　舟行三江口占<lb/>
萬頃滄浪映逺空布帆斜掛夕陽紅秋來毎動江湖興<lb/>
擬著荷衣伴釣翁<lb/>
　　華蕩晚渡<lb/>
湖上冥冥落景催沙明石淨水縈洄殘霞飛映漁舟小<lb/>
蘆荻花中蕩槳來<lb/>
<pb n="KR4e0212_WYG_001-21a"/>
　　竹梧書舍曉起<lb/>
紅日三竿睡起遲幽棲原與性相宜滿庭落葉秋深後<lb/>
遶屋寒花興到時短褐漫同逋客散濁醪擬赴野人期<lb/>
一辭京國歸桑梓理亂經年總不知<lb/>
　　夜泊方橋<lb/>
橋偃秋波闊舟依夕岸斜香秔搗村杵亂竹護漁家霜<lb/>
後楓酣葉樽前燭吐花江湖足乗興無復憶京華<lb/>
　　曉發梁谿<lb/>
<pb n="KR4e0212_WYG_001-21b"/>
曉來風雨暗梁谿客子舟行路欲迷蘆岸近沙頻下雁<lb/>
漁村隔水逺聞雞蕭蕭落木連天暝渺渺寒煙拂地低<lb/>
自笑百年渾似寄萍蹤一任自東西<lb/>
　　舟中苦雨<lb/>
水國偏多雨篷牕日日隂江聲隨白浪煙景翳青林漁<lb/>
父茅茨濕鮫人窟宅深豐凶關國計對此獨沈吟<lb/>
　　曉發奣子浦<lb/>
䇿馬微行白下過歡迎無奈故人何玉堂學士風流劇<lb/>
<pb n="KR4e0212_WYG_001-22a"/>
蘭省仙郎逸興多千炬髙懸明月夜一樽同醉白雲阿<lb/>
别來幾度思君處閒對澄江發浩歌<lb/>
　　寒食早行嘉禾道中<lb/>
半牕殘月送雞聲畫舸輕帆趁曉行楊栁溪橋煙未散<lb/>
杏花邨落雨初晴路逢寒食成虚度坐對春山憶舊盟<lb/>
自笑狂夫眞潦倒毎因風物倍多情<lb/>
　　長橋月夜<lb/>
江城暮雨歇與客坐孤舟月照蘭樽夜風生荻岸秋空<lb/>
<pb n="KR4e0212_WYG_001-22b"/>
懷千古事因羨五湖遊烈士今何在長橋水自流<lb/>
　　夏日訪舊過太倉舟中對月獨酌<lb/>
蘭舟載琴鶴逺赴故人期碧海潮來疾青天月到遲波<lb/>
光簾外動樹影座間移獨酌娛清夜寧愁鬢欲絲<lb/>
　　送王司業同年北上三絶<lb/>
江上西風動客旌故人相對眼俱青一杯贈别休辭醉<lb/>
世路於今畏獨醒<lb/>
望中秋色滿吳鄉君去燕雲路渺茫别後倘承宣室問<lb/>
<pb n="KR4e0212_WYG_001-23a"/>
好將民困達君王<lb/>
雨過江城白苧秋行看仙客赴瀛洲平津延納君侯事<lb/>
不似相如已倦遊<lb/>
　　雨後獨坐漫興二絶<lb/>
西風吹雨動微寒隠几香消午夢殘聞説江湖可乘興<lb/>
扁舟散髪弄漁竿<lb/>
修竹千竿滿架書山忩無事稱閒居由他世路風波惡<lb/>
獨掩柴扉日晏如<lb/>
<pb n="KR4e0212_WYG_001-23b"/>
　　晚過楓橋<lb/>
落日楓橋路船忩暮雨昏秋萍擁沙觜霜葉墜籬根山<lb/>
寺炊煙起江邨宿鳥喧臨風思徃事獨坐暗消魂<lb/>
　　秋日閒居書感<lb/>
柴扉終日掩苔徑少人過中夜涼風發空階落葉多感<lb/>
時休浩歎對酒且髙歌百嵗浮生計渾如一擲梭<lb/>
　　舟過胥門書感<lb/>
旭日晴堪愛寒山青不收城臨伍相廟水落百花洲恥<lb/>
<pb n="KR4e0212_WYG_001-24a"/>
作依人鳥甘為浪跡鷗有懐千古恨空羨五湖遊<lb/>
　　晚過華蕩<lb/>
嵗晚江鄉路風生畫鷁輕坐看山色逺行愛練光明落<lb/>
日孤帆影寒沙一雁聲歸途趁明月不必憚宵征<lb/>
　　太宜人卧病兼程夜歸<lb/>
何事促歸心孤舟入夜深霜飛北堂冷日薄西山隂坐<lb/>
乆時長嘯愁來還獨吟毎思斷機訓不覺淚沾襟<lb/>
　　平望阻風<lb/>
<pb n="KR4e0212_WYG_001-24b"/>
風色晚來靜湖光時漸嘉逺山銜落日隔水映殘霞驛<lb/>
路船爭聚江橋酒易賖漁樵堪白首空復戀京華<lb/>
　　暮雪<lb/>
江天日暮雪漫漫四野風生玉宇寒幾處柴門煙火寂<lb/>
有人僵臥似袁安<lb/>
　　雪後<lb/>
雪後山川景倍嘉東郊初日弄煙霞幽人䇿蹇來相訪<lb/>
為道寒梅己放花<lb/>
<pb n="KR4e0212_WYG_001-25a"/>
　　春日與諸親友同過靈殿寺觀梅<lb/>
古寺梅花發開樽引興長賔朋盡嵇阮臺殿自齊梁疎<lb/>
影虚禪榻清芬洒客裳數杯沈醉後渾欲泛慈航<lb/>
　　落梅<lb/>
二月江村見落梅風飄花瓣玉成堆無端醉臥山牕下<lb/>
時有香魂入夢來<lb/>
　　春日閒居方子靜過訪<lb/>
夫君乆約在梅花過訪茅堂日未斜野店栁長懸酒斾<lb/>
<pb n="KR4e0212_WYG_001-25b"/>
水邨船泊近漁家十年親舊渾如故一旦歡迎興未賖<lb/>
少壯同遊今皓首忍將衰鬢客天涯<lb/>
　　江邨春暮<lb/>
三月江邨路韶華已暮春水光晴弄日花氣暖宜人燕<lb/>
啄香芹去魚翻碧藻新間居與花鳥日日自相親<lb/>
　　甞新茶<lb/>
雷震山原百草長金芽摘得未盈筐牕前鼎沸松風暖<lb/>
座上杯浮穀雨香對案總堪清客夢入脣猶足沁詩腸<lb/>
<pb n="KR4e0212_WYG_001-26a"/>
九重聞為求賢渇應擬星馳達上方<lb/>
　　春日方司訓過訪<lb/>
故人頻枉駕相對意俱忘門掩青春暮庭間白晝長日<lb/>
蒸花氣重風落燕泥香更擬通宵飲陶然入醉鄉<lb/>
　　春朝即事<lb/>
為愛連宵月朝來起較遲呼童煮新茗對客了殘棋花<lb/>
落清明後鳩鳴穀雨時初歸雙燕子似與主人期<lb/>
　　晚過陽城湖<lb/>
<pb n="KR4e0212_WYG_001-26b"/>
放櫂過湖曲波淹落照紅栁煙低度水麥浪逺搖空暝<lb/>
色孤篷底閒情一望中舟行時遣興沽酒問漁翁<lb/>
　　端陽日對雨小坐<lb/>
江郭逢端午軒忩風雨涼呼童收藥裹與客醉蒲觴入<lb/>
座榴花媚侵衣艾葉香追思當日事賜扇沐恩光<lb/>
　　夏日臥病村居<lb/>
幽棲仍臥病終日掩柴扉竹圃鶯啼倦苔堦客到稀松<lb/>
風清入幕梅雨細沾衣向晚諸僮僕西郊種豆歸<lb/>
<pb n="KR4e0212_WYG_001-27a"/>
　　秋日寄髙大參省丈<lb/>
當年銓署並為郎此日天涯各一方鴈度吳江秋色逺<lb/>
思君不見斷人腸<lb/>
　　夏日胥江送客<lb/>
載酒餉行客江城水拍堤鳩呼山雨急龍出澗雲迷舟<lb/>
向天涯去帆從樹杪移自憐嬰世網不得遂幽棲<lb/>
　　贈别張郡理應召北上<lb/>
英妙終軍蚤棄繻吳中佐郡日懸魚秋風祖道仙蹤逺<lb/>
<pb n="KR4e0212_WYG_001-27b"/>
滿路棠隂拂使車<lb/>
　　贈别張明府二絶<lb/>
三載羈栖枳棘叢徴書逺下建章宫雙鳬飛向雲霄去<lb/>
花縣春來祇自紅<lb/>
長洲苑外動征車去後琴堂月色虚他日懷君無可問<lb/>
試從江水覔雙魚<lb/>
　　獨酌<lb/>
扁舟移海曲獨酌坐篷牕地僻人行少天髙鶴去雙櫂<lb/>
<pb n="KR4e0212_WYG_001-28a"/>
歌聞别浦帆影落清江俯檻時長嘯雄心未肯降<lb/>
　　途中七夕<lb/>
七夕今宵是時將溽暑收人間青女月天上白榆秋金<lb/>
井梧飄葉銀河月墜鈎吳城方乞巧幾處倚南樓<lb/>
　　紫薇花為風雨所傷<lb/>
庭花爛熳十旬紅絶勝春英二月中底事夜來風雨惡<lb/>
胭脂零落粉牆東<lb/>
　　秋晩過城南别業<lb/>
<pb n="KR4e0212_WYG_001-28b"/>
不到城南乆秋風動草堂空堦梧墜葉别院桂生香鳥<lb/>
跡侵書牖蛛絲遶屋梁水亭清晏處隨意引壺觴<lb/>
　　十四夜與方司訓金進士臨水翫月<lb/>
翫月秋將半銜杯夜欲分瑤臺凝湛露碧落斂微雲魄<lb/>
湧中流影輝成五色文主人先客醉談笑未全聞<lb/>
　　北寺中秋夜感舊<lb/>
憶昔曾從此地遊月明如水正中秋雲消塔影當空落<lb/>
風送天香滿院流一瞬忽驚同輩少重來猶喜舊僧留<lb/>
<pb n="KR4e0212_WYG_001-29a"/>
當年風景依然在湖海馳驅欲白頭<lb/>
　　贈别宗給舍同年二首<lb/>
話别移孤櫂江鄉秋色深風帆行客思杯酒故人心波<lb/>
漾殘霞影山銜落日隂醉餘將綠綺誰復是知音<lb/>
仙客去京華歸期正及𤓰天髙温省樹秋老禁園花擬<lb/>
向青蒲伏寧為白筆誇頗思同志者潦倒在天涯<lb/>
　　東樓曉起<lb/>
小樓人靜夜冥冥庭樹秋髙玉露零獨臥鴛衾偏覺冷<lb/>
<pb n="KR4e0212_WYG_001-29b"/>
半忩殘月酒初醒<lb/>
　　送丁明府同年之任陽信<lb/>
江湖秋水闊載酒餉丁鴻客去青天外帆飛落照中琴<lb/>
堂吟夜月花縣領春風别後思東魯絃歌處處同<lb/>
　　月下復抵婁城燈下獨酌<lb/>
長嘯篷牕興頗濃燈前獨酌自從容寒潮向晩迴青海<lb/>
皓月通宵挂玉峰風度疎林聲淅淅煙籠衰栁影重重<lb/>
夜深鼓角城邊起醉夢虚疑長樂鐘<lb/>
<pb n="KR4e0212_WYG_001-30a"/>
　　贈别馮進士之任海陽<lb/>
江鄉水遶闔閭城嵗晩憐君嶺外行萬里風塵縁五斗<lb/>
一帆煙雨動雙旌路經梅嶺花爭發秋向琴堂月正明<lb/>
聞説潮陽近滄海鱷魚應避使君清<lb/>
　　曉渡漕湖<lb/>
隂雨三冬後湖田一望平風生帆勢疾日出浪花明野<lb/>
鶴摩霄迥沙鷗狎水輕篷牕獨凝眺坐覺晏然清<lb/>
　　雨忩與客夜話<lb/>
<pb n="KR4e0212_WYG_001-30b"/>
一局殘棋夜未央寒忩風雨客聨牀靜聴簷溜和愁滴<lb/>
閒剔燈花引話長村巷煙昏鴉滿樹湖田水汎雁無梁<lb/>
何人肯倡蠲租議躍馬馳封入建章<lb/>
　　曉起與客同汎琴川<lb/>
蚤起乗殘月相攜有故人共登青雀舫逺過白鷗津海<lb/>
色侵牕曙霜華拂袂新坐忘軒冕慮落魄任吾眞<lb/>
　<lb/>
　鯤溟詩集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鯤溟詩集</head>
    <p>
<pb n="KR4e0212_WYG_000-1a"/>
欽定四庫全書　　　　　集部六<lb/>
　鯤溟詩集　　　　　　　别集類五<hi>明</hi>
　　提要<lb/>
　　　　<hi>臣</hi>等謹案鯤溟詩集四巻明郭諫臣撰諫臣<lb/>
　　　　字子忠長洲人嘉靖壬戌進士官至江西㕘<lb/>
　　　　政初為袁州推官時憤嚴氏亂政乃宻籍嚴<lb/>
　　　　世蕃奸逆不道事因御史林潤上之世蕃遂<lb/>
　　　　伏法及轉吏部主事遷員外郎數上書論列<lb/>
<pb n="KR4e0212_WYG_000-1b"/>
　　　　時事語多切直又與張居正忤乃有江西之<lb/>
　　　　命甫三月即自劾歸其生平抗直不愧其名<lb/>
　　　　與字而其詩乃婉約閒雅有范成大陸游之<lb/>
　　　　遺雖十首以外不免語意畧同如髙仲武之<lb/>
　　　　論劉長卿者然當太倉厯城主持壇坫之時<lb/>
　　　　能毅然不隨風氣而轉亦足見其孤介矣是<lb/>
　　　　集為其子元望所編凡詩六百七十一首又<lb/>
　　　　附奏疏二篇集中無與王世貞唱和詩故世<lb/>
<pb n="KR4e0212_WYG_000-2a"/>
　　　　貞作序謂交久而㡬失之復稱其詞咸調暢<lb/>
　　　　清麗句穏而字安不露蹊徑而近體尤渢渢<lb/>
　　　　可詠葢亦重其為人不以門户之異為嫌也<lb/>
　　　　世貞謂其詩可千餘首此集不知誰所刋定<lb/>
　　　　其亦出世貞之手歟初刻于萬厯中此本為<lb/>
　　　　其五世孫鸞重刋而陳鵬年為校定云乾隆<lb/>
　　　　四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0212_WYG_000-2b"/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
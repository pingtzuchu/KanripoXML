<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鯤溟詩集巻四</head> <lb/>
    <p>
<pb n="KR4e0212_WYG_004-1a"/>
欽定四庫全書<lb/>
　鯤溟詩集巻四<lb/>
　　　　　　　　　　　　明　郭諫臣　撰<lb/>
　　江村寒食<lb/>
故里逢寒食園林紅雨飛鶯藏新柳囀燕向舊巢歸老<lb/>
去遊先倦年來事覺非小牕花下坐寂寞掩柴扉<lb/>
　　解官歸過舊宅漫述<lb/>
宦游湖海忽抽簪囘首家山歲月侵舊識親朋多即世<lb/>
<pb n="KR4e0212_WYG_004-1b"/>
新栽松竹漸成林春寒花氣沾衣薄雨霽山光入座深<lb/>
寂寞柴門寒食後閒來負却一生心<lb/>
　　春日呉郡侯枉顧山莊奉寄二首<lb/>
帝里看花伴相逢數載餘當年同躍馬今日獨焚魚自<lb/>
是愚公谷何勞長者車竹牀陪笑語漫自摘園蔬<lb/>
千里掛冠歸幽棲過客稀逺勞青眼顧時扣白雲扉邨<lb/>
酒盈樽緑池魚入饌肥林花映五馬蓬蓽爛生輝<lb/>
　　贈陳雨泉方伯<lb/>
<pb n="KR4e0212_WYG_004-2a"/>
薇省流芳錦水春還家初見二毛新山中猿鶴時為侣<lb/>
筆下龍蛇似有神戲綵試看萊子孝典衣無復少陵貧<lb/>
聖朝耆德方推重㑹見安車下紫宸<lb/>
　　春日郊居縣尹陳公過訪<lb/>
投簪謝人事歸著芰荷衣豈謂靑雲客時過白板扉草<lb/>
堂論舊雨香徑藹春暉向晩囘花縣雙鳬拂棹飛<lb/>
　　雨中與客遊石湖同飲盟鷗亭二首<lb/>
細雨春山曲淋漓溼翠屏殘紅初結子飛絮欲為萍浮<lb/>
<pb n="KR4e0212_WYG_004-2b"/>
蟻新多興閒鷗舊有盟故人亭上坐相對眼俱靑<lb/>
收帆還著屐湖上繫蘭橈暮雨來吳嶂春煙翳越橋掛<lb/>
冠歸笠澤把酒醉花朝乆已甘肥遯山翁不用招<lb/>
　　春暮過蠡塘别業<lb/>
江鄉春欲暮宦海客初歸紫陌風光好名園花事稀游<lb/>
絲罥酒幔落絮㸃人衣故里閒追省年來漸覺非<lb/>
　　欲遊天池阻雨<lb/>
乗興攜賔從將臨石上池逗留靑嶂曲空負白雲期巖<lb/>
<pb n="KR4e0212_WYG_004-3a"/>
雨滋花重厨煙出竹遲老僧頻進茗相對了殘棋<lb/>
　　贈别同年李侍御補郡<lb/>
征帆遥指五雲邊君向春江思渺然我已投簪林下隠<lb/>
仙舟同載是何年<lb/>
　　登虞山拂水巖髙臺<lb/>
解官已作呉中隠攜客同登湖上臺峭壁日穿雲竇破<lb/>
飛泉風拂雨珠來山光遶户開圖畫湖景浮空落酒杯<lb/>
乗興乆拚酩酊醉林間好鳥莫頻催<lb/>
<pb n="KR4e0212_WYG_004-3b"/>
　　琴川舟中漫述<lb/>
薄遊數載苦無聞便欲攜家隠鹿門報國自慚心未遂<lb/>
還鄉祗喜舌猶存竹梧髙館書千帙煙月孤槎酒一樽<lb/>
且向此中求適性悠悠世態復誰論<lb/>
　　贈别王少府擢任比部<lb/>
佐郡餘三載徵書正及期遥乗靑雀舫前赴白雲司落<lb/>
日孤帆逺清風一鶴隨東南民利病應達九重知<lb/>
　　蠡東即事<lb/>
<pb n="KR4e0212_WYG_004-4a"/>
别業環居緑水邨倚天喬木午隂繁誅茅擬構藏書屋<lb/>
傍竹還開聽雨軒小犬籬邊迎客吠流鶯花外似人言<lb/>
掛冠歸後頻來此竟日曾無車馬喧<lb/>
　　晩過蠡西舊宅與客小坐<lb/>
山莊新雨霽正好納涼時返照穿簾入殘雲傍席移鶴<lb/>
林留客處雞黍故人期溪上秋風早還來理釣絲<lb/>
蠡西尋舊識有客寓村莊知我停蘭棹攜樽過草堂坐<lb/>
深時漸暝醉後晩生涼酒散看明月清輝滿客裳<lb/>
<pb n="KR4e0212_WYG_004-4b"/>
　　秋日與袁太常顧水部蔣髙涼同集徐鴻臚園亭<lb/>
水國新秋日園亭欲暮時渚蓮香荏苒煙樹影參差林<lb/>
際月生早花間客去遲疎狂晉山簡日醉習家池<lb/>
　　吳城夜歸<lb/>
暮出闔閭城扁舟載月行四郊浮夜色萬籟總秋聲露<lb/>
浥衣襟薄風生枕簟清篷牕時假寐耿耿夢難成<lb/>
　　寄呂比部同年<lb/>
尺素緘題去秋風一鴈髙懸知新粉署應念舊綈袍白<lb/>
<pb n="KR4e0212_WYG_004-5a"/>
下分違乆靑宵夢寐勞憐君公輔器擬贈呂䖍刀<lb/>
　　秋日水竹居雜詠二首<lb/>
小景開園圃層軒俯碧池捲簾看雨竹掃徑摘秋葵社<lb/>
燕辭巢去寒蟬抱葉悲幽栖多野意似與道人期<lb/>
晨興方冠櫛旭日到柴門水漲知魚樂林深厭雀喧秋<lb/>
光來逺嶂爽氣滿幽軒近學漢隂老忘機日灌園<lb/>
　　秋晩梁谿道中<lb/>
向晩梁谿道秋光滿畫船山明低落日波淨倒涵天逺<lb/>
<pb n="KR4e0212_WYG_004-5b"/>
市分殘雨叢林起暮煙同行俱故舊杯酒共留連<lb/>
　　毘陵道中<lb/>
蘭舟載酒集髙朋縹緲孤帆指義興平楚橋臨靑嶂曲<lb/>
晴空塔聳白雲層沙汀水落萍還積田舍秋來黍漸登<lb/>
一局殘棋賔未散夕陽煙樹近毘陵<lb/>
　　園亭夜宿<lb/>
華屋三年别閒來一駐驂移樽同勝賞下榻恣幽探林<lb/>
壑秋聲滿亭臺夜色含山牕燈火下相對盡沉酣<lb/>
<pb n="KR4e0212_WYG_004-6a"/>
　　蚤抵錫山<lb/>
苦暑竟宵征歸帆拂曙星簾垂秋水碧坐對曉山靑徙<lb/>
倚看漁艇微吟到驛亭此身渾似寄滄海一浮萍<lb/>
　　柏瀆夜歸<lb/>
天末夕陽收歸途只暝投揚舲過蠡澤失路問漁舟雨<lb/>
暗湖天夜風生荻岸秋宵分方抵舎燈火映靑邱<lb/>
　　湖州城下夜泊<lb/>
淸秋移桂檝薄暮宿苕溪雲磬來篷底煙林隔水西川<lb/>
<pb n="KR4e0212_WYG_004-6b"/>
原隨地勝星漢去城低欲訪山中舊前途候蚤雞<lb/>
　　宴座主董司空宅<lb/>
司空愛客興何長芳宴時開緑野堂皓齒滿前歌玉樹<lb/>
纖腰相對舞霓裳瑶觴頻勸人先醉銀燭髙燒夜未央<lb/>
歸卧蘭舟初夢覺羅襟猶帶酒㾗香<lb/>
　　晩過平湖縣東湖<lb/>
薄暮風生訪戴舟湖波遥引太空流墟煙縷縷山腰起<lb/>
塔影層層水面浮幾㸃閒鷗紅蓼晩一行新鴈碧雲秋<lb/>
<pb n="KR4e0212_WYG_004-7a"/>
江鄉到處堪乗興莫怪明時便乞休<lb/>
　　夜歸婁門<lb/>
潮生荻岸平日暮蘭橈歇篷底坐移時開簾見新月<lb/>
　　秋夜獨處懷内<lb/>
天逺鳳樓空風清鴛帳冷不寢起憑欄月落孤松影<lb/>
　　秋晩虎邱山樓小坐<lb/>
水國深秋景山樓薄暮時閒尋蘭若客同醉菊花巵草<lb/>
木行看變雲林似有期笙歌聲正沸歸棹未云遲<lb/>
<pb n="KR4e0212_WYG_004-7b"/>
　　蠡塘舟中晩眺<lb/>
江鄉過雨晩蕭疎霜染楓林錦不如數里煙帆漁父棹<lb/>
孤村水竹野人居樽攜緑醑時浮蟻嚢解青錢欲買魚<lb/>
菊有黄花秋漸老臨風徙倚獨躊躇<lb/>
　　初冬日園亭雜興<lb/>
細雨園林潤初冬景亦佳蕉餘含露葉菊剰傲霜花古<lb/>
木臨寒水髙窗送晩霞烹茶問童子分火向鄰家<lb/>
　　冬夜與諸友同集馮郡伯園亭分得栖字<lb/>
<pb n="KR4e0212_WYG_004-8a"/>
名園冠盖集坐乆忽雞栖明月當空滿晴雲去樹低窗<lb/>
間銀燭剪松下緑樽攜到處淸輝繞歸途醉不迷<lb/>
　　贈丁侍御同年赴南都三絶<lb/>
滄江一棹駕長風水底魚龍亦避驄他日埋輪兼破柱<lb/>
始知江海有孤忠<lb/>
繡服霞明映廌冠臺端今日用丁寛先聲但落奸雄膽<lb/>
莫遣霜飛六月寒<lb/>
折桂當年並馬遊君今攬轡氣横秋自慚空負澄清志<lb/>
<pb n="KR4e0212_WYG_004-8b"/>
宦海歸來已白頭<lb/>
　　與顧水部期登樓玩雪不赴簡一絶<lb/>
彤雲萬里雪漫漫門外花飛玉樹寒欲上層臺尋故約<lb/>
問君何事學袁安<lb/>
　　除夕<lb/>
百年已過半此夜歲云除消却風雲氣聊同水竹居湖<lb/>
山原有社政府乆無書元日來朝是春風到草廬<lb/>
　　艤舟靈殿寺與客同探梅花<lb/>
<pb n="KR4e0212_WYG_004-9a"/>
澤國春隂乆梅花尚未開疎枝含玉蕊清影落瑶臺客<lb/>
舫移樽至僧㕑進茗來不須催几席隨意坐莓苔<lb/>
　　送王少叅同年赴豫章<lb/>
迢遞西江路花開滿故枝君懸新綬去予動舊遊思彭<lb/>
蠡春深後匡山月落時夢魂飛度處雲水隔天涯<lb/>
　　雨後登城野望<lb/>
雨歇天還霽沙乾路不迷亂鳩鳴竹塢飛燕掠芹泥城<lb/>
帶春雲潤山銜落日低醉餘時縱目芳草緑萋萋<lb/>
<pb n="KR4e0212_WYG_004-9b"/>
　　雨後南園曉望<lb/>
病酒連朝起較遲南園門掩日長時庭前草長多新緑<lb/>
雨後花開滿故枝絲颺微風罥古木水流曲徑到平池<lb/>
呼童為整登山屐恐負幽人石上期<lb/>
　　上已前一日與客同集虎邱山樓<lb/>
山樓攜客飲春色正堪憐疊嶂浮雲外明湖落檻前松<lb/>
門斜映日花徑暗流泉欲掃千人石欣然一醉眠<lb/>
　　春日與客同過張幼于湖上别業<lb/>
<pb n="KR4e0212_WYG_004-10a"/>
春風湖上駐藍輿言訪蓬蒿仲蔚居髙閣過雲浮棟宇<lb/>
匡牀飛雨潤琴書呼童頻進松陵醸對客時烹笠澤魚<lb/>
繾綣從君還竟日倦遊誰惜病相如<lb/>
　　春日訪方司訓二首<lb/>
訪舊攜軒從山行一徑斜春風多栁絮夜雨長蒲芽草<lb/>
滿王孫路雲深處士家憐君頭白盡潦倒卧煙霞<lb/>
不見方干乆沉吟帶瘦容靑山城市逺白屋薜蘿封身<lb/>
向閒中老交從病後慵湖山風月夜安得更相從<lb/>
<pb n="KR4e0212_WYG_004-10b"/>
　　山牕獨坐二絶<lb/>
日永篆煙消風寒襟袂薄閒牕無客來坐乆庭花落<lb/>
林合鳥聲頻山含花氣重春色已將闌欲寢不成夢<lb/>
　　上湖舟中<lb/>
春遊興未已一棹泛中流塔影波心落嵐光樹杪浮岸<lb/>
花紅欲盡汀草緑初稠念此頻來往壺觴共勸酬<lb/>
　　早登拂水巖<lb/>
肩輿侵曉發一徑入中天花落鶯聲外人行鳥道邊雲<lb/>
<pb n="KR4e0212_WYG_004-11a"/>
深低䕶石風送亂飛泉更上層巔望雙崖若劒懸<lb/>
　　山齋睡起<lb/>
幽齋初睡起斜日透窗明簷外羣蜂出花間一鳥鳴微<lb/>
吟無限思晏坐有餘清㸃檢殘春色凭䦨詩又成<lb/>
　　初夏日與社友同集蔣髙凉宅<lb/>
芳辰喜良晤清酌坐花前松竹開三徑冠裳聚七賢笑<lb/>
談娯白髮醉眼望青天别後林光暝歸途細雨邊<lb/>
　　新夏登虎邱山閣<lb/>
<pb n="KR4e0212_WYG_004-11b"/>
山樓杯酒坐移時醉倚䦨干日欲西芳草叢深麋鹿走<lb/>
殘花落盡杜鵑啼林藏宿雨枝頭重風壓輕雲水面低<lb/>
遊客不知春已去畫船簫鼓聚香堤<lb/>
　　贈吳少溪宮詹<lb/>
海内賢豪士如公復幾人棄繻遊上國彈鋏客平津意<lb/>
氣凌霄漢聲華動縉紳穆皇初御極潛邸昔為臣晝日<lb/>
方傾藿秋風忽憶蓴煙霞堪自老風月未全貧安石登<lb/>
山屐淵明漉酒巾竹林羣結社桃實幾經春坐客金蘭<lb/>
<pb n="KR4e0212_WYG_004-12a"/>
舊庭闈玉樹新陶朱同晩節方朔是前身人並推耆德<lb/>
時方禮逸民聖朝纁璧詔早晩下楓宸<lb/>
　　滸墅新晴<lb/>
雨歇芳林潤風生細浪浮河津當孔道關法阻行舟斜<lb/>
日蒸花氣輕寒動麥秋自嫌嬰世網空負主人留<lb/>
　　河橋曉發<lb/>
水村雞唱後曙色到蓬牕雲破猶隨月河斜欲墮江乗<lb/>
風攜畫槳分火剔銀釭殘酒時消盡詩魔未肯降<lb/>
<pb n="KR4e0212_WYG_004-12b"/>
　　集徐鴻臚園林<lb/>
雷聲起天末驟雨忽傾盆徑引奔泉落林棲斷靄昏殘<lb/>
陽催去客暝色帶清樽醉拂羅衫袖淋漓半酒㾗<lb/>
　　夏日園居獨坐<lb/>
經時乆不到山莊數畝園居野趣長窗竹日髙斜弄影<lb/>
庭花風動暗浮香書抛滿架呼僮帙酒熟盈樽待客嘗<lb/>
獨坐更無塵慮擾蕭然真足傲羲皇<lb/>
　　南樓雨坐<lb/>
<pb n="KR4e0212_WYG_004-13a"/>
投閒登小閣獨坐倚雕闌簾幙千村雨絺衣五月寒水<lb/>
聲來坐上煙景翳林端風灑侵窗竹圖書潤未乾<lb/>
　　南浦新晴散歩<lb/>
散帙尋幽賞園林過雨新菜畦微有徑苔石淨無塵鄰<lb/>
犬時迎客池魚解避人壺觴隨意飲漉酒不須巾<lb/>
　　鵞湖雨後舟行<lb/>
雨洗湖光淨可憐逺山湖外斂輕煙離披蘆荻疑連漢<lb/>
浩渺蘭舟欲上天鳥逐帆飛明鏡裏漁收網掛夕陽邊<lb/>
<pb n="KR4e0212_WYG_004-13b"/>
呼僮釃酒消閒坐散髮篷牕一醉眠<lb/>
　　毘陵舟中<lb/>
向晩毘陵道官橋繫短篷水迎風起浪日射雨成虹鬢<lb/>
逐年華白顔隨酒暈紅甘心老空谷一任笑愚公<lb/>
　　舟中望惠山<lb/>
往返梁谿道開簾見惠山遥憐多勝槩恨不及躋攀雲<lb/>
壑清泉冷松門白日閒狂遊今不倦極目只空還<lb/>
　　歸舟晩眺<lb/>
<pb n="KR4e0212_WYG_004-14a"/>
侵星時鼔棹畢景未收帆日落煙横浦天高月掛巖多<lb/>
情新緑酒落魄舊靑衫醉後清狂態憑誰笑阿咸<lb/>
　　常熟舟中<lb/>
落日琴川路薫風彩鷁新煙波時獨往鷗鳥自相親興<lb/>
豈同元亮狂疑類季真憑誰問行跡湖海一孤臣<lb/>
　　十三夜山亭玩月<lb/>
華館中秋夜青天片月來彤弓弦未彀寳鏡匣初開疎<lb/>
影穿簾幙淸光落酒杯坐深忘却倦一任漏頻催<lb/>
<pb n="KR4e0212_WYG_004-14b"/>
　　中秋夜石湖舟中無月<lb/>
湖上通宵坐中天月未明孤舟虚夜景萬籟自秋聲竹<lb/>
葉沽還進燈花剪復生故人相對飲潦倒不勝情<lb/>
　　十六夜抵虎山橋<lb/>
夙有山橋約今從煙水遊晴嵐浮列嶂落日漾中流寺<lb/>
迫諸天晩湖懸一鏡秋相看明月上談笑理觥籌<lb/>
　　秋日與客同登靈巖二首<lb/>
破曉登危巘行行入翠微琴臺松韻細香徑露華晞地<lb/>
<pb n="KR4e0212_WYG_004-15a"/>
僻幽花吐池晴浴鳥飛投閒尋古跡竟日自忘歸<lb/>
靈巖攜上客石磴倩僮扶掬水臨雙井凭髙瞰五湖煙<lb/>
霞迷古洞霄漢揷浮圗此地三年别重來興不孤<lb/>
　　家弟歸自秣陵攜酒同登虎邱<lb/>
朝來烏鵲喜天畔鶺鴒歸挈客登高閣開樽對落暉天<lb/>
香流綺席秋色上羅衣醉後囘孤棹風帆一片飛<lb/>
　　滸墅舟中與蔣雲厓郡守夜話<lb/>
河梁同艤棹杯酒夜相親坐對靑燈乆還驚白髪新煙<lb/>
<pb n="KR4e0212_WYG_004-15b"/>
霞三徑侶天地兩閒人故舊論心處相看醉態真<lb/>
　　秋日與蔣使君同遊黄公澗<lb/>
登髙行憩樹掃石坐聽泉林谷含秋色邨墟起暮煙亭<lb/>
依靑嶂曲酒送白雲邊飲罷天將暝歸舟醉欲眠<lb/>
　　蠡東秋夜<lb/>
池館深秋夜寒蛩不住鳴涼飇千里至新月一鈎明古<lb/>
壁殘燈影空堦落葉聲芸編閒檢罷獨坐有餘清<lb/>
　　秋晩南園二絶<lb/>
<pb n="KR4e0212_WYG_004-16a"/>
亭俯曲池中人歸殘照裏夾岸芙蓉花盈盈隔秋水<lb/>
幽棲謝俗縁僻性耽清賞醉後歩蒼苔東林月初上<lb/>
　　南園秋暮二首<lb/>
蹔爾塵氛逺居然心境幽遣懷頻覓句窮睇獨登樓禾<lb/>
黍孤邨晩芙蓉夾岸秋自甘疎懶性清世愧沉浮<lb/>
揺落深秋後凄凉欲暮時印堦多鳥篆網户總蛛絲竹<lb/>
圃風聲集蕉庭日影移時逢攜酒伴相與醉東籬<lb/>
　　雨後晨起即事<lb/>
<pb n="KR4e0212_WYG_004-16b"/>
卧聽中宵雨仍驚十月雷晨光時漸動寒色曉來催試<lb/>
檢狐裘在慵將鸞鏡開科頭清旭裏獨歩思徘徊<lb/>
　　送長洲李明府入覲<lb/>
作宰君當英妙時政成應報九重知雲中宮闕雙鳬逺<lb/>
客裏風霜一鶴隨紫陌朝囘煙未散彤庭宴罷日初移<lb/>
自來卓異堪殊賞借冦能忘竹馬期<lb/>
　　與袁太常顧水部蔣郡守同登徐鴻臚後苑層樓<lb/>
叢林架層閣縹緲插靑天逺送千山雨平吞萬井煙杯<lb/>
<pb n="KR4e0212_WYG_004-17a"/>
傳殘照裏人醉白雲邊賢主時邀客頻來下榻眠<lb/>
　　冬日舟過蠡西<lb/>
仲冬風日好天氣更宜人霧散林初霽霞明水欲春帆<lb/>
移青雀逺村狎白鷗馴故舊時相迓樽前意味真<lb/>
　　夜過蠡西竹梧書院<lb/>
當年讀書處今日喜重過拂樹霜華重穿簾月色多興<lb/>
同狂阮籍迹類病維摩醉向孤燈坐凄涼奈若何<lb/>
　　醉歸東蠡<lb/>
<pb n="KR4e0212_WYG_004-17b"/>
醉歸天漸暝野燒映寒原委巷兒童候叢林鳥雀喧燈<lb/>
花落書案風葉走柴門自喜身閒曠那能效檻猿<lb/>
　　竹梧軒晨起<lb/>
夜飲歸來晩晨眠起較遲日髙煙未散春入鳥先知自<lb/>
覺心如水寧言鬢似絲疎狂時共棄獨樂復何疑<lb/>
　　東樓小坐<lb/>
髙樓瞰𤣥圃杯酒坐移時煙景翳林杪春光上柳枝窗<lb/>
虚雲滿棟冰泮水平池夙有清狂興臨風一解頤<lb/>
<pb n="KR4e0212_WYG_004-18a"/>
　　早春與客同過張幼于曲水别墅<lb/>
尋梅往南郭因過辟疆園奇石風霜古長林竹樹繁髙<lb/>
情追梓澤痛飲效平原客散宵分後空餘月滿軒<lb/>
　　蠡東别業閱壁間鄭侍御詩愴然書感<lb/>
谷口人何在緘題手澤存靑年棄軒冕白社共琴樽身<lb/>
退名還重家貧道自尊修文竟成幻無處可招魂<lb/>
　　月夜舟次吳塔與顧陸二丈酣坐<lb/>
扁舟載月艤林臯故舊相逢盡濁醪坐擁黒貂青露重<lb/>
<pb n="KR4e0212_WYG_004-18b"/>
行看玉兔碧天髙惟當佳景攜三益肯向衰年歎二毛<lb/>
曠達從來說嵇阮竹林還許醉山濤<lb/>
　　陳氏湖田别業晩集<lb/>
攜酒臨山閣杯深客漸醺湖心淹落照樹杪度春雲風<lb/>
急鴉羣亂山髙鳥道分歸途無醉尉誰詰李將軍<lb/>
　　過湖上友人别館<lb/>
園林幽勝傍湖鄉春雨初晴草樹香落盡梅花無客看<lb/>
柴門深閉陸渾莊<lb/>
<pb n="KR4e0212_WYG_004-19a"/>
　　春日游石湖因登張幼于浮黛樓<lb/>
危樓時縱目物候向春融孤黛浮天上明湖落掌中牕<lb/>
虚含宿雨簾動引微風坐乆渾忘去凭闌夕照紅<lb/>
　　稽范堂懷張幼于<lb/>
范相幽棲處風流幾百年清芬遺後代華構景前賢夜<lb/>
送呉山月晨分笠澤煙何時共公子歸老石湖邊<lb/>
　　春日郊居遣興<lb/>
春來江上景偏幽草木欣欣雨乍收花徑風微黄蝶舞<lb/>
<pb n="KR4e0212_WYG_004-19b"/>
萍池水長錦鱗遊自憐緑野今為主誰識青門舊是侯<lb/>
杯酒爐薫消日月閒心總為白雲留<lb/>
　　春城送張幼于遊錢塘兼寄張水部德夫<lb/>
胥江春水漫城隂詞客乗春去武林三月風光湖上好<lb/>
六橋草色雨中深年來夙有靑山約别後應多白雪吟<lb/>
花下若逢張水部為言予已二毛侵<lb/>
　　曉發婁江將訪王棘卿元美<lb/>
曉風吹片雨篷底作輕寒煙草連天去江花帶露看幽<lb/>
<pb n="KR4e0212_WYG_004-20a"/>
偏勤簡帙離索懶衣冠訪舊還探勝扁舟興未闌<lb/>
　　春日過王棘卿園亭二首<lb/>
摩詰幽居後藍田别業新園林三徑曲花木四時春日<lb/>
有攜琴客時多問字人頗容疎懶性一室願為鄰<lb/>
紺園春欲暮光景入繁華雨後多芳草風前自落花攢<lb/>
峰危柱石曲水爛蒸霞未盡登臨興西林日已斜<lb/>
　　春郊散歩<lb/>
江城春雨後緑水映晴沙緩歩憐芳草多情恨落花衣<lb/>
<pb n="KR4e0212_WYG_004-20b"/>
沾香霧重絲颺暖風斜興到尋遊伴前邨問酒家<lb/>
　　春水舟中小飲二首<lb/>
撥棹春波緑開簾夕照紅杯傳新荻渚人醉落花風縱<lb/>
飲情何劇狂吟句自雄衰年謝軒冕放浪一漁翁<lb/>
攜榼聊同飲囘舟已半酣煙雲花外繞天水鏡中涵宦<lb/>
海風塵逺江鄉趣味諳疎狂時共棄嘯隠大江南<lb/>
　　後苑牡丹盛開與諸公同賞分韻得杯字<lb/>
名花嬌豔雨中開把酒臨軒待客來繡幕香浮靑玉案<lb/>
<pb n="KR4e0212_WYG_004-21a"/>
雕䦨光映紫霞杯殘春去夏無多日老景看花得幾囘<lb/>
且向樽前共歡賞莫教零亂委蒼苔<lb/>
　　自雲間過嘉善訪金明府不遇<lb/>
停橈夜聽華亭鶴放棹晨披檇李雲日暮孤帆天際落<lb/>
路迷何處訪神君<lb/>
　　園亭雨後即事<lb/>
别墅紅塵逺幽居日掩門松聲醒客夢鳥語類人言籬<lb/>
落斜通徑溪流曲抱邨池亭梅雨霽獨坐向黄昏<lb/>
<pb n="KR4e0212_WYG_004-21b"/>
　　送蘭溪金明府赴召北上<lb/>
送君馳驛去江上雨初晴一鶴同琴往雙鳬拂棹行掖<lb/>
垣新視草花縣舊知名聞說朝陽鳳偏從盛世鳴<lb/>
　　獨酌<lb/>
雨洗長天淨霞飛落照明行看秋色逺坐覺晩涼生獨<lb/>
酌聊乗興幽棲不用名醉吟空向夕四壁亂蛩鳴<lb/>
　　送楊大叅同年赴粤西二首<lb/>
秋風江上動雙旌逺駕星軺嶺外行夾道兒童笑相語<lb/>
<pb n="KR4e0212_WYG_004-22a"/>
秋江應譲使君清<lb/>
日落煙江路欲迷望中一片白雲低使君心與雲俱逺<lb/>
萬里隨風到粤西<lb/>
　　送闕儀部之饒州<lb/>
曉向金閶折栁枝臨行贈别意遲遲欲知别後相思處<lb/>
夢斷匡山月落時<lb/>
　　獨坐<lb/>
孤燈明滅夜迢迢獨擁寒衾酒漸消堦下蟲吟和露切<lb/>
<pb n="KR4e0212_WYG_004-22b"/>
牕前葉落信風飄百年已悟塵棲草一夢猶驚鹿在蕉<lb/>
老去自憐精力改帶圍應減沈郎腰<lb/>
　　悟石軒待月歸舟漫成<lb/>
悟石軒中竟日留坐聞仙籟引箜篌蒼煙晴帶諸天暮<lb/>
丹桂香含一壑秋醉喜微風生短袂歸看明月浸虚舟<lb/>
每逢佳景偏多興狼藉杯盤夜未收<lb/>
　　蠡東漫興<lb/>
澤國秋將盡柴荆客到稀鴈歸楓葉改雞啄稻粱肥滌<lb/>
<pb n="KR4e0212_WYG_004-23a"/>
器催盛酒敲砧擬授衣山林興成癖甘與世相違<lb/>
　　塘灣舟中夜雨<lb/>
山雨暮來急篷牕夜卧遲簫聲雲外落燭影席間移共<lb/>
醉黄花酒應多白雪詞因悲名利客潦倒在天涯<lb/>
　　送曽鴻臚歸豫章<lb/>
握手臨岐把濁醪送君千里去江臯清霜曉拂張華劒<lb/>
朔氣寒生范叔袍彭蠡帆收山月上匡廬雁度楚天髙<lb/>
相逢不乆重為别兩地應知夢寐勞<lb/>
<pb n="KR4e0212_WYG_004-23b"/>
　　送徐明府赴海陽二首<lb/>
送子潮陽去星軺度嶺雲當官應有法飾治更須文海<lb/>
近烽烟接城臨島嶼分欲知新製錦試問小馮君<hi>馮乃舊令</hi>
族本衣冠舊腰懸印綬新雙鳬飛逺道匹馬逐輕塵月<lb/>
照琴堂夜花明海縣春政成歌頌起坐見鱷魚馴<lb/>
　　滸墅道中<lb/>
天末長風發孤舟送上溪鷗羣衝浪起鴈陣入雲迷林<lb/>
帶荒煙暝山銜落日低蟹螯空薦酒痛飲醉如泥<lb/>
<pb n="KR4e0212_WYG_004-24a"/>
　　舟中偶述<lb/>
䖍臺遊倦即歸畊蹤跡渾如水上萍遯世何須歌白石<lb/>
養生惟喜誦黄庭詩當月下偏催和酒向花前不放停<lb/>
自是江鄉容傲吏許誰遥應少微星<lb/>
　　夜宿山家<lb/>
車馬勞勞日已斜僕夫指引到山家園蔬細摘時頻進<lb/>
村酒新篘不用賖片月近人寒弄色孤燈對客夜生花<lb/>
山翁醉問家何處慚愧呉門學種𤓰<lb/>
<pb n="KR4e0212_WYG_004-24b"/>
　　曉行入山<lb/>
曉别山翁去星河壓嶺低亂岡頻駐馬數里未聞雞殘<lb/>
月和煙沒清霜使徑迷仙家行漸近徐歩躡丹梯<lb/>
　　晨登大茅峰<lb/>
肩輿渉險到仙源一路泉聲入耳喧巖畔蒼松千歲古<lb/>
洞前瑶草四時繁龍潛幽壑生雲氣龜斷荒碑積蘚㾗<lb/>
便欲飄然避塵世採芝何處訪東園<lb/>
　　夜宿崇明寺舊寓<lb/>
<pb n="KR4e0212_WYG_004-25a"/>
二十年前逐隊行重來蕭寺不勝情入門寒月侵階白<lb/>
俯檻浮雲與塔平燈下漫傾新貰酒壁間還認舊題名<lb/>
夜寒禪榻凄涼甚一枕黄粱夢不成<lb/>
　　南都歸途中作<lb/>
整裝晨向板輿升物外雲遊近類僧浪跡自同狂北阮<lb/>
微行誰識舊東陵呉中别業應歸去白下名山惜未登<lb/>
非敢清時即長往依違恐負丈夫稱<lb/>
　　虎邱訪僧不遇<lb/>
<pb n="KR4e0212_WYG_004-25b"/>
停橈徐歩扣禪關門掩松隂白日閒坐對寒雲時悵望<lb/>
蕭條落葉滿空山<lb/>
　　南樓曉望<lb/>
曉向南樓望陽光動綺疏蛛絲盈几案鳥跡汙琴書曝<lb/>
背難為獻閒心只自如仲冬風日好聊此稱幽居<lb/>
　　送王大叅同年南還二首<lb/>
當年邂逅大江濵䇿馬看花上苑春宦轍從來途路險<lb/>
故鄉歸去歲華新東風舊宅仍栽柳細雨芳洲更采蓴<lb/>
<pb n="KR4e0212_WYG_004-26a"/>
别酒莫辭頻勸飲與君俱是倦遊人<lb/>
江城送客日西斜一片孤帆去永嘉澤國舟中無薏苡<lb/>
官橋雪後有梅花故人惜别重攜手遊子先春擬到家<lb/>
鐘鼎山林俱夢幻好將詩酒弄煙霞<lb/>
　　郊居晨起即事<lb/>
郊居時晏起寒色動柴門日出雞豚散庭空鳥雀喧斷<lb/>
煙棲木杪殘雪擁籬根曝背南簷下狐裘漸覺温<lb/>
　　山行口占<lb/>
<pb n="KR4e0212_WYG_004-26b"/>
湖鄉歲晩倚蘭橈山背隂隂雪未消閒向官橋時問信<lb/>
春光先露早梅梢<lb/>
　　月夜渡湖過虎山橋<lb/>
一葦風生過五湖山橋此夜月同孤天浮皓魄連銀漢<lb/>
波漾流光注玉壺荻渚漁歌時互答沙汀鴈宿自相呼<lb/>
優游物外渾無累且覓髙陽舊酒徒<lb/>
　　元日<lb/>
元日還新霽東風上栁條逺山嵐半吐積水凍全消寳<lb/>
<pb n="KR4e0212_WYG_004-27a"/>
鼎香焚柏金樽酒頌椒衰年逢令節清興覺偏饒<lb/>
　　送王古菴侍御之夜郎<lb/>
金閶門外柳條春客斾悠悠指去津江畔寒梅迎棹發<lb/>
天涯芳草映袍新憐君舊是烏臺使老我今為白社民<lb/>
别酒臨行須强飲雲山萬里共誰親<lb/>
　　閒過靈殿寺看梅<lb/>
古寺荒涼煙景賒竹林深處是僧家老梅不識寒暄態<lb/>
依舊春開幾樹花<lb/>
<pb n="KR4e0212_WYG_004-27b"/>
　　春日攜榼同顧陸二文學往北寺野望<lb/>
雙樹尋芳坐孤梅發興新日斜幡影墜春入鳥聲頻陌<lb/>
上韶光動樽前趣味真年來逃世網偏覺故人親<lb/>
　　晨起<lb/>
何處雞聲枕上聞碧紗窗外曙初分庭花欲發含朝露<lb/>
海日將生散曉雲解組乆同南郭隠守株無愧北山文<lb/>
殘生病後堪行樂不羨區區竹帛勛<lb/>
　　病起小齋即事<lb/>
<pb n="KR4e0212_WYG_004-28a"/>
不到名園乆春殘花事稀林香還入坐草色欲沾衣喬<lb/>
木干青漢層臺落翠微平生躭勝賞日暮竟忘歸<lb/>
　　夜宿山房<lb/>
客座傳杯罷禪房借榻眠小樓靑嶂曲髙枕白雲邊寳<lb/>
刹諸天近瑶臺片月圎幽棲塵事逺積久足延年<lb/>
　　月下與客同歩<lb/>
散歩千人石鐘鳴夜未䦨雲歸山閣暝月浸劒池寒花<lb/>
氣侵衣薄松風吹酒殘病餘難乆立長嘯倚危闌<lb/>
<pb n="KR4e0212_WYG_004-28b"/>
　　山房晩坐<lb/>
山中初病起三宿逺公房避俗尋蓮社全生禮藥王泉<lb/>
流穿澗冷花落染塵香對此逍遥坐將迎意盡忘<lb/>
　　山房曉起簡同遊諸君<lb/>
無端夜雨五更寒紙帳聞雞客夢殘松籟風微還入座<lb/>
花隂日上漸過闌漫言桑下逾三宿還喜樽前聚二難<lb/>
乗興忘歸君莫訝萬金那易一身閒<lb/>
　　後苑層樓登覽<lb/>
<pb n="KR4e0212_WYG_004-29a"/>
髙閣連雲起層軒逼水開簷前芳樹遶座上逺山來景<lb/>
向春城聚詩從暮雨催家園増勝槩竟日此徘徊<lb/>
　　立夏日後苑漫題<lb/>
倐忽流光春又徂朝來病骨强支吾輕煙風颺時髙下<lb/>
細雨雲移乍有無深竹鶯遷簾外語平湖鳥下鏡中呼<lb/>
景隨物換留無計斷送餘生酒一壺<lb/>
　　初夏南園雜興一首<lb/>
南苑逢初夏蔷薇滿架花幽香微帶雨麗色爛蒸霞地<lb/>
<pb n="KR4e0212_WYG_004-29b"/>
擬東山勝樽開北海賒謝公行樂處沉醉岸烏紗<lb/>
　　夏日過劉秀才邨居<lb/>
訪舊青郊外停舟緑水濵景臨初夏日情是故鄉親杯<lb/>
酒論文乆園林發興新相看頭盡白來往莫嫌貧<lb/>
　　無錫城下夜泊<lb/>
沙洲維畫舸獨坐向黄昏月委溪流湧風隨麥浪翻烏<lb/>
棲城下栁犬吠水邊村心事憑誰語惟須酒一樽<lb/>
　　與客同登呉氏園樓<lb/>
<pb n="KR4e0212_WYG_004-30a"/>
髙閣憑闌坐川原一望分庭花晴媚日林木上干雲山<lb/>
色侵牕入鳩聲隔竹聞論文兼話舊不覺酒微醺<lb/>
　　晩發岊亭<lb/>
客路通宵雨河橋柳色靑水深新荻渚煙暗古郵亭對<lb/>
鏡冠慵整凭闌酒未醒年來困塵網華髪漸星星<lb/>
　　毘陵道中二首<lb/>
揚帆初雨霽縹緲向毘陵雲斂山仍出沙虚岸欲崩渚<lb/>
花迎雀舫堤柳掛魚罾歸路梁谿近名山擬共登<lb/>
<pb n="KR4e0212_WYG_004-30b"/>
路出晉陵西城懸落日低鷗驚漁棹起烏向女牆棲水<lb/>
竹由來美煙花望欲迷因思漆園吏吾道付醯雞<lb/>
　　南園散歩<lb/>
向晩開三徑薫風洒客裳修篁新脫粉幽草暗生香水<lb/>
溢羣魚泳林深百鳥藏閒來觀物理不覺意俱忘<lb/>
　　郊居口號二首<lb/>
嬾性優游鹿豕羣閒將杯酒對南薰醉來髙卧北窗下<lb/>
松竹蕭蕭鎖白雲<lb/>
<pb n="KR4e0212_WYG_004-31a"/>
課僕晨畊負郭田坐憐喬木午叅天也知冠盖京華客<lb/>
輸我林間一醉眠<lb/>
　　送馬大叅同年北上<lb/>
一片征帆帶夕暉官橋煙柳暮依依别時紅蓼迷江渚<lb/>
到日黄花滿帝畿命下喜生毛義檄夢囘驚覩老萊衣<lb/>
知君才力猶强健肯向明時暫息機<lb/>
　　呉江訪李中丞晩歸二首<lb/>
訪舊攜孤棹江城落照紅暮林投倦鳥秋水偃長虹燈<lb/>
<pb n="KR4e0212_WYG_004-31b"/>
起荒郊外帆飛細雨中三髙不可作千載仰遺風<lb/>
畫船時載酒銀燭夜生花老去身逾嬾秋來興每佳朗<lb/>
吟歌白雪沉醉岸烏紗舟子兼程進更深未到家<lb/>
　　琴川夜歸<lb/>
百里琴川路扁舟載月歸揚帆凌皓景把酒弄清輝山<lb/>
斂孤雲盡河懸列宿稀更䦨人醉後露下濕荷衣<lb/>
　　夜泊太倉城下<lb/>
醉向篷牕卧悠悠夢未成一簾秋月白孤枕夜濤聲夙<lb/>
<pb n="KR4e0212_WYG_004-32a"/>
有江湖興難忘魚鳥情漏催天易曉隔水又雞鳴<lb/>
　　松江道中<lb/>
水鄉溪屈曲蘆葦晩蕭蕭歸鴈衝殘雨行舟趁落潮新<lb/>
詩時易就宿酒未全消前路多村店靑旗映畫橋<lb/>
　　秋晩過西山别業<lb/>
艤棹臨湖曲穿雲過嶺西亂蛩吟露切歸鳥度煙迷天<lb/>
斂殘霞盡峰懸落日低山齋行欲到分火借靑藜<lb/>
　　天池道院小坐<lb/>
<pb n="KR4e0212_WYG_004-32b"/>
名山深窈窕池引細泉分樹倚將崩石峰留欲去雲幽<lb/>
軒含積翠古桂送清芬痛飲渾忘去微風酒漸醺<lb/>
　　贈孫將軍岐陽<lb/>
將軍不武類能文籍籍芳聲藝苑聞䇿蹇行吟松徑月<lb/>
枕書髙卧石牀雲看花酌酒秋將暮剪燭彈棊夜未分<lb/>
寄我新詩總珠玉山堂日日挹淸芬<lb/>
　　贈張幼于訪舊<lb/>
幽棲常傍白雲眠乗興時登訪戴船舊約喜從千里去<lb/>
<pb n="KR4e0212_WYG_004-33a"/>
新詩應擬萬人傳滄江水接天俱逺采石秋髙月正圎<lb/>
知向故人歡㑹處桂花香落酒樽前<lb/>
　　蠡東别墅<lb/>
籬落三秋景柴扉一徑通浩歌驚宿鳥徐歩聽寒蛩橘<lb/>
柚霜前緑芙蓉水際紅無官真散逸何必悶書空<lb/>
　　九日與客登上方流雲亭<lb/>
選勝登危巘攀躋未憚勞兩山浮水出孤塔插天高湖<lb/>
色分漁艇林香入客袍日斜人醉後轉覺興陶陶<lb/>
<pb n="KR4e0212_WYG_004-33b"/>
　　蠡溪秋夜<lb/>
一池秋水浸芙蓉荒蘚如裀草徑封平楚雨收煙慘淡<lb/>
長空雲翳月朦朧欲逃塵網同孤鶴閒向邱樊愧伏龍<lb/>
寂寞山窗燈火夜樽前嘯咏任疎慵<lb/>
　　孟冬日南苑即事<lb/>
窮日牽塵鞅因躭别業幽園林開緑野臺榭俯清流落<lb/>
葉飛還舞閒雲去復留地偏心境寂無語倚南樓<lb/>
　　晩過王宴嶺<lb/>
<pb n="KR4e0212_WYG_004-34a"/>
山行逾數里一嶺界天髙疊嶂全封蘚叢林半是蒿雲<lb/>
歸迷鳥道風起沸松濤向晩囘孤棹行㕑進濁醪<lb/>
　　夜宿江樓<lb/>
欲覽仙巖勝遥從江上行小樓春月色孤枕夜濤聲竹<lb/>
葉消愁盡梅花入夢清來朝潮正長風送一帆輕<lb/>
　　八坼夜泊<lb/>
笠澤停橈處村醪不醉人樽前燭影墜岸上柝聲頻漸<lb/>
覺家山近休嫌客路貧夜來風雨急疑是妒芳辰<lb/>
<pb n="KR4e0212_WYG_004-34b"/>
　　上方流雲亭小坐<lb/>
日浴湖光淨山含秋氣深白雲迷古寺黄葉墜疎林水<lb/>
送亭中色峰移石上隂相逢此佳景杯酒醉還斟<lb/>
　　寄徐大叅同年二首<lb/>
曽向長安歩後塵倦遊歸卧五湖濵雲林自喜能容我<lb/>
宦海從來可畏人一枕黄梁真是夢數杯緑酒易為春<lb/>
百年光景今過半贏得逍遥物外身<lb/>
畏途日日起風波寄語君侯奈若何黄雀銜環誰復有<lb/>
<pb n="KR4e0212_WYG_004-35a"/>
靑蠅玷璧古來多射工沙際窺人影魑魅山中喜客過<lb/>
須識此中真險惡還家嘯傲舊煙蘿<lb/>
　　早春日晨起遣懷<lb/>
斗帳孤眠怯曉寒起看紅日已三竿誰憐病後腰肢小<lb/>
自覺閒來心境寛柳色弄晴煙未散梅花破冷雪初殘<lb/>
從敎春滿西郊外繞路芳菲簇錦鞍<lb/>
　　早春日自遣<lb/>
東風披拂凍全消漸覺煙光動柳條病後未須抛藥裹<lb/>
<pb n="KR4e0212_WYG_004-35b"/>
春來還喜整蘭橈山中蘿薜原相約湖上梅花早見招<lb/>
自分逍遥謝塵鞅但將詩酒過清朝<lb/>
　　春夜<lb/>
病骨偏宜睡呼童早閉門孤燈侵夜短薄絮向春温雨<lb/>
翳鐘聲杳風驚犬吠喧誰憐漢司馬今已老文園<lb/>
　　徐少叅宦遊初歸賦得東園春奉寄<lb/>
江城佳勝在名園花木逢春各競妍鴨緑波光浮麗日<lb/>
鵝黄栁色弄輕煙遊人乆許攜樽過舊客還容借榻眠<lb/>
<pb n="KR4e0212_WYG_004-36a"/>
寄語初歸東道主暫時相賞是良縁<lb/>
　　上已日雨坐遣懷<lb/>
上已多風雨蘭亭興已違春寒増寂寞煙景入霏微草<lb/>
色閒侵幔苔㾗欲上衣登樓時徙倚㸃㸃暮鴉歸<lb/>
　　琴川道中<lb/>
虞山不到已經年此日登臨破暝煙沙岸人行殘霧裏<lb/>
水村花發夕陽邊白頭漸覺交游少靑眼還應故舊憐<lb/>
夜向篷牕還起坐一方明月滿琴川<lb/>
<pb n="KR4e0212_WYG_004-36b"/>
　　南園口占二絶<lb/>
池臺乆雨後芳徑生新草閒上畫樓看牕裏靑山小<lb/>
小亭蒼翠繞與客坐移時花落靑春暮枝頭呌子規<lb/>
　　暮春日蠡東對客遣興<lb/>
抱病江鄉過客稀春深白日掩柴扉樽前愛坐山當户<lb/>
醉後何妨酒滿衣飛絮池塘魚競出落花庭院燕初歸<lb/>
來朝不淺登臨興著屐穿雲入翠微<lb/>
　　病中口號<lb/>
<pb n="KR4e0212_WYG_004-37a"/>
雨後花香入院清閒來心境絶將迎一庭修竹紅塵逺<lb/>
竟日唯聞鳥雀聲<lb/>
　失編<lb/>
　　和顧東白冏卿歸田倡和集原韻<lb/>
九重綸命下公車得許東歸意自如青瑣當年同仗馬<lb/>
碧山今日復焚魚三竿紅日堪消酒半榻清風稱讀書<lb/>
更羨臨行投贈者陽春欲和愧瓊琚<lb/>
　　金陵下第東歸<lb/>
<pb n="KR4e0212_WYG_004-37b"/>
石頭城下竝孤舟千里關山汗漫遊行色悤忙書劒冷<lb/>
西風蕭颯鬢毛秋疎林黄葉連天思古驛寒花滿目愁<lb/>
三載相期只如此忍看蘇季黒貂裘<lb/>
　　雨後中庭夜坐<lb/>
槐庭秋雨霽正是納涼時雙闕銀河近千林玉露滋興<lb/>
隨清夜發坐為好風移此意無人解唯應達者知<lb/>
　　挽朱秀才良玉<lb/>
蚤歲相知筆硯同中年岐路各西東靑雲愧我身先達<lb/>
<pb n="KR4e0212_WYG_004-38a"/>
白首憐君志未終蕙帳徒懸秋月冷酒杯應向夜臺空<lb/>
臨風無限凄涼思腸斷荒煙落日中<lb/>
　　贈楊道衡姊丈<lb/>
當年同學在庭闈中歲離羣一鴈飛愧我風塵偏易老<lb/>
羨君林壑又知非玉桃薦酒娛珠履金勝傳春映綵衣<lb/>
共對南山頻勸飲不妨明月繞柴扉<lb/>
　　宿上宮呉道士太虛樓<lb/>
太虛樓閣倚層雲檻外三峰掛夕曛嵐合香煙千樹暝<lb/>
<pb n="KR4e0212_WYG_004-38b"/>
風飄仙籟九天聞初晴簾幕懸烏影向晩松楸下鶴羣<lb/>
更喜慇懃呉羽客相隨月下禮茅君<lb/>
　　山中贈楊勺泉道士<lb/>
仙壇乆著錬師名鞭撻風雷宇内驚勺水休將容易看<lb/>
曽為霖雨濟蒼生<lb/>
　　哭金秀才<lb/>
月落江湖夜已闌故人别後見應難西風吹散清宵夢<lb/>
腸斷霜天雁影寒<lb/>
<pb n="KR4e0212_WYG_004-39a"/>
　　悼鶴<lb/>
雙鶴原從海外來幽軒日日歩蒼苔未能振翮凌霄漢<lb/>
相繼游魂赴夜臺雲暗江樓何處覓月明華表幾時囘<lb/>
憑䦨悵望西風下零落霜毛真可哀<lb/>
　　戲為柳枝詞贈别二首<lb/>
岸頭柳色近鵝黄絲短那堪别恨長寄語東風休作態<lb/>
天涯到處斷人腸<lb/>
東風昨夜消殘雪弱栁絲絲漸堪折上林春色自多情<lb/>
<pb n="KR4e0212_WYG_004-39b"/>
莫向河橋頻送别<lb/>
　　濠梁雜詠六首<lb/>
紅羅浮水産真人崛起平將六合吞掃蕩凶殘歸禮樂<lb/>
朗然别是一乾坤<lb/>
元末英雄角逐時真龍猶未出天池諸艱厯盡天方授<lb/>
一起時將大難夷<lb/>
豐沛濠梁俱帝鄉盡憑三尺定封疆本朝自用周官制<lb/>
不似炎劉雜霸王<lb/>
<pb n="KR4e0212_WYG_004-40a"/>
河山形勝昔中都佳氣千年擁帝圖多少金陵騎馬客<lb/>
當年曽此効工徒<lb/>
彭蠡鏖兵勢頗窮韓生徇節意何忠那知漢室論功日<lb/>
不錄滎陽紀信功<lb/>
破曉馳驅驛路來沙邊立馬自徘徊英雄千載今誰在<lb/>
淮水東流不復囘<lb/>
　<lb/>
　<lb/>
<pb n="KR4e0212_WYG_004-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鯤溟詩集巻四<lb/>
</p>
<p>
</p>
  </div>
</body>
</text>
</TEI>
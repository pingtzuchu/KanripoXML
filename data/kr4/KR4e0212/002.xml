<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鯤溟詩集巻二</head> <lb/>
    <p>
<pb n="KR4e0212_WYG_002-1a"/>
欽定四庫全書<lb/>
　鯤溟詩集巻二<lb/>
　　　　　　　　　　　　明　郭諫臣　撰<lb/>
　　月夜東歸<lb/>
雀舫乘潮發搖搖日暮歸入春新釀熟漸老故人稀臨<lb/>
水心如洗看雲思欲飛停舟天漸暝月色映荷衣<lb/>
　　春日約方司訓同看梅花<lb/>
不見故人乆悠悠繫我思毎當明月夜正是憶君時野<lb/>
<pb n="KR4e0212_WYG_002-1b"/>
寺梅初發官橋栁欲埀扁舟共清賞幸不負幽期<lb/>
　　春遊靈殿寺<lb/>
野寺梅開後蕭條客到稀白雲當户滿香雪繞空飛荒<lb/>
蘚春來合殘僧日暮歸為言征税苦終日掩柴扉<lb/>
　　訪金文學次韻題壁<lb/>
故人喜我至對客摘園蔬石鼎時烹茗風簷自展書君<lb/>
今同隠豹予愧未焚魚别去柴荆掩忩前月色虛<lb/>
　　春日方司訓過訪留西館夜坐<lb/>
<pb n="KR4e0212_WYG_002-2a"/>
佳客山中到蘭橈溪上停開軒酒正緑握手眼俱青笑<lb/>
語風生席酣歌月滿庭更闌望牛斗遙引少微星<lb/>
　　春日過金橋訪友留飲題壁<lb/>
攜舟閒過陸渾莊繞路名花雨後香十里暖煙迷竹塢<lb/>
一篙春水沒魚梁座傾村釀因留乆盤摘園蔬引話長<lb/>
自是主人能愛客花前同取醉餘觴<lb/>
　　春日與王比部陳考功虎邱叙别<lb/>
勝境頻移榼良朋喜盍簪雲房時送客花徑暫停驂萬<lb/>
<pb n="KR4e0212_WYG_002-2b"/>
木春藏寺諸峰晩護嵐相逢此清賞具美盡東南<lb/>
　　暮春日與客同登虎邱西閣<lb/>
髙閣倚巖西層軒落翠微一簾殘雨盡千頃暮雲飛天<lb/>
晩鳥將倦春深花漸稀移樽續勝賞潦倒頓忘歸<lb/>
　　春夜步月口占<lb/>
春雲輕護月香霧煖浮空院鎖鶯花夕林吹燕麥風酒<lb/>
憐樽易罄詩苦句難工寒食來朝是村村送落紅<lb/>
　　邨居<lb/>
<pb n="KR4e0212_WYG_002-3a"/>
抱病連朝未破顔柴門花落晝常關呼童掃室焚香坐<lb/>
消受村居一味閒<lb/>
　　水南别業<lb/>
日長庭院午風微春逺柴荆客到稀乆雨園林花亂落<lb/>
新晴簾幕燕初飛門臨綠水堪埀釣坐對青山欲振衣<lb/>
屈指當今遊宦客重重甲第幾人歸<lb/>
　　夜泊南橋移樽橋上翫月<lb/>
湖上風生席帆收月滿船橋臨芳樹杪酒送白雲邉春<lb/>
<pb n="KR4e0212_WYG_002-3b"/>
老花將盡宵分客未眠故人同話舊潦倒醉青氊<lb/>
　　春晚同登惠山<lb/>
花落清明後扁舟載酒來山從一徑入寺遶萬松迴池<lb/>
上泉聲細樽前暮色催杖頭錢未罄沽取盡餘杯<lb/>
　　春日宴宫詹吳公園亭<lb/>
湖上停蘭櫂仙源此地逢徑幽羣樹合雨過百花濃池<lb/>
閣風鳴樹家山雲護峰笑談方竟日明發且從容<lb/>
　　夜發陽羨<lb/>
<pb n="KR4e0212_WYG_002-4a"/>
信宿名園裏揚舲出義興春寒頻對酒夜雨獨挑燈逺<lb/>
信時同鶴孤眠近類僧歸途風正好竟夕到毘陵<lb/>
　　丹陽與家兄弟舟中叙話<lb/>
江郭移孤櫂時逢穀雨新鶯花三月暮燕麥萬家春野<lb/>
店沽村釀行厨薦渚蘋謝家兄與弟客路更相親<lb/>
　　雨後中庭夜坐<lb/>
槐庭秋雨霽正是納涼時雙闕銀河近千林玉露滋興<lb/>
隨清夜發坐為好風移此意無人解惟應達者知<lb/>
<pb n="KR4e0212_WYG_002-4b"/>
　　遊昌國寺<lb/>
古寺空山裏危樓積翠邊講堂凝法雨茶竈散炊煙樹<lb/>
引游絲住風隨落絮顚僧家方午餉抱甕汲清泉<lb/>
　　晚登大茅峰<lb/>
西日斜懸句曲峰中天削出玉芙蓉雲歸絶頂迷春岫<lb/>
煙起深林翳晚鐘怪石巖前蹲虎豹長松澗底走虯龍<lb/>
臨髙遙向金陵望王氣千年正鬱蔥<lb/>
　　自茅峰回赴丹陽<lb/>
<pb n="KR4e0212_WYG_002-5a"/>
春山青不了囘首望空迷落絮黏蛛網殘紅逐馬蹄人<lb/>
行香霧裏路轉畫橋西為阻連宵雨遊人半未齊<lb/>
　　贈孔曲山秀才<lb/>
稚圭髙臥曲山陽千載移文日月光燕雀未知鴻鵠志<lb/>
羽翰一任海天長<lb/>
　　毘陵别伊儀部同年北上<lb/>
春風一棹過毘陵握手怱怱别恨増我欲南還君北上<lb/>
夜深篷底獨挑燈<lb/>
<pb n="KR4e0212_WYG_002-5b"/>
　　上已日與客同登虎邱二首<lb/>
連朝伏枕因中酒此日登山更舉杯芳草已從香徑合<lb/>
殘花猶傍暮春開日臨山色當樓滿風度泉聲曲澗迴<lb/>
自是邀遊興成癖扁舟湖上許重來<lb/>
劒池春色綠沾衣把酒登臨入翠微幾處歡呼追勝賞<lb/>
一畨歌舞竟斜暉鶯藏琪樹間關語燕逐楊花髙下飛<lb/>
上已風光時正好共君潦倒未須歸<lb/>
　　贈王儀部同年分巡東浙<lb/>
<pb n="KR4e0212_WYG_002-6a"/>
胥江春雨後送客剡溪遊帆向天邊落舟從樹杪浮越<lb/>
中新憲節吳下舊風流遙想山隂夜髙情屬子猷<lb/>
　　池亭月夜遲客不至漫興<lb/>
山公池上月澄霽似中秋深樹煙初歇晴空水欲流美<lb/>
人期不至華館自淹留獨酌仍多興狂吟倚蒯緱<lb/>
　　雨中登蠡東水閣<lb/>
雨洗園林潤風生水閣寒池荷初起蓋籬笋漸成竿曲<lb/>
檻臨花外髙忩隱樹端聞來此登眺頓覺眼前寛<lb/>
<pb n="KR4e0212_WYG_002-6b"/>
　　山中逢人道姓名因口占一絶<lb/>
春去猶乗雀舫行晚山罨畫半隂晴投閒此地頻來徃<lb/>
休訝山人識姓名<lb/>
　　蠡東别業<lb/>
青郊開别業綠水抱孤村旭日雞豚散芳春竹樹繁苔<lb/>
侵蔣詡徑雲護辟疆園鄰舍香醪熟還聞夜扣門<lb/>
　　舟中晚眺<lb/>
涼風天末起湖上送歸橈返照和煙暝殘虹帶雨消孤<lb/>
<pb n="KR4e0212_WYG_002-7a"/>
村時吠犬深樹已鳴蜩坐看東山月相將不待邀<lb/>
　　城歸喜雨<lb/>
晨出望齊門舟前水氣昏逺山雲似墨近郭雨傾盆雷<lb/>
電連空起蛟龍出海奔山農俱滿望忭舞徧郊原<lb/>
　　池亭雨後<lb/>
華館開林末新涼生雨餘荷香飄座逺山色逗忩虚避<lb/>
俗千竿竹消間滿架書連朝厭城市來此稱幽居<lb/>
　　夏日放舟過蠡東别業<lb/>
<pb n="KR4e0212_WYG_002-7b"/>
揚舲過蠡口言徃習池遊竹徑紅塵逺柴門綠水流一<lb/>
樽時遣興竟日可消憂坐乆涼風發林塘六月秋<lb/>
　　看童子種豆<lb/>
傍簷時藝豆揷竹便成籬蔓引清風入花凝曉露滋先<lb/>
秋涼瑟瑟帶月影離離相對茅茨下幽居興在兹<lb/>
　　夏日書齋二絶<lb/>
香消日正長蟬鳴夢初醒睡起立空堦梧桐落清影<lb/>
苦暑忘冠履消閒對奕棋緑隂滿忩户正好納涼時<lb/>
<pb n="KR4e0212_WYG_002-8a"/>
　　池亭望雨不至<lb/>
江鄉千里旱處處桔槔聲樹底蟬鳴晚簷牙鵲噪晴疾<lb/>
風吹雨散落日照川明隴上農家子難禁悵望情<lb/>
　　蠡東書舎即事<lb/>
清溪抱村落深樹鎖煙霞客至開三徑閒來共五車涼<lb/>
生蒼玉簟風落紫薇花向晚逍遙坐池臺月色賖<lb/>
　　江邨雨後<lb/>
山雨朝來溼滿城郊原無復桔槔聲石牀雲過琴書潤<lb/>
<pb n="KR4e0212_WYG_002-8b"/>
水檻風生枕簟清林駐淡煙迷竹樹溪浮新綠遶柴荆<lb/>
蠡塘數里荷花發還擬扁舟弄晚晴<lb/>
　　早秋日書舍<lb/>
槐庭日正長梧院秋偏早風落紫薇花滿地無人掃<lb/>
　　早秋日遊王比部園亭<lb/>
摩詰城南第名園枕曲流竹林堪避暑梧院早知秋掃<lb/>
徑苔痕破開簾樹影浮蘭樽同笑語竟日此淹留<lb/>
　　穆宗登遐書感<lb/>
<pb n="KR4e0212_WYG_002-9a"/>
聞説君王棄萬幾孤臣千里淚沾衣鼎湖此日乗龍去<lb/>
蜀地何年化鳥歸曉兔空從金殿落秋螢時向玉階飛<lb/>
遙知弓劒橋山畔曙色蒼茫薤露微<lb/>
　　邀方司訓同徃蠡東别業<lb/>
已下迎徐榻言遲訪戴舟孤村禾黍晚數里蓼花秋且<lb/>
莫歸青嶂還來看白鷗百年能有幾寧惜片時留<lb/>
　　秋日方司訓過訪二首<lb/>
雨過園林後新涼滿樹梢勞君攜杖履訪我扣衡茅水<lb/>
<pb n="KR4e0212_WYG_002-9b"/>
檻横漁艇松門隠鶴巢故人同笑語塵網暫時抛<lb/>
地僻少來客居閒時不冠孤亭浮水面喬木上雲端雨<lb/>
滴琴樽潤風清枕簟寒呼僮縶君馬信宿且盤桓<lb/>
　　早秋日與客遊虎邱<lb/>
古寺空山裏聊因避暑來路從松下入門向竹間開深<lb/>
樹蟬聲集層軒鳥道迴相將孤月上樽酒許重陪<lb/>
　　仰蘇樓晚眺<lb/>
髙閣憑虚起重闌俯翠岑客來原有約雲出自無心黄<lb/>
<pb n="KR4e0212_WYG_002-10a"/>
葉凝秋思青松礙日隂北牕天欲雨涼氣坐來侵<lb/>
　　池亭晚霽<lb/>
江皋初雨霽涼思襲荷衣喬木生靈籟孤亭送落暉波<lb/>
翻菱葉亂露泫豆花肥苔徑閒來合應知過客稀<lb/>
　　東樓晚眺<lb/>
散帙倚東樓川原一望收蟬鳴黄葉寺鳬下白蘋洲落<lb/>
日青山外西風古渡頭江鄉景堪愛禾黍萬家秋<lb/>
　　池上新構小齋<lb/>
<pb n="KR4e0212_WYG_002-10b"/>
誅茒營小構靣水敞晴軒俗駕時堪避清隂日正繁開<lb/>
簾看竹色涉徑破苔痕客有知音者頻過不厭煩<lb/>
　　晚泊松陵<lb/>
掛帆過笠澤艤棹問鱸魚古寺垂楊裏長橋荒蘚餘煙<lb/>
雲秋壑冷水月夜船虛釣雪灘邊路他年擬卜居<lb/>
　　嘉禾道中<lb/>
觀潮縁乆約放棹復乘閒片雨嘉禾外孤雲笠澤間捲<lb/>
簾看綠水把酒對青山雅性躭清賞扁舟未擬還<lb/>
<pb n="KR4e0212_WYG_002-11a"/>
　　崇徳道中喜晴<lb/>
乆雨初開霽天埀别様青風生秋水練雲斂暮山屏疎<lb/>
栁官橋路寒花古驛亭遨遊此乗興相對酒俱醒<lb/>
　　舟中晚眺<lb/>
湖上西風錦纜開晴沙白石水縈迴蓼花洲轉河橋曲<lb/>
落日漁舟蕩槳來<lb/>
　　八月十六日與客同遊西湖<lb/>
芒鞵同上泛湖船萬頃波光一鏡圓日映諸峰浮水面<lb/>
<pb n="KR4e0212_WYG_002-11b"/>
雲扶髙塔倚山巔幽花曲渚横秋色疎栁長堤起暮煙<lb/>
準擬今宵明月夜與君潦倒不須眠<lb/>
　　謁和靖祠<lb/>
同上釣魚艇閒登放鶴亭祠臨秋水碧湖帶逺峰青荒<lb/>
砌多苔蘚喬松長茯苓遐哉林處士千載仰儀刑<lb/>
　　江上觀潮<lb/>
昨泛湖中棹今登江上臺忽驚滄海内遙駕雪山來勢<lb/>
比行天馬聲疑奮地雷鯨翻渤澥動龍激禹門開汜濫<lb/>
<pb n="KR4e0212_WYG_002-12a"/>
江湖溢奔騰天地迴黄雲凝未散白鳥駭飛囘不是瞿<lb/>
塘峽虚浮灎澦堆難忘越人恨空抱伍胥哀弔古應多<lb/>
賦臨風愧不才<lb/>
　　謁岳廟一首<lb/>
曾於青史想容儀此日登臨過古祠壯志未能忘北狩<lb/>
忠魂猶自倚南枝矢心天地圖恢復唾手燕雲在指麾<lb/>
千載英雄常涕淚金牌何事即班師<lb/>
　　秋日同王僉憲劉大㕘遊石屋洞天仙臺<lb/>
<pb n="KR4e0212_WYG_002-12b"/>
長松十里路盤旋石屋深藏古洞天林下諸僧閒白日<lb/>
空中孤鶴下蒼煙青山社許陶彭澤丹竈砂逢葛稚川<lb/>
最愛曲江花裏伴一樽潦倒白雲邊<lb/>
　　遊飛來峰<lb/>
中天飛下青芙蓉峭壁巉巖千萬重仙境霞明金錯落<lb/>
洞天雲露玉玲瓏古藤亂繫將崩石老檜雙扶欲墮峰<lb/>
海上三山何處是恍然此地或相逢<lb/>
　　舟中寄貴州滕憲副同年<lb/>
<pb n="KR4e0212_WYG_002-13a"/>
憶昔同為選部郎可憐别後各參商一封書寄南飛雁<lb/>
萬里隨風到貴陽<lb/>
　　秋日過雲間謁少師徐公<lb/>
江鄉秋色滿東籬相國歸來鬢已絲試問華亭明月夜<lb/>
鶴聲誰似漏聲遲<lb/>
　　舟發雲間<lb/>
曉發雲間驛風生水國秋潮痕平兩岸帆影漾中流共<lb/>
泛杯中蟻閒看水上鷗何時脫塵鞅蝦菜五湖舟<lb/>
<pb n="KR4e0212_WYG_002-13b"/>
　　舟中晚眺<lb/>
落日低沉閣殘霞倒浸江輕帆晴片片歸鳥暮雙雙酒<lb/>
興隨時發詩魔未肯降閒心對流水獨立倚篷牕<lb/>
　　千墩曉發<lb/>
殘酒初醒後江天欲曙時雞聲催棹發月影逐帆移湖<lb/>
海牽遊興家園入夢思芙蓉花正好似與主人期<lb/>
　　崑山晚歸<lb/>
崑山猶在目挂席又唯亭湖外蘋花白霜前楓葉青檣<lb/>
<pb n="KR4e0212_WYG_002-14a"/>
烏隨落日水鳥下寒汀歸路天將暮柴門半未扃<lb/>
　　送蔣祠部出守髙涼<lb/>
南宫初出守萬里駕星軺報國丹心在辭親白髪饒髙<lb/>
涼日漸邇炎海瘴應消握手難為别知君嬾折腰<lb/>
　　重陽日與客池亭小飲<lb/>
江鄉逢令節攜酒醉重陽楓葉經霜變芙蓉近水芳淡<lb/>
煙生竹塢宿雨暗池塘檢㸃年來事園林日正長<lb/>
　　秋夜書齋獨宿<lb/>
<pb n="KR4e0212_WYG_002-14b"/>
澤國秋將盡書齋夜欲分孤燈懸壁照落葉隔忩聞啼<lb/>
月烏栖樹隨風鴈入雲寒衾清不寐耿耿惜離羣<lb/>
　　雨中登蠡東水閣<lb/>
水閣初冬候閒來時獨登雨中聞藥臼林末掛漁罾苔<lb/>
暈侵忩長茶煙傍竹凝臨風思無限寂寞曲闌凭<lb/>
　　雨後登樓晩眺<lb/>
雨洗塵氛盡風髙朔氣侵凝眸時逺眺抱膝更長吟浩<lb/>
蕩乾坤闊淹留嵗月深飄然生逖想千載達人心<lb/>
<pb n="KR4e0212_WYG_002-15a"/>
　　月夜同諸友小集二首<lb/>
空林懸片月良夜步清溪野渡煙初起寒原燒欲迷犬<lb/>
迎羣客吠鵲遶一枝棲對景偏多興蘭樽月下攜<lb/>
寂寞書齋靜柴門喜客過開樽還旅坐對月起髙歌樹<lb/>
影當堦亂霜華拂袂多酒闌賓客散試問夜如何<lb/>
　　城中夜歸<lb/>
江郭寒鴉暝篷忩暮色催孤舟連夜發數里帯星囘燈<lb/>
火沿村起柴扉逐水開草堂人未寢相對共銜杯<lb/>
<pb n="KR4e0212_WYG_002-15b"/>
　　晩泊震澤<lb/>
宴罷司空宅舟迴笠澤濱霞明雞悞曉沙白鷺迷津蝦<lb/>
菜湖鄉味羊裘客路貧篷忩閒立乆月色正宜人<lb/>
　　曉發磧礇枕上口占<lb/>
殘酒初醒後寒燈欲滅時霜飛蓬户早月落戍樓遲未<lb/>
解聞雞舞徒興夢鹿思詩成還穏睡此意少人知<lb/>
　　蠡東書館寒夜有懷<lb/>
别業三冬後書齋五夜長風搖銀燭影火燼玉爐香古<lb/>
<pb n="KR4e0212_WYG_002-16a"/>
木烏棲月晴空雁唳霜寒衾人獨寤耿耿憶鵷行<lb/>
　　除夕二絶<lb/>
澤國今宵嵗欲除小齋無寐獨躊躇朝來天子新開歴<lb/>
還見春風到草廬<lb/>
抱戚江鄉六載餘燈前驚歎二毛初平生多少風雲氣<lb/>
竹帛勛名半已虛<lb/>
　　栁枝詞四首<lb/>
陌上絲絲帶雨微遙知春傍栁條歸一年一度常如此<lb/>
<pb n="KR4e0212_WYG_002-16b"/>
昔日章臺今已非<lb/>
嬝嬝柔條鎖翠煙隨風亂舞綠牕前楚王宫裏人多少<lb/>
如此腰肢亦可憐<lb/>
雨織金絲綠未敷隔牕偷眼看糢糊畫眉京兆今何處<lb/>
試問雙睂得似無<lb/>
河橋青眼競窺春淡著煙光别様新留却長條休浪折<lb/>
春來多少逺行人<lb/>
　　早發南行口占<lb/>
<pb n="KR4e0212_WYG_002-17a"/>
澤國春寒花事遲行人臨發又愆期今朝放棹梁溪去<lb/>
處處東風颭酒旗<lb/>
　　舟中晨起<lb/>
破曉船爭發日髙人晏眠因酣吳市酒思煮惠山泉鳥<lb/>
去青雲外帆飛綠水前終朝困塵網到此獨悠然<lb/>
　　夜宿白土酒家<lb/>
日落半山隂倉忙過客心車徒投白下燈火近青林肆<lb/>
列春盤細杯添夜漏深兒童進新茗端可滌塵襟<lb/>
<pb n="KR4e0212_WYG_002-17b"/>
　　路傍折梅戯占<lb/>
肩輿屈曲傍山溪折得梅花手自攜蜂蝶也知春意在<lb/>
隨車直過畫橋西<lb/>
　　春日留都<lb/>
乆脱朝簪伏草萊投閒今上鳯凰臺馬前雙闕連雲起<lb/>
天外三山聳翠來好鳥偏從名苑集竒花多向上林開<lb/>
六朝舊事今何在欲踵風流愧不才<lb/>
　　途中寫懷柬董司空劉光祿二省丈<lb/>
<pb n="KR4e0212_WYG_002-18a"/>
潦倒江鄉數載餘姓名乆不到公車幸承季布千金諾<lb/>
更得劉公一紙書長揖昔曽容汲黯倦遊今已老相如<lb/>
饒君肯假吹噓力淺薄那能賦子虚<lb/>
　　途中有懷靈殿寺梅花三絶<lb/>
野寺梅開千樹花風飄香雪㸃袈裟自憐清賞難消受<lb/>
偏到開時不在家<lb/>
古殿荒涼梅正繁春風花滿給孤園主人底事忘歸去<lb/>
誰遣清香撲酒樽<lb/>
<pb n="KR4e0212_WYG_002-18b"/>
二月江鄉已落梅飛花散作白雲堆且拚醉臥山忩下<lb/>
疎影還從月下來<lb/>
　　雨後登虎邱<lb/>
蘭舟維細栁與客共攀躋山静花爭發林深鳥亂啼羣<lb/>
芳含宿雨雙屐怯春泥杯酒論心乆危闌日己西<lb/>
　　春日過城南别業<lb/>
放棹城南日未斜雨餘百卉競春華迎風弱栁垂金縷<lb/>
近水夭桃漾錦霞魚藻輕翻浮别沼燕泥頻掠過東家<lb/>
<pb n="KR4e0212_WYG_002-19a"/>
生逢佳景須乗興莫遣香塵汙落花<lb/>
　　清明日舟次邀方司訓同徃西山<lb/>
寒食江村路門多揷栁條市呼新釀熟客喜宿酲消雨<lb/>
洗山光潤風生花氣饒故人原有約沙際一停橈<lb/>
　　宿西山古菴<lb/>
落日青山下停舟共訪僧雲低簷外塔香繞佛前燈野<lb/>
曠泉聲逺春和花氣蒸偶然逢二妙還許聴三乗<lb/>
　　朝發古菴<lb/>
<pb n="KR4e0212_WYG_002-19b"/>
雞報山忩曉時驚客夢殘蒲團迎日色羅袂怯春寒清<lb/>
磬和雲落繁英帶露看舟行更回首髙塔出林端<lb/>
　　登七十二峰閣夜宿顧山人家<lb/>
聞説桃源萬樹花遨遊端為惜春華煙霞深閑仙人宅<lb/>
魚鳥偏鄰處士家湖面流光浮日去山圍斷處倚雲遮<lb/>
杖頭剰有青蚨在綠酒頻沽不用賖<lb/>
　　飲陸啓孫含青軒和方司訓韻<lb/>
地據湖山勝誅茅結小亭簷前芳草緑座上逺山青花<lb/>
<pb n="KR4e0212_WYG_002-20a"/>
月春遊倦茶煙午夢醒蟠螭來較晩香墜錦雲屏<lb/>
　　寒食飲楊氏宅<lb/>
佳節偏多雨荒村入禁煙鳥啼歌扇外花落舞筵前香<lb/>
霧侵衣薄㣲風入座偏主人能勸飲相對共陶然<lb/>
　　登虞山望湖亭<lb/>
湖霽浮銀鏡山圍列翠屏層臺臨拂水曲澗似蘭亭鶯<lb/>
語巖花媚龍歸洞草腥危闌羣勝集獨坐酒初醒<lb/>
　　蠡東前園即事二首<lb/>
<pb n="KR4e0212_WYG_002-20b"/>
春園門乆閉入徑薜蘿封林駐茶煙細衣沾花露濃水<lb/>
邊雙白鶴檻外數青松對此幽間境頻過意未慵<lb/>
地僻塵氛逺池晴水竹分孤亭明夕照列樹暖春雲戯<lb/>
蝶懸蛛網遊魚避鴨羣晩來花下坐漸覺酒㣲醺<lb/>
　　澱山湖中<lb/>
曉起進蘭橈東行水國饒湖連天共逺日出霧全消獨<lb/>
鶴凌風舉羣鷗逐浪飄栁村看漸近青幔映河橋<lb/>
　　舟次唐行<lb/>
<pb n="KR4e0212_WYG_002-21a"/>
江鄉逢暮春一棹艤沙濱客路看飛絮行厨薦綠蘋冠<lb/>
裳時暫逺魚鳥漸相親長嘯乾坤裏悠然著此身<lb/>
　　曉發大寺鎭<lb/>
孤村雞報曙遊子動歸橈河帶明星落煙迎旭日消地<lb/>
卑多近水湖曲不通潮野店香醪熟侵晨向客招<lb/>
　　沙湖舟行<lb/>
昨送春歸去今從湖上來殘雲隨雨盡逺浪拍天迴水<lb/>
鳥驚人没汀花向客開閒來心境寂無復著纎埃<lb/>
<pb n="KR4e0212_WYG_002-21b"/>
　　池館新晴<lb/>
園林新雨霽嫩綠壓枝繁戯蝶穿花舞游魚出藻翻清<lb/>
香凝曲檻佳景落幽軒獨坐無人到惟聞鳥雀喧<lb/>
　　夏日園居寫懐<lb/>
園徑頻看趣自成蕭條終日掩柴荆池邊乆立諳魚性<lb/>
樹底閒行識鳥聲過雨林梢凝斷靄夕陽霞彩弄新晴<lb/>
且將疎懶荒村卧浮世誰憐阮步兵<lb/>
　　崑山晩歸漫興<lb/>
<pb n="KR4e0212_WYG_002-22a"/>
百里崑山道歸舟趁晩風霞明千嶂外日落五湖東未<lb/>
獲隨仙仗還堪學釣翁深源眞可笑忽忽自書空<lb/>
　　夏日園居諸親友見訪<lb/>
幽居掩蓬戸端足避塵囂對酒顔仍破開軒興自饒風<lb/>
生香漸逺水近暑潛消故舊攜棋局林間不待邀<lb/>
　　晨起遣興<lb/>
山牕雨過動微涼對鏡俄驚鬢髪蒼堪歎浮生苦無幾<lb/>
漢庭空自老馮唐<lb/>
<pb n="KR4e0212_WYG_002-22b"/>
　　夏日過城南别業<lb/>
肩輿乆不到城南此日投閒一駐驂近水亭臺宜落景<lb/>
隔籬花竹映澄潭忩間逺岫來空翠雨後長天正鬱藍<lb/>
便欲攜家同此隠爐香茗椀事幽探<lb/>
　　東宅漫興<lb/>
宅傍青郊曲盤旋竹樹幽石梁空待月池館更宜秋雲<lb/>
拂堦前樹風清水上樓間來時嘯傲坐覺暑潛收<lb/>
　　送馬憲副同年之楚<lb/>
<pb n="KR4e0212_WYG_002-23a"/>
昔日看花曽作伴今晨把袂若為情欲知此後相思處<lb/>
黄鶴樓前片月明<lb/>
　　送錢秀才兄弟應試<lb/>
吳越神明胄相看盡白睂共乗木蘭舫期折桂花枝鄉<lb/>
國凝眸處都門燕喜時君家兄與弟靜聴鹿鳴詩<lb/>
　　登上方寺<lb/>
路入楞伽寺明湖映逺峰兩崖松檜合一徑薜蘿封亭<lb/>
逼青霄近林藏綠䕃濃開樽共吟眺煙樹暮重重<lb/>
<pb n="KR4e0212_WYG_002-23b"/>
　　行春橋翫月<lb/>
臨湖維短棹天末起涼風皓月飛銀鏡長橋偃玉虹望<lb/>
中煙翳景席畔水涵空勝㑹知難再酣歌意未窮<lb/>
　　新秋夜坐<lb/>
小庭賔客散獨坐更移時西嶺雲生巧東林月上遲蛩<lb/>
聲鳴亂草螢火照疎籬虚館清秋夜幽懷只自知<lb/>
　　蠡東晩歸舊宅<lb/>
薄暮客西歸舟行載夕暉亂蟬悲露切宿鳥渡煙微秋<lb/>
<pb n="KR4e0212_WYG_002-24a"/>
水逾明鏡殘霞似畫衣停橈天漸暝一犬護柴扉<lb/>
　　晩發華亭<lb/>
向晩蘭舟發人牽錦纜行日穿雲竇破溪接海潮平映<lb/>
水帆檣影投林鳥雀聲開簾下堦拜遙想故人情<lb/>
　　舟次嘉善縣漫興二首<lb/>
江郭憐孤徃西風灑客裳雨晴林葉潤日暖稻花香白<lb/>
髪催年邁滄洲引興長鱸魚秋正好歸思不能忘<lb/>
返棹孤城下輕雲近女牆槿紅初過雨橘緑未經霜景<lb/>
<pb n="KR4e0212_WYG_002-24b"/>
物看來變浮生祇自忙馮唐眞易老白首尚為郎<lb/>
　　夜泊嘉興城同年戚符卿過訪<lb/>
訪舊嘉禾郡城頭暮色催水邊孤艇泊燈下故人來惠<lb/>
我多新句酬君愧不才何時重放棹同上越王臺<lb/>
　　吳江道中二首<lb/>
雨後松陵道西風吹布袍帆飛秋水濶雁度暮雲髙野<lb/>
店乞殘火行厨進濁醪微吟殘照裏獨坐檢離騷<lb/>
揚舲過笠澤回望是姑蘇驛路分南北煙帆半有無孤<lb/>
<pb n="KR4e0212_WYG_002-25a"/>
城臨巨浸平野揷浮圖今夜長橋月清光映玉壺<lb/>
　　中秋晩過虎邱<lb/>
蘭舟初雨霽正值暮鐘時酒為藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>醉棋堪應劫遲煙<lb/>
迷蘭若寺露冷桂花枝月出雲還翳空辜石上期<lb/>
　　早發冶場涇<lb/>
客路宵分後茫茫煙景迷孤舟行載月數里未聞雞白<lb/>
露侵帆溼明河向水低棹歌驚夢斷已到蠡塘西<lb/>
　　遊桂嶺<lb/>
<pb n="KR4e0212_WYG_002-25b"/>
西嶺千年桂隂森入翠微瓊枝雲外綠金粟雨中肥影<lb/>
落浮杯酒香飄襲客衣當年和露折曽向廣寒歸<lb/>
　　贈碧峰上人<lb/>
古刹深山裏幽棲獨旻公三乗聞己悟五藴本來空止<lb/>
水禪心似孤峰色相同蒲團深嵗月龕外雨花紅<lb/>
　　遊天池<lb/>
穿雲躋碧嶺遙望近丹邱雨歇金蓮霽煙涵石屋秋樓<lb/>
臺開絶境花竹映清流紅葉蒼山暮停車為爾留<lb/>
<pb n="KR4e0212_WYG_002-26a"/>
　　出山<lb/>
昨朝逺赴野人期短棹琴樽帶雨移山閣煙霞秋霽後<lb/>
法堂燈火夜深時竹間共喜髙僧話石上慚無幼婦詞<lb/>
桂嶺天池躭勝賞舟人休訝出山遲<lb/>
　　竹梧書院晨起<lb/>
日髙三丈遲遲起闌干曲曲人頻倚秋風落葉滿庭除<lb/>
呼童掃葉收梧子<lb/>
　　贈伊母太淑人<lb/>
<pb n="KR4e0212_WYG_002-26b"/>
堂上萱花嵗月長堦前蘭玉競芬芳南宮仙吏稱觴後<lb/>
雙䄂猶沾粉署香<lb/>
　　送近岡吳太守入覲二絶<lb/>
天皇出御未央宮萬國衣冠入覲同借問循良誰第一<lb/>
漢庭無復過吳公<lb/>
滿路吳民起頌聲願言借冦向承明春風三月棠隂下<lb/>
多少兒童竹馬迎<lb/>
　　送長洲陳明府入覲<lb/>
<pb n="KR4e0212_WYG_002-27a"/>
朔風吹袂冷鞍馬去京師天外雙鳬逺雲中一鶴隨賦<lb/>
先羣邑起績報九重知花縣歸宜早徴書漸及期<lb/>
　　夜泊嚴墓鎭燈下聞歌<lb/>
客路黃昏後移舟近釣磯夜長頻剪燭露冷欲添衣桑<lb/>
落浮杯綠車螯入饌肥醉餘聞妙曲響遏白雲飛<lb/>
　　吳江道中<lb/>
言返嘉禾棹時過釣雪灘平湖環縣霽髙塔入雲寒沙<lb/>
岸蘆花白霜林楓葉丹開簾看旅雁㸃㸃落江干<lb/>
<pb n="KR4e0212_WYG_002-27b"/>
　　邨晩<lb/>
細雨孤邨暮呼僮扃竹扉牀頭新釀熟座上故人稀野<lb/>
寺昏鐘起煙林宿鳥歸有懷清耿耿簷外片雲飛<lb/>
　　冬日與客遊西山<lb/>
孟冬風日煖與客共登山一嶺界天上諸峰隠樹間茶<lb/>
花隨地白霜葉滿林斑回首天將暮僧從落照還<lb/>
　　舟發婁門夜抵崑山<lb/>
揚舲過湖曲沽酒近唯亭婁水浮煙白崑山擁縣青亂<lb/>
<pb n="KR4e0212_WYG_002-28a"/>
鴉棲暝樹飛鳥下寒汀夜傍漁舟宿時聞蝦菜腥<lb/>
　　送陸春元北上<lb/>
閶闔風生白雁髙征人寒擁赤霜袍羨君北上陳三䇿<lb/>
愧我南來漸二毛剪燭夜傾桑落酒揚帆時度廣陵濤<lb/>
看花上苑春將近不惜臨行贈佩刀<lb/>
　　金閶送别晩歸<lb/>
金閶時送别落日照清樽山近雲常繞天寒水易昏雁<lb/>
迷千嶂雨犬吠數家邨歸路休言晩嚴城未掩門<lb/>
<pb n="KR4e0212_WYG_002-28b"/>
　　胥江送陳明府入覲兼寄申王韓三内翰二首<lb/>
送客胥江别㣲茫煙景分舟前見新月天際斂輕雲夙<lb/>
有林泉興慚無竹帛勲封書寄朝貴應念乆離羣<lb/>
數載江鄉卧曽無政府書未須嗟失馬乆已願焚魚嘯<lb/>
傲乾坤闊優游嵗月徂故人俱侍從肯憶病相如<lb/>
　　蔣雲涯太守自髙涼入覲因歸省吳中賦此為贈<lb/>
嶺外風塵暗百蠻今朝喜得故人還畏途潦倒心猶壯<lb/>
炎海驅馳鬢欲斑嵗晏衝寒朝魏闕夜深飛夢繞吳山<lb/>
<pb n="KR4e0212_WYG_002-29a"/>
歸期屈指春將暮三徑花開白日閒<lb/>
　　城中夜歸<lb/>
日落歸心促天髙朔氣凝月明寒渡水煙白夜船燈疎<lb/>
懶眞堪棄脂韋素未能拙哉蕭狷叟垂老乞為僧<lb/>
　　晨起得起官報<lb/>
懶性甘終棄除書忽漫傳陽烏分樹杪晨鵲噪簷前地<lb/>
忝銓衡重心慚水鏡懸皇恩眞浩蕩舒眼望青天<lb/>
　　晩過天平嶺<lb/>
<pb n="KR4e0212_WYG_002-29b"/>
數里天平嶺﨑嶇石路遙孤雲倚絶壁萬笏擁層霄嵐<lb/>
闊衣偏薄寒欺酒易消肩輿歸漸晩落日在林梢<lb/>
　　早發青浦<lb/>
五夜溪塘風雨聲水村雞唱漸天明數杯濁酒醉初醒<lb/>
一枕黄梁夢未成篷底捲簾看日出沙邊解纜趁潮平<lb/>
揚帆逺向雲間去極目煙江無限情<lb/>
　<lb/>
　鯤溟詩集巻二<lb/>
</p>
<p>
</p>
  </div>
</body>
</text>
</TEI>
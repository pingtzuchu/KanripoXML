<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鯤溟詩集巻三</head> <lb/>
    <p>
<pb n="KR4e0212_WYG_003-1a"/>
欽定四庫全書<lb/>
　鯤溟詩集巻三<lb/>
　　　　　　　　　　　　明　郭諫臣　撰<lb/>
　　元旦聖節口占二絶<lb/>
五更膏沐去朝天萬厯今朝又一年江海孤臣時捧檄<lb/>
寸心常在聖人前<lb/>
晨夕嚴裝上帝都聊從逺地效嵩呼方今天子真明聖<lb/>
夏啟周成得似無<lb/>
<pb n="KR4e0212_WYG_003-1b"/>
　　新正二日與客虎邱敘别<lb/>
山樓與客進椒漿鐘磬時聞到下方城雪尚留殘臈意<lb/>
江梅微露早春光宦情本似浮雲薄别意空隨逝水長<lb/>
回首自憐歌舞地煙花三月在他鄉<lb/>
　　春夜洛社舟中敘别<lb/>
一篙春水暖浮煙洛社溪頭夜泊船對客欲烹陽羨茗<lb/>
呼童汲取惠山泉燈前髙㑹逢新歲醉後狂歌逐少年<lb/>
他日相思何處是呉山囘首白雲邊<lb/>
<pb n="KR4e0212_WYG_003-2a"/>
　　途中寄别方司訓<lb/>
幾年同結靑山社此日還乗畫舫行愧我風塵緣薄宦<lb/>
憐君煙月倍多情雲中孤鶴嗟何逺海上閒鷗自不驚<lb/>
髙蹈如公真足羨深源出豈為蒼生<lb/>
　　夜宿儀真公館<lb/>
風色晩來定濤聲聽漸平大江當縣繞片月近人明栢<lb/>
府寒烏集松堦夜鶴鳴沉吟燈下坐多少别離情<lb/>
　　途中憶諸兒孫<lb/>
<pb n="KR4e0212_WYG_003-2b"/>
客路迢遥憶鳳雛草堂羣聚日歡呼一時尚未離慈母<lb/>
他日期當作丈夫世說神駒堪上廏誰憐老驥倦長途<lb/>
幾囘月落關山夜恍惚神游在五湖<lb/>
　　過滁陽陸五臺李漸菴許敬菴三丈招飲公館賦<lb/>
　　　别二絶<lb/>
滁上相逢盡故人張燈開宴意何親欲知别後相思處<lb/>
豐樂亭前月一輪<lb/>
衆山環列翠微屏故舊相看眼竝靑明月滿堦賔客散<lb/>
<pb n="KR4e0212_WYG_003-3a"/>
令人空憶醉翁亭<lb/>
　　元夕宿池河驛<lb/>
馬上逢元夕令人憶故園月中絃管沸燈下綺羅繁火<lb/>
樹當空列人煙徹夜喧客途今寂寞獨坐向黄昏<lb/>
　　臨淮北渡<lb/>
馳驅江路逺此日渡淮河睥睨低紅日旌旗漾碧波春<lb/>
光看柳變煙景翳帆過身係浮名去歸期奈若何<lb/>
　　宿州道中遇風有感<lb/>
<pb n="KR4e0212_WYG_003-3b"/>
向晩風猶急長途日易昏征人尋宿處馳馬望前邨過<lb/>
隴牛羊下歸林鳥雀喧宦游此風景勞役共誰言<lb/>
　　彭城懷古<lb/>
江淮北上古徐州城下黄河日夕流煙火萬家連兖豫<lb/>
舳艫千里向燕幽春風草長王孫路夜月塵迷燕子樓<lb/>
驛畔孤墳碑廢乆行人指㸃說留侯<lb/>
　　行次河間路聞外補<lb/>
馳逐風塵際悠悠祗自憐除官當歲晩為客在春先去<lb/>
<pb n="KR4e0212_WYG_003-4a"/>
國縁多口還朝知幾年淮陽稱卧治不敢擬前賢<lb/>
　　過白溝河<lb/>
囘首鄉關去路遥白溝河上度星軺滄洲日落迷煙草<lb/>
紫陌春歸在柳條身外浮名何足羨鬢邊華髮不曽饒<lb/>
自憐瘦骨仍多病奔走風塵肉暗消<lb/>
　　暮抵雄縣<lb/>
鼓樂喧闐震耳鳴逺勞車馬出郊迎平沙隄上留行轍<lb/>
弱柳風前拂去旌添我腰黄誠異數悞人頭白是虚名<lb/>
<pb n="KR4e0212_WYG_003-4b"/>
從今勘破人間事好向湖山續舊盟<lb/>
　　過琉璃河<lb/>
平沙一望接京師獨上河梁折柳枝日煖冰消春水漲<lb/>
分明千頃碧琉璃<lb/>
　　都門外報國寺夜坐書感<lb/>
徴書歲晩下江鄉走馬來瞻日月光咫尺君門天萬里<lb/>
燈前寂寞夜偏長<lb/>
　　登報國寺毘盧閣<lb/>
<pb n="KR4e0212_WYG_003-5a"/>
毘盧髙閣倚層雲仗劒閒登日未曛萬頃煙霞天外落<lb/>
九重城闕望中分雪晴山色當牕見風動鈴聲下界聞<lb/>
徙倚闌干時縱目皇都佳氣正氤氲<lb/>
　　廣庭歩月有感<lb/>
春月流輝浸碧松廣庭閒歩自從容幾年湖海來京國<lb/>
此夜空聞長樂鐘<lb/>
　　都門與王比部馬憲副申内翰三同年敘别二首<lb/>
昔日看花伴今晨喜盍簪宦游來薊北送别過城南紫<lb/>
<pb n="KR4e0212_WYG_003-5b"/>
陌春融雪靑山曉䕶嵐情深頻進酒非是愛沉酣<lb/>
歸卧江鄉乆時從檄召來分藩到庾嶺䇿馬去燕臺聖<lb/>
主原無意微臣自不才孑然湖海客知向幾時囘<lb/>
　　涇陽驛口占<lb/>
幾日馳驅未出燕風沙滿眼路難前孤蹤遥向天南去<lb/>
囘首長安在日邊<lb/>
　　趙州懷古<lb/>
長楊夾道引鳴騶夜宿燕南古趙州草滿叢臺非舊日<lb/>
<pb n="KR4e0212_WYG_003-6a"/>
月明泜水只空流也知此處荆蓁地多是當年歌舞樓<lb/>
陵谷變遷人不在關河煙鎖古今愁<lb/>
　　柏鄉遇銓司舊吏時為縣尉賦此<lb/>
客途逢故吏知我舊銓郎作尉同梅福之官在柏鄉嚴<lb/>
城勤斥候傳舍盛供張更向虞君問云何去廟堂<lb/>
　　柏鄉懷古<lb/>
路出柏人邑令人憶貫髙捐生蹈虎尾視死若鴻毛漢<lb/>
主那堪迫商山自可逃區區圖雪恥寧惜趙王敖<lb/>
<pb n="KR4e0212_WYG_003-6b"/>
　　晩過内邱<lb/>
晩過内邱縣東風輕拂衣雲旌去縹緲煙景漸霏微故<lb/>
里花將發他鄉客未歸兼程日南往中夜夢魂飛<lb/>
　　夜宿順德公館<lb/>
侵晨厯趙境薄暮宿邢臺秉燭當軒坐鈎簾待月來靑<lb/>
衫春漸薄緑酒夜須開佳景方留戀城頭鼓又催<lb/>
　　沙河縣<lb/>
邢臺南望路迂斜一縣周圍盡白沙日映郊原鋪玉雪<lb/>
<pb n="KR4e0212_WYG_003-7a"/>
風生林木綴瓊花霜前蚤起應迷鷺月下歸來止辨鴉<lb/>
試問當年檀道濟唱籌量得幾多車<lb/>
　　邯鄲早發抵車騎關漫興<lb/>
行次車騎關猶是邯鄲道雞鳴夜已闌馬嘶天漸曉旌<lb/>
斾風飄飄川原日杲杲行看煖氣囘轉覺春光好新柳<lb/>
緑堪憐亂山靑不了天畔送歸鴻陌上聞啼鳥游子未<lb/>
歸家故里生芳草因想宦游人馳驅空易老<lb/>
　　渡漳河有感<lb/>
<pb n="KR4e0212_WYG_003-7b"/>
輕浮一葦渡漳河時聽舟人起櫂歌山自太行西望逺<lb/>
路從全趙北來多春深諸塜埋靑草歲乆三臺浸碧波<lb/>
日暮停車倍惆悵英雄千載類消磨<lb/>
　　淇縣<lb/>
淇水湯湯日向東居民似有上皇風始知世變風移乆<lb/>
浪說桑間與上宫<lb/>
　　經牧野弔比干墓<lb/>
牧野荒荒落日低愁雲深鎖比干祠寧將血濺商家土<lb/>
<pb n="KR4e0212_WYG_003-8a"/>
忍見頭懸太白旗麥秀春郊麋鹿走花殘夜月杜䳌悲<lb/>
古來忠直多磨滅千載令人淚滿頤<lb/>
　　延津道中<lb/>
五更辭衛郡百里過延津馬踏晴沙日鶯啼紫陌春軟<lb/>
風隨弱柳細雨浥輕塵漸向東南去韶光别様新<lb/>
　　封邱道中<lb/>
昨擬走大梁覽勝古汴京晨起延津境忽作封邱行山<lb/>
川本相似途路近且平逺馳燕趙騎復捲魏衛旌曉行<lb/>
<pb n="KR4e0212_WYG_003-8b"/>
趁殘月暮宿視長庚客途少休息傳舍多送迎思之良<lb/>
厚顔不如且歸耕所以晨夕内勞勞苦東征東征倦行<lb/>
役對鏡徒自驚<lb/>
　　渡黃河遇風<lb/>
河上東風吹客袍中流濁浪拍天髙平生不識風波態<lb/>
今日方知渉險勞<lb/>
　　杞縣懷古<lb/>
杞邑名何始分封自有周報功宜百代置縣已千秋草<lb/>
<pb n="KR4e0212_WYG_003-9a"/>
長多新壘花開滿故邱方今病河患誰宅此神州<lb/>
　　寗陽公館雨夜獨坐<lb/>
髙館張燈坐悽然思不禁春風隨客逺夜雨滴更深漫<lb/>
說金横帶還愁雪滿簪流光看易過對酒獨沉吟<lb/>
　　夜宿㑹亭公館<lb/>
古驛當周道環居多樹林一番春雨後千里使星臨苔<lb/>
暈侵堦長花香入院深燈前看緑綺何處覔知音<lb/>
　　夏邑道中早行<lb/>
<pb n="KR4e0212_WYG_003-9b"/>
東郊旭日遲遲起好鳥枝頭啼不已三杯濁酒漸微醺<lb/>
頃刻前行數十里鞍馬晨衝楊柳煙旌旗夜溼棃花雨<lb/>
風光到處自堪憐隨時歡賞人能幾<lb/>
　　永城太邱驛<lb/>
人傑從來使地靈永城猶借太邱名當時黨禍人皆死<lb/>
豈謂君因獨弔生<lb/>
　　固鎮道中<lb/>
雨後淮南路山原入翠微春風花漸發社日燕初飛曲<lb/>
<pb n="KR4e0212_WYG_003-10a"/>
水迴官騎香泥染客衣江鄉寒食節早晩望東歸<lb/>
　　王莊驛遇同年劉憲副<lb/>
看花昔日曽為伴南北東西各一天萍水相逢疑是夢<lb/>
金蘭契合已多年郵亭晝掩棃花雨客路寒迷楊柳煙<lb/>
聞說鄰家春釀熟一尊聊共醉燈前<lb/>
　　囘過滁陽重别太僕三省丈<lb/>
春來為客走燕關厯盡千山與萬山燈月滿城時北上<lb/>
煙花三月又東還眼前好景真成幻身外浮名總是閒<lb/>
<pb n="KR4e0212_WYG_003-10b"/>
别去五湖堪浪迹一帆春雨下荆蠻<lb/>
　　上已早行見霜<lb/>
上已今朝是清霜昨夜飛色侵千户曉寒損百花肥虚<lb/>
布青皇令翻成白帝威早行前路客引領望朝暉<lb/>
　　上已日過大柳驛<lb/>
積雨初收列嶂靑花開疑入錦雲屏風前舞燕迎人語<lb/>
陌上鶯聲喚客醒乗傳兩畨經柳驛流觴千載憶蘭亭<lb/>
韶華滿眼辜清賞空逐征車作使星<lb/>
<pb n="KR4e0212_WYG_003-11a"/>
　　上已日南過滁陽<lb/>
南去滁陽日未西四山環聳碧天低溪浮荇帶牽魚尾<lb/>
風落榆錢襯馬蹄社後已看𤣥鳥至春深時聽杜䳌啼<lb/>
鄉關囘首多芳草漫把王孫歸路迷<lb/>
　　夜宿六合縣僧寺<lb/>
鳴騶入古寺借榻近髙僧欲聽三乗法因傳五夜燈茶<lb/>
煙浮竹暗花雨向堦凝猶自牽塵鞅皈依惜未能<lb/>
　　寒食後一日途中口占<lb/>
<pb n="KR4e0212_WYG_003-11b"/>
一春潦倒客天涯幾度芳辰不在家寂寞江都寒食後<lb/>
東風吹老故園花<lb/>
　　清明日江上遇雨<lb/>
濛濛煙雨細如絲冷拂襜帷溼不知寂寞途中忘令節<lb/>
淹留江上數歸期酒從茅店分榆火人向柴門揷柳枝<lb/>
猶記去年當此日桃花萬樹醉蟠螭<lb/>
　　儀真寄同年潘明府<lb/>
聞君作宰臨光澤花發公庭映賜袍燕闕北瞻紅日近<lb/>
<pb n="KR4e0212_WYG_003-12a"/>
越鄉南去白雲髙江天鴻鴈違千里宦海風塵欲二毛<lb/>
憶昔同遊今數載相思中夜夢魂勞<lb/>
　　舟中喜晴<lb/>
夜向篷牕聽雨眠朝來時喜乍晴天風生野店靑帘颺<lb/>
露浥沙隄錦纜牽花氣氤氲蒸曉日栁絲婹嬝弄輕煙<lb/>
鄉關自恨歸來晩狼藉春光在客邊<lb/>
　　春日過同年伊祠部<lb/>
日暖江城雨乍收花開三徑為停騶文園君自猶多病<lb/>
<pb n="KR4e0212_WYG_003-12b"/>
宦海予今已倦遊世事看來同失馬機心忘却不驚鷗<lb/>
相逢鮑叔應憐我奔走風塵欲白頭<lb/>
　　晩春歸蠡西舊宅<lb/>
獻歲辭家春暮歸故園花已過芳菲雨餘細草侵苔徑<lb/>
風颺遊絲惹薜衣漫說鶯遷喬木囀還看燕向舊巢飛<lb/>
他年謝却人間事十尺長竿一釣磯<lb/>
　　暮春日有懷覺海玘公虎邱義公一首<lb/>
獻歲客天涯春深始到家東風吹玉版夜雨長金芽乆<lb/>
<pb n="KR4e0212_WYG_003-13a"/>
與髙僧别翻嫌去路賖遥思禪定後池月浸袈裟<lb/>
　　三月三十日登虎邱<lb/>
攜酒登山閣危闌日欲斜汲泉臨石澗試茗到僧家無<lb/>
意聞啼鳥傷心問落花來朝春已去空自惜年華<lb/>
　　新夏日訪錢文學兄弟<lb/>
一舸漕湖上投閒訪故知入門清晝永到處緑隂隨已<lb/>
負鶯花約還尋雞黍期東南稱具美欲去更栖遲<lb/>
　　贈方司訓子静次許太僕韻<lb/>
<pb n="KR4e0212_WYG_003-13b"/>
學道同商皓談經擬漢儒予慚葭倚玉君喜浦還珠春<lb/>
水從鷗逺閒雲伴鶴孤扁舟五湖上塵思似應無<lb/>
　　將往贑南治行二首<lb/>
乆向呉中卧時將嶺北遊一官聊染指五月尚披裘座<lb/>
上拈桑落燈前理蒯緱行期尋復改端為故人留<lb/>
懶性真堪棄虚名復見推且當從吏隠未敢卜歸期逺<lb/>
道少音信深閨恨别離傷心對桃葉垂老客天涯<lb/>
　　仲夏與客泛石湖<lb/>
<pb n="KR4e0212_WYG_003-14a"/>
白舫湖中飲靑山座上看日光浮浪出湖色入簾寒逺<lb/>
市煙初起深林雨未乾故人同勝賞潦倒厭微官<lb/>
　　夏日過村居即事<lb/>
不到家園乆柴門碧草生鳥驚行葢起犬向主人迎入<lb/>
院茶初熟開樽酒復清幽軒日正永花外有啼鶯<lb/>
　　夏日舟次平望與諸故舊敘别<lb/>
呉中一卧幾經秋此日重為嶺北遊澤國風生帆正逺<lb/>
楚天虹見雨初收强將懶性移靑雀漫把閒心對白鷗<lb/>
<pb n="KR4e0212_WYG_003-14b"/>
好趁晩凉維緑栁故人燈下共淹留<lb/>
　　錢塘江上起行<lb/>
前渡桐江水江清異汨羅北來呉地盡南去越山多逺<lb/>
市靑帘出危檣白鳥過薄遊何日返散髮傲煙波<lb/>
　　夏日過武林同年滕學憲邀遊湖上賦别<lb/>
薰風一葦繫長堤歌舞初停日已西十里荷香侵座逺<lb/>
六橋栁色帶煙迷虚名世上同蝸角浪迹天涯信馬蹄<lb/>
且喜故人相對飲松林蘭若更攀躋<lb/>
<pb n="KR4e0212_WYG_003-15a"/>
　　桐廬道中<lb/>
揚舲江上喜初晴兩岸山光夾鏡明到處水流寒澗出<lb/>
揷天峰吐白雲生逺洲浴鷺衝潮起深樹新蟬吸露鳴<lb/>
前向嚴陵臺下過髙風千古不勝情<lb/>
　　雨中上嚴灘<lb/>
山雨勢傾盆江流萬馬奔隂霾迷日月濁浪簸乾坤舟<lb/>
楫上還下煙林吐復吞宦遊瀕絶險空爾暗消魂<lb/>
　　蘭溪道中<lb/>
<pb n="KR4e0212_WYG_003-15b"/>
山雨朝來歇江流午漸平帆從天際落人在鏡中行孤<lb/>
鳥入雲沒羣峰接漢清扁舟時晏坐何處棹歌聲<lb/>
　　月夜江行<lb/>
夜色侵窗曙灘聲入座喧遡流臨皓魄乗興倒芳樽山<lb/>
斂微雲盡天從逺水吞滿懷風月思難與俗人言<lb/>
　　衢州道中<lb/>
侵晨鼓棹發三衢南去常山百里餘坐引清風生枕簟<lb/>
閒消白日在圖書山橋斾颺催沽酒蘋渚舟來喚買魚<lb/>
<pb n="KR4e0212_WYG_003-16a"/>
漫說宦遊多勝賞倦遊今已類相如<lb/>
　　自常山抵玉山途中作<lb/>
亂山靑四合江浙路中分草露沾香徑松風掃白雲遥<lb/>
趨南贑檄深愧北山文士女道旁立相看舊使君<lb/>
　　山中晩眺有感<lb/>
一路斜陽裏靑山引客車幽花生澗曲修竹繞邨居天<lb/>
晩鳥飛倦途窮馬力徐宦遊味如此何日遂焚魚<lb/>
　　早發進賢過羅溪湖上<lb/>
<pb n="KR4e0212_WYG_003-16b"/>
山城侵曉發花露溼星軺日浴湖中水虹飛堤上橋柳<lb/>
塘風漸起荻渚霧全消傳食真堪愧何能答聖朝<lb/>
　　宗室以詩見贈次韻奉酬<lb/>
清朝水鏡愧虚名握節重為嶺北行嬾性怕題鸚鵡賦<lb/>
畏途時聽鷓鴣聲十年予老淹呉㑹八斗君才冠鄴城<lb/>
何日還期開蔣徑花前倒屣一相迎<lb/>
　　峽江舟中晩坐二首<lb/>
晩凉時喚酒雨黒似催詩澄水映肌骨微風洒鬢絲髙<lb/>
<pb n="KR4e0212_WYG_003-17a"/>
吟蓮葉舫頻進桂花巵醉向篷牕立斜敧白接䍦<lb/>
午向金川過宵從玉峽來沙邊雙艇泊燈下一樽開劒<lb/>
氣凌南斗薇垣逼上台遐方時戀闕飛夢到燕臺<lb/>
　　江上聞笛<lb/>
江上浮仙棹誰將玉笛吹時聞折栁曲更聽落梅詞響<lb/>
遏行雲散聲隨斷角悲關山今夜月應起故園思<lb/>
　　舟過白沙驛<lb/>
向晩江城霽揚舲過白沙風塵千里客煙火萬人家簾<lb/>
<pb n="KR4e0212_WYG_003-17b"/>
捲山光入帆隨日影斜重遊今十載空復惜年華<lb/>
　　太和舟中晩眺<lb/>
坐深棋局散落日已銜山鴉散浮雲外蟬鳴深樹間客<lb/>
邀新月飲漁趁暮濤還醉後看襟袖淋漓緑酒斑<lb/>
　　江中夜行<lb/>
夜倩漁舟引前行路不迷沙洲隨岸曲星斗向江低解<lb/>
道身如寄還拚醉似泥更闌頻剪燭水次已聞雞<lb/>
　　舟抵贑城水西驛二首<lb/>
<pb n="KR4e0212_WYG_003-18a"/>
仗節臨江右鳴騶過水西貔貅當路擁旌斾拂雲齊列<lb/>
嶂靑環郭平沙白滿堤倚闌時縱目江草暮萋萋<lb/>
一棹四千里兹晨抵贑州嶺雲籠樹暝江水抱城流鳥<lb/>
度煙林晩蟬鳴幕府秋蒼生空屬望此意未能酬<lb/>
　　雨後與徐兵憲郭叅戎同往水西寺宴客<lb/>
雨過江城霽鳴騶到法堂臨池開小宴入座動微凉竹<lb/>
送層軒色荷生滿院香髙朋同勝賞爾汝意俱忘<lb/>
　　立秋日飲劉公幕府<lb/>
<pb n="KR4e0212_WYG_003-18b"/>
幕府初開宴凭軒花竹幽凉風時自至酷暑坐來收膾<lb/>
送銀絲細觴飛玉液流夕陽賔客散蟬噪已驚秋<lb/>
　　贑城官舍遣興<lb/>
東山復起為蒼生一路虛傳是福星江郭有時雲自白<lb/>
公庭無事草新青蟬鳴深樹凉飇動鶴唳空堦午夢醒<lb/>
退食小齋還自愧蒲鞭不用户常扄<lb/>
　　齋中向晩即事<lb/>
炎方無事早休衙坐盼庭柯日影斜小閣傍林含宿雨<lb/>
<pb n="KR4e0212_WYG_003-19a"/>
疎簾隔水映殘霞抛書几上看修竹運甓階前踏落花<lb/>
自笑年來成吏隠夢魂飛不到京華<lb/>
　　夜起<lb/>
夜起中庭坐秋聲滿樹間飛星渡銀漢殘月落蒼山迢<lb/>
遞違雙闕旬宣到百蠻幽懷清不寐凋謝鏡中顔<lb/>
　　秋夜起坐<lb/>
忽驚秋思動凉飇起坐幽齋夜寂寥月色半窗天欲曙<lb/>
秋聲滿院暑全消虛名世上真成夢隠士山中早見招<lb/>
<pb n="KR4e0212_WYG_003-19b"/>
况復官閒公事少自慚無補聖明朝<lb/>
　　送陸山人歸呉中<lb/>
逺送東歸客江帆挂夕暉路從千嶂隔心逐片雲飛社<lb/>
日燕還去秋風鱸正肥故鄉何日返覓取舊荷衣<lb/>
　　舟中重送陸山人<lb/>
日暮滕王閣歸途此地分江空帆度影海闊鴈離羣故<lb/>
里同明月遐方多白雲一官匏繫此聲蹟未曽聞<lb/>
　　再寄方司訓<lb/>
<pb n="KR4e0212_WYG_003-20a"/>
酷有登臨興頻隨杖履遊杯浮覺海月舟泛石湖秋苦<lb/>
作籠中鳥難同水上鷗何時重㑹面一寫别來愁<lb/>
　　秋日登滕王閣<lb/>
髙閣崔巍入太清閒來登眺不勝情開簾山向樽前落<lb/>
俯檻雲疑衣上生夕照霞飛紅欲斂秋江水漲緑初平<lb/>
乾坤納納堪容我愧縳悠悠世上名<lb/>
　　中秋十一夜劒江舟中<lb/>
客路秋將半連宵月漸佳星文動雙劒江色映孤槎雲<lb/>
<pb n="KR4e0212_WYG_003-20b"/>
度簫聲逺風生燭影斜迢迢此良夜飛夢繞天涯<lb/>
　　臨江道中夜坐<lb/>
蘭舫下蕭灘江清浸月寒鵲飛沾露溼蛩響徹更闌貰<lb/>
酒拈杯坐篝燈把劒看宦遊多渉險底事效彈冠<lb/>
　　新淦舟中晨起<lb/>
篷牕初睡起旭日照金川縹緲雲依樹微茫水接天鄉<lb/>
心蓴菜外秋色蓼花邊㸃檢登臨興凄涼異昔年<lb/>
　　十四夜太和舟中玩月<lb/>
<pb n="KR4e0212_WYG_003-21a"/>
江月纔幾望長空銀浪生一輪秋未滿萬里夕同明影<lb/>
散黄金粟光揺白玉京關山當此際多少别離情<lb/>
　　江上晩坐有懷<lb/>
薄暮涼風發帆懸落照飛天長人去逺秋到客思歸沙<lb/>
鳥羣還集檣烏隠漸微坐看明月上杯酒莫相違<lb/>
　　十五夜萬安道中玩月<lb/>
中秋佳節今宵是逺駕孤槎客裏逢霽景煙消秋湛湛<lb/>
晴空月射水溶溶白榆花浸銀河冷丹桂香浮玉露濃<lb/>
<pb n="KR4e0212_WYG_003-21b"/>
猶記當年湖上飲清光遥映二髙峰<lb/>
　　由萬安山行囘贑途中雜咏三首<lb/>
南向䖍中去縁江細路斜蟲絲懸古樹鳥迹印晴沙山<lb/>
背雲移石林根露泫花眼前秋色好幽興在煙霞<lb/>
飛盖行山徑穿松過野橋霧連江樹暝天接嶺雲遥過<lb/>
客多隨伴居民半是樵前行無傳舍借榻度今宵<lb/>
雨足山田稔秋髙澗水清路從雲外繞人在瘴中行野<lb/>
草齊腰長幽花照眼明勞勞苦行役端只為虚名<lb/>
<pb n="KR4e0212_WYG_003-22a"/>
　　晩過烏兜宿郭秀才家<lb/>
晩過烏兜里時逢難弟兄茶煙秋院寂燈火夜堂清緩<lb/>
帶移時坐開樽待月明來朝人别後門掩讀書聲<lb/>
　　蚤起<lb/>
五更雞唱酒初醒桂影横堦月滿庭門外砧敲秋露冷<lb/>
堂前燭吐夜煙靑林含爽氣生靈籟山接長河見落星<lb/>
宦海茫茫無定所自憐蹤跡類飄萍<lb/>
　　秋夜與徐兵憲東軒小坐<lb/>
<pb n="KR4e0212_WYG_003-22b"/>
桂香庭院酒微醺戍鼓遲遲夜欲分對客披襟還促席<lb/>
呼童煮茗更論文風揺燭影當軒曙露冷蛩聲到處聞<lb/>
此夕相過投轄飲真成下榻為徐君<lb/>
　　秋日閒登齋閣<lb/>
齋居少塵事散帙獨登樓疎栁江城暮孤雲嶺徼秋凉<lb/>
風清客思夕籟動鄉愁徙倚還因嬾朱簾不上鈎<lb/>
　　䖍城秋暑<lb/>
地與炎荒接秋髙暑尚煩納涼開北牖看竹敞前軒幽<lb/>
<pb n="KR4e0212_WYG_003-23a"/>
砌蝸潛出深林鳥自言江鄉鱸正美何日返家園<lb/>
　　重陽日約徐憲副同登通天巖<lb/>
破曉山行露未晞旌旗縹緲度煙微醉傾緑醑移時坐<lb/>
笑對黄花竟日歸嶺徼秋光供勝賞洞天霞彩送斜暉<lb/>
相逢幸有南州彦豈向東籬羨白衣<lb/>
　　山中遲魯源不到口占<lb/>
仙巖遲客來清曉麋鹿成羣齧瑶草山堂坐乆景蕭然<lb/>
滿庭黄葉無人掃<lb/>
<pb n="KR4e0212_WYG_003-23b"/>
　　遊忘歸巖<lb/>
幽谷生靈籟虚巖落翠微行吟興未巳日暮竟忘歸<lb/>
　　秋日郭叅戎攜酒過袁侍御園亭小坐<lb/>
柱史今何在園亭秋氣清小山浮水出孤月浸空明池<lb/>
映寒花影庭多落葉聲移樽醉山簡對景不勝情<lb/>
　　月夜水閣宴客<lb/>
良宵張宴集髙朋水繞亭臺片月明露下銀河秋氣爽<lb/>
風飄金粟夜香清坐中笛奏梅花落醉後杯浮竹葉傾<lb/>
<pb n="KR4e0212_WYG_003-24a"/>
酒散歸途人已静時聞鼓角動江城<lb/>
　　贑城秋晩<lb/>
散衙行市里正值暮秋時露冷芙蓉老林疎橘柚垂西<lb/>
風鳴畫角細雨掩靑旗書去鄉關杳悠悠千里思<lb/>
　　齋居夜坐<lb/>
小齋人静後獨坐夜迢迢林外砧方急燈前酒欲消砌<lb/>
蛩悲露切嶺鴈阻天遥空抱煙霞癖無能逺市朝<lb/>
　　䖍城官舍遣興<lb/>
<pb n="KR4e0212_WYG_003-24b"/>
齋居苦離索轉覺宦情微庭引蝸涎繞風吹鳥毳飛秋<lb/>
髙鄉國逺日晏吏人稀向晩東樓倚閒吟竟落暉<lb/>
　　暮秋與徐兵憲郭叅戎同登望江樓二首<lb/>
層樓髙駕大江濆與客銜杯醉夕曛地控荆甌山四繞<lb/>
臺臨章貢水中分旌旗霞映紅成綺金鼓風飄響入雲<lb/>
囘首更憐秋色晩滿城黃菊送清芬<lb/>
江城秋老景扶疎極目江天思有餘楓染微紅霜落後<lb/>
橘垂新緑鴈來初十年湖海牽塵鞅萬里關山畏簡書<lb/>
<pb n="KR4e0212_WYG_003-25a"/>
底事登髙空悵望故鄉此日正鱸魚<lb/>
　　秋日姚山人自楚適嶺南道經䖍中過訪贈别二<lb/>
　　　首<lb/>
夙有煙霞興空慚湖海遊憐君渡湘水訪我到䖍州龍<lb/>
劒元珍重蠙珠豈暗投大庾明月夜相約一登樓<lb/>
乆向呉中卧今為嶺外行風塵千里客琴劒一書生瘴<lb/>
海秋將盡關山月自明莫愁途路險南越已銷兵<lb/>
　　夜宿南康公館<lb/>
<pb n="KR4e0212_WYG_003-25b"/>
停驂投傳舍獨坐向黄昏落葉風前舞寒蛩露下喧薄<lb/>
遊瀕瘴海飛夢到家園醒後悲身世羝羊苦觸藩<lb/>
　　大庾道中<lb/>
馳逐空山路蕭條鬢欲星溪深人病渉橋斷騎還停瘴<lb/>
氣連雲黒峰髙出漢靑自憐塵世上江海一浮萍<lb/>
　　晩登南安公館後樓<lb/>
夕陽煙郭萬山圍暮倚危闌挹翠微嶺海天髙人北望<lb/>
江湖秋老鴈南飛疎簾風透還吹帽虚檻雲來欲上衣<lb/>
<pb n="KR4e0212_WYG_003-26a"/>
興比庾樓真不淺坐看明月漸輝輝<lb/>
　　梅嶺山閣晩坐<lb/>
百越南來此嶺分荒煙落木翳斜曛停驂緩帶臨丹閣<lb/>
俯檻拈杯坐白雲峻壁棧懸通鳥道古碑苔長没龜文<lb/>
沉吟不覺天光暝歸路喧傳迓使君<lb/>
　　雨中自南康囘贑州作<lb/>
客路通宵雨篷牕徹曉寒濃煙䕶林薄新水浸沙灘隔<lb/>
浦蘆花白經霜楓葉丹買山資已辦何必戀微官<lb/>
<pb n="KR4e0212_WYG_003-26b"/>
　　初冬贑城官舍思歸<lb/>
春來䇿馬向關山嵗晩蕭條憶故園自識犧牛終伏俎<lb/>
從來野鶴怕乗軒彈冠漸入垂綸景報國空懷曝背暄<lb/>
世事悠悠多變態片帆歸去復何言<lb/>
　　月夜中庭散歩<lb/>
病骨終朝卧鄉心萬里馳朔風吹漸定山月出何遲玉<lb/>
宇清輝發瑶臺疎影移小庭叢菊滿冉冉露華滋<lb/>
　　東軒對菊與僚屬晩坐<lb/>
<pb n="KR4e0212_WYG_003-27a"/>
南菊堪幽賞邀賔共舉杯叢黄經雨綻縐白傲霜開晩<lb/>
景當軒聚寒芬入座來相逢宜盡興戍鼓莫頻催<lb/>
　　曉發贑城江行下省<lb/>
蕩槳初開雲水涯江頭日出照晴沙波揺荻渚飛銀練<lb/>
霜染楓林散綺霞蝦菜總歸漁父棹鴨欄多近野人家<lb/>
孤臣去國頻經此隨分優游度嵗華<lb/>
　　晩泊攸鎮宅<lb/>
一官羈嶺北千里下湖西疊嶂連天起浮空去水低灘<lb/>
<pb n="KR4e0212_WYG_003-27b"/>
髙舟避石地僻驛臨堤坐向黄昏後清猿抱木啼<lb/>
　　過皂口驛<lb/>
江霧晨開霽舟行路渺茫靑山寒映水紅葉飽經霜豚<lb/>
柵依茅屋魚罾掛石梁客途多勝景欲去不能忘<lb/>
　　江上曉行即事<lb/>
江上朝來景微茫煙水昏木蘭千里棹楓葉萬家邨樹<lb/>
末山光繞波心日影翻幽懷元自寂對此復何言<lb/>
　　冬晩舟行劒江<lb/>
<pb n="KR4e0212_WYG_003-28a"/>
朔風千里疾畫舸一帆輕山帶寒煙暮江翻雪浪明沉<lb/>
吟憐獨往馳逐繫微名徙倚篷窗乆悠悠無限情<lb/>
　　暮抵豐城途中偶述<lb/>
江上揚舲趁晩風隔窻煙霧晝濛濛蘆花寒映平沙白<lb/>
楓葉時兼落照紅自分疎狂成傲吏敢言流俗笑愚公<lb/>
終當脫却樊籠去一棹長歌笠澤東<lb/>
　　暮發南浦<lb/>
薄暮雪初晴揚帆江上行簾窺寒月影枕納夜濤聲地<lb/>
<pb n="KR4e0212_WYG_003-28b"/>
迥魚書杳風髙鴈陣驚鄉心兼旅思耿耿不能平<lb/>
　　江上偶述<lb/>
天畔寒雲翳日輪煙江千里一波臣薄遊終日嬰塵網<lb/>
長嘯移時岸角巾漉酒每思彭澤令灌畦甘學漢隂人<lb/>
百年光景今過半對鏡空嗟白髮新<lb/>
　　峽江舟中遣興<lb/>
一從綸命下公車奔走風塵畏簡書五嶺自慙隨岳牧<lb/>
三江無復伴樵漁繞籬松菊淵明徑環堵蓬蒿仲蔚居<lb/>
<pb n="KR4e0212_WYG_003-29a"/>
幾憶故人空在目天涯何日賦歸歟<lb/>
　　午過皂口驛<lb/>
肩輿度危嶺雨歇衆峰靑靈籟雲中散清泉石上聽白<lb/>
沙迷釣渚紅葉映郵亭遥想幽栖者時方午夢醒<lb/>
　　茶花<lb/>
木落空山裏茶花照眼明經霜同菊傲向日效葵傾氣<lb/>
借陽坡發英隨雨後生枇杷亦何幸獨擅款冬名<lb/>
　　山行<lb/>
<pb n="KR4e0212_WYG_003-29b"/>
天際隂雲翳山中午餉過隊衝文雉起旗颺畫熊多驛<lb/>
騎争泉飲征夫出險歌客行殊已倦無奈吏情何<lb/>
　　䖍城酬贈張幼于<lb/>
西風江上獲雙魚千里遥傳尺素書遶屋蓬蒿憐仲蔚<lb/>
滿嚢詞賦憶相如鄉關迢遞看雲外官舍蕭條運甓餘<lb/>
堪歎故人頭白盡靑山應許卜鄰居<lb/>
　　東軒<lb/>
朔風晨漸息霽景滿幽軒酒敵寒威散裘迎日氣暄行<lb/>
<pb n="KR4e0212_WYG_003-30a"/>
吟憐桂影舉歩避苔㾗岸幘徜徉乆渾忘案牘煩<lb/>
　　齋居二首<lb/>
嶺徼歲云暮城樓日正西隔林時吠犬逺市更聞雞吏<lb/>
散思開帙官閒學灌畦晩來燈下坐分火借靑藜<lb/>
詩骨偏多病齋居日閉關虛窗吟白雪髙閣見靑山歲<lb/>
月侵霜鬢風煙近百蠻呉中佳麗地放棹幾時還<lb/>
　　寒夜獨坐二首<lb/>
官舍張燈坐悠悠心事違城髙寒角動寺逺暮鐘微宦<lb/>
<pb n="KR4e0212_WYG_003-30b"/>
海空縻禄風塵欲拂衣江鄉梅信早終夜夢魂飛<lb/>
一别鄉關後今經數月餘夜聞雲外鴈時檢篋中魚報<lb/>
國心徒切謀身計獨疎燈前閒屈指投劾到公車<lb/>
　　晩登齋閣<lb/>
江城住乆偏多思齋閣閒來還獨登贑水浮空晴渺渺<lb/>
嶺雲籠樹暮層層幽棲近類離羣鶴兀坐聊同入定僧<lb/>
自笑百年今過半欲垂青史愧無能<lb/>
　　贈鄭廣文擢任國博<lb/>
<pb n="KR4e0212_WYG_003-31a"/>
薇垣分鎮嶺雲邊詞客相逢有鄭䖍捧檄前登新絳帳<lb/>
談經不改舊靑氊章汀歲晏風霜苦魏闕春來雨露偏<lb/>
自昔入朝多見嫉莫將詩向萬人傳<lb/>
　　夜坐二首<lb/>
放衙歸燕寢獨坐向黄昏世變同蕉鹿羈栖若檻猿未<lb/>
忘軒冕累暫逺市朝喧暗想連宵夢依依在故園<lb/>
宦轍梅關北鄉心笠澤東未須逢狗監且自學雞翁薄<lb/>
暮鴉棲樹清宵鴈唳空年來遊已倦蹤跡類飄蓬<lb/>
<pb n="KR4e0212_WYG_003-31b"/>
　　晩發贑城<lb/>
野燒寒光慘篷牕落景催舟隨流水下鳥帶夕陽囘老<lb/>
去頻看鏡閒來獨舉杯連朝苦馳逐忍聽暮猿哀<lb/>
　　江行<lb/>
滄江人獨往日厭櫓聲喧水鳥傍船起陽烏出浪翻灘<lb/>
危多峭石木落見空村地與炎荒接朝來氣漸温<lb/>
　　路見梅花<lb/>
歲晏䖍中路梅開雪滿邱春光度庾嶺地脈接炎州影<lb/>
<pb n="KR4e0212_WYG_003-32a"/>
落空潭淨香飄曲澗幽月明清入夢恍惚到羅浮<lb/>
　　江上與郭叅戎夜話<lb/>
送别靑山暮歸途彩鷁新年光若流水暖氣已先春江<lb/>
月逺隨客風濤夜懼人燈前陪笑語鄉曲意何親<lb/>
　　五雲道中<lb/>
縹緲雙旌動五雲逺山横黛望中分鳴鉦宿鳥車前起<lb/>
陟巘啼猿木杪聞瑞日雲開庾嶺瘴寒鴉晨散楚天文<lb/>
年來虛忝新章貴碌碌仍慚未出羣<lb/>
<pb n="KR4e0212_WYG_003-32b"/>
　　江上晩晴<lb/>
雨歇山逾潤江行日欲晡波光時瀲灎煙景入虚無畫<lb/>
鷁村將近靑蚨酒易酤醉餘還自笑天地一狂夫<lb/>
　　立春日江上寫懷<lb/>
俯仰乾坤裏悠然著此身淸時去廊廟終歲客風塵腰<lb/>
下黄金貴簪中白髮新年光如過隙今日又逢春<lb/>
　　吉水道中<lb/>
細雨來靑嶂澄流映白沙漁家從樹隠村徑逐江斜雲<lb/>
<pb n="KR4e0212_WYG_003-33a"/>
暗迷寒鴈風生起暮鴉薄遊當歲晩終日困浮槎<lb/>
　　夜宿清江公館自述<lb/>
江城遥帶絳河斜獨坐宵分燭吐花鳳闕自陳容解綬<lb/>
鹿門今喜得移家閒居擬植千竿竹學圃還栽五色𤓰<lb/>
直道自來難用世好將詩酒弄煙霞<lb/>
　　江上聞乞歸命下口占三絶<lb/>
投劾清時效二疏綸音忽已下公車書生未帶封侯相<lb/>
且向春風卧草廬<lb/>
<pb n="KR4e0212_WYG_003-33b"/>
江上風濤險殺人便應從陸走江濵自今已得安身䇿<lb/>
豈向天涯復問津<lb/>
征車馳逐苦勞勞日晩風生舊緼袍指㸃前途隨處宿<lb/>
不須重覓吕䖍刀<lb/>
　　山行過仙槎寺<lb/>
梵閣層霄構仙槎古寺名松間羣從入石上一僧迎映<lb/>
日孤雲細窺春好鳥鳴喜無羈靮累瀟洒不勝情<lb/>
　　宿江上人家<lb/>
<pb n="KR4e0212_WYG_003-34a"/>
落日催征騎扁舟下渡江軒輿停舍館燈火照山窗懶<lb/>
性真堪隠雄心未肯降良宵清不寐入枕水淙淙<lb/>
　　烏兜公館<lb/>
孤村屈曲四山圍華構新成落翠微髙棟曉迎紅日起<lb/>
晴窗時送白雲飛三春花滿郵亭暗五嶺天髙使節稀<lb/>
此地頻過遊已倦相將重整舊荷衣<lb/>
　　䖍城與同年徐憲副敘别口占五絶<lb/>
把袂江亭歲欲徂春風依舊長䕷蕪楚天漠漠人南北<lb/>
<pb n="KR4e0212_WYG_003-34b"/>
君向秦中我向呉<lb/>
惜别看花並馬遊天涯此日共淹留萍蹤倐忽隨流轉<lb/>
碌碌風塵易白頭<lb/>
話别江亭日欲晡片帆風送下姑蘇他年訪我衡門下<lb/>
松竹蕭然一老夫<lb/>
杯酒淋漓話轉濃嶺雲籠樹暮重重淸時投劾非髙尚<lb/>
直道從來世不容<lb/>
渭樹江雲此地分且捐武事共論文關西理學今誰主<lb/>
<pb n="KR4e0212_WYG_003-35a"/>
屈指儒林已到君<lb/>
　　再别徐魯源兵憲周大川僉憲郭兩峰叅戎一首<lb/>
郵亭花發袂初分靑眼相看忍别君嶺樹啼猿聽下淚<lb/>
楚天歸鴈惜離羣春江水長連朝雨落日風生萬壑雲<lb/>
此去聊堪同隠豹南山朝霧正氤氲<lb/>
　　自贑抵萬安舟中遣興<lb/>
一棹春江上東歸似季鷹自憐同白璧忽爾避靑蠅非<lb/>
是嫌官縛多應免盜憎海天鴻獨舉萬里任騫騰<lb/>
<pb n="KR4e0212_WYG_003-35b"/>
　　漳江門與王孫既白敘别<lb/>
漳江門外栁條靑别酒淋漓愧獨醒千里風波淹宦海<lb/>
一帆煙雨暗郵亭匡廬西望天將暝笠澤東歸鬢欲星<lb/>
知向王孫分袂後清猿吟斷翠微屏<lb/>
　　餘干道中<lb/>
千里東歸客孤帆細雨舟樹垂平楚逺水接大荒流冠<lb/>
盖臨鮫室家山憶虎邱人生百年内天地一蜉蝣<lb/>
　　安仁道中漫述<lb/>
<pb n="KR4e0212_WYG_003-36a"/>
雨後春風拂面和江涵晴日弄微波一帆煙景侵衣薄<lb/>
兩岸山光入棹多行篋怕添新薏苡故園仍長舊藤蘿<lb/>
十年宦海真成夢好把宫袍換芰荷<lb/>
　　貴溪道中<lb/>
一竿斜日映簾低百丈遥牽入貴溪社日忽驚𤣥鳥至<lb/>
春風時聽鷓鴣啼墟煙渺渺天將暮江草萋萋路欲迷<lb/>
越水呉山行漸近芒鞵到處可攀躋<lb/>
　　晩過弋陽<lb/>
<pb n="KR4e0212_WYG_003-36b"/>
雀舫東歸過弋陽迢迢千里水雲鄉江明倒浸孤峰影<lb/>
風暖遥聞百草香飛鳥晩來同客倦閒花時亦笑人忙<lb/>
呉門到日春光好煙栁低垂緑野堂<lb/>
　　東歸過上饒柬别沈三洲少叅<lb/>
江上春風一棹歸從君乞取舊荷衣春來花底隨麋鹿<lb/>
雨後山中採蕨薇題鳳有人過竹塢焚魚終日掩荆扉<lb/>
白雲滿屋心常寂不管人間是與非<lb/>
　　曉從廣信過玉山途中作<lb/>
<pb n="KR4e0212_WYG_003-37a"/>
時屬豔陽景誰無遊冶情况乗雕轂去逺作玉山行日<lb/>
氣蒸花暖煙光翳竹輕乾坤容我老荷芰製初成<lb/>
　　夜泊富陽<lb/>
富陽城下泊落日映川原雲起連天目潮生自海門客<lb/>
星春渚白仙舫夜濤喧嘉遯思前哲終期不負言<lb/>
　　夜泊嘉興北門<lb/>
解官千里至新月一鈎懸秉燭靑樽畔停舟緑水前春<lb/>
來遊子倦老去故人憐客路煙花滿狂心逐少年<lb/>
<pb n="KR4e0212_WYG_003-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鯤溟詩集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐音卷三</head>
    <p>
<pb n="KR4h0083_WYG_003-1a"/>
欽定四庫全書<lb/>
　唐音卷三　　　　　　　元　楊士𢎞　撰<lb/>
　　　　　　　　　　　　　　張　震　註<lb/>
　唐詩正音二<lb/>
　七言古詩<hi>按梁太常卿任昉序曰七言詩始漢武帝柏梁體然考之甯戚扣角之歌及百里奚</hi>
　　<hi>妻扊扅之歌亦曰君今富貴忘我為是亦七言矣是未知果起於何時也</hi>
　　王摩詰<hi>見前注</hi>
　　　登樓歌<hi>説文歌詠也書歌永言是也又徐曰歌長引其詩以誦之也又釋名人聲曰歌</hi>
<pb n="KR4h0083_WYG_003-1b"/>
　　　　<hi>柯也謂以聲吟永如草木之有柯葉也又劉禹錫傳曰屈原作九歌即歌之所始也又文</hi>
　　　　<hi>則曰歌之為體宜通暢響亮讀之使人興起也</hi>
聊上君兮髙樓飛甍鱗次兮在下俯十二兮通衢綠槐<lb/>
參差兮車馬却瞻兮龍首前眺兮宜春王畿鬱兮千里<lb/>
山河壯兮咸秦舍人下兮青宫據胡床兮書空執㦸疲<lb/>
於下位老夫好隠兮墻東亦幸有張伯英草聖兮龍騰<lb/>
虬躍擺長雲兮捩囘風琥珀酒彫胡飯君不御兮日將<lb/>
晚秋風兮吹衣夕鳥兮爭返孤砧發兮東城林薄暮兮<lb/>
<pb n="KR4h0083_WYG_003-2a"/>
蟬聲遠時不可兮再得君何為乎偃蹇<hi>批不用楚調自適目前詞少而</hi>
<hi>意多尚覺盤谷歌意為冗又宋王之下淵明之上甚似甍晉人不知者以為氣短知之者以為琴操之餘音也飛</hi>
<hi>屋棟所以承瓦者謝𤣥暉詩白日麗飛甍龍首山名在長安輿地志嘗有黒龍從南山出飲渭水其行道因山</hi>
<hi>成迹故名龍首漢武紀建元三年舉籍阿城以南盩厔以東宜春苑名在上林苑東屬之南山王畿説文帝都</hi>
<hi>也禮職方氏云王畿千里舍人官名漢百官志漢尚書郎直宿建禮門奏事明光殿下筆為詔誥出論為詔令</hi>
<hi>乃今中書舍人也又通典高祖武徳三年改置六員皆以文章道德臺閣髦彥居之是為文士之極選諸官莫</hi>
<hi>比焉青宫太子之宫也胡牀隋改曰交牀唐穆宗改曰繩牀晉謝萬據胡牀坐中庭梳髮又庾亮登南樓據胡</hi>
<hi>牀翫月書空見前注執㦸前韓信傳曰臣事項王位不過執㦸又前漢紀執㦸郎侍陛楯奉最為卑職云老夫</hi>
<pb n="KR4h0083_WYG_003-2b"/>
<hi>墻東漢逢萌傳避世墻東王君公葢漢隠士王應仲也張伯英傳張芝善草書韋仲將為草聖靈帝時為太尉琥</hi>
<hi>珀酒言酒色如琥珀李長吉將進酒亦云琉璃鍾琥珀濃是也彫胡飯見前菰米注夕鳥爭返淵明歸去來辭</hi>
<hi>鳥倦飛而知還偃蹇史孟光要亦偃蹇承天矣説文傲也又云屯難也登樓歌三首劉須溪云龍騰虬躍擺捩</hi>
<hi>雲言字勢好</hi>
　　　送友人歸山歌<hi>一本作山中人朱子序云山中人者唐尚書右丞王維之所作</hi>
　　　　<hi>也維以詩名開元間遭禄山亂陷賊中不能死事平復幸不誅其人既不足言詞雖清雅</hi>
　　　　<hi>亦萎弱少氣骨獨此篇與望終南迎神曲為勝云</hi>
山寂寂兮無人又蒼蒼兮多木羣龍兮滿朝君何為兮<lb/>
<pb n="KR4h0083_WYG_003-3a"/>
空谷文寡和兮思深道難知兮行獨悦石上兮流泉與<lb/>
松間兮草屋入雲中兮養雞上山頭兮抱犢神與棗兮<lb/>
如瓜虎賣杏兮收穀愧不才兮妨賢嫌既老兮貪禄誓<lb/>
解印兮相從何詹尹兮可卜<hi>羣龍雜言羣賢也空谷詩在彼空谷山頭抱犢魏葛</hi>
<hi>榮亂百姓抱犢於山因名山在抱犢村雲中雞列仙傳淮南王安仙去餘藥在鼎中雞犬䑛之並得飛昇故雞</hi>
<hi>鳴雲中犬吠天上棗如𤓰列仙傳李少君字雲翼言自溟海遇仙人與之棗大如瓜虎賣杏收穀董奉候官人</hi>
<hi>有道術居山不種田為人治病愈者令種杏杏熟則有虎守之置穀少而取杏多者虎輒咆逐之詹尹楚辭屈</hi>
<hi>原既放乃往見太卜鄭詹尹卜之</hi>
<pb n="KR4h0083_WYG_003-3b"/>
山中人兮欲歸雲㝠㝠兮雨霏霏<hi>劉批云㸃景處意色自别</hi>水驚波<lb/>
兮翠菅靡白鷺忽兮翻飛君不可兮褰衣山萬重兮一<lb/>
雲混天地兮不分樹晻曖兮氛氳猿不見兮空聞忽山<lb/>
西兮夕陽見東皋兮逺村平蕪緑兮千里眇惆悵兮思君<lb/>
<hi>翠菅説文小蒲草也又顔師古曰夫离也今謂葱蒲</hi>
　　　迎神曲<hi>一本作魚山送神曲説文詞曲樂書云樂有歌歌有曲曲有詞葢曲字義如委</hi>
　　　　<hi>曲故文則曰曲宜委曲恊韻也迎送神曲按朱子註楚辭九歌序曰九歌者屈原之所作</hi>
　　　　<hi>也昔楚南郢之邑沅湘之間其俗信鬼而好祀其祀必使巫覡作樂舞以娯神此迎送神</hi>
<pb n="KR4h0083_WYG_003-4a"/>
　　　　<hi>曲其亦此意也歟然彼以寄其忠君愛國眷戀不忘之意而摩詰於忠君愛國之道誠有</hi>
　　　　<hi>媿於屈原矣然朱子取之者亦必有深意存焉要在歌王維之詩而考朱子之意可也</hi>
坎坎擊鼔魚山之下吹洞簫望極浦女巫進紛屢舞陳<lb/>
瑶席湛清酤風凄凄兮夜雨神之來兮不來使我心兮<lb/>
苦復苦<hi>詩坎坎鼔我魚山未詳洞簫樂書伏羲氏制編竹二十為之大者二十四管小者十六管形參</hi>
<hi>差象鳯翼又長尺圍寸者亦名簫洞簫則又簫之無底極浦極説文逺也浦水濱也女巫説文巫祝也女巫紛</hi>
<hi>進以舞降神也又男曰覡女曰巫周禮女巫掌嵗時祓除釁浴又楚詞帝告巫陽日有人在下我欲輔之注巫</hi>
<hi>陽女巫也瑤席號玉瑱朱子註瑤美玉也清酤説文一宿酒也謂造之一夜而熟若今雞鳴酒是也</hi>
<pb n="KR4h0083_WYG_003-4b"/>
　　　送神曲<lb/>
紛進拜兮堂前目眷眷兮瓊筵來不語兮意不傳作暮<lb/>
雨兮愁空山悲急管思繁絃靈之駕兮儼欲旋倐雲收<lb/>
兮雨歇山青青兮水潺湲<hi>朱子所取望終南附于下晚下兮紫㣲悵塵事兮多違駐</hi>
<hi>駟馬兮雙樹望青山兮不歸</hi>
　　　老將行<hi>按云律詩拘於聲律古詩拘於語句以是詞不能達夫謂之行者達其詞而已</hi>
　　　　<hi>如古文而有韻自陳子昻一變江左之體而歌行暴於世行者詞之遣無所留滯如雲行</hi>
　　　　<hi>水行曲折容曳不為聲律語句之所拘但於古詩句法中得增詩語耳又文則云行宜快</hi>
<pb n="KR4h0083_WYG_003-5a"/>
　　　　<hi>直詳盡又前司馬相如傳為鼔一再行師古曰行謂引古樂府七歌行知歌行此其義也</hi>
少年十五三十時步行奪取代馬騎<hi>劉須溪批云起雖矯復勝老語</hi>射<lb/>
殺隂山白額虎肯數鄴下黄鬚兒一身轉戰二千里一<lb/>
劍曾當百萬師漢兵奮迅如霹靂邊騎崩騰畏蒺藜衞<lb/>
青不敗由天幸李廣無功縁數竒自從棄置便衰朽世<lb/>
事蹉跎成白首昔時飛箭無全目今日垂楊生左肘路<lb/>
傍時賣故侯瓜門前學種先生栁茫茫古木連窮巷潦<lb/>
落寒山對虚牖<hi>畫書愈有</hi>誓令疏勒出飛泉不似潁川空使<lb/>
<pb n="KR4h0083_WYG_003-5b"/>
酒賀蘭山下陣如雲羽檄交馳日夕聞節使三河募年<lb/>
少詔書五道出將軍試拂鐵衣如雪色聊持寳劒動星<lb/>
文願得燕弓射天將恥令越甲鳴呉軍莫嫌舊日雲中<lb/>
守猶堪一戰樹功勲<hi>白額虎周處傳處殺死南山白額虎黄鬚兒魏世紀任城王彰大破</hi>
<hi>烏桓歸功諸將太祖喜持彰鬚曰黄鬚兒竟大竒也魏都鄴故云鄴下如霹靂揚雄傳擊如霆震又雷合電發</hi>
<hi>衞青前本傳青字仲卿其父鄭季河東平陽人以縣吏給事平陽侯家與其家僮衛媪通生青冐姓衛氏仕武</hi>
<hi>帝拜太尉封列侯李廣本傳隴西成紀人仕武帝歴七郡太守而以擊匈奴無功不得封侯數竒綱目集覽云</hi>
<hi>奇所其反葢言廣命隻不偶合耳飛箭無全目齊陳顯達與桂陽王戰射中左目垂楊生左肘莊支離與渭介</hi>
<pb n="KR4h0083_WYG_003-6a"/>
<hi>叔觀於㝠伯之丘俄而垂楊生其左肘故侯瓜邵平種瓜見前注先生栁陶淵明種桞五株自言五桞先生疎</hi>
<hi>勒前武紀疎勒西域國名在莎車東北尉頭南飛泉漢李廣利拔佩刀刺山飛泉湧出潁川使酒季布封潁川</hi>
<hi>侯文帝召為御史大夫人言其使酒難近罷而不用賀蘭山在朔州馬官縣又綱目集覽磧口匈奴南界在賀</hi>
<hi>人山西在成溪湧泉十里按賀人山即今朔州之賀蘭草山也又唐詩鼓吹註賀蘭山在溪陽縣西九十三里山</hi>
<hi>多白遥望青白如駮北人呼駮為賀蘭鮮卑因山名為氏羽檄前註三河之士漢書謂河南河内河東五道出</hi>
<hi>將軍猶言數道出兵也雲中守魏尚傳馮唐諫文帝曰魏尚為雲中守匈奴逺避虜曽一入塞尚擊之所殺甚</hi>
<hi>衆上説是日令唐持節赦魏尚復為雲中守而拜唐為車騎都尉</hi>
　　　燕支行<hi>燕支今在甘州高紀東胡又欲得單于一閼氏閼氏蘇林音焉支又史記匈奴</hi>
<pb n="KR4h0083_WYG_003-6b"/>
　　　　<hi>註閼氏音焉耆習鑿齒讀作燕支</hi>
漢家天將才且雄來時謁帝明光宫萬乘親推雙闕下<lb/>
千官出餞五陵東誓辭甲第金門裏身作長城玉塞中<lb/>
衞霍才堪一騎將朝廷不數貳師功趙魏燕韓多勁卒<lb/>
闗西狹小何咆哱報讎只是聞嘗膽飲酒不曾妨刮骨<lb/>
畫㦸雕戈白日寒連旗大斾黄塵没疊鼓遥翻瀚海波<lb/>
鳴笳亂動天山月麒麟錦帶佩呉鈎颯踏青驪躍紫騮<lb/>
拔劍已斷天驕臂歸鞍共飲月支頭漢兵大呼一當百<lb/>
<pb n="KR4h0083_WYG_003-7a"/>
邊騎相看哭且愁教戰雖令赴湯火終知上將先伐謀<lb/>
<hi>明光宫三輔黄圖在長安城中武帝太初四年建親推前馮唐傳王者命將出師天子跪而推其轂曰閫以外</hi>
<hi>將軍制之雙闕見前註五陵長陵安陵陽陵茂陵平陵漢天子所葬之地甲第高紀賜大第宅孟康曰有甲乙</hi>
<hi>次第故曰甲第又曰甲舍金門揚雄傳歴金門上玉堂應劭曰金馬門也武紀武帝時相馬者東門京作銅馬</hi>
<hi>獻之立馬於魯班門内故以名焉身作長城宋檀道濟曰壞汝萬里長城葢言一身可為長城以禦寇於玉塞</hi>
<hi>也衞霍見前註貳師漢李廣利封貳師將軍報讎嘗膽史越王句踐為呉所敗反國置膽於坐臥即仰膽飲食</hi>
<hi>必嘗膽曰汝忘㑹稽之恥耶醫刮骨蜀漢闗羽傳為流矢貫左臂羽伸臂令醫取之臂血流漓而羽割炙飲酒</hi>
<hi>自若鳴笳瀚海天山見前註呉鈎史呉歐治子作名劒五純鈎湛盧豪曹巨闕魚腸又吳越春秋呉王闔盧令</hi>
<pb n="KR4h0083_WYG_003-7b"/>
<hi>國中作金鈎曰善者賞之百金有人殺其二子以血流金鑄成二鈎以獻天驕匈奴傳胡者天驕子已斷天驕</hi>
<hi>臂漢張騫請與烏孫結昆弟是斷匈奴右臂也共飲月支頭漢月支傳老上單于殺月支以其頭為飲器月支</hi>
<hi>西域國音居監二市反伐謀武經七書上將伐謀其次伐交</hi>
　　　桃源行<hi>武陵志晉大元中武陵漁人溪行忽逢桃花林窮林得一山從小口入行數十</hi>
　　　　<hi>步土地平曠屋舍儼然田地桑竹悉如外人見漁人大驚自云先世避秦亂來絶境問今</hi>
　　　　<hi>何代不知有漢晉漁人辭去訪太守告之復往尋則不見其處矣晉陶淵明韓退之皆有</hi>
　　　　<hi>詩按韓詩朱子註云洪曰淵明叙桃源初無神仙之説梁在安曽為武陵紀亦祖述淵明</hi>
　　　　<hi>語云曩以避秦亂邑人相率㩦妻孥隠於此厥後絶不外通何人世之多遷貿也後人不</hi>
<pb n="KR4h0083_WYG_003-8a"/>
　　　　<hi>深考因謂秦人至晉猶不死遂以為地仙洪駒文云荆公東坡桃源行皆得之王摩詰退</hi>
　　　　<hi>之劉夢得諸人以為神仙者非是</hi>
漁舟逐水愛山春兩岸桃花夾去津坐看紅樹不知逺<lb/>
行盡青溪不見人山口潛行始隈隩山開曠望旋平陸<lb/>
遥看一處攢雲樹近入千家散花竹樵客初傳漢姓名<lb/>
居人未改秦衣服居人共住武陵源還從物外起田園<lb/>
月明松下房櫳靜日出雲中雞犬喧驚聞俗客爭來集<lb/>
競引還家問鄉邑平明閭巷掃花開薄暮漁樵乘水入<lb/>
<pb n="KR4h0083_WYG_003-8b"/>
初因避地去人間更聞成仙遂不還峽裏誰知有人事<lb/>
世中遥望空雲山不疑靈境難聞見塵心未盡思鄉縣<lb/>
出洞無論隔山水辭家終擬長游衍自謂經過舊不迷<lb/>
安知峯壑今來變當時只記入山深青谿幾度到雲林<lb/>
春來徧是桃花水不辨仙源何處尋<lb/>
　　　同崔傅答賢弟<lb/>
洛陽才子姑蘇客杜宛殊非舊鄉陌九江楓樹幾回青<lb/>
一片揚州五湖白揚州時有下江兵蘭陵鎮前吹笛聲<lb/>
<pb n="KR4h0083_WYG_003-9a"/>
夜火人歸富春郭秋風鶴唳石頭城周郎陸弟為儔侶<lb/>
對舞前谿歌白苧曲几書留小吏家草堂碁賭山隂墅<lb/>
衣冠若話外臺臣先數夫君席上珍更聞臺閣求三語<lb/>
遥想風流第一人<hi>洛陽才子賈誼也誼洛陽人故云比崔傳而言也姑蘇今蘇州府杜宛見</hi>
<hi>前註九江今九江府揚州今揚州府五湖見前註蘭陵鎮州域志邳州有蘭陵縣或即蘭陵鎮也富春今杭州</hi>
<hi>府富陽縣石頭城在金陵今南京石城門是其故址周郎陸弟指周瑜陸遜以喻崔傳與弟也前溪樂舞名古</hi>
<hi>詩舞愛前谿緑歌傳子夜長按子夜即白苧歌李白白紵詞注云白紵歌白紵舞白鳬歌白鳬舞皆呉人之歌</hi>
<hi>舞也呉地出苧故興其所見以寓意焉始則田野之作後乃大樂氏用焉其音入清商調七曲有子夜呉歌者</hi>
<pb n="KR4h0083_WYG_003-9b"/>
<hi>即白苧也在呉歌為白紵在雅歌為子夜梁武帝令沈約更制其詞焉曲几説文人所憑坐也廣韻按屬毛氏</hi>
<hi>曰鈎挑者為几案之几不鈎挑者為几又栁子厚有斬曲几文書留小吏晉王羲之嘗詣門生家見華几滑淨</hi>
<hi>因書之真草相半後其父謹刮去之門生驚懊累日棊墅晉謝安本傳苻堅次淮淝安乃命駕出别墅與𤣥圍</hi>
<hi>棊賭别墅安棊常劣於𤣥是日𤣥懼不勝安謂甥羊曇曰以墅乞汝席上珍禮儒行儒有席上之珍以待聘三</hi>
<hi>語晉阮瞻傳太尉王戎問阮千里曰老莊與聖教同異答曰將旡同太尉喜其言辟為掾人號三語㧻風流晉</hi>
<hi>謝安傳王儉曰風流宰相惟有謝安第一人梁劉孝綽除秘書丞帝曰第一官當與第一人</hi>
　　　送崔五太守<hi>郡守秦官漢景帝中元二年更名太守</hi>
長安廏吏來到門朱文露網動行軒黄花縣西九折坂<lb/>
<pb n="KR4h0083_WYG_003-10a"/>
玉樹宫南五丈原褒斜谷中不容幰惟有白雲當露冕<lb/>
子午山裏杜鵑啼嘉陵水頭行客飯劒門忽斷蜀川開<lb/>
萬井雙流滿眼來霧中逺樹刀州出天際澄江巴字回<lb/>
使君年紀三十餘少年白皙尃城居欲持畫省郎官筆<lb/>
回與臨邛父老書<hi>廏天子五廏所以養馬也廏吏太僕官也黄花縣西地域志黄花川在鳳</hi>
<hi>州梁泉縣又有黄花驛五丈原在鳳翔府即諸葛亮出兵之所縣有長楊五柞二宫乃秦時起皆因樹名此云</hi>
<hi>玉樹宫其二宫歟褒斜谷地域志在洋州要地有三曰褒谷斜谷曰子午谷幰説文車上帳繒曰幰子午谷在</hi>
<hi>洋州東百六十里梁將王神念别開乾路更名子午谷魏延請直從褒中出循秦嶺而東當子午南北不十日</hi>
<pb n="KR4h0083_WYG_003-10b"/>
<hi>可到長安即此谷也嘉陵水頭地域志嘉陵江在鳯州源出大散闗之西又嘉州郡亦名嘉陵劍門地理志劒</hi>
<hi>門縣有梁山亦大劒山自蜀出漢中道由此故以門名蜀川蜀郡今成都府也雙流縣名屬蜀郡刀州王濬夢</hi>
<hi>懸三刀又益一刀後遷益州刺史葢三刀州字也巴江地域志在重慶府水折三回如巴字皙説文人色白也</hi>
<hi>宋築者謳曰澤門之皙實興我役謂皇國甫貌白也專城居唐盧魚為陜州刺史其屬韋京師於㕔事題贊曰</hi>
<hi>專城之居分陜之權畫省杜詩註趙曰省中以粉畫界之謂之畫省白樂天賀楊十二新拜省郎詩亦曰紫</hi>
<hi>宫墻白粉圍郎官筆郎官尚書郎也通典尚書郎月賜赤管大筆一雙隃麋墨一丸臨邛父老書臨邛蜀郡臨</hi>
<hi>邛縣漢相如傳作檄以諭臨邛父老</hi>
　　　夷門歌<hi>豫州志夷門大梁之東門有夷門山即東門山也因以為名</hi>
<pb n="KR4h0083_WYG_003-11a"/>
七雄雄雌猶未分攻城殺將何紛紛秦兵益圍邯鄲急<lb/>
魏王不救平原君公子為嬴停駟馬執轡逾恭意逾下<lb/>
亥為屠肆鼓刀人嬴乃夷門抱關者非但慷慨獻良謀<lb/>
意氣兼將身命酬向風刎頭送公子七十老翁何所求<lb/>
<hi>須溪批云僅僅許可不易七雄戰國也見前註七國互相兼幷故曰攻城殺將紛紛多也秦圍邯鄲網目秦伐</hi>
<hi>趙圍邯鄲魏王使晉鄙救趙秦王使魏曰吾攻趙急旦暮且下諸侯敢救者必移兵先擊之魏王恐止晉鄙壁</hi>
<hi>魏公子無忌車騎枉自迎侯生生直上載不讓公子執轡愈恭生又謂公子曰臣有客在市屠中願枉車騎過</hi>
<hi>之公子引車入市生下見其客朱亥睥睨故久立共客語㣲察公子公子色愈和乃謝客就車至公子家公子</hi>
<pb n="KR4h0083_WYG_003-11b"/>
<hi>引侯生上坐賓客皆驚及秦圍趙趙平原君夫人無忌姊也使者冠葢相屬於魏讓公子公子患之數請魏王</hi>
<hi>勅晉鄙救趙及賓客辯士逰説萬端王終不聴公子乃屬賓客約車騎百餘乗欲赴關以死於趙過見侯生生</hi>
<hi>曰子無他端而欲赴秦軍如以肉投餒虎何功之有公子再拜問計生曰吾聞晉鄙兵符在王臥内而如姬最</hi>
<hi>幸力能竊之且公子嘗為報其父仇如姬欲為公子死無所辭誠一開口則得虎符奪兵北救趙公子如其言</hi>
<hi>得兵符侯生曰將在外君令有所不受有如晉鄙疑而復請之則事危矣臣客朱亥力士可與俱鄙不聽使擊</hi>
<hi>之公子去侯生北面自頸以送公子鼓刀漢賢臣傳太公困於鼔刀葢朱亥屠者故云鼔刀也抱闗孟子抱關</hi>
<hi>擊柝又霍光傳蕭望之為郎署東門侯王伊翁曰不肯碌碌反抱闗歟</hi>
　　　故人張諲工詩善易卜兼能丹青草隷頃以詩<lb/>
<pb n="KR4h0083_WYG_003-12a"/>
　　　見贈聊獲答之<lb/>
不逐城東游俠兒隠囊紗㡌坐彈碁蜀中夫子時開卦<lb/>
洛下諸生解詠詩藥闌花徑衡門裏時復據梧聊隠几<lb/>
屛風誤㸃惑孫郎團扇草書輕内史故園高枕度三春<lb/>
永日垂帷絶四鄰自想蔡邕今已老更將書籍與何人<lb/>
<hi>㡌説文小兒及蠻夷頭衣也猶冠義取䝉覆其首古者冠無幘冠下有纚以繒為之後世施㡌於冠紗㡌北齊</hi>
<hi>平秦王歸特賜紗㡌又盧仝詩亦曰紗㡌籠頭自煎吃彈碁梁兾少時能挽滿彈碁又漢元帝為此戲有彈碁</hi>
<hi>局方二尺中心高如覆盂蜀中夫子時開卦前漢逸民傳嚴遵字君平賣卜成都市日閲數人每依卦辭教人</hi>
<pb n="KR4h0083_WYG_003-12b"/>
<hi>以忠孝日得百錢足以自養則閉肆下帷而讀老子據梧莊子據槁梧而瞑隠几孟子隠几而臥又莊子東郭</hi>
<hi>子綦隠几而坐云云今之隱几者非昔之隠几乎屛風誤㸃晉曹不興盡屛風誤墨㸃汚因作成蠅孫權謂是</hi>
<hi>真蠅彈之團扇草書晉王羲之在山隂有老嫗持宮用竹扇賣因書扇各五字媪初有慍色羲之曰但云王右</hi>
<hi>軍書求百金人競買之右軍時為山隂内史云蔡邕字伯喈性至孝三世同居漢熹平與楊賜奏定六經文字</hi>
<hi>死無嗣籍不存垂帷漢董仲舒為博士下帷講誦三年不窺園</hi>
　　　隴頭吟<hi>按王僧䖍傳録相和歌楚辭五曲内有隴頭吟吟説文呻吟也又歎也文則曰</hi>
　　　　<hi>吟宜深沈細永讀之使人思怨</hi>
長安少年遊俠客夜上戍樓看太白隴頭明月迥臨關<lb/>
<pb n="KR4h0083_WYG_003-13a"/>
隴上行人夜吹笛闗西老將不勝愁駐馬聽之雙涕流<lb/>
身經大小百餘戰麾下偏禆萬戸侯蘇武纔為典屬國<lb/>
節旄空盡海西頭<hi>須溪批云此詩次第轉折何限又非他長篇所及也長安少年見前註戍</hi>
<hi>樓邊城戍樓也太白漢天文志太白星名西方金星也金性堅剛主司兵闗西老將李廣也廣隴西成紀人是</hi>
<hi>為闗西廣嘗自云自漢擊匈奴廣未嘗不在其中而諸妄校尉已下能不及中以軍取侯者數十人廣不為後</hi>
<hi>人然終無尺寸功以得封邑者豈吾相不當封侯耶蘇武本傳武字子卿少以父任兄弟並為郎天漢元年使</hi>
<hi>匈奴為其所留匈奴中十九年至昭帝始元六年歸至京師拜為典屬國秩中二千石節旄空盡海西頭單于</hi>
<hi>欲降武武不屈使牧羝北海上武持節不辱老而方歸故云節旄空盡也</hi>
<pb n="KR4h0083_WYG_003-13b"/>
　　　寒食城東即事<lb/>
清谿一道穿桃李演漾緑蒲涵白芷谿上人家凡幾家<lb/>
落花半落東流水蹴踘屢過飛鳥上鞦韆競出垂楊裏<lb/>
少年分日作遨遊不用清明兼上已<hi>蹴踘劉向別録黄帝造以練武士及</hi>
<hi>前霍去病傳去病在塞外卒乏糧不能自振而去病尚穿域蹋踘也注謂穿地作踘室蹴足蹋而戲踘以革為</hi>
<hi>圜囊實以毛髮之屬蹴蹋之即今之氣毬也鞦韆繩戲北方山戎以習輕趫者又復古編云詞人高無際作鞦</hi>
<hi>韆賦葢漢武帝後庭之戲本秋千祝壽詞譌為鞦韆又湼槃經曰罥索天寳宫中呼為半仙戲清明上已皆節</hi>
<hi>名也</hi>
<pb n="KR4h0083_WYG_003-14a"/>
　　岑參<hi>南陽人天寳中進士官由侍御史至嘉州守其詩語竒體峻意亦造竒如長風吹白茅野</hi>
　　　<hi>火燒空桑可謂逸才又山風吹空林颯颯如有人宜𥙷幽致也又參詩與李杜相頡頏歌行則</hi>
　　　<hi>流出肺肝無斧鑿痕郊島輩旬鍛月鍊者參談笑為之又晁氏曰參文本之裔孫博覽史籍尤</hi>
　　　<hi>工綴文屬詞清尚用心良苦其有所得往往挺拔孤秀度越常情歎為絶筆人競傳諷</hi>
　　　玉門關葢將軍歌<hi>玉門闗見前注葢將軍葢嘉運也嘉運時為河西隴右節</hi>
　　　　<hi>度使</hi>
葢將軍真丈夫行年三十執金吾身長七尺頗有鬚玉<lb/>
門闗城迥且孤黄沙萬里百草枯南磨長劍北彎弧將<lb/>
<pb n="KR4h0083_WYG_003-14b"/>
軍到來備不虞五千兵甲膽力麤軍中無事但懽娯暖<lb/>
屋繡簾紅地鑪織成壁衣花氍毺燈前侍婢㵼玉壺金<lb/>
鐺亂㸃野駝酥紫綬金章左右趨問著即是蒼頭奴美<lb/>
人一雙閑且都朱唇翠眉映明眸清歌一曲世所無今<lb/>
日喜聞鳯將雛可憐絶勝秦羅敷使君五馬謾踟躕野<lb/>
草繡窠紫羅襦紅牙鏤馬對摴蒱玉盤纖手撤作盧衆<lb/>
中誇道不曾輸櫪上昻昻皆駿駒桃花叱撥價最殊騎<lb/>
將獵向城南隅臘日射殺千年狐我來塞外按邊儲為<lb/>
<pb n="KR4h0083_WYG_003-15a"/>
君取醉酒劇沽醉爭酒盞相喧呼忽憶高陽舊酒徒<hi>批云</hi>
<hi>將軍事業祇如此深得刺諷之遺意丈夫周制八寸為尺八尺為丈人長八尺故曰丈夫執金吾漢百官表中</hi>
<hi>尉更名執金吾師古曰金吾鳥名主辟不祥天子出行職主先導以禦非常故執此鳥象之因以為名玉門闗</hi>
<hi>見前注犬戎匈奴傳西伯昌伐犬夷師古曰犬夷即犬生戎也又山海經云黄帝生苗龍苗龍生吾吾生靈明明</hi>
<hi>白犬曰犬戎北接境接匈奴也氍毺説文織毛蓐也三輔黄圖溫室規地以四罽賓毺鐺音鎗説文釡屬通俗</hi>
<hi>文輔有足曰鐺又緯略曰三足溫酒器也野駝説駝負荷也以其能負荷故名槖駝格物志槖駝大於水牛牯</hi>
<hi>紫色耳垂脊上有峰能知水脈能負千觔酥謂以駝乳酥又佛經言乳成酪酪成酥紫綬金章列侯印綬也蒼</hi>
<hi>頭蕭望之傳蒼頭廬兒注漢謂奴為蒼頭紫綬金章左右趨問者即是蒼頭奴唐史至徳年間府庫無葢積</hi>
<pb n="KR4h0083_WYG_003-15b"/>
<hi>朝廷専以官爵賞功諸將出征皆給空名告身自開府特進列大將軍以職事注名及清渠之敗復以官爵收</hi>
<hi>散卒凡應募入軍者一切衣金紫至有朝士僮僕衣金紫稱大官而執賤役者故云閑且都相如傳靚冶</hi>
<hi>開都都謂美也秦羅敷羅敷秦氏女邯鄲人嫁邑人千乗王仁後為趙王家令敷出采桑於陌上王登臺見而</hi>
<hi>悦之欲奪焉敷乃彈箏作陌上歌以自明五馬潘子真詩話禮天子六馬左右驂三公九卿駟馬左驂漢制中</hi>
<hi>卿則二千石以右驂太守駟馬而已其加秩中二千石乃右驂故以五馬為太守美稱摴博鮑宏博經云古者</hi>
<hi>烏曹作博以五木為子有梟盧雉犢為負勝之采博即摴蒱也晉劉毅摴蒱一擲數百萬餘人並黒犢惟毅得</hi>
<hi>雉大喜攘衣繞牀呌曰非不能盧不事此爾劉裕因授五木曰老兄試為卿答既而四子俱黒一子轉躍未定</hi>
<hi>裕厲聲喝之即成盧桃花叱撥洛中記異曰大宛進汙血馬一名紅叱撥二曰紫叱撥又有桃花叱撥鮑生與</hi>
<pb n="KR4h0083_WYG_003-16a"/>
<hi>外弟韋生嘗以美伎換駿馬名紫叱撥千年狐鄭氏𤣥中記千嵗之狐為淫婦百嵗之狐為美女酒徒前高紀</hi>
<hi>酈食其謁軍門衣儒衣冠沛公使人謝曰未暇見儒人食其按劎叱使者曰吾高陽酒徒非儒人也</hi>
　　　與獨孤漸道别長句兼呈嚴八侍御<lb/>
輪臺客舍春草滿潁陽歸客腸堪斷窮荒絶漠鳥不飛<lb/>
萬磧千山夢猶懶憐君白面一書生讀書千巻未成名<lb/>
五侯貴門脚不到數畝山田身自耕興來浪跡無逺近<lb/>
及至辭家憶鄉信無事垂鞭信馬頭西南幾欲窮天盡<lb/>
奉使三年獨未歸邊頭詞客舊來稀借問君來得幾日<lb/>
<pb n="KR4h0083_WYG_003-16b"/>
到家不覺換春衣高齋清晝巻羅幕紗㡌接䍦慵不著<lb/>
中酒朝眠日色高彈碁夜半燈花落冰片高堆金錯盤<lb/>
滿堂凜凜五月寒桂林葡萄新吐蔓武城刺蜜未可餐<lb/>
軍中置酒夜撾鼓錦筵紅燭月未午花門將軍善胡歌<lb/>
葉河番王能漢語知爾園林壓渭濱夫人堂上泣羅裙<lb/>
魚龍川北磐谿雨鳥鼠山西洮水雲臺中嚴君於我厚<lb/>
别後新詩滿人口自憐棄置天西頭因君為問相思否<lb/>
<hi>輪臺漢武紀下輪臺之詔註輪臺國名在車師國西千餘里潁陽今潁川郡白面書生南宋沈慶之曰治國譬</hi>
<pb n="KR4h0083_WYG_003-17a"/>
<hi>如治家今欲伐國而與白面書生謀之事何由濟五侯王氏五侯見前註接䍦説文接䍦白㡌晉山簡倒著白</hi>
<hi>接䍦謂白鷺翅背上長翰毛為之中酒漢樊噲傳軍士中酒註謂不醒不醉曰中酒彈碁漢梁兾少時能彈碁</hi>
<hi>格五也金錯盤錯詩約軧錯衡注以金塗也張平子四愁詩美人贈我金錯刀亦塗金也按此金錯盤亦盤以</hi>
<hi>金塗也葡萄酉陽雜俎本出大宛張騫使西域所致有白黑黄三種今云桂林未詳武城語子游為武城宰今</hi>
<hi>屬高唐州刺蜜未詳花門將軍唐志甘州有花門山堡東北千里至回紇衞帳葉河番王魚龍川未詳鳥鼠山</hi>
<hi>臨洮府臨洮縣有青雀山地域志云即禹貢鳥鼠同穴之地洮水地域志云洮水出西傾山之北入干河西傾</hi>
<hi>在臨洮縣</hi>
　　　衞節度赤驃馬歌<hi>衛節度衞伯玉唐史伯玉廣徳元年代宗幸陜以伯有幹</hi>
<pb n="KR4h0083_WYG_003-17b"/>
　　　　<hi>畧召拜荆南節度使封陽城郡王</hi>
君家赤驃畫不得一團旋風桃花色紅纓紫鞚珊瑚鞭<lb/>
玉鞍錦韀黄金勒諸君鞴出看君騎尾長窣地如紅絲<lb/>
自矜諸馬皆不及却憶百金初買時香街紫陌鳯城内<lb/>
滿城見者誰不愛揚鞭驟急白汗流弄影行驕碧蹄碎<lb/>
紫髯蠻奴金剪刀平明剪出三騣高櫪上看時獨意氣<lb/>
衆中牽出偏雄豪騎將獵向南山口城南狐兔不復有<lb/>
草頭一㸃疾如飛却使蒼鷹翻向後憶昨看君朝未央<lb/>
<pb n="KR4h0083_WYG_003-18a"/>
鳴珂擁葢滿路香始知邊將真富貴可憐人馬相輝光<lb/>
男兒稱意得如此駿馬長鳴北風起待君東去掃邊塵<lb/>
為君一日行千里<hi>批云有抑揚有褒刺善得風體驃説文黄驃馬黄白色又太宗十驥一曰</hi>
<hi>飛霞驃其赤驃之類歟桃花色馬毛色如桃花也未央宫名高祖七年使蕭何治未央在雍州長安縣西北十</hi>
<hi>里長安故城名未央者取詩夜未央也勤政之義也</hi>
　　　送費子歸武昌<hi>武昌在今武昌府湖廣布政司治所</hi>
漢陽歸客悲秋草旅舍葉飛愁不掃秋來倍憶武昌魚<lb/>
夢著只在巴陵道曾隨上將過祁連離家十年恒在邊<lb/>
<pb n="KR4h0083_WYG_003-18b"/>
劍鋒可惜虛用盡馬蹄無事今已穿知君開館恒愛客<lb/>
摴蒱百金毎一擲平生有錢將與人江上故園空四壁<lb/>
吾觀費子毛骨竒廣眉大口仍赤髭看君失路仍如此<lb/>
人生貴賤那得知高秋八月歸南楚東門一壺聊出祖<lb/>
路指鳯凰山北雲衣霑鸚鵡洲邊雨莫嘆蹉跎白髮新<lb/>
應須守道勿羞貧男兒何心戀妻子莫向江村老却人<lb/>
<hi>漢陽今漢陽府在武昌府之北武昌魚地域志武昌府嘉魚縣以魚美遂得名巴陵道今岳州府巴陵縣祁連</hi>
<hi>即天山見前注四壁司馬相如居成都家徒四壁大口孫權傳方頥大口赤髭佛書佛陀耶尊者號赤髭毗耶</hi>
<pb n="KR4h0083_WYG_003-19a"/>
<hi>沙摴蒱見前注南楚即武昌舊名楚州鳯凰山在江夏縣北二里其形如鳯故名鸚鵡洲在江夏縣又鸚鵡洲</hi>
<hi>即黄祖殺禰衡之地今在府城竹簲門之外大江之濱春夏水泛則没秋冬水乾則出</hi>
　　　田使君美人如蓮花北鋌歌<hi>蓮花北鋌樂舞名未詳一作妒蓮花</hi>
　　　　<hi>舞北鋌亦回旋之意如長沙定王來朝稱壽歌舞但張袖小舉曰臣國小地狹不足回旋</hi>
　　　　<hi>之義也</hi>
美人舞如蓮花旋世人有眼應未見高臺滿地紅氍毺<lb/>
試舞一曲天下無此曲羌人傳入漢諸客見之驚且歎<lb/>
嫚臉嬌娥纖復穠輕羅金縷花葱蘢回裙轉袖若飛雪<lb/>
<pb n="KR4h0083_WYG_003-19b"/>
左鋌右鋌生旋風琵琶横笛和未匝花門山頭黄雲合<lb/>
忽作出塞入塞聲白草驚沙寒颯颯翻身入破如有神<lb/>
前見後見回回新始知諸曲不可比采蓮落梅徒聒耳<lb/>
世人學舞只是舞姿態豈能得如此<hi>蓮花旋言如蓮花回旋也此曲羌人</hi>
<hi>傳入漢樂府解題唐人西域記云龜兹國王與臣庶知樂者於夾山間聽風聽水之聲均節成音後翻入中國</hi>
<hi>如伊州涼州甘州皆龜兹國曲也詳此云然其亦龜兹傳至者耶金縷即金縷衣也琵琶釋名北人馬上所鼔</hi>
<hi>推手前曰琵引手却曰琶因以為名又風俗通曰琵琶長三尺五寸法天地人與五行四弦象四時也杜摰云</hi>
<hi>秦人苦於長城之役百姓弦鞉鼔琵琶又傳云琵琶之傳歴代不載作者故此云漢送烏孫公主念其行道思</hi>
<pb n="KR4h0083_WYG_003-20a"/>
<hi>慕使知音者於馬上奏以慰之出塞入塞采蓮落梅皆曲名入破明皇雜録天寳中樂章多以地名曲如涼州</hi>
<hi>伊州甘州之類其曲遍繁聲入破是也</hi>
　　　送魏升卿擢第歸東都回懷魏校書陸渾喬潭<lb/>
　　　　<hi>東都洛陽也校書漢官制校書郎官名前漢之蘭臺後漢之東觀皆藏書之室當時文學</hi>
　　　　<hi>之士使校讎於其中故有校書之職至唐則以為文士起家之良選其𢎞文崇文館著作</hi>
　　　　<hi>司經局並有校書之官皆為美職陸渾左氏春秋遷陸渾之戎於伊川注陸渾之戎先在</hi>
　　　　<hi>秦晉西北至是秦晉誘而徙之伊川之地遂以為戎號今河南府陸渾縣是也</hi>
井上梧桐雨灞亭巻秋風故人適戰勝匹馬歸山東問<lb/>
<pb n="KR4h0083_WYG_003-20b"/>
君今年三十幾能使香名滿人耳君不見三峰直上五<lb/>
千仞見君文章亦如此如君兄弟天下稀雄詞健筆皆<lb/>
若飛將軍金印嚲紫綬御史鐵冠重繡衣喬生作尉别<lb/>
來久因君為問平安否魏侯校理復何如前日人來不<lb/>
得書陸渾山水佳可賞蓬閣閒時日應往自料青雲未<lb/>
有期誰知白髮偏能長壚頭青絲白玉甁别時相顧酒<lb/>
如傾揺鞭舉袂忽不見千樹萬樹空蟬鳴<hi>灞亭長安東有灞陵灞水</hi>
<hi>灞橋灞亭亦在三峰未詳將軍金印御史鐵冠必魏氏之家其人為是官故言之也金印紫綬見前注鐵冠漢</hi>
<pb n="KR4h0083_WYG_003-21a"/>
<hi>官儀侍御史周官也為柱下史冠鐵冠名柱後以鐵為柱言其審固不撓常清峻也繡衣漢武紀暴勝之繡衣</hi>
<hi>持斧巡行天下</hi>
　　　送郭乂雜言<hi>郭乂人姓名雜言則詩題也解題已見前注</hi>
地上青草出經冬方始歸博陵無近信猶未換春衣憐<lb/>
汝不忍别送汝上酒樓初行莫早發且宿灞陵頭功名<lb/>
須及早嵗月莫虚擲早年已工詩近日兼註易何時過<lb/>
東洛早晚下孟津朝歌城邊桞軃地長安道上花撲人<lb/>
去年四月初我正在河朔曾上君家縣北樓樓上分明<lb/>
<pb n="KR4h0083_WYG_003-21b"/>
見恒嶽中山明府待君來須計行程及早回到家速覓<lb/>
長安使待汝書封我自開<hi>博陵地域志即中山府東洛東周也漢都於洛故曰東都</hi>
<hi>孟津地域志在孟州即武王㑹兵於孟津之地又在河南府河陽縣朝歌地域志朝歌故城今在衛輝府衛縣</hi>
<hi>即紂所都之地河朔地域志河北也恒嶽地域志北嶽恒山在保定府曲陽縣西北中山地域志兾州之域春</hi>
<hi>秋為白狄戰國時為中山國後為趙所幷</hi>
　　　輪臺歌奉送封大夫出師西征<hi>封大夫封常清也天寳四載以</hi>
　　　　<hi>高仙芝為安西四鎮節度使仙芝署封常清為判官任以軍事仙芝常破小孛律王及其</hi>
　　　　<hi>旁二十餘國題云西征必此時也</hi>
<pb n="KR4h0083_WYG_003-22a"/>
輪臺城頭夜吹角輪臺城北旄頭落羽書昨夜過渠黎<lb/>
單于已在金山西戍樓西望烟塵黒漢兵屯在輪臺北<lb/>
上將擁旄西出征平明吹笛大軍行四邊伐鼔雪海湧<lb/>
三軍大呼隂山動邊塞兵氣連雲屯戰塲白骨纏草根<lb/>
劍河風急雲片闊沙口石凍馬蹄脱亞相勤王甘苦辛<lb/>
誓將報主靜邊塵古來青史誰不見今見功名勝古人<lb/>
<hi>輪臺西域國名前西域傳貳師將軍伐大宛之後於是自燉煌西至鹽澤駐兵起亭而輪臺渠黎皆有甲卒數</hi>
<hi>百人置使者校尉領護以給使外國者旄頭漢天文志昴七星為旄頭與胡星渠黎西域國名金山在西涼州</hi>
<pb n="KR4h0083_WYG_003-22b"/>
<hi>麗水出焉隂山見前注雪海劒河沙口未詳</hi>
　　　白雪歌送武判官歸京<lb/>
北風巻地白草折朔天八月即飛雪忽如一夜春風來<lb/>
千樹萬樹棃花開散入朱簾濕羅幕狐裘不暖錦衾薄<lb/>
將軍角弓不得控都護鐵衣冷難著瀚海閑干千尺冰<lb/>
愁雲慘澹萬里凝中軍置酒飲歸客胡琴琵琶與羌笛<lb/>
紛紛暮雪下轅門風掣紅旗凍不翻輪臺東門送君去<lb/>
去時雪滿天山路山回路轉不見君雪上空留馬行處<lb/>
<pb n="KR4h0083_WYG_003-23a"/>
<hi>白草漢志胡中草白惟昭君塚上草青都護胡漢武紀内屬者三十六國置使者校尉領護宣帝改曰都護瀚</hi>
<hi>海釋名云北海之北别有瀚海胡琴樂部中不載惟唐樂志云文宗朝内臣鄭中承善胡琴止載於琵琶部中</hi>
<hi>他未詳天山即祁連山詳見前注轅門禮設軍宫轅門注君止宿險阻之處次車以為藩衞以轅表其門故曰</hi>
<hi>轅門後宫中營門亦曰轅門</hi>
　　　青門歌送東臺張判官<hi>東臺見前注</hi>
青門金鎖平旦開城頭日出使車回青門柳枝正堪折<lb/>
路傍一日幾人别東出青門路不窮驛樓宫樹灞陵東<lb/>
花撲征衣看似繡雲隨去馬色疑驄胡姬酒壚日未午<lb/>
<pb n="KR4h0083_WYG_003-23b"/>
絲繩玉缸酒如乳灞頭落花没馬蹄昨夜微雨花成泥<lb/>
黄鸝翅溼飛屢低闗東尺書醉懶題須臾望君不可見<lb/>
揚鞭飛鞍疾於箭借問使乎何時來莫作東飛百勞西<lb/>
飛燕<hi>青門見前註姬説文婦人之美者古詩胡姬年十五獨傍酒家壚壚説文賣酒區前食貨志令官作</hi>
<hi>酒以三十石為一均率開一壚以賣又相如與卓文君臨邛賣酒文君當壚又前趙廣漢突入霍禹宅推投酒</hi>
<hi>壚缸漢書註長頸甕玉缸言其貴也百勞爾雅鵙也一名博勞一名伯趙月令仲夏之月鵙始鳴又詩七月鳴</hi>
<hi>鵙古詩東飛百勞西飛燕</hi>
　　　走馬川行奉送封大夫出師西征<lb/>
<pb n="KR4h0083_WYG_003-24a"/>
君不見走馬川行雪海邊平沙莽莽黄入天輪臺九月<lb/>
風夜吼一川碎石大如斗隨風滿地石亂走匈奴草黃馬<lb/>
正肥金山西見烟塵飛漢家大將西出師將軍金甲夜<lb/>
不脱半夜軍行戈相撥風頭如刀面如割馬毛帶雪汗<lb/>
氣蒸五花連錢旋作冰幕中草檄硯水凝代騎聞之應<lb/>
膽懾料知短兵不敢接車師西門佇獻捷<hi>走馬川雪海未詳所在風</hi>
<hi>頭如刀綱目高昌王鞫文泰日寒風如刀五花連錢馬行毛色如五花連錢也車師西域國名又玉門闗渡流</hi>
<hi>沙北行二千二百里至車師為一道</hi>
<pb n="KR4h0083_WYG_003-24b"/>
　　　太白胡僧歌<hi>太白胡僧者太白中峰絶頂有胡僧不知幾百嵗眉長數寸身不制</hi>
　　　　<hi>繒帛衣以草葉常持楞伽經路僻迥絶人迹罕到常有鬬虎弱者將死僧杖而解之西湫</hi>
　　　　<hi>有毒龍久而為患僧器而貯之商山趙叟前年采茯苓深入太白偶值此僧宿余嘗有獨</hi>
　　　　<hi>往之意余聞而悦之乃為之歌曰</hi>
聞有胡僧在太白蘭若去天三百尺一持楞伽入中峰<lb/>
世人難見但聞鐘窻邊錫杖解兩虎牀下鉢盂藏一龍<lb/>
草衣不針復不線兩耳垂肩眉覆面此僧年紀那得知<lb/>
手種青松今十圍心將流水同清淨身與浮雲無是非<lb/>
<pb n="KR4h0083_WYG_003-25a"/>
商山老人已曾識願一見之何由得山中有僧人不知<lb/>
城裏看山空黛色<hi>太白山唐志鳯翔府闕縣有太白山録異記金星之精墜於終南圭峰西</hi>
<hi>因號太白山其精化為白石狀如美玉又諺云武功太白去天三百蘭若佛寺之别名梵言阿蘭若云無諍也</hi>
<hi>釋氏要覽云閒靜處也楞伽佛經名解虎藏龍見前序内</hi>
　　　函谷闗歌送劉評事使闗西<hi>函谷闗見前註</hi>
君不見函谷闗崩城敗壁至今在樹根草蔓無古道空<lb/>
谷千年長不改寂寞無人空舊山聖朝無事不須關白<lb/>
馬公孫何處去青牛老人更不還蒼苔白骨空滿地月<lb/>
<pb n="KR4h0083_WYG_003-25b"/>
與古時常相似野花不省見行人山鳥何曾識關吏故<lb/>
人方乘使者車吾知郭丹今不如請君時憶闗外客行<lb/>
到關西多寄書<hi>白馬公孫秦降王子嬰也前漢高祖紀高祖入闗秦王子嬰素車白馬降於道</hi>
<hi>傍青牛老人老子也史老子乘青牛西入闗郭丹後漢南陽人少從師之長安從客人陳洮買符以入函谷闗</hi>
<hi>既入封符訖慨然曰不乘駟馬車終不出闗</hi>
　　　范公藂竹歌<lb/>
世人見竹不解愛知君種竹府庭内此君托根幸得所<lb/>
種來幾時聞已大盛夏翛翛藂色寒閒宵摵摵葉聲乾<lb/>
<pb n="KR4h0083_WYG_003-26a"/>
能清案牘簾下見宜對琴書牕外看為君成隂將蔽日<lb/>
迸笋穿階踏還出守節偏凌御史霜虚心願比郎官筆<lb/>
君莫愛南山松樹枝竹色四時也不移寒天草木黄落<lb/>
盡猶自青青君始知<hi>守節梁沈約竹詩庶人賞高節御史霜杜氏通典御史為風霜之使</hi>
<hi>云云虚心古詩輕筠抱虚心郎官筆見前注</hi>
　　　燉煌太守後庭歌<hi>雍州地域志燉煌古流沙郡漢為燉煌唐為流沙</hi>
燉煌太守才且賢郡中無事高枕眠太守到來山出泉<lb/>
黄沙磧裏人種田燉煌耆舊鬢皓然願留太守更五年<lb/>
<pb n="KR4h0083_WYG_003-26b"/>
城頭月出星滿天曲房置酒張錦筵美人紅妝色正鮮<lb/>
側垂高髻插金鈿醉坐藏鈎紅燭前不知鈎在若箇邊<lb/>
為君手把珊瑚鞭射得半段黄金錢此中樂事亦已偏<lb/>
<hi>藏鈎京華勝録云京師人臘日後為藏鈎之戲分二曹鬬勝負高髻後馬康疏城中好高髻四方高一尺金鈿</hi>
<hi>開元遺事明皇中秋夕賜貴妃金釵鈿合鈿説文金華飾也珊瑚本草色紅潤間有碧者生水底盤石上又云</hi>
<hi>生波斯國獅子國</hi>
　　　西亭子送李司馬<lb/>
高高亭子郡城西直上千尺與雲齊盤厓縁壁試攀躋<lb/>
<pb n="KR4h0083_WYG_003-27a"/>
羣山向下飛鳥低使君五馬天半嘶絲繩玉壺為君提<lb/>
坐來一望無端倪紅花緑柳鶯亂啼千家萬井連君谿<lb/>
酒行未醉聞暮雞㸃筆操紙為君題為君題惜解攜草<lb/>
萋萋没馬蹄<lb/>
　　　胡笳歌送顔真卿使赴河隴<hi>唐史真卿字清臣仕至大師封魯國</hi>
　　　　<hi>公謚文忠開元中遷監察御史使於河隴歸禄山反倡義討之出使陳希烈為其所害河</hi>
　　　　<hi>隴河西郡名也</hi>
君不聞胡笳聲最悲紫髯碧眼邊人吹吹之一曲猶未<lb/>
<pb n="KR4h0083_WYG_003-27b"/>
了愁殺樓蘭征戍兒涼秋八月蕭闗道北風吹斷天山<lb/>
草崑崙山南月欲斜邊人向月吹胡笳胡笳怨兮將送<lb/>
君秦山遥望隴山雲邊城夜夜多愁夢向月胡笳誰喜<lb/>
聞<hi>胡笳説文北方之人巻蘆葉而吹名曰笳又胡笳者漢張騫使西域傳其法西京惟得摩訶兠勒一曲李</hi>
<hi>延年因胡笳曲更造新聲一十八解以為武樂有出塞入塞等曲紫髯晉張遼問呉降人曰有紫髯將軍者誰</hi>
<hi>樓蘭西域國名去陽闗千六百里昭帝更其名曰鄯善蕭闗祁連山隴山皆見前注</hi>
　　　邯鄲客舍歌<lb/>
客從長安來驅馬邯鄲道傷心藂臺下一旦生蔓草客<lb/>
<pb n="KR4h0083_WYG_003-28a"/>
舍門臨漳水邊垂楊下繫釣魚船邯鄲女兒夜沽酒對<lb/>
客挑燈誇數錢酩酊醉時月正午一曲長歌壚上眠<hi>藂臺</hi>
<hi>九域志在磁州滏陽郡東北二里趙武靈王所築以其非一故曰藂臺又屬邯鄲郡數錢桓帝時京師童謡云</hi>
<hi>河間女兒工數錢漳水在邢州任縣邯鄲女兒太白有邯鄲觀妓詩則邯鄲女兒其亦女妓云</hi>
　　　喜韓樽相過<lb/>
三月灞陵春已老故人相逢耐醉倒甕頭春酒黄花脂<lb/>
禄米只充沽酒資長安城中足年少獨共韓侯開口笑<lb/>
桃花㸃地紅斑斑有酒留君且莫還與君兄弟日攜手<lb/>
<pb n="KR4h0083_WYG_003-28b"/>
世上浮名好是閒<lb/>
　　　漁父<hi>楚辭漁父者屈原之所作也漁父葢亦當時隠遁之士或曰屈原設詞爾</hi>
扁舟滄浪叟心與滄浪清不自道鄉里無人知姓名朝<lb/>
從灘上飯暮向蘆中宿歌竟還復歌手持一竿竹竿頭<lb/>
釣絲長丈餘鼓枻乘流無定居世人那得識深趣此翁取<lb/>
適非取魚<hi>滄浪在襄陽楚辭漁父莞爾而笑曰滄浪之水清兮可以濯吾纓</hi>
　　　偃師東與韓樽同詣景雲暉上人即事<hi>偃師河南府偃</hi>
　　　　<hi>師縣上人圓覺要覽曰内有德行外有勝行在人之上故曰上人</hi>
<pb n="KR4h0083_WYG_003-29a"/>
山隂老僧解楞伽潁陽歸客逺相過烟深草濕昨夜雨<lb/>
雨後西風度漕河空山終日塵事少平郊逺見行人小<lb/>
尚書磧上黄昏鐘别駕渡頭一歸鳥<hi>漕河詩土國城漕漕在衛邑尚書磧</hi>
<hi>别駕渡未詳</hi>
　　　韋員外家花樹歌<lb/>
今年花似去年好去年人到今年老始知人老不如花<lb/>
可惜落花君莫掃君家兄弟不可當列卿御史尚書郎<lb/>
朝回花底恒㑹客花撲玉缸春酒香<lb/>
<pb n="KR4h0083_WYG_003-29b"/>
　　　蜀葵花歌<lb/>
昨日一花開今日一花開昨日花正好今日花已老人<lb/>
生不得恒少年莫惜牀頭沽酒錢請君有錢向酒家君<lb/>
不見蜀葵花<lb/>
　　高達夫<hi>達夫名適滄州人舉有道科中第仕至彭蜀刺史年五十始為詩能以氣質自高毎</hi>
　　　<hi>一篇出好事者輒傳布云又詩評適性磊落不拘小節恥預常科隠於博徒才名自逺然詩多</hi>
　　　<hi>胷臆語兼有氣骨故朝野通賞其文至如燕歌行等篇甚有竒句其余最深愛者不知肝膽向</hi>
　　　<hi>誰是令人却憶平原君</hi>
<pb n="KR4h0083_WYG_003-30a"/>
　　　燕歌行<hi>選詩補註云燕地名猶楚宛之類按伎録此相和歌詞之平調曲也又開元二</hi>
　　　　<hi>十六年有從元戎出塞而還者作燕歌行以示適適因賦此以答之詩詞皆感征戍之事</hi>
　　　　<hi>也</hi>
漢家烟塵在東北漢將辭家破殘賊男兒本自重横行<lb/>
天子非常賜顔色摐金伐鼓下榆闗旌斾逶迤碣石間<lb/>
校尉羽書飛瀚海單于獵火照狼山山川蕭條極邊土<lb/>
代騎憑陵雜風雨戰士軍前半死生美人帳下猶歌舞<lb/>
大漠窮秋塞草腓孤城落日鬭兵稀身當恩遇常輕敵<lb/>
<pb n="KR4h0083_WYG_003-30b"/>
力盡闗山未解圍鐵衣遠戍辛勤久玉筯應啼别離後<lb/>
小婦城南欲斷腸征人薊北空回首邊庭飄飄那可度<lb/>
絶域蒼茫無所有殺氣三時作陣雲寒聲一夜傳刁斗<lb/>
相看白刃血紛紛死節從來豈顧勳君不見沙塲征戰<lb/>
苦至今猶憶李將軍<hi>横行前樊噲傳願得十萬衆横行匈奴中金鼓左宋襄公及楚人戰</hi>
<hi>公子魚曰金鼓以聲氣也榆闗趙地秦漢為雲州隨置榆闗總𬋩大業間為榆林郡碣石地域志在北平郡驪</hi>
<hi>城縣西南河口之地今平州之南也狼山前武紀遣衛青霍去病擊匈奴封狼居胥山而還集覽云狼居胥山</hi>
<hi>在匈奴中又白狼山在幽州東北烏桓地中瀚海綱目集覽云西北海名在沙漠北按瀚海自是一大海名羣</hi>
<pb n="KR4h0083_WYG_003-31a"/>
<hi>鳥解羽伏乳於此因名焉玉筯淚也薊北薊州今為遵化府即唐漁陽郡陣雲張巡詩戰苦陣雲深刁斗漢李</hi>
<hi>廣不撃刁斗程不識撃刁斗注以銅為斗晝炊夜擊軍中撃之以謹夜也沙塲古戰塲也李將軍趙將李牧也</hi>
<hi>守邊二十年匃奴不敢犯邊</hi>
　　　古大梁行<hi>今汴梁即河南布政司開封府</hi>
古城莽蒼饒荆棘驅馬荒城愁殺人魏王宫觀盡禾黍<lb/>
信陵賓客隨灰塵憶昨雒都舊朝市軒車照耀歌鐘起<lb/>
軍容帶甲三十萬國步連營五千里全盛須臾那可論<lb/>
高臺曲池無復存遺墟但見狐狸跡古地空餘草木根<lb/>
<pb n="KR4h0083_WYG_003-31b"/>
莫天揺落傷懷抱撫劍悲歌對秋草俠客猶傳朱亥名<lb/>
行人尚識夷門道白璧黄金萬户侯寳刀駿馬填山丘<lb/>
年代凄涼不可問往來惟見水東流<hi>魏王宫觀史記魏畢萬之後至獻子</hi>
<hi>分晉而都大梁至文侯始大信陵史魏公子無忌者魏安釐王異母弟也封信陵君軍容司馬法曰軍容不入</hi>
<hi>國國容不入軍也國步詩國步斯頻注步運也朱亥夷門俱見前注</hi>
　　　同河南李七少尹畢員外家夜飲時洛陽告捷<lb/>
　　　遂作春酒歌<hi>本集作春酒歌</hi>
故人美酒勝濁醪故人清詞合風騷長歌滿酌惟吾曹<lb/>
<pb n="KR4h0083_WYG_003-32a"/>
高譚正可揮麈毛半醉忽然持蟹螯洛陽告捷傾前後<lb/>
武侯腰間印如斗郎官無事時飲酒杯中渌蟻吹轉來<lb/>
甕上飛花拂還有前年持節將楚兵去年留司在東京<lb/>
今年復拜二千石盛夏五月西南行彭門劍門蜀山裏<lb/>
昨逢軍人劫奪我到家但見妻與子賴得飲君春酒數<lb/>
十杯不然令我愁欲死<hi>騒楚辭屈原作離騷離遭也言遭憂也今世因謂詩人為騷人</hi>
<hi>葢始此也風騷杜詩文雅涉風騷塵毛説文麈大鹿色白羣鹿隨之其尾辟塵蟹螯晉畢卓傳云左手持蟹螯</hi>
<hi>右手持酒杯註蟹螯大足也武侯謂將官列侯印如斗晉周顗曰今年破諸賊奴取金印大如斗郎官指李七</hi>
<pb n="KR4h0083_WYG_003-32b"/>
<hi>少尹與畢員外而言渌蟻爾雅酒有泛齊浮蟻在上泛泛然渌則言其色也持節將楚兵高適自言為彭蜀節</hi>
<hi>度時留司東京自西川召拜散騎常侍復拜二千石再為節度使彭門域志彭州古彭門也有彭門山兩峰如</hi>
<hi>闕相望四十歩名天彭闗又彭祖出入於此山因得名劍門見前註</hi>
　　　别韋叅軍<lb/>
二十解書劍西游長安城舉頭望君門屈指取公卿國<lb/>
風沖融邁三五朝廷禮樂彌寰宇白璧皆言賜近臣布衣<lb/>
不得干明主歸來洛陽無負郭東過梁宋非吾土兔苑<lb/>
為農歳不登雁池垂釣心長苦世人向我同衆人惟君<lb/>
<pb n="KR4h0083_WYG_003-33a"/>
於我最相親且喜百年有交態未嘗一日辭家貧彈碁<lb/>
擊筑白日晚縱酒高歌緑栁春歡娯未盡今散去使我<lb/>
惆悵驚心神丈夫不作兒女别臨岐涕淚霑衣巾<hi>書劍</hi>
<hi>史項羽學書不成去學劍雋不疑傳劍君子之武備可以衞身不可解國風詩有十五國風三五謂三皇五帝</hi>
<hi>也禮樂者可以治天下之器而不過和節二事也白璧賜近臣史虞卿一見趙王賜白璧一雙負郭史蘇秦曰</hi>
<hi>吾若有負郭二頃田安能佩六國相印乎梁見前註宋今應天府睢陽縣是即武王封㣲子之地也兔苑謝靈</hi>
<hi>運雪賦梁王不悦遊於兔苑續漢書梁王兔園多脩竹又地志云梁孝王東苑方三百里苑中有鴈池脩竹彈</hi>
<hi>碁見前注擊筑史漢高擊筑歌大風又漸離擊筑注筑似琴以竹為之大頭安弦十二或五絃以竹擊之</hi>
<pb n="KR4h0083_WYG_003-33b"/>
　　　封丘縣<hi>今開封府屬縣</hi>
我本漁樵孟諸野一生自是悠悠者乍可狂歌草澤中<lb/>
寧堪作吏風塵下秖言小邑無所為公門百事皆有期<lb/>
拜迎官長心欲碎鞭撻黎庶令人悲悲來向家問妻子<lb/>
舉家盡笑今如此生事應須南畝田世情付與東流水<lb/>
夢想舊山安在哉為銜君命遲迴迴乃知梅福徒為爾<lb/>
却憶陶潛歸去來<hi>孟諸澤睢陽今歸德州博物志宋北至泗水南至睢陽有孟瀦澤即孟諸</hi>
<hi>野也梅福前漢平帝時人見前注陶潛字淵明晉人見晉祚將移棄官歸隠於潯陽嘗賦歸去來辭以見意云</hi>
<pb n="KR4h0083_WYG_003-34a"/>
<hi>朱子綱目書晉處士陶潛亦深著意於其不仕之志也</hi>
　　　寄宿田家<lb/>
田家老翁住東陂説到平生隠在兹鬢白未曾記日月<lb/>
山青毎到識春時門前種桞深成巷野谷流泉添入池<lb/>
牛壯日耕十畝地人間常掃一茅茨客來滿酌清樽酒<lb/>
感興頻吟才子詩巖際窟中藏鼹鼠潭邊竹裏隠鸕鷀<lb/>
村稀日落行人少醉後無心怯路岐今夜只應還寄宿<lb/>
明朝拂曙與君辭<hi>門前種桞陶淵明種桞五株自號五桞先生鼹鼠格物志一名鼢鼠穿地</hi>
<pb n="KR4h0083_WYG_003-34b"/>
<hi>中行鸕鷀埤雅水鳥也似鶂而黒一名鷧吐而生子峽中人號為烏鬼以之入水取魚</hi>
　　　邯鄲少年行<lb/>
邯鄲城南游俠子自矜生長邯鄲裏千塲縱博家仍富<lb/>
幾處報讎身不死宅中歌笑日紛紛門外車馬如雲屯<lb/>
未知肝膽向誰是令人却憶平原君君不見今人交態<lb/>
薄黄金用盡還疎索以兹感歎辭舊遊更於時事無所<lb/>
求且與少年飲美酒往來射獵西山頭<hi>博慱奕摴蒱之類也報讎見前</hi>
<hi>注平原君史平原君名勝趙之諸公子也賓客至數千人</hi>
<pb n="KR4h0083_WYG_003-35a"/>
　　　畫馬篇<lb/>
君侯櫪上驄貌在丹青中馬毛連錢蹄鐵色圖畫光輝<lb/>
驕玉勒馬行不動勢若來權竒蹴踏無塵埃感兹絶代<lb/>
稱妙手遂令談者不容口騏驎獨步自可珍駑駘萬疋<lb/>
知何有終未如他櫪上驄載華轂騁雙飛鴻荷君剪拂<lb/>
與君用一日千里如旋風<hi>權竒漢武天馬歌志倜儻精權奇騏驎格物志騏驎麕身</hi>
<hi>馬足牛尾黄色圓蹄一角駑駘説文下乘之馬也華轂劉向傳王氏乘朱輪華轂者三十人注轂輻所輳處老</hi>
<hi>子三十輻共一轂即此也雙飛鴻或云馬名未詳又白帖虞國為日南守行惠澤雙鴻隨軒而舞</hi>
<pb n="KR4h0083_WYG_003-35b"/>
　　　賦得還山吟送沈四山人<lb/>
還山吟天高日暮寒山深送君還山識君心人生老大<lb/>
須恣意看君解作一生事山間偃仰無不至石泉淙淙<lb/>
若風雨桂花松子常滿地賣藥囊中應有錢還山服藥<lb/>
又長年白雲勸盡杯中物明月相隨何處眠眠時憶問<lb/>
醒時意夢魂可以長周旋<lb/>
　　　行路難<lb/>
君不見富家翁舊時貧賤誰比數一朝金多結豪貴百<lb/>
<pb n="KR4h0083_WYG_003-36a"/>
事勝人健如虎子孫成行滿眼前妻能管絃妾能舞自<lb/>
矜一身忽如此却笑傍人獨愁苦東鄰少年安所如席<lb/>
門窮巷出無車有才不肯學干謁何用年年空讀書<hi>席門</hi>
<hi>窮巷前陳平陽武戸牖人也户牖富人張負有女視偉平隨至其家家乃負郭窮巷以席為門出無車又馮驩</hi>
<hi>彈鋏而歌曰長鋏歸來乎出無車</hi>
　　　九月九日酬顔少府<lb/>
簷前白日應可惜籬下黄花為誰有行子迎霜未授衣<lb/>
主人得錢始沽酒蘇秦顦顇人多厭蔡澤棲遲世看醜<lb/>
<pb n="KR4h0083_WYG_003-36b"/>
縱使登高只斷腸不如獨坐空搔首<hi>蘇秦史周洛陽人師習鬼谷先生出</hi>
<hi>游數嵗大困而歸兄弟嫂叔妻妾皆笑之後得隂符之書游説六國為從約佩六國相印蔡澤史燕人也游學</hi>
<hi>干諸侯小大甚衆不遇後為秦相未幾而罷登高斷腸劉子齊景公九日遊於牛山北臨其國城而流淚曰美</hi>
<hi>哉國乎鬱鬱洋洋若何謫去此國而死乎</hi>
　　崔顥<hi>汴州人開元十一年登進士第累官至尚書司勳郎中詩評崔顥年少題詩名陷輕薄晚</hi>
　　　<hi>節忽變常體風骨凜然窺塞垣説盡戎旅如殺人遼水上走馬漁陽歸等語可與鮑照並驅也</hi>
　　　行路難<lb/>
君不見建章宫中金明枝萬萬長條拂地垂二月三月<lb/>
<pb n="KR4h0083_WYG_003-37a"/>
花如霰九重深幽君不見艷彩朝含四寳宫香風吹入<lb/>
朝雲殿漢家宫女春未闌愛此芳香朝暮看來看去看<lb/>
心不忘攀折將安鏡臺上雙雙素手剪不成兩兩紅妝<lb/>
笑相向建章昨夜起春風一花飛落長信宫長信麗人<lb/>
見花泣憶此珍樹何嗟及我昔初在昭陽時朝攀暮折<lb/>
登玉墀只言嵗嵗長相對不悟今朝遥相思<hi>建章宫前武紀太初</hi>
<hi>二年春作建章宫度為千門萬户東鳯闕西虎圈北太液池中有漸臺蓬莱方丈瀛洲東南玉堂璧門立神明</hi>
<hi>臺井幹樓輦道金明枝四寳宫朝雲殿未詳長信宫東方朔傳長信宫太后之宫也又名長樂宫昭陽漢殿名</hi>
<pb n="KR4h0083_WYG_003-37b"/>
　　　代閨人答輕薄少年<lb/>
妾家近隔鳯凰池粉壁紗牕楊桞垂本期漢代金吾壻<lb/>
悞嫁長安游俠兒兒家夫壻多輕薄借客探丸重然諾<lb/>
平明挾彈入新豐日晚揮鞭出長樂青絲白馬冶遊園<lb/>
能使行人駐馬看自矜陌上繁華盛不念閨中花鳥闌<lb/>
花間陌上春將晚走馬鬭雞猶未返三時出望無消息<lb/>
一去那知行近遠桃李花開覆井闌朱樓落日巻簾看<lb/>
愁來欲奏相思曲抱得秦箏不忍彈<hi>鳯凰池晉荀勗為中書監除尚書令</hi>
<pb n="KR4h0083_WYG_003-38a"/>
<hi>人賀之曰奪我鳯凰池諸君何賀晉人以中書凝邃比天上鳯凰池云金吾游俠探丸新豐長樂走馬鬭雞俱</hi>
<hi>見前註然諾前灌夫傳夫不好文學喜游俠已然諾家累數十萬食客日數千百人青絲白馬侯景事見前註</hi>
<hi>冶遊園未詳又太白詩岸上誰家遊冶郎註遊貴遊冶艷冶言貴游艷冶之子也秦箏風俗通曰箏秦聲也或</hi>
<hi>曰䝉恬所造又傳言箏賦上崇如天下平如地中空準六合絃柱擬十二月設之則四象該鼔之則五音發此</hi>
<hi>秦箏也今之箏形如瑟不知誰制造矣</hi>
　　　渭城少年行<hi>渭城在咸陽縣東北故杜郵也詩評云此文苑英華與郭茂倩樂府</hi>
　　　　<hi>止一首當從之</hi>
洛陽二月棃花飛秦地行人初憶歸揚鞭走馬城南陌<lb/>
<pb n="KR4h0083_WYG_003-38b"/>
朝逄驛使秦川客驛使前日發章臺傳道長安春早來<lb/>
棠棃宮中燕初至葡萄館裏花正開念此使人歸更<lb/>
早三月便達長安道長安道上春可憐揺風蕩日曲<lb/>
江邊萬户樓臺臨渭水五陵花栁滿秦川秦川寒食<lb/>
盛繁華遊客春來不到家鬭雞下社塵初合走馬章<lb/>
臺日未斜章臺帝城稱貴里青樓日晚歌鐘起貴里<lb/>
豪家白馬驕五陵年少不相饒雙雙挾彈來金市兩<lb/>
兩鳴鞭上渭橋渭城壚頭酒新熟金鞍白馬誰家宿<lb/>
<pb n="KR4h0083_WYG_003-39a"/>
可憐錦瑟爭琵琶玉壺清酒就君家小婦春來不解羞<lb/>
嬌歌一曲楊桞花<hi>秦川章臺見前註棠棃宫未詳葡萄館在長安匈奴來朝舍之於葡萄館</hi>
<hi>曲江處淇録曲江本秦豈州即﨑州唐開元中疏鑿為勝景南即紫雲樓芙蓉苑西即杏園慈恩寺花卉環列</hi>
<hi>烟水明媚都人遊常盛於中和上已節凡進士玩榜大宴於此然以其屈曲故曰曲江渭水五陵鬬雞俱見前</hi>
<hi>註下社未詳渭橋在長安地域志渭水所注水上有梁故曰渭橋秦制也亦曰便門橋始皇作離宫於渭水南</hi>
<hi>北以象天漢又於渭上作橋故曰便橋錦瑟作於庖犧氏白虎通瑟者閑也所以懲忿窒慾正人之德也其制</hi>
<hi>雅瑟長八尺一寸二十三絃常用十九絃又前武紀黄帝使素女鼔五十絃而悲故止為二十五絃楊栁花元</hi>
<hi>魏胡太后私楊白華後奔梁太后追思為楊白華之歌使宫人連臂歌之</hi>
<pb n="KR4h0083_WYG_003-39b"/>
　　　孟門行<hi>地域志在吉鄉縣與龍門相對題意未詳</hi>
黄雀銜黄花翩翩傍簾隙本擬報君恩如何反彈射金<lb/>
罍美酒滿座春平原愛才多衆賓滿堂盡是忠義士何<lb/>
意得有讒諛人諛言反覆那可道能令君心不自保北<lb/>
園新栽桃李枝根株未固何轉移成隂結實君自取若<lb/>
問傍人那得知<hi>黄雀後漢楊寳年七嵗行於華山見一黄雀披瘡為螻蟻所傷見而惜之因取</hi>
<hi>於巾箱内採黄花以飼之經十餘日瘡愈旦去暮來忽一日變為年少與玉環一雙以報曰好掌此環子孫累</hi>
<hi>世為三公平原趙平原君趙勝門下嘗有客三千餘人</hi>
<pb n="KR4h0083_WYG_003-40a"/>
　　　長安道<lb/>
長安甲第高入雲誰家居住霍將軍日晚朝回擁賓從<lb/>
路傍拜揖何紛紛莫言執手手可熱須臾火盡灰亦滅<lb/>
莫言貧賤即可欺人生富貴自有時一朝天子賜顔色<lb/>
世事悠悠應始知<hi>霍將軍霍去病也霍光兄弟皆為大將賜甲第於長安而父子兄弟皆為</hi>
<hi>列侯寵盛一時</hi>
　　　七夕<hi>風俗記七月七夕謂之巧節</hi>
長安城中月如練家家此夜持針線仙裙玉珮空自知<lb/>
<pb n="KR4h0083_WYG_003-40b"/>
天上人間不相見長信深隂夜轉幽玉階金閣數螢流<lb/>
班姬此夕愁無限河漢三更看斗牛<hi>持針線謂乞巧也續齊諧記陽城武</hi>
<hi>丁有仙道謂其弟曰七月七日織女當渡河暫詣牽牛又荆楚記七夕婦人以彩縷穿七孔針陳瓜果於庭中</hi>
<hi>以乞巧仙裙玉珮指織女牽牛而言葢云牛女渡河惟自知其果然否天上與人間相去懸絶焉知其事之果</hi>
<hi>有無也長信宫名漢長信宮太后之宫也又東方朔傳武帝五日一朝長信宫又名長樂宫班姬前本傳班姬</hi>
<hi>媫妤也成帝即位選入後宫為媫妤後以趙飛燕譖退居長信宫供養太后也河漢見前注斗天文志北方七</hi>
<hi>宿斗牛女虚危室壁南斗六星牽牛三星又名天鼔星在河中</hi>
　　　鴈門太守歌<hi>鴈門在代郡今大同府也鴈門古匈奴之地</hi>
<pb n="KR4h0083_WYG_003-41a"/>
高山代郡東接燕鴈門之人家近邊解放胡鷹逐塞鳥<lb/>
能將代馬獵秋田山頭野火寒多燒霧裏孤峰濕作烟<lb/>
聞道遼西無鬭戰時時醉向酒家眠<hi>代郡古兾州之域唐國之域春秋為</hi>
<hi>晉地其後屬趙秦為鴈門郡鴈門闗山名鴈門之北皆大山故云高山代郡也代為邊地東與燕境相接其民</hi>
<hi>皆胡人代馬古詩代馬依北風葢燕代之問多出良馬云遼西秦四十郡分遼東遼西為二郡遼西即今之廣</hi>
<hi>寧等處乃古之孤竹國也遼水名遼河南北千餘里東西二百里遼河居中故云</hi>
　　　川上女<hi>題意未詳</hi>
川上女晚妝鮮日落青渚試輕檝汀長花滿正迴船暮<lb/>
<pb n="KR4h0083_WYG_003-41b"/>
來浪起風轉緊自言此去横塘近渌江無伴夜獨行獨<lb/>
行心緒愁無盡<hi>横塘渌江未詳又云在金陵</hi>
　　李頎<hi>宋州人開元中進士官至新鄉縣尉其為詩發調清新詞亦秀麗雜歌咸善𤣥理最長故</hi>
　　　<hi>其氣象往往高於衆作</hi>
　　　聽董大彈胡笳聲兼語弄寄房給事<hi>董大未詳何許人房</hi>
　　　　<hi>給事房琯也胡笳聲蔡文姬胡笳十八拍也胡笳始於北人巻蘆葉吹之故曰胡笳語弄</hi>
　　　　<hi>亦琴操之别名也</hi>
蔡女昔造胡笳聲一彈一十有八拍北人落淚向邊草<lb/>
<pb n="KR4h0083_WYG_003-42a"/>
漢使斷腸對歸客古戍蒼蒼烽火寒大荒隂沈飛雪白<lb/>
先拂商絃後角羽四郊秋葉驚摵摵董夫子通神明深<lb/>
松竊聽來妖精言遲更速皆應手將往復旋如有情空<lb/>
山百鳥散還合萬里浮雲隂且晴嘶酸鶵鴈失羣夜斷<lb/>
絶嬌兒戀母聲川為靜其波鳥亦罷其嗚烏珠部落家<lb/>
鄉逺邏逤沙塵哀怨生幽隂變調忽飄洒長風吹林雨<lb/>
墮瓦逬泉颯颯飛木末野鹿呦呦走堂下長安城連東<lb/>
掖垣鳯凰池對青瑣門高才脱略名與利日夕望君抱<lb/>
<pb n="KR4h0083_WYG_003-42b"/>
琴至<hi>蔡女蔡邕之女名琰字文姬博學有才藝妙於音律適河東衛仲道道死無子歸寜於家興平之亂</hi>
<hi>為北人所虜没於南匈奴左賢王生二子曹操當國以邕無後遣使贖回作胡笳十八拍拍説文板也韓退之</hi>
<hi>謂之樂句唐王維有以按樂圖示者維曰此霓裳第三疊拍也葢一拍之終為一疊十八拍即十八疊也北人</hi>
<hi>落淚言聞此而怨别也漢使斷腸言漢之使臣聞而傷別也戍説文守邊也古戍言古時守邊之屯舍也烽火</hi>
<hi>見前註商絃角羽琴之第二第三第五絃也秋葉摵摵此言其聲也通神明桓譚新論云神農氏始削桐為琴</hi>
<hi>繩絲為絃通神明之德烏珠部落後南匈奴傳烏珠南匈奴若提單于之子部落落説文居也人所聚居故謂</hi>
<hi>村落屯落此言部落者烏珠所部之人屯落也邏逤唐史吐蕃都城名又新史云吐蕃號君長為贊普贊普居</hi>
<hi>邏逤川故以為城都之號變調調説文樂律也墮瓦韓子師曠援琴鼔之俄而清角一奏雲從西北方來再奏</hi>
<pb n="KR4h0083_WYG_003-43a"/>
<hi>大風雨裂帷幙墮廊瓦逬泉言其音如泉之逬出而流響也野鹿呦呦詩呦呦鹿鳴註呦呦鹿聲之和也長安</hi>
<hi>見前註東掖垣史天官尚書太微宫垣十里東垣比上相名左掖門又左右掖垣承天子誥命權德輿傳有東</hi>
<hi>西兩掖垣乃禁垣也青瑣門漢百官志青瑣户邊瑣縷也刻為連瑣文而青塗也脱略太白詩英雄初未遇其</hi>
<hi>迹或脫略鳯凰池中書為鳯凰池見前注</hi>
　　　放歌行答從弟墨卿<hi>王僧䖍歌録云孤子行一曰放歌行亦相和歌詞之</hi>
　　　　<hi>瑟調也</hi>
小來好文恥學武世上功名不解取雖沾寸禄已後時<lb/>
徒欲出身事明主柏梁賦詩不及宴長楸走馬誰相數<lb/>
<pb n="KR4h0083_WYG_003-43b"/>
斂跡俛眉心自甘高歌擊節聲半苦由是蹉跎一老夫<lb/>
養雞牧豕東城隅空歌漢代蕭相國肯事霍家馮子都<lb/>
徒爾當年聲藉藉濫作詞林兩京客故人斗酒安陵橋<lb/>
黄鳥春風洛陽陌吾家令弟才不羈五言破的人共推<lb/>
興來逸氣如濤湧千里長江歸海時别離短景何蕭索<lb/>
佳句相思能間作舉頭遥望魯陽山木葉紛紛向人落<lb/>
<hi>好文學武漢顔駟龐眉皓髮為郎武帝輦過郎署問駟何其老也對曰文帝好文臣好武寸禄猶言微禄也後</hi>
<hi>時過時也柏梁漢武元鼎二年起柏梁臺在長安城中北闕内三輔黄圖云以香栢為梁帝嘗置酒臺上詔羣</hi>
<pb n="KR4h0083_WYG_003-44a"/>
<hi>臣賦詩能七言者乃得上今詩謂柏梁體者是也長楸走馬曹子建詩走馬長楸間楸木名通志楸與梓相似</hi>
<hi>葢牧馬之所或有楸故云走馬見前註養雞列仙傳祝雞翁居洛陽尸鄉下養雞百餘年雞皆有名字凡千餘</hi>
<hi>頭晝日放散暮栖於樹呼其名即種别而至牧豕漢公孫𢎞菑川人少時為獄吏有罪家貧牧豕於海上年四</hi>
<hi>十餘乃學春秋後為相封平津侯馮子都李長吉秦宫詩自序云嘗作詞以霍家馮子都相對云又子都古之</hi>
<hi>美人也按秦宫乃漢梁兾之嬖奴則子都亦必霍家之奴而有寵者也蕭相國蕭何見前註安陵漢惠帝陵史</hi>
<hi>梁孝王使人刺殺袁盎於安陵郭門外魯陽山又地域志南陽有魯陽縣又汝州有魯山縣縣有魯山或即此</hi>
<hi>也的詩發彼有的詩説按射義發而不失正鵠其惟賢者乎的即正鵠也又中庸集註鵠皆侯之中射之的也</hi>
　　　緩歌行<lb/>
<pb n="KR4h0083_WYG_003-44b"/>
小來脫身攀貴游傾財破産無所憂暮擬經過石渠署<lb/>
朝將出入銅龍樓結交杜陵輕薄子謂言可生復可死<lb/>
一沈一浮㑹有時棄我翻然如脫屣男兒立身須自強<lb/>
十年閉户潁水陽業就功成見明主擊鐘鼎食坐華堂<lb/>
二八蛾眉梳墮馬美酒清歌曲房下文昌宫中賜錦衣<lb/>
長安陌上退朝歸五侯賓從莫敢視三省官僚揖者稀<lb/>
早知今日讀書是悔作從前狂俠兒<hi>貴遊周禮師氏凡國之貴遊子弟學</hi>
<hi>焉石渠署漢施讎傳與五經諸儒雜論同異於石渠閣三輔故事閣在未央殿北以藏秘書也銅龍樓前成紀</hi>
<pb n="KR4h0083_WYG_003-45a"/>
<hi>出銅龍樓門張晏曰門樓上有銅龍故名若白鶴飛廉之類是也杜陵見前註輕薄子前馬援書學杜季良不</hi>
<hi>成陷為天下輕薄子脫屣猶言棄屣也閉戸孫敬字文寳閉戸讀書人號為閉戸先生潁水邑名屬潁州水在</hi>
<hi>汝隂故城東南至慎縣又東南入淮河鐘鼎西京賦擊鐘鼎食列騎相遇蛾眉美人也墮馬後梁兾妻孫壽美</hi>
<hi>而善為疾態作愁眉啼粧墮馬髻曲房未詳文昌宫文昌前天文志斗魁戴筐六星曰文昌宫三輔黄圖唐武</hi>
<hi>氏改以尚書僕射為文昌皆丞相之任賜錦金坡遺事學士舊規十月賜錦五侯前成紀王氏五侯同日而封</hi>
<hi>又後質紀延熹二年封宦者單超等五人為列侯世謂之五侯三省唐官制尚書省北齊為都省亦云北省漢</hi>
<hi>靈帝時謂之中臺唐龍朔二年改尚書省為中臺中書省漢官儀中書為右曹又稱西掖唐開元中改中書省</hi>
<hi>曰紫微省龍朔元年改中書省曰西臺門下省唐龍朔改門下省曰東臺垂拱間改曰鸞臺開元間曰黄門省</hi>
<pb n="KR4h0083_WYG_003-45b"/>
<hi>游俠兒見前註</hi>
　　　古行路難<lb/>
漢家名臣楊德祖四代五公享茅土父子兄弟綰銀黄<lb/>
躍馬鳴珂朝建章火浣單衣繡方領茱萸錦帶玉盤囊<lb/>
賓客填街復滿座片言出口生輝光世人逐勢爭奔走<lb/>
瀝膽隳肝惟恐後當時一顧登青雲自謂生死長隨君<lb/>
一朝謝病還鄉里窮巷蒼苔絶知己秋風落葉閉重門<lb/>
昨日論交竟誰是薄俗嗟嗟難重陳深山麋鹿可為鄰<lb/>
<pb n="KR4h0083_WYG_003-46a"/>
魯連所以蹈東海古往今來稱達人<hi>楊德祖名脩曹操主簿後為操所殺</hi>
<hi>修父彪彪父賜賜父秉秉父震自震至彪四世為太尉震五子長子牧當陽守牧孫竒桓帝時為侍中故云父</hi>
<hi>子兄弟也太尉漢三公之職故曰四世五公也又綱目劉備曰公路四世五公海内所歸銀黄前楊僕懷銀黄</hi>
<hi>垂三組注銀印金印也修四世為三公其品第一齊職儀曰三師品第一金章紫綬進賢三梁冠絳朝服故云</hi>
<hi>綰銀黄也火浣單衣有火浣布出外國漢梁兾嘗㑹客佯爭酒失杯而汙之偽怒爭燒之布得火然如灰垢盡</hi>
<hi>火滅瑩然潔白茱萸錦帶謂錦文如茱萸也盤囊晉鄧攸夢水邊見一女有猛獸自後斷其盤囊片言謂一言</hi>
<hi>也瀝膽隳肝蒯通傳披腹心墮肝膽魯連魯仲連齊人也好竒偉俶儻之䇿而不肯仕宦時新垣衍説趙帝秦</hi>
<hi>仲連往見之曰云彼即肆然而為帝則連有蹈東海而死耳吾不忍為秦之民也</hi>
<pb n="KR4h0083_WYG_003-46b"/>
　　　送陳章甫<lb/>
四月南風大麥黄棗花未落桐葉長青山朝别暮還見<lb/>
嘶馬出門思舊鄉陳侯立身何坦蕩虬鬚虎眉仍大顙<lb/>
腹中貯書一萬巻不肯低頭在草莽東門沽酒飲我曹<lb/>
心輕萬事如鴻毛醉臥不知白日暮有時空望孤雲高<lb/>
長河浪頭連天黒津吏停舟渡不得鄭國遊人未及家<lb/>
洛陽行子空歎息聞道故林相識多罷官昨日今如何<lb/>
<hi>坦蕩論語君子坦蕩蕩虬鬚唐史太宗虬鬚可以掛弓又郭知運虬鬚虎眉大顙未詳貯書萬巻唐李邕閲秘</hi>
<pb n="KR4h0083_WYG_003-47a"/>
<hi>閣萬巻書未幾辭去又宋朱昻篤於學有朱遵度者時號萬巻目昻為小萬巻草莽左委君貺於草莽又孟草</hi>
<hi>莽之臣杜預云草莽者草生廣野莽莽然故曰草莽輕如鴻毛史記死有重於泰山或輕於鴻毛津吏左趙簡</hi>
<hi>子南擊楚津吏醉不能渡按此則津即守渡之吏也鄭國今鄭州也洛陽今河南府洛陽縣見前註</hi>
　　　送劉十<lb/>
三十不官亦不娶時人焉識道高下房中惟有老氏書<lb/>
櫪上空餘少游馬往來嵩華與咸秦放歌一曲前山春<lb/>
西林獨鶴引閒步南澗飛泉清角巾前年上書不得意<lb/>
歸臥東牕兀然醉諸兄相繼掌青史第五之名齊驃騎<lb/>
<pb n="KR4h0083_WYG_003-47b"/>
烹葵摘果告我行落日夏雲縱復横聞道謝安掩口笑<lb/>
知君不免為蒼生<hi>三十不官不娶内則曰二十而冠三十而有室四十始仕老氏書老氏老</hi>
<hi>子也本傳老子名耳字伯陽皇甫謐曰周守藏之吏也見周衰遂去至闗闗令尹喜請為著書於是著書上下</hi>
<hi>篇言道德五千餘言而去少游馬後馬援傳少游援從弟也嘗謂援曰士生一世但取衣食裁足乘下澤車御</hi>
<hi>欵段馬鄉里稱善人可也嵩華嵩山華山咸陽秦京也角巾後郭林宗遇雨巾一角墊時人故折巾一角為林</hi>
<hi>宗巾乂羊祐曰既定邊事當角中東洛歸臥東山謝安字安石高松戲之曰束山高臥安石不出將如蒼生何</hi>
<hi>驃騎漢霍去病封驃騎將軍青史古者以青簡書事故曰青史諸兄第五之名未詳所止</hi>
　　　送康洽入京進樂府詩<lb/>
<pb n="KR4h0083_WYG_003-48a"/>
識子十年何不遇只愛懽遊兩京路朝吟左氏嬌女篇<lb/>
夜誦相如美人賦長安春物舊相宜小苑葡萄花滿枝<lb/>
桞色偏濃九華殿鶯聲醉殺五陵兒曳裾此夜從何所<lb/>
中貴由來盡相許白袂春衫仙吏贈烏皮隠几郎官與<lb/>
新詩樂府唱堪愁御妓應傳鳷鵲樓西上雖因長公主<lb/>
終須一曲武陵侯<hi>兩京西京東京也左氏嬌女篇相如美人賦未詳葡萄苑漢有葡萄苑見</hi>
<hi>前注九華殿曹魏洛陽宫殿傳魏有太極芙蓉九龍九華承光等殿俱在洛陽五陵見前注曳裾鄒陽上書曰</hi>
<hi>臣飾愚陋則何王之門不可曳長裾乎</hi>
<pb n="KR4h0083_WYG_003-48b"/>
　　　古從軍行<lb/>
白首登山望烽火黄昏飲馬傍交河行人刁斗風沙暗<lb/>
公主琵琶幽怨多野雲萬里無城郭雨雪紛紛連大漠<lb/>
胡鴈哀鳴夜夜飛胡兒眼淚雙雙落聞道玉門猶被遮<lb/>
應將性命逐輕車年年戰骨埋荒外空見葡萄入漢家<lb/>
<hi>烽火見前注交河唐志貞觀十四年平高昌以其地置四州交河郡中都督府以其河水分流繞城下因名交</hi>
<hi>河刁斗見前注公主琵琶漢武帝以江都王女嫁鳥孫王昆莫為右夫人念其行道使知音者馬上奏琵琶以</hi>
<hi>慰之琵琶玉門俱見前注輕車漢官後高祖命天下選能引闗蹶張材力威猛者用以為輕車騎士葡萄見前</hi>
<pb n="KR4h0083_WYG_003-49a"/>
<hi>注</hi>
　　　愛敬寺古藤歌<hi>寺在今京師鍾為其間梁高祖天監元年造</hi>
古藤池水盤樹根左攫右拏龍虎蹲横空直上相凌突<lb/>
丰茸離纚若無骨風雷霹靂連黒枝人言其下藏妖魑<lb/>
空庭落葉乍開合十月苦寒常倒垂憶昨花飛滿空殿<lb/>
宻葉吹香飯僧徧南階雙桐一百尺相與年年老霜霰<lb/>
　　　鮫人歌<hi>博物志鮫人水居出人間賣綃後臨去從主人索器泣而出珠與主人</hi>
鮫人潛織水底居側身上下隨游魚輕綃文采不可識<lb/>
<pb n="KR4h0083_WYG_003-49b"/>
夜夜澄波連月色有時寄宿來城市海島青㝠無極已<lb/>
泣珠報恩君莫辭今年相見明年期始知萬族無不有<lb/>
百尺深泉架户牖鳥没空山誰復望一望雲濤堪白首<lb/>
　　　送郝判官<lb/>
楚城木葉落夏口青山轉鴻鴈向南時君乘使者傳楓<lb/>
林帶水驛夜火明山縣千里送行人蔡州如眼見江連<lb/>
清漢東逶迤遥望荆雲相蔽虧應問襄陽舊風俗為余<lb/>
騎馬習家池<hi>夏口在武昌縣東青山在江東㟁今青山頭是也蔡州今汝寧府古蔡州也襄陽今</hi>
<pb n="KR4h0083_WYG_003-50a"/>
<hi>襄陽府也習家池晉書襄陽習郁家有大池最為竒勝故以習家名之也</hi>
　　　古意<lb/>
男兒事長征少小幽燕客賭勝馬蹄下由來輕七尺殺<lb/>
人莫敢前鬢如蝟毛磔黄雲隴底白雪飛未得報恩不<lb/>
得歸遼東小婦年十五慣彈琵琶解歌舞令為羌笛出<lb/>
塞聲使我三軍淚如雨<hi>幽燕幽州也幽皆燕地故曰幽燕七尺身長七尺也蝟説文其</hi>
<hi>虫似毫猪經云可治胃病故以蝟名又炙轂子云蝟似鼠性獰鈍物少犯近則毛棘攅起如矢遼東古肅慎氏</hi>
<hi>地也在唐時為粟末靺鞨二種東夷中為最強國今懿州開原咸平葢翕復東寜廣寜皆其地也琵琶見前註</hi>
<pb n="KR4h0083_WYG_003-50b"/>
<hi>出塞入塞曲名羌笛羌人所吹之笛</hi>
　　　送劉昱<lb/>
八月寒葦花秋江浪頭白北風吹五兩誰是潯陽客鸕<lb/>
鷀山頭宿雨晴揚州郭裏暮潮生行人夜宿金陵渚試<lb/>
聽沙邊有鴈聲<hi>五兩淮南子曰若綄之候風也許慎曰綄候風扇也楚人謂之五兩又郭璞江</hi>
<hi>賦視五兩之動靜善注謂以雞羽為之重八兩繫於檣尾以候風也潯陽今九江府潯陽縣也鸕鷀水鳥也埤</hi>
<hi>雅云似鶂而黒一名鷧吐而生子峽中呼之為烏鬼楊州今揚州府也金陵渚金陵沙渚也渚爾雅小洲曰渚</hi>
<hi>乂渚遮也能遮水使迴也</hi>
<pb n="KR4h0083_WYG_003-51a"/>
　　王季友<hi>河南人詩評云季友愛竒務險遠出常情之外然而白首短褐良可悲夫</hi>
　　　酬李十六岐<lb/>
鍊丹文武火未成賣藥販屨俱逃名出谷迷行洛陽道<lb/>
乘流醉臥滑臺城城下故人久離怨一懽適我兩家願<lb/>
朝飲杖懸沽酒錢暮餐囊有松花飯於何車馬日憧憧<lb/>
李膺門館爭登龍千賓揖對若流水五經發難如扣鐘<lb/>
下筆新詩行滿壁立談古人坐在席問我草堂有臥雲<lb/>
知我山儲無儋石自耕自刈食為天如鹿如麋飲野泉<lb/>
<pb n="KR4h0083_WYG_003-51b"/>
亦知世上公卿貴且養丘中草木年<hi>鍊丹仙家修養之術然鍊丹之説以</hi>
<hi>烹鍊金石為外丹吐故納新為内丹大隠丹經曰有大小還丹言展轉循環也文武火丹法曰奮迅精神袪除</hi>
<hi>雜念為武火専氣柔含光黙黙溫溫不絶綿綿若存為文火賣藥後韓康字伯休霸陵人采藥名山賣於長安</hi>
<hi>市中口不貳價三十餘年時有女子從康買藥康守價不移女子怒曰公是韓伯休耶乃不貳價乎康笑曰本</hi>
<hi>欲避名今小女子皆知有我何用藥為遂逃入山中不知所終販屨未詳又陳仲子適楚王欲以為相妻曰子</hi>
<hi>織屨以為食恬然無為樂在其中乃謝使者洛陽道見前注滑臺城今滑州州有滑臺乃古之測景臺也又綱</hi>
<hi>目集覽滑臺春秋本鄭之屬邑也至後魏置東郡又改滑州云杖懸沽酒錢晉阮宣常以百錢掛杖頭至酒店</hi>
<hi>便獨酣暢家無儋石晏如也松花以松花作飯也李膺字元禮後漢人性簡亢無所交接仕桓帝為司𨽻校尉</hi>
<pb n="KR4h0083_WYG_003-52a"/>
<hi>獨持風采以聲名自高有被其容接者名為登龍門五經發難謂發五經明滯義也扣鐘記善待問者如扣鐘</hi>
<hi>扣之大者大鳴扣之小者小鳴儋石南史劉毅家無儋石之儲注齊人名小甕為甔受二斗二升云石者斗石</hi>
<hi>也儋者人所負儋也</hi>
　　　代賀枝令譽贈沈千運<lb/>
相逢問姓名亦存别時無子今有孫山上雙松長不改<lb/>
百家惟有三家村村南村西車馬道一宿通舟水浩浩<lb/>
澗中磊磊十里石河上游泥種桑麥平坡塚墓皆我親<lb/>
滿田主人是舊客舉聲酸鼻問同年十人七人歸下泉<lb/>
<pb n="KR4h0083_WYG_003-52b"/>
分手如何更此地迴頭不去淚潸然<lb/>
　　　觀于舍人壁畫山水<lb/>
野人宿在山家少朝見此山謂山曉半壁仍棲嶺上雲<lb/>
開簾欲放湖中鳥獨坐長松是阿誰再三招手起來遲<lb/>
于公大笑向余説小弟丹青能爾為<lb/>
　　儲光羲<lb/>
　　　同張侍御宴北樓<lb/>
今之太守古諸侯出入雙旗垂七旒朝覽干戈時聽訟<lb/>
<pb n="KR4h0083_WYG_003-53a"/>
暮延賓客復登樓西山漠漠崦嵫色北渚沈沈江漢流<lb/>
良宵清淨方高㑹繡服光輝聨皂葢魚龍怳惚階墀下<lb/>
雲霧杳㝠牕戸外水靈慷慨行泣珠游女飄颻思解珮<lb/>
蒼蒼低月半遥城落落疎星滿太清不分開襟悲楚奏<lb/>
願言吹笛退邊兵軒后青丘埋猰㺄周王白羽掃攙搶<lb/>
期君武節朝龍闕予亦翺翔歸帝京<hi>太守秦官也秦滅諸侯以其地為郡</hi>
<hi>罷侯置守秩二千石至漢景帝中元二年更名太守故曰古諸侯也雙旗記室新書曰太守之車五馬雙旌又</hi>
<hi>劉禹錫送李楚州詩云緹騎朱旗入楚城七旒説文垂玉也謂冠上之覆垂以玉也周禮侯伯七旒繅玉七就</hi>
<pb n="KR4h0083_WYG_003-53b"/>
<hi>繡服漢官志御史服繡衣直指主討姦猾注衣以繡者尊寵之也皂葢續漢志二千石皆皂葢朱轓泣珠解珮</hi>
<hi>見前注楚奏前漢兵圍籍垓下四面楚歌奏詩蒙叟奏公注謂樂一更端為一奏吹笛退邊兵晉劉琨為幷州</hi>
<hi>刺史嘗為邊騎所圍琨乘月登樓吹胡笳賊皆流淚歔欷有懷土之思遂棄圍而去軒后黄帝也古者君皆稱</hi>
<hi>后説文繼體君也象人之形施命以告四方故從<graphic n="KR1763" url="https://raw.githubusercontent.com/kanripo/KR-Gaiji/master/images/KR1763.png" mimeType="image/png"/>一口也青丘謂山東青州古曰青社故曰青丘猰㺄説文</hi>
<hi>獸名出南海外虎文龍爪食人又山海經猰㺄害人黄帝囚之疏屬之山又楚詞以之比暴人也攙搶爾雅謂</hi>
<hi>彗星也周王未詳所指白羽龍闕玉京俱見前注</hi>
　　　薔薇<hi>大食國花名其花紅色其露著衣香久不散又名牛勒牛利刺紅謝眺有薔薇花詩</hi>
裊裊長數尋青青不作林一莖獨秀當庭心數枝分作<lb/>
<pb n="KR4h0083_WYG_003-54a"/>
滿庭隂春日遲遲欲將半庭影離離正堪玩枝上嬌鶯<lb/>
不畏人葉底飛蛾自相亂秦家女兒愛芳菲畫眉相伴<lb/>
采葳蕤高處紅鬚欲就手低邊緑刺已牽衣葡萄架上<lb/>
朝光滿楊桞園中暝鳥飛連袂踏歌從此去風吹香氣<lb/>
逐人歸<hi>秦家女兒未詳畫眉葳蕤葡萄俱見前註踏歌續仙傳藍采和有踏踏歌又南陽雜俎元初士</hi>
<hi>人見古屏上婦人悉於牀頭踏歌又魏太后逼幸楊白華華奔梁太后思之作楊白華歌使宫人連臂踏踏歌</hi>
<hi>之</hi>
　　　新豐主人<hi>新豐見前注</hi>
<pb n="KR4h0083_WYG_003-54b"/>
新豐主人新酒熟舊客還堂客滿酌香含北砌花盈樽<lb/>
色泛南軒竹雲散天高秋月明東家少女解秦箏醉來<lb/>
忘却巴陵道夢中疑似洛陽城<hi>秦箏説文樂器鼓絃竹身乂古以竹為之秦樂</hi>
<hi>也因之以為名或云蒙恬所造故曰㤗箏乂風俗通箏之制上圓象天下平象地中空準六合絃律十二擬十</hi>
<hi>二月乃仁智之器也今幷涼二箏形如瑟不知誰改也巴陵今岳州府已見前注洛陽洛陽縣也</hi>
　　孟浩然<lb/>
　　　高陽池送朱二<hi>即習家池在襄陽</hi>
昔當襄陽全盛時山公常醉習家池池邊釣女日相隨<lb/>
<pb n="KR4h0083_WYG_003-55a"/>
粧成照水競來窺紅波澹澹芙蓉發緑岸毿毿楊桞垂<lb/>
一朝物變人亦非四面荒涼人住稀意氣豪華何處在<lb/>
空餘草露濕人衣此地朝來餞行者翻向此中牧征馬<lb/>
征馬分飛日漸斜見此空為人所嗟殷勤為訪桃源客<lb/>
余亦歸來松子家<hi>襄陽地域志又名穀城古穀伯國也山公晉山簡也簡鎮襄陽惟酒是躭</hi>
<hi>諸習有佳園池簡出游多之池上置酒輒醉名之曰高陽池桃源客松子家俱見前註</hi>
　　　送王七尉松滋<hi>松滋縣名今屬荆州府</hi>
君不見巫山神女作行雲霏紅沓翠曉氛氲嬋娟流入<lb/>
<pb n="KR4h0083_WYG_003-55b"/>
襄王夢倐忽還隨零雨分空中飛去復飛來朝朝暮暮<lb/>
下陽臺愁君此去為仙尉便逐行雲去不迴<hi>巫山神女行雲見前</hi>
<hi>注嬋娟美好貌襄王夢見前注零雨詩靈雨既零注時雨也陽臺仙尉俱見前注</hi>
　　　夜歸鹿門歌<lb/>
山寺鳴鐘晝已昏漁梁渡頭爭渡喧人隨沙岸向江村<lb/>
余亦乘舟歸鹿門鹿門月照開烟樹忽到龎公棲隠處<lb/>
巖扉松徑長寂寥惟有幽人自來去<hi>龎德公居峴山之南平生不入城府</hi>
<hi>漢建安中攜妻子入鹿門山採藥不返</hi>
<pb n="KR4h0083_WYG_003-56a"/>
　　張正言<hi>名謂河南人天寳二年進士官至禮部侍郎詩評云正言代北老翁答及湖中對酒</hi>
　　　<hi>之作在物情之外但衆人未嘗説耳亦何必歴追遐探然後為㝠搜云</hi>
　　　湖中對酒作<lb/>
夜坐不厭湖上月晝行不厭湖上山眼前一尊又長滿<lb/>
心中萬事如等閒主人有黍百餘石濁醪數斗應不惜<lb/>
即今相對不盡懽别後相思復何益茱萸灣頭歸路賖<lb/>
願君且宿黄翁家風光若此人不醉參差孤負東園花<lb/>
<hi>茱萸灣未詳黄翁家世説王戎為尚書令過黄公壚曰吾昔與嵇叔夜阮嗣宗酣暢此壚自嵇阮亡便為時所</hi>
<pb n="KR4h0083_WYG_003-56b"/>
<hi>羇絏今視此壚雖近邈若河山矣</hi>
　　　贈喬林<lb/>
去年上策不見收今年寄食仍淹留羨君有酒能便醉<lb/>
羨君無錢能不憂如今五侯不待客羨君不問五侯宅<lb/>
如今七貴方自尊羨君不過七貴門丈夫㑹應有知已<lb/>
世上悠悠何足論<hi>五侯見前注七貴潘岳西征賦窺七貴於漢庭注七貴謂吕霍上官趙丁</hi>
<hi>傳王七家也知已韓詩外傳鮑叔有疾𬋩仲不食不内漿曰士為知已者用馬為知已者良鮑子死天下莫我</hi>
<hi>知安用漿雖為之死亦何傷哉悠悠説文行貌古詩終是悠悠行路心</hi>
<pb n="KR4h0083_WYG_003-57a"/>
　　常建<lb/>
　　　張公子行<lb/>
日出乘釣舟嫋嫋垂釣竿涉淇傍荷花驄馬閑金鞍使<lb/>
君白雲中腰間懸轆轤出門事嫖姚為君西擊胡胡兵<lb/>
漢騎相馳逐轉戰孤軍海西北百尺旌竿沈黑雲邊笳<lb/>
落日不堪聞<hi>淇水名出河内共北山東至黎陽入河一曰出隆慮通志一名清水即洚水也轆轤劍名</hi>
<hi>晉灼曰古劍首以玉刻轆轤故名前霍去病為嫖姚校尉注謂<graphic n="KR1282" url="https://raw.githubusercontent.com/kanripo/KR-Gaiji/master/images/KR1282.png" mimeType="image/png"/>勁貌</hi>
　　　古意<lb/>
<pb n="KR4h0083_WYG_003-57b"/>
井底玉冰洞地明琥珀轆轤青絲縈仙人騎鳯披采霞<lb/>
挽上銀瓶照天閣黄金作身雙飛龍口銜明月噴芙蓉<lb/>
一時渡海望不見曉上青樓十二重<hi>琥珀本草出罽賓國陶隠居云松脂</hi>
<hi>入地千年而化轆轤説文井上汲水圓轉木也雙飛龍衘明月山海經鍾山之神名燭隂身長千里人面蛇身</hi>
<hi>赤色又名燭龍天不足西北無隂陽消息故有龍銜火精以照天門也青樓十二重十洲記崑崙山有閬風苑</hi>
<hi>苑中有十二玉樓</hi>
　　劉文房<hi>字長卿河間人開元中進士為監察御史終徐州刺史</hi>
　　　聽笛歌<lb/>
<pb n="KR4h0083_WYG_003-58a"/>
舊游憐我長沙謫載酒沙頭送遷客天涯望月自霑衣<lb/>
江上何人復吹笛横笛能令孤客愁渌波淡淡如不流<lb/>
商聲寥亮羽聲苦江天寂歴江楓秋靜聽闗山聞一呌<lb/>
三湘月色悲猿嘯又吹楊栁激繁音千里春色傷人心<lb/>
隨風飄向何處落唯見曲盡平湖深明發與君離别後<lb/>
馬上一聲堪白首<hi>舊游謂平昔交游也長沙禹貢荆州之域三苗之境秦置長沙郡晉改湘</hi>
<hi>州隋改潭州今復為長沙府長卿常以罪謫長沙故云遷客遷客謂遷逐之客也商聲荀子王制篇詩商歌注</hi>
<hi>商哀思之音羽聲説文羽北方水音也闗山楊栁皆曲名三湘即長沙又寰宇記湘潭湘鄉湘源為三湘皆屬</hi>
<pb n="KR4h0083_WYG_003-58b"/>
<hi>長沙</hi>
　　　望龍山懷道士許法稜<hi>九域志太平府有龍山桓溫嘗遊其處也</hi>
心惆悵望龍山雲之際鳥獨還懸厓絶壁幾千丈緑蘿<lb/>
嫋嫋不可攀龍山高誰能踐靈原中蒼翠晚嵐烟瀑水<lb/>
如向人終日迢迢空在眼中有一人披霓裳誦經山頂<lb/>
餐瓊漿空林閑坐獨焚香真官列侍儼成行朝入青霄<lb/>
禮玉堂夜掃白雲眠石牀桃花洞裏居人滿桂樹山中<lb/>
住日長龍山高高遥相望<hi>霓裳楚辭九歌青雲衣兮白霓裳瓊漿見前注玉堂殿名</hi>
<pb n="KR4h0083_WYG_003-59a"/>
<hi>漢武帝造桃花洞見前注桂樹山中楚辭桂樹叢生兮山之陽注淮南王劉安好道感八公共登山攀桂而賦</hi>
<hi>有大小桂山因以為號</hi>
　　　齊一和尚影堂<lb/>
一公住世忘世紛暫來復去誰能分身寄虚空如過客<lb/>
心將生滅是浮雲蕭散浮雲往不還淒涼遺敎歿仍傳<lb/>
舊地愁看雙樹在空堂只是一燈懸一燈長照恒河沙<lb/>
雙樹猶落諸天花天花寂寂香深殿苔蘚蒼蒼閒虚院<lb/>
昔余精念訪禪扉常接微言清道機今來寂寞無所得<lb/>
<pb n="KR4h0083_WYG_003-59b"/>
惟共門人淚滿衣<hi>暫來復去釋氏之教貴於去來無碍故云暫來復去也去來猶言生死也</hi>
<hi>身寄虚空佛陀難提尊者曰心同虚空界身等虚空法登得虚空法無是無非法生滅傳燈録無住禪師云見</hi>
<hi>境心不起名不生不生即不滅既無生滅即不被前塵所縛當得解脱雙樹涅槃經云世尊於拘尼耶城雙樹</hi>
<hi>間入滅一燈維摩經無盡燈者佛如一燈然百千燈㝠者皆明明終不滅恒河沙維摩經云取三千大千世界</hi>
<hi>如陶家輪著右掌中擲過恒河沙世界之外諸天花玉皇經云諸天寳花零亂㪚落</hi>
　　　王昭君歌<lb/>
自矜嬌艷色不顧丹青人誰知粉繪能相負却使容華<lb/>
翻誤身上馬辭君嫁驕主玉顔對人啼不語北風鴈急<lb/>
<pb n="KR4h0083_WYG_003-60a"/>
浮雲秋萬里獨見黄河流纖腰不復漢宫寵雙娥長向<lb/>
霜天愁琵琶絃中苦調多蕭蕭羌笛聲相和誰憐一曲傳<lb/>
樂府能使千秋傷綺羅<hi>丹青人後平帝宫人多令毛延壽圖其貌按圖召幸宫人多以</hi>
<hi>金繒賂毛延壽祈美其貌以希進寵獨王嬙自矜其色不賂延壽延壽圖不以實少得進見及與匈奴和王嬙</hi>
<hi>以圖當行明帝見之驚其絶色然以行不可遂止乃殺延夀纖腰雙娥琵琶羌笛俱見前注</hi>
　　　銅雀臺<hi>獻帝建安十五年冬曹操作銅雀臺於鄴沈括曰今彰德城東北角舊圮橋存</hi>
嬌愛更何日高臺空數層含啼暎雙袖不忍看西陵漳<lb/>
水東流無復來百花輦路為蒼苔青樓月夜長寂寞碧<lb/>
<pb n="KR4h0083_WYG_003-60b"/>
雲日暮空徘徊君不見鄴中萬事非昔時古人不在今<lb/>
人悲春風不逐君王去草色年年舊宫路宫中歌舞已<lb/>
浮雲空指行人往來處<hi>西陵曹操寢園所在見前注漳水在順德府東北過鉅鹿縣鄴</hi>
<hi>州古相州今河南彰德府也魏都鄴中銅雀臺亦建於鄴故此云舊宫也浮雲語富貴於我如浮雲言飄忽不</hi>
<hi>常也</hi>
　　　客舍喜鄭三見寄<lb/>
客舍逢君未授衣閉門愁見桃花飛遥想故園今已爾<lb/>
家人應念行人歸寂寞垂楊暎深曲長安日暮靈臺宿<lb/>
<pb n="KR4h0083_WYG_003-61a"/>
窮巷無人鳥雀閒空庭新雨莓苔緑此中分與故交疎<lb/>
何幸仍回長者車十年未稱平生意好得辛勤漫讀書<lb/>
<hi>授衣詩七月流火九月授衣靈臺見前注長者車漢陳平少貧以席為門然門外多長者車</hi>
　　韋應物<lb/>
　　　長安道<lb/>
漢家宫殿含雲烟兩宫十里相連延晨霞出没弄丹闕<lb/>
春雨依微自甘泉春雨依微春尚早長安貴遊愛芳草<lb/>
寳馬横來下建章香車却轉避馳道貴遊誰最貴衞霍<lb/>
<pb n="KR4h0083_WYG_003-61b"/>
世難比何能䝉主恩幸遇邊塵起歸來甲第拱皇居朱<lb/>
門峩峩臨九衢中有流蘇合懽之寳帳一百二十鳯凰<lb/>
羅列含明珠下有錦鋪翠被之燦爛博山吐香五雲散<lb/>
麗人綺閣情飄飄頭上鴛鴦雙翠翹低鬟曳袖回春雪<lb/>
聚黛一聲愁碧霄山珍海錯棄籓籬烹犢炰羔如折葵<lb/>
既請列侯封部曲還將金印授廬兒懽榮若此何所苦<lb/>
但苦白日西南馳<hi>凌雲烟言其高也兩宫十里言其近也丹闕以丹泥塗宮闕門故曰丹闕</hi>
<hi>甘泉見前注寳馬言以其寳玉餙馬也建章香車馳道見前注貴遊見後註衞霍衞青霍光二族也甲第漢胡</hi>
<pb n="KR4h0083_WYG_003-62a"/>
<hi>建傳告建侵辱長公主射于甲舍門師古曰甲舍即甲第猶言甲乙丙丁之次也皇居帝京也流蘇倦遊録云</hi>
<hi>帳四角所繫槃線繪繡之絿五色同心下垂也舍懽古詩裁成合懽扇葢言兩兩相合也寳帳謂以珍寳飾其</hi>
<hi>帳也一百二十鳯凰言四維周列鳯凰銜夜光之珠也以相照也錦鋪以錦鋪為席也博山考古圖博山罏象</hi>
<hi>海中博山下盤貯湯潤氣蒸香象海之四環麗人美人也綺閣猶言繡閣也頭上鴛鴦言金玉刻為鴛鴦首飾</hi>
<hi>翠翹東坡詩剛助斜風濕翠翹山珍山中之珍味也禮羅八珍於前是也海錯書傳錯雜山海物非一種故曰</hi>
<hi>錯棄藩籬猶言棄之也犢牛犢也羔羊羔也如折葵言其多也列侯高紀通侯諸將張晏曰後改為列侯列者</hi>
<hi>見序列也廬兒漢書鮑宣傳蒼頭廬兒部曲漢李廣行無部曲注大將營五部部有校尉一人部下有曲金印</hi>
<hi>見前注</hi>
<pb n="KR4h0083_WYG_003-62b"/>
　　　聽鶯曲<lb/>
東方欲曙花㝠㝠啼鶯相喚亦可聽乍去乍來時近逺<lb/>
纔聞南陌又東城忽似上林翻下苑緜緜蠻蠻如有情<lb/>
欲轉不轉意自嬌羌兒弄笛曲未調前聲後聲不相及<lb/>
秦女學箏指猶澀須臾風暖朝日暾流音變作百鳥喧<lb/>
誰家懶婦驚殘夢何處愁人憶故園伯勞飛過聲跼促<lb/>
戴勝下時桑田緑不及流鶯日日啼花間能使萬家春<lb/>
意閒有時斷續聽不了飛去花枝猶裊裊還棲碧樹鏁<lb/>
<pb n="KR4h0083_WYG_003-63a"/>
千門春漏方殘一聲曉<hi>批云望而知為本色人也上林下苑見前註絲蠻鳥啼聲羌兒</hi>
<hi>西人也秦女學箏見前注自緜緜蠻蠻如有情至流音變作百鳥喧皆形容鶯啼之聲也誰家嬾婦至何處游</hi>
<hi>人二句形容鶯聲感人之深也百勞杜詩東飛百勞西飛燕百勞説文鳥名隂氣動而鳴陽氣動而止隂賊之</hi>
<hi>鳥乂名鴂又曰博勞戴勝記月令戴勝降於桑注織絍之鳥頭上毛花成勝故名也</hi>
　　　燕銜泥<lb/>
銜泥燕聲嘍嘍尾涎涎秋去何所歸春來復相見豈不<lb/>
解決絶高飛碧雲裏何為地上銜泥滓銜泥雖賤意有<lb/>
營畫梁朝日巢欲成不見百鳥畏人林野宿翻遭網羅<lb/>
<pb n="KR4h0083_WYG_003-63b"/>
俎其肉未若銜泥入華屋燕銜泥百鳥之智莫與齊<hi>嘍嘍</hi>
<hi>廣韻連嘍煩貌涎涎前五行志燕燕尾涎涎説文光澤貌又廣韻好美貌秋去春來燕以秋社前則去至春社</hi>
<hi>則來此詩葢有所諷而作也</hi>
　　　横塘行<hi>横塘網目集覽即横江也又金陵覽古曰自江口治淮築隄謂之横塘也</hi>
妾家住横塘夫壻郗家郎玉盤的歴矢白魚湘簟玲瓏<lb/>
透象牀象牀可寢魚可食不知郎意何南北岸上種蓮<lb/>
豈得生池中種槿豈得成丈夫一去花落樹妾獨長夜<lb/>
心未平<hi>郗家未詳乂東晉時惟郗鑒家與王氏獨盛湘簟瀟湘多竹可作簟故云湘簟象牀八逸請談</hi>
<pb n="KR4h0083_WYG_003-64a"/>
<hi>梁魚客性多靡以象齒檀沉造床周匝用銀鏤金花寳鈿金蓮花又以琥珀龜負床脚</hi>
　　桞子厚<lb/>
　　　古東門行<hi>按枝録續相和歌詞之瑟調曲也又桞文注鮑明逺樂府有東門行此詩</hi>
　　　　<hi>葢諷盜殺武元衡事元衡為相宅在京師靜安里元和十年六月將朝出里東陽有賊自</hi>
　　　　<hi>暗中突出直刺之從者散走遂遇害於路又詩評云劉禹錫桞子厚與武元衡素不恊二</hi>
　　　　<hi>人之貶元衡為相之時也及盜殺元衡禹錫作靖共佳人怨以悼元衡之死其實快之子</hi>
　　　　<hi>厚古東門行亦然又劉良曰長安城門即東都門離别之地</hi>
漢家三十六將軍東方雷動横陣雲雞鳴函谷客如霧<lb/>
<pb n="KR4h0083_WYG_003-64b"/>
貌同心異不可數赤丸夜語飛電光徼巡司𨽻眠如羊<lb/>
當街一叱百吏走馮敬胷中函七首兇徒側耳潛愜心<lb/>
悍臣破膽皆杜口魏王臥内藏兵符子西掩袂真無辜<lb/>
氐夷轂下一朝起敵國舟中非所擬安陵誰辨削礪工<lb/>
韓國詎明深井里絶臙斷骨那可補萬金寵贈不如土<lb/>
<hi>三十六將軍漢景帝三年七國反周亞夫將三十六將住擊之此謂呉元濟反武元衡請發兵討之王承宗李</hi>
<hi>師道請宥元濟白事中書元衡斥去遂謀殺元衡鷄鳴函谷史記孟嘗君逃於秦夜半至函谷闗闗法鷄鳴方</hi>
<hi>出客乃作偽鷄鳴出闗而去此謂承宗師道遣人入闗刺元衡也貌同心異言入闗客多而不可辨也赤丸前</hi>
<pb n="KR4h0083_WYG_003-65a"/>
<hi>尹賞傳長安少年受賍報讎相與探丸為彈得赤丸者所武吏黒丸者斫文吏徼巡司𨽻前漢中尉掌徼巡京</hi>
<hi>師古曰徼謂遮繞也司𨽻掌察三輔謂盜殺元衡邏司傳噪莫知主名如方眠之羊不能禦暴也當街一叱謂</hi>
<hi>賊乘暗呼曰滅燭元衡徒御散走馮敬賈誼傳雖有悍如馮敬者適啟其口七首已陷其胷矣馮敬魏之騎將</hi>
<hi>也七首漢鄒陽傳七首竊發師古曰七首短劒也其音類七便於用也兇徒謂王承宗李師道反側之徒側耳</hi>
<hi>謂耳傾以聽也愜心謂快意也悍臣謂勇悍之臣杜口謂閉塞其口此言元衡既死朝臣驚懼爭勸帝罷兵吏</hi>
<hi>卒不敢窮捕凶人也魏王兵符史魏將晉鄙兵符在王臥内姬竊與公子無忌發晉鄙兵以救趙也子西掩袂</hi>
<hi>左楚白公反殺子西於朝子西以袂掩面而死羌夷轂下司馬相如曰是夷越起於轂下而羌夷接軫也注羌</hi>
<hi>西戎牧羊人也又後光記注羌有百五十四種散處三河夷説文北狄曰起敵國舟中夷呉起曰舟中之人皆</hi>
<pb n="KR4h0083_WYG_003-65b"/>
<hi>敵國也削礪工史梁孝王使人刺袁盎安陵郭門外刺者置其劍尸旁視其新治問長安中削礪工曰梁王使</hi>
<hi>人來治此劍以此知而發覺之深井里刺客聶政刺殺韓相俠累因自披面抉眼屠出腸韓取尸暴於市莫知</hi>
<hi>誰子其姊嫈哭之曰是軹縣深井里聶政也絶臙謂絶項也葢項謂咽喉也萬金寵贈謂元衡已死雖受榮贈</hi>
<hi>竟何益哉</hi>
　　　行路難<lb/>
飛雪斷道冰成梁侯家熾炭雕玉房蟠龍吐耀虎喙張<lb/>
熊蹲豹躑爭低昂攅巒藂崿射朱光丹霞翠霧飄竒香<lb/>
美人四座回鳴璫雪山冰谷晞太陽星躔奔走不得止<lb/>
<pb n="KR4h0083_WYG_003-66a"/>
倐忽雙燕棲虹梁風臺露榭生光飾死灰棄置參與商<lb/>
盛時一去貴反賤桃笙葵扇安可常<hi>雕玉房謂以白玉雕飾之房也蟠龍</hi>
<hi>虎喙熊蹲攅巒藂崿謂獸炭之形勢如此之盛也美人四座回鳴璫謂其富貴之家也雪山冰谷晞太陽謂一</hi>
<hi>旦消滅而不存也星躔奔走謂炎涼之變須臾不久也燕棲虹梁謂昔時之富盛今日何在但見梁間之燕在</hi>
<hi>爾風臺露榭言昔之玉房今日皆荒蕪也參商蘇武詩今為參與辰註左閼伯實沈日尋干戈以相征討后帝</hi>
<hi>不遷閼伯於商丘主辰遷實沈於大夏主參註參參星也辰大火也二星常不相見故云桃笙以桃竹為笙也</hi>
<hi>桃竹出巴渝間呉人謂簟為笙故曰桃笙葵扇晉謝安傳安鄉人有五萬蒲葵扇安取執之士庶競慕價増數</hi>
<hi>倍</hi>
<pb n="KR4h0083_WYG_003-66b"/>
　　　漁翁<lb/>
漁翁夜傍西巖宿曉汲清湘然楚竹烟銷日出不見人<lb/>
欸乃一聲山水緑迴看天際下中流巖上無心雲相逐<lb/>
<hi>苕溪漁隠曰元遺山集欸乃曲掉船歌聲也詩評云東坡删去後二句以為子厚復生亦必心服又云詩竒趣</hi>
<hi>為宗反常合道為趣熟味此詩有竒趣然尾結二句不必亦可</hi>
　　　楊白花<hi>北史楊白花楊大眼之子容貌瓌偉魏胡太后逼幸之白花懼禍南奔於梁太</hi>
　　　　<hi>后追思不已為作楊白花歌使宮人晝夜連臂踏踏歌云</hi>
楊白花風吹渡江水坐令宫樹無顔色揺蕩春光千萬<lb/>
<pb n="KR4h0083_WYG_003-67a"/>
里茫茫曉日下長秋哀歌未斷城鴉起<hi>長秋皇后宫名</hi>
　　王仲初<hi>名建潁川人大厯十年進士仕至秘書監丞侍御史出為陜州司馬以宫詞名家凡</hi>
　　　<hi>一百有四篇又詩評云大厯以後王建張籍樂府吾所深取</hi>
　　　北邙行<lb/>
北邙山頭少閒土盡是洛陽人舊墓舊墓人家歸葬多<lb/>
堆著黄金無置處天涯悠悠葬日促岡坂﨑嶇不停轂<lb/>
高張素幙繞銘旌夜唱挽歌山下宿洛陽城北復城東<lb/>
魂車祖馬長相逢車轍廣若長安路蒿草多於松柏樹<lb/>
<pb n="KR4h0083_WYG_003-67b"/>
澗底磐陁石漸稀盡向墳前作羊虎誰家古碑文字滅<lb/>
後人重取書年月朝朝車馬送葬回還起大宅與高臺<lb/>
<hi>北邙山張景陽詩北邙何纍纍高墳有四五借問誰家陵皆云漢世主又洛陽記北邙山在洛陽城北連亘四</hi>
<hi>百餘里東洛九原之地也銘旌檀弓銘明旌也以死者為不可别故以其旗識之挽歌杜氏通典漢高帝時田</hi>
<hi>横死吏不敢哭但隨柩叙哀後代相承以為挽歌至武帝時李延年分為二曲薤露送王公貴人蒿里送士大</hi>
<hi>夫庶人亦曰挽歌又譙子法訓莊子曰紼謳以生必於斥苦注曰紼引柩索也斥疎緩也苦用力也引紼所以</hi>
<hi>有謳歌者為人用力不齊故從急之也又左魯哀公㑹呉伐齊其將公孫更命歌虞殯杜預曰虞殯送葬歌示</hi>
<hi>必死也然則挽歌非起於田横也羊虎墳前石羊石虎也祖馬白虎通祖載者始載於庭乘軸車辭祖禰故曰</hi>
<pb n="KR4h0083_WYG_003-68a"/>
<hi>祖載古碑説文碑刻石紀功徳者又按古宗廟立碑以繫牲耳後人因於上紀功德此碑字從石秦以來制也</hi>
<hi>今云古碑其亦墓前紀功徳之石若今之墓誌銘是也</hi>
　　　涼州行<hi>唐人西域記云龜兹國王與臣庶知音樂者於大山間聽風聽水之聲均節成</hi>
　　　　<hi>音後翻入中國如伊州涼州甘州皆龜兹國樂也又雍州地域志涼州即西戎地秦為隴</hi>
　　　　<hi>西北地郡漢初為匈奴右地唐改為涼州今為西涼府</hi>
涼州四邊沙浩浩漢家無人開舊道邊頭州縣盡知兵<lb/>
將軍别築防秋城萬里征人皆已沒年年旌節發西京<lb/>
多來中國收婦女一半生男為漢語番人舊日不耕犂<lb/>
<pb n="KR4h0083_WYG_003-68b"/>
相學如今種禾黍驅羊亦著錦為衣為惜氊裘防鬭時<lb/>
養蠶繰繭成疋帛那將繞帳作旌旗城頭山鷄鳴角角<lb/>
洛陽家家學畨樂<hi>舊道史涼州皆西域之地至武帝張騫始開西域之迹其後擊破右地降</hi>
<hi>渾邪休屠王遂空其地始築今居以西置酒泉等郡復置屯田校尉由是皆起亭障以為防衛按此似言東漢</hi>
<hi>時也葢東漢都洛陽為東京長安為西京防秋邊人出沒以鴈為候鴈至則秋深邊始出故曰防秋山鷄爾雅</hi>
<hi>名鵕䴊又名錦鷄自愛其毛終口影水目眩則溺洛陽家家習邊樂葢言涼州皆邊也今中原亦用此曲是學</hi>
<hi>邊樂也</hi>
　　　溫泉宫行<hi>辛氏三秦記云秦始皇至驪山與神女遊而忤其指神女唾之遂生瘡始</hi>
<pb n="KR4h0083_WYG_003-69a"/>
　　　　<hi>皇祈謝神女為出温湯泉而洗滌後人因以為宮云</hi>
十月一日天子來青繩御路無塵埃宫前内裏湯各别<lb/>
毎箇白玉芙蓉開朝元閣向山上起城繞青山龍暖水<lb/>
夜開金殿看星河宫女知更月明裏武皇得仙王母去<lb/>
山鷄晝啼宫中樹溫泉決決出宫流宫使年年修玉樓<lb/>
禁兵去盡無射獵日西麋鹿登城頭梨園弟子偷曲譜<lb/>
頭白人間教歌舞<hi>十月一日天子來網目天寳六載冬十月帝如驪山温泉名其宫曰華清</hi>
<hi>乂天寳十一載冬十月帝如華清宫十四載冬十月如華清宫按是則毎年十月一日幸華清宫也青繩御路</hi>
<pb n="KR4h0083_WYG_003-69b"/>
<hi>青繩未詳御路則天子所行之路即所謂馳道也又或云御路以青石甃砌如繩之直故云乂蓮經金繩界道</hi>
<hi>則又或以青繩界道也宫前内裏<graphic n="KR2266" url="https://raw.githubusercontent.com/kanripo/KR-Gaiji/master/images/KR2266.png" mimeType="image/png"/>各别宫前池則百官所浴之處内裏則宫中之池乃帝與貴妃所浴之池</hi>
<hi>白玉芙蓉開芙蓉謂蓮花也明皇雜録天寳六載更溫泉宫曰華清宫治湯井為池環山列宫室外築羅城又</hi>
<hi>於上建老君殿左朝元閣右長生殿又上於華清宫新廣一池制度宏麗禄山於范陽以玉龍魚鴈石梁石蓮</hi>
<hi>花以獻雕䥴尤妙上大悦陳於湯中仍以石梁横於其上而蓮花纔出於水際上因幸解衣將入其魚龍鳬鴈</hi>
<hi>皆奮鱗舉翼狀若飛動上恐却之蓮花石至今在宫女知更謂以宫女掌更漏也武皇譬明宗王母譬貴妃言</hi>
<hi>明宗巳升遐而貴妃已死自是無復遊幸山鷄入宫而啼溫泉亦流出宫牆矣宫使謂看守溫泉之官禁兵謂</hi>
<hi>守衞宫城之兵去盡謂征調去盡麋鹿登城樓與麋鹿游於姑蘇之意同梨園弟子明皇雜録明皇雜受法曲</hi>
<pb n="KR4h0083_WYG_003-70a"/>
<hi>選郡下好子弟三百教於梨園名梨園弟子</hi>
　　　鏡聽詞<lb/>
重重摩挲嫁時鏡夫壻逺行憑鏡聽回身不遣别人知<lb/>
人意丁寧鏡神聖懷中收拾雙錦帶恐畏街頭見驚怪<lb/>
嗟嗟㗫㗫下堂階獨自竈前來跪拜出門願不聞悲哀<lb/>
身在任郎回未回月明地上人過盡好語多同皆道來<lb/>
巻帷上牀喜不定與郎裁衣失翻正可中三日得相見<lb/>
重繡鏡囊磨鏡面<lb/>
<pb n="KR4h0083_WYG_003-70b"/>
　　　鞦韆詞<hi>見前註</hi>
長長絲繩紫復碧嫋嫋横枝高百尺少年女兒重鞦韆<lb/>
蟠巾結帶分兩邊身輕裙薄易生力雙手向空如鳥翼<lb/>
下來立地重繫衣復畏斜風高不得傍人送上那足貴<lb/>
終賭鳴璫鬬自起迴迴若與高樹齊頭上寳釵從墮地<lb/>
眼前爭勝難為休足踏平地看始愁<lb/>
　　　寒食行<hi>荆楚嵗時記清明前一日謂之寒食以禁烟而名也</hi>
寒食家家出古城老人看屋少年行丘隴年年無舊道<lb/>
<pb n="KR4h0083_WYG_003-71a"/>
車徒㪚行入衰草牧童驅牛下塚頭畏有家人來灑掃<lb/>
逺人無墳水頭祭還引婦姑望鄉拜三日無火燒紙錢<lb/>
紙錢那得到黄泉但看隴上無新土此中白骨應無主<lb/>
<hi>寒食家家出古城言寒食掃墓也唐開元勅寒食上墓禮經無文近代相傳寖以成俗宜許上墓同拜掃禮又</hi>
<hi>桞宗元書近世禮重拜掃今已闕者四年矣毎遇寒食則北向長跪以首頓地三日無火以寒食禁烟而言黄</hi>
<hi>泉古樂府潛寐黄泉下千載永不寤</hi>
　　　田家留客<lb/>
人客少能留我屋客有新漿馬有粟逺行僮僕應苦饑<lb/>
<pb n="KR4h0083_WYG_003-71b"/>
新婦厨中炊欲熟不嫌田家破門戸蠶房新泥無風土<lb/>
行人但飯莫畏貧明府上來何辛苦丁寧回語屋中妻<lb/>
有客勿令兒夜啼雙塚直西有縣路我教丁男送君去<lb/>
<hi>漿説文酢也列子吾食於十漿而五漿先饋明府唐人稱縣令曰明府丁男謂丁壯之男也唐志人生十六為</hi>
<hi>中二十一為丁葢取萬物成實之義也男説文丈夫也以田以力言用力於田畞也</hi>
　　　田家行<lb/>
男聲欣欣女顔悦人家不怨言語别五月雖熱麥風清<lb/>
簷頭索索繰車鳴野蠶作繭人不取葉間撲撲秋蛾生<lb/>
<pb n="KR4h0083_WYG_003-72a"/>
麥收上塲絹在軸的知輸得官家足不望入口復上身<lb/>
且免向城賣黄犢田家衣食無厚薄不見縣門身即樂<lb/>
<hi>繰説文繰繭為絲繰車者繰絲之車也野蠶成繭出光武紀注非家飼之蠶也</hi>
　　　當牕織<lb/>
歎息復歎息園中有棗行人食貧家女大富家織翁母<lb/>
隔牆不得力水寒手澀絲脆斷續來續去心腸爛草蟲<lb/>
促促機下鳴兩日催成一匹半輸官上頭有零落姑來<lb/>
得衣身不著當牕却羨青樓娼十指不動衣盈箱<lb/>
<pb n="KR4h0083_WYG_003-72b"/>
　　　促刺行<hi>題意未詳又貨殖傳因貧求富刺繡紋不如倚市門此言失業貧者之資也今</hi>
　　　　<hi>詳詩意頗有相似然未敢必當再攷</hi>
促刺復促刺水中無魚山無石少年雖嫁不將歸頭白<lb/>
猶著父母衣四邊田宅非所有我身不及逐鷄飛出門<lb/>
若有歸死處猛虎當衢向前去百年不遣踏君門在家<lb/>
誰喚為新婦豈不見他鄰家娘嫁來長在舅姑傍<lb/>
　　　行見月<lb/>
月初生居人見月一月行月行一年十二月強半馬上<lb/>
<pb n="KR4h0083_WYG_003-73a"/>
看圓缺百年懽樂能幾何在家見少行見多不縁衣食<lb/>
相驅遣此身誰願長奔波篋中有帛倉有粟豈向天涯<lb/>
走碌碌家人見月望我歸正是道上思家時<lb/>
　　　白紵歌<hi>題意見注中</hi>
天河漫漫北斗燦宫中烏啼知夜半新縫白紵舞衣成<lb/>
來遲邀得呉王迎低鬟轉面掩雙袖玉釵浮動春風生<lb/>
酒多夜長夜未曉月明燈光兩相照後庭歌聲更窈窕<lb/>
<hi>白紵舞衣玉釵俱見前注</hi>
<pb n="KR4h0083_WYG_003-73b"/>
館娃宮中春日暮荔枝木瓜花滿樹城頭烏栖休擊鼓<lb/>
青娥彈瑟白紵舞夜天燑燑不見星宮中火照西江明<lb/>
美人醉起無次第墮釵遺珮滿中庭此時但願可君意<lb/>
迴晝為宵亦不寐年年奉君君莫棄<hi>館娃宮謝元暉詩再逺館娃宫又呉</hi>
<hi>郡志靈岩山在平江府城西二十里呉王之别苑在焉有館娃宫琴臺響屧廊西施洞娃方言美女也荔枝白</hi>
<hi>居易圖譜生巴蜀間樹形圓如帷葢葉如冬青華如橘春榮實如丹夏熟朶如葡萄核如枇杷殻如紅繒膜如</hi>
<hi>紫綃瓤肉㓗白如冰雪漿液甘酸如醴酪乂蔡君謨荔枝之於天下惟閩粤南越巴蜀有之漢初南越王尉陀</hi>
<hi>以之備方物始通中國木瓜詩投我以木瓜本草木瓜其木狀如柰花開於春末而深紅色其實大者如瓜小</hi>
<pb n="KR4h0083_WYG_003-74a"/>
<hi>者如拳青娥未詳或云青年之美人也白紵舞樂府有白紵舞白紵歌白鳬舞白鳬歌並呉人之歌舞呉地出</hi>
<hi>紵又江鄉水國自多鳬鶩故興其所見以寓意焉始則田野之作後乃大樂氏用焉其音入清商調故清商之</hi>
<hi>曲有子夜呉歌即白紵也在呉歌為白紵在雅歌為子夜又梁武令沈約更製其詞焉曰子夜四時歌其實一</hi>
<hi>也西江未詳無次第謂無行列先後之序也</hi>
　　　失釵怨<lb/>
貧女銅釵惜於玉失却來尋三日哭嫁時女伴與作粧<lb/>
頭戴此釵如鳯凰雙杯行酒六親喜我家新婦宜拜堂<lb/>
鏡中乍無失髻様初起猶疑在牀上高樓翠鈿飄舞塵<lb/>
<pb n="KR4h0083_WYG_003-74b"/>
明日從頭一遍新<lb/>
　　　精衞詞<lb/>
精衞誰教爾填海海邊石子青磊磊但得海水作枯池<lb/>
海中魚龍何所為口穿豈為空銜石山中草木無全枝<lb/>
朝在樹頭暮海裏飛多羽折時墮水高山未盡海未平<lb/>
願我身死子還生<hi>精衛山海經發鳩之山有鳥名曰精衛炎帝之女往遊於東海溺而不返</hi>
<hi>化為精衛常㘅西山之木石以填東海</hi>
　　　射虎行<lb/>
<pb n="KR4h0083_WYG_003-75a"/>
自去射虎得虎歸官差射虎得虎遲獨行以死當虎命<lb/>
兩人相疑終不定朝朝暮暮空手回山下緑苗已成徑<lb/>
逺立不教丁箭鏃聞死還來分虎肉惜留猛虎著深山<lb/>
射殺恐畏終身閒<lb/>
　　　羽林行<hi>漢志羽林府掌送從武帝太初元年初置名曰建章營騎後更名羽林騎又取</hi>
　　　　<hi>從軍死事之子孫養於羽林官教以五兵號曰羽林孤兒又劉後村詩評云此詩可與蘇</hi>
　　　　<hi>州逢楊開府詩同看</hi>
長安惡少出名字樓下劫商樓上醉天明下直明光宫<lb/>
<pb n="KR4h0083_WYG_003-75b"/>
散入五陵松柏中百回殺人身合死赦書尚有收城功<lb/>
九衢一日消息定鄉吏籍中重改姓出來依舊屬羽林<lb/>
立在殿前射飛禽<hi>惡少退之詩昨晚長鬚來下狀隔牆惡少惡難似長安惡少謂長安凶惡</hi>
<hi>少年也明光宫漢武帝太初四年秋起明光宮三輔黄圖云宮在長安城中成都侯王商借明光宮避暑即此</hi>
<hi>地也五陵見前注收城功武帝元朔六年有司奏請置武功賞功以寵戰士考漢兵制期門羽林之兵不預征</hi>
<hi>伐順帝永和五年束羌冦三輔遣馬賢將左右羽林五校屯漢陽則羽林亦在調遣故云收城功也鄉吏籍中</hi>
<hi>重改姓武帝初置羽林即九選六郡良家子補之羽林屬北軍而皆召募之兵故云雖犯死得赦乃有選補召</hi>
<hi>募則復入籍以充羽林兵士也九衢見前注立在殿前兵制羽林天子禁從之兵故云耳</hi>
<pb n="KR4h0083_WYG_003-76a"/>
　　　短歌行<lb/>
人初生日初出上山遲下山疾百年三萬六千朝夜裏<lb/>
分將強半日有歌有舞聞早為昨日健於今日時人家<lb/>
見生男女好不知男女催人老短歌行無樂聲<lb/>
　　　神樹詞<lb/>
我家家西老棠樹須晴即晴雨即雨四時八節上杯盤<lb/>
願神不離神處所男不著丁女在舍事官上下無言語<lb/>
老身長健樹婆娑萬嵗千秋作神主<lb/>
<pb n="KR4h0083_WYG_003-76b"/>
　　　逺將歸<lb/>
逺將歸勝未别離時在家相見熟新歸懽不足去願車<lb/>
輪遲迴思馬蹄速但令在家相對貧莫向天涯金繞身<lb/>
　　　望夫石<hi>地域志望夫石在太平府當塗縣采石江北有石如人立於山頂</hi>
望夫處江悠悠化為石不回頭山頭日日風和雨行人<lb/>
歸來石應語<hi>陳后山詩評望夫石詩如劉夢得終日望夫夫不歸化作孤石若相思望來已是幾</hi>
<hi>千嵗只似當年初望時語雖拙而意工黄魯直以顧況此詩為第一且語意皆工然即此詩也魯直以為顧況</hi>
<hi>詩此以為仲初詩未知孰是</hi>
<pb n="KR4h0083_WYG_003-77a"/>
　　張文昌<hi>名籍和州人貞元十五年封孟伸榜及第詩評云文昌為詩長於樂府多有警句選</hi>
　　　<hi>詩補註獨取其離怨一詩云張籍工為樂府詞昌黎稱其學古淡者詩也然唐人古詩於此焉</hi>
　　　<hi>止耳或言張籍樂府昌黎既許其古淡則其可取者必多愚謂古人制作自有體格或因時高</hi>
　　　<hi>下其氣韵亦不相逺此難以言語形容在識者自能心領意㑹也今觀籍所作詞雖古淡音調</hi>
　　　<hi>則唐而已獨此離怨一篇庶幾近之餘皆似是而實非大抵貞元以後學古者類皆如此夫唐</hi>
　　　<hi>以詩名者不下三百餘家然欲求其純全合乎風雅之音響者何其不易得也嗚呼世降風移</hi>
　　　<hi>一至於此離怨詩並附於下切切重切切秋風桂花折人當少年嫁我當少年别念君非征役</hi>
　　　<hi>年年長逺途妾身甘獨没高堂有舅姑山川豈悠逺行人不自反</hi>
<pb n="KR4h0083_WYG_003-77b"/>
　　　楚宫詞<lb/>
<hi>闕</hi>
<pb n="KR4h0083_WYG_003-78a"/>
　　　寄衣曲<lb/>
纖素裁衣獨苦辛逺因回使寄征人官家亦自寄衣去<lb/>
貴從妾手著君身高堂姑老無侍子不得自到邊城裏<lb/>
殷勤為看初著時征夫身上宜不宜<lb/>
　　　征婦怨<lb/>
九月匈奴殺邊將漢軍全沒遼水上萬里無人收白骨<lb/>
家家城下招魂葬婦人依倚子與夫同居貧賤心亦舒<lb/>
夫死戰塲子在腹妾身雖存如晝燭<hi>遼水即遼河在遼陽路瀕河南北干</hi>
<pb n="KR4h0083_WYG_003-78b"/>
<hi>餘里東西二百里遼河居中招魂楚辭宋玉哀屈原魂魄散佚作招魂欲以復其精神也</hi>
　<lb/>
　<lb/>
　<lb/>
　<lb/>
　<lb/>
　<lb/>
　唐音巻三<lb/>
</p>
<p>
</p>
  </div>
</body>
</text>
</TEI>
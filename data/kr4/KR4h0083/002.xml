<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐音巻二</head>
    <p>
<pb n="KR4h0083_WYG_002-1a"/>
欽定四庫全書<lb/>
　唐音巻二　　　　　　　元　楊士𢎞　編<lb/>
　　　　　　　　　　　　　　張　震　註<lb/>
　唐詩正音<lb/>
　五言古詩<hi>嚴滄浪詩評云五言始於李陵以其在漢故云古詩又選詩演義云蘇武使匈奴與</hi>
　　<hi>陵贈别亦皆五言是一時之人皆為五言矣謂始於李陵恐未必然又古詩十九首以為始於枚乗</hi>
　　<hi>則詩中㳺戯宛與洛驅車上東門等語又似東漢時語以為始於枚乘亦未為穏大抵三百篇之變</hi>
　　<hi>則為漢魏五言則云始於漢者有必然之理矣</hi>
<pb n="KR4h0083_WYG_002-1b"/>
　　陳子昂<hi>字伯玉梓州人武氏竒其才召見金鑾殿擢為麟臺正字又文藝傳云唐興承徐庾</hi>
　　　<hi>遺風至子昂始變正雅為感遇二十八首王適云子昂感遇詩為海内文宗誠知言也</hi>
　　　感遇二十四首<hi>感遇云者謂有感於心而寓於言以攄其意也又云感之於心</hi>
　　　　<hi>遇之於目情發於中而寄於言如莊子寓言之類是也</hi>
微月生西海幽陽始化昇圓光正東滿隂魄已朝凝太<lb/>
極生天地三元更廢興至精諒斯在三五誰能徴<hi>㣲月初生</hi>
<hi>之月所謂上弦者是也揚子曰月未望載魄於西故曰生西海盖以喻中宗初即位如月之初生明也幽陽陽</hi>
<hi>太陽也太陽以喻君而言幽陽者以其幽晦而不明以譬武氏之僣居君位也圓光月望則光圓於東方故曰</hi>
<pb n="KR4h0083_WYG_002-2a"/>
<hi>東滿也隂魄月至望後則明死而魄生楊子日月既望則終魄於西故曰朝凝凝者結也太極易云易有太極</hi>
<hi>是生兩儀注太極是天地未生之前元氣混而為是太初太一也兩儀即天地三元春秋傳人君體元以居正</hi>
<hi>故古者人君即位必建元以新天下之耳目如夏以寅為人元殷以丑為地元周以子為天元更廢興謂迭以</hi>
<hi>興也至精謂天道也如帝王建極之理三綱五常之道皆天地之間至精之理也諒信也葢言此理信此而在</hi>
<hi>未有所損也三五三皇五帝也誰能徵徵者騐也言三皇五帝歷代相承之道其理固在未嘗有昩但人不能</hi>
<hi>取以為驗而戒其簒奪之不可為按此詩是亦刺武氏不知是理而徒取篡奪之名也</hi>
蘭若生春夏芊蔚何青青幽獨空林色朱蕤冒紫莖遲<lb/>
遲白日晚嫋嫋秋風生歲華盡揺落芳意竟何成<hi>蘭說文香</hi>
<pb n="KR4h0083_WYG_002-2b"/>
<hi>草也楚辭朱子注本草云蘭與澤蘭相似生水旁紫莖赤節髙四五尺緑葉光潤尖長有岐微小紫花紅白色</hi>
<hi>有香五六月盛若桂若說文香草也楚辭注似葵而香葉似馬蹄故俗云馬蹄香也主春夏言得其時也按楚</hi>
<hi>辭王逸注曰離騷之文依詩取則引類譬喻故善鳥香草以配忠貞惡鳥臭物以比讒佞靈妃美人以比於君</hi>
<hi>宓妃佚女以比賢臣虬龍鸞鳳以比君子飄風雲霓以比小人然則此托興蘭若葢子昂自喻有忠貞之節也</hi>
<hi>芊蔚說文草木茂盛貌青青言生意之美也幽獨言幽静而貞獨也空選詩補注云空如馬羣遂空之空空字</hi>
<hi>義林色比衆人也朱㽔花也紫莖榦也冒如書注天子以刻處冒其珪頭之義也白日比言君也晚言君道之</hi>
<hi>晦而不明也秋風比小人也生則言其茹征之象也歲華猶言年華也歲華之邁如草木之華揺落雖有芳美</hi>
<hi>之意亦不能有所施也按此詩子昂自惜有忠貞之節幽静之徳且生遇其時而才冠於人足以行其志而不</hi>
<pb n="KR4h0083_WYG_002-3a"/>
<hi>得用於時又選詩補註以為此詩子昂未仕時作葢恐歲月遂暮而無成也</hi>
白日毎不歸青陽時暮矣茫茫吾何思林卧觀無始衆<lb/>
芳委時晦鶗鴂鳴悲耳鴻荒古已頽誰識巢居子<hi>青陽爾雅</hi>
<hi>春為青陽萬物發生無始易萬物資始此言無始則萬物未生之初也又莊子曰與日無始鶗鴂鳥名楚辭恐</hi>
<hi>鶗鴂之先鳴兮使夫百物為之不芳即詩所謂七月鳴鵙者也其聲惡隂氣至則先鳴而百草死也鴻荒三五</hi>
<hi>厯紀未有天地之時混沌如雞子溟涬始芽鴻濛滋萌即揚子所謂鴻荒之世也頺說文墜也廣川王傳曰日</hi>
<hi>崔隤時不再巢居子逸士傳巢父堯時隠人年老以樹為巢而寢其上故人號為巢父堯之讓許由也由以告</hi>
<hi>巢父巢父曰汝何不隠汝形藏汝光按此詩子昂歎中宗之廢不得復位而在已則年華已邁不可再來而君</hi>
<pb n="KR4h0083_WYG_002-3b"/>
<hi>子道喪小人道長不復可如上古鴻荒之世君臣盡揖讓之風矣則不若巢父之蔵形韜光以自晦於亂世也</hi>
聖人秘元命懼世亂其真如何嵩丘軰談譎悞時人先<lb/>
天誠為美階亂禍誰因長城備邊寇嬴禍發其親赤精<lb/>
既迷漢子牟何救秦去去桃李花多言死如麻<hi>元命大命是即</hi>
<hi>夭命也亂其真謂如王莽儗周公攝天子位及曹文帝曰堯舜之事我知之矣之類皆假此嵩丘未詳談譎説</hi>
<hi>文譎權詐也又梁益曰謬欺天下人曰譎先天史𤣥宗初即位改元先天誠為美言𤣥宗即位之初焚珠玉及</hi>
<hi>錦繡於殿前能自刻厲以求至治固足美也階亂猶言基禍也長城史記秦紀盧生謂始皇曰亡秦者胡也始</hi>
<hi>皇命蒙恬北築萬里長城以備邊人然不知王子胡亥已應其䜟竟亡秦國所謂嬴禍伐其親也赤精漢髙帝</hi>
<pb n="KR4h0083_WYG_002-4a"/>
<hi>紀髙祖至蛇所遇老母哭之曰吾子為赤帝子所殺故哭之故漢推五行以火徳王是曰赤精子牟未詳何救</hi>
<hi>秦言無足以救秦之滅亡也桃李不言下自成蹊葢言桃李雖不能言然其下自成蹊逕也按此詩意謂𤣥宗</hi>
<hi>當即位之初親監中宗韋氏之禍而撥亂反正求為至治固為美矣而晚節不終親蹈中宗蹤迹奪夀王妃深</hi>
<hi>寵犖山幾至亡國而末復自喻欲誅則及於禍反不如桃李之無言為愈也</hi>
深居觀元化悱然爭朶頤羣動相啖食利害紛㘈㘈便<lb/>
便夸毗子榮耀更相持務光讓天下周賈競刀錐巳矣<lb/>
行采芝萬世同一時<hi>元化大化也謂天地隂陽運行則為大化悱説文心欲也朶頤説文</hi>
<hi>頤頷也易頤之初九舍爾靈龜觀我朶頤本傳為朶動其頤頷言人見食而欲之則動頤垂涎也羣動陶詩日</hi>
<pb n="KR4h0083_WYG_002-4b"/>
<hi>入羣動息㘈㘈説文无聞見之象便便口辯給也夸毗説文夸大毗輔也詩無為夸毗葢小人之態不為大言</hi>
<hi>以夸世則為毗言以輔人也務光莊子篇湯伐桀克之以讓務光務光不受抱石沈水以死周賈周公賈誼也</hi>
<hi>刀錐左錐刀之末將盡爭之又江淹書錐刀爭利也採芝商山四皓見秦虐政乃逃入藍田山作歌曰曄曄紫</hi>
<hi>芝可以療飢萬世世謂三十年為一世又父子相承為一世按此詩謂人尚利爭相夸毗以取榮於一世而不</hi>
<hi>知揖讓之美雖千萬世猶同一時也葢亦以喻武氏之簒奪而當世姦䛕之徒更相夸大毗附以助其惡而取</hi>
<hi>笑於後世也</hi>
吾愛鬼谷子青谿無垢氛囊括經世道遺身在白雲七<lb/>
雄方龍鬬天下亂無君浮雲不足貴遵養晦時文舒之<lb/>
<pb n="KR4h0083_WYG_002-5a"/>
彌宇宙巻之不盈分豈徒山木夀空與麋鹿羣<hi>鬼谷先生風俗</hi>
<hi>通曰六國時縱横家又索隠曰鬼谷地名扶風池陽穎川陽城並有鬼谷墟葢其人所居因號馬樂臺註鬼谷</hi>
<hi>子云蘇秦欲神秘其道故假名鬼谷也又考索曰鬼谷先生周之髙士姓名不聞也鬼谷子姓王名詡隠居青</hi>
<hi>谿鬼谷因以自號青谿山在荆州沮縣山東囊括易括囊無咎廣韻括結也謂結其囊口過秦論曰囊括四海</hi>
<hi>經世道謂治世之道也白雲陶𢎞景詩云山中多白雲隠者自怡悦七雄謂韓魏燕趙齊楚秦之七國也龍鬬</hi>
<hi>左鄭大水龍鬬於時門之外又光武紀四七之際龍鬬于野龍鬬謂七國爭戰如龍鬬也浮雲不足貴語不義</hi>
<hi>而富且貴於我如浮雲舒之巻之易放之則彌六合巻之則退蔵於宻山木夀莊子行於山中見大木枝葉茂</hi>
<hi>盛伐木者止其旁而不取問其故曰無所可用莊子曰此木以不才得終其天年麋鹿羣史舜居深山與鹿豕</hi>
<pb n="KR4h0083_WYG_002-5b"/>
<hi>同遊按此詩寓言抱負才器不得致用之辭也</hi>
樂羊為魏將食子炫軍功骨肉且相薄他人安得忠吾<lb/>
聞中山相乃屬放麑翁孤獸猶不忍況以奉君終<hi>食子古韓</hi>
<hi>非子曰樂羊事魏文侯為將以伐中山時羊有子在中山中山君烹其子而遺之羮羊啜之而攻㧞中山相中</hi>
<hi>山趙地今定州即古中山也相郡守也按選詩補注云中山相當作孟孫傳韓非子曰孟孫獵得麑使秦西巴</hi>
<hi>載之歸其母隨之而歸西巴弗忍而與之孟孫怒而逐之三月復召之使為子傅曰夫不忍乎麋又豈能忍吾</hi>
<hi>子乎按此詩亦為武氏而作初髙宗見武氏而悦之時蕭叔妃方有寵王后欲奪其寵潛令武氏長髪納之後</hi>
<hi>宫以間淑妃及武氏大幸遂殺其女以誣王后而奪其位故此云爾謂既殺其子不如西巴不忍麋之子則於</hi>
<pb n="KR4h0083_WYG_002-6a"/>
<hi>他人其能忍乎</hi>
市人矜巧智於道若童蒙傾奪相夸侈不知身所終不<lb/>
見𤣥㝠子觀世玉壺中窈然遺天地乗化入無窮<hi>市人謂市</hi>
<hi>井牙儈耆利之人顔延年詩營營市井人矜誇也巧黠慧也智巧詐也道經世之大道童蒙易童蒙求我本義</hi>
<hi>云童䝉謂幼稚而䝉昧也𤣥㝠子禮月令其神𤣥㝠注水神也又𤣥㝠為雨師然𤣥㝠莊大宗師臾區聞之𤣥</hi>
<hi>㝠𤣥㝠聞之參寥此云𤣥㝠子又似神仙之類未詳玉壺列仙傳王方平有十二玉壺乗化之化即卲子所謂</hi>
<hi>觀化謂化去也無窮廣成子曰余將去汝入無窮之門又莊子内篇若夫乘天地之正御六氣之辨以遊無窮</hi>
<hi>者彼且惡乎待哉按此詩謂市井小人罔然所知方且爭權奪利喪身亡家不知所終而君子之人自潔其身</hi>
<pb n="KR4h0083_WYG_002-6b"/>
<hi>髙蹈逺舉以避其禍也</hi>
吾觀龍變化乃是至陽精石林何㝠密幽洞無留行古<lb/>
之得仙道信與元化并𤣥感非象識誰能測淪㝠世人<lb/>
拘目見酣酒笑丹經崑崙有瑤樹安得采其英<hi>龍禮鱗虫之長</hi>
<hi>爾雅有鱗曰蛟龍有翼曰應龍有角曰虬龍無角曰螭龍未升天曰蟠龍變化易乾之初九潛龍勿用本傳龍</hi>
<hi>之為物靈變不測又説文龍鱗虫之長能小能大能長能短能幽能明春分而登天秋分而入川即此可以見</hi>
<hi>其變化之大非鱗虫之所能及也變化至陽精易本傳乾以龍為象則卦之六爻皆陽故曰至陽精也石林謝</hi>
<hi>靈運詩石林豈為難仙道度人經仙道難得葢延年尸解之道也元化天地之大化并合也𤣥感𤣥黙也感通</hi>
<pb n="KR4h0083_WYG_002-7a"/>
<hi>也謂黙相感通也非衆識謂非可以形象而喻也淪㝠謂幽深而𤣥逺不可以窺測也拘目見謂拘拘於耳目</hi>
<hi>之所及酣酒謂酣酗於酒醴而不知所以醒也笑丹經抱朴子曰余昔授鄭君金液丹經謂煉丹之書也崑崙</hi>
<hi>瑤樹楚辭登崑崙兮食玉英注登崑崙言其所居之髙食玉英言其所養之潔也按此詩以龍喻君變化以喻</hi>
<hi>其在天位而尊顯不可䙝也古之得仙道以喻臣職元化并則臣之得與天合以見君臣際遇之道出乎自然</hi>
<hi>而不可以窺度也拘目見笑丹經謂小人不知此道而反相讒間崑崙瑤樹亦楚辭之意言欲髙蹈逺舉潔身</hi>
<hi>以自養也</hi>
呦呦南山鹿罹罟以媒和招搖青桂樹幽蠧亦成科世<lb/>
情甘近習榮耀紛如何怨憎未相復親愛生禍羅瑤臺<lb/>
<pb n="KR4h0083_WYG_002-7b"/>
傾巧笑玉杯殞雙娥誰見孤城樹青青成斧柯<hi>呦呦説文鹿鳴</hi>
<hi>聲詩呦呦鹿鳴南山則為陽而光明之所也罹罟陷於網罟也媒和求援也招搖漢書招搖申動貌青桂廣韻</hi>
<hi>桂叢生合浦巴南山峯間無雜木葉長尺餘冬夏長青故曰青桂幽蠧木中之虫也楚辭桂蠧不知所淹留兮</hi>
<hi>幽則言其蠧之深也瑤臺西王母所居之處玉杯列仙傳茅君學道能令金案玉杯自來人前殞雙娥未詳按</hi>
<hi>此詩首四語葢喻王后憎蕭妃之有寵乃求武氏以奪之且言武后貞固之徳如桂之長青而不知更遭武氏</hi>
<hi>之蠧遂使怨憎之精未有報復反為武氏所殺雖然武氏既殺二妃而髙宗獨處於上如孤城之樹人將伐之</hi>
<hi>為斧柯乃自伐之也</hi>
林居病時久水木澹孤清閒卧觀物化悠悠念無生青<lb/>
<pb n="KR4h0083_WYG_002-8a"/>
春始萌達朱火巳滿盈殂落方自此感歎何時平<hi>物化死也</hi>
<hi>注物化者悦然而蜕所係也又莊子内篇大宗師又況萬物之所係而一化之所待乎無生莊至樂察其始而</hi>
<hi>本無生釋經云大家團欒頭共説無生話朱火謂夏也按此詩葢謂萬物變化生息之理纔長於春而已盈於</hi>
<hi>夏復殂落於秋矣感萬物之生化嗟時之易邁此所以興歎不平也</hi>
臨岐泣世道天命良悠悠昔日殷王子玉馬遂朝周寶<lb/>
鼎淪伊穀瑤臺成古丘西山傷遺老東陵有故侯<hi>岐泣淮南</hi>
<hi>子楊朱見岐路而泣謂可以南可以北天命書天命靡常言天命悠逺而不可常也殷王子書紂之庶兄微子</hi>
<hi>也微子見紂之無道遂奉殷之玉馬以朝於周而存宗祀也寶鼎三足兩耳所以和五味者也前郊祀志黄帝</hi>
<pb n="KR4h0083_WYG_002-8b"/>
<hi>鑄寶鼎以象天地人也至禹收九牧之金以鑄九鼎象九州武王克商遷之洛邑及周之哀鼎遂淪伊穀二水</hi>
<hi>之間矣西山遺老史記伯夷叔齊恥食周粟隠於首陽山即西山也東陵故侯史記秦亡東陵侯種𤓰于長安</hi>
<hi>西門即東陵也</hi>
貴人難得意賞愛在須㬰莫以心如王采他明月珠昔<lb/>
稱夭桃子今為舂市徒鴟鴞悲東國麋鹿泣姑蘇誰見<lb/>
鴟夷子扁舟去五湖<hi>如玉詩生芻一束其人如玉明月珠李斯書夜光之璧明月之珠夭</hi>
<hi>桃子未詳詩桃之夭夭之子于歸毛萇注曰夭夭少壯貌無過言其美如夭桃之艷冶也舂市徒未詳鴟鴞悲</hi>
<hi>東國史管蔡流言周公居東作鴟鴞之詩以遺成王麋鹿泣姑蘇左子胥諫吳王曰臣見麋鹿復遊於姑蘇矣</hi>
<pb n="KR4h0083_WYG_002-9a"/>
<hi>姑蘇者吳王所造姑蘇臺在蘇州府長熟縣鴟夷子左范蠡相越王勾踐伐吳而歸泛扁舟以遊五湖因自號</hi>
<hi>鴟夷子皮鴟夷鄒陽傳注鴟夷榼形今盛酒器也又李白詩注云自號鴟夷子言若盛酒之器多所容受而可</hi>
<hi>巻懐與時張弛五湖太湖射陽湖洞庭湖丹陽湖彭蠡湖又五湖之名不一周禮揚州其浸五湖按張勃吳録</hi>
<hi>曰五湖者太湖之别名以其周行五百里二萬六千頃乃以五湖名之此説良是也此詩葢謂恩幸不可久恃</hi>
<hi>若周公尚不免管蔡之流言范蠡尚畏越王之不可以共安樂也</hi>
幽居觀大運悠悠念羣生終古代興没豪聖莫爭能三<lb/>
季淪周赧七雄滅秦嬴復聞赤精子提劍入咸京炎光<lb/>
既無象晉宋復縱横堯禹道巳昧昏虐世方行豈無當<lb/>
<pb n="KR4h0083_WYG_002-9b"/>
世雄天道戒佳兵咄咄安可言時醉而未醒仲尼溺東<lb/>
夏伯陽遁西溟大運自古來旅人胡歎哉<hi>大運國語五行氣化流轉</hi>
<hi>之名又運祚也漢髙祖贊漢承堯運謂厯數也代興没謂興者必有衰天命靡常不可恃也賢聖莫能爭言天</hi>
<hi>運所歸非可爭得故聖如周孔賢如顔孟皆不得以居之也三季夏商周之未也周赧史周赧王也五十九年</hi>
<hi>為秦所滅無謚故稱赧王赧者慚也七雄見前註秦嬴秦姓也説文秦之光世為堯主畜畜多賜姓嬴氏言七</hi>
<hi>雄為秦所滅也赤精子見前注提劍入咸京前髙紀提三尺劍入咸陽定天下炎光漢赤帝之子以火徳王故</hi>
<hi>稱炎光無象言漢之哀亡為魏所簒而晉又滅魏矣鶉首賜嬴秦劉淵石勒之類也堯禹道巳昧謂堯授舜舜</hi>
<hi>授禹皆以揖讓而有天下今巳昧昧不復可見而虐昏之道方行於世矣咄咄晉殷浩被黜但書空作咄咄恠</hi>
<pb n="KR4h0083_WYG_002-10a"/>
<hi>事四字時醉未醒楚辭舉世皆醉我獨醒之意也當世雄謂當代豪傑之士天道與闕</hi>
<hi>道而葢亦寓言爾仲尼溺東夏謂聖人不得位以承天    老于東周也伯陽老耼也老子見周之衰西去入</hi>
<hi>關故曰遁西溟也天道大運興衰之理自古如此旅衆也言衆人何必歎哉詳此亦以喻武氏簒位賢人去世</hi>
<hi>以避其亂之意也</hi>
𤣥天幽且嘿羣議曷嗤嗤聖人敎猶在世運久陵遲一<lb/>
繩將何繫憂醉不能持去去行采芝勿為塵所欺<hi>𤣥天莊在</hi>
<hi>宥鴻蒙曰亂天之經逆物之情𤣥天弗成注若天順物性而不治則情不逆而經不亂𤣥嘿成而自然得矣嗤</hi>
<hi>嗤説文笑也選詩受嗤於拙目聖敎先古聖人之教化也世運謂當世之運化也陵遲詩大東禮義陵遲注謂</hi>
<pb n="KR4h0083_WYG_002-10b"/>
<hi>如丘陵之勢漸慢也又或言陵遲與陵夷其意一也一繩何繫譬言世運之去豈一繩所能繫猶大厦將頺非</hi>
<hi>一木所支之意也憂醉不持言如心之憂而且醉不能自禁持也采芝見前注勿為塵所欺謂勿為塵世之所</hi>
<hi>譏笑也按此詩亦歎世道之陵夷不可復支而思欲遁隠也</hi>
蜻蛉遊天地與物本無患飛飛未能止黄雀來相干穰<lb/>
侯富秦寵金石比交驩出入咸陽裏諸侯莫敢言寧知<lb/>
山東客激怒秦王肝布衣取卿相千載為辛酸<hi>蜻蜓説文虫名</hi>
<hi>飲露六足四翼趐薄如蟬翼亭午則停故名黄雀説文依人小鳥也亦名家賓穰侯史記姓魏名冉秦王稷之</hi>
<hi>母異父弟也自惠王武王時為秦相後弑王之嫡母及王之兄弟而專秦政封穰侯寵遇極隆盛威震諸侯金</hi>
<pb n="KR4h0083_WYG_002-11a"/>
<hi>石喻其堅固也咸陽秦所都也山東客范睢也范雎齊人以客入秦讒穰侯於秦王王遂黜穰侯而雎奪其位</hi>
<hi>布衣喻客也此詩喻人臣功成而不知退寵盛而不知避遂以讒間身亡家破故千載之下為之悲酸也</hi>
𤣥蟬號白露兹嵗已蹉跎羣物從大化孤英將奈何瑤<lb/>
臺有青鳥逺食玉山禾崑崙見𤣥鳯豈復歎雲羅<hi>蟬説文虫</hi>
<hi>名無口而嗚飲而不食以其體黒故曰𤣥蟬孤英説文革榮而不實者曰英又曰孤芳也瑤臺見前注青鳥漢</hi>
<hi>武紀七月七日忽有青鳥飛集殿前東方朔曰此西王母欲來也玉山即崑崙山也葢玉出于崑山故云崑崙</hi>
<hi>水經在西北去嵩山五萬里地之中也瑤樹淮南子崑崙山有増城九重玉樹瑤樹不死樹在其西按選詩補</hi>
<hi>注以此詩為子昂既仕之後不得已而隨時就禄嗟以清髙孤潔之志不得如青鳥之見𤣥鳯者矣</hi>
<pb n="KR4h0083_WYG_002-11b"/>
翡翠巢南海雄雌珠樹林何知美人意嬌愛比黄金殺<lb/>
身炎州裏委羽玉堂隂旖旎光首飾葳蕤爛錦衾豈不<lb/>
在遐遠虞羅忽見尋多材信為累歎息此珍禽<hi>翡翠説文青羽</hi>
<hi>雀也出鬱林爾雅注似燕赤羽曰翡青羽曰翠翠小如燕毛青黒色翎深青有光彩飛水上食魚翡大如鳩毛</hi>
<hi>紫赤翎㸃青不深無光彩林棲不食魚南海郭璞贊翠雀鷸鳥越在南海賈害以采珠樹林淮南子崑崙山有</hi>
<hi>増城九重珠樹玉樹在其西南海美人嬌愛漢武贊翠羽之珍盈於後宫炎州即謂南海州郡也選詩補注以</hi>
<hi>此為既仕之後所作雖以武后愛其才而擢用之終有自惜之意也</hi>
荒哉穆天子好與白雲期宫女多怨曠曾城閉蛾眉日<lb/>
<pb n="KR4h0083_WYG_002-12a"/>
耽瑤臺樂豈傷桃李時青苔空委絶白髪生羅帷<hi>荒説文幽</hi>
<hi>亂曰荒人孟子從獸無厭謂之荒書内作色荒穆天子周穆王滿也穆王得八駿馬使造父御以游瑤池從西</hi>
<hi>王母宴荒於國事故以荒哉言之也蛾眉謂眉如蠶蛾之眉葢言美也瑤池見前注桃李時謂陽春之時葢是</hi>
<hi>時桃李之色方盛以喻年少色美之時也此詩亦喻髙宗寵於武氏荒於國事而賢者惜時之邁不得展其用</hi>
<hi>也</hi>
朝發宜都渚浩然思故鄉故鄉不可見路隔巫山陽巫<lb/>
山緑雲没髙丘正微茫竚立望巳久涕淚霑衣裳豈兹<lb/>
越鄉感憶昔楚襄王朝雲無處所荆國亦淪亡<hi>宜都縣名在夷</hi>
<pb n="KR4h0083_WYG_002-12b"/>
<hi>陵郡巫山䕫州府巫山縣凡十二峯上有巫山神女廟陽雲臺髙一百二十丈楚襄王有巫山登陽臺夢與神</hi>
<hi>女遇謂襄王曰妾巫山神女朝為行雲暮為行雨按此詩亦刺髙宗荒滛於武氏將如楚襄王以亡具國也</hi>
朅來豪游子勢利禍之門如何蘭膏歇感激自生寃衆<lb/>
趨明所避時棄道猶存雲泉既巳失羅網與誰論箕山<lb/>
有髙節湘水有清源惟應白鷗鳥可與洗心言<hi>朅來説文發語</hi>
<hi>辭蘭膏楚辭注以蘭香煉膏照明也箕山地域志在許州逸士傳堯以天下讓許由由不受歸隠于箕山許州</hi>
<hi>志地有巢由清風之節湘水地域志在衡陽水自衡陽發源至零陵而營水會之二水合流謂之瀟湘即屈原</hi>
<hi>自沈之地白鷗水鳥蒼頡解詩一名水鴞在江湖間形色似白鴿小而羣飛洗心易繫辭聖人以此洗心按此</hi>
<pb n="KR4h0083_WYG_002-13a"/>
<hi>詩葢亦刺當時仕進不知趨避而遭患害者如蘭之膏而自焚故後引許由之隠去屈原之自沈千古之下清</hi>
<hi>風勁節不可得而泯滅故末句引惟應若鷗鳥忘機於五湖者方可言此</hi>
可憐瑤臺樹灼灼佳人姿碧華映朱實攀折青春時豈<lb/>
不盛光寵榮君白玉墀但恨紅芳歇雕傷感所思<hi>瑤臺見前</hi>
<hi>注灼灼花盛貌詩灼灼其花白玉墀説文墀堦上地也以白玉甃砌故曰白玉墀杜詩陽春度玉墀紅芳花也</hi>
<hi>按此詩葢謂王后之廢而太子亦以母廢而為武后所殺故前四句興起有此灼灼美盛之佳人而華實又相</hi>
<hi>映而光美矣惜當青春之時而攀折以損其花并損其實也後二句則言前以䝉君恩而光寵矣結二句則又</hi>
<hi>自言太子因母廢而亦被殺故因有所感而不勝其悲思之惜也</hi>
<pb n="KR4h0083_WYG_002-13b"/>
朔風吹海樹蕭條邉巳秋亭上誰家子哀哀明月樓自<lb/>
言幽燕客結髮事逺遊赤丸殺公吏白刃報私讐避仇<lb/>
至海上被役此邉州故鄉三千里遼水復悠悠每憤邊<lb/>
兵入常為漢國羞何知七十戰白首未封侯<hi>結髪漢李廣傳結髪</hi>
<hi>與匈奴戰葢言初束髪也赤丸漢紀長安年少相與探丸得赤丸殺武吏白丸殺文吏白刃漢李陵傳士張空</hi>
<hi>弮冒白刃白刃報私讐太白詩云東海有勇婦云云捐至軀報私仇萬死不願生白刃耀霜雪蒼天感精誠避仇</hi>
<hi>海上周禮地官謂父之仇避諸海上又漢趙岐為京兆功曹時中常侍唐衡凡玹為虎牙都尉郡人以進不由</hi>
<hi>徳輕侮之岐又數為貶議玹後為京兆尹盡殺岐家屬岐逃難四方江淮海岱靡所不歴又匿姓名賣餅北海</hi>
<pb n="KR4h0083_WYG_002-14a"/>
<hi>市中七十戰李廣傳大小七十戰未嘗敗北然白首未得封侯何也</hi>
仲尼探元化幽鴻順陽和大運自盈縮春秋遞來過盲<lb/>
颷忽號怒萬物相紛劘㝠海皆震蕩孤鳯其如何<hi>元化大運</hi>
<hi>見前注盈縮猶言進退也育颷風也禮月令仲秋盲風至按宋晁氏曰子昂以豪俠使氣及冠折節為文字精</hi>
<hi>究墳籍躭愛黄老易象尤善屬文唐興文章承徐庾餘風至是始變雅正故雖無風節而唐之名人無不推之</hi>
<hi>又柳儀曹曰張説以著述之餘攻比興而莫能極張九齡以比興之暇攻著述而不能備唐興以來稱是選而</hi>
<hi>不作者子昂而巳又宋人劉後村曰唐初楊王沈宋擅名然不脱齊梁之體獨陳拾遺之詩髙雅冲淡之皆一</hi>
<hi>掃六朝之纎弱超於黄初建安矣太白韋栁繼起皆自子昂發之如世人拘目見酣酒笑丹經崑崙有瑤樹安</hi>
<pb n="KR4h0083_WYG_002-14b"/>
<hi>得采其英林居病時久水木淡孤清閒卧觀物化悠悠念羣生青春始萌達朱火已滿盈務光讓天下商賈兢</hi>
<hi>刀錐巳巳行采芝萬世同一時吾愛鬼谷子青谿無垢氛臨岐泣世道天命良悠悠昔日殷王子玉馬遂朝周</hi>
<hi>等作皆蟬蜕翰墨畦逕讀之使人有眼空四海神遊八極之興然按所許固為切當然子昂之作其以感遇為</hi>
<hi>詞則其忿武氏之簒奪哀天子之失位患小人之弄權閔君子之道喪意出言表則晁氏所謂豪俠使氣者其</hi>
<hi>子昂之所以不遇者歟</hi>
　　　鴛鴦篇<hi>崔豹古今注鴛鴦水鳥鳬類雌雄未嘗相離人得其一則一者相思死故謂匹</hi>
　　　　<hi>鳥又詩注鴛鴦止則相偶飛則成雙又梁元帝賦勝林鳥之同心邁池魚之比目魂上相</hi>
　　　　<hi>思之樹文生織錦之機按是詩其以鴛鴦托喻君臣相須不可相離之意後李徳裕亦有</hi>
<pb n="KR4h0083_WYG_002-15a"/>
　　　　<hi>此篇亦詠此意也</hi>
飛飛鴛鴦鳥舉翼相蔽虧俱來緑潭裏共向白雲涯音<lb/>
容相眷戀羽翮兩逶迤蘋萍戲春渚霜霰繞寒池浦沙<lb/>
連岸淨汀樹拂潭乗年年此遊翫嵗嵗來追隨鳯凰起<lb/>
丹穴獨向梧桐枝鴻雁來紫塞空憶稻梁肥烏啼倦永<lb/>
夕鶴鳴傷别離豈若此雙禽飛翻不異林刷毛清江浦<lb/>
交頸紫山岑文章負竒色和鳴皆好音聞有鴛鴦綺復<lb/>
有鴛鴦衾持為美人贈朂此故交心<hi>蔽虧子虚賦日月蔽虧猶言掩映也</hi>
<pb n="KR4h0083_WYG_002-15b"/>
<hi>綠潭言所處深也白雲言其所棲髙潔也眷戀言其懐思也逶迤説文委曲也言其盡誠也蘋説文大萍也又</hi>
<hi>韓詩外傳采蘋注沈曰蘋浮曰藻又項氏曰白蘋水生似萍青莖又陸佃云似槐葉而連生道傍淺水中與萍</hi>
<hi>離生則紫今謂之紫薸又爾雅五月有花白色故謂白蘋萍説文水草也爾雅翼曰言無定性漂流隨風而巳</hi>
<hi>萍善化生一夜七子又世説云楊花入水化為浮萍鳯凰見前注丹穴山海經丹穴之山有鳥狀如鶴五色而</hi>
<hi>文名曰鳯凰又巻阿詩注鳯之性非梧桐不棲烏説文鳥有二等陳伯辨曰慈烏比他烏微小反哺之聲可聽</hi>
<hi>琴操中有烏夜啼曲鶴爾雅仙禽大如鵝長三尺脚青黒髙三尺朱頂赤目喙長四寸白羽黒裳傷别離者有</hi>
<hi>别鶴操故云陶詩上弦驚别鶴鴛鴦綺古詩客從遠方來遺我一端綺文彩雙鴛鴦裁為合歡被按此詩葢喻</hi>
<hi>君臣道合志同千載一遇如鴛鴦不離其偶而雌雄相合始終不渝故末言持為君子贈朂此故交心則願君</hi>
<pb n="KR4h0083_WYG_002-16a"/>
<hi>臣保其始終而不使有間也</hi>
　　　修竹篇<hi>竹説文冬生草也又字書云竹草也而冬不死考之於詩淇澳一篇二章皆以</hi>
　　　　<hi>緑竹起興而美衛武公之徳首章曰猗猗以竹始之美盛興其學問自修之進益也二章</hi>
　　　　<hi>曰青青以竹之堅剛茂盛興其服飾之尊嚴而見其徳之稱也三章曰如簀以竹之至盛</hi>
　　　　<hi>興其徳之成就而又言其寛廣而自如和易而中節也則竹可以托喻君子之徳者尚矣</hi>
　　　　<hi>故唐蕭穎士亦曰竹為君子惟其秉心正直而晉王徽之寄居空宅中便令種竹嘯咏其</hi>
　　　　<hi>下曰不可一日無此君今按子昂詩中之意葢亦自托其有正直之徳可比於君子而不</hi>
　　　　<hi>用於朝廷以展其自修之徳也歟</hi>
<pb n="KR4h0083_WYG_002-16b"/>
龍鍾生南嶽孤翠鬱亭亭峯嶺上崇崒烟雨下㝠㝠夜<lb/>
聞鼯䑕呌晝聒泉壑聲春風正淡蕩白露巳清冷哀響<lb/>
激金奏密色滋玉英嵗寒霜雪苦含彩獨青青豈不厭<lb/>
凝冽羞比春木榮春木有榮歇此節無凋零始願與金<lb/>
石終古保堅貞不意伶倫子吹之學鳯鳴遂偶雲和師<lb/>
張樂近天庭妙曲方千變簫韶亦九成信蒙雕琢美常<lb/>
願事仙靈驅馳翠虬駕伊鬱紫鸞笙結交嬴臺女吟弄<lb/>
昇天行攜手登白日逺遊戲赤城低昂𤣥鶴舞㫁續彩<lb/>
<pb n="KR4h0083_WYG_002-17a"/>
雲生永隨衆仙去三山遊玉京<hi>龍鍾廣韻竹名又戴凱之竹譜云鍾龍之美受</hi>
<hi>自崑崙南嶽地域志南嶽衡山在衡洲即舜至於南嶽之地乃荆州之鎮山也鼯鼠説文鼠狀如小孤肉翅似</hi>
<hi>蝙蝠亦謂之飛鼠一曰五伎鼠毛紫色金奏周禮大司樂鍾師掌金奏又左楚子享郤至金奏作于下注擊鍾</hi>
<hi>奏樂也玉英謂玉生如草木之英華青青淇澳注堅剛茂盛也凝冽説文寒嚴也金石謂鍾磬也孟子金聲而</hi>
<hi>玉振之伶倫子史黄帝命伶倫為律取竹於嶰谷吹之作鳯鳴雲和周禮春官太師樂奏孤竹之管雲和之琴</hi>
<hi>瑟千變如周禮大司樂八變而地示出之類葢言千變者以見曲之妙不可以紀極也蕭韶舜樂總名九成九</hi>
<hi>變也書蕭韶九成鳯凰來儀雕琢莊雕琢復朴翠虬揚子獨不思翠虬綘螭之將登乎天紫鸞笙秦臺女見前</hi>
<hi>注昇天行古選鮑照有昇天行曲</hi>
<pb n="KR4h0083_WYG_002-17b"/>
　　薛嗣通<hi>唐史嗣通名稷薛收之從子好古博雅文如良金美玉與兄耀俱以詞章目名</hi>
　　　<hi>累遷中書舎人黄門侍郎參知機務歴太子少保封晉國公按稷為人恃才不知所依始則附</hi>
　　　<hi>易之僥幸未敗未則附太平竟以殺身有才無徳古之所戒而稷犯之惜哉</hi>
　　　秋日還京陜西十里作<hi>杜少陵題薛稷少保書畫壁詩曰少保有古風</hi>
　　　　<hi>得之陜郊篇即此詩也</hi>
驅車越陜郊北顧臨大河隔河見鄉邑秋風水增波西<lb/>
登咸陽途日暮憂思多傅巖既鬱紆首山亦嵯峨操築<lb/>
無昔老采薇有遺歌客遊既迴換人生知幾何<hi>陜郊陜州之西</hi>
<pb n="KR4h0083_WYG_002-18a"/>
<hi>郊陜即𢎞農郡古虢國王季之子所封周召伯分陜之地大河黄河也在陜之北咸陽縣名在關之西秦建都</hi>
<hi>之地傅巖即傳説版築之地在虞虢之間其地有窟人稱為聖人窟首山夷齊遁居之所在偃師縣昔老指傳</hi>
<hi>説遺歌指夷齊而言夷齊諫武王伐紂不聽隠于首陽山采薇而食之薇説文菜也似藿菜之微者又爾雅薇</hi>
<hi>生於水濱而枝葉垂於水者又詩采薇注曰今桵芽也三秦記夷齊食之三年顔色不變采薇歌夷齊所作曰</hi>
<hi>登彼西山兮采其薇矣選詩注云此篇能從容於古法之中而托音簡逺自非拘拘模儗者所可及也然按嗣</hi>
<hi>通此詩其自喻之意雖有凛然不可犯之色然卒死於太平之黨而言不掩行良可悲也</hi>
　　儲光羲<hi>魯人天寶末為監察御史與王維同時工詩又光羲詩格髙調逸趣逺情深削盡常</hi>
　　　<hi>言挾風雅之迹浩然之氣者也又選詩補注云詩有沖淡之趣時人與王維並稱其詩同美矣</hi>
<pb n="KR4h0083_WYG_002-18b"/>
　　　<hi>然其為人躁進不忠是亦可醜也</hi>
　　　樵父詞<hi>詞説文通作辭易修辭立其誠情見乎辭葢言情之所發則為詞也故文則亦</hi>
　　　　<hi>曰詞宜喜怒哀樂各極其情而範之以理也</hi>
山北饒朽木山南多枯枝枯枝作采薪爨室私自知詰<lb/>
朝礪斧尋視暮行歌歸先雪隠薜茘迎暄卧茅茨清澗<lb/>
日濯足喬林時曝衣終年登險阻不復憂安危蕩漾與<lb/>
神遊莫知是與非<hi>爨室説文炊室也詰朝左詰朝相見謂平旦也先雪謂雪未下時先隠於</hi>
<hi>薜荔薜茘説文革也楚辭披薜茘兮女蘿茅茨説文以茅葢屋曰茨蕩漾説文游浮也神遊莊子神游八極之</hi>
<pb n="KR4h0083_WYG_002-19a"/>
<hi>表是非荀子是是非非之謂知非是是非之謂愚</hi>
　　　漁父詞<lb/>
澤魚多鳴水谿魚好上流漁梁不得意下渚潛垂鈎亂<lb/>
荇時礙楫新蒲復隠舟靜言念終始安坐看沈浮素髪<lb/>
隨風揚逺心與雲遊逆浪還極浦信潮下滄洲非為徇<lb/>
形役所樂在行休<hi>漁梁孟澤梁無禁注云絶水取魚者澤水而闕空以笱承其空故曰魚梁</hi>
<hi>雲游宋王僧達傳云禇先生與白雲游舊矣逆浪逆音迎説文迎也又鄭康成傳曰自下而上曰逆即泝也形</hi>
<hi>役歸去來辭曰既自以心為形役</hi>
<pb n="KR4h0083_WYG_002-19b"/>
　　　牧童詞<lb/>
不言牧田逺不道牧陂深所念牛馴擾不亂牧童心圓<lb/>
笠覆我頂長蓑披我襟方將憂暑雨亦以懼寒隂大牛<lb/>
隠曾坂小牛穿近林同類相鼓舞觸物成謳吟取樂須<lb/>
㬰間寧問聲與音<hi>陂説文坡也謳説文齊聲而歌也又謳為歌聲之别歌為謳之總名聲五</hi>
<hi>聲宫商角徴羽也音八音金石絲竹匏土革木也</hi>
　　　采蓮詞<hi>題意見前注</hi>
淺渚荇花繁深潭菱葉疎獨往方自得恥邀淇上姝廣<lb/>
<pb n="KR4h0083_WYG_002-20a"/>
江無術阡大澤絶方隅浪中海童語林下鮫人居春雁<lb/>
時隠舟新萍復滿湖采采乗日暮不思賢與愚<hi>淇上姝衛風靜</hi>
<hi>女篇曰靜女其姝注姝美色也地志淇上衛地也而此詩注謂淫奔期㑹之詩廣江大江也術説文邑中道也</hi>
<hi>阡漢志路南北曰阡又路皆曰阡又壟也澤説文陂澤也左深山大澤龍蛇生焉方四方也隅説文陬也又方</hi>
<hi>也角也海童未詳鮫人博物志鮫人水居出人間賣綃</hi>
　　　采菱詞<hi>菱説文芰也楚謂之芰秦謂之薢若爾雅翼云葉披水上其花黄色其食餌之</hi>
　　　　<hi>可以斷穀又武陵記四角三角曰芰兩角曰菱花紫晝合宵放隨月轉移</hi>
濁水菱葉肥清水菱葉鮮義不浮濁水志士多苦言潮<lb/>
<pb n="KR4h0083_WYG_002-20b"/>
没具區藪潦深雲夢田朝隨北風去暮逐南風旋浦口<lb/>
多漁家相與邀我船飯稻以終日蓴羮方永年方冬水<lb/>
物窮又欲休山樊盡室相隨從所貴無憂患<hi>志士多苦言古選陸</hi>
<hi>土衡詩志士多苦心潮臨安志潮之為説不一大抵天包水上承地地在天中水浮天之外而一元之氣升降於</hi>
<hi>大空之中地依水力以自持與氣升降氣升而地沈則海溢氣降而地浮則海縮晝夜之氣再升再降故一日</hi>
<hi>之間潮汐皆再也具區周禮職方氏楊州澤藪曰具區即蘇州之太湖也藪説文大澤也又風俗通藪有草木</hi>
<hi>魚鼈所以名也又周禮大宰四曰藪注澤小曰藪雲夢説文澤書雲土夢作又即漢髙祖偽游之地在武昌方</hi>
<hi>七百里今徳安府有雲夢縣蓴説文水葵也葉似鳬葵浮水上莖堪噉晉張翰見秋風起而思蓴羮即此也山</hi>
<pb n="KR4h0083_WYG_002-21a"/>
<hi>樊説文山邉也</hi>
　　　射雉詞<hi>雉説文鳥名爾雅雉絶有力最健鬬也詩語雉種不一要皆雞屬其為物有别</hi>
　　　　<hi>有倫其羽文明可用為羽儀晉潘岳有射雉賦</hi>
曝暄理新翳迎春射鳴雉原田遙一色臯陸曠千里遙<lb/>
聞咿喔聲時見雙飛起羃䍥疎蒿下陪鰓深藂裏顧敵<lb/>
已忘生爭雄方决死仁心貴勇義豈能復傷此超遙下<lb/>
故墟迢遞回髙峙大夫昔何苦取笑懽妻子<hi>曝説文晞也暄説文</hi>
<hi>温也理新翳説文去草之蒙蔽也羃䍥説文烟貌陪鰓一作毰毸説文張羽貌又文選敷藻翰之陪鰓注怒貌</hi>
<pb n="KR4h0083_WYG_002-21b"/>
<hi>大夫取笑晉叔向云昔賈大夫惡娶妻而美三年不言不笑御以如臯射雉獲之其妻始笑而言也</hi>
　　　猛虎詞<hi>選詩補注云按伎録相和歌詞之平調曲也古詞云飢不從猛虎食但取首二</hi>
　　　　<hi>字命題</hi>
寒亦不憂雪飢亦不食人人肉豈不甘所惡傷明神太<lb/>
室為我宅孟門為我隣百獸為我膳五龍為我賓蒙馬<lb/>
一何威浮江亦以仁彩章耀朝日爪牙雄武臣髙雲逐<lb/>
氣浮厚地隨聲震君能賈餘勇日夕長相親<hi>大室嵩山記嵩山有</hi>
<hi>太室少室二山孟門地域志在吉州與龍門相對五龍易六爻而五爻皆以龍為象故曰五龍蒙馬左莊十年</hi>
<pb n="KR4h0083_WYG_002-22a"/>
<hi>齊宋師次于稷公子偃自雩門竊出蒙臯比而先犯守之大敗宋師按臯比即虎皮也浮江宋均為九江太</hi>
<hi>郡多暴虎均下令去陷穽其後虎相與度江而去賈餘勇賈説文售也左成二年髙固入晉師曰欲勇者賈余</hi>
<hi>餘勇</hi>
　　　野田黄雀行<hi>王僧䖍伎録為相和歌瑟調三十六曲内有野田黄雀行乃魏樂奏</hi>
　　　　<hi>也晉曰伯益言赤鳥銜書有周以興今聖皇受命神雀來也又選詩補注云此詩陳思王</hi>
　　　　<hi>所作而後人儗之</hi>
嘖嘖野田雀不知軀體微閒穿深藂裏爭食復爭飛窮<lb/>
老一頺舎棗多桑葉稀無棗猶可食無桑何以衣蕭條<lb/>
<pb n="KR4h0083_WYG_002-22b"/>
空倉暮相引時來歸斜路豈不捷渚田豈不肥水長路<lb/>
且壊惻惻與心違<lb/>
　　　效古二首<hi>亦儗古之詞也</hi>
晨登涼風臺暮走邯鄲道曜靈何赤烈四野無青草大<lb/>
軍北集燕天子西居鎬婦人役州縣丁男事征討老幼<lb/>
相别離哭泣無昏早稼穡既殄絶川澤復枯槁曠哉遠<lb/>
此憂㝠㝠南山皓<hi>涼風臺未詳邯鄲道郡名趙所都之地今順徳府邯鄲縣是也又前地理</hi>
<hi>志邯鄲山名在東城下今屬洛州洛州肥鄉縣本邯鄲地有邯溝曜靈張衡西京賦曜靈忽其西蔵葢日也鎬</hi>
<pb n="KR4h0083_WYG_002-23a"/>
<hi>史記武王復都豐鎬在長安近上林苑中豐東二十五里南山皓南山指商顔而言商顔在商州上洛縣長安</hi>
<hi>之南南山皓即四皓也四皓上洛縣人東園公綺里季夏黄公角里先生四人避秦亂隠於商山老而不仕故</hi>
<hi>以四皓目之也</hi>
東風吹大河河水如倒流河洲塵沙起有若黄雲浮頳<lb/>
霞燒廣澤洪曜赤髙丘野老泣相語無地可䕃休翰林<lb/>
有客卿獨負蒼生憂中夜起躑躅思欲獻厥謀君門峻<lb/>
且深踠足空夷猶<lb/>
　　　雜詩<hi>選詩補注李善曰不拘流例遇物即言故曰雜言</hi>
<pb n="KR4h0083_WYG_002-23b"/>
坯渾本無象未路多是非達士志寥廓所在能忘機耕<lb/>
鑿時未至還山聊采薇虎豹對我蹲鸑鷟傍我飛仙人<lb/>
空中來謂我勿復歸格澤為君駕虹蜺為君衣西遊崑<lb/>
崙墟可與世人違<hi>坯渾郭璞江賦云坯渾之未凝言天地如雞卵之未分無象言無形象也</hi>
<hi>寥廓説文開朗也忘機機者機心也列子海翁忘機鷗乃不去耕鑿史堯之時民歌曰鑿井而飲耕田而食帝</hi>
<hi>力何有於我哉采薇見前注鸑鷟説文鳯屬神鳥也格澤音鶴鐸星名一曰妖氣選相如賦建格澤之修竿虹</hi>
<hi>蜺螮蝀也程子曰蝃蝀氣之交映日而光朝西暮東又朱子曰日與雨交倐然成質乃不當交而交天地之淫</hi>
<hi>氣楚辭青雲衣兮白霓裳崑崙墟見前注選詩補注云此詩感世道之不古托仙人之辭以為宜髙舉而遠蹈</hi>
<pb n="KR4h0083_WYG_002-24a"/>
<hi>也</hi>
　　　田家雜興八首<hi>雜興亦雜言之義</hi>
春至倉庚鳴薄言向田墅不能自力作黽勉取隣女既<lb/>
念生子孫方思廣田圃閒時相顧笑喜悦好禾黍夜夜<lb/>
登嘯臺南望洞庭渚百草被霜露秋山響砧杵却羡故<lb/>
年時中情無所取<hi>鶬鶊説文黄鸝也田墅説文曰廬也又圃也黽勉詩黽勉求之言强力為</hi>
<hi>也嘯臺未詳所在紹熙府冨義門外一里有孫登嘯臺又福建漳州府有嘯臺鳯州有嘯歌臺洞庭在岳州府</hi>
<hi>巴陵縣西西吞赤壁南連青草綿亘七八百里日月若出没其中</hi>
<pb n="KR4h0083_WYG_002-24b"/>
衆人恥貧賤相與尚膏腴我情既浩蕩所樂在畋漁山<lb/>
澤時晦暝歸家暫閒居滿園種葵藿繞屋樹桑榆禽雀<lb/>
知我閒翔集依我廬所願在優游州縣莫相呼日與南<lb/>
山老兀然傾一壺<hi>膏腴晉史王國寶謝安壻安補為尚書郎國寶曰中興以來膏腴惟作吏</hi>
<hi>部不作銓曺固辭不拜南山老未詳所指</hi>
逍遙阡陌上逺近無相識落日照秋山千巖同一色網<lb/>
罟繞深莽鷹鴞始輕翼獵馬既如風奔獸莫敢息駐旗<lb/>
滄海上犒士呉宫側楚國有夫人性情本貞直鮮禽徒<lb/>
<pb n="KR4h0083_WYG_002-25a"/>
自美終嵗竟不食<hi>阡陌漢志路南北曰阡東西曰陌又史秦商鞅廢井田而開阡陌網説文</hi>
<hi>庖犧氏所結以漁也又周易始作網罟以畋以漁者蒙覆取之也罟説文網也又罟者綱之總名也鷹説文鳥</hi>
<hi>也一曰題肩一曰征鳥又陸佃云一年曰黄鷹二嵗曰□鷹三嵗曰鶬鷹今通謂之角鷹頂有毛角故名鴞詩</hi>
<hi>有鴞萃止説文鴟鴞也今人謂之鵂鶹亦曰恠鴟陸佃云大如班鳩緑色其占有禍又名鵩即入賈生舎者是</hi>
<hi>也犒士説文犒勞也左秦伐鄭及滑鄭商人弦髙遇之以乗韋先牛十二犒師吳宫吳王之宫在今姑蘇楚國</hi>
<hi>有夫人左楚樊姫莊王之夫人王即位好狩獵樊姫諌不止乃不食禽獸之肉王遂改悟勤於政事</hi>
梧桐䕃我門薜茘網我屋超超兩夫婦朝出暮還宿稼<lb/>
穡既自種牛羊還自牧日旰懶耕鋤登髙望川陸空山<lb/>
<pb n="KR4h0083_WYG_002-25b"/>
足禽獸墟落多喬木白馬誰家兒翩翩相馳逐<hi>白馬誰家兒見前注</hi>
楚山有髙士梁國有遺老築室既相隣同田復同道糗<lb/>
糒常共飯兒孫每更抱忘此耕耨勞魏彼風雨好蟪蛄<lb/>
鳴空澤鶗鴂傷秋草日夕寒風來衣裳苦不早<hi>選詩補注云此</hi>
<hi>詩末四句感時傷巳之詞意味含蓄可翫髙士遺老不詳所指然大抵寓意云耳糗説文熬米麥也糒説文乾</hi>
<hi>糗也耨説文薅器也孟子曰深耕易耨纂文曰耨如鏟柄長三尺刃廣二寸以刺地除草蟪蛅説文蟬屬莊蟪</hi>
<hi>蛅不知春秋注春生者夏死夏生者秋死又孔子曰違山十里蟪蛄之聲猶在耳鶗鴂見前注日夕寒風來衣</hi>
<hi>裳苦不早詩七月云云十月蟋蟀入我床下注謂蟋蟀之依人則知寒之將至矣又七月流火九月授衣注謂</hi>
<pb n="KR4h0083_WYG_002-26a"/>
<hi>九月霜降始寒而蠶績之功亦成故授人以衣使禦寒也</hi>
貧士養性情不復知憂樂去家行賣畚留滯南陽郭秋<lb/>
至黍苗黄無人可刈穫孺子朝未飯把竿逐鳥雀忽見<lb/>
梁將軍乗車出宛洛意氣軼道路光輝滿墟落安知負<lb/>
薪者咥咥笑輕薄<hi>賣畚王猛家貧賤以賣畚為業嘗貨畚於洛陽有一人徃買其畚令隨取</hi>
<hi>直猛隨至一深山見一老父十倍與直遣人送出及回顧乃嵩髙山也畚説文蒲器所以盛種者南陽郭輿地</hi>
<hi>志今南陽府今屬河南郡都司也孺子説文云詩和樂且孺乳子也程子曰親慕之意小兒親慕父母謂之孺</hi>
<hi>子葢幼少之稱也梁將軍托指梁冀而言也漢書梁冀字伯卓梁商之子商卒拜大將軍時上常目之曰此跋</hi>
<pb n="KR4h0083_WYG_002-26b"/>
<hi>扈將軍也宛地域志南陽郡宛縣也光武起於宛都於洛故以為稱也洛地輿志即河南府洛陽縣東漢為</hi>
<hi>東都也輕薄東漢馬援傳學季良不成陷為天下輕薄子</hi>
種桑百餘樹種黍三十畝衣食既有餘時時㑹賓友夏<lb/>
來菰米飯秋至菊花酒孺人喜相逢稚子解趨走日暮<lb/>
閒園裏團團䕃榆栁酩酊乗夜歸涼風吹户牖清淺望<lb/>
河漢低昂看北斗數甕猶未開明朝能飲否<hi>菰米飯禮内則注彫</hi>
<hi>胡也即今之菱米苗也孺人禮大夫之妻曰孺人注孺之為言屬也稚子説文幼夭也詩彼有不穫穉劉氏曰</hi>
<hi>穗之低小刈所不及又閟宫植穉菽麥注云後種先熟曰植穉故人物幼小亦曰穉子河漢詩倬彼雲漢為章</hi>
<pb n="KR4h0083_WYG_002-27a"/>
<hi>于天物理論星者元氣之英水之精也氣發而升精華上浮宛轉隨流名曰天河一曰雲漢衆星出焉古選河</hi>
<hi>漢清且淺又宋之問詩萬里無雲河漢明北斗前漢五行志北斗君象也又史天官斗為帝車運於中央臨照</hi>
<hi>四方分隂陽建四時均五行移節度又晉天文志魁四星為旋璣杓三星為玉衡也</hi>
田家趨隴畝當晝掩虚關隣里無烟火兒童共幽閒桔<lb/>
橰懸空圃雞犬滿桑間時來農事隙采藥遊名山但念<lb/>
所采多不言路險艱人生如蜉蝣一往不可攀君看西<lb/>
王母千載美容顔<hi>桔橰説文莊子貢謂漢隂丈人曰有械于此挈水若抽其名桔橰蜉蝣爾</hi>
<hi>雅渠畧也又甲虫朝生暮死又郭璞曰似蛣蜣身俠而長有角叢生糞土上甲下有翅能飛又陸佃曰似天牛</hi>
<pb n="KR4h0083_WYG_002-27b"/>
<hi>而小有甲角長三四寸又通志似蜣蜋而小冇文采生覆水上尋死隨流有浮游之義故名西王母仙傳拾遺</hi>
<hi>記云金母道炁無為自然先以東華至真之炁化生木公即東王公又以西華至妙之炁化生金母即西王母</hi>
<hi>男子得道者名𨽻木公女子得道者名𨽻金母按此詩雖以田家雜興命題而詩中若百草被霜露秋山響砧</hi>
<hi>杵衆人恥貧賤相與尚膏腴楚國有夫人終嵗竟不食空山足禽獸墟落多喬木白馬誰家兒忽見梁將軍乘</hi>
<hi>車出宛洛安知負薪者咥咥笑輕薄清淺望河漢低昂看北斗采藥遊名山等語要皆感時傷古托興取喻而</hi>
<hi>言也誠哉選詩補注所謂云云者信不虛也</hi>
　　　同王十三維偶然作二首<lb/>
野老本貧賤冒雨鋤𤓰田一畦未及終樹下髙枕眠荷<lb/>
<pb n="KR4h0083_WYG_002-28a"/>
蓧者誰子皤皤來息肩不復問鄉墟相見但依然腹中<lb/>
無一物髙話羲皇年落日臨曾城逍遙望秦川使婦提<lb/>
蠶筐呼兒榜魚船悠悠泛渌水去摘浦中蓮蓮花艷且<lb/>
妍使我不得還<hi>野老光羲自謂也一畦説文一區也蓧説文田器語有荷蓧者皤皤老人頭髪</hi>
<hi>白也人曰鬢白斑曰皤皤班固詩皤皤國老息肩選詩息肩弛擔又左子駟謂息肩於晉榜説文進船也</hi>
仲夏日中時草木㸔欲燋田家惜工力把鋤來東皋顧<lb/>
望浮雲隂征征誤傷苗歸來悲困極兄嫂共相饒無錢<lb/>
可沽酒何以解劬勞夜深星漢明庭宇虚寥寥髙栁三<lb/>
<pb n="KR4h0083_WYG_002-28b"/>
五株可以獨逍遙<lb/>
　　　又同王十三作<lb/>
北山種松柏南山種蒺藜出入雖同趣所向各有宜孔<lb/>
丘貴仁義老氏好無為我心若虛空此道將安施蹔過<lb/>
伊闕間晼晚三伏時髙閣入雲中夫容滿清池要自非<lb/>
我室還望南山陲<hi>蒺藜易困於蒺藜説文草名其實多刺孔丘宣聖名也老氏老子也無為</hi>
<hi>老子論徳篇上徳無為又徧用篇云是以知無為之有益伊闕河南縣地志曰闕塞山一名伊闕而俗名龍門</hi>
<hi>又唐志河南自龍門山東抵天津有伊水故名伊闕云晼説文日落貌潘安仁懐舊賦日晼晚而將暮夫容説</hi>
<pb n="KR4h0083_WYG_002-29a"/>
<hi>文荷花也</hi>
　　　田家即事<lb/>
蒲葉日已長荇花日巳滋老農要㸔此貴不違天時迎<lb/>
晨起飯牛雙駕耕東菑蚯蚓土中出田烏隨我飛羣合<lb/>
亂啄噪嗷嗷如道飢我心多惻隠顧此兩傷悲撥食與<lb/>
田烏日暮空筐歸親戚更相誚我心終不移<hi>飯牛史甯戚飯牛車</hi>
<hi>下扣角而歌説文以食食牛也荇詩注接余也根生水厎莖如釵股上青下白葉紫尖圓徑寸餘浮在水面天</hi>
<hi>時葢言耕耨之時也東菑選取東菑田一嵗曰菑蚯蚓説文側行者以其為物不息引而後伸一名曲蟺一名</hi>
<pb n="KR4h0083_WYG_002-29b"/>
<hi>土龍善鳴於土上其出則天必將雨也惻隠孟子惻隠之心仁之端也兩傷悲謂傷蚓為鳥食與鳥之飢也</hi>
　　　遊茅山四首<hi>茅山地域志在句容縣南五十里漢時有三山有大茅山中茅山小</hi>
　　　　<hi>茅山三茅君得道於此因名山焉</hi>
十年别鄉縣西去入皇州此意在觀國不言空逺遊九<lb/>
衢平若水利往無輕舟北洛反初路東江還故丘春山<lb/>
多秀木碧澗盡清流不見子桑戸當從方外求<hi>西去唐都長安</hi>
<hi>故云西入皇州也觀國易觀之六四曰觀國之光利用賓於王衢説文四達謂之衢子桑戸莊大宗師子桑戸</hi>
<hi>孟子反子琴此三人相與友方外同上孔子曰彼遊方之外者也而丘遊方之内者也</hi>
<pb n="KR4h0083_WYG_002-30a"/>
平生非作者望古懐清芬心以道為際行將時不羣兹<lb/>
山在人境靈貺久傳聞逺勢一峯出近形千嶂分冬春<lb/>
有茂草朝暮多鮮雲此去亦何極但言西日曛<hi>作者語作者六</hi>
<hi>七人心以道為際謂在得志以行其道也行將時不羣謂有行道之志而非其時也人境陶詩結廬在人境靈</hi>
<hi>貺貺陽也前武紀靈貺既西日曛言日將暮矣</hi>
昔賢居柱下今我去人間良以直心曠兼之外視閒垂<lb/>
綸非釣國好學異希顔落日登髙嶼悠悠望逺山溪流<lb/>
碧水去雲帶清隂還想見中林士巖扉長不闗<hi>柱下史老子周</hi>
<pb n="KR4h0083_WYG_002-30b"/>
<hi>武王時為柱下史又前張蒼為柱下史百官表以其在殿柱之間故御史為柱下史也釣國謂吕望釣于渭上</hi>
<hi>後為文王師故曰釣國也希顔謂學為顔子也嶼説文山有石在水中也</hi>
名嶽徴仙事清都訪道書山門入松柏天路極空虚南<lb/>
極見朝采西潭聞夜漁逺心尚雲宿浪跡出林居為巳<lb/>
存實際忘形同化初此行良巳矣不樂復何如<hi>清都列仙傳周</hi>
<hi>穆王傳執人裾騰而上者數十人咸以為清都紫微鈞天廣樂帝之所居也南極晉天文志老人星又名夀星</hi>
<hi>尚雲宿言心之所尚與雲宿也浪迹選江文通詩浪迹無蚩妍為巳語古之學者為巳實際佛經真如實際化</hi>
<hi>初猶言生化之始也按光羲遊茅山詩首章則言求士之志與歸休之意二章言求仕所以行道而志與時不</hi>
<pb n="KR4h0083_WYG_002-31a"/>
<hi>偶三章言昔人則得時而出仕我則失志而來歸第四章則托言求仙而逺遊忘形而遁世然托興幽逺語意</hi>
<hi>簡潔實可法也</hi>
　　　終南幽居獻蘇侍郎二首<hi>終南山名地理志扶風郡有武功縣縣東</hi>
　　　　<hi>有大山古文以為終南指地志云終南一名中南一名太乙一名橘山一名周南一名地</hi>
　　　　<hi>肺又福地記云終南東接驪山太華西連太白隴山北去長安八十里南入楚塞連蜀東</hi>
　　　　<hi>西數百里乃長安之南山也</hi>
中嵗尚微道始知將谷神抗策還南山水木自相親深<lb/>
林開一道青嶂成四隣平明去采薇日入行刈薪雲歸<lb/>
<pb n="KR4h0083_WYG_002-31b"/>
萬壑暗雪罷千巖春始㸔𤣥鳥來巳見瑤華新寄言褰<lb/>
芳者無乃後時人<hi>中嵗言中年人生五十為中年又曰中身書無逸文王受命惟中身注中</hi>
<hi>身者文王九十七而終即位時年四十七言中身者舉全數也將詩天不我將注養也谷神老子谷神不死注</hi>
<hi>谷養也人能養神則不死也神謂五蔵之神也南山終南山也嶂説文山髙如屏障者又曰山之髙險者𤣥鳥</hi>
<hi>燕也以其色𤣥故名𤣥鳥詩商頌𤣥鳥篇曰天降𤣥鳥言春分則𤣥鳥至也瑤花言雪也蹇芳猶言采芳也</hi>
卜築青巖裏雲蘿四垂隂虚室若無人喬木自成林時<lb/>
有清風至側聞樵采音鳯凰鳴南岡望望隔曾岑既言<lb/>
山路逺復道溪流深偓佺空中游虬龍水中吟何當見<lb/>
<pb n="KR4h0083_WYG_002-32a"/>
輕翼為我達逺心<hi>鳯凰鳴南岡詩鳯凰鳴矣于彼髙岡偓佺列仙傳偓佺堯時采藥父也好</hi>
<hi>食松曰體毛數寸能飛行逐走馬以松子遺堯女不服時受服者皆三百嵗虬龍説文虬龍子無角者又前注</hi>
<hi>有角曰虬龍</hi>
　　　夜到京口入黄河<hi>京口今鎮江府也</hi>
河洲多青草朝暮増客愁客愁惜朝暮枉渚暫停舟中<lb/>
宵大川靜解纜逐歸流浦溆既清曠㳂洄非阻修登艫<lb/>
望落月擊汰悲新秋儻遇乗槎客永言星漢游<hi>枉渚謝靈運詩</hi>
<hi>弭棹薄枉渚艫説文舳艫也李斐曰艫舟須刺棹處擊汰楚辭齊吳榜兮擊汰注汰水波也又船不進亦凝滯</hi>
<pb n="KR4h0083_WYG_002-32b"/>
<hi>流落之意也乘槎客星漢遊漢書張蹇奉使大夏乗槎到河源見一婦人織一丈夫牽牛將去女與一石回問</hi>
<hi>嚴君平曰此織女支機石也按河源即星漢也</hi>
　　　行子苦泊夾舟貽潘少府<lb/>
行子苦風潮維舟未能發宵分巻前幔卧視清秋月四<lb/>
澤蒹葭深中洲烟火絶蒼蒼水霧起落落疎星没所遇<lb/>
盡漁樵與言多楚越其如念極浦又以思明哲常若千<lb/>
里餘沈沈異鄉别<hi>宵分言中夜也明哲詩既明且哲</hi>
　　　使過彈箏峽作<hi>彈箏峽在平涼府山峽之内常有彈箏之聲葢水流風吹音韻</hi>
<pb n="KR4h0083_WYG_002-33a"/>
　　　　<hi>自成律吕故名</hi>
鳥雀知天雪羣飛復羣鳴原田無遺粟日暮滿空城達<lb/>
士憂世務鄙夫念王程晨過彈箏峽馬足凌兢行雙璧<lb/>
隠靈曜莫能知晦明皚皚堅氷白漫漫隂雲平始信古<lb/>
人言苦節不可貞<lb/>
　　　過新豐道中<hi>新豐在長安今臨潼縣是也漢紀漢太上皇生於豐沛及髙祖即位</hi>
　　　　<hi>即臨潼改街里象豐迎太上皇居之因名新豐又地理志既作新豐并徙田社放犬羊雞</hi>
　　　　<hi>鴨於通衢競識其家</hi>
<pb n="KR4h0083_WYG_002-33b"/>
西下長樂坂東入新豐道雨多車馬稀道上生秋草大<lb/>
隂閟皋陸不知晚與早雷雲杳㝠㝠川谷漫浩浩詔書<lb/>
植嘉木衆言桃李好自愧無此容歸從漢隂老<hi>長樂地域志在</hi>
<hi>長安之西秦始皇於上建長安宫因名桃李好謂桃李有容色足以媚人也漢隂老漢隂文人也詔書植嘉木</hi>
<hi>天寶二十八年有詔種果故云</hi>
　　　仲夏入園東陂<hi>陂説文池也又禮月令水畜曰陂</hi>
方塘深且廣伊昔俯吾廬環岸垂緑栁盈潭發紅蕖上<lb/>
延北原秀近屬幽人居暑雨若混沌清明如空虛此鄉<lb/>
<pb n="KR4h0083_WYG_002-34a"/>
多隠逸水陸見樵漁廢賞亦何貴為驩良易攄且言重<lb/>
觀國當此賦歸歟<hi>紅蕖荷花也吾廬陶詩衆鳥欣有托吾亦愛吾廬混沌説文元氣未判也</hi>
<hi>莊子日鑿一竅七日而混沌死歸歟語歸歟歸歟</hi>
　　　喫茗粥作<lb/>
當晝暑氣盛鳥雀靜不飛念君髙梧隂復解山中衣數<lb/>
片逺雲度曾不蔽炎暉淹留膳茶粥共我飯蕨薇敝廬<lb/>
既不逺日暮徐徐歸<hi>蕨説文鱉也爾雅蕨鱉郭璞云初生無葉可食陸佃云初生似鱉脚</hi>
<hi>故名周秦曰蕨齊魯曰鱉又蕨初生小兒拳名蕨拳薇見前注敝廬左傳云有先人之敝廬在下妾不得與郊</hi>
<pb n="KR4h0083_WYG_002-34b"/>
<hi>弔</hi>
　　　釣魚灣<lb/>
垂釣渌灣春春深杏花亂潭清疑水淺荷動知魚散日<lb/>
暮待情人維舟緑楊岸<lb/>
　　　題太𤣥觀<hi>在長安</hi>
門外車馬喧門裏宫殿清行即翳若木坐即吹玉笙所<lb/>
喧既非我真道其㝠㝠<hi>若木淮南子云灰野之山有樹名若木吹玉笙列仙傳王子晉</hi>
<hi>周靈王太子也好吹笙作鳯凰鳴道士浮丘公接以上嵩山又陳子昂别中岳二三真人序云幽棲牝谷玉笙</hi>
<pb n="KR4h0083_WYG_002-35a"/>
<hi>吹鳯瑤裝駐催真道言大道也㝠㝠言幽深也</hi>
　　　述華清宫<hi>即温泉宫在昭應縣唐貞觀十八年建至𤣥宗改為華清宫今在臨潼縣</hi>
上林神君言此地即明庭山開鴻濛色天轉招搖星三<lb/>
雪報大有孰謂非我靈<hi>上林神君未詳又漢有上林苑武帝所作在長安神君漢喬智</hi>
<hi>明為縣令民愛之號為神君招搖星謂北斗第七星也三雪即三白也嵗前有三白則兆為豐年也</hi>
　　　幽居<lb/>
幽人下山徑去去夾青林滑處莓苔濕暗中蘿薜深春<lb/>
朝烟雨散猶帶浮雲隂<lb/>
<pb n="KR4h0083_WYG_002-35b"/>
　　王摩詰<hi>名維九嵗知屬辭仕𤣥宗為尚書右丞詩詞清秀調雅意新理愜在泉為珠着壁為</hi>
　　　<hi>繪一句一字皆出常境又髙岑王之詩悲壯讀之使人感慨孟詩刻苦誦之使人不懽又東坡</hi>
　　　<hi>云摩詰詩中有畫畫中有詩又文藝傳侍從酬奉則李嶠宋之問沈佺期王維皆卓然為一家</hi>
　　　藍田山石門精舎<hi>釋迦譜云息心所棲曰精舎又藝文類集云留其精舎妙</hi>
　　　　<hi>良由精練行者所居也</hi>
落日山水好漾舟信歸風玩竒不覺逺因以縁源窮遙<lb/>
愛雲木秀初疑路不同安知清流轉偶與前山通捨舟<lb/>
理輕筞果然愜所適老僧四五人逍遙䕃松柏朝梵林<lb/>
<pb n="KR4h0083_WYG_002-36a"/>
未曙夜禪山更寂道心及牧童世事問樵客晤宿長林<lb/>
下焚香卧瑤席澗芳襲人衣山月映石壁再尋畏迷誤<lb/>
明發更應歴笑謝桃源人花紅復來覿<hi>藍田山在藍田縣地理志藍田</hi>
<hi>在長安之東南華州去八十里精舎事物紀原漢明帝立精舎以處攝摩騰即白馬寺此精舎之所始梵説文</hi>
<hi>西域種號出浮圖書又梵者清淨正言寂淨又梵唄羌戎吟聲也禪浮圖記詋靜也傳燈録禪有五一曰外道</hi>
<hi>禪二曰凡夫禪三曰小乗禪四曰大乗禪五曰最上乘禪瑤席楚辭瑤席兮玉填言以美玉為席也桃源地志</hi>
<hi>在桃源州山下有桃州西南一里即桃源洞又梁任安武陵記淵明云邑人先世避秦亂相率攜妻孥隠此厥</hi>
<hi>後絶不外通自秦歴晉方有漁人入洞而後世人遂以為仙也</hi>
<pb n="KR4h0083_WYG_002-36b"/>
　　　贈房盧氏琯<hi>房琯字次律𤣥宗幸蜀時以為平章事盧氏縣名在嵩州</hi>
達人無不可忘巳愛蒼生豈復小十室絃歌在兩楹浮<lb/>
雲日巳歸偶坐視農畊桑榆鬱相望邑里多雞鳴秋山<lb/>
一何淨蒼翠臨寒城視事兼偃卧對書不簪纓蕭條人<lb/>
吏散鳥雀下空庭鄙夫心所向晚節異平生將從海嶽<lb/>
居守靜解天刑或可累安邑茅茨君試營<hi>無不可語無莫也注云無</hi>
<hi>不可也蒼生民也謂蒼然而生也十室小邑之稱弦歌漢髙帝幸魯問弦歌之聲</hi>
　　　贈祖三詠<hi>祖詠洛陽人</hi>
<pb n="KR4h0083_WYG_002-37a"/>
蠨蛸掛虚牖蟋蟀鳴前除嵗晏涼風至君子復何如髙<lb/>
館閴無人離居不可道閒門寂巳閉落日照秋草雖有<lb/>
近音信千里阻河關中復客汝潁去年歸舊山結交二<lb/>
十載不得一日展貧病子既深契闊余不淺仲秋雖未<lb/>
歸暮秋以為期良㑹詎幾日中心長相思<hi>蠨蛸説文虫名小如蜘蛛</hi>
<hi>長脚牖説文穿壁以木為交牕也又在墻曰牖蟋蟀郭璞曰今之趣織也陸機云似蝗而小正黒有光澤如漆</hi>
<hi>有角翅除説文殿陛也又王粲賦循階除而下降汝潁南潁川是也契濶説文疎逺也又勤苦也</hi>
　　　戲贈張五弟諲<lb/>
<pb n="KR4h0083_WYG_002-37b"/>
吾弟東山時心尚亦何逺日髙猶自卧鐘動始能飯頭<lb/>
上髪未梳床頭書不巻清川與悠悠空林對偃蹇青苔<lb/>
石上淨細草松下軟窻外鳥聲閒階前虎心善徒然萬<lb/>
慮多澹爾太虚緬一知與物平自顧為人淺對君忽自<lb/>
得浮念不煩遣<hi>鐘動始能飯劉須溪批云不必其人直自輸寫浮念不煩遣謂浮生念慮不能</hi>
<hi>自遣也東山未詳所指必張諲所居之處心尚言心之所尚者逺且大也虎心善言其馴熟也太虚緬莊子道</hi>
<hi>大游太虛緬説文逺也</hi>
　　　休暇還舊業便飯<hi>休暇説文閒暇無事也滕王閣記十旬休暇舊業謂<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>川</hi>
<pb n="KR4h0083_WYG_002-38a"/>
　　　　<hi>也</hi>
謝病始告歸依依入桑梓家人皆佇立相候柴門裏時<lb/>
軰皆長年成人舊童子上堂家慶畢願與姻親齒論舊<lb/>
忽餘悲目存且相喜田園轉蕪没但有寒泉水衰栁日<lb/>
蕭條秋光清邑里入門乍如昨休騎非便止中飯顧王<lb/>
程離憂從此始<hi>謝説文辭去也言以病而辭官也桑梓詩維桑與梓必恭敬之注桑者母之所</hi>
<hi>事以養蠶絲梓者父之所事以代琴瑟家慶父母俱存曰家慶又詩室家相慶成人巳冠之後也</hi>
　　　宿鄭州<hi>鄭州記古豫州之域周初封管叔於鄭即此地也又曰榮陽郡</hi>
<pb n="KR4h0083_WYG_002-38b"/>
朝與周人辭暮投鄭人宿他鄉絶儔侣孤客親僮僕宛<lb/>
洛望不見秋霖晦平陸田父草際歸村童雨中牧主人<lb/>
東臯上時稼繞茅屋蟲思機杼鳴雀喧禾黍熟明當渡<lb/>
京水昨晚猶金谷此去欲何言窮邉狥微禄<hi>洛陽為東周東周去</hi>
<hi>鄭州不遠故朝發而暮可至也機杼織器又杼乃機之持緯者王丹贈友人詩曰如丹此詩出自機杼京水金</hi>
<hi>谷園在河陽縣晉石崇之别館也昨晚金谷園葢有藹然戀闕之情爾</hi>
　　　觀别者<lb/>
青青楊栁陌陌上别離人愛子游燕趙髙堂有老親不<lb/>
<pb n="KR4h0083_WYG_002-39a"/>
行無可養行去百憂新切切委兄弟依依向四鄰都門<lb/>
帳飲畢從此謝賓親揮淚逐行侣含悽動征輪車從望<lb/>
不見時時起行塵余亦辭家者㸔之淚滿巾<hi>不行無可養行去百</hi>
<hi>憂新批云寫得别意出</hi>
　　　送别<lb/>
聖代無隠者英靈盡來歸遂令東山客不得顧采薇既<lb/>
至君門逺孰云吾道非江淮度寒食京洛縫春衣置酒<lb/>
臨長道同心與我違行當浮桂棹未幾拂荆扉逺樹帶<lb/>
<pb n="KR4h0083_WYG_002-39b"/>
行客孤城當落暉吾謀適不用勿謂知音稀<hi>東山客晉謝安始有</hi>
<hi>隠東山之志後命屢臻勢不獲已乃出仕采薇見前注不得顧言不遂其隠居之志也左晉士㑹在秦晉人謀</hi>
<hi>歸之及行秦大夫繞朝贈之以策曰吾謀適不用勿謂知音稀猶無謂秦無人也</hi>
　　　冬日遊覽<lb/>
步出城東門試騁千里目青山横蒼林赤日團平陸渭<lb/>
北走邯鄲關東出函谷秦地萬方㑹來朝九州牧雞鳴<lb/>
咸陽市冠葢相追逐丞相過列侯羣公餞光禄相如方<lb/>
老病獨歸茂陵宿<hi>茂陵史記司馬相如姓司馬字長卿蜀郡成都人仕武帝為郎後以病告</hi>
<pb n="KR4h0083_WYG_002-40a"/>
<hi>歸茂陵而卒來朝九州牧批云平實悲壯古意雅詞樂府所少獨歸茂林宿批云更似不須語言列侯史以列</hi>
<hi>侯奉朝請光禄後漢百官志正卿九光禄勲其一也掌宿衞宫殿門户典謁署郎更直執㦸考其行而進退之</hi>
　　　崔濮陽兄季重前山興<hi>山西去亦對維門</hi>
秋色有佳興況君池上閒悠悠西林下自識門前山千<lb/>
里横黛色數峯出雲間嵯峨對秦國合沓蔵荆關殘雨<lb/>
斜日照夕嵐飛鳥還故人今尚爾歎息此頺顔<hi>自識門前山批</hi>
<hi>云思議不到有道之言</hi>
　　　過李楫宅<lb/>
<pb n="KR4h0083_WYG_002-40b"/>
閒門秋草色終日無車馬客來深巷中犬吠寒籬下散<lb/>
髪時未簪道書行尚把與我同心人樂道安貧者一罷<lb/>
冝城酌還歸洛陽社<hi>籬一作林宜城縣屬襄陽府洛陽社未詳又東坡詩冠葢傾洛社</hi>
　　　渭川田家<hi>渭川在長安</hi>
斜光照墟落窮巷牛羊歸野老念僮僕倚杖候荆扉雉<lb/>
雊麥苗秀蠶眠桑葉稀田夫荷鋤立相見語依依即此<lb/>
羡閒逸悵然歌式微<hi>式微詩式微式微胡不歸選詩補注云或稱右丞詩清雅有蕭散之</hi>
<hi>趣今考其集中措語峭厲殊非古調其規模氣度亦未有能過人者獨此篇稍平淡有趣姑録之以見古作者</hi>
<pb n="KR4h0083_WYG_002-41a"/>
<hi>之難得也</hi>
　　　春中田家作<lb/>
屋上春鳩鳴村邉杏花白持斧伐逺楊荷鋤覘泉脈新<lb/>
燕識舊巢舊人㸔新厯臨觴忽不御惆悵逺行客<hi>惆悵逺行</hi>
<hi>客批云巻耳之後不意得此諷詠</hi>
　　　齊州送祖三<hi>即前祖詠也</hi>
相逢方一笑相送還成泣祖帳已傷離荒城復愁入天<lb/>
寒逺山淨日暮長河急解纜君巳遙望君猶佇立<hi>荒城復愁</hi>
<pb n="KR4h0083_WYG_002-41b"/>
<hi>入批云只是眼前道不盡者</hi>
　　　贈劉藍田<hi>必為藍田令者也</hi>
籬中犬迎吠出屋候柴扉嵗晏輸井税山村人夜歸晚<lb/>
田始家食餘布成我衣詎肯無公事煩君問是非<lb/>
　　　歎白髪<lb/>
我年亦何長鬢髪日巳白俛仰天地間能為幾時客惆<lb/>
悵故山雲徘徊空日夕何事與時人東城復南陌<lb/>
　　　李陵詠<lb/>
<pb n="KR4h0083_WYG_002-42a"/>
漢家李將軍三代將門子結髪有竒䇿少年成壯士長<lb/>
驅塞門兒深入單于壘旌旗列相向簫鼓悲何巳日暮<lb/>
沙漠垂戰聲烟塵裏將令勁敵滅豈獨名王侍既失大<lb/>
軍援遂嬰穹廬恥少小蒙漢恩何堪坐思此深衷欲有<lb/>
報投軀未能死引領望子卿非君誰相理<hi>李陵字少卿祖廣父敢及</hi>
<hi>陵三世為將陵少為侍中天漢二年將步卒五千人深入單于壘矢盡救兵不至遂降于虜深𠂻欲有報上以</hi>
<hi>問司馬遷遷盛言陵奮不顧身以徇國家之急其素所蓄積也有國士之風彼之不死宜欲得當以報漢也引</hi>
<hi>領引首也子卿蘇武字也葢言陵自言其𠂻心惟子卿知之爾穹廬前匈奴傳穹盧游帳也其形穹隆故云</hi>
<pb n="KR4h0083_WYG_002-42b"/>
　　　西施詠<lb/>
艷色天下重西施寧乆微朝為越溪女暮作吳宫妃賤<lb/>
日豈殊衆貴來方悟稀邀人傅脂粉不自著羅衣君寵<lb/>
益嬌態君憐無是非當時浣紗伴莫得同車歸持謝隣<lb/>
家女效顰安可希<hi>西施寰宇記西施施其姓也㑹稽諸暨縣有東施家西施家又諸䀈縣東</hi>
<hi>十里有土城山勾踐得諸暨采薪女西施鄭旦令習禮於土城山以獻吳王山邉有石是西施浣紗石效顰西</hi>
<hi>施病心而顰其里之醜人見而美之亦奉心而顰里人富人見之閉門而不出貧人見之挈妻子而去之葢彼</hi>
<hi>知美顰而不知顰之所以美也</hi>
<pb n="KR4h0083_WYG_002-43a"/>
　　　羽林騎閨人<hi>天文志天有羽林大將軍之星言羽翼鷙擊之意喻若林木故以名</hi>
　　　　<hi>武官閨人婦人此言羽林騎官之閨婦也</hi>
秋日臨髙城城中管絃思離人堂上愁稚子階前戲出<lb/>
門復映戸望望青絲騎行人過欲盡狂夫終不至左右<lb/>
寂無言相看共垂淚<lb/>
　　孟浩然<hi>字浩然襄陽人少好節義隠鹿門山游京師王維邀入禁署𤣥宗忽至維以實對帝</hi>
　　　<hi>問所作再拜自誦至不才明主棄之句上曰卿自棄朕朕何嘗棄卿奈何誣我由是失意又浩</hi>
　　　<hi>然詩如訪梅尋栁偏入佛寺又浩然諸公之詩諷詠之久有金石宫商之音又浩然骨貌清淑</hi>
<pb n="KR4h0083_WYG_002-43b"/>
　　　<hi>風神散朗學不為儒務掇菁藻文不按古匠心獨妙又浩然學力去退之甚逺而其詩獨出退</hi>
　　　<hi>之之上者一味妙悟也又浩然文采丰茸經緯綿密力追雅調全削凡體如衆山遙對酒孤嶼</hi>
　　　<hi>共題詩無論興象兼復故實</hi>
　　　尋香山湛上人<hi>香山寺在廬山</hi>
朝游訪名山山逺在空翠氛氳亘百里日入行始至谷<lb/>
口聞鐘聲林端識香氣杖策尋故人解鞍暫停騎石門<lb/>
殊豁險篁徑轉森邃法侣忻相逢清談曉不寐平生慕<lb/>
真隠累日探幽異野老朝入田山僧暮歸寺松泉多逸<lb/>
<pb n="KR4h0083_WYG_002-44a"/>
響苔壁饒古意願言投此山身世兩相棄<hi>林端識香批云幽致政在</hi>
<hi>裏許空翠隂亮山行曰空翠爽人肌膚泉流清人耳目</hi>
　　　題終南翠微寺空上人房<hi>翠微寺太白詩注蕭贇曰貞觀十二年終</hi>
　　　　<hi>南太和宫改為翠微宫宫邊有金沙泉乃近寺之泉也此云寺不知何年改為寺或泉上</hi>
　　　　<hi>寺亦名翠微寺歟</hi>
翠微終南裏雨後宜返照閒門久沈㝠杖筞一登眺遂<lb/>
造幽人室始知靜者妙儒道雖異門雲林頗同調兩心<lb/>
喜相得畢景共談笑暝還髙窻眠時見逺山燒緬懐赤<lb/>
<pb n="KR4h0083_WYG_002-44b"/>
城標更憶臨海嶠風泉有清聽何必蘇門嘯<hi>批云不刻深懐抱如</hi>
<hi>洗嘯説文吹聲也又蹙口出聲也蘇門笑阮籍於蘇門山遇孫登與商畧古今皆不應籍退之半嶺聞有聲若</hi>
<hi>鸞嘯音乃登之嘯也</hi>
　　　發漁浦潭<hi>在襄陽府</hi>
東旭早光芒諸禽巳驚聒卧聞漁浦口橈聲暗相撥<hi>批云</hi>
<hi>别是一種清景可掬</hi>日出氣象分始知江路濶美人常晏起照影<lb/>
弄流沬飲水畏驚猿祭魚時見獺舟行自無悶況值晴<lb/>
景豁<hi>批云美人常晏起著此空濶又别其超衆作者以此也流沫莊達生篇孔子觀於吕梁縣水三十仞</hi>
<pb n="KR4h0083_WYG_002-45a"/>
<hi>流沬四千里祭魚禮月令孟春之月魚上氷獺祭魚</hi>
　　　漢中漾舟<hi>漢中江漢之中也今襄陽府皆漢中也葢漢水所出云耳</hi>
漾舟遊何處神女漢臯曲雪罷氷復開春潭千丈渌輕<lb/>
舟恣往來探翫無厭足波影搖妓釵沙光逐人目傾盃<lb/>
魚鳥醉聨句鸎花續良㑹難再逢日入須秉燭<hi>聨句鸎花續批</hi>
<hi>云好此雖清事微近俗意知此可以語詩神女漢臯曲漢臯漢水邉也昔鄭交甫於漢皋遇二神女解珮與交</hi>
<hi>甫</hi>
　　　龍泉精舎<hi>神僧傳龍泉精舎乃僧慧逺所建在潯陽匡廬山初逺辭師道安南遊見</hi>
<pb n="KR4h0083_WYG_002-45b"/>
　　　　<hi>廬峯清淨足以息心始住于此然山逺無水遠乃以杖卓地清流湧出其後亢旱逺於池</hi>
　　　　<hi>側讚海龍王經忽有巨蛇從池上天須㬰大雨因號精舎為龍泉焉</hi>
亭午聞山鐘起行散愁寂尋林采芝去谷轉松蘿密旁<lb/>
見精舎開長廊飯僧畢石渠流雪水金丸曜霜橘竹房<lb/>
思舊遊過憩終永日入洞窺石髓傍厓采蜂蜜日暝辭<lb/>
逺公虎谿相送出<hi>批云長廊飯僧畢此豈待賦之乃佳又虎溪相送出廬山記惠逺禪師送</hi>
<hi>客過溪虎輒鳴號後送陶元亮陸修靜與語道合不覺送過虎溪因大笑世傳為虎溪三笑圖云石髓晉稽康</hi>
<hi>遇王烈共入山烈見石裂得髓食之因攜少許與康巳成青石冄往視之石復合矣又仙經云神仙五百年一</hi>
<pb n="KR4h0083_WYG_002-46a"/>
<hi>開石髓出服之與天齊夀</hi>
　　　登蘭山寄張立<hi>蘭山未詳其處又敘州僰溪縣有蘭山</hi>
北山白雲裏隠者自怡悦相望始登髙心隨飛雁滅愁<lb/>
因薄暮起興是清秋發時見歸村人平沙度嶺歇天邉<lb/>
樹若薺江畔舟如月何當載酒來共醉重陽節<hi>批云興是清秋</hi>
<hi>發淡而不厭平沙度嶺歇批云其俚至此薺淮南子薺水菜冬水而生夏土而死乂甘菜其枝葉細縻謂之䕷</hi>
<hi>蕪詩其甘如薺又月令十月薺菜生陶𢎞景詩山中何所有隴上多白雲只可自怡悦不堪將贈君</hi>
　　　西山尋辛諤<lb/>
<pb n="KR4h0083_WYG_002-46b"/>
漾舟乘水便因訪故人居落日清川裏誰言獨羡魚石<lb/>
鏡窺洞徹沙岸歴紆餘竹嶼見垂釣茅齋聞讀書欵言<lb/>
忘景夕清興屬涼初回也一瓢飲賢哉常晏如<hi>批云其為詩必</hi>
<hi>實境賢哉常晏如自言其趣亦頗簡佚羡魚謂貪欲也回也姓顔字子淵語賢哉回也一簟食一瓢飲在陋巷</hi>
<hi>人不堪其憂回也不改其樂</hi>
　　　南亭懐辛子<lb/>
山光忽西落池月漸東上散髪乗夕涼開軒卧閒敞荷<lb/>
風送香氣竹露滴清響欲取鳴琴彈恨無知音賞感此<lb/>
<pb n="KR4h0083_WYG_002-47a"/>
懐故人中宵勞夢想<hi>山光西日也恨無知音賞列子鍾子期没伯牙絶琴曰世無知音者</hi>
<hi>賞説文嘉尚之也</hi>
　　　宿業師山房待丁公不至<lb/>
夕陽度西嶺羣壑倐巳暝松月生夜涼風泉滿清聽樵<lb/>
人歸欲盡烟鳥棲初定之子期宿來孤琴候蘿逕<hi>批云景物</hi>
<hi>滿眼而清淡之趣更自浮動非寂寞者</hi>
　　　耶谿泛舟<hi>即若耶溪在今紹興府㑹稽縣東南北流二十五里與照鏡湖合</hi>
浴景餘清暉輕棹弄溪渚澄明愛水物臨泛何容與白<lb/>
<pb n="KR4h0083_WYG_002-47b"/>
首垂釣翁新妝浣紗女㸔㸔似相識脈脈不得語<hi>批云諸詩</hi>
<hi>皆極洗錬而枮瘁又在蘇州前清溪麗景閒逺餘情不欲犯一字綺語自是白首垂釣翁史太公望年八十釣</hi>
<hi>於渭濱浣紗女西施越溪浣紗女也</hi>
　　　聽鄭五愔琴<lb/>
阮籍推名飲清風坐竹林半酣下衫袖拂拭龍唇琴一<lb/>
杯彈一曲不覺夕陽沈余意在山水聞之諧夙心<hi>首句至夕</hi>
<hi>陽沈批云作者作者余意至末批云樸而不俚風韻尚存阮籍字嗣宗任情不羈尤好老莊能嘯能言嗜酒放</hi>
<hi>曠聞步兵尉有酒三百斛乃求為步兵校尉與阮咸及嵇康諸人為竹林七賢我志在山水吕氏春秋伯牙鼔</hi>
<pb n="KR4h0083_WYG_002-48a"/>
<hi>琴鍾子期善聽伯牙志在山子期曰善哉巍巍乎志在髙山洋洋乎志在流水此言亦在乎山水之間既聞其</hi>
<hi>音遂與夙昔之心相諧也</hi>
　　　萬山潭<hi>地志萬山在襄陽府西有解珮渚即鄭交甫遇龍女觧珮之地潭在萬山下即</hi>
　　　　<hi>沈碑潭也</hi>
垂釣坐磐石水清心亦閒魚行潭樹下猨卧島藤間遊<lb/>
女昔解珮傳聞於此山求之不可得沿月棹歌還<hi>批云蜕出</hi>
<hi>風露古始未有又古意淡韻終不可以衆作律之而衆作愈不可及</hi>
　　　嵗暮海上作<lb/>
<pb n="KR4h0083_WYG_002-48b"/>
仲尼既已没余亦浮於海昏見斗柄囘方知嵗星改虛<lb/>
舟任所適垂釣非有待為問乗槎人滄洲復何在<hi>批云竒壯</hi>
<hi>淡蕩少許自足浮海語乗桴浮於海斗柄北斗之第七星當十二月則斗柄回指於丑嵗星木星也木星行度</hi>
<hi>一嵗一周天故云乗槎人見前注此詩葢志不得行而思起歸與之歎者歟</hi>
　　　送從弟落第後歸㑹稽<hi>㑹稽縣名屬紹興府史記㑹計也呉越春秋㑹</hi>
　　　　<hi>計修國之道因以名山而縣以山名</hi>
疾風吹征帆倐爾向空没千里去俄頃三江坐超忽向<lb/>
來共懽娯日夕成楚越落羽更分飛誰能不驚骨<hi>首二句批</hi>
<pb n="KR4h0083_WYG_002-49a"/>
<hi>云發興甚苦楚謂荆楚越謂甌越也三江禹三江既入注三江者唐仲初吳都賦注松江下七十里分流東北</hi>
<hi>入海者為婁江東南流者為東江并松江為三江是地今亦名三江口</hi>
　　　采樵作<lb/>
采樵入深山山深水重疊橋崩卧槎擁路嶮垂藤接日<lb/>
落伴將稀山風拂蘿衣長歌負輕策平野望烟歸<hi>此詩亦寄</hi>
<hi>興於思歸之意采樵左無捍采樵者以誘之樵注樵薪也卧槎説文槎水中浮木也</hi>
　　　月下有懐<lb/>
秋空明月懸光彩露霑濕驚鵲棲未定飛螢巻簾入庭<lb/>
<pb n="KR4h0083_WYG_002-49b"/>
窻寒影疎隣杵夜深急佳期曠何許望望空佇立<hi>批云亦自</hi>
<hi>纎麗與疎雨滴梧桐相似謂其詩枯淡非也</hi>
　　　晚泊潯陽望香鑪峯<hi>地志潯陽今九江府潯陽縣也香鑪峯在廬山太白</hi>
　　　　<hi>詩東望香爐生紫烟即此是也</hi>
挂席幾千里名山都未逢泊舟潯陽郭始見香鑪峯嘗<lb/>
讀遠公傳永懐塵外蹤東林精舎近日暮坐聞鐘<hi>批云不經</hi>
<hi>意造作遠公釋惠逺也本姓賈氏雁門人入恒山從道安落髪後棲廬山與陶淵明為白蓮社云東林廬山有</hi>
<hi>東林寺</hi>
<pb n="KR4h0083_WYG_002-50a"/>
　　　峴潭作<hi>地志峴山名在襄陽去城十里即羊祜立碑之地潭在峴山之下也</hi>
石潭傍隈隩沙岸曉夤縁試垂竹竿釣果得槎頭鯿美<lb/>
人騁金錯纎手膾紅鮮因謝陸内史蓴羮何足傳<hi>批云其詩</hi>
<hi>風味可愛如此槎頭鯿襄陽地記襄陽漢水鯿甚美禁采以槎斷水因謂槎頭縮項鯿金錯刀名陸内史未詳</hi>
<hi>何人蓴羮晉記翰因秋風起思吳中菰米蓴羮鱸魚棄官而歸</hi>
　　　大堤行寄萬七<hi>古今樂録大堤曲隋王誕為襄州時作又樂府遺聲都邑三十</hi>
　　　　<hi>六曲有大堤曲又古詩朝發襄陽城暮投大堤宿大堤諸女兒花艷嬌人目又張東之詩</hi>
　　　　<hi>南國多佳人莫若大堤女</hi>
<pb n="KR4h0083_WYG_002-50b"/>
大堤行樂處車馬相馳突嵗嵗春草生踏青二三月王<lb/>
孫挾珠彈遊女矜羅襪攜手今莫同江花為誰發<hi>大堤在襄</hi>
<hi>陽襄陽在漢水之隂大堤乃漢水之堤古今之大堤詩皆以美女為言則必娼妓所居之地故稱行樂處也王</hi>
<hi>孫古詩公子王孫芳樹下又韓信傳漂母曰吾哀王孫而進食珠彈莊談王篇以隋侯之珠彈千仞之雀世必</hi>
<hi>笑之羅襪曹子建洛神賦云淩波微步羅襪生塵</hi>
　　常建<hi>建詩似初發通莊却尋野逕百里之外歸大道所以其旨逺其興僻佳句輒來無論意表</hi>
　　　仙谷遇毛女意知是秦宫人<hi>毛女字玉姜在華隂山中山客獵師</hi>
　　　　<hi>世世見之形體生毛自云秦始皇宫人秦亡入山食松實遂不飢寒地志華山有毛女洞</hi>
<pb n="KR4h0083_WYG_002-51a"/>
　　　　<hi>理或然也</hi>
谿口水石淺泠泠明藥藂入溪雙峯峻松栝梳幽風垂<lb/>
嶺枝嫋嫋翳泉花濛濛夤縁霽人目路盡心彌通磐石<lb/>
横陽厓前臨殊未窮囘潭清雲影瀰漫長天空水邉一<lb/>
神女千載為玉童羽毛經漢代珠翠逃秦宫目覿神巳<lb/>
寓鶴飛言未終祈君青雲祕願謁黄仙翁嘗以耕玉田<lb/>
龍鳴西頂中金梯與天接幾日來相逢<hi>松栝栝説文揉曲也夤縁説文</hi>
<hi>連絡又循也青雲祕列仙傳雲笈七籖乃道書之最妙者又乃五岳真君之秘籙也黄仙翁未詳又按列仙傳</hi>
<pb n="KR4h0083_WYG_002-51b"/>
<hi>黄初平入金華山得道後改名赤松子亦曰黄仙翁也玉田未詳又藍田生玉亦曰玉田西頂金梯未詳龍鳴</hi>
<hi>淮南子夫蛟龍伏潛于淵而卵剖於陵雌鳴上風雄鳴下風而化者形精之至也</hi>
　　　夢太白峯<hi>地志太白山在長安武功縣界俗云武功去天三百里冬夏積雪望之浩</hi>
　　　　<hi>然又地域志太白山在鳯翔湄縣録異記金星之精墜於漢南圭峯之西號為太白</hi>
夢寐昇九厓杳靄逢元君遺我太白峯寥寥辭垢氛結<lb/>
宇在星漢㝠林閉氤氲簷楹覆餘翠出岫生片雲時往<lb/>
溪水間孤亭晝仍曛松峯引天影石瀨清霞文恬目緩<lb/>
舟趣霽心投鳥羣春風又搖櫂潭島花紛紛<hi>元君列仙傳九華真</hi>
<pb n="KR4h0083_WYG_002-52a"/>
<hi>妃乃太虛上真元君李夫人之少女又南岳有紫虛魏元君又北斗經亦有北斗七元君皆女仙之號遺我棄</hi>
<hi>我也恬目恬説文安也荘以恬養智葢言目之安靜也霽心明霽説文雨止而晴也謂心若雨止而晴明也</hi>
　　　送楚十少府<lb/>
微風吹霜氣寒影明前除落日未能别蕭蕭林木虚愁<lb/>
烟閟千里仙尉其何如因送别鶴操贈之雙鯉魚鯉魚<lb/>
在金盤别鶴哀有餘心事則如此請君開素書<hi>仙尉史梅福為</hi>
<hi>南昌尉王莽初一朝解印去官人以為仙因謂仙尉别鶴操古琴操也嵇叔夜琴賦蔡氏五曲王昭楚妃千里</hi>
<hi>别鶴又云牧犢子作又陶淵明詩上弦驚别鶴下弦操孤鸞雙鯉魚古詩客從逺方來遺我雙鯉魚素書同上</hi>
<pb n="KR4h0083_WYG_002-52b"/>
<hi>詩云呼童烹鯉魚中有尺素書</hi>
　　　晦日馬鐙曲稍次中流作<lb/>
夜寒宿蘆葦曉色明西林初日在川上便澄遊子心青<lb/>
天無纎翳郊野浮春隂波靜隨釣魚舟小緑水深出浦<lb/>
見千里曠然諧逺尋扣舷應漁父因唱滄浪吟<hi>扣舷楚辭漁父</hi>
<hi>莞爾而笑鼓枻而去乃歌曰滄浪之水清兮可以濯吾纓滄浪之水濁兮可以濯吾足鼓枻即扣舷也</hi>
　　　塞上曲<hi>樂録樂府塞上曲者古征戍十五曲之一也</hi>
翩翩雲中使來問太原卒百戰苦不歸刀頭怨明月塞<lb/>
<pb n="KR4h0083_WYG_002-53a"/>
雲隨陣落寒日傍城没城下有寡妻哀哀哭枯骨<hi>雲中冀州</hi>
<hi>之域堯及周屬并州春秋為北狄戰國屬趙漢為雁門郡平城縣今為大同府又即古白登漢髙帝被圍處太</hi>
<hi>原冀州之域禹貢曰既修太原乃髙平縣也古為并州元冀寧路今為山西布政司治所刀頭古樂府何當大</hi>
<hi>刀頭破鏡飛上天寡妻哭列女傳齊莊公襲莒杞梁殖戰死梁妻枕屍而哭於城下哀誠動人道路過者莫不</hi>
<hi>為之揮淚十日而城為之崩</hi>
　　　昭君墓<lb/>
漢宫豈不死異域傷獨没萬里䭾黄金蛾眉為枯骨迴<lb/>
車夜出塞立馬皆不發共恨丹青人墳上哭明月<hi>昭君王嬙</hi>
<pb n="KR4h0083_WYG_002-53b"/>
<hi>也漢王穰之女漢元帝時匈奴入朝詔以昭君配之號寧胡閼氏一説元帝後宫人多得常見者少乃使畫工</hi>
<hi>圖其形按圖召幸宫人皆賂畫工多至十萬金少者不滅五萬金昭君自恃其貌獨不與及匈奴入朝選宫人</hi>
<hi>配之昭君以圖當行入辭光彩射人竦動左右天子重信于外國悔恨不及窮按其事有畫工毛延夀為人形</hi>
<hi>老少必得其真安陵陳敞新豐劉白龔寛並工狗馬衆勢人形不逮延夀杜陵楊望樊青龍工布色皆同日棄</hi>
<hi>市籍其資財漢人憐昭君遠嫁為作歌詩昭君服毒死舉國葬之胡中胡地草白而其墓上之草獨青故號為</hi>
<hi>青塚</hi>
　　　弔王將軍墓<lb/>
嫖姚北伐時深入强千里戰餘落日黄軍敗鼓聲死嘗<lb/>
<pb n="KR4h0083_WYG_002-54a"/>
聞漢飛將可奪單于壘今與山鬼隣殘兵哭遼水<hi>批云屬思</hi>
<hi>既古詞亦警絶潘岳歎云能叙悲怨未見如此章也嫖姚前霍去病為嫖姚校尉音頻妙羊召切勁疾貌荀悦</hi>
<hi>漢紀亦作去聲用獨杜詩三用皆平聲押韻去病六出擊匈奴皆北伐也漢飛將漢李廣為北平太守匈奴號</hi>
<hi>曰漢飛將軍避之數嵗不入界嘗與匈奴遇兩入匈奴營殺其射雕將并白馬將軍匈奴遂遁去山鬼隣亦指</hi>
<hi>墓而言遼水即遼沙在今遼東都司之北</hi>
　　　送陸擢<lb/>
聖代多才俊陸生何考槃南山髙松樹不合空摧殘九<lb/>
月湖上别北風秋雨寒殷勤歎孤鳯早食金琅玕<hi>考槃詩考</hi>
<pb n="KR4h0083_WYG_002-54b"/>
<hi>槃在澗碩人之寛刺莊公言賢者退而窮處也朱子注考成也槃桓槃之意謂成其隠處之室也又陳氏曰考</hi>
<hi>扣也槃器名葢扣之以節歌如鼔盆拊缶之樂也琅玕荀子注崑崙出有琅玕樹又本草云琅玕璃流之類有</hi>
<hi>五色火徳瑞也又云琅玕數種生於海厎初出水紅久而青黒枝柯似珊瑚竅如虫蛀擊之作金石聲以金言</hi>
<hi>之葢喻其珍貴也</hi>
　　　江上琴興<lb/>
江上調玉琴一絃清一心冷冷七絃遍萬木澄幽隂能<lb/>
使江月白又令江水深始知梧桐枝可以徽黄金<hi>徽黄金琴</hi>
<hi>有十三徽其貴者以金玉為徽也</hi>
<pb n="KR4h0083_WYG_002-55a"/>
　　　送李十一尉臨谿<lb/>
泠泠花下琴君唱渡江吟天際一帆影豫懸離别心以<lb/>
言神仙尉因致瑤華音囘軫拊商調越谿澄碧林<hi>仙尉梅福</hi>
<hi>事見前注回軫回旋琴軫也調説文音調樂律也商月令仲秋其音商商調言商音也拊拊琴</hi>
　　　宿王昌齡隠居<hi>字少伯</hi>
漬谿深不測隠處惟孤雲松際露㣲月清光猶為君茅<lb/>
亭宿花影藥院滋苔紋余亦謝時去西山鸞鶴羣<hi>操中孤鸞</hi>
<hi>别鶴是也</hi>
<pb n="KR4h0083_WYG_002-55b"/>
　　　閒齋卧病行藥至山館稍次湖亭二首<lb/>
旬時結隂霖簾外初白日齋沐清病容心魂畏虚室閒<lb/>
梅照前戸明鏡悲舊質同袍四五人何不來問疾<lb/>
行藥至石壁東風變萌芽主人山門緑小隠湖中花時<lb/>
物堪獨往春帆宜别家辭君向滄海爛漫從天涯<lb/>
　　　春詞<lb/>
宛宛黄栁絲濛濛雜花垂日髙紅籹卧倚樹春光遲寧<lb/>
知傍淇水騕褭黄金羈<hi>宛宛茂貌淇水今衛輝府淇縣騕裊史相如傳罥騕褭注神馬</hi>
<pb n="KR4h0083_WYG_002-56a"/>
<hi>名黄金羈羈馬絡頭以金為之也</hi>
翳翳陌上桑南枝交北堂美人金梯出素手自提筐非<lb/>
但畏蠶飢盈盈嬌路傍<hi>翳説文隠也詩其菑其翳謂草木藤蔓所蔽翳也</hi>
　　韋應物<hi>唐史應物代宗朝為蘇州太守居常自媿閔閔有慨俗之心其詩如深山采藥飲泉</hi>
　　　<hi>坐石日宴忘歸又韋詩潤澤如玉與孟詩意趣相似然出處不同又王維應物詩亦自有蕭散</hi>
　　　<hi>處又志林李杜之後詩有逺韻而才不逮意獨應物王維栁子厚發纎濃於簡古寄至味於淡</hi>
　　　<hi>泊非餘子所及也又選詩補注云其詩清潤閒淡而調格不減沈謝云朱子云韋蘇州詩髙於</hi>
　　　<hi>王維孟浩然詩以其無聲色臭味也</hi>
<pb n="KR4h0083_WYG_002-56b"/>
　　　擬古五首<hi>選詩補注云蒼山曾原嘗曰儗詩如學畫當識家數要先得其筆意運規</hi>
　　　　<hi>制於胸中然後下筆乃可若展畫臨貌雖似亦下矣前人擬古既用其意又用其字是謂</hi>
　　　　<hi>之盗也非擬也此論最為切當愚按晉人如張孟陽陸士衡皆不免此獨陶靖節脱古繩</hi>
　　　　<hi>墨直抒所藴可謂度越前軰矣今應物所擬亦能不拘拘模倣如自成一家語者則為可</hi>
　　　　<hi>尚若云韻格髙下係乎世降之遠近愚不敢論</hi>
辭君遠行邁飲此長恨端巳謂道里逺如何中嶮艱流<lb/>
水赴大壑孤雲還暮山無情尚有歸行子何獨難驅車<lb/>
背鄉國朔風巻行跡嚴冬霜斷肌日入不遑息憂懽客<lb/>
<pb n="KR4h0083_WYG_002-57a"/>
髪變寒暑人事易中心君詎知氷玉徒貞白<hi>批云前四句隠然有</hi>
<hi>意外不可言之意讀之慘然又古别離多矣此作真古以其有清淡自然之意如秋風曠野殆難為懐謝云此</hi>
<hi>意擬行行重行行云流水赴大壑説文水通谷曰壑也無情謂流水與孤雲以其無情尚知赴壑而行子乃不</hi>
<hi>能歸然此心君豈知之乎故以氷玉自喻其清潔而剛貞也</hi>
春至林木變洞房夕含清單居誰能裁好鳥對我鳴良<lb/>
人久燕趙新愛移平生别時雙鴛綺留此千恨情碧草<lb/>
生舊跡緑琴歇芳聲思將魂夢懽反側寐不成攬衣迷<lb/>
所次起望空前庭孤影中自惻不知雙涕零<hi>批云流動自然復非</hi>
<pb n="KR4h0083_WYG_002-57b"/>
<hi>苦冷所得又耿耿之情適然不假外物而見又此章擬凛凛嵗云暮云魂夢懽一云歡指人而言劉夢得蹋歌</hi>
<hi>詞唱盡新詞歡不見是也孤影中自惻言自梘孤影而中心為之惻怛也</hi>
月滿秋夜長驚烏號北林天河横未落斗柄當西横寒<lb/>
蛩悲洞房好鳥無遺音商飈一夕至獨宿懐重衾舊交<lb/>
日千里隔我浮與沈人生豈草木寒暑移此心<hi>此擬明月皎夜</hi>
<hi>光月滿則月圓之時北斗杓三星為斗柄西横西指斗杓建申酉之月正秋時也寒蛩爾雅悉率今促織也亦</hi>
<hi>曰趨織語趨織鳴懶婦驚陸璣云似蝗而小正黒有光澤如漆有角翅商飈秋風也浮沈猶言生死也</hi>
黄鳥何關關幽蘭亦靡靡此時深閨婦日照紗窻裏<hi>批云</hi>
<pb n="KR4h0083_WYG_002-58a"/>
<hi>誰不能道而㸃綴搜索自無以加</hi>娟娟雙青娥微微啟玉齒自惜桃李<lb/>
年誤身遊俠子無事久别離不知今生死<hi>批云柔腸欲裂而有不可</hi>
<hi>犯之色又結語沈着傷懐不為妍蕩怨曠之態又此詩深復深而語淺妙按此章擬青青河畔草黄鳥詩黄鳥</hi>
<hi>哀三良也刺秦穆公以人從死又黄鳥刺宣王隂禮教親而不至聨兄弟而不固也青娥美人也玉齒郭璞遊</hi>
<hi>仙詩燦然啟玉齒桃李年猶言容華方美之時也遊俠子見前注</hi>
有客天一方寄我孤桐琴迢迢萬里隔託此傳幽音氷<lb/>
霜中自結龍鳯相與吟絃以明直道漆以固交深<hi>按此詩擬</hi>
<hi>客從逺方來按客從遠方來選詩演義以為美朋友交道合也然此詩似臣無處忠於君之意也幽音謂忠誠</hi>
<pb n="KR4h0083_WYG_002-58b"/>
<hi>也氷霜自結節操貞潔之意龍鳯和吟喻君臣相須之義絃以明直道喻以直道而事君漆以固交喻君臣之</hi>
<hi>相合也</hi>
　　　送終<hi>喪内人也</hi>
奄忽逾時節日月獲其良蕭蕭車馬悲祖載發中堂生<lb/>
平同此居一旦異存亡斯須亦何益終復委山岡行出<lb/>
國南門南望鬱蒼蒼日入乃云還慟哭宿風霜晨遷俯<lb/>
𤣥廬臨訣但遑遑方當永潛翳仰視白日光俯仰遽終<lb/>
畢封樹已荒涼獨留不得還欲去結中腸童稚知所失<lb/>
<pb n="KR4h0083_WYG_002-59a"/>
啼號捉我裳即事猶倉卒嵗月始難忘<hi>哀傷如此豈有和哉而低昂條</hi>
<hi>達愈緩愈長祖載見後王仲初注𤣥廬慕室也封樹謂墓上之樹也</hi>
　　　宴别幼遐與君貺兄弟<lb/>
乖閡意方弭安知忽來翔累日重懽宴一旦復離傷置<lb/>
酒慰兹夕秉燭坐華堂契闊未及展晨星出東方征人<lb/>
慘已辭車馬儼成裝我懐自無懽原野滿春光羣水含<lb/>
時澤野雉鳴朝陽平生有壯志不覺淚霑裳況自守空<lb/>
宇日夕但徬徨<hi>晨星今所謂曉星也天原發微曰星經曰太白晨星附日而行速則先日遲則</hi>
<pb n="KR4h0083_WYG_002-59b"/>
<hi>後日速而先日昏見西方遲而後日晨見東方今曰晨星必指此星而言也歟</hi>
　　　留别洛京親友<lb/>
握手出都門駕言適京師豈不懐舊廬惆悵與子辭麗<lb/>
日坐髙閣清觴讌華池昨遊倐已過後遇良未知念結<lb/>
路方永嵗隂野無暉單車我當前暮雪子獨歸臨流一<lb/>
相望零淚忽霑衣<hi>都門洛陽之門東漢建都於洛故曰都門京師長安也長安唐建都之地</hi>
<hi>故曰京師嵗隂謂嵗暮之時也</hi>
　　　西郊燕集<lb/>
<pb n="KR4h0083_WYG_002-60a"/>
濟濟衆君子髙燕及時光羣山靄遐矚緑野布熙陽列<lb/>
坐遵曲岸披襟襲蘭芳野庖薦嘉魚激澗泛羽觴衆鳥<lb/>
鳴茂林緑草延髙岡盛時易徂謝浩思坐飄颺眷言同<lb/>
心友兹遊安可忘<hi>羽觴晉束晳傳曰觴輕如鳥羽之飛又觴作龜爵形有頭尾羽翼故云</hi>
　　　移疾㑹詩客元生與釋子法朗因始諸曹<lb/>
對此嘉樹林獨有戚戚顔抱瘵如曠職淹旬非樂閒釋<lb/>
子來問訊詩人亦扣關道同意暫遣客散疾徐還園徑<lb/>
自幽靜𤣥蟬噪其間髙窻瞰逺郊暮色起秋山吾曺幸<lb/>
<pb n="KR4h0083_WYG_002-60b"/>
休睱悢悢心所攀<hi>嘉樹晉韓子聘魯宴于李氏有嘉樹焉宣子譽之武子曰敢不植此嘉樹</hi>
<hi>以無忘角弓抱瘵謂抱病也釋子沙門也釋子彌沙塞律云汝等比丘雜類出家皆捨本姓同稱釋子又晉僧</hi>
<hi>道安授業圖澄以師莫大於佛遂以釋為姓中夏沙門以釋為姓者葢自道安始問訊釋子相見則合掌問訊</hi>
　　　龍門遊眺<hi>龍門見前伊闕註</hi>
鑿山導伊流中斷若天闢都門遙相望佳氣生朝夕素<lb/>
懐出塵意適有攜手客精舎繞曾阿千龕隣峭壁縁雲<lb/>
路猶緬憩澗鐘已寂桃樹發烟華淙流散石脈長笑招<lb/>
逺風臨潭漱金碧日落望都城人間何役役<hi>伊流伊水也精舎僧</hi>
<pb n="KR4h0083_WYG_002-61a"/>
<hi>寺也千龕説文塔下室也淙説文水流貌古詩懸岩巨石飛流淙</hi>
　　　登西南岡卜居遇雨尋竹浪至澧壖縈帶數里<lb/>
　　　清流茂樹雲物可賞<lb/>
登髙創危構林表見川流微雨颯已至蕭條川氣秋下<lb/>
尋密竹盡忽曠沙際遊紆直水分野綿延稼盈疇寒花<lb/>
明廢墟樵枚笑榛丘雲水成隂澹竹樹更清幽適自戀<lb/>
佳賞復兹永日留<lb/>
　　　藍嶺精舎<hi>藍嶺藍田山也精舎見前註</hi>
<pb n="KR4h0083_WYG_002-61b"/>
絶壁精舎髙排雲聊直上佳遊愜始願忘嶮得前賞厓<lb/>
傾景方晦谷轉川如掌緑林含蕭條飛閣起𢎞敞道人<lb/>
上方至深夜還獨往日落羣山隂天秋百泉響所嗟累<lb/>
巳成安得長偃仰<hi>道人智度論云得道者名為道人余出家者未得道者亦名道人上方見</hi>
<hi>前注</hi>
　　　夏夜憶盧嵩<lb/>
靄靄髙館暮開軒滌煩襟不知湘雨來蕭灑入幽林炎<lb/>
月得涼夜芳罇誰與斟故人南北居累月間徽音人生<lb/>
<pb n="KR4h0083_WYG_002-62a"/>
無閑日懽㑹當在今反側候天旦層城苦沈沈<lb/>
　　　幽居<lb/>
貴賤雖異等出門皆有營獨無外物牽遂此幽居情微<lb/>
雨夜來過不知春草生<hi>似癡得之</hi>青山忽已曙鳥雀繞舍鳴<lb/>
時與道人偶或隨樵者行自當安蹇劣誰謂薄世榮<hi>古調</hi>
<hi>本色</hi>
　　　寄子西<lb/>
夏景巳難度懐賢思方續喬樹落疎隂微風散煩燠傷<lb/>
<pb n="KR4h0083_WYG_002-62b"/>
離枉芳札忻遂見心曲藍上舎已成田家雨新足託隣<lb/>
素多欲殘秩猶見束日夕上髙齋但望東原緑<lb/>
　　　出還<lb/>
昔出喜還家今還獨傷意入室掩無光銜哀寫虚位悽<lb/>
悽動幽幔寂寂驚寒吹幼女復何知時來庭下戲咨嗟<lb/>
日復老錯莫身如寄家人勸我餐對案空垂淚<hi>批云唐人詩氣</hi>
<hi>短蘇州氣平平與短甚懸絶及其悼亡自不能不短短者不欲使人再讀虚位亡者之靈席也幽幔䕶靈綀幕</hi>
<hi>也寒吹寒風也身如寄史禹紀生寄也死歸也</hi>
<pb n="KR4h0083_WYG_002-63a"/>
　　　同徳寺雨後寄元侍御李博士<lb/>
川上風雨來須㬰滿城闕巖嶤青蓮界蕭條孤興發前<lb/>
山遽巳淨隂靄夜來歇喬木生夏涼流雲吐華月嚴城<lb/>
自有限一水非難越相望曙河逺髙齋坐超忽<hi>青蓮界法華經</hi>
<hi>有人聞是品能隨喜讀善者是人口中當出青蓮香又青蓮寺碑湖州法華山樵夫得青蓮一枝掘地有石匣</hi>
<hi>蔵一童子舌根不壞花自舌出是人誦法華經致此勝因因以青蓮名其山</hi>
　　　善福精舎示諸生<lb/>
湛湛嘉樹隂清露夜景沈悄然羣物寂髙閣似隂岑方<lb/>
<pb n="KR4h0083_WYG_002-63b"/>
以𤣥嘿處豈為名跡侵法妙不知歸獨此抱沖襟齋舎<lb/>
無餘物陶器與單衾諸生時列坐共愛風滿林<hi>批云甚有佳致</hi>
<hi>可誦文韋齊云結二語與淵明采菊東籬下悠然見南山同一關軸何則詩人貴動口直致爾湛湛澄靜也嘉</hi>
<hi>樹見前注隂岑説文山髙而小曰岑隂岑獨言山髙而幽深也𤣥嘿謂深居而忘言也沖襟沖説文和也深也</hi>
<hi>陶器説文瓦器也又禮有虞氏陶注以陶去其土而為之故謂之陶器</hi>
　　　陪王卿郎中遊南池<lb/>
鴛鴻俱失侣同為此地遊露浥荷花氣風散栁園秋烟<lb/>
草疑衰嶼星漢泛歸流林髙初上月塘深未轉舟清言<lb/>
<pb n="KR4h0083_WYG_002-64a"/>
屢往復華尊始獻醻終憶秦川賞端坐起離憂<lb/>
　　　酬盧嵩秋夜見寄<lb/>
喬木生夜涼月華滿前墀去君咫尺地勞君千里思素<lb/>
秉棲遁志況貽招隠詩坐見林木榮願赴滄洲期何能<lb/>
待嵗晏攜手當此時<hi>招隠楚辭朱子注招隠士者淮南小山所作也晉左太沖亦有招隠</hi>
<hi>詩滄洲杜詩含情更覺滄洲遠謂仙境也</hi>
　　　與友生野飲效陶體<hi>陶淵明也</hi>
攜酒花林下前有千載墳<hi>兩句便盡中間欵乃政在觴半</hi>於時不共酌<lb/>
<pb n="KR4h0083_WYG_002-64b"/>
奈此泉下人始自玩芳物行當念徂春聊舒遠世蹤坐<lb/>
望還山雲<hi>批云此語傳淵明之道也歟</hi>且遂一歡笑焉知賤與貧<hi>批云</hi>
<hi>古詩多此</hi>
　　　效陶彭澤<lb/>
霜露悴百草時菊獨妍華物性有如此寒暑其奈何<hi>兩句</hi>
<hi>似達似怨甚好</hi>掇英泛濁醪日入㑹田家盡醉茅簷下一生豈<lb/>
在多<hi>批云蘇州詩去陶甚近至效陶體則復喜用陶語故知晉人無不有風致可愛掇英泛濁醪楚辭餐</hi>
<hi>秋菊之落英</hi>
<pb n="KR4h0083_WYG_002-65a"/>
　　　與韓庫部㑹王祠曺宅作<hi>韓㑹愈之宗兄</hi>
閒門䕃堤栁秋渠含夕清微風送荷氣坐客散塵纓守<lb/>
嘿共無恡抱沖俱寡營良時頗髙㑹琴醖共開情<lb/>
　　　南塘泛舟㑹元六昆季<lb/>
端居倦時燠輕舟泛囘塘微風飄襟散横吹繞林長雲<lb/>
澹水容夕雨微荷氣涼一寫悁勤意寧用訴華觴<lb/>
　　　初發揚子寄元大校書<hi>揚子即揚子江也</hi>
悽悽去親愛泛泛入烟霧<hi>批云便是韋公筆意至濃至淡</hi>歸棹洛陽人<lb/>
<pb n="KR4h0083_WYG_002-65b"/>
殘鐘廣陵樹今朝此為别何處還相遇世事波上舟沿<lb/>
洄安得住<hi>廣陵今揚州府波上舟自喻無定止也沿洄即往來往來安足取</hi>
　　　對芳樹<lb/>
迢迢芳園樹列映清池曲對此傷人心還如故時緑風<lb/>
條灑餘靄露葉承新旭佳人不再攀下有往來躅<lb/>
　　　夏日<lb/>
已謂心苦傷如何日方永無人不晝寢獨坐山中靜悟<lb/>
澹將遣慮學空庶遺境積俗易為侵愁來復難憗<lb/>
<pb n="KR4h0083_WYG_002-66a"/>
　　　閒齋對雨<lb/>
幽獨自盈抱隂澹亦連朝空齋對髙樹疎雨共蕭條巢<lb/>
燕翻泥濕蕙花依砌消端居念往事倐忽若驚飈<lb/>
　　　春日郊居寄萬年吉少府中孚三原元少府偉<lb/>
　　　夏侯校書審<hi>吉中孚夏審大厯十才子萬年縣在京兆今改為威寧縣三原縣漢</hi>
　　　　<hi>屬馮翊唐屬京兆</hi>
谷鳥時一囀田園春雨餘光風動林早髙窻照日初獨<lb/>
飲澗中水吟詠老氏書城闕應多事誰噫此閒居<hi>老氏書即</hi>
<pb n="KR4h0083_WYG_002-66b"/>
<hi>道徳經五千言也</hi>
　　　秋夜南宫寄灃上二弟及諸生<hi>灃上灃水之上地域志灃水在</hi>
　　　　<hi>扶鄠縣終南山今永興軍鄠縣山也書灃水攸同即此也</hi>
暝色起烟閣沈抱積離憂況兹風雨夜蕭條梧葉秋空<lb/>
宇感涼至頽顔驚嵗周日夕遊闕下山水憶同遊<lb/>
　　　夏景端居即事<lb/>
北齋有涼氣嘉樹對層城重門永日掩清池夏雲生遇<lb/>
此庭訟閒始聞蟬初鳴逾懐故園愴黙黙以緘情<lb/>
<pb n="KR4h0083_WYG_002-67a"/>
　　　義演法師西齋<lb/>
結茅臨絶岸隔水聞清磬山水曠蕭條登臨散情性稍<lb/>
指縁原騎還尋汲澗徑長嘯倚庭樹悵然川光暝<lb/>
　　　起度律師同居東齋院<hi>律師律抄解題云佛言善解一字名律師一字</hi>
　　　　<hi>者律字也又寳志經云具足十法名律師</hi>
釋子喜相偶幽林俱避喧<hi>語有仙風道骨</hi>安居同僧夏清夜諷<lb/>
道言對閣景恒晏步庭隂始繁逍遙無一事松風入南<lb/>
軒<hi>僧夏禪房清僧寺每以四月十五日起結夏至七月十五日解夏</hi>
<pb n="KR4h0083_WYG_002-67b"/>
　　　夕次盱眙縣<hi>盱眙縣今泗洲旴眙縣也</hi>
落帆逗淮鎮停舫臨孤驛浩浩風起波㝠㝠日沈夕人<lb/>
歸山郭暗雁下蘆洲白獨夜憶秦關聽鐘未眠客<hi>淮鎮楊州</hi>
<hi>域志晉元帝使劉隗守淮隂為晉重鎮也</hi>
　　　寄全椒山中道士<hi>全椒縣今屬鳯陽府</hi>
今朝郡齋冷忽念山中客澗厎束荆薪歸來煮白石欲<lb/>
持一杯酒逺慰風雨夕落葉滿空山何處尋行跡<hi>煮白石列</hi>
<hi>仙傳焦先煮白石食之或與人味如芋又鮑靚靚得道入海煮白石服之</hi>
<pb n="KR4h0083_WYG_002-68a"/>
　　　神靜師院<lb/>
青苔幽巷徧新林露氣微經聲在深竹髙齋獨掩扉憩<lb/>
樹愛嵐嶺聽禽悦朝暉方耽靜中趣自與塵世違<lb/>
　　　淮上即事寄廣陵親友<lb/>
前舟巳𣺌𣺌欲渡誰相待秋山起暮鐘楚雨連滄海風<lb/>
波離思深<hi>批云足以涵初别之情</hi>宿昔容鬢改獨鳥下東南廣陵<lb/>
何處在<hi>批云偶然景偶然語亦不容再得廣陵今揚州府也</hi>
　　　長安遇馮著<lb/>
<pb n="KR4h0083_WYG_002-68b"/>
客從東方來衣上灞陵雨問客何為來采山因買斧㝠<lb/>
㝠花正開颺颺燕新乳昨别今巳春鬢絲生幾縷<hi>批云不能</hi>
<hi>詩者亦知是好灞陵地域志在長安之東燕新乳説文鳥及人生子曰乳</hi>
　　　暮相思<lb/>
朝出自不還暮歸花盡發<hi>批云誦此則頃刻中不能為懐彼安知作者用心之苦即</hi>
<hi>暮歸花盡發五字亦未易喻</hi>豈無終日㑹惜此花間月空館忽相思<lb/>
微鐘坐來歇<hi>批云結二句神情悄然得於實境乃有情之語有情之色</hi>
　　　送楊開府<hi>楊開府未詳何人又開府官名漢樊噲為右將軍開府杜子美詩亦曰清</hi>
<pb n="KR4h0083_WYG_002-69a"/>
　　　　<hi>新庾開府必官名也</hi>
少事武皇帝無賴恃恩私身作里中横家蔵亡命兒朝<lb/>
持摴蒱局暮竊東隣姫司𨽻不敢捕立在白玉墀<hi>批云縷縷</hi>
<hi>如不自惜寫得仗氣動盪見者偏憐太白亦云托身白刃裏殺人紅塵中其即此詩豪縱不覊之意也耶</hi>
驪山風雪夜長楊羽獵時一字都不識飲酒肆頑癡武<lb/>
皇昇仙去憔悴被人欺<hi>批云寫得竒恠隊仗逼真舊見詩評以為不類蘇州平生不知</hi>
<hi>其深意轉換正在武皇昇仙起興能令讀者墮淚</hi>讀書事巳久<hi>提</hi>把筆晚學詩<lb/>
兩府始收跡南宫謬見推<hi>批云雖出於果然正是狡獪</hi>非才果不容<lb/>
<pb n="KR4h0083_WYG_002-69b"/>
出守撫<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠忽逢楊開府論舊涕俱垂坐客何由識惟<lb/>
有故人知<hi>批云古今如此創意轉竒極是有數妙在語實使人自喻乂按此詩乃蘇州身在三衛目</hi>
<hi>擊其類如此非自謂也正可與王建羽林行並看韋詩格律深妙流盡肺肝非學力所及世言其所至掃地焚</hi>
<hi>香而坐不應為人老少頓異可見韋詩寓言耳司𨽻後漢百官表司𨽻校尉一人比二千石初置持節掌察舉</hi>
<hi>百官以及京師百官有犯法者白玉墀天子殿陛丹墀也武皇帝托喻𤣥宗皇帝也漢髙紀大人常以臣無賴</hi>
<hi>謂多狡詐又釋之傳尉窘無聊賴又李績傳年十二三為無賴賊横説文不順理也又孟子待我以横逆里中</hi>
<hi>横葢言在鄉里作事多不順理也亡命張耳傳亡命遊大梁注命名也又原涉傳亡命嵗餘逢赦書摴蒱説文</hi>
<hi>摴蒱戲也博物志老子入湖作令人擲之為戲也詳見説文驪山地域志在京兆府臨潼縣山有温泉宫長楊</hi>
<pb n="KR4h0083_WYG_002-70a"/>
<hi>三輔黄圖長楊宫宫在京兆府盩厔縣漢武帝建長楊揚雄長楊賦羽獵揚雄傳漢武帝羽獵雄作羽獵賦獵</hi>
<hi>白虎通逐禽獸為田除害故曰田獵又凡獵皇帝乗馬南行有司奉大駕以從諸公王以下皆乗馬帶弓矢陳</hi>
<hi>於前而三驅皆以弓矢為事故曰羽獵也成帝獵於長楊故言長楊羽獵時也昇仙軒轅鑄鼎於荆山鼎成騎</hi>
<hi>龍上天後世因以帝崩謂之昇仙兩府漢百官志武帝以劉屈氂為丞相分交屬為兩府又漢杜周傳常與兩</hi>
<hi>府及廷尉分章注丞相御史府也南宫唐職林舊説禮部郎中掌省中文翰謂之南宫舎人<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠説文孤寡也</hi>
　　　送李十四山東遊<lb/>
聖朝有遺逸披膽謁至尊豈是貿榮寵持將救元元權<lb/>
豪非所便書奏寢禁門髙歌長安酒忠憤不可吞歘來<lb/>
<pb n="KR4h0083_WYG_002-70b"/>
客河洛日與靜者論濟世飜小事丹砂駐精魂東遊無<lb/>
復繫梁楚多大藩髙論動侯伯踈懐脱塵喧送君都門<lb/>
野飲我林中樽立馬望東道白雲滿梁園踟蹰欲何贈<lb/>
空是平生言<hi>遺逸者隠逸之士猶書所謂遺賢也權豪史游俠傳郭解持生殺之權注事任也豪</hi>
<hi>淮南子智過百人謂之豪此謂有權勢豪傑之臣也非所便謂不便於巳也寢漢書其議遂寢注息也禁門天</hi>
<hi>子禁中之門也精魂易精氣為物游魂為變注精真氣也魂陽氣也丹砂見前註元元漢文紀元元之民又光</hi>
<hi>武紀下為元元所仰師古云善意也謂黎庶也貿詩抱布貿絲注交易也梁國西京雜記梁孝王好營宫室苑</hi>
<hi>囿之樂作曜華之宫築兎園兎園中則有山石竒獸亘延若干里日與宫人賔客弋釣其中此梁國之名所由</hi>
<pb n="KR4h0083_WYG_002-71a"/>
<hi>始也地域志在今淮陽城七十里是也河洛洛水河水也地志洛水出𢎞農郡上洛縣冢嶺山水至鞏縣入於</hi>
<hi>河也</hi>
　　　送鄭長源<lb/>
少年一相見飛轡河洛間歡遊不知罷中路忽言還冷<lb/>
冷鵾絃哀悄悄冬夜閒丈夫雖耿介逺别多苦顔君行<lb/>
拜髙堂速駕難久攀雞鳴儔侣發朔雪滿河關須㬰在<lb/>
今夕樽酌且循環<hi>河洛間河洛二郡名鵾絃唐賀懐智以鵾雞筋作琵琶絃</hi>
　　　送李儋<lb/>
<pb n="KR4h0083_WYG_002-71b"/>
别離何從生乃在親愛中反念行路子拂衣自西東日<lb/>
昃不留宴嚴車出崇墉行遊非所樂端憂道未通春野<lb/>
百卉發清泚思無窮芳時坐離散世事誰可同歸當掩<lb/>
重關黙黙想竒容<hi>崇墉詩皇矣以伐崇墉注墉城垣地又城築土壘壁曰墉</hi>
　　　相逢行<hi>王僧䖍技録相和歌清調六曲有相逢狹路行亦曰長安有狹斜行亦曰相逢</hi>
　　　　<hi>行</hi>
二十登漢朝英聲邁今古適從東方來又欲謁明主猶<lb/>
酣新豐酒尚帶灞陵雨邂逅兩相逢别來問寒暑寧知<lb/>
<pb n="KR4h0083_WYG_002-72a"/>
白日晚蹔向花間語忽聞長樂鐘走馬東西去<hi>批云極似快意</hi>
<hi>又似鬼語新豐灞陵俱見前注長樂鐘唐人詩長樂鐘聲花外盡又劉禹錫詩今夜初聞長樂鐘注長樂宫名</hi>
<hi>見前注</hi>
　　栁子厚<hi>字宗元文章卓偉第進士博學宏詞科貞元中拜監察御史元和中為栁州刺史世</hi>
　　　<hi>號栁栁州又子厚五言古詩在韋蘇州上豈元白同時諸公所可望也滄浪詩品大厯以後吾</hi>
　　　<hi>所深取者李長吉栁子厚劉長史權徳輿李深李益耳又選詩補注云栁子厚詩世計其發纎</hi>
　　　<hi>濃於簡古寓至味於澹泊與韋應物並稱宜矣然必較其等葢如子厚之名工徽乃不若蘇州</hi>
　　　<hi>之蕭散自然也</hi>
<pb n="KR4h0083_WYG_002-72b"/>
　　　田家三首<lb/>
蓐食徇所務驅牛向東阡雞鳴村巷白夜色歸暮田札<lb/>
札耒耜聲飛飛來烏鳶竭兹筋力事持用窮嵗年盡輸<lb/>
助徭役聊就空自眠子孫日以長世世還復然<lb/>
籬落隔烟火農談四鄰夕庭際秋蟲鳴疎麻方寂歴蠶<lb/>
絲盡輸税機杼空倚壁里胥夜經過雞黍事筵席各言<lb/>
官長峻文字多督青東鄉後租期車轂陷泥澤公門少<lb/>
推恕鞭朴恣狼籍努力慎經營肌膚真可惜迎新在此<lb/>
<pb n="KR4h0083_WYG_002-73a"/>
嵗唯恐踵前跡<lb/>
古道饒蒺藜縈囘古城曲蓼花被堤岸陂水寒更渌是<lb/>
時收穫竟落日多樵牧風髙榆栁疎霜重梨棗熟行人<lb/>
迷去住野鳥競棲宿田翁笑相念昏黑慎原陸今年幸<lb/>
少豐無厭饘與粥<hi>蒺藜草名其實多刺易团於蒺藜</hi>
　　　覺衰<lb/>
久知老㑹至不謂便見侵<hi>批云眼前事眼前語能道人所不能道</hi>今年宜<lb/>
未衰稍巳來相尋齒疎髪就種奔走力不任咄此可奈<lb/>
<pb n="KR4h0083_WYG_002-73b"/>
何未必傷我心彭聃安在哉周孔亦巳沈古稱夀聖人<lb/>
曾不留至今但願得美酒朋友常共斟是時春向暮桃<lb/>
李生繁隂日照天正緑杳杳歸鴻吟出門呼所親扶杖<lb/>
登西林髙歌足自快商頌有遺音<hi>髪就種左傳盧蒲嫳曰余髪如此種種注</hi>
<hi>髪短也彭列仙傳彭鏗即彭祖也為商大夫年八百嵗聃老子也周謂周公孔謂孔子也夀聖人指彭𣆀周孔</hi>
<hi>言云古稱有夀且聖曾不留至今言有生必有死也歸鴻吟嵇康詩手揮五絃目送歸鴻商頌原憲曵杖拖履</hi>
<hi>行歌商頌天子不得臣諸侯不得友</hi>
　　　南澗中題<hi>不知所旨按子厚有石澗記未詳是否</hi>
<pb n="KR4h0083_WYG_002-74a"/>
秋氣集南澗獨遊亭午時囘風一蕭瑟林影久參差始<lb/>
至若有得稍深遂忘疲羈禽響幽谷寒藻舞淪漪去國<lb/>
魂巳逺懐人淚空垂孤生易為感失路少所宜索寞竟<lb/>
何事徘徊秪自知誰為後來者當與此心期<hi>選詩補注云初秋首</hi>
<hi>兩語頗新巧猶未免沈謝南澗中獨遊亭午時一句自是唐語讀者當識之囘風楚辭悲囘風之搖蕙兮心寃</hi>
<hi>結而内傷朱子註囘風旋轉之風也淪漪朱子註水文也説文水波為淪引詩河水清且淪漪去國謂謫去也</hi>
<hi>失路喻罷官也</hi>
　　　初秋夜坐贈吳武陵<hi>武陵唐元和中為大常博士</hi>
<pb n="KR4h0083_WYG_002-74b"/>
稍稍雨侵竹翻翻鵲驚藂美人隔湘浦一夕生秋風積<lb/>
霧杳難極滄波浩無窮相思豈云逺即席莫與同若人<lb/>
抱竒音朱絃縆枯桐清商激西顥泛灧凌長空自得本<lb/>
無幾天成諒非功希聲閟太撲聾俗何由聰<hi>美人謂武陵也淮南</hi>
<hi>子大絃縆則小絃絶又楚辭縆瑟兮交鼔註縆急張絃也枯桐琴也清商選枚乗七啟動朱唇發清商又琴調</hi>
<hi>中有清商清角等調天成猶言天然也希聲老子太音希聲閟説文閉也又深也幽也樸前酷吏傳斵雕為樸</hi>
<hi>説文素也注質也西顥漢西顥歌曰西顥流暘秋氣肅殺</hi>
　　　晨詣超師院讀禪經<lb/>
<pb n="KR4h0083_WYG_002-75a"/>
汲井漱寒齒清心拂塵服閒持貝葉書步出東齋讀真<lb/>
源了無取妄跡世所逐遺言冀可㝠繕性何由熟道人<lb/>
庭宇靜苔色連深竹日出霧露餘青松如膏沐澹然離<lb/>
言説悟悦心自足<hi>貝葉西域有貝多樹國人以其葉截剪而寫書謂之貝葉書又繕性莊子</hi>
<hi>繕性主繕治也道人指超師言</hi>
　　　贈江華長老<lb/>
老僧道機熟黙語心皆寂去嵗别春陵沿流此投跡空<lb/>
室無侍者巾屨唯掛壁一飯不願餘跏趺便終夕風窻<lb/>
<pb n="KR4h0083_WYG_002-75b"/>
疎竹響露井寒松滴偶地即安居滿庭芳草積<hi>春陵今道州也</hi>
<hi>跏足坐也趺足也佛法結跏趺坐義聲論云以兩足趺跏致雨如蟠龍結念誦經云全趺是如來坐半趺是菩</hi>
<hi>薩坐</hi>
　　　禪室<lb/>
發地結菁茅團團抱虚白山花落幽户中有忘機客涉<lb/>
有本非取照空不待析萬籟俱縁生窅然喧中寂心境<lb/>
本同如鳥飛無遺跡<hi>發與伐同謂開地為基也菁茅書包匭菁茅注江淮間一茅而三脊</hi>
<hi>名曰菁茅涉有猶言説有也釋氏以虚無為教故婆沙論曰欲有色有無色有有者何謂切有漏酒是佛言若</hi>
<pb n="KR4h0083_WYG_002-76a"/>
<hi>業能合後生相續是有云生滅故名有照空猶言照破諸空也釋氏以苦空為宗故佛經云色即是空空即是</hi>
<hi>色又有覺無空是凡夫法有空無覺是三乗法籟説文三孔籥又簫亦為籟此云萬籟即莊子所謂地籟則衆</hi>
<hi>籟是也</hi>
　　　中夜起望西園值月上<lb/>
覺聞繁露隊開戸臨西園寒月上東嶺冷冷疎竹根石<lb/>
泉逺逾響山鳥時一喧倚楹遂至旦寂寞將何言<lb/>
　　　秋曉行南谷經荒村<lb/>
杪秋霜露重晨起行幽谷黄葉覆溪橋荒村唯古木寒<lb/>
<pb n="KR4h0083_WYG_002-76b"/>
花疎寂歴幽泉㣲㫁續機心久已忘何事驚麋鹿<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐音巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐音</head>
    <p>
<pb n="KR4h0083_WYG_000-1a"/>
欽定四庫全書　　　　　集部八<lb/>
　唐音　　　　　　　　　總集類<lb/>
　　提要<lb/>
　　　　<hi>臣</hi>等謹案唐音十四巻元楊士𢎞編士𢎞字<lb/>
　　　　伯謙襄城人是書成于至正四年虞集為之<lb/>
　　　　序凡始音一巻正音六巻遺響七巻而士𢎞<lb/>
　　　　自記稱十五巻盖遺響有一子巻也其始音<lb/>
　　　　惟録王楊盧駱四家正音則詩以體分而以<lb/>
<pb n="KR4h0083_WYG_000-1b"/>
　　　　初唐盛唐為一類中唐為一類晚唐為一類<lb/>
　　　　遺響則諸家之作咸在而附以僧詩女子詩<lb/>
　　　　李白杜甫韓愈三家皆不入選其凡例謂三<lb/>
　　　　家世多全集故弗録焉其書積十年之力而<lb/>
　　　　成去取頗為不茍蘇衡作劉敬伯古詩選序<lb/>
　　　　頗以是書所分始音正音餘響為非李東陽<lb/>
　　　　懐麓堂詩話則曰選詩誠難必識足以兼諸<lb/>
　　　　家者乃能選諸家識足以兼一代者乃能選<lb/>
<pb n="KR4h0083_WYG_000-2a"/>
　　　　一代一代不數人一人不數篇而欲以一人<lb/>
　　　　選之不亦難乎選唐詩者惟楊士𢎞唐音為<lb/>
　　　　庶幾云云其推之可謂至矣明髙棅唐詩品<lb/>
　　　　彚即因其例而稍變之馮舒兄弟評章縠才<lb/>
　　　　調集深斥棅杜撰排律之非實則排律之名<lb/>
　　　　亦因此書非棅創始也曹安讕言長語稱舊<lb/>
　　　　有丹陽顔潤卿註今未見其本此本題張震輯<lb/>
　　　　註震字文亮新淦人其仕履始末及朝代先後<lb/>
<pb n="KR4h0083_WYG_000-2b"/>
　　　　皆未詳註極弇陋唐覲延州筆記嘗摘其註<lb/>
　　　　李頎贈劉十詩第五之名齊驃騎一條盧照<lb/>
　　　　鄰送鄭司倉入蜀詩潘年三十外一條他如<lb/>
　　　　楊炯劉生一首乃樂府古題而震曰劉生不<lb/>
　　　　知何許人後篇亦有劉生要皆從軍之士也<lb/>
　　　　又炯夜送趙縱一首其詩作于初唐而震曰<lb/>
　　　　趙縱郭子儀婿也仕至侍郎如斯之類不可<lb/>
　　　　毛舉殆必明人也以原本所有且間有一二<lb/>
<pb n="KR4h0083_WYG_000-3a"/>
　　　　可采者姑附存之備一解焉乾隆四十六年<lb/>
　　　　十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0083_WYG_000-4a"/>
唐音原序<lb/>
襄城楊伯謙好唐人詩五言七言古詩律詩絶句以盛<lb/>
唐中唐晚唐别之凡幾巻謂之唐音音也者聲之成文<lb/>
者也可以觀世矣其用意之精深豈一日之積哉葢其<lb/>
所録必也有風雅之遺騒些之變漢魏以來樂府之盛<lb/>
其合作者則録之不合乎此者雖多弗取是以若是其<lb/>
嚴也昔之選唐詩者非一家若伯謙之辯識度越常情<lb/>
遠哉噫先王之徳盛而樂作跡熄而詩亡係於世道之<lb/>
<pb n="KR4h0083_WYG_000-4b"/>
升降也風俗頽靡愈趨愈下則其聲文之盛不得不隨<lb/>
之而然必有特起之才卓然之見不係於習俗之所同<lb/>
則君子尚之然亦鮮矣嗚呼唐虞三代其盛矣乎元首<lb/>
股肱之歌見於唐書一遊一豫之歎聞諸夏諺其僅存<lb/>
者亦寥寥廓絶矣若夫十五國風大小雅周之盛衰備<lb/>
矣周頌者多周公之所作也猗那之存太師傳焉駉駜<lb/>
之興魯人作之皆吾夫子之手筆也千載之言詩者孰<lb/>
不本於此哉則吾於伯謙唐音之録安得不歎夫知言<lb/>
<pb n="KR4h0083_WYG_000-5a"/>
之難也虞集序<lb/>
夫詩莫盛於唐李杜文章冠絶萬世後之言詩者皆知<lb/>
李杜之為宗也至如子美所尊許者則楊王盧駱所推<lb/>
重者則薛少保賀知章所讚咏者則孟浩然王摩詰所<lb/>
友善者則髙適岑參所稱道者則王季友若太白登黄<lb/>
鶴樓獨推崔顥為傑作遊郎官湖復歎張謂之逸興擬<lb/>
古之詩則彷彿乎陳伯玉古之人不獨自專其美相與<lb/>
發明斯道者如是故其言皆足以没世不忘也余自幼<lb/>
<pb n="KR4h0083_WYG_000-5b"/>
喜讀唐詩每慨歎不得諸君子之全詩及觀諸家選本<lb/>
載盛唐詩者獨河岳英靈集然詳於五言畧於七言至<lb/>
於律絶僅存一二極𤣥姚合所選止五言律百篇除王<lb/>
維祖詠亦皆中唐人詩至如中興間氣又𤣥才調等集<lb/>
雖皆唐人所選然亦多主於晚唐矣王介甫百家選唐<lb/>
除髙岑王孟數家之外亦皆晚唐人詩吹萬以世次為<lb/>
編於名家頗無遺漏其所録之詩則又駁雜簡畧他如<lb/>
洪容齋曾蒼山趙紫芝周伯弼陳徳新諸選非惟所擇<lb/>
<pb n="KR4h0083_WYG_000-6a"/>
不精大抵多畧於盛唐而詳於晚唐也後客章貢得劉<lb/>
愛山家諸刻初盛唐詩手自抄録日夕涵泳於是審其<lb/>
音律之正變而擇其精粹分為始音正音遺響總名曰<lb/>
唐音九十五巻共詩一千三百四十一首始於乙亥成<lb/>
於甲申嗟夫詩之為道非惟吟咏情性流通精神而巳<lb/>
其所以奏之郊廟歌之燕射求之音律知其世道豈偶<lb/>
然也哉觀是編者幸恕其僭妄詳其所用心則自見矣<lb/>
至正四年八月朔日襄城楊士𢎞謹誌<lb/>
<pb n="KR4h0083_WYG_000-7a"/>
凡例<lb/>
一始音不分類編者以其四家製作初變六朝雖有五<lb/>
　七之殊然其音聲則一致故也<lb/>
一正音以五七言古律絶各分類者以見世次不同音律<lb/>
　高下雖各成家然體製聲響相類欲以便於觀者<lb/>
一遺響不分類者以其諸家之詩篇章長短參差音律<lb/>
　不能諧合故就其所長而采之<lb/>
一李杜韓詩世多全集故不及録<lb/>
<pb n="KR4h0083_WYG_000-7b"/>
一編意各著篇首<lb/>
一詩中字有不安者以諸本校其善者從之疑者闕之<lb/>
　庶不誤觀者<lb/>
一古詩及樂府及李杜全集類編續刋以便學者<lb/>
</p>
<p>
</p>
  </div>
</body>
</text>
</TEI>
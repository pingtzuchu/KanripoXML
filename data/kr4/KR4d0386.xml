<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>秋堂集巻一</head>
    <p>
<pb n="KR4d0386_WYG_001-1a"/>
欽定四庫全書<lb/>
　秋堂集巻一　　　　　　　宋　柴望　撰<lb/>
　　五言律詩<lb/>
　　　吴樵溪山居<lb/>
老子無家計蕭然屋數間頭邉惟白髪眼底是青山棊<lb/>
急鳥聲散琴低鶴睡閒片雲長似伴朝去暮飛還<lb/>
　　　金臺泊舟<lb/>
欲謀歸去計歸去更匆匆王化何時北江流日夜東片<lb/>
<pb n="KR4d0386_WYG_001-1b"/>
㠶山共水竟夕雨和風時事只如此相催成老翁<lb/>
　　　宿湖外<lb/>
懶入城中去来維栁下舟空江明月上殘雨夕陽収好<lb/>
景多歸夜他鄉易得秋倚梧吟不盡樽酒更登樓<lb/>
　　　山居<lb/>
老来無一事僮與鶴相隨繞屋踈踈竹編牆短短籬起<lb/>
来花換影知去睡多時莫厭山居寂山人秪自宜<lb/>
　　七言律<lb/>
<pb n="KR4d0386_WYG_001-2a"/>
　　　詔許出獄呈京尹節齋趙公<lb/>
臣子狂愚獻直言聖明寛大度如天十封應詔皆焚藁<lb/>
一片憂時秪似弦數象逢丁陽九厄元龜為鑑後千年<lb/>
今朝有㫖從天下知到長沙列席前<lb/>
　　　靈芝寺别祖席諸友<lb/>
落日寒城暮雨餘滿斟離酒意何如見妻還指張儀舌<lb/>
痛國誰憐賈誼書羸馬病僮旋雇倩寺禽山獠亦欷歔<lb/>
長安可是深居䖏更向深山深處居<lb/>
<pb n="KR4d0386_WYG_001-2b"/>
　　　富陽道中<lb/>
㡬年只向長安去今日囊書被㫖回馬首<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>行秋葉路<lb/>
鱸魚時共菊花杯黄昏鐘動鴈初下夜半月眀潮正来<lb/>
我自不歸歸便得故園早晩早梅開<lb/>
　　　和周君易見寄韻<lb/>
十年為客上長安人指氷山不㑹寒開口盡言投老易<lb/>
到頭只是掛冠難低棲屋宇居常穩巧小園池坐儘寛<lb/>
别有前溪魚可釣也須栽竹傍欄干<lb/>
<pb n="KR4d0386_WYG_001-3a"/>
　　　錢塘<lb/>
不記錢王建國年尚遺强弩射潮痕地廻王氣歸吴界<lb/>
山挟潮聲出海門南渡㡬年猶昨日西湖踈影自黄昏<lb/>
客来獨凭欄干䖏時聴漁歌過逺村<lb/>
　　　越王勾踐墓<lb/>
秦望山頭自夕陽傷心誰復賦凄涼今人不見亡吴事<lb/>
故墓猶傳覇越鄉雨打亂花迷鎮道鳥翻黄葉下宫牆<lb/>
登臨莫向髙臺望烟樹中原正渺茫<lb/>
<pb n="KR4d0386_WYG_001-3b"/>
　　　送馬太初之越<lb/>
一去山隂一冉溪如何還只恁分攜雨無聊賴人無寐<lb/>
水又潺湲鳥又啼明日不知君上馬中宵誰與共聞雞<lb/>
去時應有蘭亭句為我臨池援筆題<lb/>
　　　戒珠寺右軍宅<lb/>
蒼樹寒烟兩渺茫後来誰此弔興亡晉朝風物今流水<lb/>
蕭寺鍾聲㡬夕陽語燕梁空春雨急愛鵝人去暮山長<lb/>
學書弟子知何在風過池塘墨尚香<lb/>
<pb n="KR4d0386_WYG_001-4a"/>
　　　和王景陽越中寄别韻<lb/>
故人書只問平安分已還山豈願官猿鶴不驚松逕梦<lb/>
貂蟬難換竹皮冠長安葉落秋深見故國斜陽雨後㸔<lb/>
莫道剡中吟不盡不成吟䖏亦停鞍<lb/>
　　　金山寺<lb/>
荻花蘆葉正珊珊山在長江寺在山門逕但從船出入<lb/>
僧房多住水中間江空落日斜猶照夜半秋潮去復還<lb/>
吟興未䦨天欲曙一行斜鴈起蒼灣<lb/>
<pb n="KR4d0386_WYG_001-4b"/>
　　　鳯皇䑓<lb/>
洒盡梧桐酒一杯興亡前事獨徘徊烏衣冉冉斜陽下<lb/>
白鷺茫茫江水来鳯去不知經㡬載客来惟只見髙臺<lb/>
閒於登眺成孤嘯五百年間王氣回<lb/>
　　　石頭城和王寧翁韻<lb/>
懐鄉弔古易傷心絶頂危亭共客臨朝市亂經兵火後<lb/>
山川轉覺樹雲深百年歌舞空臺沼六代豪華漫陸沉<lb/>
惟有亂鴉歸去晩夕陽無限暮城隂<lb/>
<pb n="KR4d0386_WYG_001-5a"/>
　　　多景樓<lb/>
早被垂楊繫去舟五更潮落大江頭闗河北望㡬千里<lb/>
淮海南来第一樓背日最多風景䖏令人偏動黍離愁<lb/>
烟沙澒洞翻蘋末欲倚西風問仲謀<lb/>
　　　山隂蘭亭<lb/>
寂寂山隂事已塵至今亭址尚嶙峋落花時節朝朝雨<lb/>
挿栁人家䖏䖏春曲水自流寒食酒茂林無復永和人<lb/>
昭陵繭紙今何在空有梅花㸃翠珉<lb/>
<pb n="KR4d0386_WYG_001-5b"/>
　　　别故人<lb/>
便未成名也自歸不應猿鶴更猜疑冷㸔世事頻移局<lb/>
懶與仙人共奕棋南渡只今惟有酒西興臨别是誰詩<lb/>
行藏正要知時節却是時人未得知<lb/>
　　　送葉若磯之金陵謁信菴<lb/>
一片斜陽落渡頭青衫烏㡌獨登樓江流建鄴三千里<lb/>
山色淮南數百州都督正開羊祜府誰人得上李膺舟<lb/>
此行不為揚州鶴一字堪輕萬户侯<lb/>
<pb n="KR4d0386_WYG_001-6a"/>
　　　呈中書權直程滄洲<lb/>
玉㫖傳宣夜直扉制麻侵曉進呈歸三槐龍影連青瑣<lb/>
千栁鶯聲度紫薇袖惹爐香飄霧靄硯傳盤露映旌旗<lb/>
承恩更賜金蓮炬猶勝清光太乙藜<lb/>
　　　富春嚴子陵祠<lb/>
桑田何䖏海漫漫耕壟傳聞建武間真主不縁符白水<lb/>
先生安可飯青山至今青草遺寒燒此日秋江起暮鷴<lb/>
萬里﨑嶇祠下路不知行役㡬人閒<lb/>
<pb n="KR4d0386_WYG_001-6b"/>
　　　歸来<lb/>
歸計年来付酒杯任他猿鶴自相猜東家種竹西隣㸔<lb/>
前日移花昨夜開鐘送夕陽歸草木風吹涼月上樓臺<lb/>
老来嬾聴他家曲惟㸔柴門長緑苔<lb/>
　　　越山<lb/>
吴越山分兩岸青<hi>闕</hi>　㠶影是西興江花亂落如紅雨<lb/>
雲樹髙低似畫屏錢氏古鄉迷輦道越王芳草上諸陵<lb/>
已知太乙臨吴分曉㸔祥烏夜㸔星<lb/>
<pb n="KR4d0386_WYG_001-7a"/>
　　　寄徐編校<lb/>
近傳丹詔下丹墀夜鶴寒猿也自疑江上晩風終是急<lb/>
山中白日最相宜潮生潮滅鷗先見花落花開蝶未知<lb/>
懐玉山人如問我爛柯山下看圍棋<lb/>
　　　重到都門傚轆轤體<lb/>
兩年不作京華夢重到湖山事已非栁外晩風寒食節<lb/>
花間天氣雨晴時欄干獨凭鶯飛去簾幙低垂燕未歸<lb/>
欲託焦桐理心事滿庭芳艸又斜暉<lb/>
<pb n="KR4d0386_WYG_001-7b"/>
　　　金陵秋赴别江夀翁<lb/>
憶向西風折翅歸每忻黄菊滿踈籬十書詣闕無知已<lb/>
千里離家有路岐嵗月易驚孤客夢文章難比少年時<lb/>
荻花蘆葉依凄怨自有新開竇桂枝<lb/>
　　　竒氣樓<lb/>
此亝全占崧髙勝更盡樓前第一竒芳草碧連天水䖏<lb/>
數峯青斷暮烟時山川不逐隂晴換宇宙閒看嵗月移<lb/>
琴已嬾彈書嬾讀一簾花影詠春遲<lb/>
<pb n="KR4d0386_WYG_001-8a"/>
　　　髙亝晩望<lb/>
纔是青山便卜隣世情那得較紛紜霧蒸逺岫分為雨<lb/>
烟起人家去作雲栁色晴光扶檻入鶯聲人語隔忩聞<lb/>
髙亝獨捲重簾坐花落棊床日未曛<lb/>
　　　西湖<lb/>
年年栁眼青歸䖏門外逰人可自閒天氣又晴晴又雨<lb/>
樓臺依寺寺依山酒邉歌拍穿花外船上簫聲落水間<lb/>
光景留連空自惜鷓鴣啼罷暮城闗<lb/>
<pb n="KR4d0386_WYG_001-8b"/>
　　　客中夜雨<lb/>
離情先怯向邉州寒葉敲忩更報秋㡬㸃攪殘千里夢<lb/>
一聲滴作兩鄉愁苦縁楊栁沾離席偶傍梧桐濺小樓<lb/>
惟有孤燈照明滅夜深無語攬重裘<lb/>
　　　江心寺<lb/>
寺北金焦徹夜開一山恰似小蓬莱塔分兩㟁波中影<lb/>
潮長三門石上苔遺老為言前日事上皇曽渡此江来<lb/>
中流滚滚英雄恨輸與髙僧入定回<lb/>
<pb n="KR4d0386_WYG_001-9a"/>
　　　重題黄鶴樓<lb/>
自從崔顥題詩後更有何人吊禰衡芳草不知鸚鵡恨<lb/>
晴天惟見漢陽城樓頭月落酒方醒岸口風髙鴈正鳴<lb/>
五百年前黄鶴去閒尋鷗鷺訂詩盟<lb/>
　　　送朱南山開蜀閫<lb/>
殿上傳宣内引官一封歴歴奏忠肝八千里路先聲至<lb/>
百萬都人夹道觀節度晉公先授鉞淮隂韓信舊登壇<lb/>
擎天正要中流柱莫擬人間蜀道難<lb/>
<pb n="KR4d0386_WYG_001-9b"/>
　　　别永嘉使君趙致軒<lb/>
一畨出䖏計何如流泊中川不為漁落日凄涼秋老矣<lb/>
西風浩蕩客歸歟吟成白髮逢知已費盡黄金買古書<lb/>
明發㶚橋橋上路藉君㠶力更吹嘘<lb/>
　　　蘄州别友<lb/>
客中逢客上夷陵輾轉凄凉睡不成無酒送君之逺道<lb/>
有誰吹角向江城白髮亂生人漸老青燈相對兩無情<lb/>
詰朝共發蘄州岸知到江山更㡬程<lb/>
<pb n="KR4d0386_WYG_001-10a"/>
　　　送監丞弟元亨參江陵閫<lb/>
北敵纔聞郭子儀上流決有退師期諸公但釃臨江酒<lb/>
老子秪圍别墅棋露布夜傳誅玁狁蠟丸便逓破符離<lb/>
書生已辦平淮表先寄鶺鴒原上詩<lb/>
　　　即事<lb/>
澒洞風塵莽未明天翻地覆刼将盈翠華海上知何似<lb/>
白首山中空自驚哭向鶯花非世界夢迷弓劍繞皇陵<lb/>
誰知薇蕨同盂酒為酹興亡終古靈<lb/>
<pb n="KR4d0386_WYG_001-10b"/>
　　　和通判弟随亨書感韻<lb/>
風沙萬里夢堪驚地老天荒只此情世上但知王蠋義<lb/>
人間惟有伯夷清堂前舊燕歸何處花外啼䳌月㡬更<lb/>
莫話凄涼當日事劍歌泪盡血霑纓<lb/>
　　　中秋待月用弟察推元彪韻<lb/>
待月南樓月不明百年虛負此宵情浮隂亂向空中起<lb/>
員影偏從塞外清江岸瀟瀟凄露氣山城䖏䖏動笳聲<lb/>
何人獨抱琵琶坐淚滴氷絃暗恨生<lb/>
<pb n="KR4d0386_WYG_001-11a"/>
　　七言絶句<lb/>
　　　西施<lb/>
十二金釵對對鋪三千粉黛膩如酥君王莫道六宫醜<lb/>
一个西施已壊吴<lb/>
　　　范蠡<lb/>
五月菰蒲八月秋年年洒酒酹江頭伍胥忿怒三閭怨<lb/>
争似䲭夷一釣舟<lb/>
　　　長城<lb/>
<pb n="KR4d0386_WYG_001-11b"/>
漠漠沙塲萬里遥平天一日起臨洮若無道徳為干櫓<lb/>
更是秦人築欠髙<lb/>
　　　沛中歌<lb/>
秦時日月漢山河家計今誰與仲多天子不知天下貴<lb/>
酒中惟唱沛中歌<lb/>
　　　雲夢<lb/>
紀生尚可稱皇帝韓信何妨作假王今日偽逰真是偽<lb/>
只因一躡誤髙皇<lb/>
<pb n="KR4d0386_WYG_001-12a"/>
　　　長生<lb/>
武皇何事駕虛空金闕求仙路未通王母不来方士去<lb/>
茂陵可是廣寒宫<lb/>
　　　蘇武<lb/>
十九年間不辱君論功何獨後諸臣若教倒數凌烟像<lb/>
也是當時第一人<lb/>
　　　子陵䑓<lb/>
曾與劉郎共起居如何不肯受除書最憐人笑先生錯<lb/>
<pb n="KR4d0386_WYG_001-12b"/>
正好為官却釣魚<lb/>
　　　昭陽殿<lb/>
禍水流来漢火亡白頭宫女恨昭陽至今人見飛来燕<lb/>
猶為君王暗斷腸<lb/>
　　　淝水<lb/>
想見西風對壘時目中先已料安危淮淝百萬兵雖衆<lb/>
未抵東山一局棋<lb/>
　　　除夕對梅<lb/>
<pb n="KR4d0386_WYG_001-13a"/>
青春無復駐年華㡬度江梅暗憶家惆悵新愁添白髮<lb/>
鬢邉如雪映寒花<lb/>
　　　上忠亝丞相<lb/>
世事篙人一葉舟長歌短棹發中流今朝正得東風便<lb/>
纔是西風便轉頭<lb/>
爛柯山下採樵民盡日觀棊局局新黒白兩般都着過<lb/>
後来一着要髙人<lb/>
江南江北路迢迢徃事東風恨未消昨夜杜䳌啼不了<lb/>
<pb n="KR4d0386_WYG_001-13b"/>
始知春在洛陽橋<lb/>
九陌紅塵撲帽紗嚢書㡬度進官家近来不甚知時事<lb/>
只是栽桑不種花<lb/>
　　古風<lb/>
　　　塞下行贈韋士穎歸鄂渚上江陵謁閫相<lb/>
長安二月春正濃長江二月風正急城頭楊栁雪絮飛<lb/>
道傍黏雨沈潦濕邯鄲誰家侠少年上馬意氣揮金鞭<lb/>
下馬掃筆大如椽興来一石未能醉劇飲數斗口流涎<lb/>
<pb n="KR4d0386_WYG_001-14a"/>
玉山跌倒扶未起金鞭留當酒家裡隔樓彷彿畫眉人<lb/>
相邀夜宿鴛鴦被睡魔不醒五更鐘笛聲吹斷相思淚<lb/>
嘐嘐鳴雞将渡闗欲去未去踟蹰間道逢項荘把劒舞<lb/>
樓上美人歌玉環劃然掣電蛟龍怒便指南樓問歸路<lb/>
二千三百里更長爾僕衣糧我扉屦青衫着破不堪典<lb/>
典到青衫共誰語世上豈無虬髯漢散財結客千千萬<lb/>
豈無燕昭萬黄金築作髙臺禮瓌彦秦坑漢罵不肯收<lb/>
自是一畨遭薄賤唐人科舉更糊名天下英雄消阻盡<lb/>
<pb n="KR4d0386_WYG_001-14b"/>
生兒不學去封侯錐毛弄秃成霜鬢世無荆軻樊于期<lb/>
只今誰復是男兒我聞兵凶戰危事愁殺天上蚩尤旗<lb/>
人心承平易思亂中原塊土争驅漢蔡城未下濟未誅機<lb/>
乘一髮不容間三邉未即消妖祲天河何時能洗兵送<lb/>
君不作斷腸客三尺一騎君西征臨岐酌酒再三語今<lb/>
日君王自神武此行投筆事班超不必區區問兒女上<lb/>
流夜夜雨如箭下流砲火驚淮甸襄師重屯郢州北淮<lb/>
師未觧長江面勸君莫賦横槊詩樓頭正要籌邉時軍<lb/>
<pb n="KR4d0386_WYG_001-15a"/>
前一着天下竒夜斬樓蘭無人知露布直到天子墀六<lb/>
宫懽動龍顔怡維清象武獻太廟未央前殿稱玉巵搴<lb/>
旗斬将不足道運籌帷幄果謂誰何功第一参次之噫<lb/>
吁嘻帝命我公歸衮衣<lb/>
　　詩餘<lb/>
　　　摸魚兒<hi>丙午歸田嚴灘褚孺奇席上賦</hi>
問長江㡬分秋色三分渾是烟雨何人折盡絲絲栁此<lb/>
日送君南浦㠶且駐試説着羊裘釣雪今何許魚蝦自<lb/>
<pb n="KR4d0386_WYG_001-15b"/>
舞但一舸蘆花數聲霜笛鷗鷺自来去　年年事流水<lb/>
朝朝暮暮天涯長嘆飄聚衾寒不轉鈞天夢樓外誰歌<lb/>
白紵君莫訴君試按秦筝未必知鍾吕鄉心最苦筭只<lb/>
有姢姢馬頭皓月今夜照歸路<lb/>
　　　齊天樂<hi>戊申百五王野處酌别</hi>
青青楊栁絲絲雨他鄉又逢寒食㡬度劉郎當年曼倩<lb/>
迢逓水村烟驛尋蹤訪跡正馬上相逢杏花狼藉惟有<lb/>
沙邉舊時鷗鷺似相識　天涯流浪最乆十年何所事<lb/>
<pb n="KR4d0386_WYG_001-16a"/>
幽愫歴歴換字鵞歸㸔梅鶴去回首征衫淚積新惟舊<lb/>
憶笑客䖏如歸歸䖏如客獨倚危欄亂山無數碧<lb/>
　　　祝英䑓<hi>丁已晩訪楊西村湖上懐舊</hi>
小船兒䨇去櫓紅濕海棠雨燕子歸時芳草暗南浦自<lb/>
從翠袖香銷明璫聲㫁怕回首舊尋芳處　向誰語可<lb/>
憐金屋無人冷落鳯簫譜翠入菱花蛾眉為誰嫵斷膓<lb/>
明月天涯春風海角恨不做楊花飛去<lb/>
　　　陽闗三叠<hi>庚戌送何師可之濰陽</hi>
<pb n="KR4d0386_WYG_001-16b"/>
西風吹鬢殘髮早星星嘆故國斜陽斷橋流水榮悴夲<lb/>
無憑但朝朝纔雨又晴人生飄聚等浮萍誰知桃葉千<lb/>
古是離情　正無柰黯黯離情渡頭烟暝愁殺渡江人<lb/>
傷情處送君且待江頭月人共月千里難并笳鼓發戍<lb/>
雲平　此夜思君腸斷不禁儘思君送君立盡江頭日<lb/>
柰此去君出陽闗縱有明月無酒酌故人柰此去君出<lb/>
陽闗明朝無故人<lb/>
　　　模魚兒<hi>寳祐甲戌春賦</hi>
<pb n="KR4d0386_WYG_001-17a"/>
這情懐怎生消遣思量只是凄怨一春長為花和栁風<lb/>
雨又還零亂君試㸔便杜牧風流也則腸先斷更深漏<lb/>
短更聴得杜宇一聲聲切流水畫橋畔　人間世本只<lb/>
隂晴易換斜陽衰草何限悲懽畢竟年年事千古謾嗟<lb/>
脩短無䖏問自閒倚簾櫳儘日厭厭悶浮名盡懶但笑<lb/>
拍䦨干連呼太白心事付歸燕<lb/>
　　　念奴嬌<hi>丙辰寄錢若洲</hi>
匆匆别去筭别来又是㡬番春暮酒債不償還似可負<lb/>
<pb n="KR4d0386_WYG_001-17b"/>
了若干吟句渭北春天江南夜雨總是傷情處黯然消<lb/>
歇緑楊一陣鶯語　空記十載嬉逰如今驀地兩䖏成<lb/>
離阻縱是相逢天涯路難覔年時懽侣寄語東君嵗華<lb/>
不駐誰為留春住小樓昨夜東風依舊飛絮<lb/>
　　　模魚兒<hi>景定庚申㑹使君陳碧栖</hi>
便無他杜䳌催去匆匆春事能㡬看来不見春歸路飛<lb/>
絮又隨流水㽞也是怎禁得東風紅紫還飄墜天涯萬<lb/>
里悵燕子人家沈沈夜雨添得斷腸淚　嬉逰事早覺<lb/>
<pb n="KR4d0386_WYG_001-18a"/>
相如倦矣謝娘庭院猶記閒情已付孤鴻去依舊被鶯<lb/>
呼起誰料理正乍暖還寒未是晴天氣無言自倚想舊<lb/>
日桃花而今人面都是夢兒裏<lb/>
　　　滿江紅<hi>别滄洲趙茂仲</hi>
載酒何人登臨䖏滄洲空闊凭䦨外晴楊兩㟁晩烟潑<lb/>
潑水鳥不知梁燕去溪山半属冬青閣有小舟隠約載<lb/>
歌姝調新曲　留與去如何得風又雨催汙色共白蘋<lb/>
紅蓼好生飄泊别後三年重㑹面人生㡬度三年别正<lb/>
<pb n="KR4d0386_WYG_001-18b"/>
鄉心客夢兩綢繆城頭角<lb/>
　　　賀新郎<lb/>
滿酌西湖酒覺湖山依然未老遊人如舊數過清明纔<lb/>
六日欲煖未晴時候正畫舫春眀波透記得名園曽駐<lb/>
馬錦鞍韉淺映堤橋栁尋勝賞重回首　不妨旋摘枝<lb/>
頭有喜青青垂丸帶子脆圎如豆想是和羮消息近報<lb/>
與醉翁太守道玉鉉有人啓奏紅藥當堦明似錦覺嬌<lb/>
鶯舞燕皆稱夀唱此曲付紅袖<lb/>
<pb n="KR4d0386_WYG_001-19a"/>
　　　念奴嬌<hi>山河</hi>
登髙回首嘆山河國破于今何有臺上金仙空已去零<lb/>
落逋梅蘇栁䨇塔飛雲六橋流水風景還依舊鳯笙龍<lb/>
管何人腸斷重奏　聞道凝碧池邉宫槐葉落舞馬啣<lb/>
盃酒舊恨春風吹不斷新恨重重還又燕子樓髙樂昌<lb/>
鏡逺人比花枝瘦傷情萬感暗霑啼血襟袖<lb/>
　<lb/>
　<lb/>
<pb n="KR4d0386_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋堂集卷一<lb/>
</p>
<p>
</p>
  </div>
<div>
                <head>秋堂集巻二</head>
    <p>
<pb n="KR4d0386_WYG_002-1a"/>
欽定四庫全書<lb/>
　秋堂集巻二　　　　　　　宋　柴望　撰<lb/>
　　文類<lb/>
　　　進丙丁龜鑑表<lb/>
臣望伏以正次王王次春頌萬民之治象史載事事載<lb/>
道有前代之元龜匪明氣數之興亡曷示始終之勸戒<lb/>
言非所當罪不容誅臣實惶實懼稽首頓首伏念臣賦<lb/>
性至愚讀書甚少自憐孤苦獲際休眀念先世之孝亷<lb/>
<pb n="KR4d0386_WYG_002-1b"/>
本故家之崇義婺不恤緯憂在宗周值災見行夏之朔<lb/>
正運當晉厄之年是殆水隂㡬勝火徳信知有數決匪<lb/>
偶然茍曰無之胡為至此痛思今日莫返頽波尚論古<lb/>
人具垂成鑒秦漢之君以下千有餘年方冊之政可尋<lb/>
十常九失棲燈勘義滴露研朱姑援實以斷時宜非飾<lb/>
説以欺天聴矧君子難進而小人之根未痛絶天理難<lb/>
明而人慾之蠧未盡消中國或厄於外夷大綱未聮于<lb/>
小紀四方戚戚之靡聞萬民嗸嗸而不安輔成有賴於<lb/>
<pb n="KR4d0386_WYG_002-2a"/>
大臣所重尤闗于太子伏望皇帝陛下體純乾之一法<lb/>
震主之宜闡大學之眀謹中庸之獨必安國本以安社<lb/>
稷必正君心以正朝廷當自九重首圖勵精之治毋使<lb/>
億兆玩聞更化之言臣忍死籲天措身無地今来古徃<lb/>
治日少而亂日多主聖臣賢前車覆而後車戒臣無任<lb/>
瞻天望聖激切屏營之至具表捧詣天庭上進以聞<lb/>
　　　丙丁龜鑑序<lb/>
臣望聞以銅為鑑可知妍醜以人為鑑可知得失以古<lb/>
<pb n="KR4d0386_WYG_002-2b"/>
為鑑可知治亂人主任社稷之重寄係億兆之休戚其<lb/>
于歴代之盛衰尤當究心者故人主不可不觀史觀史<lb/>
則敬省之功深而是非之鑑明其禆益於治道可勝言<lb/>
哉昔唐仇士良教其黨以固權寵之術曰天子不可令<lb/>
閒嘗宜以奢靡娱其耳目無暇他事則吾輩可以得志<lb/>
勿使讀書親近儒生彼見前代興亡心知憂懼則我輩<lb/>
斥矣士良為計不欲人主讀書正以愚人主之耳目蔽<lb/>
人主之聰眀也巧矣哉臣區區忠志無以自見每有婺<lb/>
<pb n="KR4d0386_WYG_002-3a"/>
不恤緯憂宗周之心况當丙午丁未之厄嵗而又日蝕<lb/>
元旦昭示譴告殆如杞國憂天不遑寜處臣不佞遂遍搜<lb/>
諸史竊以為是嵗為厄從古而然帝王之世史籍畧而<lb/>
不書今自秦漢而下數之至於五代為丙午丁未者凢<lb/>
二十有一上下通一千二百六十載災異變故不可枚<lb/>
舉獨漢延禧丙午朔日有蝕梁太康丁未朔日有蝕信<lb/>
乎隂陽之有數也然數生於理理有是非得失則數有<lb/>
吉凶禍福自昔災異之變未有不兆於人為者帝王盛<lb/>
<pb n="KR4d0386_WYG_002-3b"/>
時格心有道則災異踈帝王以後格心無術則災異密<lb/>
丙丁之厄皆厄也其厄於延禧者以延禧之時小人之<lb/>
厄君子也其厄于太康者以太康之朝夷狄之厄中國<lb/>
也臣故採摭其實目曰丙丁龜鑑釐為十巻巻各有事<lb/>
事各有斷凡所以致變之因與消變之由者瞭然在目<lb/>
則求天於天者果不若求天於我求數於數者果不若<lb/>
求數于理是為得之亦知有天下者知天根於我數根<lb/>
于理必以是書而盡見且知人主不可一日不觀史也<lb/>
<pb n="KR4d0386_WYG_002-4a"/>
臣故總其説而為之序<lb/>
　　　和歸去来辭<lb/>
　　　　陶靖節辭豈易和哉歸去一篇悠然自得之<lb/>
　　　　趣也無其趣和其辭辭而巳坡仙之作皆寓<lb/>
　　　　所寓各適其適有趣焉不為辭也余動心忍性<lb/>
　　　　于歸田之後視得䘮榮辱若将脱焉暇日趺坐<lb/>
　　　　栁隂吟詠陶作與灘聲風籟互相應答知山水<lb/>
　　　　之樂不知聲利之為役也悟而得焉遂和其韻<lb/>
<pb n="KR4d0386_WYG_002-4b"/>
歸去来兮買山無錢吾何歸望故鄉以迢逓對秋風而<lb/>
堪悲覺吾老之将至難年少之復追知今日之計得視<lb/>
昨事而俱非春悠悠兮無際絮冉冉兮沾衣奚浮漚之<lb/>
上下隨朝露之霏㣲人生過隙如車斯奔堂有白髮終<lb/>
朝倚門故山無恙猿鶴更存晨興剪韭時乎開樽邀明<lb/>
月以同飲對春花以酡顔問梅友之消息報竹君以平<lb/>
安水循除而㶁㶁鳥幽鳴而闗闗寄白日之笑傲何浮<lb/>
雲之足觀曾無得而無喪任飛去而飛還将羲皇之向<lb/>
<pb n="KR4d0386_WYG_002-5a"/>
上又何為乎齊桓歸去来兮若秉燭而夜逰殆形骸之<lb/>
役役果何競而何求知樂吾之所樂奚憂人之有憂扣<lb/>
白石之朝歌而飯牛於雲疇名若飄瓦身如虛舟一死<lb/>
生為大幻委塵世乎糟邱觀今昔以隨化付長江之自<lb/>
流思逰者之既倦盍聞早而休休已矣乎亦視夫行藏<lb/>
之時以決吾之去留胡為乎莫知其所之趣舍無所適<lb/>
賢否同襟期譬植者之必穫乃稂莠而弗耔聊一觴而<lb/>
一咏撫良辰而賦詩于以静觀乎物表奚復疑人之我<lb/>
<pb n="KR4d0386_WYG_002-5b"/>
疑<lb/>
　　　謝大尹節齋趙公啟<lb/>
詔劉蕡以應賢良萬死觸雷霆之怒放范滂而歸田里<lb/>
再生䝉天地之恩方憂危於黒風大海之中忽吹送於<lb/>
黄河崑崙之上道将行而吾知有命人欲殺而公獨憐<lb/>
才是為頂踵之知夫豈毫髮之惠驚魂浪定感涕雨流<lb/>
常觀天子聲名文物之區寔為多士衣冠禮樂之地甫<lb/>
遊長安市吟累千餘愈在京師時書凡三上二鳥感潼<lb/>
<pb n="KR4d0386_WYG_002-6a"/>
闗之賦一驢出蜀道之難使醉成狂嚴府尹容而不殺<lb/>
哀窮見屈李京兆惜其有才固能飬成二子之名抑亦<lb/>
仰見三生之造論前賢之至此宜近世之所無誰肯如<lb/>
公加惠于我兹所恃以無恐故又為於此来望無大過<lb/>
人自小好學以孝亷之世譜繼崇義之家聲字不充飢<lb/>
清至徹骨屢掇主司冬烘之誚巳無舉子秋風之心每<lb/>
浩浩以長歌或飄飄而引去白蘋紅蓼㡬窮吟咏之情<lb/>
緑水青山半是經行之處雖非子長之歴覧亦為李賀<lb/>
<pb n="KR4d0386_WYG_002-6b"/>
之偉觀人笑其狂自謂之得晝長寝熟卧蘆花之絮衣<lb/>
夜半燈殘膏松明而讀史理亂成敗之跡如覩艱難變<lb/>
故之慮轉深䑨向東風頗識㟁移之勢扇遮赤日亦因<lb/>
路熟而通方誦元和聖徳之詩忽覩建武詔書之下奏<lb/>
陳龜鑑敢攖龍頷之鱗事忤貂璫致觸螳車之怒白璧<lb/>
初不疑其刖足青蠅亦何意於刺䜛衆煦漂山冷灰燃<lb/>
荳堪笑指鳥為鸞之誤深恨握蛇騎虎之驚咎在轉喉<lb/>
罪當犁舌繫李膺之下寺獄夫亦何辭謂真卿之訕朝<lb/>
<pb n="KR4d0386_WYG_002-7a"/>
廷烏有是事寛禍福死生於度外安吉凶悔吝于目前<lb/>
他人不激則不深先生再言而再笑刀山湯鼎已覺凛<lb/>
乎其傍簞食豆羮迺昔嘑爾而與朝掩滿函之墨暮燒<lb/>
盈籍之書奉㫖出闗即刻就道解驂擊筑大唱故鄉之<lb/>
歌裊䌫垂楊滿酌陽闗之酒羸馬逐青僮而去明公多<lb/>
白雪之篇此行豈是無名一歸儘自不惡寺禽識面咸<lb/>
呼謫士之来山獠無知亦詫儒冠之異雖嵇康之交絶<lb/>
覺淵明之興佳合眼詠離騷何心時事支頥聴蟋蟀滿<lb/>
<pb n="KR4d0386_WYG_002-7b"/>
耳寒聲閒領妻兒摘黄精而尋术時傭僮僕採青蔓而<lb/>
鋤芋願希陋巷以安貧無致長安之羞淚一邱一壑可<lb/>
以忘情山北山南聊用卒嵗緬思昔也以狂觸而萬死<lb/>
豈分於今得公言以再造終身佩鼎彛之恩髙壓華嶽<lb/>
沒齒存銜結之報深仰星河敷陳罔既悚怵増深某月<lb/>
某日望頓首<lb/>
　　　崧山書院上梁文<lb/>
古者三代之學大莫大於人倫聖人百世之師尊獨尊<lb/>
<pb n="KR4d0386_WYG_002-8a"/>
於夫子不有闕里之祀曷恢鄉校之規大作經營聿新<lb/>
輪奐竊謂世之相去夏曰校殷曰序周曰庠道不他岐<lb/>
行同倫書同文車同軌粤自異端競起大義繁紛鳯兮<lb/>
何徳之衰麟矣為時而出道之将行也命去魯衛以奚<lb/>
辭天之将喪斯文可春秋之不作於是人也詠杏壇之<lb/>
下歌藻泮之春至亞聖之大才尤有功於斯世雖曰火<lb/>
於秦而佛於漢又尚誦其詩而讀其書寥寥朝陽䟽<lb/>
附之餘挺挺濓洛大儒之出一佛瑞世五星聚奎太極<lb/>
<pb n="KR4d0386_WYG_002-8b"/>
一圖盡洩龜龍之秘紫陽此派勒回犧象之編惟徐逸<lb/>
平與柴憲肅為同門之髙弟得正學之親傳絲竹之音<lb/>
恍如昨日俎豆之事未及百年道脉文風重振崧髙之<lb/>
上黨庠家塾一新棟宇之規宫牆増數仞之危宗廟侈<lb/>
百官之富弟子三千衆分洙泗之波冠者五六人詠舞<lb/>
雩之服家多絃誦人有詩書見師道之常尊續大原於<lb/>
不墜孰先孰後去聖人之世近聖人之居斯世斯民先<lb/>
天下而憂後天下而樂用歌伶語以相梓人<lb/>
<pb n="KR4d0386_WYG_002-9a"/>
抛梁東禮樂三千闕里中天使斯文歸木鐸如何不復<lb/>
夢周公<lb/>
抛梁西負笈貲糧不用齎鏗然㸃瑟春風趣自樂顔瓢<lb/>
陋巷低<lb/>
抛梁南肯将行事寄空談三千子弟皆師孔問禮何縁<lb/>
到老耼<lb/>
抛梁北道大從来包太極若将天地與身參上下中間<lb/>
皆令徳<lb/>
<pb n="KR4d0386_WYG_002-9b"/>
抛梁上恂恂侃侃於鄉黨恰如日月麗中天至于更也<lb/>
人皆仰<lb/>
抛梁下觀於海者難為也參乎吾一以貫之瓦礫糠粃<lb/>
皆土苴<lb/>
伏願上梁之後禮義由賢者出有朋自逺方来人各有<lb/>
能有不能有教無類道則無在無不在可見而知齊歌<lb/>
金榜山髙之詩作出玉鉉鈞調之事<lb/>
　秋堂集巻二<lb/>
</p>
<p>
</p>
  </div>
<div>
<head>宋國史秋堂柴公墓誌銘<hi>附録</hi>里人蘇㓜安撰</head> <lb/>
    <p>
<pb n="KR4d0386_WYG_003-1a"/>
欽定四庫全書<lb/>
　宋國史秋堂柴公墓誌銘<hi>附録</hi>里人蘇㓜安撰<lb/>
秋堂公歿且有年矣有宋革命公為舊臣避地守真其<lb/>
故交遺朋非無行義秉文之士可以志公者頋潛徳遯<lb/>
跡晨星落落紀公之實者非草野外史乎公之志節昭<lb/>
著宇宙知之者非一人也乃謀垂之於不朽以俟夫後<lb/>
之知公者則余辱公知最深又烏得不銘公姓柴氏<lb/>
諱望字仲山號秋堂其先衛人始祖承事公諱仲𦂳避<lb/>
<pb n="KR4d0386_WYG_003-1b"/>
五代之難徙居江山四代祖諱元瞻以孝亷著稱辟於<lb/>
朝先從祖司封公諱天錫與弟天因同年進士能以風<lb/>
節立朝不附權貴嗣後太史公諱禹聲待制公諱中行<lb/>
侍御公諱瑾大理公諱衛承務公諱復皆以理學政事<lb/>
伯仲後先柴氏蓋奕奕有聲矣承務公生朝奉公諱伯<lb/>
之朝奉公生廸功公諱可用廸功公生秋堂公公生而<lb/>
頴異五嵗能誦詩書輙不忘甫成童博通經史諸子百<lb/>
家無不研究屬文葩藻興致所逼聨珠貫玉豪邁駿逸湧<lb/>
<pb n="KR4d0386_WYG_003-2a"/>
若雲波盖方閉户學而佳篇傳什播流遍江左咸推為<lb/>
天下士矣理宗嘉熈間為太學上舍除中書省奏名公<lb/>
倜儻不覊所交皆當世知名士相與談論古今時變及<lb/>
經國務皆鑿鑿中的人是以服之淳祐六年丙午元旦<lb/>
日蝕詔求中外直言公素明象數每夜瞻星斗時復慘<lb/>
怛悲歌慷慨左右莫知其所為也及聞詔乃揬丙丁龜<lb/>
鑑一十巻起周威烈王五十二年丙午止後漢髙祖天<lb/>
福十二年丁未自秦漢五代上下通一千二百六十年<lb/>
<pb n="KR4d0386_WYG_003-2b"/>
為丙午丁未二十有一數其吉凶禍福於前指其治亂<lb/>
得失於後正月書成上進忤時相意秋七月詔下府獄<lb/>
逮詰㡬不免時大尹尚書節齋趙公素知公忠直上䟽<lb/>
言柴望忠誠懇切所述根據史傳未可重以為愆得㫖<lb/>
放歸田里京師之人謂公讜論不容無不嗟惜在時名<lb/>
公設祖道湧金門外時與公為文字交者三山鄭震紹<lb/>
武吴陵建安葉元素松溪朱繼芳錢塘翁孟寅田井陳<lb/>
麟黄溱南康馮去辨西江趙崇嶓曾原一旴江黄載汶<lb/>
<pb n="KR4d0386_WYG_003-3a"/>
陽周弼咸在焉晩色涵岫商飈振林各賦詩為别公神<lb/>
思澹然不以得失介意愛君憂國眷戀不忘而桑梓松<lb/>
菊之懐托之聲律者藹然有度既抵家和淵明歸去辭<lb/>
隠長臺之髙齋有樓扁曰竒氣㕔曰百客讀書鼓琴時<lb/>
或焚香宴坐終日賔友至則相與笑傲物外堦下蘭蕙<lb/>
菀然清氣逼人就之遊者挹其神采飄飄起馭風之想<lb/>
公性至孝早喪父太夫人毛氏孀節授公學業公在太<lb/>
學時雖晨遊結駟無一夕不問安杏觧職後益加䖍謹<lb/>
<pb n="KR4d0386_WYG_003-3b"/>
于所居重構堂曰瑞萱堂承歡甘㫖百爾務竭其衷居<lb/>
喪哀毁成疾蔬食廬墓塊然骨立人莫能堪盖其天性<lb/>
如此咸淳初元兵日熾國事窮蹙公聞之輙徬徨流涕<lb/>
如當事者及䎹為國難死事者必為文望空以酹之觀<lb/>
者聳動公家居聲名藉甚當途屢薦之時太師賈似道<lb/>
専政公弗平之遂弗起乃肆意名勝登天台鴈蕩之巅<lb/>
由吴江陟廬阜泛湘流探赤壁居武夷山中踰嵗乃返<lb/>
景炎二年端宗登極三山孔大諫舉奏薦公以布衣入<lb/>
<pb n="KR4d0386_WYG_003-4a"/>
直前殿特㫖授廸功郎史館國史編校屢進䟽論是時<lb/>
顛覆益甚忠志不遂欎欎成疾遂歸山中及宋亡元朝<lb/>
物色舊臣公杜門謝客獨卧一榻而感憤激烈每於吟<lb/>
咏間見之其即事詩曰翠華海上知何似白首山中空<lb/>
自驚又書感曰堂前舊燕歸何䖏花外啼䳌月㡬更其<lb/>
悽惋忠憤讀之可為下泪公從弟通判隨亨察推元彪<lb/>
俱宋舊臣與公同志遯跡不事二姓賡咏于烟露之間<lb/>
聳動江湖稱柴氏四隠云公生於宋嘉定五年壬申卒<lb/>
<pb n="KR4d0386_WYG_003-4b"/>
于至元十七年庚辰年六十有九葬髙齋之竒氣樓下<lb/>
即公所居也公娶王氏生一子希浚為宋太學生今不<lb/>
仕公孝友忠義篤于好古而練達時事簡于修飾而砥<lb/>
礪大節平居浩歌樽酒意氣閒逸勢利紛華一毫不入<lb/>
其胸襟至死生得喪旁午於前亦莫為之動處宗族曲<lb/>
盡恩意孤婺喪塟力為周恤與人交始終不爽其髙誼<lb/>
厚徳真古之豪傑也為詩文率效古法而出以已見今<lb/>
所存者馳騁晋魏駕軼盛唐工小詞藴藉風流每每與<lb/>
<pb n="KR4d0386_WYG_003-5a"/>
辛黄諸名家並可謂彬彬之作矣其大者則能韜晦終<lb/>
身不忘故君黍離悠悠之懐未嘗少釋彼有抱琵琶過<lb/>
别船者視公端可以少愧矣公所著有丙丁龜鑑道州<lb/>
台衣集詠史詩凉州鼓吹皆行于世銘曰<lb/>
兩儀竒氣廼萃哲靈少耽文學長益精明臣時龜鑑疏<lb/>
奏彤庭時與志違蒙難艱貞詔歸田里奕有芳聲辭𢋫<lb/>
彭澤律倣杜陵鳳翔鸞耀再起䇿名頽波返照國運倏<lb/>
傾耻仕二姓遯跡林坰文章節義彪炳可徵士林傳<lb/>
<pb n="KR4d0386_WYG_003-5b"/>
誦慶雲景星深不可量髙匪盡稱後之稽者其視斯銘<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋堂集附錄<lb/>
</p>
<p>
</p>
  </div>
<div> <lb/>
    <p>
<pb n="KR4d0386_WYG_004-1a"/>
道州台衣詩集原序<lb/>
道州台衣云者短而不佳之謂也台衣可着道州者不<lb/>
可著台衣可賣道州者不可賣不可著不可賣謂之短<lb/>
而不佳也亦宜侏儒着戱衫徘優夷練裙觀者適以捧<lb/>
腹今詩類是故曰台衣嗟乎學詩四十年吟咏数千首<lb/>
求其優柔和平哀樂中節可以詔将來而有闗乎世教<lb/>
者盖百不一二也但其間所以有可存者則以感時對<lb/>
物撫景傷情於婺不恤緯之心彼黍離離之懷非此無<lb/>
<pb n="KR4d0386_WYG_004-1b"/>
以自託有不可已者在焉是則猶有取也詩凢三變丙<lb/>
午歸田為一變壬子渡江為一變庚午泛舟赤壁又一<lb/>
變二十七年間凢三變数千首中刪餘僅二百暇日取<lb/>
刪稾更閲之猶未盡愜意初况望追風雅之萬一乎然<lb/>
則詩難矣哉安得不以道州台衣名宋逋臣柴望識<lb/>
</p>
<p>
</p>
  </div></body>
</text>\m</TEI>
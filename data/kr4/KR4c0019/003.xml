<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>杜詩攟巻三</head> <lb/>
    <p>
<pb n="KR4c0019_WYG_003-1a"/>
欽定四庫全書<lb/>
　杜詩攟巻三<lb/>
　　　　　　　　　　　　明　唐元竑　撰<lb/>
少陵于花門最不滿意見之吟詠者極多遣憤詩至云<lb/>
雷霆可震威花門雖鷙悍唐社稷再造實賴其力雷霆<lb/>
句毋論不諳事勢亦豈投桃報李義耶註稱爾時回紇<lb/>
與汾陽共破吐蕃入朝齎繒帛十八萬府藏空竭至税<lb/>
百官俸以給之此以為憤詳詩意不因此莫令鞭血地<lb/>
<pb n="KR4c0019_WYG_003-1b"/>
再濕漢臣衣當是指回紇白晝殺人市中有司執之下<lb/>
獄其長突入獄中奪去傷及官吏事也留花門云中原<lb/>
有驅除隠忍用此物譬如醫用毒藥治疾已效矣不贊<lb/>
其起死回生之功反惓惓以猛悍之性詳告人戒勿輕<lb/>
用者為垂訓後來也<lb/>
鄭典設自施州歸詩氣合無險僻謂賓主相投故逺赴<lb/>
之不畏行路難也城郭洗憂戚非親厯險峻者不知北<lb/>
風吹瘴厲羸老思散䇿謂南州瘴氣鬱蒸於冬月為宜<lb/>
<pb n="KR4c0019_WYG_003-2a"/>
故又云孟冬方首路彊飯取崖壁也屢空之廹公與鄭<lb/>
同不覺聞語亦動此興至預恐老人涉險乗馬蹉跌擬<lb/>
用肩輿所謂爾時覺形神俱往注云政似無説何也尤<lb/>
妙在羣書一萬巻博涉供務隙有如此賢主人固應作<lb/>
褰裳想矣他日辱銀鈎森疎見矛㦸後寄裴施州詩亦<lb/>
云蛟龍動篋蟠銀鈎裴必工臨池者<lb/>
金鍾大鏞在東序氷壺玉衡懸清秋佳句也然倣之不<lb/>
為難杜詩至處不在此<lb/>
<pb n="KR4c0019_WYG_003-2b"/>
大食寳刀歌吁嗟光禄英䧺弭㣲須溪註吾不解也但<lb/>
大食國名可耳光禄官名也何以名刀耶須有所據乃<lb/>
可此詩才力横絶只牧出令奔妖腰亂領字稍粗耳角<lb/>
鷹詩氣象亦相彷彿<lb/>
十二月一日三首即看燕子四句須溪注是然此詩筆<lb/>
端恣横至此極者實頂第二首結句春花不愁不爛漫<lb/>
來也若不如此頂接便非法度詩到縱恣處須法度熟<lb/>
極乃可耳如不離西閣詩前首結句不知西閣意肯別<lb/>
<pb n="KR4c0019_WYG_003-3a"/>
定留人次首起句云西閣從人別正頂上句來也又如<lb/>
側生野岸及江蒲以前首先有荔枝字不然側生是何<lb/>
物又如龍標題㶚池二首腰䥥欲何之東園刈秋韭世<lb/>
事不復論悲歌和樵叟開門望長川薄暮見漁者借問<lb/>
白頭翁垂綸㡬年也第二首妙有世事不復論意須合<lb/>
看始明又如陳陶隴西行四首若不遍讀定應誤解此<lb/>
類未易悉數吾謂詩難選者以此<lb/>
春日春盤細生菜忽憶兩京梅發時盤出髙門行白玉<lb/>
<pb n="KR4c0019_WYG_003-3b"/>
菜傳纎手送青絲吹笛秋山風月清誰家巧作斷腸聲<lb/>
風飄律吕相和切月傍闗山㡬處明拈首句二字偶一<lb/>
為之後世至有花月等詩句句花月重重叠叠從何得<lb/>
此法<lb/>
老病詩藥殘他日裹謂向後日益衰頽正費藥餌在偶<lb/>
對藥裹預想他時忽忽無聊落腕不自覺謂昔日即少<lb/>
味矣又與對句去年合掌<lb/>
水閣朝霽詩續兒誦文選訓蒙景象何堪入詩只一續<lb/>
<pb n="KR4c0019_WYG_003-4a"/>
字情事宛然他如未去小童催呼兒問煮魚野食待魚<lb/>
罾細雨更移橙牆頭過濁醪收書動玉琴又驟雨落河<lb/>
魚藤蔓曲藏蛇山精白日藏溪喧獺趂魚冬温蚊蚋集<lb/>
蜻蜓立釣絲麝香眠石竹及風落收松子天寒割蜜房<lb/>
仰蜂粘落蕊倒蟻上枯棃犬迎曽宿客鴉䕶落巢兒啅<lb/>
雀爭枝墜飛蟲滿院遊等句又如孤峰石戴驛雨檻卧<lb/>
花藂炎宵惡明燭客散鳥還來等句皆即事觸目筆底<lb/>
忽來初無故實亦不因苦思乃知隨地皆詩料不待他<lb/>
<pb n="KR4c0019_WYG_003-4b"/>
求但能言者鮮耳鍾嶸云古今勝語多非補假皆由直<lb/>
尋<lb/>
唐堯真自聖野老復何知憂危語也一朝自罪巳萬里<lb/>
車書通祝頌語也正好合看<lb/>
客居所居堂夜來歸來衝虎過卜居赤甲遷居新語皆<lb/>
草草然猶似複非複日日每日則複矣故當是誤也<lb/>
客堂詩巴鶯改巴稼似勝臺郎選才俊自顧亦已極前<lb/>
輩聲名人埋沒何所得公始終止以才俊聲名四字自<lb/>
<pb n="KR4c0019_WYG_003-5a"/>
居至於官職僅一省郎便謂已勝古人更不望加何其<lb/>
自知審也<lb/>
杜鵑詩西川有杜鵑四句東坡解極是論詩須通看全<lb/>
篇此詩自首至尾無一語不質朴只似村野人家書耳<lb/>
老筆頽然故作此態亦復何疑且前年滄州殺刺史今<lb/>
年開州殺刺史此絶句也豈亦可云題下小註耶<lb/>
賈太傅治安䇿痛哭流涕長太息但作此言耳非真哭<lb/>
也別蔡著作詩賈生慟哭後寥落無其人安知蔡夫子<lb/>
<pb n="KR4c0019_WYG_003-5b"/>
髙義邁等倫獻書謁皇帝志已清風塵流涕灑丹極萬<lb/>
乗為酸辛則真痛哭流涕矣又贈杜亞詩經綸皆新語<lb/>
足以正神器宗廟尚為灰君臣皆下淚則當時陛見談<lb/>
時事而哭者蓋不止一人且帝皆同哭所以才士竸思<lb/>
自見時雖多難終致廓清有以也東坡乃云安有立譚<lb/>
之頃而遽為人痛哭者豈未攷此耶<lb/>
寄韋有夏詩歸楫生衣臥註謂生水衣則臥字何解<lb/>
八哀詩纍纍滿紙摘其佳句不可多得如長嘯天地間<lb/>
<pb n="KR4c0019_WYG_003-6a"/>
髙才日陵替眞足令人涕泗霑裳次則碣石嵗峥嶸天<lb/>
地日蛙黽開元天寳一二十年間史冊只十字畧可括<lb/>
其梗槩惜為後人誤解埋沒千載今特為正之至汝陽<lb/>
讓帝子眉宇真天人虬鬚似太宗色暎塞外春語非不<lb/>
佳然在後人决不敢道也豈無成都酒憂國只細傾亦<lb/>
可誦<lb/>
司空王公詩胸襟日沈静肅肅自有適善為名將寫照<lb/>
曉達兵家流曉達字文苑英華作晚學司徒李公詩青<lb/>
<pb n="KR4c0019_WYG_003-6b"/>
蠅紛營營風雨秋一葉臨淮百戰百勝建社稷功徒以<lb/>
嫉邪遭讒咫尺不得見天子其後徘徊畏罪不敢入朝<lb/>
鬱鬱而死使不死殆未知所税駕也人但知其用兵若<lb/>
神豈知危於累卵乎此語真能道其意中九原有知當<lb/>
不止死淚映睫已也嚴鄭公詩叙述詳盡蓋公素所悉<lb/>
故然嚴一生功業在破吐蕃收鹽川而詩中無一字及<lb/>
之何也當縁軍旅未學公素不畱心故其沈機妙筭無<lb/>
得而稱焉亦如史記叙諸將戰功也閱書百紙盡文苑<lb/>
<pb n="KR4c0019_WYG_003-7a"/>
英華作百氏當從之百紙何足道汝陽王詩官免供給<lb/>
費水有在藻鱗殊不可解豈曽請上供魚池為放生所<lb/>
耶聖聰矧多仁一語上二字承上從諌下三字起下也<lb/>
然如此叙事亦是靴裏動指北海詩豐屋珊瑚鈎麒麟<lb/>
織成罽紫騮隨劍几義取無虚歲當時潤筆之盛若此<lb/>
北海文長于碑板一生刻石至八百本分宅脱驂間感<lb/>
激懷未濟衆歸賙給美擺落多藏穢蓋以資財賑施貧<lb/>
乏使富人盡若此何惡于多藏財豈真穢物哉人自穢<lb/>
<pb n="KR4c0019_WYG_003-7b"/>
耳如是人陷以贓罪張相之可恨更甚于李林甫爭名<lb/>
二字可謂得情張貪佞又負文名故也終悲洛陽獄事<lb/>
近小臣斃叫天無辜公為代鳴不平矣獨步四十年風<lb/>
聽九皋唳又衰俗澟生風排盪秋旻霽鬚眉如生北海<lb/>
不死也易力何深嚌絶不可解定有訛字關鍵歘不閉<lb/>
意亦難㑹祗如慷慨嗣真作咨嗟玉山桂若非自注亦<lb/>
復誰解者咨嗟玉山桂竞亦未能了了也秘書詩制可<lb/>
題未乾乙科已大闡英華作制題墨未乾休聲已大闡<lb/>
<pb n="KR4c0019_WYG_003-8a"/>
語較妥篆刻揚雄流溟漲本末淺青熒芙蓉劍犀兕豈<lb/>
獨剸蘇似工于雕繪刻削而源委時有遺者故反為後<lb/>
輩䙝也然則所云前後百巻文枕藉皆禁臠當是類書<lb/>
屬耳觀其不受偽署大節澟然又能批鱗直諫卓然名<lb/>
臣而與鄭著作為伍將毋老子與韓非同傳耶然長安<lb/>
米萬錢凋喪盡餘喘天蓋使與鄭同厄矣不獨公詩也<lb/>
篇首時下萊蕪郭忍飢浮雲巘負米晚為身每食臉必<lb/>
泫夜字炤爇薪垢衣生碧蘚庶以勤苦志報兹劬勞願<lb/>
<pb n="KR4c0019_WYG_003-8b"/>
豈蘇幼時貧困其親亦以餒死歟蘇殆至性過人者幸<lb/>
有此詩可攷然史傳寂寥竟無表章之者矣且當時官<lb/>
爵極輕既知其不從賊擢考功知制誥矣竟使以冷曹<lb/>
艱食至于餒死果何以勸忠耶鄭詩子雲窺未遍方朔<lb/>
諧太枉謂鄭博辨不窮應諧似朔但不至如朔已甚類<lb/>
優俳耳非稱屈之謂讀此詩鄭蓋無一不能者不止三<lb/>
絶矣未曽寄官曹突兀倚書幌頗遭官長罵有以也張<lb/>
相國詩碣石歲崢嶸状其獨立羣小之間砥柱不撓意<lb/>
<pb n="KR4c0019_WYG_003-9a"/>
天地日蛙黽喻羣小嘈雜猶云是渠世界也蛙黽兼喧<lb/>
卑二意此何與禄山事果指禄山何所忌諱不叱言之<lb/>
而但加以別號曰碣石耶何不通上下看退食吟大庭<lb/>
何心記榛梗似專指相國感遇詩而言今我遊冥冥弋<lb/>
者何所慕超然逺引不復以羣小置懷抱所以能自全<lb/>
也當時林甫讀此詩知其必退遂不為害是也乃知君<lb/>
子心用才文章境經綸天下之才不得盡用於世便移<lb/>
向此中且惜且幸賓客引調同八韻皆讚文章也須溪<lb/>
<pb n="KR4c0019_WYG_003-9b"/>
以相國大節在預知禄山反便以篇中不及為恨不知<lb/>
今載史冊故人人知之當時江湖淪謫之人何縁悉知<lb/>
朝端議論哉<lb/>
移居夔州郭詩春知催栁别止是别當春時但筆幻耳<lb/>
江與放船清與出門流水住同一想路然工拙較殊矣<lb/>
農事聞人説山光見鳥情新遷耳目一時畢具山光悦<lb/>
鳥性便覺遜之<lb/>
上白帝城老去聞悲角人扶報夕陽極善寫衰颯意報<lb/>
<pb n="KR4c0019_WYG_003-10a"/>
字想見師丹老態字法如是乃謂絶工<lb/>
謁先主廟真句句有味然後漢留長䇿四句全是諸葛<lb/>
廟語可刪也嘗論昭烈起于魏勢畧定之後如國手敵<lb/>
道棊饒敵數子何緣取勝兩君易地皆然耳每讀力侔<lb/>
分社稷志屈偃經綸覺我胸襟豁然已盡竹送清溪月<lb/>
苔移玉座春與春知催栁别等句法最是詩意尺水興<lb/>
波使人入其𤣥中功臨耿鄧清清字無謂又出韻决是<lb/>
親字但親字亦不佳<lb/>
<pb n="KR4c0019_WYG_003-10b"/>
當時諸葛成何事只合終身作臥龍此語祗為人嗤猶<lb/>
聞辭後主不復臥南陽未嘗不兼此意但圓渾不露耳<lb/>
淳漓之别正謂此八陣圖東坡解佳知是開眼作夢<lb/>
古栢行妙在句句是詠孔明<lb/>
最能行最能二字稱其技也攲帆側柂入波濤撇旋梢<lb/>
濆無險阻能此而已<lb/>
愁詩公自註强戲為呉體今不知公所指呉體者為何<lb/>
等讀之但覺拗耳宋方萬里瀛奎律髓遂以拗為呉體<lb/>
<pb n="KR4c0019_WYG_003-11a"/>
豈據此詩耶强戲者偶一為之拗體杜集中至多寧獨<lb/>
此也當時北人皆以南音為鄙俚公意似在半雅半俗<lb/>
間耳<lb/>
老去詩篇渾漫興夔州諸詩漫興為多五言古尤傷于<lb/>
率晦翁亦嫌其煩絮試摘佳句如泊舟滄江岸乆客慎<lb/>
所觸如芒刺在我眼焉能待髙秋如食新先戰士共少<lb/>
及溪老如鬱陶抱長䇿義仗知者論又文章一小技於<lb/>
道未為尊如閉目踰十旬大江不止渇又髙人煉丹砂<lb/>
<pb n="KR4c0019_WYG_003-11b"/>
未念將朽骨如青山淡無姿白露誰能數如飲酣視八<lb/>
極俗物都茫茫又越女天下白鑒湖五月涼又秋風動<lb/>
哀壑碧蕙捐微芳又榮華敵勛業歲暮有嚴霜如不聞<lb/>
八尺軀常受衆目憐如連山蟠其間溟漲與筆力如干<lb/>
戈少暇日真骨老崖嶂如寒蕪際碣石萬里風雲來如<lb/>
君山可避暑況足採白蘋如秋風亦已起江漢始如湯<lb/>
如茅楝蓋一牀清池有餘花如經過倦俗態在野無所<lb/>
違如丈人但安坐休辨渭與涇如勞生共乾坤何處異<lb/>
<pb n="KR4c0019_WYG_003-12a"/>
風俗十步一芳自不勝採<lb/>
每讀東阿與呉季重書觴酌淩波于前簫笳發聲于後<lb/>
足下鷹揚其體鳯觀虎視左顧右盼謂若無人當斯之<lb/>
時願舉泰山以為肉傾東海以為酒食若填巨壑飲若<lb/>
灌漏巵其樂固難量形容幕賓大嚼之狀直是輕薄然<lb/>
公詩中於酒食往往自極形容不獨豪飲兼亦健噉千<lb/>
載之下宛若目擊所以來後人飽死之誚也然吾讀三<lb/>
百篇國風多言男女雅頌多言酒食舉輒津津尊而王<lb/>
<pb n="KR4c0019_WYG_003-12b"/>
公幽而鬼神誰能捨之者公腕下具大鑪錘隨拈莖草<lb/>
即現金身豈如小家動多矜飾若三日新婦哉然其後<lb/>
于酒則曰近辭痛飲徒曰休為吏部眠曰心息酒為徒<lb/>
此猶僅節飲至曰老去一杯足可憐甚矣又曰老人因<lb/>
酒病堅坐看君傾曰莫怪執杯遲我衰涕唾煩敗興一<lb/>
至此耶其於食則曰病身虚俊味曰臨飡吐更食似病<lb/>
翻胃者曰絶葷終不改蓋又曽持齋也回視酒肉如山<lb/>
手脚欲旋時真令人短氣乃知天下事未有乆而無弊<lb/>
<pb n="KR4c0019_WYG_003-13a"/>
弊而不生厭離者酒食人所以生也甘之至也然且若<lb/>
此況其他乎<lb/>
寄常徴君詩楚妃堂上色殊衆野鶴階前鳴向人語意<lb/>
一褒一貶萬事糺紛猶絶粒果爾常徴君實亦異人所<lb/>
以然者當時天子好道以𤣥元為始祖故士大夫多留意<lb/>
𤣥門即鄴侯亦以此遇巷何怪楚宫多餓死之女也<lb/>
信行逺脩水筒詩往来四十里荒險崖谷大水筒即所<lb/>
謂筧也今江南山寺處處有之極逺者不過數里未聞<lb/>
<pb n="KR4c0019_WYG_003-13b"/>
長二十里者二十里當費竹㡬許防禦修補並難為力<lb/>
不識北土今尚有之否亦可見南北古今之異矣<lb/>
示獠奴阿段詩曽驚陶侃胡奴異胡奴侃子範小字公<lb/>
一時誤用耳何必附㑹其説<lb/>
貽華陽栁少府詩火雲洗月露絶壁上朝暾自非曉相<lb/>
訪觸熱生病根蓋黎明訪之始知前所謂栁侯披衣笑<lb/>
者乃客到始起也觸熱生病根公亦全用古人語<lb/>
憶鄭南玭題甚佳<lb/>
<pb n="KR4c0019_WYG_003-14a"/>
火詩楚山經月火大旱則斯舉舊俗燒蛟龍驚惶致雷<lb/>
雨又腥至焦長蛇聲吼纒猛虎神物亦髙飛不見石與<lb/>
土謂龍自神靈但驚飛耳非若蛇虎可燒也然龍亦有<lb/>
時可燒北夢𤨏言等書具載之公但據所見而言耳<lb/>
毒熱詩千室但掃地閉關人事休貽栁少府詩南方六<lb/>
七月出入異中原老少多暍死汗踰水漿翻唐時楚俗<lb/>
酷熱乃爾耶今恐不至是至江上詩又云江上日多雨<lb/>
蕭蕭荆楚秋髙風下木葉永夜攬貂裘貂裘非嚴寒不<lb/>
<pb n="KR4c0019_WYG_003-14b"/>
可用豈秋夜所宜楚既苦熱决不應至是或言之過也<lb/>
蝮蛇暮偃蹇空牀難暗投炎宵惡明燭況乃懷舊丘謂<lb/>
暗又不可明又不可故思鄉轉切耳<lb/>
晚晴詩鳬鶴終髙去熊羆覺自肥熊羆意屬當時將帥<lb/>
驕貴多藏内府不及所以有自肥之慨獨此語是比何<lb/>
以故若無所託詠物終不及此宿江閤詩鸛鶴追飛盡<lb/>
豺狼得食喧不及此聫<lb/>
古語儘有習而不察者如灧澦如象瞿唐莫上灧澦如<lb/>
<pb n="KR4c0019_WYG_003-15a"/>
馬瞿唐莫下驟讀之但謂形容大石之狀耳及考寰宇<lb/>
記云灧澦堆在瞿唐峽口冬水淺出二十餘丈夏水漲<lb/>
半沒始知象馬喻其小也石露頂愈小則水愈險矣灧<lb/>
澦堆詩巨石水中央江寒出水長謂此也結句干戈遲<lb/>
解纜行止憶垂堂謂避兵應行避水應止二俱險事故<lb/>
進退兩難<lb/>
陪栢中丞宴將士詩醉客霑鸚鵡鸚鵡謂杯也餘解皆<lb/>
繆佳人指鳯皇亦似謂屏障間物與弄玉事固無渉指<lb/>
<pb n="KR4c0019_WYG_003-15b"/>
坐客竒瑞亦無此句法次首繡段裝簷額明言簷額何<lb/>
謂樂工額飾也百戲後歌樵樵字初不可解既而得之<lb/>
曰即俗所謂山歌也棹歌農歌皆歎聲也而皆仍山歌<lb/>
名遡流窮源西北多山山勞而水逸當知古勞歌起於<lb/>
樵採也<lb/>
聴楊氏歌古來傑出士豈待一知巳吾聞昔秦青傾側<lb/>
天下耳翻用伯牙子期事極自負之言從古絶伎真能<lb/>
為不朽者縱驅天下而非之終不能遏抑何用亟亟求<lb/>
<pb n="KR4c0019_WYG_003-16a"/>
知巳也此聴美人歌雖極口讚之乃殊不屬意別自寄<lb/>
慨耳<lb/>
秋日夔府詠懷百韻詩春草何曽歇寒花亦可憐上五<lb/>
字説候暖意特妙共誰論昔事㡬處有新阡語意悲愴<lb/>
局促看秋燕羨其飄然欲去即去也誰云行不逮自覺<lb/>
坐能堅所謂不能行而能不行雲臺終日畫青簡為誰<lb/>
編傷濫膺殊錫者名不稱實也當時諸將多位極公孤<lb/>
甚且封王至叛賊窮蹙來歸輒授節鉞僕固懷恩已反<lb/>
<pb n="KR4c0019_WYG_003-16b"/>
尚仍王號公意不識他日史冊能繼二十八人後為誰<lb/>
耳身許雙峯寺許字妙門求七祖禪注引七佛偈是祖<lb/>
字誤用也昭王客赴燕以昭王擬李終未妥公自註李<lb/>
宗親有燕昭之美燕周之裔也蓋恐人議之預為之辭<lb/>
耳披拂雲寧在註引衛瓘語不錯謂今雖相隔終當覿<lb/>
面也本自依迦葉何曽藉偓佺唐祖𤣥元公對宗室直<lb/>
作此語身許雙峯寺知非虚言金箆空刮眼鏡象未忘<lb/>
銓此筌字胡以反不改正<lb/>
<pb n="KR4c0019_WYG_003-17a"/>
送十五弟侍御使蜀詩起句云喜弟文章進送皇華而<lb/>
及文章直作長兄語不有其貴也杜在當時為鼎族宗<lb/>
枝蔓衍集中所稱杜使君令弟之類雖同譜要皆落落<lb/>
無闗痛癢惟稱舍弟者乃是同氣耳<lb/>
別崔潩詩志士惜妄動知深難固辭如何乆磨礪但取<lb/>
不磷緇公自註云内弟潩赴湖南幕職計此行必有不<lb/>
合難言者故作斯語第二句或別對汲引者言耳<lb/>
送蘇四徯詩乗輿安九重舉今見昔不待更言播遷巴<lb/>
<pb n="KR4c0019_WYG_003-17b"/>
蜀倦剽刼剽刼乆而且倦矣故曰下愚成土風也乾坤<lb/>
雖寛大所適裝囊空所謂愁人莫對愁人説也<lb/>
北辰當宇宙南嶽據江湖自是壯語<lb/>
垂白詩樓逈獨移時更不須言登眺曉望詩天清木葉<lb/>
聞更不須言風動葉落此無字句中藏字句也無家病<lb/>
不辭悲不忍讀<lb/>
宿昔詩花驕迎雜樹龍喜出平池花迎龍出都因移仗<lb/>
故然花驕迎雜樹倒句之最不穏者不足法也落日留<lb/>
<pb n="KR4c0019_WYG_003-18a"/>
王母㣲風倚少兒倚少兒上着㣲風二字有何交涉政<lb/>
此妙不可言<lb/>
偶題云文章千古事得失寸心知二語古今格言自起<lb/>
至虚傳幼婦詞二十句皆論文章然中叙騷人漢道江<lb/>
左鄴中上不及六經下不及六朝者一則木本水源所<lb/>
不必言一則格調卑下又不足言也車輪徒巳斵堂構<lb/>
惜仍虧蓋得心應手父不能傳之於子故也南海殘銅<lb/>
柱東風避月支月支以比吐蕃意入寇當春時耶避字<lb/>
<pb n="KR4c0019_WYG_003-18b"/>
妙甚<lb/>
吾宗詩在家常早起憂國願年豐寄董嘉榮詩海内乆<lb/>
戎服京師今宴朝三百篇獨寤寐宿言宴起之適也公<lb/>
身賦考槃而不忘家國若此<lb/>
第五弟豐詩聞汝依山寺杭州定越州信腕直代家書<lb/>
而句法字法自然一一具足風塵淹別日江漢失清秋<lb/>
只一字而遲回惆悵無限失猶言錯過耳<lb/>
解悶詩陶冶性靈存底物是喚語蓋欲養性頤神只應<lb/>
<pb n="KR4c0019_WYG_003-19a"/>
洗空胸次更有何物應存但結習深重欲罷不能不覺<lb/>
津津用心此道耳憶過瀘戎一首京華應見無顔色紅<lb/>
顆酸甜只自知謂都門但知色變耳不知味亦盡失吾<lb/>
親曽摘食色味皆自知之而已翠𤓰碧李沈玉甃謂盛<lb/>
暑中須此解渇所謂浮沈亂水玉落刃嚼氷霜也赤棃<lb/>
葡萄須待寒露始成今棃名秋露白本草葡萄亦八月<lb/>
熟可證先不異枝蔓謂其始𤓰蔓如葡萄李枝如赤棃<lb/>
卒乃不得如二物乆生此物明指赤棃葡萄耳謂是荔<lb/>
<pb n="KR4c0019_WYG_003-19b"/>
枝不知作何解釋末首若非山谷一一理㑹人誰解者<lb/>
今本止改須字尚仍勞生重馬此四字不通應改但勞<lb/>
人害馬用對寒壑布衣稍未稱或當更思之耳滿玉壺<lb/>
亦無涉公意使藂生宫中亦如葡萄可釀酒耶先帝貴<lb/>
妃以下四首三詠荔枝不應中隔翠𤓰一首側生疑在<lb/>
翠𤓰之前録者偶失次第遂使此物二字亦冒認荔枝<lb/>
耳<lb/>
哭王彭州詩將軍臨氣候壮士塞風飇臨氣候猶言乗<lb/>
<pb n="KR4c0019_WYG_003-20a"/>
運塞風飇猶言砥狂瀾也下句勝<lb/>
秋風二首不知明月為誰好早晚孤帆他夜歸㑹將白<lb/>
髮倚庭樹故園池臺今是非心口自語神思飛越白髮<lb/>
倚庭樹猶詩云巧笑之瑳佩玉之儺也此等句法須熟<lb/>
玩叙事言情自然如天馬行空步驟無跡不作騎驢駸<lb/>
駸矣趙注謂寫眼前景單指上四句則可<lb/>
西閣二首朱紱猶紗帽新詩近玉琴自是清麗唐時之<lb/>
紗帽猶漢末之幅巾士大夫以為雅故青蓮答贈紗帽<lb/>
<pb n="KR4c0019_WYG_003-20b"/>
詩云領得烏紗帽全勝白接䍦山人不照鏡穉子道相<lb/>
宜公詩又有掉頭紗帽側紗帽隨鷗鳥並謂是野逸之<lb/>
服朱紱猶紗帽自笑不相配也豈知千百年後國朝之<lb/>
紗帽竟配朱紱乎經過凋碧栁蕭瑟倚朱樓公時寓居<lb/>
西閣下句猶言車馬入鄰家耳畢娶何時竟消中得自<lb/>
由翻向平語謂因病得閒也此亦因首句已有懶字故<lb/>
句法如此此篇甚佳惜結句不稱入海求想指服食夔<lb/>
州以後詩時有此等語謝公鼻音不可彊學也<lb/>
<pb n="KR4c0019_WYG_003-21a"/>
社日詩歡娯看絶塞涕淚落秋風所謂異方之樂祗令<lb/>
人悲也<lb/>
夔府書懷云生逢酒賦欺酒賦猶詩酒也唯此二事稱<lb/>
䧺餘並不振似為所欺者正自負意漢閣自磷緇本不<lb/>
相比自以仕宦不振類之亦緣唐以前子雲名盛故也<lb/>
㧞劍撥年衰彷彿馬伏波據鞍顧盼時此語正頂慙紆<lb/>
徳澤私來不如是恐負恩也老人負何竒而自力如此<lb/>
其志可憐矣田父嗟膠漆誠如須溪言總戎存大體降<lb/>
<pb n="KR4c0019_WYG_003-21b"/>
將飾卑詞亦猶雲臺終日畫意殊不滿堯封舊俗疑妙<lb/>
今何遂至此也與薊門誰自北薊門何處覔堯封合看<lb/>
亦可悟琢句法矣恐乖均賦斂不似問瘡痍均賦斂必<lb/>
王命中有之奉行失職使澤不下究徒煩供給結怨于<lb/>
民不似字妙甚千古通弊君門萬里何緣使此語上聞<lb/>
緑林寧小患雲夢欲難追降將卑詞意畢露于此惜時<lb/>
無漢髙使藩鎮禍無已時也耕巖進奕棊謂進客與對<lb/>
奕耳宛然一幅爛柯圖註未是豺遘哀登楚不成句下<lb/>
<pb n="KR4c0019_WYG_003-22a"/>
衣冠迷適楚楚字複用當是越也<lb/>
贈李十五丈詩不聞八尺軀常受衆目憐與古來傑出<lb/>
士豈待一知巳皆重主輕賓語封内如太古時危獨蕭<lb/>
然蕭然謂肅清也<lb/>
江上詩勲業頻看鏡行藏獨倚樓無限欲言不言一時<lb/>
傾吐裕陵獨拈此語可謂具眼時危思報主衰謝不能<lb/>
休不能二字多少懇至<lb/>
戲寄崔蘇詩以阻雨故預思晴日為文酒㑹耳其後崔<lb/>
<pb n="KR4c0019_WYG_003-22b"/>
評事許相迎不到走筆戲簡詩蓋又不待雨晴便促其<lb/>
衝泥具鞍馬來迎何亟亟若此西閣雨坐詩逕添沙面<lb/>
出湍減石稜生是水退景似與樓雨霑雲幔滂沱朱檻<lb/>
濕不相合何也<lb/>
九日詩題曰九日諸人集于林時尚八日也令節聚集<lb/>
先期相要故命題若此而起句曰九日明朝是也老翁<lb/>
難早出賢客幸知歸辭不赴㑹也漫看年少樂忍淚已<lb/>
霑衣公生平狂興欲飛不意衰颯至此始悟相要舊俗<lb/>
<pb n="KR4c0019_WYG_003-23a"/>
非蓋火焚而怨燧人耳<lb/>
夜詩疎燈自照孤帆宿新月猶懸雙杵鳴景語耳讀之<lb/>
若不勝情但上句七字一氣下句却斷北書不至雁無<lb/>
情無情上着一雁字此是詩家三昧也南菊再逢人卧<lb/>
病亦是一氣此句却斷步檐二字不佳可惜或作歩蟾<lb/>
更不佳<lb/>
鄭監湖亭詩揮金應物理拖玉豈吾身只一虚字入㣲<lb/>
熾然講道學絶不覺腐氣然何難解結句賦詩分氣象<lb/>
<pb n="KR4c0019_WYG_003-23b"/>
佳句莫頻頻乃㡬不可解其嘉謂鄭詩饒氣象吾詩亦<lb/>
復不減似與平分者但老懶不耐篇什往復耳<lb/>
秋興八首古今共推詳其篇製實謂罕儷凡公七言近<lb/>
體毋論清空壮麗風骨無不蒼然此是胎裏帶得所不<lb/>
必言但諸篇時有累句或率語露語而此獨無之鴻音<lb/>
逺揚壮采錯出華實並茂骨肉恰勻所以衣被千古無<lb/>
間然也或别取清空如話數篇以為極則謂逺勝此不<lb/>
知漸老漸熟始造平淡如富人既飽撤饌但呼茗飲貧<lb/>
<pb n="KR4c0019_WYG_003-24a"/>
兒便謂親見富人如是歸而效之不終日飢涎流矣又<lb/>
王岑諸公早朝詩既極聲容又備風骨並馳詩囿不讓<lb/>
於公然大宗之戴在此不在彼者此復有故蓋題以秋<lb/>
興為名結想故為凄黯雖饒驚采絶艷終不憂妍皮遂<lb/>
褁癡骨斯乃得境界之助非可强為不然一種沈鬱之<lb/>
氣性情本所未具從何得來詩無此不貴所謂窮而後<lb/>
工又所當知也故吾謂秋興取材似賦抽緒似騷至于<lb/>
法脈變化直追風雅且如竹竿發粲于百泉陟岵聆音<lb/>
<pb n="KR4c0019_WYG_003-24b"/>
于無死東山則伊威在目斯干則熊羆入夢並空中綵<lb/>
繪水面雲霞荒忽杳㝠無蹤可覔斯乃詞中秘藏象外<lb/>
𤣥機此詩三首以前取景猶近後之五篇形神俱逺直<lb/>
已飛精輦下厠足朝端雜沓輪蹄從容讌賞每篇止一<lb/>
二語或止數字略㸃題面耳使他人為之方虞喧客奪<lb/>
席主反受淩而此獨不覺則以抉其秘藏透其𤣥機故<lb/>
也又五篇一律亦虞其重複不能變化而此又不覺則<lb/>
吾所謂抽緒似騷似複非複也嗟乎枚叟七發少陵八<lb/>
<pb n="KR4c0019_WYG_003-25a"/>
篇何所因仍興盡而止耳後之擬者截鶴補鳬挖瘡加<lb/>
灸我有性情為他人用欲求其工安可得哉<lb/>
藂菊兩開他日淚或註云向日其實過去未來皆得兼<lb/>
之謂後日亦可也凡集中他日類然句法頓挫俯仰悲<lb/>
愴百千年來皆知學杜有㡬語得若此者<lb/>
猿啼淚落乗槎上天皆熟爛事聽猿實下三聲淚猶言<lb/>
乃今信之奉使虚隨八月槎猶言徒浪傳耳此用事㸃<lb/>
化法虚隨謂實未得放舟歸此即前藂菊一聨意也使<lb/>
<pb n="KR4c0019_WYG_003-25b"/>
他人為之複矣筆端變化蓋緣才大法熟所謂長袖善<lb/>
舞也或疑首尾日月相犯不知請看已映字正從落日<lb/>
來何謂相犯如白露團甘子清晨散馬蹄而末云回鞭<lb/>
急鳥棲一詩不妨竟日始成諸家如此類未易悉數曽<lb/>
何拘於此也<lb/>
漁人燕子一聫歸思浩然所謂故園心也漁人忘機燕<lb/>
子必去曰還曰故皆羨其逍遙字法也局促看秋燕正<lb/>
可與下句參看匡衡功名不薄劉向著述竟傳逺慚二<lb/>
<pb n="KR4c0019_WYG_003-26a"/>
人近媿同學是以歎也輕肥上着一自字所謂言不盡意<lb/>
盡即非詩矣<lb/>
魚龍寂寞秋江冷語本易曉何得謂是川名如鸚鵡洲<lb/>
單稱鸚鵡可否獨坐江樓歎飛騰之無日猶之一卧滄<lb/>
江驚嵗晚耳自有解者<lb/>
或云秦州詩水落魚龍夜山空鳥䑕秋何必復贅山川<lb/>
字曰本句中現有山水字但倒出耳子不覺耶且魚龍<lb/>
與鳥鼠對舉則單用亦可何也鳥䑕字舍山名別無泛<lb/>
<pb n="KR4c0019_WYG_003-26b"/>
用也如白狗斜臨北黄牛更在東若非峽名必不如是<lb/>
泛用故可省耳然其下即接云峽雲常照夜是不獨秦<lb/>
州詩山水字倒出在上此詩峽字亦補出在下公詩嚴<lb/>
于法如此何不細觀之況一句中既言川寂又言江冷<lb/>
安得此法<lb/>
瑤池紫氣王母函闗公時時有此王母對函闗亦如嚴<lb/>
僕射對望鄉臺殊不害其格力也珠簾錦纜菰米蓮房<lb/>
工整極矣乃㣲嫌合掌必不得已吾寧取拙藂菊兩開<lb/>
<pb n="KR4c0019_WYG_003-27a"/>
他日淚孤舟一繫故園心所以為妙也<lb/>
瞿塘峽口曲江頭只如此對舉意巳躍露不待盡讀始<lb/>
知御氣二字未知所出稍覺欠典珠簾錦纜一聫安得<lb/>
非麗但效之不難耳小時讀此詩結句頗以為嫌謂歌<lb/>
舞語又稍輕又天子現在長安何意祗言自古其後讀<lb/>
史始知爾時有並建五都之説又讀公建都詩云建都<lb/>
分魏闕下詔闢荆門恐失東人望其如西極存時危當<lb/>
雪恥計大豈輕論之句蓋慮乗輿旣數䝉塵萬一朝議<lb/>
<pb n="KR4c0019_WYG_003-27b"/>
遷就復踵平王故事失計非小故有斯語耳今人亦多<lb/>
草草看過<lb/>
石鯨鱗甲動秋風與日色纔臨仙掌動二動字並竒妙<lb/>
石鯨尢不可測菰米蓮房一聫語異而意同未如黄鶴<lb/>
白鷗以真對假鸚鵡鳯皇以實對虚也<lb/>
昆吾御宿自逶迤紫閣峰隂入渼陂二句中有四地名<lb/>
與青蓮峩眉山月歌四句中有五地名皆大手筆偶然<lb/>
流出不自覺知使有意罏錘豈易到此<lb/>
<pb n="KR4c0019_WYG_003-28a"/>
稻為鸚鵡粒紀實也梧實鳯凰枝不以凡鳥棲故沒其<lb/>
本色也五糓養人乃以飼鳥鳯皇不至梧亦虚名世稱<lb/>
公詩史此等句法頗類史筆言外各有含蓄泛作悲慨<lb/>
語看便嫌合掌又謂之倒句此直頓挫耳不可言倒何<lb/>
以故如鸚鵡啄餘香稻粒可耳鳯凰棲老碧梧枝難通<lb/>
矣本應如是非謂倒也<lb/>
集中倒句請厯數之如野哭千家聞戰伐夷歌㡬處起<lb/>
漁樵䧺劍鳴開匣羣書滿繫船神傷山行深愁破崖寺<lb/>
<pb n="KR4c0019_WYG_003-28b"/>
古又單句如畫角吹秦晉地僻傷極目春蒲長雪消野<lb/>
涼侵閉户鳬雁宿張燈乆拚野鶴如雙髩等皆是又盪<lb/>
胸生層雲畫省香爐違伏枕此倒意勝倒字矣又黄鵠<lb/>
高于五尺童化為白鳬似老翁此倒而加幻矣詩文皆<lb/>
莫妙于用倒公倒法又不止此如白骨新交戰雲臺舊<lb/>
拓邊見愁汗馬西戎逼曽閃朱旗北斗殷之類皆倒意<lb/>
也又如復愁詩萬國尚戎馬故園今若何昔歸相識少<lb/>
早已戰場多此章法倒也仲尼曰詞達而已達取直達<lb/>
<pb n="KR4c0019_WYG_003-29a"/>
如水之必東然而千流萬派縱横曲折不可控揣文章<lb/>
家熟極生巧直達中不能無倒均一倒法變化種種不<lb/>
同亦猶是也作者亦不自知其然<lb/>
公詩用事之妙如𤣥元廟詩世家遺舊史道徳付今王<lb/>
花下飲詩醉歸應犯夜可怕李金吾曲江詩短衣匹馬<lb/>
隨李廣看射猛虎終殘年對月詩牛女漫愁思秋期猶<lb/>
渡河收京詩賞應歌枤杜歸及薦櫻桃遣興詩君看束<lb/>
縛去亦得歸山岡五盤詩地僻無網罟水清反多魚酬<lb/>
<pb n="KR4c0019_WYG_003-29b"/>
髙使君詩三車肯載書傷春詩得無中夜舞誰憶大風<lb/>
歌禹廟詩荒亭垂橘柚古壁畫龍蛇夔府咏懷詩求飽<lb/>
或三鱣秋興詩聴猿實下三聲淚奉使虚隨八月槎雨<lb/>
不絶詩舞石旋應將乳子行雲莫自濕仙衣瀼西新賃<lb/>
草屋詩北郊千樹橘不見比封君秋野詩兒童解蠻語<lb/>
不必作參軍獨坐詩充飢憶楚萍執熱懷李尚書詩不<lb/>
是尚書期不顧山隂野雪興難乗遣悶詩倚著如秦贅<lb/>
過逢類楚狂秋峽詩常怪商山老兼存翊贊功贈盧五<lb/>
<pb n="KR4c0019_WYG_003-30a"/>
丈詩流年疲蟋蟀體物幸鷦鷯頭風詩述作異陳琳送<lb/>
魏司直詩明白山濤鑒嫌疑陸賈装南極詩亂離多醉<lb/>
尉愁殺李將軍清明詩逢迎少壯非吾道況乃今朝更<lb/>
祓除等句皆得法得趣可為後人之式<lb/>
句法之妙有得力於一字者姑舉五言如出門流水住<lb/>
爐存火似紅老樹空庭得文章憎命達人扶報夕陽醉<lb/>
裏從為客吟詩許更過黄知橘柚來髙枕乃吾廬喧呼<lb/>
閱使星歸及薦櫻桃春風避月支山光見鳥情淚入犬<lb/>
<pb n="KR4c0019_WYG_003-30b"/>
羊天落日邀雙鳥江鳴夜雨懸天意薄浮生白髮好禁<lb/>
春長日容杯酒藂卑春鳥疑亭深到芰荷濳波想巨魚<lb/>
驥病思偏秣江動月移石隠几亦青山禮甘衰力就喪<lb/>
亂獨前途部曲異平生白露誰能數湘娥倚暮花青眼<lb/>
只途窮㧞劍撥年衰聲㧞洞庭湖寒江動夜扉又花亞<lb/>
欲移竹鳥窺新捲簾勲業頻看鏡行蔵獨倚樓江閣嫌<lb/>
津栁風帆數驛亭白屋留孤樹青天失萬艘呉楚東南<lb/>
坼乾坤日夜浮眼穿當落日心死着寒灰江山有巴蜀<lb/>
<pb n="KR4c0019_WYG_003-31a"/>
棟宇自齊梁揮金應物理拖玉豈吾身流年疲蟋蟀體<lb/>
物幸鷦鷯大江秋易盛空峽夜多聞風蹀勤依槳春鷗<lb/>
懶避船蛟龍纒倚劍鸞鳯失吹簫仰蜂粘落絮倒蟻上<lb/>
枯梨盪胸生層雲決眥入歸鳥聲吹鬼神下勢閲人代<lb/>
速等句或寫難狀之景如在目前或含不盡之意見於<lb/>
言外然而用字初無詭僻取景亦甚尋常政不必倒海<lb/>
探珠傾崑取琰也但於爐錘之際有神用存焉耳<lb/>
五言古起句佳者為出門復入門兩脚但仍舊長嘯宇<lb/>
<pb n="KR4c0019_WYG_003-31b"/>
宙間髙才日凌替紈袴不餓死儒冠多誤身丈人屋上<lb/>
烏人好烏亦好死別已吞聲生別常惻惻浮雲終日行<lb/>
遊子乆不至出門日已逺不受徒旅欺挽弓當挽彊用<lb/>
箭當用長從軍十年餘能無分寸功十日畫一水五日<lb/>
畫一石九載一相逢百年能㡬何青山澹無姿白露誰<lb/>
能數溪囘松風長蒼䑕竄古瓦蒼山八百里崖斷如杵<lb/>
臼平明跨驢出未知適誰門行雲遞崇髙飛雨藹而至<lb/>
驄馬新鑿蹄銀鞍被來好南風作秋聲殺氣薄炎熾勞<lb/>
<pb n="KR4c0019_WYG_003-32a"/>
生共乾坤何處異風俗自為青城客不唾青城地汝陽<lb/>
讓帝子眉宇真天人天台隔三江風浪無晨暮赤驥頓<lb/>
長纓非無萬里姿岱宗夫如何齊魯青未了燈影照無<lb/>
睡心清聞妙香崆峒小麥熟且願休王師我行入東川<lb/>
十步一回首百川日東流客去亦不息翳翳桑榆日照<lb/>
我征衣裳連峰積長隂白日遞隠見下馬古戰場四顧<lb/>
但茫然雞鳴風雨交乆旱雨亦好賈生慟哭後寥落無<lb/>
其人髙臺面蒼陂六月風日冷漆以用而割膏以明自<lb/>
<pb n="KR4c0019_WYG_003-32b"/>
煎<lb/>
其結句佳者為天寒翠袖薄日暮倚修竹此生免荷殳<lb/>
未敢辭路難少年別有贈含笑看呉鈎煌煌太宗業樹<lb/>
立甚宏達水深波浪濶毋使蛟龍得白鷗波浩蕩萬里<lb/>
誰能馴送行勿泣血僕射如父兄借問大將誰恐是霍<lb/>
嫖姚功名圖麒麟戰骨當速朽捷下萬仞岡俯身試褰<lb/>
旗潜身備行列一勝何足論夜闌更秉燭相對如夢寐<lb/>
齒髮已自料意深陳苦辭生涯能㡬何常在羇旅中妻<lb/>
<pb n="KR4c0019_WYG_003-33a"/>
孥隔軍壘撥置不擬道百靈未敢散風破寒江遲相看<lb/>
俱衰年出處各努力濁醪有妙理庶用慰沈浮食蕨不<lb/>
願餘茅茨眼中見中原未解兵吾得終疎放歎息謂妻<lb/>
子吾何隨爾曹冥冥子規叫㣲徑不復取豫恐樽中盡<lb/>
更起為君謀一請甘飢寒再請甘養䝉焉知南隣客九<lb/>
日猶絺綌大哉乾坤内吾道常悠悠吞聲勿復道真宰<lb/>
意茫茫壯心不肯已欲得西擒胡明朝在沃野苦見塵<lb/>
沙黄方圓茍齟齬丈夫多英䧺罷官亦由人何事拘形<lb/>
<pb n="KR4c0019_WYG_003-33b"/>
役庶與達者論吞聲混瑕垢相望無所成乾坤莽迴互<lb/>
歸來懸兩狼門戸有旌節惟有摩尼珠可照濁水源<lb/>
七言古起句佳者為堂上不合生楓樹怪底江山起烟<lb/>
霧長安城頭頭白烏夜飛延秋門上呼自斷此生休問<lb/>
天杜曲幸有桑麻田巢父掉頭不肯住東將入海隨烟<lb/>
霧孔雀未知牛有角渇飲寒泉逢觝觸王郎酒酣㧞劍<lb/>
斫地歌莫哀吾能㧞爾抑塞磊落之竒才嵯峨白帝城<lb/>
東西南有龍湫北虎溪文章有神交有道端復得之名<lb/>
<pb n="KR4c0019_WYG_003-34a"/>
譽早疾風吹塵暗河縣遊子隔手不相見有客有客字<lb/>
子美白頭亂髮垂過耳長鑱長鑱白木柄我生託子以<lb/>
為命四山多風溪水急寒雨颯颯枯樹濕男兒生不成<lb/>
名身已老三年饑走荒山道天下㡬人畫古松畢宏已<lb/>
老韋偃少今夕何夕嵗云徂更長燭明不可孤今日苦<lb/>
短昨日休嵗云暮矣増離憂繰絲須長不須白越羅蜀<lb/>
錦金粟尺知章騎馬似乗船眼花落井水底眠偪側復<lb/>
偪側我居巷南子巷北諸公袞袞登華省廣文先生官<lb/>
<pb n="KR4c0019_WYG_003-34b"/>
獨冷君不見道傍廢棄池君不見前者摧折桐天上浮<lb/>
雲如白衣須臾改變如蒼狗<lb/>
其結句佳者為短衣匹馬隨李廣看射猛虎終殘年㑹<lb/>
將白髮倚庭樹故園池臺今是非逢迎少壯非吾道況<lb/>
乃今朝更祓除雞蟲得失無了時注目寒江倚山閣安<lb/>
得并州快剪刀剪取呉淞半江水若耶溪雲門寺吾獨<lb/>
胡為在泥滓青鞋布襪從此始忽憶雨時秋井塌古人<lb/>
白骨生青苔如何不飲令心哀哀哉王孫慎勿疎五陵<lb/>
<pb n="KR4c0019_WYG_003-35a"/>
佳氣無時無黄昏胡騎塵滿城欲往城南忘城北仲宣<lb/>
樓頭春色深青眼髙歌望吾子眼中之人吾老矣君不<lb/>
見朝來割素鬐咫尺波濤永相失君不見金粟堆前松<lb/>
栢裏龍媒去盡烏呼風志士幽人莫怨嗟古來才大難<lb/>
為用嗚呼何由眼前突兀見此屋吾廬獨破受凍死亦<lb/>
足如今豈無腰褭與驊騮時無王良伯樂死即休巴東<lb/>
之峽生凌澌彼蒼回幹人得知若道巫山女粗醜何得<lb/>
此有昭君村未試囊中飡玉法明朝且入藍田山婁公<lb/>
<pb n="KR4c0019_WYG_003-35b"/>
不語宋公語尚憶先皇容直臣青絲絡頭為君老何由<lb/>
却出横門道既稱絶世無天子何不喚取守京都君知<lb/>
天地干戈滿不見江湖行路難<lb/>
五言律起句佳者為花飛有底急老去願春遲客裏有<lb/>
所適歸來知路難茂陵多病後尚愛卓文君涼風起天<lb/>
末君子意如何西京安穏未不見一人來安穏髙詹事<lb/>
兵戈乆索居昔別是何處相逢皆老夫無家對寒食有<lb/>
淚如金波死去憑誰報歸來始自憐亂後誰歸得他鄉<lb/>
<pb n="KR4c0019_WYG_003-36a"/>
勝故鄉不獨避霜雪其如儔侣稀何恨倚山木吟詩秋<lb/>
葉黄客睡何曽着秋天不肯明令節成吾老他時見汝<lb/>
心相近竹參差相過人不知摧折不自守秋風吹若何<lb/>
帶甲滿天地胡為君逺行四更山吐月殘夜水明樓江<lb/>
城秋日落山鬼閉門中草閣臨無地柴扉永不關為客<lb/>
無時了悲秋向夕終不識南塘路今知第五橋山豁何<lb/>
時斷江平不肯流浩浩終不息乃知東極臨巫峽中宵<lb/>
動滄江十月雷江漢思歸客乾坤一腐儒扶病送君發<lb/>
<pb n="KR4c0019_WYG_003-36b"/>
自憐猶不歸春江不可渡二月已風濤落日在簾鈎溪<lb/>
邉春事幽用拙存吾道幽居近物情翠栢苦猶食明霞<lb/>
髙可飡昔聞洞庭水今上岳陽樓納納乾坤大行行郡<lb/>
國遙禮樂攻吾短山林引興長冠冕通南極文章落上<lb/>
台九農成徳業百祀發光輝永與清溪別䝉將玉饌俱<lb/>
髙浪垂翻屋崩崖欲壓牀唐堯真自聖野老復何知野<lb/>
日荒荒白春流泯泯清舊俗疲庸主羣䧺問獨夫二儀<lb/>
積風雨百谷漏波濤更欲投何處飄然去此都惨淡風<lb/>
<pb n="KR4c0019_WYG_003-37a"/>
雲㑹乗時各有人文章千古事得失寸心知大雅何寥<lb/>
濶斯人尚典型不謂生戎馬何知共酒杯軒轅休製律<lb/>
虞舜罷彈琴衛侯不易得余病汝知之相見各頭白其<lb/>
如離別何<lb/>
其結句佳者為萬方頻送喜毋乃聖躬勞明朝有封事<lb/>
數問夜如何誰能更拘束爛醉是生涯不知西閣意肯<lb/>
別定留人淺把涓涓酒深慿送此生為問南溪竹抽梢<lb/>
合過牆前村山路險歸醉每無愁經過自愛惜取次莫<lb/>
<pb n="KR4c0019_WYG_003-37b"/>
論兵聞道蓬萊殿千門立馬看白鷗原水宿何事有餘<lb/>
哀今秋天地在吾亦離殊方蓬髩稀疎乆無勞比素絲<lb/>
嘗怪商山老兼存翊贊功時危思報主衰謝不能休親<lb/>
朋滿天地兵甲少來書誰家挑錦字燭滅翠眉嚬宫中<lb/>
行樂秘少有外人知為報鴛行舊鷦鷯在一枝兒童解<lb/>
蠻語不必作參軍何當一百丈攲蓋擁髙簷匡山讀書<lb/>
處頭白好歸來文章差底病囘首興滔滔人傳有笙鶴<lb/>
時過北山頭細雨荷鋤立江猿吟翠屏悲絲與急管感<lb/>
<pb n="KR4c0019_WYG_003-38a"/>
激異天真草𤣥吾豈敢賦或似相如囊空恐差澀留得<lb/>
一錢看不能隨皂蓋自醉逐浮萍應共寃魂語投詩贈<lb/>
汨羅不知臨老日招得㡬時魂本無軒冕意不是傲當<lb/>
時飛來雙白鶴過去杳難攀興移無洒掃隨意坐莓苔<lb/>
萬方聲一槩吾道竟何之驍騰有如此萬里可横行看<lb/>
君用幽意白日到羲皇無由覩雄畧大樹日蕭蕭歸路<lb/>
翻蕭颯陂塘五月秋曉看紅濕處花重錦官城歸朝日<lb/>
簮笏筋力定如何防身一長劍將欲倚崆峒君見窮途<lb/>
<pb n="KR4c0019_WYG_003-38b"/>
哭宜憂阮步兵江湖多白鳥天地有青蠅樽前江漢濶<lb/>
後㑹且深期清霜洞庭葉故就別時飛此身醒復醉不<lb/>
擬哭途窮再窺松栢路還見五雲飛倘歸免相失見日<lb/>
敢辭遲亂離多醉尉愁殺李將軍家家賣釵釧准擬獻<lb/>
春醪<lb/>
七言律起句佳者為一片花飛減却春風飄萬㸃正愁<lb/>
人舍南舍北皆春水但見羣鷗日日來雀啄江頭楊栁<lb/>
花鵁鶄鸂鶒滿晴沙萬里橋西一草堂百花潭水即滄<lb/>
<pb n="KR4c0019_WYG_003-39a"/>
浪羣山萬壑赴荆門生長明妃尚有村南極老人自有<lb/>
星北山移文誰勒銘野老籬邊江岸回柴門不正逐江<lb/>
開暮倚髙樓對雪峰僧來不語自鳴鍾䕫府孤城落日<lb/>
斜每依北斗望京華聞道長安似奕棊百年世事不勝<lb/>
悲瞿塘峽口曲江頭萬里風烟接素秋昆吾御宿自逶<lb/>
迤紫閣峰隂入渼陂霜黄碧梧白鶴棲城上擊柝復烏<lb/>
啼搖落深知宋玉悲風流儒雅亦吾師錦里先生烏角<lb/>
巾園收芋栗未全貧為人性僻躭佳句語不驚人死不<lb/>
<pb n="KR4c0019_WYG_003-39b"/>
休竹裏行㕑洗玉盤花間立馬簇金鞍江草日日喚愁<lb/>
生巫峽泠泠非世情城尖徑仄旌斾愁獨立縹緲之飛<lb/>
樓汶上相逢年頗多飛騰無奈故人何處處清江帶白<lb/>
蘋故園猶得見殘春風急天髙猿嘯哀渚清沙白鳥飛<lb/>
迴秋日野亭千橘香玉杯錦席髙雲涼君王臺榭枕巴<lb/>
山萬丈丹梯尚可攀中天積翠玉臺遙上帝髙居絳節<lb/>
朝竹寒沙碧浣花溪橘刺藤梢咫尺迷白帝城中雲出<lb/>
門白帝城下雨飜盆老去悲秋强自寛興來今日盡君<lb/>
<pb n="KR4c0019_WYG_003-40a"/>
歡支離東北風塵際漂泊西南天地間年年至日常為<lb/>
客忽忽窮愁泥殺人幽棲地僻經過少老病人扶再拜<lb/>
難西山白雪三城戍南浦清江萬里橋<lb/>
其結句佳者為明年此㑹知誰健醉把茱萸仔細看不<lb/>
是尚書期不顧山隂野雪興難乗劍南春色渾無賴觸<lb/>
忤愁人到酒邊共説總戎魚鳥陣不妨遊子芰荷衣鵬<lb/>
礙九天須却避兔經三窟莫深憂杖藜歎世者誰子泣<lb/>
血迸空回白頭楚江巫峽半雲雨清簟疎簾看奕棋飛<lb/>
<pb n="KR4c0019_WYG_003-40b"/>
閣巻簾圖畫裏虛無只少對瀟湘寒衣處處催刀尺白<lb/>
帝城髙急暮砧同學少年多不賤五陵裘馬自輕肥魚<lb/>
龍寂寞秋江冷故國平居有所思一臥滄江驚歲晚㡬<lb/>
回青瑣㸃朝班故慿錦水將雙淚好過瞿唐灧澦堆艱<lb/>
難苦恨繁霜髩潦倒新停濁酒杯巡簷索共梅花笑冷<lb/>
蕊疎枝半不禁庾信平生最蕭瑟暮年詩賦動江關白<lb/>
沙翠竹江村暮相送柴門月色新即從巴峽穿巫峽便<lb/>
下襄陽向洛陽浣花溪裏花饒笑肯信吾兼吏隠名雲<lb/>
<pb n="KR4c0019_WYG_003-41a"/>
白山青萬餘里愁看直北是長安春花不愁不爛漫楚<lb/>
客惟聴棹相將南望青松架短壑安得赤脚踏層氷窮<lb/>
巷悄然車馬絶案頭乾死讀書螢風水春來洞庭濶白<lb/>
蘋愁殺白頭翁<lb/>
寄栢學士詩歎彼幽棲載典籍蕭然暴露倚山阿奔波<lb/>
兵革間獨載書入山閉門誦讀與古人為徒斯實佳士<lb/>
古人成敗子如何公蓋示以讀書法也論古人直須歸<lb/>
到身上不然典籍于我何與<lb/>
<pb n="KR4c0019_WYG_003-41b"/>
咏懷古跡詩伯仲之間見伊吕指揮若定失蕭曹議論<lb/>
既卓格力矯然自是名句世所同諷然吾謂此是論斷<lb/>
非詩也老筆横溢隨興所至偶然超軼尋常原非正格<lb/>
若總如此亦復非難魯直天於萬物定貧我智効一官<lb/>
全為親永叔朝廷失士有司恥貧賤不憂君子難彼皆<lb/>
才士又極摹杜而若此者蓋誤以此等句為式故也何<lb/>
不學三分割據紆籌䇿萬古雲霄一羽毛相去㡬許<lb/>
三分割據紆籌䇿紆字下得好籌策儘自不凡但以三<lb/>
<pb n="KR4c0019_WYG_003-42a"/>
分故不免紆曲耳然猶人所能言萬古雲霄一羽毛讚<lb/>
武侯者多矣欲以片言肖其神更千百年求如此語不<lb/>
可得<lb/>
張旭草書歌俊㧞為之主一語真知書者連山蟠其間<lb/>
溟漲與筆力所謂俊㧞也暮年思轉極未是到語旭書<lb/>
已入神品復何待思臨池之法與詩文不同此二語公<lb/>
殆自道耳<lb/>
送楊監赴蜀詩起句去水絶還波末復云泛舟巨石横<lb/>
<pb n="KR4c0019_WYG_003-42b"/>
登陸草露濕皆今人所甚諱者離別重相逢偶然豈足<lb/>
期改足為定便是小兒語<lb/>
孟冬詩殊俗還多事方冬變所為其下但言破甘嘗稻<lb/>
而已未見所謂多事者何在也<lb/>
雷詩巫峽中宵動滄江十月雷龍蛇不成蟄天地劃争<lb/>
迴却碾空山過深蟠絶壁來六句字字好結語不為佳<lb/>
西閣夜詩擊柝可憐子無衣何處村十字一氣周匝最<lb/>
可法<lb/>
<pb n="KR4c0019_WYG_003-43a"/>
中宵詩親朋滿天地兵甲少來書是囘互語非兵甲故<lb/>
當不至此所謂詩可以怨也南極詩亂離多醉尉愁殺<lb/>
李將軍是真實語窮途讀此自難為情飛星過水白過<lb/>
字平聲<lb/>
不寐詩心弱恨容愁即常非月不知心大小容得許多<lb/>
憐也縮二句為一句耳<lb/>
猿詩艱難人不免隠見爾如知味絶雋永<lb/>
黄魚詩長大不容身非謂不容其長大怪爾許長大無<lb/>
<pb n="KR4c0019_WYG_003-43b"/>
䇿自全也龍則有風雷自衛涎沫噴薄泥沙盡捲筒筩<lb/>
不敢近矣註未是<lb/>
白小詩風俗當園蔬禮記蜩范芝栭得一註脚<lb/>
鹿詩于諸詠物中可謂拔乎其萃不意淋漓滿志至此<lb/>
雞詩問俗人情似謂世俗餽遺多用之也人情二字俗<lb/>
語至今如是似字諺所謂盤來盒去耳結句氣交亭育<lb/>
際巫峽漏司南㡬不可解司南想謂報曉漏是遺漏合<lb/>
頷聫殊方聴有異失次曉無慙觀之必是此土曉雞或<lb/>
<pb n="KR4c0019_WYG_003-44a"/>
遲或早不應時候也<lb/>
寄杜位詩天地身何往風塵病敢辭十字恨甚<lb/>
西閣曝日詩毛髮具自和具俱也若言本自即不煩曝<lb/>
日<lb/>
縛雞行前七句俚甚末句不深不淺恰在個中千古膾<lb/>
炙蘇黄有意效之轉入理路所謂學而後知其難<lb/>
黒白二鷹詩在野只教心力破千人何事網羅求千字<lb/>
誤非干字即于字也一生自獵知無敵百中争能恥下<lb/>
<pb n="KR4c0019_WYG_003-44b"/>
鞲自獵無可較量定知無敵假使逐隊爭能縱百發百<lb/>
中猶恥之直將此鳥入大豪傑數中句法變化周匝更<lb/>
自到家次首不如前春雁同歸必見猜題中恐臘後春<lb/>
生騫飛避煖正為此句而設<lb/>
　<lb/>
　<lb/>
　<lb/>
　杜詩攟巻三<lb/>
</p>
<p>
</p>
  </div>
</body>
</text>
</TEI>
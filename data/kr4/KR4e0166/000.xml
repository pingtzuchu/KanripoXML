<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>迪功集</head>
    <p>
<pb n="KR4e0166_WYG_000-1a"/>
欽定四庫全書　　　　集部六<lb/>
　迪功集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案迪功集六巻附談藝錄一巻明徐<lb/>
　　　　禎卿撰禎卿字昌穀吳縣人𢎞治乙丑進士<lb/>
　　　　官大理寺左寺副坐失囚降國子監博士卒<lb/>
　　　　年三十三平生論詩宗㫖見於談藝錄及與<lb/>
　　　　李夢陽第一書如云古詩三百可以博其源<lb/>
<pb n="KR4e0166_WYG_000-1b"/>
　　　　遺篇十九可以約其趣樂府雄髙可以厲其<lb/>
　　　　氣離騷深永可以禆其思然後法經而植㫖<lb/>
　　　　繩古以崇辭或未盡臻其奥吾亦罕見其失<lb/>
　　　　也又云繩漢之武其流也猶至於魏宗晉之<lb/>
　　　　體其弊也不可以悉據其所談仍北地摹古<lb/>
　　　　之門逕特夢陽才雄而氣猛故枵張其詞禎<lb/>
　　　　卿慮澹而思深故密運以意當時不能與夢<lb/>
　　　　陽爭先日久論定亦不與夢陽俱廢葢以此<lb/>
<pb n="KR4e0166_WYG_000-2a"/>
　　　　也王士禎稱黄庭堅自定其詩為精華錄僅<lb/>
　　　　三百首禎卿自定迪功集亦三百首此本凡<lb/>
　　　　樂府四十四首贈答詩十六首遊覽詩二十<lb/>
　　　　五首送别詩四十首寄憶詩二十一首詠懷<lb/>
　　　　詩十二首題詠詩二十一首哀挽詩三首共<lb/>
　　　　一百八十二首不足三百之數而五巻以下<lb/>
　　　　則為雜文二十四篇題正德庚辰刋前有李<lb/>
　　　　夢陽所作序亦稱六巻當是原本不知何以<lb/>
<pb n="KR4e0166_WYG_000-2b"/>
　　　　與士禎所言不符豈士禎所見别有一本歟<lb/>
　　　　乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0166_WYG_000-3a"/>
迪功集原序<lb/>
徐迪功集六巻并談藝録子容寄我豫章予即豫章刋<lb/>
焉印傳同好意表迪功文云初迪功亡京師也予在梁<lb/>
子容訃予曰昌榖遺言子序其遺文於是手其文歔欷<lb/>
久之曰嗟乎予忍序吾友文耶麟鳳芝寶世所希遘見<lb/>
遘見之而遽夭滅亡也天生之故奪之邪抑生不生生<lb/>
而脩或短非天所諳哉迪功以文賦起吳中十數年間鷟<lb/>
翔而虎變彬彬乎出人士前矣然竟轗軻夭滅亡也凡<lb/>
<pb n="KR4e0166_WYG_000-3b"/>
此天果弗諳之邪乃予觀李唐人李杜轗軻勃賀則天<lb/>
未始不憐才流涕也然猶異代足寛解孰謂親遘見之<lb/>
如迪功者云客曰氣積久斯漓三代以後聖人罕生孔<lb/>
子以周末故不得位觀其大可占其細若是則魏徴將<lb/>
為鬼魅之説非邪客曰羣體迪功奚以之也予曰談藝<lb/>
録備矣夫追古者未有不先其體者也然守而未化故<lb/>
蹊徑存焉雖然辭榮而躭寂浮雲富貴慷慨俯仰迪功<lb/>
所造詣予莫之竟究矣今詳其文温雅以發情㣲婉以<lb/>
<pb n="KR4e0166_WYG_000-4a"/>
諷事爽暢以達其氣比興以則其義蒼古以蓄其詞議<lb/>
擬以一其格悲鳴以泄不平參伍以錯其變該物理人<lb/>
道之懿闡幽剔奥紀記名實即有蹊徑厥儷鮮已修短<lb/>
細大又曷論焉不載迪功履厯以别有志述北郡李夢<lb/>
陽序<lb/>
</p>
<p>
</p>
  </div>
</body>
</text>
</TEI>
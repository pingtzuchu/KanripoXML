<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>張氏拙軒集巻一</head>
    <p>
<pb n="KR4d0348_WYG_001-1a"/>
欽定四庫全書<lb/>
　張氏拙軒集巻一　　　　　宋　張侃　撰<lb/>
　　詩<lb/>
　　　積雨嘆<lb/>
去年南蘭陵官河無流凘隂雲久不見萬里行炎曦太<lb/>
守為民禱百拜躬愈祗忽然動凉飈驟雨肆奔馳旱苗<lb/>
有生意下民免寒饑感格在俄頃嗟人自不為頌語我<lb/>
欲作垂世同曹規深恐旁觀者憑藉立是非反謂地勢<lb/>
<pb n="KR4d0348_WYG_001-1b"/>
隆水散及四支縱使雨入尺立待只片時今年芒種後<lb/>
有雨細如絲農家買五兆寸波成漣漪我耳曾聽得把<lb/>
筆紀小詩又傳練湖圮澒洞南北迷浸滛到旁邑原隰<lb/>
不分畸秋中月色皎老晴頗相宜深谷傳地籟喬松難<lb/>
扶持滂流盡三日處處同一辭化工有至理淺眼休蠡<lb/>
窺蝝蝝可憐生短衣到鳧茈冬寒與夏暑平日何怨咨<lb/>
一旦示灾咎反己深思惟退寸望求尺龠合規微貲豐<lb/>
艱非逆料人情恣生疑既忻堆如櫛復話禾無䅗遂致<lb/>
<pb n="KR4d0348_WYG_001-2a"/>
隂陽轉未免水旱移固窮不羡冨求足翻成虧不知尼<lb/>
父言三年積銖錙一稃與二米猶勝糠覈肥農家多守<lb/>
分冨家當坦夷<lb/>
　　　秋後一日書所見者<lb/>
秋深山轉清雨定水自緑庭前牽牛花粲粲悅人目居<lb/>
官己年餘竟日書吏牘因閒窺化工景象不一足促織<lb/>
汝何為懶婦絲斷續夜長清未眠題詩燒短燭<lb/>
　　　紅塔詩<lb/>
<pb n="KR4d0348_WYG_001-2b"/>
出門㸔青山天際晴雲合虬松植長塗亭亭兩紅塔誰<lb/>
知百年後竟坐市塵雜老僧隨世機電眸閱伏臘流水<lb/>
洗不盡就下汙流納北窓稍幽虛清風滿眠榻<lb/>
　　　觀海<lb/>
孔聖道不行乘桴浮于海非子深寓言誠欲警不逮我<lb/>
生遊江湖汛舟聽自在有時月初生滿天雲去靉今朝<lb/>
到海邊潮遲立可待固知源脈長下藏魚龍隊想見景<lb/>
晴明間亦露光彩因尔觀自然天地能主宰<lb/>
<pb n="KR4d0348_WYG_001-3a"/>
　　　雨<lb/>
今日天欲雨農家名分龍雨意或羞澁霑潤限西東入<lb/>
夏雨己多頗覺支體慵輕煙苒苒緑夕照微微紅不奈<lb/>
勃姑語呼雨雲滿空乍晴絲捲軸復闇花無蹤良辰偶<lb/>
弧負土脈方豐融屈指是新秋細聽鄰杵舂<lb/>
　　　冬夜對月<lb/>
秋來月漸清老火猶未退好風送新凉雲深復昏晦徐<lb/>
思此夜滿豈不令人愛暑氣薄前榮蒸溽肯少貸月色<lb/>
<pb n="KR4d0348_WYG_001-3b"/>
到芳池縁此亦拘礙今宵坐中庭揮塵成獨對霜華雜<lb/>
月色頓然清病肺何必泥中秋此語吾永佩<lb/>
　　　午步積谷山探梅才有一二蘂<lb/>
爛雨才放晴街頭泥三寸支笻積谷山寒梅微弄粉二<lb/>
十四畨風<hi>廿四風梅居首楝花居末</hi>迎臘先一訊青女素精明竟不<lb/>
易號令譬如蜕骨仙色粧而意整惟有吟詩翁年年來<lb/>
管領<lb/>
　　　發犇牛<lb/>
<pb n="KR4d0348_WYG_001-4a"/>
紅添花滿溪緑帶草穿石佳致在目前逺近記經厯雲<lb/>
疎雨漸收篙長水倒激平生一詩巻未免冩胷臆記得<lb/>
坡翁言在郡六百日出處雖不同我性聊自適<lb/>
　　　桃花鸂䳵<lb/>
畫工天機高腕有萬鈞力把筆解冩生妙處欠人識地<lb/>
深煙自引雲歛望不極誰知只尺間巻藏棲座側桃枝<lb/>
糝淺紅羞帶燕支色經時歎芳跗數片墮晴碧政縁景<lb/>
色饒詎忍光隂擲波心自在流夕照苦見逼雌蜂不受<lb/>
<pb n="KR4d0348_WYG_001-4b"/>
影容此雙鸂䳵睨目且裴回暫收西去翼籠寛終難馴<lb/>
水滿好脩飾旁人莫癡心乘勢事箭弋庶幾久相忘飛<lb/>
浮欣得得連旬暑送風對此融胷臆不必形似求枉費<lb/>
半圭墨<lb/>
　　　新河<lb/>
侵晨發金臺停午泊新河風定雨新霽一段平青羅逺<lb/>
烟搴新景宿鷺行細莎臨流洗塵心此地今幾過官事<lb/>
記蒲鞭少駐聽漁歌大哉濬汲功萬古保不磨<lb/>
<pb n="KR4d0348_WYG_001-5a"/>
　　　晨起<lb/>
青山與白水足以娛人思麗花與佳禽足以令人悲因<lb/>
思世上事感觸特一時拘拘守定見年少紛白絲朝來<lb/>
北窻邊天清雲不飛桂樹充緑潤其色光陸離靜坐息<lb/>
萬慮手攜淵明詩飲酒得真趣神氣常自怡我飲僅㳙<lb/>
滴螺杯謾爾持後山草木深有禽擇所栖婆餅為誰焦<lb/>
姑惡為誰咨騷翁繹楚語解説累千辭萬物雖異性天<lb/>
地同一機時至乃飛鳴人訛反生疑禽語空啾唧有怨<lb/>
<pb n="KR4d0348_WYG_001-5b"/>
難窮推好生毛羽者細聽强誑欺遂使本然質由是深<lb/>
有虧清風到階庭處處禽語奇勿問聲如何天地何曾<lb/>
私<lb/>
　　　杜門詩<lb/>
初官金臺邊日長頗閒暇細賡飲酒詩喜無俗子駕雲<lb/>
輕月緩梳竹少花相亞官塘頗塵囂數間名傳舍吾身<lb/>
聊自適閱世如啖蔗春初汛舟回晴谿山影射蒼苔䕶<lb/>
魚池粉牆旁花架東風知人情游絲從空下厯覽佳有<lb/>
<pb n="KR4d0348_WYG_001-6a"/>
餘頃刻在所化杜門觀我心陶冶有鮑謝<lb/>
　　　府治闢鎮越堂得坡翁詩石於草棘間<lb/>
功名蚊成雷文華珠媚川作意每中輟要當付自然誰<lb/>
知蠅頭表不似詩句傳鑑湖生光彩坡翁真謫仙<lb/>
　　　記野人語<lb/>
野人延我坐古木隂四垂未語涕先集昔盛今全衰我<lb/>
聞野人語斯事古有之但要存心地何須問墓師<lb/>
　　　歸來五首<lb/>
<pb n="KR4d0348_WYG_001-6b"/>
小圃近吾廬呼奴掃堦曲梅株晚放花谿水新圍玉聲<lb/>
名不厭低出處今已熟倚杖㸔城山飛來兩鴝鵒<lb/>
西闗景色妍歸來春未盡岸淺栁生隂風緩花成陣懽<lb/>
娛垂白親免得望家訊乳鷰立簾鈎別久還相認<lb/>
薔薇在其西老桂在其東先後不同時生毓歸元功幽<lb/>
艶占淑景清香待秋風有句莫漫與騷然固長窮<lb/>
爽氣滿清晨秀色藏山骨結亭苕水旁斷手建巳月古<lb/>
語敬書紳高譚休拄笏柴扉喜常闗從今避請謁<lb/>
<pb n="KR4d0348_WYG_001-7a"/>
酴醿數尺長伐木成小架玉色映晚春濃隂接初夏濁<lb/>
醪任淺深細草堪枕藉興來信步行浮雲出山罅<lb/>
　　　書目所見者五首<lb/>
我家屏圍圖畫作江天雪雪晴行漁舟蒲㠶繫檣絶猶<lb/>
記為兒時劍立從頭說今日親見之甚欲伴清潔<lb/>
淺灘潮未到小舟不得動當時一羽輕今成千鈞重老<lb/>
翁倚篙竿生寒肩勢竦勸翁且歸家潮來勝乘槎<lb/>
盟鷗何處來聲和春喜近賓鴻可憐生呼羣摩霧隠鷗<lb/>
<pb n="KR4d0348_WYG_001-7b"/>
鴻本何心世人無義襟責彼不責己嗟嗟非獨今<lb/>
羣山恰四圍江潮游其中潮低不成山豈是阨於風舟<lb/>
行山漸逺潮勢同瓴建抑之可使高又作望崖反<lb/>
小民海濱居煎水活妻孥指海充府庫何曾計有無鹽<lb/>
成有喜色摘蔬供午食君子勞於心我儂勞於力<lb/>
　　　朱陳嫁娶圖<lb/>
生男願封侯嫁女在比隣此是古人言最知天理真世<lb/>
逺人亦偽嫁娶來城闉嵗序罕聚首浩渺不計春當其<lb/>
<pb n="KR4d0348_WYG_001-8a"/>
出門時錯落車百輪笙簫填孔道珠翠委泥塵堂開牡<lb/>
丹屏盤横水精鱗徒取眼前冨未問身後貧女嬌鮮禮<lb/>
法薄夫貽所親民家女及嫁擇對走踆踆一旦有其家<lb/>
昕昏如主賓誰圖朱陳村宜為堯舜民<lb/>
　　　嘉定壬午春晩園官送杞菊因取陸天隨蘇東<lb/>
　　　坡張南軒三賦誦之感事賦詩<lb/>
我志甘澹薄不為物所遷園官送杞菊秀色滿目前生<lb/>
育秉至性隂陽順中權可憐黄口兒匕筯照腥羶縱得<lb/>
<pb n="KR4d0348_WYG_001-8b"/>
一餉戲旁觀成脅肩杞菊付中厨試著薑鹽煎至哉天<lb/>
下味妙處祕不傳三賢留雋語首當師之焉<lb/>
　　　秋日閒居十首<lb/>
歸來清淨居懶蹋紅紫陌有堂新翼然逺景疑界畫暑<lb/>
氣礙秋容似覺眼界窄墨雲吹雨絲頃刻入地尺水勢<lb/>
沄沄來岸流己拍拍老楊溼根翠穉菱汙花白東港與<lb/>
西塍了不見舊迹隂陽反掌間底事作災阨<lb/>
名花逢深春各自逞嬌怪薔薇繞籬根園丁采去賣𤨏<lb/>
<pb n="KR4d0348_WYG_001-9a"/>
細不知名結束擔頭挂細細隨輕風時時與破壊詩人<lb/>
浪自吟放言竟成躛紅紫一夕空又見韶華邁亭亭珊<lb/>
瑚秓懶入名花𣲖毎見天秋凉依竹堪入畫<lb/>
我志甘鋤園汲水敢言倦擬種百尺松終宵風雨戰土<lb/>
脈分瘠肥秉性有後先蔚然三寸長荆棘從旁罥待得<lb/>
成清隂方為世人羡畫手知姓誰拂拭好東絹冩此嵗<lb/>
寒姿爽氣滿庭院不記少小時挿株泥様賤<lb/>
秋崖一段清秋水暗生池眼力所盡處不特宋玉悲化<lb/>
<pb n="KR4d0348_WYG_001-9b"/>
工爾許巧閒花糝枯枝凉生細細吐月緩重重垂但恨<lb/>
古之人未能鑄好辭從叟悲秋語如石不可移獨愛白<lb/>
樂天酌酒細吟詩漸喜無人聽格外只自知<lb/>
西闗近邑郛閒地素來廣規度三五弓栽花屹相向第<lb/>
一覔竹本宗生要易暀晚色翠四圍依約見秋嶂老雞<lb/>
先司晨除柵試一放峨冠汙枯草鮮明莫能狀厨人出<lb/>
新巧收勲到盆盎持送文園翁小字書佳况<lb/>
江南多澤國別𣲖亦成湖渺渺明佳景紛紛展畫圖層<lb/>
<pb n="KR4d0348_WYG_001-10a"/>
穹邈無際浮翠前峰孤欲喚扁舟去筆牀茶竈俱東邊<lb/>
嶼深幽穉蘆不記株花輕相上下隨風掠酒盂湖中開<lb/>
一鏡中有雙野鳧可憐知者少此趣未嘗無<lb/>
人情易愛憎品花語最嚴遮䕶冨貴花排日掛牙籖驕<lb/>
態不自持霏微花上霑虛名竟何益餘事付寶奩花開<lb/>
有遲速稟氣等洪纎到眼俱可翫何曾形弃嫌幽幽牽<lb/>
牛開碧色照疎櫩勿云此花陋所取縁傷廉<lb/>
迎秋花事稀蝶翅依沙晚籬落繞紅園暗遣佳名損立<lb/>
<pb n="KR4d0348_WYG_001-10b"/>
名豈願醜一定不容返寧避市塵喧甘作山林遯柔枝<lb/>
綴鳯兒欄外成錦幰婉婉風味殊苒苒煙光逺治世鳯<lb/>
朝陽吾道何須偃毋學接輿狂終日空思忖<lb/>
蘭以深而香避世非吾忍移根植堂下遂使世人囅誰<lb/>
知秋華拆未許流聲盡即之色漸温佩之芳愈敏因觀<lb/>
太古音試理幽蘭引幽蘭本香草名隨四時泯奈何楚<lb/>
子孫些只徒自窘一枝三四葉與人作標準<hi>蘭芷荃蕙本是一種</hi>
<hi>香草名隨四時改焉不特春有蘭秋有蘭春有蕙秋有蕙也</hi>
<pb n="KR4d0348_WYG_001-11a"/>
小園雖偪仄堂成春告殘羣山當目前翠色煙中繁隔<lb/>
隄多垂楊紛紛風前翻畦夫為予言宜挿秋牡丹既無<lb/>
傾城艶亦可酒筵㸔根株雖脆弱千葉攢中單夕陽媚<lb/>
晴水紅濕回輕瀾休從殷七七染法成欺暪<lb/>
　　　五雲門外湖田詩<lb/>
越中官賦重有田即追呼小民生計薄何以存妻孥前<lb/>
賢念民切瀦水啟鑑湖自此嵗常登不計大有書湖堙<lb/>
水漸涸往往事耕鋤禾根雖浸水天秋翠平鋪后王主<lb/>
<pb n="KR4d0348_WYG_001-11b"/>
生育詎肯餒一夫盡說湖田好大勝行商車商車利縦博巨<lb/>
濤與險涂湖田若不熟明年豈全無<lb/>
　　　娥江市<lb/>
前回渡娥江夜半呼舟行今回渡娥江風迎晚潮平人<lb/>
心險於潮潮頭平於路娥心無古今潮隨漁篙渡<lb/>
　　　千秋觀拜賀知章像<lb/>
天清雲捲幔風定水開奩既知鑑湖濶所取胡乃亷一<lb/>
曲期自足千年名字馥我來拜遺像端可激頽俗<lb/>
<pb n="KR4d0348_WYG_001-12a"/>
　　　遊石筍<lb/>
偶成石筍遊山色浸雲表兩輪天地濶一覽江湖小渇<lb/>
飲金沙泉饑餐翠松苗鄴公何許人遥想好風標<lb/>
　　　郊外<lb/>
縣市巳蕭疎何况在西郊浮雲不成山濁雨平淺坳紛<lb/>
紛占生殖蓋頭一把茅釣魚尋竹枝明火采松梢翻成<lb/>
水墨畫極意竟難描移時反官舍遊僧初解包潜思目<lb/>
所寓肯把聲名抛試問耳聾許終勝掉頭巢<lb/>
<pb n="KR4d0348_WYG_001-12b"/>
　　　閒意<lb/>
秋來纔幾日得雨洗暑氣庭前容人行𤨏細開野卉似<lb/>
覺氣象殊鄙薄牡丹貴不是怨春風政縁出處異柔得<lb/>
千年存剛則片時易彈指秋又深靜處覷萬彚胡床倚<lb/>
竹根清入詩人胃好風緩緩來側耳聽絡緯<lb/>
　　　樊將軍廟在上陌樊宅土人相傳是將軍故居<lb/>
　　　史本傳云沛人也五十年前因題數語今輙附<lb/>
　　　此<lb/>
<pb n="KR4d0348_WYG_001-13a"/>
將軍生沛邑樊宅在吳墟既沒其先語决知非此居排<lb/>
門忠尚在浮甲事尤虛却恐同姓者相傳佚本初<lb/>
　　　古澗閒適<lb/>
雨來磵水碧磵逺山勢斜磵邊隨意坐𤨏細覔開花野<lb/>
蝶深有情翾翾依沙晚以渠流水心醒我觀花眼<lb/>
　　　示韋中實六首<lb/>
鶴隠乍來時年方三十七忽忽十七年終始如一日卜<lb/>
居在邑西近我讀書室閒來劇笑談友情似膠漆筆端<lb/>
<pb n="KR4d0348_WYG_001-13b"/>
備六體紙上春蛇逸兩鬢吹秋絲吟詩紀經厯<lb/>
去年金臺歸今年三十六守拙伴林鳩折箭存飛鵠小<lb/>
園接屋東有堂依水緑浮雲前山來蕭放忌拘束雲已<lb/>
久無心細㸔猶未足起來一杯酒從此覔歸宿<lb/>
我與鶴隠交一紀又踰五燕飛知春秋雞鳴便風雨惟<lb/>
君勝蘇端許我似杜甫忌情更忘言握手見肺腑君或<lb/>
醉時歌不問歌差誤醒後頗快人續續冩詩句<lb/>
向來未服役君室日清閒侵曉披衣見中宵曳杖還溪<lb/>
<pb n="KR4d0348_WYG_001-14a"/>
梅粲玉蕚幾度開笑顔邇來君累重旬月旅長安葛屨<lb/>
蹋塵沙春在湖山間忙裏買小艇何妨卧㸔山<lb/>
一春隨意行濟勝欣有遇不愁風薄人但愁雨深阻亂<lb/>
山煙中藏勃姑聲轉嗉春無三日晴前人句己寓惜許<lb/>
好花枝爛熳少人顧君久不在家花思依栁絮<lb/>
微官當力勤後月已戒路思君且話言處處放閒步花<lb/>
前借鶯吟巻中笑魚蠧民家老樹根小憩覔幽趣更後<lb/>
四十年同君尋舊寓斯事姑置之尺書寄飛羽<lb/>
<pb n="KR4d0348_WYG_001-14b"/>
　　　示高愷叔<lb/>
天秋桂子香我舟從西來愛君丰度好面上無塵埃相<lb/>
逢各草草未暇開情抱贈君以一言功名薄穹昊新春<lb/>
雪初晴記水三四程徘徊梅花樹邀我了詩情<lb/>
　　　題李伯時馬<lb/>
近代李伯時能畫天廏馬畫本出心匠不在韓幹下真<lb/>
骨獨當御汗血沫凝赭為渠生光輝神妙非力假平日<lb/>
熟意態繪事頗閒暇誰知贋易真萬馬悉喑啞色帶碧<lb/>
<pb n="KR4d0348_WYG_001-15a"/>
雲騢<hi>馬名梅聖俞都官有碧雲騢集</hi>和鸞亦雅雅一筆竟不予此意識<lb/>
者寡<lb/>
　　　三高祠<lb/>
武侯出師表子陵釣魚磯達則濟天下窮則歛所施凄<lb/>
凉數間屋荒草碧離離功名挂人口毁譽復隨之檥舟<lb/>
三高堂快讀石湖碑不有君子生何以立國基夫君守<lb/>
定見遯野身自肥儻不為時用猶當師仲尼血指恐及<lb/>
己旁觀付盛衰汎湖誠偽計思鱸設虛辭區區務力作<lb/>
<pb n="KR4d0348_WYG_001-15b"/>
反䝉樵人譏松江水不窮那能洗瑕疵石湖擬小山三<lb/>
招何逶迤字字春秋筆史氏當憑依武林有西湖湖上<lb/>
水仙祠君復隠孤山清名敵伯夷死無封禪書小詩揚<lb/>
京師坡翁㓨是邦寒泉薦江蘺在郡六百日遂踵居易<lb/>
規終焉配水仙事定分是非邦人思坡翁要和甘棠時<lb/>
遂肖三賢像相與祝其尸三賢得其操三高得其微篙<lb/>
師催我行日落江水湄<lb/>
　　　惠山<lb/>
<pb n="KR4d0348_WYG_001-16a"/>
勝槩棄道旁翠色空蕭爽泉經古澗流鳥趂枯藤上俗<lb/>
眼眩浮華紅妝圍翠幌入山恐太深更肯契心賞山靈<lb/>
亦退聽佳名慮標榜斷綆汲寒深隨人墮世網<lb/>
　　　煎茶詩<lb/>
結廬枕石隙其下通泉脈新開數尺泉涌然如乳白道<lb/>
人北山來閒話到終夕徐云茶已芽氣味及髙格絳囊<lb/>
映緑色未嘗齒流液汲泉滿歙缻篝火勿遽迫須臾蟹<lb/>
眼生茶新手緩擲薑鹽宜屏除秪能添水厄<hi>一作薑鹽亟屏除莫</hi>
<pb n="KR4d0348_WYG_001-16b"/>
<hi>令添水厄</hi>
　　　東西家<lb/>
東家機杼鳴西家舂杵急西家荷艷鮮東家竹翠濕小<lb/>
小了生涯四壁從渠立昨朝雨傾盆雞柵又新葺柘葉<lb/>
延凉隂父母妻兒集村南沽酒歸佳饌有魚入<lb/>
　　　對鏡辭<lb/>
古人對鏡辭率是年紀老出言反成悲未免耿成抱間<lb/>
有少年人對鏡黙祈禱第一早功名第二多壽考第三<lb/>
<pb n="KR4d0348_WYG_001-17a"/>
欲富貴滿屋貯珠寳此心機械生此身晨夕惱用一毎<lb/>
藏九終焉乖至道目為守錢虜名字亦可保不見王夷<lb/>
甫舉去㤀稽攷我今對鏡別有酒便為好欲醉未醉間<lb/>
浩歌出晴昊荷花解人心風前互傾倒<lb/>
　　　秋夜<lb/>
秋深氣轉清夜閒更正永庭前菊半花天外雲收景試<lb/>
呼麴生來緑色照瓦皿悠然兩相㤀何必問形影<lb/>
　　　十月二十四夜雪霰用蘇文忠和趙虢令韻<lb/>
<pb n="KR4d0348_WYG_001-17b"/>
營居在西闗鍊句誰能和水深舟巳行雨驟雲無奈殘<lb/>
花蝶倦棲弱桞鳥驚墮橋杆掛稻頭小定事舂簸帶濕<lb/>
芒盡除易破粒漸瑳世路久羊腸人情隨蟻磨每祈天<lb/>
雨寳非是心好貨力行母自畫浮言空相挫因閒到農<lb/>
家暫憩同客坐別港野鳧歸斷籬瘠牛卧老翁語殷勤<lb/>
今嵗多坎坷望晴眼力枯䕶田衣袂涴政恐官稅虧不<lb/>
顧茅屋破老翁勿預愁太守兼勸課丘明紀大饑孟子<lb/>
憫人餓瑞花舞綏綏來秋真可賀<lb/>
<pb n="KR4d0348_WYG_001-18a"/>
　　　戊辰春二月雪吕君國秀曽賦七字句予和云<lb/>
　　　試來月下逢僊子何似風前聘宓妃乙酉春二<lb/>
　　　月一日雪再吟二首<lb/>
去年正月尾雲片綴雨絲今年二月頭雪花一尺圍豐<lb/>
登有定數元化孰可窺呼奴粲燈篝細誦辛卯詩<lb/>
吕君年八十曽賦春雪詩平生慕韓愈大書萬玉妃我<lb/>
時年甫冠辛苦鑄好辭功業只爾耳嵗序空推移<lb/>
　　　孤山<lb/>
<pb n="KR4d0348_WYG_001-18b"/>
先生聲名髙引人同吾道來訪孤山師草木冨華藻有<lb/>
泉出山罅碧色巧縈抱甚欲酌此清仰天應笑倒<lb/>
　　　冩古五首<lb/>
事行人所難塗人未深信吾身一時髙佳名萬古振堂<lb/>
前頗幽虛老竹添翠潤世俗日澆訛風流今已盡<lb/>
文章如元氣又如水赴川宿習務洗去仲涂當日賢扶<lb/>
持正統在後學承其傳衆目不可掩璣衡麗青天<lb/>
束帶立朝廷平日有定力挺挺道鄉公面上無佞色諌<lb/>
<pb n="KR4d0348_WYG_001-19a"/>
書與天通那暇顧荆棘墓祭記學宫賢哉太守職<lb/>
人心具天性嗜好各不同荒凉陸子祠寒泉引碧筩名<lb/>
者身之累千載存遺蹤獨有吟詩人時來繫短篷<lb/>
希聲少年日勁風盤青蒼與世既不偶投老頥山旁蓺<lb/>
花靜天理濬泉發新芳斯事古亦有君子戒反常<lb/>
　　　清寒<lb/>
臞叟久不出短帽半離披天公有新事剪雪玉叅差仰<lb/>
瞻銀海眩須臾肆寒威試呼緘口翁<hi>酒器名</hi>時復一中之<lb/>
<pb n="KR4d0348_WYG_001-19b"/>
初如薝蔔飄終似白練馳隂氣無所泄乘風舞綏綏山<lb/>
明失紫翠手板休拄頥磎流有層氷艇子寸步移寒禽<lb/>
集深條可憐翅翎垂擁爐回陽春始覺温四肢我生僅<lb/>
再見老農重嗟咨錦里杜子美姑溪周紫芝文章江漢<lb/>
流初不事支辭遺編可推究古豈異今時無此雪與寒<lb/>
何翅五唫詩宜瑞不患寡冩檄誅雲師<hi>杜云太古以來無此雪周云太</hi>
<hi>古以來無此寒王龜齡洪景盧有五白倡酬</hi>
　　　書事<lb/>
<pb n="KR4d0348_WYG_001-20a"/>
細雨饑寒色忽被北風吹楊栁絲不長免得成別離西<lb/>
家杼錦繡東家粥文辭天地本無巧人世嗟何為<lb/>
今年氣候遲五月寒尚在花栁己稀踈軒窻頗瀟洒提<lb/>
攜一書篋轉盻十五載自拂蛛蝥去文字生光彩名起<lb/>
致人嫌俗冗令我凂袖手細旁觀小大立可待樵夫唱<lb/>
竹枝漁人歌欸乃清適付儻來浪語免後悔吾家儒代<lb/>
耕官卑謹勤怠入夜傾碧香聊用澆磊塊<lb/>
　　　嵗時書事<lb/>
<pb n="KR4d0348_WYG_001-20b"/>
官居盡日閒隨意自消遣出門河水清風定回長練煙<lb/>
林入畫圖脫葉霜新絇景色為人妍一嵗知幾變因思<lb/>
天地間是處堪留戀指隨襟袖寒地氣近淮甸歸來吹<lb/>
青燈峨冠㸔經傳今人聊復爾古人不可見<lb/>
牆東古楊樹秋來已憔悴非無嵗寒心政以枝條脆陽<lb/>
春敷新榮生育不擇地依依楊栁枝風前舞嬌翠嬌翠<lb/>
雖至柔中有生生意<lb/>
夜長何漫漫誰為勞者辭致身清明朝誰為感遇詩古<lb/>
<pb n="KR4d0348_WYG_001-21a"/>
來賢達士氣志不肯卑曳裾非素習不過祈人知一言<lb/>
偶相契遂踵蕭何規嗚呼今不然車馬日以馳朱門極<lb/>
冨貴長途多寒饑立身榮辱中毎見無不為平生毅然<lb/>
節反為今所虧赧顔度朝夕同隊如小兒結茅枕吳羌<lb/>
清名萬代垂<lb/>
束髮能綴文未解知其奥脩綆汲淵源所得是潢潦年<lb/>
來三折肱逢人漫稱好古意愈簡淡新説恣顛倒如何<lb/>
十日曝只望隂雨膏閉門覷天功時至學自到<lb/>
<pb n="KR4d0348_WYG_001-21b"/>
霜色白皚皚與雪竟無間不獨齊國人凌晨歌瓮飯古<lb/>
瓦燦奇葩纎㣲分六瓣雲寒曉不開雝雝有孤鴈猶記<lb/>
前十年躡舄青螺綰舒徐酌細泉委折登危棧獨恨來<lb/>
倉卒野服未易辦去年買小舟歛板作微宦荒涼屋數<lb/>
椽門外多車輚旋呼市居人觕葺如縫綻寂坐冬夜深<lb/>
霜風吹兩骭舊書不敢廢官事不敢慢達哉漆園翁出<lb/>
處任鵬鷃<lb/>
朝來瑞花飛簷前成箇箇老農村中居沽酒自相賀不<lb/>
<pb n="KR4d0348_WYG_001-22a"/>
願擔石儲但願免饑餓連年田有秋牆東添石磑春來<lb/>
亦有花竹外江梅破倡桃與妖李臨風自嬌惰上天新<lb/>
賜瑞莫測花機大毫端己先知浩歌續楚些<lb/>
冬雪己飛舞冬月愈明皎午夜靜人籟一目天未了荒<lb/>
村木杈枒上有烏鵲繞胡床擁破裘呼奴取青醥良夜<lb/>
天下同妙處識者少何必與人言壯志出塵表<lb/>
前朝到牐南氷開春意動寒風先觱發日色尚曈曨老<lb/>
翁禮頗恭側立手先拱殷勤謝官儂筠籠野果重顧我<lb/>
<pb n="KR4d0348_WYG_001-22b"/>
守官下仁惠愧劉寵其位偪而卑惟知短檄捧舉袖謝<lb/>
老翁母以斯言恐我見誠暖姝我才甘散冗<lb/>
心官素坦夷㓜荷父兄詔口誦太古篇煙村雜漁釣誰<lb/>
知賢者樂竟坐旁人譙偶有百鍊銅鑄作架上照形模<lb/>
雖不同小大亦相肖一為世所移作事非素料酒中有<lb/>
妙理勿學淵明笑淵明曠蕩人行藏同荷篠天外有奇<lb/>
趣勿學孫登嘯孫登隠逸輩施為異常調萬事付自然<lb/>
吾方詣至妙<lb/>
<pb n="KR4d0348_WYG_001-23a"/>
嵗晚星回天雪晴雨收脚畦丁昨夜來老竹如新斮我<lb/>
本一書生紙上守糟粕治圃非素長方欲求其畧吁嗟<lb/>
天下人方以鄰為壑人心自爾殊化工無厚薄<lb/>
羣花極妖麗不似梅花清孤標年年在吟意年年生香<lb/>
清到詩骨可翫不可名安得李杜輩美酒為之傾<lb/>
　　　食圓用建昌使君叔父韻<lb/>
荆楚遺風在𤨏碎陳佳筵猶憶總丱時兀坐空自憐老<lb/>
妻劑秫粉夜永燈花偏㶑盌蔗漿穠晴雲繞目前翻匙<lb/>
<pb n="KR4d0348_WYG_001-23b"/>
玉比潔膠齒珠相駢我髮日種種流光自年年門無送<lb/>
酒人<hi>古詩云上元應送酒來自蔡經家</hi>誰能中聖賢因試囊中術妙處<lb/>
有機權由來寓于手不在刀削圓汎觀天地間幾者物<lb/>
之先大阮精詩學詠物巧回旋虛名付儻來黙守終日<lb/>
乾吳生泥於方所見何拘攣三復叔兮什華池水潤咽<lb/>
<hi>吳伯愷食圓詩云平生五千巻為方不為圓</hi>
　　　池荷<lb/>
水淺荷亭亭風過半欹側入水元不濡須臾見本色偶<lb/>
<pb n="KR4d0348_WYG_001-24a"/>
然成珠璣至妙人孰測乍散起微波再圓聊作劇瀾雨<lb/>
未舒晴浮雲時擁墨小池瀰舊痕一旦寓新飾荷平録<lb/>
水深翠滿真堪惜切勿濺成珠漾去靜如拭<lb/>
　　　楓橋<lb/>
牆邊紫燕留栁外紅日晚川明山影動風緩波聲逺吾<lb/>
道付悠悠世塵空衮衮精廬傍官河時有舟車返古賢<lb/>
用志苦吟詩一字穏乃知半夜鐘絶勝木蘭飯<hi>木蘭揚州石塔</hi>
<hi>寺舊名</hi>
</p>
<p>
</p>
  </div>
<div>
                <head>張氏拙軒集巻二</head>
    <p>
<pb n="KR4d0348_WYG_002-1a"/>
欽定四庫全書<lb/>
　張氏拙軒集巻二　　　　　　宋　張侃　撰<lb/>
　　詩<lb/>
　　　薄薄酒三首<lb/>
薄薄酒解愁顔醜醜婦勝居鰥但有麤繒大布包褁了<lb/>
爭羡危冠華服傴僂趨朝班就令真封定逺侯何如生<lb/>
入玉門關蘇秦富貴却輸負郭二頃管叔兄弟恨不茅<lb/>
屋三間張公厚葬保首領嵇康養生誅市闤亡羊未易<lb/>
<pb n="KR4d0348_WYG_002-1b"/>
較臧穀爭地適足誇觸蠻錦衣未暖沐猴敗仙舟無耗<lb/>
鮑魚還狂謀正使鬼笑薄命豈坐天慳不須乞鏡湖三<lb/>
百里不須買蓮峰一半山窮逹憂樂付與三萬六千日<lb/>
但恐一生辛苦不若一生閒<lb/>
薄薄酒免厚味醜醜婦得長年淵明飲酒聊小醉醉後<lb/>
清風北窻眠季倫百萬買嬌麗一朝禍至空棄捐因思<lb/>
逹者得其趣那用情愛汩心淵門栽五柳池種蓮瓶無<lb/>
斗粟嚢無錢浮雲富貴不須問在世得失付自然君㸔<lb/>
<pb n="KR4d0348_WYG_002-2a"/>
曵玉垂金趨魏闕何如躡舄散䇿吴羌邊君㸔竒珍異<lb/>
味食方丈何如糲飯野䔩在目前古來知此亦自少或<lb/>
出或處随吾權入秋雨過暑光薄桂子將綻添清妍抱<lb/>
甕獨醉有深樂不用抽釵喚李娟<lb/>
薄薄酒無餘味醜醜婦有餘妍君看行樂且随分不用<lb/>
美酒麗女驕目前紛紛萬事如雲過塞翁祈福圖免禍<lb/>
屈指富貴能幾人大笑書生守寒餓書生作計亦不癡<lb/>
開尊對花吟好詩醜婦買魚赤脚煮醉後狂歌發真趣<lb/>
<pb n="KR4d0348_WYG_002-2b"/>
　　　家園有梅一株依附籬落潘聖功喜其有古意<lb/>
　　　戲占云早是江南春訊動枝頭已著兩三花癸<lb/>
　　　酉歲梅不生花己卯秋尾聖功云亡愴然有感<lb/>
　　　見于篇什<lb/>
雪意垂垂雲滿天梅花一枝放清妍與君蹋雪看不足<lb/>
歸來吹鐙傳詩篇此詩只許梅壓倒句中染香疑登仙<lb/>
梅兮再四乞避舍杳渺初不到靈堅我恐么鳯暗作祟<lb/>
嶺梅碧落侍班聨空留佳語塗耳目歲月冉冉知幾遷<lb/>
<pb n="KR4d0348_WYG_002-3a"/>
况君姓氏占仙籍随分了却塵世縁想今共梅成莫逆<lb/>
投壺一笑三千年江南春訊誰領畧杖頭那用挂酒錢<lb/>
　　　千葉支子<lb/>
園林緑暗花事稀蜂愁蝶怨依夕暉天工續續施巧手<lb/>
眼邊無日不芳菲須知萬物都是假苦泥實相第二機<lb/>
支花附石水清泚端莊自是蕭然姿來從鹿苑塵頓洗<lb/>
暫登螢窻聊發揮芳苞攢葉毋乃密清香徐徐風作圍<lb/>
我方寂坐息百慮對此不覺板拄頥荒山草木能嫵媚<lb/>
<pb n="KR4d0348_WYG_002-3b"/>
從今細尋莫相違<lb/>
　　　園丁報秀野對岸芙蓉盛開<lb/>
我家分占清溪曲溪曲新添數椽屋屋前花竹占清妍<lb/>
更植芙蓉伴黃菊植時止是三寸纔雨打雪埋地氣回<lb/>
深培淺壅那費力想見錦繡沿溪開向來為渠轉一語<lb/>
欲絆秋光堅不住于今秋光雖勝前花開却恨隔江浦<lb/>
畦丁和我酷愛花風吹芳訊到官衙淡紅深粉足嬌態<lb/>
高高下下依日斜人生行樂何須定蹉見此花頭次盛<lb/>
<pb n="KR4d0348_WYG_002-4a"/>
蜂脾添蜜採偏多蝶婢尋香屢來聘因報畦丁輕削根<lb/>
趁時亂挿不厭繁今年開遍明年續要使長蒙天地恩<lb/>
主人做官在虞水亦有芙蓉滿閒地看花翻憶植花時<lb/>
酌酒一杯誰寄似<lb/>
　　　野航池邊古梅二首<lb/>
池邊梅花種幾時枝柯古怪苔紋圍可憐守分不入宜<lb/>
開時却有天然姿因看冬夜月初上景象森然最難狀<lb/>
梅枝寫影巳清竒不用畫師作圖障<lb/>
<pb n="KR4d0348_WYG_002-4b"/>
凡花雖艷艷在眼梅花帶清清入骨時人喜艷不喜清<lb/>
綺言麗語寓輕忽池邊之梅格又高霜月次第上林臯<lb/>
平生愛梅被梅惱梅亦憐吾非年少<lb/>
　　　對梅傚楊誠齋體<lb/>
前年看梅清溪邊萬花依枝占芳妍去年看梅金臺下<lb/>
一枝傍竹秀而野今年梅花勝舊年急呼麴生來座前<lb/>
折花飲酒到夜半羌管休吹且頻看旁人笑我心太癡<lb/>
花開花落由天時如何苦作十日計慳風妬雨誰得知<lb/>
<pb n="KR4d0348_WYG_002-5a"/>
我雖不言見已慣倚著茅簷聽過鴈明年梅開在清溪<lb/>
不妨訪梅西山西<lb/>
　　　連日雨<lb/>
夭桃倡杏羞蕋紅東風未傳第二訊忽吹山頭雲擁墨<lb/>
細聽簷牙雨成陣公堂閴寂春晝長病夫兀坐湘竹牀<lb/>
童子添火深炷香萬念不生兩相忘<lb/>
　　　久雨<lb/>
浮雲四散雨意濃小池水滿不可容前度久晴今久雨<lb/>
<pb n="KR4d0348_WYG_002-5b"/>
緑牋端欲問太空太空高兮渺無路風力翦絲得小住<lb/>
農家一飽庻有期笑殺春深脫布袴<lb/>
　　　連日雨意未止<lb/>
前日雨聲無一滴官河不堪行小舟只因連夜雲送雨<lb/>
軒窻處處留清幽人心不同分好惡陰晴無凖言妄吐<lb/>
杜陵曾賦貧交行豈是今人不如古古人今人莫預愁<lb/>
皇天念民耕西疇翻手覆手言俄頃功過只須付毛穎<lb/>
　　　遊西湖<lb/>
<pb n="KR4d0348_WYG_002-6a"/>
夜來雨足半篙水西湖荷花紛錦綺扁舟載酒作清游<lb/>
香入衣襟風緩起西湖之景天下無萬句千言空滿紙<lb/>
山依華屋屋依山湖光渺渺相回環因思古人比西子<lb/>
又見今人比賢士東坡詩句脫塵凡不比今人較形似<lb/>
今時亦自有詩人毫端無窮契天理<hi>樓攻媿比西湖為賢士</hi>
　　　黑雲行<hi>視西湖水閘</hi>
山頭墨雲未肯歸牐邊積水正漣漪去年苦旱望甘雨<lb/>
今年久陰蔵晴曦天心人意默相契雨多不止尺入地<lb/>
<pb n="KR4d0348_WYG_002-6b"/>
<hi>俗諺云雨入地一尺歲大熟</hi>訟風擬學韓退之深恨緑牋無好辭<lb/>
　　　金牛行<lb/>
君不見晉陵縣北異事傳夜氣將深纔出没古來至寳<lb/>
默有數精英之蔵寧久鬱我閒試為訪遺蹤惜許邦人<lb/>
忘歲月不然上亦逼星躔兩無相合歸芒芴當時奮身<lb/>
萬䇿湖愛向東山穿香骨豈知服猛盡奔馳潛地而馳<lb/>
真異物雨侵古蘚滿荒臺虛名空在何有哉嗚呼金牛<lb/>
計已竭胡不犧尊陳帝闕<lb/>
<pb n="KR4d0348_WYG_002-7a"/>
　　　槎浦並海<lb/>
海風顛狂衣袂摺長檣巨艦去如葉却行小立視荒田<lb/>
老翁擲杖呼妻妾成行再拜吿官儂舊秋潮大經短堞<lb/>
只因鹹水入田來雖築田塍已晚哉官儂不知苗根透<lb/>
戽水浸苗望苗秀日蒸水氣反枯苗不如莫種只望潮<lb/>
　　　自白馬湖穿夏蓋湖至後郭塘岸<lb/>
連日天晴雲送雨羣山環繞翠相聚湖心波起小玉山<lb/>
映帶不多添媚嫵十年江湖寄此身每到佳處喜生津<lb/>
<pb n="KR4d0348_WYG_002-7b"/>
豈知築隄限海水底事毁泐築更頻君知此理休更說<lb/>
只縁今日人心别<lb/>
　　　西溪湖<lb/>
杭州西湖天下無重樓複閣成畫圖中宵與客買舟去<lb/>
千金間亦呼名姝自言此游有真樂月明星稀飛林烏<lb/>
珍殽㫖酒雜樽爼水精之鱗盤橫鋪光陰鼎鼎暗中去<lb/>
事業泯泯紙上拘蘇仙在郡情甚適君復居山身頗臞<lb/>
英風既往不可作蹤跡勝槩生荒蕪空留濃粧淡抹句<lb/>
<pb n="KR4d0348_WYG_002-8a"/>
思士久泥反長吁金罍有溪名西湖我來適當夏之初<lb/>
萬荷疊疊風捲翠群山隐隐雲依梳岸頭有亭翼然立<lb/>
明秀拱挹美且都名園花卉憶靈運古洞深逺棲仙姑<lb/>
月當下弦遲開鏡高燒銀燭行冰壺君不見水利及人<lb/>
居第一為壑勿學白圭術<lb/>
　　　娥江下岸田為潮汐衝擊今不可墾小民勺水<lb/>
　　　煎鹵于上<lb/>
江潮衝田漸成地地久歸鹹有其味小民泥爐候泥乾<lb/>
<pb n="KR4d0348_WYG_002-8b"/>
勺水煎鹽求淺利農家耕田望秋成煎鹽得錢盡力爭<lb/>
嗚呼小民盡力爭農家輟耒愁空生<lb/>
　　　拽碑歎<lb/>
上虞溪湖十四處昔日是田納官賦逢秋民間欠灌溉<lb/>
縣官作文吿后土民間以田濬溪湖田上官賦却抱輸<lb/>
閑時瀦水旱時用縱未全熟無全逋古來人心平似砥<lb/>
今來人心薄于紙不念平人輸賦苦情願自為悠久計<lb/>
大臣奏事怡天顔以民為基古己然况乃民間推已有<lb/>
<pb n="KR4d0348_WYG_002-9a"/>
明知食是民之天此事傳來猶未久為雨為雲翻覆手<lb/>
拽碑使平命工磨别鐫竒文垂不朽鬼神訶䕶屹不移<lb/>
至今碑上光陸離噫嘻人心不如石使我歎息重歎息<lb/>
　　　讀劉義門碑<hi>邑民劉承詔十世同居熈寧中越地連旱十年承詔旁郡收米賙給</hi>
　　　<hi>宗族趙清獻時為郡守上其事詔立義門且作記</hi>
深秋檢旱歩田隄天清日懶風緩吹行行不覺筋力倦<lb/>
前山數鴈帶斜飛老農指㸃前頭路便是義門植碑處<lb/>
義門當日篤於親十世同居無異語可憐年逺子孫微<lb/>
<pb n="KR4d0348_WYG_002-9b"/>
頼有此碑名未虧子孫能守前人志田雖一畝不忍離<lb/>
斂襟讀碑幾百字重歎今人深有愧老農耕田莫深鋤<lb/>
臺高要記義門居<lb/>
　　　夜窮歌<hi>視梅山塘下摇艣等畈</hi>
山田多怕旱引水以溉灌不知雨勢狂衆流極迷漫君<lb/>
不見三鄉農一年之計一夜窮雖有人力無由逢<lb/>
　　　打魚網歎<lb/>
山川信美何處無只許漁翁把茅居四時風月俱占斷<lb/>
<pb n="KR4d0348_WYG_002-10a"/>
詩人琢句空長吁漁翁平生家累重得魚入市日曈曨<lb/>
褁鹽糴米了晨炊依舊尋魚波洶湧山川雖好儂不知<lb/>
只知取利他何為羣居出巧結新網名以攔江縱所施<lb/>
鯉魴未免僅出入切勿因香戀㣲濕破壊好景是漁翁<lb/>
不用健羡琢句工聖人設險今重險取與不取戒以漸<lb/>
　　　小雨詩<lb/>
墨雲偶過雨數㸃萬葉辭柯霞山崦風聲怒號作新寒<lb/>
斷蹊曲港路艱險山中之民屋蓋茅豐歲往往成樂郊<lb/>
<pb n="KR4d0348_WYG_002-10b"/>
分有大小随分足旋折豆稭煨冷粥<lb/>
　　　采蕺歌<lb/>
采蕺采蕺蕺漸緑蕺山昨夜雨霑足越女提籃入市中<lb/>
論價不止金與玉開時花似蕎麥花亦能蔓生走長蛇<lb/>
龍肝鳯髄久無味却尋野䔩新矜誇聲名在世多相忌<lb/>
最厭薰蕕同一器我歌采蕺非虛辭采蕺歌中有深意<lb/>
　　　秋蟲篇<lb/>
縣樓漏鼔聲逄逄秋深夜永睡未濃窻前秋色已可掬<lb/>
<pb n="KR4d0348_WYG_002-11a"/>
枕畔秋凉能暗通偶思向來所歴事記一忘十馬牛風<lb/>
醒然如寤或省起四壁不耐吟秋蛩秋蛩賦命抑何小<lb/>
聲則甚大凄而雄艱難七月陳王業警戒再四由姬公<lb/>
如何秋蛩蒙好語意謂有漸將成終初非卒然來徑去<lb/>
有如疾風轉孤蓬入我牀下聲更切恐我佐邑務纎洪<lb/>
情知官府印窠大不信民間機杼空就中懶婦絲未理<lb/>
狂謳野舞廢女紅競言秋蛩非促織自是合歡人不識<lb/>
<hi>岀開元遺事</hi>緑牙作籠金作柵萬錢爭買成戲劇撫枕三歎<lb/>
<pb n="KR4d0348_WYG_002-11b"/>
忽成詩秋蛩秋蛩竟何為汝喙從此箝汝聲從此辭不<lb/>
平之鳴汝何預宵爾之織汝無衣自形自色雖天付我<lb/>
欲睡矣汝且住<lb/>
　　　懐仁畫龍<lb/>
懐仁兩龍今幾載墨色欲盡形模在有時驅雨成波濤<lb/>
妙處暗與神明㑹三江七澤龍所居夜深簸弄明月珠<lb/>
為人圖畫雖左計不識憑依當殿隅世間紛紛稱畫手<lb/>
誰識懐仁是劉叟龍兮龍兮神其靈長使邦人書大有<lb/>
<pb n="KR4d0348_WYG_002-12a"/>
　　　前日昨日行<lb/>
二九相喚不出手婦人紉衣先紉袖門外霜風吹倒人<lb/>
相見玉壺冰舊酒去年家居坐竹窻日隂移處梅梢長<lb/>
今年負丞在山邑並海寒氣非尋常前日昨日風四起<lb/>
頃刻凍合省河水鴈宿蘆花亦倦飛只待桃花初水肥<lb/>
　　　望雨行<lb/>
去年雨多浸坤軸排簷日日注銀竹菊花巳老强飄黄<lb/>
荷葉雖枯猶䕶緑今年梅雨久不來暑風吹乾生塵埃<lb/>
<pb n="KR4d0348_WYG_002-12b"/>
苦求涓滴潤田畝敢望瀲灧添酒杯昨日雨意十分好<lb/>
雨聲不斷真是寳誰知好處放些慳尚使老農惱情抱<lb/>
拙翁負丞方五旬為民致禱施殷勤飛雲漸黒開又合<lb/>
戀戀未竟林花紛<lb/>
　　　題䑕狼捕雀圖<lb/>
三雀相逐枯竹低䑕狼睥睨雀高飛可憐一雀翎翅短<lb/>
天寒日暮充爾饑充作饑腸僅一飽雀雀悲鳴猶未了<lb/>
至今不敢眎枯竹揀得寒林深處宿<lb/>
<pb n="KR4d0348_WYG_002-13a"/>
　　　題禪鄉院壁間墨梅<lb/>
昔年曾作梅花夢夢回衣上寒香重矮窻偶見一枝開<lb/>
早是江南春意動凡花不似梅之清精神骨相由天成<lb/>
屢從畫手細傳本但知刻畫非寫生官塘荒寺門斜掩<lb/>
歲久廊欹風雨颭不須晴雪明千堆賸喜墨痕留數㸃<lb/>
　　　潮詩<lb/>
人身日夕何曾休血随氣運長周流偶然逆轉背常理<lb/>
未免凝結成贅疣少年每誦海潮賦徑以人身為譬喻<lb/>
<pb n="KR4d0348_WYG_002-13b"/>
君看沙漲潮頭回却向别流亂衝去攔不住潮頭從此<lb/>
失故歩人身調養勿傷和潮汛緩來爭奈何<lb/>
　　　羣牛浴小港<lb/>
羣牛見水身半濕水淺泥深踝全入摇頭擺尾緩緩游<lb/>
羣牛相呼卒未休牧童在旁短鞭指童既無言牛漸邇<lb/>
人牛兩忘日自長水茫茫兮禾蒼蒼<lb/>
　　　多稼亭<lb/>
前年毘陵登多稼萬頃黄雲在亭下斷碑依壁毫髮微<lb/>
<pb n="KR4d0348_WYG_002-14a"/>
擊壤老人歌聖化今年負丞到㑹稽州園瓦影碧參差<lb/>
中有一亭容數客鬱鬱兩字標璇題吾聞國以民為本<lb/>
民向東郊事耕墾與民同樂識見髙秋成沽酒來遊遨<lb/>
　　　山中老人送蕙花山荷葉因成長句<lb/>
山中老人久不見忽然遇我清溪濱手把幽蕙數十本<lb/>
清香襲襲侵衣巾向來我曾著數語定是久闇蛛蝥塵<lb/>
老人詳說種蕙法泥酥沙軟水力平亂山深處少人跡<lb/>
歛藏不耀席上珍即今得登君子堂藹然能被天地仁<lb/>
<pb n="KR4d0348_WYG_002-14b"/>
小盆别種山荷葉種時近水開晩春青青之色亭亭立<lb/>
似與巴豆為弟兄不然太華山頭種小變厥初翻様新<lb/>
草木至微同是性出處一異虧本真老人前身恐是郭<lb/>
隨縁衣飯甘淡泊爾雅讀書吾未能聊為老人書大略<lb/>
　　　明月堂聞松風<lb/>
此去中秋纔七日明月堂前秋可即山深水逺斷人蹤<lb/>
僧云居此探消息老松夭矯雙鳯翔翠色依月新凝光<lb/>
神仙所居無乃是我來訪古摩蘚蒼夜長月正當窻白<lb/>
<pb n="KR4d0348_WYG_002-15a"/>
風入松梢聲劃劃娥江元自通濤江脫似江潮撼僧牀<lb/>
君不見東坡先生豪一世寄語重門休便閉胸中吐出<lb/>
黃初詩詩勢如潮夐無比又不見后山居士真仙人每<lb/>
遇奇觀精神生悠悠江水流不盡晩日浮沈潮勢平披<lb/>
衣起坐寂無語松影參差復如故風聲四散不暫停遥<lb/>
見江流趁東去<lb/>
　　　簡曾舜卿<lb/>
三十五日不見君今番寵訪又三旬喜君風度勝似舊<lb/>
<pb n="KR4d0348_WYG_002-15b"/>
未暇取酒細論文西關之西蔣灣北隨分各有數間屋<lb/>
只待梅花摘索開共君清賞意自足<lb/>
　　　蘇李河梁相别圖<lb/>
古人重交情初不分秦越詩句聯珠璣中心瑩日月何<lb/>
人作此圖筆墨巳超絕因圖想當時交情重于别君不<lb/>
見朔風漠漠沙草寒子卿仗節歸漢班河梁執手不忍<lb/>
去安得同飛無羽翰<lb/>
　　　陶夢得弼袖詩見訪用元韻<lb/>
<pb n="KR4d0348_WYG_002-16a"/>
大雅不作詩格變只今知誰傳妙手既愛虛飄狀風雲<lb/>
又愛雕鎪桮杞柳半生于此寓吾身曉吟夕鍛苦用心<lb/>
可憐汩汩逐外物未免漸漸虧天真我今久已乾面唾<lb/>
閉門政要深自坐春來織柳鸎弄聲秋至凋葉蛩相和<lb/>
牀頭一巻古人詩疾讀緩讀莫相疑君不見口耳之學<lb/>
求宗派不問血脉在不在<lb/>
　　　十里舖歌<lb/>
山容偏向秋深瘦轎行十里日將晝斜斜雁字雜真行<lb/>
<pb n="KR4d0348_WYG_002-16b"/>
節節芙蓉攢錦繡向來頗恨日月遲而今翻道光隂驟<lb/>
是中有䇿君豈知心要清閒手長袖片言輕發潛禍機<lb/>
駟馬難追焉用救州家因旱授民詞差官下縣拯民饑<lb/>
嗟予竊粟慚一飽破裘短袂肩相隨君不見流行坎止<lb/>
言所寓初程且到十里舖<lb/>
　　　雨後生凉絡緯聲清可愛<lb/>
元蟬聲清入吾耳暑氣駸駸猶未已殘花挺挺留鹿蔥<lb/>
嬌態娉娉是荷婢偶然一雨雲紉裳池邊雨過風送凉<lb/>
<pb n="KR4d0348_WYG_002-17a"/>
小蟲深集楊柳影一段笙歌清更長<lb/>
　　　東坡祠詩<lb/>
先生筆端侔造化妙歳清名滿天下久知富貴等浮雲<lb/>
已悟世情同啖蔗置居陽羡山水妍湔滌埃塵聊稅駕<lb/>
豈知地主無所容天地雖寛如傳舍一朝焚劵還其居<lb/>
意氣不迫愈閒暇年深此事竞莫傳欲紀詩篇愧陶謝<lb/>
先生祠堂幽且深今人那識古人心但把丹鉛較形似<lb/>
滿廊遺像成兒戲<lb/>
<pb n="KR4d0348_WYG_002-17b"/>
　　　象田老饋山茶用東坡先生韻奉寄<lb/>
前時著脚清淨坊山童殷勤進山茗半杯春雲滿晴空<lb/>
午困瞢騰頓能醒山深有鳥聲清圓俗名搗藥頗堪聽<lb/>
從來不起市朝想定亦久知存所性何如搗茶伴老衲<lb/>
疾病去盡竟歸正數株寒菊帶秋清一篆香烟留日永<lb/>
顧我服官走芳塵心雖超悟力未猛氣猿意馬難同防<lb/>
未免稍縱肆頑獷人言茶味怕齒知日漸月漬遣胃冷<lb/>
不然除膩立奇勳氣象森嚴費忠鯁建溪早芽細如鍼<lb/>
<pb n="KR4d0348_WYG_002-18a"/>
來春喊聲徧山嶺銅模新製號鳳團絳紗斜紉䕶龍餅<lb/>
竹窻拂拭金石堅碾破霏霏光炯炯舊曾識此今罕見<lb/>
山茗一旗生舜井冠裳不加貌自若厥包斷不請僥倖<lb/>
須知老衲定中人任柳生肘木生癭<lb/>
　　　獨孤憲公檜<lb/>
古人聲名期不朽一言之謬如此酒今人隨世就聲名<lb/>
浮雲變滅無不有詎知老杜可歎詩爭似憲公當陛奏<lb/>
文章逺繼商周作氣骨已逼秋山秀晩分符竹行其志<lb/>
<pb n="KR4d0348_WYG_002-18b"/>
務在人民安畎畝仁聲既逺姓氏傳遺跡常存鬼神守<lb/>
老檜槎枒枝榦古參天黛色猶衝斗終然依附得聲名<lb/>
孰謂今人不如否<lb/>
　　　立冬後述情<lb/>
山城並水寒較早鴛瓦新霜寫花草五朝三朝風蕭蕭<lb/>
九日十日雲飄飄秋將歸去冬又至寒色不遮萬山翠<lb/>
小窻倚徙片時間有美人兮隔江水<lb/>
　　　田家歳晩<lb/>
<pb n="KR4d0348_WYG_002-19a"/>
田家舂米盛土倉祠竈新鱠鯉與魴粥分口數願長健<lb/>
不賣癡呆儂自當爇火照天田蠶好打灰如願從所禱<lb/>
一聲竹爆陽春回城裏看燈歸已曉我生把筆作耕鋤<lb/>
年餘三十腹空虛不如爾農隨分足只怕門前人催租<lb/>
　　　石人行<lb/>
君不見深閨有女禮自防心事炯然並秋霜江頭日日<lb/>
望夫壻願身成石立道傍人傳其下多風雨天地默與<lb/>
之低昻靈犀一點磨不盡歴歳既逺名獨香因思萬物<lb/>
<pb n="KR4d0348_WYG_002-19b"/>
皆歸寓獨許頑質加冠裳刻形肖貌此何態儼然如在<lb/>
端而莊惜哉愚俗竟莫儗翁媼同處天一方嗚呼翁媼<lb/>
計雖得胡不為柱支明堂<lb/>
　　　纂風浦<lb/>
短茅黃瓦排門戸祖父從來在此住不思城市好風光<lb/>
只要秋成有分數年年借本事荒田探前望後庻有補<lb/>
海門相近潮吐吞不似今番難撑拄夏初㓜婦生小孫<lb/>
嚶咿作聲求飼乳婦饑苦語出肝腸摇頭怕說纂風浦<lb/>
<pb n="KR4d0348_WYG_002-20a"/>
　　　喜雪童謡<lb/>
屋上三日留乾雪添得人問訝奇絶不須待伴窘風雨<lb/>
只要呈祥了時節小兒戲拾疑是花舞低婆娑最堪誇<lb/>
最堪誇處漸堆積生寒到骨思歸家<lb/>
　　　雪飛不已戲作長歌<lb/>
清溪怒號多北風乞水來自河伯宮多應飛雨作寒色<lb/>
呼吸雲氣鞭癡龍冬深萬木凍欲折那有卉藥成纎洪<lb/>
造化小兒一餉戲鎪瓊鏤玉何其工庭前婆娑萬花舞<lb/>
<pb n="KR4d0348_WYG_002-20b"/>
春意已徧翡翠叢可憐世情多冷眼怨咨竞欲訟天工<lb/>
了知妙處不用力豈為汝輩眼目供明朝晴烏耀燭龍<lb/>
向之幻景須臾空<lb/>
　　　止雪用東坡先生韻<lb/>
常年有句吟雨葉今年只了吟飛雪社中誰是錦繡腸<lb/>
令我褫氣歎妙絶固知天運陰陽戾那問家園花草折<lb/>
逞妍妬舞費斑鏤幻色潛光亦消滅前時有句送渠歸<lb/>
日華摇金雲暗掣滕家娘子躭清游𤨏碎回風到簾纈<lb/>
<pb n="KR4d0348_WYG_002-21a"/>
只須頭次陣堂堂底用十番空屑屑民家束緼帶濕炊<lb/>
醉客糜金謾飛瞥海隠來徵鶴隠句恰如白佛偈重説<lb/>
昬霾未見天清明石炭儗鑄一寸鐵<lb/>
</p>
<p>
</p>
  </div>
<div>
                <head>張氏拙軒集巻三</head>
    <p>
<pb n="KR4d0348_WYG_003-1a"/>
欽定四庫全書<lb/>
　張氏拙軒集巻三　　　　　宋　張侃　撰<lb/>
　　詩<lb/>
　　　梅<lb/>
江梅有逺韻不與世浮沈誦我壁間句知渠歲晚心踈<lb/>
花生古意暖艷啅幽禽此處知誰解霜天啓角音<lb/>
　　　時雨三首<lb/>
旬日風消雨今朝山岀雲柳深開潤色荷靚匝清芬江<lb/>
<pb n="KR4d0348_WYG_003-1b"/>
燕新調語沙鷗自引羣農人相賀語田畝可耕耘<lb/>
時雨催農事庭陰散午凉地寛平野色雲密閟林光送<lb/>
目孤村外舒情小艇旁斜暉猶返照何必問商羊<lb/>
矮屋原卑濕頽牆上古苔世間多少事眼下兩三杯詩<lb/>
巻無人惜凉船有客來明朝梅已斷只是一聲雷<lb/>
　　　游西湖李氏園池<lb/>
湖水平春色名園接杳㣲輕風生翠影細雨醒香霏意<lb/>
足休嫌野身閒不受鞿隔舟多妓女歌逐片雲飛<lb/>
<pb n="KR4d0348_WYG_003-2a"/>
　　　歸鴈亭逢所知<lb/>
歸鴈亭前别于今又五年水深涵落日春晚尚餘妍把<lb/>
酒聽吴曲浮家入楚天秋風遞消息為問有書傳<lb/>
　　　黃龍洞<lb/>
傳道黄龍穴深蔵不測淵翠藤依夀木石壁隔塵縁恐<lb/>
有神仙分來觀古洞天善權知不逺雙鶴舞胎仙<lb/>
　　　何道兩山<lb/>
兩山青不盡吾眼未曾經問法維摩室留名處士星地<lb/>
<pb n="KR4d0348_WYG_003-2b"/>
深蔵白霧天逺納蒼㝠我亦倦游者何時結草亭<lb/>
　　　秀州城外<lb/>
月色明于晝閒登百歩橋天低雲宿野地逺水通潮吹<lb/>
笛回賔鴈彎弓絆落鵰年來無片善所得是風標<lb/>
　　　初秋夜坐<lb/>
酷暑秋仍有臨流興未忘好風吹過雨午夜得新凉促<lb/>
織聲偏細舂鋤立自雙人生随處好最好是家鄉<lb/>
夜深天籟息露重月華新此去何須懶從來只任真入<lb/>
<pb n="KR4d0348_WYG_003-3a"/>
秋山有色積雨水生粼萬事乗除耳一樽聊可親<lb/>
　　　雨<lb/>
傍海風先冷殘秋雨漸踈柳凋閒搏黍水凈見舂鋤游<lb/>
客惟笻竹民家半草居近時潮候訊玉筯當園蔬<lb/>
　　　明心院<lb/>
村東古蘭若門徑久荒凉鸛舞風幡小蛩吟露葉黃潮<lb/>
音随法轉茗盌怕詩忙一片牆根石無人為發揚<lb/>
　　　嘲絡緯<lb/>
<pb n="KR4d0348_WYG_003-3b"/>
時序方中伏簷前絡緯鳴凉風雖暫至秋氣未全清荷<lb/>
葉緑偏斷芙蓉錦漸成勸渠莫多事促織又司衡<lb/>
　　　中夜起坐納凉<lb/>
風迅中宵起簷虛入户凉一輪明月影八尺緑筠牀久<lb/>
望重梅雨閒尋晚芰香天河漸分曉結語問牛郎<lb/>
　　　趙紫芝詩巻<lb/>
天樂無他好精神盡在詩墓蔵山色逺語到水心知名<lb/>
極天還妬身亡道自垂勿嫌官職小君復鶴相随<lb/>
<pb n="KR4d0348_WYG_003-4a"/>
　　　周晉仙詩巻<lb/>
晉仙新寺住曉夕在吟邊相去二三里聞名五七年西<lb/>
湖聽鴈夜霅水釣魚天語逸山精泣宜為萬古傳<lb/>
　　　柳下詩巻<lb/>
退之名振世無本肯從游既以吾儒重方知異說休不<lb/>
才空剰語馳譽勝荒丘朴老深于律遺篇處處留<lb/>
　　　偶成<lb/>
細雨遲春色閒雲接曉天清時依薄宦秀句近華牋地<lb/>
<pb n="KR4d0348_WYG_003-4b"/>
冷梅枝少川明竹影圓翻思年少日折柳繫漁船<lb/>
　　　花事<lb/>
立春踰十日猶未見芳菲雲葉垂垂滿簷絲緩緩飛池<lb/>
魚寒未上林鴈暖方歸因靜無思慮由人論瘠肥<lb/>
　　　芍藥<lb/>
春意垂垂盡名花續續開誰知傾國色元未著香埃曾<lb/>
向蕪城見還驚苕水來貪看詩律細忘覆掌中杯<lb/>
　　　春盡<lb/>
<pb n="KR4d0348_WYG_003-5a"/>
韶光餘十日明歲又重來柳外黃鸝怨山中杜宇催一<lb/>
番風送雨幾處錦成堆且飲深杯酒攜笻緩緩回<lb/>
　　　隱者<lb/>
山蹊通綫道舊有隱人居生計多蔵芋秋盤近薦魚簷<lb/>
牙松得夀籬角草堪鋤只欲逢熈運誰能更上書<lb/>
　　　雨後<lb/>
雨後秋容穉雲游日色㣲逺山依舊瘦汙水已新肥燕<lb/>
子稀踈舞螢光冷淡飛官閒清到骨無是亦無非<lb/>
<pb n="KR4d0348_WYG_003-5b"/>
　　　秋色<lb/>
野闊因秋見山高入霧㣲曉看天色暝午更宿陰圍有<lb/>
地堪容隱無言且息機為知閒處好不是厭輕肥<lb/>
　　　夜宿<lb/>
舟宿隄邊寺天虛露氣清秋從今夜冷月比舊時明水<lb/>
鳥紛紛下墟煙冉冉輕田家生計好不逐世間名<lb/>
　　　家園夜月<lb/>
荒畦多古木月送影婆娑須信閒中好翻嫌塵事多簷<lb/>
<pb n="KR4d0348_WYG_003-6a"/>
低排逺岫堂近俯清波夜靜頻來往漁樵互奏歌<lb/>
　　　來鴈<lb/>
雲外新來鴈風回字倒看深知吴地暖生怕塞天寒水<lb/>
國沙汀逺西疇稻粒殘排羣宜穩睡報夜喜平安<lb/>
　　　宵征<lb/>
澗逺泉聲激山回月影重宵征滿凉意曉色帶秋容衣<lb/>
薄初霑露橋陰久傍松茅簷因雨濕催織是鳴蛩<lb/>
　　　伯牙瀆<lb/>
<pb n="KR4d0348_WYG_003-6b"/>
古賢真好事瀆以伯牙名岸轉天無盡春回草漸榮當<lb/>
年流水曲今日賦詩情可惜知音少令人恨未平<lb/>
　　　張涇滙<lb/>
我閒尋勝槩人自號荒郊木老含生意橋迂接水坳浴<lb/>
鳬歸艇集戲蝶野花梢汎宅吾宗逺虛勞歎繫匏<lb/>
　　　穀日<lb/>
姬旦陳王業農官報歲功新晴春滿野宿霧曉披空賣<lb/>
卜煩鄰叟知時訪老翁更須圖夕雨土脉盡豐融<lb/>
<pb n="KR4d0348_WYG_003-7a"/>
欲識田家趣清溪曲抱村齊民當日術學稼古人言瑞<lb/>
實歸千室餘功到小園元機亭育際始見道尤尊<lb/>
　　　夜宿育王莊北窻<lb/>
破壁排矮窻新篁出粉牆開尊侵緑色得雨借初凉名<lb/>
保千年在身安萬念忘詩情亦漫興何暇細商量<lb/>
　　　再用韻促季文結水邊亭<lb/>
一朝飛驥足十載歎龜蔵臨水軒亭好逢人笑語凉須<lb/>
先心地逺莫厭斧聲忙未數漳南景裁詩拂蘚蒼<hi>宋劉繪張</hi>
<pb n="KR4d0348_WYG_003-7b"/>
<hi>融周顒一時勝士居皆連牆故朝野為之語曰三人共宅夾清漳張南周北劉中央舜卿與朱季文盧子長並</hi>
<hi>居故云</hi>
　　　寄題富沙倅廨靜凉亭詩<lb/>
南中多暑氣來覔靜凉詩但得政無擾自然民不欺亭<lb/>
中人蘊藉欄外水漣漪想見賔朋過銜杯樂聖時<lb/>
　　　和朱季文即事<lb/>
種竹多臨水山随雲影蔵夏深元有暑秋淺未全凉箇<lb/>
箇飛螢入雙雙歸燕忙幾年觀物理不復叩員蒼<lb/>
<pb n="KR4d0348_WYG_003-8a"/>
　　　將歸<lb/>
將歸浮小艇水色緑添痕楊柳迷低岸鶯花滿舊園日<lb/>
長迎雨燕沙暖起風鴛眼界須當闊臨溪築小軒<lb/>
　　　歲晚<lb/>
水斂風生壑雲深雪滿天寒光憐袖薄瑞色向梅妍淺<lb/>
酌生春酒<hi>犇牛酒名</hi>閒賡餽歲篇吹燈看家信獨歩到牕前<lb/>
　　　拙軒偶書三首<lb/>
歸來開一室復以拙為名道在何妨小身閒不用榮柳<lb/>
<pb n="KR4d0348_WYG_003-8b"/>
絲愁斷續花靨笑輕盈只此觀天運逢時物自成<lb/>
廊深人罕到益友兩三人得意文章妙相忘情味真蜂<lb/>
來窺硯水燕去潤香芹如此逍遙過胸中無點塵<lb/>
侵晨門外立山色已浮春斫竹流溪水提籃擇細鱗柳<lb/>
濃將作絮梅小未生仁自拆紅泥酒歌呼到北鄰<lb/>
　　　足軒詩<lb/>
人爵何須戀翛然郭外居随縁常二滿散帙富三餘劖<lb/>
石梅花賦堆庭柿葉書呼兒邀客至反櫂或巾車<lb/>
<pb n="KR4d0348_WYG_003-9a"/>
　　　定軒詩<lb/>
門前流水競洗盡市塵交秉我中心正從渠異說譊向<lb/>
來多肘柳近已去心茅隱几觀天地晨曦動翠梢<lb/>
　　　十月初五日自白門之丹陽宿於驛亭中是夕<lb/>
　　　風雪大作<lb/>
輾轉耿不寐青燈遥夜闌關河千里逺風雪一牕寒旅<lb/>
食腰圍减征鞍髀肉酸想知雙鶴髮朝夕望平安<lb/>
　　　感昔<lb/>
<pb n="KR4d0348_WYG_003-9b"/>
先君年壯日邂逅鄭當時把酒對今月彈琴論古詩眼<lb/>
前多俗韻徽外少人知除却瑶山老無繇訪斷碑<hi>先君舊年</hi>
<hi>訪璉市鄭參議之子次修論穎師彈琴詩甲戌春㳺瑶山寺逢一老僧備說論詩時事因得斷碑所載</hi>
　　　正月尾雪<lb/>
今歲春來晚晴寒此舊添雲深天欲雪風定瓦堆鹽幽<lb/>
艷迷瓊屑前山隱翠尖詩人疑是瑞就喚野人占<lb/>
　　　觀薌林堂帖<lb/>
功名落落俟天時險阻艱難定漢基老子掛冠從早歲<lb/>
<pb n="KR4d0348_WYG_003-10a"/>
諸公頌徳盡良規既知中夏馳清譽合去薌林賦好詩<lb/>
事到百年方始定晴牕細與拂烏絲<hi>胡文定以扶持三綱推許向公</hi>
　　　新晴<lb/>
披披雲陣從東去薄薄晨光向北開花態最嬌依宿靄<lb/>
柳枝無力輥香埃心清更覺虛簷逺事少縁無俗客來<lb/>
野鳥互吟閒自在三三兩兩啄莓苔<lb/>
　　　夜坐<lb/>
青燈㸃粟伴牕幽檢盡詩篇倦即休萬事如雲同舞燕<lb/>
<pb n="KR4d0348_WYG_003-10b"/>
此心似水羡飛鷗客來不過談閒事我壯須當辦小舟<lb/>
雨雜風聲欺客枕清眠無夢兩悠悠<lb/>
　　　久雨<lb/>
今年梅雨已淋漓梅盡多時雨意癡漫說池荷能潤色<lb/>
豈知岸柳亦顰眉一天黯黮雲陰殢六月清凉客子宜<lb/>
兀坐小樓香半綫紛紜萬事只心知<lb/>
　　　梁湖夜望<lb/>
秋帶凉風葉互鳴風随潮汐候時生導源甚逺紋微起<lb/>
<pb n="KR4d0348_WYG_003-11a"/>
乘勢初來花轉輕白鷺幾枝閒可畫晴山數㸃曉猶明<lb/>
偶來又得詩中計久矣難成五字城<lb/>
　　　和中秋韻<lb/>
月魄詩魂兩鬬清却嫌歌管揭危亭遥知山鬼形難遯<lb/>
誰洗天公眼暫明物外風光何皛皛人間爝火謾熒熒<lb/>
酒狂徑欲騎鯨去一拂鴻蒙散窅㝠<lb/>
　　　奉寄曾舜卿二首<lb/>
我與懶翁非淺交向來寓止在西郊繞庭草際緑浮色<lb/>
<pb n="KR4d0348_WYG_003-11b"/>
滿檻花梢紅解苞只要同心勝膠漆豈縁一字倩推敲<lb/>
四年㑹面休深歎辛苦揚雄述解嘲<lb/>
一幅吴牋秋滿天幾回書字欠人傳知君性懶存吾道<lb/>
顧我官閒只舊年詩句鍊成猶未穩酒杯空泛未曾傳<lb/>
庭前栢子西來意近日能明若箇禪<lb/>
　　　寄曾兄<lb/>
富貴功名莫問渠閒中氣味復何如年來格外添新句<lb/>
夜靜燈前理舊書用拙不妨存我性得時未免駕高車<lb/>
<pb n="KR4d0348_WYG_003-12a"/>
君家文獻人難比㑹見芳名上玉除<lb/>
　　　次王子元韻二首<lb/>
眼看珠玉混泥塗竒貨何人解與居賣劍買牛知己晚<lb/>
壊車殺馬計何踈卑飛莫辨雞羣鶴高義難兼熊掌魚<lb/>
却羡臨川王介甫愛君獨上萬言書<lb/>
皮骨三年走道塗移文良負北山居甘貧我固輕諸阮<lb/>
勇退吾猶恥二疏好著短衣看射虎休彈長劒為無魚<lb/>
人生識字多憂患飽睡從今莫讀書<lb/>
<pb n="KR4d0348_WYG_003-12b"/>
　　　用秦少游韻二首<lb/>
春風花草繡林臯索莫誰憐止酒陶晚學文章真末技<lb/>
早知州縣亦徒勞年光可歎石中火人事休磨笑裏刀<lb/>
分外更須貪富貴如求兔角與龜毛<lb/>
未工射雉怯如臯欲掛衣冠慕老陶莫為功名多戚戚<lb/>
須知身世兩勞勞求魚切戒空縁木買犢不妨先賣刀<lb/>
未有田園作歸計年來留滯感潘毛<lb/>
　　　戲用東坡先生韻二首<lb/>
<pb n="KR4d0348_WYG_003-13a"/>
冠世文章李翰林掀天功業漢淮陰抹靴捧硯榮雖甚<lb/>
受鉞登壇眷益深逺竄夜郎揮老淚生擒雲夢負初心<lb/>
窮泉二子應追恨不解君前早脫簪<lb/>
倦看冠蓋閙如林夢想扁舟破晚陰歩月南樓情不淺<lb/>
臥風北牖味殊深朱旂黃紙非吾事木板青衫負壯心<lb/>
游宦半生成底事鬢絲零落不勝簪<lb/>
　　　豚犬夜誦東坡贈王子直詩堅索次韻余率然<lb/>
　　　成章可笑深不自量也<lb/>
<pb n="KR4d0348_WYG_003-13b"/>
年來典盡鷫鸘裘逺宦深慚馬少游痛哭恨無禆國論<lb/>
偷安終不為身謀誰憐饑虎空搖尾却羡寒龜暗縮頭<lb/>
但得渭川千畝竹也勝霜鬢取封侯<lb/>
　　　田元長和煙字韻詩見寄復用前韻<lb/>
幾年無夢到凌煙身似春蠶已再眠寡合荆人和白雪<lb/>
獨醒蜀道上青天漁樵好去任爭席富貴儻來羞執鞭<lb/>
見說高真足官府不妨長作地行仙<lb/>
　　　用文伯起韻<lb/>
<pb n="KR4d0348_WYG_003-14a"/>
老人癡鈍性可憎微子誰與為友朋久廢未容收顙馬<lb/>
一呼寧復責饑鷹無縁下榻留徐孺好去登門訪李膺<lb/>
吾道不行吾己矣短桴浮海要同乘<lb/>
　　　和曾舜卿秋日偶成<lb/>
久無名酒共君傾靜對溪山悅我情雨沁荷花多退色<lb/>
風穿梧葉强成聲乾坤納納從來大歲月堂堂未用驚<lb/>
甚欲著書傳後世只愁議論太平平<lb/>
　　　樓源清叔舊有詩云樹冷鴉啼月天寒鴈帶雲<lb/>
<pb n="KR4d0348_WYG_003-14b"/>
　　　曾舜卿足成四韻又有詠雪詩云來從天外無<lb/>
　　　非雨散在人間盡是花亦佳句也清叔死已數<lb/>
　　　月因用後二句為詩弔之<lb/>
見說樓君用志佳曾吟雪句被人誇來從天外無非雨<lb/>
散在人間盡是花偶到銅陵尋舊友歸由宣郡棄生涯<lb/>
碧雲暮合愁偏聚孤塜纍纍日易斜<lb/>
　　　甬東<lb/>
侵晨風雨闇城樓渺渺蒲帆海盡頭逺景暫煩雙目送<lb/>
<pb n="KR4d0348_WYG_003-15a"/>
清游不負此生謀半杯緑蟻衝寒色幾箇白鷗分客愁<lb/>
相近梅開遲雪舞肯容興盡剡溪舟<lb/>
　　　池邊<lb/>
簿書才了聽蜂衙閒到池邊景漸佳雲亦有心時散影<lb/>
風都無力晚生花勞神空覔三年艾妄想休乘八月槎<lb/>
睡思全清還解否歙瓶新瀹建溪茶<lb/>
　　　書考<lb/>
二年薄宦在金臺牆角雙扉向晚開罕有金貂來換酒<lb/>
<pb n="KR4d0348_WYG_003-15b"/>
且看野馬共浮埃已書下考甘平進久律吾身愧不才<lb/>
却喜清貧如昨日知心相識自然來<lb/>
負丞虞水恰年餘誰信官居似野居乍起柳風清午枕<lb/>
久因梅雨理殘書眼前毁譽何須較酒裏功名定不虛<lb/>
只把廉勤替疏拙翻嫌苦苦學懸魚<lb/>
　　　紅梅<lb/>
天然標致出羣品緑葉青枝說太狂卯酒醺酣紅玉軟<lb/>
春風觸撥瑞龍香清臞尚餘山澤相淡薄强随時世粧<lb/>
<pb n="KR4d0348_WYG_003-16a"/>
更道北人初不識杏花應不敢承當<lb/>
　　　春時<lb/>
兩日閒為汗漫游谿邊長是喚扁舟杯盤草草同真率<lb/>
笑語悠悠得細酬别墅橋欹泥没膝東園亭小雨霑頭<lb/>
<hi>記一時實事</hi>不知桃李都開遍更趁殘花一醉休<lb/>
　　　雨<lb/>
一片雲飛雨趁來常年此候㨗如雷滿天盡黑都吹散<lb/>
俄頃還明又復回凖擬却無真失望等閒易有竟難猜<lb/>
<pb n="KR4d0348_WYG_003-16b"/>
化工若念農辛苦早賜傾盆亦快哉<lb/>
　　　巧夕前一日雨<lb/>
天時人事逐畨新轉盻初秋感慨頻月傍銀河移扇影<lb/>
天留絲雨洗香塵民間但欲逢豐歲酒裏何妨換好春<lb/>
一笑且随吾意適燕支菱芡伴盤珍<lb/>
　　　偶書<lb/>
事業從教下瀧舠一年竊禄在江臯腥汙砧几憎蠅賦<lb/>
愛䕶文書却䑕刀風約浮萍雲疊岫日蔵老檜雨翻濤<lb/>
<pb n="KR4d0348_WYG_003-17a"/>
深慚無補公家事只願年豐弓載櫜<lb/>
　　　聞方孚若<hi>信孺</hi>寺丞訃二首<lb/>
清時補外駕朱轓德政碑成達帝閽都把功名垂竹帛<lb/>
盡留官職付兒孫生前花藥千株在身後詞章幾巻存<lb/>
履道宅邊雲黯黯知誰挂劍酹清尊<lb/>
憶昨家君出帥時惟公英氣少人知要除五事心常在<lb/>
費盡千言氣不卑渺渺淮波紛櫂檝晶晶霜日照旌旗<lb/>
論功未盡還知否應有名賢為立碑<lb/>
<pb n="KR4d0348_WYG_003-17b"/>
　　　收潘廷亨逵訊<lb/>
舊年淛右水連天聞說閩中水亦然官裏勸分雖遍及<lb/>
民問慳糴為無錢大風拔木揚塵土細雨打花空媚妍<lb/>
甲子一晴差可喜農家只願屢豐年<lb/>
　　　題蕭照漁樵對語圖<lb/>
世人大半愛漁樵不道漁樵心志凋漫釣溪魚臨月夕<lb/>
每沽村酒怕霜朝檀欒男女衣藍縷澹泊生涯舟蕩摇<lb/>
偷得片時相對語從頭至尾盡無聊<lb/>
<pb n="KR4d0348_WYG_003-18a"/>
　　　閒中憶曾舜卿知丞<lb/>
官舍如舟近古河隔河老木尚新峩森羅星象螢分度<lb/>
經緯水紋魚擲梭月滿秋容随處好風含凉意向人多<lb/>
香蒲泉石供清翫遥憶騷翁在澗阿<lb/>
　　　宿等慈僧房<lb/>
小小禪房若箇寛㲲巾楮帳䕶幽閒貪㸔天外雲千變<lb/>
忘數簷前竹幾竿老衲呪經祈雨切臞翁煮粥當晨餐<lb/>
早知一念能持靜不學槐安蟻走盤<lb/>
<pb n="KR4d0348_WYG_003-18b"/>
　　　姑惡<lb/>
一雙姑惡屋邊啼飛入垂楊伴夕暉不悟形骸非昔日<lb/>
但思怨恨沒休期婦聞孄語猶翻悔汝得佳名免此譏<lb/>
事事直須存分義從今緘口莫相疑<lb/>
　　　冬晚<lb/>
冬晴日暖如春天墨雲忽過雨生寒定飛柳絮呈農瑞<lb/>
未放梅花到酒樽厯尾無多更舊歳筆端不韻祗陳言<lb/>
須臾刮地風聲壯吹折南牆老竹根<hi>按寒字出韻</hi>
<pb n="KR4d0348_WYG_003-19a"/>
　　　冬後書事<lb/>
兀坐茅簷意自閒哦詩因得數苔斑一畨雨過歸寒水<lb/>
數片雲浮疊晩山近日隂晴多不定自來冷暖不相關<lb/>
春深泛棹清溪上穩釣漁村三兩灣<lb/>
　　　天機詩<lb/>
汎觀物理任天機莫泥春殘事遽非蝶粉鶯衣隂處泊<lb/>
燕泥鷗雪雨中歸裝成閒景真堪翫寫入清吟細解圍<lb/>
一榻凉風清午暑拙翁睡起理絺衣<lb/>
<pb n="KR4d0348_WYG_003-19b"/>
　　　同郷人别朱希文察判于詠春亭<lb/>
今春醵飲咏春亭水闊山遥眼界清前度來時多值雨<lb/>
今番到此却逢晴蠶方三㓜餐乾葉燕喜雙飛泊短楹<lb/>
小别諸君休作惡陽關四疊不須成<lb/>
　　　家園二首<lb/>
當年迂叟圃初成野草閒花不記名康節巾車臨小徑<lb/>
東坡詩板照高楹久知氣象歸前輩擬學規模愧後生<lb/>
惟有至公能格物莫將險躁起心兵<lb/>
<pb n="KR4d0348_WYG_003-20a"/>
堪笑吾家五畝園新添石岸築雲軒眼看流水清無底<lb/>
靣揖羣山翠欲奔拂拂好風凉入座娟娟明月影侵門<lb/>
弟兄歳晩團欒處自摘青蔬薦酒尊<lb/>
　　　次韻韋中實<hi>闕</hi>雨悶<lb/>
與世相違願不才春殘花底尚銜杯詩從碧霧愁邊得<lb/>
門向青山好處開東里沈君投檄去西鄰韋叟趁閒來<lb/>
喜無俗駕知予懶坐看庭隂閟古槐<lb/>
　　　偶成<lb/>
<pb n="KR4d0348_WYG_003-20b"/>
前朝晴暖昨朝寒細雨催花聲不閒處處閉門掃蠶蟻<lb/>
家家垂柳隱緜蠻東灣泛艇看人渡北埭扶笻向晩還<lb/>
惟有羣山怕陳迹輕煙冉冉薄螺鬟<lb/>
　　　虛庭<lb/>
虛庭幽閴日陰移旋拂藤牀近小池雲自悠揚峰疉疊<lb/>
風常和暖日漪漪青衫漫仕安愚分白酒初篘滿屈巵<lb/>
竹外流螢三兩箇微光猶足映書帷<lb/>
　　　西村<lb/>
<pb n="KR4d0348_WYG_003-21a"/>
籃輿軋軋過西村小麥青青雨露恩山色無窮開遠近<lb/>
民家守分度昕昬僧精持課歸林下客自攜尊醉竹根<lb/>
毎日塵氛牽百念要須結屋浸溪痕<lb/>
　　　南村<lb/>
郁李花開春漸殘海棠猶自映杯柈燕随風舞迎人暖<lb/>
鳩喚雨來連夜寒兩水中分清可燭<hi>上陌澗水一自石瀨一自白竹塢合</hi>
<hi>流自青林廟前匯入湘溪</hi>羣山環揖秀堪餐兒童成隊逢寒食紙剪<lb/>
飛鳶貼霧端<lb/>
<pb n="KR4d0348_WYG_003-21b"/>
　　　病起<lb/>
秋深雨意轉連綿聲到枯荷清未眠久悟是非姑掩巻<lb/>
且看童稚互攤錢園蔬土潤青堪饌徑竹行疎翠可憐<lb/>
賸喜病夫今已健碧腴膏莫問人傳<hi>元微之病瘴白樂天自長安寄碧腴</hi>
<hi>膏</hi>
　　　象山住持僧于修求詩戲題五十六字<lb/>
的知前聖定曾來山脉深長景漸開霜幹都無新氣象<lb/>
風幡不染舊塵埃漁樵雖過何嘗問父老相傳莫浪猜<lb/>
<pb n="KR4d0348_WYG_003-22a"/>
慚愧修公堅有請依前題作小天台<lb/>
　　　催雪次韻韋中實<lb/>
海隱方搜催雪詩韋郎落筆補新辭雲邊花舞瓊千㸃<lb/>
座上風流玉一枝如許寒光宜應瑞不勝幻色又添奇<lb/>
政須瀹茗清靈府盡把文章潤色之<hi>費補之謂中實云古人有催雪詞未</hi>
<hi>有作催雪詩中實賦此詩時雪已舞花故終篇及之</hi>
　　　溪上<lb/>
水痕依綠四無邊雨脚垂簷細更妍楊柳不遮愁處眼<lb/>
<pb n="KR4d0348_WYG_003-22b"/>
牡丹猶倚醉時肩紛紛燈火疑星燦汩汩聲名類蟻旋<lb/>
閒凭蓬牕仍感舊開箱重為整詩篇<lb/>
</p>
<p>
</p>
  </div>
<div>
                <head>張氏拙軒集巻四</head>
    <p>
<pb n="KR4d0348_WYG_004-1a"/>
欽定四庫全書<lb/>
　張氏拙軒集巻四　　　　　宋　張侃　撰<lb/>
　　詩<lb/>
　　　題剡溪圖<lb/>
欲識詩清處須來天盡頭可人一溪雪催我上扁舟<lb/>
　　　贈别<lb/>
野樹叅差緑山花零亂紅夕陽一樽酒聊與故人同<lb/>
　　　雨中<lb/>
<pb n="KR4d0348_WYG_004-1b"/>
寒山草木踈蒼翠因雨濕日暮來不來前溪借蓑笠<lb/>
　　　花珠二絶<lb/>
雨細成珠琲紛紛入緑花緑花無不濕傾處又成波<lb/>
堦逺滴成聲荷深圓又碎風動水銀收亭亭開翡翠<hi>古語</hi>
<hi>云夜雨滴空堦滴入空堦裏空堦滴不成滴入愁人耳</hi>
　　　智果院<lb/>
前軰經行處壁間題小詩梅花還好否要見出塵姿<lb/>
　　　嘲梅花<lb/>
<pb n="KR4d0348_WYG_004-2a"/>
緘蘂怯寒風清香已暗通數株籬落外生毓任元功<lb/>
　　　梅花謝嘲<lb/>
騷客多吟詠無非泥酒杯君知儂澹泊嵗嵗幾畨來<lb/>
　　　梅花自觧<lb/>
孤根在寒谷無分逐東風流軰剛言好中心只固窮<lb/>
　　　理髪有白者<lb/>
今年三十六吾髮白䨇莖不耐秋霖滴愁濃遣未平<hi>韓致</hi>
<hi>堯詩一滴秋霖白一莖</hi>
<pb n="KR4d0348_WYG_004-2b"/>
　　　春去<lb/>
春去留無計殘花更可人多情玉蝴蝶隨雨伴香塵<lb/>
　　　題鎮㕔西軒<lb/>
焚香覺心清觀書消日永門前剥啄稀且喜官職冷<lb/>
　　　十五夜月二絶<lb/>
閒來庭下立月影照人清偏到中秋好遲眠已四更<lb/>
秋光初破蘂香逺逐人來多是蟾宫種何妨兩處開<lb/>
　　　十六夜月二首<lb/>
<pb n="KR4d0348_WYG_004-3a"/>
昨宵清不盡今夜色増明想見清虛殿氷輪漸漸生<lb/>
松風傳地籟花月滿庭心記得金臺下孤樽細細斟<lb/>
　　　王梅磎題玉枕峯二絶<lb/>
靜處翻千偈忙中認一身忽㸔枕峯句便作是非人<lb/>
向來雲影卧今日復如何不是相知少人間險處多<lb/>
　　　中秋<lb/>
中秋添月色携酒上金臺世事無窮盡江山入句來<lb/>
　　　禹廟<lb/>
<pb n="KR4d0348_WYG_004-3b"/>
當時計水功直為萬世利梅梁破浪歸底事成兒戱<lb/>
　　　題雁山行紀<lb/>
當年雁來㳺少憩存夜氣自從開此竒便有草鞵費<lb/>
　　　示法果院僧則<lb/>
山深雲卧冷結屋在山椒我意如雲懶隨緣聼海潮<lb/>
　　　贈仁上人<hi>百漏船是其所居</hi>
塵事紛如掃僧窓對竹開欲酬清靜債一嵗五畨來<lb/>
　　　天竺逢僧禮<lb/>
<pb n="KR4d0348_WYG_004-4a"/>
于今僧軰少學業又全䟱日莫山深處相迎有浩初<hi>明易</hi>
<hi>傳故用浩初事</hi>
　　　秋魚眼詩<lb/>
江湖毓羣魚水大隨所揀奈何世上人尋到秋魚眼<lb/>
　　　寒蘆四鴻<lb/>
蘆葉滿沙洲鳬翁取次㳺生綃纔半尺占得江南秋<lb/>
見山真見山翠滿簷楣間屛几漫畫障意足水墨閒<lb/>
　　　救婆廟二首<lb/>
<pb n="KR4d0348_WYG_004-4b"/>
曲徑接山阿行人説救婆須知閨室女識見已爭多<lb/>
海水有枯竭喬松易摧折髙名萬古存地志書英烈<lb/>
　　　對酒<lb/>
柳絮隨風舞金沙貼地開為緣春滿眼不厭酒深盃<lb/>
　　　偶成<lb/>
風暖輕拖練天寒皺作鞾江湖只如此今古幾消磨<lb/>
　　　戱題<lb/>
雨後露華白風前嵐氣清秋心愁不展垂白睡難成<lb/>
<pb n="KR4d0348_WYG_004-5a"/>
　　　桃花菊<lb/>
誰將秋菊蘂故作小桃紅輕薄隨時好飄零風雨中<lb/>
　　　雪霽<lb/>
㣲雪寒侵煖新晴風掃氛天公念穡事秋稼定如雲<hi>三月</hi>
<hi>十六日雪二十七日甲子晴</hi>
　　　蘇成之<hi>盛甫</hi>庚申嵗相别甲申嵗方㑹甬東<lb/>
憶與成之别于今廿五年今朝復相見話舊竹窗前<lb/>
世態頻頻換君心炯炯明能言少時事滿座便風生<lb/>
<pb n="KR4d0348_WYG_004-5b"/>
　　　雨中<lb/>
風清園蝶粉猶輕雨冷吳蠶繭未成盡説溪村年事好<lb/>
又添漁子笑浮生<lb/>
　　　春去<lb/>
横雨顚風勢轉加紅情緑意不容誇明朝春去忙如箭<lb/>
滿市人擕謝豹鰕<lb/>
　　　浮來廟<hi>石自剡中浮來</hi>
仙槎飛去訪牛郎頑石浮來立道旁能使鄉民知所敬<lb/>
<pb n="KR4d0348_WYG_004-6a"/>
隻雞巵酒卜豐穰<lb/>
　　　梅子<lb/>
一株緑色未成隂千㸃㣲酸已沁心雨露功深人不識<lb/>
摘來先與了清吟<lb/>
　　　今嵗朱櫻紅熟樽俎間曰有此品口占二絶<lb/>
積雨淋漓花頓空櫻桃滿樹漬猩紅相陪從事風流裏<lb/>
遥想香燈摇落中<lb/>
櫻桃顆顆滋春雨橙霧霏霏遡曉風出處不齊休比並<lb/>
<pb n="KR4d0348_WYG_004-6b"/>
一尊今夕與誰同<lb/>
　　　秋後積雨起水曾舜卿朱秀文有詩用韻作俳<lb/>
　　　諧體田家苦三疊<lb/>
秋雨霖滛數日間耳邊未聽雨聲閒傳聞農子愁無寐<lb/>
心願烏雲且入山<lb/>
戽水乾忙衣袂凉旋炊濕稲當家常連年成熟今年水<lb/>
誰信㣲隂能奪陽<lb/>
積雨因風驟作寒又吹濁水浸牛欄須知此去盤中飯<lb/>
<pb n="KR4d0348_WYG_004-7a"/>
一似鮎魚上竹難<lb/>
　　　積雨後農人戽水曉夕車聲不已<lb/>
萬頃早禾迎秀色一天畏日耀炎光滿倉陳腐將何用<lb/>
細聼車聲恨最長<lb/>
　　　犇牛梅花開最晩因讀墨夲坡翁和楊公濟梅<lb/>
　　　花詩信筆四絶句<lb/>
二年孤負觀花眼少見江南第一枝細讀坡公當日句<lb/>
恍如玉立耿疎籬<lb/>
<pb n="KR4d0348_WYG_004-7b"/>
平生政坐花開早不奈顛風一夜吹緘鎻芳英春意閙<lb/>
轉頭青子已盈枝<lb/>
閘南閒地逺連天好種梅花作玉田待得開時擕酒去<lb/>
旁人疑是飲中仙<lb/>
積谷山前數種梅常年擕杖走千囬而今寂寞金臺下<lb/>
獨對停雲把酒盃<lb/>
　　　金臺中秋<lb/>
桂子吹香清不眠相逄還在翠屛邊一輪明月依人好<lb/>
<pb n="KR4d0348_WYG_004-8a"/>
兩載中秋特地圓<hi>予官金䑓兩逄中秋俱有月色内表蔡孟聲自武林試回云中秋日大雨</hi>
　　　鑑湖别島二絶<lb/>
坡老當年乞鑑湖君王未肯付珪符清名凛凛照人目<lb/>
欲倩丹青成畵圖<lb/>
鑑湖别島對青山山下菰蒲獵獵寒最是曉烟收未盡<lb/>
舂鋤閒立景尤寛<lb/>
　　　東闗二絶<lb/>
放翁詩裏想東闗舟到東闗雨逗寒只是當年舊山色<lb/>
<pb n="KR4d0348_WYG_004-8b"/>
水邊誰似白鷗閒<lb/>
瓦屋三間水半篙雞豚村社寄吾豪早知城市同耕鑿<lb/>
悔不從渠泛小舠<lb/>
　　　觀三賢石夲墨妙<lb/>
字旣因人傳者多人能累字又如何誰知異世三君子<lb/>
字與名同保不磨<lb/>
　　　秋葉二絶<lb/>
繞窗山水富清妍古木隂中隠亂蟬一葉迎秋無盡日<lb/>
<pb n="KR4d0348_WYG_004-9a"/>
勾萌還復待明年<lb/>
花木榮枯又一年誰知生意妙難傳君看亭側數株桞<lb/>
幾度風前吹細綿<lb/>
　　　觀梅用東坡先生山字州字兩絶句韻<lb/>
冬深水涸未潺潺數蕚梅依翠竹間待折歸來占清賞<lb/>
不須移近小屛山<lb/>
只怕花開眼界幽香中一㸃絆人愁問渠偏向孤山好<lb/>
時復飄香入帝州<lb/>
<pb n="KR4d0348_WYG_004-9b"/>
　　　舜廟在龍山右<lb/>
水來江尾難分燕山到崖頭合號龍見得人心尊萬乗<lb/>
片帆飛過亦朝東<lb/>
　　　春日覧古四絶<lb/>
疎梅晼晩千年秀穠李韶華二月初試訪前谿歌舞處<lb/>
斷烟斜日照平蕪<lb/>
游人拾翠蹋青歸叠叠樓臺映緑漪行到橋西多野色<lb/>
吳羗山下織簾祠<lb/>
<pb n="KR4d0348_WYG_004-10a"/>
結廬恰恰對西亭萬物昭囬自賦形秋晩不妨尋好處<lb/>
何須送客話飄零<hi>西亭即邑西接官亭唐人有詩送客莫辭秋晚龜磎好處西闗</hi>
曾擕壁上鸕鷀杓來飲靈泉一掬甘却笑眼花前日誤<lb/>
竟煩舌本為渠參<lb/>
　　　鳯鳴洞祈雨三絶<lb/>
山蹊屈曲費躋攀來謁仙姑氣貌閒曾與人間祈得雨<lb/>
姓名從此徹天顔<lb/>
洞口流泉清徹骨崖頭瀑布冷侵人隔凡不許纎塵入<lb/>
<pb n="KR4d0348_WYG_004-10b"/>
誰識中潜縱壑鱗<lb/>
六月官河已斷流農家無水䕃田疇我來欲問姑求雨<lb/>
要勝常年望有秋<lb/>
　　　初秋<lb/>
暑氣蒸人病未蘇時吹凉雨滿庭除秋來不待梧桐報<lb/>
妝㸃前山景色䟱<lb/>
　　　游東山國慶院院有明月堂白雲軒土人云明<lb/>
　　　月白雲謝太傅所擕妓小字也此出於李白憶<lb/>
<pb n="KR4d0348_WYG_004-11a"/>
　　　東山詩特紀一時景色王性之記中直言眀月<lb/>
　　　白雲二堂是太傅舊跡又誤矣因成一絶以識<lb/>
　　　之<lb/>
當年擕妓漫來㳺後世薔薇句更遒明月白雲成底事<lb/>
誰知棋罷是深謀<lb/>
　　　十八澗<lb/>
九磎十八澗邊㳺風景蕭踈接素秋野草怕人愁有賸<lb/>
尚餘翠色映䨇眸<lb/>
<pb n="KR4d0348_WYG_004-11b"/>
　　　十年前拜四聖觀林和靖像曾有詩為士友諷<lb/>
　　　誦庚辰中秋後十日重游適梅破一二蕚再書<lb/>
孤山山下舊祠堂詩與梅花一様香方欲向君求剰語<lb/>
忽逄摘索破天荒<lb/>
　　　蓴二絶<lb/>
春深買得一絲蓴絶勝農家碧澗芹却笑吾宗深有托<lb/>
自憐野鶴在雞羣<lb/>
逹人胷次與天寛到處浮家得細看滿盌蓴絲浮碧色<lb/>
<pb n="KR4d0348_WYG_004-12a"/>
不妨邀客話儒酸<lb/>
　　　陳家渡至上乘院<lb/>
山田疊疊之字轉穉麥森森雲様生輸與農家生計定<lb/>
纔逄楊栁便清明<lb/>
　　　宿彌陁興福院遇詩僧妙寧<lb/>
今宵僧院借牀眠風誤秋聲在枕邊起共詩人談雋永<lb/>
瀹茶新汲磵泉煎<lb/>
　　　留題餘杭道明山勝因院<lb/>
<pb n="KR4d0348_WYG_004-12b"/>
人生行止且隨緣不到兹山十五年紫翠屛前久空濶<lb/>
四時轉景是風烟<lb/>
　　　感秋扇五首<lb/>
須信此心元有性苦將濁酒破人愁舊愁未觧新愁至<lb/>
團扇因何怯去秋<lb/>
人到退時須著力未退之時休向前暑中團扇多勳業<lb/>
一夜西風亦偶然<lb/>
班氏休吟團扇句退之枉賦短檠歌行藏用捨皆前定<lb/>
<pb n="KR4d0348_WYG_004-13a"/>
凡物逄時莫要過<lb/>
箧中團扇去年擕小字曾書老杜詩今日秋風風漸起<lb/>
要人收拾自知時<lb/>
潜藏酷暑又明年月缺秋孤快目前團扇此時還用事<lb/>
知機元要占人先<lb/>
　　　村外寒食<lb/>
八字橋邊春水平三家村裏亦清明女郎鼓棹歸來晚<lb/>
却被風光賺一生<lb/>
<pb n="KR4d0348_WYG_004-13b"/>
　　　春晩聞鶯<lb/>
村北村南花事稀晩風吹雨緑盈枝黄鸝暗與春光轉<lb/>
似怕騷人細作詩<lb/>
　　　種松添竹口占二絶<lb/>
添竹栽松眼界寛四時長使翠光團叅天㑹見充梁棟<lb/>
礙月休令作釣竿<lb/>
種得成時我已歸明年此際弄秋暉丁寧園叟頻澆灌<lb/>
要見元功無盡機<lb/>
<pb n="KR4d0348_WYG_004-14a"/>
　　　次韻竹林玉老三首<lb/>
筆法有神緣劔舞詩壇游戯也無妨却嫌踏破鐵門限<lb/>
剗草堂前化鞠塲<lb/>
我似吳牛喘月光領瘡磨鞅巧相妨何時飽聴林間笛<lb/>
了却官租稼滌塲<lb/>
晚景奔忙駒過隙閙中且覓靜何妨時宜正要新聲巧<lb/>
賀老龍鍾莫定塲<lb/>
　　　獨坐<lb/>
<pb n="KR4d0348_WYG_004-14b"/>
破愁淺酌賢人酒覔句還尋君子花造物於予元自厚<lb/>
閉門獨坐日初斜<lb/>
　　　聞鵲<lb/>
舉頭聞鵲心偏喜的是庭闈初寄書報語加餐眠穏外<lb/>
只留清白替葘畬<lb/>
　　　即事<lb/>
村烟四五水成灣拍拍鳬翁意自閒秋雨不能囬衆緑<lb/>
洗開霜色露寒山<lb/>
<pb n="KR4d0348_WYG_004-15a"/>
　　　九月朔<lb/>
一春多雨阻清游留得名花到暮秋偶見來禽與仙杏<lb/>
淡紅殘粉亦風流<lb/>
　　　大龍寺荆公詩石<hi>天下蒼生望霖雨不知龍向此中蟠</hi>
宰邑歸來便老成豈知詩句是心聲細㸔野水無人渡<lb/>
終勝蟠龍守此清<lb/>
　　　雪中獨歩家園<lb/>
北風掠地盡無塵惜許林園未有春小試囊中餐玉法<lb/>
<pb n="KR4d0348_WYG_004-15b"/>
誰為天外散花人<lb/>
　　　正月晚訪梅<lb/>
墻隈楊桞已垂絲岸北梅花始着枝風掠晴香覔詩句<lb/>
容渠開晩占春時<lb/>
　　　梅時徃來郊外十絶<lb/>
舊冬全未見梅枝多是江南春訊遲今日相逢猶摘索<lb/>
翠濤箋上寫新詩<lb/>
蹋雪西村探古梅一株寂寞為誰開不消絃管與彈壓<lb/>
<pb n="KR4d0348_WYG_004-16a"/>
自有騷翁時徃來<lb/>
一冬多雪更多隂問訊磎梅春未深等得春來花已漫<lb/>
孤髙不改嵗寒心<lb/>
半生見梅喚作兄我詩政見梅邊清前回待欲喚曾子<lb/>
惜許疎蟾未弄明<hi>舊冬一篇有借得梅之清句</hi>
不作等閒桃李色一聲羗笛怨驚塵偶思今嵗開花晚<lb/>
要醉風前爛熳春<lb/>
琉璃木葉櫬瓊英折得歸來照眼明聞道此花清似我<lb/>
<pb n="KR4d0348_WYG_004-16b"/>
莫言避俗太無情<lb/>
剪蠟勻脂别様粧吐芳先與探春光為縁骨相天然好<lb/>
所欠江頭細細香<lb/>
近來疎懶任方圓叅取梅花句裡禪三尺枯藤同所好<lb/>
斷無人似拙翁顛<lb/>
春已多時花漸繁勸梅未用㸃苔斑隔塵自有元規扇<lb/>
要見風流慶厯間<lb/>
磎邊小圃半荒蕪數種梅栽莫負渠香色幾年吟不盡<lb/>
<pb n="KR4d0348_WYG_004-17a"/>
蜂鬚先得妙工夫<lb/>
　　　黄木香<lb/>
名花愛向春深月幻作人間黄玉花裛露承風嬌不盡<lb/>
好將逸語為渠誇<lb/>
　　　春日二首<lb/>
木香堆架漸開花旁徑薔薇錦未斜風劈桞絲成亂絮<lb/>
輕輕飛入野人家<lb/>
春光到此未須歸緑替紅殘已暗圍説與羣兒休趕逐<lb/>
<pb n="KR4d0348_WYG_004-17b"/>
要看宛轉自然飛<lb/>
　　　贉村望潮<lb/>
㳂江一曲水通村潮拍平沙滿舊㾗落日鎔金潮又漲<lb/>
水天直接海山門<lb/>
　　　題睡布袋<lb/>
佛身廣大遍虛空收拾歸來一衲中走入睡鄉推未覺<lb/>
只緣認得主人翁<lb/>
　　　雪後<lb/>
<pb n="KR4d0348_WYG_004-18a"/>
連朝風雪滿空來喜得新晴萬象回甚欲出門尋野興<lb/>
梅花多是旁春開<lb/>
　　　題等慈寺後經畧潘徳鄜舊居三絶<lb/>
父兄師友俱鳴世培飬都緣嵗月深忍得清貧忘寵辱<lb/>
至今聲譽藹儒林<lb/>
中書當日冠天下半世浮萍無定居却是子孫能力守<lb/>
結茅随分並精廬<hi>潘良貴字義榮何㮚榜第二人登科其外舅以二千貫托婺守為起宅婺</hi>
<hi>守請義榮之父具問所卜其父答曰兒子方沗一第安敢以此擾鄉里請以所支金封還之義榮自是終身不</hi>
<pb n="KR4d0348_WYG_004-18b"/>
<hi>治宅</hi>
古來名士都如此後世虛浮類鄙之頼有晦翁髙著眼<lb/>
青青鉅竹䕃簷楣<hi>晦菴書月林字</hi>
　　　泊楊園詩<lb/>
名園依水跨官塘古木扶疎圍夕陽粉蝶不來蜂又去<lb/>
一䨇燕子話凄凉<lb/>
　　　紀程十絶<lb/>
半夜燃萁車堰歸縣街燈火已稀㣲路人莫笑奔波甚<lb/>
<pb n="KR4d0348_WYG_004-19a"/>
領畧江山暫觧圍<lb/>
旋呼篷艇到新橋日影隨寒上桞梢烏㡌䊶裙真野服<lb/>
又乗山轎過山腰<lb/>
宿霧漫山寒未開老僧笑我四番來功名遷轉都如此<lb/>
頗羡幽人隠磵隈<lb/>
百漏船東竹似椽一杯茗粥説癡禪恰如二月烏㩜角<lb/>
村北村南童稚顛<hi>村市小兒二三月間剥桞皮捲成牛角吹而成聲名曰烏㩜角云</hi>
貧民逐利可憐生水附泥乾鹵漸成多得鹵成求淺利<lb/>
<pb n="KR4d0348_WYG_004-19b"/>
問天乞取一冬晴<lb/>
㳂湖水淺灘勢斜小兒并灘運魚叉風力如銛䨇股冷<lb/>
青帘側邊是儂家<lb/>
秋晚曾來十日過滿田稗子緑成窠年荒只待州家牓<lb/>
分數攙多喜若何<lb/>
星移山轉度寒沙到得塍頭鼔二撾忽憶昔年斗門渡<lb/>
風飜浪葉艣欹斜<lb/>
敲開野店旋吹燈舊酒重温醆易氷十五年來隨分過<lb/>
<pb n="KR4d0348_WYG_004-20a"/>
任人呼作在家僧<lb/>
冬晴全未見梅花籬角黄花尚綴葩賸喜交情真耐事<lb/>
風流不到五侯家<lb/>
　　　海際民田<lb/>
良田水旱不妨耕海際成田禾罕生一夜潮來留剩水<lb/>
民家辛苦望西成<lb/>
　　　夜坐<lb/>
繁絃脆管挾春華都屬侯門富貴家我獨蕭然無一事<lb/>
<pb n="KR4d0348_WYG_004-20b"/>
清宵兀坐聽鳴蛙<lb/>
　　　題旌教院僧房雲舫又名百漏船三首<lb/>
山僧成嵗枕雲根豈是無心直漫云更闢短窻臨澗水<lb/>
自題雲舫見殷勤<lb/>
雲片東西自在飛偶然連綴又成衣商量做雨竟何事<lb/>
刻畫竒峯便忘歸<lb/>
既名雲舫知歸宿何用多言惹是非水到渠成添百漏<lb/>
可憐未解箭真機<lb/>
<pb n="KR4d0348_WYG_004-21a"/>
　　　桞樹滙<lb/>
望望孤城緑樹根平沙連屋草連雲夕陽坡上人牛小<lb/>
耕出羗王古印文<lb/>
　　　龜子匯<lb/>
暝入荒山近十里茅屋人家隔溪水青燈一夜不成眠<lb/>
明日長征又如此<lb/>
　　　始寧泉<lb/>
始寧花木今何在一𣲖山泉紀此清説與老僧頻整葺<lb/>
<pb n="KR4d0348_WYG_004-21b"/>
世間難保是虛名<lb/>
　　　寺樓舒目<lb/>
風盡天隂分野色雁眠雲影得新晴江臺寺裡閒登覧<lb/>
屋遶吳山畫不成<lb/>
　　　代吳兒作小至後九九詩八觧<lb/>
一九纔過二九來見人相喚䄂難開外頭天色時時轉<lb/>
雪急因風緩緩回<lb/>
三九寒威漸漸强顛風刮面怎禁當籬頭觱栗從頭響<lb/>
<pb n="KR4d0348_WYG_004-22a"/>
添得人愁綫様長<lb/>
沽酒烹魚送舊年情知四九在冬前烘來布被何曾暖<lb/>
身作<hi>音做</hi>彎弓宿露天<lb/>
今年燈市好安排雪桞香梅費剪裁嵗月匆匆臨五九<lb/>
太陽門戸向東開<lb/>
冬深生冷喜新春賦得貧窮敢怨人六九數終風扇動<lb/>
放些意氣走芳塵<lb/>
轉頭七九數過三無事閒從野老談花氣熏人能様猛<lb/>
<pb n="KR4d0348_WYG_004-22b"/>
脱來布衲兩頭擔<lb/>
五五三三抛堶忙桞絲深處映陂塘貍奴犬子尋隂地<lb/>
八九春中日正長<lb/>
我儂閒過謝皇天只願從今大有年九九數來無可數<lb/>
都將犁把去耕田<hi>蘇子由冬日詩末句似聞錢重炭薪輕今年九九不難數子由時在潁州</hi>
　　　家園散策二絶<lb/>
山容姢麗青無盡心地寛閒樂有涯春訊不應梅占斷<lb/>
風流猶有海棠花<lb/>
<pb n="KR4d0348_WYG_004-23a"/>
散策家園日䕶雲靜看溪水碧生粼春光不為名花老<lb/>
贏得年年錦繡新<lb/>
　　　宫人斜<lb/>
塗脂抹粉豈長妍得寵宜思辱在先萬古宫人斜上望<lb/>
淡烟衰草為凄然<lb/>
　　　薔薇三絶<lb/>
多謝東風巧剪裁朱朱白白待春開偶因無事尋詩句<lb/>
又見沿蹊錦繡堆<lb/>
<pb n="KR4d0348_WYG_004-23b"/>
雨回新緑方留潤日映輕紅無盡嬌為惜江南春事好<lb/>
對香吹水入金焦<lb/>
薔薇開盡知春晩燕子閒來又曰西却恨丹青描不得<lb/>
旋將心事付深閨<lb/>
　　　近於小圃築堂名曰秀野隔河挿木芙蕖舊有<lb/>
　　　詩云<lb/>
二十四番花信風凝脂剪翠巧妝容誰言桃李芳春後<lb/>
不似㳂流錦繡中<lb/>
<pb n="KR4d0348_WYG_004-24a"/>
　　　再吟二絶<lb/>
繞堤盡種木芙蕖楊桞隂中動碧虛待得秋來花勝錦<lb/>
桞絲斷續怕風梳<lb/>
二十四番風報信名花開了便匆匆誰言造化無窮盡<lb/>
又報秋花第一風<lb/>
　　　偶吟<lb/>
將花作婢那解語喚竹為奴亦浪名霧鬢雲鬟休用怨<lb/>
主翁先有不平鳴<lb/>
<pb n="KR4d0348_WYG_004-24b"/>
　　　范園<lb/>
隠之立異酌貪泉直使吾名四海傳得似范公全雅志<lb/>
只將清白遺時賢<lb/>
　　　軒亭<lb/>
籃輿清曉過軒亭軒外山圍未了青我意他年尋一壑<lb/>
只因今日眼曾經<lb/>
　　　延桂堂<lb/>
靜看桂影上簾櫳幾度吟詩句未工從此相忘天地外<lb/>
<pb n="KR4d0348_WYG_004-25a"/>
主人袖手小䦨東<lb/>
　　　小池<lb/>
小池栽得數枝蓮也占新凉七月天說道南灣納空濶<lb/>
盡將野意換韶妍<lb/>
　　　水月泉<lb/>
水清月白又初秋㶁㶁山泉入澗流我已重來君解否<lb/>
生平厭作是非謀<lb/>
　　　江下<lb/>
<pb n="KR4d0348_WYG_004-25b"/>
昔曾襆被宿江潯風雨欺人春未深轉盻六年重到此<lb/>
越山依舊隠雲心<lb/>
　　　丈亭<lb/>
潮水衝沙未轉清急摇䨇艣似鵝鳴須㬰停艣依荒岸<lb/>
草屋疎燈記夜程<lb/>
　　　題懐謝驛<lb/>
謝公洗屐水平池笑傲東山望一時究竟後人能尚友<lb/>
驛名懐謝著深思<lb/>
<pb n="KR4d0348_WYG_004-26a"/>
　　　偶得<lb/>
客舍墻根草未生市橋官桞已欣榮洪鈞造物元無意<lb/>
只是東風有世情<lb/>
　　　偶成<lb/>
竹奴角簟頗相宜正是書齋寂靜時白鳥忽穿林影去<lb/>
自擕紈扇細題詩<lb/>
　　　偶書二絶<lb/>
靜觀萬物各隨緣天亦何心付自然鸜鵒不材鸚鵡貴<lb/>
<pb n="KR4d0348_WYG_004-26b"/>
豈知鸜鵒得天年<lb/>
久知鳬短鶴長語誰賦花榮竹脆詩物理無窮難測識<lb/>
且傾美酒樂天時<lb/>
　　　偶題<lb/>
夜深水冷無香餌若箇黄鱗肯上鈎我欲釣鼇安爾用<lb/>
一竿風月好逥舟<lb/>
　　　題司馬才叔詩後<lb/>
司馬才名世所賢銀鈎珠唾尚依然塵埃試看蛛絲壁<lb/>
<pb n="KR4d0348_WYG_004-27a"/>
倒指於今六十年<lb/>
　　　六言<lb/>
梅長官深有味<hi>越人以楊梅為梅長官</hi>木居士喜清㳺未用三熏<lb/>
三沐且占一壑一邱<lb/>
色惟有用文子翠亦堪餐此君未須歌南浦雨終是望<lb/>
渭北雲<lb/>
</p>
<p>
</p>
  </div>
<div>
                <head>張氏拙軒集巻五</head>
    <p>
<pb n="KR4d0348_WYG_005-1a"/>
欽定四庫全書<lb/>
　張氏拙軒集巻五　　　　　宋　張侃　撰<lb/>
　　賦　劄子　書　序　䟦<lb/>
　　　借軒賦<lb/>
彼美人之容止兮詹姿儀之端潤郤萬邪而不御兮秉<lb/>
心本而為凖囿宇宙為一府兮揮是非於一刄聲名如<lb/>
浮雲兮提養生之四印蓋嘗商𣙜竒譎特其㳺戯不根<lb/>
蒂於嵗時而墮賤𨽻之計乃餐明月揖清風踐羊豕之<lb/>
<pb n="KR4d0348_WYG_005-1b"/>
隧而入幽人之宫爰觸感諭在亡有中笑芸芸之各役<lb/>
杳不知其所終藏須彌於一粒絢瑞彩於青穹引之則<lb/>
俯用之則仰譬呼吸於寸景易有同於反掌繹折楊於<lb/>
皇荂猶及見乎古唱吾不知一身之適而强名曰借豈<lb/>
非俟萬物陶冶耶腐臭為神竒耶靈府清冷耶笑傲塵<lb/>
表而不視耶計楮中之分絫耶蛾緑粉白之麗耶不然<lb/>
其借也非南非北非東非西胡然而安亦胡然而歸耶<lb/>
吾曾體性抱神以遊世俗莫不有機械必有機事有機<lb/>
<pb n="KR4d0348_WYG_005-2a"/>
事必有機心機心所存而咎膠舟於坳堂之水不深是<lb/>
借又委之無可奈何子陵之釣志和之蓑甫里之耕商<lb/>
山之歌當其未得孰不哂夫退縮及其欣於所遇而視<lb/>
之已多吁青黄豈木之病圭璋豈玉之福蝸豈在闘鳬<lb/>
豈在續惟人心因是而揉局之耳若乃日月左右天之<lb/>
明兮河瀆小大地之經兮花木妖麗春之榮兮雪霜嚴<lb/>
肅冬之刑兮至於腐草化螢光何燭兮汚水為蚋飛何<lb/>
速兮蜂呪蜾蠃本何親兮雀投而蛤果何分兮槖籥紛<lb/>
<pb n="KR4d0348_WYG_005-2b"/>
冗互變易兮肖形班象終不一兮孰測其狀孰標其名<lb/>
氣類秀育區别以生既不諳其所來又託之於秋聲嗟<lb/>
夫架木為楹䟽土為池醴泉千斛摘茶一旗入則䋲樞<lb/>
出則扶藜竹有晩節梅有清姿水能容量山能呈儀自<lb/>
得膜外之樂不染世間之絲佩玉鎗鎗印綬纍纍孰若<lb/>
一飽以佚代危刑賞之用鞭朴之施孰若䄂手以隨四<lb/>
時然則吾之借非朝得而暮失初順而後抑者也借文<lb/>
以傳其意借詩以騁其神既沃潤乎肺腑而不勞乎斧<lb/>
<pb n="KR4d0348_WYG_005-3a"/>
斤與鳴則鳴與寂則寂縱其百來付之一息方將如禦<lb/>
㓂之行風莊生之夢蝶一牋天公百拜僣躐試抒借<lb/>
之義而為子作一竒特事<lb/>
　　　石首魚賦<lb/>
江南有魚冠冕鯉魴豐上銳下金玉其相魚之初來隨<lb/>
波低昻導自東海游乎長江什什伍伍前不可當或抑<lb/>
其勢摧艣敗檣小立待定拾塊盈箱凡物之生其生不<lb/>
窮因是而見天地全功且夫魚水類也秋化為雀冬化<lb/>
<pb n="KR4d0348_WYG_005-3b"/>
為鳬又不止於一生二或云魚首有石厥狀碁子為鳬<lb/>
之首石亦相似旣不同胞又不同體雀入水而成蛤蜂<lb/>
祝蟲而類已信物理之循環吾有感而賦此<lb/>
　　　春風賦<lb/>
余尚友古哲兮何者為是何者為非非不可以反兮諐<lb/>
一已以莫追刓精神而役四體兮如橘中之蠧寕澹泊<lb/>
山林之表兮聲華掩匿而未露天地同爐兮日月同車<lb/>
河瀆同源兮性命同根伊萬象班形兮又同是昕昬春<lb/>
<pb n="KR4d0348_WYG_005-4a"/>
榮而秋颯兮吾又聽化工之所即豈羣囂之踽凉兮吾<lb/>
獨示之以黙造化無私兮粲者千百物之不齊兮賦有<lb/>
厚薄雲嘘而成氣兮雨結而成雹融神於不可測度兮<lb/>
窅然無鄰嵗㑹而月孟陬兮萌者拆而勾者伸靜觀品<lb/>
類兮自形自色墮我其間兮欣然自得彼風馬牛不相<lb/>
及兮制命有職揖飛鶴以來前兮將游仙而自適豈曰<lb/>
予而未厯<lb/>
　　　石竹花賦<lb/>
<pb n="KR4d0348_WYG_005-4b"/>
伊夏之始繁隂在圃風清日澹支笻緩歩有花𤨏細山<lb/>
陀依附愛翫再四精神姱嫮不逐羣芳低昻取妒如髙<lb/>
人逸士所守有素不然名章俊論摹擬窮狀而此獨不<lb/>
預蓋嘗觀涪翁水仙之辭廣平梅花之賦竟垂千載之<lb/>
名其肯與草枿而同腐薔薇荆棘而滿林巴且擁腫而<lb/>
礙路彼自生而自悴又無從而告訴天地之間物各有<lb/>
主其果無知隨世而住豈所賦之不齊反在人之取予<lb/>
又嘗即是而觀陶朱汎舟嚴光持釣傲睨一世潛易其<lb/>
<pb n="KR4d0348_WYG_005-5a"/>
號名不虛得亦各有兆茍有遇焉庶極其妙吾當探機<lb/>
緘而叩此花之速肖彼天隨生黙寓譏誚比方居下不<lb/>
足以詔噫花之遇有時而吾因是而反照<lb/>
　　　夏喜雨賦<lb/>
張子病暑無以滌炎酷傚六一翁賦之今得一雨嫩凉<lb/>
入骨向者日之虐今為雨之賜其賦曰張子丙午之晝<lb/>
有雨徐來清我神舍其聲大而豪其勢上而下以為絲<lb/>
又無機以為箭又無靶初焉而衮衮少焉而洒洒既空<lb/>
<pb n="KR4d0348_WYG_005-5b"/>
階之亂滴復斜漏而猛㵼恍而驚曰是何異歟召巫咸<lb/>
卦之遇坎䷜之解䷧曰彌天必降彼其濊者歟危虛直<lb/>
日彼其㑹者歟寳珠雜色彼其具者歟今日之瑞不疾<lb/>
不徐紛紛乎屋山之捲茒蓋瀝瀝乎嶺腹之摇松株使<lb/>
饒爽塏不亦快乎是能納傭傁於清凉之區脱傭傁於<lb/>
炎酷之墟能釋其倦局之軀放蕩於不謭謭拘拘乎言<lb/>
未既有東南而至者飄飄若迴雪之入太虛來於綺䟽<lb/>
俛而謁之封其姓姨其字也張子解帶而揖之曰其爽<lb/>
<pb n="KR4d0348_WYG_005-6a"/>
籟之裔耶抑獵蕙之系耶楚臺揚腐之餘緻谿谷土嚢<lb/>
之竒異耶小之蕭蕭拂拂之態大之切切激激之類尚<lb/>
與汝忘情乎胷襟之外耶於是延以佳賔酌以醲醇㣲<lb/>
天際之故人誰能滌我之世塵賔復飲我形骸爾汝忽<lb/>
乎月皎星稀之不知又焉知黒蜧之墐户商羊之起舞<lb/>
　　　歸賦<lb/>
此邦不可以游兮吾將安歸道巻藏兮曰時之宜樂天<lb/>
知命吾何憂也飲水曲肱又何尤也彼其之子好是謀<lb/>
<pb n="KR4d0348_WYG_005-6b"/>
也三月無君不如丘也子豈好辯哉予不得已也隠凡<lb/>
而卧是有俟也王庶幾改之言之輔也遲遲其行非濡<lb/>
滯也三宿出晝豈舍之去也君不吾留浩然有歸志也<lb/>
歸乎歸乎踽踽凉凉巧言令色也懐寳迷邦國之賊也<lb/>
我心傷悲兮日月于邁兮覬王之改兮萬民永頼兮一<lb/>
變而魯再變而道嗟乎不仁蒼蒼穹昊<lb/>
　　　上齊倉論白馬湖土劄子<lb/>
某竊詳白馬湖係上虞餘姚兩縣溉田植利湖之南邊<lb/>
<pb n="KR4d0348_WYG_005-7a"/>
别有一湖名曰夏蓋淳熈中創置北岸斗門二所尚存<lb/>
支流蓋白馬地勢稍髙夏蓋地勢就下支流相接歩畆<lb/>
最多夏蓋又管三十六所水溝正𨽻両縣民田非夏蓋<lb/>
之水不足以沾濡夏蓋非白馬之水不足以旁及是以<lb/>
兩縣人戸水利所争必并白馬而言之漁蒲湖即白馬<lb/>
異名也上虞陂湖昔之為田者一十四所管米四千餘<lb/>
斛夏蓋乃居其半今若再許人戸承佃則是抱納之家<lb/>
不被水利重圍之田未免起催縱不起催計田若干逓<lb/>
<pb n="KR4d0348_WYG_005-7b"/>
年樁管脩築海塘坍損去處顧亦可行既是脩塘久例<lb/>
可照若從此請租入反添無補事功徒為民害止因頑<lb/>
民冐法相其浮土挿以桞枝少俟沃茂暎帶左右因而<lb/>
成田更相倣傚利歸於已税不輸官交論互陳至今未<lb/>
已向使湖可成田不當既成而復廢儲米脩塘不當既<lb/>
廢而方舉朝省畫降使臺榜示憲司公據皆所以立國<lb/>
家根夲之道為民間經久之計也貳卿陳公謂府帥夕<lb/>
郎傅公曰曩嵗越境大旱<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣諸暨赤地數百里獨上<lb/>
<pb n="KR4d0348_WYG_005-8a"/>
虞大熟餘姚次之又以其餘及旁邑觀此則白馬夏蓋<lb/>
兩湖瀦水驗矣前人創置斗門規模甚逺斗門兩邊岸<lb/>
石尚固精加脩治閘板啟閉水勢瀰漫日漸月漬自難<lb/>
耕墾或遇旱沴只依古規兩縣人戸先後灌溉其閘門<lb/>
扄鎻乞照本縣西溪湖例仍嚴立罪賞俾頑民知所畏<lb/>
避不敢再犯庶幾湖不成田人無爭勢兩縣䝉惠豈淺<lb/>
淺哉某負丞數月推䆒弊端輙陳一得之愚仰玷髙明<lb/>
之聽倘辱採擇見之施行不勝幸甚伏候台㫖<hi>先是餘姚縣人</hi>
<pb n="KR4d0348_WYG_005-8b"/>
<hi>戸狀乞上件湖土充海隄倉</hi>
　　　上譙大卿<hi>令憲</hi>書<lb/>
某竊聞之古之學者必求鄉先生以礲其質而就加良<lb/>
友焉嗚呼此道之不傳久矣獨韓退之以身任其事遂<lb/>
作師説且引古之學者必有師師者所以傳道授業解<lb/>
惑桞子厚一見其説詆詈謾罵直曰韓子好為人師是<lb/>
雖揉於時尚狥於流末凉凉踽踽之軰行行孑孑之人<lb/>
百伍為羣同工異曲翕翕成風故退之之言不得伸而<lb/>
<pb n="KR4d0348_WYG_005-9a"/>
子厚未免逐臭矣雖嵗晚只此數十篇以發洩平日憤<lb/>
憤之氣卒於無所成就故師不可不審而學不可不謹<lb/>
也然則子厚縱華其文髙其標痛自刮磨洗刷之終不<lb/>
可以救藥子厚固不足數而師友淵源之論持守根株<lb/>
視為暖姝如劉長卿所謂文章與時髙下僅有口耳之<lb/>
習而不知左右之自得例以為常譚不肯為吾儒事業<lb/>
一伸其眉者則相與挽回於唐虞三代之上都俞唯諾<lb/>
作成雅頌以和其隂陽而潛回其氣光其日月而大明<lb/>
<pb n="KR4d0348_WYG_005-9b"/>
於天猶頼退之述元和聖徳詩鼓吹六經越裳之操南<lb/>
山之什雖烏有亡是再執筆以偹指呼蓋有不得而吐<lb/>
其喙如子厚貞符之論鐃歌之曲艱深漫漶抒虛無不<lb/>
根之文以惑主聽申不敢動怨懟之語以覬天回豈非<lb/>
師不審而學不勤歟其與退之師説所以規矩後人而<lb/>
俾之必循其道上可以事君下可以律身而謂位卑則<lb/>
近羞官盛則近䛕聞道有先後術業有專攻而聖賢相<lb/>
逢治具畢張㧞去兇邪登崇俊良互見於文字言語之<lb/>
<pb n="KR4d0348_WYG_005-10a"/>
間者皆所以持擇而為士君子之歸者有間矣某賦予<lb/>
甚嗇而造物之所畀者又甚恡每竊謂退之子厚出處<lb/>
與夫古者必求其師端則正否則邪如斯之從况耳之<lb/>
友餘一旦濡濕相沫為生育計及志營道行不惟不如<lb/>
師友素定之見猶且睢盱眦睚矛盾之相捔相攻肩袂<lb/>
之相攘相奮而若是然也嗚呼此某之所以三嘆世道<lb/>
之不古師友之不正而有以成後日之弊嘗以是説質<lb/>
諸當世君子徃徃許之某不敢必其説復有俟於英明<lb/>
<pb n="KR4d0348_WYG_005-10b"/>
卓犖之人耳某甲戌夏始獲一拜道徳之光潄芳潤而<lb/>
醒枯株挹薰沐而温寒谷不間晩後且俾以鑿度龍圖<lb/>
師春三書使知天地捭闔之機筮卜協從之本雖未能<lb/>
敬承下風北面師之覬其所得與昔何啻徑庭方欲繼<lb/>
請而閤下司刑江東一道正民生不聊頼時含餔而飼<lb/>
之辦藥而安之推惻隠之仁而納諸春風和氣千里安<lb/>
堵聖天子思舊人而若理不止江東一道將見天下皆<lb/>
䝉其福閤下退然以功名為浮雲以富貴如嗜炭瑩然<lb/>
<pb n="KR4d0348_WYG_005-11a"/>
心腑畧不少動又豈非學力天機到而足以為人師耶<lb/>
今一邱一壑足以逍遥物我喜悦情性闖尼父之菁華<lb/>
尚友千載以竟其事某縱不能亦猶坎井之蛙蒿艾之<lb/>
鷃自下而上尚有望閤下出一手之力而置之清泠之<lb/>
淵庶幾他日得遵退之求師之説而無為子厚附麗不<lb/>
端則某之幸也多矣某不自知僣謹繕寫古律五十篇<lb/>
雜文十五篇分二冊敬置氷几敢乞熏仁少賜眄睞非<lb/>
敢自齒文士之列萬一可以收拭庶克翹肖耳某嘗怪<lb/>
<pb n="KR4d0348_WYG_005-11b"/>
晁補之作離騷新序謂王道衰而變風變雅作其後離<lb/>
騷止乎禮義故太史談曰國風好色而不滛小雅怨誹<lb/>
而不亂若離騷者可謂兼之矣晁又云自風雅變而為<lb/>
離騷至離騷變而為賦其後復變而為詩又變而為雜<lb/>
言長謡問對銘賛操引茍類出於楚人而小變者雖百<lb/>
世可知某今所獻雖不敢倣此然作文大要皆自流徂<lb/>
源其龜䝉之叢書日休之文藪要亦得是意耳進見之<lb/>
再又畢是語以幸閤下之裁擇<lb/>
<pb n="KR4d0348_WYG_005-12a"/>
　　　代大兄謝樓監丞為先君作行實書<lb/>
某伏奉台翰仰佩勤劬之意何以克當日者不自揆輙<lb/>
以先公平昔行事求名筆而顯揚之退惟人子之道盡<lb/>
制三年復齒人列此心猶不遑安於心者無踰此耳昔<lb/>
蘇内翰求之張文定晁太史求之黄涪翁以蘇之聲名<lb/>
晁之文華自為家傳可也然且求當世英偉人謂不如<lb/>
是則名不彰名不彰則傳不逺傳不逺則殆非孝子慈<lb/>
孫之心也必請於人請不獲必再請再請不獲必百請<lb/>
<pb n="KR4d0348_WYG_005-12b"/>
千請而後已今一請而得之拜起莊誦涕泣交集載念<lb/>
先公訏謨兩社出董戎師始者惟主於和以靖家國初<lb/>
非持兩可之言或者不之察極力毁詆獨丞相錢公侍<lb/>
郎徐公為之辯白已頼天子仁聖灼見初心不加之罪<lb/>
使歸老田里盡其餘生而先公每以手加額謂無以報<lb/>
天子今其已矣而言猶在也向也錢公徐公雪其事今<lb/>
也寺丞狀其事存歿被賜則某所謂謝又非止蘇晁之<lb/>
於張黄也不宣某頓首再拜<lb/>
<pb n="KR4d0348_WYG_005-13a"/>
　　　自序<lb/>
䢴城張侃取所謂詩文名曰初藁懼學力之未充而願<lb/>
有進焉非曰能也它時閲是藁惕然而愧則知所以勉<lb/>
否則學止如斯而已雖有愧將何容焉勉諸<lb/>
　　　拂石摘藁序<lb/>
長樂陳公諱槐卿字懐叔父子世科髙祖潛徳隠居其<lb/>
鄉之西江名動一時懐叔少孤游江浙以昌其學越乃<lb/>
父居官之地且與文清曾公孫有交籍深契因登貳卿<lb/>
<pb n="KR4d0348_WYG_005-13b"/>
之門待制陸公文清之髙弟閣學陳公都官之聞孫一<lb/>
見如平生歡觀此可以知其為人矣待制送公詩曰極<lb/>
知穏歩烟霄路却要㣲知郡縣勞其待遇之厚如此及<lb/>
誦公次待制詩曰浩歎但傷前軰少此懐難與俗人論<lb/>
其受知之宻如此公博極羣書尚友千載故著述甚夥<lb/>
晚嵗賦詩有誰能作文冢反魂為瘞埋之句蓋憫其㣲<lb/>
勞而歸之於煨燼亦自解也族從震孫過庭之暇口占<lb/>
授辭及得於殘編斷簡中彚而成集使其盡存雖百卷<lb/>
<pb n="KR4d0348_WYG_005-14a"/>
可也予慕公清名甚久歿後二十年震孫以家集序為<lb/>
請某不敢以淺陋辭公曾任上臯酒官晩以拂石老人<lb/>
自號寔取戸侍李公詞中語信知淵源端有自也<lb/>
　　　寄庵囁嚅集序<lb/>
某叔父盱江使君始卜居徳清與建炎丞相忠靖孫宅<lb/>
相隣今工部郎朱公也某聞公起居出處甚詳後二十<lb/>
五年拜公於鄉社儀止温乎其有容議論粹然其有徳<lb/>
退而竊伏其聲光又八年公始謝世里巷之人相與悽<lb/>
<pb n="KR4d0348_WYG_005-14b"/>
惋且曰公老成人也今不復有矣某無似獲與公第二<lb/>
子嚴陵推官彧游因得公家集則知文獻相傳其源逺<lb/>
矣淳熈中叔父官儀真公送以詩千金常恨鄰難買一<lb/>
笑那知蓋已傾及歿又哭以詩墻東凉月頻留夜渡口<lb/>
垂楊幾惜春公於人厚矣某學術鄙陋不足以發揚公<lb/>
之盛徳鉅業蓋嘗展公之詩目視口誦如臨㤗山之懸<lb/>
崖窺巨海之驚瀾戰悼悸慄莫能得其髣髴然後知詩<lb/>
者天地之心君徳之祖百福之宗萬物之户也世人得<lb/>
<pb n="KR4d0348_WYG_005-15a"/>
公詩者優而柔之使自得之讀至題忠靖祠堂數篇則<lb/>
公家世輝赫忠肝義膽誠中興第一人物公諱皆字子<lb/>
同其曰寄庵囁嚅集者親自標識殆絶筆也年月日里<lb/>
妷具位䢴城張某謹序<lb/>
　　　潘聖功詩集序<lb/>
龍臺潘䝉正聖功詩四十首聖功予之友也其酬倡送<lb/>
别之詩在焉予懼其名之泯録而傳之所以重交情也<lb/>
若夫句律深穏語言雄妙則在人之取予予不得而私<lb/>
<pb n="KR4d0348_WYG_005-15b"/>
也聖功龍臺先生猶子生於乾道已丑歿於嘉定已卯<lb/>
殁後五十二日始為序時十月晦友生䢴城張某誌<lb/>
　　　䟦睡賦<lb/>
朱公戱成睡賦用潁水白戰故事雖然黒甜之餘一枕<lb/>
清風當不减羲皇上人其視吳子華賦悶又髙一著耳<lb/>
　　　䟦韶石圖<lb/>
曲江石備八音六律陳君曄繪成圖且作短歌行貽好<lb/>
事者按圖經云舜嘗到是邦奏韶樂於石後人因以名<lb/>
<pb n="KR4d0348_WYG_005-16a"/>
石復以名州夫子曰韶盡美矣又盡善也至齊聞樂三<lb/>
月不知肉味宜乎在千百世而下聞者猶為之興起也<lb/>
　　　䟦李伯時馬<lb/>
新定趙養源家天馬圖族人徳元家抱月烏圖龍眠居<lb/>
士墨戱也予近以萬錢得横軸兩家所有悉囿於此雖<lb/>
然讀坡谷長篇短韻則龍眠滿天下之名不在此畵之<lb/>
傳與不傳也<lb/>
　　　䟦陳后山再任校官謝啟<lb/>
<pb n="KR4d0348_WYG_005-16b"/>
駢四儷六特應用文耳前軰直曰世間一種苛禮過為<lb/>
謹細陳無已任徐州校官日出境送東坡知杭州詩云<lb/>
一代不數人百年能幾見好事者造謗無已處之如平<lb/>
時畧無詘色而聲名行乎天下此豈眎得失而為變動<lb/>
耶至其再任又曰昨緣知舊出守東南念一代之數人<lb/>
而百年之幾見又曰使一有於先顛為兩塗之後悔此<lb/>
尤見無已之終不渝其守也噫今豈有是事耶舊見人説<lb/>
東坡好收拾士類而士類樂為之用集云代人作豈知<lb/>
<pb n="KR4d0348_WYG_005-17a"/>
無已者耶<lb/>
　　　䟦張景冶鎔齊齋記藁<lb/>
宣城張景冶開禧初元假舘予家䄂五七字相訪藏巾<lb/>
笥一紀半矣景冶墓檟已拱而詩名就晦温公有言世<lb/>
俗不能識真貴於難得而賤於飽聞不若藏於家有同<lb/>
志者就而寫之雖欲勿傳安得勿傳予當訪其子孫授<lb/>
以元本使呈其父之同志名雖晦於一時而傳之逺也<lb/>
宜矣因書於后<lb/>
<pb n="KR4d0348_WYG_005-17b"/>
　　　䟦王坦道江淮録<lb/>
予家䢴城淮邦素所稔聞朅來清谿有畵生携胡二卿<lb/>
江行萬里圖求䟦見其江山厯厯景態萬狀已起余笭<lb/>
箵興今日朱之茂以王坦道江淮録見示披閲數四深<lb/>
愧前盟之未踐也然吾家西塞近在一雞飛他日一蓑<lb/>
一笠徃來於烟波間亦未晩此又大似逋者之寛限也<lb/>
戊寅四月四日<lb/>
　　　䟦小事録<lb/>
<pb n="KR4d0348_WYG_005-18a"/>
禮内史曰小事簡牘而已兹編珩璜也因以小事名焉<lb/>
雖然終日靜坐取古人已行之事議其可否而榮辱得<lb/>
失繫焉出處語黙存焉即其已行而騐之於今其可依<lb/>
據十得五六誠有補於世教也深矣<lb/>
　　　䟦黄魯直蜀中詩詞<lb/>
杜少陵劉夢得詩自䕫州後頓異前作世皆言文人流<lb/>
落不偶乃刻意著述而不知巫峽峻峯激流之勢有以<lb/>
助之也山谷自戎徙黔身行䕫路故詞章翰墨日益超<lb/>
<pb n="KR4d0348_WYG_005-18b"/>
妙觀此三帖蓋可知矣淳熈五年十月十三日<lb/>
　　　䟦揀詞<lb/>
予監金臺之次年𣙜酒之暇取向所録前人詞别寫一<lb/>
通及數年來議論之渉於詞者附焉傳不云乎不有博<lb/>
奕者乎為之猶賢乎已若夫泥紙上之空言極舞裙之<lb/>
逸樂非惟違道適以伐性予則不敢後用鎮印紹聖四<lb/>
年五月少府監鑄時未有牐故兼河堰云九月九日䢴<lb/>
城張某誌<lb/>
<pb n="KR4d0348_WYG_005-19a"/>
陸務觀自製近體樂府叙云倚聲起於唐之季世後見<lb/>
周文忠題譚該樂府云世謂樂府起於漢魏蓋由惠帝<lb/>
有樂府令武帝立樂府采詩夜誦也唐元稹則以仲尼<lb/>
文王操伯牙水仙操齊牧犢雉朝飛衞女思歸引為樂<lb/>
府之始以予攷之乃𢋫載歌薰兮解愠在虞舜時此體<lb/>
固已萌芽豈止三代遺韻而已二公之言盡矣然樂府<lb/>
之壊始於玉臺雜體而後庭花等曲流入滛侈極而變<lb/>
為倚聲則李太白温飛卿白樂天所作清平樂菩薩蠻<lb/>
<pb n="KR4d0348_WYG_005-19b"/>
長相思我朝之士晁補之取漁家傲御街行豆葉黄作<lb/>
五七字句東萊呂伯恭編入文鑑為後人矜式又見學<lb/>
舍老儒云詩三百五篇可諧律吕李唐送舉人歌鹿鳴<lb/>
則近體可除也<lb/>
又髙山流水鍾子期所作箜篌引霍里子髙妻麗玉所<lb/>
作今流水有公無渡河聲公無渡河因渡河溺水援箜<lb/>
篌而歌之士友郭沔相與笑後人穿鑿云<lb/>
又崇寧中大樂闕徴調議者請補之丁仙現曰音久亡<lb/>
<pb n="KR4d0348_WYG_005-20a"/>
非樂工所能為不可以妄意增蔡魯公使次樂工為之<lb/>
末音寄殺他調召衆工按試尚書省庭仙現曰曲甚好<lb/>
只是落韻郭沔云詞中仄字上去二聲可用平聲惟入<lb/>
聲不可用上三聲用之則不恊律近體如好事近醉落<lb/>
魄只許押入聲韻<lb/>
又前軰論王羲之作脩褉叙不合用絲竹管絃黄太史<lb/>
謂秦少游踏莎行末句杜鵑聲裏斜陽暮不合用斜陽<lb/>
又用暮此固㸃檢曲盡孟氏亦有雞豚狗彘之語既云<lb/>
<pb n="KR4d0348_WYG_005-20b"/>
豚又云彘未免一物兩用<lb/>
又桂有兩種陳去非參政清平樂詞云楚人未識孤妍<lb/>
離騷遺恨千年蓋楚人知有椒桂耳<lb/>
又蘇文忠赤壁賦不盡語裁成大江東去詞過處云人<lb/>
道是三國周郎赤壁赤壁有五處嘉魚漢川漢陽江夏<lb/>
黄州周瑜以火敗操在烏林後漢書水經載已詳悉陸<lb/>
三山入蜀記載韓子蒼云此地能令阿瞞走則真指為<lb/>
公瑾之赤壁又黄人謂赤壁曰赤鼻後人取詞中酹江<lb/>
<pb n="KR4d0348_WYG_005-21a"/>
月三字名之葉石林睡起流鶯語詞平日得意作也名<lb/>
振一時雖游女亦知愛重帥潁日其侣乞詞石林書此<lb/>
詞贈之後人亦取金縷二字名詞雖然豪逸而迫近人<lb/>
情纎麗而摇動閨思二公之名俱不朽識者盍深攷焉<lb/>
又古樂府有三息詩杜工部用於詩辛待制用於詞各<lb/>
臻其妙待制名弃疾<lb/>
又辛待制水調首句用鮑明逺四坐且勿語今世詞是<lb/>
有腔古樂府<lb/>
<pb n="KR4d0348_WYG_005-21b"/>
又凡作文須是有綱目如君不見三字蘇文忠公滿江<lb/>
紅辛待制摸魚兒用之臧辛伯賀吳荆南啟亦用之<lb/>
又秦淮海臨江仙全用錢起曲終人不見江上数峯青<lb/>
作煞句<lb/>
又辛待制霜天曉角詞云吳頭楚尾一棹人千里休說<lb/>
舊愁新恨長亭樹今如此宦游吾老矣玉人留我醉明<lb/>
日落花寒食得且住為佳耳用顔魯公寒食帖天氣殊<lb/>
未佳汝定成行否寒食只數日間得且住為佳耳<lb/>
<pb n="KR4d0348_WYG_005-22a"/>
又晁次膺裁林君復踈影横斜水清淺暗香浮動月黄<lb/>
昏作水龍吟中叚三句云踈影横斜暗香浮動月明清<lb/>
淺<lb/>
又秦淮海詞古今絶唱如八六子前數句云倚危亭恨<lb/>
如芳草凄凄剗盡還生讀之愈有味又李漢老洞仙歌<lb/>
云一團嬌軟是將春揉做撩亂隨風到何處此有腔調<lb/>
散語非工於詞者不能到毛友逹可詩草色如愁衮衮<lb/>
來用秦語<lb/>
<pb n="KR4d0348_WYG_005-22b"/>
又韋壽隆有能詩聲族子能謙調四安税因部使者市<lb/>
炭不順其意至索印紙即書詞於印紙云風清日晚溪<lb/>
橋路緑暗摇殘雨閒亭小立望溪山畵出明湖深秀水<lb/>
雲間漫郎踈懶非真吏欲去無深計功名英雋滿凌烟<lb/>
省事應須速上五湖船雖列薦於朝僅分司數月耳<lb/>
又沈端節字約之元夕探春令詞云舊家元夜追隨風<lb/>
月連宵歡宴被那懣引得滴流流地一似蛾兒轉而今<lb/>
老大心情懶燈幾曾忺㸔算靜中惟有窗間梅影合是<lb/>
<pb n="KR4d0348_WYG_005-23a"/>
幽人伴日至感皇恩詞和氣靄㣲霄黄雲飄轉東閣觀<lb/>
梅負詩眼滿斟緑酒唱箇曲兒親勸願從今日去長相<lb/>
見寳幄歡濃玉爐香軟彼此宜冬鎮長徤繡床兒畔漸<lb/>
漸日遲風暖告他事事底饒一線用俗語而婉麗周文<lb/>
忠公乾道丁亥游山經從蕪湖時約之為宰以詩編謁<lb/>
文忠文忠謝以詩令君到處即文場未怕簿書期㑹忙<lb/>
神術有時朝賜履賡歌無路賛垂裳彭州篇什元飛動<lb/>
工部交游更老蒼自古詩人貴磨琢試㸔淇澳詠文章<lb/>
<pb n="KR4d0348_WYG_005-23b"/>
文忠期待可謂厚矣<lb/>
又徐幹臣侍兒既去作轉調二郎神悉用平日侍兒所<lb/>
道底言語史志道與幹臣善一見此詞蹤跡其所在而<lb/>
歸之使魯直知此與之同時可惜國香天不管隨縁流<lb/>
落小民家之句無從而發也<lb/>
又香奩集唐韓偓用此名所編詩南唐馮延已亦用此<lb/>
名所製詞又名陽春偓之詩滛靡類詞家語前軰或取<lb/>
其句或剪其字雜於詞中歐陽文忠嘗轉其語而用之<lb/>
<pb n="KR4d0348_WYG_005-24a"/>
意尤新<lb/>
又康伯可曲游春詞頭句云臉薄難藏泪恨桞風不與<lb/>
吹斷行色惜别之意已盡辛㓜安摸魚兒詞頭句云更<lb/>
能消幾番風雨匆匆春又歸去惜春之意亦盡二公才<lb/>
調絶人不被腔律拘縛至但掩袖轉面啼紅無言應得<lb/>
與閒愁最苦休去倚危欄斜陽正在烟桞斷腸處其惜<lb/>
别惜春之意愈無窮頃見范元卿杜詩說載上韋左丞<lb/>
一詩假如大宅第自㕔而堂自堂而房悉依次序纔無<lb/>
<pb n="KR4d0348_WYG_005-24b"/>
次序便不成文章前二詞不止如范所云而末後餘意<lb/>
愈出愈有不可以小伎而忽焉韓子蒼茶筅子絶句籊<lb/>
籊干霄百尺髙晩年何事困鈆刀看君眉宇真龍種尤<lb/>
解横身戰雪濤此從竹之初生及作筅子以至㸃瀹四<lb/>
句中包括得盡此其所以髙妙<lb/>
又辛㓜安祝英臺云是他春帶愁來春歸何處又不解<lb/>
和愁歸去王君玉祝英臺云可堪妬桞羞花下牀都懶<lb/>
便瘦也教春知道前一詞欲春帶愁去後一詞欲春知<lb/>
<pb n="KR4d0348_WYG_005-25a"/>
道瘦近世春晩詞少有比者杜少陵獨歩尋花第二首<lb/>
云稠花亂蘂褁江濵行歩欹危實怕春詩酒尚堪驅使<lb/>
在未須料理白頭人實怕春三字可見春累次歸使人<lb/>
愁使人瘦欲留連不得坡翁云花應不上老人頭意思<lb/>
尤長<lb/>
李義山錦瑟詩云錦瑟無端五十絃一絃一柱思華年<lb/>
莊生曉夢迷蝴蝶望帝春心托杜鵑滄海月明珠有淚<lb/>
藍田日暖玉生烟此情可待成追憶只是當時已惘然<lb/>
<pb n="KR4d0348_WYG_005-25b"/>
讀此詩俱不曉蘇文忠公云此出古今樂志錦瑟之為<lb/>
噐也其絃五十其柱如之其聲也適怨清和攷李詩莊<lb/>
生曉夢迷蝴蝶適也望帝春心托杜䳌怨也滄海月明<lb/>
珠有淚清也藍田日暖玉生烟和也孫仲益為錫山費<lb/>
茂和説蘇文忠公水龍吟曲盡詠笛之妙其詞曰楚山<lb/>
脩竹如雲異材秀出千林表笛之地也龍鬚半剪鳯膺<lb/>
㣲漲緑肌勻繞笛之材也木落淮南雨晴雲夢月明風<lb/>
裊笛之時也自中郎不見桓伊去後知孤負秋多少笛<lb/>
<pb n="KR4d0348_WYG_005-26a"/>
之怨也聞道嶺南太守後堂深緑珠嬌小笛之人也綺<lb/>
窻學弄梁州初遍霓裳未了笛之曲也嚼徴含宫泛商<lb/>
流羽一聲雲杪笛之聲也為使君洗盡蠻烟瘴雨作霜<lb/>
天曉笛之功也予恐仲益用蘇文忠讀錦瑟詩以釋水<lb/>
龍吟耳劉貢父云錦瑟是令狐楚家青衣名許彦周云<lb/>
令狐楚侍兒能弹此四曲詩中四句狀此景也<lb/>
</p>
<p>
</p>
  </div>
<div>
                <head>張氏拙軒集巻六</head>
    <p>
<pb n="KR4d0348_WYG_006-1a"/>
欽定四庫全書<lb/>
　張氏拙軒集巻六　　　　　宋　張侃　撰<lb/>
　　論　説　銘　贊　傳　記　祭文<lb/>
　　　四皓論<lb/>
士有立百世之上所守者定而所施不易當世許之後<lb/>
賢髙之噫豈容輕議之哉方劉項争功狐媚狗趨覬一<lb/>
銖功天下滔滔彼四公者茹芝服栢笑傲商嶺身外無<lb/>
物其真有所見耶抑止於權宜耶漢得天下季戀戀有<lb/>
<pb n="KR4d0348_WYG_006-1b"/>
兒女愛雉刼良計以四皓對四皓出漢祚安又豈權宜<lb/>
而止耶噫豈容輕議之哉所守者定宜其所施之不易<lb/>
也不然漢其殆矣四皓名其穹乎夐乎<lb/>
　　　硯説<lb/>
嵗在壬申山隂石身之以端石方斗研見贈肌理細膩<lb/>
圭角端好嵗在甲戌雲間朱唐卿以歙石月眉硯見贈<lb/>
舊坑中物刷絲如髮整而不雜自吾生得研雖盡此猶<lb/>
可作傳傳後失於壬申已卯之嵗昔唐子西作家藏研<lb/>
<pb n="KR4d0348_WYG_006-2a"/>
銘且謂研鈍物也静物也可以乆今併其鈍者静者而<lb/>
失之吁天下事寜有既耶回視吾學日就荒堙雖無此<lb/>
研可也而吾平日獨㳺清閒寂寞之濵所謂生涯研真<lb/>
耐乆交豈天怒吾蠧書之夥而故為是策耶俱不可得<lb/>
而知也余失小刷絲研五日作文記之又十八日復見<lb/>
嗟乎心之所好思而得之失之不乆復歸吾室是研豈<lb/>
終吾耐乆交耶雖然吾從今日與研結誓以吾之才不<lb/>
足上玉堂以吾之用不足濟世務研毋戀戀研茍從吾<lb/>
<pb n="KR4d0348_WYG_006-2b"/>
於蕭踈竹下冷淡梅邉一杯竟醉放筆成詩以寄形天<lb/>
壤間研從吾斯説乎研曰諾時已夘二月二十五日<lb/>
　　　硯銘<lb/>
爰來天庭爰旅玉堂愧我才拙孰文孰章晝清日永花<lb/>
木之房或箋爾雅或擬漆莊不然寫六幅之圖而堂上<lb/>
之生風霜<lb/>
　　　睡寒山拾得贊<lb/>
人居火宅無不有你亦投身携掃帚一朝放下困騰騰<lb/>
<pb n="KR4d0348_WYG_006-3a"/>
明月寒潭只依舊<lb/>
　　　僧熊畫布袋贊<lb/>
弄盡精神真揑怪横拖拄杖街頭賣忽然兩歩走歸來<lb/>
四大不收圖睡快<lb/>
　　　蘇李松石圖贊<lb/>
東坡先生錦繡心胷戱作怪石一時告功當其落筆雨<lb/>
霈風從齊安赤壁恵州鶴峯十年飽覧孰可攖鋒温潤<lb/>
枯淡變態不同一巻之石作倚盤松龍眠居士孰覊其<lb/>
<pb n="KR4d0348_WYG_006-3b"/>
蹤一瞬八表如鶴在空東坡頌美佳名日穹明忩展觀<lb/>
松古石窿天下之寳豈間窮通東坡之節龍眠之隱一<lb/>
異出處如琴加軫吁嗟二公人中之龍百餘嵗後仰止<lb/>
英風我生後時何以形容紀述惟贊愧非揚雄<lb/>
　　　辛已自贊<lb/>
徐永昇畫時予弱冠而綴文趙可大畫時予三十而有<lb/>
立錢誦畫時予究道之出入蓋嘗晦其聲名謝其等級<lb/>
惡脂韋而取容與傲世而長揖客問直夫處事太執直<lb/>
<pb n="KR4d0348_WYG_006-4a"/>
夫俛而笑曰人各是其所習<lb/>
　　　戊寅自贊<lb/>
有伯夷之清而無萬世之準有孟郊之古而無一代之<lb/>
名能操守而氷潔視富貴如雲輕前乎直夫是一臞叟<lb/>
後乎直夫是一書生既不能潤乎詩書又不能事乎縱<lb/>
横客有過者曰嘻視彼拙貌徒汙丹青<lb/>
　　　蔡媪傳<lb/>
蔡媪湖休村人事夫毓二女女及笄嫁比鄰温煖家居<lb/>
<pb n="KR4d0348_WYG_006-4b"/>
亡何良人死媪日求於市得十數錢以餬口既老就二<lb/>
女以養嵗往月來頗厭之問長女不應問次女又不應<lb/>
於是撫膺曰吾老矣何以生為廼粥巨燭夜半即所居<lb/>
茅屋爇以火且膜拜曰即死死則吾事竟矣隔岸人見<lb/>
火光竟天蹤跡至媪室燭存寸許尚膜拜因劫其所以<lb/>
然媪對云云明復如是又燃中指肉辭骨立信宿與他<lb/>
指無異媪曰吾將火其身報謝天地雖奄奄為九泉下<lb/>
人猶勝居人間世鄰有竊知其言者斂金益薪擇日而<lb/>
<pb n="KR4d0348_WYG_006-5a"/>
火焉女聞媪死若塗人而無戚戚之色嗚呼以貧而失<lb/>
其指又失其身豈得已耶是必中心有大不堪而至是<lb/>
耶昔韓退之聞刲股救母欲聲朝而置諸罪使聞媪所<lb/>
為將以何罪置之耶嗚呼此退之深得古人之用心也<lb/>
使人人刲股以盡孝則古者為孝之道泯矣况又不如<lb/>
刲股者耶女不能以養媪不可也媪不能以固貧有虧<lb/>
受諸父母之道又不可也然則罪其女乎罪其媪乎其<lb/>
必有以處之矣時嘉定辛已暮春因書以為戒<lb/>
<pb n="KR4d0348_WYG_006-5b"/>
　　　秀野記<lb/>
青山在屋上流水在屋下中有五畆園花竹秀而野蘇<lb/>
内相題司馬迂叟園詩也迂叟窺仁義之原探禮樂之<lb/>
緒照映一世學者宗仰今吾家小園架屋三間與迂叟<lb/>
園相類詩曰髙山仰止景行行止庶幾儀則其萬一焉<lb/>
　　　乾元寺詩壁記<lb/>
乾元寺在邑之前溪北岸嘉祐中受業僧妙圓刻大士<lb/>
像奉事彌謹遇雨暘禱輒有驗又日與仙人㳺即所居<lb/>
<pb n="KR4d0348_WYG_006-6a"/>
名曰似賢堂雜端劉公述作三大字掲焉中更兵燹扁<lb/>
額不存曽孫岑再書而刻之額兩邉細書初此地齊茂<lb/>
林修行實紹興十祀夏六月壬子也去雜端書額時甲<lb/>
子一周予寓居邑西聞寺有似賢堂尋訪舊址則巳為<lb/>
他僧寢室矣每拊扁額嘆繼者之難其人嘉定癸未予<lb/>
自常之金臺解組歸舎寺僧師壽了隠來曰明公前日<lb/>
所拊扁額未足以見妙圓為何等僧今得詩碑四䧟於<lb/>
懴堂東廡壁間願求數語記嵗月予曰太守錢公通守<lb/>
<pb n="KR4d0348_WYG_006-6b"/>
宋公邑令王公雖未詳出處誦其詩則知贈妙圓也雜<lb/>
端劉公直道清節照映一世有孫同鄒道鄉子姪肄習<lb/>
此堂今廢不存文人思士為之扼腕昔孫何未第㳺徐<lb/>
州觀音院其後陳無巳記净佛殿且曰物有盛衰人有<lb/>
向背向非孫公曽㳺無巳未必有此語予於是亦云師<lb/>
壽了隱收拾舊碑以幸好事者之觀覧錢公詩題作西<lb/>
院竹軒即似賢堂爾堂後舊有竹詩中又有所謂頗聞<lb/>
靈泉象缺月當是㳺石壁山因併及之嘉定十七年三<lb/>
<pb n="KR4d0348_WYG_006-7a"/>
月五日<lb/>
　　　拙軒記<lb/>
淮海張某以拙名讀書軒有年矣每見前修多以拙自<lb/>
號則又解曰吾非大巧若拙之謂也吾非巧竊所恥之<lb/>
謂也實杜少陵用拙存吾道之意以見吾非有心於為<lb/>
拙特欲不失吾之本然者而巳使世之巧或可以移吾<lb/>
之拙則道非我有矣吾日懼焉因書以自警<lb/>
　　　娛老堂記<lb/>
<pb n="KR4d0348_WYG_006-7b"/>
三山陳姓最著有諱元禮者隠徳未耀當時名勝低簪<lb/>
紱友焉澤之是為族從孫能力學不墜家聲踰弱冠之<lb/>
三嵗負笈㳺西淛以昌厥學渉八年始預漕薦於是思<lb/>
榮親之計則曰始之出㳺也盖不得巳時大母春秋髙<lb/>
父母雖能盡子職供婦道震孫為子為孫其可一日居<lb/>
於外歸舎未幾嵗在乙亥天子有事於明堂澤之大母<lb/>
年百嵗格當為命婦帥臣未鄉蔡公上其事詔從之鸞<lb/>
誥金軸自天而下鄉閭榮耀以為希濶之遇澤之猶未<lb/>
<pb n="KR4d0348_WYG_006-8a"/>
滿擇婦奉兩世之親雖菽水之懽踰於鼎養父母每諭<lb/>
之曰吾家素清貧於子職婦道罔敢有闕汝既有分寸<lb/>
功名宜自力於學萬一入手庶為父母之榮澤之濡滯<lb/>
其行乆而再逰於淛今三年矣忽謂某曰父母今七十<lb/>
有五即所居扁曰娱老蓋欲齊大母之壽其後帥臣如<lb/>
蔡公者舉已成之典則寵光再至吾家震孫亦不敢廢<lb/>
舊學以幸造物者之興憐也某曰澤之可謂善為人子<lb/>
人孫而父母可謂善為人父母也澤之有子五嵗能誦<lb/>
<pb n="KR4d0348_WYG_006-8b"/>
詩百篇朝夕嚶咿親側如澤之侍大母時世世相承以<lb/>
濟其美其盛也歟<lb/>
　　　竹坡記<lb/>
内表李山甫以竹坡名其居求余記之余曰山甫居有<lb/>
竹乎曰無鄰有竹乎曰無然則胡為其居而名之以竹<lb/>
耶昔蘇文忠有不可居無竹之句而竹之名愈著山甫<lb/>
每遇有竹處眎其色之清然其中之空然挺挺之節雖<lb/>
炎曦虐雪了無阿附及籩篚宗廟椽角屋宇細而為規<lb/>
<pb n="KR4d0348_WYG_006-9a"/>
矩者皆合於理其有功於世也大矣山甫長余一嵗自<lb/>
今宜掃除舊染洗滌心官如竹之有收拾以佚其主是<lb/>
又余之所深望也嘉定癸未十一月望䢴城張某記<lb/>
　　　九里廟記<lb/>
予官金臺近一年居民市楮鏹詣九里廟膜拜因問之<lb/>
民曰九里廟神二人初兄結屋百間弟濬井百口屋井<lb/>
甫就互指其數兄數井絫日而缺其一弟居在前兄居<lb/>
在後其所缺之井今在前殿座下又曰廟有嗚呼吳延<lb/>
<pb n="KR4d0348_WYG_006-9b"/>
陵季子之廟墓十字碑又曰井散在九里間舊名廢井<lb/>
昔有人携妻謁神妻墜粧飾於井夫裸而入出則兩股<lb/>
爛熟井間有沸者其靈異如此某等嵗一詣焉予嘆曰<lb/>
神怪茫𣺌聖人罕言傳稱泰伯三以天下讓民無徳而<lb/>
稱焉季札棄其室而耕卒以命授弟餘祭故當時嘉札<lb/>
之義封於延陵號延陵季子今曰數井不全其數而位<lb/>
居於兄前其説妄矣昔太史公曰延陵季子之仁心當<lb/>
時視其國如敝屣豈歿而祀於所封之地以區區禍福<lb/>
<pb n="KR4d0348_WYG_006-10a"/>
驚動愚民其説又妄矣史稱孔子未嘗㳺江南延陵十<lb/>
字碑或云非孔子筆今常潤所祠之地俱植焉世既逺<lb/>
予亦不得而考東坡云所聞湯泉七皆棄於窮山之中<lb/>
山僧野人之所浴麋鹿猿猱之所飲今廢井即湯泉也<lb/>
既不能澡雪人之精神而乃麋爛人之皮肉恐非季子<lb/>
本心韓退之羅池碑云生能澤其民死能驚動旤福之<lb/>
以食其土恐季札亦如此則與當時棄其室而耕異矣<lb/>
予詳其事書以遺居民毋墮流俗淺見當思季子辭遜<lb/>
<pb n="KR4d0348_WYG_006-10b"/>
之風功徳及邦者深除其妄而正之云<lb/>
　　　唐隆宣大師開山記<lb/>
通州浪山寺僧常滿同其徒常真智褱㳺豫章得巨木<lb/>
五千導江至於京口遇風濤莫知其所後㳺圌山山通<lb/>
流木盡集鐵和尚五百年相待與老傁指迦葉寺之言<lb/>
符合廼作道塲於茲山工未即而寂後人因而成焉余<lb/>
嘗入東霞寺東殿即常滿真身所棲之地號隆宣大師<lb/>
今曰滿菩薩者土人保傅嬰孺有求輒應如僧迦圓應<lb/>
<pb n="KR4d0348_WYG_006-11a"/>
而名之夫以元和之迎佛骨㑹昌之廢佛寺通二十六<lb/>
年而毁譽相反若此然其道不知果何如耶常滿之開<lb/>
茲山豈不欲通都大衢顧乃於清閒寂寞之濵謂不如<lb/>
是則非釋師之意也寳厯在元和㑹昌間莫之前焉莫<lb/>
之後焉輪奐宫室治田濬井可謂善籌而為悠乆地也<lb/>
廣了為恵澤謁記故詳其事使歸而鑱諸石嘉定十五<lb/>
年正月十五日記<lb/>
　　　四并亭記<lb/>
<pb n="KR4d0348_WYG_006-11b"/>
唐栁子厚茅亭記獻妍呈媚攬景縈情文之詭異争麗<lb/>
而予服之有年矣他時粥地百弓傍山水録其記為障<lb/>
此非有志事功而誼乎古寓意物理而恢乎逺者孰得<lb/>
之某之志未遂外舅朱叔嘏已先囿之矣叔嘏屋後有<lb/>
隙地舊屋三楹楹前去土為池種青白蓮蘘荷菱芡左<lb/>
右列嘉葩名卉又植竹數十挺在墻隂是足以朝㳺而<lb/>
夕嬉也是足以心休而身逸也叔嘏明春秋左氏學嘗<lb/>
試於浙西江東漕以異恩随郷里秀彦上春官務端慤<lb/>
<pb n="KR4d0348_WYG_006-12a"/>
而惡浮巧不阿時好顧禄仕名譽如太空浮雲之去來<lb/>
君子嘉其有守而師友又知名士宜乎守之定也於是<lb/>
取叔嘏之辭而記焉其辭曰甲子之秋汎秦淮抵廣陵<lb/>
訪竹西平山舊迹遂飛蓋為州園㳺登四并亭送目天<lb/>
外雲煙變滅風雨晦冥名之宜矣昔文人思士題寫殆<lb/>
遍名之美者衆所悦也是為顯者設若獨善其身之士<lb/>
安可齊其出處而扳顯者之所有然名之美固人之所<lb/>
慕窮與達各有慕慕在乎此則美在乎此今將架木為<lb/>
<pb n="KR4d0348_WYG_006-12b"/>
亭結茅而覆其上署額則竊取其名暇時上斯亭寓意<lb/>
物理消遣世慮則禄仕名譽不介介於心逮物理歸於<lb/>
寓徐思事功之立可行則行可止則止省吾平日所學<lb/>
者畧道其一二名雖同而慕不同窮達之有間也或人<lb/>
云云則吿之曰吾美非彼美彼美人知之吾美人不知<lb/>
親服聖賢之書不同小人之歸復以訓子孫一也子孫<lb/>
可教使之從師㳺二也東郭二頃田稍給伏臘三也亭<lb/>
雖小可以逰覧吾得而有之四也美若是奚窮達之分<lb/>
<pb n="KR4d0348_WYG_006-13a"/>
而後有所慕耶君子益嘉其有守叔嘏不易其守來年<lb/>
天子有科詔矣是雖惡浮巧不阿所好乃一主於端慤<lb/>
冀北之馬群無良焉必有求其良而充世用姑少待至<lb/>
亭之立名之寓又豈真虛言而巳識者推其行藏之合<lb/>
於道而為賦詩者某未欲盡其語也<lb/>
　　　犇牛鎮㕔壁記<lb/>
右通直郎賜緋蔡君直右迪功郎李君漳以紹興壬子<lb/>
辛巳監鎮務予莅職數月見禪鄉院題梁龍祠碑石有<lb/>
<pb n="KR4d0348_WYG_006-13b"/>
二君姓氏因命工鑱於石以補壁記之逸又見鎮父老<lb/>
言昔兼税朝廷省併是時財用裕而嵗額定眎今名色<lb/>
多端大有間矣嘉定十四年十月望䢴城張某志<lb/>
　　　祭樓屯田文<lb/>
惟公卓犖之行縝密之文父兄師友曄乎著聞不恃貴<lb/>
胄出處任真不矜巳能該綜尚勤舉措近厚撫摩以仁<lb/>
江城牧守蘭省侍君陳二三策心和氣平每期今日堯<lb/>
舜君民宣猷重望名傾縉紳退惟先世辱交最親嵗晚<lb/>
<pb n="KR4d0348_WYG_006-14a"/>
書汗久而愈新公能繼至契誼尤臻紀述官業豈無他<lb/>
人再拜敬請謂有前因公嚴史筆雅哉典刑青天白日<lb/>
舉知清明向者小鬱今獲大伸感入骨髓詎敢浪云舊<lb/>
冬入都晉謁賔閎莫瞻俊英徒走踆踆虞水蕞邑鄭鄉<lb/>
比鄰公嘗渉筆歴二十五春人思徳政無非真情深慚<lb/>
佐理勉繼芳塵公不我棄警規必頻望公自此位登上<lb/>
卿望公自此夀開百齡鄉稱前輩朝推老成室則甚邇<lb/>
浩渺魚鱗誰持訃問遽至江津輤車莅止奠觴躬陳嗚<lb/>
<pb n="KR4d0348_WYG_006-14b"/>
呼永己慨想平生<lb/>
　　　祭虞文善冠之文<lb/>
年月日䢴城張某敢以香酒祭於省元千一丈之靈嗚<lb/>
呼平生師友惟道可尊如文善之誠慤某敬心之所存<lb/>
今其巳矣往奠一樽<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹巖集</head>
    <p>
<pb n="KR4e0110_WYG_000-1a"/>
欽定四庫全書　　　　　集部六<lb/>
　竹巖集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案竹巖集一巻文集一巻補遺一<lb/>
　　　　巻明柯潛撰潛字孟時號竹巖莆田人景泰<lb/>
　　　　辛未進士第一官至詹事府少詹事事蹟具<lb/>
　　　　明史本傳潛在當時負詞林宿望流風餘韻<lb/>
　　　　䕃映玉堂嘗就後圃結清風亭一區手植雙<lb/>
<pb n="KR4e0110_WYG_000-1b"/>
　　　　栢數百年傳為古蹟即所謂柯亭與學士栢<lb/>
　　　　者也栢已不存而柯亭之號得入<lb/>
　　御製臨幸翰林院詩其名益著惟文集乃傳本甚<lb/>
　　　　稀據集首董士宏序則原集在嘉靖中曽經<lb/>
　　　　刋板然今福建所採進者僅屬抄本又据康<lb/>
　　　　太和序知當時已多闕逸今則并康序中所<lb/>
　　　　稱記盆魚序愚樂等作亦俱未見殆更為後<lb/>
　　　　人妄有刋削彌致散亡鈔録亦多舛誤彌失<lb/>
<pb n="KR4e0110_WYG_000-2a"/>
　　　　其真今就是集所存詩文各一巻重為訂正<lb/>
　　　　并從鄭岳莆陽文獻鄭王臣莆風清籟集中<lb/>
　　　　錄詩十首文二首為補遺一巻附綴於末以<lb/>
　　　　存梗概其詩沖澹清婉不落蹊徑文亦峻整<lb/>
　　　　有法度蓋其時何李未出文格未變故循循<lb/>
　　　　軌度猶不失明初先正之風焉乾隆四十六<lb/>
　　　　年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0110_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0110_WYG_000-3a"/>
竹巖集序<lb/>
自余束髮游庠時則聞莆先輩竹巖柯先生以大魁官<lb/>
宫詹學士清德䆳學流譽詞林私心實切嚮往比承乏<lb/>
翰苑咨詢故實見翰署之後有亭翼然曰柯亭有栢蒼<lb/>
然曰學士栢徘徊瞻眺相望依依令人欲執鞭以從無<lb/>
由也歲癸丑其從孫司徒郎在告竒純氏余友也授簡<lb/>
入京師以竹巖文集見示且屬為序余受讀而卒業焉<lb/>
其為詩冲澹清婉不落畦徑庶幾登陶謝王孟之堂其<lb/>
<pb n="KR4e0110_WYG_000-3b"/>
為文平妥整潔不事浮葩艷藻佶屈聲牙之習而風神<lb/>
氣格逈出凡近中如陳情疏復郡侯書與夫記盆魚序<lb/>
愚樂等作尤見其主持倫常翊扶世道挽正風俗視媕<lb/>
阿脂韋以譁世取寵者不同覽者不必生同其時已<lb/>
可想見其人矣盖公之生也實鍾八壺之秀大魁之年<lb/>
兹山先鳴其擊於莆者匪小令少需之遘泰逢陽翼輔<lb/>
昌運其建樹必大可觀而官不過宫詹壽僅踰五十謂<lb/>
非數為之厄哉雖然公之聲華節概載諸國史郡乗耿<lb/>
<pb n="KR4e0110_WYG_000-4a"/>
耿如存其不朽者固自有在是集雖闕逸尚多然鳳凰<lb/>
芝草以少為瑞固知其必傳於世無疑也竒純氏積學<lb/>
礪行克世其家而蒐遺訂誤是集之傳實賴之和生也<lb/>
晚歩驟未能豈敢序公之文哉特以鄉邦後學仰止之<lb/>
私得附名其末為幸云爾嘉靖甲寅五月之望賜進士<lb/>
通議大夫南京禮部右侍郎前掌翰林院事侍講學士<lb/>
春坊諭德同修國史㑹典邑後學康大和謹序<lb/>
<pb n="KR4e0110_WYG_000-5a"/>
竹巖集序<lb/>
明興掄魁天下學士大夫仰之以為異人者有如莆竹<lb/>
巖柯公予竊景慕久矣逮領符蒞郡謁鄉賢祠公神盖<lb/>
凛凛然訪其家從孫希齋先生則先君同進士也因獲<lb/>
讀公集及吾師礪峰康先生首序益想見其為人從而<lb/>
嘆曰公没幾何年遺文猶閟弗顯表章先哲非有司事<lb/>
哉乃捐金以佐鋟梓既成士宏謹拜手稽首綴於末簡<lb/>
曰昔者劉文安公評論東里芳洲之文東里若清廟九<lb/>
<pb n="KR4e0110_WYG_000-5b"/>
室寳瓉珠罍陳列就次元酒黄流迭祼而可以為古芳<lb/>
洲若泰山喬嶽一翠千里長岡作郡短壟作邑而可以<lb/>
為傑然則公文其古歟愚不敢僣評則反覆展玩而覺<lb/>
其古也而非迂也傑也而非竒也盖砥躬炳業體物賁<lb/>
藻吐之裕如畧無模擬之勞纎弱之態倬乎鉅儒之偉<lb/>
譔宗匠之良規也其及第十年遂柄南宫文衡得士陳<lb/>
士賢拔第一歴宫詹翰林學士握院篆兩教李文正林<lb/>
文安諸公皆名臣前是被命主試應天舟過維揚有舉<lb/>
<pb n="KR4e0110_WYG_000-6a"/>
子暮夜投遺公付有司置於法鄉㑹程式之文至今誦<lb/>
之每大篇出重於鼎吕故京師有柯家文章之稱鄰郡<lb/>
柄貂氣燄薰灼欲得公一言竟不可致其文價之重以<lb/>
此内閣李文達公欲引共事薄海内外咸鬱具瞻之望<lb/>
使天假年以其文輝華綸誥藻飾禮樂足以弁冕於先<lb/>
朝竹帛於來世雖文達蔑之專美矣抑予猶幸其立言<lb/>
者固在也夫翰苑為司馬公孫晁董班揚淵藪而於公<lb/>
手植雙栢亭亭百年䕶愛之而曰學士栢栢且爾况文<lb/>
<pb n="KR4e0110_WYG_000-6b"/>
之美以愛以傳乎是集詩若文實希齋先生編校希齋先<lb/>
生其源委盖有所受云嘉靖乙卯春二月望日賜進士<lb/>
出身中憲大夫奉勅整飭兵備浙江按察司副使前守<lb/>
興化郡晉陵董士宏謹撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0110_WYG_004-1a"/>
附録<lb/>
　　中順大夫詹事府少詹事兼翰林院學士竹巖柯<lb/>
　　公行狀<hi>翰林院修撰門生吳希賢撰</hi>
公諱潛字孟時别號竹巖行四姓柯氏先世石晋時大<lb/>
理評事公寳自泉之晋江遷莆田武盛里生宋户部員<lb/>
外郎峽户部生進士長陽尉濟長陽生潮陽令璿令之<lb/>
孫贈承事郎昱遷本邑安樂里族日以盛其所居山至<lb/>
今號為柯山承事生海豐令新之海豐令生海豐尉嶨<lb/>
<pb n="KR4e0110_WYG_004-1b"/>
由海陽至公之父原朴九世皆不仕公生有異質周歲<lb/>
家人示睟盤一無所顧惟取書展玩乆之若有所悟者<lb/>
祖父異之曰是兒必以文章大吾門十歲就外傅喜賦<lb/>
詩十五能為舉子文時林知縣廷芳方行人澥二人以<lb/>
葩詩名郡中公從之遊能盡得其奥㫖正統癸亥徴補<lb/>
邑庠生明年甲子領福建鄉薦當赴禮闈以未忍離親<lb/>
弗果行戊辰試春官弗第為國子生景泰辛未廷試第<lb/>
一甲第一名授翰林院修撰公丰神秀頴資性持重言<lb/>
<pb n="KR4e0110_WYG_004-2a"/>
笑不茍其所與遊必斯文雅誼至傾倒無間非其類雖<lb/>
逹官要人氣燄薫灼遇之不交一語當是時翰林諸老<lb/>
多為之引譽自是凡朝廷有選任有制作公皆與焉壬<lb/>
申四月陞右春坊右中允兼修撰五月預修厯代君鍳<lb/>
癸酉書成賜白金文綺甲戌㑹試為同考官是歲五月<lb/>
預修地理志書三載秩滿進階承徳郎封父原朴如其<lb/>
官母戴氏為安人贈封其配戴氏繼室俞氏皆安人丙<lb/>
子五月陞司經局洗馬仍兼修撰七月命往應天考試<lb/>
<pb n="KR4e0110_WYG_004-2b"/>
舟經淮揚士有暮夜投公鬻私者公叱之曰爾急去毋<lb/>
自速罪戾其人謂公陽却之固以請以所賂遺公前公<lb/>
怒命執之付有司治以法是科塲屋肅然録成稱得人<lb/>
為天下先還朝乞恩歸省未行英廟復辟改元天順更<lb/>
授公尚寳司少卿兼職如故仍許歸省戊寅十月還京<lb/>
己卯二月奉㫖修玉牒庚辰命偕吕學士原考禮部㑹<lb/>
試十二月命充東宫講讀官進階奉直大夫加封父中<lb/>
允公奉直大夫尚寳司少卿兼翰林院修撰壬午吕學<lb/>
<pb n="KR4e0110_WYG_004-3a"/>
士卒英廟御文華顧謂内閣臣李賢曰吕原卒内閣宻<lb/>
命之地今翰林院文學之臣誰可嗣其任者賢首薦公<lb/>
曰具官臣柯潛清徳粹文於今罕儷上然之己而弗果<lb/>
用癸未二月復命偕陳學士文考㑹試未竟㑹塲火而<lb/>
罷甲申今上即位以侍從恩陞翰林院學士三月有㫖<lb/>
選進士十八人李東陽等入翰林為庻吉士命公教以<lb/>
古文詞學希賢不肖預執業焉八月上御經筵勅公兼<lb/>
經筵官九月奉㫖纂修英廟實録成化改元八月主考<lb/>
<pb n="KR4e0110_WYG_004-3b"/>
順天鄉試九月玉牒成賜白金文綺丙戌殿試與讀巻<lb/>
是月再奉㫖教庻吉士林瀚等二十四人十月賜新刋<lb/>
貞觀政要一帙十二月詔吏部臣簡文學之臣堪入内<lb/>
閣掌宻命者數人以聞吏部王尚書翔復首薦公又不<lb/>
果用時命掌翰林公維持公正人心帖服八月進英廟實<lb/>
錄陞詹事府少詹事兼翰林院學士十月賜大明一統<lb/>
志戊子二月侍經筵講讀時禮部左侍郎虚位吏部臣<lb/>
䟽乞以今閣老眉山萬先生及公充之二人皆極翰林<lb/>
<pb n="KR4e0110_WYG_004-4a"/>
一時之選且意階是可獲大用名既上公復不果用七<lb/>
月詔下議慈懿太后山陵事公率僚屬上章論合𦵏於<lb/>
禮為宜詞甚剴切既而文武羣臣又合詞上請制可之<lb/>
十二月賜經筵儒臣七人襲衣冠履時公已聞少卿公<lb/>
喪即其家賜之既而有司為少卿公請祭公陳情且乞<lb/>
營𦵏或謂公乞𦵏於禮非宜公曰人子患不能厚𦵏其<lb/>
親吾盡吾心而己得請與否非所較也幸而獲請雖死<lb/>
且不朽上念公經筵勞併與之𦵏葢異數也公受恩感<lb/>
<pb n="KR4e0110_WYG_004-4b"/>
激銜哀就道抵家擇𦵏地于祖居東一里許和温山公<lb/>
既奉几筵第圖繪形式付其弟通州學正江董成之時<lb/>
母太宜人在堂庚寅正月太宜人屬疾卒朝廷遣官諭<lb/>
祭辛卯四月有詔起復時祭酒員缺乆難其人上知公<lb/>
剛方將用之公聞命具䟽辭乞終制大畧言奪情非令<lb/>
典忠君者必自孝始未有不能盡孝于家而能盡忠于<lb/>
國者也上覽䟽許之初公素無疾至是以乆寢苫塊患<lb/>
左足風痺比免喪乆之猶未平而寒疾繼作矣公自必<lb/>
<pb n="KR4e0110_WYG_004-5a"/>
不起呼學正君與之訣而逝時癸已年八月十八日也<lb/>
距其生永樂癸卯十二月初六日年五十一娶戴氏先<lb/>
卒繼娶俞氏前南京禮部侍郎綱之女側室王氏子一<lb/>
宗文王氏出公早有二子皆不育泊宗文生適吏部薦<lb/>
公入閣弗獲命學士永新劉先生戲謂公曰入閣與有<lb/>
子孰多公笑而弗答女二長適饒州府學鄭教授之子<lb/>
邑庠生叔寛次亦夭俱戴出俞宜人有賢行事舅姑内<lb/>
外無間言撫宗文如已出公身後可無憾矣公平生負<lb/>
<pb n="KR4e0110_WYG_004-5b"/>
直氣操行介持發而為文峻整有法類其為人尤長吟<lb/>
咏興至舉筆立就清新微婉綽有風致所著有竹巖集<lb/>
稿若干巻性尤喜言遊供職之暇偕諸知己窮覽勝概<lb/>
雅歌投壺分韻賦詩襟度豁如也既綜院事修飾公宇<lb/>
即詞林後圃結清風亭鑿池蒔蓮决渠引泉公退宴坐<lb/>
其中又翛然若真登瀛洲者至於遇事感發言論侃侃<lb/>
揚榷古今毅然自負噫如公者可謂動静不違守之以<lb/>
正者矣故雖官庶僚已繫天下之望位日通顯望日隆<lb/>
<pb n="KR4e0110_WYG_004-6a"/>
重雖嘗以聖賢之學經濟之謀啟沃聖心而未見柄用<lb/>
夫用不用非所以論公也公孝友天性愛二弟撫育從<lb/>
子始終無間因念季弟之早亡也悉以先公所搆寢室<lb/>
讓與其子宗璧而自與學正君别作室于都㕔之東西<lb/>
以儉約自居而其睦族人也尤篤恩意先是族有戍瞿<lb/>
塘者父子相繼死溺一子清尚幼未有知識公聞之惻<lb/>
然亟取以來以長以教洎有立始遣歸其行義大都如<lb/>
此公之卒也廵撫福建都御史江浦張公以聞宗文遂<lb/>
<pb n="KR4e0110_WYG_004-6b"/>
以某年月日𦵏公先期遣人走京師乞銘表於當朝鉅<lb/>
公謂希賢故門生宜有述希賢愚不肖聞公將北上方<lb/>
以晨夕得親炙為慶奚忍遽聞其訃而與之永訣耶又<lb/>
奚忍執筆而為之論撰耶雖然師生義重不可終辭敬<lb/>
錄公履厯之大者如右庻立言君子有所採擇云<lb/>
　　像贊<hi>從吾彭韶題</hi>
髙材逺韻清標粹學掄魁之中嶄然頭角玉堂賔詹斂<lb/>
博施約四海欽之北斗喬嶽若䆒其用庻興禮樂<lb/>
<pb n="KR4e0110_WYG_004-7a"/>
　　遊文峰巖詩稿䟦<hi>門生吳希賢題</hi>
竹巖柯先生以文章雄一世曩在翰林嘗奉上命以文<lb/>
章教希賢軰庻吉士十八人希賢愚不肖先生不鄙所<lb/>
以相汲引甚至先生為人風度凝逺胸次灑落故發之<lb/>
詩篇率清新俊邁如登千仭之崗天風颯至爽氣襲人<lb/>
而此二章乃遊文峰所作時先生約王君原雍偕行王<lb/>
君以事弗克赴既歸録以示一時登覽之勝字畫髙古<lb/>
實先生所自書先生於人少許可獨雅厚王君亦斯文<lb/>
<pb n="KR4e0110_WYG_004-7b"/>
之情味有同焉者詩之録夫豈虚辱乎哉王君求識一<lb/>
言希賢獨念先生負天下之望進不得為伊為周道業<lb/>
以宏詎意别去數載九原不可作矣觀此㑹令人徒抱<lb/>
無涯之悲嗚乎其無涯之悲也夫<lb/>
</p>
<p>
</p>
  </div>
</body>
</text>
</TEI>
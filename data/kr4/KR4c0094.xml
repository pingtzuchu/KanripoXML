<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0094_SBCK_001-1a"/>
鄭守愚文集卷第一　雲臺編<lb/>
雜著<lb/>
　别同志　登杭州城<lb/>
　感興　送進士盧棨東歸<lb/>
　曲江春草　雪中偶題<lb/>
　　題慈恩寺黙公院輦下暮冬詠懷<lb/>
　　鷓鴣　江上阻風<lb/>
　　石城　蜀中春雨<lb/>
　十日菊　鷺鷥<lb/>
　　沙菀　試漲曲江池<lb/>
　寄從叔郎中　望湘亭<lb/>
　　寄贈陸肱　巴賽旅寓寄朝中從叔<lb/>
<pb n="KR4c0094_SBCK_001-1b"/>
　　哭建州李貟外頻曲江<lb/>
　　顔明經及苐東歸桞<lb/>
　　越烏　少華甘露寺<lb/>
　　寄所知　送田光<lb/>
　　鷰　題宗人作尉官署壁<lb/>
　　淮上漁者　興州江舘<lb/>
　　贈圎昉公　寄方干處士<lb/>
　　乆不得長橋消息華山<lb/>
　　題進士王駕郊居　通川客館<lb/>
　　寄從叔貟外　秘閣伴直<lb/>
　　寄膳部李郎中　採桑<lb/>
　　悶題　獻大京兆薛常侍<lb/>
<pb n="KR4c0094_SBCK_001-2a"/>
　　游蜀　投所知<lb/>
　　淮上與友人别　水<lb/>
　　七祖院小山　忍公小軒二首<lb/>
　　傳經院壁畫松　寄贈孫路處士<lb/>
　　慈恩寺感題　侯家鷓鴣<lb/>
　　進士許郴　題休公院<lb/>
　　潼關道中　終南白鸖觀<lb/>
　　題孫秦延福南街宿澄泉蘭若<lb/>
　　送趙能卿　送人㳺邊<lb/>
　　寄稽處士　貧女吟<lb/>
　　送曹郎中　送張逸人<lb/>
　　送進士韋序赴舉寄李郎中<lb/>
<pb n="KR4c0094_SBCK_001-2b"/>
　　爲人題　贈日東鍳禪師<lb/>
　　聞所知㳺樊川　題興善寺寂上人院<lb/>
　　送人之九江　張谷田舎<lb/>
　　寄前水部賈貟外贈文士王雄<lb/>
　　寄南浦謫官　寄李戞<lb/>
　　題興善寺　訪題張喬延所居<lb/>
　　獻制誥楊舎人　蜀中賞海棠<lb/>
　　再經南陽　讀李白集<lb/>
　　寄梁燭處士　潯陽姚宰㕔作<lb/>
　　渠江旅思　興州東池<lb/>
　　賀駱用錫及苐　送許棠先軰之官<lb/>
　　别無夲上人　席上貽歌者<lb/>
<pb n="KR4c0094_SBCK_001-3a"/>
　趙璘席上賦胡蝶題嵩髙隠者居<lb/>
　訪姨兄渭口別墅南游<lb/>
　送徐端公南歸　題無夲上人小齋<lb/>
　酬髙蟾　試木向榮<lb/>
　松溪八韻<lb/>
　　别同志<lb/>
所立共寒苦平生同與㳺相看臨逺水獨自上孤舟天<lb/>
澹滄浪晚風悲蘭杜秋前程吟此景爲子上髙樓<lb/>
　　登杭州城<lb/>
漠漠江天外登臨返照間潮來無别浦木落見他山沙<lb/>
鳥晴飛逺漁人夜唱閑歳窮歸未得心逐片㠶還<lb/>
　　感興<lb/>
<pb n="KR4c0094_SBCK_001-3b"/>
禾黍不陽艶競栽桃李春飜令力耕者半作賣花人<lb/>
　　　送進士盧棨東歸<lb/>
㶚岸草萋萋離觴我獨携流年俱老大失意又東西曉<lb/>
楚山雲滿春吴水樹低到家梅雨歇猶有子規啼<lb/>
　　曲江春事<lb/>
花落江堤簇暖煙雨餘江色逺相連香輪莫輾青青<lb/>
破留與愁人一醉眠<lb/>
　　雪中偶題<lb/>
亂飄僧舎茶煙濕宻灑髙樓酒力微江上晚來堪畫<lb/>
處漁人披得一蓑歸<lb/>
　　　題慈恩寺黙公院<lb/>
雖近曲江居古寺舊山終憶九華峯春來老病厭迎送<lb/>
<pb n="KR4c0094_SBCK_001-4a"/>
剪却牡丹栽野松<lb/>
　　輦下暮冬詠懷<lb/>
永巷閑吟一徑蒿輕肥大笑事風騷烟<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>紫禁花期近<lb/>
雪滿長安酒價髙失路漸驚前計錯逢僧更念此生勞<lb/>
十年春淚催衰䬃羞向清流照鬢毛<lb/>
　　　鷓鴣<lb/>
暖戯烟蕪錦翼齊品流應得近山雞雨昬青草湖邊<lb/>
過花落黄陵廟裏啼遊子乍聞征䄂濕佳人纔唱翆眉<lb/>
低相呼相應湘江闊苦竹叢深春日西<lb/>
　　　江上阻風<lb/>
水天春暗暮寒濃舩閉蓬牎細雨中聞道漁家酒𥘉<lb/>
熟夜來飜喜打頭風<lb/>
<pb n="KR4c0094_SBCK_001-4b"/>
　　　石城<lb/>
石城昔爲莫愁郷莫愁魂散石城荒江人依舊棹舴艋<lb/>
江岸還飛雙鴛鴦㠶去㠶來風浩渺花開花落春悲<lb/>
凉烟濃草逺望不盡千古漢陽閑夕陽<lb/>
　　蜀中春雨<lb/>
海棠風外獨沾巾襟䄂無端惹蜀塵和暖又逢挑莱日<lb/>
寂寥未是探花人不嫌蟻酒衝愁肺却憶漁蓑覆病<lb/>
身何事晩來微雨後錦江春學曲江春<lb/>
　　十日菊<lb/>
節去蜂愁蝶不知曉庭還繞折殘枝自縁今日人心別<lb/>
未必秋香一夜衰<lb/>
　　鷺鷥<lb/>
<pb n="KR4c0094_SBCK_001-5a"/>
閑立春塘烟澹澹静眠寒葦雨颼颼漁翁歸後汀沙<lb/>
晚飛上灘頭更自由<lb/>
　　沙苑<lb/>
茫茫信馬行不似近都城苑吏猶迷路江人莫問程聚<lb/>
來千嶂岀落去一川平日暮客心速愁聞鴈數聲<lb/>
　　乹符丙申歳春奉試漲曲江池<hi>春序</hi>
王澤尚通津恩波此日新深疑一夜雨宛似五湖春泛<lb/>
灔翹振鷺澄清躍紫鱗葉低孤嶼柳香失半汀蘋<lb/>
鳯輦尋佳境龍舟命近臣桂華如入手願作從游人<lb/>
　　從叔郎中誠輟自秋曹分符安陸屬群盗狂熾<lb/>
　　　流毒江境竟以援兵不來城池失守例削今任<lb/>
　　　却叙省衘退居荆漢之間頗得琴樽之樂因有寄<lb/>
<pb n="KR4c0094_SBCK_001-5b"/>
華省稱前任何慙削一麾滄州失孤壘白髪岀重圍苦<lb/>
節翻多難空山自喜歸悠悠青漢上漁者日相依<lb/>
　　望湘亭<lb/>
湘水似伊水湘人非故人登臨獨無語風桞自揺春<lb/>
　　南康郡牧陸肱郎中招許棠先軰爲郡從事<lb/>
　　因有寄贈<lb/>
振鷺思前侣難爲戀故巢江山多勝境賔主是貧交<lb/>
飲舫閑依葦琴堂雅結茅夜清僧伴宿水月在松梢<lb/>
　　巴賨旅寓寄朝中從叔<lb/>
驚秋思浩然信羙向巴天獨倚臨江樹𥘉聞落日蟬衰<lb/>
榮悲徃事漂泊念多年未便甘休去吾宗盡見憐<lb/>
　　哭建州李貟外頻<lb/>
<pb n="KR4c0094_SBCK_001-6a"/>
令終歸故里末歳道如𥘉舊友誰爲誌清風豈易書兩<lb/>
墳生野蕨郷奠釣江魚獨夜吟還泣前年伴直廬<lb/>
　　　曲江<lb/>
細草岸西東酒旗揺水風樓臺在煙杪鷗鷺下沙中翆<lb/>
幄晴相接芳洲夜暫空何人賞秋景興與此時同<lb/>
　　送太學顔明經及第東歸<lb/>
平楚干戈後田園失耦耕艱難登一苐離亂省諸兄<lb/>
樹没春江漲人繁野渡晴閑來思學館猶夢雪牎明<lb/>
　　桞<lb/>
半烟半雨江橋畔映杏映桃山路中㑹得離人無限意<lb/>
千絲万絮惹春風<lb/>
　　越鳥<lb/>
<pb n="KR4c0094_SBCK_001-6b"/>
背霜南鴈不到處倚棹北人𥘉聽時梅雨滿江春草歇<lb/>
一聲聲在荔枝枝<lb/>
　　少華甘露寺<lb/>
石門蘿徑與天隣雨檜風篁逺近聞飲澗鹿喧雙沠水<lb/>
登山僧踏一梯雲孤烟薄暮関城没逺色𥘉晴渭曲分<lb/>
長欲燃香來此宿北林猿鸖舊同群<lb/>
　　所知從事近藩偶有懐寄<lb/>
官舎種莎僧對榻生涯如在舊山貧酒醒草檄聞殘漏<lb/>
花落移厨送晚春水墨畫松清睡眼雲霞仙氅掛吟<lb/>
身霜臺伏首思歸切莫把漁竿逐逸人<lb/>
　　送田光<lb/>
九陌低迷誰問我五湖流浪可悲君著書笑破蘇司業<lb/>
<pb n="KR4c0094_SBCK_001-7a"/>
賦詠思齊鄭廣文理棹好携三百首阻風湏飲幾千分<lb/>
耒陽江口春山緑慟思應尋杜甫墳<lb/>
　　　鷰<lb/>
年去年來來又忙春寒烟暝渡瀟湘低飛緑岸和梅雨<lb/>
亂入江樓㨂杏梁閑几硯中窺水淺落花徑裏得泥香<lb/>
千言万語無人㑹又逐流鶯過短牆<lb/>
　　　宗人作尉唐昌官署幽勝而又博學精冨得以<lb/>
　　　言譚將欲他之留屋壁<lb/>
公堂蕭洒有林泉祇隔苔牆是渚田宗黨相親離乱世<lb/>
春秋閑論戰争年逺江驚鷺來池口絶頂歸雲過竹邊<lb/>
風雨夜長同一宿舊言多共憶樊川<lb/>
　　　淮上漁者<lb/>
<pb n="KR4c0094_SBCK_001-7b"/>
白頭波上白頭翁家逐舡移浦浦風一尺鱸魚新釣得<lb/>
児孫吹火荻花中<lb/>
　　　興州江舘<lb/>
向蜀還秦計未成寒蛩一夜遶床鳴愁眠不稳孤燈盡<lb/>
坐聽嘉陵江水聲<lb/>
　　贈圎昉公<hi>昉蜀僧僖宗幸蜀昉恐免紫衣</hi>
天階讓紫衣冷格鸖猶卑道勝嫌名出身閑覺老遟晩<lb/>
香延宿火寒磬度髙枝長說長松寺他年與我期<lb/>
　　　寄題方干處士<lb/>
山雪照湖水漾舟湖畔歸松篁調逺籟臺榭發清輝野<lb/>
岫分開徑漁家並掩扉暮年詩力在新句更幽微<lb/>
　　　乆不得長橋消息<lb/>
<pb n="KR4c0094_SBCK_001-8a"/>
天末去程孤㳂淮復向吴亂離何處甚安稳到家無樹<lb/>
盡雲垂野檣稀月滿湖傷心遶村落應少舊耕夫<lb/>
　　華山<lb/>
峭仞聳巍巍晴嵐染近畿孤髙不可狀圖冩盡應非絶<lb/>
頂神仙㑹半空鸞鸖歸雲臺分逺靄樹谷隠斜暉墜<lb/>
石連村響狂雷發廟威氣中寒渭濶影外白樓微雲<lb/>
對蓮花落泉横露掌飛乳懸危磴滑樵徹上方稀澹<lb/>
泊生真趣逍遥息丗機野花明澗路春蘚澁松圍逺<lb/>
洞時聞磬群僧晝掩扉他年洗塵骨香火願相依<lb/>
　　　題進士王駕郊居<lb/>
前山微有雨永巷浄無塵牛卧籬隂晚鳩鳴村意春<lb/>
時浮應寡合道在不嫌貧後徑臨陂水菰蒲是切隣<lb/>
<pb n="KR4c0094_SBCK_001-8b"/>
　　　通川客舎<lb/>
奔走失前計淹留非本心巳難消永夜况復聽秋霖漸<lb/>
解巴児語誰憐越客吟黃花徒滿手白髮不勝簪<lb/>
　　　寄獻湖州從叔貟外<lb/>
顧渚山邊郡溪將罨盡通逺㸔城郭外全在水雲中<lb/>
西閣歸何晚東吴興未窮茶香紫笋露洲逈白蘋風<lb/>
歌緩眉低翆杯明蠟剪紅政成尋徃事輟棹問漁翁<lb/>
　　　秘閣伴直<lb/>
秘閣鏁書深牆南别晚岑吏人同野鹿庭木似山林淺<lb/>
井寒蕪入廻廊疊蘚侵閑㸔薜稷鸖共起五湖心<lb/>
　　　寄膳部李郎中<hi>昌符</hi>
鄠郊陪野歩早歳偶因詩自後吟新句長愁减舊知静<lb/>
<pb n="KR4c0094_SBCK_001-9a"/>
燈微落燼寒硯旋生澌夜夜冥捜苦那能鬢不衰<lb/>
　　採桑<lb/>
曉陌携籠去桑林路隔淮何如鬪百草賭取鳯凰釵<lb/>
　　悶題<lb/>
落地春相困無心惜落花荆山歸不得歸得亦無家<lb/>
　　獻大京兆薛常侍<lb/>
耻將官業競前途自愛篇章古不如一炷香新開道<lb/>
院數坊人聚避朝車縱游籍草花垂酒閑卧臨牎燕<lb/>
拂書唯有明公賞新句秋風不敢憶鱸魚<lb/>
　　游蜀<lb/>
所向明知是暗投兩行新淚爲前流雲撗新寨遮秦<lb/>
甸花落空山入閬州不忿黄鸝驚曉夢唯悲杜宇起<lb/>
<pb n="KR4c0094_SBCK_001-9b"/>
春愁梅青麦緑無歸處可得漂漂愛浪㳺<lb/>
　　　投所知<lb/>
砌下芝蘭新滿徑門前桃李舊垂隂却應廽念江邊草<lb/>
放出春烟一寸心<lb/>
　　　淮上與友人别<lb/>
楊子江頭楊柳春楊花愁煞渡江人數聲風笛離亭晚<lb/>
君向瀟湘我向秦<lb/>
　　　水<hi>西蜀浄衆寺五題</hi>
竹院松廊分數沠晴空清泚亦逶迤落花相逐去何處<lb/>
幽鷺獨來無限時洗鉢老僧臨岸乆釣魚閑客卷綸遅<lb/>
晚時一片連莎緑悔與滄浪有舊知<lb/>
　　　七祖院小山<lb/>
<pb n="KR4c0094_SBCK_001-10a"/>
小巧功成雨蘚班軒車日日扣松関峨眉咫尺無人去<lb/>
却向僧牎㸔假山<lb/>
　　　忍公小軒<hi>二首</hi>
松溪水色緑於松每到松溪到暮鍾閑得心源秖如此<lb/>
問禪何必向雙峯<lb/>
　　　又<lb/>
舊逰前事半埃塵多向中林結浄因一念一爐香火裏<lb/>
後身唯願似師身<lb/>
　　　傳經院壁畫松<lb/>
危根瘦盖聳孤峯珍重江僧好筆蹤得向游人多處畫<lb/>
却勝澗底作真松<lb/>
　　　寄贈孫路處士<lb/>
<pb n="KR4c0094_SBCK_001-10b"/>
平生詩譽更誰過歸老東吴命若何知巳凋零垂白髮<lb/>
故園寥落近滄波酒醒蘚砌花隂轉病起漁舟鷺跡多<lb/>
深入冨春人不見閑門空掩半庭莎<lb/>
　　　慈恩寺偶題<lb/>
徃事悠悠添浩歎勞生擾擾竟何能故山歳晚不歸去<lb/>
髙塔晴來獨自登林下聽經秋苑鹿江邊掃葉夕陽僧<lb/>
吟餘却憶雙峯念曽㸔庵西瀑布氷<lb/>
　　　侯家鷓鴣<lb/>
江天梅雨濕江籬此處煙香是此時苦竹嶺無歸去日<lb/>
海棠花落舊棲枝春宵思極蘭燈暗曉月啼多錦幕垂<lb/>
唯有佳人憶南國慇懃爲尓唱愁辭<lb/>
　　進士許郴<lb/>
<pb n="KR4c0094_SBCK_001-11a"/>
泗上未休兵壷関事可驚流年催我老逺道念君行殘<lb/>
雪臨清水寒梅發故城何當食新稲歳稔又時平<lb/>
　　　題休公院<lb/>
秋深庭色好紅葉間青松病客曽無着吾師甚見容踈<lb/>
鍾和細溜髙塔等遥峯未省求名侶頻於此地逄<lb/>
　　　潼関道中<lb/>
白道暁霜迷離燈照馬嘶秋風滿関樹殘月隔河鷄來<lb/>
徃非無倦窮通豈易齊何年歸故社披雨剪春畦<lb/>
　　　終南白鸖觀<lb/>
歩歩景通真門前衆水分檉蘿諸洞合鍾磬上清聞古<lb/>
木千尋雪寒山万丈雲終朝掃壇級來伴紫陽君<lb/>
　　　訪題進士孫秦延福南街居<lb/>
<pb n="KR4c0094_SBCK_001-11b"/>
多病乆離索相尋聊解顔短墻通御水踈樹映南山歳<lb/>
月何難老園林未得還無門共榮逹孤座却如閑<lb/>
　　宿澄泉蘭若<lb/>
山半古招提空林雪月迷亂流分石上斜漢在松西雲<lb/>
集寒庵宿猿先曉磬啼此心如了了只此是曹溪<lb/>
　　　送進士趙能卿下第南歸<lb/>
不歸何慰親歸去舊風塵灑淚慙関吏無言對越人<lb/>
逺帆花月夜微岸水天春莫便漁翁釣平生巳苦辛<lb/>
　　　送人游邊<lb/>
春日怯邊遊此行風正秋别離聞夜雨道路向雲州磧<lb/>
樹藏城逺沙河漾日流將軍方破虜莫惜獻良籌<lb/>
　　　長安夜坐懷寄湖外稽處士<lb/>
<pb n="KR4c0094_SBCK_001-12a"/>
万里念江海浩然天地秋風髙群木落夜乆數星流鍾<lb/>
絶分宫漏螢微隔御溝遥思洞庭上葦露滴漁舟<lb/>
　　　貧女吟<lb/>
塵壓鴛鴦廢錦機滿頭空挿麗春枝東鄰舞妓多金<lb/>
翆笑剪燈花學畫眉<lb/>
　　　送祠部曹郎中鄴出守洋州<lb/>
爲儒欣岀守上路亦戎裝舊製詩多諷分憂俗必康開<lb/>
懷江稲熟寄信露橙香郡閣清吟夜寒星識望郎<lb/>
　　　送張逸人<lb/>
人間踈散更無人浪兀孤舟酒兀身蘆笋鱸魚抛下得<lb/>
五陵珍重五湖春<lb/>
　　　送進士韋序赴舉<lb/>
<pb n="KR4c0094_SBCK_001-12b"/>
丹霞照上三清路瑞錦裁成五色毫波浪不能傾世態<lb/>
鸞皇應得入吾曹秋山晩水吟情逺雪竹風松醉格髙<lb/>
預想明年騰躍處龍津春碧浸仙桃<lb/>
　　　爲户部李郎中與令季端公寓止渠州洴江寺<lb/>
　　　偶作寄献<lb/>
退居瀟洒寄禪関髙掛朝簮浄室間孤島雖留雙鸖歇<lb/>
五雲争放二龍閑輕舟共泛花邊水野屐同登竹外山<lb/>
仙署金閨虚位乆夜清應夢近天顔<lb/>
　　爲人題<lb/>
淚濕孤鸞曉鏡昏近來方解惜青春杏花楊柳年年好<lb/>
不忍囬㸔舊冩真<lb/>
　　贈曰東鍳禪師<lb/>
<pb n="KR4c0094_SBCK_001-13a"/>
故國無心渡海潮老禪方丈倚中條夜深雨絶松堂諍<lb/>
一點山螢照寂寥<lb/>
　　聞所知游樊川<lb/>
誰無泉石趣朝下少同過貧勝覺程近愛閑經宿多片<lb/>
沙留白鳥髙木引青蘿醉把漁竿去慇懃藉岸莎<lb/>
　　題興善寺寂上人院<lb/>
客來風雨後院静似荒凉罷講蛩離砌思山葉滿廊臘<lb/>
髙興故疾爐暖發餘香自說匡盧側杉隂半石床<lb/>
　　送人之九江謁郡侯苗貟外紳<lb/>
澤國尋知巳南浮不偶游湓城分楚塞廬岳對江州曉<lb/>
飯臨孤嶼春帆入亂流雙津相望處月白庾公樓<lb/>
　　　張谷田舎<lb/>
<pb n="KR4c0094_SBCK_001-13b"/>
縣官清且儉深谷有人家一徑入寒竹小橋穿野花碓<lb/>
喧春澗滿梯倚緑桑斜自說年來稔前村酒可賖<lb/>
　　　寄前水部賈貟外嵩<lb/>
謝病别文昌仙舟向越郷貴爲金馬客雅稱水曹郎<lb/>
白鷺同孤潔清波共渺茫相如辭賦外騷雅趣何長<lb/>
　　　贈文士王雄<lb/>
知巳更何人夫君尚苦辛圖書長在手文學老於身公<lb/>
道天難廢身姿玉任真小齋松菊静願卜子爲鄰<lb/>
　　　寄南浦謫官<lb/>
多才翻得罪天末抱窮憂白首爲遷客青山遶万州醉<lb/>
欹梅障曉歌猒竹枝秋望闕懷郷淚荆江水共流<lb/>
　　　李夷遇侍御乆滯水郷因杼寄懷<lb/>
<pb n="KR4c0094_SBCK_001-14a"/>
替豸年何乆懸帆興甚長江流愛吴越詩格愈齊梁竹<lb/>
寺晴吟逺蘭洲晚泊香髙閑徒自任華省待爲郎<lb/>
　　　題興善寺<lb/>
寺在帝城隂清虚勝二林蘚侵隋畫暗茶助越甌深巢<lb/>
鸖和鍾唳詩僧倚錫吟煙莎後池水前跡杳難尋<hi>七才</hi>
<hi>子集多有興善後池之作今寺在池無每用追歎</hi>
　　　訪題進士張喬延興門外新居<lb/>
平生苦節同旦夕㑹原東掩卷斜陽裏㸔山万水中星<lb/>
霜吟欲老江海業成空近日文埸内因君起古風<lb/>
　　　獻制誥楊舎人<lb/>
爲郡東吴祗飲氷瑣闈湏降鳯書徴隨行巳有朱衣吏<lb/>
伴直多招紫閣僧牎下調琴鳴逺水簾前睡鸖背秋燈<lb/>
<pb n="KR4c0094_SBCK_001-14b"/>
葦陂竹塢晴無限閑語毗陵問杜陵<lb/>
　　　蜀中賞海棠<lb/>
濃淡芳春滿蜀郷半隨風雨断鶯膓浣花溪上堪惆悵<lb/>
子羙無情爲發揚<hi>杜工部老於西蜀詩集中無海棠之題</hi>
　　　再經南陽<lb/>
平蕪漠漠失樓臺昔日游人亂後來寥落墻匡春欲暮<lb/>
燒殘官樹有花開<lb/>
　　　讀李白集<lb/>
何事文星與酒星一時分付李先生髙吟大醉三千首<lb/>
留㸔人間伴月明<lb/>
　　　梁燭處士辭相國杜公歸舊山因以寄贈<lb/>
相延留不得江野有苔磯兩浙尋山徧孤舟載鸖歸世<lb/>
<pb n="KR4c0094_SBCK_001-15a"/>
間書讀盡雲外客來稀諌署捜賢急應難借布衣<lb/>
　　　潯陽姚宰㕔作<lb/>
縣幽公事稀庭草是山薇從得招碁侣何妨着道衣野<lb/>
泉當案落汀鷺入衙飛寺去東林近多應隔宿歸<lb/>
　　　渠江旅思<lb/>
流落復蹉跎交親半逝波謀身非不切言命欲如何故<lb/>
楚春田廢窮巴瘴雨多引人郷淚盡夜夜竹枝歌<lb/>
　　　興州東池<lb/>
南連乳郡流闊碧浸晴樓徹厎千峯影無風一片秋垂<lb/>
楊拂蓮葉返照媚漁舟鑑貌還惆悵難遮兩鬢羞<lb/>
　　　賀進士駱用錫登苐<lb/>
苦辛垂二紀擢第却沾裳春榜到春晚一家榮一郷題<lb/>
<pb n="KR4c0094_SBCK_001-15b"/>
名登塔喜醵宴爲花忙好是東歸日髙槐蘂半黄<lb/>
　　　送許棠先軰之官徑縣<lb/>
白頭新作尉縣在故山中髙第能卑䆠前賢尚此風蕪<lb/>
湖春蕩漾梅雨晝溟濛化理人安後篇章莫廢功<lb/>
　　　别修覺寺無本上人<lb/>
松上江雲石上苔自嫌歸去夕陽催山門握手無他語<lb/>
祗約今冬㸔雪來<lb/>
　　　席上貽歌者<lb/>
花月樓臺近九衢清歌一曲倒金壷座中亦有江南客<lb/>
莫向春風唱鷓鴣<lb/>
　　　趙璘郎中席上賦胡蝶<lb/>
尋艶復尋香似閑還似忙暖煙沉蕙徑微雨宿花房書<lb/>
<pb n="KR4c0094_SBCK_001-16a"/>
幌輕隨夢歌樓悮採粧王孫深屬意繡入舞衣裳<lb/>
　　　題嵩髙隠者居<lb/>
豈易訪仙蹤雲蘿千万重他年來卜隠此景頗相容亂<lb/>
水林中路深山雪裏鍾見君琴酒樂囬首興何慵<lb/>
　　　訪姨兄渭口别墅<lb/>
枯桑江上村寥落舊田園少小曽來此悲凉不可言訪<lb/>
隣多指塚問路半移原乆歉家僮散𥘉晴野薺繁客<lb/>
㠶懸極浦漁網曬危軒苦澁詩盈篋荒唐酒滿樽<lb/>
髙枝霜果在幽渚瞑禽暄逺靄籠樵響微烟起暁痕<lb/>
哀濚孤族分感激外兄恩三宿忘歸去圭峯恰對門<lb/>
　　　南遊<lb/>
凄凉懷古意湘浦弔靈均故國經新歳扁舟寄病身山<lb/>
<pb n="KR4c0094_SBCK_001-16b"/>
城多暁瘴澤國少晴春漸逺無相識青梅獨向人<lb/>
　　　送徐端公南歸<lb/>
青衿離白社朱綬始言歸此去多應羡𥘉心盡不違江<lb/>
帆和日落越鳥近郷飛一路春風裏楊花雪滿衣<lb/>
　　　題無夲上人小齋<lb/>
寒寺唯應我訪師人稀境静雪消遅竹西落照侵牎好<lb/>
堪惜歸時落照時<lb/>
　　　髙蟾先軰以詩筆相市杼成寄酬<lb/>
張生故國三千里知者唯應杜子微<hi>杜牧舎人時張祐處士云可怜故囯</hi>
<hi>三千里虚唱歌詞滿六宫</hi>君有君恩秋後葉可能更羡謝玄暉<hi>年有後宫</hi>
<hi>詞云君恩秋後葉曰日向人踈也</hi>
　　　咸通十四年府試木向榮<hi>題中用韻</hi>
<pb n="KR4c0094_SBCK_001-17a"/>
園林青氣動衆木散寒聲敗葉墻隂在滋條雪後榮忻<lb/>
忻春令早藹藹日華輕庾嶺梅先覺隋堤桞暗驚山川<lb/>
應物候臯壤起農情祗待花開日連樓出谷鶯<lb/>
　　西蜀浄衆寺松溪八韻兼寄小筆崔處士<lb/>
松因溪得名溪吹荅松聲繚繞能穿寺幽竒不在城<lb/>
寒烟齋後散春雨夜中平染岸蒼苔古翹沙白鳥明<lb/>
澄分僧影瘦光徹客心清帯梵侵雲響和鍾擊石鳴<lb/>
淡烹新茗爽暖泛落花輕此景吟難盡慿君盡入京<lb/>
鄭守愚文集卷第一<lb/>
<pb n="KR4c0094_SBCK_001-17b"/>
<pb n="KR4c0094_SBCK_001-1a"/>
　鄭守愚文集校勘記<lb/>
　　　記中稱全唐本者爲全唐詩中鄭谷詩席本者爲席刻唐詩百名家<lb/>
　　　全集中雲臺編兩書相同者簡稱兩本<lb/>
　　卷次　葉次　行次　本文　校各本<lb/>
　序　一　前三　自騎竹馬年　席本馬作之<lb/>
　　　　　　　　　前四　聲律永暢　席本永作未<lb/>
　　　　　　　　　　　　　同年文人　席本文作丈<lb/>
　　　　　　　　　　　　　同官　席本官下有丈人馬<lb/>
　　　　　　　　　　　　　　　　　　　　　　　　博士戴嘗撫頂歎勉<lb/>
　　　　　　　　　　　　　　　　　　　　　　　　謂他日必垂名及冠<lb/>
　　　　　　　　　　　　　　　　　　　　　　　　則二十字<lb/>
　　　　　　　　　前六　李建州類　席本類作頻<lb/>
<pb n="KR4c0094_SBCK_001-1b"/>
　　　　　　　　　　　　　　　　　　　　故於唱和之流　席本故作預<lb/>
　　　　　　　　　　　　　前七　所得未多　席本未作爲<lb/>
　　　　　　　　　　　　　前八　孜孜不勞　席本不勞作忘倦<lb/>
　　　一　三　後五　曲江春事　兩本事作草<lb/>
　　　　　　　　　　　　　後六　江色　兩本江作草<lb/>
　　　　　　　　　　　　　後九　高樓　兩本高作歌<lb/>
　　　　　　　四　前二　暮冬詠懷　兩本暮冬二字乙轉<lb/>
　　　　　　　　　　　　後五　春雨　兩本雨作日<lb/>
　　　　　　　五　前二　飛上灘頭　兩本上作下<lb/>
　　　　　　　　　　　　　前六　漲曲江池　兩本漲上有春字<lb/>
　　　　　　　　　　　　前六<hi>注</hi>春序　兩本春序作用春字<lb/>
　　　　　　　　　　　　　前十　從叔郞中誠　全唐本誠作諴<lb/>
<pb n="KR4c0094_SBCK_001-2a"/>
　　　　　　　　　　　　　　　　　　　　　羣盜狂熾　全唐本狂誤倡<lb/>
　　　　　　　　　　　　　　前十一　流毒江境　全唐本境作壖<lb/>
　　　　　　　　　　　　　　前十二　頗得琴樽之樂　全唐本樂作趣<lb/>
　　　　　　　　　　　　　　　　　　　　　因有寄　兩本寄下有獻字<lb/>
　　　　　　　　　　　　　　後一　一麾　席本麾作揮<lb/>
　　　　　　　　　　　　　　後二　靑漢　兩本靑作淸<lb/>
　　　　　　　　　　　　　　後七　振鷺　全唐本振鷺作末路<lb/>
　　　　　　　　　　　　　　　　　　　　　難爲　全唐本難作猶<lb/>
　　　　　　　　　　　　　　　　　　　　　勝境　席本境作景<lb/>
　　　　　　　　　　　　　　後十　衰榮　兩本衰作哀<lb/>
　　　　　　　　　六　前八　春江漲　席本漲作氣<lb/>
　　　　　　　　　　　　　　後五　登山　兩本登山作上樓<lb/>
<pb n="KR4c0094_SBCK_001-2b"/>
　　　　　　　　　七　前二　慟思　兩本思作哭<lb/>
　　　　　　　　　　　　　　前四　來又忙　兩本又作去<lb/>
　　　　　　　　　　　　　　前五　江樓　兩本江作紅<lb/>
　　　　　　　　　　　　　　前八　留屋壁　兩本留下有書字<lb/>
　　　　　　　　　　　　　　前九　蕭洒　全唐本蕭作瀟<lb/>
　　　　　　　　　　　　　　前十一　舊言　兩本言作遊<lb/>
　　　　　　　　　　　　　　後六　恐免紫衣　兩本恐作堅<lb/>
　　　　　　　　　　　　　　後十一　分開徑　兩本開作閉<lb/>
　　　　　　　　　　　　　　後十二　長橋　兩本長橋作張喬<lb/>
　　　　　　　　　八　後五　罨盡　兩本盡作畫<lb/>
　　　　　　　　　　　　　　　　　　　　　城郭外　兩本外作裏<lb/>
　　　　　　　　　九　前五　落地　兩本地作第<lb/>
<pb n="KR4c0094_SBCK_001-3a"/>
　　　　　　　　　　　　　　前六　薛常侍　兩本侍下有能<lb/>
　　　　　　　　　　　　　　前十一　兩行新淚爲前流　兩本新作淸爲作語<lb/>
　　　　　　　　　　　　　　　　　　　　　雲橫新寨　兩本寨作塞<lb/>
　　　　　　　　　　　　　　前十二　唯悲杜宇起春愁　兩本悲作應起作信<lb/>
　　　　　　　　　　　　　　後一　梅靑麥綠　兩本靑作黃<lb/>
　　　　　　　　　　　　　　後九　晴空淸泚　兩本晴作不<lb/>
　　　　　　　　　　　　　　後十一　晩時　兩本時作晴<lb/>
　　　　　　　　　　　　　　　　　　　　　有舊知　兩本知作期<lb/>
　　　　　　　　　十　前一　雨蘚班　兩本班作斑<lb/>
　　　　　　　　　　　　　　　　　　　　　峨眉　兩本眉作嵋<lb/>
　　　　　　　　　　　　　　前十　危根瘦蓋　兩本蓋作盡<lb/>
　　　　　　　　　　　　　　後九　濕江籬　兩本籬作蘺<lb/>
<pb n="KR4c0094_SBCK_001-3b"/>
　　　　　　　　　　　　　　　　　　　　　此處煙香　兩本此作到<lb/>
　　　　　　　　　　　　　　後十　進士許郴　兩本作送進士許彬<lb/>
　　　　　　　　　十一　前二　臨淸水　兩本淸作晴<lb/>
　　　　　　　　　　　　　　前三　題休公院　兩本題下有莊嚴寺<lb/>
　　　　　　　　　　　　　　　　　　　　　　　　　　　　　　　　　　　　　三字<lb/>
　　　　　　　　　　　　　　前十一　來伴紫陽君　兩本伴作事<lb/>
　　　　　　　　　　　　　　後五　只此　兩本只作卽<lb/>
　　　　　　　　　　　　　　後八　莫便漁翁釣　兩本漁翁作隨漁<lb/>
　　　　　　　　　　　　　　後十　春日　兩本日作亦<lb/>
　　　　　　　　　　　　　　　　　　　　　聞夜雨　全唐本聞作逢<lb/>
　　　　　　　　　　　　　　後十一　藏城遠　兩本遠作近<lb/>
　　　　　　　　　十二　前十　抛下得　兩本下作不<lb/>
<pb n="KR4c0094_SBCK_001-4a"/>
　　　　　　　　　　　　　　　　後一　傾世態　兩本傾作隨<lb/>
　　　　　　　　　　　　　　　　後四　渠州洴江寺　兩本無洴字<lb/>
　　　　　　　　　　十三　前三　游樊川　全唐本川下有有寄<lb/>
　　　　　　　　　　　　　　　　　　　　　　　　　　　　　　　　　　　　　　　　　　二字<lb/>
　　　　　　　　　　　　　　　　前四　貧勝　兩本貧作貪<lb/>
　　　　　　　　　　　　　　　　後七　更何人　兩本更作竟<lb/>
　　　　　　　　　　　　　　　　　　　　　　　　夫君　全唐本夫作哀<lb/>
　　　　　　　　　　　　　　　　後八　貞姿玉任真　兩本玉作世真作嗔<lb/>
　　　　　　　　　　十四　前<hi>五注六</hi>七才子集　兩本作十才子詩集<lb/>
　　　　　　　　　　　　　　　　前六<hi>注</hi>多有興善　兩本善下有寺字<lb/>
　　　　　　　　　　　　　　　　前八　万水　全唐本万水作落木<lb/>
　　　　　　　　　　　　　　　　　　　　　　　　　　　　　　　　　　　　　　　　　席本作萬木<lb/>
<pb n="KR4c0094_SBCK_001-4b"/>
　　　　　　　　　　　　　　前九　吟欲老　全唐本吟作今<lb/>
　　　　　　　　　　　　　　　　　　　　　業成空　兩本成作全<lb/>
　　　　　　　　　　　　　　前十　獻制誥　席本制誥作待詔<lb/>
　　　　　　　　　　　　　　前十一　須降　兩本須作頻<lb/>
　　　　　　　　　　　　　　後一　晴無限　兩本晴作情<lb/>
　　　　　　　　　　　　　　　　　　　　　閑語　兩本語作話<lb/>
　　　　　　　　　　　　　　後四　無情　全唐本情作心<lb/>
　　　　　　　　　　　　　　後四<hi>注</hi>老於西蜀　全唐本作居西蜀席<lb/>
　　　　　　　　　　　　　　　　　　　　　　　　　　　　　　　　　　　　　本作居兩蜀<lb/>
　　　　　　　　　　　　　　後九　一時分付　全唐本分付作鍾在<lb/>
　　　　　　　　　　　　　　後十　留看人間　兩本看作著<lb/>
　　　　　　　　　　　　　　後十一　辭相國　兩本辭下有金陵二<lb/>
<pb n="KR4c0094_SBCK_001-5a"/>
　　　　　　　　　　　　　　　　　　　　　　　　　　　　　　　　　　　字<lb/>
　　　　　　　　　　　　　後十二　相延　兩本延作廷<lb/>
　　　　　　　　十五　前一　借布衣　兩本借作惜<lb/>
　　　　　　　　　　　　　前三　從得　全唐本從作足席本<lb/>
　　　　　　　　　　　　　　　　　　　　　　　　　　　　　　　　　　　從作縱<lb/>
　　　　　　　　　　　　　後二　之官徑縣　兩本徑作涇<lb/>
　　　　　　　　　　　　　後四　化理　兩本化作佐<lb/>
　　　　　　　　　　　　　後六　松上江雲　兩本江作閑<lb/>
　　　　　　　　十六　前五　訪姨兄　全唐本兄下有王斌<lb/>
　　　　　　　　　　　　　　　　　　　　　　　　　　　　　　　　　　　二字<lb/>
　　　　　　　　　　　　　前六　枯桑江上　兩本江作河<lb/>
　　　　　　　　　　　　　前九　起曉痕　兩本曉作燒<lb/>
<pb n="KR4c0094_SBCK_001-5b"/>
　　　　　　　　　　　　前十　哀濚　兩本濚作榮<lb/>
　　　　　　　　　　　　後二　送徐端公　全唐本徐下有渙字<lb/>
　　　　　　　　　　　　後八　以詩筆相市杼成　兩本市杼作示抒<lb/>
　　　　　　　　　　　　後九　杜子微　兩本子作紫<lb/>
　　　　　　　　　　　　後十<hi>注</hi>年有後宮詞　兩本年作蟾<lb/>
　　　　　　　　　　　　後十一<hi>注</hi>日日向人疎也　全唐本無也字<lb/>
　　　　　　　十七　前三　連樓　兩本樓作棲<lb/>
　　　二　三　後七　綻庾梅　全唐本綻作落席本<lb/>
　　　　　　　　　　　　　　　　　　　　　　　　　　　　　　　　作大<lb/>
　　　　　　　　　　　　後十一　帶蠻烟　兩本帶作中<lb/>
　　　　　　　四　前二　同思　兩本同作重<lb/>
　　　　　　　　　　　　前四　踰瀘　兩本踰作渝<lb/>
<pb n="KR4c0094_SBCK_001-6a"/>
　　　　　　　　　　　　　　前七　稻花凉　兩本凉作香<lb/>
　　　　　　　　　　　　　　　前十一　趙員外直省　兩本直省作省直<lb/>
　　　　　　　　　　　　　　　後一　粉轉仙闈　兩本轉作傅<lb/>
　　　　　　　　　　　　　　後三　春暮詠懷　兩本懷下有寄集賢<lb/>
　　　　　　　　　　　　　　　　　　　　　　　　　　　　　　　　　　　　　　　韋起居袞七字<lb/>
　　　　　　　　　　　　　　後八　曉村雪　兩本曉作晩<lb/>
　　　　　　　　　　　　　　　後九　猶來　兩本猶作由<lb/>
　　　　　　　　　　　　　　後十　源流　兩本流作鄕<lb/>
　　　　　　　　　五　前七　負朝衣　全唐本負作謝<lb/>
　　　　　　　　　　　　　　　前九　淸和後　兩本後作候<lb/>
　　　　　　　　　　　　　　　　　　　　　　郊居　兩本居作宮<lb/>
　　　　　　　　　　　　　　　前十　漸覺　兩本覺作曉<lb/>
<pb n="KR4c0094_SBCK_001-6b"/>
　　　　　　　　　　　　　　　前十二　納慶優　兩本納作錫<lb/>
　　　　　　　　　　　　　　　後二　蜀中夏日自貽　兩本中下有寓止二<lb/>
　　　　　　　　　　　　　　　　　　　　　　　　　　　　　　　　　　　　　　　　　　字<lb/>
　　　　　　　　　　　　　　　後三　蝃蝀　兩本蝃作螮<lb/>
　　　　　　　　　　　　　　　後四　今朝　兩本今作行<lb/>
　　　　　　　　　　　　　　　後九　待高眠　兩本待作得<lb/>
　　　　　　　　　　六　前一　苦吟　兩本苦作朗<lb/>
　　　　　　　　　　　　　　　前二　壓春寒　兩本壓作厭<lb/>
　　　　　　　　　　　　　　　前五　遶江籬　兩本籬作蘺<lb/>
　　　　　　　　　　　　　　　　　　　　　　　妙毫　兩本妙作小<lb/>
　　　　　　　　　　　　　　　前七　向晩牕　兩本晩作曉<lb/>
　　　　　　　　　　　　　　　　後六　首被　兩本首作甘<lb/>
<pb n="KR4c0094_SBCK_001-7a"/>
　　　　　　　　　　　後七　朝晞　兩本晞作稀<lb/>
　　　　　　　　　　　後九　二年奔走　全唐本二作半<lb/>
　　　　　　　　　　　　　　　　　行官　兩本官作宮<lb/>
　　　　　　　七　前八　晴欹　兩本欹作欺<lb/>
　　　　　　　　　　　前十　万疊烟霞裏　兩本疊作重霞作靄<lb/>
　　　　　　　　　　　後一　直言　兩本直作且<lb/>
　　　　　　　　　　　後五　春景　兩本春作勝<lb/>
　　　　　　　　　　　後六　仰天才　全唐本仰作掞<lb/>
　　　　　　　　　　　後十一<hi>注</hi>深以獎也　兩本奬也作知獎<lb/>
　　　　　　　　　　　後十二　齋心　兩本心作誠<lb/>
　　　　　　　八　前二　自顏色　兩本自作勻<lb/>
　　　　　　　　　　　　　　　　　艷麗　兩本艷作穠<lb/>
<pb n="KR4c0094_SBCK_001-7b"/>
　　　　　　　　　　　　　　　前三　嬌嬈　兩本嬈作饒<lb/>
　　　　　　　　　　　　　　　前六　聽松看畫　全唐本松作經<lb/>
　　　　　　　　　　　　　　　前八　韋員外　兩本外下有序字<lb/>
　　　　　　　　　　　　　　　前九　舉酒盃　兩本舉酒作共舉<lb/>
　　　　　　　　　　　　　　　前十　長慟　兩本慟作逝<lb/>
　　　　　　　　　　　　　　　前十一　醉客　兩本客作魄<lb/>
　　　　　　　　　　　　　　　前十二　顏惠詹士郞　兩本郞作卽<lb/>
　　　　　　　　　　　　　　　後二　巴賨　兩本賨作山<lb/>
　　　　　　　　　　　　　　　後三　我獨狂　兩本獨狂作自强<lb/>
　　　　　　　　　　　　　　　後四　谷自亂罹之後　兩本罹作離<lb/>
　　　　　　　　　　　　　　　後五　爲淨侶長松山　兩本侶下有昉公於<lb/>
　　　　　　　　　　　　　　　　　　　　　　　　　　　　　　　　　　　　　　　三字<lb/>
<pb n="KR4c0094_SBCK_001-8a"/>
　　　　　　　　　　　後九　遙聞　兩本聞作焚<lb/>
　　　　　　　　　　　後十一　梅欹雪　兩本欹作欺<lb/>
　　　　　　　　　　　後十二　登龍室　全唐本室作客<lb/>
　　　　　　　　　　　　　　　　　貌取　席本貌作邈<lb/>
　　　　　　　九　前三　疎蓬　兩本蓬作篷<lb/>
　　　　　　　　　　　　　　　　　只照空　兩本只作卽<lb/>
　　　　　　　　　　　前六　贊行雲　兩本贊作替<lb/>
　　　　　　　十　前二　黃花將折　兩本將折作催促<lb/>
　　　　　　　　　　　前四　高歌　兩本歌作眠<lb/>
　　　　　　　　　　　　　　　　　明明　兩本明明作明朝<lb/>
　　　　　　　　　　　前十二　非不要　兩本要作愛<lb/>
　　　　　　　　　　　後四<hi>注</hi>岀安同州　兩本安作守<lb/>
<pb n="KR4c0094_SBCK_001-8b"/>
　　　　　　　　　　　　　　後五　幽深　兩本幽深作深憐<lb/>
　　　　　　　　　　　　　　後六<hi>注</hi>官　上菊花酒　兩本　上作醞尙<lb/>
　　　　　　　　　　　　　　後八　甘守　兩本守作晩<lb/>
　　　　　　　　　　　　　　後九　適來　兩本適作邇<lb/>
　　　　　　　　　　　　　　後十二　有亂罹　兩本罹作離<lb/>
　　　　　　　　　十一　前四　自不知　兩本自不作不自<lb/>
　　　　　　　　　　　　　　前九　漾陂　兩本漾作渼<hi>下同</hi>
　　　　　　　　　　　　　　前十二　潛然　兩本潛作澘<lb/>
　　　　　　　　　　　　　　後七　由未　全唐本由作猶<lb/>
　　　　　　　　　十二　前四　罹亂後　兩本罹作離<lb/>
　　　　　　　　　　　　　　前七　蠟煙　兩本蠟作臘<lb/>
　　　　　　　　　　　　　　前九　飮海僧　兩本飮作饒<lb/>
<pb n="KR4c0094_SBCK_001-9a"/>
　　　　　　　　　　前十一　投時相　兩本相下有十韻二<lb/>
　　　　　　　　　　　　　　　　　　　　　　　　　　字<lb/>
　　　　　　　　　　後一　闇室豈能欺　兩本欺下有勤苦流<lb/>
　　　　　　　　　　　　　　　　　　　　　　　　　　螢信吁嗟宿燕知殘<lb/>
　　　　　　　　　　　　　　　　　　　　　　　　　　鐘殘漏曉落葉落花<lb/>
　　　　　　　　　　　　　　　　　　　　　　　　　　時故舊寒門少文章<lb/>
　　　　　　　　　　　　　　　　　　　　　　　　　　外族衰此生多轗軻<lb/>
　　　　　　　　　　　　　　　　　　　　　　　　　　半世足漂離省署隨<lb/>
　　　　　　　　　　　　　　　　　　　　　　　　　　淸品漁舟爽素期戀<lb/>
　　　　　　　　　　　　　　　　　　　　　　　　　　恩休未遂雙鬢漸成<lb/>
　　　　　　　　　　　　　　　　　　　　　　　　　　絲六十字<lb/>
　　　　　　　　　　後三　取士　兩本士作事<lb/>
<pb n="KR4c0094_SBCK_001-9b"/>
　　　　　　　　　　　　　　　後十一　兩半睛　兩本睛作晴<lb/>
　　　　　　　　　十三　前一　漾陂　兩本漾作渼<lb/>
　　　　　　　　　　　　　　　前三　諸曹士　兩本士作事<lb/>
　　　　　　　　　　　　　　　前十　村落　兩本落作洛<lb/>
　　　　　　　　　　　　　　　前十一　無士　兩本士作事<lb/>
　　　　　　　　　　　　　　　後二　杜甫臺荒　席本臺作墳<lb/>
　　　　　　　　　　　　　　　後五　薛陶墳　兩本陶作濤<lb/>
　　　　　　　　　　　　　　　後六　斵琴　兩本斵作斷<lb/>
　　　　　　　　　　　　　　　後九　亂罹情　兩本罹作離<lb/>
　　　　　　　　　　　　　　　後十一　故君　兩本君作居<lb/>
　　　　三　三　前三　反正　兩本反作返<lb/>
　　　　　　　　　　　　　　　前四　拂署天　兩本署作曙<lb/>
<pb n="KR4c0094_SBCK_001-10a"/>
　　　　　　　　　　　　　　　　　　　　　　　邇承宣　兩本邇作乍<lb/>
　　　　　　　　　　　　　　　前六　灝景　兩本灝景作顥氣<lb/>
　　　　　　　　　　　　　　　前八　郊墅　兩本墅作野<lb/>
　　　　　　　　　　　　　　　前九　先秋　兩本先秋作秋光<lb/>
　　　　　　　　　　　　　　　前十　禾中露　兩本禾作林<lb/>
　　　　　　　　　　　　　　　後三　元無味　兩本元作渾<lb/>
　　　　　　　　　　　　　　　後九　破冰　兩本破作斫<lb/>
　　　　　　　　　　四　前十　懽唱　兩本懽作推<lb/>
　　　　　　　　　　　　　　　後一　日落風吹　兩本日落作落日<lb/>
　　　　　　　　　　　　　　　後二　城南林望　兩本望作墅<lb/>
　　　　　　　　　　　　　　　後六　亂罹　兩本罹作離<lb/>
　　　　　　　　　　　　　　　後十<hi>注</hi>攝史儲宮　兩本史作事<lb/>
<pb n="KR4c0094_SBCK_001-10b"/>
　　　　　　　　　　　　　　　　　　　各忝獲攀附　兩本各作谷附作接<lb/>
　　　　　　　　五　前三　釣蓑雨　兩本釣作荷<lb/>
　　　　　　　　　　　　前七　幽階蘚坼　兩本幽作侵坼作拆<lb/>
　　　　　　　　　　　　前十一　未省心　兩本省作醒<lb/>
　　　　　　　　　　　　　　　　　　　秪有醉和琴　兩本琴作吟<lb/>
　　　　　　　　　　　　後四　止含愁　兩本止作正<lb/>
　　　　　　　　　　　　後七　香自任　全唐本任作在<lb/>
　　　　　　　　　　　　後八　無機　兩本無作忘<lb/>
　　　　　　　　　　　　後十一　苑南　兩本苑作花<lb/>
　　　　　　　　六　前四　干名　全唐本干作予<lb/>
　　　　　　　　　　　　　　　　　　　閏質　兩本閏質作自賀<lb/>
　　　　　　　　　　　　前五　灑階緣　兩本灑作感<lb/>
<pb n="KR4c0094_SBCK_001-11a"/>
　　　　　　　　　　　　　　前六　無所悵　兩本無作何悵作恨<lb/>
　　　　　　　　　　　　　　後一　愁聲　兩本愁作秋<lb/>
　　　　　　　　　　　　　　後四　寒燭　兩本燭作燒<lb/>
　　　　　　　　　　　　　　後六　我偶閑　兩本偶作獨<lb/>
　　　　　　　　　　　　　　後七　晴莎　兩本晴作靑<lb/>
　　　　　　　　　　　　　　後八　南陂　席本南作朱<lb/>
　　　　　　　　　　　　　　後九　鄭郞三十八大尹　兩本大作丈聞作周<lb/>
　　　　　　　　　　　　　　　　　　　　　貳河東聞榮加金<lb/>
　　　　　　　　　　　　　　　　　　　　紫<lb/>
　　　　　　　　　　　　　　後十　思舊事深　兩本思作恩<lb/>
　　　　　　　　　　　　　　後十一　袍綈　兩本綈作拂<lb/>
　　　　　　　　　　　　　　　　　　　　　久次　席本次作宦<lb/>
<pb n="KR4c0094_SBCK_001-11b"/>
　　　　　　　　　七　前三　瓦櫟　兩本櫟作礫<lb/>
　　　　　　　　　　　　　　　　　　　　　燒地力　兩本燒作銷<lb/>
　　　　　　　　　　　　　　前六　强事官途　全唐本事官作健宦<lb/>
　　　　　　　　　　　　　　　　　　　　　　　　　　　　　　　　　　　　　席本官作宦<lb/>
　　　　　　　　　　　　　　前八　紫閣峯高　兩本高作南<lb/>
　　　　　　　　　　　　　　前十一　故地　兩本地作第<lb/>
　　　　　　　　　　　　　　後二　攜琴　兩本攜作推<lb/>
　　　　　　　　　　　　　　後九　狂笑　兩本狂作任<lb/>
　　　　　　　　　　　　　　後十　燈鼓　兩本燈作煙<lb/>
　　　　　　　　　八　前一　柴扃　兩本扃作荆<lb/>
　　　　　　　　　　　　　　　　　　　　　愛靜名　兩本靜作淨<lb/>
　　　　　　　　　　　　　　前二　步野風春散酒醒　兩本春作淸醒作酲<lb/>
<pb n="KR4c0094_SBCK_001-12a"/>
　　　　　　　　　　　　　　前四　語溪　兩本語作浯<lb/>
　　　　　　　　　　　　　　前五　淸溪　兩本溪作江<lb/>
　　　　　　　　　　　　　　前八　宿何處　兩本作何處宿<lb/>
　　　　　　　　　　　　　　前九　黃草枝　兩本草作葦<lb/>
　　　　　　　　　　　　　　前十　宿兵部　兩本無宿字<lb/>
　　　　　　　　　　　　　　　　　　　　乃蒙岀示詩集以　兩本作光濟借示詩<lb/>
　　　　　　　　　　　　　　　　　　　　四韻謝　集以四韻謝之<lb/>
　　　　　　　　　　　　　　前十一　調中雅樂　兩本中作和<lb/>
　　　　　　　　　　　　　　前十二　澄外　兩本外作濾<lb/>
　　　　　　　　　　　　　　後三　夜雨頻　兩本頻作平<lb/>
　　　　　　　　　　　　　　後四　翠英　兩本翠作紫<lb/>
　　　　　　　　　　　　　　後六　幽樹　兩本樹作榭<lb/>
<pb n="KR4c0094_SBCK_001-12b"/>
<pb n="KR4c0094_SBCK_001-12b"/>
　　　　　　　　　　　　　　　　　　　　　　　　　　　　　　　　　　　席本作亂離<lb/>
　　　　　　　　　　　　　後八　池鳳　兩本鳳作雁<lb/>
　　　　　　　　　　　　　後十一　熱時　席本時作來<lb/>
　　　　　　　　　　　　　　　　　　　　汗流洽背　兩本洽作浹<lb/>
　　　　　　　　十一　後三　身猿遲俗輕　兩本身猿遲作遺孤<lb/>
　　　　　　　　　　　　　　　　　　　　　　　　　　　　　　　　　　　遠<lb/>
　　　　　　　　　　　　　後四<hi>注</hi>酷愛　兩本酷上有李生二<lb/>
　　　　　　　　　　　　　　　　　　　　　　　　　　　　　　　　　　　字<lb/>
　　　　　　　　　　　　　後四<hi>注</hi>東蜀　兩本蜀下有境内二<lb/>
　　　　　　　　　　　　　　　　　　　　　　　　　　　　　　　　　　　字<lb/>
　　　　　　　　　　　　　後四<hi>注</hi>塚在此處　兩本在作於<lb/>
　　　　　　　　　　　　　後九　密爾　兩本爾作邇<lb/>
<pb n="KR4c0094_SBCK_001-13a"/>
　　　　　　　　十二　前一　寐語　兩本寐作寤<lb/>
　　　　　　　　　　　　前八　聚沫繞槎　兩本槎作崖<lb/>
　　　　　　　　　　　　後二　送進士潘爲　全唐本送上有作尉<lb/>
　　　　　　　　　　　　　　　　　　　　　　　　　　　　　　　　　　鄠郊四字<lb/>
　　　　　　　　　　　　後五　楊花里　兩本里作裏<lb/>
　　　　　　　　　　　　後七　正着漁蓑　兩本正作且<lb/>
　　　　　　　　十三　前十一　鳴佩貴　兩本貴作重<lb/>
　　　　　　　　　　　　前十二<hi>注</hi>待之甚辱　兩本辱作厚<lb/>
　　　　　　　　　　　　後二<hi>注</hi>喬詩善道貞　兩本善作苦<lb/>
　　　　　　　　　　　　後三<hi>注</hi>章句◍◍　兩本空白作入微<lb/>
　　　　　　　　　　　　後六<hi>注</hi>孤卿植七本　兩本植下有小松二<lb/>
　　　　　　　　　　　　　　　　　　　　　　　　　　　　　　　　　　字<lb/>
<pb n="KR4c0094_SBCK_001-13b"/>
　　　　　　　　　　　　　　　後七　屈倂伸　兩本倂作復<lb/>
　　　　　　　　　　十四　前二　進士許郴　兩本郴作彬<lb/>
　　　　　　　　　　　　　　　前四　晩瀨　兩本瀨作浦<lb/>
　　　　　　　　　　　　　　　前七　相得官　兩本相得作得好<lb/>
　　　　　　　　　　　　　　　前九　梁亭　兩本亭作塵<lb/>
　　　　　　　　　　　　　　　前十二　相看　兩本看作寛<lb/>
　　　　　　　　　　　　　　　後一　蓼水　兩本水作渚<lb/>
　　　　　　　　　　　　　　　後二　季膺　兩本膺作鷹<lb/>
　　　　　　　　　　　　　　　後四　建昌　兩本昌作章<lb/>
　　　　　　　　　　　　　　　後五　粉郞　兩本郞作廊<lb/>
　　　　　　　　　　十五　前五　蓬聲　兩本蓬作篷<lb/>
　　　　　　　　　　　　　　　前八　爲虎　兩本虎作蝶<lb/>
<pb n="KR4c0094_SBCK_001-14a"/>
　　　　　　　　　　　　前十二　雪茶　兩本茶作景<lb/>
　　　　　　　　　　　　　　　　　　　爲人所諷吟陳贊　席本吟作今兩本陳<lb/>
　　　　　　　　　　　　　　　　　　　善小筆　作段筆下有精微二<lb/>
　　　　　　　　　　　　　　　　　　　　　　　　　　　　　　　　　字<lb/>
　　　　　　　　　　　　後一　忽爲圖　兩本圖下有畫字<lb/>
　　　　　　　　　　　　後二　得志　兩本志作事<lb/>
　　　　　　　　　　　　後三　屬典　兩本典作興<lb/>
　　　　　　　　　　　　後四　贈顏上人　兩本顏上有尙字<lb/>
　　　　　　　　　　　　後五　善可知　兩本善作喜<lb/>
　　　　　　　　　　　　後十　中朝　兩本朝作條<lb/>
　　　　　　　　　　　　後十二　河外　全唐本河外作何不<lb/>
　　　　　　　　十六　前一　春秋　兩本秋作愁<lb/>
<pb n="KR4c0094_SBCK_001-14b"/>
　　　　　　　　　　　　　前五　始成茵　兩本始作妬<lb/>
　　　　　　　　　　　　　前六　看時頻　兩本頻作嚬<lb/>
　　　　　　　　　　　　　前七　泗口　席本泗作油<lb/>
　　　　　　　　　　　　　前九　酒共游人飮　全唐本共游作勸漁<lb/>
　　　　　　　　　　　　　前十一<hi>注</hi>顧雲著極　兩本極作述<lb/>
　　　　　　　　　　　　　後三　奔驢　兩本驢作馳<lb/>
　　　　　　　　　　　　　　　　　　　鬢伴　兩本伴作畔<lb/>
　　　　　　　　　　　　後七　紅杏絕　全唐本絕作<hi>同艷</hi>
　　　　　　　　　　　　　後十　隣居光得　兩本得作德<lb/>
　　　　　　　　十七　前一　因行酬寄　兩本行作抒<lb/>
　　　　　　　　　　　　　前七　子孫莫把比蓬蒿　兩本子作王蓬作荆<lb/>
　　　　　　　　　　　　　前八　五松　兩本五作瓦<lb/>
<pb n="KR4c0094_SBCK_001-15a"/>
　　　　　　　　　　　　前十　孤掉　全唐本掉作櫂席本<lb/>
　　　　　　　　　　　　　　　　　　　　　　　　　　　　　　　　作棹<lb/>
　　　　　　　　　　　　後二　望郞　全唐本望作盧<lb/>
　　　　　　　　　　　　　　　　　　亞相情　兩本情下有注時中<lb/>
　　　　　　　　　　　　　　　　　　　　　　　　　　　　　　　　儀在瀘州恩門大夫<lb/>
　　　　　　　　　　　　　　　　　　　　　　　　　　　　　　　　待遇優厚十四字<lb/>
　　　　　　　　　　　　後三　宿鳥　全唐本鳥作鷺<lb/>
　　　　　　　　　　　　後六　得契　兩本契作旨<lb/>
　　　　　　　　十八　前五　芳公　兩本下有言公二字<lb/>
　　　　　　　　　　　　前七　語聲　兩本語作講<lb/>
　　　　　　　　　　　　前八　故渚當年　兩本故作顧當年作<lb/>
　　　　　　　　　　　　　　　　　　　　　　　　　　　　　　　　　一甌<lb/>
<pb n="KR4c0094_SBCK_001-15b"/>
</p>
<p>
</p>
  </div>
<div> <lb/>
    <p>
<pb n="KR4c0094_SBCK_002-1a"/>
鄭守愚集卷第二<lb/>
　雜著<lb/>
　　舟次通泉精舎　水軒<lb/>
　　寄李嶼　梓潼歳暮<lb/>
　　贈别　蓮葉<lb/>
　東蜀春晚　江際<lb/>
　　送吴延保及苐南游　遇裴貟外<lb/>
　　野歩　忝官諌垣明日轉對<lb/>
　　伴趙貟外直省　春暮詠懷寄韋起居<lb/>
　　倦客　早入諌院二首<lb/>
　　喜秀上人見訪　丞相孟夏祗薦南郊紀獻<lb/>
　　蜀中夏日自貽　蓼花<lb/>
<pb n="KR4c0094_SBCK_002-1b"/>
　　放朝偶作　寄張𥙷闕<lb/>
　　換温處士畫鷺鷥　寄同年禮部趙郎中<lb/>
　　攝府署自詠　酬張𥙷闕<lb/>
　　奔問三峯近墅　重訪黃神谷筞禪者<lb/>
　　和挍書見寄　荔枝<lb/>
　　峽中　順動後藍田偶作<lb/>
　　寄贈楊䕫處士　呈薛憲長<lb/>
　　海棠　定水寺行香<lb/>
　　弔故禮部韋貟外　寄顔惠詹士<lb/>
　　弔圎昉上人　杏花<lb/>
　　夕陽　水林檎花<lb/>
　　峽中甞茶　蠟燭<lb/>
<pb n="KR4c0094_SBCK_002-2a"/>
　　　和秀上人言懷　鴈<lb/>
　　　漂泊　欹枕<lb/>
　　　黄鶯　寄贈同年貟外<lb/>
　　　上狄右丞　揺落<lb/>
　　　咸陽　重陽日訪元秀上人<lb/>
　　　漾陂　朝直<lb/>
　　　感懷投時相　多情<lb/>
　　　題王藻别業　遷客<lb/>
　　　寄碁客　投時相<lb/>
　　　送王駕　宣義里舎冬暮自貽<lb/>
　　　郊墅　贈冨平李宰<lb/>
　　　旅寓洛南村舎　蜀中三首<lb/>
<pb n="KR4c0094_SBCK_002-2b"/>
　　渚宫亂後作　卷末偶題三首<lb/>
　　　舟次通泉精舎<lb/>
江清如洛汭寺好似香山勞倦孤舟裏登臨半日間樹<lb/>
凉巢鸖徤巖響語僧閑更共幽雲約秋隨綘帳還<lb/>
　　水軒<lb/>
日日狎沙禽偷安且放吟讀書老不入愛酒病還深歉<lb/>
後爲羇客兵餘問故林楊花滿床席搔手度春隂<lb/>
　　荆渚八月十五夜值雨寄同年李嶼<lb/>
共待輝光夜翻成暗澹秋正冝清路望潜起滴堦愁棹<lb/>
倚袁宏渚簾垂庾亮樓桂無香實落蘭有露花休<lb/>
玉漏添蕭索金樽阻献酬明年佳景在相約向神州<lb/>
　　梓潼歳暮<lb/>
<pb n="KR4c0094_SBCK_002-3a"/>
江城無宿雪風物易爲春酒羙消磨日梅香着莫人老<lb/>
吟窮景象多難損精神漸有還京望綿州减戰塵<lb/>
　　贈別<lb/>
南游曽共㳺相別倍相留行色廽燈曉離聲滿竹秋稳<lb/>
眠彭蠡浪好酔岳陽樓明日逢佳景爲君成白頭<lb/>
　　蓮葉<lb/>
移舟水濺差差緑倚檻風揺柄柄香多謝浣溪人不折<lb/>
雨中留得蓋鴛鴦<lb/>
　　東蜀春晚<lb/>
如此浮生更別離可堪長慟送春歸潼江水上楊花雪<lb/>
剛逐孤舟繚繞飛<lb/>
　　　江際<lb/>
<pb n="KR4c0094_SBCK_002-3b"/>
杳杳漁舟破瞑煙踈踈蘆葦舊江天那堪流落逢揺落<lb/>
可得澘然是偶然万頃白波迷宿鷺一林黄葉送残蟬<lb/>
兵車未息年華促早晚閑吟向滻川<lb/>
　　送進士吴延保及苐後南游<lb/>
得意却思㝷舊跡新衘未切向蘭臺吟㸔秋草出関<lb/>
去逢見故人隨計來勝地昔年詩板在清歌幾處郡筵<lb/>
開江湖易有淹留興莫待春風綻庾梅<lb/>
　　將之瀘郡旅次遂州遇裴晤貟外謫居於此話<lb/>
　　舊凄凉因寄二首<lb/>
誰解登髙問上玄謫仙何事謫詩仙雲遮列宿離華省<lb/>
樹䕃澄江入野舡黄鳥晚啼愁瘴雨青梅早落帶蠻<lb/>
烟不知幾首南行曲留與巴児万古傳<lb/>
<pb n="KR4c0094_SBCK_002-4a"/>
　　　又<lb/>
昔年共照松溪影松折溪荒僧巳無今日同思錦城事<lb/>
雪消花謝夢何殊乱離未定身俱老騷雅全休道甚孤<lb/>
我拜師門更南去荔枝春熟向踰瀘<lb/>
　　　野歩<lb/>
翆嵐迎歩興何長笑領漁翁入醉郷日暮渚田微雨後<lb/>
鷺鷥閑暇稲花凉<lb/>
　　　忝官諌垣明日轉對<lb/>
吾君英睿相君賢其那寰區未晏然明日翆華春殿下<lb/>
不知何語可聞天<lb/>
　　　春夕伴同年禮部趙貟外直省<lb/>
錦帳名郎重錦科清宵寓直縱吟哦氷含玉鏡春寒在<lb/>
<pb n="KR4c0094_SBCK_002-4b"/>
粉轉仙闈月色多視草即應歸屬望握蘭知道暫經<lb/>
過流鶯百囀和残漏猶把芳鐏藉露莎<lb/>
　　春暮詠懷<lb/>
寂寂風簾信自垂楊花笋籜正離披長安一夜殘春雨<lb/>
右省三年老拾遺坐㸔群賢争得路退量孤分且吟詩<lb/>
五湖烟網非無意未去難忘國士知<lb/>
　　倦客<lb/>
十年五年歧路中千里万里西復東疋馬愁衝曉村雪<lb/>
孤舟悶阻春江風逹士猶來知道在昔賢何必哭途窮<lb/>
閑烹蘆笋炊菰米㑹向源流作醉翁<lb/>
　　　早入諌院二首<lb/>
玉階春冷未催班暫拂塵衣就笏眠孤立小心還自笑<lb/>
<pb n="KR4c0094_SBCK_002-5a"/>
夢魂潜繞御鑪煙<lb/>
　　又<lb/>
紫雲重疊抱春城廊下人稀唱漏聲偷得微吟斜倚柱<lb/>
滿衣花露聽宫鶯<lb/>
　　喜秀上人見訪<lb/>
雪𥘉開一徑師忽扣雙扉老大情相近林泉約共歸憂<lb/>
榮棲省署孤僻負朝衣他夜松堂宿論詩更入微<lb/>
　　　丞相孟夏祗薦南郊紀獻十韻<lb/>
節應清和後郊居事㓗羞至誠聞上帝明徳祀圎丘雅<lb/>
用陶匏器馨非黍稷流就陽陳盛禮匡國禱鴻休漸覺<lb/>
蘭迎露微凉麦弄秋壽山横紫閣瑞靄抱皇州外肅<lb/>
通班序中嚴納慶優奏歌三酒備表敬百神柔池碧<lb/>
<pb n="KR4c0094_SBCK_002-5b"/>
將還鳯原清再問牛万方瞻輔翼共賀賛皇猷<lb/>
　　　蜀中夏曰自貽<lb/>
展轉欹孤枕風幃信寂寥漲江垂蝃蝀驟雨閙芭蕉道<lb/>
阻歸期晚年加記性銷故人衰䬃盡相望在今朝<lb/>
　　　蓼花<lb/>
蔟蔟復悠悠年年拂漫流荖池伴黃菊冷澹過新秋<lb/>
晚帶鳴虫急寒藏宿鷺愁故溪歸不得慿杖繫漁舟<lb/>
　　　放朝偶作<lb/>
寒極放朝天忻聞半夜宣時安逢宻雪月晏待髙眠擁<lb/>
褐同休假吟詩賀有年坐來幽興在松亜小牎前<lb/>
　　　右省張𥙷闕荗相同在諌垣連居光徳新春賦<lb/>
　　詠聊以寄懷<lb/>
<pb n="KR4c0094_SBCK_002-6a"/>
小梅零落雪欺残浩蕩窮愁豈易寛唯有苦吟償晚景<lb/>
且無濃醉壓春寒髙齋每喜追攀近麗句先憂属和<lb/>
難十五年前諳苦節知心不獨爲同官<lb/>
　　　温處士能畫鷺鷥以四韻換之<lb/>
昔年吟酔遶江籬愛把漁竿伴鷺鷥聞說妙毫能縱<lb/>
逸敢憑輕素冩幽竒㳙㳙浪濺殘菱蔓戞戞風捜折<lb/>
葦枝得向晚牎閑掛翫雪蓑烟艇恨無遺<lb/>
　　　寄同年禮部趙郎中<lb/>
仙歩徐徐整羽衣小儀澄澹轉中儀樺飄紅燼趍朝路<lb/>
蘭縱清香宿省時彩筆烟霞供不足綸闈鸞鳯訝來<lb/>
遲自怜孤䆠誰相念禱祝空吟一首詩<lb/>
　　　結綬鄠郊縻攝府署偶有自詠<lb/>
<pb n="KR4c0094_SBCK_002-6b"/>
鶯離寒谷士逢春釋褐來年暫種芸自笑老爲梅少府<lb/>
可堪貧攝鮑叅軍酒醒往事多興念吟苦隣居必猒聞<lb/>
推却簿書搔短髪落<hi>花飛</hi>絮正紛紛<lb/>
　　　次韻酬張𥙷闕因寒食見寄之什<lb/>
桞近清明翆縷長多情右衮不相忘開緘雖覩新篇麗<lb/>
破鼻湏聞冷酒香時態懶隨人上下花心首𬒳蝶分張<lb/>
朝晞且莫輕春賞勝事由來在帝郷<lb/>
　　奔問三峯寓止近墅<lb/>
二年奔走頗驚魂來謁行官淚眼昬鴛鷺入朝同待漏<lb/>
牛羊送日獨歸村㶚陵散失詩千首太華凄凉酒一樽<lb/>
兵革未休無異術不知何以受君恩<lb/>
　　重訪黄神谷柬禪者<lb/>
<pb n="KR4c0094_SBCK_002-7a"/>
𥘉塵芸閤辭禪閤却訪支郎是老郎我趣轉卑師趣静<lb/>
数峯秋雪一爐香<lb/>
　　　次韻和王駕校書結綬見寄之什<lb/>
直應歸諌署方肯别山村勤苦常同業孤單共感恩醉<lb/>
披仙鸖氅吟扣野僧門夢見君髙趣天凉自灌園<lb/>
　　荔枝<lb/>
平昔誰相愛驪山遇貴妃枉教生處逺愁見摘來稀晚<lb/>
奪紅霞色晴欹瘴日威南荒何所戀爲爾即忘歸<lb/>
　　　峽中<lb/>
万疊烟霞裏隠隠見䕫州夜静明月峽春寒堆雪樓<lb/>
獨吟誰㑹解多病自淹留徃事如今日聊同子羙愁<lb/>
　　　順動後藍田偶作<hi>時丙辰𥘉夏月</hi>
<pb n="KR4c0094_SBCK_002-7b"/>
小諌昇中諌三年待玉除直言無所𥙷浩歎欲何如宫<lb/>
闕飛灰燼嬪嬙落里閭藍峯秋更碧沾灑望鑾輿<lb/>
　　　寄贈楊夔處士<lb/>
結茅只約釣魚臺濺水鸕鷀去又廽春卧甕邊聽酒熟<lb/>
露吟庭際待花開三江春景遨遊徧百氏群書講貫來<lb/>
國歩未安風雅薄可能髙尚仰天才<lb/>
　　　谷𥘉忝諌垣今憲長薜公方在西閤知獎隆異<lb/>
　　　以四韻代𫐠榮感<lb/>
舊詩常得在髙吟不奈公心愛苦心道自瑣闈言下振<lb/>
<hi>舎人於閤下衆中奬嘆頃年篇什</hi>恩從仙殿對逥深<hi>谷累陪舎人轉對偶免乖儀舎人深</hi>
<hi>以奬也</hi>流年漸覺霜欺鬢至藥能教土化金自拂青萍<lb/>
知有地齋心旦夕望爲霖<lb/>
<pb n="KR4c0094_SBCK_002-8a"/>
　　　海棠<lb/>
春風用意自顔色銷得携觴與賦詩艶麗最冝新着<lb/>
雨嬌嬈全在欲開時莫愁粉黛臨牎懶梁廣丹青點<lb/>
筆遲朝醉暮吟㸔不足羡他胡蝶宿深枝<lb/>
　　　定水寺行香<lb/>
聽松看畫繞虚廊風拂金鑪待賜香丞相未來春雪宻<lb/>
暫偷閑卧老僧床<lb/>
　　　弔故禮部韋貟外<lb/>
臈雪𥘉晴舉酒盃便期携手上春䑓髙情唯怕酒不滿<lb/>
長慟可悲花正開曉奠鶯啼殘漏在風幃燕覔舊巢<lb/>
來杜陵芳草年年緑酔客吟䰟無復廽<lb/>
　　　顔惠詹士郎孤姪舅氏謫官舟中相遇愴然<lb/>
<pb n="KR4c0094_SBCK_002-8b"/>
　　　有寄<lb/>
猶子在天末念渠懷渭陽巴賨偶㑹遇江浦共悲凉謫<lb/>
䆠君何逺窮游我獨狂瘴村三月暮雨熟野梅黄<lb/>
　　　谷自乱罹之後在西蜀半紀之餘多寓止精舎<lb/>
　　　與圎昉上人爲浄侣長松山舊齋甞約他日訪<lb/>
　　　㑹勞生多故游䆠數年曩契未諧忽聞謝丗<lb/>
　　　愴吟四韻以弔之<lb/>
每思聞浄話雨夜對禪床未得重相見秋燈照影堂<lb/>
孤雲終負約薄䆠轉堪傷夢遶長松塔遥聞一炷香<lb/>
　　杏花<lb/>
不學梅歌雪輕紅照碧池小桃新謝後雙燕却來時<lb/>
香属登龍室烟籠宿蝶枝臨軒湏貌敢風雨易離披<lb/>
<pb n="KR4c0094_SBCK_002-9a"/>
　　　夕陽<lb/>
夕陽秋更好歛歛蕙蘭中極浦明殘雨長天急逺鴻<lb/>
僧牎留半榻漁舸透踈蓬莫恨清光盡寒蟾只照空<lb/>
　　　水林檎花<lb/>
一露一朝新簾櫳曉景分艶和蜂蝶動香帶管絃聞<lb/>
笑擬春無力粧濃酒漸醺直疑風起夜飛去賛行雲<lb/>
　　　峽中甞茶<lb/>
蔟蔟新英摘露光小江園裏火煎甞吴僧謾說鵶山<lb/>
好蜀叟休誇鳥觜香合座半甌輕泛緑開緘數片淺含<lb/>
黃鹿門病客不歸去酒渴更知春味長<lb/>
　　　蠟燭<lb/>
仙漏遲遲出建章宫簾不動透清光金闈露白新裁<lb/>
<pb n="KR4c0094_SBCK_002-9b"/>
詔畫閤春紅正試粧涙滴盃盤何所恨燼飄蘭麝暗<lb/>
和香多情更有分明處照得歌塵下燕梁<lb/>
　　　次韻和秀上人長安寺居言懷寄渚宫禪者<lb/>
舊齋松老别多年香社人稀喪乱間岀寺只知趍内殿<lb/>
閉門長似在深山卧聽秦樹秋鍾断吟想荆江夕鳥還<lb/>
唯恐興來飛錫去老郎無路更追攀<lb/>
　　　鴈<lb/>
八月悲風九月霜蓼花紅澹葦條黄石頭城下波揺影<lb/>
星子灣西雲間行驚散漁家吹短笛失群征戍鏁殘陽<lb/>
故郷聞爾亦惆悵何况扁舟非故郷<lb/>
　　　漂泊<lb/>
槿墜蓬踈池館清日光風緒澹無情鱸魚斫鱠輸<lb/>
<pb n="KR4c0094_SBCK_002-10a"/>
張翰橘樹呼奴羡李衡十口漂零猶寄食两川消息未<lb/>
休兵黃花將折重陽近何處登髙望二京<lb/>
　　欹枕<lb/>
欹枕髙歌日午春酒酣睡足最関身明明㑹得窮通理<lb/>
未必輸他馬上人<lb/>
　　黄鶯<lb/>
春雲薄薄日輝輝宫樹煙深隔水飛應爲能歌繫仙<lb/>
藉麻姑乞與女真衣<lb/>
　　駐蹕華下同年司封貟外從翁許共游西溪乆<lb/>
　　違前契戯成寄贈<lb/>
北渚牽吟興西溪爽共游指期承禁馬<hi>故事初入内庭恩賜飛龍馬</hi>
無暇狎沙鷗縱目懷青島澄心想碧流明公非不要應<lb/>
<pb n="KR4c0094_SBCK_002-10b"/>
待泛龍舟<lb/>
　　叙事感恩上狄右丞<lb/>
昔歳曽投贄関河在左馮庾公垂頋遇王粲許從容<lb/>
<hi>頃年庾給事崇出安同州右丞在幕席谷退飛游謁始受奬知</hi>首薦叨殊禮全家寓近封<lb/>
白樓陪冩望青眼感遭逢頋念梁間燕幽深澗厎松<lb/>
嵐光蓮岳逼酒味菊花濃<hi>同州官上菊花酒</hi>㓂難旋移國漂離<lb/>
幾聽蛩半生悲逆旅二紀間門墉蜀雪隨僧踏荆烟逐<lb/>
鴈衝凋零歸兩鬢舉止失前蹤得事雖甘守陳詩未<lb/>
肯慵適來趨九仞又伴賞三峯<hi>時大駕在華州</hi>捿托情何限吹<lb/>
嘘意數重自兹儔侣内無復歎龍鍾<lb/>
　　揺落<lb/>
夜來揺落悲桑棗半空枝故國無消息流年有乱罹<lb/>
<pb n="KR4c0094_SBCK_002-11a"/>
霜秦聞鴈早烟渭認帆遲日暮寒<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>隠邊軍在雍歧<lb/>
　　咸陽<lb/>
咸陽城下宿徃事可悲思未有謀身計頻遷反正期凍<lb/>
河孤棹澁老樹疊巢危莫問今行止漂漂自不知<lb/>
　　　重陽日訪元秀上人<lb/>
紅葉黃花秋景寛醉吟朝夕在樊川却嫌今日登山俗<lb/>
且共髙僧對榻眠别畫長懷吴寺壁冝茶偏賞霅溪泉<lb/>
歸來童稚争相笑何事無人與酒舡<lb/>
　　　漾陂<lb/>
昔事東流共不廽春深獨向漾陂來乱前别業依稀在<lb/>
雨裏䌓花寂寞開却展漁絲無野艇舊題詩句没蒼<lb/>
苔潜然四頋難消遣只有佯狂泥酒盃<lb/>
<pb n="KR4c0094_SBCK_002-11b"/>
　　　朝直<lb/>
朝直叨居省閤間由來踈退校安閑落花夜静宫中漏<lb/>
微雨春寒廊下班自扣玄門齊寵辱從他榮路用機関<lb/>
孤峯未得深歸去名畫偏求水墨仙<lb/>
　　感懷投時相<lb/>
非才偶忝直文昌兩鬢年深一鏡霜待漏敢辞稱小吏<lb/>
立班由未岀中行孤吟馬跡抛槐陌逺夢漁竿擲葦郷<lb/>
丞相舊知爲學苦更教何處貢篇章<lb/>
　　多情<lb/>
賦分多情却自嗟蕭衰未必爲年華睡輕可忍風𫾣竹<lb/>
飲散那堪月在華薄䆠因循抛峴首故人流落向天涯<lb/>
鶯春鴈夜長如此頼是幽居近酒家<lb/>
<pb n="KR4c0094_SBCK_002-12a"/>
　　　訪題表兄王藻渭上别業<lb/>
桑村揺落渭川西蓼水瀰瀰接稲泥幽檻静來漁唱逺<lb/>
瞑天寒極鴈行低濁醪最稱㸔山醉吟句偏冝選竹題<lb/>
中表人稀罹乱後花時莫惜重相携<lb/>
　　　遷客<lb/>
離夜聞撗笛可堪吹鷓鴣雪冤知早晚雨泣渡江湖秋<lb/>
樹吹黄葉蠟煙垂緑蕪虞翻歸有日莫便哭窮途<lb/>
　　寄碁客<lb/>
松牎楸局稳相頋思皆凝幾局賭山果一先飲海僧覆<lb/>
圖聞夜雨下子對秋燈何日無羈束期君向杜陵<lb/>
　　投時相<lb/>
何以保孤危操修自不知衆中常杜口夢裏亦吟詩失<lb/>
<pb n="KR4c0094_SBCK_002-12b"/>
計辭山早非才得士遲薄氷安可履闇室豈能欺<lb/>
　　送進士王駕下第歸蒲中<hi>時行朝在西蜀</hi>
失意離愁春不知到家時是落花時孤單取士休言命<lb/>
早晚逢人苦愛詩度塞風沙歸路逺傍河桑柘舊居移<lb/>
應嗟我又巴江去游子悠悠聽子規<lb/>
　　　宣義里舎冬暮自貽<lb/>
幽居不稱在長安溝淺浮春岸雪殘板屋漸移方帯<lb/>
野水車新入夜添寒名如有分終湏立道若離心豈易<lb/>
寛滿眼塵埃馳務馬去獨尋煙竹剪漁竿<lb/>
　　郊墅<lb/>
韋曲樊川雨半睛竹㽵花院徧題名畫成烟景垂楊色<lb/>
滴破春愁壓酒聲滿野紅塵誰得路連天紫閤獨<lb/>
<pb n="KR4c0094_SBCK_002-13a"/>
関情漾陂水色澄於鏡何必滄浪始濯纓<lb/>
　　贈冨平李宰<lb/>
夫君清且貧琴鸖最相親簡肅諸曹士安閑一境人<lb/>
陵山雲裏拜渠路水中廵易得連宵醉千釭石凍春<lb/>
　　　旅寓洛南村舎<lb/>
村落清明近鞦韆稚女誇春光妨桞絮月黒見梨花白<lb/>
鳥闚魚網靑帘認酒家幽棲雖自適交友在京華<lb/>
　　　蜀中三首<lb/>
馬頭春向鹿頭関逺樹平蕪一望閑雪下文君沽酒市<lb/>
雲藏李白讀書山江樓酒恨黄梅後村落人歌紫芋間<lb/>
堤月橋燈好時景漢庭無士不征蠻<lb/>
　　　又<lb/>
<pb n="KR4c0094_SBCK_002-13b"/>
夜多無雨曉生塵草色嵐光日日新蒙頂茶畦千點露<lb/>
浣花牋紙一溪春揚雄宅在唯喬木杜甫臺荒絶舊隣<lb/>
却共海棠花有約數年留滯不歸人<lb/>
　　　又<lb/>
渚逺江清碧簟紋小桃花繞薛陶墳朱橋直指金門路<lb/>
粉堞髙連玉壘雲牎下斵琴翹鳯足波中濯錦散鷗群<lb/>
子規夜夜啼巴樹不並吴郷楚國聞<lb/>
　　　渚宫亂後作<lb/>
郷人來話乱罹情淚滴殘陽問楚荆白社巳應無故老<lb/>
清江依舊遶空城髙秋軍旅齊山樹昔日漁家是野營<lb/>
牢落故君灰燼後黄花紫蔓上墻生<lb/>
　　　卷末偶題三首<lb/>
<pb n="KR4c0094_SBCK_002-14a"/>
一卷踈蕪一百篇名成未敢暫忘筌何如海日生殘夜<lb/>
一句能令万古傳<lb/>
　　　又<lb/>
七歳侍行湖外去岳陽樓上敢題詩如今寒晩無功業<lb/>
何以勝任國士知<lb/>
　　又<lb/>
一第由來是出身垂名俱爲國風陳此生若不知騷雅<lb/>
孤䆠如何作近臣<lb/>
鄭谷文集卷第二<lb/>
<pb n="KR4c0094_SBCK_002-14b"/>
</p>
<p>
</p>
  </div>
<div> <lb/>
    <p>
<pb n="KR4c0094_SBCK_003-1a"/>
鄭守愚文集卷第三　雲臺集<lb/>
　雜著<lb/>
　　入閣　郊墅<lb/>
　　長安感興　詠懷<lb/>
　　寄贈藍田韋少府　寄懷元秀上人<lb/>
　　廽鑾　贈宗人前公安宰君<lb/>
　　長江縣經賈島墓遊貴侯城南林望<lb/>
　　端居　寄職方李貟外<lb/>
　　自貽　竹<lb/>
　　郊園　弔水部賈貟外<hi>嵩</hi>
　　燈　池上<lb/>
　　贈下第舉公　悶題<lb/>
<pb n="KR4c0094_SBCK_003-1b"/>
　　寄獻集賢相公　省中偶作<lb/>
　　奔避　送京參翁先軰歸閩中<lb/>
　　九曰偶懷　賀送鄭駕部<lb/>
　　府署偶題　自遣<lb/>
　　中年　春隂<lb/>
　　江梅　試筆偶書<lb/>
　　敷溪髙士　語溪<lb/>
　　失鷺鷥　謝兵部盧郎中<lb/>
　　文昌寓直　街西晚歸<lb/>
　　贈咸陽王主簿　自貽<lb/>
　　偶書　蔡處士<lb/>
　　信羙寺岑上人　寄獻狄右丞<lb/>
<pb n="KR4c0094_SBCK_003-2a"/>
　　八座外郎自賀　下峽<lb/>
　　苔錢　寄左省幸起居宇<lb/>
　　江行　錦二首<lb/>
　　代秋扇辭　乳毛松<lb/>
　　樗里子墓　牡丹<lb/>
　　玉蘂　石桂<lb/>
　　哭進士李洞二首　府中寓止寄趙大諌<lb/>
　　贈劉神童　京兆府試残月如新月<lb/>
　　石門山泉　渭陽樓閑望<lb/>
　　送潘爲下第南歸　下第退居二首<lb/>
　　江宿聞蘆管　閑題<lb/>
　　追紀少師别墅　題李貟外招國里居<lb/>
<pb n="KR4c0094_SBCK_003-2b"/>
　　送從叔貟外　寄許郴<lb/>
　　静吟　和知巳秋傷懷<lb/>
　　舟行　闕下春日<lb/>
　　峽中寓止二首　送吏部曹郎中<lb/>
　　謝陳賛善　贈顔上人<lb/>
　　逺游　寄邊上從事<lb/>
　　春草碧色　贈油口苗居士<lb/>
　　寄勉顧雲　自適<lb/>
　　見海棠盛開　酬張茂先<lb/>
　　菊　荔枝樹<lb/>
　　江上秋夕　讀前夕二首<lb/>
　　寄張貟外　深居<lb/>
<pb n="KR4c0094_SBCK_003-3a"/>
　訪芳公幽齋<lb/>
　　　入閤<lb/>
秘殿臨軒日和鑾反正年兩班文武盛百辟羽儀全霜<lb/>
漏清中禁風旗拂署天門嚴新勘契仗入邇承宣玉几<lb/>
當紅旭金爐縱碧烟對揚稱法吏賛引出宫鈿言動揮<lb/>
毫疾雍容執簿專夀山晴靉靆灝景暖連延禮有鴛鸞<lb/>
<hi>集恩</hi>無雨露偏小臣叨備位歌詠㤗階前<lb/>
　　　郊墅<lb/>
蓼水菊籬邊新晴有亂蟬先秋終寂寞晚醉自留連<lb/>
野濕禾中露村閑社後天題詩滿紅葉何必浣花牋<lb/>
　　　長安感興<lb/>
徒勞悲喪亂自古戒繁華落日狐兔徑近年公相家可<lb/>
<pb n="KR4c0094_SBCK_003-3b"/>
悲聞玉笛不見走香車寂寞墻匡裏春隂挫杏花<lb/>
　　　詠懷<lb/>
迂踈雖可欺心路甚男児薄䆠元無味平生粗有詩澹<lb/>
交終不破孤逹晚相冝直夜花前喚朝寒雪裏追竹聲<lb/>
輸我聽茶格共僧知景物還多感情懷偶不卑溪鶯喧<lb/>
午寢山蕨止春飢險事銷腸酒清歡敵手碁香鋤抛藥<lb/>
圃煙艇憶莎陂自許亨途在儒綱復振時<lb/>
　　寄贈藍田韋少府先軰<lb/>
王畿第一縣縣尉是詞人館殿非𥘉意圖書是舊貧破<lb/>
冰泉竇響賽雪廟松春自此昇通籍清華日近身<lb/>
　　　寄懷元秀上人<lb/>
悠悠干禄利草草廢漁樵身丗堪惆悵風騷頗寂寥髙<lb/>
<pb n="KR4c0094_SBCK_003-4a"/>
秋期野歩積雨放趍朝得句如相憶莎齋且見招<lb/>
　　　廽鑾<lb/>
妖星沉雨露和氣滿京関上將忠勲立明君法駕還順<lb/>
風調雅樂夾道叙群班香泛傳宣裏塵清指頋間樓臺<lb/>
新紫氣雲物舊黄山曉渭行朝肅秋郊曠望閑廟靈安<lb/>
國歩日角動天顔浩浩昇平曲流歌徹百蠻<lb/>
　　贈宗人前公安宰君<lb/>
喧卑從䆠岀喧卑别畫能琴又解碁海上春耕因乱廢<lb/>
年來冬薦得官遲風中夜犬驚槐巷月下寒驢齧槿<lb/>
籬孤散恨無懽唱路耿懷吟得贈君詩<lb/>
　　　長江縣經賈島墓<lb/>
水遶荒墳縣路斜耕人訝我乆咨嗟重來兼恐無尋<lb/>
<pb n="KR4c0094_SBCK_003-4b"/>
處日落風吹皷子花<lb/>
　　游貴侯城南林望<lb/>
韋社八九月亭臺髙下風獨來新霽後閑歩澹煙中荷<lb/>
宻連池緑柿䌓和葉紅主人貪貴逹清境屬隣翁<lb/>
　　端居<lb/>
葉葉下髙梧端居失所圖亂罹時軰少風月夜吟孤舊<lb/>
疾衰還有窮愁醉暫無秋光如水國不語理霜鬚<lb/>
　　寄職方李貟外<lb/>
曽䄂篇章謁長卿今來附鳯事何榮星臨南省陪仙<lb/>
歩春滿東朝接珮聲<hi>貟外攝史儲宫各忝獲攀附</hi>談笑不拘先後禮<lb/>
歳寒仍契子孫情龍墀仗下天街暖共㸔圭峯並馬<lb/>
行<lb/>
<pb n="KR4c0094_SBCK_003-5a"/>
　　自貽<lb/>
飲筵慱席與心違野聎春吟更是誰琴有澗風聲轉澹<lb/>
詩無僧字格還卑恨抛水國釣蓑雨貧過長安櫻笋時<lb/>
頭角俊髦應指笑權門蹤跡獨差池<lb/>
　　竹<lb/>
冝煙冝雨又冝風拂水藏村復間松移得蕭騷從逺寺<lb/>
洗來踈浄見前峯幽階蘚垪春芽迸繞徑莎微夏䕃濃<lb/>
無頼杏花多意緒數枝穿翆好相容<lb/>
　　　郊園<lb/>
相近復相㝷山僧與水禽煙蓑春釣静雪屋夜碁深<lb/>
雅道誰開口時風未省心溪光何以報秪有醉和琴<lb/>
　　弔水部賈貟外<hi>嵩</hi>
<pb n="KR4c0094_SBCK_003-5b"/>
八韻與五字俱爲時所先幽䰟應自慰李白墓相連<lb/>
　　燈<lb/>
雨向莎階滴未休冷光孤恨两悠悠舡中聞鴈洞庭宿<lb/>
床下有蛩長信秋背照翆簾新灑别不挑紅燼止含愁<lb/>
蕭騷寒竹南牎静一局閑碁爲爾留<lb/>
　　　池上<lb/>
池榭愜幽獨狂吟學解嘲露荷香自任風竹冷相㪣喪<lb/>
志嫌孤䆠無機愛澹交仙山如有分必擬訪三茅<lb/>
　　贈下第舉公<lb/>
見君失意我惆悵記得當年落第情出去無聊歸又<lb/>
悶苑南慢打講鍾聲<lb/>
　　悶題<lb/>
<pb n="KR4c0094_SBCK_003-6a"/>
莫厭九衢塵土間秋晴滿眼是南山僧家未必全無事<lb/>
道着訪僧心且閑<lb/>
　　　轉正郎後寄獻集賢相公<lb/>
干名𥘉在徳門前屈指年來三十年閏質孤危終際㑹<lb/>
别將流涕灑階縁止陪鵷鷺居清秩濫應星辰浼上玄<lb/>
平昔苦心無所悵受恩多是舊詩篇<lb/>
　　　省中偶作<lb/>
三轉郎曹自勉旃莎階吟歩想前賢未如何遜無佳句<lb/>
若比溤唐是壯年捧制名題黃紙尾約僧心在白雲邊<lb/>
乳毛松雪春來好直夜清閑且學禪<lb/>
　　奔避<lb/>
奔避投人逺漂離易感恩愁髯霜颯颯病眼淚昏昏<lb/>
<pb n="KR4c0094_SBCK_003-6b"/>
孤館愁聲樹寒江落照村更聞歸路絶新寨截荆門<lb/>
　　送京參翁先軰歸閩中<lb/>
解印東歸去人情此際多名髙五七字道勝兩重科宿<lb/>
館明寒燭吟舩兀夜波家山春更好越鳥在庭柯<lb/>
　　九日偶懐寄左省張起居<lb/>
令節争歡我偶閑荒臺盡日向晴山渾無酒泛金英菊<lb/>
謾道官趍玉笋班深媿晴莎迎野歩不堪紅葉照衰顔<lb/>
羡君官重多吟興醉帯南陂落照還<lb/>
　　駕部鄭郎三十八大尹貳河東聞荣加金紫谷<lb/>
　　以末派之外思舊事深因賀送<lb/>
香浮玉陛曉辞天𫀆綈蒲茸稱少年郎署轉曹雖乆次<lb/>
京河亞尹是優賢縱游雲水無公事貴買琴書有俸<lb/>
<pb n="KR4c0094_SBCK_003-7a"/>
銭今日龍門㸔松雪探春明日向平泉<lb/>
　　𥘉還京師寓止府署偶題屋壁<lb/>
秋光不見舊池臺四頋荒凉瓦櫟堆火力不能燒地力<lb/>
亂前黄菊眼前開<lb/>
　　　自遣<lb/>
强事官途何足謂入微章句更難論誰知野性直天性<lb/>
不扣權門扣道門闚硯晚鶯臨砌樹迸階春笋隔籬<lb/>
根朝廽何處消長日紫閣峯髙有舊村<lb/>
　　中年<lb/>
漠漠秦雲淡淡夭新年景象入中年情多最恨花無語<lb/>
愁破方知酒有權苔色滿墻尋故地雨聲一夜憶春田<lb/>
衰遲自喜添詩學更把前題改數聮<lb/>
<pb n="KR4c0094_SBCK_003-7b"/>
　　春隂<lb/>
擕琴當酒度春隂不解謀生只解吟舞蝶歌鶯莫相<lb/>
說老郎心是老僧心<lb/>
　　　江梅<lb/>
江梅且緩飛前軰有歌詞莫惜黃金縷難忘白雪枝<lb/>
吟㸔歸不得醉齅立如癡和雨和烟折含情寄所思<lb/>
　　試筆偶書<lb/>
沙鳥與山麋由來性不覊可憑唯有道難解莫過詩<lb/>
狂笑孤吟僻終嫌巧䆠卑乖慵恩地恕冷澹好僧知<lb/>
華省慙公器滄江負釣師露花春直夜燈皷早朝時<lb/>
丗路多艱梗家風免墜遺殷勤一蓑雨祇得夢中披<lb/>
　　敷溪髙士<lb/>
<pb n="KR4c0094_SBCK_003-8a"/>
敷溪南岸掩柴扄掛却朝衣愛静名閑得林園栽樹法<lb/>
喜聞兒姪讀書聲眠䆫日暖添幽夢歩野風春散酒醒<lb/>
謫去徴還何擾擾片雲相伴㸔衰榮<lb/>
　　　　語溪<lb/>
湛湛清溪疊疊山白雲白鳥在其間漁翁醉睡又醒睡<lb/>
誰道皇天最惜閑<lb/>
　　　　失鷺鷥<lb/>
野格由來倦小池驚飛却下碧江涯月昏風急宿何處<lb/>
秋岸蕭蕭黄草枝<lb/>
　　　　宿兵部盧郎中乃蒙出示詩集以四韻謝<lb/>
七子風騷尋失主五君歌誦乆無聲調中雅樂歸時正<lb/>
澄外頽波到底清才大始知寰宇窄吟髙何止鬼神驚<lb/>
<pb n="KR4c0094_SBCK_003-8b"/>
葉公好尚渾踈闊忽見真龍幾喪明<lb/>
　　　　文昌寓直<lb/>
何遜空階夜雨頻朝來交直雨新晴落花亂上花磚上<lb/>
不忍和苔踏翠英<lb/>
　　　　街西晚歸<lb/>
御溝春水遶閑坊信馬歸來傍短墻幽樹名園臨紫陌<lb/>
晚風時帶牡丹香<lb/>
　　　　贈咸陽王主簿<lb/>
可愛咸陽王主簿窮經盡到昔賢心登科未足酬多學<lb/>
積業猶聞惜寸隂自與山妻舂斗粟只慿隣叟典孤琴<lb/>
我家賖酒相留宿聽我披衣㸔雪吟<lb/>
　　　　癸卯歳受同年丈人故川守李侍郎<lb/>
<pb n="KR4c0094_SBCK_003-9a"/>
　　教諭衰晏龍鐘益用感歎遂以章句自貽<lb/>
多感京河李丈人童蒙授教便書紳文章至竟無功業<lb/>
名䆠由來致苦辛皎日還應知守道平生自信解甘貧<lb/>
孤單所得皆逾分歸種敷溪一畝春<lb/>
　　偶書<lb/>
承時偷喜負明神務實那能得庇身不㑹蒼蒼主何事<lb/>
忍飢多是力耕人<lb/>
　　蔡處士<lb/>
無着復無求平生不解愁鬻𬞞貧浄潔中酒病風流旨<lb/>
趣陶山相詩篇沉隠侯小齋紅色裏籬柱繫漁舟<lb/>
　　信羙寺岑上人<lb/>
巡禮諸方遍湘南頗有縁焚香老山寺乞食向江舡紗<lb/>
<pb n="KR4c0094_SBCK_003-9b"/>
碧籠名畫燈寒照浄禪我來能永日蓮漏滴階前<lb/>
　　寄献狄右丞<lb/>
逐勝偷閑向杜陵愛僧不愛紫衣僧身爲醉客思吟<lb/>
客官自中丞拜右丞殘月露垂朝闕蓋落花風動宿<lb/>
齋灯孤單小諌䡖舟在心戀清譚去未能<lb/>
　　　故許昌薛尚書能甞爲都官郎中後數歳故建<lb/>
　　州李貟外頻自憲府内彈拜都官貟外八座外<lb/>
　　　郎皆一時騷雅宗師則都官之曹振盛於此余<lb/>
　　早年請益實受深知今忝此官復是正秩豈惟<lb/>
　　俯慰孤宦何以祖継前賢榮惕在衷遂賦自賀<lb/>
都官雖未是名郎踐暦曽聞薛許昌復有李公陪雅躅<lb/>
豈冝鄭子忝餘光榮爲後進趍蘭署喜拂前題在粉墻<lb/>
<pb n="KR4c0094_SBCK_003-10a"/>
<hi>八座外郎祭省中題記多在</hi>他日節旄如可継不嫌曹冷在中行<lb/>
　　　下峽<lb/>
憶子啼猿繞樹哀雨隨孤棹過陽䑓波頭未白人頭白<lb/>
瞥見春風灔澦堆<lb/>
　　　苔錢<lb/>
春紅秋紫繞池䑓箇箇圎如濟世財雨後無端滿窮巷<lb/>
買花不得買愁來<lb/>
　　　寄左省韋起居序<lb/>
風神何藴籍張緒正當年端簡爐香裏濡毫洞案邊<lb/>
飾裝無雨備著述减春眠旦夕應彌入銀臺俟曉宣<lb/>
　　　江行<lb/>
漂泊病難任逢人淚滿襟関東多事日天末未歸心夜<lb/>
<pb n="KR4c0094_SBCK_003-10b"/>
雨荆江漲春雲郢樹深慇懃聽漁唱漸漸入吴音<lb/>
　　　錦二首<lb/>
布素豪家定不看若無文彩入時難紅迷天子㠶邊日<lb/>
紫奪星郎帳外蘭春水濯來雲鴈活夜機挑處雨燈寒<lb/>
舞衣轉轉求新漾不問乱罹桑柘殘<lb/>
　　　又<lb/>
文君手裏曙霞生羙號仍聞借蜀城奪得始知𫀆更貴<lb/>
着歸方覺晝偏榮宫花顔色開時麗池鳯毛衣浴後明<lb/>
禮部郎官人所重省中別占好窠名<lb/>
　　　代秋扇辞<lb/>
露入庭蕪恨巳深熱時天下是知音汗流洽背曽施力<lb/>
氣爽中宵便負心一片山溪從蠧損數行文字任塵侵<lb/>
<pb n="KR4c0094_SBCK_003-11a"/>
緑槐隂合清和後不㑹何顔又見㝷<lb/>
中臺五題<lb/>
　　　乳毛松<lb/>
松格一何髙何人號乳毛霜天寓直夜媿爾伴閑曹<lb/>
　　　樗里子墓<lb/>
賢人骨巳消墓樹幾榮凋正直魂如在齋心願一招<lb/>
　　　牡丹<lb/>
亂前㸔不足乱後眼偏明却得蓬蒿力遮藏見太平<lb/>
　　　玉蘂<hi>乱前唐昌觀玉蘂最盛</hi>
唐昌樹巳荒天意眷文昌晚入微風起春時雪滿墻<lb/>
　　　石桂<hi>外祖在南宫七轉名曹雋記皆在</hi>
暴乱免遺折森羅賢逹名末郎何所取叨継外門榮<lb/>
<pb n="KR4c0094_SBCK_003-11b"/>
　　　哭進士李洞二首<lb/>
所惜絶吟聲不悲君不榮李端終薄䆠賈島得髙名旅<lb/>
塟新墳小身猿遲俗輕猶疑隨計晚昨夜草虫鳴<lb/>
　　　又<hi>酷愛賈浪仙詩長江在東蜀浪仙塚在此處</hi>
自聞東蜀病唯我最関情若近長江死想君勝在生瘴<lb/>
蒸丹旐濕燈隔素帷清塚樹僧栽後新蟬一两聲<lb/>
　　　府中寓止寄趙大諌<lb/>
老作含香客貧無僦舎錢神州容寄跡大尹是同年宻<lb/>
爾都忘倦乖慵葢見怜雪風花月好中夜便招延<lb/>
　　　贈劉神童<hi>六歳及苐</hi>
習讀在前生僧譚足可明還家雖解喜登苐未知榮時<lb/>
果曽沾賜<hi>上召於便殿親試称旨賜以菓實</hi>春闈不掛情燈前猶惡睡<lb/>
<pb n="KR4c0094_SBCK_003-12a"/>
寐語讀書聲<lb/>
　　京兆府試殘月如新月<lb/>
滎落何相似𥘉終却一般猶疑和夕照誰信墮朝寒水<lb/>
木輝華别詩家比象難佳人應誤拜棲鳥反求安屈指<lb/>
期輪滿何心謂影残庾樓清賞處吟徹曙鍾㸔<lb/>
　　　石門山泉<lb/>
一脉清冷何所之縈莎漱蘚入僧池雲邊野客窮來處<lb/>
石上寒猿見落時聚沫繞槎殘雪在迸流穿樹墮花<lb/>
隨煙春雨晩閑吟去不復逺㝷皇子陂<lb/>
　　　渭陽樓閑望<lb/>
千重二華見皇州望盡凝嵐即此樓細雨不藏秦樹色<lb/>
夕陽空照渭河流後車寕見前車覆今日難忘昨日憂<lb/>
<pb n="KR4c0094_SBCK_003-12b"/>
擾擾塵中猶未巳可能踈傅獨能休<lb/>
　　　送進士潘爲下第南歸<lb/>
歸去冝春春水深麥秋梅雨過湘隂郷園幾度經狂㓂<lb/>
桑柘誰家有舊林結綬位卑甘晩逹登龍心在且髙吟<lb/>
㶚陵橋上楊花里酒滿芳樽淚滿襟<lb/>
　　　下第退居二首<lb/>
年來還未上丹梯正着漁蓑謝故溪落尽梨花春又了<lb/>
破籬殘雨晚鶯啼<lb/>
　　又<lb/>
未甞青杏出長安豪士應疑怕牡丹秪有退耕耕不得<lb/>
忙然村落水吹殘<lb/>
　　江宿聞蘆管<hi>啇舡上童善吹</hi>
<pb n="KR4c0094_SBCK_003-13a"/>
塞曲凄清楚水濵聲聲吹岀落花春湏知風月千檣下<lb/>
亦有胡蘆河畔人<lb/>
　　　閑題<lb/>
舉丗何人肯自知湏逢精鑑定妍媸若教嫫母臨明鏡<lb/>
也道不勞紅粉施<lb/>
　　　故少師從翁隠巖別墅乱後榛蕪感舊愴懐<lb/>
　　　遂有追紀<lb/>
風騷爲主人凡俗仰清塵宻行稱閨閫明誠動縉紳周<lb/>
旋居顕重内外掌絲綸妙主蓬壷籍忠爲社禝臣大<lb/>
儀墻仞峻東轄紀綱新聞善常開口推公豈爲身立朝<lb/>
鳴珮貴歸宅典衣貧半醉㸔花晚中飡煑菜春晴臺<lb/>
隨鹿上幽墅約僧隣理論知清越<hi>清越江左詩僧孤郷待之甚辱</hi>生徒<lb/>
<pb n="KR4c0094_SBCK_003-13b"/>
得李頻藥香沾筆硯竹色染衣巾寄鸖眠雲叟騎驢<lb/>
入室賔<hi>咸通中舉子乗馬唯張喬跨驢喬詩善道貞孤卿延於門下</hi>近將姚監比<hi>自姚</hi>
<hi>祕監合主張風雅後孤卿一人而巳</hi>僻與段卿親<hi>叚少常成式奥學辛勤/章句孤卿爲前序</hi>
葉積池邊路茶遟雪後薪所難<hi>留著</hi>述誰不秉陶鈞喪乱<lb/>
時多變追思事巳陳浮華重發作雅正甚湮淪宗從今<lb/>
何在依捿素有因七松無影響<hi>孤卿植七夲自号七松處士異代對五柳先生</hi>
雙淚益悲辛猶喜于門秀年來屈併伸<hi>班即孤卿姪孫登進士科級也</hi>
　　　題水部李羽貟外招國里居<lb/>
野色入前軒翛然琴與樽畫僧依寺壁栽葦學江村<lb/>
自醖花前醉誰𫾣雪裏門不辞朝謁逺唯要近慈恩<lb/>
　　送司封從叔貟外徼赴華州裴尚書均辟<lb/>
如何抛錦帳蓮府對蓮峯舊有雲霞約暫留鵷鷺<lb/>
<pb n="KR4c0094_SBCK_003-14a"/>
蹤敷溪秋雪岸樹谷夕陽鍾盡入新吟境歸朝興莫慵<lb/>
　　　聞進士許郴罷舉歸睦州悵然懷寄<lb/>
桐廬歸舊廬垂老復樵漁吾子雖言命郷人懶讀書<lb/>
煙舟撑晚瀬雨屐翦春𬞞異代名方振哀吟莫廢𥘉<lb/>
　　　静吟<lb/>
騷雅荒凉我未安月和餘雪夜吟寒相門相客應相笑<lb/>
得句勝於相得官<lb/>
　　　和知巳秋日傷懷<lb/>
流水歌聲共不廽去年天氣舊亭臺梁亭寂寞燕歸<lb/>
去黄蜀葵花一朶開<lb/>
　　　舟行<lb/>
九派迢迢九月殘舟人相語且相㸔村逢好處嫌風便<lb/>
<pb n="KR4c0094_SBCK_003-14b"/>
酒到醒來覺夜寒蓼水白波喧夏口柿園紅葉憶長安<lb/>
季膺可是思鱸鱠引退知時自古難<lb/>
　　　闕下春日<lb/>
建昌宫殿紫雲飄春漏遲遲下絳霄綺陌煖風嘶去馬<lb/>
粉郎𥘉日照趍朝花經宿雨香難拾鶯在豪家語更嬌<lb/>
秦楚年年有離別揚鞭揮䄂㶚陵橋<lb/>
　　　峽中寓止二首<lb/>
荆州未解圍小縣結茅茨强對官人笑甘爲野鸖欺江<lb/>
春鋪網闊市晚鬻𬞞遲子羙猶如此飜然不敢悲<lb/>
　　　又<lb/>
傳聞殊不定鑾輅幾時還俗易無常性江清見老顔夜<lb/>
舡歸草市春歩上茶山寨將來相問児童競啓関<lb/>
<pb n="KR4c0094_SBCK_003-15a"/>
　　　送吏部曹郎中免官南歸<lb/>
髙名向巳求古韻古無儔風月抛蘭省江山復桂州賢<lb/>
人知止足中歳便歸休雲鸖深相待公卿不易留滿朝<lb/>
張祖席半路上仙舟篋重藏吴畫茶新滿越甌郡迎紅<lb/>
燭宴寺宿翆嵐樓觸目成幽興全家是勝遊蓬聲漁叟<lb/>
雨葦色鷺鷥秋乆别郊園改將歸里巷脩桑麻勝禄食<lb/>
節序免郷愁陽朔花迎棹崇賢葉滿溝席春歡促膝<lb/>
簷日晚梳頭道暢應爲虎時來必問牛終湏康庶品<lb/>
未爽漱寒流議在歸群望情難戀自由小生誠淺拙<lb/>
早歳便依投夏課每垂奬雪天常見憂逺招陪宿直<lb/>
首薦向公侯攀送偏揮灑龍鍾志未酬<lb/>
　　　余甞有雪茶一絶爲人所諷吟陳賛善小筆<lb/>
<pb n="KR4c0094_SBCK_003-15b"/>
　　　　忽爲圖以詩謝之<lb/>
賛善賢相後家藏名畫多留心於繪素得志在煙波<lb/>
屬典同吟詠成功更琢磨愛余風雪句幽絶冩漁蓑<lb/>
　　贈顔上人<lb/>
相尋善可知放錫便論詩酷愛山兼水唯應我與師<lb/>
風雷吟不覺猿鸖老爲期近軰唯棲白其如趣向卑<lb/>
　　逺遊<lb/>
江湖猶足事食宿戍<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>喧乆客秋風起孤舟夜浪翻<lb/>
郷音離楚水廟貌入湘源岸闊鳬鷖小林垂橘柚繁<lb/>
津官來有意漁者笑無言早晚醻僧約中朝有藥園<lb/>
　　寄邊上從事<lb/>
男児懷壯莭河外事嫖姚髙壘觀諸寨全師護大朝<lb/>
<pb n="KR4c0094_SBCK_003-16a"/>
淺山寒放馬亂火夜防苗下第春秋甚勞君逺見招<lb/>
　　　光化戊午年舉公見示省試春草碧色詩偶賦<lb/>
　　　是題<lb/>
萇弘血染新含露滿江濵想得尋花徑應迷拾翆人牎<lb/>
紗迎擁砌簮玉始成茵天借新晴色雲饒落日春嵐光<lb/>
垂處合眉黛㸔時頻願與仙桃比無令惹路塵<lb/>
　　　贈泗口苗居士<lb/>
歳晏樂園林維摩契道心江雲寒不散庭雪夜方深酒<lb/>
共㳺人飲詩憐稚子吟四郊多壘日勉我捨朝簮<lb/>
　　　同志頋雲下苐徃京偶有寄勉<lb/>
鳯䇿聮華是國華<hi>頋雲著極目爲鳳䇿䏈華</hi>春來偶未上仙槎郷連<lb/>
南渡思菰米涙滴東風避杏花吟聒暮鶯歸廟院睡<lb/>
<pb n="KR4c0094_SBCK_003-16b"/>
消遅日寄僧家一般情緒應相信門静莎深樹影斜<lb/>
　　自適<lb/>
紫陌奔驢不暫停送迎終日在郊埛年來鬢伴未垂白<lb/>
雨後江頭且踏青浮蟻滿盃難暫捨貫珠一曲莫辭聽<lb/>
春風秪有九十日可合花前半日醒<lb/>
　　擢第後入蜀經羅村路見海棠盛開偶有題詠<lb/>
上國休誇紅杏絶深溪自照緑苔磯一杖低帯流鶯睡<lb/>
數片狂和舞蝶飛堪恨路長移不得可無人與畫將歸<lb/>
手中巳有新春桂多謝烟香更入衣<lb/>
　　右省𥙷闕張茂樞同在諌垣隣居光得迭和篇<lb/>
　　什未甞間時忽見貽謂谷將來履歴必在文昌<lb/>
　　常與何水部宋考功爲儔谷雖賦于風雅實用<lb/>
<pb n="KR4c0094_SBCK_003-17a"/>
　　兢惶因行酬寄<lb/>
何宋清名動粉闈不才今日偶陳詩考功豈敢聞題品<lb/>
水部猶湏繫挈維積雪巷深酬唱夜落花墻隔笑言時<lb/>
紫垣名士推楊切爲話心孤倍感知<hi>紫微薛公奬譽頗</hi>
<hi>深𥙷衮即紫微中表甞傳重旨故有此句</hi>
　　菊<lb/>
子孫莫把比蓬蒿九日枝枝近鬢毛露濕秋香滿池岸<lb/>
由來不羡五松髙<lb/>
　　荔枝樹<lb/>
二京曽見畫圖中數夲芳菲色不同孤掉今來巴徼外<lb/>
一枝烟雨思無窮夜郎城近含香瘴杜宇巢低起瞑風<lb/>
膓断渝瀘霜霰薄不教葉似㶚陵紅<lb/>
<pb n="KR4c0094_SBCK_003-17b"/>
　　次韻和禮部盧侍郎江上秋夕寓懷<lb/>
望郎到處覺風生蜀郡留連亞相情亂後江山悲庾信<lb/>
夜來烟月屬袁宏夢歸蘭省寒星動吟向莎州宿鳥驚<lb/>
未脫白衣頭半白叨陪屬和倍爲榮<lb/>
　　讀前集二首<lb/>
殷璠裁鍳英靈集頗覺同才得契深何事後來髙仲武<lb/>
品題間氣未公心<lb/>
　　又<lb/>
風騷如線不勝悲國歩多艱即此時愛日滿階看古集<lb/>
秪應陶集是吾師<lb/>
　　寄司勲張貟外學士<lb/>
平昔偏知我司勲張外郎昨來聞俶優憂甚欲㒹狂<lb/>
<pb n="KR4c0094_SBCK_003-18a"/>
煙瞑搔愁鬢春隂頼酒郷江樓傳不得橫笛數聲長<lb/>
　　　深居<lb/>
吾道有誰同深居自固窮殷勤謝緑樹朝夕惠清風<lb/>
書滿閑牎下琴撗野艇中年來頭更白雅稱釣魚翁<lb/>
　　　冝春再訪芳公幽齋冩懐叙事因賦長言<lb/>
入門長恐先師在香印紗燈似昔年澗路縈囬齋處逺<lb/>
松堂虚豁語聲圎頃爲弟子曽同社今忝星郎更契<lb/>
縁故渚當年春有味中林話舊亦澘然<lb/>
鄭守愚文集卷第三畢<lb/>
<pb n="KR4c0094_SBCK_003-18b"/>
</p>
<p>
</p>
  </div>
<div> <lb/>
    <p>
<pb n="KR4c0094_SBCK_004-1a"/>
跋<lb/>
新唐書藝文志載谷有雲臺編三卷宜陽集三卷晁氏郡齋讀<lb/>
書志有雲臺編三卷宜陽外編一卷晁志又稱谷字守愚宜陽<lb/>
人光啓三年擢高第遷右拾遺歴都官郞中乾寧四年歸宜春<lb/>
卒于別墅其集號雲臺編者以其扈從華山觀居所編次云是<lb/>
本前有谷自序次總目凡三卷每卷首行標鄭守愚文集卷第<lb/>
幾下題子目雲臺編殆猶華山觀手編舊第歟是爲南宋蜀本<lb/>
首尾有翰林國史院官書長方木記周香嚴所謂元官印可貴<lb/>
也今行谷詩全唐作四卷席刻百名家作三卷無第四卷一至<lb/>
三卷兩刻編次相同均與是本異且其篇數有岀是本外者全<lb/>
唐第四卷贈咸陽王主簿七律一首乃見是本卷三中附注各<lb/>
本異同之字與此亦不盡合孤本晩岀宜爲當時所不見也四<lb/>
<pb n="KR4c0094_SBCK_004-1b"/>
　庫總目稱谷以鷓鴣詩得名第七句相呼相喚字尤重複寇宗<lb/>
　奭本草衍義引作相呼相應差無語病今是本正作相應則庫<lb/>
　本所据又與此異矣全唐席刻傳世最廣因取兩本互讐一過<lb/>
　錄爲校記附後民國二十三年十月崑山胡文楷<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>野古集</head>
    <p>
<pb n="KR4e0080_WYG_000-1a"/>
欽定四庫全書　　　　集部六<lb/>
　野古集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案野古集三巻明龔詡撰詡字大章<lb/>
　　　　崑山人父詧洪武中官給事中以言事遣戍<lb/>
　　　　五開衞詡遂𨽻軍籍後調守金川門燕王簒<lb/>
　　　　位詡變姓名遁歸賣藥授徒以自給正統巳<lb/>
　　　　未巡撫周忱薦為松江學官不就又薦為太<lb/>
<pb n="KR4e0080_WYG_000-1b"/>
　　　　倉學官亦不就嘗語都御史吳訥曰詡仕無<lb/>
　　　　害于義但恐負當日城門一慟耳成化己丑<lb/>
　　　　始卒年八十八明史附載牛景先傳是集乃<lb/>
　　　　崇禎乙亥其八世從孫挺所刻前有李繼貞<lb/>
　　　　序稱刪其十之二三盖詡詩格調在長慶集<lb/>
　　　　擊壤集間其傷于鄙俚淺率者繼貞稍汰之<lb/>
　　　　也要其性情深摯直抒胸臆律以選聲配色<lb/>
　　　　彫章琢句誠不能與文士争工律以綱常名<lb/>
<pb n="KR4e0080_WYG_000-2a"/>
　　　　教之旨則不合于風人者尠矣末附上周忱<lb/>
　　　　書及王執禮張大復等所作家傳墓誌諡議<lb/>
　　　　像贊等篇又有年譜稱詡族姪紱所編于建<lb/>
　　　　文四年稱傳言乘輿遜去于正統七年稱舊<lb/>
　　　　君還京先生作落葉吟見意按紱之作譜在<lb/>
　　　　成化十三年楊應能事應乆己論定不應有<lb/>
　　　　舊君還京之語且落葉一詩本無明指安知<lb/>
　　　　非别有託諷而顧據此斷為惠帝出奔還京<lb/>
<pb n="KR4e0080_WYG_000-2b"/>
　　　　之作亦未見其然此譜于康熈乙巳挺得本<lb/>
　　　　于其族弟維則故崇禎乙亥原刻總目不與<lb/>
　　　　墓銘家傳等並列觀是一條其真為紱作與<lb/>
　　　　否猶在兩可間也疑以傳疑姑並存之而己<lb/>
　　　　乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0080_WYG_000-3a"/>
野古集序<lb/>
世之罵疎俗粗鄙者類曰野而目方直廉介者類曰古<lb/>
余生草野間所交與者黄童白叟而已是故蹤蹟罕涉<lb/>
乎勢利之途談論不越乎耕牧之事衣冠不隨乎時禮<lb/>
貌不狥乎俗與夫一言一動舉不諧人耳悦人目而適<lb/>
人意也或者以野罵之或者以古目之余聞而竊自揣<lb/>
焉罵我野者誠得我實不足深過而目我古者虛譽過<lb/>
情非余所敢知也於是兼取二字以命其齋庶為晨夕<lb/>
<pb n="KR4e0080_WYG_000-3b"/>
接目警心之助以求去其野而馴致其古己耳然余平<lb/>
生好吟所成就僅百餘篇其鄙俚迂誕直所謂吳歈巴<lb/>
唱也他日不恥貽騷壇作家之笑録以成編因齋名而<lb/>
題之曰野古集區區之心非敢以自擬也傳有之曰詩<lb/>
言志余之命意措辭之拙固懸絶於古人而野人拳拳<lb/>
之意或可少見矣天順癸未八月中秋日逸老龔詡大<lb/>
章自序<lb/>
<pb n="KR4e0080_WYG_000-4a"/>
野古集年譜<hi>青縣教諭龔紱撰</hi>
　鈍菴素履潔白至性忠孝以髙年夀終雖誌傳班班<lb/>
　可攷而循年紀事之譜尚爾缺然紱㓜辱化誨長荷<lb/>
　薫陶親承遺教其容不文已乎乃稽其行事纂其言<lb/>
　之發於忠孝者附之歲年之下述譜如左<lb/>
洪武十五年壬戌<lb/>
　是歳十月十一日生先生於岳州考諱詧字叔言蘇<lb/>
　之崑山人於洪武十一年戊午中文學科選授岳州<lb/>
<pb n="KR4e0080_WYG_000-4b"/>
　儒學正母王氏宋參知政事王綯裔孫諱慶恂之孫<lb/>
　女生先生時年三十三歳<lb/>
洪武十六年癸亥<lb/>
　先生時年二歳家於岳州㑹陞州為府州官偕入京<lb/>
　改調岳守見上問以民風土俗懾不敢言而叔言奏<lb/>
　對詳悉上謂其有敢言之風遂遷兵科給事中乃家<lb/>
　於京果良於獻替尋轉都給事兵科<lb/>
洪武十七年甲子<lb/>
<pb n="KR4e0080_WYG_000-5a"/>
　先生時年三歳春三月叔言以言事獲罪謫戍五開<lb/>
　衞胥靡以行母王氏與子女先逮至湖廣㑹赦得還<lb/>
　鄉里與叔言㑹於塗相號泣以别獨㩦幼子女三人<lb/>
　東歸道喪其二所存惟先生一人時國禁方嚴戍者<lb/>
　不得與親屬偕叔言至五開不久而卒遂塟其所<lb/>
洪武二十年丁夘<lb/>
　先生時年六歳與母氏居二保從塾師沈以中遊學<lb/>
　性通敏過目成誦讀書即求悟解一日師出外羣弟<lb/>
<pb n="KR4e0080_WYG_000-5b"/>
　子輒為迷藏戲而先生獨凝然莊坐畧不寓目其頴<lb/>
　異如此<lb/>
洪武二十四年辛未<lb/>
　先生時年十歳遷居邑之春和里從西齋林先生遊<lb/>
　通春秋經義每讀書至夜分必呱呱泣母覺發曰汝<lb/>
　何泣先生曰人皆有天倫之樂而我獨無人享寧居<lb/>
　而我旦暮有仳離之苦是以泣耳於是母亦為之泣<lb/>
　是時五開以叔言物故勾補伍者無虛日先祖奉政<lb/>
<pb n="KR4e0080_WYG_000-6a"/>
　公與其從兄瑀閔其寡弱隂賄用事得緩其行<lb/>
洪武二十八年乙亥<lb/>
　先生時年一十四歳㑹勾補伍者益急乃去補戍遼<lb/>
　陽充五開衞卒屬築城先生當運磚見主者憒於所<lb/>
　事乃疏其方畧挾書從事主者異而禮之<lb/>
洪武三十一年戊寅<lb/>
　先生時年一十七歳北方有事兵亂戍卒皆亡先生<lb/>
　亦亡冬十月詣闕請補近衞以衞王宫上嘉其義撥<lb/>
<pb n="KR4e0080_WYG_000-6b"/>
　厯城侯盛庸部下調用<hi>一云此建文二年庚辰冬間事</hi>
建文三年辛巳<lb/>
　先生時年二十歳從征淮隂後敗績亡歸守衞王宫<lb/>
建文四年壬午<lb/>
　先生時年二十一歳守金川門六月十三日乙丑成<lb/>
　祖靖難兵至金川門谷王橞以門降先生操戈相向<lb/>
　再擿之不中亡之郊外見宫中火起傳言乗輿㢲去<lb/>
　即投戈大慟歸鄉里變姓名為王氏竄伏江隂海虞<lb/>
<pb n="KR4e0080_WYG_000-7a"/>
　之間<lb/>
永樂四年丙戌<lb/>
　先生時年二十五歳授徒於言城周敬修氏有寄聴<lb/>
　泉沈兄孟舟曰君比參星我比商相思縮地恨無方<lb/>
　十年湖海同漂泊兩地情懷一感傷㑹面未知何歳<lb/>
　月論心安得共盃觴幾迴雲樹窮吟目千里悠悠思<lb/>
　更長<lb/>
永樂五年丁亥<lb/>
<pb n="KR4e0080_WYG_000-7b"/>
　先生時年二十六歳題枯枝凍雀圖有曰歳寒風雪<lb/>
　滿山林獨戀枯枝思不禁愁絶紇干興感處不知臣<lb/>
　子獨何心<lb/>
永樂六年戊子<lb/>
　先生時年二十七歳寓居常熟馬字昌氏母王氏獨<lb/>
　居崑山有客中思親詩其一曰才看黄落梧間葉又<lb/>
　見青歸栁上枝慈母鬢毛紛似雪小兒方寸亂如絲<lb/>
　其二曰烏母含飢守故巢烏兒折翅墮林皐相呼相<lb/>
<pb n="KR4e0080_WYG_000-8a"/>
　應空相憶夜冷霜清月正髙<lb/>
永樂十年壬辰<lb/>
　先生時年三十一歳夜歸古婁逢陸漁隠話舊曰十<lb/>
　年湖海共飄零無異紛紛水上萍今日客中欣邂逅<lb/>
　故人情重眼猶青其過東易遺老故居有曰仙客騎<lb/>
　鯨去不回墨池吟事久塵埃我來再拜庭前樹為憶<lb/>
　先生手自栽遺老沈姓以中其字先生童子時師也<lb/>
　至是淹忽己久身後寂寞悽然感悼不覺涕零為詩<lb/>
<pb n="KR4e0080_WYG_000-8b"/>
　以誌之<lb/>
永樂十二年甲午<lb/>
　先生時年三十三歳避居琴水上時母氏年六十五<lb/>
　歳獨居崑山適吳文恪公訥自海虞來教崑庠送以<lb/>
　詩曰嗜讀先生舊典謨十年窓下自吚唔恥隨兒輩<lb/>
　營青紫樂與英材作範模朝醉言城江上酒暮餐崑<lb/>
　學圃中蔬送君不得隨君去垂淚空憐返哺烏後文恪<lb/>
　以事止不果行<lb/>
<pb n="KR4e0080_WYG_000-9a"/>
永樂十五年丁酉<lb/>
　先生時年三十六歳與友人袁宗魯别幾二十載十<lb/>
　月望日一旦邂逅琴川寓舎追論疇昔不勝慨嘆既<lb/>
　而寄懷有曰竄伏江鄉二十年艱難生計總無便童<lb/>
　汪非怯當年事為有慈親在故園其寄友人有曰音<lb/>
　書何處覔鱗鴻二十年來杳不通槽櫪有誰憐老驥<lb/>
　江湖無不羨元龍皐魚風木君心苦仁傑雲山我興<lb/>
　濃欲問相逢定何日只今萍梗正西東<lb/>
<pb n="KR4e0080_WYG_000-9b"/>
永樂十七年已亥<lb/>
　先生時年三十八歳其述懷有曰自嘆㣲軀一羽輕<lb/>
　去留無定似逰僧病隨春草年年長愁逐秋潮夜夜<lb/>
　増定省久違思老母心胸日塞念良朋何時得泛歸<lb/>
　吳棹重讀父書親夜燈<lb/>
永樂十八年庚午<lb/>
　先生時年三十九歳客居湄水之上寫其隠事有鐵<lb/>
　心行云我有胸中一塊鐵贈君煅煉成寳刀不斬狐<lb/>
<pb n="KR4e0080_WYG_000-10a"/>
　狸及鼷䑕要斬南山白額長橋蛟視蛟如蚓虎如猫<lb/>
　心不為動力不勞功成畢竟藏諸韜肯將割肉供君<lb/>
　庖縱教埋沒不復用終使神光夜燭斗牛髙<lb/>
永樂二十年壬寅<lb/>
　先生時年四十一歳詠採薇以自况有曰周家之粟<lb/>
　苦如蘗首陽之薇甘若飴弟兄風節有如此千古此<lb/>
　情誰許知靖節東籬醉黄菊四皓商山採紫芝孰云<lb/>
　世代有先後彼此未必殊襟期君不見太朴日散趨<lb/>
<pb n="KR4e0080_WYG_000-10b"/>
　澆漓流風餘韻無復遺世人但識癡頑老若見此圖<lb/>
　應解頤<lb/>
永樂二十二年甲辰<lb/>
　先生時年四十三歳客居琴川娶周氏素慎為妾<lb/>
洪熈元年乙巳<lb/>
　先生時年四十四歲仁宗即位詔諭羣臣解建文被罪<lb/>
　臣禁寛恤軍政秋八月同季仲怡箎徃玉峰夜宿新<lb/>
　塘阻風雨客有吟唐人縱然一夜風吹去只在蘆花<lb/>
<pb n="KR4e0080_WYG_000-11a"/>
　淺水邊之句步其韻有曰一帆同載孝廉船夜泊新<lb/>
　塘聴雨眠為動故園桑梓念不知清淚落腮邊仲怡<lb/>
　亦和之曰楊栁磯頭繫客船打篷風雨夜驚眠西風<lb/>
　不管情懷惡又送濤聲到枕邊<lb/>
宣徳二年丁未<lb/>
　先生時年四十六歳館琴川陳南野氏有客中思親<lb/>
　詩曰憶昔離家三十秋轉眼少年成白頭一身湖海<lb/>
　尚萍梗每愁不肖貽親憂遙憐朝暮依門處不見兒<lb/>
<pb n="KR4e0080_WYG_000-11b"/>
　歸應淚流淚流有時亁思念無時休無時休常抱怨<lb/>
　兒非不思歸自是無歸便太行回首見孤雲千古懷<lb/>
　英共悲戀舉頭問天天不言何時得遂平生願奈此<lb/>
　日月何匆匆急如箭北堂日夜切歸心杜宇無勞苦<lb/>
　相勸<lb/>
宣徳四牛己酉<lb/>
　先生時年四十九歳母王孺人年八十一歳有哀親<lb/>
　年邁曰一生子職苦蹉跎深愳慈親八十過若論兒<lb/>
<pb n="KR4e0080_WYG_000-12a"/>
　心思罔極再加八十未為多友人季仲怡以慈烏返<lb/>
　哺圖求題援筆曰主人庭樹緑森森返哺時來慰母<lb/>
　心顧我北堂違菽水負恩深痛不如禽冬十月有詔<lb/>
　恩清理戎籍其老弱不堪逺配者悉附近衞差操久<lb/>
　捕不至者出首著伍免罪是歳都御史周忱撫吳<lb/>
宣徳六年辛亥<lb/>
　先生時年五十歳春三月都御史周忱均田額躬行<lb/>
　畎畝夙知先生賢至是徧物色之得之於琴水上親<lb/>
<pb n="KR4e0080_WYG_000-12b"/>
　造其廬問以當世事宜手條二十餘事上之忱以語<lb/>
　久無供具隨行請食食以草菜而退忱以所陳事次<lb/>
　第推行吳民至今便之<lb/>
宣徳七年壬子<lb/>
　先生時年五十一歳自靖難以來軍政督急促補五<lb/>
　開缺伍縣受文牒至四百七十至是有司奉詔例清<lb/>
　理軍伍乃遂以先生為老弱無嗣近附鎮海戎籍有<lb/>
　歸婁江詩昔年曽住婁江上看到園林㡬樹春今日<lb/>
<pb n="KR4e0080_WYG_000-13a"/>
　歸來風景異梅花猶識舊時人<hi>其一</hi>廿載江湖逐梗萍<lb/>
　故園花木總凋零歸來獨有窓前竹不减猗猗舊日<lb/>
　青<hi>其二</hi>
宣徳八年癸丑<lb/>
　先生時年五十二歳後四月初七日母王孺人卒先<lb/>
　生哀毁踰禮幾至滅性其病後有詩曰一病纔甦似<lb/>
　酒醒却思遺體忽心驚幸生不必論諸事得寐何須<lb/>
　問幾更己覺壯心隨日減久拚華髪滿頭生痛憐念<lb/>
<pb n="KR4e0080_WYG_000-13b"/>
　母恩無極淚雨何時可得睛<lb/>
宣徳九年甲寅<lb/>
　先生時年五十三歳友人康友竹為寫畫像其自題<lb/>
　有曰十年不見康友竹一日客裏驚相逢江湖落魄<lb/>
　總相似生意不殊心事同為施丹青造化筆寫我山<lb/>
　林枯槁容鐡冠布衲草為履抱琴瘦僕行相從寒風<lb/>
　兩鬢吹蓬鬆雪中古木霜中鴻風流敢託歸來翁一<lb/>
　團清氣蟠心胸功名不羨褒鄂公莞爾一笑浮雲空<lb/>
<pb n="KR4e0080_WYG_000-14a"/>
　今年五十已過二六十相將在眼中君今還西我歸<lb/>
　東一聚一散真萍蓬他時何處可得復相遇為我添<lb/>
　箇尋詩笻<lb/>
宣徳十年乙夘<lb/>
　先生時年五十四歳其歸田園有曰客中常憶鄉闗<lb/>
　好每恨歸來苦不早十年世事付春夢數畝田園沒<lb/>
　秋草今朝始得返吾廬𤣥髪驚看半成縞痛憐慈母<lb/>
　卧泉闗灑涙含悽向誰道老妻沽酒慰暌離弱息呼<lb/>
<pb n="KR4e0080_WYG_000-14b"/>
　翁覓提抱胸中感慨幾多情一夜燈前盡傾倒十月<lb/>
　娶淑新周氏有買妾詞冗不載<lb/>
正統元年丙辰<lb/>
　先生時年五十五歳自丁未以來猶客寓海虞陳氏<lb/>
　至是東歸别諸友有曰一别故園三十秋此生漂寄<lb/>
　似萍浮奔馳自念多身累憔悴誰憐久客愁舉世但<lb/>
　知新締好維君不忘舊從遊相思後夜知何處明月<lb/>
　清風隔古婁歸而與族姪彦中話舊有曰廿年逃難<lb/>
<pb n="KR4e0080_WYG_000-15a"/>
　海東陬徃事重思淚欲流最是夜深何處笛為予吹<lb/>
　徹許多愁<hi>其一</hi>備厯艱危十載前此身常與死相連誰<lb/>
　知痛定重思痛毛骨於今尚凛然<hi>其二</hi>
正統二年丁巳<lb/>
　先生時年五十六歳春築室於邑之北郊虞浦上藝<lb/>
　卉木蔬果題所居曰野古齋日與伯父珩季父琚咏<lb/>
　歌其中有田三十畝力耕自給而於聲利紛華泊如<lb/>
　也其相依彦文<hi>諱理</hi>昆弟以居有曰早歳飄蓬晩得歸<lb/>
<pb n="KR4e0080_WYG_000-15b"/>
　念叨同族逺相依難兄難弟心無二全孝全忠志不<lb/>
　違既遇仲淹終見䘏不慙伯玉老知非一菴己副棲<lb/>
　遲計聊托耕耘代蕨薇秋八月二十四日偶憶前事<lb/>
　言之痛心有口號曰三十年前萬歳橋村莊投宿記<lb/>
　今宵當時老嫗知安在淚灑西風百里遙先生自注<lb/>
　曰彼時余寓其家有老嫗甚有憐恤我意待之過厚<lb/>
　其萬歳橋界於常熟無錫江隂三縣之交時壬午秋<lb/>
　日也<lb/>
<pb n="KR4e0080_WYG_000-16a"/>
正統三年戊午<lb/>
　先生時年五十七歳海虞郭令聞先生賢常不逺百<lb/>
　里來訪之秋七月遺以粱肉親過野古齋談論竟日<lb/>
　而去有謝郭公令詩<lb/>
正統四年巳未<lb/>
　先生時年五十八歳廵撫周文襄公忱欽其才節兩<lb/>
　薦之為淞江太倉學官不就以書辭之其畧曰詡性<lb/>
　愚識淺徳薄才凉加以寡弱一身愁苦亂其方寸不<lb/>
<pb n="KR4e0080_WYG_000-16b"/>
　忠不孝誠天地一罪人耳今也年幾六十旦夕之人<lb/>
　一死之外無他顧也乃者執事謬以千慮一得之見<lb/>
　謂可以居民上便欲置詡於後生模範之地則豈其<lb/>
　所願欲者哉若今致仕都憲海虞思菴吳公稔知不<lb/>
　肖之為人試以質之必將得詡之實矣夫庠序乃名<lb/>
　教之地以詡處之則名教何在是以寧死敢咈執事<lb/>
　愛厚之意决不敢須㬰離此以貽名教之羞古語曰<lb/>
　君子愛人以徳不強人以所不能倘或不棄則向之<lb/>
<pb n="KR4e0080_WYG_000-17a"/>
　所言或一一行之則執事之賜不既厚矣乎忱訪訥<lb/>
　<hi>思菴名</hi>訥以恐負城門一慟之語告之忱乃止秋八月<lb/>
　滛雨浹旬作苦楚吟以遺當道民有發粟之惠<hi>思菴嘗謂</hi>
　<hi>先生曰以子之才何不仕先生曰詡仕無害於義恐負徃日城門一慟耳</hi>
正統七年壬戌<lb/>
　先生時年六十一歳舊君還京有落葉吟寓意曰落<lb/>
　葉復落葉堦前積漸多雖知無返期未能忘舊柯誰<lb/>
　知舊柯心己萌新葉意新故情不同能不我遐棄作<lb/>
<pb n="KR4e0080_WYG_000-17b"/>
　書報新葉且莫誇逢時西風一朝起此情當自知<lb/>
正統八年癸亥<lb/>
　先生時年六十二歳水潦彌日著癸亥民情詩<lb/>
正統十年乙丑<lb/>
　先生時年六十四歳妾周氏淑新於宣徳十年來歸<lb/>
　賴其奉事之力者十霜是歳十月八日卒距其生永<lb/>
　樂癸巳四月三日得年三十有三其哀淑新詩曰東<lb/>
　風拂拂從東來名園草木俱花開花開豈無數日好<lb/>
<pb n="KR4e0080_WYG_000-18a"/>
　爭柰晩來風雨催半隨流水半塵土舊枝一别無時<lb/>
　迴人生處世亦如此對之能不令心哀可憐吾家歳<lb/>
　寒婦十載衡門共母苦昨朝猶見奉衰翁今日誰知<lb/>
　卧黄土綵雲一斷杳無蹤愈逺思之愈悽楚一宵耿<lb/>
　耿不成眠數盡譙樓五更皷<lb/>
正統十一年丙寅<lb/>
　先生時年六十五歳春三月十七塟淑新於所居之<lb/>
　側其詞曰噫惟汝家於烏目之西兮其氏為周方九<lb/>
<pb n="KR4e0080_WYG_000-18b"/>
　齡而義養於陸兮又十四而歸我於婁時余齒居百<lb/>
　之半而又四兮紛白雪其盈頭汝能弗以枯楊之荑<lb/>
　而芥蔕兮安命分而曽無怨尤痛吾抑而癢吾搔兮<lb/>
　饑我食而寒我裘以余後之寂寥兮畜幼息而誓以<lb/>
　守吾松楸嗟日居而月諸兮瞬息頃而十越春秋柰<lb/>
　天命之不與兮志雖鋭而莫酬遭余時之不料兮抱<lb/>
　疾疢而幾乎一周孰謂汝之慼而廢其寢食兮竟伏<lb/>
　枕而弗瘳雖顛沛而心弗為之亂兮所云云者無非<lb/>
<pb n="KR4e0080_WYG_000-19a"/>
　善後之謀感吾生之既邁兮方仗汝以遂其優游胡<lb/>
　為棄我而逝兮忍不能為數載之留豈吾不徳而致<lb/>
　汝於斯兮折而夀之不脩彼里閭之知與不知兮誰<lb/>
　不為之涕流矧余感汝義誠切兮痛曷時而可休瞻<lb/>
　鹿城之故原兮為吾母之樂邱汝其從吾室而後先<lb/>
　兮侍吾母而仙遊惟汝事之既畢兮我亦免夫身後<lb/>
　之憂茍素行無愧而可樂兮夫何間乎明幽俟予命<lb/>
　盡而為九泉之歸兮㑹一笑而相求長歌之悲過於<lb/>
<pb n="KR4e0080_WYG_000-19b"/>
　慟哭兮我恨悠悠嗚呼淑新兮其知此否嗚呼淑新<lb/>
　兮其知此否歌已遂刻於石以志其壙云<lb/>
正統十二年丁夘<lb/>
　先生時年六十六歳友人史君實畫採薇圖遺之題<lb/>
　其上曰採薇千古説夷齊風味還同我甕虀珍重故<lb/>
　人知此意逺緘詩畫慰窮棲義孫周寳生<lb/>
正統十四年己巳<lb/>
　先生時年六十八歳憶朱輔有曰家山杳杳同千里<lb/>
<pb n="KR4e0080_WYG_000-20a"/>
　行李蕭蕭各一身憶昔相逢淳化鎮異鄉人念異鄉<lb/>
　人其自註曰輔安慶人常客吳與余善前壬午秋相<lb/>
　遇於淳化鎮於今幾四十載矣追憶其事不覺泫然<lb/>
景泰元年庚午<lb/>
　先生時年六十九歳其自題曰余每咏昔所歌金陵<lb/>
　妓雖老不覺墮淚惟沈誠學張文翔可以語此意也<lb/>
　哀哉其詞曰佳人二八婉清揚客寄金陵歳月長邂<lb/>
　逅東吳舊親識慇懃一一問家鄉<hi>其一</hi>石頭城下水瀠<lb/>
<pb n="KR4e0080_WYG_000-20b"/>
　迴曽為郎君把一杯今日偶從船裏過含情不覺首<lb/>
　頻回<hi>其二</hi>
景泰二年辛未<lb/>
　先生時年七十歳自題其居曰居臨流水縈紆門對<lb/>
　青山突兀四時風月雲烟總是吾家舊物但知安分<lb/>
　休休不作書空咄咄且喜盈樽有酒何羨滿床堆笏<lb/>
　君不見朝來簷日暖融融笑看梅花坐捫虱<lb/>
景泰三年壬申<lb/>
<pb n="KR4e0080_WYG_000-21a"/>
　先生時年七十一歳有趙縉者以御史按吳虐民罔<lb/>
　上歌風犬行以刺之其略曰白日都無戀主心黒夜<lb/>
　絶無防盜意必當為人擊死棄中流帷蓋終無可埋<lb/>
　地<lb/>
景泰四年癸酉<lb/>
　先生時年七十二歳老妾周氏素慎事先生久除夕<lb/>
　以詩贈之曰汝今事我三十年昔為少壯今皤然東<lb/>
　西南北幾遷變勞苦飢寒深可憐深可憐念之能不<lb/>
<pb n="KR4e0080_WYG_000-21b"/>
　心煩悁自知命分已前定肯學吹笳輕怨天昨發一<lb/>
　言堪賞歎勸我無勞思後患但令歡笑樂餘年管取<lb/>
　緝麻賣錢供爾魚羔飯魚羔飯不媿梁家孟光案適<lb/>
　然義孫周寳拍手起舞為我歌青天阿翁大笑不覺<lb/>
　七十三年又在今宵五更換<lb/>
景泰五年甲戌<lb/>
　先生時年七十三歳是歳大潦吳中大饑有民風詩<lb/>
　略曰一經水旱便流離風景蕭條思慘悽到處喚春<lb/>
<pb n="KR4e0080_WYG_000-22a"/>
　空有鳥連村報曉寂無雞頺垣棄井荒蕪宅苦調哀<lb/>
　音凍餓妻更有社公同寂寞年來不復享豚蹄<hi>又</hi>鍋<lb/>
　無粒粟竈無薪只有松楸可濟貧半賣半燒俱伐盡<lb/>
　可憐流毒到亡人葉文莊公盛稱其碩徳奥學巍然<lb/>
　鄉邦之重所為詩有杜荀鶴時世行風致與流俗輩<lb/>
　所為空言無補之音不同者即此也時崑山令鄭達<lb/>
　敬賢士徃徃與其簿造先生之廬而問以救荒之策<lb/>
　有詩以紀之曰承恩降自九重天困苦崑民幸保全<lb/>
<pb n="KR4e0080_WYG_000-22b"/>
　一念逺追前哲美同心尤藉簿公賢惠加寒素聲名<lb/>
　重榮及蒿萊景色鮮慚媿草廬無供奉惟慿一縷博<lb/>
　山烟<lb/>
景泰六年乙亥<lb/>
　先生時年七十四歳春過幹山弔鐵崖先生墓有詩<lb/>
　曰松江西來澱湖涘九峰厯厯皆相似中有一峯髙<lb/>
　入雲鐵崖先生卧於此先生學正天才髙經濟文章<lb/>
　重三史吳㑹依歸足俊才竊比闗西號夫子方當元<lb/>
<pb n="KR4e0080_WYG_000-23a"/>
　社將屋時羣雄在處蟠蛟螭英材無不被籠絡節義<lb/>
　未免為文姬惟有先生不受羈放情歌酒隨游嬉拘<lb/>
　拘士輩笑狂蕩明哲保身元不知君不見惓惓狀頭<lb/>
　書李黼可念良工心獨苦無言混俗儗陶潛有仲即<lb/>
　憐期蔣詡栁娘牢䕶守宫紅秋娘未負楊州杜我來<lb/>
　尚感百年心再拜荒原一抔土與彦中子姪夜話有<lb/>
　曰偶與諸郎説素心燈殘始覺到更深欲將舊事重<lb/>
　提起怕惹哀情轉不禁壯志有懷徒感慨老身多病<lb/>
<pb n="KR4e0080_WYG_000-23b"/>
　但呻吟宗風振作歸而輩勉力休令負寸隂<lb/>
景泰七年丙子<lb/>
　先生時年七十五歳夏四月十六義孫周寳病腫死<lb/>
　哭之曰義孫十歳頗聰明日夜惓惓望有成豈意永<lb/>
　辭從學路那知頓絶讀書聲我生禀得殊孤獨爾命<lb/>
　由來也薄輕石上三生如果有公孫願得叙餘情夏<lb/>
　秋大旱作丙子民情觀風者採焉<lb/>
天順元年丁丑<lb/>
<pb n="KR4e0080_WYG_000-24a"/>
　先生時年七十六歳自題小虞浦草菴有曰我家玉<lb/>
　山下正壓虞溪隈門可羅鳥雀徑惟周蘚苔媿無濟<lb/>
　時䇿髙位讓羣材安貧復守賤分外奚求哉甕頭白<lb/>
　酒熟籬下黄花開為招陶淵明共歌歸去來<lb/>
天順二年戊寅<lb/>
　先生時年七十七歳縣令鄭達卒於官先生以詩挽<lb/>
　之曰不知有巳能忘勢破屋時勞肯見過亹亹笑談<lb/>
　霏玉屑雍雍慈恕藹陽和無能野老䝉知久失所窮<lb/>
<pb n="KR4e0080_WYG_000-24b"/>
　民感惠多千里湘潭歸櫬逺痛為吾道泪滂沱<lb/>
天順四年庚辰<lb/>
　先生時年七十九歳四月十三塟義孫周寳於崑城<lb/>
　祖墓之旁乃為詩以銘之曰生既隨公公死亦隨公<lb/>
　公生死不相離情深江海同爾今寧爾居為我守空<lb/>
　槨待得公公數盡來與爾復叙舊歡樂富貴夀不為<lb/>
　厚貧賤夭不為薄何必羨人間萬户侯何必慕遼東<lb/>
　千歳鶴噫煉鐵本鑄劍鑄就却成錯兩眼望爾爾不<lb/>
<pb n="KR4e0080_WYG_000-25a"/>
　歸一日幾回清泪落義孫者為先生義養進安所生<lb/>
　寳方二歳而進安死先生育之如子迨能舞象即聰<lb/>
　慧絶人教以書史經義過目輒成誦且能領㑹意㫖<lb/>
　深器異之竟以病死僅十歳其生為正統丁夘三月<lb/>
　之八日也<lb/>
天順五年辛已<lb/>
　先生時年八十歳精爽不衰如壯夫之飲食所適無<lb/>
　逺近必步或勸稍就舟楫曰天生我足何用哉每夜<lb/>
<pb n="KR4e0080_WYG_000-25b"/>
　讀書至二鼓燈下看細字不少瞬而五經子史能全<lb/>
　巻背誦如水注尤善記國初典故至於文移案牘皆<lb/>
　能腹笥之不遺且周知百物之名然孜孜好善言必<lb/>
　忠信孝友以教後進子弟後進子弟之嗜學力行者<lb/>
　咸之先生之門而取則焉冬十月十有一日為八十<lb/>
　誕辰畫史張文著為祝夀圖鎮海指揮使彭城武政<lb/>
　倡羣賢為詩其上誠學沈魯叙其略曰夫仁者壽固<lb/>
　無異議而得夀之由或異可無言乎或謂先生幼厯<lb/>
<pb n="KR4e0080_WYG_000-26a"/>
　艱虞勵苦志善醫藥而不飲酒節食慎疾所以致遐<lb/>
　齡如此之徤是殆見其粗而未見其末耶先生早居<lb/>
　戎伍躬執戈矛以為童汪之役身雖弱而功則可紀<lb/>
　其為宣尼之所韙者盖亦有自矣况年與徳進學有<lb/>
　日新其為詩也寓少陵之史筆其為文也繼賈傅之<lb/>
　經世而風教名節又拳拳不忘於言則與輕浮謔浪<lb/>
　之嘲咏風月而不惜廉隅得喪者其為朝菌與莊椿<lb/>
　又安知小年大年之相逺奚啻若是耶<lb/>
<pb n="KR4e0080_WYG_000-26b"/>
天順六年壬申<lb/>
　先生時年八十一歳其書懷有曰少壯方當弱冠年<lb/>
　曽揮血泪玉堦前而今省着當年事不覺長號向老<lb/>
　天<hi>其一</hi>阿婆蓬鬢白如銀八十年來未嫁人説與旁人<lb/>
　都不信至今猶是女兒身<hi>其二</hi>
天順七年癸未<lb/>
　先生時年八十二歳清明日偕八九伴弔御史李樂<lb/>
　菴劉龍洲易蓮峰陳信卿諸無嗣之墓其謝同遊有<lb/>
<pb n="KR4e0080_WYG_000-27a"/>
　曰少罹多難可悲憐漂寄如萍六十年不道歸來頭<lb/>
　雪白又隨親友弔前賢夏五月作夀藏於鹿城視塋<lb/>
　之昭同邑沈魯記之其畧曰先生少籍戎伍身厯多<lb/>
　艱年逾八十而好古之心彌篤忠貞孝義之談日不<lb/>
　虛口後生小子獲聞先生之謦欬莫不悚然佩服以<lb/>
　警䇿於終身盖亦古之遺老能引後進以遵道者世<lb/>
　豈多見其人哉李唐司空員外生壙中歳時集客嘗<lb/>
　曰吾豈須㬰處此耶既卒承家乏嗣而外孫為之世<lb/>
<pb n="KR4e0080_WYG_000-27b"/>
　守今先生亦然先生於司空氏顯晦不同而志操則<lb/>
　一後之人有觀九原而追慕髙風若趙孟叔孫之武<lb/>
　子文仲為歸者㑹當有能記諸牘簡於是同邑縉紳<lb/>
　士錢昌談懋周珙顧鑄朱泰安夏㫤唐益馬成孫瓊<lb/>
　陳錦葉盛武政張翔駱㢲陳翊周滙相與咏歌成巻<lb/>
　外孫周雍與紱繪圖於前最後進士鄭文康陳徳容<lb/>
　跋其尾<lb/>
天順八年甲申<lb/>
<pb n="KR4e0080_WYG_000-28a"/>
　先生時年八十三歳自題其居為逸老菴沈魯記曰<lb/>
　鈍菴先生早罹世故遯跡於窮途涸轍者五十餘年<lb/>
　而後歸老桑梓築室虞浦之濵題曰逸老俾余記之<lb/>
　余以先生年逾八秩身厯多艱始憂巳之不能一朝<lb/>
　居其室終憂民之不能一日遂其生僅留餘息于纊<lb/>
　之未屬而猶汲汲皇皇日不暇給奚其老之能逸乎<lb/>
　先生憮然嘆曰子未知余哉昔余先人以直道不詘<lb/>
　淪沒羈旅吾欲執鞭從之而不可得垂髫隸戎伍補<lb/>
<pb n="KR4e0080_WYG_000-28b"/>
　黒衣之缺以衞王宫方事之殷而遽焉倒戈束手徒<lb/>
　涕泣而不能為之致命犬馬識其故主念之悲不能<lb/>
　已如昨日嗚呼傷哉痛也其如吾情何日來衰老逾<lb/>
　甚恒恐意荒而無益於事惟綴葺文字整頓名物切<lb/>
　於日用者衆以為逺急於有生者人莫之行吾則舉<lb/>
　而告之不厭其凟而俾有為者得以盡其力不肖者<lb/>
　亦知所自勉庶幾伐檀之詩無媿乎不力而食所謂<lb/>
　畏天命悲人窮者則吾未敢自處也是以人跡吾行<lb/>
<pb n="KR4e0080_WYG_000-29a"/>
　以為紛然煩擾而吾質吾中則所存者未易形言生<lb/>
　得遂吾性死不失乎正終身服役奔走之不自恤而<lb/>
　宴然安處於晚節末路有餘裕者庶幾真趣之可適<lb/>
　吾何為而不能自逸哉昔者蔡中郎之留心漢典趙<lb/>
　太僕之温故軻書二子卒老於行猶不免於當世吾<lb/>
　則聲利不入於耳榮辱不驚於心以終吾餘日其為<lb/>
　逸又何如耶余作而言曰先生之逸其亦大異乎人<lb/>
　之逸魯連之髙元亮之節究其歸初不異矣而蔡趙<lb/>
<pb n="KR4e0080_WYG_000-29b"/>
　豈能望其廬而闖其户哉末予小子稔聞先生之言<lb/>
　而得其志之所在遂述其槩記諸逸老菴之壁<lb/>
成化元年乙酉<lb/>
　先生時年八十四歳夏大水郡别駕邢姓者以民瘼<lb/>
　相諮為苦雨謠以貽之曰今日雷明日雷雷聲未絶<lb/>
　雨即隨三月初旬作雨始六月終旬猶未止田中水<lb/>
　増五尺髙南風吹作如山濤更兼海潮挾湖水衝盡<lb/>
　岸塍無可抵嘉禾萬頃爛根苗百姓寸心如火燒晝<lb/>
<pb n="KR4e0080_WYG_000-30a"/>
　夜踏車敢辭苦不憂擂破牛皮皷天公倘有哀憐心<lb/>
　陽春早賜驅羣隂不然我民必當死天公惻隠何安<lb/>
　此我今粗述民間風願達仁明太守公有時肯布萬<lb/>
　全䇿我民感激情何窮我民感激情何窮<lb/>
成化三年丁亥<lb/>
　先生時年八十六歳其有感曰羣峰叠叠水滔滔跋<lb/>
　涉都忘舊日勞惟有不平常記得時因感觸便長號<lb/>
　又一首虛名浮利總無求安分隨宜樂四休更覺近<lb/>
<pb n="KR4e0080_WYG_000-30b"/>
　來疎懶甚日髙三丈未梳頭<lb/>
成化四年戊子<lb/>
　先生時年八十七歳自題於夀藏圖卷後曰八十七<lb/>
　年龔逸老鶴髪雞皮就枯槁我將奉我血肉軀瞑目<lb/>
　全歸返洪造諸生為我作夀藏生怕鳶烏啄我腦藏<lb/>
　既完非草草不儉不豐都道好一朝符到即奉行拂<lb/>
　袖浩然歸去早不須銘不須表無徳無功安足道獨<lb/>
　抱惓惓一寸心惟善仁親以為寳眼底浮雲付等閒<lb/>
<pb n="KR4e0080_WYG_000-31a"/>
　屑屑無煩較多少<lb/>
成化五年己丑<lb/>
　先生時年八十八歳年雖髙而聰明不廢矍鑠徤步<lb/>
　出入未嘗乗輿馬勞物力一旦小有不安顧左右謂<lb/>
　曰吾將逝矣早跋涉艱危勞苦萬狀瀕九死幸獲全<lb/>
　遺駭於今日復何憾因為詩以别親知其寄親友曰<lb/>
　鬼録吾知久有名但須符到即時行只慙知己無能<lb/>
　報一一煩公為致聲其寄所親有曰近百衰齡瞬息<lb/>
<pb n="KR4e0080_WYG_000-31b"/>
　過己知枯葉待辭柯只慙未報陽春徳暖日和風受<lb/>
　惠多辭世有曰氣短痰深夜不眠語言伸縮總無便<lb/>
　屈腰只欲將扒地仰面何曽怕見天㸃㸃黒花生兩<lb/>
　眼紛紛白雪被雙肩一生事業風中燭虚度春秋九<lb/>
　十年正月二十八日癸未正陽整衣端坐口誦大學<lb/>
　首章而逝有白氣起屋極上衝霄漢人以為忠孝所<lb/>
　感先生諱詡字大章别號鈍菴所著有野古集又有<lb/>
　因革事宜大抵闗風教道民情好惡惻怛忠厚有少<lb/>
<pb n="KR4e0080_WYG_000-32a"/>
　陵憂恤之心焉是歳閏二月十七日壬申紱與彦中<lb/>
　叔父縉紳二弟經理襄事塟先生於鹿城先塋之昭<lb/>
　沈魯銘其墓曰早罹世故多危疑中更困伏幾不支<lb/>
　雖有利器將安施詩書之樂慰我饑文章節義慰我<lb/>
　悲年垂九十志不移嗚呼先生後進師門人私諡曰<lb/>
　安節先生以諡議刻之墓道<lb/>
</p>
<p>
</p>
  </div>
</body>
</text>
</TEI>
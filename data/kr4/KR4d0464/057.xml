<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_057-1a"/>
秋澗先生大全文集卷第五十七<lb/>
　碑<lb/>
　　　　輝州重修玉虚觀碑<lb/>
嘉平道士介練師范君贄禮幣來謁拜而請曰弊觀<lb/>
在蘇門頋惟狹陋然歴年乆實爲自昔名額敢託斯<lb/>
文俾見興造本末暨師真住持所自用傳不朽廼宿<lb/>
昔所願言幸憲使惠頋越爲光有赫按所具事狀州<lb/>
西郭曰草市城北走出廣薪門百舉武有觀曰玉虚<lb/>
攷其肇基盖始於前宋政和間所建大定𥘉仍賜今<lb/>
額爲正殿一旁小殿二中設三清四聖元辰䓁像函<lb/>
丈後列神閍前敞下至真官齋壇賔客庖庫之位咸<lb/>
叙而即冝承平乆法供大行鍾磬齋魚之音隱然聞<lb/>
<pb n="KR4d0464_SBCK_057-1b"/>
山水間蔚爲共前儲祥勝地壬癸兵餘日就荒落厥<lb/>
後清虚弘道真人來主治之月殿星壇稍復於舊㝷<lb/>
冷公西歸属之通妙嚴君顯奉師訓惟恪乃創水磑<lb/>
稻田禇莊䓁業雖罄刮衣盂資贍徒侶大有方便丙<lb/>
申冬嚴既示化真人致慮弘深召上足通真師梁志<lb/>
一謂曰玉虚道埸藐尓于共今繕修頗完資用苟有<lb/>
第道匪人弘何以行逺矧共山群彦所集半爲方外<lb/>
眷属微汝曷克洞玉清之虚静承文獻之頋接哉於<lb/>
是唯而來嗣飭治焚修其用充儼巳有者守之日固<lb/>
方來者増而歳新復於百泉西涯買田數畒築致爽<lb/>
亭貯經史植松竹號嘉惠別舘娯言一室罔間儒墨<lb/>
暇則鼔琴詠歌將以挹蟾房之景氣接鸞鳯之遺音<lb/>
<pb n="KR4d0464_SBCK_057-2a"/>
豈惟與泉石而爲伍也雪齋姚公愛其幽勝亦甞徜<lb/>
徉其間與師爲蒼煙寂寞之友傳曰尚友知人梁之<lb/>
爲道槩可見矣既而師倦勤盡以後事付髙弟道燦<lb/>
燦爲人姿䟽秀氣爽而象恭志継而本立守護傳■<lb/>
惟恐墜越其徒稱之曰能燦姓張氏自童行入道今<lb/>
三十六年矣甞觀道家說有玉清玉虚等號亦猶天<lb/>
有九霄神霄爲最髙然冲而用之於道體何在是固<lb/>
老子法虚心實腹守爲清修要者盖心不虚則道無<lb/>
以入物無以容教無以受而腹無以充矣坐進之功<lb/>
苟踈疑存之理或熄若道燦者法壽方爾主治院門<lb/>
甚力至於接外務崇本宗誠能中虚而應物以道膄<lb/>
而充腹者焉正自師祖師梁庸玉汝於成之㫖也若<lb/>
<pb n="KR4d0464_SBCK_057-2b"/>
然則其爲後來紀綱是者矜而式之継爲不朽無窮<lb/>
之傳也必矣仍爲門人作詩俾歸來望思以極道真<lb/>
之本其辝曰<lb/>
蒼蒼共巖桂連蹇兮杳焉予懷仙遊逺兮山空日寒<lb/>
悵疊巘兮宫居粒食思展轉兮遐想仙標玉雪質兮<lb/>
彤車載花紅一色兮醉鞭星馭金虬蜿兮粃糠塵丗<lb/>
宅閬苑兮嗟嗟堪輿一烘爐兮徃古來今爍無餘兮<lb/>
丗外無物湏人徒兮刳滌玄覧歸静虚兮服餌節飲<lb/>
差少瘉兮弱志強骨壽吾軀兮庶幾真筌師同符兮噫<lb/>
　　　　大元國大都創建天慶寺碑銘<hi>并序</hi>
大雄氏之爲教如慈雲慧日覆燾無際惟得其乂道<lb/>
乃大行宫居像設亦從而熾盛之我<lb/>
<pb n="KR4d0464_SBCK_057-3a"/>
國家鼎定全燕教隆内典故精藍勝刹粧嚴寶界金<lb/>
碧相望有佛國大乗氣象維永㤗寺肇基自遼彌陁<lb/>
者㤗之别院也大安兵燼廢撤不存鞠爲茂草者五<lb/>
十　大元至元壬申有僧雪■始來結菴而主之<lb/>
先是師業嗣法猶窟潜天德以經戒嚴機鋒峻越在<lb/>
雲朔名動京師甞假息間有以天慶名所棲而告之<lb/>
者𥘉不諭其故既而■駙馬髙唐郡主聞師名德喜<lb/>
之既覯止即依慈䕃扣真詮師順事■方日有所覺<lb/>
以至承嗔獲譴非罪而罹苦毒者因師一言多所縱<lb/>
釋其後王請師住豐之法蔵院仍贈具錦法衣用著<lb/>
顯異㝷以道行■上聞有詔所在護持及觀光大都<lb/>
郡王廼出重幣易是院爲師待問駐錫之所與其徒<lb/>
<pb n="KR4d0464_SBCK_057-3b"/>
奉香火修㓗精進而已至於建大道埸擴充無量功<lb/>
德盖遵養而有俟也逮甲申冬■皇孫紺蔴刺以師<lb/>
持誦保釐故欲辟静室處之宫府辤不可翼日出貨<lb/>
泉二千五百緡洎名驃二仍諭留守叚禎詹事丞張<lb/>
九思即所居庀徒蕆事起三大士正殿丈室七巨楹<lb/>
下至門閭庖湢賔客之所略皆完羙始於乙酉之春<lb/>
成於丙戌秋仲役𥘉作闕地得廢鍾所刻天慶二字<lb/>
考之盖有遼建號也事夣既恊即爲新寺名額於是<lb/>
倚晬像於金光沸潮音於空際有來諸天普臨雙樹<lb/>
顧諟永㤗廢餘復爲清涼法觀矣後三歳奉<lb/>
皇孫奩香禮江浙各刹起造蔵經師冐渉江湖徃返<lb/>
萬里存神過化髙風所及奔走供養且有金仙通靈<lb/>
<pb n="KR4d0464_SBCK_057-4a"/>
茄藍主護之應吁亦異哉凡得經四藏計二萬八千<lb/>
餘卷分貯大都之開㤗天慶汴洛之惠安法祥及未<lb/>
豊法藏院仍以法物付之使人無南北通暢玄風壽<lb/>
聖皇賛寳緒天花雨紛𣑽唱雷動日開八方之供者<lb/>
此師之所圗惟也宜其經來神衛號應基先雖老栢<lb/>
重榮神松囬指有不是過者遂不千里逺持待制王<lb/>
之綱事狀以寺碑來請曰山僧空踈無足比数以義<lb/>
以契尚憲使與頋以銘章貺之始終之願畢矣予以<lb/>
師憙儒學有噐識所交皆藩維大臣文武豪士緩急<lb/>
於士大夫周旋不榮悴間解紛振乏要有實效然去<lb/>
來其間殆雲凝而風休也甞即寺雅集自鹿菴左山<lb/>
一大老已下至野齋東林凡一十九人作為文字道<lb/>
<pb n="KR4d0464_SBCK_057-4b"/>
其不凡時方之廬阜蓮社云是亦將因儒釋僧之特<lb/>
逹者也冝其行業成就如此固可以著金石而垂不<lb/>
朽矣師諱普仁字仲山姓張氏雪堂其道號也丗爲<lb/>
許昌人父丗榮官至豐州司録叅軍母夾谷氏師生<lb/>
有禎祥甫毀齓不葷酒嚌𥘉祝髮於夀峯湛老再具<lb/>
戒于竹林雲和尚及叅永㤗贇公一見噐異即蒙印<lb/>
可至有機鋒洒落瑩徹氷輪頭角峥嶸先騰星緯之<lb/>
諭贇派出臨濟第而上之師乃慧照十九代孫也過<lb/>
鎮陽樹碑表行濬源接派以昭其本於尊祖追逺光<lb/>
又赫焉余甞論天下之事雖小大有殊醻酢注措皆<lb/>
有本末就釋氏教論之佛法者本也塔廟者末也崇<lb/>
其末而遺其本求進於道亦以難矣若師也可謂持<lb/>
<pb n="KR4d0464_SBCK_057-5a"/>
用有方審所先後者哉乃隨喜讃歎而作偈曰<lb/>
　道之大原出於天　物生而静乃本然<lb/>
　扶持有術繫後傳　惟聖日逺湮其言<lb/>
　奪攘矯䖍紛目前　佛乗自西來笁乹<lb/>
　慈愍濟度心爲先　衆生迷惑不知覺<lb/>
　沉溺苦海甘流連　人乂安得以手濟<lb/>
　以法爲枻經爲舩　奉持頂戴破黒業<lb/>
　火宅變幻生青蓮　龍宫紺殿儘瞻禮<lb/>
　具香湏滿黃金田　阿師振錫下南海<lb/>
　豈爲頭角争昻軒　向來四萬八千偈<lb/>
　重與震旦開經筵　燕豐汴洛還舊貫<lb/>
　佛界珠網摇秋煙　群昬再曉棲至善<lb/>
<pb n="KR4d0464_SBCK_057-5b"/>
　如夢日月金沙渊　漢人得經纔四十<lb/>
　未若此舉思無邊　功圓行滿師不有<lb/>
　歸之<lb/>
　帝孫祈永年　八方奠枕磐石靖<lb/>
　天子萬壽南山堅<lb/>
　聖孫神子麗不億　惟城惟藩復惟宣<lb/>
　歸來丈室炷香坐　但覺鍾皷清而圎<lb/>
　從此婆欏雙樹底　知師澄定草鞋禪<lb/>
　　　　大都路漷州隆禧觀碑銘<lb/>
漷州距今新都東南百里而近本漢泉州地遼爲鎮<lb/>
而亾金縣焉兵後井邑滿索僅存縣治原隰平衍渾<lb/>
流芳淀映帶左右建元已来春水<lb/>
<pb n="KR4d0464_SBCK_057-6a"/>
羽獵歳甞駐驆民庶覩羽旄之光臨樂遊豫之有頼<lb/>
故生聚市閧旋踵成趣至元十有三年遂陞縣爲州<lb/>
從吏民之請也爰有道舘據城之西北維亦由是而<lb/>
修崇焉住持圎素大師劉志實者許之長葛人夙秉<lb/>
淑質自童行入道師希真劉志永永即長春丘公髙<lb/>
弟清虚韓志谷一再傳也𥘉師永誅苑於都之東郊<lb/>
刳心坐忘凝塵空竁者十年盤山王棲雲道價髙一<lb/>
時歆其精修枉道造謁自號麻衣老壽八十有四怡<lb/>
然而逝師之在弟子列也侍晨昏服勤勞人所不堪<lb/>
已自若也積寒暑三紀猶一日然麻衣見其持守不<lb/>
易皮毛盡而真實在可與有立於是以通真觀属院<lb/>
曰玉晨菴者令主張是戊午間誠明真人愛其地佳<lb/>
<pb n="KR4d0464_SBCK_057-6b"/>
而氣腴嘱之増建以應有開之先始焉荒㕓二十餘<lb/>
畒敝屋數間蔽風雨而已師乃以和光同塵樸實感<lb/>
物爲方至一郷欽嚮願言信施有不期然而然者助<lb/>
益既多功用漸集遂起三清殿繪玄聖於堵所謂上<lb/>
九位者居其中又畫日月星官歳德師聖岳瀆等神<lb/>
列侍兩傍雲舒霞蔚　彩絢目殆玄象肇分端倪呈<lb/>
露下至嚴禋有壇静棲有室凢所需皆具以屋而計<lb/>
者三十楹歳時清供真仙來臨鍾磬之音隱然空際<lb/>
誠迎祥之別舘一方之榮觀也既落成洞明宗師以<lb/>
今名榜之及玄逸真人張公嗣教嘉師之勤命書石<lb/>
以昭厥後遂介錬師劉文甫來請銘予以謂肯心而<lb/>
構易固而新豈唯瞻者増敬其因衆成功同延慶壽<lb/>
<pb n="KR4d0464_SBCK_057-7a"/>
荅鴻休而畢師志使來者祝嚴罔逸而隆福降簡穰<lb/>
之本是固所當書者仍以黃庭七言體歌以系焉其<lb/>
辝曰<lb/>
　道家者流玄黙稱　抱持其雌無所矜<lb/>
　屋居火食相奉承　鳶飛戾天魚在泓<lb/>
　疇不若尓休其生　爰因像設心自兢<lb/>
　仍用善俗滋良萌　漷州維南泉故城<lb/>
　玉晨有庵無所營　敝廬數間僅幪帡<lb/>
　一旦締結三十楹　煙光𥻘𥻘萬瓦青<lb/>
　正自肯搆今有成　要擴師授昭予誠<lb/>
　爲國迎祥禱上清　鑾輿歳幸實省耕<lb/>
　延芳春水紛霓旌　遊豫何翅歌三登<lb/>
<pb n="KR4d0464_SBCK_057-7b"/>
　千秋萬歳樂事并　道人百拜乞此銘<lb/>
　隆禧因之播永馨　雲間歎賞聞愾聲<lb/>
　安知不有成公興<lb/>
　　　　大元故關西軍儲大使吕公神道碑銘■<lb/>
盡瘁以事上忠也守志以完節貞也忠貞之澤流潤<lb/>
後人㑭功名奕葉冨䝿一時而親弗逮者天也故聖<lb/>
人垂光揚之典可以貫幽明而慰存没斯亦孝之至<lb/>
義之盡也若夫負卓越之竒材抱騫騰之逸志起家<lb/>
侍從收功轉漕臺閣藉風雲之舊門庭眩組綬之榮<lb/>
始以故家遺俗終以令聞令望振門閥而紹先猷者<lb/>
吾於遂城吕氏見之矣吕氏丗爲燕陲鉅族值金季<lb/>
搶攘譜諜墜逸髙曽而下澷不可昭穆公諱嗣慶字<lb/>
<pb n="KR4d0464_SBCK_057-8a"/>
昌齡考諱祐仕<lb/>
皇元由行尚書省掾充諸路人匠府緫𬋩妣李氏公<lb/>
㓜喜讀書不從群兒嬉既冠氣貌魁傑學通經史善<lb/>
騎射長於辝令思以竒節偉論表見於丗耻齷齪出<lb/>
人後時■朝廷逺控北樓■詔龍門劉公元帥黃公<lb/>
行臺于燕柄用頗顓决公䇿時務所急及便益民編<lb/>
者十數事以撼二公果竒其材識以國士許焉既而<lb/>
挈之北覲引現<lb/>
太宗皇帝薦其材應時需堪備供奉<lb/>
上偉其儀觀收隷御帳下碌碌𥘉無所知名居無幾<lb/>
何譯語國體閑習通曉如素䆠於朝者由是稍得近<lb/>
侍■上前公資聦悟應對周旋動恊睿意自爾顧遇<lb/>
<pb n="KR4d0464_SBCK_057-8b"/>
頗異出入殿庭寒暑夙暮十載間謹畏小心未甞易<lb/>
常度■上審其可用命提點尚食局事■國朝大事<lb/>
曰征伐曰蒐狩曰宴饗三者而已雖矢廟謨定國論<lb/>
亦在於樽爼饜飫之際故典司玉食供億燕犒軄掌<lb/>
視前丗爲重凢群臣預御衎者冠珮服色例一軆不<lb/>
混殽號曰只孫必經賜兹服者方獲預斯宴于以別<lb/>
臣庶踈近之殊若古命服之制公前後𬒳賜只孫錦<lb/>
服十餘襲寵數之隆于斯可見歳已未<lb/>
憲宗下詔伐宋車駕由隴山道漢蜀趣合州之釣魚<lb/>
山大兵既興糧餫爲大計庭議推公冝膺將漕乃降<lb/>
璽書金符充関西興利軍儲大使公轉致有方給授<lb/>
均一士無飢餒之色民寛飛輓之勞竟用勤劬致疾<lb/>
<pb n="KR4d0464_SBCK_057-9a"/>
以庚申年正月卄四日卒於京兆府官舎得年四十<lb/>
有三歸葬隧武之西原從祖竁也公資倜儻有大志<lb/>
奉■上忠事親孝交友誠進不隱謀退無私議古今<lb/>
成敗胸中皎然吻縱波濤屢中倫■慮材優噐幹事<lb/>
無盤錯膂力方剛經營伊始謂利澤施於人功名昭<lb/>
於時可力致也一旦濟浩浩之長川中流柂折渉漫<lb/>
漫之逺路半道車傾土論于焉爲之歎惜夫人王氏<lb/>
系保定大家姿温恭静淑公没之歳纔卄有八舅緫<lb/>
匠府君尚在堂二子方髫齓挺志自誓仰事俯鞠亢<lb/>
起夫宗爲任遂嚴奉舅璋壽終八秩教育二子至於<lb/>
成人爲長子澍娶金名臣追謚通憲先生梁公孫女<lb/>
今以才華英邁練逹政務任樞幕經歴爲次子渊娶<lb/>
<pb n="KR4d0464_SBCK_057-9b"/>
漕僚清苑王君仲女資秉幹敏棣蕚輝映任承事郎<lb/>
管勾中書承發司昆季簉名朝籍校丗䆠故家不失<lb/>
舊物皆由夫人節義有方以之扶持者也姻戚郷閭<lb/>
至援稱行羙取爲訓範女一人適大都郝氏孫五人<lb/>
澍之子道安女惠鵉渊之子定安季安賜安壽五十<lb/>
一終於大都私居之正寢越三日祔安玄堂實至元<lb/>
八年十一月十六日也澍既長樞幕秩中通貴一日<lb/>
與弟渊謀曰今粗有所立猥荷析薪可不知其所自<lb/>
邪惟我先人大志不遂賷恨下泉妣貞幹内事克隆<lb/>
遺緒潜德遺淑大懼墜佚有求銘太史掲石神道賁<lb/>
松檟而垂示不朽融管彤而發越幽光罔極之恩庶<lb/>
幾昭報廼以不腆之文來請某自惟昔任裏行與澍<lb/>
<pb n="KR4d0464_SBCK_057-10a"/>
婦翁孝可定交時澍方聮姻婭自是友義日篤于今<lb/>
三紀以契以舊有不得辝者謹掇其義烈言言振衰<lb/>
風而厲薄俗者銘之其辝曰<lb/>
　維趙北際　保爲名城　風聲氣習<lb/>
　而燕與并　越此兩間　古多豪英<lb/>
　游談尚氣　芥拾功名　矯矯呂侯<lb/>
　資秉忠貞　濟以學問　又多藝能<lb/>
　文武備具　冨之邦經　嚢錐脫頴<lb/>
　已爲丗驚　一朝麟趾　來儀紫庭<lb/>
　入侍帷幄　即允帝情　錦衣分賚<lb/>
　寵數光榮　佐啇有道　奚趐割烹<lb/>
　大駕南征　如靁如霆　食惟兵本<lb/>
<pb n="KR4d0464_SBCK_057-10b"/>
　　以先啓行　曰轉曰漕　軄焉汝勝<lb/>
　　民安飛輓　師樂均平　心計鞭筭<lb/>
　　以經以營　鵬圗海運　九萬𥘉程<lb/>
　　一僨不起　其孰使令　秦川慘澹<lb/>
　　有來英靈　不隨朝露　溘焉替零<lb/>
　　化之閨壼　義烈烝烝　二子承慶<lb/>
　　若綬彯纓　婉婉幕畫　執樞之衡<lb/>
　　顯揚有例　聖經義明　郎峯西峙<lb/>
　　雞距東傾　武隧西原　風水攸寕<lb/>
　　葬復從祖　多祉是膺　元身不殁<lb/>
　　永振嘉聲　古所謂不於其身而在於子孫者<lb/>
　　其言有徴　何以驗之　視我刻銘<lb/>
<pb n="KR4d0464_SBCK_057-11a"/>
　　　　大元故昭勇大將軍北京路總管兼本路<lb/>
　　　　諸軍奥魯緫管王公神道碑銘<hi>并序</hi>
國家當肇造際所在豪傑應期効順卑世矦疊將鎮<lb/>
據一方父死子継兄没弟及蹈故歩而執成規固自<lb/>
若也逮夫守成尚文登庸賢俊通遷調而革舊襲明<lb/>
治道而考殊功所謂閥閱子弟持崇髙之體不學無<lb/>
術噤不能有所施爲備貟而尸禄者多矣論其籍父<lb/>
祖之緒餘卓爾以才傑著聞膺朝廷之選遴藹然称<lb/>
爲良牧伯者誰乎予於孤竹王公見之矣公諱遵字<lb/>
成之丗家平州之遷安縣祖諱誥亾金貞祐𥘉任興<lb/>
平軍節度幕官攝府事方<lb/>
大元經略中夏<lb/>
<pb n="KR4d0464_SBCK_057-11b"/>
皇太弟國王奉命率兵出揄関循竜盧塞而南雷砰<lb/>
電激所向無前府君審天命之眷臨憫生民之塗炭<lb/>
遂挈二州五縣板圗投獻轅門王嘉其忠赤首倡大<lb/>
義即聞於<lb/>
太祖聖武皇帝蒙授榮禄大夫興平路兵馬都緫管<lb/>
知興平府事㝷錫金虎符加左副元帥兼安撫使父<lb/>
諱德明字才卿早嗣丗爵属遼右𥘉定撫養遺黎職<lb/>
修藩翰光奕先業焉公㓜頴悟好讀書年未弱冠入<lb/>
侍藩邸即能練習國體通曉譯語及長資沉毅負髙<lb/>
氣所交皆一時豪傑立志宏逹恥碌碌隨人後歳戊<lb/>
申襲父職仍佩金虎符公自祗承先政夙夜惴惴惟<lb/>
恐失墜視民事爲難不敢忽易遇政令之不便時俗<lb/>
<pb n="KR4d0464_SBCK_057-12a"/>
之未安思而不置憂形於色必咨訪更張俾理順事<lb/>
得而後巳未甞恣情眈於游宴二十年間猶一日然<lb/>
咸謂臧孫有後於魯榮禄之澤未艾也辛亥歳入覲<lb/>
憲宗授本路緫管兼萬戸俾專兵民之政殊光寵也<lb/>
丗祖皇帝踐祚分朔南爲十路肇建緫管府以公奕<lb/>
丗材賢授平滦路緫管換佩金虎符且有奉公忘私<lb/>
當副所委之諭至元乙丑轉官制行授懷逺大將軍<lb/>
知中山府事三年陞昭勇大將軍彰德路緫管六年<lb/>
改懷逺大將軍緫尹順德路九年復昭勇大將軍升<lb/>
授太原路緫管兼府尹本路諸軍奥魯緫管十四年<lb/>
遷北京路緫管兼大定府尹以疾不赴卄一年上章<lb/>
致仕日與故交雅士用琴書棊槊相娱樂序宿好暢<lb/>
<pb n="KR4d0464_SBCK_057-12b"/>
幽情𥙿如也不幸於至元卄五年正月卄有七日薨<lb/>
於私第之正寢享年六十有四越七日葬於遷安縣<lb/>
東石橋西原祖塋之次夫人安氏山東東西䓁路宣<lb/>
撫使安公之女和柔貞順光備婦道今壽登期頥夫<lb/>
人髙氏出盧龍處士家資賢明勤於内助主持家務<lb/>
營辦公喪預有力焉子男五人曰國彦蔚州採木提<lb/>
舉曰國傑俱先公没曰國英不仕曰國士早丗曰居<lb/>
仁髙所出忠翊校尉湯隂縣尹子女三人長適宋氏<lb/>
次畢氏嚴氏男孫三人不花永興　公資雅重智<lb/>
慮周宻奉上忠接下有禮善養名馬識别鷹隼衣冠<lb/>
修㓗車從閑雅有承平豪䝿風度人徒知氣習體貌<lb/>
移養如是而已不知其當官蒞政持灋謹嚴聽断明<lb/>
<pb n="KR4d0464_SBCK_057-13a"/>
察以公正自處凛然有不可犯之色務要紀綱立號<lb/>
令行其治相尹并皆監司理所工匠群不逞之所集<lb/>
公與辨曲直折姦橫不絲髮貸同僚以相假藉示并<lb/>
容爲言曰爲之在我者當如是因公道而致私憾吾<lb/>
不恤也雖時不相能後竟以事直而心服焉所至興<lb/>
修廣學尊禮師儒崇礼讓而抑豪強致差賦辦集民<lb/>
安俗阜然悃愊無譁不示裱襮持守剛果終始如一<lb/>
故治績混然不可指摘有古良吏風當中統至元間<lb/>
聖天子厲精政事以成効責中書一時宰輔皆極老<lb/>
成選咸謂素無選舉篤責之漸惟師帥得人上澤可<lb/>
下宣下情可上逹庶幾德化之成太平有象矣故各<lb/>
路緫尹愼擇其人至有虚曠歳月不肯輕以畀受者<lb/>
<pb n="KR4d0464_SBCK_057-13b"/>
公之擢拜適丁玆時故四歴名郡兩増崇資皆出公<lb/>
論之所在卒以称聀聞已足以伸眉髙談有光故家<lb/>
含笑瞑目無愧先丗矣公既葬之十載嗣子居仁念<lb/>
潛德遺懿恐遂湮没聞不肖乆忝太史屢銘當代名<lb/>
公貴人乃件右事狀請碑其神道向公移鎮洹上不<lb/>
肖適退居淇右相衛之交相去不百里逮尹晉陽亦<lb/>
判平水幕汾晉兩府南北相望故稔知其政績後以<lb/>
迎迓事南來㑹遇於張少尹昊公館張與公爲風雲<lb/>
故契談其家丗行已爲詳是則今日論述巳有開先<lb/>
之兆矣敢勉爲次苐而重之以辝銘曰<lb/>
　遼西惟漢右北平　自昔用武地必争<lb/>
　榆関北控盧龍撗　夾右碣石山海扄<lb/>
<pb n="KR4d0464_SBCK_057-14a"/>
　沉雄氣欝貫斗精　王公孕秀時之英<lb/>
　天兵南下轟雷霆　羣情恟恟孰敢嬰<lb/>
　惟先奮效忠與貞　玄黃于篚<lb/>
　王師迎　兩州千里不震驚<lb/>
　寒谷陡覺春陽生　風雲儷景同飜騰<lb/>
　載丗柄緫民與兵　一朝繩武光嗣承<lb/>
　鵾鵬變化天東溟　大合澄清朝日升<lb/>
　修文偃武論治經　唐虞黜陟公幽明<lb/>
　罷侯置守除因仍　德譲凛凛望乆凝<lb/>
　漢二千石任可勝　政刑相時量重輕<lb/>
　剸裁錯莭需鋒稜　善良與護姦惡懲<lb/>
　大綱既振道自弘　興庠育材昭丗程<lb/>
<pb n="KR4d0464_SBCK_057-14b"/>
　吏畏民愛風化行　歴典四郡稱循能<lb/>
　趙張才氣耻近名　白頭一節匪變更<lb/>
　庶幾無忝先業榮　丗期福夀方川増<lb/>
　勤勞致疾孰使令　生存華屋丘山零<lb/>
　嗣惟克肖孚孝誠　銀鈞翠琰勒我銘<lb/>
　蔽芾用播甘棠聲　遺黎伏讀爲愴情<lb/>
墮淚當與征南并<lb/>
秋澗先生大全文集卷第五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_048-1a"/>
秋磵先生大全文集卷第四十八<lb/>
傳<lb/>
　　　　大元故宣武將軍千户張君家傳<lb/>
君姓張氏諱思忠字正言盧龍永清人也曽祖衍大<lb/>
父徳輔世業農金百年來支属蕃息居不異㸑至今<lb/>
以義門稱燕朔間父諱仝資沉粹少以昜業起家爲<lb/>
志大元甲子天兵南略以良家子從軍隷都元帥史<lb/>
公戯下以武幹見稱凡意料且與公契及公鎮守真<lb/>
定得專擢拜以功監領左軍充唐山邑宰既而開府<lb/>
忠武公紹襲閫職首以鎮撫授君歲壬辰以千夫長<lb/>
從公略地河南歸德禦堅猝不昜㧞君鼓勇先士卒<lb/>
登且以戎鎧鮮異爲大帥速不䚟所識及賞犒以功<lb/>
<pb n="KR4d0464_SBCK_048-1b"/>
譲所善髙信由是信㧞出行伍致身顯逹遂轉戰宻<lb/>
之西山民避兵匿洞窟中往往縱火燻逼君言諸主<lb/>
帥禁爲頼全活者甚衆其後從戍陽夏開邊屯受成<lb/>
整暇兵有餘力而民懷風愛継移鎮入鄧凡百草創<lb/>
都督史侯皆擬易治一新君依前以鎮撫供職於是<lb/>
招流散復田廬治渠堰整屯戍謹斥候咸領辦有方<lb/>
不大聲以色人至以佛張鎮撫目之其慈祥爲可知<lb/>
丙辰春壽六十有一遘疾終鄧之宜舎葬真定縣臨<lb/>
濟里域夫人趙氏後公十九年殁生子六人宣武君<lb/>
即其長也宣武㓜不好弄甞聚嬉里門能威重自居<lb/>
指顧群児不異官府識者巳稱其不凡及知學頴悟<lb/>
不群既長有謀略善騎射大都督一見與語竒之命<lb/>
<pb n="KR4d0464_SBCK_048-2a"/>
日侍鈴下庸玉汝之幾冠嗣父職適有事江淮風雲<lb/>
交㑹之際宣武年少英發夙夜聽恭不遑寝餗氣益<lb/>
厲志益明事益辦時軍府有疑獄乆不能决命審鞠<lb/>
之畧不加威而窮姦直枉兩造情露闔府與其明察<lb/>
至於繕城壁建樓櫓使號令精彩一軍増雄雖謀出<lb/>
於上其所以廣益於下者多君之力焉丞相忠武公<lb/>
奏降銀符真授都督府鎮撫至元五年<lb/>
朝廷命帥會諸道兵攻取㐮樊爲上流破竹之舉宣<lb/>
武備列戎行首建戍白議曰淯澮于漢冝亟據要害<lb/>
築堡成使遏宋人泝流以資㓂盗不然彼或先之豈<lb/>
惟奪志吾無如之何矣從之分兵壁其㑹宋人爲氣<lb/>
禠時餉道不継行省以君有畫能幹即擬充唐州新<lb/>
<pb n="KR4d0464_SBCK_048-2b"/>
野等處提舉粮漕使淯行崗阜間淺深不常艱於綱<lb/>
運君遂揵數堰平水勢隨造江軸車餘千兩兼速陸<lb/>
運復設防戍絶去涂梗舟車通便軍餉爲不乏矣樊<lb/>
城小而堅爲㐮之扜蔽省議取之翦其臂翼君率先<lb/>
豼虎既登中流矢戰不輟丞相伯顔公壯其勇止之<lb/>
以勞宣授行省都鎮撫其職掌大槩上承大帥方畧<lb/>
指授諸將諸軍有所関白必因以上逹與夫訓練調<lb/>
遣廵羅等事皆所領治當時諸軍大小四十餘壁每<lb/>
翼鎮撫一貟號之曰接手日聽將令於都鎮撫武弁<lb/>
佩刀弭爾於雲麾之下蓋肅如也其倚重漢比軍司<lb/>
馬唐都虞之任君感其知遇誓以捐軀報國至元十<lb/>
年春二月㐮州破苐功上聞至蒙弓矢鏐鞍繡衣之<lb/>
<pb n="KR4d0464_SBCK_048-3a"/>
賜明年秋九月詔丞相伯顔等水陸並進鄂渚渡江<lb/>
師次郢宋人以艨艟闘艦横鎻漢面扼之不克前責<lb/>
君辨之君按視對江堡北有枯河可三里許連接一<lb/>
湖湖滙與漢通君喜曰吾事濟矣遂拖舟由港中盡<lb/>
逹于湖舳艫蔽江順流而東無復横草之虞矣大爲<lb/>
丞相嘉賞時主帥從偏禆百餘騎行視郢嶮天大霧<lb/>
不覺抵壁下彼潜出兵圍之者數匝衆相顧失色君<lb/>
奮槊突擊殺數十人爲解去因建言於相府曰郢據<lb/>
漢爲池東南又有沙陽䓁城傍爲掎角冝乗銳先破<lb/>
之側郢乃孤矣韙其䇿即命君督精甲潜往不移䕃<lb/>
掀沙揚石掇新城降沔陽而去隨與諸軍併力破夏貴<lb/>
兵於陽[泳-永+羅]堡以清江道我師飛渡駐武<hi>昌軍</hi>矣時<lb/>
<pb n="KR4d0464_SBCK_048-3b"/>
朝廷䇿諸將始加散秩以功冣授宣武將軍師旣東<lb/>
前阻鄱湖風浪君力督水師浮梁而濟其敏捷赴功<lb/>
類如此宋相賈　罄國力結陣丁家洲塞江路俟<lb/>
與我師鏖决丞相公命君督諸軍前陣君鷹揚致師<lb/>
出入行間指授方略意甚暇也一再合而宋人敗績<lb/>
遂入建康丞相阿木即分兵趣瓜歩回擣維揚擇勇<lb/>
而有謀者偕往君首膺其選丞相公惜不遣令將䇿<lb/>
勝一軍權充萬夫長聞于朝其爲二相倚重者若爾<lb/>
命未下竟以勤勞致疾以是年夏五月殁金陵之軍<lb/>
幕得年三十有九丞相公聞　驚悼以馬箠擊地有<lb/>
云亡孰継之嘆遣属將祈祐護其轊歸張君爲人美<lb/>
鬚髯氣量宏事親孝撫諸弟以愛與人交有終始不<lb/>
<pb n="KR4d0464_SBCK_048-4a"/>
一言忘盡心所事國爾忘家若饑渇之於飲食其趍<lb/>
事建功臨機制変志慮岀人意表拊循士卒與同丼<lb/>
苦皆樂爲之用故其燕趙勁氣所向披靡樹駿功爲<lb/>
尤多𥘉渡江凢軍中俘士人爲獻者君與求親属悉<lb/>
資遣之其或願留依庇者事甫定一皆縱還郷里夫<lb/>
人房氏唐相國梁公裔内助有法配君德良稱先君<lb/>
没生子男四人長曰用道嗣君職次用和用康用章<lb/>
女四人適名族継室史氏大尉忠武公之次女生女<lb/>
寕哥孫男四人女孫三人賛曰張氏三世在野純積<lb/>
旣乆固所發攸厚若父鎮撫君起壠畒奮棘矜致身<lb/>
偏禆亦云顯矣其施若猶未也逮君遭乗機運奮發<lb/>
志勇以投風雲之㑹惜乎功名垂就不享其報使英<lb/>
<pb n="KR4d0464_SBCK_048-4b"/>
資茂績有欎而未盡者今嗣侯以破静江討江西逋<lb/>
㓂等功進武德將軍行軍緫管風姿文雅延譽士大<lb/>
夫間殊藉藉然蓋將衍夫遺澤而大其世業者耶用<lb/>
道與内弟　游交甚𣢾以家傳見属遂直書其事至<lb/>
於筆削其間以俟夫學春秋者焉<lb/>
　　　　盧龍趙氏家傳<lb/>
孟倅穆㝷墜緒纉先猷持懇太史王惲通述一傳庻<lb/>
幾遡川流而逺紹淵源漑根本而敷榮枝葉以衰謝<lb/>
辭者載請彌堅謹按趙之得姓肇自周滿䇿造御勞<lb/>
胙土受氏子孫蟬䗡代有聞人時藐譜逸蔑克論次<lb/>
所可知者當唐丗逺祖諱少陽生子簡亮亮生元遂<lb/>
宦游于燕家焉因爲盧龍人遂生子思温字文羙資<lb/>
<pb n="KR4d0464_SBCK_048-5a"/>
英栗拳勇絶人尚氣任俠五代𥘉燕帥劉仁恭壯其<lb/>
才武署為偏將晋王存朂來問公率所部挺身逆<lb/>
戰目中走矢為統帥周徳威所推晋王聞其驤勇義<lb/>
而釋之數蒙指蹤逮與梁人戰於莘野䧟陳深入斬<lb/>
戮不勝計弟功㝡加金紫光禄大夫檢校尚書左僕<lb/>
射使持節平州諸軍事平州刺史神冊二年為太祖<lb/>
遣元帥擁大兵来攻城中粮盡猨絶公審形勢之<lb/>
歸察輿情之去就遂欵附太祖素知其才勇可<lb/>
寵遇殊渥東代渤海俾將　充都團練使旣<lb/>
餘率敢死士十餘輩突戰先登立㧞其城身𬒳重傷<lb/>
太祖親調藥以傳之武帝即位論㑶敵功檢校太<lb/>
保静軍節度使天顕十一年石晋起義并門來求援<lb/>
<pb n="KR4d0464_SBCK_048-5b"/>
命公出師風憲間掎角之敬瑭頼以克濟加特進檢<lb/>
校太尉中書門下平章事燕京留守盧龍軍節度使<lb/>
管内觀察處置等使明年進階開府儀同三司兼侍<lb/>
中封天水郡開國侯食邑一千五伯户仍賜恊謀静<lb/>
亂翊聖功臣兼雲應朔奉聖等道採訪使時方兵後<lb/>
彫瘵未蘇政舉綱條維宏寛簡轉臨海軍節度使㑹<lb/>
同元年使晋行冊禮還檢校太師兼侍中進開國公<lb/>
加食邑伍伯戸二年春有星隕於庭俄薄疾以三月<lb/>
廿日薨享年五十有八上聞震悼奠祭賵賵有加贈<lb/>
太師衛國公葬昌平縣五華山之陽敕集賢大學士<lb/>
張礪銘其神道公事親孝奉上忠出入行陳三十年<lb/>
大小百餘戰勲業烜赫身都將相備極人臣之貴而<lb/>
<pb n="KR4d0464_SBCK_048-6a"/>
謙撝自牧退然若無能爲者冝其以功名終𥘉遼祖<lb/>
殂后述律氏智而忍悉召大將妻諭曰我今寡處汝<lb/>
䓁豈冝有夫復謂諸將曰可往從先帝於地下有過<lb/>
者多殺於木葉山墓隧中公後以事忤后使送木葉<lb/>
山辭不行曰親寵莫后若何不徃曰子㓜國疑未能<lb/>
也廼断其一腕以送之直公而不殺平昔守正不屈<lb/>
類如此配太原王氏贈鄭國太夫人継室清河夫人<lb/>
張氏陽翟夫人翟氏子十有二人長曰延照永清軍<lb/>
莭度使侍衛親軍事特進檢校太尉同政事門下平<lb/>
章事開國公食邑一千伍百户賜號推忠奉節毅勇<lb/>
功臣<hi>十一丗孫昞山北遼東道廉訪吏今居鄢陵</hi>次曰延祚燕京留守<lb/>
檢校太師開國公食邑一千户<hi>十一丗孫朏肥郷三務使今居燕十二丗</hi>
<pb n="KR4d0464_SBCK_048-6b"/>
<hi>孫天民遼陽省都事今居平灤</hi>曰延卿竭莭匡邦保義功臣大同軍<lb/>
莭度使檢校太師開國公食邑一千户曰延搆供奉<lb/>
官東西班都點檢曰延威推忠佐命翊賛功臣保静<lb/>
軍莭度使特進檢校太師開國公食邑一千户<hi>十一丗孫</hi>
<hi>明今任兩浙運司知事</hi>曰延晞飛龍院使檢校尚書左僕射曰<lb/>
延誨保静軍馬歩軍都指揮使曰延光順義軍莭度<lb/>
使曰延玉彰國軍莭度使曰延煦點檢曰延紹同州<lb/>
兵馬使曰廷旭内庫提點女十四人長適㤗安州刺<lb/>
史傳知寳次適天雄軍莭度使檢校太尉兼侍中韓<lb/>
巨美次適弘農楊氏次適竭誠奉國翊賛功臣東平<lb/>
軍莭度使特進檢校太師兼御史大夫上柱國南陽<lb/>
郡趙國公尚書令判三司使韓徳樞次適榆州刺史<lb/>
<pb n="KR4d0464_SBCK_048-7a"/>
張彦英次適彭城劉氏次適左林大将軍張美次適<lb/>
宣徽南院使天平軍節度使檢校太師同政事門下<lb/>
平章事判三司韓勣次適清河張氏次適博陵崔氏<lb/>
其𨳩府太師衛國公苐五子特進府君即穆之十二<lb/>
世祖也葬建州永覇縣白羊峪有乾統七年夫人馬<lb/>
氏所樹銘幢特進府君生二子曰匡舜左千牛衛大<lb/>
将軍生子四人曰匡禹臨海軍莭度使生八子第七<lb/>
子爲翰仕至保遂州團練都統使始葬大興穴窵别<lb/>
墅即睿智皇后賜田也生三子相之生五子第三子<lb/>
洧生六子第二子公為嗣兼管内觀察使一子鎔官<lb/>
鎮國上将軍一子居常驃騎衛上将軍七世並襲遼<lb/>
世爵相之府君弟進之永豊庫使尚之生子㳂絶進<lb/>
<pb n="KR4d0464_SBCK_048-7b"/>
之一子漬寕昌軍莭度使贈金吾衛上将軍三子仲<lb/>
曰公謹龍虎衛上将軍静江軍莭度使四子孟曰興<lb/>
祥賢而多材仕金海陵世宗两朝以德望門地致仕<lb/>
途顯赫官至𨳩府儀同三司左宣徽使太子少傅申<lb/>
國公封鉅鹿郡王葬良鄉回城劉李里蔡家凹迄今<lb/>
以趙大王墳目之翰林待制趙攄所撰神道碑在馬<lb/>
驃騎府君生五子曰柄天姿孝友博學克守世範曰<lb/>
挺邃星暦術金𥘉任靈䑓司正郎曰機留心軒岐書<lb/>
伎精良選充尚醫侍宣宗官至保宜大夫曰梅善傎<lb/>
殖致屋潤積而能散貧乏者多沾其惠興陵因逰畋<lb/>
宿其家聞富而好禮賜銀燭盤二鄉梓榮焉甞監謝<lb/>
邨鎮酒曰植字景道穆之曽祖也姿情淑有操行力<lb/>
<pb n="KR4d0464_SBCK_048-8a"/>
學務<hi>為无</hi>所不窺工作詩甞舉進士不偶輙拂衣去易<lb/>
名皆隱穴　别墅教授爲業<hi>别墅東二</hi>里許即金建春離<lb/>
宫明昌間道陵春水過聞絃誦聲幸其齋舎諷詠壁<lb/>
間所題詩有折脚鐺中烹白薺打頭屋底看青山者<lb/>
乆之㝷召至行殿賞其志趣不凡命之以官固辭曰<lb/>
臣僻性野逸志在長林豐草金鑣玉絡非所願樂况<lb/>
聖明在上容巢由爲外臣可乎道陵益竒之特賜田<lb/>
十頃復之終身士論烜燿自是不呼姓名皆曰建春<lb/>
徴君號其郷曰崇讓尊顯之也終於㤗和二年三月<lb/>
乙丑享年八十五配李氏生子玫司正府君之子曰<lb/>
侃字和之穆之伯祖儀觀秀偉學識該貫尤長於音<lb/>
律儀制章宗時用閥閱子弟試太常禮樂科中承安<lb/>
<pb n="KR4d0464_SBCK_048-8b"/>
二年登歌甲首由是於禮樂愈覃精爲專門之學矣<lb/>
積勞自工師副正轉恊律郎貞祐播遷禮樂散失不<lb/>
完命楊禮部雲翼馬太博千里詳定府君以掌固得<lb/>
預莭文所不備條理之未暢咨其論說𥙷罅爲多累<lb/>
官定逺大將軍大樂署直長權知太廟署事金未南<lb/>
遷校量鐘律獨黄鐘抑而不揚既至汴林鐘復爾雖<lb/>
更鑄尚然竊自嘆曰八音與政通隂陽消長所在可<lb/>
以卜時之治忽中興其不竟乎既而金亡甞㑹飲市<lb/>
樓樂甫作語所知曰革有很戾音即去之果有酗而<lb/>
闘死者其沉機先識如此壬辰北渡隱居郷里未甞<lb/>
一日忘其素業廼編集郊祀所記憶者爲祀興樂志<lb/>
辨凡三十卷或譏曰若子所學與時豈不背戾荅曰<lb/>
<pb n="KR4d0464_SBCK_048-9a"/>
文武迭用世道之常今向平治以是備他時求訪之具<lb/>
聞者歎其資深而慮逺歲戊戍<lb/>
襲封衍聖公孔元措薦府君於<lb/>
朝攝大樂丞乗傳徧歷四方搜訪前代禮官樂師祭器<lb/>
圗集備預制作中綂建元以來文物郁然君有力焉壽<lb/>
八十一卒時已未夏四月廿七日也配金吾李氏一子<lb/>
守忠正大間䇿論進士仕至承徳郎管勾尚書省承發<lb/>
司前君没娶王氏桑氏孫五人柔原圭秀義曽孫継祖<lb/>
榮祖興祖顯祖等八人曽女孫十人玄孫男三人保宜<lb/>
府君之子曰璧字國寳穆之叔祖資沉雄有才幹渉獵<lb/>
經史中武舉第官廣威將軍宣宗麗妃位奉事卒於戊<lb/>
午歲九月十九日得年六十五配史氏麗妃兄之女生<lb/>
<pb n="KR4d0464_SBCK_048-9b"/>
三女俱適時族建春府君之子玟字文王穆之祖也資<lb/>
長厚耿介不妄交游學問淹貫工辭翰藉門資調遵化<lb/>
三司使昜代後僻居研窮理學申明家法勉子孫興門<lb/>
户爲務自稱貽齋居士壽八十五終於戊辰三月九日<lb/>
配良郷李氏毋儀婦道光範中表生子鉉字仲器㓜孤<lb/>
藉伯考定逺君翼誨及長雅淡喜讀書不樂仕進蓫昜<lb/>
學好古多巧思音律占筮咸詣其精妙<lb/>
太宫肇造鐘鼎祭器法物朝儀以先生家學精思罕<lb/>
匹命之監視或以方技<lb/>
上聞適營建新都俾灼吉兆基命丕作蒙賜白金五<lb/>
十星重幣十襲相臣因欲官之辭不可止其言人榮<lb/>
悴雖察五行盛■必配合道義廣示勸戒名公朝士<lb/>
<pb n="KR4d0464_SBCK_048-10a"/>
歆其學識来質疑請益者無虚曰焚香煮茗間出三<lb/>
代鼎彛法書圗籍傳觀披翫論辯皆有證據及談遼<lb/>
金故事揮麈緩頰使聽者忘倦慈祥愷悌之色津津<lb/>
溢眉睫間有承平遺老氣象晩節號鈍軒逸皓諸賢<lb/>
贈遣詩文無慮數百篇甞於祖竁側搆亭爲春秋奠<lb/>
祀所承㫖王文忠公扁曰遺安樞相商左山爲之記<lb/>
其爲名勝稱賞若爾今年登期頥康寕順適壽祉未<lb/>
可量也娶李氏生子穆性純孝早傳家學善篆隷以<lb/>
敏慧延譽搢紳間得從事翰林出倅孟州轉邢臺尹<lb/>
超授承務中山府判官穆之子遹祖述祖迪祖遵祖<lb/>
孫遷安於戯趙氏自五季迄今三百餘年子孫蕃衍<lb/>
幾於千人忠傳學継世濟其美越不事宦游者學術<lb/>
<pb n="KR4d0464_SBCK_048-10b"/>
行義亦昭晣於時與韓劉馬共稱爲燕四大族至比<lb/>
唐李鄭崔盧由開府太師衛國公忠毅奮發捐軀爲<lb/>
國敦篤大本君子之澤其流淵長亶其然乎惟延威<lb/>
特進府君第五房一傳而二再傳十二人三傳至廿<lb/>
八人四傳四十五人五傳而六十四六傳八十四七<lb/>
傳九十二八傳當建春府君行群從數幾滿百本支<lb/>
子姪廿有八然遭壬辰䘮亂存者僅三人而巳非頼<lb/>
穆之訪緝譜諜則後人無由知其祖考之所自出宗<lb/>
系之所自分今復掦豐功之盛烈發潜徳之幽光傳<lb/>
載無遺垂鴻不朽俾趙氏來者觀感景仰克念無忝<lb/>
是亦顯揚之一莭也傳曰慎終追逺民德歸厚矣又<lb/>
曰惟孝子善継志𫐠事若穆也可謂有志追逺述事<lb/>
<pb n="KR4d0464_SBCK_048-11a"/>
者也大德巳亥秋七月翰林學士中奉大夫知制誥<lb/>
同修國史王惲述<lb/>
　　　　開府儀同三司中書左丞相忠武史公家<lb/>
　　　　傳<lb/>
丞相史公天澤其先燕之永清人世以族茂財雄號<lb/>
農里著姓曽祖倫祖成珪継有純德百年來潤涵淵<lb/>
寖匯而不發逮父尚書府君秉直讀書尚氣義爲一<lb/>
方嚮服生三子天倪天安公其季也<lb/>
國朝癸酉歲冬十月■太師木花里以王爵帥<lb/>
天兵南畧中夏雷碑霆激震蕩<hi>無前府君</hi>審興運之㑹歸<lb/>
一群疑之去就倡率義從迎降軍門■王炤其誠數<lb/>
千人頼以生仍令府君綂降主漕継從■王攻北京<lb/>
<pb n="KR4d0464_SBCK_048-11b"/>
下之以勞授行部尚書淵流騰潤千載之㑹實開於<lb/>
此及金將武仙以真定降■王命公兄天倪充河北<lb/>
西路兵馬都元帥即鎮守俾仙貳焉時公年二十有<lb/>
三身長八尺音吐鐘鈜然善騎射拳勇絶人属櫜鞬<lb/>
署帳前緫校明年乙酉春護母夫人北歸仙尋叛都<lb/>
帥遇害府僚王縉王守道追公及燕曰變起倉猝部<lb/>
曲散走多在近郊即回斾當不招自至公毅然曰不<lb/>
聚國之讎死亦當往遂傾橐昜仗南還以圗報復行<lb/>
次滿城得士馬甚衆餘兵四集牙將毛■䓁即推公<lb/>
攝行軍事遣監軍李伯祐言狀於王就請兵濟討即<lb/>
命公紹兄職仍以國將咲乃㝵綂精兵三千爲援合<lb/>
勢進攻盧奴仙驍將葛鐵槍八主簿擁萬衆來捄公<lb/>
<pb n="KR4d0464_SBCK_048-12a"/>
撤圍逆之奮先将士灑血馳戰呼聲殷地無不一當<lb/>
十葛氣榹㑹曰暮退依派水爲阻公料其墮歸敵必<lb/>
宵遁果然乗之衆大潰主擒鐡槍資其器仗儲㣥軍<lb/>
威大振遂下中山略無極㧞趙州進駐野頭仙懼奔<lb/>
西山之抱犢砦其年夏六月復真定無幾宋将彭義<lb/>
斌隂與仙合又圗竊取公同國将禦諸賛皇扼仙軍<lb/>
不得進義斌勢蹵嬰火炎山自固主帥問計於公曰<lb/>
賊衆山扼自䧟圯地此昜破也遂令監軍孫　提銳<lb/>
卒五十公略其後継以鐡騎蹂之斬義斌戯下自是<lb/>
義勇之名軒襮燕趙間後數月仙潜納諜者匿大曆<lb/>
寺夜斬関爲内應遂反其城公跳走藁守帥董俊以<lb/>
全軍授公復與笑乃㝵破走仙主帥忿民之返覆驅<lb/>
<pb n="KR4d0464_SBCK_048-12b"/>
萬人出将勦焉以示威公曰是皆吾軍民我力不能及<lb/>
一旦委去不幸爲賊脅<hi>制今</hi>殺之何罪弗聽復力争良<lb/>
乆乃悟而全釋公乃繕城壁除武備明號令守禦以<lb/>
方爲不可犯之計歲荒食艱捐甘攻苦與衆共之於<lb/>
是招流散拊瘡痍披荆榛掇瓦礫數年間官府民聚<lb/>
以次完治然髙公抱犢諸柵仙之巢穴也不即揃覆<lb/>
則終遺後患隨攻下之仙䑕竄而去継又取相衛<lb/>
太宗即位公入覲朝議方選三大帥分綂漢地兵<lb/>
上素聞公賢<lb/>
詔爲五路萬户以真定河間大名東平濟南隷焉庚<lb/>
寅冬圍武仙於汲小大凢十餘壁金将合逹以衆十<lb/>
萬來援鋒始交不利諸将乗虚一時奔北公獨以千<lb/>
<pb n="KR4d0464_SBCK_048-13a"/>
人繞出敵後挺刃横擊敗一都尉軍旣而復與大軍<lb/>
合攻仙逸去復取衛州明年壬辰<lb/>
太宗由白波渡河<lb/>
詔公以兵由盟津㑹河南至則<lb/>
睿宗皇帝巳破合逹軍於三峯山乃命公略地京東<lb/>
遂招降太康柘縣瓦崗睢州追殺守帥慶山奴於陽<lb/>
邑金主東播復自黄龍崗來襲我新衛公聞之輕騎<lb/>
馳赴比至巳合圍奮戈突抵城下呼守者韓帥曰汝<lb/>
等勉力援兵継來復躍出敵愕睨爲披靡明曰大軍<lb/>
至内外夾擊敗走蒲城公尾其後金將伯撒所將兵<lb/>
尚八萬我殺掠殆盡金主以單舸東保歸德公與諸<lb/>
軍㑹睢陽同僚撒吉思欲薄城背水而<graphic n="KR2636" url="https://raw.githubusercontent.com/kanripo/KR-Gaiji/master/images/KR2636.png" mimeType="image/png"/>公曰若敵<lb/>
<pb n="KR4d0464_SBCK_048-13b"/>
來犯我進退失據此豈駐兵地耶公争不下以其事<lb/>
赴汴比還全軍皆没其圍蔡也當懸瓠北面潜渉汝<lb/>
險出入壘中血戰者連日蔡兵大衂汝水爲不流金<lb/>
亡公還趙視師自乙未版籍後政煩賦重急於星火<lb/>
以民蕭條倅不昜辦有司貸賈胡子錢代輸積累倍<lb/>
稱謂之羊羔利嵗月稍集驗籍來徴民至賣田業鬻<lb/>
妻子有不能給者時兵民未分賦役互重復遇征戍<lb/>
則趨辦一時中外騷屑殆不聊生公憫焉詣<lb/>
闕併奏其事民債官爲代償一本息而止軍則中户<lb/>
克籍其征賦差貧冨爲定額<lb/>
<hi>上皆</hi>從之布告諸路永爲定制迨戊戍巳亥間仍歲蝗<lb/>
旱復假貸以足貢數積銀至萬三千餘鋌公度民不<lb/>
<pb n="KR4d0464_SBCK_048-14a"/>
可重困乃先出其家資次及族属官吏均配以償遂<lb/>
折其劵監郡忙哥撒児以國兵奥魯數萬口散處州<lb/>
郡間營帳所在大致驛騷伐桑蹂稼生意悴然公騰<lb/>
奏<lb/>
太后悉徙居嶺北由是軍民肩息田里遂有生之樂<lb/>
迄今真定兵甲民數勝於他郡由公牧飬其根本故<lb/>
也<lb/>
國朝自金亡巳來歲有事於宋公未甞不在戎行棗<lb/>
陽之役城小而堅主帥忿其攻乆不㧞命徑乗其城<lb/>
公率馮程二㧞都<hi>國朝語謂勇猛士曰㧞都</hi>先諸將登<lb/>
太子闊出壯其勇惜其材傳呼止之公戰愈力克焉<lb/>
其攻㐮陽也宋以舟師數千陳峭石灘掎角以綴我<lb/>
<pb n="KR4d0464_SBCK_048-14b"/>
肘<lb/>
太子以城不昜㧞可趣利舟楫命公往以陳翟二校<lb/>
自翼驅猛士兩舸直前擣之彼氣旣奪奮槊盪决覆<lb/>
溺者萬計獲焉及取光化復引縆首上立䧟其城復<lb/>
州之役敵盛以闘艦三千艘鎻湖面爲柵公進說曰<lb/>
柵破則復當自潰遂募勇敢士四十軰親鼓而前壞<lb/>
蕩無遺復懼而降其攻壽春也公獨當一面宋人以<lb/>
我圍逺勢分綏急首尾莫應賊乗夜果來斫營公單<lb/>
騎逆戰手格殺數人戯下継至悉驅賊入淮水至於<lb/>
掀滁州蹂盱眙掇寳應瀕江渚且破且降者二十餘<lb/>
所雖㑹諸道兵共事其伐謀制勝愾敵樹功未甞不<lb/>
在群帥之右及䇿勲盟府推譲行間雖寸長不掩故<lb/>
<pb n="KR4d0464_SBCK_048-15a"/>
諸将屈盡其智能士卒樂出死力論者謂公智信仁<lb/>
勇堂堂有古良將風壬子歲公入覲<lb/>
憲宗察其忠勤特加顯異遂以衛五城封公爲分邑<lb/>
方今<lb/>
聖上■潜極知河南困弊請分治培植爲異日包舉<lb/>
殘■之本許焉遂奏公充經略使公以河外虚耗日<lb/>
乆封豕存食於内邊㓂日侵於外非大與休濯則不<lb/>
可去之舉賢能汰冗濫抑豪強均賦役信賞明罰訓<lb/>
農勧兵列堡戍以絶㓂衝實屯廪以給邊餉凢政之<lb/>
不便及民所欲而未得者率更張而立行之睢州長<lb/>
楊興封丘簿董■極横恣不法暴其惡肆諸市萬口<lb/>
稱快明日閭閻間有畫公像者不二三年方數千里<lb/>
<pb n="KR4d0464_SBCK_048-15b"/>
之間行於野民安其樂郊出于涂商免其露處觀善<lb/>
俗■旣庻而有教察軍志則又知夫怯私闘■勇公<lb/>
戰威行恵布陽開隂肅内外修治略無遺䇿河流速<lb/>
潤衛亦復承平之舊宋人為禜其北門矣丁已春■<lb/>
詔左丞相阿藍㝵兒勾較諸路財賦性苛刻鍜錬羅<lb/>
織轉功爲罪上下例遭凌辱公以勲舊獨見容假公<lb/>
請曰經略事我寔主治是非功過理當我責今舎焉<lb/>
而罪餘人心何能安怒叱去公不爲動堅請者數四<lb/>
用是翼蔽頼釋者甚衆戊午秋扈<lb/>
憲宗西征明年夏駐合州之釣魚山秋疫作方議■<lb/>
囬鑾宋將吕文德帥艨艟千餘蔽嘉陵江來犯逆戰<lb/>
不利<lb/>
<pb n="KR4d0464_SBCK_048-16a"/>
上命公禦之乃分軍為兩翼跨江<lb/>
流縱擊<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>鉅艦數百艘追至重慶三戰三捷遂班師<lb/>
而還又明年庚申夏六月是為中綂元年<lb/>
皇帝御極首問公治國安民之道遂具䟽以聞皆時<lb/>
所急務<lb/>
上嘉納之旋命公撤江上軍還授河南等路宣撫使<lb/>
兼江淮諸翼軍馬經略使制辭有史天澤自<lb/>
太祖皇帝命木花里國王開拓漢地卿兄<lb/>
有佐命殊勲又扈從<lb/>
朕之<lb/>
父兄勤勞王事文經武略於國有功綏撫河南民懷<lb/>
恵愛有功髙心小夷險不移之㫖明年夏五月由江<lb/>
<pb n="KR4d0464_SBCK_048-16b"/>
淮經略使進拜中書右丞相公旣秉鈞衡細大之務<lb/>
知無不爲然言必慮其所終行必稽其所敝不強時<lb/>
之不能不禁民之必犯體時順勢通變制冝於是清<lb/>
中書以正紀綱分六部以綜名實設撫司以肅州郡<lb/>
退貪殘以簡賢能霈恩澤以安反側頒禄秩以飬廉<lb/>
節禁賄賂以絶倖門又定省規十條董正其機務■<lb/>
憲宗𥘉年括户餘百萬至是諸色占役者強半悉奏<lb/>
還爲民籍以紓疲瘵論思之際處國相儒臣間調諧<lb/>
彌縫必使情通理得期於事集功成澤𬒳生民而巳<lb/>
自是上下交孚<lb/>
帝載熈緝中書無留務矣故中綂𥘉元文物休明階<lb/>
太平之治者公之力爲居多秋九月扈從<lb/>
<pb n="KR4d0464_SBCK_048-17a"/>
北征次昔木土與阿里不哥遇命線真爲右軍公爲<lb/>
左軍仍合大勢蹵之北兵潰遁三年春璮賊隂結宋<lb/>
人以益都叛<lb/>
上命親王合必赤緫兵討之兇勢張甚<lb/>
詔公徃視聞璮入據濟南公曰豨突入苙無能爲也<lb/>
至則進說於王曰璮多譎而兵練不冝力角當以歲<lb/>
月斃之遂環以深溝髙壘奔軼應援之計略不能肆<lb/>
四月軍潰出降生擒璮公力主斬於軍門誅同惡者<lb/>
數十餘人悉縱歸傳檄東下爲璮守者皆降及陛見<lb/>
悉歸功諸將乃以擅殺自劾<lb/>
上察公忠誠亦不之罪𥘉<lb/>
臨軒授鉞付公顓征諸將皆聽莭制迨卒事未甞以<lb/>
<pb n="KR4d0464_SBCK_048-17b"/>
詔㫖示人三齊平首奏兵民之權不可併居一門行<lb/>
之請自臣家始史氏子弟即日皆解紱而退𥘉公旣<lb/>
相即辭其封邑凢三請乃許其謙遜宻勿類如此至<lb/>
元改元加光禄大夫中書右丞相如故三年<lb/>
皇太子燕王領中書兼判樞宻院以公爲左丞相樞<lb/>
宻副使遂議建三衛及留兵寓農之䇿不二三年國<lb/>
容軍實蔚然可觀六年<lb/>
朝廷營取㐮漢<lb/>
詔公與駙馬忽刺出徃經畫之賜金幣甚渥至則相<lb/>
要害起一字城聮亘諸堡貯兵儲絶聲援示以乆駐<lb/>
必取之基旣而以疾還明年進開府儀同三司平章<lb/>
軍國重事仍令右丞相安童諭㫖曰中書省尚書省<lb/>
<pb n="KR4d0464_SBCK_048-18a"/>
樞宻院御史臺或一月或浹旬大事卿可商議小事<lb/>
不煩卿也十年宋將吕文煥以㐮陽内附<lb/>
聖天子赫然有掃清六合混一車書之意明年秋與<lb/>
右丞相伯顔緫大軍行臺荆湖自㐮州水陸並進趣<lb/>
鄂渚渡江中道病不能進<lb/>
上聞遣使賜葡萄酒勞公仍慰諭曰卿自<lb/>
朕<lb/>
祖宗以來躬擐甲胄䟦履山川宣力者多矣又卿首<lb/>
事南伐異日功成皆卿力也勿以小疾阻行便爲憂<lb/>
勞可且北歸善自調護公還真定<lb/>
上又遣其子杠與尚毉馳視及賜蔘糖等物因附奏<lb/>
曰臣大限有終死不足惜第請天兵渡江以殺掠爲<lb/>
<pb n="KR4d0464_SBCK_048-18b"/>
戒言訖而薨略不及其家事年七十有四計聞<lb/>
上深震悼遣近侍致奠賻白金若干贈太尉謚曰忠<lb/>
武仍勑辭臣製碑表其勲德公忠亮有大莭出入將<lb/>
相近五十年其元勲碩德柱召<lb/>
四朝師表百辟殆古社稷臣而氣貌循循若無所爲<lb/>
者及臨大事論大政夷大難毅然以天下之重自任<lb/>
要以竭忠徇國尊主庇民爲心一以至誠將之其視<lb/>
冨貴權勢歛然畏逺若將有凂於巳者其善始令終<lb/>
世擬之郭汾陽而器量涵弘識慮明哲又根於天性<lb/>
粹然故<lb/>
累朝賞公忠勤<lb/>
龍光稠疊前後賜賚不可殫紀公𥘉進大拜<lb/>
<pb n="KR4d0464_SBCK_048-19a"/>
制下之日<lb/>
朝野交慶公門閤蕭然若無所事有面說公以威權<lb/>
自張者公因舉唐周墀爲相問於韋澳曰力小任重<lb/>
何以能濟澳曰願相公無權墀愕然不知所謂澳曰<lb/>
爵禄刑賞與天下共之何權之有又曰某縁汗馬頗<lb/>
著微勞餘將何有令<lb/>
眷倚如此正以軍國事體猥多歷練老夫有通譯其<lb/>
間爲諸公調逹耳相則吾何敢當言者悚服而退至<lb/>
於開誠心布公道集衆思廣忠益用人齊家訓教子<lb/>
姪又有大過人者當歸德城潰脫李大莭於白刃俾<lb/>
叅幕謀留務無巨細一以委之叅卿主昌齡代公治<lb/>
衛亦以聽其注措其禆賛籌畫則王守道納合松年<lb/>
<pb n="KR4d0464_SBCK_048-19b"/>
四人推誠委寄雖骨肉莫能間故真定治效髙視他<lb/>
郡四方爲之訓北渡後名士多流寓失所知公好賢<lb/>
樂善偕來遊依若王滹南元遺山李敬齋白樞判曹<lb/>
南湖劉房山叚継昌徒單顒軒爲料其生理賔禮甚<lb/>
厚暇則與之講究經史推明治道其張頥齋陳之網<lb/>
楊西菴張條山孫議事擢府薦逹至光顯云𥘉武仙<lb/>
旣害都帥公紹其職及兄子楫長即奏請於<lb/>
朝曰臣始遭家難龜勉承乏以雪讎恥今姪楫等皆<lb/>
可勝任願以職歸之畢臣宿志<lb/>
太宗曰但聞争官者多譲職者鮮卿之此舉殊可嘉<lb/>
尚<lb/>
朕自有官俾之即詔楫爲真定路兵馬都緫管後又<lb/>
<pb n="KR4d0464_SBCK_048-20a"/>
奏次姪權充唐鄧軍萬户公因以疾乞退曰臣無大<lb/>
功報國一家處三要職<lb/>
恩寵踰等敢昧死固請<lb/>
上曰卿奕世忠勤有勞於國一門三職何愧何嫌竟<lb/>
不允<lb/>
憲宗駐六盤也<lb/>
詔發民爲兵<lb/>
敕使擬公子爲帥公曰吾昆弟三人大兄之子俱顯<lb/>
仲之子未也幸先之使者嘆服竟以姪子拒充新軍<lb/>
萬户𥘉緫衛釣魚也有邊將蒲察琚者隷焉日有言<lb/>
偃蹇不爲下公含容之明年渾都海平行臺上功相<lb/>
府獨琚名闕公問焉或以前事對公曰聞平夷隴右<lb/>
<pb n="KR4d0464_SBCK_048-20b"/>
若功㝡多其可後哉即命具完文以進遂均賞賚其<lb/>
忘過記功又如此甞集子姪軰戒之曰史氏起龍幹<lb/>
際風雲德凉效薄今身名顯赫宗族昌熾如是何以<lb/>
荅乾坤大造<lb/>
累朝之恩私乎若以王事殁邊褁馬革歸葬吾素願<lb/>
也汝等異時䇿名委質盡忠所事以圗報<lb/>
國又曰惟孝與義可有立於代汝等謹服此訓苟違<lb/>
吾言與暴吾丘墓等爾公年四十始抑莭讀書酷嗜<lb/>
資治通鑑真積力乆義精理貫諷誦略皆上口至成<lb/>
敗是非往往立論出人意表雖老師宿儒有不加詳<lb/>
者至矢謀廟堂運籌戎幄良法美意契合融㑹見諸<lb/>
行事者誠無愧於古人云八子格中書右丞樟前新<lb/>
<pb n="KR4d0464_SBCK_048-21a"/>
軍萬户棣中山知府杠提刑按察使𣏌前衛輝路緫<lb/>
管梓澧州路同知楷終南陽府同知彬御史中丞孫<lb/>
男一十六人不肖惲猥登公門者有年及與諸子游<lb/>
故聞公言行頗詳以家傳属筆故勉爲譔述異時太<lb/>
史氏勒元勲於帝籍賛盡像於凌煙庻幾有所考焉<lb/>
賛曰<lb/>
忠武公當草昧患難之際憤發義勇收合散亡卒之<lb/>
芟群雄定河朔開國承家光昭父兄遺業其功烈巳<lb/>
不世出然一時佐命儷景同飜者多矣唯公歷事<lb/>
四朝恩遇眷倚始終不少衰復能歛百戰之威雍容<lb/>
廊廟以道事君爲時賢相髙名完節爛然獨著福禄<lb/>
永終慶流後裔豈偶然致哉蓋由勲德兼備忠智兩<lb/>
<pb n="KR4d0464_SBCK_048-21b"/>
全君臣之間有以感召故也若秖以遭際期運依乗<lb/>
風雲論之是豈真知公者哉故推其生平行巳大節<lb/>
爲後來之法云<lb/>
秋磵先生大全文集卷第四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_019-1a"/>
秋澗先生大全文集第十九<lb/>
　　七言律詩<lb/>
　　　　老境六適并序<lb/>
夫人生百歲如馳駟過隙能幾七十者又復幾人<lb/>
　所謂倘來外物猶浮雲過日亦何足道哉因感壯<lb/>
　年所行多䡖生之事趍前太猛一也讀書過分二<lb/>
也飲酒無量三也妄慮坐馳四也喜談耗氣五也<lb/>
戰藝多劳六也不肖今年已踰六旬念此六失覺<lb/>
　五十九年之間何趐是耳而驚而愕且畏且怖豈<lb/>
勝既㢤故養生之念蹶然生于中蓋其勢有不得<lb/>
　不然者因作老境六詠庶幾與吾同疢者聞之不<lb/>
　無少有所戒亦老者安之之意也至于直逹性情<lb/>
<pb n="KR4d0464_SBCK_019-1b"/>
　以救徃失初不以工與拙爲計也幸觀者無誚至<lb/>
　元二十四年冬十一月一日秋澗老人謹白<lb/>
　　　　飯飽即歩<lb/>
殘書讀罷午飱餘信歩徐行當澤車接武徑過通徳<lb/>
里談玄時到故人廬老便歩穏靴無襪静爱聲璆佩<lb/>
有琚相送歸時燈巳上到床一枕即華胥<lb/>
　　　　目倦忘書<lb/>
辛苦雙明六十強滿前花黒理應常酒盃縱對甘無<lb/>
分書卷相看任乆忘虛室靖深便黙坐午牎晴爛怯<lb/>
餘光悠悠未了三千牘吟諷從今付窟郎<lb/>
　　　　言慎飬氣<lb/>
聚首閑談足是非到頭贏得小人歸屬垣有耳甞捫<lb/>
<pb n="KR4d0464_SBCK_019-2a"/>
舌守口如缾慎動機珎惜無先吾氣浩坐忘深識道<lb/>
心微客來客去俱恬静克已存誠恐庻幾<lb/>
　　　　食甘戒飽<lb/>
食前方丈肉如陵莫遣分毫胃氣勝百斛盡從中所<lb/>
過微軀能不病相仍巳飢便飫甘能止過軟雖鮮熱<lb/>
即乘此是老坡真聖楽免教携杖去騰騰<lb/>
　　　　寤寐絶思<lb/>
夢神依例到殘更目似鰥魚了不瞑正為膽寒增展<lb/>
轉不縁身老惜伶俜滌除玄覽歸安静宰制心君入<lb/>
沓冥昨旦早興襟韻足不知青鏡鬢星星<lb/>
　　　　息藝休心<lb/>
辝筆縱横更老成秪来虚譽不根經風雲滿眼嗟何<lb/>
<pb n="KR4d0464_SBCK_019-2b"/>
有月露盈箱笑未停肆口成章終妄作忘言休思是<lb/>
頥齡子渊直在心齋妙一字何甞及性靈<lb/>
　　　　坐倦即眠<lb/>
坐暖團蒲倦自然夢歸先到蝶飛邊膂<graphic n="KR1569" url="https://raw.githubusercontent.com/kanripo/KR-Gaiji/master/images/KR1569.png" mimeType="image/png"/>癡絶凝盤<lb/>
石肩井斜傾似墮鳶香散餘馨栖翠被燭摇寒影掩<lb/>
殘編老來境界無多味飢即思飱困即眠<hi>一作不教怠氣加吾</hi>
<hi>體爱然中和論性篇</hi>
香冷燈殘静枕帷竹牎幽思獨依依時情乆與詩情<lb/>
澹鋭氣　夜氣歸空控孤膺堅鶻坐漸驚縫掖擁<lb/>
腰圍　味雖同體未分甘從朽木譏<lb/>
　　　　汲城懐古<lb/>
尚父祠荒草滿扉伍城猶在陣圖圍飛梁水落横霜<lb/>
<pb n="KR4d0464_SBCK_019-3a"/>
瀬石馬門空半夕暉竹簡有光陵寢破山川■是昔<lb/>
人非臨風笑煞安釐事甘着虛名博禍機<lb/>
　　　　夢王尚書子勉時罷中丞在楊州<hi>丁</hi>■<hi>月日</hi>
分明昨夜夢王褒海上歸來從鳯毛燈下留連■醉<lb/>
■筆端揮洒挾風濤滿囊文具為余贈四座春風倦<lb/>
士豪與客忽從䆫隙去惘然驚覺聽鷄號<lb/>
　　　　冬藏<lb/>
木葉歸根到閉関遇藏𥘉匪避冬寒孔宣何苦韋三<lb/>
絶顔氏胡為樂一簞庭户信知吾道在光隂移入畫<lb/>
圖看此邦雖小無窮事定力先湏似石盤<lb/>
小邑都来掌許間紛紛人事日多端敢言絶學　希<lb/>
■不觧呼盧去効韓身老轉驚謀道拙時艱難作強<lb/>
<pb n="KR4d0464_SBCK_019-3b"/>
歌歡正須一室虚明地時着閑身引睡看<lb/>
　　　　丁亥歳十月十日夜夢乗船渡一大河旣<lb/>
　　　　濟望南岸一閣髙數百尺牎户北向自簷<lb/>
　　　　至地上下以琉璃大簾垂蔽翠色半天甚<lb/>
　　　　竒麗也<lb/>
雲間髙閣翠為簾疑是仙居擁衛嚴虹影蕩揺青帝<lb/>
闕海風吹墮寳陀嵐半空倒景驚竒絶千丈揺光入<lb/>
頋瞻我自平生多異夢似怜方朔詫雄談<lb/>
　　　　篘飲<lb/>
　　　　李縣丞靖伯約嚐新醸坐客有云酒之醇<lb/>
　　　　粹莫胚胎若也遂篘而飲之偶得獨脚句<lb/>
　　　　醉㱕為足成之如能可君等雅意便當属<lb/>
<pb n="KR4d0464_SBCK_019-4a"/>
　　　　和時至元丁亥冬十月八日也<lb/>
瑟縮松凬滿瓮春瓮頭篘飲有餘薰醉郷日月時須<lb/>
到太極胚胎昔未分肯放小槽珠作滴快傾浮蟻玉<lb/>
為群人間愁緒知多少一醆能消正要君<lb/>
誰擬鯨吞罄緑樽一杯聊示試芳温中含妙理何多<lb/>
味細捲春江侭帶渾談藉清光揺北海詩慿風韻繞<lb/>
西崑知君預報時湏意免故来𫾣月下門<lb/>
　　　　透月岩<lb/>
偶到君家思適然一峰竒石墮吾前千金欲買𥘉無<lb/>
價百穴潜通小有天花露逗香滋碧潤月娥含景愛<lb/>
幽妍從今紫翠芙蓉夢不到齊州落照邊<lb/>
　　　　成氏西湾即事<lb/>
<pb n="KR4d0464_SBCK_019-4b"/>
栽種西湾趣已成主人置酒約同傾小車来駐林間<lb/>
閣藜杖閑看兩后耕老圃生涯非細事滄浪清濁任<lb/>
吾纓少陵苦愛溪居好興在千章夏水清<lb/>
南陌東城占却春西湾深䖏㝡藏珎青芽破粒柔桑<lb/>
稺紅䄂迎門杏蕾新醉裏光風多樂事老來清貴是<lb/>
閑人就中更愛清溪水隔断西風庾亮塵<lb/>
壮年心事幾虧成毎對蒼髯聽細傾夢裏江湖幾走<lb/>
遍林間雞犬却帰耕潘輿正要閑居賦蘭佩誰堪海<lb/>
縣纓脱却烏紗有忙事瓮頭春醸漉生清<hi>海縣纓暗用觧蘭縛</hi>
<hi>塵纓事海縣調周彦出爲海縣令也</hi>
　　　　清明日花下獨酌<hi>時戊子歲廿七日㳺泗溪作</hi>
人家拜掃重清明羅綺翻香曉吹輕不欲把書成兀<lb/>
<pb n="KR4d0464_SBCK_019-5a"/>
坐也隨遊子出重城閑雲弄日何多態春水平橋不<lb/>
礙行勝事自知還獨徃一壷耒就淺沙傾<lb/>
　　　　後一日雨中招林韓李三君子小酌且爲<lb/>
　　　　梨花洗粧<hi>時新植梨花一株盛開</hi>
花滿金罍酒滿樽一盃歡飲得佳賔近年樂事無今<lb/>
歲此際閑身有幾人禄羙勝於三品料臘香清徹六<lb/>
根塵風簷數點催粧雨辨與梨花作好春<lb/>
　　　　東坡汲乳泉圖<lb/>
儋州遷客玉堂仙服食天教得乳泉三嚥遽驚滋浩<lb/>
氣一甘無壞是泠淵中朝清議孤忠裏瘴海鯨波九<lb/>
死邊落月澹隨人不見滿襟風露獨翛然<lb/>
道宫獨發乳泉香似與坡仙養浩方井冽不從炎海<lb/>
<pb n="KR4d0464_SBCK_019-5b"/>
瘴味甘還比上池觴化機軒豁元胎濕孤影追隨月<lb/>
色蒼天地此身忠義在一杯三嚥濯肝腸<lb/>
　　　　送姬仲實隱士北還<lb/>
紛紛未術例從䛕邂逅淇南論有餘賈傅自怜多感<lb/>
慨東門何意泥孤虚雨連賔館留三宿天遣幽懐爲<lb/>
一抒覺我胷中聞未有九峰新說暦家書<hi>九峰一作一篇</hi>
　　　　壽器之國醫<lb/>
學開金櫃得真傳濟物功深不自賢前軰衆推楊獨<lb/>
歩後來誰與子爭先青黏有術扶衰謝白髪相㸔度<lb/>
歲年此曰樽前祝君壽一杯還代上池淵<lb/>
　　　　白簽事彦隆哀辭<lb/>
素菴一氣本龍佟心苦時違揉與同強仕有懐三品<lb/>
<pb n="KR4d0464_SBCK_019-6a"/>
料發言都是四書功愁隨野草憂春雨恨滿山城對<lb/>
學宫誰為魯齋興起地古共門外便秋風<lb/>
　　　　王師中哀辝<lb/>
玉樹庭階自㓜看九霄雲路到鵬搏天門折翼差何<lb/>
及宅相論微理未安咄咄向空書恠事㳙㳙揮淚湿<lb/>
門闌應忴遺愛祠前栢恨鎻秋風月影寒<lb/>
　　　　壽少尹寳同知<hi>宝丁平章子</hi>
秀禀金天一氣晶規模全是漢專城當官治劇有餘<lb/>
𥙿臨事知幾見老成門閥起身真相種天池刷羽看<lb/>
鵬程一杯領取千秋夀細着檀槽合玉筝<lb/>
　　　　顔氏冠詩寄蒲城主仲白祠李知觀<lb/>
一握儒冠綴七梁金絲匀織玉爲相頋瞻遺制從顔<lb/>
<pb n="KR4d0464_SBCK_019-6b"/>
始陪侍先師見色莊巾卷在庭聊束髮玉簮横影夢<lb/>
升堂切雲莫羡如箕大曽冠三千弟子行<lb/>
紋背藤梁玉色瑳師傳元與薛同科<hi>薛模爲西<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>冠師出高帝紀</hi>
要盤白髪三千丈閑過春風十二窠衰俗幸存加冠<lb/>
礼滄浪無用濯纓歌敝餘改作須重丐玉導先期為<lb/>
細磋<lb/>
　　　　朱砂餅菊詩<hi>并序</hi>
　　　　秋澗翁觀化於秀春園見菊之種甚多有<lb/>
　　　　所謂朱砂餅烟脂紅子以白與黄菊之正<lb/>
　　　　色今変幻若爾何哉或曰接之於艾致然<lb/>
　　　　予試為之說曰艾火草也菊亦陽種也以<lb/>
　　　　二物方盛之時使客扵艾之末未有不随<lb/>
<pb n="KR4d0464_SBCK_019-7a"/>
　　　　其主之盛氣而変者又赫以鮮者陽之精<lb/>
　　　　也故有硃砂之異此雖小事亦氣化之類<lb/>
　　　　也格物者不可不知故序<lb/>
玉餅金蟬爛熳秋朱砂為質更風流天機欲測司花<lb/>
巧物色先從氣類求孕秀似隣勾漏井分香當上絳<lb/>
霄楼朱顔厭對柴桑客恐覩空杯笑不休<lb/>
　　　　送録事薛彦暉秩滿北上<lb/>
秦隴風聲化有邰規模况自左山來三年弊邑淹良<lb/>
驥一日銓曹得茂材撫字論功書上考㢘能覈實到<lb/>
兼該春風領取新除去喜動門山兩翼開<lb/>
　　　　王尚書子勉挽辭三首<lb/>
淚洒行間閱尺書訃聞三至尚疑虛佳城一閟無開<lb/>
<pb n="KR4d0464_SBCK_019-7b"/>
日聮事三年忝貳車詞筆早推韓愈健曠懷未覺孔<lb/>
融踈那知一夢終天别惆帳春風隔綺䟽<lb/>
少孤綿歷太迍邅甫壯光榮四十年氣運倘來方出<lb/>
限愛心先断便終天魂飛楚些和雲慘涙洒淮壖與<lb/>
海連左袒客衣三匝去延陵冝為聖稱賢<lb/>
婉娈英姿自妙年奎光空照玉堂仙辦教一世龍門<lb/>
重誰遣三王鼎足偏曠度包荒無徼略秋濤翻海失<lb/>
䲔鱣百觚未醉螺䑓酒重為斯文一泫然<lb/>
　　　　逰蒼峪青岩山有懐烈士甄濟<lb/>
義重於生視若㱕封刀無復騁霜威千年喬木髙風<lb/>
在一片青岩烈日暉元稹論忠真不愧杲卿摧逆與<lb/>
幾希環山弋獵猶知畏白鳥衝煙自在飛<lb/>
<pb n="KR4d0464_SBCK_019-8a"/>
　　　　啇左山副樞承屢念及作詩以荅雅意<lb/>
四十年間凢九遇感公翦拂使長鳴三蒼論法傳餘<lb/>
藴七扎量能綴賤名暁日嶽祠留語别秋風韋曲餞<lb/>
予行傷心緑野堂前月空遣流光照斗城<lb/>
　　　　賀士常侍御受吏部尚書<lb/>
識鑒乆歸清議裏　恩光今著履声中文章曹植波<lb/>
瀾小星斗潮陽譽望隆除重不知黄散目輸誠思𥙷<lb/>
爕調功從今不鎻春風部管取銓衡𬒳至公<lb/>
　　　　題懐孟路宋緫管太夫人九秩詩卷<lb/>
七十邦君九十親人間此事少同倫栢舟髙節徽彤<lb/>
管鵉誥清光照畫輪歩履不縁扶杖健精神猶比結<lb/>
䄜新河陽莫說潘輿樂沁水花時别有春<lb/>
<pb n="KR4d0464_SBCK_019-8b"/>
身寵家温親老健福全無似宋門榮漢宫傳訓斑儀<lb/>
在萊子承顔彩䄂輕孤節勁於相水竹九齡春動野<lb/>
王城年年壽席聞佳語南極星邊婺女明<lb/>
　　　　和陶主簿見寄詩韻<hi>時主肥鄉簿</hi>
半生郷國共游居老去文交樂更餘苦厭物情多薄<lb/>
相毎吟風雅入吾廬一官稍得寛民力三飰何憂進<lb/>
野𬞞聞說列人真吏隱竿頭還有再懸魚<lb/>
　　　　哀挽亡友中丞王兄五首<lb/>
百虵堕地一能龍知巳相湏不易逢僧孺固應知杜<lb/>
舎臧洪𥘉不負張公扶摇羽翮翻溟海作養功名上<lb/>
景鐘自笑澗松居不巧半生清露到虛蒙<lb/>
嚶嚶求友㓜同聲五十年來好弟兄零落山丘有今<lb/>
<pb n="KR4d0464_SBCK_019-9a"/>
日笑談樽爼意平生酒壚不隔河山断隂翦其如骨<lb/>
蕞征<hi>用韓文公臨終事</hi>寂寞逍遥堂後木對床風兩最關情■<lb/>
故人牢落曉星踈此日三王獨在予泉壤冷埋和氏<lb/>
璧牙籖空見鄴侯書問誰乆視嗟同盡老失知音慘<lb/>
自餘從此故祠鍾皷地<hi>謂去歲冬用三献禮祔母夫人于室此礼乆廢君首行之良可</hi>
<hi>嘉尚</hi>過庭趨䖏半蘼蕪<hi>參議公在時賔客與君相接者未甞坐正堂上其謹敬如此</hi>
衆呴漂山不易安勢張那復漲狂瀾一時附㑹真堪<lb/>
畏此際支持誠獨難貝錦斐文哀巷伯瑶琴幽橨变<lb/>
猗蘭一言曽擬桓矦辯醉裏哀箏爲謝弹<lb/>
病臻留飯作終天示我新文已惻然竒疾変常纔四<lb/>
日佳城埋恨便千年嘱遺不及私門亊燕翼全規誡<lb/>
子篇惆悵西山埋恨處定應大鳥淚如泉<hi>用後漢楊震事</hi>■<lb/>
<pb n="KR4d0464_SBCK_019-9b"/>
　　　　牡丹<lb/>
洛譜丹青說典刑畫欄春日見升平金盤薦品承朝<lb/>
露翠幄留香護玉鈴神女賦中羅襪歩少陵詩裏麗<lb/>
人行百壷莫惜花前醉樂事從來不易并<lb/>
　　　　海棠<lb/>
桃李無光分落英海棠姿色占春榮雲鬟緑擁粧𥘉<lb/>
罷醉臉紅匀睡未醒任使無香真可意放教千葉更<lb/>
多情光風流轉都能幾莫惜沙頭倒玉缾<lb/>
　　　　挽史九万户<lb/>
半生希古振長纓隱隱胷中冨甲兵三篋𥙷遺安世<lb/>
博千金爲壽魯連輕春風故里鳴珂逺暮兩山丘宿<lb/>
草生一傳散仙懐素叙為君珎惜比書評<lb/>
<pb n="KR4d0464_SBCK_019-10a"/>
　　　　小園即事<lb/>
閑來無事欲何營揔是栽花種栁情汲水漑餘紅藥<lb/>
秀遶欄看得緑隂成身叅化育行當健物喜安舒悟<lb/>
養生放下虚牎時倦卧夢驚還聽乳鳩聲<lb/>
小園清潤稍堪觀翠有庭筠馥有蘭未放薔花金作<lb/>
蕾已開梨蘂雪為團鳥欣有託扶踈樹客喜来慿詰<lb/>
曲欄深院日長須細履也勝愁坐两眉攅<lb/>
　　　　託陶晋卿借鄭氏所藏刘房山行草效呉<lb/>
　　　　躰出入格<lb/>
房山一字三過筆此帖揮洒何其殊臨游親覩長史<lb/>
作透綃又似涪翁書春葩舞女多姿態逺韻髙風見<lb/>
歩趨手追心慕情正切託君為借今何如<lb/>
<pb n="KR4d0464_SBCK_019-10b"/>
　　　　復作一詩以繼前韻<lb/>
鄭家數幅房山書自笑伎癢須臨摹五陵裘馬見年<lb/>
少两漢劒履多文儒㳺談得叙真可壯破塚求法何<lb/>
其愚煩君更撃馮夷鼔未信驪龍不吐珠<lb/>
　　　　戊子歲糓兩日<lb/>
　　　　中丞王兄令李子師中携名酒洛花相餉<lb/>
　　　　作詩以謝殷厚<lb/>
洛艶紅嬌醴味佳併携春色照人來豐苞細拆先三<lb/>
嗅醁蟻連傾尽数杯北里定應香作陣西園休詠眼<lb/>
慵開維摩乆病行當問好在春風紫錦䑓<lb/>
　　　　括九峯禹貢觧北條北境之山<lb/>
晉北諸山自代來<hi>自寰武風憲四州而耒</hi>肧凝首自霍山開連<lb/>
<pb n="KR4d0464_SBCK_019-11a"/>
延眷脉為壷口南作析城王屋排復折而西雷首出<lb/>
一支北走太行崖次又一支為大茂四條明白不須<lb/>
猜<lb/>
　　　　大卿徐先生挽章<hi>諱世隆字威卿金進士第陳州西華人官至集</hi>
<hi>賢大學士</hi>
壯歲巍科擢上游如公樂易更風流文章海内元推<lb/>
轂議論行間宋與儔郷校功存東魯盛炬蓮㤙在北<lb/>
門優自忴狂斐慚提獎爭遣鱣堂一拜休<hi>至元廿一年予按部</hi>
<hi>東平拜公於私苐之前堂時公巳在病眷眷於予者甚欵既而卒于家</hi>
　　　　壽緫尹劉公<lb/>
一家英氣盖遼東聞說君矦有父風作牧首分青社<lb/>
土䇿勲誰比黒河功化行属邑謳歌裏春自慈闈孝<lb/>
<pb n="KR4d0464_SBCK_019-11b"/>
養中今歲壽筵光景好榴花渾似舞裙紅<lb/>
　　　　龍教授哀挽<lb/>
　　　　東郡教授龍君名革字取新廣安人善賦<lb/>
　　　　學及五星等術士子從之學者多所沾丐<lb/>
　　　　至元辛已與予相遇于滑朝夕從㳺者旬<lb/>
　　　　日一良徳君子也後主魏縣簿政有声今<lb/>
　　　　兹云亡其子䕫來求挽章特為賦此<lb/>
當年按部館南衙日夕相過興未涯楚産例佻開實<lb/>
學天星推跳見名家大伾山下游竜洞歸鴈亭邊望<lb/>
暮沙此日題詩重惆悵為君回首眷西華<hi>南斉任盻之子</hi>
　　　　商左山哀辭<lb/>
啇孫膚敏矯猶龍千載流芳見此公佐魯謀猷元克<lb/>
<pb n="KR4d0464_SBCK_019-12a"/>
壯定秦功力更沉雄城門被爇池魚涸臣罪當誅聖<lb/>
主聦老淚不縁知已痛麒麟䑓上又秋風<lb/>
　　　　夾谷尚書哀挽<hi>名之奇字士常終吏部尚書</hi>
品彚流形萬不同銓量平允侭清通恩非出已知誰<lb/>
怨天不遺賢見道窮三復苦辭歸汶上一官催老掩<lb/>
曹東茫茫大塊升沉裏重為　清朝惜至公<lb/>
　　　　追挽承㫖王文康公<lb/>
文章四海一康公烱烱元精貫自中盧肇名先金榜<lb/>
重歐陽仙去玉堂空道由實學明真用義不忘君見<lb/>
至忠惆悵當年門下士断雲低䖏望曹東<lb/>
　　　　左丞史公哀辝<hi>并序</hi>
　　　　左丞史公之薨客有云云者余曰事機之<lb/>
<pb n="KR4d0464_SBCK_019-12b"/>
　　　　来雖理有難䖏度不違於義其寵辱有不<lb/>
　　　　足驚者當克明之無定力以順受䡖則伊<lb/>
　　　　欎而自沮重則至憂悸而殞越正以不安<lb/>
　　　　而無<hi>定力</hi>故也嗚呼史公不少隱忍以光先<lb/>
　　　　正之業而至扵斯其命耶抑以有未安於<lb/>
　　　　所受之正耶於是作是詩哀之<lb/>
■鬢金貂漢九郷大階平自栢䑓清侭將事業傳鍾<lb/>
■不特家声藉父兄自忖行藏無所慊此生榮辱不<lb/>
湏驚辦姦聽徹唐君說淚洒春風滿豸纓<lb/>
　　　　丙戌歲中秋後二日夢過真定與宣慰張<lb/>
　　　　鵬㪯相㑹作詩為贈旣斍頗記首尾意韻<lb/>
　　　　因足成之<hi>九月十一日忽英甫過衛説張是月此日辛於真定</hi>
<pb n="KR4d0464_SBCK_019-13a"/>
千里提封入控臨不知秋氣上華簮紫泥頒寵何三<lb/>
詔丹扆輸忠見六箴機務固方前日簡論思尤比向<lb/>
來深　潭園月轉斍孤懐媿此心<lb/>
　　　　　　蔓慶憲副良友<lb/>
十年局促㐲轅駒解鞅歸來樂自如奔走止縁餬口<lb/>
計支離况是不材樗常因客過知安徤多謝人來問<lb/>
起居把酒竹軒猶昨日清詩想似向來臞<lb/>
　　　　寄贈介甫憲倅聞除㒷元揔尹<lb/>
方聽新除入歷城忽傳改授漢中行霜空暫息騫<lb/>
飛翮民社教優撫字声伏利試㝷山水堰逺征先䘏<lb/>
異方兵如承髙省相垂問老我山田二頃耕<lb/>
　　　　送徐正卿秩滿還漳南<lb/>
<pb n="KR4d0464_SBCK_019-13b"/>
共筆灯牎憶昔時只今相頋鬢成絲三年調議良多<lb/>
益一道將迎不易持辭别巳餘連日惡直清留在後<lb/>
人思漳南未是㱕棲地要與朝家作羽儀<lb/>
　　　　謝湯宣慰惠書<lb/>
閑來何物慰窮愁細把調元入校讐相業有方無限<lb/>
事室書能幾不容抽巳欣惠賜承蘇集復夢翻香上<lb/>
郡樓挿架万籖容遍覽鄴侯人道是湯矦<lb/>
　　　　代書寄友舊二首<lb/>
匪爲窮愁曰著書閉門經史且相娱爲怜魯酒無多味<lb/>
任使陶鉼乏見儲黄卷能敎吾道在青雲未斍故人<lb/>
踈有時夢到烏䑓月奄奄猶勝閉婦車<lb/>
半𥿄功名不足書暮年心緒若爲娱背昧伎俩輸鳩<lb/>
<pb n="KR4d0464_SBCK_019-14a"/>
拙度歲生涯儉擔儲為寂恐貽髙宻笑不才爭似孔<lb/>
融踈退蔵入宻真吾事誰遣門多長者車<lb/>
　　　　西村三首和韻<lb/>
種來佳樹日扶踈秋草當堦不忍鋤城府事囂閑静<lb/>
重林墟秋熟物情舒溪行改逕農耕後漁浦移梁水<lb/>
退餘我自興来成獨徃手拖拄杖不巾車<lb/>
近歲行蔵匪自踈胷中刺鯁要誅鋤通明縱使同方<lb/>
進樸鈍何如似魏舒堂上咿瀀從肉食橘中㳺戯喜<lb/>
霜餘八騶前馭非吾事正要安徐下澤車<lb/>
忖量身卋兩乖踈去學淵明荷短鋤時事未容閑裏<lb/>
過人心安得老來舒沙鷗逺汎機先識穴䑕深藏壌<lb/>
有餘我軰所行多倒置旱資舟楫水資車<lb/>
<pb n="KR4d0464_SBCK_019-14b"/>
　　　　寄道之憲使仁兄<lb/>
匪爲場苗賦白駒别來多事復何如臣門最喜心如<lb/>
水故第猶知里號樗落落壯爲天外客潭潭老向府<lb/>
中居<hi>爲近日二憲使不出司故云</hi>使君若問年來况山澤依前老病<lb/>
癯<lb/>
　　　　聞平章由公薨扵維陽以詩挽之<hi>非藉吾不徒言</hi>
邂逅欒江讌語頻外䑓𥘉建首先分風雲契厚真吾<lb/>
相魚水情深有分民名在諌垣称鯁直力輸<lb/>
王室最公勤豐碑㑹見十年後猶是　中朝第一人<lb/>
　　　　丙戌除夜<lb/>
盤花紅卷燭光揺一歲迢迢尽此宵凍坼臘香浮栢<lb/>
葉暖移春意上梅梢拊心自信愚忠在流涕還悲髀<lb/>
<pb n="KR4d0464_SBCK_019-15a"/>
肉消揣分要知温飽力比生無地荅■清朝<lb/>
　　　　賀文卿同簽宣慰河朔時真定連年旱乾<lb/>
春風花發四隣香曲巷時過笑語長議論有方消鄙<lb/>
薄功名無地不輝光簽書樞府孤忠壯愾敵長江一<lb/>
葦航今日八州歸緫轄又煩和氣致時祥<lb/>
　　　　同簽趙公挽辭<hi>諱良弼字輔之遼東人至元二十三年南遊京洛卒明年正月二十四日</hi>
<hi>夜見於夢托予令易其名諱辞意甚切不然目將不瞑矣遂追作是詩以紀其意</hi>
識逺幾沉任獨勞不將虛譽冠時髦使華光動扶桑<lb/>
日樞府謀深尚父韜四海樊川遺隱在九原精爽與<lb/>
秋髙分明夢裏來相託抵掌猶能似叔敖<lb/>
　　　　禮部尚書許公挽辝<hi>官至榮禄大夫名國禎字進之翼城人</hi>
當年劒履上星辰忠謹持心老益振藥籠功名開夀<lb/>
<pb n="KR4d0464_SBCK_019-15b"/>
域朝端風度見誠臣勒漿有味霑餘論卿月分光照<lb/>
近隣我自訃聞增悵望白雲長處是滹垠<lb/>
㐫訃𥘉傳不忍聞惜從　朝著失忠臣安常毎懼非<lb/>
常寵格物還深濟物仁貶損定交何眷厚燕閑相過<lb/>
更情親轔轔細約車聲去長憶同逰過闕晨<lb/>
　　　　宋賔客弘道挽辝<lb/>
景玄絶學到縱横此老猶能見典刑相府才華推上<lb/>
客少㣲光彩動前星誠身𥘉不離儒行進讀何妨<lb/>
雜貝經正有莫教傷餒恨併隨神剱閟泉扄<hi>公舊有舒辟劍</hi>
萬有紛華入醉吟都將誠靜粹靈襟雲松卧壑存𥘉<lb/>
志望苑霑恩豈本心談並齊諧疑志恠學空滄海<lb/>
别穿深斗間縱有龍泉氣凄断春風緑綺琴<lb/>
<pb n="KR4d0464_SBCK_019-16a"/>
　　　　追悼叅政李公仲實詩<hi>有序</hi>
　　　　至元丁亥二月十日夜夢李叅政仲實再<lb/>
　　　　拜向予顧指所佩鞶囊曰吾平生盡在於<lb/>
　　　　此他日㑹湏累君但不敢輕易發也旣寤<lb/>
　　　　悵然者乆之因追作此詩以見其神交之<lb/>
　　　　不昧也昔李衞公見夢於令狐綯懇其北<lb/>
　　　　還綯畏其精爽白于帝得以歸葬今李侯<lb/>
　　　　明以後事來託予老且閑不知何所頼焉<lb/>
冠劒風雲擁漢庭斗邊喉舌振孤聲漢儲與翼非䡖<lb/>
託蜀酒雖多每細傾身後哀榮光謚冊夢中精爽似<lb/>
平生分明指顧鞶囊事一縷幽光要累卿<lb/>
　　　　挽教官石仲遷<hi>名與義鄭州人少爲縣吏後從李野齋學終南京教官</hi>■<lb/>
<pb n="KR4d0464_SBCK_019-16b"/>
臨試東過僕射陂封書投贄識君時生猶櫝玉期三<lb/>
獻死愧囊金昧四知塵丗驚回黄落夢帝京悲動白<lb/>
雲辝因思吾軰豪雄處貧賤能安貴不移<lb/>
　　　　送府判李侯赴調東曹其懐與政備見乎辝<lb/>
邶衞交衝辦事難送迎終日不停鞍去官不到瓜期<lb/>
代在分能居幕職安衙鼓通嚴披訟牒厨煙炊碧澹<lb/>
𬞞盤囬看奔走風塵際却忠新除是振冠<lb/>
　　　　代書奉寄子明宣慰<hi>時爲濟南宣慰</hi>
五載因官寓鎮陽朋簮盍處佩聲鏘金盤爛醉雲樓<lb/>
酒綉镼<hi>其物反今之半臂也出光武紀一作䘿</hi>同披燕寢香樂事有懐終會<lb/>
合名泉無計共徜徉空餘情似康崖水一脉勾連到<lb/>
海長<lb/>
<pb n="KR4d0464_SBCK_019-17a"/>
　　　　夀子𥘉中丞<lb/>
鼓瑟春風記點同轉頭俱作白頭翁逺逰長得知時<lb/>
報微恙行収勿藥功巾卷在庭隨燕几嬰香和露温<lb/>
簾櫳暮年縱有周公夢輸與浮雲度太空<lb/>
　　　　送史邦直之任竹山<lb/>
縣属房陵更在西一官雖逺儘施為王風漸𬒳無遐<lb/>
邇異俗能安戒鄙夷㑹待竒姿超駿足試教銛頴發<lb/>
囊錐彩旗閙簇清江渡想見春風到任時<lb/>
　　　　丙戌嵗除夜<lb/>
去歲椒盤一笑欒今冬除夕倍凄然奠餘靈桉鍾声<lb/>
後坐對隂容燭影前存殁不堪思徃事康寜還喜過<lb/>
今年數家剰說新春好夢到梅花小雪邉<lb/>
<pb n="KR4d0464_SBCK_019-17b"/>
奴星具糗送窮㱕夜乆蘭堂燭影低梅雪溢寒嚴厲<lb/>
鼓枕香留暖潤盤犀試傾臘醖歆椒頌已覺春風拂<lb/>
畫雞明日書雲䑓上去蒼精横角看杓攜<lb/>
　　　荅何劉二端公<lb/>
屢有人來問起居近年為况果何如每承省録常深<lb/>
感欲話行藏不敢書逐末有慚規什一歸田無力把<lb/>
犁鋤時時夢到霜䑓月静聽烏聲尚起予<lb/>
　　　　挽李子陽<lb/>
早歲龍門接茂材相携有意上台階夜書稱快元康<lb/>
在詩思争髙岳掌開落月滿梁清夢断旅墳三尺野<lb/>
烟埋微官殆似台州鄭拊卷題詩擬八哀<lb/>
三十年前成邂逅酒壚傾徹醉顔開笔端力挽狂瀾<lb/>
<pb n="KR4d0464_SBCK_019-18a"/>
倒䄂裏親携太華来淚洒行間遺草在恨埋泉壌劒<lb/>
鋒摧因思秋雨蒼苔句何限令人不飲哀<lb/>
　　　　餞士逹御史還䑓<lb/>
通家丗契欝蘭金騘馬南來屡見臨披露義襟餘悃<lb/>
愊酌量時務入精深眼中白璧真無價調外朱絃有<lb/>
賞音回首炎荒四千里一杯不惜為重斟<lb/>
秋澗先生大全文集卷第十九<lb/>
<pb n="KR4d0464_SBCK_019-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_003-1a"/>
秋澗先生大全文集卷第三<lb/>
　五言古詩<lb/>
　　　　題玉石蓮華洞道院壁<lb/>
東山一何髙細路石巃嵸窅從絶澗底徙上盤峻塜<lb/>
糢糊松間雪照映列孤䂬衣飄逺壑風馬滑隂嶺凍<lb/>
捨鞍強躋攀憇定腰膝痛吾非樂險遊靈跡訪仙洞<lb/>
當年白帽翁恍惚見醫夢進功力開鑿怒玃髯鬛動<lb/>
毛麾語怪徒筆此真作俑至今城市人誕說猶洶洶<lb/>
好竒更過予一笑為腹捧西山遊欲遍物産多給用<lb/>
尔焉最不才任土無可貢濯濯殆赭餘地冷物寡種<lb/>
我来探是穴木葉恣填壅青藜試撥觀隂背一罅孔<lb/>
廣深無丈尺蟾吻呀劒唪囬環聚乳坎歲乆垂巨蛹<lb/>
<pb n="KR4d0464_SBCK_003-1b"/>
白猿竟何有流石變擁腫太史載禹穴登覧想森悚<lb/>
不經聖人手後世妄増寵况兹何足云遺搆託以重<lb/>
作詩破群疑擲地驚墜罋道人亦釋然别逺猶目送<lb/>
来者儻志同三復賈餘勇<lb/>
　　　　御驃出廐圖<lb/>
何人拂絹素冩此房駟精一馬老伏櫪志在千里行<lb/>
二馬騁踶嚙角壯猶龍騰一馬方輥塵海岸飜鯤鯨<lb/>
畫師慘澹意落筆矜多能我觀寓所感國制貴有經<lb/>
唐人重馬政分屯列邠埛當時百万匹肅肅羅天兵<lb/>
東封與西蕩歳用不可勝嗣王獵其餘尚足開中興<lb/>
乃知三軍本匪馬將奚慿聖經說備預万古爲世程<lb/>
倉卒事亦辦未免衆目驚我思立仗閒振鬛伸長嗚<lb/>
<pb n="KR4d0464_SBCK_003-2a"/>
吾言固蒭蕘聖經其可䡖<lb/>
　　　　題吕充隱和陶詩卷後<lb/>
　　　　　吕字明復武陟人金亡居襄陽尋渡江<lb/>
　　　　　居鄂<lb/>
昔從顒軒遊嘉話半耆耇毎及充隱君稱道弗容口<lb/>
自憐野逸姿佳遯乃師友聞風即欣慕髙興渺林藪<lb/>
况吟平生篇開卷粲瓊玖君詩江西来一旦落吾手<lb/>
正襟三復餘酣飲得重酎外枯含至腴霜落溪水瀏<lb/>
嚮来和陶作雲夢吞八九金鏞出大音何俟寸莛扣<lb/>
吾愛先生心吾尚隱君守當時淮西役臨事見不偶<lb/>
吾䇿君可屈此身孰得有先生歌鳯徒簮紱胡可誘<lb/>
髙情薄雲月流詠見不朽九原儻可作清江變醇酒<lb/>
<pb n="KR4d0464_SBCK_003-2b"/>
眼中杖屨来䃲礴門邊栁與背一壷遊秋毫峴山首<lb/>
　　　　昆陽懐古<lb/>
行役宛葉郊路入昆陽城<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>水抱城左蕩潏東南傾<lb/>
川原入四頋蟠互多崗陵城頽削懸崖草深悪鴟鳴<lb/>
嗟爾一抔土當此百万兵莽圖十九年聚此天為阬<lb/>
王者況不死千騎驚龍騰漢業兆豐沛赤伏此中興<lb/>
創復兩不易山川賁雄名東西遥相望盤盤兩神京<lb/>
千年事雲散草木含威靈野人無所知城邊事春耕<lb/>
扶犂上廢壘壠畒縱復横只應懐古士千古愴餘情<lb/>
<hi>為東坡昆陽城賦</hi>
　　　　苦熱歎四十六韻<hi>效昌黎體</hi>
祝融駕火蚪頓轡周八裔戰酣西北乾囬薄餘暮熾<lb/>
<pb n="KR4d0464_SBCK_003-3a"/>
朱光沸虞淵大地蒸一氣蒼茫夜色溼酗鬱玄象醉<lb/>
今年六月中荼毒逾徃歳金晶才始状熛怒勢此銳<lb/>
炎官張火傘屏翳揚赤幟四合歊陳来一鼓赫離冶<lb/>
天潢影半涸星鳥芒欲彗吟風樹葉噤塌翮林鳥墜<lb/>
併兼坎兊權不使天地閉王城十万家燻灼迫一勢<lb/>
乾坤堕熾瓮逸德駭天吏掩關人事絶藏伏敢口議<lb/>
寒裳起中夜通夕不容寐捫背赭汗流窺井湯泉沸<lb/>
松間有困鶴無夢到清唳墻根有腐草螢化光晢晢<lb/>
穿簾入我室照眼驚火齊隂蟾遁老魄火鼠騁黠智<lb/>
夜深過我前跳躑飜飲器屋古又足蝎伺螫尤謹避<lb/>
簟紋燎炎輝側脅能少憇舉動體愞熟歔欷氣短細<lb/>
抱冰眠或可揮翣何所濟二年客京師身幸置散地<lb/>
<pb n="KR4d0464_SBCK_003-3b"/>
雖無束帶勞唯老覺加倍彷徨不知曙種髪沐而𬒳<lb/>
四序本平分偏盛誰所致火攻出下䇿不已<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>万類<lb/>
嗟此一丗人暍死將何厲此生匪金石流鑠吁可畏<lb/>
内熱復自焚衰槁將立至燥惟以静勝事湏以義制<lb/>
冰山詎可依煬竈非所媚遐想崑崚巔庭觀何偉麗<lb/>
巍然五千仞日月光隱蔽囬環十二樓空明澹無際<lb/>
水晶作柱礎群玉絢軒陛天風掠枕席月露濕環帔<lb/>
瑶臺擁灝靈萬舞發清吹真仙事朝元鸞鳯互驂翳<lb/>
閬風接玄圃追陪憶遊戯何年堕塵縁坐想無由詣<lb/>
安得萬里風振此垂天翅脫落區中囚髙舉尋吾契<lb/>
　　　　聽講吕刑諸篇<lb/>
　　　　　至元十六年已卯歲冬十二月十七日<lb/>
<pb n="KR4d0464_SBCK_003-4a"/>
　　　　　中山府明新堂雪夜㑹府尹史子華貳<lb/>
　　　　　政朱信卿洎諸吏属聽教官滕仲禮講<lb/>
　　　　　周書吕刑論孟諸篇<lb/>
凄風布雲葉寒日慘不光先集覩㣲霰轉盻鵞毛揚<lb/>
一天陽和氣散入中山堂公堂何所有曹務紛刑章<lb/>
竟日椎與扑令人足悲傷廉隅是何物僥倖爲尋常<lb/>
淪胥一至此禮義從消亡涉渊不自濟試以舟楫航<lb/>
郡侯樂與善揮撾噪其傍况復得佳士問學陂汪洋<lb/>
一編周穆書噩噩深慈祥爰念盡心戒披衍何琅琅<lb/>
敷明發藴奥逺紹開㣲茫大羮得至味黍稷非馨香<lb/>
狐白有餘燠弊緼非所當衆目鑿聾聵同僚益温良<lb/>
夜乆不能寐孰知冰雪雱定武古戰國風俗稱雄強<lb/>
<pb n="KR4d0464_SBCK_003-4b"/>
今夕復何夕弦歌破天荒吏散擁衾卧薄俗思溥匡<lb/>
大决洙泗波浩蕩湔群盲此事恐難必此志詎能忘<lb/>
一州稍安行一方賜無量比老汲一見此外吾何望<lb/>
打䆫聽雪聲起視夜巳央<lb/>
　　　　謝子文龍尾藤䇿之贈<lb/>
子文善方伎奸從吾輩游城居三十年藥惠遍八州<lb/>
我適駐棘津數見禮聿修循循似不能氣皃何和柔<lb/>
贈我龍尾研加以蒼藤脩杖為扶我衰研用供冥搜<lb/>
入手三摩挲白雲滿汀洲意重無所荅在我將何求<lb/>
君言愛余書落紙雲煙浮儻蒙數字恵永作千金收<lb/>
既聞因語君我老拙所謀有時縱惡扎聊用寫殷憂<lb/>
如君濟物心胡為効予尤喜抱弊帚歸兩䄂紛琳璆<lb/>
<pb n="KR4d0464_SBCK_003-5a"/>
客去倚䆫坐念之思夷猶<hi>一作悠悠</hi>誰期淡癖中亦有同<lb/>
好流呼兒一題詩持贈相為醻<lb/>
　　　　贈仲温教授求授真訣<lb/>
僕年五十餘氣志覺衰耄耳厭秋蟬號目眩昏花眊<lb/>
癃鍾百態具何啻鬚髪皓朅来觀津邑有幸遇醫老<lb/>
仰開浩浩天俗學歸一掃息心抱吾真辨之當在早<lb/>
人生堪輿間雖靈貴強矯不然一物耳歲乆等枯槁<lb/>
况復智物誘内熱日煎擾不聞山木喻樗散元壽考<lb/>
守身為最大自餘皆細眇亟當念所存夕惕謹持保<lb/>
授我内經旨根命入幽討促膝語三日底裏為傾倒<lb/>
㑹合豈易得相逢恨草草多君濟物誠憐我慕丘禱<lb/>
夜䦨耿無寐再拜獲至寳作詩代瓊琚相期永為好<lb/>
<pb n="KR4d0464_SBCK_003-5b"/>
　　　　泛漳篇<hi>并序</hi>
　　　　　予以王事奔命今春環走二千餘里前<lb/>
　　　　　次漳隂車殆馬煩且得目眩<graphic n="KR2437" url="https://raw.githubusercontent.com/kanripo/KR-Gaiji/master/images/KR2437.png" mimeType="image/png"/>痛疾逺<lb/>
　　　　　不能騎舟行東下庶得一日之休富覽<lb/>
　　　　　大川勉卒来事作泛舟篇以見意時至<lb/>
　　　　　元辛巳四月十一日也<lb/>
盤盤魏大名属縣行且周銷我髀裏肉四月猶綿裘<lb/>
舎車出漳隂歩上枋頭舟咿啞理雙棹信舡下中流<lb/>
清風泛㣲瀾篙師訝當頭豈知河伯意故故為遟留<lb/>
汀花助行吟孰取澤畔愁觧衣卧蓬底穏似畫舫幽<lb/>
駭觀兩岸移灣環轉林丘灘囬淺能澁波富去自湭<lb/>
拍拍風水聲兩打空階秋白鳥何處来雪點河之洲<lb/>
<pb n="KR4d0464_SBCK_003-6a"/>
前飛如導予翔集聲啁啾欽念川上嘆晝夜何悠悠<lb/>
宜為智者樂曲折涵至柔中擅利物功轉漕半九州<lb/>
君看萬斛載掀舞一葉浮仍為勉不息能若兹水不<lb/>
行行望沙麓且得一日休呼兒覔殘𥿄題作漳川遊<lb/>
　　　　栢亭嘆<lb/>
　　　　　至元十八年七月𥘉二日次栢郷因所<lb/>
　　　　　見而作<lb/>
烏巢一枝多囬簿萬榦林富覽擅已有振羽辝凡禽<lb/>
傾身附老鶻翔集千仞岑既切彼所習復接鳴鳯音<lb/>
秋空恣搏擊鷙老有弗任勢大不兩立擠彼歸幽沉<lb/>
健雛從天来赫赫威制臨毒拳奮所宣坼裂顙與衿<lb/>
縣官籍其家富埒郭穴金懐壁匹夫罪况此皆漁侵<lb/>
<pb n="KR4d0464_SBCK_003-6b"/>
行植栢亭傳緩轡惻我吟前車滿孥戮後車載瑜琛<lb/>
乃知非分福禍養憸人深行路莫爲惜但云神理忱<lb/>
豺豕與蛇虺吞噬盖本心天道喜報復自昔非獨今<lb/>
戾氣容有已怨讎日相尋一禮制萬動千古聖所欽<lb/>
何當民志定無復僣與滛<lb/>
　　　　九門道中<lb/>
　　　　　至元十八年十二月六日同察司諸公<lb/>
　　　　　㑹葬董簽院於南董髙里原還過九門<lb/>
　　　　　故城作<lb/>
朔風暮轉劇曠野埃霾昏長鞭驅羸驂日晏東南奔<lb/>
義有執紼役重過孤城闉邑居廢與置代逺不必論<lb/>
緬懐武靈舉騎服開雄尊國聽固自我臣義賛亦惇<lb/>
<pb n="KR4d0464_SBCK_003-7a"/>
潜師襲中山萬馬出此門林樓九原塞英氣爲一吞<lb/>
脾睨五雄間覇業幾桓文至今西林阜隱隱猶兵屯<lb/>
一朝探雀鷇痩死秋槐根人事靡不𥘉克終乃可云<lb/>
野老無所識引宿投荒村吹燈具萍粥士雉爇使温<lb/>
觧我寒悴色謝官非所存就枕固不寤一覺東方<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>
　　　　野河渡<lb/>
蒼茫劉橋渡南北凡幾過清霜十月交澄湛東流波<lb/>
飲馬立水邊照我兩鬢皤行役非所苦傷懐動悲歌<lb/>
三年恒山趙彈劾兼拊摩熬熬眼中民力弊差與科<lb/>
不能一勺潤慰彼煩與痾頋此衣帶水溉載功寔多<lb/>
人而反不若低首愧野河素餐吾可迯柰此蒼生何<lb/>
　　　　菊歎<hi>沙河縣作</hi>
<pb n="KR4d0464_SBCK_003-7b"/>
佳菊如幽人蔬畦溷凡卉遶叢嘆萎暍與我𥘉不異<lb/>
秋香期爛熳培植須早計呼童溉清泉乗曉㸔生意<lb/>
繁根溢芳滋秀色失枯悴一物苟獲飬面背見盎睟<lb/>
人生胡不然浩浩存夜氣<lb/>
　　　　輓漕篇一<hi>作拖舟謡</hi>
湯湯汶水波西騖復東注勢雖汗漫来止可流束楚<lb/>
發源本清淺才夏即沮洳安能浮重載通漕越齊魯<lb/>
有時汎啇舶潦漲藉秋兩舡官行有程至此日艱阻<lb/>
鉅野到齊東着淺凢幾處必資州縣力澁滯方可度<lb/>
漫村赶丁夫所在沸官府先湏刮流沙推挽代篙艣<lb/>
硬拖泥水行奚異奡盪努渉寒痺股腓負重傷背膂<lb/>
咫尺逺千里跬歩百舉武兹焉幸得過断流行復阻<lb/>
<pb n="KR4d0464_SBCK_003-8a"/>
又湏集牛車陸逓入前浦中間吏因縁爲弊不可數<lb/>
蠻梢貪如狼緫壓暴於虎所經輙繹騷不若𬒳掠虜<lb/>
盻盻入海口未免風浪鼓舟中一斛粟百姓幾辛苦<lb/>
今復起堰垻壅積百万禦木石動萬計科配困氓伍<lb/>
不思根源微隄障深幾許轉漕本便民廣儲實國𥙷<lb/>
事功貴順成勉强終齟齬海道事巳然又復有此舉<lb/>
惜將生民力委棄若泥土山東實重地一静乃可撫<lb/>
嘗聞建隆間有相曰趙普凡百投利人罷遣皆不取<lb/>
以兹報國恩後世比申甫黄閣十餘年清風一萬古<lb/>
　　　　元日示孫阿鞬六十韻<lb/>
璠璵世重寳就器湏磨鐫𣏌柳固凡木矯揉成桮棬<lb/>
人雖物之靈學則全其天蛾子積大垤禮經存至言<lb/>
<pb n="KR4d0464_SBCK_003-8b"/>
多學卓有立孔門稱子渊吾年八九歲入學郷校間<lb/>
外傳既善誘汝曽從勉旃暮觀子夜後晨讀霜月邊<lb/>
日課字三百熟誦例半千十三至十六詩賦填全篇<lb/>
十九學蘇門遂親經史筵潜闚義理窟弄筆勢翩翩<lb/>
遺山紫陽翁鹿庵暨神川四老鑄顔手誨我扣兩端<lb/>
騰口爲奬藉孺子有足觀自後雖努力巳爲家務纒<lb/>
随復就力列一身縛㣲官道德負𥘉心聦明非日前<lb/>
歲月不我與齒豁童其顛猶能致禄位分持憲司權<lb/>
出入鶴蓋隂紫𫀆金帶鮮舉家𥘉不識啼饑與號寒<lb/>
政自稽古力汝曽極周旋切誡習刀筆有来戴儒冠<lb/>
傳家無長物臨終付青氊有書五千卷太半親手編<lb/>
三世無白屋辛苦天所憐多財秖益愚讀書可希賢<lb/>
<pb n="KR4d0464_SBCK_003-9a"/>
遺訓母此替我目瞑下泉汝生今十歲小字名阿鞬<lb/>
貌端姢且静氣吐清而圓妍皮褁癡骨了不直一錢<lb/>
致身文學中不負三軰傳後事實汝責窠鶵望飛鶱<lb/>
四民士為貴六經學之原身安得所師志節先強堅<lb/>
憤悱務時敏効習心眼専人十已則百人眠巳不眠<lb/>
事業一燈苦聲華四方喧唾手取青紫如拾地芥焉<lb/>
子孫丐華澤其祚將綿綿但見讀書貴但知讀書便<lb/>
重則復其家輕則雜泛蠲不見編戸氓差徭日相煎<lb/>
里胥徵歛急追呼到推牽汝若學不立非農即啇廛<lb/>
更下作奔趣為人執弭鞭尔雖士夫裔所習失之偏<lb/>
不學入常流學者乗髙軒我甞感時軰貴賤難相攀<lb/>
何啻龍與豬過甚霄壤懸子孫轉下愚門户日凋殘<lb/>
<pb n="KR4d0464_SBCK_003-9b"/>
或秪為士子終身尚髙閑向来徴歛暴略不相為干<lb/>
近多置書家萬卷圖好看来者不一讀非貿即棄捐<lb/>
人果不好學方寸如廢田良苗復何有茆塞深荒烟<lb/>
皇皇七篇書義利何昭宣堯舜等人耳有為即差肩<lb/>
我家徙鄘衛將近二百年素業農與儒宗族頗嬋嫣<lb/>
嘱汝善継述可光新舊仟我老不足法汝曽言不刋<lb/>
念兹復在兹敬之若銘盤力學貴穉齒収功良匪難<lb/>
㓜成若天性習慣如自然所以昌黎公恩義戒奪遷<lb/>
願汝事斯語佩服如韋弦我文多漫與此詩不可諼<lb/>
　　　　桑蟲歎<lb/>
行行桑間人執柯争擊扑樹根擁圎壤持<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>待掩覆<lb/>
云是振桑蟲除治絶遺育咄哉此何為與蠶同出没<lb/>
<pb n="KR4d0464_SBCK_003-10a"/>
千林緑如雲一掃若湯沃不知絲忽腸其大容幾斛<lb/>
春蠶眠正飢蠢蠢冨厥族湯盆出新絲奪自汝口腹<lb/>
無衣四海寒十千帛一束老農前致詞近歲旱何酷<lb/>
無乃民作孽其或時事促十年餐險食邇来險不復<lb/>
嘗云和致祥野成繭與榖皆縁一氣間修省轉菑福<lb/>
望望惜兩乾汝等稱濟物駐驂荅老農嘿尔私自嘱<lb/>
調元真宰事吾軰乃碌碌低頭愧畸人張口待廩粟<lb/>
　　　　靈光塔<hi>并序</hi>
　　　　予自京師南還赤日黄塵走六百餘里及<lb/>
　　　　登兹觀煩襟倦思頓為一醒因書斐作二<lb/>
　　　　十一韻以記來曽<lb/>
我從京師來望望入定武靈光古傑觀嶻嶪上雲雨<lb/>
<pb n="KR4d0464_SBCK_003-10b"/>
何年僧令能建此壯佛宇浮雲衛浩刼神力湧坤土<lb/>
經過二十年未暇登陟舉坡仙遺墨在平日思一覩<lb/>
𥘉穿若蜃樓轉上疑戰櫓拾級有餘平緩歩無陟苦<lb/>
最愛洞腹寛豁逹儘容與盤折抵絶巓未省吾背僂<lb/>
心清聞妙香風烈不知暑逈臨増雙明徙倚慄兩股<lb/>
滹池黄一綫太行青可數江山有清眺萬象入延佇<lb/>
乃知灝爽氣物外自吞吐應怜闤闠人下與塵坌仵<lb/>
斜陽淡髙層風鈴時自語靈光乆無光雄筆照千古<lb/>
摩挲墨花昏瞪視遽如許清風冠髙標猶足跨虞禇<lb/>
龍象幸護持取重此窣堵<hi>窣堵波佛經云高顯也</hi>
　　　　舂榆嘆<lb/>
昨遊封龍廻行行憫農耕午憇得美䕃飲馬常山城<lb/>
<pb n="KR4d0464_SBCK_003-11a"/>
有婦挾筐筥木皮白縱横柴門臨野碓舂治無停聲<lb/>
朝飡此皮麺暮煑此葉羮捄荒兹上食殘喘聊支撑<lb/>
話巳長嘆息一飽何時盈我因慰田父努力無嘆驚<lb/>
皇家澤<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>霈蠲盡租與征閱月凡四兩禾苗見青青<lb/>
又聞使四出訪問民間情有害思與去有利随使興<lb/>
惟期和氣應庶得來休徴寕心待斯湏㑹見秋有成<lb/>
　　　　折齒吟二十四韻<lb/>
吾年未四旬顱髮白勝雪兩眼眩生花一耳或通塞<lb/>
所喜牙齒牢未省有殘缺飲食雖壽基齒壯物善嚙<lb/>
庶幾桑榆境健啖延歲月所以胾與餅飢耒若刀截<lb/>
今晨具盤飡軱肉固纎屑一嘬出不虞左齒拉而折<lb/>
群稚慘不嬉病妻驚欲絶汝老不自量無故取摧摺<lb/>
<pb n="KR4d0464_SBCK_003-11b"/>
予云盛則衰百醜見兩頰平生好言辭咀嚼出五色<lb/>
文戰怒欲碎醉飫乾甚决運用勤亦至半百當衰<graphic n="KR1727" url="https://raw.githubusercontent.com/kanripo/KR-Gaiji/master/images/KR1727.png" mimeType="image/png"/>
<hi>一作歇</hi>時時以舌䑛乍脫覺中熱一落不復生根<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>漫枯<lb/>
枿駭若中堅摧闊於山口豁自今湏愼護作事思妥<lb/>
帖一柔勝百剛有味老聃説唅呀動恥念顚倒漱水<lb/>
怯猶勝昌黎公餘者堅尚㓗旣不妨歗歌底用心甈<lb/>
臲齒堕端午前詩裁重午莭成虧恐有數歌以散憂<lb/>
結<lb/>
　　　　癸未七月秋分日鎮陽澤宫弘道堂讀韓<lb/>
　　　　子有感<lb/>
盤盤素王宫欎起金粟背厭喧卧芹堂梏亡心暫在<lb/>
岡平勢尚隆雨乆晴亦快風清自逺至雲竒堆户外<lb/>
<pb n="KR4d0464_SBCK_003-12a"/>
一編子韓子至味欣一嘬時當八代衰道脉僅如帶<lb/>
先生晞聖徒扶觝由我㤗詠歸渺聖門簞食乏藜菜<lb/>
頋時有汙隆盡我志所逮遑遑仁義心自任乃尔大<lb/>
横流嚙巨防力障俾勿壞排隂入九地孤唱肅萬籟<lb/>
困吝𥘉不計百折氣益邁要當没則巳不易下惠介<lb/>
書雖不盡言後學有足頼真知程子説安石詩自阨<lb/>
荀揚公所譏鄒後無接派道心得非深能遽發此嘅<lb/>
略内詳外言恐就述作槩我知踐履功當出仰崧岱<lb/>
後來立論者志母以辭害文平極道腴筆肆走光怪<lb/>
私心適有㑹何翅讀屢再雄名儷景翻浩氣振吾憊<lb/>
起拜壁間像䫙泚覺雨霈冝乎配神庭血食昭万代<lb/>
　　　　董大夫廟<hi>在元州城北門内有宋元祐間縣宰宋保囯壁記云縣西南八</hi>
<pb n="KR4d0464_SBCK_003-12b"/>
<hi>十里有廣川店隋避諱改長河縣今将陵縣是也舊属兾州</hi>
吾觀漢家制所法皆亡嬴中間去取之易苛稍寛平<lb/>
何叅不足責本是刀筆生文景尚黄老申公負虚名<lb/>
賢哉董大夫三䇿冠漢庭論說天人際髙吐三代英<lb/>
仁義我所重功利我所輕紛紛弘湯間獨能尊聖經<lb/>
所惜王者佐竟老膠西卿過蓨得遺廟再拜冠與纓<lb/>
至今讀公書片辭皆丗程浩浩廣川水萬古朝滄溟<lb/>
因之觀其瀾吾道得少行<lb/>
　　　　漢丞相條侯廟<hi>在蓨縣西三里</hi>
遥遥漢蓨國落落真将軍至今有遺廟突兀城西垠<lb/>
維景四葉帝恩濫椒房親髙帝白馬約侯封乃忠勲<lb/>
區區王氏子何功復何人丞相懲吕禍安劉念先臣<lb/>
<pb n="KR4d0464_SBCK_003-13a"/>
所重社稷計豈憚嬰其鱗竭忠固臣節返　得怏怏<lb/>
嗔大胾不設櫡薄責等上尊庾死何所慊景皇似非<lb/>
君<lb/>
　　　　泥阻小大西門道中<hi>七月四日</hi>
常山抵鳶鞮望望百里近我行滹水陽秋漲勢纔褪<lb/>
氣蒸暑肆虐雲駃雨作陳經塗𬒳游潦間關阻前進<lb/>
固知路未夷畏此簡書迅東西大小門咫尺浮圖鎮<lb/>
泥淤壞轍深車䧟雙輪軔顛蹶困長耳喧呼空断靷<lb/>
于役非其時跬歩有至遴用拯壯則吉人牛親倩問<lb/>
言形半公私物應有違順禮讓䟽慊荒非係風土悋<lb/>
侯門仁義存河去安所潤赴官比花開斯語未盡信<lb/>
暮投田家宿何翅夏畦病苦熱不能眠伏枕聴露蚓<lb/>
<pb n="KR4d0464_SBCK_003-13b"/>
　　　　鋤鏤詩<hi>并序</hi>
　　　　　至元二十年癸未歲七月四日赴任濟<lb/>
　　　　　南道出藁邑西南郷觀農人用鋤鏤理<lb/>
　　　　　田時秋霖開霽嘉糓滿野三農熈熈然<lb/>
　　　　　有歳成之樂自惟本田野間人喜爲賦<lb/>
　　　　　詩不知何時得與若輩耦而耕也<lb/>
雙竿駕特牛獨脚雲耳並紛紛捲土落一剗蕃草净<lb/>
是名爲鋤鏤𥘉不見田令行觀數畆禾草去苗意盛<lb/>
中心覺欣快圗蔓得機柄種多我力寡匪此何由勝<lb/>
<hi>一作人定果能勝</hi>神農製田鎡耒耜理之正兹焉述後來𥘉<lb/>
出驚智竟荆公重農本一一見歌詠青苗変箕歛大<lb/>
爲當丗病千年負深譏言不覆所行<lb/>
<pb n="KR4d0464_SBCK_003-14a"/>
　　　　牛升哥詩<hi>并序</hi>
　　　　　深州靖安故城店牛氏子升哥年十歲<lb/>
　　　　　能白翦諸字試之誠然點畫波撇甚有<lb/>
　　　　　可觀者其父來求詩因走筆賦此<hi>七月八日</hi>
人生有至性凡事作不難豈問年長少智巧出百端<lb/>
阿升甫毀齓能弄金剪刀一字𥘉不識所見禾與蒿<lb/>
字形雖百態裁成思無勞撶膚搯細像棘端刻飛猱<lb/>
徃徃從効習猶足驚兒曹我因嘱乃父宜令筆墨操<lb/>
學焉苟不輟智見為書豪<lb/>
　　　　聞談劉齊王故事<hi>并序</hi>
　　　　　七月十三日宿阜城縣廨教諭劉元輔<lb/>
　　　　　話廢齊祖塋在縣南十二里今謂之御<lb/>
<pb n="KR4d0464_SBCK_003-14b"/>
　　　　　莊至今石馬在焉明日次元州陳教授<lb/>
　　　　　又説豫未貴時一日頋見一白龍現婦<lb/>
　　　　　翁家大鏡中但無鱗與角耳後乃岳亦<lb/>
　　　　　見以女妻之資藉之力甚厚及生二子<lb/>
　　　　　以鱗角名之或者謂二子長豫當大貴<lb/>
　　　　　後果然<lb/>
劉公布衣時徃徃人鄙棄婦翁識其賢資籍極至意<lb/>
龍騰鏡光中第闕鱗角異用𥙷二子名既長志果遂<lb/>
八年阜昌齊有命終閏位至今説釡銀託子返爲絫<lb/>
為淵既毆魚齊安得不廢朅來過故城人指金華地<lb/>
公昔此讀書葱欎見佳氣尚看書帶草碧色映階砌<lb/>
蕭條縣南墳猶以御莊謂石馬慘無聲山冡乆蕪穢<lb/>
<pb n="KR4d0464_SBCK_003-15a"/>
空餘一字詠流播傳後世邦人陳與劉因話談此事<lb/>
　　　　過深州故城有懐韓昌黎觧牛元翼圍事<lb/>
維唐有藩鎮連衡皆盗區汚孽互相濟殆似背脇疽<lb/>
心腹訌蟊賊膏血化蟲蛆厲階安史乱王澤不逺敷<lb/>
河朔有故事誓作効逆徒堂堂裴中令夷蔡恢皇圖<lb/>
聊乗破竹勢一制三鎮污腐敗就與决大赫天王誅<lb/>
彼相中妒梗百裴竟無如事機一堕地涵潰終䘮軀<lb/>
所以賊湊軰血人于牙鬚既戕弘正忠復抗新使符<lb/>
靖安門晝鎖長圍困豼貙昌黎觧一言王略始得舒<lb/>
信乎立大事臨機見真儒東征過故城徃事秋風徂<lb/>
得人國無弱懐古重欷<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>文公豈多得元翼何代無<lb/>
　　　　賢哉霍生行<hi>霍宗字守道世啇賈二子長日思廉次日思文</hi>
<pb n="KR4d0464_SBCK_003-15b"/>
賢哉禹城霍傳家惟水圖一身坐服賈二子使業儒<lb/>
虗館致師範<hi>謂董宗道也名師舜濟南人</hi>捐金買詩書所願士行<lb/>
列所願徳依於利逹非素望爵禄非所覦厥修日有<lb/>
來此心得安舒我職宣教責東行式其閭二子出拜<lb/>
我朴厚中若虗呼前試講說固覺囬不愚我因嘱乃<lb/>
父義利不並居頓首謝使者行將帶經鋤祝阿㡬万<lb/>
家從古禮義墟爰自兵革來錐刀衆為趍瀟瀟枳棘<lb/>
間一朝見鵷雛孝悌道甚迩色怡歩徐徐聖賢事不<lb/>
難經訓即菑畬二者有餘𥙿文章自華腴要知特逹<lb/>
舉張本徳與譽切戒作而輟又慎終匪𥘉勤苦天不<lb/>
負流芳子孫濡或秪稱善人巳爲舜之徒讀書不求<lb/>
官此語聞大蘇譬如飲不醉陶然歡有餘賢哉霍君<lb/>
<pb n="KR4d0464_SBCK_003-16a"/>
心能與坡意符因之訓二子此詩不可無<hi>七月二十三日客禹城作</hi>
　　　　題洪崖先生卷後<lb/>
昔夣洪崖仙遺我雪色鹿振衣登長崗超邁翥玄鵠<lb/>
山精與木怪役使供走僕至今青城山神爽動林谷<lb/>
三郎老温柔妄意企仙躅两行招隱書空霑岩桂馥<lb/>
誰能拍其肩翳鳯事追逐我欣拜遺像及此凡數幅<lb/>
仙摽入遐想兹畫更清淑掩卷見南山髙興渺烟麓<lb/>
　　　　出香竒石<lb/>
張生貯竒石携來有遐觀一峯華不注堕我几桉間<lb/>
穿穴作怪供突兀横蒼顔炷香烟滿竇野燒生春山<lb/>
我乆汨俗冗對之心暫閒瞑坐清㒷遠夣與孤雲還<lb/>
　　　　洗硯示孫阿鞬<lb/>
<pb n="KR4d0464_SBCK_003-16b"/>
書生事筆耕窮年治農圃我貧未是貧四貴會文府<lb/>
<hi>東坡謂筆墨帋硯文房四貴</hi>伊硯供我用小大不恒主磨硯積有<lb/>
時敗墨雜垢淤毛錐汨厚漬豪蕩失剱舞墨石不相<lb/>
入肝膽幾越楚呼児濯清泉外難思一抒枯蓬發寒<lb/>
芒炭柳屏宿汚玄泓連紫䑓月露霮天宇烱烱鸜眼<lb/>
碧婉婉修眉嫵歙絲紛霧縠秋色欝端渚更怜緑玉<lb/>
洮金桃啄鸚鵡石中有此理面目開太古不辞襟䄂<lb/>
黝一一重摩拊朝来試玄圭瑟瑟響秋雨聴餘思脩<lb/>
然揮洒方得所玩之中有感滌念易心慮元來况本<lb/>
善物誘失𥘉度賢愚不相逺克復在朝暮昏蒙貴撃<lb/>
伐氣志戒堕窳淬礪能日新天理自昭著願渠體終<lb/>
章吾豈為研賦　秋澗先生大全大集卷第三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_059-1a"/>
秋澗先生大全文集卷第五十九<lb/>
　碑<lb/>
　　　　大元國衛輝路創建三皇廟碑銘<hi>有序</hi>
衛之廟祀三皇權輿於<lb/>
國𥘉醫家者流因城隍祠右故壇屋而像之庸申歳<lb/>
時瞻仰之懇然位置迫隘規制卑陋不足以妥靈掲<lb/>
䖍爲神明觀府監尹荅失帖木兒頋其如是蹶然于<lb/>
中私自念言當尊而侈大之心有所在而時則未遑<lb/>
也伏承<lb/>
登極詔條聖帝明王守吏致祭廟宇傾圯官爲修葺<lb/>
至大德庚子歳夏仲祠部頒降三皇禮秩以春秋二<lb/>
時饗獻盖宗本醫學拯恤元元也而昔構不称安能<lb/>
<pb n="KR4d0464_SBCK_059-1b"/>
儼肅禮容光昭祀典哉侯乃咨謀於僚属曰<lb/>
明詔所當夤奉民力不可妨奪工匠不可徒役公帑<lb/>
不敢擅發也當首出俸稍以爲倡率少尹八思麻因<lb/>
判寮髙興仁推官馮琚相與賛襄下逮属吏醫師筮<lb/>
士從風皆靡聿來胥宇於是相治城北郭汲署故址<lb/>
爽朗方衍奠敞神居經始於是歳冬孟断手於明年<lb/>
季夏爲禮殿三巨筵松桷旅楹奕奕挻舃望雲就日<lb/>
儼若帝者之所其臺門洎醫學講堂齋室以次修舉<lb/>
其秋因常禋禮奉安神棲儀物肅備薦獻通暢士民<lb/>
來觀懽忻賛嘆謀斵石紀績傳示方來持學正祁伯<lb/>
易事狀以修建碑銘爲請不肖念郷榆盛事其敢以<lb/>
衰耄　辭夫德髙太上者宜垂不朽之名澤及萬丗<lb/>
<pb n="KR4d0464_SBCK_059-2a"/>
者當享天下之祀鴻荒肇判爲生民害者多矣三聖<lb/>
継作觀象化民創物垂範如畫八卦以通天地之情<lb/>
造書契而代結繩之政耒耜以資耕耨舟楫而濟不<lb/>
通衣裳宫室既厚其生棺榔歛葬復恤其死交賄貨<lb/>
而易有無剡弧矢以威強暴然後民得安居而粒食<lb/>
優游以卒歳孔子繫易叙太皥神農軒轅氏功德如<lb/>
此其見於醫家說者謂神農氏一日嚼嚙物毒七十<lb/>
餘種軒𡵨論難本乎大道而䆒乎死生之奥故近代<lb/>
猥爲主祀若以三<lb/>
聖人開天建極利生民而仁後丗者論之特一事尔<lb/>
在泝流求源雖出於人心之至情而報本反始乃有<lb/>
國之令典按歴代祀秩曰皇曰帝惟唐甞置廟京師<lb/>
<pb n="KR4d0464_SBCK_059-2b"/>
餘雖多文定於故都三年一祭而已我<lb/>
國家掃攙搶以清華夏断鰲足以立四極還純反朴<lb/>
崇德尚功三年故都之祀亦甞舉行迨<lb/>
聖天子當宁道嫓生成仁含動植秪嚴毖祠克作<lb/>
神主開建醫學德洽好生故有司推廣<lb/>
睿意俾同通祀致祠廟徧于天下其敬恭之典越至<lb/>
矣乎伊守土臣奉承唯謹規爲有方不傷財不役民<lb/>
未及閱歳而起百年偉觀事神治人可謂能也巳<lb/>
冝銘銘曰<lb/>
　林林緫緫　厥𥘉民生　理具畫一<lb/>
　七鑿方萌　乹端坤倪　軒豁露呈<lb/>
　孰措其一　厎於和平　聦明惟亶<lb/>
<pb n="KR4d0464_SBCK_059-3a"/>
　體用　弘　三聖継作　見天地情<lb/>
　裁成　以逸以寕　躋民仁壽<lb/>
　萬丗　徳至孰邁　道大難名<lb/>
　功同元化　罔知申行　推原報本<lb/>
　在理攸應　大德之政　恩治幽明<lb/>
　在在通祀　尊隆莫京　惟守土吏<lb/>
　恪於奉承　載敞新廟　閟妥聖靈<lb/>
　聖靈在天　與時降升　雲行雨施<lb/>
　品物咸亨　云何事神　而瘠於泯<lb/>
　翼翼禮殿　有儼神庭　民𥘉不預<lb/>
　吏亟經營　維皇降止　庶監嚴誠<lb/>
　風雨時若　歳事屢登　民浸福澤<lb/>
<pb n="KR4d0464_SBCK_059-3b"/>
　豈曰吏能　謹夫歳月　爰勒斯銘<lb/>
　事神治人　績用昭稱　煌煌麗石<lb/>
　永垂頌聲<lb/>
表碣<lb/>
　　　　文通先生墓表<lb/>
先生諱天鐸字振之姓王氏丗爲衛之汲　祖諱<lb/>
仲祖諱經顯考諱宇妣孟氏由農而士汔于先君蓋<lb/>
四丗矣其本支德澤與夫出處之大致巳鑱諸埋石<lb/>
兹不復云惟其心之與學逹於政而明夫用之所當<lb/>
然者敢發越以昭于外𥘉先君既冠以家學魁多士<lb/>
已而嘆曰君子不可以虚拘是足以盡吾學乎且天<lb/>
之所卑於我者何如我能克而復之以塞　所以卑<lb/>
<pb n="KR4d0464_SBCK_059-4a"/>
<pb n="KR4d0464_SBCK_059-5a"/>
<pb n="KR4d0464_SBCK_059-6a"/>
六考終于家逺近訃聞來㑹哭者踰月如知巴丁郎<lb/>
中居實石處士德玉單侍講公履烏宣慰貞等垂洟<lb/>
而言曰天不少假公年㑭爲我軰蓍龜今而後過將<lb/>
孰寡矣仍以文誄之至有識敏學精是既錫之以重<lb/>
彼胡奪之以輕遡長川而中流柂絶渉逺路而丰道<lb/>
車傾其爲時賢敬惜如此明年戊子春三月改葬于<lb/>
康公里清水原猊渦之洄曲奉常宋衜教授趙澄郝<lb/>
幹進士太原劉冲邑大夫李瑞僉曰先生卷徳丘園<lb/>
學貫三極其行與業爲國人所矜式可謂敏學先物<lb/>
逹夫丗用者也遂相與據法而謚表其封曰文通先<lb/>
生之墓夫人永和靳氏進士子玄之孫安陽丞顯思<lb/>
之女生子二人先卒家府没小子惲忱等服膺嚴訓<lb/>
<pb n="KR4d0464_SBCK_059-6b"/>
獲登仕版粗有立于丗識者謂先生之志之學盖有<lb/>
驗於後矣是用昭掲神道永示來裔銘曰<lb/>
政爲事樞用乃道輿學焉而兩不克是爲虚拘融體<lb/>
用於一源宜大行而窮居其命矣夫若或訓斯丗而<lb/>
迪後壽髙名而不渝固云先生之知命胡其衘之不抒<lb/>
　　　　碑隂先友記<lb/>
曹居一字通甫北燕人有文章善談詣以謨畫佐征<lb/>
南幕府官貟外郎卒<lb/>
劉祁字京叔渾源人資純粹早以文章擅名有神川<lb/>
遯士集行于丗弟郁以篆隷眞行名家終監察御史<lb/>
牛天祥字國瑞上黨人深天文武經學歴恒山公府<lb/>
講議官應東諸侯聘客死聊城<lb/>
<pb n="KR4d0464_SBCK_059-7a"/>
孟道字伯逹琅邪人性沉毅有機果威儀抑抑以<lb/>
業顯東海<lb/>
趙澄字公靖共城人性純古有儒行終衛州教授<lb/>
司之才字進道淇門人業詞科有聲埸屋間性悄直<lb/>
有口<lb/>
盧武賢字叔賢燕人資雄峻憙談兵以客卿游諸侯間<lb/>
王之綱字徳柔湯隂人通丗務以儒術縁吏事有塩<lb/>
鐡諸論傳相下<lb/>
邢敏字公逹秦人性公直明法令以廉自持用薦授<lb/>
左司貟外郎終大名府判官<lb/>
李禎字彦祥黎陽人先考同年吏貟轉尚書户部掾<lb/>
性温粹以善淑稱<lb/>
<pb n="KR4d0464_SBCK_059-7b"/>
釋朗秀廪延人行精嚴内典外五經子史無不䆒覧<lb/>
逮耄期不倦示㓕衛之仁化寺<lb/>
楊果字正卿蒲隂人詞賦第歴劇縣皆有能聲文彩<lb/>
風流照映一世拜叅知政事終懐孟路緫管<lb/>
董瀛字巨源廉臺人精力有幹局常從王滹南問學<lb/>
今爲淮東按察使<lb/>
董民譽字端卿陽夏人詞賦第爲人渾厚無圭角與<lb/>
時浮沉常叅預江漢都督府事<lb/>
劉方字元卿陵川人性清古善歌詩終衛輝路提學<lb/>
宰沂字魯伯洛陽人才表氣豪抱負竒節甞與中書<lb/>
楊維說降西山主帥時人壯之後爲王府徴士<lb/>
張豸字義夫相人性僻直數從事郡府少不合輒望<lb/>
<pb n="KR4d0464_SBCK_059-8a"/>
望弃去<lb/>
趙鵬字搏霄蒲隂人純粹有耆舊風金詞賦進士用<lb/>
辟■舉令泌陽以廉能稱<lb/>
石盞德玉字君寳蓋州人性至孝與人交愷悌篤信<lb/>
義甞與友共事惡其不直遂絶而不較<lb/>
勾龍瀛字英孺河南人性方直在河南有詩聲述姓<lb/>
譜行於丗<lb/>
烏古論貞字正卿遼東人沉毅果敢用廕任内侍官<lb/>
得幸北渡後■顯仕於去就不屑<lb/>
周惠字德甫隰州人性慷慨有大志早貴幸樂與賢<lb/>
士夫遊終江淮都轉運使<lb/>
王昌齡字顯之滄州人藴藉有經濟材由叅議史忠<lb/>
<pb n="KR4d0464_SBCK_059-8b"/>
武府知衛州有惠政在民<lb/>
李瑞字天祥汲人性強果重義急難凛古人風逹吏<lb/>
務有調議於先考執弟子禮終身焉仕至潞州判官<lb/>
王賛字子襄登封人性直諒生平游元劉間好詩學<lb/>
劉冲字進之太原人性剛克敦友義嗜學安貧樂道<lb/>
人善事與心㑹激節感慨有幽并豪傑氣尤長於左<lb/>
氏春秋<lb/>
馬寅字致逺許州人性雅重嗜古學恬於仕進<lb/>
丁居實字仲華錦州人用廕以吏起身有廉德北渡<lb/>
後以前代掌故授礼部郎中致仕<lb/>
馬佐字佐之滄州人金明昌太學生有賦聲<lb/>
完顔孟陽字和之遼東人用門資起身爲部掾北渡<lb/>
<pb n="KR4d0464_SBCK_059-9a"/>
後不仕好古書家藏至千餘卷<lb/>
沈侃字和卿魏人資端方精律學嚴而嫉悪由憲臺<lb/>
司法調陵州倅致仕<lb/>
張善渊字機道譙人少為黃冠師性機警有幹局表<lb/>
表為玄門綱<lb/>
王磐字文炳永年人經義苐人品髙邁儀範一丗文<lb/>
章精極理要臨大節不可奪今為翰林學士承㫖<lb/>
徒單公履字雲甫遼海人經義苐學問該貫善持論<lb/>
丗以通儒歸之性純孝樂誨人官至侍講學士<lb/>
陶諒字信之獲吕人有吏幹歴邑長著能稱<lb/>
程和字仲羙武陟人長管庫材以聚書教子爲志竟<lb/>
莫遂而没哀哉<lb/>
<pb n="KR4d0464_SBCK_059-9b"/>
胡璉字國瑞武安人詞賦苐爲人慈祥樂易風流偉<lb/>
德度子祗遹有俊材光大其先業<lb/>
朱萬齡字壽之雲夣人生平以道學自負星暦占筮<lb/>
乃其所長<lb/>
楊弘道字叔能淄川人氣髙古不事舉業磊落有大<lb/>
志文章極自得趣有小亨集行于丗<lb/>
王信字信之南燕人少爲律吏羙丰儀嗜酒有氣義<lb/>
李班字晉伯北燕人性介特以品官子𥙷部掾<lb/>
趙非熊字周卿安陽人貞祐間甞以材武選爲春官<lb/>
衛率爲人姿嚴厚可任以重事<lb/>
　　　　長樂仟表<lb/>
汲郡王氏其先河南陽武縣圈亭人避靖康之亂北<lb/>
<pb n="KR4d0464_SBCK_059-10a"/>
渡河至汲樂其風土衍沃遂占藉為長樂郷西晉里<lb/>
人今墟落南原纍纍而阜者蓋自肈遷巳來丘壠也<lb/>
族衍代深法不可溝合率藁殯兆外時我<lb/>
曽祖府君以大宗子覩其然而歎曰禮當改卜新仟<lb/>
爲王氏第二營明靈其舎諸况責寔在我乎於是擇<lb/>
葬而東得地於苐四疃清溝之北自禰而上三丗合<lb/>
群從凡厝者卄餘竁其紹己絕而力弗逮者率棺衾<lb/>
畢具逺近聚觀莫不欽其孝之至仁之厚也及夫歳<lb/>
時墓祭先西後東傳于今而不墜百年來墓栢蔚茂<lb/>
蒼煙梨雪光動林陌識者謂君子之澤渊流而未央<lb/>
也時則㤗和之末大安𥘉年也迨我有元至元十五<lb/>
年戊寅不肖孫惲由翰林待制授朝列大夫充河北<lb/>
<pb n="KR4d0464_SBCK_059-10b"/>
河南道提刑按察副使明年春三月按部而南過家<lb/>
上塜首從二墳以封以饗其東仟則繚以短垣周若<lb/>
干歩武復欲發逹幽光慨焉莫䆒訪耆舊則髙年俱<lb/>
盡考丗德則旌紀寂寥因念天下之物未有無本而<lb/>
立捨祖而豐昵者也然逺則䟽䟽則不親不親則涂<lb/>
人此丗俗之常情也今王氏二百載間丘墓移置者<lb/>
三始焉西晉里再卜白楊疃分白楊而祖西河郷勢<lb/>
固有當然者彼子孫浸逺吾豈敢必其不源委泮渙<lb/>
枝葉扶䟽者哉惟其泝流㝷源推末求本明夫當然<lb/>
之理固不得親其親而豐于昵者矣後之來者能以<lb/>
吾言丗守而不易雖百丗可親也而我<lb/>
祖建遷之義是不可不表見于後曽祖諱經字伯常<lb/>
<pb n="KR4d0464_SBCK_059-11a"/>
讀書不仕以仁厚比一郷衛人至今以長者稱云銘曰<lb/>
　族萃蕃　理則遷　尊而祖　獲所安<lb/>
　論本根　不易存　祭先河　祖所遵<lb/>
　致時祀　首逺墳　取此法　𥙿後昆<lb/>
　繄我曽　寔古人　仁之厚　孝之純<lb/>
　西晉里　長樂原　憶墓栢　鎻蒼煙<lb/>
　欎相望　見嬋嫣　孰不曰　王氏仟<lb/>
　銘貞石　表先德　陵谷遷　庶可識<lb/>
　　　　管勾推公墓碣銘<lb/>
公諱德字濟之姓推氏其先相州隆慮人宋季有起<lb/>
身刀筆至州録事叅軍者以政尚嚴明不畏強禦名<lb/>
大父暨兄金𥘉避仇徙家衛之共城伯祖以材𥙷縣<lb/>
<pb n="KR4d0464_SBCK_059-11b"/>
吏不幸偕蚤丗考復字永亨時在襁褓母李氏<hi>貧不能家</hi>
<hi>提之再醮</hi>邑醫杜氏及長就傳其術遂以良毉稱公少頴<lb/>
異能紹其家學軒𡵨雷扁巳來書浩愽不易䆒悉研<lb/>
窮機要所得爲甚多正大丁亥以方瘍兩科中選由<lb/>
毉工𥙷省司管句公有藴藉以德將藝爲上官推重<lb/>
生平志存濟物故其診治疾證未甞以貧冨易心理<lb/>
或未安歸若芒刺在背㒚不敢着席𥘉貞祐大兵後<lb/>
比屋疫作與考謀曰今困厄如是我寔司命可坐視<lb/>
不捄遂大措湯劑歴飲閭里間其乏粥瀋者復以米<lb/>
遺之全活甚衆天興𥘉盗起西山約衆東走汴中涂<lb/>
遇刼賊熟眡爲公遽放仗前謝曰推君父子曏以藥<lb/>
惠脫我輩命忍以非義加諸餘亦獲免壬辰秋歸隠<lb/>
<pb n="KR4d0464_SBCK_059-12a"/>
蘇嶺老者尊其德病者頼以安而少者訪其學然神<lb/>
膏傳瘍靈丸起廢毉家者流正有定法而僻隠贅異<lb/>
等疾在方伎所無者公率能望知意料而决翕忽死<lb/>
生之變如程氏子得腹痛疾以食毒治而苦愈亟謁<lb/>
公狀聞曰此臓疽也已無及矣程不應公曰後三日<lb/>
當有腐血下而絶及期果然晚節耽翫史籍酣適醪<lb/>
醴浮沉得喪一寓情桮杓間或勸焉吾方陶然遊太<lb/>
和之郷君可去母呶竟以飲致疾終享年七十有二<lb/>
配桒氏郷進士彦周之女壼儀母道有承平故家風<lb/>
範生女子三人長適司候張顯仲女鉅家李氏季歸<lb/>
王某後公五年卒壽八秩聓顯等合葬古郭里栢門<lb/>
山南原殿士桒君塋西南隅實至元二年二月四日<lb/>
<pb n="KR4d0464_SBCK_059-12b"/>
也後十五年春惲按部南下躳奠墓次泫然興感縱<lb/>
羊曇之淚下霑襟時思罔替終伯道之自遺伊慼爲<lb/>
恨何如惟是鑚石紀銘昭告下泉庶幾少有慰焉推<lb/>
爲氏歴考姓書不見惟潜夫論載餘推氏出楚之芉<lb/>
姓公豈其苗裔乎銘曰<lb/>
　軒歧有書　是爲内經　洞逹病機<lb/>
　惟明克能　於惟我公　天禀粹靈<lb/>
　靈丸起廢　神膏續肱　不主故常<lb/>
　以意智行　推本所自　其源渊渟<lb/>
　藝精多挾　度貨可居　髙下其手<lb/>
　類夫吏胥　繄公處心　德度愉愉<lb/>
　拯溺捄焚　巳焉是圖　相彼陽施<lb/>
<pb n="KR4d0464_SBCK_059-13a"/>
冝嗣厥後　本支顚兀　理莫可䆒<lb/>
纍纍堂封　栢山南原　刻銘表公<lb/>
　以慰下泉　雖髙深兮易位<lb/>
　尚知爲郷先生推氏之仟<lb/>
　　　　故將仕郎潞州㐮垣縣尹李公墓碣銘<lb/>
丗有風誼之士粹出天禀不俟激卬藹郷曲之譽稱<lb/>
於士大夫間者李公其人也公諱瑞字天祥其先潞<lb/>
州上黨人系出唐昭武公抱玉之裔五代季逺祖以<lb/>
官家衛公爲人慷慨有機警長身銳目髯糢糊蝟磔<lb/>
酒酣吐氣抵掌談話而英姿颯爽之餘猶隠然溢眉<lb/>
睫間少爲縣吏録録無所見正大間恒山公僊提孤<lb/>
軍宿汲連九公聲援君時給事莫府叅軍李仲愛其<lb/>
<pb n="KR4d0464_SBCK_059-13b"/>
武幹委以赤白嚢事公感其知遇晝則荷戈捍侮于<lb/>
外夕則抱牘上軍務于府殊﨣﨣然及冝津撤守跳<lb/>
大梁既而京城疫作縱飢民出公倡率流播救死扶<lb/>
羸歸那延撒吉似悉編爲氓者千七百餘口逮乙未<lb/>
春家府一見喜曰此跅弛士也教之當有用遂礲夫<lb/>
糲厲日致其詳謹焉州召爲吏主掾數不屑去壬子<lb/>
秋■詔以衛六縣爲丞相忠武公采地叅卿王公來<lb/>
主州治舉能理劇署之典薄領聽其指縱躍如也巨<lb/>
細之務釐𥙷肅叙効其用居多俄薦授録事叅軍兼<lb/>
汲邑長將順拊循至有惠愛至元三年緫尹陳公以<lb/>
材辟府從事六年積前後勞赤牒授潞州判官棲遲下<lb/>
位德及民爲艱故寛簡持大體謙譲睦僚友聽共佐<lb/>
<pb n="KR4d0464_SBCK_059-14a"/>
理中多禆益了不露巳出至上敬下安惟恐秩竟而<lb/>
去之遽也九年夏予調官晋府過家上冢胙飲水濵<lb/>
話平生甚悉翼日雞一鳴送予逺郊外泣且言曰吾<lb/>
老矣不能爲升斗禄走形勢途弟相見期邈未知復<lb/>
無恙否遂哽噎訣去予亦歔欷乆之且訝其遽如許<lb/>
也其秋以訃來告嗚呼哀哉公事家府執弟子禮三<lb/>
十年始終如一日一別終天葬弗逮送吊不及哀銘<lb/>
誄未彰有恨何如嗣子震既礲石墓道百拜來請銘<lb/>
曰無庸固所願也公姿孝悌憙賔客賑窮継乏雖脫<lb/>
驂指囷略無難色至於排難解紛不自頋藉猶焚溺<lb/>
之在已復能通下情知疾苦姁姁欵欵老安少懷與<lb/>
人接無貴賤禮夷故牛童馬走盡得其懽心晩節備<lb/>
<pb n="KR4d0464_SBCK_059-14b"/>
甞世故小心儉畏以省事爲樂有訟來質成公温言<lb/>
理喻曰緩急人時有也其忍以小忿興怨可退思自<lb/>
省既而偕謝曰公長者過不敢復聞又善營搆事不<lb/>
爲巧飾要以敦鞏延百載上如衛之泮宫潞之儲廪<lb/>
是也𥘉農民發野塜市甓下令禁焉暴委之患遂絕<lb/>
士人牛國瑞聞公義託妻子東遊客死聊城爲經紀<lb/>
其家又石其氏者坐事累猝不易辨明索之急投公<lb/>
匿焉竟頼以脫里有䘮率匍匐救視孔懷之情踰於<lb/>
兄弟至貧不能舉者棺衾坎壙楄柎之物必具葬乃<lb/>
已其周急趍難甚於已私類若此終飲德不伐閑居<lb/>
灌鑿樹蓻麄衣糲食與老農老圃爲伍殆將終身焉<lb/>
噫衰俗頽波中矯矯然有古義士風出則智効於官<lb/>
<pb n="KR4d0464_SBCK_059-15a"/>
處則行比一郷可謂不凢者矣士方以壽祉期公一<lb/>
旦暴僨不及中壽爲惑豈氣盛亟㐮物剛易折推原<lb/>
本自理或亶然然觀義之所在有不亡者存焉異時<lb/>
有帶劒喬林讀予文而興起者未必不拜酹公墳㑭<lb/>
配食於縣社也公仕至將仕郎潞州襄垣縣尹命巳<lb/>
下卒春秋六十有四實九年壬申七月十九日也配張<lb/>
氏先卒女二人長曰阿醜女甥魏珎次未竿皆継公没<lb/>
嗣子震實主其喪葬汲縣唐津里清水之南源銘曰<lb/>
　太史著書　游俠與侉　不軌正理<lb/>
　匪暴豪邪　行而宜之　義莫有加<lb/>
　李公之先　奮跡將家　餘烈有光<lb/>
　流而義華　故俠焉負巨先之氣<lb/>
<pb n="KR4d0464_SBCK_059-15b"/>
　行焉佩仲由之猳　家府與訓　化而柔嘉<lb/>
　據理施惠　如有等差　趍人之難<lb/>
　甚於已私　孤不自存　我衣食之<lb/>
　貧不䘮舉　我棺窆之　野塚纍纍<lb/>
　公助半之　夷考其行　匪義則那<lb/>
　以之莅官　敏而外和　絲棼我理<lb/>
　瘡疲我摩　方百里之命下　俄春者之不歌<lb/>
　心則罔单　其如命何　念公平生<lb/>
　涕泗滂沱　番番良聲　公榮寔多<lb/>
　泉流西東　太行峨嵯　我銘刻石<lb/>
　等與不磨<lb/>
秋澗先生大全文集卷第五十九<lb/>
<pb n="KR4d0464_SBCK_059-16a"/>
</p>
<p>
</p>
  </div>
</body>
</text>
</TEI>
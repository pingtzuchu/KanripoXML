<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_098-1a"/>
秋澗先生大全文集卷九十八<lb/>
玉堂嘉話卷之六<lb/>
野合女子七七四十九隂絶男子八八六十四陽絶<lb/>
過此為婚為野合時叔梁紇過六十四娶顔氏少女<lb/>
故曰野合<lb/>
宋紹興中衍聖公渡江而東者孔玠也<lb/>
𧖟為龍之精按馬質云禁原蠶注天文辰為馬蚕書<lb/>
曰蚕為龍精月值大大則浴其種是蚕與馬同氣李<lb/>
林甫月令釋曰先蚕天駟也先蚕之神或以為苑窳<lb/>
婦人寓氏公主或以為黄帝或以為西陵氏或以為<lb/>
天駟歷論不一然蚕其首馬首其性喜温惡濕其浴<lb/>
火月而再養則傷馬此固與馬同出於天駟矣然天<lb/>
<pb n="KR4d0464_SBCK_098-1b"/>
駟可為蚕祖而非先蚕者也蚕婦人之事史記黄帝<lb/>
娶西陵氏始蚕漢祝苑窳婦人寓氏公主比或有所<lb/>
傳然其祭設壇或少牢或太牢或一獻或三獻禮必<lb/>
皇后親享北齊使公卿祝之非也其曰龍精<hi>見荀子賦蚕</hi>
閑府儀同三司謂置府辟吏儀同三公也唐制<lb/>
感生帝唐王仲丘傳引鄭玄注云天之五帝逓王王<lb/>
者必感以興故夏之正月祭所生於郊以其祖配之<lb/>
因以祈糓感帝之祝貞觀用之矣<lb/>
廟制古者天子七廟自虞至周不易之制也七廟者<lb/>
　廟前廟後寢漢自明帝詔遵儉約無起陵寢藏<lb/>
　　　魏立二廟晋宋齊隋及唐皆同一廟而異<lb/>
　　　　　　所以象生之有朝寢所以象生之有<lb/>
<pb n="KR4d0464_SBCK_098-2a"/>
寢也建之觀門之内不敢逺其親也位之觀門之左<lb/>
不忍死其親也諸侯五廟謂二昭二穆與太祖之廟<lb/>
五鄭氏曰太祖始封之君王者之後不爲始封之君<lb/>
廟蓋諸侯不敢祖天子故王之子弟始爲諸侯不得<lb/>
立出王之廟後丗子孫祖其始封者而其或有大功<lb/>
德特命祀其祖先則立廟可也魯有姜嫄文王之廟<lb/>
鄭祖厲王是也若王者之後始封之君非有功德不<lb/>
可為祖則祖其先代之王也宋祖帝乙是也<lb/>
大夫三廟王制大夫三廟一昭一穆與太祖之廟三<lb/>
鄭氏曰太祖是别子始爵者雖非别子始爵者亦然<lb/>
鄭志荅趙商謂王制商制故雖非諸侯之别子亦得<lb/>
立太祖之廟周制别子爲太祖若非别子之後雖為<lb/>
<pb n="KR4d0464_SBCK_098-2b"/>
<pb n="KR4d0464_SBCK_098-2b"/>
<hi>又祭統曰昭穆者放以别父子逺近長幼親䟽之序而無乱也</hi>
藏主開元禮義鑑曰藏主合在何處按五經異議云<lb/>
藏主於廟西壁中備水火之災必在西者長老之處<lb/>
地道尊右鬼神幽隂也祭薦檀弓有薦新如朔奠<hi>謂重新物</hi>
<hi>為之設奠</hi>王制大夫士宗廟之祭有田則祭無田則薦祭二<lb/>
以首月薦二以仲月士用特豚大夫用羔庻人春薦<lb/>
韭夏薦麥秋薦黍冬薦稲韭以夘麥以魚黍以豚稻<lb/>
以鴈髙堂隆曰天子諸侯月有祭事其孟月四時之<lb/>
祭也大夫以上將之以羔或加犬而巳士以豚庻人<lb/>
則唯其時冝魚鴈可也又薦新雖在廟皆不出神主<lb/>
五禮精義曰但設神座<lb/>
　陳氏曰人子之於親飲食與藥必先甞而後進四<lb/>
<pb n="KR4d0464_SBCK_098-3a"/>
時新物必先獻而後食寢廟之薦新亦推其子先<lb/>
之禮以盡誠敬而巳<lb/>
宋秦益公檜家廟制紹興中命立家廟於私第中門<lb/>
之左一堂五室丗祖居中東二昭西二穆堂飾以黝<lb/>
堊神板長一尺博四寸五分厚五寸八分大書某官<lb/>
某夫人神坐貯以帛嚢藏以<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>凾用神幄歳四享用<lb/>
孟月柔日具三獻有司言時享用常噐常饌上倣政<lb/>
和故事命制祭噐賜之<lb/>
舞雩臺雩祭葢龍見建巳之月巳乃陽亢之時隂氣<lb/>
難逹用女巫舞雩女隂也舞所以逹陽中之隂也又<lb/>
吁<graphic n="KR2489" url="https://raw.githubusercontent.com/kanripo/KR-Gaiji/master/images/KR2489.png" mimeType="image/png"/>而禱雨曰雩<lb/>
社稷位社五土之神稷五榖之長首種先成故長蔡<lb/>
<pb n="KR4d0464_SBCK_098-3b"/>
邕曰其位在中門之右社主隂其遺故北向天子曰<lb/>
大社諸侯爲百姓立社曰國社諸侯自爲立社曰侯<lb/>
社大夫爲民族居百家以上共立一社曰里社各以<lb/>
所冝本立而表之大社廣五文諸侯半之蓋方廣二<lb/>
丈五也皆胃以黃土其主以石謂石土類也其位社<lb/>
東而稷西王之祭也南面其服也絺冕其性黝其祭<lb/>
血取其隂類其罇大罍其樂應鍾其舞帗舞其皷靈<lb/>
皷凡皆因其物以致其義庻人蒙其社功故亦祭之<lb/>
春有祈而秋有報也稷非土無以生土非稷無以見<lb/>
生生之效以其同功均利養人故也地載萬物天垂<lb/>
象取財於地取法於天是以尊天而親地故教報焉<lb/>
家主中霤田主社示本也<hi>陳氏禮書</hi>
<pb n="KR4d0464_SBCK_098-4a"/>
諸侯城郭之制典命云上公九命子男五命其國家<lb/>
宫室車旗衣服禮儀皆以命數爲節<lb/>
　國家國之所居謂城方也公之城方九里宫方九<lb/>
　百歩侯伯之城方七里宫方七百歩子男之城方<lb/>
　三里宫方三百歩<lb/>
五土所宜鴻别子曰土地各以類生故山氣多男澤<lb/>
氣多女障氣多喑風氣多聾林氣多癃木氣多傴岸<lb/>
下氣多腫石氣多力險阻氣多癭暑氣多天寒氣多<lb/>
壽谷氣多痺丘氣多狂衍氣多貪輕土多利重土多<lb/>
遲清水音小濁水音大湍水人輕遲水人重堅土人<lb/>
剛弱土人肥壚土人大沙土人細息土人羙耗土人<lb/>
醜<lb/>
<pb n="KR4d0464_SBCK_098-4b"/>
七水所宜汾水濛濁而冝麻濟水通和而冝麥河水<lb/>
中濁而宜菽維水輕利而冝禾渭水多力而冝黍漢<lb/>
水重安而冝竹江水肥仁而冝稲平土之人慧而冝<lb/>
五榖爾雅曰太平之人仁丹穴之人智太蒙之人信<lb/>
倥侗之人武<lb/>
釋菜鄭司農云古者士相見於君以雉爲贄見於師<lb/>
以菜爲贄釋即舎也始入學必舎菜禮先師也菜蘋<lb/>
藻之属蓋以伴宫有芹藻猶子事父母有堇荁也<lb/>
姓族氏說<lb/>
詩曰振振公姓振振公族書曰錫土姓左氏衆仲曰<lb/>
<pb n="KR4d0464_SBCK_098-5a"/>
天子建德因生以賜姓胙之土而命之氏諸侯以字<lb/>
為氏因以為族官有丗功則有官族邑以如之周語<lb/>
曰伯禹䟽川遵滯鍾水豐物皇天嘉之祚以天下賜<lb/>
姓曰姒氏曰有夏<hi>堯賜禹姓曰姒封之有夏</hi>謂其能以嘉利冨生物也<lb/>
祚四岳國命為侯伯賜姓曰姜氏曰有吕謂其能為<lb/>
禹股肱心膂以養物豐人也<lb/>
姓非天子不可以賜而氏非諸侯不可以命姓所以<lb/>
繫百姓之正統氏所以别子孫之旁出族則氏之所<lb/>
聚而已占者或氏於國則齊魯秦呉是也氏於謚則<lb/>
文武成宣是也氏於官則司馬司徒是也氏於爵則<lb/>
王孫公孫氏於字則孟孫叔孫氏於居則東門北郭<lb/>
氏於志則三烏五鹿氏於事則巫土匠陶是也盖别<lb/>
<pb n="KR4d0464_SBCK_098-5b"/>
姓則為氏即氏則有族族無不同氏氏有不同族故<lb/>
八元八凱出於髙陽氏髙辛氏而謂之十六族是氏<lb/>
有不同族也啇氏條氏徐氏之類謂之六族陶氏施<lb/>
氏之類謂之七族宋氏華氏謂之戴族向氏謂之桓<lb/>
族是族無不同氏也<lb/>
贄禮帛有衣𬒳之仁皮有炳蔚之文故孤執之羔有<lb/>
跪乳之禮有羣而不黨之義故卿執之進必以時行<lb/>
必以序鴈也故大夫執之交有時别有倫𬒳文以相<lb/>
質死分而不變者雉也故士執之可畜而不散迁者<lb/>
鶩也故庻人執之可畜而不違時者鷄也故工商執<lb/>
之<lb/>
食邑説秦爵二十級惟徹侯乃得食縣其関内侯本<lb/>
<pb n="KR4d0464_SBCK_098-6a"/>
無食邑其加異者列之関内之邑食其祖税<lb/>
漢𥘉士大夫以上皆令食邑食者除租毎户一歳更<lb/>
輸錢二百貨殖傳所謂千户之君則二十萬是也<lb/>
漢因郷評取士謂因人共推之也如公孫弘以充賦<lb/>
萬石君以孝謹聞<lb/>
漢𥘉入仕者不限年如劉向陳咸以八十爲郎劉辟<lb/>
疆以八十爲衞尉公孫弘以八十爲相趙充國以七<lb/>
十爲將軍貢禹八十迁御史大夫<lb/>
漢集議漢置大夫專掌議論事苟疑似未央合中朝<lb/>
之士雜議之自两府大臣以下至博士議郎皆得議<lb/>
之不嫌於卑抗尊也如呼韓邪單于欵塞卒用郎中<lb/>
侯應之䇿朱博得罪議獄者五十八人王嘉得罪議<lb/>
<pb n="KR4d0464_SBCK_098-6b"/>
者六十人故曰漢集議有公天下之心<lb/>
漢封侯號有宰相封侯者公孫平津是也有婦人封<lb/>
侯者蕭何夫人同封鄼侯樊噲妻吕湏封臨羗侯是<lb/>
也以地名封者平陵冝春是也以功封者冠軍驃侯<lb/>
是也以羙名封者傳望愽陸是也<lb/>
太行山水皆洑流地中関中諸水皆行流地上<lb/>
金銀魚袋唐髙宗給五品上隨身銀魚袋以防詔命<lb/>
之詐出内必合之三品巳上金飾袋垂拱中都督刺<lb/>
史始賜魚中宗景龍中令特進佩魚散官佩魚自此<lb/>
始宋張師正倦游録云魚袋者取事君夙夜匪懈之<lb/>
義以金爲飾亦身之華也上公桓圭侯信圭伯躬圭<lb/>
鎮主冐圭<lb/>
<pb n="KR4d0464_SBCK_098-7a"/>
公謂二主之後及王之上公雙植謂之桓桓宫室之<lb/>
象所以安其上也信當爲身與躬圭葢皆象以人形<lb/>
為瑑但文有麁縟耳欲其慎行以保身也鎮圭尺二<lb/>
寸天子守之鄭氏曰鎮安也所以安四方以四方鎮<lb/>
山爲飾崇髙敦厚而萬物附焉者山也冐圭孔氏曰<lb/>
冐以齊瑞信方四寸邪刻之然冐之以知諸侯之信<lb/>
偽猶今之合符也<lb/>
子榖璧　男蒲璧<lb/>
榖所以養人蒲為席以安人璧皆徑五寸子男不執<lb/>
圭者未成國也葢桓強立不撓而安上為任故公圭<lb/>
瑑之身伸而躬屈伸者尊足以候外而蔽内屈者卑<lb/>
足以長人故侯伯之圭瑑之子不足於長人而可以<lb/>
<pb n="KR4d0464_SBCK_098-7b"/>
飬人故璧瑑以縠男不足以養人而可以安人故璧<lb/>
瑑以蒲圭者天之用璧者天之體盡其用者必盡其<lb/>
體得其體未必盡其用此圭璧所以不仝也<lb/>
王后駔琮<hi>駔音組</hi>
作方玉五寸上有鼻以組繋之因名焉蓋古者建國<lb/>
王立朝后立市用以爲權也<lb/>
牙璋中璋<lb/>
典瑞曰牙璋起兵旅以治兵守鄭司農曰牙璋瑑以<lb/>
爲牙牙齒兵象故以牙璋發兵又牙璋中璋皆有鉏<lb/>
牙之飾賈公彦云軍多用牙璋軍少用中璋白虎通<lb/>
曰璋位南方南方陽極而隂生兵亦隂也故以兵起<lb/>
爲義如漢有銅虎符魏有兵符以發郡國兵豈牙中<lb/>
<pb n="KR4d0464_SBCK_098-8a"/>
之類歟<lb/>
白琥<lb/>
刻虎爲形者以形成於秋也虎禮西方之玉也以塩<lb/>
爲虎形者亦示武之謂也<lb/>
瑗説文曰瑗大孔璧也人君上除陛以相引<lb/>
環玦<lb/>
荀子曰絶人以玦反絶以環范寗釋榖梁曰君賜之<lb/>
環則還賜之玦則往蓋環之爲物或施於佩或施之<lb/>
於反絶佩環則不佩玦<lb/>
六幣相合<lb/>
行人合六幣圭以馬璋以皮璧以帛琮以錦琥以繡<lb/>
璜以黼何也昔大王事秋人以皮幣継之以犬馬終<lb/>
<pb n="KR4d0464_SBCK_098-8b"/>
之以珠玉是珠玉重於犬馬犬馬重於皮幣則合圭<lb/>
以馬合璋以皮宜矣繡黼皆隂功也繡則五色之全<lb/>
黼則白黒而巳是繡備於黼也則合琥以繡合璜以<lb/>
黼冝矣婚禮納徴以束帛饗○贈送者以束錦聘〇<lb/>
禮享君夫人以束帛○覿以束錦○上大夫與下大<lb/>
夫致賔介饔餼皆以束帛○賔介儐之以束錦○食<lb/>
礼君侑幣小束帛○大夫相食以束錦是帛宜於錦<lb/>
也則合壁以帛合琮以錦宜矣○圭東方也馬動物<lb/>
也璋南方也皮文物故以文琥西方也萬寳之成莫<lb/>
備於此故以繡璜北方也隂陽之辨莫斷於此故以<lb/>
黼此六幣所以合之之意也○皮馬不上堂故圭璋<lb/>
特逹於上然則璧琮琥璜皆非特逹者歟<lb/>
<pb n="KR4d0464_SBCK_098-9a"/>
伏日暦忌釋曰伏者何也金氣伏藏之日也四時代<lb/>
謝皆以相生立春木代水水生木立夏火代木木生<lb/>
火立冬水代金金生水至於立秋以金代火金畏於<lb/>
火故至庚日必伏庚者金故也<lb/>
臘日風俗通曰禮傳夏曰嘉平殷曰清祀周曰大蜡<lb/>
漢改曰獵臈者臘也因臘取獸祭先祖也漢火行衰<lb/>
於戌故曰臘也漢舊儀曰臘者報諸神鬼古聖賢有<lb/>
功於民者禮記伊耆氏始爲蜡蜡者索也歳十二月<lb/>
合聚萬物而索享之也周禮祭䄍則龡豳頌擊土皷<lb/>
以息老物<lb/>
　節有八節<lb/>
　玉節玉節之制以玉爲之以命數爲大小守邦國者用之<lb/>
<pb n="KR4d0464_SBCK_098-9b"/>
　角節用犀角角在鼻上是角中之貴守都鄙者用<lb/>
　　之<lb/>
　虎節山多虎者用之謂晉國之類以金爲節鑄象<lb/>
　　焉必自以其國所多者於以相别爲信<lb/>
　人節平地多人者用謂衛國之類<lb/>
　龍節澤多龍者用之謂鄭國之類皆以金爲之以<lb/>
　　英蕩輔之英蕩畫凾也以竹爲之而有飾焉盛<lb/>
　　節噐也輔之節者使不損也<lb/>
　旌節道路用之道路謂郷遂大夫也<lb/>
　符節都鄙用之都鄙謂公之子弟及卿大夫采地<lb/>
　　之吏也<lb/>
　管節以竹爲之析節竹爲符節全竹爲管節如今<lb/>
<pb n="KR4d0464_SBCK_098-10a"/>
　　之竹使符也其有商者通之以符節門関者與<lb/>
　　市聮事節可同也康誥曰越小臣諸節春秋宋<lb/>
　司馬握節以死司城效節於府人而去司馬牛<lb/>
　致其邑與珪而適齊<hi>珪守邑土信符</hi>則守節不特於邦國<lb/>
　都鄙雖官府小臣亦有之矣<lb/>
漢竹使符銅虎符各分其半右留京師左付郡守■<lb/>
傳司関凡所逹貨賄者則以節傳出之如今移所過<lb/>
文書凡通達於天下者必有節以傳輔之漢制門関<lb/>
用傳作两行書繒帛上各持其一出入合之豈古之<lb/>
遺制歟<lb/>
秋磵先生大全文集卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_043-1a"/>
秋澗先生大全文集卷第四十三<lb/>
　序<lb/>
　　　　紫山先生易直解序<lb/>
紫山胡公年未強仕應奉翰林潔居官舎者幾十載<lb/>
致力讀書䆒明義理期於逺大取易卦辝徧書屋壁<lb/>
時不肖忝在言列過而見焉詢其故曰吾朝夕洗心<lb/>
将範模四聖人庻幾言行適冝而寡尤悔焉非特説<lb/>
夫言竒而法也識者巳以通材有用許之尔後郎地官<lb/>
佐省幕緫尹大郡提憲外臺平生藴藉見諸施設其<lb/>
至公正大之論卓異特逹之舉固不可枚數要之神<lb/>
吾志行吾道不阿合取容於時不俯仰勉從於衆可<lb/>
行即行不可即止又其晚節脱屣軒冕笑傲林泉進<lb/>
<pb n="KR4d0464_SBCK_043-1b"/>
退兩間知命随時從容中道蓋棺論定皆曰紫山曠<lb/>
逹英邁士也稽驗疇昔諗其得於易者爲多𥘉不知<lb/>
其有所著述公没之三載嗣子伯馳携所著易解懇<lb/>
題其端公與僕自弱冠定交氣義契合互爲知巳今<lb/>
雖衰懶撫其遺書忍無一言發越潜輝夫易聖人憂<lb/>
丗書也純粹精深通貫三才理包萬彚其用必湏見<lb/>
於開物成務之實然通其變必當逹其辝逹其辝欲<lb/>
見諸用者不於先覺躬行踐履之實跡而取法焉未<lb/>
見能造其窔奥也昔宋名儒劉斯立作學易堂記但<lb/>
序日用常行事而曰余學易矣論者以爲得體况紫<lb/>
山踐履工夫形諸事業復推巳所得纂而成書啓迪<lb/>
後人可謂得聖賢忠恕之道矣學者復能考公平昔<lb/>
<pb n="KR4d0464_SBCK_043-2a"/>
操履得其端倪以之㝷繹隱賾奥妙之㫖則思過半<lb/>
矣大徳二年冬十月八日謹序<lb/>
　　　　緫管范君和林逺行圖詩序<lb/>
燕趙自昔多豪邁慷慨之士雖時移俗易不復於古<lb/>
而海山沉雄通貫斗極鍾靈孕秀間亦見其人焉和<lb/>
林迺■國家興王地有峻嶺曰抗海荅班大川曰也<lb/>
可莫瀾表帶盤礴據上游而建瓴中夏控右臂而扼<lb/>
西域盤盤欎欎為朔土一都㑹然去京師數千里地<lb/>
連廣漠氣粛玄冥中土人聞話彼間風景毛髮森豎<lb/>
巳不勝其凛然矣况行役於其間哉至元丙戌<lb/>
詔■皇孫晉王於其地建藩開府鎮護諸部燕人范<lb/>
君徽卿早以湯液供奉徽卿為人讀書尚義以功名<lb/>
<pb n="KR4d0464_SBCK_043-2b"/>
自憙識逹時務臨機果决非特以方伎進也凢侍行<lb/>
者三徃返焉所謂沙漠寥逈風雪寒沍險阻艱辛備<lb/>
甞之矣其志益厲氣益振曽無退縮顧避之私今人<lb/>
暫適數百里間者輙有離别可怜之容抱𬒳入直省<lb/>
署彷徨顧妻子語㓨刺不能休較以徽卿之事非豪<lb/>
邁慷慨者乎冝遂雅志掇美仕而收功於薬籠者不<lb/>
止邯鄲故歩也友生尚薬長叚鼎臣壯夫為人撃節<lb/>
嘆賞之不足復持所繪逺行圖将求名公歌詠庸彰<lb/>
其名譽属序其端予謂徽卿志行固可振衰激懦為<lb/>
臣子忠勤之勸復欲形諸歌詠庻有聞風而興起者<lb/>
焉大徳二年十二月臘日序<lb/>
　　　　易齋詩序<lb/>
<pb n="KR4d0464_SBCK_043-3a"/>
予徃歲需■命延芳東淀識供奉姚君於稠人中儀<lb/>
觀秀偉襟量伉朗及聽其談論灑灑有断决固疑其<lb/>
非建除流也舜卿河東人少愽學越法家為顓門甞<lb/>
從事憲司以平反稱用薦耒京師當涂者將處之秋<lb/>
官司平旣而侍從官有以善占筮聞者一日緹騎到<lb/>
門以所詢■上對多徴驗中事幾由是待<lb/>
詔金馬日承■恩睞者盖有年于兹四方稽疑問計<lb/>
者湏以正理示之曰人事順蓍蔡不吾戾也皆知所<lb/>
止而去然舜卿姿耿介負才氣思効用於明時者為<lb/>
切顧是覆逆有不屑為者足跡亦未甞及權貴門墻<lb/>
求展其所藴賢士夫歆其志尚如此樂與之遊從嚴<lb/>
範泉甞題所居曰易齋率賦詩極口幽賛近持嚴翰<lb/>
<pb n="KR4d0464_SBCK_043-3b"/>
相過属題其端且曰序吾平生闕下十年幸詳之過<lb/>
此非所知也予告之曰昔劉斯立記學易堂但筆其<lb/>
宿昔日用常行之事洗心工夫不一言及論者謂得<lb/>
體盖易之為書聖人之丗為書人事作也吾用旣明<lb/>
道固在其中矣嗚呼舜卿胷中自然之理善學不言<lb/>
之妙與厮立其亦同然者乎元貞乙未冬十月望日<lb/>
序<lb/>
　　　　洪洞縣王舜卿敬親堂詩卷序<lb/>
昔賢論孝子之事親也務為敬愛交至恐其恃愛而怠<lb/>
慢生故父子異宅而處復慮孝愛簡而弗洽廼有問<lb/>
搔庠痛之節所以廣其敬愛也然宣尼語孝之大經<lb/>
以不敬其親謂之悖禮徒能養而禮法不足又深警<lb/>
<pb n="KR4d0464_SBCK_043-4a"/>
於言游蓋明孝之用固有愛敬之别䆒其本體主一<lb/>
無適與親之重事之大復何以加於敬乎予官晉府<lb/>
者五年得純孝之士曰王君舜卿舜卿丗居洪洞縣<lb/>
東陽里自曽祖惠祖誠祖母張氏継享遐齡子孫俱<lb/>
以善事聞舜卿夙承家範復知讀書勵行増益其情<lb/>
文之不足者奉其父伯玉君恪供子職謹身節用惟<lb/>
恐甘旨之有闕也氣和色愉所期致志之樂也孺慕<lb/>
情至洞洞属属如不勝而有所失由是取信於朋類<lb/>
傳美於郷閭僉曰舜卿誠孝人也予甞過其廬扁曰<lb/>
敬親庸表順徳後廿餘載予在翰林其友人中省東<lb/>
曹掾郭文卿相過而請曰舜卿自經翰學先生題品<lb/>
後信道愈篤家居教授克終孝養有司辟舉辝皆不<lb/>
<pb n="KR4d0464_SBCK_043-4b"/>
應邑大夫洎士之能文辝者咸歌賛之然未免為一<lb/>
郷士也不肖交㝡欵将求詩什於朝士庻播其清譽<lb/>
幸念疇昔賜以序文予謂文卿曰河東三聖人所都<lb/>
平陽寔放勲所理其至徳之所感格深澤之<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>濡至<lb/>
今尚有存者晉卿乃晉産之良孝行旣超乎流輩隱<lb/>
居復求其志尚自可追遺風而厲衰俗矣昔唐董召<lb/>
南隱居行義昌黎先生作<hi>詩發其潜</hi>徳宋徐仲車力學至<lb/>
孝紫陽朱公特書卓行二子之名因之昭晣顧予衰<lb/>
老其言豈能為人重輕哉文卿曰士志獲伸於知巳<lb/>
後生借重於先進此理之必然况甞趍下風而接清<lb/>
光者乎不然幽隱之士烏能名於後丗邪予曰有是<lb/>
哉於是乎書大徳二年戊戌歲重陽前二日序<lb/>
<pb n="KR4d0464_SBCK_043-5a"/>
　　　　雪堂上人集類諸名公雅製序<lb/>
雪堂上人禪悅餘暇樂從賢士夫游諸公亦賞其爽<lb/>
朗不凢略去藩籬與同形迹以道義定交文雅相接<lb/>
故凢有營建游謁或懇爲紀述或贈之詩引三十年<lb/>
間累至數百篇非好之篤求之切安能致多如是耶<lb/>
廼自諗曰綾標玉軸藏之篋笥銀鈎翠琰列諸廊廡<lb/>
焚香煑茗玩味者有時拂拭塵埃披讀者有數不若<lb/>
纂爲一編刋之板木用廣其傳遂詣秋澗翁以序引<lb/>
爲請予詰之曰夫浮屠氏一生死外形骸百年斯丗<lb/>
電露起滅事業功名一歸虚寂而後已今吾輩旣以<lb/>
不朽計實其空無復欲申衍微義其說何居師曰在<lb/>
吾教法中凢嚮善積行述賛偈爲之證據今某踵鴈<lb/>
<pb n="KR4d0464_SBCK_043-5b"/>
塔之故例續千佛之名經集群英裒衆美期欲布恒<lb/>
河沙界等湏彌盧共傳爲無盡藏不求詞林大居士<lb/>
爲表暴其端倪皷舞其宿緒是猶以明月之璧夜光<lb/>
之珠無因而暗投可乎予曰有是哉昔文暢參寥子<lb/>
愛仰昌黎東坡名徳屢造門墻二公以墨名儒行特<lb/>
與其進至贈之序賛雄深雅健與時俱新膾炙人口<lb/>
由是後丗知有二僧之名雪堂其亦文暢參寥子之<lb/>
流與至於行業風義讀其文頌其詩自當知之兹不<lb/>
復云<lb/>
　　　　樂籍曹氏詩引<lb/>
樂籍曹錦秀緩度清歌一日耒爲余夀因詢之曰汝<lb/>
以故家人物才色靚麗風韻閑雅知名京華爲豪貴<lb/>
<pb n="KR4d0464_SBCK_043-6a"/>
招致逞妙藝而佐清歡日弗暇及不知何取於予而<lb/>
得此哉曰妾雖不慧頗觧之無猥以薄技陳述古今<lb/>
興亡閨門勸戒必探窮所載記傳詩詠掇採端倪曲<lb/>
盡意趣乆之頗有感悟欲為效顰願乞一言為發越<lb/>
俾妾姓名得見於當代名公才士題品之末庻幾接<lb/>
大雅之髙風一時増價飲靈芝之瑞露七竅生香不<lb/>
同落花飛絮委跡於塵泥間耳先生寕無意乎曰予<lb/>
少有志於時中年多故每感事興懐登髙作賦以攄<lb/>
其底藴由是頗以文字知名今老矣百念灰冷有瞑<lb/>
目澄心燕坐焚香而巳惟集賢翰林諸名勝擅文雅<lb/>
而足才情念芳温而餘藴藉者肩相摩而踵相接也<lb/>
琢肝腎而製錦綺因咳唾而成珠璣模寫鶯花之狀<lb/>
<pb n="KR4d0464_SBCK_043-6b"/>
形容月露之情只在揮毫之頃耳彼徃求而得之如<lb/>
杜秋娘之善謳金縷薛校書之秀發娥眉元相國杜<lb/>
樊川皆贈寄詩什語意清新膾炙人口自可因之以<lb/>
傳不朽尚何俟粃糠之辝簸揚於前哉曰請即書此<lb/>
語令妾持之以為先容扣蓬萊瀛洲之境而問津焉<lb/>
不以可乎<lb/>
　　　　磁州采芹亭後序<lb/>
采芹亭者前州倅劉藻之所建也予自壯年䆠游河<lb/>
朔間每過滏陽更遽必趍拜楊公而去一日先生率<lb/>
予謁州之廟學指其廢而未理者曰此郡庠也此頖<lb/>
池也此頖之采芹故址也承平時學校之盛視數州<lb/>
為冠吾雖耄要當修完庶復舊觀據當時所存者雖<lb/>
<pb n="KR4d0464_SBCK_043-7a"/>
一瓦一石俾保之勿壞旣而先生下丗壬辰冬予復<lb/>
過滏陽所謂芹亭者巍然如翬飛翼跂宛浮波面荷<lb/>
香藻影曉風凉露士子游息徜徉其上沾濡芬霏歌<lb/>
詠思樂殆有登瀛之快已而翰属曹生因求書其事<lb/>
楊公疇昔之言不覺蹶然於中雖罔及施勞使來者<lb/>
是心不匱寔先生有以錫之我其可不念哉先生名<lb/>
威字震亨承安人姿剛直有文章議論少甞以蕃兵<lb/>
為儒将有功西夏建元𥘉年中書甞召為詳定官巳<lb/>
而言事以星變勸大臣宜解機務以避賢路不然且<lb/>
有大咎不聴遂拂衣南歸教授郷里壽八十終于家<lb/>
逮至元五年襄陽破吕文煥出降五月北覲過磁先<lb/>
生贈之詩云連隂六十日平地一尺水今朝與明日<lb/>
<pb n="KR4d0464_SBCK_043-7b"/>
淋瀝尚未止此者天垂戒其中有至理降将吕太尉<lb/>
飯畢行欲起偶尔得㑹面舎舘接汝爾自言鎮襄陽<lb/>
於此今五紀為惜萬人命此來非為巳<lb/>
聖主錫深恩髙爵還故里一飯尚有報盡忠從此始<lb/>
余謂我國家萬方同一軌得之與不得東南一隅耳<lb/>
向使君不來宋歴能有幾人生苟冨貴直筆一張𥿄<lb/>
見說李陵生不若張廵死吕為之歛祍而去撫卷懐<lb/>
賢豈勝感嘆若能取孟亭例祀先生於學宮俾死而<lb/>
不忘儲宫祝香回洒汗而書<lb/>
　　　　雪庭𥙿公和尚語録序<lb/>
至元丙子夏予考試河南由汝抵洛崧前勝槩盡在<lb/>
目中只欠少林一遊耳東行擬取道轘轅庶饜宿願<lb/>
<pb n="KR4d0464_SBCK_043-8a"/>
竟以事奪不果耿耿在抱至神遊洞閤雨花<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛怳<lb/>
與真遇今年甲午冬萬夀主僧圎譲偕少林惠山来<lb/>
謁因及山中物色與向夢不少異相顧一笑乃有是<lb/>
邪遂䄂出一編曰先師雪庭語録也仍合瓜前請曰<lb/>
公山林清興雖未稱遂幸題辝篇端以爲佗日張本<lb/>
寕無意乎予以事與心㑹似非偶然者按所具騰說<lb/>
以應懇求雪庭𥘉叅万松秀公萬松得法雪岩上人<lb/>
縱横理窟深入佛海至於游戯翰墨與閑閑屏山二<lb/>
居士互相賛歎爲方外師友其噐業槩可知已帥叅<lb/>
礼閱十寒暑獨能秀㧞叢林得根踞爲奥遂出丗主<lb/>
奉福精藍継應少林敦請招提禪刹号中天名勝板<lb/>
蕩后増崇起廢頓還舊觀緇徒具瞻蓊若海㑹於是<lb/>
<pb n="KR4d0464_SBCK_043-8b"/>
欵龍庭而振舉宗風敞五林而弘闡家教因縁㑹合<lb/>
傾動一時以無碍妙辯現當機應身處綂堂第一位<lb/>
者盖有年于兹從是而觀自非克荷佛乗大異倫类<lb/>
機鋒峻整逈出物表者能如是乎今舌本巳浄真如<lb/>
迹空學其法者能鑚研故帋即心印所在求向上一<lb/>
着恐不待夜雪横腰而悟面壁西耒之意盖有之矣<lb/>
吾未之識也是歲仲冬開局前三日書<lb/>
　　　　孝節王氏詩卷序<lb/>
傳稱夫有再娶之義婦無二適之文盖天道之常經<lb/>
人倫之大綱也然風霜别草木之性衰俗表幽貞之<lb/>
節求之于今王氏其人也父振北渡后甞為州權司<lb/>
年耄無嗣納州将劉六郎為門倩得一子甫半歲而<lb/>
<pb n="KR4d0464_SBCK_043-9a"/>
婿亡旣而父以女年盛且無母氏議復舘甥於<hi>室女</hi>聞<lb/>
之跽父前而言曰家貧無嗣世之常事婦人再醮柰<lb/>
名教何有誓死而巳父壯其志遂寢無幾異母弟用<lb/>
國俗欲行續嫓王氏出好言置叔於姑前以人倫正<lb/>
理折之曰寕守節而死不失節而生且夫者天也天<lb/>
不可逃行違神明天則罰之即欲自戕頼左右救而<lb/>
免叔亦感義烈而止時劉帥殁已乆世業扶踈諸子<lb/>
分居其姑秦氏亦無子孤影㷀㷀空闈索處王氏善<lb/>
組紃以供日需提挈子傑歸養秦氏以極孝恭教其<lb/>
子至通習儒吏致卓有所立於是風動郷閭義激行<lb/>
路耆舊士夫交章舉保蒙　旌表門闕曰孝節王氏<lb/>
之里嗚呼光顕哉及秦亡顧劉氏三代浮殯淺土子<lb/>
<pb n="KR4d0464_SBCK_043-9b"/>
孫游䆠力不暇及遂獨營墓田經理葬具凢溝合者<lb/>
十餘竁郷人來觀無不驚歎曰丈夫児有不能辨者<lb/>
何賢孝如此王氏處寡四十寒暑言笑未甞露齒素<lb/>
髪盈簮氣皃幽閑所謂老而益堅者也郷里偉其徽<lb/>
羙一日子傑來請文因泚筆而序之庻幾備采管䑣<lb/>
區明風烈者演柏舟之義云<lb/>
　　　　雪庭𥙿和尚詩集序<lb/>
禪以奥為說詩以志為言僧之以詩鳴者見於晚唐<lb/>
盛於前宋前賢評論固匪一致不出才清氣勝發𬞞<lb/>
笋之餘芳辝簡義深調葛藤之奥語就本法言之以<lb/>
心傳心推離還源在用之恒寂而已尚何文字之有<lb/>
然出丗演法者儆悟群迷不容忘言假借聲光發雷<lb/>
<pb n="KR4d0464_SBCK_043-10a"/>
音之先　雪庭■公和尚蓋亦出丗演<lb/>
志者也　集■詩詠及雜體等篇為三卷<lb/>
首嗣　髮恵山來求予叙引以光師<lb/>
行雪庭　平生然甞聞諸友人陳節齋談師噐<lb/>
局磊　用見諸行事其在方外實為不■今<lb/>
觀其　應物信手拈來吹花作霧■於<lb/>
憂時　判徃徃出言意之表者可謂混儒<lb/>
墨為　之手段企慕髙風追攀　有山<lb/>
堂惠　至元甲子冬十月卄七日秋澗老<lb/>
人序<lb/>
　　　　　嘉善録序<lb/>
刑者成也一成而不変民之生死俗之慘舒係焉故<lb/>
<pb n="KR4d0464_SBCK_043-10b"/>
君子悉其聦明致其忠愛而盡心焉在唐虞三代之<lb/>
際風俗淳教化備巳有輕重適冝欽恤哀矜之感况<lb/>
肺石雪冤棘林夜哭之後哉此疑獄折獄等集所由<lb/>
作也大都路緫管府推官李君威卿少習城旦書以<lb/>
儒術飾吏事復取經史子集下逮百家之說凢関於<lb/>
刑憲者撮其機要纂而從類先之以歴代法令輕重<lb/>
㳂革著明其體継之以聽断節目之詳彰施其用凢<lb/>
三十二門名曰嘉善録一日携示秋澗翁懇題其端<lb/>
予雖衰耄胸中耿耿尚在士有好學而兼善者廼喜<lb/>
聞而樂道之自政教陵遅獄辝繁閧事至持難手有<lb/>
未易措者故軄任推理衆爲抵諱然恊中輔治之具<lb/>
雖聖人視之為切務者孜孜焉存心而盡意可謂超<lb/>
<pb n="KR4d0464_SBCK_043-11a"/>
出於流俗之表矣况有致知之資居可行之聀當推<lb/>
鞠審决之際属類比事稽古凖今融㑹貫通俾時有<lb/>
稱平不冤之譽為不難矣昔宋祥符間有獄官張慶<lb/>
者以矜愼自持其囚徒飲食湯藥卧具必加精㓗其<lb/>
後子孫奕葉登第顕䆠于朝論者謂慶平昔重䘏獄<lb/>
事隂徳致然况延精覃思盡心於五罰五用者哉威<lb/>
卿尚勉行其所學善推其所得而愛物兼善之澤詎<lb/>
可量邪<lb/>
　　　　西巖趙君文集序<lb/>
西巖趙君系出遼勲臣開府公後遭時多故家業中<lb/>
衰西巖崛起畎畒從龍山吕先生學金自南渡後詩<lb/>
學為盛其格律精嚴辭語清壯度越前宋直以唐人<lb/>
<pb n="KR4d0464_SBCK_043-11b"/>
為指歸逮壬辰北渡斯文命脉不絶如綫頼元李杜<lb/>
曹麻劉諸公為之主張學者知所適從惟虎巖龍山<lb/>
二公挺英邁不凢之材挾邁徃凌雲之氣用所學所<lb/>
得偃然以風雅自居視孝恊律趙渭南伯仲間也雅<lb/>
為中書令耶律公賔禮至令其子䨇溪從之問學由<lb/>
是趙吕之學自為燕薊一派西巖受業適丁兹時探<lb/>
䆒其淵源沉浸乎醲郁加以立志堅篤講肄不倦冝紹<lb/>
傳遺緒最為知名士捐舘後十五年子天民携所述<lb/>
西巖集見示求引其端廼為之說曰文章天下之公<lb/>
噐與造化者争衡為之甚難故得其正傳者亦不多<lb/>
見豈非天之降才不易而人之噐識亦有限量邪惟<lb/>
就其材地所至學問能就以自得有用為主儘名家<lb/>
<pb n="KR4d0464_SBCK_043-12a"/>
而傳不朽若必曰湏撑霆裂月碎破陣敵穿穴險固<lb/>
者方可為之則後生晩學不復敢下筆矣如西巖之<lb/>
氣淳而學古材清而辝麗自足以攄平生之底藴為<lb/>
後進之規模異時有大辝伯出如王臨川元新興纂<lb/>
李唐之英華續中州之元氣序文章之宗派者則於<lb/>
是集恐亦有所取焉<lb/>
　　　　遺安郭先生文集引<lb/>
関輔天下形勝地有終南太華洪河涇渭為之襟帶<lb/>
姬周之所積累漢唐之所經營雖時異事改彼忠厚<lb/>
雄傑之餘風山川英靈之萃秀而在於人也意其必<lb/>
有瓌竒文雅之士生乎其間僕甞思一遊求其人與<lb/>
之縱竒觀歴遺跡羡河山之良是嘆興亡之無窮豁<lb/>
<pb n="KR4d0464_SBCK_043-12b"/>
逹界蔕以忘吾憂寤寐平生未遂斯願至元乙亥冬<lb/>
猥判晉幕夤縁迎謁抵華隂東歸殊悵然也爾後每<lb/>
自秦雍來者必為訪問雖得其髣髴而士之隱見𥘉<lb/>
不知也大徳庚子春方謝事不出有客扣門剥啄自<lb/>
稱奉先郭良弼嵒甫携示先丗遺安先生文集請引<lb/>
其端細為披讀盖信道篤燭理明攻詩文為顓門之<lb/>
業者也豈非向所謂瓌竒文雅之士乎雖未西遊其<lb/>
山川人物已在吾目中矣柰何衰老懶於論載請益<lb/>
勤乃勉為之說曰文章雖推衍六經宗述諸子特言<lb/>
語之工而有理者尔然必需道義培植其根本問學<lb/>
貯蓄其穰茹有淵源精尚其辝體為之不輟務至於<lb/>
圎熟以自得有用為主浮艶陳爛是去方能造乎中<lb/>
<pb n="KR4d0464_SBCK_043-13a"/>
和醇正之域而無剽切撈攘㓕裂荒唐之弊故為之<lb/>
甚難名家者亦不多見惟周卿先生天資冲粹内守<lb/>
峻㓗自㓜力學為健舉子中年流離不易所業故徳<lb/>
望彌髙文學益冨致逺近尊禮又少日以外孫行接<lb/>
際蘭泉先生所交麻段孟李諸公皆秦晉名士其資<lb/>
之深學之博與夫淵源講習可謂有素矣故詩文温<lb/>
醇典雅曲盡已意能道所欲言平淡而有涵蓄雍容<lb/>
而不迫切類其行巳靄然仁義道徳之餘孔子曰有<lb/>
徳者必有言信乎其有言也所可惜者連蹇埸屋不<lb/>
遂一第侍謀省幕道弗大行然化乎今者不必傳於<lb/>
後晦其始者其終必顕曰顯與晦必時之待楊雄氏<lb/>
所謂五百年必得其人然寥寥四海豈無知音者恐<lb/>
<pb n="KR4d0464_SBCK_043-13b"/>
表聖之言乃為通論况有賢子孫為之揚顕者哉今<lb/>
文治蔚興學者日衆異時板本一出有序關右之宗<lb/>
派䆒蘭泉之命脉者則於是集知所崇尚矣<lb/>
　　　　翁三山史詠序<lb/>
自伯魚趍庭■宣父訓以學詩俾興起志意通逹事<lb/>
理造夫大學閫域由是後之學者有以取法知所適<lb/>
從伊川先生甞欲體詩叙童子切務令朝夕諷誦發<lb/>
其意趨盖遵遺㫖也六經之外其次莫如史然載籍<lb/>
浩博𥘉學者欲遽渉獵譬如筭沙海上成功何年故<lb/>
前丗有帝王鏡略小學史断蒙求箋要等編皆誘之<lb/>
易以覧誦速収見效今慶元路緫判三山翁侯元臣<lb/>
復廣克前人規模取通鑑編年事跡顕著者綴聮五<lb/>
<pb n="KR4d0464_SBCK_043-14a"/>
言絶句二千餘篇其歴代之隆替君臣之得失粲然<lb/>
具列辝直而不晦言簡而意足使𥘉學者讀之易曉<lb/>
而難忘庸他日融㑹通貫之漸或曰牽合章句破碎<lb/>
全史不幾於篆刻雕蟲之弊乎予曰不然聖賢進修<lb/>
學有大小傳有後先子夏所謂譬諸草木區以别者<lb/>
為得之矣况翁侯是作特為童蒙所設就其所成就<lb/>
而論可謂祖聖訓述賢傳攄已志惠後學好古博雅<lb/>
者矣大徳四年月日謹序<lb/>
　　　　燕山王氏慶弄璋詩引<lb/>
史舘檢閱王生子憲自其先丗以篤行至孝培植根<lb/>
本子孫奉承家致屋潤復能尚義好禮為名公賢士<lb/>
夫稱道都城人物浩䌓由是王氏以孝義知名子憲<lb/>
<pb n="KR4d0464_SBCK_043-14b"/>
㓜蒙訓誨卓有所立以良家子選侍閤門擢直玉堂<lb/>
謹愿文雅出色同輩有光故家所不足者嗣續爲念<lb/>
大徳庚子夏佳氣充閭璋裳呈瑞犀錢玉菓已浴蘭<lb/>
湯綵筆柘弓載臨晬旦以予在院中最爲耆舊來乞<lb/>
名乃取先丗積善而不近名種徳而不求報命之曰<lb/>
餘慶先儒有云善惡之報至子孫而後定又云賢者<lb/>
必有後王氏其有子也冝矣謝庭春好羡樹玉之臨<lb/>
風竇桂枝榮望讀書而有日徐卿二子少陵有歌嗣<lb/>
深晬日涪翁伸頌凢與徃來者皆冝作詩用展光賀<lb/>
　　　　贈李逹之詩序<lb/>
李逹字逹之汲梁人世将家旣長遊燕遂占藉焉爲<lb/>
人慷慨樂易好閑便静以相術行於時然不以藝自<lb/>
<pb n="KR4d0464_SBCK_043-15a"/>
矜與僧西雲相善講主和一日以領宗門事為問切<lb/>
語其徒曰汝師不數日逺行尚欲何為不浹旬而逝<lb/>
又同術者指一井工有坎阨斃不出來日逹曰否坎<lb/>
阨則無将縊而死果然南官程緫尹以除目訪之曰<lb/>
喜只在此夕口未落而除下其應験若尔僧龕禪榻<lb/>
曽不惜朝鏡之蹉跎醉䄂笻杖甞歴遍春煙之巷陌<lb/>
丗味䆠情兩皆泊如其兄顯道以偏師戍瓜歩殊光<lb/>
顯也書屢招不赴或疑焉逹曰兄安余無所希覬何<lb/>
徃其安貧守分如是者有屋數間在崇仁東市門田<lb/>
五頃近潞水澹臺里歲得租粟自餬其口云<lb/>
　　　　義齋先生四書家訓題辭<lb/>
義齋先生姓石氏諱鵬字雲卿父璧自五臺東徙唐<lb/>
<pb n="KR4d0464_SBCK_043-15b"/>
封家焉丗傳儒業中戊戌選終保定路勸農使先生<lb/>
早以文行師範一方至元丙子用辭科魁多士資純<lb/>
篤恬於丗味惟閉户讀書務為無所不窺四書小學<lb/>
尤所致力集其所得遂至成書沉潜玩味者有年反<lb/>
復更易𥘉不去手易簀際属其子承義等曰吾平昔<lb/>
精力盡在是書藏之家塾詒訓子孫吾丗其庶幾乎<lb/>
承宗奉遺命以叙引來請僕憶提憲燕南時按行属<lb/>
縣與先生有一日之雅今雖衰耄忍靳一言庸慰存<lb/>
没夫四書所載性命道徳之懿修齊治平之方道綂<lb/>
所由傳授學者所以修習推明天理維持丗教如水<lb/>
火菽粟日用而不可闕伊洛名公後宋諸儒集解纂<lb/>
䟽論之詳矣近年月而公卿大夫下而一邑一郷之<lb/>
<pb n="KR4d0464_SBCK_043-16a"/>
士例皆講讀僉謂精詣理極不可加尚先生復能沉<lb/>
浸濃郁含英咀華發先儒之未及附巳意之所見自<lb/>
為一家之說其學與志可謂勤而知所務矣蓋士生<lb/>
斯丗不可虚拘出則行道濟時隱則立言垂後况性<lb/>
命之理仁義之端非由外鑠皆性分之所固有職業<lb/>
之所當為盡其在我者而巳𥘉無先後淺深之間故<lb/>
子貢曰文武之道未墜於地在人賢者識其大者子<lb/>
夏亦云君子之道孰先傳焉孰後倦焉是則先生著<lb/>
述之本意也若秪以篤信好學修辭明志遺訓子孫<lb/>
啓迪後學折中聖賢則義齋之名亦當傳聞于後於<lb/>
是乎書大徳辛丑歲孟夏吉日題<lb/>
　　　　義齋先生小學家訓序<lb/>
<pb n="KR4d0464_SBCK_043-16b"/>
義齋先生𥙷註小學書藏之家塾未甞示人治命其<lb/>
子承宗曰當携謁秋澗翰學庶明吾志先生旣没郷<lb/>
邑士人楊飛卿将板行焉承宗致遺命懇求序引僕<lb/>
向游䆠趙北與先生夤縁私覿欵洽則未也用是追<lb/>
念疇昔敢攄臆見昔晦庵朱文公旣集注四書俾大<lb/>
學之道體用本末昭然顯著復慮童䝉之士弗知趍<lb/>
向次第不能入徳義之門造治平之域復述此書俾<lb/>
為師者知所以教弟子知所以學雖曰小學其文辭<lb/>
雜出於聖經賢傳百家之書言微行懿顧老師宿儒<lb/>
䆒竟踐履有終身不能盡者近年科舉不行士趨實<lb/>
學曰師弟子云者專務講明収功致效舊有標注未<lb/>
極詳備今先生之注䆒其淵源辭㫖之奥與夫品節<lb/>
<pb n="KR4d0464_SBCK_043-17a"/>
度數之詳随其䌓簡而具載焉純直明坦俾𥘉學者<lb/>
觀之易於省解如陟髙而得梯階濟深而遇舟楫其<lb/>
急先務應時求不為無𥙷先生諱鵬字雲卿自號義<lb/>
齋保之唐縣人隱居求志潜心著書不求裱襮吾聞<lb/>
積善勤學報施不及其身而發越於後者必大則是<lb/>
書之出先生之志之學光昭於時也審矣<lb/>
　　　　西溪趙君畫隱小序<lb/>
予旣冠受館於漕使周侯因與門下士趙君子玉游<lb/>
乆之熟其為人資清雅而有幹局心機巧而善繪事<lb/>
其𥘉家藏營丘遺墨朝夕愛玩不去其手遂有所得<lb/>
継遇東丘畫工沈氏指授筆法又甞西遊太行窮巖<lb/>
岫之深峻觀雲烟之変化當其情得意㑹留連忘歸<lb/>
<pb n="KR4d0464_SBCK_043-17b"/>
動經旬月由是於仁智妙趣得其動静之理及操觚<lb/>
染翰覺心手洒洒無留思甞為廉右相董承㫖及僕<lb/>
作廉泉野莊秋澗等圗景氣潇爽雲烟清潤筆簡而<lb/>
意足其寄興雲霞放情林壑有淡墨寫出無聲詩之<lb/>
譽或譏懐材抱技不沽價以求售曰人物者天地之<lb/>
幻化圗畫者又人物之幻影彼功名烜赫冨貴薰天<lb/>
者倐忽之頃巳歸磨㓕况韋布之士欲取聲華於虚<lb/>
幻之餘不幾於惑歟然所以孜孜於此者特遣興適<lb/>
懷寫吾<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中之丘壑爾聞者為知言大徳辛丑夏邂<lb/>
逅都城為予臨楊息軒緑野探梅圗髣髴三昧不傳<lb/>
之妙復懇於予曰僕老矣技進止此幸惠顧序述平<lb/>
生傳遺子孫乃語之曰昔曹覇樂藝而忘貧窮郭熈<lb/>
<pb n="KR4d0464_SBCK_043-18a"/>
頭白餘筆力少陵山谷為賦丹青引秋山歌攀附驥<lb/>
尾名垂不朽顧僕何人敢望於二公哉趙君趙君其<lb/>
奈爾何子玉曰不然前賢後賢其揆一也古徃今來<lb/>
各其時也顧在■中朝問望老於文學者孰出公右<lb/>
言念夙昔能無情乎旣不獲巳乃援毫而識之趙氏<lb/>
系出柳城䆠族當天兵南下父通福以義勇附太師<lb/>
國王帳下從定河朔屢立戰功夀終定武漕使周侯<lb/>
以葭莩故表其勞績䝉<lb/>
先朝収録二子仍復其家仲列名侍從後歴尉完利<lb/>
等州州尹次曰澄即子玉也受中山三司使晦跡管<lb/>
庫餘三十年無毫髪點汚蓋其胷次脫洒不為物欲<lb/>
所累故也五子秉仁秉温縁父好尚亦馳譽丹青云<lb/>
<pb n="KR4d0464_SBCK_043-18b"/>
是歲秋七月上旬二日秋澗翁謹述<lb/>
　　　　崇真萬夀宫都監馮君祈晴詩序<lb/>
大都辛丑夏仲暑雨大作霖霪不輟至五旬之乆泥<lb/>
塗坎塪車馬不通潢潦㳽漫浸貫川澤小民咨怨農<lb/>
夫告病崇真萬夀宫都監石泉馮君乃謀於道衆曰<lb/>
吾輩奉正一法以祈禳為業覩其如是雖不吾以安<lb/>
可坐視而弗救耶於是致齋㓗肅儀物籲告穹蒼飛<lb/>
檄諸部懇以七日為開霽之度及期果六丁歛虐曦<lb/>
馭騰光士庶獲覩天日晴明之快免昏墊䧟溺之苦<lb/>
於是羽客儒流咸作詩賛揚湖廣儒學提舉戴月澗<lb/>
以序引見属戴交乆情欵有不能已者廼題數語姑<lb/>
塞其請予甞讀洪範九疇觀天人相感之際随所召<lb/>
<pb n="KR4d0464_SBCK_043-19a"/>
禎祥災沴應之吁可畏也故三代君臣遇災知懼固<lb/>
曰修已敬天爲務而禱謝禋榮盡諸人事者自不容<lb/>
巳逮漢<lb/>
静應張公以神道設教躰含清虚用周慈憫爲國家<lb/>
祈天永命爲黎庶祓除不祥由是祈禳祭醮自爲一<lb/>
家之學傳授科式符籙具在也然得其人則法靈而<lb/>
著効笱非其人道不虚行傳曰至誠感神又曰至誠<lb/>
動金石道雖殊途其致則一若石泉馮君之祈晴有<lb/>
驗其亦持守誠敬祭醮精嚴善於弘衍宗風者哉諸<lb/>
君作詩稱美不亦冝乎其年秋七月卄三日秋澗翁<lb/>
漫書<lb/>
窮閻飄泛逝川東千里嘉禾一雨空<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>㩳羽林槍壘<lb/>
<pb n="KR4d0464_SBCK_043-19b"/>
底林林萬木水光中慘舒何待鞭竒石禱籲端能格<lb/>
上穹千古<lb/>
盟威神力在崇真壇下振髙風<lb/>
　　　　紫山胡公哀挽詩卷小序<lb/>
挽章者哀傾逝而寓夫所感之辭也予於紫山旣哀<lb/>
之而復有以惜焉紫山起諸生進擢舘閣揚歴省臺<lb/>
官至三品夀幾七秩順受委正略無慊媿於何嗟惜<lb/>
所惜者材超卓而不凢氣正大而有養可以挺公論<lb/>
而勵衰俗激清風而作土氣旦天柱峰摧少微彩<lb/>
晦士林憔悴失所景仰不知乾坤純粹之精山川英<lb/>
秀之藴幾丗幾年氤氲感㑹復生斯人此黄鳥之詩<lb/>
薤露之歌有不容已者忝與紫山三丗交游氣合情<lb/>
<pb n="KR4d0464_SBCK_043-20a"/>
欵故其子典簿特屢徴鄙作旣序夫易解復記其祠<lb/>
堂今又以斯文為念孝心追逺誠宜嘉尚顧筆力衰<lb/>
薾奚能發潜徳之幽光倡作者之端緒然眷懐疇昔<lb/>
重以陳太常北山之請敢攄平生所得於公而可深<lb/>
惜者冠之篇首云大徳辛丑歲秋仲載生明秋澗書<lb/>
　　　　朝儀備録叙<lb/>
至元辛未歲<lb/>
大内肇建始議講行<lb/>
朝㑹禮儀盖所以尊嚴<lb/>
宸極辨上下而示等威也然事出草創不過㑹集故<lb/>
老叅考典故審其可行者而用之其後遇有大典禮<lb/>
准例為式祗取嚴辦一時執事者各司品節其禮之<lb/>
<pb n="KR4d0464_SBCK_043-20b"/>
全體亦不能䆒其詳而通貫焉逮侍儀舍人周之翰<lb/>
供職乃纂述物色儀制之品班次度數之則曰<lb/>
朝賀曰䇿立曰開讀皆具已行而可驗復圗注以致<lb/>
其詳<lb/>
皇儀縟典粲然明白目之曰<lb/>
朝儀備録携示秋澗翁求考辨焉乃告之曰汝外祖<lb/>
文康公羽儀<lb/>
先朝粉飾<lb/>
皇猷號禮文稱首汝父松壑侍儀𥘉事綿蕝獲預選<lb/>
習今汝從事於兹又復有年其見聞之乆講習之熟<lb/>
可謂專門學矣况禮之大經本乎天理之自然節文<lb/>
儀則出人情而折衷不容強知妄擬措私意於其間<lb/>
<pb n="KR4d0464_SBCK_043-21a"/>
雖聖人不過祖述旣徃随時去取故孔子曰周因於<lb/>
殷禮所損益可知也其所以行之者極乎敬慎而已<lb/>
故曰其在宗廟朝廷便便言惟謹爾則是書纂述非<lb/>
惟俻豫考按即事可行若有集<lb/>
國禮而編㑹要者亦将有所取焉大徳辛丑歲立春<lb/>
前五日秋澗退叟題<lb/>
　　　　恕齋詩卷序<lb/>
郎中李侯正卿其先世佐金祖開國子孫衍慶傳嗣<lb/>
侯爵易代後軒裳蟬嫣猶為燕雲鉅族正卿資明豪<lb/>
踈財樂善有子二人俱教之讀書勉勵資藉之者惟<lb/>
恐不及與古人愛其子教以義方之說吻合衣冠修<lb/>
整僕馬鮮明喜交游遇事慷慨與物無凝滯蓋有志<lb/>
<pb n="KR4d0464_SBCK_043-21b"/>
於冨貴利逹者也人爽約以負之量廓然而能容或<lb/>
非禮以相干但理遣而不校尚恐其守之不堅行之<lb/>
不力乃榜其宴息之所曰恕齋又為未盡也質之於<lb/>
秋澗翁将求諸名勝題詠庸勉其不逮乃告之曰夫<lb/>
人之生禀精五行有情有性仁義禮智主之於中所<lb/>
謂性也喜怒哀樂愛悪欲感之於外所謂情也聖賢<lb/>
存養撙節求合乎中而已其恕云者旣盡夫存養之<lb/>
功復推而為應物接人之道故曰推巳以及物已所<lb/>
不欲勿施於人蓋由内以逹乎外自漢以來不能體<lb/>
認聖賢求諸巳意思遂以恕為寛容之稱雖范忠宣<lb/>
之賢亦有恕已恕人之說是徇外以遺内也何不揣<lb/>
其本而齊其末哉今夫己之善推以及人其不善弗<lb/>
<pb n="KR4d0464_SBCK_043-22a"/>
加諸彼則物之應於我者皆善自無出悖來違之戾<lb/>
尚何寛貸容恕之有今正卿旣識其用復能明其體<lb/>
由未以逹其本日就月将緝熈光明則違道不逺矣<lb/>
雖然比之貪冐無厭覿於貨財較班資之崇卑計利<lb/>
害之得失不至傾䧟攘奪而不止者為之猶賢乎巳<lb/>
某年月日秋澗翁叙<lb/>
秋澗先生大全文集卷第四十三<lb/>
<pb n="KR4d0464_SBCK_043-22b"/>
</p>
<p>
</p>
  </div>
</body>
</text>
</TEI>
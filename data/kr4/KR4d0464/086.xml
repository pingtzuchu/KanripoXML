<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_086-1a"/>
秋澗先生大全集卷第八十六<lb/>
烏臺筆𥙷<lb/>
　　　　廉平章廉能合復用狀<lb/>
盖聞進賢受上賞蔽賢蒙顯戮古今之通論也伏見<lb/>
中書平章政事廉希憲忠誠衛社孝友名家乆侍禁<lb/>
闈常深委仗而又疾惡如讎進賢若渇爰自中綂𥘉<lb/>
年奉將　天威仗鉞陜右其奮不顧身弭伏禍亂致<lb/>
寛　西顧之憂而謀猷忠壯盖素所蓄積也及歸治<lb/>
裝琴書之外一無長物可謂廉矣旣而平章中省前<lb/>
後七年益勵忠貞之節殊深端揆之方其於賛襄不<lb/>
爲無𥙷邇者罷政就列秪縁新制不聞過愆今也未<lb/>
及踰年卧病數月生理蕭然恬焉自若雖斛律光之<lb/>
<pb n="KR4d0464_SBCK_086-1b"/>
忠亮無他魏髙允之清苦自守無以過此誠清白之<lb/>
相乃有爲之材也今年方強仕佀未冝置之散地使<lb/>
後事功方今川蜀未得其人襄陽旅拒不下儻起而<lb/>
用之使當一靣必能收取實効不効則治某以冐妄<lb/>
之罪誠所甘心焉<lb/>
　　　　乞尚書柴楨北還事狀<lb/>
切見　雲南王府衛行六部尚書柴楨賦性良能爲<lb/>
人簡重嚮捴西曹殊深雅望乆承簡在之恩冝處腹<lb/>
心之地自居大理將及五年今體訪得　王府旣還<lb/>
無所事事至於彼方上設宣撫下有𬋩民等官仰頼<lb/>
天威足以填撫其柴楨等一行官吏廿餘人佀不冝<lb/>
乆置遐荒坐老志莭使智能之士不得樹功業於明<lb/>
<pb n="KR4d0464_SBCK_086-2a"/>
時誠可惜也<hi>近又</hi>於奉使張庭珍處問知本官身雖無<lb/>
恙鬚髮盡白乃心■王室無日不在興言未竟涕泗<lb/>
交零中外聞者莫不慨嘆昔班定逺哀請臣不敢望<lb/>
到酒泉得生入玉門関足矣古令雖殊其於臣子戀<lb/>
闕之心一也兼楨母在堂年逾八十使母子形影相<lb/>
吊於萬里之外又可憫也伏惟<lb/>
聖朝以孝治天下如楨者儻蒙■矜憫■詔賜北還<lb/>
如是豈獨不遺材於絶域抑使忠孝之道得兩全於<lb/>
君親亦激勸臣子之一端也<lb/>
　　　　論髙明奔母䘮事狀<lb/>
今體訪得户部貟外郎髙明爲母訃至巳經詣告未<lb/>
蒙明降輙即奔赴致省堂恠責遂差官馳海青馬前<lb/>
<pb n="KR4d0464_SBCK_086-2b"/>
去追鎻佀欲以違錯加罪爲此叅詳得若以公廢私<lb/>
純孝之人難以存處若因孝獲罪使爲人子者聞父<lb/>
母之䘮皆不敢奔赴是有司教人以不孝何以法爲<lb/>
唯其兩者之間未有定例使澆薄之徒轉無顧忌孝<lb/>
行之士愈惑所守照得舊例斬<hi>齊衰</hi>三年者並聽觧官<lb/>
其品官任流外職及吏貟司吏諸局分承應人遭䘮<lb/>
卒哭百日令復職願終制者聽聞䘮者並聽奔赴今<lb/>
凢諸職官遭父母之䘮其有告詣奔赴及願終制者<lb/>
如抑不從恐傷孝子之心伏乞省部比及通行定奪<lb/>
巳來合無量職務繁簡權冝定制或以卒哭爲期或<lb/>
見新月復職外據自願觧官終制之人一從所請兼<lb/>
憲䑓以肅清風俗爲首務而古者明王以要道治天<lb/>
<pb n="KR4d0464_SBCK_086-3a"/>
下無重於此據此合行具呈<lb/>
　　　　彈周咬兒羅魏子等事狀<lb/>
伏見近縁災異减斷囚徒所以詳刑用回和氣故選<lb/>
差朝官宣明至意審理冤帶惟䘏惟欽期于允當今<lb/>
體察得某人處心殘忍悖法亂行以重爲輕當出復<lb/>
入如滑州周咬兒打死馬大事詳其造意止縁將妻<lb/>
枉道慮有非爲曽不詳審<lb/>
詔條輙以圖財論殺又驅奴孫佛宝并妻羅魏子於<lb/>
淇州郭家店内同謀親手將本使王二殺死雖佛宝<lb/>
在迯未獲其追㑹准服巳是完備自合依奉<lb/>
詔條准酌舊例不分首從論决却將羅魏子止同雜<lb/>
犯决訖四十七下分付本家収𬋩切詳二事旣垂寛<lb/>
<pb n="KR4d0464_SBCK_086-3b"/>
大之恩尤先重輕之義足見處心邪枉悖法亂行非<lb/>
唯返戾天地之和氣使䰟冤魄苦生死兩傷胡可追<lb/>
悔據逐莭事理大属違枉合行弹劾乞依法論罪以<lb/>
慰死者<lb/>
　　　　論左丞許公退位奏狀<lb/>
臣聞賢者化之本雲者雨之具得賢而不用猶乆隂<lb/>
而不雨也伏惟中書省禮樂刑政紀綱號令之所出<lb/>
誠　朝廷之大柄中外之繫望也丞轄之位不冝用<lb/>
匪其人使曠天職伏見左函許公衡師心大學飬氣<lb/>
至剛獨立危言清苦自守挺然有蹇蹇匪躬之操方<lb/>
之古人不可多得且自立中省迄今十有二年前後<lb/>
相臣如衡竭盡者多矣未若許之切直敢言不以榮<lb/>
<pb n="KR4d0464_SBCK_086-4a"/>
貴爲心者本官正以遭不丗之遇當有爲之時十餘<lb/>
年間恩禮隆重爰自布衣擢置相位計其𥘉心有盡<lb/>
瘁報國而已然自輔政已來雖中間有所建明未聞<lb/>
以次施行者以謂處任重責深之地無㳙埃𥙷報之<lb/>
功夙夜思惟自慙焉用是憂惶疾日増劇今者恐乆<lb/>
妨賢路故卧病不出哀懇求退至于再三揆度其情<lb/>
恐不特血氣爲病耳伏惟<lb/>
皇帝陛下聖智天臨明燭萬理求治之心亟若飢渇<lb/>
一旦得臣如此夫復何求且君聖則臣直虎嘯則風<lb/>
冽氣所感召理之固然若是則　國家之福天下之<lb/>
幸也如左丞許公者伏乞時加體貌置彼論思庻使<lb/>
展盡底藴以荅　恩私其於謀王體斷國論必能進<lb/>
<pb n="KR4d0464_SBCK_086-4b"/>
盡忠言有所廣益以慰中外之望誠未冝聽其去位<lb/>
以塞忠諌之路也臣職當言責觸冐忌諱惟<lb/>
陛下　留神省察<lb/>
　　　　論司獄官合行條理事狀<lb/>
伏見比者隨路設置司獄官三十余貟其品與禄不<lb/>
爲微簿足見　朝廷重惜人命哀矜庻獄之至意也<lb/>
又照得省部即目以五事考課親民官政治能否獨<lb/>
不見降到獄官合行條件切恐中間不爲用心勾當<lb/>
有名無實縁狴犴之間人命所繫若未經鞠問及抵<lb/>
法以前或因病失所非理死傷<hi>者其</hi>間縱有　冤濫當<lb/>
宥之人胡可追悔此與殺之何殊檢㑹故典漢宣帝<lb/>
地節四年詔曰今繫囚或以答掠及飢寒瘐死獄中<lb/>
<pb n="KR4d0464_SBCK_086-5a"/>
者朕甚痛焉其令郡國歳上繫囚若笞掠及瘐死者<lb/>
丞相御史課殿㝡以聞今卑職叅詳隨路輕重罪囚<lb/>
一歲中不下常有五七百人且冬夏二季又爲苦月<lb/>
其或温凉失所飲食非時藥不當病非理死傷者固<lb/>
亦不少今獄官雖備恐只以無合行條令罔知所恤<lb/>
不過囹圄約束卒吏无致踈虞而已如此是與<lb/>
朝廷矜恤至意大相乖違徒月費俸鈔飬閑人資歴<lb/>
也此與不設何異以某愚見今後兩省冝酌古准今<lb/>
講䆒獄官合行條件使知所守定爲格例付下各路<lb/>
施行如本官任滿日仰緫管有以憑考較優劣復令<lb/>
按察司體察相同申臺呈省用之陞黜以表能否庻<lb/>
望獄官任内盡心勾當不致非理囚禁因循損傷人<lb/>
<pb n="KR4d0464_SBCK_086-5b"/>
命上以副<lb/>
朝廷哀矜至意下以感召隂陽之和以消災盭之氣<lb/>
亦　聖代善政之一端也外據囚粮毉藥燒燃窠簟<lb/>
等物所在官司湏𬋩按月依例給付却不得因而致<lb/>
有闕乏據此合行具呈<lb/>
　　　　太廟行禮蚤晏事狀<lb/>
切惟祭禮以嚴敬爲主兼質明行事清朝而徹古今<lb/>
之通禮也伏見今歲　太宫大祀自十七日夜二更<lb/>
已來行禮至明日辰時纔方罷徹計其漏刻幾干一日<lb/>
以致老者不勝其疲壯者委頓于地所謂有司跛倚<lb/>
臨事雖有強力之容肅敬之心因倦怠而不存于中<lb/>
矣且祭而忘敬鐘皷玉帛似爲虚陳彼執事者却因<lb/>
<pb n="KR4d0464_SBCK_086-6a"/>
怠失儀從而得罪是又不可甚矣叅詳合無將見行<lb/>
禮文令尚書禮部與太常寺官重行講議中間節文<lb/>
輕重升降遲速因仍損益使各得攸冝以新一代之<lb/>
典永爲定例則禮容精意兩有餘裕顧不盛歟據此<lb/>
合行具呈<lb/>
　　　　乞權免大名等路今秋帶納中都逺倉脚<lb/>
　　　　錢粮事狀<lb/>
切見大名彰徳衛輝懷孟等路蝗旱連年闕食者衆<lb/>
嗸嗸告困至今不絶即日又令五路百姓起運官粮<lb/>
千萬餘石限十一月終赴新城交納每石雖官支脚<lb/>
價二兩二錢其寔難以繳計據各路所該粮數官司<lb/>
盡行樁配民間轉令顧脚般載今體訪得每石不下<lb/>
<pb n="KR4d0464_SBCK_086-6b"/>
五兩有餘才方可運一石兼大河以南千里蕭條人<lb/>
煙断絶人牛車仗冬月寒苦至於糇粮芻料又須負<lb/>
戴徃返三千餘里其間生受姑置不問而近倉税石<lb/>
及帶納中都逺倉脚錢粮數亦依常例三限𬋩得依<lb/>
期閉納如此督迫人難何以聊生叅詳上項事理除<lb/>
官支脚錢外每石百姓又費二两有餘今畧舉大名<lb/>
見運四萬五千餘石扣筭據百姓餘上所費二两之<lb/>
數且該米兩石爲率是使百姓已納十三萬石到官<lb/>
比附本路逺倉脚錢粮數四萬九千餘石巳出一倍<lb/>
之上今者更要百姓帶納之數委是重併以某愚見<lb/>
合無將今歳五路帶納逺倉脚錢税粮權行蠲免外<lb/>
據近倉税石更爲寛展限次送納且令百姓併力以<lb/>
<pb n="KR4d0464_SBCK_086-7a"/>
供新城陸運庻優於辦集且兵法有云國<hi>之</hi>貧於師<lb/>
者逺輸逺輸則百姓貧由此而觀當　國計者誠冝<lb/>
深思逺慮念逺輸之勞傷百姓之困使民力有餘不<lb/>
致展轉靠損貧乏似爲便當<lb/>
　　　　舉崔國華充省掾狀<lb/>
切見樞宻院前官吏人等徃徃以貪墨敗黜其令史<lb/>
崔國華者練習吏事通曉譯言旣愼所守又以能聞<lb/>
自照刷來隨房例有違錯而國華無<hi>一事</hi>經問者其掌<lb/>
行簿牘精詳舉皆可觀切詳身居吏職能自振㓗夙<lb/>
夜在公罔累所舉<hi>史丞相保</hi>理冝加異以勸方來合無將崔<lb/>
國華轉𥙷省掾儻試諸難可収實効非唯於廉汚之<lb/>
間黜陟並行抑亦明公道而勉事功也<lb/>
<pb n="KR4d0464_SBCK_086-7b"/>
　　　　論明經保舉等科目狀<lb/>
今體訪尚書省批送禮部同翰林院官講議科舉事<lb/>
省擬將詞賦罷黜止用經義明經等科其舉子湏品<lb/>
官保舉之人然後許試夫如是恐事出非常中外失<lb/>
望切惟科舉之法上自隋唐迄于宋金數百年之間<lb/>
千萬人之衆講究亦云詳矣如餘科或廢獨賦義䇿<lb/>
論取士而不去者盖以經史道備格律精當至公無<lb/>
私而又可常故也故前人目爲將相科如宋之韓范<lb/>
歐冨金之髙石俟胥皆其選也其保舉在宋諸公雖<lb/>
曽建議令官舉歲貢以三百年尚文之丗尚莫能行<lb/>
况㩲輿於今日乎叅詳若依上項所擬將見公道掃<lb/>
地関節大行上下成風相率䛕僞其弊有不可勝言<lb/>
<pb n="KR4d0464_SBCK_086-8a"/>
者矣且品流之人若果實人材雖出一切科目不害<lb/>
爲通使特逹之士何獨詞賦無益於學者治道哉至<lb/>
明經設科正使天下之人舎精就簡去難從易不出<lb/>
手抄義䟽口誦集觧心熟箋注其規模不出帖經口<lb/>
試殆童子荅黙義之法耳至有兀兀窮年白首一經<lb/>
餘不暇及者必欲絶去箋䟽断以巳意使微辭奥意<lb/>
超越於道學諸儒之上亦巳難矣由是而觀返不若<lb/>
賦義之淹貫經史扣擊諸子辭理文彩兼備之爲愈<lb/>
也故唐人有進士百一二明經十二三之謡宋人亦<lb/>
云焚香禮進士徹幕待經生足見經生爲易而進士<lb/>
爲貴爲難矣此王安石所以創經義而革明經之輕<lb/>
且泛也外據保舉等事論者不過士不官舉雖盗賊<lb/>
<pb n="KR4d0464_SBCK_086-8b"/>
倡優皆得舉進士則賢不肖渾殽無以别矣曽不念<lb/>
亡金舉法如十惡倡優好盗充吏犯贓至徒等人明<lb/>
有結罪條理儻舉而行加其詳宻可也不然則草野<lb/>
遺賢閭閻寒<hi>士桴</hi>終身陸沉不復進用於明時矣且以<lb/>
故事考之又有甚可慮者昔唐揚國忠子楊暄舉明<lb/>
經科學術荒陋文不中格禮部侍郎逹奚珣畏國忠<lb/>
權勢遣其子先白國忠云郎君所試不中程文然亦<lb/>
不敢落也又楊汝士與錢徽掌貢舉段文昌李紳各<lb/>
以書属所善進士於徽及牓出文昌紳所属皆不預<lb/>
焉及第者裴度之子李宗閔之壻楊汝士之弟或曰<lb/>
今歳取士不公皆子弟無藝以関莭得之　上命<lb/>
王起覆試果黜十餘人貶錢徽宗閔汝士由是而<lb/>
<pb n="KR4d0464_SBCK_086-9a"/>
觀其明經保舉亦有未便於時者兹非明驗歟以某<lb/>
愚見其詞賦冝公然集議不可遽去其保舉之法恐<lb/>
行不克終徒爲紛紜之變耳當今之務惟以多得人<lb/>
材以備任用爲急據科目之先後人材之速得巳經<lb/>
具呈<lb/>
　　　　建國號事狀<lb/>
伏見自古有天下之君莫不首建國號以明肇基之<lb/>
始方今元雖紀而號未立盖未有舉行之者是大闕<lb/>
然欽惟<lb/>
聖朝綂接三五以堂堂數萬里之區宇垂六十年大<lb/>
號未建何以威仰万方昭示後丗愚以謂國之稱■<lb/>
冝下公卿大臣及五品以上官集議■闕下則天下<lb/>
<pb n="KR4d0464_SBCK_086-9b"/>
幸甚<lb/>
　　　　弹西夏中興路按察使髙智耀不當狀<lb/>
切惟按察司所行輕則弹劾奸邪重則抑按暴亂爲<lb/>
使者務要剛明知體臨事有爲故風彩所加百城震<lb/>
肅今體察得西夏中興路提刑按察兼勸農使髙智<lb/>
耀資性罷輭不聞有爲事佛敬僧廼其所樂迹其心<lb/>
行一有髮僧耳旣乏風憲之材難處搏擊之任兼河<lb/>
西土俗太半僧祗𥘉聞智耀來官已爲望風輕易故<lb/>
理任巳來所行淹阻畧不見惮欲望宣明教化問民<lb/>
疾苦鎮静一道難矣哉如近者習良和尚等事此其<lb/>
驗也合無别選材能以代厥職不然雖復别有區處<lb/>
旣非其人恐終不能震疊不惟虧損■朝廷威重使<lb/>
<pb n="KR4d0464_SBCK_086-10a"/>
五郡冤抑之民一經赴訴彼強暴者加怨前時而平<lb/>
民轉罹殃咎其或使之強爲因而别生事端尤爲未<lb/>
便叅詳至此擇人而代佀不冝緩據此合行紏呈<lb/>
　　　　論立睦親府事狀<lb/>
書云平章百姓以親九族此帝堯致治之先務也今<lb/>
國家聖子神孫碩大蕃衍維城維藩固若盤石冝請<lb/>
立睦親府選懿親中　尊王之賢重者一人判大宗<lb/>
正事使之敦睦宗属奉承王命庻幾於變時雍民徳<lb/>
歸厚矣<lb/>
　　　　論屯田五利事狀<lb/>
南北之勢我可以取後此必然理也然饋餉轉輸古<lb/>
無良法正有屯田待以歲月爲古今上䇿耳<lb/>
<pb n="KR4d0464_SBCK_086-10b"/>
朝廷徃年已曽施行不數年積糓幾至百萬若行至<lb/>
于今其利有不勝計者盖兵足食民無轉輸之勞邊<lb/>
有備官無和籴之弊兼自古議征不庭莫不留兵在<lb/>
田而後収必勝之道今者宋人出没不時止恃山林<lb/>
阻隘雖云深入如渉虚境今者如復令邊民分地雜<lb/>
耕上自鈞化下至蔡息不數年剪去荒惡蕩爲耕野<lb/>
一利也民則什什伍伍相望三時種藝甲兵在傍彼<lb/>
欲内冦野戦實非所長復欲伺便䑕竊又無潜伏出<lb/>
入之便而復嚴烽燧謹斥候少有警急我則収合餘<lb/>
力據守要害而似前日之冦盗不可得矣彼縱來冦<lb/>
如獸處平野獵者蹙而殺之獲之無不利矣二利也<lb/>
至於我軍征進適當農隙丁力有餘者許隨大軍入討<lb/>
<pb n="KR4d0464_SBCK_086-11a"/>
所獲悉付本人是民因私利勇於公闘三利也又令<lb/>
向裏一切䝉古奥魯亦編間民屯使之雜耕不惟調<lb/>
習水土可使乆居且免每歳疲於奔命之役四利也<lb/>
不數年根勢深固使奥魯軍人倒營南下近則雜兩<lb/>
准之間逺則抵大江之北所謂長江之險我與共之<lb/>
矣五利也合無將河南舊有屯田户計及一切沿邊<lb/>
之民盡折絲銀使之輸糓其屯事於山川出没要害<lb/>
去處首爲耕墾官給牛畜自辦農具其條法且一依<lb/>
經畧司元行然後選近侍爲大司農官及内設屯田<lb/>
郎中貟外專領其事使通其奏請趣其應副歳時令<lb/>
披察司或督軍御史按行屯所察其成否而賞罰之<lb/>
不數年田事可成坐収必勝之道矣<lb/>
<pb n="KR4d0464_SBCK_086-11b"/>
　　　　論百官集議事狀<lb/>
朝廷大事有疑佀未决者當下百官集議<hi>漢故</hi>事置大<lb/>
夫專掌議論自兩府大臣博士巳下皆得預議以伸<lb/>
已見不嫌以卑抗尊旣盡其衆之所欲言然後附以<lb/>
人主之獨断此漢集議有公天下之意也方今品式<lb/>
未完法制未定事有可行而疑佀者冝遵漢故事五<lb/>
品以上官集議<lb/>
闕下各具所見以聞<lb/>
　　　　論宰相兼判兩部事狀<lb/>
今者吏刑二部官備吏具專一分治是<lb/>
朝廷委任旣專且重切見比年以來選法不定刑名<lb/>
無章黜陟逺近多徇私情輕重死生致傷和氣宜考<lb/>
<pb n="KR4d0464_SBCK_086-12a"/>
定新制使宰相兼判兩部以責成効<lb/>
　　　　論立群牧所事狀<lb/>
伏見古者將帥以大司馬爲官盖兵以馬爲本今冀<lb/>
土雖馬之所出然　國朝馬政未遑修舉輿臺皂<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>
皆得乗騎駕車拽碾無不駈用一歳之中消耗不少<lb/>
徃年雖有禁令旋復寛㢮甚非強兵之道也冝飬之<lb/>
有素立群牧官略取唐制以定牧産之泫再嚴先禁<lb/>
用壯兵威<lb/>
　　　　論官買輝竹事狀<lb/>
切見衛輝路民竹縁三十年前百姓培飬以至今日<lb/>
俱係軍民站户倚仰當差兼巳亦數重宣課近年官<lb/>
定四六抽分其實中半曩者園户訴難雖蒙上司定<lb/>
<pb n="KR4d0464_SBCK_086-12b"/>
奪經今二年未獲明降其竹因斫伐不時徃徃枯死<lb/>
若以竹論通合官拘如曰物力與桑麻無異又與懷<lb/>
孟事體不同據園畒不過四十餘頃冝買属官竹使<lb/>
民无永業之思官有通行之利亦便民之一端也<lb/>
　　　　論塞絶沁水事狀<lb/>
切見今年雨水稍作黄沁北泛决壞武陟縣垻閘北<lb/>
與御河合流淇門以下槽岸低狹不能吞伏幸不爲<lb/>
患兼今日隄防未修儻值雨潦大作自衛巳東非惟<lb/>
漂没田廬塩埸所在有大可慮者以某愚見將元修<lb/>
閘堰冝塞絶之使無後患甞聞衛土人云金太定二<lb/>
十七年黄沁北泛渰没州城水至浮圗第一級此先<lb/>
事之驗也<lb/>
<pb n="KR4d0464_SBCK_086-13a"/>
　　　　論范陽種麥事狀<lb/>
切見附京地寒不可以麥而歲用不啻<hi>數千</hi>萬斛止仰<lb/>
御河上下啇販以資京畿今范陽去都百里而逺土<lb/>
風冝麥與稲比之秋田冝令倍種外據荒閑冒占復<lb/>
許諸人開耕驗頃畒免地租三年及减半力役亦完<lb/>
實内地之道<hi>也如</hi>関中古無麥今盛於天下者盖自武<lb/>
帝始也其種稻事昔北齊皇建中平州刺史嵇曄建<lb/>
議開督元舊陂歲収稲數十萬石北境頼以周贍此<lb/>
其驗也督元在今新野縣界<lb/>
　　　　論大作水軍事狀<lb/>
征進舟師固未甞闕然可大作一軍召募兩淮黄河<lb/>
上下等人并南人歸順者兼用其力舡艦一依宋法<lb/>
<pb n="KR4d0464_SBCK_086-13b"/>
精選大將使之專習水戦建以龍驤樓船之號歳<lb/>
師出水陸並進亦多方悞之之法漢武發㑹稽歐<lb/>
之䇿也内則浚太液池造爲輕舟令武衛軍不時<lb/>
習又武帝伐西域而鑿昆明池魏祖之征荆呉<lb/>
許西湖是也<lb/>
　　　　論削去科帖俸名<lb/>
民間科帖摽注俸鈔且賦税從古有之必歛之<lb/>
以給禄養是恩出於上今者名之科帖曰此官<lb/>
也是民自以禄食廩給非出　國家公飬太恩<lb/>
令削去所謂民可使由之不可使知之也<lb/>
　　　　論撫治川蜀事狀<lb/>
宋人以川蜀號爲左臂謂其控制荆吳上流恃<lb/>
<pb n="KR4d0464_SBCK_086-14a"/>
所重者迄今奄有垂五十年殆天之所以資　國朝<lb/>
也比年以來雖行臺院然未聞境土外拓户口内増<lb/>
盖經畧撫治未得其人故也以某愚見若有能招集<lb/>
流亡和誘諸羗訓農積穀通啇惠工興起伏利撫存<lb/>
遺黎文武才幹忠義方畧者擢以不次許於要害城<lb/>
邑令一切從便行事自非邊城可併者併其差税課<lb/>
程權閣三年行有實効使丗守其土外據諸蠻君長<lb/>
如能率衆内徙亦仰依上施行軍前虜獲生口不許<lb/>
贖賣將<hi>有夫</hi>婦及男女成丁者配合作户官爲給田每<lb/>
歳量納本主税石如此待以歳月完實富庻以俟他<lb/>
日順流東行之舉猶愈守駐寨柵﨑嶇山谷間徒費<lb/>
錢粮終無所益取困弊而巳<lb/>
<pb n="KR4d0464_SBCK_086-14b"/>
　　　　論普加諸王爵號事狀<lb/>
古者封爵或以土地或以勲賢然徃徃遥領不有其<lb/>
土未若我朝天恩曠蕩均同雨露實有其封以供湯<lb/>
沐其未加王號者合無推恩普議及依制頒降印綬<lb/>
使名實兩全以篤親親之義<lb/>
　　　　論戦士有功遷加官賞事狀<lb/>
士湏以氣作氣因利以鋭而官爵者　國家之厚利<lb/>
也故以加級奏遷使兼今後軍前一切戦士克敵有<lb/>
功者合無驗所獲首級用誥勑遷加散官以作士氣<lb/>
　　　　論西川軍役事狀<lb/>
西川軍人俱係山東河北山後户計逐年取要氣力<lb/>
徃還五千餘里比至屯所鮮不困乏求其精鋭不可<lb/>
<pb n="KR4d0464_SBCK_086-15a"/>
得巳所謂強弩之未不能穿魯縞也近聞平欒軍人<lb/>
巳䝉替罷至於其餘軍户合無一體定奪亦同仁一<lb/>
視之義也<lb/>
　　　　論禁庸毉事狀<lb/>
國家以民爲本五福以壽爲先今民間庸毉及僧道<lb/>
筭人妄行鍼藥民愚無知一旦委命於手至有父殺<lb/>
于前子夭千後終不覺悟是庸毉者猛於苛政也以<lb/>
某愚見除係官名家者流餘者冝漸行<hi>禁止</hi>記曰毉不<lb/>
三丗不服其藥此之謂也<lb/>
　　　　論監選典故事狀<lb/>
監選故事吏部將受除貟數及擬定州縣名職单目<lb/>
付之監察本官但慿數臨視而巳若中間或有資歴<lb/>
<pb n="KR4d0464_SBCK_086-15b"/>
先後品從髙下及不應等事許本官陳告御史即推<lb/>
䆒根因與之改正今者監選合無依舊例施行付之<lb/>
吏部以爲定式<lb/>
　　　　論置官吏空行簿<lb/>
天下重事無重於州縣得人果得其人臺司何憂不<lb/>
清州縣何憂不治今按察司旣立請中書吏部具各<lb/>
州縣見任官吏姓名爲空行簿所至州縣先暗行躰<lb/>
察然後遍見官吏一一詢考政績得其公廉勤幹者<lb/>
明注實狀於簿其衰老無能顯有不治之迹者以朱<lb/>
書書之其有中人之才雖别無竒効亦不至敗闕者以<lb/>
墨書書之又有雖是常才能專長一事亦以朱書書<lb/>
之還臺具奏以聞然後付之吏部使陞黜𥙷充之際<lb/>
<pb n="KR4d0464_SBCK_086-16a"/>
可以坐見群吏賢愚能否不遺一人則天下之才昭然可得矣<lb/>
　　　　論益都括出新户事狀<lb/>
益都路括出新户不下萬計俱係貧難老疾分房驅<lb/>
丁攅合作户今秋又值水災比之他路重致因乏若<lb/>
向前科差必避匿逺竄不幸更值災傷展轉流死别<lb/>
生事端非　國家之利也以某愚見冝令按察司從<lb/>
實檢覆果堪户計猶冝存恤其不成户者並聽作貧<lb/>
難収係佀爲安便<lb/>
　　　　論品官得上封事狀<lb/>
五品以上文資官如遇赴　闕授除據所𬋩路分内<lb/>
有利病當興除者得上封事以聞其條件大不過三<lb/>
小者五事而已正本上中書省副則呈御史臺庻望<lb/>
<pb n="KR4d0464_SBCK_086-16b"/>
下情得以上通而無壅滯之蔽非唯少見人才優劣<lb/>
亦且知任内有無盡心勾當<lb/>
　　　　論立國子學事狀<lb/>
切見　朝廷選近臣子孫聦明者付之省部閑習政<lb/>
務或授之儒生講誦書史有無立國子學使學士院<lb/>
官及選通逹政務一人專領其事<lb/>
　　　論嚴禁好細事狀<lb/>
方今宋人規畫止是内嚴城守外用偵謀遂得事情<lb/>
預爲備禦故師出不能大有利益以某愚見急當禁<lb/>
絶人入境將沿邊地靣令軍官上下分掌不時巡邏<lb/>
萬一透漏其當該人貟同知情治罪<lb/>
　　　　舉関仲修事狀<lb/>
<pb n="KR4d0464_SBCK_086-17a"/>
詮選刑名最爲重事先爲選法未詳已擬丁某充貟<lb/>
外郎勾當其刑部亦冝選用舊人整理審定切見在<lb/>
都関某係前朝刑部令史練明法律通逹書史年徳<lb/>
俱髙冝蒙録用不然取宋故事立審刑院使掌理其<lb/>
事<lb/>
　　　　論交叅户土着事狀<lb/>
交叅漫散户計本𬋩上司差設㩲府提領招撫緫把<lb/>
之類另行𬋩領中間不無侵擾使失業貧民轉致困<lb/>
弊今後佀此户計合無令見任官司収係上着元藉<lb/>
路分推送除豁<lb/>
　　　　論立聘財事狀<lb/>
男女居室人倫之大者也比年以來聘取無法妄増<lb/>
<pb n="KR4d0464_SBCK_086-17b"/>
財幣使貧家失娶嫁之時今後合無酌古凖今定立<lb/>
常數庻望内無怨女外無曠夫<lb/>
　　　　春旱請<hi>祈雨</hi>事狀<lb/>
古者龍星見而雩雩者四月禱雨之祭也即目已是<lb/>
立夏氣序乖和暑炎驟作今體訪得自彰徳迤北至<lb/>
都去冬無雪經春不雨二麥巳枯春種未下至於大<lb/>
興部内雖雨降數次多者不及二寸切恐蝗旱反成<lb/>
災沴民事之急無重於此據隨路闕雨去處合無令<lb/>
有司擇日行雩祭之禮爲民祈糓其於農政實所先<lb/>
務據此合行舉呈<lb/>
　　　　論倉庫院務官除授事狀<lb/>
舊例倉庫院務皆係流外官除授今者一出人情賄<lb/>
<pb n="KR4d0464_SBCK_086-18a"/>
賂其以賄得者取倍常爲心其以情得者務賂遺爲<lb/>
事以致徃徃失䧟賊濫而敗曽无愧惜今後合無依<lb/>
舊例據見勾當人貟定立資品依格遷叙使人人以<lb/>
功名爲心其弊不革而自去矣<lb/>
　　　　論監選事狀<lb/>
欽奉<lb/>
聖㫖條畫内一欵莭該應合遷轉官貟如任滿不行<lb/>
遷轉或遷轉不依格者委監察紏察仍令監選欽奉<lb/>
如此近委某監選伏見中書省奏奉到<lb/>
聖旨中綂三年無脚色官貟盡行委用據告叙承襲<lb/>
等事省劄亦有定例其一切求仕官貟各有自來根<lb/>
脚及本路緫府保申文解所當問者升降不等資品<lb/>
<pb n="KR4d0464_SBCK_086-18b"/>
不應逺近失當言出事定皆在擬注之際今者監選<lb/>
止是引驗臨視觧由文字中間銓注窠闕是否何由<lb/>
得知若巳除人貟儻或不應有告言者臨時難以折<lb/>
辯亦恐臺官恠問又知得第一選係監察梁貞監選<lb/>
將觧由人貟讀視外驗及將擬定窠闕亦令看讀今<lb/>
某監選除讀視觧由引驗人貟外據擬定窠闕不令<lb/>
看讀若不呈覆縁今日格法日新某等監選亦不當<lb/>
守常而不知變至如亡金故事亦是監視注定名數<lb/>
其間公事若有違錯即告監察與之改正又念今日<lb/>
最害事者以情破格以私害公照得欽奉<lb/>
聖旨莭該仍令監選思忖選者一選之事豈有知其<lb/>
前而不知其後合無依第一選通知前後事理佀望<lb/>
<pb n="KR4d0464_SBCK_086-19a"/>
中間不致違錯據此合行呈覆<lb/>
　　　　論舉官自代事狀<lb/>
切見内外大小官吏務保禄位鮮有以廉耻自厲者<lb/>
正似庸工計日取直縱有強幹亦爲薄俗所移欲求<lb/>
其公勤忠義竭力以報　上者不可得巳其道正須<lb/>
尚廉耻獎忠勤抑僥倖進恬退如樹私黨取常格叙<lb/>
故舊等事皆冝杜絶今後合無令内外五品以下至<lb/>
七品官比及考滿中間須得保舉所知有才行声跡<lb/>
顯明者一人以自代令按察司覆察才行確實申臺<lb/>
呈省聞奏如不相應彼此俱罪之其舉官在任内或<lb/>
有故及任滿闕貟即令其人𥙷充兹盖帝舜九官相<lb/>
讓之法唐朝因之亡金亦甞行焉今之天下猶古之<lb/>
<pb n="KR4d0464_SBCK_086-19b"/>
天下行之于今何獨不可但二三大臣主之當力耳<lb/>
　　　　論修起居注事狀<lb/>
冝令學士院脩起居注逐旋進讀復置起居舎人郎<lb/>
等官使分掌其事<lb/>
　　　　爲収復連海事狀<lb/>
專委東路綂軍司據元曽攻㧞漣海將士人貟令陳<lb/>
說當間方畧限以年數專爲収復以窺海道入揚州<lb/>
之路<lb/>
　　　　論定興<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>属涿州事狀<lb/>
切見定興新城爰自亡金係京畿属邑况根本所在<lb/>
勢無大重合無改正復<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>涿州<lb/>
　　　　論服色尚白事狀<lb/>
<pb n="KR4d0464_SBCK_086-20a"/>
國朝服色尚白今後合無令百司品官如遇<lb/>
天壽莭及圎坐㕔事公㑹迎拜　宣詔所衣裘服一<lb/>
色皓白爲正服布告中外使爲定制<lb/>
　　　　論百司吏貟並懸書袋事狀<lb/>
在都百司吏人實繁有徒服色旣無以别察者又不<lb/>
復知以致徃徃輕犯禁令今後有無取舊例令吏貟<lb/>
等人並懸書袋<lb/>
　　　　論州縣闕𪠘宇事狀<lb/>
州縣見闕𪠘宇去處冝官爲起盖使有定所及頒降<lb/>
戒諭聖訓書之屏風使朝夕仰視知所懲勸<lb/>
　　　　論噐械有常課事狀<lb/>
噐械貴堅強犀利非限以歳月不能如法西漢至昭<lb/>
<pb n="KR4d0464_SBCK_086-20b"/>
宣帝間兵甲噐仗方得精粹合無隨路置局以常課<lb/>
造作物勒工名以考其利鈍令逹魯花赤不妨本職<lb/>
監視成造每月開申功程次苐上下半年輸納京都<lb/>
　　　　論褒獎公能廉幹事狀<lb/>
隨路府官有廉幹政声自民間逹■聖聽者冝降德<lb/>
音特加旌擢<lb/>
　　　　論宻院置學士事狀<lb/>
樞宻院冝取唐故事置學士一貟選六十巳上通逹<lb/>
古今曉暢軍事及明時務知地理儒者充之以備顧<lb/>
問叅謀議或有可否許以專逹<lb/>
　　　　論今後師出不拘常限事狀<lb/>
今師出不可以秋冬爲期冝出不意使蹂踐田苗不<lb/>
<pb n="KR4d0464_SBCK_086-21a"/>
得耕稼以成彼邊困弊之漸亦充國伐羗李靖破梁<lb/>
之䇿也<lb/>
　　　　論州縣檢括僧道事狀<lb/>
州縣冝檢括出家僧道不上着等人有以妖術扇惑<lb/>
人衆及造作僞金銀者痛行洽罪<lb/>
　　　　論均平秤尺斛斗事狀<lb/>
書云同律度量衡帝舜所以資治也今民間升斗秤<lb/>
尺有出入之異徃年雖有禁令有司㓕裂竟莫曽行<lb/>
今後合無製造法物官爲印烙頒降州縣一體施行<lb/>
　　　　論軍官以功贖罪事狀<lb/>
軍官之罪重積如北冝許以邊功自贖以攻城畧地<lb/>
伐謀用間爲上以斬將搴旗爲次餘驗所獲首級使<lb/>
<pb n="KR4d0464_SBCK_086-21b"/>
相當其冐名影替之數古人所謂使功不如使過是<lb/>
也<lb/>
秋澗先生大全集卷第八十六<lb/>
</p>
<p>
</p>
  </div>
</body>
</text>
</TEI>
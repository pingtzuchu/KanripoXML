<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_055-1a"/>
秋澗先生大全文集卷第五十五<lb/>
　碑<lb/>
　　　　大元國趙州創建故開府儀同三司中書<lb/>
　　　　右丞相贈太尉忠武史公祠堂碑銘<hi>并序</hi>
自昔以功德而獲大任既没而饗常祀者鮮矣况■<lb/>
匹夫匹婦之心者哉如武矦卒而蜀人祭於■梁■<lb/>
去則魏土廟而食寥寥千載幾何人斯若太元郡趙<lb/>
相師表百辟名節獨著薨謝之日葬加　賜銘士<lb/>
無異議民有報祀而得衆心之同然者今於忠武史<lb/>
公見之公肇自<lb/>
太宗朝襲世爵付以全趙四十<lb/>
而公宿兵陽夏歳例歸眎師毎過趙遲遲而<lb/>
<pb n="KR4d0464_SBCK_055-1b"/>
郡甫離兵燼經凃南北環視千里間<lb/>
生意公憫其如是必爲察民情之<lb/>
賦役偏而不均獄訟冤而且滯<lb/>
即爲彼有害於政也立與之<lb/>
軺之求索自貶威重告語約束<lb/>
興除寛假之力又有大過人者<lb/>
白衣經㑹煽七縣間不逞<lb/>
蟂聚伺昧嘨兇約屠城■資<lb/>
期竊發適公歸至郡有以<lb/>
之萌無亂之形處之爲最<lb/>
趣其變公外示閑暇覘黨魁所在<lb/>
不意掩捕獲焉■之具服示所<lb/>
<pb n="KR4d0464_SBCK_055-2a"/>
告屬邑曰渠率已殱餘不一䆒以安反側趙人遂妥<lb/>
迨壬寅歳　詔作丘甲時歳荒民移排抽户椎事竟<lb/>
椎不滿者三十數有司以狀白公曰業無所於取缺<lb/>
之以需可也守吏以軍興嚴惴惴不敢諾公曰以民<lb/>
困故非敢私脫有悞責我任不汝及也殆紀後乃如<lb/>
約不數年保障休息恒㐮間熈熈然一樂國也公薨<lb/>
後十五年前蘭溪薄郡人李瑛憙義重報貞而有幹<lb/>
爲一日謂趙之父老曰吾儕小人樂有家室得至今<lb/>
日者可不知其所自斯皆忠武公恩造骨而肉之之<lb/>
德也終無以圗報將死有餘負惟是起祠奉祀庶醻<lb/>
萬一衆曰諾遂相與恊力作新廟於郡城西里迄三<lb/>
載廟成神栖像設翼翼有儼凡用鍰三千七伯餘緡<lb/>
<pb n="KR4d0464_SBCK_055-2b"/>
已而州貳政蓨人賈英甞属櫜鞬左右公覩其若爾<lb/>
感念疇昔曰丕厥搆則罔及廼以樹碑頌德爲巳任<lb/>
以某知公平生頗詳不千里逺請書其事於石某以<lb/>
下吏故有不敢多譲者因勉爲次系之公諱某燕之<lb/>
永清人姿忠亮謹畏以度量雄天下歴事四朝入則<lb/>
坐廟堂出則分閫寄者五十年當其臨大事决大議<lb/>
夷大難不動聲色卒之收尊主庇民之功此天下<lb/>
所共知兹不復云頋惟治趙之績在公雖一事惟其<lb/>
恩造之功至故能感民心也深化強梗而爲善良易<lb/>
慷慨而爲忠厚以致其生也如父母戴之其没則以<lb/>
神明事焉嗚呼休哉人稱至人不死以氣之精大賢<lb/>
不亾得氣之英公英爽在上其眷戀於趙人也審矣<lb/>
<pb n="KR4d0464_SBCK_055-3a"/>
仍作歌詩遺之俾歳時䖍饗以侑肴意椒漿之薦其<lb/>
詞曰<lb/>
常山鬱兮蒼蒼陣堂堂兮公則亡趙之封兮四開風<lb/>
雲慘兮漢故臺望公不來兮莫知我哀公精英兮弗<lb/>
昧山川開闔兮不隨以晦公不忘兮德在民思之在<lb/>
心兮其存則目存之目兮思則固廟而貌之兮其以<lb/>
故招公來格兮歆嚴禋䬃冷飊兮雲旂紛憺光靈兮<lb/>
愈於生存福我兮孔那驅癘疫兮辟妖訛風時雨若<lb/>
兮歳時和民報祀兮心乎靡佗坎坎擊皷兮舞傞傞<lb/>
饗有肴烝兮登有歌麗碑峨嵯兮永言不磨<lb/>
　　　　大元故懷逺大將軍萬户唐公死事碑銘<lb/>
　　　　并序<lb/>
<pb n="KR4d0464_SBCK_055-3b"/>
天下有酗戰之士拳勇絶人捐軀徇國雖一時之短<lb/>
其義烈言言超千人而挺生奮百世而獨存者誰乎<lb/>
南陽唐公其人也公諱琮世居内郷縣淅川之白亭<lb/>
伯祖諱臯金季以郷豪署峽口鎮將父諱慶仕亡宋<lb/>
用邉功起身自保義郎京西副將累遷至左領軍上<lb/>
將軍諸軍統制歸附　皇元後終江淮軍民安撫使<lb/>
唯襄鄧自昔爲用武地唐氏世鍾材武継領韜鈐剛<lb/>
毅奮發馳聲疆埸稱山南名將家公軀幹魁傑而善<lb/>
於騎射黝色鷹視氣吐鍾鈜然擐帶横槊出入行陣間<lb/>
人愕而聳之至元十三年襲父爵授武略將軍管軍<lb/>
■把明年丁丑轉武德復安撫使仍佩金符十六年<lb/>
以勞績進階宣武授金虎符管軍緫管十八年陞懷<lb/>
<pb n="KR4d0464_SBCK_055-4a"/>
逺大將軍萬夫長二十年改授唐州軍府萬户二十<lb/>
五年移鎮泉道屯駐㫪陵時安南保蕞爾域負固不庭<lb/>
聖上赫怒詔諸道兵以討之公到鎮甫二旬而檄至<lb/>
即閱數軍實申嚴節制明日大讌郡僚叙别或以期<lb/>
逺緩發爲言公曰不可征討　國家重事忠勤臣子<lb/>
大節况吾家三丗迭將迨不肖之身分符顓閫備具<lb/>
爪牙<lb/>
恩寵深厚思畢力邊陲以暢<lb/>
天子威命則死之日猶生之年也尚敢以頋忌爲計<lb/>
哉詰旦啓行旗斾精明鼔角清亮識者壯之遂㑹諸<lb/>
將屯靖海境谿嶺湍嶮艱於馳逐北兵不習地里與<lb/>
鱗介争利於舟楫叢薄間已非所長加以瘴癘流毒<lb/>
<pb n="KR4d0464_SBCK_055-4b"/>
海飈騰炎吏士觸冐疾疫者過半躬自撫視左饘右<lb/>
劑恩義備至若父兄之於子弟致人人感激思奮島<lb/>
夷幸我師不利乘便突出逞獰肆㓙次年己丑三月<lb/>
大戰于<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>埸之三江口公率衆先入所嚮披靡賊兵<lb/>
衆開而復合者數四致麾下散失公力戰手剚數十<lb/>
人以没得年四十有九訃聞部曲至刲股肉致祭■<lb/>
朝廷爲嗟惜之公天資雄峻沉鷙有將略號令精明<lb/>
拊循有素期於恩威兼濟當戰陣際奪勇愾敵不自<lb/>
顧藉有古烈士風㮣故所向克捷自筮仕不十年正<lb/>
位帥閫平居與人交氣怡辝温謙恭惟謹未甞以色<lb/>
待物人視之儒素也其死生義利胸中權衡素定决<lb/>
非奮不慮死徼取羙名者嗚呼忠義天下之大閑志<lb/>
<pb n="KR4d0464_SBCK_055-5a"/>
士仁人終始一致雖頺嵩岱不吾壓也豈以暫不幸<lb/>
而墮吾名節哉王者推而褒之所以砥礪多士窒不<lb/>
軌也故周崇死政漢寵死事然皆有等級次序俱未若<lb/>
皇元即以父祖之爵禄卑其子孫有崇無降其報䘏<lb/>
激勸之典視前代爲重公可謂得死所矣夫人李氏<lb/>
亦内郷大家資度純懿克嫓公德孝以奉舅姑慈以<lb/>
鞠㓜稚生三子一女孟曰丗忠仲曰丗英季曰和尚<lb/>
孫二長靈童次保保丗忠子也丗忠嗣奉丗爵徃奠<lb/>
舊服追忠思孝罔替箕裘奉公衣冠葬襄陽榖城縣<lb/>
鳯谿郷丙山先塋之次起祠墓前歳時享獻庸展哀<lb/>
慰復念非假辝紀績曷以垂鴻無窮儻得書太史氏<lb/>
則先業爲不朽矣遂介祕書監丞申敬載拜来請某<lb/>
<pb n="KR4d0464_SBCK_055-5b"/>
以忠君孝親係風化所在有不獲辝者輒論列而係<lb/>
之以銘其辝曰<lb/>
　武當西來萬馬驤　漢水東注爲滄浪<lb/>
　鳯谿之里榖伯邦　盤盤沃野開荆襄<lb/>
　丙山衣冠唐所藏　維兹唐侯百夫防<lb/>
　佩服義烈南方強　三丗崛起叅戎行<lb/>
幢牙茸纛金節煌　王常鐵石我所將<lb/>
維南有交伐用張　一軍来戍心靡遑<lb/>
萬甲夜卷趍敵埸　桓桓不憚天戈攘<lb/>
誓此一去批其亢　㫪陵宴訣何琅琅<lb/>
　山谿失勢臣分當　鮫鱷肆毒紛蜂螳<lb/>
落落銅柱鷹孤揚　海霧飜瘴霾三江<lb/>
<pb n="KR4d0464_SBCK_055-6a"/>
　奄奄戰鼓聲則鏜　一僨不捄千夫僵<lb/>
　蛟匣零亂劒有光　臣維有霣甘自戕<lb/>
　一日之短百丗長　恨以鱗介易我裳<lb/>
　義存義亡臣節昌　勝負况復兵家常<lb/>
　䘏典昭報恩澤<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>　嗣侯孝思示不忘<lb/>
　葬而從祖饗有堂　巫陽下招爲悲傷<lb/>
　覊棲胡爲滯此荒　魂兮歸來安故郷<lb/>
　牲牷肥腯羅酒漿　部曲儼侍備兩廂<lb/>
　鼖鼔鐃鐸聲鏗鏘　子孫歳時供蒸甞<lb/>
　銀鉤翠琰勒我章　忠傳孝継渢大泱<lb/>
　陵遷谷變事叵量　英聲載丗永不亡<lb/>
　　　　順德路同知寳坻董氏先德碑銘<hi>有序</hi>
<pb n="KR4d0464_SBCK_055-6b"/>
至元十七年奉議大夫盧越<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>使司提舉董侯孝良<lb/>
以規辦功最陞授朝列大夫同知順德路緫管府事<lb/>
自惟材踈能譾何以臻此兹盖祖禰積德絫行<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>濡<lb/>
慶澤所從徠逺矣惟是斵銘樂石光賁松梓庶克自<lb/>
信遹追仰報罔極廼介府幕陳從慶贄禮幣百拜以<lb/>
先塋碑爲請厶承乏燕南以明新是任惟孝與義為<lb/>
丗大經今猥來属筆有不當辝者謹按所具事狀董<lb/>
氏世居燕之武清縣南仁佛里金大定十二年改新<lb/>
倉鎮作縣故今爲寳坻人曽祖以農爲業代逺偶逸<lb/>
名諱生三子曰永進曰仲仁曰蘃昆仲既蕃孝愛日<lb/>
篤以貲雄一郷永進娶彭氏女實生寳溢府君諱柔<lb/>
盖侯之皇考也府君行孝廉善居室一介不妄取與<lb/>
<pb n="KR4d0464_SBCK_055-7a"/>
諸人里中以善人稱之二親甞卧疾治療罔効府君<lb/>
曰甞聞人之肌肉可愈困瘵於是黙刲股肉雜它■<lb/>
進之服之果良愈旣而父目病幾於凝盲府君又以<lb/>
舌日䑛其睛無幾頓還舊觀邑里稱嘆以爲孝感所<lb/>
致云甞以事之保暮行通衢間蹵得白金一巨餅■<lb/>
幣百餘緡詰旦持坐獲所候求訪者失主至物色■<lb/>
不妄即付之至於牟子錢貧不克償者率折其劵■<lb/>
貸自是孝廉之名軒著燕保間當途者聞之以謂不<lb/>
茍於得可以臨財厲俗用薦檄充保定務啇權次■<lb/>
寳溢堝監支納益用心稱物極平施之方公私俱有<lb/>
頼焉至元十三年以疾考終牖下享年七十有八董<lb/>
氏其三代皆竁寳坻故塋至公始徙家武清之大定<lb/>
<pb n="KR4d0464_SBCK_055-7b"/>
沽遂改卜聚落之南原是爲武清新仟孺人蘇氏信<lb/>
都大家事舅姑主内務以孝婉聞生子男三人孝義<lb/>
孝温孝良太君資藉訓迪納規矩中者居多故母儀<lb/>
婦道宗族取法焉今年九十有四起居飲啖精徤如<lb/>
五六十人孝義有融徳不樂仕䆠二子長曰順管勾<lb/>
塩埸事次愛孫孝温醇謹有幹局充鹽使司判官三<lb/>
子和張驢昌孫和任監當官和之子八十買住孝良<lb/>
孝友純至㓜習司空城旦書及長兼通　國朝語甞<lb/>
給事貴近以材果管勾三汊沽塩官事至元十年秋<lb/>
大霖三汊𬒳浸亭户例狼藉阻饑侯致䘏申明上官<lb/>
發廪米四千餘石侯乃計口均給民免菜色水退侯<lb/>
<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>度原隰終復爲患議户抽一推起土璋埸請於上<lb/>
<pb n="KR4d0464_SBCK_055-8a"/>
允焉明年水果至無所虞矣以能陞本埸塩司大使<lb/>
仍佩金符以寵異之先是歴年牢盆錢不計成塩多<lb/>
寡即驗丁全給致本耗而課不充後復給與不時課<lb/>
不辦而卒日困侯白所司革焉遂驗亭户煎數在官<lb/>
仍半給之復需其畢運爲足其所當付至曩之倚而<lb/>
未頒者仍皆爲卑之至今遵行官卒两稱其便十三<lb/>
年亭户乏哺無可於糴侯以鬻造孔棘恐軼歳辦出<lb/>
私廪二百餘石禀食之未甞更其費十四年用薦欽<lb/>
授　宣命官奉訓大夫㝷陞奉議兼提舉蘆越塩司<lb/>
事十七年以均斡有方程辦饒羡積前後勞遷授今<lb/>
職侯以民社重寄非財賦可擬宣力有加焉子三人<lb/>
長曰革中書省宣使次安住次海山鐡奇𥘉寳溢府<lb/>
<pb n="KR4d0464_SBCK_055-8b"/>
君刲股肉以致親和厥後府君洎太夫人蘇氏在疢<lb/>
子孝温及侯與室劉氏亦踵而行之由是郷里論篤<lb/>
孝者以董氏爲稱首嗚呼孝者人子至行揚名顯親<lb/>
之大致也然代以孝名者非一若休徴之剖氷求鯉<lb/>
孟宗之泣林取筍李建進藥而病即瘳盛彦慟哭而<lb/>
明復故今董氏之刻肌而愈親疾可謂情迫孝至殊<lb/>
途而同歸者也詩曰孝子不匱永錫尓類其是之謂<lb/>
歟至慶流㣧裔移理於官冝矣後之來者復能致竭<lb/>
兩間以極忠厚孝廉之羙將見董氏福禄渊流而未<lb/>
央也是冝銘銘曰<lb/>
　暨暨董氏　𧺫家幽墟　繄曽祖君<lb/>
是生三珠　孝廉温潔　王瑩不俞<lb/>
<pb n="KR4d0464_SBCK_055-9a"/>
　我屋豐潤　尓焉德劬　維寳溢君<lb/>
　乃皇厥圖　一廉厲俗　致身仕途<lb/>
　我幹我均　我摧我酤　人勉不足<lb/>
　我恢有餘　夫孝何居　曰父母且<lb/>
　病則致憂　巳何暇虞　越惟親安<lb/>
　其樂愉愉　要以情至　同歸途殊<lb/>
　錫我胤類　德冝不孤　篤生賢孝<lb/>
　髙大門閭　連城具贍　有儼倅車<lb/>
　顯親揚名　實由懿模　遹追圗報<lb/>
　於焉是需　岌峙豐碑　螭首龜趺<lb/>
　丐我銘章　大書特書　幽陵蒼蒼<lb/>
　渾流徐徐　照映郷梓　永示德隅<lb/>
<pb n="KR4d0464_SBCK_055-9b"/>
　　　　故提刑按察簽事劉公墓碑銘<hi>并序</hi>
奉議大夫提刑按察簽事劉公既窆之明歳其子■<lb/>
慼然以追逺之志來諗曰孤不失先君勤黽王事■<lb/>
期顯歴半道傾摧俾任重致逺之舉罔克攸盡在■<lb/>
慕終養之榮曽弗少及不孝之大無足言者維是刻<lb/>
銘麗石表見墓道庶不朽而爲新壠光幸憲使憫焉<lb/>
厶惟曩甞與公翶翔中書有聯事之雅以分以義有<lb/>
不敢爲亡友靳者謹按事狀公諱濟字巨川其先真<lb/>
定行唐人丗在野大父厶倜儻尚氣爲郷曲所重考<lb/>
信方直有父風以植産致冨心存樂施貞祐兵避地<lb/>
陳頴間散財濟衆人多傾赴正大末所在遊騎充兵<lb/>
令民團結相保衆推公充郷義兵都統巳而殁于事<lb/>
<pb n="KR4d0464_SBCK_055-10a"/>
公信之冡嗣也自捴角姿嚴恪不知爲兒嬉及長明<lb/>
吏事時趙人董珎者來領魏郡材公爲郎署府從事<lb/>
民政軍務多所禆益中統建號■省府立擢賢舉能<lb/>
以恢廓宏綱爲亟路辟公應選遂𥙷省左曹掾四年<lb/>
間精覈吏務氣明而事辦然所期攸邈有不屑爲者<lb/>
㝷除貳上都粮料使㑹當估平致太庾京積巳而充<lb/>
中書磨勘官真定郭文進者摭白肖二人毒殺其父<lb/>
歳乆莫决府以疑獄聞命公徃讞旣至按覆簿牘推<lb/>
察物情不終日而虚實兩判鎮人称其明朝官嘉之<lb/>
至元七年勑授承直郎太原路緫管府判官公不卑<lb/>
小官思以行志惠吾民爲念府東有山曰罕山毎溝<lb/>
澮秋泛害及関坊公廼度原隰相水衝以事冝從上<lb/>
<pb n="KR4d0464_SBCK_055-10b"/>
官議可焉衆欣就役自山南扺汾壖鑿渠余十里以<lb/>
釃水勢自是漂没患絶且溉傍田數百頃其興利除<lb/>
害類如是明年夏六月大旱歩禱列石龍祠應焉秋<lb/>
頼以熟九年陞授奉訓大夫知獻州事既下車囚繫<lb/>
填狴犴間公歎曰盡心之戒當於焉是圗遂裁遣剖<lb/>
折凢五日牢户爲一空然後束吏以法拊民以寛慮<lb/>
科調之不均也爲等苐之恐田疇之未治也爲勸劭<lb/>
之新州治以具視瞻崇儒學以敦教本内外釐補井<lb/>
井有條其孝悌任卹之化風偃海濵矣迄今民思不<lb/>
忘秩滿憲司廉其能遷奉議大夫簽書燕南河北道<lb/>
提刑按察司事十六年四月竟以勤事致疾既乃終<lb/>
于位享年六十有四夫人程氏魏大家配公德良称<lb/>
<pb n="KR4d0464_SBCK_055-11a"/>
前四年卒即其歳九月卄九日祔大名■賢<lb/>
由盆里繁水之隂宅新兆也二子珪玘今珪亦官■<lb/>
直郎大名路緫管府判官性純孝從政幹果玘歷𬋩<lb/>
庫甚愿女三人伯適趙郡武氏仲從鄒氏季徐氏公<lb/>
資明辯遇事風生不肯陸陸一事落人後故所至卒<lb/>
有聲其孝義出天性固然𥘉調并梁兵西援<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰事<lb/>
集悵望南雲泫焉興感曰母氏殯陳四十年不即卒<lb/>
大事儻溘先朝露目其能瞑耶乃於介使告其所以<lb/>
然諾焉馳至陳求訪叢垠間罔知誰何因籲天行泣<lb/>
俄得劉叟者示其處下挿驗所誌物是夕寤寐中■<lb/>
有以呵之者曰汝母何疑當收之速去即是年冬十<lb/>
月歸葬行唐縣甘泉鄊七里烽之先塋禮也傳称古<lb/>
<pb n="KR4d0464_SBCK_055-11b"/>
人行役云逺必思念其親以篤孝飬若公斯舉何思<lb/>
遑將其母哉又郷豪董君死葬癭陶碑石卧荒壠間<lb/>
身後貧不克<graphic n="KR2421" url="https://raw.githubusercontent.com/kanripo/KR-Gaiji/master/images/KR2421.png" mimeType="image/png"/>樹公按部過趙爲求銘表墓以報知<lb/>
已其風義肖上丗又如此是冝銘銘曰<lb/>
古評吏治　匪循即能　循傳而列<lb/>
能或槩称　時有緩急　事方責成<lb/>
珮玉長𥚑　艱於奉承　維材應变<lb/>
其任乃勝　用或異冝　跌焉不興<lb/>
暨暨劉公　才長氣弘　小試游刃<lb/>
銳於發硎　擢列郎曹　風生臺閤<lb/>
若不屑爲　翩翩荷槖　一麾出守<lb/>
殆古能吏　錯節蟠根　别夫利噐<lb/>
<pb n="KR4d0464_SBCK_055-12a"/>
苟利吾氓　身弗遑睨　于今兩州<lb/>
懷思無斁　維孝與義　爲丗儀軌<lb/>
　子箕而裘　已濟厥羙　歸息泉扃<lb/>
神亦寕止　五鹿之野　由盆之里<lb/>
　沙麓茫茫　繁流瀰瀰　谷變陵遷<lb/>
墓碑有嵬<lb/>
　　　　大都通州郭氏遷塋碑銘<hi>并序</hi>
孝子之愛其親也心無乎不至其始也盡<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>心以致<lb/>
其樂儋髙爵以顯其宗又以安冨尊榮歆其親以愜<lb/>
其志望及其終也擇善地敞真宅樹豐碑彰遺媺别<lb/>
爲再祖俾饗大宗不遷之祀越是心以爲恔者於尚<lb/>
書郭君見其純旦至焉郭氏丗爲通州潞縣人曽祖<lb/>
<pb n="KR4d0464_SBCK_055-12b"/>
府君諱伯昌尚義有應劇才金季以勞授州之判官<lb/>
方四郊多壘仍歳饑荒頼公力全活者衆民刻惠里<lb/>
廟至今其石宛在金制官分嚴不敢絲髮侵上承下<lb/>
辦惠鮮保障能尓其爲人可知巳大父諱和字和之<lb/>
資持重擇交而游經紀逺識殊與父肖貞祐𥘉燕不<lb/>
能國遂避地徙河南公奉從母楊挈弟姪至復還郷<lb/>
梓徃返数千里間冐渉艱梗舉宗全慶竟不失舊物<lb/>
是亦人所難能郭氏之有今日其祥實開於此公少<lb/>
樂讀書長以吏業著稱且玄之與潞在昔爲轉漕渊<lb/>
㑹見聞習熟故公於綱計爲詳壬辰歳　詔立漕司<lb/>
於燕明年癸巳中書粘合公辟公爲經歷官舊條新<lb/>
制兼舉而行居無幾何民力大紓而廩儲崇積㑹計<lb/>
<pb n="KR4d0464_SBCK_055-13a"/>
出納允當詳明官無私焉至今論漕運者皆以公爲<lb/>
稱首<lb/>
國朝丁未公春秋五十有九卒官下祖妣孫氏出庶<lb/>
之清門内助成家與公合德後公卄一年乙亥歳壽<lb/>
八十終生二子長諱天珪字君寳次天瑞晦德不仕<lb/>
棣華輝映樂怡怡也郷里以善人歸之長即尚書君<lb/>
考秉德清慎直諒多聞以世羙継爲漕幕從事爲人<lb/>
樂易輕財好施雖指囷解驂未甞見難色樂從賢士<lb/>
夫游延致禮待惟恐不盡又通五行書叩之者推明<lb/>
倚伏率以戒辝爲言斯亦知命君子者歟惜乎年不<lb/>
滿德仕未盡用至元改号夏四月卄四日以疾卒壽<lb/>
止四十有七子秀生纔十四歳矣夫人張氏燕之名<lb/>
<pb n="KR4d0464_SBCK_055-13b"/>
家性貞静壼儀有光漕司府君既殁夫人持内事甚<lb/>
嚴家道昌冝内外宗属入門升堂不覺其母子之互<lb/>
爲資也享年七十有四終所居正寢實至元卄九年<lb/>
壬辰秋八月八日也秀字秀實姿善淑少以孝聞交<lb/>
於友以誠移於官則理儀觀魁偉臨事明敏有盻藉<lb/>
甫冠由緫制院都事遷經歴官継改都省左司貟外<lb/>
郎㝷就陞郎中已而授少中大夫禮部尚書今簽宣<lb/>
政院事君自惟起身刀筆不十年致位通顯德薄才<lb/>
菲將何以臻此兹非先丗積善叅慶光潜不耀一旦<lb/>
叢於不肖身者如此是用祗懼昊蒼罔極報德何從<lb/>
頋惟長城先壠歴年藐斧封馬鬛傍無所取穴故祖<lb/>
考叔父而下三柩皆未克大葬言念奭傷<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>刺負背<lb/>
<pb n="KR4d0464_SBCK_055-14a"/>
乃改卜宛平縣張華里之北原墨食吉用三十年春<lb/>
二月壬寅以三品儀物封而樹之庶幾無乎不在之<lb/>
心少有遂焉既襄事百拜以墓碑來請幸内翰惠頋<lb/>
三讓求益懇予以孝子順孫顯揚慎追之義関人倫<lb/>
風教者爲最謹按善狀諾而銘諸銘曰<lb/>
慶由善先順爲福原惟積也厚其流則渊譬彼播植<lb/>
用其道而分所冝其根苗華實有不期然而然猗歟<lb/>
郭氏宗族嬋嫣繄長城之故壠不知其幾丗幾年堂<lb/>
封纍纍拱木蒼煙偪道涂而且隘無可穴而理必遷<lb/>
張華西里其平宛宛風水攸寕欎焉新仟哀哀送終<lb/>
棺衾華鮮祭以大夫有加鼎籩祔安神靈既厚且堅<lb/>
庶窀穸之下慰將寸心之少安孰無子孫焜燿聯翩<lb/>
<pb n="KR4d0464_SBCK_055-14b"/>
念得之而能竭力讓春官之孝賢刻吾銘而表神道<lb/>
永以爲郭氏無窮之傳<lb/>
　　　　大元故中順大夫徽州路緫管兼管内勸<lb/>
　　　　農事王公神道碑銘<hi>并序</hi>
上登極之二載詔以前泉州路緫管中順王公作尹<lb/>
於徽制下而公已卒士論慨嘆惜其備具文武才未<lb/>
䆒於用也明年春正月嗣子謙持太史属王德渊所<lb/>
撰善狀百拜來請銘自惟識公始用情交終以義合<lb/>
至元庚寅歳邂逅於歐閩後二年予入翰林公亦終<lb/>
更來燕玉堂多暇日夕從游詡詡相得校夫三十年<lb/>
間㑹晤雖數在京師爲最洽公今已矣銘其墓冝莫<lb/>
予若公諱道字之問姓王氏其先爲京兆終南縣人<lb/>
<pb n="KR4d0464_SBCK_055-15a"/>
丗將家公姿魁偉勇而多力㓜讀儒書長憙武事飛<lb/>
牋走檄尤翩翩也公既負噐局挾藝能不肯碌碌居<lb/>
人後間出大言捭闔時事及作爲歌詩藻思甚壯激<lb/>
昻頓挫以驚動一丗謂將相無種功名可戾契致也<lb/>
然干時貴近終無所合至元更化以剔民蠧清吏弊<lb/>
爲亟公曰兹吾之時也廼走燕上書請置執法官如<lb/>
是則吏畏政肅澤𬒳於下政化可得而成六年憲䑓<lb/>
肇建遂辟充椽史公志在澄清一旦抱牘齷齪鳬進<lb/>
論得失於簿領間耻於屑爲纔數月即拂衣而去適<lb/>
朝家遴選文學士充■東宫講書官用昭文竇公薦<lb/>
得入侍經筵進讀際辝理敷暢間以時務意在互有<lb/>
發明由是稔知爲竒士進見顧眄與餘人異欲大用<lb/>
<pb n="KR4d0464_SBCK_055-15b"/>
而有需也十三年江左平福建内附蛮夷悍輕易怨<lb/>
以変蛇豕婪婪血人于牙何所靳顧非大行䑓填之<lb/>
不足以制内而撫外也故郎署官重其人方<lb/>
𥙿宗皇帝叅聽朝政廼選公充福建行省左右司郎<lb/>
中時柄用者專尚威猛不能導揚■恩信慰安逺人<lb/>
凢事之悖理政之害民及私意之所宿者公皆執而<lb/>
不行至面折力諍必理得事正而後已如䆠族趙知<lb/>
府元軰六十三家閑居室潤誣與山賊通擬挺殺之<lb/>
意在籍没掩利餘貲公抗言宋故官累■詔恩䘏今<lb/>
以昧曖一槩奴戮有傷■朝廷好生之德止杖八人<lb/>
餘悉縱遣降將吊眼陳據漳州叛賊勢張甚招討潘<lb/>
力不支踰城走泉行省以失守罪縳出將戮焉公曰<lb/>
<pb n="KR4d0464_SBCK_055-16a"/>
招討秩三品有罪當禀於　朝不可擅殺上官奴遣<lb/>
督將二人率甲士環公曰字不同署罪當相及公乃<lb/>
具朝服望　闕再拜曰省官不有　朝廷脅我以兵<lb/>
欲將何爲吾寕與潘同死字不可得也彼莫能屈潘<lb/>
竟减死論其守正不屈類如此由是強横氣禠善良<lb/>
攸頼閭閻間至畫公像事之卄四年授中順大夫泉<lb/>
州路緫管兼府尹泉據南海津㑹豪儈吏啇假權貴<lb/>
聲勢日凌轢請索紊大府紀綱牟取衆利公折以理<lb/>
拒以威輙落其機牙束手噤語而去公堂爲肅然先<lb/>
時晉江之安溪土賊張大老方德龍嘯聚畬洞無頼<lb/>
二萬餘人時出搶略爲一方大患者幾三十年聞公<lb/>
至私相約束曰王老子來當謹避之勿輕出公爲布<lb/>
<pb n="KR4d0464_SBCK_055-16b"/>
耳目設方略不月踰生擒賊酋卄三人悉榜殺泉市<lb/>
餘衆駥散百姓爲之歌曰藥不瞑眩而疾祛非良醫<lb/>
而誰乎兵不血刃而賊除非智士而誰乎其爲輿情<lb/>
感恱可知矣在任凡四載代歸郷里以營治先塋樹<lb/>
植碑表爲務屢供具召親友燕衎爲樂若日不足者<lb/>
家人亦訝其遽如許也元貞二年春二月十有二日<lb/>
以疾終私居正寢享年七十葬維州北海縣樂泉里<lb/>
金山原公強矯有守臨事敢言膽氣噴薄無所囬撓<lb/>
志在開布公誠砥礪名莭表表有見於丗孰謂勢利<lb/>
可得而奪邪至於擿姦發伏不避持難又似夫漢王<lb/>
尊之在東郡虞詡之治朝歌也奮身布衣起家至二<lb/>
千石剛直之氣至老不衰其功業止斯而已此士論<lb/>
<pb n="KR4d0464_SBCK_055-17a"/>
所痛惜也逺祖金𥘉以武功賜完顔氏丗襲千户官<lb/>
至金吾衛上將軍曽祖諱虞郷大父諱從正歴隰州<lb/>
太守父諱成皆嗣承丗爵金亡復故姓仕<lb/>
國朝任樂安縣令因家焉今爲廣固人公先娶孫氏<lb/>
生子謙夫人年卄八卒継室羅氏亦先公卒生二子<lb/>
曰諒曰惠謙㓜侍　東宫才敏有時譽能政克家蔚<lb/>
有父風今官奉訓大夫大司農少卿男孫四人謙之<lb/>
子三曰元孫仲孫季孫諒之子一曰彦孫公平生著<lb/>
述號雲門老人集殆千餘篇傳于家銘曰<lb/>
繄王使君起海堧妙齡飛英振孤騫陳琳書檄何翩<lb/>
翩一箭擬下聊城堅心惟嫉惡民瘼蠲驅逐鳥雀同<lb/>
鷹鸇一行作吏非所便褰帷有志澄八埏封書直上<lb/>
<pb n="KR4d0464_SBCK_055-17b"/>
沃　帝渊太㣲執法光烱然　春宫嚮學開經筵一<lb/>
日登對席爲前顧公可試冝擢遷利噐當遇蟠根宣<lb/>
歐閩行臺兩廣連陽舒隂慘持化權幕非其人奚望<lb/>
旃六十三家宋故官執之犴死何繁冤公爲辨析皆<lb/>
平反潘惟不支心則丹以死信理人所難維閩之南<lb/>
天府泉卑公撫循面則顓鋤薙強梗安惸鰥風颿踔<lb/>
<hi>敕教反敕角反</hi>海魚龍飜萬貨山積來諸番晉江控扼實要関<lb/>
勢取豪索非一端不動聲氣爲周旋安溪有盗勢結<lb/>
盤撞搪呼號動百千公然剽竊三十年爲一郡患何<lb/>
迍邅公來約束毋妄干老熊當道百獸跧一旦解刀<lb/>
耕壠間溪山淡淡風日閑帥得其人人自安如君兩<lb/>
除稱衡銓幕府坐嘯鳴化絃簡節䟽目政猛寛四載<lb/>
<pb n="KR4d0464_SBCK_055-18a"/>
終更公孰賢王尊虞詡相後先千年神劒埋山原欎<lb/>
欎夜氣生紫煙何以驗之石有鐫<lb/>
秋澗先生大全文集卷第五十五<lb/>
<pb n="KR4d0464_SBCK_055-18b"/>
</p>
<p>
</p>
  </div>
</body>
</text>
</TEI>
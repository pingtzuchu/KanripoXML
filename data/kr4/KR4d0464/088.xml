<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_088-1a"/>
秋澗先生大全集卷苐八十八<lb/>
烏䑓筆𥙷<lb/>
　　　弹趙春奴不孝事<lb/>
今察到在都薊寕坊人匠趙春奴将伊親母阿焦生<lb/>
不奉飬棄絶在外餘二十年於今年五月内客寄患<lb/>
病有伊母親妹梁阿焦遣人報知其趙春奴並不前<lb/>
来侍疾至十九日夜母阿焦身死其院王陣姑兩次<lb/>
専人告哀本人又不奔赴停至午轉纔方前来巳是<lb/>
帶酒並不舉哀又無衰絰復彂怨言雜以穢悪又禁<lb/>
伊妻不令哀哭遂将靈車用驢駕拽便行出送春奴<lb/>
隨逐道中又不哭泣亦無戚容言笑自若里巷人衆<lb/>
指詈不孝其逆心終不悛悔反生嗔怒先行去訖有<lb/>
<pb n="KR4d0464_SBCK_088-1b"/>
姨弟梁從振者告到匠官黄元帥教依理持䘮出殯<lb/>
本人故将䘮事畧不成禮只扵當晚焚燒了當詳此<lb/>
情逆世所不容今京師風化之源憲䑓肅清之府其<lb/>
趙春奴旣爲人子其於毋氏存殁之際梟獍其心絶<lb/>
滅人理較量悪逆孰大扵斯其在<lb/>
國家寔傷風化據此合行紏劾伏乞御史䑓照詳痛<lb/>
加懲戒施行<lb/>
　　　　論鈔息復立常平倉事<lb/>
切惟天災莫重於㓙歉國計無先於貯儲盖諸有餘<lb/>
則國用足國用足則民頼以足今天下大約公私之<lb/>
間曽無蓄積以俻㐫年况郎目自中都而南蝗旱水<lb/>
涝十有餘路雖水至甚萬一失所官湏存䘏然不過<lb/>
<pb n="KR4d0464_SBCK_088-2a"/>
發倉廪免租税重爲賑濟而已此特捄荒于一時其<lb/>
於經國逺圖則未也以愚見莫若復<lb/>
先帝常平之制就各路巳有之倉令有司預爲脩理<lb/>
講明定法不使有名無實昔唐以税茶等錢爲義倉<lb/>
之本深爲便益叅詳合無亦將隨路平凖行用鈔庫<lb/>
工墨鈔息増餘見在等鈔分標州郡作常平粟本就<lb/>
令夲路轉運司兼以提舉収籴勾當續用逐年所得<lb/>
錢數源源不巳則三年之間百萬石之粟可不勞而<lb/>
辦是常有一年之蓄矣又㑹驗得常平倉國家自丁<lb/>
巳年𥘉立明年戊午宣德西京等處霜損田禾穀價<lb/>
騰踴百姓闕食官爲减價出粜民頼以安此先事之<lb/>
效也兼安便官民其利有五且不動官本無害經費<lb/>
<pb n="KR4d0464_SBCK_088-2b"/>
取辦於息取息之法又無窒礙一利也歲或饑饉就<lb/>
未全濟使民心先安大有指擬不必家至户到感念<lb/>
恩惠二利也其力穡之家又知國家貴榖賤貨務農<lb/>
大本使趍末之徒争縁南畒不致有過賤傷農之歎<lb/>
三利也至若軍旅調度粮餉爲先比歳軍興動輙和<lb/>
籴若常平一立除屯田粮及正税外復有百萬餘石<lb/>
之榖積於中而壯於外時和歳豊民無所仰權以濟<lb/>
軍雖調度加倍民無和籴之擾軍免闕食之虞四利<lb/>
也歳稍不豊平價出粜鈔夲不失人頼以安使市㕓<lb/>
之徒絶幸災貪利之心貧乏之家脱轉死流移之替<lb/>
五利也若夫平糴常平富人社義等法歷代相㳂莫<lb/>
能變易能一旦舉而復行則天下幸甚所謂不害經<lb/>
<pb n="KR4d0464_SBCK_088-3a"/>
費為國逺圖良以此也據此合行呈覆<lb/>
　　　　彈縣尉楊政事狀<lb/>
體察得今年十一月内有在都住人崔提領將傳州<lb/>
人户丁五十妻支丑女作逃婦捉拿及稱被捉支丑<lb/>
女時有老劉等將皮㡌金經卷児等物奪了其崔提<lb/>
領與伊相識人大興縣見任縣尉楊政一同於施仁<lb/>
門關不居公𪠘問得支丑女不係逃婦明有根脚不<lb/>
容分析崔提領將支丑女用繩索鎻訖分付楊縣尉<lb/>
收禁責得本婦狀稱因夫丁五十赴都作夫患病前<lb/>
來探覷到永清縣河西務𬒳雀提領作孛蘭奚捉住<lb/>
寅夜強行奸汚問出如此詞因其縣尉楊政並不行<lb/>
移有司理問枉禁支丑女數日將崔提領所摭老劉<lb/>
<pb n="KR4d0464_SBCK_088-3b"/>
等奪訖金經卷兒等物却勒支丑女要培鈔六貫才<lb/>
將支丑女保出使本婦無處申訴爲此就喚到太興<lb/>
縣尉楊政問得所説相同除前項支丑女等一起公<lb/>
事省㑹本縣尉司行移本縣依理施行外據縣尉楊<lb/>
政係京畿捕盗正官有此違枉合行紏彈<lb/>
　　　　彈馬全擅科鈔事狀<lb/>
今體察到𬋩上都路洪賛馬站貼户提領馬全自至<lb/>
元二年正月至五年十月終於所𬋩站户劉澤等處<lb/>
除正站秪應錢外擅自科歛雜泛錢鈔二定一十九<lb/>
两九錢問得馬全招伏是實兼馬全年七十七歲老<lb/>
病不任勾當合行紏彈<lb/>
　　　　爲収刈秋青草事<lb/>
<pb n="KR4d0464_SBCK_088-4a"/>
照得每年和買應辦稈草不下六七百萬秤才方敷<lb/>
用切見燕京順天等處蝗虫水澇若全依年例和買<lb/>
切恐臨時躭悞合無籍此秋間令從長計置秋青等草<lb/>
如法積垜向前兼戴支持用度官民侣爲兩便㩀此<lb/>
合行具呈<lb/>
　　　　爲私𬒳衣甲事状<lb/>
欽奉<lb/>
聖㫖條畫内一欵莭該諸官吏將官物移易借貸者<lb/>
委監察紏察欽此近於五月十三日在都百姓人等<lb/>
私賽神社其人徃徃𬒳執兵甲遊歴街衢前後數日<lb/>
及馬有挂全副甲者今體察得上項噐甲俱係在京<lb/>
諸色官貟人等處借到叅詳甲兵<lb/>
<pb n="KR4d0464_SBCK_088-4b"/>
國家重噐又欽奉<lb/>
聖㫖已有眀禁條例今來諸人冐法抵禁私假小民<lb/>
以爲戯劇甚非嚴制令而重武備也豈惟民不識法<lb/>
習以爲常切恐因而别生事端據在都官貟人等務<lb/>
相假借及合干部分禁断不嚴合行紏彈伏乞御史<lb/>
臺照詳懲戒施行<lb/>
　　　　彈市令馮時昇不公事狀<lb/>
今體察到在都前市令馮時昇於行鋪人户處取受<lb/>
行錢鈔六定一十一兩三錢五分黄米七石麵一百<lb/>
斤制府見行追培其馮時昇却於今年四月間賫大<lb/>
興府保觧赴部求仕<lb/>
省部依准將馮時昇遷除保定縣尉去訖切詳市令<lb/>
<pb n="KR4d0464_SBCK_088-5a"/>
係八品職官其不公如此事發在官已有承伏迺於<lb/>
緫府告稱勾當已來並無粘帶亦無過犯其大興府<lb/>
亦不勘當是否端的輙便朦朧保申是属違錯外據<lb/>
馮時昇負罪欺官僥倖冐進以之臨民何所不至合<lb/>
行一就紏彈今後合無照到部人員曽𬋩領錢糓者<lb/>
亦於制國用使司㑹驗有無粘帶然後遷除庻望杜<lb/>
絶奸欺以厲來者<lb/>
　　　　彈歩站官王提領不公事狀<lb/>
今體察得中都𬋩歩站官吏王提領崔緫把徐令史<lb/>
等與自願當站百户楊賆焦百户等上下通同作弊<lb/>
於站户百户馮百亨等二十名處累次取歛錢物及<lb/>
尅落給散草料鈔取受羊酒逐莭不公等事據此合<lb/>
<pb n="KR4d0464_SBCK_088-5b"/>
行紏彈<lb/>
　　　　爲在都回回户不納差税事狀<lb/>
切見中都親𬋩民户每歲供給和買夫役一切等事<lb/>
比之他路實爲繁重今體察到本路回回人户自壬<lb/>
子年元籍并中統四年續抄計二千九百五十三户<lb/>
於内多係冨啇大賈勢要兼并之家其興販營運百<lb/>
色侵奪民利並無分毫差役照得欽奉<lb/>
先帝聖旨莭該斡脱做買賣畏吾兒木速児蠻回回<lb/>
交本住處千户百户裏去者若稱有田産物業不去<lb/>
呵依已前<lb/>
聖旨體例裏見住處不㨂大小差發鋪馬秪應與民<lb/>
户一體當者欽此合無照依累降<lb/>
<pb n="KR4d0464_SBCK_088-6a"/>
聖旨處分事意取㑹見數分豁定奪驗實有氣力與<lb/>
民一體當差庻得恊濟貧乏不致靠損據此合行紏<lb/>
呈施行<lb/>
　　　　爲陜西鄭縣隱户計事狀<lb/>
欽奉<lb/>
聖旨条畫内一欵該載不盡應合紏察事理委監察<lb/>
並行紏察又㑹到陜西行中書省文符該欽奉<lb/>
聖旨莭文拘刷本路外來交叅析居放良等户若州<lb/>
縣官如能用心將民户拘刷盡數到官遷官給賞如<lb/>
有隱藏定是降官治罪欽此今體訪到京兆路華州<lb/>
官司將鄭縣刷出漏籍等户六十二户並不申報上<lb/>
司私下取歛差發今問得見有華州人劉徳亨並與<lb/>
<pb n="KR4d0464_SBCK_088-6b"/>
所察相同是属違錯據此合行紏呈<lb/>
　　　　爲蝗旱救治事狀<lb/>
切惟古之爲國者雖值㐫歉民無捐瘠困乏者蓄積<lb/>
多而備先具也今隨路大蝗赤地千里就使撲㓕巳<lb/>
成災傷其於貧民首先失所不無流移飢饉而救荒<lb/>
備患之術不可不預爲計料何則今日唯先安集民<lb/>
心最爲急務故謹具愚見二十事伏乞<lb/>
御史臺詳擇施行須至呈者<lb/>
　　一隨路緫管府今歲伏遇<lb/>
天壽節除祝延<lb/>
萬壽禮數外權冝停罷公宴庻表<lb/>
朝廷優䘏元元不以巳爲樂也若然則雖古者聖王<lb/>
<pb n="KR4d0464_SBCK_088-7a"/>
遇災减膳徹樂無以加此<lb/>
　　一御河上下有粮倉分冝差清幹官檢括實有<lb/>
　　　　　見在數目外據借貸裝散變碾及上年<lb/>
　　　　　河運未到倉粟數督勒所司嚴限閉納<lb/>
　　　　　其通州李二寺等處應有露囤粮斛就<lb/>
　　　　　水潦未動亦冝許諸人般運赴都城倉<lb/>
　　　　　其脚價止支本色亦實京師濟窮民之<lb/>
　　　　　一端也如挨陳者其闕食之家驗口賑<lb/>
　　　　　濟不然令所在弓兵早暮兼爲廵防以<lb/>
　　　　　備踈虞<lb/>
　　一隨路啇販積蓄之家官冝出榜驗彼中時估<lb/>
　　　　　量添價直發賣仍禁不得擅恣高增物<lb/>
<pb n="KR4d0464_SBCK_088-7b"/>
　　　　　價如百石以上<hi>不出</hi>粜者究治如官倉發<lb/>
　　　　賣其權豪冨户所籴不過十余石若詭<lb/>
　　　　　名轉籴者仍爲究治<lb/>
　　一隨路存留祗應銀粮如已到官者湏土司明<lb/>
　　　　文然後動支若百姓緊闕食處仍作急<lb/>
　　　　飛申聽候許令賑濟其未納到官者盡<lb/>
　　　　行蠲兔<lb/>
　　一隨路站赤祇應如酒肉等物亦冝約量减免<lb/>
　　　　　不然照依<lb/>
　　　　中書省劄付順天路事理一體施行不<lb/>
　　　　　然是燕南二萬餘户獨不𬒳存䘏之意<lb/>
　　　　也<lb/>
<pb n="KR4d0464_SBCK_088-8a"/>
　　一河間路轉運司應収到物斛不下五七萬石<lb/>
　　　　冝無令回易銀鈔驗元價直輸河倉使<lb/>
　　　　充正課以備軍國經費侶爲兩便不然<lb/>
　　　　　如本路百姓闕食官定平價發賣<lb/>
　　一隨處金銀丹錫等坑治約五十餘所每歳穿<lb/>
　　　　穴淘採不無損泄隂陽之和有無合止<lb/>
　　　　　者止以少養天地元氣<lb/>
　　一山林河泊之利所在皆辦外課有無權時蠲<lb/>
　　　　免聽民採取以供不給兼前丗巳甞施<lb/>
　　　　　行稍足復禁如初<lb/>
　　一山林原野係禁地去處如猪鹿鳬鴈雞兎之<lb/>
　　　　　類亦冝許令採捕期以<hi>歳稍</hi>豊復禁如初<lb/>
<pb n="KR4d0464_SBCK_088-8b"/>
　　一隨路交鈔庫鐵治所即目若有見在物斛去<lb/>
　　　　　處亦冝取㑹見數仰所在運司出榜照<lb/>
　　　　　依元價粜賣<lb/>
　　一在都酒務開沽者應有見在稻糯官司亦冝<lb/>
　　　　　見數權令停止醖造此係前丗屡甞施<lb/>
　　　　　行<lb/>
　　一捕蝗之際不以諸色等人有材能識見規畫<lb/>
　　　　　出衆者籍記姓名事定量如賞用又甞<lb/>
　　　　　聞飛蝗雖難打捕遇夜即湏停止於坐<lb/>
　　　　　落厚處傍挑坑壍燃薪草使之明照四<lb/>
　　　　　逺然後驚趕蝗必望明投赴衆力從而<lb/>
　　　　撲滅説比比得濟合無試爲之行恐是<lb/>
<pb n="KR4d0464_SBCK_088-9a"/>
　　　　　一法<lb/>
　　一莊農之民闕粮食者所在官司預冝出榜禁<lb/>
　　　　　治不得推稱病疫私宰耕牛爲食如博<lb/>
　　　　　易米粟者聽准備飜耕出曝蝗子叅詳<lb/>
　　　　　㝡爲急務<lb/>
　　一州府司縣官其𬒳災重處有能規措存䘏百<lb/>
　　　　　姓不致流移飢殍者仰按察司考覆得<lb/>
　　　　　實申臺呈省以憑不次陞用<lb/>
　　一急逓鋪兵俱係貧難下户若一處断絶逓轉<lb/>
　　　　　即時阻滯合無與中都迤北逓鋪一體<lb/>
　　　　　給粮食飬濟仰所在官司專一存卹不<lb/>
　　　　　致飢困逃散<lb/>
<pb n="KR4d0464_SBCK_088-9b"/>
　　　一每歳應辦官草収成尚然不敷今秋榖草顯<lb/>
　　　　　　見儉少冝趂時於無蝗去處收刈秋青<lb/>
　　　　　　等草將來兼帶支持用度<lb/>
　　　一莊農之民所認六色課程如酒醋等課今蝗<lb/>
　　　　　　旱如此有無權時停免或從實結辦稍<lb/>
　　　　　　安復舊如初<lb/>
　　　一隨路州府冝建立社稷䄍神壇廟令有司歳<lb/>
　　　　　時致祭亦憫恤爲民之一事也<lb/>
　　　一隨路自省併州縣以後極有寛闊去處或有<lb/>
　　　　　　尉多係主簿兼攝至有全闕去處如山<lb/>
　　　　　東州郡所在雖有專刷其地廣物衆委<lb/>
　　　　　係難以照𬋩又體知得<lb/>
<pb n="KR4d0464_SBCK_088-10a"/>
　　　　　省部亦爲此事先於東都路巳行添設<lb/>
　　　　　專尉了當今蝗旱如此百姓嗸嗸切慮<lb/>
　　　　　迫於飢寒盗賊多有不無驚擾冝約量<lb/>
　　　　　隨路緊要地靣添設廵檢使鎮遏廵防<lb/>
　　　　　以備不虞及村保設置皷靣遇有警急<lb/>
　　　　　互相應和<lb/>
　　一隨路如冨户有力之家能周贍貧乏或爲粥<lb/>
　　　　　於道以濟流民至千人以上者官爲旌<lb/>
　　　　　賞或聽一子臨官<lb/>
　　　　彈馬仲温横歛錢物事狀<lb/>
今察到在都曲河坊坊正馬伸温因刷問逃軍於人<lb/>
　　　　户取訖寳鈔一十一貫八百文縁兩廂七<lb/>
<pb n="KR4d0464_SBCK_088-10b"/>
十餘坊凢有事務不無搔擾合行紏呈<lb/>
　　　　彈忽都魯阿散不赴任所事狀<lb/>
今察到淄萊路長山縣達魯花赤忽都魯阿散前來<lb/>
中都部夫勾當至十月初罷役本官不行還職令女<lb/>
婿■馬合馬等於本路關訖自十月至十二月終俸<lb/>
鈔若不紏呈縁忽都魯阿散係請俸親民職官到今<lb/>
八十餘日不行還職據此合行紏彈<lb/>
　　　　彈王千尸冐名代軍事狀<lb/>
今察到守把棗陽萬緫𬋩下千户王仲賢至元六年<lb/>
入月内前來中都取發軍人其本官將合起正軍六<lb/>
名不令正身應役却行要訖錢物冐名替代今就責<lb/>
得本官下提控李德唐指證並與巳察相同合行開<lb/>
<pb n="KR4d0464_SBCK_088-11a"/>
坐紏呈<lb/>
　　　　彈益津縣尹張文郁侵使塩價事狀<lb/>
今察到覇州益津縣前縣尹張文郁主簿李璋於至<lb/>
元五年支不盡塩折粟内侵使訖鈔三十三定三十<lb/>
五兩爲此就問得州司吏杜唐佐並與所察相同據<lb/>
此合行紏彈<lb/>
　　　　爲太廟中柱損壊事狀<lb/>
今體知得太常寺申都城所呈相驗到太廟中心等<lb/>
柱損壞訖一十四条訪聞先爲劉晸監修太宫完備<lb/>
特注朝官重加賞賚今者未及數年朽壞如此顯見<lb/>
當間滅裂多不如法設若舊柱不堪自合改用新林<lb/>
拟壯麗今省部雖令劉晸用木填塞了畢終非可待<lb/>
<pb n="KR4d0464_SBCK_088-11b"/>
歲月理合治罪以彰其咎至如太常寺近爲經夏暑<lb/>
濕告出曝神室中氊罽有司尚恐䙝瀆不從所請彼<lb/>
修𥙷動作之際其震驚神靈比之曝㬠䙝瀆實爲加<lb/>
重外據不經<lb/>
奏請即令劉晸修𥙷震驚神靈事属違錯合行一就<lb/>
紏彈<lb/>
　　　　爲優䘏襄陽軍人事狀<lb/>
伏見中綂建元詔條内一欵莭該凢征進軍人臨陣<lb/>
而亡𬒳傷而死者其家属理當優䘏仍仰各路宣撫<lb/>
司量給衣糧優䘏其家欽此又漢唐舊制軍士死者<lb/>
加恩致祭吏爲衣衾棺歛轉送其家今聞圍守襄陽<lb/>
軍人經值今夏癘疫致有死亡俱係没於王事誠當<lb/>
<pb n="KR4d0464_SBCK_088-12a"/>
推恩矜憫有無照依巳行事理或令所在官司逸還<lb/>
其䘮外據氣力孤弱之家取㑹見數量加優卹非惟<lb/>
激厲將士寔恩慰民心感召和氣一端也<lb/>
　　　　爲懐孟路新民不便事狀<lb/>
切見懐孟路新民三千餘户雖俵居六處終頻近大<lb/>
河又不在本路莭制之内巳是未便兼所𬋩鄭汪等<lb/>
頭目俱係宋人中間官民恒相告訐輙生事端無歳<lb/>
無之又訪聞得如修武縣新民見發奸細利害䓁事<lb/>
此其驗也設若狂妄無實人情臲卼終是不安合無<lb/>
將上項户計隷属夲路𬋩領其舊𬋩頭目依例與𬋩<lb/>
民官一體遷轉不然於職官内選素有威德足以鎮<lb/>
撫爲緫𬋩亦是一便盖徃年巳曽令李同知宗傑於<lb/>
<pb n="KR4d0464_SBCK_088-12b"/>
上安撫勾當一任之間特然安静此非其効驗乎據<lb/>
此合行具呈<lb/>
　　　　彈兵馬司擅自鞠断事狀<lb/>
切見在都兵馬司設馬歩軍五百人係專一警捕衙<lb/>
門自去年至今年三月終強竊盗賊計六十餘起致<lb/>
有殺傷事主劫掠財物及本司公𪠘下爲盗者盖當<lb/>
該官兵不爲用心滋多如此三限不獲行下取招並<lb/>
不回報其都轄上司縱令滅裂虚作行移亦不申明<lb/>
賞罰是作過之人無法可畏教之公行也都城<lb/>
輦轂之下庫藏倉廩諸所在萬一窺竊深繫利害又<lb/>
間有敗獲賊徒除事関權勢不能歸結者才方申上<lb/>
自餘無問䡖重輙便鞠問断遣豈惟侵司越職竊弄<lb/>
<pb n="KR4d0464_SBCK_088-13a"/>
威權但恐中間奸弊日滋寔爲事害兼是司自來並<lb/>
無囚繫鞠問㫁遣之理今後有無有令兵馬司據應<lb/>
獲盗賊畧行取問即便解府歸結施行外據失盗起<lb/>
数巳獲者賞未獲者罰如此庻望上無縱恣虚行之<lb/>
失下革違錯自專之弊賞罰旣明民知所畏京畿之<lb/>
間不待歳月作過之人将自消弭據此合行紏呈<lb/>
　　　　彈大興縣官吏乞受事狀<lb/>
今體察到至元六年三月内有施仁関倡户魚王嫂<lb/>
赴大興縣告稱男婦阿肖欲行私遁還家想見别有<lb/>
奸事有周縣尹并司吏張榮禄將阿肖枷収輒行推<lb/>
問指稱在曽與劉和尚安三通奸隨即撲捉各人不<lb/>
見却將平人劉貴劉慶甫監収至當月二十一日有<lb/>
<pb n="KR4d0464_SBCK_088-13b"/>
周縣<hi>尹將</hi>魚王嫂劉貴巷長張仲義等公㕔省會傷和<lb/>
了者至二十五日有魚王嫂要訖親家肖大買休鈔<lb/>
一百四十兩及劉貴安三劉住女休和鈔九十兩當<lb/>
官有本把張榮禄取要訖劉貴䓁家錢物鈔三十八<lb/>
兩九錢紵絲二疋又有打合休和人罷役司吏張權<lb/>
縣要訖安三鈔一十五兩祗候人馮首領董靣前要<lb/>
訖鈔九兩打合人韓大處見収鈔一十七兩有周縣<lb/>
尹教休和了當爲此喚到司吏張榮禄䒭畧行問得<lb/>
是實就追到鈔六十三兩紵絲二疋贓狀至甚明白<lb/>
據本縣官司止合依理歸問阿肖不合背夫欲行私<lb/>
自還家罪犯外據想見别有奸事一莭係是稱疑詞<lb/>
因别無堪信顯跡依例不許經告官司便行推鞠令<lb/>
<pb n="KR4d0464_SBCK_088-14a"/>
阿肖招説曽與劉和尚安三通奸輙生事端乱行撲<lb/>
捉搔擾収禁兼魚王嫂娼優之家官司不爲詳審致<lb/>
令當行令史収受錢物爲無慿據却行省㑹休和如<lb/>
此開閉倖門撓亂公法事属欺枉合行紏呈<lb/>
　　　　彈良郷縣站官私取工俸事狀<lb/>
今體察到良鄉縣𬋩站官王提領等至元四年至元<lb/>
六年於站户納到祗應錢内侵支訖鈔数為此就責<lb/>
得司吏王仲筠狀供𬋩站官吏於至元四年至元六<lb/>
年祗應錢内侵支訖鈔八定二十五兩五錢據此合<lb/>
行紏彈<lb/>
　　　　為孫彈壓代軍事狀<lb/>
今察到左衛親軍緫把張大亨下彈壓孫旺至元七<lb/>
<pb n="KR4d0464_SBCK_088-14b"/>
年二月代替訖哨馬劉本户軍役周歳雇軍絲一千<lb/>
兩巳得訖絲一百兩就取問得孫旺招伏是實據此<lb/>
合行紏呈<lb/>
　　　　彈固安州官吏尅落塩折粟價錢事狀<lb/>
今察到固安州官吏將至元三年塩變粟数作至元<lb/>
四年塩粟見在報過大興府依巳報四年粟價毎石<lb/>
四錢五分追鈔其固安州却分出三年粟数依當年<lb/>
粟價毎石六錢追鈔爲此就責司吏張安仁狀供當<lb/>
元係司吏于仲淵䓁將三年支不盡粟六千四百四<lb/>
十四石二升作四年見在報過在後緫府依四年粟<lb/>
價毎石四錢五分追要鈔数此時照出三年粟數并<lb/>
價直於前州官劉州判處啇量蒙擬定三年粟數止<lb/>
<pb n="KR4d0464_SBCK_088-15a"/>
依當年粟價每石鈔六錢追収見收到鈔二千七百<lb/>
兩五錢四分得此文狀扣筭得三年比四年粟價每<lb/>
石多鈔一錢五分計多餘鈔一十九定十六兩六錢<lb/>
據此合行紏彈<lb/>
　　　　彈東安州官吏尅落塩折粟價錢事狀<lb/>
今體察得東安州塩折粟價至元三年毎石六錢至<lb/>
元四年每石四錢四分除起納就支喂馬駞外至元<lb/>
三年見在粟二千六百九十二石至元四年粟八千<lb/>
八百七十五石五斗二升一合七勺有司吏李讓將<lb/>
三年粟數併作四年見在申報在後大興府驗巳報<lb/>
四年見在毎石徴鈔四錢五分其當該司吏李榮并<lb/>
提控楊守榮却將至元三年粟數依當年毎石鈔六<lb/>
<pb n="KR4d0464_SBCK_088-15b"/>
錢追収比四錢五分餘徴鈔八定三兩八錢畧問得<lb/>
司吏李榮狀招巳取到三年鈔折粟一千五百四十<lb/>
石六斗五合計餘徴鈔四定三十一兩九分據此合<lb/>
行紏彈<lb/>
　　　　乞徴問取牧馬地草粟事狀<lb/>
今察到涿州站憀占牧馬地内有熟地二百七十七<lb/>
頃二十二畒每年召人租種毎畒収粟三升稈草一<lb/>
束爲此取到𬋩站官提領馬仲祥呈並與所察相同<lb/>
今扣筭得上項地畒每年計取粟八百三十一石六<lb/>
斗六升稈草二萬七千七百二十二束且自至元三<lb/>
年爲頭至今四年計粟三千三百二十六石六斗四<lb/>
升稈草一十一萬八百八十八束據此合行紏彈<lb/>
<pb n="KR4d0464_SBCK_088-16a"/>
　　　　彈東安州司吏張芮不公事狀<lb/>
今察到東安州刑案司吏張芮贓濫不公爲此就責<lb/>
得張芮招狀於至元四年十二月終劉仝等處免刈<lb/>
葦草要訖鈔四兩五錢至元五年免放李守政觧鋸<lb/>
夫役要訖鈔三兩至元六年七月於娼女常海棠家<lb/>
内飲酒逐件是實即追到鈔七兩伍錢再將本人審<lb/>
問無冤断訖二十七下勒停了當今將上項鈔七兩<lb/>
五錢隨呈觧去伏乞御史臺照詳施行<lb/>
　　　　體訪保申令史曹士良狀<lb/>
訪問得曹士良隻身於在都銅馬坊寄居住坐於今<lb/>
年六月内前去上都至今未回今就問得左廵院司<lb/>
吏張仲禮稱當間係燕王位下趙二奉<lb/>
<pb n="KR4d0464_SBCK_088-16b"/>
御對警使警判保舉曹士良係真定路附籍人户儒<lb/>
吏俱通以此准慿轉保申府了當今來切詳旣大興<lb/>
府令本院踏逐通經史令史一名自合公選可應之<lb/>
人其左廵院官却行徇情轉保訖自來素不諳知人<lb/>
貟事属違錯據此合行一就紏呈<lb/>
　　　　彈涿州站官私使祇應錢事狀<lb/>
今察到涿州𬋩站官劉提領等至元四年至元五年<lb/>
於站户納到祗應錢内侵支訖鈔數爲此就問得次<lb/>
官提領馬仲祥稱本站官二貟吏三名於四年五年<lb/>
祗應錢内侵支訖鈔一十二定是實據比合行紏彈<lb/>
　　　　彈趙州平棘縣尹鄭亨事狀<lb/>
今體察得趙州平棘縣尹鄭亨自到任巳來聲跡至<lb/>
<pb n="KR4d0464_SBCK_088-17a"/>
甚不佳本官酗酒狂爲連結朋比遊行私家無日不<lb/>
飲及求娶娼婦展散不公挾弓放彈損傷人目如此<lb/>
非違事理就問得本州司吏王柔張才稱與所察相<lb/>
同合行具呈伏乞御史臺照詳施行<lb/>
　　一本縣西関開門户娼婦邢絨哥其鄭亨私先<lb/>
　　　　　徃來於今年七月内求娶爲妻照得舊<lb/>
　　　　　例監臨之官不得與部下百姓交婚雖<lb/>
　　　　　㑹赦猶離之况娶娼女户主爲婚叅詳<lb/>
　　　　　縣尹字民之官務在肅清所部禮義興<lb/>
　　　　　行今所行如此事属汚濫<lb/>
　　　一自到任至今别無可稱聲迹與本路扇趙史<lb/>
　　　　　提控王太醫靳提控日逐朋從遊行私<lb/>
<pb n="KR4d0464_SBCK_088-17b"/>
　　　　家飲酒無度如今春北寺救火其鄭亨<lb/>
　　　　乘醉執持棍杖沿街驅率人衆致將小<lb/>
　　　　　耿打傷頭靣叅詳應救而不救自有條<lb/>
　　　　禁罪名豈得恣爲歐擊亂行無法足見<lb/>
　　　　居官素無政體事属違錯<lb/>
　　一於今年春令在縣祗候人屈首領引宅司鄭<lb/>
　　　　都𬋩於縣西村分發訖馬尾羅兒約三<lb/>
　　　　百餘箇每箇要白米一斗無米歛金一<lb/>
　　　　錢四分其公然展散無所畏避事属貪<lb/>
　　　　鄙<lb/>
　　一今夏捕蝗自佛寺爲頭迤西村分所至輒取<lb/>
　　　　要雞酒毎飯殺雞數隻且天災如此農<lb/>
<pb n="KR4d0464_SBCK_088-18a"/>
　　　　　民嗸嗸困於捕役當此之際其鄭亨恬<lb/>
　　　　　不爲意飲酒食肉以悦口腹其爲不恤<lb/>
　　　　　無重於斯<lb/>
　　一去年夏挾弓放彈将縣民曹愽士左眼打傷<lb/>
　　　　　致令本人損傷訖一目無所告詣照得<lb/>
　　　　　放彈及投瓦石在庻民猶有明禁詳此<lb/>
　　　　　縱或悞傷亦無一方師帥民所具瞻挾<lb/>
　　　　　彈行遊彈射鳥鵲而爲少年童子之事<lb/>
　　　　　是爲不應合行紏彈<lb/>
　　　　薦濟南士人楊從周事狀<lb/>
盖聞爲國所重必在得人報恩之義莫大薦士今體<lb/>
訪得<hi>濟南</hi>士人前監察御史楊清卿孫楊文郁天資雅<lb/>
<pb n="KR4d0464_SBCK_088-18b"/>
厚質而有文子史群經多所浹洽今年近強仕經明<lb/>
行修不求聞逹侍庭闈以𬞞水悦親居鄉里以教授<lb/>
為業傳箕裘於三丗罔墜先聲藹聞望於一方式敦<lb/>
薄俗誠當代之孝廉士林之挺特也儻蒙省録必有<lb/>
可稱不惟激士夫進學之心庻幾媿奔形勢之者於<lb/>
肅清風化佀不徒然謹具狀舉聞<lb/>
　　　　彈中翼軍搔擾百姓事狀<lb/>
今察到中翼侍衛親軍楊千户崔百户髙彈壓下軍<lb/>
人自至元五年八月前來武清縣北郷等處於民家<lb/>
安下毎日取要飲食及逓互歛索馬疋草料至甚搔<lb/>
擾不安少不應副恃頼衆力輒發惡言恐嚇侵凌無<lb/>
所不至毎年直至來春三月才方起離雖曽陳告縣<lb/>
<pb n="KR4d0464_SBCK_088-19a"/>
官不能禁制使當差平民無所赴訴深爲未便今就<lb/>
問得夲縣東至孫家務西至牛人南至召香二十餘<lb/>
村及取到百户梁仁主首趙百春社長田祥䓁狀供<lb/>
與所察相同據此合行紏呈<lb/>
　　　　彈漕運司差委官非理掻優亊狀<lb/>
今體察到漕運司同提舉下委差唐古張千户䓁於<lb/>
今年正月間騎坐鋪馬三疋前至武清縣北洪濟鎮<lb/>
將夲鎮主首張聚䓁用繩子拴縛打拷非理取要飲<lb/>
食䓁物就責得張聚䓁狀供與所察相同看詳本鎮<lb/>
不係站赤路程遇有使客鋪馬飲食皆取自民間而<lb/>
漕司官吏毎年不時經過其唐古䓁恃頼本司形勢<lb/>
如此縱暴不公非止一次畧舉今次強取要訖物件<lb/>
<pb n="KR4d0464_SBCK_088-19b"/>
并多取訖飲食数目合行開坐紏呈<lb/>
　　　　彈李二寺倉損壞官粮事狀<lb/>
今察到李二寺通濟廣濟二倉見在粮粟用露囤収<lb/>
貯其倉官不為用心以致倒榻訖露囤五十八座並<lb/>
不修理損壞官粮計尤千八百餘石據此合行紏彈<lb/>
　　　　彈右廵院淮攔王得進事狀<lb/>
今察到在都西曲河坊丁阿齊女心哥召到弘河人<lb/>
户王得進弟王千奴為婿於至元六年十一月内為<lb/>
病卧於積糞團標内凍餓身死並不停䘮依理埋殯<lb/>
恐隣佑知覺比及天明擡<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>岀城燒揚了當其丁心<lb/>
哥亦不持服於今年五月内有母阿齊接受訖本家<lb/>
安下数年今平凖庫劉大使財錢鈔三定金子六兩<lb/>
<pb n="KR4d0464_SBCK_088-20a"/>
為妻了當又買與丁心哥女婦一名於八月内有王<lb/>
千奴兄王得進<hi>具狀</hi>告到右廵其本院官吏雖判勾行<lb/>
並無取責却有坊正陳提領為與丁家関親遂拆令<lb/>
折和至當月初四日丁阿齊與訖王得進買服物折<lb/>
鈔五十貫其當該司吏劉淵兩次要訖王得進鈔六<lb/>
兩祗候人小楊䓁二兩七錢於初九日接訖攔狀為<lb/>
此追到元行文卷及問得元告人王得進并過錢人<lb/>
薛仲甫張得林隨逐劉淵人劉得進俱與巳察相同<lb/>
今來叅詳據丁阿齊圗財主婚濁亂人倫不有所天<lb/>
其劉大使明知違法輒行求娶其右廵院官曽不詳<lb/>
審俱係妄冐敗俗傷化之事輙虚調行遣並無取責<lb/>
却於公㕔接受攔狀縱令公吏䓁人私下折和如此<lb/>
<pb n="KR4d0464_SBCK_088-20b"/>
開閉倖門撓亂公法亊属違柱合行一就紏彈<lb/>
　　　　論課税户隷緫府𬋩領事狀<lb/>
切見隨路運司見𬋩課税户五千七百餘户契勘係<lb/>
先朝初立課税所時將應設官吏就作本所户計用<lb/>
之添重氣力恊辦課程今運司巳立数年其官吏及<lb/>
院務人貟皆從<lb/>
朝省擬注據此等户計寔無所籍近體訪得尚書省<lb/>
遍行隨路如遇婚姻田産詞訟等事令緫府運司関<lb/>
㑹一同歸断給者徃徃有之深為未當至如隨路奥<lb/>
魯比之此户尤重今巳令緫府𬋩領近年巳來至甚<lb/>
簡便合無除竈挿户外其餘一隷緫府𬋩領寔為長<lb/>
便<lb/>
<pb n="KR4d0464_SBCK_088-21a"/>
　　　　論法官沈侃陞用事狀<lb/>
　　官沈侃性端方通經旨知典故年雖耳順精<lb/>
　衰於老成寔具典刑在司理誠為師表兼本臺<lb/>
　執法如侃者議㫁公平情文兩得至<lb/>
　比理冝陞用以表良能<lb/>
秋澗先生大全集卷第八十八<lb/>
<pb n="KR4d0464_SBCK_088-21b"/>
</p>
<p>
</p>
  </div>
</body>
</text>
</TEI>
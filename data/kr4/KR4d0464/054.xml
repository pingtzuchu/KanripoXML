<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_054-1a"/>
秋澗先生大全文集卷第五十四<lb/>
　碑<lb/>
　　大都復虞帝廟碑<lb/>
幽陵之祠虞帝所從來綿邈廟據金故苑西北維兵<lb/>
後廢不治獨唐貞元間復廟碑宛在<hi>顔貞卿于頵春</hi>人屢欲<lb/>
昜去礱焉以它用主者心戃恍若有儆動廼巳厥後<lb/>
道士陳志玄直廟西百舉武起真陽觀爲長春别院<lb/>
復購焉約不犯元刻用石背勒營建本始備力來徙<lb/>
碑與趺坼身挺植重不克舉仆道士愓息磬折向碑<lb/>
祝曰今神顯思若是願置安處且逺荒穢尚敢他用<lb/>
以黷聖靈神惟降監庶畢兹志安載而去吁亦異哉<lb/>
𥘉樞宻趙公良弼甞建學宫於郷縣永志玄爲工師<lb/>
<pb n="KR4d0464_SBCK_054-1b"/>
既迄功以徙碑事蹟來告公曰嗚呼噫嘻皇乎休哉<lb/>
惟帝明徳萬古是式况兾土茫茫析而爲幽州者帝<lb/>
之所經畫宜乎燕人祠饗不忘廟屢廢而旋復也又<lb/>
遺碑巋然自唐歴五代遼金當<lb/>
大元戊寅凢五百有餘歳神物護持俾勿壞汝歸興<lb/>
復之責不在師乎志玄曰唯即以道宫丕搆作新廟<lb/>
而奉黼扆焉既而趙公將志玄之懇以復廟記見属<lb/>
某拜手稽首而颺言曰日月星辰帝文明也君臣父<lb/>
子帝彛倫也山川風土帝疆域也是則聲教所暨巍<lb/>
巍乎與天地同休孰能名而能報哉今志玄黄冠師<lb/>
因趙公一言而復數百年之舊俾來者瞻天就日知<lb/>
慕帝徳如蟻之赴羶可謂推原道本敬其所當敬乃<lb/>
<pb n="KR4d0464_SBCK_054-2a"/>
知天理之在人心者曽一息而間断邪至於稽古樂<lb/>
喜因機就功毗賛<lb/>
皇猷思成比封之羙又以見趙公事君治民孳孳焉<lb/>
以堯舜之道存其心者也誠冝特書以詔來哲仍繫<lb/>
樂章使都人歳時祀饗登以歌焉其詞曰<lb/>
帝降諸馮東方人兮幽幽深山鹿豕群兮耕稼陶漁<lb/>
至爲帝兮風動八區烝一乂兮矧惟析津帝經制兮<lb/>
物不苦窳化土泥兮聖靈在天濡鴻私兮阜財解愠<lb/>
南薫時兮鳶飛魚躍日用而不知兮風移俗変天理<lb/>
存厥彛兮燕人懷思歆明德而祠兮八音庭陳鳳來<lb/>
儀兮九疑雲深望何依兮我賡九歌言匪空兮皇天<lb/>
降衷克綏惟帝聦兮恫彼下民中庸其鮮充兮嗚呼<lb/>
<pb n="KR4d0464_SBCK_054-2b"/>
胡能一天下之慮允執其中兮<lb/>
　　大元故中奉大夫浙東道宣慰使陳公神道碑<lb/>
　　銘<hi>并序</hi>
士有奮身韋布作時藎臣志足以有爲材足以應変<lb/>
氣足以充守學足以明義毅然以致君澤民爲已任<lb/>
雖罔獲克畢厥志不幸而罹患難猶能梃樹名節勵<lb/>
薄俗於當年激清風於來代古難其人今於宣慰陳<lb/>
公見之矣公諱祐字慶甫丗家趙之寕晉爲人固窮<lb/>
尚志好讀書耻陸<hi>岀馬援書</hi>混泥塗間癸丒歳以藝能應<lb/>
穆王府辟一見而列侍從官公勤勞所事進盡忠言<lb/>
王嘉其大有禆益遂賜號尚書俾顯異於衆及分土<lb/>
　　其監與守承■制封拜以公充本道軍民緫管<lb/>
<pb n="KR4d0464_SBCK_054-3a"/>
■洛邑関河衝㑹政荒民耗困於兵賦轉輸不大更<lb/>
張之將無以爲治即啓其利病之要者得卄四事率<lb/>
如請又奏免征西屯田軍士數百家歳負粮料及椒<lb/>
竹等課甚衆自是殿夷屎息日就安集之樂八年間<lb/>
規爲保障率以身爲律度至仐人頼其惠至元二年<lb/>
調官制行授奉政大夫南京路治中徐宿大蝗移公<lb/>
督捕役農民數萬度其勢猝不能殱秋稼垂成即散<lb/>
遣收穫自捄不然秉遺無餘或以不可諌曰救菑獲<lb/>
罪廼所甘心<lb/>
朝廷以從權韙之㝷授嘉議大夫衛輝路緫管其治<lb/>
比洛愈精勵有方正官紀革吏習杜私交審聽断務<lb/>
以至誠感發期於實惠及民每庸調之下必經畫寛<lb/>
<pb n="KR4d0464_SBCK_054-3b"/>
便使民有餘力部内屯戍習豪横眂民司蔑如莫敢<lb/>
誰何公因事致詰落其機牙衆譁噪擁其長以來意<lb/>
在棖觸公坐㕔事上折之以理厲聲色略不相假貸<lb/>
爲氣裭而退自是闔境肅然奉教條惟謹復比干祀<lb/>
大起孔子廟暇則集諸生肄經史以敦教本至風化<lb/>
大行吏民稱羙刻石以頌之時憲臺𥘉立首以材擢<lb/>
授山東東西道提刑按察使公憙其賁與志合踔厲<lb/>
英發撃豪右擿姦伏逆見隨决所至以神明称貪墨<lb/>
者徃徃投劾而去褰帷具瞻有風動百城之目平時<lb/>
底藴雖略張設而惓惓<lb/>
朝廷之心不食寢忘甞以三本陳事忠嘉剴切反覆<lb/>
論列至累數千言大率<lb/>
<pb n="KR4d0464_SBCK_054-4a"/>
太子國本建立之際冝早中書政本責成之任冝顓<lb/>
人材治本選舉之方冝審又群小流言干撓庶政恐<lb/>
習以成風私門萬啓於下公道孤立於上臣知承平<lb/>
吉祥之言必不出於若軰之口事雖不報士論偉焉<lb/>
時機務多出尚書權臣意欲獨顓柄用乃以併中書<lb/>
設三公爲言事下大臣■勑公預其議有說公冝審<lb/>
所向可致大用公不顧乃直言可否曰中書政本所<lb/>
係併尚書爲一省便右丞相安童位尊望重冝端揆<lb/>
如故三公虚位不湏設置衆因以聞事遂寢斯皆■<lb/>
國家大計人所持難公慨然吐論曽不少頋自是忠<lb/>
直之名聞於蓋代然不說者衆矣■遣簽書中興行<lb/>
省事十三年改授南京路緫管兼開封府尹属吏憚<lb/>
<pb n="KR4d0464_SBCK_054-4b"/>
公方嚴有不安者仍諭之曰汝昔爲顔今跖吾以法<lb/>
䋲之昔爲跖今顔吾以禮遇之善悪自取吾何心其<lb/>
間衆恱弭耳趍事許蔡郊有劇盗號賊李三黨結甚<lb/>
衆軒澒囂嘯公然剽刼兇艶動兩河間及公來逸去<lb/>
以計捕獲即撾殺之萬口称快明年春進拜中奉大<lb/>
夫浙東道宣慰使時江左𥘉下人情臲甈例賂遺相<lb/>
尚公表以廉正濟以恩威逺懷邇乂浙人忘亡其不<lb/>
貪母擾之戒兹有驗矣福建平大軍俘温台新附萬<lb/>
餘人而西公力爲申援還民伍者什七八越校廪継<lb/>
米幾萬斛掩爲兵食驗籍復于舊行省下令筭啇酤<lb/>
頗亟公建言兵後瘡痍未復冝停征以示優䘏遂檄<lb/>
公覆明台營田歸頓新昌值玉山宼出剽報至衆謂<lb/>
<pb n="KR4d0464_SBCK_054-5a"/>
可去曰吾守土臣義不當避去之民曷依俄兇黨突<lb/>
入衆寡不敵遂遇害實至元丁丑歳九月七日也得<lb/>
年五十有六靈輀抵越人士素服哭祭皆失聲願留<lb/>
葬起祠以奉嗚呼非守義不回推忠及物安能感人<lb/>
心如是子䕫請兵討復得首悪七人僇越州市次子<lb/>
臯扶其喪歸殯洛陽縣之北邙原公剛明廉介博學<lb/>
有經濟材信道篤立志堅從政果於應変爲尤長氣<lb/>
之所充雖百折不撓故處大事臨大節審量合義挺<lb/>
然力行要欲表表有所見於丗而勢利可得奪耶其<lb/>
愛君憂國之忠出天性固然與人交有終始不可干<lb/>
以私官二千石三十年自奉猶寒士不知冨貴爲何<lb/>
物可謂甘貧苦節不媿神明者也以用罔能盡死非<lb/>
<pb n="KR4d0464_SBCK_054-5b"/>
其所訃聞識與不識舉爲愴惜之生平喜作詩辝必<lb/>
巳出能道所欲言節齋其别號云曾祖懷妣范氏祖<lb/>
忠妣張氏丗在野父諱子安性慈祥羙丰儀易農而<lb/>
醫壬辰際以其術多所全活陳氏之興豈其是邪用<lb/>
公貴封資德大夫妣張氏順德夫人賜錦衣各一襲<lb/>
公夫人翟氏以貞静能安公貧子三人長曰夔武略<lb/>
將軍佩金虎符充某路行軍緫管次曰臯讀書克家<lb/>
矯矯偕有父風次庶未名女三俱適士族孫八男女<lb/>
各四人卒事之明年孤子䕫等䘮服纍然百拜涕泗<lb/>
以墓碑爲請因念公與不肖交素厚死生之際三入<lb/>
子夣皆有明徴豈非精爽交感動於彼而應於此然<lb/>
耶錐既挽而復誄其慼於予心者固有所未盡今属<lb/>
<pb n="KR4d0464_SBCK_054-6a"/>
筆來圗不朽以義以分其敢以不敏辝謹按母弟知<lb/>
府天祥善狀勉爲論次之銘曰<lb/>
　維天降材　卑我其治　其道伊何<lb/>
　曰忠與義　安而行之　匪功匪利<lb/>
　致君堯虞　否乃予愧　不曰藎臣<lb/>
　其將孰謂　堂堂陳公　元精貫中<lb/>
　貞亮之義　謇諤之忠　以剛而順<lb/>
　以介而通　養我浩氣　塞乎昊穹<lb/>
　一朝遭際　奮從<lb/>
　雲龍　即事進諌　礪夫深衷<lb/>
　列二千石　敏焉赴功　以德以讓<lb/>
　凛兩漢風　擢登使車　攬轡而東<lb/>
<pb n="KR4d0464_SBCK_054-6b"/>
　三年齊魯　一　鶚横空　治安陳書<lb/>
　袞軄是縫　明我國本　如棟之隆<lb/>
　充庭預議　孰知雷同　屹然有立<lb/>
　砥柱河衝　望公廟朝　帝載奮庸<lb/>
　持節江海　卒與<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>逢　命也何言<lb/>
　其來則豐　哀哀嗣侯　子軄大供<lb/>
　臨江一慟　揃夷姦兇　憤雪九泉<lb/>
　與没其躬　癭陶之墟　洨川溶溶<lb/>
　頋瞻佳城　祖禰是從　魂兮歸來<lb/>
　安此新宫　忠傳孝継　有泱其渢<lb/>
　是維慶父之表過者敬恭<lb/>
　　　　大元故真定路兵馬都緫管史公神道碑<lb/>
<pb n="KR4d0464_SBCK_054-7a"/>
　　　　銘<hi>并序</hi>
雲雷合奮屯難伊始君子以經綸爲囏攙搶廓清恢<lb/>
我文治丗臣以守成爲重維史氏倡大義起營朔爰<lb/>
自都帥公仗鉞分閫來殿鎮方擴武略以濟屯角群<lb/>
雄而宣力取威定霸於是乎在継以太尉留後二公<lb/>
篤忠貞昭嗣服治具粲張民物趨阜至於知垂創之<lb/>
惟難審守持之匪昜躬念成規洞焉恐墜卒之承先<lb/>
志而推方岳之賢著治效而冠羣辟之列者緫尹史<lb/>
公其選哉公諱楫字大濟丗爲大興永清縣農里大<lb/>
家曰成珪者公之曽大父行北京六部尚書曰秉直<lb/>
者公之大父金紫光禄大夫河北西路兵馬都元帥<lb/>
曰天倪者公皇考也𥘉乙酉歳父金紫公遭罹仙難<lb/>
<pb n="KR4d0464_SBCK_054-7b"/>
時侯齒雖穉資禀剛毅沉塞巳能從叔父忠武公破<lb/>
走仙復真定衆謂臧孫逹其有後於魯矣及長不妄<lb/>
言笑善騎射博戯音樂略無所憙開府公竒其好尚<lb/>
不凡令給事左右俾習知政務巳亥歳奏授公知中<lb/>
山府事惟定武衝㑹務殷使軺營帳中外騷屑公措<lb/>
畫有方數年間民頼以安㝷充征南行軍萬户翼經<lb/>
略公狥地蘄黃間當戰攻殊力值阻乏則頓舎樵爨<lb/>
經營百至甘苦與衆共之及還一卒無飢疫失所者<lb/>
丞相以公材果從政治兵皆所於可壬寅春引覲■<lb/>
太宗皇帝奏曰臣先兄天倪死事際縁姪楫孺攝行<lb/>
其軄今業克負荷請解所佩金虎符卑之臣天澤備<lb/>
列戎行俾兄不失舊物臣之願也<lb/>
<pb n="KR4d0464_SBCK_054-8a"/>
上大加稱賞即授公真定路兵馬都緫管涖政之𥘉<lb/>
頋惟鎮府表山帶河連属三十餘城生殺進退咸倚<lb/>
顓决一旦惴惴継述有夙興夜寐謹身帥先明政化<lb/>
信賞罰任良能汰貪墨劭厲農工惠鮮鰥寡庶繭絲<lb/>
輕而保障之功可立辛亥歳■朝廷肇議賦額户率<lb/>
徴白金一鍰名曰包垜銀諸路審其重莫敢倡言公<lb/>
毅然■上請曰兵後生意未蘇民恐不堪如銀與物<lb/>
折各减二數庶民力少寛且無逋負允其請詔爲定<lb/>
制迄今天下頼焉各道發楮幣貿遷例不越境所司<lb/>
較固取息二三歳一更易致虚耗元胎啇旅不通公<lb/>
騰奏<lb/>
皇太后立銀鈔相權法度低昂而爲重輕変澁滯而<lb/>
<pb n="KR4d0464_SBCK_054-8b"/>
爲通便時又有言食肴之醬請按籍計口樁散者業<lb/>
以從之公詣行䑓論其不可曰塩鐵本貿易物難同<lb/>
差稅一例配著今民資单弱是愈抵於困不若依舊<lb/>
便議遂寢甞有宼行刼保之南鄙捕罔獲時檄所在<lb/>
如盗數償主公與保將賈㑹境上議強歸于我公弗<lb/>
辨徐曰盡付之苐切發地約弊邑耕斸去其囊槖以<lb/>
絶後患何如賈悟遂詘我免輸儻錢數千緡元氏郭<lb/>
其姓者愬府僚属於逹官按脫既而質無實逹官怒<lb/>
欲抵郭死公力請釋之曰此人以重辟謀䧟汝等何<lb/>
援爲公曰殄之以懲後未若宥之死愧其心也况人<lb/>
命至重豈以妄言某等卒窮極戮哉竟杖而遣之辛<lb/>
亥断事官也里干脫火思來按本部性苛察憙事凢<lb/>
<pb n="KR4d0464_SBCK_054-9a"/>
𬒳劾者凌轢羅織莫有脫其彀者公能隱忍將順<lb/>
使虐熖歛熇不致濫及非辜害吾事而巳其已藉没<lb/>
者十數家公奏明其冤竟皆復業公之捄時濟物民<lb/>
得受一分賜其不自顧藉類多此中統建元首授公<lb/>
真定路緫管同判本道宣撫司事遂舉明州縣文學<lb/>
属吏三十餘人後皆致通顯云三年齊叛平忠武公<lb/>
首奏兵民之聀不可併居一門行之請自臣家始公<lb/>
即日解紱以聀譲其苐江漢大都督權角巾私苐𥙿<lb/>
如也遂選勝西郊築治亭圃日以植花木玩泉石爲<lb/>
佚老之計澤車欵叚徜徉游詠人不知爲故侯失將<lb/>
也以至元九年二月遘疾越廿日薨於正寢春秋五<lb/>
十有九某月日葬獲鹿縣明丘郷安社里之西原公<lb/>
<pb n="KR4d0464_SBCK_054-9b"/>
之純正蒞官嚴恪親戚左右罔敢一語私於其間至<lb/>
若民情欎而未宣時政舛而未便寢餗爲不安思有<lb/>
更張而後巳終其身無聲色逸靡之娯其奉上接物<lb/>
刻巳自厲不一毫及民前後積負至四百餘定弃官<lb/>
日方議昜田宅以償<lb/>
朝廷憫其廉爲代輸焉故在官三十年間時和歳豐<lb/>
政平訟理鎮之士民輕裘緩帶鳴絲跕躧嬉遊宴衎<lb/>
樂史氏之無事内則連甍接棟井肆夥繁河朔兵餘<lb/>
獨稱萬家之盛外則阡陌從横耕<graphic n="KR2959" url="https://raw.githubusercontent.com/kanripo/KR-Gaiji/master/images/KR2959.png" mimeType="image/png"/>弥望熈熈然爲<lb/>
樂郊之民及朞而報政崇獎聲實俾爲諸道法冝矣<lb/>
夫人三完顔氏北京路左副元帥某之女散竹氏金<lb/>
紫光禄大夫北京七路兵馬都元帥烏野兒長女蒲<lb/>
<pb n="KR4d0464_SBCK_054-10a"/>
散氏子男廿一人曰炫武德將軍常德府管軍緫管<lb/>
曰　蚤丗曰煇奉訓大夫孟州知州曰燧朝列大夫<lb/>
東昌府同知曰熒曰燁卒曰炷煇曰煊潼関提舉曰<lb/>
燭燃炎曰煬承直郎簽嶺南廣西道按察司事<hi>日焃日燉</hi>
行省宣使曰　烘炬炘烜烔女子一十三人俱適華<lb/>
族孫男廿三人長塔列赤武德將軍鄂州管軍千户<lb/>
餘並㓜女孫一十七人若子與孫服庭訓迪撿押略<lb/>
無紈綺驕豪之習彯纓若綬爛焉盈門詩云靖共尔<lb/>
位好是正直神之聽之介尔景福公誠有焉公薨之<lb/>
十年嗣子煇熒介公苐征東經略使樞御史中丞彬<lb/>
以神門之表來禱某惟曩列省郎公以民事上計意<lb/>
有未安者憂形於色固巳切嘆其有志於民及按部<lb/>
<pb n="KR4d0464_SBCK_054-10b"/>
燕南延見故老歌頌遺愛有不能忘者又知夫流風<lb/>
善政感人之深也如是輒苐其門士李豹善狀而系<lb/>
之以銘其辝曰<lb/>
　繄農之務丗服勤　正以篤實天爲親<lb/>
　史維累葉耕而耘　一氣厚積生元臣<lb/>
　惟元再傳彪其文　弱冠崛起乗風雲<lb/>
　中天草昧殊未分　亦能當閫收元勲<lb/>
　豈其垂𥙿彌後昆　大忠遽掩豺豕群<lb/>
　是爲明府皇考君　公今嗣封昔孤童<lb/>
　已能馳射精絶倫　利噐小試無輪囷<lb/>
　堂堂大府恒山軍　一日作牧兩漢循<lb/>
　於鑠叔武經且綸　大綱一舉萬目振<lb/>
<pb n="KR4d0464_SBCK_054-11a"/>
　如何畫法參能遵　保民無踰家冨殷<lb/>
　弊去㤗甚輕絲銀　權臣按事何斤斤<lb/>
　歛回熇艶燋吾身　拔濯良善脫巳焚<lb/>
　載其清静民謐寜　丹砂成金頑化仁<lb/>
　潭園水滿花氣薰　髙牙大纛馳朱輪<lb/>
　崇髙有餘足具陳　公曽目覩耳弗聞<lb/>
　公堂糲食坐日曛　念念民事憂絲棼<lb/>
　絃歌萬家和氣氲　農夫不識城四闉<lb/>
　桒麻蔽日原隰畇　熈熈鎮土三十春<lb/>
　歳時報政<lb/>
　帝乃訢　褒顯班上諸侯䄄<lb/>
　白頭一德酬國恩　用昭先功畫麒麟<lb/>
<pb n="KR4d0464_SBCK_054-11b"/>
　惟冥報果忠與純　慶流又見螽斯孫<lb/>
　功成身退素所云　笑解留務逺丗紛<lb/>
　郊園花木清而芬　拂衣去作封山神<lb/>
　空餘遺爱霑邦氓　甘棠懷思墮淚存<lb/>
　零落何必西州門　嗣侯追報圗不泯<lb/>
　哀號罔極悲秋旻　我銘騰兮舌可捫<lb/>
　擬配大茂増雄尊　孝思永言丗所敦<lb/>
　　　　淇州創建故江淮都轉運使周府君祠堂<lb/>
　　　　碑銘<lb/>
郡邑之設因形勝而稱望雄由変遷而有併置至於<lb/>
廢起千載之餘功垂百丗之後俾存殁懷思感人心<lb/>
而不忘者非豪傑經濟之士未易致也朝歌殷故都<lb/>
<pb n="KR4d0464_SBCK_054-12a"/>
两漢縣焉魏齊來移理衛縣河朔經途東出鉅橋■<lb/>
陌而朝歌遂墟■天兵南下鉅橋正途亦廢自太行<lb/>
東接浚郊莽爲林灌行者並山取捷躡跡於兔蹊鹿<lb/>
町之間又分當相魏汲三㑹之郊盗賊嚢橐其間日<lb/>
禦人爲㝷常邦君邑長頋目前不遑奚暇逺圗哉故<lb/>
羣行恣睢莫敢誰何者有秊於兹壬子秋<lb/>
國家經略江淮擢行臺聽事官周侯充諸道轉運軍<lb/>
儲使仍置司于胙侯道出朝歌登鹿臺遺址顧瞻河<lb/>
山愛其沃壤且嘆夫梗阻若爾慨然懷闢昜興除之<lb/>
舉乙卯歳公以事北覲圗利害上之<lb/>
朝廷爲開可■詔以彰德大名衛輝漏版户五千實<lb/>
焉復其徴三年因易號曰淇州縣曰臨淇特<lb/>
<pb n="KR4d0464_SBCK_054-12b"/>
勑公領辦其事於是推賢擇能申今講治設官府建<lb/>
倉廪立市㕓外則表疆理布丘聚開阡陌梁津夷嶮<lb/>
以便行路置淇奥思德南陽薛村等鎮以間逈曠耕<lb/>
牛田噐及飢貧不自存者一仰給於官下至取材于<lb/>
山陶甓于野率躬親規畫略無倦色西山鐵官甆竈<lb/>
公出本資悉發其伏利自是四方流徙願受㕓胥宇<lb/>
者日接踵而至啇通工昜貨委闤闠餘粮畒樓煙火<lb/>
連甍鳴雞吠犬相聞和樂之氣達乎四境侯復以旣<lb/>
庶且逸無教可乎遂建孔廟立學師敦化基而厚薄<lb/>
俗不五載内外修治井井可觀邑居過客相與咨嗟<lb/>
嘆息曰曩以荒煙廢堞之墟化爲樂郊樂國向也流<lb/>
逋傭耕之民今爲恒産完羙之室雖■天休涵濡非<lb/>
<pb n="KR4d0464_SBCK_054-13a"/>
我公建白興造之力疇克臻此既而公薨于位子鍇<lb/>
襲聀継述先志有光於前者至元癸亥轉官制行州<lb/>
隷于衛耆舊馬良等謀于衆曰公去丗逾逺吾輩生<lb/>
理日完嗣俟又歴官它郡其開建本末夘翼深恩匪<lb/>
立祠樹碑奉祀光揚何以報盛德而圖不朽廼相率<lb/>
度治城乾方爽塏地廟而貌之十三年秋適嗣矦自<lb/>
魏府别駕代歸良等邀過妹邦大合樂以落之相與<lb/>
請予文以紀其實走早辱公知敢以不敏辝念古之<lb/>
君子興事造功率忠愛持心無一毫功利自私克成<lb/>
碩大光明之業故民戴之如父母仰之如神明冝矣<lb/>
如公𥘉以轉致之便興廢棄於荒殘因丘聚之成養<lb/>
流播於完實又未甞占據膏腴營治巳私爲務誠可<lb/>
<pb n="KR4d0464_SBCK_054-13b"/>
謂持心忠愛豪傑經濟者矣致感人心存殁罔間耿<lb/>
耿不忘者如是據礼當祀在法冝銘公諱某字徳甫<lb/>
晉之隰人孝悌忠信慷慨尚氣義蚤以材術振耀一<lb/>
時仕至江淮都轉運使其豐功碩德具載墓碑兹不<lb/>
復云今嗣侯自武德將軍陞嘉議大夫佩金虎符淮<lb/>
東髙郵軍緫管銘曰<lb/>
　河山兩戒殷故墟　自昔土壤稱膏腴<lb/>
　千年發治灌莽區　殆佀渊藪蔵逃逋<lb/>
　政以規畫無良圗　堂堂周侯烈丈夫<lb/>
　一朝王門曵華𥚑　利焉思興害思除<lb/>
　南來主漕過此都　頋嗟形勝資豺貙<lb/>
　　　　　　忍<lb/>
<pb n="KR4d0464_SBCK_054-14a"/>
　龍庭入奏爲允俞　一語能霈天恩濡<lb/>
　郊圻申畫開井廬　連甍表植左右閭<lb/>
　日中市集百貨俱　荒榛一旦爲亨衢<lb/>
　流民頼之彫瘵蘇　僗倈又復三年租<lb/>
　夫耕婦織圃有𬞞　桑無附枝麥兩塗<lb/>
　芃芃翠浪西山隅　昔焉餬口今贏餘<lb/>
　我衣我食公所予　欲報之德父母且<lb/>
　胡不均弘秉事樞　天奪之速爲丗吁<lb/>
　公去雖逺愛豈殊　身後報謝當何如<lb/>
　閟宫盤盤列綺䟽　繪肖公像儼以居<lb/>
　歳時豆籩民駿趍　曝牲在几酒在壷<lb/>
　坎坎鼔擊吹笙竽　睇公風馬乗雲車<lb/>
<pb n="KR4d0464_SBCK_054-14b"/>
　神兮歸來意恒愉　風時雨若蛇虫菹<lb/>
　甌婁滿篝厲鬼驅　我詩劖石誠匪䛕<lb/>
　採之民謡與同符　大書特書不一書<lb/>
　太行礪兮河帶紆　黄童白叟相携扶<lb/>
　猶有堕淚沽龜趺<lb/>
　　　　資德大夫中書右丞益津郝氏丗德碑銘<lb/>
<hi>有序</hi>
至元十七年中奉大夫叅知政事禎進拜資德大夫<lb/>
中書左丞𬒳二品命服中外具瞻越郝氏惟煒公乃<lb/>
頋宗屬言曰自惟踈薄烏能致此兹盖我祖考勤勞<lb/>
紫積篤祜餘澤集于後人乃克有濟今新壠幸建麗<lb/>
牲有石惟是大書顯刻表飾神道庶幾報明靈昭裔<lb/>
<pb n="KR4d0464_SBCK_054-15a"/>
昧而傳永丗然非頼篤古逹辝者其將伊託遂以銘<lb/>
章見嘱厶以寮雅故義不當辝謹條其族系丗德祖<lb/>
禰之所以劬躬燾後資德之所以起宗顯親者廼綴<lb/>
之以銘詩維郝氏其先覇州益津縣人資德之曽諱<lb/>
贇少擢律科第授憲部檢法爲人文無害以讞疑平<lb/>
允稱正隆末遷司理叅軍佐進發部殁兵間曽妣郷<lb/>
進士王公之女德柔嘉有母儀祖諱誠長身秀髯丰<lb/>
儀甚都早以義勇聞大定𥘉獎死事子孫得叙用材<lb/>
武授衛軍鈐轄盧溝當國都西門水潦時至艱於航<lb/>
杠承安中大起石梁府君首膺選督役醻辦最功陞<lb/>
昭信校尉貞祐𥘉燕不能都扈德陵南遷得疾卒官<lb/>
下享年六十有七祖妣同閈大家亦王氏姿淑貞事<lb/>
<pb n="KR4d0464_SBCK_054-15b"/>
舅姑孝謹生二子曰瑨曰珂夀七十有八終珂早丗藁<lb/>
場府君瑨即資德之顯考也天性孝悌𥘉鈐轄府君<lb/>
既南從靡所依藉奉母夫人走汴中涂困乏置母便<lb/>
所與珂索食隖間游兵遇偕駈之去敦武君泣請曰<lb/>
弟㓜不任事又母所鐘愛幸免以視義縱珂還行復<lb/>
念珂終不能遑將其母因跽而訴曰將軍以母故釋<lb/>
弟然母老湏瑨可生且爲人子不竭力於其親將安<lb/>
用爲敢以死請遂伏馬首不動兵怒以佩刀刺之即<lb/>
仆地作死狀兵委去■護母與父㑹後用恩例調京<lb/>
城草埸副使官至敦武校尉至元乙丒某同資德在<lb/>
東平史矦幕獲升堂謁拜時敦武府君壽期頥氣貌<lb/>
魁偉其齊家勤儉有法若一官府然資德年向五十<lb/>
<pb n="KR4d0464_SBCK_054-16a"/>
佑封君列郷士長巳貴朝夕温清門内事必咨而後<lb/>
行府君晚樂道家言遵其禁忌以静黙自䖏其修嚴<lb/>
如此明年春二月遘疾考卒齊氏寓舘春秋八十有<lb/>
四資徳扶柩歸葬真㝎縣西三里安上原之新仟夫<lb/>
人馬氏祔焉夫人出棗強腴族性貞烈主内務殊健<lb/>
生平樂扵爲善至絶葷酒不御毎晨興炷香禱曰願<lb/>
聖人夀天下安妾家亦沾餘佑又月具饌食囚繫爲<lb/>
常𥘉資徳爲郡决曹歳壬寅有盗刼臨城石帥家以<lb/>
疑得兎劉等十餘人繫之皆誣服上官趣論報夫人<lb/>
訪聞里間有稱其冤者歸語資徳曰捶楚下何求而<lb/>
不得汝當盡心詳審恐及無辜資徳亦方以贓驗未<lb/>
白致詰及承教仍文移緩其事㝷果獲真盗自是資<lb/>
<pb n="KR4d0464_SBCK_054-16b"/>
徳於獄情愈恤慎後復全活張紇兠等十餘軰由是<lb/>
而觀昔雋京兆母聞不疑扵囚徒多所平反即言笑<lb/>
異常不然慘而不食以夫人教戒方之賢於人逺甚<lb/>
又近舎有賣餅翁媪併亾䘮不克舉夫人鬻粧奩中<lb/>
物掩瘞迄成禮非出天性能然邪中統甲子歳正月<lb/>
十二日以疾化扵私居之正寢享年七十有四子男<lb/>
一即資徳公女一適尚書許公孫五人曰思仁謹愿<lb/>
克家次思義資温雅有幹局材官嘉議大夫諸路人<lb/>
匠府緫管次思忠性果逹少中大夫同知真㝎路緫<lb/>
管府事次思禮思敬重孫二女孫二竊甞論古之人<lb/>
因隂積而獲顕報由仕䆠而位公卿者多矣然非濟<lb/>
以材徳則卿相之任有不克負荷者今郝氏連丗孝<lb/>
<pb n="KR4d0464_SBCK_054-17a"/>
友純善罔侈厥報委積流衍介祉於資德公公廼傳<lb/>
德襲訓自微而著莫不材稱故能依光藉潤遂貳台<lb/>
輔是皆祖宗載基載播于前而公以材德肯搆肯穫<lb/>
充大光揚于後故也今復援賜鼎歌鐘之例載德象<lb/>
容刻銘樂石垂示無忘可謂遹追先業濟其丗羙者<lb/>
矣其詩曰<lb/>
　啇啓期封　肇迹太原　因郷定氏<lb/>
　郝姓乃蕃　晏相夔將　寔爲裔孫<lb/>
　逮晉中圯　族系枝分　散處朔南<lb/>
　異宗同源　處俊相唐　立朝直聞<lb/>
　義形于主　忠烈名存　維德繼顯<lb/>
　乃理之偱　曁曁司法　奮跡益津<lb/>
<pb n="KR4d0464_SBCK_054-17b"/>
　　平讞庶獄　廷無冤民　毅然就列<lb/>
　　僨彼祗勤　於赫鈐轄　軄司徼廵<lb/>
　　駕梁桑乾　萬石鱗鱗　神工雲僝<lb/>
　　増秩醻勛　敦武趍父　奉母南奔<lb/>
　　中涂阨阻　孝義兩伸　施於閨壺<lb/>
　　德馨<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>
                    <graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>　三丗一致　封培善根<lb/>
　　冝逹而窒　歸成後人　篤生賢孝<lb/>
　　夐出人群　持衡機務　叶賛經綸<lb/>
　　華軒駟馬　乃大于門　不有其羙<lb/>
　　推功本元　爰求我銘　載苾其芬<lb/>
　　我觀資德　才全德洵　仁以濟物<lb/>
　　謙以持身　須彼隂積　蔚爲名臣<lb/>
<pb n="KR4d0464_SBCK_054-18a"/>
隆隆新丘　萬象傍隣　表列華柱<lb/>
石卧蒼麟　神維顯思　孰知蒿莙<lb/>
匪義奚立　非孝無親　移忠于上<lb/>
垂𥙿後昆　恒岳之陽　滹池<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>淪<lb/>
渊峙無極　永昭刻文<lb/>
秋澗先生大全文集卷第五十四<lb/>
<pb n="KR4d0464_SBCK_054-18b"/>
<pb n="KR4d0464_SBCK_054-18b"/>
</p>
<p>
</p>
  </div>
</body>
</text>
</TEI>
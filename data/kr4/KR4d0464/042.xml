<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_042-1a"/>
秋澗先生大全文集卷第四十二<lb/>
　序<lb/>
　　　　與左山啇公論書序<lb/>
嚮大觀所類諸賢法書平生所未足於焉盡償公云<lb/>
如楊少師維摩等帖天真爛熳上法二王下與魯公<lb/>
争衡至縱心所欲皆寓正筆而不踰矩所謂出新意<lb/>
於法度之中寄妙理於豪放之外知此迺悟涪公云<lb/>
余書不可學學者輙筆愞而無勁氣似非虚語也因<lb/>
復出坡公所書寒食詩二帖方之在顔楊兩間蘇當<lb/>
爲入域之賢爾嗚呼古人不可作所得見者書蹟爲<lb/>
最眞今吾左山商公掇拾於二千載後剔去纎妍而<lb/>
留精偉復始終條理俾金聲玉振以集大成是又智<lb/>
<pb n="KR4d0464_SBCK_042-1b"/>
者之事諒非禪中有眼者疇克辦此邪弟恨不得時<lb/>
時聽瑩以盡古今之變㑹歸其極耳然歸裝翩翩巳<lb/>
復稇載矣至元二十年四月六日書于所寓壽宫之<lb/>
道室<lb/>
　　　　上巳日林氏花圃㑹飲序<lb/>
四序言謙氣有慘舒不無哀樂從違之間維暮春元<lb/>
巳物華澹豔極夫舒樂者也故昔之人迓續維新祓<lb/>
不祥於川流之上其來逺矣然例以三日為節縁不<lb/>
克與已㑹者蓋㝷常焉今歲人和氣稔適與巳契又<lb/>
可重也不揆援永和之舊例嗣舞雩之清音徴賢合<lb/>
友禊飲林氏花圃尋盟而至者凢一十二人於是登<lb/>
野彴酹清波折栁脫窮秉蘭即宴歌絲間發羽觴交<lb/>
<pb n="KR4d0464_SBCK_042-2a"/>
獻不數行四座紛然迭爲賔主酒旣酣秋澗老人継<lb/>
以栁圈新唱詠四者之來并喜三樂之同集揚觶侑<lb/>
賔傾冠倒佩不知其不可也巳而客有稱於坐者曰<lb/>
昔㑹稽諸賢禊集雖雅未免因述梗懐俯仰今昔動<lb/>
終期歸盡之感今吾與子一攄厎滯増暢老懐顧知<lb/>
巳而無雜賔聆歌聲而免詩苦以此方彼疑若可継<lb/>
楽有所踰也是不可以不志明日弟忱輩來解酲首<lb/>
賦佳篇乃以其序属予余亦以㑹鮮離多楽之不易<lb/>
再也筆泚餘酣率尔而作時至元二十四年歲在丁<lb/>
亥甲午<hi>日也</hi>謹序<lb/>
　　　　編年紀事序<lb/>
史書浩慱殆藥山然用之不盡取之不竭弟掇之者<lb/>
<pb n="KR4d0464_SBCK_042-2b"/>
不易區别編紀之書有不得不作者然務博者或詳<lb/>
其不必書從簡者至略其所當取斯盖漫然中無所<lb/>
主故也大抵觀史者湏當見其一代興衰之自要本<lb/>
不出君與相好尚治忽而已如賢否之用舎治乱之<lb/>
所由生刑政之寛虐民情之所從易安危之機截若<lb/>
影響此理之必然也是皆吾儒法之而為明時治平<lb/>
之具者得不詳且備欤若筆之而無所用則上下數<lb/>
千載之事績特断爛朝報耳卄一年余解印西歸休<lb/>
焉而無所事日纉相務為業編年者尤不可斯湏而<lb/>
去手遂與韓生弘因其舊編增而廣之事備於前統<lb/>
明於舊若夫丗主之御天接綂輔相之登庸宅揆前<lb/>
後繫属一不敢闕所謂該夫運之盛衰者則思過半<lb/>
<pb n="KR4d0464_SBCK_042-3a"/>
矣明年冬旣断手生曰増輯之意不可不序諸篇端<lb/>
吁吾年向耄前日所進今日不覺其忘小子其秘之<lb/>
于以備吾家藥籠中用可也時則二十四年丁亥歲<lb/>
夏仲日序<lb/>
　　　　王氏易學集説序<lb/>
先君思淵子昔掾民部時尚書張公<hi>諱正倫字公理</hi>日引一<lb/>
叟連榻坐與之問辯甚欵察之盖講易經㫖也每叅<lb/>
署已輙抱牘傍侍張公曰汝亦樂聞斯乎曰唯自是<lb/>
日熟所聞遂潜玩焉造次顛沛楽之而不釋也北渡<lb/>
後遇玉華王先生復得窺其門墻而覃思焉旣而有<lb/>
問荅理乱之說玉華子訢然曰推是而進何憂乎不<lb/>
造夫穾奥也然專静之功不可以不至藏徃知耒寔<lb/>
<pb n="KR4d0464_SBCK_042-3b"/>
本於此吾子其志之旣而家府屏逺人事取歴代諸<lb/>
儒所傳探微頥妙日一卦為業真積旣乆静見之心<lb/>
遂大以肆曰吾老矣非述何以見於後示子孫以大<lb/>
受也乃組節群言使如出一手辝約而意貫諸家之<lb/>
善盖無餘藴矣嗚呼易之為書三聖人憂丗而作也<lb/>
其道有四互為之用然身外無可論之道道外無可<lb/>
談之理天理人事不出乎日用行已之間而已是書<lb/>
之集四者具列要以近人情為本使學者切身以求<lb/>
用易知而不雜其於易道庶彬彬然有煒矣不肖今<lb/>
亦向耄先丗庭訓墜佚無緒大懼夫不學而衰也乃<lb/>
沉潜是編冠脩述之意於篇首仍題曰王氏易學集<lb/>
説使後之來者知<lb/>
<pb n="KR4d0464_SBCK_042-4a"/>
先君學道立丗其博文約理有如此者小子惲復續<lb/>
所得以綴于後盖■先君所未見也庶幾五十家之<lb/>
說左右逢原矣至元二十五年戊子春二月一百五<lb/>
日序<lb/>
　　　　送信生士逹北行序<lb/>
勾呉之分豫章之野有神物焉雄雯隂縵丗不多得<lb/>
佩而服之可以檢非常而走光怪礪而用之可以决<lb/>
浮雲而開白日當其鋒鍔翳昧沉欎於幽圄之下然<lb/>
衝霄之氣不自逹於斗間雖有精鍳博識之士安得<lb/>
佩服提携檢非常而神利用者哉君子之仕也上需<lb/>
志於逹而後可以見於用用則先其材之云何而後<lb/>
其時之利與否也逢乎辰而匪其才何克應事㡬而<lb/>
<pb n="KR4d0464_SBCK_042-4b"/>
成吾務負其才而艱厥時吾固知攸徃而終有所濟<lb/>
矣故伊尹不以其時而有間於所行孟軻氏不爲齊<lb/>
梁不吾與而必意於速去何則天之所卑於我者如<lb/>
是我烏敢自棄不力其在我者焉奚暇計其可否俟<lb/>
彼有待而後我爲之應哉士逹少問學於予甞以政<lb/>
試於諸生間唯士逹知所以對當時已異夫姿之敏<lb/>
志之逺到也厥後揚歴州郡果在夫受直罔怠其事<lb/>
者之列及例歸河東又見夫居養有得噐藏諸身與<lb/>
時消息者盖素所蓄積耳斯舉也又非底滯於下求<lb/>
逹於上方試用於公卿之間也顧時與仕吾無所慮<lb/>
矣然理有所當燭者試以吾甞從事於斯者告之夫<lb/>
仕䆠雖或巧拙而其間有容力不容力者彼自然之<lb/>
<pb n="KR4d0464_SBCK_042-5a"/>
來吾順受而安之是則力之所不必也吾分旣尔吾<lb/>
行足為即其所受而充其義之所至是則力之不可<lb/>
不勉而前也所勉者何用晦而明以訥為辯竭誠心<lb/>
於所事見實用於當行察其機而發人之幾通吾滯<lb/>
以逹人之滯不以資之微卑為嫌不以與之依附為<lb/>
得盤桓居貞以俟夫君子之大受何患乎聲名之不<lb/>
昭事業之不顯而著也於其徃也故書以為贈<lb/>
　　　　禮部尚書趙公文集序<lb/>
至元丙子夏五月予考試河南道岀臨汝舘望崧樓<lb/>
者再宿歴覧後圃緫為塵迹所謂汝海虚舟者於蒼<lb/>
烟老樹間巋然獨存因得防禦趙公亭記於壁間倚<lb/>
杖披讀者乆之令人想見承平官府之盛惜公遺文<lb/>
<pb n="KR4d0464_SBCK_042-5b"/>
不多見也後七年予自齊還衛日與公孫維弘杖屨<lb/>
倘佯言笑者無時一日出耐辱集一編示予曰此先<lb/>
祖通奉君之遺藁也予請而讀之者數日得辝賦古<lb/>
律詩及雜著楽府等篇若干首其氣渾以厚其格精<lb/>
以深不雕飾不表襮遇事遣興因意逹辝略無幽憂<lb/>
憔悴尖新囏險之語信乎太平君子假楽有餘而神<lb/>
明與祐者也維弘遂以集序見属予曰以遺山先生<lb/>
之論之詳此固以為之足矣然士君子之學文章徳<lb/>
業名為兩涂其實一致有以事業而垂丗有以文章<lb/>
而名家者傳曰我欲載之空言不如見諸行事之深<lb/>
切著明也吾儕孰不欲得時行道使利澤施於人名<lb/>
聲昭於代盖有幸不幸遇不遇者焉如仕䆠利逹復<lb/>
<pb n="KR4d0464_SBCK_042-6a"/>
擅文雅以事業盛而揜其所謂文者從其重焉可也<lb/>
若文彩絺紩竟不得以片善及物者其或曰若何克<lb/>
為一文士而已此眞為妄人尚何知兩塗一致之理<lb/>
者哉旣為其序且寓夫予之所感云先生諱思文字<lb/>
庭玉明昌五年進士官至通奉大夫禮部尚書𥘉河<lb/>
朔雲擾公流離兵間挺身歸國遂為徳陵所知故其<lb/>
仕䆠通顯而為兩朝名徳一丗之龍門者云至元戊<lb/>
子秋八月朔旦謹序<lb/>
　　　　宫禽小譜序<lb/>
三百篇之作風人多引物以比事或託物以發興其<lb/>
氣類情性學者不可不識也是謂致知格物之道十<lb/>
一年江左平宫籞禽玩畢逹京師戊寅夏予待制在<lb/>
<pb n="KR4d0464_SBCK_042-6b"/>
京師獲覩諸禽于㑹同舘之西位者凢一十七種誠<lb/>
有可愛而當識者厥後珎禽竒獸陸貢川輸歲相望<lb/>
於道彼隷鳥官入上林集萬年之芳枝䝉<lb/>
天顔之一盻振羽和鳴固有喙同而如瘖者矣其爲<lb/>
物不可爲不遇也因念九州風氣各殊其所産常異<lb/>
有無亦然非遍游歴覧有終老而不識其狀與其物<lb/>
之情者况耒自閩廣之逺乎伏見近年求訪嘉士車<lb/>
徴幣聘歲亦不絶其或抱負噐業谷耕巖隱偶不及<lb/>
時賢之論者未免阨窮遺逸反不若斯鳥之採擇薦<lb/>
進光耀如此之幸且遇也至元廿五年戊子秋八月<lb/>
壬戌偶逢江外鳥使因追作宫羽小譜叙其所觀而<lb/>
識者今列于後<lb/>
<pb n="KR4d0464_SBCK_042-7a"/>
　　秦吉了狀如大鸜鵒毛羽青黒色閃閃有光翅<lb/>
　　　兩稍皆白翎耳與人肖耽腦上相荅及喙距<lb/>
　　　皆黄色聲雄烈善作人語<lb/>
　　蘋茄児形狀毛色一與白鸚鵡同養者云性極<lb/>
　　　乖戾<lb/>
　　尖尖㡌灰緑色形如燕許頂毛上銳下豐髙約<lb/>
　　　一寸故名<lb/>
　　百舌児狀如鴿略同毛羽蒼白花色江南三月<lb/>
　　　間盛作聲今四月尚未鳴盖北方地寒故也<lb/>
　　白頭翁狀如䲳色純白喙距皆青頂毛冗細蓬<lb/>
　　　蓬然上起故名<lb/>
　　柳鶯純緑色甚嬌可愛性靈如黄鶯其狀差小<lb/>
<pb n="KR4d0464_SBCK_042-7b"/>
　　切倉子一名鐡觜児毛純赤褐色狀如雀鳴聲<lb/>
　　　啁啾調之能頂負𥿄殻介胄人騎像於一欄<lb/>
　　　内分兩陣作衝擊狀甚馴狎也<lb/>
　　相思児灰赤色狀小如雀<lb/>
　　白鸚鵡一其大如鳬<lb/>
　　玄鶴二比常鶴差惨極清癯<lb/>
　　金絲鷄毛褐色上有蒼班細文疊積如鴙鷹尾<lb/>
　　　翅末秀翠金䨇團花絶類孔翠聞他鳥鳴皆<lb/>
　　　能效之<lb/>
　　水老鴉形髙大如鷀體班爛脩首如夘形喙尖<lb/>
　　　長蜿蜒俛仰絶與蛇類瓜掌則鴨也疑烏鬼<lb/>
　　　即此也<lb/>
<pb n="KR4d0464_SBCK_042-8a"/>
　花鷺鷥褐色中白毛份然間出長喙趾青緑比<lb/>
　　鷄差小又名白嘌<lb/>
　　小鸕鷀純白色黒喙青足但其頸骨狀曲折為<lb/>
　　　一曲<lb/>
　料哥形毛全是鸜鵒其光彩濯濯然丹喙人耳<lb/>
　　　作梔黄色耳後有黄眉兩抺上連於腦能作<lb/>
　　　人語喜則兩耳開聳<lb/>
　烏鷄骨與肉皆黒其蒼者亦然<lb/>
　　　　送薛叅軍北行序<lb/>
承宣供億莫司属為切然户鮮而居衝俗囂而不知<lb/>
教制於上而梗於下誠有所特難者焉又恒人之情<lb/>
視難易為行不乗𥘉以取其名即旁縁以徼利苟安<lb/>
<pb n="KR4d0464_SBCK_042-8b"/>
依阿護養資歴愒日以俟代而巳丹陽薛君彦暉由<lb/>
藩府掾從事於斯者四十餘月為人外簡朴而内廉<lb/>
能供王事理民訟直而有方雖當急遽二者並行而<lb/>
不相遺自始逮更猶一日然其邁迹㝷常立於能者<lb/>
之行卓矣惜乎心儘公而罔間於易難用有餘而不<lb/>
遑於風化因念令便於亟行化安於永乆苟使民知<lb/>
義方其趍事赴功有不待致期而然者儻教有所未<lb/>
至俗有所未醇能者日鮮不能者日衆而供庶事理<lb/>
政務固不得一日曠弟恐物情治冝兩有不自盡者<lb/>
此昔人以化為先而令次之師帥者又化令之本也<lb/>
安得惟良如薛君者百有餘軰俾用焉而顓靖嘉治<lb/>
焉而有餘𥙿我不以徒法為政彼不復顧難易為心<lb/>
<pb n="KR4d0464_SBCK_042-9a"/>
事雖衝而亦辨俗雖囂而可諄方之亟便特緩夫前<lb/>
後之間然能使物情紓而政本固官有儀而民不輕<lb/>
民不輕則吾之令行将見如流水之源矣不然使韓<lb/>
范復出軄思其属處簿書米塩間雖終日無倦亦且<lb/>
有所顧矣薛君行來辝飲之酒再拜以送言為<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>因<lb/>
書此以贈庶幾條治冝者聞之亦将有所頷焉卄五<lb/>
年戊子冬十月晦序<lb/>
　　　　贈日者張翺序<lb/>
隂陽家者流秦漢已來如五行堪輿建除叢辰暦學<lb/>
天人太一等家其目雖多及臨事占决各開户牗吉<lb/>
凶得失互皆不同故漢人顓以五行主之予因䆒其<lb/>
理而爲之說曰夫太極判而五行具五行具而萬物<lb/>
<pb n="KR4d0464_SBCK_042-9b"/>
生一物而一五行也纔有所闕物不得為之物矣静<lb/>
而體動而用剛柔迭制而吉凶生焉矧二氣良能以<lb/>
不測為神人於其間亦一物也吾何以逭其為術也<lb/>
天人之際有未易知者得之深者其理明索之淺者<lb/>
其說近又世道下衰人不安分以狂妄横干中徼倖<lb/>
騖于外貪者以苟得為心狷者以速逹為念詢其命<lb/>
曰吾此去可亨相其時曰吾今年可動彼知其然即<lb/>
順情悅主售其術而已我審彼䛕竟沾沾自喜圗一<lb/>
豁隕穫為愜是天理兩滅而人欲肆矣嗚呼風俗之<lb/>
移人也如是可勝嘆哉有張生翶者姿甚髙業是而<lb/>
志篤語直而不隱觸數知変若夫誇嚴苟售其術而<lb/>
已者挾是游行州郡億焉而多中故七子徃徃與之<lb/>
<pb n="KR4d0464_SBCK_042-10a"/>
顧接在翺固亦榮矣雖然吾将進翺於學鑪其粗而<lb/>
造於精資之深而遺其淺不為世俗所移不以虚髙<lb/>
務悅習其所已知其所未至其要安在道其在於是<lb/>
矣能此将見聲光四白義置百錢坐來衆問不愈於<lb/>
行而求其售乎翺曰唯有是哉然行襆巳具敢板康<lb/>
節之例願先學於四方可乎於是書以為贈<lb/>
　　　　星丸漏詩序<lb/>
司録判官趙㝢到任之明年置星丸木漏於衛之汲<lb/>
門上仍繪采為圖携之耒謁再拜請題辝于後予以<lb/>
為政有緩而似亟事有微而實著者更漏是也雖因<lb/>
象制噐特挈壷氏一士之職也然天地朝昏我則司<lb/>
之官民勤息我則警之上而日月運行於三百六十<lb/>
<pb n="KR4d0464_SBCK_042-10b"/>
度之中外而二氣渾淪磅礴於三十七萬里之表使<lb/>
不出於五尺之幈百有餘丸之數非格物善政者其<lb/>
能之乎予嚮官平陽亦甞創此其攷述測験知為匪<lb/>
易今司録小秩也首此為務舉行廢典其儀物有足<lb/>
觀者是欲勤政率先因噐警民者矣然年少氣銳當<lb/>
筮仕之𥘉能推廣是心始終罔間則張希顔以夜漏<lb/>
分明等數事得稱為好官貟者恐他日不難至矣至<lb/>
元二十五年戊子夏六月入伏三日題<lb/>
　　　　淇奥唱和詩序<lb/>
心有所思思而有所言託物以永其言者莫詩若也<lb/>
曲山河君尹南樂終更将歸西山舊隱以吾故遂稅<lb/>
駕　鐏酒談笑杖屨游從日夕不少間旣老日閉<lb/>
<pb n="KR4d0464_SBCK_042-11a"/>
心無所運用感物興懷情有弗能巳者即作爲歌詩<lb/>
以示同志顧不揆乃相與賡唱迭和絫積日乆遂成<lb/>
卷束緫得詩大小凢若干首曲山慮其散乱遺逸欲<lb/>
命劉生琛第而爲帙且告予以爲何如予曰彼王公<lb/>
大人覊旅草野之士遇其志得意滿與夫幽憤無聊<lb/>
見於詞章者多矣然未免有豪宕夸毗之意幽憂憔<lb/>
悴之狀吾軰不過道閑適安命分遣興寄詠性情而<lb/>
巳又非欲示諸它人俾後之來者萬一視所履而踐<lb/>
厥迹安知不有撞破煙樓者乎巳而客有謂吾等不<lb/>
以有用爲心而廢日力扵此爲可惜也予應之曰不<lb/>
然是将俾予守兎園之冊耶削汗簡之青耶抑欲續<lb/>
太玄之經耶客笑而不荅於是乎書以爲淇奥唱和<lb/>
<pb n="KR4d0464_SBCK_042-11b"/>
詩序<lb/>
　　　　老子衍義序<lb/>
壬辰冬予應聘至都旣舘壽宫嗣教玄逸張公與一<lb/>
杖者相陪來謁湏眉皓白氣貌魁偉敦兮其若樸聽<lb/>
其言冲冲然殆有所深藴随見所賦詩顧非澹泊忘<lb/>
言者尋西還求辭方知君為重陽宫主玄學師也旣<lb/>
而其徒執老子書請見稽首再拜為致師求序取重<lb/>
之懇避席拱立需命而退因勉為説云天下所謂聖<lb/>
人者以其理之所在治從而出焉舎是何所望於著<lb/>
書立言者哉然聖道溥博該貫群倫其為用也為天<lb/>
地立極為丗主明道要不過以静制躁以簡御䌓以<lb/>
真黜偽以樸還淳以正息妄以公去私以理勝慾以<lb/>
<pb n="KR4d0464_SBCK_042-12a"/>
法防亂而已惜也老𥅆氏潜輝柱下不出於文武周<lb/>
召之時當王道中微禮壞樂崩仁殘義缺之後萬偽<lb/>
並作猝莫能觀其復思逺駕流沙髙出物表抉天機<lb/>
軆玄化吐辝為經過為音憰憤激自成一家之言庶<lb/>
幾廓清澆偽再造堪輿之意欤雖然矯枉者必過其<lb/>
正迨夫末流仁智異見户牖各開曲暢旁通肆為駕<lb/>
説養生者以乆親為心尚玄者以清談為樂冝乎晉<lb/>
史譏王政之虧知幾點河公之注今王丈蜀産皓首<lb/>
玄學獨能㧞出衆流間索正歧根於治平者為多無<lb/>
乃見幾而作由儒而逃墨者邪固特樂而序云<lb/>
　　　　玉淵潭讌集詩序<lb/>
都城西郊佛官真舘勝槩盤欎其間有潭玉淵盖丁<lb/>
<pb n="KR4d0464_SBCK_042-12b"/>
氏故池也栁堤環抱<hi>景氣</hi>滿爽嵐煙瑞靄霑漬襟𬒮方<lb/>
秋是焉撗陳都人游觀誠為佳麗財賦緫管王侯明<lb/>
之尚義好客髙出時彦甲午秋孟置酒潭上邀翰林<lb/>
諸公為一日之娱旣而雨不克成懽是月晦復折簡<lb/>
來召用㝷前盟也簮舄旣集風日清美紅幢翠盖間<lb/>
見層出天光雲錦澹灔尊席沙鷗容與於波間幽禽<lb/>
和鳴於林際若有以知野老之忘機代清唱而侑觴<lb/>
也酒肴饜飫賔主胥樂煩襟滯慮頓然一醒清適夷<lb/>
曠綽有餘思然賞心樂事良難四并雅㑹清吟烏可<lb/>
多得信口吐詞不計工拙諸公走筆𢋫和咸有所得<lb/>
殆山隂禊事之脩幽情暢叙笑金谷羽觴之罰酒數<lb/>
何多第以率爾居前殊愧其粃糠也八月載生明序<lb/>
<pb n="KR4d0464_SBCK_042-13a"/>
　　　　易解序<lb/>
易文為書廣大精㣲範圍乾度經紀丗道以一理而<lb/>
含萬変辝雖有盡理則無窮故說之者吹萬不同仁<lb/>
智各異要以脩辝通変近人情関丗教為切練師李<lb/>
公甞為予言監丞張君在河南為衣冠清流多蔵書<lb/>
得前代以易名家者數十種早治其學精占筮術北<lb/>
歸以藝能得官如支離覆逆建除叢辰等伎有不屑<lb/>
為者於是廣詢愽䆒師心自断集易解十卷于以抉<lb/>
聖心而明素志■駙馬髙唐郡王天資英明雅好經<lb/>
術一覽偉其述作勤至發題篇端有正大純雅本乎<lb/>
仁義與經旨不殊其於丗教大有𥙷益命藩府板行<lb/>
賜觀中外者無慮數百餘帙用廣發越以表其志尚<lb/>
<pb n="KR4d0464_SBCK_042-13b"/>
義山來属俾序其事予謂古之君子立言垂丗必藉<lb/>
王公大人為之主張方能信其説而傳不朽如曲臺<lb/>
礼經由獻王而明遺制毛公詩傳得河間而置學官<lb/>
今張君遭遇賢王得成其美将見與大雅不群之英<lb/>
異丗而同談者矣至於淵源之傳授辝理之深奥讀<lb/>
者自當知之又何俟見賣兎而設喻遇俑人氏而致<lb/>
問者邪元貞二年冬十一月謹題<lb/>
　　　　天徳柴氏悅親圗詩卷序<lb/>
昔四子問孝於孔宣父雖因材而篤所荅各異不過<lb/>
使親無所憂怡順顔情為難鄒孟氏復探源推本論<lb/>
臻其極曰此身能誠則親為之悅矣意者謂儻違於<lb/>
理雖奉承之至温清之勤日養二牲猶為不孝如其<lb/>
<pb n="KR4d0464_SBCK_042-14a"/>
愛敬交至氣和色愉則菽水乃盡其歡矣在孔孟時<lb/>
去古未逺垂教警俗亦復如是况天理斵䘮人欲横<lb/>
流於千載之後哉天徳柴氏上丗為邢䑓堯山人後<lb/>
迁絳之曲沃逺祖有軍功以鐡劵賜其家祖諱堅金<lb/>
季仕至将仕郎𥙿州葉縣尹生子懋字秀實以丗故<lb/>
復徙居于豐治家接物廉慎有法推其贏餘尚義好<lb/>
施鄉里以善士稱今夀登八秩有二配邢氏壽七十<lb/>
有四生四子長曰伯璵次仲謙仲玉仲祥伯璵天性<lb/>
孝友善治生與人交誠慤有終始慈祥愷悌見於顔<lb/>
間清淡不樂仕進惟致養二親友愛諸弟為務至一<lb/>
門之内上下安冝和樂且耽憲司廉實聞于<lb/>
朝榮加旌異嗚呼丗之貪很無頼不顧父母之養且<lb/>
<pb n="KR4d0464_SBCK_042-14b"/>
貽親憂与夫所争僅毫髮比更相媢嫉視同氣為㓂<lb/>
讎者聞柴氏之風亦知其愧赧矣雪堂禪師雖處方<lb/>
外素樂君臣父子之懿喜從吾徒遊以鄉里盛事乃<lb/>
繪諸圗畫形容其歲時家庭拜慶之歡将求館閣名<lb/>
卿見之歌詠以序引為請予為説以勉之曰方今孝<lb/>
治光隆仁風徳教洋溢海宇臣民感格理勢應尔然<lb/>
雲朔之俗素号雄勁以氣義相許今論其孝友之行<lb/>
固當以柴氏為稱首復能如孟氏所論誠之於身詩<lb/>
人所詠不匱永錫者而致力焉将見化儕類而美暢<lb/>
彜倫觀人風者簉名於史籍矣以是為贊倡之始云<lb/>
　　　　清香詩㑹序<lb/>
道不同謀咫尺兩間渺隔千里心有所會上下八方<lb/>
<pb n="KR4d0464_SBCK_042-15a"/>
溥同一雲法性三藏弘教佛智大師江浙緫綂沙羅<lb/>
巴者聞予名而喜之不知於渠何所取也一日介應<lb/>
奉曹顯祖來約以深香閑適與同一㑹於是開禪室<lb/>
敞賔席蒲團烏机列坐其次佳釀數行意甚怡悅主<lb/>
人出寳薫娱客温鑪回春楮煤凝雪牎日含暉岫雲<lb/>
借潤先之以青桂継之以緑洋糅以熟結加之都梁<lb/>
棧融沉爇氣欎膏煎黄雲作穟碧霧𪷟筵吟珮未染<lb/>
鼻觀先叅或䄂籠而歛瑞或心融而氣宣於是健詩<lb/>
脾却蒸湿燕飲助其淸勝志慮以之冲粹不知佛齊<lb/>
勃泥婆律大食真臘占城而相去幾何通為一洞天<lb/>
也衆客稽首向師曰今夕何夕餘膏䞉馥沾丐如是<lb/>
有不可思議者第恐造物者訝其多取而饜飫也師<lb/>
<pb n="KR4d0464_SBCK_042-15b"/>
曰庸何傷且吾之爲香者衆而心香爲最曰戒香定<lb/>
香慧香解脱香解脱知見香是爲五分香天之所賦<lb/>
於我者如是而馨解脱知見爲妙用之極即詩所謂<lb/>
天生蒸民有物有則民之秉彛好是懿徳也貴夫能<lb/>
復其𥘉而爲物之靈也願此香雲徧滿空界作爲無<lb/>
量佛事以奉五老香供且合三百五十歲之夀祺<hi>傳𥘉</hi>
<hi>庵七十五雷苦齋七十三閻静軒六十三王秋澗七十一貢評事七十</hi>而爲無盡藏說法不以可<lb/>
乎於是衆賔讃嘆曰昔逺師以廬阜清勝即於東林<lb/>
結社絶塵清寂之士不期而至者甚衆諸人依逺遊<lb/>
止獨淵明范寗召而不赴豈非有不屑者哉以今論<lb/>
之衆之殽雜一也心有所局二也香色執着似累干<lb/>
中三也何若師心境㕠清賔主兩忘不知我之爲香<lb/>
<pb n="KR4d0464_SBCK_042-16a"/>
香之為我也而以心香為主也師曰有是哉遂相與<lb/>
一盧胡而别大徳元年三月吉日謹序<lb/>
　　　　送丁主簿南還序<lb/>
古人以良能並稱欲以善而将其能也不然豈惟敗<lb/>
事亦且有害于而身此必然理也丁生元諒主榖城<lb/>
簿之明年以事抵衛來謁有頃避席而言曰弊縣僻<lb/>
在漢南事雖簡山甿獵户氣甚鄙悍思有以教迪之<lb/>
於是請書其廟學殿堂門廡等額乃曰歸當辦兹一<lb/>
事先此之作用碇余𥘉志耳遂授書沾沾而去後七<lb/>
年冬十月復見吾于京師曰嚮云而廟而學者今巳<lb/>
落成且有加於前及出馮雪崖所撰學記讀未竟不<lb/>
覺慨嘆曰一簿力之專迺致如是非有志能然乎兼<lb/>
<pb n="KR4d0464_SBCK_042-16b"/>
雪崖吾熟其為人慎許可記中件右恐匪徒言雖然<lb/>
年少氣鋭乗势作事佀或不難至於知喜其事而不<lb/>
虞其終顧其近而不思其逺無後悔者鮮矣况能保<lb/>
巳成之功而享有無窮之辝乎又甞聞士之當官公<lb/>
心多而取名薄者設有過舉徃徃人恕而紛解汝今<lb/>
此耒遇非常之恩千百人不一二值其為幸不幸誠<lb/>
不敢必所當念者此心不使有一毫之私可也丁生<lb/>
其勉哉如以吾言可取念之戒之将見悔尤日寡良<lb/>
能並著何患乎禄秩之不吾至也旣行來辝書以為<lb/>
贈是歲癸巳仲冬五日序<lb/>
　　　　兊齋曹先生文集序<lb/>
北渡后斯文命脉主盟而不絶者頼遺老數公而已<lb/>
<pb n="KR4d0464_SBCK_042-17a"/>
夤縁䝉■元李諸公與進親承指授惟貽溪兌齋未<lb/>
之見也及調官平陽私竊喜幸雖不獲瞻拜履綦而<lb/>
遺文得遂觀覧逮識公仲子輗首爲詢及謝以纂録<lb/>
未就然徴文獻論家丗而私淑諸人者固巳昭昭矣<lb/>
先生父清軒公資豪邁以文學起家受知榮國髙公<lb/>
雷李諸賢交游甚欵先生接迹詞林㓜知力學早擢<lb/>
巍科旣而與遺山同掾東曹機務倥偬間商訂文字<lb/>
未甞少輙至以正脉與之其奬藉如此後居汾晉閉<lb/>
戸讀書屏去外物嚅嚌道真及與諸生講學一以伊<lb/>
洛爲宗衆翕然從之文風爲一變後二十年予在翰<lb/>
林前長葛薄子輶持遺編來謁属予序其端方得伏<lb/>
讀者再四不去手者累日因爲之說曰文章天下公噐<lb/>
<pb n="KR4d0464_SBCK_042-17b"/>
造物者不私所卑然非淵源有自講習有素力為之<lb/>
任者未易與議若先生之作其析理知言擇之精語<lb/>
之詳渾涵經㫖深尚躰之工刋落陳言極自得之趣<lb/>
而又抑掦有法豐約得所可謂常而知變醇而不雜<lb/>
者也所可惜者古文雜詩僅三百首盖先生年方不<lb/>
惑瞑廢於家又為人慎許可片言隻字不輕付人嚮<lb/>
使展盡底藴大開文竇極其所到肆波瀾而侈光豔<lb/>
則與元李麻劉並驅為不難矣異時版本<lb/>
一出學者争光快覩俾中和之氣中融<lb/>
粹盎𥙿四躰而適獨坐如大羮玄酒寄<lb/>
至味於淡泊者庻幾知先生之所尚云<lb/>
不肖衰老懶於筆研敢直言所聞見而<lb/>
<pb n="KR4d0464_SBCK_042-18a"/>
知者以塞其請焉大徳二年人日謹序<lb/>
秋澗先生大全文集卷第四十二<lb/>
<pb n="KR4d0464_SBCK_042-18b"/>
<pb n="KR4d0464_SBCK_042-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_004-1a"/>
秋澗先生大全文集卷第四<lb/>
　五言古詩<lb/>
　　　　遊百家巖四十一韻<lb/>
兩紀山陽城行役凡七過佇瞻百巖雲屢徃屢不果<lb/>
亭亭白塔顚望逺幾招我今秋若有相老玃脱籠鎻<lb/>
二三㑹心友與逰無不可𥘉從萬户門迤邐陟層坷<lb/>
石林轉幽深到寺氣幾耎截雲駭巨屏勢軋坤軸妥<lb/>
天関瞰絶巓黛色潑峻朶三纒上杳冥兩岫巧包裹<lb/>
谷深餘繚曲石怪欲垂嚲何年緇衣徒詩境闢飰顆<lb/>
或疑巨靈斧擘削乃尔硪僧殘失珠寳寺圯驚甑堕<lb/>
寒猿從何來跳踉不能箇近人不少怖掇拾落殘菓<lb/>
有草名龍湏纎潔豈容涴崖絶不可攀殆似衒竒貨<lb/>
<pb n="KR4d0464_SBCK_004-1b"/>
最憐明月泉流瀉不細瑣玉虹貫山透噴灑螭口拖<lb/>
我嘗遊三嵓景氣固雲哿未有此泉勝翕合瑶峪大<lb/>
怳疑神物潜供飲結僧<graphic n="KR2990" url="https://raw.githubusercontent.com/kanripo/KR-Gaiji/master/images/KR2990.png" mimeType="image/png"/>徘徊醒酒臺石老書字娜<lb/>
憶當沉酣時萬象入眺卧八荒敞庭衢日月螘旋磨<lb/>
下視區中人冝為蜾與臝復尋淬劒池履巇不辭跛<lb/>
澗黒不可渡悵望藉草坐山僧似嗔余空踏苔蘚破<lb/>
萬槲霜葉丹鍜竈烘熾火有懷中散公材大識或麽<lb/>
至人戒其偏康鋭不自挫當時朝右姦如㑹鬼見唾<lb/>
吹毛不此施淬礪安用那徒為論養生竟落非命禍<lb/>
長歌下山門丗累訝許夥寵辱未足驚門閭續吊賀<lb/>
吾湏人爲徒長徃非所荷正煩日用間克我偏與頗<lb/>
賦詩約重遊備豫木客和<lb/>
<pb n="KR4d0464_SBCK_004-2a"/>
　　　　謝王中丞恵栢栽<lb/>
我家西河阡清隂不多植白楊風䔥蕭万葉空戞擊<lb/>
君家乎種栢蒼幹照城壁移栽滿山丘鬰鬰歳寒質<lb/>
丐餘𥙷不足雅意許波及恣取不我貪廣種庶多得<lb/>
慇懃教之法水土要相適又云樹平壌根柢雜沙䃯<lb/>
蒼官雖鬼庭在木躋壽域恨蟠泉窟深氣接太行碧<lb/>
佗時兩喬林黛色看千尺大招逺遊魂納此衆香國<lb/>
百年見諸孫鶻立大隂黑若問物從來渤海王氏出<lb/>
　　　　飼牛辭<lb/>
我性本踈拙壯年樂郊居况兹二頃田近在城之隅<lb/>
兩紀官為家耕牛老無餘秋翻巳失計春種烏可虚<lb/>
浮陽漲林埛我甽猶荒蕪傾嚢買雙牸典却杯與壷<lb/>
<pb n="KR4d0464_SBCK_004-2b"/>
齒歳固云稺野牧多形癯角浪黯無光寒氄躁不濡<lb/>
服来試壠頭喘息乆未蘇田家作雖苦大本誠在渠<lb/>
嘗聞老農言力盛出壯軀時時過皂隖付嘱飲食劬<lb/>
早晏日有常瑣屑豆與蒭均匀細為和囬噍皆至腴<lb/>
頋立終所䑛對之為嘻吁半生遊䆠間代耕竊官租<lb/>
雖乏濟物功遇事多直愚闘怯公戰勇不知夏畦䛕<lb/>
古人發畎畆開務荷天衢有莘伊衡相南陽孔明廬<lb/>
大賢吾敢望耻作遊説徒咄哉奚戚輩販鬻庸自汚<lb/>
百里西入秦炊扅感妻孥養牲五羖皮其志還自如<lb/>
越褐不掩骭夜半歌嗚嗚應怜南山粲中有尺半魚<lb/>
一朝遇覇主立談開逺圖我歌意有在歸來事耕鋤<lb/>
水溢継旱乾二年儉缾儲力田漢重科躬耕需壯夫<lb/>
<pb n="KR4d0464_SBCK_004-3a"/>
我老理當佚返與若等俱塗霑固不及風日儘瘁枯<lb/>
筋力日衰耗毛髮不滿顱平頭七十數温飫帛肉湏<lb/>
舉家二百指張口待尔餔田間一笑起謀生太區區<lb/>
非関効周人白首悲窮涂庶配耒耜經因之𥙷叢書<lb/>
　　　　種𬞞<lb/>
風人憫東周饑饉何荐臻一飢未為窘二事胡並云<lb/>
當其榖歉時一菜真偏思减粒倍𬞞茹儘足濟餓貧<lb/>
我田在溪曲有圃逾一㕓十年廢不治草闇野井眢<lb/>
飯糗日兩盂舉按𬞞爲先顧瞻畫义首日食無幾錢<lb/>
甘受宣父誚課兒斸荒烟甞聞饉不驚示貶中書堂<lb/>
况我田野人鄙事亦備甞東家乞𬞞子西家學種方<lb/>
乂土作長塍繚垣為周防劬勞不旬時緑畦变天荒<lb/>
<pb n="KR4d0464_SBCK_004-3b"/>
朝來見生意次第青與黄春韭存夜氣夏葵茁屯芒<lb/>
努力辦一飽藉尔為半穣大哉烈山柱齊物心遑遑<lb/>
草木别珎味擴充神祖嚐雨露天地恩水土仍君王<lb/>
智能創而述功用有至藏皇風眇無及庶物昭回光<lb/>
配社徳罔極万代詎可忘<lb/>
　　　　餞王和之北還<lb/>
王郎自燕來不見凡四載拜起寒暄餘命坐至于再<lb/>
靡然衰俗中持身敬勝怠出言口不能遇事意何慨<lb/>
闌翻譯語詳宛轉刀筆快幾年民部間奔走事多頼<lb/>
負責在人先利心非所在所以郎曹官倚用例深愛<lb/>
朅來衞南鄘治任將北邁為余閑著書論説餘教戒<lb/>
探微尋墜緒發源䟽九派贈言為至榮在公猶謦欬<lb/>
<pb n="KR4d0464_SBCK_004-4a"/>
賤名見諸編儘足光丗代常觀長厚人徃徃福未艾<lb/>
行矣愿所守揚名此無外芸香霏版藉鴈署雜書袋<lb/>
飛翔得所止早夜更匪懈會當長安陌軒翥看冠蓋<lb/>
　　　　汲冡懷古<lb/>
　　　　　丁亥歳三月十八日觀稼西疇遂矣伍<lb/>
　　　　　城抵安釐王陵下歸作是詩者蓋自江<lb/>
　　　　　左平後竹書多傳於丗余憂好竒攻異<lb/>
　　　　　者讀之恐有致逺汨泥之弊故不得不<lb/>
　　　　　辯云<lb/>
濔迤伍城郡背水猶陣圖魏陵廢巳乆磅礴如覆孟<lb/>
草樹慘不春穿穴狐狸墟我來登其顚懷古心躊躇<lb/>
憶當戰國際安釐亦狂且澤麋𬒳臯比坐為秦人驅<lb/>
<pb n="KR4d0464_SBCK_004-4b"/>
敗亡自此始保邦何乃䟵不知身後藏安用書十車<lb/>
上窺姒與商下逮蒼周書零乱竹簡光詭説何紛挐<lb/>
征南辨已詳多出行怪徒稽古不適正死為毛頴誣<lb/>
其中亟當辨阿衡𬒳夷誅孔子修六經亦巳防姦汚<lb/>
大書一徳後薨葬開亳都在易最竒法安取理所無<lb/>
兹焉万丗程洋洋真聖謨何煩事幽賾致逺泥所趨<lb/>
長歌望陵去樂過風乎雩<lb/>
　　　　壽弟監使仲略<lb/>
淇澳望鄧鄙迢迢千里途吾弟官其間筠林辦公租<lb/>
十年凢兩見聚散何湏臾今歳乃天幸同歸在郷閭<lb/>
朝昏對無時談笑樂愉愉春風露堂飲盤餐雜肴𬞞<lb/>
絲竹厭啾聒却去從歌呼曾及兩耳熱仰空作嗚嗚<lb/>
<pb n="KR4d0464_SBCK_004-5a"/>
張燈更大白要盡罍與壷都将積年懷一洗中無餘<lb/>
健倒不知曙醉頭同與扶扣瓶得餘醖忘却公堂拸<lb/>
<hi>時以事候府下</hi>兩宵對牀眠百篇詠徐徐静聴未容再恍陟<lb/>
西崑墟鬼窟易作計大馬艱為摹吾弟擅所長愈吟<lb/>
辝愈都意圎兼理到韻逺幾風䟽宛從尋常中竒倔<lb/>
驚專車又如苛盤露細大皆成珠章郎五字吟花樹<lb/>
欣游居今夕復何夕香滿先丗廬近復示新作篇篇<lb/>
商起予玉美韞櫝中得價不待沽倡者凡幾輩賞識<lb/>
風雅殊今者重有喜不為文字娱君今知命年我亦<lb/>
耳順踰素髮各滿領不樂復何如况逄𥘉度朝怡怡<lb/>
與之俱膝下分戯綵朋徒日依於我有一罇酒慇懃<lb/>
三禱渠一酌願君壽金石堅不渝再酌官事利百吝<lb/>
<pb n="KR4d0464_SBCK_004-5b"/>
爲一攄三酌日康寧神相千金軀貴冨天所與道義<lb/>
我所儲居閑未落寞畏涂足﨑嶇家理即邦政繄孝<lb/>
與友于長歌復一杯此外非吾圖揔詩皆漫與此詩<lb/>
吾特書<lb/>
　　　　酬紹開提刑見寄嚴韻<lb/>
我老不足畏閉門欲誰親按頭有遺經卷舒無時旬<lb/>
平生未嘗學於焉究彛倫旣非目繫者補拙需以勤<lb/>
其或少有得庶浹羲和春吾子四科哲勳名逐時新<lb/>
迩來亦歛翮淵潜思自珎有時縱諧笑傾倒冠與巾<lb/>
豈知寄傲餘落筆摛雄文客來示新作郁郁皆卿雲<lb/>
　　　　繫訓狐<lb/>
訓狐本悪鳥飛潜林谷間眎夜返爲晝聲勢何軒軒<lb/>
<pb n="KR4d0464_SBCK_004-6a"/>
矜㐫聚妖異其氣幾神姦家僮夜得之縛致庭階前<lb/>
目光爛兩炬狂躍倖一騫群児頋之駭四走入席眠<lb/>
我因為沉思善悪以氣宣古云鷹集軰不如鳯與鵉<lb/>
以兹惻懚心逺彼㐫與殘胡為止我屋夜半呼聲乾<lb/>
女奴前致辝此物何足患西家養巳乆逸飛偶翩翻<lb/>
内疑始氷釋念之心稍安𬗟懷昌黎公心炳陽烏丹<lb/>
弯弧親斃之絶類不使蕃揮策碎厥首亦與韓意然<lb/>
長令杖端血著此一綫殷比跡孔段笏異丗同不刋<lb/>
起視夜何其斗挿西南天蒸雲変曉黒漢漢來輕寒<lb/>
　　　　明農亭<lb/>
我田僅二頃近在清水涯䆠遊苦不巧歸來把鋤犁<lb/>
樊湏披聖闢彼士當有為時有利不利一饑胡可醫<lb/>
<pb n="KR4d0464_SBCK_004-6b"/>
士而食其力安分至極冝繄予事農圃三歳慘不怕<lb/>
四郊氣隆崇澗芼成悴萎釋耒得窮處日坐詩書癡<lb/>
樵蘇甫有積瓶儲復無幾餬口恐不給奚暇卒歳衣<lb/>
明農榜新亭此意空規規有懷靖莭翁起為三徑資<lb/>
分種粇與秫一䄒欣有期豈知事大謬折腰困憸㣲<lb/>
歛裳即宵逝一粒不入頥蕭然環堵間老飢日相持<lb/>
九華安足服嚼句充朝飢士貧理雖常念之令人悲<lb/>
空餘身後名万古流清輝天運旣若尔吾道将安之<lb/>
過此或有作殆與天相違<lb/>
　　　　感興詩三首<lb/>
　　　　　中丞子𥘉過訪憫及生事述此以見志<lb/>
　　　　　亦古人感遇意云<lb/>
<pb n="KR4d0464_SBCK_004-7a"/>
　　不製衣日僅兩盃飯得年過期頥此亦何足羡<lb/>
是非■華軒口■悦芻豢平生未嘗學晩歳似有見<lb/>
盈望五秉粟禦此飢凍患閉門了一經庶幾思過半<lb/>
　到羞澁百計若為辦人生霄壤間所卑恐有限<lb/>
分外思錙銖有力不容綰傷哉道難或拊掌發浩嘆<lb/>
士■不吾知胷次何磊落少當利害間鮮有不顚■<lb/>
患在無定方多學昧所樂出處况大節未用從人■<lb/>
開談話艱辛汝豈有求託譬彼飲與食孰不知飢渇<lb/>
區區俟渠决肥瘠不相腭在我弗能了彼豈吾可■<lb/>
　　　　　校讎天禄閤我甞讀其書辝旨徒<lb/>
　意何有止得寂與寞物來有當行道在吾<lb/>
　　面■事所在俗争取■維抱■見售<lb/>
<pb n="KR4d0464_SBCK_004-7b"/>
　　　　耕韞■侯其沽䧟■入■中可爲<lb/>
　　　征■又昧出困舉■湏利所<lb/>
有客　語予　固宜僂所論誠足　門<lb/>
　　　有時且入此室處<lb/>
　　　　苦寒■昌黎體<lb/>
四年丁亥冬玄冥肅坎治太除包元陽少<lb/>
苦無風色悪積雪不在地隂機發新<lb/>
玄霜佐隆嚴宿■助重曀長空浩乾冷<lb/>
■於虎　甚伯有厲　一氣<lb/>
　　粟生膚酸鼻冰■涕　酒<lb/>
　　澤水空破裂山石　潜<lb/>
　　獸忘群巢■鳥交　倚<lb/>
<pb n="KR4d0464_SBCK_004-8a"/>
熒惑慘不芒崑火澹不熾東皇約祝融縮首避權勢<lb/>
天弧弦屢折何有琴瑟輩薄帷透三衾夢凛神不寐<lb/>
暖老玉無憑炙手竈可媚閭巷稀徃來雞犬噤嗚吠<lb/>
茫茫堪輿間欲逭何所逝若将肅殺威一変寛大制<lb/>
時當謹蓋藏理合絶掩蔽雖威貴不猛革故不失惠<lb/>
明知勢非恒其奈日増劇冨人尚云哿貧弱胡為濟<lb/>
里門有殣僵穴䖏返得計我時幸深藏順此天地閉<lb/>
無餐又無褐不易卒此歳有客過予談歲律何時易<lb/>
九陽消一隂萬象回生意予因語過客無庸心過亟<lb/>
四序本平分過差自成盭此雖節氣正未免急恒致<lb/>
循環万化輈一刻何甞滯昨晨履中園芳樹一為睨<lb/>
枯枝雜凍條芽孽巳萌綴都無十日春迎致勾芒祭<lb/>
<pb n="KR4d0464_SBCK_004-8b"/>
土牛送餘威斗柄挿寅位汝冝姑待之能作幾日崇<lb/>
我閑亦已乆幽　空懷霽偶書苦寒辭又成韓筆贅<lb/>
何當凌景風下折炎洲桂古云玉燭和調爕由獻替<lb/>
冥冥於两間侣恐不関係天運諒自然何俟呶吾喙<lb/>
　　　　怪石辭<lb/>
巉巉荒谿石濁滓疑太古顧雖一拳小岌立有足觀<lb/>
牛神两顛撑山魍一足拄移來夸娥檐劈截巨靈斧<lb/>
蒼雯裂荒寒老峽翟秋雨千年洪水餘石浪尚掀舞<lb/>
又疑秋江蛟蜕骨委幽渚却愁出雷火下取還洞府<lb/>
要從五色族軒鼎入練煑元精儻不克備豫女媧𥙷<lb/>
從渠置散地不第竒章譜<lb/>
　　　　疇昔一首寄胡紫山<hi>戊子十三月卄二夜</hi>
<pb n="KR4d0464_SBCK_004-9a"/>
疇昔夢紫山燕集街西居又撑瓦<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>底一笑春怗餘四<lb/>
頋盡佳客半是髙陽徒紫山正襟坐手把一卷書疾<lb/>
讀且稱嘆照眼皆驪珠乃云某近作商也真起予吾<lb/>
儕惜無幾烱如暁星踈正湏佳眠食善保千金軀别<lb/>
乆得一㑹喜與老嫂俱呼児具罇酒張燈列肴𬞞觴<lb/>
予不數行致辝前見揄平頭七十數眉毛雪糢糊投<lb/>
閑天或憐有書心使娱又云悼亡來不以再娶圗老<lb/>
懐固鰥鰥宿業一掃除殘年累幸輕恐是得壽符叙<lb/>
闊夜向深對牀卧斯湏展轉寤寐間怳然到吾廬春<lb/>
明煥庭軒門縶雪色駒俸忽坐壤含意若傷道汚彼<lb/>
豈能我凂髙氣𥘉自如軆融合若一樂適歸不殊安<lb/>
得自伊始終歳同歩趍或乗欵段馬或駕下澤車春<lb/>
<pb n="KR4d0464_SBCK_004-9b"/>
風十二窩醉墨翻瓊琚相看以佚老脱屣榮與枯夜<lb/>
寒薄重幃夢清誰遣呼枕邉有鐘皷鼕鼕應更壷起<lb/>
聽夜何其漏下三更𥘉念兹夢何異自况良可吁紫<lb/>
山俯秋澗玉峰映汚渠固知瞠其後庶可山澤臞援<lb/>
毫記所遇一字不敢渝代書寫離索涸魚聊自濡何<lb/>
當拊素筝醉捋桓侯鬚<hi>取其使君不凡之意</hi>
　　　　元日吟<lb/>
深院咤祭餘黎明紛拜賀嚌飲藍尾杯傳嗅辟瘟馤<lb/>
献歳事多宜晚景福未艾郷隣最善禱有錢無病害<lb/>
児童楽新年添歳漸壯大老人死生忙應接筋力憊<lb/>
元正貴清明其占君子㤗多連人日隂野老足吟嘅<lb/>
今年天氣晴日色暄可愛相竿絶㣲風曦取飛火蓋<lb/>
<pb n="KR4d0464_SBCK_004-10a"/>
墻隂凍全消水陽氷自壞布席坐前簷欹傾餘醉態<lb/>
一冬苦凝沍乍暖欣曝曬頽然曲肱眠夢到華胥界<lb/>
宿醒與臘嚴融暢無内外放教原壌肆大豁伯夷隘<lb/>
温温秦和湯股痹為一差覺來喜不勝嚼有屠門快<lb/>
持美欲献<lb/>
君癡絶覬霑<lb/>
　　　　嗟哉傳生行<lb/>
客從大梁來投刺謁蕙帳再三相之坐氣貌何骯髒<lb/>
䄂携一卷詩照映青藜杖起立懇予觀詩意見推唱<lb/>
傳生南樂人明兩自㓜䘮聽官奉心君入耳物能狀<lb/>
曖然内含光記誦殊通暢我思篤廢人氣志多散放<lb/>
苟能豢此軀那計非所養傳生痼而卓出入知所嚮<lb/>
<pb n="KR4d0464_SBCK_004-10b"/>
不學隂陽流甲乙肆虚妄復悪鄭衛哇耻列師瞽行<lb/>
六經天浩浩義理無盡藏㳺心於其問取友千古上<lb/>
古人不復見古心胡可忘古心果云何姬孔乃心将<lb/>
循夫天理公絶去私慾王神光滿牛背安取内外障<lb/>
師傳庶西河爽識或晉曠不吐張籍竒猶可祖珽相<lb/>
丗人非禮視外蔽内随蕩思屏心過易眼過最難愴<lb/>
一根塵幸空内動息孟浪作詩還自笑示勸随彼量<lb/>
大匠無棄材長短皆有望文昌藉終譽尺書軍欲張<lb/>
豈知我非韓徒増山斗仰<lb/>
　　　　處暑日偶書<hi>丙戌歲七月</hi>
長夏便幽居動静得交養杜門逺炎囂人事息來徃<lb/>
三年謝簮紱倦鳥脱籠網生涯書滿屋汎覧極遐想<lb/>
<pb n="KR4d0464_SBCK_004-11a"/>
欣然欻有得忘却折爼饗一凉沐新恩兊治多峻朗<lb/>
殘暑竟餘熾木葉戞清響好風從西來一雨為滌盪<lb/>
氣骨増老健絺綌䬃餘爽赫然酷吏去而得故人訪<lb/>
草木行変衰騷客重悲愴况復迫暮景歳月驚俯仰<lb/>
浮生太奔忙壯志非昔曩時至氣自表心在不忘嚮<lb/>
要資配義剛毎戒揠苗長人生老當佚我老事耕壤<lb/>
有田不及蘇開徑謾希蒋一貧非所憂俗事苦紛攘<lb/>
娱心筆𥙷衮甘分弨居韔兹焉庶有成心體日胖廣<lb/>
窮児即暴冨孰羡軒冕儻何煩問大鈞自断示諸掌<lb/>
敲門看竹來一笑豁心賞<lb/>
　　　　秋雨中書懷<lb/>
秋氣何沉寥寒序変淒渰木葉與時謝芳菊得秋苒<lb/>
<pb n="KR4d0464_SBCK_004-11b"/>
生涯無少營書史有餘覧静尋古人心理乱見忠謟<lb/>
薄田待耕食雖苦猶嚼欖稍豐不外求卒歳飽羮糝<lb/>
既獲飯𬞞樂又免素餐忝吾儕當壯年頭角露斬斬<lb/>
一為客氣乗前進率勇敢才行有所疐欲止不容憺<lb/>
尚恨才術踈而不大其膽随即事変來長網驚一掩<lb/>
天意深有惜不遣入習坎委心聽自然致用毎縮歛<lb/>
䆠巧輸晉衍戇直終漢黯丗涂伏黄間舉足中機險<lb/>
虚名竟何用抵事纒坎壈唯餘讀書心連綴若紘紞<lb/>
秉德思一心覺衰誡多感古人了婚嫁家事断不攬<lb/>
賢哉靖節翁歸卧斜川崦怡然擁敗絮一笑慰佟儼<lb/>
多生各有分過慮譲憂貶當時曠達懷樂過鼓瑟點<lb/>
因復念涪翁亦厭俗累染異丗同其流漆板書何醰<lb/>
<pb n="KR4d0464_SBCK_004-12a"/>
青山與白雲江湖渺而湛終古無少異曾有不足慘<lb/>
窮年爲形役膏火自煎欿齒髮况日衰神情豈任晻<lb/>
正湏慎圭璧不致有容玷惟天有盈虚賦分自豐歉<lb/>
天運審如此終老樂貧儉丗或昧兹理遇塞強鐫鏨<lb/>
我恐傷天和作詩時自檢<lb/>
　　　　餞侯敬甫還汴<lb/>
侯君司竹君調度<hi>去声</hi>纔年半去春持停罷公私或云<lb/>
便継差上官來新舊盡交筭衣𫀆到緼弊未免積垢<lb/>
綻支持一載強非汝不易辦天姿公戰勇奔北獨與<lb/>
殿昨從汴梁來相過爲飲讌坐間出片𥿄喜色睟於<lb/>
面乃云監復立将集此微霰財賦至復任斯人不多<lb/>
見愀然忽変容不覺當饋嘆操刀截鼎肉有味誰爲<lb/>
<pb n="KR4d0464_SBCK_004-12b"/>
雋半生媿兹心而向此中轉若來期半歳整示見関<lb/>
鍵蠲潔七賢譏去應一鶚薦脱落小規為追逐接時<lb/>
彦擬慿素所懷髙舉酬吾願仍説解由事不了無一<lb/>
件俄尔來告別牽率復還汴祝余贈言榮歸代賔朋<lb/>
羡歷聞君所談行止渠自判何庸待余言樂處戒乆<lb/>
恋最哀同察子臨事本怯愞壯士𬒳蝮螫慷慨有解<lb/>
腕懸絙即自經而釋身後患更無拙計人一死循鳬<lb/>
貫常嗟白靣生時務少諳練大㮣説不差節目多自<lb/>
絆米塩瑣屑間居之要無倦君看韓侍中張本府推<lb/>
幹行矣夷門侯前涂况多援髮壯吾舌在槖罄志曾<lb/>
変花様又時冝何患不光炫<lb/>
　　　　望崧吟<hi>至元丙戌長至日追作北韻</hi>
<pb n="KR4d0464_SBCK_004-13a"/>
徃歳試洛師憶與節齋約同作崧少游心賞為一豁<lb/>
羸驂鞭欲前竟為事所却宛循洛水東馬首眺隂壑<lb/>
洪朦元氣湧磊落雷雨惡不有此峻極安得雄四岳<lb/>
只縁不得登萬象負酬酢諸峯羅六六景氣終慘錯<lb/>
披榛入㑹靈<hi>離宮名</hi>吟倚廢宫角陳公最徤者帥可三<lb/>
軍奪空餘墜仙興<hi>出丗說</hi>飛堕迷嶺崿歸尋黒石渡易馹<lb/>
指鞏洛行行嘆不勇失此寕復作吾儕貴乗時過慮<lb/>
自覊靮至今有餘恨夢繞神崧脚盤空轉危磴矯首<lb/>
看飛閣探穴不知畏入室不挽葛兹焉即神清洞户<lb/>
四開闊山人喜余至供具為止泊㑹凌列宿嶺一笑<lb/>
動寥廓<lb/>
　　　　宣城筆<lb/>
<pb n="KR4d0464_SBCK_004-13b"/>
　　　　　巳丑秋八月三十日晨起試宣城筆前<lb/>
　　　　　一夜夢對<lb/>
　　　　　御陳事故有入閤侍立之語<lb/>
江夏無雙公翰墨能事畢平生稱快意揮洒得此筆<lb/>
圓如棗心大鋭比囊頴直横馳屈産良細挿蜂膂悉<lb/>
鋒柔得字易心勁腕能適赤管纔握餘貶削失掠敵<lb/>
䇿<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>嫓中山落帋生五色或簮豸冠霜或泚螭首墨<lb/>
入閣與賛書侍立<lb/>
天咫尺雖非山甫儔萬一𥙷衮職<lb/>
　　　　賦襄邑蒸豚<hi>尹劉璹字君玉予為都司時部提控令史相州人</hi>
我行錦襄野田間多牧豚不沾攔笠溷不識糟酵渾<lb/>
渇飲兎苑溪飽嚙香阜根所以味佳美萬有空其群<lb/>
<pb n="KR4d0464_SBCK_004-14a"/>
故人得劉宰紅蒸具盤飱俵淺食不饐體芳腥未聞<lb/>
今日復何日大嚼過屠門他郷固肥腯性燥空突奔<lb/>
有時嘬其肉一筯増餘惽乳烹謝晉豪禁臠未必尊<lb/>
柔毛詫沙苑盛餐厭羶葷未减貨所饋徃拜禮合殷<lb/>
物産貴得地橘與枳遽分藍田異崑丘而别璠與珉<lb/>
人生與物殊善変觀鵬鵾<lb/>
　　　　雙廟懷古<lb/>
鐡轝動地來獵火燼丸縣睢陽東南衝江淮國所援<lb/>
蔽遮不使前恢復可立見二公明此機死守誓不変<lb/>
雖危所保大如蝮螫解腕最難結衆心存殁匪石轉<lb/>
彼蒼卑全節誰為落賊便巳矣君不忘握爪掌為穿<lb/>
竟能濟中興淮海了清奠至今忠烈氣皎皎白日貫<lb/>
<pb n="KR4d0464_SBCK_004-14b"/>
賀蘭觀成敗不飲浮屠箭殺亡計多寡此論誠可辦<lb/>
我來拜遺像凛對如生靣乞靈激懦衷剸决剛同鍊<lb/>
朔風吹樹聲尚想登陴戰暮倚暈月城悲歌淚如霰<lb/>
　　　　虞姫墓<hi>在靈壁縣東三十里虹縣道南隂陵山北舊有廟在山上今廢</hi>
重瞳鮮情人鍾愛獨虞美五年有天下寵幸想無擬<lb/>
一朝走隂陵楚歌聞四起君王大事去飲訣共欷歔<lb/>
感君伉儷恩死不為漢鬼一坵鳯陽東粉黛見石紀<lb/>
空餘山頭草纔歌葉披靡定應月夜魂長遶烏江水<lb/>
　　　　江船二詠<lb/>
　　　　　蓬<lb/>
尺簀編黄蘆節■數湏隻長短随所冝張弛易為摘<lb/>
<hi>長者二十七節廣二丈餘</hi>一傍繫脚索若網綱揔緝北人布為㠶南<lb/>
<pb n="KR4d0464_SBCK_004-15a"/>
俗蓬以荻舟師貪重載髙挂借風力順流與遡波巨<lb/>
鷁添羽翮望從逺浦來一片雲影黒乱衝渚煙開重<lb/>
帶江雨濕百里不終朝用捨從順適夕陽見晚泊堆<lb/>
疊紛襞積水雖物善利其助乃爾益<lb/>
　　　　櫓<lb/>
江船一鉅魚櫓拖乃尾鬛當其淵水深棹弱不捄乏<lb/>
故令施航後前與棹力合濟川具有五此物乃其甲<lb/>
一聲天際來欵乃中流發我浮大河東並岸行若狎<lb/>
終朝卧舷間蘭槳但空挿𬗟懷剡木皇智創万古法<lb/>
　　　　舟宿桃源縣<lb/>
長路風日凄逺征力難勝捨鞍事舟行庶便寢與興<lb/>
蓬底坐秋江<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>如在韝鷹有時縱逺目汎若孤槎星<lb/>
<pb n="KR4d0464_SBCK_004-15b"/>
河從西北來勢建東南瓴萬艘水上下浩浩無時停<lb/>
利名任風波醉著誰復醒閑看兩岸移轉盻煙中汀<lb/>
晚泊桃源下波光乱漁燈静卧船舷間拍拍風水聲<lb/>
舟人話夜潮使君老母驚又云此水樂君其細爲聽<lb/>
　　　　劉營田拜慶詩<lb/>
人生所欲壽有壽貴健安接物心思瞶曵履行歩艱<lb/>
雞窠日省定此又何足歎耿濟劉營田<hi>字太𥘉</hi>事親有餘<lb/>
懽母氏壽期頥髮艾顔渥丹歩趍不扶杖目視分遐<lb/>
觀怡神奚服餌終朝例三餐共云子致樂諒自家有<lb/>
閑結䄜見壼儀教児列時官豈惟一門樂化及濟岱<lb/>
間徳盛福自備百歳到不難朝家重貞静露恩不時<lb/>
頒行當見旌崇寵光爛門闌車簾蹙繡額誥錦回翔<lb/>
<pb n="KR4d0464_SBCK_004-16a"/>
鵉肩輿王與陳一旦相追攀兹焉荅春■寸草心能<lb/>
單我詩嫓彤管要作後代看<lb/>
　　　　食鱸魚<lb/>
鱸魚昔人貴我行次呉江秋風時巳過滿意蓴鱸香<lb/>
𥘉非為口腹物異可闕甞口哆頰重出鱗纎雪争光<lb/>
背華點玳斑或圎或斜方一脊無乱骨食免刺鯁防<lb/>
肉膩勝海薊味佳掩河魴燈前不放箸愈啖味愈長<lb/>
張翰為爾逝我今赴官忙出處要義在不湏論行藏<lb/>
倚裝足朝睡且快所欲償夢驚聽呉歌海日方蒼凉<lb/>
　　　　長至日次赤岸驛<lb/>
扁舟下餘杭逺客逢佳節呼童起四更理棹未明發<lb/>
燈前一杯酒持飲聊自悦江行官有程貴重敢中輟<lb/>
<pb n="KR4d0464_SBCK_004-16b"/>
此身得安舒行止聽驅䇿去冬一陽生露寢樂良夕<lb/>
餳茶雖草草𥘉不失家食今年赤岸亭野宿雜乱聒<lb/>
郷関天一涯雲水幾重隔殘年無定居餬口走閩越<lb/>
眷焉不無情念乆意為惻兩舷暗浪喧拍拍若嗚咽<lb/>
寄聲紫山翁此懷多不别<hi>時任蘇州提刑</hi>
　　　　平望道中<lb/>
今日風色好舟行喜清和呉江抵嘉興逺不百里過<lb/>
解衣坐蓬底閑聽呉儂歌大艑從東來㠶檣鬰嵳峩<lb/>
云是淮海公赴召躭微痾倉皇不少住進棹如飛梭<lb/>
物情忌太盛從者不得多尚餘蔽川載意氣隘兩河<lb/>
有懐陶朱公覇業到不磨功成委之去敝屣與棄蠡<lb/>
左顧萬金槖右顧西施婆可想不可見五湖渺煙波<lb/>
<pb n="KR4d0464_SBCK_004-17a"/>
　　　　大安嶺<lb/>
乱山從閩來勢若萬馬騁六丁闢坤闔通道取此嶺<lb/>
仰觀巳可怖𥘉陟戒太猛乗班亊推挽氣鬰頸生癭<lb/>
旣升頗平夷六折到絶頂最慮泥雨滑沙磴足易整<lb/>
俯臨盡黒澗一漫漲雲影佀矜吾年衰不遣見巇景<lb/>
一山勢兩殊限隔示外警北登儘坡陀南下峻深井<lb/>
牛肩抵風門峽束轉幽逈湍泉激南駃噴薄萬壑冷<lb/>
人生此兩足停輟不俄頃舉縁聲利牽走險不知挺<lb/>
我獨喜壯觀大嚼快雋永好竒與馮生比較略相等<lb/>
漢家截海表兹嶺乃内境行人無晝夜関史𥘉未省<lb/>
徒令踠馬足安用障巨屏暮投大安傳燈火破䆫炯<lb/>
吐我胷中竒削此疊嶂梗此事特游戯夜乆凍生頴<lb/>
<pb n="KR4d0464_SBCK_004-17b"/>
控馭稍得冝雖險勢莫逞黎明呌雲去有懷為耿耿<lb/>
　　　　自淮口抵宿遷值風雨大作<lb/>
拖舟入清口適喜乱淮碧崔鎮抵宿遷徐行纔半日<lb/>
朔風殆警余不爾何凛慄江雲作陣來凍雨矢四集<lb/>
行撁人力微泥爛槽岸側打頭為旅拒遇淺殆鯨吸<lb/>
波神鼓餘勇洶洶波浪黒勢張互相薄力進硬與敵<lb/>
欹傾乃尋常簸蕩不少息秋江渺無涯終日困跼蹐<lb/>
夜眠任倒懸晝坐自撞擊試身一葉舟凌轢蛟蜃窟<lb/>
逺道胡為來行止吾豈必相值當耐何安順險能出<lb/>
有涂莫舟行此語聞自昔君看坦塗間風浪猶莫測<lb/>
處身苟無方徃徃半乹没居安貴不忘遇險戒無佚<lb/>
所以長樂老進諫及衘失行行入吕梁持守要愈惕<lb/>
<pb n="KR4d0464_SBCK_004-18a"/>
　　　　吕梁<lb/>
吕梁世所畏徃徃舟碎破我來相其衝說者無乃過<lb/>
南洪一石埌北梁更么磨水淺但湍急欲上船旋磨<lb/>
更縁暗石多重載防右左舟空人力衆徑徃彼無那<lb/>
豈云水至柔内極沉溺禍至人特爲名過者戒㣲堕<lb/>
舟行四千里冐渉銳盡挫髙歌幸無虞猶呼細<lb/>
寄聲畏塗間識者當有和<lb/>
秋澗先生大全文集卷第四<lb/>
<pb n="KR4d0464_SBCK_004-18b"/>
</p>
<p>
</p>
  </div>
</body>
</text>
</TEI>
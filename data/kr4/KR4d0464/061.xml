<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_061-1a"/>
秋澗先生大全文集卷第六十一<lb/>
　碣銘<lb/>
　　　　故善士張君墓碣銘<hi>并序</hi>
善士張君諱從禮字仲和順州龍山人大父德仁有<lb/>
耆行郷人尊敬之禰義甞任燕工技府緫管既老君<lb/>
當襲職請於府曰親老需侍余志巳定弟從順賢而<lb/>
克荷願卑之竟以從順嗣仲和姿清介不隨俗上下<lb/>
甞從澹游先生學詩甚自憙也事母教弟以孝友聞<lb/>
承顔讀書外室屢空宴如也君既不樂仕進甞曰菽<lb/>
水盡歡不害養志三釡五鼎非所願也至傭筆以供<lb/>
朝夕平生友非逾已而不交曰吾將安倣施非當受<lb/>
而取曰畏將曷勝弟從順洎婦併殁孤姪敏方三歳<lb/>
<pb n="KR4d0464_SBCK_061-1b"/>
爲鞠育成人過於已出至贅子智於友生羊舌氏家<lb/>
仍爲敏納室是亦人難能也詹事張侯髙其孝義憐<lb/>
其窮獨出楮幣数千緡付之約得子錢悉助親養君<lb/>
以義重德薄謝弗敢當郡國知其賢以孝廉累辟亦<lb/>
不就臺憲廉得其實旌焉復之終身君悚然嘆曰人<lb/>
子奉親理固當然因而有加邦之教也顧從禮何足<lb/>
以爲　上明分有如是者所居曲水里有亭沼<lb/>
植芲　挺若儼侍温凊暇日哦其間有問者<lb/>
　　　　　　事子姑去自號栢溪主人左山啇公<lb/>
　　　　　　　得賛之　京師之明年君來謁<lb/>
　　　　　　　　　　　　見眉間今雖巳矣尚<lb/>
䏻　以孝止善者也至元癸巳<lb/>
<pb n="KR4d0464_SBCK_061-2a"/>
春母氏弃養以哀毀致疾是年冬十月三日考終牖<lb/>
下得年五十有六配劉氏亦能安君貧窶早丗生子<lb/>
智及二女適裴氏王氏再娶董亦前君殁生子曽葬<lb/>
璮州宻雲郷之王冡原友人劉某重契義介嗣子智<lb/>
中表其墓以君篤行有類古人者爲之銘銘曰<lb/>
堪輿兩間子軄不易孝爲化源融而友悌君於二者<lb/>
行不少匱濟以廉貞大錫厥類目爲善士吾言匪比<lb/>
其善伊何可欲之謂况乎質羙而學行方而義繄匹<lb/>
夫而化郷人曽克施之弗異五十六年爲樂也洩洩<lb/>
去水來山宻雲之隰隠然斧封山塚屹立是惟吾曽<lb/>
張仲之室過者必式<hi>後漢張覊性孝讓舉動合礼鄉人号張曾子</hi>
　　　　故雲中髙君墓碣銘<hi>并叙</hi>
<pb n="KR4d0464_SBCK_061-2b"/>
君諱祐字仲和其先雲中人髙祖巳來逺昭穆無可<lb/>
詳者伯父與考金季家撫州以財雄邊伯父德真字<lb/>
伯諒潜德不仕考諱德榮伯寛其字也姿醇厚郷黨<lb/>
以德人稱甞以勞槯豐利酒伯母暨君之妣皆張氏<lb/>
女以姒姊而列妯娌伯生子曰信字仲禮曰義字仲<lb/>
仁信羙丰儀虎睛豐頥耳珠赴海以樂終君實仲之<lb/>
嗣皃敦厖性孝悌及長雖混迹闤闠衆不敢以㝷常<lb/>
期𥘉燕雲失守豐利府君避地南遷汴梁壬辰歳例<lb/>
北徙以實衛墟君與兄信素負心計相與謀曰衛居<lb/>
天中寔通都劇邑百物夥繁合散於此若以什一與<lb/>
時馳逐可致屋潤遂主貨殖爲業君爲人篤信明敏<lb/>
不底藴留既易彼取収息且廉故聲實四出啇販輿<lb/>
<pb n="KR4d0464_SBCK_061-3a"/>
集其門貲既饒奓不忍顓利自濡以東多益寡爲得<lb/>
每毎貸子錢有不克償及群居邸舎積僦直而負者<lb/>
審其窘悉折券無難色由是三郎以長者稱於中外<lb/>
至元十九年五月四日以疾終于家壽六十有五三<lb/>
日葬汲縣汲城郷南王里之原從新阡也配張氏與<lb/>
君德良稱生四子長曰明福以通幹由㤗塩管勾任<lb/>
河南府交鈔庫使次丗英丗顯丗昌孫二人曰蔓曰<lb/>
莘姪三人曰夣得郷貢儒士前君卒曰丗傑丗寕姪<lb/>
孫二曰革曰華重孫一曰復亨明年明福以墓碣來<lb/>
請銘余以同里巷者五十年知髙氏爲最詳即其冨<lb/>
潤齒息而論盖自髙曽而降凢六丗雖荐更丗故以<lb/>
孝義勤儉同居不析故也至君承父兄餘業益光大<lb/>
<pb n="KR4d0464_SBCK_061-3b"/>
於後内則齊理嚴肅以身率先族属家僮千有餘指<lb/>
無間言日趍事惟謹屋廬𬒳服務從朴素常以驕靡<lb/>
爲戒外則持心近厚與物無滯敬畏官府奔走輸辨<lb/>
未甞少厭所患謀生之不勤胡恤王事之時亟也自<lb/>
壬子通閱後髙氏迄今爲河朔名數之冠豈偶然哉<lb/>
故逺服賈者雖千萬里外念寛厚饒裕獨以髙氏爲<lb/>
讓矧髙氏以義致利義重於生因貲致冨冨而不驕<lb/>
爲子孫又能求銘以昭丗德是又好禮而知本者也<lb/>
焉得辝銘曰<lb/>
　　冨壽　五福先　匪欲厚　能卑全<lb/>
　髙氏　起雲燕　凢六丗　財雄邊<lb/>
　重利　始南遷　編衛氓　迹市鄽<lb/>
<pb n="KR4d0464_SBCK_061-4a"/>
居家里　無間言　我屋豐　利匪顓<lb/>
益寡乏　貰子錢　長者称　動河堧<lb/>
供厥賦　日翩翩　曽不憚　生勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>
業攸乆　族嬋嫣　服而食　耻華鮮<lb/>
　孝與義　爲周旋　勤不匱　理固然<lb/>
継之者　當鑒焉　行山秀　淇水淵<lb/>
　髙氏裔　與並傳<lb/>
　　　　新郷縣尹劉君去思碣銘<hi>并序</hi>
衛之属邑曰新中郷其地距太行東麓桒土衍沃浸<lb/>
以清泉之潤民俗殷阜自昔號河朔望縣惟其物廣<lb/>
而訟嚚路衝而務劇故治称爲難然渇餒而易飲食<lb/>
者民之心也得其人苟有以拊而安之將見民戴之<lb/>
<pb n="KR4d0464_SBCK_061-4b"/>
如父母仰之如神明惟恐來之暮而去之遽也維至<lb/>
元卄六年南宫劉君理由江淮漕莫來主縣治君姿<lb/>
幹敏有機警相時處冝果於裁断既視事思有以事<lb/>
集于上民便於下於是舉條章明約束均賦役却造<lb/>
請凡轡馭之急遽者馴而致之不務髙逺率先以身<lb/>
爲度縣當關陜驛程使馹轉致日相望於道吏民疲<lb/>
於供頓君量其輕重處之有方無名而求索者皆以<lb/>
理謝之則乗間侵牟之弊日就歛息廨舎一縣具瞻<lb/>
陋不克治事非所以整暇也計材尤工易故而新増<lb/>
葺者十餘楹復起蕭相祠㑭吏曹不自鄙薄以信景<lb/>
慕邵公橋跨清水上歳乆墊齧兢於履危乘隙大揵<lb/>
硔臿斧官桞爲梁方之舊締既髙而固役不知勞而<lb/>
<pb n="KR4d0464_SBCK_061-5a"/>
民免病渉至治道塗取通快堙汙夷峻徒行輦致坦<lb/>
不少阻歳時邵農褁粮自隨周行田里未甞追呼俾<lb/>
妨時作耕稼蚕績檢括課視切於已私復諭之以勤<lb/>
儉申之以孝悌使遷善而逺罪由是邑里感念昬於<lb/>
作勞生里且滋殖矣下迨鰥寡顛連亦行得所流逋<lb/>
聞之稍稍復業故賦稅輸納不及期而辦詞訟繁囂<lb/>
不俟約而簡君以令行民信教烏可後乃出巳稍崇<lb/>
餙廟學如蓋瓦級塼之破壞者丹堊漶漫之不鮮者<lb/>
一完而奂之復葺黼座陶祭噐周繚崈垣外障儀閈<lb/>
春秋釋菜禮容爲増肅暇則禮師儒率僚吏暨邑之<lb/>
子弟聽其講說使知所務故三載間庭無留訟牢户<lb/>
爲屢空至隣有疑讞滯而未决者上官倚之丕蔽而<lb/>
<pb n="KR4d0464_SBCK_061-5b"/>
縣之治否爲可知已君既更耆舊苗仲牛丗麟慕賔<lb/>
羅從玉郭昌祚席安等懷其夙愛有思罔置者來謁<lb/>
文以垂示于後辝再四不克仍覧觀件狀而次第之<lb/>
且寓夫余之所感焉甞觀兩漢循吏政顓風化子視<lb/>
生民訓牖惠飬如恐不及凛然有三代遺風惟其浹<lb/>
洽於民者深至故所居即化所去見思有起祠樹碑<lb/>
以表夫永載遺賢之意非幸也冝也迨叔丗司牧者<lb/>
昧於治軆苟簡貪墨習爲當然其可聞者不過曉簿<lb/>
書以爲能飾矯僞以干譽其於民之休戚漠然如秦<lb/>
人視越人之肥瘠甚者因之以急張臨之以形勢剥<lb/>
民之肌以膏其身傾民之産以肥其室使民畏之甚<lb/>
豺虎惡之劇冦讎告訐謗讟無所不至以理勢論之<lb/>
<pb n="KR4d0464_SBCK_061-6a"/>
亦冝也今劉君以勤強幹敏力矯時弊致績用章著<lb/>
吏民稱道如是可謂能也巳是冝銘銘曰<lb/>
天下之事孰覈孰綜政發于上相臣是控事終于下<lb/>
疇致厥用相湏成務匪令奚共雖百里間務實煩開<lb/>
有社有民有賦有貢兵之貧難民之疾痛期㑹簿書<lb/>
風俗獄訟我剖我决我承我奉粤惟良能治之有統<lb/>
千室鳴弦五袴流頌以致　朝堂令無太偬庶事日<lb/>
康四方風動増秩賜金璽書褒諷繄尓責望得人爲<lb/>
重暨暨劉尹事功自憙挺身頽流卓尓爲治不務髙<lb/>
逺不渉苛細相時致冝因利而利瘼自我蠲聲由實<lb/>
致所以懷思去而罔替截鐙願留非愚敢覬胡若稱<lb/>
述垂聲來丗刻石縣門永照鄘衛<lb/>
<pb n="KR4d0464_SBCK_061-6b"/>
　　　　故太一二代度師先考韓君墓碣銘<hi>并序</hi>
君諱矩字某其先爲大梁望族曽祖璹五季時官司<lb/>
諌以銀青榮禄大夫致仕避地北渡遂占藉爲衛人<lb/>
祖奕大觀末舉茂才數爲縣有聲父渤金𥘉登進士<lb/>
第有文采終獲嘉令君自少以疾不仕資慈祥家故<lb/>
饒財心樂施與凢親舊貧窶里喪有不克襄事者至<lb/>
傾刮嚢篋以賙其急或者來謝曰非𥘉心也郷黨以<lb/>
長者稱天眷間太一始祖真人以神道設教逺迩嚮<lb/>
風受籙爲門徒者歳無慮千數君舉族清修信禮爲<lb/>
尤至香火之奉雖寒暑風雨不爽厥德巳而君内子<lb/>
閻以嗣事爲禱真人篆丹符令吞之且曰汝家積善<lb/>
乆當産異人既誕師果有竒表真人目之曰他日輔<lb/>
<pb n="KR4d0464_SBCK_061-7a"/>
興吾教者此兒也甫免抱即留養道宫三歳識字七<lb/>
歳善書既長儀觀秀偉慧悟絶人批荅辭章捷若影<lb/>
響由清虚師主盟法席二十餘年輔興之言有充而<lb/>
至於極者今追定仙號曰太一二代嗣教重明真人<lb/>
由是而觀韓氏一門之積其來固逺以有是子而論<lb/>
之君之德槩可見矣雖年甫中壽師易韓爲蕭至於<lb/>
克荷玄綱光隆教本在韓宗亦爲不朽君既殁重明<lb/>
躬葬君於四門里祖塋之次母閻氏祔焉禮也六代<lb/>
度師全祐顧惟傳嗣之重猥及余末于何以圖報維<lb/>
是師真所從出者其潜德幽光表而銘之中心庶獲<lb/>
少安乃以刻文來請師於某祖妣妙清君列叔父行<lb/>
義不可辝遂<hi>叙其</hi>世次而系之以銘銘曰<lb/>
<pb n="KR4d0464_SBCK_061-7b"/>
作善降祥長惡得厲在理必然随感而至赫赫韓宗<lb/>
德顯河衛衍慶及君滀而<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>淪俟著而發乃生異人<lb/>
異人伊何太一次祖提挈玄綱鵬騫鳳翥庇及本宗<lb/>
光隆丘土松栢蕭園連崗接武神格仙遊有來容與<lb/>
風駕雲軒同飜共馭純化追逺歸厚來昆泝流㝷源<lb/>
以表道根勒銘墓石永賁四門<lb/>
　　　　太一三代度師先考王君墓表<lb/>
君姓王氏諱守謙字受益博之堂邑人世以播種爲<lb/>
業致資産豐阜田以井而計者九桒以株而㑹者蓋<lb/>
萬數焉遂爲里中鉅家然闔門善良薄於世味奉道<lb/>
之心亟若饑渇聞太一教以符籙濟度世厄所在奔<lb/>
是惟恐其後君乃與其配李氏欽挹真風不逺千里<lb/>
<pb n="KR4d0464_SBCK_061-8a"/>
■為門弟子量家歳費外悉以嬴餘爲本宫香火供<lb/>
有子曰志冲即今太一三代度師也師生而歧嶷七<lb/>
歲出就外傅應對進退皆中禮度及毀齒善記誦喜<lb/>
讀老莊等書𥘉君董田務於野午憇䕃下寤寐間若<lb/>
聞呵喝聲見數青衣人導一童子前來且曰天仙過<lb/>
此可少避恍視之無有適師持壷漿來饁君異而不<lb/>
出口自度是兒恐終非田舎中物也及長父兄與議<lb/>
婚不許曰去家入道乃所願也遂禮二代師爲黃冠<lb/>
以經明行脩得度入道士列既嗣法席遭遇道陵特<lb/>
賜號玄通大師君聞而喜曰天仙之異誠有驗矣且<lb/>
曰平生奉道獲此實報王氏爲有後矣享年七十有<lb/>
六考終牖下師以礼葬本縣王莊里祖塋之右母李<lb/>
<pb n="KR4d0464_SBCK_061-8b"/>
氏祔焉今度師勑定仙號曰體道虚寂真人其師真<lb/>
之德靈應之蹟詳見墓碑兹不復云六代度師全祐<lb/>
嗣教之七年自燕命提點張居祐等以禮幣來謁且<lb/>
致其意曰道家者流雖崇尚玄黙而太一教法專以<lb/>
篤人倫翊丗教爲本至於聚廬託處似踈而親師弟<lb/>
子之兩間傳度授受實有父子之義焉今三代師真<lb/>
其在宗門表墓有碑嗣法有傳可謂光且顯矣然物<lb/>
之在天壤間未有無本而岀者今末有餘荣而本爲<lb/>
寂然豈厚人倫輔丗教之理哉敢百拜以表辭為属<lb/>
幸憲使無拒予以師之言誠爲知所本矣遂諾而作<lb/>
之表<lb/>
　　　　故真靖大師衛輝路道教提點張公墓碣<lb/>
<pb n="KR4d0464_SBCK_061-9a"/>
　　　　銘<hi>并序</hi>
道有綱紀需人而後弘如上承師真下綜法務以公<lb/>
材吏用而開玄佐之功者其錬師張公乎公諱善渊<lb/>
字幾道趙郡平棘人生有異相比長言灑灑有序父<lb/>
溥甞任衛真縣酒坊使時太一四代祖中和真人提<lb/>
點亳之太清宫溥素挹真風日侍師於几席間沾沾<lb/>
然而喜曰吾兒知所於託遂叅禮爲門弟子中和人<lb/>
品髙邁道價重一丗與游者公卿賢士夫一動静語<lb/>
黙皆中倫慮公親炙旣乆日有所得與之俱化若時<lb/>
雨然歳壬辰河南大兵公與中和隔離者乆之既而<lb/>
聞師北渡稅駕於趙廼奔奉焉師忻甚曰奔奏䟽附<lb/>
吾宗門有人矣即令知太清觀事丙午夏四月侍中<lb/>
<pb n="KR4d0464_SBCK_061-9b"/>
和赴<lb/>
太后幄殿及見亦霑寵眷奏受真定路教門提點仍<lb/>
賜白錦法服命代中和頒錦幡寳香於崧髙太華二<lb/>
■以祈福祐時衛之祖觀兵燼後鞠爲草棘中和卑<lb/>
■經理不三數年神庭燕處頓還舊觀壬子夏六月<lb/>
■從中和北覲嶺邸加號真靖大師改提點衛輝路<lb/>
道教事甲寅歳復奉■㫖致禮嶽瀆癸丑冬詔天下<lb/>
　　赴燕長春宫修羅天清醮公奉五代貞常真人<lb/>
■㑹其所以致顯宗教推轂嗣師髙出衆表俾道流<lb/>
　　公力居多巳未春<lb/>
上南廵臨幸壽宫時公以疾不克朝謁■上言念舊<lb/>
　　近侍存問仍賜御藥葡萄酒服之病良巳故中<lb/>
<pb n="KR4d0464_SBCK_061-10a"/>
統二年換受■宣詞有云操持堅正祭醮精嚴隨師<lb/>
逺覲於闕庭奉命敬祠於嶽瀆巳加玄號宜煥新章<lb/>
之㫖道論爲榮焉公資清峭貞幹臨事敏而善断馭<lb/>
衆肅而有方雖一言話出人意表不肯碌碌混常流<lb/>
中生平憙讀書於老子最有得故行巳接物多掇其<lb/>
微妙至於禱禳醮祭内嚴外辦綽有餘𥙿兩從中和<lb/>
北上沈幾先物徃返萬里無不如志甞奉■㫖給諸<lb/>
道度牒䳽馭所經例有贐公略無私焉其清介逺大<lb/>
又如此壽七十委蛻於太一順事齋室實至元乙亥<lb/>
正月卄五日也越三日陪葬祖塋之次後八年六代<lb/>
祖純一真人念公有力宗門在玄士爲傑出有不當<lb/>
泯於後者丐予文以識墓竁因摭其行實而系之以<lb/>
<pb n="KR4d0464_SBCK_061-10b"/>
辝銘曰<lb/>
　真靖受業　始於中和　荆璞雖羙<lb/>
　噐成琢磨　東<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>北渡　載造玄科<lb/>
　用匪其人　道將若何　公綜玄務<lb/>
　辦於益多　龍庭再召　萬里周旋<lb/>
　竹宫咸秩　羽服雲闐　尊師顯教<lb/>
　我力孔宣　玄綱張㢮　︻曲而全<lb/>
　道價軒輊　濟之以權　■塵而下<lb/>
　歎其才賢　僊游有限　道舘驚捐<lb/>
斵石紀行　以大斯傳　雖髙深弓易位<lb/>
　尚知爲玄門之玄<lb/>
　　　　　提點彰德路道教事寂然子霍君道行碣<lb/>
<pb n="KR4d0464_SBCK_061-11a"/>
　　　銘<hi>并序</hi>
國朝甲辰乙巳間鹿庵先生教授共城不肖亦忝侍<lb/>
几杖時有爲全真學者重玄李練師自相下來買田<lb/>
於卓泉立棲真别舘既而重玄北歸委紀綱士霍君<lb/>
明道爲之營建不數年剏堂殿廊廡煥然一新際泉<lb/>
兩涘盡植巨竹隂蘙數百畒中搆筠溪亭招致吾徒<lb/>
徜徉笑傲其上由是卓泉道院聞於逺邇簉名洞天<lb/>
福地之末雖重玄創始之勤而霍君明道實有力焉<lb/>
師諱志真號寂然子明道其字也系出安陽縣秋口<lb/>
農里大家父諱澤甞夣一麻衣道士云自天壇來求<lb/>
託宿許焉寤而誕師㓜不好弄寡言笑既長性淡泊<lb/>
不樂榮利弱冠辝親學道父憶夙徴即允其請廼詣<lb/>
<pb n="KR4d0464_SBCK_061-11b"/>
相之天慶宫禮重玄子爲門人全真家禁睡眠謂之<lb/>
消隂魔服勤苦而曰打塵勞以折其強梗驕吝之氣<lb/>
師從事於此者閱三十寒暑略無憚色重玄諗其爲<lb/>
受道噐命主治玄門事挺志誠礭措畫井井有法及<lb/>
卜築蘇門委之鋪敦教基弘演宗緒俾特逹而有所<lb/>
樹立焉師披荆榛掇瓦礫攻苦食淡擴充師志復闢<lb/>
農畒創水磑廣資生理培植教本致逺邇尊礼學者<lb/>
日衆至於齋廬深静井竈修㓗遊人過客如歸而仰<lb/>
給焉道俗推舉任輝之威儀師滌除玄覽痛自澄治<lb/>
務正已以格物有辨訟者率用理遣不知官府爲何<lb/>
事羽流敬安一方凝重至二十載之乆年踰耳順相<lb/>
■吏民宿仰道價請主天慶宫既至受提點彰德路<lb/>
<pb n="KR4d0464_SBCK_061-12a"/>
道教事凢十有三祀年尊德重不俟言論而衆自化<lb/>
服以某年月日沐浴易衣冠無疾而逝夀八十有一<lb/>
葬安陽縣王𥙿里重玄仙塚之側師半度清逸若山<lb/>
澤之曜外朴而内敏質直而尚義簡重自居處事得<lb/>
時措之冝和同光塵接物無徇俗之弊其訓導徒輩<lb/>
言約理到以身爲律度可謂純乎其純玄之又玄者<lb/>
也門人杜志用夙承提誨圗報無方琢石紀銘期傳<lb/>
不朽乃介太一純一真人李公來属筆予既重李請<lb/>
又與師有夙宿之雅既叙其行巳而系之以辝銘曰<lb/>
道之大原玄文五千誕誇索隱匪其正傳質禀貞素<lb/>
心地善渊惟卑也全内思静<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>耕田鑿井順乎丗縁<lb/>
修已求志繕吾性天無欲觀妙是爲道之自然尚無<lb/>
<pb n="KR4d0464_SBCK_061-12b"/>
徃而不可孰間朝市之與林泉若人者雖乗化而委<lb/>
蛻安知其精純之氣不乘冷風而仙耶門人攀慕白<lb/>
雲翩蹮勒銘松臺何千百年<lb/>
　　　　凝寂大師衛輝路道教都提點張公墓碣<lb/>
　　　　銘<hi>并序</hi>
師諱居祐字天錫丗爲汲郡人父道用居樂善東北<lb/>
坊以茗飲爲業師早失怙恃兄居仁訓育有方甫長<lb/>
愿立如成人然向慕玄風亟若飢渇思得大宗師依<lb/>
歸以果其腹歳壬辰天兵下河南時太一四代度師<lb/>
自柘城北渡應大將撒吉思請主新衛昭順聖后祠<lb/>
居仁舉家崇奉遂命師爲門弟子居無幾何度師北<lb/>
遷住趙之太清宫以師童侍有年謹敬不怠念焉遂<lb/>
<pb n="KR4d0464_SBCK_061-13a"/>
度爲道士俄命掌觀之廪料出納詳明儉而中禮曽<lb/>
無撮龠之悞度師稱其能時衛之祖觀兵後燬廢掃<lb/>
地度師遣提點張善渊詣衛興復且請師以佐葺理<lb/>
允焉師爲戮力從事小大之役率以身先之既而張<lb/>
侍䳽馭北覲營建事師獨任之不十稔壇殿齊室下<lb/>
暨庖湢庫廐井井一新巳酉春中和真人還衛頋視<lb/>
喜其得人已酉冬中和昇寂師辦易葬事焦勞爲多<lb/>
丁巳冬以事召赴行殿勞歸霑衣幣有加還貞常真<lb/>
人以師貞幹有節命知宫事継陞充提舉中統三年<lb/>
上遣使植碑夀宮師復趣辦不踰其素於國光有華<lb/>
至元十九年六代純一真人嗣主法席以師道行純<lb/>
粹勤恪有功言於朝宣授凝寂大師衛輝路道教都<lb/>
<pb n="KR4d0464_SBCK_061-13b"/>
提點七年間道流推服教門増重焉卄六年二月五<lb/>
日得寒疾再宿談笑而逝及歛予臨視靣如生吁亦<lb/>
異哉享年七十有二越七日提點范全定等葬師於<lb/>
四門里祖塋之側礼也師爲人樂易無機械苟有過<lb/>
湏問之人而無憚於改不然咽若有物所梗其歴事<lb/>
三師前後五十餘載護道服勤始卒德不爽純一真<lb/>
人以予郷曲故持狀來謁銘因憶十九年冬予寓大<lb/>
都道宫適師與㑹宵永無寐龕燈爐火尊爼談舊甞<lb/>
及萬靈坑事悲丗故之無常悼逝者之如是凄然動<lb/>
華表歸語之感故師毎歳例清明后一日丐歛酒肴<lb/>
楮幣等物斗量車載展祭塚次以慰郷梓冥漠之魂<lb/>
■恐其心之不盡也其於存殁兩間亦追逺歸厚之<lb/>
<pb n="KR4d0464_SBCK_061-14a"/>
意也歟是可銘銘曰<lb/>
　太一設教　幽顕兩通　凢曰云為<lb/>
　湏人乃崇　猗歟張公　德度冲融<lb/>
　致身福地　逢教之隆　敦兮若朴<lb/>
　發之天衷　寂不俗絶　勞而有功<lb/>
　師事三葉　罔異𥘉終　一朝委蛻<lb/>
　爲報何豐　祖埌之東　萬栢葱籠<lb/>
　陪葬其側　若堂有封　鑱銘表石<lb/>
　永示無窮<lb/>
　　　　故卓行劉先生墓表<lb/>
先生諱德渊字道濟襄國中丘人性癖直有操守好<lb/>
學能自刻厲及游滹南王先生門思索辨惑等說自<lb/>
<pb n="KR4d0464_SBCK_061-14b"/>
是饜飫史學爲專門之業古心古皃非禮義不妄言<lb/>
動一芥不取於人朋友死雖千里逺徒歩必至覩前<lb/>
賢竒蹟偉行擊莭嘆賞而不能自已至椎耕牛以饗<lb/>
竇王殺乗馬而祭昭烈其或憫時之艱急人之難切<lb/>
於巳私而不置也始則人大以為異既而疑焉終廼<lb/>
嘆服曰先生篤行直躬守死善道者也北渡後赴戊<lb/>
戍試魁河北西路逮中統建元三府辟其行能授翰<lb/>
林待制晚莭知圎鑿方枘不能與時<graphic n="KR4419" url="https://raw.githubusercontent.com/kanripo/KR-Gaiji/master/images/KR4419.png" mimeType="image/png"/>匼乃以所得<lb/>
成就學者立言傳後著三爲書數萬言其說為天地<lb/>
立極為生民立本為聖賢立法敷析温公通鑑數百<lb/>
條技翊章武俾承正統及見考亭綱目書多所脗合<lb/>
沾沾而喜曰吾天地間可謂不孤矣又通古文竒字<lb/>
<pb n="KR4d0464_SBCK_061-15a"/>
士多傳習之凢經指授者雖節目磥砢表表有所立<lb/>
或惜其獨善不顯諸用然振衰善俗激厲後人多矣<lb/>
太保劉公左轄張公以郷曲義來周卹皆却之曰吾<lb/>
非踽踽凉凉閹然媚於丗者也至有以禮願交而弗<lb/>
之允者許魯齋毎道邢必式閭致恭而去壬子秋不<lb/>
肖始覿先生於胙對榻學舘夜參半歘起撼予曰吾<lb/>
於漢丞相亮論議際有所得惜不並時當有說云云<lb/>
至元壬午予按部夷儀謁先生於天貺齋棲遲蓬蓽<lb/>
心融一天自樂其樂英發之氣至老不裵先生近何<lb/>
<hi>述曰</hi>適作四兇辨天府七星挽章于以張皇幽眇振濯<lb/>
漢靈一何壯也臨訣握予手曰吾耄矣斯文未䘮子<lb/>
其自將行有以卑之既而聞卧疾慮乏調養詢諸友<lb/>
<pb n="KR4d0464_SBCK_061-15b"/>
生始知先生有子樸早丗女孫一適康氏子新婦女<lb/>
孫皆不聽侍疾卒年七秩有八時至元丙戌九月卄<lb/>
二日也葬蓬山之西丘後十五年晚進王寜合郷國<lb/>
議來請曰先生學貫三才養素丘園行嫓於古人望<lb/>
髙乎一丗没當易名用垂光範予謂寕曰士風之不<lb/>
振也乆矣道義之斵喪也微矣安得髙風苦節如先<lb/>
生者哉昔孟東野以詩鳴唐張藉私謚曰貞曜程伯<lb/>
淳以道自任潞公掲之曰明道今扳二例如以卓行<lb/>
加之則名與行爲顯允矣門生民部尚書戎益將礲<lb/>
石表墓以圗不朽大德三年龍集已亥仲冬吉日翰<lb/>
林學士中奉大夫知制誥同修國史秋澗王惲爲之表<lb/>
秋澗先生大全文集卷第六十一<lb/>
</p>
<p>
</p>
  </div>
</body>
</text>
</TEI>
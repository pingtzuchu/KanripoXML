<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_050-1a"/>
秋澗先生大全文集卷第五十<lb/>
　碑大元光禄大夫平章政事兀良氏先廟碑銘<lb/>
夫人臣建非常之功垂鴻不朽者罔間存殁俱蒙顯<lb/>
異如配祭大烝勒銘彛鼎謚號廟饗濯聲赫靈扶我<lb/>
桓撥况三丗迭將際興運依末光佐収混一之績者哉<lb/>
皇帝握乹符章　先業念開濟之艱難感風雲於疇<lb/>
昔爰推䘏典允荅元勛維元貞一年春正月已丑近<lb/>
臣兀突歹奏平章政事不憐吉歹言臣故父榮禄大<lb/>
夫中書左丞相兼都元帥阿术南征北伐汗馬之勞<lb/>
頗効尺寸伏見與臣父差肩宣力者巳蒙　恩奬敢<lb/>
昧死以請　制曰阿术乃祖乃父自<lb/>
太祖朝服勞王室多樹功閥名髙諸將可嘉贈謚其<lb/>
<pb n="KR4d0464_SBCK_050-1b"/>
在故家不得扳例於是降璽書告明庭特贈開府儀<lb/>
同三司大尉并國公謚曰武宣　詔下中外咨嘆大<lb/>
恊輿議嗣侯不憐吉歹承　命式抃且舞將即汴梁<lb/>
賜第建祠樹碑昭明三代于以侈大　寵光宣揚先<lb/>
羙慰安神靈載德象容昭示無極乃謁翰林學士王<lb/>
某以銘章爲請謹按家略序而系之以辝其先丗出<lb/>
蒙古兀良合部逺祖揑里必者爲人音吐洪亮以善<lb/>
歌曲稱生孛忽都拔都衆目爲折里麻漢語深謀略<lb/>
人也其三丗孫合赤温拔都生二子曰哈班曰哈不<lb/>
里哈班生子二長曰忽魯渾次曰速不臺<lb/>
太祖皇帝在班术納海時其父哈班甞以群羊餉<lb/>
帝中途遇盗𬒳執忽魯渾及其弟継至以戈刺盗殺<lb/>
<pb n="KR4d0464_SBCK_050-2a"/>
之餘黨逸去遂脫父難餼牽竟逹於上自是昆季孝<lb/>
義之名聞於朔部間<lb/>
太祖朝忽魯渾拔都以善騎射充百夫長乃蠻之未<lb/>
服也戰長城南率先鋒摧之彼即驚遁其弟即嗣侯<lb/>
不憐吉歹曽祖也<lb/>
第一室曽祖府君諱速不臺𥘉以質子入侍継爲百<lb/>
夫長壬申歳<lb/>
太祖經略中夏首攻桓州城小而堅勢不易拔公匍<lb/>
而先登　上壯其勇賜金幣一車歳丙子<lb/>
帝㑹諸將於秃烈河上詢曰滅里吉部未附疇爲朕<lb/>
征之公即應　詔選禆將阿你出領百人爲候騎仍<lb/>
諭以方略如其言彼果不疑弗爲備大軍至陣蟾河<lb/>
<pb n="KR4d0464_SBCK_050-2b"/>
上一戰而潰擒二將鼔下遂降其餘衆辛巳追滅里<lb/>
吉酋長霍都與欽察戰于玉峪敗之壬午年<lb/>
太祖征回回國其　國而去命公與只别逐之及<lb/>
于灰里河戰不利公駐軍河東戒其衆人爇三炬以<lb/>
張軍勢其王果夜遁継遣公將萬騎由不罕川追襲<lb/>
旣及逃匿海嶼則守其要害彼進退失據不旬月庾<lb/>
死獲珎貝不貲以獻<lb/>
上諭曰速不臺枕干血戰爲我家宣力朕甚嘉尚賜<lb/>
珠寳一銀罌明年癸未請征欽察許焉遂逺轉寛定<lb/>
吉海取太和嶺壍山開道出其不意至則其酋長方<lb/>
聚不租河縱兵奮擊彼弗能爲計竟収其境又與幹<lb/>
羅思大小宻赤思老金戰降之㝷遣使奏乞以滅里<lb/>
<pb n="KR4d0464_SBCK_050-3a"/>
吉乃蠻怯烈杭斤欽察等千户别爲一運歳甲申八<lb/>
入覲驅萬馬爲贄丙戍年取撒里畏吾兒的斤寺門<lb/>
等部又掠西蕃邊部獲牝馬五千疋貢於朝一無■<lb/>
焉歳庚寅<lb/>
太宗命<lb/>
睿宗循宋徼而北营取河南公亦在行道岀牛頭関<lb/>
遇金將合逹帥歩騎甚衆■上間方略所便公進說<lb/>
曰城邑中人遇勞苦即勌厭逗撓氣墮與戰易勝是<lb/>
役也大敗合逹於三峰山自是金不能兵矣壬辰夏<lb/>
睿宗還駐官山留公緫諸道兵攻圍汴京金主比走<lb/>
渡河尾敗于黃龍崗殺戰士萬人癸巳秋汴京降俘<lb/>
金后妃寳噐獻■闕下其冬圍金主於蔡明年甲午<lb/>
<pb n="KR4d0464_SBCK_050-3b"/>
金亾時汴梁受兵日乆歳荒民殍公下令縱其北渡<lb/>
俾就樂土其骨而肉之之恩尚未忘也其年<lb/>
詔諸王拔都西征■上以公識兵機有膽略選爲先<lb/>
鋒<hi>遂虜</hi>八赤蠻妻子於寛吉海辛丑歳諸王拔都奉<lb/>
命征兀魯思爲所敗攻秃里哥城不能下奏遣公督<lb/>
戰遂禽兀魯思王也烈班攻秃里哥城三日克之復<lb/>
從攻馬扎部聞其主怯怜兵勢張甚諸王分五道以<lb/>
進公出計挑誘至郭寕河大軍㑹戰不利廼於下流<lb/>
木渡直擣其城拔焉公以<lb/>
定宗朝戊申年卒於秃烈河上壽七十有三公深沉<lb/>
有謀略善於用兵勇敢無前臨大事有断初<lb/>
太祖征西夏公請行■上念公乆在行陣命還家省<lb/>
<pb n="KR4d0464_SBCK_050-4a"/>
　　　　　未晚復請曰君勞臣逸恐無是理<lb/>
　　　　　其忠勤類如此今以曽祖妣夫人忽臺<lb/>
　　　　　帥府君諱兀良合歹緫戎府君長子也<lb/>
　　　　　輛軍事<lb/>
太祖■憲宗方髫齓以公佐命故家付之護育及長<lb/>
用存傳勞分掌宿衛辛巳扈<lb/>
定宗征女直國破萬奴於遼東又佐<lb/>
大王拔都征欽察兀魯思等部已酉<lb/>
定宗升遐大王拔都與宗室大臣冊立<lb/>
憲宗議乆未决公以大義陳請即定歳壬子時<lb/>
丗祖皇帝在潜奉■詔征西南諸夷命公緫督大營<lb/>
軍馬自旦當嶺入雲南境摩些二部酋首來迎降渉<lb/>
<pb n="KR4d0464_SBCK_050-4b"/>
金沙江所在砦柵負固自守以次攻下之獨半空和<lb/>
寨依山枕江下臨無地穴石引水牢未可拔覘知絶<lb/>
其汲道公親率精銳前薄越七日寨破勦殺無噍類<lb/>
継進師取龍首関翊<lb/>
丗祖皇帝入大理國城其年秋分兵取附都善闡及<lb/>
烏㸑之未附者前次羅部府大酋髙昇集諸部兵力<lb/>
拒戰大破於洟可浪山下復収合餘燼嬰城自守城<lb/>
際滇池三靣皆水堅嶮不易攻以砲摧其北門縱火<lb/>
前燬皆扞不克入乃大震鉦皷進而作作而止使不<lb/>
知所爲如是者七閱日伺彼方酣困氣靡夜五皷潜<lb/>
師躍入亂斫衆自内潰克焉先時國主叚智興逃匿<lb/>
昆澤併擒以獻又知未降附者逺近嘯聚大爲民梗<lb/>
<pb n="KR4d0464_SBCK_050-5a"/>
公曰弗痛爲揃刈不足以震誡之命禆將脫伯押真<lb/>
率麾下掩其右合歹護尉掩其左約三日捲而内向<lb/>
反圍合與子阿术䧟陣擊刺禽獮草薙川谷爲一空<lb/>
是亦制蠻之一竒也自是所向風靡節解不二載平<lb/>
大理五城八府四郡泊烏白等蠻三十七部兵威所<lb/>
加如魯魯厮阿伯等城亦來𣢾附乙卯秋奉命出烏<lb/>
蒙趨瀘江剷秃刺蠻三城宋邊將水陸駐兵來扼戰<lb/>
屢交斬獲不勝計遂通道於嘉定崇慶間抵合州濟<lb/>
蜀江與鐡哥帶兒合兵以雲南平定遣使獻捷於朝<lb/>
且請曰西南夷漢甞郡縣之設官料民俾同内地此<lb/>
其時也允焉蒙賜其軍銀五千兩綵叚二萬四百<lb/>
疋仍授銀印俾還鎮大理丙辰歳九月遣使招降交<lb/>
<pb n="KR4d0464_SBCK_050-5b"/>
趾留介不報冬十月進兵壓境國主陳光炳隔江列<lb/>
陣象騎歩卒甚盛公分軍爲三隊濟江選鋒徹徹都<lb/>
從下渡先濟大帥居中次駙馬懷都仍受徹徹都方<lb/>
略曰汝軍旣濟勿與之戰彼必我逆駙馬隨断其後<lb/>
蠻必潰走海汝伺便即邀其船艦定成禽矣公旣登<lb/>
岸即縱兵與戰選鋒違節亦來渾闘彼軍雖大壞得<lb/>
駕舟逸去公怒曰違律失期軍自有法徹徹都懼飲<lb/>
藥死遂率止郡治七日軍令静嚴秋毫無所犯光炳<lb/>
震恐崩角請罪内附於是置酒髙㑹饗軍鱗屋喢血<lb/>
崇臺戈舡四艤而銅皷爲寂然矣巳未夏<lb/>
憲宗遣使來諭㫖約明年正月與卿㑹於長沙是秋<lb/>
率四王兵三千騎蠻㸑萬人掠横山寨柵闢老蒼関<lb/>
<pb n="KR4d0464_SBCK_050-6a"/>
徇宋内地宋陳兵六萬人以俟戰盡殪所至調兵旅<lb/>
拒且戰且行自貴州蹂象州突入静江府遂破辰沅<lb/>
直抵潭州州大出兵断我歸路公與四王掠其後子<lb/>
阿术横擊于前盡破走之公提孤軍入絶域殫智竭<lb/>
力同德一心轉闘萬里前後敗殺宋兵四十餘萬州<lb/>
又遺兵來犯蹙之門濠掩溺無筭彼氣褫不復敢出<lb/>
壁城下者月餘聞<lb/>
丗祖皇帝駐師鄂渚㝷遣曲里吉思將千人來援仍<lb/>
慰勞之由滸黄北渡庚申夏孟飲至上都至元八年<lb/>
公卒享年七十有二以祖妣夫人外刺真配實生■<lb/>
開府公<lb/>
第三室皇考開府公諱阿术資和粹行義修正沉幾<lb/>
<pb n="KR4d0464_SBCK_050-6b"/>
有智謀臨陣對敵英毅果决氣蓋萬人<lb/>
憲宗朝癸丑歲以白衣從父都帥公征西南夷率天<lb/>
下精兵爲候騎所向摧䧟莫敢攖其鋒至平大理■<lb/>
諸部降交趾踐宋境無不在焉一攻一戰禀成庶違<lb/>
教令竭力奉親移忠爲國其碎水寨掀闓城奪國君<lb/>
於馬湖舟指可掬索盗馬於山楪賊將生擒之又鏖<lb/>
戰三湘搴旗五陣是皆樹立之駿偉者也甞蒙<lb/>
憲宗賞諭有阿术未有名位挺身奉國特賜黄金一<lb/>
百兩以勉將來其降大任於公兆開於先<lb/>
然也中統三年秋九月自宿衛將軍拜征南<lb/>
佩金虎符治兵于汴復立宿州至元元年秋八月■<lb/>
詔掠地廬江入滁陽自安　府經略两淮<lb/>
<pb n="KR4d0464_SBCK_050-7a"/>
軍聲大振四年秋八月觀兵襄陽遂入南郡取仙人<lb/>
怗城䓁柵俘生口五萬人江陵晝鎖宋人聞我斾還<lb/>
多掠選兩淮驍悍騎五千歩萬人併力邀襄樊間公<lb/>
謂諸將曰若不投宿江北恐落賊便遂自安灘濟江<lb/>
獨留精騎陣牛心山下立虚寨設疑火夜半賊果至<lb/>
伏發斬首萬餘級𥘉公過襄陽駐馬虎頭山指顧漢<lb/>
東白河口謂諸將曰若築壘於此以断餉道襄陽可<lb/>
圗也議聞於朝許焉五年九月築鹿門新城白河等<lb/>
堡六年七月大霖兩漢水溢宋大將夏貴范文虎相<lb/>
継以兵來争又遣兵出沒東岸林谷間公按觀兵勢<lb/>
謂諸將曰此虚形不可與戰冝整舟師以備新堡衆<lb/>
從之明日南舡果趣新堡大破之殺溺生擒者五千<lb/>
<pb n="KR4d0464_SBCK_050-7b"/>
獲闘艦百餘艘於是治戰艦教水軍築圜城以<lb/>
陽文虎率舟師來救來知府以百艘泊百■山掣肘<lb/>
城役皆邀擊於灌灘敗走之禆將　百舫<lb/>
躍入襄州尋乗輪舡順流東走　分艤戰<lb/>
艦以待燃薪照江兩岸如晝公　門関擒張<lb/>
餘衆盡殪是月授驃騎衛上將　章事都元帥<lb/>
如故九年三月破樊城外郛重　之襄樊兩城漢<lb/>
水出其間宋人植木江中鎖以鐡絙中造浮梁樊恃<lb/>
此爲固我以機鋸断木斧絙燔其橋襄援旣絶公率<lb/>
猛士攻而拔之襄守將吕文煥懼而出降秋七月奉<lb/>
命掠地淮東抵維揚城下彼以千騎出戰公伏師道<lb/>
左佯北賊果乗之擒騎將王都統十一年正月公入<lb/>
<pb n="KR4d0464_SBCK_050-8a"/>
覲因陳奏兵事曰臣阿术乆在行間備見宋人兵弱<lb/>
於昔削平之期正在今日<lb/>
上付相臣議乆不决公復奏曰今<lb/>
聖主臨御釋亂朝不取臣恐後日又難於今日<lb/>
上喜曰卿言允契朕意　詔以兵十萬付之三月進<lb/>
榮禄大夫平章政事秋九月師次郢之塩山得生口<lb/>
四人問知宋㳂江九郡精銳盡萃郢江東西兩城今<lb/>
欲師出其間騎兵不得護行兩岸此危道也不若取<lb/>
黃家涴堡東有河口可由中拖舡入湖轉而下江便<lb/>
時雨九晝夜不息公料大軍方集餽餉不継水陸兩<lb/>
間進退無據吾大事去矣遂與右丞相伯顔公議决<lb/>
意前進遂拖舟逹江舎攻郢而去𥘉過郢按行舟路<lb/>
<pb n="KR4d0464_SBCK_050-8b"/>
徑大澤中忽騎兵千人掩至時從騎纔數十人公班<lb/>
馬𬒳甲擐摕巳即奮槊馳擊所向披靡彼驚走追<lb/>
斬五百餘級擒趙范二統制乙未攻沙陽新城拔之<lb/>
前次復州守將翟貴迎降十一月丁酉公徃覘漢口<lb/>
兵勢時夏貴巳鎻大艦扼江漢口兩岸備禦堅嚴叵<lb/>
犯公曰可囬舟輪河口穿湖中從羊羅堡西沙武口<lb/>
入江甚便十二月辛亥大軍至羊羅堡攻之不克公<lb/>
語右丞相曰攻城下䇿若分軍船之半循岸西上泊<lb/>
青山機下伺隙擣虚可以得志是夜雪大作黎明開<lb/>
霽風息公遥見南岸多露沙洲即率部曲徑渡令載<lb/>
馬後隨宋將程鵬飛來拒戰公横身盪决蹀血大鏖<lb/>
中流敗去得舡千餘艘公登沙洲急擊攀錌闘開而<lb/>
<pb n="KR4d0464_SBCK_050-9a"/>
復合者數四賊小却出馬於岸遂苦戰破之追殺至<lb/>
鄂南門岸兵敗走夏貴聞公飛渡大驚以爲從天而<lb/>
下引麾下兵三百艘先遁餘皆潰亂我軍乗之江水<lb/>
爲赤羊羅堡亦拔盡得軍實右丞相議師所向或<lb/>
欲先取蘄黃公謂諸將曰若赴下流退無所據上<lb/>
取鄂漢雖遲旬時可以萬全且將士有家欲上欲<lb/>
下公私兩便事儻蹉跌我任其責從之水陸趨鄂<lb/>
焚其舡三千艘煙炎漲天兩城大恐漢陽鄂渚投<lb/>
兵皆降十二年正月黃蘄江等州降戊戍公率舟<lb/>
師趨安慶府宋殿後帥范文虎出降継下池州宋<lb/>
平章賈似道督諸道兵扼蕪湖先是遣行人宋京<lb/>
來請和二月丁卯師次丁家洲公與右丞相議曰<lb/>
<pb n="KR4d0464_SBCK_050-9b"/>
且和議未定間昨我舡出彼已亂射又執我邏騎<lb/>
四人宋人無信惟當進兵又曰若避似道不擊恐<lb/>
已降城池今夏難守若欲實和俟渠自來作何語<lb/>
徐爲思之遂與前鋒㤗州觀察使孫虎臣對陣夏<lb/>
貴以戰艦二千五百艘横亘江中以道將後軍殿<lb/>
時我巳令諸將順江兩勢樹礮擊其中堅南軍陣<lb/>
動趣我舡急進公即挺身登艦手柁衝舡雷鼔大<lb/>
震喊聲動天地我師掠彼舟大呼曰宋人敗矣似<lb/>
道倉皇失措舳艣簸蕩乍分乍合公以小旗麾將<lb/>
校率䡖銳横擊深入宋軍大壞即回棹前走右丞<lb/>
相以歩騎夾岸掎之追逩百五十里殺溺死者蔽<lb/>
江而下獲戰艦二百餘艘都督府圗籍符印悉爲我<lb/>
<pb n="KR4d0464_SBCK_050-10a"/>
有軍資噐仗狼籍不勝計是日似道以輕舸東走揚<lb/>
州夏貴走廬州已已無爲軍太平州和州降癸酉建<lb/>
康禆將徐王榮以城降撫慰城中市不易肆<lb/>
朝廷以宋重兵皆駐江都臨安倚之爲重四月甲寅<lb/>
命公困守楊州甲子公次真州與南兵戰珠金沙殱<lb/>
其千人獲塩舡三千艘旣抵維揚視楊子橋河路漕<lb/>
真粟以助揚之即樹柵断其餉道宋都統姜才領馬<lb/>
歩二萬來争期於必取南軍夾河爲陣公麾騎士踰<lb/>
河直斫姜陣才所將多亡命叛降餘皆淮卒勁勇養<lb/>
銳日乆戰數合堅不能却我佯北才軍果逐之我奮<lb/>
而回戈萬矢雨集彼不能支騎先道去我隨以鐡騎<lb/>
蹂之追逩斬馘萬八千餘級兩淮鎮將張丗傑孫虎<lb/>
<pb n="KR4d0464_SBCK_050-10b"/>
臣以兵萬艘駐焦山東七月辛未公登石公山萆而<lb/>
望之舳艫連接旌旗蔽江公曰可燒而走也遂摘伉<lb/>
健善彀者千人載以巨艦分兩翼夾射公居中合勢<lb/>
進擊継以火矢著其蓬檣煙熖赫赫窘無所出先是<lb/>
虎臣命前舡悉沉鐡䌫於江示以必死至是欲走不<lb/>
能前軍争赴水死後軍閧走追至圗山獲白鷂子七<lb/>
百餘艘是後淮東諸城兵不敢出矣十月王寅進拜<lb/>
榮禄大夫中書左丞相仍諭之曰淮南重地庭芝狡<lb/>
獪湏卿守之時諸軍進取臨安公駐兵瓜洲彼絶應<lb/>
援揚不能爲後患兵不血刃而兩浙平定公控制之<lb/>
力爲多十三年二月乙丑夏貴舉淮西諸城來附左<lb/>
丞相謂諸將曰今宋已亾獨庭芝未下以外助猶多<lb/>
<pb n="KR4d0464_SBCK_050-11a"/>
故也若絶聲援塞饟道尚恐東走通㤗假息江海乃<lb/>
柵揚之西北丁村拒髙郵寳應粮運貯粟以俻湾頭<lb/>
堡留屯新城用逼㤗州又遣千夫長伯顔察帥甲騎<lb/>
三百壯湾頭兵力仍諭之曰庭芝水路旣阻必從陸<lb/>
出冝謹備之如丁村烽起當首尾相應断賊歸路六<lb/>
月已酉姜才知髙郵米運將至出歩騎五千果犯丁<lb/>
村與我兵相抗至曉伯顔察來援所將皆牙下精兵<lb/>
旗幟作雙赤月大軍望其塵起連呼曰丞相來矣南<lb/>
軍識其幟才脫身走追殺騎兵四百歩卒免者不滿<lb/>
百人辛卯李庭芝挾姜才東走公率兵追襲殺歩卒<lb/>
千人僅入㤗州廼築壘以守之七月乙巳朱煥以楊<lb/>
州降乙卯㤗州守將開北門納我師執庭芝等出継<lb/>
<pb n="KR4d0464_SBCK_050-11b"/>
<hi>奉命</hi>戮掦州市𥘉揚㤗下公申嚴士卒不得入城致毫<lb/>
髮犯有武衛軍校掠民一馬即斬以徇其號令肅賞<lb/>
罰信有古名將風其年九月兩淮悉平冬仲北覲現<lb/>
世祖皇帝於大明朝殿庭陳宋俘設大讌賀平孽宋<lb/>
因上奏曰是皆<lb/>
陛下威德所致臣阿术何與焉君臣慶洽雖䑣弓湛<lb/>
露有不足喻其樂者第功行賞實封興㤗縣二千户<lb/>
卄三年奉<lb/>
命北伐叛王昔刺木等明年凱旋継西征至哈刺霍<lb/>
州以疾薨享年五十有四訃聞<lb/>
上震悼乆之詔諭有司曰阿术平昔多負勤勞其靈<lb/>
車南還給馹騎六十疋所過供帳設奠葬大同宣寧<lb/>
<pb n="KR4d0464_SBCK_050-12a"/>
縣公貴而不有其位難而克任其責料敵明臨幾果<lb/>
聞敵所在忠勇奮發不俟嚴辨躍馬挺槊䧟陣深入<lb/>
故士卒感服争出死力南征北討四十年間大小百<lb/>
五十戰未甞敗衂其追降生擒者皆釋而不問及處<lb/>
閑暇恂恂似不能言論者謂公智信仁勇四者兼備<lb/>
與孫呉合云某竊甞考昔方叔召虎爲周宣平淮夷<lb/>
詩人述其功績鏗鏘炳燿盪人耳目故宣王之形容<lb/>
與其輔佐由今觀之若神人然不過陳其車徒之盛<lb/>
謀猷之壯而已若夫開府公飛渡長江合勢先改因<lb/>
舟於敵乗機制変間不容髪恐詩人歌功列之于雅<lb/>
有不足諭其羙者况三丗䋲武爲<lb/>
國虎臣身都將相功名自終越古無輩由<lb/>
<pb n="KR4d0464_SBCK_050-12b"/>
皇祖元戎推誠事上顯爾都帥竭力殊方開府公奮<lb/>
身爲國心若金石忠結人主之知功定天下之半冝<lb/>
乎如營平矦展用於漢宣形圖麟閣郭汾陽輸忠於<lb/>
唐室廟開私第蓋君臣之義始終之禮自相感發固<lb/>
將有以焉爾異代同德古今一時又何假魯靈獨羙<lb/>
龍旂之祀哉爰作樂歌以登新廟其辝曰<lb/>
　奕奕新廟　有侐其庭　躭躭四阿<lb/>
　桓桓兩楹　鼎薦牲牢　罇湛玄清<lb/>
　三事同儀　品物具備　上交神明<lb/>
　下輔孝治　子孫烝烝　執爵而升<lb/>
　以祼以濯　乃伏乃興　僾然愾然<lb/>
　如聞形聲　工歌祝告　載揚我武<lb/>
<pb n="KR4d0464_SBCK_050-13a"/>
　　於赫<lb/>
　　皇祖　方叔召虎　翼戴<lb/>
　　三聖　肇開萬宇　忠勇奮發<lb/>
　　所向臣虜　威懾西陲　削平南土<lb/>
　　儷景同飜　照映中古　於爍王父<lb/>
　　奮戈濯征　憬彼西夷　是懲是膺<lb/>
　　如霆如雷　不震不驚　雪山雲静<lb/>
　　滇水波澄　鱗介肆狂　皇威載暢<lb/>
　　掃除妖氛　破南海浪　踐騰宋境<lb/>
　　孰敢爲抗　﨣﨣堂堂　寔曰忠壯<lb/>
　　文昌上將　兩两翼帝　羽林壘壁<lb/>
　　横大利噐　於惟顯禰　繄時英衛<lb/>
<pb n="KR4d0464_SBCK_050-13b"/>
　師干之試　折衝萬里　笳鼔歸來<lb/>
　敦詩說禮<lb/>
　丗祖再造　有䖍秉鉞　負固不庭<lb/>
　俾徃式遏　料敵制勝　如火烈烈<lb/>
　摧枯爍雪　江海有截　車書㑹同<lb/>
　論功推傑　元貞守文　載念忠勤<lb/>
　登秩錫土　光融九原　有來酣戰<lb/>
　意甚閑暇　釃酒臨江　投壷歌雅<lb/>
　歛之一堂　泠風灑灑　鐘鼔和鳴<lb/>
　祖考来假　宜其家丗　翼翼振振<lb/>
　孝孫有慶　聲于廟門　嗣侯伊誰<lb/>
　平章政事　爲子爲臣　惟敬惟義<lb/>
<pb n="KR4d0464_SBCK_050-14a"/>
祉委祥臻　忠傳孝継　子孫承之<lb/>
垂𥙿罔替<lb/>
秋澗先生大全文集卷第五十<lb/>
<pb n="KR4d0464_SBCK_050-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_069-1a"/>
秋澗先生大全文集卷第六十九<lb/>
　䟽<lb/>
　　　　衛輝路創修文廟䟽<lb/>
竊以廟而通祀國家極典禮之尊教以多方庠序乃<lb/>
風化之本子焉而父臣焉而君大凢日用之間無匪<lb/>
聖人之道旣冨而教㠯時則冝猗嗟君子之邦久曠<lb/>
素王之位吏之不職孰此重焉學之不講是吾憂也<lb/>
爰興丕構庸示教基擴前日輪奐之規敞百代神明<lb/>
之觀經始雖先於一府賛襄寔賴於諸公蓋土木之<lb/>
資瓦甓之用湏豪傑而共濟庻程度之可完仰止翬<lb/>
飛永鏘玉振春秋二祀肅豆籩三代之儀衮冕而王<lb/>
還文物昔年之舊凢我同盟之者即當聞斯行諸謹<lb/>
<pb n="KR4d0464_SBCK_069-1b"/>
䟽<lb/>
　　　　大成殿上樑䟽<lb/>
伏以起百年之廢不渝乎素心合四境之人用扶其<lb/>
脩㨂凢曰有生之者孰非吾道之中功将底於落成<lb/>
衆能無於小助况郷校半讀書之子而師帥舉稽古<lb/>
之流重瞻弼衞之天乆𬒳絃歌之化推求治本一出<lb/>
儒宗敢紆長者之車來聽兒郎之偉謹䟽<lb/>
　　　　重修衛州蒼谷山廣施王廟䟽<lb/>
伏以民所欲而神必從冝深乎報神有享而民乃主<lb/>
否則疇依顧維明神爰處蒼峪司分雨部權控龍威<lb/>
時罹暵乾禱輙靈應且王號巳昭於舊典而秩恩又<lb/>
見於新條比者祠字年深榱楹日圯塵昏畫像慘雷<lb/>
<pb n="KR4d0464_SBCK_069-2a"/>
轟電撃之雄瓦落宫墻動木老雲荒之嘆今將上完<lb/>
霧棟旁奕蒼池及時瞻山雨之來闔郡享豐年之賜<lb/>
神報义已豐矣公等冝如何哉謹䟽<lb/>
　　　　隰州蒲縣重建嶽廟臺門䟽<lb/>
伏以鐵鳯翔雲神棲固極於壯觀銀臺墮墜天廢必<lb/>
假於人謀眷岱嶽之行宫據蒲城之右麓豐碑具述<lb/>
歷代増崇雖作鎮於東方寔普臨于率土有禱輙應<lb/>
顯化殊常蓋幽明祕不測之神而死生爲揔歸之府<lb/>
兹非尊奉曷致敬恭今將大復神譙俾還舊觀計百<lb/>
費以寔愽顧一巳而難爲衆力經營厥功可僝舉蒙<lb/>
少助不日告成靈威肅喬木之風雲氣動孤山之色<lb/>
璇題藻棟儼九天來格之儀僚寀黎民獲三殿護持<lb/>
<pb n="KR4d0464_SBCK_069-2b"/>
之福幸垂藻鑑請署芳題<lb/>
　　　　玉清觀化縁䟽<lb/>
竊以雲飛鶴舉固所去以爲常火食屋居在有生其<lb/>
可闕未遂山林之往所期性命之安如某者忝鄭圃<lb/>
之居乆滿户間之屨慕子真之隱擬耕谷口之雲雖<lb/>
南鄰北里揔是檀那而凌雨震風可踈寢處爲歸翼<lb/>
數飛於夢蝶柰拙謀復甚於林鳩王録事倘助於草<lb/>
堂庚桑楚庻休於畏壘田園成趣平分乎二頃煙霞<lb/>
杖屨它時共樂此一庵風月凢曰通方之士能無尚<lb/>
義之心<lb/>
　　　　鄆城縣普濟寺化縁䟽<lb/>
伏㠯建外道埸不獨爲天女散花之供祈<lb/>
<pb n="KR4d0464_SBCK_069-3a"/>
聖人壽庶或盡臣子永命之心眷髙魚之北郷廼獲<lb/>
麟之西鄙古瞻勝槩地發龍光巳霑普濟於明經未<lb/>
覩華嚴之寳界今將百堵具舉精籃聿修需仗衆縁<lb/>
能成妙果道昭者雲龕野衲海嶠行騰卓錫得泉了<lb/>
此這埸諸佛事投竿在水肯教空載月明歸謹䟽■<lb/>
　　　　請黄先生德新主善䟽<lb/>
三年至榖諸生忍廢於光隂一卷立師學行首明其<lb/>
模範惟大冶有鑄金之妙良工收琢玉之功况漢庭<lb/>
發䇿本之明經而近代程文自有定體欲造科埸之<lb/>
捷徑湏求事業之專門伏惟殿元先生藻發儒林道<lb/>
傳絶派継踵于黄氏三山之後探賾乎上古八索之<lb/>
前而又馳騁乎百家通貫乎六藝春闈陣合筆驚風<lb/>
<pb n="KR4d0464_SBCK_069-3b"/>
雨之聲夢澤胷吞文麗江山之秀乆矣倦游之興偉<lb/>
哉樂育之心倘蒙憫小子之斐狂永以為國人之矜<lb/>
式髙懸絳帳嗣音敢自於吾儕仰属青衿固譲毋勞<lb/>
於謙德謹䟽<lb/>
　　　　㐮陵縣重建飛橋化縁䟽<lb/>
伏以平水澮川依約金城之舊彩虹沉影空餘華表<lb/>
之遺矧當晉秦南北之衝有秋夏泛溢之阻僧淸者<lb/>
心存肯搆力振前修經營者己數年奔走者幾萬里<lb/>
毎以力微而事大懼夫始作而終衰驅石必東海之<lb/>
鞭洪波可駕衘木仰西山之鳥尺喙徒勞在他邦果<lb/>
於義為豈郷國獨無至意倘垂一諾過重千梁少分<lb/>
有限之功隂受無量之福公私安濟免勞鄭國之乗<lb/>
<pb n="KR4d0464_SBCK_069-4a"/>
輿遐邇具瞻復覩河東之偉觀謹䟽<lb/>
　　　　追薦孤䰟化縁䟽<lb/>
切以辝辯游魂雖著長終之變傳明滯魄深詳為厲<lb/>
之文乆失所依誠爲可憫痛彼河南之戰重為天下<lb/>
之傷血殷溱水之波尸蔽奉寕之野兵自休者巳三<lb/>
紀祀而存者能㡬家野祭不來愁絶䘮元之勇士沙<lb/>
埸半殁盡爲亡社之遺黎蕭條蒿里之悲風黯慘棘<lb/>
林之老月尚過者動虆梩之嘆况仁人同桑梓之情<lb/>
義所當為祭而非謟凢我見而知者忍不聞斯行諸<lb/>
故謁同盟畢茲大事魂兮來些庻幾貴賤之攸歸心<lb/>
獲所安不謂幽明之有識倘蒙金諾請掛銀鈎<lb/>
　　　　上張宣慰䟽代劉進之作<lb/>
<pb n="KR4d0464_SBCK_069-4b"/>
切以辱甲子於泥塗趙武有由吾之嘆轉江沱之窮<lb/>
鮒昌黎云投足之勞懷古傷今而復有此進之先生<lb/>
文摩屈壘心醉麟經學詩得東野之窮好學有征南<lb/>
之癖以壯歳負并汾之氣幾年爲河朔之遊老雖益<lb/>
堅空至於屢拭白首窮途之淚夢黄雲畫角之秋思<lb/>
歸敝廬得甘饘粥撫孤松而吊影望先壠以含悲具<lb/>
爾是逢翻然可駕麥舡惠顧一帆助順濟之風華表<lb/>
歸來獨鶴遂長鳴之願伏惟使相學士閤下氣嚴霜<lb/>
簡名在帝心炳趙衰愛日之輝聳吏部㤗山之望爰<lb/>
從公議两鎮名藩承流巳浹於河汾宣化又漸於海<lb/>
表去國見似之者喜同聲亟相應之情嗚呼託子而<lb/>
來甞切慕古人之義請書而去思㳺揚足下之名爲<lb/>
<pb n="KR4d0464_SBCK_069-5a"/>
　　　　成尺素幸念郷扮之舊與分鄰燭之光倘<lb/>
　　　請題芳字謹䟽<lb/>
　　　　爲宋儒揚從龍贖身醵金䟽<lb/>
切以觀軍府而釋鍾儀傳羙晋侯之德解左驂而贖<lb/>
　　世稱晏子之仁古則云然今亦能爾唐風雖儉<lb/>
■義則豐荆璞未逢遇和則售士人楊從龍者晋州<lb/>
■客吳㑹諸生念江湖當波蕩之餘得升斗遂身安<lb/>
　　在士庻官寮之者當體寛恩以吹嘘惠費之仁<lb/>
不過一讌倘蒙金諾請署芳題<lb/>
　　　　筭學主善䟽<lb/>
眷言六藝數　之先訓彼群蒙業必專門之者<lb/>
伏惟冝之先■術窺海鏡心洞神機以勾股而測髙<lb/>
<pb n="KR4d0464_SBCK_069-5b"/>
深極乗除而■盈縮挾此九章之妙屢為一卷之師<lb/>
倘許光臨豈　口傳要訣同趣開悟之方手筭<lb/>
万籌庻無倒顛之■謹䟽<lb/>
　　　　爲刋　金䟽<lb/>
　　　　發明■徳豈惟鄉國之賢関繫民風庻見<lb/>
　　事為■者凡一十五卷計字數近六七萬言<lb/>
　其傳必録諸梓惟是閑居之乆苦無力量之多<lb/>
　費口粮倘蒙少助雖夜光明月不為暗投公等<lb/>
　　　　我正頼有此耳謹䟽<lb/>
　　　　太康縣剏建忠武史公祠堂䟽<lb/>
伏以臨危脫難無深骨肉之㤙報徳靡忘莫重春秋<lb/>
之祀■太尉忠武公曩分帥閫東徇京畿擴仁心而<lb/>
<pb n="KR4d0464_SBCK_069-6a"/>
歛兵鋒招柘城而降陽夏継來臨戍尤盡撫綏雜耕<lb/>
無相擾之私按堵享維新之樂百年父老廕自餘休<lb/>
三尺兒童慶延史氏今将起神祠於舊里昭大德於<lb/>
■邦其等雖經始於一時敢獨專其至羙庻憑衆力<lb/>
易見成功具我時瞻要擬甘棠之木眷言遺愛豈惟<lb/>
墮淚之碑凢我同盟請題芳字<lb/>
秋澗先生大全文集卷第六十九<lb/>
<pb n="KR4d0464_SBCK_069-6b"/>
<pb n="KR4d0464_SBCK_069-6b"/>
</p>
<p>
</p>
  </div>
</body>
</text>
</TEI>
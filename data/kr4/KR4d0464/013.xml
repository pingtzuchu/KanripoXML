<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_013-1a"/>
秋澗先生大全文集卷第十三<lb/>
　五言律詩<lb/>
　　　　哀向書髙公詞<lb/>
　　　　　維至元十一年甲戍十月壬子故吏禮<lb/>
　　　　　部尚書髙公以疾薨於位嗚呼哀哉明<lb/>
　　　　　年乙亥夏四月丁巳考工使者蔡鉉自<lb/>
　　　　　相抵晋始知公靈櫬歸葬安陽秋口郷<lb/>
　　　　　臨穴者幾萬人僚属士友㑹哭皆失聲<lb/>
　　　　　惲辱知最厚嘆斯民之無禄痛知已之<lb/>
　　　　　難遇自非歌詞無以寓餘哀而露情臆<lb/>
　　　　　也廼作挽詩三篇表於素旂之末尚兾<lb/>
　　　　　神靈鍳兹哀悃其詩曰<lb/>
<pb n="KR4d0464_SBCK_013-1b"/>
翰學期公淺謨猷冠一時立<lb/>
朝稱極諫連茹愧深知斗舌承天眷風神夢羽儀比<lb/>
揮千字誄悲絶七哀詩<hi>思公情曷已漳水日東馳</hi>
風調翔麟士文章太史辭行身無少玷持論有餘師<lb/>
落日孤忠壯秋風兩鬢絲幾行知已淚東望重淋漓<lb/>
問望群公表枝撑大厦材印窠空瑞錦風憲黯蘭臺<lb/>
反拭驚麟出云亡動國哀千年遼海鶴華表倘歸來<lb/>
<hi>枝撑一作扶持</hi>
　　　　送成耀卿尹温縣<hi>時河内連歲蝗旱</hi>
邑古仍卿采民屎待尹蘇千年留故事一治聽歌𥜗<lb/>
鼎鼐調應切山川慘未濡莫辤淹兩考留潤漑焦枯<lb/>
　　　　奉題趙侯禹卿東皐林亭<lb/>
<pb n="KR4d0464_SBCK_013-2a"/>
雅性便林壑紛華厭市城庭柯交羙䕃好鳥變新聲<lb/>
喜見桑麻長誰知寵辱驚門前輪鞅滿一醉共秋成<lb/>
物我同天壤流年遽代更髙臺方畏景喬木巳秋聲<lb/>
黙熟盛衰理都忘悔吝情只湏多醸酒時與故人傾<lb/>
今年秋穫早臺逈暮登時野徑人歸晚煙林鳥去遟<lb/>
有來飛蓋客日課讀書兒適意有如此此外安所期<lb/>
築臺連野色架木繋匏瓜舎外開三徑壷中自一家<lb/>
愛吟歌白紵灑酒脫烏紗更喜南牎下秋風菊半華<lb/>
野逈門開早心閑起自慵林香芻社甕山暝倚吟笻<lb/>
半醉留佳客深耕愛老農晚眠誰復覺墻外月明舂<lb/>
趙侯敬愛客毎云相見稀不辝髙㑹數但恐賞心違<lb/>
白酒夜來熟黄花香正菲賔僚多暇日無惜過柴扉<lb/>
<pb n="KR4d0464_SBCK_013-2b"/>
　　　　重謁樓桑昭烈帝廟<lb/>
百里燕南道山河繞帝宫荒村仍故里喬木幾秋風<lb/>
簡冊經綸在丹青户牖空寥寥千載下無媿孔明公<lb/>
　　　　固安道中<hi>時至元六年冬十月廵按四州</hi>
十月燕南道提封入按巡清霜嚴比雪枯樹老於人<lb/>
尚逺經綸妙湏勞撫字頻前林烏鵲盛喧無恋餘春<lb/>
　　　　除蝗<hi>時被命捕蝗武清縣秋雨大作終日方止</hi>
千杖呼聲急人懐愾敵看日長旗尾困圍促鼔聲乾<lb/>
人與蝗交戰天將雨助殘東林茅屋底客枕夜來安<lb/>
　　　　秋日過濟衆僧舍<lb/>
院静鐘鳴後僧閑暑退初過門無俗客閱古得名書<lb/>
衲潤香留几心清月印䟽仲殊襟爽在開口見真如<lb/>
<pb n="KR4d0464_SBCK_013-3a"/>
　　　　送紫陽歸桞塘<hi>時遊孔林回</hi>
千古文章事江河不廢流苦心公正閏書法継春秋<lb/>
夢繞秦山逺天教闕里遊㑹將洙泗教行復丐西周<lb/>
　　　　午憇陽城北龍泉寺<lb/>
倦客鞭催急龍泉一解鞍在家貧亦好行路古來難<lb/>
寺古松杉老山空水石寒萬松亭廢乆重拂短碑看<lb/>
<hi>碑大定問澤州刺史楊庭秀撰真竒作也</hi>
　　　　簡寄龐雲卿<hi>時自滑州判改授濟源令</hi>
軹井千年邑提封百里侯剖繁人有頼治簡事彌優<lb/>
白鳥翻林表青山滿樹頭訟堂歸去早揔是釣詩鈎<lb/>
　　　　元日夜燈下即事<lb/>
五十又加三行藏黙自諳去年留薊北今歲客漳南<lb/>
<pb n="KR4d0464_SBCK_013-3b"/>
官事何容了君恩未報慙白頭青䤥裏衰謝百無堪<lb/>
　　　　詠史開府宅鶴<lb/>
超遥華表客吹落故侯家孤㓗真仙驥飛鳴稱彩霞<lb/>
困眠依竹石飢啄半蟲沙㑹待秋風舉巢雲飬頂砂<lb/>
　　　　清苑道中<lb/>
野店春風裏行人避綉衣劒華寒有暈山日慘無暉<lb/>
孤隼梢雲下群鴉結陣飛驚鷗無逺泛事外本忘機<lb/>
<hi>又作澄清吾有志天意肯從違</hi>
　　　　至元十七年正月十三日已刻出完州抵<lb/>
　　　　暮入保定夜未分雪大作至翼日午刻方<lb/>
　　　　止偶得此詩預喜歲事之有成也<lb/>
曲逆連清苑相忘兩舎中朝驅塵沒馬夕捲雪填空<lb/>
<pb n="KR4d0464_SBCK_013-4a"/>
巳滌崇隆盡仍歌歲事豐小紅燈影底一笑覺春融<lb/>
<hi>一作誰云吾分薄所向得灾凶</hi>
　　　　荅蠡州天寜寺英老<lb/>
灑落天寧老携尊復䄂詩逢場閑作戯来謂老監司<lb/>
白頂憐郷土清吟說阿師一盃供客笑聊用當門搥<lb/>
<hi>在教頭腦異𥘉不間天彛</hi>
　　　　座中偶得示舜舉舊逰仲賢良醫<lb/>
半載東州客﨑嶇笑自奄事隨時即故老與病相兼<lb/>
發伏遺姦枿褰帷愧具瞻君恩如許報白髪且休添<lb/>
　　　　龍門寺<lb/>
寺古僧何在山空石作門碧崖懸瀑影蒼峽掩朝暾<lb/>
不惜山公屐重登謝傅墩一杯須軟脚掃葉煖清尊<lb/>
<pb n="KR4d0464_SBCK_013-4b"/>
　　　　辭長樂先壠二首<lb/>
　　　　　已丑嵗秋九月二十六日將赴任福唐<lb/>
　　　　　拜辭長樂先壠歸宿野竹趙氏田舎且<lb/>
　　　　　喜聞村之故名因有是作<hi>爲野竹訛爲野緒</hi>
别逺辭先壠歸遲宿近庄客牎疑夜煖野雨變晨凉<lb/>
游䆠嗟吾老窮居仰歲穰故郷猶足樂誰遣去朱方<lb/>
展墓過農里㗸<lb/>
恩使逺方氣隨天北轉人與鴈南翔肝膽孤忠在江<lb/>
湖去路長此回當自信不必泥行藏<lb/>
　　　　飲食<lb/>
飲食資吾耄行年六十過三升元有料一口不容多<lb/>
過爽心隨滯長虚氣便和不湏移遠歩聖藥有束坡<lb/>
<pb n="KR4d0464_SBCK_013-5a"/>
　　　　辭先壠後臨行作<lb/>
義重煙嵐簿人微使節光桑榆雖晚景事業見炎方<lb/>
回轡知非逺趣裝苦未凉交親留少住馬足健秋霜<lb/>
　　　　望舎弟消息<lb/>
憶弟居穣縣嗟予䆠建陽三書曽未報一别謾相望<lb/>
喜信占晨鵲清吟夢夜床殘年能幾許長與汝參商<lb/>
後㑹期𥘉夏遐征動暮秋萬金書渺渺兩地思悠悠<lb/>
問竹過門巷看雲倚郡樓南遊曾有話㑹上沔陽舟<lb/>
居守縈家累懷歸畏簡書人憐英蕩重我覺䆠情踈<lb/>
緩進需安信頻呼斫素魚後溪溪上月北望想躇蹰<lb/>
　　　　送趙克敬任孟州同知<hi>予爲待制時穆其属也</hi>
趙穆從英妙詩書性所安曏爲太史属今作孟津官<lb/>
<pb n="KR4d0464_SBCK_013-5b"/>
事辦時爲切民恬貴政寛老夫江海去州縣莫辭難<lb/>
　　　　蕭相國廟<hi>在下邑東南五十里郎縣廟在縣北門外</hi>
下栗東南陸鄼城井邑空圖書秦府夢簫鼔漢時宫<lb/>
喬木秋煙慘頽垣野燒紅數郷供野祭歲歲不期同<lb/>
　　　　火獵<hi>自歸徳以東皆用此法</hi>
緑竹連罝逺蒼烟蔽野昏兩傍羅草伴一火趂羣奔<lb/>
從乎遮麛鹿張弓得艾豚縱觀思獵較積柴散燒痕<lb/>
　　　　汴堤道中<lb/>
細竹㳂堤緑秋烟蔽野蒼路荒經桞子山逺指芒碭<lb/>
勉進心還尼懷歸事叵量縱令空徃返猶得看維揚<lb/>
　　　　十一月　三日宿濉寕夢緫帥史子明見<lb/>
　　　　教<lb/>
<pb n="KR4d0464_SBCK_013-6a"/>
矯矯常山帥相望間楚齊夢中親與誨身外别無提<lb/>
切嘱心何朗臨辭乎重携何時揮老淚墓額拜征西<lb/>
　　　　次宿遷望紫山不至<lb/>
河廣舟航小堤長市屋卑宿遷元隔楚淮甸舊連邳<lb/>
濁浪隨淸變香粳問客炊紫山前有約抵事北來遲<lb/>
　　　　淮安州<lb/>
平野圍淮甸雙城入楚州喉襟開重地鼓角動邊樓<lb/>
聞鴈思郷信歌魚撫劒緱此行安所遇江海任浮鷗<lb/>
<hi>是夜驛亭無抵待故有歌魚之句</hi>
　　　　寳應道中<lb/>
共說淮南冷今冬氣陡增雲垂梅野雪風結漕渠冰<lb/>
事弊㝷常宻吾㐮用不能據鞍時自笑休苦直如繩<lb/>
<pb n="KR4d0464_SBCK_013-6b"/>
　　　　出寳應雪中舟行<lb/>
避冷乗官舸風篷去若奔兩陂雲影黒一片雪花繁<lb/>
景與詩相㑹寒無酒可温泥橋投宿處寒日暮鴉昏<lb/>
　　　　髙郵道中二首<lb/>
築甬餘三百灣環護漕溝重橋穿寳應一岸入髙郵<lb/>
水陸開亭轉煒烟静塞愁腰纏無十萬官遣上揚州<lb/>
湖漫通淮水盂城隱楚防百年勞士卒一擲失金湯<lb/>
陸走無關禁舟行半海商此邦多秀彦國士說秦郎<lb/>
　　　　召伯埭<lb/>
謝傅留遺愛千年尚不忘埭名同召伯郡號属維揚<lb/>
煙火今中土干戈舊戰埸離離平野樹人指是甘棠<lb/>
<hi>一作断橋穿市過十里藕花香又一作野人誇藕脆滿口嚼氷霜</hi>
<pb n="KR4d0464_SBCK_013-7a"/>
　　　　揚州<hi>贈史左丞㧞都時宣慰維揚</hi>
淮海維揚域金湯勢尚存車書歸一混鯨鰐失孤吞<lb/>
樓鎻行雲夢岡環洗玉盆治安君有䇿長嘨出東門<lb/>
　　　　衢州<lb/>
我歷江南郡凋殘不似衢兩坡稱閙市一炬變荒蕪<lb/>
反側誰無識瘡痍意未蘇殷勤陳别駕不厭拊循劬<lb/>
早發三衢驛開關放暁裝江風吹㡌側山月照衣蒼<lb/>
馬渡浮航水雞號野店霜爛柯聞有局無分躡仙梁<lb/>
<hi>州南三十里有天然石梁長約數文謂之爛柯仙界</hi>
　　　　玉山道中<lb/>
石徑行無盡清溪送馬蹄啾啾啼野鳥攃攃喚多泥<lb/>
松暗増晨黒川斜入望迷比明三十里巳過玉山西<lb/>
<pb n="KR4d0464_SBCK_013-7b"/>
　　　　常山道中晚行<lb/>
土蹬盤黄嶺人家住碧峰焚林人逐獸競渡木爲龍<lb/>
水穫無過夏山行不識冬斜陽留絕景不放晚烟烘<lb/>
　　　　信州道中<lb/>
控帶谿山嶮襟喉福建門呉音饒鴃舌越皷聳邊屯<lb/>
岸闊浮航小城卑夕靄昏不煩詢土俗煙嶺互相吞<lb/>
　　　　石溪道中<lb/>
赤嶺鉛山界清溪野店橋株林烟漠漠沙路雨瀟瀟<lb/>
馬慣行安嶮禽幽語弄嬌西山晴更好詩思苦相撩<lb/>
　　　　鵝湖寺已丑冬仲望日雨中過此坐間爲<lb/>
　　　　主僧希聲留題<hi>希福州人</hi>
湖頂開鵝沼川形偃法船寺留金粟影僧結草鞋禪<lb/>
<pb n="KR4d0464_SBCK_013-8a"/>
地勝多珍木山空響夜泉寺僧談逺跡張本永真年<lb/>
<hi>唐順宗年號</hi>
　　　　閩中<lb/>
錦綉無諸國曽經漢武荒祝融開火宅颶毋擅風囊<lb/>
淵萃逋逃藪人依虎兕鄊閩中不識雪何有豸冠霜<lb/>
　　　　閩清湯池留題<lb/>
　　　　　熈寕十年八月赴福唐元豐元年九月<lb/>
　　　　　𬒳召還朝徃返皆經此十五日南豐曽<lb/>
　　　　　鞏題僕以大元至元廿六年已丑秋按<lb/>
　　　　　部來閩與公裔孫冲子同事明年秋以<lb/>
　　　　　理去官與先生徃還時月略同曠世相<lb/>
　　　　　苻有似非偶然者摩挱蘚刻留詩而去<lb/>
<pb n="KR4d0464_SBCK_013-8b"/>
　　　　　重九前四日小子惲序<lb/>
潦倒嗟吾耄淹留近歲終客星回海上桂棹發閩中<lb/>
逺䆠無遺累歸帆得順風湯池看蘚刻徃返似南豐<lb/>
　　　　建寕北苑<hi>宋寧宗曾開邸於此</hi>
北苑繁華歇名猶博望尊野花疑靨珥徑草半蘭蓀<lb/>
軒縣歌鐘暗宫樓峻址存我來凝眺乆喬木晚煙昏<lb/>
　　　　望嶺<lb/>
谿嶺無千里﨑嶇半月間事機須勇退天意許生還<lb/>
順處從多厄趍時免強顔越禽忻我徃長路語關關<lb/>
　　　　鵝湖道中<lb/>
細路山園静煙蘿野寺濃俯躬升峻嶺仰靣看喬松<lb/>
道在從時背才踈助性慵有身官不属一任老龍鍾<lb/>
<pb n="KR4d0464_SBCK_013-9a"/>
<hi>是日得䑓報故云</hi>
　　　　題柯山寳嚴寺璧<lb/>
　　　　　同遊者山長趙文龍前教授徐夢龍兟<lb/>
　　　　　友教官余性道<hi>二人皆廣信人徐有文筆甚健</hi>府推官<lb/>
　　　　　保定張式儀卿别駕東平陳珪國寳子<lb/>
　　　　　公孺侍行至元庚寅冬十月望日秋澗<lb/>
　　　　　老人題<lb/>
龜阜西南麓名山世未雙爛柯仙有局絶觀石爲矼<lb/>
事去空遺史風恬愛此邦來遊情眷眷留詠寄僧牎<lb/>
喜得陳張友來遊興不孤江山開恠供風月閟清都<lb/>
閱世驚棋局看題倒酒壼暮歸應稇載只欠畫爲圗<lb/>
　　　　首夏家居即事<lb/>
<pb n="KR4d0464_SBCK_013-9b"/>
懶幘從鬅鬢披衣任曵𥚑都忘身外事貪讀意中書<lb/>
比老心能爾雖貧樂有餘繞園欣細履樹影緑扶踈<lb/>
竹茂資泉潤花榮藉圃沙鈎簾来舞燕鎻樹護栖鴉<lb/>
客至留酤酒吟長待煮茶幾時容却掃一向似仙家<lb/>
　　　　方竹杖<lb/>
節勁嫌圜甚形方與衆殊任從炎漢斵不變魯人觚<lb/>
心曠謙中守姿堅義外扶蜀笻非我友釐簡乃吾徒<lb/>
　　　　枯燈花<lb/>
歩入東瀛丈吟看北檻花春風収翠葉烈景發炎葩<lb/>
一氣元無間孤根乃爾差鄭箋𥘉不及党詠只空誇<lb/>
　　　　送杜簽事之任江西<lb/>
憶在齊州日同䏈憲府鏕群居推健羡孤繋更超遥<lb/>
<pb n="KR4d0464_SBCK_013-10a"/>
此去雖殊域規爲秪舊條將身能道護所至儘風標<lb/>
　　　　和幹臣重九日兩中醉歸韻<lb/>
髙㑹有成約寕爲一兩妨烹鷄酌白酒煮芋臭秋香<lb/>
落㡌同嘉興霑寒等陛郎醉歸從健倒聊復少年狂<lb/>
今歲登髙節佳招兩有妨閉門時隠几掃地静焚香<lb/>
安得黄金酎同傾白首郎醉郷多樂事何祗發詩狂<lb/>
<hi>事一作地</hi>
　　　　舎弟仲略題孫鞬郎名字說後<lb/>
訓汝諄諄意竒文見廼翁洞堅威可大棲鵠體湏中<lb/>
旣應開先兆當知矯揉功逺期遺近効羽夾看摩空<lb/>
　　　　贈欒子英詩<hi>子英冠州人時爲農司從事</hi>
　　　　　子英外郎孝廉士也十年前予與共事<lb/>
<pb n="KR4d0464_SBCK_013-10b"/>
　　　　　於沙麓者凡兩月今歲秋將<lb/>
　　　　　命過衛踵門來謁話間因及親䘮事弔<lb/>
　　　　　以伏臘二氣遇之者固異然殁而不壞<lb/>
　　　　　及膚髮猶生如欒氏二親者蓋亦罕見<lb/>
　　　　　豈廼翁與媪生有所積而殁有以孝心<lb/>
　　　　　之所感者然邪乞言顕親書此爲贈其<lb/>
　　　　　辭曰<lb/>
孝感元多異欒翁見化形𥘉終神不昧將祔兩猶生<lb/>
盡謝青蠅吊堪書翠琰銘百年風樹底悽断蓼義情<lb/>
　　　　贈岳錬師仲和<lb/>
今年八十四健勝去年時豈假還丹力沉潜繕性辭<lb/>
骨清儀野鶴神爽見毫眉更有虚明處物来多預知<lb/>
<pb n="KR4d0464_SBCK_013-11a"/>
　　　　月桂<lb/>
花名誰品藻歲與月華新不爲孤根細能留四季春<lb/>
色深丹竈術葉映碧苔䄄我近雕攔側終朝倚杖頻<lb/>
　　　　賦白鷼<lb/>
羽族幽閑品霜毛縷黒章聳冠矜耿介<hi>蓋用棲止不雜於象禽也</hi>
頋影惜飛翔去備虞人貢行觀<lb/>
上國光刷毛琪樹底無夢海山蒼<lb/>
　　　　京華舊俗歲終廿四日諸神上界夜家人<lb/>
　　　　設祭遣奠致詞且有遏惡揚善之嘱遂作<lb/>
　　　　小詩庻見風物<lb/>
五祀開三代人間閱歲華交更同選調遣奠具餳茶<lb/>
天闊神驂馭燈清喜結花逢新如有問萬一善相誇<lb/>
<pb n="KR4d0464_SBCK_013-11b"/>
　　　　和曲山冬夜即事韻二首<lb/>
清苦周南樂居官素有聲老天何汝困公道欲誰明<lb/>
瓶罄憐三白衾寒盻五更捋鬚儔賞識吟苦撚霜莖<lb/>
雪夜清無寐瓶笙細有聲茶鐺吟待熟虚室白生明<lb/>
白髪催人老青陽廹歲更湛思盤露重何意望脩莖<lb/>
　　　　奉酬舎弟仲略見竒之什<lb/>
隔闊三年别回還萬里程細吟違逺句深見友于情<lb/>
路眇霜風勁吾衰體履平家貧渠亦老一動不爲輕<lb/>
　　　　挽宋耀州漢臣二首<lb/>
每有遊秦士慇懃問宋侯相望無兩紀一别便千秋<lb/>
斗酒新豐客堂封渭水丘題詩何限恨老淚不成流<lb/>
斗酒新豐客龍門接上游相望纔兩紀一夢便千秋<lb/>
<pb n="KR4d0464_SBCK_013-12a"/>
銘徳辭無愧親民政㝡優兩行知巳淚撫卷爲君流<lb/>
　　　　辛夘歳十二月望日大雪連明信宿開霽<lb/>
　　　　日色暄妍如春乾坤清淑之氣肅肅可挹<lb/>
　　　　數年來未之見也作小詩以紀<lb/>
我覺今冬氣全關爕理權一寒嚴徃歳三白見豐年<lb/>
地掩浮陽静天開麗景妍不應薪米價愁計畫义錢<lb/>
　　　　五加皮酒<lb/>
服食閩中士加皮說異常精華含五氣𥙷益最多方<lb/>
不羡黄金載長澆白玉觴豈惟除濕痺志意日安強<lb/>
　　　　題杜氏六子名後<lb/>
六子名三老餘芳見故家翰音鳴彩鳯翠茁映蘭芽<lb/>
出拜濟南日今看漳水涯一謙能事畢題詠復何加<lb/>
<pb n="KR4d0464_SBCK_013-12b"/>
　　　　燭花詩李真人索賦<lb/>
燦燦銀臺燭淸光散彩霞誰分壼内景來種火中花<lb/>
一轉芝垂蓋孤芳蕙茁芽殘年如喜合丗事任無涯<lb/>
　　　　火<graphic n="KR3898" url="https://raw.githubusercontent.com/kanripo/KR-Gaiji/master/images/KR3898.png" mimeType="image/png"/>
兩手寒來瘃摩挲頼汝温形骸雖土物氣勢炙權門<lb/>
燕王休誇暖湯婆可比尊心兵全不起留在谷神存<lb/>
　　　　題甘河遇仙詩卷<lb/>
愡怳甘河遇生龜脫慤時二仙形姓字一酌悟天彛<lb/>
入道兹玄徼㝷源接上池崞山文㝡雅略不見諛辭<lb/>
　　　　和仲常牡丹詩并序<hi>三月廿三日飲中作</hi>
　　　　　仲常良友氣温而德雅余愛之重之未<lb/>
　　　　　有擬諸形容爰因賦詠遂見賡歌故情<lb/>
<pb n="KR4d0464_SBCK_013-13a"/>
　　　　　之所鍾有不嫌於太切者其詞曰<lb/>
漢殿承恩早金盤薦露新色酣中省藥香重錦窠春<lb/>
儘殿群芳後誰辭載酒頻淸如司馬相也作挿花人<lb/>
　　　　題郝氏世徳碑後<hi>其嗣侯今爲蜀省叅政所謂和尚萬户者是也</hi>
故國非喬木雄藩有世臣河山盟帶礪勲業畫麒麟<lb/>
白羽沉蛟匣靑雲滿後塵雅歌平日事遺愛在斯民<lb/>
草昧經綸際恩威見郝侯功成韜將略徳洽配汾流<lb/>
金甲春農野黄雲畫角秋衰榮何百世千古仰山丘<lb/>
　　　　八月十二日夜病不能寐歩月逹曙<lb/>
官事未易了癡兒昧獨勞病多和夢異蛩若爲秋號<lb/>
事業靑燈苦星河紫極髙<lb/>
帝城人海裏汎汎一漁舠<lb/>
<pb n="KR4d0464_SBCK_013-13b"/>
　　　　大行皇帝挽辭八首<lb/>
　　　　　至元三十一年歳次甲午正月廿二日<lb/>
　　　　　癸酉夜亥刻<lb/>
　　　　　帝崩于大内紫檀殿旣殮殯于蕭墻之<lb/>
　　　　　帳殿從國禮也越三日乙亥寅刻<lb/>
　　　　　靈駕發引由建德門出次近郊北苑有<lb/>
　　　　　頃祖奠畢百官長號而退臣惲職在詞<lb/>
　　　　　館追思不巳作挽辭八章庻幾鼎湖攀<lb/>
　　　　　髯之意其辭曰<lb/>
欒水<lb/>
龍飛日長楊羽獵時<lb/>
天顔凡五見雨淚遽雙垂化日中天赫<lb/>
<pb n="KR4d0464_SBCK_013-14a"/>
隂靈萬國馳何由知<lb/>
帝力耕鑿樂雍熈<lb/>
晏駕纔經宿幬車出建門千官紛兩涙<lb/>
六馭迅龍奔雲氣蒼梧逺天山禹穴昏依光瞻日月<lb/>
頌德象乾坤<lb/>
威破群䧺膽恩藏四海心聲明三五盛垂拱九重深<lb/>
國論多儒断天機入<lb/>
睿臨小臣𠢐面血無路灑松林<lb/>
聖神由廣運纂述到無加禹甸逾輪廣殷邦極靖嘉<lb/>
遵臨三紀乆遽陟九天遐白首金鑾舊長號自倍嗟<lb/>
端月辰臨酉<lb/>
淵衷弗寤興紫垣蓬彗學𣏌國駭天崩法從嗟何及<lb/>
<pb n="KR4d0464_SBCK_013-14b"/>
朝臣痛不勝<lb/>
聖靈知在上春草認封陵<lb/>
去歲回<lb/>
鑾輅旌麾擁萬靈今春辭畫翣弓劒閟泉扃<lb/>
黼扆虚瓊島雲龍慘<lb/>
帝庭<hi>是夜殿庭間有光煥爛若燈燭然良乆方散</hi>詞臣思𥙷報淚濕簡編<lb/>
青<lb/>
論治方堯禹求賢到釣耕民區無二上廟筭有竒兵<lb/>
萬寓風煙静中天<lb/>
日月明小臣思頌徳終了是強名<lb/>
帝系三宗上麟經一統尊火盤承正據虎落入雄吞<lb/>
窮蹵南交獸奔騰北海鯤不教擒一索遺恨付<lb/>
<pb n="KR4d0464_SBCK_013-15a"/>
皇孫<lb/>
　　　　題兾州馬同知拜慶詩卷<hi>時九十七官郷里時恩不轉</hi>
矍鑠征南將忠勤爲國知任官無調轉享壽到期頥<lb/>
錦爛行春里香生拜慶詩滿前蘭與玉又見福生基<lb/>
　　　　秋日下直玉堂<lb/>
下直玉堂廬閑拖過市車秋風殘暑候積兩暮凉初<lb/>
撥置難行事㝷看未見書萬縁前巳定不樂復何如<lb/>
　　　　餞安南國王弟回鄂渚<lb/>
萬里朝天道歸軒寓武昌觀光呉季札助順漢閩王<lb/>
寵渥心逾赤詩新桂有香庾樓回首處秋月興元長<lb/>
　　　　雪夜聞鐘元貞元年冬無雪十二月廿一<lb/>
　　　　日夜大雪喜而作此<lb/>
<pb n="KR4d0464_SBCK_013-15b"/>
雪屋燈淸夕踈鐘定夜鳴撞餘週逺韻聴乆喜雙淸<lb/>
爐火留孤坐茶鐺待一烹巳眠猶未寐詩向枕邊成<lb/>
　　　　王氏拜慶詩<hi>并引</hi>
　　　　　集賢大學士王顒太夫人張氏元真丙<lb/>
　　　　　申夀八十有八視聴聦明起居康健剪<lb/>
　　　　　製纂組之事老猶能工正月十四日蓋<lb/>
　　　　　生辰也中書右丞張公以升堂拜禮義<lb/>
　　　　　重諸人前期誕彌啓之<lb/>
　　　　　太毋特召見宫閤存問再四嘉其賢淑<lb/>
　　　　　留讌賜幣下暨二孫皆霑<lb/>
　　　　　寵渥明日翰林諸君相與舉觴上夀百<lb/>
　　　　　拜獻詩猥當卷首<lb/>
<pb n="KR4d0464_SBCK_013-16a"/>
九秩康寕夀親承<lb/>
燕賜恩香融彤管煒春滿綉輿温世與名郎孝天全<lb/>
五福尊佩環聲合度清響徹宫門<lb/>
　　　　賈仲和慶八秩<hi>君前來魏國文元公逺裔其家丗備見遺山所撰千</hi>
<hi>秋後錄</hi>
太史徴文獻隂功滿諌章諸孫冝曼衍八秩見康強<lb/>
孝義聞東魯簮纓慶北堂千秋遺録後奕葉又生光<lb/>
　　　　慶閻庭直夀毋詩<lb/>
洗髓黄眉夀儀尊五福全雍容班姆訓潇洒謝庭仙<lb/>
致樂孫能飬居官子更賢霑恩行有日香重誥鸞牋<lb/>
　　　　送喬元朗<lb/>
疆理𥘉無外乹坤大統齊<lb/>
<pb n="KR4d0464_SBCK_013-16b"/>
漢恩同一視星鳥望中低海甸沉銅鼔<lb/>
天書坼紫泥<lb/>
皇威能逺暢歸斾拂雲霓<lb/>
　　　　榕樹<lb/>
南來過劒府嶺岸樹多榕繳結如蛇蚓堅凝比栢松<lb/>
葉芽生挺代隂影散芳濃鶯羽群飛日凋零却是冬<lb/>
　五言絶句<lb/>
　　　　贈髙邑趙教諭<lb/>
坐乆槐花落黄金滿石牀一杯春露冷情話不知長<lb/>
　　　　冬藏和曲山詠懷嚴韻<lb/>
吾道有汚隆人情逐冷暖自憐心事佳不覺天機淺<lb/>
<hi>一作克教私意無任使天機淺</hi>
<pb n="KR4d0464_SBCK_013-17a"/>
貧居固鮮歡漏盡行當止只有若吟心時時爲商起<lb/>
巨鈎釣鮮鱗其勢兩難着何當掩長圍爲君獵麟脚<lb/>
却掃苦未能人事日復日泛愛聖所稱亦復論損益<lb/>
才踈詩倦吟年老酒當止君看古井波澄湛自不起<lb/>
　　　　安坐<lb/>
此心與天游老我無繋着坑頭有春温安坐收兩脚<lb/>
　　　　讀史<lb/>
紛紛世利塗翳翳桑榆日賢哉向長心一損勝三益<lb/>
　　　　詠梅<lb/>
折来何處梅自擬孤根暖寒花本強顔風味空不淺<lb/>
　　　　已亥歲門帖子<lb/>
不羡陶朱冨非悲阮籍窮愛君思道泰憂國願年豐<lb/>
<pb n="KR4d0464_SBCK_013-17b"/>
　　　　䟦吕丈扇頭<lb/>
井道飬不窮濟人非望報過飲投青錢取廉非正道<lb/>
　　　　秋雲自激<lb/>
行雲映空明㛪妸飜輕轂風吹不成雨日暮空相逐<lb/>
　　　　夢中得<lb/>
燈殘細暈黄月落孤牎白惡夢不成眠幽魂驚撇捩<lb/>
　　　　出門二首<lb/>
因酒敗佳意方知百拜輕忘機甘李喻重賦赤霄行<lb/>
踈拙傷吾性傾危見俗情出門山自好秋色浪峥嶸<lb/>
　　　　望淮<lb/>
朝日慘無色昏昏水氣間到淮猶數里隔岸見尖山<lb/>
　　　　夏夜<lb/>
<pb n="KR4d0464_SBCK_013-18a"/>
庭竹影扶踈清風晚騷屑夜凉人未眠卧看牎間月<lb/>
　　　　出門<lb/>
東風吹隂霾朝來晴霽開抆眼門前去青山城際来<lb/>
　　　　雨後看山<lb/>
西山色蒼蒼雨後如新沭天髙晴意寛歸雲滿巖谷<lb/>
　　　　夢中得<lb/>
持酒濯利劒青蛇光黯然金鞭鞭駿馬汗血沾錦韉<lb/>
　　　　喜雨<lb/>
癸丑六月旱草木變萎黄夜來聞雨落起舞亂登床<lb/>
　　　　秋夜<lb/>
西風入庭樹掩冉衆葉鳴幽人不能寐愛此秋雨聲<lb/>
　　　　中秋制中對月<lb/>
<pb n="KR4d0464_SBCK_013-18b"/>
露冷庭梧墜天髙月影長清光不堪掇和淚濕衣裳<lb/>
　　　　披襟<lb/>
凉風東北來蕩盡中夜熱起視河漢星微雲淡明㓕<lb/>
秋磵先生大全文集卷苐十三<lb/>
</p>
<p>
</p>
  </div>
</body>
</text>
</TEI>
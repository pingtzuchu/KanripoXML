<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0464_SBCK_058-1a"/>
秋澗先生大全文集卷第五十八<lb/>
　碑<lb/>
　　　　渾源劉氏丗德碑銘<hi>并序</hi>
金源氏倔起海東當天㑹間方域甫定即設科取士<lb/>
急於得賢故文風振而人材輩出治具張而紀綱不<lb/>
紊有國雖餘百年典章文物至比隆唐宋之盛若夫<lb/>
篤志力學挾藝應選首破天荒魁冠多士父子昆季<lb/>
相継擢第爲名士夫作良牧守文行端雅門第清峻<lb/>
爲金朝第一流者其惟渾源劉氏乎劉氏出彭城望<lb/>
族五季板蕩播遷朔土遼末逺祖諱用者居弘州順<lb/>
聖縣之耀武関丗業耕稼生子翰贈承德郎配張氏<lb/>
追封彭城郡太君生撝字仲謙即今監察御史鄰之<lb/>
<pb n="KR4d0464_SBCK_058-1b"/>
髙祖也始釋耒耜習進士業當遼金革命擾攘際學<lb/>
未甞一日廢天㑹二年肇闢科埸公以詞賦第一人<lb/>
中選惟遼以科舉爲儒學極致文體厖雜萎薾視晚<lb/>
唐五代尤爲卑下公勵精種學文辝卓然天成妙絶<lb/>
當丗一掃假貸剽切牽合𥙷綴之弊其後學者如孟<lb/>
宗獻趙樞張景仁鄭子聃皆取法焉金國一代詞學<lb/>
精切得人爲盛由公有以振而起之也釋褐右拾遺<lb/>
轉知天城陽曲懷仁三縣擢大理正遷平陽府判官<lb/>
安東節度副使兩貳大理寺出刺石州累官中大夫<lb/>
年六十三卒於位翰林學士張景仁碑其神道公性<lb/>
淳厚見義固執待物誠好誘掖後進三爲理官議獄<lb/>
主恕不屈於權䝿故多平反尤長於治民興利除害<lb/>
<pb n="KR4d0464_SBCK_058-2a"/>
若嗜慾然施設有條理簡便可持乆所去見思圖形<lb/>
奉事素愛渾源山水幽勝買田家焉晚号南山翁夫<lb/>
人渾源雷氏北京轉運使思之女封彭城郡君生四<lb/>
子曰汲曰渭曰滂早丗曰濬汲字伯深頴悟絶人早<lb/>
傳家學與弟渭同擢天德三年進士屢爲州縣有聲<lb/>
累官朝散大夫應奉翰林文字西京路轉運司都句<lb/>
判官平生寡合不覊慕郭林宗黃叔度之爲人晚節<lb/>
倦於游䆠放浪山水間以遣興讀書爲樂稱西嵓子<lb/>
述壽蔵記叙其行已甚悉卒年五十八鄆王府文學<lb/>
陳訥銘其墓有西嵓集行於丗屏山李之純引其端<lb/>
娶曹氏追封彭城縣君一子偘字稚川大定十年進<lb/>
士第積資奉直大夫豐王府文學兼記室叅軍孫一<lb/>
<pb n="KR4d0464_SBCK_058-2b"/>
從䕫字和卿奉聀出身善作詩曽孫文祖渭字仲清<lb/>
少好學克紹箕裘旣登苐授承德郎知秦州隴城寨<lb/>
事調隰州軍事判官終朝列大夫岢嵐州刺史號<lb/>
　老人一子价河水泊酒監曰濬廼鄰之曽祖博學<lb/>
強記少有聲埸屋間既而用廕入仕至安逺大將軍<lb/>
饒陽令配張氏封彭城縣君生四子佖似儼侯佖字<lb/>
稚行宣武將軍真定府軍資庫使三子從善字澤卿<lb/>
彰德府酒監從皐字平卿從契字禮卿武義將軍克<lb/>
勝軍副都統孫五人曰郊武義將軍曰郅等俱早丗<lb/>
似字稚章孝敬友愛出於天性力學能文称其家聲<lb/>
四試于庭不偶用恩賜苐授承仕郎華州教授再任<lb/>
承直郎主沂水縣簿娶王氏封彭城郡太君壽五十<lb/>
<pb n="KR4d0464_SBCK_058-3a"/>
五終於家遺文雄深簡古有廼祖風甞訓子孫曰爲<lb/>
士當先行檢如絲之㓗將立其身愼無點汙汝佩吾<lb/>
言則無忝矣故屏山李純甫表其竁曰善人劉公之<lb/>
墓其爲士夫之紀蓋可見矣一子從益字雲卿自髫<lb/>
齓時已有成人度擢大安元年進士乙科調鄯陽丞<lb/>
長葛簿陳州防禦判官皆有治績投機應變措畫出<lb/>
衆意表進提舉南京路摧貨事丁沂水君憂起復拜<lb/>
監察御史君負材尚氣資之以學欲使事業表表大<lb/>
見於丗一旦聀與志合所言　朝廷紀綱時政利病<lb/>
竟與宰臣辨論得失不屈去聀閑居淮陽與諸生講<lb/>
明伊洛學乆之選令葉縣至則鋤強剔<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>豪族惡黨<lb/>
禁不敢少肆請免逋租三萬石致流民自歸者口數<lb/>
<pb n="KR4d0464_SBCK_058-3b"/>
千大起孔子廟既樹教本集諸生肄習其中風化大<lb/>
行考課爲河南最未幾召入翰林爲應奉不踰月而<lb/>
卒得年四十有四雷御史渊誌其墓趙翰林秉文勒<lb/>
銘神道皆称其噐識明敏剛直敢言學可以輔政教<lb/>
材足以濟時艱賫志以殁士論惜焉葉民至廟而祀<lb/>
之孔子称遺直遺愛者豈近是邪蓬門其自号也蓋<lb/>
取南山翁誡子詩元自蓬蒿出門户莫交門户却蒿<lb/>
蓬之句有文集十卷粹而瞻通而不流類其爲人丙<lb/>
子嚴氏封彭城縣君子二祁郁祁字京叔少頴異爲<lb/>
學能自刻厲有竒童目弱冠舉進士庭試失意即閉<lb/>
户讀書務窮逺大涵滀鍜淬一放意於古文間出古<lb/>
賦雜說數篇李屏山趙閑閑楊吏部雷御史王滹南<lb/>
<pb n="KR4d0464_SBCK_058-4a"/>
諸公見之曰異才也皆倒屣出迎交口騰譽之及與<lb/>
御史公退居於陳相與講明六經直探聖賢心學推<lb/>
於躬行踐履自是振落英華収其真實文章議論粹<lb/>
然一出於正士論咸謂得斯文命脉之傳壬辰北還<lb/>
郷里躬耕自給築室牓曰歸潜歳戊戌<lb/>
詔試儒人先生就試魁西京選充山西東路攷試官<lb/>
後征南行臺拈合公聞其名邀至相下待以賔友凢<lb/>
七年而没享年四十有八翰林承㫖王磐誌其墓娶<lb/>
史氏洛陽名族一女適前監察田芝子文冕一男景<lb/>
山終國史院編修官孫一興同有神川遯士集二十<lb/>
二卷處言四十三篇歸潜志三卷行於丗郁字文季<lb/>
亦名士中統元年肇建中省辟左右司都事出尹新<lb/>
<pb n="KR4d0464_SBCK_058-4b"/>
河召拜監察御史能文辝工書翰别號歸愚卒年六<lb/>
十一娶趙氏前禮部尚書璜之女一子景嵓鄴字伯<lb/>
震一子景巒儼字稚昻鄰之祖也登承安二年進士<lb/>
第累官至中奉大夫秘書少監壬辰北渡痛宗國云<lb/>
亾蹈河而死配李氏封彭城郡夫人三子從禹字虞<lb/>
卿登正大七年辝賦第官至朝散大夫同州録判一<lb/>
子曰都從愷字舜卿自㓜卓犖不羣稍長入郷校擅<lb/>
能賦聲再舉不契就廕𥙷官授武義將軍登封主簿<lb/>
已能綜覈縣務束濕吏曹人不敢以少年書生易之<lb/>
國𥘉生聚稍集遴選廉能急於撫字辟府君攝領韶<lb/>
州事継真授冝陽令縣當兵後庶事草剏髙下<lb/>
下車廉知其利病休戚斟酌而更易之凢科取差徭<lb/>
<pb n="KR4d0464_SBCK_058-5a"/>
必驗其等第俾均輸焉暇則集俊秀於縣庠講明禮<lb/>
義羙善風俗爲政才朞月而頌聲四逹終更授河南<lb/>
府路經歴素精吏事婉畫恢恢刃游餘地致六房無<lb/>
滯務公餘與紫陽楊文西菴楊公九山李子微薛庸<lb/>
齋微之觴詠於泉石間中統四年正月卄八日以疾<lb/>
卒於私居之正寢壽五十有五娶張氏宣德望族貞<lb/>
靖柔懿自在父母家巳称純孝及歸于我事舅姑恭<lb/>
順飲食服御非經其手不進也終於至元卄三年十<lb/>
月卄日享年七十有五<hi>葬合祔子男三</hi>人鄘字君羙平江路<lb/>
人匠提舉至元三十一年十一月以疾殁得年五十<lb/>
有五配叚氏享年四十有九鄗袁部埸管句鄰才識<lb/>
警敏練逹時務由省掾授承務郎工部主事次陞承<lb/>
<pb n="KR4d0464_SBCK_058-5b"/>
直郎順德路緫管府判官選充監察御史女二長適<lb/>
渾源州王氏次適應州元帥韓公之孫孫五紹祖江<lb/>
浙省宣使慶祖澱山廵檢継祖勝童乞童從稷字賢<lb/>
卿終濟南路儒學教授三子曰郇曰郴曰郛俣承奉<lb/>
班祗候遂州酒監一子從周字文卿劉氏先壠始葬<lb/>
順聖之耀武関南山翁徙祖營於渾源縣東北黃嵬<lb/>
郷御史君以丗故流離起先塋於宛丘神川旅殯洹<lb/>
水歸愚㝎窆燕山令鄰奉大父中奉公衣冠及考妣<lb/>
柩安厝於河南北邙之原是爲渾源劉氏洛陽新仟<lb/>
鄰復欲彰先懿昭孝思圖不朽諗不肖甞問學於神<lb/>
川先生知其家丗頗詳持張陳李趙雷王諸公銘誌<lb/>
求述丗德碑以猥列後進年迫㐮謝不能發越先賢<lb/>
<pb n="KR4d0464_SBCK_058-6a"/>
事業且何敢秉筆於諸名勝之後堅辝者乆之鄰復<lb/>
曰金亡士之北渡者百不二三今消磨已盡求接見<lb/>
先輩老於文辝而最知名者莫公若也今弗惠頋則<lb/>
先丗之事將何於託不獲已廼採掇諸公緒餘及巳<lb/>
之聞見而知者㑹歸其極而系之銘銘曰<lb/>
　漢庭射䇿　貢士遺風　排黜百氏<lb/>
　仲舒是崇　唐文三變　敗北無從<lb/>
　振起衰薾　尊昌黎公　兩公傑出<lb/>
　莫之比隆　考其㣧裔　孰継芳蹤<lb/>
　大名難再　氣數竒窮　金源立國<lb/>
　網羅才雄　首魁多士　惟南山翁<lb/>
　程文妙絶　一丗師宗　當時景仰<lb/>
<pb n="KR4d0464_SBCK_058-6b"/>
　韓董攸同　子孫克肖　家學是攻<lb/>
　巍科七决　聲華摩空　故家文獻<lb/>
　泱泱大渢　蓬門卓尔　丗業克充<lb/>
　言直行果　節効匪躬　支撑傾頽<lb/>
　致時之雍　賫志雖没　留名則鴻<lb/>
　中奉矯矯　聀貳大蓬　存亾惟義<lb/>
　表我孤忠　子孫昌熾　為報則豐<lb/>
　神川力學　洞聖心胷　明理貫遒<lb/>
　匪文奚工　玉佩瓊琚　大振辝鋒<lb/>
　導家學之渊流　㑹百川而朝東　章甫適越<lb/>
　惜不時逢　隂相同氣　先志恢洪<lb/>
　朱衣白簡　乗御史騘　何劉氏之多賢<lb/>
<pb n="KR4d0464_SBCK_058-7a"/>
試紬繹其始終　種德植善　無踰於農<lb/>
立志務學　禄在其中　忠義仁恕<lb/>
傳嗣彌縫　維人事之克盡　見天理之昭融<lb/>
冝澤流渾水之源　青蔚南山之峯　北邙之原<lb/>
巋然新宫　丗故牽率　匪忘祖封<lb/>
　是惟金百年文宗之裔　過者敬恭<lb/>
　　　　大元故廣威將軍屯田萬户<lb/>
　　　　聶公神道碑銘<lb/>
皇元以神武戡定區宇剪金取宋保塞一軍號称雄<lb/>
勝帥閫堂堂節制於上亦由部曲宣力得其人故也<lb/>
况聶氏與蔡國張公奮跡布衣義同里閈依乗風雲<lb/>
奕丗竭節者哉公諱禎字正卿丗爲定興沈陶井里<lb/>
<pb n="KR4d0464_SBCK_058-7b"/>
人曽祖洎大父皆在野不仕父福堅資豪偉善騎射<lb/>
國𥘉張公團結郷義柵西山之東流堝選推爲百夫<lb/>
長從定河朔取汴蔡有殊績終襄縣屯田緫管母夫<lb/>
人叚氏同里大家生四子公其長也幼沈<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>寡笑言<lb/>
不作群兒嬉及長聦敏好學有謀略慷慨尚氣節年<lb/>
十七嗣襲父聀張公察其才武試以攻守之方爲問<lb/>
條對洒洒有成筭公愕然不復以嚮之呉下阿蒙爲<lb/>
睐歳丁未率本部分功立𣏌城亳阨宋人出没以絶<lb/>
侵軼之患継攻泗州前後以功受賞有差巳未扈■<lb/>
丗祖皇帝渡江攻鄂渚拔蝥弧先登䧟東南城堞都<lb/>
督戰親覩壯其勇酌酒飲賚以紀其功其年冬<lb/>
命領千兵迎援大帥兀良合反於長沙水陸轉戰備<lb/>
<pb n="KR4d0464_SBCK_058-8a"/>
甞艱苦竟逹漢陽由是陞緫轄仍佩銀符中統三年<lb/>
賊璮叛公攝千夫長分圍歴城接戰甞先諸道兵蒙<lb/>
賜鏐馬俾激士氣璮平遂南城荆山至元六年真授<lb/>
千户易以金符是年<lb/>
朝廷進軍㐮樊公屯守鹿門甚力至元七年行臺命<lb/>
公將畨漢馬歩三千人取新興寨公曰彼衆而恃險<lb/>
我客而力不一惟當神速掩其不俻可成功尓遂一<lb/>
戰而克斬馘不勝計生擒者七十人賞楮幣四千緡<lb/>
至元十二年分隷元帥孛魯歡収連海淮安等州宋<lb/>
守將許安撫者陳艨艟五百艘以俟公帥麾下直擣<lb/>
之許少却水陸乗之彼軍大壞殺死溺水者十七八<lb/>
盡獲其戰艦噐仗帥府上功奉<lb/>
<pb n="KR4d0464_SBCK_058-8b"/>
㫖陞武節將軍継攻下招信泗州階進宣武時孽宋<lb/>
巳亡江西湖南皆内附獨静江恃其險逺旅拒<lb/>
上以亳軍素精銳戰必勝攻必取命摘全軍進擊至<lb/>
則賊勢披猖公率猛士深入殊死閗首奪西南城堞<lb/>
衆隨之以進城䧟捷聞加授顯武將軍行軍緫管桂<lb/>
境雖平大兵後所在草冦切發充斥山谷間爲良民<lb/>
梗衡山茶陵尤稱搶攘帥府稔公威名烜赫摘諸翼<lb/>
兵千人徃平之公窮竟窟穴夷抉根株其脅從汗染<lb/>
者諭歸田畒井邑按堵軍無私焉所在老㓜擁馬首<lb/>
泣拜曰非公活我吾四縣遺民二十餘萬無噍類矣<lb/>
其戢禍亂威愛兼濟有古良將風既而蒙古漢軍都<lb/>
帥張侯以公部曲故家屢立駿功請於朝復備將佐<lb/>
<pb n="KR4d0464_SBCK_058-9a"/>
十七年從張侯入覲進拜明威將軍亳軍副萬户仍<lb/>
賜錦𫀆一襲旌宿勞也俾鎮建康㝷移維揚十九年<lb/>
選充江淮都漕運使二十五年改任廣威將軍大都<lb/>
屯田萬户一載間區畫營屯耕稼有法比前政収獲<lb/>
爲倍蓰二十六年更授右翼萬户田旌閃閃有万屯<lb/>
曉唱之楽至元卄六年三月十六日以疾卒於官享<lb/>
年六十有二葬祖塋公資外嚴毅内廓如也孝於亊<lb/>
親忠於爲國出天秉固然治軍旅號令嚴明部伍整<lb/>
肅臨陣抗敵挺身决戰略無顧惜故毎戰有功聲名<lb/>
烜赫暇則讀書不輟左氏傳通鑑戰國策皆通大義<lb/>
古人良法羙意竒計偉畫渉獵融㑹多見諸行亊方<lb/>
經略南服母夫人陳氏尚在堂公廼心王亊不遑暇<lb/>
<pb n="KR4d0464_SBCK_058-9b"/>
然遺親之念未甞置頃刻也一旦心神内動泚流𬒳<lb/>
靣曰豈吾親有故動於彼而應於此邪即請歸覲比<lb/>
至太夫人喪尚未歛公攀號屢絶痛其終之無所存<lb/>
活克㐮大亊郷里感嘆爲平昔孝誠所致夫人郭氏<lb/>
同縣南王里人温純恭謹奉亊老姑怡順進退不敢<lb/>
自專年逾四十夫貴子長應對門内事尚以名称姑<lb/>
病早暮侍養不少懈倦湯劑必甞而後進及亡朝夕<lb/>
廬祭者三週歳宗黨號曰孝婦待妾媵有恩礼略無<lb/>
嫉妬子一十一人長曰惟義承父爵右翼屯田萬户<lb/>
次曰惟謙峽州夷陵尹曰惟明閤門宣賛舎人曰惟<lb/>
孝惟爵未仕皆郭出也余㓜未名女四人俱適望族<lb/>
元貞建號之二載冬十一月惟義踵門來請曰自惟<lb/>
<pb n="KR4d0464_SBCK_058-10a"/>
無所肖似尚頼先丗遺澤嗣守緒業朝夕惴惴愧無<lb/>
光揚惟是鑚石紀銘表諸神門圖報萬一稔聞翰學<lb/>
先生學古詞逹當代將相家皆有煩於下執亊儻得<lb/>
銘則爲不朽矣中統建元余應召中省獲識蔡國父<lb/>
子及提憲河朔郎山雞水之間亦甞廵歴載惟疇昔<lb/>
輙次其件右而繫之以辝銘曰<lb/>
　大夫挺志　無先外事　况乎戰陳<lb/>
　聖所慎毖　不有諸内　孰形於外<lb/>
　擴我秉彜　克作其氣　惟燕南陲<lb/>
　聶宗所系　奮從雲雷　以功名憙<lb/>
　侯不封萬　志焉罔遂　報之後人<lb/>
　福禄何既　桓桓廣威　克昌再丗<lb/>
<pb n="KR4d0464_SBCK_058-10b"/>
　　曉暢戎機　蔡國首噐　發蹤指獸<lb/>
　　俾展其翼　橫戈長江　斬䲔蒼海<lb/>
　　萬竈同心　雅歌奏凱　長驅静江<lb/>
　　指顧摧敗　草切蟲如　肆爲民害<lb/>
　　玉石既分　善良攸頼　笳鼔歸來<lb/>
　　旌斾揚彩　酬功進爵　大蒙天賚<lb/>
　　髙大門閎　郷閭歎嘅　不知其中<lb/>
　　大本有在　子曽有言　質而弗礙<lb/>
　　篤孝惟移　化而忠義　公於臣子<lb/>
　　存没無愧　巨川騰波　郎峯聳翠<lb/>
　　片石干霄　千古光配<lb/>
　　　　　大元奉聖州新建永昌觀碑銘<hi>并序</hi>
<pb n="KR4d0464_SBCK_058-11a"/>
奉聖本秦上谷郡地唐始立新州石晋割賂於遼更<lb/>
今名亡金陞武定軍節度今雖爲州當兩都徃來之<lb/>
衝其地望尤重於昔雲山環抱川流交貫樹藝茂盛<lb/>
有中土清淑之羙風俗雄碩樂施而好善盖燕雲習<lb/>
尚氣義而然也據治城東南里許有道觀曰永昌其<lb/>
𥘉祖寂然子張志玄隠微丗居河東之孟門縣越自<lb/>
髫齓歆挹真風從平水景錬師爲全真學既長正一<lb/>
法籙亦稱精䆒貞祐南遷所在俶擾聞長春丘公應聘<lb/>
龍庭師喟然嘆曰天道在北吾將逺遊雲朔庶有遇<lb/>
合聿隆道紀至永興之清樂郷愛其山水幽勝遂結<lb/>
苑而居凝神坐忘志趣叵測謁漿之家咸異之曰彼<lb/>
其中必有所得豈徒然哉由是風動一方日奉香火<lb/>
<pb n="KR4d0464_SBCK_058-11b"/>
羅拜菴前間有請必恍然開悟廼相與選勝得獨山<lb/>
中水頭地起建琳宇處師爲上賔榜曰迎仙尊顯之<lb/>
也師佩上清三洞靈章主盟武定者幾卄載前後化<lb/>
度門人甚衆惟呉張盧三法師得其要妙而呉在伯<lb/>
仲爲㝡寂然謝丗蔵觀南化臺呉號通玄子氣㒵魁<lb/>
偉志行誠篤体含妙用動逹玄機寂然師知爲受道<lb/>
噐常勉之曰汝舉止異常言論卓犖通文辝知醫藥<lb/>
恐鸞翔鶴翥終非草野間物寂然既終行縁城市人<lb/>
或叅扣誦荅如流有一鉢千家飯渾身百衲衣心如<lb/>
江月朗情佀埜雲飛之句其胸懐洞徹如此加以符<lb/>
水療疾隠痛隨愈衆驚異以有道目之逹官豪右共<lb/>
來敬禮至有得望其風采而爲幸者闔境尊信法縁<lb/>
<pb n="KR4d0464_SBCK_058-12a"/>
契合遂易亾金劉大監別墅爲棲真所中有亭崇䑓<lb/>
層檐爲一境偉觀即改亭爲殿奉三清睟容下逮齋<lb/>
厨庫廪以次修舉署曰永昌與迎仙爲上下院自是<lb/>
徒衆雲集檀越之家設醮筵而徼冥福求符藥而濟<lb/>
灾屯者憧憧而來曽無虚日鍾磬之聲隠然聞市肆<lb/>
間永昌琳舘爲一方名勝道俗歸依之所矣通玄仙<lb/>
去寜神於永昌之南以後事付上足弟子虞法師師<lb/>
行業修㓗和光同塵心存濟度多蒙藥惠𥙷治遺缺<lb/>
而觀之規爲始克完具以推擇充玄門道録虞寂陪<lb/>
葬師側其徒崔志善踵而増飾之崔没盧法師以道<lb/>
録來住持焉傳之門人李道素道素姿朴實惟恐遏<lb/>
逸前光内則起廢寮舎外則増置田圃朝夕齋戒載<lb/>
<pb n="KR4d0464_SBCK_058-12b"/>
勤頌禱望髙羽流擢判管内道門事廼惴惴不遑曰<lb/>
向上師真刳心勞神披荆榛掇瓦礫鋪敦教基吾輩<lb/>
何有坐享其安惟是刻石紀行俾見興建本末庶垂<lb/>
不朽來丐銘予以道不同不相爲謀牢讓者爯請益<lb/>
堅乃酌取大方家見於吾儒之紀載者論次而銘之<lb/>
後丗所謂道家者流盖古隱逸清潔之士矣巖居而<lb/>
澗飲草衣而木食節欲以清心修已而應物不爲軒<lb/>
裳所覊不爲榮利所怵自放於方之外其髙情逺韻<lb/>
凌煙霞而薄雲月誠有不可企及者自漢以降處士<lb/>
素隠方士誕誇飛昇煉化之術祭醮禳禁之科皆屬<lb/>
之道家稽之於古事亦多矣徇末以遺其本淩遲至<lb/>
於宣和極矣弊極則変於是全真之教興焉渊静以<lb/>
<pb n="KR4d0464_SBCK_058-13a"/>
　　　　而■行翕然從之寔繁有徒其特逹者各<lb/>
　　牗日名其家若寂然師弟弘衍慱濟教行山此<lb/>
是也耕田鑿井自食其力垂慈接物以期善俗不知<lb/>
誕幻之說爲何事敦純朴素有古逸民之遺風焉而<lb/>
又卑授得人顯揚斯在是可書定安之白雲觀盧法<lb/>
師建永興之觀張法師建與永昌同一法眷也銘曰<lb/>
　道之大原　玄文五千　慈儉不争<lb/>
　清静自然　辝固奮激　至理無邊<lb/>
　修道謂教　由是之焉　全真爲學<lb/>
　本乎善渊　返純還朴　復太古前<lb/>
　䆒其源委　豈忘蹄筌　寂然出丗<lb/>
　私淑其傳　雲朔俗勁　聞善易遷<lb/>
<pb n="KR4d0464_SBCK_058-13b"/>
　坐忘感化　孰分後先　傾心信嚮<lb/>
　克興大縁　絶塵而下　復得通玄<lb/>
　化行城府　重闡法筵　一時景仰<lb/>
　道價翩翩　香火奔走　先業昭宣<lb/>
　燕處有室　耕鑿有田　遺我後人<lb/>
　基緒綿綿　門人継承　持守拳拳<lb/>
　光揚有例　刻銘瑶鐫　流光遺照<lb/>
　何千百年<lb/>
　　　　大元故正議大夫浙西道宣慰使行工部<lb/>
　　　　尚書孫公神道碑銘<hi>并序</hi>
雲西風土雄碩龍山峻極爲之奠焉渾流交貫神川<lb/>
清淑資其潤焉故士生其間有瓌竒宏傑之稱而劉<lb/>
<pb n="KR4d0464_SBCK_058-14a"/>
雷爲之冠焉然山川炳靈奚間今昔况河洛爲帝王<lb/>
之里并汾多攀附之臣儷景風雲依光日月者哉若<lb/>
乃始以材技有光丗緒終則挺輸忠藎作時名卿安<lb/>
榮福壽慶流後裔者誰乎故宣慰使工部尚書孫公<lb/>
其人也公諱公亮字継明丗家渾源撗山里曽祖諱<lb/>
伯大父諱慶文咸勤力務本不耀其光顯禰諱威爲<lb/>
人跅弛不覊早以功名自憙少有巧思肄函人民業<lb/>
繕治堅宻出新意於法度之中方<lb/>
太祖聖武皇帝經略中夏緫攬豪傑貯除戎具爲亟<lb/>
廼挾所業投獻■上賞其能應時需賜名也可兀闌<lb/>
錫佩金符充諸路甲匠緫管<lb/>
太宗朝從征秦晉惻民𬒳屠戮屢以蒐簡工匠爲言<lb/>
<pb n="KR4d0464_SBCK_058-14b"/>
頼全活者衆顯妣杜氏主内務有綱紀嘗辨雪工徒<lb/>
質逆之誣因之脫死公生漠北年十許歳緫匠君挈<lb/>
之入覲<lb/>
太宗異其風骨曰此兒他日必大享用蒙賜御饌自<lb/>
是得出入禁闥矣及長資英明多藝能慷慨有大志<lb/>
練習■國典通曉譯語所交皆一時豪雋衆亦以通<lb/>
材許之庚子歳襲父軄佩銀符<lb/>
定宗朝換金符歳進課精例賜錦幣<lb/>
憲宗特賚貂裘仍敕継稱父賜名<lb/>
丗祖皇帝在潜邸■上命歳輸百鎧有中七矢而不<lb/>
貫者其堅完如此及南征果獲用中統建元授都緫<lb/>
管■上北征駐昔没敦公出私財製甲胄六十襲以<lb/>
<pb n="KR4d0464_SBCK_058-15a"/>
　　天顔喜甚錫銀笏　忠結<lb/>
　命領諸路雜色一■奏　四十妻工之鰥者<lb/>
歲支衣糧贍濟不給■局廪給自此始又考制度定<lb/>
程式作諸路恒法公自承嗣選材■下招亡恤弱出<lb/>
私財以代公費　獲而■軍興■蒙賞進秩可謂<lb/>
盡心所事克　以人材抱負論之于將𥙷■<lb/>
寳鼎枝車未膺所用有欝■不能自巳者至元改■<lb/>
朝廷清明治具畢張公上　抗言冝設御史臺肅正<lb/>
紀綱雖不遑有符士論偉之五年憲府肇建特拜監<lb/>
察御史官忠翊校尉　上諭大夫塔察公曰他人則<lb/>
未之識如也可兀闌朕熟其忠㢘冝與汝共事時官<lb/>
僚極一時選較天多識朝廷故事洞逹諸色情狀材<lb/>
<pb n="KR4d0464_SBCK_058-15b"/>
氣足以投赴事機威望可以懾服豪猾在公無以踰<lb/>
　一旦職與志愜思明目張膽鯁言無忌仰荅恩遇<lb/>
　是風生白筆氣凌霜簡論列無虚日時宿衛鷹房<lb/>
待城社頗縱恣在他人弗措手者公優爲之如上<lb/>
　　時門強奪民物東安州縱馬駞囓食桑枣甚至<lb/>
伐為薪公痛䋲之以法至　畏避■上聞而以<lb/>
　目之■年考滿憲長奏公自供軄無點水私至絶<lb/>
　　　飲風稜銛利刺督切中裏行無出其右<lb/>
　　　時選擢正爲此爾可再任俾矜式新進者既<lb/>
而察■為外事■還西川行者冐支楮幣二萬餘定<lb/>
　　　　　　之義爲■役兵士治第採薪至𬒳虎<lb/>
　　　　　　　　　　　　五十仍奏治其罪十<lb/>
<pb n="KR4d0464_SBCK_058-16a"/>
年夏宣授金符武德將軍簽山東東西道提刑按察<lb/>
司事至則務實用顯效張皇憲度故材㢘者必薦姦<lb/>
貪者必置於法州郡惴惴奉約束惟謹褰帷具瞻有<lb/>
風動百城之目東平路監尹出貴戚簡重自居監司<lb/>
官至郡未甞相覿聞公來按部迎謁境上紏治豪縱<lb/>
不法者十數輩曽無一語護援及去復伸餞禮愽徳<lb/>
髙唐耆老貯香於頂來迓曰自立憲司未覩稱軄如<lb/>
公者我輩獲安田里受賜多矣其威望顯著吏民畏<lb/>
服可知已十二年陞山北遼東道提刑按察副使遼<lb/>
東境土曠逺諸王營帳洎諸部種人雜處其間恃勢<lb/>
相凌爲申嚴法禁革去宿弊豪強歛迹小民氣得少<lb/>
伸分司遼陽親王近侍五人刼居民資用且歐擊之<lb/>
<pb n="KR4d0464_SBCK_058-16b"/>
有司不敢䆒民來訢即械五人徇通衢王諭釋其罪<lb/>
竟杖决之滦水闊而雜沙石自昔無津樑命造荆絡<lb/>
貯碎石爲柱以成橋倣此建者百所自爾遼右免病<lb/>
渉之苦十三年進階朝列十四年春陞授中順大夫<lb/>
彰德路緫管分佩金虎符惟相當南北衝㑹民物繁<lb/>
夥自昔爲河朔名郡然政務煩重視鄰路爲蓓蓰公<lb/>
諳練政體材地有餘當王事坌集訟牒交至泛應曲<lb/>
當不失時措之冝平生遇事有爲一旦重膺民社廼<lb/>
䆒竟利病俾實惠及民以三事躬請於朝其一比歳<lb/>
霖潦傷稼民多闕食准免逋稅九千七百石其二諸<lb/>
郡翰逓取道本路徴發車牛越廣平扺順德徃還餘<lb/>
五百里非惟偏倍恐民力不堪蒙以廣平之磁州代<lb/>
<pb n="KR4d0464_SBCK_058-17a"/>
焉其三本路稅粟歳輸大名秦家渡由唐宋渡河東<lb/>
南行百五十里歳晏寒沍車人告病聽於唐宋倉輸<lb/>
納前政貸民資五百餘定起新附軍營舎至是亦給<lb/>
公帑邢民李閏六甞殺人累問弗伏干證餘百人移<lb/>
公推宻廉其實遂伏辜餘得釋時以神明稱終更相<lb/>
人懷思至琢石頌焉江淛平　上諭中書省造作事<lb/>
重當選能者主之十六年冬授正議大夫浙西道宣<lb/>
慰使兼行工部事籍人匠四十二萬立局院七十餘<lb/>
所毎歳定造幣縞弓矢甲胄等物十八年　上命左<lb/>
丞相阿刺罕等征日本給辦艨衝戰具繕製堅完都<lb/>
將以聞　上曰也可兀䦨豈有誤邪二十年十月來<lb/>
朝大爲　上所獎諭賜宴於便殿二十二年授江西<lb/>
<pb n="KR4d0464_SBCK_058-17b"/>
等處行工部尚書上章致仕閑居清苑毎風憲洎臨<lb/>
民官來質疑必告以益國便民之方二十四年九月<lb/>
覲　上於朝殿　上念丗臣之舊問年今幾何居某<lb/>
處子孫幾人奏對畢賜食俾坐於御榻之西　上遣<lb/>
大府卿納里忽問曰飲飫飽未復賜鹿羮白酒沾醉<lb/>
而出大德元年子拱緫尹大同奉公與夫人張氏還<lb/>
郷里時公及夫人夀俱髙日與親友相飲宴郷人榮<lb/>
之改渾源西北山曰晝錦有司亦用名郷四年正月<lb/>
卄九日以疾薨于私居之正寢享年七十有九遺訓<lb/>
子孫勉力忠孝少不及私二月十四日歸葬于渾源<lb/>
州西劉村先塋之次送葬者數千人哭聲聞數里外<lb/>
蓋平生感懷於人者如此夫人張氏梁氏皆出名家<lb/>
<pb n="KR4d0464_SBCK_058-18a"/>
張氏終於四年秋壽八十有四梁氏先公没子三人<lb/>
拱資誠實材果純孝力學由工部侍郎陞受少中大<lb/>
夫大同路緫管兼府尹本路諸軍奥魯緫管管内勸<lb/>
農事擏武略將軍武備寺丞振忠翊校尉定海縣尹<lb/>
女三長適安平縣尹趙㐮次適李氏劉氏孫男四謙<lb/>
襲丗職從仕郎保定等路軍噐人匠提舉次早丗諧<lb/>
承真郎利噐庫提點誼進義副尉保定等路軍噐人<lb/>
匠提舉孫女三適趙氏王氏次㓜曽孫男一㺜頭曽<lb/>
孫女三長適李氏餘㓜公儀觀魁偉氣量蠭閎羙鬚<lb/>
髯容色莊厲閑習時體譯語闌翻雜以談謔顧國種<lb/>
貴卿無以易其論列公朝集議僚属處正奉公詞情<lb/>
剴切毫髮不假借善爲鉤距能得小人根株窟穴似<lb/>
<pb n="KR4d0464_SBCK_058-18b"/>
夫古之能吏才大夫至於奉上忠事親孝交友誠雖<lb/>
位望顯赫循循謙譲退然如無能爲者齊家教子敦<lb/>
篤義方循尚禮法又似夫齊魯質行之士生平疾惡<lb/>
由義激中其心休休樂善成羙出於天禀粹厚放良<lb/>
臧獲百餘人貸貧民子錢七萬緡冝其三任風憲位<lb/>
正緫尹丕張丗守官簉六卿剛直有守允恊士論忠<lb/>
勤無間簡在　帝心福壽綿延子孫衆多家門隆盛<lb/>
雖曰依乗亦由平昔操履感召有以致然也可謂材<lb/>
德具備勲名兩全哀榮終始者矣嗣子拱以墓碑來<lb/>
請因憶至元戊辰憲臺𥘉立公與不肖同擢御史引<lb/>
見丗祖皇帝於廣寒殿自爾議事松㕔聮鏕<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬義<lb/>
氣交孚相得爲甚歡後偕官於相迨歳壬辰應聘北<lb/>
<pb n="KR4d0464_SBCK_058-19a"/>
上復私覿保塞追叙契舊當時並峨豸冠今所存者<lb/>
獨吾二人公又奪去僕雖耄忍無一言邪既叙梗概<lb/>
仍系之銘銘曰<lb/>
　雲龍奮飛西北天　神武載造坤與乾<lb/>
　有來羣后捷戎軒　所在戈甲相周旋<lb/>
　孫矦挾技善逹權　賜名訓徒卑任顓<lb/>
　函惟扞格貴弗穿　函雖多様公發源<lb/>
　犀兕七属光生煙　上爲嗟惜賞丗延<lb/>
　風雲儷景同翩翩　執藝諫請多活全<lb/>
　臧孫有後理固然　公其挺生鍾丗賢<lb/>
　嗣興遺緒心彌丹　鯤化躍出天池渊<lb/>
　豸冠執法班朝端　憲綱未舉爲進言<lb/>
<pb n="KR4d0464_SBCK_058-19b"/>
　太微一夕光星纒　朱衣白簡相後先<lb/>
　忠臣憤激同鷹鸇　秋風搏擊無空拳<lb/>
　上目剛直由孤騫　青齊遼碣海岱連<lb/>
　地廣物衆牙孽間　繍衣風彩何翩翩<lb/>
　積弊一剷摧邪姦　耻令趙張出吾前<lb/>
　煌煌金節臨漳洹　霜空霽嚴政春妍<lb/>
　矦伯正位務固繁　剸裁錯節驚龍泉<lb/>
　吏惟寛慢猛則殘　要本實惠蘇民編<lb/>
　三事上請民力殫　轉輸省便逋賦蠲<lb/>
　橫歛追給公府錢　去思有頌德化宣<lb/>
　江淛平一俗巧儇　訓授程課需丗官<lb/>
　共工汝賢常伯聮　工局染院勞次銓<lb/>
<pb n="KR4d0464_SBCK_058-20a"/>
　歳時供億物利堅<lb/>
　聖皇眷頋稱忠惓　一朝上章遽引年<lb/>
　功成身退名節完　嗣矦亞卿請外遷<lb/>
　作牧郷郡意所便　錦衣榮養白晝鮮<lb/>
　丗期福壽方綿綿　丘山零落舘舎捐<lb/>
　停雲苒苒橫之巔　時有白鹿馴其仟<lb/>
　神遊凄断招來篇　自昔豪傑誇雲燕<lb/>
　乗時樹立孰敢肩　千年酆劒埋神川<lb/>
　欝欝紫氣衝斗邊　何以驗之瑶有鐫<lb/>
　英聲並與斯銘傳<lb/>
<pb n="KR4d0464_SBCK_058-20b"/>
</p>
<p>
秋澗先生大全文集卷第五十八<lb/>
</p>
<p>
</p>
  </div>
</body>
</text>
</TEI>
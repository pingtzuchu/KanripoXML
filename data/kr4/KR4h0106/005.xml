<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編卷五</head> <lb/>
    <p>
<pb n="KR4h0106_WYG_005-1a"/>
欽定四庫全書<lb/>
　文編卷五<lb/>
　　　　　　　　　　　　明　唐順之　編<lb/>
　　賈誼陳政事疏<hi>漢書</hi>
臣竊惟事埶可為痛哭者一可為流涕者二可為長太<lb/>
息者六若其他背理而傷道者難徧以疏舉進言者皆<lb/>
曰天下已安已治矣臣獨以為未也曰安且治者非愚<lb/>
則䛕皆非事實知治亂之體者也夫抱火厝之積薪之<lb/>
<pb n="KR4h0106_WYG_005-1b"/>
下而寢其上火未及然因謂之安方今之埶何以異此<lb/>
本末舛逆首尾衡决國制搶攘非甚有紀胡可謂治陛<lb/>
下何不一令臣得熟數之於前因陳治安之䇿試詳擇<lb/>
焉夫射獵之娯與安危之機孰急使為治勞智慮苦身<lb/>
體乏鐘鼓之樂勿為可也樂與今同而加之諸侯軌道<lb/>
兵革不動民保首領匈奴賔服四荒鄉風百姓素朴獄<lb/>
訟衰息大數既得則天下順治海内之氣清和咸理生<lb/>
為明帝沒為明神名譽之美垂于亡窮禮祖有功而宗<lb/>
<pb n="KR4h0106_WYG_005-2a"/>
有徳使顧成之廟稱為太宗上配太祖與漢亡極建久<lb/>
安之埶成長治之業以承祖廟以奉六親至孝也以幸<lb/>
天下以育羣生至仁也立綱陳紀輕重同得後可以為<lb/>
萬世法程雖有愚幼不肖之嗣猶得䝉業而安至明也<lb/>
以陛下之明逹因使少知治體者得佐下風致此非難<lb/>
也其具可素陳於前願幸毋忽臣謹稽之天地驗之往<lb/>
古按之當今之務日夜念此至熟也雖使舜禹復生為<lb/>
陛下計亡以易此夫樹國固必相疑之埶下數被其殃<lb/>
<pb n="KR4h0106_WYG_005-2b"/>
上數爽其憂甚非所以安上而全下也今或親弟謀為<lb/>
東帝親兄之子西鄉而擊今呉又見告矣天子春秋鼎<lb/>
盛行義未過徳澤有加焉猶尚如此况莫大諸侯權力<lb/>
且十此者乎然而天下少安何也大國之王幼弱未壯<lb/>
漢之所置傅相方握其事數年之後諸侯之王大抵皆<lb/>
冠血氣方剛漢之傅相稱病而賜罷彼自丞尉以上徧<lb/>
置私人如此有異淮南濟北之為邪此時而欲為治安<lb/>
雖堯舜不治黃帝曰日中必<graphic n="KR2146" url="https://raw.githubusercontent.com/kanripo/KR-Gaiji/master/images/KR2146.png" mimeType="image/png"/>操刀必割今令此道順<lb/>
<pb n="KR4h0106_WYG_005-3a"/>
而全安甚易不肯早為巳乃墮骨肉之屬而抗剄之豈<lb/>
有異秦之季世乎夫以天子之位乗今之時因天之助<lb/>
尚憚以危為安以亂為治假設陛下居齊桓之處將不<lb/>
合諸侯而匡天下乎臣又知陛下有所必不能矣假設<lb/>
天下如曩時淮陰侯尚王楚黥布王淮南彭越王梁韓<lb/>
信王韓張敖王趙貫髙為相盧綰王燕陳豨在代令此<lb/>
六七公皆亡恙當是時而陛下即天子位能自安乎臣<lb/>
有以知陛下之不能也天下淆亂髙皇帝與諸公併起<lb/>
<pb n="KR4h0106_WYG_005-3b"/>
非有仄室之埶以豫席之也諸公幸者乃為中㳙其次<lb/>
厪得舍人材之不逮至逺也髙皇帝以明聖威武即天<lb/>
子位割膏腴之地以王諸公多者百餘城少者乃三四<lb/>
十縣悳至渥也然其後十年之間反者九起陛下之與<lb/>
諸公非親角材而臣之也又非身封王之也自髙皇帝<lb/>
不能以是一嵗為安故臣知陛下之不能也然尚有可<lb/>
諉者曰疏臣請試言其親者假令悼恵王王齊元王王<lb/>
楚中子王趙幽王王淮陽共王王梁靈王王燕厲王王<lb/>
<pb n="KR4h0106_WYG_005-4a"/>
淮南六七貴人皆亡恙當是時陛下即位能為治乎臣<lb/>
又知陛下之不能也若此諸王雖名為臣實皆有布衣<lb/>
昆弟之心慮亡不帝制而天子自為者擅爵人赦死罪<lb/>
甚者或戴黃屋漢法令非行也雖行不軌如厲王者令<lb/>
之不肯聽召之安可致乎幸而來至法安可得加動一<lb/>
親戚天下圜視而起陛下之臣雖有悍如馮敬者適啓<lb/>
其口匕首已陷其胸矣陛下雖賢誰與領此故疏者必<lb/>
危親者必亂已然之效也其異姓負彊而動者漢已幸<lb/>
<pb n="KR4h0106_WYG_005-4b"/>
勝之矣又不易其所以然同姓襲是跡而動既有徵矣<lb/>
其埶盡又復然殃禍之變未知所移明帝處之尚不能<lb/>
以安後世將如之何屠牛坦一朝解十二牛而芒刅不<lb/>
頓者所排擊剥割皆衆理解也至于髖髀之所非斤則<lb/>
斧夫仁義恩厚人主之芒刅也權埶法制人主之斧斤<lb/>
也今諸侯王皆衆髖髀也釋斤斧之用而欲嬰以芒刃<lb/>
臣以為不缺則折胡不用之淮南濟北埶不可也臣竊<lb/>
跡前事大抵彊者先反淮陰王楚最彊則最先反韓信<lb/>
<pb n="KR4h0106_WYG_005-5a"/>
倚胡則又反貫髙因趙資則又反陳豨兵精則又反彭<lb/>
越用梁則又反黥布用淮南則又反盧綰最弱最後反<lb/>
長沙乃在二萬五千户耳功少而最完埶疏而最忠非<lb/>
獨性異人也亦形埶然也曩令樊酈絳灌據數十城而<lb/>
王今雖以殘亡可也令信越之倫列為徹侯而居雖至<lb/>
今存可也然則天下之大計可知己欲諸王之皆忠附<lb/>
則莫若令如長沙王欲臣子之勿菹醢則莫若令如樊酈<lb/>
等欲天下之治安莫若衆建諸侯而少其力力少則易<lb/>
<pb n="KR4h0106_WYG_005-5b"/>
使以義國小則無邪心令海内之埶如身之使臂臂之<lb/>
使指莫不制從諸侯之君不敢有異心輻輳並進而歸<lb/>
命天子雖在細民且知其安故天下咸知陛下之明割<lb/>
地定制令齊趙楚各為若干國使悼惠王幽王元王之子<lb/>
孫畢以次各受祖之分地地盡而止及燕梁他國皆然<lb/>
其分地衆而子孫少者建以為國空而置之須其子孫<lb/>
生者舉使君之諸侯之地其削頗入漢者為徙其侯國<lb/>
及封其子孫也所以數償之一寸之地一人之衆天子<lb/>
<pb n="KR4h0106_WYG_005-6a"/>
亡所利焉誠以定治而已故天下咸知陛下之㢘地制<lb/>
一定宗室子孫莫慮不王下亡倍畔之心上亡誅伐之<lb/>
志故天下咸知陛下之仁法立而不犯令行而不逆貫<lb/>
髙利幾之謀不生柴竒開章之計不萌細民鄉善大臣<lb/>
致順故天下咸知陛下之義卧赤子天下之上而安植<lb/>
遺腹朝委裘而天下不亂當時大治後世誦聖一動而<lb/>
五業附陛下誰憚而久不為此天下之埶方病大瘇一<lb/>
脛之大幾如要一指之大幾如股平居不可屈信一二<lb/>
<pb n="KR4h0106_WYG_005-6b"/>
指慉身慮亡聊失今不治必為錮疾後雖有扁鵲不能<lb/>
為已病非徒瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭元王之子帝之從弟也今<lb/>
之王者從弟之子也恵王親兄子也今之王者兄子之<lb/>
子也親者或亡分地以安天下疏者或制大權以偪天<lb/>
子臣故曰非徒病瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭可為痛哭者此病是<lb/>
也天下之埶方倒縣凡天子者天下之首何也上也蠻<lb/>
夷者天下之足何也下也今匈奴嫚娒侵掠至不敬也<lb/>
為天下患至亡已也而漢嵗致金絮采繒以奉之夷狄<lb/>
<pb n="KR4h0106_WYG_005-7a"/>
徵令是主上之操也天子共貢是臣下之禮也足反居<lb/>
上首顧居下倒縣如此莫之能解猶為國有人乎非亶<lb/>
倒縣而已又類辟且病痱夫辟者一面病痱者一方痛<lb/>
今西邊北邊之郡雖有長爵不輕得復五尺以上不輕<lb/>
得息斥候望烽燧不得卧將吏被介胄而睡臣故曰一<lb/>
方病矣醫能治之而上不使可為流涕者此也陛下何<lb/>
忍以帝王之號為戎人諸侯埶既卑辱而旤不息長此<lb/>
安窮進謀者率以為是固不可解也亡具甚矣臣竊料<lb/>
<pb n="KR4h0106_WYG_005-7b"/>
匈奴之衆不過漢一大縣以天下之大困於一縣之衆<lb/>
甚為執事者羞之陛下何不試以臣為属國之官以主<lb/>
匈奴行臣之計請必繫單于之頸而制其命伏中行說<lb/>
而笞其背舉匈奴之衆唯上之令今不獵猛敵而獵田<lb/>
彘不搏反㓂而搏畜菟玩細娯而不圖大患非所以為<lb/>
安也徳可逺施威可逺加而直數百里外威令不信可<lb/>
為流涕者此也今民賣僮者為之繡衣絲履偏諸縁内<lb/>
之閑中是古天子后服所以廟而不宴者也而庶人得<lb/>
<pb n="KR4h0106_WYG_005-8a"/>
以衣婢妾白縠之表薄紈之裏緁以偏諸美者黼繡是<lb/>
古天子之服今富人大賈嘉會召客者以被牆古者以<lb/>
奉一帝一后而節適今庶人屋壁得為帝服倡優下賤<lb/>
得為后飾然而天下不屈者殆未有也且帝之身自衣<lb/>
皁綈而富民牆屋被文繡天子之后以縁其領庶人㜸<lb/>
妾縁其履此臣所謂舛也夫百人作之不能衣一人欲<lb/>
天下亡寒胡可得也一人耕之十人聚而食之欲天下<lb/>
亡飢不可得也飢寒切於民之肌膚欲其亡為奸邪不<lb/>
<pb n="KR4h0106_WYG_005-8b"/>
可得也國已屈矣盜賊直須時耳然而獻計者曰毋動<lb/>
為大耳夫俗至大不敬也至亡等也至冐上也進計者<lb/>
猶曰毋為可為長太息者此也商君遺禮義棄仁恩并<lb/>
心於進取行之二嵗秦俗日敗故秦人家富子壯則出<lb/>
分家貧子壯則出贅借父耰鉏慮有徳色母取箕帚立<lb/>
而誶語抱哺其子與公併倨婦姑不相説則反唇而相<lb/>
稽其慈子耆利不同禽獸者亡幾耳然并心而赴時猶<lb/>
曰蹷六國兼天下功成求得矣終不知反㢘愧之節仁<lb/>
<pb n="KR4h0106_WYG_005-9a"/>
義之厚信并兼之法遂進取之業天下大敗衆掩寡智<lb/>
欺愚勇威怯壯陵衰其亂至矣是以大賢起之威震海<lb/>
内徳從天下曩之為秦者今轉而為漢矣然其遺風餘<lb/>
俗猶尚未改今世以侈靡相競而上亡制度棄禮義捐<lb/>
㢘恥日甚可謂月異而嵗不同矣逐利不耳慮非顧行<lb/>
也今其甚者殺父兄矣盜者剟寢户之簾搴兩廟之器<lb/>
白晝大都之中剽吏而奪之金矯偽者出幾十萬石粟<lb/>
賦六百餘萬錢乗傳而行郡國此其亡行義之尤至者<lb/>
<pb n="KR4h0106_WYG_005-9b"/>
也而大臣特以簿書不報期會之間以為大故至于俗<lb/>
流失世壊敗因恬而不知怪慮不動於耳目以為是適<lb/>
然耳夫移風易俗使天下回心而向道類非俗吏之所<lb/>
能為也俗吏之所務在于刀筆筐箧而不知大體陛下<lb/>
又不自憂竊為陛下惜之夫立君臣等上下使父子有<lb/>
禮六親有紀此非天之所為人之所設也夫人之所設<lb/>
不為不立不植則僵不修則壊筦子曰禮義㢘恥是為<lb/>
四維四維不張國乃滅亡使筦子愚人也則可筦子而<lb/>
<pb n="KR4h0106_WYG_005-10a"/>
少知治體則是豈可不為寒心哉秦滅四維而不張故<lb/>
君臣乖亂六親殃戮姧人並起萬民離叛凡十三嵗而<lb/>
社稷為虚今四維猶未備也故姧人幾幸而衆心疑惑<lb/>
豈如今定經制令君君臣臣上下有差父子六親各得<lb/>
其宜姧人亡所幾幸而羣臣衆信上不疑惑此業一定<lb/>
世世常安而後有所持循矣若夫經制不定是猶渡江<lb/>
河亡維楫中流而遇風波船必覆矣可為長太息者此<lb/>
也夏為天子十有餘世而殷受之殷為天子二十餘世<lb/>
<pb n="KR4h0106_WYG_005-10b"/>
而周受之周為天子三十餘世而秦受之秦為天子二<lb/>
世而亡人性不甚相逺也何三代之君有道之長而秦<lb/>
亡道之暴也其故可知也古之王者太子乃生固舉以<lb/>
禮使士負之有司齊肅端冕見之南郊見于天也過闕<lb/>
則下過廟則趨孝子之道也故自為赤子而教固巳行<lb/>
矣昔者成王幼在襁抱之中召公為太保周公為太傅<lb/>
太公為太師保保其身體傅傅之徳義師道之教訓此<lb/>
三公之職也於是為置三少皆上大夫也曰少保少傅<lb/>
<pb n="KR4h0106_WYG_005-11a"/>
少師是與太子宴者也故乃孩提有識三公三少固明<lb/>
孝仁禮義以道習之逐去邪人不使見惡行于是皆選<lb/>
天下之端士孝悌愽聞有道術者以衛翼之使與太子<lb/>
居處出入故太子乃生而見正事聞正言行正道左右<lb/>
前後皆正人也夫習與正人居之不能毋正猶生長於<lb/>
齊不能不齊言也習與不正人居之不能毋不正猶生<lb/>
長於楚之地不能不楚言也故擇其所耆必先受業乃<lb/>
得嘗之擇其所樂必先有習乃得為之孔子曰少成若<lb/>
<pb n="KR4h0106_WYG_005-11b"/>
天性習貫如自然及太子少長知妃色則入于學學者<lb/>
所學之官也學禮曰帝入東學上親而貴仁則親疎有<lb/>
序而恩相及矣帝入南學上齒而貴信則長幼有差而<lb/>
民不誣矣帝入西學上賢而貴徳則聖智在位而功不<lb/>
遺矣帝入北學上貴而尊爵則貴賤有等而下不踰矣<lb/>
帝入太學承師問道退習而考於太傅太傅罰其不則<lb/>
而匡其不及則徳智長而治道得矣此五學者既成於<lb/>
上則百姓黎民化輯於下矣及太子既冠成人免於保<lb/>
<pb n="KR4h0106_WYG_005-12a"/>
傅之嚴則有記過之史徹膳之宰進善之旌誹謗之木<lb/>
敢諫之鼓瞽史誦詩工誦箴諫大夫進謀士傳民語習<lb/>
與智長故切而不媿化與心成故中道若性三代之禮<lb/>
春朝朝日秋暮夕月所以明有敬也春秋入學坐國老<lb/>
執醬而親餽之所以明有孝也行以鸞和步中采齊趣<lb/>
中肆夏所以明有度也其於禽獸見其生不忍其死聞<lb/>
其聲不食其肉故逺庖厨所以長恩且明有仁也夫三<lb/>
代之所以長久者以其輔翼太子有此具也及秦而不<lb/>
<pb n="KR4h0106_WYG_005-12b"/>
然其俗固非貴辭譲也所上者告訐也固非貴禮義也<lb/>
所上者刑罰也使趙髙傅胡亥而教之獄所習者非斬<lb/>
劓人則夷人之三族也故胡亥今日即位而明日射人<lb/>
忠諫者謂之誹謗深計者謂之妖言其視殺人若艾草<lb/>
菅然豈惟胡亥之性惡哉彼其所以導之者非其理故<lb/>
也鄙諺曰不習為吏視已成事又曰前車覆後車誡夫<lb/>
三代之所以長久者其巳事可知也然而不能從者是<lb/>
不法聖智也秦世之所以亟絶者其轍跡可知也然而<lb/>
<pb n="KR4h0106_WYG_005-13a"/>
不避是後車又將覆也夫存亡之變治亂之機其要在<lb/>
是矣天下之命縣于太子太子之善在于早諭教與選<lb/>
左右夫心未濫而先諭教則化易成也開于道術智誼<lb/>
之指則教之力也若其服習積貫則左右而已夫胡粤<lb/>
之人生而同聲耆欲不異及其長而成俗累數譯而不<lb/>
能相通行者有雖死而不相為者則教習然也臣故曰<lb/>
選左右早諭教最急夫教得而左右正則太子正矣太<lb/>
子正而天下定矣書曰一人有慶兆民賴之此時務也<lb/>
<pb n="KR4h0106_WYG_005-13b"/>
凡人之智能見已然不能見將然夫禮者禁于將然之<lb/>
前而法者禁於已然之後是故法之所用易見而禮之<lb/>
所為至難知也若夫慶賞以勸善刑罰以懲惡先王執<lb/>
此之政堅如金石行此之令信如四時據此之公亡私<lb/>
如天地耳豈顧不用哉然而曰禮云禮云者貴絶惡於<lb/>
未萌而起教於㣲眇使民日遷善逺辠而不自知也孔<lb/>
子曰聽訟吾猶人也必也使無訟乎為人主計者莫如<lb/>
先審取舍取舍之極定於内而安危之萌應於外矣安<lb/>
<pb n="KR4h0106_WYG_005-14a"/>
者非一日而安也危者非一日而危也皆以積漸然不<lb/>
可不察也人主之所積在其取舍以禮義治之者積禮<lb/>
義以刑罰治之者積刑罰刑罰積而民怨背禮義積而<lb/>
民和親故世主欲民之善同而所以使民善者或異或<lb/>
道之以徳教或敺之以法令道之以徳教者徳教洽而<lb/>
民氣樂敺之以法令者法令極而民風哀哀樂之感禍<lb/>
福之應也秦王之欲尊宗廟而安子孫與湯武同然而<lb/>
湯武廣大其徳行六七百嵗而弗失秦王治天下十餘<lb/>
<pb n="KR4h0106_WYG_005-14b"/>
嵗則大敗此亡他故矣湯武之定取舍審而秦王之定<lb/>
取舍不審矣夫天下大器也今人之置器置諸安處則<lb/>
安置諸危處則危天下之情與器亡以異在天子之所<lb/>
置之湯武置天下於仁義禮樂而徳澤洽禽獸草木廣<lb/>
裕徳被蠻貊四夷累子孫數十世此天下所共聞也秦<lb/>
王置天下於法令刑罰徳澤亡一有而怨毒盈于世下<lb/>
憎惡之如仇讐禍幾及身子孫誅絶此天下之所共見<lb/>
也是非其明效大騐邪人之言曰聽言之道必以其事<lb/>
<pb n="KR4h0106_WYG_005-15a"/>
觀之則言者莫敢妄言今或言禮誼之不如法令教化<lb/>
之不如刑罰人主胡不引殷周秦事以觀之也人主之<lb/>
尊譬如堂羣臣如陛衆庶如地故陛九級上㢘逺地則<lb/>
堂髙陛亡級㢘近地則堂卑髙者難攀卑者易陵理埶<lb/>
然也故古者聖主制為等列内有公卿大夫士外有公<lb/>
侯伯子男然後有官師小吏延及庶人等級分明而天<lb/>
子加焉故其尊不可及也里諺曰欲投䑕而忌器此善<lb/>
諭也䑕近於器尚憚不投恐傷其器况於貴臣之近主<lb/>
<pb n="KR4h0106_WYG_005-15b"/>
乎㢘恥節禮以治君子故有賜死而亡戮辱是以黥劓<lb/>
之辠不及大夫以其離主上不逺也禮不敢齒君之路<lb/>
馬蹵其芻者有罰見君之几杖則起遭君之乗車則下<lb/>
入正門則趨君之寵臣雖或有過刑戮之罪不加其身<lb/>
者尊君之故也此所以為主上豫逺不敬也所以體貎<lb/>
大臣而厲其節也今自王侯三公之貴皆天子之所改<lb/>
容而禮之也古天子之所謂伯父伯舅也而命與衆庶<lb/>
同黥劓髠刖笞傌弃市之法然則堂不亡陛乎被戮辱<lb/>
<pb n="KR4h0106_WYG_005-16a"/>
者不太廹乎㢘恥不行大臣無乃握重權大官而有徒<lb/>
𨽻亡恥之心乎夫望夷之事二世見當以重法者投䑕<lb/>
而不忌器之習也臣聞之履雖鮮不加于枕冠雖敝不<lb/>
以苴履夫嘗已在貴寵之位天子改容而禮貌之矣吏<lb/>
民嘗俯伏以敬畏之矣今而有過帝令廢之可也退之<lb/>
可也賜之死可也滅之可也若夫束縛之繫紲之輸之<lb/>
司㓂編之徒官司㓂小吏詈罵而榜笞之殆非所以令<lb/>
衆庶見也夫卑賤者習知尊貴者之一旦吾亦乃可以<lb/>
<pb n="KR4h0106_WYG_005-16b"/>
加此也非所以習天下也非尊尊貴貴之化也夫天子<lb/>
之所嘗敬衆庶之所嘗寵死而死耳賤人安得如此而<lb/>
頓辱之哉豫譲事中行之君智伯伐而滅之移事智伯<lb/>
及趙滅智伯豫譲釁面吞炭必報襄子五起而不中人<lb/>
問豫子豫子曰中行衆人畜我我故衆人事之智伯國<lb/>
士遇我我故國士報之故此一豫譲也反君事讐行若<lb/>
狗彘已而抗節致忠行出乎烈士人主使然也故主上<lb/>
遇其大臣如遇犬馬彼將犬馬自為也如遇官徒彼將<lb/>
<pb n="KR4h0106_WYG_005-17a"/>
官徒自為也頑頓亡恥□詬亡節㢘恥不立且不自好<lb/>
茍若而可故見利則逝見便則奪主上有敗則因而挻<lb/>
之矣主上有患則吾茍免而已立而觀之耳有便吾身<lb/>
者則欺賣而利之耳人主將何便於此羣下至衆而主<lb/>
上至少也所託財器職業者粹于羣下也俱亡恥俱茍<lb/>
安則主上最病故古者禮不及庶人刑不至大夫所以<lb/>
厲寵臣之節也古者大臣有坐不㢘而廢者不謂不㢘<lb/>
曰簠簋不飭坐汙穢淫亂男女亡别者不曰汙穢曰帷<lb/>
<pb n="KR4h0106_WYG_005-17b"/>
簿不脩坐罷軟不勝任者不謂罷軟曰下官不職故貴<lb/>
大臣定有其辠矣猶未斥然正以謼之也尚遷就而為<lb/>
之諱也故其在大譴大呵之域者聞譴呵則白冠氂纓<lb/>
盤水加劍造請室而請辠耳上不執縛繫引而行也其<lb/>
有中罪者聞命而自弛上不使人頸盩而加也其有大<lb/>
辠者聞命則北面再拜跪而自裁上不使捽抑而刑之<lb/>
也曰子大夫自有過耳吾遇子有禮矣遇之有禮故羣<lb/>
臣自憙嬰以㢘恥故人矜節行上設㢘恥禮義以遇其<lb/>
<pb n="KR4h0106_WYG_005-18a"/>
臣而臣不以節行報其君者則非人類也故化成俗定<lb/>
則為人臣者主耳忘身國耳忘家公耳忘私利不茍就<lb/>
害不茍去唯義所在上之化也故父兄之臣誠死宗廟<lb/>
法度之臣誠死社稷輔翼之臣誠死君上守國扞敵之<lb/>
臣誠死城郭封疆故曰聖人有金城者此物此志也彼<lb/>
且為我死故吾得與之俱生彼且為我亡故吾得與之<lb/>
俱存彼將為我危故吾得與之皆安顧行而忘利守節<lb/>
而仗義故可以託不御之權可以寄六尺之孤此厲㢘<lb/>
<pb n="KR4h0106_WYG_005-18b"/>
恥行禮誼之所致也主上何喪焉此之不為而顧彼之<lb/>
久行故曰可為長太息者此也<lb/>
　　賈誼請封建子弟疏<hi>漢書</hi>
陛下即不定制如今之埶不過一傳再傳諸侯猶且人<lb/>
恣而不制豪植而太彊漢法不得行矣陛下所以為蕃<lb/>
扞及皇太子之所恃者唯淮陽代二國耳代北邊匈奴<lb/>
與强敵為鄰能自完則足矣而淮陽之比大諸侯厪如<lb/>
黑子之著面適足以餌大國耳不足以有所禁禦方今<lb/>
<pb n="KR4h0106_WYG_005-19a"/>
制在陛下制國而令子適足以為餌豈可謂工哉人主<lb/>
之行異布衣布衣者飾小行競小㢘以自託于鄉黨人<lb/>
主唯天下安社稷固不耳髙皇帝𤓰分天下以王功臣<lb/>
反者蝟毛而起以為不可故蔪去不義諸侯而虚其國<lb/>
擇良日立諸子雒陽上東門之外畢以為王而天下安<lb/>
故大人者不牽小行以成大功今淮南地逺者或數千<lb/>
里越兩諸侯而縣屬于漢其吏民徭役往來長安者自<lb/>
悉而補中道衣敝錢用諸費稱此其苦屬漢而欲得王<lb/>
<pb n="KR4h0106_WYG_005-19b"/>
至甚逋逃而歸諸侯者已不少矣其埶不可久臣之愚<lb/>
計願舉淮南地以益淮陽而為梁王立後割淮陽北邊<lb/>
二三列城與東郡以益梁不可者可徙代王而都睢陽<lb/>
梁起于新郪以北著之河淮陽包陳以南揵之江則大<lb/>
諸侯之有異心者破膽而不敢謀梁足以扞齊趙淮陽<lb/>
足以禁呉楚陛下髙枕終亡山東之憂矣此二世之利<lb/>
也當今恬然適遇諸侯之皆少數嵗之後陛下且見之<lb/>
矣夫秦日夜苦心勞力以除六國之禍今陛下力制天<lb/>
<pb n="KR4h0106_WYG_005-20a"/>
下頤指如意髙拱以成六國之禍難以言智茍身亡事<lb/>
畜亂宿禍熟視而不定萬年之後傳之老母弱子將使<lb/>
不寕不可謂仁臣聞聖主言問其臣而不自造事故使<lb/>
人臣得畢其愚忠唯陛下財幸<lb/>
　　賈誼論積貯疏<hi>漢書</hi>
筦子曰倉廪實而知禮節民不足而可治者自古及今<lb/>
未之嘗聞古之人曰一夫不耕或受之飢一女不織或<lb/>
受之寒生之有時而用之亡度則物力必屈古之治天<lb/>
<pb n="KR4h0106_WYG_005-20b"/>
下至纎至悉也故其畜積足恃今背本而趨末食者甚衆<lb/>
是天下之大殘也淫侈之俗日日以長是天下之大賊<lb/>
也殘賊公行莫之或止大命將泛莫之振救生之者甚<lb/>
少而靡之者甚多天下財産何得不蹷漢之為漢幾四<lb/>
十年矣公私之積猶可哀痛失時不雨民且狼顧嵗惡<lb/>
不入請賣爵子既聞耳矣安有為天下阽危者若是而<lb/>
上不驚者世之有飢穰天之行也禹湯被之矣即不幸<lb/>
有方二三千里之旱國胡以相恤卒然邊境有急數十<lb/>
<pb n="KR4h0106_WYG_005-21a"/>
百萬之衆國胡以餽之兵旱相乗天下大屈有勇力者聚<lb/>
徒而衡擊罷夫羸老易子而齩其骨政治未畢通也逺<lb/>
方之能疑者並舉而争起矣乃駭而圖之豈將有及乎<lb/>
夫積貯者天下之大命也茍粟多而財有餘何為而不<lb/>
成以攻則取以守則固以戰則勝懐敵附逺何招而不<lb/>
至今敺民而歸之農皆著于本使天下各食其力末技<lb/>
游食之民轉而縁南畮則畜積足而人樂其所矣可以<lb/>
為富安天下而直為此廪廪也竊為陛下惜之<lb/>
<pb n="KR4h0106_WYG_005-21b"/>
　　劉向論甘延夀等疏<hi>漢書</hi>
郅支單于囚殺使者吏士以百數事暴揚外國傷威毁<lb/>
重羣臣皆閔焉陛下赫然欲誅之意未嘗有忘西域都<lb/>
䕶延壽副校尉湯承聖指倚神霛總百蠻之君㩜城郭<lb/>
之兵出百死入絶域遂蹈康居屠五重城搴歙侯之旗<lb/>
斬郅支之首縣旌萬里之外揚威昆山之西掃谷吉之<lb/>
恥立昭明之功萬夷慴伏莫不懼震呼韓邪單于見郅<lb/>
支已誅且喜且懼鄉風馳義稽首來賔願守北藩累世<lb/>
<pb n="KR4h0106_WYG_005-22a"/>
稱臣立千載之功建萬世之安羣臣之勲莫大焉昔周<lb/>
大夫方叔吉甫為宣王誅獫狁而百蠻從其詩曰燀燀<lb/>
焞焞如霆如靁顯允方叔征伐獫狁蠻荆來威易曰有<lb/>
嘉折首獲匪其醜言美誅首惡之人而諸不順者皆來<lb/>
從也今延壽湯所誅震雖易之折首詩之雷霆不能及<lb/>
也論大功者不録小過舉大美者不疵細瑕司馬法曰<lb/>
軍賞不踰月欲民速得為善之利也盖急武功重用人<lb/>
也吉甫之歸周厚賜之其詩曰吉甫宴喜既多受祉來<lb/>
<pb n="KR4h0106_WYG_005-22b"/>
歸自鎬我行永久千里之鎬猶以為逺况萬里之外其<lb/>
勤至矣延壽湯既未獲受祉之報反屈捐命之功久挫<lb/>
於刀筆之前非所以勸有功厲戎士也昔齊桓公前有尊<lb/>
周之功後有滅項之罪君子以功覆過而為之諱行事<lb/>
貳師將軍李廣利捐五萬之師靡億萬之費經四年之<lb/>
勞而厪獲駿馬三十匹雖斬宛王母鼓之首猶不足以<lb/>
復費其私罪惡甚多孝武以為萬里征伐不録其過遂<lb/>
封拜兩侯三卿二千石百有餘人今康居國彊於大宛<lb/>
<pb n="KR4h0106_WYG_005-23a"/>
郅支之號重於宛王殺使者罪甚於留馬而延壽湯不<lb/>
煩漢士不費斗糧比於貳師功惪百之且常恵隨欲擊<lb/>
之烏孫鄭吉迎自來之日逐猶皆裂土受爵故言威武<lb/>
勤勞則大於方叔吉甫列功覆過則優於齊桓貳師近<lb/>
事之功則髙於安逺長羅而大功未著小惡數布臣竊<lb/>
痛之宜以時解縣通籍除過勿治尊寵爵位以勸有功<lb/>
　　谷永上救陳湯疏<hi>漢書</hi>
臣聞楚有子玉得臣文公為之側席而坐趙有㢘頗馬<lb/>
<pb n="KR4h0106_WYG_005-23b"/>
服彊秦不敢窺兵井陘近漢有郅都魏尚匈奴不敢南<lb/>
鄉沙幕由是言之戰克之將國之爪牙不可不重也盖<lb/>
君子聞鼓鼙之聲則思將率之臣竊見闗内侯陳湯前<lb/>
使副西域都䕶忿郅支之亡道閔王誅之不加策慮愊<lb/>
億義勇奮發卒興師奔逝橫厲烏孫踰集都賴屠三重<lb/>
城斬郅支首報十年之逋誅雪邊吏之宿恥威震百蠻<lb/>
武暢四海漢元以來征伐方外之將未嘗有也今湯坐<lb/>
言事非是幽囚久繫歴時不决執憲之吏欲致之大辟<lb/>
<pb n="KR4h0106_WYG_005-24a"/>
昔白起為秦將南拔郢都北阬趙括以纎介之過賜死<lb/>
杜郵秦民憐之莫不隕涕今湯親秉鉞席卷蹀血萬里<lb/>
之外薦功祖廟告類上帝介胄之士靡不慕義以言事<lb/>
為罪亡赫赫之惡周書曰記人之功忘人之過宜為君<lb/>
者也夫犬馬有勞于人尚加帷盖之報况國之功臣者<lb/>
哉竊恐陛下忽於鼔鼙之聲不察周書之意而忘帷盖<lb/>
之施庸臣遇湯卒從吏議使百姓介然有秦民之恨非<lb/>
所以厲死難之臣也<lb/>
<pb n="KR4h0106_WYG_005-24b"/>
　　杜欽訟馮奉世疏<hi>漢書</hi>
日前莎車王殺漢使者約諸國背畔左將軍奉世以衛<lb/>
侯便宜發兵誅莎車王策定城郭功施邊境議者以奉<lb/>
世奉使有指春秋之義亡遂事漢家之法有矯制故不<lb/>
得侯今匈奴郅支單于殺漢使者亡保康居都䕶延壽<lb/>
發城郭兵屯田吏士四萬餘人以誅斬之封為列侯臣<lb/>
愚以為比辠則郅支薄量敵則莎車衆用師則奉世寡<lb/>
計勝則奉世為功於邊境安慮敗則延壽為禍於國家<lb/>
<pb n="KR4h0106_WYG_005-25a"/>
深其違命而擅生事同延壽割地封而奉世獨不録臣<lb/>
聞功同賞異則勞臣疑罪鈞刑殊則百姓惑疑生亡常<lb/>
惑生不知所從亡常則節趨不立不知所從則百姓亡<lb/>
所措手足奉世圖難忘死信命殊俗威功白著為世使<lb/>
表獨抑厭而不揚非聖主所以塞疑厲節之意也願下<lb/>
有司議<lb/>
　　劉向論起昌陵疏<hi>漢書</hi>
臣聞易曰安不忘危存不忘亡是以身安而國家可保<lb/>
<pb n="KR4h0106_WYG_005-25b"/>
也故聖賢之君愽觀終始窮極事情而是非分明王者<lb/>
必通三統明天命所授者愽非獨一姓也孔子論詩至<lb/>
於殷士膚敏祼將于京喟然歎曰大哉天命善不可不<lb/>
傳於子孫是以富貴亡常不如是則王公其何以戒慎<lb/>
民萌何以勸勉盖傷微子之事周而痛殷之亡也雖有<lb/>
堯舜之聖不能化丹朱之子雖有禹湯之徳不能訓末<lb/>
孫之桀紂自古及今未有不亡之國也昔髙皇帝既滅<lb/>
秦將都雒陽感悟劉敬之言自以徳不及周而賢於秦<lb/>
<pb n="KR4h0106_WYG_005-26a"/>
遂徙都闗中依周之徳因秦之阻世之長短以徳為效<lb/>
故常戰栗不敢諱亡孔子所謂富貴亡常盖謂此也孝<lb/>
文皇帝居覇陵北臨厠意悽愴悲懐顧謂羣臣曰嗟乎<lb/>
以北山石為椁用紵絮斮陳漆其間豈可動哉張釋之<lb/>
進曰使其中有可欲雖錮南山猶有隙使其中無可欲<lb/>
雖亡石椁又何戚焉夫死者亡終極而國家有廢興故<lb/>
釋之之言為亡窮計也孝文寤焉遂薄葬不起山墳易<lb/>
曰古之葬者厚衣之以薪臧之中野不封不樹後世聖<lb/>
<pb n="KR4h0106_WYG_005-26b"/>
人易之以棺椁棺椁之作自黃帝始黃帝葬于橋山堯<lb/>
葬濟陰丘壠皆小葬具甚微舜葬蒼梧二妃不從禹葬<lb/>
會稽不改其列殷湯無葬處文武周公葬於畢秦穆公<lb/>
葬于雍槖泉宫祈年館下樗里子葬于武庫皆無丘壠<lb/>
之處此聖帝明王賢君智士逺覽獨慮無窮之計也其<lb/>
賢臣孝子亦承命順意而薄葬之此誠奉安君父忠孝<lb/>
之至也夫周公武王弟也葬兄甚微孔子葬母於防稱<lb/>
古墓而不墳曰丘東西南北之人也不可不識也為四<lb/>
<pb n="KR4h0106_WYG_005-27a"/>
尺墳遇雨而崩弟子修之以告孔子孔子流涕曰吾聞<lb/>
之古者不修墓盖非之也延陵季子適齊而反其子死<lb/>
葬於嬴博之間穿不及泉歛以時服封墳掩坎其髙可隐<lb/>
而號曰骨肉歸復於土命也䰟氣則亡不之也夫嬴博<lb/>
去呉千有餘里季子不歸葬孔子往觀曰延陵季子於<lb/>
禮合矣故仲尼孝子而延陵慈父舜禹忠臣周公弟弟<lb/>
其葬君親骨肉皆微薄矣非茍為儉誠便於體也宋桓<lb/>
司馬為石椁仲尼曰不如速朽秦相吕不韋集知略之<lb/>
<pb n="KR4h0106_WYG_005-27b"/>
士而造春秋亦言薄葬之義皆明於事者也逮至呉王<lb/>
闔閭違禮厚葬十有餘年越人發之及秦恵文武昭嚴<lb/>
襄五王皆大作丘壠多其瘞藏咸盡發掘暴露甚足悲<lb/>
也秦始皇帝葬於驪山之阿下錮三泉上崇山墳其髙<lb/>
五十餘丈周囘五里有餘石椁為游館人膏為燈燭水<lb/>
銀為江海黃金為鳬雁珍寳之藏機械之變棺椁之麗<lb/>
宫館之盛不可勝原又多殺宫人生薶工匠計以萬數<lb/>
天下苦其役而反之驪山之作未成而周章百萬之師<lb/>
<pb n="KR4h0106_WYG_005-28a"/>
至其下矣項籍燔其宫室營宇往者咸見發掘其後牧<lb/>
兒亡羊羊入其鑿牧者持火照求羊失火燒其藏椁自<lb/>
古及今葬未有盛如始皇者也數年之間外被項籍之<lb/>
災内罹牧竪之禍豈不哀哉是故徳彌厚者葬彌薄知<lb/>
愈深者葬愈微亡徳寡知其葬愈厚丘壠彌髙宫廟甚<lb/>
麗發掘必速由是觀之明暗之效葬之吉凶昭然可見<lb/>
矣周徳既衰而奢侈宣王賢而中興更為儉宫室小寢<lb/>
廟詩人美之斯干之詩是也上章道宫室之如制下章<lb/>
<pb n="KR4h0106_WYG_005-28b"/>
言子孫之衆多也及魯嚴公刻飾宗廟多築臺囿後嗣<lb/>
再絶春秋刺焉周宣如彼而昌魯秦如此而絶是則奢<lb/>
儉之得失也陛下即位躬親節儉始營初陵其制絶小<lb/>
天下莫不稱賢明及徙昌陵增埤為髙積土為山發民<lb/>
墳墓積以萬數營起邑居期日廹卒功費大萬百餘死<lb/>
者恨於下生者愁於上怨氣感動陰陽因之以飢饉物<lb/>
故流離以十萬數臣甚惽焉以死者為有知發人之墓<lb/>
其害多矣若其亡知又安用大謀之賢知則不説以示<lb/>
<pb n="KR4h0106_WYG_005-29a"/>
衆庶則苦之若茍以説愚夫淫侈之人又何為哉陛下<lb/>
慈仁篤美甚厚聰明疏逹盖世宜𢎞漢家之徳崇劉氏<lb/>
之美光昭五帝三王而顧與暴秦亂君競為奢侈比方<lb/>
丘壟説愚夫之目隆一時之觀違賢知之心亡萬世之<lb/>
安臣竊為陛下羞之唯陛下上覽明聖黃帝堯舜禹湯<lb/>
文武周公仲尼之制下觀賢知穆公延陵樗里張釋之<lb/>
之意孝文皇帝去墳薄葬以儉安神可以為則秦昭始<lb/>
皇增山厚臧以侈生害足以為戒初陵之撫宜從公卿<lb/>
<pb n="KR4h0106_WYG_005-29b"/>
大臣之議以息衆庶<lb/>
　　谷永論梁王淫亂疏<hi>漢書</hi>
臣聞禮天子外屏不欲見外也是故帝王之意不窺人<lb/>
閨門之私聽聞中冓之言春秋為親者諱詩云戚戚兄<lb/>
弟莫逺具爾今梁王年少頗有狂病始以惡言按驗既<lb/>
亡事實而發閨門之私非本章所指王辭又不服猥强<lb/>
劾力傳致難明之事獨以偏辭成罪斷獄亡益於治道<lb/>
汚衊宗室以内亂之惡披布宣揚於天下非所以為公<lb/>
<pb n="KR4h0106_WYG_005-30a"/>
族隠諱增朝廷之榮華昭聖徳之風化臣愚以為王少<lb/>
而父同産長年齒不倫梁國之富足以厚聘美女招致<lb/>
妖麗父同産亦有恥辱之心案事者乃驗問惡言何故<lb/>
猥自發舒以三者揆之殆非人情疑有所廹切過誤失<lb/>
言而文吏躡尋不得轉移萌芽之時加恩勿治上也既<lb/>
已案驗舉憲宜及王辭不服詔廷尉選上徳通理之吏<lb/>
更審考清問著不然之效定失誤之法而反命于下吏<lb/>
以廣公族附疏之徳為宗室刷汙亂之恥甚得治親之<lb/>
<pb n="KR4h0106_WYG_005-30b"/>
誼<lb/>
　　王嘉薦公孫光等疏<hi>漢書</hi>
臣聞聖王之功在於得人孔子曰才難不其然乎故繼<lb/>
世立諸侯象賢也雖不能盡賢天子為擇臣立命卿以<lb/>
輔之居是國也累世尊重然後士民之衆附焉是以教<lb/>
化行而治功立今之郡守重于古諸侯往者致選賢材<lb/>
賢材難得拔擢可用者或起於囚徒昔魏尚坐事繫獄<lb/>
文帝感馮唐之言遣使持節赦其辠拜為雲中太守匈<lb/>
<pb n="KR4h0106_WYG_005-31a"/>
奴忌之武帝擢韓安國於徒中拜為梁内史骨肉以安<lb/>
張敞為京兆尹有罪當免黠吏知而犯敞敞收殺之其<lb/>
家訟寃使者覆獄劾敞賊殺人上逮捕不下會免亡命<lb/>
數十日宣帝徵敞拜為冀州刺史卒獲其用前世非私<lb/>
此三人貪其材器有益於公家也孝文時吏居官者或<lb/>
長子孫以官為氏倉氏庫氏則倉庫吏之後也其二千<lb/>
石長吏亦安官樂職然後上下相望莫有茍且之意其<lb/>
後稍稍變易公卿以下傅相促急又數改更政事司隸<lb/>
<pb n="KR4h0106_WYG_005-31b"/>
部刺史察過悉劾發揚陰私吏或居官數月而退送故<lb/>
迎新交錯道路中材茍容求全下材懐危内顧一切營<lb/>
私者多二千石益輕賤吏民慢易之或持其微過增加<lb/>
成罪言於刺史司隸或至上書章下衆庶知其易危小<lb/>
失意則有離畔之心前山陽亡徒蘇令等從橫吏士臨<lb/>
難莫肻伏節死義以守相威權素奪也孝成皇帝悔之<lb/>
下詔書二千石不為縱遣使者賜金慰厚其意誠以為<lb/>
國家有急取辦於二千石二千石尊重難危乃能使下<lb/>
<pb n="KR4h0106_WYG_005-32a"/>
孝宣皇帝愛其良民吏有章劾事留中會赦一解故事<lb/>
尚書希下章為煩擾百姓證驗繫治或死獄中章文必<lb/>
有敢告之字乃下惟陛下留神於擇賢記善忘過容忍<lb/>
臣子勿責以備二千石部刺史三輔縣令有材任職者<lb/>
人情不能不有過差宜可濶略令盡力者有所勸此方<lb/>
今急務國家之利也前蘇令發欲遣大夫使逐問狀時<lb/>
見大夫亡可使者召盩厔令尹逢拜為諫大夫遣之今<lb/>
諸大夫有材能者甚少宜豫畜養可成就者則士赴難<lb/>
<pb n="KR4h0106_WYG_005-32b"/>
不愛其死臨事倉卒乃求非所以明朝廷也嘉因薦儒<lb/>
者公孫光滿昌及能吏蕭咸薛修等皆故二千石有名<lb/>
稱天子納而用之<lb/>
　　論選皇子疏<hi>歐陽修</hi>
臣聞言天下之難言者不敢冀必然之聽知未必聽而<lb/>
不可不言者所以盡為忠之心况臣遭遇聖明容納諫<lb/>
諍言之未必不聽其可黙而不言臣伏見自去嵗以來<lb/>
羣臣多言皇嗣之事臣亦嘗因災異竊有奏陳雖聖度<lb/>
<pb n="KR4h0106_WYG_005-33a"/>
包容不加誅戮而愚誠懇至天聽未囘臣實不勝愛君<lb/>
之心日夜區區未嘗忘此思欲再陳狂瞽而未知所以<lb/>
為言今者伏見兖國公主近已出降臣因竊思人之常<lb/>
道莫親於父子之親人之常情亦莫樂於父子之樂雖<lb/>
在聖哲異於凡倫其為天性於理則一陛下嚮雖未有<lb/>
皇嗣而尚有公主之愛上慰聖顔今既出降漸踈左右<lb/>
則陛下萬㡬之暇處深宫之中誰可與語言誰可承顔<lb/>
色臣愚以謂宜因此時出自聖意於宗室之中選材賢<lb/>
<pb n="KR4h0106_WYG_005-33b"/>
可喜者録以為皇子使其出入左右問安侍膳亦足以<lb/>
慰恱聖情臣考於書史竊見自古帝王雖曰至尊未嘗<lb/>
獨處也其出而居外也不止百司公見奏事而已必有<lb/>
儒臣學士講論於閒宴又有左右侍從顧問語言其入<lb/>
而居内也不止宦官宫妾在於左右而已其平居燕寢<lb/>
也則有太子問安侍膳於朝夕其優游宴樂也多與宗<lb/>
室子弟懽然相接如家人計其一日之中未嘗一時獨<lb/>
處也今陛下日御前後殿百司奏事者往往仰瞻天顔<lb/>
<pb n="KR4h0106_WYG_005-34a"/>
而退其甚幸者得承一二言之徳音君臣之情不通上<lb/>
下之意不接其餘在廷之臣儒學侍從之列未聞一人<lb/>
從容親近於左右入而居内則至於問安侍膳亦闕於<lb/>
朝夕是則陛下富有四海之廣躬享萬乗之尊居外則<lb/>
亡一人可親居内則亡一人得親此臣所以區區欲言<lb/>
也况陛下荷祖宗之業承宗廟社稷之重皇子未降儲<lb/>
位久虚羣臣屢言大議未决臣前所奏陳以謂未必立<lb/>
為儲貳而且養為子既可以徐察其賢否亦可以待皇<lb/>
<pb n="KR4h0106_WYG_005-34b"/>
子之降生于今為之亦其時也臣言狂計愚伏俟斧鉞<lb/>
臣昧死再拜<lb/>
　<lb/>
　<lb/>
　<lb/>
　<lb/>
　<lb/>
　文編卷五<lb/>
</p>
<p>
</p>
  </div>
</body>
</text>
</TEI>
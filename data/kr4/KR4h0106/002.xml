<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻二</head> <lb/>
    <p>
<pb n="KR4h0106_WYG_002-1a"/>
欽定四庫全書<lb/>
　文編巻二<lb/>
　　　　　　　　　　　　明　唐順之　編<lb/>
　　芈尹無宇對楚子<hi>左傳</hi>
楚子之為令尹也為王旌以田芈尹無宇斷之曰一國<lb/>
兩君其誰堪之及即位為章華之宫納亡人以實之無<lb/>
宇之閽入馬無宇執之有司弗與曰執人於王宫其辠<lb/>
大矣執而謁諸王將飲酒無宇辭曰天子經畧諸侯正<lb/>
<pb n="KR4h0106_WYG_002-1b"/>
封古之制也封畧之内何非君土食土之毛誰非君臣故<lb/>
詩曰普天之下莫非王土率土之濱莫非王臣天有十<lb/>
日人有十等<hi>王至臺是也</hi>下所以事上上所以共神也故王臣<lb/>
公公臣大夫大夫臣士士臣皁皁臣輿輿臣𨽻𨽻臣僚<lb/>
僚臣僕僕臣臺馬有圉牛有牧以待百事今有司曰女<lb/>
胡執人於王宫將焉執之周文王之法曰有亡荒閲所以<lb/>
得天下也吾先君文王作僕區之法曰盜所隠器與盜<lb/>
同辠所以封汝也若從有司是無所執逃臣也逃而舍<lb/>
<pb n="KR4h0106_WYG_002-2a"/>
之是無陪臺也王事無乃闕乎昔武王數紂之辠以告<lb/>
諸侯曰紂為天下逋逃主萃淵藪故夫致死焉君王始<lb/>
求諸侯而則紂無乃不可乎若以二王之法取之盜有<lb/>
所在矣王曰取而臣以往盜有寵未可得也遂赦之<lb/>
　　中山靖王聞樂對<hi>漢書</hi>
臣聞悲者不可為絫欷思者不可為歎息故髙漸離擊<lb/>
筑易水之上荆軻為之低而不食雍門子一微吟孟嘗<lb/>
君為之於邑今臣心結日久每聞㓜眇之聲不知涕泣<lb/>
<pb n="KR4h0106_WYG_002-2b"/>
之横集也夫衆喣漂山聚蟁成靁朋黨執虎十夫橈椎<lb/>
是以文王拘於羑里孔子阨於陳蔡此乃烝庶之成風<lb/>
增積之生害也臣身逺與寡莫為之先衆口鑠金積毁<lb/>
銷骨樷輕折軸羽翮飛肉紛驚逢羅澘然出涕臣聞白<lb/>
日曬光幽隠皆照明月曜夜蟁蝱宵見然雲烝列布杳<lb/>
冥晝昏塵埃抪覆昩不見泰山何則物有蔽之也今臣<lb/>
壅閼不得聞讒言之徒蠭生道遼路逺曾莫為臣聞臣<lb/>
竊自悲也臣聞社鼷不灌屋䑕不薫何則所託者然也<lb/>
<pb n="KR4h0106_WYG_002-3a"/>
臣雖薄也得䝉肺腑位雖卑也得為東藩屬又稱兄今<lb/>
羣臣非有葭莩之親鴻毛之重羣居黨議朋友相為使<lb/>
夫宗室擯郤骨肉氷釋斯伯竒所以流離比干所以横<lb/>
分也詩云我心憂傷惄焉如𢷬假寐永歎唯憂用老心<lb/>
之憂矣疢如疾首臣之謂也<lb/>
　　吾丘夀王議禁民挾弓弩對<hi>漢書</hi>
臣聞古者作五兵非以相害以禁暴討邪也安居則以<lb/>
制猛獸而備非常有事則以設守衛而施行陣及至周<lb/>
<pb n="KR4h0106_WYG_002-3b"/>
室衰㣲上無明王諸侯力政彊侵弱衆暴寡海内抏敝<lb/>
巧詐並生是以知者䧟愚勇者威怯茍以得勝為務不<lb/>
顧義理故機變械飾所以相賊害之具不可勝數於是<lb/>
秦兼天下廢王道立私議滅詩書而首法令去仁恩而<lb/>
任刑戮墮名城殺豪傑銷甲兵折鋒刃其後民以耰鉏<lb/>
箠梃相撻擊犯法滋衆盜賊不勝至于赭衣塞路羣盜<lb/>
滿山卒以亂亡故聖王務教化而省禁防知其不足恃<lb/>
也今陛下昭明德建太平舉俊材興學官三公有司或<lb/>
<pb n="KR4h0106_WYG_002-4a"/>
由窮巷起白屋裂地而封宇内日化方外鄉風然而盜<lb/>
賊猶有者郡國二千石之辠非挾弓弩之過也禮曰男<lb/>
子生桑弧蓬矢以舉之明示有事也孔子曰吾何執執<lb/>
射乎大射之禮自天子降及庶人三代之道也詩云大<lb/>
侯既抗弓矢斯張射夫既同獻爾發功言貴中也愚聞<lb/>
聖王合射以明教矣未聞弓矢之為禁也且所為禁者<lb/>
為盜賊之以攻奪也攻奪之辠死然而不止者大姦之<lb/>
於重誅固不避也臣恐邪人挾之而吏不能止良民以<lb/>
<pb n="KR4h0106_WYG_002-4b"/>
自備而抵法禁是擅賊威而奪民救也竊以為亡益於<lb/>
禁奸而廢先王之典使學者不得習行其禮大不便<lb/>
　　東方朔化民有道對<hi>漢書</hi>
堯舜禹湯文武成康上古之事經厯數千載尚難言也<lb/>
臣不敢陳願近述孝文皇帝之時當世耆老皆聞見之<lb/>
貴為天子富有四海身衣弋綈足履革舄以韋帶劒莞<lb/>
蒲為席兵木亡刃衣緼亡文集上書囊以為殿帷以道<lb/>
德為麗以仁義為凖于是天下望風成俗昭然化之今<lb/>
<pb n="KR4h0106_WYG_002-5a"/>
陛下以城中為小圖起建章左鳯闕右神明號稱千門<lb/>
萬戸木土衣綺繡狗馬被繢罽宫人簪瑇瑁垂珠璣設<lb/>
戯車教馳逐飾文采樷珍怪撞萬石之鐘擊雷霆之鼓<lb/>
作俳優舞鄭女上為淫侈如此而欲使民獨不奢侈失<lb/>
農事之難者也陛下誠能用臣朔之計推甲乙之帳燔<lb/>
之於四通之衢却走馬示不復用則堯舜之隆宜可與<lb/>
比治矣易曰正其本萬事理失之毫釐差以千里願陛<lb/>
下留意察之<lb/>
<pb n="KR4h0106_WYG_002-5b"/>
　　賈捐之罷珠厓對<hi>漢書</hi>
臣幸得遭明盛之朝䝉危言之䇿無忌諱之患敢昧死<lb/>
竭巻巻臣聞堯舜聖之盛也禹入聖域而不優故孔子<lb/>
稱堯曰大哉韶曰盡善禹曰無間以三聖之德地方不<lb/>
過數千里西被流沙東漸于海朔南暨聲教迄于四海<lb/>
欲與聲教則治之不欲與者不彊治也故君臣歌德含<lb/>
氣之物各得其宜武丁成王殷周之大仁也然地東不<lb/>
過江黄西不過氐羌南不過蠻荆北不過朔方是以頌<lb/>
<pb n="KR4h0106_WYG_002-6a"/>
聲並作視聴之類咸樂其生越裳氏重九譯而獻此非<lb/>
兵革之所能致及其衰也南征不還齊桓救其難孔子<lb/>
定其文以至乎秦興兵逺攻貪外虚内務欲廣地不慮<lb/>
其害然地南不過閩越北不過太原而天下潰畔禍卒<lb/>
在於二世之末長城之歌至今未絶賴聖漢初興為百<lb/>
姓請命平定天下至孝文皇帝閔中國未安偃武行文<lb/>
則斷獄數百民賦四十丁男三年而一事時有獻千里<lb/>
馬者詔曰鸞旗在前屬車在後吉行日五十里師行日<lb/>
<pb n="KR4h0106_WYG_002-6b"/>
三十里朕乗千里之馬獨先安之於是還馬與道里費<lb/>
而下詔曰朕不受獻也其令四方毋求來獻當此之時<lb/>
逸遊之樂絶竒麗之賂塞鄭衛之倡微矣夫後宫盛色<lb/>
則賢者隠處佞人用事則諍臣杜口而文帝不行故諡<lb/>
為孝文廟稱太宗至孝武皇帝元狩六年太倉之粟紅<lb/>
腐而不可食都内之錢貫朽而不可校乃探平城之事<lb/>
錄冒頓以來數為邊害籍兵厲馬因富民以攘服之西<lb/>
連諸國至于安息東過碣石以𤣥莵樂浪為郡北郤匈<lb/>
<pb n="KR4h0106_WYG_002-7a"/>
奴萬里更起營塞制南海以為八郡則天下斷獄萬數<lb/>
民賦數百造鹽鐡酒𣙜之利以佐用度猶不能足當此<lb/>
之時寇賊並起軍旅數發父戰死於前子鬭傷於後女<lb/>
子乗亭鄣孤兒號於道老母寡婦飲泣巷哭遥設虚祭<lb/>
想䰟乎萬里之外淮南王盜寫虎符隂聘名士闗東公<lb/>
孫勇等詐為使者是皆廓地泰大征伐不休之故也今<lb/>
天下獨有闗東闗東大者獨有齊楚民衆久困連年流<lb/>
離離其城郭相枕席於道路人情莫親父母莫樂夫婦<lb/>
<pb n="KR4h0106_WYG_002-7b"/>
至嫁妻賣子法不能禁義不能止此社稷之憂也今陛<lb/>
下不忍悁悁之忿欲驅士衆擠之大海之中快心幽㝠<lb/>
之地非所以救助饑饉保全元元也詩云蠢爾蠻荆大<lb/>
邦為讐言聖人起則後服中國衰則先畔動為國家難<lb/>
自古而患之久矣何況迺復其南方萬里之蠻乎貉越<lb/>
之人父子同川而浴相習以鼻飲與禽獸亡異本不足<lb/>
郡縣置也顓顓獨居一海之中霧露氣濕多毒草蟲蛇<lb/>
水土之害人未見敵戰士自死又非獨珠厓有珠犀瑇<lb/>
<pb n="KR4h0106_WYG_002-8a"/>
瑁也棄之不足惜不擊不損威其民譬猶魚鼈何足貪<lb/>
也臣竊以往者羌軍言之暴師曾未一年兵出不踰千<lb/>
里費四十餘萬萬大司農錢盡迺以少府禁錢續之夫<lb/>
一隅為不善費尚如此況於勞師逺攻亡士毋功乎求<lb/>
之往古則不合施之當今又不便臣愚以為非冠帶之<lb/>
國禹貢所及春秋所治皆可且無以為願遂棄珠厓專<lb/>
用恤闗東為憂<lb/>
　　李尋災異對<hi>漢書</hi>
<pb n="KR4h0106_WYG_002-8b"/>
陛下聖德尊天敬地畏命重民悼懼變異不忘疎賤之<lb/>
臣幸使重臣臨問愚臣不足以奉明詔竊見陛下新即<lb/>
位開大明除忌諱博延名士靡不並進臣尋位卑術淺<lb/>
過隨衆賢待詔食大官衣御府久汚玉堂之署比得召<lb/>
見亡以自效復特見延問至誠自以逢不世出之命願<lb/>
竭愚心不敢有所避庶幾萬分有一可采唯棄須臾之<lb/>
間宿留瞽言攷之文理稽之五經揆之聖意以參天心<lb/>
夫變異之來各應象而至臣謹條陳所聞易曰縣象著<lb/>
<pb n="KR4h0106_WYG_002-9a"/>
明莫大乎日月夫日者衆陽之長輝光所燭萬里同晷<lb/>
人君之表也故日將旦清風發羣隂伏君以臨朝不牽<lb/>
於色日初出炎以陽君登朝佞不行忠直進不蔽障日<lb/>
中輝光君德盛明大臣奉公日將入專以一君就房有<lb/>
常節君不修道則日失其度晻昧亡光各有云為其於<lb/>
東方作日初出時隂雲邪氣起者法為牽于女謁有所<lb/>
畏難日出後為近臣亂政日中為大臣欺誣日且入為<lb/>
妻妾役使所營間者日尤不精光明侵奪失色邪氣珥<lb/>
<pb n="KR4h0106_WYG_002-9b"/>
蜺數作本起於晨相連至昏其日出後至日中間差瘉<lb/>
小臣不知内事竊以日視陛下志操衰於始初多矣其<lb/>
咎恐有以守正直言而得辠者傷嗣害世不可不慎也<lb/>
唯陛下執乾剛之德强志守度毋聽女謁邪臣之態諸<lb/>
保阿乳母甘言悲辭之託斷而勿聽勉强大誼絶小不<lb/>
忍良有不得已可賜以貨財不可私以官位誠皇天之<lb/>
禁也日失其光則星辰放流陽不能制隂隂桀得作間<lb/>
者太白正晝經天宜隆德克躬以執不軌臣聞月者衆<lb/>
<pb n="KR4h0106_WYG_002-10a"/>
隂之長銷息見伏百里為品千里立表萬里連紀妃后<lb/>
大臣諸侯之象也朔晦正終始弦為繩墨望成君德春<lb/>
夏南秋冬北間者月數以春夏與日同道過軒轅上后<lb/>
受氣入太㣲帝廷楊光輝犯上將近臣列星皆失色厭<lb/>
厭如滅此為母后與政亂朝隂陽俱傷兩不相便外臣<lb/>
不知朝事竊信天文即如此近臣已不足杖矣屋大柱<lb/>
小可為寒心唯陛下親求賢士無彊所惡以崇社稷尊<lb/>
彊本朝臣聞五星者五行之精五帝司命應王者號令<lb/>
<pb n="KR4h0106_WYG_002-10b"/>
為之節度嵗星主嵗事為統首號令所紀今失度而盛<lb/>
此君指意欲有所為未得其節也又填星不避嵗星者<lb/>
后帝共政相留於奎婁當以義斷之熒惑往來亡常周<lb/>
歴兩宫作態低昻入天門上明堂貫尾亂宫太白發越<lb/>
犯庫兵寇之應也貫黄龍入帝庭當門而出隨熒惑入<lb/>
天門至房而分欲與熒惑為患不敢當明堂之精此陛<lb/>
下神靈故禍亂不成也熒惑厥弛佞巧依埶微言毁譽<lb/>
進類蔽善太白出端門臣有不臣者火入室金上堂不<lb/>
<pb n="KR4h0106_WYG_002-11a"/>
以時解其憂凶填嵗相守又主内亂宜察蕭牆之内毋<lb/>
忽親疎之㣲誅放佞人防絶萌芽以盪滌濁濊消散積<lb/>
惡毋使得成禍亂辰星主正四時當效於四仲四時失<lb/>
序則辰星作異今出於嵗首之孟天所以譴告陛下也<lb/>
政急則出蚤政緩則出晚政絶不行則伏不見而為彗<lb/>
茀四孟皆出為易王命四季皆出星家所諱今幸獨出<lb/>
寅孟之月葢皇天所以篤右陛下也宜深自改治國固不<lb/>
可以戚戚欲速則不逹經曰三載攷績三考黜陟加以<lb/>
<pb n="KR4h0106_WYG_002-11b"/>
號令不順四時既往不咎來事之師也間者春三月治<lb/>
大獄時賊隂立逆恐嵗小收季夏舉兵法時寒氣應恐<lb/>
後有霜雹之災秋月行封爵其月土溼奥恐後有雷雹<lb/>
之變夫以喜怒賞罰而不頋時禁雖有堯舜之心猶不<lb/>
能致和善言天者必有效於人設上農而欲冬田肉袒<lb/>
深耕汗出種之然猶不生者非人心不至天時不得也<lb/>
易曰時止則止時行則行動静不失其時其道光明書<lb/>
曰敬授人時故古之王者尊天地重隂陽敬四時嚴月<lb/>
<pb n="KR4h0106_WYG_002-12a"/>
令順之以善政則和氣可立致猶枹鼔之相應也今朝<lb/>
廷忽於時月之令諸侍中尚書近臣宜皆令通知月令<lb/>
之意設羣下請事若陛下出令有繆於時者當知争之<lb/>
以順時氣臣聞五行以水為本其星𤣥武婺女天地所<lb/>
紀終始所生水為凖平王道公正修明則百川理落脈<lb/>
通偏黨失綱則踊溢為敗書云水曰潤下隂動而卑不<lb/>
失其道天下有道則河出圖洛出書故河洛決溢所為<lb/>
最大今汝穎畎澮皆川水漂踊與雨水並為民害此詩<lb/>
<pb n="KR4h0106_WYG_002-12b"/>
十月之交所謂不寧不令百川沸騰者也其咎在於皇<lb/>
甫卿士之屬唯陛下留意詩人之言少抑外親大臣臣<lb/>
聞地道柔静隂之常義也地有上中下其上位震應妃<lb/>
后不順中位應大臣作亂下位應庶民離畔震或於其<lb/>
國國君之咎也四方中央連國歴州俱動者其異最大<lb/>
間者闗東地數震五星作異亦未大逆宜務崇陽抑隂<lb/>
以救其咎固志建威閉絶私路拔進英雋退不任職以<lb/>
彊本朝夫本彊則精神折衝本弱則招殃致凶為邪謀<lb/>
<pb n="KR4h0106_WYG_002-13a"/>
所陵聞往者淮南王作謀之時其所難者獨有汲黯以<lb/>
為公孫𢎞等不足言也𢎞漢之名相於今亡比而尚見<lb/>
輕何況亡𢎞之屬乎故曰朝廷亡人則為賊亂所輕其<lb/>
道自然也天下未聞陛下奇䇿固守之臣也語曰何以<lb/>
知朝廷之衰人人自賢不務於通人故世陵夷馬不伏<lb/>
櫪不可以趨道士不素養不可以重國詩曰濟濟多士<lb/>
文王以寧孔子曰十室之邑必有忠信非虚言也陛下<lb/>
秉四海之衆曾亡柱幹之固守聞於四境殆開之不廣<lb/>
<pb n="KR4h0106_WYG_002-13b"/>
取之不明勸之不篤傳曰土之美者善養禾君之明者<lb/>
善養士中人皆可使為君子詔書進賢良赦小過亡求備<lb/>
以博聚英雋如近世貢禹以言事忠切䝉尊榮當此之<lb/>
時士厲身立名者多禹死之後日日以衰及京兆尹王<lb/>
章坐言事誅滅智者結舌邪偽並興外戚顓命君臣隔<lb/>
塞至絶繼嗣女宫作亂此行事之敗誠可畏而悲也本<lb/>
在積任母后之家非一日之漸往者不可及來者猶可<lb/>
追也先帝大聖深見天意昭然使陛下奉承天統欲矯<lb/>
<pb n="KR4h0106_WYG_002-14a"/>
正之也宜少抑外親選練左右舉有德行道術通明之<lb/>
士充備天官然後可以輔聖德保帝位承大宗下至郎<lb/>
吏從官行能亡以異又不通一藝及博士無文雅者宜<lb/>
皆使就南畝以視天下明朝廷皆賢材君子於以重朝<lb/>
尊君滅凶致安此其本也臣自知所言害身不辟死亡<lb/>
之誅唯財留神反覆愚臣之言<lb/>
　<lb/>
　<lb/>
<pb n="KR4h0106_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻四十四</head> <lb/>
    <p>
<pb n="KR4h0106_WYG_044-1a"/>
欽定四庫全書<lb/>
　文編巻四十四<lb/>
　　　　　　　　　　　　明　唐順之　編<lb/>
　　民政一<hi>蘇轍</hi>
臣聞王道之至於民也其亦深矣賢人君子自潔於上<lb/>
而民不免為小人朝廷之間揖讓如禮而民不免為盜<lb/>
賊禮行於上而淫僻邪放之風起於下而不能止此猶<lb/>
未免為王道之未成也王道之本始於民之自喜而成<lb/>
<pb n="KR4h0106_WYG_044-1b"/>
於民之相愛而王者之所以求之於民者其粗始於力<lb/>
田而其精極於孝悌亷恥之際力田者民之最勞而孝<lb/>
悌亷恥者匹夫匹婦之所不恱强所最勞而使之有自<lb/>
喜之心勸所不恱而使之有相愛之意故夫王道之成<lb/>
而及其至於民其亦深矣古者天下之災水旱相仍而<lb/>
上下不相保此其禍起於民之不自喜於力田天下之<lb/>
亂盜賊放恣兵革不息而民不樂業此其禍起於民之<lb/>
不相愛而棄其孝悌亷恥之節夫自喜則雖有大勞而<lb/>
<pb n="KR4h0106_WYG_044-2a"/>
其事不遷相愛則雖有彊狠之心而顧其親戚之樂以<lb/>
不忍自棄於不義此二者王道之大權也方今天下之<lb/>
人狃於工商之利而不喜於農惟其最愚下之人自知<lb/>
其無能然後安於田畝而不去山林饑餓之民皆有盜<lb/>
跖趦趄之心而閨門之内父子交忿而不知反朝廷之<lb/>
上雖有賢人而其教不逮於下是故士大夫之間莫不<lb/>
以為王道之逺而難成也然臣竊觀三代之遺文至於<lb/>
詩而以為王道之成有所易而不難者夫人之不喜乎<lb/>
<pb n="KR4h0106_WYG_044-2b"/>
此是未得為此之味也故聖人之為詩道其耕耨播種<lb/>
之勤而述其歲終倉廩豐實婦子喜樂之際以感動其<lb/>
意故曰畟畟良耜俶載南畝播厥百穀實函斯活或來<lb/>
瞻女載筐及筥其饟伊黍其笠伊糾其鎛斯趙以薅荼<lb/>
蓼當此時也民既勞矣故為之言其室家來饁而慰勞<lb/>
之者以勉卒其事而其終章曰荼蓼朽止黍稷茂止穫<lb/>
之秷秷積之栗栗其崇如墉其比如櫛以開百室百室<lb/>
盈止婦子寧止殺時犉牡有捄其角以似以續續古之人<lb/>
<pb n="KR4h0106_WYG_044-3a"/>
當此之時歲功既畢民之勞者得以與其婦子皆樂於<lb/>
此休息閒暇飲酒食肉以自快於一歲則夫勤者有以<lb/>
自忘其勤盡力者有以輕用其力而狼戾無親之人有<lb/>
所慕恱而自改其操此非獨於詩云爾導之使獲其利<lb/>
而教之使知其樂亦如是也且民之性固安於所樂而<lb/>
恱於所利此臣所以為王道之無難者也蓋臣聞之誘<lb/>
民之勢逺莫如近而近莫如其所與競今行於朝廷之<lb/>
中而田野之民無遷善之心此豈非其逺而難至者哉<lb/>
<pb n="KR4h0106_WYG_044-3b"/>
明擇郡縣之吏謹法律之禁刑者布市而頑民不悛夫<lb/>
鄉黨之民其視郡縣之吏自以為非其比肩之人徒能<lb/>
畏其用法而袒背受笞於其前不為之愧此其勢可以<lb/>
及民之明罪而不可以及其隱慝此豈非其近而無所<lb/>
與競者邪惟其里巷親戚之間幼之所與同戲而壯之<lb/>
所與共事此其所與競者也臣愚以謂古者郡縣有三<lb/>
老嗇夫今可使推擇民之孝悌無過力田不惰為民之<lb/>
素所服者為之無使治事而使譏誚教誨其民之怠惰<lb/>
<pb n="KR4h0106_WYG_044-4a"/>
而無良者而歲時伏臘郡縣頗置禮焉以風天下使慕<lb/>
恱其事使民皆有愧恥勉强不服之心今不從民之所<lb/>
與競而教之而從其所素畏夫其所素畏者彼不自以<lb/>
為伍而何敢求望其萬一故教天下自所與競者始而<lb/>
王道可以漸至於下矣<lb/>
　　民政四<hi>蘇轍</hi>
臣聞管子治齊始變周法使兵民異處制國為二十一<lb/>
鄉其工商之鄉六而士鄉十五制鄙以為五屬立五大<lb/>
<pb n="KR4h0106_WYG_044-4b"/>
夫使各治一屬之政國中之士為兵鄙野之民為農農<lb/>
不知戰而士不知稼各治其事而食其力兵以衛農農<lb/>
以資兵發兵征行暴露戰鬬而農夫不知其勤深耕疾<lb/>
耨霑體塗足而兵卒不知其勞當是之時桓公南征伐<lb/>
楚濟汝踰方城望汶山北伐山戎刜零支斬孤竹西攘<lb/>
白狄踰太行渡辟耳之溪九合諸侯築夷儀城楚邱徜<lb/>
徉四方國無罷弊之民而天下諸侯徃來接應之不暇<lb/>
及秦孝公欲并海内商鞅為之倡謀使秦人莫不執兵<lb/>
<pb n="KR4h0106_WYG_044-5a"/>
以事戰伐而不得反顧而為農陰誘六國之民使專力<lb/>
以耕關中之田而無戰攻守禦之役二者更相為用而<lb/>
天下卒以不抗何者我能累累出兵不息而彼不能應<lb/>
我能外戰而内不乏食而彼必不戰而後食可足此二<lb/>
者管仲商鞅之深謀也自管仲死其遺謀舊䇿後世無<lb/>
復能用而獨其分兵與民之法遂至於今不廢何者其<lb/>
事誠有以便天下也今夫使農夫竭力以闢天下之地<lb/>
醵其所得以衣食天下之武士而免其死亡戰鬬之患<lb/>
<pb n="KR4h0106_WYG_044-5b"/>
此人之情誰不可者然當今天下之事與管仲商鞅之<lb/>
時則已大異矣古者霸王在上倉廪豐實百姓富足地<lb/>
利已盡而民未乏困當此之時謂之人有餘今天下之<lb/>
田疾耕不能徧而蓬蒿藜莠實盡其利人不得以為食<lb/>
而禽獸之所蕃息當是之時謂之地有餘古之聖人人<lb/>
有餘則務在於使人是以天下之人雖其甚蕃而舉無<lb/>
廢功地有餘則務在於闢地是以天下之地雖其甚寛<lb/>
而舉無遺力今也海内之田病於有餘而上之人務在<lb/>
<pb n="KR4h0106_WYG_044-6a"/>
於使人不已過哉臣觀京師之兵不下數十百萬沿邉<lb/>
大郡不下數萬人天下郡縣千人為輩而江淮漕運之<lb/>
卒不可勝計此亦已侈於使人矣且夫人不足而使人<lb/>
之制不為少減是謂逆天而違人昔齊桓之世人力可<lb/>
謂有餘矣而十五鄉之士不過三萬車不過八百乘何<lb/>
者懼不能乆也方今天下之地所當厚兵之處不過京<lb/>
師與西邉北邉之郡耳昔者太祖太宗既平天下四方<lb/>
逺國或數千里以為逺人險詖未可以盡知其情也故<lb/>
<pb n="KR4h0106_WYG_044-6b"/>
使關中之士徃而屯焉以鎮服其亂心及天下既安四<lb/>
海一家而因循久逺遂莫之變夫天下之兵莫如各居<lb/>
其鄉安其水土而習其險易而特病其不知戰故今世<lb/>
之患患在不教鄉兵而專任屯戍之士為抗賊之備且<lb/>
天下治平非沿邉之郡則山林匹夫之盜及其未集而<lb/>
誅之可以無事於大兵茍其有大盜則其為變故亦非<lb/>
戍兵數百千人之所能制若其要塞之地不可無備之<lb/>
處乃當厚其土兵以代之耳聞之古者良將之用兵不<lb/>
<pb n="KR4h0106_WYG_044-7a"/>
求其多而求其樂戰今之為兵之人夫豈皆樂乎為兵<lb/>
哉或者饑饉困躓不能以自存而或者年少無頼既入<lb/>
而不能以自脫蓋其間常有思歸者矣故臣欲罷其思<lb/>
歸之士以減屯戍之兵雖使去者大半臣以為處者猶<lb/>
可以足於事也蓋古者有餘則使之以寛而不足則使<lb/>
之以約茍必待其有餘而後能辦天下之事則無為貴<lb/>
智矣<lb/>
　　民政五<hi>蘇轍</hi>
<pb n="KR4h0106_WYG_044-7b"/>
臣聞近代以來天下之變備矣世之君子隨其破敗而<lb/>
為之立法補苴缺漏疏剔棼穢其為法亦已盡矣而後<lb/>
世之弊常不為之少息其法既立而旋亡其民暫享其<lb/>
利而不能久因循維持至於今世承百王之弊而獨受<lb/>
其責其病最為繁多而古人已行之遺䇿又莫不盡廢<lb/>
而不舉是以為國百有餘年而不至於治平者由此之<lb/>
故也蓋天下之多虞其始自井田之亡田制一敗而民<lb/>
事大壞紛紛而不可止其始也兼并之民衆而貧民失<lb/>
<pb n="KR4h0106_WYG_044-8a"/>
職貧者無立錐之地而富者連阡陌以勢相役收大半<lb/>
之稅耕者窮餓而不耕者得食以為不便故從而為之<lb/>
法曰限民名田貴者無過若干而貧者足以自養此董<lb/>
生之法也天下之人兼并而有餘則思以為驕奢驕奢<lb/>
之風行於天下則富者至有破其貲畜而貧者處於不<lb/>
若以爭爲盜而不知厭民皆有為盜之心則為之上者<lb/>
甚危而難安故為之法曰立制而明等使多者不得過<lb/>
而少者無所慕也以平風俗此賈生之法也民之為性<lb/>
<pb n="KR4h0106_WYG_044-8b"/>
豐年則食之而無餘饑年則轉死於溝壑而莫之救富<lb/>
商大賈乘其不足而貴賣之以重其災因其有餘而賤<lb/>
取之以待其弊予奪之柄歸於豪民而上不知收粒米<lb/>
狼戾而不為歛藜藿不繼而不為發故為之法曰賤而<lb/>
官為糴之以無傷農貴而官為發之以無傷末小饑則<lb/>
發小熟之斂中饑則發中熟之斂大饑則發大熟之斂<lb/>
此李悝之法也古者三代之兵出而為兵入而為農出<lb/>
兵臨敵則國有資糧之儲而兵罷役休則無復養兵之<lb/>
<pb n="KR4h0106_WYG_044-9a"/>
費及至後世海内多故而征伐不息以為害農故特設<lb/>
兵以辦天下之武事其始若不傷農者而要其終衣食<lb/>
之奉農亦必受其困故為之法曰不戰則耕以自養而<lb/>
耕之閒暇則習為擊刺以待冦至此趙充國之法也蓋<lb/>
古之遺制其可以施於今者甚多而臣不敢復以為説<lb/>
而此四者皆天下之所共知而不行者也夫知之而不<lb/>
行此其故何歟臣聞事固有可以無術而行者有時異<lb/>
事變無術而不可行者均民以名田齊衆以立制是無<lb/>
<pb n="KR4h0106_WYG_044-9b"/>
術而可以直行者也平糴以捄災屯田以寛農是無術<lb/>
而不可行者也古者賢君在上用度足而財不竭損其<lb/>
有餘以備民之所不足而不害於歲計今者歲入不足<lb/>
以為出國之經費猶有所不給而何暇及於未然之備<lb/>
古者將嚴而兵易使其兵安於劬勞故雖使為農而不<lb/>
敢亂今者天下之兵可使執勞者皆不知戰而可與戰<lb/>
者皆驕而不可使衣食豐溢而筋力疲憊且其平居自<lb/>
處甚倨而安肯為農夫之事乎故屯田平糴之利舉世<lb/>
<pb n="KR4h0106_WYG_044-10a"/>
以為不可復者由此之故也盍亦思其術矣臣嘗聞之<lb/>
賈人之治産也將欲有為而無以為資者不以其所以<lb/>
謀朝夕之利者為之也蓋取諸其不急之處而日蓄之<lb/>
徐徐而為之故其業不傷而事成夫天子之道食租衣<lb/>
稅其餘之取於民者亦非其正矣茶鹽酒鐵之類此近<lb/>
世之所設耳夫古之時未嘗有此四物者之用也而其<lb/>
為國亦無所乏絶臣愚以為可於其中擇取一焉而置<lb/>
之用度之外歲以為平糴之資且其既已置之用度之<lb/>
<pb n="KR4h0106_WYG_044-10b"/>
餘則不復有所顧惜而發之也輕發之也輕而後民獲<lb/>
其利其與今之所謂常平者亦已大異矣抑嘗聞之嘗<lb/>
已牧馬者不可使之畜豚彘馬彘之相去未能㡬也而<lb/>
猶且不可使今世之兵以為兵募之而欲彊之以為農<lb/>
此其不從固無足怪者今欲以兵屯田蓋亦告之以將<lb/>
屯田而募焉人固有無田以為農而願耕者從其願而<lb/>
使之則雖勞而無怨茍屯田之兵既多而可用則夫不<lb/>
耕而食者可因其死亡而勿復補以待其自衰矣嗟夫<lb/>
<pb n="KR4h0106_WYG_044-11a"/>
古之人其制天下之患其亦已畧盡矣而其守法者常<lb/>
至於怠惰而不舉是以世之弊常若近起於今者而不<lb/>
求古之遺法而依之以為治可不大悲矣哉<lb/>
　　民政六<hi>蘇轍</hi>
臣聞三代之時無兵役之憂降及近世有養兵之困而<lb/>
無興役之患至於今而養兵興役之事皆不得其當而<lb/>
可為之深憂蓋古者兵出於農而役出於民有農則不<lb/>
憂無兵而有民則不憂無役五口之家常有一人之兵<lb/>
<pb n="KR4h0106_WYG_044-11b"/>
而二十歲之男子歲有三日之役故其兵强而費不增<lb/>
役起而人素具雖有大兵大役而不憂事之不集至於<lb/>
兵罷役休而無日夜不息之費其後周衰井田破壞陵<lb/>
夷至於末世天下無復天子之田皆民之所自有天下<lb/>
之民不食天子之田是故獨賦其稅而不任之以死傷<lb/>
戰鬬之患天子有養兵之憂而天下無攻守劬勞之民<lb/>
以為大憂故調其財以為養兵之用而天下之役凡其<lb/>
所以轉輸漕運營建興築之事又皆出於民當此之時<lb/>
<pb n="KR4h0106_WYG_044-12a"/>
民之所以供上之令者三曰租曰調曰庸租者地之所<lb/>
當出調者兵之所當費庸者歲之所當役也故使之納<lb/>
粟於官以為田之租人入布帛以為兵之調歲役其力<lb/>
不役則出其力之所直以為役之庸此三者農夫皆兼<lb/>
為之而游惰末作之民亦不免於庸調運重漕逺天子<lb/>
不知其費而一出於民民歲役二旬而不役者當帛六<lb/>
十尺民亦不至於大苦故隋唐之間有養兵之困而無<lb/>
興役之患此其為法雖不若三代之兵不待天子之養<lb/>
<pb n="KR4h0106_WYG_044-12b"/>
然天下之役猶有可賴者皆民為之也及其後世又不<lb/>
能守乃始變法而為兩稅以至於今大下非有田者不<lb/>
可得而使而有田者之役亦不過奔走之用而不與天<lb/>
子之大事天下有大興築有大漕運則常患無以為使<lb/>
故廣募冗兵以供力役之急不知擊刺戰陣之法而坐<lb/>
食天子之俸由是國有武備之兵而又有力役之兵此<lb/>
二者其所以奉養之具皆出於農也而四海之游民無<lb/>
尺寸之庸調為農者常使陰出古者游民之所入而天<lb/>
<pb n="KR4h0106_WYG_044-13a"/>
子亦常兼任養兵興役之大患故夫兵役之弊當今之<lb/>
世可謂極矣臣愚以為天子平日無事而養兵不息此<lb/>
其事出於不得已惟其干戈旗鼓之攻而後可使任其<lb/>
責至於力役之際挽車船築宫室造城郭此非有死亡<lb/>
陷敗之危天下之民誠所當任而不辭不至以累兵革<lb/>
之人以重費天子之廪食然當今之所謂可役者不過<lb/>
曰農也而農已甚困蓋常使盡出天下之費矣而工商<lb/>
技巧之民與夫遊閒無職之徒常徧天下優游終日而<lb/>
<pb n="KR4h0106_WYG_044-13b"/>
無所役屬蓋周官之法民之無職事者出夫家之征今<lb/>
可使盡為近世之法皆出庸調之賦庸以養力役之兵<lb/>
而調以助農夫養武備之士而力役之兵可因其老疾<lb/>
死亡遂勿復補而使游民之丁代任其役如期而止以<lb/>
除其庸之所當入而其不役者則亦收其庸不使一日<lb/>
而闕蓋聖人之於天下不惟重乎茍㢘而無所求唯其<lb/>
能緩天下之所不給而節其太幸則雖有取而不害於<lb/>
為義今者雖能使游民無勞苦嗟歎之聲而常使農夫<lb/>
<pb n="KR4h0106_WYG_044-14a"/>
獨任其困天下之人皆知為農之不便則相率而事於<lb/>
末末衆而農衰則天子之所獨任者愈少而不足於用<lb/>
故臣欲收游民之庸調使天下無僥倖茍免之人而且<lb/>
以紓農夫之困茍天下之游民自知不免於庸調之勞<lb/>
其勢不耕則無以供億其上此又可驅而歸之於南畝<lb/>
要之千歲之後必將使農夫衆多而工商之類漸以衰<lb/>
息如此而後使天下舉皆從租庸調之制而去夫所謂<lb/>
兩稅者而兵役之憂可以稍緩矣<lb/>
<pb n="KR4h0106_WYG_044-14b"/>
　　民政七<hi>蘇轍</hi>
臣聞古者天下皆天子之人田畝之利衣食之用凡所<lb/>
以養生之具皆賴於天子權出於一而利不分於彊族<lb/>
民有奉上之憂而無役屬附麗之困是以民德其上而<lb/>
舉天下皆可使奉天子之役使至於末世天子之地轉<lb/>
而歸於豪民而天下之㳺民饑寒朝夕之柄天子不<lb/>
卹而以遺天下之富賈夫天子者豈與小民爭此尺寸<lb/>
之利也哉而其勢則有所不可何者民之有田者非皆<lb/>
<pb n="KR4h0106_WYG_044-15a"/>
躬耕之也而無田者為之耕無田者非有以屬於天子<lb/>
也而有田者拘之天子無田以予之而欲役其力也實<lb/>
難有田者授之以田視之以奴僕而可使無憾故夫今<lb/>
之農者非天子之農而富人之農也至於天下之游民<lb/>
販夫販婦工商技巧之族此雖無事乎田然日食其力<lb/>
而無以為朝夕之用則此亦將待人而生者也而天子<lb/>
不䘏其闕迺使富民持其贏餘貸其所急以為之父母<lb/>
故雖游民天子亦不可得而使而富者獨擅其利日役<lb/>
<pb n="KR4h0106_WYG_044-15b"/>
其力而不償其力之所直由此觀之則夫天下之民舉<lb/>
皆非天子之人而天子徒以位使之非皆得其歡心也<lb/>
夫天下之人獨有其田者廼使有以附屬於天子此其<lb/>
為衆豈足以當其下之仰給之民哉此亦足以見天子<lb/>
之所屬者已甚寡矣臣愚以為當今之勢宜收天下之<lb/>
田而歸之於上以業無田之農夫䘏小民之所急而奪<lb/>
豪民假貸之利以收游手之用故因其所便而為之計<lb/>
以為莫如收公田而貸民急夫陳蔡荆楚之地地廣而<lb/>
<pb n="KR4h0106_WYG_044-16a"/>
人少土皆公田而患無以耕之而呉越巴蜀之間拳肩<lb/>
側足以爭尋常尺寸之地安土重遷戀戀而不能去此<lb/>
非官為之畫䇿因其凶荒饑饉之歲乗其有願徙之心<lb/>
而遂徙之於不耕之公田則終不能以自去今欲待其<lb/>
已去而收其田畝籍其室廬田為公田室為公室以授<lb/>
無田之民使天下雖富庶之邦亦常有天子之田而又<lb/>
因其籍没積而勿復鬻募天下之丁男使分耕其中而<lb/>
無使富民端坐而欲收公田之遺利使天下之農夫稍<lb/>
<pb n="KR4h0106_WYG_044-16b"/>
可以免僕𨽻之辱而得上麗於天子而其新徙之民耕<lb/>
牛室屋飲食器皿之類有所不備又皆得以貸於國可<lb/>
以無失其所夫所謂貸者雖其為名近於商賈市井之<lb/>
事然其為意不可以不察也天下之民無田以為農而<lb/>
又無財以為工商禁而勿貸則其勢不免轉死於溝壑<lb/>
而使富民為貸則有相君臣之心用不仁之法而收大<lb/>
半之息其不然者亦不免於脱衣避屋以為質民受其<lb/>
困而上不享其利徒使富民執予奪之權以豪役鄉里<lb/>
<pb n="KR4h0106_WYG_044-17a"/>
故其勢莫如官貸以賙民之急周官之法使民之貸者<lb/>
與其有司辨其貴賤而以國服為息今可使郡縣盡貸<lb/>
而任之以其土著之民以防其逋逃竄伏之姦而一夫<lb/>
之貸無過若干春貸以歛繒帛夏貸以收秋實薄收其<lb/>
息而優之使之償之無難而又時免其息之所當入以<lb/>
收其心使民得脱於奴𨽻之中而獲自屬於天子如此<lb/>
則天下之游民可得而使而富民之貸可以不禁而自<lb/>
息然臣以為收公田者其利逺非可以歲月之間而待<lb/>
<pb n="KR4h0106_WYG_044-17b"/>
其成也要之數十百年則天下之農夫可使大半皆天<lb/>
子之農若夫所謂貸民急者則可以朝行而夕獲其利<lb/>
此最當今之急務也<lb/>
　　民政八<hi>蘇轍</hi>
臣聞古者建都立邑相其邱陵原隰而利其水泉之道<lb/>
通其所無而導其所有使民日取而不盡安居於中而<lb/>
無慕於外利各安其土樂其業無來去遷徙之心膏腴<lb/>
之鄉民不加多而貧瘠之處民不加少天下之戸平均<lb/>
<pb n="KR4h0106_WYG_044-18a"/>
若一皆足以供其郡縣之役使而無所乏困蓋今天下<lb/>
所謂通都大邑千里之城萬戸之郭其陰陽向背與其<lb/>
山林原隰之勢陂池泉水之利皆秦漢以來所謂創置<lb/>
摹畫使足以衣食其民而無乏絶者也臣嘗讀周詩公<lb/>
劉之一篇其言自戎遷豳之際登高望逺以求其可居<lb/>
之地與其可用之物莫不詳悉而曲盡其詩曰篤公劉<lb/>
逝彼百泉瞻彼溥原廼陟南岡廼觀於京篤公劉既溥<lb/>
既長既景廼岡相其陰陽觀其流泉篤公劉於豳斯館<lb/>
<pb n="KR4h0106_WYG_044-18b"/>
涉渭為亂取礪取鍜夫古之君子居於其邦其欲知民<lb/>
之所利與器用之所出蓋如此其詳也及觀史記貨殖<lb/>
列傳郡國之所有東方之桑麻魚鹽南方之竹木魚稻<lb/>
與西方之五穀畜牧北方之棗栗裘馬則凡一方之所<lb/>
有皆可以備養生送死之具導之有方而取之有法則<lb/>
其民豐樂饒足老死而無憾及行天下覽其山林藪澤<lb/>
之所生與其民之所有徃徃與古不類夫自大江以北<lb/>
漢水之側三代之時列國數十楚人都於荆州其在戰<lb/>
<pb n="KR4h0106_WYG_044-19a"/>
國最為强大外抗羣蠻内禦㤗晉常以其兵横於天下<lb/>
計其所都安肯用瘠鹵墝埆之地而當今自楚之北至<lb/>
於唐鄧汝潁陳蔡許洛之間平田萬里農夫逃散不生<lb/>
五穀荆棘布野而地至肥壤泉源陂澤之迹迤邐猶在<lb/>
其民不知水耕之利而長吏又不以為意一遇水旱民<lb/>
乏菜茹徃者因其死䘮流亡廢縣罷鎮者蓋徃徃是矣<lb/>
臣聞善為政者不用甲兵不斥疆畍興利除害教民稼<lb/>
穡收歛倍稱而獲兼地之福今者舉千里之地廢之為<lb/>
<pb n="KR4h0106_WYG_044-19b"/>
墟以養禽獸而不甚顧惜此與私割地以予人何異嘗<lb/>
聞之於野人自五代以來天下䘮亂驅民為兵而唐鄧<lb/>
蔡汝之間故陂舊隄遂以堙廢而不治至今百有餘年<lb/>
其間猶未甚逺也蓋修敗補缺或亦旬月之故耳而獨<lb/>
患為吏者莫以為事若夫許州非有洪河大江之衝而<lb/>
每年盛夏衆水決溢無以救禦是以民常苦饑而不樂<lb/>
其俗夫許諸侯之故邦魏武之所都而唐節度之所治<lb/>
使歲輒被水而五穀不熟則其當時軍旅之費宗廟朝<lb/>
<pb n="KR4h0106_WYG_044-20a"/>
廷之用將何以供之此豈非近世之弊因循不治以至<lb/>
此哉然此廼特臣之所見而天下之廣又安能備知蓋<lb/>
嘗以為方今之患生於太怯而成於牽俗太怯則見利<lb/>
而不敢為牽俗則自顧而愛其身夫是以天下之事舉<lb/>
皆不成而何獨在此臣欲破其牽俗之風而壯其太怯<lb/>
之氣意凡天下貧窶破散之郡縣使皆擇善事能幹之<lb/>
人而徃為之長因其去也而天子親諭以此使得稍久<lb/>
於其任而察其人民多田野闢者書以為課何者此非<lb/>
<pb n="KR4h0106_WYG_044-20b"/>
難辦之事是以不待非常之才而後能濟惟其弛放怠<lb/>
惰是以至此今誠少嚴其事使為吏者知上之屬意於<lb/>
此十歲之後臣以為此必為富壤之區而方今天下重<lb/>
任之處亦可漸減而取諸此矣<lb/>
　　民政九<hi>蘇轍</hi>
臣聞天下有二病好戰則財竭而民貧畏戰則多辱而<lb/>
無威欲民之無貧則無疾夫無威欲君之無辱則無望<lb/>
乎財之不竭此二患者天下未嘗兼有也古之人君各<lb/>
<pb n="KR4h0106_WYG_044-21a"/>
從其所安而處其偏是以不獲全享其利而亦未嘗兼<lb/>
受其病者昔匈奴之於漢可以見矣文景之世天下治<lb/>
安民至老死不知征役之勞府庫盈溢其賦於民者三<lb/>
十而取一可謂至盛矣然而匈奴傲慢侵侮至甚不遜<lb/>
輸金繒納錦繡天子之至辱也而文景不以為意以求<lb/>
全其民至於武帝不忍數世之忿盡天下之鋭而攻之<lb/>
闢地千里斬馘百萬匈奴之民死者大半洗除先帝之<lb/>
宿恥而夸大中國之氣得志滿意無以加矣而内自疲<lb/>
<pb n="KR4h0106_WYG_044-21b"/>
弊中民之家大抵皆破無復千金之戸此二者皆有所<lb/>
就其成功是以有所忍而不顧而智者之論已謂非中<lb/>
國之長算矣今者中國之弊在於畏戰畏戰固多辱矣<lb/>
而民又不免於貧無就其利而偏被其害重賦厚歛以<lb/>
為二邉之賂國辱而民困蓋今世之病已極矣賢人君<lb/>
子竭其智慮以求安其民而常為敵兵之所擾天子欲<lb/>
使其澤下布四海而海内常為夷狄之所困此其弊蓋<lb/>
有原矣二邉之賂不絶是以天下之賦歛雖知其甚重<lb/>
<pb n="KR4h0106_WYG_044-22a"/>
而不可輕天下之賦歛甚重而不可輕是以天下之民<lb/>
雖知其甚困而不可得而安也故臣於民政之終而特<lb/>
備論其要云蓋方今天下之議莫不以為二邉之賂不<lb/>
可去也獨其勇者則曰寧戰而無賂戰未必敗而賂必<lb/>
至於乏困臣竊以為此古之漢武帝唐太宗堅忍而不<lb/>
顧者足以行之然亦有所犯天下之至危何者吾民之<lb/>
不戰久矣用不戰之民而待必戰之敵竊恐世俗之難<lb/>
之也夫古者霸王之臣因敗而成功轉禍而為福若反<lb/>
<pb n="KR4h0106_WYG_044-22b"/>
覆手之間耳桓公見脅於曹沫欲背其盟管仲因而信<lb/>
之以自結於諸侯桓公襲蔡本以誅少姬之罪管仲因<lb/>
而伐楚責包茅之不入而諸侯大服臣竊韙之方今二<lb/>
邊之賂雖有所不得已而然者然其勢偶有似夫戰國<lb/>
之際以謀相傾而陰相潰者是故臣欲因而成之以潛<lb/>
破二冦之國古語有之曰將欲取之必固予之昔者晉<lb/>
之取虞越之取呉冒頓之取東胡石勒之取王浚此四<lb/>
者皆其予之之力也夫鄰國之患唯其相忌而相伺以<lb/>
<pb n="KR4h0106_WYG_044-23a"/>
不敢相易是以其慮詳宻而難圖今夫中國之不競亦<lb/>
已久矣彼其相視以為無能為者非一日也然猶未肯<lb/>
釋然而無疑夫惟釋然而無疑而後其國可取今吾猶<lb/>
有所齟齬於其間彼以吾為猶有不服之心是以君臣<lb/>
相視而未敢懈蓋古之英雄能忍一朝之恥而全百世<lb/>
之利臣以為當今之計禮之當加恭待之當加厚使者<lb/>
之徃無求以言勝之而其使之來者亦無求以言犯之<lb/>
凡皆務以無逆其心而陰惰其志使之深樂於吾之賄<lb/>
<pb n="KR4h0106_WYG_044-23b"/>
賂而意不在我而吾亦自治於内蒐兵揀馬擇其精鋭<lb/>
而損其數以外見至弱之形而内收至强之實作内政<lb/>
以寓軍令凡皆務以自損吾彊大之勢而見吾衰弱之<lb/>
狀使之安然無所顧忌而益以怠傲不過數年彼日以<lb/>
無備而吾日以充實彼猶將以吾為不足與也而有無<lb/>
厭之求彼怠而吾奮彼驕而吾怒及此而與之戰此所<lb/>
謂敗中之勝而弱中之强者也嗟夫方今之事其勢亦<lb/>
有二而已矣能奮一朝之勞而盡力以攻之則其後可<lb/>
<pb n="KR4h0106_WYG_044-24a"/>
以大安而其始也不免有歲月之勤能忍一朝之辱而<lb/>
自損以驕之則其後可以驟勝而其始也不免有歲月<lb/>
之恥此二䇿者皆足以謀人之國敗人之兵而有勝矣<lb/>
而臣竊謂今世之所安者必其予之而驕之者也嗟夫<lb/>
智能攻之則以洗天下之大慚不能攻之則驕之而圖<lb/>
其後未有不能攻之又不能驕之而拱手以望其成功<lb/>
者方今每歲委百萬之資以予人而不能使人無疑其<lb/>
有不服之心罄竭四海而其終不能以成事特幸其一<lb/>
<pb n="KR4h0106_WYG_044-24b"/>
時之安而欲得其閒隙之際以治天下天下安可得而<lb/>
治哉<lb/>
　　民政十<hi>蘓轍</hi>
臣聞禦戎有二道屯兵以待其來出兵以乗其弊方今<lb/>
二邉固嘗已屯重兵矣而天下之議以為中國之兵無<lb/>
由而出而臣以為不然何者斂天下之財以奉敵兵彼<lb/>
求之無厭則吾之應之將有所不稱其意大抵不過數<lb/>
十年之間用兵之釁不發於彼之不悦則發於吾之不<lb/>
<pb n="KR4h0106_WYG_044-25a"/>
忍此亦其勢之不可逃者也方其無事之時中國既不<lb/>
得不畜兵於邉而及其有間又必將出兵而乗其弊此<lb/>
二者不可不素為之所也今每歲發郡縣之兵以戍邉<lb/>
此其未戰之謀也而臣未知其所以為戰之術臣聞古<lb/>
者三代之制未有戍邉之役六國之際燕趙最被邉患<lb/>
而當其時西備秦東備齊南備楚内備韓魏千里之國<lb/>
而其四境莫不皆有所備則其所以備胡者安得戍卒<lb/>
而用之計亦不過其沿邉之民自為卒伍以制其侵略<lb/>
<pb n="KR4h0106_WYG_044-25b"/>
而已戍邉之謀始於秦漢内無敵國之虞而郡縣之兵<lb/>
材官蹶張皆出於民之為役其法月為更卒已復為正<lb/>
一歲屯戍以次相氶而迭相更代邉鄙之民不可使常<lb/>
為兵是以不得不驅中原之民而納之塞下以捍冦賊<lb/>
故其戍邉之兵歲初而來歲終而去寒暑不相安險易<lb/>
不相習勇怯不相程志氣不相企上無顧於墳墓而下<lb/>
無愛於妻子平居憂愁無聊無樂土之心而緩急茍免<lb/>
無死戰之意不可盡得其用古之謀臣鼂錯陸贄之徒<lb/>
<pb n="KR4h0106_WYG_044-26a"/>
蓋嘗以為言矣而况乎今世之兵皆天子之所廪食以<lb/>
終其身在秦則廪於秦在趙則廪於趙不可一日而闕<lb/>
非如漢之戍卒尚有休罷更代之期也然猶守此區區<lb/>
既徃之陳迹豈不惑哉且舉中原之士而屯之於邉雖<lb/>
無死傷戰鬬之患而其心常自以為出征行役苦寒暴露<lb/>
為國勞苦凡國家之所以美衣豐食以養我者止為此<lb/>
等事也故士卒百萬端坐而食不知行陣之勞不見鋒<lb/>
刃之危而皆已自負以為有勞於國其勢不可有所復<lb/>
<pb n="KR4h0106_WYG_044-26b"/>
使此其弊在於使之不得其道耳今夫陰伺二虜之怠<lb/>
而出兵以逐利於塞外此誠今世之至計也而臣竊恐<lb/>
緩急之際士卒皆已自負而不可用且夫人之情嘗已<lb/>
用其力則其心自滿而不復求報其上士無求報之心<lb/>
則不可以與之犯大難而涉大勞惟其飽食而無所試<lb/>
優游無為以觀夫人之成功而不得自効者則其氣剛<lb/>
銳而其心不倦古之善用兵者惟能及其心之未倦而<lb/>
用其鋭氣是以其兵無敵於天下臣愚以為方今之計<lb/>
<pb n="KR4h0106_WYG_044-27a"/>
内郡之兵當常在内而不以戍邉戍邉之兵當常戍邉<lb/>
而不待内郡之戍卒募内郡之兵其樂徙邉者而稍厚<lb/>
之不足則募民之樂為邉兵者以足之使二邉有一定<lb/>
不遷之兵而頗損内郡之衆計其内外之數相通如舊<lb/>
而止平居無事以此備邉而一旦欲有所攻奪掩襲則<lb/>
獨發内郡之卒使二者各思致其勇力以報其上鋭而<lb/>
用之惰而置之屯兵歴年而士無所怨其勞出兵千里<lb/>
而士無所憾其逺兵入則出者得以休息而無乗塞之<lb/>
<pb n="KR4h0106_WYG_044-27b"/>
苦兵出則守者閒暇而無行役之困交相為用如循環<lb/>
之無端而不可竭此其與今世之法竭天下以養兵守<lb/>
亦使此戰亦使此未戰而士卒皆怠者其亦少異矣<lb/>
　<lb/>
　<lb/>
　<lb/>
　<lb/>
　文編巻四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻十六</head> <lb/>
    <p>
<pb n="KR4h0106_WYG_016-1a"/>
欽定四庫全書<lb/>
　文編巻十六<lb/>
　　　　　　　　　　　　明　唐順之　編<lb/>
　　論乞不受吕紹寜所進羨餘錢劄子<hi>歐陽修</hi>
臣風聞轉運使吕紹寧纔至淮南便進見錢十萬貫不<lb/>
知是否臣見兵興以來天下困弊者非獨備邊之費半<lb/>
由官吏攘之今三司自為闕錢累於東南剗刷及以穀<lb/>
帛囘易則南方庫藏豈有剩錢閭里編民必無藏鏹故<lb/>
<pb n="KR4h0106_WYG_016-1b"/>
淮甸近嵗號為錢荒不知紹寧纔至淮南用何術於何<lb/>
處得此錢以進若將官庫錢上進則逐路合使錢處甚<lb/>
多必致闕乏若於民間科率則人力豈任且十萬緡錢<lb/>
國家得之所益至㣲外處取之為害不細徃年李定王<lb/>
逵輩皆刻剝疲民進奉至今南方嗟怨况今年江淮王<lb/>
倫大驚刦後繼以蝗旱為孽民間困窘尤要撫存而紹<lb/>
寧欺罔朝廷妄有進獻伏乞特降指揮下别路選差一<lb/>
精彊官將淮南一路見管錢帛磨勘大數取見紹寧所<lb/>
<pb n="KR4h0106_WYG_016-2a"/>
進何處得來茍涉欺妄乞賜重行朝典其所進錢伏乞<lb/>
聖慈拒而不受以彰朝廷均䘏外方防禦姦吏刻剝之<lb/>
意取進止<lb/>
　　再論積欠六事四事劄子<hi>蘇軾</hi>
元祐七年六月十六日龍圗閣學士左朝奉郎知揚州<lb/>
蘇軾劄子奏臣巳具積欠六事及舊所論四事上奏臣<lb/>
聞之孟子曰以不忍人之心行不忍人之政若陛下初<lb/>
無此心則臣亦不敢必望此政屢言而屢不聴亦可以<lb/>
<pb n="KR4h0106_WYG_016-2b"/>
止矣然臣猶孜孜強聒不已者蓋由陛下實有此心而<lb/>
為臣子所格沮也竊觀即位之始發政施仁天下聳然<lb/>
望太平於朞月今者八年而民益貧此何道也願陛下<lb/>
深思其故若非積欠所壓自古至今豈有行仁政八年<lb/>
而民不蘇者哉臣前所論四事不為不切而經百餘日<lb/>
略不施行臣既論奏不巳執政乃始奏云初不見臣此<lb/>
疏遂奉聖㫖令臣别録聞奏意謂此奏朝上而夕行今<lb/>
又二年於此矣以此知積欠之事大臣未欲施行也若<lb/>
<pb n="KR4h0106_WYG_016-3a"/>
非陛下留意痛與指揮只作常程文字降出仍却作熟<lb/>
事進呈依例送户部㸔詳則萬無施行之理臣人㣲言<lb/>
輕不足計較所惜陛下赤子日困日急無復生理也臣<lb/>
又竊料大臣必云今者西邊用兵急於財利未可行此<lb/>
臣謂積欠之在户部者其數不貲實似可惜若實計州<lb/>
縣催到數目經涉嵗月積欠之在户部者累毫何足以<lb/>
助經費之萬一臣願聖主特出英斷早賜施行臣訪聞<lb/>
浙西饑疫大作蘇湖秀三州人死過半雖積水稍退露<lb/>
<pb n="KR4h0106_WYG_016-3b"/>
出泥田然皆無土可作田塍有田無人有人無糧有糧<lb/>
無種有種無牛殍死之餘人如鬼腊臣竊度此三州之<lb/>
民朝廷加意惠養仍須官吏得人十年之後庶可完復<lb/>
書曰制治於未亂保邦於未危浙西災患若於一二年<lb/>
前上下疚心同方拯濟其勞費殘弊必不至若今之甚<lb/>
也臣知杭州日豫先奏乞下發運司多糴米斛以備來<lb/>
年拯濟饑民聖明埀察支賜緡錢百萬收糴而發運使<lb/>
王覿堅稱米貴不糴是年米雖稍貴而比之次年春夏<lb/>
<pb n="KR4h0106_WYG_016-4a"/>
猶為甚賤縱使貴糴尚勝於無而覿執所見終不肯收<lb/>
糴顆粒是致次年拯濟失備上下共知而不詰問小人<lb/>
淺見只為朝廷惜錢不為君父惜民類皆如此淮南東<lb/>
西諸郡累歲災傷近者十年逺者十五六年矣今來夏<lb/>
田一熟民於百死之中㣲有生意而監司爭言催欠使<lb/>
民反思凶年嗟怨之氣必復致水旱欲望聖慈救之於<lb/>
可救之前莫待如浙西救之於不可救之後也臣敢昧<lb/>
死請内降手詔云訪聞淮浙積欠最多累嵗災傷流殍<lb/>
<pb n="KR4h0106_WYG_016-4b"/>
相屬今來淮南始獲一麥浙西未保豐凶應淮南東西<lb/>
浙西諸般欠負不問新舊有舊官本竝特與權住催理<lb/>
一年使久困之民稍知一飽之樂仍更别賜指揮行下<lb/>
臣所言六事四事今諸路安撫鈐轄司推類講求與天<lb/>
下疲民一洗瘡痏則猶可望太平於數年之後也臣伏<lb/>
覩詔書以五月十六日册立皇后本枝百世天下大慶<lb/>
孟子有言詩曰古公亶父來朝走馬率西水滸至于岐<lb/>
下爰及姜女聿來胥宇當是時也内無怨女外無曠夫<lb/>
<pb n="KR4h0106_WYG_016-5a"/>
此周之所以王也今陛下膺此大慶猶不念積欠之民<lb/>
流離道路室家不保鬻田質子以輸官者乎若親發徳<lb/>
音力行此事所全活者不知幾千萬人天監不逺必為<lb/>
子孫無疆之福臣不勝拳拳孤忠昧死一言取進止<lb/>
　　上五事劄子<hi>王安石</hi>
陛下即位五年更張改造者數千百事而為書具為法<lb/>
立而為利者何其多也就其多而求其法最大其効最<lb/>
晚其議論最多者五事也一曰和戎二曰青苗三曰免<lb/>
<pb n="KR4h0106_WYG_016-5b"/>
役四曰保甲五曰市易今青唐洮河幅貟三千餘里舉<lb/>
戎羌之衆二十萬獻其地因為熟户則和戎之䇿巳効<lb/>
矣昔之貧者舉息之於豪民今之貧者舉息之於官官<lb/>
薄其息而民救其乏則青苗之令已行矣惟免役也保<lb/>
甲也市易也此三者有大利害焉得其人而行之則為<lb/>
大利非其人而行之則為大害緩而圖之則為大利急<lb/>
而成之則為大害傳曰事不師古以克永世非說攸聞<lb/>
若三法者可謂師古矣然而知古之道然後能行古之<lb/>
<pb n="KR4h0106_WYG_016-6a"/>
法此臣所謂大利害者也蓋免役之法出於周官所謂<lb/>
府史胥徒王制所謂庶人在官者也然而九州之民貧<lb/>
富不均風俗不齊版籍之髙下不足據今一旦變之則<lb/>
使之家至户到均平如一舉天下之役人人用募釋天<lb/>
下之農歸於畎畝茍不得其人而行則五等必不平而<lb/>
募役必不均矣保甲之法起於三代丘甲管仲用之齊<lb/>
子産用之鄭商君用之秦仲長統言之漢而非今日之<lb/>
立異也然而天下之人鳬居雁聚散而之四方而無禁<lb/>
<pb n="KR4h0106_WYG_016-6b"/>
也者數千百年矣今一旦變之使行什伍相維隣里相<lb/>
屬察姦而顯諸仁宿兵而藏諸用茍不得其人而行之<lb/>
則搔之以追呼駭之以調發而民心搖矣市易之法起<lb/>
於周之司市漢之平凖今以百萬緡之錢權物價之輕<lb/>
重以通商而貫之令民以嵗入數萬緡息然甚知天下<lb/>
貨賄未甚行竊恐希功幸賞之人速求成効於年歲之<lb/>
間則吾法隳矣臣故曰三法者得其人緩而謀之則為<lb/>
大利非其人急而成之則為大害故免役之法成則農<lb/>
<pb n="KR4h0106_WYG_016-7a"/>
時不奪而民力均矣保甲之法成則寇亂息而威勢彊<lb/>
矣市易之法成則貨賄通流而國用饒矣<lb/>
　　劄子一首<hi>歐陽修</hi>
臣伏見朝廷議濮安懿王典禮兩制禮官請稱皇伯中<lb/>
書之議以謂事體至大理宜慎重必合典故方可施行<lb/>
而皇伯之稱考於經史皆無所據方欲下三省百官博<lb/>
訪羣議以求其當陛下屈意手詔中罷而衆論紛然至<lb/>
今不已臣以為衆論雖多其説不過有三其一曰宜稱<lb/>
<pb n="KR4h0106_WYG_016-7b"/>
皇伯者是無稽之臆説也其二曰簡宗廟致水災者是<lb/>
厚誣天人之言也其三曰不當用漢宣哀為法以干亂<lb/>
統紀者是不廣本末之論也臣請為陛下條列而辨之<lb/>
謹按儀禮喪服記曰為人後者為其父母報報者齊衰<lb/>
期也謂之降服以明服可降父母之名不可改也又按<lb/>
開元開寳禮國朝五服年月喪服令皆云為人後者為<lb/>
其所生父齊衰不杖期葢以恩莫重於所生故父母之<lb/>
名不可改義莫重於所繼故寧抑而降其服此聖人所<lb/>
<pb n="KR4h0106_WYG_016-8a"/>
制之禮著之六經以為萬世法者是中書之議所據依<lb/>
也若所謂稱皇伯者考於六經無之方今國朝見行典<lb/>
禮及律令皆無之自三代之後秦漢以來諸帝由藩邸<lb/>
入繼大統者亦皆無之可謂無稽之臆説矣夫儀禮者<lb/>
聖人六經之文開元禮者有唐三百年所用之禮開寳<lb/>
通禮者聖宋百年所用之禮五服年月及喪服令亦皆<lb/>
祖宗累朝所定方今天下共行之制今議者皆棄而不<lb/>
用直欲自用無稽之臆説此所以不可施行也其二曰<lb/>
<pb n="KR4h0106_WYG_016-8b"/>
簡宗廟致水災者臣伏以上天降災皆主人事故自古<lb/>
聖王逢災恐懼多求闕政而修之或自知過失而改悔<lb/>
之庶幾以塞天譴然皆須人事已著於下則天譴為形<lb/>
於上今者濮王之議本因兩制禮官違經棄禮用其無<lb/>
稽之臆説欲定皇伯之稱中書疑其未可施行乃考古<lb/>
今典禮雖有明據亦未敢自信而自專方更求下外廷<lb/>
博議而陛下遽詔中罷欲使有司徐求典禮是則臣下<lb/>
慎重如此人君謙畏如此君臣不敢輕議妄舉而天遽<lb/>
<pb n="KR4h0106_WYG_016-9a"/>
譴怒殺人害物此臣所謂厚誣天也議猶未決仍罷不<lb/>
議而便謂兩統二父以致天災者厚誣人也其三引漢<lb/>
宣哀之事者臣謹按漢書宣帝父曰悼皇考初稱親諡<lb/>
曰悼置奉邑寢園而已其後改親稱皇考而立廟京師<lb/>
皇考者親之異名爾皆子稱其父之名也漢儒初不以<lb/>
為非也自元帝以後貢禹韋元成等始建毁廟之議數<lb/>
十年間毁立不一至哀帝時大司徒平晏等百四十七<lb/>
人奏議云親諡曰悼裁置奉邑皆應經義是不非宣帝<lb/>
<pb n="KR4h0106_WYG_016-9b"/>
稱史皇孫為親也所謂應經義者即儀禮云為人後者<lb/>
為其父母報是也惟其立廟京師亂漢祖宗昭穆故晏<lb/>
等以謂兩統二父非禮宜毁也定陶恭王初但號共皇<lb/>
立廟本國師丹亦無所議至其後立廟京師欲去定陶<lb/>
不繫以國有進於漢統之漸丹遂大非之故丹議云定<lb/>
陶恭皇諡號已前定議不得復改而但論立廟京師為<lb/>
不可爾然則稱親置園皆漢儒所許以為應經義者惟<lb/>
去其國號立廟京師則不可爾今言事者不究朝廷本<lb/>
<pb n="KR4h0106_WYG_016-10a"/>
議何事不尋漢臣所非者何事此臣故謂不原本末也<lb/>
中書之議本謂稱皇伯無稽而禮經有不改父名之義<lb/>
方議名號猶未定故尊崇之禮皆未及議而言事者便<lb/>
引漢去定陶國號立廟京師之事厚誣朝廷以為干亂<lb/>
大統何其過論也夫去國號而立廟京師以亂祖宗昭<lb/>
穆此誠可非之事若果為此議宜乎指臣等為姦邪之<lb/>
臣而人主有過舉之失矣其如陛下之意未嘗及此而<lb/>
中書亦初無此議而言事者不原本末過引漢世可非<lb/>
<pb n="KR4h0106_WYG_016-10b"/>
之事以為說而外庭之臣又不審知朝廷本議如何但<lb/>
見言事者云云遂以為欲知非禮干亂統紀信為然矣<lb/>
是以衆口一辭紛然不止而言事者欲必遂其皇伯無<lb/>
稽之說牽引天災恐廹人主而中書守經執禮之議又<lb/>
指以為姦邪之言朝廷以言事之臣禮當優容不欲與<lb/>
之爭辨而外庭羣論又不可家至而戸曉是非之禮不<lb/>
辨上下之情不通此所以呶呶而不止也夫為人後者<lb/>
既以所後為父矣而聖人又存其所生父名者非曲為<lb/>
<pb n="KR4h0106_WYG_016-11a"/>
之意也蓋自有天地以來未有無父而生之子也旣有<lb/>
父而生則不可諱其所生矣夫無子者得以宗子為後<lb/>
是禮之所許也然安得無父而生之子以為後乎此聖<lb/>
人所以不諱無子者立人之子以為後亦不諱為人後<lb/>
者有父而生葢不欺天不誣人也故為人後者承其宗<lb/>
之重任其子之事而不得復歸於本宗其所生父母亦<lb/>
不得往與其事至於喪服降而抑之一切可以義斷惟<lb/>
其父母之名不易者理不可易也易之則欺天而誣人<lb/>
<pb n="KR4h0106_WYG_016-11b"/>
矣子為父母服謂之正服出為人後者為本生父母齊<lb/>
衰期謂之降服又為所後父斬衰三年謂之義服今若<lb/>
以本生父為皇伯則濮安懿王為從祖父反為小功而<lb/>
濮王夫人是本生嫡母也反為義服自宗懿巳下本生<lb/>
兄弟於禮雖降猶為大功是禮之齊衰期今反為小功<lb/>
禮之正服今反為義服上於濮王父也反服小功於宗<lb/>
懿等兄弟也反服大功此自古所以不稱所生父為伯<lb/>
父叔父者稱之則禮制乖違人倫錯亂如此也伏惟陛<lb/>
<pb n="KR4h0106_WYG_016-12a"/>
下聰明睿聖理無不燭今衆人之議如彼中書之議如<lb/>
此必將從衆乎則衆議不見其可欲違衆乎則自古為<lb/>
國未有違衆而能舉事者伏願陛下霈然下詔明告中<lb/>
外以皇伯無稽決不可稱而今所欲定者正名號爾至<lb/>
於立廟京師干亂統紀之事皆非朝廷本議庶幾羣疑<lb/>
可釋若知如此而猶以為必稱皇伯則雖孔孟復生不<lb/>
能復為之辨矣<lb/>
　　議南郊三聖竝侑劄子<hi>王安石</hi>
<pb n="KR4h0106_WYG_016-12b"/>
臣等聞推尊尊以享帝義之至推親親以享親仁之極<lb/>
尊尊不可以瀆故郊無二主親親不可以僣故廟止其<lb/>
先今三后竝配欲以致孝也而適所以瀆乎享帝後宫<lb/>
有廟欲以廣恩也而適所以僣乎享親推存事亡則非<lb/>
所以寧親也臣等今詳議欲乞各如禮官所議<lb/>
　　議郊祀壇制劄子<hi>王安石</hi>
先王所以交於神明壇坎牲幣器服時日形色度數莫<lb/>
不依其象類易曰一隂一陽之謂道乾陽物也坤隂物<lb/>
<pb n="KR4h0106_WYG_016-13a"/>
也冬日至祀天於地上之圎丘所謂為高必因丘陵而<lb/>
因天事天也夏日至祭地於澤中之方丘所謂為下必<lb/>
因川澤而因地事地也蓋陽以圎為形其性動隂以方<lb/>
為體其性靜天陽而動故祀於地上之圎丘而禮神以<lb/>
蒼璧璧亦圎也地隂而静故祭於澤中之方丘而禮神<lb/>
以黄琮琮亦方也合祀天地為圎壇而於國陽之地上<lb/>
豈聖人以類求神之意哉熙寧郊儀祭皇地示壇八角<lb/>
祭神州地示壇廣四十八步高五尺今則變方為圎壇<lb/>
<pb n="KR4h0106_WYG_016-13b"/>
神州築方壇而復無坎皆不應禮伏請皇地示神州示<lb/>
為方壇壇之外為坎庶協古制<lb/>
　　議郊廟太牢劄子<hi>王安石</hi>
謹按禮記王制祭宗廟之牛角握周禮小司徒凡小祭<lb/>
祀奉牛牲入古者諸侯五廟礿祠烝嘗毎廟一太牢大<lb/>
夫三廟有天子之大夫故曰大夫用索牛謂之索者求<lb/>
得而用之但不在滌而已諸侯之祔祭用太牢吉祭則<lb/>
少牢自諸侯與天子之大夫時祭用牲如此然則天子<lb/>
<pb n="KR4h0106_WYG_016-14a"/>
之祭用牛者可知矣唐郊祀并宗廟社稷等祭悉用太<lb/>
牢其後稍易舊制九廟時享有攝事共用一犢國朝開<lb/>
寳初冬至親郊詔有司宗廟共用犢一郊壇用犢三又<lb/>
詔其常祀惟昊天上帝用犢自餘大祀悉以羊豕代之<lb/>
嘉祐中仁宗親祫即每室用太牢自餘三年親祀八室<lb/>
共用一犢有司攝事惟以羊豕記曰先王之制禮也不<lb/>
可多也不可寡也唯其稱也是故君子太牢而祭謂之<lb/>
禮曰君子謂大夫以上也夫以天下奉其祖禰而廟享<lb/>
<pb n="KR4h0106_WYG_016-14b"/>
牲牢用過乎儉不可謂稱今三年親祠而八室共用一<lb/>
犢及祫享盛祭有司攝事而少牢則非稱欲乞三年親<lb/>
祠并食饗有司攝事伏請太廟每室并用太牢一<lb/>
　　上圓丘合祭六議劄子<hi>蘇軾</hi>
元祐八年三月日端明殿學士兼翰林侍讀學士左朝<lb/>
奉郎守禮部尚書蘇軾劄子奏臣伏見九月二十二日<lb/>
詔書節文俟郊禮畢集官詳議祠皇地祇事及郊祀之<lb/>
嵗廟饗典禮聞奏者臣恭覩陛下近者至日親祀郊廟<lb/>
<pb n="KR4h0106_WYG_016-15a"/>
神祇饗答實䝉休應然則圎丘合祭允當天地之心不<lb/>
宜復有改更臣竊惟議者欲變祖宗之舊圎丘祀天而<lb/>
不祀地不過以謂冬至祀天於南郊陽時陽位也夏至<lb/>
祀地於北郊隂時隂位也以類求神則陽時陽位不可<lb/>
以求隂也是大不然冬至南郊既祀上帝則天地百神<lb/>
莫不從也古者秋分夕月於西郊亦可謂隂位矣至於<lb/>
從祀上帝則以冬至而祀月於南郊議者不以為疑今<lb/>
皇地祇亦從上帝而合祭於圎丘獨以為不可則過矣<lb/>
<pb n="KR4h0106_WYG_016-15b"/>
書曰肆類于上帝禋于六宗望于山川徧于羣神舜之<lb/>
受禪也自上帝六宗山川羣神莫不畢告而獨不告地<lb/>
祇豈有此理哉武王克商庚戌柴望柴祭上帝也望祭<lb/>
山川也一日之間自上帝而及山川必無南北郊之别<lb/>
也而獨略地祇豈有此理哉臣以知古者祀上帝則并<lb/>
祀地祇矣何以明之詩之序曰昊天有成命郊祀天地<lb/>
此乃合祭天地經之明文而説者乃以比之豐年秋冬<lb/>
報也曰秋冬各報而皆歌豐年則天地各祀而皆歌昊<lb/>
<pb n="KR4h0106_WYG_016-16a"/>
天有成命也是大不然豐年之詩曰豐年多黍多稌亦<lb/>
有高廩萬億及秭為酒為醴烝畀祖妣以洽百禮降福<lb/>
孔皆歌於秋可也歌於冬亦可也昊天有成命之詩曰<lb/>
昊天有成命二后受之成王不敢康夙夜基命宥密於<lb/>
緝熙單厥心肆其靖之終篇言天而不及地頌所以告<lb/>
神明也未有歌其所不祭祭其所不歌也今祭地於北<lb/>
郊歌天而不歌地豈有此理也臣以此知周之世祀上<lb/>
帝則地祇在焉歌天而不歌地所以尊上帝故其序曰<lb/>
<pb n="KR4h0106_WYG_016-16b"/>
郊祀天地也春秋書不郊猶三望左氏傳曰望郊之細<lb/>
也説者曰三望太山河海或曰淮海也又或曰分野之<lb/>
星及山川也魯諸侯也故郊之細及其分野山川而已<lb/>
周有天下則郊之細獨不及五嶽四瀆乎嶽瀆猶得從<lb/>
祀而地祇獨不得合祭乎秦燔詩書經籍散亡學者各<lb/>
以意推類而已王鄭賈服之流未必皆得其真臣以詩<lb/>
書春秋考之則天地合祭久矣議者乃謂合祭天地始<lb/>
於王莽以為不足法臣竊謂禮當驗其是非不當以人<lb/>
<pb n="KR4h0106_WYG_016-17a"/>
廢光武皇帝親誅莽者也尚采用元始合祭故事謹按<lb/>
後漢書郊祀志建武二年初制郊祀於洛陽為圎壇八<lb/>
陛中又為重壇天地位其上皆南郷西上此則漢世合<lb/>
祭天地之明驗也又按水經注伊水東北至洛陽縣圎<lb/>
丘東大魏郊天之所凖漢故事為圎壇八陛中又為重<lb/>
壇天地位其上此則魏世合祭天地之明驗也唐睿宗<lb/>
將有事於南郊賈曾議曰有虞氏禘黄帝而郊嚳夏后<lb/>
氏禘黄帝而郊鯀郊之與廟皆有禘於廟則祖宗合食<lb/>
<pb n="KR4h0106_WYG_016-17b"/>
於太祖禘於郊則地祇羣望皆合於圎丘以始祖配享<lb/>
葢有事祭非常祀也三輔故事祭於圎丘上帝后土位<lb/>
皆南面則漢嘗合祭矣時禇無量郭山惲等皆以曾言<lb/>
為然明皇天寳元年二月勅曰凡所祠享必在躬親朕<lb/>
不親祭禮將有闕其皇地祇宜如南郊全祭是月二十<lb/>
日合祭天地於南郊自後有事於圎丘皆合祭此則唐<lb/>
世合祭天地之明驗也今議者欲冬至祀天夏至祀地<lb/>
蓋以為用周禮也臣請言周禮與今禮之别古者一嵗<lb/>
<pb n="KR4h0106_WYG_016-18a"/>
祀天者三明堂饗帝者一四時迎氣者五祭地者二饗<lb/>
宗廟者四為此十五者皆天子親祭也而又朝日夕月<lb/>
四望山川社稷五祀及羣小祀之類亦皆親祭此周禮<lb/>
也太祖皇帝受天眷命肇造宋室建隆初郊先饗宗廟<lb/>
竝祀天地自真宗以來三歲一郊必先有事景靈徧饗<lb/>
太廟乃祀天地此國朝之禮也夫周之禮親祭如彼其多<lb/>
而歲行之不以為難今之禮親祭如此其少而三歲一<lb/>
行不以為易其故何也古者天子出入儀物不繁兵衛<lb/>
<pb n="KR4h0106_WYG_016-18b"/>
甚簡用財有節而宗廟在大門之内朝諸侯出爵賞必<lb/>
於太廟不止時祭而已天子所治不過王畿千里唯以<lb/>
齊祭禮樂為政事能守此則天下服矣是故歲歲行之<lb/>
率以為常至於後世海内為一四方萬里皆聽命於上<lb/>
機務之繁億萬倍於古日力有不能給自秦漢以來天<lb/>
子儀物日以滋多有加無損以至於今非復如古之簡<lb/>
易也今所行皆非周禮三年一郊非周禮也先郊二日<lb/>
而告原廟一日而祭太廟非周禮也郊而肆赦非周禮<lb/>
<pb n="KR4h0106_WYG_016-19a"/>
也優賞諸軍非周禮也自后妃以下至文武官皆得䕃<lb/>
補親屬非周禮也自宰相宗室以下至百官皆有賜賚<lb/>
非周禮也此皆不改而獨於地祇則曰周禮不當祭於<lb/>
圓丘此何義也議者必曰今之寒暑與古無異而宣王<lb/>
薄伐玁狁六月出師則夏至之日何為不可祭乎臣將<lb/>
應之曰舜一歲而巡四岳五月方暑而南至衡山十一<lb/>
月方寒而北至常山亦今之寒暑也後世人主能行之<lb/>
乎周所以十二歲一巡者唯不能如舜也夫周巳不能<lb/>
<pb n="KR4h0106_WYG_016-19b"/>
行舜之禮而謂今可以行周之禮乎天之寒暑雖同而<lb/>
禮之繁簡則異是以有虞氏之禮夏商有所不能行夏<lb/>
商之禮周有所不能用時不同故也宣王以六月出師<lb/>
驅逐玁狁蓋非得已且吉甫為將王不親行也今欲定<lb/>
一代之禮為三歲常行之法豈可以六月出師為比乎<lb/>
議者必又曰夏至不能行禮則遣官攝祭祀亦有故事<lb/>
此非臣之所知也周禮大宗伯若王不與則攝位鄭氏<lb/>
注曰王有故則代行其祭事賈公彥疏曰有故謂王有<lb/>
<pb n="KR4h0106_WYG_016-20a"/>
疾及哀慘皆是也然則攝事非安吉之禮也後世人主<lb/>
不能嵗嵗親祭故命有司行事其所從來久矣若親郊<lb/>
之歳遣官攝事是無故而用有故之禮也議者必又曰<lb/>
省去繁文末節則一歲可以再郊臣將應之曰古者以<lb/>
親郊為常禮故無繁文今世以親郊為大禮則繁文有<lb/>
不能省也若帷城幔屋盛夏則有風雨之虞陛下自宫<lb/>
入廟出郊冠通天乘大輅日中而舎百官衛兵暴露於<lb/>
道鎧甲具裝人馬喘汗皆非夏至所能堪也王者父事<lb/>
<pb n="KR4h0106_WYG_016-20b"/>
天母事地不可偏也事天則備事地則簡是於父母有<lb/>
隆殺也豈得以為繁文末節而一切欲省去乎國家養<lb/>
兵異於前世自唐之時未有軍賞猶不能嵗嵗親祠天<lb/>
子出郊兵衛不可簡省大輅一動必有賞給今三年一<lb/>
郊傾竭帑藏猶恐不足郊賚之外豈可復加若一年再<lb/>
賞國力將何以給分而與之人情豈不失望議者必又<lb/>
曰三年一祀天又三年一祭地此又非臣之所知也三<lb/>
年一郊已為疏闊若獨祭地而不祭天是因事地而愈<lb/>
<pb n="KR4h0106_WYG_016-21a"/>
疏於事天自古未有六年一祀天者如此則典禮愈壊<lb/>
欲復古而背古益逺神祇必不顧饗非所以為禮也議<lb/>
者必又曰當郊之歳以十月神州之祭易夏至方澤之<lb/>
祀則可以免方暑舉事之患此又非臣之所知也夫所<lb/>
以議此者為欲舉從周禮也今以十月易夏至以神州<lb/>
代方澤不知此周禮之經耶抑變禮之權耶若變禮從<lb/>
權而可則合祭圎丘何獨不可十月親祭地十一月親<lb/>
祭天先地後天古無是禮而一歳再郊軍國勞費之患<lb/>
<pb n="KR4h0106_WYG_016-21b"/>
尚未免也議者必又曰當郊之嵗以夏至祀地祇於方<lb/>
澤上不親郊而通爟火天子於禁中望祀此又非臣之<lb/>
所知也書之望秩周禮之四望春秋之三望皆謂山川<lb/>
在境内而不在四郊者故逺望而祭也今所在之處俛<lb/>
則見地而云望祭是為京師不見地乎此六議者合祭<lb/>
可不之決也夫漢之郊禮尤與古戾唐亦不能如古本<lb/>
朝祖宗欽崇祭祀儒臣禮官講求損益非不知圎丘方<lb/>
澤皆親祭之為是也蓋以時不可行是故參酌古今上<lb/>
<pb n="KR4h0106_WYG_016-22a"/>
合典禮下合時宜較其所得巳多於漢唐矣天地宗廟<lb/>
之祭皆當嵗徧今不能嵗徧是故徧於三年當郊之嵗<lb/>
又不能於一歲之中再舉大禮是故徧於三日此皆因<lb/>
時制宜雖聖人復起不能易也今竝祀不失親祭而北<lb/>
郊則必不能親往二者孰為重乎若一年再郊而遣官<lb/>
攝事是長不親事地也三年間郊當行郊地之嵗而暑<lb/>
雨不可親行遣官攝事則是天地皆不親祭也夫分祀<lb/>
天地決非今世之所能行議者不過欲於當郊之嵗祀<lb/>
<pb n="KR4h0106_WYG_016-22b"/>
天地宗廟分而為三耳分而為三有三不可夏至之日<lb/>
不可以動大衆舉大禮一也軍賞不可復加二也自有<lb/>
國以來天地宗廟唯饗此祭累聖相承唯用此禮此乃<lb/>
神祗所歆祖宗所安不可輕動動之則有吉凶禍福不<lb/>
可不慮三也凡此三者臣熟計之無一可行之理伏請<lb/>
從舊為便昔西漢之衰元帝納貢禹之言毁宗廟成帝<lb/>
用丞相衡之議改郊位皆有殃咎著於史䇿徃鑒甚明<lb/>
可為寒心伏望陛下詳覽臣此章則知合祭天地乃是<lb/>
<pb n="KR4h0106_WYG_016-23a"/>
古今正禮本非權宜不獨初郊之嵗所當施行實為無<lb/>
窮不刋之典願陛下謹守太祖建隆神宗熙寧之禮無<lb/>
更改易郊祀廟饗以敉寧上下神祇仍乞下臣此章付<lb/>
有司集議如有異論即須畫一解破臣所陳六議使皆<lb/>
屈伏上合周禮下不為當今軍國之患不可但執更不<lb/>
論當今可與不可施行所貴嚴祀大典以時定取進止<lb/>
　　請詰難圓丘六議劄子<hi>蘇軾</hi>
元祐八年三月二十二日端明殿學士兼翰林侍讀學<lb/>
<pb n="KR4h0106_WYG_016-23b"/>
士左朝奉郎守禮部尚書蘇軾劄子奏臣近奏論圎丘<lb/>
合祭天地非獨適時之宜亦自然上合三代六經為萬<lb/>
世不刋之典然臣不敢必以為是故發六議以開異同<lb/>
之端欲望聖㫖行下令議者與臣反覆詰難盡此六議<lb/>
之是非而取其通者則其論可得而定也今奉聖㫖但<lb/>
云令集議官集議聞奏竊慮議者各伸其意不相詰難<lb/>
則是非可否終莫之決雖聖明必有所擇而人各自為<lb/>
一議但欲遂其前説豈聖朝考禮之本意哉臣今欲乞<lb/>
<pb n="KR4h0106_WYG_016-24a"/>
集議之日若所見不同即須畫一難臣六議明著可否<lb/>
之狀不得但持一説不相詰難臣非敢自是而求勝也<lb/>
蓋欲從長而取通也若議不通敢不廢前説以從衆論<lb/>
取進止<lb/>
　　議服劄子<hi>王安石</hi>
先王制服也順性命之理而為之節恩之深淺義之逺<lb/>
近禮之所與奪刑之所生殺皆於此乎權之傳曰三年<lb/>
之喪未有知其所從來者也葢朞年及緦麻緣是以為<lb/>
<pb n="KR4h0106_WYG_016-24b"/>
衰而其輕重遲速之制非得與時變易唯貴之於賤或<lb/>
降或絶或否葢在先王之時諸侯大夫各君其父兄欲<lb/>
尊尊之義有所伸則宜親親之恩有所屈此其所以降<lb/>
絶之意也自封建之法廢諸侯大夫降絶之禮無所復<lb/>
施士大夫無宗其適孫傳重之屬不可純用周制臣愚<lb/>
以謂方今惟諸侯大夫降絶之禮可廢而適子死非傳<lb/>
爵者無衆子乃可於適孫承重自餘喪服當用周禮而<lb/>
已何則先王制服三年之喪以為差非得與時變易故<lb/>
<pb n="KR4h0106_WYG_016-25a"/>
也然自秦漢以來言禮者或失經旨而歴代承用傳守<lb/>
至今與夫近世改制亦皆有説非以義折衷則不明故<lb/>
臣於所欲定則為議以辨之末學寡陋獨用巳見決千<lb/>
嵗以來之所惑恐不能盡伏乞以付學士大夫博議令<lb/>
臣得與反復<lb/>
　　議入廟劄子<hi>王安石</hi>
臣今日曾公亮傳聖㫖以臣寮上言郊祀不當入廟令<lb/>
臣詳議臣愚以為制天下之事當令本末終始相稱今<lb/>
<pb n="KR4h0106_WYG_016-25b"/>
既奉先帝遺詔外行以日易月之禮又諸所以崇事祖<lb/>
宗皆循本朝制度獨於入廟則欲變先帝故事而逺從<lb/>
三代之禮臣恐於事之本末終始不為相稱必欲盡除<lb/>
近世之制度一以三代為法則今陛下尚在諒陰之中<lb/>
非可以制禮之時且言者以為喪三年不祭於廟禮也<lb/>
而今乃欲令公卿代告此何禮也臣竊以為今之禮不<lb/>
合於三代者多矣言者不以為非而專疑不當入廟者<lb/>
蓋於所習見則安於所罕見則恠恐不足留聖聽也臣<lb/>
<pb n="KR4h0106_WYG_016-26a"/>
學術淺陋誤䝉訪逮敢不盡愚取進止<lb/>
　　論葬荆王劄子<hi>歐陽修</hi>
臣伏覩朝㫖雖差宋祁監䕶故荆王葬事然未見降下<lb/>
葬日及一行事件或聞以嵗月不利未可葬或聞有司<lb/>
以財用不足乞且未葬夫陰陽拘忌之説陛下聰明睿<lb/>
聖必不信此巫卜之言而違禮典但慮議者堅執方今<lb/>
財用不足不可辦葬陛下聞有勞民枉費之説則不得<lb/>
不慮因以遲疑臣謂前後勅葬大臣浮費枉用之物至<lb/>
<pb n="KR4h0106_WYG_016-26b"/>
多豈是朝廷本意皆為主司措置之失致人因緣以為<lb/>
姦爾今若盡節浮費及絶其侵蠧而使用物不廣則將<lb/>
復以何辭而云不葬又不知所司曾將一行用度計定<lb/>
大數否内若干是浮費若干是實用若實用之物數猶<lb/>
至多而力不可辦則緩之可也若實用之物少只是舊<lb/>
例浮費多則可削去浮費而已今都不計度而但云無<lb/>
物可葬則不可也未見實用之數多少不量力能及否<lb/>
而曰必須遵禮而曰必須葬亦未可也如臣愚見酌此<lb/>
<pb n="KR4h0106_WYG_016-27a"/>
兩端葬則為便然須先乞令王堯臣宋祁等將一行合<lb/>
用之物列其名件内浮費不急者一一減去之若只留<lb/>
實用之物數必不多假如稍多更加節減雖至儉薄理<lb/>
亦無害如此則葬得及時物亦不費夫儉葬古人之美<lb/>
節侈葬古人之惡名今避儉葬不肯節費留喪而待有<lb/>
物之年以就侈葬則非臣所知也若曰儉葬亦未能辦<lb/>
則乃過言之甚也然外之輿議為國家論事體者皆云<lb/>
葬則為便今朝廷議者分而為二顧物力者則不顧典<lb/>
<pb n="KR4h0106_WYG_016-27b"/>
禮國體論典禮國體者則不思財用辦否各執偏見議<lb/>
久不決以惑陛下之聰明今便葬之害一不葬之害五<lb/>
便葬之害不過費物然力有可為不葬之害所失則大<lb/>
不肯薄葬而留之以待侈塟成王之惡名一也信巫卜<lb/>
之説而違典禮二也目下減節力所易為他時豐足理<lb/>
或難待使皇叔之柩五七年間不得安宅而神靈無歸<lb/>
三也使四夷聞天子皇叔薨而無錢出塟遂輕中國而<lb/>
動心四也今天下物力雖乏然凡百用度不能節費處<lb/>
<pb n="KR4h0106_WYG_016-28a"/>
多獨於皇叔之身有所裁損傷陛下孝治之美五也此<lb/>
臣所謂塟則為便者也荆王於國屬最尊名位最重伏<lb/>
乞早令定議無使後時取進止<lb/>
　　論葬荆王一行事劄子<hi>歐陽修</hi>
臣風聞巳有聖㫖荆王葬事令三司與太常禮院及監<lb/>
葬官等同議減節浮費此足見陛下厚於皇叔之恩念<lb/>
民惜費之意一舉而兩得也然臣毎見朝廷作事欲愛<lb/>
民節用而常枉費勞人蓋為議事之初不得其要或失<lb/>
<pb n="KR4h0106_WYG_016-28b"/>
於不精審者有四民間不科配一也州縣供應物有定<lb/>
數二也送塟之人在路禁其呼索三也州縣官吏不得<lb/>
過外供須以邀名譽四也茍絶此四者則無大患矣昨<lb/>
京西一路遭張海驚刼之後不可更有誅求臣今欲乞<lb/>
指揮三司應是合要之物竝須官給不得民間科買仍<lb/>
乞先將一行儀仗人馬并送葬人等一人以上先定人<lb/>
數然後劄與京西令依數供頓則可無廣費自荆王以<lb/>
下諸喪非至親者不必令其盡徃仍乞限定人數及每<lb/>
<pb n="KR4h0106_WYG_016-29a"/>
人將帶隨行人數亦乞限定凡皇親及一行官吏除宿<lb/>
頓合供飲食外不得數外呼索州縣官吏亦不得於官<lb/>
供飲食外别以諸物獻送權要其受獻送并呼索竝以<lb/>
入巳贓論仍乞御史裏行一人隨行糺察其數外帶人<lb/>
及州縣隨順呼索獻送物等官吏物出於巳亦從違制<lb/>
若託以供應為名於民間賤買及率掠者皆以枉法贓<lb/>
論如此防禦方可杜絶浮費以稱陛下厚親節用之心<lb/>
　　乞校正陸贄奏議進御劄子<hi>蘇軾</hi>
<pb n="KR4h0106_WYG_016-29b"/>
臣等猥以空疎備貟講讀聖明天縱學問日新臣等才<lb/>
有限而道無窮心欲言而口不逮以此自愧莫知所為<lb/>
竊謂人臣之納忠譬如醫者之用藥藥雖進於醫手方<lb/>
多傳於古人若已經效於世間不必皆從於已出伏見<lb/>
唐宰相陸贄才本王佐學為帝師論深切於事情言不<lb/>
離於道徳智如子房而文則過辯如賈誼而術不疎上<lb/>
以格君心之非下以通天下之志但其不幸仕不過時<lb/>
徳宗以苛刻為能而贄諫之以忠厚徳宗以猜忌為術<lb/>
<pb n="KR4h0106_WYG_016-30a"/>
而贄勸之以推誠徳宗好用兵而贄以消兵為先徳宗<lb/>
好聚財而贄以散財為急至如用人聽言之法治邊馭<lb/>
將之方罪己以收人心改過以應天道去小人以除民<lb/>
患惜名器以待有功如此之流未易悉數可謂進苦口<lb/>
之藥石鍼害身之膏肓使徳宗盡用其言則貞觀可得<lb/>
而復臣等毎退自西閣即私相告以陛下聖明必喜贄<lb/>
議論但使聖賢之相契即如臣主之同時昔馮唐論頗<lb/>
牧之賢則漢文為之太息魏相條鼂董之對則孝宣以<lb/>
<pb n="KR4h0106_WYG_016-30b"/>
致中興若陛下能自得師則莫若近取之贄夫六經三<lb/>
史諸子百家非無可觀皆足為治但聖言幽逺末學支<lb/>
離譬如山海之崇深難以一二而推擇如贄之論開巻<lb/>
了然聚古今之精英實治亂之龜鑑臣等欲取其奏議<lb/>
稍加校正繕冩進呈願陛下置之坐隅如見贄面反覆<lb/>
熟讀如與贄言必能發聖性之髙明成治功於歳月臣<lb/>
等不勝區區之意取進止<lb/>
　　論更改貢舉事件劄子<hi>歐陽修</hi>
<pb n="KR4h0106_WYG_016-31a"/>
臣竊聞近有臣寮上言請改更貢舉進士所試詩賦策<lb/>
論先後事巳下兩制詳議伏以貢舉之法用之巳久則<lb/>
弊當變更然臣謂必先知致弊之因方可言變法之利<lb/>
今貢舉之失者患在有司取人先詩賦而後策論使學<lb/>
者不根經術不本道理但能誦詩賦節抄六帖初學記<lb/>
之類者便可剽盜偶儷以應試格而童年新學全不曉<lb/>
事之人往往幸而中選此舉子之弊也今為考官者非<lb/>
不欲精較能否務得賢才而常恨不能如意大半容於<lb/>
<pb n="KR4h0106_WYG_016-31b"/>
繆濫者患在詩賦䇿論通同雜考人數既衆而文巻又<lb/>
多使考者心識勞而愈昏是非紛而益惑故於取捨往<lb/>
往失之者此有司之弊也故臣謂先宜知此二弊之源<lb/>
方可言變法之利今之可變者知先詩賦為舉子之弊<lb/>
則當重策論知通考紛多為有司之弊則當隨塲去留<lb/>
而後可使學者不能濫選考者不至疲勞今若不改通<lb/>
考之法而但更其試日之先後則於革弊未盡其方凡<lb/>
臣所請者若漫然泛言之恐不能盡其利害請借二千<lb/>
<pb n="KR4h0106_WYG_016-32a"/>
人為率以明變法之便謹條如左<lb/>
　　凡貢舉舊法若二千人就試常額不過選五百人<lb/>
　　是於詩賦策論六千巻中選五百人而日限又迫<lb/>
　　使考試之官殆廢寢食疲心竭慮因勞致昏故雖<lb/>
　　有公心而所選多濫此舊法之弊也今臣所請者<lb/>
　　寛其日限而先試以策而考之擇其文辭鄙惡者<lb/>
　　文意顛倒重雜者不識題者不知故實略而不對<lb/>
　　所問者誤引事迹者雖能成文而理識乖誕者雜<lb/>
<pb n="KR4h0106_WYG_016-32b"/>
　　犯舊格不考式者凡此七等之人先去之計於二<lb/>
　　千人可去五六百以其留者次試以論又如前法<lb/>
　　而考之又考去其二三百其留而試詩賦者不過<lb/>
　　千人矣於千人而選五百則少而易考不至勞昏<lb/>
　　考而精當則盡善矣縱使考之不精亦選者不至<lb/>
　　大濫葢其節抄剽盜之人皆以先經策論去之矣<lb/>
　　比及詩賦皆是已經策論粗有學問理識不至乖<lb/>
　　誕之人縱使詩賦不工亦足以中選矣如此可使<lb/>
<pb n="KR4h0106_WYG_016-33a"/>
　　童年新學全不曉事之人無由而進此臣所謂變<lb/>
　　法必須隨場去留然後能革舊弊者也其外州解<lb/>
　　送到且當博採要在南省精選若省榜奏人至精<lb/>
　　則殿試易為考矣故臣但言南省之法此其大概<lb/>
　　也其高下之等仍乞細加詳定大率當以策論為<lb/>
　　先<lb/>
　　論逐路取人劄子<hi>歐陽修</hi>
臣伏見近有臣寮上言乞將南省考試舉人各以路分<lb/>
<pb n="KR4h0106_WYG_016-33b"/>
糊名於逐路每十人解一人等事雖巳奉聖㫖送兩制<lb/>
詳定臣亦有愚見合具敷陳竊以國家取士之制比於<lb/>
前世最號至公葢累聖留心講求曲盡以謂王者無外<lb/>
天下一家故不問東西南北之人盡聚諸路貢士混合<lb/>
為一而惟材是擇又糊名謄録而考之使主司莫知為<lb/>
何方之人誰氏之子不得有所憎愛薄厚於其間故議<lb/>
者謂國家科塲之制雖未復古法而便於今世其無情<lb/>
如造化至公如權衡祖宗以來不可易之制也傳曰無<lb/>
<pb n="KR4h0106_WYG_016-34a"/>
作聰明亂舊章又曰利不百者不變法今言事之臣偶<lb/>
見一端即議更改此臣所區區欲為陛下守祖宗之法<lb/>
也臣所謂偶見一端者葢言事之人但見每次科塲東<lb/>
南進士得多而西北進士得少故欲改法使多取西北<lb/>
進士爾殊不知天下至廣四方風俗異宜而人性各有<lb/>
利鈍東南之俗尚文故進士多而經學少西北之人尚<lb/>
質故進士少而經學多所以科塲取士東南多取進士<lb/>
西北多取經學者各因其材性所長而各隨其多少取<lb/>
<pb n="KR4h0106_WYG_016-34b"/>
之今以進士經學合而較之則其數均若必論進士則<lb/>
多少不等此臣所謂偏見之一端其不可者一也國家<lb/>
方以官濫為患取士數必難增若欲多取西北之人則<lb/>
却須多減東南之數今東南州軍進士取解者二三千<lb/>
人處只解二三十人是百人取一人葢已痛裁抑之矣<lb/>
西北州軍取解至多處不過百人而所解至十餘人是<lb/>
十人取一人比之東南十倍假借之矣若至南省又減<lb/>
東南而増西北則是巳裁抑者又裁抑之已假借者又<lb/>
<pb n="KR4h0106_WYG_016-35a"/>
假借之此其不可者二也東南之士於千人中解十人<lb/>
其初選已精矣故至南省所試合格者多西北之士學<lb/>
業不及東南當發解時又十倍優假之葢其初選已濫<lb/>
矣故至南省所試不合格者多今若一例以十人取一<lb/>
人則東南之人合格而落者多矣西北之人不合格而<lb/>
得者多矣至於他路理不可齊偶有一路合格人多亦<lb/>
限以十一落之偶有一路合格人少亦須充足十一之<lb/>
數使合落者得合得者落取捨顛倒能否混淆其不可<lb/>
<pb n="KR4h0106_WYG_016-35b"/>
者三也且朝廷專以較藝取人而使有藝者屈落無藝<lb/>
者濫得不問繆濫只要諸路數停此其不可者四也且<lb/>
言事者本欲多取諸路土著之人若此法一行則寄應<lb/>
者爭趨而往今開封府寄應之弊可驗矣此所謂法出<lb/>
而姦生其不可者五也今廣南東西路進士例各絶無<lb/>
舉業諸州但據數解發其人亦自知無藝只來一就省<lb/>
試而歸冀作攝官爾朝廷以嶺外煙瘴北人不便須藉<lb/>
攝官亦許其如此今若一例與諸路十人取一人此為<lb/>
<pb n="KR4h0106_WYG_016-36a"/>
繆濫又非西北之比此其不可者六也凡此六者乃大<lb/>
概爾若舊法一壊新議必行則弊濫隨生何可勝數故<lb/>
臣以謂且遵舊制但務擇人推朝廷至公待四方如一<lb/>
惟能是選人自無言此乃當今可行之法爾若謂士習<lb/>
浮華當先考行就如新議亦須只考程試安能必取行<lb/>
實之人議者又謂西北近邊士要牢籠此甚不然之論<lb/>
也使不逞之人不能為患則已茍可為患則何方無之<lb/>
前世賊亂之臣起於東南者甚衆其大者如項羽蕭銑<lb/>
<pb n="KR4h0106_WYG_016-36b"/>
之徒是巳至如黄巢王仙芝之輩又皆起亂中州者爾<lb/>
不逞之人豈専西北矧貢舉所設本待材賢牢籠不逞<lb/>
當别有術不在科塲也惟事久不能無弊有當留意者<lb/>
然不須更改法制止在振舉條綱爾近年以來舉人盛<lb/>
行懷挾排門大譟免冠突入虧損士風傷敗善類此由<lb/>
舉人既多而君子小人雜聚所司力不能制雖朝廷素<lb/>
有禁約條制甚嚴而上下因循不復申舉惟此一事為<lb/>
科塲大患而言事者獨不及之願下有司議革其弊此<lb/>
<pb n="KR4h0106_WYG_016-37a"/>
當今科塲之患也臣忝貳宰司預聞國論茍不能為陛<lb/>
下守祖宗之法而言又不足取信於人主則厚顔尸禄<lb/>
豈敢偷安而久處乎故猶此彊言乞賜裁擇<lb/>
　　議學校貢舉劄子<hi>蘇軾</hi>
准勅講求學校貢舉利害令臣等各具議狀聞奏者右<lb/>
臣伏以得人之道在於知人知人之法在於責實使君<lb/>
相有知人之才朝廷有責實之政則胥史皂𨽻未嘗無<lb/>
人而况於學校貢舉乎雖因今之法臣以為有餘使君<lb/>
<pb n="KR4h0106_WYG_016-37b"/>
相無知人之才朝廷無責實之政則公卿侍從猶患無<lb/>
人况學校貢舉乎雖復古之制臣以為不足矣夫時有<lb/>
可否物有廢興方其所安雖暴君不能廢及其既厭雖<lb/>
聖人不能復故風俗之變法制隨之譬如江河之徙移<lb/>
順其所欲行而治之則易為功彊其所不欲而復之則<lb/>
難為力使三代聖人復生於今其選舉養才亦必有道<lb/>
矣何必由學且天下固嘗立學矣慶厯之間以為太平<lb/>
可待至於今日惟有空名僅存今陛下必欲求徳行道<lb/>
<pb n="KR4h0106_WYG_016-38a"/>
藝之士責九年大成之業則將變今之禮易今之俗又<lb/>
當發民力以治宫室歛民財以養游士百里之内置官<lb/>
立師獄訟聽於是軍旅謀於是又當以時簡不率教者<lb/>
屏之逺方終身不齒則無乃徒為紛亂以患苦天下耶<lb/>
若乃無大變改而望有益於時則與慶厯之際何異故<lb/>
臣以謂今之學者特可因循舊制使先王之舊物不廢<lb/>
於吾世足矣至於貢舉之法行之百年治亂盛衰初不<lb/>
由此陛下視祖宗之世貢舉之法與今孰為精言語文<lb/>
<pb n="KR4h0106_WYG_016-38b"/>
章與今孰為優所得文章長才與今孰為多天下之士<lb/>
與今孰為辯較此四者而短長之議決矣今議者所變<lb/>
改不過數端或曰郷舉徳行而略文章或曰專取策論<lb/>
而罷詩賦或欲舉唐室故事兼採譽望而罷封彌或欲<lb/>
罷經生樸學不用貼墨而考大義此數者皆知其一不<lb/>
知其二者也臣請歴言之夫欲興徳行在於君人者修<lb/>
身以格物審好惡以表俗孟子所謂君仁莫不仁君義<lb/>
莫不義君之所向天下趨焉若欲設科立名以取之則<lb/>
<pb n="KR4h0106_WYG_016-39a"/>
是教天下相率而為偽也上以孝取人則勇者割股怯<lb/>
者廬墓上以廉取人則敝車羸馬惡衣菲食凡可以中<lb/>
上意無所不至矣徳行之弊一至於此即自文章而言<lb/>
之則策論為有用詩賦為無益自政事言之則詩賦策<lb/>
論均為無用矣雖知其無用然自祖宗以來莫之廢者<lb/>
以為設法取士不過如此也豈獨吾祖宗自古堯舜亦<lb/>
然書曰敷奏以言明試以功自古堯舜以來進人何嘗<lb/>
不以言試人何嘗不以功乎議者必欲以策論定賢愚<lb/>
<pb n="KR4h0106_WYG_016-39b"/>
能否臣請有以質之近世士大夫文章華靡者莫如楊<lb/>
億使楊億尚在則忠清鯁亮士也豈得以華靡少之通<lb/>
經學古莫如孫復石介使孫復石介尚在則迂闊矯誕<lb/>
之士也又可施之於政事之間乎自唐至今以詩賦為<lb/>
名臣者不可勝數何負於天下而必欲廢之近世士人<lb/>
纂類經史綴緝時務謂之策括待問條目搜抉略盡臨<lb/>
時剽竊竄易首尾以眩有司有司莫能辨也且其為文<lb/>
也無規矩凖繩故學之易成無聲病對偶故考之難精<lb/>
<pb n="KR4h0106_WYG_016-40a"/>
以易學之士付難考之吏其弊有甚於詩賦者矣唐之<lb/>
通牓故是弊法雖有以名取人厭伏衆論之美亦有賄<lb/>
賂公行權要請託之害一使恩去王室權歸私門降及<lb/>
中葉結為朋黨之論通牓取人又豈足尚哉諸科舉人<lb/>
多出三路能文者既巳變而為進士曉義者又皆去以<lb/>
為明經其餘皆樸魯不化者也至於人才則有定分施<lb/>
之有政能否自彰今進士日夜治經傳子史貫穿馳騖<lb/>
可謂博矣至於臨政曷嘗用其一二顧視舊學已為虚<lb/>
<pb n="KR4h0106_WYG_016-40b"/>
器而欲使此等分别注疏粗識大義而望其人能増長<lb/>
亦巳疎矣臣故曰此數者皆知其一而不知其二也特<lb/>
願陛下留意其逺者大者必欲登俊良黜庸回總覽衆<lb/>
才經略世務則在陛下與二三大臣下至諸路職司與<lb/>
良二千石耳區區之法何預焉然臣竊有私憂過計者<lb/>
敢不以告昔王衍好老莊天下皆師之風俗陵夷以至<lb/>
南渡王縉好佛捨人事而修異教大厯之政至今為笑<lb/>
故孔子罕言命則為知者少也子貢曰夫子之文章可<lb/>
<pb n="KR4h0106_WYG_016-41a"/>
得而聞也夫子之言性與天道不可得而聞也夫性命<lb/>
之説自子貢不得聞而今之學者耻不言性命此可信<lb/>
也哉今士大夫至以佛老為聖人粥書於市者非莊老<lb/>
之書不售也讀其文浩然無當而不可窮觀其貌超然<lb/>
無著而不可挹此豈真能然哉蓋中人之性安於放而<lb/>
樂於誕耳使天下之士能如莊周齊死生一毁譽輕富<lb/>
貴安貧賤則人主之名器爵禄所以礪世磨鈍者廢矣<lb/>
陛下亦安用之而况其實不能而竊取其言以欺世者<lb/>
<pb n="KR4h0106_WYG_016-41b"/>
哉臣願陛下明勅有司議之以法言取之以實學博通<lb/>
經術者雖樸不廢稍涉浮議者雖工必黜則風俗稍厚<lb/>
學術近正庶幾得忠實之士不至蹈衰季之風則天下<lb/>
幸甚<lb/>
　　乞不分差經義詩賦試官劄子<hi>蘇軾</hi>
元祐三年三月日翰林學士朝奉郎知制誥蘇軾同孫<lb/>
覺劄子奏臣等近奏為將來科塲既復詩賦乞更不分<lb/>
經取人已奉聖㫖依奏今來却見禮部新立條貫將來<lb/>
<pb n="KR4h0106_WYG_016-42a"/>
科塲如差試官三貟者以二貟經義一貟詞賦兩貟者<lb/>
各差一貟臣等竊謂既復詩賦與經義策論通考舉人<lb/>
尚不分經而試官乃分而為二甚無謂也凡差試官務<lb/>
在有詞學者而已若得其人則治易及第不害其能問<lb/>
春秋經義入官不害其能考詩賦若不得其人雖用本<lb/>
科不免乖錯頃自聲律變為經義則詩賦之士便充試<lb/>
官何曾别求經義及第之人然後取士若必用本科各<lb/>
考所試則經義策論詩賦四塲文理不同亦須各差試<lb/>
<pb n="KR4h0106_WYG_016-42b"/>
官一人而後可此本議者私憂過計而有司不察便為<lb/>
創立此條使一試院中有兩頭項試官自有科塲以來<lb/>
無此故事自來試官患在爭競不一又分為兩黨試經<lb/>
義者主虚浮之文考詩賦者主聲病之學紛紜爭競理<lb/>
在不疑舉人聞之必興詞訟為害如此了無所益今來<lb/>
朝廷既復詩賦又立此條深恐天下監司妄意朝廷必<lb/>
欲用詩賦之人為試官不問有無詞學一例差充其間<lb/>
久離科塲之人或已廢學若用虚名差使顯不如經義<lb/>
<pb n="KR4h0106_WYG_016-43a"/>
及第有文之人人之有材何施不可經義詩賦等是文<lb/>
詞而議者便謂治經之人不可使考詩賦何其待天下<lb/>
士大夫之薄也欲乞特賜指揮今後差試官不拘曾應<lb/>
經義詩賦舉者專務選擇有詞學人充其禮部近日所<lb/>
立條貫更不施行取進止<lb/>
　　辯試館職策問劄子<hi>蘇軾</hi>
元祐元年十二月十八日翰林學士朝奉郎知制誥蘇<lb/>
軾劄子奏臣竊聞諌官言臣近所撰試館職人策問有<lb/>
<pb n="KR4h0106_WYG_016-43b"/>
涉諷議先朝之語臣退伏思念其略曰今朝廷欲師仁<lb/>
祖之忠厚而患百官有司不舉其職或至於媮欲法神<lb/>
考之勵精而恐監司守令不識其意流入於刻臣之所<lb/>
謂媮與刻者專指今之百官有司及監司守令不能奉<lb/>
行恐致此病於二帝何與焉至於前論周公太公後論<lb/>
文帝宣帝皆是為文引證之常亦無比擬二帝之意况<lb/>
此策問第一第二首鄧温伯之詞末篇乃臣所撰三者<lb/>
皆臣親書進入䝉御筆㸃用第三首臣之愚意豈逃聖<lb/>
<pb n="KR4h0106_WYG_016-44a"/>
鑒若有毫髪諷議先朝則臣死有餘罪伏願少囘天日<lb/>
之照使臣孤忠不為衆口所鑠臣無任伏地待罪戰恐<lb/>
之至取進止<lb/>
　　又辯試館職策問劄子<hi>蘇軾</hi>
元祐二年正月十七日翰林學士朝奉郎知制誥蘇軾<lb/>
劄子奏臣近以試館職策問為臺諌所言臣初不敢深<lb/>
辯蓋以自辯而求去是不欲去也今者竊聞明詔已察<lb/>
其實而臣四上章四不允臣子之義身非已有詞窮理<lb/>
<pb n="KR4h0106_WYG_016-44b"/>
盡不敢求去是以區區復一自言臣所撰策問首引周<lb/>
公太公之治齊魯後世皆不免衰亂者以明子孫不能<lb/>
奉行則雖大聖大賢之法不免於有弊也後引文帝宣<lb/>
帝仁厚而事不廢核實而政不苛者以明臣子若奉行<lb/>
得其理無觀望希合之心則雖文帝宣帝足以無弊也<lb/>
中間又言六聖相受為治不同同歸於仁其所謂媮與<lb/>
刻者専謂今之百官有司及監司守令不識朝廷所以<lb/>
師法先帝之本意或至於此也文理甚明粲若黒白何<lb/>
<pb n="KR4h0106_WYG_016-45a"/>
嘗有毫髪疑似議及先朝非獨朝廷知臣無罪可放臣<lb/>
亦自知無罪可謝也然臣聞之古人曰人之至信者心<lb/>
目也相親者母子也不惑者聖賢也然至於竊斧而知<lb/>
心目之可亂於投杼而知母子之可疑於拾煤而知聖<lb/>
賢之可惑今言臣者不止三人交章累上不啻數十而<lb/>
聖斷確然深明其無罪則是過於心目之相信母子之<lb/>
相親聖賢之相知逺矣徳音一出天下頌之史册書之<lb/>
自耳目所聞見明智特達洞照情偽未有如陛下者非<lb/>
<pb n="KR4h0106_WYG_016-45b"/>
獨㣲臣區區欲以一死上報凡天下之為臣子者聞之<lb/>
莫不欲碎首靡軀效忠義於陛下也不然者亦非獨臣<lb/>
受曖昧之謗凡天下之為臣子者聞之莫不以臣為戒<lb/>
崇尚忌諱畏避形迹觀望雷同以求茍免豈朝廷之福<lb/>
哉臣自聞命以來一食三歎一夕九興身口相謀未知<lb/>
死所然臣所撰策問實亦有罪若不盡言是欺陛下也<lb/>
臣聞聖人之治天下也寛猛相資君臣之間可否相濟<lb/>
若上之所可不問其是非下亦可之上之所否不問其<lb/>
<pb n="KR4h0106_WYG_016-46a"/>
曲直下亦否之則是晏子所謂以水濟水誰能食之孔<lb/>
子所謂惟予言而莫子違足以喪邦者也臣昔於仁宗<lb/>
朝舉制科所進策論及所答聖問大扺皆勸仁宗勵精<lb/>
庶政督察百官果斷而力行也及事神宗䝉召對訪問<lb/>
退而上書數萬言大扺皆勸神宗忠恕仁厚含垢納汙<lb/>
屈已以裕人也臣之區區不自量度常欲希慕古賢可<lb/>
否相濟葢如此也伏觀二聖臨御已來聖政日新一出<lb/>
忠厚大率多行仁宗故事天下翕然啣戴恩徳固無可<lb/>
<pb n="KR4h0106_WYG_016-46b"/>
議者然臣私憂過計常恐百官有司矯枉過直或至於<lb/>
媮而神宗勵精核實之政漸致惰壊深慮數年之後馭<lb/>
吏之法漸寛理財之政漸疎備邊之計漸弛則意外之<lb/>
患有不可勝言者雖陛下廣開言路無所諱忌而臺諫<lb/>
所擊不過先朝之人所非不過先朝之法正是以水濟<lb/>
水臣竊憂之故輙用此意撰上件策問實以譏諷今之<lb/>
朝廷及宰相臺諫之流欲陛下覽之有以感動聖意庶<lb/>
幾兼行二帝忠厚勵精之政也臺諫若以此言臣朝廷<lb/>
<pb n="KR4h0106_WYG_016-47a"/>
若以此罪臣則斧鉞之誅其甘如薺今乃以為譏諷先<lb/>
朝則亦疎而不近矣且非獨此策問而已今者不避煩<lb/>
瀆盡陳本末臣前歳自登州召還始見故相司馬光光<lb/>
即與臣論當今要務條其所欲行者臣即答言公所欲<lb/>
行者諸事皆上順天心下合人望無可疑者惟役法一<lb/>
事未可輕議何則差役免役各有利害免役之害掊歛<lb/>
民財十室九空錢聚於上而下有錢荒之患差役之害<lb/>
民常在官不得專力於農而貪吏猾胥得縁為姦此二<lb/>
<pb n="KR4h0106_WYG_016-47b"/>
害輕重蓋略相等今以彼易此民未必樂光聞之愕然<lb/>
曰若如君言計將安出臣即答言法相因則事易成事<lb/>
有漸則民不驚昔三代之法兵農為一至秦始分為二<lb/>
及唐中葉盡變府兵為長征之卒自爾以來民不知兵<lb/>
兵不知農農出糓帛以養兵兵出性命以衛農天下便<lb/>
之雖聖人復起不能易也今免役之法實大類此公欲<lb/>
驟罷免役而行差役正如罷長征而復民兵葢未易也<lb/>
先帝本意使民户率出錢專力於農雖有貪吏猾胥無<lb/>
<pb n="KR4h0106_WYG_016-48a"/>
所施其虐坊場河渡官自出賣而以其錢雇募衙前民<lb/>
不知有倉庫綱運破家之禍此萬世之利也決不可變<lb/>
獨有二弊多以供他用實封取寛剩役錢爭買坊場河<lb/>
渡以長不實之價此乃王安石吕惠卿之隂謀非先帝<lb/>
本意也公若盡去二弊而不變其法則民悦而事易成<lb/>
今寛剩役錢名為十分取二通計天下乃及十五而其<lb/>
實一錢無用公若盡去此五分又使民得從其便以布<lb/>
帛糓米折納役錢而官亦以為雇直則錢荒之弊亦可<lb/>
<pb n="KR4h0106_WYG_016-48b"/>
盡去如此而天下便之則公又何求若其未也徐更議<lb/>
之亦未晚也光聞臣言大以為不然臣又與光言熙寧<lb/>
中常行給田募役法其法以係官田及以寛剩役錢買<lb/>
民田以募役人大略如邊郡弓箭手臣時知宻州推行<lb/>
其法先募弓手民甚便之此本先帝聖意所建推行未<lb/>
幾為左右異議而罷今略計天下寛剩錢斛約三千萬<lb/>
貫石兵興支用僅耗其半此本民力當復為民用今内<lb/>
帑山積公若力言於上索還此錢復完三千萬貫石而<lb/>
<pb n="KR4h0106_WYG_016-49a"/>
推行先帝買田募役法於河北河東陜西三路數年之<lb/>
後三路役人可減大半優裕民力以待邊鄙緩急之用<lb/>
此萬世之利社稷之福也光尤以為不可及去年二月<lb/>
六日勅下始行光言復差役法時臣弟轍為諫官上疏<lb/>
具論乞將見在寛剩役錢雇募役人以一年為期令中<lb/>
外詳議然後立法又言衙前一役可即用舊人仍一依<lb/>
舊數支月給重難錢以坊場河渡錢總計諸路通融支<lb/>
給皆不䝉施行及䝉差臣詳定役法臣因得伸弟轍前<lb/>
<pb n="KR4h0106_WYG_016-49b"/>
議先與本局官吏孫永傅堯俞之流論難反復次於西<lb/>
府及政事堂中與執政商議皆不見從遂上疏極言衙<lb/>
前可雇不可差先帝此法可守不可變之意因乞罷詳<lb/>
定役法當此之時臺諫相視皆無一言決其是非今者<lb/>
差役利害未易一二遽言而弓手不許雇人天下之所<lb/>
同患也朝廷知之已變法許雇天下皆以為便而臺諫<lb/>
猶累疏力爭由此觀之是其意専欲變熙寧之法不復<lb/>
校量利害叅用所長也臣為中書舎人刑部大理寺列<lb/>
<pb n="KR4h0106_WYG_016-50a"/>
上熙寧巳來不該赦降去官法凡數十條盡欲删去臣<lb/>
與執政屢爭之以謂先帝於此葢有深意不可盡改因<lb/>
此得存留者甚多臣毎行監司守令告詞皆以奉守先<lb/>
帝約束毋敢弛廢為戒文案具在皆可復按由此觀之<lb/>
臣豈謗議先朝者哉所以一一屢陳者非獨以自明誠<lb/>
見士大夫好同惡異泯然成俗深恐陛下深居法宫之<lb/>
中不得盡聞天下利害之實也願因臣此言警策在位<lb/>
救其所偏損所有餘補所不足天下幸甚若以其狂妄<lb/>
<pb n="KR4h0106_WYG_016-50b"/>
不識忌諱雖賜誅戮死且不朽臣無任感恩思報激切<lb/>
戰恐之至取進止<lb/>
　　論澧州瑞木乞不宣示外廷劄子<hi>歐陽修</hi>
臣近聞澧州進柿木成文有太平之道四字其知州馮<lb/>
載本是武人不識事體便為祥瑞以媚朝廷臣謂前世<lb/>
號稱太平者須是四海晏然萬物得所方今西羌叛逆<lb/>
未平之患在前北敵寖盛藏伏之禍在後一患未滅一<lb/>
患巳萌加以西則瀘戎南則湖嶺凡與邉境連接無一<lb/>
<pb n="KR4h0106_WYG_016-51a"/>
處無事而又内則百姓困弊盜賊縱横昨京西陜西出<lb/>
兵八九千人捕數百之盜不能一時剪滅只是僅能遺<lb/>
散然却於别處結集今張海雖死而達州軍賊巳却百<lb/>
人又殺使臣其勢不小興州又奏八九十人州縣皇皇<lb/>
何以存濟以臣視之乃是四海騷然萬物失所實未見<lb/>
太平之象臣聞天道貴信示人不欺臣不敢逺引他事<lb/>
只以今年内事驗之昨夏秋之問太白經天累月不滅<lb/>
金木相掩近在端門考於星占皆是天下大兵將起之<lb/>
<pb n="KR4h0106_WYG_016-51b"/>
象豈有纔出大兵之象又出太平之道是一歳之内前<lb/>
後頓殊豈非星象麗天異不虚出凡於戒懼常合修省<lb/>
而草木萬類變化無常不可信慿便生懈怠臣又思若<lb/>
使木文不偽實是天生則亦有深意葢其文止曰太平<lb/>
之道者其意可推也夫自古帝王致太平皆自有道得<lb/>
其道則太平失其道則危亂臣視方今但見其失未見<lb/>
其得也願陛下憂勤萬務舉賢納善常如近日不生逸<lb/>
豫則二三歳間漸期修理若以前賊張海等小衰便謂<lb/>
<pb n="KR4h0106_WYG_016-52a"/>
後賊不足憂以近京得雪便謂天下大豐熟見北敵未<lb/>
來便謂必無事見西賊通使便謂可罷兵指望太平漸<lb/>
生安逸則此瑞木乃誤事之妖木耳臣見今年曾進芝<lb/>
草者今又進瑞木竊慮四方相効爭造妖妄其所進瑞<lb/>
木伏乞更不宣示臣僚仍乞速詔天下州軍告以興兵<lb/>
累年四海困弊方當責已憂勞之際凡有竒禽異獸草<lb/>
木之類竝不得進獻所以彰示聖徳感勵臣民取進止<lb/>
　<lb/>
<pb n="KR4h0106_WYG_016-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻十六<lb/>
</p>
<p>
</p>
  </div>
</body>
</text>
</TEI>
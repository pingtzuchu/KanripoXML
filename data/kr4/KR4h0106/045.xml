<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻四十五</head> <lb/>
    <p>
<pb n="KR4h0106_WYG_045-1a"/>
欽定四庫全書<lb/>
　文編巻四十五<lb/>
　　　　　　　　　　　　明　唐順之　編<lb/>
　　齊國佐對晉人<hi>左傳</hi>
晉師從齊師入自邱輿擊馬陘齊侯使賓媚人賂以紀<lb/>
甗玉磬與地不可則聴客之所為賓媚人致賂晉人不<lb/>
可曰必以蕭同叔子為質而使齊之封内盡東其畝對<lb/>
曰蕭同叔子非他寡君之母也若以匹敵則亦晉君之<lb/>
<pb n="KR4h0106_WYG_045-1b"/>
母也吾子布大命於諸侯而曰必質其母以為信其若<lb/>
王命何且是以不孝令也詩曰孝子不匱永錫爾類若<lb/>
以不孝令於諸侯其無乃非徳類也乎先王疆理天下<lb/>
物土之宜而布其利故詩曰我疆我理南東其畝今吾<lb/>
子疆理諸侯而曰盡東其畝而已唯吾子戎車是利無<lb/>
顧土宜其無乃非先王之命也乎反先王則不義何以<lb/>
為盟主其晉實有闕四王之王也樹徳而濟同欲焉五<lb/>
伯之霸也勤而撫之以役王命今吾子求合諸侯以逞<lb/>
<pb n="KR4h0106_WYG_045-2a"/>
無疆之欲詩曰布政優優百禄是遒子實不優而棄百<lb/>
禄諸侯何害焉不然寡君之命使臣則有辭矣曰子以<lb/>
君師辱於敝邑不腆敝賦以犒從者畏君之震師徒撓<lb/>
敗吾子惠徼齊國之福不泯其社稷使繼舊好唯是先<lb/>
君之敝器土地不敢愛子又不許請收合餘燼背城借<lb/>
一敝邑之幸亦云從也况其不幸敢不唯命是聽<lb/>
　　王孫圉對趙簡子<hi>國語</hi>
王孫圉聘於晉定公饗之趙簡子鳴玉以相問於王孫<lb/>
<pb n="KR4h0106_WYG_045-2b"/>
圉曰楚之白珩猶在乎對曰然簡子曰其為寳也㡬何<lb/>
矣曰未嘗為寳楚之所寳者曰觀射父能作訓辭以行<lb/>
事於諸侯使無以寡君為口實又有左史倚相能道訓<lb/>
典以叙百物以朝夕獻善敗於寡君使寡君無忘先王<lb/>
之業又能上下說於鬼神順道其欲惡使神無有怨痛<lb/>
於楚國又有藪曰雲連徒洲金木竹箭之所生也龜珠<lb/>
齒角皮革羽毛所以備賦用以戒不虞者也所以共幣<lb/>
帛以賓享於諸侯者也若諸侯之好幣具而導之以訓<lb/>
<pb n="KR4h0106_WYG_045-3a"/>
辭有不虞之備而皇神相之寡君其可以免罪於諸侯<lb/>
而國民保焉此楚國之寳也若夫白珩先王之玩也何<lb/>
寳焉圉聞國之寳六而已聖能制議百物以輔相國家<lb/>
則寳之玉足以庇廕嘉穀使無水旱之災則寳之龜足<lb/>
以憲臧否則寳之珠足以禦火災則寳之金足以禦兵<lb/>
亂則寳之山林藪澤足以備財用則寳之若夫譁囂之<lb/>
羙楚雖蠻夷不能寳也<lb/>
　　鄭子家告趙宣子<hi>左傳</hi>
<pb n="KR4h0106_WYG_045-3b"/>
晉侯蒐於黄父遂復合諸侯於扈於是晉侯不見鄭伯<lb/>
以為貳於楚也鄭子家使執詢而與之書以告趙宣子<lb/>
曰寡君即位三年召蔡侯而與之事君九月蔡侯入於<lb/>
敝邑以行敝邑以侯宣多之難寡君是以不得與蔡侯<lb/>
偕十一月克減侯宣多而隨蔡侯以朝於執事十二年<lb/>
六月歸生佐寡君之嫡夷以請陳侯於楚而朝諸君十<lb/>
四年七月寡君又朝以蕆陳事十五年五月陳侯自敝<lb/>
邑往朝於君往年正月燭之武往朝夷也八月寡君又<lb/>
<pb n="KR4h0106_WYG_045-4a"/>
往朝以陳蔡之宻邇於楚而不敢貳焉則敝邑之故也<lb/>
雖敝邑之事君何以不免在位之中一朝於襄而再見<lb/>
於君夷與孤之二三臣相及於絳雖我小國則蔑以過<lb/>
之矣今大國曰爾未逞吾志敝邑有亡無以加焉古人<lb/>
有言曰畏首畏尾身其餘㡬又曰鹿死不擇音小國之<lb/>
事大國也徳則其人也不徳則其鹿也鋌而走險急何<lb/>
能擇命之㒺極亦知亡矣將悉敝賦以待於鯈唯執事<lb/>
命之文公二年六月壬申朝於齊四年二月壬戌為齊<lb/>
<pb n="KR4h0106_WYG_045-4b"/>
侵蔡亦獲成於楚居大國之間而從於彊令豈其罪也<lb/>
大國若弗圖無所逃命晉鞏朔行成於鄭趙穿公壻池<lb/>
為質焉<lb/>
　　晉侯使吕相絶秦<hi>左傳</hi>
晉侯使吕相絶秦曰昔逮我獻公及穆公相好戮力同<lb/>
心申之以盟誓重之以婚姻天禍晉國文公如齊惠公<lb/>
如秦無禄獻公即世穆公不忘舊徳俾我惠公用能奉<lb/>
祀於晉又不能成大勲而為韓之師亦悔於厥心用集<lb/>
<pb n="KR4h0106_WYG_045-5a"/>
我文公是穆之成也文公躬擐甲胄䟦履山川踰越險<lb/>
阻征東之諸侯虞夏商周之𦙍而朝諸秦則亦既報舊<lb/>
徳矣鄭人怒君之疆場我文公帥諸侯及秦圍鄭秦大<lb/>
夫不詢於我寡君擅及鄭盟諸侯疾之将致命於秦文<lb/>
公恐懼綏靜諸侯秦師克還無害則是我有大造於西也<lb/>
無禄文公即世穆為不吊蔑死我君寡我襄公迭我殽<lb/>
地奸絶我好伐我保城殄滅我費滑散離我兄弟撓亂<lb/>
我同盟傾覆我國家我襄公未忘君之舊勲而懼社稷<lb/>
<pb n="KR4h0106_WYG_045-5b"/>
之隕是以有殽之師猶願赦罪於穆公穆公弗聽而即<lb/>
楚謀我天誘其衷成王隕命穆公是以不克逞志於我<lb/>
穆襄即世康靈即位康公我之自出又欲闕翦我宫室<lb/>
傾覆我社稷帥我蝥賊以來蕩搖我邊疆我是以有令<lb/>
狐之役康猶不悛入我河曲伐我涑川俘我王官翦我<lb/>
羈馬我是以有河曲之戰東道之不通則是康公絕<lb/>
我好也及君之嗣也我君景公引領西望曰庶撫我乎<lb/>
君亦不惠稱盟利吾有狄難入我河縣焚我箕郜芟夷<lb/>
<pb n="KR4h0106_WYG_045-6a"/>
我農功䖍劉我邊垂我是以有輔氏之聚君亦悔禍之<lb/>
延而欲徼福於先君獻穆使伯車來命我景公曰吾與<lb/>
女同好棄惡復修舊徳以追念前勲言誓未就景公即<lb/>
世我寡君是以有令狐之㑹君又不祥背棄盟誓白狄<lb/>
及君同州君之仇讐而我之婚姻也君来賜命曰吾與女<lb/>
伐狄寡君不敢顧婚姻畏君之威而受命於吏君有二<lb/>
心於狄曰晉将伐汝狄應且憎是用告我楚人惡君之<lb/>
二三其徳也亦来告我曰秦背令狐之盟而来求盟於<lb/>
<pb n="KR4h0106_WYG_045-6b"/>
我昭告昊天上帝秦三公楚三王曰余雖與晉出入余<lb/>
唯利是視不穀惡其無成徳是用宣之以懲不一諸侯<lb/>
備聞此言斯是用痛心疾首暱就寡人寡人帥以聴命唯<lb/>
好是求君若惠顧諸侯矜哀寡人而賜之盟則寡人之<lb/>
願也其承寧諸侯以退豈敢徼亂君若不施大惠寡人<lb/>
不佞其不能以諸侯退矣敢盡布之執事俾執事實圖<lb/>
利之秦桓公既與晉厲公為令狐之盟而又召狄與楚<lb/>
欲道以伐晉諸侯是以睦於晉<lb/>
<pb n="KR4h0106_WYG_045-7a"/>
　　鄭公孫僑對晉徵朝<hi>左傳</hi>
晉人徴朝於鄭鄭人使少正公孫僑對曰在晉先君悼<lb/>
公九年我寡君於是即位即位八月而我先大夫子駟<lb/>
從寡君以朝於執事執事不禮於寡君寡君懼因是行<lb/>
也我二年六月朝於楚晉是以有戲之役楚人猶競而<lb/>
申禮於敝邑敝邑欲從執事而懼為大尤曰晉其謂我<lb/>
不共有禮是以不敢攜貳於楚我四年三月先大夫子<lb/>
蟜又從寡君以觀釁於楚晉於是乎有蕭魚之役謂我<lb/>
<pb n="KR4h0106_WYG_045-7b"/>
敝邑邇在晉國譬諸草木吾臭味也而何敢差池楚亦<lb/>
不競寡君盡其土實重之以宗器以受齊盟遂帥羣臣<lb/>
隨於執事以㑹歲終貳於楚者子侯石盂歸而討之溴<lb/>
梁之明年子蟜老矣公孫夏從寡君以朝於君見於嘗<lb/>
酎與執燔焉間二年聞君将靖東夏四月又朝以聴事<lb/>
期不朝之間無嵗不聘無役不從以大國政令之無常<lb/>
國家罷病不虞荐至無日不惕豈敢忘職大國若安定<lb/>
之其朝夕在庭何辱命焉若不恤其患而以為口實其<lb/>
<pb n="KR4h0106_WYG_045-8a"/>
無乃不堪任命而翦為仇讐敝邑是懼其敢忘君命委<lb/>
諸執事實重圖之<lb/>
　　子産對晉人問獻捷<hi>左傳</hi>
鄭子産獻捷於晉戎服将事晉人問陳之罪對曰昔虞<lb/>
閼父為周陶正以服事我先王我先王頼其利器用也<lb/>
與其神明之後也庸以元女大姬配胡公而封諸陳以<lb/>
備三恪則我周之自出至於今是賴桓公之亂蔡人欲<lb/>
立其出我先君荘公奉五父而立之蔡人殺之我又與<lb/>
<pb n="KR4h0106_WYG_045-8b"/>
蔡人奉戴厲公至於荘宣皆我之自立夏氏之亂成公<lb/>
播蕩又我之自入君所知也今陳忘周之大徳蔑我大<lb/>
惠棄我姻親介恃楚衆以馮陵我敝邑不可億逞我是<lb/>
以有往年之告未獲成命則有我東門之役當陳隧者<lb/>
井堙木刋敝邑大懼不競而恥大姬天誘其衷啟敝邑<lb/>
心陳知其罪授手於我用敢獻功晉人曰何故侵小對<lb/>
曰先王之命唯罪所在各致其辟且昔天子之地一圻<lb/>
列國一同自是以衰今大國多數圻矣若無侵小何以<lb/>
<pb n="KR4h0106_WYG_045-9a"/>
至焉晉人曰何故戎服對曰我先君武荘為平桓卿士<lb/>
城濮之役文公布命曰各復舊職命我文公戎服輔王<lb/>
以授楚捷不敢廢王命故也士莊伯不能詰復於趙文<lb/>
子文子曰其辭順犯順不祥乃受之冬十月子展相鄭<lb/>
伯如晉拜陳之功子西復伐陳陳及鄭平仲尼曰志有<lb/>
之言以足志文以足言不言誰知其志言之無文行而<lb/>
不遠晉為伯鄭入陳非文辭不為功慎辭哉<lb/>
　　王子朝告諸侯<hi>左傳</hi>
<pb n="KR4h0106_WYG_045-9b"/>
王子朝使告於諸侯曰昔武王克殷成王靖四方康王<lb/>
息民並建母弟以蕃屏周亦曰吾無專享文武之功且<lb/>
為後人之迷敗傾覆而溺入於難則振救之至於夷王<lb/>
王愆於厥身諸侯莫不並走其望以祈王身至於厲王<lb/>
王心戾虐萬民弗忍居王於彘諸侯釋位以間王政宣<lb/>
王有志而後效官至於幽王天不弔周王昏不若用愆<lb/>
厥位攜王奸命諸侯替之而建王嗣用遷郟鄏則是兄<lb/>
弟之能用力於王室也至於惠王天不靖周生頽禍心<lb/>
<pb n="KR4h0106_WYG_045-10a"/>
施於叔帶惠襄辟難越去王都則有晉鄭咸黜不端以<lb/>
綏定王家則是兄弟之能率先王之命也在定王六年<lb/>
秦人降妖曰周其有頿王亦克能修其職諸侯服享二<lb/>
世共職王室其有間王位諸侯不圖而受其亂災至於<lb/>
靈王生而有頿王甚神聖無惡於諸侯靈王景王克終<lb/>
其世今王室亂單旗劉狄剝亂天下壹行不若謂先王<lb/>
何常之有唯余心所命其誰敢討之帥羣不弔之人以<lb/>
行亂於王室侵欲無厭規求無度貫瀆鬼神慢棄刑法<lb/>
<pb n="KR4h0106_WYG_045-10b"/>
倍奸齊盟傲狠威儀矯誣先王晉為不道是攝是賛思<lb/>
肆其罔極兹不穀震盪播越竄在荆蠻未有攸底若我<lb/>
一二兄弟甥舅奬順天法無助狡猾以從先王之命毋<lb/>
速天罰赦圖不穀則所願也敢盡布其腹心及先王之<lb/>
經而諸侯實深圖之昔先王之命曰王后無適則擇立<lb/>
長年鈞以徳徳鈞以卜王不立愛公卿無私古之制也<lb/>
穆后及太子壽早夭即世單劉賛私立少以間先王亦<lb/>
唯伯仲叔季圖之<lb/>
<pb n="KR4h0106_WYG_045-11a"/>
　　左史倚相規申公<hi>國語</hi>
左史倚相廷見申公子亹子亹不出左史謗之舉伯以<lb/>
告子亹怒而出曰女無亦謂我老耄而舍我而又謗我<lb/>
左史曰唯子老耄故欲見以交儆子若子方壯能經營<lb/>
百事倚相将奔走承序於是不給而何暇得見昔衛武<lb/>
公年數九十有五矣猶箴儆於國曰自卿以下至於師<lb/>
長士茍在朝者無謂我老耄而舍我必恭恪於朝朝夕<lb/>
以交戒我聞一二之言必誦志而納之以訓道我在輿<lb/>
<pb n="KR4h0106_WYG_045-11b"/>
有旅賁之規位宁有官師之典倚几有誦訓之諫居寢<lb/>
有暬御之箴臨事有瞽史之道宴居有師工之誦史不<lb/>
失書矇不失誦以訓御之於是乎作懿戒以自儆也及<lb/>
其沒也謂之叡聖武公子實不叡聖於倚相何害周書<lb/>
曰文王至於日中昃不遑暇食惠於小民唯政之恭文<lb/>
王猶不敢惰今子老楚國而欲自安也以禦數者王将<lb/>
何為若常如此楚其難哉子亹懼曰老之過也乃驟見<lb/>
左史<lb/>
<pb n="KR4h0106_WYG_045-12a"/>
　　敬姜論勞逸<hi>國語</hi>
公父文伯退朝朝其母其母方績文伯曰以歜之家而<lb/>
主猶績懼干季孫之怒也其以歜為不能事主乎其母歎<lb/>
曰魯其亡乎使僮子備官而未之聞邪居吾語女昔聖<lb/>
王之處民也擇瘠土而處之勞其民而用之故長王天<lb/>
下夫民勞則思思則善心生逸則淫淫則忘善忘善則<lb/>
惡心生沃土之民不材淫也瘠土之民莫不嚮義勞也<lb/>
是故天子大采朝日與三公九卿祖識地徳日中考政<lb/>
<pb n="KR4h0106_WYG_045-12b"/>
與百官之政事師尹維旅牧相宣序民事少采夕月與<lb/>
太史司載糾䖍天刑日入監九御使潔奉禘郊之粢盛<lb/>
而後即安諸侯朝脩天子之業命晝考其國職夕省其<lb/>
典刑夜儆百工使無慆淫而後即安卿大夫朝考其職<lb/>
晝講其庻政夕序其業夜庀其家事而後即安士朝而<lb/>
受業晝而講貫夕而習復夜而計過無憾而後即安自<lb/>
庶人以下明而動晦而休無日以怠王后親織𤣥紞公<lb/>
侯之夫人加之以紘綖卿之内子為大帶命婦成祭服<lb/>
<pb n="KR4h0106_WYG_045-13a"/>
列士之妻加之以朝服自庶士以下皆衣其夫社而賦<lb/>
事烝而獻功男女效績愆則有辟古之制也君子勞心<lb/>
小人勞力先王之訓也自上以下誰敢淫心舍力今我<lb/>
寡也爾又在下位朝夕處事猶恐忘先人之業况有怠<lb/>
惰其何以避辟吾冀而朝夕脩我曰必無廢先人爾今<lb/>
曰胡不自安以是承先君之官余懼穆伯之絶祀也仲<lb/>
尼聞之曰弟子志之季氏之婦不淫矣<lb/>
　　郵無正論壘培<hi>國語</hi>
<pb n="KR4h0106_WYG_045-13b"/>
趙簡子使尹鐸為晉陽曰必墮其壘培吾將往焉若見<lb/>
壘培是見寅與吉射也尹鐸往而増之簡子如晉陽見<lb/>
壘怒曰必殺鐸也而後入大夫辭之不可曰是昭余讐<lb/>
也郵無正進曰昔先主文子少釁於難從姬氏於公宫<lb/>
有孝徳以出在公族有恭徳以升在位有武徳以羞為<lb/>
正卿有温徳以成其名譽失趙氏之典刑而去其師保<lb/>
基於其身以克復其所及景子長於公宫未及敎訓而<lb/>
嗣立矣亦能纂修其身以受先業無謗於國順徳以學<lb/>
<pb n="KR4h0106_WYG_045-14a"/>
子擇言以教子擇師保以相子今吾子嗣位有文之典<lb/>
刑有景之教訓重之以師保加之以父兄子皆疏之以<lb/>
及此難夫尹鐸曰思樂而喜思難而懼人之道也委土<lb/>
可以為師保吾何為不増是以修之庶曰可以鑑而鳩<lb/>
趙宗乎若罰之是罰善也罰善必賞惡臣何望焉簡子<lb/>
說曰㣲子吾㡬不為人矣以免難之賞賞尹鐸初伯樂<lb/>
與尹鐸有怨以其賞如伯樂氏曰子免吾死敢不歸禄<lb/>
辭曰吾為主圖非為子也怨若怨焉<lb/>
<pb n="KR4h0106_WYG_045-14b"/>
　　周襄王不許晉文公請隧<hi>國語</hi>
晉文公既定襄王於郟王勞之以地辭請隧焉王弗許<lb/>
曰昔我先王之有天下也規方千里以為甸服以供上<lb/>
帝山川百神之祀以備百姓兆民之用以待不庭不虞<lb/>
之患其餘以均分公侯伯子男使各有寧宇以順及天<lb/>
地無逢其災害先王豈有賴焉内官不過九御外官不<lb/>
過九品足以供給神祇而巳豈敢厭縱其耳目心腹以<lb/>
亂百度亦唯是死生之服物采章以臨長百姓而輕重<lb/>
<pb n="KR4h0106_WYG_045-15a"/>
布之王何異之有今天降禍災於周室余一人僅亦守<lb/>
府又不佞以勤叔父而班先王之大物以賞私徳其叔<lb/>
父實應且憎以非余一人余一人豈敢有愛也先民有<lb/>
言曰改玉改行叔父若能光裕大徳更姓改物以創制<lb/>
天下自顯庸也而縮取偹物以鎮撫百姓余一人其流<lb/>
辟於裔土何辭之與有若由是姬姓也尚將列為公侯<lb/>
以復先王之職大物其未可改也叔父其茂昭明徳物<lb/>
將自至余敢以私勞變前之大章以忝天下其若先王<lb/>
<pb n="KR4h0106_WYG_045-15b"/>
與百姓何何政令之為也若不然叔父有地而隧焉余<lb/>
安能知之文公遂不敢請受地而還<lb/>
　　襄王止晉殺衛侯<hi>國語</hi>
温之㑹晉人執衛成公歸之於周晉侯請殺之王曰不<lb/>
可夫政自上下者也上作政而下行之不逆故上下無<lb/>
怨今叔父作政而不行無乃不可乎夫君臣無獄今元<lb/>
咺雖直不可聽也君臣皆獄父子將獄是無上下也而<lb/>
叔父聴之一逆矣又為臣殺其君其安庸刑布刑而不<lb/>
<pb n="KR4h0106_WYG_045-16a"/>
庸再逆矣一合諸侯而有再逆政余懼其無後也不然<lb/>
余何私於衛侯晉人乃歸衛侯<lb/>
　　鄭燭之武說秦伯<hi>左傳</hi>
晉侯秦伯圍鄭以其無禮於晉且貳於楚也晉軍函陵<lb/>
秦軍汜南佚之狐言於鄭伯曰國危矣若使燭之武見<lb/>
秦君師必退公從之辭曰臣之壯也猶不如人今老矣<lb/>
無能為也巳公曰吾不能早用子今急而求子是寡人<lb/>
之過也然鄭亡子亦有不利焉許之夜縋而出見秦伯<lb/>
<pb n="KR4h0106_WYG_045-16b"/>
曰秦晉圍鄭鄭既知亡矣若亡鄭而有益於君敢以煩<lb/>
執事越國以鄙遠君知其難也焉用亡鄭以陪隣隣之<lb/>
厚君之薄也若舍鄭以為東道主行李之往来共其乏<lb/>
困君亦無所害且君嘗為晉君賜矣許君焦瑕朝濟而<lb/>
夕設版焉君之所知也夫晉何厭之有既東封鄭又欲<lb/>
肆其西封若不闕秦将焉取之闕秦以利晉唯君圖之<lb/>
秦伯說與鄭人盟使杞子逢孫楊孫戍之乃還<lb/>
　　臧孫論詰盜<hi>左傳</hi>
<pb n="KR4h0106_WYG_045-17a"/>
邾庶其以漆閭邱来奔季武子以公姑姊妻之皆有賜<lb/>
於其從者於是魯多盜季孫謂臧武仲曰子盍詰盜武<lb/>
仲曰不可詰也紇又不能季孫曰我有四封而詰其盜<lb/>
何故不可子為司冦將盜是務去若之何不能武仲曰<lb/>
子召外盜而大禮焉何以止吾盜子為正卿而来外盜<lb/>
使紇去之將何以能庶其竊邑於邾以来子以姬氏妻<lb/>
之而與之邑其從者皆有賜焉若大盜禮焉以君之姑<lb/>
姊與其大邑其次皁牧輿馬其小者衣裳劒帶是賞盜<lb/>
<pb n="KR4h0106_WYG_045-17b"/>
也賞而去之其或難焉紇也聞之在上位者灑濯其心<lb/>
一以待人軌度其信可明徴也而後可以治人夫上之<lb/>
所為民之歸也上所不為而民或為之是以加刑罰焉<lb/>
而莫敢不懲若上之所為而民亦為之乃其所也又可<lb/>
禁乎<lb/>
　　吳蹶由對楚子<hi>左傳</hi>
楚子以諸侯及東夷伐吳以報棘櫟麻之役吳子使其<lb/>
弟蹶由犒師楚人執之將以釁鼓王使問焉曰女卜来<lb/>
<pb n="KR4h0106_WYG_045-18a"/>
吉乎對曰吉寡君聞君將治兵於敝邑卜之以守龜曰<lb/>
余亟使人犒師請行以觀王怒之疾徐而為之備尚克<lb/>
知之龜兆告吉曰克可知也君若驩焉好逆使臣滋敝<lb/>
邑休怠而忘其死亡無日矣今君奮焉震電馮怒虐執<lb/>
使臣將以釁鼔則吳知所備矣敝邑雖羸若早修完其<lb/>
可以息師難易有備可謂吉矣且吴社稷是卜豈為一<lb/>
人使臣獲釁軍鼓而敝邑知備以禦不虞其為吉孰大<lb/>
焉國之守龜其何事不卜一臧一否其誰能常之城濮<lb/>
<pb n="KR4h0106_WYG_045-18b"/>
之兆其報在邲今此行也其庸有報志乃弗殺<lb/>
　　景王使詹桓伯責晉<hi>左傳</hi>
周甘人與晉閻嘉爭閻田晉梁丙張趯率隂戎伐潁王<lb/>
使詹桓伯辭於晉曰我自夏以后稷魏駘芮岐畢吾西<lb/>
土也及武王克商蒲姑商奄吾東土也巴濮楚鄧吾南<lb/>
土也肅慎燕亳吾北土也吾何邇封之有文武成康之<lb/>
建母弟以蕃屏周亦其廢隊是為豈如弁髦而因以敝<lb/>
之先王居檮杌於四裔以禦魑魅故允姓之姦居於𤓰<lb/>
<pb n="KR4h0106_WYG_045-19a"/>
州伯父惠公歸自秦而誘以来使逼我諸姬入我郊甸<lb/>
則戎焉取之戎有中國誰之咎也后稷封殖天下今戎<lb/>
制之不亦難乎伯父圖之我在伯父猶衣服之有冠冕<lb/>
木水之有本原民人之有謀主也伯父若裂冠毁冕抜<lb/>
本塞原專棄謀主雖戎狄其何有余一人叔向謂宣子<lb/>
曰文之伯也豈能改物翼戴天子而加之以共自文以<lb/>
来世有衰徳而暴蔑宗周以宣示其侈諸侯之貳不亦<lb/>
宜乎且王辭直子其圖之宣子說王有姻喪使趙成如<lb/>
<pb n="KR4h0106_WYG_045-19b"/>
周弔且致閻田與禭反潁俘王亦使賓滑執甘大夫襄<lb/>
以說於晉晉人禮而歸之<lb/>
　　陳芈尹蓋對吴子<hi>左傳</hi>
楚子西子期伐吴及桐汭陳侯使公孫貞子弔焉及良<lb/>
而卒將以尸入吳子使太宰嚭勞且辭曰以水潦之不<lb/>
時無乃廩然隕大夫之尸以重寡君之憂寡君敢辭上<lb/>
介芈尹蓋對曰寡君聞楚為不道荐伐吳國滅厥民人<lb/>
寡君使蓋備使弔君之下吏無禄使人逢天之慼大命<lb/>
<pb n="KR4h0106_WYG_045-20a"/>
隕隊絶世於良廢日共積一日遷次今君命逆使人曰<lb/>
無以尸造於門是我寡君之命委於草莽也且臣聞之<lb/>
曰事死如生禮也於是乎有朝聘而終以尸將事之禮<lb/>
又有朝聘而遭喪之禮若不以尸將命是遭喪而還也<lb/>
無乃不可乎以禮防民猶或踰之今大夫曰死而棄之<lb/>
是棄禮也其何以為諸侯主先民有言曰無穢虐士備<lb/>
使奉尸將命茍我寡君之命逹於君所雖隕於深淵則<lb/>
天命也非君與涉人之過也吳人内之<lb/>
<pb n="KR4h0106_WYG_045-20b"/>
　　子産答韓宣子買環<hi>左傳</hi>
晉韓起聘於鄭宣子有環其一在鄭商宣子謁諸鄭伯<lb/>
子産弗與曰非官府之守器也寡君不知子太叔子羽<lb/>
謂子産曰韓子亦無㡬求晉國亦未可以貳晉國韓子<lb/>
不可偷也若屬有讒人交鬬其間鬼神而助之以興其<lb/>
凶怒悔之何及吾子何愛於一環其以取憎於大國也<lb/>
盍求而與之子産曰吾非偷晉而有二心將終事之是<lb/>
以弗與忠信故也僑聞君子非無賄之難立而無令名<lb/>
<pb n="KR4h0106_WYG_045-21a"/>
之患僑聞為國非不能事大字小之難無禮以定其位<lb/>
之患夫大國之人令於小國而皆獲其求将何以給之<lb/>
一共一否為罪滋大大國之求無禮以斥之何饜之有<lb/>
吾且為鄙邑則失位矣若韓子奉命以使而求玉焉貪<lb/>
淫甚矣獨非罪乎出一玉以起二罪吾又失位韓子成<lb/>
貪将焉用之且吾以玉賈罪不亦銳乎韓子買諸賈人<lb/>
既成賈矣商人曰必告君大夫韓子請諸子産曰日起<lb/>
請夫環執政弗義弗敢復也今買諸商人商人曰必以<lb/>
<pb n="KR4h0106_WYG_045-21b"/>
聞敢以為請子産對曰昔我先君桓公與商人皆出自<lb/>
周庸次比耦以艾殺此地斬之蓬蒿藜藋而共處之世<lb/>
有盟誓以相信也曰爾無我叛我無彊賈母或匄奪爾<lb/>
有利市寳賄我勿與知恃此質誓故能相保以至於今<lb/>
今吾子以好来辱而謂敝邑彊奪商人是教敝邑背盟<lb/>
誓也毋乃不可乎吾子得玉而失諸侯必不為也若大<lb/>
國令而共無藝鄭鄙邑也亦弗為也僑若獻玉不知所<lb/>
成敢私布之韓子辭玉曰起不敏敢求玉以徼二罪敢<lb/>
<pb n="KR4h0106_WYG_045-22a"/>
辭之<lb/>
　　子産對晉人問立駟乞<hi>左傳</hi>
鄭駟偃卒子游娶於晉大夫生絲弱其父兄立子瑕子<lb/>
産憎其為人也且以為不順弗許亦弗止駟氏聳他日絲<lb/>
以告其舅冬晉人使以幣如鄭問駟乞之立故駟氏懼駟<lb/>
乞欲逃子産弗遣請龜以卜亦弗予大夫謀對子産不<lb/>
待而對客曰鄭國不天寡君之二三臣札瘥天昏今又<lb/>
喪我先大夫偃其子㓜弱其一二父兄懼墜宗主私族<lb/>
<pb n="KR4h0106_WYG_045-22b"/>
於謀而立長親寡君與其二三老曰抑天實剥亂是吾<lb/>
何知焉諺曰無過亂門民有兵亂猶憚過之而况敢知<lb/>
天之所亂今大夫將問其故抑寡君實不敢知其誰實<lb/>
知之平丘之㑹君尋舊盟曰無或失職若寡君之二三<lb/>
臣其即世者晉大夫而專制其位是晉之縣鄙也何國<lb/>
之為辭客幣而報其使晉人舍之<lb/>
　　鄭游吉對士景伯<hi>左傳</hi>
晉頃公卒秋八月𦵏鄭游吉弔且送𦵏魏獻子使士景<lb/>
<pb n="KR4h0106_WYG_045-23a"/>
伯詰之曰悼公之喪子西弔子蟜送𦵏今吾子無貳何<lb/>
故對曰諸侯所以歸晉君禮也禮也者小事大大字小<lb/>
之謂事大在共其時命字小在恤其所無以敝邑居大<lb/>
國之間共其職貢與其備御不虞之患豈忘共命先王<lb/>
之制諸侯之喪士弔大夫送𦵏唯嘉好聘享三軍之事<lb/>
於是乎使卿晉之喪事敝邑之間先君有所助執紼矣<lb/>
若其不間雖士大夫有所不獲數矣大國之惠亦慶其<lb/>
加而不討其乏明底其情取備而已以為禮也靈王之<lb/>
<pb n="KR4h0106_WYG_045-23b"/>
喪我先君簡公在楚我先大夫印段實往敝邑之少卿<lb/>
也王吏不討恤所無也今大夫曰女盍從舊舊有豐有<lb/>
省不知所從從其豐則寡君㓜弱是以不共從其省則<lb/>
吉在此矣唯大夫圖之晉人不能詰<lb/>
　　越使諸稽郢行成於吳<hi>國語</hi>
吳王夫差起師伐越大夫種獻謀曰王不如設戎約辭<lb/>
行成以喜其民以廣侈吳王之心吾以卜之於天天若<lb/>
棄吳必許吾成而不吾足也將必寛然有伯諸侯之心<lb/>
<pb n="KR4h0106_WYG_045-24a"/>
焉既罷弊其民而天奪之食安受其燼乃無有命矣越<lb/>
王許諾乃命諸稽郢行成於吳曰寡君句踐使下臣郢<lb/>
不敢顯然布幣行禮敢私告於下執事曰昔者越國見<lb/>
禍得罪於天王天王親趨玉趾以心孤句踐而又宥赦<lb/>
之君王之於越也繄起死人而肉白骨也孤不敢忘天<lb/>
災其敢忘君王之大賜乎今句踐申禍無良草鄙之人<lb/>
敢忘天王之大徳而思邉垂之小怨以重得罪於下執<lb/>
事句踐用帥二三之老親委重罪頓顙於邊今君王不<lb/>
<pb n="KR4h0106_WYG_045-24b"/>
察盛怒屬兵將殘伐越國越國固貢獻之邑也君王不<lb/>
以鞭箠使之而辱軍士使冦令焉句踐請盟一介嫡女<lb/>
執箕箒以䀭姓於王宫一介嫡男奉槃匜以隨諸御春<lb/>
秋貢獻不解於王府大王豈辱裁之亦征諸侯之禮也<lb/>
夫諺曰狐埋之而狐搰之是以無成功今天王既封殖<lb/>
越國以眀聞於天下而又刈亡之是天王之無成勞也<lb/>
雖四方之諸侯則何實以事吳敢使下臣盡辭唯天王<lb/>
秉利度義焉<lb/>
<pb n="KR4h0106_WYG_045-25a"/>
　　晉隂飴甥對秦伯<hi>左傳</hi>
晉隂飴甥㑹秦伯盟於王城秦伯曰晉國和乎對曰不<lb/>
和小人恥失其君而悼喪其親不憚征繕以立圉也曰<lb/>
必報讐寧事戎狄君子愛其君而知其罪不憚征繕以<lb/>
待秦命曰必報徳有死無二以此不和秦伯曰國謂君<lb/>
何對曰小人慼謂之不免君子恕以為必歸小人曰我<lb/>
毒秦秦豈歸君君子曰我知罪矣秦必歸君貳而執之<lb/>
服而舍之徳莫厚焉刑莫威焉服者懐徳貳者畏刑此<lb/>
<pb n="KR4h0106_WYG_045-25b"/>
一役也秦可以霸納而不定廢而不立以徳為怨秦不<lb/>
其然秦伯曰是吾心也改館晉侯饋七牢焉<lb/>
　　魯展喜犒齊師<hi>左傳</hi>
齊孝公伐我北鄙公使展喜犒師使受命於展禽齊侯<lb/>
未入境展喜從之曰寡君聞君親舉玉趾將辱於敝邑<lb/>
使下臣犒執事齊侯曰魯人恐乎對曰小人恐矣君子<lb/>
則否齊侯曰室如縣罄野無青草何恃而不恐對曰恃<lb/>
先王之命昔周公太公股肱周室夾輔成王成王勞之<lb/>
<pb n="KR4h0106_WYG_045-26a"/>
而賜之盟曰世世子孫無相害也載在盟府太史職之<lb/>
桓公是以糾合諸侯而謀其不恊彌縫其闕而匡救其<lb/>
災昭舊職也及君即位諸侯之望曰其率桓之功我敝<lb/>
邑用不敢保聚曰豈其嗣世九年而棄命廢職其若先<lb/>
君何君必不然恃此以不恐齊侯乃還<lb/>
　　定王使王孫滿對楚子<hi>左傳</hi>
楚子伐陸渾之戎遂至於雒觀兵於周疆定王使王孫<lb/>
滿勞楚子楚子問鼎之大小輕重焉對曰在徳不在鼎<lb/>
<pb n="KR4h0106_WYG_045-26b"/>
昔夏之方有徳也逺方圖物貢金九牧鑄鼎象物百物<lb/>
而為之備使民知神姦故民入川澤山林不逢不若魑<lb/>
魅魍魎莫能逢之用能恊於上下以承天休桀有昏徳<lb/>
鼎遷於商載祀六百商紂暴虐鼎遷於周徳之休明雖<lb/>
小重也其姦回昏亂雖大輕也天祚明徳有所底止成<lb/>
王定鼎於郟鄏卜世三十卜年七百天所命也周徳雖<lb/>
衰天命未改鼎之輕重未可問也<lb/>
　　定王辭鞏朔獻齊捷<hi>左傳</hi>
<pb n="KR4h0106_WYG_045-27a"/>
晉侯使鞏朔獻齊捷於周王弗見使單襄公辭焉曰蠻<lb/>
夷戎狄不式王命淫湎毁常王命伐之則有獻捷王親<lb/>
受而勞之所以懲不敬勸有功也兄弟甥舅侵敗王略<lb/>
王命伐之告事而已不獻其功所以敬親暱禁淫慝也<lb/>
今叔父克遂有功於齊而不使命卿鎮撫王室所使来<lb/>
撫余一人而鞏伯實来未有職司於王室又奸先王之<lb/>
禮余雖欲於鞏伯其敢廢舊典以忝叔父夫齊甥舅之<lb/>
國也而大師之後也寧不亦淫從其欲以怒叔父抑豈<lb/>
<pb n="KR4h0106_WYG_045-27b"/>
不可諫誨士莊伯不能對王使委於三吏禮之如侯伯<lb/>
克敵使大夫告慶之禮䧏於卿禮一等<lb/>
　　戎子駒支對范宣子<hi>左傳</hi>
吳告敗於晉㑹於向為吳謀楚故也將執戎子駒支范<lb/>
宣子親數諸朝曰来姜戎氏昔秦人廹逐乃祖吾離於<lb/>
𤓰州乃祖吾離被苫蓋䝉荆棘以来歸我先君我先君<lb/>
惠公有不腆之田與女剖分而食之今諸侯之事我寡<lb/>
君不如昔者蓋言語漏洩則職女之由詰朝之事爾無<lb/>
<pb n="KR4h0106_WYG_045-28a"/>
與焉與將執女對曰昔秦人負恃其衆貪於土地逐我<lb/>
諸戎惠公蠲其大徳謂我諸戎是四嶽之裔胄也毋是<lb/>
翦棄賜我南鄙之田狐狸所居豺狼所嘷我諸戎除翦<lb/>
其荆棘驅其狐狸豺狼以為先君不侵不叛之臣至於<lb/>
今不貳昔文公與秦伐鄭秦人竊與鄭盟而舍戍焉於<lb/>
是乎有殽之師晉禦其上戎亢其下秦師不復我諸戎<lb/>
實然譬如捕鹿晉人角之諸戎犄之與晉踣之戎何以<lb/>
不免自是以来晉之百役與我諸戎相繼於時以從執<lb/>
<pb n="KR4h0106_WYG_045-28b"/>
政猶殽志也豈敢離逷今官之師旅無乃實有所闕以<lb/>
擕諸侯而罪我諸戎我諸戎飲食衣服不與華同贄幣<lb/>
不通言語不逹何惡之能為不與於㑹亦無瞢焉賦青<lb/>
蠅而退宣子辭焉使即事於㑹成愷悌也<lb/>
　　子産對晉讓壊垣<hi>左傳</hi>
子産相鄭伯以如晉晉侯以我喪故未之見也子産使<lb/>
盡壊其館之垣而納車馬焉士文伯讓之曰敝邑以政<lb/>
刑之不脩冦盜充斥無若諸侯之屬辱在寡君者何是<lb/>
<pb n="KR4h0106_WYG_045-29a"/>
以令吏人完客所館髙其閈閎厚其墻垣以無憂客使<lb/>
今吾子壊之雖從者能戒其若異客何以敝邑之為盟<lb/>
主繕完葺墻以待賓客若皆毁之其何以共命寡君使<lb/>
匄請命對曰以敝邑褊小介於大國誅求無時是以不<lb/>
敢寧居悉索敝賦以来㑹時事逢執事之不間而未得<lb/>
見又不獲聞命未知見時不敢輸幣亦不敢暴露其輸<lb/>
之則君之府實也非薦陳之不敢輸也其暴露之則恐<lb/>
燥濕之不時而朽蠧以重敝邑之罪僑聞文公之為盟<lb/>
<pb n="KR4h0106_WYG_045-29b"/>
主也宫室卑庳無觀臺榭以崇大諸侯之館館如公寢<lb/>
庫廐繕脩司空以時平易道路圬人以時塓館宫室諸<lb/>
侯賓至甸設庭燎僕人巡宫車馬有所賓從有代巾車<lb/>
脂轄𨽻人牧圉各贍其事百官之屬各展其物公不留<lb/>
賓而亦無廢事憂樂同之事則巡之教其不知而恤其<lb/>
不足賓至如歸無寧菑患不畏冦盜而亦不患燥濕今<lb/>
銅鞮之宫數里而諸侯舍於𨽻人門不容車而不可踰<lb/>
越盜賊公行而夭癘不戒賓見無時命不可知若又勿<lb/>
<pb n="KR4h0106_WYG_045-30a"/>
壞是無所藏幣以重罪也敢請執事將何所命之雖君<lb/>
之有魯喪亦敝邑之憂也若獲薦幣脩垣而行君之惠<lb/>
也敢憚勤勞文伯復命趙文子曰信我實不徳而以𨽻<lb/>
人之垣以贏諸侯是吾罪也使士文伯謝不敏焉晉侯<lb/>
見鄭伯有加禮厚其宴好而歸之乃築諸侯之館叔向<lb/>
曰辭之不可以已也如是夫子産有辭諸侯頼之若之<lb/>
何其釋辭也詩曰辭之輯矣民之恊矣辭之繹矣民之<lb/>
莫矣其知之矣<lb/>
<pb n="KR4h0106_WYG_045-30b"/>
　　鄭子産爭承<hi>左傳</hi>
晉合諸侯於平邱及盟子産爭承曰昔天子班貢輕重<lb/>
以列列尊貢重周之制也卑而貢重者甸服也鄭伯男<lb/>
也而使從公侯之貢懼弗給也敢以為請諸侯靖兵好<lb/>
以為事行理之命無月不至貢之無藝小國有闕所以<lb/>
得罪也諸侯脩盟存小國也貢獻無極亡可待也存亡<lb/>
之制將在今矣自日中以爭至於昏晉人許之既盟子<lb/>
大叔咎之曰諸侯若討其可瀆乎子産曰晉政多門貳<lb/>
<pb n="KR4h0106_WYG_045-31a"/>
偷之不暇何暇討國不競亦陵何國之為仲尼謂子産<lb/>
於是行也足以為國基矣<lb/>
　　子産對晉邉吏讓登陴<hi>左傳</hi>
火之作也子産授兵登陴子太叔曰晉無乃討乎子産<lb/>
曰吾聞之小國忘守則危况有災乎國之不可小有備<lb/>
故也既晉之邊吏讓鄭曰鄭國有災晉君大夫不敢寧<lb/>
居卜筮走望不愛牲玉鄭之有災寡君之憂也今執事<lb/>
<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然授兵登陴將以誰罪邉人恐懼不敢不告子産對<lb/>
<pb n="KR4h0106_WYG_045-31b"/>
曰若吾子之言敝邑之災君之憂也敝邑失政天降之<lb/>
災又懼讒慝之間謀之以啟貪人薦為敝邑不利以重<lb/>
君之憂幸而不亡猶可說也不幸而亡君雖憂之亦無<lb/>
及也鄭有他竟望走在晉既事晉矣其敢有二心<lb/>
　　叔向賀韓宣子憂貧<hi>國語</hi>
叔向見韓宣子宣子憂貧叔向賀之宣子曰吾有卿之<lb/>
名而無其實無以從二三子吾是以憂子賀我何故對<lb/>
曰昔欒武子無一卒之田其官不備其宗器宣其徳行<lb/>
<pb n="KR4h0106_WYG_045-32a"/>
順其憲則使越於諸侯諸侯親之戎狄懐之以正晉國<lb/>
行刑不疚以免於難及桓子驕泰奢侈貪欲無蓺略則<lb/>
行志假貸居賄宜及於難而賴武之徳以沒其身及懐<lb/>
子改桓之行而修武之徳可以免於難而離桓之罪以<lb/>
亡於楚夫郤昭子其富半公室其家半三軍恃其富寵<lb/>
以泰於國其身尸於朝其宗滅於絳不然夫八郤五大<lb/>
夫三卿其寵大矣一朝而滅莫之哀也唯無徳也今吾<lb/>
子有欒武子之貧吾以為能其徳矣是以賀若不憂徳<lb/>
<pb n="KR4h0106_WYG_045-32b"/>
之不建而患貨之不足將弔不暇何賀之有宣子拜稽<lb/>
首焉曰起也將亡賴子存之非起也敢專承之其自桓<lb/>
叔以下嘉吾子之賜<lb/>
　　晉郤至答楚子反<hi>左傳</hi>
晉郤至如楚聘且涖盟楚子享之子反相為地室而縣<lb/>
焉郤至將登金奏作於下驚而走出子反曰日云莫矣<lb/>
寡君須矣吾子其入也賓曰君不忘先君之好施及下<lb/>
臣貺之以大禮重之以備樂如天之福兩君相見何以<lb/>
<pb n="KR4h0106_WYG_045-33a"/>
代此下臣不敢子反曰如天之福兩君相見無亦唯是<lb/>
一矢以相加遺焉用樂寡君須矣吾子其入也賓曰若<lb/>
讓之以一矢禍之大者其何福之為世之治也諸侯間<lb/>
於天子之事則相朝也於是乎有享宴之禮享以訓共<lb/>
儉宴以示慈惠共儉以行禮而慈惠以布政政以禮成<lb/>
民是以息百官承事朝而不夕此公侯之所以扞城其<lb/>
民也故詩曰赳赳武夫公侯干城及其亂也諸侯貪冐<lb/>
侵欲不忌爭尋常以盡其民略其武夫以為已腹心股<lb/>
<pb n="KR4h0106_WYG_045-33b"/>
肱爪牙故詩曰赳赳武夫公侯腹心天下有道則公侯<lb/>
能為民干城而制其腹心亂則反之今吾子之言亂之<lb/>
道也不可以為法然吾子主也至敢不從遂入卒事歸<lb/>
以語范文子文子曰無禮必食言吾死無日矣夫<lb/>
　　晉叔向詒子産論鑄刑書<hi>左傳</hi>
鄭人鑄刑書叔向使詒子産書曰始吾有虞於子今則<lb/>
已矣昔先王議事以制不為刑辟懼民之有爭心也猶<lb/>
不可禁禦是故閑之以義糾之以政行之以禮守之以<lb/>
<pb n="KR4h0106_WYG_045-34a"/>
信奉之以仁制為禄位以勸其從嚴斷刑罰以威其淫<lb/>
懼其未也故誨之以忠聳之以行教之以務使之以和<lb/>
臨之以敬涖之以彊斷之以剛猶求聖哲之上明察之<lb/>
官忠信之長慈惠之師民於是乎可任使也而不生禍<lb/>
亂民知有辟則不忌於上竝有爭心以徴於書而徼幸<lb/>
以成之弗可為矣夏有亂政而作禹刑商有亂政而作<lb/>
湯刑周有亂政而作九刑三辟之興皆叔世也今吾子<lb/>
相鄭國作封洫立謗政制參辟鑄刑書將以靖民不亦<lb/>
<pb n="KR4h0106_WYG_045-34b"/>
難乎詩曰儀式刑文王之典日靖四方又曰儀刑文王<lb/>
萬邦作孚如是何辟之有民知爭端矣將棄禮而徴於<lb/>
書錐刀之末將盡爭之亂獄滋豐賄賂並行終子之世<lb/>
鄭其敗乎肸聞之國將亡必多制其此之謂乎復書曰<lb/>
若吾子之言僑不才不能及子孫吾以救世也既不承<lb/>
命敢忘大惠<lb/>
　　衛祝佗爭先蔡<hi>左傳</hi>
劉文公合諸侯於召陵謀伐楚也將㑹衛子行敬子言<lb/>
<pb n="KR4h0106_WYG_045-35a"/>
於靈公曰㑹同難嘖有煩言莫之治也其使祝佗從公<lb/>
曰善乃使子魚及臯鼬將長蔡於衛衛侯使祝佗私於<lb/>
萇𢎞曰聞諸道路不知信否若聞蔡將先衛信乎萇𢎞<lb/>
曰信蔡叔康叔之兄也先衛不亦可乎子魚曰以先王<lb/>
觀之則尚徳也昔武王克商成王定之選建明徳以蕃<lb/>
屏周故周公相王室以尹天下於周為睦分魯公以大<lb/>
路大旂夏后氏之璜封父之繁弱殷民六族條氏徐氏<lb/>
蕭氏索氏長勺氏尾勺氏使帥其宗氏輯其分族將其<lb/>
<pb n="KR4h0106_WYG_045-35b"/>
類醜以法則周公用即命於周是使之職事於魯以昭<lb/>
周公之明徳分之土田陪敦祝宗卜史備物典策官司<lb/>
彝器因商奄之民命以伯禽而封於少皥之墟分康叔<lb/>
以大路少帛綪茷旃旌大吕殷民七族陶氏施氏繁氏<lb/>
錡氏樊氏饑氏終葵氏封畛土略自武父以南及圃田<lb/>
之北境取於有閻之土以共王職取於相土之東都以<lb/>
㑹王之東蒐𣆀季授土陶叔授民命以康誥而封於殷<lb/>
虛皆啟以商政疆以周索分唐叔以大路宻須之鼓闕<lb/>
<pb n="KR4h0106_WYG_045-36a"/>
鞏沽洗懐姓九宗職官五正命以唐誥而封於夏虛啟<lb/>
以夏政疆以戎索三者皆叔也而有令徳故昭之以分<lb/>
物不然文武成康之伯猶多而不獲是分也唯不尚年<lb/>
也管蔡啟商惎間王室王於是乎殺管叔而蔡蔡叔以<lb/>
車七乗徒七十人其子蔡仲改行帥徳周公舉之以為<lb/>
已卿士見之王而命之以蔡其命書云王曰胡無若爾<lb/>
考之違王命也若之何其使蔡先衛也武王之母弟八<lb/>
人周公為太宰康叔為司冦聃季為司空五叔無官豈<lb/>
<pb n="KR4h0106_WYG_045-36b"/>
尚年哉曹文之昭也晉武之穆也曹為伯甸非尚年也<lb/>
今將尚之是反先王也晉文公為踐土之盟衛成公不<lb/>
在夷叔其母弟也猶先蔡其載書云王若曰晉重魯申<lb/>
衛武蔡甲午鄭捷齊潘宋王臣莒期藏在周府可覆視<lb/>
也吾子欲復文武之略而不正其徳將如之何萇𢎞說<lb/>
告劉子與范獻子謀之乃長衞侯於盟<lb/>
　　子産與范宣子論重幣<hi>左傳</hi>
范宣子為政諸侯之幣重鄭人病之二月鄭伯如晉子<lb/>
<pb n="KR4h0106_WYG_045-37a"/>
産寓書於子西以告宣子曰子為晉國四鄰諸侯不聞<lb/>
令徳而聞重幣僑也惑之僑聞君子長國家者非無賄<lb/>
之患而無令名之難夫諸侯之賄聚於公室則諸侯貳<lb/>
若吾子賴之則晉國貳諸侯貳則晉國壊晉國貳則子<lb/>
之家壞何沒沒也將焉用賄夫令名徳之輿也徳國家<lb/>
之基也有基無壞無亦是務乎有徳則樂樂則能久詩<lb/>
云樂只君子邦家之基有令徳也夫上帝臨女無貳爾<lb/>
心有令名也夫恕思以明徳則令名載而行之是以逺<lb/>
<pb n="KR4h0106_WYG_045-37b"/>
至邇安毋寧使人謂子子實生我而謂子浚我以生乎<lb/>
象有齒以焚其身賄也<lb/>
　　子産論晉侯疾<hi>左傳</hi>
晉侯有疾鄭伯使公孫僑如晉聘且問疾叔向問焉曰<lb/>
寡君之疾病卜人曰實沈臺駘為祟史莫之知敢問此<lb/>
何神也子産曰昔髙辛氏有二子伯曰閼伯季曰實沈<lb/>
居於曠林不相能也日尋干戈以相征討后帝不臧遷<lb/>
閼伯於商邱主辰商人是因故辰為商星遷實沈於大<lb/>
<pb n="KR4h0106_WYG_045-38a"/>
夏主參唐人是因以服事夏商其季世曰唐叔虞當武<lb/>
王邑姜方震大叔夢帝謂已余命而子曰虞將與之唐<lb/>
屬諸參而蕃育其子孫及生有文在其手曰虞遂以命<lb/>
之及成王滅唐而封太叔焉故參為晉星由是觀之則<lb/>
實沈參神也昔金天氏有裔子曰昧為𤣥㝠師生允格<lb/>
臺駘臺駘能業其官宣汾洮障大澤以處太原帝用嘉<lb/>
之封諸汾川沈姒蓐黄實守其祀今晉主汾而滅之矣<lb/>
由是觀之則臺駘汾神也抑此二者不及君身山川之<lb/>
<pb n="KR4h0106_WYG_045-38b"/>
神則水旱癘疫之災於是乎禜之日月星辰之神則雪<lb/>
霜風雨之不時於是乎禜之若君身則亦出入飲食哀<lb/>
樂之事也山川星辰之神又何為焉僑聞之君子有四<lb/>
時朝以聴政晝以訪問夕以修令夜以安身於是乎節<lb/>
宣其氣勿使有所壅閉湫底以露其體兹心不爽而昏<lb/>
亂百度今無乃壹之則生疾矣僑又聞之内官不及同<lb/>
姓其生不殖美先盡矣則相生疾君子是以惡之故志<lb/>
曰買妾不知其姓則卜之違此二者古之所慎也男女<lb/>
<pb n="KR4h0106_WYG_045-39a"/>
辨姓禮之大司也今君内實有四姬焉其無乃是也乎<lb/>
若由是二者弗可為也已四姬有省猶可無則必生疾<lb/>
矣叔向曰善哉肸未之聞也此皆然矣叔向出行人揮<lb/>
送之叔向問鄭故焉且問子晳對曰其與㡬何無禮而<lb/>
好陵人怙富而卑其上弗能久矣晉侯聞子産之言曰<lb/>
博物君子也重賄之<lb/>
　　子産論尹何為邑<hi>左傳</hi>
子皮欲使尹何為邑子産曰少未知可否子皮曰愿吾<lb/>
<pb n="KR4h0106_WYG_045-39b"/>
愛之不吾叛也使夫往而學焉夫亦愈知治矣子産曰<lb/>
不可人之愛人求利之也今吾子愛人則以政猶未能<lb/>
操刀而使割也其傷實多子之愛人傷之而已其誰敢<lb/>
求愛於子子於鄭國棟也棟折榱崩僑將厭焉敢不盡<lb/>
言子有美錦不使人學製焉大官大邑身之所庇也而<lb/>
使學者製焉其為美錦不亦多乎僑聞學而後入政未<lb/>
聞以政學者也若果行此必有所害譬如田獵射御貫<lb/>
則能獲禽若未嘗登車射御則敗績厭覆是懼何暇思<lb/>
<pb n="KR4h0106_WYG_045-40a"/>
獲子皮曰善哉虎不敏吾聞君子務知大者遠者小人<lb/>
務知小者近者我小人也衣服附在吾身我知而慎之<lb/>
大官大邑所以庇身也我逺而慢之㣲子之言吾不知<lb/>
也他日我曰子為鄭國我為吾家以庇焉其可也今而<lb/>
後知不足自今請雖吾家聴子而行子産曰人心之不<lb/>
同如其面焉吾豈敢謂子面如吾面乎抑心所謂危亦<lb/>
以告也子皮以為忠故委政焉子産是以能為鄭國<lb/>
　　趙良說商君<hi>史記</hi>
<pb n="KR4h0106_WYG_045-40b"/>
商君相秦十年宗室貴戚多怨望者趙良見商君商君<lb/>
曰鞅之得見也從孟蘭臯今鞅請得交可乎趙良曰僕<lb/>
弗敢願也孔丘有言曰推賢而戴者進聚不肖而王者<lb/>
退僕不肖故不敢受命僕聞之曰非其位而居之曰貪<lb/>
位非其名而有之曰貪名僕聴君之義則恐僕貪位貪<lb/>
名也故不敢聞命商君曰子不說吾治秦與趙良曰反<lb/>
聴之謂聰内視之謂明自勝之謂强虞舜有言曰自卑<lb/>
也尚矣君不若道虞舜之道無為問僕矣商君曰始秦<lb/>
<pb n="KR4h0106_WYG_045-41a"/>
戎翟之教父子無别同室而居今我更制其教而為其<lb/>
男女之别大築冀闕營如魯衛矣子觀我治秦也孰與<lb/>
五羖大夫賢趙良曰千羊之皮不如一狐之腋千人之<lb/>
諾諾不如一士之諤諤武王諤諤以昌殷紂墨墨以亡<lb/>
君若不非武王乎則僕請終日正言而無誅可乎商君<lb/>
曰語有之矣貌言華也至言實也苦言藥也甘言疾也<lb/>
夫子果肯終日正言鞅之藥也鞅將事子子又何辭焉<lb/>
趙良曰夫五羖大夫荆之鄙人也聞秦穆公之賢而願<lb/>
<pb n="KR4h0106_WYG_045-41b"/>
望見行而無資自粥於秦客被褐食牛期年繆公知之<lb/>
舉之牛口之下而加之百姓之上秦國莫敢望焉相秦<lb/>
六七年而東伐鄭三置晉國之君一救荆國之禍發教<lb/>
封内而巴人致貢施徳諸侯而八戎來服由余聞之款<lb/>
闗請見五羖大夫之相秦也勞不坐乘暑不張盖行於<lb/>
國中不從車乘不操干戈功名藏於府庫徳行施於後<lb/>
世五羖大夫死秦國男女流涕童子不歌謠舂者不相<lb/>
杵此五羖大夫之徳也今君之見秦王也因嬖人景監<lb/>
<pb n="KR4h0106_WYG_045-42a"/>
以為主非所以為名也相秦不以百姓為事而大築冀<lb/>
闕非所以為功也刑黥太子之師傅殘傷民以峻刑是<lb/>
積怨畜禍也教之化民也深於命民之効上也捷於令<lb/>
今君又左建外易非所以為教也君又南面而稱寡人<lb/>
日繩秦之貴公子詩曰相鼠有體人而無禮人而無禮<lb/>
何不遄死以詩觀之非所以為壽也公子䖍杜門不出<lb/>
已八年矣君又殺祝懽而黥公孫賈詩曰得人者興失<lb/>
人者崩此數事者非所以得人也君之出也後車十數<lb/>
<pb n="KR4h0106_WYG_045-42b"/>
從車載甲多力而駢脅者為驂乘持矛而操闟㦸者旁<lb/>
車而趨此一物不具君固不出書曰恃徳者昌恃力者<lb/>
亡君之危若朝露尚將欲延年益壽乎則何不歸十五<lb/>
都灌園於鄙勸秦王顯巖穴之士養老存孤敬父兄序<lb/>
有功尊有徳可以少安君尚將貪商於之富寵秦國之<lb/>
政畜百姓之怨秦王一旦捐賓客而不立朝秦國之所<lb/>
以收君者豈其㣲哉亡可翹足而待商君弗從<lb/>
　　隋何說淮南王布<hi>史記</hi>
<pb n="KR4h0106_WYG_045-43a"/>
漢王使使臣敬進書大王御者竊怪大王與楚何親也<lb/>
淮南王曰寡人北鄉而臣事之隋何曰大王與項王俱<lb/>
列為諸侯北鄉而臣事之必以楚為强可以託國也項<lb/>
王伐齊身負版築以為士卒先大王宜悉淮南之衆身<lb/>
自將之為楚軍先鋒今乃發四千人以助楚夫北面而臣<lb/>
事人者固若是乎夫漢王戰於彭城項王未出齊也大<lb/>
王宜騷淮南之兵渡淮日夜㑹戰彭城下今撫萬人之衆無<lb/>
一人渡淮者垂拱而觀其孰勝夫託國於人者固若是<lb/>
<pb n="KR4h0106_WYG_045-43b"/>
乎大王提空名以鄉楚而欲厚自託臣竊為大王不取<lb/>
也然大王不背楚者以漢為弱也夫楚兵雖强天下負<lb/>
之以不義之名以其背盟約而殺義帝也然而楚王恃<lb/>
戰勝自强漢王収諸侯還守成臯滎陽下蜀漢之粟<lb/>
深溝壁壘分卒守徼乘塞楚人還兵間以梁地深入敵<lb/>
國八九百里欲戰則不得攻城則力不能老弱轉糧千<lb/>
里之外楚兵至滎陽成臯漢堅守而不動進則不得攻<lb/>
退則不能解故曰楚兵不足恃也使楚兵勝漢則諸侯自<lb/>
<pb n="KR4h0106_WYG_045-44a"/>
危懼而相救夫楚之强適足以致天下之兵耳故楚不<lb/>
如漢其勢易見也今大王不與萬全之漢而自託於危<lb/>
亡之楚臣竊為大王惑之臣非以淮南之兵足以亡楚<lb/>
也夫大王發兵而背楚項王必留留數月漢之取天下<lb/>
可以萬全臣請與大王杖劒而歸漢王漢王必裂地而<lb/>
封大王又況淮南淮南必大王有也故漢王敬使使臣<lb/>
進愚計願大王之留意也<lb/>
　<lb/>
<pb n="KR4h0106_WYG_045-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻四十五<lb/>
</p>
<p>
</p>
  </div>
</body>
</text>
</TEI>
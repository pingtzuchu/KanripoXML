<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻八</head> <lb/>
    <p>
<pb n="KR4h0106_WYG_008-1a"/>
欽定四庫全書<lb/>
　文編巻八<lb/>
　　　　　　　　　　　　明　唐順之　編<lb/>
　　劉更生條災異封事<hi>漢書</hi>
臣前幸得以骨肉備九卿奉法不謹乃復蒙恩竊見災<lb/>
異並起天地失常徴表為國欲終不言念忠臣雖在畎<lb/>
畆猶不忘君惓惓之義也况重以骨肉之親又加以舊<lb/>
恩未報乎欲竭愚誠又恐越職然惟二恩未報忠臣之<lb/>
<pb n="KR4h0106_WYG_008-1b"/>
義一攄愚意退就農畆死無所恨臣聞舜命九官濟濟<lb/>
相讓和之至也衆賢和於朝則萬物和於野故簫韶九<lb/>
成而鳳凰來儀擊石拊石百獸率舞四海之内靡不和<lb/>
寧及至周文開基西郊雜遝衆賢罔不肅和崇推讓之<lb/>
風以銷分爭之訟文王既没周公思慕謌詠文王之徳<lb/>
其詩曰於穆清廟肅雍顯相濟濟多士秉文之徳當此<lb/>
之時武王周公繼政朝臣和於内萬國驩於外故盡得<lb/>
其驩心以事其先祖其詩曰有來雍雍至止肅肅相維<lb/>
<pb n="KR4h0106_WYG_008-2a"/>
辟公天子穆穆言四方皆以和來也諸侯和於下天應<lb/>
報於上故周頌曰降福穰穰又曰飴我釐麰釐麰麥也<lb/>
始自天降此皆以和致和獲天助也下至幽厲之際朝<lb/>
廷不和轉相非怨詩人疾而憂之曰民之無良相怨一<lb/>
方衆小在位而從邪議歙歙相是而背君子故其詩曰<lb/>
歙歙訿訿亦孔之哀謀之其臧則具是違謀之不臧則<lb/>
具是依君子獨處守正不撓衆枉勉彊以從王事則反<lb/>
見憎毒讒愬故其詩曰密勿從事不敢告勞無辠無辜<lb/>
<pb n="KR4h0106_WYG_008-2b"/>
讒口嗸嗸當是之時日月薄蝕而無光其詩曰朔日辛<lb/>
夘日有食之亦孔之醜又曰彼月而㣲今此下民亦孔<lb/>
之哀又曰日月鞠凶不用其行四國亡政不用其良天<lb/>
變見於上地變動於下水泉沸騰山谷易處其詩曰百<lb/>
川沸騰山冢卒崩髙岸為谷深谷為陵哀今之人胡憯<lb/>
莫懲霜降失節不以其時其詩曰正月繁霜我心憂傷<lb/>
民之訛言亦孔之將言民以是為非甚衆大也此皆不<lb/>
和賢不肖易位之所致也自此之後天下大亂簒殺殃<lb/>
<pb n="KR4h0106_WYG_008-3a"/>
祻並作厲王奔彘幽王見殺至乎平王末年魯隱之始<lb/>
即位也周大夫祭伯乖離不和出奔於魯而春秋為諱<lb/>
不言來奔傷其禍殃自此始也是後尹氏世卿而專恣<lb/>
諸侯背畔而不朝周室卑微二百四十二年之間日食<lb/>
三十六地震五山陵崩阤二彗星三見夜常星不見夜<lb/>
中星隕如雨一火災十四長狄入三國五石隕墜六鷁<lb/>
退飛多麋有蜮蜚鸜鵒來巢者皆一見晝㝠晦雨木氷<lb/>
李梅冬實七月霜降草木不死八月殺菽大雨雹雨雪<lb/>
<pb n="KR4h0106_WYG_008-3b"/>
雷霆失序相乘水旱飢蝝螽螟螽午並起當是時禍亂<lb/>
輙應弑君三十六亡國五十二諸侯奔走不得保其社<lb/>
稷者不可勝數也周室多禍晉敗其師於貿戎伐其郊<lb/>
鄭傷桓王戎執其使衛侯朔召不徃齊逆而助朔五大<lb/>
夫爭權三君更立莫能正理遂至陵夷不能復興由此<lb/>
觀之和氣致祥乖氣致異祥多者其國安異衆者其國<lb/>
危天地之常經古今之通義也今陛下開三代之業招<lb/>
文學之士優游寛容使得並進今賢不肖渾淆白黒不<lb/>
<pb n="KR4h0106_WYG_008-4a"/>
分邪正雜糅忠讒並進章交公車人滿北軍朝臣舛午<lb/>
膠戾乖剌更相讒愬轉相是非傳授增加文書紛紏前<lb/>
後錯謬毁譽混亂所以營惑耳目感移心意不可勝載<lb/>
分曹為黨徃徃羣朋將同心以陷正臣正臣進者治之<lb/>
表也正臣陷者亂之機也乘治亂之機未知孰任而災<lb/>
異數見此臣所以寒心者也夫乘權藉勢之人子弟鱗<lb/>
集於朝羽翼隂附者衆輻輳於前毁譽將必用以終乖<lb/>
離之咎是以日月亡光雪霜夏隕海水沸出陵谷易處<lb/>
<pb n="KR4h0106_WYG_008-4b"/>
列星失行皆怨氣之所致也夫遵衰周之軌迹循詩人<lb/>
之所刺而欲以成太平致雅頌猶却行而求及前人也<lb/>
初元以來六年矣按春秋六年之中災異未有稠如今日<lb/>
者也夫有春秋之異亡孔于之救猶不能解紛况甚於<lb/>
春秋乎原其所以然者讒邪並進也讒邪之所以並進<lb/>
者由上多疑心既巳用賢人而行善政如或譖之則賢<lb/>
人退而善政還夫執狐疑之心者來讒賊之口持不斷<lb/>
之意者開羣枉之門讒邪進則衆賢退羣枉盛則正士<lb/>
<pb n="KR4h0106_WYG_008-5a"/>
消故易有否泰小人道長君子道消君子道消則政日<lb/>
亂故為否否者閉而亂也君子道長小人道消小人道<lb/>
消則政日治故為泰泰者通而治也詩又云雨雪麃麃<lb/>
見睍聿消與易同義昔者鯀共工驩兜與舜禹雜處堯<lb/>
朝周公與管蔡並居周位當是時迭進相毁流言相謗<lb/>
豈可勝道哉帝堯成王能賢舜禹周公而消共工管蔡<lb/>
故以大治榮華至今孔子與季孟偕仕于魯李斯與叔<lb/>
孫俱宦於秦定公始皇賢季孟李斯而消孔子叔孫故<lb/>
<pb n="KR4h0106_WYG_008-5b"/>
以大亂汚辱至今故治亂榮辱之端在所信任信任既<lb/>
賢在於堅固而不移詩云我心匪石不可轉也言守善<lb/>
篤也易曰渙汗其大號言號令如汗汗出而不反者也<lb/>
今出善令未能踰時而反是反汗也用賢未能三旬而<lb/>
退是轉石也論語曰見不善如探湯今二府奏佞讇不<lb/>
當在位歴年而不去故出令則如反汗用賢則如轉石<lb/>
去佞則如㧞山如此望隂陽之調不亦難乎是以羣小<lb/>
窺見間隙緣飾文字巧言醜詆流言飛文譁于民間故<lb/>
<pb n="KR4h0106_WYG_008-6a"/>
詩云憂心悄悄愠于羣小小人成羣誠足愠也昔孔子<lb/>
與顔淵子貢更相稱譽不為朋黨禹稷與皋陶轉相汲<lb/>
引不為比周何則忠于為國無邪心也故賢人在上位<lb/>
則引其類而聚之於朝易曰飛龍在天大人聚也在下<lb/>
位則思與其類俱進易曰㧞茅茹以其彚征吉在上則<lb/>
引其類在下則推其類故湯用伊尹不仁者逺而衆賢<lb/>
至類相致也今佞邪與賢臣並在交㦸之内合黨共謀違<lb/>
善依惡歙歙訿訿數設危險之言欲以傾移主上如忽<lb/>
<pb n="KR4h0106_WYG_008-6b"/>
然用之此天地之所以先戒災異之所以重至者也自<lb/>
古明聖未有無誅而治者也故舜有四放之罰而孔子<lb/>
有兩觀之誅然後聖化可得而行也今以陛下明知誠<lb/>
深思天地之心迹察兩觀之誅覽否泰之卦觀雨雪之<lb/>
詩歴周唐之所進以為法原秦魯之所消以為戒考祥<lb/>
應之福省災異之禍以揆當世之變放逺佞邪之黨壊<lb/>
散險詖之聚杜閉羣枉之門廣開衆正之路决斷狐疑<lb/>
分别猶豫使是非炳然可知則百異消滅而衆祥並至<lb/>
<pb n="KR4h0106_WYG_008-7a"/>
太平之基萬世之利也臣幸得託肺腑誠見隂陽不調<lb/>
不敢不通所聞竊推春秋災異以救今事一二條其所<lb/>
以不宜宣泄更生重封昧死上<lb/>
　　劉向極諌外家封事<hi>漢書</hi>
臣聞人君莫不欲安然而常危莫不欲存然而常亡失<lb/>
御臣之術也夫大臣操權柄持國政未有不為害者也<lb/>
昔晉有六卿齊有田崔衛有孫甯魯有季孟常掌國事<lb/>
世執朝柄終後田氏取齊六卿分晉崔杼弑其君光孫<lb/>
<pb n="KR4h0106_WYG_008-7b"/>
林父甯殖出其君衎弑其君剽季氏八佾舞于庭三家<lb/>
者以雍徹並專國政卒逐昭公周大夫尹氏筦朝事濁<lb/>
亂王室子朝子猛更立連年乃定故經曰王室亂又曰<lb/>
尹氏殺王子克甚之也春秋舉成敗錄禍福如此類甚<lb/>
衆皆隂盛而陽微下失臣道之所致也故書曰臣之有<lb/>
作威作福害于而家凶于而國孔子曰禄去公室政逮<lb/>
大夫危亡之兆秦昭王舅穰侯及涇陽葉陽君專國擅<lb/>
勢上假太后之威三人者權重于昭王家富于秦國國<lb/>
<pb n="KR4h0106_WYG_008-8a"/>
甚危殆頼寤范睢之言而秦復存二世委任趙髙專權<lb/>
自恣壅蔽大臣終有閻樂望夷之禍秦遂以亡近事不<lb/>
逺即漢所代也漢興諸吕亡道擅相尊王吕産吕禄席<lb/>
太后之寵據將相之位兼南北軍之衆擁梁趙王之尊<lb/>
驕盈亡厭欲危劉氏頼忠正大臣絳矦朱虛矦等竭誠<lb/>
盡節以誅滅之然後劉氏復安今王氏一姓乘朱輪華<lb/>
轂者二十三人青紫貂蟬充盈幄内魚鱗左右大將軍<lb/>
秉事用權五侯驕奢僣盛並作威福擊斷自恣行汙而<lb/>
<pb n="KR4h0106_WYG_008-8b"/>
寄治身私而託公依東宫之尊假甥舅之親以為威重<lb/>
尚書九卿州牧郡守皆出其門筦執樞機朋黨比周稱<lb/>
譽者登進忤恨者誅傷遊談者助之説執政者為之言<lb/>
排擯宗室孤弱公族其有智能者尤非毁而不進逺絶<lb/>
宗室之任不令得給事朝省恐其與已分權數稱燕王<lb/>
盖主以疑上心避諱吕霍而弗肯稱内有管蔡之萌外<lb/>
假周公之論兄弟據重宗室磐互歴上古至于秦漢外<lb/>
戚僣貴未有如王氏者也雖周皇甫秦穰侯漢武安吕<lb/>
<pb n="KR4h0106_WYG_008-9a"/>
霍上官之屬皆不及也物盛必有非常之變先見為其<lb/>
人徴象孝昭帝時冠石立于泰山仆栁起于上林而孝<lb/>
宣帝即位今王氏先祖墳墓在濟南者其梓柱生枝葉<lb/>
扶疏上出屋根垂地中雖立石起栁無以過此之明也<lb/>
事勢不兩大王氏與劉氏亦且不並立如下有泰山之<lb/>
安則上有累卵之危陛下為人子孫守持宗廟而令國<lb/>
祚移于外親降為皂隸縱不為身柰宗廟何婦人内夫<lb/>
家外父母家此亦非皇太后之福也孝宣皇帝不與舅<lb/>
<pb n="KR4h0106_WYG_008-9b"/>
平昌樂昌侯權所以全安之也夫明者起福於無形銷<lb/>
患於未然宜發明詔吐徳音援近宗室親而納信黜逺<lb/>
外戚毋授以政皆罷令就第以則效先帝之所行厚安<lb/>
外戚全其宗族誠東宫之意外家之福也王氏永存保<lb/>
其爵禄劉氏長安不失社稷所以褒睦外内之姓子子<lb/>
孫孫無疆之計也如不行此䇿田氏復見于今六卿必<lb/>
起於漢為後嗣憂昭昭甚明不可不深圖不可不蚤慮<lb/>
易曰君不密則失臣臣不密則失身幾事不密則害成<lb/>
<pb n="KR4h0106_WYG_008-10a"/>
惟陛下深留聖思審固幾密覽徃事之戒以折中取信<lb/>
居萬安之實用保宗廟乆承皇太后天下幸甚<lb/>
　　王嘉論董賢封事<hi>漢書</hi>
臣聞咎繇戒帝舜曰亡教佚欲有國兢兢業業一日二<lb/>
日萬幾箕子戒武王曰臣亡有作威作福亡有玉食臣<lb/>
之有作威作福玉食害于而家凶于而國人用側頗辟<lb/>
民用僣慝言如此則逆尊卑之序亂隂陽之統而害及<lb/>
王者其國極危國人傾仄不正民用僣差不一此君不<lb/>
<pb n="KR4h0106_WYG_008-10b"/>
由法度上下失序之敗也武王躬履此道隆至成康自<lb/>
是以後縱心恣欲法度陵遲至于臣弑君子弑父父子<lb/>
至親失禮患生何况異姓之臣孔于曰道千乘之國敬<lb/>
事而信節用而愛人使民以時孝文皇帝備行此道海<lb/>
内蒙恩為漢太宗孝宣皇帝賞罰信明施與有節記人<lb/>
之功忽于小過以致治平孝元皇帝奉承大業温恭少<lb/>
欲都内錢四十萬萬水衡錢二十五萬萬少府錢十八<lb/>
萬萬嘗幸上林後宫馮貴人從臨獸圈猛獸驚出貴人<lb/>
<pb n="KR4h0106_WYG_008-11a"/>
前當之元帝嘉美其義賜錢五萬掖庭見親有加賞賜<lb/>
屬其人勿衆謝示平惡偏重失人心賞賜節約是時外<lb/>
戚貲十萬者少耳故少府水衡見錢多也雖遭初元永<lb/>
光凶年飢饉加有西羌之變外奉師旅内振貧民終亡<lb/>
傾危之憂以府藏内充實也孝成皇帝時諫臣多言燕<lb/>
出之害及女寵專愛耽於酒色損德傷年其言甚切然<lb/>
終不怨怒也寵臣淳于長張放史育育數貶退家貲不<lb/>
滿千萬放斥逐就國長榜死于獄不以私愛害公義故<lb/>
<pb n="KR4h0106_WYG_008-11b"/>
雖多内譏朝廷安平傳業陛下陛下在國之時好詩書<lb/>
上儉節徴來所過道上稱誦徳美此天下所以回心也<lb/>
初即位易帷帳去錦繡乘輿席緣綈繒而已共皇寢廟<lb/>
比比當作愛閔元元惟用度不足以義割恩輙且止息<lb/>
今始作治而駙馬都尉董賢亦起官寺上林中又為賢<lb/>
治大第開門郷北闕引王渠灌園池使者䕶作賞賜吏<lb/>
卒甚于治宗廟賢母病長安厨給祠具道中過者皆飲<lb/>
食為賢治器器成奏御乃行或物好特賜其工自貢獻<lb/>
<pb n="KR4h0106_WYG_008-12a"/>
宗廟三宫猶不至此賢家有賓婚及見親諸官並共賜<lb/>
及倉頭奴婢人十萬錢使者䕶視發取市物百賈震動<lb/>
道路讙譁羣臣惶惑詔書罷苑而以賜賢二千餘頃均<lb/>
田之制從此墮壞奢僣放縱變亂隂陽災異衆多百姓<lb/>
訛言持籌相驚被髪徒跣而走乘馬者馳天惑其意不<lb/>
能自止或以為籌者䇿失之戒也陛下素仁智慎事今<lb/>
而有此大譏孔子曰危而不持顛而不扶則將焉用彼<lb/>
相矣臣嘉幸得備位竊内悲傷不能通愚忠之信身死<lb/>
<pb n="KR4h0106_WYG_008-12b"/>
有益于國不敢自惜惟陛下慎巳之所獨鄉察衆人之<lb/>
所共疑<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>者寵臣鄧通韓嫣驕貴失度逸豫亡厭小人<lb/>
不勝情欲卒陷辠辜亂國亡軀不終其禄所謂愛之適<lb/>
足以害之者也宜深覽前世以節賢寵全安其命<lb/>
　　王嘉再論董賢封事<hi>漢書</hi>
臣聞爵禄土地天之有也書云天命有徳五服五章哉<lb/>
王者代天爵人尤宜慎之裂地而封不得其宜則衆庻<lb/>
不服感動隂陽其害疾自深令聖體乆不平此臣嘉所<lb/>
<pb n="KR4h0106_WYG_008-13a"/>
内懼也髙安侯賢佞幸之臣陛下傾爵位以貴之殫貨<lb/>
財以富之損至尊以寵之主威以黜府藏已竭惟恐不<lb/>
足財皆民力所為孝文皇帝欲起露臺重千金之費克<lb/>
巳不作今賢散公賦以施私惠一家至受千金徃古以<lb/>
來貴臣未嘗有此流聞四方皆同怨之里諺曰千人所<lb/>
指無病而死臣常為之寒心今太皇太后以永信太后<lb/>
遺詔詔丞相御史益賢户賜三侯國臣嘉竊惑山崩地<lb/>
動日食於三朝皆隂侵陽之戒也前賢已再封晏商再<lb/>
<pb n="KR4h0106_WYG_008-13b"/>
増田業緣私横求恩已過厚求索自恣不知厭足甚傷<lb/>
尊尊之意不可以示天下為害痛矣臣驕侵㒺隂陽失<lb/>
節氣感相動害及身體陛下寢疾乆不平繼嗣未立宜<lb/>
思正萬事順天人之心以求福祐奈何輕身肆意不念<lb/>
髙祖之勤苦垂立制度欲傳之於無窮哉孝經曰天子<lb/>
有争臣七人雖亡道不失其天下臣謹封上詔書不敢<lb/>
露見非愛死而不自法恐天下聞之故不敢自劾愚戅<lb/>
數犯忌諱惟陛下省察<lb/>
<pb n="KR4h0106_WYG_008-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0106_WYG_008-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻八<lb/>
</p>
<p>
</p>
  </div>
</body>
</text>
</TEI>
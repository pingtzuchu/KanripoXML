<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻五十一</head> <lb/>
    <p>
<pb n="KR4h0106_WYG_051-1a"/>
欽定四庫全書<lb/>
　文編巻五十一<lb/>
　　　　　　　　　　　　明　唐順之　編<lb/>
　　為河南令上留守鄭相公啟<hi>韓愈</hi>
愈啟愈為相公官屬五年辱知辱愛伏念曽無絲毫事<lb/>
為報答効日夜思慮謀畫以為事大君子當以道不宜<lb/>
茍且求容恱故於事未甞敢疑惑宜行則行宜止則止<lb/>
受容受察不復進謝自以為如此真得事大君子之道<lb/>
<pb n="KR4h0106_WYG_051-1b"/>
今雖䝉沙汰為縣固猶在相公治下未同去離門牆為<lb/>
故吏為形跡嫌疑改前所為以自疎外於大君子固當<lb/>
不待煩說於左右而後察也人有告人辱罵其妹與妻<lb/>
為其長者得不追而問之乎追而不至為其長者得不<lb/>
怒而杖之乎坐軍營操兵守禦為留守出入前後驅從<lb/>
者此真為軍人矣坐坊市賣餅又稱軍人則誰非軍人<lb/>
也愚以為此必姦人以錢財賂將吏盜相公文牒竊注<lb/>
名姓於軍籍中以陵駕府縣此固相公所欲去奉法吏<lb/>
<pb n="KR4h0106_WYG_051-2a"/>
所當嫉雖捕繫杖之未過也昨聞相公追捕所告受辱<lb/>
罵者愚以為大君子為政當有權變始似小異要歸於<lb/>
正耳軍吏紛紛入見告屈為其長者安得不小致為之<lb/>
之意乎未敢以此仰疑大君子及見諸從事說則與小<lb/>
人所望信者少似乖戾雖然豈敢生疑於萬一必諸從<lb/>
事與諸將吏未能去朋黨心盖覆黤黮不以真情狀白<lb/>
露左右小人受私恩良久安敢閉蓄以為私恨不一二<lb/>
陳道伏惟相公憐察幸甚幸甚愈無適時才用漸不喜<lb/>
<pb n="KR4h0106_WYG_051-2b"/>
為吏得一事為名可自罷去不啻如棄涕唾無一分顧<lb/>
藉心顧失大君子纎芥意如丘山重守官去官惟今日<lb/>
指揮愈惶懼再拜<lb/>
　　為分司郎官上鄭尚書相公啟<hi>韓愈</hi>
愈啟伏蒙仁恩猥賜示問感戴戰悚若無所容措然尚<lb/>
有厥誠須盡露於左右者敢避其煩黷懐不滿之意於<lb/>
受恩之地哉愈幸甚三得為屬吏朝夕不離門下出入<lb/>
五年竊自計較受與報不宜在門下諸從事後故事有當<lb/>
<pb n="KR4h0106_WYG_051-3a"/>
言未甞敢不言有不便於已輒吐私情閣下所宜憐也<lb/>
分司郎官職事惟祠部為煩且重愈獨判二年日與宦<lb/>
者為敵相伺候罪過惡言詈辭狼籍公牒不敢為耻實<lb/>
慮陷禍故前者懐狀乞與諸郎官更判意雖甚專事似<lb/>
率爾言語精神不能自明不蒙察允遽以慙歸僶俛日<lb/>
日遂踰累旬私圖其宜敢以病告鳴鳩平均歌於國風<lb/>
從事獨賢雅以怨刺伏惟俯加憐察幸甚幸甚愈再拜<lb/>
上<lb/>
<pb n="KR4h0106_WYG_051-3b"/>
　　上郭侍郎啟<hi>王安石</hi>
伏䝉過采浮議使承乏官借寵則榮循涯而懼願留平<lb/>
聽得究下情頑疏之人滯固於事席先子之緒業玷太<lb/>
常之寺名備位於兹歴年無狀安全者幸廢去乃宜何<lb/>
言誤知欲觀小試審處私計追惟舊聞不越爼以代庖<lb/>
盖言有守未操刀而使割可必無傷輒敢用是固辭誠<lb/>
願易而他使依違王事雖名理之未安妄冒人知亦生<lb/>
平之不欲髙明在上悃愊發中臨咎怔忪果於得請<lb/>
<pb n="KR4h0106_WYG_051-4a"/>
　　賀歐陽樞宻啟<hi>蘇洵</hi>
伏審光奉帝詔入持國樞士民讙譁朝野響動恭惟國<lb/>
家所以設樞宻之任乃是天下未能忘威武之防雖號<lb/>
百嵗之承平未甞一日而無事兵不可去職為最難任<lb/>
文教則損國威専武事則害民政伏自近嵗屢更大臣<lb/>
皆由省府而来以答勲勞之舊一歴二府遂超百官既<lb/>
無跂足之求僅若息肩之所自聞此命欣賀實深盖因<lb/>
物議之所歸以慰民心之大望伏惟某官一時之傑舉<lb/>
<pb n="KR4h0106_WYG_051-4b"/>
代所推經世之文服膺已久致君之畧至老不衰顧惟<lb/>
平昔起於小官曷甞須臾忘於當世以為天下之未大<lb/>
治盖自賢者之在風下自今而言夫復何難願因千載<lb/>
之遇一新四海之瞻洵受恩至深為喜宜倍甞謂未死<lb/>
之際無由知王道之大行不意臨老之年猶及見君子<lb/>
之得位阻以在外闕於至門仰祈髙明俯賜亮察<lb/>
　　賀文太尉啟<hi>蘇軾</hi>
伏審孚號揚庭臨軒遣使出節少府授鉞齋壇中外聳<lb/>
<pb n="KR4h0106_WYG_051-5a"/>
觀兵民交慶盖功業盛大則極名器而後稱惟徳度宏<lb/>
逺故處富貴而若無蔚為三世之宗臣豈獨一時之盛<lb/>
事恭惟留守太尉道本天合徳為人師信及三川之豚<lb/>
魚威加兩河之草木身任休戚言為重輕始若留侯弱<lb/>
冠而遇髙祖晚同尚父黄髪而亮武王既奉冊書益新<lb/>
民聴方將威懐北敵係頸長纓約束河公軌流故道然<lb/>
後入調伊傅之鼎歸躡松喬之游輿論所期斯言可必<lb/>
軾謫官有限趨侍無縁踴躍之心宣寫難盡<lb/>
<pb n="KR4h0106_WYG_051-5b"/>
　　賀韓魏公啟<hi>王安石</hi>
伏審判府司徒侍中寵辭上宰歸榮故鄉兼兩鎮之節<lb/>
麾備三公之典䇿貴極富溢而無亢滿之累名遂身退<lb/>
而有褒加之崇在於觀瞻孰不慶羨伏惟某官受天秀<lb/>
氣為世元龜誠節表於當時徳望冠乎近代典司宻摠<lb/>
命攬中權毁譽幾至於萬端夷險常持於一意故四海<lb/>
以公之用捨一時為國之安危越執鴻樞遂躋元輔以<lb/>
人才未用為大耻以國本不建為深憂言衆人之所未<lb/>
<pb n="KR4h0106_WYG_051-6a"/>
甞任大臣之所不敢及臻變故果有成功英宗以哀疚<lb/>
荒迷兹聖以謙冲退託内揆百官之衆外當萬事之微<lb/>
國無危疑人以静一周勃霍光之於漢能定䇿而終以<lb/>
致疑姚崇宋璟之於唐善致理而未甞遭變記在舊史<lb/>
號為元功未有獨運廟堂再安社稷弼亮三世敉寧四<lb/>
方崛然在諸公之先煥乎如今日之懿若夫進退之當<lb/>
於義出處之適其時以彼相方又為特美安石久於庇<lb/>
賴實預甄收職在近臣欲致盡規之義世當大有更懐<lb/>
<pb n="KR4h0106_WYG_051-6b"/>
下比之嫌用自絶於髙閎非敢忘於舊徳逖聞新命竊<lb/>
仰遐風<lb/>
　　賀吕副樞啟<hi>蘇軾</hi>
伏審近膺告命入總樞機中外聳觀朝廷増重竊以古<lb/>
之為國權在用人徳厚者輔其才而名益隆望重者無<lb/>
所為而人自服是以淮南叛國先寢謀於長孺汾陽元<lb/>
老尚改觀於公權樽爼可以折衝藜藿為之不採哀此<lb/>
風流之莫繼久矣寂寥而無聞天亦厭於凡才上復思<lb/>
<pb n="KR4h0106_WYG_051-7a"/>
於舊徳恭惟樞宻侍郎性資仁義世濟忠嘉豈惟清節<lb/>
以鎮浮固已直言而中病出領數郡若將終身小人謂<lb/>
之失時君子意其復用迨兹顯拜夫豈偶然然而荷三<lb/>
朝兩世之恩當春秋賢者之責推之不去凛乎其難進<lb/>
伯玉而退子瑕人皆望於門下烹桑羊而斬樊噲公無<lb/>
愧於古人莫若盡行疇昔之言庶幾大慰天下之望軾<lb/>
登門最舊稱慶無縁踴躍之懐實倍倫等<lb/>
　　賀楊龍圖啟<hi>蘇軾</hi>
<pb n="KR4h0106_WYG_051-7b"/>
伏審新改直職擢司諫垣傳聞邇遐竦動觀聴咸謂國<lb/>
家之鉅福乃用諫諍之真才必能深言以補大化方今<lb/>
朝廷之上號為無諱而太平之美終不能全臺諫之列<lb/>
嵗不乏人而衆弊之原猶或未去豈聴之者徒能容而<lb/>
不能用言之者但為名而不為功歴觀古人之効忠皆<lb/>
因當世而用智不務過直期於必行右尹子革因墳典<lb/>
而道祈招之詩左師觸龍語饘粥而及長安之質徒盡<lb/>
拳拳之意不求赫赫之名此仁人及物之休功忠臣愛<lb/>
<pb n="KR4h0106_WYG_051-8a"/>
君之至分伏自頃嵗所更幾人席未暖而輒遷踵相躡<lb/>
而繼去然一身之譏固足以免矣而積嵗之病當使誰<lb/>
去之恐習慣以為常遂因循而不振雖在僻陋顧常隠<lb/>
憂以為必得朴忠憂國之人而又加以辯智得君之術<lb/>
言茍獲用國其庶幾伏惟諫院龍圖才雄於世而常若<lb/>
不勝節過於人而未甞自異素練邉事深知兵驕頃特<lb/>
銓衡實識官冗必將舉大體而不論小事務實效而不<lb/>
為虚名軾最蒙深知愧無少補方傾耳以聴願續書諫<lb/>
<pb n="KR4h0106_WYG_051-8b"/>
苑之篇若有待而言或能著争臣之論阻以在外無由<lb/>
至門踴躍之懐實倍倫等<lb/>
　　賀歐陽少師致仕啟<hi>蘇軾</hi>
伏審抗章得謝釋位言還天眷雖隆莫奪已行之志士<lb/>
流太息共髙難繼之風凡在庇庥共増慶慰伏以懐安<lb/>
天下之公患去就君子之所難世靡不知人更相笑而<lb/>
道不勝欲私於為身君臣之恩繫縻之於前妻子之計<lb/>
推荷之於後至於山林之士猶有降志於垂老而况廟<lb/>
<pb n="KR4h0106_WYG_051-9a"/>
堂之舊欲使辭禄於當年有其言而無其心有其心而<lb/>
無其决愚智共蔽古今一塗是以用捨行藏仲尼獨許<lb/>
於顔子存亡進退周易不及於賢人自非智足以周知<lb/>
仁足以自愛道足以忘物之得喪志足以一氣之盛衰<lb/>
則孰能見幾禍福之先脫屣塵垢之外常恐兹世不見<lb/>
其人伏惟致政觀文少師全徳難名巨材不器事業三<lb/>
朝之望文章百世之師功存社稷而人不知躬履艱難<lb/>
而節乃見縱使耄期篤老猶當就見質疑而乃力辭於<lb/>
<pb n="KR4h0106_WYG_051-9b"/>
未及之年退託以不能而止大勇若怯大智如愚至貴<lb/>
無軒冕而榮至仁不導引而夀較其所得孰與昔多軾<lb/>
受知最深聞道有自雖外為天下惜老成之去而私喜<lb/>
明哲得保身之全伏暑向闌台候何似伏冀為時自重<lb/>
少慰輿情<lb/>
　　賀致政趙少保啟<hi>王安石</hi>
竊審抗言辭寵得謝歸榮繇西省諫諍之官序東宫師<lb/>
保之位殿廷鳴玉尚仍前日之班里舎揮金甫遂髙年<lb/>
<pb n="KR4h0106_WYG_051-10a"/>
之樂伏惟資政少保懋昭賢業寅亮聖時伯夷之直惟<lb/>
清仲山之明且哲所居之名赫赫豈獨後思爾瞻之節<lb/>
巖巖方當上輔遂從雅志實激貪風未即披承徒深欽<lb/>
仰<lb/>
　　賀致政楊侍讀啟<hi>王安石</hi>
伏審得謝中楹戒歸下國孔戣致仕議臣雖願其留疎<lb/>
廣乞身觀者固榮其去丁時翕赩取道阻長繄盛徳之<lb/>
可師宜明神之實相茂惟興止休有福祥伏惟某官逢<lb/>
<pb n="KR4h0106_WYG_051-10b"/>
辰清明取位通顯義勇不挫忠精無疵登備諫工甞已<lb/>
告嘉猷于后奉將使節則必下膏澤於民儀儀會朝凛<lb/>
凛侍從功名之美既耀於將来智略之閎猶嗟於不試<lb/>
引年去位循禮得中唯其養恬有以鎮薄安石望塵非<lb/>
數見器則深竊冒上官之大知唯所不欲推揚後進之<lb/>
美意云何敢忘備位於兹仰髙無止<lb/>
　　謝相府啟<hi>蘇洵</hi>
朝廷之士進而不知休山林之人退而不知反二者交<lb/>
<pb n="KR4h0106_WYG_051-11a"/>
譏於世學者莫獲其中洵幼而讀書固有意於從宦壯<lb/>
而不仕豈為異以矯人上之則有制䇿誘之於前下之<lb/>
則有進士驅之於後常以措意晚而自慙盖人未之知<lb/>
而自衒以求用世未之信而有望於効官仰而就之良<lb/>
亦難矣以為欲求於無辱莫若退聴之自然有田一㕓<lb/>
足以為養行年五十復將何為不意貧賤之姓名偶自<lb/>
徹聞於朝野向承再命以就試固以大異其本心且召<lb/>
試而審觀其才則上之人猶未信其可用未信而有求<lb/>
<pb n="KR4h0106_WYG_051-11b"/>
於上則洵之意以為近於强人遂以再辭亦既獲命以<lb/>
匹夫之賤而必行其私意豈王命之寵而敢望其曲加<lb/>
昨承詔恩被以休寵退而自顧愧其無勞此盖伏遇昭<lb/>
文相公左右元君舒慘百辟徳澤所暢威刑所加不暘<lb/>
而熈不寒而慄顧惟無似或謂可收不忍棄之於庶人<lb/>
亦使與列於一命上以慰夫天下賢侯之望下以解其<lb/>
終身饑寒之憂仰惟此恩孰可為報昔者孟子不願召<lb/>
見而孔子不辭小官夫欲正其所由得之之名是以謹<lb/>
<pb n="KR4h0106_WYG_051-12a"/>
其所以取之之故盖孟子不為矯孔子為卑茍窮其心<lb/>
則各有說雖自知其不肖常願附其下風區區之心惟<lb/>
所裁擇<lb/>
　　謝南省主文與歐陽内翰啟<hi>蘇軾</hi>
竊以天下之事難於改為自昔五代之餘文教衰落風<lb/>
俗靡靡日以塗地聖上慨然太息思有以澄其源疏其<lb/>
流明詔天下曉諭厥㫖於是招来雄俊魁偉敦厚朴直<lb/>
之士罷去浮巧輕媚樷錯綉采之文將以追兩漢之餘<lb/>
<pb n="KR4h0106_WYG_051-12b"/>
而漸復三代之故士大夫不深明天子之心用意過求<lb/>
深者或至於迂務竒者怪僻而不可讀餘風未殄新弊<lb/>
復作大者鏤之金石以傳久逺小者轉相模寫號稱古<lb/>
文紛紛肆行莫之或禁盖唐之古文自韓愈始其後學<lb/>
韓而不至者為皇甫湜學皇甫湜而不至者為孫樵自<lb/>
樵以降無足觀矣伏惟内翰執事天之所付以收拾先<lb/>
王之遺文天下之所待以覺悟學者恭承王命親執文<lb/>
柄意其必得天下之竒士以塞明詔軾也逺方之鄙人<lb/>
<pb n="KR4h0106_WYG_051-13a"/>
家居碌碌無所稱道及来京師久不知名將治行西歸<lb/>
不意執事擢在第二惟其素所蓄積無以慰士大夫之<lb/>
心是以群嘲而聚罵者動滿千百亦惟恃有執事之知<lb/>
與衆君子之議論故恬然不以動其心猶幸御試不為<lb/>
有司之所排使得搢笏跪起謝恩於門下聞之古人士<lb/>
無賢愚惟其所遇盖樂毅去燕不復一戰而范蠡去越<lb/>
亦終不能有所為軾願長在下風與賔客之末使區區<lb/>
之心長有所發夫豈惟軾之幸亦執事將有取一二焉<lb/>
<pb n="KR4h0106_WYG_051-13b"/>
　　謝應中制科啟<hi>蘇軾</hi>
臨軒䇿士方搜絶異之才隨問獻言誤占久虚之等忽<lb/>
從佐縣擢與評刑内自顧於無堪凛不知其所措恭惟<lb/>
制治之要惟有取人之難用法者畏有司之不公故捨<lb/>
其平生而論其一日通變者恐人材之未盡故詳於採<lb/>
聴而略於臨時兹二者之相形顧兩全而未有一之於<lb/>
考試而奄之於倉卒所以為無私也然而才行之迹無<lb/>
由而深知委之於察舉而要之於久長所以為無失也<lb/>
<pb n="KR4h0106_WYG_051-14a"/>
然而請屬之風或因而滋長此隋唐進士之所以為有<lb/>
弊魏晉中正之所以為多姦惟是賢良茂異之科兼用<lb/>
考試察舉之法每中年輒下明詔使兩制各舉所聞在<lb/>
家者能孝而恭在官者能亷而慎臨之以患難而能不<lb/>
變邀之以寵利而能不回既已得其行已之大方然後<lb/>
責其當世之要用學博者又須守約而後取文麗者或<lb/>
以用寡而見尤特於萬人之中求其百全之美凡與中<lb/>
書之召命已為天下之選人而又有不可測知之論以<lb/>
<pb n="KR4h0106_WYG_051-14b"/>
觀其黙識之能無所不問之䇿以考其博通之實至於<lb/>
此而不去則其人之可知然猶使御史得以求其疵諫<lb/>
官得以考其素一陷清議輒為廢人是以始由察舉而<lb/>
無請謁公行之私終用考試而無倉卒不審之患盖其<lb/>
取人也如此之宻則夫不肖者安得而容軾才不迨人<lb/>
少而自信治經獨傳於家學為文不願於世知特以饑<lb/>
寒之憂出求斗升之禄不謂諸公之過聴使與群豪而<lb/>
竝游始不自量欲行其志遂竊俊良之舉不知才力之<lb/>
<pb n="KR4h0106_WYG_051-15a"/>
㣲論事迂濶而不能動人讀書疎畧而無以應敵取之<lb/>
甚愧得之益慚此盖伏遇某官以堯舜之道輔吾君以<lb/>
伊周之業為己任恐一夫不獲自盡以為廟堂之憂思<lb/>
天下所以太平必用芻蕘之說亟収末學以輔大猷然<lb/>
志卑處髙徳薄寵厚歴觀前輩由此為致君之資敢以<lb/>
㣲軀自今為許國之始<lb/>
　　登州謝兩府啟<hi>蘇軾</hi>
迂愚之守沒齒不移廢逐之餘歸田已幸豈謂承宣之<lb/>
<pb n="KR4h0106_WYG_051-15b"/>
寄忽為枯朽之榮眷此東州下臨北徼俗近齊魯之厚<lb/>
迹皆秦漢之陳賔出日於麗譙山川炳耀傳夕烽於海<lb/>
嶠皷角清閒顧静樂之難名笑妄庸之濫據此盖伏遇<lb/>
某官股肱元聖師保萬民才全而徳不形任重而道愈<lb/>
逺謂使功不如使過而觀過足以知仁特借齒牙曲成<lb/>
羽翼軾敢不服勤簿領祗畏簡書䇿蹇磨鉛少答非常<lb/>
之遇息黥補劓漸收無用之材過此以還未知所措<lb/>
　　謝中書舎人啟<hi>蘇軾</hi>
<pb n="KR4h0106_WYG_051-16a"/>
起於貶所未及期年擢置周行遽㕘法從省躬無有被<lb/>
寵若驚竊惟人材進退之間實為風俗隆替之漸必欲<lb/>
致治在於積賢雖一薛居州齊言不能移楚而用范武<lb/>
子晉盜可使奔秦崔琰進而亷儉成風楊綰用而滛侈<lb/>
改度誠國是之先定雖民散而可收抜茅茹者以彚而<lb/>
征附馬棧者必先其直用舎既見好惡自明人知所趨<lb/>
勢有必至今朝廷方講當世之務力追前代之隆雖改<lb/>
定法令足以便事而未足以安民寛弛賦役足以安民<lb/>
<pb n="KR4h0106_WYG_051-16b"/>
而未足以成俗是以登進耆老搜求雋良将使士知向<lb/>
方民亦有耻如軾者山林下士軒冕棄材少而學文本<lb/>
聲律雕蟲之技出而從仕有狂狷嬰鱗之愚溝中不顧<lb/>
於青黄爨下無心於宫徴誤蒙收拾已出優恩洊履禁<lb/>
嚴殊非素望此盖伏遇某官徳配前哲望隆本朝名重<lb/>
圭璋上助廟堂之用言為蓍蔡下同卿士之謀餘論所<lb/>
加虚名増重知丹心之尚在憐白首之無歸特借寵光<lb/>
以寛衰病任隆才下恩重報輕直道而行恐非所以安<lb/>
<pb n="KR4h0106_WYG_051-17a"/>
愚不肖之分充位而已又不足以解卿大夫之憂蚤夜<lb/>
以思進退惟谷恐懼戰越不知所裁<lb/>
　　謝賈朝奉啟<hi>蘇軾</hi>
自蜀徂京幾四千里攜孥去國盖二十年側聞松楸已<lb/>
中梁柱過而下馬空瞻董相之陵酹以隻鷄誰副橋公<lb/>
之約宦㳺嵗晚坐念涕流未報不貲之恩敢懐盍歸之<lb/>
意常恐樵牧不禁行有雍門之悲雨露既濡空引太行<lb/>
之望豈謂通判某官政先慈孝義篤友朋首隆學校之<lb/>
<pb n="KR4h0106_WYG_051-17b"/>
師儒次訪里閭之耆舊自嗟来暮不聞抜薤之規尚意<lb/>
神交特致生芻之奠父老感歎桑梓光華深衣練冠莫<lb/>
克垂涕於墓道昔襦今袴尚能鼓舞於民謠仰佩之深<lb/>
力占難盡<lb/>
　　謝王司封啟<hi>王安石</hi>
伏念安石孤窮之人少失所恃雖勉心竭力求以合於<lb/>
古人而固陋顓蒙動輒乖於時變以此而逰於世未甞<lb/>
見恕於人而自趨走下風習聞餘教慰藉之禮稱揚之<lb/>
<pb n="KR4h0106_WYG_051-18a"/>
私忤嚴顔而不加犯上之誅拂盛指而更以首公為是<lb/>
書文報答騎從見臨不以先進略後生不以上官卑下<lb/>
吏以至其去重煩送將又賙其行使不留滯爰初就職<lb/>
甫爾踰旬乖離雖新感戀殊甚伏惟順節自夀副人所<lb/>
瞻<lb/>
　　答試館職人啟<hi>蘇軾</hi>
伏承射䇿玉堂方觀筆陣校文天禄遂秀儒林黨友増<lb/>
華縉紳共慶國家求賢之道必於閒暇無事之時賢者<lb/>
<pb n="KR4h0106_WYG_051-18b"/>
報國之功乃在緩急有為之際養之無素則一旦欲用<lb/>
而何由待以非常則臨事欲辭而不可故納之於英俊<lb/>
相從之地觀之以世俗不見之書非獨使之業廣而材<lb/>
成抑將待其資深而望重某官學優而仕行浮於名辭<lb/>
令從容議論慷慨追還正始文章為之一新傳寫都城<lb/>
紙墨幾於驟貴得士之喜非我敢私軾衰病侵尋文思<lb/>
荒落職在翰苑當發䇿而莫辭識匪通儒懼品藻之不<lb/>
稱過煩臨貺寵以書詞永為巾笥之珍愧乏瓊瑤之報<lb/>
<pb n="KR4h0106_WYG_051-19a"/>
謹謝不宣<lb/>
　　賀徐州張僕射白兔狀<hi>韓愈</hi>
伏聞今月五日營田巡官陳從政獻瑞兔毛質皦白天<lb/>
馴其心其始實得之符離安阜屯屯之役夫朝行遇之<lb/>
迫之弗逸人立而拱竊惟休咎之兆天所以啟覺于下<lb/>
依類託喻事之纎悉不可圖驗非睿智博通孰克究明<lb/>
愈雖不敏請試辨之兔隂類也又窟居狡而伏逆象也<lb/>
今白其色絶其群也馴其心化我徳也人立而拱非禽獸<lb/>
<pb n="KR4h0106_WYG_051-19b"/>
之事革而從人且服罪也得之符離符離實戎國名又<lb/>
附麗也不在農夫之田而在軍田武徳行也不戰而来<lb/>
之之道也有安阜之嘉名焉伏惟閣下股肱帝室藩垣<lb/>
天下四方其有逆亂之臣未血斧鑕之屬畏威崩析歸<lb/>
我乎哉其事兆矣是宜具跡表聞以承答天意小子不<lb/>
恵猥以文句微識䝉念睹兹盛美焉敢避不讓之責而<lb/>
黙黙耶愈再拜<lb/>
　文編巻五十一<lb/>
</p>
<p>
</p>
  </div>
</body>
</text>
</TEI>
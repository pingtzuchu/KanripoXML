<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻三十七</head> <lb/>
    <p>
<pb n="KR4h0106_WYG_037-1a"/>
欽定四庫全書<lb/>
　文編巻三十七<lb/>
　　　　　　　　　　　　明　唐順之　編<lb/>
　　答客難<hi>東方朔</hi>
客難東方朔曰蘇秦張儀一當萬乗之主而身都卿相<lb/>
之位澤及後世今子大夫修先王之術慕聖人之義諷<lb/>
誦詩書百家之言不可勝記著於竹帛唇腐齒落服膺<lb/>
而不可釋好學樂道之效明白甚矣自以為智能海内<lb/>
<pb n="KR4h0106_WYG_037-1b"/>
無雙則可謂博聞辨智矣然悉力盡忠以事聖帝曠日<lb/>
持久積數十年官不過侍郎位不過執㦸意者尚有遺<lb/>
行邪同胞之徒無所容居其故何也東方先生喟然長<lb/>
息仰而應之曰是故非子之所能備彼一時也此一時<lb/>
也豈可同哉夫蘇秦張儀之時周室大壊諸侯不朝力<lb/>
政争權相擒以兵并為十二國未有雌雄得士者强失<lb/>
士者亡故說得行焉身處尊位珍寳充内外有倉廩澤<lb/>
及後世子孫長享今則不然聖帝徳流天下震慴諸侯<lb/>
<pb n="KR4h0106_WYG_037-2a"/>
賔服威振四夷連四海之外以為帶安於覆盂天下均平合<lb/>
為一家動發舉事猶運之掌賢與不肖何以異哉遵天之道<lb/>
順地之利物無不得其所故綏之則安動之則苦尊之<lb/>
則為將卑之則為虜抗之則在青雲之上抑之則在深<lb/>
淵之下用之則為虎不用則為䑕雖欲盡節効情安知<lb/>
前後夫天地之大士民之衆竭精馳說並進輻輳者不<lb/>
可勝數悉力慕之困於衣食或失門户使蘇秦張儀與<lb/>
僕竝生於今之世曽不得掌故安敢望侍郎乎傳曰天<lb/>
<pb n="KR4h0106_WYG_037-2b"/>
下無害雖有聖人無所施才上下和同雖有賢者無所<lb/>
立功故曰時異事異雖然安可以不務修身乎哉詩曰<lb/>
鼓鐘於宫聲聞於外鶴鳴九臯聲聞於天茍能修其身<lb/>
何患不榮太公體行仁義七十有二迺設用於文武得<lb/>
信厥說封於齊七百嵗而不絶此士所以日夜孳孳修<lb/>
學敏行而不敢怠也譬若鶺鴒飛且鳴矣傳曰天不為<lb/>
人之惡寒而輟其冬地不為人之惡險而輟其廣君子<lb/>
不為小人之匈匈而易其行天有常度地有常行君子<lb/>
<pb n="KR4h0106_WYG_037-3a"/>
有常行君子道其常小人計其功詩云禮義之不愆何<lb/>
恤人之言水至清則無魚人至察則無徒冕而前旒所<lb/>
以蔽明黈䌙充耳所以塞聰明有所不見聰有所不聞<lb/>
舉大徳赦小過無求備於一人之義也枉而直之使自<lb/>
得之優而柔之使自求之揆而度之使自索之盖聖人<lb/>
之教化如此欲其自得之自得之則敏且廣矣今世之<lb/>
處士塊然無徒廓然獨居上觀許由下察接輿計同范<lb/>
蠡忠合子胥天下和平與義相扶寡偶少徒固其宜也<lb/>
<pb n="KR4h0106_WYG_037-3b"/>
子何疑於予哉若夫燕之用樂毅秦之用李斯酈食其<lb/>
之下齊說行如流曲從如環所欲必得功若丘山海内<lb/>
定國家安是遇其時者也子又何怪之耶語曰以管窺<lb/>
天以蠡測海以莛撞鐘豈能通其條貫考其文理發其<lb/>
聲音哉猶是觀之譬猶鼱鼩之襲狗孤豚之咋虎至則<lb/>
靡耳何功之有今以下愚而非處士雖欲勿困固不得<lb/>
已此適足以明其不知權變而終惑於大道也<lb/>
　　答賔戲<hi>班固</hi>
<pb n="KR4h0106_WYG_037-4a"/>
永平中為郎典校秘書専篤志於儒學以著述為業或<lb/>
譏以無功又感東方朔揚雄自喻以不遭蘇張范蔡之<lb/>
時曽不折之以正道明君子之所守故聊復應焉其辭<lb/>
曰賔戯主人曰盖聞聖人有一定之論烈士有不易之<lb/>
分亦云名而已矣故太上有立徳其次有立功夫徳不<lb/>
得後身而特盛功不得背時而獨彰是以聖哲之治棲<lb/>
棲遑遑孔席不㬉墨突不黔由此言之取舎者昔人之<lb/>
上務著作者前列之餘事耳今吾子幸游帝王之世躬<lb/>
<pb n="KR4h0106_WYG_037-4b"/>
帶<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>冕之服浮英華湛道徳矕龍虎之文舊矣卒不能<lb/>
攄首尾奮翼鱗振拔洿塗跨騰風雲使見之者影駭聞<lb/>
之者響震徒樂枕經籍書紆體衡門上無所蔕下無所<lb/>
根獨攄意乎宇宙之外銳思於毫芒之内潜神黙記縆<lb/>
以年嵗然而器不賈於當已用不效於一世雖馳辯如<lb/>
濤波摛藻如春華猶無益於殿最也意者且運朝夕之<lb/>
䇿定合㑹之計使存有顯號亡有美諡不亦優乎主人<lb/>
逌爾而笑曰若賔之言所謂見埶利之華闇道徳之實<lb/>
<pb n="KR4h0106_WYG_037-5a"/>
守突奥之熒燭未仰天庭而覩白日也曩者王塗蕪穢<lb/>
周失其馭侯伯方軌戰國横騖於是七雄虓闞分裂諸夏<lb/>
龍戰虎争游説之徒風颺電激並起而救之其餘焱飛景<lb/>
附煜霅其間者盖不可勝載當此之時搦朽摩鈍鉛刀<lb/>
皆能一斷是故魯連飛一矢而蹶千金虞卿以顧盻而<lb/>
捐相印夫啾發投曲感耳之聲合之律度滛鼃而不可<lb/>
聴者非韶夏之樂也因勢合變偶時之㑹風移俗易乖<lb/>
迕而不可通者非君子之法也及至從人合之衡人散<lb/>
<pb n="KR4h0106_WYG_037-5b"/>
之亡命漂說羈旅騁辭商鞅挾三術以鑚孝公李斯奮<lb/>
時務而要始皇彼皆躡風塵之㑹履顛沛之勢據徼乗<lb/>
邪以求一日之富貴朝為榮華夕而顦顇福不盈眦禍<lb/>
溢於世凶人且以自悔况吉士而是賴乎且功不可以<lb/>
虚成名不可以偽立韓設辨以徼君吕行詐以賈國說<lb/>
難既遒其身乃囚秦貨既貴厥宗亦墜是以仲尼抗浮<lb/>
雲之志孟軻養浩然之氣彼豈樂為迂濶哉道不可以<lb/>
貳也方今大漢洒掃羣穢夷險芟荒廓帝紘恢皇綱基<lb/>
<pb n="KR4h0106_WYG_037-6a"/>
隆於羲農規廣於黄唐其君天下也炎之如日威之如<lb/>
神函之如海養之如春是以六合之内莫不同源共流<lb/>
沐浴𤣥徳稟仰太和枝附葉著譬猶草木之植山林鳥<lb/>
魚之毓川澤得氣者蕃滋失時者零落參天地而施化<lb/>
豈云人事之厚薄哉今吾子處皇代而論戰國曜所聞<lb/>
而疑所覿欲從堥敦而度髙乎太山懐氿濫而測深乎<lb/>
重淵亦未至也賔曰若夫鞅斯之倫衰周之凶人既聞<lb/>
命矣敢問上古之士處身行道輔世成名可述於後者<lb/>
<pb n="KR4h0106_WYG_037-6b"/>
黙而已乎主人曰何為其然也昔者咎繇謨虞箕子訪<lb/>
周言通帝王謀合神聖殷說夢發於傅巖周望兆動於<lb/>
渭濵齊寗激聲於康衢漢良受書於邳垠皆俟命而神<lb/>
交匪詞言之所信故能建必然之䇿展無窮之勲也近<lb/>
者陸子優游新語以興董生下幃發藻儒林劉向司籍<lb/>
辨章舊聞揚雄譚思法言太𤣥皆及時君之門闈究先<lb/>
聖之壼奥婆娑乎術藝之塲休息乎篇籍之囿以全其<lb/>
質而發其文用納乎聖徳烈炳乎後人斯非其亞歟若乃<lb/>
<pb n="KR4h0106_WYG_037-7a"/>
伯夷抗行於首陽栁恵降志而辱仕顔淵樂於簞瓢孔<lb/>
終篇於西狩聲盈塞於天淵真吾徒之師表也且吾聞<lb/>
之一隂一陽天地之方乃文乃質王道之綱有同有異<lb/>
聖哲之常故曰慎修所志守爾天符委命共己味道之<lb/>
腴神之聽之名其舎諸賔又不聞和氏之璧韞於荆石<lb/>
隨侯之珠藏於蚌蛤乎歴世莫眡不知其將含景曜吐<lb/>
英精曠千載而流夜光也應龍潜乎潢汙魚黿媟之不覩<lb/>
其能奮靈徳合風雲超忽荒而躆昊蒼也故夫泥蟠而<lb/>
<pb n="KR4h0106_WYG_037-7b"/>
天飛者應龍之神也先賤而後貴者和隋之珍也時暗<lb/>
而久章者君子之真也若乃牙曠清耳於管絃離婁眇<lb/>
目於毫分逢蒙絶技於弧矢般輸𣙜巧於斧斤良樂軼<lb/>
能於相馭烏獲抗力於千鈞和鵲發精於鍼石研桑心<lb/>
計於無垠走亦不任厠技於彼列故宻爾自娛於斯文<lb/>
　　七發<hi>枚乗</hi>
楚太子有疾而吳客徃問之曰伏聞太子玉體不安亦<lb/>
少間乎太子曰憊謹謝客客因稱曰今時天下安寧四宇<lb/>
<pb n="KR4h0106_WYG_037-8a"/>
和平太子方富於年意者久耽安樂日夜無極邪氣襲<lb/>
逆中若結轖紛屯澹淡噓唏煩酲惕惕怵怵卧不得寧<lb/>
虚中重聽惡聞人聲精神越渫百病咸生聰明眩曜恱<lb/>
怒不平久執不廢大命乃傾太子豈有是乎太子曰謹<lb/>
謝客賴君之力時時有之然未至於是也客曰今夫貴<lb/>
人之子必宫居而閨處内有保母外有傅父欲交無所<lb/>
飲食則温淳甘膬脭膿肥厚衣裳則雜遝曼煖燂爍熱<lb/>
暑雖有金石之堅猶將銷鑠而挺解也况其在筋骨之<lb/>
<pb n="KR4h0106_WYG_037-8b"/>
間乎哉故曰縱耳目之欲恣肢體之安者傷血脉之和<lb/>
且夫出輿入輦命曰蹶痿之機洞房清宫命曰寒熱之<lb/>
媒皓齒娥眉命曰伐性之斧甘脆肥膿命曰腐腸之藥<lb/>
今太子膚色靡曼四支痿隨筋骨挺解血脉淫濯手足<lb/>
惰窳越女侍前齊姬奉後徃来游燕縱恣於曲房隠閒<lb/>
之中此甘餐毒藥戲猛獸之爪牙也所從來者至深逺矣<lb/>
淹滯永久而不廢雖令扁鵲治内巫咸治外尚何及哉<lb/>
今如太子之病者獨宜世之君子博聞强識承間語事<lb/>
<pb n="KR4h0106_WYG_037-9a"/>
變度易意常無離側以為羽翼淹沈之樂浩盪之心遁<lb/>
佚之志其奚由至哉太子曰諾病已請事此語客曰今<lb/>
太子之病可無藥石針刺灸療而已可以要言妙道説<lb/>
而去也不欲聞之乎太子曰僕願聞之<lb/>
客曰龍門之桐髙百尺而無枝中鬰結之輪菌根扶疏<lb/>
以分離上有千仞之峯下臨百丈之溪湍流遡波又澹<lb/>
淡之其根半死半生冬則烈風漂霰飛雪之所激也夏<lb/>
則雷霆霹靂之所感也朝則鸝黄鳱鴠鳴焉暮則羈雌<lb/>
<pb n="KR4h0106_WYG_037-9b"/>
迷鳥宿焉獨鵠晨號乎其上鵾鷄哀鳴翔乎其下於是<lb/>
背秋涉冬使琴摯斫斬以為琴野繭之絲以為絃孤子<lb/>
之鉤以為隱九寡之珥以為約使師堂操暢伯子牙為<lb/>
之歌歌曰麥秀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>兮雉朝飛向虚壑兮背槁槐依絶區<lb/>
兮臨迴溪飛鳥聞之翕翼而不能去野獸聞之垂耳而<lb/>
不能行蚑蟜螻蟻聞之拄喙而不能前此亦天下之至<lb/>
悲也太子能彊起聽之乎太子曰僕病未能也<lb/>
客曰犓牛之腴菜以筍蒲肥狗之和冒以山膚楚苗之<lb/>
<pb n="KR4h0106_WYG_037-10a"/>
食安胡之飰搏之不解一啜而散於是使伊尹煎熬易<lb/>
牙調和熊蟠之臑勺藥之醤薄耆之炙鮮鯉之鱠秋黄<lb/>
之蘇白露之茹蘭英之酒酌以滌口山梁之餐豢豹之<lb/>
胎小飯大歠如湯沃雪此亦天下之至美也太子能强<lb/>
起甞之乎太子曰僕病未能也<lb/>
客曰鍾岱之牡齒至之車前似飛鳥後類距虚穱麥服<lb/>
處躁中煩外羈堅轡附易路於是伯樂相其前後王良<lb/>
造父為之御秦缺樓季為之右此兩人者馬佚能止之<lb/>
<pb n="KR4h0106_WYG_037-10b"/>
車覆能起之於是使射千鎰之重争千里之逐此亦天<lb/>
下之至駿也太子能彊起乗之乎太子曰僕病未能也<lb/>
客曰既登景夷之臺南望荆山北望汝海左江右湖其<lb/>
樂無有於是使博辯之士原本山川極命草木比物屬<lb/>
事離辭連類浮㳺覽觀乃下置酒于虞懐之宫連廊四<lb/>
注臺城層構紛紜𤣥緑輦道邪交隍池紆曲溷章白鷺<lb/>
孔鳥鶤鵠鵷雛鵁鶄翠鬛紫纓螭龍徳牧邕邕群鳴陽<lb/>
魚騰躍奮翼振鱗漃漻薵蓼蔓草芳苓女桑河栁素葉<lb/>
<pb n="KR4h0106_WYG_037-11a"/>
紫莖苖松豫章條上造天梧桐并櫚極望成林衆芳芬<lb/>
鬱亂於五風從容猗靡消息陽隂列坐縱酒蕩樂娛心<lb/>
景春佐酒杜連理音滋味雜陳肴糅錯該練色娛目流<lb/>
聲恱耳於是乃發激楚之結風揚鄭衛之皓樂使先施<lb/>
徴舒陽文段干吳娃閭娵傅予之徒雜裾垂髾目窕心<lb/>
與揄流波雜杜若蒙清塵被蘭澤燕服而御此亦天下<lb/>
之靡麗皓侈廣博之樂也太子能彊起游乎太子曰僕<lb/>
病未能也<lb/>
<pb n="KR4h0106_WYG_037-11b"/>
客曰將為太子馴騏驥之馬駕飛軨之輿乗牡駿之乗<lb/>
右夏服之勁箭左烏號之雕弓游涉乎雲林周馳乎蘭<lb/>
澤弭節乎江潯掩青蘋游清風陶陽氣蕩春心逐狡獸<lb/>
集輕禽於是極犬馬之才困野獸之足窮相御之智恐<lb/>
虎豹慴鷙鳥逐馬鳴鑣魚跨麋角履㳺麕兔蹈踐麖鹿<lb/>
汗流沫墜寃伏陵窘無創而死者固足充後乗矣此校<lb/>
獵之至壯也太子能彊起游乎太子曰僕病未能也然<lb/>
陽氣見於眉宇之間侵滛而上幾滿大宅<lb/>
<pb n="KR4h0106_WYG_037-12a"/>
客見太子有悦色遂推而進之曰冥火薄天兵車雷運<lb/>
旌旗偃蹇羽旄肅紛馳騁角逐慕味争先徼墨廣博望<lb/>
之有圻純粹牷犧獻之公門太子曰善願復聞之客曰<lb/>
未既也於是榛林深澤煙雲闇莫兕虎竝作毅武孔猛<lb/>
袒裼身薄白刃磑磑矛㦸交錯収獲掌功賞賜金帛掩<lb/>
蘋肆若為牧人席㫖酒嘉肴羞炰膾炙以御賔客涌觸<lb/>
竝起動心驚耳誠必不悔決絶以諾貞信之色形於金<lb/>
石髙歌陳唱萬嵗無斁此真太子之所喜也能彊起而<lb/>
<pb n="KR4h0106_WYG_037-12b"/>
游乎太子曰僕甚願從直恐為諸大夫累耳然而有起<lb/>
色矣<lb/>
客曰將以八月之望與諸侯逺方交游兄弟竝往觀濤<lb/>
乎廣陵之曲江至則未見濤之形也徒觀水力之所到則<lb/>
卹然足以駭矣觀其所駕軼者所擢拔者所揚汩者所温<lb/>
汾者所滌汔者雖有心畧辭給固未能縷形其所由然也<lb/>
恍兮惚兮聊兮慄兮混汨汨兮忽兮慌兮俶兮儻兮浩瀇<lb/>
瀁兮超曠曠兮秉意乎南山通望乎東海虹洞兮蒼天<lb/>
<pb n="KR4h0106_WYG_037-13a"/>
極慮乎崖涘流攬無窮歸神日母汨乗流而下降兮或<lb/>
不知其所止或紛紜其流折兮忽繆徃而不来臨朱汜<lb/>
而逺逝兮中虚煩而益怠莫離散而發曙兮内存心而<lb/>
自持於是澡槩胷中洒練五臓澹澉手足頮濯髪齒揄<lb/>
棄恬怠輸寫淟濁分決狐疑發皇耳目當是之時雖有<lb/>
淹病滯疾猶將伸傴起躄發瞽披聾而觀望之也况直<lb/>
眇小煩懣酲醲病酒之徒哉故曰發蒙解惑不足以言<lb/>
也太子曰善然則濤何氣哉<lb/>
<pb n="KR4h0106_WYG_037-13b"/>
客曰不記也然聞於師曰似神而非者三疾雷聞百里<lb/>
江水逆流海水上潮山出内雲日夜不止衍溢漂疾波<lb/>
涌而濤起其始起也洪淋淋焉若白鷺之下翔其少進<lb/>
也浩浩溰溰如素車白馬帷盖之張其波涌而雲亂擾<lb/>
擾焉如三軍之騰裝其旁作而奔起也飄飄焉如輕車<lb/>
之勒兵六駕蛟龍附從太白純馳浩蜺前後絡繹顒顒<lb/>
卭卭椐椐彊彊莘莘將將壁壘重堅沓雜似軍行訇隠<lb/>
匈磕軋盤涌裔原不可當觀其兩旁則滂渤怫鬱闇漠<lb/>
<pb n="KR4h0106_WYG_037-14a"/>
感突上聲下律有如勇壯之卒突怒而無畏蹈壁衝津<lb/>
窮曲隨隈踰岸出塠遇者死當者壊初發乎或圍之津<lb/>
涯荄軫谷分迴翔青篾銜枚檀栢弭節伍子之山通厲<lb/>
骨母之場凌赤岸篲扶桑横奔似雷行誠奮厥武如振<lb/>
如怒沌沌渾渾狀如奔馬混混庉庉聲如雷鼓發怒厔<lb/>
沓清升踰跇侯波奮振合戰于藉藉之口鳥不及飛魚不<lb/>
及迴獸不及走紛紛翼翼波涌雲亂蕩取南山背擊北岸覆虧<lb/>
丘陵平夷西畔險險戲戲崩壊陂池決勝乃罷瀄汨潺<lb/>
<pb n="KR4h0106_WYG_037-14b"/>
湲披揚流洒横暴之極魚鼈失勢顛倒偃側沋沋湲湲<lb/>
蒲伏連延神物怪異不可勝言直使人踣焉洄闇悽愴<lb/>
焉此天下怪異詭觀也太子能起觀之乎太子曰僕病<lb/>
未能也<lb/>
客曰將為太子奏方術之士有資畧者若莊周魏牟楊<lb/>
朱墨翟便蜎詹何之倫使之論天下之精㣲理萬物之<lb/>
是非孔老覽觀孟子持籌而算之萬不失一此亦天下<lb/>
要言妙道也太子豈欲聞之乎於是太子據几而起曰<lb/>
<pb n="KR4h0106_WYG_037-15a"/>
渙乎一聴聖人辯士之言涊然汗出霍然病已<lb/>
　　晉問<hi>栁宗元</hi>
吳子問於栁先生曰先生晉人也晉之故宜知之曰然<lb/>
然則吾願聞之可乎曰可晉之故封太行倚之首陽起<lb/>
之黄河迤之大陸靡之或巍而髙或呀而淵景霍汾澮<lb/>
以經其壖若化若遷鉤嬰蟬聨然後融為平川而侯之<lb/>
都居大夫之邑建焉其髙壯則騰突撑拒聱呀鬱怒若<lb/>
熊羆之咆虎豹之嘷終古而不去攫秦搏齊當者失據<lb/>
<pb n="KR4h0106_WYG_037-15b"/>
燕狄惴怯若卵就壓振振業業覷闗蹀户惕若僕妾其<lb/>
按衍則平盈旋縁紆徐夷延若飛鳶之翔舞洄水之容<lb/>
與以稼則碩以植則茂以牧則蕃以畜則庶而人用是<lb/>
富而邦以之阜其河則濬源崑崙入于天淵出乎無門<lb/>
行乎無垠自匈奴而南以介西鄙衝奔太華運肘東指<lb/>
混潰后土濆濁麋沸黿鼉詭怪于于汨汨騰倒䭿越委<lb/>
泊天涘呀呷欱納摧雜失墜其所盪激則連山參差廣<lb/>
野壊裂轟雷努風撼<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>于<graphic n="KR2164" url="https://raw.githubusercontent.com/kanripo/KR-Gaiji/master/images/KR2164.png" mimeType="image/png"/>崩石之所轉躍大木之所<lb/>
<pb n="KR4h0106_WYG_037-16a"/>
擢拔漰泙洞踏者彌數千里若萬夫之斬伐而其軸轤<lb/>
之所負橦檣之所御鱗川林壑隳雲遁雨瞬目而下者<lb/>
榛榛沄沄百舎一赴若是何如吳子曰先生之言豐厚<lb/>
險固誠晉之美矣然晉人之言表裏山河者備敗而已<lb/>
非以為榮觀顯大也吳起所謂在徳不在險此晉人之<lb/>
藉也願聞其他<lb/>
先生曰大鹵之金棠溪之工火化水淬器備以充為棘<lb/>
為矛為鎩為鉤為鏑為鍭出太白徴蓐收召招搖伏蚩<lb/>
<pb n="KR4h0106_WYG_037-16b"/>
尤肅肅褷褷合衆靈而成之博者狹者曲者直者岐者<lb/>
勁者長者短者攅之如星奔之如霆運之如縈浩浩奕<lb/>
奕淋淋滌滌熒熒的的若雪山氷谷之積觀者膽掉目<lb/>
出寒液當空發耀英精互繞晃蕩洞射天氣盡白日規<lb/>
為小鑠雲破霄跕墜飛鳥弓人之弓函人之甲膠角百<lb/>
選犀兕七屬乃使跟超掖夾之倫服而持之南瞰諸華<lb/>
北讋群夷技擊節制聞于天下是善為師延目而望之<lb/>
固以拳拘喘汗免胄肉袒進不敢降退不敢竄若是何<lb/>
<pb n="KR4h0106_WYG_037-17a"/>
如吳子曰夫兵之用由徳則吉由暴則凶是又不可為<lb/>
美觀也先軫曰師直為壯曲為老况徒以堅甲利刃之<lb/>
為上哉<lb/>
先生曰晉國多馬屈焉是産土寒氣勁崖坼谷裂草木<lb/>
短縮鳥獸墜匿而馬蕃焉師師兟兟溶溶沄沄轠轠轔<lb/>
轔或赤或黄或𤣥或蒼或醇或駹黭然而隂炳然而陽<lb/>
若旌旃旂幟之煌煌乍進乍止乍復乍起乍奔乍躓若<lb/>
江漢之水疾風驅濤擊山盪壑雲沸而不止群飲源槁<lb/>
<pb n="KR4h0106_WYG_037-17b"/>
迴食野赭浴川蹙浪噴震播灑潰潰焉若海神駕雪而<lb/>
来下觀其四散惝怳開合萬狀喜者鵲厲怒者人搏決<lb/>
然坌躍千里相角風騣霧鬛斸山抉壑耳搖層雲腹捎<lb/>
衆木寂寥逺遊不夕而復攫地跳梁堅骨蘭筋交頸互<lb/>
齧鬭目相馴聚溲更嘘昻首張齗其小者則連牽繳繞<lb/>
仰乳俯齕蟻雜螽集啾啾潗潗旅走叢立其材之可者<lb/>
收歛攻教掉手飛縻指毛命物百步就羈牽以荀息御<lb/>
以王良超以范鞅軒以欒鍼以佃以戎獸獲敵摧若是<lb/>
<pb n="KR4h0106_WYG_037-18a"/>
何如吳子曰恃險與馬者子不聞乎故曰冀之北土馬<lb/>
之所生是不一姓請置此而新其說<lb/>
先生曰晉之北山有異材梓匠工師之為宫室求大木<lb/>
者天下皆歸焉仲冬既至寒氣凝成外凋内貞瀋液不<lb/>
行乃堅乃良萬工舉斧以入必求諸巖崖之欹傾澗壑<lb/>
之紆縈凌㠝岏之杪顛潄泉源之淦瀯根絞怪石不土<lb/>
而植千尋百圍與石同色羅列而伐者頭抗河漢刃披<lb/>
虹霓聲振連巒柿填層溪丁丁登登硠硠稜稜若兵車<lb/>
<pb n="KR4h0106_WYG_037-18b"/>
之乗凌其響之所應則潰潰漰漰洶洶薨薨若騫若崩<lb/>
若螭龍之鬭風霆相騰其殊而下者札<graphic n="KR2164" url="https://raw.githubusercontent.com/kanripo/KR-Gaiji/master/images/KR2164.png" mimeType="image/png"/>梢殺摧崪坱<lb/>
圠霞扳電裂又似共工觸不周而天柱折鵾鸛<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬號<lb/>
鳴飛翔貙豻虎兕奔觸讋慄伏無所入遁無所脫然後<lb/>
斷度收羅捎危顛芟繁柯乗水潦之波以入于河而流<lb/>
焉盪突硉兀轉騰冒沒類秦神驅石以梁大海扺曲鱗<lb/>
蹙匯流雷解前者汨越後者迫隘乃下龍門之懸氷摺<lb/>
拉頽踏捽首軒尾澒入重淵不知其幾百里也濤波之<lb/>
<pb n="KR4h0106_WYG_037-19a"/>
旋滔山觸天既渟既平彌望悠焉良久乃始昻屹涌溢<lb/>
挺拔而出林立峯崒穿雲蔽日渙然自撓復就行列渾<lb/>
渾而去以至其所唯良工之指顧叢臺阿房長樂未央<lb/>
建章昭陽之隆麗詭特皆是之自出若是何如吳子曰<lb/>
吾聞君子患無徳不患無土患無土不患無人患無人<lb/>
不患無宫室患無宫室不患材之不己有先生之所陳<lb/>
四累之下也且虒祁既成諸侯叛之<lb/>
先生曰河魚之大上迎濤波羅壅津涯千里来馳重馬<lb/>
<pb n="KR4h0106_WYG_037-19b"/>
輕車遂以君命矢而縱觀焉大罟斷流修網亘山罩罶<lb/>
罣䍡織絍其間巨舟軒昻仡仡迴環水師更呼聲裂商<lb/>
顔於是鼔譟沓集而從之扼龍吭拔鯨鰭戮白黿逐毒<lb/>
螭叱馮夷立水湄搜攬流漓掬縮推移梁㑹網蹙騰天<lb/>
彌圍掉擗擁踴以登夫歴山之垂如川之歸如山之摧<lb/>
如雲之披其有乗化㑹神振拔漣淪摛竒文出怪鱗騰<lb/>
飛濤而上逸生電雷於龍門者猶仰綸飛繳頓踏而取<lb/>
之莫不脫角裂翼呀赫匍匐復就臠切莫保龍籍具糅<lb/>
<pb n="KR4h0106_WYG_037-20a"/>
五味布列雕爼風雲失勢沮散逺去若夫魦鱨鮪鯉鰋<lb/>
鱧魴鱮之瑣屑蔑裂者夫固不足悉數漏脫紘目養之<lb/>
水府而三河之人則已填溢饜飫腥膏舄鹵聞膾炙之<lb/>
美則掩鼻蹙額賤甚糞土而莫顧者也若是何如吳子<lb/>
曰一時之觀不足以夸後世口舌之味不足以利百姓<lb/>
姑欲聞其上者<lb/>
先生曰猗氏之鹽晉寳之大也人之賴之與穀同化若<lb/>
神造非人力之功也但至其所則見溝堘畦畹之交錯<lb/>
<pb n="KR4h0106_WYG_037-20b"/>
輪囷若稼若圃敞兮勻勻渙兮鱗鱗邐瀰紛屬不知其<lb/>
垠俄然決源釃流交灌互澍若枝若股委曲延布脉寫<lb/>
膏浸潗濕滑汨彌髙掩庳漫壠冒塊決決沒沒逺近混<lb/>
㑹抵值堤防瀴<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>沛濊偃然成淵瀁然成川觀之者徒<lb/>
見浩浩之水而莫知其以及神液隂漉甘鹵宻起孕靈<lb/>
富媪不愛其美無聲無形熛結迅詭迴眸一瞬積雪百<lb/>
里皛皛羃羃奮僨離析鍛圭椎璧眩轉的皪乍似隕星<lb/>
及地明滅相射氷裂雹碎巃嵸増益大者印纍小者珠<lb/>
<pb n="KR4h0106_WYG_037-21a"/>
剖涌者如坻坳者如缶日晶熠煜螢駭電走亘步盈車<lb/>
方尺數斗於是裒歛合集舉而堆之皓皓乎懸圃之巍<lb/>
巍皦乎溔乎狂山太白之淋漓駭化變之神竒卒不可<lb/>
推也然後驢驘牛馬之運西出秦隴南過樊鄧北極燕<lb/>
代東踰周宋家獲作鹽之利人被六氣之用和鈞兵食<lb/>
以征以貢其賚天下也與海分功可謂有濟矣若是何<lb/>
如吳子曰魏絳之言曰近寳則公室乃貧豈謂是耶雖<lb/>
然此可以利民矣而未為民利也先生曰願聞民利吳<lb/>
<pb n="KR4h0106_WYG_037-21b"/>
子曰安其常而得所欲服其教而便於己百姓通行而<lb/>
不知所自来老幼親戚相保而無徳之者不苦兵刑不<lb/>
疾賦役所謂民利民自利者是也<lb/>
先生曰文公之霸也援秦破楚囊括齊宋曹魏解裂魯<lb/>
鄭震恐定周於温奉冊受錫夾輔糾逖以為侯伯齊盟<lb/>
踐土低昻玉帛天子恃焉以有諸侯諸侯恃焉以有其<lb/>
國百姓恃焉以有其妻子而食其力叛者力取附者仁<lb/>
撫推徳義立信讓示必行明所嚮達禁止一好尚春秋<lb/>
<pb n="KR4h0106_WYG_037-22a"/>
之事公侯大夫䇿文馬馳軒車出入環連貫於國都則<lb/>
有五筵之堂九几之室大小定位左右有秩禽牢餼饋<lb/>
交錯文質饗有嘉樂宴有庭實登降好賦犧象畢出犒<lb/>
勞贈賄率禮無失六卿理兵大戎小戎鐘鼔丁寧以討<lb/>
不恭車埓萬乗卒半天下皷之則震斾之則畏其號令<lb/>
之動若水之源若輪之旋莫不如志當此之時咸能驩<lb/>
娛以奉其上故其民至于今好義而任力此以民力自<lb/>
固假仁義而用天下其遺風尚有存者若是可以為民<lb/>
<pb n="KR4h0106_WYG_037-22b"/>
利也乎吳子曰近之矣然猶未也彼霸者以為心也引<lb/>
大利以自嚮而摟他人之力以自為固而民乃後焉非<lb/>
不知而化不令而一異乎吾嚮之陳者故曰近之矣猶<lb/>
未也<lb/>
先生曰三河古帝王之更都焉而平陽堯之所理也有<lb/>
茅茨采椽土型之度故其人至于儉嗇有温恭克讓之<lb/>
徳故其人至于今善讓有師錫僉曰疇咨之道故其人<lb/>
至于今好謀而深有百獸率舞鳯凰来儀於變時雍之<lb/>
<pb n="KR4h0106_WYG_037-23a"/>
美故其人至于今和而不怒有昌言儆戒之訓故其人<lb/>
至于今憂思而畏禍有無為不言垂衣裳之化故其人<lb/>
至于今恬以愉此堯之遺風也願以聞於子何如吳子<lb/>
離席而立拱而言曰美矣善矣其蔑有加矣此固吾之<lb/>
所欲聞也夫儉則人用足而不滛讓則遵分而進善其<lb/>
道不鬭謀則通於逺而周於事和則仁之質戒則義之<lb/>
實恬以愉則安而久於其道也至乎哉今主上方致太<lb/>
平動以堯為凖先生之言道之奥者若果有貢于上則<lb/>
<pb n="KR4h0106_WYG_037-23b"/>
吾知其易易焉也舉晉國之風以一諸天下如斯而已<lb/>
矣敬再拜受賜<lb/>
　　解嘲<hi>揚雄</hi>
哀帝時丁傅董賢用事諸附離之者起家至二千石時<lb/>
雄方草創太𤣥有以自守泊如也人有嘲雄以𤣥之尚<lb/>
白雄解之號曰解嘲其辭曰客嘲揚子曰吾聞上世之<lb/>
士人綱人紀不生則己生必上尊人君下榮父母析人<lb/>
之圭儋人之爵懐人之符分人之禄紆青拖紫朱丹其<lb/>
<pb n="KR4h0106_WYG_037-24a"/>
轂今吾子幸得遭明盛之世處不諱之朝與羣賢同行<lb/>
歴金門上玉堂有日矣曽不能畫一竒出一䇿上說人<lb/>
主下談公卿目如耀星舌如電光一從一横論者莫當<lb/>
顧黙而作太𤣥五千文枝葉扶疎獨說數十餘萬言深<lb/>
者入黄泉髙者出蒼天大者含元氣細者入無間然而<lb/>
位不過侍郎擢纔給事黄門意者𤣥得無尚白乎何為<lb/>
官之拓落也揚子笑而應之曰客徒欲朱丹吾轂不知<lb/>
一跌將赤吾之族也徃者周網解結羣鹿争逸離為十<lb/>
<pb n="KR4h0106_WYG_037-24b"/>
二合為六七四分五剖竝為戰國士無常君國無定臣<lb/>
得士者富失士者貧矯翼厲翮恣意所存故士或自盛<lb/>
以橐或鑿坏以遁是故鄒衍以頡頏而取世資孟軻雖<lb/>
連蹇猶為萬乗師今大漢左東海右渠搜前番禺後陶<lb/>
塗東南一尉西北一候徽以糾墨制以鑕鈇散以禮樂<lb/>
風以詩書曠以嵗月結以倚廬天下之士雷動雲合魚<lb/>
鱗雜襲咸營于八區家家自以為稷契人人自以為臯<lb/>
陶戴縰垂纓而談者皆擬于阿衡五尺童子羞比晏嬰<lb/>
<pb n="KR4h0106_WYG_037-25a"/>
與夷吾當途者升青雲失路者委溝渠旦握權則為卿<lb/>
相夕失勢則為匹夫譬若江湖之崖渤澥之島乗鴈集<lb/>
不為之多雙鳬飛不為之少昔三仁去而殷墟二老歸<lb/>
而周熾子胥死而吳亡種蠡存而越霸五羖入而秦喜<lb/>
樂毅出而燕懼范雎以折摺而危穰侯蔡澤以噤吟而<lb/>
笑唐舉故當其事事也非蕭曹子房平勃樊霍則不能<lb/>
安當其無事也章句之徒相與坐而守之亦無所患故<lb/>
世亂則聖哲馳騖而不足世治則庸夫髙枕而有餘夫<lb/>
<pb n="KR4h0106_WYG_037-25b"/>
上世之士或解縛而相或釋褐而傅或倚夷門而笑或<lb/>
横江潭而漁或七十說而不遇或立談而封侯或枉千<lb/>
乗于陋巷或擁篲而先驅是以士頗得信其舌而奮其<lb/>
筆窒隙蹈瑕而無所詘也當今縣令不請士郡守不迎<lb/>
師羣卿不揖客將相不俛眉言竒者見疑行殊者得辟<lb/>
是以欲談者巻舌而固聲欲步者擬足而投跡嚮使上<lb/>
世之士處乎今世䇿非甲科行非孝亷舉非方正獨可<lb/>
抗疏時道是非髙得待詔下觸聞罷又安得青紫且吾<lb/>
<pb n="KR4h0106_WYG_037-26a"/>
聞之炎炎者滅隆隆者絶觀雷觀火為盈為實天收其<lb/>
聲地藏其熱髙明之家鬼瞰其室攫拏者亡黙黙者存<lb/>
位極者髙危自守者身全是故知𤣥知黙守道之極爰<lb/>
清爰静㳺神之庭惟寂惟漠守徳之宅世異事變人道<lb/>
不殊彼我易時未知何如今子乃以鴟梟而笑鳯凰執<lb/>
蝘蜓而嘲龜龍不亦病乎子徒笑我𤣥之尚白吾亦笑<lb/>
子病甚不遇俞跗與扁鵲也悲夫客曰然則靡𤣥無所<lb/>
成名乎范蔡以下何必𤣥哉揚子曰范雎魏之亡命也<lb/>
<pb n="KR4h0106_WYG_037-26b"/>
折脅摺骼免於徽索翕肩蹈背扶服入橐激卬萬乗之<lb/>
主介涇陽抵穰侯而代之當也蔡澤山東之匹夫也顩頥<lb/>
折頞涕唾流沫西揖强秦之相搤其咽而亢其氣捬其<lb/>
背而奪其位時也天下已定金革已平都於洛陽婁敬<lb/>
委輅脫輓掉三寸之舌建不拔之䇿舉中國徙之長安<lb/>
適也五帝垂典三王傳禮百世不易叔孫通起於枹鼓<lb/>
之間解甲投戈遂作君臣之儀得也吕刑靡敝秦法酷<lb/>
烈聖漢權制而蕭何造律宜也故有造蕭何之律於唐<lb/>
<pb n="KR4h0106_WYG_037-27a"/>
虞之世則誖矣有作叔孫通之儀於夏殷之時則惑矣<lb/>
有建婁敬之䇿於成周之世則繆矣有談范蔡之說於<lb/>
金張許史之間則狂矣夫蕭規曹隨留侯畫䇿陳平出<lb/>
竒功若太山嚮若坻隤雖其人之贍智哉亦㑹其時之<lb/>
可為也故為可為於可為之時則從為不可為於不可<lb/>
為之時則凶若夫藺生收功於章臺四皓采榮於南山<lb/>
公孫創業於金馬驃騎發跡於祁連司馬長卿竊貲於<lb/>
卓氏東方朔割炙於細君僕誠不能與此數子竝故黙<lb/>
<pb n="KR4h0106_WYG_037-27b"/>
然獨守吾太𤣥<lb/>
　　進學解<hi>韓愈</hi>
國子先生晨入太學招諸生立館下誨之曰業精於勤<lb/>
荒於嬉行成於思毁於隨方今聖賢相逢治具畢張拔<lb/>
去兇邪登崇俊良占小善者率以録名一藝者無不庸<lb/>
爬羅剔抉刮垢磨光盖有幸而獲選孰云多而不揚諸<lb/>
生業患不能精無患有司之不明行患不能成無患有<lb/>
司之不公言未既有笑於列者曰先生欺予哉弟子事<lb/>
<pb n="KR4h0106_WYG_037-28a"/>
先生于兹有年矣先生口不絶吟於六藝之文手不停<lb/>
披於百家之編記事者必提其要纂言者必鉤其𤣥貪<lb/>
多務得細大不捐焚膏油以繼晷恒兀兀以窮年先生<lb/>
之業可謂勤矣觝排異端攘斥佛老補苴罅漏張皇幽<lb/>
眇尋墜緒之茫茫獨旁搜而逺紹障百川而東之迴狂<lb/>
瀾於既倒先生之於儒可謂勞矣沈浸醲郁含英咀<lb/>
華作為文章其書滿家上窺姚姒渾渾無涯周誥殷盤<lb/>
佶屈聱牙春秋謹嚴左氏浮誇易竒而法詩正而葩下<lb/>
<pb n="KR4h0106_WYG_037-28b"/>
逮莊騷太史所録子雲相如同工異曲先生之於文可<lb/>
謂閎其中而肆其外矣少始知學勇於敢為長通於方<lb/>
左右具宜先生之於為人可謂成矣然而公不見信於<lb/>
人私不見助於友跋前躓後動輒得咎暫為御史遂竄<lb/>
南夷三年博士冗不見治命與仇謀取敗幾時冬暖而<lb/>
兒號寒年豐而妻啼饑頭童齒豁竟死何禆不知慮此<lb/>
而反教人為先生曰吁子来前夫大木為杗細木為桷<lb/>
欂櫨侏儒椳闑扂楔各得其宜施以成室者匠氏之工<lb/>
<pb n="KR4h0106_WYG_037-29a"/>
也玉札丹砂赤箭青芝牛溲馬勃敗鼔之皮俱收竝蓄<lb/>
待用無遺者醫師之良也登明選公雜進巧拙紆餘為<lb/>
妍卓犖為傑校短量長惟器是適者宰相之方也昔者<lb/>
孟軻好辨孔道以明轍環天下卒老於行荀卿守正大<lb/>
論是𢎞逃讒於楚廢死蘭陵是二儒者吐辭為經舉足<lb/>
為法絶類離倫優入聖域其遇於世何如也今先生學<lb/>
雖勤而不繇其統言雖多而不要其中文雖竒而不濟<lb/>
於用行雖修而不顯於衆猶且月費俸錢嵗靡廩粟子<lb/>
<pb n="KR4h0106_WYG_037-29b"/>
不知耕婦不知織乗馬從徒安坐而食踵常途之役役<lb/>
窺陳編以盜竊然而聖主不加誅宰臣不見斥兹非其<lb/>
幸歟動而得謗名亦隨之投閒置散乃分之宜若夫商<lb/>
財賄之有亡計班資之崇卑忘己量之所稱指前人之<lb/>
瑕疵是所謂詰匠氏之不以杙為楹而訾醫師以昌陽<lb/>
引年欲進其豨苓也<lb/>
　　獲麟解<hi>韓愈</hi>
麟之為靈昭昭也詠於詩書於春秋雜出於傳記百家<lb/>
<pb n="KR4h0106_WYG_037-30a"/>
之書雖婦人小子皆知其為祥也然麟之為物不畜於<lb/>
家不恒有於天下其為形也不類非若馬牛犬豕豺狼<lb/>
麋鹿然然則雖有麟不可知其為麟也角者吾知其為<lb/>
牛鬛者吾知其為馬犬豕豺狼麋鹿吾知其為犬豕豺<lb/>
狼麋鹿惟麟也不可知不可知則其謂之不祥也亦宜<lb/>
雖然麟之出必有聖人在乎位麟為聖人出也聖人者<lb/>
必知麟麟之果不為不祥也又曰麟之所以為麟者以<lb/>
徳不以形若麟之出不待聖人則謂之不祥也亦宜<lb/>
<pb n="KR4h0106_WYG_037-30b"/>
　　難蜀父老<hi>司馬相如</hi>
漢興七十有八載徳茂存乎六世威武紛紜湛恩汪濊<lb/>
羣生霑濡洋溢乎方外於是乃命使西征隨流而攘風<lb/>
之所被罔不披靡因朝冉從駹定笮存卭畧斯榆舉苞<lb/>
蒲結軌還轅東鄉將報至於蜀都耆老大夫縉紳先生<lb/>
之徒二十有七人儼然造焉辭畢進曰盖聞天子之牧<lb/>
夷狄也其義羈縻勿絶而已今罷三郡之士通夜郎之<lb/>
塗三年於兹而功不竟士卒勞倦萬民不贍今又接之<lb/>
<pb n="KR4h0106_WYG_037-31a"/>
以西夷百姓力屈恐不能卒業此亦使者之累也竊為<lb/>
左右患之且夫卭笮西夷之與中國竝也歴年兹多不<lb/>
可記己仁者不以徳来彊者不以力并意者其殆不可<lb/>
乎今割齊民以附夷狄敝所恃以事無用鄙人固陋不<lb/>
識所謂使者曰烏謂此乎必若所云則是蜀不變服而<lb/>
巴不化俗也僕常惡聞若說然斯事體大固非觀者之<lb/>
所覯也余之行急其詳不可得聞已請為大夫粗陳其<lb/>
畧盖世必有非常之人然後有非常之事有非常之事<lb/>
<pb n="KR4h0106_WYG_037-31b"/>
然後有非常之功夫非常者固常人之所異也故曰非<lb/>
常之原黎民懼焉及臻厥成天下晏如也昔者洪水沸<lb/>
出汜濫衍溢民人升降移徙﨑嶇而不安夏后氏慼之<lb/>
乃堙洪塞源決江疏河灑沈澹災東歸之於海而天下<lb/>
永寧當斯之勤豈惟民哉心煩於慮而身親其勞躬傶骿<lb/>
胝無胈膚不生毛故休烈顯乎無窮聲稱浹乎于兹且<lb/>
夫賢君之踐位也豈特委瑣握<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>拘文牽俗循誦習傳<lb/>
當世取說云爾哉必將崇論閎議創業垂統為萬世規<lb/>
<pb n="KR4h0106_WYG_037-32a"/>
故馳騖乎兼容并包而勤思乎參天貳地且詩不云乎<lb/>
普天之下莫非王土率土之濵莫非王臣是以六合之<lb/>
内八方之外浸滛衍溢懐生之物有不浸潤於澤者賢<lb/>
君耻之今封疆之内冠帶之倫咸獲嘉祉靡有闕遺矣<lb/>
而夷狄殊俗之國遼絶異黨之域舟車不通人跡罕至<lb/>
政教未加流風猶㣲内之則時犯義侵禮於邉境外之<lb/>
則邪行横作放殺其上君臣易位尊卑失序父老不辜<lb/>
幼孤為奴隸係縲號泣内嚮而怨曰盖聞中國有至仁<lb/>
<pb n="KR4h0106_WYG_037-32b"/>
焉徳洋恩普物靡不得其所今獨曷為遺已舉踵思慕<lb/>
若枯旱之望雨戾夫為之垂涕况乎上聖又焉能已故<lb/>
北出師以討匈奴南馳使以誚勁越四面風徳二方之<lb/>
君鱗集仰流願得受號者以億計故乃闗沫若徼䍧牱<lb/>
鏤靈山梁孫原創道徳之塗垂仁義之統將博恩廣施<lb/>
逺撫長駕使疏逖不閉曶爽闇昧得耀乎光明以偃甲<lb/>
兵於此而息討伐於彼遐邇一體中外禔福不亦康乎<lb/>
夫拯民於沈溺奉至尊之休徳反衰世之陵夷繼周氏<lb/>
<pb n="KR4h0106_WYG_037-33a"/>
之絶業天子之急務也百姓雖勞又惡可以已乎哉且<lb/>
夫王者固未有不始於憂勤而終於逸樂者也然則受<lb/>
命之符合在於此方將増太山之封加梁父之事鳴和<lb/>
鸞揚樂頌上咸五下登三觀者未覩㫖聴者未聞音猶<lb/>
鷦鵬已翔乎寥廓之宇而羅者猶視乎藪澤悲夫於是<lb/>
諸大夫茫然喪其所懐来失厥所以進喟然竝稱曰允<lb/>
哉漢徳此鄙人之所願聞也百姓雖勞請以身先之敞<lb/>
罔靡徙遷延而辭避<lb/>
<pb n="KR4h0106_WYG_037-33b"/>
　　喻巴蜀檄<hi>司馬相如</hi>
告巴蜀太守蠻夷自擅不討之日久矣時侵犯邉境勞<lb/>
士大夫陛下即位存撫天下安集中國然後興師出兵<lb/>
北征匈奴單于怖駭交臂受事屈膝請和康居西域重<lb/>
譯納貢稽顙来享移師東指閩越相誅右弔番禺太子<lb/>
入朝南夷之君西僰之長常效貢職不敢墮怠延頸舉<lb/>
踵喁喁然皆嚮風慕義欲為臣妾道里遼逺山川阻深<lb/>
不能自致夫不順者已誅而為善者未賞故遣中郎將<lb/>
<pb n="KR4h0106_WYG_037-34a"/>
徃賔之發巴蜀之士各五百人以奉幣帛衛使者不然<lb/>
靡有兵革之事戰鬭之患今聞其乃發軍興制驚懼子<lb/>
弟憂患長老郡又擅為轉粟運輸皆非陛下之意也當<lb/>
行者或亡逃自賊殺亦非人臣之節也夫邉郡之士聞<lb/>
烽舉燧燔皆攝弓而馳荷兵而走流汗相屬唯恐居後<lb/>
觸白刃冒流矢議不反顧計不旋踵人懐怒心如報私<lb/>
讐彼豈樂死惡生非編列之民而與巴蜀異主哉計深<lb/>
慮逺急國家之難而樂盡人臣之道也故有剖符之封<lb/>
<pb n="KR4h0106_WYG_037-34b"/>
析圭而爵位為通侯處列東第終則遺顯號於後世傳<lb/>
土地於子孫行事甚忠敬居位甚安逸名聲施於無窮<lb/>
功烈著而不滅是以賢人君子肝腦塗中原膏液潤野<lb/>
草而不辭也今奉幣使至南夷即自賊殺或亡逃抵誅<lb/>
身死無名諡為至愚耻及父母為天下笑人之度量相<lb/>
越豈不逺哉然此非獨行者之罪也父兄之教不先子<lb/>
弟之率不謹寡亷鮮耻而俗不長厚也其被刑戮不亦<lb/>
宜乎陛下患使者有司之若彼悼不肖愚民之如此故<lb/>
<pb n="KR4h0106_WYG_037-35a"/>
遣信使曉喻百姓以發卒之事因數之以不忠死亡之<lb/>
罪讓三老孝弟以不教誨之過方今田時重煩百姓已<lb/>
親見近縣恐逺所谿谷山澤之民不徧聞檄到亟下縣<lb/>
道使咸喻陛下之意無忽<lb/>
　　為袁紹檄豫州<hi>陳琳</hi>
盖聞明主圖危以制變忠臣慮難以立權是以有非常<lb/>
之人然後有非常之事有非常之事然後立非常之功<lb/>
夫非常者固非常人所擬也曩者彊秦弱主趙髙執柄<lb/>
<pb n="KR4h0106_WYG_037-35b"/>
専制朝權威福由己時人迫脅莫敢正言終有望夷之<lb/>
敗祖宗焚滅汙辱至今永為世鑒及臻吕后季年産禄<lb/>
専政内兼二軍外統梁趙擅斷萬機決事省禁下陵上<lb/>
替海内寒心於是絳侯朱虛興兵奮怒誅夷逆暴尊立<lb/>
太宗故能王道興隆光明顯融此則大臣立權之明表<lb/>
也司空曹操祖父中常侍騰與左悺徐璜竝作妖孽饕<lb/>
餮放横傷化虐民嵩乞匄攜養因贓假位輿金輦璧輸<lb/>
貨權門竊盜鼎司傾覆重器操贅閹遺醜本無懿徳<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>
<pb n="KR4h0106_WYG_037-36a"/>
狡鋒協好亂樂禍幕府董統鷹揚掃除凶逆續遇董卓<lb/>
侵官暴國於是提劒揮皷發命東夏收羅英雄弃瑕取<lb/>
用故遂與操同諮合謀授以禆師謂其鷹犬之才爪牙<lb/>
可任至乃愚佻短畧輕進易退傷夷折衂數喪師徒幕<lb/>
府輒復分兵命銳修完補輯表行東郡領兖州刺史被<lb/>
以虎文奨䠞威柄冀獲秦師一尅之報而操遂承資跋<lb/>
扈肆行凶忒割剥元元殘賢害善故九江太守邉讓英<lb/>
才俊偉天下知名直言正色論不阿諂身首被梟懸之<lb/>
<pb n="KR4h0106_WYG_037-36b"/>
誅妻孥受灰滅之咎自是士林憤痛民怨彌重一夫奮<lb/>
臂舉州同聲故躬破於徐方地奪於吕布彷徨東裔蹈<lb/>
據無所幕府惟彊榦弱枝之義且不登叛人之黨故復<lb/>
援旌擐甲席巻起征金鼓響振布衆奔沮拯其死亡之<lb/>
患復其方伯之位則幕府無徳於兖土之民而有大造<lb/>
於操也後㑹鸞駕反斾羣賊寇攻時冀州方有北鄙之<lb/>
警匪遑離局故使從事中郎徐勛就發遣操使繕修郊<lb/>
廟翊衛幼主操便放志専行脅遷當御省禁卑侮王室<lb/>
<pb n="KR4h0106_WYG_037-37a"/>
敗法亂紀坐領三臺専制朝政爵賞由心刑戮在口所<lb/>
愛光五宗所惡滅三族羣談者受顯誅腹議者蒙隠戮<lb/>
百寮鉗口道路以目尚書記朝㑹公卿充員品而已故<lb/>
太尉楊彪典歴三司享國極位操因縁眦睚被以非罪<lb/>
榜楚參并五毒備至觸情任忒不顧憲綱又議郎趙彦<lb/>
忠諫直言義有可納是以聖朝含聴改容加飾操欲迷<lb/>
奪時明杜絶言路擅收立殺不俟報聞又梁孝王先帝<lb/>
母昆墳陵尊顯桑梓松栢猶宜肅恭而操帥將吏士親<lb/>
<pb n="KR4h0106_WYG_037-37b"/>
臨發掘破棺躶尸掠取金寳至令聖朝流涕士民傷懐<lb/>
操又特置發丘中郎將摸金校尉所過隳突無骸不露<lb/>
身處三公之位而行桀跖之態汙國虐民毒施人鬼加<lb/>
其細政苛慘科防互設繒繳充蹊坑阱塞路舉手挂網<lb/>
羅動足觸機陷是以兖豫有無聊之民帝都有吁嗟之<lb/>
怨歴觀載籍無道之臣貪殘酷烈於操為甚幕府方詰<lb/>
外姦未及整訓加緒含容冀可彌縫而操豺狼野心潜<lb/>
包禍謀乃欲摧撓棟梁孤弱漢室除滅忠正専為梟雄<lb/>
<pb n="KR4h0106_WYG_037-38a"/>
徃者伐皷北征公孫瓉彊寇桀逆拒圍一年操因其未<lb/>
破隂交書命外助王師内相掩襲故引兵造河方舟北<lb/>
濟㑹其行人發露瓉亦梟夷故使鋒芒挫縮厥圖不果<lb/>
爾乃大軍過蕩西山屠各左校皆束手奉質争為前登<lb/>
犬羊殘醜消淪山谷於是操師震慴晨起逋遁屯據敖<lb/>
倉阻河為固欲以螳螂之斧禦隆車之隧幕府奉漢威<lb/>
靈折衝宇宙長㦸百萬胡騎千羣奮中黄育獲之士騁<lb/>
良弓勁弩之勢并州越太行青州涉濟漯大軍泛黄河<lb/>
<pb n="KR4h0106_WYG_037-38b"/>
而角其前荆州下宛葉而掎其後雷震虎步竝集賊庭<lb/>
若舉炎火以炳飛篷覆滄海以沃熛炭有何不滅者哉<lb/>
又操軍吏士其可戰者皆出自幽冀或故營部曲咸怨<lb/>
曠思歸流涕北顧其餘兖豫之民及吕布張揚之遺衆覆<lb/>
亡迫脅權時茍從各被創夷人為讐敵若迴斾方徂登<lb/>
髙岡而擊鼔吹揚素揮以啟降路必土崩瓦解不俟血刃<lb/>
方今漢室陵遲綱維弛絶聖朝無一介之輔股肱無折<lb/>
衝之勢方畿之内簡練之臣皆垂頭搨翼莫所憑恃雖<lb/>
<pb n="KR4h0106_WYG_037-39a"/>
有忠義之佐脅於暴虐之臣焉能展其節又操持部曲<lb/>
精兵七百圍守宫闕外託宿衛内實拘執懼其簒逆之<lb/>
萌因斯而作此乃忠臣肝腦塗地之秋烈士立功之會<lb/>
可不朂哉操又矯命稱制遣使發兵恐邉逺州郡過聴<lb/>
給與彊寇弱主違衆旅叛舉以喪名為天下笑則明哲<lb/>
不取也即日幽并青冀四州竝進書到荆州便勒見兵<lb/>
與建忠將軍協同聲勢州郡各整戎馬羅落境界舉師<lb/>
揚威竝匡社稷則非常之功於是乎著其得操首者封<lb/>
<pb n="KR4h0106_WYG_037-39b"/>
五千户侯賞錢五千萬部曲偏禆將校諸吏降者勿有<lb/>
所問廣宣恩信班揚符賞布告天下咸使知聖朝有拘<lb/>
偪之難如律令<lb/>
　　為徐敬業討武瞾檄<hi>駱賔王</hi>
偽周武氏者性非和順地實寒㣲昔充太宗下陳曽以<lb/>
更衣入侍洎乎晚節穢亂春宫潜隠先帝之私隂圖後<lb/>
房之嬖入門見嫉娥眉不肯讓人掩袖工讒狐媚偏能<lb/>
惑主踐元后於翬翟陷吾君於聚麀加以虺蜴為心豺<lb/>
<pb n="KR4h0106_WYG_037-40a"/>
狼成性近狎邪僻殘害忠良殺姊屠兄弑君鴆母人神<lb/>
之所同嫉天地之所不容猶復包藏禍心窺竊神器君<lb/>
之愛子幽之於别宫賊之宗盟委之以重任嗚呼霍子<lb/>
孟之不作朱虚侯之已亡鷰啄皇孫知漢祚之將盡龍<lb/>
漦帝后識夏庭之遽衰敬業皇唐舊臣公侯冡子奉先<lb/>
君之成業荷本朝之厚恩宋㣲子之興悲良有以也袁<lb/>
君山之流涕豈徒然哉是用氣憤風雲志安社稷因天<lb/>
下之失望順宇内之推心爰舉義旗以清妖孽南連百<lb/>
<pb n="KR4h0106_WYG_037-40b"/>
越北盡三河鐵騎成羣玉軸相接海陵紅粟倉儲之積<lb/>
靡窮江浦黄旗匡復之功何逺班聲動而北風起劒氣<lb/>
衝而南斗平喑嗚則山岳崩頽叱咤則風雲變色以此<lb/>
制敵何敵不摧以此圖功何功不克公等或居漢地或<lb/>
叶周親或膺重寄於話言或受顧命於宣室言猶在耳<lb/>
忠豈忘心一坏之土未乾六尺之孤何託儻能轉禍為<lb/>
福送徃事居共立勤王之圖無廢大君之命凡諸爵賞<lb/>
同指山河若其眷戀窮城徘徊岐路坐昧先幾之兆必<lb/>
<pb n="KR4h0106_WYG_037-41a"/>
貽後至之誅請看今日之域中竟是誰家之天下<lb/>
　　送窮文<hi>韓愈</hi>
元和六年正月乙丑晦主人使奴星結栁作車縛草為<lb/>
船載糗輿粻牛繫軛下引帆上檣三揖窮鬼而告之曰<lb/>
聞子行有日矣鄙人不敢問所塗竊具船與車備載糗<lb/>
粻日吉時良利行四方子飯一盂子啜一觴攜朋挈儔<lb/>
去故就新駕塵彍風與電争先子無底滯之尤我有資<lb/>
送之恩子等有意於行乎屏息潜聴如聞音聲若嘯若<lb/>
<pb n="KR4h0106_WYG_037-41b"/>
啼砉欻嚘嚶毛髪盡豎竦肩縮頸疑有而無久乃可明<lb/>
若有言者曰吾與子居四十年餘子在孩提吾不子愚<lb/>
子學子耕求官與名惟子是從不變於初門神户靈我<lb/>
叱我呵包羞詭隨志不在他子遷南荒熱爍濕蒸我非<lb/>
其鄉百鬼欺陵太學四年朝虀暮鹽惟我保汝人皆汝<lb/>
嫌自初及終未始背汝心無異謀口絶行語於何聴聞<lb/>
云我當去是必夫子信讒有間於予也我鬼非人安用車<lb/>
船鼻齅臭香糗粻可捐單獨一身誰為朋儔子茍備知<lb/>
<pb n="KR4h0106_WYG_037-42a"/>
可數已不子能盡言可謂聖智情狀既露敢不迴避主<lb/>
人應之曰子以吾為真不知也邪子之朋儔非六非四<lb/>
在十去五滿七除二各有主張私立名字捩手覆羮轉<lb/>
喉觸諱凡所以使吾面目可憎語言無味者皆子之志<lb/>
也其名曰智窮矯矯亢亢惡圓喜方羞為姦欺不忍害<lb/>
傷其次名曰學窮傲數與名摘抉杳㣲髙挹羣言執神<lb/>
之機又其次曰文窮不専一能怪怪竒竒不可時施祇<lb/>
以自嬉又其次曰命窮影與形殊面醜心妍利居衆後<lb/>
<pb n="KR4h0106_WYG_037-42b"/>
責在人先又其次曰交窮磨肌戞骨吐出心肝企足以<lb/>
待寘我讐寃凡此五鬼為吾五患饑我寒我興訛造訕<lb/>
能使我迷人莫能間朝悔其行暮已復然蠅營狗茍驅<lb/>
去復還言未畢五鬼相與張眼吐舌跳踉偃仆抵掌頓<lb/>
脚失笑相顧徐謂主人曰子知我名凡我所為驅我令<lb/>
去小黠大癡人生一世其久幾何吾立子名百世不磨<lb/>
小人君子其心不同惟乖於時乃與天通攜持琬琰易<lb/>
一羊皮飫於肥甘慕彼糠糜天下知子誰過於予雖遭<lb/>
<pb n="KR4h0106_WYG_037-43a"/>
斥逐不忍子疎謂予不信請質詩書主人於是垂頭喪<lb/>
氣上手稱謝燒車與船延之上座<lb/>
　　乞巧文<hi>栁宗元</hi>
栁子夜歸自外夜有設祠者<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>餌馨香蔬果交羅插竹<lb/>
垂綏剖𤓰犬牙且拜且祈怪而問焉女𨽻進曰今兹秋<lb/>
孟七夕天女之孫將嬪於河皷邀而祠者幸而與之巧<lb/>
驅去蹇拙手目開利組絍縫製將無滯於心焉為是禱<lb/>
也栁子曰茍然歟吾亦有所大拙倘可因是以求去之<lb/>
<pb n="KR4h0106_WYG_037-43b"/>
乃纓弁束絍促武縮氣旁趨曲折傴僂將事再拜稽首<lb/>
稱臣而進曰下土之臣竊聞天孫専巧於天轇轕璇璣<lb/>
經緯星辰能成文章黼黻帝躬以臨下民欽聖靈仰光<lb/>
耀之日久矣今聞天孫不樂其獨得貞卜於𤣥龜將蹈<lb/>
石梁欵天津儷於神夫於漢之濵兩旗開張中星耀芒<lb/>
靈氣翕歘兹辰之良幸而弭節薄遊民間臨臣之庭曲<lb/>
聴臣言臣有大拙智所不化醫所不攻威不能遷寛不<lb/>
能容乾坤之量包含海岳臣身甚㣲無所投足蟻適於<lb/>
<pb n="KR4h0106_WYG_037-44a"/>
垤蝸休於殻龜黿螺蜯皆有所伏臣物之靈進退唯辱<lb/>
彷徉為狂局束為諂吁吁為詐坦坦為忝他人有身動<lb/>
必得宜周旋獲笑顛倒逢嬉己所尊昵人或怒之變情<lb/>
徇勢射利抵巇中心甚憎為彼所竒忍仇徉喜恱譽遷<lb/>
隨胡執臣心常使不移反人是已曽不惕疑貶名絶命<lb/>
不負所知抃嘲似傲貴者啟齒臣旁震驚彼且不耻叩<lb/>
稽匍匐言語譎詭令臣縮恧彼則大喜臣若效之瞋怒<lb/>
叢己彼誠大巧臣拙無比王侯之門狂吠狴犴臣到百<lb/>
<pb n="KR4h0106_WYG_037-44b"/>
步喉喘顛汗睢盱逆走魄遁神叛欣欣巧夫徐入縱誕<lb/>
毛羣掉尾百怒一散世途昏險擬步如漆左低右昻鬭<lb/>
冒衝突鬼神恐悸聖智危慄泯焉直透所至如一是獨<lb/>
何工縱横不恤非天所假彼智焉出獨嗇於臣恒使玷<lb/>
黜沓沓騫騫恣口所言迎知喜怒黙測憎憐搖脣一發<lb/>
徑中心原膠如鉗夾誓死無遷探心扼膽踊躍拘牽彼<lb/>
雖佯退胡可得旃獨結臣舌喑抑銜寃擘眥流血一辭<lb/>
莫宣胡為賦授有此竒偏眩耀為文瑣碎排偶抽黄對<lb/>
<pb n="KR4h0106_WYG_037-45a"/>
白啽哢飛走駢四儷六錦心繡口宫沈羽振笙簧觸手<lb/>
觀者舞恱誇談雷吼獨溺臣心使甘老醜嚚昏莽鹵樸<lb/>
鈍枯朽不期一時以俟悠久旁羅萬金不鬻敝帚跪呈<lb/>
豪傑投棄不有眉矉頞䠞喙唾胷歐大𧹞而歸填恨低<lb/>
首天孫司巧而窮臣若是卒不余畀獨何酷歟敢願聖<lb/>
靈悔禍矜臣獨艱付與姿媚易臣頑顔鑿臣方心規以<lb/>
大圓拔去呐舌納以工言文詞婉軟步武輕便齒牙饒<lb/>
美眉睫増妍突梯巻臠為世所賢公侯卿士五屬十連<lb/>
<pb n="KR4h0106_WYG_037-45b"/>
彼獨何人長享終天言訖又再拜稽首俯伏以俟至夜<lb/>
半不得命疲極而睡見有青褏朱裳手持絳節而来告<lb/>
曰天孫告汝汝詞良苦凡汝之言吾所極知汝擇而行<lb/>
嫉彼不為汝之所欲汝自可期胡不為之而誑我為汝<lb/>
唯知耻諂貌滛辭寧辱不貴自適其宜中心已定胡妄<lb/>
而祈堅汝之心宻汝所持得之為大失不汚卑凡吾所<lb/>
有不敢汝施致命而昇汝慎勿疑嗚呼天之所命不可<lb/>
中革泣拜欣受初悲後懌抱拙終身以死誰惕<lb/>
<pb n="KR4h0106_WYG_037-46a"/>
　　聖主得賢臣頌<hi>王褒</hi>
夫荷旃被毳者難與道純緜之麗宻羮藜含糗者不足<lb/>
與論太牢之滋味今臣僻在西蜀生于窮巷之中長於<lb/>
蓬茨之下無有㳺觀廣覽之知顧有至愚極陋之累不<lb/>
足以塞厚望應明㫖雖然敢不畧陳愚心而抒情素記<lb/>
曰恭惟春秋法五始之要在乎審己正統而已夫賢者<lb/>
國家之器用也所任賢則趨舎省而功施普器用利則<lb/>
用力少而就效衆故工人之用鈍器也勞筋苦骨終日<lb/>
<pb n="KR4h0106_WYG_037-46b"/>
矻矻及至巧冶鑄干將之璞清水淬其鋒越砥歛其鍔<lb/>
水斷蛟龍陸剸犀革忽若篲汜畫塗如此則使離婁督<lb/>
繩公輸削墨雖崇臺五層延袤百丈而不溷者工用相<lb/>
得也庸人之御駑馬亦傷吻敝䇿而不進於行胷喘膚<lb/>
汗人極馬倦及至駕齧膝驂乗旦王良執靶韓哀附輿<lb/>
縱騁馳騖忽如影靡過都越國蹶如歴塊追奔電逐遺<lb/>
風周流八極萬里一息何其遼哉人馬相得也故服絺<lb/>
綌之涼者不苦盛暑之鬱燠襲狐貉之煖者不憂至寒<lb/>
<pb n="KR4h0106_WYG_037-47a"/>
之悽愴何則有其具者易其備賢人君子亦聖王之所<lb/>
以易海内也是以嘔喻受之開寛裕之路以延天下之<lb/>
英俊夫竭智附賢者必建仁䇿索人求士者必樹伯迹<lb/>
昔周公躬吐握之勞故有圄空之隆齊桓設庭燎之禮<lb/>
故有匡合之功由此觀之君人者勤於求賢而逸於得<lb/>
人人臣亦然昔賢者之未遭遇也圖事揆䇿則君不用<lb/>
其謀陳見悃誠則上不然其信進仕不得施效斥逐又<lb/>
非其愆是故伊尹勤於鼎爼太公困於皷刀百里自鬻<lb/>
<pb n="KR4h0106_WYG_037-47b"/>
寗戚飯牛離此患也及其遇明君遭聖主也運籌合上<lb/>
意諫諍則見聴進退得闗其忠任職得行其術去卑辱<lb/>
奥渫而升本朝離蔬釋蹻而享膏粱剖符錫壤而光祖<lb/>
考傳之子孫以資說士故世必有聖智之君而後有賢<lb/>
明之臣虎嘯而谷風冽龍興而致雲氣蟋蟀俟秋吟蜉<lb/>
蝣出以隂易曰飛龍在天利見大人詩云思皇多士生<lb/>
此王國故世平主聖俊乂將自至若堯舜禹湯文武之<lb/>
君獲稷契臯陶伊尹吕望之臣明明在朝穆穆布列聚<lb/>
<pb n="KR4h0106_WYG_037-48a"/>
精會神相得益章雖伯牙操<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鐘逢門子彎烏號猶未<lb/>
足以喻其意也故聖主必待賢臣而𢎞功業俊士亦俟<lb/>
明主以顯其徳上下俱欲懽然交欣千載一會論說無<lb/>
疑翼乎如鴻毛遇順風沛乎若巨魚縱大壑其得意如<lb/>
此則胡禁不止曷令不行化溢四表横被無窮遐夷貢<lb/>
獻萬祥必臻是以聖主不徧窺望而視已明不殫傾耳<lb/>
而聴已聰恩從祥風翺徳與和氣游太平之責塞優游<lb/>
之望得遵游自然之勢恬淡無為之場休徴自至壽考<lb/>
<pb n="KR4h0106_WYG_037-48b"/>
無疆雍容垂拱永永萬年何必偃仰詘信若彭祖喣嘘<lb/>
呼吸如松喬眇然絶俗離世哉詩曰濟濟多士文王以<lb/>
寧盖信乎其以寧也<lb/>
　　子産不毁鄉校頌<hi>韓愈</hi>
我思古人伊鄭之僑以禮相國人未安其教遊於鄉之<lb/>
校衆口囂囂或謂子産毁鄉校則止曰何患焉可以成<lb/>
美夫豈多言亦各其志善也吾行不善吾避維善維否<lb/>
我於此視川不可防言不可弭下塞上聾邦其傾矣既<lb/>
<pb n="KR4h0106_WYG_037-49a"/>
鄉校不毁而鄭國以理在周之興養老乞言及其已衰<lb/>
謗者使監成敗之迹昭哉可觀維是子産執政之式維<lb/>
其不遇化止一國誠率是道相天下君交暢旁達施及<lb/>
無垠於戲四海所以不理有君無臣誰其嗣之我思古<lb/>
人<lb/>
　　會聖宫頌<hi>歐陽修</hi>
臣伏見國家采漢書原廟之制作宫於永安以備園寢<lb/>
欲以盛陵邑之充奉昭祖宗之光靈以耀示於千萬世<lb/>
<pb n="KR4h0106_WYG_037-49b"/>
甚盛徳也臣永惟古先王者將有受命之符必先興業<lb/>
造功警動覺悟於元元然後有其位而繼體守文之君<lb/>
又從而顯明丕大以纂修乎舊物故其兢兢勤勤不忘<lb/>
前人是以根深而葉茂徳厚而流光子子孫孫承之無<lb/>
疆伏惟皇帝陛下以神聖徳傳有大器乾徤而正離繼<lb/>
而明即位以来於兹十年勤邦儉家以修太平日朝東<lb/>
宫示天下孝親執籩豆三見於郊日星軌道光明清潤<lb/>
河不怒溢東南而流四夷承命歡和以賔奔走萬里顧<lb/>
<pb n="KR4h0106_WYG_037-50a"/>
非有千戈告讓之命文移發召之期而犀珠象牙文馬<lb/>
瑴玉旅於闕庭納於廐府如司馬令無一後先至徳之<lb/>
及上格于天下極于地中浹于人而外冒于四表昆蟲<lb/>
有命之物無不仰戴神威聖功效見如此太祖創造基<lb/>
始克成厥家當天受命之功太宗征服綏来遂一海内<lb/>
睿武英文之業真宗禮樂文物以隆天聲升平告功之<lb/>
典陛下夙夜䖍共嗣固洪業纂服守成之勤基構累積<lb/>
顯顯昌昌益大而光稱于三后之意可謂至孝况春秋<lb/>
<pb n="KR4h0106_WYG_037-50b"/>
嵗時以禘以祫則有廟祧之嚴配天昭孝以享以告則<lb/>
有郊廟明堂之位篆金刻石則有史氏之官歌功之詩<lb/>
流于樂府象徳之舞見于羽旄惟是邦家之光祖宗之<lb/>
為有以示民而垂無窮者罔不宣著陛下承先烈昭孝<lb/>
思所以奉之以嚴罔不勤備聖人之徳謂無以加而猶<lb/>
以為未也乃復因陵園起宫室以望神游土水之功嚴<lb/>
而不華地爽而潔宇敞而邃神靈杳冥如来如宅合於<lb/>
禮經孝子謦咳思親之義愚以謂宫且成非天子自臨<lb/>
<pb n="KR4h0106_WYG_037-51a"/>
享則不能以来三后之靈然郡國不見治道太僕不先<lb/>
整駕恬然未聞有司之詔豈難於動民而遲其来耶特<lb/>
以龜筮所考須吉而後行耶不然何獨留意於屋牆構<lb/>
築而至於薦見孝享未之思耶况是宫之制夷山為平<lb/>
外取客土鍛石伐木發兵胥靡調旁近郡如此數年而<lb/>
道路之民徒見興為之功恐愚無以識上意是宜不惜<lb/>
屬車之費無諱數日之勞沛然幸臨因展陵墓退而諭<lb/>
民以孝思之誠遂見守土之臣採風俗以問髙年亦堯<lb/>
<pb n="KR4h0106_WYG_037-51b"/>
舜之事也古者天子之出必有采詩之官而道路童兒<lb/>
之言皆得以聞臣是以不勝惓惓之心采西人望幸意<lb/>
作為頌詩以獻闕下辭曰<lb/>
巍峩穹崇奠京之東有山而崧淵淪道源匯流而淵有<lb/>
洛之川川靈山秀回環左右有髙而阜其阜何名太祖<lb/>
太宗真宗之陵惟陵之制因山而起隠隠隆隆惟陵之<lb/>
氣常王而喜鬱鬱葱葱帝懐穹旻受命我宋造初于屯<lb/>
帝念先烈用顧余家宣力以勤赫赫三后重基累構既<lb/>
<pb n="KR4h0106_WYG_037-52a"/>
豐而茂燕翼貽謀是惟永圖其傳在予曰祖曰宗有徳<lb/>
有功予實嗣之克勤克紹以孝以報予敢不思惟此園<lb/>
陵先后之宅既宅且安后来游止弗宫弗室神何以驩<lb/>
迺相川原迺得善地地髙惟丘迺以荆灼迺訊龜寳龜<lb/>
告曰猷帝命家臣而職我事而徃惟寅一毫一絲給以<lb/>
縣官無取於民伐洛之薪陶洛之土瓦不病窳柯我之<lb/>
斧登我之山木好且堅家臣之来役夫萬名三年有成<lb/>
宫成翼翼在陵之側須后来格有門有宇有廊有廡有<lb/>
<pb n="KR4h0106_WYG_037-52b"/>
庭有序殿兮耽耽黼帷䄡襜天威可瞻庭兮植植鉤盾<lb/>
虎㦸容衛以飾太祖維祖太宗維弟真宗維子三聖嶷<lb/>
嶷有以奠位于此而會聖兮在天風馬雲車其来仙仙<lb/>
聖會于此靈威神馭其宫肅然聖既降矣其誰格之惟<lb/>
孝天子聖降當享其誰来薦亦孝天子孝既克祗而来<lb/>
胡遲其下臣修作頌風之<lb/>
　<lb/>
　文編巻三十七<lb/>
</p>
<p>
</p>
  </div>
</body>
</text>
</TEI>
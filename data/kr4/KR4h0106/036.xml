<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻三十六</head> <lb/>
    <p>
<pb n="KR4h0106_WYG_036-1a"/>
欽定四庫全書<lb/>
　文編巻三十六<lb/>
　　　　　　　　　　　　明　唐順之　編<lb/>
　　改葬服議<hi>韓愈</hi>
經曰改葬緦春秋穀梁傳亦曰改葬之禮緦舉下緬也<lb/>
此皆謂子之于父母其他則皆無服何以識其必然經<lb/>
次五等之服小功之下然後著改葬之制更無輕重之<lb/>
差以此知惟記其最親者其他無服則不記也若主人<lb/>
<pb n="KR4h0106_WYG_036-1b"/>
當服斬衰其餘親各服其服則經亦言之不當惟云緦<lb/>
也傳稱舉下緬者緬猶逺也下謂服之最輕者也以其<lb/>
逺故其服輕也江熈曰禮天子諸侯易服而𦵏以為交<lb/>
于神明者不可以純凶况其緬者乎是故改葬之禮其<lb/>
服惟輕以此而言則亦明矣衛司徒文子改葬其叔父<lb/>
問服于子思子思曰禮父母改葬緦既葬而除之不忍<lb/>
無服送至親也非父母無服無服則弔服而加麻此又<lb/>
其著者也文子又曰喪服既除然後乃葬則其服何服<lb/>
<pb n="KR4h0106_WYG_036-2a"/>
子思曰三年之喪未𦵏服不變除何有焉然則改葬與<lb/>
未葬者有異矣古者諸侯五月而葬大夫三月而葬士<lb/>
逾月無故未有過時而不葬者也過時而不葬謂之不<lb/>
能葬春秋譏之若有故而未葬雖出三年子之服不變<lb/>
此孝子之所以著其情先王之所以必其時之道也雖<lb/>
有其文未有著其人者以是知其至少也改葬者為山<lb/>
崩水涌毁其墓及葬而禮不備者若文王之葬王季以<lb/>
水齧其墓魯隠公之葬恵公以有宋師太子少葬故有<lb/>
<pb n="KR4h0106_WYG_036-2b"/>
闕之類是也喪事有進而無退有易以輕服無加以重<lb/>
服殯于堂則謂之殯瘞于野則謂之葬近代以来事與<lb/>
古異或游或仕在千里之外或子幼妻稚而不能自還<lb/>
甚者拘以隂陽畏忌遂葬于其土及其返葬也逺者或<lb/>
至數十年近者亦出三年其吉服而從于事也久矣又<lb/>
安可取未葬不變服之例而反為之重服歟在喪當葬<lb/>
猶宜易以輕服况既逺而反純凶以葬乎若果重服是<lb/>
所謂未可除而除不當重而更重也或曰喪與其易也<lb/>
<pb n="KR4h0106_WYG_036-3a"/>
寧戚雖重服不亦可乎曰不然易之與戚則易固不如<lb/>
戚矣雖然未若合禮之為懿也儉之與奢則儉固愈于<lb/>
奢矣雖然未若合禮之為懿也過猶不及其此類之謂<lb/>
乎或曰經稱改葬緦而不著其月數則似三月而後除<lb/>
也子思之對文子則曰既葬而除之今宜如何曰自啟<lb/>
至于既葬而三月則除之未三月則服以終三月也曰<lb/>
妻為夫何如曰如子無弔服而加麻則何如曰今之弔<lb/>
服猶古之弔服也<lb/>
<pb n="KR4h0106_WYG_036-3b"/>
　　省試學生代齋郎議<hi>韓愈</hi>
齋郎職奉宗廟社稷之小事盖士之賤者也執豆籩駿<lb/>
奔走以役于其官之長不以徳進不以言揚盖取其人<lb/>
力以備其事而已矣奉宗廟社稷之小事執豆籩駿奔<lb/>
走亦不可以不敬也于是選大夫士之子弟未爵命者<lb/>
以塞員填闕而教之行事而勤雖小其使之不可以不<lb/>
報也必書其嵗嵗既久矣于是乎命之以官而授之以<lb/>
事其亦㣲矣哉學生或以通經舉或以能文稱其㣲者<lb/>
<pb n="KR4h0106_WYG_036-4a"/>
至于習法律知字書皆有以賛于教化可以使令于上<lb/>
者也自非天姿茂異曠日經久以所進業發聞于鄉閭<lb/>
稱道于朋友薦于州府而升之司業則不可得而齒乎<lb/>
國學矣然則奉宗廟社稷之小事任力之小者也賛于<lb/>
教化可以使令于上者徳藝之大者也其亦不可移易<lb/>
明矣今議者謂學生之無所事謂齋郎之幸而進不本<lb/>
其意因謂可以代任其事而罷之盖亦不得其理矣今<lb/>
夫齋郎之所事者力也學生之所事者徳與藝也以徳<lb/>
<pb n="KR4h0106_WYG_036-4b"/>
藝舉之而以力役之是使君子而服小人之事且非國<lb/>
家崇儒勸學誘人為善之道也此一說不可者也抑又<lb/>
有大不可者焉宗廟社稷之事雖小不可以不専敬之<lb/>
至也古之道也今若以學生兼其事及其嵗時日月然<lb/>
後授其宗彞罍洗其周旋必不合度其進退必不得宜<lb/>
其思慮必不固其容貌必不莊此其無他其事不習而<lb/>
其志不専故也非近于不敬者歟又有大不可者其是<lb/>
之謂歟若知此不可將令學生恒掌其事而隳壊其本<lb/>
<pb n="KR4h0106_WYG_036-5a"/>
業則是學生之教加少學生之道益貶而齋郎之實猶<lb/>
在齋郎之名茍無也大凡制度之改政令之變利于其<lb/>
舊不什則不可為已又况不如其舊哉考之于古則非<lb/>
訓稽之于今則非利尋其名而求其實則失其宜故曰<lb/>
議罷齋郎而以學生薦享亦不得其理矣<lb/>
　　講官議<hi>曽鞏</hi>
孔子之語教人曰不憤悱不啟發舉一隅不以三隅反<lb/>
則不告也孟子之語教人曰有答問者荀子之語教人<lb/>
<pb n="KR4h0106_WYG_036-5b"/>
曰不問而告謂之傲問一而告二謂之囋傲非也囋非<lb/>
也君子如嚮故禮無徃教而有待問則師之道有問而<lb/>
告之者爾世之挾書而講者終日言而非有問之者也<lb/>
乃不自知其强聒而欲以師自任何其妄也古之教世<lb/>
子之法太傅審父子君臣之道以示之少傅奉世子以<lb/>
觀太傅之徳行而審喻之則示之以道者以審喻之為<lb/>
淺故不為也况于師者何為也哉正己而使觀之者化<lb/>
爾故得其行者或不得其所以行得其言者或不得其<lb/>
<pb n="KR4h0106_WYG_036-6a"/>
所以言也仰之而彌髙鑚之而彌堅徳如是然後師之<lb/>
道盡故天子不得而名也諸侯不得而友也又况得而<lb/>
臣之乎此伊尹太公子思孟子之徒所以忘人之勢而<lb/>
唐虞三代大有為之君所以忘其勢也世之挟書而講<lb/>
于禁中者官以侍為名則其任故可知矣乃自以謂吾<lb/>
師道也宜坐而講以為請于上其為說曰必如是然後<lb/>
合于古之所謂坐而論道者也夫坐而論道謂之三公<lb/>
作而行之謂之卿大夫語其任之無為與有為非以是<lb/>
<pb n="KR4h0106_WYG_036-6b"/>
為尊師之道也且禮于朝王及羣臣皆立無獨坐者于<lb/>
燕皆坐無獨立者故坐未甞以為尊師之禮也昔晉平<lb/>
公之于亥唐坐云則坐曽子之侍仲尼子曰參復坐則<lb/>
坐云者盖師之所以命學者未有果師道也顧僕僕然<lb/>
以坐自請者也則世之為此者非妄歟故為此議以解<lb/>
其惑<lb/>
　　晉文公問守原議<hi>栁宗元</hi>
晉文公既受原于王難其守問寺人勃鞮以畀趙衰余<lb/>
<pb n="KR4h0106_WYG_036-7a"/>
謂守原政之大者也所以承天子樹霸功致命諸侯不<lb/>
宜謀及媟近以忝王命而晉君擇大任不公議于朝而<lb/>
私議于宫不博謀于卿相而獨謀之寺人雖獲衰之賢<lb/>
足以守國之政不為敗而賊賢失政之端由是滋矣况<lb/>
當其時不乏言議之臣乎狐偃為謀臣先軫將中軍晉<lb/>
君疏而不咨外而不求乃卒定于内豎其可以為法乎<lb/>
且晉君將襲齊桓之業以翼天子乃大志也然而齊桓<lb/>
任管仲以興進豎刁以敗則獲原啟疆適其始政所以<lb/>
<pb n="KR4h0106_WYG_036-7b"/>
觀視諸侯也而乃背其所以興跡其所以敗然而能霸<lb/>
諸侯者以土則大以力則强以義則天子之冊也誠畏<lb/>
之矣烏能得其心服哉其後景監得以相衛鞅𢎞石得<lb/>
以殺望之誤之者晉文公也嗚呼得賢臣以守大邑則<lb/>
非失舉也盖失問也然猶羞當時陷後代若此况于問<lb/>
與舉又兩失者其何以救之哉余故著晉君之罪以附<lb/>
春秋許世子止趙盾之義<lb/>
　　公族議<hi>曽鞏</hi>
<pb n="KR4h0106_WYG_036-8a"/>
天子之適子繼世以為天子其别子皆為諸侯諸侯之<lb/>
適子繼世以為諸侯其别子各為其國之卿大夫皆有<lb/>
采地别子之適子繼世以食其采地其族人百世宗之<lb/>
此之謂大宗其别子亦各仕於其國為卿大夫其適子<lb/>
兄弟宗之五世而止此之謂小宗盖天子之適子繼世<lb/>
以為天子其别子世為諸侯諸侯之適子繼世以為諸<lb/>
侯其别子各為其國之卿大夫世世食采地皆傳於無<lb/>
窮夫豈有服盡而絶其禄位衣食嫁娶使之自謀者乎<lb/>
<pb n="KR4h0106_WYG_036-8b"/>
非特如此也昔周公兼制天下立七十一國姬姓居五<lb/>
十三人盖兄弟之國者十有五人姬姓之國者四十人<lb/>
其可見者則管蔡郕霍魯衛毛耼郜雍曹滕畢原豐郇<lb/>
邘晉應韓凡蔣邢茅胙祭之屬是也其稱兄弟之國者<lb/>
十有五人則周之近屬其稱姬姓之國者四十人則周<lb/>
之同姓而已其爵命之使傳國至於無窮夫豈以服為<lb/>
斷乎至於宗廟之數天子七諸侯五而祭法虞夏商周<lb/>
禘郊祖宗逺或至於數十世之上亦皆未甞以服為斷<lb/>
<pb n="KR4h0106_WYG_036-9a"/>
也其推而上之報本於祖宗至不可為數推而下之廣<lb/>
骨肉之恩至於無窮盖其積厚者其流澤逺有天下之<lb/>
功者受天下之報其理勢次序固然也是豈可以拘於<lb/>
常見議於錙銖之内乎故服盡而戚單者所以節人之<lb/>
常情而為大宗小宗之數安可以論帝者之功徳而為<lb/>
廣親親之法乎昔武王克商未及下車而封黄帝唐虞<lb/>
之後下車而封夏商之後其在異代尚特顯之其急如<lb/>
此况受重於祖宗推原功徳之所自出其可以天下之<lb/>
<pb n="KR4h0106_WYG_036-9b"/>
大而儉於骨肉之恩以不滿足海内之望乎孟子曰仁<lb/>
人之於兄弟也親愛之而已矣親之欲其貴也愛之欲<lb/>
其富也先王推是心以及於同姓之間故有土分之有<lb/>
民分之有寳玉分之有寳器分之成王康王之言曰吾<lb/>
無専享文武之功是皆無所不盡其厚未有從夫略者<lb/>
也盖詩裳裳者華刺時棄賢者之類絶功臣之世而傳<lb/>
欒郤胥原狐續慶伯陪臣之族爾其降在皁𨽻叔向亦<lb/>
以為晉國之憂况於帝者之功徳與天地等而可使七<lb/>
<pb n="KR4h0106_WYG_036-10a"/>
八世之子孫夷於閭巷之凡民乎後世公族無封國采<lb/>
地之制而有列於朝有賜於府是亦親而貴之愛而富<lb/>
之之意也其名書於宗籍者繁衍盛大實國家之慶有<lb/>
司雖費非多於天下之國七十有一而姬姓獨居者五<lb/>
十三人其亦求中以節之而已矣顧令袒免以外毋與<lb/>
官衣食嫁娶使之自謀是亦不考於古矣何其野於禮<lb/>
也以世莫能辨故作公族議使好學者得詳焉<lb/>
　　為人後議<hi>曽鞏</hi>
<pb n="KR4h0106_WYG_036-10b"/>
禮大宗無子則族人以支子為之後為之後者為所後<lb/>
服斬衰三年而降其父母朞禮之所以如此者何也以<lb/>
謂人之所知者近則知親愛其父母而已所知者逺則<lb/>
知有嚴父之義知有嚴父之義則知尊祖知尊祖則知<lb/>
大宗者上以繼祖下以收族不可以絶故有以支子為<lb/>
之後者為之後者以受重於斯人故不得不以尊服服<lb/>
之以尊服服之而不為之降己親之服則猶恐未足以<lb/>
明所後者之重也以尊服服之又為之降己親之服然<lb/>
<pb n="KR4h0106_WYG_036-11a"/>
後以謂可以明所後者之重而繼祖之道盡此聖人制<lb/>
禮之義也夫所謂收族者記稱與族人合食序以昭穆<lb/>
别以禮義之類是特諸侯别子之大宗而嚴之如此况<lb/>
如禮所稱天子及其始祖之所自出者此天子之大宗<lb/>
是為天地宗廟百神祭祀之主族人萬世之所依歸而<lb/>
可以不明其至尊至重哉故前世人主有以支子繼立<lb/>
而崇其本親加以號位立廟奉祀者皆見非於古今誠<lb/>
由所知者近不能割棄私愛節之以禮故失所以奉承<lb/>
<pb n="KR4h0106_WYG_036-11b"/>
正統尊無二上之意也若於所後者以尊服服之又為<lb/>
之降己親之服而退於己親號位不敢以非禮有加也<lb/>
廟祀不敢以非禮有奉也則為至恩大義固已備矣而<lb/>
或謂又當易其父母之名從所後者為屬是未知考於<lb/>
禮也禮為人後者為所後者之祖父母父母妻之父母<lb/>
昆弟昆弟之子若子者此其服為所後者而非其為己<lb/>
也為其父母朞為其昆弟大功為其姊妹適人者小功<lb/>
皆降本服一等者此其服為己而非為所後者也使於<lb/>
<pb n="KR4h0106_WYG_036-12a"/>
其父母服則為己名則為所後者則是名與實相違服<lb/>
與恩相戾矣聖人制禮不如是之舛也且自古為人後<lb/>
者不必皆親昆弟之子族人之同宗者皆可為之則有<lb/>
以大功小功昆弟之子而為之者矣有以緦麻袒免無<lb/>
服昆弟之子而為之者矣若當從所後者為屬則亦當<lb/>
從所後者為服從所後者為服則於其父母有宜為大<lb/>
功為小功為緦麻為袒免為無服者矣而聖人制禮皆<lb/>
為其父母朞使足以明所後者重而己非遂以謂當變<lb/>
<pb n="KR4h0106_WYG_036-12b"/>
其親也親非變則名固不得而易矣戴徳王肅喪記曰<lb/>
為人後者為其父母降一等服齊衰朞其服之節居倚<lb/>
廬言語飲食與父在為母同其異者不祥不禫雖除服<lb/>
心喪三年故至於今著於服令未之有改也豈有制服<lb/>
之重如此而其名遂可以絶乎又崔凱喪服駮曰本親<lb/>
有自然之恩降一等則足以明所後者為重無縁迺絶<lb/>
之矣夫未甞以謂可以絶其親而輒謂可以絶其名是<lb/>
亦惑矣且支子所以後大宗者為推其嚴父之心以尊<lb/>
<pb n="KR4h0106_WYG_036-13a"/>
祖也顧以尊祖之故而不父其父豈本其恩之所由生<lb/>
而先王教天下之意哉又禮適子不可為人後者以其<lb/>
傳重也支子可以為人後者以非傳重也使傳重者後<lb/>
己宗非傳重者後大宗其意可謂即乎人心而使之兩<lb/>
義俱安也今若使為人後者以降其父母之服一等而<lb/>
遂變革其名不以為父母則非使之兩義俱安而不即<lb/>
乎人心莫大乎如是也夫人道之於大宗至尊至重不<lb/>
可以絶尊尊也人子之於父母亦至尊至重不可以絶<lb/>
<pb n="KR4h0106_WYG_036-13b"/>
親親也尊尊親親其義一也未有可廢其一者故為人<lb/>
後者為之降其父母之服禮則有之矣為之絶其父母<lb/>
之名則禮未之有也或以謂欲絶其名者盖惡其為二<lb/>
而欲使之為一所以使為人後者之道盡也夫迹其實<lb/>
則有謂之所後有謂之所生制其服則有為己而非為<lb/>
所後者有為所後而非為己者皆知不可以惡其為二<lb/>
而强使之為一也至於名者盖生於實也迺不知其不<lb/>
可以惡其為二而欲强使之為一是亦過矣藉使其名<lb/>
<pb n="KR4h0106_WYG_036-14a"/>
可以强使之為一而迹其實之非一制其服之非一者<lb/>
終不可以易則惡在乎欲絶其名也故古之聖人知不<lb/>
可以惡其為二而强使之為一而能使其屬之疎者相<lb/>
與為重親之厚者相與為輕則以禮義而已矣何則使<lb/>
為人後者於其所後非己親也而為之服斬衰三年為<lb/>
其祭主是以義引之也於其所生實己親也而降服齊<lb/>
衰朞不得與其祭是以禮厭之也以義引之則屬之疏<lb/>
者相與為重以禮厭之則親之厚者相與為輕而為人<lb/>
<pb n="KR4h0106_WYG_036-14b"/>
後之道盡矣然則欲為人後之道盡者在以禮義明其<lb/>
内而不在於惡其為二而强易其名於外也故禮喪服<lb/>
齊衰不杖朞章曰為人後者為其父母報此見於經為<lb/>
人後者於其本親稱父母之明文也漢蔡義以謂宣帝<lb/>
親諡宜曰悼魏相以為宜稱尊號曰皇考立廟後世議<lb/>
者皆以其稱皇立廟為非至於稱親稱考則未甞有以<lb/>
為非者也其後魏明帝尤惡為人後者厚其本親故非<lb/>
漢宣加悼考以皇號又謂後嗣有由諸侯入繼正統者<lb/>
<pb n="KR4h0106_WYG_036-15a"/>
皆不得謂考為皇稱妣為后盖亦但禁其猥加非正之<lb/>
號而未甞廢其考妣之稱此見於前世議論為人後者<lb/>
於其本親稱考妣之明文也又晉王坦之喪服議曰罔<lb/>
極之重非制教之所裁昔日之名非一朝之所去此出<lb/>
後之身所以有服本親也又曰情不可奪名不可廢崇<lb/>
本叙恩所以為降則知為人後者未有去其所出父母<lb/>
之名此古今之常理故坦之引以為制服之證此又見<lb/>
於前世議論為人後者於其本親稱父母之明文也是<lb/>
<pb n="KR4h0106_WYG_036-15b"/>
則為人後者之親見於經見於前世議論謂之父母謂<lb/>
之考妣者其大義如此明文如此至見於他書及史官<lb/>
之記亦謂之父母謂之考妣謂之私考妣謂之本親謂<lb/>
之親者則不可一二數而以為世父叔父者則不特禮<lb/>
未之有載籍已来固未之有也今欲使從所後者為屬<lb/>
而變革其父母之名此非常異議也不從經文與前世<lb/>
數千載之議論亦非常異議也而無所考據以持其說<lb/>
將何以示天下乎且中國之所以為貴者以有父子之<lb/>
<pb n="KR4h0106_WYG_036-16a"/>
道又有六經與前世數千載之議論以治之故也今忽<lb/>
欲棄之而伸其無所考據之說豈非誤哉或謂為人後<lb/>
者於其本親稱父母則為兩統二父其可乎夫兩統二<lb/>
父者謂加考以皇號立廟奉祀是不一於正統懐二於<lb/>
所後所以著其非而非謂不變革其父母之名也然則<lb/>
加考以皇號與禮及世之稱皇考者有異乎曰皇考一<lb/>
名而為說有三禮曰考廟曰王考廟曰皇考廟曰顯考<lb/>
廟曰祖考廟是以皇考為曽祖之廟號也魏相謂漢宣<lb/>
<pb n="KR4h0106_WYG_036-16b"/>
帝父宜稱尊號曰皇考既非禮之曽祖之稱又有尊號<lb/>
之文故魏明帝非其加悼考以皇號至於光武亦於南<lb/>
頓君稱皇考廟義出於此是又以加皇號為事考之尊<lb/>
稱也屈原稱朕皇考曰伯庸又晉司馬機為燕王告禰<lb/>
廟文稱敢昭告於皇考清恵亭侯是又達於羣下以皇<lb/>
考為父殁之通稱也以為曽祖之廟號者於古用之以<lb/>
為事考之尊稱者於漢用之以為父没之通稱者至今<lb/>
用之然則稱之亦有可有不可者乎曰以加皇號為事<lb/>
<pb n="KR4h0106_WYG_036-17a"/>
考之尊稱者施於為人後之義是干正統此求之於禮<lb/>
而不可者也達於羣下以皇考為父没之通稱者施於<lb/>
為人後之義非干正統此求之於禮而可者也然則以<lb/>
為父没之通稱者其不可如何曰若漢哀帝之親稱尊<lb/>
號曰恭皇安帝之親稱尊號曰孝徳皇是又求之於禮<lb/>
而不可者也且禮父為士子為天子祭以天子其尸服<lb/>
以士服子無爵父之義尊父母也前世失禮之君崇本<lb/>
親以位號者豈獨失為人後奉祀正統尊無二上之意<lb/>
<pb n="KR4h0106_WYG_036-17b"/>
哉是以子爵父以卑命尊亦非所以尊厚其親也前世<lb/>
崇飭非正之號者其失如此而後世又謂宜如朞親故<lb/>
事增官廣國者亦可謂皆不合於禮矣夫考者父没之<lb/>
稱然施於禮者有朝廷典冊之文有宗廟祝祭之辭而<lb/>
已若不加位號則無典冊之文不立廟奉祀則無祝祭<lb/>
之辭則雖正其名豈有施於事者顧言之不可不順而<lb/>
已此前世未甞以為可疑者以禮甚明也今世議者紛<lb/>
紛至於曠日累時不知所決者盖由不考於禮而率其<lb/>
<pb n="KR4h0106_WYG_036-18a"/>
私見也故采於經列其㫖意庶得以商㩁焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0106_WYG_036-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻三十六<lb/>
</p>
<p>
</p>
  </div>
</body>
</text>
</TEI>
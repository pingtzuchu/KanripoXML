<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻四</head> <lb/>
    <p>
<pb n="KR4h0106_WYG_004-1a"/>
欽定四庫全書<lb/>
　文編巻四<lb/>
　　　　　　　　　　　　明　唐順之　編<lb/>
　　管仲論受鄭子華<hi>左傳</hi>
秋盟干甯母謀鄭故也管仲言於齊侯曰臣聞之招擕<lb/>
以禮懷逺以德德禮不易無人不懷齊侯修禮於諸侯<lb/>
諸侯官受方物鄭伯使太子華聽命於會言於齊侯曰<lb/>
洩氏孔氏子人氏三族實違君命君若去之以為成我<lb/>
<pb n="KR4h0106_WYG_004-1b"/>
以鄭為内臣君亦無所不利焉齊侯將許之管仲曰君<lb/>
以禮與信屬諸侯而以姦終之毋乃不可乎子父不奸<lb/>
之謂禮守命共時之謂信違此二者奸莫大焉公曰諸<lb/>
侯有討於鄭未捷今茍有釁從之不亦可乎對曰君若<lb/>
綏之以德加之以訓辭而帥諸侯以討鄭鄭將覆亡之<lb/>
不暇豈敢不懼若總其罪人以臨之鄭有辭矣何懼且<lb/>
夫合諸侯以崇德也㑹而列姦何以示後嗣夫諸侯之<lb/>
㑹其德刑禮義無國不記記姦之位君盟替矣作而不<lb/>
<pb n="KR4h0106_WYG_004-2a"/>
記非盛德也君其勿許鄭必受盟夫子華既為太子而<lb/>
求介於大國以弱其國亦必不免鄭有叔詹堵叔師叔<lb/>
三良為政未可間也齊侯辭焉子華由是得罪於鄭<lb/>
　　季文子論出莒僕<hi>左傳</hi>
莒紀公生太子僕又生季佗愛季佗而出僕且多行無<lb/>
禮於國僕因國人以弑紀公以其寳玉來奔納諸宣公<lb/>
公命與之邑曰今日必授季文子使司寇出諸竟曰今<lb/>
日必達公問其故季文子使太史克對曰先大夫臧文<lb/>
<pb n="KR4h0106_WYG_004-2b"/>
仲教行父事君之禮行父奉以周旋弗敢失隊曰見有<lb/>
禮於其君者事之如孝子之養父母也見無禮於其君<lb/>
者誅之如鷹鸇之逐鳥雀也先君周公制周禮曰則以<lb/>
觀德德以處事事以度功功以食民作誓命曰毁則為<lb/>
賊掩賊為藏竊賄為盜盜器為奸主藏之名賴姦之用<lb/>
為大凶德有常無赦在九刑不忘行父還觀莒僕莫可<lb/>
則也孝敬忠信為吉德盜賊藏奸為凶德夫莒僕則其<lb/>
孝敬則弑君父矣則其忠信則竊寳玉矣其人則盜賊<lb/>
<pb n="KR4h0106_WYG_004-3a"/>
也其器則奸兆也保而利之則主藏也以訓則昏民無<lb/>
則焉不度於善而皆在於凶德是以去之昔髙陽氏有<lb/>
才子八人蒼舒隤敳𢷬戭大臨尨降庭堅仲容叔達齊<lb/>
聖廣淵明允篤誠天下之民謂之八愷髙辛氏有才子<lb/>
八人伯奮仲堪叔獻季仲伯虎仲熊叔豹季貍忠肅共<lb/>
懿宣慈惠和天下之民謂之八元此十六族也世濟其<lb/>
美不隕其名以至於堯堯不能舉舜臣堯舉八愷使主<lb/>
后土以揆百事莫不時序地平天成舉八元使布五教<lb/>
<pb n="KR4h0106_WYG_004-3b"/>
於四方父義母慈兄友弟恭子孝内平外成昔帝鴻氏<lb/>
有不才子掩義隠賊好行凶德醜類惡物頑嚚不友是<lb/>
與比周天下之民謂之渾敦少皥氏有不才子毁信廢<lb/>
忠崇飾惡言靖譛庸回服讒蒐慝以誣盛德天下之民<lb/>
謂之窮奇顓頊氏有不才子不可教訓不知話言告之<lb/>
則頑舍之則嚚狠傲明德以亂天常天下之民謂之檮<lb/>
杌此三族也世濟其凶增其惡名以至於堯堯不能去<lb/>
縉雲氏有不才子貪於飲食冒於貨賄侵欲崇侈不可<lb/>
<pb n="KR4h0106_WYG_004-4a"/>
盈厭聚斂積實不知紀極不分孤寡不恤窮匱天下之<lb/>
民以比三凶謂之饕餮舜臣堯賓于四門流四凶族渾<lb/>
敦窮竒檮杌饕餮投諸四裔以禦魑魅是以堯崩而天<lb/>
下如一同心戴舜以為天子以其舉十六相去四凶<lb/>
也故虞書數舜之功曰慎徽五典五典克從無違教也<lb/>
曰納于百揆百揆時序無廢事也曰賓于四門四門<lb/>
穆穆無凶人也舜有大功二十而為天子今行父雖未<lb/>
獲一吉人去一凶矣於舜之功二十之一也庶幾免於<lb/>
<pb n="KR4h0106_WYG_004-4b"/>
戾乎<lb/>
　　司馬子魚論用人于社<hi>左傳</hi>
宋公使邾文公用鄫子于次雎之社欲以屬東夷司馬<lb/>
子魚曰古者六畜不相為用小事不用大牲而況敢用<lb/>
人乎祭祀以為人也民神之主也用人其誰饗之齊桓<lb/>
公存三亡國以屬諸侯義士猶曰薄徳今一㑹而虐二<lb/>
國之君又用諸淫昏之鬼將以求霸不亦難乎得死為<lb/>
幸<lb/>
<pb n="KR4h0106_WYG_004-5a"/>
　　晉伯宗論伐狄<hi>左傳</hi>
潞子嬰兒之夫人晉景公之姊也酆舒為政而殺之又<lb/>
傷潞子之目晉侯將伐之諸大夫皆曰不可酆舒有三<lb/>
儁才不如待後之人伯宗曰必伐之狄有五罪儁才雖<lb/>
多何補焉不祀一也嗜酒二也棄仲章而奪黎氏地三<lb/>
也虐我伯姬四也傷其君目五也怙其儁才而不以茂<lb/>
德兹益罪也後之人或者將敬奉德義以事神人而申<lb/>
固其命若之何待之不討有罪曰將待後後有辭而討<lb/>
<pb n="KR4h0106_WYG_004-5b"/>
焉毋乃不可乎夫恃才與衆亡之道也商紂由之故滅<lb/>
天反時為災地反物為妖民反德為亂亂則妖災生故<lb/>
文反正為乏盡在狄矣晉侯從之六月癸卯晉荀林父<lb/>
敗赤狄於曲梁辛亥滅潞酆舒奔衛衛人歸諸晉晉人<lb/>
殺之<lb/>
　　師曠論衛人出君<hi>左傳</hi>
師曠侍於晉侯晉侯曰衛人出其君不亦甚乎對曰或<lb/>
者其君實甚良君將賞善而刑淫養民如子葢之如天<lb/>
<pb n="KR4h0106_WYG_004-6a"/>
容之如地民奉其君愛之如父母仰之如日月敬之如<lb/>
神明畏之如雷霆其可出乎夫君神之主而民之望也<lb/>
若困民之主匱神乏祀百姓絶望社稷無主將安用之<lb/>
弗去何為天生民而立之君使司牧之勿使失性有君<lb/>
而為之貳使師保之勿使過度是故天子有公諸侯有<lb/>
卿卿置側室大夫有貳宗士有朋友庶人工商皁𨽻牧<lb/>
圉皆有親暱以相輔佐也善則賞之過則匡之患則救<lb/>
之失則革之自王以下各有父兄子弟以補察其政史<lb/>
<pb n="KR4h0106_WYG_004-6b"/>
為書瞽為詩工誦箴諫大夫規誨士傳言庶人謗商旅<lb/>
于市百工獻藝故夏書曰遒人以木鐸狥於路官師相<lb/>
規工執藝事以諫正月孟春於是乎有之諫失常也天<lb/>
之愛民甚矣豈其使一人肆於民上以從其淫而棄天<lb/>
地之性必不然矣<lb/>
　　晉司馬侯論三殆<hi>左傳</hi>
許男如楚楚子止之遂止鄭伯復田江南許男與焉使<lb/>
椒舉如晉求諸侯二君待之椒舉致命曰寡君使舉曰<lb/>
<pb n="KR4h0106_WYG_004-7a"/>
日君有惠賜盟于宋曰晉楚之從交相見也以嵗之不<lb/>
易寡人願結驩於二三君使舉請間君若茍無四方之<lb/>
虞則願假寵以請於諸侯晉侯欲勿許司馬侯曰不可<lb/>
楚王方侈天或者欲逞其心以厚其毒而降之罰未可<lb/>
知也其使能終亦未可知也晉楚唯天所相不可與爭<lb/>
君其許之而修德以待其歸若歸於德吾猶將事之況<lb/>
諸侯乎若適淫虐楚將棄之吾又誰與爭公曰晉有三<lb/>
不殆其何敵之有國險而多馬齊楚多難有是三者何<lb/>
<pb n="KR4h0106_WYG_004-7b"/>
鄉而不濟對曰恃險與馬而虞鄰國之難是三殆也四<lb/>
岳三塗陽城大室荆山中南九州之險也是不一姓冀<lb/>
之北土馬之所生無興國焉恃險與馬不可以為固也<lb/>
從古以然是以先王務脩德音以亨神人不聞其務險<lb/>
與馬也鄰國之難不可虞也或多難以固其國啟其疆<lb/>
土或無難以喪其國失其守宇若何虞難齊有仲孫之<lb/>
難而獲桓公至今賴之晉有里㔻之難而獲文公是以<lb/>
為盟主衛邢無難敵亦喪之故人之難不可虞也恃此<lb/>
<pb n="KR4h0106_WYG_004-8a"/>
三者而不修政德亡於不暇又何能濟君其許之紂作<lb/>
淫虐文王惠和殷是以隕周是以興夫豈爭諸侯乃許<lb/>
楚使使叔向對曰寡君有社稷之事是以不獲春秋時<lb/>
見諸侯君實有之何辱命焉椒舉遂請昏晉侯許之<lb/>
　　薳啟疆論辱晉<hi>左傳</hi>
晉韓宣子如楚送女叔向為介鄭子皮子大叔勞諸索<lb/>
氏大叔謂叔向曰楚王汰侈巳甚子其戒之叔向曰汰<lb/>
侈巳甚身之災也焉能及人若奉吾幣帛慎吾威儀守<lb/>
<pb n="KR4h0106_WYG_004-8b"/>
之以信行之以禮敬始而思終終無不復從而不失儀<lb/>
敬而不失威道之以訓辭奉之以舊法攷之以先王度<lb/>
之以二國雖汰侈若我何及楚楚子朝其大夫曰晉吾<lb/>
仇敵也茍得志焉無恤其他今其來者上卿上大夫也<lb/>
若吾以韓起為閽以羊舌肹為司宫足以辱晉吾亦得<lb/>
志矣可乎大夫莫對薳啟疆曰可茍有其備何故不可<lb/>
恥匹夫不可以無備況恥國乎是以聖王務行禮不求<lb/>
恥人朝聘有珪享覜有璋小有述職大有巡功設机而<lb/>
<pb n="KR4h0106_WYG_004-9a"/>
不倚爵盈而不飲宴有好貨飱有陪鼎入有郊勞出有<lb/>
贈賄禮之至也國家之敗失之道也則禍亂興城濮之<lb/>
役晉無楚備以敗於邲邲之役楚無晉備以敗於鄢自<lb/>
鄢以來晉不失備而加之以禮重之以睦是以楚弗能<lb/>
報而求親焉既獲姻親又欲恥之以召寇讐備之若何<lb/>
誰其重此若有其人恥之可也若其未有君亦圖之晉<lb/>
之事君臣曰可矣求諸侯而麇至求昏而薦女君親送<lb/>
之上卿及上大夫致之猶欲恥之君其亦有備矣不然<lb/>
<pb n="KR4h0106_WYG_004-9b"/>
柰何韓起之下趙成中行吳魏舒范鞅知盈羊舌肹之<lb/>
下祁午張趯籍談女齊梁丙張骼輔躒苗賁皇皆諸侯<lb/>
之選也韓襄為公族大夫韓須受命而使矣箕襄邢帶<lb/>
叔禽叔椒子羽皆大家也韓賦七邑皆成縣也羊舌四<lb/>
族皆彊家也晉人若喪韓起楊肹五卿八大夫輔韓須<lb/>
楊石因其十家九縣長轂九百其餘四十縣遺守四千<lb/>
奮其武怒以報其大恥伯華謀之中行伯魏舒帥之其<lb/>
蔑不濟矣君將以親易怨實亡禮以速寇而未有其備<lb/>
<pb n="KR4h0106_WYG_004-10a"/>
使羣臣往遺之禽以逞君心何不可之有王曰不穀之<lb/>
過也大夫無辱厚為韓子禮王欲敖叔向以其所不知<lb/>
而不能亦厚其禮<lb/>
　　申無宇論城陳蔡不羮<hi>左傳</hi>
楚子城陳蔡不羮使棄疾為蔡公王問於申無宇曰棄<lb/>
疾在蔡何如對曰擇子莫如父擇臣莫如君鄭莊公城<lb/>
櫟而寘子元焉使昭公不立齊桓公城穀而寘管仲焉<lb/>
至於今賴之臣聞五大不在邊五細不在庭親不在外<lb/>
<pb n="KR4h0106_WYG_004-10b"/>
羇不在内今棄疾在外鄭丹在内君其少戒王曰國有<lb/>
大城何如對曰鄭京櫟實殺曼伯宋蕭亳實殺子游齊<lb/>
渠丘實殺無知衛蒲戚實出獻公若由是觀之則害於<lb/>
國末大必折尾大不掉君所知也<lb/>
　　伍舉論章華之臺<hi>國語</hi>
靈王為章華之臺與伍舉升焉曰臺美夫對曰臣聞國<lb/>
君服寵以為美安民以為樂聽德以為聰致逺以為明<lb/>
不聞其以土木之崇髙彤鏤為美而以金石匏竹之昌<lb/>
<pb n="KR4h0106_WYG_004-11a"/>
大囂庶為樂不聞其以觀大視侈淫色以為明而以察<lb/>
清濁為聰也先君莊王為匏居之臺髙不過望國氛大<lb/>
不過容宴豆木不妨守備用不煩官府民不廢時務官<lb/>
不易朝常問誰宴焉則宋公鄭伯問誰相禮則華元駟<lb/>
騑問誰贊事則陳侯蔡侯許男頓子其大夫侍之先君<lb/>
是以除亂克敵而無惡於諸侯今君為此臺也國民罷<lb/>
焉財用盡焉年穀敗焉百官煩焉舉國留之數年乃成<lb/>
願得諸侯與始升焉諸侯皆距無有至者而後使大宰<lb/>
<pb n="KR4h0106_WYG_004-11b"/>
啟疆請於魯侯懼之以蜀之役而僅得以來使富都那<lb/>
豎贊焉而使長鬛之士相焉臣不知其美也夫美也者<lb/>
上下外内小大逺邇皆無害焉故曰美若於目觀則美<lb/>
縮於財用則匱是聚民利以自封而瘠民也胡美之為<lb/>
夫君國者將民之與處民實瘠矣君安得肥且夫私欲<lb/>
𢎞侈則德義鮮少德義不行則邇者騷離而逺者距違<lb/>
天子之貴也唯其以公侯為官正而以伯子男為師旅<lb/>
其有美名也唯其施令德於逺近而小大安之也若歛<lb/>
<pb n="KR4h0106_WYG_004-12a"/>
民利以成其私欲使民蒿焉忘其安樂而有逺心其為<lb/>
惡也甚矣安用目觀故先王之為臺榭也榭不過講軍<lb/>
實臺不過望氛祥故榭度於大卒之居臺度於臨觀之<lb/>
髙其所不奪穡地其為不匱財用其事不煩官業其日<lb/>
不廢時務瘠磽之地於是乎為之城守之木於是乎用<lb/>
之官寮之暇於是乎臨之四時之隙於是乎成之故周<lb/>
詩曰經始靈臺經之營之庶民攻之不日成之經始勿<lb/>
亟庶民子來王在靈囿麀鹿攸伏夫為臺榭將以教民<lb/>
<pb n="KR4h0106_WYG_004-12b"/>
利也不知其以匱之也若君謂此臺美而為之正楚其<lb/>
殆矣<lb/>
　　晏子論梁丘據<hi>左傳</hi>
齊侯至自田晏子侍于遄臺子猶馳而造焉公曰唯據<lb/>
與我和夫晏子對曰據亦同也焉得為和公曰和與同<lb/>
異乎對曰異和如羮焉水火醯醢鹽梅以烹魚肉燀之<lb/>
以薪宰夫和之齊之以味濟其不及以洩其過君子食<lb/>
之以平其心君臣亦然君所謂可而有否焉臣獻其否<lb/>
<pb n="KR4h0106_WYG_004-13a"/>
以成其可君所謂否而有可焉臣獻其可以去其否是<lb/>
以政平而不干民無爭心故詩曰亦有和羮既戒既平<lb/>
鬷假無言時靡有爭先王之濟五味和五聲也以平其<lb/>
心成其政也聲亦如味一氣二體三類四物五聲六律<lb/>
七音八風九歌以相成也清濁小大短長疾徐哀樂剛<lb/>
柔遲速髙下出入周疏以相濟也君子聽之以平其心<lb/>
心平德和故詩曰德音不瑕今據不然君所謂可據亦<lb/>
曰可君所謂否據亦曰否若以水濟水誰能食之若琴<lb/>
<pb n="KR4h0106_WYG_004-13b"/>
瑟之專一誰能聽之同之不可也如是<lb/>
　　魯君論酒味色能亡國<hi>國䇿</hi>
梁王魏罃觴諸侯於范臺酒酣請魯君舉觴魯君興避<lb/>
席擇言曰昔者帝女令儀狄作酒而美進之禹禹飲而<lb/>
甘之遂疏儀狄絶㫖酒曰後世必有以酒亡其國者齊<lb/>
桓公夜半不嗛易牙乃煎熬燔炙和調五味而進之桓<lb/>
公食之而飽至旦不覺曰後世必有以味亡其國者晉<lb/>
文公得南之威三日不聽朝遂推南之威而逺之曰後<lb/>
<pb n="KR4h0106_WYG_004-14a"/>
世必有以色亡其國者楚王登强臺而望崩山左江而<lb/>
右湖以臨彷徨其樂忘死遂盟强臺而弗登曰後世必<lb/>
有以髙臺陂池亡其國者今主君之尊儀狄之酒也主<lb/>
君之味易牙之調也左白台而右閭須南威之美也前<lb/>
夾林而後蘭臺强臺之樂也有一於此足以亡其國今<lb/>
主君兼此四者可無戒與梁王稱善相屬<lb/>
　　莊辛論幸臣亡國<hi>國䇿</hi>
莊辛謂楚襄王曰君王左州侯右夏侯輦從鄢陵君與<lb/>
<pb n="KR4h0106_WYG_004-14b"/>
夀陵君專淫佚侈靡不顧國政郢都必危矣襄王曰先<lb/>
生老悖乎將以為楚國妖祥乎莊辛曰臣誠見其必然<lb/>
者也非敢以為國妖祥也君王卒幸四子者不衰楚國<lb/>
必亡矣臣請避於趙淹留以觀之莊辛去之趙留五月<lb/>
秦果舉鄢郢巫上蔡陳之地襄王流揜於成陽於是使<lb/>
人發騶徴莊辛于趙莊辛曰諾荘辛至襄王曰寡人不<lb/>
能用先生之言今事至於此為之奈何莊辛對曰臣聞<lb/>
鄙語曰見兔而顧犬未為晚也亡羊而補牢未為遲也<lb/>
<pb n="KR4h0106_WYG_004-15a"/>
臣聞昔湯武以百里昌桀紂以天下亡今楚國雖小絶<lb/>
長續短猶以數千里豈特百里哉王獨不見夫蜻蛉乎<lb/>
六足四翼飛翔乎天地之間俛啄蚉䖟而食之仰承甘<lb/>
露而飲之自以為無患與人無爭也不知夫五尺童子<lb/>
方將調飴膠絲加巳乎四仞之上而下為螻蟻食也夫<lb/>
蜻蛉其小者也黄雀因是以俯噣白粒仰棲茂樹鼓翅<lb/>
奮翼自以為無患與人無爭也不知夫公子王孫左挾<lb/>
彈右攝丸將加已乎十仞之上以其類為招晝游乎茂<lb/>
<pb n="KR4h0106_WYG_004-15b"/>
樹夕調乎酸醎倐忽之間墜於公子之手夫黄雀其小<lb/>
者也黄鵠因是以游乎江海淹乎大沼俯噣鱔鯉仰囓<lb/>
䔖衡奮其六翮而凌清風飄揺乎髙翔自以為無患與<lb/>
人無爭也不知夫射者方將修其碆盧治其矰繳將加<lb/>
巳乎百仞之上被㔋磻引㣲繳折清風而抎矣故晝游<lb/>
乎江河夕調乎鼎鼐夫黄鵠其小者也蔡靈侯之事因<lb/>
是以南游乎髙陂北陵乎巫山飲茹溪之流食湘波之<lb/>
魚左抱幼妾右擁嬖女與之馳騁乎髙蔡之中而不以<lb/>
<pb n="KR4h0106_WYG_004-16a"/>
國家為事不知夫子發方受命乎靈王繫已以朱絲而<lb/>
見之也蔡靈侯之事其小者也君王之事因是以左州<lb/>
侯右夏侯輦從鄢陵君與夀陵君飯封禄之粟而載方<lb/>
府之金與之馳騁乎雲夢之中而不以天下國家為事<lb/>
而不知夫穰侯方受命乎秦王填黽塞之内而投巳乎<lb/>
黽塞之外襄王聞之顔色變怍身體戰栗於是乃以執<lb/>
珪而授之為陽陵君與淮北之地<lb/>
　　賈山至言<hi>漢書</hi>
<pb n="KR4h0106_WYG_004-16b"/>
臣聞為人臣者盡忠竭愚以直諫主不避死亡之誅者<lb/>
臣山是也臣不敢以久逺諭願借秦以為諭唯陛下少<lb/>
加意焉夫布衣韋帶之士修身於内成名於外而使後<lb/>
世不絶息至秦則不然貴為天子富有天下賦歛重數<lb/>
百姓任罷赭衣半道羣盜滿山使天下之士戴目而視<lb/>
傾耳而聽一夫大謼天下嚮應者陳勝是也秦非徒如<lb/>
此也起咸陽而西至雍離宫三百鐘鼔帷帳不移而具<lb/>
又為阿房之殿殿髙數十仞東西五里南北千步從軍<lb/>
<pb n="KR4h0106_WYG_004-17a"/>
羅騎四馬騖馳旌旗不撓為宫室之麗至於此使其後<lb/>
世曾不得聚廬而託處焉為馳道於天下東窮燕齊南<lb/>
極吳楚江湖之上瀕海之觀畢至道廣五十步三丈而<lb/>
樹厚築其外隠以金椎樹以青松為馳道之麗至於此<lb/>
使其後世曾不得邪徑而託足焉死葬乎驪山吏徒數<lb/>
十萬人曠日十年下徹三泉合采金石冶銅錮其内漆<lb/>
塗其外被以珠玉飾以翡翠中成觀遊上成山林為葬<lb/>
薶之侈至於此使其後世曾不得蓬顆蔽冢而託葬焉<lb/>
<pb n="KR4h0106_WYG_004-17b"/>
秦以熊羆之力虎狼之心蠶食諸侯并吞海内而不篤<lb/>
禮義故天殃巳加矣臣昩死以聞願陛下少留意而詳<lb/>
擇其中臣聞忠臣之事君也言切直則不用而身危不<lb/>
切直則不可以明道故切直之言明主所欲急聞忠臣<lb/>
之所以䝉死而竭知也地之磽者雖有善種不能生焉<lb/>
江皋河瀕雖有惡種無不猥大昔者夏商之季世雖闗<lb/>
龍逢箕子比干之賢身死亡而道不用文王之時豪傑<lb/>
之士皆得竭其智芻蕘採薪之人皆得盡其力此周之<lb/>
<pb n="KR4h0106_WYG_004-18a"/>
所以興也故地之美者善養禾君之仁者善養士雷霆<lb/>
之所擊亡不摧折者萬鈞之所壓亡不糜滅者今人主<lb/>
之威非特雷霆也埶重非特萬鈞也開道而求諫和顔<lb/>
色而受之用其言而顯其身士猶恐懼而不敢自盡又<lb/>
乃況於縱欲恣行暴虐惡聞其過乎震之以威壓之以<lb/>
重則雖有堯舜之智孟賁之勇豈有不摧折者哉如此<lb/>
則人主不得聞其過失矣弗聞則社稷危矣古者聖王<lb/>
之制史在前書過失工誦箴諫瞽誦詩諫公卿比諫士<lb/>
<pb n="KR4h0106_WYG_004-18b"/>
傳言諫過庶人謗於道商旅議於市然後君得聞其過<lb/>
失也聞其過失而改之見義而從之所以永有天下也<lb/>
天子之尊四海之内其義莫不為臣然而養三老于太<lb/>
學親執醤而餽執爵而酳祝䭇在前祝鯁在後公卿奉<lb/>
杖大夫進履舉賢以自輔弼求修正之士使直諫故以<lb/>
天子之尊尊養三老視孝也立輔弼之臣者恐驕也置<lb/>
直諫之士者恐不得聞其過也學問至於芻蕘者求善<lb/>
亡饜也商人庶人誹謗巳而改之從善亡不聽也昔者<lb/>
<pb n="KR4h0106_WYG_004-19a"/>
秦政力并萬國富有天下破六國以為郡縣築長城以<lb/>
為闗塞秦地之固大小之埶輕重之權其與一家之富<lb/>
一夫之彊胡可勝計也然而兵破於陳涉地奪於劉氏<lb/>
者何也秦王貪狠暴虐殘賊天下窮困萬民以適其欲<lb/>
也昔者周葢千八百國以九州之民養千八百國之君<lb/>
用民之力不過嵗三日什一而藉君有餘財民有餘力<lb/>
而頌聲作秦皇帝以千八百國之民自養力罷不能勝<lb/>
其役財盡不能勝其求一君之身耳所以自養者馳騁<lb/>
<pb n="KR4h0106_WYG_004-19b"/>
弋獵之娛天下弗能供也勞罷者不得休息饑寒者不<lb/>
得衣食亡罪而死者亡所告訴人與之為怨家與之為<lb/>
讐故天下壞也秦皇帝身在之時天下已壞矣而弗自<lb/>
知也秦皇帝東巡狩至㑹稽琅邪刻石著其功自以為<lb/>
過堯舜統縣石鑄鐘虡篩土築阿房之宫自以為萬世<lb/>
有天下也古者聖王作謚三四十世耳雖堯舜禹湯文<lb/>
武絫世廣德以為子孫基業無過二三十世者也秦皇<lb/>
帝曰死而以謚法是父子名號有時相襲也以一至萬<lb/>
<pb n="KR4h0106_WYG_004-20a"/>
則世世不相復也故死而號曰始皇帝其次曰二世皇<lb/>
帝者欲以一至萬也秦皇帝計其功德度其後嗣世世<lb/>
無窮然身死纔數月耳天下四面而攻之宗廟滅絶矣<lb/>
秦皇帝居滅絶之中而不自知者何也天下莫敢告也<lb/>
其所以莫敢告者何也亡養老之義亡輔弼之臣亡進<lb/>
諫之士縱恣行誅退誹謗之人殺直諫之士是以道諛<lb/>
媮合茍容比其德則賢於堯舜課其功則賢于湯武天<lb/>
下巳潰而莫之告也詩曰匪言不能胡此畏忌聽言則<lb/>
<pb n="KR4h0106_WYG_004-20b"/>
對譛言則退此之謂也又曰濟濟多士文王以寧天下<lb/>
未嘗亡士也然而文王獨言以寧者何也文王好仁則<lb/>
仁興得士而敬之則士用用之有禮義故不致其愛敬<lb/>
則不能盡其心不能盡其心則不能盡其力不能盡其<lb/>
力則不能成其功故古之賢君於其臣也尊其爵祿而<lb/>
親之疾則臨視之亡數死則往弔哭之臨其小歛大歛<lb/>
巳棺塗而後為之服錫衰麻絰而三臨其喪未歛不飲<lb/>
酒食肉未葬不舉樂當宗廟之祭而死為之廢樂故古<lb/>
<pb n="KR4h0106_WYG_004-21a"/>
之君人者於其臣也可謂盡禮矣服法服端容貌顔色<lb/>
然後見之故臣下莫敢不竭力盡死以報其上功德立<lb/>
於後世而令聞不忘也今陛下念思祖考述追厥功圖<lb/>
所以昭光洪業休德使天下舉賢良方正之士天下皆<lb/>
訢訢焉曰將興堯舜之道三王之功矣天下之士莫不<lb/>
精白以承休德今方正之士皆在朝廷矣又選其賢者<lb/>
使為常侍諸吏與之馳敺射獵一日再三出臣恐朝廷<lb/>
之解弛百官之墮於事也諸侯聞之又必怠於政矣陛<lb/>
<pb n="KR4h0106_WYG_004-21b"/>
下即位親自勉以厚天下損食膳不聴樂減外徭衛卒<lb/>
止嵗貢省廐馬以賦縣傳去諸苑以賦農夫出帛十萬<lb/>
餘匹以振貧民禮髙年九十者一子不事八十者二算<lb/>
不事賜天下男子爵大臣皆至公卿發御府金賜大臣<lb/>
宗族無不被澤者赦罪人憐其亡髪賜之巾憐其衣赭<lb/>
書其背父子兄弟相見也而賜之衣平獄緩刑天下莫<lb/>
不説喜是以元年膏雨降五穀登此天之所以相陛下<lb/>
也刑輕於它時而犯法者寡衣食多於前年而盜賊少<lb/>
<pb n="KR4h0106_WYG_004-22a"/>
此天下之所以順陛下也臣聞山東吏布詔令民雖老<lb/>
羸癃疾扶杖而往聴之願少須臾毋死思見德化之成<lb/>
也今功業方就名聞方昭四方鄉風今從豪俊之臣方<lb/>
正之士直與之日日獵射擊兔伐狐以傷大業絶天下<lb/>
之望臣竊悼之詩曰靡不有初鮮克有終臣不勝大願<lb/>
願少衰射獵以夏嵗二月定明堂造大學修先王之道<lb/>
風行俗成萬世之基定然後唯陛下所幸耳古者大臣<lb/>
不媟故君子不常見其齊嚴之色肅敬之容大臣不得<lb/>
<pb n="KR4h0106_WYG_004-22b"/>
與宴游方正修潔之士不得從射獵使皆務其方以髙<lb/>
其節則羣臣莫敢不正身修行盡心以稱大禮如此則<lb/>
陛下之道尊敬功業施於四海垂於萬世子孫矣誠不<lb/>
如此則行日壞而榮日滅矣夫士修之於家而壞之於<lb/>
天子之廷臣竊愍之陛下與衆臣宴遊與大臣方正朝<lb/>
廷論議夫游不失樂朝不失禮議不失計軌事之大者<lb/>
也<lb/>
　　鼂錯論貴粟<hi>漢書</hi>
<pb n="KR4h0106_WYG_004-23a"/>
聖王在上而民不凍饑者非能耕而食之織而衣之也<lb/>
為開其資財之道也故堯禹有九年之水湯有七年之<lb/>
旱而國亡捐瘠者以畜積多而備先具也今海内為一<lb/>
土地人民之衆不遜湯禹加以亡天災數年之水旱而<lb/>
畜積未及者何也地有遺利民有餘力生穀之土未盡<lb/>
墾山澤之利未盡出也游食之民未盡歸農也民貧則<lb/>
奸邪生貧生於不足不足生於不農不農則不地著不<lb/>
地著則離鄉輕家民如鳥獸雖有髙城深池嚴法重刑<lb/>
<pb n="KR4h0106_WYG_004-23b"/>
猶不能禁也夫寒之於衣不待輕煖饑之於食不待甘<lb/>
㫖饑寒至身不顧亷恥人情一日不再食則饑終嵗不<lb/>
制衣則寒夫腹饑不得食膚寒不得衣雖慈母不能保<lb/>
其子君安能以有其民哉明主知其然也故務民於農<lb/>
桑薄賦歛廣畜積以實倉廩備水旱故民可得而有也<lb/>
民者在上所以牧之趨利如水走下四方亡擇也夫珠<lb/>
玉金銀饑不可食寒不可衣然而衆貴之者以上用之<lb/>
故也其為物輕微易藏在於把握可以周海内而亡饑<lb/>
<pb n="KR4h0106_WYG_004-24a"/>
寒之患此令臣輕背其主而民易去其鄉盜賊有所勸<lb/>
亡逃者得輕資也粟米布帛生於地長於時聚於力非<lb/>
可一日成也數石之重中人弗勝不為姦邪所利一日<lb/>
弗得而饑寒至故明君貴五穀而賤金玉今農夫五口<lb/>
之家其服役者不下二人其能耕者不過百畮百畮之<lb/>
收不過百石春耕夏耘秋穫冬藏伐薪樵治官府給繇<lb/>
役春不得避風塵夏不得避暑熱秋不得避隂雨冬不<lb/>
得避寒凍四時之間亡日休息又私自送往迎來弔死<lb/>
<pb n="KR4h0106_WYG_004-24b"/>
問疾養孤長幼在其中勤苦如此尚復被水旱之災急<lb/>
政暴虐賦歛不時朝令而暮改當其有者半賈而賣亡<lb/>
者取倍稱之息於是有賣田宅鬻子孫以償債者矣而<lb/>
商賈大者積貯倍息小者坐列販賣操其竒贏日游都<lb/>
市乗上之急所賣必倍故其男不耕耘女不蠶織衣必<lb/>
文采食必粱肉亡農夫之苦有阡陌之得因其富厚交<lb/>
通王侯力過吏埶以利相傾千里游敖冠葢相望乗堅<lb/>
策肥履絲曳縞此商人所以兼并農人農人所以流亡<lb/>
<pb n="KR4h0106_WYG_004-25a"/>
者也今法律賤商人商人已富貴矣尊農夫農夫巳貧<lb/>
賤矣故俗之所貴主之所賤也吏之所卑法之所尊也<lb/>
上下相反好惡乖迕而欲國富法立不可得也方今之<lb/>
務莫若使民務農而巳矣欲民務農在于貴粟貴粟之<lb/>
道在於使民以粟為賞罰今募天下入粟縣官得以拜<lb/>
爵得以除罪如此富人有爵農民有錢粟有所渫夫能<lb/>
入粟以受爵皆有餘者也取於有餘以供上用則貧民<lb/>
之賦可損所謂損有餘補不足令出而民利者也順於<lb/>
<pb n="KR4h0106_WYG_004-25b"/>
民心所補者三一曰主用足二曰民賦少三曰勸農功<lb/>
今令民有車騎馬一匹者復卒三人車騎者天下武備<lb/>
也故為復卒神農之教曰有石城十仞湯池百步帶甲<lb/>
百萬而亡粟弗能守也以是觀之粟者王者大用政之<lb/>
本務令民入粟受爵至五大夫以上乃復一人耳此其<lb/>
與騎馬之功相去逺矣爵者上之所擅出於口而亡窮<lb/>
粟者民之所種生於地而不乏夫得髙爵與免罪人之<lb/>
所甚欲也使天下人入粟於邊以受爵免罪不過三嵗<lb/>
<pb n="KR4h0106_WYG_004-26a"/>
塞下之粟必多矣<lb/>
　　董仲舒論限民名田<hi>漢書</hi>
古者税民不過什一其求易共使民不過三日其力易<lb/>
足民財内足以養老盡孝外足以事上共税下足以畜<lb/>
妻子極愛故民説從上至秦則不然用商鞅之法改帝<lb/>
王之制除井田民得賣買富者田連阡陌貧者亡立錐<lb/>
之地又顓川澤之利管山林之饒荒淫越制踰侈以相<lb/>
髙邑有人君之尊里有公侯之富小民安得不困又加<lb/>
<pb n="KR4h0106_WYG_004-26b"/>
月為更卒巳復為正一嵗屯戍一嵗力役三十倍於古<lb/>
田租口賦鹽鐵之利二十倍於古或耕豪民之田見税<lb/>
什五故貧民常衣牛馬之衣而食犬彘之食重以貪暴<lb/>
之吏刑戮妄加民愁無聊亡逃山林轉為盜賊赭衣半<lb/>
道斷獄嵗以千萬數漢因循而未改古井田法雖難卒<lb/>
行宜少近古限民名田以贍不足塞并兼之路鹽鐵皆<lb/>
歸於民去奴婢除専殺之威薄賦歛省繇役以寛民力<lb/>
然後可善治也<lb/>
<pb n="KR4h0106_WYG_004-27a"/>
　　張敞論霍氏<hi>漢書</hi>
臣聞公子季友有功於魯大犬趙衰有功於晉大夫田<lb/>
完有功於齊皆疇其官邑延及子孫終後田氏簒齊趙<lb/>
氏分晉季氏顓魯故仲尼作春秋迹盛衰譏世卿最甚<lb/>
乃者大將軍決大計安宗廟定天下功亦不細矣夫周<lb/>
公七年耳而大將軍二十嵗海内之命斷于掌握方其<lb/>
隆時感動天地侵迫隂陽月朓日蝕晝㝠宵光地大震<lb/>
裂火生地中天文失度妖祥變怪不可勝記皆隂類盛<lb/>
<pb n="KR4h0106_WYG_004-27b"/>
長臣下顓制之所生也朝臣宜有明言曰陛下褒寵故<lb/>
大將軍以報功德足矣間者輔臣顓政貴戚太盛君臣<lb/>
之分不明請罷霍氏三侯皆就第及衛將軍張安世宜<lb/>
賜几杖歸休時存問召見以列侯為天子師明詔以恩<lb/>
不聴羣臣以義固爭而後許天下必以陛下為不忘功<lb/>
德而朝臣為知禮霍氏世世無所患苦今朝廷不聞直<lb/>
聲而令明詔自親其文非䇿之得者也今兩侯以出人<lb/>
情不相逺以臣心度之大司馬及其枝屬必有畏懼之<lb/>
<pb n="KR4h0106_WYG_004-28a"/>
心夫近臣自危非完計也臣敞願於廣朝白發其端直<lb/>
守逺郡其路亡由夫心之精微口不能言也言之微眇<lb/>
書不能文也故伊尹五就桀五就湯蕭相國薦淮隂累<lb/>
嵗乃得通況乎千里之外因書文論事指哉惟陛下省<lb/>
察<lb/>
　　貢禹論節儉<hi>漢書</hi>
古者宫室有制宫女不過九人秣馬不過八匹牆塗而<lb/>
不琱木摩而不刻車輿器物皆不文畫苑囿不過數十<lb/>
<pb n="KR4h0106_WYG_004-28b"/>
里與民共之任賢使能什一而税亡他賦歛繇戍之役<lb/>
使民嵗不過三日千里之内自給千里之外各置貢職<lb/>
而巳故天下家給人足頌聲並作至髙祖孝文孝景皇<lb/>
帝循古節儉宫女不過十餘廐馬百餘匹孝文皇帝衣<lb/>
綈履革器亡琱文金銀之飾後世爭為奢侈轉轉益甚<lb/>
臣下亦相放效衣服履絝刀劍亂於主上主上時臨朝<lb/>
入廟衆人不能别異甚非其宜然非自知奢僣也猶魯<lb/>
昭公曰吾何僣矣今大夫僣諸侯諸侯僣天子天子過<lb/>
<pb n="KR4h0106_WYG_004-29a"/>
天道其日久矣承衰救亂矯復古化在於陛下臣愚以<lb/>
為盡如太古難宜少放古以自節焉論語曰君子樂節<lb/>
禮樂方今宫室巳定亡可奈何矣其餘盡可減損故時<lb/>
齊三服官輸物不過十笥方今齊三服官作工各數千<lb/>
人一嵗費數鉅萬蜀廣漢主金銀器嵗各用五百萬三<lb/>
工官官費五千萬東西織室亦然廐馬食粟將萬匹臣<lb/>
禹嘗從之東宫見賜杯案盡文畫金銀飾非當所以賜<lb/>
食臣下也東宫之費亦不可勝計天下之民所為大饑<lb/>
<pb n="KR4h0106_WYG_004-29b"/>
餓死者是也今民大饑而死死又不葬為犬豬食人至<lb/>
相食而廐馬食粟苦其大肥氣盛怒至乃日步作之王<lb/>
者受命於天為民父母固當若此乎天不見邪武帝時<lb/>
又多取好女至數千人以填後宫及棄天下昭帝幼弱<lb/>
霍光專事不知禮正妄多臧金錢財物鳥獸魚鼈牛馬<lb/>
虎豹生禽凡百九十物盡瘞藏之又皆以後宫女置於<lb/>
園陵大失禮逆天心又未必稱武帝意也昭帝宴駕光<lb/>
復行之至孝宣皇帝時陛下惡有所言羣臣亦隨故事<lb/>
<pb n="KR4h0106_WYG_004-30a"/>
甚可痛也故使天下承化取女皆大過度諸侯妻妾或<lb/>
至數百人豪富吏民畜歌者至數十人是以内多怨女<lb/>
外多曠夫及衆庶葬埋皆虚地上以實地下其過自上<lb/>
生皆在大臣循故事之辠也唯陛下深察古道從其儉<lb/>
者大減損乗輿服御器物三分去二子産多少有命審<lb/>
察後宫擇其賢者留二十人餘悉歸之及諸陵園女亡<lb/>
子者宜悉遣獨杜陵宫人數百誠可哀憐也廐馬可亡<lb/>
過數十匹獨舍長安城南苑地以為田獵之囿自城西<lb/>
<pb n="KR4h0106_WYG_004-30b"/>
南至山西至鄠皆復其田以與貧民方今天下饑饉可<lb/>
亡大自損減以救之稱天意乎天生聖人葢為萬民非<lb/>
獨使自娛樂而巳也故詩曰天難諶斯不易惟王上帝<lb/>
臨女毋貳爾心當仁不讓獨可以聖心參諸天地揆之<lb/>
往古不可與臣下議也若其阿意順㫖隨君上下臣禹<lb/>
不勝拳拳不敢不盡愚心<lb/>
　　郭舜論通康居<hi>漢書</hi>
本匈奴盛時非以兼有烏孫康居故也及其稱臣妾非<lb/>
<pb n="KR4h0106_WYG_004-31a"/>
以失二國也漢雖皆受其質子然三國内相輸遺交通<lb/>
如故亦相候伺見便則發合不能相親信離不能相臣<lb/>
役以今言之結配烏孫竟未有益反為中國生事然烏<lb/>
孫既結在前今與匈奴俱稱臣義不可距而康居驕黠<lb/>
訖不肻拜使者都䕶吏至其國坐之烏孫諸使下王及<lb/>
貴人先飲食已乃飲啗都護吏故為亡所省以夸旁國<lb/>
以此度之何故遣子入侍其欲賈市為好辭之詐也匈<lb/>
奴百蠻大國今事漢甚備聞康居不拜且使單于有自<lb/>
<pb n="KR4h0106_WYG_004-31b"/>
下之意宜歸其侍子絶勿復使以章漢家不通亡禮之<lb/>
國敦煌酒泉二郡及南道八國給使者往來人馬驢槖<lb/>
駝食皆苦之空罷耗所過送迎驕黠絶逺之國非至計<lb/>
巳<lb/>
　　谷永論神怪<hi>漢書</hi>
臣聞明於天地之性不可惑以神恠知萬物之情不可<lb/>
㒺以非類諸背仁義之正道不遵五經之法言而盛稱<lb/>
竒怪鬼神廣崇祭祀之方求報無福之祠及言世有仙<lb/>
<pb n="KR4h0106_WYG_004-32a"/>
人服食不終之藥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>興輕舉登遐倒景覽觀縣圃浮游<lb/>
蓬萊耕耘五德朝種暮穫與山石亡極黄冶變化堅冰<lb/>
淖溺化色五倉之術者皆奸人惑衆挾左道懷詐偽以<lb/>
欺㒺世主聴其言洋洋滿耳若將可遇求之盪盪如繫<lb/>
風捕影終不可得是以明王距而不聴聖人絶而不語<lb/>
昔周史萇𢎞欲以鬼神之術輔尊靈王㑹朝諸侯而周<lb/>
室愈微諸侯愈叛楚懷王隆祭祀事鬼神欲以獲福助<lb/>
却秦師而兵剉地削身辱國危秦始皇初并天下甘心<lb/>
<pb n="KR4h0106_WYG_004-32b"/>
於神仙之道遣徐福韓終之屬多齎童男童女入海求<lb/>
神采藥因逃不還天下怨恨漢興新垣平齊人少翁公<lb/>
孫卿欒大等皆以仙人黄冶祭祀事鬼使物入海求神<lb/>
采藥貴幸賞賜累千金大尤尊盛至妻公主爵位重絫<lb/>
震動海内元鼎元封之際燕齊之間方士瞋目㧖<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>言<lb/>
有神仙祭祀致福之術者以萬數其後平等皆以術窮<lb/>
詐得誅夷伏辜至初元中有天淵玉女鉅鹿神人轑陽<lb/>
侯師張宗之奸紛紛復起夫周秦之末三五之隆已嘗<lb/>
<pb n="KR4h0106_WYG_004-33a"/>
専意散財厚爵祿竦精神舉天下以求之矣曠日經年<lb/>
靡有毫釐之驗足以揆今經曰享多儀儀不及物惟曰<lb/>
不享論語説曰子不語怪神唯陛下距絶此類毋令奸<lb/>
人有以窺朝者<lb/>
　<lb/>
　<lb/>
　<lb/>
　<lb/>
<pb n="KR4h0106_WYG_004-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻四十一</head> <lb/>
    <p>
<pb n="KR4h0106_WYG_041-1a"/>
欽定四庫全書<lb/>
　文編巻四十一<lb/>
　　　　　　　　　　　　明　唐順之　編<lb/>
　　審勢<hi>蘇洵</hi>
治天下者定所尚所尚一定至於萬千年而不變使民<lb/>
之耳目統於一而子孫有所守易以為治故三代聖人<lb/>
其後世遠者至七八百年夫豈惟其民之不忘其功以<lb/>
至於是葢其子孫得其祖宗之法而為據依可以永久<lb/>
<pb n="KR4h0106_WYG_041-1b"/>
今者天下幸方治安子孫萬世帝王之計不可不預定<lb/>
於此時然萬世帝王之計常先定所尚使其子孫可以<lb/>
安坐而守其舊至於政弊然後變其小節而其大體卒<lb/>
不可革易故享世長遠而民不茍簡今也考之於朝野<lb/>
之間以觀國家之所尚者而愚猶有惑也何則天下之<lb/>
勢有彊弱聖人審其勢而應之以權勢彊矣彊甚而不<lb/>
已則折勢弱矣弱甚而不已則屈聖人權之而使其甚<lb/>
不至於折與屈者威與惠也然而不知彊弱之勢者有<lb/>
<pb n="KR4h0106_WYG_041-2a"/>
殺人之威而下不懼有生人之惠而下不喜何者威竭<lb/>
而惠䙝故也故有天下者必先審知天下之勢而後可<lb/>
與言用威惠不先審知其勢而徒曰我能用威我能用<lb/>
惠者未也故有彊而益之以威弱而益之以惠以至於<lb/>
折與屈者是可悼也譬之人身將欲飲藥餌石以養其<lb/>
生必先審觀其性之為隂其性之為陽而投之以藥石<lb/>
藥石之陽而投之隂藥石之隂而投之陽故隂不至於<lb/>
涸而陽不至於亢昔者周有天下諸侯太盛當其盛時<lb/>
<pb n="KR4h0106_WYG_041-2b"/>
大者已有地五百里而畿内反不過千里其勢為弱秦<lb/>
有天下散為郡縣聚為京師守令無大權柄伸縮進退<lb/>
無不在我其勢為彊然方其成康在上諸侯無小大莫<lb/>
不臣伏弱之勢未見於外及其後世失徳而諸侯禽奔<lb/>
獸遁各固其國以相侵攘而其上之人卒不悟區區守<lb/>
姑息之道而望其能以制服彊國是謂以弱政濟弱勢<lb/>
故周之天下卒斃於弱秦自孝公其勢固已駸駸焉日<lb/>
趨於彊大及其子孫已并天下而亦不悟專任法制以<lb/>
<pb n="KR4h0106_WYG_041-3a"/>
斬撻平民是謂以彊政濟彊勢故秦之天下卒斃於彊<lb/>
周拘於惠而不知權秦勇於威而不知本二者皆不審<lb/>
天下之勢也吾宋制治有縣令有郡守有轉運使以大<lb/>
系小絲牽繩聯總合於上雖其地在萬里外方數千里<lb/>
擁兵百萬而天子一呼於殿陛間三尺豎子馳傳捧詔<lb/>
召而歸之京師則解印趨走惟恐不及如此之勢秦之<lb/>
所恃以彊之勢也勢彊矣然天下之病常病於弱噫有<lb/>
可彊之勢如秦而反陷於弱者何也習於惠而怯於威<lb/>
<pb n="KR4h0106_WYG_041-3b"/>
也惠太甚而威不勝也夫其所以習於惠而惠太甚者<lb/>
賞數而加於無功也怯於威而威不勝者刑弛而兵不<lb/>
振也由賞與刑與兵之不得其道是以有弱之實著於<lb/>
外焉何謂弱之實曰官吏曠惰職廢不舉而敗官之罰<lb/>
不加嚴也多贖數赦不問有罪而典刑之禁不能行也<lb/>
冗兵驕狂負力幸賞而維持姑息之恩不敢節也將帥<lb/>
覆軍匹馬不返而敗軍之責不加重也羌夷彊盛凌壓<lb/>
中國而邀金繒增幣帛之耻不為怒也若此類者太弱<lb/>
<pb n="KR4h0106_WYG_041-4a"/>
之實也久而不治則又將有大於此而遂浸微浸消釋<lb/>
然而潰以至於不可救止者乘之矣然愚以為弱在於<lb/>
政不在於勢是謂以弱政敗彊勢今夫一輿薪之火衆<lb/>
人之所憚而不敢犯者也舉而投之河則何熱之能為<lb/>
是以負彊秦之勢而溺於弱周之弊而天下不知其彊<lb/>
焉者以此也雖然政之弱非若勢弱之難治也借如弱<lb/>
周之勢必變易其諸侯而後彊可能也天下之諸侯固<lb/>
未易變易此又非一日之故也若夫弱政則用威而已<lb/>
<pb n="KR4h0106_WYG_041-4b"/>
矣可以朝改而夕定也夫齊古之弱國也而威王又齊<lb/>
之賢王也當其即位委政不治諸侯並侵而人不知其<lb/>
國之為彊國也一旦發怒裂萬家封即墨大夫召烹阿<lb/>
大夫與常譽阿大夫者而發兵擊趙魏衛趙魏衛盡走<lb/>
請和而齊國人人震懼不敢飾非者彼誠知其政之弱<lb/>
而能用其威以濟其弱也况今以天子之尊藉郡縣之<lb/>
勢言脱於口而四方響應其所以用威之資固巳完具<lb/>
且有天下者患不為焉有為而不可者今誠能一留意<lb/>
<pb n="KR4h0106_WYG_041-5a"/>
於用威不牽衆人之是非用不測之刑用不測之賞而<lb/>
使天下之人視之如風雨雷電遽然而至截然而下不<lb/>
知其所從發而不可迯遁朝廷如此然後平民益務儉<lb/>
慎而奸民猾吏亦常恐恐然懼刑法之及其身而歛其<lb/>
手足不敢輒犯法此之謂彊政政彊矣為之數年而天<lb/>
下之勢可以復彊或曰當今之事勢誠無便於尚威者<lb/>
然孰知夫萬世之間其政之不變而必曰威耶愚應之<lb/>
曰威者君之所恃以為君也一日而無威是無君也久<lb/>
<pb n="KR4h0106_WYG_041-5b"/>
而政弊變其小節而參之以惠使不至若秦之甚可也<lb/>
舉而棄之過矣或者又曰王者任徳不任刑任刑霸者<lb/>
之事也非所宜言此又非所謂知理者也夫湯武皆王<lb/>
也桓文皆霸也武王乘紂之暴出民於炮烙斬刖之地<lb/>
茍又遂多殺人多刑人以為治則民之心去矣故其治<lb/>
一出於禮義彼湯則不然桀之惡固無以異紂然其刑<lb/>
不若紂暴之甚也而天下之民化其風淫惰不事法度<lb/>
書曰有衆率怠弗協而又諸侯昆吾氏首為亂於是誅<lb/>
<pb n="KR4h0106_WYG_041-6a"/>
鋤其彊梗怠惰不法之人以定紛亂故記曰啇人先<lb/>
罰而後賞至於桓文之事則又非皆任刑也桓公用<lb/>
管仲管仲之書好言刑故桓公之治常任刑文公長<lb/>
者其佐狐趙先魏皆不説以刑法其治亦未甞以刑<lb/>
為本而號亦為霸而謂湯非王而文非霸也得乎故<lb/>
用刑不必霸而用徳不必王各觀其勢之何所宜用<lb/>
而已<lb/>
　　䇿畧一<hi>蘇軾</hi>
<pb n="KR4h0106_WYG_041-6b"/>
臣聞天下治亂皆有常勢是以天下雖亂而聖人以<lb/>
為無難者其應之有術也水旱盜賊人民流離是安<lb/>
之而已也亂臣割據四分五裂是伐之而已也權臣<lb/>
專制擅作威福是誅之而已也四夷交侵邊鄙不寧<lb/>
是攘之而已也凡此數者其於害民蠧國為不少矣<lb/>
然其所以為害者有狀是故其所以救之者有方也<lb/>
天下之患莫大於不知其然而然不知其然而然者<lb/>
是拱手而待亂也國家無大兵革㡬百年矣天下有<lb/>
<pb n="KR4h0106_WYG_041-7a"/>
治平之名而無治平之實有可憂之勢而無可憂之<lb/>
形此其有未測者也方今天下非有水旱盜賊人民<lb/>
流離之禍而咨嗟怨憤常若不安其生非有亂臣割<lb/>
據四分五裂之憂而休養生息常若不足於用非有<lb/>
權臣專制擅作威福之弊而上下不交君臣不親非<lb/>
有四夷交侵邊鄙不寧之災而中國皇皇常有外憂<lb/>
此臣所以大惑也今夫醫之治病察脉觀色聴其聲<lb/>
音而知病之所由起曰此寒也此熱也或曰此寒熱<lb/>
<pb n="KR4h0106_WYG_041-7b"/>
之相搏也及其它無不可為者今且有人恍然而不樂<lb/>
問其所苦且不能自言則其受病有深而不可測者<lb/>
矣其言語飲食起居動作固無以異於常人此庸醫<lb/>
之所以為無足憂而扁鵲倉公之所以望而驚也其<lb/>
病之所由起者深則其所以治之者固非鹵莽因循<lb/>
茍且之所能去也而天下之士方且掇拾三代之遺<lb/>
文補葺漢唐之故事以為區區之論可以濟世不已<lb/>
疎乎方今之勢茍不能滌蕩振刷而卓然有所立未<lb/>
<pb n="KR4h0106_WYG_041-8a"/>
見其可也臣甞觀西漢之衰其君皆非有暴横淫虐<lb/>
之行特以怠惰弛廢溺於宴安畏期月之勞而忘千<lb/>
載之患是以日趨於亡而不自知也夫君者天也天<lb/>
之所以剛健而不屈者以其動而不息也惟其動而<lb/>
不息是以萬物雜然各得其職而不亂其光為日月<lb/>
其文為星辰其威為雷霆其澤為雨露皆生於動者<lb/>
也使天而不知動則其塊然者將腐懐而不能自持<lb/>
况能以御萬物哉茍天子一日赫然奮其剛明之威<lb/>
<pb n="KR4h0106_WYG_041-8b"/>
使天下明知人主欲有所立則智者願效其謀勇者<lb/>
樂致其死縱横顛倒無所施而不可茍人主不先自<lb/>
㫁於中羣臣雖有伊吕稷契無如之何故臣特以<lb/>
人主自㫁而欲有所立為先而後論所以為立之要<lb/>
云<lb/>
　　䇿畧二<hi>蘇軾</hi>
天下無事久矣以天子之仁聖其欲有所立以為子孫<lb/>
萬世之計至切也特以為發而不中節則天下或受其<lb/>
<pb n="KR4h0106_WYG_041-9a"/>
病當宁而太息者幾年於此矣葢自近嵗始柄用二三<lb/>
大臣而天下皆洗心滌慮以聽朝廷之所為然而數年<lb/>
之間卒未有以大慰天下之望此其故何也二邊之大<lb/>
憂未去而天下之治終不可為也聞之師曰應敵不暇<lb/>
不可以自完自完不暇不可以有所立自古創業之君<lb/>
皆有敵國相持之憂命將出師兵交於外而中不失其<lb/>
所以為國者故其兵可敗而其國不可動其力可屈而<lb/>
其氣不可奪今天下一家二邊且未動也而吾君吾相<lb/>
<pb n="KR4h0106_WYG_041-9b"/>
終日皇皇焉應接之不暇亦竊為執事者不取也昔者<lb/>
大臣之議不為長久之計而為最下之䇿是以嵗出金<lb/>
繒數十百萬以資彊敵此其既往之咎不可追之悔也<lb/>
而議者方將深罪當時之失而不求後日之計亦無益<lb/>
矣臣雖不肖竊論當今之弊葢古之為國者不患有所<lb/>
費而患費之無名不患費之無名而患事之不立今一<lb/>
嵗而費千萬是千萬而已事之不立四海且不可保而<lb/>
奚千萬之足云哉今者二邊不折一矢不遺一鏃走一<lb/>
<pb n="KR4h0106_WYG_041-10a"/>
介之使馳數乘之傳所過騷然居人為之不寜大抵皆<lb/>
有非常之辭無厭之求難塞之請以觀吾之所答於是<lb/>
朝廷洶然大臣會議既而去未數月邊陲且復告至矣<lb/>
由此觀之二邊之使未絶則中國未知息肩之所而况<lb/>
能有所立哉臣故曰二邊之大憂未去則天下之治終<lb/>
不可為也中書者王政之所由出天子之所與宰相論<lb/>
道經邦而不知其它者也非至逸無以待天下之勞非<lb/>
至静無以制天下之動是故古之聖人雖有大兵役大<lb/>
<pb n="KR4h0106_WYG_041-10b"/>
興作百官奔走各執其職而中書之務不至於紛紜今<lb/>
者曾不得嵗月之暇則夫禮樂刑政教化之原所以使<lb/>
天下回心而嚮道者何時而議也千金之家久而不治<lb/>
使販夫豎子皆得執劵以誅其所負茍一朝發憤傾囷<lb/>
倒廪以償之然後更為之計則一簮之資亦足以富何<lb/>
遽至於皇皇哉臣嘗讀呉越世家觀勾踐困于會稽之<lb/>
上而行成於呉凡金玉女子所以為賂者不可勝計既<lb/>
反國而呉之百役無不從者使大夫女女于大夫士女<lb/>
<pb n="KR4h0106_WYG_041-11a"/>
女於士春秋貢獻不絶於呉府嘗竊怪其以蠻夷之國<lb/>
承敗亡之後救死扶傷之餘而賂遺費耗不可勝計如<lb/>
此然卒以滅呉則為國之患果不在費也彼其内外不<lb/>
相擾是以能有所立使范蠡大夫種二人分國而制之<lb/>
范蠡曰四封之外種不如蠡使蠡主之凡四封之外所<lb/>
以待呉者種不知也四封之内蠡不如種使種主之凡<lb/>
四封之内所以彊國富民者蠡不知也二人者各專其<lb/>
能各致其力是以不勞而滅呉其所以賄遺於呉者甚<lb/>
<pb n="KR4h0106_WYG_041-11b"/>
厚而有節也是以財不匱其所以聽役於呉者甚勞而<lb/>
有時也是以本不揺然後勾踐得以安意肆志焉而呉<lb/>
國固在其指掌中矣今以天下之大而中書常有蠻夷<lb/>
之憂宜其内治有不辦者故臣以為治天下不若清中<lb/>
書之務中書之務清則天下之事不足辦也今夫天下<lb/>
之財舉歸之司農天下之獄舉歸之廷尉天下之兵舉<lb/>
歸之樞密而宰相特持其大綱聽其治要而責成焉耳<lb/>
夫此三者豈少於蠻夷哉誠以為不足以累中書也今<lb/>
<pb n="KR4h0106_WYG_041-12a"/>
之所以待二邊者失在於過重古者有行人之官掌四<lb/>
方賓客之政當周之盛時諸侯四朝蠻夷荒服莫不來<lb/>
享故行人之官治其登降揖讓之節牲芻委積之數而<lb/>
巳至於周衰諸侯争彊而行人之職為難且重春秋時<lb/>
秦聘於晉叔向命召行人子員子朱曰朱也當御叔向<lb/>
曰秦晉不和久矣今日之事幸而集秦晉頼之不集三<lb/>
軍暴骨其後楚伍員奔呉為呉行人以謀楚而卒以入<lb/>
郢西劉之興有典屬國故賈誼曰陛下試以臣為屬國<lb/>
<pb n="KR4h0106_WYG_041-12b"/>
請必係單于之頸而制其命伏中行説而笞其背舉匈<lb/>
奴之衆惟上所令今若依倣行人屬國特建一官重任<lb/>
而後責之使宰相於兩制之中舉其可用者而勿奪其<lb/>
權使大司農以每嵗所以餽於二邊者限其常數而豫<lb/>
為之備其餘者朝廷不與知也凡吾所以遣使於敵與<lb/>
吾所以館其使者皆得以自擇而其非常之辭無厭之<lb/>
求難塞之請亦得以自答使其議不及於朝廷而其閒<lb/>
暇則収羅天下之俊才治其戰攻守禦之䇿兼聽博採<lb/>
<pb n="KR4h0106_WYG_041-13a"/>
以周知敵國之虚實凡事之闗於境外者皆以付之如<lb/>
此則天子與宰相特因其能否而定其黜陟其實不亦<lb/>
甚簡歟今自宰相以下百官汎汎焉莫任其責今舉一<lb/>
人而授之使日夜思所以待二邊宜無不濟者然後得<lb/>
以安居静慮求天下之大計唯所欲為將無不可者<lb/>
　　䇿畧三<hi>蘇軾</hi>
臣聞聖王之治天下使天下之事各當其處而不相争<lb/>
天下之人各安其分而不相躐然後天子得優㳺無為<lb/>
<pb n="KR4h0106_WYG_041-13b"/>
而制其上今也不然夷狄抗衡本非中國之大患而每<lb/>
以累朝廷是以徘徊擾攘卒不能有所立今委任而責<lb/>
成使西北不過為未誅之冦則中國固吾之中國而安<lb/>
有不可為哉於此之時臣知天下之不足治也請言當<lb/>
今之勢夫天下有二患有立法之弊有任人之失二者<lb/>
疑似而難明此天下之所以亂也當立法之弊也其君<lb/>
必曰吾用某也而天下不治是某不可用也又從而易<lb/>
之不知法之弊而移咎於其人及其用人之失也又從<lb/>
<pb n="KR4h0106_WYG_041-14a"/>
而尤其法法之變未有已也如此則雖至於覆敗死亡<lb/>
相繼而不悟豈足怪哉昔者漢興因秦以為治刑法峻<lb/>
急禮義消亡天下蕩然恐後世無所執守故賈誼董仲<lb/>
舒咨嗟歎息以立法更制為事後世見二子之論以為<lb/>
聖人治天下凡皆如此是以腐儒小生皆欲妄有所變<lb/>
改以惑世主臣竊以為當今之患雖法令有所未安而<lb/>
天下之所以不大治者失在於任人而非法制之罪也<lb/>
國家法令凡幾變矣天下之不大治其咎果安在哉曩<lb/>
<pb n="KR4h0106_WYG_041-14b"/>
者大臣之議患天下之士其進不以道而取之不精也<lb/>
故為之法曰中年而舉取舊數之半而復明經之科患<lb/>
天下之吏無功而遷取高位而不讓也故為之法曰當<lb/>
遷者有司以聞而自陳者為有罪此二者其名甚美而<lb/>
其實非大有益也而議者欲以此等致天下之大治臣<lb/>
竊以為過矣夫法之於人猶五聲六律之於樂也法之<lb/>
不能無姦猶五聲六律之不能無淫樂也先王知其然<lb/>
故存其大畧而付之於人茍不至於害民而不可彊去<lb/>
<pb n="KR4h0106_WYG_041-15a"/>
也皆不變也故曰失在任人而巳夫有人而不用與用<lb/>
而不行其言行其言而不盡其心其失一也古之興王<lb/>
二人而已湯以伊尹武王以太公皆捐天下以與之而<lb/>
後伊吕得捐其一身以經營天下君不疑其臣功成而<lb/>
無後患是以知無不言言無不行其所欲用雖其親愛<lb/>
可也其所欲誅雖其讐隙可也使其心無所顧忌故能<lb/>
盡其才而責其成功及至後世之君始用區區之小數<lb/>
以繩天下之豪俊故雖有國士而莫為之用夫賢人君<lb/>
<pb n="KR4h0106_WYG_041-15b"/>
子之欲有所樹立以著不朽於後世者甚於人君顧恐<lb/>
功未及成而有所奪祗以速天下之亂耳鼂錯之事斷<lb/>
可見矣夫奮不顧一時之禍決然徒欲以身試人主之<lb/>
威者是亦其所挾者不甚大也斯固未足與有為而沉<lb/>
毅果敢之士又必有待而後發茍人主不先自去其不<lb/>
可測而示其可信則彼孰從而發哉慶厯中天子急於<lb/>
求治擢用元老天下日夜望其成功方其深思遠慮而<lb/>
未有所發也雖天子亦遲之至其一旦發憤條天下之<lb/>
<pb n="KR4h0106_WYG_041-16a"/>
利害百未及一二而舉朝喧譁以至於逐去曾不旋踵<lb/>
此天下之士所以相戒而不敢深言也居今之勢而欲<lb/>
納天下於至治非大有所矯拂於世俗不可以有成也何<lb/>
者天下獨患柔弱而不振怠惰而不肅茍且偷安而不知長<lb/>
久之計臣以為宜如諸葛亮之治蜀王猛之治秦使天下<lb/>
悚然人人不敢飾非務盡其心凡此者皆庸人之所大<lb/>
惡而讒言之所由興也是故先主拒闗張之間而後孔<lb/>
明得以盡其才苻堅斬樊世逐仇騰黜席寳而後王猛<lb/>
<pb n="KR4h0106_WYG_041-16b"/>
得以畢其功也夫天下未嘗無二子之才也而人主思<lb/>
治又如此之勤相須甚急而相合甚難者獨患君不信<lb/>
其臣而臣不測其君而巳矣惟天子一日慨然明告執<lb/>
政之臣所以欲為者使知人主之深知之也而内為之<lb/>
信然後敢有所發於外而不顧不然雖得賢人千萬一<lb/>
日百變法天下益不可治嵗復一嵗而終無以大慰天<lb/>
下之望豈不亦甚可惜哉<lb/>
　　䇿畧四<hi>蘇軾</hi>
<pb n="KR4h0106_WYG_041-17a"/>
天子與執政之大臣既巳相得而無疑可以盡其所懐<lb/>
直已而行道則夫當今之所宜先者莫如破庸人之論<lb/>
以開功名之門而後天下可為也夫治天下譬如治水<lb/>
方其奔衝潰決騰涌飄蕩而不可禁止也雖欲盡人力<lb/>
之所至以求殺其尺寸之勢而不可得及其既衰且退<lb/>
也駸駸乎若不足以終日故夫善治水者不惟有難殺<lb/>
之憂而又有易衰之患導之有方決之有漸疏其故而<lb/>
納其新使不至於壅閼腐敗而無用嗟夫人知江河之<lb/>
<pb n="KR4h0106_WYG_041-17b"/>
有水患也而以為沼沚之可以無憂是烏知舟楫灌溉<lb/>
之利哉夫天下之未平英雄豪傑之士務以其所長角<lb/>
奔而争利惟恐天下一日無事也是以人人各盡其材<lb/>
雖不肖者亦自淬厲而不至於怠廢故其勇者相吞智<lb/>
者相賊使天下不安其生為天下者知夫大亂之本起<lb/>
於智勇之士争利而無厭是故天下既平則削去其具<lb/>
抑遠天下剛健好名之士而奬用柔懦謹畏之人不過<lb/>
數十年天下靡然無復往時之喜事也於是能者不自<lb/>
<pb n="KR4h0106_WYG_041-18a"/>
憤發而無以見其能不能者益以弛廢而無用當是之<lb/>
時人君欲有所為而左右前後皆無足使者是以綱紀<lb/>
日壊而不自知此其為患豈特英雄豪傑之士趦趄而<lb/>
已哉聖人則不然當其久安於逸樂也則以術起之使<lb/>
天下之心翹翹然常喜於為善是故能安而不衰且夫<lb/>
人君之所恃以為天下者天下皆為而已不為夫使天<lb/>
下皆為而己不為者開其利害之端而辨其榮辱之等<lb/>
使之踴躍奔走皆為我役而不自知夫是以坐而收其功<lb/>
<pb n="KR4h0106_WYG_041-18b"/>
也如使天下皆欲不為而得則天子誰與共天下哉今<lb/>
者治平之日久矣天下之患正在此也臣故曰破庸人<lb/>
之論開功名之門而後天下可為也今夫庸人之論有<lb/>
二其上之人務為寛深不測之量而下之士好言中庸<lb/>
之道此二者皆庸人相與議論舉先賢之言而獵取其<lb/>
近似者以自解説其無能而已矣夫寛深不測之量古<lb/>
人所以臨大事而不亂有以鎮世俗之躁葢非以隔絶<lb/>
上下之情養尊而自安也譽之則勸非之則沮聞善則<lb/>
<pb n="KR4h0106_WYG_041-19a"/>
喜見惡則怒此三代聖人之所共也而後之君子必曰<lb/>
譽之不勸非之不沮聞善不喜見惡不怒斯以為不測<lb/>
之量不已過乎夫有勸有沮有喜有怒然後有間而可<lb/>
入有間而可入然後智者得為之謀才者得為之用後<lb/>
之君子務為無間夫天下誰能入之古之所謂中庸者<lb/>
盡萬物之理而不過故亦曰皇極夫極盡也後之所謂<lb/>
中庸者循循焉為衆人之所能為斯以為中庸矣此孔<lb/>
子孟子之謂鄉原也今日之患惟不取於狂者獧者皆<lb/>
<pb n="KR4h0106_WYG_041-19b"/>
取於鄉原是以若此靡靡不立也孔子子思之所從受<lb/>
中庸者也孟子子思之所授以中庸者也然皆欲得狂<lb/>
者獧者而與之然則淬厲天下而作其怠惰莫如狂者<lb/>
獧者之賢也臣故曰破庸人之論開功名之門而後天<lb/>
下可為也<lb/>
　　䇿畧五<hi>蘇軾</hi>
其次莫若深結天下之心臣聞天子者以其一身寄之<lb/>
乎巍巍之上以其一心運之乎茫茫之中安而為太山<lb/>
<pb n="KR4h0106_WYG_041-20a"/>
危而為累卵其間不容毫釐是故古之聖人不恃其有<lb/>
可畏之資而恃其有可愛之實不恃其有不可拔之勢<lb/>
而恃其有不忍叛之心何則其所居者天下之至危也<lb/>
天子恃公卿以有其天下公卿大夫士以至於民轉相<lb/>
屬也以有其富貴茍不得其心而欲羈之以區區之名<lb/>
控之以不足恃之勢者其平居無事猶有以相制一旦<lb/>
有急是皆行道之人掉臂而去尚安得而用之古之失<lb/>
天下者皆非一日之故其君臣之權去已久矣適會其<lb/>
<pb n="KR4h0106_WYG_041-20b"/>
變是以一散而不可復收方其未也天子甚尊大夫士<lb/>
甚賤奔走萬里無敢後先儼然南靣以臨其臣曰天何<lb/>
言哉百官俯首就位斂足而退兢兢惟恐有罪羣臣相<lb/>
率為茍安之計賢者既無所施其才而愚者亦有所容<lb/>
其不肖舉天下之事聽其自為而已及乎事出於非常<lb/>
變起於不測視天下莫與同其患雖欲分國以與人而<lb/>
且不及矣秦二世唐徳宗葢用此術以至於顛沛而不<lb/>
悟豈不悲哉天下者器也天子者有此器者也器久不<lb/>
<pb n="KR4h0106_WYG_041-21a"/>
用而置諸篋笥則器與人不相習是以扞格而難操良<lb/>
工者使手習知其器而器亦習知其手手與器相信而<lb/>
不相疑夫是故所為而成也天下之患非經營禍亂之<lb/>
足憂而養安無事之可畏何者懼其一旦至於扞格而難<lb/>
操也昔之有天下者日夜淬厲其百官撫摩其人民為<lb/>
之朝聘會同宴享以交諸侯之歡嵗時月朔致民讀法<lb/>
飲酒蜡臘以遂萬民之情有大事自庶人以上皆得至<lb/>
於外朝以盡其詞猶以為未也而五載一廵狩朝諸侯<lb/>
<pb n="KR4h0106_WYG_041-21b"/>
於方岳之下親見其耆老賢士大夫以周知天下之風<lb/>
俗凡此者非以為茍勞而巳將以馴致服習天下之心<lb/>
使不至於扞格而難操也及至後世壊先王之法安於<lb/>
逸樂而惡聞其過是以養尊而自高務為深嚴使天下<lb/>
拱手以貌相承而心不服其腐儒老生又出而為之説<lb/>
曰天子不可以妄有言也史且書之後世且以為譏使<lb/>
其君臣相視而不相知如此則偶人而已矣天下之心<lb/>
既已去而倀倀焉抱其空器不知英雄豪傑已議其後<lb/>
<pb n="KR4h0106_WYG_041-22a"/>
臣嘗觀西漢之初高祖創業之際事變之興亦已繁矣<lb/>
而高祖以項氏創殘之餘與信布之徒争馳於中原此<lb/>
六七公者皆以絶人之姿據有土地甲兵之衆其勢足<lb/>
以為亂然天下終以不揺卒定於漢傳十數世矣而至<lb/>
於元成哀平四夷嚮風兵革不試而王莽一豎子乃能<lb/>
舉而移之不用寸兵尺鐵而天下屏息莫敢或争此其<lb/>
故何也創業之君出於布衣其大臣將相皆握手之歡<lb/>
凡在朝廷者皆有嘗試擠掇以知其才之短長彼其視<lb/>
<pb n="KR4h0106_WYG_041-22b"/>
天下如一身茍有疾痛其手足不期而自救當此之時<lb/>
雖有近憂而無遠患及其子孫生於深宫之中而狃於<lb/>
富貴之勢尊卑闊絶而上下之情疏禮節繁多而君臣<lb/>
之義薄是故不為近憂而常為遠患及其一旦固已不<lb/>
可救矣聖人知其然是以去苛禮而務至誠黜虚名而<lb/>
求實效不愛高位重禄以致山林之士而欲聞切直不<lb/>
隠之言者凡皆以通上下之情也昔我太祖太宗既有<lb/>
天下法令簡約不為崖岸當時大臣將相皆得從容終<lb/>
<pb n="KR4h0106_WYG_041-23a"/>
日歡如平生下至士庶人亦得以自効故天下稱其善<lb/>
至今非有文采縁飾而開心見誠有以入人之深者此<lb/>
英主之竒術御天下之大權也方今治平之日久矣臣<lb/>
愚以為宜日新盛徳以激昻天下久安怠惰之氣故陳<lb/>
其五事以備採擇其一曰將相之臣天子所恃以為治<lb/>
者宜日夜召論天下之大計且以熟觀其為人其二曰<lb/>
太守刺史天子所寄以遠方之民者其罷歸皆當問其<lb/>
所以為政民情風俗之所安亦以揣知其才之所堪其<lb/>
<pb n="KR4h0106_WYG_041-23b"/>
三曰左右扈從侍讀侍講之人本以論説古今興衰之<lb/>
大要非以應故事備數而巳經籍之外茍有以訪之無<lb/>
傷也其四曰吏民上書茍小有可觀宜皆召問優㳺以<lb/>
養其敢言之氣其五曰天下之吏自一命以上雖其至<lb/>
賤無以自通於朝廷然人主之為豈有所不可哉察其<lb/>
善者卒然召見之使不知其所從來如此則遠方之賤<lb/>
吏亦務自激發為善不以位卑禄薄無以自通于上而<lb/>
不修飭使天下習知天子樂善親賢䘏民之心孜孜不<lb/>
<pb n="KR4h0106_WYG_041-24a"/>
倦如此翕然皆有所感發知愛於君而不可與為不善<lb/>
亦將賢人衆多而奸吏衰少刑法之外有以大慰天下<lb/>
之心焉耳<lb/>
　　䇿斷上<hi>蘇軾</hi>
二邊為中國患至深遠也天下謀臣猛將豪傑之士欲<lb/>
有所逞於西北者久矣聞之兵法曰先為不可勝以待<lb/>
敵之可勝嚮者臣愚以為西北雖有可勝之形而中國<lb/>
未有不可勝之備故竊嘗以為可特設一官使獨任其<lb/>
<pb n="KR4h0106_WYG_041-24b"/>
責而執政之臣得以專治内事茍天下之弊莫不盡去<lb/>
紀綱修明食足而兵彊百姓樂業知愛其君卓然有不<lb/>
可勝之備如此則臣固將備論而極言之夫天下將興<lb/>
其積必有源天下將亡其發必有門聖人者唯知其門<lb/>
而塞之古之亡天下者四而天子無道不與焉葢有以<lb/>
諸侯彊偪而至於亡者周唐是也有以匹夫横行而至<lb/>
於亡者秦是也有以大臣執權而至於亡者漢魏是也<lb/>
有以蠻夷内侵而至於亡者司馬氏及石氏是也使此<lb/>
<pb n="KR4h0106_WYG_041-25a"/>
七代之君皆能逆知其所由亡之門而塞之則至於今<lb/>
可以不廢惟其諱亡而不為之備或備之而不得其門<lb/>
故禍發而不救夫天子之勢蟠於天下而結於民心者<lb/>
甚厚故其亡也必有大隙焉而日潰之其窺之甚難其<lb/>
取之甚密曠日持久然後可得而間葢非有一日卒然<lb/>
不救之患也是故聖人必於其全盛之時而塞其所由<lb/>
亡之門葢臣以為當今之患外之可畏者西夏契丹而<lb/>
内之可畏者天子之民也西夏契丹不足以為中國之<lb/>
<pb n="KR4h0106_WYG_041-25b"/>
大憂而其動也有以召内之禍内之民實執存亡之權<lb/>
而不能獨起其發也必將待外之變先之以戎狄而繼<lb/>
之以吾民臣之所謂可畏者在此而已昔者敵國之患<lb/>
起於多求而不供供者有倦而求者無厭以有倦待無<lb/>
厭而能久安於無事者天下未嘗有也故夫二邊之患<lb/>
特有遠近耳而要以必至於戰敢問今之所以戰者何<lb/>
也其無乃出於倉卒而備於一時乎且夫兵不素定而<lb/>
出於一時當其危疑擾攘之間而吾不能自必則權在<lb/>
<pb n="KR4h0106_WYG_041-26a"/>
敵國權在敵國則吾欲戰不能欲休不可進不能戰而<lb/>
退不能休則其計將出於求和求和而自我則其所以<lb/>
為媾者必重軍旅之後而繼之以重媾則國用不足國<lb/>
用不足則加賦於民加賦而不已則凡暴取豪奪之法<lb/>
不得不施於今之世矣天下一動變生無方國之大憂<lb/>
將必在此葢嘗聞之用兵有權權之所在其國乃勝是<lb/>
故國無小大兵無彊弱有小國弱兵而見畏於天下者<lb/>
權在焉耳千鈞之牛制於三尺之童弭耳而下之曾不<lb/>
<pb n="KR4h0106_WYG_041-26b"/>
如狙猿之奮擲於山林此其故何也權在人也我欲則<lb/>
戰不欲則守戰則天下莫能支守則天下莫能窺昔者<lb/>
秦嘗用此矣開闗出征以攻諸侯則諸侯莫不願割地<lb/>
而求和諸侯割地而求和於秦秦人未嘗急於割地之<lb/>
利若不得已而後應故諸侯常欲和而秦常欲戰如此<lb/>
則權固在秦矣且秦非能彊於天下之諸侯秦惟能自<lb/>
必而諸侯不能是以天下百變而卒歸於秦諸侯之利<lb/>
固在從横也朝聞陳軫之説而合為從暮聞張儀之計<lb/>
<pb n="KR4h0106_WYG_041-27a"/>
而散為横秦則不然横人之欲為横從人之欲為從皆<lb/>
使其自擇而審處之諸侯相顧而終莫能自必則權之<lb/>
在秦不亦宜乎嚮者寶元慶厯之間河西之役可以見<lb/>
矣其始也不得巳而後戰其終也逆探其意而與之和<lb/>
又從而厚餽之惟恐其一日復戰也如此則賊常欲戰<lb/>
而我常欲和賊非能常戰也特持其欲戰之形以乘吾<lb/>
欲和之勢賊屢用而屢得志是以中國之大而權不在<lb/>
焉欲天下之安則莫若使權在中國欲權之在中國則<lb/>
<pb n="KR4h0106_WYG_041-27b"/>
莫若先發而後罷示之以不憚形之以好戰而後天下<lb/>
之權有所歸矣今夫庸人之論則曰勿為禍始古之英<lb/>
雄之君豈其樂禍而好殺唐太宗既平天下而又嵗嵗<lb/>
出師以從事於突厥葢晚而不倦暴露於千里之外親<lb/>
擊高麗者再焉凡此者皆所以争先而處彊也當時羣<lb/>
臣不能深明其意以為敵本無釁而我則發之夫為國<lb/>
者使人備己則權在我而使己備人則權在人當太宗<lb/>
之時四裔狼顧以備中國故中國之權重茍不先之則<lb/>
<pb n="KR4h0106_WYG_041-28a"/>
彼或以執其權矣而我又鰓鰓焉惡戰而樂罷使敵國<lb/>
知吾之所忌而以是取必於吾如此則雖有天下吾安<lb/>
得而為之唐之衰也惟其厭兵而畏戰一有敗衂則兢<lb/>
兢焉縮首而去之是故奸臣執其權以要天子及至憲<lb/>
宗奮而不顧雖小挫而不為之沮當此之時天下之權<lb/>
在於朝廷伐之則足以為威舍之則足以為恩臣故曰<lb/>
先發而後罷則權在我矣<lb/>
　　䇿斷中<hi>蘇軾</hi>
<pb n="KR4h0106_WYG_041-28b"/>
臣聞用兵有可以逆為數十年之計者有朝不可以謀<lb/>
夕者攻守之方戰鬭之術一日百變猶以為拙若此者<lb/>
朝不可以謀夕者也古之欲謀人之國者必有一定之<lb/>
計勾踐之取呉秦之取諸侯高祖之取項籍皆得其至<lb/>
計而固執之是故有利有不利有進有退百變而不同<lb/>
而其一定之計未始易也勾踐之取呉是驕之而已秦<lb/>
之取諸侯是散其從而已高祖之取項籍是間疎其君<lb/>
臣而已此其至計不可易者雖百年可知也今天下晏<lb/>
<pb n="KR4h0106_WYG_041-29a"/>
然未有用兵之形而臣以為必至於戰則其攻守之方<lb/>
戰鬭之術固未可以豫論而臆斷也然至於用兵之大<lb/>
計所以固執而不變者臣請得以豫言之夫西夏契丹<lb/>
皆為中國之患而西夏之患小契丹之患大此天下之<lb/>
所明知也管仲曰攻堅則瑕者堅攻瑕則堅者瑕故二<lb/>
者皆所以為憂而臣以為兵之所加宜先於西故先論<lb/>
所以制御西戎之大畧今夫鄒與魯戰則天下莫不以<lb/>
為魯勝大小之勢異也然而勢有所激則大者失其所<lb/>
<pb n="KR4h0106_WYG_041-29b"/>
以為大而小者忘其所以為小故有以鄒勝魯者矣夫<lb/>
大有所短小有所長地廣而備多備多而力分小國聚<lb/>
而大國分則彊弱之勢將有所反大國之人譬如千金<lb/>
之子自重而多疑小國之人計窮而無所恃則致死而<lb/>
不顧是以小國常勇而大國常怯恃大而不戒則輕戰<lb/>
而屢敗知小而自畏則深謀而必克此又其理然也夫<lb/>
民之所以守戰至死而不去者以其君臣上下歡欣相<lb/>
得之際也國大則君尊而上下不交將軍貴而吏士不<lb/>
<pb n="KR4h0106_WYG_041-30a"/>
親法令繁而民無所措其手足若夫小國之民截然其<lb/>
若一家也有憂則相恤有急則相赴凡此數者是小國<lb/>
之所長而大國之所短也大國而不用其所長使小國<lb/>
常出於其所短雖百戰而百屈豈足怪哉且夫大國則<lb/>
固有所長矣長於戰而不長於守夫守者出於不足而<lb/>
巳譬之於物大而不用則易以腐敗故凡擊搏進取所<lb/>
以用大也孫武之法十則圍之五則攻之倍則分之敵<lb/>
則能戰之少則能逃之不若則能避之自敵以上者未<lb/>
<pb n="KR4h0106_WYG_041-30b"/>
嘗有不戰也自敵以上而不戰則是以有餘而用不足<lb/>
之計固巳失其所長矣凡大國之所恃吾能分兵而彼<lb/>
不能分吾能數出而彼不能應譬如千金之家日出其<lb/>
財以罔市利而販夫小民終莫能與之競者非智不若<lb/>
其財少也是故販夫小民雖有桀黠之才過人之智而<lb/>
其勢不得不折而入於千金之家何則其所長者不可<lb/>
以與較也西戎之於中國可謂小國矣嚮者惟不用其<lb/>
所長是以聚兵連年而終莫能服今欲用吾之所長則<lb/>
<pb n="KR4h0106_WYG_041-31a"/>
莫若數出數出莫若分兵臣之所謂分兵者非分屯之<lb/>
謂也分其居者與行者而巳今河西之戍卒惟患其多<lb/>
而莫之適用故其便莫若分兵使其十一而行則一嵗<lb/>
可以十出十二而行則一嵗可以五出十一而十出十<lb/>
二而五出則是一人而嵗一出也吾一嵗而一出彼一<lb/>
嵗而十被兵焉則衆寡之不侔勞逸之不敵亦已明矣<lb/>
夫用兵必出於敵人之所不能我大而敵小是故我能<lb/>
分而彼不能此吳之所以肆楚而隋之所以狃陳歟夫<lb/>
<pb n="KR4h0106_WYG_041-31b"/>
御戎之術不可以逆知其詳而其大畧臣未見有過此<lb/>
者也<lb/>
　<lb/>
　<lb/>
　<lb/>
　<lb/>
　<lb/>
　文編巻四十一<lb/>
</p>
<p>
</p>
  </div>
</body>
</text>
</TEI>
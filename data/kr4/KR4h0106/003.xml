<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻三</head> <lb/>
    <p>
<pb n="KR4h0106_WYG_003-1a"/>
欽定四庫全書<lb/>
　文編巻三<lb/>
　　　　　　　　　　　　明　唐順之　編<lb/>
　　虢文公諫不藉千畝<hi>國語</hi>
宣王即位不藉千畝虢文公諫曰不可夫民之大事在<lb/>
農上帝之粢盛於是乎岀民之蕃庶於是乎生事之共<lb/>
給於是乎在和協輯睦於是乎興財用蕃殖於是乎始<lb/>
敦龎純固於是乎成是故稷為大官古者大史順時覛<lb/>
<pb n="KR4h0106_WYG_003-1b"/>
土陽癉憤盈土氣震發農祥晨正日月底于天廟土乃<lb/>
脈發先時九日大史告稷曰自今至於初吉陽氣俱蒸<lb/>
土膏其動弗震弗渝脈其滿𤯝穀乃不殖稷以告王曰<lb/>
史帥陽官以命我司事曰距今九日土其俱動王其祗<lb/>
祓監農不易王乃使司徒咸戒公卿百吏庶民司空除<lb/>
壇于藉命農大夫咸戒農用先時五日瞽告有協風至<lb/>
王即齊宫百官御事各即其齊三日王乃淳濯饗醴及<lb/>
期鬱人薦鬯犧人薦醴王祼鬯饗醴乃行百吏庶民畢<lb/>
<pb n="KR4h0106_WYG_003-2a"/>
從及藉后稷監之膳夫農正陳藉禮大史賛王王敬從<lb/>
之王耕一墢班三之庶人終於千畝其后稷省功大史<lb/>
監之司徒省民大師監之畢宰夫陳饗膳宰監之膳夫<lb/>
贊王王歆大牢班嘗之庶人終食是日也瞽帥音官以<lb/>
省風土廪於藉東南鍾而藏之而時布之于農稷則徧<lb/>
戒百姓紀農協功曰隂陽分布震雷出滯土不備墾辟<lb/>
在司寇乃命其旅曰徇農師一之農正再之后稷三之<lb/>
司空四之司徒五之太保六之太師七之太史八之宗<lb/>
<pb n="KR4h0106_WYG_003-2b"/>
伯九之王則大徇耨穫亦如之民用莫不震動恪共于<lb/>
農修其疆畔日服其鎛不解于時財用不乏民用和同<lb/>
是時也王事唯農是務亡有求利於其官以干農功三<lb/>
時務農而一時講武故征則有威守則有財若是乃能<lb/>
媚於神而和於民矣則享祀時至而布施優裕也今天<lb/>
子欲修先王之緒而棄其大功匱神之祀而困民之財<lb/>
將何以求福用民王弗聽<lb/>
　　仲山父諫立少<hi>國語</hi>
<pb n="KR4h0106_WYG_003-3a"/>
魯武公以括與戲見王王立戲樊仲山父諫曰不可立<lb/>
也不順必犯犯王命必誅故出令不可不順也令之不<lb/>
行政之不立行而不順民將棄上夫下事上少事長所<lb/>
以為順也今天子立諸侯而建其少是教逆也若魯從<lb/>
之而諸侯效之王命將有所壅若不從而誅之是自誅<lb/>
王命也是事也誅亦失不誅亦失天子其圖之王卒立<lb/>
之魯侯歸而卒及魯人殺懿公而立伯御三十二年宣<lb/>
王伐魯立孝公諸侯從是而不睦<lb/>
<pb n="KR4h0106_WYG_003-3b"/>
　　祭公謀父諫征犬戎<hi>國語</hi>
穆王將征犬戎祭公謀父諫曰不可先王耀德不觀兵<lb/>
夫兵戢而時動動則威觀則玩玩則亡震是故周文公<lb/>
之頌曰載戢干戈載櫜弓矢我求懿德肆于時夏允王<lb/>
保之先王之於民也茂正其德而厚其性阜其財求而<lb/>
利其器用明利害之鄉以文修之使務利而避害懷德<lb/>
而畏威故能保世以滋大昔我先世后稷以服事虞夏<lb/>
及夏之衰也棄稷弗務我先王不窋用失其官而自竄<lb/>
<pb n="KR4h0106_WYG_003-4a"/>
於戎翟之間不敢怠業時序其德纂修其緒修其訓典<lb/>
朝夕恪勤守以惇篤奉以忠信奕世載德不沗前人至<lb/>
于武王昭前之光明而加以慈和事神保民莫不欣喜<lb/>
商王帝辛大惡於民庶民弗忍欣戴武王以致戎於商<lb/>
牧是先王非務武也勤恤民隠而除其害也夫先王之<lb/>
制邦内甸服邦外侯服侯衛賓服蠻夷要服戎翟荒服<lb/>
甸服者祭侯服者祀賓服者享要服者貢荒服者王日<lb/>
祭月祀時享嵗貢終王先王之訓也有不祭則修意有<lb/>
<pb n="KR4h0106_WYG_003-4b"/>
不祀則修言有不享則修文有不貢則修名有不王則<lb/>
修德序成而有不至則修刑於是乎有刑不祭伐不祀<lb/>
征不享讓不貢告不王於是乎有刑罰之辟有攻伐之<lb/>
兵有征討之備有威讓之令有文告之辭布令陳辭而<lb/>
又不至則又增修於德無勤民於逺是以近無不聽逺<lb/>
無不服今自大畢伯仕之終也犬戎氏以其職來王天<lb/>
子曰予必以不享征之且觀之兵其無乃廢先王之訓<lb/>
而王幾頓乎吾聞夫犬戎樹惇能帥舊德而守終純固<lb/>
<pb n="KR4h0106_WYG_003-5a"/>
其有以禦我矣王不聽遂征之得四白狼四白鹿以歸<lb/>
自是荒服者不至<lb/>
　　召公諫監謗<hi>國語</hi>
厲王虐國人謗王召公告王曰民不堪命矣王怒得衛<lb/>
巫使監謗者以告則殺之國人莫敢言道路以目王喜<lb/>
告召公曰吾能弭謗矣乃不敢言召公曰是鄣之也防<lb/>
民之口甚於防川川壅而潰傷人必多民亦如之是故<lb/>
為川者決之使導為民者宣之使言故天子聽政使公<lb/>
<pb n="KR4h0106_WYG_003-5b"/>
卿至于列士獻詩瞽獻典史獻書師箴<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>賦矇誦百工<lb/>
諫庶人傳語近臣盡規親戚補察瞽史教誨耆艾修之<lb/>
而後王斟酌焉是以事行而不悖民之有口也猶上之<lb/>
有山川也財用於是乎出猶其有原隰衍沃也衣食於<lb/>
是乎生口之宣言也善敗於是乎興行善而備敗所以<lb/>
阜財用衣食者也夫民慮之於心而宣之於口成而行之<lb/>
胡可壅也若壅其口其與能㡬何王弗聽于是國人莫<lb/>
敢出言三年乃流王於彘<lb/>
<pb n="KR4h0106_WYG_003-6a"/>
　　芮良夫諫專利<hi>國語</hi>
厲王說榮夷公芮良夫曰王室其將卑乎夫榮公好專<lb/>
利而不知大難夫利百物之所生也天地之所載也而<lb/>
或專之其害多矣天地百物皆將取焉胡可專也所怒<lb/>
甚多而不備大難以是教王王能久乎夫王人者將導<lb/>
利而布之上下者也使神人百物亡不得其極猶日怵<lb/>
惕懼怨之來也故頌曰思文后稷克配彼天立我烝民<lb/>
莫匪爾極大雅曰陳錫載周是不布利而懼難乎故能<lb/>
<pb n="KR4h0106_WYG_003-6b"/>
載周以至於今今王學專利其可乎匹夫專利猶謂之<lb/>
盜王而行之其歸鮮矣榮公若用周必敗既榮公為卿<lb/>
士諸侯不享王流於彘<lb/>
　　里革諫夏濫淵<hi>國語</hi>
宣公夏濫於泗淵里革斷其罟而棄之曰古者大寒降<lb/>
土蟄發水虞於是乎講罛罶取名魚登川禽而嘗之寢<lb/>
廟行諸國人助宣氣也鳥獸孕水蟲成獸虞於是乎禁<lb/>
罝羅矠魚鼈以為夏槁助生阜也鳥獸成水蟲孕水虞<lb/>
<pb n="KR4h0106_WYG_003-7a"/>
於是乎禁罝䍡設穽鄂以實廟庖畜功用也且夫山不<lb/>
槎蘖澤不伐夭魚禁鯤鮞獸長麑䴠鳥翼鷇卵蟲舍蚳<lb/>
蝝蕃庶物也古之訓也今魚方别孕不教魚長又行網<lb/>
罟貪無藝也公聞之曰吾過而里革匡我不亦善乎是<lb/>
良罟也為我得法使有司藏之使吾無忘諗師存侍曰<lb/>
蔵罟不如寘里革於側之不忘也<lb/>
　　石碏諫寵州吁<hi>左傳</hi>
衛莊公娶于齊東宫得臣之妹曰莊姜美而無子衛人<lb/>
<pb n="KR4h0106_WYG_003-7b"/>
所為賦碩人也又娶於陳曰厲媯生孝伯早死其娣戴<lb/>
媯生桓公莊姜以為巳子公子州吁嬖人之子也有寵<lb/>
而好兵公弗禁莊姜惡之石碏諫曰臣聞愛子教之以<lb/>
義方弗納於邪驕奢淫泆所自邪也四者之來寵祿過<lb/>
也將立州吁乃定之矣若猶未也階之為禍夫寵而不<lb/>
驕驕而能降降而不憾憾而能眕者鮮矣且夫賤妨貴<lb/>
少陵長逺間親新間舊小加大淫破義所謂六逆也君<lb/>
義臣行父慈子孝兄愛弟敬所謂六順也去順效逆所<lb/>
<pb n="KR4h0106_WYG_003-8a"/>
以速禍也君人者將禍是務去而速之毋乃不可乎弗<lb/>
聽其子厚與州吁遊禁之不可桓公立乃老<lb/>
　　臧僖伯諫觀魚<hi>左傳</hi>
公將如棠觀魚者臧僖伯諫曰凡物不足以講大事其<lb/>
材不足以備器用則君不舉焉君將納民於軌物者也<lb/>
故講事以度軌量謂之軌取材以章物采謂之物不軌<lb/>
不物謂之亂政亂政亟行所以敗也故春蒐夏苗秋獮<lb/>
冬狩皆於農隙以講事也三年而治兵入而振旅歸而<lb/>
<pb n="KR4h0106_WYG_003-8b"/>
飲至以數軍實昭文章明貴賤辨等列順少長習威儀<lb/>
也鳥獸之肉不登於爼皮革齒牙骨角毛羽不登於器<lb/>
則公不射古之制也若夫山林川澤之實器用之資皁<lb/>
𨽻之事官司之守非君所及也公曰吾將畧地焉遂往<lb/>
陳魚而觀之僖伯稱疾不從書曰公矢魚於棠非禮也<lb/>
且言逺地也<lb/>
　　臧哀伯諫納郜鼎<hi>左傳</hi>
宋殤公立十年十一戰民不堪命孔父嘉為司馬督為<lb/>
<pb n="KR4h0106_WYG_003-9a"/>
大宰故因民之不堪命先宣言曰司馬則然巳殺孔父<lb/>
而弑殤公召莊公於鄭而立之以親鄭以郜大鼎賂公<lb/>
齊陳鄭皆有賂故遂相宋公夏四月取郜大鼎于宋戊<lb/>
申納於大廟非禮也臧哀伯諫曰君人者將昭德塞違<lb/>
以照臨百官猶懼或失之故昭令德以示子孫是以清<lb/>
廟茅屋大路越席大羮不致粢食不鑿昭其儉也衮冕<lb/>
黻珽帶裳幅舄衡紞紘綖昭其度也藻率鞞鞛鞶厲游<lb/>
纓昭其數也火龍黼黻昭其文也五色比象昭其物也<lb/>
<pb n="KR4h0106_WYG_003-9b"/>
鍚鸞和鈴昭其聲也三辰旂旗昭其明也夫德儉而有<lb/>
度登降有數文物以紀之聲明以發之以照臨百官百<lb/>
官於是乎戒懼而不敢易紀律今滅德立違而寘其賂<lb/>
器於大廟以明示百官百官象之其又何誅焉國家之<lb/>
敗由官邪也官之失德寵賂章也郜鼎在廟章孰甚焉<lb/>
武王克商遷九鼎於雒邑義士猶或非之而況將昭違<lb/>
亂之賂器於大廟其若之何公不聽周内史聞之曰臧<lb/>
孫達其有後於魯乎君違不忘諫之以德<lb/>
<pb n="KR4h0106_WYG_003-10a"/>
　　宫之竒諫假道<hi>左傳</hi>
晉侯復假道於虞以伐虢宫之奇諫曰虢虞之表也虢<lb/>
亡虞必從之晉不可啟寇不可翫一之謂甚其可再乎<lb/>
諺所謂輔車相依唇亡齒寒者其虞虢之謂也公曰晉<lb/>
吾宗也豈害我哉對曰大伯虞仲大王之昭也大伯不<lb/>
從是以不嗣虢仲虢叔王季之穆也為文王卿士勲在<lb/>
王室藏於盟府將虢是滅何愛於虞且虞能親於桓莊<lb/>
乎其愛之也桓莊之族何辠而以為戮不唯偪乎親以<lb/>
<pb n="KR4h0106_WYG_003-10b"/>
寵偪猶尚害之况以國乎公曰吾享祀豐潔神必據我<lb/>
對曰臣聞之鬼神非人實親惟德是依故周書曰皇天<lb/>
無親惟德是輔又曰黍稷非馨明德惟馨又曰民不易<lb/>
物惟德繄物如是則非德民不和神不享矣神所馮依<lb/>
將在德矣若晉取虞而明德以薦馨香神其吐之乎弗<lb/>
聽許晉使宫之竒以其族行曰虞不臘矣在此行也晉<lb/>
不更舉矣<lb/>
　　富辰諫以狄伐鄭<hi>左傳</hi>
<pb n="KR4h0106_WYG_003-11a"/>
鄭之入滑也滑人聽命師還又即衛鄭公子士洩堵俞<lb/>
彌帥師伐滑王使伯服游孫伯如鄭請滑鄭伯怨惠王<lb/>
之入而不與厲公爵也又怨襄王之與衛滑也故不聽<lb/>
王命而執二子王怒將以狄伐鄭富辰諫曰不可臣聞<lb/>
之太上以德撫民其次親親以相及也昔周公弔二叔<lb/>
之不咸故封建親戚以蕃屏周管蔡郕霍魯衛毛𣆀郜<lb/>
雍曹滕畢原酆郇文之昭也邘晉應韓武之穆也凡蔣<lb/>
邢茅胙祭周公之𦙍也召穆公思周德之不類故糾合<lb/>
<pb n="KR4h0106_WYG_003-11b"/>
宗族於成周而作詩曰常棣之華鄂不韡韡凡今之人<lb/>
莫如兄弟其四章曰兄弟鬩于牆外禦其侮如是則兄<lb/>
弟雖有小忿不廢懿親今天子不忍小忿以棄鄭親其<lb/>
若之何庸勲親親暱近尊賢德之大者也即聾從昧與<lb/>
頑用嚚姦之大者也棄德崇姦禍之大者也鄭有平惠<lb/>
之勲又有厲宣之親棄嬖寵而用三良於諸姬為近四<lb/>
德具矣耳不聽五聲之和為聾目不别五色之章為昧<lb/>
心不則德義之經為頑口不道忠信之言為嚚狄皆則<lb/>
<pb n="KR4h0106_WYG_003-12a"/>
之四姦具矣周之有懿德也猶曰莫如兄弟故封建之<lb/>
其懷柔天下也猶懼有外侮扞禦侮者莫如親親故以<lb/>
親屏周召穆公亦云今周德既衰於是乎又渝周召以<lb/>
從諸姦毋乃不可乎民未忘禍王又興之其若文武何<lb/>
王弗聽使頽叔桃子出狄師夏狄伐鄭取櫟王德狄人<lb/>
將以其女為后富辰諫曰不可臣聞之曰報者倦矣施<lb/>
者未厭狄固貪惏王又啟之女德無極婦怨無終狄必<lb/>
為患王又弗聽<lb/>
<pb n="KR4h0106_WYG_003-12b"/>
　　富辰諫以翟女為后<hi>國語</hi>
王降翟師以伐鄭王德翟人將以其女為后富辰諫曰<lb/>
不可夫婚姻禍福之階也利内則福由之利外則取禍<lb/>
今王外利矣其毋乃階禍乎昔摯疇之國也由大任杞<lb/>
繒由大姒齊許申吕由大姜陳由大姬是皆能内利親<lb/>
親者也昔鄢之亡也由仲任宻須由伯姞鄶由叔妘耼<lb/>
由鄭姬息由陳媯鄧由楚曼羅由季姬廬由荆媯是皆<lb/>
外利離親者也王曰利何如而内何如而外對曰尊貴<lb/>
<pb n="KR4h0106_WYG_003-13a"/>
明賢庸勲長老愛親禮新親舊然則民莫不審固其心<lb/>
力以役上令官不易方而財不匱竭求亡不至動亡不<lb/>
濟百姓兆民夫人奉利而歸諸上是利之内也若七德<lb/>
離判民乃擕貳各以利退上求不暨是其外利也夫翟<lb/>
亡列於王室鄭伯南也王而卑之是不尊貴也翟豺狼<lb/>
之德也鄭未失周典王而蔑之是不明賢也平桓莊惠<lb/>
皆受鄭勞王而棄之是不庸勲也鄭伯捷之齒長矣王<lb/>
而弱之是不長老也翟隗姓也鄭出自宣王王而虐之<lb/>
<pb n="KR4h0106_WYG_003-13b"/>
是不愛親也夫禮新不間舊王以翟女間姜任非禮且<lb/>
棄舊也王一舉而棄七德臣故曰利外矣書有之曰必<lb/>
有忍也若能有濟也王不忍小忿而棄鄭又登叔隗以<lb/>
階翟翟封豕豺狼也不可厭也王弗聽十八年王黜翟<lb/>
后翟人來誅殺譚伯富辰曰昔吾驟諫王王弗從以及<lb/>
此難若我不出王其以我為懟乎乃以其屬死之<lb/>
　　太子晉諫壅川<hi>國語</hi>
靈王二十二年穀洛鬭將毁王宫王欲壅之太子晉諫<lb/>
<pb n="KR4h0106_WYG_003-14a"/>
曰不可晉聞古之長民者不墮山不崇藪不防川不竇<lb/>
澤夫山土之聚也藪物之歸也川氣之導也澤水之鍾<lb/>
也夫天地成而聚於髙歸物於下疏為川谷以導其氣<lb/>
陂塘汚庳以鍾其美是故聚不阤崩而物有所歸氣不<lb/>
沈滯而亦不散越是以民生有財用而死有所葬然則<lb/>
無夭昏札瘥之憂而無饑寒乏匱之患故上下能相固<lb/>
以待不虞古之聖王唯此之慎昔共工棄此道也虞于<lb/>
湛樂淫失其身欲壅防百川墮髙堙庳以害天下皇天<lb/>
<pb n="KR4h0106_WYG_003-14b"/>
弗福庶民弗助禍亂並興共工用滅其在有虞有崇伯<lb/>
鯀播其淫心稱遂共工之過堯用殛之于羽山其後伯<lb/>
禹念前之非度釐改制量象物天地比類百則儀之于<lb/>
民而度之于羣生共之從孫四岳佐之髙髙下下疏川<lb/>
導滯鍾水豐物封崇九山決汨九川陂障九澤豐殖九<lb/>
藪汨越九原宅居九隩合通四海故天無伏隂地無散<lb/>
陽水無沈氣火無災燀神無間行民無淫心時無逆數<lb/>
物無害生帥象禹之功度之于軌儀莫非嘉績克厭帝<lb/>
<pb n="KR4h0106_WYG_003-15a"/>
心皇天嘉之胙以天下賜姓曰姒氏曰有夏謂其能以<lb/>
嘉祉殷富生物也胙四岳國命為侯伯賜姓曰姜氏曰<lb/>
有吕謂其能為禹股肱心膂以養物豐民人也此一王<lb/>
四伯豈繄多寵皆亡王之後唯能釐舉嘉義以有𦙍在<lb/>
下守祀不替其典有夏雖衰杞鄫猶在申吕雖衰齊許<lb/>
猶在唯有嘉功以命姓受祀迄于天下及其失之也必<lb/>
有慆淫之心間之故亡其氏姓踣弊不振絶後無主堙<lb/>
替𨽻圉夫亡者豈繄無寵皆黄炎之後也唯不帥天地<lb/>
<pb n="KR4h0106_WYG_003-15b"/>
之度不順四時之序不度民神之義不儀生物之則以<lb/>
殄滅無𦙍至於今不祀及其得之也必有忠信之心間<lb/>
之度於天地而順於時動和於民神而儀於物則故髙<lb/>
朗令終顯融昭明命姓受氏而附之以令名若啟先王<lb/>
之遺訓省其典圖刑法而觀其廢興者皆可知也其興<lb/>
者必有夏吕之功焉其廢者必有共鯀之敗焉今吾執<lb/>
政毋乃實有所避而滑夫二川之神使至于爭明以妨<lb/>
王宫王而飾之毋乃不可乎<lb/>
<pb n="KR4h0106_WYG_003-16a"/>
　　屠蒯諫晉侯<hi>左傳</hi>
晉荀盈如齊逆女還六月卒于戲陽殯于絳未葬晉侯<lb/>
飲酒樂膳宰屠蒯趨入請佐公使尊許之而遂酌以飲<lb/>
工曰女為君耳將司聰也辰在子卯謂之疾日君徹宴<lb/>
樂學人舍業為疾故也君之卿佐是謂股肱股肱或虧<lb/>
何痛如之女弗聞而樂是不聰也又飲外嬖嬖叔曰女<lb/>
為君目將司明也服以旌禮禮以行事事有其物物有<lb/>
其容今君之容非其物也而女不見是不明也亦自飲<lb/>
<pb n="KR4h0106_WYG_003-16b"/>
也曰味以行氣氣以實志志以定言言以出令臣實司<lb/>
味二御失官而君弗命臣之辠也公説徹酒初公欲廢<lb/>
知氏而立其外嬖為是悛而止秋八月使荀躒佐下軍<lb/>
以說焉<lb/>
　　白公子張諫靈王<hi>國語</hi>
靈王虐白公子張驟諫王患之謂史老曰吾欲己子張<lb/>
之諫若何對曰用之實難巳之易矣若諫君則曰余左<lb/>
執鬼中右執殤宫凡百箴諫吾盡聞之矣寧聞它言白<lb/>
<pb n="KR4h0106_WYG_003-17a"/>
公又諫王如史老之言對曰昔殷武丁能聳其德至於<lb/>
神明以入於河自河徂亳於是乎三年黙以思道卿士<lb/>
患之曰王言以出令也若不言是無所稟令也武丁于<lb/>
是作書曰以台正於四方台恐德不類兹故不言如是<lb/>
而又使以象夢求四方之賢聖得傅說以來升以為公<lb/>
而使朝夕規諫曰若金用女作礪若濟川用女作舟若<lb/>
大旱用女作霖雨啟乃心沃朕心若藥不瞑眩厥疾不<lb/>
瘳若跣不視地厥足用傷若武丁之神明也其聖之叡<lb/>
<pb n="KR4h0106_WYG_003-17b"/>
廣也其知之不疚也猶自謂未乂故三年黙以思道既<lb/>
得道猶不敢專制使以象旁求聖人既得以為輔又恐<lb/>
其荒失遺忘故使朝夕規誨箴諫曰必交修余無余棄<lb/>
也今君或者未及武丁而惡規諫者不亦難乎齊桓晉<lb/>
文皆非嗣也還軫諸侯不敢淫逸心類德音以得有國<lb/>
近臣諫逺臣謗輿人誦以自誥也是以其入也四封不<lb/>
備一同而至於有畿田以屬諸侯至於今為令君桓文<lb/>
皆然君不度憂於二令君而欲自逸也毋乃不可乎周<lb/>
<pb n="KR4h0106_WYG_003-18a"/>
詩有之曰弗躬弗親庶民弗信臣懼民之不信君也故<lb/>
不敢不言不然何急其以言取辠也王病之曰子復語<lb/>
不穀雖不能用吾憗寘之於耳對曰賴君之用也故言<lb/>
不然巴浦之犀犛兕象其可盡乎其又以規為瑱也遂<lb/>
趨而退歸杜門不出七月乃有乾谿之亂靈王死之<lb/>
　　單穆公諫鑄大錢<hi>國語</hi>
景王二十一年將鑄大錢單穆公曰不可古者天災降<lb/>
戾於是乎量資幣權輕重以振捄民民患輕則為之作<lb/>
<pb n="KR4h0106_WYG_003-18b"/>
重幣以行之於是乎有母權子而行民皆得焉若不堪<lb/>
重則多作輕而行之亦不廢重於是乎有子權母而行<lb/>
小大利之今王廢輕而作重民失其資能無匱乎若匱<lb/>
王用將有所乏乏則將厚取於民民不給將有逺志是<lb/>
離民也且夫備有未至而設之有至而後救之是不相<lb/>
入也可先而不備謂之怠可後而先之謂之召災周固<lb/>
羸國也天未厭禍焉而又離民以佐災毋乃不可乎將<lb/>
民之與處而離之將災是備禦而召之則何以經國國<lb/>
<pb n="KR4h0106_WYG_003-19a"/>
無經則何以出令令之不從上之患也故聖王樹德於<lb/>
民以除之夏書有之曰闗石龢鈞王府則有詩亦有之<lb/>
曰瞻彼旱麓榛楛濟濟豈弟君子干祿豈弟夫旱麓之<lb/>
榛楛殖故君子得以易樂干祿焉若夫山林匱竭林麓<lb/>
散亡藪澤肆既民力彫盡田疇荒蕪資用乏匱君子將<lb/>
險哀之不暇而何易樂之有焉且絶民用以實王府猶<lb/>
塞川原而為潢汙也其竭也無日矣若民離而財匱災<lb/>
至而備亡王其若之何吾周官之於災備也其所怠棄<lb/>
<pb n="KR4h0106_WYG_003-19b"/>
者多矣而又奪之資以益其災是去其藏而翳其人也<lb/>
王其圖之玉不聽卒鑄大錢<lb/>
　　晏子諫誅祝史<hi>左傳</hi>
齊侯疥遂痁期而不瘳諸侯之賓問疾者多在梁丘據<lb/>
與裔欵言于公曰吾事鬼神豐於先君有加矣今君疾<lb/>
病為諸侯憂是祝史之罪也諸侯不知其謂我不敬君<lb/>
盍誅於祝固史嚚以辭賓公說告晏子晏子曰日宋之<lb/>
盟屈建問范㑹之德于趙武趙武曰夫子之家事治言<lb/>
<pb n="KR4h0106_WYG_003-20a"/>
於晉國竭情亡私其祝史祭祀陳信不愧其家事亡猜<lb/>
其祝史不祈建以語康王康王曰神人亡怨宜夫子之<lb/>
光輔五君以為諸侯主也公曰據與欵謂寡人能事鬼<lb/>
神故欲誅于祝史子稱是語何故對曰若有德之君外<lb/>
内不廢上下亡怨動亡違事其祝史薦信亡愧心矣是<lb/>
以鬼神用饗國受其福祝史與焉其所以蕃祉老夀者<lb/>
為信君使也其言忠信於鬼神其適遇淫君外内頗邪<lb/>
上下怨疾動作辟違從欲厭私髙臺深池撞鐘舞女斬<lb/>
<pb n="KR4h0106_WYG_003-20b"/>
刈民力輸掠其聚以成其違不恤後人暴虐淫從肆行<lb/>
無度無所還忌不思謗讟不憚鬼神神怒民痛無悛於<lb/>
心其祝史薦信是言罪也其葢失數美是矯誣也進退<lb/>
無辭則虚以求媚是以鬼神不饗其國以禍之祝史與<lb/>
焉所以夭昏孤疾者為暴君使也其言僣嫚於鬼神公<lb/>
曰然則若之何對曰不可為也山林之木衡鹿守之澤<lb/>
之雈蒲舟鮫守之藪之薪蒸虞候守之海之鹽蜃祈望<lb/>
守之縣鄙之人入從其政偪介之闗暴征其私承嗣大<lb/>
<pb n="KR4h0106_WYG_003-21a"/>
夫彊易其賄布常無藝徴斂無度宫室日更淫樂不違<lb/>
内寵之妾肆奪於市外寵之臣僣令于鄙私欲養求不<lb/>
給則應民人苦病夫婦皆詛祝有益也詛亦有損聊攝<lb/>
以東姑尤以西其為人也多矣雖其善祝豈能勝億兆<lb/>
人之詛君若欲誅於祝史修德而後可公說使有司寛<lb/>
政毁闗去禁薄斂己責<lb/>
　　伍員諫吳王許越成<hi>左傳</hi>
吳王夫差敗越于夫椒報檇李也遂入越越子以甲楯<lb/>
<pb n="KR4h0106_WYG_003-21b"/>
五千保於㑹稽使大夫種因吳大宰嚭以行成吳子將<lb/>
許之伍貟曰不可臣聞之樹德莫如滋去疾莫如盡昔<lb/>
有過澆殺斟灌以伐斟鄩滅夏后相后緍方娠逃出自<lb/>
竇歸于有仍生少康焉為仍牧正惎澆能戒之澆使椒<lb/>
求之逃奔有虞為之庖正以除其害虞思于是妻之以<lb/>
二姚而邑諸綸有田一成有衆一旅能布其德而兆其<lb/>
謀以收夏衆撫其官職使女艾諜澆使季杼誘豷遂滅<lb/>
過戈復禹之績祀夏配天不失舊物今吾不如過而越<lb/>
<pb n="KR4h0106_WYG_003-22a"/>
大於少康或將豐之不亦難乎勾踐能親而務施施不<lb/>
失人親不棄勞與我同壤而世為仇讐於是乎克而弗<lb/>
取將又存之違天而長寇讐後雖悔之不可及巳姬之<lb/>
衰也日可俟也介在蠻夷而長寇讐以是求伯必不行<lb/>
矣弗聴退而告人曰越十年生聚而十年教訓二十年<lb/>
之外吳其為沼乎<lb/>
　　子胥諫伐齊<hi>左傳</hi>
吳將伐齊越子率其衆以朝焉王及列士皆有饋賂吳<lb/>
<pb n="KR4h0106_WYG_003-22b"/>
人皆喜唯子胥懼曰是豢吳也夫諫曰越在我心腹之<lb/>
疾也壤地同而有欲於我夫其柔服求濟其欲也不如<lb/>
早從事焉得志於齊猶獲石田也無所用之越不為沼<lb/>
吳其冺矣使醫除疾而曰必遺類焉者未之有也盤庚<lb/>
之誥曰乃有顛越不共則劓殄無遺育無俾易種於兹<lb/>
邑是商所以興也今君易之將以求大不亦難乎弗聽<lb/>
使於齊屬其子於鮑氏為王孫氏反役王聞之使賜之<lb/>
屬鏤以死將死曰樹吾墓檟檟可材也吳其亡乎三年<lb/>
<pb n="KR4h0106_WYG_003-23a"/>
其始弱矣盈必毁天之道也<lb/>
　　信陵君諫魏王<hi>國䇿</hi>
魏王以秦救之故欲親秦而伐韓以求故地無忌謂魏<lb/>
王曰秦與戎狄同俗有虎狼之心貪戾好利無信不識<lb/>
禮義德行茍有利焉不顧親戚兄弟若禽獸耳此天下<lb/>
之所識也非有所施厚積德也故太后母也而以憂死<lb/>
穰侯舅也功莫大焉而竟逐之兩弟無罪而再奪之國<lb/>
此於親戚若此而況於仇讐之國乎今王與秦共伐韓<lb/>
<pb n="KR4h0106_WYG_003-23b"/>
而益近秦患臣甚惑之而王不識則不明羣臣莫以聞<lb/>
則不忠今韓氏以一女子奉一弱主内有大亂外交彊<lb/>
秦魏之兵王以為不亡乎韓亡秦有鄭地與大梁鄰王<lb/>
以為安乎王欲得故地今負彊秦之親王以為利乎秦<lb/>
非無事之國也韓亡之後必將更事更事必就易與利<lb/>
就易與利必不伐楚與趙矣是何也夫越山踰河絶韓<lb/>
上黨而攻彊趙是復得閼與之事秦必不為也若道河<lb/>
内倍鄴朝歌絶漳滏水與趙兵決於邯鄲之郊是知伯<lb/>
<pb n="KR4h0106_WYG_003-24a"/>
之禍也秦又不敢伐楚道涉山谷行三千里而攻冥阨<lb/>
之塞所行甚逺所攻甚難秦又不為也若道河外倍大<lb/>
梁左蔡右召陵與楚兵決於陳郊秦又不敢故曰秦必<lb/>
不伐楚與趙矣又不攻衛與齊矣夫韓亡之後兵出之<lb/>
日非魏無攻巳秦固有懷茅邢丘城垝津以臨河内河<lb/>
内共汲必危有鄭地得垣雍決滎澤水灌大梁大梁必<lb/>
亡王之使者出過而惡安陵氏于秦秦之欲誅之久矣<lb/>
秦葉陽昆陽與舞陽鄰聽使者之惡之隨安陵氏而亡<lb/>
<pb n="KR4h0106_WYG_003-24b"/>
之繞舞陽之北以東臨許南國必危國無害已夫憎韓<lb/>
不愛安陵氏可也夫不患秦之不愛南國非也異日者<lb/>
秦在河西晉國去梁千里有河山以闌之有周韓以間<lb/>
之從林鄉軍以至于今秦七攻魏五入國中邊城盡拔<lb/>
文臺墮垂都焚林木伐麋鹿盡而國繼以圍又長驅梁<lb/>
北東至陶衛之郊北至平監所亡于秦者山南山北河<lb/>
外河内大縣數十名都數百秦乃在河西晉去梁千里<lb/>
而禍若是矣又況於使秦無韓有鄭地無河山而䦨之<lb/>
<pb n="KR4h0106_WYG_003-25a"/>
無周韓以間之去大梁百里禍必由此矣異日者從之<lb/>
不成也楚魏疑而韓不可得也今韓受兵三年秦撓之<lb/>
以講識亡不聽投質於趙請為天下鴈行頓刃楚趙必<lb/>
集兵皆識秦之欲無窮也非盡亡天下之國而臣海内<lb/>
必不休矣是故臣願以從事王王速受楚趙之約趙挾<lb/>
韓之質以存韓而求故地韓必效之此士民不勞而故<lb/>
地得其功多於與秦共伐韓而又與彊秦鄰之禍也夫<lb/>
存韓安魏而利天下此亦王之天時已通韓上黨於共<lb/>
<pb n="KR4h0106_WYG_003-25b"/>
甯使道安成出入賦之是魏重質韓以其上黨也今有<lb/>
其賦足以富國韓必德魏愛魏重魏畏魏韓必不敢反<lb/>
魏是韓則魏之縣也魏得韓以為縣衛大梁河外必安<lb/>
矣今不存韓二周安陵必危楚趙大破衛齊甚畏天下<lb/>
西鄉而馳秦入朝而為臣不久矣<lb/>
　　武安君諫秦昭王言伐趙之不可<hi>國䇿</hi>
昭王既息民繕兵復欲伐趙武安君曰不可王曰前年<lb/>
國虚民饑君不量百姓之力求益軍糧以滅趙今寡人<lb/>
<pb n="KR4h0106_WYG_003-26a"/>
息民以養士蓄積糧實三軍之俸有倍於前而曰不可<lb/>
其説何也武安君曰長平之事秦軍大克趙軍大破秦<lb/>
人歡喜趙人畏懼秦民之死者厚葬傷者厚養勞者相<lb/>
饗飲食餔餽以靡其財趙人之死者不得收傷者不得<lb/>
療涕泣相哀勠力同憂耕田疾作以生其財今王發軍<lb/>
雖倍其前臣料趙國守備亦以十倍矣趙自長平已來<lb/>
君臣憂懼早朝晏罷卑辭重幣四面出嫁結親燕魏連<lb/>
好齊楚積慮并心備秦為務其國内實其交外成當今<lb/>
<pb n="KR4h0106_WYG_003-26b"/>
之時趙未可伐也王曰寡人既以興師矣乃使五校大<lb/>
夫王陵伐趙陵戰失利亡五校王欲使武安君武安君稱<lb/>
疾不行王乃使應侯往見武安君責之曰楚地方五千<lb/>
里持㦸百萬君前率數萬之衆入楚㧞鄢郢焚其廟東<lb/>
至竟陵楚人震恐東徙而不敢西向韓魏相率興兵甚<lb/>
衆君所將之卒不能半之而與戰之於伊闕大破二國<lb/>
之君流血漂鹵斬首二十四萬韓魏以故稱東藩此君<lb/>
之功天下莫不聞今趙卒之死于長平者已十七八其<lb/>
<pb n="KR4h0106_WYG_003-27a"/>
國虚弱是以寡人大發軍人數倍於趙國之衆願使君<lb/>
將必欲滅之矣君常以寡擊衆取勝如神況以强擊弱<lb/>
以衆擊寡乎武安君曰是時楚王恃其國大不恤其政<lb/>
而羣臣相妬以功䛕諂用事良臣斥疎百姓心離城池<lb/>
不修既無良臣又無守備故起所以得引兵深入多倍<lb/>
城邑發梁焚舟以專民心掠於郊野以足軍食當此之<lb/>
時秦中士卒以軍中為家將帥為父母不約而親不謀<lb/>
而信一心同力死不旋踵楚人自戰其地咸頋其家各<lb/>
<pb n="KR4h0106_WYG_003-27b"/>
有散心莫有鬭志是以能有功也伊闕之戰韓孤顧魏<lb/>
不欲先用其衆魏恃韓之銳欲推以為鋒二軍爭便之<lb/>
力不同是以臣得設疑兵以待韓陣專軍并銳觸魏之<lb/>
不意魏軍既敗韓軍自潰乗勝逐北以是之故能立功<lb/>
皆計利形勢自然之理何神之有哉今秦破趙軍於長<lb/>
平不遂以時乗其振懼而滅之畏而釋之使得耕稼以<lb/>
益畜積養孤長幼以益其衆繕治兵甲以益其强增城<lb/>
浚池以益其固主折節以下其臣臣推體以下死士至<lb/>
<pb n="KR4h0106_WYG_003-28a"/>
於平原之屬皆令妻妾補縫於行伍之間臣人一心上<lb/>
下同力猶勾踐困於㑹稽之時也以今伐之趙必固守<lb/>
挑其軍戰必不肻出圍其國都必不可克攻其列城必<lb/>
未可拔掠其郊野必無所得兵出無功諸侯生心外救<lb/>
必至臣見其害未睹其利又病未能行應侯慙而退以<lb/>
言於王王曰微白起吾不能滅趙乎復益發軍更使王<lb/>
齕代王陵伐趙圍邯鄲八九月死傷者衆而弗下趙王<lb/>
出輕鋭以寇其後秦數不利武安君曰不聽臣計今果<lb/>
<pb n="KR4h0106_WYG_003-28b"/>
如何王聞之怒因見武安君强起之曰君雖病强為寡<lb/>
人卧而將之有功寡人之願將加重於君如君不行寡<lb/>
人恨君武安君頓首曰臣知行雖無功得免於罪雖不<lb/>
行無罪不免於誅然惟願大王覽臣愚計釋趙養民以<lb/>
觀諸侯之變撫其恐懼伐其憍慢誅滅無道以令諸侯<lb/>
天下可定何必以趙為先乎此所謂為一臣屈而勝天<lb/>
下也大王若不察臣愚計必欲快心於趙以致臣罪此<lb/>
亦所謂勝一臣而為天下屈者也夫勝一臣之嚴焉孰<lb/>
<pb n="KR4h0106_WYG_003-29a"/>
若勝天下之威大邪臣聞明王愛其國忠臣愛其名破<lb/>
國不可復完死卒不可復生臣寧伏受重誅而死不忍<lb/>
為辱軍之將願大王察之王不答而去<lb/>
　　東方朔諫除上林苑<hi>漢書</hi>
臣聞謙遜静慤天表之應應之以福驕溢靡麗天表之<lb/>
應應之以異今陛下累郎臺恐其不髙也弋獵之處恐<lb/>
其不廣也如天不為變則三輔之地盡可以為苑何必<lb/>
盩厔鄠杜乎奢侈越制天為之變上林雖小臣尚以為<lb/>
<pb n="KR4h0106_WYG_003-29b"/>
大也夫南山天下之阻也南有江淮北有河渭其地從<lb/>
汧隴以東商雒以西厥壤肥饒漢興去三河之地止霸<lb/>
産以西都涇渭之南此所謂天下陸海之地秦之所以<lb/>
虜西戎兼山東者也其山出玉石金銀銅鐵豫章檀柘<lb/>
異類之物不可勝原此百工所取給萬民所仰足也又<lb/>
有秔稻梨栗桑麻竹箭之饒土宜薑芋水多鼃魚貧者<lb/>
得以人給家足無饑寒之憂故酆鎬之間號為土膏其<lb/>
賈畝一金今規以為苑絶陂池水澤之利而取民膏腴<lb/>
<pb n="KR4h0106_WYG_003-30a"/>
之地上乏國家之用下奪農桑之業棄成功就敗事損<lb/>
耗五穀是其不可一也且盛荆棘之林而長養麋鹿廣<lb/>
狐兔之苑大虎狼之虚又壞人冡墓發人室廬令幼弱<lb/>
懷土而思耆老泣涕而悲是其不可二也斥而營之垣<lb/>
而囿之騎馳東西車騖南北又有深溝大渠夫一日之<lb/>
樂不足以危無隄之輿是其不可三也故務苑囿之大<lb/>
不恤農時非所以彊國富人也夫殷作九市之宫而諸<lb/>
侯畔靈王起章華之臺而楚民散秦興阿房之殿而天<lb/>
<pb n="KR4h0106_WYG_003-30b"/>
下亂糞土愚臣忘生觸死逆盛意犯隆指罪萬死不勝<lb/>
大願願陳泰階六符以觀天變不可不省<lb/>
　　淮南王安諫伐閩越<hi>漢書</hi>
陛下臨天下布德施惠緩刑罰薄賦歛哀鰥寡恤孤獨<lb/>
養耆老振匱乏盛德上隆和澤下洽近者親附逺者懷<lb/>
德天下攝然人安其生自以沒身不見兵革今聞有司<lb/>
舉兵將以誅越臣安竊為陛下重之越方外之地劗髪<lb/>
文身之民也不可以冠帶之國法度理也自三代之盛<lb/>
<pb n="KR4h0106_WYG_003-31a"/>
閩越不與受正朔非彊弗能服威弗能制也以為不居<lb/>
之地不牧之民不足以煩中國也故古者封内甸服封<lb/>
外侯服侯衛賓服蠻夷要服戎狄荒服逺近埶異也自<lb/>
漢初定已來七十二年吳越人相攻擊者不可勝數然<lb/>
天子未嘗舉兵而入其地也臣聞越非有城郭邑里也<lb/>
處谿谷之間篁竹之中習於水鬭便於用舟地深昧而<lb/>
多水險中國之人不知其埶阻而入其地雖百不當其<lb/>
一得其地不可郡縣也攻之不可暴取也以地圖察其<lb/>
<pb n="KR4h0106_WYG_003-31b"/>
山川要塞相去不過寸數而間獨數百千里阻險林樷<lb/>
弗能盡著視之若易行之甚難天下賴宗廟之靈方内<lb/>
大寧戴白之老不見兵革民得夫婦相守父子相保陛<lb/>
下之德也越人名為藩臣貢酧之奉不輸大内一卒之<lb/>
用不給上事自相攻擊而陛下發兵救之是反以中國<lb/>
而勞蠻夷也且越人愚戅輕薄負約反覆其不用天子<lb/>
之法度非一日之積也一不奉詔舉兵誅之臣恐後兵<lb/>
革無時得息也間者數年嵗比不登民待賣爵贅子以<lb/>
<pb n="KR4h0106_WYG_003-32a"/>
接衣食賴陛下德澤振捄之得毋轉死溝壑四年不登<lb/>
五年復蝗民生未復今發兵行數千里資衣糧入越地<lb/>
輿轎而隃領拕舟而入水行數百千里夾以深林樷竹<lb/>
水道上下擊石林中多蝮蛇猛獸夏月暑時嘔洩霍亂<lb/>
之病相隨屬也曾未施兵接刃死傷者必衆矣前時南<lb/>
海王反陛下先臣使將軍間忌將兵擊之以其軍降處<lb/>
之上淦後復反㑹天暑多雨樓船卒水居擊櫂未戰而<lb/>
疾死者過半親者涕泣孤子謕號破家散業迎尸千里<lb/>
<pb n="KR4h0106_WYG_003-32b"/>
之外裹骸骨而歸悲哀之氣數年不息長老至今以為<lb/>
記曾未入其地而禍巳至此矣臣聞軍旅之後必有凶<lb/>
年言民之各以其愁苦之氣薄隂陽之和感天地之精<lb/>
而災氣為之生也陛下德配天地明象日月恩至禽獸<lb/>
澤及草木一人有饑寒不終其天年而死者為之悽愴<lb/>
於心今方内無狗吠之警而使陛下甲卒死亡暴露中<lb/>
原霑漬山谷邊境之民為之早閉晏開鼂不及夕臣安<lb/>
竊為陛下重之不習南方地形者多以越為人衆兵彊<lb/>
<pb n="KR4h0106_WYG_003-33a"/>
能難邊城淮南全國之時多為邊吏臣竊聞之與中國<lb/>
異限以髙山人迹所絶車道不通天地所以隔外内也<lb/>
其入中國必下領水領水之山峭峻漂石破舟不可以<lb/>
大船載食糧下也越人欲為變必先田餘于界中積食<lb/>
糧乃入伐材治船邊城守候誠謹越人有入伐材者輒<lb/>
收捕焚其積聚雖百越奈邊城何且越人緜力薄材不<lb/>
能陸戰又亡車騎弓弩之用然而不可入者以保地險<lb/>
而中國之人不能其水土也臣聞越甲卒不下數十萬<lb/>
<pb n="KR4h0106_WYG_003-33b"/>
所以入之五倍乃足輓車奉饟者不在其中南方暑溼<lb/>
近夏癉熱暴露水居蝮蛇蠚生疾癘多作兵未血刃而<lb/>
病死者什二三雖舉越國而虜之不足以償所亡臣聞<lb/>
道路言閩越王弟甲弑而殺之甲以誅死其民未有所<lb/>
屬陛下若欲來内處之中國使重臣臨存施德垂賞以<lb/>
招致之此必擕幼扶老以歸聖德若陛下無所用之則<lb/>
繼其絶世存其亡國建其王侯以為畜越此必委質為<lb/>
藩臣世共貢職陛下以方寸之印丈二之組鎮撫方外<lb/>
<pb n="KR4h0106_WYG_003-34a"/>
不勞一卒不頓一㦸而威德並行今以兵入其地此必<lb/>
震恐以有司為欲屠滅之也必雉兔逃入山林險阻背<lb/>
而去之則復相羣聚留而守之厯嵗經年則士卒罷勌<lb/>
食糧乏絶男子不得耕稼樹種婦人不得紡績織絍丁<lb/>
壯從軍老弱轉餉居者亡食行者亡糧民苦兵事亡逃<lb/>
者必衆隨而誅之不可勝盡盜賊必起臣聞長老言秦<lb/>
之時嘗使尉屠雎擊越又使監祿鑿渠通道越人逃入<lb/>
深山林樷不可得攻留軍屯守空地曠日持久士卒勞<lb/>
<pb n="KR4h0106_WYG_003-34b"/>
倦越出擊之秦兵大破乃發適戍以備之當此之時外<lb/>
内騷動百姓靡敝行者不還往者莫反皆不聊生亡逃<lb/>
相從羣為盜賊於是山東之難始興此老子所謂師之<lb/>
所處荆棘生之者也兵者凶事一方有急四面皆從臣<lb/>
恐變故之生奸邪之作由此始也周易曰髙宗伐鬼方<lb/>
三年而克之鬼方小蠻夷髙宗殷之盛天子也以盛天<lb/>
子伐小蠻夷三年而後克言用兵之不可不重也臣聞<lb/>
天子之兵有征而亡戰言莫敢校也如使越人䝉死徼<lb/>
<pb n="KR4h0106_WYG_003-35a"/>
幸以逆執事之顔行厮輿之卒有一不備而歸者雖得<lb/>
越王之首臣猶竊為大漢羞之陛下以四海為境九州<lb/>
為家八藪為囿江漢為池生民之屬皆為臣妾人徒之<lb/>
衆足以奉千官之共租税之收足以給乗輿之御玩心<lb/>
神明秉執聖道負黼依馮玉几南面而聽斷號令天下<lb/>
四海之内莫不嚮應陛下垂德惠以覆露之使元元之<lb/>
民安生樂業則澤被萬世傳之子孫施之亡窮天下之<lb/>
安猶泰山而四維之也夷狄之地何足以為一日之間<lb/>
<pb n="KR4h0106_WYG_003-35b"/>
而煩汗馬之勞乎詩云王猶允塞徐方既來言王道甚<lb/>
大而逺方懷之也臣聞之農夫勞而君子養焉愚者言<lb/>
而智者擇焉臣安幸得為陛下守藩以身為障蔽人臣<lb/>
之任也邊境有警愛身之死而不畢其愚非忠臣也臣<lb/>
安竊恐將吏之以十萬之師為一使之任也<lb/>
　　劉輔諫立趙皇后<hi>漢書</hi>
臣聞天之所與必先賜以符瑞天之所違必先降以災<lb/>
變此神明之徴應自然之占驗也昔武王周公承順天<lb/>
<pb n="KR4h0106_WYG_003-36a"/>
地以饗魚鳥之瑞然猶君臣秪愳動色相戒況於季世<lb/>
不䝉繼嗣之福屢受威怒之異者乎雖夙夜自責改過<lb/>
易行畏天命念祖業妙選有德之世考卜窈窕之女以<lb/>
承宗廟順神祗心塞天下望子孫之祥猶恐晚暮今乃<lb/>
觸情縱欲傾于卑賤之女欲以毋天下不畏于天不媿<lb/>
於人惑莫大焉里語曰腐木不可以為柱卑人不可以<lb/>
為主天人之所不予必有禍而無福市道皆共知之朝<lb/>
廷莫肯一言臣竊傷心自念得以同姓拔擢尸祿不忠<lb/>
<pb n="KR4h0106_WYG_003-36b"/>
汚辱諫争之官不敢不盡死惟陛下深察<lb/>
　　嚴尤諫伐匈奴<hi>漢書</hi>
臣聞匈奴為害所從來久矣未聞上世有必征之者也<lb/>
後世三家周秦漢征之然皆未有得上䇿者也周得中<lb/>
䇿漢得下䇿秦無䇿焉當周宣王時獫狁内侵至於涇<lb/>
陽命將征之盡境而還其視戎狄之侵譬如蟁蝱之螫<lb/>
敺之而巳故天下稱明是為中䇿漢武帝選將練兵約<lb/>
齎輕糧深入逺戍雖有克獲之功胡輙報之兵連祻結<lb/>
<pb n="KR4h0106_WYG_003-37a"/>
三十餘年中國罷耗匈奴亦創艾而天下稱武是為下<lb/>
䇿秦始皇不忍小恥而輕民力築長城之固延袤萬里<lb/>
轉輸之行起於負海疆境既完中國内竭以喪社稷是<lb/>
為無䇿今天下遭陽九之戹比年饑饉西北邊尤甚發<lb/>
三十萬衆具三百日糧東援海岱南取江淮然後乃備<lb/>
計其道里一年尚未集合兵先至者聚居暴露師老械<lb/>
弊埶不可用此一難也邊既空虚不能奉軍糧内調郡<lb/>
國不相及屬此二難也計一人三百日食用糒十八斛<lb/>
<pb n="KR4h0106_WYG_003-37b"/>
非牛力不能勝牛义當自齎食加二十斛重矣胡地沙<lb/>
鹵多乏水草以往事揆之軍出未滿百日牛必物故且<lb/>
盡餘糧尚多人不能負此三難也胡地秋冬甚寒春夏<lb/>
甚風多齎鬴鍑薪炭重不可勝食糒飲水以厯四時師<lb/>
有疾疫之憂是故前世伐胡不過百日非不欲久埶力<lb/>
不能此四難也輜重自隨則輕銳者少不得疾行虜徐<lb/>
遁逃埶不能及幸而逢虜又累輜重如遇險阻銜尾相<lb/>
隨虜要遮前後危殆不測此五難也大用民力功不可<lb/>
<pb n="KR4h0106_WYG_003-38a"/>
必立臣伏憂之今既發兵宜縱先至者令臣尤等深入<lb/>
霆擊且以創艾胡虜<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0106_WYG_003-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻三<lb/>
</p>
<p>
</p>
  </div>
</body>
</text>
</TEI>
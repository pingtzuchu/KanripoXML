<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編卷三十三</head> <lb/>
    <p>
<pb n="KR4h0106_WYG_033-1a"/>
欽定四庫全書<lb/>
　文編卷三十三<lb/>
　　　　　　　　　　　　明　唐順之　編<lb/>
　　十二諸侯年表<hi>史記</hi>
太史公讀春秋歴譜諜至周厲王未嘗不廢書而歎也<lb/>
曰嗚呼師摯見之矣紂為象箸而箕子唏周道缺詩人<lb/>
本之衽席闗睢作仁義陵遲鹿鳴刺焉及至厲王以惡<lb/>
聞其過公卿懼誅而禍作厲王遂奔子彘亂自京師始<lb/>
<pb n="KR4h0106_WYG_033-1b"/>
而共和行政焉是後或力政彊乘弱興師不請天子然挾<lb/>
王室之義以討伐為㑹盟主政由五伯諸侯恣行滛侈不<lb/>
軌賊臣簒子滋起矣齊晉秦楚其在成周㣲甚封或百里<lb/>
或五十里晉阻三河齊負東海楚介江淮秦因雍州之固<lb/>
四國迭興更為伯主文武所褒大封皆威而服焉是以孔<lb/>
子明王道干七十餘君莫能用故西觀周室論史記舊聞<lb/>
興於魯而次春秋上記隱下至哀之獲麟約其辭文去其<lb/>
煩重以制義法王道備人事浹七十子之徒口受其傳指<lb/>
<pb n="KR4h0106_WYG_033-2a"/>
為有所刺譏褒諱挹損之文辭不可以書見也魯君子左<lb/>
邱明懼弟子人人異端各安其意失其眞故因孔子史記<lb/>
具論其語成左氏春秋鐸椒為楚威王傳為王不能盡觀<lb/>
春秋采取成敗卒四十章為鐸氏㣲趙孝成王時其相虞<lb/>
卿上采春秋下觀近勢亦著八篇為虞氏春秋吕不韋者<lb/>
秦莊襄王相亦上觀尚古删拾春秋集六國時事以為八<lb/>
覽六論十二紀為吕氏春秋及荀卿孟子公孫固韓非之<lb/>
徒各徃徃捃摭春秋之文以著書不可勝紀漢相張蒼歴<lb/>
<pb n="KR4h0106_WYG_033-2b"/>
譜五德上大夫董仲舒推春秋義頗著文焉太史公曰儒<lb/>
者斷其義馳説者騁其辭不務綜其終始人取其年月<lb/>
數家隆於神運譜牒獨記世謚其辭略欲一觀諸要難<lb/>
於是譜十二諸侯自共和訖孔子表見春秋國語學者<lb/>
所譏盛衰大指著于篇為成學治古文者要刪焉<lb/>
　　六國表<hi>史記</hi>
太史公讀秦記至犬戎敗幽王周東徙洛邑秦襄公始<lb/>
封為諸侯作西畤用事上帝僣端見矣禮曰天子祭天<lb/>
<pb n="KR4h0106_WYG_033-3a"/>
地諸侯祭其域内名山大川今秦雜戎翟之俗先暴戾<lb/>
後仁義位在藩臣而臚於郊祀君子懼焉及文公踰隴<lb/>
攘夷狄尊陳寳營岐雍之間而穆脩政東竟至河則與<lb/>
齊桓晉文中國侯伯侔矣是後陪臣執政大夫世禄六<lb/>
卿擅晉權征伐㑹盟威重於諸侯及田常殺簡公而相<lb/>
齊國諸侯晏然弗討海内爭於戰功矣三國終之卒分<lb/>
晉田和亦滅齊而有之六國之盛自此始務在彊兵并<lb/>
敵謀詐用而從衡短長之説起矯稱蠭出誓盟不信雖<lb/>
<pb n="KR4h0106_WYG_033-3b"/>
置質剖符猶不能約束也秦始小國僻逺諸夏賔之比<lb/>
於戎翟至獻公之後常雄諸侯論秦之徳義不如魯衛<lb/>
之暴戾者量秦之兵不如三晉之彊也然卒并天下非<lb/>
必險固便形埶利也蓋若天所助焉或曰東方物所始<lb/>
生西方物之成熟夫作事者必於東南收功實者常於<lb/>
西北禹興於西羌湯起於亳周之王也以豐鎬伐殷秦<lb/>
之帝用雍州興漢之興自蜀漢秦既得意燒天下詩書<lb/>
諸侯史記尤甚為有所刺譏也詩書所以復見者多藏<lb/>
<pb n="KR4h0106_WYG_033-4a"/>
人家而史記獨藏周室以故滅惜哉惜哉獨有秦記又<lb/>
不載日月其文略不具然戰國之權變亦有可頗采者<lb/>
何必上古秦取天下多暴然世異變成功大傳曰法後<lb/>
王何也以其近已而俗變相類議卑而易行也學者牽<lb/>
於所聞見秦在帝位日淺不察其終始因舉而笑之不<lb/>
敢道此與以耳食無異悲夫余於是因秦記踵春秋之<lb/>
後起周元王表六國時事訖二世凡二百七十年著所<lb/>
聞興壞之端後有君子以覽觀焉<lb/>
<pb n="KR4h0106_WYG_033-4b"/>
　　秦楚月表<hi>史記</hi>
太史公讀秦楚之際曰初作難發於陳渉虐戾滅秦自<lb/>
項氏撥亂誅暴平定海内卒踐帝祚成於漢家五年之<lb/>
間號令三嬗自生民以來未始有受命若斯之亟也昔<lb/>
虞夏之興積善累功數十年徳洽百姓攝行政事考之<lb/>
於天然後在位湯武之王乃由契后稷脩仁行義十餘<lb/>
世不期而會孟津八百諸侯猶以為未可其後乃放弑<lb/>
秦起襄公章於文繆獻孝之後稍以蠶食六國百有餘<lb/>
<pb n="KR4h0106_WYG_033-5a"/>
載至始皇乃能并冠帶之倫以徳若彼用力如此蓋一<lb/>
統若斯之難也秦既稱帝患兵革不休以有諸侯也於<lb/>
是無尺土之封墮壊名城銷鋒鏑阻豪傑維萬世之安<lb/>
然王迹之興起於閭巷合從討伐軼於三代鄉秦之禁<lb/>
適足以資賢者為驅除難耳故憤發其所為天下雄安<lb/>
在無土不王此乃傳之所謂大聖乎豈非天哉非大聖<lb/>
孰能當此受命而帝者乎<lb/>
　　漢興以來諸侯年表<hi>史記</hi>
<pb n="KR4h0106_WYG_033-5b"/>
太史公曰殷以前尚矣周封五等公侯伯子男然封伯<lb/>
禽康叔於魯衛地各四百里親親之義褒有徳也太公<lb/>
於齊兼五侯地尊勤勞也武王成康所封數百而同姓<lb/>
五十五地上不過百里下三十里以輔衛王室管蔡康<lb/>
叔曹鄭或過或損厲幽之後王室缺侯伯彊國興焉天<lb/>
子㣲弗能正非徳不純形勢弱也漢興序二等髙祖末<lb/>
年非劉氏而王者若無功上所不置而侯者天下共誅<lb/>
之高祖子弟同姓為王者九國唯獨長沙異姓而功臣<lb/>
<pb n="KR4h0106_WYG_033-6a"/>
侯者百有餘人自雁門太原以東至遼陽為燕代國常<lb/>
山以南太行左轉渡河濟阿甄以東薄海為齊趙國自<lb/>
陳以西南至九疑東帶江淮穀泗薄會稽為梁楚吳淮<lb/>
南長沙國皆外接於胡越而内地北距山以東盡諸侯<lb/>
地大者或五六郡連城數十置百官宫觀僣於天子漢<lb/>
獨有三河東郡潁川南陽自江陵以西至蜀北自雲中<lb/>
至隴西與内史凡十五郡而公主列侯頗食邑其中何<lb/>
者天下初定骨肉同姓少故廣彊庶孽以鎮撫四海用<lb/>
<pb n="KR4h0106_WYG_033-6b"/>
承衛天子也漢定百年之間親屬益疎諸侯或驕奢怵<lb/>
邪臣計謀為滛亂大者叛逆小者不軌于法以危其命<lb/>
殞身亡國天子觀于上古然後加惠使諸侯得推恩分<lb/>
子弟國邑故齊分為七趙分為六梁分為五淮南分為<lb/>
三及天子支庶子為王王子支庶為侯百有餘焉吳楚<lb/>
時前後諸侯或以適削地是以燕代無北邉郡吳淮南<lb/>
長沙無南邉郡齊趙梁楚支郡名山陂海咸納於漢諸<lb/>
侯稍㣲大國不過十餘城小侯不過數十里上足以奉<lb/>
<pb n="KR4h0106_WYG_033-7a"/>
貢職下足以供養祭祀以蕃輔京師而漢郡八九十形<lb/>
錯諸侯間犬牙相臨秉其阸塞地利彊本幹弱枝葉之<lb/>
勢也尊卑明而萬事各得其所矣臣遷謹記高祖以來<lb/>
至太初諸侯譜其下益損之時令後世得覧形勢雖彊<lb/>
要之以仁義為本<lb/>
　　髙祖功臣年表<hi>史記</hi>
古者人臣功有五品以德立宗廟定社稷曰勲以言曰<lb/>
勞用力曰功明其等曰伐積日曰閲封爵之誓曰使黄<lb/>
<pb n="KR4h0106_WYG_033-7b"/>
河如帶泰山如厲國以永寧爰及苗裔始未嘗不欲固<lb/>
其根本而枝葉稍陵夷衰㣲也余讀高祖侯功臣察其<lb/>
首封所以失之者曰異哉所聞書曰協和萬國遷於夏<lb/>
啇或數千歲蓋周封八百幽厲之後見於春秋尚書有<lb/>
唐虞之侯伯歴三代千有餘載自全以蕃衛天子豈非<lb/>
篤于仁義奉上法哉漢興功臣受封者百有餘人天下<lb/>
初定故大城名都散亡戸口可得而數者十二三是以大<lb/>
侯不過萬家小者五六百戸後數世民咸歸鄉里戸益<lb/>
<pb n="KR4h0106_WYG_033-8a"/>
息蕭曹絳灌之屬或至四萬小侯自倍富厚如之子孫<lb/>
驕溢忘其先滛嬖至太初百年之間見侯五餘皆坐法<lb/>
隕命亡國耗矣罔亦少宻焉然皆身無兢兢於當世之禁<lb/>
云居今之世志古之道所以自鏡也未必盡同帝王者<lb/>
各殊禮而異務要以成功為統紀豈可混乎觀所以得<lb/>
尊寵及所以廢辱亦當世得失之林也何必舊聞于是<lb/>
謹其終始表見其文頗有所不盡夲末著其明疑者闕<lb/>
之後有君子欲推而列之得以覽焉<lb/>
<pb n="KR4h0106_WYG_033-8b"/>
　　諸侯王表<hi>漢書</hi>
昔周監於二代三聖制法立爵五等封國八百同姓五<lb/>
十有餘周公康叔建於魯衛各數百里太公於齊亦五<lb/>
侯九伯之地詩載其制曰介人惟藩大師惟垣大邦惟<lb/>
屏大宗惟翰懐徳惟寧宗子惟城毋俾城壊毋獨斯畏<lb/>
所以親親賢賢襃表功徳闗諸盛衰深根固夲為不可<lb/>
㧞者也故盛則周召相其治致刑錯衰則五伯扶其弱<lb/>
與共守自幽平之後日以陵夷至虖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䧢河洛之間分<lb/>
<pb n="KR4h0106_WYG_033-9a"/>
為二周有逃責之臺被竊鈇之言然天下謂之共主彊<lb/>
大弗之敢傾歴載八百餘年數極徳盡既於王赧降為<lb/>
庶人用天年終號位已絶於天下尚猶枝葉相持莫得<lb/>
居其虚位海内無主三十餘年秦據埶勝之地騁狙詐<lb/>
之兵蠶食山東一切取勝因矜其所習自任私知姍笑<lb/>
三代盪滅古法竊自號為皇帝而子弟為匹夫内亡骨<lb/>
肉本根之輔外亡尺土藩翼之衛陳吳奮其白梃劉項<lb/>
隨而斃之故曰周過其歴秦不及期國勢然也漢興之<lb/>
<pb n="KR4h0106_WYG_033-9b"/>
初海内新定同姓寡少懲戒亡秦孤立之敗於是剖裂<lb/>
疆土二等之爵功臣侯者百有餘邑尊王子弟大啓九<lb/>
國自雁門以東盡遼陽為燕代常山以南大行左轉度<lb/>
河濟漸於海為齊趙穀泗以徃奄有龜䝉為梁楚東帶<lb/>
江湖薄㑹稽為荆吳北界淮瀕畧廬衡為淮南波漢之<lb/>
陽亘九嶷為長沙諸侯比境周帀三垂外接胡越天子<lb/>
自有三河東郡潁川南陽自江陵以西至巴蜀北自雲<lb/>
中至隴西與京師内史凡十五郡公主列侯頗邑其中<lb/>
<pb n="KR4h0106_WYG_033-10a"/>
而藩國大者夸州兼郡連城數十宫室百官同制京師<lb/>
可謂矯枉過其正矣雖然髙祖創業日不暇給孝惠享<lb/>
國又淺高后女主攝位而海内晏如亡狂狡之憂卒折<lb/>
諸呂之難成太宗之業者亦頼之於諸侯也然諸侯原<lb/>
夲以大末流濫以致溢小者滛荒越法大者睽孤横逆<lb/>
以害身喪國故文帝采賈生之議分齊趙景帝用鼂錯<lb/>
之計削吳楚武帝施主父之冊下推恩之令使諸侯王<lb/>
得分戸邑以封子弟不行黜陟而藩國自析自此以來<lb/>
<pb n="KR4h0106_WYG_033-10b"/>
齊分為七趙分為六梁分為五淮南分為三皇子始立<lb/>
者大國不過十餘城長沙燕代雖有舊名皆亡南北邉<lb/>
矣景遭七國之難抑損諸侯減黜其官武有衡山淮南<lb/>
之謀作左官之律設附益之法諸侯惟得衣食税租不<lb/>
與政事至於哀平之際皆繼體苖裔親屬疎逺生於帷<lb/>
牆之中不為士民所尊埶與富室亡異而本朝短世國<lb/>
統三絶是故王莽知漢中外殫㣲本末俱弱亡所忌憚<lb/>
生其姦心因母后之權假伊周之稱顓作威福廟堂之<lb/>
<pb n="KR4h0106_WYG_033-11a"/>
上不降階序而運天下詐謀既成遂據南靣之尊分遣<lb/>
五威之吏馳傳天下班行符命漢諸侯王厥角□首奉<lb/>
上璽韍惟恐在後或乃稱美頌徳以求容媚豈不哀哉<lb/>
是以究其終始彊弱之變明監戒焉<lb/>
　　異姓諸侯王表<hi>漢書</hi>
昔詩書述虞夏之際舜禹受禪積徳累功洽於百姓攝<lb/>
位行政考之於天經數十年然後在位殷周之王乃繇<lb/>
禹稷脩仁行義歴十餘世至於湯武然後放殺秦起襄<lb/>
<pb n="KR4h0106_WYG_033-11b"/>
公章文繆獻孝昭嚴稍蠶食六國百有餘載至始皇乃<lb/>
并天下以徳若彼用力如此其囏難也秦既稱帝患周<lb/>
之敗以為起於處士横議諸侯力爭四夷交侵以弱見<lb/>
奪於是削去五等墮城銷刃箝語燒書内鋤雄俊外攘<lb/>
胡越用一威權為萬世安然十餘年間猛敵横發乎不<lb/>
虞適戍彊於五伯閭閻偪於戎狄嚮應㿊於謗議奮臂<lb/>
威於甲兵鄉秦之禁適所以資豪傑而速自斃也是以<lb/>
漢亡尺土之階繇一劍之任五載而成帝業書傳所記<lb/>
<pb n="KR4h0106_WYG_033-12a"/>
未嘗有焉何則古世相革皆承聖王之烈今漢獨收孤<lb/>
秦之弊鐫金石者難為功摧枯朽者易為力其勢然也<lb/>
故據漢受命譜十八王月而列之天下一統廼以年數<lb/>
訖於孝文異姓盡矣<lb/>
　　高惠高后孝文功臣表<hi>漢書</hi>
自古帝王之興曷嘗不建輔弼之臣所與共成天功者<lb/>
乎漢興自秦二世元年之秋楚陳之歲初以沛公總帥<lb/>
雄俊三年然後西滅秦立漢王之號五年東克項羽即<lb/>
<pb n="KR4h0106_WYG_033-12b"/>
皇帝位八載而天下乃平始論功而定封訖十二年侯<lb/>
者百四十有三人時大城名都民人散亡戸口可得而<lb/>
數裁什二三是以大侯不過萬家少者五六百戸封爵<lb/>
之誓曰使黄河如帶泰山若厲國以永存爰及苗裔於<lb/>
是申以丹書之信重以白馬之盟又作十八侯之位次<lb/>
高后二年復詔丞相陳平盡差列侯之功録第下竟藏<lb/>
諸宗廟副在有司始未嘗不欲固根本而枝葉稍落也<lb/>
故逮文景四五世間流民既歸戸口亦息列侯大者至<lb/>
<pb n="KR4h0106_WYG_033-13a"/>
三四萬戸小國自倍富厚如之子孫驕逸忘其先祖之<lb/>
艱難多陷法禁隕命亡國或云子孫訖於孝武後元之<lb/>
年靡有孑遺耗矣罔亦少宻焉故孝宣皇帝愍而錄之<lb/>
乃開廟藏覽舊籍詔令有司求其子孫咸出庸保之中<lb/>
竝受復除或加以金帛用章中興之德降及孝成復加<lb/>
䘏問稍益衰微不絶如綫善乎杜業之納説也曰昔唐<lb/>
以萬國致時雍之政虞夏以之多羣后饗恭已之治湯<lb/>
法三聖殷氏太平周封八百重譯來賀是以内恕之君<lb/>
<pb n="KR4h0106_WYG_033-13b"/>
樂繼絶世隆名之主安立亡國至於不及下車徳念深<lb/>
矣成王察牧野之克顧羣后之勤知其恩結於民心功<lb/>
光於王府也故追述先父之志録遺老之䇿髙其位大<lb/>
其㝢愛敬飭盡命賜備厚大孝之隆於是為至至其没<lb/>
也世主歎其功無民而不思所息之樹且猶不伐况其<lb/>
廟乎是以燕齊之祀與周並傳子繼弟及歴載不墮豈<lb/>
無刑辟繇祖之竭力故支庶頼焉迹漢功臣亦皆割符<lb/>
世爵受山河之誓存以著其號亡以顯其魂賞亦不細<lb/>
<pb n="KR4h0106_WYG_033-14a"/>
矣百餘年間而襲封者盡或絶失姓或乏無主朽骨孤<lb/>
於墓苖裔流於道生為愍𨽻死為轉屍以徃况今甚可<lb/>
悲傷聖朝憐憫詔求其後四方忻忻靡不歸心出入數<lb/>
年而不省察恐議者不思大義設言虚亡則厚徳掩息<lb/>
遴柬布章非所以視化勸後也三人為衆雖難盡繼宜<lb/>
從尤功於是成帝復紹蕭何哀平之世增修曹參周勃<lb/>
之屬得其宜矣以綴續前記䆒其本末并序位次盡於<lb/>
孝文以昭元功之侯籍云<lb/>
<pb n="KR4h0106_WYG_033-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻三十三<lb/>
</p>
<p>
</p>
  </div>
</body>
</text>
</TEI>
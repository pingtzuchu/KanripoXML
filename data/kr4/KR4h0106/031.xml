<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻三十一</head> <lb/>
    <p>
<pb n="KR4h0106_WYG_031-1a"/>
欽定四庫全書<lb/>
　文編巻三十一<lb/>
　　　　　　　　　　　　明　唐順之　編<lb/>
　　管仲<hi>蘇洵</hi>
管仲相威公霸諸侯攘夷狄終其身齊國富彊諸侯不<lb/>
叛管仲死豎刁易牙開方用威公薨於亂五公子爭立<lb/>
其禍蔓延訖簡公齊無寧歲夫功之成非成於成之日<lb/>
葢必有所由起禍之作不作於作之日亦必有所由兆<lb/>
<pb n="KR4h0106_WYG_031-1b"/>
則齊之治也吾不曰管仲而曰鮑叔及其亂也吾不曰<lb/>
豎刁易牙開方而曰管仲何則豎刁易牙開方三子彼<lb/>
固亂人國者顧其用之者威公也夫有舜而後知放四<lb/>
㐫有仲尼而後知去少正卯彼威公何人也顧其使威<lb/>
公得用三子者管仲也仲之疾也公問之相當是時也<lb/>
吾以仲且舉天下之賢者以對而其言乃不過曰豎刁<lb/>
易牙開方三子非人情不可近而巳嗚呼仲以為威公<lb/>
果能不用三子矣乎仲與威公處幾年矣亦知威公之<lb/>
<pb n="KR4h0106_WYG_031-2a"/>
為人矣乎威公聲不絶乎耳色不絶乎目而非三子者<lb/>
則無以遂其欲彼其初之所以不用者徒以有仲焉耳<lb/>
一日無仲則三子者可以彈冠相慶矣仲以為將死之<lb/>
言可以縶威公之手足耶夫齊國不患有三子而患無<lb/>
仲有仲則三子者三匹夫耳不然天下豈少三子之徒<lb/>
哉雖威公幸而聽仲誅此三人而其餘者仲能悉數而<lb/>
去之耶嗚呼仲可謂不知本者矣因威公之問舉天下<lb/>
之賢者以自代則仲雖死而齊國未為無仲也夫何患<lb/>
<pb n="KR4h0106_WYG_031-2b"/>
三子者不言可也五霸莫盛於威文文公之才不過威<lb/>
公其臣又皆不及仲靈公之虐不如孝公之寛厚文公<lb/>
死諸侯不敢叛晉晉襲文公之餘威猶得為諸侯之盟<lb/>
主者百有餘年何者其君雖不肖而尚有老成人焉成<lb/>
公之薨也一亂塗地無惑也彼獨恃一管仲而仲則死<lb/>
矣夫天下未嘗無賢者蓋有有臣而無君者矣威公在<lb/>
焉而曰天下不復有管仲者吾不信也仲之書有記其<lb/>
將死論鮑叔賔胥無之為人且各疏其短是其心以為<lb/>
<pb n="KR4h0106_WYG_031-3a"/>
是數子者皆不足以託國而又逆知其将死則其書誕<lb/>
謾不足信也吾觀史鰍以不能進蘧伯玉而退彌子瑕<lb/>
故有身後之諫蕭何且死舉曹參以自代大臣之用心<lb/>
固宜如此也一國以一人興以一人亡賢者不悲其身<lb/>
之死而憂其國之衰故必復有賢者而後可以死彼管<lb/>
仲者何以死哉<lb/>
　　管仲一<hi>蘇軾</hi>
　　　鄭太子華言於齊威公請去三族而以鄭為内<lb/>
<pb n="KR4h0106_WYG_031-3b"/>
　　　臣公將許之管仲不可公曰諸侯有討於鄭未<lb/>
　　　捷茍有釁從之不亦可乎管仲曰君若綏之以<lb/>
　　　徳加之以訓辭而率諸侯以討鄭鄭將覆亡之<lb/>
　　　不暇豈敢不懼若總其罪人以臨之鄭有辭矣<lb/>
　　　公辭子華鄭伯乃受盟<lb/>
蘇子曰大哉管仲之相威公也辭子華之請而不違曹<lb/>
沬之盟皆盛德之事也齊可以王矣恨其不學道使家<lb/>
有三歸之病而國有六嬖之禍故桓公不王而孔子小<lb/>
<pb n="KR4h0106_WYG_031-4a"/>
之然其予之也亦至矣吾讀春秋以下史而得七人焉<lb/>
皆盛徳之事可以為萬世法又得八人焉皆反是可以<lb/>
為萬世戒故具論之太公之治齊也舉賢而尚功周公<lb/>
曰後世必有篡弑之臣天下誦之齊其知之矣田敬仲<lb/>
之始生也周史筮之其奔齊也齊懿氏卜之皆知其當<lb/>
有齊國也篡弑之疑葢萃於敬仲矣然威公管仲不以<lb/>
是廢之乃欲以為卿非盛徳能如此乎故吾以謂楚成<lb/>
王知晉之必霸而不殺重耳漢髙祖知東南之必亂而<lb/>
<pb n="KR4h0106_WYG_031-4b"/>
不殺吳王濞晉武帝聞齊王攸之言而不殺劉元海苻<lb/>
堅信王猛而不殺慕容垂唐明皇用張九齡而不殺安<lb/>
禄山皆盛徳之事也而世之論者則以為此七人者皆<lb/>
失於不殺以啓亂吾以謂不然七人者皆自有以致敗<lb/>
亡非不殺之過也齊景公不繁刑重賦雖有田氏齊不<lb/>
可取楚成王不用子玉雖有晉文公兵不敗漢景帝不<lb/>
害吳太子不用鼂錯雖有吳王濞無自發晉武帝不立<lb/>
孝惠雖有劉元海不能亂符堅不貪江左雖有慕容垂<lb/>
<pb n="KR4h0106_WYG_031-5a"/>
不能叛明皇不用李林甫楊國忠雖有安禄山亦何能<lb/>
為秦之由余漢之金日磾唐之李光弼渾瑊之流皆蕃<lb/>
種也何負於中國哉而獨殺元海禄山乎且夫自今而<lb/>
言之則元海禄山死有餘罪自當時而言之則不免為<lb/>
殺無罪豈有天子殺無罪而不得罪於天者上失其道<lb/>
塗之人皆敵國也天下豪傑其可勝既乎漢景帝以鞅<lb/>
鞅而殺周亞夫曹操以重名而殺孔融晉武帝以卧龍<lb/>
而殺嵇康晉景帝亦以重名而殺夏侯𤣥宋明帝以族<lb/>
<pb n="KR4h0106_WYG_031-5b"/>
大而殺王彧齊後主以謡言而殺斛律光唐太宗以䜟<lb/>
而殺李君羡武后亦以謡言而殺裴炎世皆以為非也<lb/>
此八人者當時之慮豈非憂國備亂與憂元海禄山者<lb/>
同乎乆矣世之以成敗為是非也故夫嗜殺人者必以<lb/>
鄧侯不殺楚子為口實以鄧之微無故殺大國之君使<lb/>
楚人舉國而仇之其亡不愈速乎吾以謂為天下如養<lb/>
生憂國備亂如服藥養生者不過慎起居飲食節聲色<lb/>
而已節慎在未病之前而服藥在巳病之後今吾憂寒<lb/>
<pb n="KR4h0106_WYG_031-6a"/>
疾而先服烏喙憂熱疾而先服甘遂則病未作而藥殺<lb/>
人矣彼八人者皆未病而服藥者也<lb/>
　　管仲二<hi>蘇軾</hi>
嘗讀周官司馬法得軍旅什伍之數其後讀管夷吾書<lb/>
又得管子所以變周之制蓋王者之兵出於不得巳而<lb/>
非以求勝敵也故其為法要以不可敗而巳至於桓文<lb/>
非决勝無以定霸故其法在必勝繁而曲者所以為不<lb/>
可敗也簡而直者所以為必勝也周之制萬二千五百<lb/>
<pb n="KR4h0106_WYG_031-6b"/>
人而為軍萬之有二千二千之有五百其數竒而不齊<lb/>
惟其竒而不齊是以知其繁且曲也今夫天度三百六<lb/>
十均之十二辰辰得三十者此其正也五日四分之一<lb/>
者此其竒也使天度而無竒則千載之日雖婦人孺子<lb/>
皆可以坐而計惟其竒而不齊是故巧厯有所不能盡<lb/>
也聖人知其然故為之章會綂元以盡其數以極其變<lb/>
司馬法曰五人為伍五伍為兩萬二千五百人而為隊<lb/>
二百五十十取三焉而為竒其餘七以為正四竒四正<lb/>
<pb n="KR4h0106_WYG_031-7a"/>
而八陣生焉夫以萬二千五百人而均之八陣之中宜<lb/>
其有竒而不齊者是以多為之曲折以盡其數以極其<lb/>
變鉤聨蟠踞各有條理故三代之興治其兵農軍賦皆<lb/>
數十百年而後得志於天下自周之亡秦漢陣法不復<lb/>
三代其後諸葛孔明獨識其遺制以為可用以取天下<lb/>
然相持數歲魏人不敢决戰而孔明亦卒無尺寸之功<lb/>
豈八陣者先王所以為不可敗而非以逐利爭勝者耶<lb/>
若夫管仲之制其兵可謂截然而易曉矣三分其國以<lb/>
<pb n="KR4h0106_WYG_031-7b"/>
為三軍五人為軌軌有長十軌為里里有司四里為連<lb/>
連有長十連為鄉鄉有鄉良人五鄉一帥萬人為一軍<lb/>
公将其一髙子國子將其二三軍三萬人如貫繩如畫<lb/>
棊局踈暢洞達雖有智者無所施其巧故其法令簡一<lb/>
而民有餘力以致其死昔者嘗讀左氏春秋以為丘明<lb/>
最好兵法葢三代之制至於列國猶有存者以區區之<lb/>
鄭而魚麗鵝鸛之陣見於其書及至管仲相威公南伐<lb/>
楚北伐孤竹九合諸侯威震天下而其軍壘陣法不少<lb/>
<pb n="KR4h0106_WYG_031-8a"/>
槩見者何哉葢管仲欲以歲月服天下故變古司馬法<lb/>
而為是簡略速勝之兵是以莫得而見其法也其後吳<lb/>
晉爭長於黄池王孫雄教夫差以三萬人壓晉壘而陣<lb/>
百人為行百行為陣陣皆徹行無有隠蔽援桴而鼓之<lb/>
一怯盡應三軍皆譁晉師大駭卒以得志由此觀之不<lb/>
簡而直不可以决勝深為後世不達繁簡之宜以取敗<lb/>
亡而三代什伍之數與管子所以治齊之兵者雖不可<lb/>
盡用而其近於繁而曲者以之固守近於簡而直者以<lb/>
<pb n="KR4h0106_WYG_031-8b"/>
之决戰則庶乎其不可敗而有所必勝矣<lb/>
　　孫武一<hi>蘇軾</hi>
古之言兵者無出於孫子矣利害之相權竒正之相生<lb/>
戰守攻圍之法葢以百數雖欲加之而不知所以加之<lb/>
矣然其所短者智有餘而未知其所以用智此豈非其<lb/>
所大闕歟夫兵無常形而逆為之形勝無常處而多為<lb/>
之地是以其説屢變而不同縱横委曲期於避害而就<lb/>
利雜然舉之而聽用者之自擇也是故不難於用而難<lb/>
<pb n="KR4h0106_WYG_031-9a"/>
於擇擇之為難者何也鋭於西而忘於東見其利而不<lb/>
見其所窮得其一説而不知其又有一説也此豈非用<lb/>
智之難歟夫智本非所以教人智而教人者是君子之<lb/>
急於有功也變詐汨其外而無守於其中則是五尺童<lb/>
子皆欲為之使人勇而不自知貪而不顧以陷於難則<lb/>
有之矣深山大澤有天地之寶無意於寶者得之操舟<lb/>
於河舟之逆順與水之曲折忘於水者見之是故惟天<lb/>
下之至亷為能貪惟天下之至靜為能勇惟天下之至<lb/>
<pb n="KR4h0106_WYG_031-9b"/>
信為能詐何者不役於利也夫不役於利則其見之也<lb/>
明見之也明則其發之也果古之善用兵者見其害而<lb/>
後見其利見其敗而後見其成其心閒而無事是以若<lb/>
此明也不然兵未交而先志於得則將臨事而惑雖有<lb/>
大利尚安得而見之若夫聖人則不然居天下於貪而<lb/>
自居於亷故天下之貪者皆可得而用居天下於勇而<lb/>
自居於静故天下之勇者皆可得而役居天下於詐而<lb/>
自居於信故天下之詐者皆可得而使天下之人欲有<lb/>
<pb n="KR4h0106_WYG_031-10a"/>
功於此而即以此自居則功不可得而成是故君子居<lb/>
晦以御明則明者畢見居陰以御陽則陽者畢赴夫然<lb/>
後孫子之智可得而用也易曰介于石不終日貞吉君<lb/>
子方其未發也介然如石之堅若將終身焉者及其發<lb/>
也不終日而作故曰不役於利則其見之也明見之也<lb/>
明則其發之也果今夫世俗之論則不然曰兵者詭道<lb/>
也非貪無以取非勇無以得非詐無以成廉静而信者<lb/>
無用於兵者也嗟夫世俗之説行則天下紛紛乎如鳥<lb/>
<pb n="KR4h0106_WYG_031-10b"/>
獸之相搏嬰兒之相擊彊者傷弱者廢而天下之亂何<lb/>
從而巳乎<lb/>
　　孫武二<hi>蘇軾</hi>
夫武戰國之將也知為吳慮而巳矣是故以将用之則<lb/>
可以君用之則不可今其書十三篇小至部曲營壘芻<lb/>
糧器械之間而大不過於攻城拔國用間之際葢亦盡<lb/>
於此矣天子之兵天下之勢武未及也其書曰將能而<lb/>
君不御者勝為君而言者有此而巳竊以為天子之兵<lb/>
<pb n="KR4h0106_WYG_031-11a"/>
莫大於御將天下之勢莫大於使天下樂戰而不好戰<lb/>
夫天下之患不在於寇賊亦不在於敵國患在於将帥<lb/>
之不力而以冦賊敵國之勢内邀其君是故将帥多而<lb/>
敵國愈強兵加而寇賊愈堅敵國愈強而寇賊愈堅則<lb/>
将帥之權愈重將帥之權愈重則爵賞不得不加夫如<lb/>
此則是盗賊為君之患而将帥利之敵國為君之讐而<lb/>
將帥幸之舉百倍之勢而立毫芒之功以藉其口而邀<lb/>
利於其上如此而天下不亡者特有所待耳昔唐之亂<lb/>
<pb n="KR4h0106_WYG_031-11b"/>
始於明皇自肅宗復兩京而不能乗勝并力盡取河北<lb/>
之盗徳宗收洺博幾定魏地而不能斬田悦於孤窮之<lb/>
中至於憲宗天下略平矣而其餘孽之存者終不能盡<lb/>
去夫唐之所以屢興而終莫之振者何也將帥之臣養<lb/>
寇以自封也故曰天子之兵莫大於御将御將之術開<lb/>
之以其所利而授之以其所忌如良醫之用藥烏喙蝮<lb/>
蝎皆得自效於前而不敢肆其毒何者授之以其所畏<lb/>
也憲宗將討劉闢以為非髙崇文則莫可用而劉澭者<lb/>
<pb n="KR4h0106_WYG_031-12a"/>
崇文之所忌也故告之曰闢之不克将澭實汝代是以<lb/>
崇文决戰不旋踵擒劉闢此天子御将之法也夫使天<lb/>
下樂戰而不好戰者何也天下不樂戰則不可與從事<lb/>
於危好戰則不可從事於安昔秦人之法使吏士自為<lb/>
戰戰勝而利歸於民所得於敵者即以有之使民之所<lb/>
以養生送死者非殺敵無由取也故其民以好戰并天<lb/>
下而亦以亡夫始皇雖巳墮名城殺豪傑銷鋒鏑而民<lb/>
之好戰之心囂然其未巳也是故不可與休息而至於<lb/>
<pb n="KR4h0106_WYG_031-12b"/>
亡若夫王者之兵要在於使之知愛其上而讐其敵使<lb/>
之知其上之所以驅之於戰者凡皆以為我也是以樂<lb/>
其戰而甘其死至於其戰也務勝敵而不務得財其賞<lb/>
也發公室而行之於廟使其利不在於殺人是故其民<lb/>
不志於好戰夫然後可以作之於安居之中而休之於<lb/>
爭奪之際可與安可與危而不可與亂此天下之勢也<lb/>
　　戰國任俠<hi>蘇軾</hi>
　　　春秋之末至於戰國諸侯卿相皆爭養士自謀<lb/>
<pb n="KR4h0106_WYG_031-13a"/>
　　　夫説客談天雕龍堅白同異之流下至擊劒扛<lb/>
　　　鼎雞鳴狗盜之徒莫不靡衣玉食以館於上者<lb/>
　　　何可勝數越王勾踐有君子六千人魏無忌齊<lb/>
　　　田文趙勝黄歇吕不韋皆有客三千人而田文<lb/>
　　　招致任俠奸人六萬家於薛齊稷下談者亦千<lb/>
　　　人魏文侯燕昭王太子丹皆致客無數下至秦<lb/>
　　　漢之間張耳陳餘號多士賔客厮養皆天下豪<lb/>
　　　傑而田横亦有士五百人其略見於傳記者如<lb/>
<pb n="KR4h0106_WYG_031-13b"/>
　　　此度其餘當倍官吏而半農夫也此皆姦民蠧<lb/>
　　　國者民何以支而國何以堪乎<lb/>
蘇子曰此先王之所不能免也國之有姦也猶鳥獸之<lb/>
有猛鷙昆蟲之有毒螫也區處條理使各安其處則有<lb/>
之矣鋤而盡去之則無是道也吾考之世變知六國之<lb/>
所以乆存而秦之所以速亡者葢出於此不可以不察<lb/>
也夫智勇辯力此四者皆天民之秀傑者也類不能惡<lb/>
衣食以養人皆役人以自養者也故先王分天下之富<lb/>
<pb n="KR4h0106_WYG_031-14a"/>
貴與此四者共之此四者不失職則民靖矣四者雖異<lb/>
先王因俗設法使出于一三代以上出於學戰國至秦<lb/>
出於客漢以後出於郡縣吏魏晉以來出於九品中正<lb/>
隋唐至今出於科舉雖不盡然取其多者論之六國之<lb/>
君虐用其民不減始皇二世然當是時百姓無一人叛<lb/>
者以凡民之秀傑者多以客養之不失職也其力耕以<lb/>
奉上皆椎魯無能為者雖欲怨叛而莫為之先此其所<lb/>
以少安而不即亡也始皇初欲逐客用李斯之言而止<lb/>
<pb n="KR4h0106_WYG_031-14b"/>
既并天下則以客為無用於是任法而不任人謂民可<lb/>
以恃法而治謂吏不必才取能守吾法而已故墮名城<lb/>
殺豪傑民之秀異者散而歸田畆向之食於四公子吕<lb/>
不韋之徒者皆安歸哉不知其能槁項黄馘以老死於<lb/>
布褐乎抑将輟耕太息以俟時也秦之亂雖成於二世<lb/>
然使始皇知畏此四人者有以處之使不失職秦之亡<lb/>
不至若是速也縱百萬虎狼於山林而饑渇之不知其<lb/>
将噬人世以始皇為智吾不信也楚漢之禍生民盡矣<lb/>
<pb n="KR4h0106_WYG_031-15a"/>
豪傑宜無幾而代相陳狶從車千乗蕭曹為政莫之禁<lb/>
也至文景武之世法令至宻然吳濞淮南梁王魏其武<lb/>
安之流皆爭致賔客世主不問也豈懲秦之禍以為爵<lb/>
禄不能盡縻天下士故少寛之使得或出於此也耶若<lb/>
夫先王之政則不然曰君子學道則愛人小人學道則<lb/>
易使也嗚呼此豈秦漢之所及也哉<lb/>
　　樂毅一<hi>蘇軾</hi>
自知其可以王而王者三王也自知其不可以王而霸<lb/>
<pb n="KR4h0106_WYG_031-15b"/>
者五霸也或者之論曰圗王不成其弊猶可以霸嗚呼<lb/>
使齊桓晉文而行湯武之事將求亡之不暇雖欲霸可<lb/>
得乎夫王道者不可以小用也大用則王小用則亡昔<lb/>
者徐偃王宋襄公嘗行仁義矣然終以亡其身䘮其國<lb/>
者何哉其所施者未足以克其所求也故夫有可以得<lb/>
天下之道而無取天下之心乃可與言王矣范蠡留侯<lb/>
雖非湯武之佐然亦可謂剛毅果敢卓然不惑而能有<lb/>
所必為者也觀吳王困於姑蘇之上而求哀請命於勾<lb/>
<pb n="KR4h0106_WYG_031-16a"/>
踐勾踐欲赦之彼范蠡者獨以為不可援桴進兵卒刎<lb/>
其頸項籍之解而東髙帝亦欲罷兵歸國留侯諫曰此<lb/>
天亡也急擊勿失此二人者以為區區之仁義不足以<lb/>
易吾之大計也嗟夫樂毅戰國之雄未知大道而竊嘗<lb/>
聞之則足以亡其身而巳矣論者以為燕惠王不肖用<lb/>
反間以騎刼代将卒走樂生此其所以無成者出於不<lb/>
幸而非用兵之罪然當時使昭王尚在反間不得行樂<lb/>
毅終亦必敗何者燕之并齊非秦楚三晉之利今以百<lb/>
<pb n="KR4h0106_WYG_031-16b"/>
萬之師攻兩城之殘寇而數歲不决師老於外此必有<lb/>
乗其虚者矣諸侯乗之於内齊擊之於外當此時雖太<lb/>
公穰苴不能無敗然樂毅以百倍之衆數歲而不能下<lb/>
兩城者非其智力不足葢欲以仁義服齊之民故不忍<lb/>
急攻而至於此也夫以齊人苦湣王之強暴樂毅茍退<lb/>
而休兵治其政令寛其賦役反其田里安其老幼使齊<lb/>
人無復鬬志則田單者獨誰與戰哉奈何以百萬之師<lb/>
相持而不决此固所以使齊人得徐而為之謀也當戰<lb/>
<pb n="KR4h0106_WYG_031-17a"/>
國時兵彊相吞者豈獨在我以燕齊之衆壓其城而急<lb/>
攻之可滅此而後食其誰曰不可嗚呼欲王則王不王<lb/>
則審所處無使兩失焉而為天下笑也<lb/>
　　商君<hi>蘇軾</hi>
　　　商鞅用於秦變法定令行之十年秦民大悦道<lb/>
　　　不拾遺山無盜賊家給人足民勇於公戰怯於<lb/>
　　　私鬬秦人富彊天子致胙於孝公諸侯畢賀<lb/>
蘇子曰此皆戰國之游士邪説詭論而司馬遷闇於大<lb/>
<pb n="KR4h0106_WYG_031-17b"/>
道取以為史吾嘗以為遷有大罪二其先黄老後六經<lb/>
退處士進奸雄蓋其少小者耳所謂大罪二則論商鞅<lb/>
桑𢎞羊之功也自漢以來學者恥言商鞅桑𢎞羊而世<lb/>
主獨甘心焉皆陽諱其名而隂用其實甚者則名實皆<lb/>
宗之庶幾其成功此則司馬遷之罪也秦固天下之彊<lb/>
國而孝公亦有志之君也修其政刑十年不為聲色畋<lb/>
游之所敗雖微商鞍有不富彊乎秦之所以富彊者孝<lb/>
公務本力穡之效非鞅流血刻骨之功也而秦之所以<lb/>
<pb n="KR4h0106_WYG_031-18a"/>
見疾於民如豺狼毒藥一夫作難而子孫無遺種則鞅<lb/>
實使之至於桑𢎞羊斗筲之才穿窬之智無足言者而<lb/>
遷稱之曰不加賦而上用足天地所生財貨百物止有<lb/>
此數不在民則在官譬如雨澤夏澇則秋旱不加賦而<lb/>
上用足不過設法隂奪民利其害甚於加賦也二子之<lb/>
名在天下者如蛆蠅糞穢也言之則汚口舌書之則汚<lb/>
簡牘二子之術用於世者滅國殘民覆族亡軀者相踵<lb/>
也而世主獨甘心焉何哉樂其言之便已也夫堯舜禹<lb/>
<pb n="KR4h0106_WYG_031-18b"/>
世主之父師也諫臣拂士世主之藥石也恭敬慈儉勤<lb/>
勞憂畏世主之繩約也今使世主日臨父師而親藥石<lb/>
履繩約非其所樂也故為商鞅桑𢎞羊之術者必先鄙<lb/>
堯笑舜而陋禹也曰所謂賢王者專以天下適已而巳<lb/>
此世主之所以人人甘心而不悟也世有食鍾乳烏喙<lb/>
而縱酒色以求長年者葢始於何晏晏少而富貴故服<lb/>
寒食散以濟其欲無足怪者彼其所為足以殺身滅族<lb/>
者日相繼也得死於寒食散豈不幸哉而吾獨何為效<lb/>
<pb n="KR4h0106_WYG_031-19a"/>
之世之服寒食散疽背嘔血者相踵也用商鞅桑𢎞羊<lb/>
之術破國亡宗者皆是也然而終不悟者樂其言之美<lb/>
便而忘其禍之慘烈也<lb/>
　　范增<hi>蘇軾</hi>
　　　漢用陳平計間疎楚君臣項羽疑范增與漢有<lb/>
　　　私稍奪其權增大怒曰天下事大定矣君王自<lb/>
　　　為之願賜骸骨歸卒伍歸未至彭城疽發背死<lb/>
蘇子曰增之去善矣不去羽必殺增獨恨其不蚤耳然<lb/>
<pb n="KR4h0106_WYG_031-19b"/>
則當以何事去增勸羽殺沛公羽不聽終以此失天下<lb/>
當於是去耶曰否增之欲殺沛公人臣之分也羽之不<lb/>
殺猶有君人之度也增曷為以此去哉易曰知幾其神<lb/>
乎詩曰相彼雨雪先集維霰增之去當於羽殺卿子冠<lb/>
軍時也陳渉之得民也以項燕扶蘇項氏之興也以立<lb/>
楚懷王孫心而諸侯叛之也以弑義帝且義帝之立增<lb/>
為謀主矣義帝之存亡豈獨為楚之盛衰亦增之所與<lb/>
同禍福也未有義帝亡而增獨能乆存者也羽之殺卿<lb/>
<pb n="KR4h0106_WYG_031-20a"/>
子冠軍也是弑義帝之兆也其弑義帝則疑增之本也<lb/>
豈必待陳平哉物必先腐也而後蟲生之人必先疑也<lb/>
而後讒入之陳平雖智安能間無疑之主哉吾嘗論義<lb/>
帝天下之賢主也獨遣沛公入關而不遣項羽識卿子<lb/>
冠軍於稠人之中而擢以為上将不賢而能如是乎羽<lb/>
既矯殺卿子冠軍義帝必不能堪非羽弑帝則帝殺羽<lb/>
不待智者而後知也增始勸項梁立義帝諸侯以此服<lb/>
從中道而弑之非增之意也夫豈獨非其意将必力爭<lb/>
<pb n="KR4h0106_WYG_031-20b"/>
而不聽也不用其言而殺其所立羽之疑增必自是始<lb/>
矣方羽殺卿子冠軍增與羽比肩而事義帝君臣之分<lb/>
未定也為增計者力能誅羽則誅之不能則去之豈不<lb/>
毅然大丈夫也哉增年已七十合則留不合則去不以<lb/>
此時明去就之分而欲依羽以成功陋矣雖然增髙帝<lb/>
之所畏也增不去項羽不亡嗚呼增亦人傑也哉<lb/>
　　留侯<hi>蘇軾</hi>
古之所謂豪傑之士者必有過人之節人情有所不能<lb/>
<pb n="KR4h0106_WYG_031-21a"/>
忍者匹夫見辱拔劒而起挺身而鬬此不足為勇也天<lb/>
下有大勇者卒然臨之而不驚無故加之而不怒此其<lb/>
所挾持者甚大而其志甚逺也夫子房授書於圯上之<lb/>
老人其事甚怪然亦安知其非秦之世有隠君子者出<lb/>
而試之觀其所以微見其意者皆聖賢相與警戒之義<lb/>
世不察以為鬼物亦已過矣且其意不在書當韓之亡<lb/>
秦之方盛也以刀鋸鼎鑊待天下之士其平居無罪夷<lb/>
滅者不可勝數雖有賁育無所復施夫持法太急者其<lb/>
<pb n="KR4h0106_WYG_031-21b"/>
鋒不可犯而其勢未可乘子房不忍忿忿之心以匹夫<lb/>
之力而逞於一擊之間當此之時子房之不死者其間<lb/>
不能容髪蓋亦巳危矣千金之子不死於盗賊何者其<lb/>
身之可愛而盗賊之不足以死也子房以蓋世之才不<lb/>
為伊尹太公之謀而特出於荆軻聶政之計以僥倖於<lb/>
不死此圯上之老人所為深惜者也是故倨傲鮮腆而<lb/>
深折之彼其能有所忍也然後可以就大事故曰孺子<lb/>
可教也楚莊王伐鄭鄭伯肉袒牽羊以逆荘王曰其君<lb/>
<pb n="KR4h0106_WYG_031-22a"/>
能下人必能信用其民矣遂捨之勾踐之困於會稽而<lb/>
歸臣妾於吳者三年而不勌且夫有報人之志而不能<lb/>
下人者是匹夫之剛也夫老人者以為子房才有餘而<lb/>
憂其度量之不足故深折其少年剛鋭之氣使之忍小<lb/>
忿而就大謀何則非有平生之素卒然相遇於草野之<lb/>
間而命以僕妾之役油然而不怪者此固秦皇帝之所<lb/>
不能驚而項籍之所不能怒也觀夫髙祖之所以勝而<lb/>
項籍之所以敗者在能忍與不能忍之間而已矣項籍<lb/>
<pb n="KR4h0106_WYG_031-22b"/>
惟不能忍是以百戰百勝而輕用其鋒髙祖恐之養其<lb/>
全鋒而待其弊此子房教之也當淮隂破齊而欲自王<lb/>
髙祖發怒見於詞色由此觀之猶有剛彊不忍之氣非<lb/>
子房其誰全之太史公疑子房以為魁梧竒偉而其狀<lb/>
貌乃如婦人女子不稱其志氣嗚呼此其所以為子房<lb/>
歟<lb/>
　　賈誼<hi>蘇軾</hi>
非才之難所以自用者實難惜乎賈生王者之佐而不<lb/>
<pb n="KR4h0106_WYG_031-23a"/>
能自用其才也夫君子之所取者逺則必有所待所就<lb/>
者大則必有所忍古之賢人皆有可致之才而卒不能<lb/>
行其萬一者未必皆其時君之罪或者其自取也愚觀<lb/>
賈生之論如其所言雖三代何以遠過得君如漢文猶<lb/>
且以不用死然則是天下無堯舜終不可以有所為耶<lb/>
仲尼聖人歴試於天下茍非大無道之國皆欲勉強扶<lb/>
持庶幾一日得行其道將之荆先之以冉有申之以子<lb/>
貢君子之欲得其君如此其勤也孟子去齊三宿而後<lb/>
<pb n="KR4h0106_WYG_031-23b"/>
出晝猶曰王其庶幾召我君子之不忍棄其君如此其<lb/>
厚也公孫丑問曰夫子何為不豫孟子曰方今天下捨<lb/>
我其誰哉而我何為不豫君子之愛其身如此其至也<lb/>
夫如此而不用然後知天下之果不足與有為而可以<lb/>
無憾矣若賈生者非漢文之不用生生之不能用漢文<lb/>
也夫絳侯親握天子璽而授之文帝灌嬰連兵數十萬<lb/>
以决劉吕之雌雄又皆髙帝之舊将此其君臣相屬之<lb/>
分豈特父子骨肉手足哉賈生洛陽之少年欲使其一<lb/>
<pb n="KR4h0106_WYG_031-24a"/>
朝之間盡棄其舊而謀其新亦巳難矣為賈生者上得<lb/>
其君下得其大臣如絳灌之屬優游浸漬而深交之使<lb/>
天子不疑大臣不忌然後舉天下而惟吾之所欲為不<lb/>
過十年可以得志安有立談之間而遽為人痛哭哉觀<lb/>
其過湘為賦以弔屈原悲鬱憤悶趯然有逺舉之志其<lb/>
後卒以自傷哭泣至於夭絶是亦不善處窮者也夫謀<lb/>
之一不見用安知終不復用也不知黙黙以待其變而<lb/>
自殘至此嗚呼賈生志大而量小才有餘而識不足也<lb/>
<pb n="KR4h0106_WYG_031-24b"/>
古之人有髙世之才必有遺俗之累是故非聰明睿哲<lb/>
不惑之主則不能全其用古今稱苻堅得王猛於草茅<lb/>
之中一朝盡斥去其舊臣而與之謀彼其匹夫畧有天<lb/>
下之半以此哉愚深悲賈生之志故備論之亦使人君<lb/>
得如賈誼之臣則知其有狷介之操一不見用則憂傷<lb/>
病沮不能復振而為賈生者亦慎其所發哉<lb/>
　　鼂錯<hi>蘇軾</hi>
天下之患最不可為者名為治平無事而其實有不測<lb/>
<pb n="KR4h0106_WYG_031-25a"/>
之憂坐觀其變而不為之所則恐至於不可救起而強<lb/>
為之則天下狃於治平之安而不吾信惟仁人君子豪<lb/>
傑之士為能出身為天下犯大難以求成大功此固非<lb/>
勉強期月之間而茍以求名者之所能也天下治平無<lb/>
故而發大難之端吾發之吾能收之然後能免難於天<lb/>
下事至而循循焉欲去之使他人任其責則天下之禍<lb/>
必集於我昔者鼂錯盡忠為漢謀弱山東之諸侯諸侯<lb/>
並起以誅錯為名而天子不察以錯為説天下悲錯之<lb/>
<pb n="KR4h0106_WYG_031-25b"/>
以忠而受禍而不知錯之有以取之也古之立大事者<lb/>
不惟有超世之才亦必有堅忍不拔之志昔禹之治水<lb/>
鑿龍門決大河而放之海方其功之未成也蓋亦有潰<lb/>
冐衝突可畏之患惟能前知其當然事至不懼而徐為<lb/>
之所是以得至於成功夫以七國之彊而驟削之其為<lb/>
變豈足怪哉錯不於此時捐其身為天下當大難之衝<lb/>
而制吳楚之命乃為自全之計欲使天子自将而巳居<lb/>
守且夫發七國之難者誰乎已欲求其名安所逃其患<lb/>
<pb n="KR4h0106_WYG_031-26a"/>
以自將之至危與居守之至安已為難首擇其至安而<lb/>
遺天子以其至危此忠臣義士所以憤惋而不平者也<lb/>
當此之時雖無袁盎錯亦未免於禍何者己欲居守而<lb/>
使人主自将以情而言天子固巳難之矣而重違其議<lb/>
是以袁盎之説得行於其間使吳楚反錯以身任其危<lb/>
日夜淬礪東向而待之使不至於累其君則天子将恃<lb/>
之以為無恐雖有百袁盎可得而間哉嗟夫世之君子<lb/>
欲求非常之功則無務為自全之計使錯自将而擊吳<lb/>
<pb n="KR4h0106_WYG_031-26b"/>
楚未必無功惟其欲自固其身而天子不悦奸臣得以<lb/>
乗其隙錯之所以自全者乃其所以自禍歟<lb/>
　　霍光<hi>蘇軾</hi>
古之人惟漢武帝號知人葢其平生所用文武将帥郡<lb/>
國邊鄙之臣左右侍從隂陽律厯博學之士以至錢榖<lb/>
小吏治刑獄使絶域者莫不獲盡其才而各當其處然<lb/>
猶有所試其功效著見天下之所共知而信者至於霍<lb/>
光先無尺寸之功而才氣數術又非有以大過於羣臣<lb/>
<pb n="KR4h0106_WYG_031-27a"/>
而武帝擢之於稠人之中付以天下後世之事而霍光<lb/>
又能忘身一心以輔幼主處於廢立之際其舉措甚閒<lb/>
而不亂此其故何也夫欲有所立於天下擊搏進取以<lb/>
求非常之功者則必有卓然可見之才而後可以有望<lb/>
於其成至於捍社稷託幼子此其難者不在乎才而在<lb/>
乎節不在乎節而在乎氣天下固有能辦其事者矣然<lb/>
才髙而位重則有僥倖之心以一時之功而易萬世之<lb/>
患故曰不在乎才而在乎節古之人有失之者司馬仲<lb/>
<pb n="KR4h0106_WYG_031-27b"/>
達是也天下亦有忠義之士可託以死生之間而不忍<lb/>
負者矣然狷介廉潔不為不義則輕死而無謀能殺其<lb/>
身而不能全其國故曰不在乎節而在乎氣古之人有<lb/>
失之者晉荀息是也夫霍光者才不足而氣節有餘此<lb/>
武帝之所為取也書曰如有一个臣斷斷兮無他技其<lb/>
心休休焉其如有容人之有技若已有之人之彦聖其<lb/>
心好之不啻若自其口出寔能容之以保我子孫黎民<lb/>
嗟夫此霍光之謂與使霍光而有他技則其心安能休<lb/>
<pb n="KR4h0106_WYG_031-28a"/>
休焉容天下之才而樂天下之彦聖不忌不克若自巳<lb/>
出哉才者爭之端也夫惟聖人在上驅天下之人各走<lb/>
其職而爭用其所長茍以人臣之勢而居於廊廟之上<lb/>
以捍衞幼冲之君而以區區之才與天下爭能則奸臣<lb/>
小人有以乗其隙而奪其權矣霍光以匹夫之微而操<lb/>
生殺之柄威蓋人主而貴震於天下其所以歴事三主<lb/>
而終其身天下莫與爭者以其無他技而武帝亦以此<lb/>
取之歟<lb/>
<pb n="KR4h0106_WYG_031-28b"/>
　　諸葛亮<hi>蘇軾</hi>
取之以仁義守之以仁義者周也取之以詐力守之以<lb/>
詐力者秦也以秦之所以取取之以周之所以守守之<lb/>
者漢也仁義詐力雜用以取天下者此孔明之所以失<lb/>
也曹操因衰乗危得逞其奸孔明恥之欲信大義於天<lb/>
下當此時曹公威震四海東據許兖南收荆豫孔明之<lb/>
所恃以勝之者獨以其區區之忠信有以激天下之心<lb/>
耳夫天下廉隅節槩慷慨死義之士固非心服曹氏也<lb/>
<pb n="KR4h0106_WYG_031-29a"/>
特以威劫而彊臣之聞孔明之風宜其千里之外有響<lb/>
應者如此則雖無措足之地而天下固為之用矣且夫<lb/>
殺一不辜而得天下有所不為而後天下忠臣義士樂<lb/>
為之死劉表之喪先主在荆州孔明欲襲殺其孤先主<lb/>
不忍也其後劉璋以好逆之至蜀不數月扼其吭拊其<lb/>
背而奪之國此其與曹操異者幾希矣曹劉之不敵天<lb/>
下之所知也言兵不若曹操之多言地不若曹操之廣<lb/>
言戰不若曹操之能而有以一勝之者區區之忠信也<lb/>
<pb n="KR4h0106_WYG_031-29b"/>
孔明遷劉璋既巳失天下義士之望乃始治兵振旅為<lb/>
仁義之師東嚮長驅而欲天下響應蓋巳難矣曹操既<lb/>
死子丕代立當此之時可以計破也何者操之臨終召<lb/>
丕而屬之植未嘗不以譚尚為戒也而丕與植終於相<lb/>
殘如此此其父子兄弟且為寇讐而况能以得天下英<lb/>
雄之心哉此有可間之勢不過捐數十萬金使其大臣<lb/>
骨肉内自相殘然後舉兵而伐之此髙祖所以滅項籍也<lb/>
孔明既不能全其信義以服天下之心又不能奮其知謀<lb/>
<pb n="KR4h0106_WYG_031-30a"/>
以絶曹氏之手足安在其屢戰而屢却哉故夫敵有可<lb/>
間之勢而不間者湯武行之為大義非湯武行之為失<lb/>
機此仁人君子之大患也吕温以為孔明承桓靈之後<lb/>
不可彊民以思漢欲其播告天下之民且曰曹氏利汝<lb/>
吾事之害汝吾誅之不知蜀之與魏果有以大過之乎<lb/>
茍無以大過之而又决不能事魏則天下安肯以空言<lb/>
竦動哉嗚呼此書生之論可言而不可用也<lb/>
　　賈詡<hi>蘇轍</hi>
<pb n="KR4h0106_WYG_031-30b"/>
曹公入荆州降劉琮欲順江東下以取孫氏賈詡言於<lb/>
公曰公昔破袁氏今收江南威名逺聞兵勢盛矣若因<lb/>
舊楚之饒以饗吏士撫安百姓江東可以不勞衆而定<lb/>
也公不用其計以兵入吳境遂敗於赤壁夫詡之所以<lb/>
説曹公則李左車之所以説淮隂侯使乗破趙之勢傳<lb/>
檄以下燕者也方是時孫氏之據江東已三世矣國險<lb/>
而民附賢才為用諸葛孔明以為可與為援而不可圖<lb/>
而曹公以劉琮待之欲一舉而下之難哉使公誠用詡<lb/>
<pb n="KR4h0106_WYG_031-31a"/>
言端坐荆州使辨士持尺書結好於吳吳知公無并吞<lb/>
之心雖未即降而其不以干戈相向者可必也方是時<lb/>
劉𤣥德方以窮客借兵於吳吳既修好於公其勢必不<lb/>
助劉而𤣥徳固可蹙矣惜乎謀之不善荆州既不能守<lb/>
而孫劉皆奮孰謂曹公之智而不如淮隂侯哉其後公<lb/>
既降張魯下漢中劉曄勸公乗勝取蜀曰劉備人傑也<lb/>
有度而遲得蜀日淺蜀人未附也今舉漢中蜀人震駭<lb/>
因其震而厭之無不克也若少緩之諸葛亮善治國而<lb/>
<pb n="KR4h0106_WYG_031-31b"/>
為相闗侯張飛勇冠三軍而為將蜀人既定馮險守要<lb/>
不可犯也公不從而反天下皆惜曄計之不用夫𤣥徳<lb/>
之賢過於仲謀賈詡欲以文告懷仲謀而曄欲以虛聲<lb/>
下𤣥徳其愚智蓋已遠矣彼曹公不用曄計豈非以詡<lb/>
言為戒也哉春秋之際楚子重伐鄭晉欒武子救之遇<lb/>
於繞角楚師還晉師遂侵蔡楚人以申息之師救蔡晉<lb/>
羣帥皆欲戰智荘子范文子韓獻子謂武子曰吾來救<lb/>
鄭楚師不戰吾遂至於此既遷戮矣戮而不巳又怒楚<lb/>
<pb n="KR4h0106_WYG_031-32a"/>
師戰必不克雖克不令若不能克為辱巳甚不如還也<lb/>
遂全師而歸夫兵乆於外狃於一勝而輕與敵遇我怠<lb/>
彼奮敗常十九古之習於兵者蓋知之矣<lb/>
　　王導<hi>蘇轍</hi>
西晉之士借通達以濟淫欲風俗既敗夷狄乗之遂喪<lb/>
中國相隨渡江而此風不改賢者知厭之矣而不勝其<lb/>
衆俗亂於下政弊於上而莫能正也東晉之不競由此<lb/>
故耳是時王導為相達於為國之體性本寛厚容衆衆<lb/>
<pb n="KR4h0106_WYG_031-32b"/>
人安之然生於衍澄之間不能免習俗之累喜通而疾<lb/>
介能彌縫一時之闕而無百年長乆之計也更二大變<lb/>
幾至亡國元帝之世王敦擁兵上流有無君之心劉隗<lb/>
刁恊剛介狷淺見信於帝專以法繩公卿而深疾王氏<lb/>
恣横敦遂起兵以誅君側為辭兵再犯闕幸而敦死元<lb/>
明既没成帝幼弱庾亮輔政任法以裁物復失人心蘇<lb/>
峻擅兵歴陽多納亡命專用威刑亮知峻必為亂以大<lb/>
司農召之衆人皆知不可而亮不聽遂與祖約連兵内<lb/>
<pb n="KR4h0106_WYG_031-33a"/>
向塗炭京邑此二釁者皆導之所不欲而隗亮不忍以<lb/>
速其變以隗亮為是耶敦峻之禍發不旋踵以導為是<lb/>
耶使人主終身含垢何以為國魯自宣公政在季氏更<lb/>
三世至昭公不能忍將攻之子家羈曰捨民數世求以<lb/>
克事不可必也公不從而出隗亮之敗則昭公之舉也<lb/>
齊景公以貪暴失民田氏以寛惠得衆公問於晏嬰求<lb/>
以救之嬰曰惟禮可以巳之在禮家施不及國民不遷<lb/>
農不侈工賈不變士不濫官不滔大夫不收公利公歎<lb/>
<pb n="KR4h0106_WYG_031-33b"/>
曰善哉吾今而後知禮之可以為國嬰曰禮之可以為<lb/>
國也乆矣與天地並晏子知之而景公不能用田氏遂<lb/>
代吕氏蓋大家世族為患於其國常若心腹之疾必與<lb/>
人命相持為一攻之以毒藥劫之以鍼石病若不去命<lb/>
輙隨盡非良醫賢臣未易處也子産為鄭國小而偪族<lb/>
大多寵子産患之有事伯石賂以其邑子大叔曰國皆<lb/>
其國也奚獨賂焉子産曰無欲實難皆得其欲以從其<lb/>
事而要其成非我有成其在人乎何愛於邑邑將焉往<lb/>
<pb n="KR4h0106_WYG_031-34a"/>
子太叔曰若四國何子産曰非相違也而相從也四國<lb/>
何尤焉鄭書有之曰安定國家必大焉先姑先安大以<lb/>
待其所歸既伯石懼而歸邑卒以予之又使為卿以次<lb/>
已位鄭乃少安及其乆而政成大人之忠儉者從而子<lb/>
之泰侈者因而斃之逐豐巻戮子晳鄭乃大治如導所<lb/>
為知賂伯石以全其始矣未知予忠儉斃泰侈以成其<lb/>
終也以為賢於隗亮則可以論晏子子産則逺矣<lb/>
　　牛李<hi>蘇轍</hi>
<pb n="KR4h0106_WYG_031-34b"/>
唐自憲宗以來士大夫黨附牛李好惡不本於義而從<lb/>
人以喜愠雖一時公卿將相未有傑然自立者也牛黨<lb/>
出於僧孺李黨出於德裕二人雖黨人之首然其實則<lb/>
當世之偉人也葢僧孺以德量髙而德裕以才氣勝德<lb/>
與才不同雖古人鮮能兼之者使二人各任其所長而<lb/>
不為黨則唐末之賢相也僧孺相文宗幽州楊忘誠逐<lb/>
其将李載義帝召問計策僧孺曰是不足為朝廷憂也<lb/>
范陽自安史後不復係國家休戚前日劉聰納土朝廷<lb/>
<pb n="KR4h0106_WYG_031-35a"/>
縻費且百萬終不能得斗粟尺布以實天府俄復失之<lb/>
今志誠猶向載義也第付以節使捍奚契丹彼且自力<lb/>
不足以逆順治也帝曰吾初不計此公言是也因遣使<lb/>
慰撫之及武宗世陳行泰殺史元忠張絳復殺行泰以<lb/>
求帥德裕以為河朔命帥失在太速使奸臣得計遷延<lb/>
乆之擢用張仲武而絳自斃僧孺以無事為安而德裕<lb/>
以制勝為得此固二人之所以異較之德裕則優矣德<lb/>
裕節度劔南西川吐蕃将悉怛謀以維州降維州西南<lb/>
<pb n="KR4h0106_WYG_031-35b"/>
要地也是時方與吐蕃和親僧孺不可曰吐蕃綿地萬<lb/>
里失一維州不害其彊方今議和好而自違之中國禦<lb/>
戎守信為上應變次之彼若來責失信贊普牧馬蔚茹<lb/>
川東襲汧隴不三日至咸陽雖得百維州何益帝從之<lb/>
使德裕反降者吐蕃族誅之徳裕深以為恨雖議者亦<lb/>
不直僧孺然吐蕃自是不為邊患幾終唐世則僧孺之<lb/>
言非為私也帝方用李訓鄭注欲求竒功一日延英謂<lb/>
宰相公等亦有意於太平乎何道致之僧孺曰臣待罪<lb/>
<pb n="KR4h0106_WYG_031-36a"/>
宰相不能康濟天下然太平亦無象今四夷不内侵百<lb/>
姓安生業私室無彊家上不壅蔽下不怨讟雖未及全<lb/>
盛亦足為治矣更求太平非臣所及也退謂諸宰相上<lb/>
責成如此吾可乆處此耶既罷未乆李訓為甘露之事<lb/>
幾至亡國帝初欲以訓為諫官德裕固爭言訓小人咎<lb/>
惡已著决不可用徳裕亦以此罷去二人所趨不同及<lb/>
其臨訓注事所守若出於一人吾以是知其皆偉人也<lb/>
然徳裕代僧孺於淮南訴其乾沒府錢四十萬緡質之<lb/>
<pb n="KR4h0106_WYG_031-36b"/>
非實及在朱崖作窮愁志論周秦行紀言僧孺有僭逆<lb/>
意悻然小丈夫之心老而不衰也始僧孺南遷於循老<lb/>
而獲歸二子蔚藂後皆為名卿徳裕没於朱崖子孫無<lb/>
聞後世深悲其窮豈徳不足而才有餘固天之所不予<lb/>
耶<lb/>
　<lb/>
　<lb/>
　文編巻三十一<lb/>
</p>
<p>
</p>
  </div>
</body>
</text>
</TEI>
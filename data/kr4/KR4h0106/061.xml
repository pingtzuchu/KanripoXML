<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻六十一</head> <lb/>
    <p>
<pb n="KR4h0106_WYG_061-1a"/>
欽定四庫全書<lb/>
　文編巻六十一<lb/>
　　　　　　　　　　　　明　唐順之　編<lb/>
　　集賢院學士劉公墓誌銘<hi>歐陽修</hi>
公諱敞字仲原父姓劉氏世為吉州臨江人自其皇祖<lb/>
以尚書郎有聲太宗時遂為名家其後多聞人至公而<lb/>
益顯公舉慶厯六年進士中甲科以大理評事通判蔡<lb/>
州丁外艱服除召試學士院遷太子中允直集賢院判<lb/>
<pb n="KR4h0106_WYG_061-1b"/>
登聞鼔院吏部南曹尚書考功於是夏英公既薨天子<lb/>
賜諡曰文正公曰此吾職也即上䟽言諡者有司之事<lb/>
也且竦行不應法今百司各得守其職而陛下侵臣官<lb/>
䟽凡三上天子嘉其守為更其諡曰文莊公曰姑可以<lb/>
止矣權判三司開拆司又權度支判官同修起居注至<lb/>
和元年九月召試遷右正言知制誥宦者石全彬以勞<lb/>
遷宫苑使領觀察使意不滿退而愠有言居三日正除<lb/>
觀察使公封還辭頭不草制其命遂止二年八月奉使<lb/>
<pb n="KR4h0106_WYG_061-2a"/>
契丹公素知敵山川道里敵人道自古北口囘曲千餘<lb/>
里至栁河公問曰自松亭趨栁河甚直而近不數日可<lb/>
至中京何不道彼而道此盖敵人常故迂其路欲以國<lb/>
地險逺誇使者且謂莫習其山川不虞公之問也相與<lb/>
驚顧羞媿即吐其實曰誠如公言時順州山中有異獸<lb/>
如馬而食虎豹敵人不識以問公曰此所謂駮也為言<lb/>
其形狀聲音皆是敵人益歎服三年使還以親嫌求知<lb/>
揚州歳餘遷起居舍人徙知鄆州兼京東西路安撫使<lb/>
<pb n="KR4h0106_WYG_061-2b"/>
居數月召還糺察在京刑獄修玉牒知嘉祐四年貢舉<lb/>
稱為得人是歳天子卜以孟冬祫既廷告丞相用故事<lb/>
率文武官加上天子尊號公上書言尊號非古也陛下<lb/>
自寳元之郊止羣臣毋得以請迨今二十年無所加天<lb/>
下皆知甚盛徳奈何一旦受虛名而損實美上曰我意<lb/>
亦謂當如此遂不允羣臣請而禮官前祫請祔郭皇后<lb/>
於廟自孝章以下四后在别廟者請母合食事下議議<lb/>
者紛然公之議曰春秋之義不薨于寢不稱夫人而郭<lb/>
<pb n="KR4h0106_WYG_061-3a"/>
氏以廢薨按景祐之詔許復其號而不許其諡與祔謂<lb/>
宜如詔書又曰禮於祫未毁廟之主皆合食而無帝后<lb/>
之限且祖宗以來用之傳曰祭從先祖宜如故於是皆<lb/>
如公言公既驟屈廷臣之議議者已多反目既而又論<lb/>
吕溱過輕而責重與臺諫異由是言事者亟攻之公知<lb/>
不容于時矣㑹永興闕守因自請行即拜翰林侍讀學<lb/>
士充永興軍路安撫使兼知永興軍府事長安多富人<lb/>
右族豪猾難治猶習故都時態公方發大姓范偉事獄<lb/>
<pb n="KR4h0106_WYG_061-3b"/>
未具而公召由是獄屢變連年吏不能决至其事聞制<lb/>
取以付御史臺乃决而卒如公所發也公為三州皆有<lb/>
善政在揚州奪發運使冐占雷塘田數百頃于民民至<lb/>
今以為徳其治鄆永興皆承旱歉所至必雨雪蝗輙飛<lb/>
去歳用豐稔流亡來歸令行民信盗賊禁止至路不拾<lb/>
遺公於學博自六經百氏古今傳記下至天文地理卜<lb/>
醫數術浮圖老莊之說無所不通其為文章尤敏贍嘗<lb/>
直紫微閣一日追封皇子公主九人公方將下直為之<lb/>
<pb n="KR4h0106_WYG_061-4a"/>
立馬却坐一揮九制數千言文辭典雅各得其體公知<lb/>
制誥七年當以次遷翰林學士者數矣久而不遷及居<lb/>
永興歳餘遂以疾聞八年八月召還判三班院太常寺<lb/>
公在朝廷遇事多所建明如言渭州可棄孟陽河不可<lb/>
開樞宻使狄青宜罷以保全之之類皆其語在士大夫<lb/>
間者若其規切人主直言逆耳至於從容進見開導聰<lb/>
明賢否人物其事不聞于外廷者其補益尤多故雖不<lb/>
合於世而特被人主之知方嘉祐中嫉者衆而攻之<lb/>
<pb n="KR4h0106_WYG_061-4b"/>
急其雖危而得無害者仁宗深察其忠也及侍英宗講讀<lb/>
不専章句解詁而指事據經因以諷諫每見聽納故尤<lb/>
竒其材已而復得驚眩疾告滿百日求便郡上曰如劉<lb/>
某者豈易得也復賜以告上毎宴見諸學士時時問公<lb/>
少間否賜以新橙五十勞其良苦疾少間復求外補上<lb/>
悵然許之出知衛州未行徙汝州治平三年召還以疾<lb/>
不能朝改集賢院學士判南京留司御史臺熙寧元年<lb/>
四月八日卒于官舍享年五十嗚呼以先帝之知公使<lb/>
<pb n="KR4h0106_WYG_061-5a"/>
其不病其所以用之者豈一翰林學士而止哉方公以<lb/>
論事忤於時也又有構為謗語以怒時相者及歸自雍<lb/>
丞相韓公方欲還公學士未及而公病遂止于此豈非<lb/>
其命也夫公累官至給事中階朝散大夫勲上輕車都<lb/>
尉開國彭城爵公邑戸二千一百實食者三百曽祖諱<lb/>
琠贈大理評事祖諱式尚書工部員外郎贈戶部尚書<lb/>
考諱立之尚書主客郎中贈工部尚書公再娶論氏皆<lb/>
侍御史程之女前夫人先公早卒後夫人以公貴累封<lb/>
<pb n="KR4h0106_WYG_061-5b"/>
河南郡君子男四人長定國郊社掌座早卒次奉世大<lb/>
理寺丞次當時大理評事次安上太常寺太祝女三人<lb/>
長適大理評事韓宗直二尚幼公既卒天子推恩録其<lb/>
兩孫望旦一族子安世皆試將作監主簿公為人磊落<lb/>
明白推誠自信不為防慮至其屢見侵害皆置而不較<lb/>
亦不介于胷中居家不問有無喜賙宗族既卒家無餘<lb/>
財與其弟攽友愛尤篤有文集六十巻其為春秋之說<lb/>
曰傳曰權衡曰說例曰文權曰意林合四十一巻又有<lb/>
<pb n="KR4h0106_WYG_061-6a"/>
七經小傳五巻弟子記五巻而七經小傳今盛行於學<lb/>
者二年十月辛酉其弟攽與其子奉世等𦵏公於某<lb/>
所以狀來請銘乃為之銘曰<lb/>
嗚呼維仲原父學彊而博識敏而明坦其無疑一以誠<lb/>
見利如畏義必争觸機履險危不傾畜大不施奪其<lb/>
齡惟其文章粲日星雖欲有毁知莫能維古聖賢皆後<lb/>
亨有如不信考斯銘<lb/>
　　南陽主簿黄君墓誌銘<hi>歐陽修</hi>
<pb n="KR4h0106_WYG_061-6b"/>
予友黄君夢升其先婺州金華人後徙洪州之分寧其<lb/>
曾祖諱某祖諱某父諱某皆不仕黄氏世為江南大族<lb/>
自其祖父以來樂以家貲賑施鄉里多聚書以招延四<lb/>
方之士夢升兄弟皆好學尤以文章意氣自豪予少家<lb/>
隋州夢升從其兄官于隋予時為童子見夢升年十七<lb/>
八眉明秀善飲酒談笑予雖幼已能知夢升為可竒其<lb/>
後八九年與予皆舉進士于京師夢升得丙科初任興<lb/>
國軍永興主簿怏怏不得志以疾觧去久之復調江陵<lb/>
<pb n="KR4h0106_WYG_061-7a"/>
府公安主簿予時謫夷陵令遇之于江陵夢升顔色憔<lb/>
悴初不能識久而握手吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>相勞以酒夜醉起舞歌呼<lb/>
自若予益悲夢升志雖衰而少時意氣尚在也後又二<lb/>
年予徙乾徳令夢升復調南陽主簿又遇之于鄧間嘗<lb/>
問其平生所為文章幾何夢升慨然曰吾已諱之矣窮<lb/>
達有命非世人不知我乃我羞道於世人也求之不肯<lb/>
出遂飲以酒復大醉起舞歌呼因大笑曰獨子知我者<lb/>
也乃肯出其文其博辯雄偉意氣奔放猶若不可禦予<lb/>
<pb n="KR4h0106_WYG_061-7b"/>
又益悲夢升志雖困而其文章獨未衰也是時謝希深<lb/>
守鄧州尤喜稱道天下士予因手書夢升文一通將示<lb/>
希深未及而希深卒予亦去鄧後之守鄧者皆庸人不<lb/>
復知夢升夢升素剛不茍合負其所有常憤憤無所發<lb/>
卒以不得志死於南陽夢升諱注以寳元三年四月某<lb/>
日卒享年四十有二其平生所為文曰破碎集公安集<lb/>
南陽集凡若干巻其娶温氏生四男二女以某年某月<lb/>
某日𦵏于先塋之側其弟渭泣而來告曰吾兄患世之<lb/>
<pb n="KR4h0106_WYG_061-8a"/>
莫知孰可為其銘予素悲夢升者乃為之銘曰<lb/>
予嘗喜讀夢升之文至於哭其兄子庠之辭曰子之文<lb/>
章電激雷震雨雹忽止閴然滅泯未始不諷誦歎息<lb/>
而不已嗟夫夢升曾不及庠不震不驚鬱塞埋藏孰<lb/>
予其有不使其施吾不知夫歸咎徒為夢升而悲<lb/>
　　大理寺丞狄君墓誌銘<hi>歐陽修</hi>
距長沙縣西三十里新陽鄉梅溪村有墓曰狄君之墓<lb/>
者乃予所記穀城孔子廟碑所謂狄君栗者也始君居<lb/>
<pb n="KR4h0106_WYG_061-8b"/>
穀城有善政嘗已見於予文及其亡也其子遵誼泣而<lb/>
請曰願卒其詳而銘之以終先君死生之賜烏虖予哀<lb/>
狄君者其壽止於五十有六其官止於一卿丞葢其生<lb/>
也以不知於世而止於是若其歿而又無傳則後世遂<lb/>
將泯沒而為善者何以勸焉此予之所欲銘也君字仲<lb/>
莊世為長沙人幼孤事母鄉里稱其孝好學自立年四<lb/>
十始用其兄棐䕃補英州真陽主簿冄調安州應城尉<lb/>
能使其縣終君之去無一人為盗薦者稱其材任治民<lb/>
<pb n="KR4h0106_WYG_061-9a"/>
乃遷穀城令漢旁之民惟鄧穀為富縣尚書銓吏常邀<lb/>
厚賂以售貪令故省中私語以一二數之惜為竒貨而<lb/>
二邑之民未嘗得亷吏其豪猾習以賕賄汚令而為自<lb/>
恣至君一切以法繩之奸民大吏不便君之政者往往<lb/>
訴於其上雖按覆率不能奪君所為其州所下文符有<lb/>
不如理必輙封還州吏亦切齒求君過失不可得君益<lb/>
不為之屈其後民有訟田而君誤斷者訴之君坐被劾<lb/>
已而縣籍彊壯為兵有告訟田之民隱丁以規避者君<lb/>
<pb n="KR4h0106_WYG_061-9b"/>
笑曰是嘗訴我者彼寃民能自伸此令之所欲也吾豈<lb/>
挾此而報以罪邪因置之不問縣民繇是知君為愛我<lb/>
是歳西北初用兵州縣既大籍彊壯而訛言相驚云當<lb/>
驅以備邊縣民數萬聚邑中㑹秋大雨霖米踊貴絶粒<lb/>
君發常平粟賑之有司劾君擅發倉廪君即具狀事聞<lb/>
朝廷亦原之又為其民正其稅籍之失而吏得歳免破<lb/>
産之患逾年政大洽乃修孔子廟作禮器與其邑人春<lb/>
秋釋奠而興于學時予為乾徳令嘗至其縣與其民言<lb/>
<pb n="KR4h0106_WYG_061-10a"/>
皆曰吾邑不幸有生而未識亷吏者而長老之民所記<lb/>
纔一人而繼之者今君也問其一人者曰張及也推及<lb/>
之歳至于君葢三十餘年是謂一世矣嗚呼使民更一<lb/>
世而始得一良令吏其可不慎擇乎君其可不惜其歿<lb/>
乎其政之善者可遺而不録乎君用穀城之績遷大理<lb/>
寺丞知新州至則丁母夫人鄭氏憂服除赴京師道病<lb/>
卒于宿州實慶厯五年七月二十四日也曾祖諱崇謙<lb/>
連州桂陽令祖諱文蔚全州清湘令父諱杞不仕君娶<lb/>
<pb n="KR4h0106_WYG_061-10b"/>
滎陽鄭氏生子男二人遵誼遵微皆舉進士女四人長<lb/>
適進士胡純臣其三尚幼其銘曰<lb/>
彊而仕古之道終中壽不為夭善在人宜有後銘于石<lb/>
著不朽<lb/>
　　翰林侍讀學士右諫議大夫贈工部侍郎張公墓<lb/>
　　　誌銘<hi>并序</hi>　<hi>歐陽修</hi>
翰林侍讀學士朝散大夫右諫議大夫上柱國清河縣<lb/>
伯張公諱錫字貺之其先京兆長安人也其祖山甫從<lb/>
<pb n="KR4h0106_WYG_061-11a"/>
唐僖宗入蜀留不返蜀遭王孟再亂絶於中國中國更<lb/>
五代天下為宋而蜀平張氏留蜀葢亦已五世矣始得<lb/>
去為漢陽人又二世而張氏遂以大顯公為人清方敏<lb/>
黙為善不倦而喜自晦歛若不欲人知其遇人怡怡若<lb/>
無所不可及視其發施於事者其義有可畏其守有不<lb/>
可奪其能有不可及既已則若未嘗有所為者少喜讀<lb/>
書至其疾革猶不釋手自經史子集百家之說無不記<lb/>
覽通達而絶口不道於人故其晚始侍讀于中上嘗歎<lb/>
<pb n="KR4h0106_WYG_061-11b"/>
曰自吾得張錫日益有所聞以飛白為博學二字賜之<lb/>
曰錫老矣恨得之晚也公初舉進士中大中祥符元年<lb/>
甲科試秘書省校書郎知南昌縣遷萍鄉令改著作佐<lb/>
郎又知安逺縣徙知新州興學校以教新人新人有進<lb/>
士自公始冄遷太常博士監染院詔選能吏治畿縣公<lb/>
以選知東明前為令者闔門重簾以壅隔廢治公至則<lb/>
闢門去簾告其人曰吾所治者三而已彊恃力富恃貲<lb/>
刑恃贖者吾所先也其人以謂公言簡必信法簡必嚴<lb/>
<pb n="KR4h0106_WYG_061-12a"/>
於是豪勢者屈而善弱者伸縣以大治工部侍郎李及<lb/>
薦公材堪御史上曰李及清慎人未嘗妄有所舉此可<lb/>
信也乃以為監察御史故相丁謂貶崖州至是議徙内<lb/>
地公疏言謂奸邪弄國罪當死無可憐且大臣竄逐本<lb/>
與天下棄之今復内還是違天下意由是止徙道州玉<lb/>
清昭應宫災坐火事劾當死者百餘人公疏言天災可<lb/>
畏不可反以罪人而重天怒願益修徳以塞譴人乃獲<lb/>
免公於御史自監察厯殿中侍御史侍御史知雜事於<lb/>
<pb n="KR4h0106_WYG_061-12b"/>
尚書為員外郎郎中累官至諌議大夫於外為荆湖北<lb/>
路京東河北轉運使江淮兩浙荆湖發運制置使利䕫<lb/>
路安撫使知河中府滑州於三司為鹽鐵判官判旬院<lb/>
厯鹽鐵度支户部副使又嘗權知諌院判三班審官院<lb/>
太常寺國子監於侍從為天章閣待制龍圖閣直學士<lb/>
翰林侍讀學士雖其自晦其所居人皆以為宜其在京<lb/>
東籍淄青齊濮濟鄆六州之人冐耕河壖地收租緡絹<lb/>
歳二十八萬而六州之民争訟遂息其後言利者請稅<lb/>
<pb n="KR4h0106_WYG_061-13a"/>
天下橋渡以佐軍公建言津梁利人而反稅之以為害<lb/>
卒争罷之平居退讓未嘗肯為人先妖賊王則反貝州<lb/>
兵圍久不克而自河以北軍餉調發益急轉運使受命<lb/>
者以疾留不行公自滑州權河北轉運使命至即日馳<lb/>
城下軍需皆如其期其於取舍緩急常如此公居家有<lb/>
常法雖貴顯衣服飲食如少賤時事母至孝與族兄甚<lb/>
相友愛人以為同産公以皇祐元年七月十日遇疾卒<lb/>
于京師享年六十有八上聞震悼以白金三百兩賜其<lb/>
<pb n="KR4h0106_WYG_061-13b"/>
家特贈工部侍郎曾祖諱惟序不仕祖諱文翼復州録<lb/>
事參軍贈太子中舍父諱龜從贈右諫議大夫母南陽<lb/>
郡太君鄧氏自皇祖中舍君家于漢陽遂𦵏之至公始<lb/>
𦵏汝州之襄城某鄉某原實五年閏七月十七日也公<lb/>
初娶程氏再娶孫氏封樂安郡君先公五十日而卒公<lb/>
子五人曰子駿子充子雲子諒子真子真子充皆早喪<lb/>
於公之𦵏也子駿子雲皆為大理評事子諒大理寺丞<lb/>
有孫十人女三人長適虞部員外郎杜樞次早卒㓜適<lb/>
<pb n="KR4h0106_WYG_061-14a"/>
大理寺丞王縡銘曰<lb/>
自足乎其中不求乎其外斯惟公之善晦仁能勇於必<lb/>
為善有應而無逺故公晦其終顯難於自進以晚見嗟<lb/>
而壽胡不俾其遐嗚呼其奈何<lb/>
　　尚書刑部郎中充天章閣待制兼侍讀贈右諫議<lb/>
　　　大夫孫公墓誌銘<hi>歐陽修</hi>
公諱甫字之翰許州陽翟人也初舉進士天聖五年得<lb/>
同學䆒出身為蔡州汝陽縣主簿八年冄舉進士及第<lb/>
<pb n="KR4h0106_WYG_061-14b"/>
為華州觀察推官轉運使李紘薦其材遷大理寺丞知<lb/>
絳州翼城縣故丞相杜祁公與紘皆以清節自高尤難<lb/>
於取士聞公紘所薦也數招致之一見大喜已而祁公<lb/>
自御史中丞拜樞密直學士知永興軍辟公司録凡事<lb/>
之繁猥者一以委之公歎曰待我以此可以去矣祁公<lb/>
為謝顧事非他吏不能者不敢煩公公乃從容為陳當<lb/>
世之務所以緩急先後施設之宜又多薦士之賢而在<lb/>
下者於是祁公自以為得益友歳滿知彭州永昌縣監<lb/>
<pb n="KR4h0106_WYG_061-15a"/>
益州交子務再遷太常博士祁公為樞密副使薦于朝<lb/>
得秘閣校理是時諸將兵討靈夏久無功天下騷動盗<lb/>
賊數入州縣殺吏卒吏多失軄而民弊矣天子方銳意<lb/>
更用二三大臣乃極選一時知名士増置諌員使補闕<lb/>
失公以右正言居諫院上好納諫諍未嘗罪言者而至<lb/>
言宫禁事它人猶須委曲開諷而公獨曰所謂后者正<lb/>
嫡也其餘皆猶婢爾貴賤有等用物不宜過僣自古寵<lb/>
女色初不制而後不能制者其禍不可悔上曰用物在<lb/>
<pb n="KR4h0106_WYG_061-15b"/>
有司吾恨不知爾公曰世謂諫臣耳目官所以達不知<lb/>
也若所謂前世女禍者載在書史陛下可自知也上深<lb/>
嘉納之保州兵變前有告者大臣不時發之公因力言<lb/>
樞宻使副當得罪使乃杜祁公也邊將劉滬城水洛于<lb/>
渭州部署尹洙以滬違節度將誅之大臣稍主洙議公<lb/>
以謂水洛通秦渭於國家利滬不可罪由是罷洙而釋<lb/>
滬洙公平生所善者也公在諌院所言補益尤多是三<lb/>
者其一人所難言其二人所難處者其後言宰相以某<lb/>
<pb n="KR4h0106_WYG_061-16a"/>
事當去者上亟為罷之因以陳執中為參知政事公又<lb/>
言執中不可用由是上難之公遂求觧軄於是小人不<lb/>
便大臣執政而朋黨之論起二三公相繼去位公亦在<lb/>
論中而辨諍愈切不自疑由是罷諫軄以右司諫知鄧<lb/>
州徙知安州厯江南兩浙轉運使再遷兵部員外郎改<lb/>
直史館知陜府又徙晉州河東轉運使公素羸性淡然<lb/>
寡所好欲恂恂似不能言而内勁果遇事精明議者謂<lb/>
公道徳文學宜在朝廷備顧問而錢穀刀筆非其職然<lb/>
<pb n="KR4h0106_WYG_061-16b"/>
公處之益辦至臨疑獄滯訟常立得其情大賊張海郭<lb/>
貌山攻劫商鄧新破南陽順陽公安輯有方常曰教民<lb/>
知戰古法也乃親閱縣弓手教之撃射坐作皆為精兵<lb/>
盗賊為息陜當東西衝吏苦厨傳而前為守者顧毁譽<lb/>
不能有所損至公痛裁節之過客畏其清初無所望而<lb/>
亦莫之毁也陜人賴以紓後遂以為法其為轉運使所<lb/>
至州縣視其職事修廢察其民樂否以此升黜官吏而<lb/>
不納毁譽遇下雖嚴而不害其在兩浙范文正公守杭<lb/>
<pb n="KR4h0106_WYG_061-17a"/>
州以大臣或便宜行事公曰范公貴臣也吾屈於此則<lb/>
不得伸於彼矣由是一切繩以法而常以監司自處范<lb/>
公遇公無倦色及退而不能無恨公遇范公不少下然<lb/>
退而未嘗不稱其賢也自河東召為度支副使勤其職<lb/>
不以為勞已而得疾嘉祐元年遷刑部郎中天章閣待<lb/>
制河北都轉運使不行疾少間乃留侍讀公博學彊記<lb/>
尤喜言唐事能詳其君臣行事本末以推見當時治亂<lb/>
每為人說如其身履其間而聽者曉然如目見故學者<lb/>
<pb n="KR4h0106_WYG_061-17b"/>
以謂終歳讀史不如一日聞公論也所著唐史記七十<lb/>
五巻論議宏瞻書未及成以嘉祐二年正月戊戌卒于<lb/>
家享年六十公既卒詔取其書藏于秘府贈右諫議大<lb/>
夫又有文集七巻公喜接士務揚人善所得俸廩多所<lb/>
施與撫諸孤兒教育如已子曾祖諱恕博州堂邑主簿<lb/>
祖諱賁尚書庫部員外郎考諱從革不仕以公貴累贈<lb/>
都官郎中母曰長安縣太君李氏娶陳氏壽昌縣君子<lb/>
三人長曰宜滑州節度推官次曰實曰寘皆將作監主<lb/>
<pb n="KR4h0106_WYG_061-18a"/>
簿女三人一適將作監主簿程著餘皆早亡以五年七<lb/>
月丁酉𦵏公于陽翟縣舊學鄉塢頭村之北原銘曰<lb/>
惟學而知方以行其義惟簡而無欲以遂其剛力雖弱<lb/>
兮志則彊積之厚兮發也光宜壽兮奄以藏有深其泉<lb/>
兮有崇其岡永安其固兮百世無傷<lb/>
　　尚書戸部侍郎叅知政事贈右僕射文安王公墓<lb/>
　　　誌銘<hi>并序</hi>　<hi>歐陽修</hi>
公姓王氏其先太原祁人其六世祖某為唐輝州刺史<lb/>
<pb n="KR4h0106_WYG_061-18b"/>
遭世亂因留家碭山碭山近宋其後又徙宋州之虞城<lb/>
今為應天虞城人也公諱堯臣字伯庸天聖五年舉進<lb/>
士第一為將作監丞通判湖州召試以著作佐郎直集<lb/>
賢院知光州歳大飢羣盗發民倉廩吏法當死公曰此<lb/>
飢民求食爾荒政之所恤也乃請以減死論其後遂以<lb/>
著令至今用之丁父憂服除為三司度支判官再遷右<lb/>
司諫郭皇后廢居瑶華宫有疾上頗哀憐之方后廢時<lb/>
宦者閻文應有力及后疾文應又主監醫后且卒議者<lb/>
<pb n="KR4h0106_WYG_061-19a"/>
疑文應有奸謀公請付其事御史考按虚實以釋天下<lb/>
之疑事雖不行然自文應用事無敢指言者後文應卒<lb/>
以恣横斥死后猶在殯有司以歳正月用故事張燈公<lb/>
言郭氏幸得䝉厚恩復位號乃天子后也張燈可廢上<lb/>
遽為之罷景祐四年以本官知制誥賜服金紫同知通<lb/>
進銀臺司兼門下封駮提舉諸司庫務遷翰林學士知<lb/>
審官院元昊反西邊用兵以公為陜西體量安撫使公<lb/>
視四路山川險易還言某路宜益兵若干某路賊所不<lb/>
<pb n="KR4h0106_WYG_061-19b"/>
攻某路宜急為備至於諸將材能長短盡識之薦其可<lb/>
用者二十餘人後皆為名將是時邊兵新敗於好水任<lb/>
福等戰死今韓丞相坐主帥失律奪招討副使知秦州<lb/>
范文正公亦以移書元昊不先聞奪招討副使知耀州<lb/>
公因言此兩人天下之選也其忠義智勇名動四方不<lb/>
宜以小故置之且任福由違節度以致敗尤不可深責<lb/>
主將由是忤宰相意并其它議多格不行明年賊入涇<lb/>
原戰定川殺大將葛懐敏乃公指言為備處由是始以<lb/>
<pb n="KR4h0106_WYG_061-20a"/>
公言為可信而前所格議悉見施行因復遣公安撫涇<lb/>
原路公曰陛下復用韓琦范仲淹幸甚然將不中御兵<lb/>
法也願許以便宜從事上以為然因言諸路都部署可<lb/>
罷經畧副使以重將權而偏將見招討使以軍禮置徳<lb/>
順軍於籠竿城廢涇原等五州營田以其地募弓箭手<lb/>
其所更置尤多方公使還行至涇州而徳勝寨兵迫其<lb/>
將姚貴閉城叛公止道左觧装為牓射城中以招貴且<lb/>
發近兵討之初吏白曰公奉使且還歸報天子爾貴叛<lb/>
<pb n="KR4h0106_WYG_061-20b"/>
非公事也公曰貴土豪也頗得士心然初非叛者今不<lb/>
乗其未定速招降後必生事為朝廷患貴果出降明年<lb/>
四月以學士權三司使自朝廷理元昊罪軍興而用益<lb/>
廣前為三司者皆厚賦暴歛甚者借内藏率富人出錢<lb/>
下至果菜皆加稅而用益不足公始受命則曰今國與<lb/>
民皆弊矣在陛下任臣者如何由是天子一聽分所為<lb/>
公乃推見財利出入盈縮曰此本也彼末也計其緩急<lb/>
先後而去其蠧弊之有根宂者斥其妄計小利之害大<lb/>
<pb n="KR4h0106_WYG_061-21a"/>
體者然後一為條目使就法度罷副使判官不可用者<lb/>
十五人更薦用材且賢者朞年民不加賦而用足明年<lb/>
以其餘償内藏所借者數百萬又明年其餘而積於有<lb/>
司者數千萬而所在流庸稍復其業公曰臣之術止於<lb/>
是矣且臣母老願觧煩劇天子多公功以為翰林學士<lb/>
承㫖兼端明殿學士羣牧使初宦者張永和方用事請<lb/>
収民房錢十之三以佐國事下三司永和隂遣人以利<lb/>
動公公執以為不可度支副使林濰附永和議不已公<lb/>
<pb n="KR4h0106_WYG_061-21b"/>
奏罷濰乃止益利䕫三路轉運使皆請増民鹽井課歳<lb/>
可為錢十餘萬公亦以為不可而權倖因縁多見裁抑<lb/>
京師數為飛語及上之左右徃往讒其短者上一切不<lb/>
問而公為之亦自若也及公既罷上慰勞之公頓首謝<lb/>
曰非臣之能惟陛下信用臣爾丁母憂去職服除復為<lb/>
學士羣牧使再遷給事中皇祐三年以本官為樞宻副<lb/>
使公持法守正遂以身任天下事凡宗室宦官醫師樂<lb/>
工嬖習之賤莫不關樞宻而濫恩倖請隨其事可損損<lb/>
<pb n="KR4h0106_WYG_061-22a"/>
之可絶絶之至其大者則皆著為定令由是小人益怨<lb/>
構為飛書以害公公得書自請曰臣恐不能勝衆怨願<lb/>
得罷去上愈知公為忠為下令購為書者甚急公益感<lb/>
勵在位六年廢職修舉皆有條理樞宻使狄青以軍功<lb/>
起行伍居大位而士卒多屬目往徃造作言語以相扇<lb/>
動人情以為疑而青色頗自得公嘗以語衆折青為陳<lb/>
禍福言古將帥起微賤至富貴而不能保首領者可以<lb/>
為鑒戒青稍沮畏嘉祐元年三月拜戸部侍郎叅知政<lb/>
<pb n="KR4h0106_WYG_061-22b"/>
事三年遷吏部侍郎八月二十一日以疾薨于位享年<lb/>
五十有六公在政事論議有所不同必反覆切劘至於<lb/>
是而後止不為獨見在上前所陳天下利害甚多至施<lb/>
行之亦未嘗自名其所設施與在樞宻時特異豈政事<lb/>
者丞相府也其體自宜如是邪公為人純質雖貴顯不<lb/>
忘儉約與其弟純臣相友愛世稱孝悌者言王氏遇人<lb/>
一以誠意無所矯飾善知人多所稱薦士為時名臣者<lb/>
甚衆有文集五十巻将終口授其弟純臣遺奏以宗廟<lb/>
<pb n="KR4h0106_WYG_061-23a"/>
至重儲嗣未立為憂天子愍然臨其䘮輟視朝一日贈<lb/>
左僕射太常諡曰文安曾祖諱化某官贈太傅妣戚氏<lb/>
封曹國太夫人祖諱礪某官父諱瀆某官皆贈太師中<lb/>
書令兼尚書令祖妣袁氏鄆國太夫人妣仇氏徐國太<lb/>
夫人娶丁氏安康郡夫人子男三人同老大理評事周<lb/>
老太常寺太祝早卒朋老大理評事二女長適校書郎<lb/>
戚師道早卒次未嫁王氏自遷虞城由公曾祖而下或<lb/>
𦵏雙金或𦵏土山皆在虞城嘉祐四年八月十日改𦵏<lb/>
<pb n="KR4h0106_WYG_061-23b"/>
公之皇考于宋城縣平臺鄉石落原而以公從𦵏焉銘<lb/>
曰<lb/>
王為祁人遭亂不還六世之祖初留碭山其後再遷虞<lb/>
宋之間遂安其居𦵏不逺卜宋多名家王實大族族大<lb/>
而振自公顯聞公初奮躬以學以文逢國多事有勞有<lb/>
勤利歸于邦怨不避身帝識其忠謂堪予弼俾副樞機<lb/>
出入惟宻遂叅政事實有謀謨惟中止之不俾相予帝<lb/>
有褒章愍飾之贈長于百寮考徳惟稱維古載功在其<lb/>
<pb n="KR4h0106_WYG_061-24a"/>
廟器今亦有銘幽宫是閟<lb/>
　　端明殿學士蔡公墓誌銘<hi>歐陽修</hi>
公諱襄字君謨興化軍仙遊人也天聖八年舉進士甲<lb/>
科為漳州軍事判官西京留守推官改著作佐郎館閣<lb/>
校勘慶厯三年以秘書丞集賢校理知諫院兼修起居<lb/>
注是時天下無事士大夫弛於久安一日元昊叛師久<lb/>
無功天子慨然厭兵思正百度以修太平既已排羣議<lb/>
進退二三大臣又詔増置諫官四員使拾遺補闕所以<lb/>
<pb n="KR4h0106_WYG_061-24b"/>
遇之甚寵公以材名在選中遇事感激無所囘避權倖<lb/>
畏歛不敢撓法干政而上得益與大臣圖議明年屢下<lb/>
詔書勸農桑興學校革弊修廢而天下悚然知上之求<lb/>
治矣於此之時言事之臣無日不進見而公之補益為<lb/>
尤多四年以右正言直史館出知福州以便親遂為福<lb/>
建路轉運使復古五塘以溉田民以為利為公立生祠<lb/>
于塘側又奏減閩人五代時丁口稅之半丁父憂服除<lb/>
判三司鹽鐵勾院復修起居注今叅知政事唐公介時<lb/>
<pb n="KR4h0106_WYG_061-25a"/>
為御史以直言忤㫖貶春州别駕廷臣無敢言者必獨<lb/>
論其忠人皆危之而上悟意觧唐公得改英州遂復召<lb/>
用皇祐四年遷起居舍人知制誥兼判流内銓御史吕<lb/>
景初吳中復馬遵坐論梁丞相適罷臺軄除它官封<lb/>
還辭頭不草制其後屢有除授非當者必皆封還之<lb/>
而上遇公益厚曰有子如此其母之賢可知命特賜冠帔<lb/>
以寵之至和元年遷龍圖閣直學士知開封府三年以<lb/>
樞宻直學士知泉州徙知福州未幾復知泉州公為政<lb/>
<pb n="KR4h0106_WYG_061-25b"/>
精明而世閩人知其風俗至則禮其士之賢者以勸學<lb/>
興善而變民之故除其甚害徃時閩人多好學而専用<lb/>
賦以應科舉公得先生周希孟以經術傳授學者常至<lb/>
數百人公為親至學舍執經講問為諸生率延見處士<lb/>
陳烈尊以師禮而陳襄鄭穆方以徳行著稱鄉里公皆<lb/>
折節下之閩俗重凶事其奉浮圖㑹賓客以盡力豐侈<lb/>
為孝否則深自愧恨為鄉里羞而奸民游手無賴子幸<lb/>
而貪飲食利錢財來者無限極徃徃至數百千人至有<lb/>
<pb n="KR4h0106_WYG_061-26a"/>
親亡秘不舉哭必破産辦具而後敢發䘮者有力者乘<lb/>
其急時賤買其田宅而貧者立劵舉責終身困不能償<lb/>
公曰弊有大於此邪即下令禁止至於巫覡主病蠱毒<lb/>
殺人之類皆痛斷絶之然後擇民之聰明者教以醫藥<lb/>
使治疾病其子弟有不率教令者條其事作五戒以教<lb/>
諭之久之閩人大便公既去閩人相率詣州請為公立<lb/>
徳政碑吏以法不許謝即退而以公善政私刻于石曰<lb/>
俾我民不忘公之徳嘉祐五年召拜翰林學士權三司<lb/>
<pb n="KR4h0106_WYG_061-26b"/>
使三司開封世稱省府為難治而易以毁譽居者不由<lb/>
以遷則由以敗而敗者十常四五公居之皆有能名其<lb/>
治京師談笑無留事尤善破奸隱吏不能欺至商財利<lb/>
則較天下盈虚出入量力以制用必使下完而上給下<lb/>
暨百司因習蠧弊切磨剗剔久之簿書纎悉紀綱條目<lb/>
皆可法七年季秋大享明堂後數月仁宗崩英宗即位<lb/>
數大賞賚及作永昭陵皆猝辦於縣官經費外公應煩<lb/>
愈間暇若有餘而人不知勞遂拜三司使居二歳以母<lb/>
<pb n="KR4h0106_WYG_061-27a"/>
老求知杭州即拜端明殿學士以徃三年徙南京留守<lb/>
未行丁母夫人憂明年八月某日以疾卒于家享年五<lb/>
十有六蔡氏之譜自晉從事中郎克以來世有顯聞其<lb/>
後中衰隱徳不仕公年十八以農家子舉進士為開封<lb/>
第一名動京師後官于閩典方州領使一路二親尚皆<lb/>
無恙閩人瞻望咨嗟不榮公之貴而榮其父母母夫人<lb/>
尤有壽年九十餘飲食起居康彊如少者歳時為壽母<lb/>
子鬢髮皆皤然而命服金紫煌煌如也至今閩人之為<lb/>
<pb n="KR4h0106_WYG_061-27b"/>
子者必以夫人祝其親為父母者必以公教其子也公<lb/>
於朋友重信義聞其䘮則不御酒肉為位以哭盡哀乃<lb/>
止嘗會飲食靈東園坐客有射矢誤傷人者客遽指為<lb/>
公矢京師喧然事既聞上以問公公即再拜媿謝終不<lb/>
自辯退亦未嘗以語人公為文章清綺粹美有文集若<lb/>
干巻工於書畫頗自惜不妄為人書故其殘章斷藁人<lb/>
悉珍藏而仁宗尤愛稱之御製元舅隴西王碑文詔公<lb/>
書之其後命學士撰温成皇后碑文又勅公書則辭不<lb/>
<pb n="KR4h0106_WYG_061-28a"/>
肯書曰此待詔職也公累官至禮部侍郎既卒翰林學<lb/>
士王珪等十餘人列言公賢其亡可惜天子新即位未<lb/>
及識公而聞其名久也為之惻然特贈吏部侍郎官其<lb/>
子旻為秘書省正字孫傳及弟之子均皆守將作監主<lb/>
簿而優以賻䘏以旻尚幼命守吏助給其䘮事曾祖諱<lb/>
顯皇不仕祖諱恭贈工部員外郎父諱琇贈刑部侍郎<lb/>
母夫人盧氏長安郡太君夫人葛氏永嘉郡君子男三<lb/>
人曰勻將作監主簿曰旬大理評事皆先公卒幼子旻<lb/>
<pb n="KR4h0106_WYG_061-28b"/>
也女三人一適著作佐郎謝仲規二尚幼以某年某月<lb/>
某日𦵏公于莆田縣某鄉將軍山銘曰<lb/>
誰謂閩逺而多竒産産非物寳惟士之賢嶷嶷蔡公其<lb/>
人傑然奮躬當朝讜言正色出入左右彌縫補益間歸<lb/>
于閩有政在人食不畏蠱䘮不憂貧疾者有醫學者有<lb/>
師問誰使然孰不公思有髙其墳有拱其木凡閩之人<lb/>
過者必肅<lb/>
　　尚書兵部員外郎知制誥謝公墓誌銘<hi>歐陽修</hi>
<pb n="KR4h0106_WYG_061-29a"/>
朝散大夫行尚書兵部員外郎知制誥知鄧州軍州事<lb/>
兼管内勸農使上輕車都尉陽夏縣開國男食邑三百<lb/>
戸賜紫金魚袋謝公諱絳字希深其先出於黄帝之後<lb/>
任姓之别為十族謝其一也其國在南陽宛三代之際<lb/>
以微不見至詩嵩髙始言周宣王使召公營謝邑以賜<lb/>
申伯葢謝先以失國其子孫散亡以國為姓厯秦漢魏<lb/>
益不顯至晉宋間謝氏出陳郡者始為盛族公之皇考<lb/>
曰太子賔客諱濤其爵陳留伯至公開國又為陽夏男<lb/>
<pb n="KR4h0106_WYG_061-29b"/>
皆在陳郡故用其封復因為陳郡人然其官邑卒𦵏隨<lb/>
世而遷其譜自八世而下可見曰八代祖汾為河南緱<lb/>
氏人至五代祖希圖始遷而南或𦵏嘉興或𦵏麗水自皇<lb/>
考已上三代皆𦵏杭州之富陽公以寳元二年四月<lb/>
丁夘來治鄧其年十一月己酉以疾卒于官以逺不克<lb/>
歸于南即以明年八月得州之西南某山之陽遂以𦵏<lb/>
公享年四十有五初娶夏侯氏先卒今舉以祔後娶高<lb/>
氏文安縣君三男六女男某皆將作監主簿女一早亡<lb/>
<pb n="KR4h0106_WYG_061-30a"/>
五尚幼公之卒其客歐陽修弔而哭于位退則歎曰初<lb/>
賓客之薨修獲銘其徳納諸富陽之原今又哭公之䘮<lb/>
哭者在位莫如修舊葢嘗銘其世矣乃論次其終始曰<lb/>
公年十五起家試秘書省校書郎復舉進士中甲科以<lb/>
奉禮郎知頴州汝陰縣遷光禄寺丞上書論四民失業<lb/>
楊文公薦其材召試充秘閣校理再遷太常丞通判常<lb/>
州丁母晉陵郡君許氏憂服除遷太常博士用鄭氏經<lb/>
唐故事議昭武皇帝非受命祖不宜配享感生帝天聖<lb/>
<pb n="KR4h0106_WYG_061-30b"/>
中天下水旱而蝗河決壊滑州又上書用洪範五行京<lb/>
房傳推災異所以為天譴告之意極陳時所闕失無所<lb/>
諱與修真宗國史遷祠部員外郎直集賢院通判河南<lb/>
府移書丞相言歳㓙嵩山宫宜罷勿治又上書論妖人<lb/>
方術士不宜出入禁中請追所賜先生處士號歳滿權<lb/>
開封府判官冄遷兵部員外郎為三司度支判官上書<lb/>
論法禁宻花透背詔書云自内始今内人賜衣復下有<lb/>
司取之是為法而自戾無以信天下又言後苑作官市<lb/>
<pb n="KR4h0106_WYG_061-31a"/>
龜筒亦禁物民間非所有有之為犯法因請罷内作諸<lb/>
器皆以其職言又言有司多求上㫖從中出而數更且<lb/>
謂號令數變則虧國體利害偏聽則惑聰明請者務欲<lb/>
各行而守者患於不一請凡詔令皆由中書樞宻院然<lb/>
後行郭皇后廢上書用詩白華引申后襃姒以為戒景<lb/>
祐元年丁父憂服除召試知制誥判流内銓諫者言李<lb/>
照新定樂不可用下其議議者久不決公為兩議曰宋<lb/>
樂用三世矣無文法不合古吾從舊乃署其一議曰從<lb/>
<pb n="KR4h0106_WYG_061-31b"/>
新樂者異署議者皆從公署公為人肅然自修平居温<lb/>
温不妄喜怒及其臨事敢言何其壯也雖或聽或否或<lb/>
論高而不能行或後果如其言皆傳經據古切中時病<lb/>
二代已來文章盛者稱西漢公於制誥尤得其體世所<lb/>
謂常楊元白不足多也公既以文知名至於為政無所<lb/>
不達自汶隂已有能名佐常州至今常人思之錢思公<lb/>
守河南悉以事屬之是時莊獻明肅太后莊懿太后起<lb/>
二陵於永安至於鐵石畚鍤不取一物於民而足修國<lb/>
<pb n="KR4h0106_WYG_061-32a"/>
子學教諸生自逺而至者百餘人舉而中第者十八九<lb/>
河南人聞公䘮皆出涕諸生畫像於學而祠之初吏部<lb/>
擬官以圭田有無為均公取州縣田覆其實者準其方<lb/>
之物賈差為多少掲之省中它有名而無實者皆不用<lb/>
人以為便天下之吏有定軄而無定貟故選者常患其<lb/>
多而久積吏縁以奸至公為之選而集者有不逾旬而<lb/>
去天下皆稱其平其遇事尤劇尤若簡而有餘及求知<lb/>
鄧州其治益以寛静為本州遂無事先時有妖僧者以<lb/>
<pb n="KR4h0106_WYG_061-32b"/>
偽言誘民男女數百人徃徃晝夜為㑹凡六七年不廢<lb/>
公則取其首惡二人寘之法餘一不問民始知公法可<lb/>
畏而安於不苛南陽堰引湍水溉公田水之來逺而少<lb/>
能及民而堰撤墩破公議復召信臣故渠以罷鄧人歳<lb/>
役而以水與民大興學舍皆未就而卒始公來鄧食其<lb/>
廩者四十餘人或疑其多及其䘮為之制服其治衣櫛<lb/>
纔二婢至三從孤弟妹皆聚而食之卒之日廩無餘粟<lb/>
家無餘貲入哭其堂椸無新衣然平生喜賓客談晏怡<lb/>
<pb n="KR4h0106_WYG_061-33a"/>
怡如也自少而仕凡三十年間自守不囘而外亦不為<lb/>
甚異此其始終大節也銘曰<lb/>
壽吾不知命繫其偶不俾其隆安歸其咎惟徳之明惟<lb/>
仁之茂惟力之為而公之有<lb/>
　　翰林侍讀侍講學士王公墓誌銘<hi>歐陽修</hi>
公諱洙字原叔其生始能言已知為詩指物能賦既長<lb/>
學問自六經史記百氏之書至於圗緯隂陽五行律吕<lb/>
星官算法訓故字音無所不學學必通達如其専家其<lb/>
<pb n="KR4h0106_WYG_061-33b"/>
語言初如不出諸口已而辨别條理發其精微聽者忘<lb/>
倦决疑請益人人必得其所欲故自其少也一時名臣<lb/>
賢士皆稱慕之其名聲著天下初舉進士為廬州舒城<lb/>
尉坐事免官歸居南京故相臨淄晏公為留守竒其文<lb/>
章待以客禮久之復調賀州富川主簿未行臨淄公薦<lb/>
其才留居應天府學敎諸生㑹詔舉經術士為學官京<lb/>
東轉運使舉公應詔召為國子監直講遷大理評事史<lb/>
館檢討知太常禮院天章閣侍講直龍圖閣同判太常<lb/>
<pb n="KR4h0106_WYG_061-34a"/>
寺慶厯中小人有不便大臣執政者欲排去之未知所<lb/>
發而杜丞相子壻蘇舜欽為集賢校理負時名所與交<lb/>
遊皆當世賢豪已而舜欽坐監進奏院祠神㑹客為御<lb/>
史所彈公以坐客貶知濠州徙知襄徐亳三州范文正<lb/>
公富丞相皆言王某學問經術多識故事宜在朝廷復<lb/>
召為檢討同判太常寺侍講充史館修撰拜知制誥權<lb/>
判吏部流内銓至和元年九月為翰林學士三年以親<lb/>
嫌改侍讀學士兼侍講學士嘉祐二年九月甲戌朔以<lb/>
<pb n="KR4h0106_WYG_061-34b"/>
疾卒享年六十有一累官至尚書吏部郎中階朝散大<lb/>
夫勲輕車都尉爵開國伯食邑五百户公為人寛厚樂<lb/>
易孝於宗族信於朋友諸孤不能自立者皆為之嫁娶<lb/>
始舉進士時與郭稹同保人有告稹冐母禫者法當連<lb/>
坐主司召公問果保稹否不然可易也公言保之不可<lb/>
易也於是與稹俱罷公以文儒進用能因其所學為上<lb/>
開陳其言緩而不迫天子常喜其說意有所欲必以問<lb/>
之無不能對嘗以塗金龍水牋為飛白詞林二字以褒<lb/>
<pb n="KR4h0106_WYG_061-35a"/>
之至於朝廷它有司前言故實皆就以考正既領太常<lb/>
吉㓙禮典撰定尤多嘗修集韻校定史記前後漢書編<lb/>
國朝㑹要鄉兵制度祖宗故事三朝經武聖畧皇祐中<lb/>
大享明堂翰林侍讀學士宋祁言明堂禮廢久必得通<lb/>
知古今之學者詔公共草其儀禮成撰大享明堂記又<lb/>
詔修雅樂晚喜𨽻書尤有古法著易傳一篇其它文章<lb/>
千有餘篇其施於為政敏而有方襄州中廬戍兵驕前<lb/>
為守者患之不能制公至因事召之悉集于庭告曰某<lb/>
<pb n="KR4h0106_WYG_061-35b"/>
時為某事者非某人邪取其一二人寘于法餘悉不問<lb/>
兵始知懼是時妖賊反貝州州縣無逺近皆驚動佐吏<lb/>
勸公毋給州卒教習者真兵公笑曰是欲防亂乎此所<lb/>
以使人不安也在徐州遭歳大飢免民舟筭緡使得糴<lb/>
旁郡而出公私糴粟賑民所活尤多有司上其最降詔<lb/>
書褒美其在朝廷多所論議遇人恂恂惟謹及既歿而<lb/>
考其言乃當世要務公知制誥夏竦卒天子以東宮舊<lb/>
恩賜諡文獻公曰此僖祖皇帝諡也封還其目不為草<lb/>
<pb n="KR4h0106_WYG_061-36a"/>
辭因曰前有司諡王溥為文獻章得象為文憲字雖異<lb/>
而音同皆當改於是太常更諡竦文莊而溥得象皆<lb/>
易諡又嘗論宗戚近幸冐法干恩澤以亂刑賞又言天下<lb/>
民田稅不均而奸民逃亡有司失其常稅請用郭諮孫<lb/>
琳千步開方為均田法頒之州縣使因民訟稍稍均之<lb/>
可不擾而有司得復其常數近時選諫官御史有執政<lb/>
之臣嘗薦舉者皆以嫌不用公以謂士飭身勵行而大<lb/>
臣薦賢以報國以嫌廢之是疑大臣而廢賢材不可及<lb/>
<pb n="KR4h0106_WYG_061-36b"/>
論河功邉食皆可施行方公病時八月開邇英閣侍臣<lb/>
並進講讀而公獨病天子思之遣使者問公病少間否<lb/>
能起而為予講耶既而公病篤以卒天子震悼賻䘏加<lb/>
等贈給事中特賜諡曰文即以其年十月辛酉𦵏於應<lb/>
天府虞城縣之孟諸鄉土山原公應天宋城人也曾祖<lb/>
諱厚祖諱化贈太傅父諱礪贈太師中書令兼尚書令<lb/>
公初娶董氏冄娶胡氏皆先公卒又娶齊氏封高陽郡<lb/>
君子男五人長曰叟臣早卒次曰力臣太常寺太祝次<lb/>
<pb n="KR4h0106_WYG_061-37a"/>
欽臣秘書省正字次陟臣將作監主簿次曾臣某官一<lb/>
女適太常博士陳安道銘曰<lb/>
惟王氏之先逺自三代下迄戰國商周齊魏其後之人<lb/>
皆以王為氏故其為姓尤多於後世而太原之王出周<lb/>
王子公世可考實太原人後家于宋遂以蕃延惟其皇<lb/>
考是生八子公實其季其徳克嗣播其休聲以顯于仕<lb/>
八支之盛名譽材賢公考朝廷儒學之臣退食于家詵<lb/>
詵子孫豈其不樂胡奪之年朝無咨詢士失益友送車<lb/>
<pb n="KR4h0106_WYG_061-37b"/>
國門出泣引首子兹歸藏刻銘不朽<lb/>
　　太常博士尹君墓誌銘<hi>并序歐陽修</hi>
君諱源字子漸姓尹氏與其弟洙師魯俱有名於當世<lb/>
其論議文章博學彊記皆有以過人而師魯好辯果於<lb/>
有為子漸為人剛簡不矜飾能自晦藏與人居久而莫<lb/>
知至其一有所發則人必驚伏其視世事若不干其意<lb/>
已而㩁其情偽計其成敗後多如其言其性不能容常<lb/>
人而善與人交久而益篤自天聖明道之間予與其兄<lb/>
<pb n="KR4h0106_WYG_061-38a"/>
弟交其得於子漸者如此其曽祖諱誼贈光禄少卿祖<lb/>
諱文化官至都官郎中贈刑部侍郎父諱仲宣官至虞<lb/>
部貟外郎贈工部郎中子漸初以祖廕補三班借軄稍<lb/>
遷左班殿直天聖八年舉進士及第為奉禮郎累遷太<lb/>
常博士厯知芮城河陽二縣簽署孟州判官事又知新<lb/>
鄭縣通判涇州慶州知懐州以慶厯五年三月十四日<lb/>
卒于官趙元昊寇邊圍定川堡大將葛懐敏發涇原兵<lb/>
救之君遺懐敏書曰賊舉其國而來其利不在城堡而<lb/>
<pb n="KR4h0106_WYG_061-38b"/>
兵法有不得而救者且吾軍畏法見敵必赴而不計利<lb/>
害此其所以數敗也宜駐兵瓦亭見利而後動懐敏不<lb/>
能用其言遂以敗死劉渙知滄州杖一卒不服渙命斬<lb/>
之以聞坐専殺降知宻州君上書為渙論直得復知滄<lb/>
州范文正公常薦君材可以居館閣召試不用遂知懐<lb/>
州至朞月大治是時天子用范文正公與今觀文殿學<lb/>
士富公武康軍節度使韓公欲更置天下事而權倖小<lb/>
人不便三公皆罷去而師魯與時賢士多被誣枉得罪<lb/>
<pb n="KR4h0106_WYG_061-39a"/>
君歎息憂悲發憤以謂生可厭而死可樂也徃徃被酒<lb/>
哀歌泣下朋友皆竊怪之已而以疾卒享年五十至和<lb/>
元年十有二月十三日其子材𦵏居于河南府壽安縣<lb/>
甘泉鄉龍澗里其平生所為文章六十篇皆行於世子<lb/>
男四人曰材植機桴嗚呼師魯常勞其智於事物而卒<lb/>
蹈憂患以窮死若子漸者曠然不有累其心而無所屈<lb/>
其志然其壽考亦以不長豈其所謂短長得失者皆非<lb/>
此之謂歟其所以然者不可得而知歟銘曰<lb/>
<pb n="KR4h0106_WYG_061-39b"/>
有韞于中不以施一憤樂死其如歸豈其志之將衰不<lb/>
然世果可嫉其如斯<lb/>
　　江隣幾墓誌銘<hi>歐陽修</hi>
君諱休復字隣幾其為人外若簡曠而内行修飭不妄<lb/>
動於利欲其彊學博覽無所不通而不以矜人至有問<lb/>
輙應雖好辯者不能窮也已則黙若不能言者其為文<lb/>
章淳雅尤長於詩淡泊閒逺徃徃造人之不至善𨽻書<lb/>
喜琴奕飲酒與人交久而益篤孝於宗族事孀姑如母<lb/>
<pb n="KR4h0106_WYG_061-40a"/>
天聖中與尹師魯蘇子美遊知名當時舉進士及第調<lb/>
藍山尉騎驢赴官每據鞍讀書至迷失道家人求得之<lb/>
乃覺厯信潞二州司法叅軍又舉書判拔萃改大理寺<lb/>
丞知長葛縣事通判閴州以母䘮去職服除知天長縣<lb/>
事遷殿中丞又以父憂終䘮獻其所著書召試充集賢<lb/>
校理判尚書刑部當慶厯時小人不便大臣執政者欲<lb/>
累以事去之君友蘇子美杜丞相壻也以祠神㑹飲得<lb/>
罪一時知名士皆被逐君坐落職監蔡州商稅久之知<lb/>
<pb n="KR4h0106_WYG_061-40b"/>
奉符縣事改太常博士通判睦州徙廬州復得集賢校<lb/>
理判吏部南曹登聞檢院為羣牧判官出知同州提㸃<lb/>
陜西路刑獄入判三司鹽鐵句院修起居注累遷刑部<lb/>
郎中君於治人則曰為政所以安民也無擾之而已故<lb/>
所至民樂其簡易至辨疑折獄則或權以術舉無不得<lb/>
而不常用亦不自以為能也君所著書號唐宜鑒十五<lb/>
巻春秋世論三十巻文集二十巻又作神告一篇言皇<lb/>
嗣事以謂皇嗣國大事也臣子以為嫌而難言或言而<lb/>
<pb n="KR4h0106_WYG_061-41a"/>
不見納故假神告祖宗之意務為深切冀以感悟又嘗<lb/>
言昭憲太后杜氏子孫宜録用故翰林學士劉筠無後<lb/>
而官沒其貲宜為立後還其貲劉氏得不絶君之議論<lb/>
頗多凡與其遊者莫不稱其賢而在上位者久未之用<lb/>
也自其修起居注士大夫始相慶以為在上者知將用<lb/>
之矣而用君者亦方自以為得而君亡矣嗚呼豈非其<lb/>
命哉君以嘉祐五年四月乙亥以疾終于京師即以其<lb/>
年六月庚申𦵏于某所君享年五十有六方其亡恙時<lb/>
<pb n="KR4h0106_WYG_061-41b"/>
為理命數百言已而疾且革其子問所欲言曰吾已著<lb/>
之矣遂不復言曾祖諱濬殿中丞贈駕部員外郎妣李<lb/>
氏始平縣太君祖諱日新駕部貟外郎贈太僕少卿妣<lb/>
孫氏富陽縣太君考諱中古太常博士贈工部侍郎妣<lb/>
張氏仁壽縣太君夫人夏侯氏永安縣君金部郎中或<lb/>
之女先君數月卒子男三人長曰懋簡并州司户叅軍<lb/>
次曰懋相太廟齋郎次曰懋迪女三人長適秘書丞錢<lb/>
衮餘尚幼君姓江氏開封陳留人也自漢轑陽侯徳扂<lb/>
<pb n="KR4h0106_WYG_061-42a"/>
於陳留之圉城其後子孫分散而君世至今居圉城不<lb/>
去自高祖而上七世𦵏圉南夏岡由大王父而下三世<lb/>
乃𦵏陽夏銘曰<lb/>
彼馳而我後彼取而我不豈用力者好先而知命者不<lb/>
茍嗟吾隣幾兮卒以不偶舉世之隨兮君子之守衆人<lb/>
所亡兮君子之有其失一世兮其存不朽惟其自以為<lb/>
得兮吾將誰咎<lb/>
　　蔡君山墓誌銘<hi>歐陽修</hi>
<pb n="KR4h0106_WYG_061-42b"/>
予友蔡君謨之弟曰君山為開封府太康主簿時予與<lb/>
君謨皆為館閣校勘居京師君山數徃來其兄家見其<lb/>
以縣事决於其府府尹吳遵路素剛好以嚴憚下吏君<lb/>
山年少位卑能不懾屈而得盡其事之詳吳公獨喜以<lb/>
君山為能予始知君山敏於為吏而未知其他也明年<lb/>
君謨南歸拜其親夏京師大疫君山以疾卒於縣其妻<lb/>
程氏一男二女皆幼縣之人哀其貧以錢二百千為其<lb/>
賻程氏泣曰吾家素以亷為吏不可以此汚吾夫拒而<lb/>
<pb n="KR4h0106_WYG_061-43a"/>
不受於是又知君山能以恵愛其縣人而以廉化其妻<lb/>
妾也君山間嘗語予曰天子以六科策天下士而學者<lb/>
以記問應對為事非古取士之意也吾獨不然乃晝夜<lb/>
自苦為學及其亡也居謨發其遺藁得十數萬言皆當<lb/>
世之務其後踰年天子與大臣講天下利害為條目其<lb/>
所改更於君山之藁十得其五六於是又知君山果天<lb/>
下之竒才也君山景祐中舉進士初為長谿縣尉縣媪<lb/>
二子漁於海而亡媪指某氏為仇告縣捕賊縣吏難之<lb/>
<pb n="KR4h0106_WYG_061-43b"/>
皆曰海有風波豈知其不水死乎且雖果為仇所殺若<lb/>
尸不得則於法不可理君山獨曰媪色有寃吾不可不<lb/>
為理乃隂察仇家得其迹與媪約曰吾與汝宿海上期<lb/>
十日不得尸則為媪受捕賊之責凡宿七日海水潮二<lb/>
尸浮而至驗之皆殺也乃捕仇家伏法民有夫婦偕出<lb/>
而盗殺其守舍子者君山亟召里民畢㑹環坐而熟視<lb/>
之指一人曰此殺人者也訊之果伏衆莫知其以何術<lb/>
得也長谿人至今喜道君山事多如此曰前史所載能<lb/>
<pb n="KR4h0106_WYG_061-44a"/>
吏號如神明不過此也自天子與大臣條天下事而屢<lb/>
下舉吏之法尤欲官無小大必得其材方求天下能吏<lb/>
而君山死矣此可為痛惜者也君山諱高享年二十有<lb/>
八以某年某月某日卒今年君謨又歸迎其親自太康<lb/>
取其柩以歸將以某年某月某日𦵏於某所且謂予曰<lb/>
吾兄弟始去其親而來京師欲以仕宦為親榮今幸還<lb/>
家吾弟獨以柩歸甚矣老者之愛其子也何以塞吾親<lb/>
之悲子能為我銘君山乎乃為之銘曰<lb/>
<pb n="KR4h0106_WYG_061-44b"/>
嗚呼吾聞仁義之行於天下也可使父不哭子老不哭<lb/>
少嗟夫君山不得其壽父母七十扶行送柩退之有言<lb/>
死孰謂夫子墓予銘其傳不朽庶幾以此慰其父母<lb/>
　　太常博士曽公墓誌銘<hi>王安石</hi>
公諱易占字不疑姓曾氏建昌南豐人其世出有公之<lb/>
考贈諫議大夫致堯之碑大夫當太宗真宗世為名臣<lb/>
公少以廕補太廟齋郎為撫州宜黄臨川二縣尉舉三<lb/>
司法中進士第改鎮東節度推官還改武勝節度掌書<lb/>
<pb n="KR4h0106_WYG_061-45a"/>
記崇州軍事判官皆不徃用舉者監真州裝卸米倉遷<lb/>
太子中允太常丞博士知㤗州之如皐信州之玉山二<lb/>
縣知信州錢仙芝者有所丐於玉山公不與即誣公吏<lb/>
治之得所以誣公者仙芝則請出御史當是時仙芝葢<lb/>
有所挾故雖坐誣公抵罪而公亦卒失博士歸不仕者<lb/>
十二年復如京師至南京病遂卒娶周氏吳氏最後朱<lb/>
氏封崇安縣君子男六人曄鞏牟宰布肇女九人公以<lb/>
端拱己丑生卒時慶厯丁亥也後卒之二年而𦵏其墓<lb/>
<pb n="KR4h0106_WYG_061-45b"/>
在南豐之先塋始公以文章有名及試於事又愈以有<lb/>
名臨川之治能不以威而使惡人之豪帥其黨數百人<lb/>
皆不復為惡在越州其守之合者倚公以治其不合者<lb/>
有所不可公輕正之莊獻太后用道士言作乾明觀匠<lb/>
數百人作數歳不成公語道士曰吾為汝成之為之捐<lb/>
其費太半役未幾而罷如皋歳大飢固請於州而越海<lb/>
以糴所活數萬人明年稍已熟州欲収租賦如常公獨<lb/>
不肯聽歳盡而泰之縣民有復亡者獨如皐為完既又<lb/>
<pb n="KR4h0106_WYG_061-46a"/>
作孔子廟諷縣人興于學玉山之政既除其大惡而至<lb/>
於橋梁廨驛無所不至葢公之已試於事者能如此既<lb/>
仕不合即自放為文章十餘萬言而時議十巻尤行於<lb/>
世時議者懲已事憂來者不以一身之窮而遺天下之<lb/>
憂以為其志不見於事則欲發之於文其文不施於世<lb/>
則欲以傳於後後世有行吾言者而吾豈窮也哉葢公<lb/>
之所為作之意也寳元中李元昊反契丹亦以兵近邉<lb/>
陽為欲棄約者天子獨憂之詔天下有能言者皆勿諱<lb/>
<pb n="KR4h0106_WYG_061-46b"/>
於是言者翕然論兵以進公獨以謂天下之安危顧吾<lb/>
自治不耳吾已自治敵人無可憂者不自治憂將在於<lb/>
近而敵人豈足道哉即上書言數事以為事不爾後當<lb/>
如此既而皆如其云公之遭誣人以為寃退而貧人為<lb/>
之憂也而公所為十餘萬言皆天下事古今之所以存<lb/>
亡治亂至其寃且困未嘗一以為言公沒而其家得其<lb/>
遺疏曰劉向有言讒邪之所以並進者由上多疑心用<lb/>
賢人而行善政如或譖之則賢人捨而善政還此可謂<lb/>
<pb n="KR4h0106_WYG_061-47a"/>
明白之論切於今者夫敵人動於外百姓窮於下臣以<lb/>
謂尚未足憂也臣之所謂可憂者特在分諸臣之忠邪<lb/>
而已其大畧如此而其詳有人之難言者葢公既病而<lb/>
為之未及上而終云嗚呼其尤可以見公之志也夫諫<lb/>
者貴言人之難言而傳者則有所不得言讀其畧不失<lb/>
其詳後世其有不明者乎公之事親心意幾微輙逆得<lb/>
之好學不怠而不以求聞於世所見士大夫之䘮𦵏二<lb/>
人逆一人之柩以歸又字其孤又一人者宰相舅嘗為<lb/>
<pb n="KR4h0106_WYG_061-47b"/>
贊善大夫死三十年猶殯殯壊公為增修又與宰相書<lb/>
責使𦵏之此公之行也葢公之試於事者小而不盡其<lb/>
材而行之所加又近唯其文可以見公之所存而名後<lb/>
世故公之故人子王某取其尤可以銘後世者而為銘<lb/>
曰<lb/>
夫辨邪正之實去萬事之例而歸宰相之責合兵為農<lb/>
以立天下之本設學校奬名節以材天下之士正名分<lb/>
定考課通財幣以成制度之法古之所以治者不皆出<lb/>
<pb n="KR4h0106_WYG_061-48a"/>
於此乎而時議之言如此讀其書以求其志嗚呼公之<lb/>
志何如也<lb/>
　　司封員外郎秘閣校理丁君墓誌銘<hi>王安石</hi>
朝奉郎尚書司封員外郎充秘閣校理新差通判永州<lb/>
軍州兼管内勸農事上輕車都尉賜緋魚袋晉陵丁君<lb/>
卒王某曰噫吾僚也方吾少時輔我以仁義者乃發哭<lb/>
弔其孤祭焉而許以銘越三月君壻以狀至乃叙銘赴<lb/>
其𦵏叙曰君諱寳臣字元珍少與其兄宗臣皆以文行<lb/>
<pb n="KR4h0106_WYG_061-48b"/>
稱鄉里號為二丁景祐中皆以進士起家君為峽州軍<lb/>
事判官與廬陵歐陽公游相好也又為淮南節度掌書<lb/>
記或誣富人以博州將貴人也猜而専吏莫敢議君獨<lb/>
力争正其獄又為杭州觀察判官用舉者兼州學教授<lb/>
又用舉者遷太子中允知越州剡縣葢其始至流大姓<lb/>
一人而縣遂治卒除弊興利甚衆人至今言之於是再<lb/>
遷為太常博士移知端州儂智高反攻至其治所君出<lb/>
戰能有所捕斬然卒不勝乃與其州人皆去避之坐免<lb/>
<pb n="KR4h0106_WYG_061-49a"/>
一官徙黄州會恩除太常丞監湖州酒又以大臣有解<lb/>
舉者遷博士就差知越州諸暨縣其治諸暨如剡越人<lb/>
滋以君為循吏也英宗即位以尚書屯田員外郎編校<lb/>
秘閣書籍遂為校理同知太常禮院君質直自守接上<lb/>
下以恕雖貧困未嘗言利於朋友故舊無所不盡故其<lb/>
不幸廢退則人莫不憐少進也則皆為之喜居無何御<lb/>
史論君嘗廢矣不當復用遂出通判永州世皆以咎言<lb/>
者謂為不宜夫敺未嘗教之卒臨不可守之城以戰虎<lb/>
<pb n="KR4h0106_WYG_061-49b"/>
狼百倍之賊議今之法則獨可守死爾論古之道也則<lb/>
有不去之以死有去之以生吏方操法以責士則君之<lb/>
流離窮困幾至老死尚以得罪於言者亦其理也君以<lb/>
治平三年待闕於常州於是冄遷尚書司封員外郎以<lb/>
四年四月四日卒年五十八有文集四十巻明年二月<lb/>
二十九日𦵏於武進縣懐徳北鄉郭莊之原君曾祖諱<lb/>
輝祖諱諒皆弗仕考諱柬之贈尚書工部侍郎夫人饒<lb/>
氏封晉陵縣君前死子男隅太廟齋郎除隮為進士其<lb/>
<pb n="KR4h0106_WYG_061-50a"/>
季恩兒尚幼女嫁秘書省著作佐郎集賢校理同縣胡<lb/>
宗愈其季未嫁嫁胡氏者亦又死矣銘曰<lb/>
文於辭為達行於徳為充道於古為可命於今為窮嗚<lb/>
呼已矣卜此新宫<lb/>
　　右領軍致仕王君墓誌銘<hi>王安石</hi>
君王氏諱乙字次公其望在太原而實家大名之元城<lb/>
不知其始所以徙曾祖諱安當周世宗時為閣門通事<lb/>
舍人祖諱廷温開寳中泰寧軍節度副使考諱奉諲右<lb/>
<pb n="KR4h0106_WYG_061-50b"/>
班殿直贈左武衛大將軍君嘗舉進士不中因獻其所<lb/>
藏書秘閣而上書言先臣某逮事許王於先皇帝有一<lb/>
日之幸臣實其子天子下其問驗以為三班借職累遷<lb/>
至内殿崇班閤門祗候淮南東路都巡檢使皇祐二年<lb/>
年七十三以右領軍衛將軍致仕卒於海州而以嘉祐<lb/>
二年𦵏真州之揚子縣某鄉某原以後夫人劉氏祔於<lb/>
是先夫人林氏既𦵏矣君强記博問剛毅而聰明好讀<lb/>
書雖老矣讀書未嘗少止於窮人賤士茍義所在樂與<lb/>
<pb n="KR4h0106_WYG_061-51a"/>
之爲膠漆一欲以不直加我雖嚴貴人義終不為受也<lb/>
數上書言事皆中世病而用事者多不聽聽者兩言耳<lb/>
又事之小者然當時䝉其利言楚州可去堰為牐歳省<lb/>
卒一十一萬七千人錢一百三十萬米六萬八千石又<lb/>
言河隂可以茶鹽募入穀而漕之河北為十說以排三<lb/>
司之難三司不能絀其一此當時䝉其利者也宋興百<lb/>
年大定於太宗至真宗内外富矣内外自是遂務以無<lb/>
為養息天下朝廷所尚賢良進士而將相大臣之世用<lb/>
<pb n="KR4h0106_WYG_061-51b"/>
君方慨然懐古人趨赴功業之意欲起貧賤不勢左右<lb/>
而以其辯智當人主衆圓獨方用非其時卒以不合嗚<lb/>
呼甚可悲也然天下不肖多畏惡君以其伉直而幸其<lb/>
齟齬不得意以老獨賢者哀之耳君子越石秦州觀察<lb/>
判官其次子仁傑為進士女二人嫁進士林度陳州項<lb/>
城主簿宋造余嘗為君僚而與其子越石同年進士也<lb/>
銘其𦵏曰<lb/>
强能吾嬴吾與之為抗嬴者惴惴吾與之為讓卒嬴于<lb/>
<pb n="KR4h0106_WYG_061-52a"/>
强以窒于行維其心之亨以實其聲也<lb/>
　　廣西轉運使屯田員外郎蘇君墓誌銘<hi>王安石</hi>
慶厯五年河北都轉運使龍圖閣直學士信都歐陽修<lb/>
以言事切直為權貴人所怒因其孤甥女子有獄誣以<lb/>
奸利事天子使三司户部判官太常博士武功蘇君與<lb/>
中貴人雜治當是時權貴人連内外諸怨惡修者為惡<lb/>
言欲傾修銳甚天下汹汹必修不能自脫蘇君卒白上<lb/>
曰修無罪言者誣之耳於是權貴人大怒誣君以不直<lb/>
<pb n="KR4h0106_WYG_061-52b"/>
絀使為殿中丞泰州監稅然天子遂寤言者不得意而<lb/>
修等皆無恙蘇君以此名聞天下嗟乎以忠為不忠而<lb/>
誅不當於有罪人主之大戒然古之陷此者相隨屬以<lb/>
有左右之讒而無如蘇君之救是以卒至於敗亡而不<lb/>
寤然則蘇君一動其功於天下豈小也哉蘇君既出遂<lb/>
權貴人更用事凡五年之間再赦而君六徙東西南北<lb/>
水陸奔走輙萬里其心恬然無有怨悔遇事强果未嘗<lb/>
少屈葢孔子所謂剛者殆蘇君乎蘇君之仁與智又有<lb/>
<pb n="KR4h0106_WYG_061-53a"/>
足稱者嘗通判陜府當葛懐敏之敗邊告急樞宻使使<lb/>
取道路戍還之卒再戍儀渭於是延州還者千人至陜<lb/>
聞再戍大恐即讙聚謀為變吏白閉城城中無一人敢<lb/>
出君徐以一騎出卒間諭慰止之而以便宜還使者戍<lb/>
卒喜曰微蘇君吾不得生陜人亦曰微蘇君吾其掠死<lb/>
矣有令刺陜西之民以為兵敢亡者死既而亡者得有<lb/>
司治之以死君輙縱去而言上曰令民以死者為事不<lb/>
集也事集矣亡者猶不赦恐其衆相率而為盗惟朝廷<lb/>
<pb n="KR4h0106_WYG_061-53b"/>
幸哀憐愚民使得自反天子以君言為然而三十州之<lb/>
亡者皆不死其後知坊州州稅賦之無歸者里正代為<lb/>
之輸歳幣大家數十君悉鈎治使歸其主坊人不憂為<lb/>
里正自蘇君始也蘇君諱安世字夢得其先武功人後<lb/>
徙蜀蜀亡歸家于京師今開封人也曾大考諱進之率<lb/>
府副率大考諱繼殿直考諱咸熙贈都官郎中君以進<lb/>
士起家三十二年其卒年五十九為廣西轉運使而官<lb/>
止於尚書屯田員外郎者以君十五年不求磨勘也君<lb/>
<pb n="KR4h0106_WYG_061-54a"/>
娶南陽郭氏又娶清河張氏為清河縣君子台文永州<lb/>
推官祥文大廟齋郎炳文試將作監主簿彦文未仕女<lb/>
子五人適進士㑹稽江崧單州魚臺縣尉江山趙揚三<lb/>
人尚幼君既卒之三年嘉祐二年十月庚午其子𦵏君<lb/>
揚州之江都東興寧鄉馬坊村而太常博士知常州軍<lb/>
州事臨川王某為銘曰<lb/>
皇有四極周綏以福使維蘇君奠我南服亢亢蘇君不<lb/>
圜其方不晦其明君子之剛其枉在人我得吾直誰懟<lb/>
<pb n="KR4h0106_WYG_061-54b"/>
誰愠祗天之役日月有丘其下㝠㝠昭君無窮安石之銘<lb/>
　　節度推官陳君墓誌銘<hi>王安石</hi>
人之所難得乎天者聰明辨智敏給之材既得之矣能<lb/>
學問修為以自稱而不弊於無窮之欲此亦天之所難<lb/>
得乎人者也天能以人之所難得者與人人欲以天之<lb/>
所難得者徇天而天不少假以年則其得有不暇乎修<lb/>
為其為有不至乎成就此孔子所以歎夫未見其止而<lb/>
惜之者也陳君諱之元字某年二十七為武昌軍節度<lb/>
<pb n="KR4h0106_WYG_061-55a"/>
推官以卒自其為兒童强記㨗見能不勞而超其長者<lb/>
少長慨然慕古人所為而又能學其文章既以進士起<lb/>
家則喜曰無事於詩賦矣以吾目力盡之於所好其庶<lb/>
乎吾可以成材於是悉橐其家書之官而蚤夜讀以思<lb/>
思而不得則又從其朋友講觧至於達而後已其材與<lb/>
志如此使天少假以年則其成就當何如哉然無幾何<lb/>
得疾病遂至於不起嗟乎此亦所謂未見其止而可惜<lb/>
者也君某州之某縣人曾祖曰某祖曰某考曰某以嘉<lb/>
<pb n="KR4h0106_WYG_061-55b"/>
祐某年某月甲子其兄之方為之卜某州某縣某所之<lb/>
原以𦵏而臨川王某為銘曰<lb/>
浮揚清明升氣之鄉沈翳濁墨降形之宅其升逺矣其<lb/>
孰能追其降在此有銘昭之<lb/>
　　泰州海陵縣主簿許君墓誌銘<hi>王安石</hi>
君諱平字秉之姓許氏余嘗譜其世家所謂今泰州海<lb/>
陵縣主簿者也君既與兄元相友愛稱天下而自少卓<lb/>
犖不覊善辨說與其兄俱以智畧為當世大人所器寳<lb/>
<pb n="KR4h0106_WYG_061-56a"/>
元時朝廷開方畧之選以招天下異能之士而陜西大<lb/>
帥范文正公鄭文肅公争以君所為書以薦於是得召<lb/>
試為太廟齋郎已而選泰州海陵縣主簿貴人多薦君<lb/>
有大才可試大事不宜棄之州縣君亦常慨然自許欲<lb/>
有所為然終不得一用其智能以卒噫其可哀也已士<lb/>
固有離世異俗獨行其意罵譏笑侮困辱而不悔彼皆<lb/>
無衆人之求而有所待於後世者也其齟齬固宜若夫<lb/>
智謀功名之士窺時俯仰以赴勢物之會而輙不遇者<lb/>
<pb n="KR4h0106_WYG_061-56b"/>
乃亦不可勝數辯足以移萬物而窮於用說之時謀足<lb/>
以奪三軍而辱於右武之國此又何說哉嗟乎彼有所<lb/>
待而不悔者其知之矣君年五十九以嘉祐某年某月<lb/>
某甲子𦵏真州之揚子縣甘露鄉某所之原夫人李氏<lb/>
子男瓌不仕璋真州司户叅軍琦太廟齋郎琳進士女<lb/>
子五人已嫁二人進士周奉先泰州泰興縣令陶舜元<lb/>
銘曰<lb/>
有拔而起之莫擠而止之嗚呼許君而已於斯誰或使之<lb/>
<pb n="KR4h0106_WYG_061-57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0106_WYG_061-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編卷六十一<lb/>
</p>
<p>
</p>
  </div>
</body>
</text>
</TEI>
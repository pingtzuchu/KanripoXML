<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻四十二</head> <lb/>
    <p>
<pb n="KR4h0106_WYG_042-1a"/>
欽定四庫全書<lb/>
　文編巻四十二<lb/>
　　　　　　　　　　　　明　唐順之　編<lb/>
　　專任使<hi>蘇軾</hi>
夫吏之與民猶工人之與器易器而操之其始莫不齟<lb/>
齬而不相得是故雖有長才異能之士朝夕而去則不<lb/>
如庸人之久且便也自漢至今言吏治者皆推孝文之<lb/>
時以為任人不可以倉卒而責其成功又其三歲一遷<lb/>
<pb n="KR4h0106_WYG_042-1b"/>
吏不為長逺之計則其所施設一切出於茍簡此天下<lb/>
之士争以為言而臣知其未可以卒行也夫天下之吏<lb/>
惟其病多而未有以處也是以擾擾在此如使五六年<lb/>
或七八年而後遷則將有十年不得調者矣朝廷方將<lb/>
減任子清冗官則其行之當有所待而臣以為當今之<lb/>
弊有甚不可者夫京兆府天下之所觀望而化王政之<lb/>
所由始也四方之衝兩河之交舟車商賈之所聚金珠<lb/>
錦繡之所積故其民不知有耕稼織絍之勞富貴之所<lb/>
<pb n="KR4h0106_WYG_042-2a"/>
移貨利之所眩故其民不知有恭儉亷退之風以書數<lb/>
為終身之能以府史賤吏為鄉黨之榮故其民不知有<lb/>
儒學講習之賢夫是以獄訟繁滋而奸不可止為治者<lb/>
益以茍且而不暇及於教化四方觀之使風俗日以薄<lb/>
惡今夫為京兆者戴星而出見燭而入案牘笞箠交乎<lb/>
其前拱手而待命者足相躡乎其庭持詞而求訴者肩<lb/>
相摩乎其門憧憧焉不知其為誰一訊而去得罪者非<lb/>
知其得罪之由而無罪者亦不知其無罪之實如此則<lb/>
<pb n="KR4h0106_WYG_042-2b"/>
刑之不服赦之不悛獄訟之繁未有已也夫大司農者<lb/>
天下之所以贏虛外計之所從受命也其財賦之出入<lb/>
簿書之交錯縱横變化足以為奸而不可推究上之人<lb/>
不能盡知而付之吏吏分職乎其中者以數十百人其<lb/>
耳目足以及吾之所不及是以能者不過粗舉其大綱<lb/>
而不能者惟吏之聽賄賂交乎其門四方之有求者聚<lb/>
乎其家天下之大弊無過此二者臣竊以為今省府之<lb/>
重其擇人宜精其任人宜久凡今之弊皆不精不久之<lb/>
<pb n="KR4h0106_WYG_042-3a"/>
故何則天下之賢者不可以多得而賢者之中求其治<lb/>
繁者又不可以人人而能也幸而有一人焉又不久而去<lb/>
夫世之君子茍有志于天下而欲為長逺之計者則其<lb/>
效不可以朝夕見其始若迂闊而其終必將有所可觀<lb/>
今朞月不報政則朝廷以為是無能為者不待其成而去<lb/>
之而其翕然見稱于人者又以為有功而擢為兩府然<lb/>
則是為省府者能與不能皆不得久也夫以省府之繁<lb/>
終歲不得休息朝廷既以汲汲而去之而其人亦莫不<lb/>
<pb n="KR4h0106_WYG_042-3b"/>
汲汲而求去夫胥吏者皆老於其局長子孫於其中以<lb/>
汲汲求去之人而御長子孫之吏此其相視如客主之<lb/>
勢宜其奸弊不可得而去也省府之位不為卑矣茍有<lb/>
能者而老于此不為不用也古之用人者知其久勞於<lb/>
位則時有以賜予勸奬之以厲其心不聞其驟遷以奪<lb/>
其成效今天下之吏縱未能一槩久而不遷至于省府<lb/>
亦不可以倉卒而去吏知其久居而不去也則其欺詐<lb/>
固已少衰矣而其人亦得深思熟慮周旋於其間不過<lb/>
<pb n="KR4h0106_WYG_042-4a"/>
十年將必有卓然可觀者也<lb/>
　　無沮善<hi>蘇軾</hi>
昔者先王之為天下必使天下欣欣然常有無窮之心<lb/>
力行不倦而無自棄之意夫惟自棄之人則其為惡也<lb/>
甚毒而不可解是以聖人畏之設為髙位重禄以待能者<lb/>
使天下皆得踴躍自奮扳援而來惟其才之不逮力之<lb/>
不足是以終不能至於其間而非聖人塞其門絶其塗<lb/>
也夫然故一介之賤吏閭閻之匹夫莫不奔走於善至<lb/>
<pb n="KR4h0106_WYG_042-4b"/>
於老死而不知休息此聖人以術驅之也天下茍有甚<lb/>
惡而不可忍也聖人既已絶之則屏之逺方終身不齒<lb/>
此非獨不仁也以為既已絶之彼將一旦肆其忿毒以<lb/>
殘害吾民是故絶之則不用用之則不絶既已絶之又<lb/>
復用之則是驅之於不善而又假之以其具也無所望<lb/>
而為善無所愛惜而不為惡者天下一人而已矣以無<lb/>
所望之人而責其為善以無所愛惜之人而求其不為<lb/>
惡又付之以人民則天下知其不可也世之賢者何常<lb/>
<pb n="KR4h0106_WYG_042-5a"/>
之有或出於賈豎賤人甚者至於盜賊徃徃而是而儒<lb/>
生貴族世之所望為君子者或至放肆不軌小民之所<lb/>
不若聖人知其然是故不逆定於其始進之時而徐觀<lb/>
其所試之效使天下無必得之由亦無必不可得之道<lb/>
天下知其不可以必得也然後勉强於功名而不敢僥<lb/>
倖知其不至於必不可得也然後有以自慰其心久而<lb/>
不懈嗟夫聖人之所以鼓舞天下之人日化而不自知<lb/>
者此其為術歟後之為政者則不然與人以必得而絶<lb/>
<pb n="KR4h0106_WYG_042-5b"/>
之以必不可得此其意以為進賢而退不肖然天下之<lb/>
弊莫甚於此今夫制䇿之及等進士之高第皆以一日<lb/>
之習而决取終身之富貴此雖一時之文辭而未知其<lb/>
臨事之能否則其用之不已太遽乎天下有用人而絶<lb/>
之者三州縣之吏茍非有大過而不可復用則其它犯法<lb/>
皆可使竭力為善以自贖而今世之法一陷於罪戾則<lb/>
終身不遷使之不自聊頼而疾視其民肆意妄行而無<lb/>
所顧惜此其初未必小人也不幸而陷於其中途窮而<lb/>
<pb n="KR4h0106_WYG_042-6a"/>
無所入則遂以自棄府史賤吏為國者知其不可闕也<lb/>
是故歲久則補以外官以其所從來之卑也而限其所<lb/>
至則其中雖有出羣之才終亦不得齒於士大夫之列<lb/>
今夫出身而仕者將以求貴也貴不可得矣則將惟富<lb/>
之求此其勢如是則雖至於鞭笞戮辱而不足以禁其<lb/>
貪故夫此二者茍不可以遂棄則宜有以少假之也入<lb/>
貲而仕者皆得補郡縣之吏彼知其終不得遷亦將逞<lb/>
其一時之欲無所不至夫此誠不可以遷也則是用之<lb/>
<pb n="KR4h0106_WYG_042-6b"/>
之過而已臣故曰絶之則不用用之則不絶此三者之<lb/>
謂也<lb/>
　　決壅蔽<hi>蘇軾</hi>
所貴乎朝廷清明而天下治平者何也天下不訴而無<lb/>
寃不謁而得其所欲此堯舜之盛也其次不能無訴訴<lb/>
而必見察不能無謁謁而必見省使逺方之賤吏不知<lb/>
朝廷之高而一介之小民不識官府之難而後天下治<lb/>
今夫一人之身有一心兩手而已疾痛苛癢動於百體<lb/>
<pb n="KR4h0106_WYG_042-7a"/>
之中雖其甚微不足以為患而手隨至夫手之至豈其<lb/>
一一而聽之心哉心之所以素愛其身者深而手之所<lb/>
以素聽於心者熟是故不待使令而率然以自至聖人<lb/>
之治天下亦如此而已百官之衆四海之廣使其關節<lb/>
脉理相通為一叩之而必聞觸之而必應夫是以天下<lb/>
可使為一身天子之貴士民之賤可使相愛憂患可使<lb/>
同緩急可使救今也不然天下有不幸而訴其寃如訴<lb/>
之於天有不得已而謁其所欲如謁之於鬼神公卿大<lb/>
<pb n="KR4h0106_WYG_042-7b"/>
臣不能究其詳悉而付之於胥吏故凡賄賂先至者朝<lb/>
請而夕得徒手而來者終年而不獲至於故常之事人<lb/>
之所當得而無疑者莫不務為留滯以待請屬舉天下<lb/>
一毫之事非金錢無以行之㫺者漢唐之弊患法不明<lb/>
而用之不宻使吏得以空虛無據之法而繩天下故小<lb/>
人以無法為奸今也法令明具而用之至宻舉天下惟<lb/>
法之知所欲排者有小不如法而可指以為瑕所欲與<lb/>
者雖有所乖戾而可借法以為解故小人以法為奸今<lb/>
<pb n="KR4h0106_WYG_042-8a"/>
夫天下所為多事者豈事之誠多耶吏欲有所鬻而未<lb/>
得則新故相仍紛然而不決此王化之所以壅遏而不<lb/>
行也昔桓文之霸百官承職不待教令而辦四方之賔<lb/>
至不求有司王猛之治秦事至纎悉莫不盡舉而人不<lb/>
以為煩蓋史之所記麻思還冀州請於猛猛曰速裝行<lb/>
矣至暮而符下及出闗郡縣皆已被符其令行禁止而<lb/>
無留事者至于纎悉莫不皆然苻堅以氐人之種至於<lb/>
霸王兵强國富垂及升平者猛之所為固宜其然也今<lb/>
<pb n="KR4h0106_WYG_042-8b"/>
天下治安大吏奉法不敢顧私而府史之屬招權鬻法<lb/>
長吏心知而不問以為當然此其弊有二而已事繁而<lb/>
官不勤故權在胥吏欲去其弊也莫如省事而勵精省<lb/>
事莫如任人勵精莫如自上率之今之所謂至繁天下<lb/>
之事闗於其中訴者之多而謁者之衆莫如中書與三<lb/>
司天下之事分于百官而中書聽其治要郡縣錢弊制<lb/>
于轉運使而三司受其㑹計此宜若不至于繁多然中<lb/>
書不待奏課以定其黜陟而關與其事則是不任有司<lb/>
<pb n="KR4h0106_WYG_042-9a"/>
也三司之吏推析贏虛至於毫毛以繩郡縣則是不任<lb/>
轉運使也故曰省事莫如任人古之聖王愛日以求治<lb/>
辨色而視朝茍少安焉而至于日出則終日為之不給<lb/>
以少而言之一日而廢一事一月則可知也一歲則事<lb/>
之積者不可勝數矣欲事之無繁則必勞於始而逸於<lb/>
終晨興而晏罷天子未退則宰相不敢歸安于私第宰<lb/>
相日昃而不退則百官莫不震悚盡力於王事而不敢<lb/>
宴游如此則纎悉隱微莫不舉矣天子求治之勤過于<lb/>
<pb n="KR4h0106_WYG_042-9b"/>
先王而議者不稱王季之宴朝而稱舜之無為不論文<lb/>
王之日昃而論始皇之量書此何以率天下之怠耶臣<lb/>
故曰勵精莫如自上率之則壅蔽決矣<lb/>
　　抑僥倖<hi>蘇軾</hi>
夫所貴乎人君者予奪自我而不牽於衆人之論也天<lb/>
下之學者莫不欲仕仕者莫不欲貴如從其欲則舉天<lb/>
下皆貴而後可惟其不可從也是故仕不可以輕得而<lb/>
貴不可以易致此非有所吝也爵禄出乎我者也我以<lb/>
<pb n="KR4h0106_WYG_042-10a"/>
為可予而予之我以為可奪而奪之彼雖有言者不可<lb/>
畏也天下有可畏者賦歛不可以不均刑罰不可以不<lb/>
平守令不可以不擇此誠足以致天下之安危而可畏<lb/>
者也我欲慎爵賞愛名器而囂囂者以為不可畏是烏<lb/>
足惜哉國家自近歲以來吏多而闕少率一官而三人<lb/>
共之居者一人去者一人而伺之者又一人是一官而<lb/>
有二人者無事而食也且其蒞官之日淺而閒居之日<lb/>
長以其蒞官之所得而為閒居仰給之資是以貪吏常<lb/>
<pb n="KR4h0106_WYG_042-10b"/>
多而不可禁此用人之大弊也古之用人其取之至寛<lb/>
而用之至狹取之至寛故賢者不隔用之至狹故不肖<lb/>
者無所容記曰司馬辨論官才論進士之賢者以告于<lb/>
王而定其論論定然後官之任官然後爵之位定然後<lb/>
禄之然則取之者未必用也今之進士自二人以下者<lb/>
皆試官夫試之者豈一定之謂哉固將有所廢置焉耳<lb/>
國家取人有制䇿有進士有明經有詞科有任子有府<lb/>
史雜流凡此者雖衆無害也其終身進退之決在乎召<lb/>
<pb n="KR4h0106_WYG_042-11a"/>
見改官之日此尤不可以不愛惜慎重者也今之議者<lb/>
不過曰多其資考而責之以舉官之數且彼有勉强而<lb/>
已資考既足而舉官之數亦以及格則將執文墨以取<lb/>
必於我雖千百為輩莫敢不盡與臣竊以為今之患正<lb/>
在於任法太過是以為一定之制使天下可以歲月必得<lb/>
甚可惜也方今之便莫若使吏六考以上皆得以名聞<lb/>
于吏部吏部以其資考之逺近舉官之衆寡而次第其<lb/>
名然後使一二大臣雜治之參之以其才器之優劣而<lb/>
<pb n="KR4h0106_WYG_042-11b"/>
定其等歲終而奏之以詔天子廢置度天下之吏每歲<lb/>
以物故罪免者㡬人而増損其數以所奏之等補之及<lb/>
數而止使其予奪亦雜出于賢不肖之間而無有一定<lb/>
之制則天下之吏不敢有必得之心將自奮厲磨淬以<lb/>
求聞于時而嚮之所謂用人之大弊者亦不勞而自去<lb/>
然而議者必曰法不一定而以才之優劣為差則是好<lb/>
惡之私有以唘之也臣以為不然夫法者本以存其大<lb/>
綱而其出入變化固將付之於人昔者唐有天下舉進<lb/>
<pb n="KR4h0106_WYG_042-12a"/>
士者羣至於有司之門唐之制惟有司之信也是故有<lb/>
司得以搜羅天下之賢士而習知其為人至於一日之<lb/>
試則固已不取矣唐之得人於斯為盛今以名聞於吏<lb/>
部者每歲不過數十百人使一二大臣得以訪問參考<lb/>
其才雖有失者蓋已寡矣如必曰任法而不任人天下<lb/>
之人必不可信則夫一定之制臣未知其果不可以為<lb/>
奸也<lb/>
　　均戸口<hi>蘇軾</hi>
<pb n="KR4h0106_WYG_042-12b"/>
夫中國之地足以食中國之民有餘也而民常病於不<lb/>
足何哉地無變遷而民有聚散聚則爭於不足之中而<lb/>
散則棄於有餘之外是故天下常有遺利而民用不足<lb/>
昔者三代之制度地以居民民各以其夫家之衆寡而<lb/>
受田于官一夫而百畆民不可以多得尺寸之地而地<lb/>
亦不可以多得一介之民故其民均而地有餘當周之<lb/>
時四海之内地方千里者九而京師居其一有田百同<lb/>
而為九百萬夫之地山林陵麓川澤溝瀆城郭宫室塗<lb/>
<pb n="KR4h0106_WYG_042-13a"/>
三分去一為六百萬夫之地又以上中下田三等而通<lb/>
之以再易為率則王㡬之内足以食三百萬之衆以九<lb/>
州言之則是二千七百萬夫之地也而計之以下農夫<lb/>
一夫之地而食五人則是萬有三千五百萬人可以仰<lb/>
給於其中當成康刑措之後其民極盛之時九州之籍<lb/>
不過十三萬四千有餘夫地以十倍而民居其一故穀<lb/>
常有餘而地力不耗何者均之有術也自井田廢而天<lb/>
下之民轉徙無常惟其所樂則聚以成市側肩躡足以<lb/>
<pb n="KR4h0106_WYG_042-13b"/>
爭尋常挈妻負子以分升合雖有豐年而民無餘蓄一<lb/>
遇水旱則弱者轉於溝壑而强者聚為盜賊地非不足<lb/>
而民非加多也蓋亦不得均民之術而已夫民之不均<lb/>
其弊有二上之人賤農而貴末忽故而重新則民不均<lb/>
夫民之為農者莫不重遷其墳墓廬舎桑麻果蔬牛羊<lb/>
耒耜皆為子孫百年之計惟其百工伎藝無事樹藝游<lb/>
手游食之民然後可以懐輕資而極其所徃是故上之<lb/>
人賤農而貴末則農民捨其耒耜而游於四方擇其所<lb/>
<pb n="KR4h0106_WYG_042-14a"/>
私而居之其弊一也凡人之情怠於久安而謹於新集<lb/>
水旱之後盜賊之餘則必省刑罰薄税歛輕力役以懐<lb/>
逋逃之民而其久安而無變者則不肯無故而加䘏是<lb/>
故上之人忽故而重新則其民稍稍引去聚於其所重<lb/>
之地以至於衆多而不能容其弊二也臣欲去其二弊<lb/>
而開其二利以均斯民昔者聖人之興作也必因人之<lb/>
情故易為功必因時之勢故易為力今欲無故而遷徙<lb/>
安居之民分多而益寡則怨謗之門盜賊之端必起於<lb/>
<pb n="KR4h0106_WYG_042-14b"/>
此未享其利而先被其害臣愚以為民之情莫不懷土<lb/>
而重去惟士大夫出身而仕者狃於遷徙之樂而忘其<lb/>
鄉昔漢之制吏二千石皆徙諸陵麓今之計可使天下<lb/>
之吏仕至某者皆徙荆襄唐鄧許洛陳蔡之間今士大<lb/>
夫無不樂居於此者顧恐獨徃而不能濟彼見其儕類<lb/>
等夷之人莫不在焉則其去惟恐後耳此其所謂因人<lb/>
之情夫天下不能歲歲而豐也則必有饑饉流亡之所<lb/>
民方其困急時父子且不能相顧又安知去鄉之為戚<lb/>
<pb n="KR4h0106_WYG_042-15a"/>
哉當此之時募其樂徙者而使所之廪之費不甚厚而<lb/>
民樂行此其所謂因時之勢然此二者皆授其田貸其<lb/>
耕耘之具而緩其租然後可以固其意夫如是天下之<lb/>
民其庶乎有息肩之漸也<lb/>
　　較賦役<hi>蘇軾</hi>
自兩稅之興因地之廣狹瘠腴而制賦因賦之多少而<lb/>
制役其初蓋甚均也責之厚賦則其財足以供署之重<lb/>
役則其力足以堪何者其輕重厚薄一出於地而不可<lb/>
<pb n="KR4h0106_WYG_042-15b"/>
易也戸無常賦視地以為賦人無常役視賦以為役是<lb/>
故貧者鬻田則賦輕而富者加地則役重此所以度民<lb/>
力之所勝亦所以破兼并之門而塞僥倖之源也及其<lb/>
後世歲月既久則小民稍稍為奸度官吏耳目之所不<lb/>
及則雖有法禁公行而不忌今天下一戸之賦官知其<lb/>
為賦之多少而不知其為地之㡬何也如此則增損出<lb/>
入惟其意之所為官吏雖明法禁雖嚴而其勢無由以<lb/>
止絶故其為奸常起於貿易之際夫鬻田者必窮迫之<lb/>
<pb n="KR4h0106_WYG_042-16a"/>
人而所從鬻者必富厚有餘之家富者恃其有餘而邀<lb/>
之貧者迫於饑寒而欲其速售是故多取其地而少入<lb/>
其賦有田者方其窮困之中茍可以緩一時之急則不<lb/>
暇計其它日之利害故富者地日以益而賦不加多貧<lb/>
者地日以削而賦不加少又其奸民欲計免其賦役者<lb/>
割數畝之地加之以數倍之賦而收其少半之直或者<lb/>
亦貪其直之微而取焉是以數十年來天下之賦大抵<lb/>
淆亂有兼并之族而賦甚輕有貧弱之家而不免於重<lb/>
<pb n="KR4h0106_WYG_042-16b"/>
役以至於破敗流移而不知其所徃其賦存而其人亡<lb/>
者天下皆是也夫天下不可以有僥倖也天下有一人<lb/>
焉僥倖而免則亦必有一人焉不幸而受其弊今天下<lb/>
僥倖者如此之衆則其不幸而受弊者從可知矣三代<lb/>
之賦以什一為輕今之法本不至於什一而取然天下<lb/>
嗷嗷然以賦歛為病者豈其歲久而奸生偏重而不均<lb/>
以至於此歟雖然天下皆知其為患而不能去何者勢<lb/>
不可也今欲按行其地之廣狹療腴而更制其賦之多<lb/>
<pb n="KR4h0106_WYG_042-17a"/>
寡則奸吏因縁為賄賂之門其廣狹瘠腴亦將一切出<lb/>
於其意之喜怒而其患益深是故士大夫畏之而不敢<lb/>
議且臣以為此最易見者顧弗之察耳夫易田者必有<lb/>
契契必有所直之數其所直之數必得其廣狹瘠腴之<lb/>
實而官必據其所直之數而取其易田之稅是故欲知<lb/>
其地之廣狹瘠腴可以其稅推也久逺者不可復知矣<lb/>
其數十年之間皆足以推較求之故府猶可得而見茍其<lb/>
稅多者則知其直多其直多者則知其田多且美也如<lb/>
<pb n="KR4h0106_WYG_042-17b"/>
此而其賦少其役輕夫人亡而賦存者可以有均矣鬻<lb/>
田者皆以其直之多少而給其賦重為之禁而使不敢<lb/>
以不實之直而書之契則夫自今以徃者貿易之際為<lb/>
奸者其少息矣要以知凡地之所直與凡賦之所宜多<lb/>
少而以稅參之如此則一持籌之吏坐於帳中足以周<lb/>
知四境之虛實不過數月而民得以少蘇不然十數年<lb/>
之後將不勝其弊重者日以輕輕者日以重而未知其<lb/>
所終也<lb/>
<pb n="KR4h0106_WYG_042-18a"/>
　　省費用<hi>蘇軾</hi>
夫天下未嘗無財也昔周之興文王武王之國不過百<lb/>
里當其受命四方之君長交至於其廷軍旅四出以征<lb/>
伐不義之諸侯而未嘗患無財方此之時闗市無征而山<lb/>
澤不禁取於民者不過什一而財有餘及其衰也内食<lb/>
千里之租外收千八百國之貢而不足於用由此觀之<lb/>
夫財豈有多少哉人君之於天下俯已以就人則易為<lb/>
功仰人以援已則難為力是故廣取以給用不如節用<lb/>
<pb n="KR4h0106_WYG_042-18b"/>
以㢘取之為易也臣請得以小民之家而推之夫民方<lb/>
其窮困時所望不過十金之資計其衣食之費妻子之<lb/>
奉出入於十金之中寛然而有餘及其一日稍稍蓄聚<lb/>
衣食既足則心意之欲日以漸廣所入益衆而所欲益<lb/>
以不給不知罪其用之不節而以為求之未至也是以<lb/>
富而愈貪求愈多而財愈不供此其為惑未可以知其<lb/>
所終也今天下汲汲乎以財之不足為病者何以異此<lb/>
國家創業之初四方割據中國之地至狹也然歲歲出<lb/>
<pb n="KR4h0106_WYG_042-19a"/>
師以誅討僣亂之國南取荆楚西平巴蜀而東下并潞<lb/>
其費用之衆百倍於今天下之士未嘗思其始而惴惴<lb/>
焉患今世之不足則亦甚惑矣夫為國有三計有萬世<lb/>
之計有一時之計有不終月之計古者三年耕必有一<lb/>
年之蓄以三十年之通則可以九年無饑也歲之所入<lb/>
足用而有餘是以九年之蓄常間而無用卒有水旱之<lb/>
變盜賊之憂則官可以自辦而民不知如此者天不能<lb/>
使之災地不能使之貧四夷盜賊不能使之困此萬世<lb/>
<pb n="KR4h0106_WYG_042-19b"/>
之計也而其不能者一歲之入纔足以為一歲之出天<lb/>
下之産僅足以供天下之用其平居雖不至於虐取其<lb/>
民而有急則不免於厚賦故其國可靜而不可動可逸<lb/>
而不可勞此亦一時之計也至於最下而無謀者量出<lb/>
以為入用之不給則取之益多天下晏然無大患難而<lb/>
盡用衰世茍且之法不知有急則將何以加之此所謂<lb/>
不終月之計也今天下之利莫不盡取山陵林麓莫不有<lb/>
禁闗有征市有租鹽鐵有𣙜酒有課茶有算則凡衰<lb/>
<pb n="KR4h0106_WYG_042-20a"/>
世茍且之法莫不盡用矣譬之於人其少壯之時豐徤<lb/>
勇武然後可以望其無疾以至於壽考今未五六十而<lb/>
衰老之候具見而無遺若八九十者將何以待其後耶<lb/>
然天下之人方且窮思竭慮以廣求利之門以為費用<lb/>
不可復省臣有以知其不然也天下之費固有去之甚<lb/>
易而無損存之甚難而無益者矣臣不能盡知請舉其<lb/>
所聞而其餘可以類求焉夫無益之費名重而實輕以<lb/>
不急之實而被之以莫大之名是以疑而不敢去三歲<lb/>
<pb n="KR4h0106_WYG_042-20b"/>
而郊郊而赦赦而賞此縣官有不得已者天下吏士數<lb/>
日而待賜此誠不可以卒去至于大吏所謂股肱耳目<lb/>
與縣官同其憂樂者此豈亦不得已而有所畏耶天子<lb/>
有七廟今又飾老佛之宫而為之祠固已過矣又使大<lb/>
臣以使領之歲給以巨萬計此何為者也天下之吏為<lb/>
不少矣將患未得其人茍得其人則凡民之利莫不備<lb/>
舉而其患莫不盡去今河水為患不使濱河州郡之吏<lb/>
親視其災而責之以救災之術顧為都水監夫四方之<lb/>
<pb n="KR4h0106_WYG_042-21a"/>
水患豈其一人坐籌於京師而盡其利害天下有轉運<lb/>
使足矣今江淮之間又有發運禄賜之厚徒兵之衆其<lb/>
為費豈勝計哉蓋嘗聞之里有畜馬者患牧人欺之而<lb/>
盜其芻菽也又使一人焉為之廐長廐長立而馬益癯<lb/>
今為政不求其本而治其末天下無益之費不為不多<lb/>
矣臣以為凡若此者日求而去之自毫釐以徃莫不有<lb/>
益惟無輕其毫釐而積之則天下庶乎少息也<lb/>
　　勸親睦<hi>蘇軾</hi>
<pb n="KR4h0106_WYG_042-21b"/>
夫民相與親睦者王道之始也昔三代之制畫為井田<lb/>
使其比閭族黨各相親愛有急相賙有喜相慶死䘮相<lb/>
䘏疾病相養是故其民安居無事則徃來歡欣而獄訟<lb/>
不生有宼而戰則同心并力而緩急不離自秦漢以來<lb/>
法令峻急使民離其親愛歡欣之心而為鄰里告訐之<lb/>
俗富人子壯則出居貧人子壯則出贅一國之俗而家<lb/>
各有法一家之法而人各有心紛紛乎散亂而不相屬<lb/>
是以禮讓之風息而爭鬬之獄繁天下無事則務為欺<lb/>
<pb n="KR4h0106_WYG_042-22a"/>
詐相傾以自成天下有變則流徙渙散相棄以自存嗟<lb/>
夫秦漢以下天下何其多故而難治也此無他民不愛<lb/>
其身故輕犯法輕犯法則王政不行欲民之愛其身則<lb/>
莫若使其父子親兄弟和而妻子相好夫民仰以事父<lb/>
母旁以睦兄弟而俯以䘏妻子則其所賴於生者重而<lb/>
不忍以其身輕犯法三代之政莫尚於此矣今欲教民<lb/>
和親則其道必始於宗族臣欲復古之小宗以收天下<lb/>
不相親屬之心古者有大宗小宗故禮曰别子為祖繼<lb/>
<pb n="KR4h0106_WYG_042-22b"/>
别為宗繼禰者為小宗有百世不遷之宗有五世則遷<lb/>
之宗百世不遷者别子之後也宗其繼别子之所自出<lb/>
者百世不遷者也宗其繼高祖者五世則遷者也古者<lb/>
諸侯之子弟異姓之卿大夫始有家者不敢禰其父而<lb/>
自使其嫡子後之則為大宗族人宗之雖百世而宗子<lb/>
死則為之服齊衰九月故曰宗其繼别子之所自出者<lb/>
百世不遷者也别子之庶子又不得禰别子而自使其<lb/>
嫡子為後則為小宗小宗五世之外則無服其繼禰者<lb/>
<pb n="KR4h0106_WYG_042-23a"/>
親兄弟為之服其繼祖者從兄弟為之服其繼曽祖者<lb/>
再從兄弟為之服其繼高祖者三從兄弟為之服其服<lb/>
大功九月而高祖以外親盡則易宗故曰宗其繼高祖<lb/>
者五世則遷者也小宗四有繼高祖者有繼曽祖者有<lb/>
繼祖者有繼禰者與大宗為五此所謂五宗也古者立<lb/>
宗之道嫡子既為宗則其庶子之嫡子又各為其庶子<lb/>
之宗其法止於四而其實無窮自秦以來天下無世卿<lb/>
大宗之法不可以復立而其可以收合天下之親者有<lb/>
<pb n="KR4h0106_WYG_042-23b"/>
小宗之法存而莫之行此甚可惜也今夫天下所以不<lb/>
重族者有族而無宗也有族而無宗則族不可合族不<lb/>
可合則雖欲親之而無由也族人而不相親則忘其祖<lb/>
矣今世之公卿大臣賢人君子之後所以不能世其家<lb/>
如古之久逺者其族散而忘其祖也故莫若復小宗使<lb/>
族人相率而尊其宗子宗子死則為之加服犯之則以<lb/>
其服坐貧賤不敢輕而富貴不敢以加之冠昏必告䘮<lb/>
必赴此非有所難行也今夫良民之家士大夫之族亦<lb/>
<pb n="KR4h0106_WYG_042-24a"/>
未必無孝悌相親之心而族無宗子莫為之糾率其勢<lb/>
不得相親是以世之人有親未盡而不相徃來冠昏不<lb/>
相告死不相赴而無知之民遂至于父子異居而兄弟<lb/>
相訟然則王道何從而興乎嗚呼世人之患在於不務<lb/>
逺見古之聖人合族之法近於迂闊而行之朞月則望<lb/>
其有益故夫小宗之法非行之難而在乎久而不怠也<lb/>
天下之民欲其忠厚和柔而易治其必自小宗始矣<lb/>
　　敦教化<hi>蘓軾</hi>
<pb n="KR4h0106_WYG_042-24b"/>
夫聖人之於天下所恃以為牢固不拔者在乎天下之<lb/>
民可與為善而不可與為惡也昔者三代之民見危而<lb/>
授命見利而不忘義此非必有爵賞勸乎其前而刑罰<lb/>
驅乎其後也其心安於為善而忸怩於不義是故有所<lb/>
不為夫民知其所不為則天下不可以敵甲兵不可以<lb/>
威利禄不可以誘可殺可辱可饑可寒而不可與叛此<lb/>
三代之所以享國長久而不抜也及至秦漢之世其民<lb/>
見利而忘義見危而不能授命法禁所不及則巧偽變<lb/>
<pb n="KR4h0106_WYG_042-25a"/>
詐無所不為疾視其長上而幸其災因之以水旱加之<lb/>
以盜賊則天下蕩然無復天子之民矣世之儒者嘗有<lb/>
言曰三代之時其所以教民之具甚詳且宻也學校之<lb/>
制射饗之節冠昏䘮祭之禮粲然莫不有法及至後世<lb/>
教化之道衰而盡廢其具是以若此無恥也然世之儒<lb/>
者蓋亦嘗試以此等教天下之民矣而卒以無效使民<lb/>
好文而益媮餙詐而相高則有之矣此亦儒者之過也<lb/>
臣愚以為若此者皆好古而無術知有教化而不知名<lb/>
<pb n="KR4h0106_WYG_042-25b"/>
實之所存者也實者所以信其名而名者所以求其實<lb/>
也有名而無實則其名不行有實而無名則其實不長<lb/>
凡今儒者之所論皆其名也昔武王既克商散財發粟<lb/>
使天下知其不貪禮下賢俊使天下知其不驕封先聖<lb/>
之後使天下知其仁誅飛㢘惡來使天下知其義如此<lb/>
則其教化天下之實固已立矣天下聳然皆有忠信㢘<lb/>
恥之心然後文之以禮樂教之以學校觀之以射饗而<lb/>
謹之以冠昏䘮祭民是以目擊而心諭安行而自得也<lb/>
<pb n="KR4h0106_WYG_042-26a"/>
及至秦漢之世專用法吏以督責其民至于今千有餘<lb/>
年而民日以貪冒嗜利而無恥儒者乃始以三代之禮<lb/>
所謂名者而繩之彼見其登降揖讓盤辟俯仰之容則<lb/>
掩口而竊笑聞鐘鼓管磬希夷嘽緩之音則驚顧而不<lb/>
樂如此而欲望其遷善逺罪不已難乎臣愚以為宜先<lb/>
其實而後其名擇其近於人情者而先之今夫民不知<lb/>
信則不可與久居於安民不知義則不可與同處於危<lb/>
平居則欺其吏而有急則叛其君此教化之實不至天<lb/>
<pb n="KR4h0106_WYG_042-26b"/>
下之所以無變者幸也欲民之知信則莫若務實其言<lb/>
欲民之知義則莫若務去其貪徃者西河用兵而家人<lb/>
子弟皆籍以為軍其始也官告以權時之宜非久役者<lb/>
如是當復爾業少焉皆刺其額無一人得免自寶元以<lb/>
來諸道以兵興為辭而増賦者至今皆不為除去夫如<lb/>
是將何止民之詐欺哉夫所貴乎縣官之尊者為其恃<lb/>
於四海之富而不事於錐刀之末也其與民也優其取<lb/>
利也緩古之聖人不得而取則時有所置以明其不貪<lb/>
<pb n="KR4h0106_WYG_042-27a"/>
何者小民不知其說而惟貪之知今鷄鳴而起百工雜<lb/>
作匹夫入市操挾尺寸吏且隨而稅之扼吭拊背以收<lb/>
絲毫之利古之設官者求以裕民今之設官者求以勝<lb/>
民賦歛有常限而以先期為賢出納有常數而以羡息<lb/>
為能天地之間茍可以取者莫不有禁求利太廣而用<lb/>
法太宻故民日趨於貪臣愚以為難行之言當有所必<lb/>
行而可取之利當有所不取以教民信而示之義若曰<lb/>
國用不足而未可以行則臣恐其失之多於得也<lb/>
<pb n="KR4h0106_WYG_042-27b"/>
　　蓄材用<hi>蘇軾</hi>
夫今之所患兵弱而不振者豈士卒寡少而不足使歟<lb/>
器械鈍弊而不足用歟抑為城郭不足守歟廪食不足<lb/>
給歟此數者皆非也然所以弱而不振則是無材用也<lb/>
夫國之有材譬如山澤之有猛獸江河之有蛟龍伏乎<lb/>
其中而威乎其外悚然有所不可狎者至于<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蚖之所<lb/>
蟠牂豚之所伏雖千仞之山百尋之溪而人易之何則<lb/>
其見于外者不可欺也天下之大不可謂無人朝廷之<lb/>
<pb n="KR4h0106_WYG_042-28a"/>
尊百官之富不可謂無才然以區區之外患舉數州之<lb/>
衆以臨中國抗天子之威犯天下之怨而其氣未嘗少<lb/>
衰其詞未嘗少挫則是其心無所畏也主憂則臣辱主<lb/>
辱則臣死今朝廷之士不能無憂而大臣恬然未有拒<lb/>
絶之議非不欲絶也而未有以待之則是空朝廷無所<lb/>
恃也㳂邉之民西顧而戰慄牧馬之士不敢彎弓而嚮<lb/>
北吏士未戰而先期於敗則是民輕其上也外之蠻夷<lb/>
無所畏内之朝廷無所恃而民又自輕其上此猶足以<lb/>
<pb n="KR4h0106_WYG_042-28b"/>
為有人乎天下未嘗無才患所以求才之道不至古之<lb/>
聖人以無益之名而致天下之實以可見之實而較天<lb/>
下之虛名二者相為用而不可廢是故其始也天下莫<lb/>
不紛然奔走從事於其間而要之以其終不肖者無以<lb/>
欺其上此無他先名而後實也不先其名而唯實之求<lb/>
則來者寡來者寡則不可以有所擇以一旦之急而用<lb/>
不擇之人則是不先名之過也天子之所嚮天下之所<lb/>
奔也今夫孫呉之書其讀之者未必能戰也多言之士<lb/>
<pb n="KR4h0106_WYG_042-29a"/>
喜論兵者未必能用也進之以武舉試之以騎射天下<lb/>
之奇才未必至也然將以求天下之實則非此三者不<lb/>
可以致以為未必然而棄之則是其必然者恐不可得<lb/>
而見也徃者西師之興也其先也惟不以虛名多致天<lb/>
下之才而擇之以待一旦之用故其兵興之際四顧惶<lb/>
惑而不知所措於是設武舉購方畧收勇悍之士而開<lb/>
猖狂之言不愛高爵重賞以求强兵之術當此之時大<lb/>
下囂然莫不自以為知兵也來者日多而其言益以無<lb/>
<pb n="KR4h0106_WYG_042-29b"/>
據至於臨事終不可用執事之臣亦遂厭之而知其無<lb/>
益故兵休之日舉從而廢之今之論者以為武舉方畧<lb/>
之類適足以開僥倖之門而天下之實才終不可以求<lb/>
得此二者皆過也夫既已用天下之虛名而不較之以<lb/>
實至其弊也又舉而廢其名使天下之士不復以兵術<lb/>
進亦已過矣天下之實才不可以求之於言語又不可<lb/>
以較之於武力獨見之於戰耳戰不可得而試也是故<lb/>
見之於治兵子玉治兵於蒍終日而畢鞭七人貫三人<lb/>
<pb n="KR4h0106_WYG_042-30a"/>
耳蒍賈觀之以為剛而無禮知其必敗孫武始見試以<lb/>
婦人而猶足以取信於闔閭使知其可用故凡欲觀將<lb/>
帥之才否莫如治兵之不可欺也今夫新募之兵驕而<lb/>
難令勇悍而不知戰此真足以觀天下之才也武舉方<lb/>
略之類以來之新兵以試之觀其顔色和易則足以見<lb/>
其氣約束堅明則足以見其威坐作進退各得其所則<lb/>
足以見其能凡此者皆不可强也故曰先之以無益之<lb/>
虛名而較之以可見之實才然後可得而用也<lb/>
<pb n="KR4h0106_WYG_042-30b"/>
　　定軍制<hi>蘇軾</hi>
自三代之衰井田廢兵農異處兵不得休而為民民不<lb/>
得息肩而無事於兵者千有餘年而未有如今日之極<lb/>
者也三代之制不可復追矣至於漢唐猶有可得而言<lb/>
者夫兵無事而食則不可使聚聚則不可使無事而食<lb/>
此二者相勝而不可並行其勢然也今夫有百頃之閒<lb/>
田則足以牧馬千駟而不知其費聚千駟之馬而輸百<lb/>
頃之芻則其費百倍此易曉也昔漢之制有踐更之卒<lb/>
<pb n="KR4h0106_WYG_042-31a"/>
而無營田之兵雖皆出於農夫而方其為兵也不知農<lb/>
夫之事是故郡縣無常屯之兵而京師亦不過有南北<lb/>
軍期門羽林而已邉境有事諸侯有變皆以虎符調發<lb/>
郡國之兵至于事已而兵休則渙然各復其故是以其<lb/>
兵雖不知農而天下不至于弊者未嘗聚也唐有天下<lb/>
置有十六衛府兵天下之府八百餘所而屯于闗中者<lb/>
至有五百然皆無事則力耕而積穀不唯以自贍養而<lb/>
又有以廣縣官之儲是以其兵雖聚于京師而天下亦<lb/>
<pb n="KR4h0106_WYG_042-31b"/>
不至於弊者未嘗無事而食也今天下之兵不耕而聚<lb/>
于京畿三輔者以數十萬計皆仰給於縣官有漢唐之<lb/>
患而無漢唐之利擇其偏而兼用之是以無受其弊而<lb/>
莫之分也天下之財近自淮甸而逺至乎呉蜀凡舟車<lb/>
所至人力所及莫不盡取以歸于京師晏然無事而賦<lb/>
斂之厚至于不可復加而三司之用猶苦其不給其弊<lb/>
皆起於不耕之兵聚于内而食四方之貢賦非特如此<lb/>
而已又有循環徃來屯戍于郡縣者昔建國之初所在<lb/>
<pb n="KR4h0106_WYG_042-32a"/>
分裂擁兵而不服太祖太宗躬擐甲胄力戰而取之既<lb/>
降其君而籍其疆土矣然其故基餘孽猶有存者上之<lb/>
人見天下之難合而恐其復發也於是出禁兵以戍之<lb/>
大自藩府而小至於縣鎮徃徃皆有京師之兵由此觀<lb/>
之則是天下之地一尺一寸皆天子自為守也而可以<lb/>
長久而不變乎費莫大於養兵養兵之費莫大於征行<lb/>
今出禁兵而戍郡縣逺者或數千里其月廪歲給之外<lb/>
又日供其芻糧三歲而一遷徃者紛紛來者纍纍雖不<lb/>
<pb n="KR4h0106_WYG_042-32b"/>
過數百為輩而要其歸無以異於數十萬之兵三歲而一<lb/>
出征也農夫之力安得不竭餽運之卒安得不疲且今<lb/>
天下未嘗有戰鬬之事武夫悍卒非有勞伐可以邀其<lb/>
上之人然皆不得為休息閒居無用之兵者其意以為<lb/>
為天子出戍也是故美衣豐食開府庫輦金帛若有所<lb/>
負一逆其意則欲羣起而噪呼此何為者也天下一家<lb/>
且數十百年矣民之戴君至于海隅無以異於畿甸亦<lb/>
不必舉疑四方之兵而專信禁兵也曩者蜀之有妖賊<lb/>
<pb n="KR4h0106_WYG_042-33a"/>
與近歲貝州之亂未必非禁兵致之臣愚以為郡縣之<lb/>
土兵可以漸訓而陰奪其權則禁兵可以漸省而無用<lb/>
天下武徤豈有常所哉山川之所習風氣之所咻四方<lb/>
之民一也昔者戰國常用之矣蜀人之怯懦呉人之短<lb/>
小皆常以抗衡于上國又安得禁兵而用之今之土兵<lb/>
所以鈍弊劣弱而不振者彼見郡縣皆有禁兵而待之<lb/>
異等是以自棄于賤𨽻役夫之間而將吏亦莫之訓也<lb/>
茍禁兵可以漸省而以其資糧益優郡縣之土兵則彼<lb/>
<pb n="KR4h0106_WYG_042-33b"/>
固以歡欣踴躍出于意外戴上之恩而願効其力又何<lb/>
遽不如禁兵耶夫土兵日以多禁兵日以少天子扈從<lb/>
捍城之外無所復用如此則内無屯聚仰給之費而外<lb/>
無遷徙供億之勞費之省者又已過半矣<lb/>
　　練軍實<hi>蘇軾</hi>
三代之兵不待擇而精其故何也兵出於農有常數而<lb/>
無常人國有事要以一家而備一正卒如斯而已矣是<lb/>
故老者得以養疾病者得以為閒民而設於官者莫不<lb/>
<pb n="KR4h0106_WYG_042-34a"/>
皆其壯子弟故其無事而田獵則未嘗發老弱之民兵<lb/>
行而餽糧則未嘗食無用之卒使之足輕險隘手易器<lb/>
械聰明足以察旗鼓之節强銳足以犯死傷之地千乘<lb/>
之衆而人人足以自捍故殺人少而成功多費用省而<lb/>
兵卒强蓋春秋之時諸侯相并天下百戰其經傳所見<lb/>
謂之敗績者如城濮鄢陵之役皆不過犯其偏師而獵<lb/>
其游卒歛兵而退未有僵尸百萬流血於江河如後世<lb/>
之戰者何也民各推其家之壯者以為兵則其勢不可<lb/>
<pb n="KR4h0106_WYG_042-34b"/>
得而多殺也及至後世兵民既分兵不得復而為民於<lb/>
是始有老弱之卒夫既已募民而為兵其妻子屋廬既<lb/>
已託於營伍之中而其姓名既已書於官府之籍行不<lb/>
得為商居不得為農而仰給于官至于衰老而無歸則<lb/>
其道誠不可以棄去是故無用之卒雖薄其資糧而皆<lb/>
廪之終身凡民之生自二十以上至於衰老四十餘年<lb/>
之間勇銳强力之氣足以犯堅冒刅者不過二十餘年<lb/>
今廩之終身則是一卒凡二十年無用而食于官也自<lb/>
<pb n="KR4h0106_WYG_042-35a"/>
此而推之養兵十萬則是五萬人可去也屯兵十年則<lb/>
是五年為無益之費也民者天下之本而財者民之所<lb/>
以生也有兵而不可使戰是謂棄財不可使戰而驅之<lb/>
戰是謂棄民臣觀秦漢之後天下何其殘敗之多耶其<lb/>
弊皆起於分民而為兵兵不得休使老弱不堪之卒拱<lb/>
手而就戮故有以百萬之衆而見屠於數千之兵者其<lb/>
良將善用不過以為餌委之啖賊嗟夫三代之衰民之<lb/>
無罪而死者其不可勝數矣今天下募兵至多徃者陜<lb/>
<pb n="KR4h0106_WYG_042-35b"/>
西之役舉籍平民以為兵加以明道寶元之間天下旱<lb/>
蝗以及近歲青齊之饑與河朔之水災民急而為兵者<lb/>
日以益衆舉籍而按之近歲以來募兵之多無如今日<lb/>
者然皆老弱不教不能當古之十五而衣食之費百倍<lb/>
於古此甚非所以長久而不變者也凡民之為兵者其<lb/>
類多非良民方其少壯之時博奕飲酒不安於家而後<lb/>
能捐其身至其少衰而氣沮葢亦有悔而不可復者矣<lb/>
臣以謂五十已上願復為民者宜聽自今以徃民之願<lb/>
<pb n="KR4h0106_WYG_042-36a"/>
為兵者皆三十以下則收限以十年而除其籍民三十<lb/>
而為兵十年而復歸其精力思慮猶可以養生送死為<lb/>
終身之計使其應募之日心知其不出十年而為十年<lb/>
之計則除其籍而不怨以無用之兵終身坐食之費而<lb/>
為重募則應者必衆如此縣官長無老弱之兵而民之<lb/>
不任戰者不至於無罪而死彼皆知其不過十年而復<lb/>
為平民則自愛其身而重犯法不至於呌呼無賴以自<lb/>
棄於㓙人今夫天下之患在於民不知兵故兵常驕悍<lb/>
<pb n="KR4h0106_WYG_042-36b"/>
於民常怯賊盜攻之而不能禦戎狄掠之而不能抗今<lb/>
使民得更代而為兵兵得復還而為民則天下之知兵<lb/>
者衆而盜賊戎狄將有所忌然猶有言者將以為十年<lb/>
而代故者已去而新者未教則緩急有所不濟夫所謂<lb/>
十年而代者豈其舉軍而並去之有始至者有既久者<lb/>
有將去者有當代者新故雜居而教之則緩急可以無<lb/>
憂矣<lb/>
　　教戰守<hi>蘇軾</hi>
<pb n="KR4h0106_WYG_042-37a"/>
當今生民之患果安在哉在於知安而不知危能逸而<lb/>
不能勞此其患不見於今而將見於他日今不為之計<lb/>
其後將有所不可救者昔者先王知兵之不可去也是<lb/>
故天下雖平不敢忘戰秋冬之隙致民田獵以講武教<lb/>
之以進退坐作之方使其耳目習於鐘鼓旌旗之間而<lb/>
不亂使其心志安於斬刈殺伐之際而不懾是以雖有<lb/>
盜賊之變而民不至於驚潰及至後世用迂儒之議以<lb/>
去兵為王者之盛節天下既定則卷甲而藏之數十年<lb/>
<pb n="KR4h0106_WYG_042-37b"/>
之後甲兵頓弊而民日以安於佚樂卒有盜賊之警則<lb/>
相與恐懼訛言不戰而走開元天寶之際天下豈不大<lb/>
治惟其民安於太平之樂豢於游戲酒食之間其剛心<lb/>
勇氣消耗鈍眊痿蹷而不復振是以區區之禄山一出<lb/>
而乘之四方之民獸奔鳥竄乞為囚虜之不暇天下分<lb/>
裂而唐室因以微矣蓋嘗試論之天下之勢譬如一身<lb/>
王公貴人所以養其身者豈不至哉而常苦於多疾至<lb/>
於農夫小民終歲勤苦而未嘗告病此其故何也夫風<lb/>
<pb n="KR4h0106_WYG_042-38a"/>
雨霜露寒暑之變此疾之所由生也農夫小民盛夏力<lb/>
作而窮冬暴露其筋骸之所衝犯肌膚之所浸漬輕霜<lb/>
露而狎風雨是故寒暑不能為之毒今王公貴人處於<lb/>
重屋之下出則乘輿風則襲裘雨則御蓋凡所以慮患<lb/>
之具莫不備至畏之太甚而養之太過小不如意則寒<lb/>
暑入之矣是故善養身者使之能逸而能勞步趨動作<lb/>
使其四體狃於寒暑之變然後可以剛徤强力涉險而<lb/>
不傷夫民亦然今者治平之日久天下之人驕惰脆弱<lb/>
<pb n="KR4h0106_WYG_042-38b"/>
如婦人孺子不出於閨門論戰鬬之事則縮頸而股慄<lb/>
聞盜賊之名則掩耳而不願聽而士大夫亦未嘗言兵<lb/>
以為生事擾民漸不可長此不亦畏之太甚而養之太<lb/>
過歟且夫天下固有意外之患也愚者見四方之無事<lb/>
則以為變故無自而有此亦不然矣今國家所以奉西<lb/>
北之夷者歲以百萬計奉之者有限而求之者無厭此<lb/>
其勢必至於戰戰者必然之勢也不先於我則先於彼<lb/>
不出於西則出於北所不可知者有遲速逺近而要以<lb/>
<pb n="KR4h0106_WYG_042-39a"/>
不能免也天下茍不免於用兵而用之不以漸使民於<lb/>
安樂無事之中一旦出身而蹈死地則其為患必有所<lb/>
不測臣欲使士大夫尊尚武勇講習兵法庶人之在官<lb/>
者敎以行陣之節役民之司盜者授以擊刺之術每歲<lb/>
終則聚於郡府如古都試之法有勝負有賞罰而行之<lb/>
既久則以軍法從事然議者必以為無故而動民又撓<lb/>
以軍法則民將不安而臣以為此所以安民也天下果<lb/>
未能去兵則其一旦將以不教之民而驅之戰夫無故<lb/>
<pb n="KR4h0106_WYG_042-39b"/>
而動民雖有小怨然孰與夫一旦之危哉今天下屯聚<lb/>
之兵驕豪而多怨陵壓百姓而邀其上者何故此其心<lb/>
以為天下之知戰者惟我而已如使平民皆習於兵彼<lb/>
知有所敵則固以破其奸謀而折其驕氣利害之際豈<lb/>
不亦甚明歟<lb/>
　　倡勇敢<hi>蘇軾</hi>
臣聞戰以勇為主以氣為決天子無皆勇之將而將軍<lb/>
無皆勇之士是故致勇有術致勇莫先乎倡倡莫善乎<lb/>
<pb n="KR4h0106_WYG_042-40a"/>
私此二者兵之微權英雄豪傑之士所以陰用而不言<lb/>
於人而人亦莫之識也臣請得以備言之夫倡者何也<lb/>
氣之先也有人人之勇怯有三軍之勇怯人人而較之<lb/>
則勇怯之相去若莛與楹至於三軍之勇怯則一也出<lb/>
於反覆之間而差於毫釐之際故其權在將與君人固<lb/>
有暴猛獸而不操兵出入於白刃之中而色不變者有<lb/>
見虺蜴而却走聞鐘鼓之聲而戰慄者是勇怯之不齊<lb/>
至於如此然閭閻之小民爭鬬戲笑卒然之間而或至<lb/>
<pb n="KR4h0106_WYG_042-40b"/>
於殺人當其發也其心翻然其色勃然若不可以已者<lb/>
雖天下之勇夫無以過之及其退而思其身顧其妻子<lb/>
未始不惻然悔也此非必勇者也氣之所乘則奪其性<lb/>
而忘其故故古之善用兵者用其翻然勃然於未悔之<lb/>
間而其不善者沮其翻然勃然之心而開其自悔之意<lb/>
則是不戰而先自敗也故曰致勇有術致勇莫先乎倡<lb/>
均是人也皆食其食皆任其事天下有急而有一人焉<lb/>
奮而爭先而致其死則翻然者衆矣弓矢相及劒楯相<lb/>
<pb n="KR4h0106_WYG_042-41a"/>
交勝負之勢未有所決而三軍之士屬目於一夫之先<lb/>
登則勃然者相繼矣天下之大可以名刼也三軍之衆<lb/>
可以氣使也諺曰一人善射百夫決拾茍有以發之及<lb/>
其翻然勃然之間而用其鋒是之謂倡倡莫善乎私天<lb/>
下之人怯者居其百勇者居其一是勇者難得也捐其<lb/>
妻子棄其身以蹈白刃是勇者難能也以難得之人行<lb/>
難能之事此必有難報之恩者矣天子必有所私之將<lb/>
將軍必有所私之士視其勇者而陰厚之人之有異材<lb/>
<pb n="KR4h0106_WYG_042-41b"/>
者雖未有功而其心莫不自異自異而上不異之則緩<lb/>
急不可以望其為倡故凡緩急而肯為倡者必其上之<lb/>
所異也昔漢武帝欲觀兵于四裔以逞其無厭之求不<lb/>
愛通侯之賞以招勇士風告天下以求奮擊之人然卒<lb/>
無有應者於是嚴刑峻法致之死地而聽其以深入贖<lb/>
罪使勉强不得已之人馳驟於死亡之地是故其將降<lb/>
其兵破敗而天下㡬至於不測何者先無所異之人而<lb/>
望其為倡不已難乎私者天下之所惡也然而為已而<lb/>
<pb n="KR4h0106_WYG_042-42a"/>
私之則私不可用為其賢於人而私之則非私無以濟<lb/>
蓋有無功而可賞有罪而可赦者凡所以媿其心而責<lb/>
其為倡也天下之禍莫大於上作而下不應上作而下<lb/>
不應則上亦將窮而自止方西戎之叛也天子非不欲<lb/>
赫然誅之而將帥之臣謹守封畧外視内顧莫有一人<lb/>
先奮而致命而士卒亦循循焉莫肯盡力不得已而出<lb/>
爭先而歸故西戎得以肆其猖狂而吾無以應則其勢<lb/>
不得不重賂而求和其患起於天子無同憂患之臣而<lb/>
<pb n="KR4h0106_WYG_042-42b"/>
將軍無腹心之士西師之休十有餘年矣用法益宻而<lb/>
進人益難賢者不見異勇者不見私天下務為奉法循<lb/>
令要以如式而止臣不知其緩急將誰為之倡哉<lb/>
　　厲法禁<hi>蘇軾</hi>
昔者聖人制為刑賞知天下之樂乎賞而畏乎刑也是<lb/>
故施其所樂者自下而上民有一介之善不終朝而賞<lb/>
隨之是以上之為善者足以知其無有不賞也施其所<lb/>
畏者自上而下公卿大臣有毫髪之罪不終朝而罰隨<lb/>
<pb n="KR4h0106_WYG_042-43a"/>
之是以下之為不善者亦足以知其無有不罰也詩曰<lb/>
剛亦不吐柔亦不茹夫天下所謂權豪貴顯而難令者<lb/>
此乃聖人之所借以狥天下也舜誅四凶而天下服何<lb/>
也此四族者天下之大族也夫惟聖人為能擊天下之<lb/>
大族以服小民之心故其刑罰至于措而不用周之衰<lb/>
也商鞅韓非峻刑酷法以督責天下然所以為得者用<lb/>
法始於貴戚大臣而後及于踈賤者故能以其國霸由<lb/>
此觀之商鞅韓非之刑非舜之刑而所以用刑者舜之<lb/>
<pb n="KR4h0106_WYG_042-43b"/>
術也後之庸人不深原其本未而猥以舜之用刑之術<lb/>
與商鞅韓非同類而棄之法禁之不行奸宄之不止由<lb/>
此其故也今夫州縣之吏受賂以鬻獄其罪至于除名<lb/>
而其官不足以贖則至于嬰木索受笞箠此亦天下之<lb/>
至辱也而士大夫或冒行之何者其心有所不服也今<lb/>
夫大吏之為不善非特簿書米鹽出入之間也其位愈<lb/>
尊則其害愈大其權愈重則其下愈不敢言幸而有不<lb/>
畏强禦之士出力而排之又幸而不為上下之所抑以<lb/>
<pb n="KR4h0106_WYG_042-44a"/>
遂成其罪則其官之所減者至于罰金蓋無㡬矣夫過<lb/>
惡暴著于天下而罰不傷其毫毛鹵莽於公卿之間而<lb/>
纎悉於州縣之小吏用法如此宜其天下之不心服也<lb/>
用法而不服其心雖刀鋸斧鉞猶將有所不避而况木<lb/>
索笞箠哉方今法令至繁觀其所以防奸之具一舉足<lb/>
且入其中而大吏犯之不至于可畏其故何也天下之<lb/>
議者曰古者之制刑不上大夫大臣不可以法加也嗟<lb/>
夫刑不上大夫者豈曰大夫以上有罪而不刑歟古之<lb/>
<pb n="KR4h0106_WYG_042-44b"/>
人君責其公卿大臣至重而待其士庶人至輕也責之<lb/>
至重故其所以約束之者愈寛待之至輕故其所以隄<lb/>
防之者甚宻夫所貴乎大臣者惟其不待約束而後免<lb/>
於罪戾也是故約束愈寛而大臣益以畏法何者其心<lb/>
以為人君之不我疑而不忍欺也茍幸其不疑而輕犯<lb/>
法則固以不容於誅矣故夫大夫以上有罪不從於訊<lb/>
鞠論報如士庶人之法斯以為刑不上大夫而已矣天<lb/>
下之吏自一命以上其蒞官臨民茍有罪皆書於其所<lb/>
<pb n="KR4h0106_WYG_042-45a"/>
謂歴者而至于館閣之臣出為郡縣者則遂罷去此真<lb/>
聖人之意欲有以重責之也奈何其與士庶人較罪之<lb/>
輕重而又以其爵減耶夫律有罪而得以首免者所以<lb/>
開盜賊小人自新之塗而今之卿大夫有罪亦得以首<lb/>
免是以盜賊小人待之歟天下惟無罪也是以罰不可<lb/>
得而加知其有罪而特免其罰則何以令天下今夫大<lb/>
臣有不法或者既以舉之而詔曰勿推此何為者也聖<lb/>
人為天下豈容有此曖昧而不決故曰厲法禁自大臣<lb/>
<pb n="KR4h0106_WYG_042-45b"/>
始則小臣不犯矣<lb/>
　　去奸民<hi>蘇軾</hi>
自昔天下之亂必生於治平之日休養生息而奸民得<lb/>
容於其間蓄而不發以待天下之釁至於時有所激勢<lb/>
有所乗則潰裂四出不終朝而毒流於天下聖人知其<lb/>
然是以嚴法禁督官吏以司察天下之奸民而去之夫<lb/>
大亂之本必起於小奸惟其小而不足畏是故其發也<lb/>
常至於亂天下今夫世人之所憂以為可畏者必曰豪<lb/>
<pb n="KR4h0106_WYG_042-46a"/>
俠大盜此不知變者之說也天下無小奸則豪俠大盜<lb/>
無以為資且其治平無事之時雖欲為大盜將安所容<lb/>
其身而其殘忍貪暴之心無所發洩則亦時出為盜賊<lb/>
聚為博奕羣飲於市肆而呌號於郊野小者呼雞逐狗<lb/>
大者椎牛發冢無所不至捐父母棄妻子而相與嬉游<lb/>
凡此者舉非小盜也天下有釁鋤耰棘矜相率而剽奪<lb/>
者皆嚮之小盜也昔三代之聖主果斷而不疑誅除擊<lb/>
去無有遺類所以擁䕶良民而使安其居及至後世刑<lb/>
<pb n="KR4h0106_WYG_042-46b"/>
法日以深嚴而去奸之法乃不及於三代何者待其敗<lb/>
露自入於刑而後去也夫為惡而不入於刑者固已衆<lb/>
矣有終身為不義而其罪不可指名以附於法者有巧<lb/>
為規避持吏短長而不可詰者又有因縁幸㑹而免者<lb/>
如必待其自入於刑則其所去者蓋無㡬耳昔周之制<lb/>
民有罪惡未麗於法而害於州里者桎梏而坐諸嘉石<lb/>
重罪役之朞以次輕之其下罪三月役使州里任之然<lb/>
後宥而舎之其化之不從威之不格患苦其鄉之民而<lb/>
<pb n="KR4h0106_WYG_042-47a"/>
未入於五刑者謂之罷民凡罷民不使冠帶而加明刑<lb/>
任之以事而不齒於鄉黨由是觀之則周之盛時日夜<lb/>
整齊其人民而鋤去其不善譬如獵人終日馳驅踐蹂<lb/>
於草茅之中捜求伏兎而搏之不待其自投於網羅而<lb/>
後取也夫然故小惡不容於鄉大惡不容於國禮樂之<lb/>
所以易化而法禁之所以易行者由此之故也今天下<lb/>
久安天子以仁恕為心而士大夫一切以寛厚為稱上<lb/>
意而懦夫庸人又有僥倖務出罪人外以邀雪寃之賞<lb/>
<pb n="KR4h0106_WYG_042-47b"/>
而内以待陰德之報臣是以知天下頗有不誅之奸將<lb/>
為子孫憂宜明勑天下之吏使以歲時紏察㓙民而徙<lb/>
其尤無良者不必待其自入於刑而間則命使出按郡<lb/>
縣有子不孝有弟不悌好訟而數犯法者皆誅無赦誅<lb/>
一鄉之奸則一鄉之人恱誅一國之奸則一國之人恱<lb/>
要在誅寡而悦衆則雖堯舜亦如此而已矣天下有三患<lb/>
而蠻夷之憂不與焉有内大臣之變有外諸侯之叛有<lb/>
匹夫羣起之禍此三者其勢常相持内大臣有權則外<lb/>
<pb n="KR4h0106_WYG_042-48a"/>
諸侯不叛外諸侯强則匹夫羣起之禍不作今者内無<lb/>
權臣外無强諸侯而萬世之後其可憂者奸民也臣故<lb/>
曰去奸民以為安民之終云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0106_WYG_042-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻四十二<lb/>
</p>
<p>
</p>
  </div>
</body>
</text>
</TEI>
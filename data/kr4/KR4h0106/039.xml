<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻三十九</head> <lb/>
    <p>
<pb n="KR4h0106_WYG_039-1a"/>
欽定四庫全書<lb/>
　文編巻三十九<lb/>
　　　　　　　　　　　　明　唐順之　編<lb/>
　　偃松屏賛<hi>蘇軾</hi>
予為中山守始食北嶽松膏為天下冠其木理堅宻瘠<lb/>
而不瘁信植物之英烈也謫居羅浮山下地暖多松而<lb/>
不識霜雪如高才勝人生綺紈家與孤臣孽子有間矣<lb/>
士踐憂患安知非福㓜子過從南來畫寒松偃葢為䕶<lb/>
<pb n="KR4h0106_WYG_039-1b"/>
首小屛為之賛曰燕南趙北大茂之麓天僵雪峯地裂<lb/>
冰谷凛然孤清不能無生生此偉竒北方之精蒼皮玉<lb/>
骨磽磽齾齾方春不知沍寒秀發孺子介剛從我炎荒<lb/>
霜中之英以洗我瘴<lb/>
　　三馬圖賛<hi>蘇軾</hi>
元祐初上方閉玉門闗謝遣諸將太師文彦博宰相吕<lb/>
大防范純仁建遣諸生游師雄行邊勑武備師雄至熈<lb/>
河蕃官包順請以所部熟户除邊患師雄許之遂擒猾<lb/>
<pb n="KR4h0106_WYG_039-2a"/>
羌大首領果莊青伊結以獻百官皆賀遣使告永裕陵<lb/>
時西域貢馬首高八尺龍顱而鳳膺虎脊而豹章出東<lb/>
華門入天駟監振鬛長鳴萬馬皆瘖父老縱觀以為未<lb/>
始見也上方恭黙思道八駿在廷未嘗一顧其後圉人<lb/>
起居不以時馬有斃者上亦不問明年羌溫錫沁有良<lb/>
馬不敢進請於邊吏願以餽太師潞國公詔許之蔣之<lb/>
竒為熈河帥西蕃有貢駿馬汗血者有司以非入貢嵗<lb/>
月留其使與馬於邊之竒為請乞不以時入事下禮部<lb/>
<pb n="KR4h0106_WYG_039-2b"/>
軾時為宗伯判狀云朝廷方却走馬以糞正復汗血亦<lb/>
何所用事遂寢于時兵革不用海内小康馬則不遇矣<lb/>
而人少安軾嘗私請於承議郎李公麟畫當時三駿馬<lb/>
之狀而使果莊青伊結校之藏於家紹聖四年三月十<lb/>
四日軾在惠州謫居無事閲舊書畫追思一時之事而<lb/>
歎三馬之神駿乃為之賛曰吁果莊世悍驕奔貳師走<lb/>
嫖姚今在廷服虎貂效天驥立内朝八尺龍神超遥若<lb/>
將西燕西瑶帝念民乃下招籋歸雲逝房妖<lb/>
<pb n="KR4h0106_WYG_039-3a"/>
　　王元之畫像贅<hi>蘇軾</hi>
傳曰不有君子其能國乎予嘗三復斯言未嘗不流涕<lb/>
太息也如漢汲黯蕭望之李固呉張昭唐魏鄭公狄仁<lb/>
傑皆以身狥義招之不來麾之不去正色而立于朝則<lb/>
豺狼狐狸自相吞噬故能消禍於未形救危於將亡使<lb/>
皆如公孫丞相張禹胡廣雖累千百緩急豈可望哉故<lb/>
翰林王公元之以雄文直道獨立當世足以追配此六<lb/>
君子者方是時朝廷清明無大姦慝然公猶不容於中<lb/>
<pb n="KR4h0106_WYG_039-3b"/>
耿然如秋霜夏日不可狎玩至於三黜以死有如不幸<lb/>
而處於衆邪之間安危之際則公之所為必將驚世絶<lb/>
俗使斗筲穿窬之流心破膽裂豈特如此而已乎始予<lb/>
過蘇州虎邱寺見公之畫像想其遺風餘烈願為執鞭<lb/>
而不可得其後為徐州而公之曾孫汾為兖州以公墓<lb/>
碑示余乃追為之賛以附其家傳云維昔聖賢患莫已<lb/>
知公遇太宗允也其時帝欲用公公不少貶三黜窮山<lb/>
之死靡憾咸平以來獨為名臣一時之屈萬世之信紛<lb/>
<pb n="KR4h0106_WYG_039-4a"/>
紛鄙夫亦拜公像何以占之有泚其顙公能泚之不能<lb/>
巳之茫茫九原愛莫起之<lb/>
　　文與可飛白賛<hi>蘇軾</hi>
嗚呼哀哉與可豈其多好好竒也歟抑其不試故藝也<lb/>
始予見其詩與文又得見其行草篆𨽻也以為止此矣<lb/>
既没一年而復見其飛白美哉多乎其盡萬物之態也<lb/>
霏霏乎其若輕雲之蔽月飜飜乎其若長風之巻斾也<lb/>
猗猗乎其若逰絲之縈柳絮褭褭乎其若流水之舞荇<lb/>
<pb n="KR4h0106_WYG_039-4b"/>
帶也離離乎其逺而相屬縮縮乎其近而不隘也其工<lb/>
至於如此而余乃今知之則余之知與可者固無幾而<lb/>
其所不知者葢不可勝計也嗚呼哀哉<lb/>
　　韓幹畫馬賛<hi>蘇軾</hi>
韓幹之馬四其一在陸驤首奮鬛若有所望頓足而長<lb/>
鳴其一欲渉凥高首下擇所由濟跼蹐而未成其二在<lb/>
水前者反顧若以鼻語後者不應欲飲而留行以為廐<lb/>
馬也則前無羈絡後無箠策以為野馬也則隅目聳耳<lb/>
<pb n="KR4h0106_WYG_039-5a"/>
豐臆細尾皆中度程蕭然如賢大夫貴公子相與解帶<lb/>
脱㡌臨水而濯纓遂欲高舉遠引友麋鹿而終天年則<lb/>
不可得矣葢優哉游哉聊以卒嵗而無營<lb/>
　　師子屛風賛<hi>蘇軾</hi>
潤州甘露寺有唐李衛公所留陸探微畫師子板余自<lb/>
錢塘移守膠西過而觀焉使工人摹之置公堂中而贊<lb/>
之曰圓其目仰其鼻奮髯吐舌威見齒舞其足前其耳<lb/>
左顧右躑喜見尾雖猛而和葢其戲嚴嚴高堂䕶燕几<lb/>
<pb n="KR4h0106_WYG_039-5b"/>
啼呼顛沛走百鬼嗟乎妙哉古陸子<lb/>
　　管㓜安畫贊<hi>蘇轍</hi>
余自龍川以歸居潁已十有三年杜門幽居無以自適<lb/>
稍稍取舊書閲之將求古人而與之友葢於三國得一<lb/>
焉曰管㓜安葢㓜安少而遭亂渡海居遼東三十七年<lb/>
而歸歸於田廬不應朝命年八十有四而没功業不加<lb/>
於人而余獨何取焉取其明於知時而審於處已云爾<lb/>
葢東漢之衰士大夫以風節相尚其立志行義賢於西<lb/>
<pb n="KR4h0106_WYG_039-6a"/>
漢然時方大亂其出而應世鮮有能自全者潁川荀文<lb/>
若以智策輔曹公方其擒吕布斃袁紹皆談笑而辦其<lb/>
才與張子房比然至九錫之議卒不能免其身彭城張<lb/>
子布忠亮剛簡事孫氏兄弟成江東之業然終以直不<lb/>
見容力争公孫淵事君臣之義幾絶平原華子魚以徳<lb/>
量重於曹氏父子致位三公然曹公之殺伏后子魚將<lb/>
命至破壁出后而害之汝南許文休以人物臧否聞於<lb/>
世晚入蜀依劉璋先主將克成都文休逾城出降雖卒<lb/>
<pb n="KR4h0106_WYG_039-6b"/>
以為司徒而蜀人鄙之此四人者皆一時賢人也然直<lb/>
己者終害其身而枉己者終喪其徳處亂而能全非㓜<lb/>
安而誰與哉舊史言㓜安雖老不病著白㡌布襦袴布<lb/>
裙宅後數十步有流水夏暑能策杖臨水盥手足行園<lb/>
囿嵗時祀其先人絮㡌布單衣薦饋跪拜成禮余欲使<lb/>
畫工以意髣髴畫之昔李公麟喜畫有顧陸遺思今公<lb/>
麟死久矣恨莫能成吾意者姑為之賛曰㓜安之賢無<lb/>
以過人余獨何以謂賢賢其明於知時審於處已以能<lb/>
<pb n="KR4h0106_WYG_039-7a"/>
自全㓜安之老歸自海東一畝之宫閉不求通白㡌布<lb/>
裙舞雩而風四時烝嘗饋奠必躬八十有四蟬蜕而終<lb/>
少非漢人老非魏人何以命之天之逸民<lb/>
　　王定國真贊<hi>蘇軾</hi>
溫然而澤者道人之腴也凛然而清者詩人之癯也雍<lb/>
容委蛇者貴介之公子而短小精悍者游俠之徒也人<lb/>
何足以知之此皆其膚也若人者泰不驕困不撓而老<lb/>
不枯也<lb/>
<pb n="KR4h0106_WYG_039-7b"/>
　　秦少游真贊<hi>蘇軾</hi>
以君為將仕也其服野其行方以君為將隠也其言文<lb/>
其神昌置而不求君不即即而求之君不藏以為將仕<lb/>
將隠者皆不知君者也葢將挈所有而乘所遇以㳺於<lb/>
世而卒反於其鄉者乎<lb/>
　　參寥子真贊<hi>蘇軾</hi>
東坡居士曰維參寥子身寒而道富辯於文而訥於口<lb/>
外尫柔而中健武與人無競而好刺譏朋友之過枯形<lb/>
<pb n="KR4h0106_WYG_039-8a"/>
灰心而喜為感時玩物不能忘情之語此予所謂參寥<lb/>
子有不可曉者五也<lb/>
　　文與可畫墨竹屏風贊<hi>蘇軾</hi>
與可之文其徳之糟粕與可之詩其文之毫末詩不能<lb/>
盡溢而為書變而為畫皆詩之餘其詩與文好者益寡<lb/>
有好其徳如好其畫者乎悲夫<lb/>
　　石室先生畫竹贊<hi>并序</hi>　<hi>蘇軾</hi>
與可文翁之後也蜀人猶以石室名其家而與可自謂<lb/>
<pb n="KR4h0106_WYG_039-8b"/>
笑笑先生葢可謂與道皆逝不留於物者也顧嘗好畫<lb/>
竹客有贊之者曰先生閒居獨笑不巳問安所笑笑我<lb/>
非爾物之相物我爾一也先生又笑笑所笑者笑笑之<lb/>
餘以竹發妙竹亦得風天然而笑<lb/>
　　諱辯<hi>韓愈</hi>
愈與李賀書勸賀舉進士賀舉進士有名與賀争名者<lb/>
毁之曰賀父名晉肅賀不舉進士為是勸之舉者為非<lb/>
聽者不察也和而唱之同然一辭皇甫湜曰若不明白<lb/>
<pb n="KR4h0106_WYG_039-9a"/>
子與賀且得罪愈曰然律曰二名不偏諱釋之者曰謂<lb/>
若言徴不稱在言在不稱徴是也律曰不諱嫌名釋之<lb/>
者曰謂若禹與雨邱與蓲之類是也今賀父名晉肅賀<lb/>
舉進士為犯二名律乎為犯嫌名律乎父名晉肅子不<lb/>
得舉進士若父名仁子不得為人乎夫諱始於何時作<lb/>
法制以教天下者非周公孔子歟周公作詩不諱孔子<lb/>
不偏諱二名春秋不譏不諱嫌名康王釗之孫實為昭<lb/>
王曾參之父名晳曾子不諱昔周之時有騏期漢之時<lb/>
<pb n="KR4h0106_WYG_039-9b"/>
有杜度此其子宜何如諱將諱其嫌遂諱其姓乎將不<lb/>
諱其嫌者乎漢諱武帝名徹為通不聞又諱車轍之轍<lb/>
為某字也諱吕后名雉為野雞不聞又諱治天下之治<lb/>
為某字也今上章及詔不聞諱滸勢秉機也惟宦官宫<lb/>
妾乃不敢言諭及機以為觸犯士君子言語行事宜何<lb/>
所法守也今考之於經質之於律稽之以國家之典賀<lb/>
舉進士為可邪為不可邪凡事父母得如曾參可以無<lb/>
譏矣作人得如周公孔子亦可以止矣今世之士不務<lb/>
<pb n="KR4h0106_WYG_039-10a"/>
行曾參周公孔子之行而諱親之名則務勝於曾參周<lb/>
公孔子亦見其惑也夫周公孔子曾參卒不可勝勝周<lb/>
公孔子曾參乃比於宦官宫妾則是宦官宫妾之孝於<lb/>
其親賢於周公孔子曾參者耶<lb/>
　　桐葉封弟辯<hi>柳宗元</hi>
古之傳者有言成王以桐葉與小弱弟戯曰以封汝周<lb/>
公入賀王曰戲也周公曰天子不可戲乃封小弱弟於<lb/>
唐吾意不然王之弟當封耶周公宜以時言於王不待<lb/>
<pb n="KR4h0106_WYG_039-10b"/>
其戲而賀以成之也不當封耶周公乃成其不中之戲<lb/>
以地以人與小弱者為之主其得為聖乎且周公以王<lb/>
之言不可茍焉而巳必從而成之耶設有不幸王以桐<lb/>
葉戲婦寺亦將舉而從之乎凡王者之徳在行之何若<lb/>
設未得其當雖十易之不為病要於其當不可使易也<lb/>
而况以其戲乎若戲而必行之是周公教王遂過也吾<lb/>
意周公輔成王宜以道從容優樂要歸之大中而巳必<lb/>
不逢其失而為之辭又不當束縛之馳驟之使若牛馬<lb/>
<pb n="KR4h0106_WYG_039-11a"/>
然急則敗矣且家人父子尚不能以此自克况號為君<lb/>
臣者耶是直小丈夫缺缺者之事非周公所宜用故不<lb/>
可信或曰封唐叔史佚成之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0106_WYG_039-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻三十九<lb/>
</p>
<p>
</p>
  </div>
</body>
</text>
</TEI>
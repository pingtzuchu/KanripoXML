<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編卷六</head> <lb/>
    <p>
<pb n="KR4h0106_WYG_006-1a"/>
欽定四庫全書<lb/>
　文編卷六<lb/>
　　　　　　　　　　　　明　唐順之　編<lb/>
　　魏絳請和戎<hi>左傳</hi>
無終子嘉父使孟樂如晉因魏莊子納虎豹之皮以請<lb/>
和諸戎晉侯曰戎狄亡親而貪不如伐之魏絳曰諸侯<lb/>
新服陳新來和將觀於我我徳則睦否則擕貳勞師於<lb/>
戎而楚伐陳必弗能救是弃陳也諸華必叛戎禽獸也<lb/>
<pb n="KR4h0106_WYG_006-1b"/>
獲戎失華毋乃不可乎夏訓有之曰有窮后羿公曰后<lb/>
羿何如對曰昔有夏之方衰也后羿自鉏遷于窮石因<lb/>
夏民以代夏政恃其射也不修民事而淫于原獸弃武<lb/>
羅伯因熊髠尨圉而用寒浞寒浞伯明氏之讒子弟也<lb/>
伯明后寒弃之夷羿收之信而使之以為已相浞行媚<lb/>
于内而施賂于外愚弄其民而虞羿于田樹之詐慝以<lb/>
取其國家外内咸服羿猶不悛將歸自田家衆殺而亨<lb/>
之以食其子其子不忍食諸死于窮門靡奔有鬲氏浞<lb/>
<pb n="KR4h0106_WYG_006-2a"/>
因羿室生澆及豷恃其讒慝詐偽而不徳于民使澆用<lb/>
師滅斟灌及斟尋氏處澆于過處豷于戈靡自有鬲氏<lb/>
收二國之燼以滅浞而立少康少康滅澆于過后杼滅<lb/>
豷于戈有窮由是遂亡失人故也昔周辛甲之為大史<lb/>
也命百官官箴王闕於虞人之箴曰芒芒禹迹畫為九<lb/>
州經啟九道民有寢廟獸有茂草各有攸處徳用不擾<lb/>
在帝夷羿冒于原獸忘其國恤而思其麀牡武不可重<lb/>
用不恢于夏家獸臣司原敢告僕夫虞箴如是可不懲<lb/>
<pb n="KR4h0106_WYG_006-2b"/>
乎於是晉侯好田故魏絳及之公曰然則莫如和戎乎<lb/>
對曰和戎有五利焉戎狄荐居貴貨易土土可賈焉一<lb/>
也邊鄙不聳民狎其野穡人成功二也戎狄事晉四鄰<lb/>
振動諸侯威懐三也以徳綏戎師徒不勤甲兵不頓四<lb/>
也鑒于后羿而用徳度逺至邇安五也君其圖之公説<lb/>
使魏絳盟諸戎修民事田以時<lb/>
　　聲子請復椒舉<hi>左傳</hi>
初楚伍參與蔡太師子朝友其子伍舉與聲子相善也<lb/>
<pb n="KR4h0106_WYG_006-3a"/>
伍舉娶于王子牟王子牟為申公而亡楚人曰伍舉實<lb/>
送之伍舉奔鄭將遂奔晉聲子將如晉遇之於鄭郊班<lb/>
荆相與食而言復故聲子曰子行也吾必復子及宋向<lb/>
戍將平晉楚聲子通使於晉還如楚令尹子木與之語<lb/>
問晉故焉且曰晉大夫與楚孰賢對曰晉卿不如楚其<lb/>
大夫則賢皆卿材也如杞梓皮革自楚往也雖楚有材<lb/>
晉實用之子木曰夫獨亡族姻乎對曰雖有而用楚材<lb/>
實多歸生聞之善為國者賞不僣而刑不濫賞僣則愳<lb/>
<pb n="KR4h0106_WYG_006-3b"/>
及淫人刑濫則愳及善人若不幸而過寧僣亡濫與其<lb/>
失善寧其利淫亡善人則國從之詩曰人之云亡邦國<lb/>
殄瘁亡善人之謂也故夏書曰與其殺不辜寧失不經<lb/>
愳失善也商頌有之曰不僣不濫不敢怠皇命于下國<lb/>
封建厥福此湯所以獲天福也古之治民者勸賞而畏<lb/>
刑恤民不倦賞以春夏刑以秋冬是以將賞為之加膳<lb/>
加膳則飫賜此以知其勸賞也將刑為之不舉不舉則<lb/>
徹樂此以知其畏刑也夙興夜寐朝夕臨政此以知其<lb/>
<pb n="KR4h0106_WYG_006-4a"/>
恤民也三者禮之大節也有禮亡敗今楚多淫刑其大<lb/>
夫逃死於四方而為之謀主以害楚國不可救療所謂<lb/>
不能也子儀之亂析公奔晉晉人寘諸戎車之殿以為<lb/>
謀主繞角之役晉將遁矣析公曰楚師輕窕易震蕩也<lb/>
若多鼓鈞聲以夜軍之楚師必遁晉人從之楚師宵潰<lb/>
晉遂侵蔡襲沈獲其君敗申息之師於桑隧獲申麗而<lb/>
還鄭於是不敢南面楚失華夏則析公之為也雍子之<lb/>
父兄譛雍子君與大夫不善是也雍子奔晉晉人與之<lb/>
<pb n="KR4h0106_WYG_006-4b"/>
鄐以為謀主彭城之役晉楚遇于靡角之谷晉將遁矣<lb/>
雍子發命於軍曰歸老幼反孤疾二人役歸一人簡兵<lb/>
蒐乗秣馬蓐食師陳焚次明日將戰行歸者而逸楚囚<lb/>
楚師宵潰晉降彭城而歸諸宋以魚石歸楚失東夷子<lb/>
辛死之則雍子之為也子反與子靈争夏姬而雍害其<lb/>
事子靈奔晉晉人與之邢以為謀主扞禦北狄通呉於<lb/>
晉教呉叛楚教之乗車射御驅侵使其子狐庸為呉行<lb/>
人焉呉於是伐巢取駕克棘入州來楚罷於奔命至今<lb/>
<pb n="KR4h0106_WYG_006-5a"/>
為患則子靈之為也若敖之亂伯賁之子賁皇奔晉晉<lb/>
人與之苗以為謀主鄢陵之役楚晨壓晉軍而陳晉將<lb/>
遁矣苗賁皇曰楚師之良在其中軍王族而已若塞井<lb/>
夷竈成陳以當之欒范易行以誘之中行二郤必克二<lb/>
穆吾乃四萃於其王族必大敗之晉人從之楚師大敗<lb/>
王夷師<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>子反死之鄭叛呉興楚失諸侯則苗賁皇之<lb/>
為也子木曰是皆然矣聲子曰今又有甚於此椒舉娶<lb/>
於申公子牟子牟得戾而亡君大夫謂椒舉女實遣之<lb/>
<pb n="KR4h0106_WYG_006-5b"/>
懼而奔鄭引領南望曰庶幾赦余亦弗圖也今在晉矣<lb/>
晉人將與之縣以比叔向彼若謀害楚國豈不為患子<lb/>
木懼言諸王益其禄爵而復之聲子使椒鳴逆之<lb/>
　<lb/>
　<lb/>
　<lb/>
　<lb/>
　文編卷六<lb/>
</p>
<p>
</p>
  </div>
</body>
</text>
</TEI>
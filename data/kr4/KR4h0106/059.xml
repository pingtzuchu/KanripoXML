<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編卷五十九</head> <lb/>
    <p>
<pb n="KR4h0106_WYG_059-1a"/>
欽定四庫全書<lb/>
　文編卷五十九<lb/>
　　　　　　　　　　　　明　唐順之　編<lb/>
　　南海神廟碑<hi>韓愈</hi>
海於天地間為物最鉅自三代聖王莫不祀事考於傳<lb/>
記而南海神次最貴在北東西三神河伯之上號為祝<lb/>
融天寶中天子以為古爵莫貴於公侯故海嶽之祝犧<lb/>
幣之數放而依之所以致崇極於大神今王亦爵也而<lb/>
<pb n="KR4h0106_WYG_059-1b"/>
禮海嶽尚循公侯之事虚王儀而不用非致崇極之意<lb/>
也由是冊尊南海神為廣利王祝號祭式與次俱昇因<lb/>
其故廟易而新之在今廣州治之東南海道八十里扶<lb/>
胥之口黄木之灣常以立夏氣至命廣州刺史行事祠<lb/>
下事訖驛聞而刺史常節度五嶺諸軍仍觀察其郡邑<lb/>
於南方事無所不統地大以遠故常選用重人既貴而<lb/>
富且不習海事又當祀時海常多大風将往皆憂慼既<lb/>
進觀顧怖悸故常以疾為解而委事於其副其來已久<lb/>
<pb n="KR4h0106_WYG_059-2a"/>
故明宫齋廬上雨旁風無所葢障牲酒瘠酸取具臨時<lb/>
水陸之品狼籍籩豆薦祼興俯不中儀式吏滋不供神<lb/>
不顧享盲風怪雨發作無節人䝉其害元和十二年始<lb/>
詔用前尚書右丞國子祭酒魯國孔公為廣州刺史兼<lb/>
御史大夫以殿南服公正直方嚴中心樂易祗慎所職<lb/>
治人以明事神以誠内外單盡不為表襮至州之明年<lb/>
将夏祝冊自京師至吏以時告公乃齋祓視冊誓羣有<lb/>
司曰冊有皇帝名乃上所自署其文曰嗣天子某謹遣<lb/>
<pb n="KR4h0106_WYG_059-2b"/>
官某敬祭其恭且嚴如是敢有不承明日吾将宿廟下<lb/>
以供晨事明日吏以風雨白不聽於是州府文武吏士<lb/>
凡百數交謁更諌皆揖而退公遂陞舟風雨少弛櫂夫<lb/>
奏功雲隂解駮日光穿漏波伏不興省牲之夕載暘載<lb/>
隂将事之夜天地開除月星明穊五鼓既作牽牛正中<lb/>
公乃盛服執笏以入即事文武賔屬俯首聽位各執其<lb/>
職牲肥酒香罇爵靜潔降登有數神具醉飽海之百靈<lb/>
秘怪慌惚畢出蜿蜿虵虵來享飲食闔廟旋艫祥飈送<lb/>
<pb n="KR4h0106_WYG_059-3a"/>
颿旗纛旄麾飛揚晻靄鐃鼓嘲轟髙管噭噪武夫奮櫂<lb/>
工師唱和穹龜長魚踊躍後先乾端坤倪軒豁呈露祀<lb/>
之之嵗風灾熄滅人厭魚蟹五穀胥熟明年祀歸又廣<lb/>
廟宫而大之治其庭壇改作東西兩序齋庖之房百用<lb/>
具修明年其時公又固往不懈益䖍嵗仍大和耋艾歌<lb/>
詠始公之至盡除他名之税罷衣食於官之可去者四<lb/>
方之使不以資交以身為帥燕享有時賞與以節公藏<lb/>
私蓄上下與足於是免屬州負逋之緡錢念有四萬米<lb/>
<pb n="KR4h0106_WYG_059-3b"/>
三萬二千斛賦金之州耗金一嵗八百困不能償皆以<lb/>
丐之加西南守長之俸誅其尤無良不聽令者由是皆<lb/>
自重慎法人士之落南不能歸者與流徙之胄百念八<lb/>
族用其才良而廩其無告者其女子可嫁與之錢財令<lb/>
無失時刑徳並流方地數千里不識盗賊山行海宿不<lb/>
擇處所事神治人其可謂備至耳矣咸願刻廟石以著<lb/>
厥美而繫以詩乃作詩曰南海隂墟祝融之宅即祀于<lb/>
旁帝命南伯吏惰不躬正自今公明用享錫右我家邦<lb/>
<pb n="KR4h0106_WYG_059-4a"/>
惟明天子惟慎厥使我公在官神人致喜海嶺之陬既<lb/>
足既濡胡不均𢎞俾執事樞公行勿遲公無遽歸匪我<lb/>
私公神人具依<lb/>
　　處州孔子廟碑<hi>韓愈</hi>
自天子至郡邑守長通得祀而徧天下者唯社稷與孔<lb/>
子為然而社祭土稷祭穀句龍與棄乃其佐享非其專<lb/>
主又其位所不屋而壇豈如孔子用王者事巍然當座<lb/>
以門人為配自天子而下北面跪祭進退誠敬禮如親<lb/>
<pb n="KR4h0106_WYG_059-4b"/>
弟子者句龍棄以功孔子以徳固自有次第哉自古多<lb/>
有以功徳得其位者不得常祀句龍棄孔子皆不得位<lb/>
而得常祀然其祀事皆不如孔子之盛所謂生人以來<lb/>
未有如孔子者其賢過於堯舜逺矣此其效歟郡邑皆<lb/>
有孔子廟或不能修事雖設博士弟子或役於有司名<lb/>
存實亡失其所業獨處州刺史鄴侯李繁至官能以為<lb/>
先既新作孔子廟又令工改為顔子至子夏十人像其<lb/>
餘六十子及後大儒公羊髙左丘明孟軻荀况伏生毛<lb/>
<pb n="KR4h0106_WYG_059-5a"/>
公韓生董生髙堂生揚雄鄭𤣥等數十人皆圖之壁選<lb/>
博士弟子必皆其人又為置講堂教之行禮肄習其中<lb/>
置本錢廩米令可繼處以守廟成躬率吏及博士弟子<lb/>
入學行釋菜禮耆老歎嗟其子弟皆興於學鄴侯尚文<lb/>
其於古記無不貫逹故其為政知所先後可歌也已乃<lb/>
作詩曰惟此廟學鄴侯所作厥初庫下神不以宇生師<lb/>
所處亦窘寒暑乃新斯宫神降其獻講讀有常不誡用<lb/>
勸掲掲元哲有師之尊羣聖嚴嚴大法以存像圖孔肖<lb/>
<pb n="KR4h0106_WYG_059-5b"/>
咸在斯堂以瞻以儀俾不或忘後之君子無廢成美琢<lb/>
詞碑石以贊攸始<lb/>
　　道州文宣王廟碑<hi>柳宗元</hi>
謹按某年月日儒師河東薛公伯髙由尚書刑部郎中<lb/>
為道州明年二月丁亥公用牲幣祭于先聖文宣王之<lb/>
廟夜漏未盡三刻公𤣥冕以入就位于庭惕焉深惟夫<lb/>
子之祀爰自京師太學徧于州邑遐闊僻陋咸用斯時<lb/>
致奠展誠宿燎設懸罇爼旂章粲穆布列周天之下嗚<lb/>
<pb n="KR4h0106_WYG_059-6a"/>
呼夫子之道閎肆尊顯二帝三王其無以侔大也然其<lb/>
堂庭庳陋椽棟毁墜曽不及浮圖外説克壮厥居水潦<lb/>
仍至嵗加蕩沃公蹙然不寕若罔獲承既祭而出登墉<lb/>
以望爰得美地豐衍端夷水環以流有頖宫之制是日<lb/>
樹表列位由禮考宜然後節用以制貨財乗時以僦功<lb/>
役逾年而克有成廟舎峻整階序廓大講肄之位師儒<lb/>
之室立廪以周食圃畦以毓蔬權其子母贏且不竭由<lb/>
是邑里之秀民感道懷和更來門下咸願服儒衣冠由<lb/>
<pb n="KR4h0106_WYG_059-6b"/>
公訓程公攝衣登席親釋經㫖丕諭本統父慶其子長<lb/>
勵其㓜化用興行人無靜訟公又曰夫子稱門弟子顔<lb/>
回為庶幾其後從於陳蔡亦各有號言出一時非盡其<lb/>
徒也于後失厥所謂妄異科第坐祀十人以為哲豈夫<lb/>
子志哉余按月令則曰釋奠于先聖先師國之故也乃<lb/>
立夫子像配以顔氏籩豆既嘉笙鏞既成九年八月丁<lb/>
未公祭于新廟退考疑義合以燕饗萬民翼翼觀禮識<lb/>
古於是春秋師晉陵蒋堅易師沙門凝𧦬助教某學生<lb/>
<pb n="KR4h0106_WYG_059-7a"/>
某等來告願刻金石明夫子之道及公之勤惟夫子極<lb/>
於化初𡨕于道先羣儒咸稱六籍具存茍贊其道若譽<lb/>
天地之大褒日月之明非愚則惑不可犯也惟公探夫<lb/>
子之志考有國之制先施彛典革正道本俾是荒服移<lb/>
為闕里在周則魯侯申能修頖宫詩有其歌在漢蜀守<lb/>
文翁能首儒學史有其贊今公法古之大同于魯化人<lb/>
之艱侔于蜀盍銘茲徳以告于史氏而刋之茲碑銘曰<lb/>
荆楚之陽厥服惟荒民鮮由仁帝降其良振振薛公惟<lb/>
<pb n="KR4h0106_WYG_059-7b"/>
徳之造赤旂金節來莅于道師儒咸㑹嘉有攸告吉日<lb/>
丁亥獻于頖宫庭燎伊煌有煥其容公升于位心莫不<lb/>
恭爰念聖祀徧于海邦服冕陳器州邑攸同感忻以欷<lb/>
思報聖功卜遷于嘉惟吉之逢畇畇其原既夷且大渙<lb/>
渙其流實環于外作廟有嚴昭祀顯配潔兹器用觀禮<lb/>
斯㑹布筵依位作廪伊秩以豐其儀以壮其室新宫既<lb/>
成崇報孔明于古有經公粹厥誠邦民之良弁服是纓<lb/>
公躬講論䖍黙以聽公降酧酢進退齊平柔肌洽體莫<lb/>
<pb n="KR4h0106_WYG_059-8a"/>
不充盈歸懽于心父子弟兄欽惟聖王厥道無涯世有<lb/>
頌辭益疚其多公斯考禮民感休嘉從于魯風祗以詠<lb/>
歌公錫于天眉夀來加公賚于王休命是荷師于辟雍<lb/>
大邦以和侑酳申申王道式訛諸儒作詩思繼頖水丕<lb/>
揚厥聲以告太史<lb/>
　　柳州文宣王新修廟碑<hi>柳宗元</hi>
仲尼之道與王化遠邇惟柳州古為南夷椎髻卉裳攻<lb/>
刼鬬暴雖唐虞之仁不能柔秦漢之勇不能威至于有<lb/>
<pb n="KR4h0106_WYG_059-8b"/>
國始循法度置吏奉貢咸若采衛冠帶憲令進用文事<lb/>
學者道堯舜孔子如取諸左右執經書引仁義旋辟唯<lb/>
諾中州之士時或病焉然後知唐之徳大以遐孔氏之<lb/>
道尊而明元和十年八月州之廟屋壞幾毁神位刺史<lb/>
柳宗元始至大懼不任以墜教基丁未奠薦法齊時事<lb/>
禮不克施乃合初亞終獻三官衣布洎于贏財取土木<lb/>
金石徴工僦功完舊益新十月乙丑王宫正室成乃安<lb/>
神棲乃正法庭祗㑹羣吏卜日之吉䖍告于王靈曰昔<lb/>
<pb n="KR4h0106_WYG_059-9a"/>
者夫子嘗欲居九夷其時門人猶有惑聖言今夫子代<lb/>
千有餘載其教始行至于是邦人去其陋而本於儒孝<lb/>
父忠君言及禮義又况巍然炳然臨而炙之乎惟夫子<lb/>
以神道設教我今罔敢知欽若茲教以寕其神追思告<lb/>
誨如在于前茍神之在曷敢不䖍居而無陋罔貳昔言<lb/>
申陳嚴祀永永是尊麗牲有碑刻在廟門<lb/>
　　箕子碑柳<hi>宗元</hi>
凡大人之道有三一曰正䝉難二曰法授聖三曰化及<lb/>
<pb n="KR4h0106_WYG_059-9b"/>
民殷有仁人曰箕子實具茲道以立于世故孔子述六<lb/>
經之㫖尤殷勤焉當紂之時大道悖亂天威之動不能<lb/>
戒聖人之言無所用進死以併命誠仁矣無益吾祀故<lb/>
不為委身以存祀誠仁矣與亡吾國故不忍且是二道<lb/>
有行之者矣是用保其明哲與之俯仰晦是謩範辱於<lb/>
囚奴昏而無邪隤而不息故在易曰箕子之明夷正䝉<lb/>
難也及天命既改生人以正乃出大法用為聖師周人<lb/>
得以序彛倫而立大典故在書曰以箕子歸作洪範法<lb/>
<pb n="KR4h0106_WYG_059-10a"/>
授聖也及封朝鮮推道訓俗惟徳無陋惟人無逺用廣<lb/>
殷祀俾夷為華化及民也率是大道藂於厥躬天地變<lb/>
化我得其正其大人歟於虖當其周時未至殷祀未殄<lb/>
比干已死微子已去向使紂惡未稔而自斃武庚念亂<lb/>
以圖存國無其人誰與興理是固人事之或然者也然<lb/>
則先生隱忍而為此其有志於斯乎唐某年作廟汲郡<lb/>
嵗時致祀嘉先生獨列於易象作是頌云<lb/>
䝉難以正授聖以謨宗祀用繁夷民其蘇憲憲大人顯<lb/>
<pb n="KR4h0106_WYG_059-10b"/>
晦不渝聖人之仁道合隆汙明哲在躬不陋為奴冲讓<lb/>
居禮不盈稱孤髙而無危卑不可踰非死非去有懷故<lb/>
都時詘而伸卒為世模易象是列文王為徒大明宣昭<lb/>
崇祀式孚古闕頌辭繼在後儒<lb/>
　　衢州徐偃王廟碑<hi>韓愈</hi>
徐與秦俱出柏翳為嬴姓國於夏殷周世咸有大功秦<lb/>
處西偏專用武勝遭世衰無明天子遂虎吞諸國為雄<lb/>
諸國既皆入秦為臣屬秦無所取利上下相賊害卒僨<lb/>
<pb n="KR4h0106_WYG_059-11a"/>
其國而沈其宗徐處得地中文徳為治及偃王誕當國<lb/>
益除去刑爭末事凡所以君國子民待四方一出於仁<lb/>
義當此之時周天子穆王無道意不在天下好道士説<lb/>
得八龍騎之西遊同王母宴于瑶池之上歌謳忘歸四<lb/>
方諸侯之爭辯者無所質正咸賔祭於徐贄玉帛死生<lb/>
之物于徐之庭者三十六國得朱弓赤矢之瑞穆王聞<lb/>
之恐遂稱受命命造父御長驅而歸與楚連謀伐徐徐<lb/>
不忍鬬其民北走彭城武原山下百姓隨而從之萬有<lb/>
<pb n="KR4h0106_WYG_059-11b"/>
餘家偃王死民號其山為徐山鑿石為室以祠偃王偃<lb/>
王雖走死失國民戴其嗣為君如初駒王章禹祖孫相<lb/>
望自秦至今名公巨人繼跡史書徐氏十望其九皆本<lb/>
於偃王而秦後迄茲無聞家天於柏翳之緒非偏有厚<lb/>
薄施仁與暴之報自然異也衢州故㑹稽太末也民多<lb/>
姓徐氏支縣龍丘有偃王遺廟或曰偃王之逃戰不之<lb/>
彭城之越城之隅棄玉几研于㑹稽之水或曰徐子章<lb/>
禹既執於呉徐之公族子弟散之徐揚二州間即其居<lb/>
<pb n="KR4h0106_WYG_059-12a"/>
立先王廟云開元初徐姓二人相屬為刺史帥其部之<lb/>
同姓改作廟屋載事于碑後九十年當元和九年而徐<lb/>
氏放復為刺史放字逹夫前碑所謂今户部侍郎其大<lb/>
父也春行視農至于龍丘有事于廟思惟本原曰故制<lb/>
桷樸下窄不足以掲䖍妥靈而又梁桷赤白陊剥不治<lb/>
圖像之威䵝昧就滅藩拔級夷庭木秃缺祈甿日慢祥<lb/>
慶弗下州之羣支不獲䕃庥余惟遺紹而尸其土不即<lb/>
不圖以有資聚罰其可辭乃命因故為新衆工齊事惟<lb/>
<pb n="KR4h0106_WYG_059-12b"/>
月若日工告訖功大祠于廟宗卿咸序應是嵗州無怪<lb/>
風劇雨民不天厲穀果完實民皆曰耿耿祉哉其不可<lb/>
誣乃相與請辭京師歸而鑱之于石辭曰<lb/>
秦傑以顛徐由遜緜秦鬼久饑徐有廟存婉婉偃王惟<lb/>
道之耽以國易仁為笑于頑自初擅命其實幾姓厯短<lb/>
詈長有不償亡課其利害孰與王當姑蔑之墟太末之<lb/>
里誰思王恩立廟以祀王之聞孫世世多有唯臨茲邦<lb/>
廟土實守堅嶠之後逹夫廓之王歿萬年如始祔時王<lb/>
<pb n="KR4h0106_WYG_059-13a"/>
孫多孝世奉王廟逹夫之來先慎詔教盡惠廟民不主<lb/>
於神維是逹夫知孝之元太末之里姑蔑之城廟事時<lb/>
修仁義振聲宜寵其人以及後生嗟嗟維王雖古誰亢<lb/>
王死于仁彼以暴喪文追作誅刻示茫茫<lb/>
　　黄陵廟碑<hi>韓愈</hi>
湘旁有廟曰黄陵自前古立以祠堯之二女舜之二妃<lb/>
者庭有石碑斷裂分散在地其文剥缺考圖記言漢荆<lb/>
州牧劉表景升之立題曰湘夫人碑今驗其文乃晉太<lb/>
<pb n="KR4h0106_WYG_059-13b"/>
康九年又其額曰虞帝二妃之碑非景升立者秦博士<lb/>
對始皇帝云湘君者堯之二女舜妃者也劉向鄭𤣥之<lb/>
徒亦皆以二妃為湘君而離騷九歌既有湘君又有湘<lb/>
夫人王逸之解以為湘君者自其水神而謂湘夫人乃<lb/>
二妃也從舜南征三苗不及道死沅湘之間山海經曰<lb/>
洞庭之山帝之二女居之郭璞疑二女者帝舜之后不<lb/>
當降小水為其夫人因以二女為天帝之女以余考之<lb/>
璞與王逸俱失也堯之長女娥皇為舜正妃故曰君其<lb/>
<pb n="KR4h0106_WYG_059-14a"/>
二女女英自宜降曰夫人也故九歌辭謂娥皇為君謂<lb/>
女英帝子各以其盛者推言之也禮有小君君母明其<lb/>
正自得稱君也書曰舜陟方乃死傳謂舜昇道南方以<lb/>
死或又曰舜死𦵏蒼梧二妃從之不及溺死沅湘之間<lb/>
今謂竹書紀年帝王之沒皆曰陟陟昇也謂昇天也書<lb/>
曰殷禮陟配天言以道終其徳恊天也書紀舜之沒云<lb/>
陟者與竹書周書同文也其下言方乃死者所以釋陟<lb/>
為死也地之勢東南下如言舜南廵而死宜言下方不<lb/>
<pb n="KR4h0106_WYG_059-14b"/>
得言陟方也以此謂舜死𦵏蒼梧於時二妃從之不及<lb/>
而溺者皆不可信二妃既曰以謀語舜脱舜之厄成舜<lb/>
之聖堯死而舜有天下為天子二妃之力宜常為神食<lb/>
民之祭今之渡湖江者莫敢不進禮廟下元和十四年<lb/>
春余以言事得罪為潮州刺史其地於漢南海之掲陽<lb/>
厲毒所聚懼不得脱死過廟而禱之其冬移袁州刺史<lb/>
明年九月拜國子祭酒使以私錢十萬抵岳州願易廟<lb/>
之圯桷腐瓦於刺史王堪長慶元年刺史張愉自京師<lb/>
<pb n="KR4h0106_WYG_059-15a"/>
往與愉故善謂曰丐我一碑石載二妃廟事且令後世<lb/>
知有子名愉曰諾既至州報曰碑謹具遂篆其事俾刻<lb/>
之<lb/>
　　湘源二妃廟碑<hi>韓愈</hi>
元和九年八月二十日湘源二妃廟灾司功掾守令彭<lb/>
城劉知剛主簿安邑衛之武告于州刺史御史中丞清<lb/>
河崔公能祗栗厥戒㑹羣吏洎衆工發開元詔書懼廢<lb/>
守祀搜考贏羡均節委積咸執牘聿至于祠下稽度既<lb/>
<pb n="KR4h0106_WYG_059-15b"/>
備傭役惟時斬木于上游陶埴于水涯乃桴乃載工逸<lb/>
事遂作貌顯嚴粲然而威十有一月庚辰陳奠薦辭立<lb/>
石于廟門之宇下惟父子夫婦人道之大大哉二神咸<lb/>
極其㑹為子而父堯為婦而夫舜齊聖並明弼成授受<lb/>
内若嚚瞽上承輝光克艱以乂徳罔不至帝既野死神<lb/>
亦不返食于茲川古有常典敺祓戾孽恢宣淑靈敢或<lb/>
失職以奸天刑有翼其躬有苾其馨沉牲爰告即石是<lb/>
銘銘曰<lb/>
<pb n="KR4h0106_WYG_059-16a"/>
淵懿承聖舜妻堯女徳形媯汭神位湘滸揆茲有初克<lb/>
碩厥宇唐命秩祀茲邑攸主毛牷既疈椒馨爰糈<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>于<lb/>
萬年期保伊祜潛火煽孽炖于融風神用播遷時罔克<lb/>
龔邑令羣吏告于君公亷用積餘以就爾功桴木負埴<lb/>
載流于江既夷以成崇宇峻墉潔嚴清閒左右率從神<lb/>
樂來歸徒御雍雍神既安止邦人載喜奉其吉玉以對<lb/>
嘉祉南風湑湑湘水如舞將子無讙神聽鐘鼓豐其交<lb/>
報邦邑是與刻此樂歌以極終古<lb/>
<pb n="KR4h0106_WYG_059-16b"/>
　　平淮西碑一首<hi>并序韓愈</hi>
天以唐克肖其徳聖子神孫繼繼承承於千萬年敬戒<lb/>
不怠全付所覆四海九州罔有内外悉主悉臣髙祖太<lb/>
宗既除既治髙宗中睿休養生息至于𤣥宗受報收功<lb/>
極熾而豐物衆地大孽牙其間肅宗代宗徳祖順考以<lb/>
勤以容大慝適去稂莠不薅相臣將臣文恬武嬉習熟<lb/>
見聞以為當然睿聖文武皇帝既受羣臣朝乃考圖數<lb/>
貢曰嗚呼天既全付予有家今傳次在予予不能事事<lb/>
<pb n="KR4h0106_WYG_059-17a"/>
其何以見于郊廟羣臣震懾奔走率職明年平夏又明<lb/>
年平蜀又明年平江東又明年平澤潞遂定易定致魏<lb/>
博貝衛澶相無不從志皇帝曰不可究武予其少息九<lb/>
年蔡將死蔡人立其子元濟以請不許遂燒舞陽犯葉<lb/>
襄城以動東都放兵四刼皇帝厯問于朝一二臣外皆<lb/>
曰蔡帥之不廷授于今五十年傳三姓四將其樹本堅<lb/>
兵利卒頑不與他等因撫而有順且無事大官臆决唱<lb/>
聲萬口和附并為一談牢不可破皇帝曰惟天惟祖宗<lb/>
<pb n="KR4h0106_WYG_059-17b"/>
所以付任予者庶其在此予何敢不力况一二臣同不<lb/>
為無助曰光顔汝為陳許帥維是河東魏博郃陽三軍<lb/>
之在行者汝皆将之曰重𦙍汝故有河陽懷今益以汝<lb/>
維是朔方義成陜益鳳翔延慶七軍之在行者汝皆將<lb/>
之曰𢎞汝以卒萬二千屬而子公武往討之曰文通汝<lb/>
守夀維是宣武淮南宣歙浙西四軍之行于夀者汝皆<lb/>
將之曰道古汝其觀察鄂岳曰愬汝帥唐鄧隨各以其<lb/>
兵進戰曰度汝長御史其往視師曰度惟汝予同汝遂<lb/>
<pb n="KR4h0106_WYG_059-18a"/>
相予以賞罰用命不用命曰𢎞汝其以節都統諸軍曰<lb/>
守謙汝出入左右汝惟近臣其往撫師曰度汝其往衣<lb/>
服飲食予士無寒無饑以既厥事遂生蔡人賜汝節斧<lb/>
通天御帶衛卒三百凡茲廷臣汝擇自從惟其賢能無<lb/>
憚大吏庚申予其臨門送汝曰御史予閔士大夫戰甚<lb/>
苦自今以往非郊廟祠祀其無用樂顔𦙍武合攻其北<lb/>
大戰十六得柵城縣二十三降人卒四萬道古攻其東<lb/>
南八戰降萬三千再入申破其外城文通戰其東十餘<lb/>
<pb n="KR4h0106_WYG_059-18b"/>
遇降萬二千愬入其西得賊將輙釋不殺用其策戰比<lb/>
有功十二年八月丞相度至師都統𢎞責戰益急顔𦙍<lb/>
武合戰益用命元濟盡并其衆洄曲以備十月壬申愬<lb/>
用所得賊將自文城因天大雪疾馳百二十里用夜半<lb/>
到蔡破其門取元濟以獻盡得其屬人卒辛巳丞相度<lb/>
入蔡以皇帝命赦其人淮西平大饗賚功師還之日因<lb/>
以其食賜蔡人凡蔡卒三萬五千其不樂為兵願歸為<lb/>
農者十九悉縱之斬元濟京師冊功𢎞加侍中愬為左<lb/>
<pb n="KR4h0106_WYG_059-19a"/>
僕射帥山南東道顔𦙍皆加司空公武以散騎常侍帥<lb/>
鄜坊丹延道古進大夫文通加散騎常侍丞相度朝京<lb/>
師道封晉國公進階金紫光禄大夫以舊官相而以其<lb/>
副總為工部尚書領蔡任既還奏羣臣請紀聖功被之<lb/>
金石皇帝以命臣愈再拜稽首而獻文曰<lb/>
唐承天命遂臣萬邦孰居近土襲盗以狂往在𤣥宗崇<lb/>
極而圯河北悍驕河南附起四聖不宥屢興師征有不<lb/>
能尅益戍以兵夫耕不食婦織不裳輸之以車為卒賜<lb/>
<pb n="KR4h0106_WYG_059-19b"/>
糧外多失朝曠不嶽狩百隷怠官事亡其舊帝時繼位<lb/>
顧瞻咨嗟惟汝文武孰恤予家既斬呉蜀旋取山東魏<lb/>
將首義六州降從淮蔡不順自以為强提兵呌讙欲事<lb/>
故常始命討之遂連奸鄰隂遣刺客來賊相臣方戰未<lb/>
利内驚京師羣公上言莫若惠來帝為不聞與神為謀<lb/>
乃相同徳以訖天誅乃敇顔𦙍愬武古通咸統於𢎞各<lb/>
奏汝功三方分攻五萬其師大軍北乗厥數倍之常兵<lb/>
時曲軍士蠢蠢既剪陵雲蔡卒大窘勝之邵陵郾城來<lb/>
<pb n="KR4h0106_WYG_059-20a"/>
降自夏入秋復屯相望兵頓不勵告功不時帝哀征夫<lb/>
命相往釐士飽而歌馬騰於槽試之新城賊遇敗逃盡<lb/>
抽其有聚以防我西師躍入道無留者頟頟蔡城其壃<lb/>
千里既入而有莫不順俟帝有恩言相度來宣誅止其<lb/>
魁釋其下人蔡之卒夫投甲呼舞蔡之婦女迎門笑語<lb/>
蔡人告饑船粟往哺蔡人告寒賜以繒布始時蔡人禁<lb/>
不往來今相從戲里門夜開始時蔡人進戰退戮今旰<lb/>
而起左飱右粥為之擇人以收餘憊選吏賜牛教而不<lb/>
<pb n="KR4h0106_WYG_059-20b"/>
税蔡人有言始迷不知今乃大覺羞前之為蔡人有言<lb/>
天子明聖不順族誅順保性命汝不吾信視此蔡方孰<lb/>
為不順往斧其吭凡叛有數聲勢相倚吾强不支汝弱<lb/>
奚恃其告而長而父而兄奔走偕來同我太平淮蔡為<lb/>
亂天子伐之既伐而饑天子活之始議伐蔡卿士莫隨<lb/>
既伐四年小大並疑不赦不疑由天子明凡此蔡功惟<lb/>
斷乃成既定淮蔡四方畢來遂開明堂坐以治之<lb/>
　　柳州羅池廟碑<hi>韓愈</hi>
<pb n="KR4h0106_WYG_059-21a"/>
羅池廟者故刺史柳侯廟也柳侯為州不鄙夷其民動<lb/>
以禮法三年民各自矜奮茲土雖遠京師吾等亦天氓<lb/>
今天幸惠仁侯若不化服我則非人於是老少相教語<lb/>
莫違侯令凡有所為於其鄉閭及於其家皆曰吾侯聞<lb/>
之得無不可於意否莫不忖度而後從事凡令之期民<lb/>
勸趨之無有後先必以其時於是民業有經公無負租<lb/>
流逋四歸樂生興事宅有新屋歩有新船池園潔修豬<lb/>
牛鴨雞肥大蕃息子嚴父詔婦順夫指嫁娶𦵏送各有<lb/>
<pb n="KR4h0106_WYG_059-21b"/>
條法出相弟長入相慈孝先時民貧以男女相質久不<lb/>
得贖盡沒為隷我侯之至按國之故以傭除本悉奪歸<lb/>
之大修孔子廟城郭巷道皆治使端正樹以名木柳民<lb/>
既皆悦喜嘗與其部将魏忠謝寕歐陽翼飲酒驛亭謂<lb/>
曰吾棄於時而寄於此與若等好也明年吾將死死而<lb/>
為神後三年為廟祀我及期而死三年孟秋辛卯侯降<lb/>
于州之後堂歐陽翼等見而拜之其夕夢翼而告曰館<lb/>
我於羅池其月景辰廟成大祭過客李儀醉酒慢侮堂<lb/>
<pb n="KR4h0106_WYG_059-22a"/>
上得疾扶出廟門即死明年春魏忠歐陽翼使謝寕來<lb/>
京師請書其事于石余謂柳侯生能澤其民死能驚動<lb/>
禍福之以食其土可謂靈也已作迎享送神詩遺柳民<lb/>
俾歌以祀焉而并刻之柳侯河東人諱宗元字子厚賢<lb/>
而有文章嘗位於朝光顯矣已而擯不用其辭曰<lb/>
荔子丹兮蕉黄雜肴蔬兮進侯堂侯之船兮兩旗度中<lb/>
流兮風泊之待侯不來兮不知我悲侯乗駒兮入廟慰<lb/>
我民兮不嚬以笑鵝之山兮柳之水桂樹團團兮白石<lb/>
<pb n="KR4h0106_WYG_059-22b"/>
齒齒侯朝出游兮暮來歸春與猨唫兮秋鶴與飛北方<lb/>
之人兮為侯是非千秋萬嵗兮侯我無違福我兮夀我<lb/>
驅厲鬼兮山之左下無苦濕兮髙無乾秔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>充羡兮蛇<lb/>
蛟結蟠我民報事兮無怠其始自今兮欽于世世<lb/>
　　表忠觀碑<hi>蘓軾</hi>
熈寕十年十月戊子資政殿大學士右諫議大夫知杭<lb/>
州軍州事臣抃言故呉越國王錢氏墳廟及其父祖妃<lb/>
夫人子孫之墳在錢塘者二十有六在臨安者十有一<lb/>
<pb n="KR4h0106_WYG_059-23a"/>
皆蕪廢不治父老過之有流涕者謹按故武肅王鏐始<lb/>
以鄉兵破走黄巢名聞江淮復以八都兵討劉漢宏并<lb/>
越州以奉董昌而自居於杭及昌以越叛則誅昌而并<lb/>
越盡有浙東西之地傳其子文穆王元瓘至其孫忠顯<lb/>
王仁佐遂破李景兵取福州而仁佐之弟忠懿王俶又<lb/>
大出兵攻景以迎周世宗之師其後卒以國入覲三世<lb/>
四王與五代相終始天下大亂豪傑蜂起方是時以數<lb/>
州之地盗名字者不可勝數既覆其族延及于無辜之<lb/>
<pb n="KR4h0106_WYG_059-23b"/>
民罔有孑遺而呉越地方千里帶甲十萬鑄山煑海象<lb/>
犀珠玉之富甲於天下然終不失臣節貢獻相望於道<lb/>
是以其民至於老死不識兵革四時嬉遊歌鼓之聲相<lb/>
聞至于今不廢其有徳於斯民甚厚皇宋受命四方僭<lb/>
亂以次削平而蜀江南負其嶮逺兵至城下力屈勢窮<lb/>
然後束手而河東劉氏百戰守死以抗王師積骸為城<lb/>
釃血為池竭天下之力僅乃克之獨呉越不待告命封<lb/>
府庫籍郡縣請吏于朝視去其國如去傳舎其有功於<lb/>
<pb n="KR4h0106_WYG_059-24a"/>
朝廷甚大昔竇融以河西歸漢光武詔右扶風修理其<lb/>
父祖墳塋祠以太牢今錢氏功徳殆過於融而未及百<lb/>
年墳廟不治行道傷嗟甚非所以勸奨忠臣慰答民心<lb/>
之義也臣願以龍山廢佛祠曰妙因院者為觀使錢氏<lb/>
之孫為道士曰自然者居之凡墳廟之在錢塘者以付<lb/>
自然其在臨安者以付其縣之淨土寺僧曰道微嵗各<lb/>
度其徒一人使世掌之籍其地之所入以時修其祠宇<lb/>
封殖其草木有不治者縣令丞察之甚者易其人庶幾<lb/>
<pb n="KR4h0106_WYG_059-24b"/>
永終不墜以稱朝廷待錢氏之意臣抃昧死以聞制曰<lb/>
可其妙因院改賜名曰表忠觀銘曰<lb/>
天目之山苕水出焉龍飛鳳舞萃于臨安篤生異人絶<lb/>
類離羣奮挺大呼從者如雲仰天誓江月星晦䝉强弩<lb/>
射潮江海為東殺宏誅昌奄有呉越金劵玉冊虎符龍<lb/>
節大城其居包落山川左江右湖控引島蠻嵗時歸休<lb/>
以燕父老曄如神人玉帶毬馬四十一年寅畏小心厥<lb/>
篚相望大貝南金五朝昏亂罔堪託國三王相承以待<lb/>
<pb n="KR4h0106_WYG_059-25a"/>
有徳既獲所歸弗謀弗咨先王之志我維行之天胙忠<lb/>
孝世有爵邑允文允武子孫干億帝謂守臣治其祠墳<lb/>
毋俾樵牧愧其後昆龍山之陽巋焉新宫匪私于錢唯<lb/>
以勸忠非忠無君非孝無親凡百有位視此刻文<lb/>
　　潮州韓文公廟碑<hi>蘓軾</hi>
匹夫而為百世師一言而為天下法是皆有以參天地<lb/>
之化闗盛衰之運其生也有自來其逝也有所為矣故<lb/>
申吕自嶽降而傅説為列星古今所傳不可誣也孟子<lb/>
<pb n="KR4h0106_WYG_059-25b"/>
曰吾善養吾浩然之氣是氣也寓於尋常之中而塞乎<lb/>
天地之間卒然遇之則王公失其貴晉楚失其富良平<lb/>
失其智賁育失其勇儀秦失其辨是孰使之然哉其必<lb/>
有不依形而立不恃力而行不待生而存不隨死而亡<lb/>
者矣故在天為星辰在地為河嶽幽則為鬼神而明則<lb/>
復為人此理之常無足怪者自東漢以來道喪文弊異<lb/>
端並起厯唐貞觀開元之盛輔以房杜姚宋而不能救<lb/>
獨韓文公起布衣談笑而麾之天下靡然從公復歸於<lb/>
<pb n="KR4h0106_WYG_059-26a"/>
正葢三百年於此矣文起八代之衰而道濟天下之溺<lb/>
忠犯人主之怒而勇奪三軍之帥豈非參天地闗盛衰<lb/>
浩然而獨存者乎葢嘗論天人之辨以謂人無所不至<lb/>
惟天不容偽智可以欺王公不可以欺豚魚力可以得<lb/>
天下不可以得匹夫匹婦之心故公之精誠能開衡山<lb/>
之雲而不能回憲宗之惑能訓鱷魚之暴而不能弭皇<lb/>
甫鏄李逢吉之謗能信於南海之民廟食百世而不能<lb/>
使其身一日安於朝廷之上葢公之所能者天也所不<lb/>
<pb n="KR4h0106_WYG_059-26b"/>
能者人也始潮人未知學公命進士趙徳為之師自是<lb/>
潮之士皆篤於文行延及齊民至于今號稱易治信乎<lb/>
孔子之言君子學道則愛人而小人學道則易使也潮<lb/>
人之事公也飲食必祭水旱疾疫凡有求必禱焉而廟<lb/>
在刺史公堂之後民以出入為艱前守欲請諸朝作新<lb/>
廟不果元祐五年朝散郎王君滌來守是邦凡所以養<lb/>
士治民者一以公為師民既悦服則出令曰願新公廟<lb/>
者聽民讙趨之卜地於州城之南七里朞年而廟成或<lb/>
<pb n="KR4h0106_WYG_059-27a"/>
曰公去國萬里而謫于潮不能一嵗而歸沒而有知其<lb/>
不眷戀于潮審矣軾曰不然公之神在天下者如水之<lb/>
在地中無所往而不在也而潮人獨信之深思之至焄<lb/>
蒿悽愴若或見之譬如鑿井得泉而曰水專在是豈理<lb/>
也哉元豐七年詔封公昌黎伯故榜曰昌黎伯韓文公<lb/>
之廟潮人請書其事于石因作詩以遺之使歌以祀公<lb/>
其詞曰<lb/>
公昔騎龍白雲鄉手抉雲漢分天章天孫為織雲錦裳<lb/>
<pb n="KR4h0106_WYG_059-27b"/>
飄然乗風來帝旁下與濁世掃粃糠西遊咸池畧扶桑<lb/>
草木衣被昭回光追逐李杜參翺翔汗流籍湜走且僵<lb/>
滅沒倒景不可望作書詆佛譏君王要觀南海窺衡湘<lb/>
厯舜九疑弔英皇祝融先驅海若藏約束鮫鱷如驅羊<lb/>
鈞天無人帝悲傷謳吟下招遣巫陽犦牲雞卜羞我觴<lb/>
於燦荔丹與蕉黄公不少留我涕滂翩然被髪下大荒<lb/>
　　袁氏先廟碑<hi>韓愈</hi>
袁公滋既成廟明嵗二月自荆南以旂節朝京師留六<lb/>
<pb n="KR4h0106_WYG_059-28a"/>
日得壬子春分率宗親子屬用少牢于三室既事退言<lb/>
曰嗚呼逺哉維世傳徳襲訓集余乃今有濟今祭既不<lb/>
薦金石音聲使工歌詩載烈象容其奚以飭稚昧於長<lb/>
久唯敬繫羊豕幸有石如具著先人名跡因為詩繫之<lb/>
語下於義其可雖然余不敢必屬篤古而逹於詞者遂<lb/>
以命愈愈謝非其人不獲命則謹條袁氏本所以出與<lb/>
其世系里居起周厯漢魏晉拓抜魏周隋入國家以來<lb/>
髙曽祖考所以劬躬燾後委祉于公公之所以逢將承<lb/>
<pb n="KR4h0106_WYG_059-28b"/>
應者有槩有詳而綴以詩其語曰周樹舜後陳陳公子<lb/>
有為大夫食國之地袁鄉者其子孫世守不失因自别<lb/>
為袁氏春秋世陳常壓於楚與中國相加尤疏袁氏猶<lb/>
班班見可譜常居陽夏陽夏至晉屬陳郡故號陳郡袁<lb/>
氏博士固申儒遏黄唱業於前至司徒安懷徳於身袁<lb/>
氏遂大顯連世有人終漢連魏晉分仕南北始居華隂<lb/>
為拓抜魏鴻臚鴻臚諱恭生周梁州刺史新縣孝侯諱<lb/>
頴孝侯生隋左衛大將軍諱温去官居華隂武徳九年<lb/>
<pb n="KR4h0106_WYG_059-29a"/>
以大耋薨始𦵏華州左衛生南州刺史諱士政南州生<lb/>
當陽令諱倫於公為曾祖當陽生朝散大夫石州司馬<lb/>
諱知𤣥司馬生贈工部尚書咸寕令諱曄是為皇考袁<lb/>
氏舊族而當陽以通經為儒位止縣令石州用春秋持<lb/>
身治事為州司馬以終咸寕備學而貫以一文武隨用<lb/>
謀行功從出入有立不爵于朝比三世宜逹而窒歸成<lb/>
後人數當于公公惟曽大父大父皇考比三世存不大<lb/>
夫食歿祭在子孫唯將相能致備物世彌逺禮則益不<lb/>
<pb n="KR4h0106_WYG_059-29b"/>
及在慎徳行業治圖功載名以待上可無細大無敢不<lb/>
敬畏無早夜無敢不思成于家進于外以立于朝自侍<lb/>
御史厯工部員外郎祠部郎中諫議大夫尚書右丞華<lb/>
州刺史金吾大将軍由卑而鉅莫不官稱遂為宰相以<lb/>
贊辨章仍持節将蜀滑襄荆畧苞河山秩登禄富以有<lb/>
廟祀具如其志又垂顯刻以教無忘可謂大孝詩曰<lb/>
袁自陳分初尚蹇連越秦造漢博士發論司徒任徳忍<lb/>
不錮人收功厥後五公重尊晉氏于南來處華下鴻臚<lb/>
<pb n="KR4h0106_WYG_059-30a"/>
孝侯用適操捨南州勤治取最不懈當陽耽經唯義之<lb/>
畏石州烈烈學專春秋懿哉咸寕不名一休趨難避成<lb/>
與時泛浮是生孝子天子之宰出把將符羣州承楷數<lb/>
以立廟禄以備器由曽及考同堂異置柏版松楹其筵<lb/>
肆肆維袁之廟孝孫之為順勢即宜以諏以龜以平其<lb/>
巇屋牆持持孝孫來享來拜廟庭陟堂進室親登籩鉶<lb/>
肩臑胉骼其樽𤣥清降登受胙于慶爾成維曾維祖維<lb/>
考之施于汝孝嗣以報以祗凡我有今非本曷思刻詩<lb/>
<pb n="KR4h0106_WYG_059-30b"/>
牲繫維以告之<lb/>
　　清邊郡王楊燕竒碑<hi>韓愈</hi>
公諱燕竒字燕竒𢎞農華隂人也大父知古祁州司倉<lb/>
烈考文誨天寶中實為平盧衙前兵馬使位至特進檢<lb/>
校太子賔客封𢎞農郡開國伯世掌諸蕃互市恩信著<lb/>
明夷人慕之禄山之亂公年幾二十進言於其父曰大<lb/>
人守官宜不得去王室在難某其行矣其父為之請於<lb/>
戎帥率諸將校之子弟各一人間道趨闕變服詭行日<lb/>
<pb n="KR4h0106_WYG_059-31a"/>
倍百里天子嘉之特拜左金吾衛大将軍員外置賜勲<lb/>
上柱國寶應二年春詔從僕射田公平劉展又從下河<lb/>
北大厯八年帥師納戎帥勉于滑州九年從朝于京師<lb/>
建中二年城汴州功勞居多三年從攻李希烈先登貞<lb/>
元二年從司徒劉公復汴州十二年與諸將執以城叛<lb/>
者歸之于京師事平授御史大夫食實封百户賜繒綵<lb/>
有加十四年年六十一五月某日終于家自始命左金<lb/>
吾大将軍凡十五遷為御史大夫職為節度押衙右廂<lb/>
<pb n="KR4h0106_WYG_059-31b"/>
兵馬使兼馬軍先鋒兵馬使階為特進勲為上柱國爵<lb/>
為清邊郡王食虚邑自三百户至三千户真食五百户<lb/>
終焉公結髪從軍四十餘年敵攻無堅城守必完臨危<lb/>
蹈難歔欷感發乗機應㑹㨗出神怪不畏義死不榮幸<lb/>
生故其事君無疑行其事上無間言初僕射田公其母<lb/>
隔于冀州公獨請往迎之經營賊城出入死地卒致其<lb/>
母田公徳之約為父子故公始姓田氏田公終而後復<lb/>
其族焉嗣子通王屬良禎以其年十月庚寅𦵏公于開<lb/>
<pb n="KR4h0106_WYG_059-32a"/>
封縣魯陵岡隴西郡夫人李氏祔焉夫人清夷郡太守<lb/>
祐之孫漁陽郡長史獻之女柔嘉淑明先公而殂有男<lb/>
四人女三人後夫人河南郡夫人雍氏某官之孫某官<lb/>
之女有男一人女二人咸有至性純行夫人同仁均養<lb/>
親族不知異焉君子於是知楊公之徳又行於家也銘<lb/>
曰<lb/>
烈烈大夫逢時之虞感泣辭親從難于秦維茲爰始遂<lb/>
勤其事四十餘年或禆或專攻牢保危爵位已隮既明<lb/>
<pb n="KR4h0106_WYG_059-32b"/>
且慎終老無隳魯陵之岡蔡河在側烝烝孝子思顯勲<lb/>
績斵石于此式垂後嗣<lb/>
　　曹成王碑<hi>韓愈</hi>
王姓李氏諱臯字子蘭謚曰成其先王明以太宗子國<lb/>
曹絶復封傳五王至成王成王嗣封在𤣥宗世葢於時<lb/>
年十七八紹爵三年而河南北兵作天下震擾王奉母<lb/>
太妃逃禍民伍得間走蜀從天子天子念之自都水使<lb/>
者拜左領軍衛将軍轉貳國子秘書王生十年而失先<lb/>
<pb n="KR4h0106_WYG_059-33a"/>
王哭泣哀悲弔客不忍聞喪除痛刮磨豪習委已於學<lb/>
稍長重知人情急世之要耻一不通侍太妃從天子于<lb/>
蜀既孝既忠持官持身内外斬斬由是朝廷滋欲試之<lb/>
於民上元元年除温州長史行刺史事江東新刳於兵<lb/>
郡旱饑民交走死無弔王及州不解衣下令掊鎖擴門<lb/>
悉棄倉實與民活數十萬人奏報升秩少府與平袁賊<lb/>
仍徙秘書兼州别駕部告無事遷真于衡法成令修治<lb/>
出張施聲生勢長觀察使噎媢不能出氣誣以過犯御<lb/>
<pb n="KR4h0106_WYG_059-33b"/>
史助之貶潮州刺史楊炎起道州相徳宗還王于衡以<lb/>
直前謾王之遭誣在理念太妃老将驚而戚出則囚服<lb/>
就辨入則擁笏垂魚坦坦施施即貶于潮以遷入賀及<lb/>
是然後跪謝告實初觀察使虐使将國良往戍界良以<lb/>
武岡叛戍衆萬人歛兵荆黔洪桂伐之二年尤張於是<lb/>
以王帥湖南将五萬士以討良為事王至則屛兵投良<lb/>
以書中其忌諱良羞畏乞降狐䑕進退王即假為使者<lb/>
從一騎踔五百里抵良壁鞭其門大呼我曹王來受良<lb/>
<pb n="KR4h0106_WYG_059-34a"/>
降良今安在良不得已錯愕迎拜盡降其軍太妃薨王<lb/>
棄部隨喪之河南𦵏及荆被詔責還㑹梁崇義反王遂<lb/>
不敢辭以還升秩散騎常侍明年李希烈反遷御史大<lb/>
夫授節帥江西以討希烈命至王出止外舎禁無以家<lb/>
事闗我裒兵大選江州羣能著職王親教之搏力勾卒<lb/>
嬴越之法曹誅五畀艦歩二萬人以與賊遌嘬鋒蔡山<lb/>
踣之剜蘄之黄梅大鞣長平鏺廣濟掀蘄春撇蘄水掇<lb/>
黄岡筴漢陽行跐汊川還大膊蘄水界中披安三縣抜<lb/>
<pb n="KR4h0106_WYG_059-34b"/>
其州斬偽刺史標光之北山<graphic n="KR1932" url="https://raw.githubusercontent.com/kanripo/KR-Gaiji/master/images/KR1932.png" mimeType="image/png"/>隨光化梏其州十抽一<lb/>
推救兵州東北屬鄉還開軍受降大小之戰三十有二<lb/>
取五州十九縣民老幼婦女不驚市賈不變田之果穀<lb/>
下無一跡加銀青光禄大夫工部尚書改户部再換節<lb/>
臨荆及襄真食三百王之在兵天子西廵于梁希烈北<lb/>
取汴鄭東畧宋圍陳兩取汝薄東都王坐南方北向落<lb/>
其角距賊死咋不能入寸尺亡将卒十萬盡輸其南州<lb/>
王始政於温終政於襄恒平物估賤斂貴出民用有經<lb/>
<pb n="KR4h0106_WYG_059-35a"/>
一吏軌民使令家聽户視奸宄無所宿府中不聞急歩<lb/>
疾呼治民用兵各有條次世傳為法任馬彛将慎将鍔<lb/>
将潛偕盡其力能薨贈右僕射元和初以子道古在朝<lb/>
更贈太子太師道古進士司門郎剌利隨唐睦徴為少<lb/>
宗正兼御史中丞以節督黔中朝京師改命觀察鄂岳<lb/>
蘄沔安黄提其師以伐蔡且行泣曰先王討蔡實取沔<lb/>
蘄安黄其惠未忘今余亦受命有事于蔡而四州適在<lb/>
吾封庶其有集先王薨於今二十五年吾昆弟在而墓<lb/>
<pb n="KR4h0106_WYG_059-35b"/>
碑不刻無文其實有待子無用辭乃序而詩之辭曰<lb/>
太支十三曹於弟季或亡或微曹始就事曹之祖王畏<lb/>
塞絶遷零王黎公不聞僅存子父易封三王守名延延<lb/>
百載以有成王成王之作一自其躬文被明章武薦畯<lb/>
功蘇枯弱强齦其奸猖以報于宗以昭于王王亦有子<lb/>
處王之所唯舊之視蹶蹶陛陛實取實似刻詩其碑為<lb/>
示無止<lb/>
　　饒娥碑<hi>柳宗元</hi>
<pb n="KR4h0106_WYG_059-36a"/>
饒娥饒人饒姓娥名世漁鄱水娥為室女淵懿靖專雖<lb/>
小家未嘗出游治絺葛供女事循整鄉閭敬式娥父醉<lb/>
漁風卒起不能舟遂以溺死求屍不得娥聞父死走哭<lb/>
水上三日不食耳鼻流血氣盡伏死明日屍出黿魚鼉<lb/>
蛟浮死萬數塞川下流鄱旁小民悲感怨號以為神竒<lb/>
縣人鄉人㑹錢具儀𦵏娥鄱水西横道上追思不足相<lb/>
與作石以詔後世其辭曰<lb/>
生徳無類氣靈而伏嗟茲孝娥惟行之周淵懿含貞好<lb/>
<pb n="KR4h0106_WYG_059-36b"/>
靖不游纎葛絺紵克供以修蒸蒸在家其父世漁飲酒<lb/>
不節死乎風濤匐匍來哭號天以呼顔目耳鼻膏血交<lb/>
流三日頓踣氣竭形枯父屍既出孝質已殂龜鼈黿鼉<lb/>
有蛟洎魚充流溢岸旁出仰浮見怪形異適與我謀鄱<lb/>
民哀號或以頌歌齊女色憂傷槐罷誅趙姬完父操棹<lb/>
爰謳肉刑不施漢美淳于烈烈孝娥水死上虞娥之至<lb/>
徳實與為儔恒人有言惟教是圖懿茲徳女家世不儒<lb/>
竒行特出神道莫酬窮哀罔泄終古以留鄉人好禮爰<lb/>
<pb n="KR4h0106_WYG_059-37a"/>
立茲丘建銘當道過者下車<lb/>
　　龍安海禪師碑<hi>柳宗元</hi>
佛之生也逺中國僅二萬里其沒也距今茲僅二千歳<lb/>
故傳道益微而言禪最病拘則泥乎物誕則離乎真真<lb/>
離而誕益勝故今之空愚失惑縱傲自我者皆誣禪以<lb/>
亂其教冒于嚚昏放于淫荒其異是者長沙之南曰龍<lb/>
安師師之言曰由迦葉至師子二十三世而離離而為<lb/>
逹摩由逹摩至忍五世而益離離而為秀為能南北相<lb/>
<pb n="KR4h0106_WYG_059-37b"/>
訾反戾鬬狠其道遂隱嗚呼吾將合焉且世之傳書者<lb/>
皆馬鳴龍樹道也二師之道其書具存徴其書合於志<lb/>
可以不慁於是北學於惠隱南求於馬素咸黜其異以<lb/>
蹈乎中乖離而愈同空洞而益實作安禪通明論推一<lb/>
而適萬則事無非真混萬而歸一則真無非事推而未<lb/>
嘗推故無適混而未嘗混故無歸塊然趣定至于旬時<lb/>
是之謂施用茫然同俗極乎流動是之謂真常居長沙<lb/>
在定十四日人即其處而成室宇遂為寶應寺去于湘<lb/>
<pb n="KR4h0106_WYG_059-38a"/>
之西人又從之負大木礱密石以益其居又為龍安寺<lb/>
焉尚書裴公某李公某侍郎吕公某楊公某御史中丞<lb/>
房公某咸尊師之道執弟子禮凡年八十一為僧五十<lb/>
三朞元和三年二月九日而沒其弟子𤣥覺洎懷直浩<lb/>
初等状其師之行謁余為碑曰師周姓如海名也世為<lb/>
士父曰擇交同州録事參軍叔曰擇從尚書禮部侍郎<lb/>
師始為釋其父違之志使仕至成都主簿不樂也天寶<lb/>
之亂復其初心嘗居京師西明寺又居岣嶁山終龍安<lb/>
<pb n="KR4h0106_WYG_059-38b"/>
寺𦵏其原銘曰<lb/>
浮圖之修其奥為禪殊區異世誰得其傳遁隱乖離浮<lb/>
游散遷莫徴旁行徒聴浮言空有互鬬南北相殘誰其<lb/>
㑹之楚有龍安龍安之徳惟覺是則苞并絶異表正失<lb/>
惑貌昧形靜功流無極動言有為彌寂而黙祠廟之嚴<lb/>
我居不飾貴賤之來我道無得逝耶匪追至耶誰抑惟<lb/>
世之幾惟道之微既陳而明乃去而歸象物徒設真源<lb/>
無依後學誰師嗚呼茲碑<lb/>
<pb n="KR4h0106_WYG_059-39a"/>
　　塗山銘<hi>并序</hi>　<hi>柳宗元</hi>
惟夏后氏建大功定大位立大政勤勞萬邦和寕四極<lb/>
威懷之道儀刑後王當乎洪流方割災被下土自壺口<lb/>
而導百川大功建焉虞帝耄期順承天厯自南河而受<lb/>
四海大位定焉萬國既同宣省風教自塗山而㑹諸侯<lb/>
大政立焉功莫崇乎禦大灾乃賜𤣥圭以承帝命位莫<lb/>
尊乎執大象乃輯五瑞以建皇極政莫先乎齊大統乃<lb/>
朝玉帛以混經制是所以承唐虞之後垂子孫之丕業<lb/>
<pb n="KR4h0106_WYG_059-39b"/>
立商周之前樹帝王之洪範者也嗚呼天地之道尚徳<lb/>
而右功帝王之政崇徳而賞功故堯舜至徳而位不及<lb/>
嗣湯武大功而祚延于世有夏徳配于二聖而唐虞讓<lb/>
功焉功冠于三代而商周讓徳焉宜乎立極垂統貽于<lb/>
後裔當位作聖著為世準則塗山者功之所由定徳之<lb/>
所由濟政之所由立有天下者宜取於此追惟大號既<lb/>
發華葢既狩方岳列位奔走來同山川守神莫敢遑寕<lb/>
羽旄四合衣裳咸㑹䖍恭就列俯僂聴命然後示之以<lb/>
<pb n="KR4h0106_WYG_059-40a"/>
禮樂和氣周洽申之以徳刑天威震耀制立謨訓宜在<lb/>
長久厥後啓征有扈而夏徳始衰羿距太康而帝業不<lb/>
守皇祖之訓不由人亡政墜卒就陵替向使繼代守文<lb/>
之君又能紹其功徳修其政統平宫室惡衣服拜昌言<lb/>
平均賦入制定朝㑹則諸侯常至而天命不去矣茲山<lb/>
之㑹安得獨光于後歟是以周穆遐追遺法復㑹于是<lb/>
山聲垂天下亦紹前軌用此道也故余為之銘庶後代<lb/>
朝諸侯制天下者仰則於此其辭曰<lb/>
<pb n="KR4h0106_WYG_059-40b"/>
惟禹體道功厚徳茂㑹朝侯衛統壹憲度省方宣教化<lb/>
制殊類咸㑹壇位承奉儀矩禮具樂備徳容既孚乃舉<lb/>
明刑以弼聖謨則戮防風遺骨專車克明克威疇敢以<lb/>
渝宣昭黎憲耆定混區傳祚後𦙍丕承帝圖塗山巖巖<lb/>
界彼東國唯禹之徳配天無極即山刋碑貽後訓則<lb/>
　　沛國漢原廟銘<hi>柳宗元</hi>
昔在帝堯光有四海元首萬邦時則舜禹稷卨佐命垂<lb/>
統股肱天下聖徳未衰而内禪元臣繼天而受命四姓<lb/>
<pb n="KR4h0106_WYG_059-41a"/>
承休迭有中邦五神環運炎徳復起周道削滅秦徳暴<lb/>
戾皇天疇庸審厥保承乃命唐帝之後振而興之又俾<lb/>
元臣之後翊而登之所以紹復丕績不墜厥祀故曲逆<lb/>
起為策士輔成帝圖吐謀洞靈奮竒如神舜之胄也汝<lb/>
隂脱帝密網摧敵暴氣扶乗天休運行嘉謀禹之苗也<lb/>
酇侯保綏三秦控引漢中宏器廓度以大帝業卨之裔<lb/>
也淮隂整齊天兵導揚靈威覆趙夷魏抜齊殄楚平陽<lb/>
破三秦虜魏王絳侯定楚地固劉氏皆稷之裔也克復<lb/>
<pb n="KR4h0106_WYG_059-41b"/>
堯緒昭哉甚明天意若曰建大徳者必唐帝之胄故漢<lb/>
氏興焉翼炎運者必唐臣之孫故羣雄登焉是以髙帝<lb/>
誕膺聖祚以垂徳厚探昊穹之奥㫖載幽明之休祐殺<lb/>
白帝于大澤以承其靈建赤旂于沛邑以昭其神假手<lb/>
于嬴以混諸侯憑力于項以離關東奉纘堯之元命而<lb/>
四代之後咸獻其用徳乘木之大統而秦楚之盛不保<lb/>
其位既建皇極設都咸陽撫征四方訓齊天下乃樂沛<lb/>
宫以追造邦之本乃歌大風以昭武成之徳乃奠舊都<lb/>
<pb n="KR4h0106_WYG_059-42a"/>
以壮王業之基生為湯沐之邑沒為思樂之地且曰萬<lb/>
嵗之下魂遊于此惟茲原廟沛宫之舊也祭蚩尤於是<lb/>
庭而赤精降導靈命於是邦而羣雄至登布衣於萬乗<lb/>
而子孫得以績其緒化環堵為四海而黎元得以安其<lb/>
業基岱岳之髙源洪河之長蓄靈擁休此焉發跡葢以<lb/>
道備于是而後行之天下制成于是而後廣之宇内天<lb/>
下備其道而神復其本宇内成其制而心懷于舊宜其<lb/>
正名以表功用成其始俾生靈盡其敬焉陳本以宅神<lb/>
<pb n="KR4h0106_WYG_059-42b"/>
用成其終俾生靈盡其慕焉故髙帝定位建茲閟宫惠<lb/>
皇嗣服爰立清廟綿越千祀至今血食此所以成終而<lb/>
成始也且夫以㫁蛇之威安知不運其密用佐嵗功以<lb/>
流澤歟以約法之仁安知不流其神睠相舊邦之遺黎<lb/>
歟以紹唐之餘慶隆天之遺烈安知不奮其神化大祐<lb/>
於下土歟然則展敬乞靈烏可已也銘于舊邑以廸天<lb/>
命其辭曰<lb/>
蕩蕩明徳時惟放勛揖讓而退祚于後昆羣蛇輔龍以<lb/>
<pb n="KR4h0106_WYG_059-43a"/>
翊天門登翼炎運唐臣之孫秦羅既離鹿駭束夏長蛇<lb/>
封豕蹈躍中野天復堯緒鍾祐于劉赫矣漢祖播茲皇<lb/>
猷揚旂沛庭約從諸侯豪暴震疊威聲布流總制虎臣<lb/>
委成良疇勦殄霸楚遂荒神州區宇懷濡黔黎輯柔表<lb/>
正萬國炎靈用休定宅咸陽以都上游留觀本邦在鎬<lb/>
如周穆穆惠王宗湮克承崇崇沛宫清廟是憑原念大<lb/>
業肇經茲地乃專元命亦舉嚴祀建旂釁鼓遂據天位<lb/>
䰟遊故都永介丕祉煥列唐典嚴恭罔墜勒此休銘以<lb/>
<pb n="KR4h0106_WYG_059-43b"/>
昭本始<lb/>
　　武岡銘<hi>并序柳宗元</hi>
元和七年四月黔巫東鄙蠻獠雜擾盗弄庫兵賊脅守<lb/>
帥南鈎牂牁外誘西原置魁立帥殺牲盟誓洞窟林麓<lb/>
嘯呼成羣皇帝下銅獸符發庸蜀荆漢南越東甌之師<lb/>
四面討問畏罪憑阻逃遁不即誅時惟潭部戎帥御史<lb/>
中丞柳公綽練立將校提卒五百屯于武岡不震不騫<lb/>
如山如林告天子威命明白信順亂人大恐視公之師<lb/>
<pb n="KR4h0106_WYG_059-44a"/>
如百萬視公之令如風雷怨號呻吟喜有攸訴投刃頃<lb/>
伏願完父子卒為忠信奉職輸賦進比華人無敢不龔<lb/>
母弟生婿繼來于潭咸致天廷皇帝休嘉式新厥命兇<lb/>
渠同惡革面向化如醉之醒如狂之寕公為藥石俾復<lb/>
其性詔書顯異進臨江漢益兵三倍為時碩臣殿于大<lb/>
邦文儒申申有此武功於是夷人始復聞公之去相與<lb/>
髙蹈涕呼若寒去裘昔公不夸首級為已能力專務教<lb/>
誨俾邦斯平我老洎幼由公之仁小不為虺蜮大不為<lb/>
<pb n="KR4h0106_WYG_059-44b"/>
鯨鯢恩重事特不邇而逺莫可追已願銘武岡首以慰<lb/>
我思以昭我類以示我子孫彌億萬年俾我奉國如令<lb/>
之誠隣之我懷如公之勤其辭曰<lb/>
黔山之巑巫水之磻魚駭而離獸犯而殘户恐合竄彼<lb/>
攘仍亂王師來誅期死以緩公明不疑公信不欺援師<lb/>
定命俾邦克正皇仁天施我反其性我塗四闔公示之<lb/>
門我愚抵死公示之恩既骨而完既亡而存奉公之訓<lb/>
貽我子孫我始蝥賊由公而仁我始寇仇由公而親山<lb/>
<pb n="KR4h0106_WYG_059-45a"/>
畋澤<graphic n="KR1547" url="https://raw.githubusercontent.com/kanripo/KR-Gaiji/master/images/KR1547.png" mimeType="image/png"/>輸賦于都陶穴刋木室我姻族烹牲是祀公受<lb/>
介福揲蓍以占公宜百禄皇懋公功陟于大邦逺哉去<lb/>
我誰嗣其良有穴之丹有犀之顛匪曰余固公不可賂<lb/>
祝隣之徳恒遵公則朂余之世永謹邦制南夷作詩刻<lb/>
示來裔<lb/>
　　徐州蓮華漏銘<hi>蘓軾</hi>
故龍圖閣直學士禮部侍郎燕公肅以創物之智聞於<lb/>
天下作蓮華漏世服其精凡公所臨必為之今州郡往<lb/>
<pb n="KR4h0106_WYG_059-45b"/>
往而在雖有巧者莫敢損益而徐州獨用瞽人衛朴所<lb/>
造廢法而任意有壺而無箭自以無目而廢天下之視<lb/>
使守者伺其漏則决之而更注人莫不笑之國子博士<lb/>
傅君禓公之外曾孫得其法為詳其通守是邦也實始<lb/>
改作而請銘於軾銘曰人之所信者手足耳目也目識<lb/>
多寡手知重輕然人未有以手量而目計者必付之於<lb/>
度量與權衡豈不自信而信物葢以為無意無我然後<lb/>
得萬物之情故天地之寒暑日月之晦明昆侖旁薄於<lb/>
<pb n="KR4h0106_WYG_059-46a"/>
三十八萬七千里之外而不能逃於三尺之箭五斗之<lb/>
缾雖疾雷霾風雨雪晝晦而遲速有度不加虧贏使凡<lb/>
為吏者如缻之受水不過其量如水之浮箭不失其平<lb/>
如箭之升降也視時之上下降不為辱升不為榮則民<lb/>
將靡然而心服而寄我以死生矣<lb/>
　　三槐堂銘<hi>蘇軾</hi>
天可必乎賢者不必貴仁者不必夀天不可必乎仁者<lb/>
必有後二者將安取衷哉吾聞之申包胥曰人衆者勝<lb/>
<pb n="KR4h0106_WYG_059-46b"/>
天天定亦能勝人世之論天者皆不待其定而求之故<lb/>
以天為茫茫善者以怠惡者以肆盗跖之夀孔顔之厄<lb/>
此皆天之未定者也松柏生於山林其始也困於蓬蒿<lb/>
厄於牛羊而其終也貫四時閲千歳而不改者其天定<lb/>
也善惡之報至於子孫而其定也久矣吾以所見所聞<lb/>
所傳聞考之而其可必也審矣國之將興必有世徳之<lb/>
臣厚施而不食其報然後其子孫能與守文太平之主<lb/>
共天下之福故兵部侍郎晉國王公顯於漢周之際厯<lb/>
<pb n="KR4h0106_WYG_059-47a"/>
事太祖太宗文武忠孝天下望以為相而公卒以直道不容<lb/>
於時葢聞嘗手植三槐於庭曰吾子孫必有為三公者<lb/>
已而其子魏國文正公相真宗皇帝於景徳祥符之間<lb/>
朝廷清明天下無事之時享其福禄榮名者十有八年<lb/>
今夫寓物於人明日而取之有得有否而晉公修徳於<lb/>
身責報於天取必於數十年之後如持左契交手相付<lb/>
吾是以知天之果可必也吾不及見魏公而見其子懿<lb/>
敏公以直諫事仁宗皇帝出入侍從將帥三十餘年位<lb/>
<pb n="KR4h0106_WYG_059-47b"/>
不滿其徳天將復興王氏也歟何其子孫之多賢也世<lb/>
有以晉公比李栖筠者其雄才直氣不相上下而栖筠<lb/>
之子吉甫其孫徳裕功名富貴畧與王氏等而忠信仁<lb/>
厚不及魏公父子由此觀之王氏之福葢未艾也懿敏<lb/>
公之子鞏與吾遊好徳而文以世其家吾是以録之銘<lb/>
曰<lb/>
嗚呼休哉魏公之業與槐俱萌封植之勤必世乃成既<lb/>
相真宗四方砥平歸視其家槐隂滿庭吾儕小人朝不<lb/>
<pb n="KR4h0106_WYG_059-48a"/>
及夕相時射利皇䘏厥徳庶幾僥倖不種而獲不有君<lb/>
子其何能國王城之東晉公所廬欎欎三槐惟徳之符<lb/>
嗚呼休哉<lb/>
　　九成臺銘<hi>蘓軾</hi>
韶陽太守狄咸新作九成臺玉局散吏蘇軾為之銘曰<lb/>
自秦并天下滅禮樂韶之不作葢千三百二十有三年<lb/>
其器存其人亡則韶既已隱矣而况於人器兩亡而不<lb/>
傳雖然韶則亡矣而有不亡者存葢嘗與日月寒暑晦<lb/>
<pb n="KR4h0106_WYG_059-48b"/>
明風雨並行於天地之間世無南郭子綦則耳末嘗聞<lb/>
地籟也而况得聞於天使耳聞天籟則凡有形有聲者<lb/>
皆吾羽旄干戚管磬匏絃嘗試與子登夫韶石之上舜<lb/>
峯之下望蒼梧之𦕈莽九疑之聫緜覽觀江山之吐呑<lb/>
草木之俯仰鳥獸之鳴號衆竅之呼吸往來唱和法有<lb/>
度數而筠節自成者非韶之大全乎上方立極以安天<lb/>
下人和而氣應氣應而樂作則夫所謂簫韶九成來鳳<lb/>
鳥而舞百獸者既已燦然畢陳於前矣<lb/>
<pb n="KR4h0106_WYG_059-49a"/>
　　擇勝亭銘<hi>蘓軾</hi>
維古潁城因潁為隍倚舟于門美哉洋洋如淮之甘如<lb/>
漢之蒼如洛之温如浚之凉可侑我客可流我觴我欲<lb/>
即之為館為堂近水而構夏潦所襄逺水而築邈焉相<lb/>
望乃作斯亭筵楹欒梁鑿枘交設合散靡常赤油仰承<lb/>
青幄四張我所欲往十夫可將與水升降除地布牀可<lb/>
使杜簣洗觶而揚可使莊周觀魚而忘可使逸少祓禊<lb/>
而祥可使太白泳月而狂既薺我荼亦醪我漿既濯我纓<lb/>
<pb n="KR4h0106_WYG_059-49b"/>
亦浣我裳豈獨臨水無適不臧春朝花郊秋夕月塲無脛<lb/>
而趨無翼而翔敝以改為其費易償榜曰擇勝名實允當<lb/>
維古聖人不留一方虚白為室無可為鄉神馬凥輿孰為<lb/>
輪箱流行坎止雖獨不傷居之無盜中靡所藏去之無戀<lb/>
如所宿桑豈如世人生短慮長尺宅不治寸田是荒錫瓦<lb/>
銅雀石門阿房俯變仰滅與生俱亡我銘斯亭以砭世盲<lb/>
　　鼎硯銘<hi>蘓軾</hi>
鼎無耳槃有趾鑑幽無見几不倚暘蟲隕羿喪厥喙羽<lb/>
<pb n="KR4h0106_WYG_059-50a"/>
淵之化帝祝尾不周僨裂東南圯黝然而深維水委誰<lb/>
乎為此昔未始戲銘其臀加幻詭<lb/>
　　文與可琴銘<hi>蘓軾</hi>
攫之幽然如水赴谷釋之蕭然如葉脱木按之噫然應<lb/>
指而長言者似君置之枵然遺形而不言者似僕<lb/>
　<lb/>
　<lb/>
　<lb/>
<pb n="KR4h0106_WYG_059-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文編巻五十九<lb/>
</p>
<p>
</p>
  </div>
</body>
</text>
</TEI>
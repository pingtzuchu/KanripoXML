<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻五十七</head> <lb/>
    <p>
<pb n="KR4h0106_WYG_057-1a"/>
欽定四庫全書<lb/>
　文編巻五十七<lb/>
　　　　　　　　　　　　明　唐順之　編<lb/>
　　永州法華寺新作西亭記<hi>柳宗元</hi>
法華寺居永州地最髙有僧曰覺照照居寺西廡下廡<lb/>
之外有大竹數萬又其外山形下絶然而薪蒸篠簜蒙<lb/>
雜擁蔽吾意伐而除之必將有見焉照謂余曰是其下<lb/>
有陂池芙蕖申以湘水之流衆山之㑹果去是其見逺<lb/>
<pb n="KR4h0106_WYG_057-1b"/>
矣遂命僕人持刀斧羣而翦焉叢莽下頺萬類皆出曠<lb/>
焉茫焉天為之益髙地為之加闢丘陵山谷之峻江湖地<lb/>
澤之大咸若有増廣之者夫其地之竒必以遺乎後不可<lb/>
曠也余時謪為州司馬官外常員而心得無事乃取官之<lb/>
禄秩以為其亭其髙且廣蓋方丈者二焉或異照之居於<lb/>
斯而不蚤為是也余謂昔之上人者晨起宴坐足以觀於<lb/>
空色之實而游乎物之終始其照也逾寂其覺也逾有然<lb/>
則嚮之礙之者為果礙耶今之闢之者為果闢耶彼所謂<lb/>
<pb n="KR4h0106_WYG_057-2a"/>
覺而照者吾詎知其不由是道也豈若吾族之挈挈於<lb/>
通塞有無之方以自狹耶或曰然則宜書之乃書于石<lb/>
　　永州龍興寺東丘記<hi>柳宗元</hi>
游之適大率有二曠如也奥如也如斯而巳其地之凌<lb/>
阻峭出幽鬰寥廓悠長則於曠宜抵丘垤伏灌莽迫遽<lb/>
迴合則於奥宜因其曠雖増以崇臺延閣迴環日星臨<lb/>
瞰風雨不可病其敞也因其奥雖増以茂樹藂石穹若<lb/>
洞谷蓊若林麓不可病其邃也今所謂東丘者奥之宜<lb/>
<pb n="KR4h0106_WYG_057-2b"/>
者也其始龕之外棄地余得而合焉以屬於堂之北垂<lb/>
凡坳窪坻岸之狀無廢其故屏以密竹聨以曲梁桂檜<lb/>
松杉楩柟之植幾三百本嘉卉美石又經緯之俛入緑<lb/>
縟幽蔭薈蔚步武錯迕不知所出温風不爍清氣自至<lb/>
水亭陿室曲有奥趣然而至焉者往往以邃為病噫龍<lb/>
興永之佳寺也登髙殿可以望南極闢大門可以瞰湘<lb/>
流若是其曠也而於是小丘又將披而攘之則吾所謂<lb/>
游有二者無乃闕焉而喪其地之宜乎丘之幽幽可以<lb/>
<pb n="KR4h0106_WYG_057-3a"/>
處休丘之窅窅可以觀妙溽暑遁去兹丘之下太和不<lb/>
遷兹丘之巔奥乎兹丘孰從我游余無召公之徳懼翦<lb/>
伐之及也故書以祈後君子<lb/>
　　湘潭縣修藥師院佛殿記<hi>歐陽修</hi>
湘潭縣藥師院新修佛殿者縣民李遷之所為也遷之<lb/>
賈江湖嵗一賈其入數千萬遷之謀曰夫民力役以生<lb/>
者也用力勞者其得厚用力媮者其得薄以其得之豐<lb/>
約必視其用力之多少而必當然後各食其力而無慙<lb/>
<pb n="KR4h0106_WYG_057-3b"/>
焉士非我匹若工農則吾等也夫琢磨煎錬調筋柔革<lb/>
此工之盡力也斤斸鉏夷畎畆樹藝此農之盡力也然<lb/>
後所食皆不過其勞今我則不然徒幸物之廢興而上<lb/>
下其價權時輕重而操其竒贏游嬉以浮於江湖用力<lb/>
至逸以安而得則過之我有慙於彼焉凡誠我契而不<lb/>
我欺平我斗斛權衡而不我踰出入關市而不我虞我<lb/>
何能焉是皆在上而為政者以庇我也何以報焉聞浮<lb/>
屠之為善其法曰有能捨巳之有以崇飾尊嚴我則能<lb/>
<pb n="KR4h0106_WYG_057-4a"/>
陰相之凡有所欲皆如志乃曰盍用我之有所得於此<lb/>
施以報焉且為善也於是得此寺廢殿而新之又如其<lb/>
法作釋迦佛十六羅漢塑像皆備凡用錢二十萬自景<lb/>
祐二年十二月癸酉訖三年二月甲寅以成其秋㑹予<lb/>
赴夷陵自真州假其舟行次潯陽見買一石礱而載于<lb/>
舟問其所欲用之因具言其所為且曰欲歸而記其始<lb/>
造嵗月也視其色若欲得予記而不敢言也因善其以<lb/>
賈為生而能知夫力少而得厚以為幸又知在上者庇<lb/>
<pb n="KR4h0106_WYG_057-4b"/>
已而思有以報顧其所為之心又趨為善皆可喜也乃<lb/>
為之作記問其寺始造之由及其嵗月皆不能道也<lb/>
　　明因大師塔記<hi>歐陽修</hi>
明因大師道詮姓衛氏并州文水縣民家子生於太平<lb/>
興國辛巳之嵗終於明道癸酉之正月壽五十有三年<lb/>
始為童子辭家人入洛陽妙覺禪院依真行大師惠璿<lb/>
學浮圖法咸平五年始去氏削髪入僧籍後二十四年<lb/>
賜紫衣遂主其衆又四年賜號明因兼領右街教門事<lb/>
<pb n="KR4h0106_WYG_057-5a"/>
凡為僧三十有一年卒之明年其徒以骨葬城南龍門<lb/>
山下始道詮未死時予過其廬問其年幾何曰五十有<lb/>
二矣問其何許人也曰本太原農家也因與語曰詩唐<lb/>
風言晉本唐之俗其民被堯之徳化且詩多以儉刺然<lb/>
其勤生以儉嗇朴厚而純固最得古之遺風今能言其<lb/>
土風乎其民俗何若信若詩之所謂乎詩去今餘千嵗<lb/>
矣猶若詩之時乎其亦隨世而遷變也曰樹麻而衣陶<lb/>
瓦而食築土而室甘辛苦薄滋味嵗耕日積有餘則窖<lb/>
<pb n="KR4h0106_WYG_057-5b"/>
而藏之率千百年不輒發其勤且儉誠有古之遺風至<lb/>
今而不變也又言為兒時聞長老語晉自春秋為盛國<lb/>
至唐其并以興世為北京及朱氏有中土後唐倚并為<lb/>
雄亦卒以王既而晉祖又以王漢又以王遭時之故相<lb/>
次出三天子劉崇父子又自為國故民熟兵鬭饟軍死<lb/>
戰勞苦幾百年不得息既而聖人出四方次第平一日<lb/>
兵臨城門係繼元以歸并民然後被政教棄兵專農休<lb/>
息勞苦為太平之幸人并平後二嵗我始生幼又依浮<lb/>
<pb n="KR4h0106_WYG_057-6a"/>
圖生不見干戈長不執耒耜衣不麻食不瓦室不土力<lb/>
不穡而休乃并人之又幸者也今老矣且病即死無恨<lb/>
予愛其語朴而詳它日復過其廬莫見也訪之曰死矣<lb/>
為之惻然及其葬其徒有求予誌其始終者因并書其<lb/>
常語予者志嵗月云爾<lb/>
　　彭州圓覺禪院記<hi>蘇洵</hi>
人之居乎此也其必有樂乎此也居斯樂不樂不居也<lb/>
居而不樂不樂而不去為自欺且為欺天葢君子恥食<lb/>
<pb n="KR4h0106_WYG_057-6b"/>
其食而無其功恥服其服而不知其事故居而不樂吾<lb/>
有吐食脱服以逃天下之譏而巳耳天之畀我以形而<lb/>
使我以心馭也今日欲適秦明日欲適越天下誰我禦<lb/>
故居而不樂不樂而不去是其心且不能馭其形而况<lb/>
能以馭它人哉自唐以來天下士大夫爭以排釋老為<lb/>
言故其徒之欲求知於吾士大夫之間者往往自叛其<lb/>
師以求容於吾而吾士大夫亦喜其來而接之以禮靈<lb/>
師文暢之徒飲酒食肉以自絶於其教嗚呼歸爾父子<lb/>
<pb n="KR4h0106_WYG_057-7a"/>
復爾室家而後吾許爾以叛爾師父子之不歸室家之<lb/>
不復而師之叛是不可以一日立于天下傳曰人臣無<lb/>
外交故季布之忠於楚也雖不如蕭韓之先覺而比丁<lb/>
公之貳則為愈予在京師彭州僧保聰來求識予甚勤<lb/>
及至蜀聞其自京師歸布衣蔬食以為其徒先凡若干<lb/>
年而所居圓覺院大治一日為予道其先師平潤事與<lb/>
其院之所以得名者請予為記予佳聰之不以叛其師<lb/>
悦予也故為之記曰彭州龍興寺僧平潤講圓覺經有<lb/>
<pb n="KR4h0106_WYG_057-7b"/>
竒因以名院院始弊不葺潤之來始得隙地以作堂宇<lb/>
凡更二僧而至于保聰聰又合其鄰之僧屋若干於其<lb/>
院以成是為記<lb/>
　　大悲閣記<hi>蘇軾</hi>
大悲者觀世音之變也觀世音由聞而覺始於聞而能<lb/>
無所聞始於無所聞而能無所不聞能無所聞雖無身<lb/>
可也能無所不聞雖千萬億身可也而况於手與目乎<lb/>
雖然非無身無以舉千萬億身之衆非千萬億身無以<lb/>
<pb n="KR4h0106_WYG_057-8a"/>
示無身之至故散而為千萬億身聚而為八萬四千母<lb/>
陀羅臂八萬四千清淨寳目其道一爾昔吾嘗觀於此<lb/>
吾頭髪不可勝數而身毛孔亦不可勝數牽一髪而頭<lb/>
為之動拔一毛而身為之變然則髪皆吾頭而毛孔皆<lb/>
吾身也彼皆吾頭而不能為頭之用彼皆吾身而不能<lb/>
具身之智則物有以亂之矣吾將使世人左手運斤而<lb/>
右手執削目數飛雁而耳節鳴鼓首肯旁人而足識梯<lb/>
級雖有智者有所不暇矣而况千手異執而千目各視<lb/>
<pb n="KR4h0106_WYG_057-8b"/>
乎及吾燕坐寂然心念凝黙湛然如大明鏡人鬼鳥獸<lb/>
雜陳乎吾前色聲香味交遘乎吾體心雖不起而物無<lb/>
不接接必有道即千手之出千目之運雖未可得見而<lb/>
理則具矣彼佛菩薩亦然雖一身不成二佛而一佛能<lb/>
遍河沙諸國非有它也觸而不亂至而能應理有必至<lb/>
而何獨疑於大悲乎成都西南大都㑹也佛事最勝而<lb/>
大悲之像未睹其傑有法師敏行者能讀内外教博通<lb/>
其義欲以如幻三昧為一方首乃以大旃檀作菩薩像<lb/>
<pb n="KR4h0106_WYG_057-9a"/>
端嚴妙麗具慈愍性手臂錯出開合捧執指彈摩拊千<lb/>
態具備手各有目無妄舉者復作大閣以覆菩薩雄偉<lb/>
壯峙工與像稱都人作禮因敬生悟余游於四方二十<lb/>
餘年矣雖未得歸而想見其處敏行使其徒法震乞文<lb/>
為道其所以然者且頌之曰<lb/>
吾觀世間人兩目兩手臂物至不能應狂惑失所措其<lb/>
有欲應者顛倒作思慮思慮非真實無異無手目菩薩<lb/>
千手目與一手目同物至心亦至曽不作思慮隨其所<lb/>
<pb n="KR4h0106_WYG_057-9b"/>
當應無不得其當引弓挾白羽劒盾諸械器經巻及香<lb/>
華盂水青楊枝珊瑚大寳炬白拂朱籐杖所遇無不執<lb/>
所執無有疑縁何得無疑以我無心故若猶有心者千<lb/>
手當千心一人而千心内自相攫攘何暇能應物千手<lb/>
無一心手手得其處稽首大悲尊願度一切衆皆證無<lb/>
心法皆具千手目<lb/>
　　大悲閣記<hi>蘇軾</hi>
羊豕以為羞五味以為和秫稻以為酒麴糵以作之天<lb/>
<pb n="KR4h0106_WYG_057-10a"/>
下之所同也其材同其水火之齊均其寒煖燥濕之候<lb/>
一也而二人為之則美惡不齊豈其所以美者不可以<lb/>
數取歟然古之為方者未嘗遺數也能者即數以得妙<lb/>
不能者循數以得其畧其出一也有能有不能而精粗<lb/>
見焉人見其二也則求精於數外而棄迹以逐妙曰我<lb/>
知酒食之所以美也而畧其分齊捨其度數以為不在<lb/>
是也而一以意造則其不為人之所嘔棄者寡矣今吾<lb/>
學者之病亦然天文地理音樂律厯宫廟服器冠昏喪<lb/>
<pb n="KR4h0106_WYG_057-10b"/>
紀之法春秋之所去取禮之所可刑之所禁歴代之所<lb/>
以廢興與其人之賢不肖此學者之所宜盡力也曰是<lb/>
皆不足學學其不可傳於書而載於口者子夏曰日知<lb/>
其所亡月無忘其所能可謂好學也巳古之學者其所<lb/>
亡與其所能皆可以一二數而日月見也如今世之學<lb/>
其所亡者果何物而所能者果何事歟孔子曰吾嘗終<lb/>
日不食終夜不寢以思無益不如學也由是觀之廢學<lb/>
而徒思者孔子之所禁而今世之所上也豈惟吾學者<lb/>
<pb n="KR4h0106_WYG_057-11a"/>
至於為佛者亦然齋戒持律講誦其書而崇飾塔廟此<lb/>
佛之所以日夜教人者也而其徒或者以為齋戒持律<lb/>
不如無心講誦其書不如無言崇飾塔廟不如無為其<lb/>
中無心其口無言其身無為則飽食而嬉而已是為大<lb/>
以欺佛者也杭州鹽官安國寺僧居則自九嵗出家十<lb/>
年而得惡疾且死自誓於佛願持律終身且造千手眼<lb/>
觀世音像而誦其名千萬遍病已而力不給則縮衣節<lb/>
口三十餘年銖積寸累以迄于成其髙九仞為大屋四<lb/>
<pb n="KR4h0106_WYG_057-11b"/>
重以居之而求文以為記余嘗以斯語告東南之士矣<lb/>
葢僅有從者獨喜則之勤苦從事於有為篤志守節老<lb/>
而不衰異夫為大以欺佛者故為記之且以風吾黨之<lb/>
士云<lb/>
　　勝相院經藏記<hi>蘇軾</hi>
元豐三年嵗在庚申有大比丘惟簡號曰寳月修行如<lb/>
幻三摩鉢提在蜀成都大聖慈寺故中和院賜名勝相<lb/>
以無量寳黄金丹砂琉璃真珠旃檀衆香莊嚴佛語及<lb/>
<pb n="KR4h0106_WYG_057-12a"/>
菩薩語作大寳藏湧起于海有大天龍背負而出及諸<lb/>
小龍糾結環繞諸化菩薩及䕶法神鎮守其門天魔鬼<lb/>
神各執其物以禦不祥是諸衆寳及諸佛子光色聲香<lb/>
自相磨激璀璨芳郁玲瓏宛轉生出諸相變化無窮不<lb/>
假言語自然顯見苦空無我無量妙義凡見聞者隨其<lb/>
根性各有所得如衆飢人入於太倉雖未得食已有飽<lb/>
意又如病人遊於藥市聞衆藥香病自衰减更能取米<lb/>
作無礙飯恣食取飽自然不飢又能取藥以療衆病衆<lb/>
<pb n="KR4h0106_WYG_057-12b"/>
病有盡而藥無窮須臾之間無病可療以是因縁度無<lb/>
量衆時見聞者皆爭捨施富者出財壯者出力巧者出<lb/>
技皆舍所愛及諸結習而作佛事求脱煩惱濁惡苦海<lb/>
有一居士其先蜀人與是比丘有大因縁去國流浪在<lb/>
江淮間聞是比丘作是佛事即欲隨衆舍所愛習周視<lb/>
其身及其室廬求可捨者了無一物如焦穀芽如石女<lb/>
兒乃至無有毫髮可捨私自念言我今惟有無始已來<lb/>
結習口業妄言綺語論説古今是非成敗以是業故所<lb/>
<pb n="KR4h0106_WYG_057-13a"/>
出言語猶如鐘磬黼黻文章悦可耳目如人善博日勝<lb/>
日負自云是巧不知是業今捨此業作寳藏偈願我今<lb/>
者作是偈已盡未來世永斷諸業客塵妄想及諸理障<lb/>
一切世間無取無舍無憎無愛無可無不可時此居士<lb/>
稽首西望而説偈言<lb/>
我遊衆寳山見山不見寳巖谷及草木虎豹諸龍蛇雖<lb/>
知寳所在欲取不可得復有求寳者自言巳得寳見寳<lb/>
不見山亦未得寳故譬如夢中人未嘗知是夢既知是<lb/>
<pb n="KR4h0106_WYG_057-13b"/>
夢已所夢即變滅見我不見夢因以我為覺不知真覺<lb/>
者覺夢兩無有我觀大寳藏如以蜜説甜衆生未諭故<lb/>
復以甜説蜜甜蜜更相説千刼無窮盡自蜜及甘蔗查<lb/>
梨與橘柚説甜而得酸以及醎辛苦忽然反自味舌根<lb/>
有甜相我爾黙自知不煩更相説我今説此偈於道亦<lb/>
云逺如眼根自見是眼非我有當有無耳人聴此非舌<lb/>
言於一彈指頃洗我千刼罪<lb/>
　　中和勝相院記<hi>蘇軾</hi>
<pb n="KR4h0106_WYG_057-14a"/>
佛之道難成言之使人悲酸愁苦其始學之皆入山林<lb/>
踐荆棘虵虺袒裸雪霜或刲割屠膾燔燒烹煮以肉飼<lb/>
虎豹鳥烏蛟蚋無所不至茹苦含辛更百千萬億生而<lb/>
後成其不能此者猶棄絶骨肉衣麻布食草木之實晝<lb/>
日力作以給薪水糞除莫夜持膏火薫香事其師如生<lb/>
務苦瘠其身自身口意莫不有禁其畧十其詳無數終<lb/>
身念之寢食見之如是僅可以稱沙門比丘雖名為不<lb/>
耕而食然其勞苦卑辱則過於農工逺矣計其利害非<lb/>
<pb n="KR4h0106_WYG_057-14b"/>
僥倖小民之所樂今何其棄家毁服壊毛髪者之多也<lb/>
意亦有所便歟寒耕暑耘官又召而役作之凡民之所<lb/>
患苦者我皆免焉吾師之所謂戒者為愚夫未達者設<lb/>
也若我何用是為剟其患專取其利不如是而已又愛<lb/>
其名治其荒唐之説攝衣升坐問答自若謂之長老吾<lb/>
嘗究其語矣大抵務為不可知設械以應敵匿形以備<lb/>
敗窘則推墮滉漾中不可捕捉如是而已矣吾遊四方<lb/>
見輒反覆折困之度其所從遁而逆閉其塗往往面頸<lb/>
<pb n="KR4h0106_WYG_057-15a"/>
發赤然業已為是道勢不得以惡聲相反則笑曰是外<lb/>
道魔人也吾之於僧慢侮不信如此今寳月大師惟簡<lb/>
乃以其所居院之本未求吾文為記豈不謬哉然吾昔<lb/>
者始遊成都見文雅大師惟度器宇落落可愛渾厚人<lb/>
也能言唐末五代事傳記所不載者因是與之遊甚熟<lb/>
惟簡則其同門友也其為人精敏過人事佛齊衆謹嚴<lb/>
如官府二僧皆吾之所愛而此院又有唐僖宗皇帝像<lb/>
及其從官文武七十五人其奔走失國與其所以將亡<lb/>
<pb n="KR4h0106_WYG_057-15b"/>
而不遂滅者既足以感慨太息而畫又皆精妙冠世有<lb/>
足稱者故强為記之始居此者京兆人廣寂大師希讓<lb/>
傳六世至度與簡簡姓蘇氏眉山人吾逺宗子也今主<lb/>
是院而度亡矣<lb/>
　　清風閣記<hi>蘇軾</hi>
文慧大師應符居成都玉谿上為閣曰清風以書來求<lb/>
文為記五返而益勤余不能已戲為浮屠語以問之曰<lb/>
符而所謂身者汝之所寄也而所謂閣者汝之所以寄<lb/>
<pb n="KR4h0106_WYG_057-16a"/>
所寄也身與閣汝不得有而名烏乎施名將無所施而<lb/>
安用記乎雖然吾為汝放心遺形而强言之汝亦放心<lb/>
遺形而强聴之木生於山水流於淵山與淵且不得有<lb/>
而人以為已有不亦惑歟天地之相磨虚空與有物之<lb/>
相推而風於是焉生執之而不可得也逐之而不可及<lb/>
也汝為居室而以名之吾又為汝記之不亦大惑歟雖<lb/>
然世之所謂已有而不惑者其與是奚辨若是而可以<lb/>
為有邪則雖汝之有是風可也雖為居室而以名之吾<lb/>
<pb n="KR4h0106_WYG_057-16b"/>
又為汝記之可也非惑也風起於蒼茫之間彷徨乎山<lb/>
澤激越乎城郭道路虚徐演漾以汎汝之軒窻欄楯幔<lb/>
帷而不去也汝隠几而觀之其亦有得乎力生於所激<lb/>
而不自為力故不勞形生於所遇而不自為形故不窮<lb/>
嘗試以是觀之<lb/>
　　分寜縣雲峯院記<hi>曽鞏</hi>
分寜人勤生而嗇施薄義而喜爭其土俗然也自府來<lb/>
抵其縣五百里在山谷窮處其人修農桑之務率數口<lb/>
<pb n="KR4h0106_WYG_057-17a"/>
之家留一人守舍行饁其外盡在田田髙下磽腴隨所<lb/>
宜雜植五穀無廢壤女婦蠶杼無懈人茶鹽蜜紙竹箭<lb/>
材葦之貨無有纎鉅治咸盡其身力其勤如此富者兼<lb/>
田千畝廪實藏錢至累嵗不發然眎捐一錢可以易死<lb/>
寜死無所捐其於施何如也其間利害不能以稊米父<lb/>
子兄弟夫婦相去若奕碁然於其親固然於義厚薄可<lb/>
知也長少挨坐里閭相講語以法律意嚮小戾則相告<lb/>
訐結黨詐張事關節以動視聴甚者畫刻金木為章印<lb/>
<pb n="KR4h0106_WYG_057-17b"/>
摹文書以紿吏立縣庭下變偽一日百千出故雖笞朴<lb/>
徙死交迹一不以屬心其喜爭訟豈比它州縣哉民雖<lb/>
勤而習如是漸涵入骨髓故賢令長佐吏比肩常病其<lb/>
未易治教使移也雲峯院在縣極西界無籍圖不知自<lb/>
何時立景徳三年邑僧道常治其院而侈之門闥靚深<lb/>
殿寢言言棲客之廬齋庖庫庾序列兩傍浮圖所用鐃<lb/>
鼓魚螺鐘磬之編百器備完吾聞道常氣質偉然雖索<lb/>
其學其歸未能當於義然治生事不廢其勤亦稱其土<lb/>
<pb n="KR4h0106_WYG_057-18a"/>
俗至有餘輒斥散之不為黍累計惜樂淡泊無累則又<lb/>
若能獨勝其嗇施喜爭之心可言也或曰使其人不汨<lb/>
溺其所學其歸一當於義則傑然眎邑人者必道常乎<lb/>
此予未敢必也慶厯三年九月與其徒謀曰吾排蓬藋<lb/>
治是院不自意成就如此今老矣恐泯泯無聲畀來人<lb/>
相與圖文字買石刻之使永永與是院俱傳可不可也<lb/>
咸曰然推其徒子思來請記遂來予不讓為申其可言<lb/>
者寵嘉之使刻示邑人其有激也<lb/>
<pb n="KR4h0106_WYG_057-18b"/>
　　廬山文殊像現瑞記<hi>王安石</hi>
番陽劉定嘗登廬山臨文殊金像所没之谷睹光明雲<lb/>
瑞圖示臨川王某求記其事某曰有有以觀空空亦幻<lb/>
空空以觀有幻亦實幻實果有辨乎然則如子所睹可<lb/>
以記可以無記記無記果亦有辨乎雖然子既圖之矣<lb/>
余不可以無記也定以熙寜元年四月十日十年九月<lb/>
二十七日睹某以元豐元年十一月二十三日記<lb/>
　　游黄溪記<hi>柳宗元</hi>
<pb n="KR4h0106_WYG_057-19a"/>
北之晉西適豳東極呉南至楚越之交其間名山水而<lb/>
州者以百數永最善環永之治百里北至于浯溪西至<lb/>
于湘之源南至于瀧泉東至于黄溪東屯其間名山水<lb/>
而村者以百數黄溪最善黄溪距州治七十里由東屯<lb/>
南行六百步至黄神祠祠之上兩山牆立如丹碧之華<lb/>
葉駢植與山升降其缺者為崖峭巖窟水之中皆小石<lb/>
平布黄神之上掲水八十步至初潭最竒麗殆不可狀<lb/>
其畧若剖大甕側立千尺溪水即焉黛蓄膏渟來若白<lb/>
<pb n="KR4h0106_WYG_057-19b"/>
虹沈沈無聲有魚數百尾方來㑹石下南去又行百步<lb/>
至第二潭石皆巍然臨浚流若頦頷齗齶其下大石離<lb/>
列可坐飲食有鳥赤首烏翼大如鵠方東嚮立自是又<lb/>
南數里地皆一狀樹益壯石益瘦水鳴皆鏘然又南一<lb/>
里至大冥之川山舒水緩有土田始黄神為人時居其<lb/>
地傳者曰黄神王姓莽之世也莽既死神更號黄氏逃<lb/>
來擇其深峭者潛焉始莽嘗曰余黄虞之後也故號其<lb/>
女曰黄皇室主黄與王聲相邇而又有本其所以傳言<lb/>
<pb n="KR4h0106_WYG_057-20a"/>
者益騐神既居是民咸安焉以為有道死乃俎豆之為<lb/>
立祠後稍徙近乎民今祠在山陰溪水上元和八年五<lb/>
月十六日既歸為記以啟後之好游者<lb/>
　　始得西山宴遊記<hi>柳宗元</hi>
自余為僇人居是州恒惴慄其隟也則施施而行漫漫<lb/>
而游日與其徒上髙山入深林窮迴谿幽泉怪石無逺<lb/>
不到到則披草而坐傾壺而醉醉則更相枕以卧意有<lb/>
所極夢亦同趣覺而起起而歸以為凡是州之山有異<lb/>
<pb n="KR4h0106_WYG_057-20b"/>
態者皆我有也而未始知西山之怪特今年九月二十<lb/>
八日因坐法華西亭望西山始指異之遂命僕過湘江<lb/>
縁染溪斫榛莽焚茅茷窮山之髙而止攀援而登箕踞<lb/>
而遨則凡數州之土壤皆在袵席之下其髙下之勢岈<lb/>
然洼然若垤若穴尺寸千里攢蹙累積莫得遯隠縈青<lb/>
繚白外與天際四望如一然後知是山之特出不與培<lb/>
塿為類悠悠乎與灝氣俱而莫得其涯洋洋乎與造物<lb/>
者游而不知其所窮引觴滿酌頺然就醉不知日之入<lb/>
<pb n="KR4h0106_WYG_057-21a"/>
蒼然暮色自逺而至至無所見而猶不欲歸心凝形釋<lb/>
與萬化㝠合然後知吾嚮之未始游游於是乎始故為<lb/>
之文以志是嵗元和四年也<lb/>
　　鈷鉧潭記<hi>柳宗元</hi>
鈷鉧潭在西山西其始葢冉水自南奔注抵山石屈折<lb/>
東流其顛委勢峻盪擊益暴齧其涯故旁廣而中深畢<lb/>
至石乃止流沬成輪然後徐行其清而平者且十畝有<lb/>
樹環焉有泉懸焉其上有居者以予之亟游也一旦欵<lb/>
<pb n="KR4h0106_WYG_057-21b"/>
門來告曰不勝官租私劵之委積既芟山而更居願以<lb/>
潭上田貿財以緩禍予樂而如其言則崇其臺延其檻<lb/>
行其泉於髙者墜之潭有聲潨然尤與中秋觀月為宜<lb/>
於以見天之髙氣之迥孰使予樂居夷而忘故土者非<lb/>
兹潭也歟<lb/>
　　鈷鉧潭西小丘記<hi>柳宗元</hi>
得西山後八日尋山口西北道二百步又得鈷鉧潭西<lb/>
二十五步當湍而浚者為魚梁梁之上有丘焉生竹樹<lb/>
<pb n="KR4h0106_WYG_057-22a"/>
其石之突怒偃蹇負土而出爭為竒狀者殆不可數其<lb/>
<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>然相累而下者若牛馬之飲于溪其衝然角列而上<lb/>
者若熊羆之登于山丘之小不能一畝可以籠而有之<lb/>
問其主曰唐氏之棄地貨而不售問其價曰止四百余<lb/>
憐而售之李深源元克已時同遊皆大喜出自意外即<lb/>
更取器用剷刈穢草伐去惡木烈火而焚之嘉木立美<lb/>
竹露竒石顯由其中以望則山之髙雲之浮溪之流鳥<lb/>
獸魚之遨遊舉熙熙然迴巧獻技以効兹丘之下枕席<lb/>
<pb n="KR4h0106_WYG_057-22b"/>
而卧則清泠之狀與目謀瀯瀯之聲與耳謀悠然而虚<lb/>
者與神謀淵然而靜者與心謀不匝旬而得異地者二<lb/>
雖古好事之士或未能至焉噫以兹丘之勝致之灃鎬<lb/>
鄠杜則貴游之士爭買者日増千金而愈不可得今棄<lb/>
是州也農夫漁父過而陋之賈四百連嵗不能售而我<lb/>
與深源克已獨喜得之是其果有遭乎書於石所以賀<lb/>
兹丘之遭也<lb/>
　　至小丘西小石潭記<hi>柳宗元</hi>
<pb n="KR4h0106_WYG_057-23a"/>
從小丘西行百二十步隔篁竹聞水聲如鳴珮環心樂<lb/>
之伐竹取道下見小潭水尤清冽全石以為底近岸巻<lb/>
石底以出為坻為嶼為嵁為巖青樹翠蔓蒙絡搖綴參<lb/>
差披拂潭中魚可百許頭皆若空遊無所依日光下徹<lb/>
影布石上怡然不動俶爾逺逝往來翕忽似與遊者相<lb/>
樂潭西南而望斗折蛇行明滅可見其岸勢犬牙差互<lb/>
不可知其源坐潭上四面竹樹環合寂寥無人凄神寒<lb/>
骨悄愴幽邃以其境過清不可乆居乃記之而去同遊<lb/>
<pb n="KR4h0106_WYG_057-23b"/>
者呉武陵龔古余弟宗𤣥隷而從者崔氏二小生曰恕<lb/>
已曰奉一<lb/>
　　袁家渇記<hi>柳宗元</hi>
由冉溪西南水行十里山水之可取者五莫若鈷鉧潭<lb/>
由溪口而西陸行可取者八九莫若西山由朝陽巖東<lb/>
南水行至蕪江可取者三莫若袁家渇皆永中幽麗竒<lb/>
處也楚越之間方言謂水之反流者為渇音若衣褐之<lb/>
褐渇上與南館高嶂合下與百家瀨合其中重洲小溪<lb/>
<pb n="KR4h0106_WYG_057-24a"/>
澄潭淺渚間厠曲折平者深黒峻者沸白舟行若窮忽<lb/>
又無際有小山出水中山皆美石石上生青叢冬夏常<lb/>
蔚然其旁多巖洞其下多白礫其樹多楓柟石楠楩櫧<lb/>
樟柚草則蘭芷又有異卉類合歡而蔓生轇轕水石每<lb/>
風自四山而下振動大木掩苒衆草紛紅駭緑蓊葧香<lb/>
氣衝濤旋瀨退貯谿谷搖颺葳蕤與時推移其大都如<lb/>
此余無以窮其狀永之人未嘗遊焉余得之不敢專也<lb/>
出而傳於世其地世主袁氏故以名焉<lb/>
<pb n="KR4h0106_WYG_057-24b"/>
　　石渠記<hi>柳宗元</hi>
自渇西南行不能百步得石渠民橋其上有泉幽幽然<lb/>
其鳴乍大乍細渠之廣或咫尺或倍尺其長可十許步<lb/>
其流抵大石伏出其下踰石而往有石泓菖蒲被之青<lb/>
鮮環周又折西行旁陷巖石下北墮小潭潭幅員减百<lb/>
尺清深多鯈魚又北曲行紆餘晲若無窮然卒入于渇<lb/>
其側皆詭石怪木竒卉美箭可列坐而庥焉風搖其顛<lb/>
韻動崖谷視之既靜其聴始逺予從州牧得之攬去翳<lb/>
<pb n="KR4h0106_WYG_057-25a"/>
朽决疏土石既崇而焚既釃而盈惜其未始有傳焉者<lb/>
故累記其所屬遺之其人書之其陽俾後好事者求之<lb/>
得以易元和七年正月八日蠲渠至大石十月十九日<lb/>
踰石得石泓小潭渠之美於是始窮也<lb/>
　　石澗記<hi>柳宗元</hi>
石渠之事既窮上由橋西北下土山之陰民又橋焉其<lb/>
水之大倍石渠三之亘石為底達于兩涯若床若堂若<lb/>
陳筵席若限閫奥水平布其上流若織文響若操琴掲<lb/>
<pb n="KR4h0106_WYG_057-25b"/>
跣而往折竹掃陳葉排腐木可羅胡床十八九居之交<lb/>
絡之流觸激之音皆在床下翠羽之木龍鱗之石均蔭<lb/>
其上古之人其有樂乎此耶後之來者有能追余之踐<lb/>
履耶得意之日與石渠同由渇而來者先石渠後石澗<lb/>
由百家瀨上而來者先石澗後石渠澗之可窮者皆出<lb/>
石城村東南其間可樂者數焉其上深山幽林逾峭險<lb/>
道狹不可窮也<lb/>
　　小石城山記<hi>柳宗元</hi>
<pb n="KR4h0106_WYG_057-26a"/>
自西山道口徑北踰黄茅嶺而下有二道其一西出尋<lb/>
之無所得其一少北而東不過四十丈土斷而川分有<lb/>
積石横當其垠其上為睥睨梁欐之形其旁出堡塢有<lb/>
若門焉窺之正黒投以小石洞然有水聲其響之激越<lb/>
良乆乃已環之可上望甚逺無土壤而生嘉樹美箭益<lb/>
竒而堅其疏數偃仰類智者所施設也噫吾疑造物者<lb/>
之有無乆矣及是愈以為誠有又怪其不為之於中州<lb/>
而列是夷狄更千百年不得一售其伎是固勞而無用<lb/>
<pb n="KR4h0106_WYG_057-26b"/>
神者儻不宜如是則其果無乎或曰以慰夫賢而辱於<lb/>
此者或曰其氣之靈不為偉人而獨為是物故楚之南<lb/>
少人而多石是二者余未信之<lb/>
　　菱谿石記<hi>歐陽修</hi>
菱谿之石有六其四為人取去其一差小而尤竒亦藏<lb/>
民家其最大者偃然僵卧於谿側以其難徙故得獨存<lb/>
每嵗寒霜落水涸而石出谿傍人見其可怪往往祀以<lb/>
為神菱谿按圖與經皆不載唐㑹昌中刺史李濆為荇<lb/>
<pb n="KR4h0106_WYG_057-27a"/>
谿記云水出永陽嶺西經皇道山下以地求之今無所<lb/>
謂荇谿者詢於滁州人曰此谿是也楊行密有淮南淮<lb/>
人為諱其嫌名以荇為菱理或然也谿傍若有遺址云<lb/>
故將劉金之宅石即劉氏之物也金偽呉時貴將與行<lb/>
密俱起合淝號三十六英雄金其一也金本武夫悍卒<lb/>
而乃能知愛賞竒異為兒女子之好豈非遭逢亂世功<lb/>
成志得驕於富貴之佚欲而然邪想其陂池臺榭竒木<lb/>
異草與此石稱亦一時之盛哉今劉氏之後散為編民<lb/>
<pb n="KR4h0106_WYG_057-27b"/>
尚有居谿旁者予感夫人物之廢興惜其可愛而棄也<lb/>
乃以三牛曳置幽谷又索其小者得於白塔民朱氏遂<lb/>
立于亭之南北亭負城而近以為滁人嵗時嬉遊之好<lb/>
夫物之竒者棄没於幽逺則可惜置之耳目則愛者不<lb/>
免取之而去嗟夫劉金者雖不足道然亦可謂雄勇之<lb/>
士其平生志意豈不偉哉及其後世荒堙零落至於子<lb/>
孫泯没而無聞况欲長有此石乎用此可為富貴者之<lb/>
戒而好竒之士聞此石者可以一賞而足何必取而去<lb/>
<pb n="KR4h0106_WYG_057-28a"/>
也哉<lb/>
　　浮槎山水記<hi>歐陽修</hi>
浮槎山在慎縣南三十五里或曰浮闍山或曰浮巢二<lb/>
山其事出於浮圖老子之徒荒怪誕幻之説其上有泉<lb/>
自前世論水者皆弗道余嘗讀茶經愛陸羽善言水後<lb/>
得張又新水記載劉伯芻李季卿所列水次第以為得<lb/>
之於羽然以茶經考之皆不合又新妄狂險譎之士其<lb/>
言難信頗疑非羽之説及得浮槎山水然後益以羽為<lb/>
<pb n="KR4h0106_WYG_057-28b"/>
知水者浮槎與龍池山皆在廬州界中較其水味不及<lb/>
浮槎逺甚而又新所記以龍池為第十浮槎之水棄而<lb/>
不録以此知其所失多矣羽則不然其論曰山水上江<lb/>
次之井為下山水乳泉石池漫流者上其言雖簡而於<lb/>
論水盡矣浮槎之水發自李侯嘉祐二年李侯以鎮東<lb/>
軍留後出守廬州因遊金陵登蔣山飲其水既又登浮<lb/>
槎至其山上有石池涓涓可愛葢羽所謂乳泉漫流者<lb/>
也飲之而甘乃考圖記問於故老得其事迹因以其水<lb/>
<pb n="KR4h0106_WYG_057-29a"/>
遺余於京師予報之曰李侯可謂賢矣夫窮天下之物<lb/>
無不得其欲者富貴者之樂也至於䕃長松藉豐草聴<lb/>
山溜之潺湲飲石泉之滴瀝此山林者之樂也而山林<lb/>
之士視天下之樂不一動其心或有欲於心顧力不可<lb/>
得而止者乃能退而獲樂於斯彼富貴者之能致物矣<lb/>
而其不可兼者惟山林之樂爾惟富貴者而不得兼然<lb/>
後貧賤之士有以自足而高世其不能兩得亦其理與<lb/>
勢然歟今李侯生長富貴厭於耳目又知山林之為樂<lb/>
<pb n="KR4h0106_WYG_057-29b"/>
至於攀縁上下幽隠窮絶人所不及者皆能得之其兼<lb/>
取於物者可謂多矣李侯折節好學喜交賢士敏於為<lb/>
政所至有能名凡物不能自見而待人以彰者有矣其<lb/>
物未必可貴而因人以重者亦有矣故予為志其事俾<lb/>
世知斯泉發自李侯始也三年二月二十有四日廬陵<lb/>
歐陽修記<lb/>
　　木假山記<hi>蘇洵</hi>
木之生或蘖而殤或拱而夭幸而至於任為棟梁則伐<lb/>
<pb n="KR4h0106_WYG_057-30a"/>
不幸而為風之所拔水之所漂或破折或腐幸而得不<lb/>
破折不腐則為人之所材而有斧斤之患其最幸者漂<lb/>
沈汨没於湍沙之間不知其幾百年而其激射齧食之<lb/>
餘或髣髴於山者則為好事者取去彊之以為山然後<lb/>
可以脱泥沙而逺斧斤而荒江之濆如此者幾何不為<lb/>
好事者所見而為樵夫野人所薪者何可勝數則其最<lb/>
幸者之中又有不幸者焉予家有三峯予每思之則疑<lb/>
其有數存乎其間且其蘖而不殤拱而不夭任為棟梁<lb/>
<pb n="KR4h0106_WYG_057-30b"/>
而不伐風拔水漂而不破折不腐不破折不腐而不為<lb/>
人所材以及於斧斤出於湍沙之間而不為樵夫野人<lb/>
之所薪而後得至乎此則其理似不偶然也然予之愛<lb/>
之則非徒愛其似山而又有所感焉非徒愛之而又有<lb/>
所敬焉予見中峯魁岸踞肆意氣端重若有以服其旁<lb/>
之二峯二峯者莊栗刻峭凛乎不可犯雖其勢服於中<lb/>
峯而岌然决無阿附意吁其可敬也夫其可以有所感<lb/>
也夫<lb/>
<pb n="KR4h0106_WYG_057-31a"/>
　　畫記<hi>韓愈</hi>
雜古今人物小畫共一巻騎而立者五人騎而被甲載<lb/>
兵立者十人一人騎執大旗前立騎而被甲載兵行且<lb/>
下牽者十人騎且負者二人騎執器者二人騎擁田犬<lb/>
者一人騎而牽者二人騎而驅者三人執羈靮立者二<lb/>
人騎而下倚馬臂隼而立者一人騎而驅涉者二人徒<lb/>
而驅牧者二人坐而指使者一人甲胄手弓矢鈇鉞植<lb/>
者七人甲胄執幟植者十人負者七人偃寢休者二人<lb/>
<pb n="KR4h0106_WYG_057-31b"/>
甲胄坐睡者一人方涉者一人坐而脱足者一人寒附<lb/>
火者一人雜執器物役者八人奉壺矢者一人舍而具<lb/>
食者十有一人挹且注者四人牛牽者一人驢驅者四<lb/>
人一人杖而負者婦人以孺子載而可見者六人載而<lb/>
上下者三人孺子戲者九人凡人之事三十有二為人<lb/>
大小百二十有三而莫有同者焉馬大者九匹於馬之<lb/>
中又有上者下者行者牽者涉者陸者翹者顧者鳴者<lb/>
寢者訛者立者人立者齕者飲者溲者陟者降者痒磨<lb/>
<pb n="KR4h0106_WYG_057-32a"/>
樹者噓者嗅者喜相戲者怒相踶齧者秣者騎者驟者<lb/>
走者載服物者載狐兔者凡馬之事二十有七為馬大<lb/>
小八十有三而莫有同者焉牛大小十一頭橐駝三頭<lb/>
驢如橐駝之數而加其一焉隼一犬羊狐兔麋鹿共三<lb/>
十旃車三兩雜兵器弓矢旌旗刀劒矛楯弓服矢房甲<lb/>
胄之屬缾盂簦笠筐筥錡釡飲食服用之器壺矢博奕<lb/>
之具二百五十有一皆曲極其妙貞元甲戌年余在京<lb/>
師甚無事同居有獨孤生申叔者始得此畫而與余彈<lb/>
<pb n="KR4h0106_WYG_057-32b"/>
棊余幸勝而獲焉意甚惜之以為非一工人之所能運<lb/>
思葢藂集衆工人之所長耳雖百金不願易也明年出<lb/>
京師至河陽與二三客論畫品格因出而觀之座有趙<lb/>
侍御者君子人也見之戚然若有感然少而進曰噫余<lb/>
之手模也亡之且二十年矣余少時常有志乎兹事得<lb/>
國本絶人事而模得之遊閩中而喪焉居閒處獨時往<lb/>
來余懐也以其始為之勞而夙好之篤也今雖遇之力<lb/>
不能為已且命工人存其大都焉余既甚愛之又感趙<lb/>
<pb n="KR4h0106_WYG_057-33a"/>
君之事因以贈之而記其人物之形狀與數而時觀之<lb/>
以自釋焉<lb/>
　　石氏畫苑記<hi>蘇軾</hi>
石康伯字幼安蜀之眉山人故紫微舍人昌言之幼子<lb/>
也舉進士不第即棄去當以蔭得官亦不就讀書作詩<lb/>
以自娯而已不求人知獨好法書名畫古器異物遇有<lb/>
所見脱衣輟食求之不問有無居京師四十年出入閭<lb/>
巷未嘗騎馬在稠人中耳目謖謖然專求其所好長七<lb/>
<pb n="KR4h0106_WYG_057-33b"/>
尺黒而髯如世所畫道人劒客而徒步塵埃中若有所<lb/>
營不知者以為異人也又善滑稽巧發微中旁人抵掌<lb/>
絶倒而幼安淡然不變色與人游知其急難甚於為已<lb/>
有客於京師而病者輒舁置其家親飲食之死則棺斂<lb/>
之無難色凡識幼安者皆知其如此而余獨深知之幼<lb/>
安識慮甚逺獨口不言耳今年六十一狀貌如四十許<lb/>
人鬚三尺郁然無一莖白者此豈徒然者哉為亳州職<lb/>
官與富鄭公俱得罪者其子夷庚也其家書畫數百軸<lb/>
<pb n="KR4h0106_WYG_057-34a"/>
取其毫末雜碎者以册編之謂之石氏畫苑幼安與文<lb/>
與可遊如兄弟故得其畫為多而余亦善畫古木叢竹<lb/>
因以遺之使置之苑中子由嘗言所貴於畫者為其似<lb/>
也似猶可貴况其真者吾行都邑田野所見人物皆吾<lb/>
畫笥也所不見者獨鬼神耳當賴畫而識然人亦何用<lb/>
見鬼此言真有理今幼安好畫乃其一病無足録者獨<lb/>
著其為人之大畧云爾<lb/>
　　洛陽牡丹記<hi>歐陽修</hi>
<pb n="KR4h0106_WYG_057-34b"/>
　　花品序第一<lb/>
牡丹出丹州延州東出青州南亦出越州而出洛陽者<lb/>
今為天下第一洛陽所謂丹州花延州紅青州紅者皆<lb/>
彼土之尤傑者然來洛陽纔得備衆花之一種列第不<lb/>
出三巳下不能獨立與洛花敵而越之花以逺罕識不<lb/>
見齒然雖越人亦不敢自譽以與洛陽爭高下是洛陽<lb/>
者果天下之第一也洛陽亦有黄芍藥緋桃瑞蓮千葉<lb/>
李紅郁李之類皆不减它出者而洛陽人不甚惜謂之<lb/>
<pb n="KR4h0106_WYG_057-35a"/>
果子花曰某花某花至牡丹則不名直曰花其意謂天<lb/>
下真花獨牡丹其名之著不假曰牡丹而可知也其愛<lb/>
重之如此説者多言洛陽於三河間古善地昔周公以<lb/>
尺寸考日出没測知寒暑風雨乖與順於此此葢天地<lb/>
之中草木之華得中氣之和者多故獨與它方異予甚<lb/>
以為不然夫洛陽於周所有之土四方入貢道里均乃<lb/>
九州之中在天地崐崘旁薄之間未必中也又况天地<lb/>
之和氣宜遍被四方上下不宜限其中以自私夫中與<lb/>
<pb n="KR4h0106_WYG_057-35b"/>
和者有常之氣其推於物也亦宜為有常之形物之常<lb/>
者不甚美亦不甚惡及元氣之病也美惡隔并而不相<lb/>
和入故物有極美與極惡者皆得於氣之偏也花之鍾<lb/>
其美與夫癭木臃腫之鍾其惡醜好雖異而得分氣之<lb/>
偏病則均洛陽城圓數十里而諸縣之花莫及城中者<lb/>
出其境則不可植焉豈又偏氣之美者獨聚此數十里<lb/>
之地乎此又天地之大不可考也已凡物不常有而為<lb/>
害乎人者曰災不常有而徒可怪駭不為害者曰妖語<lb/>
<pb n="KR4h0106_WYG_057-36a"/>
曰天反時為災地反物為妖此亦草木之妖而萬物之<lb/>
一怪也然比夫癭木臃腫者竊獨鍾其美而見幸於人<lb/>
焉余在洛陽四見春天聖九年三月始至洛其至也晚<lb/>
見其晚者明年㑹與友人梅聖俞游嵩山少室緱氏嶺<lb/>
石唐山紫雲洞既還不及見又明年有悼亡之戚不暇<lb/>
見又明年以留守推官嵗滿解去只見其蚤者是未嘗<lb/>
見其極盛時然目之所矚已不勝其麗焉余居府中時<lb/>
嘗謁錢思公於雙桂樓下見一小屏立坐後細書字滿<lb/>
<pb n="KR4h0106_WYG_057-36b"/>
其上思公指之曰欲作花品此是牡丹名凡九十餘種<lb/>
余時不暇讀之然余所經見而今人多稱者纔三十許<lb/>
不知思公何從而得之多也計其餘雖有名而不著者<lb/>
亦未必特也故今所録但取其特著者而次第之<lb/>
　<lb/>
　<lb/>
　<lb/>
　文編巻五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編卷一</head> <lb/>
    <p>
<pb n="KR4h0106_WYG_001-1a"/>
欽定四庫全書<lb/>
　文編卷一<lb/>
　　　　　　　　　　　　明　唐順之　編<lb/>
　　董仲舒對賢良策一<hi>漢書</hi>
　制曰朕獲承至尊休徳傳之亡窮而施之㒺極任大<lb/>
　而守重是以夙夜不皇康寜永惟萬事之統猶懼有<lb/>
　闕故廣延四方之豪雋郡國諸侯公選賢良修潔博<lb/>
　習之士欲聞大道之要至論之極今子大夫褎然為<lb/>
<pb n="KR4h0106_WYG_001-1b"/>
　舉首朕甚嘉之子大夫其精心致思朕垂聽而問焉<lb/>
　葢聞五帝三王之道改制作樂而天下洽和百王同<lb/>
　之當虞氏之樂莫盛於韶於周莫盛於勺聖王已没<lb/>
　鐘鼓筦絃之聲未衰而大道微缺陵夷至乎桀紂之<lb/>
　行王道大壞矣夫五百年之間守文之君當塗之士<lb/>
　欲則先王之法以戴翼其世者甚衆然猶不能反日<lb/>
　以仆滅至後王而後止豈其所持操或誖謬而失其<lb/>
　統與固天降命不可復反必推之於大衰而後息與<lb/>
<pb n="KR4h0106_WYG_001-2a"/>
　嗚呼凡所為屑屑夙興夜寐務法上古者又將無補<lb/>
　與三代受命其符安在災異之變何緣而起性命之<lb/>
　情或夭或壽或仁或鄙習聞其號未燭厥理伊欲風<lb/>
　流而令行刑輕而姦改百姓和樂政事宣昭何修何<lb/>
　飭而膏露降百穀登徳潤四海澤臻草木三光全寒<lb/>
　暑平受天之祐享神鬼之靈徳澤洋溢施乎方外延<lb/>
　及羣生子大夫明先聖之業習俗化之變終始之序<lb/>
　講聞髙誼之日久矣其明以諭朕科别其條勿猥勿<lb/>
<pb n="KR4h0106_WYG_001-2b"/>
　并取之於術慎其所出廼其不正不直不忠不極枉<lb/>
　於執事書之不泄興于朕躬毋悼後害子大夫其盡<lb/>
　心靡有所隠朕將親覽焉<lb/>
對曰陛下發徳音下明詔求天命與情性皆非愚臣之<lb/>
所能及也臣謹案春秋之中視前世已行之事以觀天<lb/>
人相與之際甚可畏也國家將有失道之敗而天廼先<lb/>
出災害以譴告之不知自省又出怪異以警懼之尚不<lb/>
知變而傷敗廼至以此見天心之仁愛人君而欲止其<lb/>
<pb n="KR4h0106_WYG_001-3a"/>
亂也自非大亡道之世天盡欲扶持而全安之事在彊<lb/>
勉而已矣彊勉學問則聞見博而知益明彊勉行道則<lb/>
徳日起而大有功此皆可使還至而立有效者也詩曰<lb/>
夙夜匪解書曰茂哉茂哉皆彊勉之謂也道者所繇適<lb/>
於治之路也仁義禮樂皆其具也故聖王已没而子孫<lb/>
長久安寜數百嵗此皆禮樂教化之功也王者未作樂<lb/>
之時廼用先王之樂宜於世者而以深入教化於民教<lb/>
化之情不得雅頌之樂不成故王者功成作樂樂其徳<lb/>
<pb n="KR4h0106_WYG_001-3b"/>
也樂者所以變民風化民俗也其變民也易其化民也<lb/>
著故聲發於和而本於情接於肌膚藏於骨髓故王道<lb/>
雖微缺而筦絃之聲未衰也夫虞氏之不為政久矣然<lb/>
而樂頌遺風猶有存者是以孔子在齊而聞韶也夫人<lb/>
君莫不欲安存而惡危亡然而政亂國危者甚衆所任<lb/>
者非其人而所繇者非其道是以政日以仆滅也夫周<lb/>
道衰於幽厲非道亡也幽厲不繇也至於宣王思昔先<lb/>
王之徳興滯補弊明文武之功業周道粲然復興詩人<lb/>
<pb n="KR4h0106_WYG_001-4a"/>
美之而作上天祐之為生賢佐後世稱誦至今不絶此<lb/>
夙夜不解行善之所致也孔子曰人能𢎞道非道𢎞人<lb/>
也故治亂廢興在於已非天降命不可得反其所操持<lb/>
誖謬失其統也臣聞天之所大奉使之王者必有非人<lb/>
力所能致而自至者此受命之符也天下之人同心歸<lb/>
之若歸父母故天瑞應誠而至書曰白魚入于王舟有<lb/>
火復于王屋流為烏此葢受命之符也周公曰復哉復<lb/>
哉孔子曰徳不孤必有鄰皆積善累徳之效也及至後<lb/>
<pb n="KR4h0106_WYG_001-4b"/>
世滛泆衰微不能統理羣生諸矦背畔殘賊良民以爭<lb/>
壤土廢徳教而任刑罰刑罰不中則生邪氣邪氣積於<lb/>
下怨惡畜于上上下不和則隂陽繆盭而妖孽生矣此<lb/>
災異所緣而起也臣聞命者天之令也性者生之質也<lb/>
情者人之欲也或夭或壽或仁或鄙陶冶而成之不能<lb/>
粹美有治亂之所生故不齊也孔子曰君子之徳風小<lb/>
人之徳草草上之風必偃故堯舜行徳則民仁壽桀紂<lb/>
行暴則民鄙夭夫上之化下下之從上猶泥之在鈞唯<lb/>
<pb n="KR4h0106_WYG_001-5a"/>
甄者之所為猶金之在鎔唯冶者之所鑄綏之斯徕動<lb/>
之斯和此之謂也臣謹案春秋之文求王道之端得之<lb/>
於正正次王王次春春者天之所為也正者王之所為<lb/>
也其意曰上承天之所為而下以正其所為正王道之<lb/>
端云耳然則王者欲有所為宜求其端於天天道之大<lb/>
者在隂陽陽為徳隂為刑刑主殺而徳主生是故陽常<lb/>
居大夏而以生育長飬為事隂常居大冬而積于空虚<lb/>
不用之處以此見天之任徳不任刑也天使陽出布施<lb/>
<pb n="KR4h0106_WYG_001-5b"/>
于上而主嵗功使隂入伏于下而時出佐陽陽不得隂<lb/>
之助亦不能獨成嵗終陽以成歲為名此天意也王者<lb/>
承天意以從事故任徳教而不任刑刑者不可任以治<lb/>
世猶隂之不可任以成嵗也為政而任刑不順於天故<lb/>
先王莫之肯為也今廢先王徳教之官而獨任執法之<lb/>
吏治民毋乃任刑之意與孔子曰不教而誅謂之虐虐<lb/>
政用於下而欲徳教之被四海故難成也臣謹按春秋<lb/>
謂一元之意一者萬物之所從始也元者辭之所謂大<lb/>
<pb n="KR4h0106_WYG_001-6a"/>
也謂一為元者視大始而欲正本也春秋深採其本而<lb/>
反自貴者始故為人君者正心以正朝廷正朝廷以正<lb/>
百官正百官以正萬民正萬民以正四方四方正逺近<lb/>
莫敢不一於正而亡有邪氣奸其間者是以隂陽調而<lb/>
風雨時羣生和而萬民殖五穀熟而草木茂天地之閒<lb/>
被潤澤而大豐美四海之内聞盛徳而皆徕臣諸福之<lb/>
物可致之祥莫不畢至而王道終矣孔子曰鳳鳥不至<lb/>
河不出圖吾已矣夫自悲可致此物而身卑賤不得致<lb/>
<pb n="KR4h0106_WYG_001-6b"/>
也今陛下貴為天子富有四海居得致之位操可致之<lb/>
勢又有能致之資行髙而恩厚知明而意美愛民而好<lb/>
士可謂誼主矣然而天地未應而美祥莫至者何也凡<lb/>
以教化不立而萬民不正也夫萬民之從利也如水之<lb/>
走下不以教化隄防之不能止也是故教化立而奸邪<lb/>
皆止者其隄防完也教化廢而姦邪並出刑罰不能勝<lb/>
者其隄防壊也古之王者明於此是故南面而治天下<lb/>
莫不以教化為大務立太學以教於國設庠序以化於<lb/>
<pb n="KR4h0106_WYG_001-7a"/>
邑漸民以仁摩民以義節民以禮故其刑罰甚輕而禁<lb/>
不犯者教化行而習俗美也聖王之繼亂世也掃除其<lb/>
迹而悉去之復修教化而崇起之教化已明習俗已成<lb/>
子孫循之行五六百嵗尚未敗也至周之末世大為亡<lb/>
道以失天下秦繼其後獨不能改又益甚之重禁文學<lb/>
不得挾書棄捐禮誼而惡聞之其心欲盡滅先聖之道<lb/>
而顓為自恣茍簡之治故立為天子十四嵗而國破亾<lb/>
矣自古以来未嘗有以亂濟亂大敗天下之民如秦者<lb/>
<pb n="KR4h0106_WYG_001-7b"/>
也其遺毒餘烈至今未滅使習俗薄惡人民嚚頑抵冒<lb/>
殊扞孰爛如此之甚者也孔子曰腐朽之木不可雕也<lb/>
糞土之牆不可杇也今漢繼秦之後如朽木糞牆矣雖<lb/>
欲善治之亡可奈何法出而姦生令下而詐起如以湯<lb/>
止沸抱薪救火愈甚亡益也竊譬之琴瑟不調甚者必<lb/>
解而更張之乃可鼓也為政而不行甚者必變而更化<lb/>
之乃可理也當更張而不更張雖有良工不能善調也<lb/>
當更化而不更化雖有大賢不能善治也故漢得天下<lb/>
<pb n="KR4h0106_WYG_001-8a"/>
以来常欲善治而至今不可善治者失之於當更化而<lb/>
不更化也古人有言曰臨淵羡魚不如退而結網今臨<lb/>
政而願治七十餘嵗矣不如退而更化更化則可善治<lb/>
善治則災害日去福禄日来詩云宜民宜人受禄于天<lb/>
為政而宜於民者固當受禄于天夫仁誼禮知信五常<lb/>
之道王者所當修飾也五者修飾故受天之祐而亨鬼<lb/>
神之靈徳施于方外延及羣生也<lb/>
　　董仲舒對賢良䇿二<hi>漢書</hi>
<pb n="KR4h0106_WYG_001-8b"/>
　制曰葢聞虞舜之時㳺於巖廊之上垂拱無為而天<lb/>
　下太平周文王至於日昃不暇食而宇内亦治夫帝<lb/>
　王之道豈不同條共貫與何逸勞之殊也葢儉者不<lb/>
　造𤣥黄旌旗之飾及至周室設兩觀乗大路朱干玉<lb/>
　戚八佾陳於庭而頌聲興夫帝王之道豈異指哉或<lb/>
　曰良玉不瑑又云非文亡以輔徳二端異焉殷人執<lb/>
　五刑以督姦傷肌膚以懲惡成康不式四十餘年天<lb/>
　下不犯囹圄空虚秦國用之死者甚衆刑者相望耗<lb/>
<pb n="KR4h0106_WYG_001-9a"/>
　矣哀哉鳴呼朕夙寤晨興惟前帝王之憲永思所以<lb/>
　奉至尊章洪業皆在力本任賢今朕親耕籍田以為<lb/>
　農先勸孝弟崇有徳使者冠葢相望問勤勞恤孤獨<lb/>
　盡思極神功烈休徳未始云獲也今隂陽錯繆氛氣<lb/>
　充塞羣生寡遂黎民未濟廉恥貿亂賢不肖渾殽未<lb/>
　得其真故詳延特起之士意庶㡬乎今子大夫待詔<lb/>
　百有餘人或道世務而未濟稽諸上古而不同考之<lb/>
　于今而難行毋廼牽於文繫而不得騁與將所繇異<lb/>
<pb n="KR4h0106_WYG_001-9b"/>
　術所聞殊方與各悉對著于篇毋諱有司明其指畧<lb/>
　切磋究之以稱朕意<lb/>
對曰臣聞堯受命以天下為憂而未以位為樂也故誅<lb/>
逐亂臣務求賢聖是以得舜禹稷卨咎繇衆聖輔徳賢<lb/>
能佐職教化大行天下和洽萬民皆安仁樂誼各得其<lb/>
宜動作應禮從容中道故孔子曰如有王者必世而後<lb/>
仁此之謂也堯在位七十載廼遜于位以禪虞舜堯崩<lb/>
天下不歸堯子丹朱而歸舜舜知不可辟乃即天子之<lb/>
<pb n="KR4h0106_WYG_001-10a"/>
位以禹為相因堯之輔佐繼其統業是以垂拱無為而<lb/>
天下治孔子曰韶盡羙矣又盡善也此之謂也至于殷<lb/>
紂逆天暴物殺戮賢知殘賊百姓伯夷太公皆當世賢<lb/>
者隱處而不為臣守職之人皆奔走逃亡入于河海天<lb/>
下耗亂萬民不安故天下去殷而從周文王順天理物<lb/>
師用賢聖是以閎夭太顛散宜生等亦聚于朝廷愛施<lb/>
兆民天下歸之故太公起海濵而即三公也當此之時<lb/>
紂尚在上尊卑昏亂百姓散亡故文王悼痛而欲安之<lb/>
<pb n="KR4h0106_WYG_001-10b"/>
是以日昃而不暇食也孔子作春秋先正王而繫萬事<lb/>
見素王之文焉由此觀之帝王之條貫同然而勞逸異<lb/>
者所遇之時異也孔子曰武盡美矣未盡善也此之謂<lb/>
也臣聞制度文采𤣥黄之飾所以明尊卑異貴賤而勸<lb/>
有徳也故春秋受命所先制者改正朔易服色所以應<lb/>
天也然則宫室旌旗之制有法而然者也故孔子曰奢<lb/>
則不遜儉則固儉非聖人之中制也臣聞良玉不瑑資<lb/>
質潤美不待刻瑑此亡異於達巷黨人不學而自知也<lb/>
<pb n="KR4h0106_WYG_001-11a"/>
然則常玉不瑑不成文章君子不學不成其徳臣聞聖<lb/>
王之治天下也少而習之學長則材諸位爵禄以飬其<lb/>
徳刑罰以威其惡故民曉於禮誼而恥犯其上武王行<lb/>
大誼平殘賊周公作禮樂以文之至於成康之隆囹圄<lb/>
空虚四十餘年此教化之漸而仁誼之流非獨傷肌膚<lb/>
之效也至秦則不然師申商之法行韓非之說憎帝王<lb/>
之道以貪狠為俗非有文徳以教訓於天下也誅名而不<lb/>
察實為善者不必免而犯惡者未必刑也是以百官皆<lb/>
<pb n="KR4h0106_WYG_001-11b"/>
飾虚辭而不顧實外有事君之禮内有背上之心造偽<lb/>
飾詐趣利無恥又好用<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>酷之吏賦斂亡度竭民財力<lb/>
百姓散亡不得從耕織之業羣盗並起是以刑者甚衆<lb/>
死者相望而姦不息俗化使然也故孔子曰道之以政<lb/>
齊之以刑民免而無恥此之謂也今陛下并有天下海<lb/>
内莫不率服廣覽兼聽極羣下之知盡天下之美至徳<lb/>
昭然施於方外夜郎康居殊方萬里說徳歸誼此太平<lb/>
之致也然而功不加於百姓者殆王心未加焉曽子曰<lb/>
<pb n="KR4h0106_WYG_001-12a"/>
尊其所聞則髙明矣行其所知則光大矣髙明光大不<lb/>
在於他在乎加之意而已願陛下因用所聞設誠於内<lb/>
而致行之則三王何異哉陛下親耕籍田以為農先夙<lb/>
寤晨興憂勞萬民思惟徃古而務以求賢此亦堯舜之<lb/>
用心也然而未云獲者士素不厲也夫不素飬士而欲<lb/>
求賢譬猶不瑑玉而求文采也故飬士之大者莫大乎<lb/>
太學太學者賢士之所闗也教化之本原也今以一郡<lb/>
一國之衆無應詔書者是王道徃徃而絶也臣願陛下<lb/>
<pb n="KR4h0106_WYG_001-12b"/>
興太學置明師以飬天下之士數考問以盡其材則英<lb/>
俊宜可得矣今之郡守縣令民之師帥所使承流而宣<lb/>
化也故師帥不賢則主徳不宣恩澤不流今吏既亾教<lb/>
訓於下或不承用主上之法暴虐百姓與姦為市貧窮<lb/>
孤弱寃苦失職甚不稱陛下之意是以隂陽錯繆氛氣<lb/>
充塞羣生寡遂黎民未濟皆長吏不明使至於此也夫<lb/>
長吏多出於郎中中郎吏二千石子弟選郎吏又以富<lb/>
訾未必賢也且古所謂功者以任官稱職為差非謂積<lb/>
<pb n="KR4h0106_WYG_001-13a"/>
日累久也故小材雖累日不離於小官賢才雖未久不害<lb/>
為輔佐是以有司竭力盡知務治其業而以赴功今則<lb/>
不然累日以取貴積久以致官是以廉恥貿亂賢不肖<lb/>
混淆未得其真臣愚以為使諸列侯郡守二千石各擇<lb/>
其吏民之賢者嵗貢各二人以給宿衛且以觀大臣之<lb/>
能所貢賢者有賞所貢不肖者有罰夫如是諸侯吏二<lb/>
千石皆盡心於求賢天下之士可得而官使也徧得天<lb/>
下之賢人則三王之盛易為而堯舜之名可及也毋以<lb/>
<pb n="KR4h0106_WYG_001-13b"/>
日月為功實試賢能為上量材而授官録徳而定位則<lb/>
廉恥殊路賢不肖異處矣陛下加惠寛臣之罪令勿牽<lb/>
制於文使得切磋究之臣敢不盡愚<lb/>
　　董仲舒對賢良䇿三<hi>漢書</hi>
　制曰葢聞善言天者必有徵於人善言古者必有驗<lb/>
　於今故朕垂問乎天人之應上嘉唐虞下悼桀紂寖<lb/>
　微寖滅寖明寖昌之道虚心以改今子大夫明於隂<lb/>
　陽所以造化習於先聖之道業然而文采未極豈惑<lb/>
<pb n="KR4h0106_WYG_001-14a"/>
　乎當世之務哉條貫靡竟統紀未終意朕之不明與<lb/>
　聽若眩與夫三王之教所祖不同而皆有失或謂久<lb/>
　而不易者道也意豈異哉今子大夫既已著大道之<lb/>
　極陳治亂之端矣其悉之究之孰之復之詩不云乎<lb/>
　嗟爾君子毋常安息神之聽之介爾景福朕將親覽<lb/>
　焉子大夫其茂明之<lb/>
對曰臣聞論語曰有始有卒者其唯聖人乎今陛下幸<lb/>
加惠留聽於承學之臣復下明冊以切其意而究盡聖<lb/>
<pb n="KR4h0106_WYG_001-14b"/>
徳非愚臣之所能具也前所上對條貫靡竟統紀不終<lb/>
辭不别白指不分明此臣淺陋之罪也䇿曰善言天者<lb/>
必有徵於人善言古者必有驗於今臣聞天者羣物之<lb/>
祖也故徧覆包函而無所殊建日月風雨以和之經隂<lb/>
陽寒暑以成之故聖人法天而立道亦溥愛而亡私布<lb/>
徳施仁以厚之設誼立禮以導之春者天之所以生也<lb/>
仁者君之所以愛也夏者天之所以長也徳者君之所<lb/>
以飬也霜者天之所以殺也刑者君之所以罰也繇此<lb/>
<pb n="KR4h0106_WYG_001-15a"/>
言之天人之徵古今之道也孔子作春秋上揆之天道<lb/>
下質諸人情參之於古考之於今故春秋之所譏災害<lb/>
之所加也春秋之所惡怪異之所施也書邦家之過兼<lb/>
災異之變以此見人之所為其美惡之極乃與天地流<lb/>
通而徃来相應此亦言天之一端也古者修教訓之官<lb/>
務以徳善化民民已大化之後天下常亾一人之獄矣<lb/>
今世廢而不修亡以化民民以故棄仁誼而死財利是<lb/>
以犯法而罪多一嵗之獄以萬千數以此見古之不可<lb/>
<pb n="KR4h0106_WYG_001-15b"/>
不用也故春秋變古則譏之天令之謂命命非聖人不<lb/>
行質樸之謂性性非教化不成人欲之謂情情非度制<lb/>
不節是故王者上謹於承天意以順命也下務明教化<lb/>
民以成性也正法度之宜别上下之序以防欲也修此<lb/>
三者而大本舉矣人受命於天固超然異於羣生入有<lb/>
父子兄弟之親出有君臣上下之誼㑹聚相遇則有耆<lb/>
老長幼之施粲然有文以相接驩然有恩以相愛此人<lb/>
之所以貴也生五穀以食之桑麻以衣之六畜以飬之<lb/>
<pb n="KR4h0106_WYG_001-16a"/>
服牛乗馬圈豹檻虎是其得天之靈貴於物也故孔子<lb/>
曰天地之性人為貴明於天性知自貴於物知自貴於<lb/>
物然後知仁誼知仁誼然後重禮節重禮節然後安處<lb/>
善安處善然後樂循理樂循理然後謂之君子故孔子<lb/>
曰不知命亡以為君子此之謂也策曰上嘉唐虞下悼<lb/>
桀紂寖微寖滅寖明寖昌之道虛心以改臣聞衆少成<lb/>
多積小致鉅故聖人莫不以晻致明以微致顯是以堯<lb/>
發於諸侯舜興乎深山非一日而顯也葢有漸以致之<lb/>
<pb n="KR4h0106_WYG_001-16b"/>
矣言出於已不可塞也行發於身不可掩也言行治之<lb/>
大者君子之所以動天地也故盡小者大慎微者著詩<lb/>
云惟此文王小心翼翼故堯兢兢日行其道而舜業業<lb/>
日致其孝善積而名顯徳章而身尊此其寖明寖昌之<lb/>
道也積善在身猶長日加益而人不知也積惡在身猶<lb/>
火銷膏而人不見也非明乎情性察乎流俗者孰能知<lb/>
之此唐虞之所以得令名而桀紂之可為悼懼者也夫<lb/>
善惡之相從如景鄉之應形聲也故桀紂暴慢讒賊並<lb/>
<pb n="KR4h0106_WYG_001-17a"/>
進賢知隱伏惡日顯國日亂晏然自以如日在天終陵<lb/>
夷而大壊夫暴逆不仁者非一日而亡也亦以漸至故<lb/>
桀紂雖亡道然猶享國十餘年此其寖微寖滅之道也<lb/>
䇿曰三王之教所祖不同而皆有失或謂久而不易者<lb/>
道也意豈異哉臣聞夫樂而不亂復而不厭者謂之道<lb/>
道者萬世亡弊弊者道之失也先王之道必有偏而不<lb/>
起之處故政有眊而不行舉其偏者以補其弊而已矣<lb/>
三王之道所祖不同非其相反將以捄溢扶衰所遭之<lb/>
<pb n="KR4h0106_WYG_001-17b"/>
變然也故孔子曰無為而治者其舜乎改正朔易服色<lb/>
以順天命而已其餘盡循堯道何更為哉故王者有改<lb/>
制之名亾變道之實然夏上忠殷上敬周上文者所繼<lb/>
之捄當用此也孔子曰殷因於夏禮所損益可知也周<lb/>
因於殷禮所損益可知也其或繼周者雖百世可知也<lb/>
此言百王之用以此三者矣夏因於虞而獨不言所損<lb/>
益者其道如一而所上同也道之大原出于天天不變<lb/>
道亦不變是以禹繼舜舜繼堯三聖相受而守一道亡<lb/>
<pb n="KR4h0106_WYG_001-18a"/>
救弊之政也故不言其所損益也繇是觀之繼治世者<lb/>
其道同繼亂世者其道變今漢繼大亂之後若宜少損<lb/>
周之文致用夏之忠者陛下有明徳嘉道愍世俗之靡<lb/>
薄悼王道之不昭故舉賢良方正之士論誼考問將欲<lb/>
興仁誼之休徳明帝王之法制建太平之道也臣愚不<lb/>
肖述所聞誦所學道師之言厪能勿失耳若乃論政事<lb/>
之得失察天下之息耗此大臣輔佐之職三公九卿之<lb/>
任非臣仲舒所能及也然而臣竊有怪者夫古之天下<lb/>
<pb n="KR4h0106_WYG_001-18b"/>
亦今之天下今之天下亦古之天下共是天下古亦大<lb/>
治上下和睦習俗美盛不令而行不禁而止吏亡姦邪<lb/>
民亡盗賊囹圄空虚徳潤草木澤被四海鳳凰来集麒<lb/>
麟来游以古凖今一何不相逮之逺也安所繆盭而陵<lb/>
夷若是意者有所失於古之道與有所詭於天之理與<lb/>
試迹之古返之於天儻可得見乎夫天亦有所分予予之<lb/>
齒者去其角傅其翼者兩其足是所受大者不得取小<lb/>
也古之所予禄者不食於力不動於末是亦受大者不<lb/>
<pb n="KR4h0106_WYG_001-19a"/>
得取小與天同意者也夫已受大又取小天不能足而<lb/>
况人乎此民之所以囂囂苦不足也身寵而載髙位家<lb/>
温而食厚禄因乗富貴之資力以與民爭利於下民安<lb/>
能如之哉是故衆其奴婢多其牛羊廣其田宅博其產<lb/>
業畜其積委務此而亡已以迫蹵民民日削月朘寖以<lb/>
大窮富者奢侈羡溢貧者窮急愁苦窮急愁苦而上不<lb/>
救則民不樂生民不樂生尚不避死安能避罪此刑罸<lb/>
之所以蕃而姦邪不可勝者也故受禄之家食禄而已<lb/>
<pb n="KR4h0106_WYG_001-19b"/>
不與民爭業然後利可均布而民可家足此上天之理<lb/>
而亦太古之道天子之所宜法以為制大夫之所當循<lb/>
以為行也故公儀子相魯之其家見織帛怒而出其妻<lb/>
食於舎而茹葵愠而㧞其葵曰吾已食禄又奪園夫紅<lb/>
女利乎古之賢人君子在列位者皆如是是故下髙其<lb/>
行而從其敎民化其廉而不貪鄙及至周室之衰其卿<lb/>
大夫緩於義而急於利亡推讓之風而有爭田之訟故<lb/>
詩人疾而刺之曰節彼南山惟石巖巖赫赫師尹民具<lb/>
<pb n="KR4h0106_WYG_001-20a"/>
爾瞻爾好義則民鄉仁而俗善爾好利則民好邪而俗<lb/>
敗由是觀之天子大夫者下民之所視效逺方之所四<lb/>
面而内望也近者視而放之逺者望而效之豈可以居<lb/>
賢人之位而為庻人行哉夫皇皇求財利常恐乏匱者<lb/>
庶人之意也皇皇求仁義常恐不能化民者大夫之意<lb/>
也易曰負且乗致寇至乗車者君子之位也負擔者小<lb/>
人之事也此言居君子之位而為庻人之行者其患禍<lb/>
必至也若居君子之位當君子之行則舍公儀休之相<lb/>
<pb n="KR4h0106_WYG_001-20b"/>
魯亡可為者矣春秋大一統者天地之常經古今之通<lb/>
誼也今師異道人異論百家殊方指意不同是以上亡<lb/>
以持一統法制數變下不知所守臣愚以為諸不在六<lb/>
藝之科孔子之術者皆絶其道勿使並進邪辟之說滅<lb/>
息然後統紀可一而法度可明民知所從矣<lb/>
　<lb/>
　<lb/>
　文編巻一<lb/>
</p>
<p>
</p>
  </div>
</body>
</text>
</TEI>
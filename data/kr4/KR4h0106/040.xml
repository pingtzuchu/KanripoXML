<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻四十</head> <lb/>
    <p>
<pb n="KR4h0106_WYG_040-1a"/>
欽定四庫全書<lb/>
　文編巻四十<lb/>
　　　　　　　　　　　　明　唐順之　編<lb/>
　　讀儀禮<hi>韓愈</hi>
余嘗苦儀禮難讀又其行于今者蓋寡沿襲不同復之<lb/>
無由考于今誠無所用之然文王周公之法制粗在於<lb/>
是孔子曰吾從周謂其文章之盛也古書之存者希矣<lb/>
百氏雜家尚有可取况聖人之制度邪於是掇其大要<lb/>
<pb n="KR4h0106_WYG_040-1b"/>
竒辭奥㫖著于篇學者可觀焉惜乎吾不及其時進退<lb/>
揖讓于其間嗚呼盛哉<lb/>
　　讀墨子<hi>韓愈</hi>
儒譏墨以上同兼愛上賢明鬼而孔子畏大人居是邦<lb/>
不非其大夫春秋譏專臣不上同哉孔子汎愛親仁以<lb/>
博施濟衆為聖不兼愛哉孔子賢賢以四科進褒弟子<lb/>
疾殁世而名不稱不上賢哉孔子祭如在譏祭如不祭<lb/>
者曰我祭則受福不明鬼哉儒墨同是堯舜同非桀紂<lb/>
<pb n="KR4h0106_WYG_040-2a"/>
同修身正心以治天下國家奚不相悦如是哉余以為<lb/>
辯生於末學各務售其師之説非二師之道本然也孔<lb/>
子必用墨子墨子必用孔子不相用不足為孔墨<lb/>
　　讀荀子<hi>韓愈</hi>
始吾讀孟軻書然後知孔子之道尊聖人之道易行王<lb/>
易王霸易霸也以為孔子之徒没尊聖人者孟氏而已<lb/>
晚得揚雄書益尊信孟氏因雄書而孟氏益尊則雄者<lb/>
亦聖人之徒歟聖人之道不傳于世周之衰好事者各<lb/>
<pb n="KR4h0106_WYG_040-2b"/>
以其説干時君紛紛籍籍相亂六經與百家之説錯雜<lb/>
然老師大儒猶在火于秦黄老于漢其存而醇者孟軻<lb/>
氏而止耳揚雄氏而止耳及得荀氏書於是又知有荀<lb/>
氏者也考其辭時若不粹要其歸與孔子異者鮮矣抑<lb/>
猶在軻雄之間乎孔子刪詩書筆削春秋合於道者著<lb/>
之離於道者黜去之故詩書春秋無疵余欲削荀氏之<lb/>
不合者附於聖人之籍亦孔子之志歟孟氏醇乎醇者<lb/>
也荀與楊大醇而小疵<lb/>
<pb n="KR4h0106_WYG_040-3a"/>
　　讀孟嘗君傳<hi>王安石</hi>
世皆稱孟嘗君能得士士以故歸之而卒頼其力以脱<lb/>
於虎豹之秦嗟乎孟嘗君特雞鳴狗盜之雄耳豈足以<lb/>
言得士不然擅齊之彊得一士焉宜可以南面而制秦<lb/>
尚取雞鳴狗盜之力哉夫雞鳴狗盜之出其門此士之<lb/>
所以不至也<lb/>
　　題逸少帖<hi>蘇軾</hi>
逸少為王述所困自誓去官超然於事物之外常自言<lb/>
<pb n="KR4h0106_WYG_040-3b"/>
吾當卒以樂死然欲一逰岷嶺勤勤如此而至死不果<lb/>
乃知山水逰放之樂自是人生難必之事况於市朝眷<lb/>
戀之徒而出山林獨往之言固已疎矣<lb/>
　　題唐氏六家書後<hi>蘇軾</hi>
永禪師書骨氣深穏體兼衆妙精能之至反造疎淡如<lb/>
觀陶彭澤詩初若散緩不收反復不已乃識其竒趣今<lb/>
法帖中有云不具釋智永白者誤收在逸少部中然亦<lb/>
非禪師書也云謹此代申此唐末五代流俗之語耳而<lb/>
<pb n="KR4h0106_WYG_040-4a"/>
書亦不工歐陽率更書妍𦂳拔羣尤工於小楷高麗遣<lb/>
使購其書高祖歎曰觀其書以為魁梧竒偉人也此非<lb/>
知書者凡書象其為人率更貌寒敏悟絶人今觀其書<lb/>
勁嶮刻厲正稱其貌爾禇河南書清遠蕭散微雜隸體<lb/>
古之論書者兼論其平生茍非其人雖工不貴也河南<lb/>
固忠臣但有譖殺劉洎一事使人怏怏然余嘗考其實<lb/>
恐劉洎末年褊忿實有伊霍之語非譖也若不然馬周<lb/>
明其無此語太宗猶誅洎而不問周何哉此殆天后朝<lb/>
<pb n="KR4h0106_WYG_040-4b"/>
許李所誣而史官不能辨也張長史草書頽然天放畧<lb/>
有㸃畫處而意態自足號稱神逸今世稱善草書有或<lb/>
不能真行此大妄也真生行行生草真如立行如行草如走<lb/>
未有未能行立而能走者也今長安猶有長史真書郎<lb/>
官石柱記作字簡遠如晉宋間人顔魯公書雄秀獨出<lb/>
一變古法如杜子美詩格力天縱奄有漢魏晉宋以來<lb/>
風流後之作者殆難復措手柳少師書本出於顔而能<lb/>
自出新意一字百金非虚語也其言正心則筆正者非<lb/>
<pb n="KR4h0106_WYG_040-5a"/>
獨諷諫理固然也世之小人書字雖工而其神情終有<lb/>
睢盱側媚之態不知人情隨想而見如韓子所謂竊斧者<lb/>
乎抑真爾也然至使人見其書而猶憎之則其人可知<lb/>
矣余謫居黄州唐林夫自湖口以書遺余云吾家有此<lb/>
六人書子為我略評之而書其後林夫之書過我遠矣<lb/>
而反求於余何哉此又未可曉也<lb/>
　　書黄子思詩集後<hi>蘇軾</hi>
予嘗論書以謂鍾王之迹蕭散簡遠妙在筆畫之外至<lb/>
<pb n="KR4h0106_WYG_040-5b"/>
唐顔柳始集古今筆法而盡發之極書之變天下翕然<lb/>
以為宗師而鍾王之法益微至於詩亦然蘇李之天成<lb/>
曹劉之自得陶謝之超然葢亦至矣而李太白杜子美<lb/>
以英瑋絶世之姿凌跨百代古今詩人盡廢然魏晉以<lb/>
來高風絶塵亦少衰矣李杜之後詩人繼作雖間有遠<lb/>
韻而才不逮意獨韋應物柳宗元發纖穠於簡古寄至<lb/>
味於澹泊非餘子所及也唐末司空圖﨑嶇亂兵之間<lb/>
而詩文高雅猶有承平之遺風其論詩曰梅止於酸鹽<lb/>
<pb n="KR4h0106_WYG_040-6a"/>
止於鹹飲食不可無鹽梅而其美常在鹹酸之外葢自<lb/>
列其詩之有得於文字之表也二十四韻恨當時不識<lb/>
其妙予三復其言而悲之閩人黄子思慶厯皇祐間號<lb/>
能文者予嘗聞前輩詩每得佳句妙語反復數四乃識<lb/>
其所謂信乎表聖之言美在鹹酸之外可以一唱而三<lb/>
歎也予既與其子幾道其孫師是㳺得窺其家集而子<lb/>
思篤行高志為吏有異材見於墓誌詳矣予不復論評<lb/>
其詩如此<lb/>
<pb n="KR4h0106_WYG_040-6b"/>
　　書東臯子傳<hi>蘇軾</hi>
予飲酒終日不過五合天下之不能飲無在予下者然<lb/>
喜人飲酒見客舉杯徐引則予胷中為之浩浩焉落落<lb/>
焉酣適之味乃過於客閒居未嘗一日無客客至未嘗<lb/>
不置酒天下之好飲亦無在予上者常以謂人之至樂<lb/>
莫若身無病而心無憂我則無是二者矣然人之有是<lb/>
者接於予前則予安得全其樂乎故所至常蓄善藥有<lb/>
求者則與之而尤喜釀酒以飲客或曰子無病而多蓄<lb/>
<pb n="KR4h0106_WYG_040-7a"/>
藥不飲而多釀酒勞已以為人何也予笑曰病者得藥<lb/>
吾為之體輕飲者困於酒吾為之酣適葢專以自為也<lb/>
東臯子待詔門下省日給酒三升其弟静問曰待詔樂<lb/>
乎曰待詔何所樂但美醖三升殊可戀耳今嶺南法不<lb/>
禁酒予既得自釀月用米一斛得酒六斗而南雄廣惠<lb/>
循梅五太守間復以酒遺予畧計其所獲殆過於東臯<lb/>
子矣然東臯子自謂五斗先生則日給三升救口不暇<lb/>
安能及客乎若予者乃日有三升五合入野人道士腹<lb/>
<pb n="KR4h0106_WYG_040-7b"/>
中矣東臯子與仲長子光游好養性服食預刻死日自<lb/>
為墓誌予葢友其人於千載或庶幾焉<lb/>
　<lb/>
　<lb/>
　<lb/>
　<lb/>
　<lb/>
　文編巻四十<lb/>
</p>
<p>
</p>
  </div>
</body>
</text>
</TEI>
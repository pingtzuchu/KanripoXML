<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文編巻五十三</head> <lb/>
    <p>
<pb n="KR4h0106_WYG_053-1a"/>
欽定四庫全書<lb/>
　文編巻五十三<lb/>
　　　　　　　　　　　　明　唐順之　編<lb/>
　　韋侍講盛山十二詩序<hi>韓愈</hi>
韋侯昔以考功副郎守盛山人謂韋侯美士考功顯曹<lb/>
盛山僻郡奪所宜處納之惡地以枉其材韋侯將怨且<lb/>
不釋矣或曰不然夫得利則躍躍以喜不利則戚戚以<lb/>
泣若不可生者豈韋侯謂哉韋侯讀六藝之文以探周<lb/>
<pb n="KR4h0106_WYG_053-1b"/>
公孔子之意又妙能為辭章可謂儒者夫儒者之於患<lb/>
難茍非其自取之其拒而不受於懷也若築河堤以障<lb/>
屋霤其容而消之也若水之於海冰之於夏日其翫而<lb/>
忘之以文辭也若奏金石以破蟋蟀之鳴蟲飛之聲况<lb/>
一不快於考功盛山一出入息之間哉未幾果有以韋<lb/>
侯所為十二詩遺余者其意方且以入谿谷上巖石追<lb/>
逐雲月不足日為事讀而歌詠之令人欲棄百事往而<lb/>
與之逰不知其出於巴東以屬朐䏰也于時應而和者<lb/>
<pb n="KR4h0106_WYG_053-2a"/>
凡十人及此年韋侯為中書舍人侍講六經禁中和者<lb/>
通州元司馬為宰相洋州許使君為京兆忠州白使君<lb/>
為中書舍人李使君為諫議大夫黔府嚴中丞為秘書<lb/>
監温司馬為起居舍人皆集闕下於是盛山十二詩與<lb/>
其和者大行於時聨為大巻家有之焉慕而為者將日<lb/>
益多則分為别巻韋侯俾余題其首<lb/>
　　荆潭唱和詩序<hi>韓愈</hi>
從事有示愈以荆潭酬和詩者愈既受以卒業因仰而<lb/>
<pb n="KR4h0106_WYG_053-2b"/>
言曰夫和平之音淡泊而愁思之聲要妙讙愉之辭難<lb/>
工而窮苦之言易好也是故文章之作恒發於羇旅草<lb/>
野至若王公貴人氣滿志得非性能而好之則不暇以<lb/>
為今僕射裴公開鎮蠻荆統郡惟九常侍楊公領湖之<lb/>
南壤地二千里德刑之政並勤爵禄之報兩崇乃能存<lb/>
志乎詩書寓辭乎詠歌往復循環有唱斯和搜竒抉怪<lb/>
雕鏤文字與韋布里閭憔悴専一之士較其毫釐分寸<lb/>
鏗鏘發金石幽𦕈感鬼神信所謂材全而能鉅者也兩<lb/>
<pb n="KR4h0106_WYG_053-3a"/>
府之從事與部屬之吏屬而和之茍在編者咸可觀也<lb/>
宜乎施諸樂章紀諸冊書從事曰子之言是也告於公<lb/>
書以為荆潭唱和詩序<lb/>
　　石鼎聨句詩序<hi>韓愈</hi>
元和七年十二月四日衡山道士軒轅彌明自衡下來<lb/>
舊與劉師服進士衡湘中相識將過太白知師服在京<lb/>
夜抵其居宿有校書郎侯喜新有能詩聲夜與劉說詩<lb/>
彌明在其側貌極醜白鬚黒面長頸而髙結喉中又作<lb/>
<pb n="KR4h0106_WYG_053-3b"/>
楚語喜視之若無人彌明忽軒衣張眉指鑪中石鼎謂<lb/>
喜曰子云能詩能與我賦此乎劉往見衡湘間人說云<lb/>
年九十餘矣解捕逐鬼物拘囚蛟螭虎豹不知其實能<lb/>
否也見其老頗貌敬之不知其有文也聞此說大喜即<lb/>
援筆題其首兩句次傳於喜喜踊躍即綴其下云云道<lb/>
士啞然笑曰子詩如是而已乎即袖手竦肩倚北牆坐<lb/>
謂劉曰吾不解世俗書子為我書因髙吟曰龍頭縮菌<lb/>
蠢豕腹漲彭亨初不似經意詩㫖有似譏喜二子相顧<lb/>
<pb n="KR4h0106_WYG_053-4a"/>
慙駭欲以多窮之即又為而傳之喜喜思益苦務欲壓<lb/>
道士毎營度欲出口吻聲鳴益悲操筆欲書將下復止<lb/>
竟亦不能竒也畢即傳道士道士髙踞大唱曰劉把筆<lb/>
吾詩云云其不用意而功益竒不可附說語皆侵劉侯<lb/>
喜益忌之劉與侯皆已賦十餘韻彌明應之如響皆穎<lb/>
脫含譏諷夜盡三更二子思竭不能續因起謝曰尊師<lb/>
非世人也某伏矣願為弟子不敢更論詩道士奮曰不<lb/>
然章不可以不成也又謂劉曰把筆來吾與汝就之即<lb/>
<pb n="KR4h0106_WYG_053-4b"/>
又唱出四十字為八句書訖使讀畢謂二子曰章不已<lb/>
就乎二子齊應曰就矣道士曰此皆不足與語此寧為<lb/>
文邪吾就子所能而作耳非吾之所學於師而能者也<lb/>
吾所能者子皆不足以聞也獨文乎哉吾語亦不當聞<lb/>
也吾閉口矣二子大懼皆起立牀下拜曰不敢他有問<lb/>
也願聞一言而已先生稱吾不解人間書敢問解何書<lb/>
請聞此而已道士寂然若無聞也累問不應二子不自<lb/>
得即退就座道士倚牆睡鼻息如雷鳴二子怛然失色<lb/>
<pb n="KR4h0106_WYG_053-5a"/>
不敢喘斯須曙鼓鼕鼕二子亦困遂坐睡及覺日已上<lb/>
驚顧覓道士不見即問童奴奴曰天且明道士起出門<lb/>
若將便旋然奴怪久不返即出到門覓無有也二子驚<lb/>
惋自責若有失者間遂詣余言余不能識其何道士也<lb/>
嘗聞有隠君子彌明豈其人耶韓愈序<lb/>
　　上巳日燕太學聽彈琴詩序<hi>韓愈</hi>
與衆樂之之謂樂樂而不失其正又樂之尤也四方無<lb/>
鬭爭金革之聲京師之人既庶且豐天子念致理之艱<lb/>
<pb n="KR4h0106_WYG_053-5b"/>
難樂居安之閒暇肇置三令節詔公卿羣有司至于其<lb/>
日率厥官屬飲酒以樂所以同其休宣其和感其心成<lb/>
其文者也三月初吉實惟其時司業武公於是總太學<lb/>
儒官三十有六人列燕于祭酒之堂罇俎既成肴羞惟<lb/>
時醆斚序行獻酬有容歌風雅之古辭斥鄭衛之新聲<lb/>
褒衣危冠與與如也有儒一生魁然其形抱琴而來歴<lb/>
階以昇坐于罇俎之南鼓有虞氏之南風賡之以文王<lb/>
宣父之操優㳺夷愉廣厚髙明追三代之遺音想舞雩<lb/>
<pb n="KR4h0106_WYG_053-6a"/>
之詠歎及暮而退皆充然若有得也武公於是作歌詩<lb/>
以美之命屬官咸作之命四門博士昌黎韓愈序之<lb/>
　　讀韓愈所著毛穎傳後題<hi>栁宗元</hi>
自吾居夷不與中州人通書有來南者時言韓愈為毛<lb/>
穎傳不能舉其辭而獨大笑以為怪而吾久不克見楊<lb/>
子誨之來始持其書索而讀之若捕龍蛇搏虎豹急與<lb/>
之角而力不敢暇信韓子之怪於文也世之模擬竄竊<lb/>
取青嫓白肥皮厚肉柔筋脆骨而以為辭者之讀之也<lb/>
<pb n="KR4h0106_WYG_053-6b"/>
其大笑固宜且世人笑之也不以其俳乎而俳又非聖<lb/>
人之所棄者詩曰善戲謔兮不為虐兮太史公書有滑<lb/>
稽列傳皆取乎有益於世者也故學者終日討說答問<lb/>
呻吟習復應對進退掬溜播灑則罷憊而廢亂故有息<lb/>
焉㳺焉之說不學操縵不能安絃有所拘者有所縱也<lb/>
太羮𤣥酒體節之薦味之至者而又設以竒異小蟲水<lb/>
草樝梨橘柚苦醎酸辛雖蜇吻裂鼻縮舌澁齒而咸有<lb/>
篤好之者文王之昌蒲葅屈到之芰曽晢之羊棗然後<lb/>
<pb n="KR4h0106_WYG_053-7a"/>
盡天下之竒味以足於口獨文異乎韓子之為也亦將<lb/>
弛焉而不為虐歟息焉㳺焉而有所縱歟盡六藝之竒<lb/>
味以足其口歟而不若是則韓子之辭若壅大川焉其<lb/>
必决而放諸陸不可以不陳也且凡古今是非六藝百<lb/>
家大細穿宂用而不遺者毛穎之功也韓子窮古書好<lb/>
斯文嘉穎之能盡其意其奮而為之傳以發其鬱積而<lb/>
學者得之勵其有益於世歟是其言也固與異世者語<lb/>
而貪常嗜瑣者猶呫呫然動其喙亦勞甚矣乎<lb/>
<pb n="KR4h0106_WYG_053-7b"/>
　　愚溪詩序<hi>栁宗元</hi>
灌水之陽有溪焉東流入於瀟水或曰冉氏嘗居也故<lb/>
姓是溪曰冉溪或曰可以染也名之以其能故謂之染<lb/>
溪余以愚觸罪謫瀟水上愛是溪入二三里得其尤絶<lb/>
者家焉古有愚公谷今予家是溪而名莫能定土之居<lb/>
者猶齗齗然不可以不更也故更之為愚溪愚溪之上<lb/>
買小丘為愚丘自愚丘東北行六十步得泉而又買居<lb/>
之為愚泉愚泉凡六穴皆出山下平地蓋上出也合流<lb/>
<pb n="KR4h0106_WYG_053-8a"/>
屈曲而南為愚溝遂負土累石塞其隘為愚池愚池之<lb/>
東為愚堂其南為愚亭池之中為愚島嘉木異石錯置<lb/>
皆山水之竒者以余故咸以愚辱焉夫水智者樂也今<lb/>
是溪獨見辱於愚何哉蓋其流甚下不可以灌溉又峻<lb/>
急多抵石大舟不可入也幽邃淺狹蛟龍不屑不能興<lb/>
雲雨無以利世而適類於余然則雖辱而愚之可也寗<lb/>
武子邦無道則愚智而為愚者也顔子終日不違如愚<lb/>
睿而為愚者也皆不得為真愚今余遭有道而違於理<lb/>
<pb n="KR4h0106_WYG_053-8b"/>
悖於事故凡為愚者莫我若也夫然則天下莫能爭是<lb/>
溪余得専而名焉溪雖莫利於世而善鑒萬類清瑩秀<lb/>
澈鏘鳴金石能使愚者喜笑眷慕樂而不能去也余雖<lb/>
不合於俗亦頗以文墨自慰潄滌萬物牢籠百態而無<lb/>
所避之以愚辭歌愚溪則茫然而不違昏然而同歸超<lb/>
鴻䝉混希夷寂寥而莫我知也於是作八愚詩紀于溪<lb/>
石上<lb/>
　　梅聖俞詩集序<hi>歐陽修</hi>
<pb n="KR4h0106_WYG_053-9a"/>
予聞世謂詩人少達而多窮夫豈然哉蓋世所傳詩者<lb/>
多出於古窮人之辭也凡士之藴其所有而不得施於<lb/>
世者多喜自放於山巔水涯外見蟲魚草木風雲鳥獸<lb/>
之狀類往往探其竒怪内有憂思感憤之鬱積其興於<lb/>
怨刺以道羇臣寡婦之所歎而寫人情之難言蓋愈窮<lb/>
則愈工然則非詩之能窮人殆窮者而後工也予友梅<lb/>
聖俞少以䕃補為吏累舉進士輙抑於有司困於州縣<lb/>
凡十餘年年今五十猶從辟書為人之佐鬱其所蓄不<lb/>
<pb n="KR4h0106_WYG_053-9b"/>
得奮見於事業其家宛陵幼習於詩自為童子出語已<lb/>
驚其長老既長學乎六經仁義之說其為文章簡古純<lb/>
粹不求茍說於世世之人徒知其詩而已然時無賢愚<lb/>
語詩者必求之聖俞聖俞亦自以其不得志者樂於詩<lb/>
而發之故其平生所作於詩尤多世既知之矣而未有<lb/>
薦于上者昔王文康公嘗見而歎曰二百年無此作矣<lb/>
雖知之深亦不果薦也若使其幸得用於朝廷作為雅<lb/>
頌以歌詠大宋之功德薦之清廟而追商周魯頌之作<lb/>
<pb n="KR4h0106_WYG_053-10a"/>
者豈不偉歟奈何使其老不得志而為窮者之詩乃徒<lb/>
發於蟲魚物類羇愁感歎之言世徒喜其工不知其窮<lb/>
之久而將老也可不惜哉聖俞詩既多不自收拾其妻<lb/>
之兄子謝景初懼其多而易失也取其自洛陽至于吳<lb/>
興以來所作次為十巻予嘗嗜聖俞詩而患不能盡得<lb/>
之遽喜謝氏之能類次也輙序而藏之其後十五年聖<lb/>
俞以疾卒于京師余既哭而銘之因索于其家得其遺<lb/>
藁千餘篇并舊所藏掇其尤者六百七十七篇為一十<lb/>
<pb n="KR4h0106_WYG_053-10b"/>
五巻嗚呼吾於聖俞詩論之詳矣故不復云<lb/>
　　書梅聖俞藁後<hi>歐陽修</hi>
凡樂達天地之和而與人之氣相接故其疾徐奮動可<lb/>
以感於心歡欣惻愴可以察於聲五聲單出於金石不<lb/>
能自和也而工者和之然抱其器知其聲節其亷肉而<lb/>
調其律吕如此者工之善也今指其器以問於工曰彼<lb/>
簨者簴者堵而編執而列者何也彼必曰鼗鼔鐘磬絲<lb/>
管千戚也又語其聲以問之曰彼清者濁者剛而奮柔<lb/>
<pb n="KR4h0106_WYG_053-11a"/>
而曼衍者或在郊或在廟堂之下而羅者何也彼必曰<lb/>
八音五聲六代之曲上者歌而下者舞也其聲器名物<lb/>
皆可以數而對也然至乎動盪血脈流通精神使人可<lb/>
以喜可以悲或歌或泣不知手足鼓舞之所然問其何<lb/>
以感之者則雖在善工猶不知其所以然焉蓋不可得<lb/>
而言也樂之道深矣故工之善者必得於心應於手而<lb/>
不可述之言也聴之善亦必得於心而會以意不可得<lb/>
而言也堯舜之時䕫得之以和人神舞百獸三代春秋<lb/>
<pb n="KR4h0106_WYG_053-11b"/>
之際師襄師曠州鳩之徒得之為樂官理國家知興亡<lb/>
周衰官失樂器淪亡散之河海逾千百嵗間未聞有得<lb/>
之者其天地人之和氣相接者既不得泄於金石疑其<lb/>
遂獨鍾於人故其人之得者雖不可和於樂尚能歌之<lb/>
為詩古者登歌清廟大師掌之而諸侯之國亦各有詩<lb/>
以道其風土性情至於投壺饗射必使工歌以達其意<lb/>
而為賔樂蓋詩者樂之苗裔與漢之蘇李魏之曹劉得<lb/>
其正始宋齊而下得其浮淫流佚唐之時子昻李杜沈<lb/>
<pb n="KR4h0106_WYG_053-12a"/>
宋王維之徒或得其淳古淡泊之聲或得其舒和髙暢<lb/>
之節而孟郊賈島之徒又得其悲愁鬱堙之氣由是而<lb/>
下得者時有而不純焉今聖俞亦得之然其體長於本<lb/>
人情狀風物英華雅正變態百出哆兮其似春凄兮其<lb/>
似秋使人讀之可以喜可以悲陶暢酣適不知手足之<lb/>
將鼓舞也斯固得深者邪其感人之至所謂與樂同其<lb/>
苗裔者邪余嘗問詩於聖俞其聲律之髙下文語之疵<lb/>
病可以指而告余也至其心之得者不可以言而告也<lb/>
<pb n="KR4h0106_WYG_053-12b"/>
余亦將以心得意會而未能至之者也聖俞久在洛中<lb/>
其詩亦往往人皆有之今將告歸余因求其稿而寫之<lb/>
然余前所謂心之所得者如伯牙鼓琴子期聽之不相<lb/>
語而意相知也余今得聖俞之稿猶伯牙之琴絃乎<lb/>
　　蘇氏文集序<hi>歐陽修</hi>
予友蘇子美之亡後四年始得其平生文章遺稿於太<lb/>
子太傅杜公之家而集録之以為十巻子美杜氏壻也<lb/>
遂以其集歸之而告于公曰斯文金玉也棄擲埋沒糞<lb/>
<pb n="KR4h0106_WYG_053-13a"/>
土不能銷蝕其見遺于一時必有收而寳之于後世者<lb/>
雖其埋沒而未出其精氣光怪已能常自發見而物亦<lb/>
不能揜也故方其擯斥摧挫流離窮厄之時文章已自<lb/>
行于天下雖其怨家仇人及嘗能出力而擠之死者至<lb/>
其文章則不能少毁而揜蔽之也凡人之情忽近而貴<lb/>
逺子美屈于今世猶若此其伸於後世宜如何也公其<lb/>
可無恨予嘗考前世文章政理之盛衰而怪唐太宗致<lb/>
治幾乎三王之盛而文章不能革五代之餘習後百有<lb/>
<pb n="KR4h0106_WYG_053-13b"/>
餘年韓李之徒出然後元和之文始復于古唐衰兵亂<lb/>
又百餘年而聖宋興天下一定晏然無事又幾百年而<lb/>
古文始盛于今自古治時少而亂時多幸時治矣文章<lb/>
或不能純粹或遲久而不相及何其難之若是歟豈非<lb/>
難得其人歟茍一有其人又幸而及出于治世世其可<lb/>
不為之貴重而愛惜之歟嗟吾子美以一酒食之過至<lb/>
廢為民而流落以死此其可以歎息流涕而為當世仁<lb/>
人君子之職位宜與國家樂育賢材者惜也子美之齒<lb/>
<pb n="KR4h0106_WYG_053-14a"/>
少於予而予學古文反在其後天聖之間予舉進士于<lb/>
有司見時學者務以言語聲偶擿裂號為時文以相誇<lb/>
尚而子美獨與其兄才翁及穆㕘軍伯長作為古謌詩<lb/>
雜文時人頗共非笑之而子美不顧也其後天子患時<lb/>
文之弊下詔書諷勉學者以近古由是其風漸息而學<lb/>
者稍趨於古焉獨子美為於舉世不為之時其始終自<lb/>
守不牽世俗趨舍可謂特立之士也子美官至大理評<lb/>
事集賢校理而廢後為湖州長史以卒享年四十有一<lb/>
<pb n="KR4h0106_WYG_053-14b"/>
其狀貌竒偉望之昻然而即之温温久而愈可愛慕其<lb/>
材雖髙而人亦不甚嫉忌其擊而去之者意不在子美<lb/>
也賴天子聰明仁聖凡當時所指名而排斥二三大臣<lb/>
而下欲以子美為根而累之者皆䝉保全今並列於榮<lb/>
寵雖與子美同時飲酒得罪之人多一時之豪俊亦被<lb/>
收采進顯于朝廷而子美獨不幸死矣豈非其命也悲<lb/>
夫<lb/>
　　禮部唱和詩序<hi>歐陽修</hi>
<pb n="KR4h0106_WYG_053-15a"/>
嘉祐二年春予幸得從五人者於尚書禮部考天下所<lb/>
貢士凡六千五百人蓋絶不通人者五十日乃於其間<lb/>
時相與作為古律長短歌詩雜言庶幾所謂羣居燕處<lb/>
言談之文亦所以宣其底滯而忘其倦怠也故其為言<lb/>
易而近擇而不精然綢繆反復若斷若續而時發於竒<lb/>
怪雜以詼嘲笑謔及其至也往往亦造於精微夫君子<lb/>
之博取於人者雖滑稽鄙俚猶或不遺而况於詩乎古<lb/>
者詩三百篇其言無所不有惟其肆而不放樂而不流<lb/>
<pb n="KR4h0106_WYG_053-15b"/>
以卒歸乎正此所以為貴也於是次而録之得一百七<lb/>
十三篇以傳於六家嗚呼吾六人者志氣可謂盛矣然<lb/>
壯者有時而衰衰者有時而老其出處離合參差不齊<lb/>
則是詩也足以追惟平昔握手以為笑樂至於慨然掩<lb/>
巻而流涕嘘嚱者亦將有之雖然豈徒如此而止也覽<lb/>
者其必有取焉<lb/>
　　廖氏文集序<hi>歐陽修</hi>
自孔子殁而周衰接乎戰國秦遂焚書六經於是中絶<lb/>
<pb n="KR4h0106_WYG_053-16a"/>
漢興蓋久而後出其散亂磨滅既失其傳然後諸儒因<lb/>
得措其異說於其間如河圖洛書怪妄之尤甚者余嘗<lb/>
哀夫學者知守經以篤信而不知偽說之亂經也屢為<lb/>
說以黜之而學者溺其久習之傳反駭然非余以一人<lb/>
之見决千嵗不可考之是非欲奪衆人之所信徒自守<lb/>
而世莫之從也余以謂自孔子殁至今二千嵗之間有<lb/>
一歐陽修者為是說矣又二千嵗焉知無一人焉與修<lb/>
同其說也又二千嵗將復有一人焉然則同者至于三<lb/>
<pb n="KR4h0106_WYG_053-16b"/>
則後之人不待千嵗而有也同予說者既衆則衆人之<lb/>
所溺者可勝而奪也夫六經非一世之書其將與天地<lb/>
無終極而存也以無終極視數千嵗於其間頃刻爾是<lb/>
則余之有待於後者逺矣非汲汲有求於今世也衡山<lb/>
廖倚與余逰三十年已出其兄偁之遺文百餘篇號朱<lb/>
陵編者其論洪範以為九疇聖人之法爾非有龜書出<lb/>
洛之事也余乃知不待千嵗而有與余同於今世者始<lb/>
余之待於後世也冀有因余言而同者爾若偁者未嘗<lb/>
<pb n="KR4h0106_WYG_053-17a"/>
聞余言蓋其意有所合焉然則舉今之世固有不相求<lb/>
而同者矣亦何待於數千嵗乎廖氏家衡山世以能詩<lb/>
知名於湖南而偁尤好古能文章其德行聞於鄉里一<lb/>
時賢士皆與之逰以其不達而早死故不顯於世嗚呼<lb/>
知所待者必有時而獲知所畜者必有時而施茍有志<lb/>
焉不必有求而後合余喜與偁不相求而兩得也於是<lb/>
乎書<lb/>
　　江鄰幾文集序<hi>歐陽修</hi>
<pb n="KR4h0106_WYG_053-17b"/>
余竊不自揆少習為銘章因得論次當世賢士大夫功<lb/>
行自明道景祐以來名卿鉅公往往見於余文矣至於<lb/>
朋友故舊平居握手言笑意氣偉然可謂一時之盛而<lb/>
方從其逰遽哭其死遂銘其藏者是可歎也蓋自尹師<lb/>
魯之亡逮今二十五年之間相繼而歿為之銘者至二<lb/>
十人又有余不及銘與雖銘而非交且舊者皆不與焉<lb/>
嗚呼何其多也不獨善人君子難得易失而交逰零落<lb/>
如此反顧身世死生盛衰之際又可悲夫而其間又有<lb/>
<pb n="KR4h0106_WYG_053-18a"/>
不幸罹憂患觸網羅至困阨流離以死與夫仕宦連蹇<lb/>
志不獲伸而歿獨其文章尚見於世者則又可哀也歟<lb/>
然則雖其殘篇斷稿猶為可惜况其可以垂世而行逺<lb/>
也故余於聖俞子美之歿既已銘其壙又類集其文而<lb/>
序之其言尤感切而殷勤者以此也陳留江君鄰幾常<lb/>
與聖俞子美逰而又與聖俞同時以卒余既誌而銘之<lb/>
後十有五年來守淮西又於其家得其文集而序之鄰<lb/>
幾毅然仁厚君子也雖知名於時仕宦久而不進晚而<lb/>
<pb n="KR4h0106_WYG_053-18b"/>
朝廷方將用之未及而卒其學問通博文辭雅正深粹<lb/>
而論議多所發明詩尤清淡閒肆可喜然其文已自行<lb/>
於世矣固不待余言以為輕重而余特區區於是者蓋<lb/>
發於有感而云然熙寧四年三月日六一居士序<lb/>
　　歸田録序<hi>歐陽修</hi>
歸田録者朝廷之遺事史官之所不記與夫士大夫笑<lb/>
談之餘而自録者録之以備閒居之覽也有聞而誚余<lb/>
者曰何其迂哉子之所學者修仁義以為業誦六經以<lb/>
<pb n="KR4h0106_WYG_053-19a"/>
為言其自待者宜如何而幸䝉人主之知備位朝廷與<lb/>
聞國論者蓋八年于兹矣既不能因時奮身遇事發憤<lb/>
有所建明以為補益又不能依阿取容以狥世俗使怨<lb/>
嫉謗怒叢于一身以受侮于羣小當其驚風駭泿卒然<lb/>
起於不測之淵而蛟鰐黿鼉之怪方駢首而闖伺乃措<lb/>
身其間以蹈必死之禍賴天子仁聖惻然哀憐脫於垂<lb/>
涎之口而活之以賜其餘生之命曽不聞吐珠衘環效<lb/>
蛇雀之報蓋方其壯也猶無所為今既老且病矣是終<lb/>
<pb n="KR4h0106_WYG_053-19b"/>
負人主之恩而徒久費大農之錢為太倉之䑕也為子<lb/>
計者謂宜乞身于朝逺引疾去以深戒前日之禍而優<lb/>
㳺田畆盡其天年猶足竊知止之賢名而乃徘回俯仰<lb/>
久之不决此而不思尚何歸田之録乎余起而謝曰凡<lb/>
子之責我者皆是也吾其歸哉子姑待治平四年九月<lb/>
乙未歐陽修序<lb/>
　　續思潁詩序<hi>歐陽修</hi>
皇祐二年余方留守南都已約梅聖俞買田于潁上其<lb/>
<pb n="KR4h0106_WYG_053-20a"/>
詩曰優㳺琴酒逐漁釣上下林壑相攀躋及身彊健始<lb/>
為樂莫待衰病須扶攜此蓋余之本志也時年四十有<lb/>
四其後丁家艱服除還朝遂入翰林為學士忽忽七八<lb/>
年間歸潁之志雖未遑也然未嘗一日少忘焉故其詩<lb/>
曰乞身當及彊健時顧我蹉跎已衰老蓋歎前言之未<lb/>
踐也時年五十有二自是誤被選擢叨塵二府遂歴三<lb/>
朝蓋自嘉祐治平之間國家多事固非臣子敢自言其<lb/>
私時也而非才竊位謗咎已盈賴天子仁聖聰明辨察<lb/>
<pb n="KR4h0106_WYG_053-20b"/>
誣罔始終保全其出處俯仰十有二年今其年六十有<lb/>
四蓋自有蹉跎之歎又復一紀矣中間在亳幸遇朝廷<lb/>
無事中外晏然而身又不當責任以謂臣子可退無嫌<lb/>
之時遂敢以其私言天子惻然閔其年猶未也謂尚可<lb/>
以勉故奏封十上而六被詔諭未賜允俞今者䝉上哀<lb/>
憐察其實病且衰矣既不責其避事又曲從其便私免<lb/>
并得蔡俾以偷安此君父廓大度之寛仁遂萬物之所<lb/>
欲覆載含容養育之恩也而覆蔡潁連疆因得以為歸<lb/>
<pb n="KR4h0106_WYG_053-21a"/>
老之漸兾少償其夙願兹又莫大之幸焉初陸子履以<lb/>
余自南都至在中書所作十有三篇為思潁詩以刻於<lb/>
石今又得在亳及青十有七篇以附之蓋自南都至在<lb/>
中書十有八年而得十三篇在亳及青三年而得十有<lb/>
七篇以見余之年益加老病益加衰其日漸短其心漸<lb/>
迫故其言愈多也庶幾覽者知余有志於彊健之時而<lb/>
未償於衰老之後幸不譏其踐言之晚也熈寧三年九<lb/>
月七日六一居士序<lb/>
<pb n="KR4h0106_WYG_053-21b"/>
　　釋秘演詩集序<hi>歐陽修</hi>
予少以進士逰京師因得盡交當世之賢豪然猶以謂<lb/>
國家臣一四海休兵革養息天下以無事者四十年而<lb/>
智謀雄偉非常之士無所用其能者往往伏而不出山<lb/>
林屠販必有老死而世莫見者欲從而求之不可得其<lb/>
後得吾亡友石曼卿曼卿為人廓然有大志時人不能<lb/>
用其材曼卿亦不屈以求合無所放其意則往往從布<lb/>
衣野老酣嬉淋漓顛倒而不猒予疑所謂伏而不見者<lb/>
<pb n="KR4h0106_WYG_053-22a"/>
庶幾狎而得之故嘗喜從曼卿逰欲因以隂求天下竒<lb/>
士浮屠秘演者與曼卿交最久亦能遺外世俗以氣節<lb/>
相髙三人懽然無所間曼卿隠於酒秘演隠於浮屠皆<lb/>
竒男子也然喜為歌詩以自娛當其極飲大醉歌吟笑<lb/>
呼以適天下之樂何其壯也一時賢士皆願從其㳺予<lb/>
亦時至其室十年之間秘演北渡河東之濟鄆無所合<lb/>
困而歸曼卿已死秘演亦老病嗟夫二人者予乃見其<lb/>
盛衰則余亦將老矣夫曼卿詩辭清絶尤稱秘演之作<lb/>
<pb n="KR4h0106_WYG_053-22b"/>
以為雅健有詩人之意秘演狀貌雄傑其胸中浩然既<lb/>
習于佛無所用獨其詩可行于世而懶不自惜已老胠<lb/>
其橐尚得三四百篇皆可喜者曼卿死秘演漠然無所<lb/>
向聞東南多山水其巔崖崛峍江濤洶涌甚可壯也遂<lb/>
欲往逰焉足以知其老而志在也於其將行為叙其詩<lb/>
因道其盛時以悲其衰<lb/>
　　釋惟儼文集序<hi>歐陽修</hi>
惟儼姓魏氏杭州人少逰京師三十餘年雖學于佛而<lb/>
<pb n="KR4h0106_WYG_053-23a"/>
通儒術喜為辭章與吾亡友曼卿交最善曼卿遇人無<lb/>
所擇必皆盡其忻歡惟儼非賢士不交有不可其意無<lb/>
貴賤一切閉拒絶去不少顧曼卿之兼愛惟儼之介所<lb/>
趣雖異而交合無所間曼卿嘗曰君子泛愛而親仁惟<lb/>
儼曰不然吾所以不交妄人故能得天下士若賢不肖<lb/>
混則賢者安肯顧我哉以此一時賢士多從其逰居相<lb/>
國浮圖不出其户十五年士嘗逰其室者禮之惟恐不<lb/>
至及去為公卿貴人未始一往干之然嘗竊怪平生所<lb/>
<pb n="KR4h0106_WYG_053-23b"/>
交皆當世賢傑未見卓卓著功業如古人可記者因謂<lb/>
世所稱賢材若不笞兵走萬里立功海外則當佐天子<lb/>
號令賞罰於明堂茍皆不用則絶寵辱遺世俗自髙而<lb/>
不屈尚安能酣豢於富貴而無為哉醉則以此誚其坐<lb/>
人人亦復之以謂遺世自守古人之所易若奮身逢時<lb/>
欲必就功業此雖聖賢難之周孔所以窮達異也今子<lb/>
老於浮圖不見用於世而幸不踐窮亨之塗乃以古事<lb/>
之已然而責今人之必然邪雖然惟儼傲乎退偃於一<lb/>
<pb n="KR4h0106_WYG_053-24a"/>
室天下之務當世之利病聽其言終日不厭惜其將老<lb/>
也已曼卿死惟儼亦買地京城之東以謀其終乃歛平<lb/>
生所為文數百篇示予曰曼卿之死既已表其墓願為<lb/>
我序其文然及我之見也嗟夫惟儼既不用於世其材<lb/>
莫見於時若考其筆墨馳騁文章贍逸之能可以見其<lb/>
志矣<lb/>
　　范文正公文集序<hi>蘇軾</hi>
慶厯三年軾始總角入鄉校士有自京師來者以魯人<lb/>
<pb n="KR4h0106_WYG_053-24b"/>
石守道所作慶厯聖德詩示鄉先生軾從旁竊觀則能<lb/>
誦習其詞問先生以所頌十一人者何人也先生曰童<lb/>
子何用知之軾曰此天人也耶則不敢知若亦人耳何<lb/>
為其不可先生竒軾言盡以告之且曰韓范富歐陽此<lb/>
四人者人傑也時雖未盡了則已私識之矣嘉祐二年<lb/>
始舉進士至京師則范公沒既葬而墓碑出讀之至流<lb/>
涕曰吾得其為人蓋十有五年而不一見其面豈非命<lb/>
也歟是嵗登第始見知于歐陽公因公以識韓富皆以<lb/>
<pb n="KR4h0106_WYG_053-25a"/>
國士待軾曰恨予不識范文正公其後三年過許始識<lb/>
公之仲子今丞相堯夫又六年始見其叔彛叟京師又<lb/>
十一年遂與其季德孺同僚于徐皆一見如舊且以公<lb/>
遺藁見屬為序又十三年乃克為之嗚呼公之功德蓋<lb/>
不待文而顯其文亦不待序而傳然不敢辭者自以八<lb/>
嵗知敬愛公今四十七年矣彼三傑者皆得從之逰而<lb/>
公獨不識以為平生之恨若獲挂名其文字中以自託<lb/>
於門下士之末豈非疇昔之願也哉古之君子如伊尹<lb/>
<pb n="KR4h0106_WYG_053-25b"/>
太公管仲樂毅之流其王伯之略皆定於畎畆中非仕<lb/>
而後學者也淮隂侯見髙帝於漢中論劉項短長畫取<lb/>
三秦如指諸掌及佐帝定天下漢中之言無一不酬者<lb/>
諸葛孔明卧草廬中與先主論曹操孫權規取劉璋因<lb/>
蜀之資以爭天下終身不易其言此豈口傳耳受嘗試<lb/>
為之而僥倖其或成者哉公在天聖中居太夫人憂則<lb/>
已有憂天下致太平之意故為萬言書以遺宰相天下<lb/>
傳誦至用為將擢為執政考其平生所為無出此書者<lb/>
<pb n="KR4h0106_WYG_053-26a"/>
今其集二十巻為詩賦二百六十八為文一百六十五<lb/>
其於仁義禮樂忠信孝悌蓋如饑渇之於飲食欲須臾<lb/>
忘而不可得如火之熱如水之濕蓋其天性有不得不<lb/>
然者雖㺯翰戲語率然而作必歸於此故天下信其誠<lb/>
爭師尊之孔子曰有德者必有言非其言也德之發於<lb/>
口者也又曰我戰則克祭則受福非能戰也德之見於<lb/>
怒者也<lb/>
　　六一居士集序<hi>蘇軾</hi>
<pb n="KR4h0106_WYG_053-26b"/>
夫言有大而非誇達者信之衆人疑焉孔子曰天之將<lb/>
喪斯文也後死者不得與於斯文也孟子曰禹抑洪水<lb/>
孔子作春秋而予距楊墨蓋以是配禹也文章之得喪<lb/>
何與於天而禹之功與天地並孔子孟子以空言配之<lb/>
不已誇乎自春秋作而亂臣賊子懼孟子之言行而楊<lb/>
墨之道廢天下以是為固然而不知其功孟子既没有<lb/>
申商韓非之學違道而趨利殘民以厚主其說至陋也<lb/>
而士以是罔其上上之人僥倖一切之功靡然從之而<lb/>
<pb n="KR4h0106_WYG_053-27a"/>
世無大人先生如孔子孟子者推其本末權其禍福之<lb/>
輕重以救其惑故其學遂行秦以是喪天下陵夷至於<lb/>
勝廣劉項之禍死者十八九天下蕭然洪水之患蓋不<lb/>
至此也方秦之未得志也使復有一孟子則申韓為空<lb/>
言作於其心害於其事作於其事害於其政者必不至<lb/>
若是烈也使楊墨得志於天下其禍豈減於申韓哉由<lb/>
此言之雖以孟子配禹可也太史公曰蓋公言黃老賈<lb/>
誼晁錯明申韓錯不足道也而誼亦為之予以是知邪<lb/>
<pb n="KR4h0106_WYG_053-27b"/>
說之移人雖豪傑之士有不免者况衆人乎自漢以來<lb/>
道術不出於孔氏而亂天下者多矣晉以老莊亡梁以<lb/>
佛亡莫或正之五百餘年而後得韓愈學者以愈配孟<lb/>
子蓋庶幾焉愈之後三百有餘年而後得歐陽子其學<lb/>
推韓愈孟子以達於孔氏著禮樂仁義之實以合於大<lb/>
道其言簡而明信而通引物連類折之於至理以服人<lb/>
心故天下翕然師尊之自歐陽子之存世之不說者譁<lb/>
而攻之能折困其身而不能屈其言士無賢不肖不謀<lb/>
<pb n="KR4h0106_WYG_053-28a"/>
而同曰歐陽子今之韓愈也宋興七十餘年民不知兵<lb/>
富而教之至天聖景祐極矣而斯文終有愧於古士亦<lb/>
因陋守舊論卑而氣弱自歐陽子出天下爭自濯磨以<lb/>
通經學古為髙以救時行道為賢以犯顔納諫為忠長<lb/>
育成就至嘉祐末號稱多士歐陽子之功為多嗚呼此<lb/>
豈人力也哉非天其孰能使之歐陽子沒十有餘年士<lb/>
始為新學以佛老之似亂周孔之真識者憂之賴天子<lb/>
明聖詔修取士法風厲學者專治孔氏黜異端然後風<lb/>
<pb n="KR4h0106_WYG_053-28b"/>
俗一變考論師友淵源所自復知誦習歐陽子之書予<lb/>
得其詩文七百六十六篇於其子棐乃次而論之曰歐<lb/>
陽子論大道似韓愈論事似陸䞇記事似司馬遷詩賦<lb/>
似李白此非予言也天下之言也歐陽子諱修字永叔<lb/>
既老自謂六一居士云<lb/>
　　邵茂誠詩集序<hi>蘇軾</hi>
貴賤夀夭天也賢者必仁仁者必夀人之所欲也人之<lb/>
所欲適與天相值實難譬如匠慶之山而得成虡豈可<lb/>
<pb n="KR4h0106_WYG_053-29a"/>
常也哉因其適相值而責之以常然此人之所以多怨<lb/>
而不通也至於文人其窮也固宜勞心以耗神盛氣以<lb/>
忤物未老而衰病無惡而得罪鮮不以文者天人之相<lb/>
值既難而人又自賊如此雖欲不困得乎茂誠諱迎姓<lb/>
邵氏與予同年登進士第十有五年而見之於吳興孫<lb/>
莘老之座上出其詩數百篇予讀之彌月不厭其文清<lb/>
和妙麗如晉宋間人而詩尤可愛咀嚼有味雜以江左<lb/>
唐人之風其為人篤學強記恭儉孝友而貫穿法律敏<lb/>
<pb n="KR4h0106_WYG_053-29b"/>
於吏事其狀若不勝衣語言氣息僅屬予固哀其任衆<lb/>
難以瘁其身且疑其將病也踰年而茂誠卒又明年予<lb/>
過髙郵則其喪在焉入哭之敗幃瓦燈塵埃蕭然為之<lb/>
出涕太息夫原憲之貧顔回之短命揚雄之無子馮衍<lb/>
之不遇皇甫士安之篤疾彼遇其一而人哀之至今而<lb/>
茂誠兼之豈非命也哉予是以録其文哀而不怨亦茂<lb/>
誠之意也<lb/>
　　樂全先生文集序<hi>蘇軾</hi>
<pb n="KR4h0106_WYG_053-30a"/>
孔北海志大而論髙功烈不見于世然英偉豪傑之氣<lb/>
自為一時所宗其論盛孝章郗鴻豫書慨然有烈丈夫<lb/>
之風諸葛孔明不以文章自名而開物成務之姿綜練<lb/>
名實之意自見於言語至出師表簡而盡直而不肆大<lb/>
哉言乎與伊訓說命相表裏非秦漢以來以事君為恱<lb/>
者所能至也常恨二人之文不見其全今吾樂全先生<lb/>
張公安道其庶幾乎嗚呼士不以天下之重自任久矣<lb/>
言語非不工也政事文學非不敏且博也然至於臨大<lb/>
<pb n="KR4h0106_WYG_053-30b"/>
事鮮不忘其故失其守者其器小也公為布衣則頎然<lb/>
已有公輔之望自少出仕至老而歸未嘗以言狥物以<lb/>
色假人雖對人主必審而後言毁譽不動得喪若一真<lb/>
孔子所謂大臣以道事君者世逺道散雖志士仁人或<lb/>
少貶以求用公獨以邁往之氣行正大之言曰用之則<lb/>
行舍之則藏上不求合於人主故雖貴而不用用而不<lb/>
盡下不求合於士大夫故恱公者寡不恱公者衆然至<lb/>
言天下偉人則必以公為首公盡性知命體乎自然而<lb/>
<pb n="KR4h0106_WYG_053-31a"/>
行乎不得已非蘄以文字名世者也然自慶厯以來訖<lb/>
元豐四十餘年所與人主論天下事見于章疏者多矣<lb/>
或用或不用而皆本於禮義合於人情是非有考於前<lb/>
而成敗有驗於後及其它詩文皆清逺雄麗讀者可以<lb/>
想見其為人信乎其有似於孔北海諸葛孔明也軾年<lb/>
二十以諸生見公成都公一見待以國士今三十餘年<lb/>
所以開發成就之者至矣而軾終無所效尺寸於公者<lb/>
獨求其文集手校而家藏之且論其大略以待後世之<lb/>
<pb n="KR4h0106_WYG_053-31b"/>
君子昔曽魯公嘗為軾言公在人主前論大事它人終<lb/>
日反復不能盡者公必數言而决燦然成文皆可書而<lb/>
誦也言雖不盡用然慶厯以來名臣為人主所敬莫如<lb/>
公者公今年八十一杜門却掃終日危坐將與造物者<lb/>
逰於無何有之鄉言且不可得聞而况其文乎凡為文<lb/>
若干巻詩若干首<lb/>
　　錢塘勤上人詩集序<hi>蘇軾</hi>
昔翟公罷廷尉賔客無一人至者其後復用賔客欲往<lb/>
<pb n="KR4h0106_WYG_053-32a"/>
翟公大書其門曰一死一生乃知交情一貧一富乃知<lb/>
交態一貴一賤交情乃見世以為口實然予嘗薄其為<lb/>
人以為客則陋矣而公之所以待客者獨不為小哉故<lb/>
太子太師歐陽公好士為天下第一士有一言中於道<lb/>
不逺千里而求之甚於士之求公以故盡致天下豪傑<lb/>
自庸衆人以顯於世者固多矣士之負公者亦時有之<lb/>
蓋嘗慨然太息以人之難知為好士者之戒意公之於<lb/>
士自是少倦而其退老於潁水之上予往見之則猶論<lb/>
<pb n="KR4h0106_WYG_053-32b"/>
士之賢者惟恐其不聞於世也至於負己者則曰是罪<lb/>
在我非其過翟公之客負之於死生貴賤之間而公之<lb/>
士叛公於瞬息俄頃之際翟公罪客而公罪已與士益<lb/>
厚賢於古人逺矣公不喜佛老其徒有治詩書學仁義<lb/>
之說者必引而退之佛者恵勤從公逰三十餘年公常<lb/>
稱之為聰明才智有學問者尤長於詩公薨於汝隂予<lb/>
哭之於其室其後見之語及於公未嘗不涕泣也勤固<lb/>
無求於世而公又非有德於勤者其所以涕泣不忘豈<lb/>
<pb n="KR4h0106_WYG_053-33a"/>
為利也哉予然後益知勤之賢使其得列於士大夫之<lb/>
間而從事於功名其不負公也審矣熈寧七年余自錢<lb/>
塘將赴髙宻勤出其詩若干篇求予文以傳於世予以<lb/>
為詩非待文而傳者也若其為人之大略則非斯文莫<lb/>
之傳也<lb/>
　　牡丹記序<hi>蘇軾</hi>
熈寧五年三月二十三日余從太守沈公觀花於吉祥<lb/>
寺僧守璘之圃圃中花千本其品以百數酒酣樂作州<lb/>
<pb n="KR4h0106_WYG_053-33b"/>
人大集金槃綵籃以獻于坐者五十有三人飲酒樂甚<lb/>
素不飲者皆醉自輿臺皂𨽻皆挿花以從觀者數萬人<lb/>
明日公出所集牡丹記十巻以示客凡牡丹之見於傳<lb/>
記與栽植接養剥治之方古今詠歌詩賦下至怪竒小<lb/>
說皆在余既觀花之極盛與州人共逰之樂又得觀此<lb/>
書之精究博備以為三者皆可紀而公乂求余文以冠<lb/>
于篇蓋此花見重於世三百餘年窮妖極麗以擅夫天<lb/>
下之觀美而近嵗尤復變態百出務為新竒以追逐時<lb/>
<pb n="KR4h0106_WYG_053-34a"/>
好者不可勝紀此草木之智巧便佞者也今公自耆老<lb/>
重德而余又方憃迂濶舉世莫與為比則其於此書無<lb/>
乃皆非其人乎然鹿門子常怪宋廣平之為人意其鐵<lb/>
心石腸而為梅花賦則清便艶發得南朝徐庾體今以<lb/>
余觀之凡託於權陋以眩世者又豈足信哉余雖非其<lb/>
人強為公紀之公家書二萬巻博覽強記遇事成書非<lb/>
獨牡丹也<lb/>
　　胡寅字序<hi>歐陽修</hi>
<pb n="KR4h0106_WYG_053-34b"/>
寅之為言恭且畏之辭虞書寅賔出日寅餞納日云者<lb/>
堯命其臣羲和者修其官而史美之之文又曰夙夜惟<lb/>
寅云者舜勑其臣伯夷之辭也又曰同寅協恭和衷哉<lb/>
云者皋陶戒禹之言也堯舜禹之事載於書者於萬世<lb/>
之法而其君臣之際相言語者如此是知恭恪畏慎以<lb/>
思其事雖聖人猶然尉氏胡君名寅以問於余且將字<lb/>
之余以謂名者古之人生而有别之稱爾若太甲盤庚<lb/>
仲壬者又直識其次第而已至於左丘明者載魯大夫<lb/>
<pb n="KR4h0106_WYG_053-35a"/>
之語始謂命名必有義而學者又以文王武王伯魚之<lb/>
類附其說者尤非也文王之世為商諸侯偶商不幸而<lb/>
紂為淫虐然猶身服事之豈其生也已有滅商自大之<lb/>
心而名昌其子始生又期使殺君而發其功業哉孔子<lb/>
之生子適有饋鯉者遂名之若史魚孔鮒又有饋者乎<lb/>
則是真為識别之稱未嘗有義也然考古人之命字者<lb/>
則似若有義蓋將釋其名曰其字若此而已胡君曰我<lb/>
所以問其字者將知其寅者何謂然因考于古取堯舜<lb/>
<pb n="KR4h0106_WYG_053-35b"/>
禹之書常所道告之而字曰子畏作字說<lb/>
　　趙德麟字說<hi>蘇軾</hi>
宋有天下百餘年所與分天工治民事者皆取之疎逺<lb/>
側微而不私其親故宗室之賢未有以勲名聞者神宗<lb/>
皇帝實始慨然欲出其英材與天下共之増立教養選<lb/>
舉之法所以封植而琢磨之者甚備行之二十年而文<lb/>
武之器彬彬稍見焉元祐六年予自禁林出守汝南始<lb/>
與越王之孫華原公之子簽書君令畤游得其為人博<lb/>
<pb n="KR4h0106_WYG_053-36a"/>
學而文篤行而剛信於為道而敏於為政予以為有杞<lb/>
梓之用瑚璉之貴將必顯聞於天下非特佳公子而已<lb/>
昔漢武帝幸雍祠五畤獲白麟以薦上帝作白麟之歌<lb/>
而司馬遷班固書曰獲一角獸蓋麟云蓋之為言疑之<lb/>
也夫獸而一角固麟矣二子何疑焉豈求之武帝而未<lb/>
見所以致麟者歟漢有一汲黯而武帝不能用乃以白<lb/>
麟赤雁為祥二子非疑之蓋陋之也今先帝立法以出<lb/>
宗室之賢而主上虛已盡下求人如不及四方之符瑞<lb/>
<pb n="KR4h0106_WYG_053-36b"/>
皆抑而不聞此真獲麟者也麟固不求獲不幸而有是<lb/>
德與是形此麟之所病也今君學道觀妙澹泊自守以<lb/>
富貴為浮雲而文章議論載其令名而馳之既有麟之<lb/>
病矣又可得逃乎敬字君德麟而為之說<lb/>
　　楊薦字說<hi>蘇軾</hi>
楊君以其所名薦請字於余余字之尊已而告之曰古<lb/>
之君子佩玉而服韍戴冕而垂旒一獻之禮賔主百拜<lb/>
俯僂而後食夫所為飲食者為飽也所為衣服者為暖<lb/>
<pb n="KR4h0106_WYG_053-37a"/>
也若直曰飽暖而已則夫古之君子其無乃為紛紛而<lb/>
無益迂濶而過當邪蓋君子小人之分生於足與不足<lb/>
之間若是足以己矣而必為之節文故其所以養其身<lb/>
者甚周而其所以自居者甚髙而可畏凜乎其若處女<lb/>
之在閨也兢兢乎其若懷千金之璧而行也夫是以不<lb/>
仁者不敢至於其牆不義者不敢過其門惟其所為者<lb/>
止於足以己矣之間則人亦狎之而輕加之以不義由<lb/>
此觀之凡世之所謂紛紛而無益迂濶而過當者皆君<lb/>
<pb n="KR4h0106_WYG_053-37b"/>
子之所以自尊也易曰籍用白茅無咎孔子曰茍錯諸<lb/>
地而可矣籍之用茅何咎之有地非不足錯也而必茅<lb/>
之為籍是君子之過以自尊也予欲楊君之過以自尊<lb/>
故因其名薦而取諸易以為之字楊君有俊才聰明果<lb/>
敢有過於人而余獨憂其所以自愛重者不至而已矣<lb/>
　　石仲卿字序<hi>王安石</hi>
子生而父名之以别於人云爾冠而字成人之道也奚<lb/>
而為成人之道也成人則貴其所以成人而不敢名之<lb/>
<pb n="KR4h0106_WYG_053-38a"/>
於是乎命以字之字之為有可貴焉孔子作春秋記人<lb/>
之行事或名之或字之皆因其行事之善惡而貴賤之<lb/>
二百四十二年之間字而不名者十二人而已人有可<lb/>
貴而不失其所以貴乃爾其少也閩人石仲卿來請字<lb/>
予以子正字之附其名之義而為之云爾子正於進士<lb/>
中名知經往往脫傳注而得經所以云之意接之久未<lb/>
見其行已有闕也庶幾不失其所以貴者歟<lb/>
　　聽琴序<hi>曽鞏</hi>
<pb n="KR4h0106_WYG_053-38b"/>
凡有貴於物者豈特物不能勝之歟抑亦無所待於物<lb/>
故也世之有學者名占一藝茍不狥物則不足貴矣然<lb/>
以自售然後人得而賤之故工於藝者常恐人之羞薄<lb/>
則往往怫人之好而自要其簡重雖求之者愈勤而拒<lb/>
之者愈堅然不知人亦愈羞薄之也琴之為藝雖聖人<lb/>
所不廢也其制作之意蓋有所寓而至其所聞者不出<lb/>
乎几席之間而所感者常在乎滄浪之濵崔嵬之巔亦<lb/>
已至矣雖然聲自外入也使聞於彼而應於此者猶且<lb/>
<pb n="KR4h0106_WYG_053-39a"/>
如此况不自外入者乎故樂之實不在於器而至於皷<lb/>
之以盡神則樂由中也明矣故聞其樂可以知其德而<lb/>
德之有見於樂者豈係於器哉惟其未離於器也故習<lb/>
之有曲以至於有數推之則將以得其志又中於得其<lb/>
人則器之所不及矣故樂作而喜曲終而悲豈能易吾<lb/>
於須臾哉若夫吾之心在於雁門吾之目在於鴻鵠則<lb/>
雖九奏於吾之前猶不聞也故琴之作有厭乎人之耳<lb/>
者豈非自外入無有久而不倦者乎雖然吾嘗學琴於<lb/>
<pb n="KR4h0106_WYG_053-39b"/>
師矣反宫於脾而聖亦不廢也反商於肺而義亦不廢<lb/>
也反角於肝而仁亦不廢也反徵於心而禮亦不廢也<lb/>
反羽於腎而智亦不廢也方是時也非春也求之於律<lb/>
則不中夾鍾物安得而生哉非夏也求之於律則不中<lb/>
㽔賔物安得而長哉非秋也求之於律則不中南吕物<lb/>
安得而歛哉非冬也求之於律則不中應鍾物安得而<lb/>
藏哉故無出無内無緩無急無修無短巧厯不能盡其<lb/>
數豈止於十九八六而已耶故聞也其神之逰東不極<lb/>
<pb n="KR4h0106_WYG_053-40a"/>
於碣石南不極於北户西不極於流沙沈羽北不極於<lb/>
令正之谷則鳥何從而舞魚何從而躍六馬何從而仰<lb/>
秣景風何從而翔慶雲何從而浮甘露何從而降醴泉<lb/>
何從而出吾之琴如是則有耳者無所用其聽尚何厭<lb/>
之有乎則凡貴者且不足貴也故在鄭則不淫也在宋<lb/>
則不溺也在衛則不煩也在齊則不驕也用之於祭祀<lb/>
則鬼神亦蒞乎其所矣尚何煩於知音哉若乃當春而<lb/>
叩商及秋而叩角當夏而叩羽當冬而叩徵雖知四時<lb/>
<pb n="KR4h0106_WYG_053-40b"/>
之行在我未免乎有手動絃也某人嘗與鞏適撫之金<lb/>
谿因以琴稱而不知吾之琴也某人茍知所存不在絃<lb/>
所志不在聲然後吾之琴可得矣雖然它日祭酒之堂<lb/>
罇俎之宴追三代之遺風想舞雩之詠歎使聞者若有<lb/>
所得則庶幾不愧於昔人矣尚何恨於羞薄哉<lb/>
　　序飲<hi>栁宗元</hi>
買小丘一日鋤理二日洗滌遂置酒溪石上嚮之為記<lb/>
所謂牛馬之飲者離坐其背實觴而流之接取以飲乃<lb/>
<pb n="KR4h0106_WYG_053-41a"/>
置監史而令曰當飲者舉籌之十寸者三逆而投之能<lb/>
不洄于洑不止于坘不沈于底者過不飲而洄而止而<lb/>
沈者飲如籌之數既或投之則旋眩滑汨若舞若躍速<lb/>
者遲者去者住者衆皆據石注視歡汴以助其勢突然<lb/>
而逝乃得無事於是或一飲或再飲客有婁生圖南者<lb/>
其投之也一洄一止一沈獨三飲衆乃大笑驩甚余病<lb/>
痜不能食酒至是醉焉遂損益其令以窮日夜而不知<lb/>
歸吾聞昔之飲酒者有揖讓酬酢百拜以為禮者有呌<lb/>
<pb n="KR4h0106_WYG_053-41b"/>
號屢舞如沸如羮以為極者有裸裎袒裼以為達者有<lb/>
資絲竹金石之樂以為和者有以促數糺逖而為宻者<lb/>
今則舉異是焉故捨百拜而禮無呌號而極不袒裼而<lb/>
達非金石而和去糺逖而宻簡而同肆而恭衎衎而從<lb/>
容於以合山水之樂成君子之心宜也作序飲以貽後<lb/>
之人<lb/>
　　序棊<hi>栁宗元</hi>
房生直温與予二弟逰皆好學予病其確也思所以休<lb/>
<pb n="KR4h0106_WYG_053-42a"/>
息之者得木局隆其中而規焉其下方以直置棊二十<lb/>
有四貴者半賤者半貴曰上賤曰下咸自第一至十二<lb/>
下者二乃敵一用朱墨以别焉房於是取二毫如其第<lb/>
書之既而抵戲者二人則視其賤者而賤之貴者而貴<lb/>
之其使之擊觸也必先賤者不得已而使貴者則皆慄<lb/>
焉惛焉亦鮮克以中其獲也得朱焉則若有餘得墨焉<lb/>
則若不足余諦睨之以思其始則皆類也房子一書之<lb/>
而輕重若是適近其手而先焉非能擇其善而朱否而<lb/>
<pb n="KR4h0106_WYG_053-42b"/>
墨之也然而上焉而上下焉而下貴焉而貴賤焉而賤<lb/>
其易彼而敬此遂以逺焉然則若世之所以貴賤人者<lb/>
有異房之貴賤兹棊者歟無亦近而先之耳有果能擇<lb/>
其善否者歟其敬而易者亦從而動心矣有敢議其善<lb/>
否者歟其得於貴者有不氣揚而志蕩者歟其得於賤<lb/>
者有不貌慢而心肆者歟其所謂貴者有敢輕而使之<lb/>
者歟所謂賤者有敢避其使之擊觸者歟彼朱而墨者<lb/>
相去千萬不啻有敢以二敵其一者歟余墨者徒也觀<lb/>
<pb n="KR4h0106_WYG_053-43a"/>
其始與末有似棊者故叙<lb/>
　　叙盜<hi>曽鞏</hi>
盜三十人凡十五發繇孫仙而下盜吳慶船者殺人皆<lb/>
應斬盜朱縞船者贓重應絞凡應死者十有八人繇湯<lb/>
慶而下或贓輕或竊盜或常自言凡應徒者十有二人<lb/>
此有司之法也今圖之所見者其名氏稅等械器與其<lb/>
發之日月所盜之家所取之財至於人各别其凡若干<lb/>
發皆旁行以見之各别其凡若于發者又别之以朱欲<lb/>
<pb n="KR4h0106_WYG_053-43b"/>
覽者之易曉也吳慶之船贓分為三與吳慶吳道之屬<lb/>
有親疎居有異同至於孫仙湯慶之族屬以及十二人<lb/>
之所得不死者皆别見于圖之上下而獄之輕重詳矣<lb/>
其創作兵仗合衆以轉刼數百里之間至於賊殺良民<lb/>
此情狀之尤可嫉者也方五六月之時水之害甚矣田疇<lb/>
既以蕩溺矣屋廬既以漂流矣城廓之内糶官粟以賑<lb/>
民而猶有不得食者窮鄉僻壤大川長谷之間自中家<lb/>
以上日昃持錢無告糴之所况於躡所素困之人乎方<lb/>
<pb n="KR4h0106_WYG_053-44a"/>
且結草葦以自託於壊隄毁垾之上士有饑餓之迫無<lb/>
樂生之情屢發而為盜亦情狀之可哀者也康誥曰殺<lb/>
越人於貨暋不畏死凡民罔不憝孟子以謂不待教而<lb/>
誅者也是則殺人之盜不待教而誅皆百王之所同而<lb/>
未有知其所始者也然而孔子曰天下有道盜其先變<lb/>
乎此謂養之既足導之既明則為盜者知恥而自新則<lb/>
非殺人之盜有待教而誅此亦百王之所同而未有知<lb/>
其所始者也不待教而誅者天下之所不得容也待教<lb/>
<pb n="KR4h0106_WYG_053-44b"/>
而誅者俟之之道既盡矣然後可以責之備也茍為養<lb/>
之既有不足導之既有不明俟之之道既有不盡矣故<lb/>
凶年人食不足而有起為盜賊者天子嘗宻下寛大之<lb/>
令許降其罪而此非有司之法也至殺人與贓重者亦<lb/>
不降有司之法存焉亦康誥之意也余嘗閱是獄故具<lb/>
列其本末情狀以覽觀焉以明余之於是盡心矣<lb/>
　<lb/>
　文編巻五十三<lb/>
</p>
<p>
</p>
  </div>
</body>
</text>
</TEI>
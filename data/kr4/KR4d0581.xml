<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>性情集巻一</head>
    <p>
<pb n="KR4d0581_WYG_001-1a"/>
欽定四庫全書<lb/>
　性情集巻一　　　　　　　元　周巽　撰<lb/>
　　擬古樂府序<lb/>
余讀太原郭茂倩所輯樂府詩上自唐虞三代歌謡下<lb/>
逮漢魏晉宋齊梁陳隋唐君臣所擬諸體樂曲歌辭凡<lb/>
百巻淵乎博哉服膺嵗乆粗㑹其意因以漢鼔吹横吹<lb/>
相和清商舞曲琴曲雜曲并近代新樂府辭倣其體制<lb/>
雜以平昔見聞積成百有五十四篇第學識淺陋音節<lb/>
<pb n="KR4d0581_WYG_001-1b"/>
舞調未能合乎古作之萬分然於芻蕘之言或有可采<lb/>
暇日令丘彬編次為二巻以俟知音者相與正焉嵗在<lb/>
丙辰九月望日龍唐耄艾周巽謹識<lb/>
　　　聖人出<lb/>
羲軒位皇極如月行中天聖聖繼作則墳曲斯流傳乾<lb/>
坤大一統圖書垂萬年高岡來彩鳯清廟鳴朱絃尼父<lb/>
振遐躅人文日丕宣<lb/>
　　　上之回<lb/>
<pb n="KR4d0581_WYG_001-2a"/>
珠宫三十六避暑之回中地勢蕭闗險雲氣蓬萊通迴<lb/>
巒蔽赤日飛瀑含清風仙桃進王母金芝獻玉童巡遊<lb/>
樂無極數幸甘泉宫<lb/>
　　　臨髙臺<lb/>
崇臺凌空起登者慿雕䦨上摩黄鵠近下見清水寒髙<lb/>
振飛霞珮俯挹承露盤雲霄雙闕並基址萬年安栢梁<lb/>
歡宴夕乘月驂青鸞<lb/>
　　　巫山髙<lb/>
<pb n="KR4d0581_WYG_001-2b"/>
峩峩十二峯上有凌雲梯峯出髙唐峻雲來太白低山<lb/>
鳥飛不過峽猿愁亂啼望極魂欲斷夢中心自迷遥憐<lb/>
楚臺語芳草碧萋萋<lb/>
　　　逺如期<lb/>
軒轅上天去羣臣從者誰不得攀龍駕長思來鳳儀山<lb/>
頭候子晉海上逢安期贈以五色棗酬以九莖芝仙人<lb/>
去已逺重來期此時<lb/>
　　　元㑹曲<lb/>
<pb n="KR4d0581_WYG_001-3a"/>
青陽正開動彤庭慶昌辰霞光隠鸞馭日色動龍鱗蓂<lb/>
生一葉始芝滿九莖新覧輝下儀鳯化泰集祥麟千官<lb/>
齊舞抃天子萬年春<lb/>
　　　校獵曲<lb/>
豪鷹厲風翮駿馬騰霜蹄長楊出旌麾上林喧鼓鼙飛<lb/>
羽雲中落駭獸草間啼翻身射天狼随手墜金雞詞臣<lb/>
賦羽獵侍宴明光西<lb/>
　　　戎行曲<lb/>
<pb n="KR4d0581_WYG_001-3b"/>
東征度遼海朝雨浥塵沙珠袍黄金甲玉轡白雪騧前<lb/>
鋒耀戈㦸後騎鳴鼓笳連城不足拔諸将毋庸誇殺氣<lb/>
昏海霧軍還應自嗟<lb/>
　　　送逺曲<lb/>
行邁何靡靡惜别意留連花底注瑶斚栁隂停玉鞭大<lb/>
旗懸落日高盖凌飛煙笳吹兹辰發凱歌何時還邊風<lb/>
鴻鴈來應有㨗書傳<lb/>
　　　郊祀曲<lb/>
<pb n="KR4d0581_WYG_001-4a"/>
圜丘報本始黍稷薦芳馨上帝鑒下土兹壇朝百靈瑶<lb/>
階降甘露璇霄羅景星猗那協音律於穆想儀刑錫福<lb/>
思無疆四海歌咸寧<lb/>
　　　飲馬長城窟<lb/>
漠漠遼水雲明明關山月迢迢萬里城歴歴飲馬窟有<lb/>
婦哭聲哀哭城城為摧秦兵五十萬白骨雪成堆至今<lb/>
窟中水猶是當時淚涓滴積成泉長留在邊地前年度<lb/>
遼西渴馬遶城嘶八月天已寒雪飛沙路迷今嵗隂山<lb/>
<pb n="KR4d0581_WYG_001-4b"/>
道解鞍卧沙草魂隨秋雁歸夢見家山好早晚向臨洮<lb/>
朔風吹節旄歸騎大宛馬玉盌醉蒲萄<lb/>
　　　子夜四時歌<hi>樂志曰子夜歌者晉曲也晉有女子名子夜造此聲過哀苦後人更</hi>
　　　<hi>為四時行樂之辭謂之子夜四時歌</hi>
鴛鴦合歡夕風動繡帷開明月流光入夢回心自猜桃<lb/>
花開又落不見翠鸞來<hi>右春歌</hi>
芙蓉合歡帶玉佩紫羅囊綰作同心結襟抱含清香妾<lb/>
心蓮菂苦愁緒藕絲長<hi>右夏歌</hi>
<pb n="KR4d0581_WYG_001-5a"/>
珊瑚合歡枕無寐過中宵背壁寒燈暗花殘恨未消凉<lb/>
聲鳴落葉天際雁書遥<hi>右秋歌</hi>
錦繡合歡被香篝宿火殘玉樹霜華結烏啼清夜闌起<lb/>
㸔梅破萼欲折寄來難<hi>右冬歌</hi>
　　　出藩曲<lb/>
承恩辭帝所分封出藩陲綬綰黄金印旌麾翠羽旗香<lb/>
凝燕寢晝花暖鳳臺時閫外恩光被庭中淑景遲功成<lb/>
如作樂請奏南風辭<lb/>
<pb n="KR4d0581_WYG_001-5b"/>
　　　秋胡行<lb/>
鴛鴦在芳洲飲啄長相顧雌留楚水湄雄飛秦苑樹娟<lb/>
娟誰家女嫁作秋胡婦合婚纔五日夫壻離家去五見<lb/>
櫻桃花思君在何處膏沐難為容中閨守貞素春日載<lb/>
遲遲采桑陌中路忽逢馬上郎持金前致語正色不可<lb/>
干攀條衣濕露采采未盈筐蠶饑那可住忽聞夫逺歸<lb/>
歸見相驚顧乃是遺金者升坐向姑訴妾心皎如日夫<lb/>
意輕如羽鳥猶有儔匹人豈無思慮中流忽自沈大節久<lb/>
<pb n="KR4d0581_WYG_001-6a"/>
彌著<lb/>
　　　相逢行<lb/>
渭北一相逢停鞭駐玉驄問君家何處云在洛城東離<lb/>
家今幾載嵗月如轉蓬話舊各傾倒相㸔如夢中解貂<lb/>
秦樓裏盡醉酬知己秦女揚清歌霏霏啟玉齒兩臉桃<lb/>
花紅翠袖舞東風斜暉轉楊栁新月上梧桐此㑹良可<lb/>
樂傾壺思再酌昨日見花開今晨惜花落流景不再來<lb/>
别離恨難裁人生㑹面少且覆手中盃明朝又分首上<lb/>
<pb n="KR4d0581_WYG_001-6b"/>
馬東西去遥望秦闗雲髙連渭城樹<lb/>
　　　羅敷詞<lb/>
青青陌上桑盈盈桑下女行行逢使君駐馬前致語答<lb/>
云秦羅敷採桑事勤苦夫為侍中郎久宦在公府君意<lb/>
一何癡妾身自有主彩鳳在髙岡雎鳩在中渚物微知<lb/>
所託去去莫延佇緑葉已盈筐蠶饑日將午<lb/>
　　　有所思<lb/>
長門春寂寂宫漏夜遲遲明月流珠户輕風開繡帷昔<lb/>
<pb n="KR4d0581_WYG_001-7a"/>
承恩寵處猶想夢來時不見金鑾幸惟應玉筯埀燈花<lb/>
明又暗佳期杳難期<lb/>
　　　門有車馬客行<hi>解題曰皆言問訊其客或得故舊鄉里或駕自京師備敘市朝</hi>
　　　<hi>遷謝親友彫喪之意也</hi>
門有車馬客清晨過衡門一見知舊識傾蓋停髙軒延<lb/>
客中堂坐殷勤聽嘉言問訊來何處答云家平原離鄉<lb/>
三十載喪亂今誰存暫逢同骨肉相見如夢魂交歡展<lb/>
華宴適興奉清樽氷鱠切鮮鯉蕙肴雜芳蓀中情既相<lb/>
<pb n="KR4d0581_WYG_001-7b"/>
洽宻語方細論冠冕豈不貴簿書亦已繁蠅營與狼顧<lb/>
昧者競馳奔蛾以燈自滅玉同石俱焚人生若朝露富<lb/>
貴如浮雲今我不為樂晨興忽已昏持盃各傾倒感子<lb/>
意彌敦驅車出門去林月照東園<lb/>
　　　戰城南<lb/>
將軍初出塞列陣龍城南霜飛殺氣肅日落戰聲酣弩<lb/>
彀毒流矢鋒交血染函單于行繫頸嫖姚且停驂凱旋<lb/>
何神速破敵有兵貪<lb/>
<pb n="KR4d0581_WYG_001-8a"/>
　　　入朝曲<lb/>
聖作萬物覩如日天之中玉帛來羣后車書慶大同翔<lb/>
轂臨馳道鳴珮集上宫天香滿臣袖封事達帝聰衮職<lb/>
慚無補賡歌頌成功<lb/>
　　　長門怨<lb/>
金閨月色暗玉樹霜華寒户外珠簾捲時時望翠鑾還<lb/>
聞觴王母池上宴將闌甘露和玉屑恩疎那得飡昔為<lb/>
上林花今為荒原草草自近來枯花能幾時好妾心君<lb/>
<pb n="KR4d0581_WYG_001-8b"/>
未知君寵妾難期寧食蓮中菂休牽藕上絲不愁娥眉<lb/>
妬常恐神仙誤君如天上龍妾如草頭露長門夜未央<lb/>
月闕近清光新怨長相結舊恩終未忘<lb/>
　　　洛陽道<lb/>
行行重行行東出洛陽道離離禾黍場踧踧為茂草繄<lb/>
昔營洛時地不愛其寶貢賦道里均明良朝㑹早九衢<lb/>
霏紫烟雙闕麗蒼昊槐栁䕃御階香塵淨如掃嵗久競<lb/>
繁華物盛還枯槁一從周鼎遷漢興基再造佳氣復葱<lb/>
<pb n="KR4d0581_WYG_001-9a"/>
葱邦畿古來好瞻彼泱泱流往事聞父老賈誼才可憐<lb/>
石崇富難保京洛風蕭蕭天津日杲杲周道少人行憂<lb/>
心惄如擣<lb/>
　　　昭君怨<lb/>
漢宫佳人列仙姝顔如舜華雪作膚玉鳳搔頭金纒臂<lb/>
琇瑩充耳雙明珠美目清揚含百媚同心綰結青珊瑚<lb/>
三千宫女誰第一當時王嬙絶代無天子按圖初未識<lb/>
承恩逺嫁南單于朝辭皇都去日逐胡馬驅邊塞幾千<lb/>
<pb n="KR4d0581_WYG_001-9b"/>
里行行但長吁心中萬恨向誰訴馬上琵琶聊自娯鴻<lb/>
鴈南飛漢月逺驊騮北去燕草枯朔風吹沙砭人骨寒<lb/>
雲雨雪斷胡鬚銀甕蒲萄初出酒寳車馲駝新取酥帳<lb/>
中强飲解愁思情至酒酣愁未紓明月流光照氍毺闗<lb/>
路迢迢不可踰幾回夢想乗黄鵠飛入長門侍玉輿胡<lb/>
情不似漢恩重妾意終憐君寵踈君不見紅顔命薄何<lb/>
足惜長恨和戎計策迂四絃不盡昭君怨千古空留青<lb/>
塜孤<lb/>
<pb n="KR4d0581_WYG_001-10a"/>
　　　猛虎行<lb/>
疾風撼林木空谷來嘯聲秋氣何肅殺於菟晚縱横眈<lb/>
眈掉尾相逐行一獸咆哮百獸驚玉爪拳鉤蹴氷裂金<lb/>
精夾鏡流電明磨牙吮血食人肉威勢慘酷傷羣生荒<lb/>
野雲深山月黒猿啼老樹寒蕭瑟馮婦回頭不下車李<lb/>
廣彎弓空裂石郊原千里絶人行近郭時時見其迹嗚<lb/>
呼安得政化如劉琨虎北渡河風俗淳外户夜開無吠<lb/>
犬耕桑共樂江南村<lb/>
<pb n="KR4d0581_WYG_001-10b"/>
　　　銅盤歌<lb/>
武皇鑄銅柱上有承露盤盤出仙人掌髙凌浮雲端金<lb/>
莖的皪珠光寒和以玉屑供朝飡一旦神歸茂陵去苔<lb/>
花滿眼秋霜殘思君不見淚如雨銅柱凄凉圍畫欄渭<lb/>
水西風黄葉落驅車逺載來京國盤傾柱折聲如雷驚<lb/>
起千年華表鶴暮雨空山泣石麟寒烟斷甓埋銅雀君<lb/>
不見芳林翁仲笑相迎青鳥不來海波涸<lb/>
　　　陽春曲<lb/>
<pb n="KR4d0581_WYG_001-11a"/>
東風嘘谷飛香霞淑氣融融催百花黄鳥間闗語庭樹<lb/>
清簫宛轉隔窻紗雨過御溝流水急夭桃夾路紅雲濕<lb/>
蓬萊宫裏翠華來華蕚樓前僊樂集殿閣千門御氣通<lb/>
金窻珠户光玲瓏臨軒若問司農政無逸先陳今古同<lb/>
萬物光輝沾徳澤小臣愚獻治安策鸞聲噦噦早趍朝<lb/>
桑樹鷄鳴曙光白<lb/>
　　　織錦曲<lb/>
金梭動玉腕舉當窻織錦誰家女七㐮終日不成章五<lb/>
<pb n="KR4d0581_WYG_001-11b"/>
色牽情亂如縷遥想夫居天一方闗山迢遞河無梁燈<lb/>
前紊絲鳴絡緯機上交頸雙鴛鴦舊恨難裁幾行字新<lb/>
愁暗結九迴腸照帷銀燭空憐影唾壁綵絨猶帯香忽<lb/>
聴喔喔隣鷄唱停梭起視心徊徨星橋暗想飛烏鵲雲<lb/>
錦旋㸔成鳳凰君不見漏斷金壺啼玉筯思君不見知<lb/>
何處織将錦字寫中情寄與明年春雁去<lb/>
　　　梨花曲<lb/>
仙妃下瑶圃靚粧乗素鸞盈盈含芳思脉脉倚闌干氷<lb/>
<pb n="KR4d0581_WYG_001-12a"/>
玉肌膚夐貞潔多情長得君王㸔白雲滿階月欲暗香<lb/>
雪半樹春猶寒鸎囀高枝迎淑景隔花低蹴鞦韆影美<lb/>
人㣲笑歩花隂玉纎自把宫鬟整東家蝴蝶雙飛來芳<lb/>
魂欲斷梨雲冷<lb/>
　　　琵琶曲<lb/>
明妃初出塞愁恨寄哀絃千嵗琵琶語六么音調傳新<lb/>
聲乍囀鶯啼樹餘響不斷龍吟川拂指四絃如裂帛銀<lb/>
牀葉落悲寒蟬空林淅淅鳴虚籟幽澗泠泠流瀑泉獨<lb/>
<pb n="KR4d0581_WYG_001-12b"/>
抱中情向誰訴曲終馬上啼嬋娟鳳鳴朝陽苦難見鴈<lb/>
呌羅浮私自憐别有離愁彈夜月潯陽江頭停客船鳴<lb/>
絃撥盡清商怨月冷蛾眉秋滿天翠袖拂絲聲切切青<lb/>
衫濕淚思綿綿君不見越女呉姬美如玉十三彈得琵<lb/>
琶曲一朝逺嫁随征夫望斷江南春草緑<lb/>
　　　空城雀<lb/>
空城雀喧啾無樹棲城角雄飛雌哺黄口雛羣遶荒蕪<lb/>
無粟啄何不飛去山林樂城頭日落號烏鳶城下荆棘<lb/>
<pb n="KR4d0581_WYG_001-13a"/>
霏寒烟朝昏飲啄不充腹磔磔悲鳴誰汝憐自歎空城<lb/>
非所止猶勝身罹網羅裏君不見郊原四面皆網羅無地<lb/>
濳蹤将奈何安得仁恩及㣲物雨露生成囿泰和<lb/>
　　　野田黄雀行<lb/>
野田有黄雀羣飛向村落禾黍秋來啄食肥蓬蒿暮宿<lb/>
濳身樂不同飛燕營窠巢豈逐征鴻罹繒<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>㣲物猶知<lb/>
棲息地四維塵網誰能避君不見鸚鵡在樊籠幾時脱<lb/>
迹山林中<lb/>
<pb n="KR4d0581_WYG_001-13b"/>
　　　梅花引<lb/>
君不見西漢梅子真精魂化作花中神君不見開元宋<lb/>
廣平辭語採得花中英鐡石心腸賦偏麗神仙風韻氣<lb/>
獨清江南十月芳信早蕚緑花開照晴昊玉樹皎如氷<lb/>
雪明詩人吟到乾坤老萬松嶺下月昏黄忽憶故人天<lb/>
一方折得繁花無使将空山月落遥相望霜寒野逈聞<lb/>
殘角撩亂漫空香雪落長嘯曽驚洞口猿高吟欲借山<lb/>
頭鶴幾回踏雪過溪橋滿眼白雲寒欲飄倚竹相㸔欹<lb/>
<pb n="KR4d0581_WYG_001-14a"/>
翠袖歸來三日香不消揚州嵗晚花猶盛聞説東皇消<lb/>
息近笑問花神不肯應為君傾倒酬清興我歌梅花引<lb/>
勸飲君莫辭大羮調以黄金鼎㫖酒酌以白玉巵氣轉<lb/>
洪鈞在頃刻挽回春意非君誰<lb/>
　　　猗蘭操<lb/>
朝露凝兮奕葉光紫莖出兮芬芳託根兮楚畹芳菲菲<lb/>
兮滿堂念中情兮不能忘擥玉珮兮紉幽香操鳴琴兮<lb/>
動清商歎遺音兮心徊徨懐美人兮天一方感露霜兮<lb/>
<pb n="KR4d0581_WYG_001-14b"/>
沾裳<lb/>
　　　别鶴操<lb/>
孤鶴度遼海辭家已千年棲息向華表飲啄下青田雪<lb/>
為衣兮朱為頂清聲唳兮聞九天有客結廬兮傍林泉<lb/>
聴遺音兮彈鳴絃竹風動兮戛戛松月落兮娟娟恍臨<lb/>
軒兮無影飄縞袂兮蹁躚長鳴兮拂羽挾雲巢兮飛仙<lb/>
忽神遊兮蓬島響天籟兮泠然<lb/>
　性情集巻一<lb/>
</p>
<p>
</p>
  </div>
<div>
                <head>性情集巻二</head>
    <p>
<pb n="KR4d0581_WYG_002-1a"/>
欽定四庫全書<lb/>
　性情集巻二　　　　　　　元　周巽　撰<lb/>
　　擬古樂府<lb/>
　　　節士吟<lb/>
脩竹生中林長松在幽壑嚴冬霜霰零枝葉不黄落夷<lb/>
齊歸西山餓死無愧顔魯連蹈東海一去竟不還蘇武<lb/>
持漢節飢來嚙寒雪遂使李陵慚去住難為别古人重<lb/>
義不顧身聲名烈烈垂千春採薇嚙雪辭金者寥寥千<lb/>
<pb n="KR4d0581_WYG_002-1b"/>
載空無人睠彼宦逰子胡為寡亷耻我歌節士吟六合<lb/>
清風起<lb/>
　　　羽觴飛上苑<lb/>
春風二三月綺席列瓊巵鶯啼上林苑花覆太液池酒<lb/>
令行觴飛羽急樂歌轉曲流聲遲玉醴香中春㶑灔金<lb/>
波影裏翠㕘差氷絃觸指雁初度風笛啓唇鸞乍吹宫<lb/>
錦淋漓羅袖濕蛾眉起舞雙玉妃君不見長楊日落天<lb/>
仗去清夜銅仙空淚垂<lb/>
<pb n="KR4d0581_WYG_002-2a"/>
　　　薄暮動絃歌<lb/>
斜日照東壁樂音紛滿堂翠蛾啓皓齒玉指彈清商花<lb/>
前起舞青霓裳絃将白雪聲遶梁秋風洞庭呌鴻鴈春<lb/>
日高臺鳴鳯凰晝刻苦短更漏長寳篆香消銀燭光君<lb/>
不見承恩飛燕來昭陽天留一鑑吁可傷<lb/>
　　　鷄鳴高樹巔<lb/>
東方曙色動喔喔金雞聲初唱踈星落再啼斜漢傾朱<lb/>
冠揺揺奮錦翼飛出扶桑枝上鳴生秉五徳合陽精司<lb/>
<pb n="KR4d0581_WYG_002-2b"/>
晨長是臨五更氣雄将鬬躍金距餘勇未衰猶力争有<lb/>
客能鳴度闗早何人促起舞劔輕朝來喧呼驅上樹木<lb/>
末聲殘風露清思婦因之驚逺夢歸人不至感中情感<lb/>
中情向誰訴人在邊頭音信無幾回夢遶闗山路<lb/>
　　　錦樹行<lb/>
呉江上郢水東木落秋霜冷波涵夕照紅天機織成五<lb/>
色綺地氣吐出雙飛虹低連曲岸山嵐曙逺接寒岡野<lb/>
燒空楓葉滿林凋玉露落霞影裏飛孤鶩漁歌聲斷綵<lb/>
<pb n="KR4d0581_WYG_002-3a"/>
雲留我行見之嵗云暮闗河萬里鴈書遥行子天涯在<lb/>
何處我歌錦樹行曲盡難為情十月桃花爛如錦運糧<lb/>
初過南昌城<lb/>
　　　壮士歌<lb/>
君不見荆軻辭易水飛盖過秦宫一去不復還白日貫<lb/>
長虹又不見樊噲入鴻門瞋目髪衝冠立飲斗巵酒狂<lb/>
言敵膽寒秦王絶袖環柱走沛公間行脫虎口兩雄事<lb/>
異壮心同擁盾何慚持匕首近代羽林如虎貔黄金𤨏<lb/>
<pb n="KR4d0581_WYG_002-3b"/>
甲元武旂三石琱弓百發中千鈞寳鼎獨力移時危此<lb/>
輩盡奔散如噲如軻知是誰落日高臺大風起安得守<lb/>
邊皆猛士力挽天河洗戰塵功名圖畵麒麟裏<lb/>
　　　闗山月<hi>蓋傷離别也</hi>
披青雲見丹闕玉鏡懸青天幾迴圓又缺居庸古北接<lb/>
隂山照見長城多白骨胡笳夜奏聲嗚咽羌笛曲吹楊<lb/>
栁折姮娥流彩到中閨邊鴈不來音訊絶音訊絶夜夜<lb/>
馳情瞻兎窟天闊清秋河漢遥思君夢斷闗山月<lb/>
<pb n="KR4d0581_WYG_002-4a"/>
　　　梅花落<lb/>
中庭一樹梅飛雪委荒苔我行驚嵗暮幾回花落又花<lb/>
開玉筯啼妆靣思君契闊何由見城頭霜角入雲悲吹<lb/>
斷芳魂淚如綫<lb/>
　　　芳樹<lb/>
前庭植芳樹雨露浥華滋下有盤根節上有連理枝欝<lb/>
欝清隂合離離佳實垂榮華信可愛零落亦可悲佳期<lb/>
彩雲散倚樹長相思<lb/>
<pb n="KR4d0581_WYG_002-4b"/>
　　　元𡨕曲<lb/>
元㝠啓芳籍化機動元英六華凝中素一氣分太清涵<lb/>
養成佳實味之以和羮碩果如不食剥盡還復生<lb/>
　　　車遥遥<lb/>
車遥遥去何之馬蕭蕭鳴深悲路遶闗山千萬里望君<lb/>
不見長相思黄塵蔽日征鴻斷肝腸似割空留戀霜雪<lb/>
墮指冰斷鬚未寄衣裘淚如綫長途豺虎方縱横魂驚<lb/>
膽落傷中情傷中情向誰訴百嵗光隂暗中度車遥遥<lb/>
<pb n="KR4d0581_WYG_002-5a"/>
何處去<lb/>
　　　逺别離<lb/>
朔風起鴻鴈來遥傳蘇武訊直過李陵臺萬里闗山和<lb/>
月度幾行書字拂雲開羣飛逺浦鳬鷖亂陣落平沙鷗<lb/>
鷺猜自是随陽向南去非闗避雪待春回數聲驚起閨<lb/>
中怨夫在邊頭何日見水長天逺若為情月下停砧淚<lb/>
如綫<lb/>
　　　怨王孫<lb/>
<pb n="KR4d0581_WYG_002-5b"/>
王孫逰憺忘歸芳草緑落花飛草緑花飛春又暮憶君<lb/>
心緒罥斜暉水流赴壑何時返心逐鴻歸闗路逺華蕚<lb/>
樓前白日昏芙蓉帳裏香雲暖夢見王孫雪滿裘腰間<lb/>
玉帶珊瑚鈎金鞭斷折銀貂敝昔日紅顔今白頭魂一<lb/>
驚淚雙落娟娟殘月入房櫳淅淅凄風動簾幙<lb/>
　　　採蓮曲<lb/>
泛西湖西湖五月初盈盈緑水開紅蕖纎手雙揺木蘭<lb/>
槳荷花蕩裏移輕舫花深葉宻不見人隔花遥聴菱歌<lb/>
<pb n="KR4d0581_WYG_002-6a"/>
唱菱歌唱中情自惆悵櫂遶囬堤去復來揺動露盤珠蕩漾<lb/>
珠蕩漾不成圓日照芙蓉顔色鮮嬌態臨風欹翠盖新粧<lb/>
映水落青鈿採花休採菂心苦誰如妾顔紅羞比花眉<lb/>
翠還同葉南風送㣲凉吹香襲荷裳折花挹荷露驚散<lb/>
雙鴛鴦夫君在何處妾心詎能忘碧莖刺手絲不斷芳<lb/>
容常恐凋秋霜誰家逰蕩子調笑㺯湖水妾心自比花<lb/>
更清獨棹歸船明月裏滿身香露迴中房月掛高臺鸞<lb/>
鏡光呉姬越女多愁思歌遶湖波空斷膓<lb/>
<pb n="KR4d0581_WYG_002-6b"/>
　　　長安道<lb/>
長安甲第連雲起馳道迢迢直如矢香霧滿城飛轂來<lb/>
千門萬户東風裏路入甘泉御氣通樓開丹鳯霞光紫<lb/>
玉階朝覲響瑶珂僊仗傳呼鳯輦過栁拂龍旂露猶濕<lb/>
交衢雙舞鳴鸞和上林春早啼鸎亂渭水秋深落葉多<lb/>
豈知一旦繁華歇禾黍離離将奈何有客有客長安道<lb/>
衣裘塵滿愁難掃旅懐欲寄雁不來富貴翻憐故鄉好<lb/>
君不見長安道上多虎狼常恐行人度闗早<lb/>
<pb n="KR4d0581_WYG_002-7a"/>
　　　芙蓉行<lb/>
天門初曙啼早鴉西風吹落丹霄霞美人閒倚闌干立<lb/>
錦樹頒霜初見花美人顔色花可比嵗晚見之心自喜<lb/>
鸂鶒沙邊雲彩飛珊瑚枝上虹光起宻葉玲瓏亂翠毛<lb/>
繁英燦爛裁文綺宫女焚香别殿中秦娥攬鏡粧臺裏<lb/>
朝來艤棹驛亭西疑是美人隔秋水紅粧翠袖青霓裳<lb/>
微笑含情啓玉齒木末霞消落日紅相思咫尺雲千里<lb/>
　　　桔橰行<lb/>
<pb n="KR4d0581_WYG_002-7b"/>
八月陂塘秋欲涸車聲軋軋連村落晚禾将槁大田枯<lb/>
絡緯悲鳴止還作螮蝀垂光飲斷流蛟龍蛻骨臨深壑<lb/>
汗流被體足未停辛苦救得禾田青十日無雨穗将絶<lb/>
蕩蕩旻天呼不聴君不見秋糧已免皇恩早天賜豐年<lb/>
應更好不用含愁怨桔橰化機頃刻回枯槁<lb/>
　　　苦熱行<lb/>
祝融南征馭赤龍鶉火飛燄當前鋒渴烏吸盡蓬萊水<lb/>
妖虹掛在芙蓉峯田疇枯槁泉欲竭沙石銷鑠金為鎔<lb/>
<pb n="KR4d0581_WYG_002-8a"/>
重惜民憂魚鼎沸得非帝遣龍門封雲蒸谷口澤未降<lb/>
虎嘯巖前風不從六合如在洪爐裏不知何處堪濳蹤<lb/>
嗚呼山林晦迹無地容安得天風駕我遊鴻濛<lb/>
　　　長相思<lb/>
長相思惜芳顔郢樹雲深不可攀三峽猿啼夕照間瞿<lb/>
塘江寒水初落巨石奔流多險艱百丈牽江行水灣望<lb/>
斷征鴻過衡嶽夢随行雨來巫山霜凋黄葉鳴絡緯夜<lb/>
長不眠淚潸潸長相思何時還<lb/>
<pb n="KR4d0581_WYG_002-8b"/>
　　　楊白花<lb/>
楊白花白於雪漫空撩亂飛瓊屑有美人兮将别攬柔<lb/>
條兮初折絮紛紛兮舞離筵酌緑酒兮鳴朱絃感中情<lb/>
兮惜芳年迎章臺兮舞袖繞隋堤兮吟鞭去金河兮幾<lb/>
千里攬愁緒兮綿綿思夫君兮不息望雲鶴兮翩翩<lb/>
　　　蒼龍吟<lb/>
江潭月冷流清音紫竹吹作蒼龍吟含商引徴曲意深<lb/>
曲意深淚沾襟闗山逺何處尋美人滿酌金屈巵勸我<lb/>
<pb n="KR4d0581_WYG_002-9a"/>
行樂當及時艷歌流舞揚光輝揚光輝照春日夀萬春<lb/>
歡未畢<lb/>
　　　效樂未央體詠梅二首<lb/>
六花出一陽生催凍木吐寒英棲遲谷巖裏凛如聖之<lb/>
清<lb/>
氷注魄雪霏香發春意冠年芳元氣所融結花中之素<lb/>
王<lb/>
　　　野有梅思君子也君子在野感物而托興焉<lb/>
<pb n="KR4d0581_WYG_002-9b"/>
野有梅山有璞嵗将晏兮微霰初落我思美人如玉追<lb/>
琢<lb/>
山有璞野有梅嵗云暮矣飛雪皚皚美人既見我心孔<lb/>
諧<lb/>
吁嗟美人兮贈我以瓊英酬以珮玦聊結中情願守貞<lb/>
白毋渝初盟<lb/>
　　　清平調三首<lb/>
武皇開宴影娥池侍宴阿嬌新寵時金屋春深扶醉起<lb/>
<pb n="KR4d0581_WYG_002-10a"/>
鸞鳴花底日遲遲<lb/>
簾外宫娥舞䄂來霓旌雙引出蓬萊一泓仙掌金莖露<lb/>
分賜羣臣七寳杯<lb/>
兩院東風飄紫霞天香飛落上林花恩踈不見龍輿過<lb/>
望斷長門日又斜<lb/>
　　補古樂歌序<lb/>
唐元次山補樂歌序曰自伏羲至于殷凡十代樂歌有<lb/>
其名亡其辭考之傳記義或存焉採其名義以補之凡<lb/>
<pb n="KR4d0581_WYG_002-10b"/>
十篇命之曰補樂歌余讀次山之作愛其辭㫖淵古宛<lb/>
然若當時之制難可倣傚遂考傳記所載上古聖人制<lb/>
作功徳如伏義結網罟以教畋漁神農作耒耜以教耕<lb/>
稼軒轅造律吕以審隂陽堯觀蓂莢以正厯象舜繇陶<lb/>
冶以陟帝位大禹之䟽河成湯之禱旱成王之卜洛皆<lb/>
歴代聖人制作功徳之大因以名篇亦謂之補樂歌云<lb/>
<hi>案耒耜蓂莢疏河三篇永樂大典原闕</hi>
　　　網罟<lb/>
<pb n="KR4d0581_WYG_002-11a"/>
代結䋲兮古庖犧網罟設兮取象於離張萬目兮舉維<lb/>
以佃以漁兮随所施龍馬出兮河之涯<lb/>
　　　律吕<lb/>
嶰竹生兮鳯凰鳴協隂陽兮制鳯笙筩十二兮和五聲<lb/>
奏雲門兮天下平帝乗龍兮遊太清<lb/>
　　　陶冶<lb/>
歴山之下兮河之濵陶元氣兮冶大鈞塼埏埴兮淬清<lb/>
泠器不苦窳兮資吾民元徳升聞兮韶音以成<lb/>
<pb n="KR4d0581_WYG_002-11b"/>
　　　禱旱<lb/>
素車白馬兮來桑林六事責已兮感天心天心回兮霈<lb/>
雨霖蘇萬物兮恩澤深大濩作兮流遺音<lb/>
　　　卜洛<lb/>
假神龜兮建東都定寳鼎兮開皇圖武功成兮文徳敷<lb/>
白雉在庭兮鳯在梧歴世歴年兮垂逺謨<lb/>
　<lb/>
　性情集巻二<lb/>
</p>
<p>
</p>
  </div>
<div>
                <head>性情集巻三</head>
    <p>
<pb n="KR4d0581_WYG_003-1a"/>
欽定四庫全書<lb/>
　性情集巻三　　　　　　　元　周巽　撰<lb/>
　　五言古詩<lb/>
　　　題吉文殷仲朂脩竹亭詩<lb/>
君子有髙節氣凌青雲端開軒來舞鶴鳴籜驚棲鸞簾<lb/>
影揺翡翠珮聲戛琅玕行吟何洒落嘯歌自盤桓雲來<lb/>
書臺逺月照文水寒焉得共觴詠筠忩聴清彈<lb/>
　　　希文堂為羅宗文題<lb/>
<pb n="KR4d0581_WYG_003-1b"/>
城南羅隠君簡黙重髙誼仰希文正公敦族輕市利徳<lb/>
著麥舟詩恩埀義田記嚴親八十餘綵服日娱戱棣蕚<lb/>
暎春輝友于自倫至晚嵗閱金經頗悟仙丹祕逰神慕<lb/>
松喬脱畧棄塵事昔見雙珠明今留一株桂玉樹照西<lb/>
園芝蘭雜芳蕙悠悠白雲飛馥馥金粟墜聿瞻希文堂<lb/>
令人發深喟<lb/>
　　　賦明月珠奉簡三衢馬子善<lb/>
明月何團團清輝散霞綺君如明月珠湧出滄海裏文<lb/>
<pb n="KR4d0581_WYG_003-2a"/>
采照三衢光華騰萬里煌煌海内珍驪龍見之喜綴冕<lb/>
堪凝旒為璫可充耳蛾眉笑相看魚目羞自比景星夜<lb/>
熒熒甘露朝旎旎我歌明珠篇蟾光浴秋水<lb/>
　　　分題得螺川送郡侯髙志道秩滿赴京<lb/>
金螺出晴川日照波光動物微秀所鍾名與川増重五<lb/>
馬日邉來川靈應效貢紛如浦珠還驪龍争戱弄咫尺<lb/>
湧波濤長風一吹送永懐朝宗心來獻河清頌<lb/>
　　　詠諸葛武侯<lb/>
<pb n="KR4d0581_WYG_003-2b"/>
南陽諸葛公隆中卧不起𤣥徳三顧之情好猶魚水鼎<lb/>
足勢既成出師志未已炎灰不復燃大星當營墜如何<lb/>
建安後正閏昧前史紫陽舉頽綱昭烈著漢紀君臣大<lb/>
義明書法春秋比<lb/>
　　　巢雲<lb/>
嵩華謫仙流逸氣凌霄漢巻跡孤影微成章五色爛卧<lb/>
瞻蟾窟低起舞鶴髪亂悠悠心自閒㝠㝠夢初散天孫<lb/>
促駕招太白倚屏看俯視芙蓉峰臨風灑飛翰<lb/>
<pb n="KR4d0581_WYG_003-3a"/>
　　　題黎氏彬軒詩<lb/>
晴雲麗初旭光照城南樓樓中有隠者黎氏儒家流文<lb/>
彩絢素質書香樂清幽雅性敦孝友髙懐重交游班班<lb/>
春綵立馥馥秋蘭抽當窓掲吟翰輝映珊瑚鈎<lb/>
　　　贈五嶽道士劉九臯<lb/>
翩翩鶴南飛翼翼來青田神閒逰五嶽聲清聞九天振<lb/>
衣瑶臺上舞羽玉皇前一顆還丹現三花聚頂圎芝壇<lb/>
月隨步松巢雲共眠𤣥都看花去飛駕凌紫煙<lb/>
<pb n="KR4d0581_WYG_003-3b"/>
　　　蘆花塢詩<lb/>
飃飃校書郎棲迹蘆花塢孤雲卧髙林雙鳬下清浦玉<lb/>
樹帶蒹葭秋光暎眉宇胷懐氷雪明容儀鸞鳯舞昔陪<lb/>
青藜翁灑翰辟玉府佩劒出龍泉烟塵暗中土翩然賦<lb/>
歸來垂綸傍蘆渚雪花香滿襟風絮光翻羽邀彼鶴上<lb/>
仙泛我尊中醑髙歌落海蟾長嘯驚石虎願接盧敖逰<lb/>
仍呼太白侣飛駕凌清虚乗風過𤣥圃<lb/>
　　　詠鮑叔牙詩<lb/>
<pb n="KR4d0581_WYG_003-4a"/>
鮑叔相齊桓舉賢立霸功心知管夷吾所以常見容一<lb/>
朝代齊相烈烈營西東遂令王綱正列國咸服從髙誼<lb/>
薄雲漢羡彼雙飛鴻後來結交者自謂膠漆同見利競<lb/>
毫髪相擠䧟穽中昔若芝與蘭今為蒿與蓬古人不可<lb/>
見邈焉想髙風<lb/>
　　　澹雲為湘隂羅孝子國珉賦<lb/>
悠悠江上雲靄靄雲中樹歴歴楚天遥思親在何處家<lb/>
住白雲邉望極湘隂路朝看雲飛來暮看雲飛去雲行<lb/>
<pb n="KR4d0581_WYG_003-4b"/>
出有歸逰子當返顧如何骨肉恩離别少歡聚憂來賦<lb/>
停雲耿耿出情素願為黄鵠翔歸來慰遲暮相看共巻<lb/>
舒怡然得深趣朗詠白雲篇烏啼殘月曙<lb/>
　　　詠嬴女<lb/>
盈盈花上月渺渺樹間雲雲中弄玉管嫋嫋隔花聞中<lb/>
夜清聲歇碧雲鸞影分綢繆託蕭史中道哀離群瑶臺<lb/>
㡬春夢洞房餘夕薫遺音尚嗚咽愁緒何繽紛鳳去臺<lb/>
空存思君復思君<lb/>
<pb n="KR4d0581_WYG_003-5a"/>
　　　題青文蕭與靖歸興圖<lb/>
藹藹溪上雲蒼蒼鏡中樹蕭散林下人行吟有佳趣邂<lb/>
逅立松隂盤桓不能去流水長無聲仙源渺何處拂袖<lb/>
歸去來南山起烟霧<lb/>
　　　天台歌奉簡郡庠謝廣文玉成<lb/>
峩峩天台峯峯髙㡬千丈金烏浴海潮飛出天門唱中<lb/>
有緑髪翁神清氣豪宕逺繼太傅蹤逰觀赤霞障著屐<lb/>
歩雲衢鳴珂對天仗翩然舉飛翰振鐸螺川上文章若<lb/>
<pb n="KR4d0581_WYG_003-5b"/>
有神班馬不相讓詩興秋雲髙詞氣春濤壯兹辰渉大<lb/>
江携詩逺來訪延坐振文堂髙談知雅量魚來芹泮看<lb/>
鶴去梅邉放孤雲起東山式慰羣生望<lb/>
　　　層溪釣隠為西昌郭廷輝賦<lb/>
澄江有隠士世科冠朝端釣月層溪上溪清月光寒追<lb/>
蹤坐磻石適意觀微瀾身披孤鶴氅手持一漁竿鷗鷺<lb/>
長為伴爵禄不可干縱無渭川想應作嚴瀬看雲來青<lb/>
螺浦月上金魚灘泠然發長嘯驚起卧龍蟠<lb/>
<pb n="KR4d0581_WYG_003-6a"/>
　　　詠曹娥<lb/>
曄曄枝上花隨風早飄忽娟娟如花顔痛父逆潮沒哀<lb/>
號訴江神焉得收父骨臨流遂自沉死抱父屍出海濤<lb/>
助聲悲山雲共愁結事在漢安年誄成度尚筆孝哉曹<lb/>
娥心明明如皦日<lb/>
　　　贈楊用良之金陵<lb/>
泛海得驪珠輝光比明月剖身藏之歸持以獻丹闕終<lb/>
受魚目讒謫為金陵客生還見妻孥自憐無定跡旋與<lb/>
<pb n="KR4d0581_WYG_003-6b"/>
親愛辭復作千里别蘭棹入寒烟梅梢落晴雪翩翩孤<lb/>
飛鸞寜肯棲枳棘𡨕㝠海天長遥望雲中翼<lb/>
　　　采菊<lb/>
秋英有佳色晚節含餘香悠然東籬下觧珮紉芬芳繁<lb/>
霜瘁百草林木盡凋傷白酒山中熟歸來松逕荒露冷<lb/>
沾襟袖遶籬花正黄掇英引觴酌酣詠幽興長心閒得<lb/>
其趣塵慮憺以忘朝飲菊井水夕餐菊籬英坐看浮雲<lb/>
浄南山晚蒼蒼<lb/>
<pb n="KR4d0581_WYG_003-7a"/>
　　　題蕭氏思賢自省齋<lb/>
城南有佳士蕭姓名思賢好古抱英氣讀書事精研嘗<lb/>
從龍㕘軍正學得師傳髙誼重然諾中心守貞堅清論<lb/>
灑蘭雪隠居臨市㕓屏岫列圖畫大江横其前特書自<lb/>
省字髙掲堂東偏操修日無闕三復白圭篇朝夕浄塵<lb/>
慮靈臺常粲然庶㡬希前哲俯仰不愧天賢友我同里<lb/>
交游三十年徵詩到山閣酣詠梅溪邊自省當自省勉<lb/>
㫋復勉㫋<lb/>
<pb n="KR4d0581_WYG_003-7b"/>
　　　簡彭志南<hi>號天池</hi>
嵗在丁丑春東風轉花栁來從天池㳺劒光動星斗君<lb/>
有倜儻懐平居敦孝友氣壓波濤翻聲吹鯤鯨吼髙誼<lb/>
薄曽雲片言觧紛糾偶坐逢故人傾倒接盃酒書屋臨<lb/>
大江竹隂覆晴牖畦蔬遶回塘粳稻滿南畆甘㫖奉親<lb/>
餘此樂真罕有蹇余客平原契濶嵗年乆雲樹晚蒼蒼<lb/>
思君重回首<lb/>
　　　山居樂為吉州文世傑賦<lb/>
<pb n="KR4d0581_WYG_003-8a"/>
蘿壁卧閒雲松巢立孤鶴飄飄丹丘生棲息在林壑樓<lb/>
倚芙蓉屏屏髙翠如削長吟野猿驚清嘯岩花落卷迹<lb/>
雲共歸鳴皋鶴初作朝市自紛紜山居有真樂<lb/>
　　　效八音體送李狀元一初提學浙江<lb/>
金閨早通籍石渠待校書絲綸閣中客竹簡猶巻舒匏<lb/>
瓜豈終繫土宇今晏如革化自君始木鐸揚名譽<lb/>
　　　寄女壻陳紹吾<lb/>
明月出東山飛光照峨嵋白雲生鏡石動有萬里期念<lb/>
<pb n="KR4d0581_WYG_003-8b"/>
子在逺道身為微禄縻九載一遷秩㑹面知何時生女<lb/>
有所托誰能嗟逺離去春始歸寕懐抱乳下兒苦云夫<lb/>
去逺辛勤仰姑慈成童戀祖母乳子乃在兹近得嘉定<lb/>
報衣成將寄誰亟令吾孫去庶用慰離思眉山雲千疊<lb/>
錦水天一涯朂哉慎自保有志達所為<lb/>
　　　賦得泮宫丹桂賀龍錄事元同登第歸<lb/>
泮宫有丹桂千載留芬芳長沐聖人澤玉階秋露凉客<lb/>
從廣寒來滿袖携天香中庭坐明月折華薦瑶觴嫦娥<lb/>
<pb n="KR4d0581_WYG_003-9a"/>
顧之笑贈以紫錦裳飄飄凌丹闕鸞鶴相翺翔<lb/>
　　　早梅<lb/>
孟冬天地閉蕚緑數花開歩繞溪上見香從谷中來冉<lb/>
冉年將盡怱怱春又回征鴻避霜雪行子隔風埃歸來<lb/>
履芳躅慰我平生懐<lb/>
　　　紅梅<lb/>
彩鸞下雲壑嵗晏停香車素妃持絳節丹臉含蘂砂謫<lb/>
居臞仙苑歩出東皇家朝迎暘谷日暮飡赤城霞尚恐<lb/>
<pb n="KR4d0581_WYG_003-9b"/>
芳華歇飄忽令人嗟<lb/>
　　　梅仙<lb/>
飄飄羅浮駕皎皎刼外身娟娟氷是骨粲粲雪為神持<lb/>
節來瀛海嘘氣為陽春若非王喬侣恐是赤松隣殷勤<lb/>
問芳訊未盡寰中塵<lb/>
　　　寒梅<lb/>
嚴霜瘁群木生意存孤根石泉氷已合雪谷花初繁滕<lb/>
巽迎瑞氣山澤歸英䰟相看折凍蕚微笑酣朝暾藹然<lb/>
<pb n="KR4d0581_WYG_003-10a"/>
見顔色傾倒花前尊<lb/>
　　　梅友<lb/>
不見芳顔乆儀容老更成襟懐抱清氣灑落出真情天<lb/>
寒適邂逅握手如平生曵月鮫綃薄凌風鶴氅輕同有<lb/>
嵗寒約重來㑹耆英<lb/>
　　　梅子<lb/>
中林有佳實孟夏雨初肥離離青垂處落落紅綻時昔<lb/>
曽感商夢摽有興周詩調鼎將用汝傾筐一塈之臨風<lb/>
<pb n="KR4d0581_WYG_003-10b"/>
毎相望聊以慰渇思<lb/>
　　　誠復齋為西昌羅建中賦<lb/>
天地開元冬繁霜瘁林木初陽應律回萬物自生毓有<lb/>
客豫章來曰貞字誠復學易究精微潛心窮化育仰止<lb/>
無極翁永懐繼芳躅所以太極圖通書常在目非誠曷<lb/>
流行非復曷歸宿貞也學有源家住澄江曲齋以誠復<lb/>
名閒居慎其獨中藏造化機外轉洪鈞軸窻雲隠孤光<lb/>
簾霧霏清馥藏修息且㳺斯人美如玉十載一相逢文<lb/>
<pb n="KR4d0581_WYG_003-11a"/>
彩光可掬手持明月珠訪我青原麓索賦誠復詩時時<lb/>
急相促貞下復起元顧名常自朂欝欝南澗松猗猗北<lb/>
窻竹相期保嵗寒梅花照書屋<lb/>
　　　送左子聲赴金陵收父骨歸𦵏<lb/>
哀哀歌蓼莪戚戚左氏子悠悠感中懐靡靡去故里痛<lb/>
父骨未收隠憂徹肝髓孤舟過金陵惜别臨鷺水岸栁<lb/>
情依依江波寒瀰瀰旅櫬㡬時歸山中白雲起<lb/>
　　　哀故左丞余公闕<lb/>
<pb n="KR4d0581_WYG_003-11b"/>
舒州控淮海蚩尤直層城余公此戰守七年無援兵公<lb/>
有大將略烈烈如杲卿百戰死城下向來一書生長淮<lb/>
失保障寒潮送哀聲至今父老言聞者涕泣零<lb/>
　　　哀故参政全公子仁<lb/>
南臨欝孤臺白日忽已没桓桓髙昌公廻車奮餘烈平<lb/>
生鷹揚姿矢以鬚濺血生既負主恩願為厲報國㧞劒<lb/>
殺二人公廻仗死節魂招不可來劒冷臺前月<lb/>
　　　哀故九江太守李公黼<lb/>
<pb n="KR4d0581_WYG_003-12a"/>
正月江濤惡潯陽妖霧昏李侯守兹土慷慨顔平原身<lb/>
親蹈白刃大戰城西門結纓歸府第衣帶戰血痕死且<lb/>
瞋吾目罵賊不絶言公真天下士天子哀臨軒視彼佩<lb/>
符者區區何足論年年春草緑來此弔忠魂<lb/>
　　　蒼松<lb/>
蒼松有古意撫樹常盤桓孤根蟠地底髙節凌雲端老<lb/>
龍驚蛻骨獨鶴落飛翰應中明堂用還扶大厦安適當<lb/>
風雨㑹堅傲雪霜殘願結忘年友永期同嵗寒<lb/>
<pb n="KR4d0581_WYG_003-12b"/>
　　　上苑梅<lb/>
仗外迎春早花邉待漏遲雪華飛上苑日色動南枝夀<lb/>
陽臨風處落英㸃芳姿珠簾清氣入倚閣寒雲埀辟妃<lb/>
侍華宴聼弄玉参差<lb/>
　　　寒梅<lb/>
群英生有序廼在群英先廵簷笑木李臨浦懐水仙根<lb/>
枝本同氣華蕚何相偏雁行來逺塞塤聲動芳筵嗤彼<lb/>
紫荆花輝耀春風前<lb/>
</p>
<p>
</p>
  </div>
<div>
                <head>性情集巻四</head>
    <p>
<pb n="KR4d0581_WYG_004-1a"/>
欽定四庫全書<lb/>
　性情集巻四　　　　　　　元　周巽　撰<lb/>
　　七言古詩<lb/>
　　　姑蘇臺<lb/>
吴山髙吴水長烏啼霜楓落鹿逰煙草荒百花洲在春<lb/>
無主曽見蛾眉花下舞祗憐西子捧心顰那覺越王嘗<lb/>
膽苦山圍水繞闔閭城故國臺傾空有名子胥伏劒夫<lb/>
差死悲風哀動寒潮聲<lb/>
<pb n="KR4d0581_WYG_004-1b"/>
　　　黄金臺<lb/>
邉風動燕雲開千金買駿骨宛馬從東來金臺百尺空<lb/>
中起樂毅趍燕從隗始髙陵秦塞雲㡬重俯拓齊城地<lb/>
千里昭王已矣賢士亡黄金化土髙䑓荒白虹貫日天<lb/>
蒼蒼易水波寒沙草黄<lb/>
　　　歌風臺<lb/>
白蛇㫁赤龍飛天開炎運成帝業雲捲蜚廉揚武威威<lb/>
定四方歸故里酒酣擊筑歌聲起山河振動氣猶雄宇<lb/>
<pb n="KR4d0581_WYG_004-2a"/>
宙廓清心自喜薫弦載撫韶音希豳雅又陳王化始河<lb/>
流如帶誓猶存䑓前虎嘯生荆杞<lb/>
　　　戱馬臺<lb/>
睢水東彭城下西風殘照古䑓荒楚項重瞳曽戯馬振<lb/>
鬛長鳴聲捲河翻身一躍光騰波時危力盡將奈何騅<lb/>
兮不逝空悲歌九日黄花秋霜晚長河東流去不返遥<lb/>
憐霸業逐煙消賔雁南飛楚天逺<lb/>
　　　釣臺<lb/>
<pb n="KR4d0581_WYG_004-2b"/>
桐江上一絲風羊裘坐危石輕雪落寒空故人乗龍忽<lb/>
相憶徴起終辭諌議職夜驚星動紫㣲垣曉見雲歸翠<lb/>
蘿壁振衣獨立富春山魚鳥亦知心事閒清風髙出雲<lb/>
臺表遺迹長留山氷間<lb/>
　　　銅雀臺<lb/>
西陵樹曽是美人歌舞處腸㫁君王死别時蛾眉憔悴<lb/>
分香去奸雄心事有誰憐殘瓦空題漢代年銅雀春深<lb/>
懸落日石麟秋冷卧荒煙鄴下興亡今又古烏號野樹<lb/>
<pb n="KR4d0581_WYG_004-3a"/>
猿啼雨泉扄長夜鏁幽魂有酒誰澆䑓下土<lb/>
　　　鳯凰臺<lb/>
望佳氣臨髙臺金烏初出海照見鳯凰来千年王氣乆<lb/>
消歇忽聼韶音動雙闕烏衣巷口鳥鳴春白鷺洲頭潮<lb/>
湧月雲中天樂下瑶京僊女乗鸞弄玉笙歌聲噦噦臺<lb/>
前起散作春風花滿城<lb/>
　　　陪全尚書子仁馮髙州子羽宴劉宏逺江樓子<lb/>
　　　仁大書先得月樓四字且歌以美之子羽作記<lb/>
<pb n="KR4d0581_WYG_004-3b"/>
　　　俾余賦詩即席奉呈<lb/>
昔年李謫仙呼月醉南樓尚書今夕宴客有馮髙州坐<lb/>
邀劉顥清興發樓倚長江先得月玉簫吹徹彩雲留聲<lb/>
引鳯凰来上闕八窻玲瓏風露寒秋髙銀漢生微瀾團<lb/>
光未離滄海角流彩已照虚簷端尚書特筆髙州記飄<lb/>
飄頗有凌雲氣毫翻雲藻玉蜍乾袖拂天香金粟墜醉<lb/>
歌窈窕邀嫦娥滿目飛光感興多仙人騎鶴遥相過玉<lb/>
壺㶑灔揺金波不醉如此良夜何吁嗟不醉如此良夜<lb/>
<pb n="KR4d0581_WYG_004-4a"/>
何<lb/>
　　　轆轤<lb/>
秋陽杲杲溪流竭井上轆轤聲不絶銀河斜轉玉繩低<lb/>
心苦惟憂稻田裂邉雁南来人未歸蛾眉顰蹙筋力微<lb/>
遶牀百丈哀音動樹攪西風梧葉飛蟋蟀悲吟腸欲㫁<lb/>
蒹葭露白秋將半田家祗望晚禾登奈何今嵗逢秋旱<lb/>
君不見早晚班師舞干羽皇天應降洗兵雨<lb/>
　　　梅花月下醉歌<lb/>
<pb n="KR4d0581_WYG_004-4b"/>
酌酒芳樹下寒光照玉壺舉觴酬明月起舞鶴影孤清<lb/>
夜恍惚逢仙姝丰姿綽約形容癯琇瑩充耳雙明珠纎<lb/>
腰雜佩青珊瑚邀我東逰見麻姑南昌仙人在坐隅盃<lb/>
傾沆瀣酣芳液連日東風吹不蘇酒醒滿襟香露濕雪<lb/>
花眩眼光糢糊欲與仙人借雙鳬朝逰羅浮暮西湖誰<lb/>
能持將北斗勸何當吸取東海枯君不見醉倒罇前曙<lb/>
光白不知此樂今有無<lb/>
　　五言律<lb/>
<pb n="KR4d0581_WYG_004-5a"/>
　　　追和文山青原詩柬陳村民寄謝禪林諸友<lb/>
曉行金粟地袖拂緑蘿煙水出源頭活峰廽樹頂圓因<lb/>
君寄髙興來此洗塵縁唯有山中客猶書甲子年<lb/>
昔人吟詠處醉草動春蛇岩石曽為供溪毛可薦茶荆<lb/>
留千嵗樹桂老九秋花欲結淵明社重來惠逺家<lb/>
　　　中秋對月有懐<lb/>
凉夜金波動秋空玉鏡飛山河移素影霄漢出清輝照<lb/>
席蟾蜍近傳書鴻雁稀更䦨猶夢見天上看花歸<lb/>
<pb n="KR4d0581_WYG_004-5b"/>
鏡裏秋容好岩前爽氣佳素娥元有藥老桂又開花對<lb/>
影心猶壯觀花鬢未華有懐瀛海客直欲泛靈槎<lb/>
　　　題羅用和老人賜帛詩<lb/>
天子嘉耆徳推恩及老成霜紈題御賜春綵拜親榮寒<lb/>
谷初回暖荒城未解兵園黄豈終隠徴起見昇平<lb/>
　　　九日偕丘世傑俊賔吴文泰吴仲誠髙崇徳逰<lb/>
　　　石礱<lb/>
蒼壁瀉飛瀑虚亭看挂川寒聲洒松雪暝色帶蘿煙銀<lb/>
<pb n="KR4d0581_WYG_004-6a"/>
漢空中落玉虹巖際懸壯觀逢九日與子樂盤旋<lb/>
登臨無好句猿鳥笑人來良友文皆傑諸生俊有才起<lb/>
予詩迭和迎客菊初開喬木凋零盡日斜孤鶴回<lb/>
　　　九日謾興二首<lb/>
佳節動髙興憑陵翠巘孤山河千里異風雨滿城無松<lb/>
下豺猶祭雲中雁自呼未能酬酩酊且復立斯須<lb/>
矯矯雲間鵠悠悠溪上鷗蘆花兩岸雪楓葉一江秋客<lb/>
路從飄泊浮生任去留幾時將鳯管拂袖過瀛洲<lb/>
<pb n="KR4d0581_WYG_004-6b"/>
　　　題洗耳亭<hi>并序</hi>
　　　　泉遶青原山前琮琤鏡徹寒聲襲人山中人<lb/>
　　　　枕流其間而作亭其上以洗耳名之鄉衮文<lb/>
　　　　信公大書洗耳亭三字猶存<lb/>
路入青原去停驂洗耳亭偶聞徴隠逸來此濯清泠問<lb/>
法黄龍在吟詩白鶴聽巢由不可見松月滿窻櫺<lb/>
　　　讀書臺<hi>并序</hi>
　　　　讀書臺一在永和鳯岡之陽鄉衮周文忠公<lb/>
<pb n="KR4d0581_WYG_004-7a"/>
　　　　嘗讀書其上松隂鬱鬱盛夏常寒葢廬陵擅<lb/>
　　　　山水之勝斯臺又盡攬廬陵之勝也<lb/>
曉上讀書臺臺髙接上台書生燈火夢丞相衮衣來山<lb/>
色看還近松隂掃不開倚闌吟眺處獨鶴暮飛回<lb/>
　　　白鷺洲<hi>并序</hi>
　　　　洲綿亘吉州六七里江水分流縈迴此州宛<lb/>
　　　　然金陵二水中分一洲之勢因以白鷺名之<lb/>
　　　　丞相文忠公建書院其上種竹萬竿公<lb/>
<pb n="KR4d0581_WYG_004-7b"/>
　　　　卿大夫多出此焉由是白鷺洲之名聞天<lb/>
　　　　下<lb/>
吉士長懐古來遊白鷺洲波分孤嶼出沙帶一江流漁<lb/>
火楓橋夜書聲竹院秋磯頭明月上吟望意悠悠<lb/>
　　　魯公祠<hi>并序</hi>
　　　　唐顔魯公為郡别駕時以興起斯文為已任<lb/>
　　　　益廣學舎聘賢士以淑我吉人自此廬陵聲<lb/>
　　　　名文物卓為江表冠吉人德之建祠螺川驛<lb/>
<pb n="KR4d0581_WYG_004-8a"/>
　　　　東以永去思之意焉<lb/>
魯國祠堂在螺川古驛東吉人思别駕唐史具孤忠礎<lb/>
潤香芹雨廊廽古栢風我来拜公像肅肅仰㝠鴻<lb/>
　　　青螺峰<hi>并序</hi>
　　　　青螺峰在廬陵郡東北亭亭如青螺上有金螺子<lb/>
　　　　故名旁臨大江水光山色暎帶城郭郡之望山也<lb/>
螺峰臨北渚千古畫屏開瞰水青涵影浮空翠作堆江<lb/>
流如變酒山好若為盃有客吟招隠靈泉松下來<lb/>
<pb n="KR4d0581_WYG_004-8b"/>
　　　寄徳安縣尉劉麟紀<lb/>
千里潯陽客青衫淚未乾琵琶秋月白蘆荻曉霜寒感<lb/>
慨悲王粲登臨憶謝安風塵滿江右何處覔漁竿<lb/>
　　　以和靖處士踈影横斜水清淺暗香浮動月黄<lb/>
　　　昏兩句為韻賦詩十四首<lb/>
江上逢花處山隂飛雪初人憐孤樹瘦春寄一枝踈澹<lb/>
白流纎月芳魂返太虚遥思林下路和靖苦吟餘<lb/>
孤山乗興来晚嵗入佳境雲樹棲鸐翎氷梢掛蟾影倚<lb/>
<pb n="KR4d0581_WYG_004-9a"/>
看醉眼醒夢覺吟魂冷日夕重相思幽懐長耿耿<lb/>
美人何契濶一見即留情翠袖凌風薄瓊裾曵雪輕寒<lb/>
煙脩竹外流水小橋横殊覺芳容瘦不知華髪生<lb/>
長憶携壺去西湖處士家凍雲低老樹殘雪落踈花深<lb/>
谷溪流逺空林石逕斜亭前放鶴處吟思遶天涯<lb/>
鶴去野亭空松門傍湖水掃雪坐荒苔臨風嗅寒蘂折<lb/>
花興何長得句心自喜把酒酬詩仙山中白雲起<lb/>
白雲長不掃緑蕚笑相迎倚樹懐中素携香覺太清江<lb/>
<pb n="KR4d0581_WYG_004-9b"/>
南春較早林下雪初晴欲折無来使憑誰寄逺情<lb/>
千里憶佳人芳情寄来逺林杪雪華深枝頭春色淺穿<lb/>
雲苔逕縈傍水柴門掩不惜山路遥携壺臨絶巘<lb/>
絶巘路﨑嶇躋攀坐来蹔樹壓翠岩幽香通蘿壁暗客<lb/>
笑雀喧枝樵歸花挿擔落日興猶酣停盃倚雲瞰<lb/>
一樹輕氷凍滿林踈蘂香殷勤託花訊惆悵惜年芳逺<lb/>
寺鐘聲寂髙樓角韻長有懐不可見寤寐意難忘<lb/>
元猿吟庾嶺白鴈過羅浮倚竹凝朝望㸔花帶暮愁丰<lb/>
<pb n="KR4d0581_WYG_004-10a"/>
神何灑落貞節自清幽酌酒芳林下酣歌興未休<lb/>
行行過驛亭歴歴逰仙洞白鶴羽毛翻玉龍鱗甲動花<lb/>
間壺再傾石上琴三弄回首隔風塵思君入清夢<lb/>
思君在何方昨夜花初發渺渺樹間雲娟娟枝上月素<lb/>
輝寒玉肌清氣冷氷骨應笑桃李顔繁華覺消歇<lb/>
粲粲仙妃降盈盈倚靚妝香紉青玉佩光冷素霓裳踈<lb/>
蘂欺霜白芳心蕤蠟黄雨餘花濕處疑是泣英皇<lb/>
自昔皇英去誰招花底魂數聲雲外角一酹月中尊雪<lb/>
<pb n="KR4d0581_WYG_004-10b"/>
皜山隂霽雲黄野色昏忽傳芳信至初旭散東園<lb/>
　　　溪梅<lb/>
㡬樹臨寒碧踈踈花滿溪皺波涵影瘦欹岸壓枝低月<lb/>
上推篷見雲深去櫂迷頗懐過剡曲乗興遶芳堤<lb/>
　　　嶺梅<lb/>
嶺頭春意早踈蕊臘前開使節停雲望樵歌出洞来穿<lb/>
花羸馬過抱樹冷猿哀傳語羅浮客新詩早寄回<lb/>
　　　梅林<lb/>
<pb n="KR4d0581_WYG_004-11a"/>
尋芳臨晚渡停櫂入寒林雪裏孤村近花間一逕深隔<lb/>
花人喚酒倚樹客聼琴烟寺昏鐘動歸来香滿襟<lb/>
　　　梅洞<lb/>
巖谷雲深處冬暄花正開香隨微雪落訊逐早春回白<lb/>
鹿銜花去元猿抱子来僊人招我隠倚樹獨徘徊<lb/>
　　　梅魂<lb/>
縹緲烟塵外思君不見君神逰枝上月夢繞樹間雲素<lb/>
頂三花聚元精一氣分氤氲招不得化作雪紛紛<lb/>
<pb n="KR4d0581_WYG_004-11b"/>
　　　梅訊<lb/>
嵗晏無消息此時芳訊通初傳逺信至如見美人同枝<lb/>
上喧林鵲雪中来塞鴻關山今夜夢和月到房櫳<lb/>
　　　野梅<lb/>
郊外一枝雪村邉十月春行吟逢處士索笑向佳人茅<lb/>
屋寒煙外板橋流水濵欲乗芳興去雲樹隔嶙峋<lb/>
　　　梅樹<lb/>
南昌千載樹屹立出凡塵人想邑中尉仙留世外身清<lb/>
<pb n="KR4d0581_WYG_004-12a"/>
癯孤鶴骨夭矯半龍鱗擬掛一壺酒倚歌招子真<lb/>
　　　梅根<lb/>
孤根培厚地春意在東原蟠屈龍形古發生陽氣温氷<lb/>
堅凝體魄雪浄返精魂大本深含蓄嚴冬花正繁<lb/>
　　　梅龍<lb/>
千年一老樹瘦骨似蟠龍玉爪氷霜合翠鱗苔蘚封羅<lb/>
浮雲裏見夏禹廟中逢乗取臞仙駕飛光來九重<lb/>
　　　梅蘂<lb/>
<pb n="KR4d0581_WYG_004-12b"/>
輕氷融凍蕋㸃綴見仙姝色潤藍田玉光浮合浦珠枝<lb/>
頭帶蟾影花底露蜂鬚此日相看處芳容何太癯<lb/>
　　　梅英<lb/>
霏霏含玉齒粲粲出瓊英春色梢頭見陽和根底生終<lb/>
身守貞白芳氣得輕清隠若飛仙佩飄翩来上京<lb/>
　　　梅蕚<lb/>
凍蕚凝芳思空山見美人氷姿含翠靨玉齒粲朱唇結<lb/>
蒂棲香雪綴枝迎早春醉看開也未微笑問花神<lb/>
<pb n="KR4d0581_WYG_004-13a"/>
　　　梅香<lb/>
瓊樹流清氣花飄晴雪香暗凝翠雲袖微襲紫羅囊旖<lb/>
旎来東閣芬菲滿洞房酒酣三嗅醒吟㫁月昏黄<lb/>
　　　梅仁<lb/>
佳實存芳核中含元氣清陽生春欲動甲拆暖初萌雪<lb/>
後孤根發年深老榦成長留酸一㸃金鼎待和羮<lb/>
　　　梅影<lb/>
江碧涵踈影飄蕭宛不羣斜横半窻月低轉一簾雲晝<lb/>
<pb n="KR4d0581_WYG_004-13b"/>
掃塵無迹隂移篆有文常隨芳質見隠映雪繽紛<lb/>
　　　奉寄陳進士村民<lb/>
不見鏡中石遥思枕上峯景星光欲聚夜雪興偏濃著<lb/>
述編新草吟哦對古松華嵩歸隠處雲樹㡬千重<lb/>
舊種庭前竹旋看新笋生春深翡翠合日静鳯凰鳴常<lb/>
有凌雲氣兼留避俗名希君保貞操託此寄中情<lb/>
　　　哭雩都縣尹沈宗臣父子死節<lb/>
侃侃雩都令情深入夢思大兒同死節慈母痛生離猶<lb/>
<pb n="KR4d0581_WYG_004-14a"/>
想之官日空憐罵賊時欲持一杯酒遥酹欝孤祠<lb/>
　　　祭石橋先妣墓詩<lb/>
哀哀竟何恃悲痛徹心肝墓樹春雲暗堦苔宿雨殘涙<lb/>
隨流水注食為禁烟寒膓㫁思親處䳌啼喬木端<lb/>
　　　祭石屋先人墓詩<lb/>
早嵗自失怙憂懐不盡言養慚烏返哺祭效獺銜恩陟<lb/>
岵悲風起瞻塋佳氣存永言思罔極埀白哭秋原<lb/>
　<lb/>
<pb n="KR4d0581_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性情集巻四<lb/>
</p>
<p>
</p>
  </div>
<div>
                <head>性情集巻五</head>
    <p>
<pb n="KR4d0581_WYG_005-1a"/>
欽定四庫全書<lb/>
　性情集巻五　　　　　　　元　周巽　撰<lb/>
　　五言律<lb/>
　　　水溢芙蓉沼<hi>案集中分詠薛道衡昔昔鹽詩盖仿唐人趙嘏之體惜闕佚其半今</hi>
　　　<hi>就現存者依薛詩章句釐其前後</hi>
雨過芳池滿芙蓉照緑波雙鴛香裏浴孤鳳鏡中過獨<lb/>
步承恩重多情奈妬何采花休采菂心苦感懐多<lb/>
　　　織錦竇家妻<lb/>
<pb n="KR4d0581_WYG_005-1b"/>
璇璣初織錦寄與竇將軍思報七襄日裁成五色雲帛<lb/>
書斷歸信綺字綴迴文灑盡行行淚何時一見君<lb/>
　　　關山别浪子<lb/>
關山路難越蕩子去何之花落愁飄泊月明傷别離星<lb/>
河鵲飛夜風雪雁來時迢逓年華晚寒衣寄與誰<lb/>
　　　風月守空閨<lb/>
驚風開繡幙新月照羅幃玉樹鳴清籟珠簾捲素輝砧<lb/>
聲敲杵急燈燼落花㣲今夜思君夢應隨黄鵠飛<lb/>
<pb n="KR4d0581_WYG_005-2a"/>
　　　恒斂千金笑<lb/>
蛾眉常恐妬斂笑出粧䑓貌好曽承寵恩深翻見猜自<lb/>
憐金屋貯不見翠華來飛閣香塵滿青鸞去不回<lb/>
　　　盤龍隨鏡隠<lb/>
塵匣初開處鏡中龍影蟠劍飛秋水底月出暮雲端絶<lb/>
色愁花妬清光照膽寒一從君去後懶向玉臺㸔<lb/>
　　　飛魂同夜鵲<lb/>
驚魂長不定夜鵲遶枝同聞在交河壮還來遼海東凄<lb/>
<pb n="KR4d0581_WYG_005-2b"/>
風動簾幙殘月入房櫳喜報歸期近那知是夢中<lb/>
　　　倦寢聽晨雞<lb/>
妾睡何曽着俄聞唱曉雞有懐思逺道自分守中閨近<lb/>
户明星爛空梁落月低常時驚妾夢多是四更啼<lb/>
　　　暗牖懸蛛網<lb/>
綺閣凝塵網縱横綴瑣扉愁牽千縷亂恨結一絲㣲當<lb/>
户蠨蛸墜穿簾熠燿飛如何解愁緒牕下理金徽<lb/>
　　　空梁落燕泥<lb/>
<pb n="KR4d0581_WYG_005-3a"/>
空梁巢紫燕長日落香泥㸃汚琴書滿飛来簾幙低雙<lb/>
歸尋舊壘對舞向中閨塵迹無人掃黄昏深院迷<lb/>
　　　前年過代北<lb/>
聞渡桑乾磧前年出塞時馬行邊雪逺雁過嶺雲遲寒<lb/>
恐貂裘敝時將鴛枕欹關山消息斷日日望歸期<lb/>
　　　今嵗徃遼西<lb/>
驅車又出塞今嵗過遼西霜落彫弓動雲横玉帳低征<lb/>
鴻音訊杳飛蝶夢魂迷欲寐還驚起門前聞馬嘶<lb/>
<pb n="KR4d0581_WYG_005-3b"/>
　　　一去無消息<lb/>
昔别今幾載自憐桃李顔相思萬里隔不見一書還流<lb/>
水去不返浮雲那可攀殷勤託春鴈遥寄玉連環<lb/>
　　五言排律<lb/>
　　　耕讀齋為楓墅王興定賦<lb/>
結廬楓墅上躬稼事詩書田有一塍在家藏萬巻餘雲<lb/>
中掛角誦雨後帶經鋤釋耒吟風處携壺詠月初鋤金<lb/>
終不顧種玉學無虚覽帙從漂麥觀圖自摘蔬名埀賢<lb/>
<pb n="KR4d0581_WYG_005-4a"/>
士傳身寄野人居豈惜田家苦何慙儒術疎秋聲起庭<lb/>
樹凉氣入郊墟白酒開陶甕青燈照綺疏子孫勤稼穡<lb/>
詩禮重菑畬擊壤歌聲作凭軒樂自如<lb/>
　　　上翰林學士曼碩揭公三史二十韻<lb/>
乾坤鍾秀氣河漢見奎光今代斯文主名公碩徳昌總<lb/>
裁修國史特命正皇綱身在雲霄上親依日月傍大才<lb/>
司馬富直筆董狐良運屬遼金絶統承南宋亡權衡在<lb/>
掌握正閏繫綱常前席頻埀問當廷賴主張陶鎔金在<lb/>
<pb n="KR4d0581_WYG_005-4b"/>
冶追琢玉成章中使頻頒食初筵許拜嘗八珍兼上味<lb/>
九醖酌天漿夜送金蓮炬朝回白玉堂髙懐散春旭清<lb/>
氣灑秋霜天廐來龍馬金臺鳴鳳凰諸生慚蹇劣萬里<lb/>
㸔翶翔每誦髙郵句遥思翰墨場㕘陪隔霄壤感激裂<lb/>
肝腸鶚薦如堪待鴻書幸寄將悠悠燕樹逺漠漠楚雲<lb/>
長但願持明鍳髙懸照八荒<lb/>
　　　詠梅十二韻<lb/>
積雪初開霽微陽欲動時美人倚芳樹佳訊到南枝月<lb/>
<pb n="KR4d0581_WYG_005-5a"/>
冷瓊瑶佩春<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>氷玉姿山中㝷舊隠雪後見丰儀又是<lb/>
經年别如何㑹面遲輕清天所賦貞白我能持品出羣<lb/>
英上名甘處士卑仙盟如可結商夢不須期巖野孤蹤<lb/>
在風霜兩鬢埀中心常自潔真味少相知落落煙塵外<lb/>
飄飄雲水涯感懐時晚對託興詠周詩<lb/>
　　　奉贄歐陽承㫖圭齋於書䑓楊青城宅時公來<lb/>
　　　參族譜<lb/>
衡嶽降神日玉堂承詔時神仙見標格鸞鳳上丰姿黼<lb/>
<pb n="KR4d0581_WYG_005-5b"/>
黻衮龍著文章天馬奇日邊辭玉醴巖下採金芝來續<lb/>
廬陵譜兼題六一祠書臺見顔色翰墨灑淋漓雲遶清<lb/>
湘樹心懐丹鳳墀停盃操别鶴一鴈過天涯<lb/>
　　　奉簡吉州蕭進士自省<lb/>
對䇿瞻龍衮承恩拜玉墀一枝蟾影在八葉鳳毛奇瀘<lb/>
水文星見南昌化雨施哦松來上邑采菊向東籬解綬<lb/>
歸來日掀髥舒嘯時空懸徐孺榻長下董生帷清節誠<lb/>
能守髙風自可追才華今代重辭翰古人期每惜交游<lb/>
<pb n="KR4d0581_WYG_005-6a"/>
晚重來㑹面遲天清梅雨歇江闊栁雲埀欲剪蕭齋燭<lb/>
細論彭澤詩吟懐共傾倒庶用慰深思<lb/>
　　　陪吳編修子髙孔掾史澄道宴岳陽樓分韻得<lb/>
　　　航字<lb/>
鴈過巴陵晚凭軒感興長天低入雲夢地迥接衡湘青<lb/>
草迷空闊蒼梧隔杳茫花飛天岳雨木落洞庭霜欲借<lb/>
仙槎去猶懐廣樂張空山祠夏禹孤嶼拜英皇遷客情<lb/>
無極思君意不忘汀蘭春自緑林橘晚初黄風雪雙蓬<lb/>
<pb n="KR4d0581_WYG_005-6b"/>
鬢江湖一葦航屈原初去國王粲久思鄉竹簡藏書壁<lb/>
梅花冷玉堂詩家傳李杜翰苑失班揚自惜叨陪淺深<lb/>
慚學識荒登樓鳴緑綺前席奉清觴積雨湖光霽微風<lb/>
秋氣凉罷琴吟眺處雲樹暮蒼蒼<lb/>
　　　送賀元忠之曲阜學正任<lb/>
送君之曲阜魯殿謁靈光琴瑟歌清廟衣冠拜素王采<lb/>
芹臨上邑釋菜得升堂文字㸔科斗簫韶鳴鳳凰吟壇<lb/>
常倚杏射圃必穿楊聽雨泮池曲舞雩沂水傍檜圍宫<lb/>
<pb n="KR4d0581_WYG_005-7a"/>
樹暗花覆苑苔香東魯諸生喜西風一鶚翔贈言兖州<lb/>
去别意楚波長遥望雲千里中流葦一航遊魚迎去棹<lb/>
語燕繞危檣願振孔林鐸時逢文運昌<lb/>
　　　平猺頌上湖廣平章衮布巴勒駙馬時公奉詔出<lb/>
　　　征道賀二州事畢班師特授中書平章余參隨<lb/>
　　　麾下以功授永明簿感公之恩敬獻詩以頌公<lb/>
　　　之功云<lb/>
分符督諸將仗鉞討三危雷動征蠻皷雲開飛虎旗中<lb/>
<pb n="KR4d0581_WYG_005-7b"/>
軍號令肅上將智謀竒駐節舂陵境屯兵溪洞陲雜耕<lb/>
民不擾招捕筭無遺賊有坐擒者法猶令縱之脱鞲放<lb/>
鷹隼鑽穴泣狐狸孟獲終能服獏猺何足追無虞旋奏<lb/>
凱有㫖即班師身被黄金甲旌揚翠羽儀獻俘來太廟<lb/>
錫宴上丹墀喜動龍顔日恩承鸞詔時宫袍圍玉帶御<lb/>
酒賜金巵公主捧觴賀中官退食遲衮衣資黼黻廊廟<lb/>
藉綱維開閣薇香動埀簾花影移朝趨虎豹闕晚集鳳<lb/>
凰池邊警喜寧謐聖明於緝熙金閨通籍早鐵券紀功<lb/>
<pb n="KR4d0581_WYG_005-8a"/>
宜自愧沾微禄今當致逺辭風鵬正南擊天馬又東馳<lb/>
遥望台星照長懐江漢思苗頑既已格帝化自無為願<lb/>
獻平猺頌流傳四海知<lb/>
　　　陪劉先生桂隠偕劉學存謁虞學士邵庵於元<lb/>
　　　妙觀學士留飲王玉輝道士山房即席呈上<lb/>
昔日臨奎閣經筵拜侍書文章煥星斗徳望重璠璵太<lb/>
傅歸疏廣醇儒見仲舒詔留遺草在囊有賜金餘林下<lb/>
耆英少天邊故舊疎名髙羣玉府身退野人居山隠五<lb/>
<pb n="KR4d0581_WYG_005-8b"/>
峯秀池涵一鑑虚松巢歸獨鶴萍水戲雙魚每有驚人<lb/>
句頻辭使者車黄花迎晚節玉樹照春初此日陪藜杖<lb/>
臨風聽珮琚尊前㸔灑翰香露滴秋蜍<lb/>
　　七言律<lb/>
　　　奉賀蘓公早朝之作<lb/>
玉筍班齊拜紫宸金鑾光動照青春六符長見台階正<lb/>
萬嵗初開夀域新隠隠晴空來鳳吹霏霏香霧繞龍鱗<lb/>
彤庭錫宴承天寵傳得宫花賜近臣<lb/>
<pb n="KR4d0581_WYG_005-9a"/>
　　　奉同劉進士嗛遊衡嶽登祝融峯<lb/>
丹鳳飛來南斗旁祝融靈跡在衡陽海波浴日五峯曙<lb/>
石洞棲雲六月凉虞舜南巡留瑞氣魏仙内錬有神方<lb/>
龍飛九五臨宸極將見朱陵降百祥<lb/>
　　　分題得東山送趙原善之金陵<lb/>
亭亭秀色出芙蓉紫翠浮巒勢若龍雨過孤雲來逺岫<lb/>
霞迎初日轉髙峯燒丹未就楊仙術著屐先追謝傅蹤<lb/>
早晚金陵望佳氣㩦書好去上東封<lb/>
<pb n="KR4d0581_WYG_005-9b"/>
　　　題羅朝陽暘谷丹室<lb/>
日出東牕飛彩霞初昇頂上聚三花鼎<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>真火一元氣<lb/>
爐養仙房九轉砂滄海波中産珠樹扶桑枝上吐金芽<lb/>
何時參透長生術來訪羅浮處士家<lb/>
　　　同陸書隠范君平和伯長客中端午韻<lb/>
詩懐自許吞江水酒面猶堪暈夕陽共欲奔馳成底事<lb/>
各相慰藉是他鄉滄浪意逺蘋花老菰黍清香楚客狂<lb/>
且向危樓拚一醉竹牀不記卧三湘<lb/>
<pb n="KR4d0581_WYG_005-10a"/>
　　　前御史楊元誠辭官歸第御書山居二字賜之<lb/>
　　　公卿大夫賦詩以榮其歸余訪舊萬松山拜觀<lb/>
　　　宸翰及諸吟巻席間以重來休沐地真作野人<lb/>
　　　居分韻得居字<lb/>
解綬歸來繼二疏賜金留得起山居天書藻翰猶飛動<lb/>
雲卧松巢任巻舒亭倚孤山初放鶴座臨西澗静觀魚<lb/>
飛來靈鷲多佳氣長日相㸔樂有餘<lb/>
　　　讀通鑑綱目<lb/>
<pb n="KR4d0581_WYG_005-10b"/>
書法麟經述作成奸邪膽落鬼神驚帝王著統三綱正<lb/>
甲子編年萬目明春日麗天光炳煥秋霜肅墅氣澄清<lb/>
遂令覽者無遺恨如鏡懸空似水平<lb/>
　　　奉陪蘓㕘政楊御史宴冷泉亭蘓公有詩次韻<lb/>
　　　呈上<lb/>
澗水泠泠氷雪流波涵瓦影一亭幽坐臨石磴瑶琴響<lb/>
環遶山門玉帶留白傅風流碑尚在蘓公文采句難酬<lb/>
醉來倚樹潄寒碧洞口元猿吟未休<lb/>
<pb n="KR4d0581_WYG_005-11a"/>
　　　上苑梅<lb/>
太液池邊栁未芽上林梅萼又開花霓旌繞樹龍輿過<lb/>
僊仗臨軒羯皷撾晴雪微飄丹鳳閣香風暗度玉皇家<lb/>
洪鈞散作人間瑞三白交輝見嵗華<lb/>
　　　玉堂梅<lb/>
翰林夜直對臞仙月上南枝香暗傳雪片飛花迎臘瑞<lb/>
冰容倚樹帶春妍詞臣題處稱魁品學士簪來集御筵<lb/>
歸到瑣牕清不寐花邊呵凍寫鸞箋<lb/>
<pb n="KR4d0581_WYG_005-11b"/>
　　　山館梅<lb/>
客裏梅花驚嵗晏幾枝踈蕋澹相㸔廣平賦罷初歸第<lb/>
和靖吟餘獨倚闌簾外玲瓏氷柱凍牕前灑落雪華寒<lb/>
風簷終日思君處折寄憑誰為問安<lb/>
　　　林下梅<lb/>
氷為肌骨玉為神林下歸來見美人冷眼笑㸔千樹雪<lb/>
<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>情欲贈一枝春花飄蘿逕留芳迹詩刻苔碑生緑塵<lb/>
落日孤墳吟眺苦僊魂猶想遶湖濱<lb/>
<pb n="KR4d0581_WYG_005-12a"/>
　　　竹外梅<lb/>
溪上㸔來興瀟洒月中照見影横斜連枝微帯幾㸃雪<lb/>
隔葉初開三兩花蟾映寒光金𤨏碎鷗翻晴羽翠交加<lb/>
此君有約尋仙友因過孤山處士家<lb/>
　　　水驛梅<lb/>
官亭芳樹倚寒江瓊蕋踈踈映𤨏牕停櫂晚㸔花發少<lb/>
開軒時有鴈來雙一枝春到書先寄千里使還心已降<lb/>
盡日凭闌酣詠久香浮緑萼酒盈缸<lb/>
<pb n="KR4d0581_WYG_005-12b"/>
　　　鏡中梅<lb/>
玉臺明月出雲端照見芳姿雪色寒影動氷輪來舞鶴<lb/>
香浮銀闕現飛鸞翠蛾淡掃簪花對素靨新匀倚樹㸔<lb/>
遥想<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>章簷下見壽陽初起曉妝殘<lb/>
　　　江路梅<lb/>
白雲浦口艤舟來冷蕋迎人一笑開老鶴啄冰飛不去<lb/>
輕鷗帯雪立相猜歌殘芳樹笛初弄興盡中流櫂又回<lb/>
一帯寒沙香滿路波涵月影鴈聲哀<lb/>
<pb n="KR4d0581_WYG_005-13a"/>
　　　溪橋梅<lb/>
清溪有客偶相招歩屧㣲吟過畫橋花覆石闌晴雪墜<lb/>
香浮冰澗凍雲飄水邊人立停蘭櫂樹下仙迎吹玉簫<lb/>
不見當年題柱者擔頭折得唱歸樵<lb/>
　　　月下梅<lb/>
月底初開瓊蕋香枝頭低轉玉蟾光當筵太白停盃問<lb/>
對闕素娥涵鏡妝望斷清輝楚天逺寄來緑萼隴雲長<lb/>
闗山千里遥相憶不覺新添兩鬢霜<lb/>
<pb n="KR4d0581_WYG_005-13b"/>
　　　雪裡梅<lb/>
六出花飛春滿原孤根香動月當門冷凝玉蕋初飛白<lb/>
凍折瓊枝欲斷魂授簡梁園催泛蟻停鞭庾嶺倦聽猿<lb/>
思君不見年將暮回首相㸔雪正繁<lb/>
　　　對梅<lb/>
晴簷一笑問逋仙青眼相㸔玉樹前呵筆沈吟倚東閣<lb/>
停盃惜别向芳筵素心知已長相憶白髮催人祗自憐<lb/>
漫寫老懐驚歳暮遥傳芳訊及春先<lb/>
<pb n="KR4d0581_WYG_005-14a"/>
　　　又<lb/>
吟斷寒簷月一枝彩毫呵凍興來時折花庾嶺封題後<lb/>
踏雪㶚橋歸詠遲鐵石心腸千載賦古今香影一聨詩<lb/>
髙歌誰繼羣賢作獨對孤芳有所思<lb/>
　　　愛梅<lb/>
孤山亭榭倚湖邊長日對花真可憐照水丰姿何皎潔<lb/>
隔林芳態自清妍與花為友心偏喜得句驚人世共傳<lb/>
玉色氷肌兩竒絶皎如鶴立玉階前<lb/>
<pb n="KR4d0581_WYG_005-14b"/>
　　　尋梅<lb/>
江皋行遍陟崔嵬忽有香從何處來一樹衝寒氷萼破<lb/>
數枝迎瑞雪花開美人既見傾懐喜佳友相逢盡醉回<lb/>
野路酣歌明月上憐君欲去又徘徊<lb/>
　　　落梅<lb/>
何人吹徹玉參差㸃㸃飛花入酒巵輕拂苔堦晴雪滿<lb/>
斜飄芳屋白雲埀香魂此日隨流水芳訊幾時來故枝<lb/>
遥想緑珠堪恨處臨風疑是墜樓時<lb/>
<pb n="KR4d0581_WYG_005-15a"/>
　　　蠟梅<lb/>
鏡裏素娥容貌改鉛華浄洗試新妝纎葩微沁蜂鬚蜜<lb/>
疎蘂中凝鳳髓香苒苒仙姿<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>淡白盈盈宫粉帶輕黄<lb/>
先迎蠟雪留孤迹獨倚春風壓衆芳<lb/>
　　　又<lb/>
緹室陽回迎瑞氣疎林幾樹吐繁英舞花美女微<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>笑<lb/>
辟穀仙人太瘦生冰雪光華應三白肌膚綽約喜雙清<lb/>
殘年有客重相見緩引椒觴話舊盟<lb/>
<pb n="KR4d0581_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性情集巻五<lb/>
</p>
<p>
</p>
  </div>
<div>
                <head>性情集巻六</head>
    <p>
<pb n="KR4d0581_WYG_006-1a"/>
欽定四庫全書<lb/>
　性情集巻六　　　　　　　元　周㢲　撰<lb/>
　　七言律<lb/>
　　　大隠樓為妹夫羅宗信賦<lb/>
卜居棲迹在城南朝市紛紜不肯談樹下鶴歸唯見一<lb/>
花前鳳舞自成三牕含逺岫明如玉檻俯長江秀似藍<lb/>
身在耆英圖畫裏酡顔日日帶春酣<lb/>
　　　秋篷軒為楊仲濩賦<lb/>
<pb n="KR4d0581_WYG_006-1b"/>
詩人託興在秋篷瀟洒吟軒畫舫同江海餘情孤榻上<lb/>
乾坤清氣一牕中疎簾凉灑芹池雨曲檻香來蕙畹風<lb/>
黃葉滄波埀釣處倚㸔雙鴈上晴空<lb/>
　　　月琴為林從吉賦<lb/>
湖亭曽聴月琴彈夢想遺音在廣寒藥杵搗霜驚别鶴<lb/>
桂䦨拂露引孤鸞冰絃低轉臨瑶席金粟微飄滿石壇<lb/>
冩盡凌波仙子意清虚夜靜曲聲殘<lb/>
　　　齊峯樓為王思齊賦<lb/>
<pb n="KR4d0581_WYG_006-2a"/>
層樓突兀並雙峯峯近䦨干秀色濃日出青屏照簾幙<lb/>
雲飛畫棟接芙蓉朝光當户嵐千疊爽氣浮空翠幾重<lb/>
醉冩淋漓懷逸少欲將豪氣壓元龍<lb/>
　　　寄劉知事𢎞道<lb/>
欲折寒梅寄一枝京華又過十年期上林花發鸎啼早<lb/>
南浦雲深鴈過遲臥對青藜聴夜雨坐看玉樹賦春詞<lb/>
眼中吟友多分散闕下故人今有誰<lb/>
　　　奉和蘇㕘政伯修受詔奉使宣撫還賜宴宣文<lb/>
<pb n="KR4d0581_WYG_006-2b"/>
　　　閣應制韻<lb/>
鳳鳴髙閣御宣文晝刻傳呼天上聞封事開函陳大典<lb/>
頌聲合樂奏南薫羮調玉鼎來朝早燭送金蓮過夜分<lb/>
奉使已歸蘓屬國麒麟畫裏見殊勲<lb/>
　　　題李尚敬所藏乃祖秋潤亭遺像巻子<lb/>
清氣滿牕臨碧灣寒聲㵼出兩厓間露凋芳樹鴻初過<lb/>
月落澄波鶴不還白髮空疑柱史老縞衣猶想謫仙閒<lb/>
西風拂袖行吟處長使諸孫憶舊歡<lb/>
<pb n="KR4d0581_WYG_006-3a"/>
　　　城南永古庵孤峯文上人以故人禾川吳經厯<lb/>
　　　仲素臨絶遺詩見示情不能已遂次韻以挽之<lb/>
死去憑誰賦蓼莪故人解劍適經過殘年古寺遺詩在<lb/>
落日孤墳芳草多勲業未成埀老盡文章已著奈貧何<lb/>
科名况有同宗弟不與招䰟效楚歌<lb/>
　　　挽謝知州<hi>公字吉甫號立雪</hi>
五馬歸來臨别墅猶持風采動眉鬚髙年自是國遺老<lb/>
直筆曽言臺丈夫健若秋鷹厲霜翮清如寒露出氷壺<lb/>
<pb n="KR4d0581_WYG_006-3b"/>
梅花原上吟魂冷雪滿空山鶴影孤<lb/>
　　　挽周宣慰方壺<lb/>
仗節南征靖庾闗提兵又出討荆蠻酡顔鶴髮雄姿老<lb/>
羽扇綸巾雅量閒梅嶺雲歸凱初奏柳營星墜櫬空還<lb/>
應憐太府朝正日不見腰金列早班<lb/>
　　　哭龍録事元同時權萬安縣尹<lb/>
龍岡春暮别參軍馳檄南征過五雲每惜日邊歸進士<lb/>
俄驚地下作修文空梁落月猶疑見寒木悲風不忍聞<lb/>
<pb n="KR4d0581_WYG_006-4a"/>
夢斷吟魂招未得梅花江路雪紛紛<lb/>
　　　挽蕭推官<hi>公諱憲孫芳崖御史之次子晚休官居見一堂名其里為髙風坊</hi>
歸來林下振髙風豐頰修髯見一翁近世衣冠似公少<lb/>
故家文獻有誰同鳳簫聲斷瑶臺冷繡斧塵生蕙帳空<lb/>
幾葉秋風驚别鶴滿堦夜雨續吟蛩<lb/>
　　七言排律<lb/>
　　　壽王都事南山<lb/>
紫薇幕下神仙客黄菊花前獻壽盃雲遶南山迎瑞氣<lb/>
<pb n="KR4d0581_WYG_006-4b"/>
星臨北斗現中台親陪上相㕘謀入曽贊元戎奏凱回<lb/>
剖决六曹簡書靜掃除兩廣瘴烟開座㸔修竹流清蔭<lb/>
手種髙槐成大材已見紅蓮出緑水又乗驄馬上霜臺<lb/>
紫袍凝露圑花見綵服翻霞舞袖催㸔取髙秋圓月夜<lb/>
雙飛鳬舄上蓬萊<lb/>
　　五言絶句<lb/>
　　　以露霧風烟月晴雨江山雪為題詠梅十首<lb/>
粲粲萼緑華盈盈花上露花折露沾衣憑誰寄情素<lb/>
<pb n="KR4d0581_WYG_006-5a"/>
林暗曙光微開簾散香霧美人期不來相思嵗年暮<lb/>
馥馥飄清氣霏霏㸃緑苔髙城殘角斷吹送冷香來<lb/>
空山<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>薄暝逺樹帶輕烟何處尋芳迹鐘聲落照邊<lb/>
東閣賦停雲寒梢上新月惜别花又開闗山路難越<lb/>
南枝春意動林杪散朝暾無使傳芳訊㸔花日又昏<lb/>
微雨落寒梢樓前緑珠墜霏霏濕瓊琚暗滴湘娥淚<lb/>
孤篷臨暮渚芳樹倚寒江水落碧沙淺飛來鷗一雙<lb/>
臞仙在何許晦迹隠孤山遥想沈吟處亭空鶴未還<lb/>
<pb n="KR4d0581_WYG_006-5b"/>
九天飛瑶華千樹灑香雪空谷寂無人相㸔兩清絶<lb/>
　　　三香山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>水仙梅<lb/>
貞白誰同調山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>與水仙託根同草木清濁自天然<lb/>
　　　三友松竹梅<lb/>
蒼髯拂翠羽有意伴臞仙共結嵗寒約村烟望水邊<lb/>
　　　三秀芝蘭梅<lb/>
幽蘭可紉佩紫芝曽療飢所以粲粲者同行不相遺<lb/>
　　　三白雪月梅<lb/>
<pb n="KR4d0581_WYG_006-6a"/>
月色澹欲曙雪華寒未消玉人在空谷清絶不可招<lb/>
　　　青青水中蒲三首<lb/>
青青水中蒲新葉净如拭元是寶劍精森然此留迹<lb/>
青青水中蒲九節根如玉食之可延年神清髮長緑<lb/>
青青水中蒲千嵗花開少採得紫茸時緘書寄青鳥<lb/>
　　六言絶句<lb/>
　　　梅花<lb/>
呼童掃開蘿逕有客來叩柴扉花底香雲欲落樹頭白<lb/>
<pb n="KR4d0581_WYG_006-6b"/>
鳥初飛<lb/>
　　七言絶句<lb/>
　　　梅花十首<lb/>
孤山樹下曉停驂緑萼初開花兩三自是孤根得春早<lb/>
先將芳信到江南<lb/>
瘴海花開鴈又來邊頭不見寄書回雲横東閣躊蹰久<lb/>
月上南枝次第開<lb/>
晚來索笑向晴簷獨立黄昏半捲簾自折芳枝嗅瓊蘂<lb/>
<pb n="KR4d0581_WYG_006-7a"/>
忽㸔髙樹掛銀蟾<lb/>
石橋流水遶柴門嵗晏相逢不盡言放鶴亭前人一去<lb/>
疎林夜月冷吟魂<lb/>
倚竹相㸔翠袖寒月中弄影見飛鸞形容何似清癯甚<lb/>
雪滿空山嵗又闌<lb/>
問訊花神誰最賢羣芳梅獨在春先清髙品格花中聖<lb/>
灑落丰姿鶴上仙<lb/>
天寒倚樹見佳人屑玉飡英養性真姑射山中明月夜<lb/>
<pb n="KR4d0581_WYG_006-7b"/>
風飄仙袂浄香塵<lb/>
乗雲曽到太清家玉樹當庭飄素霞此日歸來湖上見<lb/>
滿林香雪散瑶華<lb/>
朝來踏雪過前林花底誰歌白雪吟玉女持旌雙鳳下<lb/>
暮雲深處杳難尋<lb/>
花底羣仙揺珮璫神凝太素美清揚春風吹夢來金鼎<lb/>
夜月霏香到玉堂<lb/>
　　　春日漫興四首<lb/>
<pb n="KR4d0581_WYG_006-8a"/>
客裏惜春春又暮無數花落緑陰生一片溪雲將雨過<lb/>
幾聲山鳥隔烟鳴<lb/>
不住啼鳥催人去望斷鄉闗何處家三月狂風吹倒樹<lb/>
攪人離思是楊花<lb/>
栁花漫空正撩亂千㸃萬㸃著人衣隨波化作浮萍去<lb/>
滿路飄零似雪飛<lb/>
淡烟微茫逺樹低王孫一去草萋萋誰知客愁無處著<lb/>
又聴前林鶯亂啼<lb/>
<pb n="KR4d0581_WYG_006-8b"/>
　　　題劉子翬横溪獨釣圖<lb/>
天河埀練映寒流坐俯清泠墜玉鈎源上桃花微雨過<lb/>
孤吟驚起水中鷗<lb/>
芳洲白鷺飛來兩日射金鱗波滉瀁芰荷香送晚風涼<lb/>
一聲清唱雲中響<lb/>
紫鱗翻藻時衝岸紅線低埀月鈎半鴈呌蘆汀綸乍收<lb/>
蟾流孤影來霄漢<lb/>
儒林劉郎最清絶手把絲緡歌未闋忽見江梅數蕋開<lb/>
<pb n="KR4d0581_WYG_006-9a"/>
一簔立斷寒江雪<lb/>
　　　竹枝歌十首<lb/>
灔澦堆前十二灘灘聲破膽落奔湍巴人緩步牽江去<lb/>
楚客齊歌行路難<lb/>
百丈牽江江岸長生愁險處是瞿塘猿啼三聲齊墮淚<lb/>
路轉九迴空斷腸<lb/>
蜀江水落石槎牙南船幾日到三巴雲遶巫山不成雨<lb/>
霜凋錦樹勝如霞<lb/>
<pb n="KR4d0581_WYG_006-9b"/>
霜葉如花滿眼飄巴童歌駐木蘭橈水來峽口灘方急<lb/>
船到䕫州路更遥<lb/>
䕫州日落聴啼烏亂石空圍八陣圖傍渚行行訪遺跡<lb/>
武侯竒才天下無<lb/>
巫山秀色碧崔嵬客子行舟望楚臺行雲行雨幾朝暮<lb/>
不見臺前神女來<lb/>
疊嶂連雲氣勢髙江心巨石吼洪濤怪底終年行路者<lb/>
艱危如此不辭勞<lb/>
<pb n="KR4d0581_WYG_006-10a"/>
錦江一道送春來梅花落盡桃花開無奈客程歸未得<lb/>
樹頭樹尾鳥聲哀<lb/>
杜宇催歸不暫休宦情羇思兩悠悠相如此日題橋去<lb/>
空遣文君吟白頭<lb/>
江流錦水百花香落日微吟近草堂少陵心苦愁難著<lb/>
望帝魂消思不忘<lb/>
　　詞<lb/>
　　　漁父歌四首<lb/>
<pb n="KR4d0581_WYG_006-10b"/>
春水孤蓬發櫂謳彩虹為線月為鈎桃花浪杜若洲此<lb/>
處埀鈎釣玉虬<lb/>
篛笠簔衣亂碧波巨鱗潑刺躍金梭衝蘋藻翻芰荷不<lb/>
上鈎來可奈何<lb/>
西風一夜下晴川換酒將魚不用錢蘆渚畔蓼洲邊暮<lb/>
醉醒來月滿船<lb/>
寒江獨釣去還來機静應無鷗鳥猜氷柱折雪梅開坐<lb/>
擁羊裘月未回<lb/>
<pb n="KR4d0581_WYG_006-11a"/>
　　　樵父歌四首<lb/>
春山漠漠斷烟横陰壑丁丁伐木聲啼鳥静落花輕㸔<lb/>
棋松下暮雲生<lb/>
白雲相逐度前峯蘿壁猿啼翠幾重清晝寂緑陰濃斧<lb/>
聲驚動鸐巢松<lb/>
滿身松露陟崔嵬行逐巖前麋鹿來楓葉落菊花開日<lb/>
斜人唱採薪回<lb/>
負新行唱路迢迢幾朶梅花擔上挑風正急雪初飄曲<lb/>
<pb n="KR4d0581_WYG_006-11b"/>
中猶自憶前朝<lb/>
　　　江南弄<lb/>
春意動池塘初解凍花間啼鳥驚人夢綺户微開曙色<lb/>
明沈香火暖曉寒輕　夭桃半吐傳芳訊新鶯百囀感<lb/>
中情感中情憐淑景思君望斷青鸞影<lb/>
炎光熾枕簟凉如水芰荷覆沼雙鴛戲香飄水閣藕花<lb/>
開簾上金鈎燕子回　宵露清塵臨上苑朝雲行雨過<lb/>
陽臺過陽臺别神女思君心如蓮菂苦<lb/>
<pb n="KR4d0581_WYG_006-12a"/>
秋聲起庭院收殘暑凉蟬抱葉鳴疎雨玉簫吹徹人倚<lb/>
樓銀漢迢迢度女牛　梧桐落翠露華冷絡緯啼寒月<lb/>
影流月影流愁無限思君不見南飛鴈<lb/>
寒威薄繡帷人未覺啄蕋争枝喧凍雀錦箋呵筆冩迴<lb/>
文玉筯長埀不見君　北去馬蹄衝塞雪南來鴈字隔<lb/>
衡雲隔衡雲消息斷思君但把梅花玩<lb/>
　<lb/>
　<lb/>
<pb n="KR4d0581_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性情集巻六<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>檇李詩繫卷一</head> <lb/>
    <p>
<pb n="KR4h0163_WYG_001-1a"/>
欽定四庫全書<lb/>
　檇李詩繫卷一<lb/>
　　　　　　　　　　　　　平湖沈季友編<lb/>
漢<lb/>
　嚴夫子忌<lb/>
　　忌本荘姓避眀帝諱稱嚴由拳人忌與司馬相如<lb/>
　　俱好辭賦哀屈原受性忠貞不遇眀主而遭暗世<lb/>
　　乃斐然作辭歎而述之曰哀時命遭景帝不好辭<lb/>
<pb n="KR4h0163_WYG_001-1b"/>
　　賦無所得志聞梁孝王右文通賔客乃徒步入梁<lb/>
　　受知孝王與鄒陽枚乘俱見尊重而忌名尤甚世<lb/>
　　稱嚴夫子自吳越不列於風而秦漢以前我郡之<lb/>
　　詩無所考見故斷自忌始讀其儗騷一篇纒綿怨<lb/>
　　思不失其正足開七邑詞源取而録之其猶三閭<lb/>
　　之遺意乎<lb/>
　　　哀時命<lb/>
哀時命之不及古人兮夫何予生之不遘時往者不可<lb/>
<pb n="KR4h0163_WYG_001-2a"/>
扳援兮徠者不可與期志憾恨而不逞兮抒中情而属<lb/>
詩夜烱烱而不寐兮懐隠憂而厯兹心鬱鬱而無告兮<lb/>
衆孰可與深謀欿愁悴而委惰兮老冉冉而逮之居處<lb/>
愁以隠約兮志沈抑而不揚道壅塞而不通兮江河廣<lb/>
而無梁願至崑崙之懸圃兮采鍾山之玊英擥瑶木之<lb/>
橝枝兮望䦘風之板桐弱水汩其為難兮路中斷而不<lb/>
通勢不能凌波以徑度兮又無羽翼而高翔然隠憫而<lb/>
不達兮獨徙倚而彷徉悵惝罔以永思兮心紆軫而增<lb/>
<pb n="KR4h0163_WYG_001-2b"/>
傷倚躊躇以淹留兮日飢饉而絶糧廓抱景而獨倚兮<lb/>
超永思乎故鄉廓落寂而無友兮誰可與玩此遺芳白<lb/>
日晼晚其将入兮哀余壽之弗將車既敝而馬疲兮蹇<lb/>
邅迴而不能行身既不容於濁世兮不知進退之宜當<lb/>
冠崔嵬而切雲兮劒淋漓而縱横衣攝葉以儲與兮左<lb/>
袪挂於榑桑右衽拂於不周兮六合不足以肆行上同<lb/>
鑿枘於伏戲兮下合矩矱於虞唐願尊節而式高兮志<lb/>
猶卑夫禹湯雖知困其不改操兮終不以邪枉而害方<lb/>
<pb n="KR4h0163_WYG_001-3a"/>
世竝舉而好朋兮壹斗斛而相量衆比周以肩迫兮賢<lb/>
者逺而隠蔵為鳳凰作鶉籠兮雖翕翅其不容靈皇其<lb/>
不寤知兮焉陳詞而効忠俗嫉妬而蔽賢兮孰知予之<lb/>
從容願舒志而抽馮兮庸詎知其吉凶璋珪雜乎甑窐<lb/>
兮隴廉與孟陬同宫舉世以為恒俗兮固将愁苦而終<lb/>
窮幽獨轉而不寐兮惟煩懣而盈匈魂渺渺而馳騁兮<lb/>
心煩寃之<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>志欿憾而不憺兮路幽昧而甚難塊獨<lb/>
守此曲隅兮然欿切而永歎愁修夜而宛轉兮氣涫<graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>
<pb n="KR4h0163_WYG_001-3b"/>
其若波握剞劂而不用兮操規榘而無所施騁騏驥於<lb/>
中庭兮焉能極夫逺道置猿狖於櫺檻兮夫何以責其<lb/>
捷巧駟跛鼈而上山兮吾固知其不能陞釋管晏而任<lb/>
臧獲兮何權衡之能稱箟簬雜於黀蒸兮機蓬矢以䠶<lb/>
革負擔荷以丈尺兮欲伸要而不可得外迫脅於機臂<lb/>
兮上牽聨於矰隿肩傾側而不容兮固陿腹而不得息<lb/>
務光自投於深淵兮不獲世之塵垢孰魁摧之可久兮<lb/>
願退身而窮處鑿山楹而為室兮下披衣於水渚霧露<lb/>
<pb n="KR4h0163_WYG_001-4a"/>
濛濛其晨降兮雲依斐而承宇虹霓紛其朝霞兮夕淫<lb/>
淫而淋雨怊茫茫而無歸兮悵逺望此曠野下垂釣於<lb/>
谿谷兮上要求於仙者與赤松而結友兮比王喬而為<lb/>
耦使梟楊先導兮白虎為之前後浮雲霧而入冥兮騎<lb/>
白鹿而容與魂眐眐以寄獨兮汨徂往而不歸處卓卓<lb/>
而日逺兮志浩蕩而傷懐鸞鳳翔于蒼雲兮故矰繳而<lb/>
不能加蛟龍潜於旋淵兮身不挂於網羅知貪餌而近<lb/>
死兮不如下逰乎清波寧幽隠以逺禍兮孰侵辱之可<lb/>
<pb n="KR4h0163_WYG_001-4b"/>
為子胥死而成義兮屈原沈於汨羅雖體解其不變兮<lb/>
豈忠信之可化志怦怦而内直兮履繩墨而不頗執權<lb/>
衡而無私兮稱輕重而不差慨塵垢之狂攘兮除穢累<lb/>
而反真形體白而質素兮中皎潔而淑清時厭飫而不<lb/>
用兮且隠伏而逺身聊竄端而匿迹兮嘆寂默而無聲<lb/>
獨便悁而煩毒兮焉發憤而紓情時曖曖其将罷兮遂<lb/>
悶歎而無名伯夷死於首陽兮卒夭隠而不榮太公不<lb/>
遇文王兮身至死而不得逞懐瑶象而佩璲兮願陳列<lb/>
<pb n="KR4h0163_WYG_001-5a"/>
而無正生天墜之若過兮忽爛漫而無成邪氣襲余之<lb/>
形體兮疾憯怛而萌生願一見陽春之白日兮恐不終<lb/>
乎永年<lb/>
晉<lb/>
　干散騎寳<lb/>
　　寶字令升父瑩自新蔡隨晉南渡徙居海鹽少勤<lb/>
　　學博覽以才器召為著作郎平杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>有功賜爵闗<lb/>
　　内侯中興草創未置史官中書監王導以寶請於<lb/>
<pb n="KR4h0163_WYG_001-5b"/>
　　是領國史著晉紀自宣帝迄愍帝五十三年凡二<lb/>
　　十卷直而能婉稱良史焉厯散騎常侍性好陰陽<lb/>
　　術數留思京房夏侯勝等傳寶父有寵婢母甚妒<lb/>
　　及父亡母乃生推婢於墓中後十餘年母䘮開墓<lb/>
　　婢伏棺如生經日而蘇言其父常取飲食與之地<lb/>
　　中亦不覺為惡寶遂悟天地間鬼神事乃起撰集<lb/>
　　古今神祗靈異人物變化之事為搜神記以示劉<lb/>
　　惔惔曰卿可謂鬼之董狐<hi>鶴林玉露載楊誠齋與同舎談及于寶一吏進</hi>
<pb n="KR4h0163_WYG_001-6a"/>
　　<hi>曰乃干寶非于也因取韻書干字注云晉有干寶誠齋大喜曰汝乃吾一字之師今海鹽圖經亦從</hi>
　　<hi>之</hi>
　　　從軍行<lb/>
壯士稟桀姿氣烈有自然俯仰羣雄中何能救世艱闕<lb/>
鞏代縫掖兠鍪易進賢<lb/>
　無名氏<lb/>
　　晉樂苑曰嘉興人養鴨兒鴨兒既死因有此歌<lb/>
　　　阿子歌三首<lb/>
<pb n="KR4h0163_WYG_001-6b"/>
阿子復阿子念汝好顔容風流世希有窈窕無人雙<lb/>
春月故鴨嗁獨雄顛倒落工知悅弦死故來相尋博<lb/>
野田草欲盡東流水又暴念我雙飛鳬饑渴常不飽<lb/>
陳<lb/>
　顧黄門野王<lb/>
　　野王字希馮海鹽人七歳讀五經知大㫖九歳制<lb/>
　　日賦十二歲隨父入建安撰建安地紀及長徧觀<lb/>
　　經史精記默識天文地理蓍龜占候蟲篆竒字無<lb/>
<pb n="KR4h0163_WYG_001-7a"/>
　　所不通仕梁為博士中領軍嘗與瑯琊王褒為宣<lb/>
　　城王客野王善丹青王於東府起齋令野王畫古<lb/>
　　賢命褒書贊時稱二絶侯景之亂募兵援京杖戈<lb/>
　　被甲抗辭作色見者莫不壮之太尉王僧辨深嘉<lb/>
　　其義使監本縣事陳天嘉中補撰史學士大建中<lb/>
　　領大著作兼通事舎人與江總陸瓊諸人竝以才<lb/>
　　學推重遷黄門侍郎卒贈祕書監右衛將軍總哭<lb/>
　　以詩云獨酌一樽酒髙詠七哀詩何言蒿里別非<lb/>
<pb n="KR4h0163_WYG_001-7b"/>
　　復竹林期堦荒鄭公草户閴董生幃人隨暮槿落<lb/>
　　客共晚鶯悲年髮兩如此傷心獨㡬時所撰玊篇<lb/>
　　輿地志符瑞圖顧氏譜傳分野樞要續洞𡨕記𤣥<lb/>
　　象表文集行世<lb/>
　　　陽春歌<lb/>
春草正芳菲重樓啓曙扉銀鞍俠客至柘彈宛童歸池<lb/>
前竹葉滿井上桃花飛薊門寒未歇為斷流黄機<lb/>
　　　隴頭水<lb/>
<pb n="KR4h0163_WYG_001-8a"/>
隴底望秦川迢遙隔風烟蕭條落野樹幽咽響流泉瀚<lb/>
海波難息交河氷未堅安知盖山水逐節赴危絃<lb/>
　　　羅敷行<lb/>
東隅麗春日南陌采桑時樓中結梳罷提筐候早期風<lb/>
輕鶯韻緩露重落花遲五馬光長陌千騎絡青絲使君<lb/>
徒遣信賤妾畏蠶飢<lb/>
　　　豔歌行<lb/>
燕姬妍趙女麗出入王宫公主第倚鳴瑟歌未央調絃<lb/>
<pb n="KR4h0163_WYG_001-8b"/>
八九弄度曲兩三章唯欣春日永詎愁秋夜長歌未央<lb/>
倚鳴瑟輕風飄落蘂乳燕巢蘭室結羅帷翫朝日窗開<lb/>
翠幔卷妆罷金星出争攀四照花競戲三條術<lb/>
唐<lb/>
　丘庶子為<lb/>
　　為嘉興人事繼母孝有芝生堂下光啓間累官太<lb/>
　　子右庶子年八十餘還鄉詔給俸禄之半縣令謁<lb/>
　　之為候門磬折令坐乃拜里胥立庭下既出乃敢<lb/>
<pb n="KR4h0163_WYG_001-9a"/>
　　坐經縣署降馬而趨有集六卷王維有送丘為往<lb/>
　　唐州詩云宛洛有風塵君行多苦辛四愁連漢水<lb/>
　　百口寄隨人槐色隂清晝楊花惹暮春朝端肯相<lb/>
　　送天子繡衣臣摩詰又送丘為下第詩云憐君不<lb/>
　　得意况復柳條春為客黄金盡還家白髪新五湖<lb/>
　　三畝宅萬里一歸人知爾不能薦羞稱獻納臣劉<lb/>
　　長卿送丘為赴上都詩云帝鄉何處是歧路空垂<lb/>
　　泣楚思愁莫多川程帶潮急潮歸人不歸獨向回<lb/>
<pb n="KR4h0163_WYG_001-9b"/>
　　塘立<lb/>
　　　湖中寄王侍御<lb/>
日日湖水上好登湖上樓終年不向郭過午始梳頭嘗<lb/>
自愛杯酒得無相獻酬小僮能膾鯉少妾事蓮舟每有<lb/>
南浦信仍期後月遊方春轉揺蕩孤興時淹留驄馬真<lb/>
傲吏翛然無所求晨趨玊堦下心許滄江流少别如昨<lb/>
日何言經數秋應知方外事獨往非悠悠<lb/>
　　　尋西山隠者不遇<lb/>
<pb n="KR4h0163_WYG_001-10a"/>
絶頂一茅茨直下三十里叩闗無僮僕窺室唯案几若<lb/>
非巾柴車應是釣秋水差池不相見黽勉空仰止草色<lb/>
新雨中松聲晩窗裏及兹契幽絶自足蕩心耳雖無賔<lb/>
主意頗得清浄理興盡方下山何必待之子<lb/>
　　　泛若耶谿<lb/>
結廬若耶裏左右若耶水無日不釣魚有時向城市谿<lb/>
中水流急渡口水流寛每得樵風便往來殊不難一川<lb/>
草長緑四時那得辨短褐衣妻兒餘糧及雞犬日暮鳥<lb/>
<pb n="KR4h0163_WYG_001-10b"/>
雀稀稚子呼牛歸住處無鄰里柴門獨掩扉<lb/>
　　　題田家廬舍<lb/>
春風何時至已緑湖上山湖上春既早田家日不閒溝<lb/>
塍流水處耒耜平蕪間薄暮飯牛罷歸來還閉闗<lb/>
　　　尋廬山崔徵君<lb/>
日高雞犬静門掩向寒塘夜竹深茅宇秋亭冷石牀住<lb/>
山年已逺服藥壽偏長虚棄浮生者相逢益自傷<lb/>
　　　登潤州城<lb/>
<pb n="KR4h0163_WYG_001-11a"/>
天末江城曉登臨客望迷春潮平島嶼殘雨隔虹蜺鳥<lb/>
與孤㠶逺烟和獨樹低鄉山何處是目斷廣陵西<lb/>
　　　竹下殘雪<lb/>
一㸃消未盡孤明在竹隂晴光夜轉瑩寒氣曉仍深還<lb/>
對讀書牖且闗乘興心已能依此地終不傍瑶琴<lb/>
　　　送閻校書之越<lb/>
南入剡中路暮雲應轉微湖邊好花照山口細泉飛此<lb/>
地饒古跡世人多忘歸經年松雪在永日世情稀芸閣<lb/>
<pb n="KR4h0163_WYG_001-11b"/>
應相望芳時不可違<lb/>
　　　左掖梨花<lb/>
冷艶全欺雪餘香乍入衣春風且莫定吹向玉階飛<lb/>
　陸尉士修<lb/>
　　士修字里未詳大厯間為嘉興尉與顔真卿善顔<lb/>
　　守湖州士修往來禾霅間多聯句詩峴山窪樽之<lb/>
　　咏士修亦與焉<lb/>
　　　三言擬五雜組與李萼殷佐眀顔真卿袁髙蔣<lb/>
<pb n="KR4h0163_WYG_001-12a"/>
　　　　志同作<lb/>
五雜組闤闠間往復還門上闗不得已鬢毛斑<lb/>
　　　三言喜皇甫曽侍御見過南樓翫月同顔真卿<lb/>
　　　　陸羽皇甫曾李萼皎然作<lb/>
露欲晞客将醉猶宛轉照深意<lb/>
　　　月夜啜茶聨句<lb/>
泛花邀坐客代飲引情言<hi>士修</hi>醒酒宜華席留僧想獨園<lb/>
<hi>張薦</hi>不須攀月桂何假樹庭萱<hi>李萼</hi>御史秋風勁尚書北斗<lb/>
<pb n="KR4h0163_WYG_001-12b"/>
尊<hi>崔萬</hi>流華净肌骨䟽瀹滌心原<hi>顔真卿</hi>不似春醪醉何辭<lb/>
渌水繁<hi>皎然</hi>素瓷傳静夜芳氣滿閒軒<hi>袁高</hi>
　　　夜宴詠燈聨句<lb/>
桂酒牽詩興蘭缸照客情<hi>士修</hi>詎慙珠乗朗不讓月輪明<lb/>
<hi>張薦</hi>破暗光初白浮雲色轉清<hi>顔真卿</hi>帶花疑在樹比燎欲<lb/>
分庭<hi>皎然</hi>顧已慙微照開簾識近汀<hi>袁高</hi>
　華陽真逸顧況<lb/>
　　況字逋翁海鹽人至徳二年進士志尚踈逸頗好<lb/>
<pb n="KR4h0163_WYG_001-13a"/>
　　詼諧雖王公之貴必戲侮之與柳渾李泌為方外<lb/>
　　友渾輔政以祕書郎召況況荅詩云四海如今已<lb/>
　　太平相公何用喚狂生此生還似籠中鶴東向滄<lb/>
　　溟呌數聲及泌相自謂當得達官久之稍遷著作<lb/>
　　郎白居易初舉以詩謁況況謔之曰長安百物貴<lb/>
　　居大不易及讀至原上草詩野火燒不盡春風吹<lb/>
　　又生嘆曰有句如此居亦何難老夫前言戲之耳<lb/>
　　因為延譽鄴侯卒況感其知作海鷗詠云萬里飛<lb/>
<pb n="KR4h0163_WYG_001-13b"/>
　　來為客鳥曾逢丹鳳借枝柯一朝鳳去梧桐死滿<lb/>
　　目鴟梟奈爾何為權貴所嫉坐詩語調謔貶饒州<lb/>
　　司户㕘軍況文詞之外兼工小筆嘗求知新亭鹽<lb/>
　　監人或詰之況曰余要貌海中山耳半年解綬去<lb/>
　　家縣南横山宅邊有禅寂寺故有家在雙峰蘭若<lb/>
　　邊之句後結廬茅山號華陽真逸年九十卒人謂<lb/>
　　尸解去況嘗與三詩友遊苑中坐流水上得大梧<lb/>
　　葉上有詩云一入深宫裏年年不見春聊題一片<lb/>
<pb n="KR4h0163_WYG_001-14a"/>
　　葉寄與有情人況亦題一葉放於波中詩曰花落<lb/>
　　深宫鶯亦悲上陽宫女斷腸時君恩不禁東流水<lb/>
　　葉上題詩欲寄誰後十餘日有人於苑中尋春乂<lb/>
　　於葉上得詩以示況詩曰一葉題詩出禁城誰人<lb/>
　　倚和獨含情自嗟不及波中葉蕩漾乘春取次行<lb/>
　　有集二十卷皇甫湜為序云偏於逸歌長句駿發<lb/>
　　踔厲往往若穿天心出月脇意外驚人語非尋常<lb/>
　　所能及最為快也又曰自吾為顧況集序未嘗許<lb/>
<pb n="KR4h0163_WYG_001-14b"/>
　　人也其為名流嘆重如此<lb/>
　　　華山西岡遊贈隠𤣥叟<lb/>
羣峰鬱初霽潑黛若鬟沐天風鼓唅呀揺撼千灌木木<lb/>
葉微墮黄石泉浄停渌危磴蘿薜牽迴步入幽谷我心<lb/>
寄青霞世事慙蒼鹿遂令巢許輩于焉謝塵俗想是悠<lb/>
悠雲可契去留躅<lb/>
　　　行路難三首<lb/>
君不見擔雪塞井徒用力炊沙作飯豈堪喫一生肝膽<lb/>
<pb n="KR4h0163_WYG_001-15a"/>
向人盡相識不如不相識冬青樹上挂凌霄歳晏花凋<lb/>
樹不凋凡物各自有根本種木終不生豆苗行路難行<lb/>
路難不知何處是平道中心無事當富貴今日覺君顔<lb/>
色好<lb/>
君不見少年頭上如雲髮少壮如雲老如雪豈知灌頂<lb/>
有醍醐能使清涼頭不熱吕梁之水挂飛流黿鼉蛟蜃<lb/>
不敢遊少年恃險若平地獨倚長劍凌清秋行路難行<lb/>
路難昔日少年今已老炫目春光不長好前朝竹帛事<lb/>
<pb n="KR4h0163_WYG_001-15b"/>
皆空日莫牛羊古城草<lb/>
君不見古人燒水銀變作北邙山上塵蕅絲挂在虚空<lb/>
中欲落不落愁殺人睢水英雄多血刃建章宫闕成煨<lb/>
燼淮王身死桂樹折徐福一去音書絶行路難行路難<lb/>
生死由命皆由天秦皇漢武遭下脱汝獨何人學神仙<lb/>
　　　險竿歌<lb/>
宛陵女児擘飛手長竿横空上下走已能輕險若平地<lb/>
豈肯身為一家婦宛陵將士天下雄一下定却長梢弓<lb/>
<pb n="KR4h0163_WYG_001-16a"/>
翻身挂影恣騰蹋反綰頭髻盤旋風飛鳥驚猿遶樹枝<lb/>
裏頭打鼓不聞時手蹉脚跌蜘蛛絲忽雷掣斷流星尾<lb/>
曜晱劃破蚩尤旗若不隨仙作仙女即應嫁賊生賊兒<lb/>
中丞方畧通變化外户不扄從女嫁<lb/>
　　　稽山道芬上人畫山水歌<lb/>
鏡中真僧白道芬不服朱審李將軍墨汁平鋪洞庭水<lb/>
筆頭㸃出蒼梧雲且看八月十五夜月下看山盡如畫<lb/>
　　　李湖州孺人彈筝歌<lb/>
<pb n="KR4h0163_WYG_001-16b"/>
武帝昇天留法曲凄清掩抑絃柱促上陽宫人怨青苔<lb/>
此夜想夫憐碧王思婦髙樓刺壁窺愁猿叫月鸚呼兒<lb/>
寸心十指有長短妙入神處無人知獨把梁州凡㡬拍<lb/>
風沙對面胡秦隔聴中忘却前溪碧醉後猶疑邊草白<lb/>
　　　蕭鄲草書歌<lb/>
蕭子草書人不及洞庭葉落秋風急上林花開春露溼<lb/>
花枝濛濛向水泣見君數行之灑落石上之松松下鶴<lb/>
若把君書比仲将不知誰在凌雲閣<lb/>
<pb n="KR4h0163_WYG_001-17a"/>
　　　露青竹鞭歌<lb/>
鮮于仲通正當年章仇兼瓊在蜀川約束蜀児採馬鞭<lb/>
蜀兒採鞭不敢眠横截斜飛飛鳥邊繩橋夜上層崖巔<lb/>
頭插白雲捧飛泉採得馬鞭長且堅浮漚丁子珠聨聨<lb/>
灰煑蠟揩光爛然章仇兼瓊持上天上天雨露何其偏<lb/>
飛龍閑廏馬數千朝飲吳江夕秣燕紅塵撲轡汗溼韉<lb/>
獅子麒麟聊比肩江面昆明洗刷牽四蹄踏浪頭捬天<lb/>
蛟龍稽顙河伯䖍拓羯胡雛脚手鮮陳閎韓幹丹青妍<lb/>
<pb n="KR4h0163_WYG_001-17b"/>
欲貌未貌眼欲穿金鞍玊勒錦連乾騎入桃花楊柳烟<lb/>
十二樓中奏管絃樓中美人奪神仙争愛大家把此鞭<lb/>
禄山入闗闗破年忽見揚州北邙前秪有人還千一錢<lb/>
亭亭筆直無皺節磨將形相一條鐵市頭格是無人别<lb/>
江海賤臣不拘絏垂窗挂影西窗缺稚子覓衣挑仰穴<lb/>
家童拾薪幾拗折玉潤猶沾玉壘雪碧鮮似染萇𢎞血<lb/>
蜀帝城邊子規咽相如橋上文君絶往年策馬降至尊<lb/>
七盤九折横劒門穆王八駿超崑崙安用冉冉孤山根<lb/>
<pb n="KR4h0163_WYG_001-18a"/>
聖人不貴難得貨金玊珊瑚誰買恩<lb/>
　　　公子行<lb/>
輕薄児面如玉紫陌春風纒馬足雙鐙縣金鏤鶻飛長<lb/>
衫刺雪生犀束緑槐夾道隂初成珊瑚㡬節敵流星紅<lb/>
肌拂拂酒光凝當街背拉金吾行朝遊鼕鼕鼔聲發莫<lb/>
遊鼕鼕鼔聲絶入門不肯自升堂美人扶踏金階月<lb/>
　　　八月五日歌<lb/>
四月八日明星出摩耶夫人降前佛八月五日佳氣新<lb/>
<pb n="KR4h0163_WYG_001-18b"/>
昭成太后生聖人開元九年燕公説奉詔聴置千秋節<lb/>
丹青廟裏貯姚宋花萼樓中宴岐薛清樂靈香㡬處聞<lb/>
鸞歌鳳吹動祥雲已於武庫見靈烏仍向晉山逢老君<lb/>
率上普天無不樂河清海晏窮寥廓梨園子弟傳法曲<lb/>
張果先生進仙藥玊座清涼遊帝京悲翁回首望承明<lb/>
雲韶九奏杳然逺唯有五陵松柏聲<lb/>
　　　瑤草春<hi>并序</hi>
　　隴西李迅者納别宅監奴出迅不喜欲訪故人為<lb/>
<pb n="KR4h0163_WYG_001-19a"/>
　　刺史强而配焉既歸而不合監奴投井而死因作<lb/>
　　瑤草歌以悲之<lb/>
瑤草春杳容與江南艶歌京西舞執心輕子都信節冠<lb/>
秋胡議以腰支嫁時論自有夫蟬鬢蛾眉明井底燕裾<lb/>
趙袂縈轆轤李生聞之淚如綆不忍回頭看此井月中<lb/>
桂樹落一枝地上鵁鶄唳孤影露桃穠李自成谿流水<lb/>
終天不向西翠帳緑窗寒寂寂錦茵羅薦夜淒淒瑤草<lb/>
春丹井逺别後相思意深淺<lb/>
<pb n="KR4h0163_WYG_001-19b"/>
　　　東湖望山歌<lb/>
浴鮮積翠棲靈異石洞花宫横半空夜光潭上明星啟<lb/>
風雨壇前樹如洗水淹徐孺宅恒乾繩墜洪厓井無底<lb/>
主人載酒東湖隂遙望西山三四岑<lb/>
　　　洛陽早春<lb/>
何地避春愁終年憶舊遊一家千里外百舌五更頭客<lb/>
路偏逢雨鄉山不入樓故園桃李月伊水向東流<lb/>
　　　鄱陽大雲寺一公房<lb/>
<pb n="KR4h0163_WYG_001-20a"/>
盡日陪遊處斜陽竹院清定中觀有漏言外證無生色<lb/>
界聊傳法空門不用情欲知相去近鐘皷兩聞聲<lb/>
　　　經廢寺<lb/>
不知何世界有處似前朝石路無人埽松門被火燒㫁<lb/>
幡猶挂刹故板尚搘橋數卷殘經在多年字欲銷<lb/>
　　　南歸<lb/>
老病力難任猶多鏡雪侵鱸魚銷宦况鷗鳥識歸心急<lb/>
雨江帆重殘更驛樹深鄉闗殊可望漸漸入吳音<lb/>
<pb n="KR4h0163_WYG_001-20b"/>
　　　白蘋洲送客<lb/>
莫信梅花發由來謾報春不才充野客扶病送朝臣闕<lb/>
下搖清珮洲邊采白蘋臨流不痛飲鷗鳥也欺人<lb/>
　　　春鳥詞送元秀才入京<lb/>
春來繡羽齊暮向竹林棲禁苑銜花出河橋隔樹啼尋<lb/>
聲知去逺顧影念飛低别有無巣燕猶窺幕上泥<lb/>
　　　送大理張卿<lb/>
秋色依依傷解攜月卿今夜泊隋堤白沙洲上江蘺長<lb/>
<pb n="KR4h0163_WYG_001-21a"/>
緑樹邨邊謝豹嗁遷客此來無倚仗故人相去隔雲泥<lb/>
越禽惟有南枝分目送孤鴻飛向西<lb/>
　　　送從兄奉使新羅<lb/>
六氣銅渾轉三光玊律調河宫清奉賮海岳晏來朝地<lb/>
接提封入天平賜貢饒揚威輕破虜柔服耻征遼曙色<lb/>
黄金闕寒聲白鷺潮樓船非習戰驄馬是嘉招帝女飛<lb/>
銜石鮫人賣淚綃管寧雖不偶徐福倘相邀獨島縣空<lb/>
翠孤霞上泬寥蟾蜍同漢月螮蝀異秦橋水豹横吹浪<lb/>
<pb n="KR4h0163_WYG_001-21b"/>
花鷹迥拂霄晨装凌渺漭夜泊記招搖㡬路通圓嶠何<lb/>
山是沃焦颶風晴自起隂火暝潜燒鬒髪成新髻人參<lb/>
長舊苗扶桑迎日近析木帶津遙夢向愁中積魂當别<lb/>
處銷臨川思結網見彈欲求鴞共散羲和厯誰差甲子<lb/>
朝滄波仗忠信譯語辨謳謠疊皷鯨鱗隠隂帆鷁首飄<lb/>
南溟垂大翼西海飲文鰩指景尋靈草排雲聴洞簫封<lb/>
侯萬里外未肯後班超<lb/>
　　　寄江南鶴林寺石氷上人<lb/>
<pb n="KR4h0163_WYG_001-22a"/>
山川重復重心地闇相逢忽憶秋江月如聞古寺鐘湖<lb/>
平南北岸雲抱兩三峰定力超香象真言攝毒龍風中<lb/>
何處鶴石下㡬年松為報烟霞道人間共不容<lb/>
　　　宿山中僧<lb/>
不爇香爐烟蒲團坐如鐵嘗想同夜禅風墮松頂雪<lb/>
　　　溪上<lb/>
采蓮溪上女舟小怯揺風驚起鴛央宿水雲撩亂紅<lb/>
　　　寄淮上桺十三<lb/>
<pb n="KR4h0163_WYG_001-22b"/>
葦蕭中闢户相映緑淮流莫訝春潮濶鷗邊可泊舟<lb/>
　　　憶鄱陽舊遊<lb/>
悠悠南國思夜向江南陌楚客斷腸時月明松子落<lb/>
　　　山中夜宿<lb/>
涼月挂層峰蘿林落葉重掩闗深畏虎風起撼長松<lb/>
　　　歸山作<lb/>
心事數莖白髮生涯一片青山空林有雪相待古道無<lb/>
人獨還<lb/>
<pb n="KR4h0163_WYG_001-23a"/>
　　　過山農家<lb/>
板橋人渡泉聲茅屋日午雞鳴莫嗔焙茶烟暗却喜曬<lb/>
穀天晴<lb/>
　　　宿昭應<lb/>
武帝祈靈太乙壇新豐樹裏遶千官那知今夜長生殿<lb/>
獨閉山門月影寒<lb/>
　　　横山故居<lb/>
家在雙峰蘭若邊一聲清磬發孤烟山連極浦鳥飛盡<lb/>
<pb n="KR4h0163_WYG_001-23b"/>
月上青林人未眠<lb/>
　　　題葉道士山房<lb/>
水邊垂栁赤闌橋洞裏仙人碧玉簫近得麻姑書信否<lb/>
潯陽江上不通潮<lb/>
　　　宫詞二首<lb/>
玉樓天半起笙歌風送宫嬪笑語和月殿影開聞夜漏<lb/>
水晶簾捲近秋河<lb/>
九重天樂降神仙步舞分行踏錦筵嘈囋一聲鐘皷歇<lb/>
<pb n="KR4h0163_WYG_001-24a"/>
萬人樓下拾金錢<lb/>
　　　桃花曲<lb/>
魏帝宫人舞鳳樓隋家天子泛龍舟君王夜醉春眠晏<lb/>
不覺桃花逐水流<lb/>
　　　山僧蘭若<lb/>
絶頂茅庵老此生寒雲孤木伴經行世人那得知幽徑<lb/>
遙向青峰禮磬聲<lb/>
　　　越中席上看弄老人<lb/>
<pb n="KR4h0163_WYG_001-24b"/>
不到山隂二十春鏡中相見白頭新此生不復為年少<lb/>
今日從他弄老人<lb/>
　　　早春思歸有唱竹枝歌者坐中下淚<lb/>
渺渺春生楚水波楚人齊唱竹枝歌與君皆是思歸客<lb/>
拭淚看花奈老何<lb/>
　　　湖中<lb/>
青草湖邊日色低黄茅嶂裏鷓鴣啼丈夫飄蕩今如此<lb/>
一曲長歌楚水西<lb/>
<pb n="KR4h0163_WYG_001-25a"/>
　　　山中<lb/>
野人愛向山中宿况在葛洪丹井西庭前有箇長松樹<lb/>
夜半子規來上啼<lb/>
　　　江邨亂後<lb/>
江邨日暮尋遺老江水東流横浩浩竹裏閒牕不見人<lb/>
門前舊路生青草<lb/>
　丘員外丹<lb/>
　　丹嘉興人郡邑志俱失載官諸暨令厯員外郎隠<lb/>
<pb n="KR4h0163_WYG_001-25b"/>
　　居臨平山與韋應物鮑防吕渭諸牧守往還唱和<lb/>
　　錢起李端亦多贈言丹有詩七首幷聨句諸作及<lb/>
　　江南長安十二月景詞行世崔峒送丘二十二詩<lb/>
　　云積水與寒烟嘉禾路㡬千孤猿啼海島窮雁起<lb/>
　　湖田曾見長洲苑嘗聞大雅篇却將封事去知爾<lb/>
　　愛閒眠<lb/>
　　　題湛長史舊居<lb/>
身退謝名累道存嘉止足設醴降華旛挂冠守空谷偶<lb/>
<pb n="KR4h0163_WYG_001-26a"/>
尋野外寺仰慕賢者躅不見昔簮裾猶有舊松竹烟霞<lb/>
雖異世風韻如在曯余即江海人歸轍青山曲<lb/>
　　　奉酬韋使君送歸山之作<lb/>
側聞郡守至偶乘黄犢出不别桃源人一見經累日蝉<lb/>
鳴念秋稼蘭酌動離瑟臨水降麾幢野艇纔容膝參差<lb/>
碧山路目送江帆疾涉海得驪珠棲梧慙鳳質愧非鄭<lb/>
公里歸掃䝉籠室<lb/>
　　　酬重送歸山<lb/>
<pb n="KR4h0163_WYG_001-26b"/>
賣藥有時至自知來往疎遽辭池上酌新得山中書步<lb/>
出芙蓉府歸乘觳觫車猥䝉招隠作豈愧班生廬<lb/>
　　　和韋使君秋夜見寄<lb/>
露滴梧葉鳴風秋桂花發中有學仙人吹簫弄山月<lb/>
　　　中元日鮑端公宅遇吳天師聨句<lb/>
道流為柱史教戒下真仙<hi>嚴維</hi>共契中元㑹初修内景篇<lb/>
<hi>鮑防</hi>遊方依地僻卜室喜墻連<hi>謝良輔</hi>寶笥開金籙華池潄<lb/>
玊泉<hi>賈弇</hi>恠龍隨羽翼青節降雲烟<hi>李清</hi>昔去遺丹竈今來<lb/>
<pb n="KR4h0163_WYG_001-27a"/>
變海田<hi>劉蕃</hi>養形奔二景鍊骨度千年<hi>謝良弼</hi>騎竹投陂裏<lb/>
攜壺挂牖邊<hi>鄭㮣</hi>洞中嘗入静河上舊談𤣥<hi>陳元初</hi>伊洛笙<lb/>
歌逺蓬壺日月偏<hi>樊珣</hi>青騾薊訓引白犬伯陽牽<hi>丘丹</hi>法受<lb/>
相君後心存象帝先<hi>吕渭</hi>道成能縮地功滿欲昇天<hi>范淹</hi>何<lb/>
意迷孤性含情戀數賢<hi>吳筠</hi>
　　　酒語聨句<lb/>
山簡酣歌倒接䍦<hi>劉蕃</hi>看朱成碧無所知<hi>鮑防</hi>耳鳴目眩駟<lb/>
馬馳<hi>謝良輔</hi>口稱童羖腹鴟夷<hi>謝良/弼</hi>兀然落帽灌酒巵<hi>沈仲</hi>
<pb n="KR4h0163_WYG_001-27b"/>
<hi>昌</hi>太常吏部相對時<hi>嚴/維</hi>藉糟枕麴浮酒池<hi>丘丹</hi>甕間籬下<lb/>
臥不移<hi>吕渭</hi>呌呼不應無事悲<hi>鄭/槩</hi>千日一醒知是誰<hi>陳元初</hi>
左傾右倒人避之<hi>迴</hi>
　陸宣公贄<lb/>
　　贄字敬輿居郡城甜瓜巷年十八第進士中博學<lb/>
　　宏辭厯監察御史翰林學士徳宗竒其才嘗以行<lb/>
　　輩呼而不名從狩奉天益見親倚恒居中參裁可<lb/>
　　否時號内相帝偶與相失夜召不得詔得贄者賞<lb/>
<pb n="KR4h0163_WYG_001-28a"/>
　　千金及來謁太子以下皆稱賀時機務填委書詔<lb/>
　　日數百他學士筆閣不得下贄沛然有餘皆周盡<lb/>
　　事情人人可曉常勸帝痛自咎悔以謝天下詔下<lb/>
　　雖武夫悍卒無不感泣遷諫議大夫仍為學士天<lb/>
　　下望以為相權貴沮之又言事無諱失帝意為中<lb/>
　　書舎人久之除權知兵部侍郎仍為學士竇參讒<lb/>
　　阻之罷學士參黜始同中書門下平章事贄諫諍<lb/>
　　愈切或規其太過贄曰我上不負天子下不負所<lb/>
<pb n="KR4h0163_WYG_001-28b"/>
　　學遑恤其他帝滋不悅以諫用裴延齡罷為太子<lb/>
　　賔客廷齡日讒之賴陽城等論辨貶忠州别駕杜<lb/>
　　門集方書人罕見其面順帝立召還詔未至卒贈<lb/>
　　兵部尚書謚宣奏議數百篇譏陳時弊皆本仁義<lb/>
　　後蘇軾剳子稱其有王佐才賢于子房賈誼而徳<lb/>
　　宗始親終疎放逐以死古今痛之錢起有送䞇擢<lb/>
　　第還詩云鄉路歸何早雲間早擅名思親盧橘熟<lb/>
　　帶雨客㠶輕夜火臨津驛晨鐘隔浦城華亭養仙<lb/>
<pb n="KR4h0163_WYG_001-29a"/>
　　羽計日再飛鳴<lb/>
　　　曉過南宫聞太常清樂<lb/>
南宫聞古樂拂曙聴初驚烟靄遙迷處絲桐暗辨名節<lb/>
隨新律改聲帶緒風輕合雅將移俗同和自感情逺音<lb/>
兼曉漏餘響過春城九奏明初日寥寥天地清<lb/>
　　　禁中春松<lb/>
隂隂清禁裏蒼翠滿春松雨露恩偏近陽和色更濃高<lb/>
枝分曉日靈韻雜宵鐘嵐助爐烟逺形疑盖影重願符<lb/>
<pb n="KR4h0163_WYG_001-29b"/>
千載壽不羨五株封倘得迴天眷全勝老碧峰<lb/>
　殷御史堯藩<lb/>
　　堯藩秀州人為秀才時許渾寄以詩云相知愧許<lb/>
　　詢寥落向溪濵竹馬兒猶小荆釵婦慣貪獨愁憂<lb/>
　　過日多病不如人莫恠青袍選長安隠舊春再寄<lb/>
　　云直道知難用經年向水濵宅從栽竹貴家為買<lb/>
　　書貧就學多新客登朝盡故人蓬萊自有路莫羨<lb/>
　　武陵春又寄詩云㡬載聞名翰墨林為從知已信<lb/>
<pb n="KR4h0163_WYG_001-30a"/>
　　浮沉青山有雪諳松性碧落無雲稱鶴心帶月獨<lb/>
　　歸蕭寺逺翫花頻醉庾樓深思君一見如瓊樹空<lb/>
　　把新詩盡日吟元和九年韋貫之掌文柄堯藩被<lb/>
　　黜尚書楊漢公乃貫之前榜門生盛言堯藩屈貫<lb/>
　　之為重收遂登第後從李翺長沙幕府尋為長樂<lb/>
　　令有治績姚合寄詩云故人為吏隠高臥簿書間<lb/>
　　遶縣惟栽藥逢僧只説山此宵歡不歇窮歳信空<lb/>
　　還何計相尋去嚴風雪滿關擢御史官江南甚著<lb/>
<pb n="KR4h0163_WYG_001-30b"/>
　　風采有憶江南詩三十章皆蘇杭事樂天所詠江<lb/>
　　南名郡數蘇杭寫在殷家三十章是也姚合又有<lb/>
　　送殷侍御遊山南詩云詩境西南勝秋深盡夜蛩<lb/>
　　人家連水影驛路在山峰地静雲生石天寒雪覆<lb/>
　　松我為公府繫不得此相從其詩有宋刻本八十<lb/>
　　七篇評者謂其句有葩艶微嫌肉豐鸛鵲樓一律<lb/>
　　獨茂碩而婉不愧初盛遺則<lb/>
　　　三日贈都上人<lb/>
<pb n="KR4h0163_WYG_001-31a"/>
曲水公卿宴香塵盡滿街無心修禊事獨歩到禅齋細<lb/>
草縈愁目繁花逆旅懐綺羅人走馬遺落鳳皇釵<lb/>
　　　宫詞<lb/>
吳王愛歌舞夜夜醉婵娟見日吹紅燭和塵埽翠鈿徒<lb/>
令句踐霸不信子胥賢若問長洲草荒蕪無限年<lb/>
　　　送客遊吳<lb/>
吳國水中央波濤白渺茫衣逢梅雨漬船入稲花香海<lb/>
戍通鹽竈山邨帶蜜房欲知蘇小小君試到錢塘<lb/>
<pb n="KR4h0163_WYG_001-31b"/>
　　　和趙相公登鸛雀樓<lb/>
危樓高架泬寥天上相間登立綵旃樹色到京三百里<lb/>
河流歸漢㡬千年晴峰聳日當周道秋穀垂花滿舜田<lb/>
雲路何人見高志最看西面赤闌前<lb/>
　　　韓信廟<lb/>
長空鳥盡將軍死無復中原入馬蹄身向九泉還属漢<lb/>
功超諸将合封齊荒涼古廟惟松柏咫尺長陵又鹿麋<lb/>
此日深憐蕭相國竟無一語到金閨<lb/>
<pb n="KR4h0163_WYG_001-32a"/>
　　　送白舎人渡江<lb/>
曉發龍江又一程諸公同濟似登瀛海門日上千峰出<lb/>
桃葉波平一棹輕横鎖己沈王濬筏投鞭難阻謝𤣥兵<lb/>
片時喜得東風便囘首鐘聲隔鳯城<lb/>
　　　李節度平戎詩<lb/>
百萬王師下日邊将軍雄畧可圖全元勲未論封茅異<lb/>
捷勢應知破竹然燕警無烽清朔漠秦文有寶進藍田<lb/>
太平從此消兵甲記取紅羊换刼年<lb/>
<pb n="KR4h0163_WYG_001-32b"/>
　　　贈惟儼師<lb/>
煥然文采照青春一䇿江湖自在身雲鎖木龕聊息影<lb/>
雪香紙襖不生塵談禅早續燈無盡䕶法重編論有神<lb/>
擬掃緑隂浮佛寺桫欏高樹結為鄰<lb/>
　　　寄海陽張明府<lb/>
春草正萋萋知君道惡溪鶯將吉了語猿共果然啼别<lb/>
路魂将斷還家夢㡬迷定尋雷令劒應識越王笄樹色<lb/>
多於北潮聲少向西榴花好為酒誰伴醉如泥<lb/>
<pb n="KR4h0163_WYG_001-33a"/>
　　　偶題<lb/>
越女收龍眼蠻兒拾象牙長安千萬里走馬向誰家<lb/>
　　　憶家<lb/>
樹擁溪邊閣山浮雨後嵐白頭歸未得夢裏望江南<lb/>
　　　江行<lb/>
暝色滄洲迥秋聲玊峽長只因江上月不覺過潯陽<lb/>
　　　吹笙歌<lb/>
伶兒竹聲愁繞空秦女淚溼燕支紅玊桃花片落不住<lb/>
<pb n="KR4h0163_WYG_001-33b"/>
三十六簧能唤風<lb/>
　　　遊山南寺<lb/>
山中盡日無人到竹外交加百鳥鳴昨日小樓微雨過<lb/>
櫻桃花落晚風晴<lb/>
　殷堯恭<lb/>
　　堯恭未詳疑即堯藩兄弟行也府試一詩見詩雋<lb/>
　　類函他本作堯藩詩今附識於此<lb/>
　　　府試中元節觀道流步虚<lb/>
<pb n="KR4h0163_WYG_001-34a"/>
𤣥都開柲籙白石禮先生上界秋光盡中元夜景清星<lb/>
辰朝帝處鸞鶴步虛聲玊洞花常發珠宫月最明掃壇<lb/>
天地肅投簡鬼神驚倘賜刀圭藥還成不死名<lb/>
　茅山隠君顧非熊<lb/>
　　非熊况子性滑稽好凌轢為衆所抑然名在朝野<lb/>
　　長慶中下第名流多作詩送之姚合詩云失意尋<lb/>
　　歸路親知不復過家山向城逺日月在船多楚塞<lb/>
　　數逢雁浙江長有波秋風别鄉老還聴鹿鳴歌朱<lb/>
<pb n="KR4h0163_WYG_001-34b"/>
　　慶餘詩云但取詩名逺寧論下第頻惜為今日别<lb/>
　　共受幾年貧聴雨宿吴寺過江逢越人知從本府<lb/>
　　薦秋晚又辭親馬戴詩云無成西别秦返駕江南<lb/>
　　春艸際楚田雁舟中吳苑人殘雲挂絶島迥樹入<lb/>
　　通津想到長洲日門前多白蘋穆宗怪無非熊名<lb/>
　　詔有司進所試卷覽之稱旨追榜敕賜及第劉得<lb/>
　　仁賀以詩云愚為童稚時已解念君詩及得高科<lb/>
　　晚須逢聖主知花前翻有淚鬢上却無絲從此東<lb/>
<pb n="KR4h0163_WYG_001-35a"/>
　　歸去休為墮葉期大中間歴盱眙尉唐球送其之<lb/>
　　官詩曰寂寞邛城夜寒塘對庾樓蜀闗蝉已噪秦<lb/>
　　樹葉應秋道路連天逺笙歌到曉愁不堪分袂後<lb/>
　　殘月正如鈎後慕父風棄官亦隠茅山項斯贈詩<lb/>
　　云吟詩三十載成此一名難自有恩門入全無帝<lb/>
　　里歡湖光愁裏碧巖影夢中寒到後千松月何人<lb/>
　　共曉看賈島寄詩云知君歸有處山水亦難齊猶<lb/>
　　去瀟湘逺不聞猿狖啼穴通茅嶺下潮滿石城西<lb/>
<pb n="KR4h0163_WYG_001-35b"/>
　　獨立生遙思秋原日漸低王建贈詩云江城柳色<lb/>
　　海門烟欲至茅山始下船知道君家當瀑布菖蒲<lb/>
　　潭在草堂前初况喪子為詩哭之云老人哭愛子<lb/>
　　日暮千行血心逐斷猿驚迹隨飛鳥滅老人年七<lb/>
　　十不作多時别其子雖卒魂神常在其家因自誓<lb/>
　　當再為顧氏子一日冥吏斷令託生顧家開目認<lb/>
　　其屋宇兄弟至七歳其兄戲批之忽曰吾爾兄也<lb/>
　　何敢批吾因叙生前事無一謬者即非熊也其詩<lb/>
<pb n="KR4h0163_WYG_001-36a"/>
　　舊刻僅十七篇今得七十四首評者謂其近體俊<lb/>
　　婉可諷堊削之功似多於真逸矣<lb/>
　　　題馬儒乂石門山居<lb/>
尋君石門隠山近漸無青鹿迹入柴户樹身穿草亭雲<lb/>
低收藥徑苔惹取泉瓶此地客難到夜琴誰共聴<lb/>
　　　經杭州<lb/>
郡郭遶江濆人家近白雲晚濤臨檻看夜艣隔城聞浦<lb/>
轉山初盡虹斜雨未分有誰知我意心緒逐鷗羣<lb/>
<pb n="KR4h0163_WYG_001-36b"/>
　　　夏日㑹修竹段將軍宅<lb/>
愛君書院静莎覆蘚苔濃連穗古籐暗領雛幽鳥重尊<lb/>
前迎逺客林杪見晴峰誰謂朱門内雲山滿座逢<lb/>
　　　姚巖寺路懐友<lb/>
路向姚巖寺多行洞壑間鶴聲連塢静溪色帶村閒疎<lb/>
葉秋前渚斜陽雨後山憐君不得見詩思最相闗<lb/>
　　　早雁<lb/>
逐暖來南國迎寒背朔雲下時波勢出起處陣雲分聲<lb/>
<pb n="KR4h0163_WYG_001-37a"/>
急奔前侶行低續後羣何人寄書札絶域可知聞<lb/>
　　　寄費冠卿<lb/>
先生九華隠鳥道隔塵埃石室和雲住山田引燒開久<lb/>
閒仙客降高臥詔書來一入深林去人間更不回<lb/>
　　　秋日陜州道中作<lb/>
孤客秋風裏驅車出陜西闗河午時路邨落一聲雞樹<lb/>
勢標秦逺天形到岳低誰知我名姓來往自凄凄<lb/>
　　　經河中<lb/>
<pb n="KR4h0163_WYG_001-37b"/>
一望蒲城路闗河氣象雄樓臺山色裏楊栁水聲中思<lb/>
起懐吳客行斜向磧鴻我來尋古跡惟見舜祠<hi>一作遺</hi>風<lb/>
　　　天河閣到啼猿閣即事<lb/>
萬壑褒中路何層不駕虚溼雲和棧起燋枿帶畬餘巖<lb/>
狖牽垂果湍禽接迸魚每逢維艇處塢裏有人居<lb/>
　　　夏夜漢渚歸舟即事<lb/>
扁舟江瀨盡歸路海山青巨浸分圓象危檣入衆星雨<lb/>
遥明電影蜃曉識樓形不是長遊客那知造化靈<lb/>
<pb n="KR4h0163_WYG_001-38a"/>
　　　下第後寄髙山人<lb/>
我家堂屋前仰視大茅巔潭盡鳥聲異地寒松色鮮人<lb/>
眠甕牖月鹿飲竹門泉多愧隣高隠無成又一年<lb/>
　　　寄太白無能禅師<lb/>
太白山中寺師居最上方獵人偷佛火櫟䑕戲禅牀定<lb/>
久衣塵積行稀徑草長有誰來問法林杪過斜陽<lb/>
　　　送馬戴入華山<lb/>
古木亂重重何人識去蹤斜陽收萬壑圓月上三峰雲<lb/>
<pb n="KR4h0163_WYG_001-38b"/>
裏泉縈石窗間鳥下松惟應採藥客時向此相逢<lb/>
　　　送僧歸洞庭<lb/>
江山萬萬重歸去指何峰未入連雲寺先齋越浪鐘島<lb/>
香迴棧橘秋䕃出庵松若救吴人病須降震澤龍<lb/>
　　　長安清明言懐<lb/>
明時帝里遇清明還逐遊人出禁城九陌芳菲鶯自囀<lb/>
萬家車馬雨初晴客中下第逢今日愁裏看花厭此生<lb/>
春色來年誰是主不堪憔悴更無成<lb/>
<pb n="KR4h0163_WYG_001-39a"/>
　　　瓜洲送朱萬言<lb/>
渡頭風晚葉飛頻君去還吳我入秦雙淚别家猶未斷<lb/>
不堪仍送故鄉人<lb/>
　張堰官祜<lb/>
　　祜字承吉清河人作宫體小詩辭曲艶發長慶中<lb/>
　　為令狐楚所知以詩三百篇薦於朝為元稹所抑<lb/>
　　失意東歸嘗領嘉興冬瓜堰税堰在郡東北二里<lb/>
　　冬瓜湖上一作東瓜又作東郭雲溪友議云祜為<lb/>
<pb n="KR4h0163_WYG_001-39b"/>
　　冬瓜堰官多取給於牛户錢唐酒徒朱冲和為詩<lb/>
　　嘲之曰白在東都元已薨蘭臺鳳閣少人登冬瓜<lb/>
　　堰下逢張祜牛屎堆邊說我能又桂苑叢談載祜<lb/>
　　以詩上盆牢使出其子為漕渠小職得堰號東瓜<lb/>
　　人或戲之曰賢郎不宜作此等職祜曰冬瓜合出<lb/>
　　祜子又按嘉禾志舊堰官張祜死嘉興監裴洪慶<lb/>
　　命其子杞兒領之則祜固終老於禾者也<lb/>
　　　題海鹽南館<hi>考見題咏</hi>
<pb n="KR4h0163_WYG_001-40a"/>
故人營此地臺館尚依依黑夜山魈語黄昏海燕歸舊<lb/>
隂楊葉在殘雨槿花稀無復南宫賞髙簷紅燭輝<lb/>
　　　題嘉興蘇小小墓<lb/>
漠漠窮塵地蕭蕭古樹林臉濃花自發眉恨柳長深夜<lb/>
月人何待春風鳥自吟不知誰共穴徒願結同心<lb/>
　　　蘇小歌三首<lb/>
車輪不可遮馬足不可絆長怨十字街使郎心四散<lb/>
新人千里去故人千里來剪刀横眼底方覺淚難裁<lb/>
<pb n="KR4h0163_WYG_001-40b"/>
登山不愁峻涉海不愁深中劈庭前棗教郎見赤心<lb/>
　嘉興縣男陸扆<lb/>
　　扆字祥文贄族孫光啟二年進士累遷翰林學士<lb/>
　　属辭敏速若注射然一時詞臣皆以為不及昭宗<lb/>
　　甚寵異之常侍金鑾作賦帝嘆曰朕聞貞元時有<lb/>
　　陸贄能作内廷文書今得卿斯文不墜矣遷尚書<lb/>
　　左丞同中書門下平章事進階光禄大夫嘉興縣<lb/>
　　男後貶濮州司户死於白馬驛有集七卷今存一<lb/>
<pb n="KR4h0163_WYG_001-41a"/>
　　篇<lb/>
　　　禁林聞曉鶯<lb/>
曙色分層漢鶯聲繞上林報花開瑞錦催栁綻黄金斷<lb/>
續隨風逺間闗送月沈語當温樹近飛覺禁林深繡户<lb/>
驚殘夢瑤池轉好音願将棲息意從此沃天心<lb/>
　裴節度休<lb/>
　　休字公美孟州人操履嚴正終年著書擢進士第<lb/>
　　為監察御史文宗太和六年進同中書門下平章<lb/>
<pb n="KR4h0163_WYG_001-41b"/>
　　事詢按歳漕著新法十條又立税茶十二法人以<lb/>
　　為便秉政五年不為皦察為人醖藉能文章書遒<lb/>
　　媚有體宣宗常曰休真儒者嗜浮屠法當時嘲薄<lb/>
　　之而所好不衰晚年披毳衲於歌姬院持鉢乞食<lb/>
　　以為樂後罷為宣武軍節度使卒每自發願世世<lb/>
　　為國王𢎞䕶佛法後于闐國王生一子手文中有<lb/>
　　裴休二字聞於中朝其子弟請迎之彼國不允而<lb/>
　　止按休寓禾不見本傳今郡城南有真如寺相傳<lb/>
<pb n="KR4h0163_WYG_001-42a"/>
　　為休捨宅所建湖上有裴島為休游宴之地攷其<lb/>
　　父肅貞曾為淛東觀察使則僑居於此固未可知<lb/>
　　郡邑志皆失載余為入之<lb/>
　　　題銅官山長史祠<lb/>
潯陽賢太守遺廟古溪邊樹影赴流水石門當洞天幡<lb/>
花凝寶座香案儼爐烟若到千年後重修事宛然<lb/>
　　　贈黄蘖山僧希運<lb/>
自從大士傳心印額上圓珠七尺身挂錫十年棲蜀水<lb/>
<pb n="KR4h0163_WYG_001-42b"/>
浮杯今日渡漳濵一千龍象隨高步萬里香華結勝因<lb/>
擬欲事師為弟子不知將法付何人<lb/>
五代<lb/>
　屠指揮瓌智<lb/>
　　瓌智字寶光海鹽人少負勇略吳越王兵拒黄巢<lb/>
　　智仗劒從之時與謀議授指揮使乾寧四年自海<lb/>
　　道救嘉禾生擒賊将二十餘人天復二年徐綰許<lb/>
　　再忠叛刺史高彥遣子渭與智同赴難渭曰今日<lb/>
<pb n="KR4h0163_WYG_001-43a"/>
　　不利智按劔曰違主之命不忠畏縮不前無勇死<lb/>
　　忠死勇丈夫分也偕渭直抵靈隠山賊壘合圍數<lb/>
　　重二人自朝戰至日晡身創百處奮刀一呼手搏<lb/>
　　賊魁數人馬上刃之矢盡援絶為伏兵所害<lb/>
　　　詠志詩<lb/>
輕身都是義殉主始為忠一夜西陵路朱旗走大風<lb/>
　唐畫士希雅<lb/>
　　希雅嘉興人善丹青妙於畫竹羽毛亦工墨作棘<lb/>
<pb n="KR4h0163_WYG_001-43b"/>
　　針始學李後主金錯書有一筆三過之法晚年變<lb/>
　　而為畫乘興縱竒因其顫掣之勢以為竹樹故書<lb/>
　　法存焉其為荆檟枮棘荒野幽尋之属氣韻蕭疎<lb/>
　　多得真趣非畫家繩墨所拘評者謂江南絶筆徐<lb/>
　　熙唐希雅二人而已極乎神而盡乎微資於假而<lb/>
　　迫於真象生意端形造筆下故列神品宣和内府<lb/>
　　所藏八十有八有竹鹿蘆鴨鷹猴柘雀等圖其同<lb/>
　　時有陸晃者亦禾人性疎逸好交尚氣沈湎於酒<lb/>
<pb n="KR4h0163_WYG_001-44a"/>
　　亦善丹雘凡酒酣遇筆揮灑自得善人物喜為數<lb/>
　　稱如三仙四暢五老六逸七賢之類是也南唐李<lb/>
　　燝聞其名欲召之人謂其嗜酒無人臣禮乃止宣<lb/>
　　和畫譜載晃有繡綫圖及大龍烹茶葛仙飛錢諸<lb/>
　　蹟<lb/>
　　　題畫<lb/>
誰潑烟雲六尺綃寒山秋樹晚蕭蕭十年來往吴淞口<lb/>
錯認溪南舊板橋<lb/>
<pb n="KR4h0163_WYG_001-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷一<lb/>
</p>
<p>
</p>
  </div>
<div>
<head>檇李詩繫卷二</head> <lb/>
    <p>
<pb n="KR4h0163_WYG_002-1a"/>
欽定四庫全書<lb/>
　檇李詩繫卷二<lb/>
　　　　　　　　　　　　　平湖沈季友編<lb/>
宋<lb/>
　吕進士諤<lb/>
　　諤嘉興人天禧初登進士第後天聖景祐間二弟<lb/>
　　曰詢曰評相繼登進士皆有名於時嘉興登進士<lb/>
　　者自其兄弟三人始盛<lb/>
<pb n="KR4h0163_WYG_002-1b"/>
　　　題閻立本北齊校書圖<lb/>
由余入秦毁詩書意在兵强黔首愚弊極煨燼㡬無餘<lb/>
髙齊風俗元自殊豈料乃喜知卷舒况復是正叢冠裾<lb/>
公言所貶固不虚我獨謂其勝由余<lb/>
　聞人郎中安道<lb/>
　　安道字彞庚嘉興人寶元戊寅進士禀性沈篤不<lb/>
　　輕笑語博覽羣書尤精禮樂監睦州酒税趙清獻<lb/>
　　公為守知其賢遂與定交通判歙州時方行青苗<lb/>
<pb n="KR4h0163_WYG_002-2a"/>
　　錢散及一萬加俸安道曰吾不能去官然亦不願<lb/>
　　加俸歴官職方郎中知南康軍罷歸與東坡温公<lb/>
　　交善詩筒往來最多云<lb/>
　　　題招提院静照堂<hi>考見題咏</hi>
白茅結宇自粼粼靜照初題梵字新己向萬緣無斷處<lb/>
應為一念不生人風幡蕩漾原非動水月澄眀未是真<lb/>
宴坐經行惟此地箇中消息與誰親<lb/>
　聞人博士安夀<lb/>
<pb n="KR4h0163_WYG_002-2b"/>
　　安壽嘉興人以父建䕃國子博士<lb/>
　　　題静照堂<lb/>
名藍小隐惬髙情雅構堂深豁眼明萬慮平時身可外<lb/>
一軒安處道初生花縈寶砌當春盛香滿金爐入座清<lb/>
復有高人乘興至為題佳句遍雕甍<lb/>
　白牛居士陳舜俞<lb/>
　　舜俞字令舉嘉興人慶厯中舉進士嘉祐間中制<lb/>
　　科第一僉書壽州判官司馬温公贈詩云海隅方<lb/>
<pb n="KR4h0163_WYG_002-3a"/>
　　萬里豪儁㡬何人百沐求才盡三熏得士新聲華<lb/>
　　四方聳器業一朝伸他日蒼生望非徒澤壽春熙<lb/>
　　寧初以屯田員外郎知山隂青苗法行不奉令上<lb/>
　　疏自劾責監南康酒税在貶所日與太博劉凝之<lb/>
　　跨雙犢窮泉石之勝李伯時畫為圖休寜吳儆題<lb/>
　　詩曰汗血聲利塲舉世循一軌霜風老觳觳松路<lb/>
　　石齒齒牛痩僕夫疲累累山谷裏兩翁非病狂顧<lb/>
　　獨不取彼牛背有佳處未可語俗子夷齊向千載<lb/>
<pb n="KR4h0163_WYG_002-3b"/>
　　凛凛有生氣試問齊景公烏用馬千駟及歸嘗乘<lb/>
　　白牛往來溪上自號白牛居士鄉人因名其居曰<lb/>
　　清風涇東坡有和陳賢良詩云不學孫吳與六韜<lb/>
　　敢将駑馬並英豪望窮海表天還逺傾盡葵心日<lb/>
　　愈髙身外浮名休瑣瑣夢中歸思已滔滔三山舊<lb/>
　　是神仙地引手東來一釣鼇舜俞有小鬟曰妙奴<lb/>
　　一日於西湖放舟宴秦少游出以佐酒少㳺贈之<lb/>
　　詩云西湖水滑多嬌嬙妙奴十二正芬芳肌膚晳<lb/>
<pb n="KR4h0163_WYG_002-4a"/>
　　白鬢脚長含語未發先有香溪上夜宴侍簮裳皎<lb/>
　　如華月墮滄浪音聲入雲能斷腸不許北客辭酒<lb/>
　　漿主人藹藹邦之良少年射䇿謁未央俊詞偉氣<lb/>
　　森開張玉杓貫斗生怒芒天欲文采老更昌故使<lb/>
　　斂翮窺羣翔五十僅補尚書郎浩歌騎牛倚徜徉<lb/>
　　東風戲雨花草狂一溪泱泱青黛光妙奴勿倦侑<lb/>
　　羽觴主人正欲遊醉鄉又韓魏公有答陳舜俞推<lb/>
　　官求全瓦古硯詩云鄴宮廢瓦埋荒草取之為硯<lb/>
<pb n="KR4h0163_WYG_002-4b"/>
　　成堅好求者如麻㡬百年宜乎今日難搜討吾邦<lb/>
　　匠巧世其業能辨瓌竒幼而老隨材就器固不遺<lb/>
　　大則棟梁細棼橑必須完者始稱珍何殊巨海尋<lb/>
　　三島荆人之璧尚有瑕夏后之璜竟無考况乎此<lb/>
　　物出坏陶千耕萬斸常翻攪吾今所得不專全祕<lb/>
　　若英瑤藉文繅君詩苦擇未如意持贈只虞咍絶<lb/>
　　倒君不見鎮圭尺二瑁四寸大小雖異皆君寶及<lb/>
　　卒蘇軾為文哭之稱其學術才能兼百人之器將<lb/>
<pb n="KR4h0163_WYG_002-5a"/>
　　以身任天下事而一斥不復士大夫識與不識皆<lb/>
　　㴱悲之梅聖俞有詩悼之云書對三千字恩科第<lb/>
　　一人鯤魚飛北海龍劒躍平津直悟崇文主深論<lb/>
　　險尅臣已能明世弊何怍幕中賔所著有都官集<lb/>
　　廬山記行記<lb/>
　　　題婁億墓<lb/>
彼何人之門兮雁行馬車老夫懐金兮童子紆朱其取<lb/>
萬鍾兮不差毫銖庖有梁肉兮腹無圖書天之生此兮<lb/>
<pb n="KR4h0163_WYG_002-5b"/>
何罪何辜句讀其話言兮節文其步趨抱筆而宵吟兮<lb/>
鋪楮而晝塗天子招其以仕兮鄉人勉呼衆肩相煦磨<lb/>
兮疾駕争馳驅有司五上吾名兮禮部曾不一如退將<lb/>
羸其角兮進且䟦其胡行年幾六十兮僅免為白徒一<lb/>
秩不能勝兮朝强而暮殂考妣其謂我何兮遑悼妻與<lb/>
孥高者我難諏兮厚者行難語諸百恨寂默兮秋草之<lb/>
墟<lb/>
　<hi>附考墓在嘉善胥山五都今名婁坟億為機之曾祖宋㕘知政事也</hi>
<pb n="KR4h0163_WYG_002-6a"/>
　　　保聖院<lb/>
門深鎖蒼苔地靈育嘉樹寂然烟雲宅不接朝市路茍<lb/>
能灰心居即是古樂處<lb/>
　　　林屋洞<lb/>
洞天三十六第九曰林屋神仙固難名瓌恠存記録曠<lb/>
歳懐尋賞兹辰幸臨矚馳神在真游豈復惴深谷解襪<lb/>
納芒履燃松命先燭初行已傴僂漸入但匍匐顧瞻避<lb/>
衝磕濘淖沒手足如此百餘步始可立寓目或垂若鐘<lb/>
<pb n="KR4h0163_WYG_002-6b"/>
簴或植若旌纛有如案而平有類几而曲鐫刻非人工<lb/>
晶瑩粲黄玊遙知竅穴外定有金庭籙凡肌不可往叩<lb/>
擊安敢黷鸞鳳無消息但見白蝙蝠却還望微明既出<lb/>
猶喘促沾衣憐石髓孰悔泥塗辱庶㡬達微慕養生相<lb/>
吾福<lb/>
　　　毛公壇<lb/>
古壇叠亂石草木何㕘差黄衣宇其旁陳迹刋豐碑日<lb/>
初劉真人齒髪不可訾但見紺緑毛被體鬖鬖垂雲駢<lb/>
<pb n="KR4h0163_WYG_002-7a"/>
一日去空山留庭壝弟子散巖谷荆榛蔽荒基晚有周<lb/>
息元探訪親斬披白鹿忽跪前靈符見葳蕤地勝人既<lb/>
偶凝嚴起宫祠束帛下幽聘良馬維素絲前朝揖髙風<lb/>
有美皮陸詩殆令三百年事去物亦隳喬松委樵蘇野<lb/>
蔓號狐狸惟有煉丹井甘冽無等夷一酌匪消渇欽慕<lb/>
尚神禧<lb/>
　<hi>右二詩見盧熊蘇州府志</hi>
　　　題秋浦亭<lb/>
<pb n="KR4h0163_WYG_002-7b"/>
牢落真秋浦江山滯客舟身同雁南去心似水東流鷗<lb/>
鳥荒烟裏漁人古渡頭只因山色好來上九華樓<lb/>
　　　題碧鮮亭<lb/>
瀟灑闌干碧玉叢頻來遊賞似兒童縈迴脩竹撩清影<lb/>
刻畫新詩遶翠筒十載雪霜林色改㡬番風月酒尊空<lb/>
子猷老去心長在終擬為隣作醉翁<lb/>
　<hi>附考一名碧蘇亭在嘉興治東三十六里凈土寺五代時為漢南王宅宋祥符中賜額</hi>
　　　槎洲<lb/>
<pb n="KR4h0163_WYG_002-8a"/>
聞説槎洲似沃洲一溪分作兩溪流長橋跨㟁虹垂地<lb/>
髙閣凌空蜃吐樓浩蕩乾坤供醉眼凄涼風雨送行舟<lb/>
憑誰為問槎邊客未必無人犯斗牛<lb/>
　　　青龍江醉眠亭<lb/>
酒擔長輕六印腰醉中一枕敵干朝興亡藐比榮枯栁<lb/>
聚散看同旦暮潮清興本應塵外得香魂徒向水邊招<lb/>
已聞佳士過從約不為東風返畫橈<lb/>
　　　題廬山醉石<lb/>
<pb n="KR4h0163_WYG_002-8b"/>
聒䀨飛泉清遶石悠悠天末翠鋪空是非分付干鍾裏<lb/>
日月消磨一醉中栁絮任飄荒逕畔菊花仍在舊籬東<lb/>
水聲山色年年好甚使遊人恥素風<lb/>
　　　谷簾泉<lb/>
玉簾鋪水半天垂行客尋山到此稀陸羽品題真黼黻<lb/>
黄州吟咏盡珠璣重來一酌非無分未挈吾缾可忍歸<lb/>
終欲窮源登絶頂帶雲和月弄清暉<lb/>
　　　弄水亭<lb/>
<pb n="KR4h0163_WYG_002-9a"/>
未識貴池好嘗聞弄水名白鳥鑑中立畫船天上行<lb/>
　　　廬山棲賢寺<lb/>
辟蛇行者應開寺拭眼髙僧尚有墳龍去雨歸三峽水<lb/>
鳥銜花出五峰雲<lb/>
　錢御史顗<lb/>
　　顗字安道無錫人治平末為殿中侍御史王安石<lb/>
　　新法行顗極言其弊坐貶秀州遂卜居焉家貧母<lb/>
　　老每貸親舊以給朝哺蘇軾贈詩有烏府先生鐵<lb/>
<pb n="KR4h0163_WYG_002-9b"/>
　　作肝句目為鐵肝御史又有長歌贈之兼寄其弟<lb/>
　　惠山山人云鴛央湖邊月如水孤舟夜榜鴛央起<lb/>
　　平湖繫䌫石橋亭慙愧冒寒髯御史結交最晚情<lb/>
　　獨厚論心無數今有㡬寂寞抱闗嘆蕭生耆老執<lb/>
　　㦸哀揚子恠君顔采却秀發無乃遷謫反便美天<lb/>
　　公欲困無奈何世人共抑真疎矣毘陵髙山錫無<lb/>
　　骨陸子遺味東氷齒賢哉仲氏早拂衣占斷此山<lb/>
　　長洗耳山頭望湖光潑眼山下濯足波生指倘容<lb/>
<pb n="KR4h0163_WYG_002-10a"/>
　　逸少問金堂記與嵇康留石髓嘉興李巨山顗甥<lb/>
　　也東坡過顗小酌其女數歳以領巾乞詩坡即書<lb/>
　　一絶云臨池妙墨出元常弄玉嬌姿笑柳娘吟雪<lb/>
　　屢曾驚太傅斷絃何必試中郎<lb/>
　　　題爛柯山<lb/>
春郊雜遝擁紅旌共訪仙蹤嘯傲行雲徑直從深崦入<lb/>
石梁宛在半霄横巖邊瑶圃新開出洞裏芝田舊種成<lb/>
羽客一枰無復見青山留得爛柯名<lb/>
<pb n="KR4h0163_WYG_002-10b"/>
　沈秀州括<lb/>
　　括字存中湖州人嘉祐中進士累官龍圖學士博<lb/>
　　學洽聞凡律樂醫卜諸家皆有論著嘗使契丹圖<lb/>
　　其山川風俗上之元祐間謫知秀州卒柳志收入<lb/>
　　流寓今仍之<lb/>
　　　秀州秋日<lb/>
草滿池塘霜送梅林疎野色近樓臺天圍故越侵雲盡<lb/>
潮上孤城帶月回客夢冷隨楓葉斷秋心低逐雁聲來<lb/>
<pb n="KR4h0163_WYG_002-11a"/>
流年又喜經重九可意黄花是處開<lb/>
　　　歎老<lb/>
為覓少年心不得當時感舊已澘然情懐此日君休問<lb/>
又老當時二十年<lb/>
　　　鄜延凱歌五首<lb/>
先取西山十二州别分子将打衙頭回看秦塞低如馬<lb/>
漸見黄河直北流<lb/>
天威養地過黄河萬里𦍑人盡漢歌莫堰横山倒流水<lb/>
<pb n="KR4h0163_WYG_002-11b"/>
從教西去作恩波<lb/>
馬尾胡琴隨漢車曲聲猶自怨单于彎弓莫射雲中雁<lb/>
歸雁如今不寄書<lb/>
旗隊渾如錦繡堆銀装背嵬打回回先教净掃安西路<lb/>
待向河源飲馬來<lb/>
靈武西涼不用圍蕃家摠待納王師城中半是闗西種<lb/>
猶有當時軋吃兒<lb/>
　郭樞宻三益<lb/>
<pb n="KR4h0163_WYG_002-12a"/>
　　三益字慎求海鹽人元祐三年進士為常熟丞時<lb/>
　　常平使者調蘇湖常秀四州人濬青龍江三益所<lb/>
　　部前期告辦使者留之使助他邑三益竟引歸後<lb/>
　　累官刑部尚書同知樞宻院事<lb/>
　　　題紫籜山廣度院<lb/>
羲和均四時曜靈有急節沈迷簿領書坐歎春事歇及<lb/>
兹新雨收西郊軔初發蒼頑山氣嘉奔悍溪流活風驚<lb/>
麥翻浪水浄秧抽髪漸窮蕭寺逺頓使煩襟豁蜂喧釀<lb/>
<pb n="KR4h0163_WYG_002-12b"/>
蜜翅鳥落啼林血高僧日無事種植畦畝濶緑苗已紓<lb/>
紓紫花行復結吾欲訪長生終歳期採擷<lb/>
　　　題天台寒巖<lb/>
道人棲碧山雲歸在空曲十年海潮音外物縁已熟時<lb/>
攜貝葉書步入深林讀宵眠䕶神虎晝引穿花鹿庵中<lb/>
三昧語藥我貪癡毒何當脱雙鳬藜杖追高躅<lb/>
　　　題南山寺<lb/>
洗光朝日上旋旋瑞色分臨此地先門迥帆收江市宻<lb/>
<pb n="KR4h0163_WYG_002-13a"/>
山深龍臥海潭圓净然柏子聴幽偈閒立苔痕問小禅<lb/>
莫訝潮平歸渡晚斯遊有意己三年<lb/>
　　　題南岳<lb/>
古木隂森梵帝家簾泉一酌試新芽官符星火催春焙<lb/>
却使山僧怨白蛇<lb/>
　華亭逸人李甲<lb/>
　　甲字景元居海鹽華亭鄉<hi>後析平湖</hi>自號華亭逸人善<lb/>
　　為填詞小令有聞於時畫翎毛有意外趣海岳外<lb/>
<pb n="KR4h0163_WYG_002-13b"/>
　　史嘗稱之東坡題其畫曰郭恕先之後一人而己<lb/>
　　嘗畫竹於嘉興景徳院東坡過之題詩曰聞説神<lb/>
　　仙郭恕先醉中狂筆勢瀾翻百年寥落何人在只<lb/>
　　有華亭李景元甲亦有和詩見柳志又晁無咎有<lb/>
　　題周彥兼所收李甲畫三絶鵲云上林花妥逐鶯<lb/>
　　飛愁絶江南雪裏時嚄唶何須傍簷喜毰毸相對<lb/>
　　兩寒枝雁云網羅無限稻粱肥憐爾冥冥亦庶㡬<lb/>
　　戲鴨眠鳬滿中沚衡陽無意更南飛鴨云急風吹<lb/>
<pb n="KR4h0163_WYG_002-14a"/>
　　雪滿汀洲近臘淮南憶舊遊小鴨枯荷野艇冷去<lb/>
　　年今日凍高郵<lb/>
　　　題竹和東坡韻<lb/>
翠葉彤竿已占先湘雲千叠勢争翻野夫不識天人面<lb/>
知是虞皇第㡬元<lb/>
　毛秀州滂<lb/>
　　滂字澤民江山人政和間守郡因家焉先是元祐<lb/>
　　中東坡守杭滂為法曹秩滿辭去是夕東坡宴客<lb/>
<pb n="KR4h0163_WYG_002-14b"/>
　　有妓歌惜分飛詞問誰所作妓以毛法曹對東坡<lb/>
　　語坐客曰郡寮有詞人不及知某之罪也翼日折<lb/>
　　柬留連滂因此得名滂嘗受知曾文肅擢寘館閣<lb/>
　　文肅南遷坐黨與得罪流落久之蔡元度鎮潤州<lb/>
　　與滂俱臨川王氏壻滂傾心事之唯謹一日家集<lb/>
　　觀池中鴛央元度賦詩末句云莫學飢鷹飽便飛<lb/>
　　滂和曰貪戀恩波未肯飛元度夫人笑曰豈非適<lb/>
　　從曾相公池中飛過來者耶滂慙不能舉首高郵<lb/>
<pb n="KR4h0163_WYG_002-15a"/>
　　陳造題其東堂集云韻語精湥婉雅視秦黄晁張<lb/>
　　蓋不多愧其板刋於嘉禾郡庫予校文時得寶藏<lb/>
　　之<lb/>
　　　詠桂<lb/>
玊堦桂影秋綽約天空為捲浮雲幕婵娟醉眠水晶殿<lb/>
老蟾不守餘花落蒼苔忽生霜月裔仙芬凄冷真珠萼<lb/>
娟娟石畔為誰妍香霧著人清入膜夜深醉月寒相就<lb/>
荼䕷却作傷心痩弄雲仙女淡紵衣烟裙不著鴛央繡<lb/>
<pb n="KR4h0163_WYG_002-15b"/>
眼中寒香誰同惜冷吟徑召梅花魄小蠻為洗玻璃杯<lb/>
晚來秋甕葡萄碧<lb/>
　　　響應山禱雨寄東坡<lb/>
雪意不肯休垂垂閣雲端餘暖蒸衣裘勢作墮指寒曛<lb/>
黄隂雲來俄忽急雨<graphic n="KR1998" url="https://raw.githubusercontent.com/kanripo/KR-Gaiji/master/images/KR1998.png" mimeType="image/png"/>空堦荅檐語跳珠上闌干世尊<lb/>
儼無説凍坐誰為歡蕭條僧舍影癡兀依蒲團相照憐<lb/>
短檠坐恐膏油乾勞生竟何如歳月如走丸七星在長<lb/>
劔細事何足弹尚想丘園人慙頰時一丹徘徊經屠門<lb/>
<pb n="KR4h0163_WYG_002-16a"/>
飽意只自謾顧唯揮牛刀庶足厭一餐不然學農圃趂<lb/>
此筋力完年豐得飽飯日晏眠茅莞咄嗟萬里空俯仰<lb/>
百歳殚行止信流坎所遇隨足安勲名片紙薄天地如<lb/>
瓢簞離騷幸相逢濁酒聊自寛誰與談此心夜氣方漫<lb/>
漫絶牆過飢鼠翻倒争餘殘<lb/>
　　　紅梅<lb/>
何處曾臨阿母池深将絳雪㸃寒枝東牆羞頰逢誰笑<lb/>
南國駝顏强自持<lb/>
<pb n="KR4h0163_WYG_002-16b"/>
　　　碧玉潭<lb/>
水面平波一境空夜深明月照龍宫猿聲未響潭先響<lb/>
一樹花開兩樹紅<lb/>
　　　定光禅院<lb/>
曉出開霜阪飢烏啄麥畦山腰餘雪痩天面冷雲低寒<lb/>
意梅花北禅心柏子西窗前借殘月照我渡前溪<lb/>
　陳學士與義<lb/>
　　與義字去非汝州人政和初登第宣和中徽宗見<lb/>
<pb n="KR4h0163_WYG_002-17a"/>
　　其賦墨梅詩遂登冊府厯徽猷閣直學士知湖州<lb/>
　　紹興間掌内外制㕘知政事乞外除資政殿學士<lb/>
　　復知湖州卜居崇徳青墩鎮<hi>後析桐鄉</hi>築簡齋居之遂<lb/>
　　號簡齋與義不妄言笑接人甚和而中不可犯薦<lb/>
　　士不使人知其出處氣節翰墨文章為中興大臣<lb/>
　　之冠當時風雅㡬廢與義獨以詩名有簡齋集評<lb/>
　　者謂元祐後詩人迭起一種則波瀾富而句律疎<lb/>
　　一種則煅煉精而性情逺要之不出蘇黄二體而<lb/>
<pb n="KR4h0163_WYG_002-17b"/>
　　已及簡齋出始以老杜為師建炎以後避地湖嶠<lb/>
　　行路萬里詩益竒壮造次不忘憂愛以簡嚴掃繁<lb/>
　　縟以雄渾代尖巧第其品格自當在諸家之上劉<lb/>
　　辰翁為序而傳之吳草廬題其奏槀後云君臣宻<lb/>
　　勿紹興中文物依稀貞觀同三幅奏篇存雅製諸<lb/>
　　家題字總名公已聞玉匣人間見空想銀鈎天上<lb/>
　　工百八十年如一夢摩挲遺墨視䝉䝉去非少學<lb/>
　　詩於崔鶠徳符嘗請問作詩之要崔曰凡作詩工<lb/>
<pb n="KR4h0163_WYG_002-18a"/>
　　拙所未論大要忌俗而已天下書雖不可不讀然<lb/>
　　慎不可有意於用事去非亦嘗語人言本朝詩人<lb/>
　　之詩有慎不可讀者梅聖俞有不可不讀者陳無<lb/>
　　已也見宋睢陽徐度却掃編<lb/>
　　　題簡齋<lb/>
我窗三尺餘可以閲晦明北省雖巨麗無此風竹聲不<lb/>
著散花女而况使鬼兄世間多歧路居士繩牀平未知<lb/>
阮遙集㡬屐了平生領軍一屋鞋千載笑絶纓槐隂自<lb/>
<pb n="KR4h0163_WYG_002-18b"/>
入户知我喜新晴覓句方未了簡齋真虚名<lb/>
　　　美哉亭<lb/>
西出成臯闗土谷僅容駝天挂一匹練雙崖鬭嵯峨忽<lb/>
然五丈闕亭構如危窠青山麗中原白日照大河下視<lb/>
萬里川草木何其多臨髙一吐氣却奈雄風何辛苦生<lb/>
一快造化巧揣摩險易終不償翻身下殘坡<lb/>
　　　出山道中<lb/>
雨歇澹春曉雲氣山腰流高厓落絳葉恍如人世秋避<lb/>
<pb n="KR4h0163_WYG_002-19a"/>
地時忽忽出山意悠悠溪急竹影動谷虚禽響幽同行<lb/>
得快士勝處頻淹留乘除了身世未恨落房州<lb/>
　　　留别天寧永慶乾明金鸞四老<lb/>
我生能㡬何兩脚疲世故忽破巴丘夢還尋邵陽路窮<lb/>
鄉得四老足以慰遲暮勝事逺公蓮深心懶殘芋本是<lb/>
羣山雲暫聚常别去那知天風便不得還相聚凡情我<lb/>
未免臨别吐幽句慎勿過虎溪曉霜侵杖屨<lb/>
　　　别岳州<lb/>
<pb n="KR4h0163_WYG_002-19b"/>
朝食三斗葱暮飲三斗醋寧受此酸辛莫行歳晚路丈<lb/>
夫少壮日忍窮不自恕乘除冀晚泰乃復逢變故經年<lb/>
岳陽樓不見南宫樹辭巢已萬里兩脚未遑住水落君<lb/>
山髙洞庭秋已素浮雲易歸岫逺客盡囘顧飄然一瓶<lb/>
錫未知所挂處寂寞短歌行蕭條逺遊賦學道始恨晩<lb/>
為儒孰非腐乾坤杳茫茫三歎出門去<lb/>
　　　偶成古調十六韻上呈判府兼贈劉興州<lb/>
稽首蘇耽仙乘雲去無迹尚留橘井在與世除狂疾誰<lb/>
<pb n="KR4h0163_WYG_002-20a"/>
能不飲此識味亦可録坐令鄭𤣥牛亦抱荆山玊偉哉<lb/>
稚川裔神交接朝夕游戲及小道造化入大筆優為吳<lb/>
詩父雅命楚騷僕豈其橘井助本自同仙籙坐中有劉子<lb/>
知是當時客書懸元和脚語經建康力先我登公門<lb/>
不數鷙鳥百曾挹兩仙袖自然生羽翼嗟我無長才學<lb/>
架屋下屋詩雖兩牛腰事亦㡬蛇足已窮猶不悔政荷<lb/>
師友徳文盟倘許余幸不疑籍湜<lb/>
　　　再用迹字韻成一首呈判府<lb/>
<pb n="KR4h0163_WYG_002-20b"/>
風雨一葉過黄花已陳迹人貧交舊疎歳暮日月疾貪<lb/>
人積胡椒智不到鬼録那知庾郎菜地瘦飽金玉不如<lb/>
學服氣清坐了晨夕尚餘烟月債驅使入吟筆晚逢葛<lb/>
先生憐我出無僕借車得時詣謬窺文字籙談詩不知<lb/>
疲或作夜半客揮毫冩珠玊治郡盖餘力不羨江千萬<lb/>
不慕李八百願傳公句法容我附風翼城東劉子政著<lb/>
書方滿屋昨示一篇詩三日歎未足仍聞供筆硯家有<lb/>
樊通徳但恐裴公門從此近捨湜<lb/>
<pb n="KR4h0163_WYG_002-21a"/>
　　　廣福院晚眺<hi>考見題咏</hi>
澤國候易變孟冬乃㣲和解襟凭小閣日暮歸雲多蒼<lb/>
蒼散草木莽莽雜山河荒野蟲亂鳴長空鳥時過萬象<lb/>
各有待唯人顧紛羅僃物以養已更用干與戈天風吹<lb/>
我來衣袂生㣲波幽懐渺無寄蕭瑟起悲歌<lb/>
　　　茘枝<lb/>
炎精孕秀多靈植荔枝佳名聞自昔絳囊剖雪出雕盤<lb/>
尋常百果無顔色閩天六月雨初晴星火熒熒耀川澤<lb/>
<pb n="KR4h0163_WYG_002-21b"/>
歘如彩鳳戲翺翔爛若彤雲堆翕爀中郎裁品三十二<lb/>
陳紫方紅冠儔匹鹽蒸蜜漬尚絶倫啄瓊空羨南飛翼<lb/>
我聞政和全盛時貢輸不減開元日涪州距雍已云逺<lb/>
况此奔馳來海側繡衣使者動輶車黄紙封林遍阡陌<lb/>
浮航走轍空四郊妙品人間無復得似聞供給只纎毫<lb/>
往往盡入公侯宅驪山廢苑狐兔静艮嶽新宫鼙鼔急<lb/>
繁華今古共凄涼遶樹行吟悲野客西風刮地戰塵昏<lb/>
一聴胡笳雙淚滴<lb/>
<pb n="KR4h0163_WYG_002-22a"/>
　　　隂風<lb/>
隂風三日吹南極二月巴陵寒裂石長林巨木受軒輊<lb/>
洞庭倒流瀟湘黑君不見古廬竹扉聲䇿䇿中有竛竮<lb/>
落南客曽經破膽向炎官敢不脩容待風伯<lb/>
　　　初至陳留南鎮夙興赴縣<lb/>
五更風搖白竹扉整冠上馬不可遲三家陂口雞喔喔<lb/>
早於昨日朝天時行雲弄月翳復吐林間明滅光景竒<lb/>
川原四望鬱髙下蕩搖蒼茫森陸離客心忽動羣雁起<lb/>
<pb n="KR4h0163_WYG_002-22b"/>
馬影漸薄村墟移須㬰東方雲錦發向來所見今難追<lb/>
兩眼聊隨萬象轉一官已判三年癡只將乘除了吾事<lb/>
推去木枕收此詩寫我新篇作畫障不須更覓丹青師<lb/>
　　　述懐呈十七家叔<lb/>
兒時學道逃悲歡只今未免憂飢寒浮生萬事螘旋磨<lb/>
冷官十年魚上竿竹林步兵亦忍辱長安閉門出無僕<lb/>
門前故人擁廬兒正坐向來甘碌碌君不見古人有待<lb/>
良不多利名溺人甚風波垂露成帷仲長統明月為燭<lb/>
<pb n="KR4h0163_WYG_002-23a"/>
張志和塵中别多㑹日少世事欲談何可了胸中萬卷<lb/>
已無用勸公留眼送飛鳥兩翁觀光今㡬時賦歸有約<lb/>
時已稽未暇藏身北山北且須覓地西枝西願從吾翁<lb/>
歸洗耳不用妓女汚山水肩輿亦莫要僕夫自有門生<lb/>
與兒子<lb/>
　　　題唐希雅畫寒江圖<lb/>
江頭黄雲天醖雪樹枝慘慘凍欲折耐寒野鴨不知歸<lb/>
猶向沙邊弄羽衣黄茅終日不自力影亂弱藻相因依<lb/>
<pb n="KR4h0163_WYG_002-23b"/>
惟有蒼石如臥虎不受隂晴與寒暑舟中過客莫敢侮<lb/>
閒伴長江了今古<lb/>
　　　年華<lb/>
去國頻更歳為官不救飢春生殘雪外酒盡落梅時白<lb/>
日山川映青天草木冝年華不負客一一入吾詩<lb/>
　　　寒食<lb/>
草草隨時事蕭蕭傍水門濃隂花照野寒食柳圍邨客<lb/>
袂空佳節鶯聲忽故園不知何處笛吹恨滿清尊<lb/>
<pb n="KR4h0163_WYG_002-24a"/>
　　　雨<lb/>
雲起谷全暗雨晴山復明青春望中色白澗晚來聲逺<lb/>
樹鳥羣集高原人獨耕老夫逃世久堅坐聴隂晴<lb/>
　　　聞王道濟陷賊<lb/>
海内堂堂左如今在賊圍虚傳袁盎脱不見華元歸浮<lb/>
世身難料危途計易非雲孤馬西嶺老淚不勝揮<lb/>
　　　道中<lb/>
雨子收還急溪流直又斜迢迢傍山路漠漠滿林花破<lb/>
<pb n="KR4h0163_WYG_002-24b"/>
水雙鷗影掀泥百草芽川原有髙下隨處著人家<lb/>
　　　懐天經智老因訪之<lb/>
今年二月凍初融睡起苕溪緑向東客子光隂詩卷裏<lb/>
杏花消息雨聲中西庵禪伯還多病北柵儒生只固窮<lb/>
忽憶輕舟尋二子綸巾鶴氅試春風<lb/>
　　　送熊博士赴瑞安令<lb/>
衣冠衮衮相逢處草木蕭蕭未變時聚散同驚一枕夢<lb/>
悲歡各誦十年詩山林有約吾當去天地無情子亦飢<lb/>
<pb n="KR4h0163_WYG_002-25a"/>
笑領銅章非失計歳寒心事欲深期<lb/>
　　　觀雨<lb/>
山客龍鍾不解耕開軒危坐看隂晴前江後嶺通雲氣<lb/>
萬壑千林送雨聲海壓竹枝低復舉風吹山角晦還明<lb/>
不嫌屋漏無乾處正要羣龍洗甲兵<lb/>
　　　題東家壁<lb/>
斜陽步屧過東家便置清尊不煑茶高栁光隂初罷絮<lb/>
嫩鳬毛羽欲成花羣公天上分時棟閒客江邊管歳華<lb/>
<pb n="KR4h0163_WYG_002-25b"/>
醉裏吟詩空跌宕借君素壁落栖鴉<lb/>
　　　三月二十日聞徳音寄李徳升席大光新有召<lb/>
　　　　命皆寓永州<lb/>
塵隔斗牛三月餘徳音再與萬方初又䝉天地寛今歳<lb/>
且掃軒窗讀我書自古安危闗政事隨時憂喜到樵漁<lb/>
零陵并起扶顛手九廟無歸計莫疎<lb/>
　　　除夜<lb/>
城中爆竹已殘更朔吹翻江意未平多事鬢毛隨節换<lb/>
<pb n="KR4h0163_WYG_002-26a"/>
盡情燈火向人明比量舊歳聊堪喜流轉殊方又可驚<lb/>
明日岳陽樓上去島烟湖霧看春生<lb/>
　　　登岳陽樓<lb/>
洞庭之東江水西簾鈎不動夕陽遲登臨吳蜀横分地<lb/>
徙倚湖山欲暮時萬里來遊還望逺三年多難更憑危<lb/>
白頭弔古霜風裏老木蒼波無限悲<lb/>
　　　對酒<lb/>
陳留春色撩詩思一日捜腸一百迴燕子初歸風不定<lb/>
<pb n="KR4h0163_WYG_002-26b"/>
桃花欲動雨頻來人間多待須㣲禄夢裏相逢記此杯<lb/>
白竹扉前容醉舞烟邨渺渺欠高臺<lb/>
　　　感事<lb/>
䘮亂那堪説干戈竟未休公卿危下走江漢故東流風<lb/>
斷黄龍府雲移白鷺洲云何舒國步持底副君憂世事<lb/>
非難料吾生本自浮菊花紛四野作意為誰秋<lb/>
　　　絶句<lb/>
野鴨飛無數桃花溼滿枝竹輿鳴細雨山客有新詩<lb/>
<pb n="KR4h0163_WYG_002-27a"/>
　　　題池亭<lb/>
聊将兩蓬鬢起照千丈鏡微波喜揺人小立待其定<lb/>
　　　墨梅<lb/>
潔白江南萬玊妃别來㡬度見春歸相逢京洛渾依舊<lb/>
只是緇塵染素衣<lb/>
　　　秋夜<lb/>
中庭淡月照三更白露洗空河漢明莫遣西風吹葉盡<lb/>
却愁無處著秋聲<lb/>
<pb n="KR4h0163_WYG_002-27b"/>
　　　西省酴醿架上殘雪可愛戲同王元忠席大光<lb/>
　　　　賦<lb/>
酴醿花底當年事夜雪糢糊照酒闌北省今朝枝上雪<lb/>
還揩病眼作花看<lb/>
　　　竇園醉中<lb/>
海棠脉脉要詩催日暮紫綿無數開欲識此花竒絶處<lb/>
明朝有雨試重來<lb/>
　　　重陽有感<lb/>
<pb n="KR4h0163_WYG_002-28a"/>
憶得甲辰重九日天恩曽預宴城東龍沙此日西風冷<lb/>
誰折黄花壽兩宫<lb/>
　　　春寒<lb/>
二月巴陵日日風春寒未了怯園公海棠不惜臙脂色<lb/>
獨立濛濛細雨中<lb/>
　　　次韻傅子文絶句<lb/>
風雨門前十日泥荒街相伴只笻枝從今老子都無事<lb/>
落盡園花不賦詩<lb/>
<pb n="KR4h0163_WYG_002-28b"/>
　　　尋詩<lb/>
楚酒困人三日醉園花經雨百般紅無人畫出陳居士<lb/>
亭角尋詩滿袖風<lb/>
　　　邨景<lb/>
黄昏吹角聞呼鬼清曉持竿看牧鵝蠶上樓時桑葉少<lb/>
水鳴車處稻苗多<lb/>
　　　芙蓉<lb/>
白髪飄蕭一病翁暮年身世藥瓢中芙蓉墻外垂垂發<lb/>
<pb n="KR4h0163_WYG_002-29a"/>
九月憑闌未怯風<lb/>
　　　代葛亞卿作<lb/>
君住江濵起畫樓妾居海角送潮頭潮中有妾相思淚<lb/>
流到樓前更不流<lb/>
　　　青墩看牡丹<hi>考見題咏</hi>
一自邊塵入漢闗十年伊洛路漫漫青墩溪畔龍鍾客<lb/>
獨立東風看牡丹<lb/>
　　　懐二禪者<lb/>
<pb n="KR4h0163_WYG_002-29b"/>
殘年不復徙他邦長與兩禪同夜缸坐到更深都寂寞<lb/>
雪花無數落天窗<lb/>
　沈學士晦<lb/>
　　晦字元用錢塘人微時徙居崇徳舉宣和狀元御<lb/>
　　試䇿題舉子不能條對晦精通象數一揮千言祐<lb/>
　　陵于聞喜宴上以御詩寵之除著作郎金人攻汴<lb/>
　　從肅王出質後得還為給事中高宗將召為中書<lb/>
　　舎人有論其布衣時事帝白頃在金營見其慷慨<lb/>
<pb n="KR4h0163_WYG_002-30a"/>
　　士人細行豈足為終身累耶然卒出知平江乞以<lb/>
　　建康太平鎮江池鄂五郡兵連横守江與韓世忠<lb/>
　　犄角金必不敢渡召募敢戰練習期年京口可成<lb/>
　　强藩趙鼎稱其激昂卒不果用進徽猷閣直學士<lb/>
　　終知鄆州<lb/>
　　　題獨秀山<lb/>
老鶴下遥天昂昂在林表霜毛臨野人逸氣秋天杳矯<lb/>
矯顏始安不受冠帶繞清真自嵇阮一醉萬事了讀書<lb/>
<pb n="KR4h0163_WYG_002-30b"/>
空谷中生芻白駒皎長哦五君詠極目送飛烏<lb/>
　　　竹溪<lb/>
寒流穿清閟支徑入翠㣲山深古木合林静珍禽飛居<lb/>
人本避世遊客亦忘機歸路晚烟暝新月照柴扉<lb/>
　　　遊松陽百仭山<lb/>
山頭白雲如擘絮竹雞無聲鳩唤婦團團朝日上林梢<lb/>
寒食梨花溪口路一峰獨秀横溪隂青林倒影千丈深<lb/>
上有白龍蟄幽洞歳旱往往能為霖如今寂寞空山裏<lb/>
<pb n="KR4h0163_WYG_002-31a"/>
古屋荒壇冷紅紫㑹看前度種花人他年來作巢居子<lb/>
　　　竹<graphic n="KR2819" url="https://raw.githubusercontent.com/kanripo/KR-Gaiji/master/images/KR2819.png" mimeType="image/png"/>嶺<lb/>
九月亂山中﨑嶇處處同谿流因雨漲木葉著霜紅人<lb/>
跡千年絶松聲萬壑空尋幽自可問不復嘆途窮<lb/>
　　　松陽上方山居五首<lb/>
月斜樹影穿窗入雨過山泉遶舎鳴野寺中宵人不睡<lb/>
蒲團布衲悟無生<lb/>
山中寒早野隂薄慘慘黄昏欲雨時市逺無人與沽酒<lb/>
<pb n="KR4h0163_WYG_002-31b"/>
地爐松火自燒梨<lb/>
天畔羣峰一草亭半溪烟雨花冥冥老翁投老得此景<lb/>
日與谿山同醉醒<lb/>
此生真與世相忘投老生涯寄上方洗足闗門枕書睡<lb/>
連山松檜雨浪浪<lb/>
學道空山歳月深丹成初試馬蹄金猶餘一勺丹泉水<lb/>
洗盡人間名利心<lb/>
　吕朝士渭老<lb/>
<pb n="KR4h0163_WYG_002-32a"/>
　　渭老一作濵老字聖求嘉興人宣和末朝士有集<lb/>
　　不傳僅從趙師秀序其詞中得一詩稱其諷咏中<lb/>
　　卒寓愛君憂國意不但弄筆墨清新俊逸而已又<lb/>
　　有句云憂國憂身到白頭此生風雨一沙鷗又云<lb/>
　　尚喜山河歸帝子可憐麋鹿入王宫又云未湔嵇<lb/>
　　紹血誰發諫臣章縉紳巨賢多錄稿家藏但不窺<lb/>
　　全帙未能為刋行由此序觀之則當時已無鏤本<lb/>
　　矣惜哉<lb/>
<pb n="KR4h0163_WYG_002-32b"/>
　　　傷世<lb/>
塵斷征車杳雲低毳帳深古今那有此天地亦何心<lb/>
　王尚書希吕<lb/>
　　希吕字仲行宿州人高宗南渡寓居嘉興第進士<lb/>
　　為正言上章劾佞臣張説出知廬州累遷吏部尚<lb/>
　　書天性剛勁嘗切論近習用事上變色欲起希吕<lb/>
　　挽御衣極言之致政歸無屋可居上為賜錢造第<lb/>
　　　入直賦景物<lb/>
<pb n="KR4h0163_WYG_002-33a"/>
玊堂晝永暑風微䔩䔩飛花落小池徙倚幽闌憑問訊<lb/>
夏鶯飛出萬年枝<lb/>
　　　本覺寺三過堂<hi>考見後</hi>
門外驚風吹細沙入門水氣湛清華呼童試向人間看<lb/>
巖桂應開第二花<lb/>
　趙都監善應<lb/>
　　善應字彥逺又字慶公漢王元佐之後建炎間與<lb/>
　　其父自汴避地崇徳之洲錢因家焉洲錢在縣西<lb/>
<pb n="KR4h0163_WYG_002-33b"/>
　　北二十七里周遭皆水形如錢布故名南渡時士<lb/>
　　大夫避地者二十餘家蘇師徳吕正已及趙氏父<lb/>
　　子皆在焉善應生汝愚范令機扁其里曰生賢紹<lb/>
　　熙中與蘇吕諸公迭主詩盟即祗園精舎為盍簮<lb/>
　　之所故詩人沈文伯有翠娥環坐憶洲錢之句其<lb/>
　　生平流離感慨見諸篇什性純孝嘗刺血和藥愈<lb/>
　　母母畏雷雷輙走䕶之寒夜歸恐擊門驚母露坐<lb/>
　　達旦諸弟未製衣必不敢製官江西兵馬都監每<lb/>
<pb n="KR4h0163_WYG_002-34a"/>
　　四方水旱警報輒不食尤袤稱為古君子陳福公<lb/>
　　題其墓曰篤行<lb/>
　　　寧師西閣<lb/>
飄泊南來㡬歳寒追談往事漫心酸雲烟暮隔中原望<lb/>
歸折梅花忍淚看<lb/>
　　　次韻李長卿<lb/>
一别芳洲不計年舊時攀折柳依然故人似欲撩詩興<lb/>
賸折梅花向酒邊<lb/>
<pb n="KR4h0163_WYG_002-34b"/>
　聞人主簿偲<lb/>
　　偲嘉興人官主簿<lb/>
　　　題净因院<lb/>
湖海浮家二十年重來春色尚依然杏花籬角紅吹霧<lb/>
栁葉塘腰緑䕶烟草暖遊人分席地鳩鳴刺史勸農天<lb/>
覺塲獨占三災外試問支郎第㡬禪<hi>三災兵火盜也建炎兵後惟此院獨存</hi>
　朱少卿敦儒<lb/>
　　敦儒字希真一作希直號巖壑洛陽人少從陳東<lb/>
<pb n="KR4h0163_WYG_002-35a"/>
　　野學嘗賦古鏡云試將天下照萬象總分明東野<lb/>
　　竒之為人天性曠達以詞章擅名能書兼善繪事<lb/>
　　布衣時遂有朝野之望靖康亂避地自江西走二<lb/>
　　廣紹興二年詔廣西宣諭明槖訪求山林不仕賢<lb/>
　　者槖薦敦儒通達治體有經世之才三召皆固辭<lb/>
　　後復以薦起賜出身為祕書正字遷浙東提刑未<lb/>
　　㡬致仕僑居嘉禾構室南湖之濵室中所列琴缶<lb/>
　　阮咸金石名蹟皆目所未覩每貯果核挑以待客<lb/>
<pb n="KR4h0163_WYG_002-35b"/>
　　時棹小舟徜徉自放陸放翁嘗詣之聞笛聲自烟<lb/>
　　波間出行者曰此朱先生吹笛聲也及秦檜當國<lb/>
　　有携敦儒詩及所畫山水謁檜檜欲令敦儒教秦<lb/>
　　伯陽作詩乃先用其子為删定官復起敦儒為鴻<lb/>
　　臚少卿盖久廢之官也時頗榮遇嘗與米元暉對<lb/>
　　御作畫而敦儒耻以畫名輒退避不居敦儒舊有<lb/>
　　鷓鴣天詞曰云是清都山水郎天教懶慢帶疎狂<lb/>
　　曽批給露支風勅累奏留雲借月章詩萬首醉千<lb/>
<pb n="KR4h0163_WYG_002-36a"/>
　　塲㡬曾著眼看侯王玉樓金闕慵歸去且挿梅花<lb/>
　　住洛陽至是人乃為詩誚之云少室山人久挂冠<lb/>
　　不知何事到長安如今縱挿梅花醉未必侯王著<lb/>
　　眼看檜死敦儒亦遭論罷其實敦儒因老愛其子<lb/>
　　而畏避竄逐不敢不起識者憐之周益公謂觀其<lb/>
　　字如其詩其詩如其人不待識面知為伊洛勝流<lb/>
　　矣有樵歌三卷評者稱朱三十五希真五言如剪<lb/>
　　茅編雀屋篩米聚雞糧燈昏鼠窺硯雨急犬穿籬<lb/>
<pb n="KR4h0163_WYG_002-36b"/>
　　七言如㡬許少年春欲夏一番夢事緑催紅過時<lb/>
　　不語鸎解事怕客深藏魚見機人間萬事老無味<lb/>
　　天下四時秋最愁皆警䇿不蹈襲云洛中有八俊<lb/>
　　陳簡齋為詩俊朱巖壑為詞俊富季申為衣俊皆<lb/>
　　一時竒才也南渡以來詩俊衣俊皆為執政大臣<lb/>
　　相與力引獨巖壑骯髒不偶終以退休因作鶴賦<lb/>
　　以自况樓大防題之如此周紫芝有聞希真請老<lb/>
　　詩云平生恨未識朱遊每得新詩慰客愁泛宅清<lb/>
<pb n="KR4h0163_WYG_002-37a"/>
　　苕真得句挂冠神武更何求又云久厭朱袍裹玊<lb/>
　　仙幅巾藜杖老山間從今魚鳥緣應熟只恐鴛央<lb/>
　　債未還盖以希真有道人還了鴛央債之句也王<lb/>
　　庭珪<hi>字民瞻廬陵人紹興時為台州主管</hi>有和葛主簿寄希真詩云<lb/>
　　主簿四海士先生千載人羇遊厭旗鼓談笑出風<lb/>
　　塵高臥屢違旨榮名忽中身清詩何絶妙韲臼識<lb/>
　　餘辛<lb/>
　　　小盡行<lb/>
<pb n="KR4h0163_WYG_002-37b"/>
藤州三月作小盡梧州三月作大盡哀哉官厯今不頒<lb/>
憶昔昇平淚成陣我今何異桃源人落葉為秋花為春<lb/>
但恨未能與世隔時聞䘮亂空傷神<lb/>
　　　絶句<lb/>
青羅包髻白行纒不是凡人不是仙家在洛陽城裏住<lb/>
臥吹銅笛過伊川<lb/>
　康臺郎與之<lb/>
　　與之字伯可嘉興人建炎中駕駐維揚與之上中<lb/>
<pb n="KR4h0163_WYG_002-38a"/>
　　興十䇿聲名大振宰相汪黄輩不能用及秦檜當<lb/>
　　國擢為臺郎專應制善為樂府時以栁耆卿目之<lb/>
　　有詞五卷凡中興粉飾治具及慈寧歸養兩宫歡<lb/>
　　集必假伯可之歌咏嘗與檜對局格天閣下檜戲<lb/>
　　曰此卒渡河是爾将軍之疥癩伯可應曰今皇御<lb/>
　　極視公宰相如腹心檜大喜撤碁酣飲而罷檜死<lb/>
　　與之亦謫五羊名勝志云番禺縣玉虹洞之南曰<lb/>
　　聚龍崗宋嘉興人康與之流五羊時居此桯史載<lb/>
<pb n="KR4h0163_WYG_002-38b"/>
　　其在高宗時與左璫狎適睿思殿有徽宗御畫扇<lb/>
　　上時持玩流涕璫偶下直竊攜至家而康適來留<lb/>
　　之燕飲出以示康康紿璫入取肴核輒泚筆書一<lb/>
　　絶於上即玊輦宸遊之句也璫出見之大恐而康<lb/>
　　已醉無可奈何明日伺間叩頭請死上大怒亟取<lb/>
　　視之天顏頓霽但一慟而巳<lb/>
　　　鶴舒臺<lb/>
白雲深鎖路﨑嶇鶴去臺空景物殊山展翠屏連綺幕<lb/>
<pb n="KR4h0163_WYG_002-39a"/>
泉分清溜滴明珠道人只問丹砂井隠客猶尋九節蒲<lb/>
試問葛翁昇舉後至今遺跡事何如<lb/>
　　　玊虹洞二首<lb/>
睡起疎簾一半開更無人迹過青苔須臾蒼狗風前變<lb/>
雷雨驅潮出海來<lb/>
滿山一夜風篁響透屋三更月露寒自掩殘書推枕睡<lb/>
江湖秋夢水雲寛<lb/>
　　　題宣和御畫<lb/>
<pb n="KR4h0163_WYG_002-39b"/>
玊輦宸遊事已空尚餘奎藻繪春風年年花鳥無窮恨<lb/>
盡在蒼梧夕照中<lb/>
　　　題清江松風亭二首<lb/>
天涯芳草盡緑路傍栁絮争飛啼鳥一聲春晚落花滿<lb/>
地人歸<lb/>
江上濃隂曉未開痩笻支我上蒼苔春寒前日去已盡<lb/>
今日又從何處來<lb/>
　魯太府訔<lb/>
<pb n="KR4h0163_WYG_002-40a"/>
　　訔字季欽號冷齋海鹽當湖鎮人<hi>後析平湖</hi>兄詹崇寧<lb/>
　　初進士訔與弟詧同舉紹興五年進士人以比二<lb/>
　　陸一時弟兄子姪科第之盛甲於一郡其所居起<lb/>
　　橋顏曰三登訔官至大府卿嘗言支移折變利弊<lb/>
　　甚悉詔可其奏於詩喜杜工部嘗取其集考其年<lb/>
　　編次而箋釋之為十八卷世所傳魯冷齋杜詩定<lb/>
　　本是也及卒吕祖謙有淳熙四年春挽魯少卿訔<lb/>
　　詩云慶源滚滚接天流老桂傳香次第秋人物西<lb/>
<pb n="KR4h0163_WYG_002-40b"/>
　　都九卿選英華南國十洲遊翛然徑下滕王閣已<lb/>
　　矣長懐范蠡舟身後楚騷誰著録靈光舊草合兼<lb/>
　　收周必大為作墓忘叙其行事甚悉又系之詩曰<lb/>
　　競爽雲間陸應同天上張樂堂聨折桂南省繼含<lb/>
　　香風月三千首金釵十二行初終全五福似續付<lb/>
　　諸郎自摻江南袂思公歳月徂書來懐棣鄂人去<lb/>
　　重葭莩東粤仍閩粤當湖遂鏡湖堂成隨一相浮<lb/>
　　世竟何須訔有集今不傳僅從族譜中採得一詩<lb/>
<pb n="KR4h0163_WYG_002-41a"/>
　　惜未覩其全耳<lb/>
　　　觀武侯陣圖<lb/>
西川漢鼎倚綸巾翠石纍纍作陣新一夜掃雲驚虎旅<lb/>
九天飛雨泣龍鱗當年已落中原膽今日猶憐故國身<lb/>
曽踏斜陽看舊壘英雄千古只伊人<lb/>
　趙議幕汝能<lb/>
　　汝能字公舉海鹽人贅居崇徳紹興末舉進士知<lb/>
　　海陵改鬱林州削平巨冦冦所掠金寶盡藏一沼<lb/>
<pb n="KR4h0163_WYG_002-41b"/>
　　僚吏請發之笑曰鍾離意以為何如調守全州厯<lb/>
　　浙西沿海議幕壽八十自號雲谷道人<lb/>
　　　題崇福寺羅漢閣<hi>即常樂庵考見題詠</hi>
粉壁龍蛇渾欲動石橋雲水亦生寒香銷日晚人歸去<lb/>
聴盡秋聲到夜闌<lb/>
　李提舉正民<lb/>
　　正民字方叔揚州人官朝奉大夫徽猷閣待制提<lb/>
　　舉洞霄宫建炎間高宗東狩四明正民著乗桴記<lb/>
<pb n="KR4h0163_WYG_002-42a"/>
　　以識之其事頗僃紹興中寓海鹽善屬文邑中碑<lb/>
　　記多出其手子直養即為海鹽令<lb/>
　　　海月亭<hi>考見題詠海鹽注</hi>
危亭注目了無邊脱屣塵寰思杳然萬頃秋濤翻浩渺<lb/>
一輪明月對虚圓光生銀漢疑無地望斷蓬壺别有天<lb/>
赤水棗花君莫問新詩賡唱似朱絃<lb/>
　　　題清節軒<hi>考見題詠海鹽注</hi>
新種修篁翠葉稠凛然清節坐驚秋官曹咸類崔斯立<lb/>
<pb n="KR4h0163_WYG_002-42b"/>
風味仍同王子猷暫却鷺鵷容退食他時鸞鳳小遲留<lb/>
吟哦自是名家事我亦身閒愧食浮<lb/>
　　　題一擊軒<hi>考見題詠鹿苑寺</hi>
本來無物可脩持一擊當年何所知拱手問師都不語<lb/>
等閒拈起布毛吹<lb/>
　李正士長民<lb/>
　　長民字元叔正民弟與兄齊名亦能詩宣和元年<lb/>
　　舉博學宏詞獻廣汴都賦上甚喜二年除祕書省<lb/>
<pb n="KR4h0163_WYG_002-43a"/>
　　正字<lb/>
　　　題一擊軒<lb/>
我聴風篁是梵音如何俗耳等閒聞自來擊處無人㑹<lb/>
千古知心只此君<lb/>
　王布衣彦和<lb/>
　　彦和崇徳人工詩有名紹興間其書扇一詩光堯<lb/>
　　見之稱賞令盡進所作賜對以老賸賜金帛<lb/>
　　　書中貴人扇<lb/>
<pb n="KR4h0163_WYG_002-43b"/>
天邊一線征鴻沒山色淺深墨未勻别浦漁舟待歸去<lb/>
夕陽渡口兩三人<lb/>
　張尚書伯垓<lb/>
　　伯垓字徳象嘉興人紹興庚辰進士官尚書<lb/>
　　　題崇徳莫氏椿桂堂<hi>考見題詠</hi>
藝苑從來誇一第至比梯雲仰攀桂弟兄罕見五枝芳<lb/>
昔說竇郎今莫氏莫氏一門真可榮二難三秀衆美并<lb/>
見者歎羨不易及往往笞兒親短檠<lb/>
<pb n="KR4h0163_WYG_002-44a"/>
　開國侯婁機<lb/>
　　機字彦發嘉興人乾道二年進士孝宗朝厯州縣<lb/>
　　有聲太子就學以機兼資善堂小學教授機手書<lb/>
　　累朝事親修身治國愛民四事以獻擢御史時蘇<lb/>
　　師旦怙勢言者皆罪去而獨惮機韓侂胄議開邊<lb/>
　　機不可御史鄧友龍附侂胄議遂劾去機侂冑誅<lb/>
　　召為吏部侍郎累遷參知政事封嘉興郡開國侯<lb/>
　　機慎惜名器愛選人材方當時艱而多彌縫禆賛<lb/>
<pb n="KR4h0163_WYG_002-44b"/>
　　之功著有帝王總要班馬字類諸書<lb/>
　　　題日哦軒<lb/>
髙軒多暇日宴寢獨怡神風俗誰今古雲山自主賔灘<lb/>
平分燕尾松老半龍鱗徙倚清隂下吟懐愧昔人<lb/>
　趙忠定公汝愚<lb/>
　　汝愚字子直父善應扈蹕南渡遂家崇徳靖康丁<lb/>
　　未生汝愚是年孝宗亦生於秀州此南宋君臣基<lb/>
　　命之數也汝愚少有大志每曰丈夫得汗青一幅<lb/>
<pb n="KR4h0163_WYG_002-45a"/>
　　始不負此生乾道間舉進士厯給事中知成都府<lb/>
　　分諸羌以弭邊患孝宗謂其有文武才光宗朝為<lb/>
　　吏部尚書同知樞宻院事孝宗崩汝愚請成禮上<lb/>
　　疾不從又請憲聖皇后垂簾主䘮及建太子㑹上<lb/>
　　臨朝仆地汝愚復請禪位嘉王以繫人心遂扶立<lb/>
　　寧宗除特進右丞相皆辭乞命朱熹待制經筵悉<lb/>
　　收召士君子之在外者韓侂胄誣其將不利於社<lb/>
　　稷逐之祭酒李祥博士楊簡皆言兩宫隔絶國䘮<lb/>
<pb n="KR4h0163_WYG_002-45b"/>
　　無主汝愚不避殞身滅族之禍戴翊陛下卒受黯<lb/>
　　黯而去天下後世其謂何乃并罷祥簡太府丞吕<lb/>
　　祖儉太學生楊宏中等皆上表代白悉就編置遂<lb/>
　　貶汝愚於永州至衡州暴卒天下聞而寃之初汝<lb/>
　　愚嘗夢孝宗授以湯鼎背負白龍昇天後翊寧宗<lb/>
　　以素服登大寶盖其驗也而讒者以為言侂胄誅<lb/>
　　復原官謚忠定贈太師封沂國公理宗詔配享寧<lb/>
　　宗廟庭加封福王所著詩文十五卷行世初汝愚<lb/>
<pb n="KR4h0163_WYG_002-46a"/>
　　之死也太學生敖陶孫賦詩於三元樓壁云左手<lb/>
　　旋乾右轉坤如何羣小恣流言狼胡無地居姬旦<lb/>
　　魚腹終天弔屈原一死固知公所欠孤忠幸有史<lb/>
　　長存九原若遇韓忠獻休說如今有末孫方擲筆<lb/>
　　飲未一二行壁已舁去陶孫知必為韓所廉頃之<lb/>
　　捕者至矣急更衣持酒具下樓與捕者交臂問敖<lb/>
　　上舎在否對曰方酣飲亟亡命走閩乃得免<lb/>
　　　送學士汪大猷歸鄞<lb/>
<pb n="KR4h0163_WYG_002-46b"/>
尚書天官貴持經侍帷幄青冥欲無際白首非故約連<lb/>
檣動南浦父老望巖壑下車入里門執手問歡樂十年<lb/>
㡬風雨寒雞呌屋角勤勞畢我分帝賚出寵渥殊適奉<lb/>
香火禁直連六閣遂令宣室思從今問晦朔<lb/>
　　　題天風海濤亭<lb/>
㡬年奔走厭塵埃此日登臨亦快哉江月不隨流水去<lb/>
天風直送海濤來<lb/>
　　　題竹贈衛青叔之潭州<lb/>
<pb n="KR4h0163_WYG_002-47a"/>
颸颸忽見青鸞尾掃遍翠厓岡上頭昨夜月明仙子過<lb/>
玊笙吹徹萬山秋<lb/>
　　　致爽軒<lb/>
濃隂夾道水流渠吹盡殘花不復餘惟有范家千畝竹<lb/>
青青依舊色侵書<lb/>
　陳提轄炳<lb/>
　　炳字宜之閩人淳熙初主崇徳簿因居焉遷上虞<lb/>
　　令有西溪瀦水利及三鄉㕘政張綱嘗浚湖刻石<lb/>
<pb n="KR4h0163_WYG_002-47b"/>
　　歳久為豪右所據夏大早民請復豪右阻之炳曰<lb/>
　　令寧以罪去必不忍畏避强禦委棄三鄉民命也<lb/>
　　卒浚復之百姓歌曰前復湖張㕘政後復湖陳縣<lb/>
　　令與我衣食全我命除提轄文思縣有退庵集<lb/>
　　　資福院平緑軒<hi>考見題詠</hi>
水屋圍春緑雲岑送曉青無心向朝市信步到禅扄野<lb/>
意連天逺疎鐘隔㟁聴杯行莫辭醉簷月笑人醒<lb/>
　錢循州文<lb/>
<pb n="KR4h0163_WYG_002-48a"/>
　　文字文叔崇徳人吴越王裔乾道間進士尉當塗<lb/>
　　捕敗私茶十數輩法當進秩力辭知萬載縣有異<lb/>
　　政趙汝愚薦可大用不果除知循州卒官朝奉大<lb/>
　　夫文體貌魁偉吐音如鐘言温氣和廉而好義居<lb/>
　　不蔽風雨饘粥不給晏如也詩亦清麗有則<lb/>
　　　題梵竺卿蓬居<hi>考見方外</hi>
梅繞蓬居不計株水仙數畹鬭芳腴竺卿白業二香妙<lb/>
世界紅塵一㸃無可比逺公蓮社勝應嗟陶令菊園蕪<lb/>
<pb n="KR4h0163_WYG_002-48b"/>
鑪薰清鼻茗澆舌月浸松窗對結趺<lb/>
　莫大理若沖<lb/>
　　若沖字子謙崇徳人父琮自仁和徙居生五子元<lb/>
　　忠若晦似之若拙若沖俱得第時比五竇若沖為<lb/>
　　淳熙進士知安吉吳江有聲除司農簿輪對時用<lb/>
　　事者議開邊若沖諫阻之出知岳州賑荒剔盜境<lb/>
　　内帖然知全州漕司檄解軍糧湘源壤髙客舟不<lb/>
　　至遂發官帑造輕舟運之明年靖江大水民賴以<lb/>
<pb n="KR4h0163_WYG_002-49a"/>
　　濟最聞除大理丞乞歸有語溪集<lb/>
　　　初春趙仁甫宴邑官平緑見招<lb/>
平緑題詩四十年尋幽不厭水雲邊一犁還又耕春後<lb/>
三白曽來醉臘前自笑挂冠林下客得陪揮麈坐中賢<lb/>
絶嫌幻色撩人思快覩晴川逺接天<lb/>
　　　過崇勝院<lb/>
首歳融春卜有秋曉行猶自索貂裘身閒暫脱㣲官縛<lb/>
市隠何如此地幽一水相望三里近十年重到片時留<lb/>
<pb n="KR4h0163_WYG_002-49b"/>
買田擬作終焉計真是飄然不繫舟<lb/>
　<hi>附考在崇徳縣東三里晉徐頵捨宅</hi>
　　　石門張氏園<hi>考見仙鬼</hi>
為米徒勞束帶難當時彭澤便休官高情曽賦歸來句<lb/>
盡入名園扁署看<lb/>
　葉太守廷珪<lb/>
　　廷珪字嗣忠號翠巖嘉興人紹興十八年由兵部<lb/>
　　郎中出為泉州太守其所著海録碎事傅安道序<lb/>
<pb n="KR4h0163_WYG_002-50a"/>
　　之謂其無一日不作詩老而益工如題琴泉軒云<lb/>
　　不是妙音生妙指只緣流水似流泉無名木云人<lb/>
　　休清樾摩挲認鳥泊髙枝睥睨看至其和錢起江<lb/>
　　行百詩士大夫多傳録之又作郡舎羅漢室詩云<lb/>
　　㡬多雁鶩行間吏衙退頻來禮釋迦可以見大府<lb/>
　　之風度矣其自序謂予家本田舎貪無書可讀曽<lb/>
　　大父以押綱至京市書數十部得盡讀之其後肄<lb/>
　　業郡學升貢上庠入仕四十餘年云兹登一詩出<lb/>
<pb n="KR4h0163_WYG_002-50b"/>
　　清河書畫舫<lb/>
　　　茉莉<lb/>
露花洗出通身白沈水熏成换骨香近説根苗移上苑<lb/>
休慙系本出南荒<lb/>
　莫進士若拙<lb/>
　　若拙字子才若沖兄淳熙中進士<lb/>
　　　平緑軒即事<lb/>
結屋地猶淺鈎簾景盡還嵐光烟樹外野色酒杯間别<lb/>
<pb n="KR4h0163_WYG_002-51a"/>
墅從渠樂清吟屬我閒狎鷗時㸃白機事不相闗<lb/>
　蔡漕司開<lb/>
　　開字子明崇徳人淳熙中進士宰徳清值軍興征<lb/>
　　調邑不擾知邵武郡初官租一石帶糴四斗僃賑<lb/>
　　後為民患開請罷之視時低昂俾民自糴患遂已<lb/>
　　除漕司兼知岳州㸃軍營田九軍一日而畢又區<lb/>
　　畫營佃軍國兩利改漕江西屬郡旱捐漕計以濟<lb/>
　　卒於官有畏齋集<lb/>
<pb n="KR4h0163_WYG_002-51b"/>
　　　平緑軒<lb/>
瞰水地仍敞開窗望不迷良疇連逺近秀野混髙低曉<lb/>
起煙千樹春耕雨一犁道人深樂此壞衲且幽棲<lb/>
　王教諭用亨<lb/>
　　用亨字子安自開封徙居崇徳淳熙間舉進士授<lb/>
　　丹陽尉益嗜學如舉子時手抄口誦至忘寢食試<lb/>
　　宏博科與倪思争衡分教襄陽以根抵之學表率<lb/>
　　士類嘗作二記曰不貪不欺此其行已之實也<lb/>
<pb n="KR4h0163_WYG_002-52a"/>
　　　平緑軒二首<lb/>
翠痕㡬㸃出林端舟撼清流夜月寒却笑監湖臨水寺<lb/>
閉門不借俗人看<lb/>
禪窗虚敞瞰西南野色溪光接畫簷雲去碧天無間斷<lb/>
一眉依約見山尖<lb/>
　衛文節公涇<lb/>
　　涇字清叔嘉興人孝宗親擢進士第一厯起居舎<lb/>
　　人使金還除直焕章閣知慶元府時權奸用事十<lb/>
<pb n="KR4h0163_WYG_002-52b"/>
　　年不調開禧初召為吏部尚書御史中丞請誅韓<lb/>
　　侂胄論罷右相陳自彊拜㕘知政事胄誅又患史<lb/>
　　彌逺欲去之彌逺乃諷御史劾罷涇知揚州除資<lb/>
　　政殿學士卒贈太師追封秦國公謚文節涇嘗請<lb/>
　　召朱熹還朝而熹已卒乃取諸經四書傳註刋布<lb/>
　　之所著文章奏議五十卷曰後樂集<lb/>
　　　過澱湖<lb/>
疎星殘月尚朦朧閒趂烟波一棹風始覺舟移楊栁㟁<lb/>
<pb n="KR4h0163_WYG_002-53a"/>
直疑身到水晶宫烏鴉天際墨千點白鷺灘頭玊一叢<lb/>
欸乃一聲回首處青山渾在有無中<lb/>
　聞人刪定滋<lb/>
　　滋字茂徳嘉興老儒也陸游老學庵筆記曰茂徳<lb/>
　　喜留客食然不過蔬豆郡人求舘客者多就謀之<lb/>
　　又多蓄書喜借人自言作門客牙充書籍行開豆<lb/>
　　腐羮店予少時與之同在勅局為删定官談經義<lb/>
　　滚滚不倦發明極多尤邃於小學云汪應辰有送<lb/>
<pb n="KR4h0163_WYG_002-53b"/>
　　删定聞人丈歸嘉禾詩云漫作中都士柴門每自<lb/>
　　扄遺經究終始竒字講聲形前輩今無㡬㣲言世<lb/>
　　莫聴扁舟轉河曲已見故山青周必大二老堂雜<lb/>
　　誌中載有聞人滋五説<lb/>
　　　蚤秋遊靈巖<lb/>
凭欄山翠濕濛濛佛閣依然水殿風欲採蓮花何處所<lb/>
年年金井落梧桐<lb/>
　葉文康公時<lb/>
<pb n="KR4h0163_WYG_002-54a"/>
　　時字秀發仁和人晚居嘉興淳熙中進士厯事四<lb/>
　　朝官終龍圖閣學士操履端方博學善属文邃於<lb/>
　　周禮著禮經㑹元及竹埜詩集行世卒諡文康自<lb/>
　　號竹埜愚叟<lb/>
　　　還桑澤卿蘭亭考二首<lb/>
書法光芒晉永和後來摹冩不勝多考論又得桑夫子<lb/>
蘭渚風流轉不磨<lb/>
自從蠒紙殉昭陵定武流傳賸得名總輯舊聞為博議<lb/>
<pb n="KR4h0163_WYG_002-54b"/>
即今真贗不將憑<lb/>
　陸和州埈<lb/>
　　埈字子高高郵人建炎初與兄塤徙崇徳登紹熙<lb/>
　　元年進士厯祕書郎倅和州議散武定軍諸州遂<lb/>
　　安攝濠州時冦猖獗埈開示大信以收人心散卒<lb/>
　　聞埈至受㕓者數千乃悉簡為勁兵改知和州養<lb/>
　　士厲俗修倉浚湟免歸卒有益齋集<lb/>
　　　送奚宰<lb/>
<pb n="KR4h0163_WYG_002-55a"/>
茂宰慈祥意三年只似初折腰寧為米掣肘固難書機<lb/>
静波浮鳥刑疎網漏魚終然清議在衮字到公車<lb/>
　　　醜梨<lb/>
　　我邑之東有醜梨貌雖惡風味絶勝聞嘗進御因<lb/>
　　賦五言<lb/>
灰貌凝清古霜津溢脆甜面嫌湯後白心慰邑中黔美<lb/>
實鍾寒谷珍嘗近御奩彼姝徒冠玊争得似無鹽<lb/>
　　　和奚宰春風樓即事<lb/>
<pb n="KR4h0163_WYG_002-55b"/>
恍然楹桷架虚空意匠經營九仞功三載笑談杯酒裏<lb/>
一時人物畫圖中金蘭託契從今始玊燭迎和與衆同<lb/>
却笑楚臺雕篆客强生分别詫雌雄<lb/>
　卜祖仁<lb/>
　　祖仁未詳詩見柳志觀吾侯一語當是嘉郡人攷<lb/>
　　宋紹興初鹽令李直養有禱雨陳山一事而詩中<lb/>
　　云侯今官轉吳興去則惟熙寧間鹽令有王震而<lb/>
　　武康令亦有王震又龔頤正陳山廟記曰紹熙元<lb/>
<pb n="KR4h0163_WYG_002-56a"/>
　　年郡守趙不迹作文以禱其應立至與李直養同<lb/>
　　時而不迹於紹熙三年轉吳興守或指此姑記之<lb/>
　　以質諸博雅者<lb/>
　　　陳山龍湫<hi>考見卷八</hi>
陳山蒼蒼東海頭石壁裂缺蔵靈湫老髯出水歘萬丈<lb/>
青山倒挂黄金虬神光上騰接烟靄挾子攖珠浴滄海<lb/>
雨公載雨推雷車閶闔門開叩真宰今年亢旱民罹殃<lb/>
我侯憫憫心若傷精誠披露動寥廓沛然甘澤來滂滂<lb/>
<pb n="KR4h0163_WYG_002-56b"/>
侯今官轉吳興去回首神峰隔天宇願言變化從雲龍<lb/>
大為蒼生作霖雨<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷二<lb/>
</p>
<p>
</p>
  </div>
<div>
<head>檇李詩繫卷三</head> <lb/>
    <p>
<pb n="KR4h0163_WYG_003-1a"/>
欽定四庫全書<lb/>
　檇李詩繫卷三<lb/>
　　　　　　　　　　　　　平湖沈季友編<lb/>
宋<lb/>
　傳貽先生輔廣<lb/>
　　廣字漢卿父逵流寓崇徳生廣少讀濂洛書慨然<lb/>
　　願學從吕祖謙遊復師事朱子與黄幹並稱時號<lb/>
　　黄輔慶元初偽學禁興蔡元定貶死廣獨侍熹不<lb/>
<pb n="KR4h0163_WYG_003-1b"/>
　　去入京師居太學南集同志講學不輟嘗扁其堂<lb/>
　　曰傳貽學者稱傳貽先生又稱慶源輔氏所著有<lb/>
　　論孟答問六經集解詩傳童子問通鑑集義諸書<lb/>
　　　資福院平緑軒<lb/>
名區與利壠羊腸競攀躋誰能為芳草四曠成幽棲春<lb/>
風一凴闌秀色無髙低山遥不作障水近何妨隄只恐<lb/>
金氣寒黄枯變碧萋坐令羣目驚有似七聖迷人心無<lb/>
天遊六鑿相攘擠但于平處觀衆有何端倪日月互賔<lb/>
<pb n="KR4h0163_WYG_003-2a"/>
送景物隨乖暌彼昬如執著惟君試金箆<lb/>
　王朝郎明清<lb/>
　　明清字仲言本汝隂人甫十嵗朱三十五希真徐<lb/>
　　五敦立過其父所詢以國史中數事應之無遺由<lb/>
　　是受二公之知慶元間居甥館於嘉禾官至朝郎<lb/>
　　與其父雪溪先生兄仲信俱有史才名卿鉅公無<lb/>
　　不歎慕尤遂初者時之鴻儒也一日詢明清以天<lb/>
　　臨殿與南唐中主畫像明清詳陳本末無一不符<lb/>
<pb n="KR4h0163_WYG_003-2b"/>
　　遂初驚愕當時諸公欲告於上收置史館不果明<lb/>
　　清又嘗剴切上封事故趙師厚贈詩有信史賖靑<lb/>
　　簡封章窒皂嚢之句樓鑰送王仲言之泰倅二詩<lb/>
　　云萬卷詩書老雪溪頎然二子和塤篪絶憐伯氏<lb/>
　　久亡矣猶幸夫君及見之来上鵷行人謂晚往舒<lb/>
　　驥足自嫌遲他時還向雲門否布襪靑鞵尚可期<lb/>
　　遂初陳迹遽凄涼擊節靑箱極薦揚談笑于儂情<lb/>
　　最厚典刑使我意差强重屏唐畫論中主古殿遺<lb/>
<pb n="KR4h0163_WYG_003-3a"/>
　　文話阿章舊事從今向誰問尺書時許到淮鄉曾<lb/>
　　幾詩云吾宗擇壻得羲之令子傳家又絶竒甥舅<lb/>
　　從来多酷似弟兄如此信難為陸游詩云汝隂太<lb/>
　　史萬籖藏酸棗先生六世芳豹尾屬車留不住却<lb/>
　　尋陳迹海陵倉紫薇傑作傳千載物色分留待下<lb/>
　　車老病難陪曳裾客同来時寄一行書山谷有跋<lb/>
　　王仲言乞米詩是時南渡以来簡冊散亡老成凋<lb/>
　　落明清裒集軼事遺聞編為揮麈錄自言無一事<lb/>
<pb n="KR4h0163_WYG_003-3b"/>
　　一字無所從来又有投轄錄清林詩話玉照新志<lb/>
　　　紹興乙夘張安國為右史明清與仲信兄鄭舉善<lb/>
　　　　郭世楨李大正李泳多館於安國家春日諸友<lb/>
　　　　同遊西湖至普安寺於窻户間得玉釵半股青<lb/>
　　　　蚨半文想是遊人歡洽所分授偶遺之者各賦<lb/>
　　　　詩以紀其事<lb/>
淒涼寶鈿初分際愁絶清光欲破時留與人間作佳話<lb/>
綠窻瓊户老蛛絲<lb/>
<pb n="KR4h0163_WYG_003-4a"/>
　岳鄴侯珂<lb/>
　　珂字肅之號倦翁彰德人飛季子霖之子也嘉定<lb/>
　　間守嘉興有恵政後家郡治西北金陀坊痛其祖<lb/>
　　武穆為秦檜所䧟作籲天辨錄等書總名金陀粹<lb/>
　　編官至寶謨閣學士封鄴侯有玉楮集<lb/>
　　　予園泰堂之傍有竒右小有有洞箭括有門車<lb/>
　　　　箱有谷高廣不袤丈而嵌空之勢宛若飄動<lb/>
　　　　暇日獨坐對玩移晷因賦<lb/>
<pb n="KR4h0163_WYG_003-4b"/>
池邊歴平蹊果下動游鞚一笑未必領萬象徒目送淵<lb/>
渟歴危檻日景眩華棟閒情晻不舒倦思悄如瞢忽驚<lb/>
鵲噪檐恍類雞發甕坐開蒼玉壁平揖靑瑶峒疇昔果<lb/>
安在奔走比嶽貢仰觀箭括門廣宇豁晴霿石開車箱<lb/>
谷盤道陟微衕中天隠日月遥海揷螮蝀居然袤丈間<lb/>
有此具美衆老夫生平嗜酷好泉石弄天巧謝斲削人<lb/>
為漫摶控尚憶三神游俛紀十年夢踞龜曾食蛤騎寉<lb/>
更笞鳯覺来海山蒼倐見雪竇空便疑勢<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒獨欠波<lb/>
<pb n="KR4h0163_WYG_003-5a"/>
澒洞捧罌喜對酌㟁幘發孤諷此兄定絶竒吾意當折<lb/>
衷一笑問阿章試與評伯仲<lb/>
　　　病虎行<lb/>
長風吹谷白日暗曠野人稀雲黯澹狐狸嘯舞豺狼噑<lb/>
病虎妥尾行蓬蒿天寒泉凍山骨髙皮枯髀痒霜爪搔<lb/>
紛紛晴雪爬落毛垂頭帖耳身腥臊羣鴉槎牙噪枯木<lb/>
燐火半青新鬼哭走麕過前不能逐目視眈眈蹲樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
毛風血雨天地肅何日跳踉看食肉天生萬物有盛時<lb/>
<pb n="KR4h0163_WYG_003-5b"/>
當年一嘯天助威坐看雲起行引兒當塗寧復論老羆<lb/>
一朝老去守巖竇落葉滿山氷雪後壯心空在筋力疲<lb/>
寂寞長飢眠白晝古来豪傑多沈淪不用為鼠皆若人<lb/>
范雎折脅西入秦内史長嘆田單嗔可憐百獸為披靡<lb/>
轉顧不如圈中豕男兒奮跲亦渠似肯復虚為倚厓死<lb/>
君不見南山白額曾報恩牆頭金枕投何人<lb/>
　　　病中試張觀筆<lb/>
淮上霜濃哀草黄阿㕙健走如何獐不知聚族加束縛<lb/>
<pb n="KR4h0163_WYG_003-6a"/>
妙手乃有明山張生来阿㕙素狡獪何術聚致如驅羊<lb/>
㧞毫擷穎不敢惜一一順聴伏且僵人生切勿恃一技<lb/>
善走古有執盖郎不惟平地傅兩翼仍以俘馘浮長江<lb/>
一朝發憤遼東㟁逝水亦復隨浮梁只今紅綃瑩玊管<lb/>
何人解發千古光明張眼前第一手嗟嗟阿㕙孰能走<lb/>
　　　山中寄楊宗博<lb/>
多病山中客無人傍酒罇與猿分橡子為鹿長禾孫白<lb/>
晝雲歸屋黄昏雨打門忽懐楊司馬烟靄隔重閽<lb/>
<pb n="KR4h0163_WYG_003-6b"/>
　　　宿溪聲閣望爐峰<lb/>
閴歴烟巖古琮琤雪澗横海潮秋八月山雨夜三更肯<lb/>
作隨流想難忘潄石情壯懐徒激烈聊復以詩鳴<lb/>
　　　題竹院<lb/>
秋枕竹鳴屋晝棋松掩闗雨晴猶濕徑雲薄不蔵山未<lb/>
洗中原恨難消永日閒西風動征韅空愧鬢毛斑<lb/>
　　　三墖寺寒光亭張于湖書詞寺柱吴毅夫命名<lb/>
　　　　後軒<hi>考見後</hi>
<pb n="KR4h0163_WYG_003-7a"/>
竹裏逢僧院殘碑不計年雁題三崒堵龍化兩魁躔寶<lb/>
正號應紀元豐墨尚鮮寒光定何似誰放五湖船<lb/>
　　　蒲萄<lb/>
當年博望奏邊功異種曾携苜蓿同摘乳那煩挏馬令<lb/>
引鬚聊惬好龍公頗憐漢地離宫在未許涼州酒甕空<lb/>
囘紇只今重餧肉清隂彌望滿闗中<lb/>
　　　嘉定丁夘予守檇李召還郡人見餞于三墖灣<lb/>
　　　　偶至此寺因名有感<lb/>
<pb n="KR4h0163_WYG_003-7b"/>
往年曾佩雙湖組古刹猶題三墖灣墮雁重尋湖浩渺<lb/>
斷虹渾記水囘環兩州隔涉名無改二紀棲遲老復還<lb/>
病衲雖無分别想經行莫作少年看<lb/>
　　　紀事<lb/>
人生邂逅適相歡一曲髙歌行路難頻寄詩筒君勿厭<lb/>
種花持釣是閒官<lb/>
　　　病中登山<lb/>
滿山桃李閙紅霞曽約香山白鹿車堪笑東風欺病客<lb/>
<pb n="KR4h0163_WYG_003-8a"/>
攙先且到别人家<lb/>
　張堯同<lb/>
　　堯同字爵未詳栁志載其咏吾郡山川古蹟甚多<lb/>
　　觀列岫一詩乃知係秀州人也按宋慶元後始立<lb/>
　　嘉興府而堯同稱吾州且所咏間及寧宗時事當<lb/>
　　是寧宗時人存之以俟博雅者<lb/>
　嘉禾百詠<lb/>
　　　胥山<lb/>
<pb n="KR4h0163_WYG_003-8b"/>
馬革浮屍去君王太忍人此山空廟貌何以勸忠臣<lb/>
　<hi>附考山在郡東二十五里接嘉善縣境一名張山乃硤石之餘支也吾郡諸山自天目發源盡于海鹽北</hi>
　<hi>一支由硤石蜿蜒而来發為胥山平田突兀廣尋數畝舊經云子胥伐越駐兵于此水經云子胥死浮屍</hi>
　<hi>至此居民憐之立祠其上俗名伍王廟旁有石龜凝望注水風雨中農人見其行疑為怪鑿其目碑語有</hi>
　<hi>石棧自錢塘抵禦児之胥口凡十一字惜不得其全文又有磨劔石長二丈許劔痕在馬其巔相傳即子</hi>
　<hi>胥墓也括異志云隆興間守臣李春請撥𨽻郡學以荒山皆石不果鄉人陳了翁之裔陳煃鑿石結廬名</hi>
　<hi>讀書堂下有水曰胥江屠應埈有胥山賦其他題咏甚衆八景之一曰胥山松濤</hi>
　　　殳山<lb/>
<pb n="KR4h0163_WYG_003-9a"/>
丹竈功成後寥寥掩竹扉但聞蟬巳蜕不見鶴来歸<lb/>
　<hi>附考山在府城西南五十七里舊屬嘉興今析屬桐鄉縣東南三十五里千金鄉昔有道士殳基尸解于</hi>
　<hi>此唯存巾氅𦵏之號桐棺冢山有兩峯東峯號史山明初貝淸江朱以貞結殳山詩社後郭觀察舜舉吴</hi>
　<hi>洪雅公治西林僧公朗輩繼其盛云又有洗藥井藏兵塢潮音院顯靈廟係宋時祀三衢周孝子封顯靈</hi>
　<hi>王者慈烏泉喝石嵒陶𢎞景真誥云嘉興殳季真于宋景和元年得晉楊許三真手蹟于剡縣馬氏以呈</hi>
　<hi>廢帝又陶隠君弟子題名有嘉興殳興祖</hi>
　　　滮湖<lb/>
四境田相接烟瀾自渺瀰客来吟此景無或比滮池<lb/>
<pb n="KR4h0163_WYG_003-9b"/>
　<hi>附考湖在郡城東南二里春波門外一名馬塲湖宋志云濶五百丈深三丈北隣城壕東列㕓市其西則</hi>
　<hi>鴛湖也亦名南湖湖濱有濠股塔湖南有樂郊水心列岫三亭及潘尚書園中有烟雨樓俱另見</hi>
　　　鴛鴦湖<lb/>
東西兩湖水相並比鴛鴦湖裏鴛鴦鳥雙雙錦翼長<lb/>
　<hi>附考湖在郡城南三里澄海門外湖中多鴛鴦故名又云以東西兩湖相麗如鴛鴦也亦曰雙湖搃名南</hi>
　<hi>湖宋從事郎聞人滋南湖草堂記云檇李澤國也東南皆陂湖而南湖尤大計百有二十頃元陳世昌有</hi>
　<hi>南湖賦湖中有裴島放鶴洲諸勝又名陸瑁養魚池八景之一曰鴛湖春曉</hi>
　　　長水<lb/>
<pb n="KR4h0163_WYG_003-10a"/>
古来名未滅人好水還清一讀髙僧䟽塵勞悟此生<lb/>
　<hi>附考水在郡城南六里長五十餘里自海寧發源貫硖石東北流入嘉興境始皇東遊過此聞土人水市</hi>
　<hi>之謡乃乗舟交易以應之宋時有長水法師明沈懋孝學者稱長水先生</hi>
　　　谷水<hi>一作許尚詩</hi>
短棹經行處風披藻荇香中宵孤鶴唳片月在滄浪<lb/>
　<hi>附考舊經云古戰塲夾谷口秦長水縣治今谷水是也神異傳曰由拳縣即秦長水縣淪䧟為谷因名谷</hi>
　<hi>水東南流逞嘉興縣城西又東南逕鹽官縣故城南水經注引吴記曰谷水出吴小湖逕由拳縣故城下</hi>
　<hi>九州志云谷水之右有馬睪城吴王濞煑海為鹽于此梁元帝𤣥覽賦曰時度谷水之陽尚想嘉禾之方</hi>
<pb n="KR4h0163_WYG_003-10b"/>
　<hi>壯慶亭于吴后雄檇李于越王陸機對晉武云三泖冬温夏涼谷水在其北金澤章練小蒸大蒸白牛諸</hi>
　<hi>塘在其西葑澳走馬諸塘在其東泖橋之外横絶東渚者秀州塘也又吴地記云海鹽縣東北二百里為</hi>
　<hi>長谷陸遜陸凱居此又云嘉興縣東二十五里有長谷亭方輿勝覧云陸遜所封名華亭谷嘉禾志云當</hi>
　<hi>湖北有華亭河然則一水異名大抵自硖石襟帶吾禾數邑以至于泖耳</hi>
　　　天星河<lb/>
拍㟁浮春渌菰蒲四逺生網羅人不到魚鳥亦忘情<lb/>
　<hi>附考河在郡城内東北一名天心河宋嘉禾志云東西廣三十四丈即始皇發徒所掘俗謂天心墜穴泉</hi>
　<hi>與海通故大旱不涸水草不生旁有碑存二十餘字剥蝕不可讀</hi>
<pb n="KR4h0163_WYG_003-11a"/>
　　　穆溪<lb/>
静練明田外源流笠澤通不因逢歳旱誰識濟時功<lb/>
　<hi>附考溪在郡城東北四里接上谷湖入太湖水中多龍骨</hi>
　　　韭溪<lb/>
終與雙溪接分流入郭来市橋人影合不解洗塵埃<lb/>
　<hi>附考溪在郡城内即南湖之支流經城而達于北運河川瀆記云太湖東通嘉興韭溪是也溪上有西埏</hi>
　<hi>里見捜神記</hi>
　　　雙溪<lb/>
<pb n="KR4h0163_WYG_003-11b"/>
柔櫓聲相應名齊漢魏收可憐一溪水分作兩塘流<lb/>
　<hi>附考溪在郡城東六里以其近漢塘魏塘故名漢塘入平湖魏塘入嘉善俱可由此以達松江</hi>
　　　秀水<lb/>
好景明於畫長浮五色波一竿吾欲釣来此聴漁歌<lb/>
　<hi>附考水在郡城北麗橋之東相傳水浮五色見者獲慶亦稱繡水明析邑名因此</hi>
　　　白龍潭<lb/>
呼吸風雲合飛潜自有時只愁潭底淺頭角被人窺<lb/>
　<hi>附考潭在郡城西南四里通越門外景德寺旁有白虎穴風濤溺舟作三塔鎮之今析屬秀水境八景之</hi>
<pb n="KR4h0163_WYG_003-12a"/>
　<hi>一曰龍潭暮雲</hi>
　　　禦兒<lb/>
用此臨吴戰何人為越謀夫差曾不寤亡國始知羞<lb/>
　<hi>附考水在郡西南去崇德縣治東南一里舊名禦兒中涇俗名沙渚塘吴越時栖兵于此越語勾踐之地</hi>
　<hi>北至禦兒左傳吴越春秋皆作禦史記年表作蘌西漢易為語而年表又作蓹水經曰由拳西鄉有産兒</hi>
　<hi>便能語因詔為語兒鄉元豐中朱長文續吴郡圖經云范蠡獻西施于吴道中生子至此能語張宮諭廣</hi>
　<hi>皇輿考亦云又越絶書曰語兒鄉故越界大夫種曰吾以禦兒臨之又女陽亭者勾踐入官于吴夫人産</hi>
　<hi>女此亭養于李鄉勾踐勝吴更名女陽三朝國史云有語兒亭又名女兒亭俗呼囡兒墩漢元封初封轅</hi>
<pb n="KR4h0163_WYG_003-12b"/>
　<hi>終古為禦兒侯</hi>
　　　范蠡湖<lb/>
少伯曾居此螺紋吐綵絲一奩秋鏡好猶可照西施<lb/>
　<hi>附考湖在郡城内西南金明寺旁中産異螺五綵相傳范蠡曽隠于此有陶朱公里四字碑又有西施妝</hi>
　<hi>䑓</hi>
　　　梧桐涇<lb/>
落落梧桐樹何年作鳯鳴試看千古翠流盡一溪聲<lb/>
　<hi>附考涇舊屬郡境後析桐鄉縣名因之在邑之東即濮川所通處也五代時鳯鳴其樹邑人蔡孟熙繪圖</hi>
<pb n="KR4h0163_WYG_003-13a"/>
　<hi>廬陵周忱為記</hi>
　　　汾湖<lb/>
我是滄浪叟閒来繫釣艭如何一湖水半秀半吴江<lb/>
　<hi>附考湖舊屬郡境後析嘉善在縣西北三十六里其半為吴江地故名分湖後人加水為汾耳中産巨蟹</hi>
　<hi>陶振有賦楊維楨有記</hi>
　　　柘湖<lb/>
神居隂陽䕶尋國捍洪波莫慮蛟龍怒年来畏叱呵<lb/>
　<hi>附考湖舊屬郡境即海鹽舊治淪䧟者也今在平湖縣華亭鄉與嘉善接境東界華亭今無復有湖凡張</hi>
<pb n="KR4h0163_WYG_003-13b"/>
　<hi>堰亭林黄茅白葦之墟皆是也多生柘樹故山名柘山林名柘林柘一作橐初䧟時有女子入湖為三姑</hi>
　<hi>神土人祠之</hi>
　　　馬塘涇<lb/>
疑著風波惡民謡亦畏人築塘成堰後斬馬祭河神<lb/>
　<hi>附考涇在郡城南七里九域志云始皇至此遏水為堰斬馬祭之屬嘉興</hi>
　　　杉靑堰<lb/>
舊吏家何在空尋古栁隄世情今亦爾莫笑買臣妻<lb/>
　<hi>附考堰在郡城東北四里其旁有閘寰宇記謂朱買臣妻改嫁杉靑閘吏北一里有死亭灣為妻死處又</hi>
<pb n="KR4h0163_WYG_003-14a"/>
　<hi>有落帆亭宋秀王諸公送鄉人陳確持節江東留題亭址今析屬秀水八景之一曰杉閘奔湍</hi>
　　　鳯凰洲<lb/>
竹秀水色淨忽来雙鳯凰岐周昔鳴瑞今復見文王<lb/>
　<hi>附考洲在郡城東七里宋隆興元年有五色鳥飲啄其上故名屬嘉興</hi>
　　　龍舌頭<lb/>
一吸長川静烟雲忽有無誰看頷底月誤欲探驪珠<lb/>
　<hi>附考在郡城東七里即雙溪之觜也今名㑹龍山屬嘉興</hi>
　　　月壕<lb/>
<pb n="KR4h0163_WYG_003-14b"/>
入徑深於塢滄波近馬蹄每尋蓮社友咫尺走東西<lb/>
　<hi>附考壕在郡城西其水抱城灣曲如月故名亦曰月河屬秀水</hi>
　　　靈光井<lb/>
玉甃祥光發難藏世上名定多慈䕶力一飲百疴輕<lb/>
　<hi>附考井在郡城内精嚴寺本晉徐<graphic n="KR3321" url="https://raw.githubusercontent.com/kanripo/KR-Gaiji/master/images/KR3321.png" mimeType="image/png"/>之别業因夜發光捨為寺成帝賜名靈光</hi>
　　　幽瀾泉<lb/>
神女鍾靈處真堪療渴羗滿甖秋玉色一酌灑清涼<lb/>
　<hi>附考泉在景德寺中舊屬郡境後析嘉善去縣東一里相傳有僧見一女子厲聲曰窗外誰家女應曰堂</hi>
<pb n="KR4h0163_WYG_003-15a"/>
　<hi>中何處僧逐之忽隠掘得石刻有幽瀾二字石下得泉大旱不涸煑茶無滓盛暑經宿而味不變邑人盛</hi>
　<hi>唐有記八景之一曰武水幽瀾寺係唐天寶間創又有大悲閣雨花䑓翻經室洗鉢池補衲亭蘿屋月竹</hi>
　<hi>爐烟諸勝</hi>
　　　檇李城<lb/>
螳螂方捕楚黄雀遽乗吴交怨終亡國君王到死愚<lb/>
　<hi>附考城在郡城西南四十五里春秋時越敗吴于檇李因其地産佳李故名越絶書作就李公羊傳作醉</hi>
　<hi>里史記載吴王闔閭傷指卒于涇去檇李七里夫差敗越于夫椒報檇李也又曰西施醉于此即今濮院</hi>
　<hi>析屬桐鄉</hi>
<pb n="KR4h0163_WYG_003-15b"/>
　　　射㐮城<lb/>
此地連江海曾經古戰爭干戈今不見空有射㐮名<lb/>
　<hi>附考城在郡城東北三十里吴王禦越之所一名聞川今名王江涇又東三里為聞家湖宋聞人氏家焉</hi>
　<hi>宋武節將軍聞人宣扈蹕南遷定家于此其𤣥孫恂為進義校尉死厓山之雖</hi>
　　　四城<lb/>
吴越爭雄日區區在用兵空餘爭戰地無處不髙城<lb/>
　<hi>附考東顧城西新城南于城北主城皆在郡境吴築以禦越</hi>
　　　何城<lb/>
<pb n="KR4h0163_WYG_003-16a"/>
報越心何壯貪齊計已輕忠言殊不聴何用築斯城<lb/>
　<hi>附考郡西有何城在崇德縣西三里又有萱城在崇德縣東三十里晏城屬桐鄉管城屬鹽官皆春秋時</hi>
　<hi>築此四城屬越境</hi>
　　　由拳廢縣<lb/>
故城人不見擊劍淚空霑一絶悲聲逺今猶説孝亷<lb/>
　<hi>附考在郡城南捜神記曰始皇東巡望氣者云五百年後江東有天子氣始皇至令囚徒十萬餘人掘汚</hi>
　<hi>其地鑿審山為硤北迤六十里至天星河止表以惡名曰由拳言囚倦也今春波門外五合水俗訛油潭</hi>
　　　嘉禾墩<lb/>
<pb n="KR4h0163_WYG_003-16b"/>
寂寞黄龍後紛然壠上碑廢興無處問空詠草離離<lb/>
　<hi>附考墩在郡城東北四里即吴時生嘉禾之地</hi>
　　　古戰塲<lb/>
自昔干戈地城空草自荒漁樵懷舊事何敢議興亡<lb/>
　<hi>附考在郡南四十五里舊經云古戰塲夹谷口即秦長水縣治也又名吴越戰塲其大者曰東蕩界桐溪</hi>
　<hi>鹽官間西蕩崇桐相半皆廣數十里土人墾地往往得敗甲朽鏃云</hi>
　　　村門口<lb/>
昔日荒閒地今聞市井喧人情看促迫無復似當年<lb/>
<pb n="KR4h0163_WYG_003-17a"/>
　<hi>附考未詳</hi>
　　　宣公橋<lb/>
祗因裴少保功業敗垂成往往橋邊客今猶恨未平<lb/>
　<hi>附考橋在郡城東春波門外相傳為宣公建屬嘉興</hi>
　　　五栁橋<lb/>
為懷陶靖節無復見其人誰種橋邊栁猶含舊日春<lb/>
　<hi>附考橋在嘉興治西俗名慶豐橋</hi>
　　　百步橋<lb/>
<pb n="KR4h0163_WYG_003-17b"/>
舊址依然在荒墟未百年還分一橋水流入幾家田<lb/>
　<hi>附考橋在杉靑堰旁</hi>
　　　跨塘橋<lb/>
路接張涇近塘連谷水長一聲清鶴唳片月在滄浪<lb/>
　<hi>附考橋在嘉善縣西北舊屬郡境</hi>
　　　菩薩橋<lb/>
片雲初出岫南北自飛揚舊日橋邊路猶聞舄履香<lb/>
　<hi>附考橋在秀水縣治東</hi>
<pb n="KR4h0163_WYG_003-18a"/>
　　　竹橋<lb/>
腰枕政亭北横斜古渡頭風吹雙淚落恨逐水東流<lb/>
　<hi>附考橋在秀水</hi>
　　　河内亭<lb/>
掾死縁非命兒来哭未休舊時亭下淚疑與水長流<lb/>
　<hi>附考亭在郡城西漢張武父為郡掾送太守妻還河内為盗所殺武哭於此</hi>
　　　嘉禾亭<lb/>
五馬来何暮經營指一彈石碑書近事留與後人看<lb/>
<pb n="KR4h0163_WYG_003-18b"/>
　<hi>附考亭在府子城内西有嘉禾金風二亭東有清風亭北有利川觀風野泉朝宗四亭又有序賓亭皆宋</hi>
　<hi>知州張瑜建</hi>
　　　列岫亭<lb/>
吾州風物好惟是欠靑山忽有洞庭色来從一笑間<lb/>
　<hi>附考以下三亭俱在滮湖之南</hi>
　　　水心亭<lb/>
波光磨不盡鏡面絶纎塵照得紅亭子亭亭似美人<lb/>
　　　樂郊亭<lb/>
<pb n="KR4h0163_WYG_003-19a"/>
竹下清風好時来挂幅巾待逢田叟問知是樂郊人<lb/>
　　　㑹景亭<lb/>
有景道不出須来此水濱十分花鳥色團作一亭春<lb/>
　<hi>附考宋尚書潘師旦園在滮湖濱中有南塢海棠亭白蓮沼桃花亭紅薇逕茶溪仙鶴亭芙蓉塘白苧橋</hi>
　<hi>漁溆十景咸㑹于此故名園舊屬柳氏師旦知秀州重築趙孟頫有記</hi>
　　　南塢<lb/>
岸回波曲曲城轉草層層忽見桃花落還如到武陵<lb/>
　　　海棠亭<lb/>
<pb n="KR4h0163_WYG_003-19b"/>
蘚砌迎烟渚花開忽滿株春風吹爛漫如展蜀川圖<lb/>
　　　白蓮沼<lb/>
滄波圍四面艷艷玉開花自可除簾幙清香不用遮<lb/>
　　　桃花亭<lb/>
不待東風折池塘已自春試看原上客猶恐是秦人<lb/>
　　　紅薇逕<lb/>
漸放秋風晚花無爛漫香淺深紅似錦散影在滄浪<lb/>
　　　茶溪<lb/>
<pb n="KR4h0163_WYG_003-20a"/>
茶林那復有零落付樵人舊日溪邊叟空悲二月春<lb/>
　　　仙鶴亭<lb/>
杳杳雲間路重重隔翠林數聲清夜後来伴月邊吟<lb/>
　　　芙容塘<lb/>
一發連千丈紅雲出素波秋風吹欲老無奈落花何<lb/>
　　　白苧橋<lb/>
遍隴敷靑緑桑麻共幾家滿城羅綺子應笑不栽花<lb/>
　　　漁溆<lb/>
<pb n="KR4h0163_WYG_003-20b"/>
野水連天濶滄波引釣緡寄言溪上叟莫學直鈎人<lb/>
　　　懷蘇亭<lb/>
猶使樽前客常懷没後名好風吹逺籟如有笑歌聲<lb/>
　<hi>附考亭在府治東子城上宋建與蘇小墓相望故名後改曰朝陽樓</hi>
　　　披雲閣<lb/>
兹樓當勝地髙望極崚嶒欲覩靑天色還須上一層<lb/>
　<hi>附考閣與褱蘇亭相近宋知州方滋建後改名風月無邊樓</hi>
　　　景龍樓<lb/>
<pb n="KR4h0163_WYG_003-21a"/>
千秋傳異綵百尺䕶雕䦨欲識金龍瑞丹霄試仰看<lb/>
　<hi>附考樓即東塔寺東廡鐘樓也宋孝宗父子偁調為嘉興縣丞生孝宗幼時登樓墮地左右失色孝宗屹</hi>
　<hi>然不動寺僧先夕夢金龍挂于樓角因名事詳揮麈錄</hi>
　　　烟雨樓<lb/>
妙手誰烘染梳烟沐雨姿一聲長笛晚人在倚樓時<lb/>
　<hi>附考樓舊在郡城東南滮湖之濱五代時吴越王錢元璙建宋嘉定中王希吕重修元季毁明嘉靖間知</hi>
　<hi>府趙瀛濬内隍淤土移填湖中搆樓五楹兵憲沈煃復闢其後為釣鰲磯遂為南湖之勝又名疑樓八景</hi>
　<hi>之一曰春波烟雨</hi>
<pb n="KR4h0163_WYG_003-21b"/>
　　　月波樓<lb/>
天濶氷壺浄溪平玉鑑寒卷簾看曉色鷗鳥並䦨干<lb/>
　<hi>附考樓在郡西北城上宋元祐中知州令狐挺建政和中毛滂重修有記下瞰金魚池唐刺史丁延贊養</hi>
　<hi>金鯽于此又張能臣名酒記曰月波秀州酒名又宋詞吹笛月波樓下有何人知得八景之一曰月波秋</hi>
　<hi>霽</hi>
　　　真如院<lb/>
家田輕脱屣聊結淨人緣影外香燈寂清風百世傳<lb/>
　<hi>附考院在郡城南四里屬秀水唐至徳中裴休捨宅為至德院雪峯和尚結庵其中宋改真如院明洪武</hi>
<pb n="KR4h0163_WYG_003-22a"/>
　<hi>時定為教寺今仍之内有雪峯井長水塔裴相清輝堂綵雲橋柏屏龍槐石梅纓絡松東坡煑茶亭</hi>
　<hi>諸景司馬光有記</hi>
　　　雪峰庵<lb/>
一語合頭悟師承豈在身戲言廬墓客未是報恩人<lb/>
　　　景德禪院<lb/>
白毫光未滅勝事百年中好是傳燈地林泉有古風<lb/>
　<hi>附考院在郡城西去秀水治三里宋建炎中建初寺基下有白龍潭多風濤晴霽時有白光三道僧行雲</hi>
　<hi>積土填之造三塔東坡過此畫竹于壁與李甲俱有詩另見</hi>
<pb n="KR4h0163_WYG_003-22b"/>
　　　三墖<lb/>
石匱埋神物靈光照夜多龍歸天上後無復㪅風波<lb/>
　　　學繡墖<lb/>
孤塔岧嶤立猶傳學繡人五湖如好在針線不勝春<lb/>
　<hi>附考塔在三塔西二里相傳西施入吴學繡于此</hi>
　　　水陸院<lb/>
白晝重門寂蒼苔古殿深老僧香火罷松栢夜森森<lb/>
　<hi>附考院在郡治西北一里晉興寧間哀帝詔剡山法師竺潜講般若于禁中還止檇李貴人家因捨宅為</hi>
<pb n="KR4h0163_WYG_003-23a"/>
　<hi>寺梁大監中盛行水陸法事號水陸院宋賜名祥符</hi>
　　　泗洲庵<lb/>
舊寺丘墟後重興嵗月賒莫將閒禍福容易託僧伽<lb/>
　<hi>附考即今東塔寺在郡城東六里漢朱買臣故宅也梁天監中建隋仁壽間置塔宋元豐時賜名泗洲大聖塔院政和六</hi>
　<hi>年名夀聖教院孝宗以潛邸改賜東塔廣福教院明洪武中定為今額内有景龍樓青白二池聽玉軒朱買臣墓</hi>
　　　雲門家舎<lb/>
滿篋藏鋒句家傳世幾何逺孫無悟解却笑葛藤多<lb/>
　<hi>附考雲門大師係嘉興人詳方外</hi>
<pb n="KR4h0163_WYG_003-23b"/>
　　　白蓮上方<lb/>
古屋深於洞門前種白蓮好尋當日社重結此生縁<lb/>
　<hi>附考寺在郡城東八里舊名接待院後廢為趙倅雋之錦莊宋紹興二年重建洪武初定為講寺元季劉伯温館于其中</hi>
　　　普濟院<lb/>
祇應曽布地徃徃化為魚一遇丁千騎禪人便結廬<lb/>
　<hi>附考院在秀水</hi>
　　　兠率寺<lb/>
昔年池滿地今見屋睕睕不見蓮花界龜魚死未甘<lb/>
<pb n="KR4h0163_WYG_003-24a"/>
　<hi>附考寺在秀水</hi>
　　　姜庵<lb/>
不入紅塵市安居三十年至今庵下路芳草碧竿芊<lb/>
　<hi>附考庵在秀水</hi>
　　恵明堂<lb/>
地僻無人到松風鶴夢清一燈禪榻畔自向暗中明<lb/>
　<hi>附考堂在嘉興</hi>
　　　三過堂<lb/>
<pb n="KR4h0163_WYG_003-24b"/>
題詩三過此坡老昔時曽悟得成彈指來為打睡僧<lb/>
　<hi>附考堂在郡城西二十七里本覺寺中屬秀水舊名報本禪院宣和中改為神霄玉清萬夀宫淳祐間請為本覺禪</hi>
　<hi>院蘇軾與文長老善守杭之明年有事于潤一過題詩後六年自徐移湖再過則長老退院又十年除龍圖學士知</hi>
　<hi>杭州三過則長老巳卒皆有詩後人因建堂内有檇李亭空翠亭四圉竹十餘畝八景之一曰空翠風烟俱另見</hi>
　　　寂照庵<lb/>
寂滅跏趺地燈光照四時髙僧穿地脈此意少人知<lb/>
　<hi>附考庵舊屬郡境後析桐鄉在縣東南二十里千金鄉屠甸邨晉天福八年建名報恩院宋治平間改寂</hi>
　<hi>照院相傳二石佛海中浮至寺西有石人涇寺僧温日觀善畫蒲萄</hi>
<pb n="KR4h0163_WYG_003-25a"/>
　　　天慶觀<lb/>
寥陽龍已化華表鶴空悲欲問梁朝事惟應老檜知<lb/>
　<hi>附考觀在府治西北一里有七賢遺迹一嚴陵燭熖二蹇子䖍山水三葛洪書額四吴道子貌真五張僧</hi>
　<hi>繇鷹六顧虎頭神七飛仙又有唐開无鐘梁朝檜七寶上帝像宋推官解九臯井銘今觀址改建城隍廟</hi>
　　　福順廟<lb/>
老屋無丹雘空堦只翠苔遶檐看箭鏃誰記赤眉来<lb/>
　<hi>附考廟在嘉興治西南五里唐咸通中建祀隋司徒陳杲仁封忠烈公</hi>
　　　昌武廟<lb/>
<pb n="KR4h0163_WYG_003-25b"/>
祗因吴士季千載仰公神欲借驅痁術来臨刻木人<lb/>
　<hi>附考廟舊屬郡境後析桐鄉在皂林鎮吴士季為吴興令病痁遣人就此乞驅鬼遂夢一騎縛小鬼去即</hi>
　<hi>愈宋志淮海王有三子皆有功于民因祀為土穀神皂林為大龍翔為二爐鎮為三云</hi>
　　　楊姑廟<lb/>
孝德襄陵久天然與衆殊生男不能養應合愧楊姑<lb/>
　<hi>附考廟在嘉興縣西宋楊孝女躬耕養親鄉人祠之</hi>
　　　徐偃王廟<lb/>
王有岐夷德千年貌亦存我懐三刺史誰是後来孫<lb/>
<pb n="KR4h0163_WYG_003-26a"/>
　<hi>附考廟在郡西北二十里偃王逃之㑹稽遺廟在焉旁有墳屬秀水</hi>
　　　曹史君祠<lb/>
一笑淮兵却功成未易論豈慚顔刺史詩酒在平原<lb/>
　<hi>附考祠在府治西北祀吴越時牧守曹信及其子珪珪為嘉興都將守城以拒淮人民懐其德立祠祀之</hi>
　　　髙史君祠<lb/>
一暝移藩日邦人昔被恩步兵碑尚在功業敢經綸<lb/>
　<hi>附考祠在嘉興治北三十六里嘉善治西北十里史君逸其名晉建武中為嘉興監屯校尉鎮静其民終</hi>
　<hi>于此立祠祀之梁步兵校尉劉續之為記</hi>
<pb n="KR4h0163_WYG_003-26b"/>
　　　寥陽殿<lb/>
人歸天上去空識舊衣冠秘錄藏金匱清風滿殿寒<lb/>
　<hi>附考殿在秀水有葛洪書碑後為郡幕解九臯取去</hi>
　　　霍將軍廟<lb/>
弼漢功非淺讒夫可奈何海神今亦畏安敢布風波<lb/>
　<hi>附考廟在郡城東南二十七里石佛寺旁祀漢霍光三吴濱海皆有祠又平湖亦有廟另見題咏</hi>
　　　讀書堆<hi>一作唐訽詩</hi>
平林標大道曽是野王居往事將誰語淒涼六代餘<lb/>
<pb n="KR4h0163_WYG_003-27a"/>
　<hi>附考嘉興縣東六里有顧節墩平湖東泖上有顧書堵俱野王讀書處也野王居在顧亭林舊屬海鹽境</hi>
　<hi>後晉天福庚子亭林寳雲寺壊于水僧夢二靑衣来云梁侍郎至俄一人紫衣金魚儀狀秀整曰此吾故</hi>
　<hi>宅汝建寺立像吾當䕶之有水際古碑可據也明日獲碑字皆磨滅惟存數字云寺南髙基顧野王曽于</hi>
　<hi>此脩輿地志云</hi>
　　　簡齋<lb/>
詩老追唐句閒居築簡齋芙蓉寒浦外紅落感秋懐<lb/>
　<hi>附考齋為陳與義所築舊屬郡境後析桐鄉在青鎮廣福院後芙蓉浦上又有南軒三友亭諸勝後趙子</hi>
　<hi>昻作古篆顔曰簡齋讀書處</hi>
<pb n="KR4h0163_WYG_003-27b"/>
　　　陳賢良隠居<lb/>
發策名猶在回頭事已非池塘春草緑空憶謝公歸<lb/>
　<hi>附考嘉興治東北一里為舜俞宅崇寧三年其孫捨基為漏澤寺其隠居在清風涇析屬嘉善即宋史所</hi>
　<hi>載白牛邨别業也</hi>
　　　徐長者園<lb/>
丹砂猶未就白髪忽成翁却有憐春意裁花向此中<lb/>
　<hi>附考園在嘉興長者宋人學道年八十治圃栽花老於此</hi>
　　　趙老園<lb/>
<pb n="KR4h0163_WYG_003-28a"/>
藏書幾萬卷歸老此林泉不為尋蓴鱠于公亦有賢<lb/>
　<hi>附考園在郡城西三里景德寺後析屬秀水乃宋致政殿丞趙公歸隠藏書之處公名衮字希甫陳舜俞</hi>
　<hi>題曰趙老園</hi>
　　　施墓<lb/>
蒼苔侵壊道晚雀散空林莫問人賢否浮生一古今<lb/>
　<hi>附考墓在嘉興治東二十里圖經云齊長沙王府長史施脩琳墓</hi>
　　　衛墓<lb/>
惆悵黎陽客飄流浙水濱定忘空腹恨知是赤心人<lb/>
<pb n="KR4h0163_WYG_003-28b"/>
　<hi>附考墓在嘉興治西南圖經云衛大夫洪演墓也衛懿公為狄人所滅食其肉惟肝在地演剖已腹而内</hi>
　<hi>焉</hi>
　　　劉伶墓<lb/>
荷鍤從吾後叮嚀死便埋人皆譏嗜酒我獨愛忘懷<lb/>
　<hi>附考墓在府城東二十七里胥山下俗呼金伶墓盖避吴越王諱也屬嘉興又胥山有荷鍤翁墓</hi>
　　　嚴忌墓<lb/>
有子如君少終縁叛國亡冢前無後嗣切勿怨張湯<lb/>
　<hi>附考墓在郡城西北二十七里新城鎮屬秀水子助塟由拳在天寧寺後俗呼後嚴墩盖以忌為前嚴助</hi>
<pb n="KR4h0163_WYG_003-29a"/>
　<hi>為後嚴也</hi>
　　　朱買臣墓<lb/>
世事春風轉榮枯一夢間繡衣人不見孤冢舊家山<lb/>
　<hi>附考墓在郡城東三里東塔寺中</hi>
　　　周都官墓<lb/>
不識君名字應難問子孫一丘浮水際神怪欲誰論<lb/>
　<hi>附考墓在秀水治西北水中旱不加髙潦不加没今尚存</hi>
　　　蘇小小墓<lb/>
<pb n="KR4h0163_WYG_003-29b"/>
泉下骨應朽幽魂獨未消幾畨清夜月孤影度南橋<lb/>
　<hi>附考墓在嘉興治西南六十步有片石在通判㕔曰蘇小小墓南有賢娼巷寰宇記云墓髙三丈有大井</hi>
　<hi>在其側舊生雙桃於上方輿勝覧亦云</hi>
　　　羞墓<lb/>
傷哉負薪子五十始登朝空使埋羞處山花復採樵<lb/>
　<hi>附考墓在郡城北十八里買臣妻𦵏處又曰羞涇又作楸涇</hi>
　　　木紋觀音<lb/>
雙瞳分日月眉際一星懸照見人間苦三辰不在天<lb/>
<pb n="KR4h0163_WYG_003-30a"/>
　<hi>附考唐咸通間郡中有木在水濟人遇浄則浮逢羶則沉人知其異取鐫觀音像纔畢面目手指皆有光</hi>
　<hi>彩人稱木紋觀音又作目紋初在五䑓院後以兵火移精嚴寺東廡紹興十一年邦人禱暘重新其宇先</hi>
　<hi>是郡守曽侯曽夢白衣人曰我當此方致雨奈面目不浄三十里無所見不能與衆聖㑹明日詰之果匠</hi>
　<hi>者用雞子牛膠調粉故爾遂改新之乃應</hi>
　　　邦藥王龕<lb/>
父老懐遺愛誰傳肘後方藥嚢同日塟空憶紫元香<lb/>
　<hi>附考在嘉興</hi>
　　　淨相佳李<lb/>
<pb n="KR4h0163_WYG_003-30b"/>
地重因名果如分沆瀣漿傷心吴越戰未敢盡情嘗<lb/>
　<hi>附考淨相寺在郡城東南三十六里梁武時建地産佳李檇李之名由此</hi>
　　　符姥瑞竹<lb/>
一幅霜縑外靑靑出自然天機何敢議珍重白衣仙<lb/>
　<hi>附考在郡城</hi>
　江特科表祖<lb/>
　　表祖崇德人嘉定甲戌舉特科<lb/>
　　　題平緑軒<lb/>
<pb n="KR4h0163_WYG_003-31a"/>
碧瓦丹稜轉盼成一亭聊復寄閒情人如水墨畫中立<lb/>
山向烟蕪盡處横舟入栁隂衝鷺去簷依波面䕃魚行<lb/>
題詩每愧臨流意吟苦那知白髪生<lb/>
　嘉興侯陸徳輿<lb/>
　　德輿字載之崇德人由童子科舉嘉定進士有文<lb/>
　　名歴兩浙知貢舉官吏部尚書卒贈嘉興開國侯<lb/>
　　　平緑軒<lb/>
帶市人烟逺連邨野色幽山從天際出水向檻前流茅<lb/>
<pb n="KR4h0163_WYG_003-31b"/>
屋無端礙松醪有意留因懷陵谷感無語對歸鷗<lb/>
　趙監税潛夫<lb/>
　　潜夫字景壽自號鶴所黄巖人嘉定進士寳慶二<lb/>
　　年監海鹽澉浦税三年卒於官詩有清思居澉之<lb/>
　　日嘗泛小舟於永安湖扣舷把酒而歌髙標逺韻<lb/>
　　逈在物表其卒也澉人趙與珦為立思賢碑建安<lb/>
　　葛紹體撰詞招之<lb/>
　　　題絃風亭<lb/>
<pb n="KR4h0163_WYG_003-32a"/>
怪他蟹舎蠔房地不是吟情住亦難數尺短牆圍晝寂<lb/>
半鈎疎箔障春寒水生草滿蛙鳴合日薄花隂鶴夢安<lb/>
底處青衫病司馬浩歌東望取琴彈<lb/>
　<hi>附考亭在海鹽澉浦瀕海收税處宋紹熈間監税葉樾建潜夫召之</hi>
　魯布衣應龍<lb/>
　　應龍字子謙海鹽當湖鎮人<hi>後析平湖</hi>宋末布衣著有<lb/>
　　閒窗括異志<lb/>
　　　題陳山飛星石<hi>有序</hi>
<pb n="KR4h0163_WYG_003-32b"/>
　　陳山觀音殿忽有兩石從半山鬭墜而下一從殿後<lb/>
　　壁滚入大士座下一墜殿之西屋瓦無損不知從何<lb/>
　　而入今二石尚存余乙夘歲到祠下賦詩于壁以紀<lb/>
　　其事<lb/>
錦石雙星下翠微忽看移入小巖扉靈光夜静歸山逕<lb/>
翠影秋寒上佛衣滇海始知鯨欲動零陵不獨燕能飛<lb/>
只今五色曽何補自採竒峰築釣磯<lb/>
　趙承㫖孟堅<lb/>
<pb n="KR4h0163_WYG_003-33a"/>
　　孟堅字子固别號彞齋其先以安定郡王從宋髙<lb/>
　　宗南渡賜第於海鹽之廣陳<hi>今屬平湖</hi>遂家焉寳慶二<lb/>
　　年登進士歴官朝散大夫嚴州守景定初遷翰林<lb/>
　　學士承㫖宋亡隠居不出晩徙崇徳没年九十有<lb/>
　　七諡文簡臨終賦詩有百年處世欠三秋事業都<lb/>
　　歸海上漚之句孟堅修雅博識善筆札工詩文好<lb/>
　　飲醉則以酒濡髪歌古樂府自執紅牙以節曲時<lb/>
　　載一舟中置琴書尊杓泊蓼汀葦㟁吟賞自得從<lb/>
<pb n="KR4h0163_WYG_003-33b"/>
　　弟子昂自苕中来訪閉户不納夫人勸之始令從<lb/>
　　後門入坐定苐問卞山笠澤近来佳否子昻云佳<lb/>
　　曰苐奈山澤佳何子昻慙退便令蒼頭濯其坐具<lb/>
　　葢惡其作賓朝家也生平酷嗜法書遇三代以来<lb/>
　　金石名蹟傾家易之嘗得白石舊藏五字不損本<lb/>
　　褉叙喜甚夜歸霅溪舟覆行李盡没手持帖立淺<lb/>
　　水中大呌曰蘭亭在餘不足介意也因題八字卷<lb/>
　　首云性命可輕至寳是保又善作梅竹得逃禅石<lb/>
<pb n="KR4h0163_WYG_003-34a"/>
　　室之妙于水仙尤竒有彞齋集<lb/>
　　　里中康節庵畫墨梅求詩因述本末以示之<lb/>
逃禅祖花光得其韻度之清麗閒庵紹逃禅得其蕭散<lb/>
之布置回觀玉面而䑕鬚已見工夫較精緻雙枝倒作<lb/>
鹿角曲生意由来端若爾所傳正統諒未絶捨此的傳<lb/>
皆偽耳僧花工之工則麤夢良意到工則未女中却有<lb/>
鮑夫人能守師繩不輕墜可憐聞名不識面云有江西<lb/>
陸公濟季衡麤醜惡拙祖弊到雪篷濫觴矣所恨二王<lb/>
<pb n="KR4h0163_WYG_003-34b"/>
無巨法多少東鄰擬西子是中有趣豈不傳要以眼力<lb/>
求其㫖踢鬚正七萼則三㸃眼名椒梢䑕尾枝分三疊<lb/>
墨濃淡花有正背多般蕊夫君固已悟筌蹄重説偈言<lb/>
吾亦贅誰家屏障得君畫更以吾詩跋其底<lb/>
　　　康不領此詩又有許梅谷者仍求再賦長律<lb/>
濃冩花枝淡冩梢鱗皴老幹墨微焦筆頭三踢攅成瓣<lb/>
珠暈一圓工㸃椒粧綴蜂鬚擬笑靨稳拖䑕尾施長條<lb/>
盡吹花側風初急猶帶枝頭雪未消松竹襯時明掩映<lb/>
<pb n="KR4h0163_WYG_003-35a"/>
水波浮處見飄颻黄昏時候朦朧月清淺溪山長短橋<lb/>
閙裏相挨如有意静中背立似無聊筆端的皪明非畫<lb/>
軸上縱横不是描頓覺坐来春盎盎因思行過雨瀟瀟<lb/>
從頭總是湯楊法判下工夫豈一朝<lb/>
　　　王翠巖寫竹求詩<lb/>
古畫畫物無定形隨物賦形皆逼真其次祖述有師繩<lb/>
如印印泥隨前人尚疑屋下重作屋㕘以新意意乃足<lb/>
晉魏而来幾百年羲獻斷絃誰解續何況髙束李杜編<lb/>
<pb n="KR4h0163_WYG_003-35b"/>
江湖競賣新詩讀願君種取渭川一千畝飽飯逍遥步<lb/>
捫腹風晴烟雨盡入君心胸吐出毫端自森肅<lb/>
　　　題水仙<lb/>
自欣分得櫧山色地近錢清易買花推案文書雖鞅掌<lb/>
簮瓶金玉且奢華酒邊已愛香風度燭下猶憐舞影斜<lb/>
礬弟梅兄来次第攙春熱閙令君家<lb/>
　聞人進士宇<lb/>
　　宇嘉興人紹定四年以上舍釋褐<lb/>
<pb n="KR4h0163_WYG_003-36a"/>
　　　海鹽鹿苑寺<hi>考見題咏</hi>
郡邑相望路半停屹然香刹聳林坰罷㕘釋子忘情久<lb/>
應供胡僧入夢靈東去無情波繚繞西来有意柏葱青<lb/>
定知俗駕經過少月上松扉不用扃<lb/>
　趙畫史孟淳<lb/>
　　孟淳字子貞孟堅弟善墨竹自號竹所<lb/>
　　　題桃<lb/>
滴粉挼酥暈幾重風前紅雨一枝濃世間是色皆為妄<lb/>
<pb n="KR4h0163_WYG_003-36b"/>
除却夭桃单種松<lb/>
　　　題梅<lb/>
雪意垂垂浸碧虚香生一縷上琴書何須百萬西湖宅<lb/>
遇有梅花便可居<lb/>
　梅屋髙士許棐<lb/>
　　棐字忱父海鹽人嘉熙中隠居泰溪種梅數十樹<lb/>
　　構屋讀書自號梅屋室中於三桁下分四槅中垂<lb/>
　　一簾對懸白香山蘇東坡二像事之積書最富人<lb/>
<pb n="KR4h0163_WYG_003-37a"/>
　　有竒編見無不錄嘗曰四壁天地萬卷春風庾嶺<lb/>
　　香孤山玉樂而可以忘死著有獻醜集樵談其詩<lb/>
　　集曰梅屋四藁長于近體頗多清新之調<lb/>
　　　明妃曲<lb/>
漢宫眉嫵息邊塵功壓貔貅百萬人好把香閨舊脂粉<lb/>
艶妝顔色上麒麟<lb/>
　　　帕子<lb/>
萬縷縱横如妾恨一方輕薄似郎恩多時不繫纎腰舞<lb/>
<pb n="KR4h0163_WYG_003-37b"/>
却對花前拭淚痕<lb/>
　　　晩泊臨平<lb/>
晚缷風㠶泊市橋税亭民屋總蕭條秦封不到河邊栁<lb/>
送去迎来枉折腰<lb/>
　　　元夕後河上作<lb/>
自從樓閣罷燒燈未有今朝一日晴暖折葑邊氷翼破<lb/>
寒留山頂雪痕輕驕驄已印尋芳跡小妓新翻鬻唱聲<lb/>
每箇旗亭商一醉也應排日到清明<lb/>
<pb n="KR4h0163_WYG_003-38a"/>
　　　沈子壽郊居<lb/>
屋外猶餘地百弓經鋤知貴㡬年工栽蔬少似於陵仲<lb/>
種菊多于靖節翁偃屈溪山詩卷裏破除風月酒杯中<lb/>
近来又喜禅機透一顧叢林萬衲空<lb/>
　　　贈葉靖逸<lb/>
借我城居一丈寛五車書向腹中安聲華馥似當風桂<lb/>
氣味清於著露蘭朝士時將餘俸贈舖家傳得近詩刋<lb/>
回看舊隠西湖上誰伴沙鷗度歳寒<lb/>
<pb n="KR4h0163_WYG_003-38b"/>
　　　鄭介道見訪<lb/>
步頭楊栁種多年今日方維勝客船掃石共看山色坐<lb/>
枕書同聴雨聲眠溪羮旋煑蓴絲滑野飯新炊芡玊圓<lb/>
不管歸心忙似箭强留吟過菊花天<lb/>
　　　贈龔彥質<lb/>
慈湖分與半窗燈照得襟懐徹底明<hi>得一作出明一作清</hi>蒲座夜閒<lb/>
猫占卧筍輿春暖鶴隨行爐香欲盡經猶誦研墨才濃<lb/>
句已成歳晚弟兄俱白首一樓風雨話深更<lb/>
<pb n="KR4h0163_WYG_003-39a"/>
　　　題常穆仲醮碧<lb/>
舫様一亭小依山復靠池每来分席坐須憶下湖時竹<lb/>
弄當窗影花添蘸水枝人間風浪惡泛宅㡬天涯<lb/>
　　　趙叔魯<lb/>
天上除書絡繹飛謫仙何事得来遲旅懐寛似居家日<lb/>
學力髙於未第時山帶晴霏横畫軸水流清響入琴絲<lb/>
世間多少王孫貴無我寒泉一句詩<lb/>
　　　山間<hi>一作山海兠食物也以筍蕨為之又名蝦魚筍蕨兠出稗史</hi>
<pb n="KR4h0163_WYG_003-39b"/>
趂得山間筍蕨春借厨烹煑自炊薪倩誰分我杯羹去<lb/>
寄與中朝食肉人<lb/>
　　　木山父書院<lb/>
占得丈房一丈強地幽雖夏亦清涼瓶花誤倒水侵案<lb/>
書葉亂掀風滿牀薜長密藤遮半壁桐分疎影出低牆<lb/>
客来莫道無祗待只啜茶甌却味長<lb/>
　　　贈畫魚沈秀才<lb/>
寫字摛文不療飢生涯換得頗新竒錦心暗織臨淵網<lb/>
<pb n="KR4h0163_WYG_003-40a"/>
蓬鬢潜繅釣雨絲落筆易於投餌處得錢多似出罾時<lb/>
漁翁枉占烟波濶不及君家小硯池<lb/>
　　　贈北澗<lb/>
天下名山行脚遍依然形影痩伶俜攴吾寒暑袈裟耐<lb/>
變眩烟霞筆硯靈對客敬如堂上佛讀書通似藏中經<lb/>
石頭路滑終難到不是詩禅莫扣扃<lb/>
　　　雪曉<lb/>
臘雪連宵接曉飛錦衾公子未曽知起来攜杖敲梅樹<lb/>
<pb n="KR4h0163_WYG_003-40b"/>
扶得輕盈壓損枝<lb/>
　　　枯荷<lb/>
萬柄緑荷衰颯盡雨中無可盖眠鷗當時乍叠青錢滿<lb/>
肯信池塘有暮秋<lb/>
　　　春晚<lb/>
推過詩編把酒斟挽春㡬句讓鶯吟門前却喜無人掃<lb/>
積得殘花一寸深<lb/>
　　　客路<lb/>
<pb n="KR4h0163_WYG_003-41a"/>
客路久驅馳秋深兩鬢知田家投夜宿漁竈寄晨炊契<lb/>
分燈前影生涯槖裏詩遥憐故園菊荒草沒霜枝<lb/>
　　　題倦庵<lb/>
自扁庵為倦斯名恐未然醉巾頻漉破遊屐幾磨穿新<lb/>
種竹都活舊栽花更妍門前春水漲催發考㢘船<lb/>
　　　題叔清郊居<lb/>
哦松未了賦歸歟旋買田園結草廬數畝竹隂惟欠鶴<lb/>
半池山影不妨魚舉杯多是沽来酒挿架無非讀過書<lb/>
<pb n="KR4h0163_WYG_003-41b"/>
我已倦為都下客願君分與把茅居<lb/>
　　　書郭子度壁<lb/>
禁苑精廬是切隣衣巾雖舊不沾塵鐘魚聲裏吟連曉<lb/>
花栁香中醉過春和土重泥燒藥竈買絲親接釣魚綸<lb/>
遶湖十萬人家住如此清閒有幾人<lb/>
　　　雁字<lb/>
㸃畫分明印碧空迴鸞返鵲勢差同月邊映得銀鈎體<lb/>
雪裏摹成玊箸工斷續似經秦火後悲涼如在楚詞中<lb/>
<pb n="KR4h0163_WYG_003-42a"/>
愁人筆硯多荒廢倩寫相思寄便風<lb/>
　　　宫詞二首<lb/>
卧聴羊車輥夜雷知從誰處燕酣囘蟾光也解君王意<lb/>
隔箇簾櫳不入来<lb/>
同入宫来幾許人因何遣妾䕶長門雲鬟半脱香腮痩<lb/>
却愛菱花鏡子昏<lb/>
　　　古墓<lb/>
石人猶自立蒿莱拂讀殘碑字字哀鄰冢已澆寒食酒<lb/>
<pb n="KR4h0163_WYG_003-42b"/>
野風分送紙錢来<lb/>
　　　四時宫詞<lb/>
因見落花心覺悟薄羅襟上淚痕乾容顔縱似花枝好<lb/>
能得君王㡬日看<lb/>
碧玊涼梳落枕邊懶梳雙鬢學新蝉恩情不及班姬扇<lb/>
縱是炎天亦棄捐<lb/>
涼夜誰同玊簟眠湘波冷浸一枝蓮君王不學中秋月<lb/>
處處分身處處圓<lb/>
<pb n="KR4h0163_WYG_003-43a"/>
雪壓長門消未盡夜衾堆盡舊宫羅鴛鴦瓦下垂氷筯<lb/>
未抵思君玉筯多<lb/>
　　　郭評事<lb/>
廷評滿腹貯陽春筆下從来活㡬人㕔小似分幽寺住<lb/>
俸輕如在舊山貧堆書教子猶疑少倒屣迎賓不厭頻<lb/>
欲效林宗巾角墊自嫌雙鬢有紅塵<lb/>
　　　輓吴春伯<lb/>
入門諸子哭褰衣痛説嚴君屬纊時病重刀圭難作效<lb/>
<pb n="KR4h0163_WYG_003-43b"/>
家貧衾含不如儀從春屢有登臨約近日方無唱和詩<lb/>
執紼南屏山下路悲風吹亂緑楊絲<lb/>
　　　輓郭子度<lb/>
連年染忠貌梔黄盧扁猶無起死方穉女自敲尸畔磬<lb/>
鄰僧来炷佛前香生涯漫有千書卷受用惟存一奠觴<lb/>
聴説茶毗心更苦拭乾清淚又成行<lb/>
　　　寄吳宜之<lb/>
文公徒弟無多在學術應如夀數髙好句先教諸子和<lb/>
<pb n="KR4h0163_WYG_003-44a"/>
墊巾翻被俗人嘲湖邊茶店同誰坐井畔柴扉欠我敲<lb/>
昨夜相思眠不穏月眉斜印落花梢<lb/>
　　　瑛上人<lb/>
十二三時便出家何曾頃刻離烟霞晨持數卷日方上<lb/>
夜梵千聲月未斜洗鉢不經鷗浴水挿瓶嫌採蜨殘花<lb/>
儒冠誤我駸駸老何日蒲團共結跏<lb/>
　　　木芙蓉<lb/>
芙蓉艶金谷秋色錦機中霜樹不知醜葉與花争紅<lb/>
<pb n="KR4h0163_WYG_003-44b"/>
　　　張聲父<lb/>
城中破屋妻兒住自向招提借小房壁上碑文皆古篆<lb/>
案頭書册半仙方月嫌碎竹遮窗暗風欵飛花入座香<lb/>
㸃檢未如僧相處只多髭鬢㡬莖霜<lb/>
　　　泛剡<lb/>
水濶無風似有風蘆花揺落櫓聲中鷗無一㸃驚猜意<lb/>
認作當時戴雪翁<lb/>
　　　趙野雲<lb/>
<pb n="KR4h0163_WYG_003-45a"/>
載雨駕雷翻覆頃漏星藏月卷舒間若將雲與詩人比<lb/>
政恐雲無日日閒<lb/>
　　　古硯送趙明府<lb/>
一片端州古硯甎翁孫相授當良田寒梅磵下和氷洗<lb/>
秋桂窗前滴露研學字不工空費紙吟詩雖苦未成編<lb/>
贈君攜去薇花畔草詔閒時枕匣眠<lb/>
　　　花<lb/>
墻頭新露一枝紅壓盡隋人萬綵工香艶便棲雲鬢老<lb/>
<pb n="KR4h0163_WYG_003-45b"/>
也勝飄泊晚西風<lb/>
　　　不語僧<lb/>
黙坐蒲龕若塑成客来惟聴小鐘鳴却嫌庭樹無禅力<lb/>
時有風枝雨葉聲<lb/>
　　　寄題竹坡<lb/>
郭外移来費俸金㡬年擡舉玉成林更無餘地栽閒樹<lb/>
儘有髙枝著卧禽寒影似傳東野貌清聲如寫伯夷心<lb/>
呼童少殺青瑶簡染月濡雲寄我吟<lb/>
<pb n="KR4h0163_WYG_003-46a"/>
　　　數椽<lb/>
數椽茅屋傍林塘幽似山僧獨坐房夜静只憑猿守户<lb/>
晝閒時有鶴升堂旋收落葉供茶爨細搗枯花作印香<lb/>
書册滿牀詩滿槖别無生計亦何妨<lb/>
　　　春雪<lb/>
東風吹雨作花飛寒勒芳程㡬日遲惟有庭前老梅樹<lb/>
謝渠添補落殘枝<lb/>
　　　輓沈晏如<lb/>
<pb n="KR4h0163_WYG_003-46b"/>
不信詩人一例窮如公半世又成空湖邊便欠尋梅友<lb/>
籬下應無采菊翁雪片堆平閒藥竈雨聲敲破舊漁篷<lb/>
墓銘吟槀兒封寄血淚斑斑浣紙紅<lb/>
　　　贈相士<lb/>
澗水溪氷似鏡清自看寒貌已分明煩君别相江湖友<lb/>
来歳誰魁淡墨名<lb/>
　　　田間<lb/>
田間久不到草木半蕭疎鷗占沉舟浴蛩分破壁居僕<lb/>
<pb n="KR4h0163_WYG_003-47a"/>
温攜到酒隣送買殘蔬未説催租事黏窗且讀書<lb/>
　　　題埜處<lb/>
數畝家園枕碧波樹桑疎處補花窠檐低不礙儒冠入<lb/>
橋矮才通釣艇過雲笛旋裁門外竹雨衣新織檻前莎<lb/>
有時牛背看書罷一曲清風甯戚歌<lb/>
　　　孫祺卿新居<lb/>
㡬年銖累束修錢才向湖邊置一㕓種竹庭深難得月<lb/>
養魚池小易為泉山呈好畫當書案栁撒輕絲罩釣船<lb/>
<pb n="KR4h0163_WYG_003-47b"/>
酒力半酣詩思倦矮牀相對白鷗眠<lb/>
　　　招髙菊澗<lb/>
歸買秦溪屋一閒才如都下僦樓寛門前養草如花賞<lb/>
壁上黏碑當畫看自改舊詩時未稳獨斟新酒不成歡<lb/>
髯仙只在淵明宅泥濘相邀寸步難<lb/>
　　　西真圖<lb/>
翠水池邊宴早秋雲謡聲裏月西流醉歸不信乗鸞穏<lb/>
却擘蓮花作采舟<lb/>
<pb n="KR4h0163_WYG_003-48a"/>
　　　書北庵門<lb/>
十度来敲九不譍隔籬空見竹青青不知池裏黄金鯽<lb/>
聴講楞伽㡬卷經<lb/>
　　　葉克齋<lb/>
歙浦租船只載詩一㢘如此似君稀雙親猶道行装重<lb/>
多帶羅紋一硯歸<lb/>
　　　題子固春山上寺圖<lb/>
望得招提見程猶半日間馬嘶曾到處僕指未行山風<lb/>
<pb n="KR4h0163_WYG_003-48b"/>
逓松聲逺雲連草色閒何如添箇我坐石聴潺湲<lb/>
　　　湯婆子<lb/>
一冬專寵道人房不藉華清賜浴湯皤腹却無璋瓦分<lb/>
矮身難稱綺羅妝春生蝴蜨半牀夢暖迫梅花一帳香<lb/>
醉倚肉屏君莫羨北邙多少黑頭郎<lb/>
　　　樂府二首<lb/>
妾心如鏡面一規秋水清郎心如鏡背磨殺不分明<lb/>
小窗寒燭夜結紐綴郎襟不結尋常紐結郎長逺心<lb/>
<pb n="KR4h0163_WYG_003-49a"/>
　　　吴江道中<lb/>
一别吴松二十秋敗荷枯栁總新愁白頭交友凋零盡<lb/>
頼有寒江㡬箇鷗<lb/>
　　　小蓑道人<lb/>
滿面瘡痍瘢胸中一泓雪醒吟鶴背風醉卧鷗邊月不<lb/>
賣嚇鬼符不試<graphic n="KR2057" url="https://raw.githubusercontent.com/kanripo/KR-Gaiji/master/images/KR2057.png" mimeType="image/png"/>金訣笑問舊蓑衣秋来添㡬結<lb/>
　　　末利<lb/>
茘枝鄉裏玲瓏雪来助長安一夏涼情味於人最濃處<lb/>
<pb n="KR4h0163_WYG_003-49b"/>
夢囘猶覺鬢邊香<lb/>
　　　築城曲<lb/>
日將西杵聲急一聲聲自死腸出城髙不特土累成半<lb/>
是鋪填怨夫骨儒坑戰地骨更多十二金人随鬼泣<lb/>
　　　馬塍種花翁<lb/>
東塍白髪翁勤樸種花户盆賣有根花價重無人顧西<lb/>
塍年少郎荒嬉度朝莫盆賣無根花價㢘争奪去年少<lb/>
傳語翁同業勿相妬賣假不賣真何獨是花樹<lb/>
<pb n="KR4h0163_WYG_003-50a"/>
　　　泥孩兒<lb/>
牧瀆一塊泥装塑恣華侈所恨肌體微金珠載不起雙<lb/>
罩紅紗㡡嬌立瓶花底少婦初嘗酸一玩一心喜潜乞<lb/>
大士靈生子願如爾豈知貧家兒呱呱痩於鬼棄卧橋<lb/>
巷間誰或顧生死人賤不如泥三歎而巳矣<lb/>
　　　染絲上春機二首<lb/>
染絲上春機春濃絲色淺妾心隨梭飛郎心如軸轉<lb/>
染絲上春機錦成貴無價不忍裁成衣帕剪鴛鴦破<lb/>
<pb n="KR4h0163_WYG_003-50b"/>
　　　破硯<lb/>
碌碌礲磑間得此一雋石磨成三十年貌黧雙鬢白渠<lb/>
亦苦我磨眼穿流淚墨老蟾在傍笑兩窮自相厄<lb/>
　　　對鏡詞<lb/>
烟䕶杏腮寒日襯桃腮暖惟有鏡中花東風都不管<lb/>
　　　春思<lb/>
朝来一陣無情雨敲得庭花半欲殘燕子不知人冷落<lb/>
飛来簾底避春寒<lb/>
<pb n="KR4h0163_WYG_003-51a"/>
　　　小盆花<lb/>
小小盆中花春風隨分足花肥無賸紅葉痩無久緑心<lb/>
傾幾㸃香也飽遊蜂腹太盛必易衰荒烟鎖金谷<lb/>
　葉祕書隆禮<lb/>
　　隆禮字士則嘉興人淳祐丁未進士著契丹志上<lb/>
　　表有淳熙七年三月秘書丞撰詩見栁志<lb/>
　　　烟雨樓<lb/>
傍家庭館占湖東寂寞為隣祗陸公竹樹一隄如有礙<lb/>
<pb n="KR4h0163_WYG_003-51b"/>
乾坤萬象自無窮棹歌逺入秋波緑塔影中分晚照紅<lb/>
樽酒待遊烟雨景畫圖著我笠蓑翁<lb/>
　唐學正天麟<lb/>
　　天麟嘉興人寶祐丙辰進士曾主嘉興學正<lb/>
　　　烟雨樓<lb/>
百尺樓髙足賞心我来猶記舊登臨四時天色有晴雨<lb/>
一片湖光無古今逺墖連雲知寺隠小舟穿栁覺邨深<lb/>
憑䦨多少斜陽景分付漁歌替晚吟<lb/>
<pb n="KR4h0163_WYG_003-52a"/>
　焦修撰炳炎<lb/>
　　炳炎字濟甫宣州人寓居嘉興淳祐中舉進士探<lb/>
　　花為諫官時宰主括田議逺近騷動炳炎痛疏其<lb/>
　　害面奏累數千言上為動容時宰語人曰渠非攻<lb/>
　　田是攻我也尋除太常少卿辭去或遺以詩曰事<lb/>
　　至諫官言不得身為宰相有何榮後以右文殿修<lb/>
　　撰致仕卒弟煥炎字晦用亦舉進士英邁慷慨禦<lb/>
　　邊多顯效論奏時弊有兄之風稱二焦云<lb/>
<pb n="KR4h0163_WYG_003-52b"/>
　　　去國示人<lb/>
跡雖無地著心實有天知一禽從不獲不改範驅馳<lb/>
　常㕘知楙<lb/>
　　楙字長孺自忠毅公與秦檜不合退居海鹽遂家<lb/>
　　焉楙其曾孫也淳祐中舉進士守廣德以公㢘稱<lb/>
　　拜御史論巴陵事觸度宗怒出為兩浙運使所至<lb/>
　　必捐俸賑民尋以宰掾兼刑侍復知平江既代有<lb/>
　　事例餘金萬楮悉不受吏驚曰人言常侍郎不愛<lb/>
<pb n="KR4h0163_WYG_003-53a"/>
　　錢果然德祐元年除吏部尚書二年拜㕘知政事<lb/>
　　宋亡自號蒲溪漁叟里居六年卒州人慕之者欲<lb/>
　　一見不可得其志洵足悲矣<lb/>
　　　題平江集仙宫<lb/>
松菊新来入夢頻公餘乗興得尋真紅塵物外長清境<lb/>
白日壺中不老春柏子灰寒烟寂寂桃花風暖水粼粼<lb/>
逍遥羽士閒如許愧我浮名役此身<lb/>
　李學士曽伯<lb/>
<pb n="KR4h0163_WYG_003-53b"/>
　　曾伯字長孺號可齋懐州人寓居嘉興寶祐中第<lb/>
　　進士天才卓絶儒而知兵宦轍遍天下所至得將<lb/>
　　士心仕至觀文殿學士贈少保開府儀同三司曽<lb/>
　　伯初與賈似道俱為閫帥邊境之事知無不言似<lb/>
　　道嫉之不竟其用有可齋類稿<lb/>
　　　陸宣公祠<hi>考見題咏</hi>
公不生唐世貞元事若何主恩思報切臣罪忤時多佞<lb/>
舌攻何忍剛腸死不磨倚闌凝望久一鷺㸃蒼波<lb/>
<pb n="KR4h0163_WYG_003-54a"/>
　　　題南溪白龍洞<hi>有引</hi>
　　淳祐庚戌覃懐李曽伯因勸農来此得四十字是日<lb/>
　　微風扇和輕雲閣雨千峰翠滴四野緑秀枝禽對語<lb/>
　　春意駘蕩無極徜徉久之緩轡而去賓佐四明史偉<lb/>
　　之廬陵曽垓眉山楊埏東嘉林拾三山卓炎子廬陵<lb/>
　　王真孫長沙胡盛盱江周子榮潼川楊牧之清湘滕<lb/>
　　處厚續至<lb/>
老龍昔未蛻嘗蟄此山中霖雨春疇足風雲夜壑空兩<lb/>
<pb n="KR4h0163_WYG_003-54b"/>
厓髙下倚一逕往来通不願千金劑惟祈百穀豐<lb/>
　　　遊千山觀<hi>有序</hi>
　　河内李曽伯再牧桂之明年實開慶改元上命三衢<lb/>
　　柴士表視邊隘竣事将還夏六月二十一日約憲倉<lb/>
　　四明豐<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>兵帥汪光朱廣用符離朱焕載酒千山觀<lb/>
　　訪招隠過仙奕感今懐昔風物固亡恙也時火<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>張<lb/>
　　空水花蘸碧相與徜徉其間清不受暑因得四十字<lb/>
　　并識諸石<lb/>
<pb n="KR4h0163_WYG_003-55a"/>
自從来嶺嶠豈暇訪湖山緹騎行邊了戎旗䕶戌閒相<lb/>
看羣玊外一笑六郎間回首西風静何愁老漢闗<lb/>
　　　遊桂林西山<lb/>
玊筍環星拱青螺帶霧披山為天下勝境占嶺南竒援<lb/>
筆難窮者憑䦨盡目之不因無世累築室在于斯<lb/>
　　　善權竒觀<lb/>
自從團結此山川便作人間小洞天佛母林深從古盛<lb/>
仙翁宅近至今傳青分三洞中開户白瀉雙巖下出泉<lb/>
<pb n="KR4h0163_WYG_003-55b"/>
我自有縁聊乞取萬松隂裏一牛眠<lb/>
　朱應龍<lb/>
　　應龍未詳詩見栁志或即魯應龍趙志云是宋人<lb/>
　　　山月池<hi>二詩考俱見題咏徳藏寺</hi>
池底看明月明月在山頭清光連上下分作兩輪秋<lb/>
　　　菊坡<lb/>
口有綺語債長咏菊坡詩最好重陽景雞肥酒熟時<lb/>
　正節先生衛富益<lb/>
<pb n="KR4h0163_WYG_003-56a"/>
　　富益崇德人幼有異質嘗負笈往從金仁山學深<lb/>
　　探易理金卒復受業於許白雲宋亡于厓山日夜<lb/>
　　悲泣設壇為文祭文天祥陸秀夫張世傑詞極哀<lb/>
　　慘聞者無不堕涙隠居教授創白社書院賦詩講<lb/>
　　學縉紳仕元者不得就列至大間有司欲薦之不<lb/>
　　從毁其書院遂隠於湖之金盖山著四書考證性<lb/>
　　理集義易經集説讀史纂要等錄至治間長子迎<lb/>
　　還故里自號耕讀居士不言世務不履城市或有<lb/>
<pb n="KR4h0163_WYG_003-56b"/>
　　乞詩文者辭曰吾欲胸中㴠養德性而已有何説<lb/>
　　為嘗語諸子曰士之品三道德為上功名富貴何<lb/>
　　足慕哉一日遘疾取所著書悉焚之卒年九十六<lb/>
　　門人沈夢麟黄彞鄭忠等私謚曰正節先生<lb/>
　　　題趙子昂竹<lb/>
漢宫日莫風雷逺南國秋深水殿寒留得一枝烟雨裏<lb/>
又隨人去報平安<lb/>
　三教遺逸趙孟僴<lb/>
<pb n="KR4h0163_WYG_003-57a"/>
　　孟僴宋宗室文天祥見之曰瑚璉器也其後天祥<lb/>
　　辟以行及赴闕孟僴留吴僅五十日宋亡元兵執<lb/>
　　孟僴欲官之辭以疾依親友居絶口不談宋事號<lb/>
　　三教遺逸居嘉禾天祥卒為文哭之臨終作詩端<lb/>
　　坐而逝集名湖山汗漫今不傳同時有殷澄字公<lb/>
　　源家富好施目為殷佛子元兵壓境將屠之澄仗<lb/>
　　劍説其將楊掃地楊怒欲斬澄澄厲聲曰殺一人<lb/>
　　活千萬人死何足惜楊感悟一境獲全丞相伯顔<lb/>
<pb n="KR4h0163_WYG_003-57b"/>
　　欲授以總管澄逸去稱泖南浪翁又有陶菊隠德<lb/>
　　祐末元兵南下菊隠散家財招集義兵謁文丞相<lb/>
　　于軍逸士流寓者多依之戒子孫勿仕元二人與<lb/>
　　孟僴稱秀州三義云<lb/>
　　　臨終口占<lb/>
王室之懿文山之客持此寸心千古忠赤<lb/>
　<lb/>
　檇李詩繫卷三<lb/>
</p>
<p>
</p>
  </div>
<div>
<head>檇李詩繫卷四</head> <lb/>
    <p>
<pb n="KR4h0163_WYG_004-1a"/>
欽定四庫全書<lb/>
　檇李詩繫卷四<lb/>
　　　　　　　　　　　　　平湖沈季友編<lb/>
元<lb/>
　張文穆公伯淳<lb/>
　　伯淳字師道崇徳人少舉童子科與内弟趙孟頫<lb/>
　　人品相望舉咸淳進士至元中世祖遣程文海訪<lb/>
　　求江南人才伯淳與孟頫並被薦入見世祖問冗<lb/>
<pb n="KR4h0163_WYG_004-1b"/>
　　官風憲鹽筴楮幣對皆稱㫖命至政事堂將重用<lb/>
　　之固辭授翰林直學士詔令皆出其手同修國史<lb/>
　　謁告歸卒諡文穆有䝉養集虞集為序其詩文耻<lb/>
　　尚鉤棘舂容紆徐鏗乎金石之交奏也<lb/>
　　　題太初壽星<lb/>
北方有名畫吾愛馬雲章昔年遭亂離流落向武昌孟<lb/>
氏授館餐游戲翰墨場作此夀者相瞳碧髩毛蒼瑞芝<lb/>
生坐石清心炷妙香珍襲知㡬年上射牛斗光車書混<lb/>
<pb n="KR4h0163_WYG_004-2a"/>
一後發此屋壁藏吾宗夢符君得之猶珪璋思與博雅<lb/>
共傳寫入縑緗伊誰㑹筆意述者趙子昂毫髪無少差<lb/>
後先相頡頏太初天下士展卷懷故鄉持此安所施素<lb/>
壁暎髙堂人事有分合精藝足流芳托物尚可傳况乃<lb/>
名譽彰願言斯文夀天地同久長<lb/>
　　　子入京<lb/>
我昔到京師幾度望清光日食太倉粟亦有大官羊承<lb/>
恩入翰苑竊祿三載强絲毫無補報轉頭松菊荒我歸<lb/>
<pb n="KR4h0163_WYG_004-2b"/>
為丘隴駒隙雙丸忙及𤓰不求代日星垂條章求閒遂<lb/>
得閒初志或小償未老苦多病勌翼甘囬翔箕裘汝當<lb/>
勉弓冶本非良去去都門道絶勝鑑湖涼土深氣候齊<lb/>
不同瘴癘鄉然於飲食間過多亦為殃揚沙風力勁外<lb/>
邪襲空腸迷惑非一端蕩則流於狂此行分寸進造化<lb/>
在廟堂奔走形勢途無益多所傷交遊不厭審非類宜<lb/>
深防計日需汝歸秋風蓴鱸香顧步無小差所到未可<lb/>
量<lb/>
<pb n="KR4h0163_WYG_004-3a"/>
　　　題于越亭送梅君石祕校詩後<lb/>
聖俞先生宣城裏經行修明教胄子不特詩名滿世間<lb/>
紀載精詳繼前史當時晦叔誦其文曰二百年未有此<lb/>
先生泰山北斗然管窺蠡測難為言我從聞孫見手澤<lb/>
定知家學來根源繭紙可腐石可泐世美自有不朽存<lb/>
　　　送李公略<lb/>
風雪滿吟鞍長江望眼寛宦清騰踏易聚乆别離難人<lb/>
去鶴應怨冬深梅不寒暮雲依舊碧㡬度倚闌干<lb/>
<pb n="KR4h0163_WYG_004-3b"/>
　　　賈氏望梅樓<lb/>
寂寞千巖萬壑秋欲窮望眼更登樓曾觀海者難為水<lb/>
自出山來無此遊前代衣冠隨世運故園草木染春愁<lb/>
重門深閉閒庭院難掩當年富貴羞<lb/>
　陸徵士正<lb/>
　　正字行正自號率齋居士本名唐輔居海鹽之當<lb/>
　　湖<hi>今析平湖</hi>豐頷長耳端毅寡言精於律吕象數之學<lb/>
　　與華亭謝國光皆有重名程文海求見兩人俱稱<lb/>
<pb n="KR4h0163_WYG_004-4a"/>
　　疾不出後復與劉因同徵不赴隱居教授著正學<lb/>
　　編樂律攷七經補註至治三年卒門人私諡靖獻<lb/>
　　先生<lb/>
　　　古意<lb/>
結漓事君子誓作形與影人事多乖戾彼此睽燕郢尺<lb/>
書沉素鱗嗁鵑催逝景妾命詎終薄君心那得冷開簾<lb/>
花撲面淚落紛如綆<lb/>
　學易先生俞鎮<lb/>
<pb n="KR4h0163_WYG_004-4b"/>
　　鎮字伯貞崇徳人習朱輔之學為傳貽書院山長<lb/>
　　至大中江浙行省薦授華亭教諭延祐間鄉舉第<lb/>
　　一官至建徳路知事其行草師李北海學通五經<lb/>
　　尤精於易得其指授盡為聞人嘗榜其居曰學易<lb/>
　　門人私諡為學易先生有修辭稿富春吳見心復<lb/>
　　有題俞伯貞乘槎圖詩云瀛洲獨步玉堂仙曾從<lb/>
　　靈槎上九天天上歸來人不識河源錯認漢張騫<lb/>
　　　延陵義塾詠桂<hi>考見題詠</hi>
<pb n="KR4h0163_WYG_004-5a"/>
西風起巖幽白露下藂薄朝看木槿榮夕見芙蓉落檀<lb/>
欒月間桂歲踐中秋約仙葩獨紛披芳宴競醻酢瓊宫<lb/>
實髙寒之子真綽約如來金粟影大士珠瓔珞何年分<lb/>
仳離此地樹寥廓語溪古多士往者我先覺陳門列三<lb/>
魁莫氏敷五萼丹青翼堂搆朱紫耀城郭鉅筆上髙懸<lb/>
靈根下盤錯事叶燕山碑調髙淮南作孫枝日長大奕<lb/>
葉隂綿邈終成仰攀志豈但延賞樂相期醉浮螘半夜<lb/>
驂鳴鶴往持吳剛斧竊試嫦娥藥勿謂我言狂詩云善<lb/>
<pb n="KR4h0163_WYG_004-5b"/>
戲謔<lb/>
　　　送崇徳同知蒋蔣山滿解<lb/>
法吏多慘黠文儒或迂拘世有𢎞達才奚必吏與儒蔣<lb/>
君西湖彦身依北辰居皎質燦璚枝清標瑩氷壺明於<lb/>
鏡發奩圓若盤走珠貳州江湘表攷績政已殊剸劇來<lb/>
禦兒依然發硎初儒宫新作興吏牘弊盡除恵澤到閭<lb/>
閻愁歎成歡呼我歸從武林屬君方下車流氓方復業<lb/>
矧我冠帶徒月吉㑹講席旬休挈行厨登臨境增勝談<lb/>
<pb n="KR4h0163_WYG_004-6a"/>
笑訟遂無俄復三載過去作九萬圖非云重離别願言<lb/>
惜居諸鵰隼鷙擊用棟梁廊廟須努力酬主恩揚名報<lb/>
親劬盡職乃人臣素餐非丈夫我當握簡札采掇歌誦<lb/>
餘上陳良史官為君細細書<lb/>
　　　大腹兒<lb/>
塵巫夜禱軋犖山滛光下爥穹廬寒栁城健兒不敢睡<lb/>
四野惡聲嗁狗犴猪龍怒磯老梟腹鱗甲粗踈頭角禿<lb/>
婪酣大肚三百斤偷得真龍半分福范陽氊帳妖潛形<lb/>
<pb n="KR4h0163_WYG_004-6b"/>
平盧寳刀遲發硎金鷄口吐東北赦青螺啼作西南聲<lb/>
鳳凰春池金鏡破獬豸霜臺胡眼大東風野鹿嚼楊花<lb/>
白日妖狐登御座華清玉甃湯作泉洗兒果撒黄金錢<lb/>
幷刀剪綵十大幅錦䙀壓碎宫娥肩象牀夜冷嬰兒哭<lb/>
猪龍爪破金訶玊香齦不痛荔枝漿雄心已飽鷄頭肉<lb/>
長安天奪蜜口臣銅頭鬼鼓漁陽塵赤心一夜變胡腹<lb/>
二十四郡俱無人潼關夜漏鷄聲早馬嵬坡下氷山倒<lb/>
劍兒西寄杜鵑巢練帶玉環埋翠草嘉山土門勒戰功<lb/>
<pb n="KR4h0163_WYG_004-7a"/>
猪兒帳下屠猪龍旄頭星落大腹破機上鸞刀一尺紅<lb/>
　屠學正曽<lb/>
　　曾字體寧小名一郎母樂夢王曾而生故名世居<lb/>
　　海鹽乍浦北里許土家山永福巷<hi>後析平湖</hi>宣慰楊耐<lb/>
　　翁壻也少受書於吳草廬延祐中江浙行省薦為<lb/>
　　學教諭至治癸亥中浙江東榜第一有虞廷慶雲<lb/>
　　賦為藝林稱重授建康學正不就隠於家吳元年<lb/>
　　籍沒楊氏其家遷避齊景鄉黄泥堰康僖公其裔<lb/>
<pb n="KR4h0163_WYG_004-7b"/>
　　也<lb/>
　　　慶雲賦歌<lb/>
溯厥皇虞敷天孝徳蒸乂格姦祗載夔栗當宁升聞班<lb/>
寮師錫有鰥登庸側陋皇赫徽典敘揆賔門覲辟左禹<lb/>
右臯前稷後益愠解八風教訖四極<lb/>
　水邨隠君錢重鼎<lb/>
　　重鼎字徳鈞自通川徙居嘉興分湖之涯<hi>後析嘉善</hi>構<lb/>
　　水邨聚書其中趙子昂為作水邨圖一時名士俱<lb/>
<pb n="KR4h0163_WYG_004-8a"/>
　　有詩題之選存題咏卷中<lb/>
　　　題髙士圖<lb/>
在昔洛陽雪深丈餘士也髙卧來令尹車今年吳淞雪<lb/>
復何如積素一色鷗鷺有無之子江臯修亭是居有琴<lb/>
有書有酒有魚賞静獨眺聊以自娱挹茲清風凛凛起<lb/>
予此景此圖再卷再舒<lb/>
　髙升<lb/>
　　朱太史彝尊以金蘭集見示云此係里人因載入<lb/>
<pb n="KR4h0163_WYG_004-8b"/>
　　　題徐良夫畊漁軒<lb/>
山中遂髙隠累世業畊漁江浦晩潮急湖田春雨餘自<lb/>
縁甘澹泊何用借吹嘘他日投簮去多君為卜居<lb/>
　　　索蠟梅花<lb/>
蠟花的的猶緘綠應向山家十月開歲晚書窗甚寥落<lb/>
誰能為寄一枝來<lb/>
　錢應庚<lb/>
　　應庚字南金郡邑志皆失載邵復孺蛾術集中有<lb/>
<pb n="KR4h0163_WYG_004-9a"/>
　　褱南金往海鹽省母詩有答南金知近寓秀水僧<lb/>
　　寺詩有寄錢南金孝亷詩又有句云美人只在寒<lb/>
　　雲外破屋依然谷水西南金又嘗居茜涇<hi>今屬嘉善境</hi>
　　舊選惜無南金全作止錄聫句一首閲鐵網珊瑚<lb/>
　　載復孺貞溪詞翰内有數詩復採存之<lb/>
　　　㑹合聨句<lb/>
乆别情褱在<hi>邵</hi>重逢意氣添窮途仍逺役<hi>錢</hi>吾道豈終<lb/>
潛遲暮身何補<hi>邵</hi>艱危首尚黔客情鄉態别<hi>錢</hi>人事物<lb/>
<pb n="KR4h0163_WYG_004-9b"/>
華兼豹隠曾誰見<hi>邵</hi>鷄羣適自淹故交深閥閲<hi>錢</hi>髙誼<lb/>
薄閭閻歲晚詩無恙<hi>邵</hi>更遥夢屢瞻盍簮長此地<hi>錢</hi>翦<lb/>
燭近前檐近况俱相問<hi>邵</hi>幽期已素占真成談亹亹<hi>錢</hi>
更復坐襜襜弱冠交遊早<hi>邵</hi>通家學問漸訂頑唯汝益<lb/>
<hi>錢</hi>知已不吾嫌春浦隨風鷁<hi>邵</hi>秋堂滴露蟾楚蘭愁共<lb/>
擷<hi>錢</hi>湘管醉重拈村市魚蝦美<hi>邵</hi>盤餐筍蕨酣望雲歌<lb/>
白苧<hi>錢</hi>蹋月認青帘静賞花當戸<hi>邵</hi>微吟草入簾平烟<lb/>
孤野濶<hi>錢</hi>落日九山尖竹影棋枰潤<hi>邵</hi>苔痕屐齒黏風<lb/>
<pb n="KR4h0163_WYG_004-10a"/>
流原不算<hi>錢</hi>文采頓能忺芸業猶生計<hi>邵</hi>𤓰田僅養恬<lb/>
索居期自奮<hi>錢</hi>微祿覬同霑俗薄輕遺佚<hi>邵</hi>時清愧孝<lb/>
亷毎驚巢幕燕<hi>錢</hi>殊比上竿鮎屈賈時多忌<hi>邵</hi>商韓世<lb/>
不厭固窮君子拙<hi>錢</hi>競進小人憸璞玉甘深韞<hi>邵</hi>鉛刀<lb/>
苦較銛淳風難返古<hi>錢</hi>澆態日疑炎汩汩知何益<hi>邵</hi>嶄<lb/>
嶄獨好謙富應同土苴<hi>錢</hi>貧不厭虀鹽暴白心如鐵<hi>邵</hi>
雌黄口莫箝妙年咸仕版<hi>錢</hi>長晝只書幨坐欲彈冠起<lb/>
<hi>邵</hi>耕期束帛覘壯裹從曠逺<hi>錢</hi>短髪任髻鬑未屬麒麟<lb/>
<pb n="KR4h0163_WYG_004-10b"/>
畫<hi>邵</hi>恒韜虎豹鈐淹留頻撫髀<hi>錢</hi>慷慨亦掀髯但得襟<lb/>
期在<hi>邵</hi>何憂歲月殱匆匆投并轄<hi>錢</hi>忽忽報郵籖江海<lb/>
無忘險<hi>邵</hi>氷霜已戒嚴詩篇相砥礪<hi>錢/</hi>友愛辱鍼砭<hi>邵</hi>
　　　答復孺<lb/>
與君相知最相憶春水東流春望深十年共坐燈火約<lb/>
兩地忽牽江海心日落瞻烏誰屋上月明夢鶴故城隂<lb/>
蘼蕪滿地不可寄何以報此瓊瑶吟<lb/>
　　　閏正月得復孺先生去冬寄懐詩次韻奉答<lb/>
<pb n="KR4h0163_WYG_004-11a"/>
忽見新詩慰濶踈好褱憐爾獨思予無由横泖同垂釣<lb/>
依舊匡山借讀書自惜交情嗟老矣即今世事轉紛如<lb/>
西園寂寞梅花路腸斷春風處士廬<lb/>
　　　題仲圭墨菜<lb/>
老吳嗜好素淡泊戯畫晚菘三尺强江南物價正騰踊<lb/>
山中此味偏悠長氷壺立傳貴適口碧澗作羮聊塞腸<lb/>
自古食焉難怠事吾儒莫羡大官羊<lb/>
　楊宣慰梓<lb/>
<pb n="KR4h0163_WYG_004-11b"/>
　　梓世居海鹽澉川以豪富稱元時為宣慰使節俠<lb/>
　　風流尤善音律與武林阿爾哈雅之子酸齋交善<lb/>
　　酸齋善歌能製樂府散套梓得其傳雜劇中有豫<lb/>
　　讓吞炭霍光鬼諌敬徳不伏老皆其所著也甞建<lb/>
　　樓十楹以貯姬妾今稱宣慰粧樓云<lb/>
　　　過湖登樓<lb/>
樓前秋水健帆開樓外秋風舞袖囬萬里梯航通鳥道<lb/>
四時風雨䕶龍堆江山如此不一醉歲月幾何能再来<lb/>
<pb n="KR4h0163_WYG_004-12a"/>
欲問老髯求鐵笛夜深吹上紫荆臺<lb/>
　譚復<lb/>
　　復嘉興人詩見元音有見心小草<lb/>
　　　寄玊筍劉師復道士<lb/>
玉筍峰頭玉作人梅花壇下讀丹經曉分露水洗明月<lb/>
夜掃雲洲拾落星海舄近傳鳬逕度泉琴誤許鶴同聴<lb/>
何當謝却塵中鞅共倚松根斷茯苓<lb/>
　梅花道人吳鎮<lb/>
<pb n="KR4h0163_WYG_004-12b"/>
　　鎮字仲珪嘉興魏塘人<hi>後析嘉善</hi>性髙介善畫山水竹<lb/>
　　石題詩其上時號三絶富室求之多不得唯贈貧<lb/>
　　士使取直焉作字用畫筆如寫竹狀饒有天趣自<lb/>
　　號梅花道人方元之季類多髙隠倪元鎮居梁溪<lb/>
　　楊廉夫居干將陶南邨居泗涇張伯雨居勾曲黄<lb/>
　　子乆居琴川顧阿瑛居玉山然皆風流縱誕廣延<lb/>
　　聲譽之士片紙一出標榜互髙鎮獨匿影窮鄉日<lb/>
　　與羽流衲子為羣時或垂簾賣卜言多警世沒於<lb/>
<pb n="KR4h0163_WYG_004-13a"/>
　　至正中年七十五自題其墓曰梅花和尚之塔人<lb/>
　　怪之曰乆當自騐未幾西僧毁掘諸墳疑為緇流<lb/>
　　竟免今名梅花里即其故居與埋玉處也詩更清<lb/>
　　逸可誦<lb/>
　　　松石圖<lb/>
硯池漠漠吐墨汁蒼髯呼風山鬼泣濤聲破夢鐵骨冷<lb/>
露影濡空翠毛溼徂徠千樹老雲烟湖山九里甘蕭瑟<lb/>
何當閲此明窗下長對詩人弄寒碧<lb/>
<pb n="KR4h0163_WYG_004-13b"/>
　　　畫竹<lb/>
與可畫竹不見竹東坡作詩忘此詩髙麗老繭氷雪冷<lb/>
戲寫歲寒巖壑姿紛紛蒼雪落碧篠謖謖好風扶舊枝<lb/>
猙獰頭角易變化細聴夜深雷雨時<lb/>
　　　食菜<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>戲作<lb/>
菘根繞地翠光濕雪花翻起玉脂泣蕪蔞金谷巳塵土<lb/>
美人壯士何顔色山人乆刮龜毛氈囊空不貯榆莢錢<lb/>
屠門大嚼知流涎淡中滋味我所便元修元修今幾年<lb/>
<pb n="KR4h0163_WYG_004-14a"/>
一笑不直東坡前<lb/>
　　　題畫<lb/>
平林方漠漠野水正湯湯蒼莽日欲暮年衰客異鄉草<lb/>
店自迴合邨路迂更長渡頭人散後漁父正鳴榔<lb/>
　　　題竹三首<lb/>
湘妃祠下竹葉葉著秋聲鸞鳳青霄下吹簫坐月明<lb/>
隂涼生硯池葉葉秋可數東華客夢醒一片江南雨<lb/>
短梢塵不染宻葉影低垂忽起推篷看瀟湘雨過時<lb/>
<pb n="KR4h0163_WYG_004-14b"/>
　　　青浮山<lb/>
孤山七十布西東水面竒形獨不同㡬向崚嶒高處望<lb/>
青螺浮在太湖中<lb/>
　　　畫竹八首<lb/>
葉葉如聞風有聲盡消塵俗思全清夜深夢遶湘江曲<lb/>
二十五絃秋月明<lb/>
愁來白髪三千丈戲寫清風五百竿幸有穎奴知此意<lb/>
時來几上弄清寒<lb/>
<pb n="KR4h0163_WYG_004-15a"/>
長憶前朝李薊丘墨君天下擅風流百年遺跡留人世<lb/>
寫破湘潭夢裏秋<lb/>
春到龍孫滿地生未曾出土節先成可憐無箇伶倫眼<lb/>
鎮日垂垂獨自清<lb/>
低垂新綠影離離倚石臨泉一兩枝憶得昔年今日見<lb/>
鳳凰池上雨絲絲<lb/>
動輒長吟靜即思鏡中漸見髩絲絲心中有箇不平事<lb/>
盡寫縱横竹幾枝<lb/>
<pb n="KR4h0163_WYG_004-15b"/>
倚雲傍石太縱横霜節渾無用世情若有時人問誰筆<lb/>
橡林一箇老書生<lb/>
瀟灑琅玕墨色新半含風雨半含烟怪来筆底清如許<lb/>
老子胸中想渭川<lb/>
　竹林處士陳堯道<lb/>
　　堯道字宗逺自號竹林處士嘉興人隠居不仕與<lb/>
　　楊維楨等倡和沒於元季有竹林集子約絅繹緝<lb/>
　　皆能詩語溪朱志道有喜宗逺復入虚白齋詩云<lb/>
<pb n="KR4h0163_WYG_004-16a"/>
　　竹林先生陳夫子白髪鬖鬖垂兩耳著書眼似秋<lb/>
　　月眀為文思入清㝠裏近來學得神仙術欲向山<lb/>
　　中飡石髓世間自有仙人居何必蓬萊三萬里先<lb/>
　　生一去竟莫逥我嘗勸之留不止如何擘破山中<lb/>
　　雲却被茅君强招起月泉吟社詩刻内載陳堯道<lb/>
　　一首係義烏人存之俟考<lb/>
　　　松瓢齋為王好問賦<lb/>
身外纎微皆長物一瓢飲足寄蒼虬壺中日月懸林表<lb/>
<pb n="KR4h0163_WYG_004-16b"/>
天上匏𤓰下磵幽器大從来成濩落時危那復事沉浮<lb/>
只憂尚渴陶唐化未放先生學許由<lb/>
　　　挽穆爾古蘇<lb/>
小范胸中有甲兵檀公身後壊長城大星墜地中軍愴<lb/>
白馬慿潮覇主傾碧血不隨金石化丹心長貫斗牛明<lb/>
㑹稽髙與浯溪並誰與磨厓刻姓名<lb/>
　　　春日田園雜興<hi>見月泉吟社</hi>
化日邨田樂春風畊織圖秧肥蝌蚪動桑暗鵓鳩呼罷<lb/>
<pb n="KR4h0163_WYG_004-17a"/>
社翁分胙占蠶媪得符傍花隨柳處此事不闗吾<lb/>
　竹莊人吳瓘<lb/>
　　瓘字瑩之隠於嘉興魏塘<hi>今析嘉善</hi>構竹莊居之自號<lb/>
　　竹居人善畫梅仲圭題曰吾鄉達竹莊人得逃禪<lb/>
　　鼎中一臠咀之嚼之深有所得寫竹外一枝索拙<lb/>
　　作繼和予不能追古人萬一自笑東隣之效顰醜<lb/>
　　矣語與詩俱見鐵網珊瑚<lb/>
　　　余之作梅聊自吟嘯豈在悦人心目適唐明逺求<lb/>
<pb n="KR4h0163_WYG_004-17b"/>
　　　　作寫一枝以贈今置之禹功後何堪依附古<lb/>
　　　　人而圭翁序之復作一詩題於後<lb/>
逃禪親授寫梅法二百年来徐禹功竹外一枝清絶處<lb/>
孤山風雪夜濛濛<lb/>
　過布衣宗一<lb/>
　　宗一字貫之海鹽當湖人<hi>今析平湖</hi>早䘮父獨與母居<lb/>
　　至正間張士誠䧟姑蘇聞其才遣使迎之以養母<lb/>
　　辭尋以兵刼遂負母逃海上欲殺其母乃以身蔽<lb/>
<pb n="KR4h0163_WYG_004-18a"/>
　　面中數創賊憐其孝舍而去傭以給食母卒六年<lb/>
　　不克𦵏寢苫服衰不變有白燕巢其室眀初事聞<lb/>
　　建坊旌之<lb/>
　　　顧邑城<lb/>
寄奴王者亦英雄更愛風流老顧榮今日孤城滄海畔<lb/>
一天紅浪晚来風<lb/>
　<hi>附考顧邑一作故邑在乍浦故邑山下顧榮之先勾踐支庶封此子孫以為姓漢順帝時海鹽縣䧟為當</hi>
　<hi>湖移治此山下尋徙馬嘷因名焉宋書劉裕追孫恩築城於此有驍將虞丘進居城養創按越絶書吴王</hi>
<pb n="KR4h0163_WYG_004-18b"/>
　<hi>伐越敗兵檇李大風發狂日夜不止車敗馬失騎士墮死大船陵居小船沒水匹馬啼嘷事見吴史夫差</hi>
　<hi>駭問子胥胥曰風北来助我越必敗後人因以馬嘷名其城云城在海鹽縣東南一百步水經注曰谷水</hi>
　<hi>之右有馬睪城故司鹽都尉吴王濞煑海為鹽于此晉咸康七年移縣治于此</hi>
　殳山隠人陸容<lb/>
　　容字景逺居崇徳殳山之北<hi>今析桐鄉</hi>搆来青堂於兩<lb/>
　　峰間吟諷自樂貝清江遊殳山記中云訪陸生於<lb/>
　　来青而生以事出其子煑茶来獻乃啜二甌<lb/>
　　　來青堂<lb/>
<pb n="KR4h0163_WYG_004-19a"/>
我来巳過看花時剛到中秋未是遲縱使芙蓉零落盡<lb/>
北窗還有耐寒枝<lb/>
　陳布衣寳生<lb/>
　　寳生字彦亷海鹽人父思恭客泉南娶莊氏思恭<lb/>
　　賈海而死莊㩦孤歸鹽守節寳生少有才名好為<lb/>
　　怪體詩兼善繪事與雲間黄子久契宻子乆毎來<lb/>
　　必為漬筆㸃染山水多至二十餘幅題曰大癡道<lb/>
　　人為彦㢘先生畫體勢大較飛筆走墨山骨崚崚<lb/>
<pb n="KR4h0163_WYG_004-19b"/>
　　無事皴法翠微赭脚淡逺濃樹而幅必以淺藍染<lb/>
　　空若髙穹下冒也後寳生作春草堂於婁上以奉<lb/>
　　母遍請名人詩文以傳之又居峡石東山以父溺<lb/>
　　海終身不至海上子乆來鹽嘗拉之觀濤偕至東<lb/>
　　城輒涕泣子乆動容亦不看而罷因為作仇海賦<lb/>
　　記其事<lb/>
　　　題石民瞻鶴溪圖<lb/>
雙鶴翩翩入太清溪流不盡松風聲髯翁筆底有仙路<lb/>
<pb n="KR4h0163_WYG_004-20a"/>
倩渠更寫芙蓉城<lb/>
　沈孝隠嗣昌<lb/>
　　嗣昌字夀康元季居海鹽豊山之南早喪母事父<lb/>
　　曲謹父沒勺水不入口者三日既𦵏構廬其側覆<lb/>
　　以編茨障以土垣日匍匐望親壟以泣南臺論薦<lb/>
　　官之不就洪武元年卒邑令造廬旌曰孝隠至今<lb/>
　　名其居曰孝隠邨<lb/>
　　　誦離騷經<lb/>
<pb n="KR4h0163_WYG_004-20b"/>
叢蘭芳芷滿東臯閒步春風讀楚騷忽憶靈均發幽憤<lb/>
墜厓幾折沈郎腰<lb/>
　俞推官庸<lb/>
　　庸字子中號凝清齋嘉興人為平江路推官有恵<lb/>
　　政淮兵壓境庸募卒守城郡僚髙安等欲竄庸厲<lb/>
　　聲曰公等以世臣守大城一旦臨利害先民逋逃<lb/>
　　不顧義與恩耶髙安持鐵簡擊庸仆地遂開門兵<lb/>
　　入執庸置馬下頃之甦以計脱去間道而歸太府<lb/>
<pb n="KR4h0163_WYG_004-21a"/>
　　将授以爵辭曰吴門之役吾有死所今日之生出<lb/>
　　不幸耳尚負面授他命見天日乎因憤病卒<lb/>
　　　病起口占<lb/>
憶昔辭家塞北遊朝來何事怯新秋牀堆藥裹塵侵几<lb/>
風静書窗月滿樓伏櫪長鳴憐老驥引杯含淚惜吴釣<lb/>
旌旗明滅西城路落日長烟起暮愁<lb/>
　　　堵無傲討賊獲功任金壇縣尹久别無信作此寄<lb/>
　　　　之<lb/>
<pb n="KR4h0163_WYG_004-21b"/>
春入椒盤歲復除故人不寄一行書虎頭年少方投筆<lb/>
鶴髪慈親正倚閭鵰鶚雲霄揚羽翮羆貅壁壘悉丘墟<lb/>
丈夫出處皆前定莫向明時較疾徐<lb/>
　　　次韻陳伯昂見寄<lb/>
闗河瑟瑟暗烽烟矯首遐觀獨悵然徒見舟車勞驛使<lb/>
未聞山澤訪遺賢參横古塞初寒夜霜滿征衣欲曙天<lb/>
自笑儒冠只如此窮通何必卜筳篿<lb/>
　　　至正乙已五月三日偕鮑恂張翼金絅訪𢎞道朱<lb/>
<pb n="KR4h0163_WYG_004-22a"/>
　　　　聘君於集賢里𢎞道出蔣顥所寫翎毛索題<lb/>
　　　　各賦一首<hi>按𢎞道崇徳人明洪武初以明經為御史郡邑志皆失載</hi>
寒棘幽花野思深好山無樹著鳴禽自來春色濃於酒<lb/>
别有髙枝在上林<lb/>
　寄亭棲老陳秀民<lb/>
　　秀民字庶子四明人寓居嘉興感化里至正間官<lb/>
　　武岡城步巡檢知常熟州張氏時為㕘軍入明不<lb/>
　　仕自號棲老所著有寄亭集其詩風度邁人綽有<lb/>
<pb n="KR4h0163_WYG_004-22b"/>
　　古致當張氏據平江部將吕珍守越秀民與饒介<lb/>
　　之在左右一日陳賦詩寄吕有不驚越女之句饒<lb/>
　　為書扇詞翰雙絶吕倩人誦罷大怒曰我為主人<lb/>
　　血戰守封疆豈愛一女子不忍驚乎見則必殺之<lb/>
　　陳基有寄陳庶子㕘軍兼簡饒介之郎中詩云楚<lb/>
　　天漠漠水迢迢千里懷人不自聊帷幕喜聞延曲<lb/>
　　逆行間忝竊事嫖姚江空不採芙蓉寄歲莫唯歌<lb/>
　　桂樹招華葢仙人如借問為言髀肉近多消<lb/>
<pb n="KR4h0163_WYG_004-23a"/>
　　　送強彦栗歸吴<lb/>
薊門秋月白城頭夜啼烏城中良家子半是南征夫或<lb/>
從張都䕶或屬李輕車道旁别妻子泣下如迸珠自非<lb/>
英雄具孰使禍亂除戎馬暗中國遊子将何趨君歸慰<lb/>
父母繄我獨何如<lb/>
　　　懐古<lb/>
兎走要離墳貍啼闔閭墓寳劍生土花銀池浴秋露迢<lb/>
迢郭西門玉輦迷金步<lb/>
<pb n="KR4h0163_WYG_004-23b"/>
　　　賦得靈巖<lb/>
吴門有佳氣靈巖秀而髙扶輿起中天横絶望四郊築<lb/>
宫念吴王乘舟懐越相如聞石鼓鳴不見西施唱花殘<lb/>
采香逕木落洞庭波鹿銜如意舞鳥合步揺歌霞邊錦<lb/>
樹明石上琅玕長世無赤松子誰與共長往金芝餌處<lb/>
士玊蘭遺使君煩將滄海月還照秀峰雲<lb/>
　　　題王長史所畫天平龍門國<lb/>
月黒山鬼號蒼龍鬭折角仙人一掌擎不令堕深壑秋<lb/>
<pb n="KR4h0163_WYG_004-24a"/>
髙勢崚層日暮氣慘錯闌干氷柱懸凌亂雪花落路狹<lb/>
僅通人峰寒不棲鶴王侯天機峻躋攀故盤礴寫作龍<lb/>
門圖竒氣低五嶽神魚息天池有待風雷作<lb/>
　　　壬午重九日與郭希仲紀叔維馬希逺飲周景<lb/>
　　　　父晚香堂上紀畫墨菊馬鼓琴既而各賦一章<lb/>
去年登堂三月三主人置酒澆春衫今年登堂九月九<lb/>
堂上主人復多酒馬生彈琴紀生畫郭子題詩美如炙<lb/>
四明狂客醉欲倒菊花挿帽秋光好百年節序能幾逢<lb/>
<pb n="KR4h0163_WYG_004-24b"/>
人生㑹合何其少人生㑹少將奈何為君起舞為君歌<lb/>
歌殘酒盡更須酌莫待他年白髪多<lb/>
　　　登靈巖<lb/>
寳殿鬱崔嵬華池頂上開山從太白出水自洞庭來閣<lb/>
樹聯珠墖巖花照石臺吴王清暑地那得有塵埃<lb/>
　　　送王紫芝歸天台<lb/>
誰信丹丘王道士乗風歸去骨毛輕玉芝生處冬猶暖<lb/>
銀甕開時夜亦眀借使夔龍興禮樂也聞巢許薄功名<lb/>
<pb n="KR4h0163_WYG_004-25a"/>
胡麻流水他年約莫為躭棋不出迎<lb/>
　　　濠州望古北居庸諸山<lb/>
古北居庸一望中風沙滿眼亂芙蓉曦車夜轉崐崘脊<lb/>
華葢隂移太乙峰金口水流終到海玉泉雲起又随龍<lb/>
兩京形勝今如此可儗秦闗百二重<lb/>
　　　邳州<lb/>
青山一髮見邳州落日雲迷故國愁父老空傳黄石在<lb/>
仙人已伴赤松遊乾坤不信無清氣河水胡為尚濁流<lb/>
<pb n="KR4h0163_WYG_004-25b"/>
野樹昏鴉棲未定數聲哀角起髙樓<lb/>
　　　湘鄉道中<lb/>
日暮倦趨山市逺解衣聊復憇巖阿雲迷險道藤穿石<lb/>
水落懸厓草亂坡木客下時人跡少鷓鴣啼處客愁多<lb/>
向南言語憑誰辨莫問蠻方事若何<lb/>
　　　五月九日調軍入綏寧是夜宿風門嶺值雨<lb/>
五月官軍入不毛重岡複嶺接天髙小臣報國寧辭死<lb/>
大將行兵無乃勞漠漠野烟啼魍魎隂隂山木挂猿猱<lb/>
<pb n="KR4h0163_WYG_004-26a"/>
二更風雨來闗峡自喜挑燈看寶刀<lb/>
　　　送陸徳中赴海鹽知州<lb/>
陸侯有仙骨晚歳學長生服氣歸元海遊神入太清渇<lb/>
唯餐玉露飢不飯青精酒後頻看劍愁米即洗纓宦情<lb/>
聊復爾江海一麾輕<lb/>
　　　園隠為方以常賦<lb/>
爵禄不在念丘園計已成池虚芸閣静地闢草堂靈鐵<lb/>
甕花前灌荆扉栁下扃蘭芽含土碧菜甲葢畦青襏襫<lb/>
<pb n="KR4h0163_WYG_004-26b"/>
春沾雨籧篨夜見星避人修稗史教子讀牛經角角雞<lb/>
登樹翩翩鳥下庭神交陶靖節自喜酒盈罌<lb/>
　　　西湖竹枝歌<lb/>
鴛鴦宛在水中央恰似阿儂初嫁郎擲却郎君金彈子<lb/>
勸郎切莫打鴛鴦<lb/>
　　　吳中栁枝四首<lb/>
吳門二月栁如眉誰家女兒歌栁枝歌聲嫋嫋嬌無力<lb/>
恰如楊栁好腰肢<lb/>
<pb n="KR4h0163_WYG_004-27a"/>
長洲宫苑草離離中有吴王舊沼池至今二八吴中女<lb/>
為人歌舞學西施<lb/>
舘娃宫中花似雲舘娃宫外酒如春花前把酒花下醉<lb/>
莫遣春愁惱殺人<lb/>
姑蘇城邊楊栁絲千絲萬絲垂參差栁絲雖長不禁手<lb/>
難織迴文錦字詩<lb/>
　　　周元初來鶴詩<lb/>
天外誰呼衆鶴來壇前道士本仙才月明遼海通三島<lb/>
<pb n="KR4h0163_WYG_004-27b"/>
能載飛瓊數往迴<lb/>
　　　烟波晚棹圖<lb/>
東林待月月未出長江走烟波著天青山回首不可數<lb/>
幾㸃白鷗飛過船<lb/>
　　　陪同同待制遊南城<lb/>
城南百花開滿洲城中主人招我遊急唤吴姬歌小曲<lb/>
莫令花落起春愁<lb/>
　　　寄紹興吕左丞<lb/>
<pb n="KR4h0163_WYG_004-28a"/>
後來江左英賢傳又是淮西保相家見説錦袍酣戰罷<lb/>
不驚越女采荷花<lb/>
　錢布衣大有<lb/>
　　大有字明逺嘉興人始恨詩不工自忿曰杜甫云<lb/>
　　讀書破萬卷下筆如有神吾患讀書不多不患作<lb/>
　　不工也既而于書無不讀下筆流暢輒與前異楊<lb/>
　　鐵崖稱其善學<lb/>
　　　西湖竹枝詞<lb/>
<pb n="KR4h0163_WYG_004-28b"/>
淡黄裙子縷金衫長髻垂肩短鳳簮不願燕京嫁官去<lb/>
花枝草蔓自江南<lb/>
　葉提舉廣居<lb/>
　　廣居字居仲嘉興人天資機悟才力絶人與鄉人<lb/>
　　張翼劉堪為文字友仕至浙江儒學提舉晚年築<lb/>
　　室西泠橋陶情詩酒有自得齋集<lb/>
　　　題范寛畫卷<lb/>
范翁作畫絶代無巖壑交錯青珊瑚玉堂仙人妙題品<lb/>
<pb n="KR4h0163_WYG_004-29a"/>
千載見題如見圖亂後圖書絶狼藉竒珍委地無人識<lb/>
蕭條錦縹世間稀拂拭墨痕三嘆息<lb/>
　　　題崔氏友竹卷<lb/>
璚芳絶交亦已久忘形三逕相追攀髙軒時過翠羽蓋<lb/>
美人或贈青琅玕清風慎截鳴鳳琯滄海勿垂釣鼇竿<lb/>
一朝羣才盡登用空山無人同歳寒<lb/>
　　　寄楊鐵崖<lb/>
聞道西湖載酒還飛瓊弱翠擁歸鞍可無私夢登金馬<lb/>
<pb n="KR4h0163_WYG_004-29b"/>
剰有春聲到玊鸞異國頓消鄉井念小堂新作畫圖看<lb/>
野人未納彭宣履獨向清溪把釣竿<lb/>
　　　自題隠居<lb/>
癭木裁冠鶴氅輕十年塵土厭飄零小山舊隠雲封户<lb/>
大藥新成月滿庭丹井夜交龍虎氣碧霄春躡鳳皇翎<lb/>
西風客舎炎歊净儗讀琴心内景經<lb/>
　　　西湖竹枝詞<lb/>
水長西湖一尺過湖頭狂客奈愁何鯉魚吹浪楊花落<lb/>
<pb n="KR4h0163_WYG_004-30a"/>
聴得櫓聲歸思多<lb/>
　芝林居士鎦堪<lb/>
　　堪字子輿嘉興魏塘人<hi>今析嘉善</hi>居王帶隠居讀書工<lb/>
　　文詞尤善古隸不習宦學以易授徒有芝林集<lb/>
　　　費烈女吟<lb/>
永康費氏女年少十八九擇對無可人真心似瓊玖禮<lb/>
法以防身絲麻常在手至正十七載太歲次丁酉逆賊<lb/>
從東來旌旗揺北斗三巴數十城皆降不敢後唐姬與<lb/>
<pb n="KR4h0163_WYG_004-30b"/>
姜氏以漸為賊偶費女涕泗悲勤勤告父母人生棄禮<lb/>
義猪狗亦何有我身不如賊我死骨不朽夜深盛容飾<lb/>
自縊後園栁髙義感行人痛心而蹙首平章瑪魯者左<lb/>
丞韓叔亨低頭䨇屈膝拜賊乞餘生不能受白刃空負<lb/>
朝廷恩茫茫天壤間生死義與仁泰山與鴻毛孩提如<lb/>
重輕費女生草野烈烈超凡倫二公國柱石棄去如輕<lb/>
塵芳名與汚迹遺戒千百春<lb/>
　　　擬古<lb/>
<pb n="KR4h0163_WYG_004-31a"/>
千金買明珠百寳裝帶鈎寳帶綰同心明珠垂兩頭美<lb/>
人結新歡託體相綢繆再拜稱主夀持以奉千秋<lb/>
　　　題西溪草堂<lb/>
三尺茅簷壓樹低浮生聊爾作幽棲雖云身外原無地<lb/>
更有青山屬杖藜<lb/>
　陸學士景龍<lb/>
　　景龍字徳陽號湖峰郡志作景能誤嘉興人至順<lb/>
　　已已舉賢書或曰貢士官明州學正有湖峰稿不<lb/>
<pb n="KR4h0163_WYG_004-31b"/>
　　傳詩見元音元詩體要及敦交集詞極𢎞麗時稱<lb/>
　　其工於咏物<lb/>
　　　題趙松雪人馬圖<lb/>
閣老風流世所誇揮毫寫出兩名騧玉闗秋逺風生樹<lb/>
銀海春深浪蹴花一代衣冠淪草莽百年縞素颭風沙<lb/>
蕭蕭白髪鄞江上見畫令人重歎嗟<lb/>
　　　春日遣懐和吳仲圭韻<lb/>
閒愁日日不能禁漫賦停雲感寸心老去一貧何至此<lb/>
<pb n="KR4h0163_WYG_004-32a"/>
春來多病到如今門前花飛萬㸃急湖上水添三尺深<lb/>
却喜小樓當緑樹倚闌時復聴鳴禽<lb/>
　　　寄上竹深契家以寓懐耿之情<lb/>
竹深先生清隠處盖湖萬頃水雲涼毎聆金玊無來使<lb/>
時見塤箎有和章麥熟崆峒思續食花開杜曲憶傳觴<lb/>
西齋有客如羲獻為致殷勤意莫忘<lb/>
　　　奉次見貽詩韻<lb/>
夏葢湖頭秋日涼碧雲遶屋見蒼筤波光入酒葡萄緑<lb/>
<pb n="KR4h0163_WYG_004-32b"/>
雨意催詩䓿萏香每羨謝公能曠達也知賀老足清狂<lb/>
故人已動江湖興儗借扁舟載筆牀<lb/>
　　　過伏龍山訪諸故舊詩呈竹深老友<lb/>
江空歳晚賦停雲剪燭西窗話夜分山館無人訪遺叟<lb/>
驛亭有客送徵君寒梅近水偏饒笑老鶴昂霄自不羣<lb/>
明日扁舟湖上去棹歌聲裏酒㣲醺<lb/>
　　　酒邊話舊情契綢繆見教二詩詞意深至輙步<lb/>
　　　　來韻以呈<lb/>
<pb n="KR4h0163_WYG_004-33a"/>
隔世相逢白髪長行窩十日坐書香義熙處士遭衰晉<lb/>
大厯詩人出盛唐往事荒涼驚逝水髙情忼慨惜流光<lb/>
只今故舊多淪落中夜懷人斷寸腸<lb/>
百年身世累虛名一旦炎涼見薄情溝壑未應甘轉死<lb/>
干戈已幸得更生誰家明月能吹竹何處滄浪可濯纓<lb/>
但得歲寒心事在梅花滿把不勝清<lb/>
　　　畱竹深斬賞雪<lb/>
曹江三冬雪大作葢湖七日氷不開明月墮空銀漢淺<lb/>
<pb n="KR4h0163_WYG_004-33b"/>
白雲匝地玉山摧剡溪舉棹無由去㶚岸騎驢或可來<lb/>
却羡能詩何水部肯延東閣共觀梅<lb/>
　　　故人重見髙誼藹然連日倡酬不已漫賦近體奉<lb/>
　　　　呈<lb/>
伏龍山色翠如新兵後重来訪所親喜見芝書徵國士<lb/>
尚聞蕙帳隠山人文章未信窮為祟詩句焉能妙入神<lb/>
慰我梅花窗下酒醉中拍拍滿懐春<lb/>
　　　奉寄竹深識趣二先生兼簡泉上架閣<lb/>
<pb n="KR4h0163_WYG_004-34a"/>
下榻徐髙士彈琴魏隠君相望一溪水只隔半山雲毎<lb/>
憶朋簮盍俄驚客袂分登樓頻眺逺離思正紛紛<lb/>
　　　至正庚子三月七日魏處士昆季邀予遊夏葢湖<lb/>
　　　　憇福原精舍胥㑹者九人各賦詩一章<lb/>
石橋流水放蘭舟野水蒼茫涼欲秋山勢截雲横碧海<lb/>
波光吞日沒滄洲岑參渼陂客同泛賀老鑑湖誰復遊<lb/>
醉挿花枝爭勸酒尊前一笑歲如流<lb/>
　　　栁南小隠<lb/>
<pb n="KR4h0163_WYG_004-34b"/>
參軍家住南湖上楊栁䕃門春水生落日樓臺看洗馬<lb/>
東風簾幙聴啼鶯長條拂翠隂垂地三月飛花雪滿城<lb/>
毎為論兵来好客傍人錯認亞夫營<lb/>
　　　榾柮窩<lb/>
安樂窩中興淡然靈根斫得自樵仙地爐伏火春如海<lb/>
雪屏圍風夜似年香透玉酥和芋撥脂流琥珀帶松燃<lb/>
絶勝沉水燒金鴨吹徹參差惱醉眠<lb/>
　　　輓普大夫<lb/>
<pb n="KR4h0163_WYG_004-35a"/>
英英正氣鍾河岳赫赫髙名照古今七道提綱徒赤手<lb/>
九泉飲恨只丹心臺空鳳去秋雲慘屋冷烏啼夜月沉<lb/>
珍重遺章猶絶筆令人一讀淚沾襟<lb/>
　　　題墨菊<lb/>
東籬正色本来真子墨如何强寫神滿目緇塵非舊日<lb/>
西風羞見白衣人<lb/>
　　　題紅梅<lb/>
昔醉西湖處士家酒痕吹上水邉花東風蛱蝶迷香夢<lb/>
<pb n="KR4h0163_WYG_004-35b"/>
一樹珊瑚月影斜<lb/>
　陸學正徳方<lb/>
　　徳方字顯叔華亭人至正壬午舉人授般陽路學<lb/>
　　正未幾羣雄蜂起挂冠歸時元平章河南沈照避<lb/>
　　亂鹽之甘泉鄉徳方单貧徒步傭書於其家俄與<lb/>
　　談經史論時政沈大驚詢知所自遂以女妻之明<lb/>
　　初以逋臣薦不赴嘗為詩題壁云云蔣楚穉輯我<lb/>
　　郡詩乘謂即陸景龍未知是否姑識之<lb/>
<pb n="KR4h0163_WYG_004-36a"/>
　　　武原新居題壁<lb/>
我本由拳人何以寓茲土所恨國步艱一官難安堵流<lb/>
離坎壈中二天仰恃怙有妻如孟光有翁如彦輔灌園<lb/>
佐辟纑世事任旁午偶出南陌頭易姓知真主㣲服過<lb/>
舊鄉官私迫門户逃名名愈隨披裘釣溪滸夫豈蹈沉<lb/>
淵臣自甘草莽中泠烹一甌博山燒一炷彈琴伯牙臺<lb/>
聖世容巢父<lb/>
　聴雪徵君孫固<lb/>
<pb n="KR4h0163_WYG_004-36b"/>
　　固字以貞海鹽當湖里人<hi>後析平湖</hi>雅志恬曠長於詞<lb/>
　　賦元季不樂仕進讀書顧泖之陽顔其齋曰聴雪<lb/>
　　因以自號豫章胡儼為記明初辟署華亭學不赴<lb/>
　　與楊鐵崖陶南邨友善所著聴雪齋稿今無傳楊<lb/>
　　維楨有聴雪齋詩云老夫聴雪龍門寺淅瀝初聞<lb/>
　　飄雪多龍噴雨花天作瑞象占雲葉氣生和月明<lb/>
　　蟹過銀沙岸風細魚沉玉海波萬籟一空天地在<lb/>
　　誰憐聲色老婆娑虞集有聴雪齋詩云樓前宿鷺<lb/>
<pb n="KR4h0163_WYG_004-37a"/>
　　起星河近歲江南雪轉多投老鍾山寒不寐滿山<lb/>
　　松竹夜如何陶宗儀有聴雪為孫以貞賦云瑶池<lb/>
　　阿母教飛瓊細搗氷花擁佩旌郭索行沙林竹偃<lb/>
　　吴蠶食葉紙窗明短編清夜誰家讀柔櫓寒溪逺<lb/>
　　處鳴閉户先生俄側耳松聲沸起煑茶鐺<lb/>
　　　西湖竹枝<lb/>
青蓬紙葢小花橈外湖還向裏湖揺人心好似西湖水<lb/>
隔斷中間有六橋<lb/>
<pb n="KR4h0163_WYG_004-37b"/>
　顧教授琛<lb/>
　　琛字淵白一作文琛字淵伯嘉興人恃才傲物元<lb/>
　　季入京獻燕都賦翰長元公復初不喜曰今大朝<lb/>
　　四海一統六合一家燕葢昔時戰國名何燕之稱<lb/>
　　慙恨而歸晚年始得領教岳陽髙照庵以詩送之<lb/>
　　云豪氣欲吞天下士冷官初到岳陽城時杜清碧<lb/>
　　本應召次錢塘諸儒者爭趨其門琛作詩嘲之有<lb/>
　　紫藤帽子髙麗靴處士門前當集賽之句聞者傳<lb/>
<pb n="KR4h0163_WYG_004-38a"/>
　　以為笑用紫色㯶藤縳帽而製靴作髙麗國様皆<lb/>
　　一時所尚集賽則内府執役者之譯語也一日訪<lb/>
　　僧勝福閒遊市井間見婦女皆濃粧問從行者知<lb/>
　　為僧之寵下此則道人所有遂戲題一絶於壁僧<lb/>
　　亟去之已盛傳矣其狂致如此<lb/>
　　　遊昭亭<lb/>
我出苦無騎清晨僦輕輿探幽得微逕去郭十里餘層<lb/>
巒拱金碧云是神靈居羈禽呌秋樹旌雲散晴墟懐哉<lb/>
<pb n="KR4h0163_WYG_004-38b"/>
昔太守曾此持麾旟拂石訪遺跡黯然歩踟蹰非無歸<lb/>
隠心茲焉托吾廬壯圖一未遂安能罷馳驅<lb/>
　　　題錢舜舉畫漁翁牽罾圖<lb/>
苕溪道人溪上居一生只慣觀打漁吴兒打魚當畊織<lb/>
意匠别出絲綸餘緯葭縛竹直水口承以宻罟防其逋<lb/>
卒然一掣勢莫禦紫鱗躍出金芙蕖蓬窗艸户色色具<lb/>
茶瓶酒椀尋常俱船頭青山立突兀船後綠樹揺扶踈<lb/>
人間名利不可汚烟水為蓆天為廬西塞山前晚風急<lb/>
<pb n="KR4h0163_WYG_004-39a"/>
醉踏船舷浪花入漁翁心事道人知日暮来看倚笻立<lb/>
囬頭却捉秋兎豪寫入生綃半猶溼令人展卷心茫然<lb/>
辛苦微官悔何及吴淞江上鱸魚肥秋風落葉滿漁磯<lb/>
何不買舟逕東歸何不買舟逕東歸<lb/>
　　　建平道中遇雪<lb/>
北風如弦雪如箭来射長途旅人面黑雲匝道天為愁<lb/>
四望羣峰白於練蕭條聚落纔百家日暮青烟起山縣<lb/>
荒林叢葦人少行斷雁殘鴉有時見憶昨年少輕逺遊<lb/>
<pb n="KR4h0163_WYG_004-39b"/>
曾跨驊騮走畿甸只今潦倒困微官馬上徘徊發哀憤<lb/>
丈夫事業未易論但怪流光速飛電便須大飲敵清寒<lb/>
未用悲吟歎羇賤<lb/>
　　　戲題<lb/>
紅紅白白好花枝盡被山僧折取歸祗有野薇顔色淺<lb/>
也来鈎惹道人衣<lb/>
　俞平江俊<lb/>
　　俊字子俊號雲東庸之子弱冠從顧淵白遊頗得<lb/>
<pb n="KR4h0163_WYG_004-40a"/>
　　其習負氣凌鑠當巴延太師柄國日嘗賦清平樂<lb/>
　　長短句曰君恩如草秋至還枯槁落落殘星猶弄<lb/>
　　曉豪傑消磨盡了放開湖海襟懐休教鷗鷺驚猜<lb/>
　　我是江南倦客等閒容易安排手稿留葉起之處<lb/>
　　後與葉交惡竟訴于官必欲構成其罪得以賂免<lb/>
　　初仕麗水巡檢張氏據姑蘇改判平江娶額森布<lb/>
　　哈次兄超爾女徙居海上入明出處未詳<lb/>
　　　嘆息<lb/>
<pb n="KR4h0163_WYG_004-40b"/>
百年同轉燭五十始知非老病侵腰膂浮名苦馵鞿閒<lb/>
門羅可設今雨客還稀空羡茅堂燕翩翩傍母飛<lb/>
　　　楚州夜泊<lb/>
漏鼓聲頻欲四更野航燈火對愁明城頭楚語驚鄉夢<lb/>
船尾吴歌動客情漠漠水雲隨雁度瀟瀟風雨自鷄鳴<lb/>
離情逺道何嗟及未必江湖老此生<lb/>
　　　次髙原朴見寄<lb/>
年少簮花壓帽簷飛觴走斚競春纎空餘老淚青衫濕<lb/>
<pb n="KR4h0163_WYG_004-41a"/>
遮莫新愁白髪添生計有涯蠶上箔公庭無事鳥窺簾<lb/>
昔人漫説揚州鶴好事從来豈得兼<lb/>
　　　渡江<lb/>
臈月六日狼山北浪花如雪勢吞舟隔江隠隠聞吴語<lb/>
去國遑遑學楚囚白髪慈親初屬望青衫倦客不勝愁<lb/>
幸存杜曲桑麻地敢望班超萬里侯<lb/>
　<lb/>
　<lb/>
<pb n="KR4h0163_WYG_004-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷四<lb/>
</p>
<p>
</p>
  </div>
<div>
<head>檇李詩繫卷五</head> <lb/>
    <p>
<pb n="KR4h0163_WYG_005-1a"/>
欽定四庫全書<lb/>
　檇李詩繫卷五<lb/>
　　　　　　　　　　　　　平湖沈季友編<lb/>
元<lb/>
　董處士性存<lb/>
　　性存名成一字自明嘉興人居胥山鄉世雄于貲<lb/>
　　好施予人稱長者讀書不仕子良用良史皆頴敏<lb/>
　　好學治春秋㑹稽楊亷夫避地松江後進多從之<lb/>
<pb n="KR4h0163_WYG_005-1b"/>
　　遊性存因徒家上海令二子徃學焉聲譽大起明<lb/>
　　初二子俱貴性存年八十餘不廢吟咏一夕夢入<lb/>
　　帝閶闔門明旦無疾卒歸塟勸善鄉<lb/>
　　　贈楊山居太史<lb/>
曾懐荆璞詣天關雨露恩深賜珮環玊筍簉班躋鳯沼<lb/>
金閨通籍侍龍顔尚書聽履星辰上太史蜚聲翰墨間<lb/>
厭值承明躭隱興錦袍光彩照湖山<lb/>
　　　送俞子俊麗水廵檢<lb/>
<pb n="KR4h0163_WYG_005-2a"/>
爲官當作執金吾膝上須橫丈二殳㑹見黒頭驚獬豸<lb/>
試看赤手縛於菟醉歌擊碎玊如意行獵射空金僕姑<lb/>
眼底狌鼯俱掃迹胸中有䇿致唐虞<lb/>
　弁山小隠黄玠<lb/>
　　玠字伯成金華人少見知於趙孟頫黄溍有詩名<lb/>
　　元季客於顧玊山隨父正孫移家嘉興魏塘<hi>後析嘉善</hi>
　　釋雪廬有詶伯成絶句云詩成嘗共野夫題新構<lb/>
　　茅堂水郭西是也平生慕郭林宗陶淵明之風不<lb/>
<pb n="KR4h0163_WYG_005-2b"/>
　　喜儲蓄有輒貸人晚值兵亂益貧困後樂吴興山<lb/>
　　水之勝卜築弁山號弁山小隱父死仍歸魏塘塟<lb/>
　　於陸莊<lb/>
　　　碧瀾妾歌<lb/>
切切重切切女蘿附木風吹折中情繚繞了弗離聽我<lb/>
長歌碧瀾妾碧瀾亦是諸王孫世殊事異老且貧少陵<lb/>
尚惜爲奴者况是當時眞貴人春衣典盡春寒悄二妾<lb/>
朱顔正姝好忍將羅帯拆同心懊恨浮生頭白早珠鈿<lb/>
<pb n="KR4h0163_WYG_005-3a"/>
翠靨幸僅存此時猶及嫁夫君十二樓頭燕子去揮手<lb/>
不可㽜仙裙去妾相悲兩相約既去猶煩送肴酌主君<lb/>
詎忍覆棄之見此反令心緒惡一心事天天亦知忍著<lb/>
主衣還事誰遂移衾襆與俱返後君死者常爲尼碧瀾<lb/>
堂下雙溪水使客徃來豈知此不願新恩戀舊恩千萬<lb/>
人中兩人耳<lb/>
　　　題郭天錫畫卷<lb/>
門外馬蹄三尺塵屋底青山看白雲不知身世在城市<lb/>
<pb n="KR4h0163_WYG_005-3b"/>
但覺爽氣吹冠巾鴨觜灘頭露沙渚彷彿西陵與漁浦<lb/>
惱人歸興滿江東烟樹半沉天欲雨<lb/>
　　　題顧仲瑛書畫舫<lb/>
扣舷擊節起歌嗚一榻横舟小結廬篆籒古文三代上<lb/>
丹青妙手六朝初虹光貫月夜將半江影涵秋凉有餘<lb/>
零落宣和舊時譜無情汴水正愁予<lb/>
　　　栁塘春為顧仲瑛賦<lb/>
江南二月栁條青栁下陂塘取次行蘭杜吹香魚隊樂<lb/>
<pb n="KR4h0163_WYG_005-4a"/>
草莎成罽馬蹄輕小蠻多恨身今老張緒少年春有情<lb/>
得似東吴顧文學風前雨後聴鶯聲<lb/>
　　　俞子照漁溪隠居<lb/>
逺結郊居帶水流滿川雲日弄漁舟魴魚何事歌頳尾<lb/>
鷗鳥多情笑白頭拔足風塵雙蠟屐全身天地一羊裘<lb/>
武陵亦是人間世只見桃花不見愁<lb/>
　　　湖光山色樓<lb/>
山色湖光樓上頭闌干十二古今秋一川碧浪與天逺<lb/>
<pb n="KR4h0163_WYG_005-4b"/>
滿地白雲如水流往事但聞吴苑在幽人多愛習池遊<lb/>
長年風景尋常好日日芳筵爛不收<lb/>
　　　釣月軒<lb/>
牀頭書簏似笭箵漁父滄浪寄此生臨水卜居聊逺俗<lb/>
垂竿欲下已忘情斯時我自知魚樂今夜誰同看月明<lb/>
千古羊裘一男子不貪禄位得真名<lb/>
　　　與賀九成知事<lb/>
風流江左人何似猶有清狂賀季真早乞鑑湖為道士<lb/>
<pb n="KR4h0163_WYG_005-5a"/>
肻呼太白作仙人珠簾逺對鷗邊雨玊麈髙吟馬上春<lb/>
最想若耶溪水緑幾時同戴小烏巾<lb/>
　　　山居迴文<lb/>
萋萋草帶書窗碧痩竹輕藤引客看栖鶴伴霞歸岫晩<lb/>
斷雲拖雨過江寒畦分暗水池亭小石帶幽光野館殘<lb/>
西崦松林通境窈共君邀月對琴弹<lb/>
　　　彦明王先生為予言瞿慧夫且出示張伯雨李五<lb/>
　　　　峯所贈言為賦此詩<lb/>
<pb n="KR4h0163_WYG_005-5b"/>
聞説瞿文學與交皆偉人曹劉不可作張李故相親已<lb/>
蛻塵中鞅猶存席上珍才名元振厲詩語特清真顧我<lb/>
生何晩思君妙絶倫平生五經笥他日半通綸小試衣<lb/>
冠掾終期科第臣芝蘭居輒化薑桂乆逾辛孟浩吟祗<lb/>
苦虞翻相本屯風雲同律吕時序異參辰有恨月初夕<lb/>
無言草自春能忘正云晤搔首暮江津<lb/>
　　　四時詞二首<lb/>
酒醒簾外日三竿陌上晴泥苦未乾人在花深聞笑語<lb/>
<pb n="KR4h0163_WYG_005-6a"/>
黄金小碾試龍團<hi>右春</hi>
水碧湘筠浪織成粉藍輕縠小惟屛侍児生怪風吹夢<lb/>
故傍牀頭落剪聲<hi>右夏</hi>
　　　梅花<lb/>
夢散羅浮清夜長銀絲挂燭雪生香人間那得量珠斛<lb/>
合與東風聘海棠<lb/>
　黄秀才魯徳<lb/>
　　魯德嘉興魏塘人<hi>後析嘉善</hi>元末老儒有詩才邑景多<lb/>
<pb n="KR4h0163_WYG_005-6b"/>
　　其題咏善鍼灸無嗣門人徐中得其學雲間邵復<lb/>
　　孺有簡黄魯德秀才詩云洛下衣冠逺莫追城南<lb/>
　　韋杜本同時江山風景今何似湖海襟懷自有期<lb/>
　　近况俱題鸚鵡賦舊情猶托杜鵑詩蘭舟夢遶清<lb/>
　　溪曲杜若花開白晝遲<lb/>
　　　亂後經瓶山<hi>考見題咏</hi>
東西十里一㕓無三五行人只露居惟有瓶山銀杏樹<lb/>
至今猶發斧斤餘<lb/>
<pb n="KR4h0163_WYG_005-7a"/>
　　武塘十詠<lb/>
　　　景德泉<lb/>
幽瀾逺引曹溪水此是人間第幾泉一吸清凉除熱惱<lb/>
不妨頻候煑茶烟<lb/>
　　　大勝塔<lb/>
髙標千尺挿晴空俯仰人寰一氣中終日無風鈴自語<lb/>
不知火起梵王宫<lb/>
　<hi>附考寺在嘉善治東唐天寶建寺前有橋曰大勝橋</hi>
<pb n="KR4h0163_WYG_005-7b"/>
　　　慈雲寺<lb/>
唐朝古寺已千年鐵騎來時火歘燃殿閣尚存遺跡在<lb/>
何期一夜逐風烟<lb/>
　<hi>附考在嘉善治北三國時建唐名保安院</hi>
　　　胥山<lb/>
百里平田擁翠堆山人傳是伍胥來劒痕猶帶英雄氣<lb/>
白日雲深鎻緑苔<lb/>
　　　鳯凰墩<lb/>
<pb n="KR4h0163_WYG_005-8a"/>
荒丘空得鳯凰名歳歳春來宿草青雨洗燒痕含殺氣<lb/>
簫韶九奏想虞廷<lb/>
　<hi>附考在嘉善治東永安鄉菖蒲涇</hi>
　　　陳賢良墓<lb/>
河水東流繞九墩至今不解識真墳白牛曽踏風涇路<lb/>
故老時時説隱君<lb/>
　<hi>附考墓在嘉善縣東南七里</hi>
　　　吳氏義塾<lb/>
<pb n="KR4h0163_WYG_005-8b"/>
児童父老尚絃歌共感吳門惠澤多今日文風俱掃地<lb/>
盡抛禮樂事干戈<lb/>
　<hi>附考在嘉善元吳森捐田二㖽建義塾至大中亷訪使以聞表曰義士</hi>
　　　愛山花圃<lb/>
削除荆棘創髙臺萬紫千紅二月開日日笙歌樓上醉<lb/>
不知寒雨鎻荒苔<lb/>
　<hi>附考在嘉善元萬户陳景純闢内有愛山亭雪月樓置書畫玩噐亭榭七十二以延四方之士</hi>
　　　吳瑩竹莊<lb/>
<pb n="KR4h0163_WYG_005-9a"/>
千尺高榆繞竹莊清風亭上蕅花香如何一旦遭兵燹<lb/>
荒草寒烟怨夕陽<lb/>
　<hi>附考莊在嘉善城内元吳瓘所闢名竹莊</hi>
　　　吳仲圭墓<lb/>
老子平生學薊丘晩年筆法似湖州畫圗自冩梅花號<lb/>
荒草空存土一坏<lb/>
　<hi>附考墓在嘉善城内花園衖之右有橡林今廢</hi>
　蔡景傅<lb/>
<pb n="KR4h0163_WYG_005-9b"/>
　　鐡網珊瑚清河書畫舫二書俱有元人嘉興蔡景<lb/>
　　傅詩<lb/>
　　　題袁安卧雪圖<lb/>
隂風響枯梢凍雪埋老屋深逕斷行蹤除道乏童僕閉<lb/>
門事髙枕政爾清寐熟誰與排户入停馬駐車軸問知<lb/>
是令君冷語無欵曲卿去我欲眠毋煩賁空谷升車首<lb/>
重回欲餉不敢凟移書舉孝亷庶以激頽俗後來立朝<lb/>
端諤諤爭楚獄方其髙卧時何意萬鍾禄令君非素交<lb/>
<pb n="KR4h0163_WYG_005-10a"/>
此舉真巨目范史良包羞姓名忘紀録邵公有裔孫眉<lb/>
宇清可掬苕仙贈此圗筆駛意自足老氣近古作冷光<lb/>
淡朝旭當以净眼觀那許汗手觸平生氷雪心展玩亦<lb/>
三沐<lb/>
　　　題趙子固墨蘭<lb/>
靈均楚同姓子固宋宗臣秋色凄九畹墨香垂百春蕭<lb/>
閒入神品爛漫見天真此趣誰能㑹烟霞物外人<lb/>
　張顒<lb/>
<pb n="KR4h0163_WYG_005-10b"/>
　　顒詩亦見鐡網珊瑚<lb/>
　　　題梅道人畫墨菜圗<lb/>
只宜滋淡泊安足奉膏粱食肉非無辱何如此味長<lb/>
　沈進士庭珪<lb/>
　　庭珪字德璋鐡網珊瑚載破窗圖詩有庭珪一作<lb/>
　　後見吾邑陸芝房記元登科者沈庭珪係至正十<lb/>
　　三年舉人二十三年進士志俱失載<lb/>
　　　題破窗風雨圖<lb/>
<pb n="KR4h0163_WYG_005-11a"/>
劉君性嗜學孜孜事三餘孤燈破窗下簡編自卷舒蕭<lb/>
蕭風雨來吾伊聲自如安貧人所難味道心常愉我聞<lb/>
顔子淵簞瓢陋巷居千載稱亞聖聲價重璠璵又聞陶<lb/>
淵明所處亦敝廬蕭然環堵間左右惟圖書吁嗟世之<lb/>
人性樂耳目娱華居美飲食所務安其軀良心日以斵<lb/>
疇能返厥初朂哉劉孝亷聖賢以爲徒<lb/>
　玉山主人顧瑛<lb/>
　　瑛字仲瑛别名阿瑛自稱金粟道人崑山人元季<lb/>
<pb n="KR4h0163_WYG_005-11b"/>
　　辟㑹稽教諭不就築室茜涇曰玊山佳處園池聲<lb/>
　　妓之盛甲於一時招致海内名士置酒賦詩張士<lb/>
　　誠入吳遂遯跡隱嘉興之合溪營别業居之釋來<lb/>
　　復有寄題合溪别業次韻詩云草堂合溪上雲石<lb/>
　　静無氛春水鱸三尺秋風鶴一羣行厨依竹見吹<lb/>
　　笛隔花聞最喜逃禪好蒲團擬共分不食諸侯禄<lb/>
　　閒居避俗氛㟁花紅作陣沙鳥白爲羣貝葉風前<lb/>
　　讀蔆歌月下聞清遊難再得愁絶一江分陳基有<lb/>
<pb n="KR4h0163_WYG_005-12a"/>
　　寄仲瑛寓嘉興詩云每憶吳門顧辟疆舊開池館<lb/>
　　帶滄浪緑波芳草盟鷗鷺錦瑟玊笙悲鳯皇座客<lb/>
　　詩成誰最好故人酒後我多狂扁舟獨徃鴛湖上<lb/>
　　老到猶能賦草堂瑛以子元臣封錢塘縣男明洪<lb/>
　　武元年徙臨濠卒自爲壙志戒其子以紵衣桐帽<lb/>
　　㯶鞋布襪纒裹入土歸塟綽墩按瑛所著詩曰玊<lb/>
　　山璞稿又輯交遊諸公詩四十家曰草堂雅集有<lb/>
　　萃亭館題詠曰玉山名勝集外又有玊山紀遊集<lb/>
<pb n="KR4h0163_WYG_005-12b"/>
　　在合溪有暮雲集今多遺軼<lb/>
　　　玊山中亭舘拆毁殆盡僅留一草堂耳今于嘉興<lb/>
　　　　合溪營一別業頗幽寂因賦五言一首<lb/>
我愛新居好蕭然絶世氛路回青草岸水合白鵝羣野<lb/>
色排簷入書聲隔竹聞是中多野趣難許俗人分<lb/>
　　　夜宿三墖次陳元朗韻<lb/>
水落南湖不露沙又牽舫子到僧家春浮大斗娟娟酒<lb/>
寒隔虚櫺薄薄紗半夜檐鈴傳梵語一林江月照梅花<lb/>
<pb n="KR4h0163_WYG_005-13a"/>
坐來詩句生枯吻指㸃銀瓶索煑茶<lb/>
　　　次韻劉孝章治中邀夏仲信郎中遊永安湖二首<lb/>
　　　　<hi>考見題詠</hi>
金粟寺中公𪠘靜白晝事閒如治蒲沙棠爲舟穏可泛<lb/>
郎官之湖今豈無啄花鶯坐水楊栁雪藕人歌山鷓鴣<lb/>
日西上馬踏歸路小隊髙呵驚道吾<lb/>
湖上筵開張水戱掩幔凉風吹短蒲大魚聽樂浪頭出<lb/>
小艇賣花城内無丙鼎庚庚識饕餮甲煎斑斑炙鷓鴣<lb/>
<pb n="KR4h0163_WYG_005-13b"/>
酒酣賦詩動海内絸紙楷書能寄吾<lb/>
　　　次蒲菴長老三首<lb/>
鴛鴦湖上住三年每憶僧中有皎然路逺夢憑蝴蜨去<lb/>
江空信斷鯉魚傳問人盡説山藏寺卓錫應知地湧泉<lb/>
未得青鞵滄海上燒香來看散花筵<lb/>
無官身似一絲輕閒却胸中十萬兵爲愛淵明能入社<lb/>
獨憐靈運不逃名敲門看竹題詩遍煑石煎茶汲水清<lb/>
廷尉雀羅今可設死生誰復見交情<lb/>
<pb n="KR4h0163_WYG_005-14a"/>
神山處處産神芝獨有神仙不可期賈誼過秦曽著論<lb/>
息躬絶命亦摛詞千秋離合雌雄劔一著輸贏黒白棋<lb/>
多少英雄皆鬼録天年全付病支離<lb/>
　　　乙未和孟天暐<lb/>
婁上人家不識春檐頭蛛網亦生塵朱門桃李皆零落<lb/>
只有東風未嫁人<lb/>
　　　題趙子昂畫楚江春曉<lb/>
東方旭日出曈曨照見巴江曲似弓莫遣猿聲到巫峽<lb/>
<pb n="KR4h0163_WYG_005-14b"/>
山頭猶有楚王宫<lb/>
　　　捕魚圖<lb/>
磯頭新水三尺増漁翁兩船攀一罾大魚跳波撥剌去<lb/>
只隔蘆花喚不應<lb/>
　西溪先生鮑恂<lb/>
　　恂字仲孚崇德人元統間三領浙元歴平江教授<lb/>
　　至正甲申至元癸巳皆入闈校士學士張翥御史<lb/>
　　劉彦博薦入翰林不就嘗居千金梧桐二鄉後復<lb/>
<pb n="KR4h0163_WYG_005-15a"/>
　　卜居郡之西溪耕桑自樂自號環中老人迨明洪<lb/>
　　武初禮部主事劉庸舉吉安余銓髙郵張長年及<lb/>
　　恂皆明經老儒達於治體可備顧問遣使召至京<lb/>
　　時年八十餘上見之大悅命爲文華殿大學士以<lb/>
　　老疾辭諭曰朕以卿年髙德劭故授此職煩輔導<lb/>
　　東宫耳免卿早朝日晏而入不爾當從卿志恂復<lb/>
　　固辭遂賜敕放還與貝清江程栁莊結社講道學<lb/>
　　者稱西溪先生爲人慎重不可狎而學與行名天<lb/>
<pb n="KR4h0163_WYG_005-15b"/>
　　下少嘗受易於臨川吳草廬著大易傳義詩文有<lb/>
　　西溪漫稿<lb/>
　　　龍眼池<hi>考見題詠</hi>
寳地多竒跡雙池鑿龍眼秋光涵逺空寒波應靈響隂<lb/>
雲翳或結夜月晴更朗對此長湛然虚心自蕭爽<lb/>
　　　題吴仲圭平逺圖<lb/>
蒼山遥遥幾千里緑樹參差碧烟起雙帆忽從江上歸<lb/>
影落斜陽溼秋水林隂蒼莽鳥不飛石徑蹭蹬行人稀<lb/>
<pb n="KR4h0163_WYG_005-16a"/>
松根似可縳茆屋沙尾亦足容漁磯我曽西遊倚江閣<lb/>
極目長空入寥廓好山不肯過江來恨不乘風跨黄鶴<lb/>
吳君畫手當代無落筆何年成此圖安能著我巖壑底<lb/>
相覓老樵尋釣徒<lb/>
　　　次韻贈李煥章<lb/>
輟棹清谿曲題詩畫閣幽晴雲松上過暗水竹間流把<lb/>
劔時驚鶴持杯不<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>鷗出門塵滿眼於此且淹畱<lb/>
　　　次竹林先生中秋玩月作三首<lb/>
<pb n="KR4h0163_WYG_005-16b"/>
昔年爲作蟾宫客曾向宫中看月輪萬丈光縣金粟樹<lb/>
三更影落絳河津生憎老兎深爲窟却笑仙娥不嫁人<lb/>
回首歸來舊塵世滿天風露一吟身<lb/>
數年不對中秋月月色依然不負秋嬾問仙人修玉樹<lb/>
且陪帝子上瓊樓斗牛低繞天樞轉河漢斜横左界流<lb/>
却望蓬萊宫闕逺幾隨清影重回頭<lb/>
浪説今宵明月好干戈滿地幾人看惟餘院落清尊賞<lb/>
忍照沙塲白骨寒采筆冩殘思縛兎玊笙吹罷擬乗鸞<lb/>
<pb n="KR4h0163_WYG_005-17a"/>
知君此㑹非忘世只爲良辰一笑難<lb/>
　　　除夕<lb/>
絳蠟髙燒爆竹鳴羣兒奔走喜還驚老夫識得春來慣<lb/>
自伴梅花睡到明<lb/>
　　　趙彦微畫二首<lb/>
昔在苕花谿上住繞溪山色滿高樓别來十載看圖畫<lb/>
山自青青我白頭<lb/>
吳興孫子多才俊曾把文章動九關歸到江南塵滿眼<lb/>
<pb n="KR4h0163_WYG_005-17b"/>
忍將情思冩青山<lb/>
　　　盛叔章畫<lb/>
煙溼空林翠靄飄渚花汀艸共蕭蕭仙家應在雲深處<lb/>
只許人來到石橋<lb/>
　王綸<lb/>
　　綸字爵無攷鐵網珊瑚有嘉興王綸題梅道人畫<lb/>
　　菜一絶郡志載其栁橋漁唱詩而景德倡和綸亦<lb/>
　　與焉固當時一詩人也<lb/>
<pb n="KR4h0163_WYG_005-18a"/>
　　　水深歎<lb/>
至正十年夏四月戊戌吉皇帝詔四方夙夜靡暇逸興<lb/>
利與除害守令宜怵怵江南水深蕩租税無所出官府<lb/>
議除豁生民務存恤松江素汙下川陌流汩汩惜哉郡<lb/>
太守民情固沉匿茫茫修竹鄉卑溼難具述只如來字<lb/>
圍積澇恒数尺歸附八十年未始睹穎栗胡爲吝一言<lb/>
歲縻六百石省憲雖至明蔽隱不容詰嗚呼皇天后土<lb/>
皆白日何獨使我寘此幽暗室有食不令充我饑有藥<lb/>
<pb n="KR4h0163_WYG_005-18b"/>
那得療我疾皂胥自此從隳突妻子何時免啾唧繄太<lb/>
守兮民之父母盍自省兮爾俸爾秩縱然民命不爾憂<lb/>
奚爲王言棄如嫉九重閶闔雖深宻民瘼民寃極纎悉<lb/>
爾居郡縣親目擊忍聽咨嗟起蓬蓽巨泖崩隄滙爲一<lb/>
雨不崇朝先汎溢荒蒲衰葦風瑟瑟爾亦何難究其寔<lb/>
掊民聚歛非仁術財聚民離果誰失欺君不容誅戕民<lb/>
有常律我民一何苦爾見一何執君恩寛厚難再得再<lb/>
拜仰天長太息<lb/>
<pb n="KR4h0163_WYG_005-19a"/>
　　　栁橋漁唱二首<hi>考見題詠</hi>
楊栁青白鷗不來烟水昬落日乗風放船去顚倒醉眼<lb/>
包乾坤君不聞西家急科糴東家重築城越上良田無<lb/>
主尋我漁歌發兮君爾聽黄金何似一絲輕<lb/>
楊栁黄秋風一夜蘆花鄉漁釣静忘周日月公卿不换<lb/>
漢桐江君不聞大官呼領兵小官亦戎行天涯歳月多<lb/>
風霜我漁載歌兮情慨慷鑑湖容借賀生狂<lb/>
　常山長真<lb/>
<pb n="KR4h0163_WYG_005-19b"/>
　　真字爵無考徐一䕫於洪武十二年有祭宣公書<lb/>
　　院山長常先生文詩見至正倡和集又於金蘭集<lb/>
　　中得七律一首題曰南宫常真<lb/>
　　　題徐良夫遂幽軒<lb/>
萬山深處著柴門窗下流泉屋後邨秪藉耕漁資活計<lb/>
不縈聲利競晨昬松隂欝翠林藏雨桂子飛香月滿軒<lb/>
世事無勞相問及唫餘還共倒芳樽<lb/>
　周山長致堯<lb/>
<pb n="KR4h0163_WYG_005-20a"/>
　　致堯字煥丈初名棐先世來自四明居崇德州石<lb/>
　　門鎮致堯生極穎異讀書一二過不遺嘗爲宣公<lb/>
　　書院山長明洪武初與薦辟不就歸隱梨林著有<lb/>
　　石門集淮海秦約序之稱其詩不事雕飾特以雅<lb/>
　　致爲佳云<lb/>
　　　述懐<lb/>
平居逺塵市畏觸憂患端矧兹值多故而敢懷自安寄<lb/>
身途旅中戚戚苦饑寒爲生恥無庸緝遺守㣲官雖云<lb/>
<pb n="KR4h0163_WYG_005-20b"/>
匪多秩所職期可觀顧非周圓噐執事仍獨難蹇予亦<lb/>
何爲俛仰徒長歎<lb/>
　　　修禊日偕曹廣文七人遊南湖賦得裴休舊業<lb/>
　　　　休字公美捨宅為寺今真如寺是也<lb/>
幽賞殊未窮揚舲濟南湖載瞻裴公宇蕭條乃禪居緬<lb/>
思太和季秩班百僚初晩懐超俗縁息心究空虚歳月<lb/>
既云邁世事亦已徂峩峩清暉堂遺構委榛蕪斯人不<lb/>
可作慨傷獨在予<lb/>
<pb n="KR4h0163_WYG_005-21a"/>
　　　甲辰九日東墖登髙分得竝字<lb/>
東徃有高墖名與福城竝九日陪諸賢登臨期絶頂秋<lb/>
深木葉落不覺天地迥凉飃灑林霏咫尺衣裳冷玊田<lb/>
好開懐何止供香茗幽軒賞佳菊竟夕忘酩酊昔人晝<lb/>
遊此衣錦寧尚褧寥寥千戴間視若空華等清境素情<lb/>
愜塵心未全屛感彼興我懐鈎詩記深省<lb/>
　　　夏夜宿流虹寺有感<lb/>
馳騖竟朝莫似縁饑凍迫如何百年間區區爲形役世<lb/>
<pb n="KR4h0163_WYG_005-21b"/>
途寡相知靦顔徒自飾所獲既非寶所䘮良可惜生理<lb/>
固艸艸進退量我力豈乏希世榮前車已當阨流光急<lb/>
奔馬素業紛㫁織大道卒未聞怛焉増内惕<lb/>
　<hi>附考寺在府治東北二百歩宋孝宗生於丞㕔後改爲興聖寺御書流虹聖地今廢爲嘉興縣學</hi>
　　　雨夜感懐二首<lb/>
卧聞窗間雨瀟颯夜將深轉對壁上燈依㣲照孤衾撫<lb/>
茲凄絶候况感遲暮心早起視明鏡白髪應滿簪<lb/>
攬衣起中夜感歎成嘯歌百年事形骸所得良不多生<lb/>
<pb n="KR4h0163_WYG_005-22a"/>
理既茫昧動静虞網羅歸哉南山陲石田䕃松柯<lb/>
　　　題俞仲剛山水<lb/>
我昔四明尋隠者著屐逺過玉几山巖扉苔逕轉森邃<lb/>
結窩乃在雲松間松間迴風蕩空影水流花開春日永<lb/>
苧服涼深團扇開好鳥飛來意俱静為覓漁梁白沙步<lb/>
因識樵人弈棋處扁舟暝泊碧溪隂沿月長歌下山去<lb/>
束帶十年事朝謁鶴怨猿驚總凄切草堂晴晝玩新圖<lb/>
三嘆令人愁欲絶<lb/>
<pb n="KR4h0163_WYG_005-22b"/>
　　　西谿訪鮑先生<lb/>
谿上齋居好幽偏事不侵桑麻存晚計圖史樂初心岸<lb/>
幘幽窗晚移牀緑樹隂卜隣何待老從此數相尋<lb/>
　　　送崇徳州夏同知<lb/>
慷慨持征節雄談思戰塵有生皆帝力無地不王臣為<lb/>
國丹心在論功白髪新他年忠義傳端合繼前人<lb/>
　　　次石監征韻<lb/>
憶子臨東海征㠶㡬日回鼉鳴津鼓合蜃起石樓開官<lb/>
<pb n="KR4h0163_WYG_005-23a"/>
酒應深酌春衣或未裁題詩記遊歴時寄到蓬莱<lb/>
　　　寄道士胡尚悳<lb/>
緑草丰茸碧樹斜清涼琳館即仙家養生不餌千金藥<lb/>
對客時分五色瓜池上雨來飛赤鯉林間月出見金䗫<lb/>
顧予顔色渾如雪曽記松西汲井花<lb/>
　　　寄沂陽劉廷鎮貟外<lb/>
故人相與最從容尚憶論詩向夜中白首無家十年别<lb/>
青山何處一尊同夢回孤館鐙前雨目斷西風塞外鴻<lb/>
<pb n="KR4h0163_WYG_005-23b"/>
誰識離懐愁絶處野亭依舊穆陵東<lb/>
　　　吴中<lb/>
兩岸春雲暗栁條滿篷風雨過楓橋空憐越絶溪山好<lb/>
且聴吴趨巷陌遥官舍晚涼飛燕子水鄉人靜賣魚苗<lb/>
誰家白晳佳公子賸把黄金買阿嬌<lb/>
　　　登崇徳州城有感<lb/>
溪上孤城百雉餘城門猶自䕶儲胥灞陵空宿将軍騎<lb/>
范叔應随使者車雞犬蕭條兵過後漁樵散漫市休初<lb/>
<pb n="KR4h0163_WYG_005-24a"/>
老年觸事多成感閒向芭蕉葉上書<lb/>
　　　寄舎弟鼎<lb/>
生計依人轉寂寥别來心事向誰消鏡中華髪隨年改<lb/>
谿上青山入夢遥對酒便思歸白社将書不敢寄洪喬<lb/>
越情吴思渾無賴獨寄江樓送暮潮<lb/>
　　　臨平道中寄京師諸友<lb/>
雲外羣山綰翠螺馬蹄長是客中過闗河樹色秋光近<lb/>
驛路蟬聲晚更多千古心期空皓首百年人事等滄波<lb/>
<pb n="KR4h0163_WYG_005-24b"/>
自慙薄劣頻趨走㡬度因風想玊珂<lb/>
　　　春日雨中漫成次韻<lb/>
十日春泥懶入城滿湖風雨未開晴草堂欲補寧忘陋<lb/>
沙鳥頻来莫漫驚橋外栁條随意緑坐間苔色傍人生<lb/>
緣知花事渾能㡬好買芳尊對客傾<lb/>
　　　寄劉孝章經歴<lb/>
意氣傾人記昔年東風飛盖日翩翩花明古戍春停騎<lb/>
月上清江夜放船老去交遊誰更健亂來蹤跡總堪憐<lb/>
<pb n="KR4h0163_WYG_005-25a"/>
山光水色渾無賴却數冥鴻野外天<lb/>
　　　次韻送陳壽大之湖州<lb/>
識君雖早送君遲却愧相看在亂離十口一家無别業<lb/>
此身何日是閒時青山滿路春船酒白日空江客枕詩<lb/>
我有好懐誰得共鷗波千頃雨絲絲<lb/>
　　　蔣氏小瀛洲<hi>并引</hi>
　　漁石先生營室雲塘之間水竹蓊翳幽偏絶塵讀書<lb/>
　　養道致足樂也楊鐵史顔之曰小瀛洲至正壬寅秋<lb/>
<pb n="KR4h0163_WYG_005-25b"/>
　　七月予曽一至其處迄今九年所矣適晤其令子文<lb/>
　　質知先生無恙為賦一首奉呈<lb/>
茫茫人海小瀛洲靈艸丰茸碧樹幽底用風輪通弱水<lb/>
時逢雲袂下浮丘天隂圖畫龍鱗溼月下吹簫鶴背秋<lb/>
我亦平生有仙骨歸來同作采真遊<lb/>
　　　寄吴興張别駕<lb/>
鴛鴦飛去潦波平曾聴驪歌憶送行南浦移舟官樹緑<lb/>
野亭酌酒晚風晴異鄉春近多新夢逺使書回足舊情<lb/>
<pb n="KR4h0163_WYG_005-26a"/>
欲識懐君無限意滿庭芳樹亂啼鶯<lb/>
　　　西津夜泊<lb/>
孤㠶夜落石橋西橋外青山入㑹稽卧聴海潮吹地轉<lb/>
起看江月向人低一春衰謝憐皮骨萬國艱虞厭鼓鼙<lb/>
何處客船歌水調令人歸思益悽迷<lb/>
　　　次韻顧玉山寄張子潤<lb/>
險宦何殊闞九淵且将蕭散事餘年風前白苧裁春服<lb/>
花外青藜挂酒錢聖世敢云輕紱冕野人端合老林泉<lb/>
<pb n="KR4h0163_WYG_005-26b"/>
養生况有封囊藥坐聴流鶯手自圓<lb/>
　　　次韻顧玉山見寄<lb/>
郭外茅堂隐者居竹寒沙碧映窗虚畬田黍熟盈尊酒<lb/>
溪女船回滿匕魚别業定行中使畫佳兒亦拜撫軍除<lb/>
百年人世多馳逐玉麈清風獨晏如<lb/>
　　　春日偕玉山泛舟平家湖訪石仲徳次韻<lb/>
湖上春光生緑波湖頭栁色似新鵝已知出郭塵喧少<lb/>
更喜臨流樂事多穏坐蘭舟勝上馬新裁苧服不須羅<lb/>
<pb n="KR4h0163_WYG_005-27a"/>
茆堂只隔東西瀼隨意相從載酒過<lb/>
　　　謝劉經歴惠厯<lb/>
鳯厯新頒自九天故人相寄感相憐極知帝德符三統<lb/>
共喜春王正八埏海舶逺歸占上日野夫多病惜流年<lb/>
老妻不解歸來意數問臨官在幾篇<lb/>
　　　琦元璞所藏趙子昂馬圖<lb/>
進馭歸來日未西落花芳草滿池泥也知櫪上無凡馬<lb/>
牽過天閑不肻嘶<lb/>
<pb n="KR4h0163_WYG_005-27b"/>
　　　苧邨<lb/>
鳬雁人家春水多淡煙疎雨暗漁蓑分明記得南塘路<lb/>
船尾吹來白苧歌<lb/>
　<hi>附考嘉興城南一里有白苧鄉</hi>
　卓教授成大<lb/>
　　成大字噐之其先閩人知平江吳縣值宋亡遂畱<lb/>
　　居嘉興之甓溪<hi>後析嘉善</hi>迨成大四世矣至正中爲府<lb/>
　　學教授嘗創荔軒以寓思鄉之意徐一䕫爲記而<lb/>
<pb n="KR4h0163_WYG_005-28a"/>
　　傳之<lb/>
　　　荔軒<lb/>
進不得看長安花退不得擘家山茘先人之言何其悲<lb/>
援筆聊題此軒記<lb/>
　鮮于典簿樞<lb/>
　　樞字伯機漁陽人中歳始刻苦讀書因號困學遂<lb/>
　　善詞翰工行草虞集云漁陽吳興巴西翰墨擅一<lb/>
　　代謂樞與趙孟頫鄧文原也樞嘗於廢圃中得怪<lb/>
<pb n="KR4h0163_WYG_005-28b"/>
　　松一株移植之呼爲支離叟朝夕撫翫温日觀至<lb/>
　　其家醉即抱之或歌或泣又嘗愛一蠻獅水滴乃<lb/>
　　漢物也偶墜其吸子於西湖水閣百計求之不得<lb/>
　　既他徃三年復來忽獲於水中以爲神一時詩人<lb/>
　　多咏其事時浙省廣濟庫歳以冨户司出納侵用<lb/>
　　官資者府判王某輒拘其妻子以小舟載之西湖<lb/>
　　趂逐遊人收其姦錢納官樞因作湖邊曲云湖邊<lb/>
　　蕩槳誰家女緑慘紅愁羞不語低回忍淚傍郎船<lb/>
<pb n="KR4h0163_WYG_005-29a"/>
　　貪得金錢强歌舞玊壺美酒不消憂魚腹熊蹯棄<lb/>
　　如土陽臺夢短去匆匆鴛鏁生寒愁日暮安得義<lb/>
　　士擲千金坐令桑濮歌行露予閲顧玊山草堂集<lb/>
　　秋華亭扁聨係樞所書自署檇李當亦流寓吾禾<lb/>
　　故爲入之<lb/>
　　　感寓<lb/>
春風吹緑波淡蕩洛陽栁高樓語錦瑟落花泛樽酒何<lb/>
人白鼻騧䝉茸紫貂袖一字或未識銀章懸兩肘煌煌<lb/>
<pb n="KR4h0163_WYG_005-29b"/>
貝宫珠廼落絡蕭手誰知艸𤣥者窮巷閉白首<lb/>
　　　退宫人引<lb/>
駝絨繡帽紅顴頰素髮㣲連細紗結出宫嫁作海啇妻<lb/>
裙腰尚帶河西褶少年十五二十時中宫教得行歩齊<lb/>
春羅夜剪綉花帖堦前夜舞髙䕫麗寵姬當前翠衿小<lb/>
便覺中原美人少金蓮斜抱捧珠龍玊籠倒挂收香鳥<lb/>
年年宫中春日長小車銀甕蒲萄香香殿吹簫鳯皇語<lb/>
一日再宴諸侯王舞困樓蘭過三十内家别選蛾眉入<lb/>
<pb n="KR4h0163_WYG_005-30a"/>
雖名伴送半無家旋賣珠環問親戚一爲商婦始自憐<lb/>
十年不見囬番船年多不記教坊曲時時尋撥相思絃<lb/>
　　　遊智者寺<lb/>
四圍松是祗園樹三面山開舎衛城逰子心隨仙境化<lb/>
老禪詩似石根清幾人邂逅有今日半載趦趄成此行<lb/>
安得盡抛身外事長年來此學無生<lb/>
　　　靜慧寺四首<lb/>
寂寂僧房半夢中蕭蕭修竹四山風惟應門外蒼髯叟<lb/>
<pb n="KR4h0163_WYG_005-30b"/>
解亂儋州秃鬢翁<lb/>
晩雨纔收日已西石梁沙路凈無泥清泉㶁㶁千峰迥<lb/>
緑栁隂隂一鳥嗁<lb/>
壊壁蒼蒼上緑苔籠沙無復䕶塵埃只應枉駕逰山處<lb/>
總爲坡仙寳墨來<lb/>
學道當知髓與皮聖門壼奥要探窺十年來徃臨平道<lb/>
爭信山中有許奇<lb/>
　　　戲題廣嚴僧房壁<lb/>
<pb n="KR4h0163_WYG_005-31a"/>
幾年門外䇿征驂不料能來共一龕壁上未須書歳月<lb/>
褚河南是䕶伽藍<lb/>
　薛相士如鑑<lb/>
　　如鑑嘉興永安鄉人<hi>後析嘉善</hi>挾相術游江湖一時名<lb/>
　　士多與交徃揚亷夫有詩贈之曰銅之鑑僅以見<lb/>
　　妍媸不若書之鑑可以見是非又不若人之爲鑑<lb/>
　　可以見善惡之端禍福之機河東薛相士自稱老<lb/>
　　鑑師一雙神瞳秋水碧三寸長舌霹靂飛曾相水<lb/>
<pb n="KR4h0163_WYG_005-31b"/>
　　邊遺嬰作貴子道上擔丁爲富児前年山東睡漢<lb/>
　　是龍虎今年雁山處士非熊羆談言一一中予奪<lb/>
　　無依違見子勸以孝見父勸以慈見臣勸以忠藻<lb/>
　　鑑道如此頗近古教規鐡笛道人學讀書與詩誤<lb/>
　　䝉進士賜緋衣龍門上客一日速十年不調官何<lb/>
　　遲吳門相見談出處許我再覲黄金墀我心自鑑<lb/>
　　復自斷子卿唐舉無容知醉來吹笛客且去天青<lb/>
　　月在梨花枝子月鑑孫鑑心白雲秋蟾皆能世其<lb/>
<pb n="KR4h0163_WYG_005-32a"/>
　　術亷夫又有秀州相士歌叙曰秀州相士薛氏見<lb/>
　　心者拜予湖上手出句曲外史自賛一首及縹册<lb/>
　　一帖且傳其言云持此以見梅花道人道人技癢<lb/>
　　當爲汝歌歌訖然後乞其竒文章余爲㗲然大笑<lb/>
　　既爲賦歌詩一解又如其意書梅花道人傳一通<lb/>
　　俾東歸以復外史其詩曰秀州相士薛見心重湖<lb/>
　　風雨來相見手把茅山道士詩亦有胡僧冩東絹<lb/>
　　自云膝不拜公卿海内名人初入卷縹綾方冊錦<lb/>
<pb n="KR4h0163_WYG_005-32b"/>
　　盤囊首録梅花道人傳道人不讀姑布書兩目看<lb/>
　　天走青電梅花忽露太極心南枝北枝開一遍秀<lb/>
　　州相士亦識道一笑求心符鐡劵章生不相一隻<lb/>
　　眼桑生不相一尺面貌如削𤓰帝治開背如植鰭<lb/>
　　王業建君不見漢家將軍如牯腰午夜臍燈照悲<lb/>
　　唁又高啟亦有至正辛丑嘉禾相士薛月鑑過余<lb/>
　　求詩因贈云我少喜功名輕事勇且狂顧影每自<lb/>
　　竒磊落七尺長要將二三䇿爲君致時康公卿可<lb/>
<pb n="KR4h0163_WYG_005-33a"/>
　　俯拾豈數尚書郎回頭幾何年突兀漸老蒼始圖<lb/>
　　竟無成艱險嗟備嘗歸來省昨非我耕婦自桑擊<lb/>
　　木野田間高歌誦虞唐薛生逺拏舟訪我南渚旁<lb/>
　　自言解相人視子難乆藏腦後骨已隆眉間氣初<lb/>
　　黄我起前謝生弛弓嬾復張請看近時人躍馬冨<lb/>
　　貴塲非才冒權寵湏臾竟披猖鼎食復鼎烹主父<lb/>
　　世共傷安居保常分爲計豈不良願生無多言妄<lb/>
　　念吾已㤀<lb/>
<pb n="KR4h0163_WYG_005-33b"/>
　　　奉詶句曲外史<lb/>
繡簇花攅百幅新故應重喚謫仙人靈䑓一霎交梨熟<lb/>
漫向峰頭拜七真<lb/>
　濮隠士允中<lb/>
　　允中字樂閒崇德梧桐鄉人濮氏自著作郎雲翔<lb/>
　　從宋南渡占籍於此遂名濮院元大德中有濮鑑<lb/>
　　字明之封寧逺將軍允中豐於資嘗以中統鈔一<lb/>
　　千錠買歌児汪佛奴姿色秀麗一日飲桂花下佛<lb/>
<pb n="KR4h0163_WYG_005-34a"/>
　　奴奉觴允中曰我非乆人世者汝將奈何佛奴垂<lb/>
　　泣誓無二志允中死佛奴獨居尼寺潔身以終事<lb/>
　　見輟耕録元末浙西歳有詩社允中集一時名士<lb/>
　　吳毅軰爲叢桂文㑹以文卷赴者五百餘人延楊<lb/>
　　鐡崖江朝宗讀書桐香室埋名不出時貝瓊結屋<lb/>
　　殳山鮑恂居郡城之西溪四方避地者温州陳秀<lb/>
　　民居竹隣巷閩人卓成大居甓川江隂孫作居南<lb/>
　　湖崑山顧德輝居合溪天台徐一䕫居春波門外<lb/>
<pb n="KR4h0163_WYG_005-34b"/>
　　河南高巽志江都丘民錢塘陳世昌皆來僑居四<lb/>
　　明周棐以宣公書院山長畱居梨林日以文酒倡<lb/>
　　酬山水間傳爲勝事云<lb/>
　　　自題桐香室<lb/>
研經暇即課子掃榻倦亦畱賔莫嘆秋風蕭颯穿林月<lb/>
片如銀<lb/>
　沈元啟<lb/>
　　辛未年予在京師朱檢討於真蹟中得元人檇李<lb/>
<pb n="KR4h0163_WYG_005-35a"/>
　　沈元啟題畫一詩因録於此<lb/>
　　　題錢舜舉桃源隠居圖<lb/>
青山何處桃花邨白雲如龍繞山根眼中茅屋參差起<lb/>
若此境趣皆桃源桃源只在人間世流水無情逺朝市<lb/>
重山遮不斷春風萬樹桃花雜雲氣溪上髙軒絶瀟灑<lb/>
人物衣冠猶大雅水行有船陸有馬吾將徃問種桃者<lb/>
　<lb/>
　<lb/>
<pb n="KR4h0163_WYG_005-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷五<lb/>
</p>
<p>
</p>
  </div>
<div>
<head>檇李詩繫卷六</head> <lb/>
    <p>
<pb n="KR4h0163_WYG_006-1a"/>
欽定四庫全書<lb/>
　檇李詩繫卷六<lb/>
　　　　　　　　　　　　　平湖沈季友編<lb/>
元<lb/>
　江翰林漢<lb/>
　　漢字朝宗㑹稽人元季客吳中落魄而返經崇徳<lb/>
　　濮氏延為上客明洪武初以文學徵授翰林編修<lb/>
　　應制賦元日早朝詩稱㫖賜緋袍請老歸遂家濮<lb/>
<pb n="KR4h0163_WYG_006-1b"/>
　　院<hi>今析桐鄉</hi>與親知遊宴嘗著賜袍有月夜清遊歌以<lb/>
　　下十人俱仕於明因元季流寓並列卷末<lb/>
　　　題破窗風雨圗<lb/>
君有客兮青雲衣珮玉玦兮光陸離爰處兮爰居左琴<lb/>
劔兮右圗書客心兮孔厪聲吾伊兮夜達晨輕富貴兮<lb/>
浮雲保厥美兮天真山房兮寥落秋清兮氣薄天冥冥<lb/>
兮雲漠漠雨瀟瀟兮風夜作心耿耿兮不寐嗟斯時兮<lb/>
落魄滴曉露兮寒窗紛遑遑兮求索彼薄夫兮貪婪唯<lb/>
<pb n="KR4h0163_WYG_006-2a"/>
聲色兮是躭文繡兮膏梁蓀芷兮懐慚秋蘭兮青青我<lb/>
所思兮古人雪案兮寒檠甘與君兮相親<lb/>
　　　濮川月夜清遊歌<hi>考見題咏</hi>
有客来扣門邀我清夜遊夜長苦不寐夜遊慰淹留於<lb/>
時仲冬十五夜小星嘒嘒奎與婁乾坤上下絶塵滓團<lb/>
圓月色如中秋恰如銀盤出東海照我毛髮寒颼颼此<lb/>
時清興發與客相綢繆即従西街入便至西河頭行行<lb/>
渡溪曲石梁跨清流魚鱗萬屋佀城市市㕓行盡皆田<lb/>
<pb n="KR4h0163_WYG_006-2b"/>
疇我行興巳盡客指歸路休歸去語妻子此時足清幽<lb/>
不知百齡内夜夜得此不生平不作不平事遊時不覺<lb/>
心優游<lb/>
　髙太常㢲志<lb/>
　　㢲志一作遜志字士敏號嗇庵河南人元末僑居<lb/>
　　郡中嘗受業于宣城貢師泰鄱陽周伯琦遂昌鄭<lb/>
　　元祐為文深純典雅成一家言以薦為鄮山書院<lb/>
　　山長明洪武二年徵修元史入翰林累遷侍講學<lb/>
<pb n="KR4h0163_WYG_006-3a"/>
　　士未幾引退又召為試吏部侍郎以事去官謫居<lb/>
　　朐山建文間復召為太常少卿壬午靖難兵渡江<lb/>
　　㢲志遯去入永嘉雁宕山其門人文淵閣侍書蒋<lb/>
　　兢亦潛踪於此㢲志病卒兢為經紀後事𦵏芙蓉<lb/>
　　峰北或云先壬午而卒與臨難自經者皆非是卒<lb/>
　　謚文忠盖私謚也其詩僅見檇李英華而石倉詩<lb/>
　　選所録皆因之予復採金蘭集中數作并入後<lb/>
　　在京師朱太史彞尊授予嗇庵集又得其裔孫髙<lb/>
<pb n="KR4h0163_WYG_006-3b"/>
　　佑釲授予家傳始獲其全覽之詞㫖幽邃音節豪<lb/>
　　宕亦詩家之表表者也<lb/>
　　　荅徐以文<lb/>
我本不羈士少年知逺遊結交盡豪俊英風邈難儔浩<lb/>
然志四海壟㫁非所求羣雄亂天紀誓将除國讐驅馬<lb/>
向京邑道路阻且修曠望空嘆息失計成淹留時哉茍<lb/>
未㑹白璧寜暗投恥同五鼎食笑視千金裘袁絲尚遊<lb/>
俠枚臯事俳優知巳竟不遇行蔵誰與謀白日如逝水<lb/>
<pb n="KR4h0163_WYG_006-4a"/>
冉冉春復秋人生久羇旅豈不懐故丘芳時倐徂謝悲<lb/>
緒寒颼颼客華易憔悴安能常黒頭放歌吳門市洗耳<lb/>
長江流雖然不得意常為蒼生憂心隨去雁逺目送孤<lb/>
雲愁夫子東海裔濟代多良籌既無陳仲舉雖賢罕見<lb/>
收何如共脱屣速駕赴滄洲<lb/>
　　　有感<lb/>
退之少苦貧干禄頗浮躁長安三獻書時宰終不報飢<lb/>
寒日哀鳴踰壮已瞶眊向非董張徒宦轍誰與導少年<lb/>
<pb n="KR4h0163_WYG_006-4b"/>
屢摧抑大器天所造茍不涉患難尤足長雄驁嗟余樗<lb/>
散材時邁未聞道雖云寡知巳敢忘固窮操狥利多乞<lb/>
墦賈名争媚竈薄俗諒如斯何事傷懐抱<lb/>
　　　以少陵文章憎命達句為韻賦五章<lb/>
違世甘濩落撫巳徒憂勤既通金閨籍方思策竒勲何<lb/>
為竟鎩翮復與沮溺羣念往每懲咎縦學求多聞朝飲<lb/>
西澗水暮宿東山雲境静思疲薾心清遺垢氛森然冨<lb/>
藻思載道非空文尚賴特立操千載揚清芬<lb/>
<pb n="KR4h0163_WYG_006-5a"/>
積雨滿汚瀆蛭螾聊自藏商飈振修簿箆簬依崇岡動<lb/>
植各生遂伊人獨何傷謫居窮田野與世殊相忘緬懐<lb/>
昔憂患髪短心日長所願免飢渇孰敢謀稻粱戸庭罕<lb/>
遊跡琅然誦文章歡来意自得遐想起黄唐従此遂閒<lb/>
逸投老終徜徉<lb/>
鱣鯨擊洪濤一躍龍門登驚風落潮汐失勢投岡陵鬐<lb/>
鬛日巳槁窮涸何由興翻為獱獺笑敢望餘波騰畸人<lb/>
感物理冥思多所徵雲翔避矰弋淵潛避笱䉕胡為徇<lb/>
<pb n="KR4h0163_WYG_006-5b"/>
世務轗軻常兢兢朂哉保素履勿貽人所憎<lb/>
荆璞不善蔵輕售與時競雖無泣玉恥棄捐揜光瑩伊<lb/>
余昧先幾妄往成蹭蹬貪得違素心徇名忘積行通籍<lb/>
曽幾時三年絶朝請久暌徒侣歡轉失鄉黨敬剥喪非<lb/>
偶然且委時與命<lb/>
功名期宦成文章止詞達千載求全能如何罕竒拔夙<lb/>
抱稽古志纂言窮櫽括幽闡天機深精思元化斡豈徒<lb/>
賁皇猷将以繼往轍于今不自足乃復恥被褐好爵難<lb/>
<pb n="KR4h0163_WYG_006-6a"/>
久縻世途多慘怛放意樂丘園長歌襟抱豁<lb/>
　　　甲辰九日東塔廣福寺登髙同牛士良陳彦博<lb/>
　　　　徐大章周致堯釋元璞玉田用杜少陵玉山<lb/>
　　　　髙並兩峯寒為韻分得兩字<lb/>
浮圗鬱嵯峨遥睇青雲上跼兹城府中間嵗不一往今<lb/>
夕復何夕謝此塵務鞅侵晨拉寓公登髙叙幽賞涼風<lb/>
起天末林霏發清響檐霾瑣陰壑鐵馬精神爽穿彼游<lb/>
龍窟容與巨鼇顙徙倚珠貝闕捫摘璿璣象感此懐古<lb/>
<pb n="KR4h0163_WYG_006-6b"/>
人窮愁一滌蕩嘉㑹難再期良辰應不兩上人知雅意<lb/>
丈室豁宏敞沽酒采芳菊忘情非放曠羣公中州士遭<lb/>
世何極㒺辟地僑寓此辭氣俱慨慷王師何日下恢復<lb/>
舊輪廣仍趨清朝列脱卸江湖網賛理新治化日月増<lb/>
輝朗坐令瘡痍洗四海起瞻仰鈎詩寫房壁嶮題筆枯<lb/>
强他日重追遊於以動遐想<lb/>
　　　題茅山道士沈秋淵海鹽聴潮里小瀛洲録呈<lb/>
　　　　畊漁隠人<lb/>
<pb n="KR4h0163_WYG_006-7a"/>
我聞瀛洲在滄海此説相傳數千載一杯弱水不勝舟<lb/>
雲霧軒窗眇何在憶我初冠遊江東開帆直指三茅峰<lb/>
瓊樓玉殿倚天碧丹光飛射金芙蓉只今可望不可即<lb/>
跬步之間成異域坐令塵土凋朱顔墮落干戈空歎息<lb/>
沈仙慕事三茅君曽開石壁觀璚文晨朝環佩空外響<lb/>
琅玕杳杳雲中聞自従遭亂山林燬避世歸来聴潮里<lb/>
崇搆崔嵬迥絶塵雲和草静環流水瀛海遥連咫尺間<lb/>
三峰宛似三神山金雞呼日扶桑曉念爾孤鶴應當還<lb/>
<pb n="KR4h0163_WYG_006-7b"/>
嗟予本是瀛洲客幾年欲歸歸未得羇棲且待靖風塵<lb/>
名山歴覽無南北<lb/>
　　　題江行初雪圗<lb/>
宿雲黯慘埋巖壑疾風颯颯捎林薄孤舟擺浪何處来<lb/>
雪片縦横向人落一翁蓑笠度危橋一翁荷擔轉山腰<lb/>
崖傾石凍竹傴僂不辭辛苦歸途遥君不見軟裘貂帽<lb/>
馳快馬遮莫氷花徧原野人生得意能幾何相逢俱是<lb/>
窮途者<lb/>
<pb n="KR4h0163_WYG_006-8a"/>
　　　送孫照庵還吳<lb/>
昔客吳門日於今四十年故居蕭寺外遺冢石湖邊結<lb/>
友唯髙適論文憶魯連翁今重㑹面訪舊一悽然<lb/>
　　　次韻答徐良夫<lb/>
半生遭亂欲歸休塵事羈縻豈自由逸氣那堪操雁贄<lb/>
閒身端可被羊裘烟光樹色千山晩楓葉蘆花兩㟁秋<lb/>
别後莫教音問少相期重泛木蘭舟<lb/>
　　　徐徳厚司丞隠居<lb/>
<pb n="KR4h0163_WYG_006-8b"/>
放棹南湖春水深昔年遊覽得重尋陶公未許辭彭澤<lb/>
龎老那容隠漢陰落絮雨餘沾墨沼遊絲風暖罥書林<lb/>
自憐久客渾無賴亦欲攜詩與盍簮<lb/>
　　　城南小隠為松江郭彦禮賦<lb/>
步屧幽尋古㟁隈柴扉正對郭南開林間野逕穿雲入<lb/>
溪上春潮待雨来過客停杯歌白苧鄰翁吹笛坐蒼苔<lb/>
羨渠髙隠空相憶浪迹多年素髮催<lb/>
　　　贈章安甫老人<lb/>
<pb n="KR4h0163_WYG_006-9a"/>
籃輿迢遞出郊坰野服翩然鶴髮星柱史不辭周問禮<lb/>
伏生須為漢傳經汀湖水落蒹葭老澤國霜寒橘柚青<lb/>
自笑隠淪縁底事時危踪跡一浮萍<lb/>
　　　簡蒲菴長老<lb/>
論交猶憶自前朝亂後誰憐意氣銷元亮歸来依恵逺<lb/>
少遊久客過㕘寥山房黍熟供蔬甲石鼎茶香薦菊苗<lb/>
名勝想無今古異禪龕容我避塵囂<lb/>
　　　送程彦明之松江<lb/>
<pb n="KR4h0163_WYG_006-9b"/>
同是他鄉客俱為避地人興来猶浪迹别去更沾巾山<lb/>
路常疑雨江花已報春荒烟投逺戍落日扣通津樵笠<lb/>
歸墟盡漁蓑渡水頻揚帆驚宿鳥鼓柁駭遊鱗俗薄誰<lb/>
知巳時危不計貧飄然滄海上也欲共垂綸<lb/>
　　　鴛湖秋月<lb/>
雙湖偃長虹月出微瀾静鼓枻獨沿洄流光蕩空影<lb/>
　　　秀水飛帆<lb/>
挂席曉烟收忽與天風遇誰唱秀州謡恐是南塘路<lb/>
<pb n="KR4h0163_WYG_006-10a"/>
　　　苕川夜宿<lb/>
山繞荒城水自流霜空月色滿溪樓夜長欹枕渾無寐<lb/>
二十五聲都是愁<lb/>
　　　題雲林畫<lb/>
蒼然古木石巖幽移得江南一段秋共説倪君知籀法<lb/>
數竿瀟灑更風流<lb/>
　　　陶淵明像<lb/>
玉山頽矣葛巾偏老僕扶持步不前莫道先生渾不醒<lb/>
<pb n="KR4h0163_WYG_006-10b"/>
醉中猶記義熙年<lb/>
　　　贈相者薛電目<lb/>
炯炯雙瞳巖下電秋風江海布帆寛如今亦有新豐客<lb/>
旅次相逢莫易看<lb/>
　　　題盧元佑所蔵江山圗<lb/>
結茅曽住白雲間遊宦多年客未還開卷偶然鄉思動<lb/>
數峯渾似鄂州山<lb/>
　　　過海鹽二賢祠<lb/>
<pb n="KR4h0163_WYG_006-11a"/>
思魯橋邊月較明二賢祠下水偏清如何水月無情物<lb/>
也重當年邑宰名<lb/>
　<hi>附考祠在海鹽縣南思魯橋之左祀宋縣令魯宗道柱上有聨云舄去古祠留鳥翼名従青史識魚頭後</hi>
　<hi>并入黄郎中主故名二賢祠</hi>
　牛尚書諒<lb/>
　　諒字士良山東東平州人元末寓居嘉興與鮑恂<lb/>
　　張翼諸名士友善學者多従之遊自顔其堂曰尚<lb/>
　　友徐一䕫為記明興應詔除翰林院典簿同學士<lb/>
<pb n="KR4h0163_WYG_006-11b"/>
　　張以寜使安南御製歌詩賜之歴陞禮部尚書嘗<lb/>
　　與唐肅有丁未九月聨句詩著述甚多盖明初才<lb/>
　　士也<lb/>
　　　送陶九成東歸<lb/>
大江秋漲滿沄沄緑波注送爾東歸人愁懐渺烟樹方<lb/>
謀耕釣隠巳遂滄洲趣圭組尚予縈京華獨淹駐他日<lb/>
漫相思離舟従此去<lb/>
　　　甲辰九日東塔登髙得玉字<lb/>
<pb n="KR4h0163_WYG_006-12a"/>
拏舟出東城秋髙氣應肅雖無龍山境華林亦不俗雙<lb/>
池水清白于以濯纓足飛觴坐苔石寒泉薦幽菊迺登<lb/>
梁朝塔觀海望天目諸賢快先歩嗟予苦踡跼不及終<lb/>
雅興徙倚䦨干曲分題寄遊勝抛甎引羣玉<lb/>
　　　秋林圗題贈曠伯達<lb/>
回風蕭蕭吹北林行雲冉冉生夕陰天寒雁去洲渚净<lb/>
秋雨龍吟波浪深飄泊共憐今日興畫圗因見古人心<lb/>
幾時螺子青峯下深結茅堂更逺尋<lb/>
<pb n="KR4h0163_WYG_006-12b"/>
　　　庚戌五月十三夜夢侍讀張先生枕上成詩<lb/>
出使艱難萬里同歸期日日待秋風寜知永訣蠻江上<lb/>
纔得相逢客夢中㟁幘尚看頭似雪掀髯猶覺氣如虹<lb/>
起来扶淚凭䦨久月落啼螀繞殯宫<lb/>
　　　破窗風雨圗<lb/>
風雨東南接漏天客窗吹破碧紗烟十年世事關心曲<lb/>
一片秋聲到枕前花落不妨尊有酒客来未覺坐無氈<lb/>
老予㑹覔蘇端隠藜杖春泥緑水邊<lb/>
<pb n="KR4h0163_WYG_006-13a"/>
　　　題畫梅<lb/>
梨花雲底路參差折得春風玉一枝南雪未消江月曉<lb/>
欲従何處寄相思<lb/>
　　　題恵麓秋社圗<lb/>
澤國霜晴過雁天翠微秋色浄無烟歸来好記登臨處<lb/>
苜蓿盤香第二泉<lb/>
　　　東吳棹歌二首<lb/>
太湖茫茫水拍天吳儂只慣夜行船竹枝歌罷燈将滅<lb/>
<pb n="KR4h0163_WYG_006-13b"/>
風雨蕭蕭人未眠<lb/>
玻瓈冷浸洞庭山雪竹攅青橘柚斑白髮吳娃笑相語<lb/>
官船不似釣船閒<lb/>
　陳博士世昌<lb/>
　　世昌字彦博號西湖真拙錢塘人力學古文不慕<lb/>
　　禄仕至正間由布衣徵授翰林編修奉勅代祀海<lb/>
　　上值道梗遂留嘉興作南湖賦傳頌于時授徒養<lb/>
　　母張氏據吳屢致不屈明初徵修禮書授太常博<lb/>
<pb n="KR4h0163_WYG_006-14a"/>
　　士尋以母老辭後徵至京卒有希言<hi>作希賢誤</hi>集<lb/>
　　　憶别<lb/>
予本念鄉井風波忽巳臨翩翩一長别慷慨増悲吟況<lb/>
當季秋月千里漫沈陰驚風振西郭繁霜飛北林羇情<lb/>
逐馬首哀思悽蟲音小人誠有母主命恐難任珪紐詎<lb/>
匪榮喜懼鐫我心當年惜形影此日悲商參不用深追<lb/>
昔還須重念今<lb/>
　　　甲辰九日登髙東塔分得山字<lb/>
<pb n="KR4h0163_WYG_006-14b"/>
登彼城東塔殊勝遊龍山褰衣甫二級頓覺小闠闤肩<lb/>
摩螘蠭集比屋蝸居繁田疇類龜坼穜稑於菟斑秦山<lb/>
翠屏列秀水練帶環㣲雨従西来寒風襲衣單況遭禽<lb/>
鳥聒阻我相躋攀上人好儒雅展席花林間清酤泛幽<lb/>
菊新粢勸加餐緬懐運兔靈立倚中朝班遭屯離蹇来<lb/>
僑寓南湖灣初依遂考槃菽水歡慈顔叨陪賢使君盡<lb/>
此一日閒鈎詩冩青竹日落方知還<lb/>
　　　題張外史詩卷<lb/>
<pb n="KR4h0163_WYG_006-15a"/>
不識華陽舊隠居髙情還憶聴松餘百篇真籙修都徧<lb/>
滿卷新詩手自書一去丹臺閒日月幾回飛珮在空虚<lb/>
重来化鶴應無恙華表春風動里閭<lb/>
　張學訓翼<lb/>
　　翼字翔南先世建徳人徙嘉興篤學好古博極羣<lb/>
　　書屬文敏捷好為竒澀語至正乙巳薦於鄉與金<lb/>
　　絅俱以龍門賦中髙等舉甬東書院山長不就明<lb/>
　　初徵入禮局事竣賜白金歸洪武三年郡庠延訓<lb/>
<pb n="KR4h0163_WYG_006-15b"/>
　　諸生其家居近宣公祠庭有鉅梓顔曰梓宇同局<lb/>
　　梁石門撰記釋雪廬有詩著有梓宇集不傳<lb/>
　　　題徐良夫遂幽軒<lb/>
遂幽軒人古冠裳乃在具區之陰穹窿之陽山中雲深<lb/>
白日永睨視濁世憐劻勷行人摩肩車擊轂耋穉不得<lb/>
怡康荘紛紜鬼朴徒夸衒相比行列居狎吳姝彈絲龡<lb/>
笙簧珊瑚木難貂裘子寳釵九雛集鳳凰燒燈接席不<lb/>
知曙凘盡彷彿雪沃湯是時軒人起視夜山外碧海天<lb/>
<pb n="KR4h0163_WYG_006-16a"/>
烏翔遂幽之志始獨著彼嗜冨貴俱茫茫山幽谷寂衆<lb/>
鄙厭此足慰意躬徜徉西山朝来致爽氣東柯茂林延<lb/>
疎光一塵不起萬籟寂斂輯縹簡清琴張劃㝠虚室皦<lb/>
生白嗒然喪我幾坐忘熙皥似太古坦道無敚<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>陽和<lb/>
渙解凍沍息條風煦日花吹香千厓無人塢墅美峰迴<lb/>
岫轉飛嵐長溪明遶㟁路不㫁三十六曲春洋洋流目<lb/>
縁空澄具區入浩蕩放舟縦所適擊楫歌滄浪洞庭舂<lb/>
撞竊隙穴林屋夐僻苔花蒼左招浮丘右安期振衣矯<lb/>
<pb n="KR4h0163_WYG_006-16b"/>
首望八荒乃知天壤間遂幽樂無央此樂我可圗脱屣<lb/>
蠻觸蝸角塲儗邀雲卧髙敏君握手徑躡穹窿岡㟁巾<lb/>
軒中一長嘯神遊太始朝羲皇<lb/>
　　　鬻石篇同張仲簡賦<lb/>
二儀磅礴氣鬱積土壤精英乃為石由来萬植有竒趣<lb/>
平地峰巒皆兀硉淵哉至人心妙與元氣并謂兹質凝<lb/>
胚渾各有始塊石磥砢欲與造化更相成山中歸来一<lb/>
茅宇束薪㪺泉夜半煑蒸浮為雲潤為雨追工補天天<lb/>
<pb n="KR4h0163_WYG_006-17a"/>
莫補五色徒鍊神鬼泣巨爐呼風鼎水立元氣淋漓漲<lb/>
空溼飛丹射瞳光煜熠至人之心澹以寧呼吸萬籟收<lb/>
風霆飱和導氣窺黄庭枯腸厭飫芒角生隠文秘訣不<lb/>
可徵深函内蔵歸穀城<lb/>
　　　夾溪樓<lb/>
寺下幽溪小登樓亦爽神檐虚多受月天近不生塵唐<lb/>
代風光逺宣城氣象新何時暫棲息瀟洒一吟身<lb/>
　　　賦得韭溪春水送張别駕<lb/>
<pb n="KR4h0163_WYG_006-17b"/>
春風吹花澄海門韭溪雨足浮春雲碧漪分流入城去<lb/>
石欄倒壓玻瓈紋使君青驄駐溪側搥鼓官船送行色<lb/>
片帆直遡五湖風水晶宫中夜吹笛<lb/>
　　　題蒋灝畫翎毛<lb/>
曽向山中倚玉闌瓊葩相映碧琅玕翠禽啼破香雲夢<lb/>
别有春風釀早寒<lb/>
　　　西湖竹枝詞<lb/>
南髙北髙峰頂齊錢塘江水隔湖西不得潮頭到湖口<lb/>
<pb n="KR4h0163_WYG_006-18a"/>
郎船今夜泊西溪<lb/>
　徐教授一䕫<lb/>
　　一䕫字大章天台人博學善屬文危太樸在元時<lb/>
　　嘗言于朝授建寜路教授元末避兵於郡之白苧<lb/>
　　里有屋三四楹牖外有一大柞因作獨柞軒記以<lb/>
　　見志錢塘潘時雍題一詩曰瀟灑幽軒面水開軒<lb/>
　　前老樹倚雲栽閒来倚杖過三匝醉後支頤看百<lb/>
　　迴風雨欲隨龍化去雲霄常聴鶴飛来結鄰儗共<lb/>
<pb n="KR4h0163_WYG_006-18b"/>
　　榮枯事遮莫人知是散材明吳元年以詔至都時<lb/>
　　方置三局一曰律局定律令凡舊官練於憲章者<lb/>
　　居之二曰禮局究禮儀凡宿儒通於古制者居之<lb/>
　　三曰誥局譔誥命凡俊才優於文辭者居之一䕫<lb/>
　　特撰誥文賜蟒衣綵幣縉紳欲薦入禁近堅以足<lb/>
　　疾辭終杭州學縣教授有始豐稿嘗作賀表有云<lb/>
　　光天之下又云天生聖人為世作則太祖覽之大<lb/>
　　怒曰竪儒乃如是侮我耶以生字光字作則字聲<lb/>
<pb n="KR4h0163_WYG_006-19a"/>
　　律犯忌欲坐以不敬禮臣請曰草茅不知忌諱乞<lb/>
　　宥之并請欽定表式頒示天下従之<lb/>
　　　送崔孝子南海尋母詩<lb/>
崔生秦川来面有憂戚姿問生何所為念母無巳時母<lb/>
今在何方南海渺天涯涉川水増波陟嶺路多岐區區<lb/>
寸草心不敢辭險危晨興霜露零夕息烟火微去去一<lb/>
萬里視若跬步為人生穹壤間母子故相依胡為若鴻<lb/>
燕南北相背馳白日行中天寜不照所私願言崇令徳<lb/>
<pb n="KR4h0163_WYG_006-19b"/>
逺大以為期<lb/>
　　　甲辰九日東塔登髙得髙字<lb/>
澤國豁平野何地堪登髙蕩舟且出郭逾彼東城壕夷<lb/>
猶六里塘悠然見林臯云是故賢里閒世居方袍乃遵<lb/>
游龍街鞠為茂蓬蒿摳衣歴層塔凭䦨瞰秋濤講師雅<lb/>
知已採菊酤新醪懽餘發清嘯屏息塵務勞同遊潄珠<lb/>
玉白首徒自搔<lb/>
　　　題破窗風雨圗<lb/>
<pb n="KR4h0163_WYG_006-20a"/>
疎窗久零落亂帙自縦横方與聖賢對那堪風雨鳴乾<lb/>
坤含暝色林壑度秋聲想子心如石看書夜到明<lb/>
　　　題徐良夫遂幽軒<lb/>
臨風一讀遂幽篇鄧尉穹窿在眼前愧我未安三畝宅<lb/>
思君欲問五湖船春明載酒穿花隖日暮扶藜看稻田<lb/>
多少長安軒冕貴枉勞魂夢到林泉<lb/>
　　　訪玘法師宿夕佳樓詩<lb/>
寓縣俄多難湖山亦被兵名藍俱泯滅别搆獨峥嶸翰<lb/>
<pb n="KR4h0163_WYG_006-20b"/>
墨看前輩登臨愧後生嚴城圍列嶂半鑑出澄泓直篠<lb/>
侵檐上纎蘿附牖縈倚䦨雲鳥度極目鏡天平日夕景<lb/>
逾好秋髙思轉清殘陽樹間没薄靄水邊横紫翠霏㣲<lb/>
合丹鉛㸃染成茅津有漁唱麥嶺少人行暝色松間動<lb/>
寒飈竹嶼鳴疎鐘度餘響逺火露青熒仙梵微微出鑪<lb/>
煙裊裊輕山盤堆露實石鼎泛雲英洗濯塵凡近歸依<lb/>
誓願精行當陪竺士聴法破無明<lb/>
　　　寄題陳彦兼春草堂<lb/>
<pb n="KR4h0163_WYG_006-21a"/>
青青草色映簾帷夀母朝朝玩緑滋有句不縁春夢得<lb/>
旁人錯道謝家池<lb/>
　丘侍郎民<lb/>
　　民字克荘廣陵人家饒于財一時同里諸彦多事<lb/>
　　徵逐民獨従師友以學問為事及揚州被兵攜妻<lb/>
　　子奔浙西僑居郡中入庠序訓生徒自給至正壬<lb/>
　　寅用流寓籍以毛詩就試與選徐大章及雪廬作<lb/>
　　序賦詩送其㑹試明洪武初為松江學校官殷孝<lb/>
<pb n="KR4h0163_WYG_006-21b"/>
　　奎有踏雪入汳城訪丘克荘詩顧謹中曰余年十<lb/>
　　五游郡庠當時為師者全公希賢丘公克荘楊公<lb/>
　　孟載貝公廷琚魯公道源包公叔藴皆一時名士<lb/>
　　由是慕學之士無慮千數松江一時文風之盛不<lb/>
　　下鄒魯後民官至禮部侍郎楊基𤓰洲逢丘克荘<lb/>
　　詩云江水靚如空江花冷未紅憐予猶客裏羨汝<lb/>
　　已鄉中白苧青衫雨烏紗短帽風不須揺艇子垂<lb/>
　　釣五湖東<lb/>
<pb n="KR4h0163_WYG_006-22a"/>
　　　周𤣥初祈晴詩<lb/>
閼逢嵗之半白祲白如烟野人不敢出封户聴雨眠夢<lb/>
跨蒼精龍六丁相後先手持五色石直欲補漏天剛風<lb/>
忽引去天門方洞然忽見一道士青眉長娟娟緑章冪<lb/>
紫霞稽首上帝前上陳太守辭下述萬姓瘨稌無一尺<lb/>
苗潦涵累百㕓陰霓走白日黒蜧嘘長川百怪不自閟<lb/>
三光何由宣帝怒叱力士磔裂無留連即遣東王公髙<lb/>
掣羲和鞭金雞怳驚覺日出搏桑顛<lb/>
<pb n="KR4h0163_WYG_006-22b"/>
　　　題柯博士竹<lb/>
奎章閣下文明日遍寫琅玕寄逺遊疎雨夜啼湘女淚<lb/>
飛鸞朝下羽人丘月移簾影金閨夢風度簫聲玉宇秋<lb/>
幾見畫圗憐往事碧雲零亂使人愁<lb/>
　　　和顧阿瑛平湖草堂詩<lb/>
十二行窩摠是春平家湖上草堂新養来白鶴須教舞<lb/>
浴出花驄不受馴桂樹漫歌招隠士鹿門今屬姓龎人<lb/>
錦囊合貯詩千首聲價流傳海内民<lb/>
<pb n="KR4h0163_WYG_006-23a"/>
　　　送友人之杭<lb/>
又隨南雁度錢塘不道并州是故鄉江上秋風蓴菜美<lb/>
山中春雨石田荒杜陵老去寜忘蜀江總歸来不是梁<lb/>
欲采芙蓉贈君去錦雲零落倚淒涼<lb/>
　孫司業作<lb/>
　　作字大雅後以字行更字次知江陰人至正末挈<lb/>
　　家避兵於吳盡棄他物惟載敝書兩簏而巳張士<lb/>
　　試聞而廪禄之以母病謝去衆為買田築室於淞<lb/>
<pb n="KR4h0163_WYG_006-23b"/>
　　後為嘉興府學教授遂寓居南湖明洪武六年用<lb/>
　　禮部尚書牛諒薦召修日厯書成當授翰林編修<lb/>
　　以老病乞外除太平府教授八年選天下學官内<lb/>
　　任作與焉廷對第一授國子助教明年分教中都<lb/>
　　又明年召還又明年陞司業作為文醇正謹嚴弗<lb/>
　　尚異同或數年不獲一字及遇得意窮日夜筆硯<lb/>
　　不輟著書十二篇號東家子宋景濓比之法言通<lb/>
　　書詩亦竒僻古雅有滄螺集六卷<lb/>
<pb n="KR4h0163_WYG_006-24a"/>
　　　謝馬善卿送菜<lb/>
嘗欣食菜羮自謂肉不過今晨齒頰間屢嚥安敢唾持<lb/>
梁囓肥鮮野籟誰當課使君可憐人異味諳小大我本<lb/>
江南樵酸寒羮不和空腸轉藜莧糲粟連穅檜雨韭春<lb/>
割苗霜菘秋飣座羊蹄釀㫖蓄蒲歜雜細剉芋魁掘地<lb/>
底茭首洗泥科木魚三百頭竹筍一萬箇朝湘出山厨<lb/>
夕煑吹烟銼堆盤青黄具入口生澀奈以兹媚盤餐頗<lb/>
復如君作採之諒有時蒸或躬自佐白鹽㸃葱橙紅椒<lb/>
<pb n="KR4h0163_WYG_006-24b"/>
羅臼磨蔗餳質劑調釅醯芳辛破香飯炊屢熟宿酒酲<lb/>
方餓鵞掌推不受鼈裙空欲蜕饋案連十罌飽食深自<lb/>
荷霜根咀寒虀三嘆論竒貨氷壺奪仙厨適口騰軒簸<lb/>
四海一東坡拙謫常坎坷參軍半畝菜詩句劇嘲賀我<lb/>
惷不償一造物知何那抱甕力不任負鋤筋苦墮亦欲<lb/>
賦歸田自種百畝稬傳君作菜法華瓷檢封裹食勤不<lb/>
愧天日晏従髙卧<lb/>
　　　夏日與諸友文燕<lb/>
<pb n="KR4h0163_WYG_006-25a"/>
平生四海交佳友一二數蚤年識黄九<hi>黄叔彞</hi>詰屈盤新<lb/>
句爛漫多文辭晚復親李杜<hi>李可久杜子才</hi>牆東避世公<hi>王原吉</hi>
十載厭城府暇時得相過雖夕欵蓬户太丘兩佳兒元<lb/>
方吾所慕<hi>陳希文</hi>半升折足鐺白石日夜煑低頭誦經史<lb/>
未覺霜月苦今春一相逢春色動眉宇従師入天台擬<lb/>
讀興公賦我行適四方日與樵牧伍敲門三益友驚散<lb/>
林下鼠一呼未即衣再呼那及屨起陳四席坐李杜黄<lb/>
及予相對出肝腸遂忘親寡旅上馬来及晨投轄過映<lb/>
<pb n="KR4h0163_WYG_006-25b"/>
午談諧肘腋腕拜跪肅樽爼歴數座上客坐欠兩公語<lb/>
兩公今何在江湖渺修阻缺然螬化蝶又似蟨迷駏㑹<lb/>
合疑有時交親不在故凡此宿昔契毎懐連牀雨誰知<lb/>
一餉樂竟違通昔晤誓去挽莫留盡日空詹竚<lb/>
　　　飛魚<hi>有序</hi>
　　暨人航海得飛魚于黒水之洋其長二寸頥兩鬐<lb/>
　　各廣長寸餘張為兩翅海風發作従波濤飛集船<lb/>
　　上如燕雀既止則不能入水意者爰居海鳥亦此<lb/>
<pb n="KR4h0163_WYG_006-26a"/>
　　類歟荘周所謂鯤化為鵬不荒誕也為賦一詩<lb/>
海於天地中物不能比大陰陽浩出没造物窮荒怪力<lb/>
足浮三山勢欲吞大塊豈惟日月浴兼疑鬼神㑹披經<lb/>
案山海異族紛瑣碎我時一徘徊足躡二儀隘焉知賈<lb/>
客輩入海如入闠風昏白波駛雨慘黒洋邁批石嗔火<lb/>
發<hi>海船夜投物波中如火烈</hi>囓指愁舟壊<hi>舟人見海怪則囓指注血于波其怪乃没</hi>飛魚<lb/>
集檣柂翅尾錯珍貝初疑燕雀翻復駭蝗螟墮非類感<lb/>
所希枯腊拾海外三韓雨霧洗百鳥風烟帶參差挿雙<lb/>
<pb n="KR4h0163_WYG_006-26b"/>
翰欹側張兩斾形模小鮮具意氣鵬鶴類祗慙海若笑<lb/>
狹小矜此輩我復嗤海若萬彚同一態神靈數巨魚鯤<lb/>
鯨鰌鰐魪智屈雲雨能肉大何足膾龍門萬魚躍此翼<lb/>
吾所快<lb/>
　　　菽乳<lb/>
　　豆腐本漢淮南王安所作惜其名不雅余為改今<lb/>
　　名因賦是詩<lb/>
淮南信佳士思仙築髙臺八老變童顔鴻寳枕中開異<lb/>
<pb n="KR4h0163_WYG_006-27a"/>
方營齊<hi>去聲</hi>味數度真琦瑰作羮傳世人令我憶蓬莱茹<lb/>
葷厭葱韭此物乃呈才戎菽来南山清漪浣浮埃轉身<lb/>
一旋磨流膏入盆罍大釡氣浮浮小眼湯洄洄頃待晴<lb/>
浪翻坐見雪花皚青鹽化液滷絳蠟竄烟煤霍霍磨昆<lb/>
吾白玉大片裁烹煎適吾口不畏老齒摧蒸豚亦何為<lb/>
人乳聖所哀萬錢同一飽斯言匪俳詼<lb/>
　　　還陳檢校山谷詩<lb/>
蘇子落筆奔海江豫章吐句敵山嶽湯湯濤瀾絶厓岸<lb/>
<pb n="KR4h0163_WYG_006-27b"/>
㟧㟧木石森劔槊二子低昂久不下藪澤遂包貙與鰐<lb/>
至今雜沓呼従賔誰敢倔强二子角吾尤愛豫章撫卷<lb/>
氣先愕磨牙咋舌熊豹面以手捫膺就束縛纎毫剔抉<lb/>
難具論宛轉周腊為鄭朴烟霏淡泊翳林莽赤白照耀<lb/>
開城郭沅江鼈肋不登盤青州蠏胥潛注殻洞庭東南<lb/>
入无野二儀清氣㑹有壑士如此老固可佳不信後来<lb/>
無繼作我嘗一誦一回顧如食橄欖行劒閣忽聞凍雨<lb/>
洗磨厓拍掌大笑工<graphic n="KR2021" url="https://raw.githubusercontent.com/kanripo/KR-Gaiji/master/images/KR2021.png" mimeType="image/png"/>摸作詩寄謝君不然請従師道<lb/>
<pb n="KR4h0163_WYG_006-28a"/>
舊所學<lb/>
　　　約潘元飛遊恵山<lb/>
錫谷名泉誇第二江水猶来勝山水中冷天畔隔蒼烟<lb/>
九龍眼中差可喜我夢臨此鑒眉鬚裹茗烹煎攜緑珠<lb/>
老僧毿毿妙而臞忽来説禪坐跏趺三生豈是舊縁法<lb/>
明日買船當下牐共君烏紗一裹頭野㟁春洲看晴鴨<lb/>
　　　歸帶恵泉邀諸友茗飲<lb/>
江南浙山俱可人澤比恵泉常入夢昔年濯足望具區<lb/>
<pb n="KR4h0163_WYG_006-28b"/>
船頭百折頻遮送髙情數與此山期舟不衝風雨尼之<lb/>
天公忌人如忌疾十年欲去事長違昨宵拄杖落林谷<lb/>
畫舫載泉贏百斛為倒龍堂明月珠共試蛇坑小蒼玉<lb/>
故人談頰翻如河舌本嚥枯知奈何此泉此茗不易得<lb/>
緩飲緩煎還可過人間酒肉誰厭臭我味此泉渠閉口<lb/>
身如瓠壺過渇羗慎勿與方傳不朽<lb/>
　　　送人往宣城<lb/>
送客宣城郡吟詩憶土風雪膚銀杏白火頰木𤓰紅楚<lb/>
<pb n="KR4h0163_WYG_006-29a"/>
殿荒山裏澄江出樹中君親三載仕我友一樽同<lb/>
　　　沙上<lb/>
百年神物㑹出此逺人邨浪洶江翻屋沙崩樹嚙根芋<lb/>
魁鋤地底鹿角長溪痕開闢當天意瀰茫恨土吞<lb/>
　　　大堤曲<lb/>
君騎白馬来我騎青驄去背面不相識兩馬驕嘶住<lb/>
　　　大年雨中見寄二絶因次韻<lb/>
十載青春伴旅遊無田安敢羨歸休夢回讀罷凄然句<lb/>
<pb n="KR4h0163_WYG_006-29b"/>
正似彭城風雨秋<lb/>
筆端江浪貯雲烟愛汝新詩字字傳為報客懐無一事<lb/>
日慿花鳥唤春眠<lb/>
　　　元夕寄先輩<lb/>
碧沙官渡栁揺新燈火蕭條不負春誰道黄昏先閉戸<lb/>
天街雪色最冝人<lb/>
　　　題雲林溪亭山色二首<lb/>
過雨山如罨畫明溪聲直到白雲亭雲遮不㫁溪聲去<lb/>
<pb n="KR4h0163_WYG_006-30a"/>
流出平蕪兩岸青<lb/>
白髮雲林老畫師一生辛苦竟誰知何須更上峰頭望<lb/>
滿目清秋滿目詩<lb/>
　丹厓居士唐肅<lb/>
　　肅字處敬自號丹厓居士山陰人至正末授黄岡<lb/>
　　書院山長轉嘉興學正遂家焉髙啟有送唐博士<lb/>
　　移居檇李詩云楊栁發初齊春陰廢院西故人乗<lb/>
　　醉别新鳥傍愁啼舟重全家去詩多一路題杏花<lb/>
<pb n="KR4h0163_WYG_006-30b"/>
　　開北郭誰復共招㩦其自作輓郭秉心詩亦有吾<lb/>
　　昔居秀州友有徐一䕫句明初以薦擢為編修罷<lb/>
　　歸卒肅文章稱大家時有唐劉毛蔡之目行尤修<lb/>
　　飭縉紳咸推重之有丹厓集<lb/>
　　　和牛士良<lb/>
咽咽銅虬水瀏瀏青瑣風掖斜觀斗轉簾疎望月空出<lb/>
門步清影循階行露叢睠此光霽景感予㣲渺躬觀國<lb/>
豈非願懐親方蔚忡<lb/>
<pb n="KR4h0163_WYG_006-31a"/>
　　　題張孟蒹所注西臺慟哭記後<lb/>
宫中六更初罷鼓藍田璽玉沈崖浦廬陵忠肝一斗血<lb/>
去作燕然山下土桐江水落秋日頽有客歌上嚴光臺<lb/>
石根敲㫁鐵如意萬里北魂招不来西風又涸灤河水<lb/>
故老寥寥知有幾珍重睢陽季葉孫箋簡能禆兩朝史<lb/>
　　　智伯頭飲器歌<lb/>
飲伯頭些伯鬼伯死寜知頭作器玉盤酒滴猩猩紅血<lb/>
波倒浸泥丸宫雷吼無聲電睛墜伏犀骨㫁漆花膩老<lb/>
<pb n="KR4h0163_WYG_006-31b"/>
龍一吸銀海澁飲䦨擲杯怒髮立英魂夜半不敢泣君<lb/>
不見君漆頭臣漆身恨君藍臺争諫臣<lb/>
　　　秋江曲<lb/>
妾家住銀塘石楠秋葉香憶君蕩槳去江水與愁長西<lb/>
風夜泣葓花露鴨觜岸低人不度冷荷如鍼刺烟素鴛<lb/>
鴦飛来鸂鶒去<lb/>
　　　過漂母墓<lb/>
昨日下淮河船河流滚滚不見天逆風一日行十里黄<lb/>
<pb n="KR4h0163_WYG_006-32a"/>
牛黒驢牽不前今日過韓信城城邊蕪荒田不耕人傳<lb/>
韓信此發跡至今城留韓信名當時乞食向漂母母哀<lb/>
王孫心獨苦一朝富貴報千金不記淮陰少年侮我来<lb/>
不弔韓将軍悲歌獨弔漂母墳英雄貧賤少知巳不在<lb/>
男兒在女子<lb/>
　　　劉松年山居圗<lb/>
曽逐大茅君峰頭卧古雲鳥青呼作使鶴白養成羣客<lb/>
較丹砂法童窺玉券文近来烟火㫁花氣作爐薫<lb/>
<pb n="KR4h0163_WYG_006-32b"/>
　　　賦海東青應制<lb/>
雪翮能追萬里風坐令狐兔草間空詞臣不敢㤀規諫<lb/>
却憶當時魏鄭公<lb/>
　　　題陶穀郵亭<lb/>
紫鳳檀槽緑髮倡玉堂見慣可尋常作歌夫必腸能㫁<lb/>
明日聴歌更㫁腸<lb/>
　　　題柯敬仲竹石<lb/>
緼真齋裏揮毫日多得青城太史題今日南州把遺墨<lb/>
<pb n="KR4h0163_WYG_006-33a"/>
石篁秋冷蟪蛄啼<lb/>
　沈知縣鉉<lb/>
　　鉉字鼎臣錢塘人元末道梗與同邑陳世昌俱留<lb/>
　　於禾鉉博學邃於春秋洪武初知石首縣髙啟沈<lb/>
　　徵士鉉野亭詩云清時猶在野獨卧見髙情移艇<lb/>
　　聞烟唱鈎簾看雨耕江晴雙鸛下樹晚一牛鳴回<lb/>
　　首徒相憶柴車不出城楊維楨沈處士林亭詩云<lb/>
　　楊花作絮撩行路荷葉流錢盖野池黄鳥一聲啼<lb/>
<pb n="KR4h0163_WYG_006-33b"/>
　　晝寂不知春去幾多時鉉二作及陳王五詩皆咏<lb/>
　　禾中名蹟並見栁志<lb/>
　　　真如雪霽<lb/>
祗園雨瑤花窣堵削寒玉峥嶸聳層霄皓彩炫晴旭變<lb/>
幻境非真忻然寄遥矚<lb/>
　　　秦山逺翠<hi>考見題咏</hi>
出門無寸矚凝望立溪灣修眉在天際料得是秦山<lb/>
　陳銘<lb/>
<pb n="KR4h0163_WYG_006-34a"/>
　　銘無考<lb/>
　　　春波漁市<hi>考見題咏</hi>
瀕溪有居㕓並㟁舟競艤風含水氣腥曉作漁人市魚<lb/>
美何處無無錢買金鯉<lb/>
　　　西驛歸帆<hi>考見題咏</hi>
帆收麗橋邊暝色巳帶浦臨波據胡牀且聴官船鼓<lb/>
　　　三塔晨鐘<lb/>
浮圗枕龍湫飛觀出雲杪鏗鍧吼華鯨聲震禪林曉淵<lb/>
<pb n="KR4h0163_WYG_006-34b"/>
靈斂陰氣扶桑日将杲<lb/>
　　　雙溪夕照<lb/>
溪分燕尾流中洲吐龍舌落日飈彩虹飛梁影横截慿<lb/>
䦨且遲留東望待出月<lb/>
　王峪<lb/>
　　峪無考<lb/>
　　　東墅歸鴉<lb/>
别墅荒涼落木秋寒鴉投暝客歸舟斜陽流水孤邨路<lb/>
<pb n="KR4h0163_WYG_006-35a"/>
不是離人不解愁<lb/>
　髙尚志<lb/>
　　詩見金蘭集朱檢討云尚志㢲志之弟<lb/>
　　　題徐良夫遂幽軒<lb/>
閉跡銷聲與世疎巖居蕭散屬潛夫竹間展席移茶具<lb/>
花底清吟擊酒壺喜向山林便野服嬾因軒冕溷泥塗<lb/>
令人長憶鴟夷子欲趂髙秋泛五湖<lb/>
　至正庚辛唱和詩<hi>有序</hi>
<pb n="KR4h0163_WYG_006-35b"/>
　　人情莫大乎歡戚而情之歡戚則又係乎時之治<lb/>
　　亂何者當其亂也雨覆雲翻天地否閉對此茫茫<lb/>
　　無復生理雖有花晨月夕適足動我之感愴欷歔<lb/>
　　及其治也上清下寜日月開朗耳目所遭無非佳<lb/>
　　境雖當凄風苦雨皆足助我之酒腸吟思此二者<lb/>
　　無他當由情以時證時従情得如知情之歡戚可<lb/>
　　以卜時之治亂矣至正庚辛唱和詩為嘉禾同守<lb/>
　　繆君廣文曹君偕諸名輩分韻之什也讀其庚子<lb/>
<pb n="KR4h0163_WYG_006-36a"/>
　　兵後之作則知方岳匪人苗獠驕肆悲音於邑何<lb/>
　　其戚也比讀辛丑避暑之作則藩衛有人民庶樂<lb/>
　　業逸興超舉何其歡也盖其為時不過一再踰年<lb/>
　　而二十八詩之歡戚頓異要亦一係乎人焉耳矣<lb/>
　　余奉使以来稽滯嵗月毎毎以損辱使命為戚乃<lb/>
　　者太尉公順承皇命報使有日為歡可知適舟過<lb/>
　　檇李以方外故知新公請序此詩不覺因己之歡<lb/>
　　戚有觸於此詩且知詩可以觀時之治亂若著蔡<lb/>
<pb n="KR4h0163_WYG_006-36b"/>
　　如此鄱陽周伯琦序<lb/>
　　至正已亥兵後明年庚子八月之望同守繆公招<lb/>
　　同諸彦小集南湖以杜甫不可久留豺虎地南方<lb/>
　　猶有未招魂為韻人得一字即席而成亦足以紀<lb/>
　　一時之變且幸此㑹為不易得云爾承事郎司農<lb/>
　　右丞郁遵識<lb/>
　繆同知思恭<lb/>
　　思恭字徳謙吳陵人至正間為郡同知丁酉張士<lb/>
<pb n="KR4h0163_WYG_006-37a"/>
　　信来攻檣艣蔽天排川而下思恭於杉青閘東西<lb/>
　　岸積葦以待時南風大作岸上舉火敵舟焚燎至<lb/>
　　四十里治郡三年民大悦服終淮安總管<lb/>
　　　得不字<lb/>
我生胡弗辰守土愧簮黻亂離歎斯瘼兵氛駕飄拂貴<lb/>
臣既防求苗獠薦驕怫比户䍦毒淫流殃痛未訖大軍<lb/>
有凶年荆榛莽茀鬱天地塞無歡三秋翳沈沕當國哀<lb/>
黎氓方来濫朱紱所冀民社寜優詔非為屈頓覺元氣<lb/>
<pb n="KR4h0163_WYG_006-37b"/>
清太空如蕩祓借問今夕娛還思去年不<lb/>
　髙㢲志<hi>巳見</hi>
　　　得可字<lb/>
皇風遘中否微命亦遷播豈謂託喬林依然駭烽火前<lb/>
年奔山壑去年匿檣䑨妻兒怖欲死崩憂不知我賴此<lb/>
干城将揮戈挽将墮趙佗既足王天子詔曰可人能閉<lb/>
殺機三光自寜妥湖波瑩宵鑑芙容顫秋朶且共醉明<lb/>
月狂吟莫還舸<lb/>
<pb n="KR4h0163_WYG_006-38a"/>
　徐一䕫<hi>巳見</hi>
　　　得久字<lb/>
青丘緩殛殪黒飈撼九有海立翻蛟宫山飄若螘走雖<lb/>
愛赤城霞噴瀑當窗牖棄擲不敢顧欲卧豈能久孤翔<lb/>
覽徳輝于焉得林藪衍原饒粳秫詩書足朋友何期復<lb/>
中兵難作在丁酉東西競奔竄顧尾不救首幸云全此<lb/>
軀常疑是夢否還見湖上月兼之對名酒狂奴有故態<lb/>
㗲然開笑口<lb/>
<pb n="KR4h0163_WYG_006-38b"/>
　姚教授桐夀<lb/>
　　桐夀字樂年桐廬人博學多才識元末為餘干教<lb/>
　　授與僚友鹽人沈穀善結姻盟穀死攜子就婚值<lb/>
　　世亂遂寓居豐山之陽與雲間楊亷夫嘉禾貝廷<lb/>
　　臣潘澤民張子晦本州楊友直遊時于春林夏澤<lb/>
　　尋討舊蹟著有樂郊私語<lb/>
　　　得留字<lb/>
驚波蕩四海桐江失安流睠言秦溪側因依有舊遊魚<lb/>
<pb n="KR4h0163_WYG_006-39a"/>
鹽庶混迹暫忘兒女憂寜如王宣仲洵美不足留飛塵<lb/>
俄焱舉吹動城南樓閉景層闉裏歸魂故山頭阽危幸<lb/>
無死重見湖邊秋白月漫相笑誰無歡與愁<lb/>
　釋克新<hi>另見方外</hi>
　　　得豺字<lb/>
大千一塵刼刀兵動三災修羅摶日月兩間塞風霾舉<lb/>
目何所見莫非狼與豺生民飽湯火像教淪灰埃世道<lb/>
既交喪大塊何為哉非仗威徳尊誰闢乾坤開南天埽<lb/>
<pb n="KR4h0163_WYG_006-39b"/>
一隅清光濯人懐雖見舊時月風波尚喧豗諸公賴經<lb/>
世好為蒼黎哀我将従此去杖錫尋黄梅<lb/>
　江漢<hi>巳見</hi>
　　　得虎字<lb/>
文淵客西河幼安寓遼滸中原雖板蕩兩鄉若安堵予<lb/>
従稽山来寄家鴛鴦浦謂當侣魚蝦何知鬭虯虎操艇<lb/>
匿菰蘆不敢歌萇楚須臾雷雨動羣妖碎天怒歸看窗<lb/>
中月依然挂當戸逺人慙未賢良由得所主<lb/>
<pb n="KR4h0163_WYG_006-40a"/>
　陳世昌<hi>巳見</hi>
　　　得地字<lb/>
寄家檇李城情為姻交繫時登城上樓吳山望天際去<lb/>
年向西湖重尋烟水契驀聞兵變起諜問若天墜舉足<lb/>
不敢前念之心欲碎兼旬難方解歸舟急偏滯半道聞<lb/>
鄉信十言九不是踉蹌入郭門閭閻成赤地到家見妻<lb/>
孥喜極翻涕淚具言鄰公衙吏兵救逾至男女十九人<lb/>
幸免毒蜂刺琴書賴復完疎狂更容肆翹手見輝光恍<lb/>
<pb n="KR4h0163_WYG_006-40b"/>
惚疑夢寐<lb/>
　鮑恂<hi>巳見</hi>
　　　得南字<lb/>
舊業帶郊牧受時勤耕蠶傾筐董機女負表責諸男得<lb/>
酒共慰勞中堂相與酣醉従草窗裏逺看函山嵐交遊<lb/>
恨濶絶引領望東南瞥見穿雲燧惶駭憂何堪孤帆川<lb/>
上来問之且再三為言脱巾呼大亂由凶貪燒城但餘<lb/>
堞流血瀦為潭懐我同心彦驚淚不能含何圗共明魄<lb/>
<pb n="KR4h0163_WYG_006-41a"/>
相對重髙談<lb/>
　樂架閣善<lb/>
　　善字為之岳忠武王之後當時有所避忌變聲為<lb/>
　　樂元季寓嘉官江浙行中書省架閣庫管勾受知<lb/>
　　於平章政事徹爾特穆爾因哭其父左司員外嘔<lb/>
　　血而卒<lb/>
　　　得方字<lb/>
伊余本竒薄受知徹平章親老繫微禄覉官在江鄉一<lb/>
<pb n="KR4h0163_WYG_006-41b"/>
朝不得志投劾歸山荘豈謂逢亂略松菊萎兵荒平川<lb/>
鬭波浪衍陸成太行故園窅難覔蕪沒在潯陽中原漸<lb/>
陸沈懦将空鴟張翻増紹興恨血戰念家王月色似為<lb/>
苦凄凄滿中方今古成浩歎涕落沾衣裳<lb/>
　金太守絅<lb/>
　　絅字子尚嘉興人元舉鄉試明洪武中歴蘇州守<lb/>
　　百姓苦官民田則輕重不齊里胥為奸絅上疏請<lb/>
　　減重額得罪賜死子頴伯克傳家學嘗従俞紫芝<lb/>
<pb n="KR4h0163_WYG_006-42a"/>
　　遊以能書見稱于時<lb/>
　　　得猶字<lb/>
妖狐呌夜澤欃槍照神州大地無完郛人血當川流四<lb/>
塞失危阻况乃此平疇林坰盡野火園榭為荒丘奔竄<lb/>
竟何所進退徒夷猶不有良守牧何以得依劉仰面見<lb/>
明月清光似君侯既照我心曲還慰我離憂<lb/>
　潘府史澤民<lb/>
　　澤民名著以字行其先大梁人扈宋南渡占籍我<lb/>
<pb n="KR4h0163_WYG_006-42b"/>
　　郡中至元鄉試備榜補吳郡甫里書院直學巳而<lb/>
　　北走京師遊公御間薦為行中書省従事黄晉卿<lb/>
　　王思魯陳衆仲皆作詩送之至杭丞相府以常選<lb/>
　　俾録廣徳儒學三年改諭銅陵辟吳興郡幕力辭<lb/>
　　因留主郡學再辟浙東元帥府史病暑卒<lb/>
　　　得有字<lb/>
少小客燕趙南北事奔走蓮花與㕘従菁莪長生友風<lb/>
塵撲人面荆榛掣人肘棄却頭上冠歸種門前栁門前<lb/>
<pb n="KR4h0163_WYG_006-43a"/>
栁未緑驀訝驚風吼豫章隨飛蓬喬松若摧朽況此初<lb/>
生稊吹落竟何有春陽賴萌動翠色仍如帚還将舊時<lb/>
月夜夜當窗牖始信蔽芾陰可以覆衰叟<lb/>
　殷統軍従先<lb/>
　　従先不知其世系官代但詩有猥屬勤王師之句<lb/>
　　盖亦當時與張平章士信處統軍撻伐者也又觀<lb/>
　　其姪原善與雪廬和尚書云聞巳涖軍武林與平<lb/>
　　章公不甚相協想不日投劾作抽身計原善之兄<lb/>
<pb n="KR4h0163_WYG_006-43b"/>
　　近仁明洪武間㕘政<lb/>
　　　得未字<lb/>
處治則憂賤當亂必避貴所憂自徇恥所逃實多畏昔<lb/>
余在泥塗意欲干井胃帝閽乃齎怒摧排奪人氣氣奪<lb/>
不可伸抑鬱更誰謂恨不如梅生早謝南昌尉歸来閉<lb/>
門卧門外抉羅罻猥屬勤王師何以息鼎沸明月如向<lb/>
人問我進耶退貴賤兩弗居癡人醒還未<lb/>
　朱處士徳輝<lb/>
<pb n="KR4h0163_WYG_006-44a"/>
　　徳輝無考其詩有嬌女殉節語大抵女死苗軍耳<lb/>
　　嘗築室讀書顔曰存道齋雪廬為之記<lb/>
　　　得招字<lb/>
種梧在東園邀月庶逍遥月色如我心梧枝冩風標十<lb/>
年坐此下攤書悟寂寥理復竟成剥晏極生塵勞兵凶<lb/>
起袵席豺䝟恣咆哮兄弟忽星散骨肉紛號咷還憐有<lb/>
嬌女殉節不可招義命委善敗肝腸故摧燒自謂閒園<lb/>
樹野火等蓬茅使君不陳力安得坐今宵<lb/>
<pb n="KR4h0163_WYG_006-44b"/>
　郁右丞遵<lb/>
　　遵字子路郡之永樂鄉商陳邨人元末官承事郎<lb/>
　　司農右丞<lb/>
　　　得魂字<lb/>
曠仕愧無補甘讓桑孔尊歸卧青林下猶然䝉國恩有<lb/>
田可種秫有室可避喧問余家何所家住商陳邨邨南<lb/>
遶溪浦屋後榆栁蕃莫帆急歸鳥朝日滿平原鼓腹循<lb/>
臯隴看雲池上軒人傳有兵燹焚刼痛煩寃門巷走狐<lb/>
<pb n="KR4h0163_WYG_006-45a"/>
兔墟里多遊魂老人竟髙卧何必尋桃源願乞甘棠枝<lb/>
和月種田園<lb/>
　　至正辛丑秋七月十有三日永嘉曹睿以休假出<lb/>
　　西郭憩景徳寺諸公攜酒相慰藉環坐以唐人因<lb/>
　　過竹院逢僧話又得浮生半日閒之句分韻賦詩<lb/>
　　雲海師裒集成什以志一時之良㑹云<lb/>
　吕安坦<lb/>
　　安坦未詳<lb/>
<pb n="KR4h0163_WYG_006-45b"/>
　　　得因字<lb/>
人生苦易别良㑹悵無因況復牽塵事悒悒不少伸今<lb/>
日是何日涼飈度蒼旻薄言攻我車縦步西城闉行行<lb/>
抵龍淵蕭寺誰與隣波光蕩秋色修篁浄無塵覩兹風<lb/>
景殊不樂空逡巡開尊有清醑列坐總佳賔笑談雜諧<lb/>
謔酧酢見天真開士雅投分延欵倍情親醉来歡自劇<lb/>
詩懐浩無垠賦此紀同遊重過卜佳辰<lb/>
　鮑恂<hi>巳見</hi>
<pb n="KR4h0163_WYG_006-46a"/>
　　　得過字<lb/>
凌辰訪古刹幽氣集林阿雕甍旭日眩紺宇晴雲摩疎<lb/>
松奏竽笙修竹鳴佩珂禪友素所識名流喜来過俯澗<lb/>
潄寒溜陟磴捫翠蘿瀹茗佐芳醑𤣥談間商歌遂令塵<lb/>
土懐如濯清泠波斯景豈常遇追遊亦無多流光逐奔<lb/>
瀾飛翼援髙柯賦詩留苔壁千載期不磨<lb/>
　牛諒<hi>巳見</hi>
　　得竹字<lb/>
<pb n="KR4h0163_WYG_006-46b"/>
靈湫閟馴龍古殿厰金粟僧歸林下定雲傍檐端宿伊<lb/>
余陪雅集於此避炎酷息陰悟道性習静外榮辱坐石<lb/>
飛清觴毎歎白日速别去将何如留詩滿青竹<lb/>
　釋智寛<hi>另見方外</hi>
　　　得院字<lb/>
涼飈動新秋逺寺集羣彦虚檐靈籟發列坐停揮扇情<lb/>
愜引杯觴懽劇雜酧獻酡顔映落日林光散凌亂池深<lb/>
魚自樂林宻鳥相唤芳桂扳幽叢天香滿西院懐哉鄭<lb/>
<pb n="KR4h0163_WYG_006-47a"/>
廣文樗散絶崖岸<lb/>
　常真<hi>巳見</hi>
　　　得逢字<lb/>
避炎恨無地偶憶西南峯梵宫隠林麓散我塵外蹤人<lb/>
生晤㑹難盍簮豈易逢于焉遂招揺唱咏偕従容冠帶<lb/>
與遊盤不遺采菲葑促席注華觴寜須侑丰茸有酒當<lb/>
盡歡轉盼成飄蓬<lb/>
　丘民<hi>巳見</hi>
<pb n="KR4h0163_WYG_006-47b"/>
　　　得僧字<lb/>
上方鬱嵯峨遥睇青雲層餘霏不成靄朝陽射觚稜雙<lb/>
湖鏡光徹涼飈滌煩蒸輕裳欲飄颻短髮仍鬅鬙縦觀<lb/>
極夷曠頗覺秋氣澄載瞻雷音堂招揺肅髙僧英英竹<lb/>
塢雲耿耿蘿龕燈氍毺天花滿爐香夕烟凝散坐百慮<lb/>
息幽懐詎能勝澗泉煮芹葵山盤羅芡蔆伊余風姿美<lb/>
歌遊厠賔朋世事良可嘆有酒當如澠<lb/>
　張翼<hi>已見</hi>
<pb n="KR4h0163_WYG_006-48a"/>
　　　得話字<lb/>
郭逺樹稍陰野曠秋始届舟迎浦上迅愠釋林間快紺<lb/>
園幾世闢㫁碣何年壊閣披龍象擁壁翳天人畫良朋<lb/>
蔚胥集僧衲喜出話談幽貝葉翻襟散袈裟掛池深浮<lb/>
菡萏露晞餘沆瀣石田際秔秫秋風偃蒲稗屢愜清賞<lb/>
延迫此日西邁篇什志偕遊毋云棄菅蒯<lb/>
　王綸<hi>巳見</hi>
　　　得又字<lb/>
<pb n="KR4h0163_WYG_006-48b"/>
驕陽秋逾炎㕓居苦囂陋出郭謝塵鞅浩氣溢宇宙祗<lb/>
園蔭長流松篁倚天秀簮履適相従萍水欣邂逅主人<lb/>
延客坐芳情重醇酎道合猶通門志洽儼交舊緬懐風<lb/>
塵際東西困羇走餘生獲良㑹嵗月不可又願言慎所<lb/>
止同心契蘭臭日薄嗟易昏明當覩清晝<lb/>
　来志道<lb/>
　　志道無考<lb/>
　　　得得字<lb/>
<pb n="KR4h0163_WYG_006-49a"/>
招提面晴湖出城路咫尺雲林盡蕭爽盤踞神龍宅僧<lb/>
開草堂静鶴避松烟碧延賞非俗流清言足佳客飛光<lb/>
瞰澄波駐屐亂蒼石嘲咏圗罄歡留連竟忘夕吾徒洵<lb/>
疎豪此㑹寜再得風塵莫回首回首増嘆息<lb/>
　聞人麟<lb/>
　　麟字彦昭宋元時聞人為郡望族特麟無所考見<lb/>
　　尚有輓楊鐵崖詩<lb/>
　　　得浮字<lb/>
<pb n="KR4h0163_WYG_006-49b"/>
精藍煥金碧突兀城西陬盍簮適清暇觸熱偕来遊入<lb/>
門松檜陰堂背篔簹稠盤礴衣未解已快風颼颼清談<lb/>
揮玉麈白戰行詩籌吁嗟百年景汎若波中漚何如齊<lb/>
物我蹔去邊幅修妙理或未悟當以大白浮<lb/>
　曹廣文睿<lb/>
　　睿字新民永嘉人占籍華亭元季為郡學訓導明<lb/>
　　初遷松江教授有竹枝云昨夜西湖月色多照見<lb/>
　　郎君金叵羅明朝江頭放船去江亭風雨奈君何<lb/>
<pb n="KR4h0163_WYG_006-50a"/>
　　著有獨叟集<lb/>
　　　得生字<lb/>
清晨出城郭悠然振塵纓仰見天宇浄俯矚川原平竹<lb/>
樹自瀟灑禽鳥相和鳴龍淵古招提飛盖集羣英唱酬<lb/>
出金石提攜雜缾罌丈夫貴曠達細故奚足嬰道義山<lb/>
嶽重軒冕鴻毛輕素心茍不渝亦足安吾生<lb/>
　徐一䕫<hi>巳見</hi>
　　　得半字<lb/>
<pb n="KR4h0163_WYG_006-50b"/>
野曠天愈豁川平路如㫁不知何朝寺突兀古河岸潭<lb/>
埋白氣沒林宻翠霏亂勝地故瀟灑七月流将半合并<lb/>
信難得通塞奚足筭廣文厭官舍亦此事蕭散風櫺爵<lb/>
屢行蘿磴席頻換但覺清嘯發寜顧白日旰吾欲紀兹<lb/>
遊掃壁勞弱翰<lb/>
　尤存<lb/>
　　存無考<lb/>
　　　得日字<lb/>
<pb n="KR4h0163_WYG_006-51a"/>
厭劇謝塵喧酬心趨曠逸芳辰霽景浮疎林照旭日靈<lb/>
飈激虚籟灝氣還盈溢卉木雜敷榮川流何蕩潏清芬<lb/>
吐芙容蒼筠宻於織幽賞非人間超忽詣兠率憩此丈<lb/>
室中誰云但容膝禪翁抱沖姿澹然㤀得失<lb/>
　周棐<hi>已見</hi>
　　　得閒字<lb/>
終嵗逐城府常有戚戚顔晨登郭西寺逍遥任疎頑林<lb/>
堂含餘清爽塏非人間況兹羣彦集秩秩文翰班善謔<lb/>
<pb n="KR4h0163_WYG_006-51b"/>
等髙咏嘉言振幽孱豈無觴酌歡茗煎亦未慳喧卑受<lb/>
物曠志適㤀世艱耽留陽景馳飛羽當樹還賞心頗逡<lb/>
巡紛慮仍粗關諧此塵外蹤再期永日閒<lb/>
　<lb/>
　<lb/>
　<lb/>
　<lb/>
　檇李詩繫卷六<lb/>
</p>
<p>
</p>
  </div>
<div>
<head>檇李詩繫卷七</head> <lb/>
    <p>
<pb n="KR4h0163_WYG_007-1a"/>
欽定四庫全書<lb/>
　檇李詩繫卷七<lb/>
　　　　　　　　　　　　　平湖沈季友編<lb/>
明<lb/>
　貝助教先生瓊<lb/>
　　瓊字廷琚一字廷珍别號清江初名闕字廷臣崇<lb/>
　　徳人少頴異師同邑黄次山及㑹稽楊亷夫而學<lb/>
　　益進年四十八始領元鄉薦張士誠據吳累徵不<lb/>
<pb n="KR4h0163_WYG_007-1b"/>
　　就隠居殳山教授生徒洪武初徵修元史同官李<lb/>
　　敏卿輩服其史才文重京師壬子校士浙省入為<lb/>
　　國子助教乞歸其在史館時與金華宋景濓友善<lb/>
　　凡有撰著互相推讓亦一時兩雄也黄巖方行贈<lb/>
　　詩有云殳山仙翁髮如雪胸蟠太和吐日月手中<lb/>
　　鍊石輕女媧五色曽将補天裂其推重如此著有<lb/>
　　清江集其詩博大警敏矯然不羣評其才質當不<lb/>
　　在髙楊以下有明一代吾郡詩人林立以清江冠<lb/>
<pb n="KR4h0163_WYG_007-2a"/>
　　之斯無愧焉<lb/>
　　　雜詩<lb/>
春山一雨過百草皆縦横百草不出山山中人逺行懐<lb/>
金别妻子徇禄辭父兄寒暑忽已易燕趙千里程龍門<lb/>
能碎舟風浪安可争性命輕鴻毛苦為朝暮營愧此山<lb/>
中草萋萋林下生<lb/>
　　　真真曲<hi>有序</hi>
　　姚文公為承㫖時一日玉堂燕集聲伎畢奏有真<lb/>
<pb n="KR4h0163_WYG_007-2b"/>
　　真者操南音公疑而問之泣對曰妾建寧人西山<lb/>
　　之苗裔也父司筦庫於濟寧坐盜用縣官財賣妾<lb/>
　　以償遂流落倡家公憫之遣使白丞相三寳努為<lb/>
　　落籍且謂翰林屬官王棟曰汝無妻以此姬配汝<lb/>
　　吾即其父也貲裝皆出扵公棟字棣華後官至翰<lb/>
　　林待制噫以西山之賢子孫凌遲宜不至此然辱<lb/>
　　扵始而正於終是亦天也篔谷筆談記其事予乃<lb/>
　　賦二十四韻而沈鬱凄婉亦足以盡其大略矣<lb/>
<pb n="KR4h0163_WYG_007-3a"/>
㫁絲棄道邉何日緣長松墮羽别炎州不復巢梧桐請<lb/>
君且勿飲聴我歌懊儂在昔全盛時冠蓋紛相従盤游<lb/>
易水上意氣天山雄金刀手割鮮酒給葡萄濃坐有一<lb/>
枝春秀色不可䝉娉婷劉碧玉綽約商玲瓏寳髻金雀<lb/>
釵已覺燕趙空或聞操南音未解歌北風上客驚且疑<lb/>
姓字初未通問之慙復泣乃起陳始終妾本建寧女逺<lb/>
出西山翁父母生妾時謂是金母童梨花鎖院落燕子<lb/>
窺簾櫳迢迢官朔方南歸山水重侵貸國有刑桎梏加<lb/>
<pb n="KR4h0163_WYG_007-3b"/>
父躬粥女以自贖白璧淪泥中秋娘教歌舞聲價傾新<lb/>
豐永為倡家婦遂屬梨園工覽鏡拂新翠吹簫和小紅<lb/>
身居十二樓屢入明光宫京華多少年門外嘶青驄自<lb/>
傷妾薄命失路随秋蓬不如孟光醜猶得嫁梁鴻客聞<lb/>
為三嘆祖徳寧未崇回黄忽變緑人事何匆匆有客傷<lb/>
緹縈無人憐蔡邕遣使白丞相削籍歸舊宗小史三十<lb/>
餘勿恨相如窮配汝執箕帚今夕看乗龍鴛鴦並玉樹<lb/>
鸚鵡開金籠銀甲不復整紅牙不復供提甕自汲水絺<lb/>
<pb n="KR4h0163_WYG_007-4a"/>
綌亦御冬應非事羊侃頗類歸建封琵琶感商婦老大<lb/>
猶西東崔徽怨顦顇浪寫丹青容依依章臺栁落絮春<lb/>
無蹤小妾恨題驛竟與瓊奴同時多因坎坷事或欣遭<lb/>
逢焉知百尺井歘登羣玉峰借問為者誰内相姚文公<lb/>
　　　十月既望鳳凰山晩歸<lb/>
邨黒畏衝虎且復歸柴門風林月未出宿鳥争且喧浮<lb/>
雲忽㫁續萬丈飛金盆湛湛天宇髙光氣相吐吞我行<lb/>
月還逐是身亦無根試求不死藥飛騰同久存老妻有<lb/>
<pb n="KR4h0163_WYG_007-4b"/>
斗酒洗盞當前軒酌酒消我憂萬事俱忘言<lb/>
　　　贈迮元霖<lb/>
迮生同長貧賦詩朝忍飢破裘連百結但覺詩愈奇鏘<lb/>
然擊天球未作秋蛩悲嗚呼識者死舉國無人知鼓柁<lb/>
洞庭湖逺過三髙祠我無一斗酒為生開兩眉宇宙非<lb/>
不大四顧将安之日落萬山黒百鳥争寒枝翩翩五色<lb/>
鳳寂寞雙翅垂聖人坐明光遲汝一来儀<lb/>
　　　皂林<hi>考見題咏</hi>
<pb n="KR4h0163_WYG_007-5a"/>
朝發白水村夕次皂林驛水腥無飲馬林黒有歸翮昔<lb/>
時兵交地白骨如山積萬竈今已夷風亭煥新飭居人<lb/>
尚星散父老悲古蹟團團關山月夜逐南征客<lb/>
　　　采芝生詩<lb/>
負版行欲僵飛蠅死猶集赴燭夜蛾焚好酒猩猩泣所<lb/>
以思逺託道路方險澀寧希百金賞豈慕千户邑永言<lb/>
従我求鷦鷯唯一粒有材實為累無欲安所入韓彭苦<lb/>
不悟羞同匹夫執商山今寂寞髙風邈難及<lb/>
<pb n="KR4h0163_WYG_007-5b"/>
　　　嵗初度日書懐<lb/>
余生若小草望成百尺材強因客土植苦被秋風摧徒<lb/>
慙五十過況經元二災白髮不可變青陽忽已回未忘<lb/>
藥裹好㡬見桃花開殘編掩黄石虚室生蒼苔故人且<lb/>
共棄王孫誰復哀終歸葛洪井詎上鳳凰臺衰榮置勿<lb/>
論待月酌金罍<lb/>
　　　對酒懐邵文博擬東野<lb/>
今日忽不樂緑酒徒盈樽酌酒云解愁愁生如有根安<lb/>
<pb n="KR4h0163_WYG_007-6a"/>
得二三子促席相與言尚思滄洲地十月花更繁雲隨<lb/>
鶴蓋合雪避貂裘温終筵復秉燭歌吹髙堂喧盈盈二<lb/>
八女白苧鶴翎翻月落猶未歸清夜宿西園到今題詩<lb/>
處素壁龍蛇昏荆揚忽雲擾海内俱星奔㫁腸臨濠謫<lb/>
回首潁上屯昔如鷹脱韝竟作駒在轅淒涼城南路甲<lb/>
第今空存瀟湘忩下流三神鎖朱門江險隔秋夢山寒<lb/>
啼夜魂詎望白璧贈更戀綈袍恩索居悵無匹落葉滿<lb/>
孤邨<lb/>
<pb n="KR4h0163_WYG_007-6b"/>
　　　秋懐<lb/>
露下百草變凄凄天地秋亦如中年客玉顔安可留山<lb/>
鳴迅商激水涸行潦收恩方改團扇意復存弊裘梧桐<lb/>
葉盡脱孤雛夜啾啾光景忽已逝感之雙涕流<lb/>
　　　四月十日兒子翺䎘来鳳陽留一月遣歸因令<lb/>
　　　　早營草堂殳山下為止息之所云<lb/>
老病不得歸獨處長戚戚二子江南来眼暗初未識生<lb/>
常戒垂堂肌肉如雪白一月長途間海風吹盡黒買酒<lb/>
<pb n="KR4h0163_WYG_007-7a"/>
為相勞問答向中夕迢迢漢陽簿春来㫁消息阿宣在<lb/>
母旁頗知工翰墨艱難且撥棄頓使沈憂釋所愧無定<lb/>
居百嵗半為客經營須及早尚愛龍湫僻況近讀書臺<lb/>
雲銷四山碧泉深出丹砂地冷多琥珀既非匡世資庶<lb/>
遂陶阮逸良辰戒童僕悤悤又南北五月方鬱蒸日氣<lb/>
成霞赤出入非所宜川陸慎所歴惜别豈無淚向汝難<lb/>
再滴秋江有鱸魚當挂吳淞席<lb/>
　　　出都門寄孟兼張主事<lb/>
<pb n="KR4h0163_WYG_007-7b"/>
日落宿都門雞鳴發淳化城南夜来雨連山色如赭青<lb/>
松夾髙岡煙火通旅舍到家須十日畬田熟秋稼如何<lb/>
山巨源未知嵇叔夜野鶴終去人疲牛豈勝駕寄言謝<lb/>
所親吾今老林下<lb/>
　　　遊菩提山值雨宿存思菴<lb/>
連山挿天危欲崩木客結構當千層我来看山風雨惡<lb/>
入山喜見靈泉僧閉門留客共野飯風回雨絶清無蠅<lb/>
酒酣熟寢喚不起夜深花落龕中燈軒轅已恐即韓愈<lb/>
<pb n="KR4h0163_WYG_007-8a"/>
許汜未可譏陳登天明僮僕催欲去却嘆世故来相仍<lb/>
重尋曲折恐蹉跌安得逺討閒支藤林開川豁見鳥下<lb/>
山寒石峻愁猿騰呼舟獨返草堂路他日重来共毾㲪<lb/>
　　　鳳凰山歌<lb/>
大城週迴三百雉紫㣲閣對吳山起天目西来為鳳凰<lb/>
蒼然不過錢塘水玉輦金輿北去賖行人折盡上楊花<lb/>
杜鵑夜呌葛洪井燕子春歸蘇小家燕歸不識更新主<lb/>
王氣凄涼作風雨城南楊栁鬱金黄一束纎腰為誰舞<lb/>
<pb n="KR4h0163_WYG_007-8b"/>
　　　雨中<lb/>
江南正月如臘月花開未開春尚慳空中白雨急飛瀑<lb/>
海上黒雲深抱山老夫閉門愁不出十日西忩聴蕭瑟<lb/>
公卿鞴馬五更朝且獨髙眠舒我膝銅雀破瓦不補天<lb/>
哦詩強學號風蟬荒邨無路竹雞喚載酒何人尋鄭䖍<lb/>
白頭為農計亦足棄書耕田買黄犢<lb/>
　　　正月廿九日楊鳴鶴席上分韻得㡬字<lb/>
兩山昨夜風雨止水漲新痕沒沙尾黄知彭澤栁初芽<lb/>
<pb n="KR4h0163_WYG_007-9a"/>
紅見武陵桃欲蘂老去逢春更惜春平生酒伴誰知已<lb/>
白髮楊郎古奇士千金已散歸田里閉門留客為張筵<lb/>
共喜一時成二美小兒行觴不計籌大兒割肉能操匕<lb/>
冬薤下筯白扵肪秋蕅洗泥寒刺齒且須快意在今朝<lb/>
況我中年㑹能㡬亂離相見亦偶然海内交遊半為鬼<lb/>
顛狂豈顧傍人毁但恨白日無淹晷賦詩已覺無曹劉<lb/>
罵客安知有程李坐中一鶴能商歌歌作連珠盡傾耳<lb/>
風卷新聲入夜雲豪竹哀絲静如水若為倒卷玻瓈江<lb/>
<pb n="KR4h0163_WYG_007-9b"/>
百尺髙樓眠不起<lb/>
　　　穆陵行<hi>并序</hi>
　　西僧嘉木揚喇勒智利宋陵寳玉因倡妖言惑主<lb/>
　　盡發攅宫之在㑹稽者㫁理宗頂骨為飲器僧敗<lb/>
　　歸内府九十年矣洪武二年正月詔宣國公求之<lb/>
　　得扵僧汝訥所乃命葬金陵聚寳山立石以表之<lb/>
　　余感而賦詩一首<lb/>
六陵草沒迷東西冬青花落陵上泥黒龍㫁首作飲器<lb/>
<pb n="KR4h0163_WYG_007-10a"/>
風雨空山魂夜啼當時直恐金棺腐鑿石通泉下深錮<lb/>
一聲白雁渡江来寳氣竟逐妖僧去金屋猶思宫女侍<lb/>
玉衣無復祠官䕶可憐持比月支王寧飼烏鳶及狐兔<lb/>
真人歘見起江東鐵馬九月踰崆峒百年朽骨却南返<lb/>
雨花臺下開幽宫流螢夜飛石虎殿江頭白塔今不見<lb/>
人間萬事安可知杜宇聲中淚如霰<lb/>
　　　題火龍烹茶圖<hi>并序</hi>
　　右火龍烹茶圖蓋寫古帝王事而㫁縑落粉半為<lb/>
<pb n="KR4h0163_WYG_007-10b"/>
　　好事裂去獨有茶具及黄衣中使拱而立者二人<lb/>
　　烹茶者二人曲江錢惟善定為唐之𤣥宗豈嘗見<lb/>
　　其全者歟然人物位置非院工所及未暇考譜實<lb/>
　　之姑為賦詩一首題其左云<lb/>
松聲一作秋濤雄銅龍吐火鱗甲紅黄衣中使備玉食<lb/>
泉出金沙甘露濃春風一旗色尚活建溪山人雨前掇<lb/>
蓬莱殿裏沃焦餘玉椀分沾侍臣渴名花喚起海棠魂<lb/>
細葉未數丁香根宮中一日歌舞散世上千秋圖畫存<lb/>
<pb n="KR4h0163_WYG_007-11a"/>
開元盛事何人省書生亦解誇雙井空山掃葉燒破鐺<lb/>
閉門讀書秋夜永<lb/>
　　　殳史吟<hi>并引</hi>
　　余避地千金埒屢遊殳史兩山酒酣興發賦詩一<lb/>
　　首惜山中無賞音者空桑亦同扵瓦器耳姑録以<lb/>
　　自娛云<lb/>
神人夜割蓬莱股蒼然尚作青獅舞殳基得道此飛騰<lb/>
煙火千家自成隖前年盜起官軍下存者如星纔四五<lb/>
<pb n="KR4h0163_WYG_007-11b"/>
我来欲置讀書牀出入未愁穿猛虎山寒月黒無人聲<lb/>
夾道長松作風雨珮環何日歸公主泉下銅棺閟千古<lb/>
石仆麒麟罷官守林宿鴟鴞聞鬼語苦耽勝槩惜殘年<lb/>
共説當時悲老父錦繡池臺已零落田翁八十鋤新土<lb/>
傷哉土俗尊巫覡伏臘荒祠沸簫鼓祠旁鑿井深不枯<lb/>
雲氣随龍有時吐試上崔嵬望沃洲直將培塿齊天姥<lb/>
春前野栁渾欲放雪盡黄精亦堪煑興來起挾李長庚<lb/>
重載琵琶雙玉女<lb/>
<pb n="KR4h0163_WYG_007-12a"/>
　　　郭忠恕出峽圖<lb/>
巫峽何危哉夾拱如龍門禹治九州不到此峽口水作<lb/>
雷霆奔問汝江中人㡬日三巴去峩眉五月銷古雪灧<lb/>
澦堆深虎須怒巫峽之險安可攀胡為吳檣楚柁日日<lb/>
来往乎其間髙堂中有如花顔銀屏翠箔青春閒涉此<lb/>
萬里道經年猶未還黄金不買死直欲髙南山汝舟非<lb/>
龍汝非虎黿鼉出沒饞蛟舞前者已脱後者號江神無<lb/>
情天又雨石巉巖兮利刃攅一葉宛轉行千盤覩此魂<lb/>
<pb n="KR4h0163_WYG_007-12b"/>
魄悸豈待杜宇夜呌猿聲酸安得鑿之盡平土萬古不<lb/>
識風波苦<lb/>
　　　送迮士霖歸天台<lb/>
赤城雲氣神仙家千樹萬樹蟠桃花十二樓臺起花外<lb/>
石門水長通烏麻當時劉郎亦草草出山却憶山中好<lb/>
莫信丹丘日月長玉人已共桃花老山空水流雲自飛<lb/>
劉郎看花須早歸<lb/>
　　　張繼善寄桃源圖因賦詩<lb/>
<pb n="KR4h0163_WYG_007-13a"/>
張生寄我桃源圖桃源有路歸何日髙堂坐見武陵溪<lb/>
犬吠雞鳴猶髣髴雲氣挾山山欲行山窮水濶桃花明<lb/>
仙家只在流水外世上無人知姓名一日花間問漁者<lb/>
山河百二如崩瓦赤帝西来祖龍死復見同槽有三馬<lb/>
太元去秦六百秋子孫生長不知憂商顔黄綺亦何事<lb/>
白髮出侍東宫遊龍争虎戰俱寂寞絶境空存已非昨<lb/>
種桃何必指秦人春到花開又花落<lb/>
　　　題董源寒林重汀圖<lb/>
<pb n="KR4h0163_WYG_007-13b"/>
天下畫師無董源學者紛紛工水石雲山萬里出巴陵<lb/>
白首河南見真蹟亂石平坡净無土松根裂石蟠龍虎<lb/>
偃葢千年飽雪霜深林六月蔵風雨江上邨墟何處入<lb/>
浮空逺黛蛾眉溼漁人日暮各已歸小舟如鳬落潮急<lb/>
我昔西清嘗看畫南唐此本千金價坐移絶境在雲間<lb/>
月出霜猿啼後夜薄遊未掛吳淞帆令我一夕思江南<lb/>
安得買田築室幽絶境開忩日日分晴嵐<lb/>
　　　十月十三日過梧桐涇時官籍濮彦宅妾龎氏<lb/>
<pb n="KR4h0163_WYG_007-14a"/>
　　　　唐氏自經感而賦之<lb/>
天寒水清石齒齒杏葉初黄豆花紫舞榭歌臺不見人<lb/>
頭白烏啼月明裏當時豪俠輕五侯一榮一枯八十秋<lb/>
緑珠亦解死金谷草露作淚無時流<lb/>
　　　冬夜<lb/>
嵗月悲遊子風塵老腐儒兵交連北冀客隠向東吳草<lb/>
白秦皇道天清陸瑁湖昔時尋樂處撫事一長吁<lb/>
　　　過王景脩<lb/>
<pb n="KR4h0163_WYG_007-14b"/>
不識滄洲路還經白石磯林深煙似織江黒雨初飛野<lb/>
店多先閉漁舟獨未歸幽人宅已近薄暮叩柴扉<lb/>
　　　寒食<lb/>
不知春已去一月雨聲中蒲短初侵水花殘更受風病<lb/>
疑耽酒過窮覺向詩工失喜聞鶯語飛来草屋東<lb/>
　　　澄林客居寄戴良佐沈復東<lb/>
借屋暫移家當門亦艤槎地蒸雲觸石江漲雨崩沙盧<lb/>
橘初垂顆冬青未落花老夫無一事日日醉流霞<lb/>
<pb n="KR4h0163_WYG_007-15a"/>
　　　排悶<lb/>
白首尚為客飄飄天一涯耳鳴通夜雨眼暗隔年花畏<lb/>
酒従今㫁題詩浪自誇有村如栗里准擬便移家<lb/>
　　　題馬文璧畫<lb/>
龍江今喜對雁蕩昔曽聞樹黒深蔵雨山青半出雲行<lb/>
人窺虎跡仙客叱羊羣老我来何日林泉定許分<lb/>
　　　辛亥春偕桑子才丁一鶴遊殳山<lb/>
野濶天無際山青雨乍晴路従鼇背上人踏鳳毛行謖<lb/>
<pb n="KR4h0163_WYG_007-15b"/>
謖松風細輝輝竹月明浩歌猶未已新曲和流鶯<lb/>
　　　夜泊<lb/>
四更風露静敧枕獨無眠野濶天斜倚江清月倒懸誰<lb/>
家横塞笛有客盪歸船可惜雲深處凄涼不及前<lb/>
　　　壬子冬至日過来青堂二首示勉中祖南二友<lb/>
衣冠且従俗猶有晉風流我愛陶貞白人稱馬少游蜂<lb/>
房寒未割雞柵暖宜脩不必論三仕何如號四休<lb/>
擾擾知何事人間即夢間試従千佛轉能見㡬人閒水<lb/>
<pb n="KR4h0163_WYG_007-16a"/>
落元通月雲行不礙山長歌和樵者日暮抱薪還<lb/>
　　　龍泓洞<lb/>
逺通羅刹國近接梵王臺海客燃犀入山人採乳回林<lb/>
間無日月地下有風雷聞道蜿蜒去寒潮自往来<lb/>
　　　夜泊武塘<hi>考見題咏</hi>
風帆如健馬一日過嘉興水鳥如相喚秋蚊尚可憎照<lb/>
人明月近接地白河澄耿耿渾無寐中宵對玉繩<lb/>
　　　横港<hi>考見後</hi>
<pb n="KR4h0163_WYG_007-16b"/>
南行入横港茅屋到林丘落日猶斜照寒潮忽倒流牛<lb/>
羊平野散鵝鴨小溪浮喜見平生友籬邉一繫舟<lb/>
　　　送王克讓員外赴陜西<lb/>
貂裘萬里獨衝寒舊是含香漢署官白雪作花人面落<lb/>
青山如鳳馬頭看闗中相國資王猛海内蒼生望謝安<lb/>
應念東南有遺佚采芝深谷尚盤桓<lb/>
　　　十月聞雷<lb/>
天氣初寒春尚賒坎中夜半有鳴蛙百年宇宙喧戎馬<lb/>
<pb n="KR4h0163_WYG_007-17a"/>
十月雷霆起蟄蛇老栁黄垂霜後樹小桃紅破雨中花<lb/>
王公燮理非無術愁聴空江度鬼車<lb/>
　　　即事<lb/>
少海旌旗落照中沙陀兵馬雁門雄朝宗乆廢諸侯禮<lb/>
翼戴方尊節度功今日豈宜求騎刧當年應失倚全忠<lb/>
丹書鐡券存終始萬古山河帶礪同<lb/>
　　　雨中書懐<lb/>
漢苑秦宫跡已陳金沙一簇為誰新山河有恨空懐古<lb/>
<pb n="KR4h0163_WYG_007-17b"/>
風雨無情只送春南國鷓鴣愁北客東家蝴蜨過西鄰<lb/>
尊前莫唱昇平曲白髮秋娘也自顰<lb/>
　　　秋思三首<lb/>
兩河兵合盡紅巾豈有桃源可避秦馬上短衣多楚客<lb/>
城中髙髻半淮人荷翻太液非前日花落蕃溪又暮春<lb/>
莫上髙樓望西北逺山猶學捧心顰<lb/>
翠栁無枝拂御隄風来閶闔更凄凄玉籠别主鴛鴦拆<lb/>
金井啼秋絡緯齊水上拾紅韓氏女忩間織素竇家妻<lb/>
<pb n="KR4h0163_WYG_007-18a"/>
傷心又送韶華去直似黄河不向西<lb/>
帳望知音阻漢臯海門秋水欲成濤鷓鴣未肯随胡雁<lb/>
燕子長教辟伯勞錦繡莫酬青玉案琵琶空續紫檀槽<lb/>
可堪獨閉簾櫳坐花影鋪堦月正髙<lb/>
　　　送楊九思赴廣西都尉經歴<lb/>
卭笮康居路盡通西南開鎮兩江雄漢家大将推楊僕<lb/>
蠻府參軍見郝隆象跡滿山雲氣白雞聲千户日車紅<lb/>
明珠薏苡無人辨行李歸来莫厭窮<lb/>
<pb n="KR4h0163_WYG_007-18b"/>
　　　過泐季潭長老三塔院飲於志逺宅賦詩<lb/>
城南看花花正開清明㣲雨灑塵埃路従周處臺前過<lb/>
山轉曹彬廟下来墮地遊絲輕復起近人嬌燕去仍回<lb/>
髙歌擊節狂歡賞共盡生春酒一杯<lb/>
　　　殳山隠居夏日陸熙之過訪<lb/>
病客従教懶出邨兩山一月雨昬昬野花作雪多辭樹<lb/>
溪水如雲忽到門無復元戎喧鼓吹試従田父牧雞豚<lb/>
来青處士時相過猶是平原舊子孫<lb/>
<pb n="KR4h0163_WYG_007-19a"/>
　　　寄陳性夫<lb/>
灑埽天壇事老君即従年少悟奇文青童汲井朝分乳<lb/>
玉女裁衣夜染雲水上赤魚還可駕山頭白鶴自成羣<lb/>
遥知去客能長嘯月冷天空半嶺聞<lb/>
　　　苕溪陸文寳挾筆過雲間持卷求余言而一時<lb/>
　　　　縉紳之作不啻百篇有論筆法自趙松雪用<lb/>
　　　　落墨而始廢者有為筆卦者近膚學小子率<lb/>
　　　　意妄作類如此可歎也已因賦五絶<lb/>
<pb n="KR4h0163_WYG_007-19b"/>
近代何人下筆精吳興松雪最知名欲過大令歸前輩<lb/>
競學中郎恥後生<lb/>
吳興松雪真奇士書到通神逼二王漫有兒童誇並駕<lb/>
更無弟子可升堂<lb/>
退之作傳聊為戲子雲草𤣥真好奇更有區區工畫卦<lb/>
強分奇耦學庖犧<lb/>
石鼓鐫功元自缺秦碑頌徳久應訛一時篆籀今誰解<lb/>
白髮江南玉雪坡<lb/>
<pb n="KR4h0163_WYG_007-20a"/>
漫秃霜毫臨北海更求雪繭寫蘭亭也知不改無鹽陋<lb/>
浪抹青紅鬭尹邢<lb/>
　　　辛亥七夕<lb/>
五夜天邉輟鳳梭長生殿裏望秋河玉環他日無窮恨<lb/>
更比牽牛織女多<lb/>
　冷協律謙<lb/>
　　謙字啟敬嘉興春波門内人也元中統初與劉秉<lb/>
　　忠従沙門海雲遊讀書博學尤深扵易至元間秉<lb/>
<pb n="KR4h0163_WYG_007-20b"/>
　　忠為相謙乃棄釋従儒游霅川交趙孟頫常同在<lb/>
　　四明故相史彌逺家觀李思訓畫遂效之深得其<lb/>
　　趣因以善畫稱曉音律善鼓琴飄然有塵外想後<lb/>
　　隸淮陽遇異人授中黄大丹傳張氏悟真之㫖迨<lb/>
　　至正間年百餘嵗矣顔如童孩值亂避地金陵賣<lb/>
　　藥市中神效駭人復隠居杭州吳山洪武初授太<lb/>
　　常司協律郎與少卿陳昧學士詹同待制王禕儒<lb/>
　　士熊太古等定郊廟諸樂章謙攷撰為多有友貧<lb/>
<pb n="KR4h0163_WYG_007-21a"/>
　　不能自存謙扵壁間畫一門門有鶴使細觀之則<lb/>
　　門啟入取金玉以出而不覺遺其引他日内庫失<lb/>
　　金守蔵吏持引姓名迹捕之因并執謙謙渴求飲<lb/>
　　拘者以瓶汲水與之謙且飲随以足揷入缾中身<lb/>
　　漸隠拘者惶急謙曰無害第持缾至御前拘者如<lb/>
　　其言帝問謙缾中輒應擊碎之片片皆應竟不知<lb/>
　　所在後有人扵蜀中見之初謙作蓬莱仙奕圖以<lb/>
　　遺三丰遯老即張刺撻也永樂三年遯老手提此<lb/>
<pb n="KR4h0163_WYG_007-21b"/>
　　圖以歸太師淇園公丘福題其上云冷君名啟敬<lb/>
　　龍陽子其别號也君有畫鶴之誣隠壁仙逝此卷<lb/>
　　乃至元六年五月五日為予作者予將訪君於十<lb/>
　　洲三島恐後人不識奇仙異筆混之凡流故識此<lb/>
　　今郡城有冷仙祠禱夢者多奇驗云余向購其詩<lb/>
　　不得近従吳門陸生廢簏中得其一詩遂録扵此<lb/>
　　劉青田有泉石歌為啟敬賦及聴冷協律彈琴詩<lb/>
　　　題燕肅山水卷<lb/>
<pb n="KR4h0163_WYG_007-22a"/>
依稀廬岳髙僧舍髣髴商山隠者家我亦抱琴酬素願<lb/>
白雲深處拾松花<lb/>
　陳經歴雷<lb/>
　　雷字公聲號窳庵嘉興人參軍秀民子洪武初薦<lb/>
　　授山西布政司經歴有窳庵集<lb/>
　　　自城東復返感化舊居留别徐徳厚<lb/>
孤雲無定水悠悠又復㩦書返舊丘橡栗樹空猿呌夜<lb/>
蒹葭霜冷雁知秋懶梳白髮頻搔首笑對青山獨倚樓<lb/>
<pb n="KR4h0163_WYG_007-22b"/>
暇日清遊可乗興到門題鳳亦風流<lb/>
　　　早春寄周致堯<lb/>
百年身世渾如寄何處他鄉是故鄉栁態正須弄春色<lb/>
梅花自與雪生香揚雄寂寞𤣥猶白賀監風流醉亦狂<lb/>
倘許勝縁同晚嵗梨林風致即柴桑<lb/>
　　　竹所次盛孔昭韻<lb/>
萬玉森森䕶草堂八忩虚敞夏生涼清條迥出風塵表<lb/>
瀟灑駢生水石傍浄埽莓苔聴翠雨閒題詩句洗鉛霜<lb/>
<pb n="KR4h0163_WYG_007-23a"/>
籜龍更放新梢出相並梧桐宿鳳凰<lb/>
　<hi>附考元吳𢎞道遇異人授子午流注鉄灸之法每療疾則令種竹一竿遂號其地曰竹所即今嘉善縣治</hi>
　朱徵士繩<lb/>
　　繩字仲綱號古庵邑居未詳洪武初以人材起卒<lb/>
　　於京一詩見檇李英華楊鐵崖集中亦有此作<lb/>
　　　題金陵萬夀山<lb/>
奠安天闕五雲西玉柱曽經御筆題日暎金根龍虎踞<lb/>
月明珠樹鳳凰棲氣吞江海三山小勢壓乾坤五嶽低<lb/>
<pb n="KR4h0163_WYG_007-23b"/>
覩此昇平民樂業萬年聖夀與天齊<lb/>
　陳布政約<lb/>
　　約字博文嘉興陶莊人<hi>後析嘉善</hi>元儒竹林先生長子<lb/>
　　洪武初以求賢至京授大理卿終山西布政弟三<lb/>
　　人絅繹緝皆不仕家學切磨善言名理友于倡和<lb/>
　　緝尤有名扵時約所著有一黙居士集<lb/>
　　　種竹所<lb/>
種竹承母命母沒不敢違種竹蕃且殖子心如母時憶<lb/>
<pb n="KR4h0163_WYG_007-24a"/>
昔種竹初一人當一枝全活至千百厚徳天所知鮮碧<lb/>
淡煙雨空青映軒墀亭亭氷雪容森森嵗寒姿别来四<lb/>
五載竹茂青雲齊所植既蕃衍所活恒倍蓰維舟武川<lb/>
上望見青猗猗主人許徑造操觚来賦詩<lb/>
　　　錦屏<lb/>
赤城多奇山錦屏亦殊勝不知是何仙遺跡在幽徑松<lb/>
霏灑石牀竹雪墮風磴徘徊對巖花考槃樂笙磬<lb/>
　　　偶成<lb/>
<pb n="KR4h0163_WYG_007-24b"/>
京華二月天氣好寒食已過清明来畫樓珠箔燕新語<lb/>
緑樹清江花亂開<lb/>
　陳布衣絅<lb/>
　　絅字簡文號歸畊<lb/>
　　　題畫<lb/>
五湖煙水緑生波一葉扁舟鼓枻歌愁殺故園戎馬後<lb/>
千章喬木巳無多<lb/>
　陳道人繹<lb/>
<pb n="KR4h0163_WYG_007-25a"/>
　　繹字思文别號如醉道人<lb/>
　　　桃根接梅<lb/>
未見東風著小桃先看蓓蕾綻紅椒種従王母来時度<lb/>
魂向羅浮夢裏招妙奪天香回造化巧将雪色補嬌嬈<lb/>
一聲鐵笛春歸也回首秦源道路遥<lb/>
　陳季子緝<lb/>
　　緝字熙文號觀白其詩秀倩可誦直逼晩唐四陳<lb/>
　　之中雅推獨步矣<lb/>
<pb n="KR4h0163_WYG_007-25b"/>
　　　和大兄十四夜月<lb/>
桂老金為粟蟾孤玉作團明朝應更好此夜不勝寒弟<lb/>
妹他鄉共闗山㡬處看南飛有烏鵲未得一枝安<lb/>
　　　次吳景長秋興韻<lb/>
十年朋舊總凋零喪亂無書問死生深院銀燈挑錦字<lb/>
小樓明月理瑶笙霜寒菊徑思元亮秋老𤓰田憶邵平<lb/>
悵望東南淚如雨夜深腸㫁楚歌聲<lb/>
　　　秋夜懐明本<lb/>
<pb n="KR4h0163_WYG_007-26a"/>
溪聲淅瀝起蒹葭溪水潺潺漱白沙大地星流還化石<lb/>
小忩燈冷不成花江淮烽火三千里城郭人民八九家<lb/>
避地欲尋張博望月明滄海泛靈槎<lb/>
　　　海上述事三首<lb/>
浮生南北任流萍漫刺江湖憶禰衡雁去闗山秋萬里<lb/>
潮来江海月三更燐光夜伴蛩螀急妖氣晴連螮蝀横<lb/>
欲向靈氛問人事中原何日可休兵<lb/>
野徑荒荒日欲晡林棲水宿遞相呼汀洲霜冷蒹葭老<lb/>
<pb n="KR4h0163_WYG_007-26b"/>
山路秋髙苜蓿枯屈子壯心能忘楚武侯遺恨在吞吳<lb/>
便従海島尋蓬島先向鴛湖下鵡湖<lb/>
憶昔扁舟過洞庭長懐七十二峰青三年跅弛吳中客<lb/>
十載漂零水上萍作賦便思招海賈移文無復愧山靈<lb/>
碧山寥寂秋如洗願借山家白鳳翎<lb/>
　　　春波漁傲為王原魯賦<lb/>
猩袍自脱換羊裘鼓枻長歌上釣舟山澤有人能去漢<lb/>
熊羆無夢可興周緑波芳草西湖上細雨斜風古渡頭<lb/>
<pb n="KR4h0163_WYG_007-27a"/>
不是忘君與忘世盛時原自有巢由<lb/>
　　　送周煥文従唐伯剛之吳興<lb/>
碧瀾堂下即吳興十里芙蓉繞石城山簡歸時應倒載<lb/>
條侯醉後尚談兵蘋洲雨過秋聞雁橘里春深曉候耕<lb/>
事簡好将樵唱曲水晶宫裏坐吹笙<lb/>
　　　春日<lb/>
湖頭誰復載吳娃鷗鳥多情戀白沙涪萬春深無杜宇<lb/>
武陵何處有桃花雨餘石燕晴歸穴市近山蜂午報衙<lb/>
<pb n="KR4h0163_WYG_007-27b"/>
看到前朝丞相墓野人翻土種桑麻<lb/>
　　　禁煙日懐大兄<lb/>
留春無計願春遲花落空山有子規翡翠樓香来杜若<lb/>
牽牛引蔓上棠梨文園多病猶為客杜老應門亦有兒<lb/>
田野寒煙不須禁罷民無食已多時<lb/>
　　　弔古<lb/>
投箠渡江江水空朝馳淮海莫吳中江東壯士輕王猛<lb/>
吳下諸公失吕䝉山鬼有靈啼夜月野花無主怨東風<lb/>
<pb n="KR4h0163_WYG_007-28a"/>
盡將骸骨填溝壑誰在雲臺第一功<lb/>
　　　竹枝詞<lb/>
贈君曽出雙南金别君曽彈紫綺琴㫁金還比阿儂意<lb/>
㫁絃持比阿郎心<lb/>
　金典史子肅<lb/>
　　子肅嘉興人按詩題柿林即新城鎮<hi>後析秀水</hi>或云名<lb/>
　　慎字子肅以字行洪武初貢官典史<lb/>
　　　柿林新居<lb/>
<pb n="KR4h0163_WYG_007-28b"/>
喜得攜家秀水濵此鄉風物舊相親為農久已知農事<lb/>
近市還能逺市塵鵝散墨池迎洗硯鷗當漁屋看垂綸<lb/>
蔬畦藥圃終吾老未必溪花解笑人<lb/>
　貝紀善翺<lb/>
　　翺字季翔瓊第三子洪武初薦辟官楚府紀善著<lb/>
　　有平澹集同官管時敏寄詩云花竹臨忩筆硯清<lb/>
　　初秋一雨便涼生錦囊平淡詩千首近日新編㡬<lb/>
　　卷成今其集不傳<lb/>
<pb n="KR4h0163_WYG_007-29a"/>
　　　登硤石山<lb/>
朝登硤石巔霽色浮髙宇長岡抱迴龍恠石駭奔虎古<lb/>
刹凌層雲中天立鼇柱萬室湧魚鱗晴光動江滸曲徑<lb/>
入藤蘿行行見危堵寺僧聞客来袈裟候庭廡登堂識<lb/>
遺像畫繪衣冠古乃知顧況宅今為梵王土書臺空有<lb/>
名湮埋化烟莽葛井雖依然日暮飲牛羖長松非舊枝<lb/>
子規嗁正苦古人豈不足身後窅難覩悲風振林薄落<lb/>
木驚秋雨人生一無成寂寞知何許<lb/>
<pb n="KR4h0163_WYG_007-29b"/>
　　　未央宫瓦頭歌<hi>有序</hi>
　　臨川宋季子得未央宫瓦頭一片代陶泓因搨一<lb/>
　　紙見遺上有長樂未央四字其文古雅余為賦一<lb/>
　　首云<lb/>
赤龍西飛入咸陽烏騅噴火焚阿房阿房已灰騅亦逝<lb/>
渭水參差開未央未央宫殿中天起乃公見之怒仍喜<lb/>
壯麗方推相國能萬户千門従此始南山相對雙闕開<lb/>
函闗夜啟侯王来奉觴殿上呼萬嵗拔劒砍樹何雄哉<lb/>
<pb n="KR4h0163_WYG_007-30a"/>
玉階一汚新都履舊宅重開洛陽水東西照耀四百秋<lb/>
漢基半與周基似長楊昨夜西風早錦幔椒塗迹如掃<lb/>
誰言長樂殊未央回首青青千里草可憐遺瓦至今存<lb/>
古今不剥莓苔痕銅雀有歌哀白日鴛鴦無夢到黄昬<lb/>
梁園老人愛奇雅錦囊得之百金價茅齋風雨伍陳𤣥<lb/>
猶作金人淚如㵼朝来搨得寄江城舊物相看無限情<lb/>
白髮張衡足愁思何人相與話西京<lb/>
　　　閒居<lb/>
<pb n="KR4h0163_WYG_007-30b"/>
閒居不是為逃名野性従来少宦情況有林塘供笑咏<lb/>
且無冠蓋費逢迎夕陽山好樓中見春水船髙樹杪行<lb/>
何處飛来如雪鳥時時相近不相驚<lb/>
　董知縣佐才<lb/>
　　佐才字良用嘉興人元處士性存子洪武初薦辟<lb/>
　　授洛容知縣卒扵官詩多散軼惟青藜杖歌為明<lb/>
　　初諸選本所收今不録席帽山人王逢有題良用<lb/>
　　釋耕所詩<lb/>
<pb n="KR4h0163_WYG_007-31a"/>
　　　題華亭朱孟辨篆冢詩卷<lb/>
古初無毫楮羲畫何由傳孰知文字理已具河圖前神<lb/>
農洎蒼頡俯仰極天人穂書與鳥書創制分後先龜疇<lb/>
錫禹時盤銘著湯年岐陽紀石鼓史籀稱獨賢矯若蛟<lb/>
龍蟠鬱若鎖鈕連蝌蚪聿竹漆形體因自然一従孔壁<lb/>
廢重為經籍憐秦相約籀古譔次蒼頡篇小篆遂名家<lb/>
勁健含姿妍登封及詛神金石紛雕鐫下逮隸八分變<lb/>
化如雲煙漢經煨燼餘文教仍敷宣保氏存六書學僮<lb/>
<pb n="KR4h0163_WYG_007-31b"/>
纔九千子雲纂奇字杜林解探研繼踵非無人意象莫<lb/>
能全偉哉許祭酒蒐羅歸簡編堕緒賴復舉後學知相<lb/>
沿陽氷克逺紹鉉鍇造其𤣥近代郚與周筆力為奔川<lb/>
復有朱茂才好古情欲顛一埽世俗書習篆忘食眠秦<lb/>
望并之罘碧落兼新泉小者案間列大者屋壁懸平生<lb/>
囊槖資多充買碑錢功深學既精齒壯志益堅魚池染<lb/>
皆黒鐡硯磨將穿摹搨累萬番積藁齊人肩師法正在<lb/>
兹什襲比蹄筌孫樵文自祭智永筆忍捐前修不我欺<lb/>
<pb n="KR4h0163_WYG_007-32a"/>
我癖猶難痊嵯峨細林山上與浮雲連譬彼汲冢書函<lb/>
之瘞其巔聚土封若堂劖石表為阡其陽緑樹交其隂<lb/>
書帶縁山靈謹呵䕶有名如有仙揮灑人間者顯晦名<lb/>
非偏寳劒賈胡發玉押蔓草纒何如篆冢光夜夜映斗<lb/>
躔<lb/>
　　　方寸鐵為盧丹丘賦<lb/>
方寸鐵百鍊剛吹毛劒鋒秋水光鐫勒妙儗郚竹房倒<lb/>
薤文連環鈕通侯纍纍懸肘後伏龜趺蟠螭首頌徳紀<lb/>
<pb n="KR4h0163_WYG_007-32b"/>
功垂不朽鐵名已著霜滿顱復得鐵業傳二雛勿劖元<lb/>
祐黨勿刻詅癡符何如往補石經缺萬古六書存楷模<lb/>
天下英髦知所趨伊誰之力丹丘盧<lb/>
　　　讀杜詩有感<lb/>
㡬年京國暗戈矛淪落誰憐杜甫愁春漏也曽嗔録事<lb/>
秋飢仍復問彭州平生節槩窮逾見小技文章老更優<lb/>
我亦此身無定處夕陽孤倚仲宣樓<lb/>
　董僉事良史<lb/>
<pb n="KR4h0163_WYG_007-33a"/>
　　良史名紀以字行初字述夫號一槎良用弟自嘉<lb/>
　　徙松早有文名與鄉貢進士陸宅之吳子愚頡頏<lb/>
　　洪武間首舉賢良詔試内庭稱㫖授江西按察僉<lb/>
　　事未㡬辭歸結西郊草堂為終老計雅好吟咏多<lb/>
　　率己意曰供一笑而已每不留稿間有存者自題<lb/>
　　為西郊笑端其詩閒整流利諸體俱可觀<lb/>
　　　秋詞<lb/>
露下碧梧巢鳳寒悲螿暗啼金井䦨風吹繡幃羅袂薄<lb/>
<pb n="KR4h0163_WYG_007-33b"/>
琵琶零落無心彈誰家月明正搗練十二䦨干愁倚徧<lb/>
錦水鴛鴦不獨棲芙蓉一夜生新怨<lb/>
　　　新卜草堂<lb/>
為愛林塘好移家向瀼西久知烏繞樹稍學燕銜泥花<lb/>
徑偏宜曲茅堂不厭低猶煩車馬客時復問幽棲<lb/>
　　　舟次采石<lb/>
風雨黄昬後帆收采石来人家臨驛住野廟向江開蠟<lb/>
面傾浮螘鐙花落細煤謫仙何處問夜静水聲哀<lb/>
<pb n="KR4h0163_WYG_007-34a"/>
　　　題友人山居<lb/>
煙蘿寂寂䕃柴扉路入蒼苔一徑㣲江燕定巢来自熟<lb/>
巖花結子落還稀修琴有制先抄譜沽酒無錢更典衣<lb/>
采藥山童終日去夜深常與鶴同歸<lb/>
　　　海屋為彛上人賦<lb/>
海上髙僧屋數椽珊瑚碧樹遶階前過橋雲磬天台寺<lb/>
對岸風帆日本船龍女獻珠來供佛鮫人分席與㕘禪<lb/>
百年刼數如彈指眼見桑田㡬變遷<lb/>
<pb n="KR4h0163_WYG_007-34b"/>
　　　送石達卿受淮南之辟<lb/>
當代搜羅急俊英豈容徒步鹿門耕淮南幕府多招隠<lb/>
水北山人最得名參术正須歸狄籠鹽梅甫用入商羮<lb/>
只應湖上秋風起猶為鱸魚惜此行<lb/>
　　　遊虎丘<lb/>
參差樓閣半山開邐迆登髙入寺来寳藏虎歸風撼樹<lb/>
劒池龍去水生苔塵封坡老題詩壁雲鎖生公説法臺<lb/>
但過不須窮古蹟上方猿鶴易驚猜<lb/>
<pb n="KR4h0163_WYG_007-35a"/>
　　　效秦文仲絶句二首<lb/>
日上東華暖霧開御河金水碧於苔内廷擎出清涼繖<lb/>
知是黄門進膳来<lb/>
朱衣繡襖織金花寳蓋仙幢擁翠華文武班齊天樂奏<lb/>
龍頭小輦載官家<lb/>
　　　芭蕉士女<lb/>
春来心事苦人知懶寫芭蕉葉上詩記得霓裳新樂譜<lb/>
晩涼偷按玉參差<lb/>
<pb n="KR4h0163_WYG_007-35b"/>
　　　題扇次姚比玉韻<lb/>
甫里西来笠澤東扁舟髣髴似龜䝉舊時記得相逢處<lb/>
恰與如今畫裏同<lb/>
　　　閒居<lb/>
風雨連朝不出門晚来步屧看溪痕不知笋過鄰家去<lb/>
籬落新添竹㡬根<lb/>
　殷參政近仁<lb/>
　　近仁嘉興人博學能文家貧與其弟元誠原善協<lb/>
<pb n="KR4h0163_WYG_007-36a"/>
　　力養親洪武初以孝弟舉授山西平遥知縣上蒞<lb/>
　　政戒銘二十四篇擢廣西參政夫婦皆卒扵官三<lb/>
　　子一女皆幼原善撫如己出自誓不娶人勸之泣<lb/>
　　曰吾兄之子猶吾子也使吾娶而不賢則諸孤何<lb/>
　　恃哉沈繼宗為作行義傳原善自號青松道人<lb/>
　　　楊妃醉卧圖<lb/>
夜傾玉椀葡萄酒曉進金盤荔子漿莫道海棠真自醉<lb/>
故將酣眼盼漁陽<lb/>
<pb n="KR4h0163_WYG_007-36b"/>
　釣鼇生陶振<lb/>
　　振字子昌嘉興陶莊人<hi>後析嘉善</hi>自號釣鼇生元季徙<lb/>
　　金澤學扵楊亷夫治詩書春秋三經天才超逸吐<lb/>
　　語豪俊少有神童之名洪武間薦授吳江訓導嘗<lb/>
　　坐佃居官房逮至京進紫金山金水河二賦得釋<lb/>
　　改安化教諭歸隠九峯一夕死扵虎王達善挽詩<lb/>
　　云昔為海上釣鼇客今作山中飼虎人有釣鼇海<lb/>
　　客及雲間清嘯二集<lb/>
<pb n="KR4h0163_WYG_007-37a"/>
　　　紫簫歌為貝廷珍賦<lb/>
湘江老竹飽霜雪圓如赤瓊勁如鐵摩挲碧蘚生秋香<lb/>
尚帶湘娥淚痕血梧溪老人人中龍一朝入手誇奇逢<lb/>
截作漁家紫玉管學得丹山雙鳳鳴雌雄年来移家東<lb/>
海嶠眼前獨恨知音少相逢海上春山光慨然擲贈開<lb/>
懐抱老人渴飲酒一瓢醉披謫仙宫錦袍乗舟即泛大<lb/>
江濤起坐篷忩吹此簫海天月白雲寥寥起舞水底百<lb/>
尺之潛蛟恍若東坡夜遊赤壁下草木振動山崩揺老<lb/>
<pb n="KR4h0163_WYG_007-37b"/>
人老人真不俗餘子焉能繼髙躅十年海上居絶塵門<lb/>
對蒼煙秋一幅既不肯掉舌下七十城又不屑折腰為<lb/>
五斗粟但知吹簫醉酒學神仙此樂平生無不足<lb/>
　　　聴雨樓<lb/>
一年過京口帆飛疾如走半江疎雨隔篷聴㵼下驪珠<lb/>
三百斗一年過漢陽雪山翻怒瀧黄鶴磯頭泊船住醉<lb/>
聴秋雨眠西江一年過東海急雨亂灑船忩外洞庭帝<lb/>
子鳴鈞天蓬莱仙人鏘玉佩故人邀宿聴雨樓玉山顛<lb/>
<pb n="KR4h0163_WYG_007-38a"/>
倒恍然醉一笑使我消離愁公本拏雲夫我亦聴雨客<lb/>
明朝大晴當奮飛萬里天風振鵬翼<lb/>
　　　題拙庵<lb/>
婁江之側有崑丘拙庵道人居上頭江聲到枕或成雨<lb/>
海色滿簾都是秋守株曽得山中兔托跡竟比林頭鳩<lb/>
有愚還學栁州栁有身却作囚山囚平生自笑何太拙<lb/>
恥向權門事干謁分甘巢許一身閒不掉蘇張三寸舌<lb/>
所以頭最拙有髪不能冠所以手最拙有琴不能彈鄭<lb/>
<pb n="KR4h0163_WYG_007-38b"/>
衛之音有耳不能聴毛嬙子都之色有眼不能觀嗟嗟<lb/>
若人誰得似漢隂丈人差可儗既看形骸若槁木想見<lb/>
寸心如止水分明有類抱朴翁只儗更是𤣥真子釣鼇<lb/>
先生来海門相見婁東黄葉邨手持先天書一卷白日<lb/>
共向林間論騎牛却入山中去濁酒同傾老瓦盆<lb/>
　　　題美人織錦圖<lb/>
大嫂二十餘小姑年十九大嫂織倦花下行小姑弄梭<lb/>
不停手纎纎玉指柔且温機聲似鳳啞啞聞一尺一尺<lb/>
<pb n="KR4h0163_WYG_007-39a"/>
復一尺織成一片湘江雲東家郎君大驕劣倚䦨漫把<lb/>
春情説玉梭信手忽自抛白日觸翻雙齒折<lb/>
　　　題梅道人畫二首<lb/>
山中種木圍書閣無數好枝生屋頭白浪吹雲湖艇晩<lb/>
青松含雨石忩秋賦詩當似韓宣子作器定従樊敬侯<lb/>
更愛小亭深樹裏竹根洗硯細泉幽<lb/>
江南春盡雨涔涔繞樹篔簹合積隂園曲疏泉石苔滑<lb/>
籬根繫艇漲痕深山寒翡翠巢密葉日暮鷓鴣啼逺林<lb/>
<pb n="KR4h0163_WYG_007-39b"/>
此時世慮淡於水聨牀燈火百年心<lb/>
　丁僉事豫<lb/>
　　豫字叔寛號蘭室海鹽人洪武初以儒術召對稱<lb/>
　　㫖授江西按察司僉事<lb/>
　　　過醴城時奉詔兩廣求賢作<lb/>
奉使南来過醴城春風得得馬蹄輕鳥飛緑樹隂中去<lb/>
人在白雲堆裏行巫峽有山千嶂出湘潭無雨百花明<lb/>
行行不厭登臨倦欲振荆陽滯璞名<lb/>
<pb n="KR4h0163_WYG_007-40a"/>
　髙知縣岳<lb/>
　　岳字彦髙本輝和爾氏髙昌裔也其祖仕元為御史<lb/>
　　中丞岳博洽有才儀容秀整工草書凡丹藥卜筮<lb/>
　　之術咸究識焉洪武間薦知雲陽縣免官寓嘉興<lb/>
　　復寓魏塘嘉善志又作岳彦髙號雪樵<lb/>
　　　寓崇徳青鎮<lb/>
南亭橋下水無波獨客扁舟試一過撫景自慚佳句少<lb/>
思親還恨别情多東風燕子穿花雨落日漁郎起棹歌<lb/>
<pb n="KR4h0163_WYG_007-40b"/>
却上髙篷望西北青山雲影共嵯峨<lb/>
　小西湖漁者錢鈞<lb/>
　　鈞字志衡嘉興人洪武中以明經授本府訓導喻<lb/>
　　良奉命治水甫按郡即與鈞講求水利籌畫頗多<lb/>
　　復以疾辭扁舟放浪雲水間自號小西湖漁者復<lb/>
　　聘至京卒有半隠集<lb/>
　　　凌孝子歌<lb/>
凌孝子渥洼種鸑鷟姿金精玉魄藴藉骨與肌老蠙秀<lb/>
<pb n="KR4h0163_WYG_007-41a"/>
毓明月顆濁海挺出珊瑚枝十五志學富文史燈火夜<lb/>
夜蔵書帷二十應門足賓客交游往往稱白眉凌孝子<lb/>
父典粟人揑詞一朝逮繫歸京師仰天哀號眼流血突<lb/>
地吼急心剜錐重明不照覆盆底壯氣直拂青雲涯上<lb/>
書欲雪父非罪父罪既釋身先萎水航陸走有餘苦風<lb/>
餐雨宿無良醫天公與才不與夀吾黨堪恨仍堪悲凌<lb/>
孝子死絶奇生年未永人見推鄉鄰聞訃杵不舂親戚<lb/>
奔喪淚再麾白楊風悲雲慘淡蕙帷月冷香逶迤空懐<lb/>
<pb n="KR4h0163_WYG_007-41b"/>
手提如意舞無復夢把連環持鵲巢伶俜哀錦樹琴絃<lb/>
㫁絶凋朱絲嗚呼月溪篆周郎引扵公辭當時三絶人<lb/>
見之石湖大篇又超邁東柯八句同追思香名膾炙衆<lb/>
人口風烈照耀羣賢詩嗚呼半隠老材力薄人品卑縦<lb/>
有空言何所施筆力既無扛鼎勢文藻適足為時嗤願<lb/>
求當世採風者表而出之天下知不然排雲呌閶闔請<lb/>
樹綽楔光門楣遂令首行身朽譽不朽簉迹二十四子<lb/>
肩相随卓哉簉迹二十四子肩相随天荒地老磊磊落<lb/>
<pb n="KR4h0163_WYG_007-42a"/>
落名聲垂<lb/>
　<hi>附考孝子鈞里人也永樂中父以典税被逮孝子號慟上書得釋竟以勞卒</hi>
　陸教諭宗學<lb/>
　　宗學字熈之崇徳人洪武間由儒士薦為教諭<lb/>
　　　天清宫<lb/>
青鳥曽傳海外書瀛洲消息近何如燒丹既悟神仙訣<lb/>
避地何妨水竹居石子種来都化玉藥苗分出半登蔬<lb/>
天壇月冷秋如水夜夜吟風起步虛<lb/>
<pb n="KR4h0163_WYG_007-42b"/>
　農圃居士周徳行<lb/>
　　徳行自號農圃居士嘉興人洪武間歴官工部營<lb/>
　　膳所丞英華失載従湖海耆英集録之<lb/>
　　　寄田吏目<lb/>
蜀江曽共買歸船聴雨篷忩夜不眠小范胸中兵十萬<lb/>
老田門下客三千宦情絶塞烏蠻外歸興滄洲白鳥前<lb/>
老圃隠憂詩裏見被人多向話中傳<lb/>
　　　寄泮水諸公<lb/>
<pb n="KR4h0163_WYG_007-43a"/>
早年曽許筆如杠老我扵今興已降作客渾如錦江杜<lb/>
攜家未遂鹿門龎沙鷗睡熟原相並梁燕飛来偶自雙<lb/>
昨夜夢魂歸别墅富春山鎖白雲忩<lb/>
　丁太守麒<lb/>
　　麒字彦楨號淡庵豫長子洪武間以貢授濟南守<lb/>
　　舊志載其煙寺行吟詩得句更題林外竹脱巾常<lb/>
　　挂塔前松天星湖詩堤畔馬嘶芳草碧沙頭人上<lb/>
　　畫船輕聞琴村詩别鶴不聞空外語野烏時向屋<lb/>
<pb n="KR4h0163_WYG_007-43b"/>
　　頭鳴亦清整可誦今従武原集録一首<lb/>
　　　送唐士幹回貴州<lb/>
濩落江湖失所依還家又著老莱衣西山日薄烏啼切<lb/>
南國風髙雁影稀目送長空何忍别心交方密又相違<lb/>
一尊寄爾庭幃逺滇樹花深五馬歸<lb/>
　唐縣丞貞<lb/>
　　貞字士幹號抱拙海鹽澉浦人洪武間以貢任東<lb/>
　　莞丞嘗従鐵崖學詩韓履祥贈貞有宦遊踰嶺海<lb/>
<pb n="KR4h0163_WYG_007-44a"/>
　　聲價動京師之句又有送貞還貴州詩云楚山鬱<lb/>
　　重重巴水深浩浩丁麒亦有送貞詩豈其従貴竹<lb/>
　　家澉者耶<lb/>
　　　題深雲卷<lb/>
軒構深雲隔杳冥一時遮㫁萬山青谷中虎嘯風摶陣<lb/>
洞口龍歸雨帶腥卧石衣襟嘗自冷出林鐘磬慣曽聴<lb/>
披圖作者皆前輩小筆何由問草亭<lb/>
　王御史貞<lb/>
<pb n="KR4h0163_WYG_007-44b"/>
　　貞字貞徳嘉興人洪武三年庚戌開科貞中浙江<lb/>
　　行省鄉試授合水知縣調茌平治有成績左遷廣<lb/>
　　州司獄召拜監察御史<lb/>
　　　石鼎歌<lb/>
老年落魄猶非昔破帽遮頭誰識得不知水郭與山村<lb/>
杖藜到處尋陳迹清寜仙觀栁溪阿松扉晝掩縈藤蘿<lb/>
𤣥聖之前石為鼎蘚痕雲色何其多蒼煙騰入蒼虬口<lb/>
神氣冲天貫牛斗奕傳鞏固不知年㫁送㡬人先白首<lb/>
<pb n="KR4h0163_WYG_007-45a"/>
嘆余老眼空摩挲暈碧重重奈爾何古往今来成一嘆<lb/>
不須見此復悲歌<lb/>
　<hi>附考嘉善西北三十六里清寧道院中有石鼎龍頭豕腹宋熙寧中剏院時所置</hi>
　王舉人鏞<lb/>
　　鏞嘉興人洪武庚戌舉人出處無考按其詩我家<lb/>
　　舊在梅溪上今王墊鎮也聞川蔣氏有家蔵明初<lb/>
　　水竹居詩一卷謂距禦兒東六十里曰澄林其地<lb/>
　　多竹溪水瀠洄青螺翠合不啻左泉而右淇也處<lb/>
<pb n="KR4h0163_WYG_007-45b"/>
　　士朱克恭家扵此顔曰水竹居郡人馬盛為記貝<lb/>
　　瓊為志後列題咏甚盛俱一時善鳴者中得鄉賢<lb/>
　　數家不忍遺軼姑選存之<lb/>
　　　水竹居為朱克恭賦<lb/>
碧水澄潭自作洲琅玕多種屋東頭旋燒新笋當茶竈<lb/>
時斫嘉魚上釣舟客至好従明月飲居閒何必五湖遊<lb/>
我家舊在梅溪上遥憶清風度早秋<lb/>
　王鈞<lb/>
<pb n="KR4h0163_WYG_007-46a"/>
　　鈞字天全鏞弟<lb/>
　　　前題<lb/>
文采風流偶晉賢由来踪跡托林泉候門童子清如鶴<lb/>
留客軒忩小似船錦鯉寄將書咫尺綵鸞飛下月嬋娟<lb/>
何時把酒同燒筍却訪東坡笑渭川<lb/>
　金天藻<lb/>
　　天藻未詳<lb/>
　　　前題<lb/>
<pb n="KR4h0163_WYG_007-46b"/>
溪流抱迴沚春深帶芳洲軒居得佳勝水竹繪清幽日<lb/>
麗雜花明雲深嘉樹稠蘭杜發光采鳬鷖共追遊有客<lb/>
来扣門風晴氣和柔布席具芳醴觴詠時唱酧悠悠起<lb/>
遥矚侃侃㤀隠憂従此謝簪紱樂焉終林丘<lb/>
　陳鱗<lb/>
　　鱗未詳<lb/>
　　　前題<lb/>
白雲宿虚檐蒼雲墮髙棟日暖魚弄姿天晴鳥呼夢髣<lb/>
<pb n="KR4h0163_WYG_007-47a"/>
髴篔簹谷未數薔薇洞忩迎山氣佳地隔市聲哄居然<lb/>
有六逸亦豈無二仲分曹時對奕課子夜猶諷清泉且<lb/>
自酌冬笋宜修供匡牀白髮翁笛聲或三弄<lb/>
　陳熊<lb/>
　　按清江集遊殳山記熊本貝氏門人<lb/>
　　　前題<lb/>
竹逕茅堂相與連清江一曲好林泉動門碧色帶初雨<lb/>
滿地緑隂遮暮天春留客座烹鮮鱖老倩人扶拜杜鵑<lb/>
<pb n="KR4h0163_WYG_007-47b"/>
却笑九衢塵没馬城南回首思茫然<lb/>
　陳振<lb/>
　　振未詳<lb/>
　　　前題<lb/>
小築瀕溪日掩門琅玕萬箇似雲屯玉簫吹徹天如水<lb/>
釣艇歸来月滿邨秋雨巳堪垂鳳實春風又見長龍孫<lb/>
野人自得滄洲趣與世相違更莫論<lb/>
　孫太守詢<lb/>
<pb n="KR4h0163_WYG_007-48a"/>
　　按郡志為嘉興府學生洪武初鄉貢官知府與宣<lb/>
　　徳年孫詢官檢校者兩人<lb/>
　　　前題<lb/>
髙竹臨水上翛然絶塵跡野人適幽趣結廬在其側涼<lb/>
隂汎渌浮滉漾侵几格坐待明月来秋聲印寒碧<lb/>
　丁御史麟<lb/>
　　麟字彦祥號樸庵豫次子洪武乙丑進士官御史<lb/>
　　彈劾百僚無辜見法臨刑有哀親訓子詩<lb/>
<pb n="KR4h0163_WYG_007-48b"/>
　　　哀親<lb/>
有親有親怙恃全瓶罍依倚期終年我生不辰天怒癉<lb/>
漂鴟化碧雙親前雙親有孫初學笑孫母無夫鏡空照<lb/>
北堂椿瘁萱亦衰憂不忘兮花不開嗚呼一歌兮歌正<lb/>
哀飛魂暗逐東流迴<lb/>
　　　題畫梅<lb/>
木落江空嵗晏時春風先到最南枝繁華各有生生意<lb/>
莫嘆棠梨造化遲<lb/>
<pb n="KR4h0163_WYG_007-49a"/>
　　　西湖竹枝詞<lb/>
湧金門外春水多賣魚船子小扵梭三三兩兩唱歌去<lb/>
驚起鴛鴦可奈何<lb/>
　韓御醫履祥<lb/>
　　履祥字採芝海鹽澉川人能詩工醫洪武中為御<lb/>
　　醫成祖尤加恩遇巧扵對脈言無不驗董兩湖穀<lb/>
　　為撰傳<lb/>
　　　懐惟則大師<lb/>
<pb n="KR4h0163_WYG_007-49b"/>
每憶幽尋到上方紙忩石鼎漫焚香天花入座散晴雪<lb/>
空翠撲衣生晝涼龍化老翁求妙諦鶴偕童子守禪房<lb/>
别来江漢頻回首塵刼茫茫道路長<lb/>
　<lb/>
　<lb/>
　<lb/>
　<lb/>
　檇李詩繫巻七<lb/>
</p>
<p>
</p>
  </div>
<div>
<head>檇李詩繫卷八</head> <lb/>
    <p>
<pb n="KR4h0163_WYG_008-1a"/>
欽定四庫全書<lb/>
　檇李詩繫卷八<lb/>
　　　　　　　　　　　　　平湖沈季友編<lb/>
明<lb/>
　朱大理逢吉<lb/>
　　逢吉字以貞崇徳人洪武初為中書掾授寜津知<lb/>
　　縣有異政擢湖廣僉事坐事謫屯關中移戍山丹<lb/>
　　著童子習牧民心鑑二書再起陜西僉事入為大<lb/>
<pb n="KR4h0163_WYG_008-1b"/>
　　理丞同修國史尋命視蘇湖水利及畿内屯田單<lb/>
　　騎巡行寒暑不倦所建議皆軍國大計建文庚辰<lb/>
　　同董倫髙㢲志考試天下貢士年八十卒所著詩<lb/>
　　文集虞集為序<lb/>
　　　千乗梨雲<lb/>
秋髙美梨熟萬朶絳雲蒸曽得君王喜因為里閈稱春<lb/>
香凝白雪曉夢入青綾何必潘郎賦佳名處處騰<lb/>
　<hi>附考崇徳有千乗鄉吳王飬兵放牧于此鄉有紀目坡遊屯涇</hi>
<pb n="KR4h0163_WYG_008-2a"/>
　　　錢林李雪<lb/>
花滿錢林社景如嘉慶坊一天風不動萬樹雪生香鮫<lb/>
女鳴珠佩仙人下玉堂清遊喜相遇踏月看春光<lb/>
　<hi>附考崇徳城北有錢林</hi>
　　　錢節婦詞<lb/>
錢家節婦近代無年才二十早哭夫㷀㷀獨守乳下孤<lb/>
豈無嫁時紅羅襦掩鏡不對雙鸞雛仰天誓養堂上姑<lb/>
青燈明滅啼夜烏教子讀書身辟纑天長地久夫骨枯<lb/>
<pb n="KR4h0163_WYG_008-2b"/>
清氷白玉終相如姑婦白頭心勿渝皇家有詔旌門閭<lb/>
光彩照耀鴛央湖千古流傳太史書<lb/>
　<hi>附考節婦崇徳錢昇母詔旌之</hi>
　　　同貝季翔飲客樓酒半作<lb/>
客従黄鶴樓頭至醉舉鳳凰臺上杯甘雨洗天炎暑浄<lb/>
好風消酒暮懐開坐評月旦推吳士歌聴陽春憶楚臺<lb/>
歸到湖湘見明月有詩須托雁将来<lb/>
　　　寄張世衡<lb/>
<pb n="KR4h0163_WYG_008-3a"/>
文穆公家四世孫清朝今見幾人存衣冠入市争投轄<lb/>
風雨讀書深閉門坐詠逺山楓葉寺歸従新酒杏花邨<lb/>
玉灣橋下莓苔路應有徵賢故轍痕<lb/>
　　　送姑蘇劉孟功之官<lb/>
詔下鳴琴向霅川山中官府似神仙兩堤桑靄青遮縣<lb/>
一路稻花香滿船好客重逢東老樂化民寜讓魯恭先<lb/>
濟時方略平生定早晚聲華到日邊<lb/>
　　　謝東白上人遺恵泉<lb/>
<pb n="KR4h0163_WYG_008-3b"/>
二泉自昔著佳名百里分来故故清卓地不勞飛錫響<lb/>
出罌猶帶潄雲聲酒醒瀹茗魂俱爽病起看山眼倍明<lb/>
才愧長卿能免渇相知誰似上人情<lb/>
　　　題雲林畫<lb/>
昔年来看墨池鵞風雨扁舟載酒過一自春歸清閟閣<lb/>
幾番蛛網落花多<lb/>
　㢲隠老人程僉都本立<lb/>
　　本立字原道自號㢲隠老人崇徳鳳鳴里人<hi>後析桐鄉</hi>
<pb n="KR4h0163_WYG_008-4a"/>
　　洪武丙辰以明經薦為秦府引禮見上奉天門賜<lb/>
　　馬匹楮幣後改周府忤貴戚謫雲南馬龍他郎甸<lb/>
　　長官司吏目時緬夷煽亂本立單騎諭之皆悦服<lb/>
　　後復叛西平侯沐英討之謂非本立未足安諸夷<lb/>
　　命為守禦乃冒暑雨深入楚雄姚安大理鶴慶麗<lb/>
　　江永安等地懐柔撫字凡九載夷民晏然建文初<lb/>
　　學士董倫府尹向瑶等交薦之徵入翰林纂修髙<lb/>
　　廟實録陞僉都御史坐失陪祀調江西按察副使<lb/>
<pb n="KR4h0163_WYG_008-4b"/>
　　未行靖難兵至與吏部尚書張紞等俱赴應天府<lb/>
　　學自縊死有㢲隠集其文平易典實詩亦荘重非<lb/>
　　騁竒鬬妍者比明初渾厚之風猶可想見也<lb/>
　　　送李學正之易州為賦桃花崦<lb/>
野性好林壑胡為来市鄽豈無桃花崦著我屋數椽深<lb/>
深崦中花萬樹春霞鮮居民非避秦鼓腹戴堯天花間<lb/>
長兒孫看花不記年我欲往従之路隔松蘿烟悵望小<lb/>
孤峰玉立青娟娟相逢李博士頗類長庚仙江東事幽<lb/>
<pb n="KR4h0163_WYG_008-5a"/>
討已有青鞵縁得官不厭冷幡然向幽燕振衣山上風<lb/>
洗耳石罅泉期君早歸来和我桃花篇<lb/>
　　　木棉歌宿榮昌縣田家作<lb/>
田家無桑蠶不育寒機不奈蛩聲促陽坡種得木棉花<lb/>
雨晴雪㸃秋雲緑小姑大婦不梳粧日日採花如採桑<lb/>
青裙短短赤雙脚素手纎纎花滿筐歸来閉門月昏黒<lb/>
燃薪代燭光照室姑揺紡車婦在機一夜不能成一匹<lb/>
松州茂州道路難烏䝉烏撒雨雪寒丁夫運糧給邊餉<lb/>
<pb n="KR4h0163_WYG_008-5b"/>
賣布易米還輸官田家不織紈與縠木棉未得裁衣服<lb/>
何日邊城罷戰輸女織男耕衣食足<lb/>
　　　題竹石小畫<lb/>
玉堂仙人松雪公寫竹正似石室翁雲林道人雖後出<lb/>
往往落筆生秋風吳人好書仍好畫百年遺墨千金價<lb/>
比来何處得此圖松雪雲林此其亞娟娟嫩玉纔數莖<lb/>
烟梢雨葉縦復横洞庭寒骨沈水底鐵索下取蛟龍争<lb/>
却憶江南舊池館筆牀碁局何蕭散一行作吏事便廢<lb/>
<pb n="KR4h0163_WYG_008-6a"/>
十年不歸夢欲㫁松雪子孫今幾人雲林弟子誰逼真<lb/>
得歸故鄉倘相覔竹枝掛我頭上巾<lb/>
　　　山行晩至晉寜州太守史公留飲<lb/>
落日孤城小輕烟一水斜青山䝉氏嶮緑樹僰人家絶<lb/>
塞無来雁荒城有噪鴉多情此州尹勸酒説年華<lb/>
　　　過嶠甸<lb/>
山㫁邨纔見溪迴路忽迷販茶非土獠勸酒是禾泥碧<lb/>
樹排雲直青秧挿水齊欲忘鄉土念多事子規啼<lb/>
<pb n="KR4h0163_WYG_008-6b"/>
　　　乳石詩<hi>并引</hi>
　　象賢奉常得異石於演樂堂典寶周翁識之云道<lb/>
　　州乳石也奉常欣然以詩見遺余嘗怪李翰林集<lb/>
　　有云荆州玉泉山多乳窟中有白蝙蝠飲乳水而<lb/>
　　長生其大如鴉典寶荆湘人欲一問之未暇也今<lb/>
　　以道州乳石言之則荆州乳窟可知矣然又聞王<lb/>
　　烈入山得石髓青泥流出隨手堅凝氣味如秔飯<lb/>
　　按仙經云服之夀齊天地竊謂髓之與乳皆石之<lb/>
<pb n="KR4h0163_WYG_008-7a"/>
　　脂也髓其凝者乳其液者乎服髓者夀則蝙蝠飲<lb/>
　　乳而不死亦無足怪矣獨未知遯世長往之徒亦<lb/>
　　有服乳而長生者乎因賦詩荅奉常并呈長史公<lb/>
　　且欲質諸典寶翁也<lb/>
聞道山中乳窟多乳泉流出石為窠洞門到夜飛蝙蝠<lb/>
驛路何年載槖駝野色忽看新培塿水痕猶認舊漩渦<lb/>
豈無青髓香如飯老我黄塵奈爾何<lb/>
　　　柏峰為希仙道士作<lb/>
<pb n="KR4h0163_WYG_008-7b"/>
何處仙家紫翠房一峰烟雨柏蒼蒼羊眠白石雲根爛<lb/>
麝過青苔雨氣香羽節凌風天有籟絲囊盛露玉為漿<lb/>
頭顱我巳将華髮便欲傳君却老方<lb/>
　　　麗江雪山<lb/>
玉龍峰髙九千仭日色晦明雲氣寒何當赤脚踏氷雪<lb/>
更有紅顔生羽翰石洞僧来晝騎虎瑶臺仙去夜乗鸞<lb/>
山靈於我豈無意一路天花落錦鞍<lb/>
　　　自姚安出普淜<lb/>
<pb n="KR4h0163_WYG_008-8a"/>
層關飛鞚出寒雲萬木歸鴉亂夕曛山自蜻蛉川口合<lb/>
路従鸚鵡嶺頭分道傍築室新成市塞上屯田久駐軍<lb/>
逺客誰無鄉土念悲笳吹動不堪聞<lb/>
　　　鶴慶驛㑹吳人馮廣文閩人林税使<lb/>
馬蹄蹴徧隂厓雪直向居庸塞外行日落忽聞牛背笛<lb/>
川平始見鶴州城秋風千里蓴絲滑暑雨三山荔子生<lb/>
遷客相逢話鄉土天涯何限未歸情<lb/>
　　　鄧洲驛<lb/>
<pb n="KR4h0163_WYG_008-8b"/>
平崗走馬神摩洞荒驛聞雞鄧睒川丹壑洩雲朝翳日<lb/>
玉泉隂火夜生烟一年殘厯愁来檢萬里新詩老去編<lb/>
山水不殊人事異中原歸計正茫然<lb/>
　　　送教授致仕歸金華<lb/>
六十看山眼未昏草堂歸去卧烟邨朝廷巳許乞骸骨<lb/>
衣食未湏憂子孫上馬天風吹蓆帽落帆江月到柴門<lb/>
美芹炙背區區意他日難忘獻至尊<lb/>
　　　君山别業畫卷題為王伯昂<lb/>
<pb n="KR4h0163_WYG_008-9a"/>
畫圗林壑起雲烟使者髙懐寄静便背郭真成浣花屋<lb/>
看山如坐洞庭船柴門黄葉鄰僧掃石徑蒼苔野鹿眠<lb/>
如此故巢勞逺憶只應頭白是歸年<lb/>
　　　揚州<lb/>
城門疎栁噪寒鴉郊外青旗是酒家無復春風舊桃李<lb/>
行人不必問瓊花<lb/>
　　　題山水釣漁小圗<lb/>
人間萬事一絲輕江上數峯雙眼明老我不歸空看畫<lb/>
<pb n="KR4h0163_WYG_008-9b"/>
秋風又到洛陽城<lb/>
　　　華陽駐馬橋<lb/>
絶谷層關路屈盤斜岡側嶂石㠝岏今朝駐馬橋頭立<lb/>
華嶽三峰正面看<lb/>
　　　書山水便面送人歸楚<lb/>
西南六詔山無數多在蠻烟瘴雨間不似故鄉歸去好<lb/>
洞庭湖上看君山<lb/>
　　　寄嵩明倅祖原善二首<lb/>
<pb n="KR4h0163_WYG_008-10a"/>
天涯相見故鄉人一話江南一愴神那復鴛央湖上醉<lb/>
畫船簫鼓閙青春<lb/>
風雨山忩客枕孤東方欲曙鳥相呼無人更似嵩明倅<lb/>
日日能来問病夫<lb/>
　　　桐鄉雜咏十一首<lb/>
梧桐䕃清溪溪水波粼粼上有五色鳥下有黄金鱗秋<lb/>
雨洗白石春風生緑蘋願學羊裘子時来垂釣緡<lb/>
　<hi>附考桐溪即梧桐涇巳見</hi>
<pb n="KR4h0163_WYG_008-10b"/>
陟彼東山上惘然思謝安華露濕我衣海日升巖巒愧<lb/>
無如花妓醉舞追前歡飄飄谷風来吹墮頭上冠<lb/>
　<hi>附考東山在桐鄉治東三里</hi>
横湖如匹練風景此中稀日暖赤鱗躍天晴白鳥飛寒<lb/>
松蟠石㟁春水沒苔磯幾度斜陽晚漁舟渡口歸<lb/>
　<hi>附考横湖在桐鄉縣東南三里</hi>
房星下照天池水水光一碧浄如洗驊騮何来塵滿身<lb/>
解却金羈濯清泚不識誰人樂少年春風栁下曽揚鞭<lb/>
<pb n="KR4h0163_WYG_008-11a"/>
驊騮忽爾化龍去空餘池水凄寒烟我聞渥洼在西極<lb/>
此水得名徒逺憶却憐駿骨世間稀佇立池邊三歎息<lb/>
　<hi>附考洗馬池在桐鄉又有走馬崗相傳為吳越分疆之地</hi>
鳳鳥従何来来止桐溪傍錦毛濯春雨綵翮晞朝陽蘋<lb/>
藻動浮彩蘭芷吹幽香鳳去今不返空餘鷗鷺行<lb/>
　<hi>附考浴鳳沼在桐鄉</hi>
千尺髙槐舊相門傳聞南渡此移根心經百嵗風霜苦<lb/>
身受三朝雨露恩破穴中宵經電火緐隂六月似雲屯<lb/>
<pb n="KR4h0163_WYG_008-11b"/>
池臺錦繡知何在幸爾青青尚獨存<lb/>
　<hi>附考建炎槐在桐鄉</hi>
梧桐生髙岡亭亭凌紫霄鳴鳳丹山来依此百年喬良<lb/>
材中琴瑟和聲合簫韶我非漢中郎詎識爨下焦<lb/>
　<hi>附考鳳鳴梧已見</hi>
寶地多竒蹤雙池鑿龍眼秋水涵逺空寒波應靈響陰<lb/>
雲翳或結夜月晴更朗對此長湛然塵心自蕭爽<lb/>
　<hi>附考龍眼池見題咏</hi>
<pb n="KR4h0163_WYG_008-12a"/>
鳳過桐溪水溪橋迎鳳名光揺錦翮動影落彩虹明夾<lb/>
㟁梧桐老芳洲杜若生尚餘千古迹登覽一傷情<lb/>
　<hi>附考迎鳳橋在桐鄉</hi>
老禪西来兠率宫金曇舎利開芙蓉平地起作寶光相<lb/>
七級上凌天九重摩尼頂珠現穹碧丹霞掩映雞足峰<lb/>
八牕玲瓏縣皎月層欄翠滑扶神龍我欲乗虚求帝釋<lb/>
雲梯髙峻紅塵隔檐鈴停語寂籟冷白鶴飛下蒼烟夕<lb/>
　<hi>附考恵雲墖見題咏</hi>
<pb n="KR4h0163_WYG_008-12b"/>
天花墮虚空平地忽三尺異哉西方神現此水精域胎<lb/>
非托摩耶意叵勞刻畫乃瞻白玉相安用黄金飾一洗<lb/>
熱惱心悉依清浄力紅日起扶桑終焉化無跡其無本<lb/>
非空其有亦無色君看東逝波滄海不可測我来鳳皇<lb/>
溪古寺久荆棘摩挲雪佛碑碑㫁字莫識金石亦已壊<lb/>
況非金石質萬事等泡影感之三嘆息<lb/>
　<hi>附考雪佛碑在桐鄉</hi>
　楊太守任<lb/>
<pb n="KR4h0163_WYG_008-13a"/>
　　任字子重嘉興楊港人<hi>後析嘉善</hi>初生時有胡僧聞啼<lb/>
　　聲嘆曰此兒異日必顯但不免於刑耳洪武間由<lb/>
　　人才擢知袁州府黄子澄一見以國士許之壬午<lb/>
　　之變子澄出徵兵往約蘇守姚善航海善不可子<lb/>
　　澄乃至任家與任謀求舊君圗大舉事泄任與子<lb/>
　　澄俱被擒至京磔於市子禮坐死籍産族誅任生<lb/>
　　平詩文無可攷見唯於髙壁所輯幽光録得詩一<lb/>
　　首<lb/>
<pb n="KR4h0163_WYG_008-13b"/>
　　　為禮部黄侍中觀題翠微書舎<lb/>
射䇿列朝署官登少宗伯仁獸翔夏林天驥驟風陌夙<lb/>
學壮則行舊隠情未釋仰瞻𤣥雲敷俯挹時雨澤輸忠<lb/>
在經綸回夢托泉石丹紱榮緑蘿華軒貢蒼璧人生慎<lb/>
終始於道明損益竚子功業成還理謝公屐<lb/>
　袁卜士杞山<lb/>
　　杞山字無考世居嘉興之陶荘<hi>後析嘉善</hi>豪俠好義與<lb/>
　　黄子澄謀匡復事露出逃行至吳江北門作絶命<lb/>
<pb n="KR4h0163_WYG_008-14a"/>
　　詞行吟數四自投於河有居民吳貴三者援而出<lb/>
　　之吳亦好義詢得其状破家相容得免其四世孫<lb/>
　　即了凡袁黄也杞山神於卜有陶荘人胡浚字元<lb/>
　　海嘗従之學其母即杞山之姑也二人同遊金陵<lb/>
　　提㸃姚一山偶失金杯酷責其徒二人憐之占得<lb/>
　　剥之頤告之曰金在土中汝従西北隅掘下五寸<lb/>
　　則得矣如其言果得杯永樂八年一山薦二人於<lb/>
　　朝杞山稱疾不行為胡卜之得乾之五女杞山曰<lb/>
<pb n="KR4h0163_WYG_008-14b"/>
　　五屬君升陽在四子命又午也其有錫名之慶乎<lb/>
　　胡曰吾直壬午為水水而午者子之衝也果錫名<lb/>
　　必不離水杞山曰非徒然也四為淵又值升陽而<lb/>
　　五居淵上淵而大者乎以草莽之臣踐五位終非<lb/>
　　吉兆五為火丁者壬之合也遇火則危矣胡至京<lb/>
　　卜無不騐授欽天監漏刻博士賜名奫杞山聞之<lb/>
　　曰騐矣死不逺矣時上新作殿命胡卜之布筭訖<lb/>
　　曰某月某日午時當燬上怒囚之以待至期胡倩<lb/>
<pb n="KR4h0163_WYG_008-15a"/>
　　獄卒覘視返報曰午過矣無火胡服毒午時正三<lb/>
　　刻殿果焚上急召之則死矣<lb/>
　　　絶命詞<lb/>
北風蕭蕭秋水緑木落松陵野老哭周武豈不仁乃恥<lb/>
食其粟生無益於時九死又奚贖吾将従彭咸寜葬江<lb/>
魚腹<lb/>
　蒋侍書兢<lb/>
　　兢字惟敬先世冝興人張士誠踞吳道梗不得歸<lb/>
<pb n="KR4h0163_WYG_008-15b"/>
　　寓嘉興通越門後徙大雲塘兢博綜經籍嘗學於<lb/>
　　髙士敏唐愚士遂工詩文建文即位詔舉人材至<lb/>
　　京考授文淵閣侍書應奉御前筆札壬午授密㫖<lb/>
　　従黄子澄走姑蘇至楊任所謀建義旗子澄遣兢<lb/>
　　往寧波㑹合知府王璉發兵固守錢塘隨逾海抵<lb/>
　　閩粤檄州郡大舉賦詩囑别云去去涉江海貴速<lb/>
　　無後時身輕不遑顧厦頽務窮支十日秦庭哭一<lb/>
　　舉齊桓師持此報國心何事不可為未及至而成<lb/>
<pb n="KR4h0163_WYG_008-16a"/>
　　祖正位子澄與任被誅兢因亡匿山澤稱東海逋<lb/>
　　臣逰楚蜀二十餘年乃歸衰麻絰帶終其身遜國<lb/>
　　前詩文俱㪚軼惟瑣尾日記友陶軒稿蔵於家其<lb/>
　　神女廟一詩讓皇戊申至廟見之揮淚命剷去載<lb/>
　　程濟従亡隨筆<lb/>
　　　長相思<lb/>
長相思江悠悠洞庭木落三湘秋夢中不識别時路九<lb/>
疑雲黯蒼梧樹翠華南去不復還雙娥灑淚愁空山五<lb/>
<pb n="KR4h0163_WYG_008-16b"/>
十哀絃雛鳳語鷓鴣啼處斑斑雨長相思思轉深請以<lb/>
白玉璞琢出相思心三湘之深東入海相思之心終不<lb/>
改<lb/>
　　　悼黄子澄太常<lb/>
厦木支窮感昔聞知人不易負吾君但憐共矢心匪石<lb/>
雖死猶歕氣似雲方臘一時符僣號平原千古足流芬<lb/>
盟雞尚憶西塘路風雨淒淒握手分<lb/>
　　　過灧澦堆<lb/>
<pb n="KR4h0163_WYG_008-17a"/>
扁舟西㟁玉芙蓉疏鑿由来夏后功逆瀨風髙防馬象<lb/>
清秋水冷問蛟龍家鄉已出五千里山障方穿十二重<lb/>
最是逋臣思惆悵江流嗚咽響淙淙<lb/>
　　　零陵道中望九疑山<lb/>
九峰吐翠隔湘川咫尺征途萬里天欲訴重華無限恨<lb/>
軥輈啼處雨如烟<lb/>
　　　神女廟<lb/>
環珮依然賦不虚千秋一夢致人思襄王此日知何處<lb/>
<pb n="KR4h0163_WYG_008-17b"/>
空見朝雲暮雨時<lb/>
　徐大使中<lb/>
　　中字伯庸號直心道人嘉興人洪永間應明經授<lb/>
　　鄱陽泊河所大使晚歸鄉里以尚書教授鄉人<lb/>
　　　萍屋為景上人題<lb/>
水上乾坤有許寛舟居猶勝住山間江湖浩蕩基難定<lb/>
鷗鷺聨翩意共閒落月暫依楊栁㟁晴風又過荻花灣<lb/>
平生自分無根蒂南北東西任往還<lb/>
<pb n="KR4h0163_WYG_008-18a"/>
　張仁<lb/>
　　栁志載張仁三詩平湖法志云是邑人時未分縣<lb/>
　　無考<lb/>
　　　松風臺<hi>考見題咏徳蔵寺</hi>
老樹秦封倚石壇科頭箕踞自盤桓蒼龍捲地翠濤舞<lb/>
青鳥翔空寶盖翻清氣一襟毛髮顫秋聲萬壑斗牛寒<lb/>
劃然長嘯凭闌處明月中天掛玉盤<lb/>
　　　武湖<hi>考見題咏</hi>
<pb n="KR4h0163_WYG_008-18b"/>
平湖漾晴緑狎鷗自相逐歸艇小於杯輕帆晒蒲幅星<lb/>
萍恣漂流白魚跳玉尺栁線牽人衣香林雨新沐汀尾<lb/>
沙禽鳴人家映脩竹步履隨春風席地傾醽醁玩樂當<lb/>
何如回首炎威促<lb/>
　西園居士李進<lb/>
　　進字孟昭號西園居士嘉興人力學明五經尤通<lb/>
　　春秋工篆隸行草母喪哀毁眇一目不復求仕永<lb/>
　　樂初郡守齊政欽其人請為郡訓導不久謝歸著<lb/>
<pb n="KR4h0163_WYG_008-19a"/>
　　有西園集西湖夜宿一詩芙蓉詩話稱其藴藉風<lb/>
　　流者也<lb/>
　　　題畫松<lb/>
君不見靈隠山前小朶峰入山九里皆青松怒濤翻空<lb/>
捲江海髙秋挂石蟠虯龍西湖三月春意濃錦囊駿馬<lb/>
呼奚童清陰接道生爽氣金粉撲面香濛濛兩年不踏<lb/>
湖頭路轉眼春来又春暮畫中忽見一株松彷彿山前<lb/>
幽絶處幽絶之處多仙靈吾獨何為縛塵纓寄謝仙靈<lb/>
<pb n="KR4h0163_WYG_008-19b"/>
許同隠準擬長鑱尋茯苓<lb/>
　　　丹陽道中<lb/>
茅屋雞聲催早起僮僕相呼戒行李擁袍無計衝曉寒<lb/>
野店春醪薄於水羊頭小車鐵裹輪後推前挽聲轔轔<lb/>
平原極目但衰草西風忽起迷沙塵坦途纔過十里餘<lb/>
行行曲磴多﨑嶇松林杳靄不見日凍霧作雪沾衣裾<lb/>
黄泥山崗髙復陡車夫努力成牛吼須臾下坂一何易<lb/>
勢若駿馬争先走嘗憶當年未為客縦覽方輿徧圗籍<lb/>
<pb n="KR4h0163_WYG_008-20a"/>
太行蜀道雖漫聞七里八岡今始識男兒初生挂弧矢<lb/>
豈分拘拘老桑梓他年為作子長遊賸賦新詩滿人耳<lb/>
　　　花遊曲<lb/>
飛花入簾宫漏長遊絲落絮春茫茫金鞍駿馬青絲勒<lb/>
綺閣小姬紅粉粧黄金作丸落花底啼鳥隔花飛不起<lb/>
明朝更欲載東風早買湖船放春水<lb/>
　　　秋日大雲寺僧房賦贈友陶先生<lb/>
孤踪久矣去人間歸卧家林景亦閒清澗飛泉含宿雨<lb/>
<pb n="KR4h0163_WYG_008-20b"/>
白雲滿壁擁秋山﨑嶇尚憶他年事衰老都非往日顔<lb/>
並坐繩牀談思劇松風謖謖鳥關關<lb/>
　　　題豐樂樓圗<lb/>
錢塘城郭帝王州勝概千年尚有樓南浦雲開朱箔曉<lb/>
西山雨歇畫欄秋玉人歌舞成春夢芳草王孫非舊遊<lb/>
物换星移餘事在蕭條殘墨不勝愁<lb/>
　　　西湖夜宿<lb/>
蹇驢衝雪㟁烏紗夜醉西湖賣酒家十六吳姬吹鳳管<lb/>
<pb n="KR4h0163_WYG_008-21a"/>
捲簾燒燭看梅花<lb/>
　穆溪漁隠朱僘<lb/>
　　僘字孟寛崇徳嘉㑹鄉人父仁為貝清江門人贅<lb/>
　　嘉興穆溪屠氏因家焉僘故以貲雄里閈永樂初<lb/>
　　坐黨累編戍山海洪熙改元赦歸足跡不入城市<lb/>
　　日惟壘石列卉木搆緑疇軒棲息其中興到則乗<lb/>
　　小艇攜尊罍之屬沿溪而溯之持竿垂綸徜徉鷺<lb/>
　　汀鷗渚間得魚貰酒醉則偃仰舟中扣舷而謌聲<lb/>
<pb n="KR4h0163_WYG_008-21b"/>
　　出林外望之若神仙自號穆溪漁隠一時名流皆<lb/>
　　與交年八十餘有遺集一卷<lb/>
　　　寄木蘭長老<lb/>
木蘭洲上梵王家門掩松雲禮法華有錫未凌滄海去<lb/>
無山時見白雲遮十年夢㫁芙蓉酒幾度香生茉莉茶<lb/>
遥憶暮龕禪定處清風明月滿天涯<lb/>
　李訓導孟璿<lb/>
　　孟璿名璿以字行號南荘一號天目居海鹽之吕<lb/>
<pb n="KR4h0163_WYG_008-22a"/>
　　塚永樂初以經明行修被薦歴嘉興汝寜訓導著<lb/>
　　有南荘集弟仲璣季衡皆有文行時海昌二蘇秀<lb/>
　　州李孟昭毎過孟璿兄弟酧和輒淹旬朔好事者<lb/>
　　多慕之李于鱗詩選不輕進作者獨取其雲深一<lb/>
　　詩亦可占其大略矣<lb/>
　　　春寒<lb/>
春事今還滯寒愁故故生風威披韭葉雨色湛桐英門<lb/>
徑苔侵石河隄水沒檉未捐乗勝屐猶傍讀書燈<lb/>
<pb n="KR4h0163_WYG_008-22b"/>
　　　清暉樓秋夕<lb/>
髙閣軒窗静遥城鼓角鳴明河横夕影烟樹擁秋聲白<lb/>
苧因風度清尊帶月傾寒螀吟砌下惻惻不勝情<lb/>
　　　金碧山水<lb/>
雨餘山色暖如春人掩柴門卧夕曛江上圗書和月載<lb/>
山中雞犬隔雲聞東風瑶草香初滿流水桃花路不分<lb/>
此處仙家渾不逺底須騎鶴訪茅君<lb/>
　　　題童居士雲深處<lb/>
<pb n="KR4h0163_WYG_008-23a"/>
卷舒隨處共無心道者幽居似海深萬頃銀濤連曉色<lb/>
半巖蒼霧鎖秋隂擁關不禁鐘聲出䕶榻休嫌雨氣侵<lb/>
欲掃氤氲陪杖履重来祗恐路難尋<lb/>
　　　燕<lb/>
秋去春来信有期雙雙依舊啄芹泥網羅不到營巢處<lb/>
肯厭田家草屋低<lb/>
　丁珙<lb/>
　　珙字潤珩號草堂麟之子<lb/>
<pb n="KR4h0163_WYG_008-23b"/>
　　　仙臺雲樹<lb/>
溪流環翠石臺危曽有仙人共奕棋林下枰空樵去久<lb/>
松間雲冷鶴歸遲古碑無字傳遺迹祖壟多蕪動孝思<lb/>
幾度登臨重回首松楸春雨不勝悲<lb/>
　陳秀才景融<lb/>
　　景融號菊逸雷之子永樂間文學<lb/>
　　　莫春<lb/>
春風客路馬蹄輕歸鬢蕭疎恨莫平呼酒且<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>今夕醉<lb/>
<pb n="KR4h0163_WYG_008-24a"/>
看花又動昔年情朋遊老去鷗盟冷世事看来蜨夢驚<lb/>
咄咄書空徒自苦便應投筆效班生<lb/>
　　　秋江獨釣圗<lb/>
雲山萬叠水烟空白鳥飛邊思莫窮未遇君王後車載<lb/>
釣絲黄葉共秋風<lb/>
　李布衣季衡<lb/>
　　季衡字公平一字希平號西溪孟璿弟著有西溪<lb/>
　　集其追和元人十臺懐古詩膾炙人口他如隴頭<lb/>
<pb n="KR4h0163_WYG_008-24b"/>
　　牛出春耕雨海上人歸晚負鹽鵓鳩啼散邨前雨<lb/>
　　蹇犢耕殘谷口雲皆集中佳句也<lb/>
　　　戲馬臺<lb/>
八千子弟江東来函闗一叱强秦摧還鄉自比錦衣樂<lb/>
横槊戲馬登髙臺一朝垓下狂圗靡楚歌四合兵塵起<lb/>
陰陵失道嘆天亡尚騁餘威殱漢騎拔山之力盖世雄<lb/>
空餘草樹生悲風有舟不渡亦男子揮劍直與騅同死<lb/>
　　　銅雀臺<lb/>
<pb n="KR4h0163_WYG_008-25a"/>
魏家歌舞貯銅雀井幹凌空雲𣺌漠眉嫵争誇翠黛濃<lb/>
腰纎競妬羅衣薄秦筝趙瑟無時閒炰鳳烹龍頃刻間<lb/>
綺蘇映水月皎皎朱簾捲雨花斑斑一朝玉匣歸塵土<lb/>
従此髙臺罷歌舞分香賣履屬何人魂㫁西陵泣寒雨<lb/>
　　　凌歊臺<lb/>
凌歊髙臺壮南國突兀干雲天咫尺晶簾半捲曉風寒<lb/>
雕闌倒映秋江碧臺邊軋軋金輿来盈盈二八花顔開<lb/>
英雄一去不復返甍殘棟委俱塵埃蜀山雪消清似洗<lb/>
<pb n="KR4h0163_WYG_008-25b"/>
岷江西来幾千里此日豪華安在哉唯聞嗚咽臺前水<lb/>
　　　錢塘懐古<lb/>
大奸竊國正慿陵河洛紛紛甲尚腥無復漢光收故物<lb/>
空餘周顗泣新亭北来勍敵多如雨南去諸孤散似星<lb/>
俯仰不窮千古意夕陽西下亂山青<lb/>
　嚴布政貞<lb/>
　　貞字頤正號養素<hi>劉志作閻真字養正非</hi>嘉興人永樂癸未<lb/>
　　例應㑹試以登極故開鄉科貞得領薦至甲申成<lb/>
<pb n="KR4h0163_WYG_008-26a"/>
　　進士授景陵知縣浙音彚編云貞以寜波籍仕終<lb/>
　　雲南布政<lb/>
　　　和栁子厚登栁州城樓<lb/>
獨上城樓望海天異鄉愁思正茫然溪雲暝帶桄榔雨<lb/>
野日晴銷薜茘烟百粤湖山通絶徼半江菰米熟秋田<lb/>
舊遊别後多零落目㫁滄波只自憐<lb/>
　姚袁州文<lb/>
　　文字敏學崇徳人永樂乙未進士選庶吉士改禮<lb/>
<pb n="KR4h0163_WYG_008-26b"/>
　　部主事宣徳中罷調六曹官獨留主文選事出知<lb/>
　　慶逺猺獞雜處文結以恩信無不感服改袁州将<lb/>
　　代百姓請留卒於官<lb/>
　　　東山<lb/>
謝安久云亡東山在吾里雲松秋落落澗草晚薿薿昔<lb/>
人徐提刑鬻田訓五子諸昆攀桂後老者樂於此願言<lb/>
一登臨景仰何日巳<lb/>
　朱興寜孟徳<lb/>
<pb n="KR4h0163_WYG_008-27a"/>
　　孟徳字維新海鹽人寓籍陜西寧夏衛中永樂戊<lb/>
　　戌進士任廣東興寜知縣<lb/>
　　　出獵圗<lb/>
秋髙絶塞苜蓿死颯颯西風吹馬耳山前獵騎耀戎装<lb/>
布列沙場平似砥草枯食實馬臕肥風折筋膠勁弧矢<lb/>
旌旄斜捲㫁霞明戰袍亂簇團花紫攬轡峩然意且閒<lb/>
導前顧後遥相指勒馬回頭審視餘雕弓滿引雙鴻起<lb/>
　　　寄西溪李季衡<lb/>
<pb n="KR4h0163_WYG_008-27b"/>
不到西溪已半年孤情毎自繞君前莓苔色冷尋花徑<lb/>
楊栁陰閒載酒船豈乏琴書消夏日已多稌黍滿秋田<lb/>
懸知别後幽棲意欲謝逢迎獨草𤣥<lb/>
　王經歴逵<lb/>
　　逵字公逵號雲溪嘉興人永樂甲午舉人宣徳初<lb/>
　　官襄陽衛經歴有南溪吟卷管窺集雲溪遺稿<lb/>
　　　題宋髙宗茘枝圗三首<hi>有引</hi>
　　宋髙宗繪茘枝圗一幅我友于以成所蔵求題於<lb/>
<pb n="KR4h0163_WYG_008-28a"/>
　　余按本紀徽欽鑾輿播遷擁迫而北土崩瓦裂甚<lb/>
　　可哀憐髙宗南渡僅能中興然無撥亂之才奪于<lb/>
　　奸檜之和議由是偷安江左乾綱不振功垂成而<lb/>
　　復墮宴安之際不鑒覆轍猶圗口腹之奉以自玩<lb/>
　　而忘不共戴天之仇其何心哉<lb/>
上皇西幸劍門時逺憶涪州貢茘枝今日思陵圗畫裏<lb/>
兩宫甘㫖不勝悲<lb/>
畫卷深宫冩茘枝建炎天步屬艱危江南風味真竒甚<lb/>
<pb n="KR4h0163_WYG_008-28b"/>
莫遣當年北使知<lb/>
五國城頭歸夢遲炎風閩海駐旌旗閒将茘子勞宸翰<lb/>
知是天機出孝思<lb/>
　俞少傅山<lb/>
　　山字積之號梅荘嘉興人永樂癸卯舉人歴郕府<lb/>
　　伴讀景泰初擢鴻臚少卿至吏部左侍郎有請謁<lb/>
　　正色以拒臺諫言事取嫉權貴者曲為調䕶時議<lb/>
　　迎復或有異同山奮然曰鑾輿復然後人心悦而<lb/>
<pb n="KR4h0163_WYG_008-29a"/>
　　天下安況天倫所繫至重力賛之朝廷知其清慎<lb/>
　　賞賚有加作嵗寒圗題詩賜之既而有易儲之議<lb/>
　　山宻諌不聴引病歸復進太子少傅囊槖蕭然稱<lb/>
　　貸以給善大篆工墨梅著有梅荘集不傳英華所<lb/>
　　載二律俱不佳聞川蒋氏曽於賈人得畫梅卷有<lb/>
　　二㫁句淒清哀婉盖英廟未旋駕時作也<lb/>
　　　題畫梅二首<lb/>
春簾髙捲透疎風瘦影蕭蕭望若空腸㫁不堪還染翰<lb/>
<pb n="KR4h0163_WYG_008-29b"/>
九霄環珮夜玲瓏<lb/>
生来絶勝董嬌嬈凍粉含香玉影揺十二樓頭明月滿<lb/>
不勝清淚濕鮫綃<lb/>
　朱琳<lb/>
　　琳字玉林號雨椿以下三家皆永宣間人爵里無<lb/>
　　考詩見英華<lb/>
　　　題子陵圗<lb/>
莫道狂奴聘不来客星無意作三台𤣥纁肯博桐江水<lb/>
<pb n="KR4h0163_WYG_008-30a"/>
未必清風滿釣臺<lb/>
　李澄<lb/>
　　澄字若淵<lb/>
　　　贈龍虎山朱道士<lb/>
黄冠道士蓬莱客騎鶴来遊海上城仙券靈符常滿篋<lb/>
丹臺玉室久知名雲開碧漢飛鳬影月落瑶壇散珮聲<lb/>
遥羨閒身居物外無由相共學長生<lb/>
　鄭璋<lb/>
<pb n="KR4h0163_WYG_008-30b"/>
　　璋字無考<lb/>
　　　鶯梭<lb/>
金衣公子度庭柯嘎嘎交交意若何花錦亂穿紅影碎<lb/>
栁絲輕織翠紋多遷喬無意登機杼出谷留心避網羅<lb/>
莫向陶家門外過壁間猶有化龍梭<lb/>
　　　白猫<lb/>
玉狸海外来千里月兔天邊墮五更悞入名園人不見<lb/>
梨花香裏只聞聲<lb/>
<pb n="KR4h0163_WYG_008-31a"/>
　陸秀才琦<lb/>
　　琦字公璐號友蘭宣徳四年以嘉興魏塘鎮為嘉<lb/>
　　善縣琦居汾湖遂為嘉善人父坦故雄於貲願輸<lb/>
　　槖創學宫不果而沒琦承命獻其址復建義塾於<lb/>
　　汾湖之隂學士曽鶴齡有記<lb/>
　　　題雲林訪友圗次陳漢昭韻<lb/>
為愛幽棲好乗閒一訪君磵喧泉漱石林暝樹蔵雲路<lb/>
自山腰轉源従谷口分坐深歸路晚天末有斜曛<lb/>
<pb n="KR4h0163_WYG_008-31b"/>
　　　述懐<lb/>
坐惜年華似水流湖山行樂且悠悠一川烟雨孤邨晚<lb/>
千里關河㫁雁秋金鳳幸遺天上勅黒貂猶剰篋中裘<lb/>
清樽漫醉新豐市當道何人問馬周<lb/>
　　　梅花<lb/>
雪壓寒香凍未銷江空嵗晏轉蕭條冷雲漠漠知何處<lb/>
夢到西湖第六橋<lb/>
　松雲居士姚黼<lb/>
<pb n="KR4h0163_WYG_008-32a"/>
　　黼字廷章號松雲居士嘉興人宣徳間布衣御史<lb/>
　　綬之父也年四十以家政委綬擅隠居之樂能冩<lb/>
　　山水宗岳雪樵工詩日與陳顥韓永倡和優游自<lb/>
　　得人以可閒先生稱之<lb/>
　　　過友陶舊宅次南野韻<lb/>
蕭蕭茅屋冷溪濵晚嵗孤松雪色新鄰笛不須哀日莫<lb/>
就中多是㫁魂人<lb/>
　南野遺老韓永<lb/>
<pb n="KR4h0163_WYG_008-32b"/>
　　永字景脩號南野嘉興人出處未詳有詩見蒋氏<lb/>
　　三逕琳瑯冊自署七十七翁嵗在辛未當是宣徳<lb/>
　　六年則永亦遜國遺老也<lb/>
　　　詠梅次竹鄰<lb/>
昔訪逋翁宅牆頭露半梢因吟暗香句行過段家橋<lb/>
　張恵<lb/>
　　恵字孟與<lb/>
　　　秋夜<lb/>
<pb n="KR4h0163_WYG_008-33a"/>
氷簟銀牀夢不成半因秋熱半閒情披衣起看窗前月<lb/>
又到西窗栁上明<lb/>
　陶瑾<lb/>
　　瑾字廷璧號菊莊<lb/>
　　　閒居<lb/>
數椽新築傍溪灣掃石焚香鶴正還幾度捲簾看不厭<lb/>
夕陽紫翠滿南山<lb/>
　陸厚<lb/>
<pb n="KR4h0163_WYG_008-33b"/>
　　厚字無考<lb/>
　　　哭二子<lb/>
風雨撼庭梧寒巢失二雛夢因心上起名向醉時呼鳳<lb/>
泣丹山玉龍吟碧海珠㫁機憐爾母淚滴硯苔枯<lb/>
　陸宗寳<lb/>
　　宗寳字善之號橘軒<lb/>
　　　途中偶成<lb/>
燕雲漠漠路迢迢馬上霜風裂紫貂半百年過頭似雪<lb/>
<pb n="KR4h0163_WYG_008-34a"/>
獨憐無計老漁樵<lb/>
　孫檢校詢<lb/>
　　詢字廷言一作佳言號東溪嘉善人従里儒徐中<lb/>
　　授尚書善屬文宣徳間應賢良詔授廣西布政司<lb/>
　　檢校洞蠻竊發詢諭之皆感服遺以金不受尋致<lb/>
　　仕時邑民李懐玉等為真率飲尊齒徳也適詢歸<lb/>
　　改為耆英文㑹約里中斑白知禮讓者十二人按<lb/>
　　一年月朔之數并詢為十三則餘閏也月朔小酌<lb/>
<pb n="KR4h0163_WYG_008-34b"/>
　　命子弟講禮讀法歌詩撫琴習奢惡儉者勿與焉<lb/>
　　　送容縣周二尹文叙<lb/>
自是濓溪幾葉孫庭前碧草至今存徵賢早對安民策<lb/>
佐邑長懐報主恩春暖有鶯啼栁陌月明無犬吠花邨<lb/>
雄藩考課重論舊且共灕江酒一尊<lb/>
　　　陳氏園<lb/>
百畝名園巳變丘毎慿故老話風流金釵醉倚觀魚檻<lb/>
畫槳輕移送酒舟簫鼓晚衙花底散笙歌夜月宴中留<lb/>
<pb n="KR4h0163_WYG_008-35a"/>
感懐莫問當年事野菜青青滿地愁<lb/>
　　　文水<lb/>
一曲潺湲繞泮宫小橋斜轉却流東烹茶最愛鐺鳴蚓<lb/>
洗硯長疑墨化龍未許将軍修禊飲只冝童子舞雩風<lb/>
晚来緑浄無波浪雲影天光上下同<lb/>
　<hi>附考水在嘉善儒學中</hi>
　　　大勝橋<lb/>
架海為梁事若何分明神劔斫蛟鼉光涵半璧初三後<lb/>
<pb n="KR4h0163_WYG_008-35b"/>
影破連環二八過玉蝀横秋消宿雨金猊嘘霧散晴波<lb/>
憑誰移向髙空外借與天孫夜渡河<lb/>
　　　晚橋漁泊<lb/>
黄昏溪上寂無喧漁艇歸来競後先風偃荻花欹醉笠<lb/>
雨昏江樹濕炊烟甕頭緑螘時時滿船尾金鱗箇箇鮮<lb/>
不似姑蘇愁絶夜烏啼月落曉霜天<lb/>
　<hi>附考在嘉善北門外曰華嚴橋俗稱虎塔車橋</hi>
　　　題雪樵畫<hi>詳前本傳</hi>
<pb n="KR4h0163_WYG_008-36a"/>
踏雪歸来不耐閒毎書繭紙百千番烟飛霧走縦横裏<lb/>
鳳翥龍蟠頃刻間怒若洪濤奔萬壑捷如驍騎出三闗<lb/>
一行價值千金重展卷令人欲廢餐<lb/>
　　　題竹所<lb/>
活人種竹不種杏種杏何如種竹寛翠色滿林常帶雨<lb/>
秋聲四座只生寒詩成最好臨軒冩簾捲何勞出户看<lb/>
陰徳廣時栽亦廣傳家唯有碧琅玕<lb/>
　養正生陸賛<lb/>
<pb n="KR4h0163_WYG_008-36b"/>
　　賛字徳潤號養正生海鹽人宣徳間以詩文名兼<lb/>
　　善篆隸為人嚴毅荘重以禮自持嘗慨世俗湮於<lb/>
　　佛老憚禮文之難而喪不成葬著居喪撮要為文<lb/>
　　思緩筆精無急就之作年八十三卒鄉人誄之曰<lb/>
　　貞一先生<lb/>
　　　東歸掃墓弟宣送至龍江而别<lb/>
東風行旅出江濵兄弟相看淚滿襟欲向先塋供爼豆<lb/>
寜辭客路受風塵春深歸雁愁無侣日暮啼鵑惱殺人<lb/>
<pb n="KR4h0163_WYG_008-37a"/>
酒盡河頭各分袂相思兩地夢應頻<lb/>
　張太守振<lb/>
　　振字孟起號植蘭海鹽人宣徳間以承掾起官至<lb/>
　　四川重慶守<lb/>
　　　南屏山房<lb/>
挿天青壁障湖南結屋何愁地主嫌緑樹交隂連古刹<lb/>
白雲移影落虚檐源頭引水惟刳竹門裏看山只捲簾<lb/>
更傍東籬閒采菊悠然相對即陶潛<lb/>
<pb n="KR4h0163_WYG_008-37b"/>
　劉舉人稽<lb/>
　　稽字惟載號緩軒嘉興人宣徳丙午舉人<lb/>
　　　和荅岑雪厓<lb/>
李膺門在少攀躋自喜聲華得與齊老圃題詩秋賦菊<lb/>
小窗讀易夜燃藜君應善學争鳴鳳我已差同欲化羝<lb/>
今日相望渾不逺往来猶恨隔雲泥<lb/>
　竹鄰子陳顥<lb/>
　　顥字漢昭號竹鄰景融子宣正間布衣有詩名雲<lb/>
<pb n="KR4h0163_WYG_008-38a"/>
　　間學士錢溥稱其閒雅典厚力追唐人有竹鄰子<lb/>
　　稿蓉塘詩話稱其題畫詩怨刺之意見於不言之<lb/>
　　表較之孟浩然不才明主棄及薛令之苜蓿長闌<lb/>
　　干之句辭雖隠而意愈露矣<lb/>
　　　夏考功兩竹為趙時俊作<lb/>
髙人愛清不尚繁庭前種竹只兩竿雲影朝分硯池緑<lb/>
風聲夜入書牀寒考功文采丹山羽貌得雙清似曹許<lb/>
只應真宰泣錭鎪月落空林露如雨<lb/>
<pb n="KR4h0163_WYG_008-38b"/>
　　　睡起<lb/>
晝永幽禽驚夢醒起向松西汲寒井隔竹唯聞犬吠聲<lb/>
竹深不見行人影我貧無力種山田多病翻成半月眠<lb/>
市上喜無賖酒券篋中賸有賣文錢<lb/>
　　　寒潭釣雪<lb/>
嵗晏風兼雪扁舟駐釣灘瑶花半篷濕栁絮一蓑寒子<lb/>
厚偏供咏𤣥真若避官如何渭濵叟頭白謝魚竿<lb/>
　　　為曹汝器賦二首<lb/>
<pb n="KR4h0163_WYG_008-39a"/>
鑿地為方沼層巒四面圍天光涵古鏡苔色上春衣幽<lb/>
鳥情相契閒雲影欲飛誰安一拳石比作釣魚磯<lb/>
　　　　右涵碧池<lb/>
壘石為梁柱憑誰號彩虹烟雲遮不㫁霄漢步應通澗<lb/>
草寒留碧山花暖襯紅此中豪邁氣不愧茂陵翁<lb/>
　　　　右彩虹橋<lb/>
　　　景泰壬申正月晦日夜夢至僧舍遇一老叟云<lb/>
　　　　欲於静處少休予應之曰借来雲半榻睡起<lb/>
<pb n="KR4h0163_WYG_008-39b"/>
　　　　日三竿覺而枕上足成<lb/>
漸老疎塵事無營身自安借来雲半榻睡起日三竿松<lb/>
火鑪頭煖風波屋外寒行蔵皆夢裏何必問邯鄲<lb/>
　　　泊松陵塔寺主僧招晚飯<lb/>
塔院東南湖水長三髙亭下晚風涼鯉魚吹浪楊花白<lb/>
鷗鳥眠沙杜若香僧喜詩人留共飯客隨漁艇泊連檣<lb/>
叮嚀黄帽休辭嬾蚤起征帆候曙光<lb/>
　　　新秋<lb/>
<pb n="KR4h0163_WYG_008-40a"/>
江涵秋影雁南過涼思催人可奈何林下久知塵事少<lb/>
水邊惟愛月明多吳鄉鱸美應分鱠楚客衣單自製荷<lb/>
回首滄浪濯纓處髙情慙愧釣魚蓑<lb/>
　　　春日寫懐<lb/>
東風吹雨著輕塵芳草茸茸濕翠裀寒食過来猶自冷<lb/>
海棠開後不多春山中漫憶陶𢎞景谷口誰尋鄭子真<lb/>
聖代只今恩浩蕩東溟不信有窮鱗<lb/>
　　　夜宿大雲寺留題竹深處<lb/>
<pb n="KR4h0163_WYG_008-40b"/>
日暮尋幽到竹深竹煙晴鎖寺門隂苔荒路絶行人跡<lb/>
月出潭空静者心清供一盂香積飯閒情半榻白雲衾<lb/>
留詩已與青山約莫厭頻来訪道林<lb/>
　<hi>附考寺在嘉善東南十八里宋乾徳間建</hi>
　　　冬日旅中<lb/>
江國冬来十日陰閉門髙卧擁寒衾貧将乞米無顔帖<lb/>
客久思家有越音雪壓荒橋行路㫁山埋老樹凍雲深<lb/>
百壺安得如澠酒細與梅花説舊心<lb/>
<pb n="KR4h0163_WYG_008-41a"/>
　　　過當湖曹汝器所居<hi>顔曰林溪清趣中有滴翠峯涵谷池諸勝</hi>
海邑西偏郡郭東林塘卜築遂髙風松陰避雨周遭緑<lb/>
花影涵波上下紅虚榻掃留吟社客短蓑著伴釣船翁<lb/>
閒居清趣人多有看到君家自不同<lb/>
　　　竹西草堂為曹汝器賦<lb/>
新搆茆堂就竹西渭川千畝共襟期清風掃榻秋来早<lb/>
蒼雪團隂月到遲挿棘毎遮東面笋脱巾還挂北邊枝<lb/>
尋君記得曽留宿日出三竿尚不知<lb/>
<pb n="KR4h0163_WYG_008-41b"/>
　　　閲瑣尾日記<lb/>
曽供筆硯侍君王九死艱虞不敢忘痛哭衰麻終此老<lb/>
追亡躡屩忽如狂有山到處薇皆緑無邑歸来菊更黄<lb/>
瑣尾一編聊自述猿啼鴉嘯㫁人腸<lb/>
　　　竹樹白頭公小畫<lb/>
翠滴疎篁露涼生落木風能知嵗寒意獨有白頭公<lb/>
　　　題竹<lb/>
直節従来瘦虚心本自清涼風屋頭起葉葉是秋聲<lb/>
<pb n="KR4h0163_WYG_008-42a"/>
　　　秋螢<lb/>
寒光一㸃映松蘿零落西風恨更多莫向波間照秋影<lb/>
滿溪涼雨顫新荷<lb/>
　　　立春<lb/>
蕭條書劍客邊身望望歸期過立春官栁漸黄梅已白<lb/>
東風應笑未歸人<lb/>
　　　題畫二首<lb/>
盧橘垂黄雨滿枝山禽飽啄巳多時那知嵗晏空林裏<lb/>
<pb n="KR4h0163_WYG_008-42b"/>
竹實蕭條鳳亦飢<lb/>
　　　　右枇杷山鳥<lb/>
老去年来兩鬢秋半因詩債半閒愁不知野鳥縁何事<lb/>
也向西風嘆白頭<lb/>
　　　　右楊栁白頭公<lb/>
　　　秋蜨<lb/>
粉褪香消力漸微多情猶自舞斜暉野花籬落西風冷<lb/>
不比春園得意飛<lb/>
<pb n="KR4h0163_WYG_008-43a"/>
　張縣丞禮<lb/>
　　禮字用和海鹽人宣正間以掾起為上饒縣丞<lb/>
　　　辭任有作<lb/>
宦海茫茫我獨醒乞恩歸去一心寜養情賴有書蔵篋<lb/>
遣興還須酒滿瓶陶令清風存菊徑右軍髙致出蘭亭<lb/>
故園舊業依然在坐對青山讀道經<lb/>
　張封君翥<lb/>
　　翥字九臯號晚香海鹽人教二子寛寜皆仕於朝<lb/>
<pb n="KR4h0163_WYG_008-43b"/>
　　與鄉老結社賦詩吟眺遊賞有香山洛下之風<lb/>
　　　寄許竹窗兼柬楊熙春<lb/>
回首秦溪憶舊遊江城寂寞月空留東軒漫誤延徐榻<lb/>
西郭虚乗訪戴舟夢裏青山人未逺鏡中華髮嵗如流<lb/>
秋風不見南来雁烟樹蒼茫動别愁<lb/>
　莫布衣蔵<lb/>
　　蔵字用行號素軒海鹽人宣正間布衣工詩文及<lb/>
　　真草篆隸八分諸體及鐫古印章繪花木禽蟲水<lb/>
<pb n="KR4h0163_WYG_008-44a"/>
　　仙皆可愛親病刲股療之年五十八遘疾占一詩<lb/>
　　有三逕菊松秋寂寂一庭風月夜沈沈之句吟巳<lb/>
　　即逝著有佩觿稿詠史詩素軒稿皆失傳唯英華<lb/>
　　載秋日一詩又有送鄭東谷之廣東詩云津頭貰<lb/>
　　酒桐花落馬首看山茘子垂句尤警<lb/>
　　　秋日書懐寄崔總戎<lb/>
河橋一别栁初垂又見黄花滿故籬落日江樓王粲賦<lb/>
秋風茅屋杜陵詩闗山有望天皆樹嵗月無情鬢欲絲<lb/>
<pb n="KR4h0163_WYG_008-44b"/>
見説東南烽火静轅門可是晏眠時<lb/>
　沈員外淳<lb/>
　　淳字惟厚號拙庵嘉興人性純朴不妄言笑為弟<lb/>
　　子時室有妖淫不能亂宣徳巳酉舉鄉薦正統丙<lb/>
　　辰成進士歴吏部員外郎卒年八十七張方洲稱<lb/>
　　其孝恭和厚不下古人有拙庵集<lb/>
　　　送胡㕘議致仕<lb/>
封書遥奏五雲間詔許懸車萬里還憂國不知雙髩改<lb/>
<pb n="KR4h0163_WYG_008-45a"/>
歸田且喜一身閒蘭舟坐釣鷗分月茅屋鈎簾雨滿山<lb/>
自此總無軒冕夢烟霞長䕶舊柴闗<lb/>
　　　閒居<lb/>
天上抽簮萬里迴秋風黄菊滿籬開翟公不復為廷尉<lb/>
辜負交知日往来<lb/>
　諸秀才斆<lb/>
　　斆字學文秀水人宣正間茂才以子偁贈僉事<lb/>
　　　送亨上人領薦之京<lb/>
<pb n="KR4h0163_WYG_008-45b"/>
清時膺薦謁承明犯曉袈裟出化城空界鶴隨行錫逺<lb/>
大江龍引法舟輕天官講道飛花雨禁路趨朝逐珮聲<lb/>
寵遇歸来知有日暫違香室話無生<lb/>
　唐太醫璵<lb/>
　　璵字宗魯郡人宣正間太醫吏目<lb/>
　　　武當五龍宫<lb/>
五龍居處有仙宫一逕蒼苔萬壑松風颭疎簾揺翡翠<lb/>
雲開絶壁爛芙蓉忽聞雞犬知何處尚隔烟嵐有幾重<lb/>
<pb n="KR4h0163_WYG_008-46a"/>
昨夜道人行雨遍滿庭涼月露華濃<lb/>
　謝御史文昌<lb/>
　　文昌號東山秀水人善楷書宣正間以貲進官至<lb/>
　　御史郡志誤入洪武薦舉<lb/>
　　　題畫<lb/>
少年為客老應還鄉語依然髩已斑童子莫嫌停馬久<lb/>
眼前都是舊家山<lb/>
　賀秀才麟<lb/>
<pb n="KR4h0163_WYG_008-46b"/>
　　麟字文徵號南溪嘉興人宣正間文學<lb/>
　　　石門夜泊<lb/>
驛路迢迢送夕陽石門灣共泊連檣買魚人唤溪邊棹<lb/>
乞米僧歸竹下房楓葉經霜多自落羅衣臨水不勝涼<lb/>
且沽尊酒澆離思明日看山認故鄉<lb/>
　金都事景輝<lb/>
　　景輝字養晦邑里未詳見英華宣天間官中府都<lb/>
　　事嘗見知於郭定襄有呈郭詩二十韻<lb/>
<pb n="KR4h0163_WYG_008-47a"/>
　　　和黄太守衡夫韻<lb/>
金仙樓上遇楊凝倚遍闌干十二層石上毎看翻貝葉<lb/>
花間遥聴囀迦陵也堪呼酒酬佳節未暇留衣謝主僧<lb/>
回首溪橋天已暝一彎新月映寒藤<lb/>
　岑學究琬<lb/>
　　琬字公琬號雪崖餘姚人宣正間學究流寓秀水<lb/>
　　凡郡中慶弔詩文皆出其手為吕公懿所知館穀<lb/>
　　于雁湖陶氏穆溪朱氏終老焉<lb/>
<pb n="KR4h0163_WYG_008-47b"/>
　　　同朱孟寛陶伯鉉陳竹隣泛舟雁湖得巵字<lb/>
羣公春讌日一櫂夕陽時山色侵衣袂波光漾酒巵遊<lb/>
情黄鳥唤心事白鷗知覔句篷窗下楊花拂釣絲<lb/>
　<hi>附考府城北由杉青閘出王江涇東為聞湖西為雁湖</hi>
　　　朱魚<lb/>
荇沼芳溪錦鬛香依稀相見午橋荘紅蓮落瓣衝風出<lb/>
似與游魚較短長<lb/>
　崔指揮端<lb/>
<pb n="KR4h0163_WYG_008-48a"/>
　　端字惟正海鹽世襲指揮使善詞翰及騎射器識<lb/>
　　不羣嘗従都督徐恭征鄧葉二冦擒其渠魁景泰<lb/>
　　中貢倭索攘亦多防䕶之績云<lb/>
　　　輓虞舜臣舉人<lb/>
擢桂年来志已酬看花有路獨淹留多才共惜歸黄壤<lb/>
力學争憐賦玉樓月冷芸窗閒舊業雲迷荒塚起新愁<lb/>
君親未報傷心死潮打孤城淚欲流<lb/>
　莫布衣遯<lb/>
<pb n="KR4h0163_WYG_008-48b"/>
　　遯字用嘉蔵之弟<lb/>
　　　過故人舊居<lb/>
幽居寂寂掩柴扉碧草寒烟鎖翠㣲前度故人緘恨老<lb/>
舊家燕子傍誰飛鳥啼深院傷秋雨花落空堦䕶蘚衣<lb/>
回首不堪嗟往事夕陽城下影霏霏<lb/>
　刁銛<lb/>
　　銛字公鋭號静庵以下四人俱海鹽宣天間人見<lb/>
　　武原集<lb/>
<pb n="KR4h0163_WYG_008-49a"/>
　　　題留耕堂<lb/>
夜雨荆花田氏宅秋風草蔓習家園何如堂上留耕者<lb/>
萬事無心隠蓽門<lb/>
　張綱<lb/>
　　綱字用常號巢門<lb/>
　　　題翁秉彞得耕中趣卷<lb/>
百畝生涯屋數椽比来甘分隠林泉寒雞日暖桑間社<lb/>
小犢烟生谷口田緑水平疇三月雨黄雲香稻九秋天<lb/>
<pb n="KR4h0163_WYG_008-49b"/>
優游自得隆中趣詩酒忘懐二十年<lb/>
　張𢎞<lb/>
　　𢎞字景容<lb/>
　　　哭内<lb/>
破鏡難圎對影長九秋蘭菊易荒涼只應兒女傷心淚<lb/>
滴作蕭郎兩髩霜<lb/>
　沈寜<lb/>
　　寜字致逺號楳泉<lb/>
<pb n="KR4h0163_WYG_008-50a"/>
　　　張繡衣見訪<lb/>
老来多病困衡茅坐對青山歎寂寥軒騎有情過僻地<lb/>
林泉無酒燕清宵松邊拂石和雲坐竹裏烹泉掃葉燒<lb/>
為喜故人能逺念肯将青眼顧漁樵<lb/>
　張僉事昊<lb/>
　　昊字景昇里居未詳官按察司僉事宣天間人<lb/>
　　　江湖勝覽<lb/>
多君年少異凡流辭却燈窗入勝遊萬里闗河窮禹蹟<lb/>
<pb n="KR4h0163_WYG_008-50b"/>
歸来同看冷紅秋<lb/>
　許醫官信<lb/>
　　信字彦孚醫官里居未詳宣天間人<lb/>
　　　赴海寜崔指揮相邀馬上賦此<lb/>
紅纓白馬紫絲韁路出山城踏曉霜潮湧滄溟聲颯沓<lb/>
日升暘谷影㣲茫青烟矮屋燒鹺竈白日長隄捍海塘<lb/>
笑問侯家何處是轅門細栁兩三行<lb/>
　孫陰陽絅<lb/>
<pb n="KR4h0163_WYG_008-51a"/>
　　絅字文著號雪軒隂陽官里居未詳宣天間人<lb/>
　　　病起寄丁慕松<lb/>
病餘扶下讀書樓寂寞懐人不㫁愁十載功名雙短鬢<lb/>
百年身世一浮漚青山古寺疎鐘晚紅葉孤邨急杵秋<lb/>
早晚牀頭新酒熟莫辭来此共淹留<lb/>
　嚴鼎<lb/>
　　鼎字用龢號新齋以下七人皆宣天間人爵里莫<lb/>
　　考見英華<lb/>
<pb n="KR4h0163_WYG_008-51b"/>
　　　壺春丹房<lb/>
火候能調内錬功醉吟時覺動春風安期早晚如相遇<lb/>
試問蓬莱路可通<lb/>
　張玉<lb/>
　　玉字廷執號南窗<lb/>
　　　偶成<lb/>
活水流花去濃雲挾雨過故人不可見春色已無多燕<lb/>
子營新壘魚兒戲淺波静觀應有感飛動奈渠何<lb/>
<pb n="KR4h0163_WYG_008-52a"/>
　江淵<lb/>
　　淵字孔殷號梅谷<lb/>
　　　寄道㑹王以正<lb/>
玉虗仙府久棲遲風景悠然事事宜滿洞緑烟啼鳥處<lb/>
隔簾紅雨落花時丹成藥竈雲常䕶曲奏霓裳鶴自隨<lb/>
我欲辭家息塵鞅共尋松塢采靈芝<lb/>
　<lb/>
　<lb/>
<pb n="KR4h0163_WYG_008-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷八<lb/>
</p>
<p>
</p>
  </div>
<div>
<head>檇李詩繫卷九</head> <lb/>
    <p>
<pb n="KR4h0163_WYG_009-1a"/>
欽定四庫全書<lb/>
　檇李詩繫卷九<lb/>
　　　　　　　　　　　　　平湖沈季友編<lb/>
明<lb/>
　菊莊處士陳昌<lb/>
　　昌字穎昌號菊莊平湖人我郡自清江㢲隠後風<lb/>
　　雅衰落二陳二李之餘無聞焉至正統天順間而<lb/>
　　始盛一時如陳菊莊外嘉興有姚穀庵海鹽有張<lb/>
<pb n="KR4h0163_WYG_009-1b"/>
　　方洲嘉善有周桐邨皆卓然大家也菊莊我里先<lb/>
　　哲才思藻麗長於七言沈石窗兄弟目為畏友著<lb/>
　　有菊莊集惜其不傳僅從檇李英華錄若干首窺<lb/>
　　其一斑已足俯視流輩予輯是編遍捜遺稿大抵<lb/>
　　所傳者多科目中人至於恨人畸士山夫野叟半<lb/>
　　就湮沒數年來悉力采之一以表微為務古人云<lb/>
　　非作之難傳之難信乎<lb/>
　　　奉謝楊同府惠箋<lb/>
<pb n="KR4h0163_WYG_009-2a"/>
九龍暖吐沈香水洗出金盆雪花紙半㸃纎塵不敢汚<lb/>
分明只隔珠宫裏馮夷南來騎大鵬倒握雷斧驅雷丁<lb/>
夜深偷入娑碣窟琤琤斵碎玻璃氷初疑鮫綃脱機杼<lb/>
又疑白繭離霜杵一幅開來一幅新壓倒尋常千萬楮<lb/>
東倭玉版不足稱西蜀薛濤空有名連城價重人莫識<lb/>
千金抵換猶嫌輕伊昔黄門蔡倫造魚網麻頭盡稱好<lb/>
邇來四萬八千秋流落人間為至寳至寳原來不易逢<lb/>
君侯得自波斯中一朝分賜到茅屋隂厓便覺春融融<lb/>
<pb n="KR4h0163_WYG_009-2b"/>
從此光芒動星斗攙搶亂落旄頭吼欲修五鳯文明樓<lb/>
不是公輸運斤手況今作者多如雲騰蛟起鳯何紛紛<lb/>
只須題遍新詩句一束相思寄與君<lb/>
　　　江湖勝覽<lb/>
筆牀茶竈寄生涯來往烟波到處家帆影拂雲過九澤<lb/>
猿聲啼月下三巴黄陵廟古多春草白帝城空有暮鴉<lb/>
寂寞不須傷往事且沽尊酒洗梨花<lb/>
　　　送魏汝賢之遼陽三首<lb/>
<pb n="KR4h0163_WYG_009-3a"/>
海天東去是髙麗若説遼陽更向西馬谷春流和雪凍<lb/>
龍城秋艸拂雲齊千家疎雨無砧杵萬壘寒風有鼓鼙<lb/>
却歎浮生江海客百年幾處聴晨雞<lb/>
晚風立馬望中原遥隔齊州九點烟部落已非秦日月<lb/>
幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>猶是漢山川銅駝荆棘埋荒土金雁蘼蕪接大田<lb/>
千古興亡一尊酒莫將往事問蒼天<lb/>
灤河日日北風多嵗晩猶乘一傳過土窟人家低似垤<lb/>
壁門軍壘小于窩避人饑䑕偷紅粟呼伴鳴鴻下綠莎<lb/>
<pb n="KR4h0163_WYG_009-3b"/>
此去龍沙城畔宿相思其奈故人何<lb/>
　　　題戎王出獵圖<lb/>
寒到榆闗草木凋沙場射獵擁天驕絨縧背日翻金鶻<lb/>
羽箭穿雲落皂鵰得雋未頒紅匼匝割鮮且進紫葡萄<lb/>
閼氏醉倒穹廬底回首長城月正髙<lb/>
　　　送吳素行之廣西<lb/>
廣州南望海㝠㝠百丈牽江幾日程鯨浪打船風正惡<lb/>
蜃灰塗屋雨初晴蠻巫祭鬼慿雞卜島户編氓事象耕<lb/>
<pb n="KR4h0163_WYG_009-4a"/>
此去化成皆樂土尉佗不敢更言兵<lb/>
　　　暮春寄友人<lb/>
風風雨雨禁烟時過盡春光總不知桃李野牆花落早<lb/>
蘼蕪江國燕來遲夜深檐溜寒無寐日晏厨烟濕未炊<lb/>
裘馬蹁躚自年少獨慚衰朽困天涯<lb/>
　　　陸魯望像<lb/>
筆牀茶竈載孤篷家住吳江震澤東鬭鴨聲沈烟水冷<lb/>
何人知是陸龜蒙<lb/>
<pb n="KR4h0163_WYG_009-4b"/>
　　　蘭竹圖<hi>時英廟北狩</hi>
鷓鴣飛䖏雨斑斑一去鑾輿窅不還日暮東風芳草綠<lb/>
更無人上望夫山<lb/>
　　　秋蜨<lb/>
秋來風露漸凄涼色褪宫黄粉褪香不比未央年少日<lb/>
一雙飛上玉釵梁<lb/>
　　　葡萄<lb/>
宴罷瑶池夜未央歸來帯得紫雲漿劉郎命薄無仙分<lb/>
<pb n="KR4h0163_WYG_009-5a"/>
只識金柈露水涼<lb/>
　　　檜樹提壺<lb/>
不到臨卭市上沽春禽終日呌提壺綠陰遮滿城南路<lb/>
忘却文君舊酒壚<lb/>
　　　衮塵馬圖<lb/>
霧鬛風鬃汗血騧也曾千里渡流沙絲韁不受黄門控<lb/>
閒向東風滚落花<lb/>
　　　棠梨白頭公二首<lb/>
<pb n="KR4h0163_WYG_009-5b"/>
唐家羯皷寢園空猶有棠梨一樹紅幽鳥似闗興廢事<lb/>
白頭無語立東風<lb/>
天寳緐華事已休鑾輿西幸劒門遊野棠零落春無主<lb/>
嗁得山禽也白頭<lb/>
　　　雪山圖<lb/>
萬壑千巖凍不開璚樓玉宇佀天台黄精香冷無尋處<lb/>
悞却劉郎采藥來<lb/>
　　　鈎勒竹<lb/>
<pb n="KR4h0163_WYG_009-6a"/>
秋風白戰楚江濤雪捲空山見海鼇一夜靈妃眠不穏<lb/>
月明飛珮過湘臯<lb/>
　　　題思陵竹石棠梨<lb/>
一片荒涼艮嶽峰竹枝歌罷寢園空不知龍馭歸何處<lb/>
閒却棠梨滿樹紅<lb/>
　　　買臣負薪圖<lb/>
出山塵土入山雲斫盡青山幾擔春便是㑹稽乘五馬<lb/>
也應羞見後車人<lb/>
<pb n="KR4h0163_WYG_009-6b"/>
　吕文懿公原<lb/>
　　原字逢原號介菴秀水人正統六年解元明年成<lb/>
　　進士以㮄眼授翰林院編修景泰中為侍讀學士<lb/>
　　兼中允天順元年改通政司左㕘議仍兼侍讀入<lb/>
　　内閣尋陞大學士時曹石怙寵用事岳正暨原列<lb/>
　　上曹石罪狀留中不報曹石恐謀摘承天門災詔<lb/>
　　中語為閣臣訕謗上怒召對近臣厲聲曰正大膽<lb/>
　　敢爾原素謹厚乃左右正何也正既去原得留與<lb/>
<pb n="KR4h0163_WYG_009-7a"/>
　　李賢同相李賢通達見事立斷原守正謹恪濟以<lb/>
　　持重以母憂去卒於家贈禮部左侍郎謚文懿原<lb/>
　　内端外和不茍取予性儉約身無紈綺篋中惟賜<lb/>
　　衣數襲每分祿以贍宗姻平居無疾言遽色楊文<lb/>
　　懿誄及劉文安輓詞皆實錄也嘗著宋元通鑑續<lb/>
　　編義例精審書成鬚髮盡白曰使我進二階不若<lb/>
　　稽古獲一事外有詩文集十二卷<lb/>
　　　和許太常遊髙少保南莊二十韻<lb/>
<pb n="KR4h0163_WYG_009-7b"/>
西灝行秋令南莊賸晩馨萸芳聨杞菊松古帶絲苓一<lb/>
鏡開寥廓孤輪轉曜靈碧梧枝綴露丹柿葉蔵星爽氣<lb/>
消煩酷晴光豁窅㝠鷺飛紅蓼渚蛩響綠莎汀竹塢晨<lb/>
霏歛茭塘宿雨輕元僚居瑣闥休暇出彤廷勝習朝簮<lb/>
盍幽尋野騎停眼將周禹甸心只戀堯庭潄石臨清澗<lb/>
窺園步近坰蘭敷莖已紫荷折柄還青暫憇林邉館仍<lb/>
遊水上亭波平紓素練山秀送藍屏遣興窺銀管忘懐<lb/>
罄玉缾形骸超字宙襟度散滄溟日暮情難倦天涼酒<lb/>
<pb n="KR4h0163_WYG_009-8a"/>
易醒英標人盡仰偉論衆皆聆歸路無多逺都門尚未<lb/>
扄來朝趨閣早欹枕漏頻聴<lb/>
　項襄毅公忠<lb/>
　　忠字藎臣嘉善人居秀水正統壬戍進士歴刑部<lb/>
　　員外郎從英廟北狩䧟沙漠走七晝夜始達宣府<lb/>
　　足刺蒺藜數百不覺也歸晉廣東按察副使歴陜<lb/>
　　西按察使賑活飢民以萬計憂去軍民伏闕請留<lb/>
　　詔奪情還陜遷右副都御史撫其地時洮岷番亂<lb/>
<pb n="KR4h0163_WYG_009-8b"/>
　　調兵撫捕之成化元年冦入延綏塞忠及寧逺伯<lb/>
　　擊走之陜土亢且鹵忠開龍首渠鄭白渠灌田七<lb/>
　　萬頃固原土達滿四叛有衆二萬廷議推忠總師<lb/>
　　忠曰此賊須坐困之乃據其水草持百日賊渇甚<lb/>
　　有降意忠单騎入賊營衆皆來歸而滿四尚率驍<lb/>
　　騎刼營大小百餘戰皆㨗擒其愛將楊虎貍不殺<lb/>
　　解所珮金鈎遺之遣使内應賊遂平陞右都御史<lb/>
　　京師大水詔忠巡視順天諸郡賑活無筭荆襄賊<lb/>
<pb n="KR4h0163_WYG_009-9a"/>
　　李胡子為亂復詔忠督師往討忠先㮄諭散歸流<lb/>
　　民百四十萬斬首三千餘級因獻俘上便宜十事<lb/>
　　尋轉刑部尚書改兵部時巨璫汪直擅權忠疏其<lb/>
　　姦罷直東厰有御史戴縉附直上書白其能仍領<lb/>
　　厰事遂構忠落職去七年諸奸敗復忠原官卒贈<lb/>
　　太子太保謚襄毅著有蔵史居集<lb/>
　　　出清逺峽野望<lb/>
行盡峽中路蒼茫見逺天平林明旭日飛鳥出寒烟綠<lb/>
<pb n="KR4h0163_WYG_009-9b"/>
樹江頭驛黄茅郭外田孤懐無限思望斷白雲邉<lb/>
　　　夜泊感懐<lb/>
兼葭蕭瑟露華清淡月籠沙淺水平今夜不知廊廟上<lb/>
何人有夢到蒼生<lb/>
　　　題徽宗畫碧桃鸜鵒<lb/>
五國城邉掩淚時汴梁宫闕了無遺爭如鸜鵒知春意<lb/>
猶占東風第一枝<lb/>
　沈廣州琮<lb/>
<pb n="KR4h0163_WYG_009-10a"/>
　　琮字公禮號石窗平湖人正統戊午舉人壬戍進<lb/>
　　士開邑科甲自琮始授南京兵部主事出知䕫州<lb/>
　　改重慶府皆以喪不赴與弟珒廬墓六年有馴禽<lb/>
　　靈艸之異事聞詔旌其家時珒已卒于墓琮抗疏<lb/>
　　極陳願以與弟事雖勿果聞者義之後復為廣州<lb/>
　　守多惠政以病歸卒魏文靖誌其墓著有石窗漫<lb/>
　　稿東宇稿廣遊集紀行稿宦遊筆錄今多散失是<lb/>
　　科吾郡登進士者三人一為吕文懿一為項襄毅<lb/>
<pb n="KR4h0163_WYG_009-10b"/>
　　皆為國名臣琮雖位不滿徳而純孝之風垂裕無<lb/>
　　極矣<lb/>
　　　逰陳山分韻得山字<lb/>
涼燠互遷易大化斯往還少壯能幾時華髮颯已斑猗<lb/>
彼泉石人如脱紅塵寰佳節值良友丘壑同躋攀有酒<lb/>
相擕持有詩互評刪慮静水不波心與雲俱閒炎炎慿<lb/>
勢徒棄徳方崇奸所以五代子自題作癡頑何如侣松<lb/>
菊不為世厚顔俛仰古今事一笑空秋山<lb/>
<pb n="KR4h0163_WYG_009-11a"/>
　　　遊牛首山𢎞覺寺<lb/>
石磴攀蘿逈入雲翠微深處路平分山花帶雨落成片<lb/>
野鳥見人飛作羣杖影秋扶孤客健鐘聲晚落下方聞<lb/>
逺公社裏多幽思且向東林看夕曛<lb/>
　　　遊靈谷寺<lb/>
重向東溪問石橋深深小逕入林㘭雨餘竹外僧歸寺<lb/>
日上松顛鶴下巢陶令却憐容入社阮公真喜得行庖<lb/>
相逢未有歸來賦寄語山靈莫獻嘲<lb/>
<pb n="KR4h0163_WYG_009-11b"/>
　倪教諭政<lb/>
　　政字拱徳海鹽人正統戊午舉人官教諭以子顒<lb/>
　　封太守<lb/>
　　　松溪書感<lb/>
一官兩度到南閩路入松溪染客塵馬過嶺頭雲窅渺<lb/>
船來渡口石嶙峋山居屋破多無主野寺門開不見人<lb/>
四十年餘遊此地宦情牢落髩如銀<lb/>
　支孔目立<lb/>
<pb n="KR4h0163_WYG_009-12a"/>
　　立字中夫號蘧庵嘉善人事母以孝聞正統甲子<lb/>
　　舉鄉試天成間官翰林院孔目與羅一峰友善敦<lb/>
　　務本為已之學博通諸經妙於講解時號支五經<lb/>
　　　東作圖<lb/>
一犁春雨盈田疇邨南邨北啼鈎輈陽和入土土脉潤<lb/>
穀種已見舒銀鈎朝来雨晴天氣燠大牛小牛泥滿腹<lb/>
蚊䖟亂集龍貝疎驅牛且向前溪浴浴罷起來勤著鞭<lb/>
趂暖且耕山後田山泉易涸時易過蒔秧肯讓他人先<lb/>
<pb n="KR4h0163_WYG_009-12b"/>
阿翁老倦扶不起阿婆日旰未梳洗鳶魚向人如道飢<lb/>
飛來啄盡盆中米婦且炊兒莫啼蠲租有詔矜黔黎五<lb/>
月不須糶新穀酒壓珍珠飯抄玉<lb/>
　　　謝嘉興邑宰陳瑞卿厯日<lb/>
山北山南丈餘雪牀頭布衾冷於鐵清晨獨自抱衾卧<lb/>
詩骨稜層凍幾折街衢撾鼓迎東皇忽送土牛来草堂<lb/>
陡覺寒威歛鋒鍔煇煇四座生春光土牛雖云三寸腹<lb/>
滿貯東風三萬斛芒兒鞭起地中雷翻轉天杓撼地軸<lb/>
<pb n="KR4h0163_WYG_009-13a"/>
春色多於豪富門誰肯逺分林下人賢侯胸次足春意<lb/>
要使物物皆陽春潦倒自來門第冷最苦窮冬更漏永<lb/>
明年早放此中來莫待梅花弄清影<lb/>
　　　小瀛洲為王學士賦<lb/>
碧香蘿屋小於車門掩篔簹石徑斜池面魚苖吹栁絮<lb/>
矼頭鶴跡印苔花看山静拄新頒笏摘葉閒書舊草麻<lb/>
若比仙家更竒絶濟人别自有丹砂<lb/>
　許訓導詢<lb/>
<pb n="KR4h0163_WYG_009-13b"/>
　　詢<hi>一作珣</hi>字士章號澹軒海鹽人正統丁卯舉人天<lb/>
　　順間授安溪訓導張給諫寧劉侍御泰鄭提舉延<lb/>
　　皆其門人也<lb/>
　　　金山寺<lb/>
砥柱障江心禪宫嵌碧岑峰髙忘地窄波靜覺天沈鷗<lb/>
散驚帆影鼉鳴應谷音紅塵紛兩㟁長嘯豁煩襟<lb/>
　施同知奎<lb/>
　　奎字漢章號竹坡秀水人正統丁卯舉人以學職<lb/>
<pb n="KR4h0163_WYG_009-14a"/>
　　陞王府長史改南安同知有竹坡稿<lb/>
　　　人日喜晴次廷冕韻<lb/>
環珮聲中散早朝日華㸃㸃麗層霄五花承繖春剛到<lb/>
三素蒸雲凍已消弱栁半含新綠淺疎梅偏逐暗香饒<lb/>
飜思杜老題詩日囘首鄜州路更遥<lb/>
　劉布衣傑<lb/>
　　傑字季俊號緩齋正統間海鹽人<lb/>
　　　麟溪小隠<lb/>
<pb n="KR4h0163_WYG_009-14b"/>
麟溪渺渺接滄洲傍水人家事事幽春雨桑麻林谷晚<lb/>
西風禾黍野田秋紅塵路逺無車馬白石磯閒有釣舟<lb/>
不用鹿門尋舊隠自將踪跡寄沙鷗<lb/>
　沈御史珒<lb/>
　　珒字公貴號青璧平湖人八嵗能詩與兄琮齊名<lb/>
　　時稱雙璧正統甲子解元景泰辛未登進士授御<lb/>
　　史尋丁父及繼母喪與兄同廬墓哀毁成疾卒年<lb/>
　　三十有八長轡未騁芳蘭早凋惜哉<lb/>
<pb n="KR4h0163_WYG_009-15a"/>
　　　吳山尋錢道士<lb/>
世外追尋石徑賖憑君一鉢飯胡麻仙人鐵笛邀明月<lb/>
髙士瑶琴汎落花樹杪江帆輕似鳥岡頭籃筍穏于車<lb/>
遲歸不盡看山興又向前林摘枇杷<lb/>
　　　題漁隠故居<lb/>
名落人間數十年一溪漁隠自悠然晚風楊栁堤邉笛<lb/>
秋雨蘆花渡口船沽酒肯邀漁父醉枕蓑時伴野鷗眠<lb/>
只今回首成陳蹟贏得人稱似輞川<lb/>
<pb n="KR4h0163_WYG_009-15b"/>
　姚布衣綸<lb/>
　　綸字允言號夢草嘉善人本姓卞正統間布衣著<lb/>
　　有夢草編<lb/>
　　　題畫<lb/>
風景蒼茫地人家逺近烟雲低長礙樹水逺欲浮天白<lb/>
日消棋局青山落釣船平生蕭瑟意對此轉相憐<lb/>
　　　竹石山房<lb/>
山花種滿碧琅玕怪石相依更好看玉氣暖蒸雲五色<lb/>
<pb n="KR4h0163_WYG_009-16a"/>
翠梢晴弄日三竿白羊未化長眠雨彩鳯深棲不畏寒<lb/>
補遍蒼天人不老清風日日報平安<lb/>
　　　聨璧卷<lb/>
仙子瑶臺玉一雙碧桃紅杏兩生香絳裙拂地春同步<lb/>
寳鏡開奩曉共粧織翠舞衫封蛺蜨泥金歌扇畫鴛鴦<lb/>
巻中乍識春風面惱我題詩一斷腸<lb/>
　　　金沙夕照為雲間陳廷璧題<lb/>
仙巖花落晝漫漫巖下砂明趂晚看金閃亂星千萬點<lb/>
<pb n="KR4h0163_WYG_009-16b"/>
樹留斜日兩三竿虎蹄印䖏蹟猶暖鴉背分來影不寒<lb/>
想見素雲修鍊後應將封鼎養神丹<lb/>
　　　江湖勝覧<lb/>
江湖隨處豁吟眸不滿詩囊卒未休日下風雲瞻魏闕<lb/>
淮東歌舞認揚州一篷疎雨鷗邉晚千里殘霞鶩外秋<lb/>
見説武昌城畔栁尚含青眼待重逰<lb/>
　　　逰汾湖<lb/>
萬里青天萬里湖月輪飛作片雲無影揺黄鶴磯頭夢<lb/>
<pb n="KR4h0163_WYG_009-17a"/>
光奪驪龍頷下珠魚唱悠悠來逺渡雁聲嚦嚦起寒蕪<lb/>
滿船風露秋如水身世分明在玉壺<lb/>
　張太學孟顒<lb/>
　　孟顒字卭之號養素秀水人正統間太學文朝類<lb/>
　　選國朝文纂檇李英華中俱有孟顒詩<lb/>
　　　錢塘懐古<lb/>
帝子南逰竟不歸六橋陳蹟草萋萋月沈孤井銀缾泣<lb/>
木落空陵鐵馬嘶王氣北隨吳地盡越江東去海天低<lb/>
<pb n="KR4h0163_WYG_009-17b"/>
可憐和靖祠邉路疎影寒香鳥自啼<lb/>
　　　海棠白頭公<lb/>
紅濕臙脂露未収曾燒銀燭照風流不堪狼籍春殘後<lb/>
愁得幽禽也白頭<lb/>
　鐵松道人懐悦<lb/>
　　悦字用和號鐵松嘉興相湖人正統間以漕粟入<lb/>
　　官嘗輯一時名士詩為士林詩選有鐵松集<lb/>
　　　結屋<lb/>
<pb n="KR4h0163_WYG_009-18a"/>
結屋雲蘿裏窮經日下帷溪深鷗夢穏松老鶴巢危隔<lb/>
竹安茶碓分泉入硯池鄰翁夜相過洗斚遂前期<lb/>
　　　登城望鴛鴦湖<lb/>
一上髙樓思不羣東風吹面洗餘曛紅船烏㮄春湖上<lb/>
多載銀筝入暮雲<lb/>
　　　過相湖<lb/>
扁舟飛出相湖東花片紅穿樹底風纔聴前邨鳩喚雨<lb/>
斜陽又在莫雲中<lb/>
<pb n="KR4h0163_WYG_009-18b"/>
　<hi>附考在府城東北九里昔為相姓所居俗名相家湖</hi>
　劉延平侃<lb/>
　　侃字克剛嘉善人景泰庚午舉人知涇州擢守延<lb/>
　　平多惠政乞歸號樂閒公工楷書詩文亦清麗<lb/>
　　　梅花道人墓<lb/>
草色被荒冢苔㾗蝕斷碑長縑留墨竹小草見烏絲鶴<lb/>
化雲深處鵑啼月落時予生百年後再拜一題詩<lb/>
　劉御史泰<lb/>
<pb n="KR4h0163_WYG_009-19a"/>
　　泰字世亨號䝉齋傑之弟景泰辛未進士入翰林<lb/>
　　改御史疏劾閣臣江淵移其官天順初與楊瑄極<lb/>
　　論石亨擅權下獄幾不免臨卒作詩云清白肯為<lb/>
　　兒女計疎狂曾切國家憂擲筆而逝年三十有八<lb/>
　　　暮春舟中<lb/>
獨客自生愁非闗嘆白頭雁迷青海月人老玉闗秋冷<lb/>
淡憐江草清閒羨野鷗推篷發長嘯詩思滿滄洲<lb/>
　　　輓朱孟寛<lb/>
<pb n="KR4h0163_WYG_009-19b"/>
曾擕孤劒入轅門老大還家荷主恩青草塞邉丹鳯詔<lb/>
綠疇軒外白鷗邨一蓑烟雨銷殘夢幾樹松楸泣斷魂<lb/>
尚見鄉人存舊徳尋常相對有啼痕<lb/>
　　　休寧道中<lb/>
東風吹我過休寧軋軋肩輿路幾程山鳥有音堪入聴<lb/>
野花無數不知名孤邨荒落溪邉繞五嶺﨑嶇樹杪行<lb/>
日暮郵亭暫安憇且將蘇息問蒼生<lb/>
　　　館中春日<lb/>
<pb n="KR4h0163_WYG_009-20a"/>
雲外青山繞禁宫樹分晴色映簾櫳玉堂西畔微香度<lb/>
紅藕花開太液風<lb/>
　聞同知恭<lb/>
　　恭字近禮本姓聞人原籍鄞縣居嘉興景泰癸酉<lb/>
　　舉人天順間授教聘典順天鄉試官終同知<lb/>
　　　和吳鳴翰栁枝詞<lb/>
聞説細腰多善舞還憐纎葉似蛾眉如何栽向長亭畔<lb/>
只與行人管别離<lb/>
<pb n="KR4h0163_WYG_009-20b"/>
　　　宮詞<lb/>
小立東風翠袖寒湖山隂處數琅玕紅顔不似能言鳥<lb/>
曾得君王一度看<lb/>
　伍知州方<lb/>
　　方字公矩號聴雪一號栁庵嘉興人景泰甲戌進<lb/>
　　士官武岡州守以罪累戍栁州有集十八卷<lb/>
　　　和丹丘丁莊道中韻<lb/>
下馬丁莊宿殘陽歸亂鴉深林無旅店隔屋有人家送<lb/>
<pb n="KR4h0163_WYG_009-21a"/>
雨晩雲散欺風新燕斜山翁聞客至來供早春茶<lb/>
　　　次丹丘表兄過桐廬韻兼致别思<lb/>
知君謫宦為彭澤我亦棲遲桂嶺東鴻鴈情深長惜别<lb/>
琴書道在未為窮青山笑客頭先白綠酒欺人頰易紅<lb/>
莫向桐廬悲失意披襟且挹釣絲風<lb/>
　　　為葛都司題三馬圗<lb/>
曾從先皇戰黑山淋漓汗血尚斑斑如今四海無征伐<lb/>
嘶老春風十二閑<lb/>
<pb n="KR4h0163_WYG_009-21b"/>
　　　畫竹<lb/>
花點湘雲堕碧川翠梢零落帶秋烟歸篷記得曾看處<lb/>
殘月黄陵古廟前<lb/>
　李莆田景孟<lb/>
　　景孟字養浩號梅南季衡子景泰甲戌進士官莆<lb/>
　　田令<lb/>
　　　聴月樓<lb/>
莫論無聲與有聲登樓一聴便分明素娥度曲凌風細<lb/>
<pb n="KR4h0163_WYG_009-22a"/>
丹桂迎秋落子輕玉兔不知霜搗就氷輪原許斧修成<lb/>
夜深坐對山河影贏得窗前兩耳清<lb/>
　　　蘭<lb/>
年年五月長中庭綠葉參差覆紫莖自與脩篁同冷淡<lb/>
不隨凡卉共飄零月移清影臨書幌風度幽香襲硯屏<lb/>
贏得詩人吟不倦一窗涼雨誦騷經<lb/>
　張汀州先生寧<lb/>
　　寧字靖之號方洲海鹽人<hi>或云海寧人誤</hi>七嵗題畫龍有<lb/>
<pb n="KR4h0163_WYG_009-22b"/>
　　莫㸃金睛恐飛去之句景泰甲戌登進士受知于<lb/>
　　少保謙姚尚書䕫授禮科給事中内閣陳循王文<lb/>
　　以子不得舉中傷考官寧疏言其失大臣體又疏<lb/>
　　請裁止曹石陳乞等事聞者竦然天順中奉使朝<lb/>
　　鮮餽遺一無所受朝鮮為樹亭曰却金陪臣朴元<lb/>
　　亨從逰太平館寧賦百韻詩朴隨手和之殊不相<lb/>
　　下寧得溪流纔白春前雪栁折新黄夜半風朴乃<lb/>
　　閣筆曰不能和矣陞都給事中憲宗朝首勸經筵<lb/>
<pb n="KR4h0163_WYG_009-23a"/>
　　又薦起王竑李秉諸大臣不悦太后生辰設齋醮<lb/>
　　禮官歛大臣金錢祈福寧言不可給事中王徽等<lb/>
　　劾内閣李賢寧又合六科申救人益忌之出知汀<lb/>
　　州未幾乞歸家居三十年日杜門以琴書自娛放<lb/>
　　志山水綵舟蠟屐隨意所之興至成文呼筆立就<lb/>
　　性喜繪事特饒姿逸然不輕與人㸃染没後無子<lb/>
　　有二妾曰寒香晚翠剪髮自誓不下樓者四十年<lb/>
　　詔旌為雙節著有方洲集是時風雅寢㣲寧力為<lb/>
<pb n="KR4h0163_WYG_009-23b"/>
　　振起厥後董許朱陳輩出武原詩學所以獨盛於<lb/>
　　他邑也<lb/>
　　　畫米元章拜石圖附一詩<lb/>
吾聞周人拜九辯各有則空稽猶簡易振肅儀已極禮<lb/>
達百不煩力致一可惜蘓卿抗名王鄭從厲絶域亞夫<lb/>
辭介胄汲黯服長揖生死矢不移寵辱安所恤云何後<lb/>
來者軟媚等難極望塵伏牀下不復論曲直黠以謟公<lb/>
卿愚以祈老佛頽流逐靡風掃地盡古蹟元章夙竒蕩<lb/>
<pb n="KR4h0163_WYG_009-24a"/>
動止異俗習强項難茍俛捫膝不輕屈自從辭君親久<lb/>
不為是役落落無為鄉寥寥不齊邑伊誰與為禮見此<lb/>
孤立石颯焉松風生隠只雲霧出踞如猛虎化厲若老<lb/>
蛟蟄彷彿入魯廟正我緘口客又疑千秋亭翁仲失其<lb/>
一終知混沌鑿倐忽委靈骨欣然命袍笏雅拜情孔適<lb/>
物我了相忘恭傲脗無隙清狂詎如許深意將有激全<lb/>
勝彼昬人僕僕賈危慝但恐違中庸行怪不可率<lb/>
　　　為吳玉甫侍御題芙蓉圗<lb/>
<pb n="KR4h0163_WYG_009-24b"/>
志在懐寂寥佳人念遲暮本與秋風期不悟春已去嫣<lb/>
然如有情暄妍發寒素紅揺碧潭水綠掩黄葉樹垂垂<lb/>
翠帳烟冉冉錦城路試問涉江人相思在何處<lb/>
　　　寄楊廷憲障海詩<lb/>
吾聞浙江潮湧撼勢莫比迴流趨鹽官一射數百里海<lb/>
鹽當其衝適際南北趾何年作長防去郭數丈許疊石<lb/>
類懸厓壁立瞰其涘刳中實外障髙岸湮入水表裏河<lb/>
海間相隔纔一指譬如潰表形皮好肉已毁潮來石奮<lb/>
<pb n="KR4h0163_WYG_009-25a"/>
角潮縮石拔齒時平漸離缺風迅遽披靡于役嵗無涯<lb/>
漂蕩日當耳皇皇魚鱉民藐藐軒裳子剥牀不及膚解<lb/>
牛未得理豈無達務才遺吾徒好語使君人中英萬物<lb/>
備諸已咨詢度豁如顧盼心隠只發彼巉巖孤砌作盤<lb/>
屈峙軒然巨鼇側坦若長蛇迤罅漏互散虧力勢相併<lb/>
倚盈不與石鬭縮不隨浪委肉厚骨不疎腹飽背復僂<lb/>
秦鞭竟空談漢絙無用此何期既倒瀾忽見急流砥但<lb/>
恐述者能不類創者美速成功易隳舉重力易弛安得<lb/>
<pb n="KR4h0163_WYG_009-25b"/>
百使君歴嵗如大禹<lb/>
　　　東作莊歌<hi>考見題咏</hi>
朝出耕向平田午就餉翳林木父子婦姑皆願勞趂我<lb/>
農時播嘉穀嘉穀有望先輸官免受催租郡吏辱年年<lb/>
常若今年耕莫效西家賣黄犢<lb/>
　　　士女圖<lb/>
吳城士女越様粧籠冠盤髻銷金裳東風淡蕩桃李月<lb/>
看花不語情何長女伴相將牽穉子庭院無人花正芳<lb/>
<pb n="KR4h0163_WYG_009-26a"/>
陽春宛宛白日暮空抱花枝歸洞房<lb/>
　　　張静婉採蓮曲<lb/>
蘭橈桂槳横江浦玉露金波花正吐蓮步初從掌上移<lb/>
栁腰新罷盤中舞腰纎步窄不勝衣露縠烟綃颺欲飛<lb/>
雨歇朝雲降巫女月明秋水現湘妃蓮房巳實蓮莖短<lb/>
幽思傷心悄停腕弱腹羞看翠褓圓柔腸暗逐氷絲斷<lb/>
眼前歌舞易淹留只恐風流不到頭翠袖香銷紅艶冷<lb/>
無人重上採蓮舟<lb/>
<pb n="KR4h0163_WYG_009-26b"/>
　　　邉景韶畫馬為劉廷器題<lb/>
隴西邉生寫生者搨得唐時紫騮馬赤驃青驄却不前<lb/>
白鼻烏騅價斯下想見開元全盛時海宇無塵戰爭罷<lb/>
七十萬疋錦成陣十二天閑沫流赭從來主管張萬福<lb/>
底用誅求王母寡民間自可一縑易官裏或許儒臣假<lb/>
衆中駿逸知幾何此馬翩然空兾野天機自許九方識<lb/>
骨格須煩曹覇寫未辭覊馽欲騰驤步入﨑嶇更閒雅<lb/>
當時死骨亦竒貨畫出千金如土苴眼前誰是按圖人<lb/>
<pb n="KR4h0163_WYG_009-27a"/>
苜蓿秋風漫盈把<lb/>
　　　夏仲昭萬竹圖為師知縣題<lb/>
崑山老叟仙中人清和灑落無纎塵平生富貴不足道<lb/>
筆挽造化回陽春坡真可妙真堪惜老息森嚴露形蹟<lb/>
鷗波亭外寂無人九龍山氣凌秋碧山氣凌秋勢薄天<lb/>
凝雲挾霧快騰騫巉巖削壁九千仞此老直欲窮其巔<lb/>
金閨鎖闥瀛洲路宣徳年來誇獨步名髙價重不復疑<lb/>
世間托筆應無數枝幹依稀叢葉同天機妙解却難工<lb/>
<pb n="KR4h0163_WYG_009-27b"/>
就中一片飛白日爛然琢玉寒玲瓏謇予最愛瀟湘景<lb/>
見畫令人發深省曲處疑聞爽籟生深中自覺隂風冷<lb/>
深曲低昂路鬱紆幽情欲盡似還餘三湘逐客歸來未<lb/>
二女遊魂今在無從來能事不受廹醉裏蘭亭難再得<lb/>
使君此幅自何來千金寳劒連城璧半窗疎影對愁眠<lb/>
斑管春寒詩思牽玉蟬冷吸鷓鴣雨文綃細簇玻璃烟<lb/>
却思京國頻相見自謂相求當不厭豈料公歸綠野堂<lb/>
至今誤我鵝溪絹江南綠竹漫成林山縣鳴琴白晝隂<lb/>
<pb n="KR4h0163_WYG_009-28a"/>
他日使君江北去披圗應憶嵗寒心<lb/>
　　　並笛圖<lb/>
被裏鴛鴦春睡足蛾眉補尖黛凝綠沈香亭畔鹿眠花<lb/>
倦倚東皇吹紫玉翠鬟嚲香薰柘黄左拍酥肩右按腔<lb/>
官娃張版候節下花奴緩舞隨聲揚流宫變羽都在口<lb/>
縱横半借君王手就中一指忽差移風驚别調淒涼久<lb/>
蜀江煙水接華清並轡何如並笛情可憐一曲昇平調<lb/>
弄作淋鈴哀怨聲<lb/>
<pb n="KR4h0163_WYG_009-28b"/>
　　　寫得一徑野花落孤舟春水生詩意因題<lb/>
林外春隂曉風作門徑幽深野花落東家春色過西家<lb/>
井口籬根亂漂泊溪頭新水遶門生扁舟一葉輕如萍<lb/>
杜陵老病烟波逺欲載詩愁過洞庭<lb/>
　　　題沈石田雲山圗<lb/>
青山白雲無處無幽人寫作雲山圗山荒樹老雲不散<lb/>
落日未沒春愁孤蘼蕪滿地王孫去鶯燕無聲春已暮<lb/>
空谷佳人白髮新清明寒食傷心路<lb/>
<pb n="KR4h0163_WYG_009-29a"/>
　　　重遊金粟山<lb/>
溪深通小艇山峻露層臺木葉經霜盡河氷近午開閒<lb/>
雲僧出定舊雨客重來擾擾浮生路經過知幾回<lb/>
　　　松泉軒<lb/>
松葉緣溪密山泉夾㟁流雲深常閉户石礙僅通舟鶴<lb/>
宿庭中月厨分澗底秋曾聞軒下客為説似𤣥洲<lb/>
　　　感事二首<lb/>
羽書昨夜報居庸百萬雄師下九重天子垂衣臨大漠<lb/>
<pb n="KR4h0163_WYG_009-29b"/>
羣臣端笏扈元戎禁中已乏回天諫閫外誰成闢地功<lb/>
千古澶淵扶日轂令人長憶冦萊公<lb/>
寳馬朱輪接上㳺時危誰解奉天憂鼎湖龍去英雄盡<lb/>
劒閣雲深日月愁玉輦已隨邉地草青山依舊漢宫秋<lb/>
元勳野死潼闗破誤國何人更首丘<lb/>
　　　送史明古過訪還吳江<lb/>
一燈新火映鄰扉話盡殘更未解衣元亮老嗟蕪業改<lb/>
無功生怯醉鄉非天孤逺鴈和雲斷風急春潮帶雨飛<lb/>
<pb n="KR4h0163_WYG_009-30a"/>
暫爾相逢便相别袛應清夢送君歸<lb/>
　　　題伍公矩桂林别意冊後<lb/>
五嶺行雲七澤風東將入海泛鴻濛生還却笑征南老<lb/>
往事空驚塞上翁萬里歸心孤磧鴈廿年春夢五更鐘<lb/>
曲江院裏看花伴物色於今盡不同<lb/>
　　　澉川圖<lb/>
澉湖新漲碧潺湲秦駐髙峰紫翠間拂暑烟雲蒼壓水<lb/>
過春桑柘綠彌山海門桴客浮何在石屋棋翁去不還<lb/>
<pb n="KR4h0163_WYG_009-30b"/>
欲趂蘭舟一登望杏林深處草堂閒<lb/>
　　　資聖古杏樓<hi>考見題咏</hi>
何處招尋泛羽觴髙樓花近净年芳荒邨暮雨曾沽酒<lb/>
梵境春風不出墻老我重思曲江院是誰今卧午橋莊<lb/>
相逢盡是憑闌者莫道偷閒過竹房<lb/>
　　　自題方洲草堂<lb/>
一住深山不計年幽居風景勝平泉茂林芳草無行轍<lb/>
流水飛花有釣船白髮人閒將老矣紅塵夢醒益蕭然<lb/>
<pb n="KR4h0163_WYG_009-31a"/>
憑誰喚起王摩詰為寫吾齋入輞川<lb/>
　　　莫愁樂<lb/>
金雀玉搔頭生來喚莫愁自從歡去後不出石城逰<lb/>
　　　黄竹子歌<lb/>
儂從江上來歡向江隂去黄竹笋成竿不見歡歸處<lb/>
　　　宋太子墨竹<lb/>
御墨龍香出内庭幾枝疎影拂前星當時粉繪都零落<lb/>
惟有寒梢似舊青<lb/>
<pb n="KR4h0163_WYG_009-31b"/>
　　　為徐甘谷寫枯木竹石<lb/>
梓澤荒涼勝覧空平泉無樹領春風與君共老滄江曲<lb/>
晚色寒聲滿釣篷<lb/>
　　　題子昂馬圗<lb/>
沙磧春深苜蓿肥錦鞍新卸逺行歸健兒不敢從南牧<lb/>
手挽弓梢看雁飛<lb/>
　　　題畫<lb/>
淡烟疎雨過梨花白鷺風髙栁半斜芳草滿池春水漲<lb/>
<pb n="KR4h0163_WYG_009-32a"/>
閒尋蚱蜢釣青蛙<lb/>
　　　寄張天所<lb/>
杜陵莊南雲氣昬尚胥橋北水連邨春來日日多風雨<lb/>
一棹浮查直到門<lb/>
　　　釣魚圖為劉邦彦題<lb/>
深水浮篙淺礙舟滿林風雨不知秋如今盡結横江網<lb/>
那有閒魚上直鈎<lb/>
　　　題蔣文藻墨竹<lb/>
<pb n="KR4h0163_WYG_009-32b"/>
娟娟叢綠繞流泉萬玉低迷日暮天回首川南與川北<lb/>
鷓鴣聲裏雨如烟<lb/>
　　　張復陽畫<lb/>
山凝嵐氣樹凝烟宿雨纔収社後天山下人家夜留客<lb/>
開門花落滿籬邉<lb/>
　　　題鴈<lb/>
孤雲寒影共悠揚塞北江南萬里長最是日斜疎雨歇<lb/>
半拖秋色到衡陽<lb/>
<pb n="KR4h0163_WYG_009-33a"/>
　　　後浦漁歌<lb/>
欸乃新聲度逺汀烟消日出樹冥冥年來悟得滄浪意<lb/>
長近西堂竹下聴<lb/>
　　　題梅道人墓二首<lb/>
荒山亭館客逰稀瀑布無聲野鳥飛愁絶梅花庵外路<lb/>
年來風景故應非<lb/>
曾將心事托寒酸種得梅花徧草庵騎鶴歸來城郭是<lb/>
西風殘雪滿江南<lb/>
<pb n="KR4h0163_WYG_009-33b"/>
　　　畫景<lb/>
千山晴翠濕春雲萬樹凝風晝不分欲趂山童入深處<lb/>
落花填徑鹿成羣<lb/>
　　　題畫<lb/>
雨晴芳渚野鳬飛楊栁條長荇葉肥閒展蓬窗看溪水<lb/>
春痕纔上釣魚磯<lb/>
　蘿雲居士劉常<lb/>
　　常字世經號蘿雲居士泰之弟諸生甞輯海鹽邑<lb/>
<pb n="KR4h0163_WYG_009-34a"/>
　　詩曰武原集<lb/>
　　　題竹<lb/>
滿林煙雨綠參差回首蒼梧輦路迷鳯鳥不來人已去<lb/>
湘江空有鷓鴣啼<lb/>
　　　青樓怨<lb/>
綠楊飛絮撲簾輕百結愁腸夜轉生斜抱銀筝對明月<lb/>
十三絃裏最闗情<lb/>
　　　竹枝詞二首<lb/>
<pb n="KR4h0163_WYG_009-34b"/>
瞿塘峽口燕雙飛把袂相看恨獨違勸郎好學雙飛燕<lb/>
一度秋風一度歸<lb/>
送郎萬里戍邉州長日相思怕到秋願得郎情如皓月<lb/>
清光夜夜照儂愁<lb/>
　桐邨老牧周鼎<lb/>
　　鼎字伯器號桐邨又號疑舫嘉善苹川人少警敏<lb/>
　　以文學知名正統間尚書榮襄金公帥兵征閩過<lb/>
　　嘉興鼎以布衣謁見與語大竒之辟置幕下議進<lb/>
<pb n="KR4h0163_WYG_009-35a"/>
　　取方略多見用嘗與千户龔遂竒從數騎入龍溪<lb/>
　　山寨降其衆而還幕府不知也冦平遇土木之難<lb/>
　　格其賞久之授沐陽典史師次杭州四明章文仲<lb/>
　　來謁曰聞幕下有周鼎竒才願與之角金公出南<lb/>
　　征百韻詩朗誦一過各書一通上之不遺一字鼎<lb/>
　　曰能從末句倒誦至前乎章謝曰服矣尋以淮土<lb/>
　　民饑鼎欲奏請賑濟忤當道罷歸囊槖蕭然賣文<lb/>
　　為活吳中墓志譜諜皆出其手造請填咽晚年起<lb/>
<pb n="KR4h0163_WYG_009-35b"/>
　　家為富翁石田贈詩有山縣軍書前吏蹟墓堂文<lb/>
　　字老生涯之句年近九十修杭州志燈下書蠅頭<lb/>
　　不爽毫髪平生為文援筆立就不加㸃竄尤長於<lb/>
　　詩絶句推江南獨步有土苴集讀之沈雄歴落有<lb/>
　　横槊磨盾之風然一往多雋思故是大難耳<lb/>
　　　五馬圖為湯汝明作<lb/>
丹青五馬出神化誰其畫者韓曹亞前行一匹照夜白<lb/>
輕素隨煙淡無蹟戲與其羣怒相嚙似耻尋常馬同列<lb/>
<pb n="KR4h0163_WYG_009-36a"/>
玉驄勢欲凌其前青絲苦被他人牽驕騧亦怪奚奴怯<lb/>
勒住玉蹄空蹀躞壯氣都從爾奚老只愛驊騮緩行好<lb/>
豈識春風解相惱稜嶒痩骨髙如山最後不來神自閒<lb/>
嗟爾老奚愁滿顔世間多少驍騰者不得風雷一相假<lb/>
王良造父今豈無嗚呼五馬春風圖<lb/>
　　　題黄定之山亭短歌<lb/>
我有故人别來久武林驛前曾與逢君將買棹過江去<lb/>
我愧誤落塵埃中今年復見蘇臺下十日髙談足清暇<lb/>
<pb n="KR4h0163_WYG_009-36b"/>
酒間傳令信於兵燈下題詩好如畫我家疑舫亭湖上<lb/>
雙鴛鴦青青飛不去濯足歌滄浪都亭橋頭溪水香吳<lb/>
王舊時館娃坊扁舟来向君家泊坐見青山灑晴瀑涓<lb/>
涓流向檻前來洗我客愁三萬斛看山多在硯池頭何<lb/>
待籃輿郭外求只恐白雲浮欲動野亭誰與共清秋<lb/>
　　　閩無紅<lb/>
閩兒手拔閩山舞醉著巫衫代神語絳綃三尺首髼然<lb/>
千里腥風嘯紅虎但欲屠人飽紅腹不管飛花碎紅雨<lb/>
<pb n="KR4h0163_WYG_009-37a"/>
一紅唱而百紅和南劒津頭血漂杵神兵十萬自天<lb/>
來扼紅之喉剪紅羽暮梟紅黨徇軍門晨縛紅魁獻明<lb/>
主尚書氣與秋天杳不忍殱紅紅可撫紅争悔禍指閩<lb/>
天巫亦今為帳前虜毁紅旗卧紅皷紅帓紛紛棄如土<lb/>
翠笠衝烟下南畝我作銘詩勗爾紅願閩無紅千萬古<lb/>
嗚呼願閩無紅千萬古老去殘紅雙鬢蒼休説干戈向<lb/>
兒女只説尚書爾慈父<lb/>
　　　題春曉苕溪圖<hi>有引</hi>
<pb n="KR4h0163_WYG_009-37b"/>
　　右一卷皆國初老為錢繼忠作粤百載而見之於王<lb/>
　　惟顒杏圃亭上為續貂者鼎也鼎生也晩嘅前轍之<lb/>
　　不可追豈草草者所能逐其萬一哉惟顒新裝而餘<lb/>
　　紙瑩潔可愛聊為填空成化乙巳暮春朔桐邨周鼎<lb/>
海嶽庵前真鳯雛寫此春曉苕溪圖筆精墨妙澹無蹟<lb/>
但見一幅雲糢糊千舒萬卷紙欲毛人家彷彿臨江臯<lb/>
市逺不知更幾㸃邨深自覺雞三號苕花流盡餘不月<lb/>
何處煙中棹歌發初疑咫尺天蒼涼又道微茫水空濶<lb/>
<pb n="KR4h0163_WYG_009-38a"/>
鳯凰山下錢王孫載書汎宅來吳門題詩看畫足賔客<lb/>
長篇短章星斗繁百年耆舊竟淪落此圖去作他人物<lb/>
寳劒誰將土花蝕光射牛女寒不沒飛堕王郎杏花圃<lb/>
開户得之喜欲舞卷中半是三吳人詩畫一時皆入神<lb/>
却笑桐邨老迂牧葡萄後塵追絶躅吁嗟王郎且珍襲<lb/>
不拜猶當下長揖米家石丈誠難遇牧也徒狂惜無補<lb/>
五色王葩雨吾雨欲起元暉與之語<lb/>
　　　春日見楊花寄章文重<lb/>
<pb n="KR4h0163_WYG_009-38b"/>
見説浮萍草前身是此花只因隨驛騎轉覺戀鷗沙宛<lb/>
宛青春暮茫茫落照斜憐予根蒂薄相值復天涯<lb/>
　　　南浦<lb/>
推篷南浦上烟雨淡離愁蕭瑟菰蒲晩微茫澤國秋魚<lb/>
鹽通縣市蓑笠語鄰舟無限林泉意凭軒下白鷗<lb/>
　　　幽瀾泉<lb/>
愛此棲禪地佳哉有此泉但聞遺自古不識是何年未<lb/>
濯塵心凈安知此味𤣥寺門新掲匾薇省筆如椽<lb/>
<pb n="KR4h0163_WYG_009-39a"/>
　　　梅花菴<lb/>
梅花庵戲墨零落滿人間紙愛光逾潤雲空鶴未還野<lb/>
園荒塚在文碣古苔斑結伴尋幽去聊乗半日閒<lb/>
　　　江涇邨<lb/>
江涇好邨巷稠屋似㕓居詞賦工無益耕漁樂有餘土<lb/>
祠春社後野寺暝鐘初我欲頻來往扁舟當筍輿<lb/>
　<hi>附考在嘉善相邨相近</hi>
　　苹川十詠<lb/>
<pb n="KR4h0163_WYG_009-39b"/>
　　　西塘曉市<lb/>
旭日滿晴川翩翩賈客船千金呈百貨跬步塞齊肩布<lb/>
褐解市語童烏識偽錢參差魚網集華屋競烹鮮<lb/>
　<hi>附考在嘉善縣北二十里又名斜塘亦名平川平一作苹</hi>
　　　北翠春耕<lb/>
曾記十年前誰耕北翠田土風新改觀農事舊争先放<lb/>
犢歸殘照聞鳩隔曉煙市橋連野渡東陌更西阡<lb/>
　<hi>附考嘉善縣北有北翠圩</hi>
<pb n="KR4h0163_WYG_009-40a"/>
　　　南洪夜泛<lb/>
洪結兩相銜平分一水南烟波千頃雪風景百花潭月<lb/>
色秋偏好棹歌春正酣東臯有新第稠木露毿毿<lb/>
　<hi>附考即文水漾見題咏</hi>
　　　東根古壩<lb/>
兩兩<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>相當先為水患防潜消春漲惡長憶喻公良斗<lb/>
口輕舟入圩心矮屋蔵相望不三里出市即斜塘<lb/>
　<hi>附考在嘉善蘆墟塘東</hi>
<pb n="KR4h0163_WYG_009-40b"/>
　　　漁家柵口<lb/>
鄰屋枕溪沙都成網罟家長因修古柵爭欲置新槎細<lb/>
雨春流直寒汀<hi>夕</hi>照斜芳津人盡識紅蓼似桃花<lb/>
　<hi>附考西塘有漁家柵又曰吳家柵</hi>
　　　鴈墖灣頭<lb/>
古塔倚晴灣行人指點間鴈來秋水濶僧去白雲閒望<lb/>
逺孤峰碧憑髙落照殷幾回看不盡江上釣歌還<lb/>
　<hi>附考西塘有鴈塔灣旁有建禪院一名歸真院元至正</hi>
<pb n="KR4h0163_WYG_009-41a"/>
　　　斜漊來帆<lb/>
雲際見蘓臺輕帆日往迴連檣森屋角棲鳥亂林隈自<lb/>
借春風便非闗暮雨催翩翩収未盡斜拂漊西來<lb/>
　<hi>附考嘉善北有斜漊邨</hi>
　　　環秀斷虹<lb/>
三劵好輿梁雄哉壯兩鄉夕陽横秀水曉市徑斜塘馬<lb/>
識歸程悞虹餘斷影長仙人新架木聊免涉褰裳<lb/>
　<hi>附考嘉善北有環秀橋</hi>
<pb n="KR4h0163_WYG_009-41b"/>
　　　福源精舍<lb/>
鐘皷暮雲長梅臺曉日涼種桃人自夀蒸术火猶香好<lb/>
雨催龍檄涼風振羽裳野人瞻咫尺如近衮衣傍<lb/>
　<hi>考見題咏</hi>
　　　桐邨書屋<lb/>
得此水雲鄉幽棲有草堂每迎官舫至多買異書蔵社<lb/>
飲宜鄰俗春園雜野芳篝燈殘雪夜窗月弄昬黄<lb/>
　<hi>附考西塘北鼎讀書處</hi>
<pb n="KR4h0163_WYG_009-42a"/>
　　　栁溪懐古<lb/>
不見當年種栁人數株猶自遶河濵長條只解年年綠<lb/>
飛絮都成衮衮春張緒别來情易老陶潜歸去蹟空陳<lb/>
客邉無限登臨興問訊鶯聲幾度新<lb/>
　<hi>附考在嘉善汾湖之旁</hi>
　　　桐邨小隠<lb/>
書中那得黄金屋命裏惟堪白板扉竹几藤牀安嵗晩<lb/>
牙籖玉軸晃朝輝秋風錦里芙蓉老春水銀塘杜若肥<lb/>
<pb n="KR4h0163_WYG_009-42b"/>
看取碧梧枝上鳯引雛來伴作雙飛<lb/>
　　　追憶施廷偉<lb/>
時菴太守真亷靜故里歸來只杜門野客自憐交白首<lb/>
市人那識是朱旛匆匆時序閒情改澹澹文章古意存<lb/>
幾夜璇杓瞻咫尺又看磨蝎指初昏<lb/>
　　　懐石湖陳叔莊<lb/>
紫薇邨裏憶曾過天鏡閣前聞棹歌别後忽驚秋老矣<lb/>
醒來那道客愁何一窗風雨交㳺少千里江湖夢寐多<lb/>
<pb n="KR4h0163_WYG_009-43a"/>
留得青青雙鬢在少年心事未消磨<lb/>
　　　過和靖先生墓<lb/>
靈光千古故巋然幾樹梅花爾獨賢小結巢居猶昨日<lb/>
歸來籠鶴竟何年澹烟流水斜陽外芳草新亭古墓前<lb/>
欲去徘徊林月上裏湖還有唱歌船<lb/>
　　　聞教諭見訪<lb/>
故人風誼重丘山車騎遥臨巷陌間酌水也能留客醉<lb/>
看山何必待官閒傳呼列騎春生屋指㸃嚴城夜唘闗<lb/>
<pb n="KR4h0163_WYG_009-43b"/>
記得鴛鴦湖上月為君三日未言還<lb/>
　　　聴雪篷<lb/>
擁衾何處最冝聴篷底無眠酒半醒急似綠荷酣夜雨<lb/>
輕如畫漿撥春氷寒潮暗度風生港淡月斜明水滿汀<lb/>
却憶㶚橋驢背客帽簷時作洒窗聲<lb/>
　　　寄叔莊<lb/>
郭外何須二頃田江湖春水綠如烟扁舟蕩漾不歸去<lb/>
日暮蘋花風滿川<lb/>
<pb n="KR4h0163_WYG_009-44a"/>
　　　漁邨<lb/>
湖上炊烟一縷輕隔林聞得紡車聲漁村風景偏宜晚<lb/>
幾幅斜陽透網明<lb/>
　　　閩中曉發<lb/>
戈有重英劒有房馬蹄南入荔枝鄉無端畫角聲中月<lb/>
偏照征人鬢上霜<lb/>
　　　書張將軍屋壁<lb/>
城中車馬自紛紛樹長堦前翠拂雲手註隂符銷白日<lb/>
<pb n="KR4h0163_WYG_009-44b"/>
太平閒却舊將軍<lb/>
　　　楊妃上馬圖<lb/>
金鞍欲上更遲遲滿鐙春風擁侍兒一種餘酣銷未得<lb/>
漁陽醒眼却多時<lb/>
　　　偶成<lb/>
玉河橋下水如車楊栁當門是我家飛過紅塵三四㸃<lb/>
有人騎馬向東華<lb/>
　　　春莫<lb/>
<pb n="KR4h0163_WYG_009-45a"/>
澹澹東風又落暉留春不駐送春歸無人更向長亭飲<lb/>
唯有楊花在客衣<lb/>
　　　為魏公美題紅梅<lb/>
東風啼斷翠禽聲却引霓旌下赤城自説有丹能換骨<lb/>
玉顔不及向來清<lb/>
　　　茜墩<lb/>
茜坡庵在吾鄉里八十年來始一登得見前朝好公㨿<lb/>
古碑閒拂翠苔層<lb/>
<pb n="KR4h0163_WYG_009-45b"/>
　<hi>附考在嘉善祥符蕩西舊生茜草故名又曰茜涇</hi>
　　　題王孤雲畫蜻蜓詩<lb/>
蜻蜓偷眼蕅花風滿地邉塵遮漢宫怨入孤臣詩畫裏<lb/>
百年遺墨洒啼紅<lb/>
　俞知府誥<lb/>
　　誥字汝欽號畏庵秀水人以父山䕃歴官工科給<lb/>
　　事中後謫荆門判終建康知府<lb/>
　　　江行<lb/>
<pb n="KR4h0163_WYG_009-46a"/>
微月破黄昏孤吟役旅魂漁燈寒照水野樹暗蔵邨過<lb/>
鴈飛還語棲烏止復喧客途無限意寂寞向誰言<lb/>
　　　秋夕客樓漫起<lb/>
滿庭香露滴荷盤月弄清暉玉宇寒永夜無勞聴金鑰<lb/>
此身今已是閒官<lb/>
　陳掾史夀<lb/>
　　夀字昌年號玉崖後復名延齡嘉興人景泰間郡<lb/>
　　掾史有松雲集<lb/>
<pb n="KR4h0163_WYG_009-46b"/>
　　　早春詞<lb/>
栁條吐玉蘭芽小羅幕凝寒覺春早腸斷王孫歸未歸<lb/>
東風又綠天涯草箜篌塵滿瓊簫卧熏籠閒熱沈香火<lb/>
惱儂題就抱愁眠淚滴珊瑚暗成顆<lb/>
　　　岳王墓<lb/>
一自班師下内庭中原繁盛竟凋零兩宮環珮烟塵逈<lb/>
百戰山河草木青雨暗靈祠嘶鐵馬月明眢井泣銀缾<lb/>
凄涼古墓西湖上老樹悲風不忍聴<lb/>
<pb n="KR4h0163_WYG_009-47a"/>
　　　胥山子胥廟<lb/>
一自將軍賜劒歸夫差不覺堕讎機天荒地老英魂泣<lb/>
國破臺傾覇業違吳郡舊愁明月在越江遺恨怒濤飛<lb/>
靈祠寂寂空山裏老樹蒼藤掩夕暉<lb/>
　　　題畫二首<lb/>
洞庭微雨曉生波一棹雲山客裏過綠遍蘼蕪歸未得<lb/>
東風閒唱竹枝歌<lb/>
楊花如雪正殘春新水茫茫浸綠蘋桃葉桃根何處是<lb/>
<pb n="KR4h0163_WYG_009-47b"/>
東風愁殺渡江人<lb/>
　楊處士森<lb/>
　　森字用材號東臯嘉興人有東臯集雲間李伯璵<lb/>
　　序之稱其詩流麗秀穏不讓錢劉<lb/>
　　　擕琴圗<lb/>
空擕三尺桐行盡人間路無人解錦囊依舊還山去<lb/>
　　　捕魚圗<lb/>
薄暮移舟下碧湍一罾明月水聲寒不知此去江南路<lb/>
<pb n="KR4h0163_WYG_009-48a"/>
何處能通七里灘<lb/>
　　　逺歸夜雨有作<lb/>
破屋牽蘿補不成黄昏一雨至天明還思旅邸孤眠夜<lb/>
滴碎鄉心是此聲<lb/>
　趙廷玉<lb/>
　　廷玉字獻之崇徳人景黍間納粟為散官有芝巖<lb/>
　　集<lb/>
　　　金臺留别<lb/>
<pb n="KR4h0163_WYG_009-48b"/>
笑拂紅塵出帝畿一尊重與故人違青雲紫闥辭仙仗<lb/>
白馬滄洲戀釣磯夜雨尚存三逕菊春風仍長故山薇<lb/>
舊逰天上如相憶萬里闗湖有鴈飛<lb/>
　吕都事思<lb/>
　　思字得之嘉興人景泰間以貲進為江西都事<lb/>
　　　過穆溪懐漁隠朱翁<lb/>
烟水濛濛舊作鄰流鶯恰恰似呼人自從不見𤣥真子<lb/>
㟁草汀花袛自春<lb/>
<pb n="KR4h0163_WYG_009-49a"/>
　鍾縣丞海<lb/>
　　海字巨川海鹽人性剛直雖起家掾史而張靖之<lb/>
　　特敬其人為懐逺丞靖之畫家山看月圖送之題<lb/>
　　云小山孤月静流暉石磴髙寒酒力微清賞正濃<lb/>
　　眠未穏夜深松露濕秋衣未幾與令不合落職後<lb/>
　　事白起丞萬安不數月復歸有詩云乏燭樓臺宜<lb/>
　　夜月單衣兒女怯秋風子梁貴贈刑部主事<lb/>
　　　萬安官舍<lb/>
<pb n="KR4h0163_WYG_009-49b"/>
思鄉心似回頭馬游宦心如掛角羊何日南臺公事畢<lb/>
釣舟春雨卧滄浪<lb/>
　夏布衣正<lb/>
　　正字時寅號訥齋景天間海鹽人<lb/>
　　　為陳景初題便面<lb/>
雪盡溪山嵗暮天茅齋夜讀自相便舊交盡結朱門伴<lb/>
更有誰乗剡曲船<lb/>
　林輔<lb/>
<pb n="KR4h0163_WYG_009-50a"/>
　　輔爵里未詳景天間人<lb/>
　　　和周内翰遊月河寺韻<lb/>
與僧相對話迦那此日渾忘聴玉珂貝葉毎從閒處展<lb/>
衰容偏向醉中酡捲簾夜月明於鏡隔㟁青山擁若螺<lb/>
我欲相從結蓮社盛時未許理烟蓑<lb/>
　<lb/>
　<lb/>
　<lb/>
<pb n="KR4h0163_WYG_009-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷九<lb/>
</p>
<p>
</p>
  </div>
<div>
<head>檇李詩繫卷十</head> <lb/>
    <p>
<pb n="KR4h0163_WYG_010-1a"/>
欽定四庫全書<lb/>
　檇李詩繫卷十<lb/>
　　　　　　　　　　　　　平湖沈季友編<lb/>
明<lb/>
　周布衣寅<lb/>
　　寅字汝欽嘉善人奉母至孝安貧守義鄉人重之<lb/>
　　嘗有盜其桔橰者已而復還曰吾有慙於周君初<lb/>
　　學于周鼎後鼎有疑必咨於寅有百櫞堂集<lb/>
<pb n="KR4h0163_WYG_010-1b"/>
　　　風涇得泉字<hi>考見題咏</hi>
清風義井官衢側泉脈源源來不息居人緩汲行人先<lb/>
丹室仙人方煑石作亭者誰顧虎頭我有義心天有錫<lb/>
凡今錢貨古曰泉一舉偶然成兩得<lb/>
　　　麟溪草堂<hi>考見題咏</hi>
愛爾麟溪水竹居考槃人與境偏宜杖藜我欲閒相過<lb/>
題徧琅玕節上詩<lb/>
　倪運使顒<lb/>
<pb n="KR4h0163_WYG_010-2a"/>
　　顒字廷瞻號居易政之子天順丁丑進士官運使<lb/>
　　　題馬<lb/>
紅韁裊裊綰金羈仗立歸來日未西四海只今烽燧息<lb/>
華陽春草正萋萋<lb/>
　雲東逸史姚綬<lb/>
　　綬字公綬嘉興人<hi>或云嘉善人誤</hi>天順甲申進士為御史<lb/>
　　巡鹽兩淮鈎剔積弊淮饑畫策賑民以耿介忤當<lb/>
　　道出知江西永寧縣母老辭歸所居大雲里東饒<lb/>
<pb n="KR4h0163_WYG_010-2b"/>
　　水木作室曰丹丘又作滄江虹月之舟浮泛吳越<lb/>
　　間粉窗翠幙擁僮奴設香茗彈絲吹竹讌笑彌日<lb/>
　　書畫妙絶一時初號穀庵又號雲東子蘭臺逸史<lb/>
　　天田老農上清仙吏嬾仙仙癡紫霞碧月翁並著<lb/>
　　人間唯丹丘先生為尤顯所蓄書畫最富恐遭回<lb/>
　　祿搆地一方洿為池池中築臺臺上營室夜不通<lb/>
　　火一日大雷雨火作姚方踞厠聞報急叩所藏古<lb/>
　　蹟應者曰皆火矣姚驚惋遂不能起得疾卒平生<lb/>
<pb n="KR4h0163_WYG_010-3a"/>
　　慕張貞居之為人所見片紙隻字無不収蔵嘗得<lb/>
　　其鐵冠與遺像為撰句曲外史小傳捜輯其遺文<lb/>
　　以序之又伐石樹碑於其墓著有大易天人合㫖<lb/>
　　及穀庵集詩頗清麗不著一塵其流風遺韻為時<lb/>
　　嘆羨宜矣<lb/>
　　　句曲外史鐵冠歌<lb/>
昔為柱史稱鐵冠螭頭屼立霜風寒歸來野服山林下<lb/>
不類峩然鐵冠者句曲外史人中仙此冠已餘二百年<lb/>
<pb n="KR4h0163_WYG_010-3b"/>
繡斑蝕鐵鐵欲穿稜稜巧製銅色妍黄篾樓中想應貯<lb/>
玉鉤樓邉舊行處二儀三綱浪得名竹籜鹿皮無此清<lb/>
芙蓉吐花金玉并鐵葉細薄不易成外史星壇月明夜<lb/>
醮禮茅君鶴曾借出塵風度向誰彈坐看瑶池碧桃謝<lb/>
予號逸史雲之東髮已種種今成翁冠乎冠乎磨冷鐵<lb/>
今鐵曷能如古烈君不見古鐵性烈今不如作冠寧住<lb/>
仙人居流落四海幸屬予著之稱我青霞裾<lb/>
　　　題自寫山水二首<lb/>
<pb n="KR4h0163_WYG_010-4a"/>
春泉注壑挂玉虹一派正落長溪中洲洄渚伏宛轉綠<lb/>
雲裏草堂如瀼東吾聞滄波有老樹就為竽籟閒留住<lb/>
我欲扁舟卧看山擊楫長歌少陵句<lb/>
綠楊風髙溪水長五月爽爽如秋涼山中人家少官府<lb/>
曉起出門唯釣航一絲到手輕於髮不釣紅塵釣明月<lb/>
斗酒坐對松江鱸肯換人家雙玉玦<lb/>
　　　題畫為楊司訓作<lb/>
烟光漾風青入樓立馬回望湖山頭逰絲飄飄幾千文<lb/>
<pb n="KR4h0163_WYG_010-4b"/>
不繫白日增人愁春愁太半行樂少渡口桃花鏡中老<lb/>
勸君盡醉如杜陵莫待春歸怨啼鳥<lb/>
　　　溪居<lb/>
水暖鵁鶄浴花香蛺蜨飛青絲聊繫酒白苧已成衣溪<lb/>
濶容蘭漿林深著板扉留賔將薄暮猶待釣魚歸<lb/>
　　　南洪<lb/>
尊開如北海舟進傍南洪客飲總當右月生唯在東漁<lb/>
燈蓬影外人語水聲中不意袁宏渚而今亦可同<lb/>
<pb n="KR4h0163_WYG_010-5a"/>
　　　斜漊來帆詩<lb/>
初望懸風正須㬰趂漊斜往來皆過客多少欲還家鷁<lb/>
去帶春雨鷺歸隨晚霞前邨遮望眼綠樹正交加<lb/>
　　　桐邨小隠詩和韻<lb/>
河流南入市徑路北通邨新結草堂好舊栽桐樹繁兒<lb/>
童知稼穡鷗鳥識琴尊有客問竒字乗舟直到門<lb/>
　　　白蓮寺<lb/>
琅玕滿院未全貧節下題詩意自新入社也知須我輩<lb/>
<pb n="KR4h0163_WYG_010-5b"/>
逃禪不識是何人東樓獨倚千山雪北閣空飛十丈塵<lb/>
清曉春風吹棹發曹溪一派正無津<lb/>
　　　陳園二首<lb/>
白日青天醉唱歌子同西塞更如何山前一夜東風急<lb/>
明日桃花水上多<lb/>
黄埃赤日滿人寰擾擾浮生競往還何似衡門脩竹下<lb/>
捲簾閒坐看青山<lb/>
　　　馬塲湖<lb/>
<pb n="KR4h0163_WYG_010-6a"/>
初見菱葉稀漸見菱葉肥馬塲湖水濶處處採菱歸<lb/>
　　　追次張伯雨韻<lb/>
春暮雨晴池水添夜深池面漾新蟾刺桐花影毿毿動<lb/>
不省空亭是隔簾<lb/>
　　　暮春郊行<lb/>
春暮郊行溪日斜隔林烟火是田家相逢盡説耕桑計<lb/>
那有閒人掃落花<lb/>
　　　吳門風雨<lb/>
<pb n="KR4h0163_WYG_010-6b"/>
風雨舟航未得行重陽節近筭歸程老年自是居鄉慣<lb/>
怕聴江湖夜雨聲<lb/>
　　　自弋陽至廣信<lb/>
百里青山十里城漁邨燈火隔江明疎篷不識寛多少<lb/>
著盡夜來風雨聲<lb/>
　　　題畫<lb/>
秋風吹空古樹葉白雨壓低新竹枝淨掃石牀看春色<lb/>
滿襟涼影鬢絲絲<lb/>
<pb n="KR4h0163_WYG_010-7a"/>
　　　常山道中<lb/>
鳥未投林日未曛松頭野雀自成羣肩輿歸去身强健<lb/>
處處青山有白雲<lb/>
　張州判彞<lb/>
　　彞字天常海鹽人天順間以貢授州判<lb/>
　　　晉州述懐<lb/>
微官何事久殊方回首田園業漸荒多病一年三乞老<lb/>
知休十夢九還鄉椿隂已散遼陽月鴈影空分海國霜<lb/>
<pb n="KR4h0163_WYG_010-7b"/>
幾度休衙獨凝睇夕陽西下路茫茫<lb/>
　張訥<lb/>
　　訥字汝言號全愚海鹽天順間人名見陳漢昭詩<lb/>
　　有暑夕見訪一律<lb/>
　　　賦得朝雨送施先生<lb/>
片雨城南曉勞歌惜解擕馬遲邨逕滑雲暗海天低弱<lb/>
栁愁含淚芳塵軟著泥那堪當此際又聴鷓鴣啼<lb/>
　許主事章<lb/>
<pb n="KR4h0163_WYG_010-8a"/>
　　章字廷冕號葵軒嘉興人天順甲申進士授工部<lb/>
　　主事<lb/>
　　　暮秋寫懐<lb/>
蒹葭杜若滿汀洲吟對西風獨倚樓逺鴈不將天外信<lb/>
清砧偏動晩來愁沈郎痩減非緣病宋玉愁多豈為秋<lb/>
往日少年俱已貴此身何日謝沙鷗<lb/>
　鄭提舉延<lb/>
　　延字世昌鄉稱東谷先生海鹽人以蔡氏書授其<lb/>
<pb n="KR4h0163_WYG_010-8b"/>
　　徒顯者三十餘人天順中貢授廣東市舶司副提<lb/>
　　舉諸番無敢以方物及門者陳白沙贈詩云溪漁<lb/>
　　海舶各歸去明月自照芙蓉峰有存笥集<lb/>
　　　青溪别意送浦玉還金陵<lb/>
溪上晴烟拂栁條溪邉逰子促征橈平蕪渺渺滄波濶<lb/>
野樹依依别路遙三月鶯花歸上國一篷烟兩過楓橋<lb/>
何時重踏金陵道擕手東風話六朝<lb/>
　　　墨竹<lb/>
<pb n="KR4h0163_WYG_010-9a"/>
零亂金錯刀㕘差鳯凰尾翠影落湘潭秋風吹不起<lb/>
　　　次酬沈元節舟中有懐<lb/>
咫尺青雲是畫圗肯將書劒老江湖經旬不見匏居子<lb/>
筆硯荒來一字無<lb/>
　　　贈鄭山人<lb/>
芒鞋踏遍淛西東歸卧靈山第幾重滿耳塵喧消不盡<lb/>
閒來林下聴松風<lb/>
　　　回鴈<lb/>
<pb n="KR4h0163_WYG_010-9b"/>
片影横斜不作行數聲嘹嚦度衡陽夜寒沙渚清無夢<lb/>
啄盡黄蘆葉上霜<lb/>
　　　白頭公<lb/>
堕樓人去舊園荒野樹殘烟幾夕陽只有多情花底鳥<lb/>
白頭猶自説興亡<lb/>
　虞舉人勲<lb/>
　　勲字舜臣號樗庵海鹽人天順已卯以詩舉於鄉<lb/>
　　母喪摧毁不起商文毅公為詩哭之云論齒我差<lb/>
<pb n="KR4h0163_WYG_010-10a"/>
　　長論學子當先胡為抱沈疴長往不復還白璧嗟<lb/>
　　已缺明珠竟沈淵仁者遽如此疇能叩清𤣥<lb/>
　　　登鷹窠頂贈松崖道人<hi>考見題咏</hi>
道人結屋懸崖巔蒼松百尺蟠屋前凌空怪石根半露<lb/>
巢鶴老樹枝相纒層巒醉踏苔雲滑洞門長嘯蘿月圓<lb/>
借君九節碧玉杖同探崑崙十二天<lb/>
　倪參政輔<lb/>
　　輔字良弼平湖人天順甲申進士授吏部主事改<lb/>
<pb n="KR4h0163_WYG_010-10b"/>
　　禮部升湖廣㕘政一介不茍治洞猺多恩信時焦<lb/>
　　萬當國輔題畫竹紙扇以遺京貴曰不須髙萬丈<lb/>
　　清氣滿乾坤任爾西風急何曾曲向人卒於官有<lb/>
　　類劇遺稿<lb/>
　　　徐州<lb/>
山中雲散千年氣堤上人耕百戰塲痩馬獨行回首處<lb/>
冷烟斜日似咸陽<lb/>
　　　過潯陽<lb/>
<pb n="KR4h0163_WYG_010-11a"/>
苦竹黄蘆帶暝烟水雲深鎖舊江天青衫送客無司馬<lb/>
那得琵琶上驛船<lb/>
　　　題竹送許昌世僉憲四川<lb/>
春明門外斷秋風夢隔烟花紫禁中何處竹枝傳别意<lb/>
子規殘月在巴東<lb/>
　沈參政棨<lb/>
　　棨字元節號吾匏平湖人天順甲申進士授工部<lb/>
　　主事監龍江税有亷聲知潮州嚴通番之禁寛私<lb/>
<pb n="KR4h0163_WYG_010-11b"/>
　　鹽之課歴延平臨江不改其操莊定山有十年清沈美南<lb/>
　　京今日臨江沈更清之贈因相傳曰清沈終貴州㕘政詩<lb/>
　　文冲澹純雅五言古最得柴桑風致有頥貞集行世<lb/>
　　　送陸廷言歸鄉<lb/>
晨興理征棹薄言歸故鄉故鄉渺何許江水悠且長白<lb/>
鴈動秋聲碧雲生暮涼永懐同袍誼感此良亦傷出處<lb/>
諒有時富貴何足臧<lb/>
　　　與徐學禮話舊因柬劉守約太守姚穀庵同年<lb/>
<pb n="KR4h0163_WYG_010-12a"/>
今日試新雨白苧商飈秋灌園得休力新秔候晴収閒<lb/>
居寡俗紛愜我心緒幽兒童報客至橘逸儒家流茅堂<lb/>
拂塵榻契分平生投盤餐截雉肪炎菽充核羞呼酒出<lb/>
久蔵曾不為婦謀駕言嵗月邁惻惻江湖憂出茍無可<lb/>
稱寧若隠者優<lb/>
　　　送友歸省<lb/>
江天雨繁霜水落見層石北風捲地來寒色晩逾劇之<lb/>
子戒行李詰朝問鄉國青雲多故知而深仳離惜我懐<lb/>
<pb n="KR4h0163_WYG_010-12b"/>
亦何為兀兀殊未釋一官慙素餐十年久為客甘㫖願<lb/>
已違雙親況垂白家弟昨致書海潮害秋穫嵗計諒無<lb/>
望何以供肉帛子歸及承顔我客徒役役因之欲奮飛<lb/>
安得晨風翼<lb/>
　　　喜徐仲洪表兄至京<lb/>
我家清溪南君住清溪北君來自清溪我如抵鄉國殷<lb/>
勤問家事歡娛動顔色雙親實康强三族幸安適諸弟<lb/>
復進修孤姪況謙益舊穀雖無儲囷廪足新麥時雨溉<lb/>
<pb n="KR4h0163_WYG_010-13a"/>
我田兹秋望有穫情深坐中夜涼月當天白<lb/>
　　　再遊清溪<lb/>
再得孤舟興兹遊不厭重溪山元有約昆弟且相從北<lb/>
渚水銜月南臯雲度松誰云秋意晩猶及採芙蓉<lb/>
　　　逰靈谷<lb/>
有約尋幽上翠微叢林因叩逺公扉蒼龍䕶鉢和雲卧<lb/>
白鶴聴經帶雨歸世路賞音人有幾浮生開口笑應稀<lb/>
山翁倘愛松花釀明日重來更典衣<lb/>
<pb n="KR4h0163_WYG_010-13b"/>
　　　挽吕郎中<lb/>
秋雨凄凄草樹疎茂陵無復見相如紫泥漫有新頒詔<lb/>
青管空遺舊著書别墅雲閒棋局静滄江月冷釣船虛<lb/>
白楊髙塚孤邨路薤露歌殘恨有餘<lb/>
　陳學訓善<lb/>
　　善字敬佐號友雲又號儆齋海鹽人工古文詩賦<lb/>
　　性耿介寡合家貧甚未嘗下氣求人天順中以貢<lb/>
　　為崇陽學訓九日詩為藝林所賞<lb/>
<pb n="KR4h0163_WYG_010-14a"/>
　　　九日偶成<lb/>
九日出西郭望中秋色深蕎花霜滿地楓葉錦成林飲<lb/>
馬逢流水登髙問碧岑折腰虛五斗羞對菊花吟<lb/>
　　　春遊澉墅<hi>考見題咏</hi>
擕酒來從澉上逰蒼蒼樹色望中浮林間梵唄天真院<lb/>
空外闌干宣慰樓滄海接雲疑越嶠青山繞郭似杭州<lb/>
醉歸驢背饒詩興東指蓬萊鐵笛秋<lb/>
　　　覺林夕照<lb/>
<pb n="KR4h0163_WYG_010-14b"/>
青山寂寂謝塵氛人世光隂易夕醺漁父短歌臨水聴<lb/>
牧童長笛隔林聞天邉淡影明鴉背松杪餘光認鶴羣<lb/>
託得尋幽遇支遁卧分禪榻半間雲<lb/>
　<hi>附考寺在海鹽縣南二十里豊山東麓元末建山有石屋三所是始皇屯兵處又有九母塚</hi>
　　　資聖寺戴井<hi>考見題咏</hi>
將軍遺宅作招提石鉢銅瓶不染泥幾度逢僧談往事<lb/>
倚闌囬首夕陽低<lb/>
　　　璵城<lb/>
<pb n="KR4h0163_WYG_010-15a"/>
水雲鄉在舊城西幾度尋幽醉不迷遙憶清虛樓上客<lb/>
洞簫吹徹海天低<lb/>
　<hi>附考在海鹽縣西北十八里一作歟城相傳袁崧所築</hi>
　姜太守諒<lb/>
　　諒字用貞嘉興人天順甲申進士由行人歴官漳<lb/>
　　州守<lb/>
　　　普濟道院<lb/>
玉甃清寒古殿重苔花滿洞白雲封函闗紫氣千年後<lb/>
<pb n="KR4h0163_WYG_010-15b"/>
北極靈威萬法宗露井斷碑題嵗月天瓢滴水伏蛟龍<lb/>
功成若許留侯隠擬覓丹砂訪赤松<lb/>
　沈布衣樾<lb/>
　　樾字元懋號樗軒平湖人天順間布衣<lb/>
　　　懐方孔明<lb/>
梅風吹雨日連連綠漲陂塘已拍天為念故人生計薄<lb/>
一篙春水種湖田<lb/>
　胡教授寛<lb/>
<pb n="KR4h0163_WYG_010-16a"/>
　　寛字景灝海鹽人父繼海為社學師人稱大胡先<lb/>
　　生寛少孤力學亦為社學師稱小胡先生每五鼓<lb/>
　　開學堂懸一燈髙竿諸童子望之為候抱書至以<lb/>
　　篤行率其鄉人人咸重之<lb/>
　　　送鄭東谷之任廣東<lb/>
一官新拜嶺南行多少山程共水程驛路梅花殘雪盡<lb/>
岐亭楊栁曉烟輕文犀大貝來殊俗獨鶴孤琴識宦情<lb/>
想到羊城春正好滿庭榕葉聴流鶯<lb/>
<pb n="KR4h0163_WYG_010-16b"/>
　胡星士日章<lb/>
　　日章字樂素海鹽澉浦人遇異人授以星術毎作<lb/>
　　絶句詩判人一生事無不竒騐張方洲贊曰百世<lb/>
　　之儒裔一鄉之俊傑所判虞氏後以節終又沈氏<lb/>
　　詩云年年空佩宜男草不見金盆浴鳯雛竟無子<lb/>
　　杭人詩云自是豪華多樂事元宵燈下蹴鞦韆後<lb/>
　　於元夕縊死禾人詩云一雙紫燕入池塘紅粉佳<lb/>
　　人遶畫梁後以二子溺死其妻自縊海昌人詩云<lb/>
<pb n="KR4h0163_WYG_010-17a"/>
　　只恐明年正月五枯竹叢中苦又苦果以是日乘<lb/>
　　驢過嶺堕刺竹枝而死<lb/>
　　　虞氏女詩<lb/>
移得名花向畫堂任他門外蝶蜂狂只愁水涸春歸早<lb/>
香冷簾櫳淡月黄<lb/>
　竹隠處士沈樟<lb/>
　　樟字元美號西谿平湖人天成間文學少頴悟日<lb/>
　　誦千百言久而不遇乃搆數椽以詩酒自放號竹<lb/>
<pb n="KR4h0163_WYG_010-17b"/>
　　隠<lb/>
　　　遣懐<lb/>
半百年過志欲灰杳無清夢到三台而今且作偷安計<lb/>
多買松苗趂雨栽<lb/>
　劉縣丞琮<lb/>
　　琮字公贄號可庵又號梅軒海鹽人天順間貢士<lb/>
　　授松溪丞<lb/>
　　　二隠圗<lb/>
<pb n="KR4h0163_WYG_010-18a"/>
林下投簮二隠君肯隨浮世慕𤣥纁坐來話到忘情䖏<lb/>
回首青山起白雲<lb/>
　李照磨蕃<lb/>
　　蕃字文盛桐鄉人天順間貢官照磨<lb/>
　　　翠雲亭<lb/>
人間何處問丹砂因過仙翁海上家燕子不來寒食盡<lb/>
一簾疎雨又梨花<lb/>
　　　桐溪<lb/>
<pb n="KR4h0163_WYG_010-18b"/>
萬年禹鑿東連海百折清流曲抱邨風浪不驚魚鳥静<lb/>
桐花開到邑侯門<lb/>
　李推官雅<lb/>
　　雅字文雅蕃之弟官節推<lb/>
　　　中秋山寺玩月<lb/>
人間何處水晶宮坐看氷輪出海東庭樹受風翻夜鵲<lb/>
檻蕉垂地泣秋蟲香飄金粟諸天近影落瑤堦萬象空<lb/>
白也愧予詩莫敵一尊相對古今同<lb/>
<pb n="KR4h0163_WYG_010-19a"/>
　潘尚書蕃<lb/>
　　蕃字廷芳崇徳人成化丙戌進士由刑部郎出知<lb/>
　　安慶歴陞山東湖廣布政使所至有治績擢副都<lb/>
　　御史巡撫四川五載西陲晏然尋督兩廣海南黎<lb/>
　　賊亂蕃統兵逆擊大破之思恩岑濬以爭地叛蕃<lb/>
　　籌其道里逺近險易批亢乗危分六哨以進遂誅<lb/>
　　濬後復勦豐湖十三猺冦及惠州古三仔唐大鬢<lb/>
　　等屢戰俱獲竒功正徳初陞南刑部尚書瑾横蕃<lb/>
<pb n="KR4h0163_WYG_010-19b"/>
　　耻俛屈乞休瑾復譛逮赴京與劉司馬大夏同謫<lb/>
　　戍甘肅瑾誅復官優㳺林泉者數年性簡朴如貧<lb/>
　　士時人為之謠曰尚書歸來無第宅稅地種花兼<lb/>
　　種魚舉網打魚魚換酒花前醉倒老尚書臨卒誡<lb/>
　　其子勿請贈䘏勿刻奏疏人鮮及焉<lb/>
　　　過九里松<lb/>
扁舟發車溪相將九里許不見舊時亭青松繞遺址逶<lb/>
迤皂林塘岧嶤烏戍寺行行難久留懐古吟未巳欲極<lb/>
<pb n="KR4h0163_WYG_010-20a"/>
逰覽情斜陽下山尾<lb/>
　<hi>附考在桐鄉縣甑山前與車溪相近</hi>
　　　觀吳越戰塲作<lb/>
吳越興亡宛目前㳺屯涇上草芊芊夕陽滿地滋寒色<lb/>
野燒縁溪斷暮烟麋鹿歌臺今寂矣鷓鴣舞殿亦凄然<lb/>
祗餘賜劒當年恨惆悵東風哭杜鵑<lb/>
　湯清豐滌<lb/>
　　滌字新之嘉興人成化丙戌進士為清豐令恒有<lb/>
<pb n="KR4h0163_WYG_010-20b"/>
　　歸志監察使聞其能詩命賦一律有半明半晦雲<lb/>
　　間月如有如無夢裏官之句使覽之疑其隠諷湯<lb/>
　　謝曰此滌自輕其官也將去矣取印綬置案揖而<lb/>
　　出行李蕭然士民攀泣有思庵雜稿<lb/>
　　　新居<lb/>
築得幽居近此君半牀書畫半牀雲塵埃自絶何須掃<lb/>
風月雖多不可分病眼又看新嵗厯老年重改舊時文<lb/>
人情世事俱忘却獨向雙溪醉夕曛<lb/>
<pb n="KR4h0163_WYG_010-21a"/>
　方御史輅<lb/>
　　輅字宏載平湖人成化丙戌進士官御史<lb/>
　　　貞婦<lb/>
詩誦柏舟吟琴彈别鶴音春來秋自去寧肯負初心<lb/>
　屠康僖公勲<lb/>
　　勲字元勲號東湖平湖人成化已丑進士授工部<lb/>
　　主事歴大理寺卿上言暑月疏决囚徒兩京一體<lb/>
　　五嵗一遣官錄州郡獄著為令漳冦温文進作亂<lb/>
<pb n="KR4h0163_WYG_010-21b"/>
　　詔勲撫輯以功陞副都御史巡撫順天整飭薊遼<lb/>
　　邉備奏罷寳坻嵗貢銀魚及昌平牧馬麻峪山採<lb/>
　　礦等事民甚便之勲以宻雲孤懸毎有警救援不<lb/>
　　相及潮河川積石漫衍守截為難黄花鎮拱䕶諸<lb/>
　　陵守備單弱䟽請分薊州為中路宻雲昌平為東<lb/>
　　西二路於潮河川作虎落具<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>石布蒺藜鑿坑窖<lb/>
　　垜石為城增置戍卒由是三路兵勢聫絡賊不敢<lb/>
　　犯熊兒峪營去水逺一馬日費水錢十文猪圈頭<lb/>
<pb n="KR4h0163_WYG_010-22a"/>
　　闗地平衍春夏水溢壁壘傾圯皆為兵困勲乃奏<lb/>
　　移營於峪之南移闗於猪圈境外兵既得水又有<lb/>
　　出境耕牧之利嵗省數百人轉刑部侍郎㑹河間<lb/>
　　戚畹與民爭田奉詔體勘卒歸之民武宗嗣位首<lb/>
　　上郊祀藉田幸學三事拜刑部尚書引疾求去加<lb/>
　　太子太保致仕卒贈太保謚康僖塟乍浦之鄂陽<lb/>
　　山楊一清誌其墓勲頴敏好學尤善詩歌諸體髙<lb/>
　　凝整練不愧作手然素無詩名者以功業掩也有<lb/>
<pb n="KR4h0163_WYG_010-22b"/>
　　東湖遺稿<lb/>
　　　題畫寄楊應寧<lb/>
頽雲濕不飛釀作楚江雪林木凍已僵汀葦吹欲折荒<lb/>
邨烟火稀野寺鐘聲歇端居思美人千里成濶别天寒<lb/>
鴻鴈窅地僻音塵絶囊琴誰共彈悵望頗鬱結貽此瓊<lb/>
瑤圖願言誦髙潔<lb/>
　　　題岳䝉泉葡萄<lb/>
愛此大宛珍豈彼凡卉偶蔓延入炎荒零落等蓬莠舉<lb/>
<pb n="KR4h0163_WYG_010-23a"/>
俗知者希畫亦無好手之子謫戍來一顧咨嗟久淒涼<lb/>
骨肉寒延佇比蘭友揮灑聊適情法從草聖剖柔絲亂<lb/>
虬鬚佳實映瓊玖宛似漢宮移不共秋霜朽芳甘壓酪<lb/>
奴勁節奪髯叟我今重披拂真蹟未塵垢悠悠隔冥漠<lb/>
三嘆獨搔首<lb/>
　　　西戎獻馬圗送楊應寧督理陜西馬政<lb/>
烏駥曉度黄河來蹴踏萬里風沙開四蹄垂鐵不可鑿<lb/>
拳毛繞腹非凡材戎人牽過蕭闗下毳衣蓆帽胡為者<lb/>
<pb n="KR4h0163_WYG_010-23b"/>
不辭馳獻到闗西聞道楊公來主馬甘涼極望水草新<lb/>
重開監院列圉人此匹真為渥洼種隠起龍文猶滿身<lb/>
馬復令行如詔㫖蕃息應看錦雲比唐家莫説惟毛仲<lb/>
秦世徒聞有非子内地養馬連長槽㪺水莝草民何勞<lb/>
楊公一來壯兵氣萬騎逐北天山髙健兒夜撤穹廬遁<lb/>
馬政既成公入覲還將此匹獻天閑不是按圗空索駿<lb/>
　　　送盛少司冦弟時正還無錫<lb/>
江上春風動紫荆逺逰兄弟獨闗情鄉心對雨燈連榻<lb/>
<pb n="KR4h0163_WYG_010-24a"/>
客袂經秋杵滿城芳草欲迷帆去影短書還待雁來聲<lb/>
太平盡説山林樂况復君兼吏隠名<lb/>
　　　白蓮寺<lb/>
不到東林今十載馳驅王事敢興嗟最佳緑竹此時景<lb/>
無數白雲何處家野逸底須歌爛石山深聊復醉流霞<lb/>
布金卓錫空塵眼寳幙珠幡亂雨花<lb/>
　　　丹丘一景<lb/>
浦雲烟樹路盤紆白首青山興不孤我亦有亭歸未得<lb/>
<pb n="KR4h0163_WYG_010-24b"/>
東風時為長蘼蕪<lb/>
　　　酬沈元節<lb/>
江上梅花逐夣生草堂詩景雪初晴北枝畏冷南枝煖<lb/>
可是東風亦世情<lb/>
　梅僉事江<lb/>
　　江字文淵宋宣城梅聖俞之後流寓嘉興登成化<lb/>
　　巳丑進士授廬江令興利剔蠧擢南京貴州道御<lb/>
　　史時儲位未定江首疏請上嘉納焉賜織金豸服<lb/>
<pb n="KR4h0163_WYG_010-25a"/>
　　已奉命清戎兩廣遷四川僉事屢决疑獄蜀人以<lb/>
　　梅鏡稱之<lb/>
　　　都門送弟還鄉作<lb/>
髙城曉角意如何執别離亭淚欲沱池館夣中青草盡<lb/>
鶺鴒原上白雲多西風苦憶歸帆影落日時聞鼓棹歌<lb/>
最是明朝傷獨處寒山古木對嵯峨<lb/>
　蒋秀才文藻<lb/>
　　文藻名元素以字行號林塘兢之孫少遊庠郡俞<lb/>
<pb n="KR4h0163_WYG_010-25b"/>
　　吏部梅荘竒其才屢困塲屋遂從姚丹丘學詩及<lb/>
　　繪事所作枯木竹石筆法㡬不可辨詩極清婉有<lb/>
　　致遺稿燬於倭燹今所録得之收蔵家幀幅與六<lb/>
　　硯齋筆記中<lb/>
　　　偕丹丘先生過蕭山竹林寺醉題壁間<lb/>
門徑蕭蕭竹半池喜逢新夏亦秋時長林不卧嵇中散<lb/>
古字猶存張即之<hi>即之蕭山人宋司農丞直秘閣書名滿天下金人縣餅金購募不可得</hi>
潮打山城鐘渡水雨飄輕閣燕防兒一尊除却真閒事<lb/>
<pb n="KR4h0163_WYG_010-26a"/>
醉著瞿曇是阿師<lb/>
　　　竹所自題<lb/>
主人留竹似留仙門掩清隂日日眠客至澆茶凉滿榻<lb/>
鳩啼唤雨緑盈川輕塵不到擕琴處淺水疑來汎月船<lb/>
最愛彭城風格老緗縑長畫一溪烟<lb/>
　　　立夏日俗尚鬭茶戱為煎煮自謂曲几蒲團一<lb/>
　　　　領畧車聲羊腸之趣啜宋宫繡茶不啻也因<lb/>
　　　　成一律復圖此以紀其勝<lb/>
<pb n="KR4h0163_WYG_010-26b"/>
摘得琳腴及雨前日長煮水亦安禅花瓷雪漲雞嗉暖<lb/>
石鼎雲翻蟹眼鮮行到碧藤分小浪聽來清磬繞孤煙<lb/>
願教髙枕蓬窓下檢㸃枯腸卷五千<lb/>
　　　成化甲辰歳竹醉日冩就長卷自喜題此<lb/>
城中寸土却如金種竹誰能便滿林獨有吾家三徑裏<lb/>
萬條蒼玉晝沉沉<lb/>
　吕太常㦂<lb/>
　　㦂字秉之文懿公子少有異質過目成誦揣度時<lb/>
<pb n="KR4h0163_WYG_010-27a"/>
　　事多曲中弱冠䕃為國子生授中書舍人毎以不<lb/>
　　出科目為恨成化辛夘上疏乞應試言者劾之憲<lb/>
　　廟念其志特允所請果中式歴官南京太僕少卿<lb/>
　　𢎞治初改通政司擢太常卿採集累朝祀典沿革<lb/>
　　為條例上本寺利便十二事俱見施行讀書為詩<lb/>
　　文老而彌篤有九柏存槀<lb/>
　　　夏湖聞菱歌<hi>考見題咏</hi>
水邨宅東偏平鋪千頃碧夏四五月來菱葉如鱗積吐<lb/>
<pb n="KR4h0163_WYG_010-27b"/>
花隨月光净掃萍削跡頭角紛埀垂稅薄日多益扁舟<lb/>
作呉歌笑彼紅塵客<lb/>
　　　治河謡<lb/>
古河徙自周定王漢悲瓠子歌宣房後來紛紛建羣議<lb/>
神禹逺矣誰其良黄流一石泥數斗歘忽風霾千里走<lb/>
奔狂力障勢轉狂似止兒啼掩其口古之使者猶為民<lb/>
以身捍水勇且仁今之使者志在名流移未復碑先成<lb/>
張秋巳誇纉禹績苻離廟祀稱無敵君不見蜀之遺愛<lb/>
<pb n="KR4h0163_WYG_010-28a"/>
仰三犀今之鐡牛仆在隄<lb/>
　　　題陳賢良祠<lb/>
先生出處百世豪當宋仁廟登時髦裒然舉首紆恩袍<lb/>
判州宰邑心煩勞力詆言利臣貪饕執政發怒遷貶遭<lb/>
挂冠一笑甘遯逃身騎白牛戱江臯忍覩新法紛如毛<lb/>
浮雲富貴曾足叨聲名同一廬山髙彼哉躁進者㴞㴞<lb/>
景慕異代即薫陶吉蠲爼豆陳香醪馬則神兮輪則尻<lb/>
既享八極從遊遨魄真蛻矣奚蓬蒿<lb/>
<pb n="KR4h0163_WYG_010-28b"/>
　　　贈楊志仁<hi>并引</hi>
　　志仁故吏部侍郎惟新子先任山東憲副因河决曹<lb/>
　　州興役浩繁上封事忤中貴左遷長沙同知余忝與<lb/>
　　志仁幼曽同學今復晤於金陵感今懷昔情見乎詞<lb/>
去國行囊一葉微敢言那問是還非潮來西澗舟横渡<lb/>
月照故宫花滿衣往事只須浮白醉髙官或與汗青違<lb/>
何能便逐鴟夷伴湖水煙蓑共釣磯<lb/>
　　　題龍潭驛<lb/>
<pb n="KR4h0163_WYG_010-29a"/>
縈紆壊道瀉鴻湍惨澹輕雲翳逺巒馬渡溪橋松葉暗<lb/>
人穿籬落槿花殘正愁暑氣肩輿晩忽轉江風驛路寒<lb/>
十五年前尚通籍吾衰今去舊長安<lb/>
　　　武塘竹枝詞<lb/>
東風吹緑上垂楊十里朱樓是武塘前軰畫師零落盡<lb/>
何人觧寫此風光<lb/>
　　　春晝<lb/>
春晝隂隂正養花東風溪岸弩芹芽秀州樓閣皆堪畫<lb/>
<pb n="KR4h0163_WYG_010-29b"/>
燕子飛飛覔舊家<lb/>
　　　夏墓蕩<hi>即夏湖</hi>
邨逺湖深愛此方有鱸即是季鷹鄉秋風入夣未能去<lb/>
空使憂添白髪長<lb/>
　劉秀才珪<lb/>
　　珪字公端號蘭畹海鹽人成化初諸生<lb/>
　　　題竹<lb/>
空谷無人瘦影寒月明時見舞青鸞鷓鴣啼徹黄昬雨<lb/>
<pb n="KR4h0163_WYG_010-30a"/>
猶憶湘妃廟裏㸔<lb/>
　包太守鼎<lb/>
　　鼎字汝調嘉興人成化戊戌與弟鼐同舉進士授<lb/>
　　兵部主事陞郎中出知池州府為政持大體性恬<lb/>
　　退年未老乞休蒔花壘石以自適孫節孝俱為御<lb/>
　　史<lb/>
　　　題漁舟畫<lb/>
逺山落日映漁蓑煙水㣲茫起浩歌記取扁舟好歸去<lb/>
<pb n="KR4h0163_WYG_010-30b"/>
晩來江上有風波<lb/>
　　　初夏即事<lb/>
滿堦槐影日遲遲簾捲南薫景最宜紅杏碧桃都過却<lb/>
如今正是蜀葵時<lb/>
　包知縣鼐<lb/>
　　鼐字汝和鼎弟成化戊戌進士官知縣<lb/>
　　　春日寫懐<lb/>
日長吟罷獨憑闌撫景其如思渺漫歳月無情催髪變<lb/>
<pb n="KR4h0163_WYG_010-31a"/>
雲霄有路致身難鶯啼野樹東風早草緑閒堦暮雨寒<lb/>
欲約舊時詩酒伴青山隨處且同㸔<lb/>
　陳州同濟<lb/>
　　濟字以舟號淡菴秀水人顥之子成化丁酉舉人<lb/>
　　𢎞治間官鄭州同知<lb/>
　　　飲徐孟時宅贈苕溪呉叔禮先生<lb/>
蘭苕花發巳殘春短棹遙臨鴛水濱青眼君能憐座客<lb/>
白頭我已愧山人盡誇詩興閒邉得自愛交情淡處真<lb/>
<pb n="KR4h0163_WYG_010-31b"/>
明日起堪分手去青雲無地可相親<lb/>
　姜僉事學䕫<lb/>
　　學䕫嘉善人成化辛丑進士<lb/>
　　　白頭公<lb/>
歳月堪嗟逐水流人生底處可歸休山禽野性無拘束<lb/>
何事年來也白頭<lb/>
　陳推官良<lb/>
　　良字明遇號廷輔嘉興人成化辛丑進士官司李<lb/>
<pb n="KR4h0163_WYG_010-32a"/>
　　　赴京遇重陽作<lb/>
薄暮江城艤短航孤懐牢落感重陽一尊綠酒愁邉醉<lb/>
三徑黄花夢裏香客路計程紅日近慈闈翹首白雲長<lb/>
遥憐兄弟登髙處獨立西風見鴈行<lb/>
　朱靖安祚<lb/>
　　祚字天錫號拙齋一號雲谷海鹽人成化丙午舉<lb/>
　　人為尤溪令改靖安有拙齋雲谷集及海鹽志<lb/>
　　　題任景南素軒<lb/>
<pb n="KR4h0163_WYG_010-32b"/>
海濵鶴髮翁樸類隠君子結搆傍林坰蕭然逺塵市軒<lb/>
居固不華窗戸亦清唘虛净雪月宜淡薄琴書與閒驚<lb/>
日似年靜覺心如水真居本自然矯飾徒為爾<lb/>
　　　贈栖真觀道士蘇應𤣥<lb/>
鈞天清都上帝庭紫微勾陳環太清倐來下界幻化城<lb/>
龍車鶴馭隨鸞軿羽幢翠葆紛霓旌拱衞星斗驅風霆<lb/>
威儀儼肅光晶熒有美鍊師懐至誠星冠霜簡霞衣頳<lb/>
俯伏拜章朝玉京𤣥天嘉悦錫百朋國祚萬年黎庶寧<lb/>
<pb n="KR4h0163_WYG_010-33a"/>
四海奠安五穀登時暘時雨多休徴百户千門歌太平<lb/>
　<hi>附考觀在海鹽縣西北五十步宋乾道二年建</hi>
　徐布衣晟<lb/>
　　晟字公允海鹽人與朱祚齊名大㕘王公衡延之<lb/>
　　質漢雋數事稱為徐漢書著有燕石存稿<lb/>
　　　二喬觀書圗<lb/>
金屋銀屏日似年漫抽緗帙並酥肩盈盈秋水嬌相盼<lb/>
不是當初女誡篇<lb/>
<pb n="KR4h0163_WYG_010-33b"/>
　馬太守輿<lb/>
　　輿字文佩秀水人成化丁未進士湖廣漢陽太守<lb/>
　　　輓項大司馬<lb/>
山河正氣竟何其汗簡芳名千古垂足底蒺藜歸漢日<lb/>
胸中介胄定秦時平沙碧草空殘壘古木黄鸝有舊祠<lb/>
頭白書生雙劒在㕘從無地有餘悲<lb/>
　朱左相綬<lb/>
　　綬字文佩號西谷秀水人成化丁未進士授檢討<lb/>
<pb n="KR4h0163_WYG_010-34a"/>
　　侍岐王講讀王就邸閹宦専擅綬疏論之自是政<lb/>
　　屬輔臣著為典尋遷楚藩左相轉晉藩王年耄世<lb/>
　　子世孫俱薨有欲竊柄者幽王曾孫於别宫綬密<lb/>
　　疏云有王曾孫在乃得封著有清溪草<lb/>
　　　題畫<lb/>
饑鴈相呼落暮田柔楊裊裊拂鳴舷晚来乗興疾歸去<lb/>
衝破橫塘十里烟<lb/>
　陳秀才鼎<lb/>
<pb n="KR4h0163_WYG_010-34b"/>
　　鼎字邦器號芸窗濟之子文學著有大竹集<lb/>
　　　西巖為徐孟時賦<lb/>
愛山不費買山貲寄迹烟霞趣自宜一逕苔香粘屐齒<lb/>
半窗嵐氣濕琴絲松間枕簟知秋蚤竹裏簾櫳得月遲<lb/>
他日宦成功業著毋忘泉石舊襟期<lb/>
　姚序班旬<lb/>
　　旬字用宣號可行綬之子太學生善楷書成化初<lb/>
　　以冠帶舍人直仁夀殿冩書書成授鴻臚寺序班<lb/>
<pb n="KR4h0163_WYG_010-35a"/>
　　著有觀頤稿<lb/>
　　　吳中還舟<lb/>
宻雨梢林竹顛風約㟁花扁舟移北渚孤枕夢南華宿<lb/>
靄迷髙嶺洪濤弄淺沙昬鐘僧寺逺春塢酒旗斜世路<lb/>
紛如織吾生信有涯計程幾二百明發可還家<lb/>
　　　秋夜<lb/>
水檻平添一尺波前溪坐見沒殘荷晚来雨過聞絡緯<lb/>
只有荳花棚上多<lb/>
<pb n="KR4h0163_WYG_010-35b"/>
　湯布衣文<lb/>
　　文字公著號半邨嘉興人成𢎞間布衣其先有戍<lb/>
　　營州者至是應勾補有司以文眇攝其弟質行文<lb/>
　　曰家任長吾不當其艱而累吾弟遂偕質往授徒<lb/>
　　京師資以娶乃歸其友愛如此博學善詩姚侍御<lb/>
　　吕太常為倡和友晩好與方外交相傳遇仙人冷<lb/>
　　啟敬授以黄白術年九十有七預為旌銘口占數<lb/>
　　詩而卒有遺集蔵於家<lb/>
<pb n="KR4h0163_WYG_010-36a"/>
　　　秋日追次髙太史江居寫懐韻<lb/>
生涯抱拙為詩竆十載行蔵半似翁翠濕苔痕堦面水<lb/>
香生蘋末渡頭風催科吏去門方静問字船来酒不空<lb/>
目斷天涯人更逺滿懐離思暮雲中<lb/>
　　　中秋待月次包藎之韻<lb/>
廣庭坐久月華寒露下蓮塘浥翠盤泛渚有人曾擊楫<lb/>
登樓無客不慿闌笑談此夕成清賞歌舞當年憶舊歡<lb/>
萬古一輪長自好浮生能得幾回㸔<lb/>
<pb n="KR4h0163_WYG_010-36b"/>
　徐通判春<lb/>
　　春字孟時號西巖嘉興人成化間以貢授通判陳<lb/>
　　濟父子俱有和徐孟時詩<lb/>
　　　釣魚圗<lb/>
去鳥沒長天疎林帶殘照為問江心人如何未収釣<lb/>
　姚布衣翼<lb/>
　　翼字廷輔號桂巖嘉善人綸之孫成化間人<lb/>
　　　春夜曲<lb/>
<pb n="KR4h0163_WYG_010-37a"/>
金鴉無光蟾欲生十二小簾花影横銀缸火底玉蟲落<lb/>
瑤笙曲裏青鸞鳴寳鴨灰紅水沈爇侍兒笑脱羅裙褶<lb/>
鞦韆庭院静無人杜鵑枝上猶啼血<lb/>
　　　遊胥山<lb/>
伍員埋玉地千載閟煙霞草綠蔵殘碣泉香潄落花海<lb/>
天歸老鶴林木怨嗁鴉飛屩凌髙頂愁雲入望賖<lb/>
　　　九日登缾山<lb/>
缾山髙頂即龍山九日登臨霄漢間雲掩夕陽孤鳥沒<lb/>
<pb n="KR4h0163_WYG_010-37b"/>
天連秋水一鷗閒詞賡白苧誇才贍帽挿黄花愧鬢班<lb/>
諸子同逰況同道十千沽酒不須慳<lb/>
　李訓導質<lb/>
　　質字元粹號月澗成化間郡庠生以貢授訓導<lb/>
　　　題鷺鷥荷葉扇<lb/>
幾行玉立向彤庭環珮鏘鏘沐寵榮誰念滄洲有遺逸<lb/>
敗荷殘照不勝情<lb/>
　王省祭茂<lb/>
<pb n="KR4h0163_WYG_010-38a"/>
　　茂字廷槐號雲松省祭官里居未詳<lb/>
　　　觀駕出<lb/>
金輿遊幸出鑾坡仙仗追隨逐隊過復見湯仁三面網<lb/>
重聞舜徳九功歌平原飛走来麟鳯宿衞森嚴駐甲戈<lb/>
盡道此時承輦路寒威應得變陽和<lb/>
　周同知澤<lb/>
　　澤字天雨嘉善人好學有才思為文清婉詩不多<lb/>
　　作成化癸卯解元𢎞治庚戌進士官贛州同知<lb/>
<pb n="KR4h0163_WYG_010-38b"/>
　　　弔梅道人墓<lb/>
古墓稜嶒卧斷碑白楊髙樹呌寒鴟閒雲終日自来去<lb/>
不見梅花老畫師<lb/>
　　　慈節堂詩<lb/>
抱孤泣對韓符篇綠窗破鏡不再圓母道婦道兩無愧<lb/>
古人今人誰可肩夕陽照影寒竹倚凍雪滿面長松堅<lb/>
我亦綵衣慈侍下援筆欲賦心茫然<lb/>
　<hi>附考嘉善浦潤妻朱氏有慈節堂</hi>
<pb n="KR4h0163_WYG_010-39a"/>
　　　陳賢良祠<lb/>
曉叱長鬚逺駕船白牛涇上弔先賢清風自喜傳碑記<lb/>
寒食誰能掃墓田直節一時金石貴芳名千古日星懸<lb/>
當時若使從公議不聴天津呌杜鵑<lb/>
　宗教授昇<lb/>
　　昇字景昭號介菴教授里居未詳<lb/>
　　　恱清<lb/>
自分平生不外求欲將身世學巢由中天月到孤窓夕<lb/>
<pb n="KR4h0163_WYG_010-39b"/>
六月水涵萬壑秋庭草不除周子宅采薇甘卧首陽丘<lb/>
青雲回首多豪舉爭似林泉樂最優<lb/>
　潘寔<lb/>
　　寔字以誠平湖人<lb/>
　　　凝翠軒<lb/>
小洞幽深日到難蒼蒼烟景隔林㸔一簾晴翠四時雨<lb/>
半榻凉隂六月寒清晝有時還下鶴碧雲無處不棲鸞<lb/>
莫隨羣卉秋揺落留取青青䕶石壇<lb/>
<pb n="KR4h0163_WYG_010-40a"/>
　　　題王孤雲畫蜻蜓詩<lb/>
不隨沙鳥度凉風欵欵孤飛過舊宫十里湖山依舊在<lb/>
野蓮無主向誰紅<lb/>
　范俊<lb/>
　　俊字廷秀號菊鄰以下十七人邑里無考詩見英<lb/>
　　華皆朱翰同時人也<lb/>
　　　題明皇幸蜀圗<lb/>
五王衾枕冷於氷日晏妖環睡不醒贏得愁雲迷劒閣<lb/>
<pb n="KR4h0163_WYG_010-40b"/>
空歌一曲雨淋鈴<lb/>
　范睿<lb/>
　　睿字致和號友蘭俊之弟<lb/>
　　　夏日即事<lb/>
晚凉無事愛閒行白苧衣單歩<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>輕佇㸔一羣兒女戲<lb/>
蜀葵花下捉蜻蜓<lb/>
　陳佐<lb/>
　　佐字邦贊號梅南<lb/>
<pb n="KR4h0163_WYG_010-41a"/>
　　　宫怨<lb/>
幾回飛夢到昭陽夢斷依然隔渺茫起立蒼苔羅襪冷<lb/>
玉堦昨夜有微霜<lb/>
　陸阜<lb/>
　　阜字文厚<lb/>
　　　贈范鍊師<lb/>
琳宫瀟灑勝蓬瀛此日重來感物情石徑雨餘蒼蘚合<lb/>
洞門春盡白雲生坐臨淺水鷗相狎行傍空岩鶴自迎<lb/>
<pb n="KR4h0163_WYG_010-41b"/>
却羨步虛壇上月夜深猶弄紫簫聲<lb/>
　胡奎<lb/>
　　奎字文輝號質庵<lb/>
　　　栁枝詞<lb/>
綠楊掩映赤闌橋蘸水含煙著意嬌一自吳王歌舞散<lb/>
東風誰更惜長條<lb/>
　周瑾<lb/>
　　瑾字汝成<lb/>
<pb n="KR4h0163_WYG_010-42a"/>
　　　感懐<lb/>
紫燕營泥巢已成栁花入簾江雨清抱書卧病不出户<lb/>
空好一春花滿城<lb/>
　季璠<lb/>
　　璠字廷用號櫟庵<lb/>
　　　無題<lb/>
綠紗窗薄怕朝東病骨難禁栁絮風幾日不來花下立<lb/>
春光嗁盡鳥聲中<lb/>
<pb n="KR4h0163_WYG_010-42b"/>
　朱彰<lb/>
　　彰字有常號琴軒<lb/>
　　　賦得鳥啼人不見花落樹猶香<lb/>
為有尋山癖行行入翠微逕深啼鳥緩風定落花稀濕<lb/>
蘚香黏屐晴嵐暗上衣自然幽興愜吟賞暮忘歸<lb/>
　　　暮秋偶成<lb/>
老去逢秋鬢已霜石田茅屋半荒涼商聲一曲人誰聴<lb/>
疎雨南山荳葉黄<lb/>
<pb n="KR4h0163_WYG_010-43a"/>
　朱善<lb/>
　　善字師舜號淑齋<lb/>
　　　送袁方伯舜舉之雲南<lb/>
綵旌飛命出金臺綠鬢爭推天下才南國只今思召伯<lb/>
甘棠一樹待君開<lb/>
　馮騮<lb/>
　　騮字宗徳號松雲<lb/>
　　　虹月舟為張廷翰賦<lb/>
<pb n="KR4h0163_WYG_010-43b"/>
牙籖玉軸載書牀短棹夷猶一水長盡説江湖多樂事<lb/>
風流不獨米元章<lb/>
　顧瓊<lb/>
　　瓊字文玉號惜隂<lb/>
　　　髙彦顒思親堂<lb/>
秋風隴樹悲聲切夜雨燈窗淚眼昏莫問他年三釜志<lb/>
一間茆屋老江邨<lb/>
　丁銖<lb/>
<pb n="KR4h0163_WYG_010-44a"/>
　　銖字謹衡號慕松<lb/>
　　　水邨<lb/>
欲避城南車馬喧幽懐日日傍江邨清風入竹斜分徑<lb/>
新水浮花直到門豈為硯田知稼穡每從詩社醉雞豚<lb/>
東風綠遍池塘草誰道相㸔是夢魂<lb/>
　夏昇<lb/>
　　昇字旭之<lb/>
　　　送僧住開化寺<lb/>
<pb n="KR4h0163_WYG_010-44b"/>
浮雲去住本無踪又報談𤣥過九峯卓錫定臨湖上寺<lb/>
散花初度講時鐘春臺窺食多馴鳥夜榻聴經有毒龍<lb/>
愧我迷途尚淪落幾時蓮社得相從<lb/>
　沈節<lb/>
　　節字秉中號一閑<lb/>
　　　送兄仲陽㑹試<lb/>
疋馬蕭蕭上紫宸十年霄漢志應伸却憐明日重陽酒<lb/>
沈醉西風少一人<lb/>
<pb n="KR4h0163_WYG_010-45a"/>
　郁能<lb/>
　　能字良臣<lb/>
　　　次陸文厚寫懐韻寄胡以貴<lb/>
人生聚散若浮萍惆悵難為别後情旅館夜燈愁獨對<lb/>
池塘春草夢難成九重霄漢心同在千里闗山月其明<lb/>
莫向東風怨流落青袍端不悞儒生<lb/>
　沈詠<lb/>
　　　送姚僉憲之廣東<lb/>
<pb n="KR4h0163_WYG_010-45b"/>
路入三江仙棹逺雲開五嶺瘴烟微宦逰正是承平日<lb/>
坐㸔蠻花落繡衣<lb/>
　周軏<lb/>
　　　題畫<lb/>
白蓮社散夕陽収山掩重闗樹掩樓迢逓不辭行去逺<lb/>
候歸人在碧溪頭<lb/>
　石田生朱翰<lb/>
　　翰字漢翔號石田生嘉興人成化間學究好吟詠<lb/>
<pb n="KR4h0163_WYG_010-46a"/>
　　工唐體嘗取洪永以来一郡諸家之詩詮次成集<lb/>
　　附以已作曰檇李英華惜其捜羅不廣去取未當<lb/>
　　至同時諸公鄙俚蕪穢亦多厠入集中然用心良<lb/>
　　苦有功先哲為不可冺若無此刻則我郡成𢎞以<lb/>
　　前皆作無字碑矣石倉等編都從此選錄予亦得<lb/>
　　其什一之助云<lb/>
　　　和靖觀梅圖<lb/>
黄雲貼天天不髙萬里一色迷江郊朔風向晩吹不散<lb/>
<pb n="KR4h0163_WYG_010-46b"/>
紛紛變作瑤花飄瑤花飄飄寒氣重萬木槎牙盡僵凍<lb/>
梅花何事得春先獨放寒香暗浮動孤山老翁何灑然<lb/>
對此梅花經廿年等閒不肯入城去詩名往往人間傳<lb/>
人間傳名名已好化去喜無封禪草當時朝士塟西湖<lb/>
至今羞見孤山老<lb/>
　　　賦得淮隂懐古送朱元魯<lb/>
淮隂城郭枕江濵風景蕭條易惨神漂母溪前猶有路<lb/>
假王祠下已無人空聞笛奏鄰家月誰復歌殘野水春<lb/>
<pb n="KR4h0163_WYG_010-47a"/>
君去若為重弔古且須沽酒薦青蘋<lb/>
　　　桃源圗<lb/>
流水溪頭路迢迢是去津毋將洞中事說與世間人<lb/>
　　　送包山馬世用逰楚<lb/>
鯉魚風急布帆輕酒盡離亭思不勝明月幾時經漢口<lb/>
好山何處是巴陵擬勞鄉信憑秋鴈誰與篷窗坐夜燈<lb/>
㑹悟未期滄海逺曲闌從此為君凭<lb/>
　<lb/>
<pb n="KR4h0163_WYG_010-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷十<lb/>
</p>
<p>
</p>
  </div>
<div>
<head>檇李詩繫卷十一</head> <lb/>
    <p>
<pb n="KR4h0163_WYG_011-1a"/>
欽定四庫全書<lb/>
　檇李詩繫卷十一<lb/>
　　　　　　　　　　　　　　平湖沈季友編<lb/>
明<lb/>
　　　小瀛洲社十老詩<hi>并序</hi>
　　嘉靖壬寅四月之望予舉社會於小瀛洲之時賞軒<lb/>
　　維時靈雨初霽凱風自南䦨藥飜紅林篁挺翠黄<lb/>
　　鸝載鳴於深樹紫燕偶語於重檐物情咸忻衣冠萃<lb/>
<pb n="KR4h0163_WYG_011-1b"/>
　　止鐘鼓既設獻酬廼行童子歌鹿鳴伐木之章繼之以<lb/>
　　南山有臺之什四美具而二難并三夀朋而五福介盟<lb/>
　　申可久事續香山維我西邨清醇温粹齒徳俱尊<lb/>
　　東畬恭儉循良喬梓濟美豐厓多聞直諒枳棘鸞<lb/>
　　棲南溪履道純誠薇垣鳯翥勾溪清修固守吟步少<lb/>
　　陵古厓慷慨賦歸興侔陶令海邨敦詩説禮志樂林泉<lb/>
　　西臯邃學壯猷道存經濟石林静崇釋典雅有儒風<lb/>
　　予則志在齊賢躬囏寡過皆荷朝家之作養樂王道<lb/>
<pb n="KR4h0163_WYG_011-2a"/>
　　之平康仕無愧於軒裳隠有光於丘壑者也墨山陳<lb/>
　　子詢式瞻勝美爰付丹青冠服差殊意態唯肖竚立<lb/>
　　相語者為西邨豐厓西臯聚首閲卷者為東畬南溪<lb/>
　　勾溪挾童過橋者為海邨欲行且顧者為古厓坐以<lb/>
　　待奕者為石林及予也東濱歸叟徐咸識<lb/>
　西邨詩老朱朴<lb/>
　　朴字元素號西邨海鹽人𢎞正間布衣貌修挺音<lb/>
　　琅琅然隠居腴道絶嗜寡營性耽詩自少至老未<lb/>
<pb n="KR4h0163_WYG_011-2b"/>
　　嘗一日廢聲律兼善繪事興到輒作雲林小幅毎<lb/>
　　當酒酣月下弄笛作叫霜裂石聲聞者知為諸詩<lb/>
　　人出遊也直指行部武原下車訪之朴布衣芒屩<lb/>
　　揮塵雄談大為傾動郡守聞其名欲禮致之鑿坏<lb/>
　　遯去許黄門葬父鄉俗題主必丐貴宦為榮比當<lb/>
　　泥首速客則西邨老人也曰眼前不乏纓組若年<lb/>
　　髙有徳終讓此布衣耳其為詩孤清警拔頗具排<lb/>
　　古蕩今之致有西村集并未刻稿一時林下諸賢<lb/>
<pb n="KR4h0163_WYG_011-3a"/>
　　並邀入社為倡和友後復與錢東畬徐豐厓吳南<lb/>
　　溪陳勾溪徐東濵陳古厓劉海邨鍾西臯釋石林<lb/>
　　為瀛洲十老之㑹推朴為首更得董蘿石許雲邨<lb/>
　　沈紫硤鍾彦材及僧秋江雪江佐之選辰命篇殆<lb/>
　　無虛日且命畫士繪圖鐫詩於後以傳焉亦可謂<lb/>
　　矯世絶俗風流𢎞長者矣予因想見當時士大夫<lb/>
　　恬静寡欲不亟亟於聲利之途故能優㳺林泉日<lb/>
　　以文章師友為樂如古蓮社竹溪香山洛水之盛<lb/>
<pb n="KR4h0163_WYG_011-3b"/>
　　傳為美談追慕遺風邈然不可復得感嘆之餘附<lb/>
　　識扵此<lb/>
　　　已亥九日登高社集<lb/>
百年過七十去多来日少行樂湏及時嵗月秋已杪今<lb/>
辰重陽節木落霜雨曉風流石林師肅客入林窅木鉢<lb/>
崇嘉蔬銅瓶貯清醥捫蘿躡重巖采菊披叢篠履歴嶮<lb/>
巇盡暢然凌物表長歌應林谷逺眺極茫渺仰面青天<lb/>
低俛首滄溟小太息寰宇内蠅螘何擾擾日暮下山去<lb/>
<pb n="KR4h0163_WYG_011-4a"/>
西麓集歸鳥興劇有餘歡殘尊月中了<lb/>
　　　九日西臯席上得海字<lb/>
去年宴重陽對酒作狂態今年復登高狂態猶未改尊<lb/>
中酒盡君須買枝上茱萸正堪采君不見彭澤歸来忽<lb/>
千載藍田舊客今何在人生行樂貴及時白髮衰顔鎮<lb/>
相待莫辭爛漫倒接䍦亂插黄花歌慷慨白雲杳杳去<lb/>
南山明月離離出東海<lb/>
　　　蘿石山人惠松花餅<lb/>
<pb n="KR4h0163_WYG_011-4b"/>
山風吹林時雨歇雲邉掃落黄金屑并刀割蜜香在手<lb/>
和作銅盆百規月老夫肺病方作殃一片入口心胸涼<lb/>
舌根猶含兔絲冷腸腑已透龍髯香蘿翁蘿翁最知我<lb/>
白紙奚囊封一裹金莖沆瀣常恐詫玉碗酡酥聊許可<lb/>
山中老松三百株崕峰醖液流醍醐春來更裂數十斛<lb/>
乞與一斗知能無<lb/>
　　　謝王雨舟惠靈夀杖<lb/>
武當山髙幾萬丈中有千年靈夀杖金光玉芝秀所鍾<lb/>
<pb n="KR4h0163_WYG_011-5a"/>
生在青霞石嵓上雨舟先生道者流贈我一枝東海頭<lb/>
琅玕潤滑鐵堅痩昂首屈項蒼精虬老夫病足如跛鼈<lb/>
藉此扶持少顛蹶朝出橫拖石壁雲暮歸倒拄溪橋月<lb/>
乗舟著篙馬著鞭凌髙涉下無不便為尋短句謝逺意<lb/>
遶逕啄碎青苔錢不愁化龍忽飛去不願提擕朝玉陛<lb/>
但使長挑沽酒錢日日登堂共君醉<lb/>
　　　靈隠寺<lb/>
合澗橋頭水飛来洞口山鳥盤蒼壁影僧掩翠微闗松<lb/>
<pb n="KR4h0163_WYG_011-5b"/>
露晝還滴嶂雲秋更閒一年嘗一到一到一忘還<lb/>
　　　勝果寺<lb/>
下界聞鐘梵中峰隠薜蘿海門朝日近沙市暮帆多鳯<lb/>
去山空老龍蟠井不波宋家宫樹在啼鳥學笙歌<lb/>
　　　石屋洞隆公房<lb/>
我愛巖居宿因過衲子家山蔬和葛粉野飯間胡麻水<lb/>
帶煙霞味茶収穀雨芽不知春早晩開到木蘭花<lb/>
　　　靈芝寺留别恒愷二師<lb/>
<pb n="KR4h0163_WYG_011-6a"/>
古樹城深處題詩記昔曾清秋一夜雨往事十年燈地<lb/>
勝多芝菌池香足藕蔆浮生鴻雪意揮翰别山僧<lb/>
　　　葦邨為常州吳通府題<lb/>
常州吳别駕家在葦花莊好雨烟叢綠凉風露葉黄逺<lb/>
邨通甪里流水入吳鄉手種沙邊樹他年繫釣航<lb/>
　　　僧月泉結廬悟空寺<lb/>
滄海浩無邊青山斷復連水吞湖面月風度石梁泉我<lb/>
昔狂逰地師今幻住年㸔花瀹春茗猶記竹林前<lb/>
<pb n="KR4h0163_WYG_011-6b"/>
　　　上已同友出郊<lb/>
三月三日出郭行風和日暄天氣晴銜泥補巢舊家燕<lb/>
隔水喚春何處鶯壚頭小姬酒正熟道傍古墳人自耕<lb/>
勸君行樂貴及蚤明日清明花滿城<lb/>
　　　寺樓<lb/>
杖几松杉迴絶磴衣裳雲霧浥髙牕山圍野色迷秦駐<lb/>
海送潮頭上浙江碧樹帆檣移個個青𡨕鵝鸛下雙雙<lb/>
詩狂難挽天河水付與山僧入酒缸<lb/>
<pb n="KR4h0163_WYG_011-7a"/>
　　　三月五日燕集沈紫硤池亭<lb/>
何處尋逰花正開紫微巖下小池臺青山不負新年約<lb/>
白髮重添舊雨来三月暮寒催熟食兩峰春興引深杯<lb/>
臨流却憶蘭亭事便欲劖詩掃石苔<lb/>
　　　楚江秋曉二首<lb/>
練凈澄江露未晞苦吟猶憶謝𤣥暉六朝往事青山在<lb/>
三椘空城白鷺飛霜落水邨菰米熟石髙沙㟁栁條稀<lb/>
重華一去無消息目極蒼梧淚滿衣<lb/>
<pb n="KR4h0163_WYG_011-7b"/>
卧聞津吏數江程白鳥清沙㟁㟁明秋色逺連湓浦樹<lb/>
人家多繞漢陽城殘燈野寺鐘初動痩馬河橋客早行<lb/>
三國廢興何處問荻花風起又潮生<lb/>
　　　友人誦許雲邨獨往詩因和<lb/>
西麓興来因獨往客懐秋色兩娟娟白雲出岫淡如掃<lb/>
紅藕作花香可憐風落晩凉巾不整草侵危石坐来偏<lb/>
無因此夜湖邊月共聴松隂萬壑泉<lb/>
　　　懐勾溪<lb/>
<pb n="KR4h0163_WYG_011-8a"/>
苦憶勾溪溪上翁暮年多病少過逢盤餐不乏憐牙健<lb/>
世事無聞愛耳聾誰共青燈分半榻自梳白髮對孤峰<lb/>
滄洲寂寞鷗鳬散目送征鴻意萬重<lb/>
　　　扶杖<lb/>
扶杖東臯望逺山物華消息與情闗楝花風過蠶蛾老<lb/>
麥秀城深雉子斑誰氏墓田荆棘裏斬新亭館畫圗間<lb/>
道傍惟有寒松樹吹盡春風只舊顔<lb/>
　　　訪許雲村<lb/>
<pb n="KR4h0163_WYG_011-8b"/>
菰蒲曲渚水添痕小艇浮香直到門十里青山司諫宅<lb/>
千章喬木紫雲邨春茶種子多成圃老鶴將雛更有孫<lb/>
白首相㸔易留戀為君連日倒芳樽<lb/>
　　　茶谷山房<lb/>
池臺六月興堪乘六曲闌干取次憑簾外午隂縁澗竹<lb/>
水中人影過橋僧催詩硯滴銀牀露醒酒瓜嘗玉椀氷<lb/>
白社故人閒散地不妨来往喜相仍<lb/>
　　　許雲邨以楊梅惠予賦謝<lb/>
<pb n="KR4h0163_WYG_011-9a"/>
雲邨五月楊梅熟檇李南風李子甘野叟叩門傾瓦缶<lb/>
山童和雨瀉筠籃千金一顆憐髙誼百里同時惠老饞<lb/>
兩地相思無以報啖餘聊復併題緘<lb/>
　　　西臯得新茶以詩索和<lb/>
帶雨新抽粟粒芽山人其夢有生涯細緘已入明廷貢<lb/>
官焙還來太守家香愜社僧閒作倛嫩便鄰客老無牙<lb/>
何因日就林塘汲醉看銅缾滚雪花<lb/>
　　　病懐<lb/>
<pb n="KR4h0163_WYG_011-9b"/>
落落晨星故舊稀一春消息悵離違磽田變嵗惟饘粥<lb/>
病骨逢秋尚袷衣雨暗草堂蝙蝠舞風輕簾幙鷾鴯飛<lb/>
臨流倦洗雙聾耳厭聴人間有是非<lb/>
　　　東濵席咏芍藥<lb/>
憶昨臨軒把酒㸔過年花發又慿闌紅芳有約春筵在<lb/>
白髮無情曉鏡寒雲擁畫屏籠繡幄露涵香氣滴銅盤<lb/>
舊家池館棠隂下未許風光讓牡丹<lb/>
　　　西湖竹枝詞三首<lb/>
<pb n="KR4h0163_WYG_011-10a"/>
麥嶺風吹小麥花古藤喬木路三义千年玉骨湘纍墓<lb/>
萬里堅城少保家<lb/>
阿儂家住湖水傍菰米蓴絲野飯香猫頭紫筍尺圍大<lb/>
沙角紅菱三寸長<lb/>
郎從湖上打魚蝦妾在湖邊只浣紗生長不離湖水上<lb/>
湧金門外是儂家<lb/>
　　　紫白雙燕<lb/>
飛来别却烏衣國夢裏猶思白玉樓零落舊巢人不見<lb/>
<pb n="KR4h0163_WYG_011-10b"/>
一簾疎雨話春愁<lb/>
　　　過劉木溪故居<lb/>
不見故人劉木溪溪邉喬木冷凄凄一間不廢蔵書屋<lb/>
三畝全荒種藥畦<lb/>
　　　為勾溪畫獨釣圖<lb/>
松吹凉生錦籜冠鳥還雲出坐中㸔勾溪數畝清泠水<lb/>
更有何人並釣竿<lb/>
　　　歌風臺<lb/>
<pb n="KR4h0163_WYG_011-11a"/>
酒闌歌徹大風詞不是鴻門舞劒時萬里中原皆漢土<lb/>
髙皇猶有故鄉思<lb/>
　　　秋山<lb/>
碧樹經霜葉半殷巖雲不雨自飛還瑤琴曲盡無人聴<lb/>
獨上髙臺㸔晚山<lb/>
　　　宣慰樓<lb/>
羅綺香消鏡匣収碧山空對晩粧樓樓前昨夜新秋月<lb/>
猶學蛾眉翠黛愁<lb/>
<pb n="KR4h0163_WYG_011-11b"/>
　<hi>附考海鹽澉城内有元宣慰使楊梓建樓十楹以貯姬妾謂之梳粧樓</hi>
　　　月色軒<lb/>
蜨老花殘燕不歸酒闌香盡客来稀多情只有黄昏月<lb/>
依舊清光照板扉<lb/>
　<hi>附考宋時海鹽趙公範兵燹後軒其故居曰舊時月色始豐徐一䕫有記</hi>
　　　聞琴臺<lb/>
晉代相傳直至今子期曾聴伯牙琴髙山流水依然在<lb/>
寂寞荒臺蔓草侵<lb/>
<pb n="KR4h0163_WYG_011-12a"/>
　<hi>附考在海鹽縣東相傳伯牙鼔琴於此又有聞琴邨聞琴橋</hi>
　　　烏夜邨<hi>考見題咏</hi>
玉貌曾沾帝子恩故鄉環珮葬歸魂千年廢寢無尋處<lb/>
夜月啼烏尚有邨<lb/>
　　　碧雲寺<lb/>
墖影蕭蕭夕照間碧雲黄葉滿秋山空堂夜冷無燈火<lb/>
唯有貧僧乞米還<lb/>
　<hi>附考寺在海鹽縣西五十里沈山唐大厯間建</hi>
<pb n="KR4h0163_WYG_011-12b"/>
　　　讀書堆<lb/>
蘭若雙峰碧樹隈逋翁傳有讀書堆數聲清磬孤烟外<lb/>
想見高吟待月來<lb/>
　錢臨江琦<lb/>
　　琦字公良號東畬海鹽人幼讀書山中一榻十年<lb/>
　　燈帳如墨舉正徳戊辰進士授盱眙令賊劉七齊<lb/>
　　彦明等攻城琦以死守同邑吳昂錄張睢陽詩遺<lb/>
　　之琦報曰業遣婦子南還以身許盱眙矣賊遂去<lb/>
<pb n="KR4h0163_WYG_011-13a"/>
　　歴陞刑禮二曹武廟南巡力諫不報時永嘉方爭<lb/>
　　大禮出疏示琦請署名琦郤之出守臨江左調思<lb/>
　　南拂衣告老築小樓數椽顔曰東白吟咏自樂與<lb/>
　　西邨輩十老人結耆英社著臨江集公良詩選雩<lb/>
　　史測語行世有六子蔘芹萱葵蘥蓘皆有集陸師<lb/>
　　道曰先生詩皆深逺可喜有味其言姚士粦曰如<lb/>
　　空堦鶴夢清山深步屐遲笠外滿天雪坐久換鳴<lb/>
　　禽雨濕鷓鴣語諸句真五言長城也<lb/>
<pb n="KR4h0163_WYG_011-13b"/>
　　　夢聚上人<lb/>
微月吐疎林幽懐不能已忽夢與支公跏趺竹窓裏坐<lb/>
㸔白雲生驚風擘帷起覺来秋夜長空山落松子<lb/>
　　　卜居為友人作<lb/>
桃花兩㟁春水肥水邊卜築開荆扉雞犬向門未肯入<lb/>
邨舍兒女穿竹窺長鑱猶帶故山色短墻初受新雨泥<lb/>
社酒喧喧誰上客東畬先生髮最白醉後出門㸔逺林<lb/>
從此頻過話長日<lb/>
<pb n="KR4h0163_WYG_011-14a"/>
　　　歌風臺<lb/>
蔓草迷殘碣荒臺走白波英雄起亭長父老説蕭何廢<lb/>
井寒泉少空庭落木多當年懐猛士撫劒此髙歌<lb/>
　　　自靖祠祀練公子寧<lb/>
中原龍戰起萬國撼雷風天意别有主人心獨在公青<lb/>
山無斷骨白日見孤忠到此㸔臣節羞言靖難功<lb/>
　　　鳯陽道中<lb/>
衝曉出城郭征途未有涯草深山隠路風急水行沙逺<lb/>
<pb n="KR4h0163_WYG_011-14b"/>
近啼春鳥髙低落野花病軀愁跋涉搔首嘆年華<lb/>
　　　過滁<lb/>
西過滁陽道環山一望賖夜涼天有雨秋晚樹無花試<lb/>
訪仙居磵因停部使車臨風動髙興追憶故人家<lb/>
　　　殘春<lb/>
宿雨乾時乳燕飛東風急處落花稀一年最苦春將去<lb/>
萬事營心客未歸舊宅桑麻因宦廢天涯兒女近誰依<lb/>
未能髙卧追彭澤日暮聊為賦式微<lb/>
<pb n="KR4h0163_WYG_011-15a"/>
　　　金陵懐古<lb/>
落木蕭蕭鴈影稀秋風江上立斜暉三山二水依然在<lb/>
萬户千門盡已非商女有花歌白下謝家無燕認烏衣<lb/>
城南城北經行遍獨傍秦淮夜月歸<lb/>
　　　寄吳南溪<lb/>
談經昔日坐春風廿載追隨片席同豈謂丁年成老大<lb/>
空教辛苦憶兒童掌中酒映溪流碧林上秋添木葉紅<lb/>
三逕若知黄菊意草堂今在峽山東<lb/>
<pb n="KR4h0163_WYG_011-15b"/>
　　　道中<lb/>
江北江南數日程蕭蕭落木送秋聲夕陽滿地鳥飛盡<lb/>
人在亂山深處行<lb/>
　　　遣懐<lb/>
手種篔簹傍水邊露華抽碧動江煙主人空有他鄉夢<lb/>
辜負青青玉可憐<lb/>
　　　送友人之楚<lb/>
春去那堪更送君日斜江上惜離羣欲知回首相思處<lb/>
<pb n="KR4h0163_WYG_011-16a"/>
只隔湘南一片雲<lb/>
　　　逰玉笥山<lb/>
芙蓉髙插碧天開雙屐遙從島外来玉笥破雲尋不見<lb/>
更隨風上九仙臺<lb/>
　徐光澤泰<lb/>
　　泰字子元號豐厓海鹽人𢎞治甲子舉人再試不<lb/>
　　第授桐城學博作悲世賦以自廣改蓬州學正上<lb/>
　　瞿塘泝巫峽縱觀嘉陵山水文益進遷光澤令多<lb/>
<pb n="KR4h0163_WYG_011-16b"/>
　　惠聲一日拂衣嘆曰余丱角抽毫今髮且種種不<lb/>
　　自致清秘迺日事手板將無為彭澤所唾遂歸髙<lb/>
　　蹈海隅寒暑未嘗釋卷工詩古文詞識者以為雄<lb/>
　　健過於張寧華藻超於朱祚尤好為小文晩患鼻<lb/>
　　淵作詰鼻文自嘲雖語涉嫚戲亦頭責子羽之流<lb/>
　　也著有玉池稿玉池談屑春秋鄙見皇明風雅詩<lb/>
　　談女學諸書<lb/>
　　　西陵峽歌<lb/>
<pb n="KR4h0163_WYG_011-17a"/>
兩山夾江如壁立千尋萬仞青鐵色江流如龍山鏬来<lb/>
動地雷聲喧白日山髙不見飛鳥過舉頭青天一尺多<lb/>
蒼藤古樹翳滿目沿厓亂石紛嵯峨嗚呼峽中之險險<lb/>
莫比昔嘗聞之今信矣商人重利却輕生獨欲何為亦<lb/>
來此黄陵廟下不可逰空舲塌洞尤堪憂十前九却過<lb/>
一險百夫力盡巔厓頭垂堂逺逰古所戒靜言思之心<lb/>
膽駴中流欲歌行路難哀猿又起寒煙外<lb/>
　　　宫人午睡圖<lb/>
<pb n="KR4h0163_WYG_011-17b"/>
深宫沈沈清晝長髙檐影落梧桐涼蝦鬚窣地燕無語<lb/>
飛篆不斷金爐香鳯凰欲繡還停手睡思尋人如中酒<lb/>
銀屏翠簟碧紗㡡濯濯春風卧楊栁弓鞋卸下雙蓮金<lb/>
香浪捲起紅鴛衾髩雲蓬鬆枕玉膩眼波不流眉黛深<lb/>
侍兒側立不敢語手中團扇輕輕舉曲瓊纔下越嶺雲<lb/>
幽夢已作巫山雨君不見楊家海棠睡未足内庭已走<lb/>
銜花鹿<lb/>
　　　秋夜澉湖望月<lb/>
<pb n="KR4h0163_WYG_011-18a"/>
澉湖湖上桂花秋海月當年滿畫樓彷彿錢塘六橋夜<lb/>
至今人説小杭州<lb/>
　吳布政昂<lb/>
　　昂字徳翼號南溪海鹽人少時聞海寧祝先生萃<lb/>
　　履方篤行以員外郎家居教授昂裋褐草鞋負書<lb/>
　　往從先生竒之曰生來晚書舍滿唯一牛屋生寧<lb/>
　　得居乎昂欣然受書日夜誦不輟衣一敗絮時解<lb/>
　　與所從老僕更相衣或周走室中跳踊却寒除夕<lb/>
<pb n="KR4h0163_WYG_011-18b"/>
　　歸上母夀即走詣祝先生所自是學大成登𢎞治<lb/>
　　乙丑進士授宜城令改新建㑹宸濠横虐民不能<lb/>
　　堪匿丁家山以拒昂入山諭之立散歴遷兵刑二<lb/>
　　曹擢福建接察僉事有妻殺夫坐死者昂疑而黙<lb/>
　　禱夢一小兒據人腹昂曰殺人者必杜福子也捕<lb/>
　　得之閩人以為神累陞布政乞歸居白苧溪上著<lb/>
　　書自樂布袍芒履混迹農漁人或狎之亦不校嘗<lb/>
　　駕舴艋入郡城遇兩生舟相觸怒止昂索錢以償<lb/>
<pb n="KR4h0163_WYG_011-19a"/>
　　昂乞至西門湯别駕家行貸至則别駕大驚曰何<lb/>
　　得辱前軰昂遜謝益恭兩生慙沮而去晚年不涉<lb/>
　　世故及嵗饑數為請賑又上書請築海塘一方賴<lb/>
　　之著有南溪集鄭端簡云明有兩方伯天台陳公<lb/>
　　華亭夏公皆人傑也昂學問淳固如天台見幾明<lb/>
　　哲如華亭而安貞履順歛華就實尤不可及焉<lb/>
　　　二月二日社飲分得花字<lb/>
分春明日候晴霞二月祥風草始芽無奈寒威侵短褐<lb/>
<pb n="KR4h0163_WYG_011-19b"/>
時驚凍雨㸃輕沙負氷魚陟還潛穴出谷鶯遷未集枒<lb/>
却憶在閩遊冶日山城風暖落桃花<lb/>
　　　集水竹居<lb/>
一溪遶塔過前庭脩竹千竿列翠屏潭水照人僧眼碧<lb/>
海山當座佛頭青衝氷鼔棹乗幽興撥火煨爐盡主情<lb/>
醉後歸舟載明月沿溪聴誦寳函經<lb/>
　　　元旦<lb/>
牀頭堆積是書篇晨起朱霞映篆烟晚興偶移溪上屐<lb/>
<pb n="KR4h0163_WYG_011-20a"/>
凍梅含雪報新年<lb/>
　勾溪居士陳鑑<lb/>
　　鑑字用明號勾溪海鹽人幼任俠善騎射擊劒蹴<lb/>
　　踘從輕薄少年逰長乃折節讀書學為詩歌閉户<lb/>
　　下帷人罕見其靣詩成出之靡不驚人與朱元素<lb/>
　　齊名所居勾溪介處海上凡秦峰甪里澉溆鷹窠<lb/>
　　幽勝之䖏杖履必到一時瀛洲諸公推為社中祭<lb/>
　　酒其詩鮮芳幽蒨有勾溪集<lb/>
<pb n="KR4h0163_WYG_011-20b"/>
　　　夢鶴齋獨卧<lb/>
晨鐘破清睡月吐髙林輝棲鴉時一鳴白露搖空扉孤<lb/>
枕寂無擾竹柏光熹微平生百事拙得與塵俗違兩耳<lb/>
㸃蒼塗不聞何是非野心役泉石久住長忘歸山風南<lb/>
窓来松凉上秋衣花明池色凈悠然發天機雙鷗有真<lb/>
意相傍不驚飛<lb/>
　　　已亥九日登高<lb/>
秋風千厓吹老樹擕尊花飲羣公聚兹辰南國屆重陽<lb/>
<pb n="KR4h0163_WYG_011-21a"/>
玉壺載酒登高去川明岳秀風日晴林嬉野酌都成趣<lb/>
醉挿花枝細菊馨浩歌白石長雲暮城南七十六髙峰<lb/>
一年一作登髙處<lb/>
　　　雨中喜西邨諸君見過<lb/>
深酌㸔清雨田家無好春年光餘逕草風味只溪蘋此<lb/>
日有限日幾人無事人醉眠君未去交誼向吾真<lb/>
　　　野卧<lb/>
野卧任遲晏窗凉清睡殘林虛雲影動石沒水容寛微<lb/>
<pb n="KR4h0163_WYG_011-21b"/>
露幽花濕輕風小蜨寒夜來萱草發徙倚碧闌看<lb/>
　　　次石林韻<lb/>
結茆逺墟落白日有禽言野夢牽風石清泉過竹門絶<lb/>
糧憂鶴痩爭果怪兒喧欲問栽松法僧来與細論<lb/>
　　　春日村居<lb/>
草綠鳥飛散孤邨白日虛家貧人事寡地逺世情疎春<lb/>
色遙添水山光半落書廿年中外履閒只到僧居<lb/>
　　　訪石林<lb/>
<pb n="KR4h0163_WYG_011-22a"/>
海雨濕山木野泉通竹籬偶隨流水去恰值道人期坐<lb/>
久日移午來稀花笑遲小園春事歇滿舉送春巵<lb/>
　　　席上<lb/>
古鼎煑寒月凉天東老家冠裳臨水凈籬落帶雲斜幽<lb/>
意㸔黄蜨清吟對白沙不須愁酒盡市近易為賖<lb/>
　　　勾溪暮歸<lb/>
净潄滄浪坐晚凉浩歌篷底又斜陽貧能到骨心方逸<lb/>
嬾得成癡事盡忘夢裏風煙詩帙亂手中湖海釣絲長<lb/>
<pb n="KR4h0163_WYG_011-22b"/>
東風吹入勾溪棹碧草清波十里香<lb/>
　　　西邨諸社友見訪雨夜分得微字<lb/>
門外泥深草路微滿江風雨暗斜暉春潮正急不可渡<lb/>
有酒相邀且莫歸野服奚囊留竹桁茶烟山影共柴扉<lb/>
重招更有荼蘼帖爛醉花前願豈違<lb/>
　　　看水<lb/>
竹墟看水白鷗來獵獵溪風約樹開幽意不闗天下事<lb/>
好山長對手中杯凉波蘋藻時翻動晩日牛羊欲散回<lb/>
<pb n="KR4h0163_WYG_011-23a"/>
短髮醉来思一濯桐江還我釣魚臺<lb/>
　　　除夕<lb/>
秦皇山北梅蕊新展武城西江水春白髮椒花一杯酒<lb/>
清朝泉石百年身杖藜健在何妨老茅屋閒多不厭貧<lb/>
此夕盤筵共兒女江湖應有未歸人<lb/>
　　　書所見<lb/>
倚杖雲江落照中看人舟楫去匆匆豈知宰相馬頭日<lb/>
不及牧童牛背風劒米割腸聊强飽氷紋遺世惜虛功<lb/>
<pb n="KR4h0163_WYG_011-23b"/>
波濤滿眼輕生者翻笑田更錯用工<lb/>
　　　枕上<lb/>
幽窗落殘月帷枕自清恬忽憶山中客西峰影到簾<lb/>
　　　種菜<lb/>
曉日園頭抱甕頻滿衣寒氣露華匀老夫一箸非容易<lb/>
為語人間肉食人<lb/>
　　　紅塵<lb/>
溪上衡門終日開非闗遮斷自無來老夫只道無心物<lb/>
<pb n="KR4h0163_WYG_011-24a"/>
丞相門前却作堆<lb/>
　　　睡漁圗<lb/>
滄浪歌闋卧斜陽渡口風来杜若香老我鷹揚還有待<lb/>
一灘秋水夢姬王<lb/>
　　　讀靖康史<lb/>
日短中原鴈影分空將鐶子寄曹勛黄龍塞上悲笳月<lb/>
祇隔臨安一片雲<lb/>
　　　題雲邨笠雨圖<lb/>
<pb n="KR4h0163_WYG_011-24b"/>
龍眠畫裏原曾識天只峰前得載㸔採藥歸来春雨歇<lb/>
蒼厓照影夕陽寒<lb/>
　徐㐮陽咸<lb/>
　　咸字子正號東濵泰同母弟正徳辛未進士雅度<lb/>
　　髙懐駿材頴發居官務持大體初知沔陽州擢守<lb/>
　　襄陽㑹中嫉者免歸孝友之樂終身無間築園城<lb/>
　　堙與里中耆碩飲酒賦詩名小瀛洲社風流文雅<lb/>
　　為一時之盛人以白香山司馬君實比之嘉靖壬<lb/>
<pb n="KR4h0163_WYG_011-25a"/>
　　子島冦入邑所在焚儲當事議徙邑倉或曰徐太<lb/>
　　守南園便咸慨然曰吾素笑文饒之愚安用戀此<lb/>
　　即捐地為之著有國朝名臣言行錄澤山野錄四<lb/>
　　朝聞見錄西園雜記鹽邑文獻志東濵三稿私謚<lb/>
　　曰文達先生<lb/>
　　　宿柴店舖<lb/>
落日明逺岫征車止破郵春寒翻勝臘山靜只疑秋酒<lb/>
色浮銀燭梅芬襲罽裘白頭林下叟説盡野人愁<lb/>
<pb n="KR4h0163_WYG_011-25b"/>
　　　望廬山<lb/>
望望廬山勝行行過碧岑有雲峰益秀無雨洞嘗隂飛<lb/>
瀑秋垂練澄湖晝躍金看山到此地已了半生心<lb/>
　　　暮春<lb/>
白日去何速青春不可羈棘林花落子茅屋燕將兒酒<lb/>
債憐清老風塵笑牧之呼童掃苔逕應有客相遲<lb/>
　　　二月盡大雪<lb/>
夜枕唯聞雨開簾雪作團農家三白足别墅萬紅寒剡<lb/>
<pb n="KR4h0163_WYG_011-26a"/>
曲無人到陽春欲和難山妻有清釀相對亦情歡<lb/>
　　　和石門懐陳勾溪沈紫硤<lb/>
紫硤逃名士勾溪遁世翁兩峰盤谷景一曲鑑湖風雪<lb/>
映吟髭白梅薫酒面紅何時過蕭寺共聴五更鐘<lb/>
　　　踏青至太子廟<lb/>
散步出西郭乗風支痩藤逢人頻問路扣寺欲尋僧花<lb/>
落紅衣亂麥搖碧浪層歸來日將暝渡口已漁燈<lb/>
　<hi>附考廟在海鹽縣西北二里志云祀皇甫嵩盖太尉廟也嵩破黄巾平荆揚或當時祠之</hi>
<pb n="KR4h0163_WYG_011-26b"/>
　　　春興<lb/>
㸔到山茶又海棠坐臨芳草惜年光舊家燕子尋巢急<lb/>
新水魚兒逐隊忙老鬢未判春興淺愁懐猶喜酒杯長<lb/>
疎簾細雨清明近夢破梨花月滿牀<lb/>
　　　偶題<lb/>
捲簾疎雨杏花寒金鴨香消午夢殘燕子不來人病後<lb/>
玉釵敲遍碧闌干<lb/>
　　　西邨畫小幅二首<lb/>
<pb n="KR4h0163_WYG_011-27a"/>
平蕪漠漠逺山青楊栁風多水氣腥好似衡陽舊逰處<lb/>
蒸湘斜抱合江亭<lb/>
水練山屏碧四圍樹隂濃覆白鷗磯扁舟稳繫柴門静<lb/>
人在湖南罷釣歸<lb/>
　陳龍巖瀛<lb/>
　　瀛字古厓海鹽人正徳間國學生為龍巖令愷悌<lb/>
　　樂易閩人懐之比歸觴咏自適所著失於島冦之<lb/>
　　亂多不傳<lb/>
<pb n="KR4h0163_WYG_011-27b"/>
　　　贈東畬歸田作<lb/>
白蘋風起釣絲凉解組歸来野興長波浪塵埃非舊夢<lb/>
青山影裏卧斜陽<lb/>
　　　雪夜過妙光寺<lb/>
朔雲卷水氣慿陵此夕山陰興已乗高笠短蓑還出浦<lb/>
滿湖風雪夜尋僧<lb/>
　　　石林山房<lb/>
輕風落樹散林煙海日三竿正熟眠傍午起来花落盡<lb/>
<pb n="KR4h0163_WYG_011-28a"/>
不知雷雨過山田<lb/>
　劉指揮銳<lb/>
　　銳字蓄之號海邨其先闗中人狀貌豐偉慷慨自<lb/>
　　負以世胄襲海寧衞指揮使蒞事嚴毅人莫敢犯<lb/>
　　雖係出勲閥而學問淹洽與瀛洲諸老賡和有春<lb/>
　　臺集銳有家奴名木者善射應弦命中一日有水<lb/>
　　鸛集於資勝寺鴟吻木弋之貫其左翮鸛帶箭而<lb/>
　　翔中庭銳命拔其矢飼之旬日鳴舞而去咸謂徳<lb/>
<pb n="KR4h0163_WYG_011-28b"/>
　　感云<lb/>
　　　苦雨<lb/>
九十春過半深寒猶絮衣海翻高浪入風帶濕雲飛幽<lb/>
意頻㸔野詩愁獨掩扉欲將擕釣興江上問漁磯<lb/>
　　　過山家<lb/>
幽蹤何所適来訪野人家藤老高懸樹溪清淺見沙飯<lb/>
牛歌白石養鶴長丹砂渺渺乾坤裏吾生豈有涯<lb/>
　　　胥溪<lb/>
<pb n="KR4h0163_WYG_011-29a"/>
小築躭幽性門前水一灣舟輕同鶴載人老共鷗閒釣<lb/>
弄波間月詩成檻外山客来忘爾我送不到柴闗<lb/>
　　　納凉聞警感懐<lb/>
地僻喧囂寂風烟隔翠微月明孤角語林靜數螢飛塞<lb/>
北仍嚴武江南乍解圍幽棲何處稳涕泗欲沾衣<lb/>
　　　秋暮<lb/>
嵗事闗心切金商忽整鞕菊開霜信後秋盡雨聲邊晚<lb/>
甕醅新秫寒衣貼舊綿閉門無俗事詩句送殘年<lb/>
<pb n="KR4h0163_WYG_011-29b"/>
　　　雨霽同鄰翁過田家<lb/>
林外晴嵐散晩霞偶因雨霽到田家吳蠶出火桑成椹<lb/>
布穀催耕麥作花流水小橋通釣艇矮籬茅屋礙巾紗<lb/>
邨翁欵客偏淳朴瓦缶清泉為煑茶<lb/>
　西臯老人鍾梁<lb/>
　　梁字彦材海鹽人正徳甲戌進士為刑曹郎疏諫<lb/>
　　武宗南巡杖闕下慮囚江南平反死者百三十餘<lb/>
　　人嘉靖初知濟南府平萊蕪反冦賜金綺後補南<lb/>
<pb n="KR4h0163_WYG_011-30a"/>
　　昌亷明守法尋乞歸築室西郊稱西臯老人垂四<lb/>
　　十餘年自為墓誌卒年八十二論者謂梁進則攄<lb/>
　　忠砥職退則潔已範俗為方洲後一人有西臯集<lb/>
　　追悼四賢<lb/>
懿哉南溪翁抗志風塵表經義啟後䝉探討造幽窈居<lb/>
官三十年節操恒皦皦鄉評符士論孰謂知者少<lb/>
　　　右南溪吳翁<lb/>
顯允吾核翁攻苦食自糲樂善如芝蘭疾惡若芒刺孝<lb/>
<pb n="KR4h0163_WYG_011-30b"/>
友企前修淳朴世鮮儷積學志未酬彼蒼顯其裔<lb/>
　　　右吾核鄭公<lb/>
漸翁明達士靈府洞無涯詩畫奪天巧文章成大家早<lb/>
辭軒冕榮寓蹟一平槎放浪任所適素志薄豪奢<lb/>
　　　右漸齋趙翁<lb/>
杞翁性孤峭𢎞博闡前聞銳志辭青鎖移家入紫雲著<lb/>
書石屋下速近崇斯文勢利了無涉甘友麋鹿羣<lb/>
　　　右九杞許公<lb/>
<pb n="KR4h0163_WYG_011-31a"/>
　　　九日可久㑹分得一字<lb/>
九日天宇清楓林動秋瑟石師結芳社侵曉掃禪室茶<lb/>
鐺沸寒泉果榼薦霜橘坐客得九人西邨行第一稜稜<lb/>
骨相堅畫品合詩律東畬偕南溪霄漢舊儔匹豐濵伯<lb/>
仲間文采兩超逸野翁排塵務溪叟蓄詩帙劉侯與賤<lb/>
子疎坦亦真率雅興薄青雲雄談低白日杜陵屢悲秋<lb/>
世難恐相失吾儕遯丘園暮齡總康吉藐彼王侯尊奚<lb/>
慕神仙術好樂貴無荒君子慎所恤<lb/>
<pb n="KR4h0163_WYG_011-31b"/>
　　　不寐<lb/>
蟋蟀不停聲寒城欲二更月明潮正落霜薄草還生世<lb/>
路黄金重山林白髮輕淵明一杯酒豈止慰閒情<lb/>
　　　春隂<lb/>
正月多風雨長河一鑑平隠雷乗暖發細草帶煙生鹿<lb/>
豕棲林逺鷗鳬入浪輕前邨春醸熟泥濘少人行<lb/>
　　　寄友<lb/>
避亂依城郭呼童學治園竹深羣雀下波静一魚翻壯<lb/>
<pb n="KR4h0163_WYG_011-32a"/>
志依彈劒衰容且負暄汲泉烹石茗拂席待髙軒<lb/>
　　　曉起<lb/>
老去翻多惜子孫閒來幾為問雞豚杖藜何處堪頻往<lb/>
詩草經年祗半存白髮嬾梳書在手青苔不掃客臨門<lb/>
孤雲自合幽人意漫對西窗濁酒尊<lb/>
　　　宴天寧寺曲水堂<lb/>
白鷗芳草快溪晴春氣薰人酒氣并漫説惠休無俗相<lb/>
更憐元亮有閒情舟移藤刺還維䌫棋散花隂半覆枰<lb/>
<pb n="KR4h0163_WYG_011-32b"/>
他日空齋懐勝賞凄凄風雨夜潮生<lb/>
　　　謝石林<lb/>
病夫欲赴東林㑹黄牘青秧已屇期佞佛豈嫌蔬供薄<lb/>
逃名虛受野雲知泥深仄徑青蓑冷雨鎻平橋釣艇遲<lb/>
為報憂時社中客縣官今幸少鞭笞<lb/>
　　　題養上人竹院<lb/>
曲水橋邉宿雨晴兩崖脩竹過人清一聲曉磬白雲破<lb/>
僧在翠微深處行<lb/>
<pb n="KR4h0163_WYG_011-33a"/>
　　　與陳虞山叙舊<lb/>
東吳白粲美如飴黄橘垂垂紫蟹肥朝市誰知風味好<lb/>
西風獨送季鷹歸<hi>以上十老集永瑛見方外</hi>
　從吾道人董澐<lb/>
　　澐字復宗一字子濤號蘿石海鹽人𢎞正間布衣<lb/>
　　少慷慨慕義家貧工詩與沈周孫一元鄭善夫諸<lb/>
　　公逰放浪山水年六十有八聞陽明先生講學山<lb/>
　　中以杖肩其瓢笠詩卷訪之入門長揖上坐陽明<lb/>
<pb n="KR4h0163_WYG_011-33b"/>
　　異其氣貌又知其為董蘿石也與之語連日夜蘿<lb/>
　　石悚然起嘆執弟子禮盡棄舊學所逰者誚之蘿<lb/>
　　石曰吾從吾所好而已更號從吾道人末復㕘證<lb/>
　　内典意見更超嘆曰今客始得歸矣與釋法聚結<lb/>
　　社海門山寺許相卿曰始余見從吾子専於詩遺<lb/>
　　其家甚難之後志於道遺其詩甚愧之終入扵佛嗒<lb/>
　　然自遺也愈益怪之學三變而卒歸於空云臨沒<lb/>
　　自吟曰我非汙世中者儔偶來七十七春秋自知<lb/>
<pb n="KR4h0163_WYG_011-34a"/>
　　此去無些染一道天泉月自流其有得於道者歟<lb/>
　　　真境<lb/>
真境靜而淡得來吾已翁百年鳥忽度萬事花終空好<lb/>
夢宦途上達人杯酒中白鷗先自得睡熟釣絲風<lb/>
　　　石林僧舍對雨<lb/>
蠟屐投僧舍江雲正作隂雨從燈下細夜向酒邉深葉<lb/>
落風還起城寒鼔欲沈煙霞成我病時得飯幽林<lb/>
　　　宿韜光次王明谷<lb/>
<pb n="KR4h0163_WYG_011-34b"/>
㸔山意不盡信信宿禪家坐石雲生袖談經天雨花閣<lb/>
虛松夜奏林暖笋秋芽老得王濛癖逢僧不厭茶<lb/>
　　　漁莊<lb/>
浦口幽花發門前春水生野翁長是醉魚稅本來輕吹<lb/>
笛栁風細掛罾楓日明白鷗能解事終嵗此尋盟<lb/>
　　　題勝果寺壁<lb/>
亂帆青壁下盤磴白雲間宋後仍唐寺吳中見越山空<lb/>
江鐘夜度古木院春闗南内今僧定西巖月自閒<lb/>
<pb n="KR4h0163_WYG_011-35a"/>
　　　過𤣥真觀題壁<lb/>
簫聲隠隠珮珊珊喜有琳宫出市闤洗藥泉深明月冷<lb/>
落花風定白雲閒泥封六一猿窺竈天近清微鶴守闗<lb/>
徐福樓船徒泛海蓬壺原只在人間<lb/>
　　　野眺<lb/>
雲山重叠帶江邨花落水流天氣昏應有野人春卧稳<lb/>
流鶯啼過不開門<lb/>
　雲邨先生許相卿<lb/>
<pb n="KR4h0163_WYG_011-35b"/>
　　相卿字台仲號九杞海寧人正徳丁丑進士嘉靖<lb/>
　　初授兵科給事中疏論罪閹張鋭張忠贖金非法<lb/>
　　及張欽義子襲職林俊正人被譛等事語極剴切<lb/>
　　至訾上為氣驕志怠舉朝皆為咋舌未幾乞歸以<lb/>
　　鹽邑紫雲邨山水佳勝移居村南茶磨山剔石引<lb/>
　　泉疏畦藝茗時跨黄犢短蓑髙笠二鶴自隨往来<lb/>
　　山谷間嘗大雪上雲岫絶頂賦詩人望之以為神<lb/>
　　仙自號雲村老人又於永安湖買山置杜曲岡雲<lb/>
<pb n="KR4h0163_WYG_011-36a"/>
　　濤莊後人因名其山曰九杞其後名益髙薦者十<lb/>
　　數皆不赴居四十年未嘗一入城市最為夏忠愍<lb/>
　　所重忠愍召起道經加禾以書致相卿與决進止<lb/>
　　于時藩臬郡縣艤舟祗候道相望也相卿葛巾荔<lb/>
　　帶刺一小舠詣夏夏問曰僕此出何如相卿不荅<lb/>
　　苐言可惜李長源却受觀察判官夏正襟起謝曰<lb/>
　　便當疏辭以奉明教須㬰撾鼔迴帆顧諸祗候一<lb/>
　　時散去夏憤然遂不果辭卒及於難相卿詩多清<lb/>
<pb n="KR4h0163_WYG_011-36b"/>
　　冷有丰骨所著黄門集行世<lb/>
　　　霽色<lb/>
霽色林廬晚愁吟野水灣斷雲虹外雨殘日鳥邉山海<lb/>
宇湛流涕朝班亦强顔獨嗟身世拙早見髩毛斑<lb/>
　　　又八月望夜玉帶湖汎月<lb/>
良夜不可負人歸還自留天閒多病客月占兩中秋逺<lb/>
水疑通漢輕風稳送舟露華清到骨寒意問羊裘<lb/>
　　　試杖<lb/>
<pb n="KR4h0163_WYG_011-37a"/>
雪徑初扶杖江城欲罷燈題門全謝客行藥偶逢僧候<lb/>
鴈將辭澤逰鯈已負氷湖山春意動逰興日騫騰<lb/>
　　　暮春雨後至孟家瀑<lb/>
空林宿雨歇近郭曙鐘寒亂水斜吞逕殘雲弱傍灘泉<lb/>
聲人語細山氣客衣單老我足幽勝後誰應感嘆<lb/>
　<hi>附考孟姥泉在永安湖傍麂山之麓有瀑布如練</hi>
　　　大雪擕鶴觀孟瀑<lb/>
初雪壓髙帽羸驂揚逺鞭玉龍僵不起白鶴舞爭姸山<lb/>
<pb n="KR4h0163_WYG_011-37b"/>
僻地無主骨清吾欲仙長吟雜孤淚歸路晚翩翩<lb/>
　　　獨往<lb/>
興到海濵成獨往千林風日凈娟娟寒山病骨晚爭痩<lb/>
白鷺滄波秋可憐天地閒愁塵夢醒煙霞勝事草堂偏<lb/>
斜陽深徑漁樵盡弄影蕭蕭石上泉<lb/>
　　　石門西邨勾溪至<lb/>
野人淪放紫雲谷勝友連翩根竺邨古渡晩寒初艤棹<lb/>
萬峰秋静獨開門歴探幽壑尋三秀深話青鐙卧兩尊<lb/>
<pb n="KR4h0163_WYG_011-38a"/>
不厭山家澹風物還來茅屋負朝暄<lb/>
　　　除夕感懐<lb/>
酒冷香消夢不成逼人殊覺嵗崢嶸老如舊厯渾無用<lb/>
醉戀殘燈亦暫明雪霰已應隨臘盡梅花寧復與春爭<lb/>
向來筋力虛名盡白髮無愁也自生<lb/>
　　　中秋夜招同孫太初朱西村董蘿石陳勾溪沈<lb/>
　　　　紫硤僧石門永安湖汎月<lb/>
一年好月是中秋向夕呼舟抱病逰大地清輝翻白晝<lb/>
<pb n="KR4h0163_WYG_011-38b"/>
良宵幽興屬滄洲湖山影動孤篷逺天水光寒兩鏡浮<lb/>
酣坐不知吟嘯永闌干北斗挂峰頭<lb/>
　　　月林僧舍<lb/>
月午霜天破衲寒梵音蕭颯度林端經殘香燼秋寥泬<lb/>
時有風枝語夜闌<lb/>
　　　南橋<lb/>
一曲溪流兩㟁松石梁蜓蜿卧晴虹錚錚拄杖歸来晚<lb/>
月挂東林屋上峰<lb/>
<pb n="KR4h0163_WYG_011-39a"/>
　紫硤山人沈祏<lb/>
　　祏字天用海鹽人居海寧硤山號紫硤山人正徳<lb/>
　　間以貲進官王府典膳家有園亭之勝工詩好交<lb/>
　　游與孫一元僧明秀及同邑諸公賡唱往来有淳<lb/>
　　朴園稿<lb/>
　　　夏日園居<lb/>
地僻人来少林深月自幽閒行穿竹逺偶坐為花留蔬<lb/>
筍隨時足山厨不外求謀生真得計高卧了春秋<lb/>
<pb n="KR4h0163_WYG_011-39b"/>
　　　秋日同孫太初董子言陳用明僧雪江散步湖<lb/>
　　　　上以老杜山青花欲然分韻得然字<lb/>
斜日南屏路幽尋短褐便忘年流水上得意野花前世<lb/>
隔漁樵地秋高鸛鶴天遲留不知晩疎樹一燈然<lb/>
　陶布政照<lb/>
　　照字時明號一菴秀水聞川人𢎞治庚戌與兄煦<lb/>
　　同舉進士人目為鴈湖二俊終四川左布政有一<lb/>
　　庵吟稿壻陸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>序之今不傳<lb/>
<pb n="KR4h0163_WYG_011-40a"/>
　　　鴈湖晚眺<lb/>
蘅臯秋色滿楓老葉疑花翠黛銜殘日金波浸落霞牧<lb/>
歸猶弄笛漁散却移槎一水盈盈隔柴桑處士家<lb/>
　陸光祿淞<lb/>
　　淞字文東號東濵平湖人𢎞治已酉解元庚戌進<lb/>
　　士王端毅恕薦之與修大明㑹典成授禮部主事<lb/>
　　歴郎中正徳時藩國多踰例請乞淞格不行時劉<lb/>
　　瑾用事倭使宋素卿賂瑾求入貢淞疏言非中國<lb/>
<pb n="KR4h0163_WYG_011-40b"/>
　　利瑾怒中以他事矯㫖収獄瑾敗累陞光祿卿嘉<lb/>
　　靖初上疏廣言路辨忠佞節財用言極愷切尋致<lb/>
　　仕自題其集曰東濵逸稿<lb/>
　　　春興<lb/>
水滿菰蒲翠積池小軒風色晝遲遲柔桑已盡蠶將老<lb/>
春社重來燕自知吟對松隂雲薄䕶坐看花影日頻移<lb/>
滄江逺隔塵埃路得上漁舟是幾時<lb/>
　　　蚤秋初起感興<lb/>
<pb n="KR4h0163_WYG_011-41a"/>
蕭蕭兩徑竹風微晨起新凉透葛衣朝列中階寧望進<lb/>
年過半百未知非五湖鮮可隨時擊二頃苗應趁雨肥<lb/>
寄語傭奴勤緝繕園林如舊待翁歸<lb/>
　　　金山寺同趙滄江髙鐵溪登樓晚酌<lb/>
萬里風波拍楚天江樓突起暮生烟鉢龍帶雨初歸洞<lb/>
野鶴巢雲不記年雙墖影隨塵刼盡一泉名與古人懸<lb/>
白蓮擬結他年社潄石亭前共借眠<lb/>
　趙助教萱<lb/>
<pb n="KR4h0163_WYG_011-41b"/>
　　萱字慈佩桐鄉人𢎞治壬子舉人官國子助教<lb/>
　　　昭明書館<hi>考見題咏</hi>
滿架圗書雜典墳黄金小屋隠儲君銀燈細剔三更雨<lb/>
瓊闥重封一片雲松下有堂存古像壁間無石記遺文<lb/>
韋編錦軸塵消散留得晨鐘兩市聞<lb/>
　施太守震<lb/>
　　震字亨甫𢎞治癸丑進士由固始令陞石阡守慴<lb/>
　　伏諸蠻招擕有法忤劉瑾乞歸<lb/>
<pb n="KR4h0163_WYG_011-42a"/>
　　　贈北郭山人<lb/>
君不見劒南趙昌以畫鳴又不見河内牛戩善寫生古<lb/>
人一藝名不滅君亦能之儘竒絶焚香静㸔匣中圖神<lb/>
妙真堪勝前哲<lb/>
　施清河惠<lb/>
　　惠桐鄉人𢎞治丁已貢官清河令<lb/>
　　　銅棺塚<lb/>
香魄已昇雲漢去玉軀留瘞此峰巒君㸔黄土深埋處<lb/>
<pb n="KR4h0163_WYG_011-42b"/>
一樣松風竹月寒<lb/>
　沈㕘議煉<lb/>
　　煉字剛夫號一山樾之子𢎞治已未進士歴任江<lb/>
　　西㕘議嘗戡定桃園巨冦有聲江表<lb/>
　　　丹陽道中<lb/>
山靈莫笑客囊輕幅幅南川贈别情却憶去年今日事<lb/>
滿篷風雪過江城<lb/>
　趙貢士彰<lb/>
<pb n="KR4h0163_WYG_011-43a"/>
　　彰字用常號梧崗平湖人負竒嗜古蔵書數萬卷<lb/>
　　王柘湖為諸生時館其家已而柘湖入中秘每言<lb/>
　　我所得大半出用常家書也𢎞治辛酉貢入成均<lb/>
　　有勸其就廣文者謝曰敝廬薄田足供伏臘竒書<lb/>
　　野乗不乏披吟安能向少年折腰乎一詩載邑乗<lb/>
　　　龍吟閣<lb/>
直収滄海作竒觀髙閣横空一望寛微雨趂湖生晩信<lb/>
羣山入座起秋翰眼前紫驥皆千里頷下紅珠得幾丸<lb/>
<pb n="KR4h0163_WYG_011-43b"/>
遙聴曉鐘開講後散班分給小龍團<lb/>
　<hi>附考閣在平湖學宫前啟元門上</hi>
　周教諭淞<lb/>
　　淞崇徳人𢎞治間教諭<lb/>
　　　洪河<lb/>
誰鑿天長水滿塘菑畬端可足民糧欲知遺愛深於海<lb/>
都在空祠一瓣香<lb/>
　<hi>附考在崇徳千乗鄉正徳間洪令異開天長河民感其惠稱洪河</hi>
<pb n="KR4h0163_WYG_011-44a"/>
　姚布政鵬<lb/>
　　鵬字鳴南崇徳人𢎞治壬戌進士授龍溪令邑有<lb/>
　　二惡鵬按以法擢工部郎出守韶州時廣冦髙快<lb/>
　　馬長朱白毛嘯聚數千人詔以委鵬三月平之又<lb/>
　　巨盜岑猛據險為亂鵬身入其巢圖其形勢而出<lb/>
　　王文成得進兵除勦陞山東布政卒<lb/>
　　　玉灣春曉<hi>考見題咏</hi>
　一曲清江飲玉虹車塵馬蹟往來通笙歌斷續韶光裏<lb/>
<pb n="KR4h0163_WYG_011-44b"/>
樓閣㕘差烟雨中漁唱時聞楊栁月酒旗斜挂杏花風<lb/>
泠泠金磬知何處路入雲山翠幾重<lb/>
　姚醫士能<lb/>
　　能字懋良號静山海鹽人𢎞治間醫士<lb/>
　　　題扇<lb/>
風塵滿目動幽思一棹歸閒樂自宜沙上眠鷗莫飛去<lb/>
海翁原是舊相知<lb/>
　屠副使壵<lb/>
<pb n="KR4h0163_WYG_011-45a"/>
　　壵字文治平湖人𢎞治乙丑進士授常州推官擢<lb/>
　　御史武宗南巡疏諫不報後累上書皆切時弊巡<lb/>
　　按廣西濟荒撫冦多所全活轉山東副使致政歸<lb/>
　　兄奎亦為御史累疏宸濠不軌有直聲<lb/>
　　　趙漸齋起任陜西詩以寄之<lb/>
美人何翩翩勲業早已樹彤庭十年餘直聲豁雲霧簡<lb/>
拔出宸衷可自信平素因風寄遙情相期在王路<lb/>
　蔣布衣淇<lb/>
<pb n="KR4h0163_WYG_011-45b"/>
　　淇字瞻伯號竹水文藻長子𢎞正間布衣<lb/>
　　　登茅山<lb/>
迢逓華陽道丹梯躡復停雲蒸三觀白天矗衆峰青餌<lb/>
石期探乳驂鸞欲控翎劃然乗浩嘯風急晝還𡨕<lb/>
　蔣布衣澳<lb/>
　　澳字瞻仲號竹山一號蔣山淇之弟有竹山小稿<lb/>
　　　宿資聖寺<lb/>
資聖何年寺蟠龍䕶法堂烟縈松徑暝雨浥竹窗凉閣<lb/>
<pb n="KR4h0163_WYG_011-46a"/>
影生秋水鐘聲報夕陽塵中碌碌者到此意俱忘<lb/>
　沃教諭饒<lb/>
　　饒字文裕號友石一號鱗州晩號南白海鹽人正<lb/>
　　徳初貢授華容教諭<lb/>
　　　征東行<lb/>
祁連山前箭如雨健兒夜渡桑乾水天子臨軒命出師<lb/>
幾人報國能輕死軍中不聞喪膽謠健鶻垂翅鵐雛髙<lb/>
衣戎賣餅當一隊銅面將軍閒寳刀<lb/>
<pb n="KR4h0163_WYG_011-46b"/>
　沈州判榮<lb/>
　　榮字懋仁號一𢎞桐鄉人正徳間鄉貢官和州判<lb/>
　　官有詩二卷與正統甲子順天中式官知府者兩<lb/>
　　人亦桐鄉人也<lb/>
　　　勸課還車作<lb/>
新水一篙滑煙邨幾許深未聞歌麥穗詎敢戀棠隂春<lb/>
脚晴原野星軺度逺岑豳詩陳欲徧且復坐鳴琴<lb/>
　姚太學惟芹<lb/>
<pb n="KR4h0163_WYG_011-47a"/>
　　惟芹字惟誠綬之孫正徳閒國子生著有東齋稿<lb/>
　　　次瞻伯表兄逰茅山韻<lb/>
繚繞烟霞路逰驂傍石停瀑簾飛練白山髻擁螺青雨<lb/>
過蛙生壁風髙鶴振翎春雲當殿合花落晝冥冥<lb/>
　胡布衣顔<lb/>
　　顔字希仁正徳間布衣與朱西邨朴陳勾溪鑑王<lb/>
　　犢舟阡陳墨山詢唱和有詩一卷<lb/>
　　　海上晩歸<lb/>
<pb n="KR4h0163_WYG_011-47b"/>
魚蝦入市水風腥海色蒼黄雨脚晴天昏聴鳥音都怪<lb/>
野曠逢人面轉生毒露濕衣蛇草暗盲風吹浪蜃樓平<lb/>
茫然誰是南洲路逺屋欣㸔邨火明<lb/>
　　　犢舟家㑹飲<lb/>
山烟卓午晴不飛草堂邀賔開翠微白袍入門主人笑<lb/>
青絲繫壺童子歸流鶯侑觴作好語蘿隂上壁搖斜暉<lb/>
紅光溢面我欲去醉矣無煩更挽衣<lb/>
　　　西湖<lb/>
<pb n="KR4h0163_WYG_011-48a"/>
不須湖舫載歌聲只任籃輿雅趂情百里好山行恐盡<lb/>
十年塵眼洗何清雲教笙瑟爭留酒晴喚簮鈿亂出城<lb/>
安得移家此中住枕流隄畔避浮名<lb/>
　　　和西臯初寒詩<lb/>
鴈風吹字㸃秋音自葺蘿房整布衾瘠畝荒來憂稅到<lb/>
紙窗穿處怕寒侵衰年虛倚同花甲生意真慙賦樹心<lb/>
誰似鳯幃聫碧玉清宵香擁錦衾深<lb/>
　　　過伯牙臺<lb/>
<pb n="KR4h0163_WYG_011-48b"/>
瑤琴久寂寞古意向誰傳一自鍾期沒那能整絶絃<lb/>
　　　便面<lb/>
黄茅紫竹弄秋聲近水遙山各有情此地肯容吾着脚<lb/>
不妨分個釣魚名<lb/>
　沃秀才商舟<lb/>
　　商舟字民濟饒之子<lb/>
　　　海門道中<lb/>
四山還逺抱一磵繞斜流鴈陣沙頭沒嵐光樹裏浮青<lb/>
<pb n="KR4h0163_WYG_011-49a"/>
楓堪倚棹白草半眠牛落日催行色悲笳起暮愁<lb/>
　陳畫士詢<lb/>
　　詢字士問號墨山善之孫能詩工畫其稿不傳<lb/>
　　　天寧寺海月樓<hi>考見題咏</hi>
孤城曉日闌干近萬里春光煙霧開晴樹直從天外見<lb/>
亂山青自海門來翩翩鸛鶴平原下杳杳帆檣極浦迴<lb/>
自惜平生幾圗畫不知曾有此樓臺<lb/>
　陶千户炳<lb/>
<pb n="KR4h0163_WYG_011-49b"/>
　　炳字徳明號友松海鹽左所百户髙談善射能詩<lb/>
　　翰正徳初從征開常累功正千户家有寳劒因顔<lb/>
　　其堂曰瑞劒<lb/>
　　　春獵<lb/>
隂山疲血戰春野盛逰儀氷滑龍媒騎花迷鳯藻旂角<lb/>
弓爭鴈翼鐵鎧壯魚麗斜月當歸路肩生屬健兒<lb/>
　陳博野金<lb/>
　　金字用礪號石溪鑑之弟正徳間以貲進官博野<lb/>
<pb n="KR4h0163_WYG_011-50a"/>
　　令有咏竹奴詩清節有情憐病骨虛心無意鬭纎<lb/>
　　腰一時誦之<lb/>
　　　寒食書懐<lb/>
江上客居三十年毎逢寒食益凄然青山笑人不歸去<lb/>
白髮滿頭徒自憐茅檐幾處挿楊栁梨花半開聞杜鵑<lb/>
身世﨑嶇杜陵老夕陽風浪洞庭船<lb/>
　　　宣慰樓<lb/>
彩鴛飛去曲池荒朱箔依然繞綠楊春色不知歌舞盡<lb/>
<pb n="KR4h0163_WYG_011-50b"/>
野花猶學美人粧<lb/>
　丘州判珊<lb/>
　　珊桐鄉人正徳間官州判<lb/>
　　　横湖<lb/>
湖自澄江一𣲖分湖波如練凈無氛行行鴈落秋空影<lb/>
書破羊家十幅裙<lb/>
　支貢士髙<lb/>
　　髙嘉善人正徳間貢士<lb/>
<pb n="KR4h0163_WYG_011-51a"/>
　　　梅道人墓<lb/>
徘徊宿草下荒墟一代風流更莫如海内於今重髙士<lb/>
千金不惜換圖書<lb/>
　潘介士鵾<lb/>
　　鵾字惟逺平湖人家貧苦學友朋憐而授之餐或<lb/>
　　借以裘葛與共讀書侃侃持論不肯附人草舍中<lb/>
　　窮空無所有掃地晏坐而已領正徳丁卯鄉薦授<lb/>
　　肇慶府判非其好也未幾挂冠歸歸而窮空如故<lb/>
<pb n="KR4h0163_WYG_011-51b"/>
　　正席抗顔談經為後生師表里人為之語曰書中<lb/>
　　車馬多如簇潘明府無一舟一僕年八十餘終學<lb/>
　　者稱東淵先生沈長水為作兩介士傳<lb/>
　　　寒食<lb/>
試望平原上茫茫烟草滋風花寒食路兒女斷腸時閲<lb/>
世黄塵暗懐人白舫遲韶光㸔欲暮只是雨絲絲<lb/>
　李介士蕚<lb/>
　　蕚字剛甫平湖人少無朋徒自以意績學毘陵薛<lb/>
<pb n="KR4h0163_WYG_011-52a"/>
　　方山先生見其文重之以為有道氣蕚遂自命必<lb/>
　　為聖賢作克念圗從龍溪王先生逰終日正容默<lb/>
　　坐時出城市默自數步而行或時迴步從前路起<lb/>
　　再整步期不失尺寸人以是迂之環堵蕭然一意<lb/>
　　好道自稱也醒居士年五十餘卒<lb/>
　　　初夏村居<lb/>
四月江邨路田家農事賖勲名㸔飲犢鼔吹聴鳴蛙野<lb/>
饌炊蠶豆溪風落楝花綠隂清晝静閒坐閲南華<lb/>
<pb n="KR4h0163_WYG_011-52b"/>
　沈訓導輝<lb/>
　　輝桐鄉人正徳間貢為訓導<lb/>
　　　塔院<lb/>
誰從寳地結龍宫墖影亭亭勢入空賸有黄塵飛不到<lb/>
講經人在白雲中<lb/>
　孫僉事璽<lb/>
　　璽字朝信號峰溪平湖人正徳戊辰進士令興化<lb/>
　　有豪徐恩入貲為千户交賂權貴横行邑中璽擊<lb/>
<pb n="KR4h0163_WYG_011-53a"/>
　　殺之民歌曰惡人殺兮虎翼而飛殺惡人兮尫瘠<lb/>
　　吾肥轉揚州同知時宸濠反江西攻安慶璽奉檄<lb/>
　　守儀真阨江之衝捕儀賔之偽諜者歴陞雲南僉<lb/>
　　事乞歸有峰溪集<lb/>
　　　舟次淮河龜山<lb/>
宿舸邉淮次山邨春事賖野桃臨水短津栁傍風斜草<lb/>
暗都梁路鷗明釣渚沙自憐非少壯撫景惜年華<lb/>
　魏知縣楷<lb/>
<pb n="KR4h0163_WYG_011-53b"/>
　　楷字良謨崇徳人正徳庚午貢官順昌令有民懐<lb/>
　　集<lb/>
　　　張氏園<lb/>
雨花園在玉溪頭曾屬張郎載酒逰今日凄凉舊金谷<lb/>
夕陽衰草動人愁<lb/>
　陸太守琳<lb/>
　　琳字文佩號玉洲平湖人正徳庚午舉人授清河<lb/>
　　尹嵗大祲琳躬啖草根開倉賑之擢御史清戎湖<lb/>
<pb n="KR4h0163_WYG_011-54a"/>
　　廣有善歌者嬖於楚藩頗横琳摘發其罪巡按四<lb/>
　　川西南夷叛單騎抵賊巢示威信賊羅拜降賜金<lb/>
　　綺指揮劉永昌倚武定侯郭勛與蜀藩訐奏事下<lb/>
　　三司多右昌琳按實抵昌罪復論罷中人姻黨及<lb/>
　　邉將張麟不法事大忤權貴左遷撫州守乞休卒<lb/>
　　　初夏泛湖<lb/>
麥秀髙原雨脚収旋拏艇子放中流幾因病起愁聞鴂<lb/>
忽憶春深可飯牛粉竹頂齊蒼蘚合刺桐花老綠隂稠<lb/>
<pb n="KR4h0163_WYG_011-54b"/>
興来咫尺斜陽路指點前溪散白鷗<lb/>
　趙㕘政先生漢<lb/>
　　漢字鴻逵號漸齋平湖人正徳辛未進士授建昌<lb/>
　　推官李夢陽為江西學政檄毁淫祠漢一日毁十<lb/>
　　五祠拜給事中居諫垣最久其疏上武廟者三世<lb/>
　　廟者十有四責回話者二奏詔逮獄受杖者一若<lb/>
　　論蕭敬之怙終崔文之擅政谷大用之請乞扶安<lb/>
　　之傳陞鑿鑿中窽至論首輔張孚敬専恣尤人所<lb/>
<pb n="KR4h0163_WYG_011-55a"/>
　　難竟以是出為山西㕘政乞歸自搆園居曰序芳<lb/>
　　又曰常足窩海内名人作歌贈之又製一舟名平<lb/>
　　查優㳺林壑詩酒自娛著漸齋詩草錢徳洪叙之<lb/>
　　曰公之綱條節概振策紆謨炳耀當世及與公居<lb/>
　　嗒然若據槁梧若御冷風瀟瀟物外予讀其詩見<lb/>
　　其標格清妍摛詞婉約有詞人之風焉<lb/>
　　　沈龍湫許雲南棋子戲作歌促之<lb/>
老夫性僻百不喜舉手談兵病亦起雲合風生結陣来<lb/>
<pb n="KR4h0163_WYG_011-55b"/>
清簟疎簾對孤壘胸中甲兵紙上策閒邉勝敗尊前紀<lb/>
李泌蔵機數語間謝安料敵移時裏客卿何来自荒服<lb/>
從以壯士三百六昨日滇南鑰門户今朝浙上屯耕牧<lb/>
自誇此士極悍勇䝉氏降之段氏恐貌近回回閃爍睛<lb/>
裔出羅羅黑白種金馬征行步驟髙碧雞健鬬精神<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
巴園剖橘倐已變石室爛柯堅不動老夫聞之轉矍鑠<lb/>
安得招徠事經略購以黄金不受金議直<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>
                    <graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>人百索<lb/>
<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>
                    <graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>産在南海角鬼運神輸不可諾客卿一笑盡揮来<lb/>
<pb n="KR4h0163_WYG_011-56a"/>
耳邉人馬聲腷膊<lb/>
　　　贈南城夏裕建陽衞知事<lb/>
南鴈飛將盡行舟出潞灣還擕旴下酒来㸔建陽山海<lb/>
字兵戈静幕庭賔客閒囊琴與匣劒壯士為開顔<lb/>
　　　蚤雷<lb/>
北園聞早雷殷殷何䖏来花霧濕逾重栁風吹未開疎<lb/>
籬從竹長新水買蓮栽亦有營巢鳥雙飛日幾回<lb/>
　　　初秋寫建蘭花代柬張四貞表弟<lb/>
<pb n="KR4h0163_WYG_011-56b"/>
問訊東湖曲溪深入望賖聊慿湘竹扇細寫福蘭花舊<lb/>
雨同人話新秋對客茶西樓凉夜夢和月到詩家<lb/>
　　　送同年許九杞得告南還<lb/>
天涯送客望江鄉去住何心共此觴碧落雲間孤劒倚<lb/>
早秋風急舊袍凉祖行敢祝丘園便報國寧論嵗月長<lb/>
並馬趨朝憶明發曉星幾點殿西廊<lb/>
　　　丙戌夏在告荅鍾西臯見寄次韻<lb/>
白沙流水荒苔磯地僻人来問訊稀野竹徧依幽徑綠<lb/>
<pb n="KR4h0163_WYG_011-57a"/>
海雲長近小窗飛自應老去隨吾况敢道迂疎與物違<lb/>
猶記初歸夜堂月夢中顛倒著朝衣<lb/>
　　　小園初治次韻荅默齋<lb/>
野圃除荒自去年春来風致已翩然青鞋濕露花前立<lb/>
小簟依雲竹下眠潭水細流曾入畫山亭漫紀有新鐫<lb/>
欲過好客勞相問試啟蓬門掃亂煙<lb/>
　　　圗扇面寄唐荆川<lb/>
懐人荆川上把筆寫川流何日重擕手臨川照白頭<lb/>
<pb n="KR4h0163_WYG_011-57b"/>
　　　將過孫西丘<lb/>
十年江海憶西丘梧竹連隂壯晩秋買得酒船還載鶴<lb/>
共乗凉月渡滄洲<lb/>
　沈㕘政圻<lb/>
　　圻字子京號龍湫煉仲子正徳辛未進士歴任貴<lb/>
　　州㕘政<lb/>
　　　有感<lb/>
五十年踰又六春浮名不是為家貧夜來蕉鹿方回夢<lb/>
<pb n="KR4h0163_WYG_011-58a"/>
簡點歸期作散人<lb/>
　沈訓導朝陽<lb/>
　　朝陽字向明嘉善人正徳間為靖安訓導<lb/>
　　　春祭陳賢良祠<hi>考見題咏</hi>
清風亭下竹森森玉雪寒生酒客襟特為表賢来社里<lb/>
豈因乗興訪山隂再傾𤣥酒千秋祀一疏青苗萬古心<lb/>
踏遍九墩人不見斷碑荒草夕陽沈<lb/>
　　　秋祭陳賢良祠<lb/>
<pb n="KR4h0163_WYG_011-58b"/>
不到荒墩已十年清風祠宇尚依然典型人物非無賴<lb/>
釋奠儀文幸有傳秋月正開丹兔窟夕陽空下白牛田<lb/>
駿奔我欲揚休烈再拜還歌九柏篇<lb/>
　林僉事桂<lb/>
　　桂字天芳平湖人正徳甲戌進士授刑曹以執法<lb/>
　　忤權貴下獄世廟入繼擢祠部郎陞荆湖僉憲<lb/>
　　　民兵<lb/>
綸書十道夜行邉亟發千金臺上懸招來六郡良家子<lb/>
<pb n="KR4h0163_WYG_011-59a"/>
選就三河俠少年大漠落鵰花羽箭平原調馬繡羅韉<lb/>
銀鈎色壯千巖月玉帳寒髙萬竈烟曲磴﨑嶇峰矗矗<lb/>
寒陂嗚咽水濺濺功名誓取封侯印離别安知蕩婦篇<lb/>
擁纛霜清聞鐵笛揚旌雪暗拂金鞭猶勝白首悲秋客<lb/>
篝火寒廬手一編<lb/>
　諸副使偁<lb/>
　　偁字揚伯嘉興人正徳丁丑進士授黄梅令轉刑<lb/>
　　部主事歴員外郎擢福建僉事總理屯政頗號詳<lb/>
<pb n="KR4h0163_WYG_011-59b"/>
　　宻終貴州副使歴官二十五年稱廉介焉<lb/>
　　　東臯園<lb/>
寒烟衰草一蕭蕭歌舞曾經樂事饒古寺頽垣無繫馬<lb/>
夕陽深徑有歸樵樽空落月吟魂杳花老殘春蜨夢銷<lb/>
何事池蛙喧鼔吹惱人鳴向可憐宵<lb/>
　<hi>附考園在桐鄉青鎮宋處士沈平築有蓬莱堂迷仙逕緑荷池梅花闗諸勝時宰執吳履齋賈秋壑嘗來逰之</hi>
　沈秀才燫<lb/>
　　燫字益峰平湖人正徳間文學<lb/>
<pb n="KR4h0163_WYG_011-60a"/>
　　　贈半漁<lb/>
風波滿眼老閒情秋冷蘆花夢不生幾曲滄浪歸去稳<lb/>
江空月白小船輕<lb/>
　碧里山樵董穀<lb/>
　　穀字碩甫號兩湖自稱碧里山樵澐之子正徳丙<lb/>
　　子舉人授安義令改漢陽宦歸耕於海上安貧樂<lb/>
　　志每當過午未炊散步澉湖采白蘋以嗅吟咏自<lb/>
　　若相知者或賙之一介不取侍父逰陽明先生門<lb/>
<pb n="KR4h0163_WYG_011-60b"/>
　　識大進其詩新警可誦有豢龍子四存前後集嘗<lb/>
　　自贊其像云泊櫓山下有一叟焉穿粗布衣卧白<lb/>
　　木榻出蟋蟀吟做蝴蜨夢坐顔子禪守老氏黑把<lb/>
　　五栁杯採東坡杞菊使自已賣文錢飽兒孫種田<lb/>
　　飯不知此何人哉或曰即帝舜所封豢龍氏一百<lb/>
　　三十世裔孫穀者也<lb/>
　　　九日<lb/>
滿城風雨作重陽花事東籬未見黄夢逐夜鴻驚逺道<lb/>
<pb n="KR4h0163_WYG_011-61a"/>
鬢先秋葉上繁霜卜居欲就飛鳬里禦嵗難逢煑石方<lb/>
世短意多成一笑家人又進紫萸嚢<lb/>
　　　蠶詩六首<lb/>
　唐李長吉嘗為馬詩予謂蠶與馬同氣上應房星其<lb/>
　功之大不在馬下何古今賦之鮮也予乃次其韻以<lb/>
　配之雖不以追蹤長吉亦聊闡其徳焉<lb/>
桑葉小如錢春容淡似烟吳姬能致冨不羡挂荆鞭<lb/>
春水味能甜桃花浴著鹽掃連看萬螘蠕蠕細相銜<lb/>
<pb n="KR4h0163_WYG_011-61b"/>
懿筐傾露葉羅韈帶春星誤聴中宵雨寧知滿箔聲<lb/>
三冬營宻室一月下簾鈎火候難調適輕寒麥正秋<lb/>
公子將歸鴈幽娥不帶花願言速成蠒鳴鴂事青麻<lb/>
嗟汝園中柘雖肥不潤身山東行食盡無計却秦軍<lb/>
　　塞上曲八首<lb/>
　　　遼陽<lb/>
遙空白浪見𤣥菟野徧黄羊草正枯最苦遼陽城畔戍<lb/>
月明清淚下吹蘆<lb/>
<pb n="KR4h0163_WYG_011-62a"/>
　　　山海<lb/>
貢道紆迴馬市平令嚴邉塞敢誅徴聖主不乗照夜白<lb/>
逺臣休貢海東青<lb/>
　　　薊州<lb/>
洗劒潮河氷滿川彎弓古北雪封韉將軍好著燒荒令<lb/>
莫遣花當易視邉<lb/>
　　　宣府<lb/>
疾風衝起馬毛乾萬壑千峰鎖塞垣信是上都堪避暑<lb/>
<pb n="KR4h0163_WYG_011-62b"/>
由來六月鐵衣寒<lb/>
　　　獨石<lb/>
桓州西去驛荒凉李信屯邉草不芳白髮老兵知故事<lb/>
細將沿革説昭皇<lb/>
　　　寧夏<lb/>
朔方一帶重環靈何事皇天不厭兵千古賀蘭山上月<lb/>
當時曾照漢家營<lb/>
　　　鴈門<lb/>
<pb n="KR4h0163_WYG_011-63a"/>
鴈門不見鴈臣過唯見驚鴻拂短莎喚醒十年鄉國夢<lb/>
一行寒影下嵯峨<lb/>
　　　玉門<lb/>
武威張掖至燉煌自昔屯田足外攘莫説明初闗外事<lb/>
數聲羌笛轉凄凉<lb/>
　　　臨清栁枝詞三首<hi>有序</hi>
　昔楊鐵厓瞿存齋皆有蘇杭竹枝詞以形容其艷冶<lb/>
　之盛予謂臨清亦四方水路一大都㑹也顧人不好<lb/>
<pb n="KR4h0163_WYG_011-63b"/>
　文地不産竹頌聲弗聞非缺典歟予乃作栁枝十闋<lb/>
　以寫之盖陳其實以獻俗亦觀風之遺意云<lb/>
銀條首帕髻中蟠茜子紅裙膝下襴行過浮橋寺中去<lb/>
往来多少駐金鞍<lb/>
結束腰肢細可憐女奴相送上鞦韆風光又是清明近<lb/>
墮却金釵記去年<lb/>
行行簷樹碧隂森緑户朱簾粉堵深睡起日髙無一事<lb/>
紫囊惟費買花金<lb/>
<pb n="KR4h0163_WYG_011-64a"/>
　　　計程口號<lb/>
金陵西達九江城九百烟波九日行送客楚山隨㟁轉<lb/>
伴人江月徹宵明<lb/>
　　　弔劉大仲<hi>嘉靖間千總援鹽死於倭難</hi>
百千矛㦸一身當半邏橋邉是戰塲<hi>半邏地名在海鹽西劉長卿詩半邏</hi>
<hi>鶯滿樹</hi>學語小兒知姓氏花卿精爽未應亡<lb/>
　顧雲<lb/>
　　雲秀水人寓南潯詩見吳興藝文補<lb/>
<pb n="KR4h0163_WYG_011-64b"/>
　　　大風<lb/>
屋瓦輕飛亂如葉太虛磅礴無光輝邨深虎豹夜多出<lb/>
山下獨行人未歸<lb/>
　布菜翁沈槩<lb/>
　　槩字一之號平齋嘉善麟瑞鄉人少竒頴年十二<lb/>
　　就試省闈為八校之雋與許雲邨同為慈溪張東<lb/>
　　溟門人正徳間以貢授江西布政使司都事非其<lb/>
　　志也槩性至孝究心理學晩業衰落著布菜翁傳<lb/>
<pb n="KR4h0163_WYG_011-65a"/>
　　以見志時島夷犯三吳槩抱祭器避郡城卒所著<lb/>
　　有筆思記鄉約釋義時務議平齋詩文集多古詩<lb/>
　　詞㫖沈鬱力矯頹靡比事寓情自得其志望而知<lb/>
　　為鴻儒耆宿不特詞家之選已也<lb/>
　　　聞王伯安過嘉興驅舟特訪不遇<lb/>
出門未梳頭旭日紅欲起遙持十載心養養扁舟裏停<lb/>
橈問北郭遲回復西市髙人不可逢寒雲卧秋水<lb/>
　　　訪姚惟誠一心堂露飲<lb/>
<pb n="KR4h0163_WYG_011-65b"/>
幽花抱古木疎影散庭際露清風力微落葉不滿地我<lb/>
為明月来還向月中醉風流到僮僕翩然雜歌吹憂時<lb/>
感商聲忽堕中宵淚<lb/>
　　　麥秀兩歧歌<lb/>
九五飛龍起淮泗瑞麥遙從寳雞至當時和氣致嘉祥<lb/>
作頌者誰劉學士邇来七十有餘年史策歴書非一事<lb/>
麒麟在郊芝在庭五穀資民乃為瑞四年春王三月朔<lb/>
好風自南甘雨作大田沃野浙東西爾畆我疆天寵渥<lb/>
<pb n="KR4h0163_WYG_011-66a"/>
桑隂碧浪自粼粼壠上黄雲何漠漠金莖翠旗光陸離<lb/>
金粉飄香吹滿畦扶風四穗尚望昨漁陽兩歧今見之<lb/>
兒童走報爭先覩父老傳言喜欲舞繡衣柱史觀風出<lb/>
歸見官僚笑相語皇天有意兆豐年多黍穰穰復多稌<lb/>
我本嘉禾識字農願與王家作編尸但令二税早輸官<lb/>
不願閒身至官府時復作歌歌聖主吁嗟劉郎不可逢<lb/>
頌聲洋洋美千古<lb/>
　　　題畫<lb/>
<pb n="KR4h0163_WYG_011-66b"/>
一片㑹心景蕭然落畫中逺峰低度鳥流水靜歸篷橋<lb/>
偃疑分月林疎不礙風誰能来此地尊酒故人同<lb/>
　　　秋興<lb/>
柴門本與林壑舊城市夜来清夢稀香秔入户雞蟹賤<lb/>
新酒出篘螺蛤肥天風輕吹野水碧江月欲上寒雲飛<lb/>
深閨暮砧不知急布帛隨分堪為衣<lb/>
　　　陳賢良祠<lb/>
當年秋氣薄浮雲一疏清風萬古聞可是星江無白犢<lb/>
<pb n="KR4h0163_WYG_011-67a"/>
故園歸計尚勞君<lb/>
　朱畫士端<lb/>
　　端字克正平湖乍浦人正徳間以畫士直仁智殿<lb/>
　　授指揮俸賜一樵圗書遂號一樵畫宗馬逺呂紀<lb/>
　　居京師甚為時所重同時曾和者亦乍人與端同<lb/>
　　直仁智殿二人初皆貧甚業漁樵事時海上天妃<lb/>
　　宫未建名一片石端嘗于石上或沙上作白描勢<lb/>
　　忽一日入山遇一異人問曰汝欲作畫耶我授汝<lb/>
<pb n="KR4h0163_WYG_011-67b"/>
　　筆和亦跪而乞亦出一筆嚙其頴以授之忽不見<lb/>
　　由是兩人用筆隨意皆殊絶今端畫猶有存者趙<lb/>
　　漸齋有題朱一樵平湖圖詩<lb/>
　　　題畫<lb/>
自剪烟綃寫釣竿孤舟一葉楚江灣凉風捲盡秋雲去<lb/>
飽㸔黄陵數點山<lb/>
　沈大使溱<lb/>
　　公諱溱字惠水號東洲八世孫季友謹按家乗及<lb/>
<pb n="KR4h0163_WYG_011-68a"/>
　　晴峰太史松鄰韓公傳有云公倜儻多才立然諾<lb/>
　　喜結客兩浙多有聞其名者正徳之季為文思院<lb/>
　　大使從事京師以事忤劉瑾廷杖下獄欲置之死<lb/>
　　有松鄰韓公者與公善走泣於項襄毅屠康僖得<lb/>
　　釋瑾恨未平將復杖之韓公流涕曰沈公繫獄數<lb/>
　　月再杖必不起我不忍良友徬徨死也請以身代<lb/>
　　㑹瑾竟不問乃歸耕於東泖之石莊云<lb/>
　　　獄中自述<lb/>
<pb n="KR4h0163_WYG_011-68b"/>
天亦有清霜豈為庸夫計人亦有繫辭豈為賤子慮嗟<lb/>
哉大廷杖乃得鞭小吏俛首傷孤根飄風落秋蔕身繫<lb/>
洛陽獄旦夕且就斃無聊弄赭衣圜扉夜雙閉哀角刺<lb/>
我耳饑䑕嚙我臂我聞常侍横紛紛生黨議不見乾寧<lb/>
災大權委奴隸悠悠漢唐書三復起流涕<lb/>
　張南雄徽<lb/>
　　徽字徳卿號寒厓秀水人正徳庚辰進士授大理<lb/>
　　評事時議大禮忤㫖廷杖尋復其官進寺副奉命<lb/>
<pb n="KR4h0163_WYG_011-69a"/>
　　慮囚雲貴釋殊死以下百餘人進寺正擢守南雄<lb/>
　　多惠政歸田十七年卒有和古集<lb/>
　　　秋日漫成<lb/>
邨野人家薜荔房西風催葉送秋忙一灣水畔有籬菊<lb/>
五畝宅邉無樹桑語切舊巢歸燕意䓑浮新甕隔鄰香<lb/>
坐来漫動臨池興學草終慙舞大娘<lb/>
　<lb/>
　<lb/>
<pb n="KR4h0163_WYG_011-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繋卷十一<lb/>
</p>
<p>
</p>
  </div>
<div>
<head>檇李詩繫卷十二</head> <lb/>
    <p>
<pb n="KR4h0163_WYG_012-1a"/>
欽定四庫全書<lb/>
　檇李詩繫卷十二<lb/>
　　　　　　　　　　　　　平湖沈季友編<lb/>
明<lb/>
　鄭端簡公曉<lb/>
　　曉字窒甫號淡泉海鹽人少好嬉戲乘屋緣木蹻<lb/>
　　㨗自喜八九歲時猶被絮襖逐羣兒捕蚌也然授<lb/>
　　以經傳子史及字義講解輒能通之嘉靖壬午鄉<lb/>
<pb n="KR4h0163_WYG_012-1b"/>
　　舉第一癸未成進士為兵部主事日閱故牘盡知<lb/>
　　天下阨塞與士馬虛實强弱之數撰九邊圖誌一<lb/>
　　時士大夫始知曉為經世才因議大禮杖闕下後<lb/>
　　轉文選郎分宜用事為子世蕃求璽承曉謂非故<lb/>
　　事分宜大恨貶和州判廻翔南卿寺十年始以刑<lb/>
　　右侍改兵部廵撫鳯陽時倭冦江之南北曉日夜<lb/>
　　謀勵将士戰於海門狼山等處俱大勝斬獲殊衆<lb/>
　　曉素以文學聞又癯然若不勝衣而乃以武功顯<lb/>
<pb n="KR4h0163_WYG_012-2a"/>
　　人益知其不可測累遷吏部尚書右都御史改刑<lb/>
　　部尚書時有大獄如張翀等忤時宰郭希賢諫立<lb/>
　　儲王抒阮鵬誤軍機及畱都兵變通倭釀亂數事<lb/>
　　皆與分宜不合益搆之落職歸既卒詔復其官穆<lb/>
　　宗即位贈太子少保謚端簡曉問學淹博經濟宏<lb/>
　　深性儉朴編纂不倦著有吾學編古言今言奏議<lb/>
　　文集等書<lb/>
　　　中秋憶陶選部<lb/>
<pb n="KR4h0163_WYG_012-2b"/>
為憶雙泉子今秋尚戍邊百年心共苦萬里月同圓生<lb/>
死憑誰問饑寒獨爾憐殘星過斷雁愁絶塞門烟<lb/>
　　　自題百可園<lb/>
吾生巳如此抱病對朝暉梅老花偏宻桑柔葉正肥隔<lb/>
溪聼鳥唤倚檻看魚飛幽意那不惬誰云心事違<lb/>
乾坤長變化日月共居諸海内誰知已山中此舊廬榮<lb/>
光卑二鳥憔悴憶三閭謝卻周公夢冥心混沌初<lb/>
　　　秋日海上<lb/>
<pb n="KR4h0163_WYG_012-3a"/>
孤城海上若星棋聞說三遷事更悲百谷東南空地力<lb/>
九秋潮汐自天時黃灣水落魚蝦亂白塔烟深草木遲<lb/>
鼛鼔年來猶未息何人肉食抱長思<lb/>
獨立滄溟嘆禹功長隄隠見亂濤中鹽田何處蘆花雨<lb/>
茅屋誰家燕子風漂泊苔㾗連水碧參差楓葉帶霜紅<lb/>
珊瑚樹底埀綸者豈盡天涯白髮翁<lb/>
　　　諸将四首<lb/>
太原天險傍雲中保障今誰第一功西顧榆林東上谷<lb/>
<pb n="KR4h0163_WYG_012-3b"/>
漢家京兆此扶風<lb/>
朔馬前驅摧紫塞材官北靣守黃河風塵不斷千山動<lb/>
渾脫相牽一葦過<lb/>
驃騎未搜青海賊匈奴還結黒山奚朱旗夜躧雙城破<lb/>
白骨秋憐萬鬼啼<lb/>
制府魚符縛錦幃将軍虎印卧征徽隔山傳箭催朝食<lb/>
對靣援兵怕解圍<lb/>
　吳尚書鵬<lb/>
<pb n="KR4h0163_WYG_012-4a"/>
　　鵬字萬里號黙泉秀水人嘉靖癸未進士授工部<lb/>
　　主事㕘議黔閩以平冦著聲晉刑部侍郎時河决<lb/>
　　徐淮饑饉相望鵬往賑截漕糧濟之尋以兵侍兼<lb/>
　　副都御史督理漕河先是有神降桃源能人言自<lb/>
　　稱柳将軍數為河患忽一日曰吳公至我去矣及<lb/>
　　鵬至而决口立塞又以平大盜師尚詔功陞工部<lb/>
　　尚書晉冢宰掌銓衡者六年時嚴嵩柄政鵬不無<lb/>
　　脂韋取容國史有遺議焉歸田之後卒至賈祸可<lb/>
<pb n="KR4h0163_WYG_012-4b"/>
　　歎也著有飛鴻亭詩<lb/>
　　　贈林雙峰<lb/>
天馬橋東宅高人舊隠居開軒延素月灌藥引通渠徑<lb/>
滿陶濳菊家傳伏氏書有時叨客至自釣錦川魚<lb/>
　　　南湖<lb/>
為欲留春住開尊得賞心湖天浮曙色堤桞足清隂燕<lb/>
掠芹泥堕魚穿荇帶深逢從羣彦後佳㑹許重尋<lb/>
　　　松風亭<lb/>
<pb n="KR4h0163_WYG_012-5a"/>
亭帶蒼崖古松擎翠盖鮮敗垣蝸篆引高樹鶴雛眠野<lb/>
寺餘春釀遥邨接暝烟絃歌非魯邑耕鑿總堯天<lb/>
　　　過黃塘懷洞陽公<lb/>
汎汎青溪水何當此地經江沙連月白嶺樹入雲青歸<lb/>
去覺今是行吟憐獨醒側身天北濶莫誦首陽苓<lb/>
　　　次府江感懐呈劉憲使<lb/>
上化灘前晚繫舟黃茅嶺接楚雲秋一天瘴雨來殘夜<lb/>
千里蠻江有急流短髮獨搔猿送淚疎燈自照角添愁<lb/>
<pb n="KR4h0163_WYG_012-5b"/>
却憐留滯炎荒客巳似當年桞桞州<lb/>
　王知州經<lb/>
　　經秀水人嘉靖壬午舉人官知州<lb/>
　　　輓張雙溪<lb/>
許國身曾萬里還蜀江塵土暗重關凄凉墓木今成拱<lb/>
落日悲風滿故山<lb/>
　馬蘄州淮<lb/>
　　淮字元豫號乾庵秀水人嘉靖壬午舉人官蘄州<lb/>
<pb n="KR4h0163_WYG_012-6a"/>
　　知州<lb/>
　　　赤壁<lb/>
江中白鶴影雙下山外遊人時一來千古江山只如此<lb/>
且湏把酒放眉開<lb/>
　袁高士仁<lb/>
　　仁字良貴號參坡嘉善人<hi>或云蘓州人誤</hi>凡天文地理律<lb/>
　　厯書數兵法水利翳卜之屬靡不究心謂醫可濟<lb/>
　　人遂寓意於醫崑山魏校疾使三至仁謝曰君以<lb/>
<pb n="KR4h0163_WYG_012-6b"/>
　　心疾召我但當咬咀仁義炮治禮樂以療之不然<lb/>
　　雖十至不來也仁以祖父皆習春秋有論著復憫<lb/>
　　世儒溺胡而不信也乃作鍼胡編詩亦斐然氣殊<lb/>
　　蒼樸著有一螺集<lb/>
　　　畫竹謝沈啟南<lb/>
昨見石田子惠我一幅竹蕭然展閱清風生丹鳯翩翩<lb/>
下淇澳彷彿坐我瀟湘間葉葉飛霞起華屋見竹如見<lb/>
石田子高節凛然凌衆木一枝獨倚巖谷寒江水㴞㴞<lb/>
<pb n="KR4h0163_WYG_012-7a"/>
為誰緑為君深貯莫輕開葛陂風雨愁龍觸<lb/>
　　　幽瀾泉<lb/>
金谷對叢林高人此夜情引瓶清露裊汲月曉寒生潄<lb/>
玉雲花落飱黃梵宇清翻憐行路客到處覔遺甖<lb/>
　　　弔梅道人墓<lb/>
日落霜飛百草枯橡林暮雨咽寒烏空留妙墨驅塵世<lb/>
猶有清風拂酒壚古壠烟浮閒夜月空林露冷滴庭梧<lb/>
只今歌舞樓前月不照梅花塔影孤<lb/>
<pb n="KR4h0163_WYG_012-7b"/>
　　　香和庵<lb/>
竹鎻茅庵野水邊松篁滿地獲茶烟三千法界元非逺<lb/>
五百聲聞别有縁斷碣卧雲踈雨裏香臺橫草落花前<lb/>
山人自證無生訣不學空門五味禅<lb/>
　<hi>附考庵在嘉善東南十五里元至正建</hi>
　　　久雨<lb/>
四月沉隂水拍扉客忩猶未减寒衣澗逢急溜𣺌難度<lb/>
竹鎻殘雲濕不飛苔蘚上堦連草緑蟪蛄啼雨落花稀<lb/>
<pb n="KR4h0163_WYG_012-8a"/>
白頭㪅覺長安逺盡日江頭坐釣磯<lb/>
　　　陳氏園<lb/>
長安宫殿總成塵悵望豪華立水濵荒苑有禽春草碧<lb/>
故園無主野花新習池錦帳風前絮金谷明珠夢裏人<lb/>
試看武塘川上月巳沉幽澗照青蘋<lb/>
　　　寄沈一之<lb/>
衰草殘陽滿地紅蘋花零落野塘風一枝多少懐君夢<lb/>
半在青燈細雨中<lb/>
<pb n="KR4h0163_WYG_012-8b"/>
　　　神仙宫看竹<lb/>
仙家有地只種竹多少清風激懦夫滿院緑隂餘晚節<lb/>
桃花應合笑𤣥都<lb/>
　<hi>附考宫在嘉善治東二里唐開耀間建</hi>
　　　聞王伯安謫龍塲<lb/>
白簡霜飛拂紫宸一鞕遥指瘴江春孤身願作南飛㕍<lb/>
萬里隨雲伴逐臣<lb/>
　　　聞王伯安靖江西<lb/>
<pb n="KR4h0163_WYG_012-9a"/>
當年談道薄鵞湖此日揮戈靖國魔夜静燈前看寳劒<lb/>
先生應悔殺人多<lb/>
　沈舉人爚<lb/>
　　爚字伯逺一字世明號石聫嘉善人槪從子嘉靖<lb/>
　　乙酉舉人居家動遵古禮日咿唔不輟其詩清勁<lb/>
　　有石聨稿子士立亦能詩<lb/>
　　　尊空<lb/>
菱青竹碧山雲鮮客子狂歌清渭邊風鸛背嗁當徑樹<lb/>
<pb n="KR4h0163_WYG_012-9b"/>
暖魚晴跳隔溪船凌競石岫将誰往狼籍烟花亦可憐<lb/>
酒盞鳬飛相趂逐青錢隨意買江天<lb/>
　范同知言<lb/>
　　言字孔嘉號菁山一號訥齋秀水人嘉靖丙戌進<lb/>
　　士自蒲圻令陞大理府同知致仕言博綜經史善<lb/>
　　属文與比部彭輅相頡頏范尚體裁彭尚才藻兩<lb/>
　　家各負氣不相下而時論左袒於范予特以詩較<lb/>
　　則彭有高調范稍柔脆矣有菁陽集<lb/>
<pb n="KR4h0163_WYG_012-10a"/>
　　　酧賈實齋憲副<lb/>
水暖躍春魚山晴照客居菰蒲淮水際松檜漢年餘酒<lb/>
熟雲安市田荒鄴下渠嬌兒勝筆硯塗抹老夫書<lb/>
　　　湖上<lb/>
誰開湖上閣獨對晚來曛鶯語排花出潮聲帶雨分遥<lb/>
看鄰牧㪚閒與海鷗羣自笑江干老悠然卧白雲<lb/>
　　　金明寺佛閣<lb/>
湖曲深藏寺城隂别起樓登高公事了避暑醉鄉遊净<lb/>
<pb n="KR4h0163_WYG_012-10b"/>
啟青蓮社晴分白鷺洲凭虗問牛斗江漢幾時秋<lb/>
　陸廵撫垹<lb/>
　　垹字秀卿號簣齋自稱一簣山人嘉善人嘉靖丙<lb/>
　　戌進士授南京刑部主事道自河間郡守惡其倨<lb/>
　　居以廢舘舘多祟遇者輒死比暮輿皁慄慄告出<lb/>
　　惟二童子畱既寝夜半有聲剨然其怪頎然而黒<lb/>
　　立於榻前垹怒以手擊牀曰我陸垹也汝何為怪<lb/>
　　遁去至南都平反寃獄每與大理相軋時嚴嵩為<lb/>
<pb n="KR4h0163_WYG_012-11a"/>
　　南禮侍屢造垹垹拒不見曰此人雖有時名實奸<lb/>
　　雄也未幾出知常德府調武昌尋改岳州歲饑垹<lb/>
　　不待奏報發倉賑之御史伊敏生至府垹供奉甚<lb/>
　　簡敏生入其衙唯蒼頭二人敝篋無鎻撿之唯殘<lb/>
　　書百卷布衣數件而巳遂䟽薦拜太僕少卿歴陞<lb/>
　　僉都御史廵撫河南乞歸有簣齋集<lb/>
　　　一簣山人歌<lb/>
一簣山人歸武陵自云作吏非所能上世本是農夫家<lb/>
<pb n="KR4h0163_WYG_012-11b"/>
中嵗頗多丘壑情憶昔十五時讀書始趨庭庭前一簣<lb/>
土乃是先人營三十射䇿登帝廷四十剖符慙專城中<lb/>
敡外歴靡寸補千憂百慮何時寜風塵嵗月厭奔走笑<lb/>
言眉睫羞逢迎匡廬觀瀑欲大呌洞庭釃酒愁冥冥懐<lb/>
賢幾自跨黃鶴訪隠常作桃源行一朝得調忽辭去掉<lb/>
頭那管人間名乘與還廻剡曲棹遺安况有鹿門耕不<lb/>
能如馬長卿著討禅書不如能揚子雲草太𤣥經不能<lb/>
如陶朱逐時事貨殖不能如赤松辟穀學長生吏少門<lb/>
<pb n="KR4h0163_WYG_012-12a"/>
前租僅足客來花下酒常傾不愁兒癡是豚犬不恤宦<lb/>
薄非公卿顧以人生百年内塊然簣土猶無成悲來風<lb/>
木不自禁三釜那得為親榮仰看蒼天摩九仞此意突<lb/>
兀難為平<lb/>
　　　上鷹歌<lb/>
君不見楚澤之上鷹爪利若擊目若星雄姿逸氣何横<lb/>
生翻身猶能墜鵬翼豈但可使燕雀驚稜稜勁翮秋風<lb/>
裏逺勢未看窮所止壮心誰謂便相抛籬落聊廻啄文<lb/>
<pb n="KR4h0163_WYG_012-12b"/>
雉<lb/>
　　　築堤謡<lb/>
彼田高我田低高田積土河成蹊低田年年催築堤築<lb/>
堤復取田中泥今年大水百榖傷高田得熟低田荒遂<lb/>
令低鄉有田者唯願有田在高鄉君不見土龍三日雨<lb/>
莫禱高鄉之田為茂草<lb/>
　　　登胥山<lb/>
伍胥來駐馬見説此山頭草木兵猶似乾坤氣未収蒼<lb/>
<pb n="KR4h0163_WYG_012-13a"/>
霞含宿雨野屋抱寒流日晚一登眺天風吹客裘<lb/>
　　　訪柯侍御九華山中留贈<lb/>
趨朝同聴午門鐘九陛森嚴虎豹重何事歸來化城卧<lb/>
硯屏閒弄九芙蓉<lb/>
　　　洞庭歌<lb/>
巴陵城頭白鶴廻巴陵城下洞庭開湖面青山隔簾檻<lb/>
暖風吹送酒香來<lb/>
　賈汝寕名儒<lb/>
<pb n="KR4h0163_WYG_012-13b"/>
　　名儒號實齋嘉興人嘉靖丙戌進士授刑部主事<lb/>
　　抗節持法出守姚安再補汝寕㑹世廟躬詣顯陵<lb/>
　　時皆歛民以應名儒悉還給民德之乞休後詔起<lb/>
　　憲副力辭<lb/>
　　　玉龍山館訪薛鶴樓不遇<lb/>
鶴樓何處是窈窕入烟霏陟石雲生屐穿花露濕衣虗<lb/>
枰松底列野鳥竹間飛聞説尋僧去吟笻在翠㣲<lb/>
　屠諭德先生應埈<lb/>
<pb n="KR4h0163_WYG_012-14a"/>
　　應埈字文升號漸山康僖公第六子嘉靖丙戌進<lb/>
　　士選庻吉士調禮部郎乙亥復晉諭德同時吳門<lb/>
　　袁永之錫山華子潜四明陳約之晉江王道思並<lb/>
　　有盛才與之友其學日益閎大如議禮䟽及薛瑄<lb/>
　　從祀疏皆有原本尤長於詩諸體雄麗允為七子<lb/>
　　開先王弇州稱其詩含華茹英輝燄奕奕陳<lb/>
　　黃門詩選中亦多推重之詞著有蘭暉堂集生<lb/>
　　平好為竒節豪宕風發飲酒百鍾不醉又好内後<lb/>
<pb n="KR4h0163_WYG_012-14b"/>
　　庭多稚齒婑媠之人卒以病廢方埈之生也康僖<lb/>
　　公筮之得震之漸曰鸞德如玉飛上高木鼓其羽<lb/>
　　翼光照四國及歲乙已夢謁衡山君有書在廡間<lb/>
　　曰明年正月十三日官至二品增年一紀晨起呼<lb/>
　　諸子曰我殆将死矣我宦遊二十年官不踰五六<lb/>
　　二品増紀者其易歲之兆乎如期卒<lb/>
　　　覇陵篇<lb/>
憶昔漢文帝行遊覇上園遥指新豊道回瞻渭水原倚<lb/>
<pb n="KR4h0163_WYG_012-15a"/>
歌未終曲慷慨啟長嘆槨發北山石紵絮斮其間左右<lb/>
相嚱噓嗇夫前致言請觀秦皇帝壮哉營酈山白日避<lb/>
層闕銀流涸重淵𤣥臺玉衡建幽戺青藜懸六宫既同<lb/>
盡千夫亦何寃金湯萬年固陵谷湏㬰遷愚民諒何知<lb/>
厚塟乃其愆片言感宸極納諫如轉圜高陵不夷塹卑<lb/>
渠㵼通泉聊供陶冶器無改山澤觀當年景遺詔後世<lb/>
稱高賢巍巍覇陵廟迢迢至今安<lb/>
　　　高陽行贈范司成菁山<lb/>
<pb n="KR4h0163_WYG_012-15b"/>
君不見高陽酒徒氣若虹酒酣仗劒謁沛公褒衣側注<lb/>
反遭罵竪儒瞋目稱而翁軍門拾謁使者入麾予雪足<lb/>
來趨風儒冠自昔為人下豪士纍纍走中野公卿半属<lb/>
鼓刀人塵埃誰是弹冠者侯門峩峩仁義存金貂白玉<lb/>
多殊恩九逵車馬若霆擊中臺咳吐如春温丈夫風雲<lb/>
不自致寜能咿嚘齷齪趨華軒菁山先生真握奇文章<lb/>
埀世光陸離懸黎結緑世莫識陽春白雪和者誰憶昔<lb/>
予為門下士諸子森森並蘭峙白晝行歌秦駐雲醉後<lb/>
<pb n="KR4h0163_WYG_012-16a"/>
清心越溪水即今巳及十餘年人事升沉豈堪紀鳯儀<lb/>
未上金門書吕甥尚曳東郭履埈也雖負鴻漸翼失勢<lb/>
青雲未能舉去年有詔収駿骨沉咸十蹶始一起先生<lb/>
豈是百里才驥伏鹽車埀兩耳幾年卧遊湘水東洞庭<lb/>
雲夢清若空青蠅營營止叢棘白露颯颯摧孤桐長安<lb/>
春半氣猶烈上林水氷柳條折潞水拏舟不得行匹馬<lb/>
蕭蕭踐氷雪高陽客舍行人疎糜珠斧桂為晨餔天寒<lb/>
苜蓿芽未茁夜深鼯䑕時相呼鵠袍諸生半僵卧玉署<lb/>
<pb n="KR4h0163_WYG_012-16b"/>
談經能聴無君不見黃金峩峩千尺臺昭王樂毅俱蒿<lb/>
萊漸離擊筑已絶響荆卿易水歌空哀吁嗟乎人生得<lb/>
失何湏數尊前俛仰成今古時來北闕繫金魚歸去南<lb/>
山射猛虎<lb/>
　　　送林僉憲汝雨兵備潁州<lb/>
虛庭落日明嘉林薰風吹我堂上琹故人言别赴河潁<lb/>
使我不覺生離心援琴欲奏啇聲沉感時懐昔多哀音<lb/>
憶昔與君同侍輦奏書朝聞夕稱善扈聖親登太乙壇<lb/>
<pb n="KR4h0163_WYG_012-17a"/>
承恩數奉甘泉宴湏㬰雲雨各西東北風栗烈南飛鴻<lb/>
君度石梁看曉日予隨蘭省卧秋蓬故人才高人所羡<lb/>
飛藻如烟氣如電建節鸞臺日月懸橫經彤署星辰爛<lb/>
寒霜飛空凄北堂三年入謁來明光此時正奏甘露至<lb/>
金莖不動天風香露乳聨珠瑩飛雪松雲晝開暮還結<lb/>
故人新自故鄉來應飽瑶華弄松月夜談坐聴填填雷<lb/>
擎霄碧玉翻空摧閉門共讀祥異志出門向人還語誰<lb/>
九逵車馬朝來㑹共議明堂草書對近臣新冊定陵功<lb/>
<pb n="KR4h0163_WYG_012-17b"/>
常侍總承開府貴君不見人生得失難自量天道盛衰<lb/>
寜有常朱陽受節蘭蕙芳零露夕變蒹葭蒼時來立取<lb/>
封矦印老去猶為執㦸郎又不見披裘採薪登後車箜<lb/>
篌在御朱桐虗歲歲南山叩哀角年年東觀著遺書君<lb/>
行梁臺度潁水梁苑莓莓夕烟起汴水㣲茫晝不流唯<lb/>
見邨原暮塵紫鳯城東山龍作盤萬年陵闕天南端黃<lb/>
河千曲浄廻練蒼厓百疊鶱高鸞此中騎士俱羆虎故<lb/>
人有文兼有武嵩山雲生拂羽旂淮海風清雜鉦鼓煌<lb/>
<pb n="KR4h0163_WYG_012-18a"/>
煌絳節坐臨戎爼豆長垂鼎鉉功縱使沙塲親校獵絶<lb/>
勝芸閣賦雕蟲<lb/>
　　　太乙壇歌<lb/>
太乙壇高凌紫氛宫中夜夜延神君金盤千尺㵼朱露<lb/>
莖臺五色飛龍雲撞鐘鳴鼔邀百祥回旌駐蹕瞻景光<lb/>
石檢親封緑文閟河圖著紀赤符昌九華燈明列星爛<lb/>
八變樂終萬靈見至尊端笏禮中天北斗埀芒指前殿<lb/>
皇皇圭璧奠甘泉奕奕樓居通列仙侍祀獨有東方朔<lb/>
<pb n="KR4h0163_WYG_012-18b"/>
登歌新恊李延年白茅授冊侯五利青鳥銜書作前使<lb/>
貝闕徘徊河漢沉絳節繽紛王母至武皇北靣來相迎<lb/>
稽首至道聞要精能驅三尸鍊五魄可以閱世為長生<lb/>
帝聞斯言再拜受宴罷言歸樂無有祈年何必汾水隂<lb/>
無為自享南山夀<lb/>
　　　贈吳山人擴<lb/>
山人出山何所適來作長安五侯客摛藻朝飛北海雲<lb/>
磨崖夜泣南山石長安二月花含烟意氣翩翩俠少年<lb/>
<pb n="KR4h0163_WYG_012-19a"/>
千塲博戲章臺下百發烏號細桞前山人敝衣衣後穿<lb/>
拾謁欲向何人憐投珠委玉盈尺箋饑來不售囊中錢<lb/>
短歌為君君自慰且拂琅玕謝時貴王生觧襪只自嗤<lb/>
世間那有張廷尉<lb/>
　　　至日憇東平飲趙二元實舍席上贈長句<lb/>
四明才人趙元實絶壁寒松倚蕭瑟逸興飛翻東海雲<lb/>
赤心直指扶桑日前年天子罷郊雍金書煌煌命上公<lb/>
秉圭植璧對上帝奉璋鍚胙俱宗工諫臣如麻但僵卧<lb/>
<pb n="KR4h0163_WYG_012-19b"/>
君獨抗言陳不可批龍巳荷明主慈履虎真逢貴人怒<lb/>
去年過飲倪生家夜深酒半人争譁仰天白眼罵流軰<lb/>
嚼杯膝席陵豪華人言趙郎太孤立委心置人人不識<lb/>
徒手欲裂丞相麻直腰不共将軍揖坐令談笑生戈矛<lb/>
白玉被㸃黃金投鷦鷯一枝聊自適騏驥當途遂晚收<lb/>
我來山郭逄長至晤語相歡故人意墨綬猶存粉署香<lb/>
鎬宴曽霑赤墀賜自從天上聴簫韶歸向人間厭歌吹<lb/>
即今束縛如拘囚青山對靣不得遊尊酒豈能容傲吏<lb/>
<pb n="KR4h0163_WYG_012-20a"/>
冠帶時催見督郵尊前起舞歌向君人生得失如車輪<lb/>
君不見甘羅孺兒能貴秦買臣四十行負薪又不見田<lb/>
郎一言取相印馮唐十年官不進我今巳與滄溟期君<lb/>
才不久蓬蒿居盛世豈應無狗監是誰能薦馬相如<lb/>
　　　送陳約之謁祀孝陵<lb/>
萬嵗橋山路三春草木青乾坤黃鉞在風雨翠華扃北<lb/>
極通羣帝中天覲百靈當時貔虎佐一一扈青冥<lb/>
　　　送同年謝子儒致仕歸蜀<lb/>
<pb n="KR4h0163_WYG_012-20b"/>
子真棲谷口潘岳賦閒居長揖辭明主為農返故廬雪<lb/>
消巴嶺出天入錦江虛莫待楊雄老潜夫早著書<lb/>
　　　聞南太廟災<lb/>
金陵自昔建皇輿太室中天列祖居聞道振雷三伏後<lb/>
遂令煨燼百年餘朱旂寳鉞空人世玉冊金輪返太虛<lb/>
帝遣祲祥憂聖主諸臣應有諫肜書<lb/>
　　　病起<lb/>
東郭為園枕碧流羣峰合沓俯林丘邨閒晝日驅黃犢<lb/>
<pb n="KR4h0163_WYG_012-21a"/>
客至晴溪㪚白鷗璧月近臨珠樹晚銀河西指越山秋<lb/>
思𤣥欲擬張平子卧病無心詠四愁<lb/>
　　　遊城東觀<lb/>
病起尋遊强杖藜琳宫寂寂枕廻溪繁花向日俱宜笑<lb/>
幽鳥逢春各異啼雲滿客衣庭樹合氣薰山酌芷蘭齊<lb/>
郊行亦有桃源在明日重來路不迷<lb/>
　　　登太白樓<lb/>
當時不見謫仙人城上樓高空復春勢極中原臨岱嶽<lb/>
<pb n="KR4h0163_WYG_012-21b"/>
境非吾土異三秦遥憐避地東方朔生有相知賀季真<lb/>
斗酒狂歌自今古志存刪述與誰論<lb/>
　劉指揮湘<lb/>
　　湘字文清號雲巢海鹽人嘉靖戊子武舉人官指<lb/>
　　揮<lb/>
　　　鷲香閣<lb/>
烟邨背郭人家逺松壑蘿厓獨自登門外泊船秋水寺<lb/>
溪頭洗鉢夕陽僧買山有意逢支遁入社無詩繼薛能<lb/>
<pb n="KR4h0163_WYG_012-22a"/>
嗁鳥催人歸去晚疎林落葉漏寒燈<lb/>
　<hi>附考閣在桐鄉</hi>
　陸同知鰲<lb/>
　　鰲字子任號南溟平湖人嘉靖戊子舉人官南康<lb/>
　　同知<lb/>
　　　宜春臺晚眺<lb/>
南下萬山連百越東來一水自長沙石林倒聴秋風起<lb/>
畫檻平臨返照斜<lb/>
<pb n="KR4h0163_WYG_012-22b"/>
　張同知嘉秀<lb/>
　　嘉秀字文英號文川海鹽人七齡和錢福大樹詩<lb/>
　　一時稱神童嘉靖巳丑成進士歴南比部郎謫饒<lb/>
　　州同知<lb/>
　　　秋日偕李拙脩王秋園登金山<lb/>
清秋倚閣江天逈落日凌虛望眼孤萬里帆檣通北極<lb/>
百年遊覧失東吳黿鼉浪起廻珠閣鸛鶴風高倒練湖<lb/>
莫向山僧記名姓狂懐只擬是前蘇<lb/>
<pb n="KR4h0163_WYG_012-23a"/>
　沈副使謐<lb/>
　　謐字静夫號石雲秀水人嘉靖巳丑進士授行人<lb/>
　　擢刑科給事中星隕應詔極陳修省劾罷自宫男<lb/>
　　子二千餘人出為山東僉事尋偹兵大庾計擒賊<lb/>
　　酋李彪生平慕王文成之學與羅念庵王龍溪唐<lb/>
　　一菴友善著有家藏稿<lb/>
　　　遊千佛龍泉洞和康東濵韻<lb/>
三月鶯花飛欲殘郊原春色亦闌珊青青官柳迎人笑<lb/>
<pb n="KR4h0163_WYG_012-23b"/>
白白春醪解客寒石竇一龍鳴澗壑上方千佛見衣冠<lb/>
勝遊相繼無多日寄語山僧仔細看<lb/>
　祖訓導晟<lb/>
　　晟字廷昭海鹽人嘉靖辛卯貢士司訓宿州歸林<lb/>
　　二十餘年嘗卧病鄭尚書就看晟坐黃草蚊幬見<lb/>
　　之恬如也性耽吟咏得句秀㧞如碧山吏隠尋松<lb/>
　　子丹井仙方浸木奴人慕荆州求識靣誰逢東野<lb/>
　　不低頭有東歸稿<lb/>
<pb n="KR4h0163_WYG_012-24a"/>
　　　秋夜<lb/>
晚花含蜨影秋水㸃螢光一夜思歸夢隨風到草堂<lb/>
　沂陽子王文禄<lb/>
　　文禄字世廉號沂川㪅號沂陽子海鹽人嘉靖辛<lb/>
　　卯舉人負竒嗜古每憤發必挺劒叱罵不避貴要<lb/>
　　值有司設宴酒酣起舞呼曰此劒能軒貪汚其戇<lb/>
　　直如此人皆以為蚩家有書萬軸置之一樓俄失<lb/>
　　火大慟曰但力救書者賞他不必也年八十餘吟<lb/>
<pb n="KR4h0163_WYG_012-24b"/>
　　誦不止曰我讀來世書耳私謚文定有王生藝草<lb/>
　　莠言<lb/>
　　　走索篇<lb/>
綵繩百尺闌青天朱竿對起遥相牽廣塲突出層臺外<lb/>
虹梁平鋪如直絃雙娥靚粧迭呈技一來一去渾争妍<lb/>
玉腕擎衡歩移稳恍惚退後還追前特立宫鞋掉羅襪<lb/>
丰姿嫋娜疑飛仙繡帶飄揚綰晴日翠裙展拆拖霏烟<lb/>
慢撚纎腰斜擺桞驀佯失跌倒垂蓮怒虯拔湫迸鎻躍<lb/>
<pb n="KR4h0163_WYG_012-25a"/>
狡猱升木當空懸莫謂輕身博一笑為君撒盡纒頭錢<lb/>
　　　走馬篇<lb/>
燕姬跨馬來江東羅衫窄袖藍對胸翠翹抹額戎装束<lb/>
恍若矯矯飛蒼龍日揺濤影團花碎塵捲風聲彩雲墜<lb/>
鬛間暗閃奪珠標腹下還穿撒雕轡将非出塞昭君啼<lb/>
無乃歸禁楊妃醉懽娛忘冦擾前秋騎擁嬌娥謔浪遊<lb/>
魚麗陣靡誰敢殿長流難洗文夫羞<lb/>
　包御史節<lb/>
<pb n="KR4h0163_WYG_012-25b"/>
　　節字元逹别號䝉泉子鼎之孫㓜孤力學與弟孝<lb/>
　　相繼成進士節中嘉靖壬辰榜孝中乙未榜為御<lb/>
　　史亦有直聲節由東昌刑官拜御史接閩滇風裁<lb/>
　　特著繼按湖廣巨璫𢋫贇鎮守為虐節劾其不法<lb/>
　　廷杖謫戍荘浪衛居行間十二年聞母訃晝夜哀<lb/>
　　號又五年弟沒益慟竟以是卒隆慶初贈光禄少<lb/>
　　卿有苑詩類選臺中湟中二集<lb/>
　　　龍巖曉行<lb/>
<pb n="KR4h0163_WYG_012-26a"/>
鳥道盤輿逈龍巗倚漢斜侵星尋石壁迷瘴問山家過<lb/>
磵惟聞水穿林不辨花貪程行數里引炬候明霞<lb/>
　　　石屋烟霞<lb/>
鑿石開蒼嶺披霞控紫岑潤蒸深洞雨嵐結廢壇隂茗<lb/>
葉煎春溜松花摘晚林山僧閒共語到此益禅心<lb/>
　　　五日同雙溪小坐<lb/>
萬里投荒日三年去國臣偶逢時序感重愴别離神檐<lb/>
杏梢雲密山花過雨新芳華聊可玩况對故鄉人<lb/>
<pb n="KR4h0163_WYG_012-26b"/>
　　　夏日雨後過陳園<lb/>
選勝遵郊郭衝泥試杖藜溪承新瀑水山挂欲晴霓看<lb/>
竹人先至穿花鳥自迷笑予來幾度才識小亭西<lb/>
　　　玉女潭訪史玉楊吏部不遇<lb/>
九龍宫觀倚天開千里崆峒訪道來玉洞雨深新溜乳<lb/>
碧壇春晚半封苔雲中不見吹笙客潭上空餘鍊藥臺<lb/>
始信嵇康非俗耦却憐王烈是仙才<lb/>
　馮太倉汝弼<lb/>
<pb n="KR4h0163_WYG_012-27a"/>
　　汝弼字惟良號佑山平湖人嘉靖壬辰進士任工<lb/>
　　科給事中劾中人張時等下獄冢宰汪鋐恃寵驕<lb/>
　　恣言官爭之不得汝弼投袂起曰擊之不勝則其<lb/>
　　志益驕事有不可言者吾當以死爭連上七䟽久<lb/>
　　持不下尋有㫖逐鋐時言官廷杖死者二人蔡宗<lb/>
　　愷曾翀汝弼等八人俱外謫得潜山丞遷太倉守<lb/>
　　乞歸有集行世<lb/>
　　　新竹<lb/>
<pb n="KR4h0163_WYG_012-27b"/>
夜來湘浦走輕雷驚起斑龍巳作堆老夫早起開三徑<lb/>
翠尾挿天風雨來<lb/>
　　　愛川惠菊<lb/>
不道山園菊事荒疎風小雨作重陽喜看折柬來秋色<lb/>
分得韓公晚節香<lb/>
　錢給事薇<lb/>
　　薇字懋垣號海石海鹽人嘉靖壬辰進士授行人<lb/>
　　拜禮科給事在諫垣四年直言剴切天子每急有<lb/>
<pb n="KR4h0163_WYG_012-28a"/>
　　任使輒畀錢給事不由推舉如論翊國公郭勛攬<lb/>
　　權樹黨繼而指摘宫僚非人又以星變乃主德缺<lb/>
　　誤所致竟忤㫖罷歸方疏之入也薇謂其僕曰上<lb/>
　　方事𤣥修所忌者災𤯝疏上必旦暮死今以數金<lb/>
　　付汝買棺以殮耳命下得免隆慶初贈太常少卿<lb/>
　　有承啟堂稿時海鹽有三黃門咸以敢諫著張方<lb/>
　　洲許雲邨錢海石是也<lb/>
　　　夜集三塔山房懷玉陽頥山二丈<lb/>
<pb n="KR4h0163_WYG_012-28b"/>
渺𣺌雲山隔幾重每於勝地憶過逢清吟獨對尊前月<lb/>
高坐雙擕硤上峰僧到講堂時拂麈客來山寺驟鳴鐘<lb/>
昔年曾結東林社囘首徒憐去住踪<lb/>
　　　新茶<lb/>
欲向陽羡遊春雨阻行檝山僧擕滿籠門前挂青笠<lb/>
　王滁州先生梅<lb/>
　　梅字時魁號柘湖平湖人嘉靖壬辰進士選庻吉<lb/>
　　士遷刑部主事初建昌侯張延齡下獄刑官沈椿<lb/>
<pb n="KR4h0163_WYG_012-29a"/>
　　以戚畹故不令入重獄後代者踵之事發前後提<lb/>
　　牢官二十四人俱擬杖而梅在其中謫判滁州卒<lb/>
　　於官梅才氣豪尚欲以功業文章自見惜乎未究<lb/>
　　其用在滁時雅抱冲淡縱情山水興㑹所至發為<lb/>
　　詩歌清深老健逈然塵壒之外可以振華啟秀噓<lb/>
　　枯吹生使千載下猶堪想見其人沒後五年馮祐<lb/>
　　山刻其遺稿<lb/>
　　　夏日與韓魯淙侍御晚遊陶氏山荘<lb/>
<pb n="KR4h0163_WYG_012-29b"/>
晨與美人期出郭已遲暮頹陽廹崦嵫返照城隂路飛<lb/>
盖入林樾宛轉緣溪渡長松罥緑蘿夜渚涵芳杜詞人<lb/>
志丘壑不以杯斚故欣然㑹意處袒據磐石坐月出詠<lb/>
而歸凉風在高樹<lb/>
　　　百歩橋<lb/>
百歩橋下日荒荒江流無聲江草黃行人踟躇立古道<lb/>
沙鳥躑躅啼廻塘蒼龍沉沉彩虹偃短棹輕舟采芳卷<lb/>
月落汀洲人不歸腸斷春風穆溪逺<lb/>
<pb n="KR4h0163_WYG_012-30a"/>
　　　贈滁州劉文學<lb/>
賣藥不受值談禪能了元林藏収糓虎座有獻花猿泛<lb/>
蟻常侵曉懸鶉或負暄漢家徵五隱早晩賁丘園<lb/>
　　　縣齋雜詠<lb/>
我愛來安縣依然太古餘居人盡茅屋長吏或柴車里<lb/>
巷多絃誦山溪足畋漁疎慵更何事高枕午忩虗<lb/>
　　　寄石汀王先生二首<hi>有引</hi>
　　石汀王先生按浙梅時為諸生雅承休盼斗筲黃<lb/>
<pb n="KR4h0163_WYG_012-30b"/>
　　鍾計偕一見睽離至今風揺心旌川廻目練晤言<lb/>
　　未期沉憂空積觸事宣懐言無倫次聊軫疇昔俟<lb/>
　　諸将來耳<lb/>
苦憶王夫子清時賦考槃三年不相見一札阻長安蘭<lb/>
雪留彤管雲山照鐡冠因風泛瑶瑟情竭賞音難<lb/>
十年萊子服數口汶陽田荷篠深山裏銜杯曲水前春<lb/>
蘿揺石月夕鳥下汀烟最是論文友時時詣鄭𤣥<lb/>
　　　送林節推赴任瓊州<lb/>
<pb n="KR4h0163_WYG_012-31a"/>
見説瓊州地烟中叠浪開逺天分島溆晴蜃結樓臺水<lb/>
舘鮫人識風檣賈舶來桄榔秋樹好莫怨夜猿哀<lb/>
　　　擬欽賜日講官鮮柿詩<lb/>
霜日晴酣萬顆紅金盤琥珀出深宫尚方共喜嘗新早<lb/>
講幄驚傳受賜同青簡可能慙素食瓊漿端合潤丹衷<lb/>
杜陵有客空才思寂寞櫻桃歎轉蓬<lb/>
　　　寄曹𤣥渚<lb/>
與爾别來音信稀臨風常自動瞻依寒雲幽壑羣龍卧<lb/>
<pb n="KR4h0163_WYG_012-31b"/>
斜日滄江獨鳥飛皁蓋屢淹鳴玉渡白蘋應滿釣魚磯<lb/>
何時更鼔湖東棹兩兩波心泛月歸<lb/>
　　　登滁州城<lb/>
淮北淮南節候同荒臺無限北來鴻初懷短夢青山外<lb/>
倦倚高城夕照中雲樹不堪連海岱商歌何處起秋風<lb/>
橫塘寂寂蘋花老欲采寒香薦醉翁<lb/>
　　　在滁州與韓侍御魯淙卜築豐山東麓<lb/>
知爾亨途久息機不妨高卧共巖扉山雲半落烏皮几<lb/>
<pb n="KR4h0163_WYG_012-32a"/>
池月凉分白苧衣抱病秋來行樂倦故人天上尺書稀<lb/>
疎慵自缺經時略浪説東南有少㣲<lb/>
　　　送客<lb/>
琴鶴蕭然萬里行一官嶺外稱閒情春風緑展桞隂厚<lb/>
霜日紅酣荔子晴賸有詩篇消日永坐看鼙鼔静嚴城<lb/>
誰云百粤多豺虎談笑胸中有甲兵<lb/>
　　　凉州曲<lb/>
記得行時約言從上黨遊昨傳書信至三嵗在凉州<lb/>
<pb n="KR4h0163_WYG_012-32b"/>
　　　與韓侍御鎮伯同屬疾戱有此絶<lb/>
韓康賣藥不知秋子晉吹笙汗漫遊可是仙人厭蓬島<lb/>
一時高卧在滁州<lb/>
　嵩陽山樵徐定夫<lb/>
　　定夫字士安自號嵩陽山樵海鹽人嘉靖初布衣<lb/>
　　詩有風骨堪與朱陳相伯仲有蛩吟稿<lb/>
　　　憶昔行贈古松将軍<lb/>
呉堤三月百花殘秣陵歸客停征鞍青山落日意不盡<lb/>
<pb n="KR4h0163_WYG_012-33a"/>
尊前把袂愁相看憶昔論詩君獨好相逢何難别草草<lb/>
海燕還尋故壘飛天涯只恐音塵杳白鷺洲邊芳草青<lb/>
鳯凰臺上雲冥冥風流倘就還鄉賦寄我秦川舊釣汀<lb/>
　　　出塞<lb/>
烽火三秋起天兵萬里征朔風吹勁弩沙月照團營鉦<lb/>
鼓宵連振旌旂曉更明十年腰下劒從此任横行<lb/>
　　　宫詞<lb/>
禁門秋草雨中生睡醒芙蓉小帳清幾日内庭宣唤少<lb/>
<pb n="KR4h0163_WYG_012-33b"/>
紫薇花底學吹笙<lb/>
　趙副使伊<lb/>
　　伊字子衡漢季子嘉靖壬辰進士授刑部主事陞<lb/>
　　南職方員外轉郎中人以其美呼曰小趙為人清<lb/>
　　直營卒不役私門郵符不假使客陞廣西副使乞<lb/>
　　歸三召不起日遊湖山賦詩自娱有序芳園稿<lb/>
　　　次荅京華故人詩<lb/>
廿載京華絶好音故人乆矣作啇霖南飛曲奏人猶逺<lb/>
<pb n="KR4h0163_WYG_012-34a"/>
西使書來鳥自臨青鏡數莖添白雪丹沙幾轉得黃金<lb/>
從今莫話為官在野老悠悠只醉吟<lb/>
　　　泛當湖<lb/>
出門理棹即湖中竟日淹留興不窮鏡水巳應歸賀監<lb/>
習池只許醉山翁深深岸桞迎人緑歴歴園葵對酒紅<lb/>
滿眼河山堪送老只今吾慕二疏風<lb/>
　陳同知瀚<lb/>
　　瀚字𤣥海號龍嶽秀水人嘉靖甲午舉人選廉州<lb/>
<pb n="KR4h0163_WYG_012-34b"/>
　　同知所著詩文曰求志齋言草中賦頌十數篇有<lb/>
　　魏晉風味其祖教諭禧有武陵倡和父給事中諮<lb/>
　　有湖溪遺稿皆不可見矣<lb/>
　　　龍游道中<lb/>
百折龍江𣺌秋天放棹清山圍霜樹合灘轉石濤鳴展<lb/>
簟情何適鈎簾眼獨明疎狂憂忝竊撫景愧平生<lb/>
　　　龍頭山書感<lb/>
龍頭山中太可憐白沙翠竹春相鮮層空古寺出林靄<lb/>
<pb n="KR4h0163_WYG_012-35a"/>
隔水小舟穿浦烟著書虞卿病不廢匡時范老憂常先<lb/>
萍踪岐路亦何意擊楫泝流悲逺天<lb/>
　郁主事蘭<lb/>
　　蘭字文芳號暘川秀水人嘉靖甲午舉人選績溪<lb/>
　　令時有希執政指論逮胡宗憲者守以屬蘭蘭曰<lb/>
　　司馬有功東南奈何欲文致之得末减遷南刑部<lb/>
　　主事乞歸有郁比部稿<lb/>
　　　讀五代史<lb/>
<pb n="KR4h0163_WYG_012-35b"/>
天地沉冥際山河戰伐中可憐長樂老只是愛三公<lb/>
　朱臨川佐<lb/>
　　佐字思忠號少泉海鹽人嘉靖甲午舉人為臨川<lb/>
　　令<lb/>
　　　登硤山寺閣<lb/>
翠㣲樓閣與雲齊石磴盤廻路不迷幽鳥忽鳴深樹裏<lb/>
好山還在曲欄西聞歌水調滄洲近入望平原落照低<lb/>
老衲莫關塵世事笑揮苔壁乞新題<lb/>
<pb n="KR4h0163_WYG_012-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_012-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷十二<lb/>
</p>
<p>
</p>
  </div>
<div>
<head>檇李詩繫卷十三</head> <lb/>
    <p>
<pb n="KR4h0163_WYG_013-1a"/>
欽定四庫全書<lb/>
　檇李詩繫卷十三<lb/>
　　　　　　　　　　　　　平湖沈季友編<lb/>
明<lb/>
　沈按察宏<lb/>
　　宏字惟逺崇德人嘉靖乙未進士授比部郎戚畹<lb/>
　　張氏繫獄逮諸督囚官廷杖謫夀州同知累擢廣<lb/>
　　西副使洞猺訌亂宏有斬馘功賜白金文綺㕘政<lb/>
<pb n="KR4h0163_WYG_013-1b"/>
　　雲南勘黔國公偽子冒襲事稱神明陞廣東按察<lb/>
　　使乞歸晚年與里中耆舊蔡典籍天錫吕州倅棟<lb/>
　　胡上猶鑰范博士栻姚别駕汝吉孫博士糓郭轉<lb/>
　　運鼎范郡幕鵬吕納言希周吕曹簿翀為真率㑹<lb/>
　　徜徉林圃有洛下風所著緯略類抄醫荃芹溪吟<lb/>
　　稿天文二論藏於家<lb/>
　　　遊涵山<lb/>
覽勝招㩦上碧岑更憑虛閣㪚幽襟歩凌七級開香界<lb/>
<pb n="KR4h0163_WYG_013-2a"/>
話徹三生見佛心晴日倚欄天目近春風拂袖翠㣲深<lb/>
遊朋借擬東山興對酒何愁乏好音<lb/>
　<hi>附考在崇德縣西北三十六里又名含山寺中有塔可望吴興馬鞍諸山有龍潭五河涇水出其下舊志</hi>
　<hi>云山介兩州故名含又四水涵之故名涵</hi>
　石荘處士沈𢎞光<lb/>
　　郡邑志載沈𢎞光字子懋號肖山世居平湖石荘<lb/>
　　里嘉靖間以諸生遊雍徧交海内名士㑹父兩山<lb/>
　　抱疴輟業東歸尋值兵荒謹持門户常痛不及事<lb/>
<pb n="KR4h0163_WYG_013-2b"/>
　　母見手澤必泣生平潜心理學兼精禄命伯子懋<lb/>
　　孝侍養歸從遊日衆公苧衣㯶屩開席講論學者<lb/>
　　宗之足跡不入公府按使者以幣求見不可得晩<lb/>
　　悟天道元氣成於貞人心愛德歸於正作愛正編<lb/>
　　又感里徭之弊作均平議立宗法與兩山訓戒二<lb/>
　　十條為世誦述申大學士贊之曰君志不用於世<lb/>
　　而所以效之鄉與修之家者其槩可覩矣六世孫<lb/>
　　季友謹識<lb/>
<pb n="KR4h0163_WYG_013-3a"/>
　　　顧書堵對月<lb/>
野王堆下暮潮平九㸃峰頭片月生今日思君君不見<lb/>
寒梅零落夜鐘聲<lb/>
　<hi>附考在平湖東泖上相傳顧野王讀書圃</hi>
　孫簡肅公植<lb/>
　　植字斯立號蜃川璽之子嘉靖乙未進士選南比<lb/>
　　部累擢少司冦庚戌之變勅守崇文門時多其功<lb/>
　　拜大司冦中人王采盜伐孝陵樹邢保侵尅工匠<lb/>
<pb n="KR4h0163_WYG_013-3b"/>
　　銀張進朝矯詔選宫嬪皆據法論罪魏國争立事<lb/>
　　起下南法司讞上高新鄭方修虩于徐文貞植文<lb/>
　　貞門人也給事王楨摭蜚語劾植奪職家居十七<lb/>
　　年後復薦起再疏乞休卒贈太子太保謚簡肅<lb/>
　　　諸省丈㩦遊西山以病不赴<lb/>
聞道香山寺龍宫倚石岑泉聲來樹杪雲氣接峰陰路<lb/>
裊丹梯峻檐窺碧澗深無能陪妙躅延望發孤吟<lb/>
　　　中秋鴛湖泛月<lb/>
<pb n="KR4h0163_WYG_013-4a"/>
尊酒移舟笑語懽平分秋色滿江干笛聲逺度烟光冥<lb/>
鶴夢初驚夜月寒倒浸樓臺天上下斜臨竹樹影檀欒<lb/>
九霄風露清環珮縹緲飛仙接鳯鸞<lb/>
　沈副使鎜<lb/>
　　鎜字大新嘉興人嘉靖乙未進士官終江西副使<lb/>
　　　夜泊歩雲橋<lb/>
石井塘隈小市㕓歩雲橋外蓼花鮮輕橈載月隨風度<lb/>
目送冥鴻過逺天<lb/>
<pb n="KR4h0163_WYG_013-4b"/>
　錢太學蔘<lb/>
　　蔘字懋仁號西泉琦長子蚤卒有詩一卷<lb/>
　　　新居<lb/>
檻邊四水碧漪連竹逕花欄白晝眠莫笑西泉生計拙<lb/>
煑茶釀酒自年年<lb/>
　錢同知萱<lb/>
　　萱字懋孝琦三子嘉靖乙未進士累官儀制員外<lb/>
　　以提調試事降德慶州同知<lb/>
<pb n="KR4h0163_WYG_013-5a"/>
　　　聞德慶命<lb/>
東去三苗地青門别舊儔雲鴻秋不到山鬼晝長遊古<lb/>
樹千巖廹懸崖五月幽重看回首處春雨遍郊丘<lb/>
　徐通判文和<lb/>
　　文和號蜑湖嘉興人嘉靖丁酉舉人任揚州通判<lb/>
　　罷歸躬督耕耘究心理學臨卒語其子曰我死皇<lb/>
　　極經世之學絶矣親操筭子講畢而逝所著蜑湖<lb/>
　　吟稿真率自恣有放翁風味<lb/>
<pb n="KR4h0163_WYG_013-5b"/>
　　　甲寅除夕避兵北郭作<lb/>
身世罹多難逡廵六十春殘尊燒竹夜孤劒避兵人夢<lb/>
裏丹霄逈愁中白髪新因嗟城市異涕淚欲沾巾<lb/>
　　　午日<lb/>
菰米炊黃玉蒲根泛紫霞按方惟採藥避老不簮花好<lb/>
雨催田急㣲風入幕斜騷魂招未得擁几誦懷沙<lb/>
　　　秋夜<lb/>
山空夜静月朦朧一扇㣲凉白苧風石鼎烟銷鐙影外<lb/>
<pb n="KR4h0163_WYG_013-6a"/>
竹忩人夢葉聲中<lb/>
　仇博士俊卿<lb/>
　　俊卿字舜徴海鹽人嘉靖丁酉舉人官國子博士<lb/>
　　有海上京遊閩南淮陽華嶼瀛仙諸稿<lb/>
　　　遊仙詩<lb/>
曾記逍遥絳闕東吹笙緱嶺小桃紅釵留内苑俄成燕<lb/>
帛挂枯枝盡作龍大地雲根風角動靈河查影月輪中<lb/>
葛陂拾得青瓊杖騎向方壺攬太空<lb/>
<pb n="KR4h0163_WYG_013-6b"/>
　顧舉人蓂<lb/>
　　蓂字子期號少豐海鹽人嘉靖丁酉舉人有少豐<lb/>
　　稿<lb/>
　　　閨思<lb/>
晝永凭闌對落花鶯嗁燕舞日将斜春明門外尋芳客<lb/>
開徧荼蘼未到家<lb/>
　卜副使大同<lb/>
　　大同字吉夫號監泉秀水人嘉靖戊戌進士授刑<lb/>
<pb n="KR4h0163_WYG_013-7a"/>
　　部主事陞湖廣僉事期年羣盜屏息遷㕘議有平<lb/>
　　苖功再遷福建副使輯備倭圖説畫戰守計閩頼<lb/>
　　以安弟大有大順皆進士<lb/>
　　　秋日登蘄州城<lb/>
九月寒生木葉稀層城一望思依依自憐北闕心常在<lb/>
誰憶南州客未歸江上孤帆移逺岫天邊獨鳥帶斜暉<lb/>
何難追訪陶彭澤漫學登臨賦式㣲<lb/>
　馮教諭科<lb/>
<pb n="KR4h0163_WYG_013-7b"/>
　　科嘉善人嘉靖間貢為教諭<lb/>
　　　泛汾湖<lb/>
一片烟霏接逺洲千重萑葦夾中流飛帆欲駭雲邊雁<lb/>
擊楫猶驚水上鷗<lb/>
　錢太守芹<lb/>
　　芹字懋文琦次子嘉靖戊戌進士官永州知府隆<lb/>
　　慶初求直言芹首陳崇學防海等事有泮泉集<lb/>
　　　寓京有感<lb/>
<pb n="KR4h0163_WYG_013-8a"/>
陌上花光艶江邊柳色新異鄉千里夢離思一霑巾<lb/>
　錢太學籥<lb/>
　　籥字懋糓琦五子讀書好客與文士屠長卿沈嘉<lb/>
　　則諸人友善金華吳孺子呉下王伯稠同邑姚士<lb/>
　　粦恒主其家飲酒賦詩有擊轅草<lb/>
　　　秋夜<lb/>
寂莫逢秋夜柴門閉夕陰避人聊借病用拙得知音犬<lb/>
吠風生竹鴉驚雨入林殷勤懷舊事空負昔年心<lb/>
<pb n="KR4h0163_WYG_013-8b"/>
　　　鷹窠山<lb/>
孤峰倚天碧側逕入蒼烟蠟屐還今日題詩自昔年磴<lb/>
雲生古木溜響落寒泉極目滄溟外蓬瀛一㸃烟<lb/>
　　　新嫁娘<lb/>
蕭娘新嫁倍含羞早起粧成促下樓行到中堂紅發靣<lb/>
小姑推著向前頭<lb/>
　雁湖釣叟王周<lb/>
　　周號質齋嘉善人嘉靖初文學贅居秀水王江涇<lb/>
<pb n="KR4h0163_WYG_013-9a"/>
　　以子封兵部郎中有别業於雁湖之側嘗具扁舟<lb/>
　　與波上下稱雁湖釣叟著自在吟二卷<lb/>
　　　晚興<lb/>
林居無個事永日樂陶陶芒履青藜杖檀冠白苧袍摘<lb/>
蔬供晚酌培菊待秋醪幽興憑誰冩清吟月漸高<lb/>
　劉御史熠<lb/>
　　熠字元麗號東沙海鹽人嘉靖庚子舉人官御史<lb/>
　　有同春堂集<lb/>
<pb n="KR4h0163_WYG_013-9b"/>
　　　贈古泉上人<lb/>
花深竹石迷過客露冷蓮塘問逺公盡日苔堦閒不掃<lb/>
滿園銀杏落秋風<lb/>
　　　悲妓<lb/>
十六彈筝學舞笙蝦蟆陵下舊知名而今絃調還如昔<lb/>
公子相逢不肯聽<lb/>
　顧秀才珊<lb/>
　　珊字子聲嘉善人<lb/>
<pb n="KR4h0163_WYG_013-10a"/>
　　　湘泉井<lb/>
鑿井井泉冽黎元起頌聲寒流消渇吻清味入詩評汲<lb/>
引舒金索瀠洄泛玉甖湘江發源逺佇看去時旌<lb/>
　<hi>附考井在嘉善縣西市運河旁嘉靖辛丑令谷汝喬鑿谷號湘涯故名</hi>
　俞主事乾<lb/>
　　乾字一清平湖人嘉靖甲辰進士授刑部主事時<lb/>
　　分宜傾夏忠愍死西市乾監刑義憤發中忽仆地<lb/>
　　遂乞歸衆厚贐之不受楊忠愍贈詩有直道難容<lb/>
<pb n="KR4h0163_WYG_013-10b"/>
　　君有去孤忠自許我無生之句抵家二日卒<lb/>
　　　歸興<lb/>
眼見沉寃閉九閽挂冠春盡出金門而今拂袖歸鄉曲<lb/>
不用書籖付子孫<lb/>
　碧蓮叟陸道乾<lb/>
　　道乾字子勉自號碧蓮叟嘉善人嘉靖甲辰飢以<lb/>
　　私積㪚宗人後以書生赴闕上書請復祭田兩兄<lb/>
　　蚤世割産恤其孤又因宣公墓在忠州乞官蜀府<lb/>
<pb n="KR4h0163_WYG_013-11a"/>
　　紀善曾刻呉山漫稿其孫輝錫集其遺文行世<lb/>
　　　過陳舜俞墓<hi>考見題咏</hi>
涇上何人跨白牛鷺飛鷗浴共優游春風短調梅花笛<lb/>
夜月高酣瓠子甌一疏青苖天下計千年白簡史臣留<lb/>
篁墩舊跡存遺祀碧草黃雲古墓秋<lb/>
　彭郎中輅<lb/>
　　輅字子殷號冲溪嘉興人嘉靖丁未進士知新淦<lb/>
　　縣累陞刑部郎罷歸刻志撰著有比部集其詩工<lb/>
<pb n="KR4h0163_WYG_013-11b"/>
　　選體五七言律亦浸淫唐人風致王弇州贈詩有<lb/>
　　碧雲孤憶賞心人之句<lb/>
　　　行路難<lb/>
酴醿美酒斗十千急管清絲嬌逺天持杯聴曲不能飲<lb/>
志氣索漠風凄然荆棘蓁蓁塞歧路十歩九躓行難前<lb/>
詩書置墻穴賈䜿凌高賢短衣楚製見者喜高冠投溺<lb/>
誰為憐叔孫虎口力脱去兩生鴻冥棄如屣懸車縶馬<lb/>
卧山阿白雲英英滿人意<lb/>
<pb n="KR4h0163_WYG_013-12a"/>
　　　送監中琉球官生鄭氏兄弟<lb/>
孤帆懸漲海萬里任歸潮龍女時捐珮鮫人或賣綃烟<lb/>
氛混晴雨霞色變昏朝島嶼過蟠木尋春一繫橈<lb/>
　　　為姬人剪綵製花燈賦<lb/>
玉樹尊前起蘭缸四照通飛香縷綵外春色剪刀中淺<lb/>
潤非關露穠開不待風餘暉如永借一玩一丰茸<lb/>
　　　追憶孫太初<lb/>
生平落魄是潜夫袖拂烟林五嶽圖海上碧雲看不斷<lb/>
<pb n="KR4h0163_WYG_013-12b"/>
墓前明月意同孤葛翁去住餘丹竈阮籍浮沉只酒壚<lb/>
問爾吟魂春雨外時應飛鶴過西湖<lb/>
　　　寄沈純甫時以上書戍廣<lb/>
五嶺沙飛碧海潮孤臣腸斷隔丹霄知心半紙無來雁<lb/>
改靣同門盡挿貂炎徼鬱蒸椰子瘴春祠紛舞竹郎驕<lb/>
思家莫把刀環咏騰月茅龍夢不遥<lb/>
　　　湖上新築釣鰲磯<lb/>
高臺春滿碧江邨一片風烟接海門鼇氣半侵雲壑溟<lb/>
<pb n="KR4h0163_WYG_013-13a"/>
釣絲乍捲雪濤奔三山捧出芙容劒五馬閒開桂子樽<lb/>
却笑蟠溪垂白老何如年少是王孫<lb/>
　<hi>附考磯在嘉興南湖隆慶中兵憲沈煃築</hi>
　陸荘簡公光祖<lb/>
　　光祖字與繩號五臺平湖人十七舉於鄉丁未成<lb/>
　　進士授濬令内鄉王奪民田封丘王蒼頭私販皆<lb/>
　　置之法有盧柟者富而才前令誣以重辟光祖白<lb/>
　　其寃釋之擢祠祭主事累轉文選郎汰黜不少假<lb/>
<pb n="KR4h0163_WYG_013-13b"/>
　　科臣孫丕揚劾其專擅落職陛辭揖孫曰承公教<lb/>
　　殊荷相成但吏部之門干謁錯至茍非自行其意<lb/>
　　何由秉公孫沉思良乆憮然謝過即日自劾失言<lb/>
　　力薦光祖光祖亦復起歴太常太僕大理諸卿晋<lb/>
　　工部侍郎張居正秉政奪情後益自恣光祖貽書<lb/>
　　規諷居正故同年友善然與議政輒相左及論折<lb/>
　　漕事不合御史張一鯤希指論劾遂求去居正沒<lb/>
　　起為少宰㑹議居正獄光祖曰江陵専權非弄權<lb/>
<pb n="KR4h0163_WYG_013-14a"/>
　　也且擁䕶功亦安可冺然衆欲文致之惡其異出<lb/>
　　遷南司空越三年晉大司冦拜冢宰先是上巳列<lb/>
　　名御屏書清正二字至是喜曰此昔破鞾郎也時<lb/>
　　銓部事柄旁落光祖始振刷不復關謁政府一切<lb/>
　　中涓請托拒不納特簡清節者許孚逺顧憲成等<lb/>
　　二十一人搜剔臺省諸蠧蘭溪新建出中㫖大拜<lb/>
　　光祖以故事爭之即疏陳祖制㑹推必不可廢報<lb/>
　　可初趙少宰用賢沈司馬思孝每廷論靣辱光祖<lb/>
<pb n="KR4h0163_WYG_013-14b"/>
　　光祖折節不校乆之少宰語人曰吾乃為平湖所<lb/>
　　容司馬家居扼腕時政每嘆曰持公議而不以愛<lb/>
　　憎奪者平湖一人而已其為人允服如此乞歸五<lb/>
　　年而卒卒之夕海上星隕如斗擊地有聲謚荘簡<lb/>
　　光祖歴仕三朝國家大政大議一言立定按尚論<lb/>
　　録載三太宰首荘簡次孫清簡次陳恭定云攬久<lb/>
　　頓之轡振積衰之氣比諸唐姚崇宋韓琦洵不誣<lb/>
　　也<lb/>
<pb n="KR4h0163_WYG_013-15a"/>
　　　贈周居士<lb/>
㪚髮仍高坐狂吟復倚楹官貧休問業身老不求名早<lb/>
獻長楊賦曾觀細柳營壮圖今落莫秋至獨關情<lb/>
　　　彭城<lb/>
大樹蕭蕭起暮風君王不復渡江東殘霞滿地生新草<lb/>
過客沿溪問舊宫鐡騎八千氷乍合咸陽三月火猶紅<lb/>
英雄轉鬭無完策四靣悲歌入帳中<lb/>
　　　同遊瑯琊寺次孟兩峰韻<lb/>
<pb n="KR4h0163_WYG_013-15b"/>
小亭巖畔轉深幽試挈壺觴結伴遊林静屢聞紅葉落<lb/>
溪深時見白雲流坐無絲竹供賔醉袖有烟霞引客留<lb/>
忽枉小山招隠句叢生桂樹正宜秋<lb/>
　李僉事儒烈<lb/>
　　儒烈字子忠海鹽人景孟曾孫嘉靖丁未進士官<lb/>
　　閩憲有見川集<lb/>
　　　雨懷<lb/>
水影隨波動大浸欲稽天前丘兩樹花帶雨空自妍忽<lb/>
<pb n="KR4h0163_WYG_013-16a"/>
忽垂玉筯悠悠撫青編悶懐誰與排臨酒徒茫然<lb/>
　雲陽道人郁從周<lb/>
　　從周字泰初秀水人神骨清異喜吟咏善鼓琴舉<lb/>
　　嘉靖已酉鄉薦再上春官不第即棄去瓢衲出遊<lb/>
　　或數年一歸省其母嘗至南嶽遇異人有所指授<lb/>
　　後遇張紫陽授大丹訣要或賣藥武林市中人無<lb/>
　　識者萬厯壬午春與諸道侣期往建昌煉丹藥一<lb/>
　　日忽云吾塵刼已滿當去矣遂逝有詩賦一卷人<lb/>
<pb n="KR4h0163_WYG_013-16b"/>
　　稱雲陽先生<lb/>
　　　風光樓<lb/>
白雲䕶招提帝子逃禅處鐘聲雜笙簧𤣥跡埋烟霧井<lb/>
邑多囂諠物外還成趣寧知巖壑水不為空山住一朝<lb/>
驚長安四海相馳騖千年王氣間溪流自朝暮岸芷青<lb/>
未已樓閣空軒翥遺芬𣺌難攀嵗宴勞予顧寥寥徒慨<lb/>
吟杳杳猶懐故龍光自消歇寂寞芸忩雨<lb/>
　馮㕘政臯謨<lb/>
<pb n="KR4h0163_WYG_013-17a"/>
　　臯謨字明卿號豐陽海鹽人嘉靖庚戌進士由刑<lb/>
　　部郎擢江西僉事時嚴嵩舍中兒多忤勢不法臯<lb/>
　　謨捕笞高銜之㑹廣中倭夷海冦與洞賊並發而<lb/>
　　大盗張璉復反遂陞臯謨廣東僉事臯謨乃招服<lb/>
　　海冦王伯宣等詭為倭装夜駕輕艘疾至三河布<lb/>
　　蒺藜令人登山發哨吹笳倭驚竄死大半乃集水<lb/>
　　陸師於廣州分七哨進攻張璉戰於大埔擒之僅<lb/>
　　擢福建㕘政以外艱歸言官又希嵩風㫖論廣事<lb/>
<pb n="KR4h0163_WYG_013-17b"/>
　　無功奪職林居三十年築白鶴園於管山有集十<lb/>
　　二卷<lb/>
　　　宿荆山悟空寺<lb/>
野客聊乗秋興餘白雲重訪舊禪廬溪邊路失衝泥後<lb/>
谷口寒生入夜初清供爇檀茶未熟幽篁匝逕葉全疎<lb/>
來遊悟得空門意一笑浮生萬事虛<lb/>
　<hi>附考寺在海鹽西南四十五里荆山上</hi>
　　　暮春宿覺林寺<lb/>
<pb n="KR4h0163_WYG_013-18a"/>
幽棲何處不安禪戛耳潺湲漱石泉寺裏春風當浴罷<lb/>
雨中山色屬尊前林深舊葉埋芳逕僧去空堂鎖斷烟<lb/>
十載放歌憑兩屐一龕長共白雲眠<lb/>
　　　寧海寺<lb/>
踏遍青山不問名魚天沙岸雨初晴停橈月向松間落<lb/>
借榻雲從海靣生詩到上方俱入悟客逢高衲更多情<lb/>
獨予伏枕春風後薜荔空裁野服成<lb/>
　<hi>附考寺在海鹽西南二十五里宋建</hi>
<pb n="KR4h0163_WYG_013-18b"/>
　　　宿石屋山寺<lb/>
青天萬仞挿孤峰廻合珠林翠幾重秋去夕陽飛棄堕<lb/>
客來清夜老僧逢雲銜佛閣金鋪暝山甃仙壇石髄封<lb/>
聴法欲尋龍起處滿空寒籟夾疎鐘<lb/>
　<hi>附考山在海鹽縣西南三十六里上有石壘舊傳民避黃巢于此山下有黃巢衖</hi>
　　　高學博見枉分韻<lb/>
一氈逺寄海天涯遣興時過處士家瓜熟儘堪分五色<lb/>
詩成那敢説三义溪雲夜蕩漁磯月籬舍秋殘槿樹花<lb/>
<pb n="KR4h0163_WYG_013-19a"/>
野外不嫌供具薄鄰家春釀尚堪賖<lb/>
　胡主事憲仲<lb/>
　　憲仲字文徴海鹽人嘉靖庚戌進士授工部主事<lb/>
　　庚戌犯京之變條陳十劄部曹偉其論俾督造兵<lb/>
　　械恊廵九門轉南刑部主事時倭擾浙中仲貽書<lb/>
　　帥臣言備倭三䇿皆大騐卒於官仲廣顙高凖負<lb/>
　　氣多膂力憤時嫉事輒眦裂髮指勇往不顧著有<lb/>
　　仰崖集宗子相呉明卿徐子與梁公實俱有贈胡<lb/>
<pb n="KR4h0163_WYG_013-19b"/>
　　文徴之金陵詩<lb/>
　　　折柳送屠石屋年丈<lb/>
長楊夾道如青雨故故揺風别離處㑹得垂條偏惹愁<lb/>
判折一枝贈君去君去江南正暮春逺烟殘月暗河津<lb/>
寧知此地還傷别歴亂鶯聲愁殺人<lb/>
　　　魯橋寄懐<lb/>
黃塵白雨此征衫愁到春深祗自緘魯地雪環拖練水<lb/>
吳山雲鎻讀書巗草腥去路爭嘶馬風軟歸舟逺叠帆<lb/>
<pb n="KR4h0163_WYG_013-20a"/>
愛殺青青河畔桞撩人一路晩掺掺<lb/>
　　　出師曲<lb/>
内宅兒元騎射同帳前偏著茜衣紅沙深雪逺迷番馬<lb/>
月滿中天掛漢弓<lb/>
　劒津子鍾夏<lb/>
　　夏字時叔梁次子生時梁夢神指宅畔水曰昔延<lb/>
　　平二劒埋此一劒化龍一劒還有十丈遂號夏為<lb/>
　　劒津子以太學生授貴溪丞未三月歸嘗客白下<lb/>
<pb n="KR4h0163_WYG_013-20b"/>
　　名士畢集咏虞美人花一時避席有劒津集其詩<lb/>
　　清婉雅麗多佳句<lb/>
　　　素扇行<lb/>
蜀王府中製竒扇鏤邊飾寳泥金靣龍函捧獻明光宫<lb/>
賜之彩幣兼華宴來往星馳驛騎勞低錫才人最恩眷<lb/>
吳門巧作素白良欺霜妬月凝輝光圖山冩石各工意<lb/>
八分草聖爭誇長後有文翰林前有祝京兆二老相持<lb/>
稱墨妙文翁二子頗克紹邇來幼海周山人太倉王郎<lb/>
<pb n="KR4h0163_WYG_013-21a"/>
賢縉紳操觚往往宗晉法揮灑不與庸流鄰君不見六<lb/>
月城西古寺中凉風到處緑隂濃山僧笑指乘驄客汗<lb/>
濕紗衣日幾重<lb/>
　　　贈馮秋野<lb/>
我愛馮秋野觀詩解鶺鴒一尊秋露白數筆逺山青澹<lb/>
泊心如水飄颻鬢欲星長生如可得真訣在黃庭<lb/>
　　　夜宿舟中<lb/>
野店烟光碧陂塘草色青客舟維古岸漁火亂春星夜<lb/>
<pb n="KR4h0163_WYG_013-21b"/>
静愁難遣風㣲酒易醒一宵孤枕上流水自泠泠<lb/>
　　　歸舟<lb/>
琴書隔嵗生行色三月終旬始拂衣遥憶南園花欲盡<lb/>
巳輸東閣燕先歸山連曉騎穿雲度潮落春帆帶雨飛<lb/>
白晝嚴陵灘上過野鷗相見亦忘機<lb/>
　　　和楊薇園暮春見寄<lb/>
宴息清齋簾半埀寂寥心事少人知漫憐海燕成巢日<lb/>
正是林花落地時每帶青錢因嗜酒早生白髮為攻詩<lb/>
<pb n="KR4h0163_WYG_013-22a"/>
相思况復當春暮莫向東風折柳枝<lb/>
　　　愛妾换馬<lb/>
曲房初遣翠娥眉延廐新歸碧玉蹄寳鐙想鎔金壓鬢<lb/>
繡繻應製錦障泥䇿來縱擬臨池舞别去那堪對鏡啼<lb/>
異日揚鞭經過處蘼蕪春晚緑萋萋<lb/>
　　　春興<lb/>
朱簾高捲燕來飛乘興難将淑景違楚舘月明調夜瑟<lb/>
越羅風細剪春衣花飛金谷人何在草沒銅駝事已非<lb/>
<pb n="KR4h0163_WYG_013-22b"/>
欲向山林訪遺逸緑楊深處有漁磯<lb/>
　　　咏虞美人花<lb/>
劒血纎纎玉帳傾庭花猶帶美人名春風不解興亡恨<lb/>
故向江東處處生<lb/>
　陶推官廷錦<lb/>
　　廷錦字晉溪秀水人嘉靖壬子舉人歴饒韶二府<lb/>
　　司李<lb/>
　　　遊岳麓<lb/>
<pb n="KR4h0163_WYG_013-23a"/>
野航泛輕雲岡巒翠欲滴撫景聴秋噫大荒白日寂樓<lb/>
虚突兀扶桑東龍鱗樹浮蔚藍空夕陽倒影流玉虹孤<lb/>
光澹蕩山冥髳𤣥夷惚怳䕶禹碑攀躋絶巘弔湘纍廻<lb/>
風颯颯天末起俯視呉楚青葳蕤斯湏月上揺垠堮人<lb/>
帶晚霞歸渡遲<lb/>
　姚侍郎𢎞謨<lb/>
　　𢎞謨字繼文號禹門秀水人嘉靖癸丑進士選庶<lb/>
　　吉士授編修壬戌分校内閣袁煒意有所易謨力<lb/>
<pb n="KR4h0163_WYG_013-23b"/>
　　爭袁銜之遂左遷其後一視學兩為司成所抜多<lb/>
　　名士終吏部侍郎贈禮部尚書有寳綸閣集<lb/>
　　　齋坐喜燕至<lb/>
齋閣蕭閒坐廻翔海燕輕銜泥尋舊跡挾子試新聲並<lb/>
剪深花入雙棲曉夢清紫宫幽宻處得意豈無情<lb/>
　　　南湖喜雨<lb/>
高齋静掩白雲封竹樹蕭蕭翠幾重雷雨忽令移大陸<lb/>
江湖誰為起飛龍樓臺逺映烟波濶城郭遥含暮靄濃<lb/>
<pb n="KR4h0163_WYG_013-24a"/>
丘壑主㤙容自老使君風雅得相從<lb/>
　吕泰興烱<lb/>
　　烱字心文崇德人嘉靖乙卯舉人選泰興令不兩<lb/>
　　月告歸<lb/>
　　　歸田<lb/>
吾本語溪人稍嫻農家務桑麻蓊如林春深足蠶布磽<lb/>
田雖薄收料理免饑餓稚子候我還野老復相顧謂予<lb/>
干五斗誤此去鄉故南山空自青誰與對朝暮及今巾<lb/>
<pb n="KR4h0163_WYG_013-24b"/>
車歸嘯咏不相負<lb/>
　梅花東老朱愚<lb/>
　　愚字汝明嘉善人嘉靖乙卯貢授魯府教授歸隱<lb/>
　　植梅數株自號梅花東老日嘯咏其下有東齋遺<lb/>
　　稿<lb/>
　　　梅道人墓<lb/>
問幽憑杖履鶴化只蒼枝高樹猶喧鳥殘陽有斷碑神<lb/>
飛名在墓情到石留詩千載梅花夢春風細草知<lb/>
<pb n="KR4h0163_WYG_013-25a"/>
　　　胥山<lb/>
畫船蕭鼓振山靈伍子無碑陸有銘寒食古今多涕淚<lb/>
春風花桞半飄零重泉不照深杯月怪石空遺老劒星<lb/>
慷慨峰頭歌一曲遊人爭倚醉中聴<lb/>
　　　獻山仰高亭秋眺用八音冠<lb/>
金鼇峰頂試春袍石磴雲梯歩歩勞絲奏五絃虞氣象<lb/>
竹開三徑晉英豪匏形俯視滄溟小土力終成泰華高<lb/>
革豹有懷天咫尺木樨花發巳多遭<lb/>
<pb n="KR4h0163_WYG_013-25b"/>
　<hi>附考在嘉善學宫後明𢎞治中劉令叠土為山上有仰高亭</hi>
　　景徳八詠<hi>考見二卷</hi>
　　　幽瀾泉<lb/>
昔聞神女降鑿出靈泉異一勺何清泠惠山可同志<lb/>
　　　大悲閣<lb/>
高閣湛虚明一心照千佛本向西方來不隨西日沒<lb/>
　　　蘿屋月<lb/>
青山在屋上碧蘿曉明月照見屋下人浮生落秋葉<lb/>
<pb n="KR4h0163_WYG_013-26a"/>
　　　竹爐烟<lb/>
活火煎活水日夕沸空聞客來且喫茶坐煖瀟湘雲<lb/>
　　　雨花臺<lb/>
忽㪚瑶臺雨天花世所竒山人無結習清净守寒飢<lb/>
　　　翻經室<lb/>
一室斗來大退藏聊洗心楞嚴有秘㫖披覽極幽尋<lb/>
　　　洗鉢池<lb/>
齋餘㪚禪慮悦静不聞鐘持鉢臨流洗有時驚卧龍<lb/>
<pb n="KR4h0163_WYG_013-26b"/>
　　　補衲亭<lb/>
老衲密密縫百結煩千辛已交木上坐不染世間塵<lb/>
　卞主事錫<lb/>
　　錫字叔孝嘉善人官吏部主事<lb/>
　　　鶴湖<lb/>
湛湛秋湖一鑑空羽衣𤣥鶴跨仙童翺翔健翮凌霄碧<lb/>
瑩徹芳塘浴日紅萬𣲖奔騰天上下數聲嘹喨海西東<lb/>
主人對此心飄邈高節清風孰與同<lb/>
<pb n="KR4h0163_WYG_013-27a"/>
　陸提學光祚<lb/>
　　光祚字與培號湛庵光祖弟嘉靖乙未進士授兵<lb/>
　　部主事後補禮部歴三司建明皆關大體隆慶間<lb/>
　　屢疏忤當路出為湖廣副使轉陜西提學卒官生<lb/>
　　平清亮淳樸所生母亡故事無去官持服者光祚<lb/>
　　以請報可有湛庵遺稿<lb/>
　　　登望湖亭<lb/>
亭標望湖好風日似春和白雪融青嶂紅霞映紫波天<lb/>
<pb n="KR4h0163_WYG_013-27b"/>
空羣雁度山静一僧過頓覺塵襟滌悠然發浩歌<lb/>
　沈副使啟原<lb/>
　　啟原字道原一字道初號霓川謐之子嘉靖已未<lb/>
　　進士仕至山東憲副時邑有倭警乏軍興捐千金<lb/>
　　佐之著有鷃園近草巢雲舘詩紀<lb/>
　　　飲烟雨樓<lb/>
晴雲高捧五驊騮落日蒹葭宿靄收水鏡涵空天上下<lb/>
氷壺倒影月沉浮歌翻别調侵寒漏飲帶餘酣漱晩流<lb/>
<pb n="KR4h0163_WYG_013-28a"/>
符竹不妨兼吏隠使君佳興在南樓<lb/>
　　　登本覺寺追次蘓韻<lb/>
支公駐錫此祗林蘚剥殘碑尚可尋三過音塵俱是幻<lb/>
當年世故總成今談經却憶蓮華舌卜隠長懷薜荔心<lb/>
徙倚清暉忘去住滿庭花雨正秋深<lb/>
　張布衣守約<lb/>
　　守約號梅村秀水芝溪人不事詩書以耕桑為業<lb/>
　　耽心禪理有得輒能吟咏陸荘簡與之交有和寒<lb/>
<pb n="KR4h0163_WYG_013-28b"/>
　　山詩一卷嚴滄浪云詩有别才于梅村信之<lb/>
　　　和山居詩二首<lb/>
遁居霞霧峰千山萬山裏白雲傍榻飛草閣依巖起閒<lb/>
卧擁鹿裘清談揮麈尾童子採茶歸自去汲泉水<lb/>
山空宿鳥鳴磵道卧松影凉月夜凄凄明河秋耿耿長<lb/>
歌復短吟來往無人境疎鬢不堪搔絺衣風露冷<lb/>
　徐推官元春<lb/>
　　元春字殷仲號鶴山嘉興人嘉靖間官節推<lb/>
<pb n="KR4h0163_WYG_013-29a"/>
　　　登紫薇山<lb/>
危峰獨上有餘情蒼藹㣲茫入望生山勢直從秦嶺斷<lb/>
溪流遥接越江清滿林落日啼𤣥豹幾樹新聲變早鶯<lb/>
咫尺空餘堪隠地自慙猶未解塵纓<lb/>
　曾教諭丙<lb/>
　　丙字文光號南湖秀水人嘉靖間貢官南靖教諭<lb/>
　　有隨遇集<lb/>
　　　署中種花<lb/>
<pb n="KR4h0163_WYG_013-29b"/>
客路三千到海涯誅茅編竹自成家亦知竒字無人問<lb/>
儘日抛書學種花<lb/>
　沈署丞啟南<lb/>
　　啟南字道明啟原弟以貲授光禄署丞有溪居草<lb/>
　　　雨坐<lb/>
病懷愁緒兩茫然風雨連朝更可憐獨坐匡牀聴不得<lb/>
一壺茗色亂蘿烟<lb/>
　吳省祭宗漢<lb/>
<pb n="KR4h0163_WYG_013-30a"/>
　　宗漢字守忠一字天章號東滙海鹽人嘉靖間省<lb/>
　　祭官詩甚清麗有心逸道人吟稿<lb/>
　　　雨中赴飲<lb/>
烟雲漠漠近黃昏門徑苔深印屐㾗滄海座中山帶郭<lb/>
鵓鳩聲裏雨連村秋風落葉仍愁鬢長笛當樓欲斷魂<lb/>
狂客頻來君莫笑山公曾醉習家園<lb/>
　　　題扇<lb/>
歸鴻遥帶夕陽飛孤磬千峰野色㣲閒對白雲成坐乆<lb/>
<pb n="KR4h0163_WYG_013-30b"/>
不知空翠濕秋衣<lb/>
　　　雨中<lb/>
卧聴黃梅三日雨小池青草亂鳴蛙朝來還倚柴門立<lb/>
落盡墻東梓樹花<lb/>
　　　題畫<lb/>
溪邊木槿繞門栽忩下楸枰向午開忽隔秋雲吠山犬<lb/>
抱琴誰過石矼來<lb/>
　聞秀才華卿<lb/>
<pb n="KR4h0163_WYG_013-31a"/>
　　華卿字舜甫號南白錢塘人父贅海鹽因家焉嘉<lb/>
　　靖中遊邑庠有南白外編<lb/>
　　　社日待燕<lb/>
積雨逢新社巢空燕未歸豈應寒尚阻還是濕慵飛欲<lb/>
踐秋前約徒開桞下扉花纔徧朱雀巷莫認烏衣<lb/>
　朱貢士觀<lb/>
　　觀字國賔號苧川海鹽人貢士<lb/>
　　　客杭作<lb/>
<pb n="KR4h0163_WYG_013-31b"/>
千里勞勞京國夢頻年寂寂武林思此身落葉還相似<lb/>
歸興黃花正及時眼底何人酬駿骨愁中有客寄烏絲<lb/>
月明湖上秋将滿憔悴青袍豈得知<lb/>
　長水先生沈懋孝<lb/>
　　懋孝字㓜真號晴峰學者稱長水先生平湖人嘉<lb/>
　　靖壬戌進士選庶吉士授編脩陞修撰遷南司業<lb/>
　　時史臣貴不離局呼司業為嫁老女至南益厭薄<lb/>
　　之懋孝淡如也尋以壬午主考南京中式王少方<lb/>
<pb n="KR4h0163_WYG_013-32a"/>
　　係故相江陵戚中蜚語謫判兩淮投牒不赴李維<lb/>
　　楨孫植皆為白寃懋孝無一言辨退居淇林之上<lb/>
　　授徒講學晚嵗産益落庭戸蕭然擁書萬卷日丹<lb/>
　　黃其間寒暑不輟故博洽近代無比每有乞其文<lb/>
　　者輙引紙疾書不經思索不加㸃竄視其紙之長<lb/>
　　短必竟幅乃已著有滴露洛誦石林四餘賁園水<lb/>
　　雲諸編論者謂其文神超骨秀如秋濤曉月詩集<lb/>
　　十卷名淇林雅永其論詩不拘繩尺以雅為宗務<lb/>
<pb n="KR4h0163_WYG_013-32b"/>
　　絶近代淫哇之習雖當七子主盟而能不染其膚<lb/>
　　廓語于鱗亦謂㓜真之詩特暢于情但閲其全帙<lb/>
　　每多誤入他人舊作蓋詩刻於沒後後人不暇深<lb/>
　　考盡取老人所手録者貿然授梓耳予今特存其<lb/>
　　有可信者若干首雖佳篇盈簡未敢輙登湮沒之<lb/>
　　咎誰實司之可悼也夫<lb/>
　　　石荘小隠<lb/>
柴門臨水豆花蹊小汲擕筒自灌畦茅舍幾家村落裏<lb/>
<pb n="KR4h0163_WYG_013-33a"/>
秫田三頃柘湖西斜陽紫翠多深秀秋晚風烟正慘悽<lb/>
一領布袍先補綻任他風雨只低棲<lb/>
　<hi>附考荘在平湖東泖元石都尉之賜荘有石田飼鶴并石總管廟嘗探出碑版為學士歐陽𤣥筆</hi>
　　　新立釣磯於泖上<lb/>
𤣥草空餘字崛竒朱輪隔絶路逶迤能尋白社看蓮葉<lb/>
唯對青山賦竹枝行探鳥巢來北塢閒驅繭犢又東陂<lb/>
滄江一任愚公釣聊寫情言荅所思<lb/>
　　　淇林<lb/>
<pb n="KR4h0163_WYG_013-33b"/>
春來頻過林西舘淇水青青亦耐看小牖鳴琴聲自古<lb/>
濃隂㪚帙影猶寒掃空舊憶曾千畝起蟄新添恰萬竿<lb/>
時奉輕輿遊泖上也湏詞賦儗潘安<lb/>
　　　中丞金省吾年兄顧我當湖感舊述懐二首<lb/>
不見風神三十年入門相對各蒼然藤蓑一枕忘余老<lb/>
竹簡千秋獨爾傳壮日襟期曾許國浮雲世路摠關天<lb/>
丈人才力猶雄否早晩徵書出御筵<lb/>
問我山居何所為灌園雅有漢隂渠雲飛隴上時慙鳥<lb/>
<pb n="KR4h0163_WYG_013-34a"/>
月滿磯頭學釣魚貧似截蒲常作賦力能揮草或成書<lb/>
只今經略推簫管自哂迂疎百不如<lb/>
　　　送明懐叔之任鄖陽二首<lb/>
星分翼軫蜀山橫漢水茫茫錫穴城白馬巖前千樹出<lb/>
青羊澗道五雲迎三方地局連秦晉百叠河關控豫荆<lb/>
自有生平宏略在丈夫隨地起勲名<lb/>
萬山蒼翠午雲齊沮澤縈迴繞大堤苦竹叢烟鄖口處<lb/>
鷓鴣啼月穆陵西瀟湘不少吾誰侣琴酒尋常自可㩦<lb/>
<pb n="KR4h0163_WYG_013-34b"/>
二十七峰羅宇下㑹朝郡邸楚天低<lb/>
　　　古意<lb/>
落花天氣春餘幾埀桞青青日又曛深立繡簾人不見<lb/>
輕風吹動鬱金裙<lb/>
　　　竹枝詞<lb/>
洞庭秋水接三江正美鱸魚橘柚香絲管家家明月夜<lb/>
儂今何事不還鄉<lb/>
　　　答本寧書問<lb/>
<pb n="KR4h0163_WYG_013-35a"/>
我在中林嘆索居故人寄我下江魚就中一片相思意<lb/>
帶得三行感事書<lb/>
　　　家園十咏之二<hi>有序</hi>
　　三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>碧湖之隈石荘古里家園在焉我大父兩山公<lb/>
　　所築也公少有誼槩晚乃留神𤣥理自比天之放民<lb/>
　　不降不辱老而愈厲故名其堂曰逸民堂之前卷蓬<lb/>
　　延檻三面施青簾雜花相映堂後有池池前有山大<lb/>
　　父與客彈棋軒上遇日髙㣲酡撫檻喚魚魚聞聲而<lb/>
<pb n="KR4h0163_WYG_013-35b"/>
　　至由後山過小石梁入歸雲洞洞中多巧石四壁森<lb/>
　　映登山頂有美人抱獅峯甚雄奇竚此可望三泖從<lb/>
　　西北繞出山之背多青松碧梧過此又一衡門曰琅<lb/>
　　玕塢有竹三葛竿雷行雨過新梢出雲每賦詩勒節<lb/>
　　間如云泉聲帶月鳴秋夜竹影拖烟弄晚風又云竹<lb/>
　　林數子真吾黨頭白無能了此生竹旁雙渠相灌列<lb/>
　　百畦甘𤓰香芹之屬時摘鮮甲以供客由此出東圃<lb/>
　　門有紫桂百枝桂前有池種碧蓮花故詩有素蕖含<lb/>
<pb n="KR4h0163_WYG_013-36a"/>
　　露出清瀾之句池上有來青亭其前又有梅花塢<lb/>
　　菊塢故詩曰青草小航尋栗里黄昏淡月到林家<lb/>
　　由此入東廊至小可軒大父團蒲所也自倭變以來<lb/>
　　林泉竹樹荒蕪盡矣而山之石纍纍存者十之三因<lb/>
　　憶徃事泫然流涕姑記其畧云<lb/>
　　　來青樓<lb/>
樓外蓬萊十二重開簾不隔翠芙容主人樓上橫看處<lb/>
恰似天台面面峰<lb/>
<pb n="KR4h0163_WYG_013-36b"/>
　　　萬竹房<lb/>
唯将疎影邀明月那用長絲釣巨魚夢餘記得三天字<lb/>
來向琅玕節上書<lb/>
　　　聴絃者<lb/>
忽聴指下語錚錚似背殘燈對月明夜半十年心上事<lb/>
沾裳爭奈子絃聲<lb/>
　鄭光禄履淳<lb/>
　　履淳字叔初端簡公長子嘉靖壬戌進士隆慶初<lb/>
<pb n="KR4h0163_WYG_013-37a"/>
　　授比部郎改尚寳丞時羣小雜進淳不勝憤上書<lb/>
　　切論上怒榜之百繫獄踰年釋為民神宗登極復<lb/>
　　官擢光禄少卿有少卿集静志居詩話云光禄受<lb/>
　　杖血袴至今藏其故宅<lb/>
　　　春閨<lb/>
朝來靈鵲繞簷鳴果得雲牋慰逺情但説别來長見憶<lb/>
歸期依舊不分明<lb/>
　孫訓導肯堂<lb/>
<pb n="KR4h0163_WYG_013-37b"/>
　　肯堂字以升海鹽人官鄱陽訓<lb/>
　　　秋夜<lb/>
人静柴荆僻玉露何瀼瀼㣲雲㪚欲盡衆星揺寒芒秋<lb/>
風忽四起悄然生新凉<lb/>
　沈秀才維鋹<lb/>
　　維鋹字雲涯平湖人嘉靖間文學<lb/>
　　　北墅<lb/>
紅橋出水涯十里北塘賖邨逕通商舶烟波繫釣槎竹<lb/>
<pb n="KR4h0163_WYG_013-38a"/>
支茶竈穏桞䕶酒旗斜况近讀書處時來得看花<lb/>
　林教授雨<lb/>
　　雨字少巖桂子居海畔倭亂力耕自食嘉靖甲寅<lb/>
　　以明經授代府教授<lb/>
　　　亂後感春<lb/>
古道草如茵蕭蕭已暮春斷紅留蛺蜨殘碧卧麒麟風<lb/>
雨啼新鬼鶯花憶故人那堪談往事雙淚落荆榛<lb/>
　馮叅政敏功<lb/>
<pb n="KR4h0163_WYG_013-38b"/>
　　敏功字元卿號小山汝弼長子嘉靖壬戌進士以<lb/>
　　儀郎歴副使備兵徐州時河决睢寧六百里功經<lb/>
　　理水道築堤禦患皆可為法晉河南㕘政後復督<lb/>
　　漕於淮寳應等三湖舟多覆沒因疏越河通之益<lb/>
　　自勞瘁疾大作囑同官曰越河誠利國然太逼湖<lb/>
　　幸别剏堤䕶之顧其子伯禮曰吾死有賻歸之官<lb/>
　　以佐堤聞者悲之贈太僕卿<lb/>
　　　烟雨樓<lb/>
<pb n="KR4h0163_WYG_013-39a"/>
南湖烟景屬高樓樓下波光接素秋江郭雨餘翻夕照<lb/>
島門月上湧寒流共看遺跡千年勝似泛虛槎八月浮<lb/>
此夜好乘𤣥鶴去泠然不覺下滄洲<lb/>
　戚尚寳元佐<lb/>
　　元佐字希仲號中嶽秀水人嘉靖壬戌進士初仕<lb/>
　　儀曹㑹穆宗登極諸典禮多所匡益宗籓一疏尤<lb/>
　　見碩畫陞尚寳卿告歸居家亷静不為請謁善楷<lb/>
　　法與文徴仲頡頏畫祖巨然筆力蒼勁後以苦吟<lb/>
<pb n="KR4h0163_WYG_013-39b"/>
　　致疾卒詩極秀頴兄事吳徐弟畜宗梁非誣也著<lb/>
　　有青藜閣集<lb/>
　　　早朝侍内殿班先入中右門待漏<lb/>
鳯掖傳呼早晨趨逼禁闈天香浮輦静宫漏隔花㣲仙<lb/>
掌明河動周廬列宿稀不知風露重先濕侍臣衣<lb/>
　　　題天寧法舟禪堂<lb/>
卓錫幾年至松燈一草庵榻虛雲共住定起鳥來㕘毳<lb/>
衲人間相蓮文世外談平生𤣥寂意長此對瞿曇<lb/>
<pb n="KR4h0163_WYG_013-40a"/>
　　　鞏華城早朝先駕戒行有述<lb/>
鞏華晴㪚紫宸朝曉度春風威漠橋<hi>世宗所題橋名</hi>花映前茅<lb/>
仙蹕引日臨左纛玉驄驕山廻御氣雲中轉鑪裊天香<lb/>
林外飄六尚才人都後乘綵霞深處擁笙韶<lb/>
　　　寄吳君澤中丞<lb/>
上都開府近皇州共嘆頻年節鉞留三箭令傳紅石夜<lb/>
五營鐃合白羊秋名王欵塞垂櫜入塞馬來庭給印收<lb/>
中國聖人全務德不湏身拜義陽侯<lb/>
<pb n="KR4h0163_WYG_013-40b"/>
　　　真如擊竹山房<lb/>
香臺晝鎖白雲深化塔層層出紺林自拂朝衣耽獨卧<lb/>
每教道侣數相尋三天虛寂非人界十地荘嚴盡佛心<lb/>
記得廿年前事否月明如水幾登臨<lb/>
　　　西林寺<lb/>
虛臺斜枕白茅岡沉雨隂蘿蔽夕廊寂寞望中烟樹暝<lb/>
空餘一縷佛前香<lb/>
　　　京師上元詞二首<lb/>
<pb n="KR4h0163_WYG_013-41a"/>
月滿天街香霧飄燈樓歌吹咽春宵自來都下傳遺俗<lb/>
一片新粧出走橋<lb/>
火樹光揺照九衢粧成百寳錯流蘓春官自有文皇典<lb/>
每至元宵請大酺<lb/>
　　　春日<lb/>
綺閣香籠繞碧紗夢回亭午試新茶湘簾半捲㣲風起<lb/>
花汙屏前玉辟邪<lb/>
　　　送人入蜀<lb/>
<pb n="KR4h0163_WYG_013-41b"/>
西看白帝亂雲間少小離家老未還三峽夜猿聴不得<lb/>
如何又有萬重山<lb/>
　　　春日同戴将軍送柴子開<lb/>
立馬章臺酒數廵桞條空自裊殘春花前獨有羌童侍<lb/>
學得吳歌送越人<lb/>
　項上林元淇<lb/>
　　元淇字子瞻號少嶽秀水人性狷介工詩善書與<lb/>
　　弟元汴並名於時嘉靖中以貲為上林監著有少<lb/>
<pb n="KR4h0163_WYG_013-42a"/>
　　嶽山人集皇甫司勲汸稱之曰古選冲逸陶謝亞<lb/>
　　也五言典雅王孟流也七言清婉錢郎匹也人以<lb/>
　　為知言<lb/>
　　　東園秋霽同諸弟擕尊眺賞<lb/>
誕嫚予成癖清狂爾較深言同池上酌來聴竹間琴水<lb/>
氣澄荷檻秋隂抱石林凉風一披拂竟日懶衣簮<lb/>
　　　月堂夜坐<lb/>
絶磴出雲危虛堂向晚披竹開留客徑樹翦礙山枝海<lb/>
<pb n="KR4h0163_WYG_013-42b"/>
月當忩倚湖㠶俯鏡窺投簮屬清曠永夜不知疲<lb/>
　　　治長水故園值春盡諸友㩦觴命韻得來字<lb/>
言從長水涘行翦故山萊鳥有相求樂人今不速來夏<lb/>
隂先灌木春色尚餘杯九里樵風便輕舟暮可廻<lb/>
　　　贈隂三嘉判官致政歸嘉州<lb/>
矯矯獨行辭巧宦冥冥霄漢羡飛鴻蛾眉萬叠岷江外<lb/>
劒閣千尋棧路中曉澗翠迷卭竹雨春城香㪚海棠風<lb/>
<hi>圗經云嘉州海棠有香</hi>憑君為語狂歌者棲隠於今鳯德同<lb/>
<pb n="KR4h0163_WYG_013-43a"/>
　　　初夏汎南河遵螺潭庵放舟花荘池舘作<lb/>
日長風暖桞花新引興揚舲野水濵飛燕掠波如識我<lb/>
游魚吹藻忽驚人林間池舘要山簡物外禪棲遲許詢<lb/>
且共流連休遽返酒杯湖月正相親<lb/>
　　　江上望潮不至戱作竹枝<lb/>
郎君南埧妾北湄早潮望到晚潮時浙江潮信有時失<lb/>
郎約何時可定期<lb/>
　墨林山人項元汴<lb/>
<pb n="KR4h0163_WYG_013-43b"/>
　　元汴字子京號墨林山人嘉靖時布衣博物嗜古<lb/>
　　精繪事好蓄書畫及鼎彞尊壺琴硯玉器之屬不<lb/>
　　惜重資購取時人多艶稱項三麻子云<lb/>
　　　龍淵秋集同子瞻兄陳子忠分得天字<lb/>
疎林繚繞帶龍淵三徑悠然接野田秋水不流明似練<lb/>
晚峰相並削成蓮雲忩石几揮毫裏竹色松隂展簟前<lb/>
頻㑹莫驚星聚夜一尊聊醉菊花天<lb/>
　　　石佛寺<lb/>
<pb n="KR4h0163_WYG_013-44a"/>
山居偶逐白雲過游戱臨忩筆墨多却愧山隂王逸少<lb/>
逺公不惜聴經鵝<lb/>
　<hi>附考在嘉興東南二十七里唐獲四石佛寺因名</hi>
　張布衣服采<lb/>
　　服采嘉興人<lb/>
　　　訪少岳隠居桃花里<lb/>
欲覔柴桑處士家城南十里碧溪斜武陵不隔人間世<lb/>
暮雨新流泛落花<lb/>
<pb n="KR4h0163_WYG_013-44b"/>
　張副使應治<lb/>
　　應治字體徵號冲泉秀水人嘉靖壬戌進士任行<lb/>
　　人擢南户科給事疏請正宫闈劾遣巨璫邢保革<lb/>
　　南司禮監神帛及論輔臣冒恩偽濫皆人所不敢<lb/>
　　言巳復抗章論新鄭出為九江守陞臨清副使卒<lb/>
　　官著有奏疏及𤣥陽堂稿<lb/>
　　　憇四祖禪寺得太室詩於石壁和之<lb/>
玉液瀑巉厓琪花拂幽徑颯然萬木驚山堂一聲磬<lb/>
<pb n="KR4h0163_WYG_013-45a"/>
　　　偶題<lb/>
風裏飛花高復低半飄茵席半沾泥春光揺落渾無主<lb/>
腸斷流鶯恰恰嗁<lb/>
　沈大理𤣥華<lb/>
　　𤣥華字邃伯一作端伯號少河秀水人嘉靖壬戌<lb/>
　　進士少嗜學不事家人産登第後閉户讀書性善<lb/>
　　飲左持觴右執卷丙夜不輟為人謙厚口不作雌<lb/>
　　黃仕至大理卿先是為禮曹時使朝鮮朝鮮贈以<lb/>
<pb n="KR4h0163_WYG_013-45b"/>
　　金絲帳却之後為尚寳上欲採玉華極諫得寝著<lb/>
　　有竹葉軒稿其詩與彭比部一𣲖亦多佳作<lb/>
　　　萬壽節早直㑹極門<lb/>
鳯掖傳呼入金門遇直時爐香浮鎖動宫漏出花遲玉<lb/>
帛陳王㑹旂常壮羽儀乍來供奉列應起肅雍思<lb/>
　　　贈朱山人<lb/>
海嶽三峰下青藜白髮翁烟霞分世外瑶草託山中放<lb/>
浪真為逹逍遥不諱窮丹砂能鑄骨何必訪崆峒<lb/>
<pb n="KR4h0163_WYG_013-46a"/>
　　　古崖觀堂<lb/>
坐乆老僧出松壇盡日閒數聲啼雨鳥一片隔江山花<lb/>
馥譚經所雲封入定關倦思支遁馬薄莫借乘還<lb/>
　　　昝鍊師芝房<lb/>
圜丘地接碧霞居寂掩𤣥關白日虛丹竈埋雲流紫火<lb/>
真符堆案㪚天書盈尊舊識麻姑醴望氣疑來函谷車<lb/>
自是過逢多道侣星壇咫尺即華胥<lb/>
　　　集姚𤣥嶽𤣥覽堂<lb/>
<pb n="KR4h0163_WYG_013-46b"/>
芳堤弭棹來賔從細桞隂中啟石門幾處樓臺遥帶郭<lb/>
一叢花竹半成村直将流水為詞賦更借啼鶯侑酒尊<lb/>
盡道德星今夕聚如何明月在西園<lb/>
　王㕘議錫命<lb/>
　　錫命字予卿號文泉秀水聞川人嘉靖壬戌進士<lb/>
　　授刑部主事陞江西㕘議以母病告歸絶意禄仕<lb/>
　　與二三老友倡酬詩亦蕭㪚有葆光閣草<lb/>
　　　同明卿訪仲佩王孫夜話<lb/>
<pb n="KR4h0163_WYG_013-47a"/>
誰知帝者裔别有烟霞姿問字不載酒談經能觧頥樓<lb/>
高仍對竹山静且臨池清夜但安坐凉風生露葵<lb/>
　　　酬林從吾年丈<lb/>
頗怪幽棲者偏憐浪跡人耽詩翻是癖縱酒未嫌貧芋<lb/>
栗山租足魚蝦水饌新向來梅徑畔應與鶴相親<lb/>
　王㕘政俸<lb/>
　　俸字亷甫號㑹泉周之子嘉靖壬戌進士授武庫<lb/>
　　主事海冦曽一本跳梁閩廣司馬劉燾督兵俸㕘<lb/>
<pb n="KR4h0163_WYG_013-47b"/>
　　其軍凱旋進郎中轉武選㑹以馬市議忤江陵意<lb/>
　　出守永州歴陞江西㕘政<lb/>
　　　秋日過友人村居<lb/>
林中把臂日頻斜濁酒枯魚意自嘉易受霜侵惟緑鬢<lb/>
强隨人意是黃花門題凡鳥嵇康宅座有高僧許掾家<lb/>
愧我坐酣無好句多君賦擅赤城霞<lb/>
　陳潜山九德<lb/>
　　九德字子吉初字子忠號仰觀秀水人嘉靖甲子<lb/>
<pb n="KR4h0163_WYG_013-48a"/>
　　舉人授潜山令有集行世句亦清警<lb/>
　　　鞵杯歌<hi>有序</hi>
　　予昔遊燕得一鞵杯藏篋中偶黎趙二文學見訪<lb/>
　　出以代觴各談艶麗戱作長歌不覺閒情之露云<lb/>
昔讀陳王洛神賦每懐裔裔凌波歩今來貯酒作飛觴<lb/>
倚醉凝眸重回顧想見雲中一翠蛾遥從洛浦暫經過<lb/>
偏宜花底裙拖錦更稱風前襪映羅風前花底常相見<lb/>
雙宿雙飛誰不羡日暖鶯啼二月天女郎連袂出江邊<lb/>
<pb n="KR4h0163_WYG_013-48b"/>
隊隊分塲爭踘蹴翩翩拂架戱鞦韆未誇裊裊枝頭桞<lb/>
先鬭纎纎足下蓮彎弓窄小誰能匹江北江南嗟獨立<lb/>
㛹娟俯仰若有神婀娜趨蹌似無力遮莫楚王進細腰<lb/>
一鈎拾級騁輕蹻翠盤幻出盈盈態錦帳移來歩歩嬌<lb/>
行行歩歩香霞裏稱觴上壽天顔喜歌舞淹留玳瑁筵<lb/>
春陽暗擲度流年昔時稱觴人已去空留脫屐向人傳<lb/>
傳觴至我真堪賞飛燕翩躚如入掌杯傾鸚鵡莫辭頻<lb/>
杓奉鸕鷀日數廵遺韻未銷芳徑跡餘香猶印落花塵<lb/>
<pb n="KR4h0163_WYG_013-49a"/>
但能酩酊判長醉絶勝尊前對玉人<lb/>
　　　西湖詞二首<lb/>
西湖日落鏡光斜少女新粧似浣紗乘却蘭舟蕩蘭槳<lb/>
約開蓮葉採蓮花<lb/>
湖上家人帶夕暉野鷗相對亦忘機㣲風不動波澄碧<lb/>
水底青林開竹扉<lb/>
　　　夜泊鴛湖憶舊二首<lb/>
凄然風景正孤清忽憶當年問水情半夜吳舠勞玉指<lb/>
<pb n="KR4h0163_WYG_013-49b"/>
梅花零落秀州城<lb/>
白蘋花上苦相思紅蓼汀前憶酒巵若箇指頭權作板<lb/>
輕弹竹几度新詞<lb/>
　錢舉人與映<lb/>
　　與映字淵甫號魯南薇之子嘉靖甲子舉人有詩<lb/>
　　一卷屠隆序之<lb/>
　　　寄吳少君<lb/>
幽意有誰似僑居也竹林有時忘獨坐閒亦賞㣲吟劒<lb/>
<pb n="KR4h0163_WYG_013-50a"/>
冷磨前事瓢懸破後心相思無一寄春水到門深<lb/>
　懶翁駱驤<lb/>
　　驤字子龍號復齋嘉興長水鄉人嘉靖中布衣年<lb/>
　　三十始讀書博通經史好吟咏同時范國博言彭<lb/>
　　比部輅項上林元淇皆其唱和友也驤善畫工醫<lb/>
　　晚與天寧濟公精嚴澤公為方外交精心禪理謝<lb/>
　　絶世縁更號懶翁作懶翁歌以見志郡丞陳南棠<lb/>
　　欽其人造廬請見出慕陶真趣卷乞題驤有句云<lb/>
<pb n="KR4h0163_WYG_013-50b"/>
　　日渉園林總成趣逺公社裏莫相尋人皆稱其高<lb/>
　　致云著有言志集<lb/>
　　　烟雨亭<lb/>
曲檻浮青靄荒堦蘚跡深雲歸滋亂石鳥静囀空林坐<lb/>
怯草衣冷書貪竹几隂泉聲與山色并作晚來吟<lb/>
　　　漫興<lb/>
園林雨足緑隂肥風静茅堂乳燕飛睡起不知春又晚<lb/>
籬間花事到薔薇<lb/>
<pb n="KR4h0163_WYG_013-51a"/>
　　　溪上<lb/>
竹樹参差映碧紗槿籬茅屋兩三家前溪一望人烟少<lb/>
水鳥雙飛上釣槎<lb/>
　仲舍人春龍<lb/>
　　春龍字原仁秀水人嘉靖間太學生授文淵閣中<lb/>
　　書舍人最善楷書亦工詩文與李先芳莫如<lb/>
　　忠善王弇州亦稱其詩雅尚在襄陽右丞間才具<lb/>
　　㣲短有九山樵子集<lb/>
<pb n="KR4h0163_WYG_013-51b"/>
　　　孀娃篇為某氏賦<lb/>
萬花堆裏春風窟錦様流光莫虛擲繡地朝敷連理枝<lb/>
畫堂夜語单棲翼别有飛樓結半天珊瑚鈎控水晶簾<lb/>
流蘓叠叠鮮花帖帳額盈盈明月懸鮮花明月春偏好<lb/>
二八嬌娃名小小弱態偏隨乳燕輕芳年恰比流鶯早<lb/>
乳燕流鶯浪自誇分花作貌更含葩不從宋玉墻窺立<lb/>
羞向安仁果擲車十二雕闌對清曉細細蛾眉閒自掃<lb/>
玉笋慵描交頸鴛金蓮怕踏聨心草秪緣早嵗解瑶琴<lb/>
<pb n="KR4h0163_WYG_013-52a"/>
從姨學得鳯凰吟絃絃掩抑嬌難盡句句凄清怨自深<lb/>
却嫌盡日知音少坐向緑忩弹不了萍葉生憎逐水流<lb/>
楊花愁殺當空攪來來去去碧池邊兩兩三三總是仙<lb/>
此際含情復含態此時相見即相憐珮環無那香風繞<lb/>
况是桃源春未曉拂地飄飄紫繡襦稱身窄窄紅羅襖<lb/>
紅羅紫繡蕩蘭烟兩情兩意忽相牽當時自擬孤生柏<lb/>
此日因成並蒂蓮杏梁梓栱芙蓉帳百尺珊瑚列相向<lb/>
綺鳯差池弱水傍春風繚繞高唐上弱水高唐路幾千<lb/>
<pb n="KR4h0163_WYG_013-52b"/>
詎知只在鏡臺前即教白首難分判若比黃金未是堅<lb/>
胡然龍劒分離早忽聴鸞簫中道窅一朝揮手謝人間<lb/>
枕落遊仙魂縹緲仙家縹緲景色奇紫烟緑霧結成居<lb/>
岧嶤翠舘珠星綴晻靄文疏璧月埀珠星璧月分交錯<lb/>
瑶草琪花亦堪樂飛瓊解舞雪花翻雙成美歌珠串落<lb/>
可惜歡娯别有天可憐儂結斷腸縁聞說山中年似日<lb/>
那知世上日如年深深庭舘遊絲駐寂寂笙歌空復處<lb/>
秋色偏驚折桞條月華不動高梧樹鄰家少女未經愁<lb/>
<pb n="KR4h0163_WYG_013-53a"/>
十五年光嫁五侯夜夜燈前調錦瑟時時花下弄箜篌<lb/>
燈前花下心相許此日深情復誰語綺忩空織錦文成<lb/>
青鳥不傳素書與夢裏相逢難自憑玉顔雲鬢漸凋零<lb/>
古來薄命非由妾試看迢迢織女星<lb/>
　　　塞上曲<lb/>
單于夜合圍漢士不思歸縱矢鵰前獵橫身馬上飛白<lb/>
登霜氣早青海日光㣲為有封候骨年年卧鐡衣<lb/>
　　　直中作<lb/>
<pb n="KR4h0163_WYG_013-53b"/>
條風輦道净㣲塵内詔傳宣促侍臣别殿香飄黃帔揭<lb/>
纒龍帖子賜宜春<lb/>
　　　少年行<lb/>
鏤金鞍子百花裝三尺流虹飲血光白日報讎官市上<lb/>
青春調笑酒壚傍<lb/>
　　　宫詞二首<lb/>
海子周遭長荻芽春深乘艦不乘車阿誰貪看游魚戯<lb/>
抛却新簮茉莉花<lb/>
<pb n="KR4h0163_WYG_013-54a"/>
曉來别院逓笙歌百子池頭遍緑荷睡起無聊庭下立<lb/>
笑拈竿子打蜂窠<lb/>
　郭孝子球<lb/>
　　球字友虞平湖人母早孀兩目皆瞽球以舌甜目<lb/>
　　漸明嘉靖間倭入冦負母塗行冦猝至将加刃球<lb/>
　　以手搏血濺襟帶適尉卒至幸脫天啟間詔旌之<lb/>
　　有舜鳴集<lb/>
　　　送魯懷楊北上<lb/>
<pb n="KR4h0163_WYG_013-54b"/>
今日何人薦馬卿懐中應賦子虛成十年與爾同風雨<lb/>
愁絶陽關第四聲<lb/>
　張訓導滂<lb/>
　　滂字大霖號芙江海鹽人貢授訓導<lb/>
　　　九日登龍江<lb/>
紅樹著霜殘葉飛山含紫翠晴烟㣲稻香村落酒初熟<lb/>
秋老江天雁未歸<lb/>
　陳秀才楫<lb/>
<pb n="KR4h0163_WYG_013-55a"/>
　　楫字濟之號來山海鹽人嘉隆間文學流寓梁溪<lb/>
　　詩見皇明詩綂<lb/>
　　　宿金山海潮軒送陳貞父<lb/>
寺刹臨鮫室孤峰峙海門浮雲千仞碧落日半江昏白<lb/>
雪憐巴調青山惜酒尊明朝相憶處只在海潮軒<lb/>
　𤣥嶽山人姚兖<lb/>
　　兖字叔信自號𤣥嶽山人又稱西郭翁秀水人嘉<lb/>
　　隆時布衣父為讎家所䧟繫獄兖請以身代居囹<lb/>
<pb n="KR4h0163_WYG_013-55b"/>
　　圄數年有僧正念能詩亦以事繫獄盡以詩㫖授<lb/>
　　兖一日令聞獄中讀書聲出之日偕戚符卿項上<lb/>
　　林及四方名士結詩社唱和有尚𤣥草咏物詩<lb/>
　　　周公瑕山居<lb/>
六月巖扉静輕舠偶一過凉隂高落梓香氣近浮荷場<lb/>
曠雞豚㪚林深鳥雀多相逢幽興愜隔岸復聞歌<lb/>
　　　九日登金明寺閣同郭次甫董𤣥宰限山字<hi>考見題咏</hi>
寳閣千尋起丹梯九日攀雲隂初度海雨氣忽沉山林<lb/>
<pb n="KR4h0163_WYG_013-56a"/>
外楓俱落沙邊鳥獨還誰知寥廓士一半出人間<lb/>
　　　湖涘樓<lb/>
五龍橋畔㪚芳洲登眺凌虚昔有樓烟靄乍分楊桞榭<lb/>
風光不斷木蘭舟塔懸寳髻當杯出波蕩湘裙入鏡遊<lb/>
共説烈姬詩句好年年春色唤人愁<lb/>
　<hi>附考在鴛湖北岸即凌虚閣故址廟側有羅愛卿元之名姬善詩死節塟後園銀杏樹下</hi>
　馮秀才敏効<lb/>
　　敏効字忠卿號季山汝弼次子負才不遇杜門著<lb/>
<pb n="KR4h0163_WYG_013-56b"/>
　　書有小有亭集初汝弼與諸子避倭假宿東園因<lb/>
　　拆二字作口號云曲川地可耕長刀砍低樹元來<lb/>
　　腹有文軍口三十去令諸子合之敏効年十五應<lb/>
　　聲曰是勦冦二字明日得報大㨗<lb/>
　　　京口夜泊<lb/>
客途朝復暮一枕傍孤城戌鼓斷鄉夢破船多月明潮<lb/>
平江有信雲静雁無聲何處悲歌起推篷問五更<lb/>
　　　山墅雨後<lb/>
<pb n="KR4h0163_WYG_013-57a"/>
風雨逗春寒青山繞畫闌鳥聲穿磴落林静帶雲看對<lb/>
酒今朝熟憐花昨夜殘誰知苔徑滑莫惜倚笻難<lb/>
　　　宿太倉道中<lb/>
婁江淹客思風急暮蕭蕭挂笠分斜雨停歌聴落潮魚<lb/>
鮮紅舸疾蜃氣碧天遥際此聊棲泊悠然醉濁醪<lb/>
　　　移舟買菊<lb/>
蕭條憐暮色㩦伴訪城隂日落猶穿户花殘半在林不<lb/>
辭溪上棹聊解槖中金載得幽芳去閒庭秋正深<lb/>
<pb n="KR4h0163_WYG_013-57b"/>
　戈布衣思齊<lb/>
　　思齊字子賢號龍村平湖人嘉隆間布衣有垂裕<lb/>
　　堂集<lb/>
　　　湖樓登眺<lb/>
那向三峰索畫圖林花著雨客提壺老夫未倦登臨興<lb/>
且傍圓沙看浴鳬<lb/>
　白巖老人沈懋嘉<lb/>
　　公諱懋嘉字㑹真號白巖不肖季友五世祖也為<lb/>
<pb n="KR4h0163_WYG_013-58a"/>
　　人仁厚閒雅少頴敏工文章詩體清新蕭蕭跨俗<lb/>
　　時伯兄晴峰巳入中秘仲兄明石亦舉孝亷公在<lb/>
　　舉塲三十年坎坷不遇乃退而自放時帶葛巾披<lb/>
　　白衲採蓴行藥以終老焉有白巖遺稿<lb/>
　　　秋鳥<lb/>
陳山西麓海東頭細網長竿帶緑韝買得山禽如粉脆<lb/>
屠墳十里稻花秋<lb/>
　<hi>附考平湖乍浦陳山屠康僖墓林木蘙薈有鳥從南海來集其上秋來春去初至剖其腹猶有青椒當是日</hi>
<pb n="KR4h0163_WYG_013-58b"/>
　<hi>本國所産大者名刺毛鶯亦曰□鶘中者花雞小者鑚籬湖中佳品也</hi>
　　當湖竹枝十首<hi>考見題咏</hi>
　　　鵡湖春色<lb/>
阿郎曾説漢陽城鸚鵡名傳舊緑汀問郎可似東湖上<lb/>
小小春沙好踏青<lb/>
　　　案山曉翠<lb/>
濛濛曉翠濕鞋弓天晴來上案山峰從頭一望珠樓好<lb/>
港口條條戯九龍<lb/>
<pb n="KR4h0163_WYG_013-59a"/>
　　　三寺兩鐘<lb/>
撐船採蔆歌懊儂深深蔆蕩翠烟濃日斜風起人歸去<lb/>
三寺聲聲打暮鐘<lb/>
　　　六橋晴市<lb/>
鮮船都在水西棚三尺黃魚似絳繒陣陣腥風朝市㪚<lb/>
紅旗影裏買春氷<lb/>
　　　東田社鼔<lb/>
夫挿新秧婦踏車秋収一半入官家村村鼔社東田晚<lb/>
<pb n="KR4h0163_WYG_013-59b"/>
籬脚開殘野菊花<lb/>
　　　西浦魚罾<lb/>
十里清波湖靣長魚牀蟹籪水風凉瞢騰醉倒漁哥子<lb/>
自挂蓑衣晒夕陽<lb/>
　　　南村書屋<lb/>
張家堆上屋層層聞説當年萬卷稱扇扇碧紗忩影亂<lb/>
為郎深夜剪書燈<lb/>
　　　北原牧笛<lb/>
<pb n="KR4h0163_WYG_013-60a"/>
世事無端去似梭東城西市看忙多不若牧兒北原上<lb/>
夕陽林外唱山歌<lb/>
　　　霍氏行祠<lb/>
花街東畔是儂家閒看迎神晚放衙拂拂紅旗春賽罷<lb/>
霍王祠下採藤花<lb/>
　　　魯公古墓<lb/>
家家寒食各紛紛留得輕風上繡裙滿地紙錢人不掃<lb/>
草花紅過魯家墳<lb/>
<pb n="KR4h0163_WYG_013-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷十三<lb/>
</p>
<p>
</p>
  </div>
<div>
<head>檇李詩繫卷十四</head> <lb/>
    <p>
<pb n="KR4h0163_WYG_014-1a"/>
欽定四庫全書<lb/>
　檇李詩繫卷十四<lb/>
　　　　　　　　　　　　　平湖沈季友編<lb/>
明<lb/>
　沈繼山先生思孝<lb/>
　　思孝字純父號繼山嘉與人隆慶戊辰進士神廟<lb/>
　　初為刑部主事疏論江陵奪情杖八十戌廣東神<lb/>
　　電衞踉蹌萬里徒歩行亂山深樹間就獠族寄食<lb/>
<pb n="KR4h0163_WYG_014-1b"/>
　　比至劉撫令囚致之思孝乃仗劒往至恩平謂縣<lb/>
　　令毛鳯彩曰撫軍年已望八班在六卿欲殺罪人<lb/>
　　取媚權相故來赴死耳但不知若何靣目見天下<lb/>
　　士大夫毛與劉皆楚人見思孝意不善遂欵之馳<lb/>
　　書止劉蔡觀察文範作仗劒行指此也江陵沒賜<lb/>
　　歸晉尚寳丞歴遷府尹思孝感上恩益發舒無少<lb/>
　　顧忌浸失當事意調南太僕卿時御史房寰以私<lb/>
　　憾詆海忠介有三進士上書直忠介俱罷去思孝<lb/>
<pb n="KR4h0163_WYG_014-2a"/>
　　疏救有㫖切責乃嘆曰時事如此不去将自及遂<lb/>
　　拂衣歸乆之起右僉都出撫陜西寧夏難作思孝<lb/>
　　躬擐甲胄出窮塞轉餉濟師而為督臣所擠移河<lb/>
　　南不赴尋召為大理卿論殺内官郝金後晉工部<lb/>
　　侍郎右都御史兼兵部侍郎疏减羊羢及止盔甲<lb/>
　　之請省金錢無筭日夲封貢議起上疏力爭不得<lb/>
　　乞歸家居蕭然築繡野荘以老天啟初贈太子少<lb/>
　　保著有行戌郊居西征陸沉漫稿溪山堂吾美堂<lb/>
<pb n="KR4h0163_WYG_014-2b"/>
　　等集其詩格調幽疎聲文華潔長於近體使先生<lb/>
　　不以功名顯猶當獨立詞塲孤遊藝圃况矯矯者<lb/>
　　耶求諸文行之途可謂全人矣<lb/>
　　　調撫中州上疏乞休作<lb/>
優詔及潜夫秋風病未蘓雨荒深院菊霜落半庭梧豈<lb/>
合中諸嶽唯應長五湖天王自明聖休咎肻容無<lb/>
　　　同叔祥宿雲山上人禅院<lb/>
可是津梁倦祗林共息機講師名寳月賦客字𤣥暉香<lb/>
<pb n="KR4h0163_WYG_014-3a"/>
積分齋飯泉堂施浴衣苦吟眠未穏松月夜鐘㣲<lb/>
　　　冬日遊虎丘<lb/>
侵曉入蕭寺寒山霧裏登鏡殘香塜月劒合碧池氷野<lb/>
飯新辭禄禅衣舊賜繒回頭看悟石遥憶六朝僧<lb/>
　　　秋夜劉𤣥子過飲時𤣥子還自遼左<lb/>
西堂秋氣清上客過劉生共把鵝黃酒高談鴨緑兵三<lb/>
邊來燧色萬井急砧聲持贈唯雄劒燈前風雨鳴<lb/>
　　　夏過能仁寺秀雲禪房<hi>考見題咏宣公祠</hi>
<pb n="KR4h0163_WYG_014-3b"/>
精舍石橋東停舟訪逺公諸天初見月大地旋生風火<lb/>
乞紅蓮裏香聞緑桂中更憐功德水能洗俗塵空<lb/>
　　　九日在告與叔祥小飲<lb/>
何處不登臺門扄一徑苔官貧黃菊少客好緑尊開寒<lb/>
色衣初授陽春曲並裁科頭松下坐遮莫朔風來<lb/>
　　　送戴給諌謫戌嶺南<lb/>
倉皇出禁垣時事不堪論得罪縁宗社全生是主恩猿<lb/>
聲雲外戌椰葉海邊村獨喜扶桑近光生照覆盆<lb/>
<pb n="KR4h0163_WYG_014-4a"/>
　　　贈殷方叔徴士<lb/>
居然大布衣所貴在知希卧雪非中聖占星是少㣲兒<lb/>
驅晴犢出婦摘晚菘歸除却催詩債誰敲白板扉<lb/>
　　　夏日過皋兒别業<lb/>
衡門盡日閒野趣獨相關池割湖南雨雲封海上山田<lb/>
家㩦酒過江燕喜人還寂寞幽源裏居然銷夏灣<lb/>
　　　秋日閒居<lb/>
堠火照西州專征白露秋蓬婆城不閉羅鬼戍還留轉<lb/>
<pb n="KR4h0163_WYG_014-4b"/>
餉盤江惡徴兵蜀道愁銅標誰更勒空憶武鄉侯<lb/>
　　　李季常過訪<lb/>
息駕在雲林多君逺見尋狂将郢中唱調入廣陵琴聴<lb/>
雨嫌宵短憐秋坐竹深當杯莫言返天地幾知音<lb/>
　　　喻邦相仝羡長集恕醉軒<lb/>
白雲邀上客黃葉繞貧居缸面沽來酒槎頭膾得魚山<lb/>
川連越絶雞犬類秦餘一日千秋意相看老不疎<lb/>
　　　京邸懐緑蘿荘<lb/>
<pb n="KR4h0163_WYG_014-5a"/>
笑我遊燕似客卿五湖三畝獨鍾情種魚可有千頭美<lb/>
養鶴将無六翮成池上墨花沉夜雨簾前帶草自春晴<lb/>
明朝定乞初衣去肻使山靈謝姓名<lb/>
　　　行邊<lb/>
青春蹀躞紫驊騮又見邊城葉作秋橫槊漫題鸚鵡賦<lb/>
登壇猶着鷫鸘裘尊前八陣生風雨腰下雙鉤燭斗牛<lb/>
翻笑故人稱燕頷自來無意覔封候<hi>趙張二閣老以書勉慰故云</hi>
　　　漫興<lb/>
<pb n="KR4h0163_WYG_014-5b"/>
凄凄凉雨醉初醒草長閒門晝亦扄但使拂衣辭鵲印<lb/>
不妨胠篋有鵝經<hi>時鄒給事劾予以千金市右軍真跡</hi>病來鬢向愁中白<lb/>
興盡山從夢裏青漫道主恩歸未得東吳已著少㣲星<lb/>
　　　立秋<lb/>
萬里秋生督亢亭暮蝉寒葉豈堪聴愁來自厭屠龍技<lb/>
老去誰憐相馬經塞上風烟高太白雨中山色落空青<lb/>
銜杯漫遣蕭條意不謂人間忌獨醒<lb/>
　　　胡元瑞将歸蘭溪以詩言别作此留之<lb/>
<pb n="KR4h0163_WYG_014-6a"/>
蕭蕭黃葉度寒窗萬里歸心繫短艭聖代終湏收竹箭<lb/>
故人何必卧桐江将雛且聴房中曲泛螘還傾燭下缸<lb/>
傳語五陵諸俠少好容文苑樹麾幢<lb/>
　　　有所聞<lb/>
虗傳物色動燕州愧我浮名已白頭馬角生來殊感晚<lb/>
蛾眉妬後不禁秋帷中運䇿惟三相塞外橫戈有列侯<lb/>
曛曉便㩦雙槳去桃花深處覓漁舟<lb/>
　　　送黃履常赴楚任<lb/>
<pb n="KR4h0163_WYG_014-6b"/>
桃花紅露桞枝黃相送河橋緑滿觴北極乆占卿士月<lb/>
南天暫借使君霜帆前雁呌過彭蠡江上魚肥到武昌<lb/>
况是古來春雪地和歌知爾興偏長<lb/>
　　　答寄張明成閣老<lb/>
當年心共繫安危一别滄桑未可知龍劒夜占南斗近<lb/>
鴻書寒下朔風遲黃茅應變還丹日黒髪仍留去國時<lb/>
底事先憂消不得並垂清淚濕江蘺<lb/>
　　　立秋<lb/>
<pb n="KR4h0163_WYG_014-7a"/>
刀尺新裁白苧輕寂寥山舘早凉生雲窺林外雙鴻影<lb/>
蟲識堦前落葉聲九塞羽書初告急六宫紈扇幾含情<lb/>
總知秋色江湖好為買鱸魚壓酒鐺<lb/>
　　　六十初度<lb/>
煙雲滿眼足憑闌殊勝風波行路難名士已裁生誌就<lb/>
野人猶索諫書看飯炊香稻分雲白盤出青菘帶雨寒<lb/>
神武近應無客到相逢多詠鶡為冠<lb/>
　　　寄懐史奉常<lb/>
<pb n="KR4h0163_WYG_014-7b"/>
松雲秪隔五湖流湖畔年年憶舊遊病懶我曾無雁字<lb/>
時清君亦愛羊裘縱憐玉女潭邊月<hi>史有園在玉女潭側</hi>應念金<lb/>
人掌上秋見説追鋒方四出林中猿鶴漫相留<lb/>
　　　座上初見周文因懐辛謙之<lb/>
乾雀雙雙繞樹喧七香車忽到閒園調歌自薄鴛文錦<lb/>
得意誰誇犢鼻褌籬外花開酣白堕天涯葉落怨黃昏<lb/>
憐新怪底偏懐舊銀燭燒來見淚㾗<lb/>
　　　初夏雨中卧病有懐朱心園<lb/>
<pb n="KR4h0163_WYG_014-8a"/>
空林雨氣未全收枕簟凉生半似秋艾以三年成立骨<lb/>
蓬知一月不梳頭臨風輕顫荷珠落坐石徐看竹粉抽<lb/>
漫道長桑元客舍故教盲䜿尚淹留<lb/>
　　　秋日繡野荘即事<lb/>
萬竿清玉小窗西鼓枻來看日欲低當下開簾驅野馬<lb/>
可中分食施山雞碧梧葉墜仍三徑香稻花垂定幾畦<lb/>
客有求羊誰復至獨留明月伴幽棲<lb/>
　　　訪王百榖賦贈<lb/>
<pb n="KR4h0163_WYG_014-8b"/>
春風載槖到詞壇旗鼓知君意未闌酒緑且留狂客飲<lb/>
花嬌任擁細君看臨将舊草名鵝帖著得新篇號鶡冠<lb/>
翠竹倚窗添幾個蕭蕭長䕶白雲寒<lb/>
　　　呉江道中同叔祥釋凡可<lb/>
片席斜飛趂夕陽一尊相共答滄浪人閒只合尋鷗侣<lb/>
僧好何湏識雁王簾外樹低江市月盤中橘冷洞庭霜<lb/>
計程堪作平原飲欲向青帘典鷫鸘<lb/>
　　　哭徐子與先生<lb/>
<pb n="KR4h0163_WYG_014-9a"/>
寂寞摛𤣥尚有亭蕭蕭拱木若為聴青蘿自合依山鬼<lb/>
下箬真疑墜酒星龍去儘埋豐獄劒鶴歸湏唼太湖萍<lb/>
不堪門户風流逺淚灑斜陽石上銘<lb/>
　　　呉興城南即事<lb/>
翻然載槖傍孤城一笑高天雙眼明刺史洲空白蘋老<lb/>
尚書社冷碧苔生地偏不獨堪棲隱時難空聞好避兵<lb/>
最是峴山朝暮見可容題却寓公名<lb/>
　李尚寳樂<lb/>
<pb n="KR4h0163_WYG_014-9b"/>
　　樂字彦和號臨川桐鄉青鎮人隆慶戊辰進士由<lb/>
　　縣令拜禮科給事終尚寳卿所至以清直稱有見<lb/>
　　聞雜記烏青誌<lb/>
　　　長林石徑<hi>在宻印寺内</hi>
㪚躅探幽幾度來徑開如矢淨無埃年年溪上春歸後<lb/>
千樹隂濃覆石苔<lb/>
　鍾郎中庚陽<lb/>
　　庚陽字長卿號西星秀水人隆慶戊辰進士官刑<lb/>
<pb n="KR4h0163_WYG_014-10a"/>
　　部郎有焚餘草<lb/>
　　　真州守風岳水部石帆移酌舟中<lb/>
同是飄零客江濆載酒過潮生秋氣早樹帶夕陽多鳩<lb/>
拙方棲棘鴻冥豈受羅相看此風色不飲夜如何<lb/>
　周學博雲石<lb/>
　　雲石失名嘉興人隆慶間揚州學博有泮鳴集<lb/>
　　　送彭主簿去官還重慶<lb/>
曉促征夫設去輪西風撲刺馬頭塵拊膺白日誰知我<lb/>
<pb n="KR4h0163_WYG_014-10b"/>
仰面青山不顧人巫峽天低雲氣黯楚江潮淺石㾗新<lb/>
到家松菊開三徑竹杖芒鞵别有春<lb/>
　馬參政千乘<lb/>
　　千乘字國良號映臺平湖人隆慶戊辰進士授分<lb/>
　　宜令歴陞廣東僉事羅䧛山多盗㑹兵平之晉四<lb/>
　　川參議復遷廣東按察黎叛泛海諭降黎泣拜曰<lb/>
　　此昔平羅䧛使君也兄文學千里亦有盛名<lb/>
　　　題湖亭<lb/>
<pb n="KR4h0163_WYG_014-11a"/>
此亭堪極目蕭瑟起幽思帆路行平水雲隂上釣絲九<lb/>
枝凝一碧連岫畫秋眉憑對曲䦨霽凉風吹杖藜<lb/>
　陸巡撫萬垓<lb/>
　　萬垓字無畦號仲鶴鼇之子隆慶戊辰進士由部<lb/>
　　郎出守蒼梧拊馴洞猺遣子就學尋遷雲南副使<lb/>
　　緬冦亂親冒矢石下兵隴川擒渠魁收叛卒聲震<lb/>
　　西南累擢僉都御史廵撫江西築圩千頃積糓百<lb/>
　　萬两賑大荒瓷運嵗輸回青費萬計垓力請以土<lb/>
<pb n="KR4h0163_WYG_014-11b"/>
　　青代之民困得甦卒於官立祠章江之上李贄有<lb/>
　　詩哭之云二十年來但寄書草萍消息竟何如巨<lb/>
　　卿未解山陽恨垂老那堪䇿素車<lb/>
　　　癸未春入覲南歸重過新嘉驛池亭<hi>有序</hi>
　　丙子春余同李宏甫北上憇息此亭喜其佳勝命<lb/>
　　酌論心於今八年未嘗一日忘也今宏甫已掛冠<lb/>
　　髙隠而余復行役過之景物依然感念中惻賦此<lb/>
　　以紀所懐<lb/>
<pb n="KR4h0163_WYG_014-12a"/>
芳亭春曉憶曾來千古襟期向此開魯酒飲非河朔醉<lb/>
素心人是草𤣥才層軒秀色仍蒼檜四壁新詩半緑苔<lb/>
悵望冥鴻天萬里招尋空復意徘徊<lb/>
　　　自永趨騰經打板箐渡潞江宿八灣地勢盤鬱<lb/>
　　　　炎瘴最深中間有磨盤風洞高梨岡分水嶺<lb/>
　　　　蒲蠻哨五十三參皆危厓峻坂猿啼鳥語之<lb/>
　　　　處平生所未嘗見者用韻漫咏<lb/>
石盤風洞幾高低箐惡蒲蠻雜漢夷轉餉坐看民力盡<lb/>
<pb n="KR4h0163_WYG_014-12b"/>
何時銷甲尉陀西<lb/>
　胡龍巖其乆<lb/>
　　其久字懋敬崇德人隆慶丁卯舉人官龍巖令<lb/>
　　　和蔡使君登尊經閣<lb/>
高閣春雲滿追陪此眺臨關河千里色禮樂百年心樹<lb/>
指青山逺鶯嗁緑桞深談經誰上席有道属於今<lb/>
　丁清惠公賔<lb/>
　　賔字禮原晚號改亭嘉善人隆慶辛未進士為句<lb/>
<pb n="KR4h0163_WYG_014-13a"/>
　　容令擢御史歴南大理太常鴻臚僉都提督操江<lb/>
　　凡九任轉北京工部侍郎尋晉南京工部尚書前<lb/>
　　後在留都三十年革債弁科减月糧之弊除上江<lb/>
　　二邑廂坊僉役之條濬浦口諸河以利渉廣京口<lb/>
　　外塢以通漕復鎮江石橋勒船禁以救溺疏丹陽<lb/>
　　朱巷濫泥河洪以漑田治南北四百里孔道甃石<lb/>
　　䕃榆桞以便行旅其居官實政大抵如此尤好行<lb/>
　　徳於鄉老而彌篤年八十有八買小舟渡江謁孔<lb/>
<pb n="KR4h0163_WYG_014-13b"/>
　　林性儉朴卧榻無重茵下置一鷄比曉聞即起卒<lb/>
　　贈太子太保謚清惠<lb/>
　　　謁方正學先生祠<lb/>
花雨臺前石子岡孤墳松柏自蒼蒼從來灑淚成新土<lb/>
何必遊魂返故鄉山色一林俱積翠江流千古半斜陽<lb/>
欲知直道人心在祠廟于今信有光<lb/>
　洪郎中烝<lb/>
　　烝字惟進號鸚洲平湖人隆慶辛未進士授陳州<lb/>
<pb n="KR4h0163_WYG_014-14a"/>
　　知州停解京俵馬三百餘匹又議處河北嵗𣲖驛<lb/>
　　費省數千金擢選部郎有來鶴軒稿子世基孝亷<lb/>
　　有文名<lb/>
　　　錢塘懷古<lb/>
山靈曾見紫宸朝蔓草銅駝久寂寥崖海星沉王氣盡<lb/>
鼎湖龍去蹕聲遥英雄出塞魂猶壮臣妾和戎恨未消<lb/>
城郭不殊風物異六陵鴉樹送寒潮<lb/>
　碧山學士黃洪憲<lb/>
<pb n="KR4h0163_WYG_014-14b"/>
　　洪憲字懋忠號葵陽自稱碧山學士秀水人隆慶<lb/>
　　丁卯解元辛未進士文名冠天下選庻吉士陞編<lb/>
　　修奉使朝鮮止擕圖書數卷丁丑江陵以人望推<lb/>
　　憲分較禮闈欲屬其子憲堅避之歴庻子少詹事<lb/>
　　侍讀學士當憲初入翰林時為舘課輙傾其曹前<lb/>
　　輩無敢雁行者性又嚴峻好直言遂為時忌萬厯<lb/>
　　戊子主順天試取王錫爵子衡為榜首李鴻又申<lb/>
　　時行壻也言者遂以攻憲下廷臣覆試文皆如格<lb/>
<pb n="KR4h0163_WYG_014-15a"/>
　　事乃白然憲遂自劾求斥慰留再四疏十上竟告<lb/>
　　疾歸著有皇明文憲朝鮮典志鑾坡制草學易詳<lb/>
　　說學詩多識碧山學士稿等書詩頗俊雅不多作<lb/>
　　其於文特精制藝神聖工巧合併為一評者謂其<lb/>
　　體凡三變初為渾灝踔厲之文嘉靖辛酉甲子間<lb/>
　　風氣冗弱先生與同里趙玉虹獨為古學救之以<lb/>
　　精練典則隆慶辛未後文體復振皆先生力也庚<lb/>
　　寅歸里文益簡淡高逺宦成之後嗜此不厭文成<lb/>
<pb n="KR4h0163_WYG_014-15b"/>
　　人爭購為竒寳逺方之士重繭而來及門數百人<lb/>
　　如㑹稽陶望齡晉陽王濬初華亭董其昌同郡朱<lb/>
　　國祚陳懿典馮夢楨陶鑄甚衆嘗曰此王制也即<lb/>
　　唐之詩宋之表也君子有從周之思切勿視為羔<lb/>
　　雁其持論如此<lb/>
　　　同幻休上人登二祖庵遇雨<lb/>
迢逓青山暮崚嶒石磴斜孤雲生杖履細雨濕袈裟林<lb/>
静時聞籜臺空欲㪚花何年謝塵鞅老此覓丹砂<lb/>
<pb n="KR4h0163_WYG_014-16a"/>
　　　逹磨洞訪大鞋和尚<lb/>
舊是傳燈地今棲𤣥鶴羣千峰窺積雪一衲擁寒雲掛<lb/>
鉢餐朝露忘言對夕曛知君超浩刼永勿墮聲聞<lb/>
　　　題鴛湖秋月圖<lb/>
澄湖明月浸樓臺一望波光萬頃開星轉銀河天外落<lb/>
風揺蘭槳静中來蒹葭两㟁青楓合砧杵千門白雁催<lb/>
勝地總憐秋色裏幾人清夜踏歌回<lb/>
　　　登十三山<lb/>
<pb n="KR4h0163_WYG_014-16b"/>
塞外岧嶤第一峰孤臣天畔寄萍踪胡笳吹墮關山月<lb/>
漢壘隂銷瀚海烽巖樹晴光浮鸑鷲劔花秋老照芙蓉<lb/>
從來細桞軍威壮勒石銘勲在幾重<lb/>
　　　過山海關<lb/>
長城古堞瞰滄瀛百二河山擁上京銀海仙槎來漢使<lb/>
玉關衰草戍秦兵星臨尾部䨇龍合月照平沙萬馬鳴<lb/>
聞道邊陲烽燧息書生直欲勒燕銘<lb/>
　郭按察子直<lb/>
<pb n="KR4h0163_WYG_014-17a"/>
　　子直字舜舉崇德人隆慶辛未進士官閩臬有三<lb/>
　　遊草歸後杜門掃迹招里中工詩者呉大今郡宋<lb/>
　　山人旭西林僧明曠諸生沈穉圭等為殳山社子<lb/>
　　張虗姪孟弢皆與焉方宋元時高人結社殳山姓<lb/>
　　名莫攷至明初貝清江朱以貞輩繼其盛而舜舉<lb/>
　　復行之風流不墜矣<lb/>
　　　小園<lb/>
扶疎草樹繞空亭隠几山光雨後青吏㪚鴉啼明月上<lb/>
<pb n="KR4h0163_WYG_014-17b"/>
一簾花影讀黃庭<lb/>
　薛序班文炳<lb/>
　　文炳字有孚號鶴樓嘉興人隆慶間以貲授鴻臚<lb/>
　　序班有調疴集鶴樓稿<lb/>
　　　題鶴樓壁<lb/>
松閣茆檐夕照邊海山青列几闌前洞庭霜落柑如蜜<lb/>
泖澤秋深雀帶綿白酒且從今日醉黃花不改舊時妍<lb/>
不才性嬾成孤癖纔説為官便惘然<lb/>
<pb n="KR4h0163_WYG_014-18a"/>
　沈太學如封<lb/>
　　如封字慰先一字是荘宏之子幼頴敏工詩尤精<lb/>
　　八分施青州埈范司成應期咸器重之隆慶間入<lb/>
　　太學不第歸而任誕放浪詩酒間好蓄古法書名<lb/>
　　畫通曉太乙六壬遁甲演禽諸九流家言構樓黃<lb/>
　　墩上眺陳山顔曰見山觴咏其中嘗言宋儒頭巾<lb/>
　　氣撲人國朝摹儗先秦文者鳥語耳著有見山樓<lb/>
　　集北遊稿吳中蠶法<lb/>
<pb n="KR4h0163_WYG_014-18b"/>
　　　機婦吟<lb/>
婉孌機中婦燦爛機中錦将以獻天子願補日月袞豈<lb/>
道風塵黯顔色殘絲斷縑不成匹意氣空驚抱璞人獨<lb/>
把流黃暗中泣<lb/>
　姚秀才舜漁<lb/>
　　舜漁字仲陽號𤣥澤兖次子隆萬間文學詩非所<lb/>
　　長特精禅理有西𤣥草<lb/>
　　　訪秋潭上人不值<lb/>
<pb n="KR4h0163_WYG_014-19a"/>
予亦逃禪者每來逄閉關不疑師避客但負我偷閒乞<lb/>
食淹鄰曲經行過水灣暮禽歸欲盡佇久竟空還<lb/>
　石門山人宋旭<lb/>
　　旭字初暘崇德人家石門號石門山人隆萬間布<lb/>
　　衣好學通内外典能詩善八分尤以丹青擅名于<lb/>
　　時層巒叠嶂邃壑幽林獨造神逸海内競購之年<lb/>
　　七十有八苕上諸名流招致繪白雀寺壁時稱妙<lb/>
　　絶與雲間莫廷韓同邑吕心文友善晚入殳山社<lb/>
<pb n="KR4h0163_WYG_014-19b"/>
　　所作偈頌多透脱生死語非區區一藝之士也<lb/>
　　　卧雲樓與莫若江郭禮亭夜坐<lb/>
春隂天欲雪虛閣夜生寒竹葉探鉤盡梅花秉燭看風<lb/>
塵餘短劒時俗且高冠無限憂時意聞鷄耻素餐<lb/>
　　　賦得五峰秀色<hi>在郡城天寧寺前</hi>
招提橫翠靄駢峙两三尖仙掌高擎漢佛頭青映簾呪<lb/>
雲龍出鉢施食鳥窺檐示彼西來意優曇取次拈<lb/>
　周珍<lb/>
<pb n="KR4h0163_WYG_014-20a"/>
　　珍嘉善人<lb/>
　　　陳賢良祠<lb/>
仰公高節拜公祠舟艤風溪落日遲欲向白牛尋舊跡<lb/>
幾行蒼蘚蝕殘碑<lb/>
　斗野山人郁敦易<lb/>
　　敦易自號斗野山人嘉善人父天民博學善詩文<lb/>
　　纂靖難盡心録敦易譔述頗多有言志稿<lb/>
　　　陳賢良祠<lb/>
<pb n="KR4h0163_WYG_014-20b"/>
青苖新法世無何抗疏佳時志不磨廬阜峰巒曾眺覧<lb/>
星湖風浪幾經過碧梧翠竹荒丘寂野草寒烟落照多<lb/>
莫嘆山僧為伏臘裕陵無樹長新柯<lb/>
　沈璋<lb/>
　　璋嘉善人<lb/>
　　　過凈蓮庵<lb/>
不禁煩惱過僧房一静從教萬慮忘白石有緣留我坐<lb/>
青山無語笑人忙閒庭雨過藤花落古壁烟侵薜荔黃<lb/>
<pb n="KR4h0163_WYG_014-21a"/>
獨倚小窗凝望處目隨孤鳥送斜陽<lb/>
　<hi>附考菴在嘉善西十里元創</hi>
　沈槃<lb/>
　　槃嘉善人<lb/>
　　　過石井橋<lb/>
石井塘隈小市㕓歩雲橋外蓼花鮮輕橈載月隨風渡<lb/>
乍送冥鴻過逺天<lb/>
　<hi>附考橋在嘉善麟瑞鄉</hi>
<pb n="KR4h0163_WYG_014-21b"/>
　　　過硯池灣<lb/>
渚清沙白硯池灣唱晚漁舟罷釣還風致漫看元絶俗<lb/>
一林疎桞澹秋烟<lb/>
　<hi>附考灣在嘉善麟瑞鄉</hi>
　姚秀才懋勲<lb/>
　　懋勲嘉善人<lb/>
　　　胥山<lb/>
山小秋容淡登臨倍感傷掛袍人去逺磨劒石留光風<lb/>
<pb n="KR4h0163_WYG_014-22a"/>
露忠猶烈松濤怒未降蘆花明月上歸興咏滄浪<lb/>
　沈嘉賔<lb/>
　　嘉賔嘉善人<lb/>
　　　朱頂鰕<lb/>
月色平鋪映碧流孤村寂寞冷烟秋偏憐澤國長鬚侣<lb/>
也占朱衣一㸃頭<lb/>
　<hi>附考嘉善祥符蕩中生此</hi>
　顧忱<lb/>
<pb n="KR4h0163_WYG_014-22b"/>
　　忱嘉善人<lb/>
　　　六斜塘<lb/>
九里灣頭放棹行緑楊紅杏帶嗁鶯望中咫尺西塘市<lb/>
我亦曾來有葛盟<lb/>
　<hi>附考塘在嘉善西北五里</hi>
　金景西<lb/>
　　景西嘉興人<lb/>
　　　唐荘<lb/>
<pb n="KR4h0163_WYG_014-23a"/>
清溪環抱碧村流荘上花明宿雨收壤接桑麻生意好<lb/>
家全雞犬臘時優林饒古木藏深屋㟁覆垂楊繫短舟<lb/>
每到斜塘尋往蹟故家文獻足風流<lb/>
　　　風涇<lb/>
白牛塘上酒旗中南北長橋掛綵虹烟寺曉鐘蕉葉雨<lb/>
水樓晴檻楝花風衣冠文物名猶在舟楫魚鹽利尚通<lb/>
東望雲間酬二陸舉杯南向酹宣公<lb/>
　破瓢道人呉孺子<lb/>
<pb n="KR4h0163_WYG_014-23b"/>
　　孺子字少君號𤣥鐡蘭溪人性高僻有腴田頃許<lb/>
　　盡易磽瘦鑿溝引山泉繞入玉雪厨銅池中曰如<lb/>
　　此庻不辱自親釜竈耳以此破家及妻子䘮徧遊<lb/>
　　江湖所至率蕭寺及名流韻士家好採夀藤癭株<lb/>
　　為几杖槃盂尊壺罍洗之属手自摩挲光澤可鍳<lb/>
　　客稍諦視輙不聴曰勿令為俗塵所觸嘗以數縑<lb/>
　　市一大瓢過荆溪盗碎之抱而泣者累日王元美<lb/>
　　作破瓢道人歌有一緑蕚梅杖名紫玉又有一紅<lb/>
<pb n="KR4h0163_WYG_014-24a"/>
　　斑竹形製竒古皆三代物也按孺子遊屐半海内<lb/>
　　而吾郡尤數數往還始客於項氏戚氏或姚氏鍾<lb/>
　　氏梅溪李氏海鹽錢氏及釋戒襄處最久後終於<lb/>
　　梁溪<lb/>
　　　答旅中兒<lb/>
僕本金華人少小親耒耜三十始讀書一命期強仕褊<lb/>
性命疎狂恠辭來哆侈一年復一年世事難料理面垢<lb/>
鼻無紋短髪披两耳瓠落在江湖飢寒忍将死寄謝旅<lb/>
<pb n="KR4h0163_WYG_014-24b"/>
中兒無勞問歴履閒來澤畔吟顧影還自喜夜深魍魉<lb/>
啼遥拜相依倚躡電樹两幢促我不能止駕之驂白螭<lb/>
羣從來何愧下視塵寰中茫茫若螻螘<lb/>
　　　海上僦居<lb/>
僦居來海上又是一家村日落旋吹角天寒早閉門無<lb/>
勞遊子恨不盡主人㤙更喜南簷敞衰年且負暄<lb/>
　　　别錢懋榖<lb/>
幾月為歡在君家花滿溪酒奢泉不竭詩細草能齊别<lb/>
<pb n="KR4h0163_WYG_014-25a"/>
去情何恨重來路恐迷徘徊江上棹疑是武陵西<lb/>
　　　寄王元美<lb/>
日暮歸鴉遍鄉心可奈何病隨新月長愁比落花多細<lb/>
雨亂堦草㣲風起夕波西陵有嚴武不必淚懸河<lb/>
　　　将歸溪上留别李将軍兼呈何太史<lb/>
説謊定推何太史相嘲無奈李将軍桃花細雨且歸去<lb/>
江上吹簫弄彩雲<lb/>
　　　題畫<lb/>
<pb n="KR4h0163_WYG_014-25b"/>
玉露凌寒萬壑空洞庭秋水醉芙蓉小舟不放尋詩夢<lb/>
撐入村南卧晚風<lb/>
　頑石老人陸光宙<lb/>
　　光宙字與常號巨石晚稱頑石老人平湖人比部<lb/>
　　伍塘子四嵗而孤遘家難匿車中走京師至武惠<lb/>
　　所十六補順天弟子員聞母訃南還一時飛甍連<lb/>
　　隰灰㓕殆盡遂退處郊圃晚年超絶世好與宋初<lb/>
　　晹璩君瑕諸名輩友善每當初秋徂署以紫薑青<lb/>
<pb n="KR4h0163_WYG_014-26a"/>
　　荳破帽野航浮遊三泖間嘗泛震澤一白衣叟執<lb/>
　　紅梅造舟宙曰必佳客也載與酣飲作紅梅詩以<lb/>
　　别曾過嘉善觀幽瀾泉寺僧不為禮乃題一詩於<lb/>
　　壁云山僧不曉事客至莫呼茶羞殺瀾泉井青苔<lb/>
　　覆落花既去有一顯者見詩追跡之不得其托寄<lb/>
　　高曠若此崇禎巳已夢一道士持靖節小像索題<lb/>
　　諦視之即巳也題云在晉為淵明躬耕辭五斗昔<lb/>
　　以節自持今惟義自守千載復歸來春風吹五桞<lb/>
<pb n="KR4h0163_WYG_014-26b"/>
　　曾識白蓮人逺公是吾友翼日遂逝年八十六有<lb/>
　　鋤餘集<lb/>
　　贈友詩十五首<lb/>
　　　送居士旭<lb/>
摩詰畫山水自言皆夙因焉知宋居士乃非金粟身融<lb/>
貫得妙理氣運奪鬼神堪與虎頭絶凡品何等倫覺路<lb/>
一以開頓悟超上乘<lb/>
　　　璩山人之璞<lb/>
<pb n="KR4h0163_WYG_014-27a"/>
君瑕負竒氣才藝真絶倫天地總睥眤悠悠何足論胸<lb/>
次富丘壑落筆生風雲誰能賦鸚鵡令人羡禰衡<lb/>
　　　沈丈人維鑘<lb/>
丈人名門子氣意挫不舒古道世寡合况復閭里兒珍<lb/>
庖宴佳客學仙愛樓居途窮愈睚眦日暮耽詩書陋巷<lb/>
樂不改太音知者希<lb/>
　　　沈太學文猗<lb/>
矯矯沈公子薄榮負竒趣制作耻雷同含毫想天際開<lb/>
<pb n="KR4h0163_WYG_014-27b"/>
軒玩鍾王篝燈了章句彼美瑚璉姿終為廟堂器<lb/>
　　　張烈士朗<lb/>
張卿任俠烈歌嘯呉市中不惮貴公子罵坐開心胸沾<lb/>
沾常自喜黃湏炯方瞳書法亦遒勁吐竒或如虹軒然<lb/>
慕遐舉望之其㳺龍<lb/>
　　　王儒林彦淳<lb/>
孟還事筆研謀生亦何拙朝耕暮出門誰云耰不輟太<lb/>
宰自虚左一刺懷中滅洗硯搨黃庭夷然而不屑弹鋏<lb/>
<pb n="KR4h0163_WYG_014-28a"/>
歸來兮雙擁茂陵妾<lb/>
　　　王五經滕<lb/>
王公祖道術飄飄儼神仙逺慕古蒼頡六書究精研篆<lb/>
隸法鐘鼎下筆能鉤𤣥静知草木性察見鳶魚天嘆息<lb/>
兹人去入耳無㣲言<lb/>
　　　方高士道成<lb/>
婺老故多貲身着千金裘任俠獵聲譽盡㪚装呉鈎易<lb/>
轍誦墳典上䇿不見収文章古作者詩些洪波流晚悟<lb/>
<pb n="KR4h0163_WYG_014-28b"/>
無生理身世同浮漚頽然一貧衲不易五諸侯<lb/>
　　　胡先生順伯<lb/>
胡翁鄞中客余家三世交内行實耿介外易同兒曹吟<lb/>
詩貴真率為文喜不雕頭白老書記功名等鴻毛<lb/>
　　　白蓮道人如本<lb/>
道人故緇髠墨名乃儒行遁跡鸚鵡洲觀空照心鏡禅<lb/>
悦每臨池作草銀鈎勁㳺戯竹下吟林鳥久相應一歸<lb/>
祗陀園何時還出定<lb/>
<pb n="KR4h0163_WYG_014-29a"/>
　　　呉山人漸<lb/>
吳公本姬姓束髮喜誦詩破産結賔客出伎歌新詞趣<lb/>
尚樂山水入城但攅眉選勝亟嚮往扁舟載西施常恐<lb/>
溘朝露不惜千金貲泰山有遺表遼鶴歸何遲<lb/>
　　　石高士藴齡<lb/>
若翁為邑博君遂為邑氓白鶴鎩雙翮棲棲向雞羣乘<lb/>
興灑翰墨率意成丹青詼諧隠呉市和光復同塵側注<lb/>
傲冠冕於我如浮雲<lb/>
<pb n="KR4h0163_WYG_014-29b"/>
　　　朱文學訪<lb/>
子道尚孤潔闤闠皆蓬蒿偶拾江臯珮萋菲生青袍歸<lb/>
家徒四壁滿屋掛蠨蛸文君吟白頭相如讀離騷盖棺<lb/>
土不掩空有諸兒曹<lb/>
　　　潘逸人宿<lb/>
德輝江湖客笑傲王公前入山訪桑苧時開顧渚船謔<lb/>
浪傾四座新聲亦翩翩耽棋夜分寐留朋渉芳園老為<lb/>
孟嘗客瀟灑覺爾賢<lb/>
<pb n="KR4h0163_WYG_014-30a"/>
　　　沈國醫友忠<lb/>
青囊乃餘事雅好論典墳家世業神術遊遨更多聞揮<lb/>
灑落風雨高歌停白雲服食翻自誤地下應修文<lb/>
　　　曹氏園<lb/>
半畝池連竹三間屋對花草𤣥揚子宅傳易种卿家白<lb/>
日摩晴鸛青天㸃暮鴉客來村店近沽酒趂魚蝦<lb/>
　　　暮冬送顧孟及遷居<lb/>
乾坤皆逆旅又復此離羣共作無家别同為落葉分壮<lb/>
<pb n="KR4h0163_WYG_014-30b"/>
懷傷晩嵗行色動寒雲以我他鄉淚臨岐灑贈君<lb/>
　　　氷雪淹旬詩以寄感二首<lb/>
日灑爭春雪如珠亦間花望從梅處密舞到竹邊斜高<lb/>
刹標紅寺孤舟釣白沙幸無沽酒債一月斷魚蝦<lb/>
卧雪惟高枕傷春只閉門圍爐消白墮擁衲伴黃昬覆<lb/>
壓從橫樹糢糊逺近村又将寒食近依舊是消魂<lb/>
　　　和答曹三萊即事<lb/>
載酒竹林過風流似永和常疑叩門響忽訝棹船歌野<lb/>
<pb n="KR4h0163_WYG_014-31a"/>
色浮青氣江聲湧白波小山申再約桂影月婆娑<lb/>
　　　秋莫過福源塔院贈静修上人<lb/>
暫釋塵中鞅聊舒老去身夙生如有約幻聚豈無因蝶<lb/>
引徐行客魚窺久坐人一乘開覺路誰復問迷津<lb/>
　　　木芙蓉<lb/>
冉冉木芙蓉翛然出翠叢破炎承曉露凌壑待秋風未<lb/>
倚佳人醉先怡楚客容渚宫期不逺翬映夕陽紅<lb/>
　　　仲秋九日金吾弟淵泉訃至<lb/>
<pb n="KR4h0163_WYG_014-31b"/>
半生南北各分天一晤重違又十年黃耳走殘呉地月<lb/>
白烏啼㪚薊門烟委先慈竹應難化長未孫枝亦可憐<lb/>
老我獨存君不見夢魂飛遶落霞邊<lb/>
　　　鸚鵡病劇垂死百計療之得生<lb/>
鸚鵡含顰憶隴山雕籠病翮欲飛難豈無縱爾西歸念<lb/>
萬里鷹鸇妬羽翰<lb/>
　　　鄰鄉姪死一年矣詩以志哀<lb/>
不違旬日便開尊底事今年静掩門一十二畨三五夜<lb/>
<pb n="KR4h0163_WYG_014-32a"/>
獨留明月到黃昏<lb/>
　　　溪橋送客<lb/>
桞下花前日半曛赤欄橋外水如雲黃金散盡無長物<lb/>
留得鶯聲把贈君<lb/>
　洪秀才黙<lb/>
　　黙字惟緘烝弟隆萬間文學<lb/>
　　　宿東禪寺<lb/>
薄暮維烟艇循溪上講堂山圖秋水濶樹接浦雲長僧<lb/>
<pb n="KR4h0163_WYG_014-32b"/>
集諸天供風廻合殿香臺端聞寳偈心寂萬緣忘<lb/>
　陸郎中基恕<lb/>
　　基恕字澹園以父光祖䕃工部郎<lb/>
　　　述懐<hi>有序</hi>
　　予攝事通惠目兹民艱雖勉致寛政猶杯水救車<lb/>
　　薪無補於炎炎也惻然寫懐以識感嘆<lb/>
汎舟無榜人勞勞愧𢎞濟少年志沮䘮卑秩多蹇滯司<lb/>
農告不給秋稅從新制時艱但增慨匡救難為計多捐<lb/>
<pb n="KR4h0163_WYG_014-33a"/>
念國貧重歛民為厲張羅置疎目寄惠在㣲細<lb/>
　項通判桂芳<lb/>
　　桂芳字楚東襄毅𤣥孫官韶州通判有歸來草<lb/>
　　　南湖秋泛<lb/>
水滿長湖一片秋㣲茫烟雨鏡中收芙蓉夾㟁迎青雀<lb/>
蘆荻平沙隱白鷗載酒自宜消嵗月埀竿還擬向滄洲<lb/>
採菱何處歌聲斷木落天高動客愁<lb/>
　<lb/>
<pb n="KR4h0163_WYG_014-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫巻十四<lb/>
</p>
<p>
</p>
  </div>
<div>
<head>檇李詩繫巻十五</head> <lb/>
    <p>
<pb n="KR4h0163_WYG_015-1a"/>
欽定四庫全書<lb/>
　檇李詩繫巻十五<lb/>
　　　　　　　　　　　　　平湖沈季友編<lb/>
明<lb/>
　藿園居士李應徴<lb/>
　　應徴字伯逺號霽巖嘉興梅溪人萬厯癸酉舉<lb/>
　　人自少而孤稍長博極羣書沈司馬思孝深契之<lb/>
　　一時名流如屠長卿沈嘉則胡元瑞張孟竒皆與倡<lb/>
<pb n="KR4h0163_WYG_015-1b"/>
　　和往還懐才悒悒十上公車乃就滁州學博盖應<lb/>
　　徴以駿宕之士雄視一世平生感憤一發於詩故<lb/>
　　能衆體兼長摛詞獨冨風流俊爽情㫖婉切不徒<lb/>
　　以寫景述事為工也著有青蓮館初編藿園集汗<lb/>
　　漫遊薊易寓言寄苕漫草等集<lb/>
　　　琴者王生為予鼓石上流泉之曲走筆贈之<lb/>
凉風颯颯天氣肅髙樓置酒悲夜促新歌妙舞且暫停<lb/>
聽君鼓却流泉曲指下泠泠百道鳴散入秋山萬溪玉<lb/>
<pb n="KR4h0163_WYG_015-2a"/>
一絃一弹清我心欲斷不斷聲相續君不見齊門瑟燕<lb/>
市筑獨立狂歌向人哭丈夫轗軻亦如此琴中之聲何<lb/>
為爾<lb/>
　　　蘇生爾宣向嘗任俠報仇兼善秦漢篆刻近從<lb/>
　　　　呉門過予山中作歌贈之<lb/>
君不見專諸魚膓化秋水要離墳樹悲風起呉宮覇氣<lb/>
乆已銷俠骨猶然香未死蘇生寳劒光陸離少年報仇<lb/>
人所知即今隱跡埋呉市劒鋒折作囊中錐黄金剖鵲<lb/>
<pb n="KR4h0163_WYG_015-2b"/>
大如斗白玉盤螭壓雙紐雄心鏤向方寸中仇人血濺<lb/>
丹砂紅秋山飛雨聲颯颯惨澹光鋩寒白日看君意氣<lb/>
尚如虎那能老作江湖客丈夫腰下有昆吾何不東梟<lb/>
島夷西擊胡試拂燕然一片石可堪還勒漢銘無<lb/>
　　　薛素臨趙承㫖吹簫美人圖歌<hi>有引</hi>
　　醉香道人出此圖見示墨韻遒婉真得吴興三昩<lb/>
　　盖薛工于繪事而尤能以鳯簫度曲故宛轉曲盡<lb/>
　　其態而所臨宋景濓學士題語真書數行更得臨<lb/>
<pb n="KR4h0163_WYG_015-3a"/>
　　池之致此何必當年校書即衿紳中恐亦罕此韻<lb/>
　　士也今薛已歸沈景蒨不可復見覩此如對寫照<lb/>
　　徒増悵惋遂作歌焉<lb/>
呉興王孫筆楚楚丹青貌得吹簫女宛轉如疑咽素秋<lb/>
月白宵寒鳯飛去題識猶存學士名數行頗得臨池趣<lb/>
誰人書畫兼擅塲誰同趙宋稱雁行河東佳人小字素<lb/>
妙曲曽將鳯簫度麗情秀壓錦江濤霞箋色奪芙蓉露<lb/>
標韻俱從指下生妖妍獨向毫端吐呉興得似未得真<lb/>
<pb n="KR4h0163_WYG_015-3b"/>
佳人貌畫兼貌身含嬌轉盼邀鳯史有聲無聲皆入神<lb/>
此時珠簾㪚華燭此時紫簫奏新曲月痕依微脱口朱<lb/>
星月參差動纎玉朱唇乍啓梁塵空玉指頻弄蘭心通<lb/>
祗覺春風生合坐忽移形影向圖中圖中坐上宛相肖<lb/>
嬴女却對秦宫照天籟俄分倚獨鳴清音倐斷迷雙笑<lb/>
獨鳴雙笑兩依稀只今化作彩雲飛驟然顧態猶疑是<lb/>
覩乆㝷聲始覺非㝷聲顧態神猶動巫峽荆臺別通夢<lb/>
風前屢誤拂書蠅月下初聞罷簫鳯簫聲只隔鴛央水<lb/>
<pb n="KR4h0163_WYG_015-4a"/>
鳯吹蛾眉呼欲起司馬青衫濕盡無春蘭寂寞秋風裏<lb/>
　　　南湖雨後見月<lb/>
放舸傍莎汀悠然笑獨醒雨餘千樹黒月出半湖青水<lb/>
氣澄秋席寒空寫夜亭重輪元自現烟霧莫㝠㝠<lb/>
　　　人日遣興<lb/>
人日人為客春風春可憐烟波浮宅逺丘壑寄情偏柏<lb/>
葉烏程酒椒盤下若鯿如從習池飲醉卧峴山前<lb/>
　　　宿南禪廢寺<lb/>
<pb n="KR4h0163_WYG_015-4b"/>
寥落春城寺翛然對野僧庭烏朝下食山鬼夜窺燈心<lb/>
義空㣲晤塵勞斷未能松寮踈雨過片月照枯藤<lb/>
　　　花朝集徐徳甫園亭<lb/>
一室成丘壑悠然會逺心餘寒春色淺過雨藥䦨深蜨<lb/>
戯纔窺幔鶯嗁稍出林緑尊留客醉隨意坐花隂<lb/>
　　　落葉二首<lb/>
西風蕭颯戰初降吹落長門淚共雙暗雜繁霜沉曉角<lb/>
亂扶疎雨入秋江迷離空逕深留屐約畧寒山逺到忩<lb/>
<pb n="KR4h0163_WYG_015-5a"/>
掃盡玉階愁不去依依簾月對殘缸<lb/>
朝來誰掃拂雲柯揺落偏冝傍晩多漢苑哀螺曽入曲<lb/>
洞庭秋水忽生波柝中影度闗山月夢裡聲殘子夜歌<lb/>
咫尺天涯人共逺滿林風雨下松蘿<lb/>
　　　新桞<lb/>
舞罷春梢曉露清縷金試唱不勝情忽牽鷗夢眠難定<lb/>
似怯鶯梭織未成月影乍窺陶令宅風條漸拂漢家營<lb/>
也知今日青青色強半荑枝向舊生<lb/>
<pb n="KR4h0163_WYG_015-5b"/>
　　　登薊門望塞外有感二首<lb/>
經略當年西出師曽傳塞外走燕支如何士馬東歸日<lb/>
猶是朝廷右顧時風偃旌旗閒虎豹月寒戈甲卧熊羆<lb/>
長歌一曲燕雲斷坐聴髙城皷角悲<lb/>
帝障排空斥堠分盧龍刁斗夜無聞單于避飲長城窟<lb/>
都䕶移屯細栁軍鐵甲聚昬滄海日朱旗逺繞黒山雲<lb/>
班生浪有如椽筆不勒燕然第二勲<lb/>
　　　悼亡詩為方衆父賦<lb/>
<pb n="KR4h0163_WYG_015-6a"/>
玉魄千秋夜悲風起白楊黛銷塵鏡色粉落故衣香蕙<lb/>
帳凄琴瑟金釵墮鳯凰魂應隨上婦貴不待中郎夢失<lb/>
高堂窅猿啼楚峽長回思畫眉處彷彿嫁時粧<lb/>
　周評事從龍<lb/>
　　從龍字彦雲號霖滄嘉興人萬厯癸酉舉人厯官<lb/>
　　南大理評事著有繹聖堂稿其詩不多見據曹氏<lb/>
　　詩選所收頗整繕不入輕靡蹊逕<lb/>
　　　題招隱君祠壁<lb/>
<pb n="KR4h0163_WYG_015-6b"/>
荒亭雲落落沙竹雨綿綿漢詔無今日焦峰自昔年山<lb/>
僧供祭酒天子賜江田踏盡寒莎路疎鐘破暝烟<lb/>
　　　懐某上人<lb/>
一溪烟水背孤城洗鉢歸來落日晴㡬憶支公舊蘭若<lb/>
青山如在沃州行<lb/>
　夏知縣日葵<lb/>
　　日葵字<hi>闕</hi>　秀水人萬厯癸酉舉人官知縣<lb/>
　　　中秋三日鴛湖詠月<lb/>
<pb n="KR4h0163_WYG_015-7a"/>
結伴尋幽過水西娟娟纎月印清溪空中樓閣㣲茫見<lb/>
望裏湖山逺近迷光漏一痕涵皓兎影揺千頃挂丹霓<lb/>
秋宵佳色今伊始莫惜頻頻玉椀擕<lb/>
　支奉新大綸<lb/>
　　大綸字心易號華平立之曽孫萬厯甲戌進士試<lb/>
　　政西曹時江陵秉政進白燕紅蓮以為瑞綸言於<lb/>
　　朝曰大臣不宜稱祥瑞啟侈心五月蓮固宜開即<lb/>
　　不然物非其時謂之草妖燕𤣥鳥也白者金象兆<lb/>
<pb n="KR4h0163_WYG_015-7b"/>
　　為兵奚瑞之有江陵聞而嗛之遂請教南昌遷泉<lb/>
　　州司理時侍郎洪朝選失江陵意欲中以法綸嘆<lb/>
　　曰洪公庇正醜邪范孟博之儔殺之非法乃為書<lb/>
　　具陳天道人事不宜枉殺大臣以媚人江陵益嗛<lb/>
　　之遂罷官又七年推補江西藩幕遷奉新令復與<lb/>
　　上官不協掉首而歸卒年七十有一門人私謚曰<lb/>
　　文介先生所輯永昭兩陵史屯餘耕餘諸稿華平<lb/>
　　集行世<lb/>
<pb n="KR4h0163_WYG_015-8a"/>
　　　九日遊柳州亭二首<lb/>
伍相英魂何處尋伍塘堤畔栁隂隂漁舟未解西江劒<lb/>
一飯空投下瀨金都鄀故留忠楚計無疆終殞報呉心<lb/>
英雄㡬掬恩讎淚夜夜風濤自古今<lb/>
貰酒狂歌鼓枻遊憑高縹緲入層楼耶溪尤物鶯花老<lb/>
石室遺逋日夜愁入郢漫酬無忌恨使齊翻墮伯嚭謀<lb/>
伍塘千頃堤邉栁猶帯寒鴉愬屬鏤<lb/>
　<hi>附考亭在嘉善伍子塘塘相傳子胥所開長二十七里今城中南北水門其經流也</hi>
<pb n="KR4h0163_WYG_015-8b"/>
　　　榖雨即事二首<lb/>
早乘榖雨帯經鋤送酒人來問祓除萬事皆慵猶種竹<lb/>
千金㪚盡只留書長吟陡覺和風動安歩徐㸔化日舒<lb/>
不是狂夫偏玩世也知天地亦蘧廬<lb/>
當門蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>故應鋤塞路荆榛詎易除霅水更無修禊侣<lb/>
由拳剛有未焚書啞啞猨鶴聲猶咽楚楚松筠葉乍舒<lb/>
滿目江湖休厝足祗須擕杖入匡廬<lb/>
　呉知縣正儒<lb/>
<pb n="KR4h0163_WYG_015-9a"/>
　　正儒字醇之號貞所嘉興人萬厯丙子舉人官邑<lb/>
　　令有巳午漫草<lb/>
　　　竹閣<lb/>
亂山圍小閣罨畫出湘雲翠滴春猶冷煙凝晝不分已<lb/>
從憐勁節更為惜清芬寧别此君去當歌至夕曛<lb/>
　許州判聞造<lb/>
　　聞造字長儒號星石相卿子萬厯丙子舉人歴河<lb/>
　　間東昌推官遷御史首諌東封條議兵餉紏大司<lb/>
<pb n="KR4h0163_WYG_015-9b"/>
　　馬石星誤國與史官劉虞䕫不稱職状皆人所不<lb/>
　　敢言未㡬引疾歸起按甘肅單車遍歴激揚吏士<lb/>
　　至勘松山功罪自大帥已下罸治有差聞礦使四<lb/>
　　出兩疏極諌又言臺省撫按諸臣之言百言而百<lb/>
　　不聽宦豎之言百言而百不疑是四海之威權歸<lb/>
　　之陛下而陛下之威權盡挈而歸之宦豎言甚峭<lb/>
　　厲遂落級為岢嵐州判歸家無疾卒著有詩文集<lb/>
　　奏疏家乘地理纂要蠶譜等書<lb/>
<pb n="KR4h0163_WYG_015-10a"/>
　　　懐錢淵父<lb/>
南端初月上徙倚正懐人秀句思錢起𤣥言愧許詢雲<lb/>
光清户牖竹色冷衣巾更愛重湖曲凉風動白蘋<lb/>
　　　黄河舟中<lb/>
日遇同鄉人風波那如許欲寄平安書對面不得語<lb/>
　錢太學應曽<lb/>
　　應曽字長卿籥之子萬厯間太學<lb/>
　　　問友人病<lb/>
<pb n="KR4h0163_WYG_015-10b"/>
行踪兩月不相聞鴻雁飛飛各有羣採藥欲停何處屐<lb/>
扶藜還看㡬峰雲竒書㪚漫癡憐我痩骨崚嶒病憶君<lb/>
安得相逢明月夜半忩竹影坐平分<lb/>
　錢蓬州應晉<lb/>
　　應晉字次卿應曽弟萬厯丙子舉人官蓬州守有<lb/>
　　閬風館集<lb/>
　　　重遊鷹窠頂同許長儒宿隱山上人房<lb/>
重㝷古刹遊相對人如舊竹色墮虚檐松風響清晝傑<lb/>
<pb n="KR4h0163_WYG_015-11a"/>
構凌天梯飛泉决雲竇談禅向鳥窠聽潮六時候地逺<lb/>
夢亦清寥寥㤀宇宙鐘磬深夜聞月明在孤岫<lb/>
　金舉人九成<lb/>
　　九成字伯韶號望虞秀水人幼以神童稱誦讀餘<lb/>
　　暇便能旁渉稗官野乘出語驚人萬厯丙子年十<lb/>
　　九領鄉薦屢上公車不售乃焚去郵傳不復北上<lb/>
　　浮沉肆志與酒人劒客禅衲道侶締遺世超方之<lb/>
　　交年僅三十九卒著有借竹軒稿春懐小草讀史<lb/>
<pb n="KR4h0163_WYG_015-11b"/>
　　小論詩亦清利不俗<lb/>
　　　冬日偕江禹正諸君集天然圖畫閣移酌寳石峯<lb/>
　　　　頂眺望<lb/>
共上峰頭望嵐烟薄暮收愛吟遲酒醆乘醉數漁舟塔<lb/>
影沉波静天風拂鬢秋湖山自今古塵世幾同遊<lb/>
　　　再過桐岡書屋<lb/>
竟日柴闗掩穿林竹徑幽欵賔猶舊主沽酒話新愁翠<lb/>
樹深經雨黄花乆占秋匆匆城市去應愧昔年遊<lb/>
<pb n="KR4h0163_WYG_015-12a"/>
　韓同知子祁<lb/>
　　子祁字心克號肖南平湖人萬厯丙子舉人授徳<lb/>
　　安推官又補贑州陞蘇州同知三董漕輓俱絶饋<lb/>
　　送戊申春飄然歸里篋中惟書数卷石刻數種生<lb/>
　　平以翰墨為樂為詩蒼老高潔有醯雞集尤善草<lb/>
　　書得醉僧遺意時稱清簡其庻㡬乎<lb/>
　　　陸藩儀别墅<lb/>
抽簮結隱傍青霞五栁隂籠處士家壘石漸成飛鷲嶺<lb/>
<pb n="KR4h0163_WYG_015-12b"/>
開池疑有蟄龍洼新詞不入梁園簡曲徑分栽𤣥圃花<lb/>
客去北忩甜睡足碧雲深塢誦南華<lb/>
　　　讀鄂王傳<lb/>
山前山後盡王庭大将旌旗壓栁營海上浮圖俱下駟<lb/>
岳家赤幟有先聲兩宮未復元戎意九伐方張國賊生<lb/>
五國城枯南望眼康王已是諱稱兵<lb/>
　馮祭酒先生夢禎<lb/>
　　夢禎字開之號具區晩號真實居士秀水人萬厯<lb/>
<pb n="KR4h0163_WYG_015-13a"/>
　　丁丑會元選庻吉士授編修中遭廢黜起南司業<lb/>
　　晉祭酒三年乞歸又九年而卒夢禎為人髙曠不<lb/>
　　喜作俗間生事往往以風流自賞移家武林築室<lb/>
　　孤山之麓家蔵快雪時晴帖因名其堂為紫栢可<lb/>
　　公幅巾弟子蒲團接席究第一義復與虞徳園徐<lb/>
　　茂呉諸公倡酬四方學者日進身執經卷朱黄甲<lb/>
　　乙禪燈丈室清歌洞房人望之以為仙真洞府卒<lb/>
　　後人誌其墓曰位不大齒不尊而風流𢎞長衣被<lb/>
<pb n="KR4h0163_WYG_015-13b"/>
　　海内謝安石之擕妓采藥房次律之鳴琴奕棋天<lb/>
　　下以王佐歸之固不以用不用為軒輊也今存快<lb/>
　　雪堂集若干卷其詩不習館閣語登臨古什追蹤<lb/>
　　陶謝律絶雖多艶體亦有生香真色之妙與髙致<lb/>
　　不相妨也<lb/>
　　　賦得楊栁可藏烏<lb/>
嫋嫋白門前藏烏倍可憐柔枝排影度宻葉引雛穿啼<lb/>
合驚宵陌飛應破曉烟新知樂如此詎惜故腰妍<lb/>
<pb n="KR4h0163_WYG_015-14a"/>
　　　餘不溪廻舟寄訊章元禮吏部是日雨雪<lb/>
吏部才名舊瓊瑶昔見詒山川聞問隔日月鬢毛衰身<lb/>
退仍憂國家貧但賦詩廻舟縁興盡風雪寄相思<lb/>
　　　弔梅花道人墓<lb/>
聞君畫梅亦畫竹祗是梅花名獨存香逕為君留素影<lb/>
月邊容汝傲黄昬人歸舊里家何在墓托空門道益尊<lb/>
唯有孤山林處士知心兩地薦芳蓀<lb/>
　　　無題二首<lb/>
<pb n="KR4h0163_WYG_015-14b"/>
為憐飛絮趂遊絲一段春愁泣路岐莫道芳魂收未得<lb/>
因風直上最高枝<lb/>
琉璃硯匣鎮隨身彩筆揮來字字新他日長門如有恨<lb/>
千金辭賦不求人<lb/>
　沈修撰自邠<lb/>
　　自邠字茂仁號几軒啟原子萬厯丁丑進士選庶<lb/>
　　吉士授檢討陞修撰自邠生而韶秀嗜學盡讀家<lb/>
　　所藏書發為文章醇雅清麗無險巇詰屈之態年<lb/>
<pb n="KR4h0163_WYG_015-15a"/>
　　僅三十有六著有詩文集<lb/>
　　　本覺寺三過堂<lb/>
遵塗出枉渚弭櫂攀叢林石幢委陳莽殿壁生幽隂昔<lb/>
賢此流憩登堂復沉吟代往跡如掃聲留感彌深悠悠<lb/>
東逝波閲世成古今古今既巳爾何用役吾心<lb/>
　　　送王侍御伯禎<lb/>
闗西王郎氣無敵手持白簡廻霜色都市驚呼鐡䯀<lb/>
驄殿頭捧下團龍敕此行暫作南畿使三輔秋風動旌斾<lb/>
<pb n="KR4h0163_WYG_015-15b"/>
内地新紆復馬恩軍儲已足留田議羽書頃者奏甘泉<lb/>
邊騎憑凌踏塞烟㸔君飛檄净沙磧却笑從軍王仲宣<lb/>
　　　送葛太史鳯池封秦<lb/>
清時㡬嵗直鑾坡百二崤函擁傳過定有使星催客蚤<lb/>
已占真氣入闗多小戎舊俗人如玉大國新盟帯是河<lb/>
斗酒花前擕手别金莖東望莫蹉跎<lb/>
　陳儀制泰來<lb/>
　　泰來字伯符一字員嶠平湖人萬厯丁丑進士歸<lb/>
<pb n="KR4h0163_WYG_015-16a"/>
　　娶賜内府金花龍燈州里榮之累官儀制員外郎<lb/>
　　疏請建儲不報忽傳三王並封草疏死諍又靣質<lb/>
　　王文肅於朝旁觀悚慄卒寢封議㝷以疏救孫鑨<lb/>
　　謫饒平典史自賦有直道不縁三黜改孤忠只受<lb/>
　　九重知句年三十六卒於苕川光宗立錄贈光禄<lb/>
　　少卿有員嶠集初謫歸時夢至一山見羣仙咸集<lb/>
　　共賦云凉風拂拂白雲收宦海茫茫幾日休剪紙<lb/>
　　作驢輕撥剌桃花洞口笑淹留旁有仙曰汝乾凌<lb/>
<pb n="KR4h0163_WYG_015-16b"/>
　　子也後一年當會於此歿後翁哭之慟適遇方士<lb/>
　　能作飛符召魂術翁為祈請附乩書曰仙謫之期<lb/>
　　止此非不思我阿翁然數有限慟奚為遂賦詩以<lb/>
　　别泰來慷慨有才畧與顧憲成趙南星諸公咸氣<lb/>
　　節自負竟以抗直困下位夫人營織而食後復貶<lb/>
　　竄流離以死嗣子無傳風流頓盡悲夫<lb/>
　　　贈揭山人<lb/>
乾坤一㪚人家在呉山下裹糧遊五嶽自言畢婚嫁口<lb/>
<pb n="KR4h0163_WYG_015-17a"/>
讀軒轅經指掌泄造化似餐紫桂實曽覩青蕖謝大藥<lb/>
可延年訪道無休暇倘逢八公侣将㧞白雪舍<lb/>
　　　懐周元孚民部<lb/>
周郎文武備間氣起蘄黄倒峽春濤壮凌霄紫色長人<lb/>
誰似匡弼天不老馮唐湘水行吟日應知笑楚狂<lb/>
　　　寄魏懋中南司勲<lb/>
抗疏英名震九垓憂時重見洛陽才風流贏得山公署<lb/>
骯髒應非子建哀蘿薜雲深休自戀芙蓉秋老向人開<lb/>
<pb n="KR4h0163_WYG_015-17b"/>
凌波欲往無舟楫㡬望新亭灑涕回<lb/>
　　　塞曲二首<lb/>
黄雲四合角聲哀擐甲先登烽火臺十道控弦齊落馬<lb/>
幕中賔客上功來<lb/>
哀笳動地逼長城細栁營中輙夜驚老弱嬰城壮士死<lb/>
将軍高枕聴秦笙<lb/>
　朱秀才元弼<lb/>
　　元弼字良叔號武原海鹽人萬厯初茂才安貧力<lb/>
<pb n="KR4h0163_WYG_015-18a"/>
　　學事後母以孝聞門人私謚曰達隱先生著有猶<lb/>
　　及編獨醉菴集<lb/>
　　　送朱官宇遊洪都時予課其伯子<lb/>
秦山何青青秦溪月在亭與君一擕手共指牀頭酒一<lb/>
尊潑醅未曽開苕上春鴻入幕來時君欲度滄江去期<lb/>
予雪後梅花署安得輕絲繫紙鳶相隨萬里奏離絃朝<lb/>
朝暮暮滕王閣明月當忩長不落君須記取碧珊瑚歸<lb/>
來莫怨東風惡<lb/>
<pb n="KR4h0163_WYG_015-18b"/>
　　　題朱辛江便面<lb/>
自少圖名意誰言世不知僧求開寺記客送買山資細<lb/>
雨魚翻藻斜陽燕哺泥平生無事廹辛苦為尋詩<lb/>
　屠副使叔方<lb/>
　　叔方字宗直號瞻山應埈子萬厯丁丑進士授鄱<lb/>
　　陽知縣先是遜國諸臣踈属一丁一地分戌劇邉<lb/>
　　一遇絶丁輙行勾補飛符所到寃結二百餘年方<lb/>
　　之令鄱也適有符勾鄱人胡閏絶丁者方憤然擲<lb/>
<pb n="KR4h0163_WYG_015-19a"/>
　　符於地曰彼死忠何罪其親属又何罪使吾有言<lb/>
　　責必碎首争之矣擢御史即為具疏請謚請祠請<lb/>
　　修治塚墓卹録子孫及交遊姻黨之株累編戍者<lb/>
　　一體赦宥神宗感動䝉宥者千六百餘人京師張<lb/>
　　赦榜時忽風發榜飛轉展天際觀者如市自午至<lb/>
　　未仍還故所鄱陽張榜亦然事見顧憲成英風紀<lb/>
　　異録中轉山東副使乞歸著建文朝野彚編行世<lb/>
　　　讀外舅功徳贈言有感二首<hi>有引</hi>
<pb n="KR4h0163_WYG_015-19b"/>
　司空公視師海上予時尚幼猶記督府胡公宗憲欲<lb/>
　寛大㓂徐海之誅以司空之令應時殄滅吾湖故老<lb/>
　一一能誦之既乃功歸督府謗集司空至今不敢頌<lb/>
　言其伐議者惜焉書此志感<lb/>
江波猶自鼓悲風廟食今傳在甬東壮士由來思倚劒<lb/>
浮言誰復念韜弓當年帝寵元稱渥此日羣情已抱公<lb/>
天意也憐功未賞有孫新得薦南宫<lb/>
中山嘗憶謗心驚讀罷新篇恨未平豈直枌榆全保障<lb/>
<pb n="KR4h0163_WYG_015-20a"/>
應知呉越頼長城蒼生並脱燃眉急青史唯傳折股名<lb/>
方略於今零落盡深慙李漢善為甥<hi>漢是韓退之壻能纂退之文集</hi>
　孫副使成泰<lb/>
　　成泰字允交號景蜃簡肅公季子萬厯丁丑進士<lb/>
　　授道州知州革市販例輸官税陞蘇州同知濬諸<lb/>
　　水利民頼之厯刑部郎陞邵武知府調蘇州終大<lb/>
　　名副使産不踰中人稱亷吏云<lb/>
　　　送尤司訓<lb/>
<pb n="KR4h0163_WYG_015-20b"/>
送君湖上正晴曛楚水呉山咫尺分今日莫辭杯底醉<lb/>
數聲離笛片帆雲<lb/>
　黃副使正色<lb/>
　　正色字貞所秀水人萬厯丁丑進士官漳南副使<lb/>
　　　三塔<lb/>
諸天開霽色烟水望中分塔影揺清漢鐘聲響白雲鳥<lb/>
遷雙樹曉僧定異香聞羡爾空林下翛然隔世氛<lb/>
　陳舉人光賛<lb/>
<pb n="KR4h0163_WYG_015-21a"/>
　　光賛字季襄呉江徐田人徙居秀水領萬厯己卯<lb/>
　　郷薦有川流集<lb/>
　　　野老庵為董朝獻題<lb/>
湖上草堂生緑苔荆扉長對小亭開臨池人識右軍宅<lb/>
玩世時拈張翰杯栁㟁及泉秋月上石橋垂釣水雲來<lb/>
與君放浪形骸外汀鷺沙鷗總不猜<lb/>
　孫舉人成名<lb/>
　　成名字允仁號儀蜃簡肅公仲子萬厯已夘舉人<lb/>
<pb n="KR4h0163_WYG_015-21b"/>
　　自號超然道人有薄遊漫草兩京浪遊集<lb/>
　　　釣鼇磯<lb/>
湖面溶溶九𣲖秋碧䦨髙映彩虹流磯横春雨桃花浪<lb/>
簾捲東風燕子樓此日釣鼇成五馬當年放鶴有孤洲<lb/>
明公為築湖中石次第龍門下玉鈎<lb/>
　馮貞孝伯禮<lb/>
　　伯禮字節之號讓伯太僕敏功子萬厯中太學生<lb/>
　　太僕卒官有賻四百金以遺命築寳應堤生平負<lb/>
<pb n="KR4h0163_WYG_015-22a"/>
　　竒任俠事母以孝聞好讀異書行文饒有風骨客<lb/>
　　燕六年無所遇而卒當是時西呉鮑應選江右歐<lb/>
　　陽瑛俱遊都下與伯禮為文字交時兩生俱無子<lb/>
　　伯禮出槖裝為兩生買妾開别館以授之兩生各<lb/>
　　舉一子故伯禮之卒也天下名士為執筆弔誄者<lb/>
　　數十百人而兩生之文尤佳其孤洪業扶䘮南歸<lb/>
　　沈司馬思孝采輿情譔議私謚曰貞孝所著剰言<lb/>
　　一巻春秋羅纂十卷皆不傳<lb/>
<pb n="KR4h0163_WYG_015-22b"/>
　　　舟過仲祠下見先太僕手墨涕淚染毫成八韻<lb/>
舟維水市寒逺見任城暮兩㟁積人烟有祠祀子路前<lb/>
閥垂丹青後篋開鉛素驚看父手題悲使兒魂仆錚錚<lb/>
言可聞簌簌淚如注只今蒲緑深何似淮黄怒事嗟往<lb/>
境馳政覺留神顧憐予負笈趨此去将誰遇<lb/>
　沈郎中堯中<lb/>
　　堯中字執甫號瀛壺嘉興人萬厯庚辰進士起家<lb/>
　　縣令歴陞南刑部郎博學嗜古明於典故纂修本<lb/>
<pb n="KR4h0163_WYG_015-23a"/>
　　郡志著有沈司㓂集及沈氏學弢治統紀畧邉籌<lb/>
　　七畧高士彚林等書所構城南白苧邨居有東郭<lb/>
　　草亭南陔堂王弇州為記又有題沈執甫釣叟圖<lb/>
　　詩云蟠溪老翁八十餘此翁釣矦非釣魚若言軒<lb/>
　　冕異丘壑虞聖亦稱雷澤漁胸中但貯小雲夢焉<lb/>
　　用形跡分區區沈君家住蓴鱸鄉緑蓑衣底天茫<lb/>
　　茫一朝鵬化擊寥廓九萬里翼雲飛揚雖然得意<lb/>
　　挂朝籍忽忽舊遊中不懌晨從大國問烹鮮夕向<lb/>
<pb n="KR4h0163_WYG_015-23b"/>
　　窮閻憂竭澤孫枝為寫湖頭色展看烟波流几席<lb/>
　賀監秃酒徒病昏無所知始乞黄冠去鑑湖能㡬時<lb/>
　　桓家小孺子躁心在塵網何必觧郡符始稱五湖<lb/>
　　長而我故是王𢎞之釣亦不得神長怡藉令物色<lb/>
　　羊裘去終許菰蘆明月知<lb/>
　　　中秋烟雨樓望月<lb/>
滮湖此夜月常滿遊子數年纔得還老去不諳新世路<lb/>
醉中猶識舊家山波光瀲灔浮青雀桂影婆娑擁翠鬟<lb/>
<pb n="KR4h0163_WYG_015-24a"/>
最是横江羽衣客數聲清唳落人間<lb/>
　　　海鹽觀海<lb/>
長堤東望浩無埃萬里滄溟一鑑開石柱近從潮外落<lb/>
沙棠遥向日邉來吞天隱見蒼龍角仙島參差紫鳯毸<lb/>
便欲乗風慕冲舉不知何處是蓬萊<lb/>
　　　松臯積雪<lb/>
東郭先生坐小舲雪中棹入荻蘆汀江天漫漫迷歸路<lb/>
猶認松頭數㸃青<lb/>
<pb n="KR4h0163_WYG_015-24b"/>
　　　苧邨烟雨<lb/>
誰道城東烟雨多半邨桑柘半邨莎山深不識朱衣吏<lb/>
春社年年燕子過<lb/>
　梅顛道人周履靖<lb/>
　　履靖字逸之號梅墟秀水人萬厯中布衣築舍鴛<lb/>
　　湖之濵種梅百餘株時吚唔其下人呼為梅顛道<lb/>
　　人自稱螺冠子著述甚冨刻有梅顛稿<lb/>
　　　過殷方叔齋次舷公韻<lb/>
<pb n="KR4h0163_WYG_015-25a"/>
西滸曽聞隱接輿朝來得叩白雲居竹忩棐几清如許<lb/>
手自丹鉊種樹書<lb/>
　項中書穆<lb/>
　　穆字徳醇號蘭臺元汴之子萬厯初以貲進官中<lb/>
　　書書畫有家法今存貞𤣥子詩<lb/>
　　　與友人話舊<lb/>
經年南北嗟長别今夕相逢興轉豪雨過捲簾看桂影<lb/>
風來留客聼松濤半生事業徒殘巻萬慮消除祗濁醪<lb/>
<pb n="KR4h0163_WYG_015-25b"/>
劒氣已占遥應斗明時何復賦離騷<lb/>
　　　柳枝<lb/>
溼雨沾泥若見憐穿紅遶紫乍爭妍不如落水為萍葉<lb/>
任著東風處處圓<lb/>
　馬主事維銘<lb/>
　　維銘字𢎞衢號新甫平湖人萬厯庚辰進士授太<lb/>
　　平知縣攤二畆三分之税丈科一畆豁黄山虗糧<lb/>
　　數百頃陞兵部主事督山海闗革貂皮税以艱歸<lb/>
<pb n="KR4h0163_WYG_015-26a"/>
　　築牧圃於東湖上飲酒賦詩自號羼提生有史纂<lb/>
　　廣文選池塘草諸刻<lb/>
　　　拜石齋送鄭醒生鴻臚北上<lb/>
慙無醒酒石醉後逢醒生君乃獨醒者云作薊門行天<lb/>
子自眀聖羣公賛太平君向府中趨手版能為情雖縻<lb/>
長安米亦遊大人名豈為麴糵苦吏治揚其聲仍當酌<lb/>
一斗與爾觧餘酲<lb/>
　陸通政長庚<lb/>
<pb n="KR4h0163_WYG_015-26b"/>
　　長庚字元白號津陽平湖人萬厯庚辰進士授廣<lb/>
　　徳州知州釋寃獄六案去丈量浮額創水陽倉以免陸<lb/>
　　運之苦裁革縀價四千餘兩禁北鄉煤山採貢等事<lb/>
　　州人徳之陞刑部員外歴陞湖南道覈長沙屯糧侵<lb/>
　　蝕以俾軍需轉桂平道猺首韋扶仲盤花婆擾府江<lb/>
　　出没茘浦時用兵三萬五千糜餉十二萬長庚請撤<lb/>
　　兵賊果懈長庚宻遣副將童元震夜至白馬冲襲之<lb/>
　　賊大敗八寨悉平播酋楊應龍反陞湖廣按察使移<lb/>
<pb n="KR4h0163_WYG_015-27a"/>
　　治上游提兵擒之陞江西布政歴府尹晉南通政使<lb/>
　　乞歸尋陞兵部侍郎固辭卒年七十有八<lb/>
　　　感興呈景陽兄<lb/>
林藪原吾志年來逺市朝青山歸計稳白髪壮心凋夢<lb/>
逐翻風蜨名疑覆鹿蕉小忩休沐暇閒歩誦逍遥<lb/>
　　　遊龍光寺<lb/>
玉沙盤遶作龍眠古寺中藏小洞天百尺孤松棲白鶴<lb/>
一池寒水印青蓮上方鐘静雲生榻别浦僧歸月滿船<lb/>
<pb n="KR4h0163_WYG_015-27b"/>
到此徘徊常竟日年來官况已如禪<lb/>
　項太學道民<lb/>
　　道民字民逸元淇季子幼韶慧能詩長益駿發時<lb/>
　　馮開之李伯逺皆孝亷負盛名道民鼎足其間文<lb/>
　　酒淋漓風流掩映迨開之魁天下伯逺終數竒不<lb/>
　　售道民一日忽盡焚其制義躭禅恱石磴繩牀蕭<lb/>
　　然一室中六時諷唄不輟也獨不廢吟咏冲和簡<lb/>
　　逺具雅人深致有春暉堂詩<lb/>
<pb n="KR4h0163_WYG_015-28a"/>
　　　經臨安縣<lb/>
碧澗侵橋濶青山繞縣斜林深惟鹿豕樹老成龍蛇野<lb/>
飯燒松子籬香散栗花烟雲前路暝燈火宿誰家<lb/>
　　　出龍江闗得李𤣥白亦罷浙闈信<lb/>
爾命仍難逹予懐祗自憐吟邉嫌句短客裏得愁先黄<lb/>
菊深歸興澄江稳晝眠顛毛種種矣非復棄繻年<lb/>
　　　賦得團扇代姬贈别<lb/>
妾命仍宜爾君心詎不同曽擕懐袖裏㡬抱月明中巧<lb/>
<pb n="KR4h0163_WYG_015-28b"/>
製裁班女新詩出漢宫炎凉自有分豈敢怨秋風<lb/>
　　　蛺蜨<lb/>
栩栩雙飛蜨書帷㸃綘紗撩人輕撲粉避雀巧穿花浥<lb/>
露香鬚溼迎風錦翅斜憑君幽夢逺隨意繞天涯<lb/>
　　　初秋<lb/>
庭際忽開朗初秋蔓架除林香收蚤蜜畦翠長新蔬避<lb/>
客扉常掩無人髪懶梳松忩燈火夜還有課兒書<lb/>
　　　寒夜懐李𤣥白在呉門<lb/>
<pb n="KR4h0163_WYG_015-29a"/>
熏籠香自暖茗椀過三更凍月含霜氣廽風走葉聲殘<lb/>
燈沉幔冷棲鳥壓枝驚此夜難成寐寒衾念友生<lb/>
　　　遊故郭武定侯園<lb/>
先朝貴主故侯家野圃東陵學種𤓰金埒晝閒天廐馬<lb/>
玉堂晴鎖上林花鳯鸞響斷無璚管蛺蜨圖殘有絳紗<lb/>
青鬢少兒頭白盡自翻新譜按琵琶<lb/>
　　　送陳侍御出守韶陽<lb/>
使君五馬下東方㡬載明光草諌章驛路幽花香荳蒄<lb/>
<pb n="KR4h0163_WYG_015-29b"/>
離亭秋樹暗桄榔卜雞自化夷獠俗驅鱷能清瘴海鄉<lb/>
漢代即今容汲黯豈留長卧在淮陽<lb/>
　　　暮春山荘即事<lb/>
溪上田田蓮葉齊墻頭箇箇竹枝低長春花發香凝砌<lb/>
半夏苗生藥滿畦道貌只宜居士服清齋何恠太常妻<lb/>
偶緣對客時揮麈每為看山獨杖藜<lb/>
　包知州世杰<lb/>
　　世杰初名文熠字襲明號心弦秀水人萬厯壬午<lb/>
<pb n="KR4h0163_WYG_015-30a"/>
　　科官知州<lb/>
　　　秋夜同黄𤣥之招何士抑沈孺休孫世聲飲<lb/>
　　　　湖上<lb/>
且欲留君醉緑莎只今誰復嘆蹉跎放船花外尋洲渚<lb/>
擕手沙邉㸔芰荷明月似隨歌扇滿凉風偏向舞衣多<lb/>
五湖不惜烟波濶欲去菰蘆奈若何<lb/>
　史貢士羊生<lb/>
　　羊生字𤣥年號鶯湖呉江人僑居郡城萬厯初嵗<lb/>
<pb n="KR4h0163_WYG_015-30b"/>
　　貢有吟畧一卷孫亶亦能詩<lb/>
　　　閨思<lb/>
秋來庭院夜生凉絡緯聲多思更長莫向交河啼漢壘<lb/>
寒衣擣盡未成裝<lb/>
　沈教授大奎<lb/>
　　大奎字子聚號澹滄嘉善人萬厯初明經官教授<lb/>
　　有澹滄集<lb/>
　　　歸途作<lb/>
<pb n="KR4h0163_WYG_015-31a"/>
蘆墟四望水粼粼寂寞孤邨絶四鄰茅屋數椽無犬吠<lb/>
獨餘殘月照歸人<lb/>
　馮秀才盛世<lb/>
　　盛世字濟之號念羅嘉善人萬厯初文學有桑榆<lb/>
　　館集<lb/>
　　　慕容家自魯企由谷歌二首<lb/>
慕容家何在谷深不可㝷少年抱緑綺相見即知音<lb/>
有谷慕容居有桑慕容樹蠶織製錦衣從戎入句注<lb/>
<pb n="KR4h0163_WYG_015-31b"/>
　胡學究碧霞<lb/>
　　碧霞失名嘉興梅溪人萬厯初學究其詩章一帙<lb/>
　　題曰百憂集詩亦清勁無俗調<lb/>
　　　雨<lb/>
細雨如絲引空濛夾霧輕霑衣纔見溼落葉更無聲旋<lb/>
入行雲去常滋蔓草生檐楹聊騁望徙倚更多情<lb/>
　　　次李二仲美避暑雨上人竹院<lb/>
逃暑翠微際還從支遁居竹光團砌滑山爽入簾虚謝<lb/>
<pb n="KR4h0163_WYG_015-32a"/>
客惟聞鳥澄懐並廢書坐深消白晝塵世復何如<lb/>
　　　草堂漫興<lb/>
滿院清隂午半殘松花香染石牀寒幽棲白日憑詩巻蕭<lb/>
散青林自籜冠避地祗分隣水竹種花時葺傍池欄主<lb/>
人會有投閒意㡬處看山興未䦨<lb/>
　朱文恪公國祚<lb/>
　　國祚字兆隆號養淳秀水人萬厯癸未状元授修<lb/>
　　撰厯禮吏侍郎光宗立起禮部尚書命下而光宗<lb/>
<pb n="KR4h0163_WYG_015-32b"/>
　　晏駕熹宗嗣位與葉向髙同赴召晉少保武英殿<lb/>
　　大學士因䟽救大司㓂王紀不報嘆曰去大臣如<lb/>
　　小吏事不可為矣遂告歸卒贈太傅謚文恪有介<lb/>
　　石齋集國祚學問淹雅言行醇篤為政持大體以<lb/>
　　清白自勵方其為宗伯也東朝未建祚先後疏請<lb/>
　　言甚剴切錦衣鄭國泰希賢妃㫖倡先冠婚後册<lb/>
　　立之議祚復請誅國泰神宗感悟一夕召祚甚亟<lb/>
　　至宫門傳㫖册立并封福瑞惠桂四王倉卒奉上<lb/>
<pb n="KR4h0163_WYG_015-33a"/>
　　諭而儀注預定鉅典遂行皆祚力也已因災異請<lb/>
　　罷開礦撤税使舉趙世卿為少宰救諌官曹學程<lb/>
　　王徳完等皆不令知之及入相凡於人才用舍軍<lb/>
　　旅虚實諸務雖閣議紛然而祚片言立决可謂有<lb/>
　　大臣之風矣<lb/>
　　　遊石佛寺<lb/>
靈境深沉試一過俗氛原不到巖阿亭亭老檜乗雲氣<lb/>
孑孑危峯罥薜蘿烟鎖空林人迹絶香浮寳地梵音多<lb/>
<pb n="KR4h0163_WYG_015-33b"/>
從今願學無生法攘攘塵埃奈我何<lb/>
　　　贈麻衣和尚<lb/>
莫言師嗜酒酒原是米汁世人自言醒顛倒混黑白<lb/>
　　　東朝即事二首<lb/>
殿庭香藹接雲平一道爐函夾陛行肅肅講臣齊鵠立<lb/>
金蓮影裏喚先生<lb/>
琉璃光潤絶塵埃咫尺甘霖遍九垓猶恐侍臣侵履溼<lb/>
宣從殿側左邉來<lb/>
<pb n="KR4h0163_WYG_015-34a"/>
　岳郎中元聲<lb/>
　　元聲字之初號石帆一號潜初子嘉興人萬厯癸<lb/>
　　未進士由旌徳令歴國子監丞詔選良家上疏諌<lb/>
　　止并言用銅械撻宫侍為傷仁神廟納之陞工部<lb/>
　　郎時有三王並封之議元聲與顧允成張納陛上<lb/>
　　書復與陳泰來等八人面質相臣於朝又移書比<lb/>
　　之林甫敬宗相臣始有三誤三愧之疏事乃寝後<lb/>
　　以奸人沈惟敬日本封貢事元聲三疏争之落職<lb/>
<pb n="KR4h0163_WYG_015-34b"/>
　　里居天啟初起南光禄卿累轉兵部侍郎魏璫擅<lb/>
　　政應山楊公劾其二十四罪得嚴㫖元聲發憤與<lb/>
　　同官陳道亨等公疏觸璫怒道亨稱疾去臺臣以<lb/>
　　他事劾元聲削籍思宗御極復原官然元聲已無<lb/>
　　宦情築室孤山嵗寒巖以老感念東林死難諸友<lb/>
　　勒名於石而為之記且作詩弔之有潜初子集<lb/>
　　　過石佛寺<lb/>
聞道靡喧寂幽林强自過有生皆爛漫無計出婆娑細<lb/>
<pb n="KR4h0163_WYG_015-35a"/>
雨衝泥滑新凉入檻多夢回聴法皷清意在山阿<lb/>
　　　贈錢比部讞恤三輔兼懐燕趙諸君子<lb/>
使節風流出帝畿陽春白雪正霏霏含香畫省分雞舌<lb/>
珥筆天垣綴玉衣寧俟璽書封少府佇看胏石静圜扉<lb/>
相逢燕趙諸君子為道山人飽翠微<lb/>
　鍾薊州起鳯<lb/>
　　起鳯字羽王崇徳人萬厯乙酉舉人官薊州守<lb/>
　　　息<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>園<lb/>
<pb n="KR4h0163_WYG_015-35b"/>
結廬少城隈種竹不盈畆巷列七頭松門栽五株栁緑<lb/>
水浸横塘紅蔆間白蕅石矼平於㟁有亭大如斗桃李<lb/>
紛南榮桂杏排北牖頌橘懐餘馨妻梅絶塵垢四序遞<lb/>
芳妍鑒賞來鄰叟彼我各㤀言時傾一杯酒<lb/>
　俞太學懋相<lb/>
　　懋相字元簡號季暘平湖人萬厯間由諸生入雍<lb/>
　　無所遇賦詩自娯名曰酣語<lb/>
　　　馮司成招集梅花莊出歌姬佐酒次年復遊而司<lb/>
<pb n="KR4h0163_WYG_015-36a"/>
　　　　成已故感賦此詩<lb/>
司成娱客地零落㡬人哀高館啼黄鳥空除見緑苔容<lb/>
華隨淚盡歌舞逐愁來此日孤鸞調吹彈向夜臺<lb/>
　　　為沈白巖悼妓<lb/>
年少當塲曲未終忽驚芳信罷簾櫳楚山蜨夢雲俱冷<lb/>
湖水鴛波月乍空即有香痕應化碧徒留絃管自銷紅<lb/>
沈郎多少胭脂淚零落春風夜雨中<lb/>
　　　落花<lb/>
<pb n="KR4h0163_WYG_015-36b"/>
誰将靈藥駐芳年轉盼紅塵歎逝川試問粉香消受處<lb/>
風情多在鳯頭邉<lb/>
　吕太學元聲<lb/>
　　元聲字<hi>闕</hi>　海鹽人萬厯間太學生<lb/>
　　　武原紀灾詩<lb/>
少小見人説饑餒壬子兵荒辛酉水此時飽食不闗懐<lb/>
老大方知窮戊子两年田白無草生到處瘟黄哭人死<lb/>
米不滿斛值百千人猶鎖棧等價錢餓夫伸手頭搶地<lb/>
<pb n="KR4h0163_WYG_015-37a"/>
寒士束腹呼髙天家廪纔餘三百石一日忍作两日吃<lb/>
升錢减半周貧閭五日爭門厫底出忽傳湖廣尖新來<lb/>
家户㸔㸔改顔色通商亦是救荒䇿昔人有言毋遏糴<lb/>
　<hi>附考武原鄉即今平湖縣十八十九二都地也吴越春秋云呉増封越地北至平原徐天佑註即武原越</hi>
　<hi>絶書云覲鄉北為武原其名最古秦時海鹽陷為柘湖移治此鄉漢順帝時海鹽又陷為當湖復移治明</hi>
　<hi>宣徳間於此立平湖縣</hi>
　孫副使光啟<lb/>
　　光啟字子昭嘉興人萬厯癸未進士仕比部出守<lb/>
<pb n="KR4h0163_WYG_015-37b"/>
　　惠州爭王子龍獄忤上官意遂以疾請歸補延平<lb/>
　　不赴再補濟南尋以異等遷秩備兵沂州轉陞漳<lb/>
　　南廵道竟以議事卒於福州公署<lb/>
　　　去惠州作<lb/>
捧檄莅茲土勞勞未匝嵗本思宣上徳祗自速厥戾曷<lb/>
勿如脂韋而廼同薑桂由來性夙成並不解阿世骯髒<lb/>
毎招尤落落誰相契人生貴知㡬出處何必泥矧且嬰<lb/>
錮疾亦復需調劑無藥可醫狂自分當淪替所以輕簮<lb/>
<pb n="KR4h0163_WYG_015-38a"/>
組一官等疣贅寧去無寧就非夷固非惠殷勤辭父老<lb/>
慷慨謝輿𨽻相顧更惓惓欷歔各垂涕豈知氷雪腸榮<lb/>
禄非所計君門萬里遥縹緲青雲際翹首合江樓臨江<lb/>
漫凝睇皎皎羅浮月纎靄不能蔽涓涓豊湖水東流不<lb/>
少滯行矣挂蒲㠶悠哉去海裔秋萍逐浪飄野鶴乗風<lb/>
唳俯仰任優㳺襟懐自光霽故園松菊存歸來足休憩<lb/>
吁嗟陶彭澤髙風愧難繼<lb/>
　陸處士長春<lb/>
<pb n="KR4h0163_WYG_015-38b"/>
　　長春字景陽長庚從兄隐居種徳萬厯丁亥大疫<lb/>
　　蚤起見五鬼竊語曰正人在我輩當避之一方竟<lb/>
　　無染者<lb/>
　　　題木芙蓉畫册<lb/>
鏡下誰年少花間獨女郎楚江顦顇極昨夜染秋霜<lb/>
　<lb/>
　<lb/>
　檇李詩繫巻十五<lb/>
</p>
<p>
</p>
  </div>
<div>
<head>檇李詩繫巻十六</head> <lb/>
    <p>
<pb n="KR4h0163_WYG_016-1a"/>
欽定四庫全書<lb/>
　檇李詩繫巻十六<lb/>
　　　　　　　　　　　　　平湖沈季友編<lb/>
明<lb/>
　袁主事黄<lb/>
　　黄初名表字坤儀號了凡仁之子弱冠有文名萬<lb/>
　　厯丙戌進士授寳坻知縣陞兵部主事時東封事<lb/>
　　起詔從石大司馬賛畫遼陽平生著述甚多凡經<lb/>
<pb n="KR4h0163_WYG_016-1b"/>
　　史外厯數河渠隂陽姑布之術莫不洞悉勒有成<lb/>
　　書至所作詩文不自珍惜㪚逸過半僅得两行齋<lb/>
　　集數巻而已<lb/>
　　　爛溪夜泊<lb/>
載酒㩦琴訪翠㣲前邨燈火對漁磯孤舟自傍蘆花宿<lb/>
老鶴應疑道士歸明月滿前春樹冷好山猶在主人非<lb/>
百年心事同流水半夜聞雞淚滿衣<lb/>
　<hi>附考溪在桐鄉縣東爛溪自青鎮達吴江西爛溪自鎮達南潯爛一作瀾</hi>
<pb n="KR4h0163_WYG_016-2a"/>
　　　潯江夜泊<lb/>
潯陽江上鷓鴣嗁茅屋青燈隔水西獨坐孤篷傷徃事<lb/>
寒鴉飛盡楚天低<lb/>
　　　林居<lb/>
簾捲東風日未斜松蹊竹徑野人家空庭寂寞無人到<lb/>
閒㸔黄鸝啄杏花<lb/>
　黄廵撫承𤣥<lb/>
　　承𤣥字履常號與參洪憲子萬厯丙戌進士以水<lb/>
<pb n="KR4h0163_WYG_016-2b"/>
　　部郎治河張秋濬伽之議實經始焉陞湖西臬長<lb/>
　　修梅林玉峽諸道均永新屯田之糈飭萬安營軍<lb/>
　　之規晉中州右轄裁監兊左轄闗中减嵗額後以<lb/>
　　副都撫閩歸卒有盟鷗堂集<lb/>
　　　送人南歸<lb/>
落日驪歌酒一觴大河明月引歸航離情恰似東流水<lb/>
一路隨君到故鄉<lb/>
　王參議建中<lb/>
<pb n="KR4h0163_WYG_016-3a"/>
　　建中字維新平湖人萬厯丙戌進士累官參議家<lb/>
　　居後日夜誦覽两目皆赤古稱老而好學斯無愧<lb/>
　　焉聞其詩稿成册為人所竊僅從選本中録一絶<lb/>
　　惜未窺其全也<lb/>
　　　宫詞<lb/>
繡得鴛鴦不上衣嬾臨青鏡畫雙眉閒來女伴低聲喚<lb/>
同徃南宫㸔奕棋<lb/>
　陶同知涵中<lb/>
<pb n="KR4h0163_WYG_016-3b"/>
　　涵中字雪凡秀水人萬厯戊子舉人官建昌同知<lb/>
　　有清酣草<lb/>
　　　福清殿下召飲泛月<lb/>
筵開玳瑁水盈盈金井生秋裛杜蘅曲徑客留千日酒<lb/>
髙臺月滿五侯鯖蒼茫斷壁平蕪逺爛漫虚檐玉露清<lb/>
誰道蓬萊非咫尺詩成染翰已參横<lb/>
　沈邳州𢎞遇<lb/>
　　𢎞遇字際可萬厯戊子舉人歴官邳州守<lb/>
<pb n="KR4h0163_WYG_016-4a"/>
　　　乞歸荅友人<lb/>
自惜浪遊渾是夢而今嘉遁始全真嬾隨圭組趨金闕<lb/>
欲伴綸竿釣水濵高枕清宵恬寤寐檢書白日静心神<lb/>
一觴一詠從吾好不問﨑嶇世路人<lb/>
　項舉人良枋<lb/>
　　良枋字星華秀水人萬厯戊子舉人<lb/>
　　　秋日謁陸宣公祠<lb/>
孤城落木冷蕭蕭丞相祠堂漫寂寥内禁萬言青簡在<lb/>
<pb n="KR4h0163_WYG_016-4b"/>
荒州千里赤心遥秋風斷雁迷湖渚夜月嗁烏上麗譙<lb/>
祇有忠魂應未㪚傷心欲賦楚辭招<lb/>
　戈郎中用泰<lb/>
　　用泰字耒陽號晴寰思齊子萬厯已丑進士官郎<lb/>
　　中有適適軒集<lb/>
　　　宿烟雨樓<lb/>
平波千頃座中開盡日笙歌載酒來如此溪山為誰主<lb/>
年年烟雨自樓臺<lb/>
<pb n="KR4h0163_WYG_016-5a"/>
　顧廵按際明<lb/>
　　際明字彚甫嘉善人萬厯已丑進士官廣西廵按<lb/>
　　　劉公䑓和章邑侯韻<hi>考見題韻</hi>
臺榭崔嵬入望雄憑陵應識使君功城連畫閣揺丹壁<lb/>
㟁繞層岡鎖玉虹芳草長烟呉地接蒹葭亂水越溪通<lb/>
晴郊擁碧畦如砥倒影浮光蜃作宫燈火千家喧夜月<lb/>
漁歌㡬處㺯春風扁舟客到青尊合彩筆詩成白雪同<lb/>
此日亭臯開水北從來丘壑擅江東汀痕緑盡年年栁<lb/>
<pb n="KR4h0163_WYG_016-5b"/>
盡在絲絲化雨中<lb/>
　岳廵撫和聲<lb/>
　　和聲字爾律號石梁一號梁父元聲弟萬厯壬辰<lb/>
　　進士授汝陽知縣厯禮部員外出守慶逺訪趙清<lb/>
　　獻公講學故址建書院累陞僉都廵撫順天天啟<lb/>
　　間起補延綏乞歸有餐微子集驂鸞録其詩庀材<lb/>
　　博取際近抽揚摹畫觸目驚心體無不備但性不<lb/>
　　好招朋從為壇坫故海内知者鮮耳<lb/>
<pb n="KR4h0163_WYG_016-6a"/>
　　　登烟雨樓<lb/>
遥靄逓㣲波風輕動晩檝同人美臨髙危樓睇廣隰春<lb/>
畦盈初苞宿莽抽㣲茁層林緬重隂洲渚互疎宻延景<lb/>
叶幽襟良時無朝夕何當結茨宇遂初烟雨色<lb/>
　　　薊門行送項庭堅兵備薊州<lb/>
薊門九月狂飛雪朔風凛厲聲嗚咽居庸萬樹寒生花<lb/>
黄厓之谷水凍裂南來太行蛟龍蟠北迤祁連虎狼穴<lb/>
将軍淚墮青海笳戰士心寒黒山血即今赤白羽紛屯東<lb/>
<pb n="KR4h0163_WYG_016-6b"/>
走力兎西火真朶顔蠕望朝河口倭奴突兀駭波臣閉口<lb/>
莫説遼陽事嘈嘈更自憂天津乃知時局多轗軻防邊<lb/>
不獨兼防倭熊羆咆哮方出柙在囿虎兕何其多高牙<lb/>
大纛乗軒鶴金章玉鉉風隨波君去持斧𤣥州道請纓<lb/>
挾纊君才好丈夫赤手便封侯何况節鉞在肘抱左盼<lb/>
澄海石寢烽露布勒銘倚馬草君不見襄毅公勲名噪<lb/>
里耳黄口小兒至今道固是君家王伯考<lb/>
　　　舞蛟石歌<hi>有引</hi>
<pb n="KR4h0163_WYG_016-7a"/>
　　石在范長康清宛堂南髙三十尺許廣六有咫色黝<lb/>
　　深宛轉竅泐側眡之蒼罅洞裂若離而合者三有蘿<lb/>
　　冠其顛盤旋而下時從罅若竅中挺出怒目深爪若<lb/>
　　饑蛟壑舞相傳有牝牡字之者趙松雪也讀長康氏<lb/>
　　傳石舞蛟事甚奇最惋惜者一厄於鎮璫脇徙署<lb/>
　　中以見知故而沈將軍殺去半褏血流三日夜再<lb/>
　　厄於項孝㢘家夜半作老人舞驚視鬼恠以不見<lb/>
　　知故殺去趺蓮殆盡乃黄宫詹以未遇時僑處見<lb/>
<pb n="KR4h0163_WYG_016-7b"/>
　　夢則私恠石丈業含風飲瀣何復與人間事爾予<lb/>
　　暇日一拜其下因勞石丈曰今日之與長康則可<lb/>
　　謂風雲之際哉因醉而謌之<lb/>
赤水枯飛蒼烟坼寒濤逈絶隂厓劈蜿蜒盤旋抝餘怒<lb/>
悵望青冥怨蘿壁逺勢欲擊三千里掉尾含風海水滴<lb/>
云是饑蛟失其雌孤雄求牝張兩掖誰令豫且一困之<lb/>
半袖掩抑當幽墀夷股横失將軍斧見夢猶傳宫諭詞<lb/>
以後往往光恠起婆娑野老夜徙倚欄檻蓮生面面鬼<lb/>
<pb n="KR4h0163_WYG_016-8a"/>
傖夫狂走識者喜天教呵䕶属范郎衣冠一拜從兹始<lb/>
清宛堂前宛有情嚴霜痩削孤烟稜藤隂裊裊姿縈碧<lb/>
輕裾長袖廻春晴有時風雨砉然作恍惚玃捫來飛鳴<lb/>
夜半愁坐莽深慮蘚剥終恐成鱗去三千六百自有期<lb/>
不與螣蛇借遊霧應知旦夕驚雷霆雌雄雙合凌蒼青<lb/>
　　　馬溪返棹同之初兄分韻<lb/>
風逗廻舟晩溪寒落照深斷橋通逺墅隔火見疎林魚<lb/>
滿鸕鷀意霜吹鶗鴂音不須愁寂歴無泊也棲心<lb/>
<pb n="KR4h0163_WYG_016-8b"/>
　　　王都諌希泉以極諌逮杖却贈<lb/>
雨雪凝寒閣漏稀驚傳駕帖捧朱衣小臣自許<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>生死<lb/>
大杖君㤙敢是非九廟山河懸涕淚一時臺諌有光輝<lb/>
喧闐㑹見長安道爭看王公貌痩肥<lb/>
　　　宜春縣中頓宣風館次王伯安先生赴謫龍塲<lb/>
　　　　題壁韻<lb/>
殷雷初霽夕陽痕橋外沙溪似酒渾鳥偶歌時來别館<lb/>
花逢開處得孤邨龍塲萬叠征雲苦荔水千程瘴霧昏<lb/>
<pb n="KR4h0163_WYG_016-9a"/>
見説汨羅行咫尺擬将詞賦弔湘魂<lb/>
　　　臨淮道中憶舊<lb/>
十日春來故朔風黄埃眯目逗飛蓬王荘二十年前路<lb/>
記得題詩夜雨中<lb/>
　陳少詹懿典<lb/>
　　懿典字孟常號如岡秀水人萬厯已卯觧元壬辰<lb/>
　　進士授庻吉士陞編修時傳三王並封典抗疏指<lb/>
　　斥宫闈歸咎宰輔得中止旋告歸葉向髙薦之起<lb/>
<pb n="KR4h0163_WYG_016-9b"/>
　　學士辭不赴天啟初輯洪武及肅顯兩朝有關修<lb/>
　　齊之要者為聖政聖學四巻上之中言宧官不得<lb/>
　　干政以寓規焉崇禎中晉少詹益堅初志里居三<lb/>
　　十餘年卒為文典贍詩亦華重有吏隠齋集<lb/>
　　　秋際紅門望九陵形勝敬賦長句<lb/>
髙天蒼蒼雲皓皓紅門悵望橋山道萬樹琳琅松檜隂<lb/>
迢遥輦路生秋草古今勝槩擅諸陵十二重闗虎豹騰<lb/>
紫塞清霜流玉几𤣥宫白日閟金鐙肇自文皇開建日<lb/>
<pb n="KR4h0163_WYG_016-10a"/>
蓍龜定兆探龍窟王氣千年藉地靈代瞻睿嗣英儲出<lb/>
絳節朱旛百辟趨攀髯却憶仰號烏羣峰列衛森如㦸<lb/>
虎拜時聞嵩下呼芒碭鍾離安足羡昌營設險横燕甸<lb/>
萬里投戈控壮圖六龍縹緲乘飛電漢家國脉固金湯<lb/>
一片西山表北邙八駿何勞輝神武瑶京自是白雲鄉<lb/>
　　　送錢湛如孝亷擕燕姬南還<lb/>
岐路秋風思黯然驪歌唱徹孝亷船抱将楚璞何須泣<lb/>
買得燕姬絶可憐月夜鴛鴦䨇綰帶春風山水一調絃<lb/>
<pb n="KR4h0163_WYG_016-10b"/>
壮心暫托當壚見許待相如駟馬年<lb/>
　范主事應賔<lb/>
　　應賔字光甫號果菴言之孫萬厯壬辰進士官工<lb/>
　　部主事<lb/>
　　　邵養誠走四千里弔包學憲瑞溪予髙其誼以<lb/>
　　　　詩贈之<lb/>
一夕秋風薤露新孟嘗門下更誰親猿聲送客暮㠶急<lb/>
雁影背人鄉夢頻然諾肻教侵宿草死生應自解窮薪<lb/>
<pb n="KR4h0163_WYG_016-11a"/>
越南燕北迢迢路白馬馳臨慰故人<lb/>
　徐侍郎必達<lb/>
　　必達字徳夫號𤣥丈嘉興人萬厯壬辰進士初令<lb/>
　　太湖溧水以亷能稱陞考功掌計典一秉至公累<lb/>
　　擢太僕卿兼光禄其條陳白糧賠累守侯之苦力<lb/>
　　阻廵漕僱船渡淮之議皆江南所永賴改府尹晉<lb/>
　　僉都提督操江值奢賊陸梁於重慶連妖變起於<lb/>
　　山東宻邇留都達度量防勦機宜甚備隨陞兵部<lb/>
<pb n="KR4h0163_WYG_016-11b"/>
　　侍郎告歸卒贈兵部尚書有南州草南州詩說<lb/>
　　　南陵道中<lb/>
登登不盡青山路瑟瑟松風到處聞飛鳥自來人自去<lb/>
馬蹄蹴碎萬重雲<lb/>
　李太僕先生日華<lb/>
　　日華字君實號九疑嘉興人萬厯壬辰進士累官<lb/>
　　太僕少卿告歸通籍凡四十四載乞養者二十四<lb/>
　　載休沐者前後十載其難進易退如此性冲淡嗜<lb/>
<pb n="KR4h0163_WYG_016-12a"/>
　　古𢎞博風力絶塵有李太僕集尤好輯録神異之<lb/>
　　事雋永之言如紫桃軒雜綴六硯齋筆記是也一<lb/>
　　時士大夫風流儒雅好古博物者祥符王損仲雲<lb/>
　　間董𤣥宰君實書畫亞於𤣥宰博雅亞於損仲而<lb/>
　　㣲兼二公之長落落穆穆韻度頽然可謂名士矣<lb/>
　　其自記天啟癸亥十二月廿五夜夢與道者遇談<lb/>
　　三生事謂予過去七生乃唐天寳中詞臣也憶上<lb/>
　　與玉真妃御浮香閣宣喚李白白不至因令長孫<lb/>
<pb n="KR4h0163_WYG_016-12b"/>
　　錫代之長孫錫者予也因作上已觀褉詩曰曉岸<lb/>
　　曈曈日春山藹藹嵐初逢雕輦出漸覺綺羅團花<lb/>
　　影鳥飛散絮毬魚觸殘水濵三日宴惟簡麗人看<lb/>
　　上與妃皆笑曰不忝作圭兒軰師也其事甚異并<lb/>
　　附誌之<lb/>
　　　三馬圖歌<lb/>
蒲類海西春草生雲花雪片相鮮明濃烟蓬勃中有物<lb/>
鱗龍下地毛龍驚昨夜房星掃北斗星精入胎霹靂走<lb/>
<pb n="KR4h0163_WYG_016-13a"/>
果然汗血世所無虎臆犀肩鳯凰肘畨奴得酒膽氣雄<lb/>
生來降馬似降龍手摶脚扺腰膞撞軒傲激烈同翻空<lb/>
前騎踏沙蹄踝輕浮雲髙翔勢不停後騎頓擲頭鬛獰<lb/>
去來似與奚官争中間一騎獨容與靡頸相隈如耳語<lb/>
肉<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>拂拂含西風徧身灑落桃花雨主人蓄此古絹素<lb/>
英姿潑天光照座家有纒腰三俊児五陵市中誇濶歩<lb/>
錦堂對酒日髙歌門外長安正當路<lb/>
　　　戊戌仲冬十五夜泊呉閶門外霜月滿江同伯<lb/>
<pb n="KR4h0163_WYG_016-13b"/>
　　　　宏子廣寓庸諸友團飲張六姬船頭酒酣客<lb/>
　　　　有弹三絃者曲盡其妙因作謌贈之<lb/>
洞庭木落西風多布袍起客登飛艫寒溪繞城月在水<lb/>
渺渺煙樹嗁棲烏笙竽中斷踏歌歇美人盈盈坐霜月<lb/>
杯分緑醑艶金波釧冷衣单露肌雪豪談劇謔意已盡<lb/>
座中忽出三絃客客年三十美丰姿正是撩風弄月時<lb/>
青羢暖耳紫半臂纎手削玉揉花枝一絃一珠珠活潑<lb/>
三珠滚滚亂挑撥化為黄鳥入花間澹日和風響鉤䀨<lb/>
<pb n="KR4h0163_WYG_016-14a"/>
海棠貪睡栁貪眠一齊喚起春風顛沉深堂院下紅雨<lb/>
雨聲滴破青苔甎隔忩有人愁聽雨噥噥唧唧相爾汝<lb/>
須臾蕭颯轉無聊陰廊切切秋蟲語沙頭老鶻亦斷膓<lb/>
劃然驚起天地霜千家砧杵夢魂裏萬騎鐃歌闗塞傍<lb/>
悲歡意緒總不同盡在搊搊抑抑中風筝繫斷刀尺冷<lb/>
珮環何處敲玎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蟲肝䑕膽吉鷯舌蜂鬚蜨翅相䝉茸<lb/>
喜為微溜吐幽籟悲作老樹含凄風四時氣候皆可變<lb/>
何况鬢銷青黛顔銷紅蔡女十八拍嵇生廣陵㪚潯陽<lb/>
<pb n="KR4h0163_WYG_016-14b"/>
江頭泣嫠婦柯亭老竹驚飛翰何如此客細作碎金琢<lb/>
玉裂繒聲引我詩魂入清境客弹已罷歌亦竟明月欲<lb/>
落不落美人欲睡不睡坐客回頭共伶俜總被餘音嬝<lb/>
人聽若非白骨觀初成㡬為三條絃子愁成病<lb/>
　　　畫扇<lb/>
春江初汎葡萄緑鷺自翻飛鷗自浴烟消月落早潮平<lb/>
山影沉沉壓漁屋笑拈此景付詩翁曽向嚴灘五番宿<lb/>
　　　野寺<lb/>
<pb n="KR4h0163_WYG_016-15a"/>
野寺依修竹藤蘿暝夕烟寒山秋磬底落葉夜燈前此<lb/>
過期休影相逢非俗縁還窮人境外應有鳥窠禅<lb/>
　　　獨遊真如院<lb/>
秋來風日好㪚慮出林郊僧院房房竹沙邨處處橋清<lb/>
吟黄葉句雅坐白雲寮妙悟仍相許時煩逺社招<lb/>
　　　題由拳讀書圖<lb/>
淞陵南指禦兒東小築濛濛烟雨中繞筯王餘千縷白<lb/>
堆盤郭索滿筐紅朱簾竹檻家家月青舫蒲㠶浦浦風<lb/>
<pb n="KR4h0163_WYG_016-15b"/>
合眼不須思岱華一痕猶得見胥峰<lb/>
　　　秋日冩巨然筆意與若休<lb/>
山光沉緑樹酣黄九月江南欲試霜獨坐灘頭不垂釣<lb/>
蓼花風急送漁榔<lb/>
　　　題畫贈友人<lb/>
疎紅穠緑盡闌珊新水初平十八灘釣去欲如嚴子瀨<lb/>
為君著意寫秋巒<lb/>
　樗林居士米雲卿<lb/>
<pb n="KR4h0163_WYG_016-16a"/>
　　雲卿字君夢自號樗林居士金華人萬厯中遊京<lb/>
　　師妖書禍起朝臣以定儲為念者禍皆不測雲卿<lb/>
　　叩閽極言其事始得晏然由是名重公卿間流寓<lb/>
　　我郡二十餘載營生壙於海鹽終老呉興山中著<lb/>
　　有山居草二刻其秋栁落花諸律尤膾炙人口秋<lb/>
　　栁詩金陵人多傳寫之又有撥悶詩云十年湖上<lb/>
　　社雙屐泖東山有子癡難教無家老不還亦可見<lb/>
　　其老懐也<lb/>
<pb n="KR4h0163_WYG_016-16b"/>
　　　秋栁二首<lb/>
一夜西風那便凋他鄉何處不蕭蕭依稀有葉還無葉<lb/>
揺落長條復短條難㤀折來同脉脉更愁看去路迢迢<lb/>
經過若問傷心地凉雨寒烟鎖㶚橋<lb/>
名擅章臺第一家忍将憔悴送年華容銷已失如眉葉<lb/>
才盡難廻比雪花纔見髙樓堪繫馬俄同寒樹與棲鴉<lb/>
榮枯最是尋常事忽漫逢時莫自誇<lb/>
　　　瀔水移家<lb/>
<pb n="KR4h0163_WYG_016-17a"/>
移家東郭十年前東郭移家又十年盡割烟蘿還地主<lb/>
遥驅雞犬下江船生非弱草何須土行若髙雲不繫天<lb/>
已斷因縁去來想浮踪那得受人憐<lb/>
　　　贈張慎伯居士<lb/>
梅竹蕭蕭舊隐居却依雙樹結精廬方酬南岳高僧偈<lb/>
未得東山太傅書賔館有田多種秫柴門流水不為漁<lb/>
春風日日閒花落三徑無人為掃除<lb/>
　包布衣衡<lb/>
<pb n="KR4h0163_WYG_016-17b"/>
　　衡字彦平嘉興人故名家子業經生言下帷發憤<lb/>
　　不售去而為詩有春帆什遥青閣蒿園苕遊諸集<lb/>
　　其詩崇尚自然特工五律<lb/>
　　　溪上<lb/>
茅屋清溪上寥寥好卜居竹低遮薤簟花宻礙籃輿林<lb/>
墮爭枝雀池翻㪚子魚物情端可適孤嘯醉吟餘<lb/>
　　　馮司成開之招同王叔治集拙園分得舒字<lb/>
露洗秋林静雲窺午閣虚蒼藤縈細路白鷺㸃長渠促<lb/>
<pb n="KR4h0163_WYG_016-18a"/>
調偏宜瑟幽尋不藉車元龍湖海眼此日為君舒<lb/>
　　　擕饁雲厂酌俞羡長王叔治趙文度得鐘字<lb/>
此夜疎燈共居然愜素悰客懐寛縱酒茶竈冷添松隔<lb/>
水鳴魚櫂空林接梵鐘醉看殘月落凉露濕芙蓉<lb/>
　　　泛太湖<lb/>
太湖秋色好况值客心閒挂席初收雨推篷又見山人<lb/>
家疎樹裏僧寺亂雲間雞犬邨墟晩漁郎市酒還<lb/>
　　　簡寄王亦房<lb/>
<pb n="KR4h0163_WYG_016-18b"/>
適意貧亦得有山身便留新交澹成故夏日閒如秋門<lb/>
外青未了壚頭白且浮寄來詩更好一詠不知愁<lb/>
　　　過小崑山寺中有作<lb/>
泖水溪天雨色開幽懐不盡一登臺白雲洞壑鐘聲斷<lb/>
落日颿檣樹影來南國春深花自落西陵人去鳥空回<lb/>
青山願得依支遁相與松闗掩緑苔<lb/>
　　　石湖舟中<lb/>
行春橋畔暮烟浮風起蒹葭水急流落雁釀成胥浦夜<lb/>
<pb n="KR4h0163_WYG_016-19a"/>
夕陽劃破洞庭秋聞鐘已送僧歸寺候月惟擕鶴共舟<lb/>
記得漁郎曽有約鱸魚欲上酒新篘<lb/>
　陸訓導光岳<lb/>
　　光岳字與喬號日峰淞之孫萬厯戊戌以貢授廣<lb/>
　　信訓導<lb/>
　　　夜泊長橋<lb/>
長虹垂震澤一夜冷孤舟淡蕩浮青靄微茫㸃白鷗呉歈<lb/>
連袂發越客片㠶收却似乗槎至銀河碧漢秋<lb/>
<pb n="KR4h0163_WYG_016-19b"/>
　彭昭毅将軍紹賢<lb/>
　　紹賢字孔嘉號對薇晩號天全居士海鹽人以世<lb/>
　　胄官蘇松參将議移寳山哨與浙海會符防汎請<lb/>
　　郡粟貯衛倉士得宿飽俱有成績以子宗孟貴晉<lb/>
　　階昭毅昭賢兼文武材而性寛大簡素好山水毎<lb/>
　　當春融秋爽輙泛舟遊覧歸則日坐家園得句落<lb/>
　　子欣然㤀倦林居二十年吟咏最冨有擊壺編<lb/>
　　　張九峯以詩見投依韻酧荅<lb/>
<pb n="KR4h0163_WYG_016-20a"/>
畫舸江干别於今已渺茫書來緘嵗月字喜挾風霜世<lb/>
態黄金盡交情白髪長還期載春酒相與問髙陽<lb/>
　　　避暑水月居<lb/>
垂楊如幔鳥間闗喚起幽人午夢閒正是綠天清可掬<lb/>
流隂初覆小盆山<lb/>
　　　閨怨<lb/>
日長香樹鎖芳蕤枕簟青青午倦時好夢不成喧坐鳥<lb/>
偷将梅子打鶯兒<lb/>
<pb n="KR4h0163_WYG_016-20b"/>
　　　登秦駐山觀海二首<lb/>
水淺蓬萊嵗㡬更凡夫那解馭風行空教海外留徐福<lb/>
一片荒山浪得名<lb/>
翠盖金支想像間昔時流水尚潺湲美人猶念今祠廟<lb/>
死作山花不肯還<lb/>
　賀員外燦然<lb/>
　　燦然字伯闇號道星平湖人萬厯乙未進士授吏<lb/>
　　部員外㑹内計中㫖留一二言官上疏極論語侵柄<lb/>
<pb n="KR4h0163_WYG_016-21a"/>
　　臣神宗怒削籍著有六欲軒稿<lb/>
　　　夜遊真如寺<lb/>
晩風野寺生微波溪烟水月交寒莎鐘聲出林山雨細<lb/>
塔影入忩秋雲多臺荒白石老僧卧徑偏清夜幽人過<lb/>
茫茫世事何所底争如此地披松蘿<lb/>
　　　邯郸懐古<lb/>
雲迷襄國雨霏㣲舊日叢臺過客稀三晉山河應不改<lb/>
六王宫殿已全非照眉池冷荒薺合講武䑓空野雀飛<lb/>
<pb n="KR4h0163_WYG_016-21b"/>
猶有邯郸樓上月餘光常照酒人歸<lb/>
　　　遊龍井寺<lb/>
石磴迴盤盡日過仙林寳刹逈嵯峨縁堦井溜通泉乳<lb/>
繞殿花香罣薜蘿野鶴下時秋色静山僧卧處白雲多<lb/>
南屏選勝無如此坐對烟霞一嘯歌<lb/>
　陸員外錫恩<lb/>
　　錫恩字伯承平湖人萬厯乙未進士授萬安令礦<lb/>
　　稅起有以回青石膏利啖中人者恩械之發土皆<lb/>
<pb n="KR4h0163_WYG_016-22a"/>
　　碙沙議遂罷三遘水旱設法甦民陞刑部主事妖<lb/>
　　書禍作罪人既得當事猶持兩端恩一言定之四<lb/>
　　明當國不徃見懸美缺待之力辭以故四明去恩<lb/>
　　雖浙人獨免性瀟灑不矜崖㟁自為壙誌號夢蝶<lb/>
　　居士又號癡大夫癯丈夫皆自為傳詩法陶韋柔<lb/>
　　亮有則有雙鳬草傳書堂集<lb/>
　　　黔筑道中四首<lb/>
一入羅施境乾坤暗不分亂峯攅馬首匝道踞狐羣晝<lb/>
<pb n="KR4h0163_WYG_016-22b"/>
霧長縈癘方言半雜狺劃然山鬼嘯槵葉舞紛紛<lb/>
井邑那堪問居惟窟與巢計年籌䑕馬詹䇿祝雞茅緝<lb/>
裋多儲葉擕壺暫倚匏明朝應把忌莫惜盡盤殽<lb/>
叢厓何所有犵狫與𦍕獚領袖尊盧鬼獰狰避紫薑市<lb/>
開嚴虎兎䤃老鬭蝱蜣漢法那能律居然侈夜郎<lb/>
笑殺蠻姬小閒為左袵粧辮螺矜貫貝相杵倚椎塘有<lb/>
恨虚牛女無盟締馬郎凄凄風雨夕蘆管為誰忙<lb/>
　　　龍山自嘲<lb/>
<pb n="KR4h0163_WYG_016-23a"/>
鬚髯纔㦸首先童露頂争嗤未老翁有帽自憐無髪戴<lb/>
蕭蕭閒却半山風<lb/>
　　　平播凱歌<lb/>
戈船破浪白泥揚鐡騎吹塵鳯麓黄借問軍中誰秉鉞<lb/>
元戎知是郭汾陽<lb/>
　胡職方先生震亨<lb/>
　　震亨字孝轅别號赤城山人海鹽人為諸生時黄洪<lb/>
　　憲馮夢禎即以經濟推之中萬厯丁酉浙副榜名<lb/>
<pb n="KR4h0163_WYG_016-23b"/>
　　著海内時遼瀋徴發徧天下慨然思以功名見乃<lb/>
　　就固城諭陞合肥令鳯陽觧米累民悉改官解大<lb/>
　　興水利百姓賴焉劉鋌援遼渡淮震亨抗手與談<lb/>
　　老将心折時議舉震亨邉才監援遼兵不果陞徳<lb/>
　　州知州州吏持牘來迎震亨以詩題牘尾曰自愛<lb/>
　　小忩吟好句不隨五馬渡江來遂不赴崇禎末流<lb/>
　　㓂擾中原詔羣臣舉用才能侍郎朱大啟舉震亨<lb/>
　　可任知府補定州南北師行供億有法以城守功<lb/>
<pb n="KR4h0163_WYG_016-24a"/>
　　擢職方員外時陳新甲在中樞震亨與不協乞歸<lb/>
　　嘗裒輯唐人詩集旁抄法苑雲笈及名山之志而<lb/>
　　臚列之為唐音統籖一千卷捜羅大備真属巨觀<lb/>
　　又有秘册彚函海鹽圖經續文選文獻通考纂靖<lb/>
　　康盗鑒録今海虞毛氏書皆所編定者也震亨才<lb/>
　　識奥博家多藏書三百年來吾郡學者屈一指云<lb/>
　　　九月十八日叔祥来有述<lb/>
詩翁七十餘一病雙足蹩盤跚忽到前烱淚已滿睫自<lb/>
<pb n="KR4h0163_WYG_016-24b"/>
言去鄉乆尚有㡬丘骨生子一何晩纔剪額上髪勉復<lb/>
擕之來令認草邉碣我則長已矣麥飯此雛責未必副<lb/>
所期藉手可以没我憐此情真留饌已刷鬲嬌兒畏生<lb/>
面索去肯待喫獨共詩翁餐數盤亦空列契濶㡬何時<lb/>
一旦此衰劇翁其彊進箸努力扶倉卒翁有詩千篇篇<lb/>
篇珠與璧行當一典衣為翁謀鐫剟且為翁立序聊效<lb/>
𤣥晏役翁言亦我心奈費故人褐歸當急檢寄無待再<lb/>
三說我起重為言此意亦無别譬彼逺行人束装常俟<lb/>
<pb n="KR4h0163_WYG_016-25a"/>
發装罷不成行遲速任君歇皇天有深仁諸子仰先達<lb/>
人峰當永標家海豈遽竭且将我血傳快與世眼刮若<lb/>
云七十死可少八十活語罷行扶翁翁去只見月<lb/>
　　　阜城謡<hi>魏璫縊處</hi>
阜昌城南星月昬何來一騎抱頭奔但道薫天曽有勢<lb/>
可知入地竟無門梁頭卸下未絶氣薥蓆裹将麻索繫<lb/>
木場尚有處分時野店暫作送行計北風蕭蕭鬼哭哀<lb/>
誰将㸃淚施泉臺羣兒枉喚乾父來<lb/>
<pb n="KR4h0163_WYG_016-25b"/>
　　　寧夏兵變感賦<lb/>
慶國親王子西寧節使臣風塵羇寳玦膏血汚朱輪天<lb/>
漢元無䇿降軍總不馴爾曹終愛死坐竭大農緡<lb/>
　　　計偕鄚州道中作<lb/>
驅馬鄚州西荒原高復低橋身枯作岸雪跡凍成溪警<lb/>
夜時詢嵗占城數聽雞怕逢闗吏詰老大尺繻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　　午日小飲口占<lb/>
梅雨纔晴㡬日餘又㸔梅熟薦黄魚嗁殘姑惡麥秋過<lb/>
<pb n="KR4h0163_WYG_016-26a"/>
落盡女貞花事疎老矣難充醫國艾歸歟冷笑殺身蜍<lb/>
眼前只箇菖蒲醆合為年光一破除<lb/>
　䝉吉老翁姚士粦<lb/>
　　士粦字叔祥海鹽人與胡孝轅友善同以奥博相<lb/>
　　尚後進效之争為離竒詰曲之體馮開之祭酒較<lb/>
　　刻南北諸史俱出其手復見知於沈純甫司馬開<lb/>
　　府秦中聘管記室嗣遊邑庠入太學兵興後窮餓<lb/>
　　以死有見只編䝉吉堂稿其自序曰念樂冩境才<lb/>
<pb n="KR4h0163_WYG_016-26b"/>
　　不副音口憤趂聲句必杜撰所謂有意振竒不為<lb/>
　　時調者也<lb/>
　　　原州夜哭<lb/>
壬辰固原州七月九日夜悲風挾竒響飄蕭繞官舍始<lb/>
聞唱吁喁答和幽嗚乍陡如天哭傾萬聲向耳㵼能令<lb/>
旱雷涕足使壮心怕須臾傳鼔急靈州敗軍下甲騎五<lb/>
千人一戰死寧夏更為側耳聽秦聲属垣榭椎胸亂更<lb/>
㸃跳地動兵架極痛逺糢糊情語雜號啞父傷老莫終<lb/>
<pb n="KR4h0163_WYG_016-27a"/>
妻悲我空嫁兄弟相悲吟手足安所借别有兒女啼似<lb/>
将總督罵罵絶聲更哀雞鳴不肯罷明日邉騎來㨗書<lb/>
覆黄帊<lb/>
　　　送沈白生吏部北上<lb/>
蓬勃秋風動船鼓夾水芙蓉照行路貧病還憐一老生<lb/>
强起髙歌送銓部歌中歴歴何所言太平樞機在典銓<lb/>
不道先朝道先代丁亥巳後甲午前句餘當湖三太宰<lb/>
朝宁因之顔色改神鼎誅魂死溼灰鬼工折氣生風采<lb/>
<pb n="KR4h0163_WYG_016-27b"/>
于時曹署誰最雄惟顧掌選趙考功置身毎當特立地<lb/>
縱翮便可雙摩空自兹倒置名實紊用人言資怒言品<lb/>
計書堪作黨人碑野計應多辨姦論祗今當軸能改絃<lb/>
公稱今日山巨源佇看啓書薦才賢手揭名教懸中天<lb/>
　　　贈顧道民<lb/>
耳中有君如古人得見人與青山春雄傑從來名姓重<lb/>
談對愈覺肝腸真破琴長鋏角弓靶當今誰為用君者<lb/>
自憐有足不能飛猶笑零丁脚如馬<hi>馮太史言顧能日走千里</hi>
<pb n="KR4h0163_WYG_016-28a"/>
　　　送郁伯承同朱太史遊天台<lb/>
多君慕雄勝賈勇向仙山抽毫染霞氣題詩蒼翠間胸<lb/>
中别會生烟樹眼青如山口瀑布見藏太史㡬函書擲<lb/>
碎興公一篇賦君㸔天台我㸔君㸔君衣上歸來雲<lb/>
　　　贈呉少君<lb/>
憶過松院夕容鬢念年時能老人翻恠貪幽自不知無<lb/>
家依宻友有杖當佳兒為問簾前雪應催昨夜詩<lb/>
　　　送沈明徳禮𤣥嶽<lb/>
<pb n="KR4h0163_WYG_016-28b"/>
春風知送客吹向謝羅山雪漲浮呉榜雲封劈楚闗足<lb/>
常垂外上身似到空還呼吸通羣帝留詩香案間<lb/>
　　　送化公之五臺<lb/>
名山深代北登躡暫離羣一杖逺穿雪五峯高入雲經<lb/>
行臨朔漠衣帯見河汾妙聽證無語清吟獨為聞<lb/>
　　　題曹鳴臯參軍園池<lb/>
洞壑恠烟霞曽藏太史餘林光悅過鳥山影壓遊魚白<lb/>
掃花和粉青留筍作書毎嗔蠻府夢吟徹夜忩虚<lb/>
<pb n="KR4h0163_WYG_016-29a"/>
　　　周五移居新娶賦贈<lb/>
門䕶新雲第五家鴛鴦影浸小樓斜墻分别院宜男草<lb/>
牕借東鄰杏子花得月已教安曉鏡臨流未許浣春紗<lb/>
擕将滿篋催粧句㪚作機中片片霞<lb/>
　　　登金明佛閣時舷公示疾<lb/>
倒影虛含鳥道明故山不見四愁生黏空草樹全當檻<lb/>
浸地寒濤夜入城雲向維摩邀起色秋憐野客送新晴<lb/>
坐聴竹底來清梵奈可西忩亂葉聲<lb/>
<pb n="KR4h0163_WYG_016-29b"/>
　　　洪慶之移居<lb/>
到門溪路淡秋花手帖吟篇亦五車自覺地先成錦里<lb/>
誰将邨更說楊家<hi>所居名楊家邨</hi>濃留郭槖宜人樹緑蔓忠宣<lb/>
帯子𤓰還羡小樓空裏勝逺㠶歸雁晩來霞<lb/>
　　　鴛鴦栗同董遐周賦<lb/>
雲鎖金灘曉夢通朅來錦里小園東笑憐一線分黄玉<lb/>
巧學雙飛入紫宫裁出被餘潘令袖自成行數隐侯工<lb/>
繡牀忽借纎纎手剥得先呼與阿儂<lb/>
<pb n="KR4h0163_WYG_016-30a"/>
　　　别德清親舊<lb/>
餘不空憐水上亭水喧情語擾人聽羌山不觧孤舟别<lb/>
猶作當年撲面青<lb/>
　　　見月有懐<lb/>
記得船忩寫夜新去年今夕念相親當軒就是當時月<lb/>
不見呼儂㸔月人<lb/>
　　　過東阿輿人能言曹子建塟處<lb/>
天末雲西一抹晴魚山草木氣如生子桓石壮陵前馬<lb/>
<pb n="KR4h0163_WYG_016-30b"/>
未必輿儓識姓名<lb/>
　施儀真時垚<lb/>
　　時壵字念同萬厯丁酉舉人為儀真令有恵政<lb/>
　　　贈田山人<lb/>
我愛田山人瀟灑出塵埃嘯傲常自得披裘登釣䑓歸<lb/>
卧松林下柴扉晝不開古琴彈一曲自有清風來<lb/>
　方壺山人鍾祖保<lb/>
　　祖保字念之號方壺山人又號孺西晩稱空慧子<lb/>
<pb n="KR4h0163_WYG_016-31a"/>
　　夏之子少受知於馮具區人成均數竒不售日坐<lb/>
　　桐忩課子因號桐忩老人博學能詩尤精茶理種<lb/>
　　竹千竿為一樓臨之髙臥其上不見客者二十年<lb/>
　　歿後私謚静正有空慧子小草其兄秉文蓄一鸚<lb/>
　　鵡晨昬念佛必應聲相和及秉文捐館鸚鵡自籠<lb/>
　　中躍出大鳴呌者三遂郤食死又有夾竹桃一株<lb/>
　　秉文甚愛之至是亦枯死祖保有二絶云㡬年鬻<lb/>
　　養喚聲頻燕邸擕來到海濱一自主人乗鶴去羞<lb/>
<pb n="KR4h0163_WYG_016-31b"/>
　　将言語向他人露井仙桃别様花枝枝穠艶吐竒<lb/>
　　葩忽然凋萎非無意怕到尋常百姓家<lb/>
　　　春日追悼采茂含<lb/>
中天掩却少㣲星餘得文章作典刑愁殺藍田荘上草<lb/>
春來依舊向人青<hi>茂含别墅號藍田荘</hi>
　　　送善先之徽<lb/>
烏聊龍尾稱竒境大鄣靈巖有異蹤君到新都無别事朗<lb/>
吟還對石門峯<lb/>
<pb n="KR4h0163_WYG_016-32a"/>
　曹太守徴庸<lb/>
　　徴庸字逺生一字平子别號積雪平湖人萬厯戊<lb/>
　　戌進士官至山西汾郡守為人清疎雋逺有潔癖<lb/>
　　掃地焚香避俗若凂毎襆被挾兩青童葛巾芒屩<lb/>
　　自肆山水間殊有晉唐風度讀其氷雪軒詩衰凉<lb/>
　　曠蕩多出塵之想湖中博學好古者長水太史以<lb/>
　　還其流亞歟<lb/>
　　　黄岡中道<lb/>
<pb n="KR4h0163_WYG_016-32b"/>
芳草展緑素十里罥長堤藤花覆黄岡下與垂栁齊穀<lb/>
雨春欲盡雙禽自相嗁行子感于役思歸息山谿閒㸔<lb/>
理綸繩坐釣桃花西及春事偶耕烟蓑引鋤犁斗酒勞<lb/>
作苦壺觴漫提携頽然忩欣厭焉知競攀躋何為深泥<lb/>
中沒此青驄蹄<lb/>
　　　答賈宗頴<lb/>
嗟余有竒癖棲遁務幽窅辟彼樊中雉所志在豐草雲<lb/>
臥送日月屈蠖春未矯我生理自薄安敢怨窮昊唯讀<lb/>
<pb n="KR4h0163_WYG_016-33a"/>
古人書起舞欲飄渺思偶素心人凌空躡𤣥道展几二<lb/>
仲來未至履先到仲黙何後生百巻新硎藁舉世塵壒<lb/>
言何足係芳抱心期同買山泉石信幽討勿于千萬人<lb/>
而失此同調試語悠悠者撮口但清嘯<lb/>
　　　平原<lb/>
昔聞平原君客皆趿珠履扶僵信百足慙恩輕一死我<lb/>
適自齊右振衣勤仰止言非公子封乃故漢邑里停車<lb/>
三歎息英雄殊爾爾能令千載人聞其似者喜<lb/>
<pb n="KR4h0163_WYG_016-33b"/>
　　　秋栁<lb/>
西風惻惻短亭過遊子攀條晩渡河青鬢漫隨黄葉改<lb/>
春愁欲共夏蝉多箜篌自寫棲烏曲蘆管空翻楊白歌<lb/>
即把唾壺時一擊泫然無與慰蹉跎<lb/>
　　　送魏仲雪南湖詞<lb/>
一抹蒹葭淡不窮筆牀遥住水雲東夜深白露兼紅葉<lb/>
飄入秋風艇子中<lb/>
　　　南康官舍<lb/>
<pb n="KR4h0163_WYG_016-34a"/>
偶往江城池上亭長松苦竹伴餘清墻西秋色斜陽外<lb/>
截得廬山一角明<lb/>
　沈副使孝徴<lb/>
　　孝徴字永思號𤣥海海鹽人萬厯戊戌進士授工<lb/>
　　部主事轉郎中督理淮陽河道陞河南副使居官<lb/>
　　勤悴不茍取與雅耽篇咏在淮揚時俗多水嬉長<lb/>
　　橋風月甲天下公暇輙命小舟具肴核茗酒同四<lb/>
　　方名士客於是者為汗漫遊遊必有詩毎流傳民<lb/>
<pb n="KR4h0163_WYG_016-34b"/>
　　間婦人孺子皆能歌之以為盛事有𤣥暢閣集<lb/>
　　　送薛雲卿還海虞<lb/>
憶君訪我風凄凄梅花始開香雪迷君今别去春已盡<lb/>
人歸何似春歸𦂳春歸花鳥䦨人歸詩酒寒君歸即是<lb/>
我歸路我欲從之不得渡恨殺留春不肯住還愁送君<lb/>
君不顧我今送君在何所中泠以南還顧渚飽嚼紫筍<lb/>
噉青梅水底黄魚三尺許纍纍盧橘大於拳葵榴照眼<lb/>
争相鮮一石已盡呼不歇呉姬調笑謌當筵謌當筵聲<lb/>
<pb n="KR4h0163_WYG_016-35a"/>
㡬度醉花何處不留吟<hi>雲卿有醉花吟</hi>報爾周郎應弗誤爾時<lb/>
回首甓湖頭白雲片片凌滄洲誰更行吟紛未已併入<lb/>
于于蜨夢裏翩翩重問廣陵濤苜蓿齋中讀秋水<lb/>
　　　元夜宫詞二首<lb/>
琉璃琖盡中天色蘇合油薫别殿香六院競翻新曲奏<lb/>
柘枝斜倚御袍黄<lb/>
昭陽殿裏許誰先銀蒜金鋪玳瑁筵供奉上頭親捧案<lb/>
夾紗屏外望神仙<lb/>
<pb n="KR4h0163_WYG_016-35b"/>
　沈太學誼徴<lb/>
　　誼徴字公雅孝徴弟太學生有雲香庵集<lb/>
　　　十六夜<lb/>
水痕澄夕霽天浄恍疑流不覺氷輪仄猶餘金粟秋露<lb/>
寒垂草溼河爛入簾幽萬里堪同望闗山無限愁<lb/>
　常主事髙繼<lb/>
　　髙繼字永仁號少江秀水人萬厯戊戌進士官主<lb/>
　　客司主事<lb/>
<pb n="KR4h0163_WYG_016-36a"/>
　　　十五夜郁季雅兄弟招飲煙雨樓<lb/>
明月在髙樹凉風來暮天頻呼陶令酒争羡季鷹船坐<lb/>
滿青霞客嚢空白雪篇凭䦨同眺望一笑㪚寒烟<lb/>
　支監丞如玉<lb/>
　　如玉字寧瑕號徳林大綸長子萬厯庚子舉人官<lb/>
　　監丞有半衲庵集<lb/>
　　　春日遣褱<lb/>
二月鶯聲度女牆碧桃分艶試新粧春光盡属東鄰去<lb/>
<pb n="KR4h0163_WYG_016-36b"/>
寂寞空亭又夕陽<lb/>
　沈秀才士臯<lb/>
　　士臯字汝邁思孝子有滋蘭館集<lb/>
　　　人日泊峴山<lb/>
海上風濤洶林間嵗月頻客星長作客人日正愁人白<lb/>
鳥如窺意青楊未展顰且沽箬下酒一醉峴山春<lb/>
　馮涪州𤣥鑑<lb/>
　　𤣥鑑字三峩平湖白潭人萬厯庚子舉人授廬州<lb/>
<pb n="KR4h0163_WYG_016-37a"/>
　　教諭陞涪州知州乞歸結廬雙谿之濵髙雅善文<lb/>
　　尤工書法有雙谿草堂集<lb/>
　　　山寺<lb/>
溪閣重重翠影遮不知雲起溼袈裟千峯樹色藏朝雨<lb/>
六寺鐘聲送晩鴉筆塜天寒收柿葉茶壇風落掃松花<lb/>
倦時毎憶消閒地早晩扁舟向若耶<lb/>
　　　感興<lb/>
何日閒棲一畆宫數竿修竹半畦菘柴門徑僻園丁健<lb/>
<pb n="KR4h0163_WYG_016-37b"/>
不負雙溪作釣翁<lb/>
　卜秀才曰乂<lb/>
　　曰乂萬厯間秀水庠生<lb/>
　　　金明寺佛閣<lb/>
髙閣凌空百雉分湖天晴靄正氤氲僧歸檇李城邉月<lb/>
鳥帯秦溪渡口雲春樹幾家依緑水海門千嶂送斜曛<lb/>
馮闌無限鄉闗思日暮鐘聲兩㟁聞<lb/>
　劉知縣世教<lb/>
<pb n="KR4h0163_WYG_016-38a"/>
　　世教字少彛海鹽人萬厯庚子舉人選閩清令卒<lb/>
　　官為詩秀美有研寳齋集姚叔祥曰亷吏有窮子<lb/>
　　髙才無貴仕悲哉其言也<lb/>
　　　霅川訪茅穉修<lb/>
夾岸霜楓引去舟故人何在霅溪頭當門流水堪垂釣<lb/>
入座青山足卧遊賦就東家非好色人如南國不禁秋<lb/>
具區波冷賔鴻下且為清尊十日留<lb/>
　　　相逐<lb/>
<pb n="KR4h0163_WYG_016-38b"/>
籃輿相逐莫愁家絶勝江千問浣紗可似折殘𤣥㶚栁<lb/>
若為重對白門花行雲故合聞歌駐纎月偏宜照舞斜<lb/>
翻訝鐘聲長樂近忍教新旭㪚林鴉<lb/>
　　　同里朱學斌負才而死詩以唁之<lb/>
霜華繢葉雁征秋腸斷城南百尺樓獻賦早時同泣玉<lb/>
繞牀終夜對探鈎才名謝去惟容足客難傳來是責頭<lb/>
零落遺編君莫恨猶勝倒屣問從遊<lb/>
　　　聞鍾念之舉子因憶其樓居之勝有贈<lb/>
<pb n="KR4h0163_WYG_016-39a"/>
灣環清泚帶危樓剥啄從多懶未酬茗戰漸疎三雅舊<lb/>
書淫真擁百城遊長年佞佛稱居士小婦生兒字阿侯<lb/>
似是壮心降欲盡可禁如意唾壺愁<lb/>
　　　寄意<lb/>
珠簾銀蒜度春風青雀飛來綵霧中浪説雨雲原是夢<lb/>
誇他身在宋家東<lb/>
　　　夢中<lb/>
憔悴南來歎敝裘欲将肝膽傍誰收夢中也觧身為客<lb/>
<pb n="KR4h0163_WYG_016-39b"/>
惆悵逢人說倦遊<lb/>
　忠介先生趙維寰<lb/>
　　維寰字無聲平湖人形貌短健有相者曰子骨法<lb/>
　　孤貴宜以文覇貢入北雍中庚子解元以文格太<lb/>
　　竒被參及巻進呈神廟卸批云其學則僻其思則<lb/>
　　苦復數曰異人也自是聲益藉甚入禮闈多士皆<lb/>
　　翹首拭目争識其面乆之署海寧學諭遷南監丞<lb/>
　　轉刑部主事訊撫寧侯朱國弼投獻事不少假國<lb/>
<pb n="KR4h0163_WYG_016-40a"/>
　　弼奏訐寰寰亦疏國弼不法状有㫖削國弼宫銜<lb/>
　　以列侯就第轉郎官復連疏劾大司㓂甄淑納言<lb/>
　　劉之鳯格不上遂併參之鳯直聲震一時竟以小<lb/>
　　臣屢訐大僚罷歸杜門著書年八十一卒私謚曰<lb/>
　　忠介著有廿一史快編雪廬焚餘諸事子韓孫沺<lb/>
　　俱有才名湖人三世能文者推趙氏云<lb/>
　　　感事<lb/>
羽書一夜入承明司馬紛紛召外兵帷幄儘餘全勝筭<lb/>
<pb n="KR4h0163_WYG_016-40b"/>
疆塲遲奏凱歌聲将軍肘後黄金薄文吏樽前白簡盈<lb/>
二百年來養士報不知誰為勒燕銘<lb/>
　項宜城利賔<lb/>
　　利賔字于王秀水人萬厯庚子舉人官宜城知縣<lb/>
　　有藏史居集<lb/>
　　　五大夫松<lb/>
干霄原不受秦官鬱鬱蒼髯拂曉看千尺飛濤雲外捲<lb/>
祗令今日影猶寒<lb/>
<pb n="KR4h0163_WYG_016-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_016-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷十六<lb/>
</p>
<p>
</p>
  </div>
<div>
<head>檇李詩繫卷十七</head> <lb/>
    <p>
<pb n="KR4h0163_WYG_017-1a"/>
欽定四庫全書<lb/>
　檇李詩繫卷十七<lb/>
　　　　　　　　　　　　　平湖沈季友編<lb/>
明<lb/>
　譚參政昌言<lb/>
　　昌言字聖俞號凡同一號狷石嘉興人萬厯甲午<lb/>
　　解元辛丑進士令常熟婺源欒城皆有治績陞南<lb/>
　　兵部主事歴轉山東參政督餉登萊濰令與遼將<lb/>
<pb n="KR4h0163_WYG_017-1b"/>
　　有隙兵民阻鬭東撫以聞一時鼎沸言諭定之朝<lb/>
　　鮮李忠弑主島帥毛文龍為介請封擕貂參賂言<lb/>
　　言拒之時魏璫擅政言不與交通遂造蜚語中其<lb/>
　　管餉同知翟棟緹械至京言以不能救憤恚嘔血<lb/>
　　卒思廟登極録贈太僕卿賜祭塟有仕學遺編并<lb/>
　　狷石居藁<lb/>
　　　贈韜化如祝髪<lb/>
一莖芝草伴名禪愛爾皈依擇勝縁此日髮隨煩惱去<lb/>
<pb n="KR4h0163_WYG_017-2a"/>
衲頭長裹苧溪烟<lb/>
　彭巡按宗孟<lb/>
　　宗孟字孟公號天承紹賢子不就世爵中萬厯辛<lb/>
　　丑進士知朝城調滕縣陞御史巡按湖廣參内監<lb/>
　　杜茂盜塟顯陵山麓福藩贍田坐𣲖楚省獨多三<lb/>
　　疏爭之乙卯加賦孟持不可楚得免有侍御集<lb/>
　　　對雨<lb/>
不是逃人境衡門故倦開雲隂澹疎竹雨色長新苔欹<lb/>
<pb n="KR4h0163_WYG_017-2b"/>
枕青山逺窺簾黄鳥來翻嫌揚子宅問字日相催<lb/>
　　　雲岫庵<lb/>
深林絶嶂古珠宮策杖幽探一逕通石竹迎人當户緑<lb/>
山花供佛上堦紅鐘迴轉覺諸天静月出真看萬品空<lb/>
便欲皈依尋了義閒雲無着與心同<lb/>
　　　家園<lb/>
薜荔深深覆短垣縱非壺嶺不塵樊乆無踪跡煩開徑<lb/>
小有生涯到灌園聊采溪毛魚共躍偶抛菰米鳥爭喧<lb/>
<pb n="KR4h0163_WYG_017-3a"/>
由來海客機能息枉殺人稱養拙尊<lb/>
　彭<hi>闕</hi>　宗礪<lb/>
　　宗礪字<hi>闕</hi>
　　　鷹窠山<lb/>
丹梯杳藹白雲籠極目扶桑海氣紅大壑潮音雷鼓震<lb/>
諸天幻影蜃樓空雪山勢挾神鼇去風御長驅萬馬同<lb/>
何必褰裳凌宇宙新詩帝座可能通<lb/>
　孫光禄光裕<lb/>
<pb n="KR4h0163_WYG_017-3b"/>
　　光裕字子長號瀟湘嘉興人萬厯辛丑進士官光<lb/>
　　祿少卿有廉善堂集<lb/>
　　　西陲聞警<lb/>
西來烽火照邉隅鐡馬驕嘶塞草枯聚米已籌山谷未<lb/>
防邉曾設鸛鵝無黄河岸上寧遺竈青海原頭有斷弧<lb/>
惆悵從來征戰地蕭條漢壘夜啼烏<lb/>
　李龍南培<lb/>
　　培字培之秀水人少從唐一庵王龍溪逰萬厯間<lb/>
<pb n="KR4h0163_WYG_017-4a"/>
　　以貢任龍南令有水西集<lb/>
　　　入社<hi>有序</hi>
　年來就李諸髙年鄉達結有十老㑹已未春余歸自<lb/>
　䖍南姚羅老適轉官北上余補十人之缺獲追杖屨<lb/>
　因賦<lb/>
卜築半邨郭猶欣隔市㕓清風三逕竹碧月五湖船社<lb/>
結香山侶詩摩大歴賢明忩了無事日掃衍波箋<lb/>
　　　竹枝<lb/>
<pb n="KR4h0163_WYG_017-4b"/>
最是呉娃鬭好衣一番時様一番宜宫粧盡改從前飾<lb/>
五彩春衫繡折枝<lb/>
　鍾太學鶴齡<lb/>
　　鶴齡字羽脩號竒山秀水人萬厯間太學生善書<lb/>
　　畫著有竒雲山堂集屠隆稱其詩簡澹𤣥散有天<lb/>
　　際真人想<lb/>
　　　答王崑崙<lb/>
逺道空回首相知即比鄰布衣交莫忘彩筆夢還真夜<lb/>
<pb n="KR4h0163_WYG_017-5a"/>
雨肥黄獨秋江老白蘋只今揺落後得句好誰陳<lb/>
　　　寄懐余宗漢<lb/>
記得秋風裏髙軒到薜蘿接䍦狂欲倒下若醉偏多白<lb/>
練書還在朱絃調若何不知梅發處早晩共誰過<lb/>
　東臯子殷仲春<lb/>
　　仲春字方叔秀水布衣慕隋東臯子之為人亦號<lb/>
　　東臯子工醫術博通六籍百家書法晉唐有葆楮<lb/>
　　厂賦為黄學士沈司馬所稱陋室如蠒不蔽風日<lb/>
<pb n="KR4h0163_WYG_017-5b"/>
　　絃歌賣藥淡如也毎㩦數十錢行遊市中購古帖<lb/>
　　殘書補葺讀之徃徃申旦不寐有子志伊胼胝糞<lb/>
　　田而好讀晉史父子皆能酒嘗分杖頭之半篝燈<lb/>
　　夜讀遇顯者輒引避華亭陳繼儒贈詩云櫻桃花<lb/>
　　開春可憐何處行人不放船却羨白頭殷處士鷓<lb/>
　　鴣聲外獨耕田贈志伊云一領青蓑五尺耡日斜<lb/>
　　槲葉䕶茅廬歸來濯足城邉石曲录牀頭讀晉書<lb/>
　　著有棲老堂集<lb/>
<pb n="KR4h0163_WYG_017-6a"/>
　　　息遊庵為陶大冶賦<lb/>
薊北翩翩俠概餘風塵遊倦返蓬廬無車不用弹長鋏<lb/>
有帳還應授異書移石萟蘭春徑曲鳴琴坐竹夜窗虛<lb/>
不妨栁市同為侣咫尺相過賦索居<lb/>
　　　栁枝詞<lb/>
别有新粧更可憐踏歌連袂栁堤邊不愁月出還家去<lb/>
貪看鴛鴦水上眼<lb/>
緑楊垂縷一溪隂掩映桃花色更深花憐易落如儂貌<lb/>
<pb n="KR4h0163_WYG_017-6b"/>
水流不定似郎心<lb/>
　王廬州家彦<lb/>
　　家彦字仲美號繩河呉江人寓籍嘉興中萬厯甲<lb/>
　　辰進士授韶州推官後補廬州俱有異政卒官著<lb/>
　　有獨秀軒集<lb/>
　　　丁酉榜後遊龍井遣懐<lb/>
不作世人愁來尋勝地遊虎馴溪有路龍化石成湫列<lb/>
岫偏當户流泉欲上樓悠然起遐思何問水東頭<lb/>
<pb n="KR4h0163_WYG_017-7a"/>
　沈秀才中畏<lb/>
　　中畏字警存號荆門嘉興人其才博洽髙曠工詩<lb/>
　　古文詞擅書精醫深於禪觀詩酷嗜李于鱗嘗赴<lb/>
　　省試過按察司徘徊不去人問之曰吾思李于鱗<lb/>
　　耳人問于鱗為誰因占一絶云策蹇來遊過臬司<lb/>
　　濟南文物著當時峨嵋天際空相憶説與君家總<lb/>
　　不知一笑而别有集十二卷不傳其孫起亦諸生<lb/>
　　明亡祝髮歸浮屠號墨庵人稱為墨禪師<lb/>
<pb n="KR4h0163_WYG_017-7b"/>
　　　題梅道人墨竹一葉<lb/>
蕭疎意出未描前倒折欹枝欲拂肩幾許風霜摧不盡<lb/>
猶餘一葉繞秋烟<lb/>
　過府丞庭訓<lb/>
　　庭訓字爾韜號成山平湖人萬厯甲辰進士授江<lb/>
　　陵令邑際大江有淤田數萬畆為楚藩漁利訓履<lb/>
　　畆清丈悉歸諸民陞御史疏薦鄒元標趙南星等<lb/>
　　救荒山東多所全活雲間周積賢題其賑荒圖云<lb/>
<pb n="KR4h0163_WYG_017-8a"/>
　　男生呼作過公兒女生呼作過公女此圖一獻天<lb/>
　　顔開勅付蘭臺傳信史丁艱後督學南畿轉湖廣<lb/>
　　參政晉福建按察時璫燄方張訓恬守外藩乆之<lb/>
　　陞應天府丞未任卒崇禎初追録賜祭贈府尹生<lb/>
　　平好濓洛之學手抄性理諸書或勸以講學曰學<lb/>
　　何事講為嘗夢謁程明道見程衣冠縞素異而問<lb/>
　　之明道曰太中先公之䘮予以蚤逝不獲就苫土<lb/>
　　故猶縞服也訓曰某童時讀定性書終身體貼不<lb/>
<pb n="KR4h0163_WYG_017-8b"/>
　　盡明道曰家弟更有啟發處遂寤後南都人士竟<lb/>
　　以從祀程祠似有㝠契焉<lb/>
　　　乙卯春奉命至山左恭謁孔林<lb/>
平生切景行今至聖人里曲阜氣葱葱書雲匝天紫上<lb/>
古少昊都春秋塟孔子諸樹藹參差楷木更森峙我聞<lb/>
一太牢始自漢髙祀素王編世家龍門稱長史尼山對<lb/>
防山洙水分泗水摩挲古七碑愾然思杖履大哉聖人<lb/>
風萬世同師理<lb/>
<pb n="KR4h0163_WYG_017-9a"/>
　姚尚書士愼<lb/>
　　士愼字岱之平湖人萬厯甲辰進士選庻吉士改<lb/>
　　吏科給事中疏諫開礦忤㫖謫福州經歴歴陞大<lb/>
　　理少卿論救給事恵世揚疏云附閹之黨所宜早<lb/>
　　定爰書擊逆之忠豈可尚稽恩典疏上世揚得出<lb/>
　　獄奉勅推勘魏奄奸黨以六案定罪陞通政轉南<lb/>
　　刑部尚書致仕詩見館課集<lb/>
　　　重輯内閣藏書有述<lb/>
<pb n="KR4h0163_WYG_017-9b"/>
聖朝崇藝文網羅古所稀牙籖列萬軸縹帙映黄扉匪<lb/>
誇圖籍冨鈎深在𤣥機㣲臣職編緝仰占東壁輝芸蓀<lb/>
潤几席風清午漏㣲恣覽豈足多望洋道㟁希黙思備<lb/>
顧問守要以為歸<lb/>
　北山主人沈師昌<lb/>
　　師昌字仲貞號長浮世居嘉善麟溪孝亷爚之孫<lb/>
　　也為諸生不得志遊北雍卒於京邸家有北山艸<lb/>
　　堂壘石為重巖絶壑乆而與地氣相習一望蒼翠<lb/>
<pb n="KR4h0163_WYG_017-10a"/>
　　漸成眞山中有古松九本扶疎廣䕃師昌處其間<lb/>
　　與名緇野叟結雲水之契藏書萬卷吟諷蕭然著<lb/>
　　有詩文集<lb/>
　　　北山雜咏<lb/>
人生非無根厥初不可紀廼自苕霅來卜居麟溪涘諸<lb/>
祖尚敦龎隱名冨圖史爰及百寉公輪奐於焉始思親<lb/>
無停時築山勤仰止匪為耳目娯將以貽孫子封植樹<lb/>
千章奠安石萬只綿延迄於今令聞代可指惟予困樊<lb/>
<pb n="KR4h0163_WYG_017-10b"/>
籠弗克踵前美登山發長謡永懐在葛藟<lb/>
　　　冬暮與異度遊髙梁橋歩至極樂寺<lb/>
溪流曲曲樹參差精舎名園隱墓祠恰似江南風日美<lb/>
蘇公堤上夕陽時<lb/>
　　　悼梅二首<hi>有序</hi>
　　悼梅詩為梅道人作也道人居邑之梅花里即埋玉<lb/>
　　于此今海内騷人韻士無不知道人産魏水是魏水<lb/>
　　藉以重也而入其里弔其墓土不掩槨碑鮮全製所<lb/>
<pb n="KR4h0163_WYG_017-11a"/>
　　剏梅花庵填塞墓前庵僧俗氣逼人使道人見之必<lb/>
　　當嘔噦遁去余向一再過開士之宅已為狐媚之<lb/>
　　窟今幸黜去道人始不與摩登伽鄰矣余謂宜倣<lb/>
　　孤山塟逋翁法繞墓栽梅數十本墓前屋悉為撤<lb/>
　　去傍搆精廬擇詩僧吟誦其中不可則實行禪那<lb/>
　　又不可則清修居士如曰猪嘶狗嘷無非道韻棄<lb/>
　　尸躶塟别有家風余言姑置勿論若欲採訪隠逸<lb/>
　　封表丘墓成他日佳話則賤孑自謂如上所陳足<lb/>
<pb n="KR4h0163_WYG_017-11b"/>
　　備邑乗補遺梅老有靈故當賞此<lb/>
勝國名流四大家迂癡樵客及梅花黄金不惜収殘墨<lb/>
白社何曽䕶半跏<lb/>
東築層臺北築亭紅塵還隕少㣲星題詩欲寄飛鳬客<lb/>
好傍梅庵再勒銘<lb/>
　馮太學伯禎<lb/>
　　伯禎字正伯敏効長子有青陽集<lb/>
　　　古渡<lb/>
<pb n="KR4h0163_WYG_017-12a"/>
有客新從古渡回潮升潮落子陵臺滄江烟靄接天外<lb/>
一笛晩風明月來<lb/>
　馮舉人伯禋<lb/>
　　伯禋字欽仲敏効次子萬厯丙午舉人有南歸詩<lb/>
　　　弔羅將軍死難詩<lb/>
斗大孤屯是敵衝虎旗飛渡白山峰横屍萬計名猶壯<lb/>
堅壁三辰救不逢力盡忠心隨白刃時危枯骨抱青松<lb/>
只今義勇曽聞幾幕府須教上實封<lb/>
<pb n="KR4h0163_WYG_017-12b"/>
　項中書徳成<lb/>
　　德成字上甫號少林元汴次子官中書有静逺堂<lb/>
　　詩<lb/>
　　　訪友人<lb/>
白社人何處青山杖策尋扣門驚雀夢入院踏花隂一<lb/>
榻雲栖冷三杯草坐深低回躭絶勝烟靄碧沉沉<lb/>
　祝學博守謨<lb/>
　　守謨字廷明嘉興人萬厯間婺源學博有滄洲集<lb/>
<pb n="KR4h0163_WYG_017-13a"/>
　　　婺州山齋作<lb/>
草閣春風上雲閒入夢多寒泉飛石澗絶壁挂烟蘿林<lb/>
静時聞鳥山青日對螺客來開酒甕落日起絃歌<lb/>
　陳太學泰交<lb/>
　　泰交字同倩秀水人萬厯中太學有齎志集<lb/>
　　　相看行<lb/>
宣武門前乍盤馬江北江南臂堪把楊栁枝枝忽倒垂<lb/>
離雲莽互生四野五陵俠客無淚痕今日相看如雨下<lb/>
<pb n="KR4h0163_WYG_017-13b"/>
　　　郊居<lb/>
信是郊居好柴門帯白沙小堪容客坐大略似僧家開<lb/>
徑刪枯籜穿田讓野花悠然濠濮意醉起看明霞<lb/>
　費太學朗<lb/>
　　朗原名慧字元朗嘉興人萬厯中太學詩以淡雅<lb/>
　　為宗嘗曰古作家苞萬亘昔事型物矩我不能也<lb/>
　　本朝諸子炫市肆飾倡服汞為金椒刷糞取帙大<lb/>
　　如山我不忍也竟一生之力得詩一二百首稱詩<lb/>
<pb n="KR4h0163_WYG_017-14a"/>
　　人待後代位置則不敢多讓以故日事苦吟致病<lb/>
　　而卒呉興友人茅元儀惜其所志未竟取而刻之<lb/>
　　曰玉碎集<lb/>
　　　江口送呉凝父還洞庭<lb/>
枉予愁别緒君自厺來輕作客無常主還山仍獨行江<lb/>
船須次發風信不時生歸卧洞庭夜楓林霜氣清<lb/>
　　　西湖竹枝詞二首<lb/>
妾家北山近湖口但到黄昏郎出漁燈盡歸來天又曉<lb/>
<pb n="KR4h0163_WYG_017-14b"/>
他人只道合船居<lb/>
堤上兒郎盡踏春獨伊馬去轉頭頻想因專為看花出<lb/>
不看桃花只看人<lb/>
　沈布衣昭<lb/>
　　昭字明徳秀水人與姚叔祥陳無功為布衣交時<lb/>
　　沈司馬重九半郭樓落成有作和章畢集叔祥袖<lb/>
　　出明徳詩司馬賞為第一時李伯逺在座大罵曰何<lb/>
　　來袖中使我居後由此詩名大起蓋諸詩皆崇美<lb/>
<pb n="KR4h0163_WYG_017-15a"/>
　　司馬而明徳獨語語斟酌殊自髙雅著有㣲吟一<lb/>
　　卷<lb/>
　　　和沈司馬半郭樓落成韻<lb/>
遥聞半郭樓成日正是重陽雨過時賀客風前誰落帽<lb/>
主人天上獨題詩當空明月臨窗近極浦寒雲到檻遲<lb/>
豈謂青門終屏跡暫憐秋色在東籬<lb/>
　　　送郁文茂之新寧州幕<lb/>
遊到新寧興未闌殊方風俗得相看野苗嗑嗑通人語<lb/>
<pb n="KR4h0163_WYG_017-15b"/>
邨嫗紛紛識漢官地少陽坡稀種菜水多薌澤競滋蘭<lb/>
衙齋正見梅花發不似家鄉一様寒<lb/>
　竹浪老人徐𢎞澤<lb/>
　　𢎞澤字潤卿號春門自稱竹浪老人嘉興人幼業<lb/>
　　儒既而厭棄之日摹法帖吟陶杜詩閒冩竹石遇<lb/>
　　得意不論疎宻貴賤咸與揮運嘗于三月褉日集<lb/>
　　畫苑名流寫江干七樹各出意匠而𢎞澤老筆紛<lb/>
　　披推為第一評者謂書畫在姚雲東上著有竹浪<lb/>
<pb n="KR4h0163_WYG_017-16a"/>
　　齋藁<lb/>
　　　鶴汀書屋<lb/>
野意曠平逺樹色渺森瑟雨洗沙渚清風捲蘆花白臯<lb/>
禽何處來印此沙上跡警露冲凉霄宿霧歛雲翮景物<lb/>
凄以幽千秋契逋客小築嵌秋空鴛水漱巉石㣲瀾蕩<lb/>
餘暉漻然爽詩格擁几躭咿唔把酒時㟁幘徙倚南榮<lb/>
間徘徊試自適佇目望長空懐此下上隻寄語勿驚起<lb/>
衝㪚秋烟碧<lb/>
<pb n="KR4h0163_WYG_017-16b"/>
　　　戲傚九龍山人竹石<lb/>
日光紅照露初乾洗出鸞凰翠羽翰信得有人傳此法<lb/>
九龍山下筆芒寒<lb/>
　馬郎中徳灃<lb/>
　　徳灃字澹真號以容平湖人萬厯丁未進士厯任<lb/>
　　刑部郞闖宮變起徳灃與王之宷意合嚴鞫其事<lb/>
　　尋以擬御史劉光復罪忤㫖降級調外扁舟就道<lb/>
　　卒於真州天啟初以功在國本贈奉常卿<lb/>
<pb n="KR4h0163_WYG_017-17a"/>
　　　贈呉懐耕<lb/>
抱膝吟梁父秋風入袖㣲閒鷗浮竹澗疎雨溼烟扉宦<lb/>
薄貂長敝名髙客未稀封侯丈夫事且莫問漁磯<lb/>
　髙知縣登第<lb/>
　　登第字仲登號任野一號嵇散嘉興人萬厯間官<lb/>
　　醽縣令著有梅庵吟<lb/>
　　　娟娟曲<lb/>
遥想當年張麗華化作娟娟墮狹邪紅粉叢中行第一<lb/>
<pb n="KR4h0163_WYG_017-17b"/>
清歌妙舞最當家娟娟雲夢回巫峽繞湘裙娟娟雨浸<lb/>
漬珊瑚膩於乳娟娟風枇杷花下燕匆匆娟娟月載花<lb/>
船上偏明潔娟娟髪曾向多情金剪落娟娟眉春山冩<lb/>
出捧心悲娟娟目雙星烱出秋波浴娟娟腮兩兩桃花<lb/>
碧鏡開娟娟齒瓠犀乍啟綾束咫娟娟指笑折芙容玉<lb/>
為矢豆蔻含香雞舌輕錦紋羅襪蓮花生一朝嫁作伊<lb/>
州婦鈿蟬零落渾身素章臺花栁憶王孫對鏡悲啼入<lb/>
宫妬憶昔娟娟未破𤓰樓頭扇底艶名花今日娟娟似<lb/>
<pb n="KR4h0163_WYG_017-18a"/>
秋月杜鵑枝上五更斜<lb/>
　藕居士陳懋仁<lb/>
　　懋仁字無功别號藕居士嘉興人萬厯中由掾吏<lb/>
　　官泉州經厯好讀書老而不倦尤喜摘抉隱義網<lb/>
　　羅舊聞如文章縁起庻物異名疏異魚賛注壽者<lb/>
　　傳年號韻編皆考古者所寳詩文有石經堂集塵<lb/>
　　棲稿其詩躭為縷劃意致纎巧佳者頗似皮陸然<lb/>
　　性長厚無露才揚已之意李九疑謂得交無功後<lb/>
<pb n="KR4h0163_WYG_017-18b"/>
　　益薄桑民懌王稚欽之為人<lb/>
　　　還仙霞關懐項于蕃<lb/>
躡霞憶春末磴道綦芒鞋停午繇治饑値子新陽街匆<lb/>
匆揖手問暫雨愴中懐前路多磊砢松船薄如苔執招<lb/>
茍不兢動與山水乖歸來酌溪上共賦行路哀<lb/>
　　　晩渡<lb/>
落曰江帆轉回風草樹寒還家雙短鬢趨府一㣲官詩<lb/>
不嫌名少腸唯頼酒寛自兹南去路正有好山看<lb/>
<pb n="KR4h0163_WYG_017-19a"/>
　　　題東坡三過文長老處<lb/>
昔彈指處草雖荒尚有三過舊草堂一去禪心留夜月<lb/>
千年詩碣在斜陽孤園日静吟桑扈野徑花深立麝香<lb/>
鄉曲故應論不盡履綦猶剩石苔蒼<lb/>
　　　嘉興竹枝詞<lb/>
嘉興城裏栁新黄蘇小墳頭淺草香妾若化為墳上土<lb/>
不容搓彈打鴛鴦<lb/>
　雪林山樵馬徳澄<lb/>
<pb n="KR4h0163_WYG_017-19b"/>
　　徳澄字若水平湖人童年膂力絶人善騎射通篆<lb/>
　　刻書畫諸藝為邑諸生家貧落魄自號雪林山樵<lb/>
　　與曹逺生僧斯雲為倡和友有摩尼集<lb/>
　　　家司馬牧圃詩<lb/>
北風初受節南國尚㣲暄選秫添松釀編籬䕶橘園長筌<lb/>
魚極浦逺燒獵寒原坐客俱霑醉霜清月到門<lb/>
　　　命兒子名嘉松<lb/>
樵父兒初學嘉名錫以松非關存夏社不為愛秦封霜<lb/>
<pb n="KR4h0163_WYG_017-20a"/>
雪凌千尺雲霞捲萬重力稀常倚汝偃息自從容<lb/>
　　　攜呉閶美人歸過杉青閘口<lb/>
平望南來出秀州吾家不逺在芳洲無端顛倒春宵夢<lb/>
猶趂茶香問虎丘<lb/>
　徐忠烈公從治<lb/>
　　從治字肩虞一字仲華海鹽人母夢金甲神執干<lb/>
　　而舞遂寤生萬厯丁未成進士知桐城築堤八萬<lb/>
　　七千餘丈以捍水歴陞山東副使白蓮賊反鄆城<lb/>
<pb n="KR4h0163_WYG_017-20b"/>
　　攻鄒滕諸縣治督軍討平之僃兵薊州喜峰兵亂<lb/>
　　治單車入營變立定累擢副都御史廵撫山東流<lb/>
　　賊抵萊城攻甚急治激厲將士死守賊穿地道入<lb/>
　　城治亦穿壕以斷之縋絙擲火焚其穴臭達於外<lb/>
　　相持七月餘治方廵城礟中顙額遂卒贈兵部尚<lb/>
　　書賜祠忠烈<lb/>
　　　秦駐山歌<lb/>
東南厭氣遊祖龍千乗萬騎驅雷風錢塘風惡不得渡<lb/>
<pb n="KR4h0163_WYG_017-21a"/>
並海為梁過甬東此地人傳常駐蹕黿鼉螭蜃猶相識<lb/>
黄盤三十六沙塗一一鉤陳鎻交㦸行宮美人盈下陳<lb/>
過峽何人獨當夕千秋馳道寒巖中山花猶作嬪嬙紅<lb/>
巨魚鬐鬛波出沒髣髴翠旗綵仗雄憶昔渡江沉黄琮<lb/>
百官屯校蟻扈從滄溟僅堪飲馬窟鯨音吼雜晨朝鐘<lb/>
指鹿小奄豹尾狎牽犬丞相雕蟲工君王蜂凖四顧盼<lb/>
五帝三皇讓乃公須㬰野廟空山裏當年御輦曽經此<lb/>
不見求仙鬼谷還唯聞滅燭人魚死秦望髙搴五丈旗<lb/>
<pb n="KR4h0163_WYG_017-21b"/>
威靈神恠効驅馳焉知道左閒亭長已共重瞳瞰此兒<lb/>
　陶廵撫朗先<lb/>
　　朗先字元暉秀水人萬厯丁未進士由部曹拜大<lb/>
　　中丞巡撫登萊中謗被逮卒於獄籍其家按朗先<lb/>
　　筮仕至終其救荒轉餉籌海厲兵皆功在社稷特<lb/>
　　以賦性耿介不樂阿比遂致賈禍君子寃之<lb/>
　　　<graphic n="KR2998" url="https://raw.githubusercontent.com/kanripo/KR-Gaiji/master/images/KR2998.png" mimeType="image/png"/>磯懐古四首<hi>有序</hi>
　　<graphic n="KR2998" url="https://raw.githubusercontent.com/kanripo/KR-Gaiji/master/images/KR2998.png" mimeType="image/png"/>磯突兀江中控扼烟濤映帶篠簜景概特勝上有<lb/>
<pb n="KR4h0163_WYG_017-22a"/>
　　靈澤祠為孫夫人作也夫人自沉事不可考然古<lb/>
　　人祀典未有盥沐巾幗如生人禮媟則逢譴若是<lb/>
　　磯之異傳聞亦未盡誣也過者弔焉<lb/>
處處攀條贈逺征棲鴉風景石頭城芳魂豈謂迷鄉國<lb/>
蜀道從來不可行<lb/>
萬叠山城擁翠濤平臨巴蜀亦嶕嶢漫將弱質為芳餌<lb/>
未似孫郎惜大喬<lb/>
當時謀國太匆匆孝直何須復論功若使炎灰應未燼<lb/>
<pb n="KR4h0163_WYG_017-22b"/>
美髯還自報曹公<lb/>
不枉懷沙此一隈奔濤多自蜀山來欲將心事隨流水<lb/>
怕入呉江去不回<lb/>
　沈同知雲從<lb/>
　　雲從字景日原名之龍桐鄉人萬厯已酉舉人官<lb/>
　　池州郡丞<lb/>
　　　青溪東塔<lb/>
傑構當年舊輸工此日新層層増玉砌面面拓金輪寳<lb/>
<pb n="KR4h0163_WYG_017-23a"/>
頂俄擎日頽䦨乍拂塵寥寥今古事興廢一相循<lb/>
　朱侍郞大啟<lb/>
　　大啟字君輿號廣原秀水人萬厯庚戌進士累官<lb/>
　　刑部侍郞其人温謹不作崖岸然亦不茍同於人<lb/>
　　故値門户方張獨稱完節著有曼寄軒集<lb/>
　　　遊馬城神臺寺<lb/>
白雲看不盡迤邐到神臺路踏千松入碑殘一蘚開廊<lb/>
風驚鴿起山雨報僧迴坐乆生幽思名心半已灰<lb/>
<pb n="KR4h0163_WYG_017-23b"/>
　丘參政履嘉<lb/>
　　履嘉字原禮號存峯嘉興人萬厯庚戌進士累官<lb/>
　　湖廣參政有西歸雜咏<lb/>
　　　晩宿流和夢中得燕市一聨不解所指續成之<lb/>
少小雄心慕逺征由來幾欲請長纓滅呉應著沉碑績<lb/>
諭蜀堪傳作檄名燕市舊分官栁嫩塞垣新寄隴梅清<lb/>
亦知羌笛多凄斷遮莫臨風弄數聲<lb/>
　賀按察萬祚<lb/>
<pb n="KR4h0163_WYG_017-24a"/>
　　萬祚字孝延一字泰生號立庵海鹽人萬厯庚戌<lb/>
　　進士累官廣西按察使有大業齋稿<lb/>
　　　夏日閒居<lb/>
盡日拈書獨掩扉自憐深與世情違山中半死桐還老<lb/>
鏡裏全消鶴尚肥白苧風輕梅雨過緑苔人静草蟲飛<lb/>
惟餘學道初心在一榻香燈對息機<lb/>
　顧布衣猷<lb/>
　　猷字若昔嘉興人萬厯間布衣有桃花里集<lb/>
<pb n="KR4h0163_WYG_017-24b"/>
　　　幽棲<lb/>
四十為漁長水西汀蘭沙鳥共幽棲雨餘籬落經蛛網<lb/>
風静檐牙上燕泥欲醉且圖元亮酒長貧一任少陵妻<lb/>
苔磯倦倚還持釣莫管柴門日色低<lb/>
　　　送呉元昭之粤<lb/>
離亭不忍聽殘鶯草色猶含萬里情桑葉落思江北酒<lb/>
梅花開問嶺南程氷綃曽雜鮫人市珠珮堪㩦漢女行<lb/>
石室風烟還有記千秋肯讓李邕名<lb/>
<pb n="KR4h0163_WYG_017-25a"/>
　　　秋夜泊謝邨<lb/>
水上人家半掩門寒鴉棲盡欲黄昬孤舟問泊依紅樹<lb/>
記得唐人咏謝邨<lb/>
　沈舉人紹心<lb/>
　　紹心字懋眞號五客平湖人萬厯壬子舉人有明<lb/>
　　月齋稿<lb/>
　　　俠客行<lb/>
城頭黄雲迷北斗壯士㧞劒行擊缶狼牙白鋌懸馬傍<lb/>
<pb n="KR4h0163_WYG_017-25b"/>
黄頭奚兒抱頭走男兒有骨埋沙塲雲臺麒麟復何有<lb/>
臂槍走馬何足矜請問刀筆汝能否伏波驃騎生同時<lb/>
與君射鴈酣飲酒<lb/>
　沈布政萃楨<lb/>
　　萃楨字君聚號裒中平湖人萬厯癸丑進士授工<lb/>
　　部主事𣙜闗荆州盡革小稅以羨金築堤沙市民<lb/>
　　稱沈公堤歴兵部員外郎中陞蘇州知府福藩白<lb/>
　　糧詔協濟五年而七運未止楨格不供陞福建副<lb/>
<pb n="KR4h0163_WYG_017-26a"/>
　　使備兵興泉平紅夷於海上先是守蘇掲呉江令<lb/>
　　曹欽程貪墨後欽程附魏璫誣劾之遂與周宗建<lb/>
　　同落職璫敗臺省交薦起補湖廣江防道轉閩藩<lb/>
　　尋移蘓松乞養歸生平熟于政事凡軍兵多寡錢<lb/>
　　穀出入以及土俗形勢經濟大略無不矯尾厲角<lb/>
　　抗論鑿然一代治才也<lb/>
　　　田園詩<lb/>
不淺蓴鱸興君恩許挂冠城隂三畆宅日暮一漁竿風<lb/>
<pb n="KR4h0163_WYG_017-26b"/>
翮秋飛鴿花泥晩種蘭兀然㣲醉好髙枕傍䦨干<lb/>
　曹御史谷<lb/>
　　谷字愚公號石倉一號鹿柴秀水人萬厯癸丑進<lb/>
　　士官應天學政御史思廟初以黨累閑住<lb/>
　　　落帆亭<lb/>
青青栁色雜桑麻舊跡荒凉罥綺霞孤鶩聲隨寒磬下<lb/>
盈尊影墮片帆斜榔鳴五兩停遊騎䌫卷耶呼泊釣車<lb/>
若箇秋江離思切月明深夜訴琵琶<lb/>
<pb n="KR4h0163_WYG_017-27a"/>
　呉知縣中台<lb/>
　　中台字穉文崇徳人萬厯壬子舉人官邑令有淡<lb/>
　　寄齋集<lb/>
　　　落花<lb/>
紅英飛盡淡春姿又覺臨風動逺思若到明年好時節<lb/>
開花仍是落花枝<lb/>
　沈教諭維鎜<lb/>
　　維鎜字新卿號雲門平湖人萬厯間桐城教諭<lb/>
<pb n="KR4h0163_WYG_017-27b"/>
　　　平原弟招飲<lb/>
秋暑已銷歇芳尊傍晩開月光隨鳥去花氣入杯來興<lb/>
劇宵渾短歌長晩欲催平原一夜飲十日玊山頽<lb/>
　沈太學如璋<lb/>
　　如璋字穉圭崇徳人萬厯中太學生<lb/>
　　　<graphic n="KR2998" url="https://raw.githubusercontent.com/kanripo/KR-Gaiji/master/images/KR2998.png" mimeType="image/png"/>磯二首<hi>有序</hi>
　　鳩兹之西灤江之滸石磯鬱嵂欱吐濤瀨其上則<lb/>
　　漢昭烈孫夫人祠在焉井穴叵測神蟂所宫殆亦靈變<lb/>
<pb n="KR4h0163_WYG_017-28a"/>
　　之翕忽肸蠻之竒絶者歟傳夫人委葉玉體躡跡馮<lb/>
　　夷信邪妄邪怨耶否耶夫既為蜀帝妃可不復為呉<lb/>
　　主妹乃謂其返呉歸省則夫人昧有行之箴沮蜀勸<lb/>
　　駕則武侯坐不情之罪篤歡魚水絶愛伉儷則先主<lb/>
　　召白頭之怨所以千秋之心不白過而拜之者愴然<lb/>
　　興悲也效矉十絶則踵陶使君為之匪云弔古聊以<lb/>
　　寫懐<lb/>
一磯突兀撼江空敵國孫劉在眼中不惜珠沉龍窟裏<lb/>
<pb n="KR4h0163_WYG_017-28b"/>
斷魂飛入永安宫<lb/>
春花春樹壓江湄膓斷宫人斜裏時若非秦女磨笄塚<lb/>
自是湘靈鼓瑟祠<lb/>
　髯臞翁蔣宗澹<lb/>
　　宗澹字交如號方泉晩稱髯臞公淇曽孫少攖家<lb/>
　　難棄制科中歳屏絶外事唯蒔花弄石與道士蘇<lb/>
　　天頑善究參同抱朴之學著有古逸民傳贊明世<lb/>
　　説先賢言行録慈濟簡易方碩薖堂吟稿<lb/>
<pb n="KR4h0163_WYG_017-29a"/>
　　　採蓮曲<lb/>
採蓮復採蓮為解渡口船蘭橈擊波去岸岸垂楊烟<lb/>
　　　呉興天聖寺觀趙文敏畫松壁<lb/>
王孫妙染碧虯寒三過苕中偶一看何事世人爭鍳賞<lb/>
懸崖尺幅鄭家蘭<lb/>
　崔知縣培元<lb/>
　　培元字辰長一字孟辰海鹽人萬厯乙卯舉人官<lb/>
　　邑令有音潮草堂集<lb/>
<pb n="KR4h0163_WYG_017-29b"/>
　　　楊花詞<lb/>
楊栁花飛蝴蜨忙垂絲裊裊繫情長數聲玉笛江南引<lb/>
愁殺春風馬上郎<lb/>
　屠秀才中孚<lb/>
　　中孚字徳𦙍號敏瀾應埈孫荗才有重暉堂集<lb/>
　　　金陵懐古<lb/>
江水日潺潺髙臺積翠間眼前渾六代雲外半三山秋<lb/>
氣凋隋栁寒烟隔楚關不堪人事改惟有白鷗閒<lb/>
<pb n="KR4h0163_WYG_017-30a"/>
　陸封君在前<lb/>
　　在前字令瞻平湖人有霏玉集子鏊貴封副使<lb/>
　　　竹塢<lb/>
雙徑塵容盡柴關晝不開燕乘韶景至人約暮春來戲<lb/>
蜨環紅蘂叢花媚碧苔芳郊堪一眺策杖竹間臺<lb/>
　　　般若庵<lb/>
迴溪涵碧抱深丘結此禪扉事事幽檐鳥啄花投座客<lb/>
野僧分鉢餉江鷗孤雲静鎻雙峰翠一水平瀠兩岸秋<lb/>
<pb n="KR4h0163_WYG_017-30b"/>
白社勝踪尋不得竹林空負謝公遊<lb/>
　　　汎泖<lb/>
飄零還合伴漁樵江上烟霞也自招小港舟横留晩篴<lb/>
髙空雲掃過秋鵰愁憑竹葉消長夜笑買鱸魚趁落潮<lb/>
載得芙蓉比西子酒闌猶悵玉人遙<lb/>
　耘廬主人馮洪業<lb/>
　　洪業字兼山號荗逺平湖人長身鶴立眉目如畫<lb/>
　　披<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>衣冠晉巾遇之者如神仙中人家世貴盛折<lb/>
<pb n="KR4h0163_WYG_017-31a"/>
　　節讀書登萬厯乙卯賢書生平精心釋典鐫大部<lb/>
　　梵經藏於徑山晩年尤信養生家言以為神仙可<lb/>
　　致家居城西宅舍園亭甲於一邑其别墅曰耘廬<lb/>
　　為畆三百周遭浚濠内為連山複嶺植梅三千築<lb/>
　　室其中名雪窖植海棠千名海棠巢植桂二千名<lb/>
　　桂香逕馴舞鶴三十餘毎於宛樓上擲果爭啅一<lb/>
　　時文酒之盛比之玉山二十年來刼灰滿眼且有<lb/>
　　伯道之痛蒼山片石豈堪復問即遺稿一編已為<lb/>
<pb n="KR4h0163_WYG_017-31b"/>
　　他人覆瓿物乃知前輩名章湮沒不少使采詩者<lb/>
　　亦有百年世事之悲矣<lb/>
　　　從耘廬往西溪看桃花同孫令𢎞趙退之賦<lb/>
問津良不逺小艇晨相過㣲風蕩渚尾春水如輕羅香<lb/>
霞掩芳逕紅雨㸃晴蓑予本山野人晞髪思巖阿之子<lb/>
秉貞素樂此同調多何當杳然去烟水一放歌眼見秦<lb/>
人溪古洞埋青莎揮手顧人世悠悠將奈何<lb/>
　屠郎中襄孫<lb/>
<pb n="KR4h0163_WYG_017-32a"/>
　　襄孫字贊之應峻曾孫萬厯乙卯舉人官刑部郎<lb/>
　　中<lb/>
　　　栁枝詞<lb/>
灞陵道上栁千條盡為行人送寂寥奈可春風無賴甚<lb/>
更催飛絮過長橋<lb/>
　羅秀才仲㸃<lb/>
　　仲㸃字序生嘉興人千户所籍文學<lb/>
　　　飲酒<lb/>
<pb n="KR4h0163_WYG_017-32b"/>
相將看菊斑聊此滋蘭畹頽然斗室間㑹心不在逺<lb/>
　張布衣廷勲<lb/>
　　廷勲字無功秀水人<lb/>
　　　飲酒<lb/>
支離抛歲月曼衍拓心胸好泛杯中螘閒消匣底龍<lb/>
　林布衣中英<lb/>
　　中英字儲聲平湖人萬厯中布衣<lb/>
　　　秋懐<lb/>
<pb n="KR4h0163_WYG_017-33a"/>
家在西陂上烟雲盡日封雨深寒落水霜重夜聞鐘招<lb/>
隱千株橘歸來三徑松秋光猶可惜野岸老芙蓉<lb/>
　于學究克成<lb/>
　　克成字叔明秀水人萬厯間學究有薜蘿居草<lb/>
　　　對雨簡洪慶之<lb/>
别館眞無賴瀟瀟奈若何愁心生澗草暝色上烟蘿巧<lb/>
哢枝頭鳥秋添水面波懐君情更劇風雨可相過<lb/>
　髙秀才松聲<lb/>
<pb n="KR4h0163_WYG_017-33b"/>
　　松聲字元雅一字谷傳本姓王秀水人萬厯間文<lb/>
　　學以書法擅名與從弟淑民號雙隱<lb/>
　　　水肥齋<lb/>
獨築茅廬在水西開畦種竹近前溪風飜弱栁鳥聲澀<lb/>
日暖繁花蜨眼迷飲水心安肥病骨抛書夢適類山棲<lb/>
等閒老我無他好五岳猶思一杖藜<lb/>
　王布衣淑民<lb/>
　　淑民字子逸松聲弟亦工書性嗜酒與羅序生張<lb/>
<pb n="KR4h0163_WYG_017-34a"/>
　　無功為飲友日逍遙於麴糵之塲頗得晉人風致<lb/>
　　興適則吟小詩各盡四聲得一百六首彚為一卷<lb/>
　　曰百六詩其詞大似醉中喃喃語意雖率直却無<lb/>
　　一筆近俗固深於酒者<lb/>
　　　飲酒二首<lb/>
先生何姓氏亦復何許人客固欲知我聖世之酒民<lb/>
愛此稱醉翁嗤彼稱醒老咄哉塵世人誰識醉鄉道<lb/>
　孫太學𢎞祖<lb/>
<pb n="KR4h0163_WYG_017-34b"/>
　　𢎞祖字令𢎞簡肅公孫太學生與陸芝房趙退之<lb/>
　　陸叔度馮荗逺諸公結詩酒社為人骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>岞崿不<lb/>
　　為世所可乃一意求快於文詞多詭聞異藻幽踪<lb/>
　　獨韻迫為感慨淋漓之致自比於怨姬思婦焉著<lb/>
　　樸語影語可笑言諸刻<lb/>
　　　夢朱懋忠先生<hi>有序</hi>
　　余嘗言君側之惡自古難去先生在垣首疏女戎<lb/>
　　迨諸人攻璫大獄猝起先生再召再廢追尋余言<lb/>
<pb n="KR4h0163_WYG_017-35a"/>
　　顧匡山自老廼亡來一年忽夢娓娓以經生言見<lb/>
　　示是耶非耶<lb/>
在昔遊京華抵掌天下事標榜由漢東朋黨自唐季安<lb/>
知䑕與狐耽耽有宦寺頗信知幾言擁旄忽如屣奈何<lb/>
生死别芻狗更相覬螘慕非吾徒鴟嚇復何異經恠桃<lb/>
花源外人莫能避終然不得路黄綺焉足比<lb/>
　　　郡中載花還兼懐黄履素<lb/>
至尊憂社稷諸君營室家老圃竟何事鼓枻載名花言<lb/>
<pb n="KR4h0163_WYG_017-35b"/>
念素心友行行天一涯劒津或可合猿嘯夕陽斜<lb/>
　沈雒川瑞鍾<lb/>
　　瑞鍾字徳培號徵梅長水先生長子嗜古好竒秘<lb/>
　　籖恠録靡勿捜覽為文竒崛深奥讀者棘喙不能<lb/>
　　句即往來手札必淋漓竟幅累數百言試冠多士<lb/>
　　者七十餘次而終艱一第益復清狂自放後以選<lb/>
　　貢為陜西雒川知縣不習吏事有古鐘聲聞數十<lb/>
　　里日登樓擊之官舎數楹四壁皆羅古書嘗與夫<lb/>
<pb n="KR4h0163_WYG_017-36a"/>
　　人乗鹿頭小車帯軟弓輕箭射中其架即翻閲諷<lb/>
　　咏累日不厭其髙僻之致往徃類此尋罷歸晩年<lb/>
　　𤣥冠白袷古色照人詩卷盈帙今皆無傳僅從珠<lb/>
　　樓石刻得存一律編蒲小子不禁文獻之慨云<lb/>
　　　題弄珠樓<hi>考見題咏</hi>
波光如鏡泬㵳天檻外湖風更渺然十里翠飛春嶂小<lb/>
九門寒鎻夜珠圓紫裳神女遺花珮黄鶴仙人問酒錢<lb/>
我亦樓頭舊崔子題詩空擬白雲篇<lb/>
<pb n="KR4h0163_WYG_017-36b"/>
　彭秀才宗因<lb/>
　　宗因字季親紹賢季子少為諸生後棄去與髙僧<lb/>
　　耆宿結社賦詩有寤歌室稿私謚節隱先生<lb/>
　　　輓元宗上人<lb/>
憶昔匡牀話今來不見師泥香留燕子月色冷松枝未<lb/>
竟三支業唯餘五字詩一空諸有相何異在生時<lb/>
　魏忠節公大中<lb/>
　　大中字孔時别號廓園嘉善人萬厯丙辰進士授<lb/>
<pb n="KR4h0163_WYG_017-37a"/>
　　行人厯官吏科都給事中性狷介剛毅為諸生家<lb/>
　　酷貧至不能舉火湫巷數椽上漏下溼晏如也及<lb/>
　　在諫垣彈劾不避權貴遼左失事之案朝議欲處<lb/>
　　楊熊以不死中執法與司冦爭謂不當末减於是<lb/>
　　羣小側目時魏閹初用事於内而外廷猶人才濟<lb/>
　　濟髙邑趙公為太宰忠憲為御史大夫應山桐城<lb/>
　　為中丞相引重武定新昌皆在要職而中長首垣<lb/>
　　共欲激濁揚清以致太平㑹應山上疏罪状逆閹<lb/>
<pb n="KR4h0163_WYG_017-37b"/>
　　中繼之抗章極論閹銜之尋值晉撫缺㑹推謝應<lb/>
　　祥謝嘗令嘉善與中有師生誼忌者因此劾中得<lb/>
　　降調家居趙與髙亦相繼放逐閹借封疆事謂中<lb/>
　　受熊廷弼賄矯㫖被逮中從容就道至則下鎮撫<lb/>
　　榜掠備至誣坐多贓五日一訊必加全刑死獄中<lb/>
　　崇禎改元贈太常卿謚忠節著有藏宻齋集<lb/>
　　　壁立齋歌<lb/>
酌酒勸君君開懐聽我歌君壁立齋男兒志氣㑹有極<lb/>
<pb n="KR4h0163_WYG_017-38a"/>
壁立不立休偪側我無四壁賃人住晦明風雨雜烟霧<lb/>
主人其中弄兩丸周遊太極環無端吁嗟兒女匕筯繁<lb/>
東啼西號驅出門長途奔走事衣食自論夙昔非所存<lb/>
旋已作書報妻子前途溝壑朝朝是丈夫此語非不祥<lb/>
殷勤自䕶生晶光病婦小瘥且績緝大兒負薪小据拾<lb/>
拂天雙袖長風吹歸乎未歸難與期歸來解槖出乾胏<lb/>
四壁笑人羞欲死君齋壁立無安排酌酒勸君君開懐<lb/>
　　　良鄉<lb/>
<pb n="KR4h0163_WYG_017-38b"/>
彰儀門西路桑乾古渡分長羈乗傳馬不斷出關軍沙<lb/>
白迷荒戍城黄壓暮雲車牛徵到骨募𣲖底紛紛<lb/>
　　　茅檐小詠二首<lb/>
借得茅檐住荒蕪不掃除星寒知怯䑕春漲欲通魚一<lb/>
徑野籬宻半墻秋草疎雨餘添蘚暈曲曲作蟲書<lb/>
率爾茅檐住悠然歲五除午堦消戰螘晴盎數遊魚人<lb/>
在静中妙交於契處疎已知無一事頭白只傭書<lb/>
　　　酬歸父<hi>有引</hi>
<pb n="KR4h0163_WYG_017-39a"/>
　　中以畸世嘖有煩寃匪罵而笑十人而九既貧且<lb/>
　　病揣分宜然䝉歸父投之佳句白予素心詞賦之<lb/>
　　科謬期司馬遂有此作<lb/>
身以詩名賤狺狺未可聽此心誰許素君眼却為青雨<lb/>
雪憐同病江湖問獨醒只今無狗監章句説明經<lb/>
　　　洢兒能詩却賦<lb/>
慣是貧多事生兒又賦詩未堪供客眼聊以慰吾私毎<lb/>
念有窮日仍疑無始時青山應好在何地許從師<lb/>
<pb n="KR4h0163_WYG_017-39b"/>
　　　姚孟長以文于二祠詩見投感而有賦<lb/>
年來蹤跡愧簮冠握手西風為一彈正以憂時圖灑血那<lb/>
堪弔古頌留丹間關海陸徵求急咫尺雲霄伏闕難<lb/>
朝列異同何日定愴懐不獨是三韓<lb/>
　　　觀音巖追次羅念庵先生韻<lb/>
青玉壇前枕雨眠㑹仙橋上更茫然乞修枯竹時燃火<lb/>
駐我孤笻且聽泉葛袂籠雲渾欲溼芒鞵踏石不禁穿<lb/>
山靈若靳重來約耐可歸槎夕照邉<lb/>
<pb n="KR4h0163_WYG_017-40a"/>
　　　息遊<lb/>
一夜秋聲萬木寒乾坤何處足彈冠時名盡向黄金起<lb/>
世事都宜白眼看已自故人嗟落魄更誰同病問加餐<lb/>
風塵伏枕衡門穏行路於今轉覺難<lb/>
　　　乙丑夏五二十日宿睢陽雷雨徹宵砌葵俱仆<lb/>
　　　　曉霽葵起有翹然向日之意感而賦此<lb/>
祗此生來一寸丹風風雨雨故催殘傾心不信天長夜<lb/>
霽曉團團仔細看<lb/>
<pb n="KR4h0163_WYG_017-40b"/>
　　　漂母廟<lb/>
偶然一飯在塵埃誤却千年過客來滿地江湖尋漂母<lb/>
王孫如此更堪哀<lb/>
　朱廵按泰禎<lb/>
　　泰禎字道子號白嶽海鹽人萬厯丙辰進士授龍<lb/>
　　巖令調漳浦天啟初拜御史廵按雲南有𤣥對軒<lb/>
　　皆山館逺人樓巡滇紀行諸稿<lb/>
　　　曲陽閲武作<lb/>
<pb n="KR4h0163_WYG_017-41a"/>
熊彪顧盼羽林齊雲錦驍騰萬馬嘶番將自來雄噴礴<lb/>
天家今已築鯨鯢刀環寳月横髙漢貝胄明星爛大堤<lb/>
更有象奴供末技行看雙兕踏新泥<lb/>
　　　夜宿禁中<lb/>
臨軒聖主賜衣裳頭白監官檢藥囊禁漏初長擬封事<lb/>
玉樓天半夜蒼蒼<lb/>
　<lb/>
　<lb/>
<pb n="KR4h0163_WYG_017-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷十七<lb/>
</p>
<p>
</p>
  </div>
<div>
<head>檇李詩繫卷十八</head> <lb/>
    <p>
<pb n="KR4h0163_WYG_018-1a"/>
欽定四庫全書<lb/>
　檇李詩繫卷十八<lb/>
　　　　　　　　　　　　　平湖沈季友編<lb/>
明<lb/>
　錢閣老士升<lb/>
　　士升字抑之號御泠又號塞菴晩稱息園老人嘉<lb/>
　　善人萬厯丙辰狀元除修撰崇禎間召入東閣加<lb/>
　　太子太保進文淵閣務持國體據事盡言上寛簡<lb/>
<pb n="KR4h0163_WYG_018-1b"/>
　　虚平四箴嘉納之奸人李璡請括江南巨室士升<lb/>
　　力爭宸聽雖回而共事者嗛之遂引疾歸築放下<lb/>
　　菴以老<lb/>
　　　五君詠五首<lb/>
　　　　魏給諫<lb/>
孔時秉介性卓卓雞羣鶴揺筆挾風霜勵志在溝壑剛<lb/>
腸病貪夫冷面絶請託峭潔衆所讎形影了無怍<lb/>
　　　　髙總憲<lb/>
<pb n="KR4h0163_WYG_018-2a"/>
吾師子髙子繹聖傳宗㫖研幾析毫芒靜坐觀無始徳<lb/>
輝藹春陽心境湛秋水形解何超然虛空起滅爾<lb/>
　　　　周主事<lb/>
蓼洲好奇節衝口不能咽意氣死生輕怒詈齦齶决捐<lb/>
軀得所求長嘯浩然别莫邪固折摧光焰耿不滅<lb/>
　　　　楊副院<lb/>
應山挺勁骨筮仕勵冰蘖矯矯出風塵謇謇居禁掖三<lb/>
朝戴國恩一疏褫姦魄惜哉蚤發機血肉悲狼籍<lb/>
<pb n="KR4h0163_WYG_018-2b"/>
　　　　李御史<lb/>
仲達風雅士弱冠致青雲夙禀烟霞姿自攜冰雪文佩<lb/>
囊立螭陛摩空逐雀羣一朝剥落盡蕙草嘆芝焚<lb/>
　　　臘盡雨雪檢東坡書北堂壁詩次韻二首<lb/>
烟樹迷離數㸃鴉勞人草草上征車貰來茆店三杯酒<lb/>
濕却貂裘兩袖花冷落新亭惟有淚飄零東海已無家<lb/>
不知縞素空山裏留得冬青樹幾义<lb/>
春風已動麥苖纎猶覺寒威入被嚴海上白銀留曉闕<lb/>
<pb n="KR4h0163_WYG_018-3a"/>
山中青箬裹餘鹽回和擁衲嘗新醖曝背推窗近板簷<lb/>
試看蕭條池上栁枝頭㣲露嫩黃尖<lb/>
　錢僉都繼登<lb/>
　　繼登字爾先號龍門晩號簣山老人士升從叔同<lb/>
　　榜舉進士授刑部主事鞠珠商與大璫乾没事不<lb/>
　　少貸轉郎中摘猾胥魏成銓等弊出守饒州淮藩<lb/>
　　驕縱閩師驛騷皆制之不擾陞督學江西丁艱補<lb/>
　　蘇松兵備以事譴歸崇禎十七年起江防僉都御<lb/>
<pb n="KR4h0163_WYG_018-3b"/>
　　史未赴而淮楊失守終隱於東郊之客園著有壑<lb/>
　　專堂集<lb/>
　　　讀髙景逸先生遺疏<lb/>
亦有不義生權門締𤓰葛亦有不義死倉皇自引决彼<lb/>
生如陳屍暴露未就穴彼死亦大慚鬼面猶䝉甲公生<lb/>
如霜嚴公死如電掣君恩不敢忘逆焰不可爇至今秋<lb/>
池水冷浸千年血<lb/>
　　　從饒郡東歸過采石<lb/>
<pb n="KR4h0163_WYG_018-4a"/>
柳絮飛香風滿川鰣魚價賤不論錢日昏沙市催收網<lb/>
雨落江灘好放船十里一逢留客埠三春半是養花天<lb/>
輕衫白袷危檣底倚看鍾山幾抹烟<lb/>
　　　送彭觀民南歸<lb/>
連牀聽雨話雙歸獨馬愁看向落暉懶不作書鄉訊逺<lb/>
淡無回味宦情非窮邊客久人偏痩澤國秋深蟹正肥<lb/>
遥憶東山花事盡空將秋淚濕征衣<lb/>
　　　憶饒郡舊遊二首<lb/>
<pb n="KR4h0163_WYG_018-4b"/>
隔堤野柳環山寺<hi>湖東即薦福寺</hi>遶岸紅粧倚畫樓<hi>遶岸皆妓樓</hi>恨<lb/>
不湖中了公事朝朝暮暮住浮洲<hi>浮洲寺名</hi>
彭澤鰣魚雪色螘<hi>彭澤五月饋鮮魚</hi>餘干沙地鼈如鮐<hi>餘干琵琶洲有</hi>
<hi>沙魚鼈</hi>建昌逺餉麻姑酒<hi>建昌酒名/麻姑佳甚</hi>快試浮梁御樣杯<hi>景徳</hi>
<hi>鎮燒御磁必先進數器於太守曰御様杯</hi>
　黃參政承昊<lb/>
　　承昊字履素號闇齋洪憲子萬厯丙辰進士累官<lb/>
　　江西參政有闇齋吟稿<lb/>
<pb n="KR4h0163_WYG_018-5a"/>
　　　秋日過語溪小憩吕園即事<lb/>
秋暑名園憩陰濃涼自生影花臨砌弄飛翠隔簾明曲<lb/>
沼矜魚樂深林變鳥聲宛然濠濮處儘足愜幽情<lb/>
　金郎中麗兼<lb/>
　　麗兼字雙南秀水人萬厯丙辰進士授行人天啟<lb/>
　　間擢吏部主事崇禎初陞員外郎中以廉靜稱初<lb/>
　　值璫焰先幾假歸著焚香録以見志有補軒集<lb/>
　　　閒居<lb/>
<pb n="KR4h0163_WYG_018-5b"/>
寂寞南城一草堂新栽桃李漸成行石牀人靜春苔長<lb/>
花塢陰濃午夢香溪雨落梅銷蜨粉閣風開柳露鴉黃<lb/>
荒園未許追金谷好句還應似輞莊<lb/>
　　　次吳王廟<lb/>
片帆春水泊危廊大帝英靈野店旁壁上宫娥惟黛粉<lb/>
簾前羽衞只風霜苔封古碣青千㸃鳥颭閒門白一行<lb/>
劒閣已隣祠後主江東猶自憶孫郎<lb/>
　彭太僕先生期生<lb/>
<pb n="KR4h0163_WYG_018-6a"/>
　　期生字觀民宗孟次子萬厯丙辰進士由部曹守<lb/>
　　長沙南昌時州郡多立璫祠生不可府藏有羨金<lb/>
　　數千吏以成規請徉受之三年憂去呼吏還之封<lb/>
　　識如故癸未冬獻賊破江西三郡御史李邦華薦<lb/>
　　生擢湖西道未赴而甲申難作將誓死聞金陵建<lb/>
　　號遂莅任以一寶劒繫黃縠自隨曰此吾畢命物<lb/>
　　也至江西屢晉太僕卿乙酉金陵破生與督師萬<lb/>
　　元吉為固守計遣二客東歸作書與家人訣有妻<lb/>
<pb n="KR4h0163_WYG_018-6b"/>
　　兮莫望夫子兮莫望父我道固當然忠魂恨無補<lb/>
　　之語及<lb/>
大兵圍贑州六閲月城中食盡生呼長隨吏楊大器杜<lb/>
　　鳯蒼頭張卿輩託以身後事大器等泣請突圍出<lb/>
　　生不可城陷朝服再拜登章貢臺解黃縠自經張<lb/>
　　卿馮吉詹守道皆從死時丙戌十月四日也大器<lb/>
　　與友人曾堯㫤解其縊排牆覆之未幾臺焚大器<lb/>
　　等殮骨石函瘞臺下識以墜鐘明年大器將入廣<lb/>
<pb n="KR4h0163_WYG_018-7a"/>
　　移至萬安百嘉村僧舍屬堯㫤守䕶以待歸葬越<lb/>
　　二年生仲子至江西求之不得又十八年堯㫤白<lb/>
　　萬安令胡樞贈以資乃負骨歸海上人稱曾義士<lb/>
　　云<lb/>
　　　過湖上僧寮覩壁間伯兄題句感懐二人泫然<lb/>
　　　　成詠二首<lb/>
三載重悲廢蓼莪不堪蕭寺屢經過明湖似亦知人怨<lb/>
故遣寒波著雨多<lb/>
<pb n="KR4h0163_WYG_018-7b"/>
為祝延年禮梵文板輿三竺傍慈雲望中蕭瑟長堤路<lb/>
愁絶嗁烏繞夕曛<lb/>
　劉布衣兊<lb/>
　　兊字西成海鹽人萬天間布衣有秕廬稿<lb/>
　　　夏日遣興<lb/>
竹塢花溪坐臥閒清暉常沐鬢毛間自饒詩思非闗酒<lb/>
小有園林抵住山松管祇將髙士傳柴門渾似老僧闗<lb/>
不愁永夏銷無計日喚遊魚集釣灣<lb/>
<pb n="KR4h0163_WYG_018-8a"/>
　　　過俞鶴故居<lb/>
巷夕風陰扄竹門陡醒人去直消魂樓還舊主登難再<lb/>
手憶當年握尚温緑字曉窗迴白眼青尊暮雨斷黄昏<lb/>
追尋往夢憐何益轉幸詩腸昔細論<lb/>
　項秀才利侯<lb/>
　　利侯字于蕃利賔弟萬天間文學有薙餘草無患<lb/>
　　社萍樹録諸刻其詩務為組鍊字字徵實甚有備<lb/>
　　往蹟于一篇兼數事于一句者<lb/>
<pb n="KR4h0163_WYG_018-8b"/>
　　　詠布<lb/>
廣布含𢎞均釡權後宫何獨祀蠶先華黄輕淺葵傾藿<lb/>
秀頴包函栗剖氊三寸鋤鋒仍日削暮春播種早秋搴<lb/>
吐非鮫淚茸疑羽韌等桑皮白睨牋殘緼董京資覆體<lb/>
敝綀元道拯攣踡苞跗採擷囊垂槖車軋槌彈弓控絃<lb/>
細宻偶純𢎞被儉枲勻表裏損蘆緶諸于輕暖推清獻<lb/>
赭<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>奇温拒百年火浣冰綃妖服袨駝羢翠錦類裘膻<lb/>
刷經梳髮三梭子標鬊飛花一兩絟夜雪曉霜侔粟帛<lb/>
<pb n="KR4h0163_WYG_018-9a"/>
文沉武露扞脢肩明衣齋潔宣尼製宅曠桑麻賦里㕓<lb/>
一尺可縫漢宗室綢繆添線宋宫縁甬中升越來卉服<lb/>
緤錫緰㠿交阯縣義取綿延行久逺名因逺播體安便<lb/>
箕薪翳菓仁藏莢核碾充芻脂液燃蠙貢絮纎殷薦廟<lb/>
襖胖襯鎧授寒邊啼號挾纊陽回澤閨閫經綸媧補天<lb/>
縫掖士林彰樸素御禈郊禘染青𤣥期頤節烈昭恩賚<lb/>
徳備夭喬志草棉<lb/>
　卜秀才舜年<lb/>
<pb n="KR4h0163_WYG_018-9b"/>
　　舜年字孟碩吳江盛澤人入籍嘉興補弟子員詩<lb/>
　　學孟東野頗饒别趣字畫皆擅名書佳於畫而詩<lb/>
　　又次之眼空氣銳介然有難羣之志自牓其廬曰<lb/>
　　鄉人皆惡國士無雙里中目為狂生好狎遊平康<lb/>
　　又多與孌童處以故早卒有緑曉齋稿<lb/>
　　　登天平山作<lb/>
來遊不倚笻踏踏天平路峰矗萬雲立壑虚衆風赴攀<lb/>
蘿陟其巔螺翠盈四顧下有小范塋慷慨發髙慕<lb/>
<pb n="KR4h0163_WYG_018-10a"/>
　　　贈姪倩湯將軍<lb/>
昨夜五星攢北斗朝來印繫將軍肘我家嬌客氣如虹<lb/>
勇略不數湯國公外家兵書從幼習久矣江東無老熊<lb/>
三吳不比九大鎮人民宴樂皆髙枕左薄大海右太湖<lb/>
内冦外倭相應呼時虞冦窟狡于兔更慮倭帆開似鳬<lb/>
至尊拊髀懋簡爾愛爾裘帶閒且都白面依然儒者象<lb/>
赤心自與常人殊草檄擊賊無不可懸得江門太平鎖<lb/>
　　　畫竹歌寄女郎徐安生<lb/>
<pb n="KR4h0163_WYG_018-10b"/>
世皆畫竹槁竹身刀劒紛披難割人我能白地抽靈氣<lb/>
導窽批卻走鬼神與可一𣲖近鄉愿子瞻灑潔隣狂狷<lb/>
我筆如椽影空庭須㬰印罄鵝溪絹當今朱白民前身<lb/>
應是梅道人亦有徐孃子管氏仲姬未曾死徐娘自不<lb/>
凡與我差可擬涓涓翠露罥晨流習習涼飈扶晝起晝<lb/>
起晨流憑筆之茶緑香清琴罷時李廷珪墨薛濤紙隠<lb/>
几含毫走妙思爾姿如冰志如雪磊砢䝉茸展奇節月<lb/>
明千里掃罡壇紅線隠娘傳劒訣但願冩此竹枝葉化<lb/>
<pb n="KR4h0163_WYG_018-11a"/>
作徐夫人之匕首盡殺呉傖不染血<lb/>
　　　春晴山居<lb/>
水滿失灘沙林開曳綵霞晴來旋曬藥雨過急收茶鶯<lb/>
坐一身柳蜂歸兩股花人言無事得多事最山家<lb/>
　　　丹陽道中<lb/>
裘單俠骨寒鞭冷馬蹄暮楊柳負西風掃徧丹陽路<lb/>
　陳布衣堯徳<lb/>
　　堯徳字安甫嘉興布衣任俠肆志視名利如唾家<lb/>
<pb n="KR4h0163_WYG_018-11b"/>
　　無三日糧而好緩急人自謂與朱郭伍儈魚為活<lb/>
　　暇則闔户讀書與陶景先卜舜年駱雲程諸人結<lb/>
　　社往還著有小草母死妻與弟相繼没蕭然一身<lb/>
　　浪跡江湖間或曳裾王門或滌器酒市或寓興青<lb/>
　　樓或棲靜梵宇入楚適郡人王維新為光化令讀<lb/>
　　其詩折節焉病作死署中維新收遺稿授梓仍其<lb/>
　　自命之名曰數莖髭葬孟浩然墓側<lb/>
　　　襄陽狂士歌贈佘容之<lb/>
<pb n="KR4h0163_WYG_018-12a"/>
襄陽城北有狂士一雙白眼空天地愛月頻登嘯月臺<lb/>
分泉每入甘泉寺瑟工羞向王門鼓酒篘只共英雄醉<lb/>
紅線牀頭擬健兒灌夫眼底猶童穉魚服陳生人不知<lb/>
臭味何縁一交臂醉我金叵羅贈君狂士歌歌成一笑<lb/>
朱顔酡青蚨向眼奈我何<lb/>
　　　武林包氏園遇仲仲子<lb/>
林花半塵土春巳破三分竹暗鳩催雨松髙鶴唳雲飛<lb/>
泉當户落清梵隔溪聞日暮空山裏行歌獨見君<lb/>
<pb n="KR4h0163_WYG_018-12b"/>
　　　送王友虞還越<lb/>
相好忽相違臨岐怨落暉柳將心共折花與淚俱飛未<lb/>
了尊前話重牽馬上衣故園千里月有夢寄君歸<lb/>
　　　寄懐卜孟碩<lb/>
吳楚江為限悠悠兩袂分如何九峯月不共五湖雲病<lb/>
久詩無力思多酒易醺夜來貪一睡為有夢隨君<lb/>
　　　甘泉寺<lb/>
一綫甘泉寺峩眉嶺際分蘚碑淪鳥篆蘿壁走蝸文佛<lb/>
<pb n="KR4h0163_WYG_018-13a"/>
毁金成土僧貧衲是雲逺公已千載花雨尚紛紛<lb/>
　　　惜春<lb/>
無情一夜雨漫送春歸去野鳥獨相憐落花啣上樹<lb/>
　　　西湖竹枝詞<lb/>
二八嬌娃蕩槳來西陵渡口采蓮迴自憐未慣傍人見<lb/>
欲攏船頭又教開<lb/>
　　　留别周公美<lb/>
爛溪楊柳青於眼却似周郎顧我時日暮溪邊此分手<lb/>
<pb n="KR4h0163_WYG_018-13b"/>
折來都是斷腸枝<lb/>
　欒塾師景初<lb/>
　　景初字稚行一字公輅不知何許人自言家本松<lb/>
　　江屢試不得志來遊禾郡陶希廉涵中延為塾師<lb/>
　　其人磊落不羣為詩豪邁時有出新之句有湘南<lb/>
　　稿舊水齋集<lb/>
　　　曼詞<lb/>
化工失權輿鬼物侮真宰培塿俯泰岱騏驥後駑駘青<lb/>
<pb n="KR4h0163_WYG_018-14a"/>
蚨血痕爛芙蓉土花改龍池聚魚鼈韭畦鬱蘭茝日烈<lb/>
豹文渇風死隼翮怠朱顔槁飛蓬雕題飾繒綵老蚌泣<lb/>
魚目古蠧蝕豕亥天翁夜半號掬淚溢滄海<lb/>
　　　二妃祠<lb/>
蒼梧山老湘流渇古竹新痕幾明滅重瞳玉棺置何許<lb/>
江上紅扉祠二女錦瑟聲沉調不起小女琵琶老郎鼓<lb/>
鼓瑟憑誰問水濵風吹野花滿路春何物情癡遣不去<lb/>
峯頭來往女兒神<lb/>
<pb n="KR4h0163_WYG_018-14b"/>
　　　賈太傅祠<lb/>
洛陽少年善哭世憂危震動明天子閶闔晨開絳灌入<lb/>
夜半虚勞諭温㫖筆下經綸至今在後人叢生此人死<lb/>
洞庭水接瀟湘來中流白日常陰雷漢庭吞聲迄今日<lb/>
一掬灑入滄溟開英雄學術㑹須爾媕阿者流安在哉<lb/>
　　　汨羅江<lb/>
鬻熊廟鬼啾啾泣嗣王大醉無醒日秦虎豈無攘袂來<lb/>
楚姬猶綰纎腰立纎腰競借君王顧小子為歡老夫怖<lb/>
<pb n="KR4h0163_WYG_018-15a"/>
靈寶何堪坐授人不聞鬼恫見天怒天怒無如君夢夢<lb/>
獨醒那能偕醉衆醒醉都難不復支聊借江魚收頂踵<lb/>
不散精靈哭到今楚俗無知抛角糉<lb/>
　陶布衣匏<lb/>
　　匏字子白初名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字不食秀水人性好潔飄飄有<lb/>
　　烟霞氣能詩文善書與崑山歸季思嘉善吳子往<lb/>
　　讀書荻秋菴風月之際狂歌長嘯興趣所極或窮<lb/>
　　日夜不返其豪致如此年二十而卒遺文散軼詩<lb/>
<pb n="KR4h0163_WYG_018-15b"/>
　　僅七古七排二首予登其一外見廓園集者有亦<lb/>
　　道青年難遯世不堪白面向時人啼破夕陽何處<lb/>
　　鳥身藏緑樹幾時人惜不得全首録之<lb/>
　　　贈别歸季思<lb/>
沙明苔碧兩悠悠辜負寒江獨自流愁聽梅花吹鐵笛<lb/>
肯將竹葉盡金甌霜風獵獵千行淚露草蕭蕭一去舟<lb/>
雁字不從衡嶽斷猿聲偏向灞陵愁斷腸豈為青天落<lb/>
回首空憐黑蹇遊孤館誰能歌白雪片帆應自怨黃牛<lb/>
<pb n="KR4h0163_WYG_018-16a"/>
雨餘半夜同吟榻月滿三更獨倚樓詩思已隨殘菊悴<lb/>
夢魂獨喜大刀頭明年燈火黃昏市目斷吳雲望紫騮<lb/>
　漫翁范應宫<lb/>
　　應宫字君和號雪廬應賔弟後流寓舊京更名迂<lb/>
　　字漫翁内子姚氏亦能詩有玉鴛閣同咏詩鈔及<lb/>
　　姚没有悼内雜言<lb/>
　　　宿香陰齋有懷<lb/>
彩霞忽散夢悠悠獨擁瑶琴弄碧流一夜霜欺青鬢冷<lb/>
<pb n="KR4h0163_WYG_018-16b"/>
芙蓉零落墓門秋<lb/>
　石户子范明泰<lb/>
　　明泰字長康號鴻超亦稱觙子應宫姪太學生讀<lb/>
　　書嗜古買宅城東有竒石曰舞蛟蓋李唐時物元<lb/>
　　趙魏公所題也日夕婆娑其下與名流韻士髙僧<lb/>
　　道者持螯捉麈自以石癖與元章同因蒐輯元章<lb/>
　　行事與詩若文輯米襄陽志林吳門王穉登序之<lb/>
　　以行其自著詩文亦題曰石户篇<lb/>
<pb n="KR4h0163_WYG_018-17a"/>
　　　送春日舟中望虎丘<lb/>
沽酒楓橋雨乍收濕雲無力散春愁急拈蕉葉船頭飲<lb/>
欲趂東風看虎丘<lb/>
　畢秀才星燦<lb/>
　　星燦字雨宿嘉興人萬厯間文學有藝餘小詩倚<lb/>
　　帆剰業<lb/>
　　　閒居<lb/>
於世誠無用居閒道亦尊家藏釀酒法自作<hi>闕</hi>　　肝<lb/>
<pb n="KR4h0163_WYG_018-17b"/>
膽誰憐俠圖書且率真最堪櫻笋熟客至不<hi>闕</hi>
　　　陳無功歸自楚中<lb/>
千里歸來一葉輕煙霞琴劒半縱横試將篋底新詩讀<lb/>
盡是瀟湘暮雨聲<lb/>
　　　别胡繼章<lb/>
當筵莫唱渭城歌君亦天涯可奈何今日酒闌歌歇後<lb/>
恐君離思較儂多<lb/>
　姚秀才昌謨<lb/>
<pb n="KR4h0163_WYG_018-18a"/>
　　昌謨字景文號幼海兖之孫萬天間文學久不第<lb/>
　　去而為詩有問𤣥居草失傳<lb/>
　　　秋日園居<lb/>
平生躭嶼壑卜築傍雲根野鳥閒情在殘書午夢存竹<lb/>
寒晴作雨林宻晝常昏巷僻無車馬藤蘿日繞門<lb/>
　陳吉士萬言<lb/>
　　萬言字居一初字孟諤號𢎞景秀水人萬厯癸卯<lb/>
　　解元已未進士授庶吉士辛酉卒其人品節自好<lb/>
<pb n="KR4h0163_WYG_018-18b"/>
　　耽心古學詩亦錘琢有鈃園集<lb/>
　　　天台<lb/>
積翠千層合飛泉百丈開秋凝寒雪下雨駕白虹來洞<lb/>
底花成藥潭中石化苔若尋華頂勝咫尺是蓬萊<lb/>
　　　寄張賔王<lb/>
十載秋霜滯逺槎同君漂泊各天涯一江夜雨迷桃葉<lb/>
二月春風落杏花不是先生耽北郭可如蒙叟著南華<lb/>
只今海内論兄弟先達朱門且任誇<lb/>
<pb n="KR4h0163_WYG_018-19a"/>
　曹居士隨<lb/>
　　隨字是誰初名爾善字令民别號簡在居士徵庸<lb/>
　　弟以諸生遊成均與孫令𢎞毛脩之齊名著有壹<lb/>
　　是山居集大泌山人序之<lb/>
　　　雨花臺<lb/>
法雨何年散江雲此日開花明子石出澗滴乳泉來撥<lb/>
溜珠挑杖歸樵翠拂臺翻經人去後講坐久塵埃<lb/>
　徐隨州世淳<lb/>
<pb n="KR4h0163_WYG_018-19b"/>
　　世淳字中明必達子萬厯戊午舉人累官隨州刺<lb/>
　　史闖賊亂襄鄧間攻隨城淳以死守相持七晝夜<lb/>
　　食盡援絶城陷淳單騎巷戰賊脅之下馬淳罵曰<lb/>
　　有死州官無下馬州官也飛矢貫頤眼鼻横斷既<lb/>
　　墜馬猶罵不絶口仲子肇樑抱父尸罵賊賊殺之<lb/>
　　臨死語州人曰印埋廨後好䕶還官淳妾趙氏亦<lb/>
　　罵賊死僕從死者十八人按臣上其事贈太僕少<lb/>
　　卿賜祭葬恩廕肇樑贈助敎命楚浙並建祠焉<lb/>
<pb n="KR4h0163_WYG_018-20a"/>
　　　野田黃雀行<lb/>
北山豺狼橫於虎南海蛟龍不敢舞吁嗟黍苗間啾啾<lb/>
唧唧相驚喧卑栖恐遭網髙飛或被羅飛鳴罕得志飲<lb/>
啄不敢過縱使蕭條蓬蒿下不如隨風入海化為蛤飄<lb/>
没沉浮無絶刼有時網羅寛有時豺虎滅蛟龍飛騰脫<lb/>
鱗甲落大田仍變雀天地爾時不卑狹<lb/>
　沈舉人徳符<lb/>
　　徳符字虎臣晚字景倩自邠子萬厯戊午舉人有<lb/>
<pb n="KR4h0163_WYG_018-20b"/>
　　清權堂集其詩尚雕刻好徵事規模晚唐間入宋<lb/>
　　調評者謂自王李之學盛行吳越間學者拾其殘<lb/>
　　瀋相戒不讀唐以後書而景倩獨近捜博覽其於<lb/>
　　兩宋以來史乗别集故家舊事往往能敷陳其本<lb/>
　　末疏通其端緒家世仕宦習聞國家故事且及見<lb/>
　　嘉靖以來名人獻老講求掌故網羅放失將勒成<lb/>
　　一家言以上史館惜其有志而未逮也<lb/>
　　　與友人夜話<lb/>
<pb n="KR4h0163_WYG_018-21a"/>
予幼習楚人中道得伯敬示我𤣥對稿序者曰譚柄<hi>友夏</hi>
<hi>小字也</hi>抗論卑時賢齒少氣獨横最戒傍人門位置須堅<lb/>
定欲還真大雅必斥偽先正斯語吾堪師一笑嵗寒訂<lb/>
二子世楷模藝林作司命歴下與瑯琊一朝廢不競蚤<lb/>
逝悲鍾期朱絃絶髙聽之子獨雄視萬夫禀號令陋哉<lb/>
枵腹子貌尊復口佞詭云薄繢藻所貴咏情性動即擬<lb/>
鍾譚叔敖豈優孟譬學膺米畫一抹枝巳竟斯道大域<lb/>
中孰授爾蹊徑初意汰鉛華究使俚醜盛枯骸較豐肌<lb/>
<pb n="KR4h0163_WYG_018-21b"/>
臧糓殆同病排擊敢辭苛奏韶先放鄭四詩雅頌風三<lb/>
體賦比興豈汝索乞兒唾餘堪餖飣快語實起予嚶鳴<lb/>
旋互慶始信銅山傾洛鐘亦東應努力進竿頭津窮更<lb/>
開境㑹心兩忘言疎櫺一燈熒<lb/>
　　　貍奴行<hi>憫流冦也</hi>
貍奴睡向閒堦足坐閱花房雙蜨宿利爪飈馳粉翅摧<lb/>
栩栩魂隨莊夢促更憫疎籠吚啞雛弱羽無多初脫殻<lb/>
深更一决棲塒敗毛血離披汚裀褥豈少䑕鼯晝夜行<lb/>
<pb n="KR4h0163_WYG_018-22a"/>
不獨飲河兼飽粟縱遊竝狎更羣嬉同穴何曾在山谷<lb/>
有時五技出無窮竄走狂奔翻畏縮調來飢解搏鸚鵡<lb/>
仙去飛看化蝙蝠近聞調發諸銳師邇者江淮逺秦蜀<lb/>
坐甲將弭赤縣災行營先播蒼生毒但曉摸金與發丘<lb/>
幾曾破的兼飛鏃姬姜驅往馬前啼程鄭逃回路旁哭<lb/>
奇珍異艶入褊禆剰馥殘脂歸部曲黃昏帳下輸欵誠<lb/>
白日壕邊偽馳逐亦有兒嬉陷伏中投槍崩角求收録<lb/>
酋豪置酒盛歌呼降卒更衣盡扶服我今始悔責貍奴<lb/>
<pb n="KR4h0163_WYG_018-22b"/>
汝但傷生猶異族誰信貔貅均猰㺄不甘牲畜甘人肉<lb/>
方方肆勍蝗蟘行冦冦相生薪火續四年淮蔡尚屯兵<lb/>
九帥安陽皆退衂蟣蝨翻成當道豺狐狸也逐中原鹿<lb/>
張角猶存道陵起黄巢未滅宗權伏發機豈吝弩千鈞<lb/>
坐使無牙恣穿屋恨少丞家守舍兒掘肉為書磔置獄<lb/>
君不見唐宫蕭姬真癡物誓死扼喉雪寃酷阿武居尊<lb/>
過八旬骨醉何曾知報復<lb/>
　　　嚴子陵<lb/>
<pb n="KR4h0163_WYG_018-23a"/>
真人興白水處士只青林俗腹何堪足閒竿太有心天<lb/>
勞垂象苦公悔結交深懶續商山績椒宫久嬖隂<lb/>
　　　糓雨日抵家<lb/>
襯日魚鱗水烘人卵色天久晴貪糓雨新火活茶煙夜<lb/>
讀偕兒塾春耕老墓田浪遊頻計左益悟杜門賢<lb/>
　　　閨意二首<lb/>
枕墮晝朦朧沈煙裊夢中韻花私睡蝶冶葉鏤春蟲字<lb/>
錦迴文杼薫籠小退紅倩誰圖倦繡殘縷唾屏風<lb/>
<pb n="KR4h0163_WYG_018-23b"/>
繡箔芙蓉國雕梁燕子家顰多翻惱鏡鬢弱僅勝花畫<lb/>
斂開眉手紅銷繫臂紗自傷通體俊如栁不藏鴉<lb/>
　　　陸駕部席上聽家伎<lb/>
譜熟猶翻理粧遲稍恨催軟腔鶯學去驚態蜨齎來艶<lb/>
惜將終曲香留未盡杯聞絃歡欲舞不信雁箏哀<lb/>
　　　泗上有懐卜戩甫<lb/>
仆栁危橋側昏鴉古渡前艱辛如再世容易此三年骨<lb/>
有違時性文無役鬼權聞雞今罷舞不畏祖生鞭<lb/>
<pb n="KR4h0163_WYG_018-24a"/>
　　　自劒浦入昭武舟中即事<lb/>
霽久帆增健暄深木頓稠㸃頭行樹鳥浮鼻渡溪牛巢<lb/>
飲榕承席邨舂磑貯舟篙工私笑我明日匪安流<lb/>
　　　端午鄰舟詩<lb/>
風媆應蠲夏暄輕似衍春雕闌重複面繢水動揺身知<lb/>
瞰佯他瞬緘歡故小顰一簾司聚散忙殺目成人<lb/>
　　　度夏漫興<lb/>
池酌看新漲農歌起暮田秧將青報雨蕉竟緑無天香<lb/>
<pb n="KR4h0163_WYG_018-24b"/>
昵深埋火茶甘久霽泉熱中多冷韻輸盡夕陽蟬<lb/>
　　　朱天倩新居二首<lb/>
藥欄一色到還疑稍益蘭蓀減菉施樓徙全家勞燕子<lb/>
門停誤馬吠猧兒花繁鄰院春無禁燈徹深幃月有私<lb/>
北里誌成重閣筆記來方曲倘參差<lb/>
枇杷花下綺窗開眉史前頭貯麝煤錦綆重沾棄脂水<lb/>
畫奩先就避風臺敲籠戲惹春禽罵下箔教迷暝燕回<lb/>
坐對清溪應借問小姑何日肯為媒<lb/>
<pb n="KR4h0163_WYG_018-25a"/>
　　　杪秋閱稼二首<lb/>
孤學違時路每窮敢因智叟笑愚公生天孟顗元難佛<lb/>
早世終軍未免童老去計應依馬磨寒來辭又祝牛宫<lb/>
農塲新滌漁菴舊匡坐斜陽說嵗功<lb/>
雨晴難準未忘情芒屩無營但閱耕鷗夢一生多在水<lb/>
雁裝千里不覊城貴人謾作揚州歎老婢空傳洛下聲<lb/>
禮數雖殊賔主洽園翁野袖盛逢迎<lb/>
　　　北上虎丘河干示送者<lb/>
<pb n="KR4h0163_WYG_018-25b"/>
纔到河橋别夢新短袍又擬裹勞塵㑹心我自知濠上<lb/>
勝事君其問水濵老面能紅楓似酒故腰倦舞柳如人<lb/>
浪遊亦有堪驕處嵗向長途覓賤貧<lb/>
　　　園荷盛開招客同諸從賞之<lb/>
清池一例澤芝妍茶具新移水石前蓮社以花持供佛<lb/>
竹林將酒當遊仙風欹葉勢齊傾露月寫波香不剰天<lb/>
相府舊歌元豔曲可應誤作想夫憐<lb/>
　　　天啟宫詞八首<lb/>
<pb n="KR4h0163_WYG_018-26a"/>
二廣雙甄陣脚牢御營日麗戰雲髙封章臺鎖俱休進<lb/>
萬乗臨戎正内操<lb/>
白騾唐代御𤣥宗踣後將軍始受封爭似生叨三品料<lb/>
驪駒賜號小烏龍<lb/>
保姆天家自不貧酬勞偏罄累朝珍也知漢武非英主<lb/>
回顧猶勞郭舍人<lb/>
衣冠上道盡纍囚麗景門中例見收龍比巳知非俊物<lb/>
何妨一日付來侯<lb/>
<pb n="KR4h0163_WYG_018-26b"/>
萬方輻輳助雕甍觀闕嵬峩北帝京趙鬼不須重誦賦<lb/>
柏梁未燼建章營<lb/>
御鞭指處騎爭馳玉靶金弧月滿時顯徳殿前曾教射<lb/>
吾皇能將亦能師<lb/>
樞宻承恩珥左貂俄分旄鉞下烟霄細旃讀史能師祖<lb/>
故事偏遵永樂朝<lb/>
六宫抆淚但吞聲後命何須罪有名鉤弋競傳尸解去<lb/>
聖人依舊戲昆明<lb/>
<pb n="KR4h0163_WYG_018-27a"/>
　錢舉人陞<lb/>
　　陞字紫芝與映子萬厯戊午舉人有西乗菴稿<lb/>
　　　哭湛公<lb/>
緑螘浮春斚吾來哭湛公鬢輸秋色晩人與落花同水<lb/>
閣經聲在雲堂影照空祇應身世事留付一杯中<lb/>
　　　閉門<lb/>
薜荔空齋手一巵㣲酣不減獨醒時閒來更不捜奇句<lb/>
只寫衡門閉影詩<lb/>
<pb n="KR4h0163_WYG_018-27b"/>
　陳解元山毓<lb/>
　　山毓字賁聞嘉善人萬厯戊午解元辛酉負病屬<lb/>
　　纊前三日為文自祭坦然徂化門人私諡曰靖質<lb/>
　　有遺集六卷騷賦特多雜文次之詩止吳歌七章<lb/>
　　而巳然騷賦諸篇奥博宏肆雖未能方駕馬楊亦<lb/>
　　足與獻吉次楩相伯仲也<lb/>
　　　吳歌哭子<lb/>
伏枕不能眠月明疑天曙雞鳴薤露喧知是儂兒去<lb/>
<pb n="KR4h0163_WYG_018-28a"/>
　鄭靖江士奇<lb/>
　　士奇字平子嘉興人萬厯戊午舉人崇禎間官靖<lb/>
　　江令<lb/>
　　　將至廣信舟中望兩岸羣山如畫<lb/>
層巒驚陡削峭壁挿天青灑滴疑來雨懸空似落星石<lb/>
斜防虎伏壑冷帶龍腥好倩長康筆圖將一畫屏<lb/>
　髙屯田道素<lb/>
　　道素字𤣥期號明水初名斗光字如晦嘉興人萬<lb/>
<pb n="KR4h0163_WYG_018-28b"/>
　　厯巳未進士天啟間授工部主事督造桂邸崇禎<lb/>
　　初陞屯田郎中以邸第傾坍罹法有牛馬任呼還<lb/>
　　世網刀山離却即禪牀之句景𤣥堂集中頗多佳<lb/>
　　句<lb/>
　　　煮茶亭戲倣坡翁作<lb/>
紫笋峰前桑苧鄉通川絶巘青茫茫鏗然一磬墮雲外<lb/>
樹裏禪翁鎖竹房青莎裂痕走玉液白石迸髓流雲漿<lb/>
杏花風㣲蜨影薄麥毛雨浥鵑聲忙僧厨數畆新茸膩<lb/>
<pb n="KR4h0163_WYG_018-29a"/>
靈草驚雷待人祭蘭叢抽笋罥新芽竹簜穿籬撩芳蒂<lb/>
花滿香泉碧映窗林垂珍實紅生砌數葉尋條度晩春<lb/>
瀹甌掇碾娱清嵗鑒公弟子本書仙茗椀流連侣玉川<lb/>
瓦鐺雪浪分秋月石鼎松風夾夜泉大瓢小杓那能數<lb/>
枯腸醉眼俱茫然白日琅函突兀坐清秋瑶席支離眠<lb/>
湖影林光媚朝夕偶賸閒縁到閒客疎狂不乞素師書<lb/>
標韵惟憐積公癖飲罷煩襟徹骨清寒堂幽夢未能成<lb/>
城頭月出春雲歇坐憶千山嗁鳥聲<lb/>
<pb n="KR4h0163_WYG_018-29b"/>
　　　春日漫興<lb/>
野色千林葉東風一夜花碧烟炊石竹紅雨落山茶幽<lb/>
興偏心賞流年任鬢華阿誰多意氣尊酒不慳賖<lb/>
　　　雨中過陳居一<lb/>
愛爾抛書臥憐予躡屐過俄驚風折柳忽訝雨翻荷野<lb/>
市花連屋春橋水滿坡賸將尊酒意乗興弄煙波<lb/>
　　　湘江道中寄内<lb/>
輕帆短檝泝烟波疊渚迴洲奈逺何一路客程吟裏見<lb/>
<pb n="KR4h0163_WYG_018-30a"/>
十分秋色病中過江通漢水晴偏緑山入湘雲晩更多<lb/>
何處思鄉腸欲斷楚妃祠下聽吳歌<lb/>
　　　客閩雜咏<lb/>
疎齋小閣稱天涯客夢何須更憶家夜半酒闌殘睡醒<lb/>
隔簾香送素聲花<lb/>
　吳參政麟瑞<lb/>
　　麟瑞字石袍號秋圃海鹽人萬厯己未進士歴官<lb/>
　　江西參政著有閒草已巳詩諸刻其詩清真婉暢<lb/>
<pb n="KR4h0163_WYG_018-30b"/>
　　頗近中唐風調<lb/>
　　　宿𢎞覺寺<lb/>
晝登白雲梯夜就雲中宿歸雲逐孤僧冉冉入厓谷江<lb/>
月遲未上清譚屢呼燭一枕足幽夢滴露響秋竹<lb/>
　　　長安行<lb/>
長安多冠蓋輪鞅日夜馳更代無舊軌榮悴遷瞬時去<lb/>
來各有營懊喪常半之馬上共揮手岐路復多岐謀面<lb/>
且造次况乃言心期伊余類海鳥飲啄安水湄矯首視<lb/>
<pb n="KR4h0163_WYG_018-31a"/>
天漢猶怪鵷雛癡一朝窺樊籠眩惑難自持厮役見愚<lb/>
弄奔走使我疲朝出每不飽暮歸恒苦飢凌霜叩鬼謁<lb/>
且嗔駑馬遲髙駕恣前唱引避如伏雌舉目見滓穢投<lb/>
足良嶮巇漆園樂曳尾萊妻嘆為犧安知巧勝拙孰辨<lb/>
妍與<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>人生適志爾富貴亦何為<lb/>
　　　冬夜寄清溪子<lb/>
柝聲喧夜雪門外馬蹄深有月怯孤枕無枝愁凍禽酒<lb/>
傷天下事劒識古人心何必同林樾山盟詎自今<lb/>
<pb n="KR4h0163_WYG_018-31b"/>
　　　長安春興四首<lb/>
塵封官柳眼猶迷黃鳥吞聲不肯啼二月羽書掩塞草<lb/>
十年馬足負香泥長纓有策終難請短札多愁未易題<lb/>
忽憶孤山此時節亂堆雪片斷橋西<lb/>
宣室平臺幾度聞誰言尺五隔重雲馮唐未老猶能對<lb/>
鄧禹笑人何足云投璧無因徒咄咄彈冠有語謾紛紛<lb/>
不知底事長安道策蹇歸來又夕曛<lb/>
長安舊日看花地懊惜風光擲等閒孤竹已非商版籍<lb/>
<pb n="KR4h0163_WYG_018-32a"/>
<hi>時永平陷</hi>盧龍誰賣漢河山邊笳入夜難辭淚徼戍逢春不<lb/>
解顔身在日邊容易老何須更問玉門闗<lb/>
一官無賴日登樓腰帶年來侣隠侯謀國此時須管樂<lb/>
買山何地着巢由溪藤半幅圖秋圃曉鏡千絲㸃雪鷗<lb/>
多少五陵衣馬貴玉珂朝下有深憂<lb/>
　仲僉事嘉<lb/>
　　嘉字子復原名景亨字孟雍秀水人萬厯已未進<lb/>
　　士厯官山西僉事<lb/>
<pb n="KR4h0163_WYG_018-32b"/>
　　　報國寺短松歌<lb/>
報國寺中之古松枝葉如葢皮如龍肩隨有二各奇絶<lb/>
秋月冷照光溶溶髙風過頭影不覺如紙半皴千山峰<lb/>
霜鱗雪脂帶苔蘚針葉短短無春冬鋪階過檻三丈地<lb/>
譜以嵗月知幾重㑹看歴盡大小刼帝城萬古青雲封<lb/>
　陸布政懐玉<lb/>
　　懐玉字石含號獻之平湖人萬厯巳未進士歴工<lb/>
　　部員外郎出守鎮江陞三楚備兵轉鹽法俱有政<lb/>
<pb n="KR4h0163_WYG_018-33a"/>
　　績秉臬山東出死罪數十人擢閩藩謝病歸家居<lb/>
　　長厚有古人風終身無一涼薄態好奇石自能壘<lb/>
　　山又善種樹凡四時氣候澆植之法纎悉必盡園<lb/>
　　林清勝幅巾往來晏如也有也園唱和詩<lb/>
　　　也園<lb/>
自種雲根二十年也園十畆總悠然豈無幽徑過韋曲<lb/>
亦有奇峯學米顛半砌苔衣清似水一池花石小於錢<lb/>
歸來便是西疇長晩稻秋香滿社田<lb/>
<pb n="KR4h0163_WYG_018-33b"/>
　俞秀才恩曄<lb/>
　　恩曄字二酉别號五如乹之孫諸生負才尚俠書<lb/>
　　法酷似董文敏文敏欲致之笑曰予寧作董氏客<lb/>
　　耶不赴有五如逸稿<lb/>
　　　登南屏慧日峯禮永明墖逺眺<lb/>
盤屈南屏路來尋慧日峯堂開宗鏡法塔定永明鐘兩<lb/>
水分清供千巖向古松前朝留錫處露滴草茆封<lb/>
　楊太學瑞枝<lb/>
<pb n="KR4h0163_WYG_018-34a"/>
　　瑞枝字若木秀水人萬天間國子生有萍水閒吟<lb/>
　　西林寤言工五律以淺淡取勝似張司業一𣲖<lb/>
　　　山行<lb/>
一夜空山雨淒然江上春巖花垂露重石壁掛泉新徑<lb/>
曲煙藏鳥谿清水照人家家茅作屋猿鶴自為鄰<lb/>
　　　谿上<lb/>
窺園何不可隨意水之濵落日短於杖片雲孤似人嶔<lb/>
崎應自笑寂歴也宜春恐作臨流羨漁磯未敢親<lb/>
<pb n="KR4h0163_WYG_018-34b"/>
　　　南湖春詞<lb/>
桃花落盡杏花天啼落杏花鶯可憐近水柳絲長拂地<lb/>
過牆桑葉大於錢<lb/>
　周徵士念祖<lb/>
　　念祖字孝脩嘉興人萬天間茂才兩參撫幕薦徵<lb/>
　　不仕有葯房吟紀<lb/>
　　　桃葉渡<lb/>
風裏夷猶只水涯沙棠上指見城陴秦淮古渡仍桃葉<lb/>
<pb n="KR4h0163_WYG_018-35a"/>
吳苑新詞盡柳枝紅袖兒家相對出黃衫客子獨來遲<lb/>
亦知嫵媚銷魂處欲似巫陽入夢思<lb/>
　盛秀才時龍<lb/>
　　時龍字雲將嘉善人萬天間茂才有天選篇北遊<lb/>
　　雜咏二刻咏物小詩頗饒情致<lb/>
　　　燕<lb/>
南北多營壘寒暄任爾過不將毛羽重轉覺語言多亂<lb/>
翦花驚墜輕翻水易波春風嘘拂處入幕意如何<lb/>
<pb n="KR4h0163_WYG_018-35b"/>
　　　落花二首<lb/>
細數寒枝影漸稀翻因花痩得春肥同心那忍單飛去<lb/>
異蒂何妨結伴歸楊柳浪傳能作絮芙蓉差足剪為衣<lb/>
芳菲轉眼驚開落朱實含胎又壓扉<lb/>
萬疊流紅度逺村眼看花事轉銷魂幾因窣地空存蔓<lb/>
縱使凌霄直到根青草為茵留錦簇緑苔擬鬢得鈿痕<lb/>
從來艷質誇桃李回首芳菲幾在門<lb/>
　陸教授官<lb/>
<pb n="KR4h0163_WYG_018-36a"/>
　　官崇徳人貢授松江教授<lb/>
　　　咏郜邨廟松<lb/>
沃野遥山抱神壝獨此松羽張飛夕蓋琴響如晨鐘曇<lb/>
翠來翔鶴谿長有臥龍假饒秦蹕過應得大夫封<lb/>
　蔡貢士胄徵<lb/>
　　胄徵字<hi>闕</hi>　崇徳人貢士<lb/>
　　　桃蹊<lb/>
東君爛漫送春來㸃㸃無言襯碧苔不向武陵千樹放<lb/>
<pb n="KR4h0163_WYG_018-36b"/>
野人籬落數枝開<lb/>
　陶秀才晉楧<lb/>
　　晉楧字若英號觀心秀水人文學有楚遊集<lb/>
　　　江月<lb/>
夜靜波流照清暉上客衣冷雲愁帝子香草憶江妃野<lb/>
曠千林合天髙列宿稀故園同此夕歸夢正依依<lb/>
　鍾處士鍵<lb/>
　　鍵字大吕庚陽孫有南征小言<lb/>
<pb n="KR4h0163_WYG_018-37a"/>
　　　擬登靈山六峯洞不果<lb/>
本擬扶藜上六峯却因行役絆孤篷巖僧虚掃三千白<lb/>
地主時分十八紅夢傍溪頭尋勝事思從洞口覓仙風<lb/>
山靈應笑塵埃客何日能來問桂叢<lb/>
　卜秀才世臣<lb/>
　　世臣字長公號蘭史秀水人萬天間文學有詩未<lb/>
　　刻而沒自題云正平簡傲乏人知此日并無大小<lb/>
　　兒鴻寳著成誰鑒賞好鑱禹穴葬吾詩又嵗月蒼<lb/>
<pb n="KR4h0163_WYG_018-37b"/>
　　茫事轉非欲逃海上築漁磯獨留艶句三千首尚<lb/>
　　有精光燭少㣲亦自負甚矣<lb/>
　　　柳枝詞<lb/>
掩映章臺束紫騮枝枝葉葉帶離愁楊花不比無情壻<lb/>
慣裊東風入翠樓<lb/>
　　　浣紗石<lb/>
浣紗石上蘚痕多千古紅顔别苧蘿嘶徧紫騮無覓處<lb/>
隔溪殘雨顫新荷<lb/>
<pb n="KR4h0163_WYG_018-38a"/>
　　　題義士手植冬青樹<hi>有引</hi>
　　按棘津曲品収冬青記并載其友方諸生之言曰<lb/>
　　當日瘞骸事實我邑王監部名英孫號修竹者為之<lb/>
　　蓋王本國戚又世家也若挺身以前慮敗泄罹禍時<lb/>
　　唐玉潛珏林景熙徳暘謝臯羽翺諸人皆其館客王<lb/>
　　特捐資募里閈少年挾二士經紀其間王固自諱人<lb/>
　　即但傳唐與林也今幸漸白於世雜見王氏家傳<lb/>
　　暨勝國張孟兼孔希魯趙子常跋謝翺冬青樹引<lb/>
<pb n="KR4h0163_WYG_018-38b"/>
　　又李長沙辨義録近張太史修會稽新志内載唐林<lb/>
　　四絶繫修竹倡之諸人屬和者修竹亦才士詩極慷慨<lb/>
　　淋漓著有王修竹集林有霽山集謝有晞髪集其間<lb/>
　　屬和篇章厯厯可証不然唐一窮學究林一羈旅客<lb/>
　　安所得措手于毒髠烈熖中而保一木卒無恙耶今<lb/>
　　已未初夏七日予客遊其地往弔六陵拜雙義祠漫<lb/>
　　占一絶并勘明此段公案以附記於此<lb/>
半壁寒灰爾僅存無家寃鬼托朝昏樵童亦識孤忠意<lb/>
<pb n="KR4h0163_WYG_018-39a"/>
手掬黃沙䕶淺根<lb/>
　王布衣照<lb/>
　　照字秋朗秀水人萬天間布衣有梅花屋稿<lb/>
　　　蚤春湖上作<lb/>
寂厯湖山一樣春望中風景不闗人羈魂莫道無依着<lb/>
到處梅花伴此身<lb/>
　倪太學煌<lb/>
　　煌字令倩嘉善人國子生有小宛集弟㸃亦能詩<lb/>
<pb n="KR4h0163_WYG_018-39b"/>
　　　贈康使君<lb/>
柳洲煙碧鶴湖清帶雨行春竹馬迎布榖能知使君意<lb/>
野棠枝上勸農耕<lb/>
　西少山人沈嗣貞<lb/>
　　嗣貞字紀常自稱西少山人嘉興人萬天間文學<lb/>
　　有荀草堂稿<lb/>
　　　鶴夢<lb/>
煙暝古雲根苔花見臥痕有因來箭主非想入雷門不<lb/>
<pb n="KR4h0163_WYG_018-40a"/>
識夢中境應歸物外魂肯隨鳬與雁徒感稻梁恩<lb/>
　許太學恂如<lb/>
　　恂如字恭伯秀水人萬天間國子生有秣陵遊草<lb/>
　　燕遊代奕集秀州百咏<lb/>
　　　炒麩庵<lb/>
沽名不許齊眉案苦行甘為辟糓清休笑於陵陳仲矯<lb/>
炒麩咽李總非情<lb/>
　<hi>附考在郡城内報忠坊相傳裴休女名祖貞棄俗學道捨基創庵炒麩為食又有橋亦名炒麩</hi>
<pb n="KR4h0163_WYG_018-40b"/>
　　　辟塞<lb/>
吳越烽烟漲海昏城樓征客幾銷魂清平王路無分土<lb/>
雞犬桑麻自一村<lb/>
　<hi>附考越絶書曰吳從由拳辟塞渡辟塞者吳備候塞也又有柴辟亭吳侵以為戰地水經亦有辟塞渡之</hi>
　<hi>名在郡拱辰門外一里洪武初置演武塲世廟時徙置杉青閘北今稱武寧里俗呼舊教塲</hi>
　　　螺潭<lb/>
翻雪楊花糝徑開滄浪時度釣魚臺月明顆顆螺呈白<lb/>
可是驪珠出峽來<lb/>
<pb n="KR4h0163_WYG_018-41a"/>
　<hi>附考在郡城南五里生白螺潭西有廟為趙氏宅元名妓羅愛卿葬處</hi>
　　　臙脂河<lb/>
女伴何須苦效顰五湖飄泊苧蘿貧縱令膏沐同西子<lb/>
終是紅顔命薄人<lb/>
　<hi>附考在郡治西經楞嚴寺東北折而過天寧寺前相傳西施傾脂水於此</hi>
　　　徐偃王墳<hi>考見二卷</hi>
處處喧闐賽社時徐王廟裏獨題詩麗牲有石無人掃<lb/>
空見斜陽下柳絲<lb/>
<pb n="KR4h0163_WYG_018-41b"/>
　　　沈演之墓<lb/>
司徒荒塜逢寒食惟有鵂鶹樹上嗁麥飯更誰澆宿土<lb/>
東風芳草自萋萋<lb/>
　<hi>附考演之武康人劉宋元嘉中為嘉興令墓在秀水治北望吳門外二十里</hi>
　　　趙大夫宅<lb/>
黄葉前朝古寺門豐碑仍記趙王孫汴杭宫闕消沉盡<lb/>
莫向雲堂獨斷魂<lb/>
　<hi>附考在秀水縣治西南二里宋淳祐九年朝散大夫趙汝徘捨舍為報忠觀元楊璉真伽改為寺</hi>
<pb n="KR4h0163_WYG_018-42a"/>
　丘山人遂<lb/>
　　遂字叔遂嘉善人初為嘉興憩雲庵僧名通凡字<lb/>
　　凡可工詩與諸名士交善性狂放好詼諧馮開之<lb/>
　　贈之詩云凡公氣不凡只合住巉巖又云才多應<lb/>
　　八斗舌在可三緘後見罪於岳石帆即蓄髪業儒<lb/>
　　補弟子員世稱丘秀才及避地松陵不期月又棄<lb/>
　　去稱山人有樹下汲泉等稿為僧時所著又有丘<lb/>
　　叔遂詩刻則晚作也<lb/>
<pb n="KR4h0163_WYG_018-42b"/>
　　　江上懐沈明徳<lb/>
風雪聮牀夜雲山憶别時客情新柳解鄉夢落梅知天<lb/>
濶雁聲逺江寒草色遲一言我不忘曾有更來期<lb/>
　　　過張元<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>
經時不出户秋老一幽探真率成心賞英雄見手談家<lb/>
貧餘紫芋樹冷落黃柑别去如相念鐘聲在水南<lb/>
　　　同饒公訪黃葉老人<lb/>
臥病不離榻聞聲知我來足方雙疊起窗始一推開籬<lb/>
<pb n="KR4h0163_WYG_018-43a"/>
縱初髙竹扉安舊積苔自嫌稀跡到巾幘鳥難猜<lb/>
　　　問司馬沈公<lb/>
怪來㣲疾抱清秋減放南湖十日舟起色詎須聽七發<lb/>
索居先巳借三休枕邊黃葉饒新咏帳裏青山詫舊遊<lb/>
聞道好懐仍不廢月明扶上夜深樓<lb/>
　　　夜雨<lb/>
雨憑深夜扣柴扄佛火沉沉四壁青入夢不嫌依榻響<lb/>
洗愁偏愛隔窗聽溪喧有獺過前渚水漲無鷗失舊汀<lb/>
<pb n="KR4h0163_WYG_018-43b"/>
侵曉試臨臺上望濕烟猶未散郊坰<lb/>
　　　南湖訪叔度因值孟樸分人字<lb/>
路旁苦李亦逢春未與君言别後貧處士原能維世道<lb/>
故交安可失斯人雲萍不易知何處嵗月空勞問水濵<lb/>
相顧二毛休嘆息嘯歌無恙惜年身<lb/>
　　　同漢冲羽侯由三竺至法相<lb/>
雨後嵐光濕不飛山空春冷尚侵衣松欹耳帽生清響<lb/>
雲讓肩輿入翠㣲後逕易過花未宻前峰難近竹深圍<lb/>
<pb n="KR4h0163_WYG_018-44a"/>
若為方稱追隨意行到西湖始似歸<lb/>
　　　村居<lb/>
竹間獨立時涼風自相接囘顧碧池中蜻蜓踏萍葉<lb/>
　王布衣路<lb/>
　　路字仲遵平湖人家虹霓里僻近海隅蕭然窮處<lb/>
　　集古安貧之士為書曰冰檗薈又著花史約言并<lb/>
　　客窗留三十咏<lb/>
　　　步月<lb/>
<pb n="KR4h0163_WYG_018-44b"/>
萬里清光步步旋凌波顧影為誰妍柳梅疎處吟秋夜<lb/>
未必年年個樣圓<lb/>
　　　白鷗<lb/>
翩翩長嘯自來身荆棘如何日與鄰翻羨白鷗無繫累<lb/>
滿湖秋水去來頻<lb/>
　鮑教諭應選<lb/>
　　應選字太鹿湖州人博學洽聞治春秋得麻黄之<lb/>
　　傳執經者户屨常滿萬天間館於平湖馮氏因家<lb/>
<pb n="KR4h0163_WYG_018-45a"/>
　　焉後以明經秉鐸山陰子季方之髙之元文名赫<lb/>
　　然學者稱春秋三鮑<lb/>
　　　壬午夏旱馮茂逺禱兩陳山姚叔祥以詩見寄<lb/>
　　　　次荅<lb/>
曾到陳山頂上峰相傳聖母此中封老翁寄我驚人句<lb/>
灑入寒濤走白龍<lb/>
　三楚府君沈瑞鎜<lb/>
　　先曾王父徳載府君一字三楚平湖人為人誠信<lb/>
<pb n="KR4h0163_WYG_018-45b"/>
　　孝友樂善好施當析産時讓膏腴而取磽确遂以<lb/>
　　長者之行見稱於鄉萬天間為諸生久不遇失志<lb/>
　　早卒時我曾王母年二十九奉寡姑撫幼子流離<lb/>
　　患難遂成奇節季友不肖遑敢自詡祖徳但茲帙<lb/>
　　所登一以表㣲為務而我祖懿行炳然其敢勿述<lb/>
　　耶謹陳一詩附於諸家之後<lb/>
　　　村居<lb/>
豈敢為髙隠聊成十畆家緑翻三逕雨紅積半巖花農<lb/>
<pb n="KR4h0163_WYG_018-46a"/>
父移耕耒幽人捧釣車不須思逺去一臥即煙霞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_018-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷十八<lb/>
</p>
<p>
</p>
  </div>
<div>
<head>檇李詩繫卷十九</head> <lb/>
    <p>
<pb n="KR4h0163_WYG_019-1a"/>
欽定四庫全書<lb/>
　檇李詩繫卷十九<lb/>
　　　　　　　　　　　　　平湖沈季友編<lb/>
明<lb/>
　徐忠襄公石麒<lb/>
　　石麒字寶摩號虞求嘉善人天啟壬戌進士除工<lb/>
　　部主事管節慎庫為魏璫所嫉以新城侯王昇墳<lb/>
　　價事奪職崇禎改元由考功郎累晉刑部尚書時<lb/>
<pb n="KR4h0163_WYG_019-1b"/>
　　法官引律大抵深文石麒奉㫖清獄多所寛減至<lb/>
　　陳新甲以失事下獄石麒力爭論斬其黨大恨復<lb/>
　　讞張若麒許定國丁啟睿等大法赫然無倖免者<lb/>
　　尋科臣姜埰行人熊開元以言事下獄疏救不允<lb/>
　　責令對狀罷歸十七年南京起右都御史轉吏部<lb/>
　　尚書上定官制慎破格行久任禁營求嚴起廢明<lb/>
　　保舉交堂㢘七事其時官方濁亂石麒以年例出<lb/>
　　户科陸朗御史黄耳鼎為藩臬二人夤縁留用疏<lb/>
<pb n="KR4h0163_WYG_019-2a"/>
　　訐石麒遂乞休明年失國入郡城自經死諡忠襄<lb/>
　　僕祖敏李昇皆從死嗣子爾糓輯遺文曰可經堂<lb/>
　　集予謂士人委身王家不幸遭逢世變縱不能殺<lb/>
　　身殉國亦當飄然行遁與草木同腐耳何至棄封<lb/>
　　疆貪利禄靦顔自活絶不知人間有羞恥事乎吾<lb/>
　　郡死節數公名炳天壤慨慕流風宛然如在予輯<lb/>
　　是卷不能無三嘆焉<lb/>
　　　苦寒行在句曲道上<lb/>
<pb n="KR4h0163_WYG_019-2b"/>
天寒野行絮如鐵白日如夜車聲咽歴過千山萬山雲<lb/>
時飄三㸃四㸃雪寒膚蝟縮毛髮張行人面赤珊瑚僵<lb/>
古道風悲怨遊俠蹇驢蹄滑愁道長暮烟一抹青句曲<lb/>
鞭梢遥指此中宿夜分禪火灸僵身側擁蘆花眠破屋<lb/>
明日到家喜不逺猶恐雪深没驢眼<lb/>
　　　夜發靜海抵直沽<lb/>
禾黍髙低弄夕醺檣燈零亂破黄昏樹蒸夜氣三分雨<lb/>
帆掛秋風一葉雲靜海金鉦傳古戍直沽牙閫駐新軍<lb/>
<pb n="KR4h0163_WYG_019-3a"/>
籌邊已竭東南力何日辰韓始䇿勲<lb/>
　　　喜居松<lb/>
誤㸃朝章十五年而今始結一枝縁近窗緑洗機山雨<lb/>
夾屋紅流歇浦泉書舍矮依嘉樹置吟壇髙傍好花懸<lb/>
尚須拳石看雲起擬買南山半畆田<lb/>
　　　偶成<lb/>
裁罷文章步碧苔僧房一半白雲開閒中探取花消息<lb/>
春到海棠枝上來<lb/>
<pb n="KR4h0163_WYG_019-3b"/>
　吳忠節公麟徵<lb/>
　　麟徵字來王號磊齋海鹽人天啟壬戌進士累官<lb/>
　　吏科給事中同官章正宸莊鼇獻以建言下獄徵<lb/>
　　疏救庚辰大計與祁彪佳矢志澄清時論快之時<lb/>
　　盜賊猖獗民生凋瘁屢乞身任危疆不許又請整<lb/>
　　飭江南為京師應援假南司馬以權為羣議所阻<lb/>
　　賊既陷秦前後屯失守寧逺孤懸二百里外三面<lb/>
　　皆絶域守禦甚難督撫鎮臣請撤寧逺兵守闗門<lb/>
<pb n="KR4h0163_WYG_019-4a"/>
　　廷議不決徵獨言撤宜又為議數百言約六科共<lb/>
　　陳之諸人不肯署名遂獨疏其事疏留中遂寢客<lb/>
　　有周生者勸徵去徵曰去素志也今既任事事急<lb/>
　　矣可死不可去也甲申三月遷太常少卿流冦將<lb/>
　　逼乃發徵前撤寧逺疏立詔赴援京師十五日徵<lb/>
　　奉命守西直門十七日賊至城下攻甚急為衝棚<lb/>
　　撞城廨舍皆壞徵引門為楯門被三矢矢貫木徵<lb/>
　　屹然不少却是夜天㣲雨賊發大礟碎几案徵端<lb/>
<pb n="KR4h0163_WYG_019-4b"/>
　　坐自若十八日賊偽樹勤王旗叩門中官欲納之<lb/>
　　徵麾卒推石塞門俄而兵部騎士持幟請出徵亦<lb/>
　　拒之復以重賞購健兒縋城殺賊百餘人賊大至<lb/>
　　徵至午門遇相魏藻徳告曰事去矣願見天子徳<lb/>
　　曰上入宫誰為趣起今火石轟然城雉嚴峻何遽<lb/>
　　言事去徵曰此聲自賊陣非内禦也徳曰姑還守<lb/>
　　所明日司馬門議之徵度不能達望闕叩頭號泣<lb/>
　　而去十九日賊從徳勝門入徵徒歩歸邸邸已為<lb/>
<pb n="KR4h0163_WYG_019-5a"/>
　　賊據因入道左三元祠欲自經家人請待祝孝廉<lb/>
　　至一訣徵許之二十日祝淵至徵酌酒慷慨與别<lb/>
　　曰昔吾登第夢一褐衣人咏文丞相零丁洋詩曰<lb/>
　　此劉宗周也數實為之今老矣山河破碎不死何<lb/>
　　為相對泣下因揭祠壁敗楮篝燈作書付家人命<lb/>
　　褫服以單衾殮又與兄麟瑞書囑諸子勿就科舉<lb/>
　　及處家事各有條理遂投繯而絶後贈兵部侍郎<lb/>
　　諡忠節夫當明之季冦躪中原潰陷相望闗外所<lb/>
<pb n="KR4h0163_WYG_019-5b"/>
　　存止於六城其輕重緩急不待智者辨之此時果<lb/>
　　從公議急撤重兵誠救時之良䇿而庸臣不知釋<lb/>
　　疆塲之憂救堂奥之急迨賊勢壓京始言逺撤措<lb/>
　　手無及而國以亡矣<lb/>
　　　鵜鶘行<lb/>
山林畏豺虎川澤畏鵜鶘鵜鶘大身嘴項有百石壺挈<lb/>
壺赴春波抒水如轆轤鼓翅風雨驟所集無渟汙巨魚<lb/>
擲千尺力絶僵泥塗小魚濡沫乾駢首安就屠羶腴飽<lb/>
<pb n="KR4h0163_WYG_019-6a"/>
饞吻狼籍沾諸雛果腹坐磐石睅目思江湖方笑揭竿<lb/>
勞終覺網罟愚瞥然雙屬玉儴佯意何殊喙微毛領單<lb/>
頗似有道癯飢虛緩行躅鞠躬俯寒蕪翻遭鵜鶘嗔砰<lb/>
嗑聲氣麤鵜鶘亦有云其云多矯誣一云丹穴王竹實<lb/>
供天厨再云隨陽使稻粱事踦<graphic n="KR1764" url="https://raw.githubusercontent.com/kanripo/KR-Gaiji/master/images/KR1764.png" mimeType="image/png"/>兹爾瑣尾臣致身在<lb/>
菰蒲鱣鮪方發發鯤鮞正于于颺爾頭上絲保爾一捻<lb/>
軀在梁幸可托殄物干天誅佞哉老鵞舌凛若操戈殳<lb/>
神鷺不吞鯉况乃受揶揄髙踔謝饕餮杳向青㝠呼始<lb/>
<pb n="KR4h0163_WYG_019-6b"/>
信百族中具有穿窬徒除惡務其本敢用諏司虞<lb/>
　金貢士壽明<lb/>
　　壽明字公朗更字曼倩九成子天啟元年貢士有<lb/>
　　才華耽聲伎不惜金錢以飾歌兒自撰新劇演之<lb/>
　　其名豔稱三吳間有麗情雜録<lb/>
　　　即事贈周綺生<lb/>
香風陣陣撲簾聞結束初成麝乍熏獨步銀塘鬭春草<lb/>
落花踏遍濕湘裙<lb/>
<pb n="KR4h0163_WYG_019-7a"/>
　　　澹生自當湖過訪<lb/>
烟花何必下楊州雲雨今宵有莫愁一自彩軿乗月至<lb/>
漢塘冷落弄珠樓<lb/>
　李汝寧竒玉<lb/>
　　竒玉字荆陽嘉善人天啟壬戍進士由國博陞武<lb/>
　　庫郎守汝寧告歸嘗從髙忠憲學精於易忠憲曰<lb/>
　　發吾藴者子也掩闗十年剖奥鈎㣲著雪園易義<lb/>
　　　過京口<lb/>
<pb n="KR4h0163_WYG_019-7b"/>
蕭條書劒下闗河芳草萋萋客裏過原上鶯花三月暮<lb/>
天涯愁病一身多海門帆影移丹嶂山寺鐘聲到緑蘿<lb/>
入望自知鄉國近那堪斜日聽漁歌<lb/>
　卞徵君洪載<lb/>
　　洪載字子靜嘉善人少從髙忠憲得性命之㫖遂<lb/>
　　學道不應試一時大儒如鄒元標葉向髙皆重之<lb/>
　　講學郡城天心書院邑宰每式廬恭請間登講坐<lb/>
　　剖析㣲義紳士梓其說為洛閩一燈忠憲北上招<lb/>
<pb n="KR4h0163_WYG_019-8a"/>
　　主東林講席及被難守而勿去崇禎間再徴不就<lb/>
　　有緑雪軒集<lb/>
　　　和魏孔時茅簷詩<lb/>
㸃綴為佳勝菰蒲落四除衡門閒過鳥曲水細通魚皓<lb/>
月蘆花白秋風木葉疎幽人獨宿夜還著幾篇書<lb/>
　錢舉人千秋<lb/>
　　千秋字真長海鹽人天啟辛酉舉人以塲屋事謫<lb/>
　　戍北平後赦歸有塞上草栁花咏蕉隱篇諸刻<lb/>
<pb n="KR4h0163_WYG_019-8b"/>
　　　觀射魚作<lb/>
沙壤别水居取魚不解罟擁衆臨清流闗弓如射虎射<lb/>
得三寸鯉拍手歡且舞絭弓帶魚歸聚族觀如堵入市<lb/>
沽酪漿烹魚招部伍旁有江南客笑看思故土何時問<lb/>
烟波鼓枻從漁父<lb/>
　　　塞草<lb/>
不是春深色未開萋萋偏傍戰塲栽麥和屯雨吹青去<lb/>
栁挾營風捲翠來時引暗蟲鳴虎落却留歸馬臥龍堆<lb/>
<pb n="KR4h0163_WYG_019-9a"/>
可堪一夜金飇起闗塞先悲蕙草摧<lb/>
　朱同知治<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>
　　治<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>字子暇嘉興人天啟辛酉舉人官肇慶同知<lb/>
　　國變後卒於粤<lb/>
　　　得家書知敝廬巳賣嘆之<lb/>
拮据經予手書來巳屬人一身猶長物四壁况浮塵歌<lb/>
哭今無地琴尊别有鄰庭梅應為我望絶嶺南春<lb/>
　錢松溪嘉徵<lb/>
<pb n="KR4h0163_WYG_019-9b"/>
　　嘉徵字孚于海鹽人天啟辛酉順天鄉試以國子<lb/>
　　監生中副榜抗疏劾魏璫十大罪晚選授松溪知<lb/>
　　縣還自閩卒於里有松龕剰稿<lb/>
　　　委鬼謡<lb/>
赤劉之亡亡於十常侍武蕃寃抑青蛇至黨人六百同<lb/>
日誅何怪黄巾滿天地吁嗟委鬼亂闕廷磔屍滅族刑<lb/>
猶輕寄聲楊左六君子堯階從此生華苹<lb/>
　　　與吳去非話舊<lb/>
<pb n="KR4h0163_WYG_019-10a"/>
故人今好在尊酒復何辭惜别言如玉懷歸鬢有絲峙<lb/>
糧秋采菊列陣夜圍碁若問行藏事鴻知燕不知<lb/>
　孫州同茂芝<lb/>
　　茂芝字若英嘉善人天啟辛酉貢授沔陽州同<lb/>
　　　弔梅道人墓<lb/>
荒塚淒淒覆冷烟風流猶賴見當年名同鄭老髙三絶<lb/>
跡類君平隱一㕓清節未甘居竹後素心曾許托梅邊<lb/>
殘碑莫怪題僧號說法從來有畫禪<lb/>
<pb n="KR4h0163_WYG_019-10b"/>
　常秀才彞<lb/>
　　彞字千雄秀水人早卒有詩失傳<lb/>
　　　吟厂為曹不困賦<lb/>
深居山與靜芳草緑階染析義天破荒覓句鬼驚險盤<lb/>
蔬斸溪毛琴絲韌山檿清談坐日曙兩兩懷不厭石交<lb/>
起古人相期在無忝<lb/>
　袁髙安儼<lb/>
　　儼字若思了凡子天啟乙丑進士授髙安令尋卒<lb/>
<pb n="KR4h0163_WYG_019-11a"/>
　　有抱膝齋集其詩神幽韻異彷彿晩唐至經世之<lb/>
　　文尋源竟委無出其右者<lb/>
　　　與彭鍊師過鄧尉山夜飲達旦作<lb/>
為語三生約同登二月槎鶯啼將曉樹蜨抱欲開花對<lb/>
竹兩無語看山疑是家吾今<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>一鍤君好作丹砂<lb/>
　　　禁足<lb/>
林樹散朝晞愁人只掩扉蝸文生敝榻劒氣冷春衣簾<lb/>
外一僮至尊前雙燕飛羊裘隨處着不上釣魚磯<lb/>
<pb n="KR4h0163_WYG_019-11b"/>
　　　東歸<lb/>
遥望蒹葭問舊廬吳淞淼淼獨愁予月斜銀漢當軒轉<lb/>
雨霽疎星㸃户虛穉子弓强爭射石遊人劒老不歌魚<lb/>
帶將建業江頭水自寫青蓮醉後書<lb/>
　　　廣陵小集八韻<lb/>
千年山色照孤舟兩岸空濛一寺浮芳草錦帆迷渡口<lb/>
小箏深院合梁州亂紅交壁飛黄鳥叢緑圍池養白鷗<lb/>
長笛遏雲來綺幙朱絃招月下髙樓意中花發庭前艶<lb/>
<pb n="KR4h0163_WYG_019-12a"/>
夢裏人來江上愁么鳯欲飛春絮靜海棠將睡午風柔<lb/>
狂歌白苧翻新曲笑指青山問舊遊莫道閒情消未得<lb/>
主人起舞客重留<lb/>
　陸提學錫明<lb/>
　　錫明字玉井平湖人天啟乙丑進士官江西提學<lb/>
　　有清節以終養歸性嗜吟咏詩家稱之<lb/>
　　　郡齋坐雪<lb/>
招隐今堪咏吾將問澤蘭美人不知處蕭瑟耐春寒風<lb/>
<pb n="KR4h0163_WYG_019-12b"/>
杵舂雲脚花甆碾月團翻疑山郡裏僵臥似袁安<lb/>
　陸按察鏊<lb/>
　　鏊字味道自號廉石主人在前子天啟乙丑進士<lb/>
　　授工部主事厯陞廣東副使禦海冦有功賜金勦<lb/>
　　叛猺璽書褒美終福建按察使有集未刻<lb/>
　　　湛園雜咏<lb/>
童子頻呼艇初疑是輞川岩危松月墮塢隱竹風偏怪<lb/>
石藏幽樹閒亭㵼曲泉桃源幾欲誤圖畫足流連<lb/>
<pb n="KR4h0163_WYG_019-13a"/>
　　　烏溪砥柱樓晚眺<lb/>
卜築何年水觀開垂楊綴雨入樓臺平分曲溆帆聲出<lb/>
倒挂前洲墖影來近市魚蝦酣暮艇隔溪桃李潤春苔<lb/>
乾坤是處供長嘯拾取嵐烟喚酒杯<lb/>
　　　南湖阻風鴻寶伯命酌東樓<lb/>
虚閣平臨積水坡授衣猶覺暮寒多鐘聲清自洲前出<lb/>
雨色昏從几上過百疊蘼蕪縈逺檝千行鷗鷺隠殘荷<lb/>
凄其士女登臨少靜對犧尊拭太阿<lb/>
<pb n="KR4h0163_WYG_019-13b"/>
　陸職方澄原<lb/>
　　澄原字嗣端號芝房平湖人天啟乙丑進士授工<lb/>
　　部主事崇禎初魏璫猶視事東厰澄原首劾之并<lb/>
　　崔呈秀等罪狀請毁生祠以充兵餉於是廷臣紛<lb/>
　　紛彈射矣後遷大理寺副疏參罪督袁崇煥有㫖<lb/>
　　嘉其敢言令中使捧函至邸舍御書發陸澄原回<lb/>
　　奏以小臣而䝉委信前此未有也陞職方員外當<lb/>
　　此之時人意其必大用無何久淹郎署終以罷歸<lb/>
<pb n="KR4h0163_WYG_019-14a"/>
　　奇傑之氣亦遂用於山水文酒間自號隱放主人<lb/>
　　往往與酒俠談傖歌童舞妓為飛紅捲白之㑹間<lb/>
　　以嬉笑嘲謔俊語紛集或興至疾書衮衮數百言<lb/>
　　揺筆立就性好飲自負酒龍雞鳴燭跋四座偃臥<lb/>
　　而澄原如未霑宿醒者嘗自言少遊於酒人一往<lb/>
　　三十餘乃以選人侣於衆人復以言迕要人世目<lb/>
　　為愚人或曰癡人洎乎拂袖一歸乃復還我不壞<lb/>
　　之酒人矣故其為詩多秀逸尖新雕香刻翠有佻<lb/>
<pb n="KR4h0163_WYG_019-14b"/>
　　宕自喜之㮣焉所著雜集數種行世澄原厭薄門<lb/>
　　户中立敢言首攻崔魏亦不附東林其疏曰有市<lb/>
　　恩修怨舉劾失平者雖東林亦謂之小人不得以<lb/>
　　楊左為䕶身之符有特立獨行恪共厥職者雖不<lb/>
　　東林不失為君子不得以崔魏為陷人之穽又曰<lb/>
　　臣寧寡援孤立為硜硜之小人决不依草附木為<lb/>
　　疑似之君子嗟乎明之亡也禍胎於閹寺膏肓於<lb/>
　　門户崇禎時天下事巳大壞而門户益堅得一中<lb/>
<pb n="KR4h0163_WYG_019-15a"/>
　　立之澄原猶恐不勝任而棄之如遺也何哉<lb/>
　　　三竺即事<lb/>
東家女兒髮垂肩朝朝纎手弄青錢西家女兒髮覆額<lb/>
阿母粧邊乞薌澤門前車馬任紛紛絳蠟栴檀手似君<lb/>
願向佛筵分斷焰將身化作兩峰雲雲去雲來看不見<lb/>
鏡裏燈前窺半面指㸃胭脂豈悞人紅顔能使黄金賤<lb/>
　　　徐仲和與余先後兩至湖上不值偶過曾波臣<lb/>
　　　為余寫照出所畫仲和小像倚甕獨酌鬚眉皆<lb/>
<pb n="KR4h0163_WYG_019-15b"/>
　　　動為之絶倒因賦短歌<lb/>
徐生五十如童容海濵之東稱醉龍著書萬卷不得意<lb/>
乃以飲酒藏其鋒中秋遲我湖上月我正飛帆度三越<lb/>
今來湖上楓葉酣不見徐生見毛髮武夷曾君寫生手<lb/>
但貌佳士不貌醜徐生盤薄側理中豪氣猶能吸八斗<lb/>
笑余凡骨詎堪傳曾君為發神光鮮更添一個鸕鷀杓<lb/>
便入徐生酒甕邊<lb/>
　　　金華洞天歌贈米友石先生<lb/>
<pb n="KR4h0163_WYG_019-16a"/>
海内洞天三十六盤薄靈胚横地軸星分婺野金爭華<lb/>
鍾脉坡陀亘天目蜿蜒峰頭三百里芙蓉一片空中起<lb/>
翠蔭俄從松頂飛灘聲每到泉根止泉影松光鎖洞門<lb/>
氤氲元氣無朝昏青斿紺節真人仗瑶草琪花玉女魂<lb/>
孝標堂裏雲無數初平石畔煙常䕶彷彿桃源見去舟<lb/>
須臾樵徑迷歸路歸路千山杳藹中咄嗟雙馭凌天風<lb/>
仙臺神理豈終閟毛髮或與精靈通洞天仙吏南宫後<lb/>
袖底嵯岈今在否山靈咫尺妒烟霞排空應見龍蛇走<lb/>
<pb n="KR4h0163_WYG_019-16b"/>
　　　趙退之虹島<lb/>
散帙得秋水一椽清可師素心天放處華渚雨來時指<lb/>
匣通靈漢邀梁覆玉池文園新渴甚只許美人知<lb/>
　　　艶詩<lb/>
試問乗烟侣盈盈十五餘桃花春醉晩蕙草雪消初軃<lb/>
汗綃紅薄迴眸黛緑疎閒愁曾不慣生小石城居<lb/>
　　　湖堤贈吳姬梁昭及其侍兒再香<lb/>
香水乍相邀重逢第五橋慧從班史授艶想秘辛描淺<lb/>
<pb n="KR4h0163_WYG_019-17a"/>
杏花間勒輕棠月下簫侍兒偏㑹意雙勸臉紅嬌<lb/>
　　　盧徳水年丈奉命視漕刺舟訪予秦郵道上賦<lb/>
　　　　贈<lb/>
君車容我笠相與賦崔嵬壯業看龍戰悲歌付鴆媒一<lb/>
生幾緉屐萬事此深杯揮手飛鴻畔蒼淮雲正堆<lb/>
　　　春遊支硎即事<lb/>
條風新譜竇家機姹緑嫣紅底事肥得水月痕宜晚鏡<lb/>
隔簾花氣在春衣鸞檣百槳雙雙度雁柱三絃一一飛<lb/>
<pb n="KR4h0163_WYG_019-17b"/>
欲解相逢㣲笑意西方彼美正皈依<lb/>
　　　酬吳天石年丈<lb/>
久<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>吾道付滄洲眼底鶯花得縱求不分蛾眉羣女諑<lb/>
請看猿臂幾人侯模糊血劒空摩厲浩蕩鷗波好拍浮<lb/>
三十六峰雲海碧褰裳何以荅神遊<lb/>
　　　范長倩年伯納姬索贈二首<lb/>
君家三婦艶如何偷畫新眉障薄羅一線月痕齊拂起<lb/>
爭將少許勝多多<hi>多多曹氏歌姬名</hi>
<pb n="KR4h0163_WYG_019-18a"/>
粧靨如花小隊鮮新聲一半是初傳若敎不譜求凰曲<lb/>
辜負郎家五十絃<hi>五十絃歌兒名</hi>
　　　碭山<lb/>
河流汩汩語精靈吹壁烟痕破窅㝠夜半無人悲帝子<lb/>
隔原殘火自燒青<lb/>
　　　寄王脩微二首<lb/>
女兒溪淺亦生紋巾子峰低也出雲水定山空何處所<lb/>
合歡花底拜茅君<lb/>
<pb n="KR4h0163_WYG_019-18b"/>
南參一棹指廬山瓢影歸來雲未閒寂寂枯禪吟處出<lb/>
飛泉幾縷蕩烟鬟<lb/>
　　　溪外<lb/>
短橋隱隱隔清溪溪外人家又向西行盡西溪人不見<lb/>
一林脩竹畫眉啼<lb/>
　　　贈再香<lb/>
櫻桃花下倘前身衣線青痕刺眼新何事返魂捜異術<lb/>
當筵驗取再香人<lb/>
<pb n="KR4h0163_WYG_019-19a"/>
　<hi>附見</hi>東湖社集詩<hi>有序</hi>
　　湖栁昔攀到處有故人青眼海山曾畫撲面是名<lb/>
　　艶新眉頃藉河陽囊探日種言尋柱下篋檢雲編<lb/>
　　刹倒影以佐懸毫香迎風而繙壯帙勤送晷往倦<lb/>
　　愜朋來乍行圃而花欲喚狂忽凌波而舟巳載笑<lb/>
　　清囀破鴛鴦之夢孤嘯寫虬龍之吟飲賔散而風<lb/>
　　故留美人歸而月不去酒云雄矣足髙河朔人英<lb/>
　　箒既秃焉應愧東湖漁唱壬戌中秋日姚士粦撰<lb/>
<pb n="KR4h0163_WYG_019-19b"/>
　　　姚士粦<hi>已見字分梨</hi>
　猶憶過三曲紅樓信馬蹄香尋烟縷細人醉月痕西<lb/>
　歡袖名爭果哀家句勝梨肯忘花底約應罵竹枝題<lb/>
　　　徐象梅<hi>字仲和錢塘人分雲字</hi>
　逃暑真無地移舟借水雲共言探白法不獨醉紅裙<lb/>
　逺樹來空影新蟬息衆聞更憐蘿際月涼夜坐初分<lb/>
　　　丘遂<hi>已見字分花</hi>
　十里湖如鏡移舟止暮沙匕能兼劈脯水豈獨浮𤓰<lb/>
<pb n="KR4h0163_WYG_019-20a"/>
　燭跋光㣲黯河明影細斜佳人雙鬢好隱隱㸃秋花<lb/>
　　　潘湛<hi>字客靜歸安人分秋字</hi>
　投分邀名侣晴湖愜勝遊酒香飛醆夜鬢影洗粧秋<lb/>
　月記蓂初換螢將火欲流故鄉如在眼不復更登樓<lb/>
　　　張汝開<hi>字伯元華亭人分風字</hi>
　景亦憐同調留霞襯水紅句爭孤刹峻嘯徹夜湖空<lb/>
　碧問酒中月香分衣上風醉還聞細語老不讓人雄<lb/>
　　　陸啟浤<hi>另見字分臺</hi>
<pb n="KR4h0163_WYG_019-20b"/>
　舊隱繙經窟新成著字臺丹光浮浪出碧影到林回<lb/>
　玉盌滴猶潤金羊燭未煤湖天堪不曉蘿月巳徘徊<lb/>
　　　陸澄原<hi>分山字</hi>
　涼影在輕葛湖風十里閒衣香浮帶草眉霧隱屏山<lb/>
　松柏西泠路茱萸南國灣泥歡憐急雨歸夢亦潺湲<lb/>
　　　陸濬原<hi>字嗣哲澄原弟分郎字</hi>
　兹水亦濠濮髙臺跡未荒月寒波落影鐘動夜飄香<lb/>
　白社難為弟青溪亦有郎秋痕添幾許還避夜珠光<lb/>
<pb n="KR4h0163_WYG_019-21a"/>
　郭御史紹儀<lb/>
　　紹儀字丹葵球之孫生時有東方嵗星之兆天啟<lb/>
　　乙丑登進士授當塗令以簡治繁時稱仙吏嘗出<lb/>
　　見酒肆一人修然古貌徧身絲縷如牛毛紅類丹<lb/>
　　砂知其異與語蓋靖難時人𤣥書秘籙扣之無不<lb/>
　　應遂傾心事之頗得其學擢留都御史巡視屯田<lb/>
　　上條議十二則格不行乞歸一意為修煉術著書<lb/>
　　自娯有史諾康濟譜青蒲草𤣥三續養生論諸刻<lb/>
<pb n="KR4h0163_WYG_019-21b"/>
　　暮年頗歴艱危踽踽如窮士年八十四卒<lb/>
　　　儗郭𢎞農遊仙詩<lb/>
弱齡寡塵累燕想出殊廷手剪碧桐葉好寫鳥跡經束<lb/>
髮理冠劒歎息勞我形每思凌景風駕彼朱鶴翎玉妃<lb/>
名婉羅翡翠列雲屏贈我刻竹杖飲我瓊緑醽養生不<lb/>
愛道毋乃非仙靈<lb/>
　　　同官李匡山成寶慈以疏劾輔臣被謫感而有作<lb/>
朝莫盼武陵花夕莫飲烏程酒武陵花謝亂人心烏程<lb/>
<pb n="KR4h0163_WYG_019-22a"/>
酒敗傷人口李公骨鯁天下竒壯志屹立山勿移此時<lb/>
朝廷重鉤黨皂囊霜簡無遲疑成公凛凛氣雄發夜漏<lb/>
沉沉整袍笏漳江學士孤鳯鳴慘澹萇𢎞碧流血成公<lb/>
裂眥那肯平苦諫危辭三伏闕二公名義垂不朽二公<lb/>
既去儒林醜武陵花烏程酒花殘酒歇終何有君不見<lb/>
栁外東風動江樹輕薄紛紛飛作絮莫遣烏嗁白下門<lb/>
予亦飄然拂衣去<lb/>
　魏孝烈學洢<lb/>
<pb n="KR4h0163_WYG_019-22b"/>
　　學洢字子敬忠節公長子少負異質下筆數千言<lb/>
　　立就父遭璫禍被逮之日天大雷電風吼水立邑<lb/>
　　中聚而送者千人洢徒跣攀號欲隨以北忠節曰<lb/>
　　覆巢有完卵耶父子俱碎無為也洢乃㣲服間行<lb/>
　　尾緹騎抵國門邏卒四布遂變姓名匿旅邸晝伏<lb/>
　　夜出詭稱家僮入獄省視哭失聲獄吏揮之出叩<lb/>
　　當途父執或拒不見未幾忠節死獄中洢匍匐飲<lb/>
　　血扶櫬而歸歸而朝夕號泣未嘗入寢室哭而病<lb/>
<pb n="KR4h0163_WYG_019-23a"/>
　　病復哭每至丙夜淚盡舌枯家人以漿進郤之曰<lb/>
　　詔獄中誰夜半而進之漿者竟以哀死私諡孝烈<lb/>
　　崇禎改元忠節贈䘏而洢殉父事亦得上聞父子<lb/>
　　忠孝皎然千古矣所著詩賦雜文共八卷曰茅簷<lb/>
　　集其詩近古淡一𣲖時而詭異又似錦囊中物然<lb/>
　　其所以不朽者豈在區區巻帙哉<lb/>
　　　猛虎行<lb/>
北山有猛虎不牝亦不牡哀哀無辜人吞噬十而九猛虎<lb/>
<pb n="KR4h0163_WYG_019-23b"/>
且勿道蝨乃伏其尻壯士困顛躓蝨喙紛相撓憤語<lb/>
行路人且復忍此蝨撲蝨誤驚虎滅影苦無術虎頭置<lb/>
短枕虎皮罩塵埃猛虎有死日蝨乎何有哉朝窺北山<lb/>
頭猛虎死耶非暮窺北山脚猛虎死耶非獵者不見至<lb/>
虎尾日鮮肥虎尾偶一掉蝨失尻間竅<lb/>
　　　讀史述二首<lb/>
龎翁襄陽人不識襄陽縣躬耕有餘暇支頤玩時變鹿<lb/>
門漾春風吹落桃花片區區一角天兒輩巳足辨<lb/>
<pb n="KR4h0163_WYG_019-24a"/>
　　　右龎徳公<lb/>
蕭蕭易水波日晏客未至十三死灰兒勉强共大計坐<lb/>
中擊筑人何不充秦使田光死也餞於期死也贄徒死<lb/>
無一酬烈士喪英氣願逐酒人遊哭盡不平事<lb/>
　　　右荆軻<lb/>
　　　重過蔣氏蓮雪居用昌谷韻<lb/>
十月嚴霜飛江空天在水沙磧霣紅籜荒日下平地大<lb/>
野曠蕭殺萬物絶狐媚宿莽蔚中洲臨風獨蔥翠孤邨<lb/>
<pb n="KR4h0163_WYG_019-24b"/>
澹㣲晃草濕泫寒淚驚絲轉危葉片片楓林醉荒磴蝕<lb/>
苔衣<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>黑閴幽邃平疇忽波立烟白失涯涘潭深老龍<lb/>
吼石滑蛟涎膩客雁叫髙旻千行作人字怒濤盪雲色<lb/>
參錯駢寒峙窅隔闤闠聲時見斷篷起急趂半篙日櫂<lb/>
入茸蘿裏苦蔓罥黄葛樹卵小垂紫深林人有無敲火<lb/>
煮石髓吳舠狹溪轉斜光照新穟短籬絢殘錦芙蓉映<lb/>
縞帔疎篁韻蕭瑟欹瀨枯枝墜縠雯雜輕靄櫟徑侵沈<lb/>
毖歸鳥飛影疾帆落園扉閟緑藤束行笈病螙避芸氣<lb/>
<pb n="KR4h0163_WYG_019-25a"/>
牀頭魚腸劒銅花射朱几青鳥憶瓊琚白鳯銜𤣥粹墮<lb/>
髮成蝸牛筍迸北垣圯耳熱商歌發苦調咽秋思冷焰<lb/>
揺素壁古廟嘯木魅長夜讀天問璧賤麩何貴腸輪幾<lb/>
回直心事颸風似壯士破刺促殘編擲疑義詭譎石鼓<lb/>
醉鼎彞漢郊祀聱牙故期期不諳奚復恥巨螯勍如鐵<lb/>
觴政蒼鷹吏懽集餘閒情柔絲漾芳餌嫩粉瑯玕脆肥<lb/>
緑銀光紙下階莢錢鏄閉閣檢陳事懶譜難忘曲羞裁<lb/>
銅雀妓三閭倘前身數疑宓妃至賦成六螭舞萬岫倒<lb/>
<pb n="KR4h0163_WYG_019-25b"/>
行次風髙山骨痩月小蛾眉悴長天若鵝溪一潑瀟湘<lb/>
意凍霞珊瑚頳老鶻刀稜翅草甜蒺藜硬鐵騎沙塲戲<lb/>
霜撲平城兒愁絶崑崙使王孫擁羅幕葡蔔閙横吹夾<lb/>
屏金鴨暖睡熟鮫綃漬黛拂青蟲簪蒨脫胭脂臂此夕<lb/>
氍毺懽幾人酸腸刺丈夫貴行樂窮達聊自肆歸來弄<lb/>
錦孩剪梅帖花子<lb/>
　　　茅簷雜詩<lb/>
孰謂貧多暇箋詩更解𤣥業垂當代後癡到古人前缾<lb/>
<pb n="KR4h0163_WYG_019-26a"/>
滿陶潛粟囊餘子美錢願奢誰過此老我只丹鉛<lb/>
　　　春晴<lb/>
短袷狎春風檐牙映日紅水流殘雪外家住鳥聲中栁<lb/>
怯顔宜笑梅欹韻特工故人春倍好應訪百花叢<lb/>
　夏秀才緇<lb/>
　　緇字雪子初字幼青嘉善人天啟間文學有西泠<lb/>
　　維摩孤望三集其詩早務纎艶既悔之漸趨空淡<lb/>
　　一𣲖至南中夢遊諸作奥削蒼涼㸃染特妙絶句<lb/>
<pb n="KR4h0163_WYG_019-26b"/>
　　尤多風調有竹枝縹緲之音<lb/>
　　　曉自雙溪入徑山<lb/>
竹徑十餘里遥遥青未歇宻葉罥秋衣曉煙如暮雪睇<lb/>
望直嶺來髙陂愁步滑欲語隨行僧咫尺邈難接嶺過<lb/>
路逾曲盤空螺頂折俯仰竟無數猶未度林㩾舍杖縁<lb/>
危枝帶斷不能結但眎厓下泉墜魂輕一葉到寺始坦<lb/>
步松杉古於佛非此辛苦行何由與塵絶<lb/>
　　　夢同錢彦林遊雞足山亦猶盧綸同吉中孚夢<lb/>
<pb n="KR4h0163_WYG_019-27a"/>
　　　　桃源也因賦五首<lb/>
異境不受塵洗屐登其巔果有千片雲落我藤杖前絶<lb/>
頂開三峰背面皆嬋娟輕嶮竟懸度躡石時鏗然㣲飈<lb/>
欲吹落賴有旁枝搴白光布澗壑忽埽歸滇煙霞帆風<lb/>
為柁蕩漾揺銀船掬波不敢潄一嚥金雞泉<lb/>
古瀑如清琴能起尊者舞山靈領其意泠泠不時撫我<lb/>
行溼雙履撥草尋來處過嶺逢髙松疑曾挂金縷山花<lb/>
拈不盡紛紛笑巖户擲杖還自嗤空窗想眉嫵何地無<lb/>
<pb n="KR4h0163_WYG_019-27b"/>
寒泉行人自塵土蒼茫沿澗歸踏石驚吼虎<lb/>
青山生白雲雲滿遂無山七十二芙蓉俱没波濤間我<lb/>
欲往采之涉江恒苦艱嫋嫋出門去細縷隨風刪晴嵐<lb/>
如神女縹緲空中還草木沐新髮長松鬭眉彎雪嶺隱<lb/>
如屏洱江月如環其餘千萬峰俛睇皆低鬟<lb/>
步步焚香燈百里皆禪寮懸巖縛痩屋髙下隨山椒有<lb/>
如巢林羽一一綴寒條客子脫青笠隨意挂僧瓢飯宿<lb/>
無前期但望風旛飄松杉響今古蟲鳥號晨宵梵唄出<lb/>
<pb n="KR4h0163_WYG_019-28a"/>
澗壑鐘鼓過亭橋如何繁音㑹聽之增寂寥曹溪一夜<lb/>
雨流沫復如潮<lb/>
尋常愛長松此地多於草花多不勝飯山僧同葉掃石<lb/>
門隱化跡異樹分層繞滑碧青珊瑚垂條覆瑶沼摘瓣<lb/>
娑羅開嚼枝楊栁裊無憂與春浮雜植等葵蓼天女時<lb/>
時來飛鳬如鳯小手把曼陀華却笑蒼髯老<lb/>
　　　大小龍潭<lb/>
巖形既以紆泉勢因之折直下千尺峰洄漩注空穴白<lb/>
<pb n="KR4h0163_WYG_019-28b"/>
練化為環古鉢盛秋雪雲過偶然墮長與髙空絶冷光<lb/>
撲鬚眉照影終不澈蜿蜒誰所蓄藕孔新絲結龍去潭<lb/>
水寒龍來潭水熱去來恒隨風掃此潭上葉<lb/>
　　　雨宿釣臺下<lb/>
翻喜晴行少幽迴歴勝多褰裳雲渡筏潑墨嶺浮波樹<lb/>
没驚沙坐帆遲捫壁過羊裘不奈雨决意買漁蓑<lb/>
　　　盤江渦過鐵橋遊大願寺<lb/>
解轡似停橈孤尋寫泬㵳鈴聲遥引杖沙路亦乗橇江<lb/>
<pb n="KR4h0163_WYG_019-29a"/>
束驚蛇網山奔渴驥驕龍歸金粟寺蚪鎖鐵繩橋門壁<lb/>
行鼯䑕逢僧話獦獠佛身鏤石骨禪屋寄藤腰草果時<lb/>
充茗蠻花亦間蕉眉攅峰亂簇繒裂瀑斜飄待住顛愁<lb/>
秃將行踵欲焦徘徊且留飯為我滿椰瓢<lb/>
　　　至滇幕寄荅扈芷大師<lb/>
白浪青厓處處愁無端萬里却來遊逺心自欲投雞足<lb/>
秃筆非真羨虎頭海際孤萍來澤國天邊一髮到梁州<lb/>
歸來還約師同住閱盡花開共水流<lb/>
<pb n="KR4h0163_WYG_019-29b"/>
　　　歸舟雜叙二首<lb/>
曾與江波隔嵗期枯楊如髮少青絲樵人歸雨招蔆棹<lb/>
估客停風拜栁祠懸溜逢磯驅碓急偃帆入壁下灘遲<lb/>
武陵艶曲新翻得不譜劉家舊竹枝<lb/>
竹近西江水漸青平林新橘小於櫻招來山鬼曾無墓<lb/>
望去仙人舊有城客枕屢移峰近逺漁燈欲亂壑幽明<lb/>
隔舟遥見眉如月疑有琵琶入夜聲<lb/>
　　　夜過伏波營留題<lb/>
<pb n="KR4h0163_WYG_019-30a"/>
蠻雲瘴雨滿山頭火照殘碑識馬侯為問書生縁底事<lb/>
夜深驅馬向辰州<lb/>
　　　昆明女兒歌四首<lb/>
翠滴眉梢眼欲波自憐婸好不如哥偷開銀合挑瓊雪<lb/>
逓與㯽榔半口多<lb/>
皂笠遮紗覆額雲猩紅小襖焰如焚為嫌鞋齒頻兠襪<lb/>
髙曳蠻花繡蝶裙<lb/>
隔街艶曲巧相勾一笑簾前小靨柔疑是金陵花有種<lb/>
<pb n="KR4h0163_WYG_019-30b"/>
聞歌開傍玉搔頭<lb/>
鸚鵡新雛不肯籠但將梳掠鬭春風朝來粉頰㣲添白<lb/>
却繫雙鬟瑟瑟紅<lb/>
　　　宿曹溪<lb/>
僧牀小臥石淙青枕下流泉枕上聽夢入江南深寺裏<lb/>
紙窗疎竹讀殘經<lb/>
　　　南中曲八首<lb/>
女鬟垂緑弱難勝却怪濃粧薄未能逺黛欲浮封皂帽<lb/>
<pb n="KR4h0163_WYG_019-31a"/>
纎腰如削繫紅藤<lb/>
盡說哀牢漢不如江珠片片碎芙蕖竹枝近譜蘆笙曲<lb/>
木夾遥傳貝葉書<lb/>
不數閼支北地能女酋騰騎疾於鷹繡旂閃陣朝擒賊<lb/>
錦㡧遮燈夜供僧<lb/>
車逢油壁喚還譍賈客纒頭盡錦繒膾縷堆盤魚帶鬛<lb/>
甕香環坐酒傾藤<lb/>
黔府新翻十二歌南音如梵亦吹螺侍兒記拍分銀豆<lb/>
<pb n="KR4h0163_WYG_019-31b"/>
小史登塲換畫鞾<lb/>
緑珠長在小樓前嬌小偏宜石尉憐釵裊辟寒金似粟<lb/>
絲纒合采鏡如錢<lb/>
小小螺山亦破鞵青青草海却通<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>波燃白火招漁舶<lb/>
路撲紅塵趂虎街<lb/>
蒟醬唐䝉亦漫傳邛西曾不到張騫柔花漬白夷桐布<lb/>
巨節刳青濮竹船<lb/>
　劉貢士亮采<lb/>
<pb n="KR4h0163_WYG_019-32a"/>
　　亮采字徳嚴號濤生平湖人天啟丁卯副榜與雲<lb/>
　　間董思白陳眉公友善至輒掃榻湖墅盤桓旬月<lb/>
　　時父廷元方顯於朝無紈袴習其擬辭舉人進士<lb/>
　　書云求為伏闕上書罵欺君之人而恐累在朝之<lb/>
　　父令我捫舌捶胸後人亦可悲其遇矣卒年僅三<lb/>
　　十<lb/>
　　　丙寅秋七月朔自子至酉雨風大異次夜過之<lb/>
　　　　晝夜三盡而平何可無詩正虞筆戰<lb/>
<pb n="KR4h0163_WYG_019-32b"/>
怒風刮留塵放雨凝新瀆轟轟欲拆厓久之若崩屋入<lb/>
門翻止榭信耳舉飛瀑舟子蕩浮家漁翁飄釣竹草木<lb/>
突揺落乃豁清秋目水天亦驅馳泉石不棲宿識今多<lb/>
波濤從來盡平陸<lb/>
　鍾幕客代英<lb/>
　　代英字幼芝嘉興人布衣嘗遊九邊諸大帥幕下<lb/>
　　如李寧逺杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>武皆尊為上客有傳舍稿質研草<lb/>
　　楊武陵鶴品其詩謂致深而思苦本之工力澤於<lb/>
<pb n="KR4h0163_WYG_019-33a"/>
　　性情云<lb/>
　　　秋懷<lb/>
借得村居僻蕭然桑苧鄉安貧不為病居簡或疑狂有<lb/>
客唯毛薛無書剰老莊祇因八口累未遣硯田荒<lb/>
　　　别李大華觀察<lb/>
朝見屯田暮打圍䕶羌校尉有光輝年年天上求龍種<lb/>
凡馬空從青海歸<lb/>
　陶徵君龍見<lb/>
<pb n="KR4h0163_WYG_019-33b"/>
　　龍見字雲從一字馴之朗先從弟為國子生崇禎<lb/>
　　元年承詔纂修國史嘗遊三山曹學佺徐渤諸名<lb/>
　　流一見交契所著詩文未刻而没才氣清朗不為<lb/>
　　詭僻佻巧之音<lb/>
　　　旅病<lb/>
旅病傷遲暮溪山空復春户虚風亂帙簾靜鳥窺人蠖<lb/>
伏寧干譽熊經藉衛真自嗤還自愛端不畏人嗔<lb/>
　馮秀才武<lb/>
<pb n="KR4h0163_WYG_019-34a"/>
　　武字𤣥陵夢禎仲孫諸生僑居武林詩學長慶每<lb/>
　　於恬淡中寓風藻著有今詩二巻<lb/>
　　　七客篇<hi>有序</hi>
　　余讀楊鐵崖先生集所謂七客者志葢先生嘗以斷<lb/>
　　劒鍊為笛吹之嗚嗚作龍吟一古琴乃賈秋壑故<lb/>
　　物胡琴象管云是宋道君内府又得古陶甕為秦<lb/>
　　祖龍藏中噐玉帶石硯乃文文山手澤此六者或<lb/>
　　尊忠臣或紀異域或憐所遇非其主然俱可以飬<lb/>
<pb n="KR4h0163_WYG_019-34b"/>
　　性靈舒抑鬱於是闢一室皆以客待之自嘗謂老<lb/>
　　人古之亷士今之怪竒人不遇於世又自客六者<lb/>
　　之間而七焉遂為七客者志兼有長歌余氣熱其<lb/>
　　人悲吟朗誦終不能已復作是詩<lb/>
泰定至正間詔徴天下士㑹稽鐵崖山乃有古亷吏少<lb/>
登萬卷樓老著七客志有客來洞庭鐵龍蒼溟戲巴蚺<lb/>
噤明珠斛律展雲翅焦尾與管筩哀號未能遇古陶皤<lb/>
然姿折花盛酒噐獨有白玉圍親識文山字佩帶不忍<lb/>
<pb n="KR4h0163_WYG_019-35a"/>
遺一一書名記世寶登圜牆兹以客禮事老楊縱筆端<lb/>
六子瞪目視嬉笑語黙間廓落寧顧忌在上或在旁坐<lb/>
立漫無次同處一室中爾我孰非寄嗟嗟楊維禎舉動<lb/>
直自異或為忠良悲兼為奸邪刺所遇非其人忽從逺<lb/>
方至㑹合詎偶然何忍相捐棄茍能讀此書莫負長者<lb/>
意<lb/>
　　　荅贈陸四叔度<lb/>
舉世盡皆天下士相逢慷慨輕生死豈知俱屬勢利交<lb/>
<pb n="KR4h0163_WYG_019-35b"/>
反覆須臾厚如紙向聞陸郎有心骨貧病未能結交爾<lb/>
余詩狼籍埋荒烟那有多情眼及此東家甕底拾殘編<lb/>
低徊浩歎稱才子尋訪棬樞扣掘門登堂乍見發狂喜<lb/>
忽憶湖湄曾遇君栁岸花堤一瞪視探君囊裏有雲烟<lb/>
鏘金鏗玉聲聲起五湖仙櫂讀書船停洲泊渚忘還里<lb/>
把酒誰是髙陽徒千金笑擲金陵市我輩庶幾心可期<lb/>
才華意氣餘事耳<lb/>
　　　阿麗曉起長歌<hi>諸暨陳章侯畫贈蕭山來季</hi>
<pb n="KR4h0163_WYG_019-36a"/>
當代佳人久蕭索圖寫形容境俱惡惟有前身顧虎頭<lb/>
未許秋毫容易落興來不擇楮與綃塗朱傅粉無輕錯<lb/>
忽傳阿麗曉起時近者欲迷逺者愕解鬟初出羅帳寒<lb/>
褰衣緩步鴛鴦閣青絲漠漠掌上盤文犀繡帶腰間綽<lb/>
簇金小袖錦模糊長裙珮玉垂珠絡仰面惟看極目霞<lb/>
低頭不顧如山約世上蛾眉齊閉奩畫裏胭脂盡糟粕<lb/>
從來畫女欲傾城周昉仇英不復作靚粧袪服亦易工<lb/>
凝睇含情難姌嫋苧蘿靈氣歸筆端偶倩章侯縱揮霍<lb/>
<pb n="KR4h0163_WYG_019-36b"/>
麗娘不減來季貧休叱馮生賦輕薄桃花潑浪暮春天<lb/>
記起懷中舊時諾<lb/>
　　　春陰<lb/>
十日春陰斷客行碧莎如髮傍堦生櫻桃落盡鳥飛去<lb/>
獨坐虚堂風雨聲<lb/>
　王秀才起隆<lb/>
　　起隆字季延號止庵秀水人諸生有稿未刻惟甲<lb/>
　　申後咏史詩一百五十首傳於時<lb/>
<pb n="KR4h0163_WYG_019-37a"/>
　　　咏史<lb/>
諸葛事三國蜀龍吳也虎在魏以犬嘲犬亦衛其主五<lb/>
馬應騰槽淮南困孤旅帳士血流渠無一善逃死滔滔<lb/>
犬絶稀弔古淚如雨<lb/>
　　　右諸葛誕<lb/>
　𤣥洲道士徐頴<lb/>
　　頴字渭友一字巢友海鹽人為諸生以詿誤逃於<lb/>
　　僧自楚歸入茅山為道士往來句曲道上雙髻道<lb/>
<pb n="KR4h0163_WYG_019-37b"/>
　　服騎紫牛導以孔翠道路諠譁傳神仙來兒女羅<lb/>
　　擁不得前且以為天上人攜將怪異物落人間矣<lb/>
　　久之復出遊江南燕雒間好談兵以徐鴻客姚榮<lb/>
　　靖自許兵後入閩粤不知所終嘗自言欲作三十<lb/>
　　六洞天遊以故瓢笠所至幾遍天下葛震甫序其<lb/>
　　詩有九合曰有閒情曰遇佳山水便住曰中年以<lb/>
　　前能好學曰棄家入山曰無長物曰不交流俗人<lb/>
　　曰無應酬語曰苦吟曰不多作有𤣥洲集<lb/>
<pb n="KR4h0163_WYG_019-38a"/>
　　　貧士行<lb/>
白蒿青柘頽垣中三日烟㸑始得紅故書簌簌委䑕穴<lb/>
向夕託宿如鵞籠濁醪難賖值蠶月歸来西市瓶疊空<lb/>
咄嗟枳花且多實井底蕙草無春風<lb/>
　　　瓔萄筆簏歌為呉秋賦<lb/>
　　嶺南多異石謂為珠玉氣孕結而成先生門人句<lb/>
　　曲楊蕊仙教授海南購其二以貽先生相其形玉<lb/>
　　石相錯紫蔓瓔萄殆鬼土也虚其中適堪籠筆屬<lb/>
<pb n="KR4h0163_WYG_019-38b"/>
　　頴賦之已夘臘嘉平筆記<lb/>
珠胎半尺金錯文三年一葉非宋人石家解食白鳳髓<lb/>
此器不共珊瑚陳海南玉田侵蜑户䑕璞繇來辨胡賈<lb/>
始疑得自大宛歸紫蔓纍纍滴馬乳吾聞天子鋭意戎<lb/>
馬郊四方竹箭如山髙吁嗟毛生久瓠落此器不得隨<lb/>
包茅惜卿愛卿共卿席主人摩挲唾壺側十五城堪裂<lb/>
地償從此山中有封邑<lb/>
　　　荅贈黎美周<lb/>
<pb n="KR4h0163_WYG_019-39a"/>
此生期再刖抱璧過江東愁絶青㝠外纍然白石中事<lb/>
多傳粤史詩欲續秦風一片冰壺意毋輕語夏蟲<lb/>
　　　雨泊銅陵<lb/>
抱犢過飢嵗側聞魚米登異書探玉笥凍雨上銅陵帆<lb/>
落風三面天䝉水一層獨行人渺渺辛苦蜀江冰<lb/>
　　　翠峰寺<lb/>
行藥不二里名泉尋翠峰中多耐霜果上有負暄松一<lb/>
鳥下香國無人鳴晚鐘未能常襆被看雪過殘冬<lb/>
<pb n="KR4h0163_WYG_019-39b"/>
　　　粤中寄顧不盈<lb/>
古人半流寓余亦度崑崙不為探金穴何縁到海門碧<lb/>
尋榕樹宅紅愛荔枝村洵有神仙跡惟應靜者論<lb/>
　　　望雨<lb/>
禾黍深愁秋未登芙蓉香死暑如蒸雲霓似隔天三尺<lb/>
河漢空懸水一層上國漫傳求馬詔<hi>時民間方苦養馬之役</hi>中泠<lb/>
新没咒龍僧<hi>金山寺僧禱雨不應輒沉江</hi>飢來始念峩眉寺日日風<lb/>
雷夜夜冰<lb/>
<pb n="KR4h0163_WYG_019-40a"/>
　　　此村草堂二首<lb/>
世卜桑榆是此村東臯酒社記曾孫梅花與我年加長<lb/>
春水於人徳共温故劒嘗攜何可賣破書曾讀不須存<lb/>
河汾縱有千言在未敢輕將叩九閽<lb/>
苦竹䝉茸覆舊林莓苔無跡斷人尋石田未可輕焚研<lb/>
山水何繇再入琴隔市魚蝦孤釣逺閉門風雪一燈深<lb/>
橋西便是金張宅見說年多行路心<lb/>
　　　西山梅花四首<lb/>
<pb n="KR4h0163_WYG_019-40b"/>
石公山畔橘洲前香雪層層覆釣船古調化為清瑟怨<lb/>
折枝形得玉釵妍芝田分種當三秀𤣥圃移根又幾傳<lb/>
欲翦春愁無處寄一簾湘水夜如年<lb/>
仙人黄鶴不知處古雪吹殘鐵篴中行盡幽暉雙袖濕<lb/>
目無青黛四山空冰蠶竊食成香繭白燕驚飛擬玉籠<lb/>
濁厠錦茵俱可惜為君起拜落花風<lb/>
甪里祠邊多手澤華山路口最知名凍雲匝地春無脚<lb/>
碧水揺窗月有聲半夜抱衾投寺宿何人着屐過橋行<lb/>
<pb n="KR4h0163_WYG_019-41a"/>
薛娘縱負金針巧誤捻紅絲繡不成<lb/>
稜稜髙格去人逺碧落崔嵬靜見聞雪曙有僧攜茗具<lb/>
天寒無蜨上湘裙何妨苔涴成蒼璧多恐風吹化水雲<lb/>
村店閉門春釀凍斷除烟火一尋君<lb/>
　　　紅鸚鵡<lb/>
一羣花片攬遊絲金索空留絶艶姿往事能言慙赤鳯<lb/>
它生如憶比紅兒餘霞散綺開籠夕白露霑裳濯錦時<lb/>
轉念隴山深處好上林不用羽毛奇<lb/>
<pb n="KR4h0163_WYG_019-41b"/>
　　　方正學先生墓<lb/>
赤鳯巢焚尚覆雛一杯翻荷主恩殊冶城無鐵鑄肝膽<lb/>
石甃何人藏髮膚信史直須求草野鴟夷幸不殉江湖<lb/>
空憐粉壁多生氣難繪當年負扆圖<lb/>
　　　羅浮石龍渡<lb/>
竹裏仙源半估船水村鮭菜不論錢海南三月無花落<lb/>
一路春風待木棉<lb/>
　　　武山題葛震甫壁<lb/>
<pb n="KR4h0163_WYG_019-42a"/>
草堂疎竹覆漁灣湖面冰髙白鷺閒自古風人喜流寓<lb/>
謝公不住㑹稽山<lb/>
　　　釣臺<lb/>
石几朝朝立鷺鷥苔檐露折野棠枝荒臺千尺非無意<lb/>
不與旁人再下絲<lb/>
　　　塞下曲<lb/>
枯楊磧裏久無春盜得黄羊是漢人駱馬䭾金輸塞盡<lb/>
不知何物鑄功臣<lb/>
<pb n="KR4h0163_WYG_019-42b"/>
　　　燕市燈詞<lb/>
雲母屏連畫扇開香煙吹落避風臺小璫帽上珠無價<lb/>
自說承恩得賜來<lb/>
　湯秀才蓀<lb/>
　　蓀字有生秀水人啟禎間文學有薄遊草此村詩<lb/>
　　西湖偶吟<lb/>
　　　湖上<lb/>
草光泛緑艶平堤疎栁斜陽眼更迷不盡依依湖上思<lb/>
<pb n="KR4h0163_WYG_019-43a"/>
好山多在六橋西<lb/>
　沈太學受祉<lb/>
　　受祉字止伯師昌子太學家世以貲雄邑中為人<lb/>
　　閒靜無叫號狂躁之習好與幽人韻士觴咏往還<lb/>
　　有薜園草<lb/>
　　　杪秋宿南屏圓照堂<lb/>
采茶龍井巔汲水虎跑徑藉此兩地佳以為一山勝遊<lb/>
程達夜商好侣因詩訂行倦亦呼舟林間數聲磬<lb/>
<pb n="KR4h0163_WYG_019-43b"/>
　陸徵士時雍<lb/>
　　時雍字仲昭桐鄉人嘗選古唐諸家詩自為評論<lb/>
　　曰詩鏡又論列楚辭取王叔師朱考亭兩家注而<lb/>
　　以已意折衷曰離騷新疏崇禎初詔大臣保舉巖<lb/>
　　穴才能之士時雍與焉然終不遇久留京邸館於<lb/>
　　戴冏卿家㑹戴以事被劾援時雍為証并逮之卒<lb/>
　　於繫所<lb/>
　　　沈恤部子先讀予騷疏慨然有咏見贈於其行<lb/>
<pb n="KR4h0163_WYG_019-44a"/>
　　　　也賦此酬之<lb/>
桂棹蘭橈束兩頭送君愁共水爭流參差吹罷芙蓉雨<lb/>
雲鬢羅衣不耐秋<lb/>
　周秀才拱辰<lb/>
　　拱辰字孟侯桐鄉人諸生擅詩古文好纂秘冊稗<lb/>
　　乗及國家典故寒暑搦管不輟與陸仲昭交好有<lb/>
　　聖雨齋集其詩與仲昭相當然才情奇麗終推孟<lb/>
　　侯桐邑自國初貝程後此道絶響越四百五十餘<lb/>
<pb n="KR4h0163_WYG_019-44b"/>
　　年始得二子以振之洵乎才之難也<lb/>
　　　咏古<lb/>
謂憐王孫餓詎是漂母慈丈夫不自食姑以飯愧之果<lb/>
腹不知醜俠士所誚惡叱之出胯下亦以整其怒取履<lb/>
良有謂辱胯寧無因倨侮之狎至幻出疑一人吾欲鑄<lb/>
少年黄石同配享大恩與大讐成我原無兩淮水日湯<lb/>
湯英風同一仰<lb/>
　　　聽黃公石彈琴<lb/>
<pb n="KR4h0163_WYG_019-45a"/>
鎮石流雲香滿堂一絲啼出一鳯凰歸昌啞啞聲未歇<lb/>
梧桐滴雨湘流竭南園日午蜻蜓醉玉沙烘夢鴛鴦睡<lb/>
柳髮嬝空題晚照雪打琅玕夜半嘯崩濤裂柱海國穿<lb/>
西毒夜撥獅子絃南岡鳯死青鸞寡飢雛呼母聲軋啞<lb/>
寂寞低回古路迷病猿聽雨斷腸啼洞黎寶香香七尺<lb/>
絲將玉戛崑山碧誰其彈此黄公石泠泠千古精靈惜<lb/>
白羊玉鵲翩翾擲<lb/>
　　　金陵别酒母<lb/>
<pb n="KR4h0163_WYG_019-45b"/>
劒光落背青如雪閒踏秦淮訪明月六朝舊事入寒流<lb/>
牽引愁心無斷絶黃花挿髻壚頭情澆我玉缸千醁醽<lb/>
霜螯大嚼不離口髙勸金巵與鼻平狂謌大呌驚白日<lb/>
一醉千日浮雲輕仙人攜我東南征相驚跨海尋蓬瀛<lb/>
何以酬之酒母笑明朝特遣雙龍迎<lb/>
　　　種竹<lb/>
秋風玉露清不任松花古香吹滿岑琅玕羅羅挺而立<lb/>
菖蒲故應拜此君<hi>出廣博物志</hi>曉麓沙頭聲簌簌一蓑䭾得<lb/>
<pb n="KR4h0163_WYG_019-46a"/>
瀟湘緑石林隱約借片雲種出空除百翠玉蛇蚹罥烟<lb/>
濕不消蜘縈凍粉絲如繅長檐細戛青鸞佩簾影碎拂<lb/>
鸚哥毛主人種此良有以醉與同夢醒與語蛇子蛇孫<lb/>
任意長他年莫作龍飛去<lb/>
　　　田家三首<lb/>
綰髻學吳女紅花向鬢開借機攜杼出汲井抱甖來洗<lb/>
葛揉梅葉漚絲治蛤灰老姑催瓦祭趂月壓新醅<lb/>
不羨勞人肉一蔬聊自厭治爪紅杏蜜燒豆紫蘇鹽魚<lb/>
<pb n="KR4h0163_WYG_019-46b"/>
骨占風雨鶉羮試苦甜瓦盆吾願足時復喜丁添<lb/>
為圃仍秋晩閒來息耨鋤菜殘不似甲𤓰老欲為魚羊<lb/>
角懸婚酒牛衣晒道書幽懷吾自貴碌碌笑簪裾<lb/>
　　　粤東秋日展陸丞相秀夫祠<lb/>
丞相祠堂古空山啼鴂秋蝸涎迷牓字榕髮裹泥樓麗<lb/>
旭扶桑隕忠魂海國愁潮聲豗日夜猶似抱龍遊<lb/>
　　　客汀遇紅夷人談其國土風俗漫述三首<lb/>
碧眼南蠻種紅夷小國風醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>雜鵝乳靈藥訪龍宫侑<lb/>
<pb n="KR4h0163_WYG_019-47a"/>
客評金甲生兒瘞鐵弓即今聆譯語字字與華同<lb/>
物候中華似初無稻與茶麥長剛半寸桃大約如𤓰竹<lb/>
䑕能驅狗蠻禽或變鯊南風來半月不用指南車<lb/>
衣裳雲葉拖剪髮剰週羅兒女擡官轎神鞭選武科椰<lb/>
羮同彘食花布學鮫梭兼之婚禮異鼓吹祭天魔<lb/>
　　　合歡詩貽吳闇生二首<lb/>
寶夢流蘇曉盈盈不自扶掠眉催畫筆信手作花圖紅<lb/>
唾明雙袖金釵顫九雛香肩貪並倚忘却繡工夫<lb/>
<pb n="KR4h0163_WYG_019-47b"/>
痩玉臨香檻輕羅倚繡叢珠簾窺皓腕緑鬢語春風露<lb/>
□文君井雲銜簫史宫流年花裏駐銀甲譜枯桐<lb/>
　　　白燕二首<lb/>
照影還看水似空飛來掌上鬬殷紅春思不到烏衣國<lb/>
曉夢渾迷珠樹宫杏雨泥香開北户孀樓人去怨西風<lb/>
投懐當日曾驚玉却笑零陵舞未工<lb/>
只道烏綃覓主歸簾前狎視影全非宜春畫淺霜鋪額<lb/>
社日寒輕絮㸃衣翻踏纎羅銀剪下巧窺明鏡玉釵飛<lb/>
<pb n="KR4h0163_WYG_019-48a"/>
仙姿合住瑶筐裏莫向雕梁怨落暉<lb/>
　　　續孌童詩<hi>有序</hi>
　　古有孌童詩詮情未暢戲為續此當李賀秦宫之什<lb/>
分明楊栁絮揑作一妖童倚髮方蕭史風流軼子充袂<lb/>
裁垂手翠袴剪合歡紅割袖邀深愛分桃莫惱公香奇<lb/>
疑是竊憨穉總成聰髻幻吳宫女腰逾楚國娀引謌秋<lb/>
露滴吐氣石蘭融宻意遺梔子幽歡拾鹿蔥彩毬銅沓<lb/>
弄雙陸蜃窗攻舉袂扶雕輦盤靴怯寶驄乗酣春選夢<lb/>
<pb n="KR4h0163_WYG_019-48b"/>
餘興夜吹銅行雨非巫峽牽雲笑螮蝀前魚未應泣憐<lb/>
惜賸秦宫<lb/>
　　　塞下曲<lb/>
拚將七尺報君恩夢裏曾驚斬谷渾聞說霍家新拜爵<lb/>
衆中私檢臂鎗痕<lb/>
　　　小遊仙三首<lb/>
芙蓉冠子璚雲裳玉舄絲纒九鳯凰朝罷帝真三十六<lb/>
方諸宫裏讀歸藏<lb/>
<pb n="KR4h0163_WYG_019-49a"/>
橘中輸却熊盈襪又向松間賭玉簫花影覆棋陰未轉<lb/>
誤人柯爛不成樵<lb/>
南嶽靈車紛曲阿晶盤割饌進郗哥偶然謔笑能噴飯<lb/>
化作飛蜂嚙鳯羅<lb/>
　周秀才九罭<lb/>
　　九罭字公魴崇徳人啟禎間諸生五嵗知聲偶少<lb/>
　　孤家貧舌耕養母四十始娶性簡傲豪於詩酒無<lb/>
　　攢眉態有周子鳴若干巻詩工近體不作細響<lb/>
<pb n="KR4h0163_WYG_019-49b"/>
　　　下第述懐<lb/>
斜日偏能照逺村寒風吹落舊柴門磻漁老去鈎仍直<lb/>
魏說歸來舌尚存愜志豈容忘廟闕暴鬐終欲想崑崙<lb/>
天涯賸有無窮恨夜半髙歌寄酒尊<lb/>
　　　姑蘇懐古<lb/>
綺羅開作野花閒錦雉南飛去不還獨有舊時江上月<lb/>
年年清影照陽山<lb/>
　何秀才浩然<lb/>
<pb n="KR4h0163_WYG_019-50a"/>
　　浩然字希孟號象巖嘉善諸生師同邑袁了凡錢<lb/>
　　御泠國變後髙臥村野留意星卜之學所居一室<lb/>
　　惟蓍草瓷罏酒瓢詩簏而巳私諡仁節<lb/>
　　　寄張羽升<lb/>
君言不得意終日掩柴闗我有一尊酒期君相往還醉<lb/>
回何所贈明月滿空山<lb/>
　張布衣翼<lb/>
　　翼字羽升嘉善人家貧嗜學洞覽韜鈐符䜟之書<lb/>
<pb n="KR4h0163_WYG_019-50b"/>
　　有膽識技勇能平地躍數仞牆談兵慷慨議論風<lb/>
　　生與同里何浩然友善語浩然曰天下將亂矣崇<lb/>
　　禎初客遊三山不知所終<lb/>
　　　寄何希孟<lb/>
曾聞天下士慷慨勞人思不意吾黨中於君復見之議<lb/>
論在家國風雅為文辭惘惘三十年丘壑空棲遲君子<lb/>
何多艱造化能無疑陰陽道循環天心有定時潛居脩<lb/>
六翮霄漢以為期余固江湖人顧非英雄姿涉世不合<lb/>
<pb n="KR4h0163_WYG_019-51a"/>
宜還家無茅茨逢人强為語過後唯見嗤得君為吾友<lb/>
夙昔真吾師憂患多所同嘉㑹相追隨素心懸日月我<lb/>
巳忘吾私形影非一身中情已無岐晤言僅須㬰驅車<lb/>
逺别離依然貧賤交行止已參差新人意何樂故人意<lb/>
何悲善言竟無聞至行失其儀所行嘗妄發鄙吝恒在<lb/>
斯執手猶未能念此神先馳聊以不永懐吾姑酌酒巵<lb/>
匡坐對明月俯仰徒嗟咨相守不為意相逺何淒其宛<lb/>
轉縈人心一夕亂如絲<lb/>
<pb n="KR4h0163_WYG_019-51b"/>
　陳秀才詩教<lb/>
　　詩教字四可一字興公晚號醵菴秀水人啟禎間<lb/>
　　文學有稿自題曰非業<lb/>
　　　石橋小坐<lb/>
落日西山麓平橋枕石磯行人穿樹杪隔水見漁扉龜<lb/>
曝乗荷出蟬鳴抱葉飛薫風時復至獨坐澹忘歸<lb/>
　　　玉泉寺觀魚<lb/>
九里松邊路前朝古寺門客遊多馬跡地僻似漁村非<lb/>
<pb n="KR4h0163_WYG_019-52a"/>
為尋船子將無傲漆園坐來重撫掌更得佐茶樽<lb/>
　　　題新中驛壁<lb/>
三千客路寄征驂旅况凄然總未諳唯有柳枝曾見慣<lb/>
阿那又不似江南<lb/>
　　　湖南賦事懐穆公<lb/>
蕅花居外柳垂絲水淺舟膠未進時望斷南屏山下路<lb/>
竹房僧老坐吟詩<lb/>
　王布衣毅<lb/>
<pb n="KR4h0163_WYG_019-52b"/>
　　毅字叔逺一字初平天啟初自常熟來寓秀水楊<lb/>
　　家村天懷曠邁作詩懶於近名性巧工鏤刻製核<lb/>
　　舟不及寸中有賔主僕從几席樽俎器具無不備<lb/>
　　而人物鬚眉老少無不肖窗楯可以啟閉左右題<lb/>
　　銘有詩句可讀人疑鬼工魏子敬為記詩名雪崖<lb/>
　　集<lb/>
　　　雪崖秋晚作<lb/>
草白秋風後花香曉露初扶藤縈蘚石引水灌芙蕖久<lb/>
<pb n="KR4h0163_WYG_019-53a"/>
病多讎藥長貧獨愛書蕭然深閉户自覺送迎疎<lb/>
　徐秀才喈<lb/>
　　喈原名鴻祚字儀仲嘉興人啟禎間文學有寓懐<lb/>
　　秋尋詩<lb/>
　　　秋感<lb/>
林島遥聞時局紛邊笳愁斷刺茵紋偶驚鴂響苔翻砌<lb/>
初試鷹髙鬼嘯墳渚北沙平揖帝子江南濤沸憶湘君<lb/>
不須買隱耽廬岳寂寞年年度白雲<lb/>
<pb n="KR4h0163_WYG_019-53b"/>
　鉏舉人用登<lb/>
　　用登字百糓秀水人天啟甲子舉人<lb/>
　　　小園初成陳仲醇過<lb/>
版築登登罷圖書處處遷茅柴過橋酒燈火到門船竹<lb/>
徙上番雨荷開半兩錢醉吟無不可為我拂朋箋<lb/>
　沈舉人𢎞度<lb/>
　　𢎞度字公雅桐鄉人居清風鄉天啟甲子舉人有<lb/>
　　五願齋集容餘軒稿畏吟小草<lb/>
<pb n="KR4h0163_WYG_019-54a"/>
　　　憶北園<lb/>
頗憶衡門下幽居有北園覆檐新竹嫩滿地剌梅緐好<lb/>
友時來過清琴每自援齊民有要術試驗老農言<lb/>
　胡蘄水振芳<lb/>
　　振芳字來子嘉興人天啟丁卯舉人選授蘄水知<lb/>
　　縣赴任未一月流冦陷城家屬十三人盡死振芳<lb/>
　　至省納印放還歸里貧窮無子輿論惜之<lb/>
　　　歸里後碧漪坊黃氏要主童子塾<lb/>
<pb n="KR4h0163_WYG_019-54b"/>
自返牆東宅何曾竈突黔已無五斗米笑脫兩鞾襜旅<lb/>
夢安蕉鹿浮名上竹鮎從今兔園冊一任老夫潜<lb/>
　張舉人所見<lb/>
　　所見字曉生後更名介號吉先嘉善人天啟丁卯<lb/>
　　舉人<lb/>
　　　秋雨懐夏彞仲<lb/>
兀坐清秋夜瀟瀟况雨天故人千里外杯酒一燈前旅<lb/>
雁悲長塞寒溪吼老泉何時明月下肯掉子猷船<lb/>
<pb n="KR4h0163_WYG_019-55a"/>
　張布衣志逺<lb/>
　　志逺字叔明嘉興人有竹嶼吟稿隱於市㕓詩為<lb/>
　　李九疑太僕所賞<lb/>
　　　集慶寺作<lb/>
參差紅樹倚晴空楖栗行吟度晚風忽憶翠華臨幸處<lb/>
滿山黃葉寺門東<lb/>
　<lb/>
　<lb/>
<pb n="KR4h0163_WYG_019-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷十九<lb/>
</p>
<p>
</p>
  </div>
<div>
<head>檇李詩繫卷二十</head> <lb/>
    <p>
<pb n="KR4h0163_WYG_020-1a"/>
欽定四庫全書<lb/>
　檇李詩繫卷二十<lb/>
　　　　　　　　　　　　　平湖沈季友編<lb/>
明<lb/>
　曹侍郎勲<lb/>
　　勲字允大號峩雪嘉善人崇禎戊辰會元授庻吉<lb/>
　　士官至禮部侍郎時門户角立勲負時望在講筵<lb/>
　　每隠䕶正類侃侃言之乞養十年留都召起見時<lb/>
<pb n="KR4h0163_WYG_020-1b"/>
　　事難為規切相臣尋以母喪隠居東干自署東干<lb/>
　　釣叟著有存笥行笈未有居東干諸集詩以情意<lb/>
　　為主近似公安而就紀律者同館劉𦙍平方肅之<lb/>
　　輩同聲共響雖一時風氣使然實得詩人和平之<lb/>
　　旨<lb/>
　　　舟居<lb/>
一帆無定指聊得避紛紜水宿常疑雨山明更喜雲酒<lb/>
情須午過暖意近春分自活爐中火花前不敢熏<lb/>
<pb n="KR4h0163_WYG_020-2a"/>
　　　南池次少陵韻<lb/>
不為南池勝誰来艤客船橫江人似鶴深樹晝宜蟬李<lb/>
杜千秋句青徐六月天鄉心看逝水此意冷於氊<lb/>
　　　別爾新<lb/>
稍為君留亦不遲且賖山約待他時未行先儗將来訂<lb/>
纔晤仍愁既去思欲寫凄迷艱一字終慙決絶負雙巵<lb/>
滿江風雨孤舟夢怕讀方髯南嶽詩<hi>指肅之</hi>
　　　冬日京邸漫成<lb/>
<pb n="KR4h0163_WYG_020-2b"/>
枯栁如柴束㡬重煨来榾柮覆缸紅滅炊未肻羞童子<lb/>
徙突何曾誤乃公鼠壯欲消三月俸貂寒還怯五更風<lb/>
春迴不管人南北歴歴江雲在眼中<lb/>
　　　三日小飲女郎處<lb/>
相逢便約煮新蔬近水衡門且食魚避客轉憐雛校史<lb/>
辭官猶署麴尚書當場二妙爭花案隔壁三家認草廬<lb/>
最是閒人閒不得平章風月又春初<lb/>
　　　得左大来梁辰須裴晉卿諸門生京邸書兩年<lb/>
<pb n="KR4h0163_WYG_020-3a"/>
　　　始到<lb/>
天上人間嵗月移故人猶記老漁師登髙肯許乘風便<lb/>
望逺寧愁計日遲吾道不隨滄海變世情惟有碧山知<lb/>
只祈耕稼村村足未敢逢人賦黍離<lb/>
　　　長至後三日大雪<lb/>
白年急景笑蹉跎一線長添得㡬何麥種未青方破甲<lb/>
梅稍先白已交柯天昬土屋雞棲早嵗儉瓶糧雀耗多<lb/>
佀報明年秋熟好不愁寒壓老漁蓑<lb/>
<pb n="KR4h0163_WYG_020-3b"/>
　　　閨詞<lb/>
澄澄人坐碧琉璃今夜清光定屬誰干瓦鴛鴦俱露宿<lb/>
紫衾輪與睡猧兒<lb/>
　沈參政𦙍芳<lb/>
　　𦙍芳字隆生號菁莪海鹽人崇禎戊辰進士授工<lb/>
　　部主事歴陞淮海副使流寇大亂淮西間芳練兵<lb/>
　　以備禦寇不敢窺欽授㕘政専理漕儲革陋規十<lb/>
　　萬剔積弊數十條甫一年掛冠歸里有希園集<lb/>
<pb n="KR4h0163_WYG_020-4a"/>
　　　讀朱穉韜贈許雲公採茶歌<lb/>
茶熟花香簡送迎邨齋得此意偏清近來頗恠盧仝癖<lb/>
但聴爐頭沸玉聲<lb/>
　　　往澉州弔二吳有感<lb/>
曲曲灣隨面面風故人謾卜永安宫溪流盡處孤峰出<lb/>
多在荒涼萬木中<lb/>
　譚主事貞黙<lb/>
　　貞黙字梁生號埽庵昌言子崇禎戊辰進士授工<lb/>
<pb n="KR4h0163_WYG_020-4b"/>
　　部主事<lb/>
　　　丁未寒食作<lb/>
春當三月閏寒食半春期冷暖花無奈陰晴栁自知波<lb/>
翻紅燕袜草染綠蛛絲此日江南景偏饒兒女癡<lb/>
　　　次草萍驛讀孫忠烈感懐王文成擒寧籓詩<lb/>
路發三衢說爛柯尋山其奈候人何田餘紫葉經霜老<lb/>
林亞黃團照水多薄暮野亭萍理宿百年恠事夢中過<lb/>
額頭殘墨看燒燭寒雨清吟噉饆饠<lb/>
<pb n="KR4h0163_WYG_020-5a"/>
　　　顔家海<lb/>
茁茁春空暈淺霞軟紅鮮碧汎妖斜生敎東郭為名樹<lb/>
但說顔家便看花連蔭弄粧遊女韈出籬撩影酒人艖<lb/>
最憐薄睡臨幽月杜老無言興自賖<lb/>
　<hi>附考嘉興白苧邨顔氏有西府海棠共四株極髙大著名禾地花時士女遊觀甚多</hi>
　　　采蓮曲<lb/>
睡起打新蓮蓮塘紅日鮮珠兒停葉露曾得㡬時圓<lb/>
　　　少年行<lb/>
<pb n="KR4h0163_WYG_020-5b"/>
翦水雙曈面渥丹紫袍繡镼鶡頭冠秋雕度影来天外<lb/>
盤馬陰坡撚箭看<lb/>
　　　竹枝<lb/>
相思子結合歡花連理枝生並蒂𤓰情種原来無草木<lb/>
春心到處便生芽<lb/>
　　　料理平林小築簡門人汪爾陶<lb/>
掛瓢未作買山翁且籍吳涇釣户中燕幕鶴寮分置定<lb/>
還餘片席禮希馮<hi>地在吳涇橋畔有顧野王讀書堂</hi>
<pb n="KR4h0163_WYG_020-6a"/>
　李太學肇亨<lb/>
　　肇亨字會嘉號珂雪九疑先生子與掃庵同主鴛<lb/>
　　社工詩能繪事有率圃吟稿琴言閣新咏所作如<lb/>
　　秋磵流泉雖波濤不興亦自清泠可恱<lb/>
　　　觀吳繡君寫蘭戲贈<lb/>
粉痕墨筆香濛濛披圖為我開芳叢斜揎翠袖起盤礴<lb/>
十指沸沸生春風數枝柔倚楚畹碧雙蒂半吐湘烟濃<lb/>
緑蛾低映螺黛濕紫幹㣲雜胭脂紅春宵苦短宿酲渇<lb/>
<pb n="KR4h0163_WYG_020-6b"/>
疑有清露来瑤空吁嗟此花何遭逢不愁零落向空谷<lb/>
常在佳人玉腕中<lb/>
　　　贈王修微女冠<lb/>
旖旎溪雲淡蕩烟水沈香氣暗衝簾生綃白袷輕籠臂<lb/>
粉頰青絲半軃肩清許夜琴同鶴夢舊分曉黛入詩禪<lb/>
散花手腕春風裏自寫蓮經繡佛前<lb/>
　　　畫景<lb/>
霽色石橋流水蒼烟沙塢人家誰向曉風吹笛江寒落<lb/>
<pb n="KR4h0163_WYG_020-7a"/>
盡梅花<lb/>
　　　金陵<lb/>
鍾山王氣曉蔥蘢絳碧嵯峨玉砌重一自君王移蹕後<lb/>
監門不打未央鐘<lb/>
　　　贈吳眺雪<lb/>
家在天都第九峰白雲常繞翠芙蓉杖藜欲問經行地<lb/>
春雨莓苔認鶴蹤<lb/>
　　　畫景<lb/>
<pb n="KR4h0163_WYG_020-7b"/>
千尺寒巖俯泬㵳夕陽沙樹影蕭蕭帆檣髙下喧魚市<lb/>
知是江風送晩潮<lb/>
　王休寧佐<lb/>
　　佐字佐之號樗崖嘉善人崇禎辛未進士休寧令<lb/>
　　　宛陵道中<lb/>
鄰鄰石齒潄溪沙片片青山掛晚霞鳥道一痕天半落<lb/>
輕輿扶入紫藤花<lb/>
　屠檢討象美<lb/>
<pb n="KR4h0163_WYG_020-8a"/>
　　象美字幼繩平湖人崇禎辛未進士授行人對䇿<lb/>
　　稱㫖改翰林檢討疏薦倪元璐李邦華等三十七<lb/>
　　人尋罷歸築園郡城建百杖廊極泉石之勝後房<lb/>
　　廣蓄姬妾聲伎繁豔乙酉聚兵於郡為怨家所殺<lb/>
　　與象美共事者倪長玗也<lb/>
　　　贈王旃林<lb/>
思入春風散彩雲緘書意氣動相聞俊民吳越空慙我<lb/>
老將幽燕舊屬君多病士安忘世態窮愁虞相見斯文<lb/>
<pb n="KR4h0163_WYG_020-8b"/>
居然一榻談經處諸子披襟坐夜分<lb/>
　項太學真<lb/>
　　真字不損秀水人崇禎初太學以罪下刑部獄死<lb/>
　　有甓園詩草括蒼遊草楚咻帆譚諸種<lb/>
　　　懐吳穉文<lb/>
吳子談經鬢未絲官閒却與懶相宜衙空亦可容魚隊<lb/>
俸薄纔堪買鶴騎苜蓿一園知不飽梅花兩載豈無詩<lb/>
思君明月清樽處姑篾城頭望眼遲<lb/>
<pb n="KR4h0163_WYG_020-9a"/>
　馬封君徳澍<lb/>
　　徳澍字以霖號商雨平湖人襟懐髙曠雅善賦詠<lb/>
　　以子嘉植貴封給諫有未刻稿一卷<lb/>
　　　西溪探梅<lb/>
露浸東湖一杯酒相送西溪㡬囘首中宵伐鼔出郊原<lb/>
月在船頭烟在栁石橋竹墅舊往還夢魂先繞秦停山<lb/>
<hi>西溪有秦停山</hi>紆迴百轉迎清旭鶯啼春早開人顔千樹萬樹<lb/>
色皓皓髙枝低枝盡蒼老如濤噴雪搖晴空如龍蟠泥<lb/>
<pb n="KR4h0163_WYG_020-9b"/>
見鱗爪遊人多㸃夀陽粧輕裙十里吹暗香粉蜨翩躚<lb/>
霜蘂舞滿山石髪俱清涼窮歴幽林愁日落榻借青岑<lb/>
俯層閣浮生心賞人百不能得一花下應須飲十日微<lb/>
醉溪灣月伴衾再起看花聲瑟瑟<lb/>
　侖者山翁陳梁<lb/>
　　梁字則梁亦稱梁父初名昌應字夢張海鹽人年<lb/>
　　十八皈依蓮池大師法名廣籍未㡬走長安上書<lb/>
　　不用晚年無意於世自稱散木子有莧園詩人稱<lb/>
<pb n="KR4h0163_WYG_020-10a"/>
　　莧園公有侖者菑浣筆池藏稿或稱侖者山翁亦<lb/>
　　稱浣公自題其墓曰生無愧怍去無牽纒其聨云<lb/>
　　與爾同龕枕米汁至今孤塚有梅花有个亭集為<lb/>
　　文光怪崛特竒不可句而事必準古言足垂世詩<lb/>
　　亦如之評者謂其如湘川亂雲峨嵋殘雪知言哉<lb/>
　　　杜門言懐二首<lb/>
清泉煮白石二旬苦未熟名醴引無數水晶鹽作肉外<lb/>
稿如木死密藏學蟲伏懐人固妄同對影豈恬獨<lb/>
<pb n="KR4h0163_WYG_020-10b"/>
劉倫雖不貴頽然嘗自尊禪阮雖不富而能妄其貧何<lb/>
必富與貴乃可以驚人人生在適意適意在率真<lb/>
　　　病<lb/>
人病心尤靜天晴竹更妍想唯棋客至妙得酒方傳塞<lb/>
竇憂風仄推窗喜月圓了知年命促姑妄話神仙<lb/>
　　　癸巳除夕西湖<lb/>
殘雪碎如苔寒烟一棹開白髪閒今日紅裙解進杯鷗<lb/>
来增道伴山暗籠雲囘旅寺仍沽酒分題得探梅<lb/>
<pb n="KR4h0163_WYG_020-11a"/>
　　　刪嚴詠暑<lb/>
數竿修竹徑新開容膝吾安禦暑臺懶未曬書愁伏斷<lb/>
閒方煮茗待僧来談禪淺亦恬生死說夢空能任蹋跆<lb/>
徒自苦無康濟法耳聴得過口銜杯<lb/>
　　　別徐陵如<lb/>
鬱氣結為山自欲拔去髪不見徐陵如如無天上月<lb/>
　　　海上看雪<lb/>
潮留天外聴還停日照沙明布地星但是青山無不白<lb/>
<pb n="KR4h0163_WYG_020-11b"/>
只留白塔一山青<lb/>
　賁趾山翁陸啟浤<lb/>
　　啟浤字叔度平湖人弱冠博極經史不事章句倜<lb/>
　　儻負竒通輕俠類河朔壯士好談論古今成敗知<lb/>
　　邉塞事扣之纚纚不可窮也少為貴公子性豪邁<lb/>
　　嘗遊建業命酒泛舟召舊院名姬大㑹詞人於秦<lb/>
　　淮酒半一姬倚檻微嘆曰惜無兩岸紅蕖佐此勝<lb/>
　　集明日復置讌比客至則晚風拂席荷香襲人舉<lb/>
<pb n="KR4h0163_WYG_020-12a"/>
　　座莫測其故盖於是夕懸金購得數百缸碎而沈<lb/>
　　之自是十四樓中皆目為樊川復出生平累致千<lb/>
　　金縁手散去詩法全宗少陵有賁趾山房集<lb/>
　　　讀嘉郡諸先生集十二首<hi>有序</hi>
　夫稱詩說禮士大夫之髙行士而論其風土則必首<lb/>
　舉其士大夫以為重亦且曰老成人典型在焉客居<lb/>
　無事簡攬遺書葢有鄉哲之集十數家隨手披讀略<lb/>
　致景仰若我郡洋洋大國家璞人珠二百年来其與<lb/>
<pb n="KR4h0163_WYG_020-12b"/>
　於斯者厥亦孔多他日倘或閒暇盡心肆目求之作<lb/>
　者之林以補後牘則生晚幸甚<lb/>
　　　　大司寇鄭端簡公曉<lb/>
端簡負神姿讀書須一過壯行遂有心逺覽専典故所<lb/>
見非尋常援筆亦貞愫寤寐通明王森嚴備武庫一代<lb/>
憲章言後死鮮其互<lb/>
　　　　宫諭屠先生應埈<lb/>
屠公踐詞林文局矜自制有法御中樞無言避廣麗辟<lb/>
<pb n="KR4h0163_WYG_020-13a"/>
彼織錦絲𤣥黃各分製緯握擇所施毋為濇蠧異巵言<lb/>
曾載區東京雜史裔<lb/>
　　　　庶常王先生梅<lb/>
庶常籍金閨漢庭尚寂寞鬱鬱古雅資不得登著作憔<lb/>
悴一官難詩魂更夭折孫子負薪行若敖安所托悲滯<lb/>
搜短編玉也何須尺<lb/>
　　　　尚寶戚先生元佐<lb/>
爝火難自飛芝蘭易為感尚寶生嘉隆國華正霳霮賦<lb/>
<pb n="KR4h0163_WYG_020-13b"/>
詩哭濟南胷中具𤣥覽豈曰黃鍾歇八音吹不散青藜<lb/>
一片光照者猶闇闇<lb/>
　　　　黃門許先生相卿<lb/>
黃門秉冲德稍一登廊廟徴彼恬淡操乃在熙和調性<lb/>
靈不藉雕咳唾清自肖龍旌時見招豹隠永呼嘯敢以<lb/>
長者言拘文論年少<lb/>
　　　　贈太常前儀部陳先生泰來<lb/>
儀部立朝日十九方弱冠抗疏耀前星志氣何沈悍納<lb/>
<pb n="KR4h0163_WYG_020-14a"/>
獻固嵩髙著篇亦霞燦卧龍迴驚波鵩鳥逼柔翰喟焉<lb/>
身後名聊謝無兒嘆<lb/>
　　　　司成馮先生夢楨<lb/>
司成文辭家曠若烟霞侣奕奕餐紫芝所革盡凡緒問<lb/>
字酒滿庭卧花人在墅違時無近心養徳在逺舉小子<lb/>
生其晩時聞貧士語<lb/>
　　　　少司馬沈先生思孝<lb/>
司馬性耿介披鱗不避創慷慨歌戍邉其聲遒以壯一<lb/>
<pb n="KR4h0163_WYG_020-14b"/>
朝天日朗中外表端亮剔歴日以深斵輪見大匠歸卧<lb/>
鴛水濵風流有遺唱<lb/>
　　　　曹郎袁先生黃<lb/>
坤儀髙悟人談經舉靈脫沈頓青衿間百家遂隠括一<lb/>
官著書輕千年翳霧撥弗借詞林支自捖儒宗鉢漢代<lb/>
明經者註辭亦己達<lb/>
　　　　少詹事黃先生洪憲<lb/>
碧山表卓鍊竒容掩衆色臣工信有専制義㒺遺則屈<lb/>
<pb n="KR4h0163_WYG_020-15a"/>
法雕蟲間曼辭乃細徳相士握明珠藏身羨鴻翼優游<lb/>
門第髙養和以登域<lb/>
　　　　少司成沈先生懋孝<lb/>
司成大雅流中嵗早閉户身聞王李言落落分其路探<lb/>
經非匿理立誠乏詭步世乃執委端秦漢强自附賁園<lb/>
十萬言白首焉所慕<lb/>
　　　　汾州太守曹先生徵庸<lb/>
逺生尚清言冰雪參妙理在衆每遁形涉世偶恱已寥<lb/>
<pb n="KR4h0163_WYG_020-15b"/>
寥秋蟬聲吸露吐清泚明眸欲向人顧影旋自止人事<lb/>
不可論逸散安所紀<lb/>
　　　過爾唯陸舟話别<lb/>
秋風滿天地吹我破袷衣城東照殘火扣我良友扉燒<lb/>
燈待我至沽酒充我飢坐我竹樹間寒氣相與微暗葉<lb/>
響庭右淡月過萎菲萬象咸凄寂談話猶霏霏逺念十<lb/>
載事宿鳥忽驚飛遊子不成寐起視河漢稀出門即道<lb/>
路萬里還依依會面安可必念子當復歸<lb/>
<pb n="KR4h0163_WYG_020-16a"/>
　　　題房大年畫奚官牧驥圖<lb/>
元朝諸君好養馬萬國選上咸驊騮天閑牽靮披雲錦<lb/>
畫出屏幛風颼颼學士大夫愛執筆松雪老人名第一<lb/>
曾向平沙畫翻滚筋肉一團舒卷疾蹄毛圓動宛不停<lb/>
牧奴突眼驚欲失詔下畫院爭臨效得其筆意纔待詔<lb/>
此畫畫自房大年不畫翻滚變騰跳一匹緩步兩匹前<lb/>
首尾交嚙騧毛旋奚官執轡氣矯結瞻視與馬相接連<lb/>
畫馬宜如相馬真不取形似取其神今之畫者但形似<lb/>
<pb n="KR4h0163_WYG_020-16b"/>
騏驥入手同凡駪三輔種養貴肥腯御廐收牧中涓人<lb/>
可憐天馬不得見俗眼與手徒因循前年天子獲五驥<lb/>
顧視相臣立名字紫霄赤電隨皮貌<hi>崇禎十年内出五馬命閣臣題名</hi>
付之厮卒謹調繫未知此馬何所能過都厯塊誰可乘<lb/>
君不見九方髙相馬驪黃牝牡非所稱良驥終不逢伯<lb/>
樂垂耳伏櫪長悲鳴<lb/>
　　　鬭雞行<hi>有序</hi>
　都城有此戲秋時見之客有持鬬雞圖者送錢五百<lb/>
<pb n="KR4h0163_WYG_020-17a"/>
　為余取酒命余題之且言此圖出自御供<lb/>
幽燕之人性好鬬放意角爭托鳥獸羊馬怪異久失傳<lb/>
雄氣紛然寄伏鷇觜毛勁發三秋天致養往往先春候<lb/>
㕲咮雄雌非一種好事詢求必逺購當其羽翼短未成<lb/>
愛惜調䕶分昬晝辟若養士百千金﨣赳桓桓待禦冦<lb/>
誰家錦埒開雞場泥沙細滑黃花囿五陵年少抱雞来<lb/>
彩袱䝉籠紫苴繡雙手捧入未解開胡髯拂拂映袍袖<lb/>
五色輝煌忽立地昂頭却顧神湥秀驍銳已覺誇超羣<lb/>
<pb n="KR4h0163_WYG_020-17b"/>
沈頓致許終入彀逡巡睥睨若緩之雙翅忽展急馳驟<lb/>
掉首瞋目流赤星揮膺礟距翻玉甃須叟毛落鬖鬖飄<lb/>
赤身不用披甲胄鷹鴟悍鷙但一垂鸞鵠翺翔少三覆<lb/>
此物好猛不可當取喜與人捐頸脰觀者衆眼逐雞行<lb/>
進退恨不身相當义拳疾視心恍忽踟蹰勝負攫毫芒<lb/>
鉅鹿之陣兵百萬諸侯僅従壁上忙世人悠悠詈雞輩<lb/>
此等詎得名尋常羽林介士衆林立虎豹羆熊號不一<lb/>
安能坐借此雞心我武維揚致勁敵披圖攬視中肅然<lb/>
<pb n="KR4h0163_WYG_020-18a"/>
買駿式蛙同爾徳不然明世好鳳皇何用畫雞增粉飾<lb/>
　　　送司馬堯夫之津門<lb/>
眼底知交盡憐君復向人食貧無定跡分手即孤身雲<lb/>
濶兵戈路衣寒滄海春北門開幕府帷幄倚天津<lb/>
　　　遊西山自紅光寺至延夀寺地𢎞曠松柘為多<lb/>
　　　　過嘉僖寺特荒略存其名折而北曰證果寺<lb/>
泉聲出谷靜野路擘山開背指紅光在身移青嶂来亂<lb/>
松搖暮雨方丈足秋苔指說前邨寺當時證果囘<lb/>
<pb n="KR4h0163_WYG_020-18b"/>
　　　輓譚友夏<lb/>
雅聞君孝友何以獨詩名易簡真新調波瀾恱後生花<lb/>
飛搖弱草栁颭度殘鶯歎息為朋面三緘負此情<lb/>
　　　十四夜棘闈看月<lb/>
愁裏看秋月髙樓畫角中涼陰棲板屋客淚起霜風泥<lb/>
土如新漬衣裳感舊工五更眠不得醒夢兩叢叢<lb/>
　　　郡歸與遐卿談聚<lb/>
一棹回春雨深宵散冷烟别無多日夕話不盡山川詩<lb/>
<pb n="KR4h0163_WYG_020-19a"/>
思教人靜梅花逼晚妍喧喧城市裏誰意可同傳<lb/>
　　　孫孟樸移舟来晤<lb/>
旅食嗟予活逺歸見汝難路還年少熟天各故人看芳<lb/>
樹沾衣舊春風掠鬢寒尚餘憂國淚自歎不能乾<lb/>
　　　練市道中<lb/>
見此溪流細逢人問亦稀秋田遺犢瘦邨桕擁霜肥市<lb/>
古知山近雲晴聴鳥嗁小春天不易雙奬莫停飛<lb/>
　　　朱子葆留宿山樓同沈甫受夜談<lb/>
<pb n="KR4h0163_WYG_020-19b"/>
見祇不能去扶攜復上樓一尊風雨足四幛晩山浮昔<lb/>
共姜肱被曾同元禮舟十年家國事淚盡薊門丘<lb/>
　　　伯淳表兄東歸石莊話别有作<lb/>
旅泊君何好經聲月滿壇詩應良友發老畏衆人看夜<lb/>
火寒揺市郵籖細出灘田家風味足豈獨憶張翰<lb/>
　　　和黃存晦念熊經畧詩兼呈胡太六大司寇<lb/>
十年天地竟何如重憶橫戈撫劍餘方略虛傳充國老<lb/>
篋中謗滿樂羊書感時黯淡歌臨穴當事従容笑覆車<lb/>
<pb n="KR4h0163_WYG_020-20a"/>
祇有㢘生稱弟子向人雙眼似當初<lb/>
　　　同程端伯咏鴈字詩<lb/>
槐葉黄時薤葉丹㡬人閣筆眼初寒漫將八法傳雲女<lb/>
裁就三書寄鳥官塞外無風傳帛易閨中有影寄書難<lb/>
隨陽倘過彭湖澤擬作洪橋一樣看<lb/>
　　　歸興<lb/>
側身西望太行山咫只投繻向玉闗有容漫然疑白璧<lb/>
無媒終不悔紅顔流離逆旅人情去蕭索寒風壯士還<lb/>
<pb n="KR4h0163_WYG_020-20b"/>
千載披裘懐想像分明意氣滿塵寰<lb/>
　　　得李煙客祝髪廬山書<lb/>
昔年杖履在錢塘又向廬山住草堂參法直皈新慧逺<lb/>
懐人還憶舊髙陽石梁橋滑褰衣穏瀑布巖髙潄齒香<lb/>
指日菟裘吾計就相尋應到虎溪旁<lb/>
　　　次詶黃平立許余逺歸<lb/>
易水悲歌萬里風五湖煙雨一舟中長安大道驅流馬<lb/>
古戍寒秋㫁晚鴻醉酒漫勞王處仲抱琴不學李元忠<lb/>
<pb n="KR4h0163_WYG_020-21a"/>
移文正恐君先我十載徒然草送窮<lb/>
　　　戊子八月十七夜宿陳山寺同諸子贈潜夫道<lb/>
　　　　友<lb/>
苾蒭薜茘倚龍城早向移文共勒盟處士未忘秋菊意<lb/>
大夫仍愛古松名數聞鼔角揺邉戍往日山川定月明<lb/>
海客自諳滄海訊詰朝即聽午潮聲<lb/>
　　　西苑荷花<lb/>
太液池頭水深深繞建章總然顔色好那得見君王<lb/>
<pb n="KR4h0163_WYG_020-21b"/>
　　　咏蘭<lb/>
煜煜深林色青青楚畹風可憐人不見收拾束薪中<lb/>
　　　寄贈武安呼延美人<hi>并序</hi>
　呼延名紅菊字大隠善琴詩有豪士風在劉敬仲公<lb/>
　席上聞之閔生<lb/>
趙女髙彈鼓瑟聲十三十五笑盈盈兩河劍客知名姓<lb/>
不似溫柔一樣情<lb/>
　　　送王鱗長之襄陽<lb/>
<pb n="KR4h0163_WYG_020-22a"/>
襄水東流入漢長大堤兒女唱襄陽客心滿醉宜城酒<lb/>
不用登樓望故鄉<lb/>
　　　遣侍兒<lb/>
燕市秋風冷十年羈人歸思白雲天未曾賣得長門賦<lb/>
那許黃金奉酒錢<lb/>
　莊學正嚴<lb/>
　　嚴字銘五秀水人以嵗貢除靖州學正與父友仁<lb/>
　　唱和有蟾香齋兩世詩稿<lb/>
<pb n="KR4h0163_WYG_020-22b"/>
　　　和秋日寄沈中𤣥韻<lb/>
喜懼當兹日交遊莫可論髙山空盡眼斜照落低門物<lb/>
色一生𣺌文章雙鬢存愧餘升斗祿能飽未能温<lb/>
　欖生趙韓<lb/>
　　韓字退之初名京翰字石翰平湖人無聲先生名<lb/>
　　動海内韓復繼起時有大許小許之目葢無聲文<lb/>
　　簡貴故骨勁如山退之文雄竒故才大如海萬厯<lb/>
　　壬子貢入成均人謂趙氏父子天下才而兩值數<lb/>
<pb n="KR4h0163_WYG_020-23a"/>
　　竒焉晩年自號欖生著欖言蠟言蔗言並未刻藁<lb/>
　　嘗自言生平於詩自許獨步予覽諸篇雄雋傲兀<lb/>
　　刋落常調誠一時之豪也如題耘廬云缾花鮮結<lb/>
　　子石榻暖生雲萬季元示近稿云得意皆莊子渾<lb/>
　　身是楚詞探梅云酒情空似鶴人意靜于花咄咄<lb/>
　　萹云妖嫗尊蛇稱帝子塗人敬虎號山君贈沈孟<lb/>
　　然云李白腰間無媚骨荆卿髪上有悲風題雙溪<lb/>
　　竹亭云六逸無如李白放七賢唯笑阿戎低夜集<lb/>
<pb n="KR4h0163_WYG_020-23b"/>
　　云幽窗恰稱瀟疎雨寒夜尤宜落穆人寄錢稚圭<lb/>
　　云幽心夜度鴛鴦水好夢春迷蝴蜨花早春云有<lb/>
　　雀可羅𤣥草室無魚空釣月明船雙梅云厯落友<lb/>
　　朋窮李杜孤清兄弟老夷齊皆佳句也<lb/>
　　　出門<lb/>
出門何所向馬飢不可策障眼一尺紗安知我顔瘠曉<lb/>
雪下西山照見長安陌熱面吹寒風悠悠路旁客<lb/>
　　　夜織萹答鄒靜長劉半舫兩先生<lb/>
<pb n="KR4h0163_WYG_020-24a"/>
朔風刺寒閨剪尺聲勒勒盈盈機上女鳴杼中堂側手<lb/>
理冰蠶絲纎細指痕識走龍既神工翻鴻亦仙力猶嫌<lb/>
粉膩沾一刻三拂拭鬻此奉髙堂䌟纑妾所職匹縑易<lb/>
一餐終嵗鮮諧直人言天子都黼黻萬方則睠兹荆揚<lb/>
篚何不致通國破産募長年揮手謝鄉域濯以芙蓉水<lb/>
貯以雲母石江湖怒風濤㡬為馮夷得衝闗易星霜始<lb/>
作長安殖長安遊冶兒所尚貂裘黒蜀錦及秦篝紛紛<lb/>
意昂抑昨夜昭陽宫又進銖衣式吳綾一萬筐慘淡無<lb/>
<pb n="KR4h0163_WYG_020-24b"/>
顔色同行越溪女已借春風翼朝浣若耶紗夕製霓裳<lb/>
飾悴榮匪爾為引分敢不黙素業茍在兹徙倚欲何即<lb/>
羅敷與蘇蕙為我三嘆息娣姒勸勿更姑嫜又相逼擲<lb/>
梭淚霑衣辛苦為誰織<lb/>
　　　自棲霞登攝山頂<lb/>
雙屐自泠然孤情入翠烟古壇靈産藥深洞活生泉陵<lb/>
樹風雷窟江帆楚蜀天生平兀突意原在萬山巔<lb/>
　　　夜宿牛首<lb/>
<pb n="KR4h0163_WYG_020-25a"/>
置身雲壑裏翻不見山形卷幔餐新月虛窗立衆星鈴<lb/>
聲通卜理松氣可延齡清到蓮花漏悠悠徹夜聴<lb/>
　　　碧雲寺<lb/>
青山入孤寺丹壁照空王畫棟飛鱗甲清泉走殿廊萬<lb/>
靈朝帝札百鳥共天香每見金容潤知依日月光<lb/>
　　　靈谷寺<lb/>
幽探不肯慵勝具與縁逢花瓣趺千佛潮音響萬松慈<lb/>
容獅象恱咒食鬼神恭無數峰巒入皆為怪石供<lb/>
<pb n="KR4h0163_WYG_020-25b"/>
　　　同孫令𢎞夜登惠山汲泉<lb/>
非闗消内熱同此意清寒投級月亦響出林雲未乾最<lb/>
宜新火候不作老波瀾為與風塵敵猶憐七椀難<lb/>
　　　登理安寺山閣望江<lb/>
由来登此地絶閣㡬人攀越嶺當孤寺江聲入萬山供<lb/>
餘猿弄鉢慈心虎投闗歸到湖堤上如聞戒律還<lb/>
　　　耘廬梅花<lb/>
宿根不㫁返魂香㡬線遊絲曳日長漢苑妖錢飛玉蜨<lb/>
<pb n="KR4h0163_WYG_020-26a"/>
江南嬌女字珠孃凍雲切切他山石古意蒼蒼老素王<lb/>
猶怪前身留媚骨紅樓曾㸃夀陽粧<lb/>
　　　和安無咎寓余虹島作<lb/>
心逺非闗剝啄稀梅花繞屋水環扉寒禽榻上窺紅子<lb/>
名酒牀頭問緑衣城柝不驚幽卧穏漁燈遙入夜牕微<lb/>
與君撩倒烽烟外總話江南春事肥<lb/>
　　　贈徐冶仙國醫<lb/>
却怪枚生七發篇奏刀翻在越人前更無鍼砭能醫俗<lb/>
<pb n="KR4h0163_WYG_020-26b"/>
只有烟霞可學仙名酒好儲秋露水竒書多曝杏花天<lb/>
従今擲去黃金藥恐悞他人五百年<lb/>
　　　哭叔度<lb/>
飄泊従軍國士輕誰為公子拜侯生猶慙馬革收骸骨<lb/>
肯學鴟夷變姓名屐底雲山詩欲畫匣中風雨劍常鳴<lb/>
杜陵無數間闗句每讀雄篇便不平<lb/>
　　　子夜四時歌四首<lb/>
白馬誰家郎兩頰桃花冶来去酒爐前金鞭不能下<lb/>
<pb n="KR4h0163_WYG_020-27a"/>
擘取同心帶藕絲結鴛鴦分明離却藕空絲不能長<lb/>
歡自照秋水容光徹底見莫令微風来吹作兩般面<lb/>
圍以煖犀屏酌以玉薤酒酒濃屏又溫何事不可有<lb/>
　　　送馮茂逺北上<lb/>
知君丘壑意中多客路風塵奈若何我是長門秋怨女<lb/>
慇勤勸爾畫雙蛾<lb/>
　　　答宛如以畫易詩<lb/>
總是豐肌笑玉環六橋脂粉亦堪刪髙心只在匡廬頂<lb/>
<pb n="KR4h0163_WYG_020-27b"/>
不寫江南無骨山<lb/>
　　　秦淮竹枝詞<lb/>
隔園情煖夜深杯消息他家又密猜最是小鬟低寄語<lb/>
送茶兼復送花来<lb/>
　　　吳王井<lb/>
轆轤聲裏夜凉秋瘦雨滑滑響碧流猶怪五湖人好在<lb/>
風情不似景陽樓<lb/>
　　　甘羅城<lb/>
<pb n="KR4h0163_WYG_020-28a"/>
孤城留得少年名曉日黃河氣尚英我是夷門遲暮客<lb/>
更無情緒說甘生<lb/>
　　　擬作<lb/>
雪衣解語自憐才寂寂簾櫳晝不開見說閨中新禮懴<lb/>
南屏社裏放生来<lb/>
　　　馮子近社集共儗東湖竹枝詞二首<lb/>
白衣庵裏乞蓮胎儂拜觀音郎抱孩繡得雙幡猶未上<lb/>
阿師先送小名来<lb/>
<pb n="KR4h0163_WYG_020-28b"/>
湖底曾留市井殘安知此地不狂瀾尚書畫閣銀臺塚<lb/>
盡作鄰園古跡看<lb/>
　孫秀才爽<lb/>
　　爽字子度崇徳人崇禎間諸生<lb/>
　　　秋懐<lb/>
疎寮映山帶竹瀁怒泉落蠻氣集杉松漸知林影薄殘<lb/>
英泥輕寒側側䕶羅幕結志獨傍徨發憤以著作愴悼<lb/>
雅云厚㝠觀還自樂<lb/>
<pb n="KR4h0163_WYG_020-29a"/>
　馬季子萬方<lb/>
　　萬方字遐卿平湖人少負不羈好與酒人遊能髙<lb/>
　　歌作燕趙聲意有所觸忽碎壺痛哭四座皆驚嘗<lb/>
　　為其父上書㡬中黨禍復上冡宰堂大聲白冤事<lb/>
　　稍解甲申為亾命罹法逸去籍其家有訥庵草<lb/>
　　　野宿憶靈均子九<lb/>
野宿貪棲寺風来湥樹間栁痕猶繫水人影不留山芳<lb/>
草平生夢孤尊此日顔寒山何處是明月一層闗<lb/>
<pb n="KR4h0163_WYG_020-29b"/>
　　　鸚鵡湖舟居詩呈同社諸子<lb/>
離城咫尺即天涯魚鳥同淨水似家秋鏡雲開千頃雪<lb/>
文牕烟罩一重紗芙容香逼蛟龍客鸚鵡洲寒蘆荻花<lb/>
自笑垂鈎無所得輕絲聊借縛歸槎<lb/>
　　　齊魯道中<lb/>
流亡極目問黃沙處處門空立倦鴉踏破馬蹄惟白骨<lb/>
溼来人淚盡紅花田疇彌望無殘粒長令依然唱晚衙<lb/>
不識聖明曾旰食却敎新草上封斜<lb/>
<pb n="KR4h0163_WYG_020-30a"/>
　　　香奩體<lb/>
角門斜倚半闌干月上層樓素影殘小步羅屏問金鴨<lb/>
沈香風裏玉釵寒<lb/>
　朱秀才祖昌<lb/>
　　祖昌字令回海鹽人崇禎間諸生<lb/>
　　　野步<lb/>
凄風苦縮膝試步自今朝殘雪留晴樹平沙落午潮心<lb/>
隨鷗共坐吟愛草初髫未飽遐觀意紅塵已覺遥<lb/>
<pb n="KR4h0163_WYG_020-30b"/>
　陳中書龍正<lb/>
　　龍正字惕龍號㡬亭初名龍致字發蛟山毓弟嘉<lb/>
　　善人崇禎甲戌進士授中書時政尚綜覈爭為深<lb/>
　　文戊寅熒惑守心龍正連進四疏言事天惟在好<lb/>
　　生致治當責宰輔上感動特諭慎刑已卯彗星見<lb/>
　　龍正又應詔極陳立冬大雷電又請正郊期當用<lb/>
　　上辛竟格不行壬午因下詔罪己復三上疏言時<lb/>
　　政俱優答時盜賊滿天下籌餉無策龍正著議極<lb/>
<pb n="KR4h0163_WYG_020-31a"/>
　　言墾荒為救時本計朝議相持不決遂乞歸甲申<lb/>
　　京師陷南都起為祠部不赴賦詩有京華歌舞新<lb/>
　　南極野哭汍瀾舊帝星之句乙酉微疾死龍正天<lb/>
　　性純篤講求身心經濟之學貌癯古兩眸炯然有<lb/>
　　心計善治生居官甚㢘而好施予著有學言政書<lb/>
　　文錄凡六十餘卷輯程子詳本朱子經說語類陽<lb/>
　　明要書髙子遺書皇明儒統墾荒兆行救荒策會<lb/>
　　陶詩衍諸書行世夫講學之流動稱性道而其敗<lb/>
<pb n="KR4h0163_WYG_020-31b"/>
　　類無恥過于庸人如先生者有㡬人哉<lb/>
　　　過句容拜先祠<lb/>
雨後生夕陽淡淡西郭隅西郭何所有祠我先大夫念<lb/>
昔為此邦正當强仕餘暮帶不遑解晨髪不及梳琴鶴<lb/>
猶為累經畫忘其劬予方處齠齓棃棗詢有無風霜二<lb/>
紀來天人忽乖徂遺範不能仰猶疑堂寢居哀號莫我<lb/>
應居人怪何如僕御告之故婦女皆霑襦情真無復言<lb/>
淚急乃由愚屢過樂瞻對従今非厥初哀哉其已矣勉<lb/>
<pb n="KR4h0163_WYG_020-32a"/>
為守身圖<lb/>
　　　乙丑春季南還<lb/>
春歸無計挽鄉思隔蒼茫霧重平沙軟風柔衆草香村<lb/>
墟描逺翠蓑笠拜斜陽冉冉空遊侣依依獨斷腸<lb/>
　顔推官俊彦<lb/>
　　俊彦字開眉桐鄉人崇禎戊辰進士授廣州推官<lb/>
　　被劾再補松江後棄官歸放浪江湖以終<lb/>
　　　村居雜興<lb/>
<pb n="KR4h0163_WYG_020-32b"/>
病卧經旬滿面埃梅花落盡杏花開畫梁無數空巢在<lb/>
社雨蕭蕭燕不来<lb/>
　陳泰州素<lb/>
　　素字澹仙一字元白號大淳桐鄉人崇禎甲戌進<lb/>
　　士授開州知州復補泰州有隨鶴吟塞園小草行<lb/>
　　邸閒箋<lb/>
　　　鴛湖偕隠詩<hi>有序</hi>
　檇李吳子巨手居城北秋涇偕其内君項氏吹聆閉<lb/>
<pb n="KR4h0163_WYG_020-33a"/>
　門唱和安貧任運致足樂也但以地鄰㕓肆謀徙鴛<lb/>
　湖之南其地雖距一水荒僻加深松竹芰荷猶有存<lb/>
　者經營畚鍤吳子於是乎益貧然逸氣壯懐故不稍<lb/>
　減茍患交謫庸能然乎爰賦偕隠以美之<lb/>
熠熠鴛鴦鳥其采麗以揚恥與雞鶩爭烟霞相翺翔有<lb/>
湖碧千頃亦名曰鴛鴦湖南雲與樹吞吐生文章中有<lb/>
芙蓉池琅玕蔭其傍唱和香風中飲食明月光謝彼北<lb/>
山羅所求非稻粱<lb/>
<pb n="KR4h0163_WYG_020-33b"/>
　　　題巨手明月樓<lb/>
一水隔人境長林逺近間湖光明似月樓迥靜於山叢<lb/>
桂懐賢古新荷製服閒不堪登眺處秋色滿江闗<lb/>
</p>
<p>
</p>
  </div>
<div>
<head>檇李詩繫卷二十一</head> <lb/>
    <p>
<pb n="KR4h0163_WYG_021-1a"/>
欽定四庫全書<lb/>
　檇李詩繫卷二十一<lb/>
　　　　　　　　　　　　　平湖沈季友編<lb/>
明<lb/>
　陸御史清原<lb/>
　　清原字嗣白號岫青平湖人崇禎甲戌進士授増<lb/>
　　城令時瘴鄉羣盜旁掠三省清原輕騎造壘諭以<lb/>
　　禍福賊受命散去擢御史疏諫營醮劾樞輔止募<lb/>
<pb n="KR4h0163_WYG_021-1b"/>
　　浙兵及浙西白糧北運累民等事皆見嘉納巡按<lb/>
　　福建經淮安疏言史可法兵單不可支宜留諸援<lb/>
　　師聴其調用不報至漳州賊衆萬餘攻城清原計<lb/>
　　擒奸宄辛泗等斬之甲申李賊破京清原毁家備<lb/>
　　甲仗募兵三千勤王請身討賊疏再上奸相馬士<lb/>
　　英格之乙酉復命在途聞金陵陷曰清原故閩吏<lb/>
　　當還求死所耳乃入閩疏言閩越唇齒宜亟餉越<lb/>
　　即命清原度嶺犒師時馬士英擁兵竄越閩故以<lb/>
<pb n="KR4h0163_WYG_021-2a"/>
　　士英棄君喪國褫其名士英遂激衆刼餉麾其將<lb/>
　　趙體元偽進見猝起刀斫清原墮三指遂為執禁<lb/>
　　舟中後錢塘失守士英宵遁清原曰此我授命時<lb/>
　　也赴江死<lb/>
　　　答黄石齋先生<lb/>
問俗停車到海湄羽書那敢論安危孤城吹笛思當日<lb/>
中夜聞雞豈異時北望烽煙縈夢遠東瞻林墅出山遲<lb/>
蒼生極目堪流涕何日綸巾一視師<lb/>
<pb n="KR4h0163_WYG_021-2b"/>
　馬給事嘉植<lb/>
　　嘉植字培原别號木山平湖人崇禎甲戌進士授<lb/>
　　武進令擢吏垣<lb/>
　　　莫春雜感和郭皋旭韻<lb/>
舊客新詩長嘯開年年修褉笛聲哀幾番桃浪傷流水<lb/>
七里江灘弔古臺白晝風霾山鬼立黄昬月淡杜鵑來<lb/>
一杯何處澆春恨揺落東風意久灰<lb/>
　　　贈東湖釣隠<lb/>
<pb n="KR4h0163_WYG_021-3a"/>
乾坤多壘洗浮丘猶有東湖枕上流金篋何人探岱嶽<lb/>
玉函到處問滄洲山青攜得隨芒履眼白曽看向貴遊<lb/>
莫道桐江正蕭瑟客星揺落釣磯頭<lb/>
　孫秀才淳<lb/>
　　淳字孟樸嘉興府學生復社始于崇禎戊辰成于<lb/>
　　已已其盟書曰學不殖將落母蹈匪彞毋讀非聖<lb/>
　　書毋違老成人毋矜厥長毋以辯言亂政毋干進<lb/>
　　喪乃身嗣今以往犯者小用諫大者擯僉曰諾是<lb/>
<pb n="KR4h0163_WYG_021-3b"/>
　　役也淳渡淮泗厯齋魯以達于京師賢大夫士必<lb/>
　　審擇而定衿契然後進之于社張溥天如曰忘其<lb/>
　　身惟取友是急義不辭難而千里必應三年之間<lb/>
　　若無孟樸則其道幾廢葢先後大㑹者三復社之<lb/>
　　名動朝野淳勞居多然斂怨深矣有梅綰居存草<lb/>
　　　悲婁吟<hi>哭天如也</hi>
偶因文字立雞壇不料浮言起百端生死幾人知痛哭<lb/>
風波惟我共艱難北門學士虛華屋南郭先生為撫棺<lb/>
<pb n="KR4h0163_WYG_021-4a"/>
不負當年風雨夜並將松柏厲餘寒<lb/>
　　　倪君益以燈字索詩<lb/>
畫船前月醉西陵曽羨新歌續采菱歸去但逢漁火出<lb/>
夢中猶認六橋燈<lb/>
　龍湫山人李天植<lb/>
　　天植字因仲居平湖之乍浦崇禎發酉舉人後改<lb/>
　　名確字潛夫遯跡龍湫山稱龍湫山人數十年不<lb/>
　　入城市一子早喪家奇貧門無三尺童厨無㸑婢<lb/>
<pb n="KR4h0163_WYG_021-4b"/>
　　惟白頭婦相對閒績棕鞋秋冬際俟天目僧至償<lb/>
　　其值易去又劈竹為器鬻于人往來海涯九峯頽<lb/>
　　然窮老後復耳聾與人相接無一言久或相視而<lb/>
　　泣長吏守帥聞其名訪之踰垣避去山中糧絶或<lb/>
　　給以酒米非其人雖飢勿受也作詩不規規于摹<lb/>
　　擬情思宛轉多出蹊徑之外又和梅花百咏多以<lb/>
　　自况尤為清真雋逸得元白之致有蜃園諸刻<lb/>
　　　雪夜泊舟滸墅<hi>以下蜃園集</hi>
<pb n="KR4h0163_WYG_021-5a"/>
朔雪沈宵柝江闗泊未安窗虛得疎響舟重壓新寒梅<lb/>
落倡樓笛蘆垂釣子灘鄰航催曉發得共月華看<lb/>
　　　秦溪桞浪<lb/>
髙桞何年樹春來拂舊灘雨絲揺夕漲風葉捲晴瀾碧<lb/>
送征帆遠青迷釣艇寒飛花晩猶急又作白波看<lb/>
　　　清明日長安旅懐<lb/>
節物傷羈思歸程計夢中桞揺深禁緑花發故園紅鄰<lb/>
火分銀燭街塵暗玉驄上林春已老為我謝東風<lb/>
<pb n="KR4h0163_WYG_021-5b"/>
　　　遊青蓮寺<lb/>
香刹從來古春風客到稀溪光平入座竹色冷侵衣地<lb/>
僻鳥無語林深花自飛相過逢勝侣茶話總清機<lb/>
　　　寄題普慈閣為熊王諸君索賦<lb/>
雲樹為鄰鎖斷橋闌干長日傍煙霄溪流似帶窗前抱<lb/>
山色如屏座可邀花滿客攜蓮社酒月明僧聴海門潮<lb/>
秋來擬趁雙鴻翼同禮慈容望泬㵳<lb/>
　　　冒雨尋菊戲簡知已<lb/>
<pb n="KR4h0163_WYG_021-6a"/>
冒雨相尋憶駱丞兹遊不獨古人能芝蘭衹許來三徑<lb/>
裘馬遙知謝五陵紫蟹肥時君莫惜青山晴日我還登<lb/>
誰將老圃圖秋色添個看花白髮僧<lb/>
　　　賦傷鄭嬰垣凍死<hi>有序</hi>
　　老友嬰垣年八十一無妻無子女兼無食性髙傲<lb/>
　　物不肯干人真介守者凍死雪中殊深悲悼賦此<lb/>
　　唁之<lb/>
貧居傲性不干人楚楚衣冠逈絶塵昨夜雪中騎蜨去<lb/>
<pb n="KR4h0163_WYG_021-6b"/>
白雲堆裏一遺民<lb/>
　　　江右魏氷叔枉訪賦贈十六韻<lb/>
老病掩衡門髙士訪山社肅客疎禮文入座欽風雅憐<lb/>
予久失聰煩君為抒冩遯跡棲名山尋友到荒野髙懐<lb/>
空古人奇文妙天下何幸衰朽翁乃得親賢者蒿蓬生<lb/>
輝光愚拙何陶冶貧居鮮供給愧不具杯斝時作遵海<lb/>
遊胷抱真瀟灑觀濤帶夕舂候旭浴初赭海若與山靈<lb/>
不恨知者寡新知樂莫樂分手念風馬因歌黄雀行不<lb/>
<pb n="KR4h0163_WYG_021-7a"/>
覺淚盈把<lb/>
　　　庚子秋杪余七旬過柴溪精舍喜金車空谷雪<lb/>
　　　　竇天隨兩禪師偕集分賦<lb/>
誰云七十古來稀白首窮途始覺非漫向匏樽尋世趣<lb/>
喜同蓮社領清機名山有道兩雲衲東海無家一布衣<lb/>
堪笑百年渾似夢不勞生計問漁磯<lb/>
　　　觀濤閣酌萬定遠<lb/>
海浦潮平一鏡空石欄樽酒此時同秋生故邑蕭條處<lb/>
<pb n="KR4h0163_WYG_021-7b"/>
人在新亭涕淚中山鳥隔林啼晚日江豚狎浪拜西風<lb/>
聞名欲訪滄洲客好向鼇磯問釣翁<lb/>
　　　八月十三夜湯山同雪溪諸禪者看月<lb/>
愛爾東峰月宵深叩竹扉林星時隠隠葉露漸輝輝枯<lb/>
坐依僧定無言息客機相看惟有此憐我舊顔非<lb/>
　　　青龍觀古墓<hi>有序</hi>
　　青龍觀在觀山西麓松江僧湛之圖改作稍拓其<lb/>
　　址畚鍤咸舉鏗然有聲窮之得古墓焉方下圓上<lb/>
<pb n="KR4h0163_WYG_021-8a"/>
　　甎長尺餘首作虎豹形側有晉咸和元年八月十<lb/>
　　五宜侯王作數字中有石板長數尺有鏡二瓷鉢<lb/>
　　一又小似鉢者數枚時崇禎壬申五年五月廿八<lb/>
　　日距晉已千三百餘年宜侯王者史莫可考墓前<lb/>
　　有道有石門後壁後有二方孔人疑内為窆所初<lb/>
　　開時聞香甚有藤繞墓中鉢中水泓然或曰此古<lb/>
　　人蔵丹之所恨無碑碣可考聊作小詩記其歳月<lb/>
　　姓氏云<lb/>
<pb n="KR4h0163_WYG_021-8b"/>
千載遺弓鎖碧阿新開日月見咸和蘭膏已燼燈何在<lb/>
緑玉猶存鏡可磨南渡衣冠無故物東來形勝只滄波<lb/>
荒坵好與重封誌為爾還吟薤露歌<lb/>
　　　山中訪宋爾恒<lb/>
風吹帆影過西城一片浮雲嶺上晴滿地落花春寂寂<lb/>
萬松臺畔讀書聲<lb/>
　　　某上人以詩訪余山中<lb/>
虎溪無復白蓮開羨爾西崑小李才<hi>上人嗜西崑體</hi>欲向山林<lb/>
<pb n="KR4h0163_WYG_021-9a"/>
尋舊好不妨時趁亂雲來<lb/>
　　　秋日遊暈頂山<lb/>
千古令人笑祖龍巖前空有白雲封兹山頭角今何處<lb/>
飛作東瀛第一峯<lb/>
　　　春日同社中訪林翁于髙宫山<hi>有序</hi>
　　林翁不識名號行第三人皆呼為林三老年八十<lb/>
　　餘結茅山腰終日髙卧大抵老而好靜避人自適<lb/>
　　山下有園多植梅竹青芝爾恒訪之皆有詩<lb/>
<pb n="KR4h0163_WYG_021-9b"/>
林翁隠居一茅屋繞屋青山皆骨肉故人在昔識翁顔<lb/>
攜我乘春看修竹竹籬蓬户春陰陰苔徑松闗鎖猿鹿<lb/>
鄰翁為予前致辭此翁溪山往來熟有時閒投溪上竿<lb/>
有時閒出隴頭牧鳥嗁日暮翁未歸相對羣峯翠如簇<lb/>
　　　遊髙宫之海會庵<lb/>
彼岸真孤絶何年築數椽白浮雲不斷紅得日猶先佛<lb/>
冷鄰山鬼僧貧種海田乘桴吾亦喜秋色正蒼然<lb/>
　　　自金家灣出抵桃花灣而歸<lb/>
<pb n="KR4h0163_WYG_021-10a"/>
地險金家口臨危欲杖藜熬波無剩土<hi>東有公冶塲俱煮海</hi>栽稻<lb/>
有新畦海味珍沙虎<hi>此地沙最厚故多此</hi>山禽賤野雞<hi>秋鳥最貴他皆次之</hi>
夕陽潮漸落寂寞舊桃谿<lb/>
　　　過獨山殿<lb/>
廢殿幽凉色孤峯入破櫺煙銷蜃氣散龍去海雲腥屋<lb/>
覆藤陰古畦留菜甲青寂寥誰是伴鷗鳥在沙汀<lb/>
　　　採雨詩<hi>霉天有雨以布盛之味最佳諸名士有採雨詩今因之以下月令詩</hi>
茗飲清者事擇水乃先務昔人重䝉泉今則邀天澍時<lb/>
<pb n="KR4h0163_WYG_021-10b"/>
維閼逢月萬種欣沾注揺揺青苗風濯濯黄梅雨方幅<lb/>
當中庭俄焉如瀑布簷溜非不可義不取塵汚貯之以<lb/>
素瓷珍之等甘露水性此獨真茗理庶可悟<lb/>
　　　竹醉日碧筠軒賦<lb/>
桃李皆艷竹獨清紅紫皆醉竹獨醒此君洵自有奇節<lb/>
胡然此日煩罍瓶罍瓶罄矣竹不改豈其惝怳迷真宰<lb/>
移方易向惘不知當年髙節今安在吾聞種竹無期雨<lb/>
即移全憑人事與天時若使沈酣終不改青青安得向<lb/>
<pb n="KR4h0163_WYG_021-11a"/>
南枝<lb/>
　　　和中峯大師梅花百詠<hi>選八以下梅花詩</hi>
瑶英無樹不精神厯慣風霜老更真地僻祇憐□玉者<lb/>
天寒應少采香人難醫司馬消中渴不濟萊蕪甑裏塵<lb/>
無用只憐我與汝年來甘讓錦城春<lb/>
西湖處士舊交神千古相知此最真得月總為荒徑友<lb/>
棲巖俱是上流人先將素影驚衰鬢不為閒心惱客塵<lb/>
放鶴亭前三百樹而今無復故山春<lb/>
<pb n="KR4h0163_WYG_021-11b"/>
澹澹疎疎一種神水邊林下看逾真已無蜨翅能憐汝<lb/>
不學桃花解笑人林靜儘多閒歳月山空應少别風塵<lb/>
日斜江路歸來晩數遍墻頭屋角春<lb/>
蟠桃名姓註三神爾亦前身侍玉真一味清虛應近道<lb/>
幾畨榮落豈由人寧添白板扉邊影肯羨東華道上塵<lb/>
我本梁園舊賓客當年曽識雪中春<lb/>
驛使安能寄遠神偶從邨落見來真綈袍未必寒於我<lb/>
白首徒傷老向人自抱孤情成獨立豈堪隨俗學同塵<lb/>
<pb n="KR4h0163_WYG_021-12a"/>
萬家簫鼓千門月誰問空山寂寂春<lb/>
蕭然無累是清神深谷如依鄭子真調鼎未逢黄閣老<lb/>
臨粧不妬漢宫人髙寒只對中宵月解脱何憂萬斛塵<lb/>
若問長安舊知已漫勞持贈一枝春<lb/>
一種翛然物外神豈從今日學韜真芝蘭社裏無前輩<lb/>
鴻雁天邊亦故人老去自能躭白業夢來何處著紅塵<lb/>
上林瓊樹知多少怪爾先偷碧海春<lb/>
煙添精爽雪添神臘後年前看始真品格可稱天下士<lb/>
<pb n="KR4h0163_WYG_021-12b"/>
嬌癡寧學掌中人蹇驢尋處聊乘興社燕來時已絶塵<lb/>
今日歳華從此改家家門户貼宜春<lb/>
　倪教授端<lb/>
　　端初名涵字惺孩平湖清溪人父醇字鍾白著白<lb/>
　　雪談柄端家貧父殁與母遷于龍湫山之陰以教<lb/>
　　授為業喜為詩好客每蓄㫖酒以供吟友兒輩悉<lb/>
　　教治農圃有隠者風李潛夫結社海上引惺孩與<lb/>
　　宋爾恒王青之往來酬和有放蛩集<lb/>
<pb n="KR4h0163_WYG_021-13a"/>
　　　登陳山<lb/>
扶屐盤山磴悠然望不窮海濤斜捲白秋葉遠含紅西<lb/>
北瘡痍病東南賦税空漫言天地大何處老微躬<lb/>
　宋秀才咸<lb/>
　　咸初名斌字二完後字爾恒覺非其别號也平湖<lb/>
　　乍浦人工舉子業好詩讀書于陳山潛心易學著<lb/>
　　有易説李潛夫為作萬松臺讀易圖説性倜儻不<lb/>
　　拘小節工臨池筆力遒勁又善奕家貧薄遊金陵<lb/>
<pb n="KR4h0163_WYG_021-13b"/>
　　上湖湘有卜居半山之志不果而卒有覺非草金<lb/>
　　陵遊草忘機杜詩選<lb/>
　　　莫春李因仲攜具偕同社過訪山齋留宿<lb/>
取意不在遠閉此悠然門讀書白雲午俯仰几席尊泉<lb/>
飛雨聲來我友命酒樽相見各一笑天趣洽後昆情真<lb/>
得薄醉禮簡有奥論取次選髙石振衣望乾坤須臾日<lb/>
西逝歸影馳暮邨越客戀清景半榻恬夢魂中宵妙語<lb/>
黙澹茗生月痕聚散雖固然依依神理存<lb/>
<pb n="KR4h0163_WYG_021-14a"/>
　王布衣偉<lb/>
　　偉字青芝平湖人<lb/>
　　　登陳山訪李潛夫<lb/>
頽壁疎櫺古寺荒佛臺相傍讀書牀沙彌打餅修山供<lb/>
逸士攜壺探錦囊一片石根雲卧冷萬株松影墨痕凉<lb/>
磁甌飽飫龍泉水問取獰龍鉢底蔵<lb/>
　徐太學爾穀<lb/>
　　爾穀字似之石麒從子石麒殉國報忠寺僧以木<lb/>
<pb n="KR4h0163_WYG_021-14b"/>
　　櫃盛之炎暑中將及一月事定爾穀變服入城載<lb/>
　　至祖塋具棺殮啟櫃顔色如生握手没爪鬚髮怒<lb/>
　　張爾穀後以松江事波及死于江寧妻孫氏聞夫<lb/>
　　死一女在抱棄之赴水死立而不仆一門之内臣<lb/>
　　死忠子死孝婦死節僕死義嗚呼烈矣<lb/>
　　　丙戌夜坐<lb/>
萬籟劃然起凄凄中夜聲鐘鳴秋在寺月出雁横城簫<lb/>
鼓當年夢琴書此夕情莫嫌山鬼泣白首盡佳兵<lb/>
<pb n="KR4h0163_WYG_021-15a"/>
　　　贈顔先生<lb/>
萋萋芳草望中迷落盡棠梨水拍堤誰向扁舟憐别客<lb/>
白雲相送板橋西<lb/>
　倪主事長玗<lb/>
　　長玗字伯屏平湖人崇禎丙子解元丁丑進士授<lb/>
　　蘇州推官轉兵部主事生平博學好古善書法精<lb/>
　　于制義臨文伸紙往往終日危坐不成一字然一<lb/>
　　藝既就其瑰奇瑋麗幽峭奥崛之致直足驚人駭<lb/>
<pb n="KR4h0163_WYG_021-15b"/>
　　俗上擬周秦非漢唐以下所及也予謂自有明三<lb/>
　　百年來讀書種子無此異才而世之龎眉俗士黄<lb/>
　　口小兒甫習章句抄襲一二陳言爛語偷取科第<lb/>
　　便儼然稱縉紳矣嗚呼如伯屏者其無負乎時文<lb/>
　　者歟<lb/>
　　　次曺秋岳年兄韻<lb/>
守約安貧賤良朋辱過存吾衰誰與怨疑義幸逢論草<lb/>
上雨珠碎天邊弦月昏坐來更漏轉香減酒巵痕<lb/>
<pb n="KR4h0163_WYG_021-16a"/>
五更風雨急驚聴到桃花薄倖迷紅浪攜賓怯緑莎平<lb/>
疇芳草亂上國美人賖好會浮生僅遲君天外槎<lb/>
　徐舉人郴臣<lb/>
　　郴臣字亦于嘉興人崇禎丙子舉人有文名與張<lb/>
　　溥並主壇坫為人然諾不茍以友朋為性命其詩<lb/>
　　務為新奇不肯蹈襲亦一時勝流也初受業陸别<lb/>
　　駕槐眉先生别駕孫渭沺亦執䞇于其門並有聲<lb/>
　　藝林淵源盖有自矣<lb/>
<pb n="KR4h0163_WYG_021-16b"/>
　　　題吳娘畫竹<lb/>
五日為斯畫休猜振筆遲湘山無限竹一葉一相思<lb/>
　　　桞枝詞<lb/>
水隔南邨渡小橋低頭吟處識纎腰欲教嫩緑剪溪水<lb/>
忍向東風折一條<lb/>
　谿黙老人錢繼章<lb/>
　　繼章字爾斐繼登弟崇禎丙子舉人孝友力學鈎<lb/>
　　纂甚富晚年築谿黙園綴石蒔花垂老不倦有逸<lb/>
<pb n="KR4h0163_WYG_021-17a"/>
　　民遺風詩曰雪堂自刪集素心慧質幾于支許清<lb/>
　　言矣<lb/>
　　　落葉<lb/>
負薪出南郭危嘯上東門丈夫志不死飄泊不足論歸<lb/>
來問黄葉積墜無晨昏雖懐剥落感生氣歸其根<lb/>
　　　謁于忠肅祠<lb/>
楊公湖海一偉人詩心劒氣山水因觀其精神起落處<lb/>
磊磊洵與古者鄰我今謁于并謁此風吹細草如蘭芷<lb/>
<pb n="KR4h0163_WYG_021-17b"/>
頭顱墮地非偶然自令頑懦低眉死淋漓誰讀壁間題<lb/>
喚起隔葉之黄鸝嗟哉詩句是何物枯瓢我欲投深溪<lb/>
南城日光東市血一寸丹誠空切切石人背上紀歳年<lb/>
髙揖松花落如雪<hi>祠為楊修齡先生所葺</hi>
　　　元夕飲吳仲圭墓上<lb/>
道人死後氷霜在老梅冩出氷霜怪半枝鱗皴半枝僵<lb/>
山鬼守根嘗夜拜琉璃却照梅魂歸薜荔為衣女蘿帶<lb/>
更闌私語孤月前我爾行蔵本一𣲖斤斧烏雀不敢辭<lb/>
<pb n="KR4h0163_WYG_021-18a"/>
嚴冷如君君自愛穿街簫皷漸銷歇林氣夜清喧不礙<lb/>
素琴亂帙同留連惜兹佳會何時再西窗月没僧晨興<lb/>
抱甕却澆墓前菜<lb/>
　　　題家孟岸舫<lb/>
閣以臨流勝斜陽亦帶寒燕鶯人共語竹石水相安坐<lb/>
客惟蒲褥蔵書恥畫欄靜參淳朴意山好不須觀<lb/>
　　　園居風雨澷成二首<lb/>
風雨聊蕭甚山窗啟閉難甫能含野景漸恐著春寒鞭<lb/>
<pb n="KR4h0163_WYG_021-18b"/>
笋横穿閣雛花矮近灘山居無眷屬松竹慰團圞<lb/>
春岸鴛鴦浦秋籬橘柚門閒風欺獨樹細雨慰空邨魏<lb/>
晉談何易羲皇枕頗尊客來能宿此衣染竹苔痕<lb/>
　　　鄴城懐古<lb/>
横槊髙吟善世才斯人豈肯隐蒿萊赤符尚屬山中裔<lb/>
紫色先華閏位來業擅三分心未死功成百戰老還催<lb/>
冬春射獵秋書史漢孝亷終亦快哉<lb/>
　　　園居次韻<lb/>
<pb n="KR4h0163_WYG_021-19a"/>
土室柴桑潔有痕移家直欲比桃源一叢幽竹新添逕<lb/>
幾个閒鷗晩到門小閣靜資書卷亂髙軒爽愛夕陽昬<lb/>
此中何物清娯眼楓葉蘆花共一邨<lb/>
　　　贈徐松之<lb/>
十年師友痛離羣芝嘆無由救蕙焚蠧簡已<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>同永錮<lb/>
虎賁猶復想遺文髙懐楓葉吟邊露細語松濤定後聞<lb/>
却恐中年損歡趣共君陶冩一溪雲<lb/>
　吳舉人晉晝<lb/>
<pb n="KR4h0163_WYG_021-19b"/>
　　晉晝字接侯麟瑞長子崇禎丙子舉人卒年二十<lb/>
　　七海内詩人俱為詩輓之有蓬蒿園集詩學長吉<lb/>
　　多屈曲之音是時如陸芝房姚叔祥輩競以此體<lb/>
　　相尚而晉晝時有雋句人不能到也<lb/>
　　　釣臺<lb/>
先生自不識天子文叔何曽知故人珠澤涪溪各成志<lb/>
玉璜金鎖俱飄塵當年梅尉附𤓰葛比舍桐君遺藻蘋<lb/>
彷彿雲仍自蒙叟碧波深處通濠津<lb/>
<pb n="KR4h0163_WYG_021-20a"/>
　　　粤行舟發檇李敬次大人述懐<lb/>
池草夢惆悵竹林懐古辛一舟千嶂月雙劔百蠻人古<lb/>
繭臨書放仙螺酌味真闗河誰物色磯鳥故相親<lb/>
　　　崇德中秋<lb/>
語兒涇上繫輕舸語兒涇前聞櫂歌客逢端正那堪别<lb/>
月惜玲瓏不肯多沙觜一痕牽紫荇浪花雙疊走紅螺<lb/>
坐來幽瑟添無限釂盡清尊可易酡<lb/>
　　　聞磊齋家給諫叔氏以予告還里志喜三首<lb/>
<pb n="KR4h0163_WYG_021-20b"/>
獨辭仙掖謝明恩吾道于今石介尊天下共推江次伯<lb/>
<hi>漢江革以諫議稱病天下重之</hi>山中重續許雲邨<hi>吾邑以黄門髙尚者杞山與叔二人而已</hi>
霖收碧海龍歸窟露吸青霄蜕在園<hi>有别業名蜕園</hi>應笑竹林<lb/>
遊子倦不隨童稚候江門<lb/>
綺里當年返鳯阿家風重和采芝歌屠龍手在調猿鶴<lb/>
補衮身閒製芰荷緑野客來呼白滿清齋花發草𤣥多<lb/>
松風未解葵心結消息虞淵望魯戈<lb/>
三年雷雨回天力萬里雲霄去國心大隠宅傳蘿石舊<lb/>
<pb n="KR4h0163_WYG_021-21a"/>
<hi>叔氏居為從吾道人舊址</hi>遊仙風馭竹田深<hi>竹田仙人福地今為别號故云</hi>何人共<lb/>
領鷗湖社有客將歸華萼林<hi>大人亦賦歸歟未即遂</hi>不審阿蒙堪<lb/>
預否譚𤣥他日竊知音<lb/>
　　　大忠祠二首<hi>祀文信國陸丞相張少傅</hi>
張陸南行逡復巡文公此去不迴輪乞師此日無援楚<lb/>
蹈海何人肯帝秦秋雨浪花千掬淚春風麥飯一杯塵<lb/>
蘋絲荔子來時節拜罷青天泣鬼燐<lb/>
青山何處慈元殿突兀諸公俎豆留趙氏又生嬰杵臼<lb/>
<pb n="KR4h0163_WYG_021-21b"/>
雁門重續魯春秋炎颷欲颭清霜下逝水難消碧血流<lb/>
落日輕霾人不見秋來花外聴軥輈<lb/>
　　　梅花<lb/>
經春荒却讀書臺為惜氷顔敢自回一月伴君差可老<lb/>
百花從此不須開鉛華不愛天孫贈彤管難通鳯鳥媒<lb/>
願與花神乞延夀一教桃李識仙才<lb/>
　　　絶句<lb/>
黑雲如海濕難飛寂厯漁翁暝未歸拾取籪頭雙雪尾<lb/>
<pb n="KR4h0163_WYG_021-22a"/>
秋江深處挂蓑衣<lb/>
　劉芳<lb/>
　　芳字墨仙嘉善人有清喚齋稿<lb/>
　　　留别余小星<lb/>
萍蹤來古刹楓亦在山紅意氣輕文字鬚眉招賤窮何<lb/>
妨相爾汝不覺漸西東岐路一時淚堅持夜月同<lb/>
　巢先生鳴盛<lb/>
　　鳴盛字端明嘉興人崇禎丙子舉人<lb/>
<pb n="KR4h0163_WYG_021-22b"/>
　　　題匏杯<lb/>
回也資瓢飲悠然見古風剖心香自發刮垢力須攻不<lb/>
識金銀氣何知陶冶工尼山疏水意樂亦在其中<lb/>
　錢僉事棅<lb/>
　　棅字仲馭相國士升仲子崇禎丁丑進士授南職<lb/>
　　方轉郎中察軍政剔夙弊中涓欲有所撓糾之不<lb/>
　　少枉南都稱健决郎遷廣東僉事請養有南園唱<lb/>
　　和集<lb/>
<pb n="KR4h0163_WYG_021-23a"/>
　　　文園雜咏二首<lb/>
慷慨還吾輩風流讓古人挿成沿岸桞採遍隔江蓴客<lb/>
子新愁渴郎官舊耐貧青門𤓰漸長隨地掛車茵<lb/>
天際浮雲散登臺攬翠微西來風雨是北去雁鴻非第<lb/>
宅悲金管闗山念鐵衣中原兵氣壯未敢説漁磯<lb/>
　　　園居感事詩八首<lb/>
渺然天水立浮屠風雨西來味不渝橋板斷時衰葉補<lb/>
女牆低處逺山扶文身去國吳公子作賦褱人楚大夫<lb/>
<pb n="KR4h0163_WYG_021-23b"/>
欲廣絶交千百字芭蕉冩盡再編蒲<lb/>
蓴絲未老釣絲輕恰有壺觴訂此盟魚鳥晝閒秋易永<lb/>
池臺夜冷月難生黄花伏枕時情遠紅樹登樓古意横<lb/>
願借銀河三尺水斷槎浮去海波平<lb/>
東阜蒼茫可卜幽括囊猶恐不安流學他竹裏開三徑<lb/>
讓爾車前看八騶蘭茝有心辭雨露蟪蛄無意識春秋<lb/>
一燈水榭銷孤坐著作虞卿未是愁<lb/>
閒心甘比石頭頑周道今成九折灣天許屠沽蔵異物<lb/>
<pb n="KR4h0163_WYG_021-24a"/>
我從鐘鼎辨神姦桃花隔斷終南徑芝草分根少室山<lb/>
幽恨同人渾不可新來乞巧學奴顔<lb/>
功名不敢問天公意氣都銷濁酒中豈有酖人羊叔子<lb/>
甘為遯世鹿皮翁文心浪説題鸚鵡物態誰能指螮蝀<lb/>
莫笑青雲容易致原來腐草會從風<lb/>
沿坡野草向人凉醉踏啼蛩十里霜聞把唾壺驕處仲<lb/>
亟收焦尾贈中郎幽居剥啄風塵少末世吹彈歳月忙<lb/>
暮倚柴扉無所見羣鳬趁水下横塘<lb/>
<pb n="KR4h0163_WYG_021-24b"/>
山居不敢夢仙查隠几看澆數種花物外峥嶸唯五嶽<lb/>
人間曲折似三巴隔簾月帯松篁淺照水煙翻門巷斜<lb/>
為語霜楓堆客徑一丸函谷是吾家<lb/>
架閣成樓傍竹叢小山松桂半相同閒僧投足秋光外<lb/>
幽鳥防身樹色中滿地蘼蕪分曉露沿堦苔草縱吟蟲<lb/>
年來榆桞尤蕭瑟引得哀蟬一夜風<lb/>
　沈伯子長祚<lb/>
　　長祚號純嘏思孝孫有緑蘿莊小咏<lb/>
<pb n="KR4h0163_WYG_021-25a"/>
　　　阻風江上<lb/>
去郭纔數里濤聲尚拍天黄柑洞庭樹白鷺太湖田雲<lb/>
暗客帆集風腥魚網懸何當嗟物役鷁首正茫然<lb/>
　沈仲子鴻祚<lb/>
　　鴻祚字載猷長祚弟有鶯葉軒稿<lb/>
　　　有所思<lb/>
銀漢秋來萬里清憑髙一望四愁生佳人此夕應腸斷<lb/>
公子何時與目成白苧歌殘雲欲散綘羅剪就月空明<lb/>
<pb n="KR4h0163_WYG_021-25b"/>
芳華不信終虛擲曽向青樓浪得名<lb/>
　沈季子延祚<lb/>
　　延祚字遠猷鴻祚弟有玉蘭軒稿<lb/>
　　　雜詩<lb/>
湘簾髙軸越羅垂夢裏分明倚雪兒水調歌殘人不見<lb/>
半輪斜月挂桐枝<lb/>
　項太學禹揆<lb/>
　　禹揆字子毗秀水人崇禎間太學與李尚寶子椿<lb/>
<pb n="KR4h0163_WYG_021-26a"/>
　　同殁於兵<lb/>
　　　落花<lb/>
一番風信客心驚怨粉愁紅迭送迎香篆三更雞舌冷<lb/>
錦泥十里馬蹄輕夢回故國無知已流落天涯不問名<lb/>
最是芳顔憐易改難將綵縷繫長生<lb/>
　孫秀才愚公<lb/>
　　愚公字伯愚𢎞祖子有惜誦集妻周淑英亦能詩<lb/>
　　　遲月<lb/>
<pb n="KR4h0163_WYG_021-26b"/>
團光一片洗雲緑吹落清寒上髙竹幽人冷掬露下衣<lb/>
欲往呼之入書屋挂我窗端古望舒盈盈望斷金蟾蜍<lb/>
安得晨風鼓雙翼結璘同駕飛雲車朱絲夜冷紅香死<lb/>
直上丹樓讀寶書<lb/>
　　　菊影<lb/>
桞秃楓殘花事非晩香冩照入秋肥籬霞浮動枝隨步<lb/>
燈暈初升蘂上衣空搗𤣥霜羅雪染應分素月簇瓊飛<lb/>
酒闌山谷箋堪賦未許西風鬬葉稀<hi>叠雪羅簇香瓊菊名</hi>
<pb n="KR4h0163_WYG_021-27a"/>
　　　悼内二首<lb/>
花朝半與蘂珠飄<hi>淑英没於甲申花朝</hi>文魄雖寒尚可招髩影隔<lb/>
花芳跡斷衣香伴月膩痕銷空餘指粉青編印冷入琴<lb/>
言素軫凋一幅畫圖誰得似芳懐那許箇人描<lb/>
絡緯聲凄讀史燈蕭蕭殘夜醉瞢騰繡牀剩縷針空聖<lb/>
奩几埋塵鑑似氷雨鬂風鬟人不見鶯愁花泣夢難憑<lb/>
忍寒何日山公報謚作閨師最上乘<lb/>
　倪秀才撫<lb/>
<pb n="KR4h0163_WYG_021-27b"/>
　　撫字曼青嘉善人崇禎間諸生<lb/>
　　　和仲馭南園詩<lb/>
廓落成冬事孤樓不厭憑愛閒先遣鶴忌俗并疎僧詩<lb/>
似交難少泉因雨易増稜稜天地色池月共如氷<lb/>
　馬訓導鳴雷<lb/>
　　鳴雷字國威號伯臺平湖人為靖江訓導經喪亂<lb/>
　　歸里乙酉七月遇兵命家人曰我老無所之若等<lb/>
　　各宜遠避城陷獨坐空堂遇害<lb/>
<pb n="KR4h0163_WYG_021-28a"/>
　　　觀海<lb/>
不信春花拂淺紅愁聴新雨積空濛偶來日落登山屐<lb/>
遂覺寒生破浪風蜃市隔煙翻去鳥漁燈吹影斷歸蓬<lb/>
三更起讀枚生賦響合濤聲正未窮<lb/>
　吳通判憲<lb/>
　　憲初名文憲字萬為海鹽人貢授衡陽别駕嘗单<lb/>
　　車解散廣塘礦賊又率百餘卒援桂陽逐流賊後<lb/>
　　免歸有陶閣集<lb/>
<pb n="KR4h0163_WYG_021-28b"/>
　　　落花二首<lb/>
連宵花信釀輕寒狼藉燕支樹底看啼老鶯聲隨霧散<lb/>
銜殘燕子到泥乾朝霞忽地吹成粉暮雨時教幻作丹<lb/>
無限春風盡消痩沈香休更倚闌干<lb/>
亭亭花影照重檐飛向閒階已乍添紫陌有時低拂面<lb/>
朱樓何事競窺簾因風繡户闗容入映水金鞭去復黏<lb/>
若問向來承寵渥佳人親試玉纖纖<lb/>
　　　長安雜書所見<lb/>
<pb n="KR4h0163_WYG_021-29a"/>
蘂榜翩翩濁世佳目迷五色戰塲譁朱門競奪風簷錦<lb/>
金穴重開鎖院花縣價通都明有數濫觴曲市蕩無涯<lb/>
誰憐貧女荆釵儉夜夜寒機嘆月華<lb/>
拒賊金堤鑿大梁望洋河伯遂湯湯洪濤不剩城三板<lb/>
朱邸全沈水一鄉王氣陰戕衝鳯泗國漕中涸徙淮黄<lb/>
茫茫盡壑誰貽福守汴功先叙未央<hi>守忭諸公引水拒賊河反灌城遂䧟</hi>
出山霜簡飭官邪去國青山日影斜從賜玦環皆雨露<lb/>
忽迷天地有風沙清流黜矣鉏黄犢公論譁然降白麻<lb/>
<pb n="KR4h0163_WYG_021-29b"/>
剥盡孤陽陰愈盛𤣥黄野戰日紛拏<hi>劉公宗周以申救給諫大行奪職</hi>
堂司回話敢支吾嚴訊纍人喘未甦臨案期令寃立洗<lb/>
讞詞肯教法重誣鴻冥千里違雙闕鷗夢扁舟入五湖<lb/>
碩果只今都已盡感時淚血濺春蕪<hi>徐公石麒以輕擬姜熊二君奪職</hi>
　　　淮南雜書<lb/>
廣陵北去接淮陰銀鎖葳蕤繡閣深三十六塲多估客<lb/>
黄金買斷阿儂心<lb/>
　　　西湖雜咏二首<lb/>
<pb n="KR4h0163_WYG_021-30a"/>
儂家茅屋翠微深清梵潛聴漏半沈生得阿侯虧佛母<lb/>
攜來雙拜海潮音<lb/>
萬壑松寒集慶宫梵聲依約景陽鐘玉顱醉死冬青老<lb/>
猶有山僧捧御容<lb/>
　俞秀才允懐<lb/>
　　允懐字懐兹平湖人明末江浙多以文社相競一<lb/>
　　時有婁東金沙雲間西冷之目允懐受知於張天<lb/>
　　如冉冉名場三十年發為聲謌多髙淡寂寞之想<lb/>
<pb n="KR4h0163_WYG_021-30b"/>
　　自名其詩曰海濱野老集<lb/>
　　　讀史雜言<lb/>
赤輪起東方流光迅如矢歳月積暑寒往來無善意馳<lb/>
驅多少年忽焉老死至立石峴山頭沈碑襄水次無聊<lb/>
作異想千載憐其志<lb/>
　陳秀才時<lb/>
　　時字九若勾餘人寓海鹽能作大草書遒勁有致<lb/>
　　兵起時或見其書帙盈兩袖間笑為腐儒釋不殺<lb/>
<pb n="KR4h0163_WYG_021-31a"/>
　　時拍其肩大呼曰上天好生兵怒遇害<lb/>
　　　歌者以西施舞侑觴<lb/>
巧將歌舞學西施宛見吳宫第一枝秪恐當時浣紗處<lb/>
風流翻不似今時<lb/>
　吳推官鑄<lb/>
　　鑄字鼎吾崇禎丁丑進士司理江西廣信時冦氛<lb/>
　　方熾鑄計斬渠魁張普微等餘衆就撫平反疑獄<lb/>
　　如夏桂洲後裔艾南英受誣俱賴昭雪<lb/>
<pb n="KR4h0163_WYG_021-31b"/>
　　　除夕和石鳴咏<lb/>
不窺户外不聞兵邨野閒聴爆竹聲世上升沈經幾變<lb/>
山中蓂莢未曽更雁書音斷知何在柏葉香浮儘自傾<lb/>
人地即今先得暖江南無事只宜畊<lb/>
　馬參議鳴霆<lb/>
　　鳴霆字國聲號具嚴嗚雷弟中萬厯癸丑進士由<lb/>
　　閩縣知縣厯官山東濟南參議以河决罷歸<lb/>
　　　弔閩中陳烈女<hi>仙遊陳綸女許配姚楷未婚而楷亡女詣幃痛哭絶粒旬日死</hi>
<pb n="KR4h0163_WYG_021-32a"/>
漢竹曽分剖九仙貞魂久訝惜芳年伏靈一夢晞朝露<lb/>
辟穀千秋泣夜鵑志烈古來髙截髮聲蜚此去永垂篇<lb/>
峩嵋月黯凄風木疑與槀砧訴墓前<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_021-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷二十一<lb/>
</p>
<p>
</p>
  </div>
<div>
<head>檇李詩繫卷二十二</head> <lb/>
    <p>
<pb n="KR4h0163_WYG_022-1a"/>
欽定四庫全書<lb/>
　檇李詩繫卷二十二<lb/>
　　　　　　　　　　　　　平湖沈季友編<lb/>
明<lb/>
　寳雲髙士馬嘉禎<lb/>
　　嘉楨字允和號和衷嘉植弟崇禎已夘舉人每聞<lb/>
　　時事輒慷慨泣下時就里塾課生徒束脯所入以<lb/>
　　供二人嘗云兄以禄養我以館糓養各供子職焉<lb/>
<pb n="KR4h0163_WYG_022-1b"/>
　　年六十七卒無子一女適沈晭方易簀時取平日<lb/>
　　著作悉焚之今所録者皆其散見之什也<lb/>
　　　叔輪捨觀音首兠頌言以紀之<lb/>
兠羅稱號從觀音佩服嘉名㫖義深智運低眉縫玉線<lb/>
慈敷垂手渡金鍼外看𤣥地有花色内結白綿無染心<lb/>
領取此中妙相足多君挾纊被寒林<lb/>
　　　訪隠者<lb/>
樵子相逢不問名指予山上白雲生此中聞有茅菴在<lb/>
<pb n="KR4h0163_WYG_022-2a"/>
清磬一聲山鳥鳴<lb/>
　陶舉人學瞻<lb/>
　　學瞻字原眉朗先子崇禎已夘舉人兩叩九閽白<lb/>
　　父寃奔走燕兖十餘年荼苦倍至遂屏跡公車自<lb/>
　　號退菴著述頗多而簡於吟咏所見皆悲思厥考<lb/>
　　之詞足占其至性矣<lb/>
　　　除夕<lb/>
煩寃猶隔九重天朔塞南翁又一年冉冉塵中還自苦<lb/>
<pb n="KR4h0163_WYG_022-2b"/>
勞勞車下乞人憐愁増馬齒天將曙閒數黄壚客幾眠<lb/>
旅恨不隨今夜了明朝春思落誰邊<lb/>
　　　登蓬萊閣志感<hi>上有先君子石刻</hi>
乗風事業已蹉跎雲斷滄溟淚較多精衛不能填北海<lb/>
翻教隨處作風波<lb/>
　楊舉人兆梧<lb/>
　　兆梧字非棘號蓉城平湖人崇禎已夘舉人幼孤<lb/>
　　性至孝登賢書謁見房考詢及世閥大哭失聲一<lb/>
<pb n="KR4h0163_WYG_022-3a"/>
　　座為動容有師儉堂稿<lb/>
　　　題毛羽儀小像<lb/>
深房披道函琅琅瓊瑶色逍遥古史壇含真在守默焚<lb/>
香坐移晷靈禽當户即不知揺筆人神想駐何域<lb/>
　髙工部承埏<lb/>
　　承埏字寓公號澤外道素子崇禎庚辰進士好廣<lb/>
　　覽藏書不下三萬巻歴宰遷安寳坻涇三邑陞南<lb/>
　　京工部虞衡司耽情吟咏長於近體有稽古堂集<lb/>
<pb n="KR4h0163_WYG_022-3b"/>
　　　寄懷徐春門<lb/>
細雨黄花徑空山白板扉貧嫌生事拙病覺物情違獨<lb/>
釣尋鷗夢相思數雁飛何時竹葉酒坐對薜蘿衣<lb/>
　　　咏簾<lb/>
佳人怯曉風垂向畫樓東未許楊花撲先教燕子通窺<lb/>
憐波眼碧捲憶茜裙紅戲問行雲者巫山隔幾重<lb/>
　　　姚叔祥以詩巻見示走筆書贈<lb/>
詩法已三唐吟髭尚未霜花分秋夢艶雪貯夜謌香舊<lb/>
<pb n="KR4h0163_WYG_022-4a"/>
賭旗亭酒新圖樂府章總饒明主棄猶説孟襄陽<lb/>
　　　近况<lb/>
謝客柴門只鳥過短垣繞徑足烟蘿風餘榆莢充錢少<lb/>
雨後雲山入饌多病是嬾難違藥裹命因薄合付漁簔<lb/>
抛書試作湖南夢新緑微添昨夜波<lb/>
　　　春閨<lb/>
幾度庭花發無人空自妍記郎初别去剛及小姑年<lb/>
　　　顧野王讀書堆<lb/>
<pb n="KR4h0163_WYG_022-4b"/>
一丘愁色帯寒蘿六代風流逐逝波何處香魂弔書客<lb/>
蒼苔滿地白雲多<lb/>
　　　記事八首<lb/>
擁兵四鎮號雄藩頴泗誰成犄角援門户三朝還要典<lb/>
奏章多是太平言<lb/>
紛綸兵氣但催官文武軍功考察難半部職方尸贊畫<lb/>
盈衢都督噪長安<lb/>
請求窈窕愛君深豈為干戈徹瑟琴典禮一冠三萬直<lb/>
<pb n="KR4h0163_WYG_022-5a"/>
度支先急市珠金<lb/>
相君底事邁羣才歌舞忘憂玉漏催三䇿未須前箸借<lb/>
新聲還進教坊來<lb/>
羽檄連朝震玉階畫船猶自織秦淮登陴寥落城烏坐<lb/>
拒馬惟催柵滿街<lb/>
長江鐵鎖不遮兵但遏輕裝出禁城令箭飛傳魚鑰啟<lb/>
早看丞相送金行<lb/>
北風五月駭揚沙軍令清街禁不譁一道紅燈馳郭外<lb/>
<pb n="KR4h0163_WYG_022-5b"/>
中涓夜出捕蝦蟇<lb/>
抽兵急拒武昌軍直北長驅迫陣雲十䑕自啣同穴慼<lb/>
一時<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>付捲堂文<lb/>
　沈吉水中柱<lb/>
　　中柱字石厓號摩青平湖人崇禎庚辰進士授吉<lb/>
　　水令口吃於書無不讀尤好管韓故為文雄深浩<lb/>
　　瀚卓然成家有懷木菴稿<lb/>
　　　與鄰丈乞芋<lb/>
<pb n="KR4h0163_WYG_022-6a"/>
寒谷涼生萬葉風病來懶去採青菘丈人甕底如拳芋<lb/>
乞與山厨煨火紅<lb/>
　李歙縣松<lb/>
　　松字子喬後更名公柱竒玉子崇禎庚辰進士知<lb/>
　　歙縣事罷歸遂不復仕有澹齋艸<lb/>
　　　春日<lb/>
柴桑歸去興如何老我溪山活計多白酒春寒逢社醉<lb/>
青簔雨過答漁歌儘容茅屋招新燕更鑿荷池浴乳鵞<lb/>
<pb n="KR4h0163_WYG_022-6b"/>
閒裏韶華元自好願將餘嵗伴煙蘿<lb/>
　馮貢士延年<lb/>
　　延年字千秋夢禎孫寄籍錢塘中崇禎已夘副榜<lb/>
　　貢<lb/>
　　　秋月庵春暮作<lb/>
秋月庵居春也豪藥苗菜甲滿西臯三㸃五㸃社後雨<lb/>
欲落未落園中桃時光忽憶蒪菜滑采摘不厭輕舟勞<lb/>
一枝栖息吾意足乍可物外違塵囂<lb/>
<pb n="KR4h0163_WYG_022-7a"/>
　黄貢士夘錫<lb/>
　　夘錫字茂仲承𤣥子崇楨已夘貢士<lb/>
　　　江南曲<lb/>
郎去妾心愁朝來獨倚樓片帆雲外至錯認是郎舟<lb/>
　兼山先生譚貞和<lb/>
　　貞和字誾仲太僕卿昌言次子中南都副榜以恩<lb/>
　　貢改北天啟五年昌言沒於官平賊功為當道尼<lb/>
　　不叙和瀝血叩閽璫焰方張不得請崇禎元年復<lb/>
<pb n="KR4h0163_WYG_022-7b"/>
　　上書陳情烈宗憫之贈太僕寺卿䕃和入監讀書<lb/>
　　擬授中書舎人知誥勑慨然曰當國者不急社稷<lb/>
　　而争門户黨錮難解天下事不可為此東漢之季<lb/>
　　也乞詔差南還<lb/>
　　　社集分賦得金谷<lb/>
日月長麗矚溪山餘素期别廬欣賞間更復賔主宜監<lb/>
軍曠髙懷祭酒澹塵思盤礴澗道上澗冽荇參差竹柏<lb/>
既峭倩藥草復繁滋觥飛罍交錯絃急管威夷迢迢錦<lb/>
<pb n="KR4h0163_WYG_022-8a"/>
歩障晃晃珊瑚枝姬侍列雲屏倡舞喧相追豪侈極人<lb/>
目俱言此㑹稀席終方奏序興往各稱詩遺韻珍當年<lb/>
勝遊示來茲不負嵗寒約意氣歡足持<lb/>
　馬徴君文治<lb/>
　　文治字逺之平湖人遊京師三十年不遇歸家杜<lb/>
　　門以賢良徴不赴乙酉沒於難<lb/>
　　　虎溪看遐卿弟聴雨山樓<lb/>
入山無所見但聞羣鳥啼沉碧擁虚閣巒光蒼徑迷好<lb/>
<pb n="KR4h0163_WYG_022-8b"/>
風從竹至送雨過深溪冷然起暮凉坐卧成幽棲<lb/>
　錢秀才應金<lb/>
　　應金字而介一字上士嘉興人崇禎間茂材有南<lb/>
　　雅集詩亦清雋可誦<lb/>
　　　贈張甫<lb/>
此身豈合伴雕蟲落落孤踪靡所同貧不受憐清入骨<lb/>
藝成而下老逾工江南欲覔𤣥真子濟北曽無黄石公<lb/>
髙士如君應有待肯將竒癖問蒼穹<lb/>
<pb n="KR4h0163_WYG_022-9a"/>
　　　焦山<lb/>
煙蘿石甃碧雲堆古刹巉巖傍樹開松檜夜號千壑響<lb/>
栟櫚秋沸百泉哀孝然剰骨清於鶴逸少遺書老作苔<lb/>
同在大江山較僻更無人讀斷碑來<lb/>
　　　江署撥悶<lb/>
城上烏啼過女墻檐牙檣影㸃蒼茫荔花衣薄招山鬼<lb/>
木葉聲乾著海王散在廣陵應未絶懷來宵雅允難忘<lb/>
湘靈不見徒工瑟空有浮光照客囊<lb/>
<pb n="KR4h0163_WYG_022-9b"/>
　　　渡江<lb/>
江心風雨挾龍還擊節中流照别顔千片布帆如落葉<lb/>
長空捲影下鐘山<lb/>
　黄秀才鼎<lb/>
　　鼎字平立一字象三秀水人崇禎間文學有咏遇<lb/>
　　諸稿其詩才思雋永情致幽異然刻意好新遂成<lb/>
　　僻見以背理處為深竒故余特取其詞意可通者<lb/>
　　存之金陵篇雖不佳猶是傑作<lb/>
<pb n="KR4h0163_WYG_022-10a"/>
　　　詠遇詩二首<lb/>
銅馬沸中原赤眉毒荆表陣火燒將星勁卒受餘燎何<lb/>
人張國威一出息雲擾流人墾先疇劬勞賦陽鳥<lb/>
桂檝尚藏壑天露空為霞君子似孤鳥小人如亂麻聞<lb/>
言即交喪遇事恒獨誇矜慎蘇門嘯痛哭漁陽撾<lb/>
　　　金陵篇四十韻<lb/>
一劒雄開日月清萬山湧出緑縱横髙盤暗叱風流鎖<lb/>
静極嘗吹雨露生已自踐華誰設險恰從占洛遂居貞<lb/>
<pb n="KR4h0163_WYG_022-10b"/>
白流魚入先符勝赤走蛇分憶降精無外逺通蠻頂踵<lb/>
宅中庭禮漢簮纓天官識𣺌躔先定太史推微歴又成<lb/>
閶闔晨開朝玉帛九天雞語挂珠瓔壯連石鎧犀永士<lb/>
威動朱旗列宿兵御柳曉參青輦路翠華春漾紫絲棚<lb/>
漢宫流赭分馳道軒后飛黄入舊城長樂夜深聴漏永<lb/>
羽林嚴衛立秋更鑄金風馬濡弓劒在藻泉魚濯澡烹<lb/>
祖徳有光前樹厚河宗無瑞不知呈侵梁錦浪翻梭室<lb/>
阻面錢山積水衡苑樹株株常帯霧島門曲曲盡通鶯<lb/>
<pb n="KR4h0163_WYG_022-11a"/>
百靈變現千秋氣萬馬騰驤七萃營朝采壁寒棲鳳扆<lb/>
登封香暖暗搴英屏藩上泝天潢雨戚里遥瞻日觀晴<lb/>
任則文思看博陸茂因鴻緒得東平才髙石室門元李<lb/>
譽擅銅樓種盡檉鄴水自然陵舊長兎園誰肻讓諸盟<lb/>
凉移井絡千門鑰緑轉簾絲九曲筝天廏露啼春苜蓿<lb/>
石城雲換夏倉庚浣紗淚沒長干雁濯鐵泉燒澗屋鐺<lb/>
百尺歩揺金串子樂遊詩在水花名䕷蕪舊滑青鞵跡<lb/>
豈䓻重聴寳璐聲扇響夜深星箇箇巷飛霜白杵丁丁<lb/>
<pb n="KR4h0163_WYG_022-11b"/>
靈和線弱思嬌婉角枕更長上水晶怕向月中長比影<lb/>
笑來煙裏學吹笙謝推雅量山俱定江夢花齊手半驚<lb/>
我亦渉江愁問古君先攜櫂慰兼程時時沙鳥眠蘆白<lb/>
日日孤衷向北傾兩掖紫雲朝王氣滿身榮霧識河明<lb/>
髙深望約非前侣出處人將莫與京曉對鼓鐘悲老大<lb/>
醉看河漢作悲鳴筆揺草色生樓閣夢借湘靈結珮珩<lb/>
義只婉為謀劒口達非容易問蓴羮懷多感激嫌歌吹<lb/>
欄近秦淮記槳行宿昔偶攜儂上渡至今猶有緑澆苹<lb/>
<pb n="KR4h0163_WYG_022-12a"/>
何當惬却従前願散盡千秋此夜情<lb/>
　馬太學嘉松<lb/>
　　嘉松字曼生徳澄子有花鏡雋聲北遊瑣言十可<lb/>
　　篇東湖著諸集<lb/>
　　　淨業寺賞荷花<lb/>
古樹生涼好輕舟趁晚停臨池横綺席垂幔覆花亭黯<lb/>
黯杯浮白離離屐礙青鳥歸催客去暮氣濕前汀<lb/>
　雲王居士王端<lb/>
<pb n="KR4h0163_WYG_022-12b"/>
　　端字正始别號雲外平湖人又稱雲王居士中年<lb/>
　　棄舉子業學劒好兵家言時方多事乃撰車戰圖<lb/>
　　等書走南都干當事卒不用翻然東歸開圃種菊<lb/>
　　喜為詩將死屬其子以處士表墓龍湫山人為立<lb/>
　　傳<lb/>
　　　江干<lb/>
玉乳嚴灘雪金枝禹穴梅十年攜研過三度帯帆回雄<lb/>
劒吳星耀竒書趙璧開蒼蒼松路溼屐齒印莓苔<lb/>
<pb n="KR4h0163_WYG_022-13a"/>
　　　秋海棠<lb/>
美人出秋水顔色類春花解語含風致芳心淡月華濃<lb/>
粧紅映玉小睡碧翻霞無限深宵露盈盈清淚斜<lb/>
　　　歸思<lb/>
﨑嶇客路自今難造化茫茫狎弄丸稚子無官騎竹馬<lb/>
英雄有淚灑金鞍徒刪白蠧千篇古未割青氈半席寒<lb/>
我亦扁舟思故國春風吹緑下長干<lb/>
　五經進士譚貞良<lb/>
<pb n="KR4h0163_WYG_022-13b"/>
　　貞良字元孩昌言季子崇禎癸未以五經成進士<lb/>
　　明年闖賊破京徒歩奔亡達南都授禮部主事典<lb/>
　　廣東試未達境而南都破羇棲野寺衣食不給竟<lb/>
　　流離以死初貞良往粤經里門偕親故酌酒城南<lb/>
　　湖上謂坐客曰少時見聲名為世所指者心慕之<lb/>
　　自罹國難見昔日負非常者盡䘮其生平使世反<lb/>
　　以名為諱要之竒士必深沉自好伏而不出其詞<lb/>
　　慷慨有世道人心之慮舉坐改容又舉一觴曰明<lb/>
<pb n="KR4h0163_WYG_022-14a"/>
　　日就道恐此酒難重持也舉坐驚起凄然灑涕吁<lb/>
　　先生可謂無愧其名矣<lb/>
　　　竄跡新豐髙寓公以乙酉夏感詩見示漫和原<lb/>
　　　韻<lb/>
廟堂何事日紛争黨錮成來孰老更未仗屬鏤慙國士<lb/>
誰揮羽扇救遺氓故園曉夢驚無主新鬼宵啼慘有聲<lb/>
血淚共彈珍重意謝文嬰杵舊齊名<lb/>
　　　沈彤菴師疏薦同門髙寓公史才兵畧應以列<lb/>
<pb n="KR4h0163_WYG_022-14b"/>
　　　卿召聞寓公躬耕養母有終焉之志詩以寄懷<lb/>
血表陳情謝典樞漸離擊筑渺愁予孤悰未許依蓮社<lb/>
三顧従教出草廬功在封疆天子詔名髙江左故人書<lb/>
年來國史須傳信莫向灘頭學釣魚<lb/>
　　　樓桑謁先主廟<lb/>
系出中山近名従小沛聞卜鄰占李定望氣得周羣象<lb/>
叶黄龍瑞符仍赤帝文全家頻脱險一旅忽能軍名士<lb/>
收諸葛英雄獨使君志寧摧百戰力已限三分淚盡髀<lb/>
<pb n="KR4h0163_WYG_022-15a"/>
生肉魂歸棧入雲枯桑遺廟折野火斷碑焚繫馬靈風<lb/>
至題詩塞日曛枌榆存舊社絃管尚紛紛<lb/>
　錢秀才熙<lb/>
　　熈字潄廣栴長子沉静簡獸少負雋才年二十七<lb/>
　　卒有思存集<lb/>
　　　春日風雨<lb/>
小室髙林雨氣微遊蠭衝溼負香歸可憐數樹花千片<lb/>
化作春風一日飛<lb/>
<pb n="KR4h0163_WYG_022-15b"/>
　霜華道人錢默<lb/>
　　默字不識栴仲子八九嵗能為詩文崇禎癸未成<lb/>
　　進士知嘉定縣有吹蕭艸<lb/>
　　　留别巳庵禪師<lb/>
慟哭青山路已窮西風箬笠梵音宫破家何處尋滄海<lb/>
入社還須問逺公詩思髙樓明月冷禪心古柏小庭空<lb/>
寒鐘一響浮杯去囘首千巖落木中<lb/>
　　　留别其翁居士<lb/>
<pb n="KR4h0163_WYG_022-16a"/>
平臯揺落不堪論滿眼清霜犢鼻褌此去梁鴻非舊日<lb/>
相逢宋玉與招魂鵠飛四海長風逺猿呌千山落日昏<lb/>
擊筑吹簫便揮手不知何地報君恩<lb/>
　　　别道源上人<lb/>
乍雨乍晴雲滿岑松隂苔徑碧沉沉半山樓外聞人語<lb/>
古石龕中出磬音月映空房清客夢風飄寒梵動疎林<lb/>
開門覔得向山路三十六峯春艸深<lb/>
　　　雜興<lb/>
<pb n="KR4h0163_WYG_022-16b"/>
幸買深山與世違探書禹穴淡忘歸鐘沉古寺寒燈滅<lb/>
雨過中林曉月㣲花裏子規愁客路船頭緑水濺征衣<lb/>
六千君子風流盡空見春城柳絮飛<lb/>
　吳貢士天泰<lb/>
　　天泰字謐生嘉興人崇禎時貢生有星帯艸堂集<lb/>
　　　涿州<lb/>
寂寂樓桑邨下路王孫販屨竟何之豫州若向幽燕起<lb/>
子幹應為帝者師<lb/>
<pb n="KR4h0163_WYG_022-17a"/>
　錢太學繼振<lb/>
　　繼振字爾玉繼登仲弟與郁之章輩為柳州社晚<lb/>
　　嵗築室曰鷗旅以老焉有蕭齋集西園日箋<lb/>
　　　胥山<lb/>
吳越成陳迹空山片石新堪憐檇李事猶説霸圖人荒<lb/>
塜傷人馬青編羡畫麟無従寒食節杯酒薦芳辛<lb/>
　孫進士聖蘭<lb/>
　　聖蘭字子操號心齋嘉善人崇禎癸未進士遭亂<lb/>
<pb n="KR4h0163_WYG_022-17b"/>
　　不仕有曉傳堂集<lb/>
　　　處女吟<lb/>
幽姿自修潔被服茝與蘅日夕好書史期以古處名懐<lb/>
憂時鼓瑟習靜厭彈筝未嫁失所匹不字堅良盟寄言<lb/>
女貞子霜雪揚其英謝此當春艶獨含千載情<lb/>
　　　髙念東訪道南逰晤於天寧僧舎喜而有賦<lb/>
十年分手悵臨風乾鵲聲頻蠟蘂紅不改鬚眉氷雪後<lb/>
猶疑夢寐笑談中欲參半偈辭朱紱為學長生訪赤松<lb/>
<pb n="KR4h0163_WYG_022-18a"/>
别久相逢話傾倒禪窗落月影濛濛<lb/>
　朱太學茂昞<lb/>
　　茂昞字子茪秀水人崇禎時國子生著有石門遺<lb/>
　　稿<lb/>
　　　清明日過髙梁橋作二首<lb/>
髙梁河水碧彎環半入春城半繞山風柳易斜揺酒幔<lb/>
岸花不斷接禪關<lb/>
看場壓處掉都盧走馬跳丸何事無那得丹青傳好手<lb/>
<pb n="KR4h0163_WYG_022-18b"/>
清明别寫上河圖<lb/>
　錢季子㸃<lb/>
　　㸃字鑒濤栴季子早夭有百可堂詩<lb/>
　　　寒食<lb/>
寒食羇途悵未還濁醪傾倒遣愁顔塘横積翠烟中柳<lb/>
門掩斜陽雨後山相對好花思故侣每逢佳節憶鄉關<lb/>
千家禁火聊同俗搔首猶傷滯百蠻<lb/>
　朱孝亷國望<lb/>
<pb n="KR4h0163_WYG_022-19a"/>
　　國望字士翹號蘆墟嘉善人登萬厯乙夘賢書崇<lb/>
　　禎中與魏庶常學濂同舉賢良方正不赴<lb/>
　　　閒居<lb/>
寂寂孤邨裏風光儘自賒梅花偎屋角薜茘繞檐牙夢<lb/>
破茶聲沸詩成日影斜門前㡬株柳不是學陶家<lb/>
　許仙遊令瑜<lb/>
　　令瑜字元忠海鹽人崇禎癸未進士官仙遊令<lb/>
　　　九鯉河宿水晶宫慨然有懐賦此見志<lb/>
<pb n="KR4h0163_WYG_022-19b"/>
筍輿侵晨出東郭放散官衙踏叢薄何嶺當前髙插天<lb/>
危崖恠石參相錯蹩躠山腰度山頂頂上芝田開百頃<lb/>
宛在層城𤣥圃間天工幻出人間景破山裂壁亘𤣥流<lb/>
巨靈鑿出翻龍湫傾巒迴礴千堆雪凍脱雲根穿冷穴<lb/>
水晶宫前夜半雷蛟螭怒吼真竒絶須叟旭日下扶桑<lb/>
懸溜霏霏噴瑶光琤琮千尺鮫人淚輕綃素箔仙人裳<lb/>
貪竒更進厯諸漈賈余餘勇窮幽契桃源洞口千樹花<lb/>
宛童木上棲神鴉相傳此中多仙子修餌真丹得不死<lb/>
<pb n="KR4h0163_WYG_022-20a"/>
湖中蜿蜒躍鯉魚鱗滿三百六十餘一夕跨之乗雲去<lb/>
頃刻三壺下八區至今猶留巨人跡石牀尊酒誰為客<lb/>
使我懐古更茫然遐情亦欲飛鳬舄顧余凡骨不得仙<lb/>
返歩徘徊祇自憐不學辟榖李議郎服苓中泄促其年<lb/>
不學鴟視董𢎞農呼吸氣結噎丹田吁嗟世事等蕉鹿<lb/>
巒雉蓬萊亦變遷不如勤買抛青春滄湄海浦學波臣<lb/>
得年八十更萬日不見兵革為堯民故鄉明月來石室<lb/>
低頭顧影思如失淹駐滄浪亦憶家凌風送我歸何日<lb/>
<pb n="KR4h0163_WYG_022-20b"/>
　李記室標<lb/>
　　標字子建嘉善人精於戎機戰畧軍律營陣壬遁<lb/>
　　諸書史閣部道隣辟為記室見事不可為馳歸故<lb/>
　　里有東山遺藁<lb/>
　　　寄懐無塵上人<lb/>
蒲柳先衰感鬢絲孤踪不定益凄其十年結客家貧日<lb/>
萬里懐人淚盡時渤海波深鷗没久江山秋老雁歸遲<lb/>
長天一望情無極空寫新詩寄别離<lb/>
<pb n="KR4h0163_WYG_022-21a"/>
　彭上海長宜<lb/>
　　長宜字申伯又字徳符宗孟長子崇禎癸未進士<lb/>
　　除上海知縣時浙東民變倡亂川沙巨室蒼頭焚<lb/>
　　刼主家撫軍發兵擒斬長宜甫至任曰民變非盗<lb/>
　　賊比有司治之足矣况首惡既誅宜停追攝事遂<lb/>
　　定全活甚衆逋賦數十萬清其乾沒盡却羡餘勸<lb/>
　　諭士民不施敲朴皆感悦大旱徧入邨落視災力<lb/>
　　請上聞得減賦家去治所二百里日載酒米自給<lb/>
<pb n="KR4h0163_WYG_022-21b"/>
　　巡按薦于朝㑹明亡掛冠歸未幾卒有小草吟并<lb/>
　　未刻稿<lb/>
　　　感時雜咏<lb/>
至尊旰食正憂勤秦塞遥傳斥堠紛制閫陡摧新幕府<lb/>
當關先失上將軍西連銀夏氐羌接南控荆襄險隘分<lb/>
百二山河含王氣可容宛馬尚成羣<lb/>
蜀道雲横劒閣峩曽經流燹此中過比來羽檄微紓警<lb/>
猶自萑符屢枕戈地接函關戎馬逼星分井絡跕鳶多<lb/>
<pb n="KR4h0163_WYG_022-22a"/>
共知睿慮先籌逺玉壘貞珉頌不磨<lb/>
軍儲倚辦大司農徴發頻年遍舉烽特簡玉堂經濟客<lb/>
屢裁御府嵗時供計然籌國堪修<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>卜式輸邉敢慕封<lb/>
寧謂聖明煩筦𣙜恐因庚癸困租庸<lb/>
　陸進士鋡<lb/>
　　鋡字容可一字武銘秀水人崇禎癸未進士<lb/>
　　　越行雜咏<lb/>
嵐光冉冉樹亭亭盡日漁人汎緑汀八月山隂山下路<lb/>
<pb n="KR4h0163_WYG_022-22b"/>
稻花香軟舞蜻蜓<lb/>
　魏季子學洙<lb/>
　　學洙字子聞忠節公季子早卒<lb/>
　　　集焦詩<lb/>
採薪上南山遇見雙白虎歸來對阿邪阿邪道辛苦<lb/>
　　　將雨<lb/>
忽爾霧霾起隂風鳴挂筝葵枝愁日隱蕉䕃待烟生欲<lb/>
綴苔間緑方浮藻上青室幽誰破寂時有落花聲<lb/>
<pb n="KR4h0163_WYG_022-23a"/>
　石磷主人顧朱<lb/>
　　朱字自公崇徳人崇禎癸未進士有石磷主人詩草<lb/>
　　　月夜<lb/>
三徑陶潛宅重湖范蠡舟一輪初滿夜萬象已髙秋逺<lb/>
樹枝蔵鵲前溪水沒鷗秦川貴公子此夕强登樓<lb/>
　徐指揮曰貞<lb/>
　　曰貞字伯周一字乾行海鹽人承父従治蔭襲錦<lb/>
　　衣衛百户歴官都指揮同知<lb/>
<pb n="KR4h0163_WYG_022-23b"/>
　　　寒食郊行<lb/>
二月春寒未減衣媆晴天氣日熹微桃花落盡水初漲<lb/>
燕子來時筍正肥林外酒人浮白去莎邉遊女踏青歸<lb/>
却嫌輸與東京路尚欠郊原綵索<lb/>
　王沅江廷宰<lb/>
　　廷宰字毘翁號鹿柴松江華亭人補嘉興縣學生<lb/>
　　以貢任六安儒學教諭遷沅江知縣有采蕭齋集<lb/>
　　　送髙明水工部將營桂府于衡州<lb/>
<pb n="KR4h0163_WYG_022-24a"/>
楚塞衡陽壯姬公叔父尊三湘疎地脉一柱表天門桐<lb/>
葉圭初剪蘭臺賦尚存聖朝寛物力採𣙜亦須論<lb/>
　李訓導自明<lb/>
　　自明字先修嘉興人以嵗貢除揚州訓導城破死<lb/>
　　於官有謫仙居稿<lb/>
　　　覽輝樓<lb/>
雨後驚濤響石磯望中煙樹轉霏微湘江直北陽臺路<lb/>
舊日行雲何處飛<lb/>
<pb n="KR4h0163_WYG_022-24b"/>
　吳庶常爾壎<lb/>
　　爾壎字介子崇徳人崇禎癸未進士改庶吉士李<lb/>
　　自成陷京師以計脱歸依史閣部可法賛畫軍事<lb/>
　　遇鄉人祝孝㢘淵南還斷一指裹家書中遺其親<lb/>
　　誓不空返卒死於兵有故人殮其尸而寄棺佛寺<lb/>
　　寺燬於兵火棺亦<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>焉其家函所寄指𦵏之四明<lb/>
　　著有滋蘭堂初集聶許堂遺艸<lb/>
　　　秋風辭<lb/>
<pb n="KR4h0163_WYG_022-25a"/>
秋風颯颯兮切素肌華林摧謝兮蛩螿啼綺席陳兮清<lb/>
歌䦨美人去兮何當還雨葢飛兮龍媒發激楚兮箾韶<lb/>
鳴采三秀兮餐玉英思綿邈兮遐征嵗華荏苒兮何時<lb/>
平<lb/>
　徐進士逺<lb/>
　　逺字屇甫號道招嘉善人崇禎癸未進士葛巾褐<lb/>
　　衣蕭然環堵年七十八卒有遥集篇<lb/>
　　　石塘浜<lb/>
<pb n="KR4h0163_WYG_022-25b"/>
四十蘭江灘石塘最竒忤匹練偃重隄灝流截奔鶩長<lb/>
雲奔陂陀斷岸沉轗軻恍疑潛虬寒暴甲横江路又如<lb/>
渇長鯨厲吻馮川過亂流攻衆罅拗鬱聲噴怒剖甕鞳<lb/>
噌吰蠡鏞呈嚙蠧黿鼉未敢遊舴艋詎能渡百丈集千<lb/>
夫尺寸費朝暮伶仃古所歎灔澦従兹賦<lb/>
　錢舉人棻<lb/>
　　棻字仲芳士晉子嗣伯士升崇禎壬午舉人嗜學<lb/>
　　博通典墳暮年鍵户著書大滌山有讀易緒言諸<lb/>
<pb n="KR4h0163_WYG_022-26a"/>
　　書<lb/>
　　　金柑<lb/>
黄金枝上九秋鮮楚頌亭邊玉果圓留取騎曹三百顆<lb/>
令人嘗挹洞庭烟<lb/>
　陳舉人恂<lb/>
　　恂字子木本姓曹海鹽人崇禎壬午舉人<lb/>
　　　秦始皇祠二首<lb/>
玉座荒遺廟金輿逺翠微神仙無處所海水自羣飛巫<lb/>
<pb n="KR4h0163_WYG_022-26b"/>
子朝馳道鮫人暮捲衣寂寥風雨夜應悔易儲非<hi>巫子山在</hi>
<hi>海口海上有秦皇馳道</hi>
轍迹空山裏登臨隘九州椎方驚博浪氣已盡沙丘帝<lb/>
醉膺鶉首祠荒對蜃樓長懸滄海日不見翠華留<lb/>
　沈進士泓<lb/>
　　泓字臨秋號悔菴華亭人由嘉興府學選貢中崇<lb/>
　　禎癸未進士性至孝母宋苦節泓釋褐奏請建完<lb/>
　　節坊有懐謝艸渡江艸<lb/>
<pb n="KR4h0163_WYG_022-27a"/>
　　　夢巢軒周老師和淚成韻因柬藴生子操兩同<lb/>
　　　門<lb/>
世縁冥如霧晦明未易測吾道竟浮沈孤忠安所極普<lb/>
天碧血凝滄海紅塵塞夕陽醉烟雨歸雲滯荆棘死生<lb/>
各一方夢寐恒相憶燈澹燐逾青月白山自黒獨醒默<lb/>
無言春風起寒色<lb/>
　吳秀才麟玉<lb/>
　　麟玉字雅禎號雪翁秀水縣學生有醉月聴溪二<lb/>
<pb n="KR4h0163_WYG_022-27b"/>
　　軒詩藁<lb/>
　　　邨居<lb/>
屏跡市㕓外煙邨聊索居貧無乞米帖嬾有絶交書松<lb/>
下近調鶴雨餘新種魚更添數竿竹遮却往來車<lb/>
　駱布衣雲程<lb/>
　　雲程字天游驤之孫性不樂仕進攻苦讀書不屑<lb/>
　　為制舉業既壯好逺遊竟以詩酒山水終老焉有<lb/>
　　素券堂集曹能始列入十二代詩選以傳九十餘<lb/>
<pb n="KR4h0163_WYG_022-28a"/>
　　卒嘗有志續選檇李英華博採吾郡遺集未成後<lb/>
　　與蔣之翹同事編緝亦留心文獻之士也<lb/>
　　　祀詩仙與張子鄰曽酉若作<lb/>
藻運恃哲流大雅期可作遹哉思古人斗酒共為樂餘<lb/>
響接前修箆刮醒繼鐸現兹筆舌靈似過屠門嚼詩理<lb/>
細于杪文心和爾籥同儕少建安曠覽寄遼廓尼父暨<lb/>
姬公千載恍如昨蘇李河梁吟友誼終非薄庶㡬配斯<lb/>
良今昔敢云錯酧以醴與漿供之脯與酪瓣香豈易然<lb/>
<pb n="KR4h0163_WYG_022-28b"/>
傳燈不徒爝脉系億萬年傑也歸予駱拜踏諸聖賢沃<lb/>
我鍼砭藥紹述殆君先試為啟酉若春曦暗耿光才名<lb/>
滿京洛<lb/>
　　　送𢎞與上人採茶埭山<lb/>
飛錫躡芙蓉穿蘿摘紫茸香煩三等判色借一谿濃雪<lb/>
乳擎波泛雲芽裹箬封師還結湯社參破趙州宗<lb/>
　　　鍾幼芝従塞上歸移家郊外<lb/>
遊為風塵倦歸來選勝居莫嫌同四壁端可了三餘賣<lb/>
<pb n="KR4h0163_WYG_022-29a"/>
劒求黄犢尋詩任蹇驢玉關生入早猿臂老何如<lb/>
　　　夏日同潘景升過研山堂候米君夢不至<lb/>
徙石坐移晷期君猶未還梅隂低覆屋竹響暗浮山借<lb/>
地真僑隠尋源喜伴閒曰歸倘相訪題壁句休刪<lb/>
　　　莫春<lb/>
愁中㤀却春歸去緑暗蘼蕪燕子飛還憶月明擕手處<lb/>
半庭花影上人衣<lb/>
　竹史魯得之<lb/>
<pb n="KR4h0163_WYG_022-29b"/>
　　得之字孔孫號千巖錢塘人為我郡寓公性樸素<lb/>
　　謙抑不求榮利好寫竹枝著有墨君題語及竹史<lb/>
　　細香居集<lb/>
　　　題仿古墨竹卷四首<lb/>
雄才超絶老坡翁戲墨多於感慨中拂雨垂翎如病鶴<lb/>
聊伸一足呌秋空<lb/>
　　　　右蘇東披軾<lb/>
舊雨新煙水墨㾗秋清野思向誰論山窗尚憶臨摹處<lb/>
<pb n="KR4h0163_WYG_022-30a"/>
疎影參差獨閉門<lb/>
　　　　右李息齋衎<lb/>
小蒸溪水晚風前天聖曽瞻翰墨仙剰有筆牀螺黛色<lb/>
為君重繪碧湘烟<lb/>
　　　　右管仲姬<lb/>
山青沙白水凄凄秋艸烟花思欲迷驚斷夢魂言不得<lb/>
半林斜日竹雞啼<lb/>
　　　　右趙仲穆雍<lb/>
<pb n="KR4h0163_WYG_022-30b"/>
　　　題竹巻後二首<lb/>
剡藤十丈玉參差風雨隂晴各得之貌盡此君清迥意<lb/>
牡丹何苦費臙脂<lb/>
兵戈那得遂平安莫笑迂疎紙上看願得人人操大節<lb/>
不虚山朽寫琅玕<lb/>
　吳秀才系<lb/>
　　系字方輪後更名宗潛呉江人補秀水學生有東<lb/>
　　籬野人詩艸<lb/>
<pb n="KR4h0163_WYG_022-31a"/>
　　　夢亡姪女有感<lb/>
一女天何忌先兄脈竟殱可憐形旅夢猶自索香奩負<lb/>
托心嘗愧來依鬼不嫌五年如昨日别淚醒時添<lb/>
　戴秀才岳渶<lb/>
　　岳渶字青于嘉興人與駱雲程為同社友有青于<lb/>
　　集<lb/>
　　　老將<lb/>
建功二十時力能左右射除地斥千里躍馬陰山磧滿<lb/>
<pb n="KR4h0163_WYG_022-31b"/>
前得意場豈憂日月窄平平縛彪手倐忽皮成腊定見<lb/>
棄時毫誇健亦何益執鋤耕枯苗把釣引石鯽破柳門<lb/>
前鴉本是將軍宅危如風折枝病争蚯蚓額成事不復<lb/>
論但卧臯魚白收弓并匣刀雄氣猶殘脊開襟見餘㾗<lb/>
肌骨徒自惜閉目老丘中鬼惟愛松柏<lb/>
　　　寒食<lb/>
枕邊一夢到迷樓驚醒空園杜宇愁懶見挿峯閒冷落<lb/>
自薫沈水焙箜篌<lb/>
<pb n="KR4h0163_WYG_022-32a"/>
　朱貴陽茂時<lb/>
　　茂時字子葵號葵石秀水人司冦大啟任子為工<lb/>
　　部治河張秋擢貴陽守有平水苗寨功<lb/>
　　　樓桑邨<lb/>
炎炎支一木古道在樓桑夢寐錦城杳風雲翠葆涼不<lb/>
蠶邨女拙饋椹野人忙八百成都瘁幽兹葉有光<lb/>
　胥山樵項聖謨<lb/>
　　聖謨字孔彰號易庵自稱胥山樵元汴之孫畫得<lb/>
<pb n="KR4h0163_WYG_022-32b"/>
　　家法稱逸品著有朗雲堂集<lb/>
　　　吳江道中<lb/>
一抹湖光裏微茫出釣船荒橋古渡口廢廟夕陽邊驛<lb/>
栁寒無葉江亭暮有烟令人虚悵望問酒到壚前<lb/>
　項布衣嘉謨<lb/>
　　嘉謨字君禹聖謨弟有讀選堂集<lb/>
　　　贈陳徴君<lb/>
多君存古道十載得閒居鄰叟供新茗鋤丁薦野蔬追<lb/>
<pb n="KR4h0163_WYG_022-33a"/>
懐辭禄賦擬著絶交書花鳥堪成嵗山中幽事餘<lb/>
　項布衣聲表<lb/>
　　聲表字叔逺號欖庵嘉謨弟有就庵詩稿買愁吟<lb/>
　　　五人墓<lb/>
誰謂恩讐與博名同懐幽憤直如横誅無遺恨尊君父<lb/>
饗不孤芳樂弟兄聚作五星占夜氣小分羣嶽露精英<lb/>
聖明容得還封樹莫向他人論死生<lb/>
　卍齋居士吳統持<lb/>
<pb n="KR4h0163_WYG_022-33b"/>
　　統持字巨手號卍齋晚改危齋又號危叟十三嵗<lb/>
　　作言志詩長具雄才名震郡國年四十八卒著作<lb/>
　　甚富懸筆輒就多不留稿陸渭愛其諸古文詞為<lb/>
　　收録之得典林十巻明月樓集四巻危齋逸藁六<lb/>
　　巻<lb/>
　　　卍齋迴文詩<hi>有序</hi>
　　往余庚辰秋茸齋秋水倚檻上卍字為顔同人既<lb/>
　　贈題成帙越甲申始春齋居枯坐無賴偶憶易庵<lb/>
<pb n="KR4h0163_WYG_022-34a"/>
　　項叔品題若箇有迴文之句自補七言排律七十<lb/>
　　二韻年行及壯方恥兹末技敢云竒字湧出也<lb/>
膜開寳印動人驚檻樸初雕質意行儒樸竟従何習變<lb/>
佛文原自有光呈徒為素韻循繩矱止可幽人逺市城<lb/>
圖壁屋隅山磊磊結廬田次水濙濙都言雅式堪風儉<lb/>
競擬竒標畧製平殊未百方隨卍湧㑹誰三㸃任□成<lb/>
<hi>□音伊湼槃經何等名為秘宻之藏猶如□字三㸃若並則不成伊從亦不成如磨醯首羅面上三目乃得成</hi>
<hi>伊三㸃若别亦不得成</hi>愉僧得處跏雙膝恠俗纒時轉一睛株守<lb/>
<pb n="KR4h0163_WYG_022-34b"/>
只同多角井括囊難似不觚罌須還用拙思褒魯耐可<lb/>
知雄願布英徂嵗憫亡興矚逺到春迷恨喜懐傾軀輕<lb/>
縱舞甘顔渥相異虚封恥面黥雛鳳欵扉荆蔭雪婢魚<lb/>
探沼石涵晴芻薪逸許炊茶釡艸藁佳宜襯藥籝娯畫<lb/>
借穿松徑杳苦吟忘映竹窓明爐飄縷篆名香爇帯展<lb/>
柔條異草生麤子結前庭種柏細音啼外野飛鶊朱櫺<lb/>
曲折無非字黝板髙懸偶得名腴畫竺來䭾老馬雅顔<lb/>
楹定住人清孤琴舊取分寥寂警鶴新貽助嘯鳴塗慣<lb/>
<pb n="KR4h0163_WYG_022-35a"/>
晚煙青著案載多春酒緑留棚濡泉冷壤疎栽菊飾羽<lb/>
鮮囊淺佩蘅酥滴露盤銀散液藻沾風研碧滋萌鳬翲<lb/>
赤舄遥岑戲芰紉黄裳下里訇奴往屢懐漫字刺盗趨<lb/>
猶震小音鉦厨藏獨快書知秘匣動嘗憐劒欲擎齲潄<lb/>
轉丹堅類石指彈孚缶響逾筝咮咮解語雞交耳粲粲<lb/>
留斑豹引瞪辜負覈詩存衛鄭悞傳捜史剰蠻荆屠兒<lb/>
市輟翔丸巧乞子貧回守犬獰誣矯雜賔夸入座冶妖<lb/>
胡婢怨吹笙湖旁樹色眉争碧閣裏霞光舌鬭頳喁唱<lb/>
<pb n="KR4h0163_WYG_022-35b"/>
每才庾并鮑記銘疇筆腐叅盲蘇屠印指占當别<hi>墖亦名蘇</hi>
<hi>屠齋在秋涇之陽有塔對牖</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>萬齊音譯巳并<hi>苑師之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>西域音萬佛胷前吉祥相也此</hi>
<hi>方相傳作卍</hi>吳處黙慙仍進技項重瞳妬漫連兵蕪詩續嵗<lb/>
歡當甲陋室營年窘屬庚珠韞衣間窮始覓鐵聫門際<lb/>
静先撐租來舊帖金千兩典去時衣月二正汚耳畏多<lb/>
談屑瑣放懐縁懶計餘嬴窮途阮氏奚偕返閉户顔家<lb/>
㡬並閛孤角有神通蝨射鼎心無恠却梟烹區分任我<lb/>
為寧我法各隨卿用自卿姝子贈鹽名昔昔谷中歡讌<lb/>
<pb n="KR4h0163_WYG_022-36a"/>
侑丁丁愚堂謂學能文柳勝地期參解易京巫暴假妖<lb/>
消嵗旱夢通疑義析朝酲蒲團穏坐舒長晝枕木欹眠<lb/>
愛短更樞冥識知圈外極象𤣥思審律中衡壺盛墨汁<lb/>
氷凝潤鉢漾簾紋浪簇泓銖曵曉星看映帯玉舂宵雨<lb/>
聴琮琤于于醒燕斑梁語泛泛閒鷗白水盟烏髪幻旋<lb/>
螺様髻潔牙英發菡華聲<hi>華嚴經願一切衆生得如卍字髮螺文右旋願意善調伏</hi>
<hi>牙齒鮮潔如白蓮花文理迴成卍字</hi>鬚芳撚徧花窺牖影碎移頻月過帡<lb/>
模凖縵迴欄楯宻斵方因就斧斤輕蛛蟠巧夕秋應比<lb/>
<pb n="KR4h0163_WYG_022-36b"/>
馬負祥河古似争敷卦聖将疑象轉下棋仙或詫圍縈<lb/>
紆紋黻配姬東避<hi>黻形為亞</hi>整墜旗輸漢北征盂列古環従<lb/>
狩獮<hi>左傳宋公為右盂</hi>錦文迴織借娥㜲蘆拈異雁雲颺彩㦸<lb/>
景靈烏日耀晶<hi>景讀作影</hi>摹就玉章硃誌改煉登磁碟翠題<lb/>
盈逋文果否𤣥成艸現藥真耶紫拾英迓我欲周千矩<lb/>
絜解人祈合六書程符心妙字彎兼直豁眼靈分竪與<lb/>
横膚隠蔡憝還合性<hi>宋蔡京胸前隠起卍字同佛相見夷堅志</hi>器標周艶詎<lb/>
空情<hi>南唐遺事李后主長秋周氏有焚香器曰卍字金</hi>呼天向敢慿竒問出户<lb/>
<pb n="KR4h0163_WYG_022-37a"/>
當能儘吉迎荷葉折牽閒櫓槳栁枝垂拂閙干旌吾従<lb/>
好道長無畏國為憂貧暫不寧狐墮半悲人語錯雉離<lb/>
偏惜物心貞拘憂古操愁彈罷復旦虞歌樂載賡隅坐<lb/>
計功嫻者侍畝南招隠達夫耕瑜瑕判世三生慧背向<lb/>
攡方一悟精顱頂灌光輪信解髮毫藏刹寳明誠驅魔<lb/>
大咒傳持猛度鬼諸經教演宏無佛斷難私著論鋪箋<lb/>
雜引卍題評<lb/>
　朱中書茂暉<lb/>
<pb n="KR4h0163_WYG_022-37b"/>
　　茂暉字子若文恪公國祚孫天啟五年承䕃授中<lb/>
　　書科中書舎人有禹貢補註晦在先生集<lb/>
　　　崇禎戊辰湖上觀毁逆奄祠紀事<lb/>
先王定羣祀舊典猶可詢功宗紀自周大享配有殷或<lb/>
以勞定國或法施於民或捍大災患勤事喪厥身非此<lb/>
族不與議禮恒諄諄亦惟身後然未聞存者均于公縣<lb/>
獄吏創祠東海濵王堂<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>巴郡任延守九真繼此廣都<lb/>
韋<hi>義</hi>復有安陽荀<hi>勉</hi>比於甘棠愛但許末俗循云何承<lb/>
<pb n="KR4h0163_WYG_022-38a"/>
平日壊法自朝紳悉索民膏脂獻媚一寺人始由節使<lb/>
潘<hi>汝楨</hi>建祠西湖滣嘉名錫普徳過者莫敢瞋羣小齊效<lb/>
尤遑惜耗金銀初時自吳楚漸乃徧晉秦迢迢極關塞<lb/>
各各逞斧斤髙官及大帥將作何紛綸經營擬宫室究<lb/>
度侈堂陳或為九楹殿升降雕采鱗或公門三塗夥頥<lb/>
闢層闉或樹一丈碑褒頌滿堅珉黄金滲厥像丹漆塗<lb/>
其唇青絲綰倭髻茉莉花斬新僉呼九千嵗拜手稽首<lb/>
頻爰有陸上舎<hi>萬齡</hi>跖犬吠唁唁孔子作春秋魯史盖有<lb/>
<pb n="KR4h0163_WYG_022-38b"/>
因誅一少正卯不足懼亂臣豈若頒要典其言醇乎醇<lb/>
東林宜顯僇以仁殺不仁是誠上公徳至聖亦至神允<lb/>
宜瞽宗祀俎豆垂千春邪説雖未遂聞之嚙齒齗恨乏<lb/>
斬馬劒斷頭擢其筋悊皇忽徂落我后新政勤爰書别<lb/>
六等國法崇朝伸縱有百乾兒安能贖其親我來泊湖<lb/>
曲詔下交懽忻一夫為之倡童叟咸來臻碧瓦碎作礫<lb/>
畫棟摧作薪刀剸莽頭秃土盗鯀壤堙成之累嵗月毁<lb/>
之不終晨世間快意事敗謀在逡巡除惡莫若盡古訓<lb/>
<pb n="KR4h0163_WYG_022-39a"/>
信可遵白日重光昭平湖自漣淪長留關與岳終古配<lb/>
明禋<hi>祠址在關忠義岳忠武雙廟間</hi>
　徐居士廣密<lb/>
　　廣密字<hi>闕</hi>　嘉興人<lb/>
　　　過真如寺<lb/>
陰蘿翳竹房花發定中香寳座依龍女金沙落雁王寒<lb/>
聲出霜磬餘響入風篁妙理參圓頓名言久矣忘<lb/>
　鴛湖狎鷗客曽元良<lb/>
<pb n="KR4h0163_WYG_022-39b"/>
　　元良字君山一名瑟自號鴛湖狎鷗客秀水人潯<lb/>
　　州别駕丙曽孫所著有烟波集十二巻<lb/>
　　　松針<lb/>
葉葉如針簇拈來試一思未妨従製錦更欲藉砭詩嵗<lb/>
月彌縫老煙霞㸃綴竒濤聲餘鼓盪好辨棟梁姿<lb/>
　孫隠君之琮<lb/>
　　之琮字元襄仁和人少負逸才博徴典故其文古<lb/>
　　雅軼蕩為諸生試輒第一食貧授徒蕭然自得平<lb/>
<pb n="KR4h0163_WYG_022-40a"/>
　　湖馮洪業重其才招致之遂挈家依焉十餘年間<lb/>
　　纂輯甚富凡一切經濟之學及論古詮理山川輿<lb/>
　　地莫不詳考分註號稱博雅自史論粗細草纂類<lb/>
　　諸書行世<lb/>
　　　耘廬放梅<lb/>
穿籬靠石滿溪灣幾度東風意自閒痩影忽移幽徑月<lb/>
斜枝猶倚小屏山擬將分被香初細若比辭宫髩欲斑<lb/>
異日西崗逢玉雪蒼茫猶憶舊林間<lb/>
<pb n="KR4h0163_WYG_022-40b"/>
　范布衣路<lb/>
　　路字遵甫蘭溪人流寓嘉興梅㑹里門人私諡貞<lb/>
　　簡<lb/>
　　　春遊曲<lb/>
車圍繡幰馬銜鑣載取鈿筝間玉簫欲試誰家新釀好<lb/>
東風楊柳第三橋<lb/>
　徐處士白<lb/>
　　白字介白嘉興人徙居吳江初師竟陵詩𣲖後以<lb/>
<pb n="KR4h0163_WYG_022-41a"/>
　　太湖落日賦見賞于陳黄門子龍晚年持論稍歸<lb/>
　　和易有竹嘯菴詩鈔<lb/>
　　　江上遇亦于大兄<lb/>
百種愁回一寸腸更罹多難又他鄉與君一世為兄弟<lb/>
只是相逢道路傍<lb/>
　山處士岊<lb/>
　　岊字翠峩秀水人<lb/>
　　　春遊殳山用貝廷琚韻<lb/>
<pb n="KR4h0163_WYG_022-41b"/>
小艇來山麓閒吟趁晚晴看烟青嶂合倚樹白雲行院<lb/>
古搖蘿影林深礙月明緬懐今古事藉草聴流鶯<lb/>
　仲秀才𢎞文<lb/>
　　𢎞文字漢明桐鄉人<lb/>
　　　雨窓讀書<lb/>
一雨彌旬日清隂巳滿堂三春花市廢連夜竹風狂閉<lb/>
户欣開帙憑䦨愛煮香偶然翻閲罷池水漲滄浪<lb/>
　三山翁過銘簠<lb/>
<pb n="KR4h0163_WYG_022-42a"/>
　　銘簠字叔寅庭訓少子<lb/>
　　　龍丘山人王伯和工書年六旬歸自西蜀以草<lb/>
　　　書見貽<lb/>
鳥道驅馳亦壯哉都縁草聖結靈胎常餘劒閣蒼烟在<lb/>
不染巫山媚骨來蕉葉濡毫仍古法榴皮畫壁本仙才<lb/>
故園三徑應無恙待爾重將鐵限開<lb/>
　王山人屋<lb/>
　　屋字孝峙初名畹字蘭九嘉善人有學可齋詩箋<lb/>
<pb n="KR4h0163_WYG_022-42b"/>
　　　陌上桑<lb/>
可憐陌上桑朝看沃若暮萎黄餵蠶不了餵牛羊<lb/>
　　　送黄海歸新安<lb/>
清秋客子嘆歸歟載酒題詩一送渠細雨亂山遮汝去<lb/>
凄風落葉對誰居江邨處處休黄犢野店家家賣白魚<lb/>
見説雅懐多不減每逢佳處輒停車<lb/>
　顧秀才玘徴<lb/>
　　玘徴字文玉嘉興縣學生有讀書臺稿<lb/>
<pb n="KR4h0163_WYG_022-43a"/>
　　　感舊<lb/>
烏衣門巷舊遊非王謝堂前燕子稀有客有客莫遑處<lb/>
式微式微胡不歸乾坤萬里愁雲合風雨三秋落葉飛<lb/>
極目天涯誰與語釣篷日暮一漁磯<lb/>
　張太學翊<lb/>
　　翊字叔韓秀水人乙酉城破遇害子姪妻媳闔門<lb/>
　　二十七人俱死<lb/>
　　　鶴夢<lb/>
<pb n="KR4h0163_WYG_022-43b"/>
百禽正嘈雜此鶴獨孤眠奮翮豈無候藏神亦偶然庭<lb/>
中人寂寂松下月娟娟知入寥天去緱山何處邊<lb/>
　安度先生朱茂曙<lb/>
　　茂曙字子蘅天啟初補秀水縣學生既卒鄉人私<lb/>
　　諡安度先生有春草堂遺藁<lb/>
　　　秦淮河春遊即事<lb/>
橋下溪流燕尾分灣頭新水慣湔裙六朝芳草年年緑<lb/>
雙調鳴筝户户聞春雨杏花虞學士酒旗山郭杜司勲<lb/>
<pb n="KR4h0163_WYG_022-44a"/>
兒童也愛晴明好紙剪風鳶各一羣<lb/>
　　　牽牛花<lb/>
金飈初動露華滋最愛娟娟竹尾垂多少紅樓昬夢裏<lb/>
不知秋色到疎籬<lb/>
　陸貢生士鉉<lb/>
　　士鉉字伯玉號古雪平湖嵗貢生甲申聞變絶粒<lb/>
　　嘔血死有蠧嘲餘集<lb/>
　　　懐比部樊致虚師<lb/>
<pb n="KR4h0163_WYG_022-44b"/>
含香起草漢宫秋仙吏風流在爽鳩千里登龍曽擬郭<lb/>
十年投鯉欲依劉白堤楊柳嬌堪折赤土芙蓉黯未收<lb/>
明月自憐雙入眼寒光遥夜落汀洲<lb/>
　異人魯志剛<lb/>
　　志剛字雲陽平湖魯氏舊族也善飲盛暑中或衣<lb/>
　　綿絮遇霜雪嘗赤體遊行嬉笑自得至人家索酒<lb/>
　　言禍福竒中出則兒童競隨之引之坐輒倒挂椅<lb/>
　　間或抱兩膝旋滚地上望之如圓毬其疾如風時<lb/>
<pb n="KR4h0163_WYG_022-45a"/>
　　喜倒挂大樹枝上風吹搖曵以為樂又能于城上<lb/>
　　聳身上下飛走雉堞頃刻周四門如履平地夜則<lb/>
　　口銜其隂而卧人皆呼為魯癡自言當在雲間脱<lb/>
　　殻後至松路遇郡守方岳貢出作醉顛狀大呼方<lb/>
　　當横死方怒杖之往某橋下洗去血㾗即坐脱越<lb/>
　　二年湖人有於閶門外遇之者已而方守大拜為<lb/>
　　闖所殺此曹侍郎秋岳為予言者如此<lb/>
　　　醉謌<lb/>
<pb n="KR4h0163_WYG_022-45b"/>
擲杖下丹丘寒花㸃石樓十年殘醉裏不見海山秋<lb/>
　張叟<lb/>
　　叟嘉興人不知名<lb/>
江上芙蓉開江上芙蓉謝開謝總秋風江流無日夜<lb/>
　<lb/>
　<lb/>
　<lb/>
　檇李詩繫巻二十二<lb/>
</p>
<p>
</p>
  </div>
<div>
<head>檇李詩繫卷二十三</head> <lb/>
    <p>
<pb n="KR4h0163_WYG_023-1a"/>
欽定四庫全書<lb/>
　檇李詩繫卷二十三<lb/>
　　　　　　　　　　　　　　平湖沈季友編<lb/>
國朝<lb/>
　倦圃先生曹溶<lb/>
　　溶字潔躬號秋嶽平湖人居秀水崇禎丁丑進士<lb/>
　　由行人授御史入<lb/>
本朝以御史視學畿内厯副都御史户部侍郎外轉廣<lb/>
<pb n="KR4h0163_WYG_023-1b"/>
　　東布政使後降補山西陽和道裁缺還里甲寅逆藩叛<lb/>
　　閣臣薦為邊才隨征福建丁母憂不受職而歸戊午以<lb/>
　　宏博徵復薦修明史俱辭不赴乙丑八月卒年七十<lb/>
　　三溶天性梗直為御史劾輔臣謝陞削籍熊開元宻<lb/>
　　㕘周延儒廷杖溶疏白其寃甲申為流賊所執拷掠<lb/>
　　三晝夜委廐中得不死後任副憲時遇熱審多平反<lb/>
　　居塞上五年嵗饑力請賑救生平長於經濟未竟其<lb/>
　　用乃獨肆力於文章諸體雄駿而尺牘尤多長牋小<lb/>
<pb n="KR4h0163_WYG_023-2a"/>
　　幅人争寳之其詩源本少陵蒼老之氣一洗嫵調<lb/>
　　與合肥龔鼎孳齊名世稱龔曹晩年自號鉏菜翁<lb/>
　　築室范蠡湖顔曰倦圃蒔花種竹置酒倡和無虚<lb/>
　　日愛才若渴四方之士倚為雅宗者四十年家多<lb/>
　　藏書勤於誦覧嘗以明季門户紛争是非失實輯<lb/>
　　續獻徴録六十卷又痛崇禎朝輔相失人著五十輔<lb/>
　　臣傳五卷外有静愓堂詩文集三十巻年來予每<lb/>
　　從倦圃遊始歎先民風流未墜兹録其詩概置巳<lb/>
<pb n="KR4h0163_WYG_023-2b"/>
　　刻者惟取閩遊集及癸亥迄乙丑之作用冠斯卷<lb/>
　　一代鉅公足以起衰式靡矣<lb/>
　　　下建溪諸灘<lb/>
辭家違素心薄質困戎輅水宿以圖安渉險豈復怖挂<lb/>
席繇浦陽連旬溯風霧割嶺置洪潭居卑向誰訴劍㦸<lb/>
起搏人犀利不可忤偃者類牛馬掉尾飲而顧茹波隨<lb/>
㵼之噴沬鼓餘怒吹舟㨗若浮長風那足慕翕忽遘盤<lb/>
渦巨嵼躓前路捩柂屢折旋簸舞慎所措爰悟乘勢巧<lb/>
<pb n="KR4h0163_WYG_023-3a"/>
趨避都有故願策陽侯勲縮地使相附将無邱與陵呉<lb/>
楚特朝暮惜哉南服殊千里局庭阼僕本振竒子擇友<lb/>
及鷗鷺佳遊慰目前一笑失沉痼<lb/>
　　　上建溪諸灘<lb/>
粤馬未全歸八閩儼南塞崩洪方疾趨巨石摚而礙萬<lb/>
石為一灘起伏互禪代疑從太始來屏山觸浪碎忽散<lb/>
等飄鳬虚際浴微黛縱逸不可羈參伍冩其態雖有百<lb/>
斛舟摧剛力相戴噴空千丈雪束之拳曲内水徳本善<lb/>
<pb n="KR4h0163_WYG_023-3b"/>
柔一怒莫能耐洶洶浩有聲足以激頑憒長年工審勢<lb/>
奮氣與之對側戛風雷魂逆摩蛟螭背瞬目爭纎毫既<lb/>
進駭復退艱澀愧利渉功半事乃倍未覺異登車檣櫓<lb/>
皆歴塊寧無居處安盤錯我所愛百鍊終不辭出險荷<lb/>
天賚<lb/>
　　　苦蕒<lb/>
徃者登北嶽庳隘愧未稱黑壤育貞松五鬛覆天鏡首<lb/>
夏尚悽切氷窖礙途徑苦菜獨含和青荄挺寒穽采擷<lb/>
<pb n="KR4h0163_WYG_023-4a"/>
敢告疲實礪齒牙勁兹涖三山隅水族既繁盛上客進<lb/>
琱盤肥腯茹餘佞朔南雖兩鄉是物有恒性荒世任奢<lb/>
取儉者得其正羣營目睫歡難療畢生病野趣滿數莖<lb/>
執匕悚而敬飽食謝煩憂洒洒夢飛磴重與神人期遐<lb/>
舉發清詠<lb/>
　　　瓶山詩<lb/>
我禾枕川藪有地稱瓶山體非石所作坏土居市闤牂<lb/>
羊牧其上童稚争牽攀既失雲雨潤枯榛穴中間小物<lb/>
<pb n="KR4h0163_WYG_023-4b"/>
冒嘉諡久假而未還喻彼斗筲質夸大潛相奸遥探漢<lb/>
武紀整師驅百蠻酒算此由立征利輕痌瘝茍可浚民<lb/>
脂歴代孰肯刪綿延南渡初境蹙勢乃孱禾城充右輔<lb/>
扼要如當闗人户頗殷庶貢税馴不頑設官營𣙜務良<lb/>
貴出納慳儀狄為我師美醖職所嫺安知杯勺微堪敵<lb/>
九府圜嵗長堆斷缶冗雜生彎環其髙二三仞蟲嚙苔<lb/>
花斑聊供憑弔資登眺則己艱<lb/>
治王御廣宇軍旅咸就班方斥管商術力馭黄虞還枝<lb/>
<pb n="KR4h0163_WYG_023-5a"/>
署豈復贅陳跡徒荒閒永為名士宅締造需百鍰巍墉<lb/>
謹䦨入列卉垂烟鬟青泥煩掃除朱楯増斒斕嵇阮雖<lb/>
可追沉湎摧壯顔動發千載愁涕下同潺湲<lb/>
　　　題東井畫黄葉村莊圖為呉孟舉贈<lb/>
昔賢畫品重人物近代始用山水竒輞川北苑好標格<lb/>
白戰安藉膠粉為千年沿襲罕傑制似策欵段當金羈<lb/>
非闗作者腕運薄靈境未遇難力追呉鄉勝跡細如髪<lb/>
其間坦迤失險巇延陵先生擅丘壑手挽嵩華開階基<lb/>
<pb n="KR4h0163_WYG_023-5b"/>
滄江一道剪芒忽卧對終日生清漪曲房彷彿美人下<lb/>
廣庭或與高僧期昨嵗我曾掉船入自起酌我白玉巵<lb/>
遍探窅邈至曛黑妙得神解非掇皮木葉飄飄滿溪路<lb/>
傲岸恰與秋情宜一别已傷塵事隔寧料復慰胸中思<lb/>
乃知敏手善體物滿眼蕭瑟經營遲豈特纎毫極形似<lb/>
意在冩出凌霜姿據坐一揮奪萬巻四方賓客合不離<lb/>
項子累朝傳畫訣謹師堂構加淋漓平居義不受煎逼<lb/>
祗取放浪酬心知此莊此圖實交儆肯學豪俊徒趨時<lb/>
<pb n="KR4h0163_WYG_023-6a"/>
　　　兎毫琖歌報陳若水<lb/>
建安黑窑天下竒土質光恠欺琉璃内含紋澤細毫髪<lb/>
傳是窑變非人為宋家茶焙首北苑必須此琖相鼓吹<lb/>
銀絲氷芽潔莫比取白注黑乖所宜誰知徃哲嗜淳雅<lb/>
目擊彩翠心不怡求噐求才兩無異力斥炫燿追純熈<lb/>
太素将窮秘文出中山之頴開威儀六百年間㡬灰刦<lb/>
兵喧火烈仍孑遺嵗加斑駁異常制砂㾗蝕盡參敦彛<lb/>
陳公知我饒古癖拏舟割愛來見貽栴檀作室法錦囊<lb/>
<pb n="KR4h0163_WYG_023-6b"/>
啓視端可輝鬚眉涼軒酌水敢輕試覩物想像元祐時<lb/>
緩火筠籠㸃新鍔拱揖歐蔡瞻清姿陳公脱屣名利塲<lb/>
亦如此殘堅自持席上新珍浮薄子修飾猶恨青黄遲<lb/>
先民矩矱世難識祝公高蹈慎勿疑<lb/>
　　　徐噐之出所藏宋硯為長歌夀我有眉畫春山<lb/>
　　　　之句戲答<lb/>
南遊曾鼓滇江舵峽口鋩山青數朶篝燈涸水鑿鴻濛<lb/>
紫雲垂乳當空堕春星之堂白石遲鴝鵒回光清向我<lb/>
<pb n="KR4h0163_WYG_023-7a"/>
是時年方四十强欲追左馬相頡頏即今老矣滯海域<lb/>
皮皴肉痩髯如霜臨岐蹶歩不得騁天寒夜黑眠氊房<lb/>
晨興絲淚淋漓罷尚磨敗甓雕羽商掉頭不借軍前箸<lb/>
西風飄動旗亭絮造物與人善玉成重到蓽門棲隠處<lb/>
甘持殘齒付縹緗矻矻校讐還達曙徐君念我邸舎窮<lb/>
好古徒復矜豪雄篋書盡捲入酒肆絺衣兀坐黄蒿中<lb/>
家有宣和秘殿石墨㾗濃漬生蛟龍攢花蹙結晝流液<lb/>
骨骼太樸神明豐定經蘇米擅波磔北狩不入葡蔔宫<lb/>
<pb n="KR4h0163_WYG_023-7b"/>
國歩頻移貞自若論夀直須河岳同開囊輟贈靡所愛<lb/>
故人與石千秋在滌除肺腑出槎枒又對遥山冩眉黛<lb/>
君為硯計良未俗豈知綺語干深戒五湖帆影况蕭條<lb/>
親捧玉環安可再只宜閟跡避三灾真手摩挲長不壊<lb/>
　　　匏杯歌<lb/>
酌酒當用黄金樽近年以來貴陶瓦物巧生新定莫窮<lb/>
易以堅匏更淳雅尚象恒思謀始難西楚東呉無作者<lb/>
禾里遺風差不俗逸客栽匏滿原野纍纍結實飽霜霧<lb/>
<pb n="KR4h0163_WYG_023-8a"/>
夏秀秋貞互傾冩鉅者嘗聞濟險津酒易溺人此其亞<lb/>
鍳古足藉息流湎目前寓意在杯斚光踰栗玉謝雕鐫<lb/>
嵗月摩挲賤聊且我里魴魚尾頳赤甲乙之間嘶戰馬<lb/>
故家筐篚無一存挿羽徴求到松檟猶餘匏噐侑麯糵<lb/>
賓筵秩秩見瀟灑小製翻為四海珍鳯凰鸚鵡徒土苴<lb/>
乃知治噐等治國羣材精觕趨良冶不然棄擲老田廬<lb/>
蟲吟雀啄誰能把<lb/>
　　　後匏杯歌<lb/>
<pb n="KR4h0163_WYG_023-8b"/>
郡中攻匏始王氐其後模傚紛然多各能推擇尚堅樸<lb/>
八月九月留霜柯宣武平生誚形似精微以徃皆淆訛<lb/>
石佛羣生稱好手工惟急就虧揩磨流傳空復遍燕粤<lb/>
賤售祗辱幽人薖東郊周生最晩出家無尺帛顔常酡<lb/>
思窮莽蒼得竒竅盡刷詭怪還中和終年黯慘與神遇<lb/>
歘起奏刀如擲梭不規而成妙天質因物纎巨無偏頗<lb/>
瓶罍滿眼總適用譬若聖教陳四科其間卓絶首觴噐<lb/>
琴軒書榻光相摩捧之宜俟偓佺軰侍坐可斥妖秦娥<lb/>
<pb n="KR4h0163_WYG_023-9a"/>
愚也好古徹骨髓周生之室曾經過持贈不惜倒筐篋<lb/>
皜若片月來烟蘿南滯閩堧北沙塞塵坌戛擊催沉疴<lb/>
糟邱已隤謝歡伯不飲奈此匏者何<lb/>
　　　墮驢行簡星期<lb/>
横山山人出無車浩興欲訪鍾山墟葛衣炙日僅掩骭<lb/>
腹底萬巻聱牙書竒書嶽瀆鮮能載况此風雪橋邊驢<lb/>
雲昬石滑驟欹側前却俄頃紛趦趄渉足直須氷在凛<lb/>
坦坦便覺囊智疎仕路艱危靡不有陷阱往往生巾裾<lb/>
<pb n="KR4h0163_WYG_023-9b"/>
萬物之靈盡如此驢也學歩師其餘曾聞倒騎入金殿<lb/>
䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>仍返中條居噀紙倐令皮骨動舊史所紀終荒虚<lb/>
山人前年宰䢴邑陽侯毒囓不得舒堤城澤國始平陸<lb/>
遍挽魚鼈歸耰耡豈徒民族快完聚驢行孔道皆安徐<lb/>
偃蹇竟觸長官怒一朝宦籍邅削除多才自昔召傾覆<lb/>
更乃傲骨高難鋤痩驢力薄良偶然未若此軰深而狙<lb/>
山人熟識倚伏理細事那足煩嗟歔長干六月暑氣合<lb/>
畫橈宛轉銜清渠三日行藥兩日卧趫健不異少壯初<lb/>
<pb n="KR4h0163_WYG_023-10a"/>
慎勿悔此暫時失詩腸遽使添鬱紆苦吟驢背古有諸<lb/>
且畫霸橋風雪圖<lb/>
　　　星期墮驢後意氣彌壯喜而作歌<lb/>
鄭公騎驢踏氷雪山人傚之在暑月觸暑江闗途路長<lb/>
那免塵埃生一蹶鳴聲粗急極可怪晉賢聞此翻叫絶<lb/>
好尚從來不可齊若軰要知非俊物山人烱鍳端在兹<lb/>
扶擕顛覆将屬誰負重寧無千里骨致逺良藉層霄姿<lb/>
街亭統軍敗蜀績陳陶流血傾唐基用才衡量各有分<lb/>
<pb n="KR4h0163_WYG_023-10b"/>
大小倒置鴆毒隨前車之戒亦仁愛山人好遊終不悔<lb/>
輕<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>側帽轉風流緩鐙垂鞭多意態真成詆驢被驢笑<lb/>
栖霞山色方清峭凍蕋含煙應候開飛觴石上㕘孤嘯<lb/>
回首天門光若拭高軒八騶能者得日暮徘徊古道旁<lb/>
我為山人重太息<lb/>
　　　答林坦庵<lb/>
當年謫客喜投閒困頓戎車又入闗天下可懐惟老友<lb/>
生前能踏㡬名山常因赤子勞心計擬借青春拭鬢斑<lb/>
<pb n="KR4h0163_WYG_023-11a"/>
别業横塘松徑逺何時蠟屐訪潺湲<lb/>
　　　以枯銀魚飯客伯騶曰是少陵所賦白小也予<lb/>
　　　　謂少陵不及枯者補十二韻<lb/>
入筯連千族寧嗟盡取難封題離宻網𤨏碎侑加餐餁<lb/>
覺霜條短箱餘玉縷乾勁如驕骨鯁名畧慰饑寒小品<lb/>
撈波得微生曝日殘非鮮仍水錯為腊類蔬盤乙去針<lb/>
芒細苞來道路寛製常因市賈餉豈藉漁官圖贊當論<lb/>
寸刀砧荷獨完自須班脯醢不復戀波瀾㢘吏懸無策<lb/>
<pb n="KR4h0163_WYG_023-11b"/>
髙門鋏再彈娯賓聊佐酒笑比素絲㸔<lb/>
　　　檇李四首<lb/>
淨相僧房起盛名徐園舊價頓教輕嘗新一惜潛夫齒<lb/>
嚼出金鐘玉磬聲<lb/>
滮水蟠根奕葉長筵前氷齒得仙漿上林嘉種休相借<lb/>
驗取夷光到甲香<lb/>
膚如奈子能加脆液較楊梅特去酸江北江南無别品<lb/>
傾城傾國借人㸔<lb/>
<pb n="KR4h0163_WYG_023-12a"/>
青綃圓轉宻交枝遶蒂中懸玉一絲莫怪㡬回停食指<lb/>
傷心呉越被兵時<lb/>
　　　病中漫興三首<lb/>
年少逢辰定出遊如雲駿馬絡呉鈎休将舊日紅樓意<lb/>
攪起山翁夜夜愁<lb/>
借書南北久忘貧暖意雖回不記春勤埽松毛烹甕雪<lb/>
此生端合是詩人<lb/>
鼇磯勝與鶴洲鄰雙槳蓴香下釣綸祗是金陀扶病叟<lb/>
<pb n="KR4h0163_WYG_023-12b"/>
不曾孤負故園春<lb/>
　　　雜憶平生詩友十四絶句<lb/>
鼎鐺有耳玉為盤周雅還登上将壇遼海鶴飛曾不返<lb/>
浮雲相望路漫漫<hi>陳素菴相國詩集名浮雲</hi>
文采風流壓萬人觥船動處墨花春于今無復凌霜手<lb/>
落鳥絲□網路塵<hi>龔芝麓宗伯每讌集必與客賦詩</hi>
杯䦨角韻雁門隂廿載綢繆縞帶心自捧<lb/>
天書將母後斗杓髙坐萬山深<hi>李天生甫拜官即歸養母詩為海内第一</hi>
<pb n="KR4h0163_WYG_023-13a"/>
蛾眉自昔寵難同敢信天家結網工挽盡南朝新調弱<lb/>
松陵傑士氣如虹<hi>潘次耕近有貶官之耗</hi>
五嶺曾看續楚騷名家更拾錦成毫叅差那得聨征袂<lb/>
綠桞城邊響夜濤<hi>聞梁藥亭名未與相值</hi>
分部甘陵起愛憎人間甲乙事難憑男児也叶秤量夢<lb/>
文選樓中半夜燈<hi>鄧孝威有詩觀之刻</hi>
落紙隨人換酒錢雄才合在楚雲邊一生慣得安心法<lb/>
懶向衝波駕鐵船<hi>杜于皇詩自為一格</hi>
<pb n="KR4h0163_WYG_023-13b"/>
學成早嵗謝軒車偕隐花林俠有餘特向峰頭尋俊語<lb/>
具區千頃浴芙蕖<hi>葉已畦進士髙蹈山中</hi>
情芽本易惹閒愁翦翠雕紅未肯休别體江湖成日下<lb/>
西崑翻訝少風流<hi>近時詩𣲖推二馮兄弟沿襲西崑為世人所尚</hi>
好竒争欲逞新裁元祐頻令入管來恰似賞他春色遍<lb/>
雜花還向野亭開<hi>長安舊侣頗尚宋詩</hi>
艶才驚目五茸城結社珠盤盡有名堪怪酧身堅似鐵<lb/>
韶年偏賦綺羅情<hi>雲間自陳夏兩公後稱詩極盛</hi>
<pb n="KR4h0163_WYG_023-14a"/>
婁江學士擅風華璧玉光中驟玉騧重唱鐵崖新樂府<lb/>
倩他紅袖拂琵琶<hi>梅村學士詩稍闌入元人</hi>
東南空谷少同條剩有幽人卧碧霄松葉滿庭秋磬杳<lb/>
夜牀誰與聼芭蕉<hi>文可禪師談詩最契今已矣</hi>
野服從來拙自知胸中木强未隨時鴛湖百頃氷花滿<lb/>
乞與先生下釣絲<hi>余自喻也</hi>
　　　客子貽燕京春詠讀之感懐四首<lb/>
烟月無情兩鬢秋禦兒亭下繫歸舟多時不屬垂楊管<lb/>
<pb n="KR4h0163_WYG_023-14b"/>
重為春詞惹舊愁<lb/>
晴沙小隊玉驄鮮屢見朱樓換舞筵縹緲仙風吹不絶<lb/>
尚留金掌似當年<lb/>
桐乳琉璃法釀開紅霞宻砌擁瀛臺别煩楚調含蘭手<lb/>
剪取西山黛色來<lb/>
漏寒遺怨入琵琶宫體題成䕶絳紗三十九年如電抹<lb/>
因君惜取鳯城花<lb/>
　胡教諭明逺<lb/>
<pb n="KR4h0163_WYG_023-15a"/>
　　明逺字子迂號九𤣥<lb/>
本朝改崇徳為石門遂為石門人天啟辛酉舉人崇禎<lb/>
　　時舉賢良膺徴辟以親老辭不赴順治初秉鐸衢<lb/>
　　州開化縣再補台州之仙居有壽花居詩鈔<lb/>
　　　自呉興歸遇大風舟覆前山漾中逾刻頼救獲<lb/>
　　　　免既而飲酒頗爽因作覆舟歌同患者郭彦<lb/>
　　　　深范翠華兩孝㢘<lb/>
黄蘗山前黄風惡白蘋洲邊白浪作風狂浪駭拍天來<lb/>
<pb n="KR4h0163_WYG_023-15b"/>
萬斛之舟如屈蠖吾舟一葉輕于鳬妄與蛟龍争馳驅<lb/>
快哉莊生千古論五石之瓠浮江湖自喜踈狂急欲冩<lb/>
操舟惜非長年者撅頭車子揚高帆迅如落鶻疾奔馬<lb/>
一局殘棋尚未終翻身忽落水晶宫誰言至人水不濡<lb/>
左挾馮夷右弓隆相國池頭雨初住蘇公潭西日将暮<lb/>
鷦鷯敢擬大鵬飛竊慕風流趙子固蘭亭至寳性命輕<lb/>
愧我唯餘折脚鐺死生雖大曷足痛一笑掀髯鬭酒兵<lb/>
大瓢小杓頗自適餘生何異逆旅客中秋明月滿西樓<lb/>
<pb n="KR4h0163_WYG_023-16a"/>
狂問青天眼空白<lb/>
　　　弔高陽孫相公<hi>公諱承宗平生敦好學問崇尚氣節崇禎戊寅髙陽城陷闔門</hi>
　　　　<hi>殉難</hi>
雪鬢霜髯氣尚雄丹心不沒五湖中台星忽隕埋黄石<lb/>
元老云亡感白虹三尺藐孤麟鳯在<hi>公殉難之日祗逃六歳幼孫事</hi>
<hi>詳行狀</hi>六千君子鶴猿空九原未了平生志松栢長生謖<lb/>
謖風<lb/>
　　　屯溪<lb/>
<pb n="KR4h0163_WYG_023-16b"/>
溪雲淼淼白不辨山與水濤聲疑天風身在雲霄裏<lb/>
　　　桃花洞次縉雲李若矦韻<lb/>
古洞如斗室雲深鏁不開桃花亦仙去遶徑盡蒼苔<lb/>
　　　題節義顧仁陪祀忠節公像<hi>仁為華州姫忠節公文𦙍門役公知</hi>
　　　　<hi>滕縣事越五日而蓮妖難作城陷公投繯死以印屬仁仁拜受歸與其父蔵之遂同公死</hi>
　　　　<hi>妻高氏聞之亦自盡事上聞特恩褒異仁與妻並祀公側</hi>
翩翩年少髮初鬈仗節何曾愧昔賢下走莫驚陪祀典<lb/>
岳公墓上附施全<lb/>
<pb n="KR4h0163_WYG_023-17a"/>
　葉舉人方宸<lb/>
　　方宸字遇之平湖人天啟辛酉中式旋丁外艱絶<lb/>
　　意仕進與兄方寰鼎新報本塔樂善好施里中稱<lb/>
　　葉氏二長者<lb/>
　　　同瑞芝兄遊乍浦諸山<lb/>
叠石栽松各有儕並欹石背拂松釵成連海畔擕琴獨<lb/>
何似漁樵一醉皆<lb/>
　徐學訓柏齡<lb/>
<pb n="KR4h0163_WYG_023-17b"/>
　　柏齡字節之號殷長嘉興人𢎞澤子崇禎庚午舉<lb/>
　　人受知於黄石齋石齋贈詩云節之貽我詩十章<lb/>
　　文情脱洒筆睨古今鐘鼎如鴝掇放浪遺形骸瞻<lb/>
　　眺留日月不作悲離音不著窮愁筆不蹈辟支禪<lb/>
　　不弄飛騰術蕭然寄天地風雨絡膠漆授訓東嘉<lb/>
　　甲申後徃來閩越間歸卒有朂光樓集<lb/>
　　　題王鐵山房師桴園<lb/>
葦岸荷堤晝不醒板橋書檻傍烟汀飛來鳥似眠沙慣<lb/>
<pb n="KR4h0163_WYG_023-18a"/>
放去魚常借䕃停雲氣逼窗争水碧竹隂連屋入簾青<lb/>
坐來不覺生遥想便擬乗風泛四溟<lb/>
　　　大雲菴舫閣二首<lb/>
買得浮家不在江竹梢分緑影漁艭秋風颯颯三更後<lb/>
月擁寒潮到紙忩<lb/>
坳堂縱説芥為舟不信移來竹樹頭坐久但聞林葉戰<lb/>
恐隨風雨打蘋洲<lb/>
　陳秀才許廷<lb/>
<pb n="KR4h0163_WYG_023-18b"/>
　　許廷字靈茂海鹽縣學生<lb/>
　　　崔貞姑廟<lb/>
野塘臨練浦祠屋類團蕉近社初聞鼔開門側近橋靈<lb/>
衣金粉蝕烟帳蕙蘭銷欲采蘋花薦廻波一水遥<lb/>
　計秀才善<lb/>
　　善字㢘伯嘉善人性倜儻博極羣書家貧以孝友<lb/>
　　聞有宜園集<lb/>
　　　龍光吟<lb/>
<pb n="KR4h0163_WYG_023-19a"/>
黄輿之英化金鐵飛入洪爐煅霜雪擬将鋭采照人寰<lb/>
指定風雲見澄澈越工歐冶親為之秦客薛燭稱絶竒<lb/>
錯鏤金環鎻瓊匣龍吟幽寂誰能知便向豐城同蠖屈<lb/>
紫電凌霄訴沉欝司空固是神明君㧞出重淵表靈物<lb/>
太阿感泣龍泉愁此恩卓絶何日酬及鋒當為知已用<lb/>
清光騰躍風颼飀即今牛斗輝天宇猶憶司空求劒處<lb/>
千古英雄一片心試看三尺秋波去<lb/>
　　　贈張潔宫先生<lb/>
<pb n="KR4h0163_WYG_023-19b"/>
舌在輕為相身閒㤀列矦未酬黄石畧先愛赤松遊坐<lb/>
竹觴移月看蘆枻弄秋曲江風度老祗合韋編求<lb/>
　　　題菊<lb/>
自憐霜節計蹉跎不向春風照綺羅栗里醉來山氣夕<lb/>
洞庭愁去水曾波清芬歴歴傳高士寒影垂垂對素娥<lb/>
一自白衣成往事空餘山徑獨悲歌<lb/>
　　　從軍行<lb/>
羽書昨夜發諸營匹馬交河踏雪行收得思鄉未乾淚<lb/>
<pb n="KR4h0163_WYG_023-20a"/>
入雲孤角又三聲<lb/>
　程沔陽于古<lb/>
　　于古字範卿號谷簾秀水人明末以貢為沔陽知<lb/>
　　州有谷簾集詩思峭刻是欲效孟東野而去其訴<lb/>
　　窮嘆屈者也<lb/>
　　　得山中書<lb/>
撥火圍爐伴歳䦨又驚書信過江干山中漫説雲如絮<lb/>
不䕶山人永夜寒<lb/>
<pb n="KR4h0163_WYG_023-20b"/>
　龍坑先生程觀生<lb/>
　　觀生字仲孚嘉興人其學硏精於易自漢以來所<lb/>
　　閲註疏詮釋凡二千種<lb/>
　　　送魏忠節至京口<lb/>
踧踖披玉綸鐵木憑其身萬族争耳目哀呼徹髙旻堪<lb/>
恠彼何為涕泗一何真三代直道行或者嘗不泯念此<lb/>
感生平介介以為珍雖無回天力風化闗其人<lb/>
夫子今行矣鄙心胡能為㴞㴞江水逝瞻望須㬰時迢<lb/>
<pb n="KR4h0163_WYG_023-21a"/>
遥三千里何由接清姿六月氣如焚械梏安可支恃有<lb/>
氷雪心化作清風吹况乃精貫日鬼神将涖之<lb/>
　禇舉人廷琯<lb/>
　　廷琯字硯耘亦稱硏民嘉興人崇禎癸酉舉人居<lb/>
　　甪里以善書名於時<lb/>
　　　乙未正月十四日沈仲方過我留飲即歩元韻<lb/>
雪殘當户虚生白林際㣲明見逺山月映中庭空似水<lb/>
人如孤鶴老逾閒梅花入坐成三絶畫舫延光蕩碧灣<lb/>
<pb n="KR4h0163_WYG_023-21b"/>
<hi>小室名春水船</hi>贏得夜深多况味此情與子最相闗<lb/>
　　　題畫贈禪友<lb/>
四月鶯啼緑掃天蘭香筍媆桞含煙竹風瑟瑟催㣲步<lb/>
花氣濛濛撲晝眠山出夏雲昬欲雨亭臨秋水坐如船<lb/>
知君好事多幽勝與爾相期共入禪<lb/>
　鍾侍郎鼎<lb/>
　　鼎字梅城石門人崇禎丁丑進士順治間官太平<lb/>
　　知府歴陞廣東按察使入為刑部侍郎左遷陜西<lb/>
<pb n="KR4h0163_WYG_023-22a"/>
　　副使<lb/>
　　　夜遊虎丘<lb/>
古寺藏林丘乘興夜登陟金虎有時銷愛此舊月色<lb/>
　顧秀才問<lb/>
　　問字去疑桐鄉人少好學晩年以方書活人年八<lb/>
　　十終<lb/>
　　　贈桐溪日者張宿之<lb/>
知君本是赤松流偶作人間汗漫遊識邁九師𤣥獨剖<lb/>
<pb n="KR4h0163_WYG_023-22b"/>
爻分三畫秘全抽清風入幕頻揮麈白日侵簾半隠鈎<lb/>
每與問竒開妙義百文常掛老鳩頭<lb/>
　朱樂陵萬錡<lb/>
　　萬錡字潔湘桐鄉人少見知於張溥崇禎丙子舉<lb/>
　　人入<lb/>
國朝除山東樂陵知縣著歸來日注并惠風堂集<lb/>
　　　僧房看蠟梅<lb/>
風光浪擲惜年華已見新黄作異葩仙骨夜凉偷玉笛<lb/>
<pb n="KR4h0163_WYG_023-23a"/>
小香冬暖透鮫紗座無雜客妨佳句庭有幽禽守凍花<lb/>
都説上陽金谷好如何及得老僧家<lb/>
　袁貢士袾<lb/>
　　袾字丹六嘉興人與范驤朱一是為文社知名於<lb/>
　　時<lb/>
　　　題海昌北城樓<lb/>
東南佳氣欝樓臺畫棟霞連睥睨開吳越星分從檻出<lb/>
江湖水合抱城廻烟含萬樹天邊盡浪湧三山海外來<lb/>
<pb n="KR4h0163_WYG_023-23b"/>
此際臨風瞻北極五雲深處是蓬萊<lb/>
　徐秀才濟貞<lb/>
　　濟貞更名賛宸字湄棫海鹽人忠烈公季子有霞<lb/>
　　蔚軒稿新蒨可喜又嘗集海鹽先輩詩曰海谷遺<lb/>
　　風集<lb/>
　　　春日讀書山中<lb/>
隴上紫雲飛池臺積翠㣲山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>香未歇石鞠種還希翦<lb/>
水呢喃鳥盤峰薜荔衣門前清露重㡬架溼薔薇<lb/>
<pb n="KR4h0163_WYG_023-24a"/>
　　　漁浦野眺<lb/>
長途寂寂越山前日暮孤征見輞川牙槳銀篙飛鶴渚<lb/>
雨蓑風笠捕魚船溪邊落木三江地城外歸帆半霧天<lb/>
漂泊只今嗟已甚滄洲不斷有荒烟<lb/>
　汪司幕砢玉<lb/>
　　砢玉字樂卿號玉水嘉興人明末以貢官山東鹽<lb/>
　　運司幕職有鴛水月社篇西山品蠟屐音樹石異<lb/>
　　綴諸刻<lb/>
<pb n="KR4h0163_WYG_023-24b"/>
　　　學繡塔<lb/>
胭脂水色浸浮屠為識夷光巳沼呉不數廻文挑錦字<lb/>
偶成浣帛孕明珠桞顰絲絶安柴辟花費針神賜屬鏤<lb/>
果証摩登伽位上七重寳樹鎮嘉郛<lb/>
　　　蘇小墓<lb/>
無限春風無限情千年猶想碧油輕歌殘井畔桃花落<lb/>
舞剩亭邊桞葉生漠漠香魂疑月影茫茫玉質斷雲横<lb/>
仙才山色何曾死不獨錢塘夢得成<lb/>
<pb n="KR4h0163_WYG_023-25a"/>
　　　項氏所藏管仲姫竹卷友人得之已斷後䟦忽<lb/>
　　　　有得其題語者為中峰及松雪兩翁手蹟時<lb/>
　　　　反疑為贗作為賦一絶<lb/>
露葉烟梢㡬幅攤晴忩影落石泓殘堪嗟重合延平劔<lb/>
却被人間兩様看<lb/>
　陸舉人上瀾<lb/>
　　上瀾字芳洲號狂生平湖人崇禎丙子舉人為文<lb/>
　　古奥年八旬日居荒邨手不置卷所著詩文集并<lb/>
<pb n="KR4h0163_WYG_023-25b"/>
　　閒齋志林南渡野記湖邑記聞玉鈎小史諸書我<lb/>
　　湖稱博雅者近代以來未之敢匹也<lb/>
　　　和汪晉賢悼其小姪女金媛<hi>冇寄生畧紀事</hi>
雲外來清影花間拂繡茵勝無憐早慧希有念前因玉<lb/>
碎天門謫龍歸水府新白衣先受記仍侍畫中人<lb/>
　　　輓俞烈婦<lb/>
一時薄命總雲煙誰向霜秋唱可憐古戰塲成埋玉地<lb/>
衆香國覩散花天六千短後隨潮遁二八修蛾捍刄殘<lb/>
<pb n="KR4h0163_WYG_023-26a"/>
如此貞魂堪慟否芳名獨藉大家傳<lb/>
　<hi>附考俞氏庠生君振女進士張樞次子豹烈妻丙戍五月二十日山中白冦猝至張家西廊下氏匿竹叢</hi>
　<hi>中既被執欲挾之去不從以刀擊背且牽之出牆力躍墮塹復廹之攀樹大呼曰若不速殺我終奈我何</hi>
　<hi>冦怒斫一刀撲地殞絶</hi>
　　　元旦四首<lb/>
氷車纔歇又香輪雲卧荒邨自在身百戰曽經窮甲戌<lb/>
六旬重得遇庚寅未除土石愚公谷無恙風帆妬女津<lb/>
屈指春田蒼翠滴提壺行喚踏花茵<lb/>
<pb n="KR4h0163_WYG_023-26b"/>
南北驅馳今倦遊蒼茫雲物祗浮漚自甘老婦身藏繭<lb/>
笑看時賢氣食牛欲媵梅花尋竹石漫調鶯語佐箜篌<lb/>
未知何處烟雲滿小白長紅遍緑疇<lb/>
嵗華取次寓閒身未辨分行主與賔青眼自難容俗物<lb/>
蒼天原不愛才人書成廓落同耕石年少推排類積薪<lb/>
花鳥憑䦨供逸賞浮名何事逐風塵<lb/>
客冬層雪滿槎枒春乍霏霏林影賖清韻不須煩水遞<lb/>
寒威未肻放梅芽曾從觀獵驚談虎無計捜林學捕蛇<lb/>
<pb n="KR4h0163_WYG_023-27a"/>
此日閒吟聊浣俗墨痕㸃染亦生花<lb/>
　　　漫興<lb/>
昨夢如今醒未閒庭明月窺人老子興復不淺烟鋪草<lb/>
藉花茵<lb/>
竿竹亦稱竹林拳石聊呼石丈我意正不在多衆譽何<lb/>
如孤賞<lb/>
誰言天上無憂但許人間如願閉門半帙殘書對客三<lb/>
行皛飯<lb/>
<pb n="KR4h0163_WYG_023-27b"/>
清泉浴雨潺潺白石耕烟齒齒且尋栽桞先生勿問種<lb/>
桃道士<lb/>
　蒋伏羌薰<lb/>
　　薰字聞大號丹崖海寧人嘉興籍崇禎丙子舉人<lb/>
國初授縉雲縣儒學教諭康熈癸卯陞鞏昌府伏羌<lb/>
　　縣涖任二年以賦詩立碑被劾歸里有塞翁編<lb/>
　　　擬古<lb/>
有客唱白雪豈惟和者稀下里㑹成羣顧曲紛是非奈<lb/>
<pb n="KR4h0163_WYG_023-28a"/>
此數千人孤響何因依縱鬻秦娥歌梁塵空自飛使非<lb/>
謝安石捉鼻當見譏<lb/>
馳馬長楊道小隊列圍塲蒼鷹兩臂鞲寳劒䱜魚装雕<lb/>
弓白羽箭走狗亂無行灑血空禽獸飛揚誰家郎獨有<lb/>
中牟宰馴雉不忍傷觀政非肥親讒言反為殃<lb/>
　　　傚李賀傷心行<lb/>
憂接如懸絲脉脉悲秋素落葉㸃敝裘廻風嘯急雨古<lb/>
劒苔花緑不平鳴欲舞月出照羈人牀下寒蛩語<lb/>
<pb n="KR4h0163_WYG_023-28b"/>
　　　羌中風土詩<hi>十首録二</hi>
　　少陵入蜀思華為言形勝美風土惡其巫峽蜀江<lb/>
　　比之華嶽黄河美矣若風土之惡詩人不忍斥言<lb/>
　　三百篇美刺並列何以訓焉予仕羌寓羌留滯未<lb/>
　　歸為著風土詩庶㡬太史採陳悉兹民囏不獨後<lb/>
　　之遊者將有感於斯章<lb/>
地瘠民如寄窮鄉半古莊<hi>無人居曰古莊</hi>開荒聊種麥嬾織不<lb/>
栽桑寒水魚無樂春山草尚黄耕田難得穫更覔禹餘<lb/>
<pb n="KR4h0163_WYG_023-29a"/>
糧<lb/>
少婦氐羌飾重窑閨閣深挿花叢緑鬢解辮受荆簮<hi>羌女</hi>
<hi>適人始解辮</hi>傅溺楊妃粉投鞋卓氏琴<hi>以溺塗面取其光潤孀婦再嫁不憑媒妁</hi>
<hi>投鞋報帕為訂</hi>鄰家聞夜哭㡬處白頭吟<lb/>
　　　寧河王鄧愈祠<lb/>
将軍麟閣與雲齊絶塞荒祠落日低不是捫苔尋斷碣<lb/>
更無人説鄧征西<hi>愈為征西将軍直扺崑崙山封寧河武順王</hi>
　　　登鎮邊樓次解大紳先生韻<lb/>
<pb n="KR4h0163_WYG_023-29b"/>
學士思親㡬度秋<hi>大紳謫河州衛吏有隴樹秦雲萬里秋思親獨上鎮邊樓之句</hi>塞翁<lb/>
去國更登樓百年遷客遥相望白水河西定白頭<lb/>
　朱上舎茂曜<lb/>
　　茂曜字子蕃號惟木天啟中補嘉興府學生承䕃<lb/>
　　入國子監晩栖心禪悦謂人世大夢録古今史傳<lb/>
　　及所見聞凡夢兆之可徴者號徴夢録暇賦六言<lb/>
　　詩積累千百沒後其稿悉亡<lb/>
　　　人日過伯兄貴陽守放鶴洲别業是宋朱希真<lb/>
<pb n="KR4h0163_WYG_023-30a"/>
　　　　園林舊址壁上題高工部詩戯作<lb/>
舊業朱三十五曾種梅花滿枝恰喜艸堂人日高三十<lb/>
五題詩<hi>希真逹夫俱行三十五</hi>
　　　題畫小言<hi>有序</hi>
　　冬日施水菴居韻石山兄出華亭瑩公所贈無心<lb/>
　　出岫圖見示乃戯為隨意拈咏菴為墨林先生昔<lb/>
　　年習靜處題為色相一樓月聲聞雙樹風因并識此<lb/>
清净呉牋逾玉興酬筆落雲屯此處那堪無屋宵來移<lb/>
<pb n="KR4h0163_WYG_023-30b"/>
到南邨<lb/>
比屋可封之俗歸來不是無舟坐看今春又過鄉心遥<lb/>
挂浮丘<lb/>
　鍾秀才諫<lb/>
　　諫字惠逺後更名啟秀水人順治諸生<lb/>
　　　觀呉巨手畫歌<lb/>
呉生高竒世無匹眸子烱烱當秋日文苑風流自許豪<lb/>
閉户窮愁人不識少年百事皆能工畫畫一日來神功<lb/>
<pb n="KR4h0163_WYG_023-31a"/>
江天瀟灑勢獨出蒼蒼咫尺千竒峰細莎軟草江頭緑<lb/>
山静無言流斷續空讓陶濳歸去來雞犬桑麻武陵曲<lb/>
呉中先輩沈與文揮毫疾走追其羣一時翰墨照光采<lb/>
九天唾落春空雲吾觀此事非小術呉生下筆重心得<lb/>
今時作者但冩真秋毫豈是神明力悞落塵埃二十年<lb/>
時聞雲水思悠然對君此畫不肻住從買山隂道上船<lb/>
　　　十載<lb/>
十載如今日長年亦苦愁草深周子宅月散庾公樓弄<lb/>
<pb n="KR4h0163_WYG_023-31b"/>
笛招黄鶴疏池引白鷗平生江海志雁䳱野塘秋<lb/>
　沈舉人日昆<lb/>
　　日昆字以白號丸掌平湖人萃楨長子崇禎已夘<lb/>
　　舉人沈静恬雅無貴介氣弗計家人産<lb/>
國初授縣令改學諭未仕卒<lb/>
　　　南徐道中次查子宣二南叔姪韻<lb/>
長途屈指半淹留猶喜高歌度晩秋夢遶河山應化蜨<lb/>
人衝風雨似飛鷗闗前只望浮雲滿泗上徒悲逝水流<lb/>
<pb n="KR4h0163_WYG_023-32a"/>
阮氏才名今更重相逢何事哭窮愁<lb/>
　王同知睿<lb/>
　　睿字聖若號愚谷嘉善人崇禎已夘副榜<lb/>
本朝授福建興化同知多善政有曠期堂集莆陽稿<lb/>
　　　餞羅篁菴少詹致政歸里<lb/>
何事承明客飄然謝帝京賜金明主意祖帳故人情匡<lb/>
嶺聞琴曲瀛臺憶履聲㡬時傳尺素千里問王生<lb/>
　　　送沈一指之任高陵<lb/>
<pb n="KR4h0163_WYG_023-32b"/>
新除大邑復秦闗左輔仙鳬别上班自按紅牙歌白雪<lb/>
好斟緑螘冩青山龍門髦士車争御鹿苑兒童馬共攀<lb/>
兩度送君情轉切多因别恨損朱顔<lb/>
　　　哭凌日旦<lb/>
老驥鹽車雙耳垂英流天絶更堪悲却将冀北窮途淚<lb/>
併向山陽笛裏吹<lb/>
　鈕漳浦應斗<lb/>
　　應斗字宿府呉江人秀水籍崇禎癸未進士任漳<lb/>
<pb n="KR4h0163_WYG_023-33a"/>
　　浦知縣<lb/>
　　　平波臺<lb/>
積水明千鏡中流峙此臺雲從湖㟁落浪湧寺門廻栁<lb/>
外千帆去沙邊一鳥來昔年題咏處古壁滿莓苔<lb/>
　汪進士挺<lb/>
　　挺字無上更字爾陶嘉興人崇禎癸未進士高尚<lb/>
　　不仕書法似歐陽率更年六十五無疾而逝有曾<lb/>
　　城遺稿<lb/>
<pb n="KR4h0163_WYG_023-33b"/>
　　　朱太守鶴洲草堂落成同諸公讌集<lb/>
澗紆巖削徑初成雅稱歸來物外情近郭門無軍将打<lb/>
過橋龕有佛燈明雙栖烟島昂蔵鶴獨囀風林斷續鶯<lb/>
敢謂幽蹤希二仲深煩折簡費将迎<lb/>
　魏封君廷薦<lb/>
　　廷薦字無咎號友莊忠節從弟少為諸生以子學<lb/>
　　渠貴贈朝議大夫有息踵居集<lb/>
　　　家子一畫淵明采菊圖見貽戯作<lb/>
<pb n="KR4h0163_WYG_023-34a"/>
茅屋四五間脩竹一二畆東籬繞曲折南山安户牖芙<lb/>
蓉既盛開菊又當重九此際陶淵明寧無人送酒<lb/>
　張貢生賡奏<lb/>
　　賡奏字道柯嘉興人順治初貢為江西藩幕有紀<lb/>
　　遊詩黎元寛文徳翼序之稱其感事悲凉有古人<lb/>
　　之致<lb/>
　　　送友從軍<lb/>
秋風此日挂弓情一劔書生仗䇿行天柱江流鳴塞角<lb/>
<pb n="KR4h0163_WYG_023-34b"/>
燕山夜月駐秦筝軍麾南下從王粲羽獵東廵薦馬卿<lb/>
重典新開麟閣待㡬時齊看海雲平<lb/>
　曾畫士鯨<lb/>
　　鯨字波臣閩人來居桐鄉青鎮善丹青冩照妙入<lb/>
　　化工<lb/>
　　　梅花和尚塔<lb/>
每從清夢憶梅仙杖履尋幽破曉煙竒石尚餘髙士節<lb/>
寒花猶得野人憐乍看青過春塘草却恠香生陸地蓮<lb/>
<pb n="KR4h0163_WYG_023-35a"/>
我有幽情懐隠去蹉跎還負入山年<lb/>
　胡太學夏客<lb/>
　　夏客字宣子一字鮮知海鹽人震亨子博極天人<lb/>
　　凡七畧九流無不閲覽好模周籀秦篆雖竹書漆<lb/>
　　簡<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>㪟<graphic n="KR3255" url="https://raw.githubusercontent.com/kanripo/KR-Gaiji/master/images/KR3255.png" mimeType="image/png"/>彞一見輒辨其年月有谷水集<lb/>
　　　題楊妃吹笛圖<lb/>
玉笛玉環吹掖庭李三郎和李謩聼險程蜀道辭同輦<lb/>
芳訊仙山感二星樂府罷歌胡鞛子梨園新曲雨霖鈴<lb/>
<pb n="KR4h0163_WYG_023-35b"/>
馬嵬千仞清秋月曽照蛾眉向翠屛<lb/>
　　　遥和李因仲孝㢘灌園詩<lb/>
破廟隣僧勿習禪相尋白話共陶然看舂罷亞如農老<lb/>
特煮黎祁供佛前細摘棚間垂綻豆輕划<graphic n="KR2265" url="https://raw.githubusercontent.com/kanripo/KR-Gaiji/master/images/KR2265.png" mimeType="image/png"/>去採鮮蓮<lb/>
歇勞儘噀茶滋味留得迎梅雨賽泉<lb/>
　　　留姚當世小飲賦贈叔祥先生嗣也<lb/>
海山靈秀啟真源同調同時破俚言七子齊名爭日月<lb/>
一編傳世繼乾坤平生久快心期合後嗣都傳手澤尊<lb/>
<pb n="KR4h0163_WYG_023-36a"/>
八十年來壇坫在通家異代復寒温<lb/>
　　　海鹽石隄歌三首<lb/>
海潮頭起與城齊百萬金錢築石隄隄路逶迤三十里<lb/>
襄陽枉唱白銅鞮<lb/>
石隄自北接秦川最盛觀潮八月間隄内白洋河一道<lb/>
畫船簫鼓那曾閒<lb/>
到秋水母圓如盖白蟹擎螯筐似輪賺得逺方遊客喜<lb/>
歸誇海味向鄉人<lb/>
<pb n="KR4h0163_WYG_023-36b"/>
　　　江南曲三首<lb/>
劉黄花馬夾淮邦髙鷂翻山直到江天塹一時増設險<lb/>
侯藩四鎮列旌幢<hi>大帥髙傑號翻山鷂劉良佐號花馬劉與黄得功劉澤清皆封爵鎮淮陽</hi>
國母纔從土呰迴貫魚長信詔新開莫愁爭抵西湖好<lb/>
選淑欽陞御史來<hi>選后已徧金陵遣中使至浙選良家女相傳彭某陞浙江巡按以佐中使</hi>
六院笙歌己沸天内家舞隊更翩躚庭花舊曲不堪唱<lb/>
司馬新編燕子箋<hi>宫中教習優伶少司馬阮大鋮新劇名燕子箋</hi>
　屠教授爌<lb/>
<pb n="KR4h0163_WYG_023-37a"/>
　　爌字闇伯嘉興梅里人為諸生從遊甚衆客遊死<lb/>
　　于粤東有朂齋槀<lb/>
　　　古意<lb/>
素絲非一絲機中織成帛卷舒生容光從郎自揺襞慎<lb/>
勿染為緇終身不見白<lb/>
　　　贈别袁重期<lb/>
髙飛鴻雁滿闗河此日寒江起夕波庾信哀時常作客<lb/>
梁鴻去國獨行歌霜凄茂苑清砧急月照荒臺落葉多<lb/>
<pb n="KR4h0163_WYG_023-37b"/>
為問呉中舊知已空山叢桂近如何<lb/>
　東湖遺老錢士馨<lb/>
　　士馨字穉拙復名<graphic n="KR2066" url="https://raw.githubusercontent.com/kanripo/KR-Gaiji/master/images/KR2066.png" mimeType="image/png"/>字穉農平湖人崇禎壬午貢<lb/>
　　入南雍見知於呉梅邨尋入燕公卿争欲客士馨<lb/>
　　士馨久而厭薄之人漸目為狂生李自成將逼京<lb/>
　　城中允李明睿疏請南遷士馨私謁之泣曰賊已<lb/>
　　盡得秦隴日夜行四五百里倘聞南遷之事以輕<lb/>
　　騎繞出畿南突犯警蹕公將何辭以謝天下明睿<lb/>
<pb n="KR4h0163_WYG_023-38a"/>
　　慙懼無以對及京城陷士馨匿跡樵林流竄于兵<lb/>
　　火之中艱難辛苦無不備經多寄託於文章後奔<lb/>
　　走無所成貧益甚自彚其騷賦詩文為一集然貧<lb/>
　　不能剞劂遂散佚畧盡今所存者零璣碎玉耳士<lb/>
　　馨輕財好客工古文詞兼精書畫毎抵掌古今必<lb/>
　　縱横數千言卒至窮老以死亦可哀已<lb/>
　　　秋雨感懐<lb/>
自愛尋溪躡屐看獨傷萬木到秋殘青螺逺黛千山黯<lb/>
<pb n="KR4h0163_WYG_023-38b"/>
白練澄江七月寒歸燕已辭梁上盡鳴蛩還向草中闌<lb/>
乗流晩出横塘水贏得漁蓑緑未乾<lb/>
　　　暮春畫溪栁垂隄送溥子南歸<lb/>
楊栁芊綿水照隄三千故國一青絲送君愁叠陽闗唱<lb/>
但寫垂條記别離<lb/>
　黄解元濤<lb/>
　　濤字觀只嘉興人崇禎壬午解元出陳子龍之門<lb/>
國初為龍游教諭遷滋陽知縣未仕卒有檇李古蹟詩<lb/>
<pb n="KR4h0163_WYG_023-39a"/>
　　　秋蟾墓<lb/>
六里離龍墓迢迢兑脉長滇池分貴族仙術費長房<lb/>
　<hi>附考宋嚴處士賣藥秀州遂家焉墓在蒯墖坊</hi>
　　　烈女河<lb/>
市井雙閨秀臨危大義明天留一節在人誦二貞名<lb/>
　<hi>附考至正戊戌紅巾至民錢子順二妹結裾投河死河在州治後橋下其嫂俞氏亦守節洪熙時表為二</hi>
　<hi>貞一節</hi>
　　　景范廬<lb/>
<pb n="KR4h0163_WYG_023-39b"/>
薪膽沼呉宫主憂臣辱同淳熙景范客志在滿江紅<lb/>
　<hi>附考在金明寺後宋淳熙戊戌状元姚頴築冇喬木參天幽若山谷向為項氏别墅今屬曹司農溶額曰</hi>
　<hi>鐵舟姚有滿江紅詞二闋傳于世</hi>
　　　石笋夫人廟<lb/>
地實有情生笋女如介石為神白苧都中賽社賣花村<lb/>
裏尋春<lb/>
　<hi>附考府城東南石笋自地出窮其恨不可得土人立廟祀之</hi>
　　　義婦坂<lb/>
<pb n="KR4h0163_WYG_023-40a"/>
烈女從夫矢不更丈夫感激自成名報仇死節非容易<lb/>
天遣黄巾塟吕榮<lb/>
　<hi>附考漢吕氏女名榮由拳人呉許昇妻勸夫力學應州辟為盗所害州捕得盗斷頭祭夫黄巾欲犯之不</hi>
　<hi>從見殺大風雷電賊懼而塟之太守麋豹為塚于由拳郭里墟北</hi>
　　　花月亭<lb/>
多花少月何堪愛月好花殘更欲愁每羡倅州張子野<lb/>
一亭花月四時遊<lb/>
　<hi>附考宋張子野倅秀時創亭取雲破月來花弄影之句</hi>
<pb n="KR4h0163_WYG_023-40b"/>
　朱舉人一是<lb/>
　　一是字近修海寧人崇禎壬午舉人僑居嘉興之<lb/>
　　梅里有聲譽三呉文盟推為領袖有為可堂集<lb/>
　　　觀五重所設水柵闗廂有嘆兼悼其弟緯光<lb/>
戰合三千騎闗封十八盤亞夫真将種行已本儒冠論<lb/>
世憑多口亡家痛二難紫泉流不盡落日水聲寒<lb/>
　　　懐楊彤宣<lb/>
萬里投人急遊魂道路長河纔過玉斧山忽見銅梁節<lb/>
<pb n="KR4h0163_WYG_023-41a"/>
鉞開新府綈袍檢舊装懸知今夜夢君㑹到錢塘<lb/>
　　　雜咏<lb/>
旌旗縹緲鼓闐闐澤國揚波勢蹴天幕府防秋新築塞<lb/>
樓船跨海舊衝烟田横結客真多事楊太稱兵更幾年<lb/>
天命有歸爾何益時看戰骨一澘然<lb/>
　　　遊虞山<lb/>
輕舟十里泛平沙雲外虞山一半遮隄勢逺廻言偃墓<lb/>
草根青入仲雍家野泥初坼未開笋溪雨欲流将盡花<lb/>
<pb n="KR4h0163_WYG_023-41b"/>
乘興不辭今日醉此身誰記在天涯<lb/>
　虞舉人相堯<lb/>
　　相堯字在欽給諌廷陛子崇禎壬午舉人<lb/>
國初以母老陳請終飬有復旦堂集<lb/>
　　　聞雁<lb/>
白露下庭柯拂拭驚衣薄燈昬影倍親忩虚月易落飛<lb/>
夢逐文鴛清聲擬鳴鶴知從故里來無書慰寥廓<lb/>
　　　駱馬河阻風<lb/>
<pb n="KR4h0163_WYG_023-42a"/>
四望郊墟絶暮烟停橈躑躅路難前杳無漁火堪呼渡<lb/>
賸有鯨濤欲拍天雨滴衾禂氷作伴風揺檣櫓夜如年<lb/>
自來不得江神助阮籍窮途豈偶然<lb/>
　　　除夜感懐<lb/>
一宵迎送問如何竹報平安獨寤歌半世浮名疑畫虎<lb/>
全生拙計學藏螺詩因慵嬾無心祭鬼避清狂不待儺<lb/>
徃事華胥空記省五更庭燎動鳴珂<lb/>
浪擲金錢卜大刀絶裾未忍擁星旄灌園何事營三窟<lb/>
<pb n="KR4h0163_WYG_023-42b"/>
攬鏡争看有二毛短笛笑吹青玉案斜封恥進欝輪袍<lb/>
新恩雨露𢎞将母<hi>感馮中丞郁大理得請</hi>折得梅花當木桃<lb/>
　莊封君日思<lb/>
　　日思字汝立號立初學正嚴子崇禎時副榜貢以<lb/>
　　子鏻推㤙封中憲大夫有四書尚書説凖白苧草<lb/>
　　集<lb/>
　　　山居<lb/>
一自山居後塵心滌㡬何疎林人跡少峭壁鳥聲多天<lb/>
<pb n="KR4h0163_WYG_023-43a"/>
逈騰黄月溪平縐緑波那知蘆荻裏驀地發漁歌<lb/>
　　　晨起觀雪用鏻児韻<lb/>
淅瀝驚殘夢推忩白滿枝光揺疑隐雀風拂似垂絲極<lb/>
目雲山幻遥看天地竒蕭然無一事相對洗塵思<lb/>
　　　籬邊聨句<lb/>
有花盈架不愁貧<hi>立初</hi>花亦當筵澹蕩人<hi>巨觀</hi>晩節凌風能<lb/>
玩世<hi>子元</hi>幽芬帶露自含真<hi>抑/園</hi>欹斜似笑三分醉<hi>堯夫</hi>嘯傲<lb/>
常空萬斛塵<hi>宿孚</hi>一自籬邊同賞後<hi>㓜陳</hi>秋光佳處即陽春<lb/>
<pb n="KR4h0163_WYG_023-43b"/>
<hi>東曙</hi>
　李教諭新枝<lb/>
　　新枝字森若肇亨子崇禎壬午舉人康熙丁未就<lb/>
　　教棄職終飬有淡巖小脉<lb/>
　　　和新室落成<lb/>
卜築臨清渚柴門愜素心無山路自轉有樹境偏深博<lb/>
物捜竒乘怡神托藝林蕭然獨高寄慕古欲忘今<lb/>
　　　題畫與魯千巖<lb/>
<pb n="KR4h0163_WYG_023-44a"/>
葉落深林見逺山山前虚閣小灣環溪翁有約來相訪<lb/>
先度清吟出樹間<lb/>
　芾園先生朱茂晥<lb/>
　　晥字子芾人稱芾園先生太傅文恪孫崇禎初補<lb/>
　　嘉興縣學生甲申後棄去教授生徒先後著錄者<lb/>
　　百人故友邱岳以子相托浮海入粤轉徙閩南而<lb/>
　　死晥視若已子為之娶婦教以學文居室三楹書<lb/>
　　籍釜鬵鹽豉蒜果雜置几案客過或自執㸑徒歩<lb/>
<pb n="KR4h0163_WYG_023-44b"/>
　　闤闠中手自擕持菜把遇之者不知其為三公後<lb/>
　　裔也有顑領集<lb/>
　　　讀陶靖節集<lb/>
人生兩儀中形與影相親雖曰勞逸殊好醜豈不均形<lb/>
影莫贈答贈答辭苦辛賢愚等湮滅醉者詎千春衆輻<lb/>
共一轂有以無為珍思慮濶然空但隨時運淪至矣柴<lb/>
桑訓形影不如神<lb/>
　沈太學章<lb/>
<pb n="KR4h0163_WYG_023-45a"/>
　　章字宗玉一名璋居嘉興之白苧邨有魚梁藕花<lb/>
　　溆水竹灣諸勝皆自為題咏集名苧莊頗能㧞俗<lb/>
　　　淮隂侯祠<lb/>
淮水十㪷泥半石行人入門三歎息王孫功高天下疑<lb/>
赤龍雌雉俱慙徳前有渭水後桐廬進則不足退有餘<lb/>
曷不歸釣城南魚<lb/>
　　　靈谷寺看梅<lb/>
下馬看碑度孝陵山椒十里樹層層半開香氣清於水<lb/>
<pb n="KR4h0163_WYG_023-45b"/>
一路人家静似僧春動粉鬚都化蜨夜寒花片欲成氷<lb/>
無煩襆被兼燒燭月白烟黄睡未能<lb/>
　　　隋隄懐古<lb/>
烟火春隄翠黛連垂楊不綰舊龍船阿𡡉曾濺風流血<lb/>
一樹瓊花變杜鵑<lb/>
䢴溝新碧晩濤平楊栁曾遮殿脚行誰道雷塘歌吹歇<lb/>
月明重按玉簫聲<lb/>
廿四橋邊颺酒旗玉鈎斜上草離離風吹一陣梨花雨<lb/>
<pb n="KR4h0163_WYG_023-46a"/>
又是江南寒食時<lb/>
　姚秀才佺<lb/>
　　佺字山期嘉興庠生居於呉有抱經樓諸選其已<lb/>
　　刻者註釋昌谷集嘉隆七才子詩選詩源初集<lb/>
　　　聞鵑<lb/>
何事催歸鳥鈎輈喚我頻故園經戰後歸去巷無人<lb/>
　孫貢士一騮<lb/>
　　一騮字天卿秀水㧞貢生有硯隐居集<lb/>
<pb n="KR4h0163_WYG_023-46b"/>
　　　重過高工部寓公西園<lb/>
十畆閒園舊板橋道南重過黯魂消秋花黄蝶猶成隊<lb/>
曉露紅蘭惜易凋事去英雄時坎坷年來車馬巷蕭條<lb/>
靈均一去何由返空對江潭賦大招<lb/>
　張秀才履祥<lb/>
　　履祥字考父桐鄉縣學生其學一以鹿洞為師仁<lb/>
　　宅義根言規行矩間作韻語有楊園備忘録<lb/>
　　　題屠處士爌邨居<lb/>
<pb n="KR4h0163_WYG_023-47a"/>
霍原六聘山焦先三詔洞漁子定迷津只莫桃花種<lb/>
　徐太學仲選<lb/>
　　仲選字華海一字鶴友海鹽人國子監生有鶴友<lb/>
　　詩稿<lb/>
　　　水邨<lb/>
照檻晴光眼未迷痩藤斜影度橋西沙頭白鴨黄鵝睡<lb/>
籬畔竹棚豆架低屋似魚船疎荻繞亭如僧笠穉松齊<lb/>
此鄉風景真堪戀只合攜缾老菜畦<lb/>
<pb n="KR4h0163_WYG_023-47b"/>
　沈太學原淳<lb/>
　　原淳字伯淳平湖人明末由諸生入太學與陸叔<lb/>
　　度諸公友善多酧倡之作兵火以來後嗣凋落遺<lb/>
　　稿無傳殊可嘆也<lb/>
　　　乞衣<lb/>
五栁先生詩乞食乞衣我亦賦哀情一堆敝絮封雞骨<lb/>
半巻殘書擁墨卿堪嘆鶉隨原憲老誰分綈使范雎生<lb/>
孤邨僵卧無人問冷落芙蓉照水明<lb/>
<pb n="KR4h0163_WYG_023-48a"/>
　徐秀才淮<lb/>
　　淮字愛竹嘉興庠生有愛竹軒詩<lb/>
　　　宿金粟寺<lb/>
昨嵗曾遊此莓墻墨尚新雨花長似粟觀海更無津下<lb/>
榻便行客烹茶費主人年來稀戰伐鼉鼓但迎神<hi>鼓係孫權</hi>
<hi>所留</hi>
　沈秀才文煇<lb/>
　　文煇字履亨嘉興縣學生有𤓰田遺槀<lb/>
<pb n="KR4h0163_WYG_023-48b"/>
　　　西莊<lb/>
乍喜人烟接都無俗客喧漸能諳稼穡不復厭雞豚仄<lb/>
徑苔梅古疎籬竹屋存東塍近僧院清磬報黄昬<lb/>
　戈金湯<lb/>
　　金湯字帶如平湖人郎中用泰子<lb/>
　　　郊遊<lb/>
雨過青山碧四圍春風輕颺百花飛極知良㑹非容易<lb/>
馬上何妨酩酊歸<lb/>
<pb n="KR4h0163_WYG_023-49a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_023-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷二十三<lb/>
</p>
<p>
</p>
  </div>
<div>
<head>檇李詩繫巻二十四</head> <lb/>
    <p>
<pb n="KR4h0163_WYG_024-1a"/>
欽定四庫全書<lb/>
　檇李詩繫巻二十四<lb/>
　　　　　　　　　　　　　平湖沈季友編<lb/>
國朝<lb/>
　秋槐老人王翃<lb/>
　　翃字介人嘉興梅里人家故業染日坐闤闠間一<lb/>
　　手挾古今書以觀一手數錢與市販菜傭相應答<lb/>
　　飲少而嗜酒屏絶慶弔自處名教外為詩文髙自<lb/>
<pb n="KR4h0163_WYG_024-1b"/>
　　矜許好製詞曲作紈扇記忌者誣以詆毁里紳訟<lb/>
　　之官家計日落然詩日益有名既遭兵亂多感憤<lb/>
　　嘆咤見之篇章張深之北方名賢賃居南湖每置<lb/>
　　酒召客伎樂雜陳翃輒散髪赤足呌呼號嘯雖嚴<lb/>
　　客無所避人多以禰正平杜子美目之遊山隂與<lb/>
　　陳章侯善王季重見其詩嗟賞焉陳卧子作序謂<lb/>
　　有盛唐之風其舊作曰春槐堂集後作曰秋槐堂<lb/>
　　集共千餘首壬辰舟次贑州被盜皆没於水深自<lb/>
<pb n="KR4h0163_WYG_024-2a"/>
　　痛惜每終夜擁被記憶後入粤惘惘自失復摭拾<lb/>
　　記聞作詩二百餘首買舟而北其稿又為鼠嚙不<lb/>
　　可綴補益不樂四月泊京口無疾而卒友人朱彞<lb/>
　　尊曽有選抄一帙其弟王庭梓之以傳謂其夙尚<lb/>
　　沈雄間為和厚幽淡之句不可一類求也<lb/>
　　　田園偶作<lb/>
落日閉窮巷風雨何颼飀沈吟坐來久悄然生百憂自<lb/>
傷曠浪懷苦為衣食謀朝看孤雲飛暮見空江流何能<lb/>
<pb n="KR4h0163_WYG_024-2b"/>
坐成老拔劍當逺遊草草天下人視我如贅瘤<lb/>
　　　宿董氏山房<lb/>
中夜虎渡水溪樹初風生颯颯吹哀湍衆山皆有聲深<lb/>
庭久無月黯然三四星憂人獨求醉釋此離居情<lb/>
　　　牧牛詞<lb/>
二月三月春雨晴渚田水暖芹芽生牧童驅牛出原隰<lb/>
細草青青牛可食夕陽短笛不見人吹過邨南又邨北<lb/>
　　　人有謂余老者感作<lb/>
<pb n="KR4h0163_WYG_024-3a"/>
一身不遇家屢空談詩説劒心何雄少年雖去壯還在<lb/>
出門千里輕飛蓬飲酒多歡俠遊子尋花常宿倡樓中<lb/>
半生為樂不知病兩耳忽患今春聾梳頭遂見髪初短<lb/>
照面恰怪顔無紅往還後生最輕薄笑云似爾當稱翁<lb/>
繁華零落盡朝菌吟嘆啾唧來秋蟲天地那能禁我老<lb/>
文章可惜令人窮一丘一壑幾時住世上豈有真喬松<lb/>
　　　寄沈十二<lb/>
横山生白雲鬱鬱半空起知君住其下獨宿白雲裏冬<lb/>
<pb n="KR4h0163_WYG_024-3b"/>
月靜巖扉寒泉滌心耳嗟余役風塵引領望之子<lb/>
　　　越中送顧偉南<lb/>
相憐俱在客感别此心同前路夕陽外行人春草中到<lb/>
家聞唳鶴去櫂逐歸鴻欲望雲間逺長懷泖水東<lb/>
　　　石城晚眺<lb/>
客心正揺落獨上石頭城天逺垂垂下江寒混混平栁<lb/>
條南北路桃葉古今情況值秋風後清砧急暮聲<lb/>
　　　自感<lb/>
<pb n="KR4h0163_WYG_024-4a"/>
窮老心還拙衰年鬢復斑文章身後事丘壠夢中山遂<lb/>
欲東浮海不然西出關桃源如可問但去莫須還<lb/>
　　　答范遵甫<lb/>
濁酒空懷田舎歌百年身世半蹉跎人歸野徑殘陽盡<lb/>
家在寒塘落葉多好竹不嫌愁裏看名山竊喜夢中過<lb/>
餘生欲逐漁樵去白髪于今奈老何<lb/>
　　　與客話左寧南事<lb/>
長城萬里羡當年楚澤軍容葢世傳三月晴風髙戰鼓<lb/>
<pb n="KR4h0163_WYG_024-4b"/>
九江春水下樓船韓彭心事應難論李郭勲名不易全<lb/>
漫道勤王師獨正江南處處起風煙<lb/>
　　　會稽竹枝<lb/>
荷葉荷花十里勻秋風吹滿越溪春漾舟谿上多遊女<lb/>
誇道西施是越人<lb/>
　　　漂母祠<lb/>
一飯當年報不遺王孫今日更何之平生自嘆無知己<lb/>
千里來尋漂母祠<lb/>
<pb n="KR4h0163_WYG_024-5a"/>
　　　客中九日<lb/>
細雨成隂近夕陽湖邊飛閣照寒塘黄花應笑關山客<lb/>
每嵗登髙只異鄉<lb/>
　　　宫詞三首<lb/>
金雀傳餐百尺樓玉壺催酒醉春遊内中新有良家選<lb/>
背著君王學打毬<lb/>
春半櫻桃萼尚含中宫初命采金鹽近前公主才能語<lb/>
置膝親教誦二南<lb/>
<pb n="KR4h0163_WYG_024-5b"/>
禁中春樹藹晴煙朝罷簾聲下九天官局進呈新鑄好<lb/>
六宫齊賜草書錢<lb/>
　姚秀才清<lb/>
　　清字永伯號毅齋晚號晦菴太傅思仁孫<lb/>
　　　輓總憲劉公宗周<lb/>
元老猷能壯天胡不憖遺鞠躬忘利鈍注意任安危直<lb/>
道輕三黜深憂毖十思時窮梁木壞臣紀獨肩仔<lb/>
　　　丹徒道上有感<lb/>
<pb n="KR4h0163_WYG_024-6a"/>
緑綺青萍泛水涯瀼瀼零露改蒼葭秋原禾黍閒犁犢<lb/>
古陌松杉噪暝鴉㫁井荒碑何代事寒煙野草幾人家<lb/>
十年舊恨渾如夢拾穂行歌盡可嗟<lb/>
　陸秀才深原<lb/>
　　深原字嗣長號芝石平湖人性伉直不能昵俗當<lb/>
　　弟昆貴盛時泊如也<lb/>
國初棄諸生以詩酒自娛有覆硯齋集<lb/>
　　　過顧茂長丹室<lb/>
<pb n="KR4h0163_WYG_024-6b"/>
記否髫年君已翁不堪華鬢又君同交從意氣由來淡<lb/>
老共披離不厭濃正好破除杯酒内幾番感咤百年中<lb/>
荒蕪留得琴書在莫愛追隨河上公<lb/>
　髙秀才維城<lb/>
　　維城字百雉嘉興諸生其佳句有月色水鋪地雁<lb/>
　　聲秋滿天蕭然行李桃花渡何處佳人燕子樓為<lb/>
　　時所稱<lb/>
　　　桃蹊口占<lb/>
<pb n="KR4h0163_WYG_024-7a"/>
水際夭桃紅映白移家欲住武陵源道人笑我多牽殢<lb/>
此是陶潛紙上言<lb/>
　寄廬先生施洪烈<lb/>
　　洪烈字仲芳號寄廬平湖人少受知於學使洪承<lb/>
　　疇順治乙酉以明經授欽州牧時粤疆未定乃依<lb/>
　　幕府流寓五羊城衣敝不完并日而食幸以詩見<lb/>
　　重李撫軍稍稍得衣食一日藩邸張讌羣吏紛集<lb/>
　　而王所召客惟一施欽州曰今日非宴下吏重詩<lb/>
<pb n="KR4h0163_WYG_024-7b"/>
　　人也後復授徒龍灘以自給署程鄉篆悉捐里長<lb/>
　　營辦費及抵欽綏輯流亡録亂兵所棄子女姓氏<lb/>
　　榜通衢俾其家領歸陞松江同知與提督馬進寳<lb/>
　　相抗馬故驍將欲以氣凌轢使之屈伏嘗置酒帥<lb/>
　　府困以巨觥笑曰當令此老醉死明旦令人伺之<lb/>
　　則施司馬放早衙矣著有詩史集又有粤遊集觀<lb/>
　　海集雄遊集天中集諸編晚年罷官歸里先君子<lb/>
　　延至西平署命季友受業焉燈窗雪案古色照人<lb/>
<pb n="KR4h0163_WYG_024-8a"/>
　　今登師作不禁三復流涕云<lb/>
　　　書懷<lb/>
生年百感餘落落未聞道豈不歴艱辛河流修且浩征<lb/>
馬嘶春風飛鷹掠秋草清夢搖旦昏出門傷懷抱悁悁<lb/>
黄鵠心願依芳樹老<lb/>
　　　何君出扇頭韓仲生牕竹詩率和<lb/>
千尺虚庭影根盤斜石生新篁吹午夢老籜散秋聲月<lb/>
出當軒白風髙入畫清此君終不熱蕭瑟有餘情<lb/>
<pb n="KR4h0163_WYG_024-8b"/>
　　　九日過十八灘遇兵艘連下<lb/>
客路重陽日横帆十八灘濤聲摧壁立山氣助人寒過客<lb/>
迷花渚歸師束錦鞍書生今老矣曾把寳刀看<lb/>
　　　寄懷増江吳友日<lb/>
珠江迴棹十年蹤遥望鱗飛百尺松愛我莫題鸚鵡賦<lb/>
思君重見鷓鴣峰髙樓雨色消兵甲逺樹晴嵐聴皷鐘<lb/>
已奏徳星還聚井應知膝上有人龍<lb/>
　　　諸將四首<lb/>
<pb n="KR4h0163_WYG_024-9a"/>
葢代聲傳漢將營勞臣千載共知名功成東北來江左<lb/>
威服西南重楚荆丞相祠堂留古柏昆明池水失長城<lb/>
即教尚父今猶在無復磻溪釣玉璜<lb/>
墨縗聲振粤江開銅柱親從擊鼓來載奠金城棲鳳驛<lb/>
移封珠户釣龍臺宫庭撤宴投醪賞旗鼓連山拔幟才<lb/>
誰道賢王偏尚武雄風收盡海天回<lb/>
樓船同日泛牂牁勲業平分老伏波已有陸生南粤紀<lb/>
還勞漢主大風歌當年寳玉江聲壯此地珍珠海氣多<lb/>
<pb n="KR4h0163_WYG_024-9b"/>
何事羽林來鐵騎却教鳴劒走關河<lb/>
何人海上氣飛揚颯颯金戈入戰塲一旅忽驚新草木<lb/>
三軍重固舊封疆傳聞羽檄閒書記頻遣梯航抑富商<lb/>
江岸漫勞横鐵鎖從天誰不識龍驤<lb/>
　　　和客子鸚鵡詩<lb/>
憐爾竒毛賦逺思隔窗宛轉夕陽時翻身却稱雕欄小<lb/>
記曲偏憎翠管遲飲瀉銀屏憐客去啄殘金鎖怪人知<lb/>
聰明若被凡禽笑何日開籠宿鳳枝<lb/>
<pb n="KR4h0163_WYG_024-10a"/>
　　　感懷<lb/>
小孤山上大孤山灘下三姑江月灣天柱石峰留客影<lb/>
一肩風雨過梅關<lb/>
　彭貢生孫貽<lb/>
　　孫貽字仲謀號羿仁海鹽人朞生仲子貌魁偉好<lb/>
　　詼諧口濶而貪飲人有長鯨之目平生恥為齷齪<lb/>
　　士動以古人自命讀書過目成誦為諸生試必冠<lb/>
　　軍壬午省試陳子龍已擬元而次塲忽作寒熱不<lb/>
<pb n="KR4h0163_WYG_024-10b"/>
　　得第遂以貢終有茗齋制藝名噪于時見中原多<lb/>
　　事凡憂愁感慨一發於文而詩尤工諸體超秀卓<lb/>
　　然成家痛父殉國難乃蔬食籜冠終身不出往往<lb/>
　　遊於酒人又喜與兒童嬉戲頗具不羈致所著流<lb/>
　　寇志并詩詞樂府共數十巻其佳句如包山云痩<lb/>
　　林時見石渇澗亦生泉雷澤云歸穴龍収雨空梁<lb/>
　　鸛伺魚山行云山平雲繞碓雨細犢犁煙踏春云<lb/>
　　柴門細草臨漁歩花塢斜陽隔磬聲有感云十年<lb/>
<pb n="KR4h0163_WYG_024-11a"/>
　　心事揮杯盡百感身名掩鏡中除夕云行雖負俗<lb/>
　　猶佳士劒即無成喜俠兒出郭云經旬㫁客鳥窺<lb/>
　　户三日無詩花笑人海濵云身非鮫客還多淚跡<lb/>
　　似閒雲只戀山秋柳云少更幾何無奈老樹猶如<lb/>
　　此可堪人崑崙山云黄精採罷春盈握白鶴歸來<lb/>
　　雪滿身皆警動可喜<lb/>
　　　陳章侯畫水滸葉子歌<lb/>
張吳顧陸之寫真三子聖矣吳入神吳後千年有陳子<lb/>
<pb n="KR4h0163_WYG_024-11b"/>
更開生面尤絶倫觀其下手萬象變神鬼觸案窺尖新<lb/>
深竒不止在面貌衣摺古硬堆虬鱗丹青所狀必英物<lb/>
愈拙愈秀無前人雄心恠膽破空出思令盜跖張麒麟<lb/>
東京横行草間客三十六彪鬚倒磔宣和佚事譜豺虎<lb/>
稗官喑火揺脣㦸章侯筆縳牡虎髯白黑蟠屈行蛇蚺<lb/>
夜䦨燈火炯蕭瑟含毫細思垂髙簾即今寇盜鋒相㰱<lb/>
煙霧中原亂鳬鴨張曹左革花刺袍安有斯人不弄刀<lb/>
梁山狂兒握弓笑眉髪槎枒山鬼肖邦人鬬虎杭鬭特<lb/>
<pb n="KR4h0163_WYG_024-12a"/>
豬奴棄子今英妙細看繡梓情性深寫盡張角黄巢心<lb/>
真龍智勇猛獸服雲臺畫者曾平林<lb/>
　　　放鶴洲<lb/>
籬落遮樵徑林扉纒古藤入門唯見竹掃葉忽逢僧茶<lb/>
氣生殘竈波光動采菱漁家堤柳外落日挂魚罾<lb/>
　　　建昌城<lb/>
白水横官道青山繞廢城餘民百戰盡落日一江明露<lb/>
下秋菰㫁營空野鶴鳴僕夫已憔悴前路自相驚<lb/>
<pb n="KR4h0163_WYG_024-12b"/>
　　　社日<lb/>
竹裏山堂午後開櫻桃酒熟客頻來社中人少宜添燕<lb/>
春半花多總讓梅晝靜棋聲連竹響香殘雲縷遶牀回<lb/>
塵縁巳絶閒無事抱甕疏畦手自栽<lb/>
　　　春事<lb/>
修篁十个半林茶採擷春菘煮露芽挿槿預為蘭定界<lb/>
補泥纔與燕移家鈎簾忽挂初三月品水新澆第一花<lb/>
午睡未醒山鳥唤木蘭花下日西斜<lb/>
<pb n="KR4h0163_WYG_024-13a"/>
　　　奉簡真長先輩邨居<lb/>
塵氛不遣入田家卧起髙雲至晚霞却病雲煙為藥物<lb/>
忘憂姬妾有名花山林送客猿司户村落無官栁放衙<lb/>
欲訪先生問漁父絳桃樹下竹扉斜<lb/>
　　　春郊四首次百旃韻<lb/>
茗林春雨乍舒旗立望平蕪枝不移啼鴃催殘花萬㸃<lb/>
閒愁費盡酒千䲭柳陰舟小魚髙坐山月人歸犢倒騎<lb/>
行徧空庭無可語深松獨倚聴黄鸝<lb/>
<pb n="KR4h0163_WYG_024-13b"/>
陌上春隂鬭八哥山樊亂落打巖蘿悔隨狂蜨尋蒙叟<lb/>
願作歌鸚度補陀戒酒似糺中執法拈花還禮大摩訶<lb/>
東園新植梨千箇抱耒宜師老槖駝<lb/>
野寺尋僧過午鐘澗聲恰為小橋衝鈎廊屐齒喧于蝶<lb/>
矮竹花房曲似蜂煙樹隔江荒禹廟山河殘畫愴徽宗<lb/>
變名何地堪逃俗曽向臯橋托賃舂<lb/>
花落晴郊舞亂英雙文小鳥呌新鶯船従紅板橋邉繫<lb/>
人在緑楊隄上行擕妓何須呼杜牧持杯且復作劉伶<lb/>
<pb n="KR4h0163_WYG_024-14a"/>
衰翁不預公家事只自酣歌過一生<lb/>
　　　百旃有春郊四首走筆索和意在險字相窘也<lb/>
　　　　如韻酬之更選韻之窄於成聲者凡四十餘<lb/>
　　　　得長句十章索和亦如之<lb/>
拾橡空山友鹿麏草衣反得傲懸鶉鑄刀潛訪眉間尺<lb/>
賣藥堅辭手不龜紙碓自舂成側理窗梅全乳半生仁<lb/>
海邊白石多堪煮脱粟何煩更指囷<lb/>
草喧二月漸飛蟁北牖疎風面竹斤土甑添薪炊石髓<lb/>
<pb n="KR4h0163_WYG_024-14b"/>
枯毫搨字得顔筋千觴牛飲卑三雅一葉䲭夷笑伍員<lb/>
誰道貧家絃管缺如簧好鳥故殷勤<lb/>
幽塍澗落故喧豗晚劚春田得芋魁一入深林猿拜侣<lb/>
久辭世網雉驚媒雷催蕉葉時供紙雨放燈花未落煤<lb/>
欲訪名山度江去却憐我馬日虺隤<lb/>
舊植蓀荃間杜蘅荒庭鋤穢走鼯鼪酷尋幽壑為量屐<lb/>
時約山樵與對枰睡㫖濃于千日醉菜香清絶五侯鯖<lb/>
閒居早晚無功課不是詩筒即酒鎗<lb/>
<pb n="KR4h0163_WYG_024-15a"/>
聞道鸕湖勝若耶緑蓑煙底友魚蝦新鱗出網分鱸膾<lb/>
野鳥供厨薦鷓羓梅雨一罏桑苧火池蛙兩部正平撾<lb/>
醉眠不復憂天墜鍊石辛勤笑女媧<lb/>
一竿春水緑平篙小築還當舊馬嘷白眼向人髙岸幘<lb/>
青山對我落持螯雨來桑陌收魚笱月上菱田罷桔橰<lb/>
此外亂離都不問麯生惟勸日餔<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>
梅妻鶴子代姬姜種秫無勞典鷫鸘空谷蘭猶香草莽<lb/>
卑巢鳥亦戀榆枋名園洛下輸迂叟美酒涼州羡渇羌<lb/>
<pb n="KR4h0163_WYG_024-15b"/>
惟有此君成莫逆萬竿牕北種篔簹<lb/>
竹花漠漠曳龍而倒拂風前白接䍦香作篆文銘古鼎<lb/>
䦨雕梵字架荼蘼提壺鳥勸添桮杓曳布妻能共扊扅<lb/>
盆景小山堪㸃綴一拳沐雨緑厜㕒<lb/>
欲辭火食採山茅喜怒寧能問衆狙身賤泥塗行郭索<lb/>
骨寒風雪傲林於箋經老去成書蠧臨帖工來笑墨豬<lb/>
晨起灌花添硯水汲泉自滴玉蟾蜍<lb/>
藜羮玉色下春虀飯罷攜琴付小奚身世多虞恒讀易<lb/>
<pb n="KR4h0163_WYG_024-16a"/>
行藏難卜托扶乩漫同荘恵㳺濠上莫以彭殤感㑹稽<lb/>
無可奈何聊命酒不知醉後奪鸞鑱<lb/>
　　　野泛<lb/>
野渡茫茫春暮矣浮萍泛泛去何之迴溪多曲如成字<lb/>
乳鴨呼名自抱兒出處定師髙士傳行藏半在少陵詩<lb/>
桃花應笑人來晚從此垂竿也未遲<lb/>
　　　灌園和李潛夫先生<lb/>
鮭菜長飢未識貧茅堂藥圃各清真庭前拾橡猿三口<lb/>
<pb n="KR4h0163_WYG_024-16b"/>
雨後移花月一身門有好山何必畫徑辭俗客自無塵<lb/>
穿林歸去常衝晚野老寧煩醉尉嗔<lb/>
　　　聞鷓鴣<lb/>
章水東流貢水西鬱孤臺下草萋萋雲山萬里行應徧<lb/>
山鳥空勞向客啼<lb/>
　　　燕亭夜雨<lb/>
夜雨空堦滴緑蕉無眠山客更蕭蕭西風縱有還家夢<lb/>
難渡潯江八月潮<lb/>
<pb n="KR4h0163_WYG_024-17a"/>
　陸推官濬睿<lb/>
　　濬睿字以愚號未菴平湖人長庚之孫順治丙戌<lb/>
　　舉人授宣府推官逼居塞上惟以寛簡治之出寃<lb/>
　　民鞏加世等置悍弁徐洪志于法未幾解綬歸郊<lb/>
　　居閒放醉飲陶然凡憂悲愉佚之槩一寓於詩前<lb/>
　　後所著彚成十刻行世<lb/>
　　　蓬萊閣<lb/>
鞭蜃呼雲雲未起胡然危閣層波裏勢凌泙湃撐虚空<lb/>
<pb n="KR4h0163_WYG_024-17b"/>
碧眼仙人時戾止仙裾飄忽風颼飀畫棟煙<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>春復秋<lb/>
滄桑轉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>閣常在欲挽長鯨使倒流<lb/>
　　　輓錢穉拙<lb/>
盛年矜意氣同學遜竒才草檄城狐去飛書金馬來多<lb/>
聞存北史不仕慕南陔故里堪棲托傷心入夜臺<lb/>
　　　家園小集酬沈存西<lb/>
秋林初霽雁聲催挈伴登髙第一回沼映殘霞留紫在<lb/>
窗銜逺岫帶青來狂呼隨興鷗能狎痛影忘形菊自開<lb/>
<pb n="KR4h0163_WYG_024-18a"/>
藉有休文貽絶唱半庭吟思繞蒼苔<lb/>
　　　遊楊厯巖<lb/>
五月山田稻放花探竒炎日路偏賖為看古木遥相接<lb/>
漸見危樓近復遮架屋因巖稱絶壁充厨引磵試新茶<lb/>
登臨到此塵心豁欲問成公是否沙<hi>巖半有祇霖寺供成公祖師肉身</hi>
　　　吳門竹枝詞<lb/>
攬勝閒憑悟石軒笛聲忽聴在髙原日殘樹黯人歸去<lb/>
乗興還添小十畨<lb/>
<pb n="KR4h0163_WYG_024-18b"/>
姊妹追隨賽巧粧艷陽新緑綺羅香畫船昏黑靈巖轉<lb/>
明日叮嚀到上方<lb/>
　　　小遊仙詩<lb/>
九轉丹砂在玉臺朝過弱水暮蓬萊擗麟佐酒無人識<lb/>
從此騎龍不復來<lb/>
半竿釣月不驚鷗神在層霄影在舟有客錯將漁父喚<lb/>
數聲長嘯洞庭秋<lb/>
　楊秀才嗣源<lb/>
<pb n="KR4h0163_WYG_024-19a"/>
　　嗣源字若谷號疑始平湖諸生有據梧草<lb/>
　　　遊新昌南明寺<lb/>
山徑紆迴石磴幽依稀月峽挂當頭仙人棋局今猶在<lb/>
髙嶺乗風暑似秋<lb/>
　蔣布衣之翹<lb/>
　　之翹字楚穉號石林居秀水之王江涇初隠於市<lb/>
　　廣積書卷嘗集有明禾中先正詩為詩乗採摭甚<lb/>
　　博予頗得其助云著有甲申前後集<lb/>
<pb n="KR4h0163_WYG_024-19b"/>
　　　杪秋登南樓述懷寄舊遊諸子<lb/>
忽忽嵗方晏遞緒當廩秋嚴霜挫羣卉悲風掠寒流浮<lb/>
雲藹蒼涼日煦天為愁鶗鴂一以鳴中心洵靡瘳登髙<lb/>
從所思榛荆障前丘聚散固匪常明晦理乃周感往成<lb/>
晞露撫今若浮漚交道日墜地誰為心相求延佇罷觴<lb/>
咏緘言申離尤<lb/>
　　　五人之墓<lb/>
亭亭山上柏托根化為石頽景掠流颷危柯歘摧及女<lb/>
<pb n="KR4h0163_WYG_024-20a"/>
鬼䜟妖端羣倫寖夷斁驅梟自南來笯鳳鎩威翮斯人<lb/>
良獨歎叩閽計無益肉食黽阿從草野憤所切一手撲<lb/>
殺之聊以褫奸魄論市良慨慷歕血破空碧遺塜何纍<lb/>
纍石蹠闞阡陌蔓草延緑滋羣鶬弔林夕凛然生魂聚<lb/>
眉髪猶奕奕白骨蒼苔中時有煙霧積我征屢瞻睇弭<lb/>
節撫今昔陟懐軹里屠浮羡燕市客爾汝敦古歡捐軀<lb/>
曷云惜翳惟托深衷非職謀乃國秉性得所甘髙風頑<lb/>
懦激怛㤞麋肝腸悲吟淚填臆<lb/>
<pb n="KR4h0163_WYG_024-20b"/>
　　　泊舟<lb/>
止櫂知何地攜藜復有村落花縁艇出鬭鴨近人翻未<lb/>
乞田家火先邀野老樽百年知幾醉潦倒復誰論<lb/>
　　　吾拙<lb/>
候逼寒初至循風欲授衣虚櫺晚照薄藂菊背霜微畚<lb/>
鍤悲吾拙乾坤老孰依干戈猶滿眼不敢出柴扉<lb/>
　　　智標塔絶頂題壁<lb/>
髙標延百里層塔出秋巒拾級青雲直憑䦨白晝寒洪<lb/>
<pb n="KR4h0163_WYG_024-21a"/>
濛尊一氣吞吐恣雙丸下視真卑狹將從問羽翰<lb/>
　　　平居<lb/>
何言去國似孤舟失意平居亦蕩流對景未酬陶栗里<lb/>
攜詩䞉得謝宣州蒹葭霞靜寒依渚風雨秋髙晚抱樓<lb/>
時事不禁蕭索盡停杯木落坐颼颼<lb/>
　　　春日送陸韋公之淮西<lb/>
乍逢旋别正初春冷落梅花解笑人千里江關謀食計<lb/>
十年烽火醉吟身交嘗岐路尤堪重文至窮時自有神<lb/>
<pb n="KR4h0163_WYG_024-21b"/>
漫爾離樽何所指黄雲甲馬故酸辛<lb/>
　　　宣公祠<lb/>
唐相祠堂舊楷模蕭蕭梧竹接城隅當年賈誼此其輩<lb/>
何代能無綘灌徒<lb/>
　　　閲詩集偶拈絶句<lb/>
犁眉公洵出羣材源委風騷魏晉來不以作家甘自命<lb/>
英雄本色待人猜<lb/>
風雅吾師李慶陽何徐踽踽讓前行若還獨自抒機軸<lb/>
<pb n="KR4h0163_WYG_024-22a"/>
一句應須倒一觴<lb/>
嵯峨臺閣當時體七子同聲固擅塲自分縁情言所志<lb/>
後生莫漫薄髙陽<lb/>
　姚秀才世靖<lb/>
　　世靖字子清號藥師平湖人隠居廣陳之南溪為<lb/>
　　詩秀逸一空俗調有翠樾軒稿<lb/>
　　　今昔行悲老嫗篇<hi>有序</hi>
　　余少失怙以族子見撫於叔父故大司寇公每朔<lb/>
<pb n="KR4h0163_WYG_024-22b"/>
　　望一入至陳淑人所見所為傅嫗者主守門既司<lb/>
　　寇淑人相次下世不數年子孝廉又殞髙臺曲池<lb/>
　　半為蔓草傳嫗故在傭于里之豪以食余感其貧<lb/>
　　困又以盛衰之故愴然于懐為作今昔行悲老嫗<lb/>
　　篇以寄意焉<lb/>
春風老嫗悲南陌淚如連絲啼不得曽是朱門舊日人<lb/>
今來宛轉無衣食憶昔尚書全盛時雁行珠履何差池<lb/>
連雲甲第倚雲漢中有金屋多蛾眉葳蕤鎖鑰黄金鋪<lb/>
<pb n="KR4h0163_WYG_024-23a"/>
屈戍盤龍雙轆轤南窗北牖隠相望惟容此嫗當關呼<lb/>
晝逐瓊筵洗鑿落夜趨綺帳拂流蘇是時竹馬余翩翩<lb/>
烏衣伯仲羣少年競賭羅囊走堂下獨成蠟鳳戲堦前<lb/>
中間令弟托心素春草西堂夢佳句突兀應髙定國閭<lb/>
悲涼却掃延年墓一别人琴遂杳然百年書籍終誰付<lb/>
山陽思舊空笛聲平原歎逝徒詞賦昔日池臺生棘榛<lb/>
清歌妙舞共灰塵龍鍾白首還淪落乞食常從舊比鄰<lb/>
吁嗟世事無不有海水蓬萊幾回首茂陵髙卧馬相如<lb/>
<pb n="KR4h0163_WYG_024-23b"/>
終年消渇長著書因風為問青雲客何處紅塵無覆車<lb/>
　　　春莫曲<lb/>
江南緑曉天絲香晴渚無人蘭葉長蜂尾嬌獰撲花去<lb/>
交交鬬鴨迴金塘櫻桃委墜紅珠凍榆莢如錢壓鶯夢<lb/>
綺榭頻搴銀蒜條湘川一幅簾旌動麝煤小字丁香勻<lb/>
緑繡羅裳持寄人荆雲蜀雨不知處鯉魚六六腥紅鱗<lb/>
傾城面背䦨干曲淺碧海綃春一束樓外鞦韆拂地垂<lb/>
煙紗漠漠啼香玉<lb/>
<pb n="KR4h0163_WYG_024-24a"/>
　　　江亭<lb/>
地僻閉門久草深花滿臺夕隂連海潤江漲鬱春雷鳥<lb/>
啄蒲苗下魚翻荇葉來虚亭捲簾坐遲客共新醅<lb/>
　　　客至<lb/>
頗似嵇康懶經旬一上臺清齋寒食過多病故人來草<lb/>
愛春陰合花看暮雨開相將話殘燭夜半有輕雷<lb/>
　　　十七<lb/>
十七始登樓垂簾不上鈎與郎香蔽膝報妾玉搔頭寳<lb/>
<pb n="KR4h0163_WYG_024-24b"/>
鏡開明月羅裙剪石榴畫眉何太晚人為早朝留<lb/>
　　　自解<lb/>
五十王融較半非髙陽窮鬼況因依直教蕪穢連荒徑<lb/>
更遣飄揺到敝衣白髪漸生妻子笑黄金欲盡故人稀<lb/>
只餘賦草為雲氣山雨來時千丈飛<lb/>
　　　憶舊<lb/>
十三詞賦已知名日日金丸逐曉鶯楊柳河橋春試馬<lb/>
杏花樓閣夜聞箏當年斷夢隨寒雨幾處傷心為月明<lb/>
<pb n="KR4h0163_WYG_024-25a"/>
最是紅顔易零落秋風黄葉悵平生<lb/>
　　　東平詩百首之二<lb/>
簾前倚醉一悲歌自捲蝦鬚入綺羅紅燭背人偷驗取<lb/>
砑繚綾上舊恩多<lb/>
墉宫背燭幾淒淒傳與青衫驗舊啼二十七年惆悵事<lb/>
春風開徧野棠梨<lb/>
　黄貢士子錫<lb/>
　　子錫字復仲秀水人承昊次子善畫山水有麗農<lb/>
<pb n="KR4h0163_WYG_024-25b"/>
　　山人遺藁<lb/>
　　　艷曲<lb/>
學織九張機香羅叠舞衣輕鸞千二百風起盡飜飛<lb/>
湖中並蒂蓮岸上同心苣三十六鴛鴦飛來不飛去<lb/>
　鍾貢士嶔立<lb/>
　　嶔立字宣逺秀水人明末貢生<lb/>
　　　折楊柳<lb/>
裊裊金堤柳三春漸寂寥新聲傳洛下舊恨憶河橋妾<lb/>
<pb n="KR4h0163_WYG_024-26a"/>
意愁飛絮君行憶舞腰關山吹短笛憑向曲中飄<lb/>
　　　秋涇晚發<lb/>
落日片帆輕春江一望平微風三十里已度射襄城岸<lb/>
岸楊柳接村村布糓鳴不愁明發雨魚尾斷霞生<lb/>
　查秀才崧繼<lb/>
　　崧繼字柱青後更名遺字逸逺號學圃海寧人補<lb/>
　　海鹽縣學生有澄清堂集<lb/>
　　　揚州詞<lb/>
<pb n="KR4h0163_WYG_024-26b"/>
江都士女蕩輕舟傳説當時翠輦留二十四橋人散後<lb/>
風吹螢火徧䢴溝<lb/>
　金秀才<graphic n="KR2194" url="https://raw.githubusercontent.com/kanripo/KR-Gaiji/master/images/KR2194.png" mimeType="image/png"/>孫<lb/>
　　<graphic n="KR2194" url="https://raw.githubusercontent.com/kanripo/KR-Gaiji/master/images/KR2194.png" mimeType="image/png"/>孫字龍友秀水縣學生有鐵巖集<lb/>
　　　詠懷<lb/>
萬籟吹至音悦耳非絲竹至道有餘甘所懽非梁肉衣<lb/>
被葢天下何必綺與縠貴固非吾榮賤亦非吾辱栗栗<lb/>
同履氷粥粥若捧玉毫髪茍有違澥水終難濯<lb/>
<pb n="KR4h0163_WYG_024-27a"/>
箜篌且莫彈簫管且莫吹俯仰懷古昔戚戚心若摧雒<lb/>
陽被謡諑湘沅萬古悲讒夫自髙張楚臣蒙䲭夷卓哉<lb/>
蘇子卿嚙雪志難移翩翩夷門客頭顱酬所知下士羡<lb/>
朝榮朝榮難自持上士希延年延年安可期夀殀同一<lb/>
歸惟貴死得宜歎彼泉下人生氣何纍纍<lb/>
　　　正徳宫詞<lb/>
月射窗紗映畫梁芙蓉闕北鬱金香西宫今夜停歌舞<lb/>
聞道官家宿豹房<lb/>
<pb n="KR4h0163_WYG_024-27b"/>
　　　天啓宫詞<lb/>
玲瓏玉束繫鮫綃素腕雙擎碧玉簫萬夀山頭歌急拍<lb/>
一聲聲唱雒陽橋<lb/>
　　　崇禎宫詞<lb/>
雉扇乗雲啓鳳樓特宣命婦拜長秋賜來榖雨新茶白<lb/>
景泰盤盛宣徳甌<lb/>
　馬教授廣軨<lb/>
　　廣軨字飛生平湖人鳴雷子為人外通中介尤長<lb/>
<pb n="KR4h0163_WYG_024-28a"/>
　　辨才每當詩酒遊讌賔友歙集輒葛巾鹿裘髙談<lb/>
　　雄論連舉觥船數十神氣自若喪亂後家益貧遂<lb/>
　　遊于四方以教授為事凡理學性命興亡治亂之<lb/>
　　説矢口講論間以笑謔多有别解使人靡靡忘倦<lb/>
　　於是三吳之士咸歸其門翕然有大儒風殁後私<lb/>
　　諡端敏<lb/>
　　　詠懷<lb/>
貧者思得玉不採九疑峰倦者思得息不憩三危蹤嗟<lb/>
<pb n="KR4h0163_WYG_024-28b"/>
彼當路子追欲何怔忪朝菌與靈椿誰是金石躬惟有<lb/>
樂飢水可以安吾慵<lb/>
康樂誇成佛叔夜急養生當其抗言時髣髴通神靈一<lb/>
朝不自得終乃違其情我欽蒙莊子無近刑與名時哉<lb/>
適來去躬耕以為經<lb/>
養由方矯矢白猿號平林更嬴鳴虚弓雲中下驚禽末<lb/>
技有至妙神感捷應心何為躭道久徒然歎幽深逝將<lb/>
舎之去翺翔南山岑<lb/>
<pb n="KR4h0163_WYG_024-29a"/>
　　　懷培原大兄行脚雪竇<lb/>
廿載投簪老上方三年讀禮祝空王寧求慧業無生果<lb/>
不為名山一瓣香片石舊尋蓮社地孤雲重度越吟鄉<lb/>
自傷未免周何累薇蕨徒懷向首陽<lb/>
　　　同臯旭對月懷沈子佩臨别勝集<lb/>
愛客當年舊隠侯短亭落日更維舟臨岐細草迷吳角<lb/>
隔嵗殘梅下隴頭才子最憐黄綬好酒人偏愛翠眉愁<lb/>
年來却笑文通老别賦時時戀舊遊<lb/>
<pb n="KR4h0163_WYG_024-29b"/>
　　　莫春雜感同葉星期郭臯旭<lb/>
長洲臺苑一蕪平細雨青霑草色輕華表思歸君子鶴<lb/>
空山有語上皇鸚要離塜畔尋家國林慮傭間識友生<lb/>
回憶舊京歡賞處何人不發五噫聲<lb/>
　沈秀才廷鈺<lb/>
　　廷鈺字文韓號山漁桐鄉庠生甲甲後棄去躭情<lb/>
　　詩酒其自序有云屈原賦離騷宋玉作九辯憂國<lb/>
　　既深悲秋特甚余生不敏觸物多忤憂與時遇病<lb/>
<pb n="KR4h0163_WYG_024-30a"/>
　　復隨之著秋吟詩以見志<lb/>
　　　秋深水墩訪菊次同遊諸子韻<lb/>
髙風吹枯枝葉葉去無迹日色蒼蒼涼溪流泯泯白毎<lb/>
覺秋興悲我意偶閒適采采黄金花衆芳羅咫尺登危<lb/>
據層樓千里接瑶席水迥地勢雄徑轉秋田斥決眥數<lb/>
歸鴻影下寒塘隻煙色隨雙帆厯厯漁樵宅霜飛百草<lb/>
凋節序忽遷易良會當及時何得拘形役<lb/>
　漸川老人俞汝言<lb/>
<pb n="KR4h0163_WYG_024-30b"/>
　　汝言字右吉秀水人身矮善談謔為諸生不遇自<lb/>
　　稱漸川老人遊燕趙韓魏宋衛閩粤之鄉越雲中<lb/>
　　雁門歸而閉户著述篇帙之富近代學人莫與抗<lb/>
　　衡者有漸川集及先儒語要京房易圖晉軍將佐<lb/>
　　表禮服沿革漢官差次考宋元舉要厯紀年同聲<lb/>
　　録崇禎大臣年表卿貳表明世家考寇變略弇州<lb/>
　　三述補品級廣考嵩山志諡法考補雙湖雜録本<lb/>
　　草摘要晚又著春秋平義十二巻四傳糾正一巻<lb/>
<pb n="KR4h0163_WYG_024-31a"/>
　　坐是兩目失明然猶口授諸書使人以筆記之遂<lb/>
　　病而卒予憶戊申已酉之嵗右吉至西平署下帷<lb/>
　　甚久予雖少每於燈窗硯席間執巻商確頗以為<lb/>
　　孺子可教而今重有典型之悲矣所登諸詩皆昔<lb/>
　　年手録者惜不得覽其全集<lb/>
　　　詠懷<lb/>
長安遊俠地洛陽粉黛叢朱樓結綺疏繡帳臨春風皎<lb/>
皎垂素手琅琅振絲桐一為求鳳操車馬塞道中回首<lb/>
<pb n="KR4h0163_WYG_024-31b"/>
四節易凝霜凋朱容明月猶在懸白日已不東翩翩白<lb/>
馬郎揚鞭復何從<lb/>
東村宿瘤姑十五被翟章西家美羅敷二十猶蠶桑窈<lb/>
窕絶世姿終日工七襄容色豈在好逢時即為良語賤<lb/>
有餘惡處貴罔不臧紅顔坐消歇盛年何可常<lb/>
　　　二子篇貽顧寧人李天生<lb/>
邊郡諸侯誰好士雲中雁門稱第一同開幕府向隂山<lb/>
共脱貂裘禮賔客笳閒鼓卧烽息煙尊罍楚楚屏箏瑟<lb/>
<pb n="KR4h0163_WYG_024-32a"/>
甲朝丙夜恣探論如石投水膠在漆鄴下梁園彼一時<lb/>
安論軒車與遺佚就中賔客誰最竒惟顧朱李無異辭<lb/>
朱十自小我好友顧李未面神為馳關中博物因篤冠<lb/>
操管滔滔濯江漢劉曹沈宋未足多古詞鬱鬱星辰爛<lb/>
東吳布衣顧炎武山經星志指掌數古文穿穴鄙夾漈<lb/>
𡨕捜碑版考石鼓好竒尚俠大略同李詩顧筆同千古<lb/>
余來雲中踰萬里貪與諸君共抵几誰知聚散自有時<lb/>
南北東西不並屣李生貽我懷古篇朱生書尺嘗蟬連<lb/>
<pb n="KR4h0163_WYG_024-32b"/>
遊燕幸與顧子俱我出顧入無後先均是山澤姿並為<lb/>
諸侯友記程未嘗隔千里片席劇談竟何有乃知造物<lb/>
甚相忌合并従容亦難偶只今幕府一時歇散去燕吳<lb/>
與秦粤此生寧有聚首期各自孤眠對秋月不爾單父<lb/>
與吹臺髙李杜陵俱異才嘯歌今昔乾坤開英雄奚必<lb/>
非蒿萊二子相見定有日麟遊鳳舞何時哉<lb/>
　　　雲中雜詩<lb/>
蘇武臺安在昭君墓若何垣非秦紫塞堡近漢黄河兵<lb/>
<pb n="KR4h0163_WYG_024-33a"/>
減笳吟少烽銷牧地多當時歌舞麗檀板雜琱戈<lb/>
　　　贈孫孝亷侍史谷音<lb/>
侍史清如玉疑従緱嶺來才偏憐頴士技欲勝方回眉<lb/>
語令人醉歌停待客催何當䝉繡被青翰一帆開<lb/>
　　　井陘道中<lb/>
束馬嶔﨑道路艱尚留古迹在青山懸流苔洗將軍壘<lb/>
落日煙封娘子關垂黍秋田辭戰伐横碑古澗費追攀<lb/>
兩看旅雁違江北自愧征衫不暫閒<lb/>
<pb n="KR4h0163_WYG_024-33b"/>
　　　華嚴寺同閻古古作<lb/>
玉甃金繩奠九楹離宫拓跋舊西京幾經鐵馬琱戈日<lb/>
不壞毘盧舍衛城像試孰開山後地法幢猶紀大康名<lb/>
請看直北諸陵闕白草黄榆縱復横<lb/>
　　　進艇<lb/>
晴川曲曲抱沙堤岸柳依依逺近齊山色欲開疎雨外<lb/>
夕陽愁在亂峰西舟前波浪泇流駚望裏煙嵐魯樹低<lb/>
作客乗春行處好故鄉曾否息征鼙<lb/>
<pb n="KR4h0163_WYG_024-34a"/>
　　　大名九日<lb/>
搔首中原去雁號帝丘景物倍蕭騷愁歌白帽清霜逼<lb/>
風捲黄河濁浪髙在野樓臺臨大澤摩天鵰鶚見秋毫<lb/>
射熊戲馬何年事聞道漁陽羽騎勞<lb/>
　　　鄴中懷古<lb/>
漳河清濁太行東此地曾聞霸業隆川岳無心悲鼓角<lb/>
丘原何處問英雄鬭雞閲馬興亡外氷井銅臺涕淚中<lb/>
獨有窣波雲表立鈴音獨語向西風<lb/>
<pb n="KR4h0163_WYG_024-34b"/>
　　　大同曲<lb/>
纒頭窄袖奏氷絲促柱繁聲斂翠眉道是武皇遺樂府<lb/>
一時齊唱玉娥兒<lb/>
　沈秀才克家<lb/>
　　克家字慶仲秀水人徳符子順治中諸生<lb/>
　　　壬午秋雨中訪石齋先生<lb/>
共快其濛雨公來亦自東子輿友天下𢎞景相山中練<lb/>
界千峰瀑松承衆壑風時賢無大小于邁總從公<lb/>
<pb n="KR4h0163_WYG_024-35a"/>
　朱布衣扉<lb/>
　　扉字開仲嘉興人弱齡多病終其身不婚閒賦小<lb/>
　　詩自娛而已<lb/>
　　　簡吳生<lb/>
自誦梅花人日詩五旬不見但相思一春多雨愁無麥<lb/>
二月輸官定賣絲行藥橋邊逢客返著書牕下少人知<lb/>
近傳孺子司村社想見麤豪割肉時<lb/>
　彭秀才孫繩<lb/>
<pb n="KR4h0163_WYG_024-35b"/>
　　孫繩字子羽海鹽人長宜子少頴異無閥閲氣著<lb/>
　　有問業居集<lb/>
國初避兵豐山扶母潛匿復出而求父遇害年僅二十<lb/>
　　六<lb/>
　　　同青雷夜宿雲岫<lb/>
岧嶤精舎倩雲封遥叩禪扉聴晚鐘龍䕶香臺時卧鉢<lb/>
鶴依錫杖欲巢松風泉落户秋生枕寒月凝霜晚在峰<lb/>
夜半梵音清客思起從老衲問三宗<lb/>
<pb n="KR4h0163_WYG_024-36a"/>
　戴長汛<lb/>
　　長汛字澄齋嘉興人有前後征草<lb/>
　　　苕溪漫歩<lb/>
四野干戈急蕭條此地秋村尨吠山鬼水鳥狎溪牛落<lb/>
葉飛重起哀湍咽更流無才堪濟世祗合老林丘<lb/>
　胡秀才嗣璜<lb/>
　　嗣璜字映日平湖人自號蘭菊主人著墨龕詩清<lb/>
　　絶無㸃塵不屑為外人示也<lb/>
<pb n="KR4h0163_WYG_024-36b"/>
　　　喜雨<lb/>
忽已脱炎氛羲皇我亦云樹屯煙作障溪篆藻成文助<lb/>
懶嗔氷簟分涼頌海雲偶懷青李帖未敢漫書裙<lb/>
　　　古有扇對格偶賦及之<lb/>
自信迂疎不世情遣懷惟倩墨為卿大椿空語八千嵗<lb/>
且及芳華進竹罌弱水縱圍三萬里每從清夢聴瑶笙<lb/>
但能黙坐胸如雪梨棗于中亦漸生<lb/>
　　　雨久<lb/>
<pb n="KR4h0163_WYG_024-37a"/>
雲容何事墨成堆豈有新詩待雨催魚慣淺波驚白浪<lb/>
樹留殘蒂怨黄梅式相好是松根筆可與言惟鵠子杯<lb/>
我欲曝書方數卷啼鳩聲裏又輕雷<lb/>
　鄭秀才輿誦<lb/>
　　輿誦字覺初桐郷庠生世居柞溪徙青鎮下帷寳<lb/>
　　閣僧院二十餘年著作等身兵燹後散佚不傳<lb/>
　　　同友人分水墩即事<lb/>
半畆花宫一水浮同人乗興共停舟樓銜越浦芙蓉老<lb/>
<pb n="KR4h0163_WYG_024-37b"/>
門接吳雲薜茘幽紅醑光揺鸚鵡醆白蘋風度鷫鸘裘<lb/>
㡬聲漁笛前村晚卜夜還看月映洲<lb/>
　<hi>附考烏青分水墩萬厯初同知羅公斗築其東有永鎮巷</hi>
　沈貢士嗣選<lb/>
　　嗣選字仁舉號果庵嘉興貢生乙酉奉母避兵葭<lb/>
　　川羣盜知為老孝子戒弗犯破産聚書嘗以厯代<lb/>
　　文章惟南宋無選本乃輯續之其自著曰儉娛堂<lb/>
　　集卒年七十六私諡孝貞<lb/>
<pb n="KR4h0163_WYG_024-38a"/>
　　　鄉居<lb/>
不識揚雄字無人載酒來閒窗封薜茘仄徑長莓苔啼<lb/>
足鳥飛去落殘花更開悠哉聊卒嵗興到獨衘杯<lb/>
　　　感事<lb/>
長安車馬競通津西市衣冠血尚新白首同歸成底事<lb/>
青山獨往竟何人華亭夜月堪聞鶴水國秋風好憶蓴<lb/>
竊歎當年朱長史可能重負㑹稽薪<lb/>
　　　雜感二首<lb/>
<pb n="KR4h0163_WYG_024-38b"/>
當年曾結竹林盟邑里爭傳月旦評意氣直教周士貴<lb/>
文章能使古人生一從嵗有龍蛇厄幾度春聞鶗鴂聲<lb/>
此日相思弔嵇阮酒壚鄰笛不勝情<lb/>
少年聲氣接羣英湖海飄零異死生偶簡姓名堪墮淚<lb/>
傳來事迹總關情春風玉樹先賢塜秋露金莖故國城<lb/>
垂老瑟居無客至滿庭衰草候蟲鳴<lb/>
　陸布衣森立<lb/>
　　森立字中卿號嵩石平湖人亷使鏊孫長身好讀<lb/>
<pb n="KR4h0163_WYG_024-39a"/>
　　書工寫山水吟不甚冨而清婉有致卒年三十九<lb/>
　　子琰卓亦髙尚能詩<lb/>
　　　錢塘<lb/>
風湧銀濤勢欲狂萬山空自削蒼茫非關客思無聊賴<lb/>
十月天寒正隕霜<lb/>
　陳秀才恪<lb/>
　　恪字子肅一字威如嘉興學生恂之弟有瞿菴詩<lb/>
　　草<lb/>
<pb n="KR4h0163_WYG_024-39b"/>
　　　九日風雨作<lb/>
風雨淹重九幽人得自娛東籬花罷采下若酒停沽已<lb/>
免題餻字真成潑墨圖登髙何處望新漲滿江湖<lb/>
　何畫士園客<lb/>
　　園客字閬仙海鹽人長於丹青<lb/>
　　　元日<lb/>
幽居鄰碧里淑氣轉青陽老畏今朝至貧看去日長衣<lb/>
裳任顛倒兒女異存亡誰惜頭如雪栖栖當道傍<lb/>
<pb n="KR4h0163_WYG_024-40a"/>
　沈秀才中琛<lb/>
　　中琛字獻臣平湖人中柱弟少有文名晚偕李潛<lb/>
　　夫馬允培兩先生作方外遊有抱一軒吟稿<lb/>
　　　山中歸晤允培即訂明春入山之期<lb/>
入山尋舊約出谷訪名賢怪石横窺磵長松上拂天嵗<lb/>
時従漢臘耕鑿詠堯年好句春光熳相期潄碧泉<lb/>
　　　仲秋日懷木菴仝李潛夫馬允培聨句賦得南<lb/>
　　　　山當户牖用十七篠韻<lb/>
<pb n="KR4h0163_WYG_024-40b"/>
精廬臨澄溪夕陽展晴眺漸覺秋氣深<hi>潛夫</hi>能令客思渺<lb/>
蒼涼自南來<hi>允培</hi>蜿蜒還東繞遥青隠雲間<hi>獻臣</hi>瑞靄浮天<lb/>
表松風到良宵<hi>潛夫</hi>海日遇清曉一望極平原<hi>允培</hi>千尋浴<lb/>
芳沼郊原雨乍收<hi>獻臣</hi>川谷流方淼虚窗接緑蕪<hi>潛夫</hi>小艇<lb/>
迷紅蓼栖巖淨瘴煙<hi>允培</hi>開徑移霜篠懷人夢轉孤<hi>獻臣</hi>傷<lb/>
往情何悄憂來事薄吟<hi>潛夫</hi>譚罷澆清醥良晤尚可期賦<lb/>
歸興未了<hi>允培</hi>
　褚秀才連時<lb/>
<pb n="KR4h0163_WYG_024-41a"/>
　　連時字青還嘉興縣學生<lb/>
　　　崇禎宫詞<lb/>
日日南薫廣殿風甆缸初進海榴紅新調於變時雍曲<lb/>
詔許中書譜殿中<lb/>
　王拔<lb/>
　　拔字人表嘉興人<lb/>
　　　秋懷<lb/>
天清玉露下寒河連騎蕭蕭薄暮過萬里風髙鷹羽健<lb/>
<pb n="KR4h0163_WYG_024-41b"/>
千家月落杵聲多故園鋤草留殘菊古陌輸租刈晚禾<lb/>
不是秋深貪習靜畏聞野老説干戈<lb/>
　吳祖錫<lb/>
　　祖錫字佩逺一名鉏字稽田秀水人<lb/>
　　　信陵君墓<lb/>
六國安危只繫君握符兩度抑秦軍一丸幾徹函關土<lb/>
五色徐飛芒碭雲未見特牛陳大爼暫將醇酒酹髙墳<lb/>
可憐異代存毛薛徒倚夷門到夕曛<lb/>
<pb n="KR4h0163_WYG_024-42a"/>
　朱復<lb/>
　　復一名臨字瀹六又字載陽嘉興人<lb/>
　　　七夕<lb/>
城頭涼月到溪亭銀漢無光掩鵲翎可怪女牛終古渡<lb/>
不愁化作老人星<lb/>
　金甌<lb/>
　　甌字完城一字寧武秀水人<lb/>
　　　春晚<lb/>
<pb n="KR4h0163_WYG_024-42b"/>
竹杖筠車處處山遊人日日看花還縦然紅紫風吹盡<lb/>
依舊鳴禽緑樹間<lb/>
　俞昱<lb/>
　　昱字宣夏嘉興星河里人父振紀童年𦵏母負土<lb/>
　　成墳慈烏巢焉至今人稱孝烏塜四旬乏嗣司命<lb/>
　　錫以多男之兆果連舉五子昱篤學好古有茗柯<lb/>
　　堂集<lb/>
　　　子夜歌<lb/>
<pb n="KR4h0163_WYG_024-43a"/>
歡來天未曙歡去雲將雨椒子落水中一身躭辛苦<lb/>
知歡是白日一别終夜寒野梅結三子那曉憐心酸<lb/>
　吳自求<lb/>
　　自求字永言嘉善人<lb/>
　　　送唐闇思先生<lb/>
朔風吹雪上征裾去國投荒萬里餘候雁已南君更北<lb/>
不知何處寄鄉書<lb/>
　范風仁<lb/>
<pb n="KR4h0163_WYG_024-43b"/>
　　風仁字梅隠嘉興人<lb/>
　　　秋日村居<lb/>
一川秋色淨蒹葭南浦風多日易斜越客夢隨江上雨<lb/>
山城月照柳梢鴉薲洲有曲翻漁譜蟹舍無人落藕花<lb/>
秋水滿湖閒縦櫂市喧應不到農家<lb/>
　吳晉<lb/>
　　晉字晝三别號謙庭嘉善人<lb/>
　　　題大兄别業<lb/>
<pb n="KR4h0163_WYG_024-44a"/>
阿兄買斷牆東地蜨舞花深署以庵夢叶池塘來小弟<lb/>
坐消秋暑抵精藍<lb/>
　杜湑<lb/>
　　湑字晼實一字鄰若嘉興人<lb/>
　　　塞上<lb/>
旌旗當落日絶塞陣雲横曉角驚寒雁孤煙照暮城河<lb/>
氷驅馬渡隴草遂人行戰骨悲沙漠年年古北平<lb/>
　蔣人<lb/>
<pb n="KR4h0163_WYG_024-44b"/>
　　人字公凡一字昭遺嘉興人<lb/>
　　　惠陽除夕<lb/>
十年當此夕强半在天涯異地重為客殘冬未到家歌<lb/>
聞蠻調苦燭暗海風斜更見梅花發能無感嵗華<lb/>
　<lb/>
　<lb/>
　<lb/>
　檇李詩繫巻二十四<lb/>
</p>
<p>
</p>
  </div>
<div>
<head>檇李詩繫卷二十五</head> <lb/>
    <p>
<pb n="KR4h0163_WYG_025-1a"/>
欽定四庫全書<lb/>
　檇李詩繫卷二十五<lb/>
　　　　　　　　　　　　　平湖沈季友編<lb/>
國朝<lb/>
　魏湖西學渠<lb/>
　　學渠字子存號青城嘉善人順治戊子舉人除成<lb/>
　　都推官時蜀道荒涼務以撫綏為政重定嘉眉卭<lb/>
　　雅賦額民頗徳之擢刑部主事贖魏女之没官脱<lb/>
<pb n="KR4h0163_WYG_025-1b"/>
　　丁生之謗獄轉兵部郎陞湖廣提學後補湖西道<lb/>
　　以艱歸渠慷慨好施桐城錢澄之感其惠有詩曰<lb/>
　　還家擬建懷青閣從此饑驅不出門武林汪繼昌<lb/>
　　以所贈築園江干名曰魏圃黄宗炎求買山之助<lb/>
　　出紙襆置其袖視之則黄金一餅也他率類是著<lb/>
　　有青城山人集<lb/>
　　　東飛伯勞歌<lb/>
東飛伯勞西飛雉翠羽紅襟照江水誰家女兒樓上頭<lb/>
<pb n="KR4h0163_WYG_025-2a"/>
深愁獨坐垂簾鈎楊栁枝低拂官路細乘犢車低不度<lb/>
女兒十五佩明璫爛若朝霞耀扶桑春風飛花春日遲<lb/>
空持可憐當向誰<lb/>
　　　遊祁氏寓園<hi>即忠愍先生沈淵處</hi>
北望首陽巔黄雲愁欲暮南沂汨羅水清光渺難晤我<lb/>
行陟寓山哲人想芳素岡巒互起伏蘭蕙紛無數亭榭<lb/>
欝㕘差夕霞横古渡的的綠池荷飛飛汀洲鷺孤鳥西<lb/>
北来哀鳴如有訴風雨眺髙原慷慨登樓賦之子赴澄<lb/>
<pb n="KR4h0163_WYG_025-2b"/>
潭客徒悲薤露山鬼披羅立湘娥倚竹顧人生不百年<lb/>
喟然怵先露<lb/>
　　　邯鄲懷古<lb/>
黄花白雪悲風埽我來驅馬邯鄲道城中遊俠不聞名<lb/>
樓上女兒為誰好君不見趙王全盛時太行為城漳為<lb/>
池叢臺歌吹青雲聳平原車騎白日馳白日青雲交結<lb/>
是亷藺意氣相為死挾彈鳴鞭出國門殺人報讐在都<lb/>
市賔客慕義來山東慷慨却敵不言功李牧椎牛守代<lb/>
<pb n="KR4h0163_WYG_025-3a"/>
谷主父變服入雲中滄桑世事須臾改舞館歌梁竟何<lb/>
在英雄白骨歸荒丘少婦紅顔失精彩把酒臨風且放<lb/>
歌年年秋水漲滹沱古來憑弔邯鄲者亦逐茫茫東逝<lb/>
波<lb/>
　　　訪顧五玉園居不值<lb/>
猶值梅花路長廊春色披美人遲不見芳草慰相思雨<lb/>
暗迷金谷風生滿習池明晨期再訪拂石勒新詩<lb/>
　　　經吳城<lb/>
<pb n="KR4h0163_WYG_025-3b"/>
疎栁髙梧傍客舟闔閭城上角聲秋風吹白紵清砧急<lb/>
月上紅欄暮笛愁草碧吳天迷北望潮平越水向南流<lb/>
行人無限滄浪思㡬處笙歌繞驛樓<lb/>
　　　淮上訪陳階六明府<lb/>
百尺樓前淮水平三秋客夢使君情蕭蕭雨暗田横島<lb/>
漠漠雲遮韓信城南伐六軍方駐馬北來四月未聞鶯<lb/>
不堪囬首西州路重向山陽聽笛聲<lb/>
　　　江右康味淡先生令予邑去後而邑人祠之湘<lb/>
<pb n="KR4h0163_WYG_025-4a"/>
　　　泉菴志弗剪伐也小范以公車之北過拜先祠<lb/>
　　　　作湘泉慕八章漫和一絶<lb/>
處處丹楓繞樹枝殷勤含淚讀殘碑只今故舊㡬人在<lb/>
惟有泉流似昔時<lb/>
　江贈君臯<lb/>
　　臯字黙含六嵗喪父依母屠夫人性最孝年十六<lb/>
　　補嘉興弟子員順治丙戌避亂為盜所傷昏暈中<lb/>
　　若有神曰江孝子無恙天將佑汝後遇醫得痊長<lb/>
<pb n="KR4h0163_WYG_025-4b"/>
　　子溥<lb/>
國朝順治戊子舉人為海城令贈臯如其官<lb/>
　　　謁包孝肅先生祠有感<lb/>
蜀山不大髙淝水不大深顧瞻公祠下髙深在我心<lb/>
古語重寒鐵今人鐵亦消所差在中熱冷面何足驕<lb/>
　陸秀才濬明<lb/>
　　濬明字以昱號梅岑濬睿弟博綜六籍有東園漫<lb/>
　　興藁<lb/>
<pb n="KR4h0163_WYG_025-5a"/>
　　　九日暮雨有懷以祥五弟二章<lb/>
風林急繁景小雨催暮愁獨處陶令宅逺遊庾公樓余<lb/>
冠戀華髪客棹遲敝裘髙阜聊極目孤鴻起汀洲<lb/>
無復登臨興人言節序良編籬惟䕶菊載酒可飛觴逺<lb/>
寺浮煙際孤帆出水鄉何當薄暮雨兩地繫情長<lb/>
　　　涼州詞<lb/>
將軍血戰取涼州天寶新聲塞草秋凝碧池頭陳廣樂<lb/>
葡萄獨酌上皇愁<lb/>
<pb n="KR4h0163_WYG_025-5b"/>
　卜秀才不矜<lb/>
　　不矜字竽公嘉興縣生棄舉子業専事吟咏有復<lb/>
　　觚集<lb/>
　　　僧房<lb/>
空庭多木石梵韻雜鳴禽門閉芭蕉雨溪通楊栁隂岸<lb/>
花侵竹入徑草䕶雲深惟有清宵夢還將月印心<lb/>
　　　始安遊水龍洞<lb/>
探竒是處覓行窩前隴煙雲入望多溪帶金蓮浮碧藻<lb/>
<pb n="KR4h0163_WYG_025-6a"/>
峰盤玉筍出青螺松枝似蜕遺鱗甲石乳成花䕃薜蘿<lb/>
轉向虚亭問仙跡㡬行殘碣在輕莎<lb/>
　陳知縣増新<lb/>
　　増新字子更號除菴嘉善人順治戊子舉人授安<lb/>
　　仁知縣有髙俶堂集<lb/>
　　　富春覽古<lb/>
王氣在吳㑹龍興由富春中原方竊帝滄海未稱臣尺<lb/>
檄親提百萬師先驅鄴下黄鬚兒大喬承寵臨粧閣無<lb/>
<pb n="KR4h0163_WYG_025-6b"/>
那營中大星落可憐人杰孫伯符事業盡付紫髯奴荆<lb/>
州借去無消息餘勇還能撐半壁自此東南斥堠平牙<lb/>
檣日夕逐潮聲欝蔥猶是南岡色遺廟荆榛狖夜鳴<lb/>
　　　明妃怨<lb/>
不分承恩寵何勞省畫圗含嚬辭永巷緘怨即長途<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>
篥邊霜苦琵琶漢月孤燕支山下過曲奏小單于<lb/>
　　　秋日雜感<lb/>
南雲萬里接中華此日滇池泛漢槎戍滿夜郎春舞纛<lb/>
<pb n="KR4h0163_WYG_025-7a"/>
馬騰天女<hi>城名</hi>晚吹笳渡瀘羽扇揺三伏下瀨兵符按五<lb/>
花周禮職方傳露版行銷金甲事燒畬<lb/>
蜀檄西南未解兵羽書旁午夜聞鉦方愁䕫子沈魚復<lb/>
豈意蓬婆欵錦城赤甲山前初奏凱青羌帳下自通名<lb/>
當知劍閣非難據乘傳相如檄草成<lb/>
　　　寄懐周端臣<lb/>
金州明月路三千目㫁榆關落雁天一自短轅人去後<lb/>
曉烏嗁徹舊臺邊<lb/>
<pb n="KR4h0163_WYG_025-7b"/>
　沈貢士純禔<lb/>
　　純禔字蒼悦海鹽人𦙍方子順治戊子副榜有塵<lb/>
　　埃喟燕臺意蘂諸刻<lb/>
　　　家園<lb/>
家園今日好霜後菜畦晴肥煮黄衣雀鮮烹白殻蟶宿<lb/>
酲償綠螘新榖傲青精晚到橋西立微風翦竹聲<lb/>
　仲知縣𢎞道<lb/>
　　𢎞道字開一號改菴桐鄉濮院人順治戊子拔貢<lb/>
<pb n="KR4h0163_WYG_025-8a"/>
　　除嶧縣令有子來堂槀<lb/>
　　　殳山<hi>以下七首考見三卷</hi>
無復仙翁在誰同雲往還月明千里白長祗望殳山<lb/>
　　　史山<lb/>
聞説來青室開軒對史山可憐芳草遍不見燕飛還<lb/>
　　　桐棺塜<lb/>
仙人曽羽化巾氅𦵏桐棺無復尋遺𦵏空悲宿草寒<lb/>
　　　洗藥井<lb/>
<pb n="KR4h0163_WYG_025-8b"/>
山色傍霞紅峰頭水氣融怪來能療疾遺藥在泉中<lb/>
　　　藏兵塢<lb/>
此地戰場遥忠魂尚未消年年風雨夜燐火至今燒<lb/>
　　　潮音院<lb/>
蘭若依長林潮生一院音非關湖海近梵響夾鳴禽<lb/>
　　　顯靈廟<lb/>
三月花開日空山正寂寥神官原有祠村社走漁樵<lb/>
　　　東山<lb/>
<pb n="KR4h0163_WYG_025-9a"/>
未得登臨興東山憶逺遊聊從桐水畔指㸃話林丘<lb/>
　　　甑山<lb/>
誰家遺巨甑突兀俯林丘經嵗無人到煙雲自去留<lb/>
　<hi>附考山在桐山清風鄉形如甑故名其麓有順慶寺</hi>
　　　王家山<lb/>
壘土成魁父悠然境外山我從山上過牧笛破霞還<lb/>
　<hi>附考山在桐鄉募化鄉王氏壘土所成上有靈顯廟</hi>
　　　宋公主墓<lb/>
<pb n="KR4h0163_WYG_025-9b"/>
深宫常匿影遺塜任蒭蕘花月年年在芳魂不可招<lb/>
　<hi>附考墓在桐鄉殳山東宋髙宗紹興三十二年孝宗尚在東宫女永嘉郡主卒詔以醫官李師克等付吏</hi>
　<hi>訊治孝宗奏臣女㓜多病不宜罪醫乃寢乾道二年贈嘉國公主𦵏于此</hi>
　陸思州世楷<lb/>
　　世楷字英一號孝山晚號錮翁濬睿長子順治戊<lb/>
　　子以貢授平陽判姜瓖搆亂被圍五旬楷固守繼<lb/>
　　乃誘降李建泰平其黨遷登州郡丞判帥海時行<lb/>
　　聞其名勿敢犯海寇張名振聨䑸深入計却之陞<lb/>
<pb n="KR4h0163_WYG_025-10a"/>
　　南雄太守一以仁厚為治民戴之若怙恃時兩藩<lb/>
　　龍票横行粤中楷不為屈奸僧指南倚勢為害立<lb/>
　　斃諸杖建天峰書院以訓士丁外補補思州乞歸<lb/>
　　卒有越吟秋吟晉吟齊吟嶺外思陽等集詩格直<lb/>
　　追開寶合雅歸風不獨為湖中領袖也<lb/>
　　　遊錦石巖<lb/>
登山如觀書開卷見大意自非日紬繹鮮克窮其秘晨<lb/>
興趣歸裝徬徨求杖履扶攜下重阿顧瞻情何已改塗<lb/>
<pb n="KR4h0163_WYG_025-10b"/>
指幽厓牽蘿入澗底劃然雙石門洞府為誰啟堂室皆<lb/>
天成軒渠面江汜丹霞擬岱宗錦石梁父耳何為探竒<lb/>
者至此輒觀止碑碣空紜紜解人良未易所以面壁老<lb/>
終古無一字<lb/>
　　　别義山弟<lb/>
捧檄出帝京駕言返故鄉經途睠吳㑹去國經沅湘分<lb/>
符在蠻郡道路阻且長親交徒悵望誰與傾壺觴眷懷<lb/>
骨肉情迢迢上河梁零雨忽朝降重雲覆前岡車徒嘆<lb/>
<pb n="KR4h0163_WYG_025-11a"/>
寂寞行李減輝光酌酒更相勸臨岐意徬徨垂楊未堪<lb/>
折惜别牽衣裳牽衣難乆留佇立同含愁含愁亦何為<lb/>
棣萼空綢繆委身嬰世網聚散寧自由荆枝怨分植雁<lb/>
影悲孤遊彈冠慕郡邑俄焉南荒投簡書益敦我俯仰<lb/>
増離憂離憂日以積進退兩無䇿舍我琴瑟歡尋彼魑<lb/>
魅迹䍧牱尊夜郎羅施雄鬼國溪洞恒塵昏苗蠻易反<lb/>
側滇南與嶺右所在尚兵革驅馳荒落間一官類遷謫<lb/>
遷謫休歔欷<lb/>
<pb n="KR4h0163_WYG_025-11b"/>
君命安敢違惟念同懷人少壯多别離家居失喪亂宦<lb/>
遊隔京陲况此徼外行後㑹誰豫知行者疲津梁居者<lb/>
虛房帷春草既憔悴秋風彌淒其金門稱大隠臣朔常<lb/>
苦飢苦飢且勿哀侍從誇翹材聨步升玉墀秘書窺芸<lb/>
臺著作擬遷固詞賦陋鄒枚立言茍不謬千載欽良才<lb/>
何必感離索皇皇賦歸來歸來良足思懸車固有期祖<lb/>
帳榮漢廷二疏誠知㡬庸庸守邊鄙忠信恐見疑崦嵫<lb/>
漸以逼拂衣須何時白首依故園猶得樂塤箎萬里自<lb/>
<pb n="KR4h0163_WYG_025-12a"/>
兹别珍重無他辭<lb/>
　　　墨江歌<lb/>
凌江之水淡無色鑑徹繊塵不可匿斜階以下即濁流<lb/>
其水黝黒命以墨凌水自潔墨不侵分流數里猶湜湜<lb/>
世人愛墨不愛凌就中有蜮誰能識漳溪染足此染心<lb/>
中兹毒者何其深相逢矢口説冰檗一杯纔酌百慮淫<lb/>
投珠饋璧未快意雌黄青白時相尋眼前故人盡魑魅<lb/>
知已惟有籯中金吁嗟乎濫觴之波曽㡬年滔滔天下<lb/>
<pb n="KR4h0163_WYG_025-12b"/>
皆溺焉獨清豈能挽衆濁石門况復有貪泉<lb/>
　　　寶摃行<lb/>
逆臣雄據西南際跋扈居然自稱帝驕蹇由來非一朝<lb/>
邸中服物多奢麗王師百萬困滇城城門夕閉宫朝清<lb/>
可憐珠玉焚不盡滿宫玩好猶充盈珠玉全歸將士槖<lb/>
玩好雖存亦零落進獻喧傳寶摃名那知人物同蕭索<lb/>
細腰宫女半雞皮傅粉伶人鶴法垂此輩豈堪充殿陛<lb/>
坐令道路費驅馳道路驅馳一何亟夫輿舁送疲民力<lb/>
<pb n="KR4h0163_WYG_025-13a"/>
牙牀石榻青銅屏攣步僂肩喘不得逆臣據滇嵗未乆<lb/>
安得窮捜詫希有應是前朝黔國遺掌握百年歸唾手<lb/>
沐公功業炳丹青白蠻黒𤏡咸來庭後人席寵漸喻等<lb/>
器制或恐乖常經要知總屬亡國物得此詎足昭威靈<lb/>
皇家不貴珍竒類萬里徒勞貢<lb/>
闕廷<lb/>
　　　馬船行<lb/>
南人使船如使馬北人用馬還用船將軍驅馬一萬匹<lb/>
<pb n="KR4h0163_WYG_025-13b"/>
載馬直須船一千千船費金約五萬其價始與馬等焉<lb/>
粤中盜賊利舟楫千頃蒼茫凌一葉江村遥望隔波濤<lb/>
驊騮雖健難近躡北師藉馬方成功豈知馬更藉船通<lb/>
何如用船且舍馬伏波横海名猶雄黄金費盡龍媒蹶<lb/>
殘櫪蕭蕭閒廏卒馬船已朽馬骨髙朝漢臺邊嘶夜月<lb/>
　　　蟲異<hi>有序</hi>
　　蟲自靖州天柱而來漸入平清境内大小不一其<lb/>
　　類飛集榖倉或全食或半食榖有針孔少許中已<lb/>
<pb n="KR4h0163_WYG_025-14a"/>
　　空矣村民禳之即可獲免此事史傳不載因紀其<lb/>
　　異<lb/>
仲冬之月百蟲蟄忽有異物從空來細如狗蚤大鱉蝨<lb/>
所至輒為倉廪災蟲本化生亦由濕假之羽翼恣飛集<lb/>
輕于塵霧逺忽踰鋭若針芒堅已入昨年亢旱良可哀<lb/>
葢藏竭矣租賦催幸今有收又侵耗害同雀䑕尤壯㢤<lb/>
或云降罰皆凶人空中驅遣似有神師巫祈禳頗能騐<lb/>
訛言或亦由愚民古來物變不勝窮穆王軍士成沙蟲<lb/>
<pb n="KR4h0163_WYG_025-14b"/>
干戈連嵗多暴骨得無怨骨成鬼雄此蟲曽未見經史<lb/>
紛紛臆説從兹起上天休咎豈易知勤修人事災應弭<lb/>
有虎勿捕蝗勿驅至誠所感異類孚彼蒼降鑒神亦聽<lb/>
區區禱祀何為乎<lb/>
　　　豆異<hi>有序</hi>
　　施秉狗洞苗寨有豆雜雨而下其色微碧煮食不<lb/>
　　異常豆唯磨以作漿入鍋即成赤水有持至思州<lb/>
　　者因紀以事<lb/>
<pb n="KR4h0163_WYG_025-15a"/>
昔聞雨金并雨粟豈真神鬼輸運速為祥為孽理未明<lb/>
不耕而穫恐非福蚩蚩苖民何所知但喜有粟從天貽<lb/>
饑者易食聊一飽化漿為血心始凝聞之逺近盡驚詫<lb/>
蟲災况復當此時余思風力稱最雄能搴巨石旋空中<lb/>
矧知小物任飄隕祗訝色味微不同古今異事多訛傳<lb/>
比來目擊信有焉鬼方妖幻紛堪紀何必齊諧志怪篇<lb/>
　　　懐嶺外詩人<lb/>
　　　　王孝亷震生鳴雷<lb/>
<pb n="KR4h0163_WYG_025-15b"/>
升書遭喪亂辟世儗牆東身隠文堪賣名髙刺懶通一<lb/>
椽鮫蜃裏三徑荻蒿中尚記門前轍絃歌樂未窮<lb/>
　　　　薛秀才劒公始亨<lb/>
嶺徼干戈後髙人隠賣漿舊交存劇孟新吕得嵇康海<lb/>
國珠璣富山村薜荔香關前相見晚樽酒憶清狂<lb/>
　　　　程太守周量可則<lb/>
然綸推巨手倡和羡新詩畫省分雙筆炎方借一麾公<lb/>
餘吟石室没後祀羅池烽火灕江逼孤城盡瘁時<lb/>
<pb n="KR4h0163_WYG_025-16a"/>
　　　　尹吏部振民原進<lb/>
休暇當清晝逢迎有勝流趨庭娛綵䄂秉燭醉蘭舟筆<lb/>
格珊瑚麗觥船琥珀浮山公今領選寂寞竹林遊<lb/>
　　　　梁解元芝五佩蘭<lb/>
豈獨文髙等詩成迥出羣何人推賈誼頻嵗放劉蕡不<lb/>
羨紅綾餅惟誇白練裙君家詞𣲖逺才子已前聞<hi>梁公實列</hi>
<hi>嘉靖七才子</hi>
　　　喜聞滇城内潰逆孫自盡用少陵聞官軍已臨<lb/>
<pb n="KR4h0163_WYG_025-16b"/>
　　　　賊境二十韻<lb/>
六詔風塵起諸方饋運勞誓師張撻伐乘勝逐逋逃勁<lb/>
旅如摧朽崇城若燎毛合圍當要道堅壘逼長壕困獸<lb/>
臨關縛妖狐聚穴號<lb/>
皇恩頻祝網逆志尚持牢未肯生銜璧終看血飲刀市<lb/>
㕓時雨降帳幄彩雲髙往者威權假旋令黜陟操分藩<lb/>
驚異數尚主慶殊遭紈袴皆紆綬輿臺盡擁旄黔山矜<lb/>
險阻椘澤恃波濤奉詔仍驕蹇稱兵任驛騷蕭蕭餘白<lb/>
<pb n="KR4h0163_WYG_025-17a"/>
髮草草遂黄袍隴蜀猶公等孫劉詎爾曹誰能成掎鹿<lb/>
早已獲連鼇<hi>閩粤二逆先期蕩平</hi>解甲山同積藏弓月並韜車書<lb/>
通越賧烽火息臨洮亟散殘黎粟歡投戰士醪平蠻應<lb/>
誌喜當殿<lb/>
灑宸毫<lb/>
　　滕王閣晚眺<lb/>
撲地惟看瓦礫存空城鐘動欲黄昏路傍孰進王孫飯<lb/>
臺上徒招帝子魂馬帶斜陽臨石鏡樵牽落葉下松門<lb/>
<pb n="KR4h0163_WYG_025-17b"/>
隔溪浪指秦人洞試問桑麻有㡬村<lb/>
　　　諸將五首<lb/>
元戎専閫夜郎遥𤏡道烽烟萬里銷略地自開諸郡市<lb/>
瞻天還帥百蠻朝階前掾佐多腰艾帳下材官半射雕<lb/>
誰謂南人畏諸葛將軍原是漢嫖姚<lb/>
荆南募府羽書紛丞相威名天下聞到處輕裘懷叔子<lb/>
當時帽落笑㕘軍盤江漸見梯航逺蜀道無勞饋餉勤<lb/>
豈為明珠讒薏苡雲臺不數伏波勲<lb/>
<pb n="KR4h0163_WYG_025-18a"/>
三軍縞素哭賢王秬鬯重看<lb/>
賚尚方自取崑崙通象郡更移閩越控扶桑島門盡解<lb/>
田横甲海舶初歸陸賈裝最是此中能速化直教鱗介<lb/>
徧冠裳<lb/>
開封横浦舊崔嵬虎旅長驅一夕開翠羽不須天闕貢<lb/>
文犀何事日南來蠻歌十部貔貅暇野哭千村鴻雁哀<lb/>
嵗費黄金收駿骨越臺空自擬燕臺<lb/>
朱旗千里擁艨艟北固山頭戍壘空不是水犀來海上<lb/>
<pb n="KR4h0163_WYG_025-18b"/>
已教鐵鎻㫁江中孤軍成敗誰臨汝半壁安危獨倚公<lb/>
聖主酬庸多異數早開麟閣畫飛熊<lb/>
　　　後感事三首<lb/>
浹日三驅中使過似聞炎徼有驚訛夜郎部曲留莊蹻<lb/>
南粤山川屬尉陁天意豈容成割據人情猶未厭干戈<lb/>
請纓不少終軍輩老驥雄心奈爾何<lb/>
老臣自切明農志内相何煩持節迎方報三藩同整斾<lb/>
豈期六詔遂稱兵裹氊入蜀功安在躡足封齊釁已成<lb/>
<pb n="KR4h0163_WYG_025-19a"/>
却羡據鞍猶矍鑠南人應仗伏波平<lb/>
念爾家承祖父賢金符鐵劵已三傳分茅逺控河山外<lb/>
賜第長開日月邊舶泛鱟濤通貝幣旗沈鰌穴息烽煙<lb/>
兵權釋去恩無替歌舞還堪樂少年<lb/>
　　　後感事四首<lb/>
古來開國仗師貞茅土相傳祚不輕姬室尚能存杞宋<lb/>
漢家豈忍負韓彭長驅忽使羣蠻動一跌終看九族烹<lb/>
妄擬長驅收六合却憐忠孝兩無成<lb/>
<pb n="KR4h0163_WYG_025-19b"/>
雄心强欲效無諸縱據全閩亦一隅内顧未能除海患<lb/>
前徒何敢拒<lb/>
天誅姻連<lb/>
北闕情原戚刑服西曹許自愚獨幸<lb/>
聖恩多浩蕩脅從猶許貸文儒<lb/>
弱國猶懐牛後羞比肩屈膝更何求山河自握傳家劵<lb/>
海嶼還通互市舟未見散金酬死士祗聞乘醉快私仇<lb/>
天心厭亂除戎首釁在蕭牆豈暇憂<lb/>
<pb n="KR4h0163_WYG_025-20a"/>
誓爵惟慿六尺孤一朝失守盡為俘前驅竟入鯨鯢穴<lb/>
後乘空存豚犬徒閫内鼓旗誰更屬軍中庚癸自頻呼<lb/>
柏舟勁節同淪没未審終完白璧無<lb/>
　　　廣州<lb/>
嶺外常如五夏天珠江潮汐浩無邊萬家水檻迎朝日<lb/>
隔岸花村起暮烟瀾市喧闐畨帽集濠居宛轉妓衣連<lb/>
滿城第宅勲籓據横海帆檣異國傳里社舊分誰辨樹<lb/>
街衢新闢已分㕓機中織錦霞同艷櫝裡藏珠月共圓<lb/>
<pb n="KR4h0163_WYG_025-20b"/>
帳剪異綃忘酷暑爐焚竒腦識沈涎文牕贈客珊瑚格<lb/>
綺館留賔玳瑁筵每怪細蟲多入饌還誇珍果倍盈前<lb/>
脂凝瓠齒檳榔染玉繞雲鬟茉莉穿巧士材童矜婉孌<lb/>
華琚金飾儼神仙名區自昔稱都㑹沃野于今更曼延<lb/>
火映千林丹荔圃風揺數里綠蕉田小園障日思葵扇<lb/>
深閣迎寒憶木棉蛤粉為泥塗壁堊蠔房似石叠牆堅<lb/>
行人曉起催雞粥估客宵歸覓蜑船留我鷓鴣啼莫惱<lb/>
昵他鸚鵡語堪憐只愁瘴癘炎方甚逐客孤踪獨黯然<lb/>
<pb n="KR4h0163_WYG_025-21a"/>
　　　雄州竹枝<lb/>
朝聞鷓鴣啼山頭暮聞鷓鴣啼江頭山程水程行不得<lb/>
郎今何事斜階遊<lb/>
十三女兒朱顔酡夜來聨袂相經過懷逺樓前明月滿<lb/>
一時齊唱木魚歌<lb/>
　　　讀三大家詩鈔戲為俳體<lb/>
牧老風流肖牧之紅牋碧硯助吟詩東山一臥閒絲竹<lb/>
新得佳人是夏姬<lb/>
<pb n="KR4h0163_WYG_025-21b"/>
玉樹銅駝恨未忘永和一闋擬連昌梅村不作梅花夢<lb/>
閨詠親貽卞女郎<lb/>
珠江簫管擁蘭橈國子先生未寂寥使粤歸來應載寶<lb/>
細君湖上正逍遥<lb/>
　　　野泊<lb/>
桃溪花落隔通津短棹沿洄朗水濱客路賓朋俱散盡<lb/>
嗁猿何事尚依人<lb/>
　髙處士陽<lb/>
<pb n="KR4h0163_WYG_025-22a"/>
　　陽字廷堅嘉興人與内君歸素英有倡和諸刻<lb/>
　　　鍾琴俠過訪不值次答<lb/>
僻地人還朴探林户自收飛英無避酒冒雪有回舟水<lb/>
曲遊魚静沙平浴鷺稠東山吾自望隠隠唱梁州<lb/>
　沈秀才日星<lb/>
　　日星字明阿號大山平湖人君禎子少受知于江<lb/>
　　右黎博菴補學宫弟子性好山水交遊半天下有<lb/>
　　蘭石齋詩草<lb/>
<pb n="KR4h0163_WYG_025-22b"/>
　　　詠懷<lb/>
明月照書帷披衣起局促蟾兔有盈虧顯晦逓相屬静<lb/>
夜百感生青苔臥涼玉流光忽以邁沈思在秉燭大道<lb/>
貴寧澹豈曰從嗜欲躑躅安所如姱脩敢自朂<lb/>
　　　贈姜如農先生<lb/>
抗疏薄功名孤身去國輕廟廊存直道草野播賢聲昔<lb/>
過懸雙綬今來化一莖蕭然鷗鷺狎拄杖説無生<lb/>
　　　雨夜小集同莆田林衡者梁溪顧脩逺餘杭嚴<lb/>
<pb n="KR4h0163_WYG_025-23a"/>
　　　　子問子餐<lb/>
相逢湖海氣偏豪坐聽檐聲醉濁醪江表何年推將相<lb/>
中原無地不弓刀且將捫蝨籌方略竚看飛魚上野袍<lb/>
滴瀝閒庭誰刻燭明朝漲水送輕舠<lb/>
　張侍郎天植<lb/>
　　天植字次先號蘧林秀水人順治己丑進士<lb/>
殿試第三人由翰林院編修厯任兵部右侍郎有北遊<lb/>
　　草湖上偶吟<lb/>
<pb n="KR4h0163_WYG_025-23b"/>
　　　宿山樓<lb/>
喜到山樓世外棲客蹤如入武陵溪石稜侵案開竒壁<lb/>
疎牖迎煙覆淺畦青嶂霞光愁裏去紅塵身影夢中迷<lb/>
何年直踞廬峰頂閒嘯髙雲萬象低<lb/>
　　　句容道中<lb/>
句曲餘風古意存綠疇黄犢小紫門草愁春去消煙黛<lb/>
風繞天空散日痕堤接麥隂垂淺水雲籠樹色暗孤村<lb/>
山農箕踞深林裏笑看行人别故園<lb/>
<pb n="KR4h0163_WYG_025-24a"/>
　陸渭<lb/>
　　渭字宙肩號胥逸秀水人有燕齊遊草登岱詩漱<lb/>
　　雪堂集<lb/>
　　　除夜與標栻兩皃對雪小飲<lb/>
悠悠嵗云暮塵夢㡬盱衡煮雪頻浮茗尋香獨破橙垣<lb/>
然胸次濶笑對燭花明娛我蘭初茁春回淑氣生<lb/>
　　　丙午除夕悼内孫介畹<lb/>
擁絮桃燈伴嵗寒送年情緒訴人難屠蘇酒在唯兒勸<lb/>
<pb n="KR4h0163_WYG_025-24b"/>
奩鏡塵生有女彈素幕紙錢灰似雪畫樓香硯墨無蘭<lb/>
<hi>介畹善蘭竹有硯香閣稿行世</hi>虛房蕭瑟如僧舍魂斷西風泣轉丸<lb/>
　壺領山人魏允枚<lb/>
　　允枚字卜臣號功父稱壺領山人嘉善人學濓子<lb/>
　　順治戊子舉人授西安教諭未仕卒其楚遊集自<lb/>
　　序云五福無徴漫擬傷心之賦百年將半長謡病<lb/>
　　肺之篇遂使夜狖晨鶯徒工迸淚春花秋月祇解<lb/>
　　傷神踪跡難期命途多舛悉其禁抱不無噍殺之<lb/>
<pb n="KR4h0163_WYG_025-25a"/>
　　音托諸篇章惟以悲哀為主<lb/>
　　　寄六弟<lb/>
作客頻年慣今偏憶故鄉老親能恤緯稚子解扶牀夢<lb/>
入清宵短雲看白晝長愁心逐江水日夜下潯陽<lb/>
　　　經伏城驛次上海朱思皇韵思皇云伏城故魏<lb/>
　　　　忠賢懸首地詩因及之其實非也當是阜城<lb/>
　　　　縣耳<lb/>
飄零禾黍遍荒丘慙向風塵曳敝裘悞國中涓終古恨<lb/>
<pb n="KR4h0163_WYG_025-25b"/>
傷心北寺至今愁先人不愧陽司𨽻舊徳誰誇滿武秋<lb/>
千古是非青史在張袁著作定搜求<lb/>
　　　郢中懷古<lb/>
六傳趨朝纂大宗星明江漢起真龍金鳬玉虎埋虛寢<lb/>
蓽路桃弧啟故封往事已隨春草没餘愁還向夕陽逢<lb/>
上陵空奏南巡曲白日何曽照萬松<lb/>
　　　武陵竹枝詞三首<lb/>
森嚴廟貌有神靈嵗嵗龍軺導七星南北路爭臺閣巧<lb/>
<pb n="KR4h0163_WYG_025-26a"/>
犢車雀舫滿楓涇<lb/>
鳴榔徐溯碧波紋毛豆香燒到大雲向晚歸來人更閙<lb/>
吸笙揺鼓一時分<lb/>
九松天矯白雲間日夕遊人自往還春末藤花秋半桂<lb/>
名園唯説沈家山<lb/>
　　　江行棹歌二首<lb/>
阿儂家住漢陽江少小生涯託畫艭莫怪風波能見慣<lb/>
曽從開府下韓瀧<lb/>
<pb n="KR4h0163_WYG_025-26b"/>
數行歸雁叫重雲息棹滄江日已曛空向石鍾山下度<lb/>
茫茫何處弔番君<lb/>
　吳貞外亮中<lb/>
　　亮中字寅仲號易菴嘉善人嘗與錢繼振郁之章<lb/>
　　魏學濓學洙學渠曹爾堪蔣玉立為文字飲稱栁<lb/>
　　洲八子酒脯筆札亮中典之搆來問堂鍵户力學<lb/>
　　順治己丑登進士授户部主事督理漢中糧儲有<lb/>
　　頌聲轉員外郎卒<lb/>
<pb n="KR4h0163_WYG_025-27a"/>
　　　發渭門宿茶喜灘<lb/>
連山草木繁横縱始鋤葺亂離二十年親故不復集榛<lb/>
莽襲衣裾誰能辨井邑結茅漢之厓綆短亦可汲雲深<lb/>
日曚曈作息隨出入種菽在岡原種麥在阪隰待汝供<lb/>
晨炊所願登塲急<lb/>
　白鶴山人陸之瀚<lb/>
　　之瀚字水立平湖人父懋功官四川保寧知府㓜<lb/>
　　年隨侍徧覽太白峨嵋諸勝歸值鼎革放情詩酒<lb/>
<pb n="KR4h0163_WYG_025-27b"/>
　　自號白鶴山人與同里錢士馨施洪烈族人濬睿<lb/>
　　上瀾相唱和晚年食貧樵蘇不㸑泊如也湖中粮<lb/>
　　役多為豪黠者所持瀚與弟之瀛糾同志九人請<lb/>
　　諸范中丞立官收官兑法民賴以甦有蜀歸記鶴<lb/>
　　山草堂集<lb/>
　　　君子行<lb/>
偃息鮮讙虞出門多險艱皎皎時所嫉遵晦良獨難茍<lb/>
非明且哲投足豈獲安宻霰先雪零履霜知嚴寒君子<lb/>
<pb n="KR4h0163_WYG_025-28a"/>
察㡬先戒兹禍福端念彼失馬翁使我發長嘆<lb/>
　　　哭范中丞覲公<lb/>
帝簡初膺控八閩詎知黄屋僭藩臣孤身逺餌鯨鯢窟<lb/>
百口同劘虎豹齦天為吾<lb/>
朝留正氣君今何處託威神即看不軌從天戮義士猶<lb/>
來哭海濱<lb/>
　孔提學自洙<lb/>
　　自洙字文在桐鄉人微時以任俠聞中順治己丑<lb/>
<pb n="KR4h0163_WYG_025-28b"/>
　　進士厯官福建提學<lb/>
　　　答張剡木同社<lb/>
文章自爾真冰雪咀嚼令予沁齒清柏子篆煙初結鼎<lb/>
梅梢瘦影欲穿楹正愁白璧輕三獻始信黄鍾扣一鳴<lb/>
多暇細論殊不厭日長來共煮茶聲<lb/>
　柯通政聳<lb/>
　　聳字素培號岸初嘉善人順治己丑進士授棗陽<lb/>
　　令西山寇發勵衆守邑他若船工屯政蠲荒禁鬻<lb/>
<pb n="KR4h0163_WYG_025-29a"/>
　　皆有實禆于民陞禮科給事厯諫垣十八年疏五<lb/>
　　十七上如陳椘省之弊恤吳江之災及從祀諸儒<lb/>
　　春秋四傳等議俱卓卓可傳康熙甲寅轉通政司<lb/>
　　左㕘議乞歸聳狀貌魁梧修眉廣顙腰腹大十圍<lb/>
上每稱為柯胖子著有霽園詩<lb/>
　　　兒輩讀史偶吟示之<lb/>
儒者貴立身虚聲何足侈漢末競標榜黨禍自兹起行<lb/>
檢未嘗飾鶩名如爭市鄙哉張少府望門而投止栖栖<lb/>
<pb n="KR4h0163_WYG_025-29b"/>
郭林宗京師胡為爾蹇脩質衾影閉户而已矣後有申<lb/>
屠蟠前者徐孺子<lb/>
　　　送譚舟石赴延安郡司馬之任<lb/>
五原為漢塞萬里築秦城雁欲銜蘆下人看叱馭行黄<lb/>
榆通上郡白狄拱咸京後夜鄜州月相思空復情<lb/>
　　　春日扈從<lb/>
南苑大閲<lb/>
賜宴晾鷹臺奉和馮相國易齋韻<lb/>
<pb n="KR4h0163_WYG_025-30a"/>
六龍講武小平津芝盖鸞旂上苑春七萃熊羆陪御宿<lb/>
三驅金鼓肅鈎陳止戈自合孫吳意櫜甲初消戰伐塵<lb/>
最是丹書頻進誡釣璜溪上有師臣<lb/>
　　　雨後偶感<lb/>
西山萬叠擁晴空曉映芙蓉禁苑通過雨翠浮丹鳯闕<lb/>
迎秋凉入玉華宫雲間樹色原無暑石上泉聲自有風<lb/>
拄笏相看念揺落欲將歸思問南鴻<lb/>
　　　寄懷宋尚木太守<lb/>
<pb n="KR4h0163_WYG_025-30b"/>
搴帷一出擁雙旌南國文章有盛名詞客舊傳神女賦<lb/>
使君今下越王城鳳棲嶺海雲長暗鱷去朝陽浪已平<lb/>
自有車書榮<lb/>
賜秩莫將符竹厭承明<lb/>
　斌斌子范琦<lb/>
　　琦字林琦平湖庠生授徒自給有斌斌子游稿惜<lb/>
　　多散佚<lb/>
　　　西溪聴雨<lb/>
<pb n="KR4h0163_WYG_025-31a"/>
繚曲西溪路未經疎疎涼雨濕花舲此聲可浣千峰色<lb/>
為我來游送曉青<lb/>
　丁主事彦<lb/>
　　彦字文博嘉善人前明崇禎壬午舉人<lb/>
國朝順治己丑進士授工部主事<lb/>
　　　並蒂蓮和丁飛濤韻<lb/>
蘆渡流觴向翠微田田葉上綵霞飛昭陽第望須同后<lb/>
虢國風流却並妃争似春明寒浸玉相將浴水露霑衣<lb/>
<pb n="KR4h0163_WYG_025-31b"/>
思君獨有悲歌客長嘯憑欄看落暉<lb/>
　方貢士邁<lb/>
　　邁字仲拔嘉興人順治初嵗貢<lb/>
　　　初夏新霽野步渚廬即事<lb/>
晴雲西起日初斜極目蒼葭野望賖竹院香凝春不散<lb/>
薫風猶墮小桃花<lb/>
　王布政庭<lb/>
　　庭字言逺號邁人嘉興人前明崇禎丙子舉人<lb/>
<pb n="KR4h0163_WYG_025-32a"/>
國朝順治己丑進士第從<lb/>
王師平定粤東授廣州府知府累陞江西布政使再補<lb/>
　　山右乞歸庭精于制義堅凝峭刻自成一子為詩<lb/>
　　五古出入陶韋五七律深得杜法晚乃汎濫唐宋<lb/>
　　諸家以視倦圃先生猶昌榖之於何李也著有秋<lb/>
　　閒詩三仕二西諸草<lb/>
　　　雨餘<lb/>
言從田家遊居止得淳朴園林宿雨滋積草深書屋著<lb/>
<pb n="KR4h0163_WYG_025-32b"/>
屐看新晴披襟羡幽獨人影淡斜陽禽聲冷脩竹<lb/>
　　　黄葛篇<lb/>
黄葛施中谷離離絺綌姿勞心日採績終然不成絲良<lb/>
人日南去音信無還期又聞事西北負羽從驅馳妾欲<lb/>
寄音去展轉中心悲日南或自可北邊葛安施<lb/>
　　　漫吟<lb/>
丈夫不得志飄泊如埃塵經營在朝夕惻惻多苦辛四<lb/>
海滿寥廓無處投一身英雄死已盡舉眼悲斯人鳳凰<lb/>
<pb n="KR4h0163_WYG_025-33a"/>
集髙岡鷹鸇無相親世方尚蕭艾蘭蕙詎能紉貧女終<lb/>
愆期壯士行負薪我欲為狂歌駭俗不敢陳<lb/>
　　　庭從<lb/>
王師攻克羊城凡九閲月作<lb/>
王師行<lb/>
王師何桓桓控弦十萬餘鼓角鳴其前大纛當中居輜<lb/>
車擁後來弩㦸夾道趨鍪甲耀黄金其間錯明珠下有<lb/>
紅韎韐上有青錦褕一伍自成行十伍自成旗旗繡盡<lb/>
<pb n="KR4h0163_WYG_025-33b"/>
龍文馬飾仍金羈寶刀百萬裝碎花襍璠璵延衺逾百<lb/>
里照耀滿三衢壺漿逺方民嘆頌神武殊仲春漸三月<lb/>
氣暖雨澤滋室家願獲民耕稼將及時過師袵席上雞<lb/>
犬初不疑小邑各萬家大寨多百圍見㡬蚤自效樂業<lb/>
得所歸兹來闢土地實為瘳瘡痍負固誰獨夫守困支<lb/>
一隅問何恃無恐不獨城與池前海為波瀾後山為藩<lb/>
籬其地産鹵硝石硫來番峓其人習烹煉造藥傳交黎<lb/>
採鐵在旁邑鑄冶惟近畿神砲名西洋大者為紅衣女<lb/>
<pb n="KR4h0163_WYG_025-34a"/>
牆徧羅列懸樓憑設施乘髙擊我營向夕守彼陴果然<lb/>
雲梯爛兼使地隧紆以此務休息慎宻觀機宜九月暑<lb/>
既徂十月寒尚微閒佚乆思奮疾疫先已稀仲冬大饗<lb/>
士朔日卜佳期用大云彼長何獨非我資謀先事乃備<lb/>
器具藥有司其時夜月黒措置人不窺砲後掘土坑砲<lb/>
前開木扉一面陳水甖兩旁團濕茨西城隔濠口排列<lb/>
千餘區千聲應一發霹靂驚電飛十發催城頭百發崩<lb/>
城基天地隨反覆日星俱虺頽連攻積晝夜先登遂須<lb/>
<pb n="KR4h0163_WYG_025-34b"/>
臾縱横滿流血漂溺兼浮屍赫然示<lb/>
天討用以彰<lb/>
國威京觀于焉封巉崖為之碑成功紀東南洋溢千春<lb/>
輝<lb/>
　　　程仲孚舊以興屯經緯見示檢故笥得之燈下<lb/>
　　　　再讀誌感<lb/>
天下之大胡憂貧徒然竒䇿勞計臣老農芹曝尚可獻<lb/>
力田務本胡不陳古聞明王賤金玉霸者得之還貴粟<lb/>
<pb n="KR4h0163_WYG_025-35a"/>
但令山海無田荒自然府庫恒財足此言雖好仍甚平<lb/>
千年築舍多不成金城渭水亦粗效可憐兵罷隨休耕<lb/>
只今宇内無曠土盜賊逃亡死無所鹽賈開邊事已荒<lb/>
流民授業謀還阻興屯實舉當奈何去開事例停起科<lb/>
懸之功名即爭奮况于利在賁諸多就中權衡亦殊術<lb/>
小緯大經條理宻旁通曲盡千萬言經濟太平真第一<lb/>
誰先此議虞伯生前輩頗見徐貞明後來程生特居上<lb/>
十載抱書曽未名程生好竒老山野我亦經時有心者<lb/>
<pb n="KR4h0163_WYG_025-35b"/>
箧中擕出幾回看低頭嘆息寒燈下<lb/>
　　　雨夜<lb/>
一雨竟無賴淒然入夜深殘燈影照壁孤枕夢窺心失<lb/>
路愁知嘆懷人病惜吟紛紛風外竹揺斷隔鄰砧<lb/>
　　　自感<lb/>
揺落直時賤支離愧病深暗雲浮作夢秋葉薄為心雁<lb/>
寄交書斷蛛封藥裹深悠悠將卒嵗天地一蕭森<lb/>
　　　晩歸<lb/>
<pb n="KR4h0163_WYG_025-36a"/>
閒林引歸趣曲沼更經過晚月自生照秋風吹奈何傍<lb/>
籬蟲語細近郭屋煙多望處行人盡詎逢狂者歌<lb/>
　　　念别庾清白生二子<lb/>
離筵無汝在惻惻意加傷秋不堪人别寒將去路長城<lb/>
樓烟似雨水夜月為霜只此鄉園地居然己斷腸<lb/>
　　　蜘蛛<lb/>
豈有當門懼仍來比屋居牽絲恒罷織結網不為漁近<lb/>
暖縈煙宻零寒著雨虚殷勤亦生計朝夕爾何如<lb/>
<pb n="KR4h0163_WYG_025-36b"/>
　　　嵇山寒眺同陳卧子<lb/>
孤城縈若帶亂水織如烟晴雪千家碎窮溪一樹懸荒<lb/>
荒紛野艇每每淨原田不見巢林鳥歸飛何處邊<lb/>
　　　舟中晚泊<lb/>
扁舟泊處見雲岑晚色蒼然在樹森風景重催寒露下<lb/>
月涼初照野烟深芙蓉入夜人俱醉蘆荻兼秋水自隂<lb/>
杯酒未能還作賦將歸何事惜登臨<lb/>
　　　雨<lb/>
<pb n="KR4h0163_WYG_025-37a"/>
疎林小雨日霏霏盡處煙深斷翠微濕鳥漫隨風去重<lb/>
殘花自怪蜨來稀當牕蛛織看成網侵几苔生漸作衣<lb/>
十載琴書揺落後不嫌老病乆相違<lb/>
　　　夜泛<lb/>
綠煙散夜川水明扁舟蕩漾秋風清長蘆暗見螢火出<lb/>
髙樹下過浮雲輕兩岸蟲聲聽不徹一夢故山歸未成<lb/>
天涯老眼醉多白中流棹歌非世情<lb/>
　　　西楚霸王廟<lb/>
<pb n="KR4h0163_WYG_025-37b"/>
雄圖騅逝竟何支葢世餘名尚繫思視玦無成非失計<lb/>
艤舟不渡自知時曽聞客淚霑遺像豈有姬魂伴野祠<lb/>
欲弔一巵愁日暮荒原草短細燐吹<lb/>
　　　聞顧若昔之訃有懐其人并感舊遊<lb/>
杉松寂寂掩黄昏白骨西風哭野村塞雁自難傳舊信<lb/>
夜蛩何處語新魂文章半世終丘壠嘯傲平生剩酒樽<lb/>
後事只今遺稚㓜飄零書籍未堪論<lb/>
　　　題平樂官舎<lb/>
<pb n="KR4h0163_WYG_025-38a"/>
城上峩峩百雉齊城中只見草萋萋官衙風寂重茅穏<lb/>
兵竈烟寒一帳迷短樹無枝稀住鳥長宵自曉失鳴雞<lb/>
山中習靜曾堪似未記閒身百粤西<lb/>
　　　對月<lb/>
光隂自徘徊迢遥與愁接照見西林秋疎疎落寒葉<lb/>
　　　閨思<lb/>
䦨干十二曲日夕倚長思只有羅衣伴秋風是舊時<lb/>
　　　玉泉菴次夜懷<lb/>
<pb n="KR4h0163_WYG_025-38b"/>
燈影淒然照客杯黄昏醉罷漏頻催故鄉南去三千里<lb/>
不信如何夢到來<lb/>
　　　感春<lb/>
閒來每欲尋春去惆悵東風已後時只有啼鸚不相笑<lb/>
依然飛上落花枝<lb/>
　　　舟夜<lb/>
嵗度西風雨未晴扁舟徐動暮潮平不知旅客情何似<lb/>
夜半寒江聽雁聲<lb/>
<pb n="KR4h0163_WYG_025-39a"/>
　　　楊妃墓上青草狀類苔鮮色半殷紅他處所無<lb/>
血染羅衣恨未終猶留芳塚泣寒風試看青草千年後<lb/>
猶帶啼痕一半紅<lb/>
　　　阿房故基感懷<lb/>
禾黍髙低隴畆荒行人猶説舊阿房繁華一代同銷歇<lb/>
不見于今有未央<lb/>
咸陽一炬不勝愁寂寞荒基渭水流盡解驕淫看覆轍<lb/>
不知何代又迷樓<lb/>
<pb n="KR4h0163_WYG_025-39b"/>
　徐舉人鑛<lb/>
　　鑛字次璆號鐵崖石門人順治辛卯舉人年三十<lb/>
　　二卒于京邸子宗淮康熙辛酉舉人亦蚤卒<lb/>
　　　晚坐鼓琴有懷葉子星期<lb/>
鴻雁空秋影離居一撫琴閒雲歸岫逺皓月出林深桂<lb/>
冷遲花氣城孤急杵音楓江蕭瑟甚之子獨登臨<lb/>
　　　蚤春郊逰同登朝斗巖小飲分賦<lb/>
東風㡬日綠成蹊出郭晴煙散馬蹄預擬登山烹白石<lb/>
<pb n="KR4h0163_WYG_025-40a"/>
何當載酒聽黄鸝巖花對客同髙寄竹杖逢僧當觧攜<lb/>
愛煞汀洲芳草徧裙腰一道翠烟迷<lb/>
　蔣貢士蒔<lb/>
　　蒔字若子號碩輿嘉善人所居遭回祿從烈焰中<lb/>
　　負父出母喪茹素三年未嘗見齒<lb/>
國初以嵗貢當授學博未赴卒<lb/>
　　　贈戈藎臣<lb/>
青髯紺髮老仙翁甲子惟應問八公獻䇿昔曽髙冀北<lb/>
<pb n="KR4h0163_WYG_025-40b"/>
平刑今尚憶蒲東歸來賦就勤耕<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>謝客門閒獨種松<lb/>
生計滿階培玉樹錦堂日日自春風<lb/>
　沈貢士槎<lb/>
　　槎字星浮桐鄉人順治辛夘貢生當明之季與孔<lb/>
　　自洙張超張方起稱桐川四子乃三君相繼取科<lb/>
　　第而槎獨以明經老閉門學易晚年更精禪學海<lb/>
　　昌陸嘉淑甬上李鄴嗣序其墨亭詩鈔咸謂忼慨<lb/>
　　厯落峭絶凛立非無意于世者其子出家天童得<lb/>
<pb n="KR4h0163_WYG_025-41a"/>
　　法於嘯堂老人亦善詩昔年曽居予里即予所與<lb/>
　　倡和之杼山上人元盛也<lb/>
　　　楊義士行<hi>有序</hi>
　蔡京鎸元祐黨碑時石工安民乞免鎸名士論愧之<lb/>
　偶與友人論英宗時楊漆匠事感而賦此<lb/>
指揮門達太無狀抗論獨有楊漆匠袁彬李賢兩得全<lb/>
至今聞者為色壯條陳指揮數十事詭言内閣促我上<lb/>
詔許㑹訊始得白不然已死錦衣杖多官咄咄稱丈夫<lb/>
<pb n="KR4h0163_WYG_025-41b"/>
心驚膽怯難自誣相公具疏且乞去未㡬奪情何為乎<lb/>
擊節表章一義士此是當時搢紳之所無<lb/>
　　　次皮日休訪陸龜蒙不遇韻<lb/>
晴墟烟煖竹籬斜踏雪來尋甫里家閉户惟遺堆徑葉<lb/>
窺簾還著供瓶花已聞處士宜除令亦號徴君未賜麻<lb/>
百世自當逢賞鑒大𤣥何必重侯芭<lb/>
　蒿齋狂士馮秉恭<lb/>
　　秉恭字子近平湖人名家子放跡不羈骯髒與俗<lb/>
<pb n="KR4h0163_WYG_025-42a"/>
　　忤善哭意有不適長號者移時為諸生不遇晚居<lb/>
　　北郊别墅貯法書古瓷以自玩嘗與劒客飲人拔<lb/>
　　地起舞或醉卧水草間與牧竪為伍驅犢負蓑作<lb/>
　　野老態奥古之致發為詩歌多憤張之詞亦近代<lb/>
　　一恢恠士也有亦諺蒿齋諸集<lb/>
　　　長夜燕坐兩童子垂釣得魚<lb/>
老人怯暑朝慵起起來抱甕藥欄裏薄糜照影鹽酪稀<lb/>
㫁刳匏瓜調甘㫖曲木几横叢竹隂出水良苗映鄰里<lb/>
<pb n="KR4h0163_WYG_025-42b"/>
呼兒閒探免園冊前羅珍竒後滫瀡世上大有多藏人<lb/>
此時肉食未為喜冰漿玉碗赤瑛𤓰藕簇金盤瑶雪蘂<lb/>
寒羮脂滑襍消熊琥珀紅香浮綠螘食客蒼頭詫萬錢<lb/>
悦口充腸一飽耳兒言口腹信可賤阿翁澹泊太無比<lb/>
朝虀暮韭若闕如強笑無歡體㾊痏楓樹東頭波潏淪<lb/>
銀鱗撥剌從文鯉漁家乞得釣竿歸圗取阿翁晚食美<lb/>
踏歌逺去俄逥旋兩枝綠玉照淺水大兒憨癡倚岸垂<lb/>
小兒黠桀走中沚翻菱牽荇瞬息間白小紛紛大於指<lb/>
<pb n="KR4h0163_WYG_025-43a"/>
憑陵號叫賀得魚叱咤狂奔如鬬兕拄藜往觀三太息<lb/>
得魚忘蔬嗟可恥廿年溟渤多烽烟斥鹵桑田生棘枳<lb/>
戈船空拜越將軍釣鼇難覔任公子不如結綸理一竿<lb/>
裝成漁艇籬邊艤茶烟詩卷颺清風泛宅浮家今日始<lb/>
　　　南鄰惠菊種名秋裙帶蒼頭傭耕手自種之<lb/>
野圃添新種閒街走倦翁挈瓢兒亦喜荷插婦能同土<lb/>
潤除莎草畦偏畏蓼蟲秋菰今嵗美伴飣夜燈紅<lb/>
　　　沈甥平萬赴粤東幕<lb/>
<pb n="KR4h0163_WYG_025-43b"/>
能文沈約兒仗劍别親時海遶魚蝦異山窮犀象知珠<lb/>
明龍母峽梅老曲江祠辛苦憐同學貪泉好賦詩<lb/>
　　　涵輝過話知城中傳余病死<lb/>
有死人皆諱此翁殊不然故交疎日暮多病受人憐謬<lb/>
忝全歸譽容題自輓篇風塵淹短褐我亦畏長年<lb/>
　　　輓錢穉農<lb/>
北地登樓罷還鄉未十年一編傳圃史百結上花船人<lb/>
事詩名誤天真草聖全松楸即長夜猶恐出談𤣥<lb/>
<pb n="KR4h0163_WYG_025-44a"/>
　　　聞蝗<lb/>
年豐屢慰老來心木榻空堂枕素琴逺害見人低白首<lb/>
甘貧抵死賤黄金濯纓欲寄滄浪水抱膝休賡梁甫吟<lb/>
多難不堪頻北望飛蝗接翅渡淮隂<lb/>
　　　苦熱<lb/>
棲遲疎放百無能花藥深欄盡日憑阮籍忘形猶白眼<lb/>
虞翻死後又青蠅消磨茶焙春前雪潦倒魚餐雨後罾<lb/>
何日芒鞵凌玉井浩歌天外倚孤藤<lb/>
<pb n="KR4h0163_WYG_025-44b"/>
　　　奉贈三一庵拙上人<lb/>
寶地初開祗樹重日看海上兩三峰白雲流水齋時磬<lb/>
黄葉孤村薄暮鐘晏坐不知蔥嶺逺行人只向虎溪逢<lb/>
杖藜許我歸來老多種門前百尺松<lb/>
　蔣貢士玉立<lb/>
　　玉立字亭彦嘉善人少從張西銘遊講求實學順<lb/>
　　治甲午拔貢名滿長安父有疾夜不觧帶厠牏必<lb/>
　　躬浣里人稱其孝詩文峭厲力追正始有泰茹堂<lb/>
<pb n="KR4h0163_WYG_025-45a"/>
　　集<lb/>
　　　挂劍臺<lb/>
延陵空贈劍觧佩挂南枝一去留餘恨重過弔豈知暮<lb/>
山遥對酒謌鳥暗催詩余亦愁心者離離芳草思<lb/>
　　　渡江<lb/>
江流九派盡朝宗六代繁華悵舊蹤千里雲浮𤓰步樹<lb/>
片帆風送蒜山鐘鶯花半落愁邊過烽火頻年客裏逢<lb/>
五岳尚賖他日願何時汗漫一相從<lb/>
<pb n="KR4h0163_WYG_025-45b"/>
　　　寄魏交讓<lb/>
青郊結伴共相招白社風流尚未遥日暖鶯聲聞栁陌<lb/>
春深花落轉蘭橈騷人自紀庚寅嵗旅客重過丁夘橋<lb/>
我念離羣空對月懷君江上影蕭蕭<lb/>
　陳舉人秉<lb/>
　　秉字夏臣龍正孫順治辛夘舉人父殁以哀毁寢<lb/>
　　瘵而夭<lb/>
　　　月<lb/>
<pb n="KR4h0163_WYG_025-46a"/>
素魄雲中起抽毫憶謝莊寒生金掌露影動玉鈎霜半<lb/>
夜懸清漢三更落故鄉還將遊子意機上照流黄<lb/>
　　　渡漳河<lb/>
馬上闗山雨雪多茫茫北望見漳河寒雲接地行人㫁<lb/>
衰草連天獵騎過倚劍中原逥白日開樽上國渺蒼波<lb/>
何當鄴下繁華地極目蕭條一醉歌<lb/>
　蔣秀才玉章<lb/>
　　玉章一名瑑字篆鴻號禹書玉立之弟九嵗以詩<lb/>
<pb n="KR4h0163_WYG_025-46b"/>
　　名意致絶不猶人順治辛邜中副車著有三逕草<lb/>
　　靈威集二蔣風流冠絶一時而皆不遇惜夫<lb/>
　　　五君咏<lb/>
　　　　楊孝亷維斗<lb/>
夫子金石操夙昔厲風軌厯事多感激處暇敦素履亮<lb/>
節被時論榮名炳良史臨難永不渝遺形齊生死<lb/>
　　　　陳黄門卧子<lb/>
給諫本軒舉任尚懷往哲越禮襧生才好盡嵇公舌砥<lb/>
<pb n="KR4h0163_WYG_025-47a"/>
脩類湘蘅綴調儷郢雪抱石投清流邈焉身自潔<lb/>
　　　　顧明府漢石<lb/>
顧公古遺愛行卓品亦正徴異中牟尹適治單父令沈<lb/>
識既内融朗照復外映蘭姿或可摧桂質末愈勁<lb/>
　　　　趙記室子玉<lb/>
記室曠達士遺世甘沈伏坐鎮推雅風行吟標竒服隋<lb/>
珠雖善藏炯然别魚目浩蕩歸江湖彭咸同所宿<lb/>
　　　　夏内史存古<lb/>
<pb n="KR4h0163_WYG_025-47b"/>
夏子才軼倫髙步徴前矩奮身厠緹幕淪跡混緇羽攄<lb/>
藻振矕文吐論洽晉麈矯矯玉樹枝慷慨就黄土<lb/>
　　　南園襍感與余淡心林衡者同賦<lb/>
故國芳園在垂楊落日邊不知金谷變還聚竹林賢向<lb/>
秀聞孤管嵇康廢五絃傷心歌舞散花鳥若為憐<lb/>
　<hi>附考園為故武部錢仲馭讌遊之地</hi>
　　　再訪吳日千因憶遇吳於顧氏東園今五載矣<lb/>
　　　　悵然志感<lb/>
<pb n="KR4h0163_WYG_025-48a"/>
辟疆回首五年愁每見吳郎憶舊遊白首自參天半嶺<lb/>
紅泉并作海西流庾公清興偏宜夜宋玉深悲畏及秋<lb/>
山水依然人自老月明無那更登樓<lb/>
　　　鹿城道中懷歸𤣥恭葉嵋初<lb/>
西鹿城邊傷客心新洋江畔搗衣碪陸機漫擬吳趨曲<lb/>
莊舄仍為月下吟煙入戌樓銜暮色雲生驛樹結秋隂<lb/>
懐人此際堪乘興不得追遊到竹林<lb/>
　　　與歌者蘇崑生<hi>故寧南侯左將軍客也</hi>
<pb n="KR4h0163_WYG_025-48b"/>
酒滿壚邊花滿樓相逢猶作少年遊歌成白紵翻新調<lb/>
憶到青門哭故侯玉帳不懸秦塞月璚簫空度漢宫秋<lb/>
傷心莫聽何戡曲三叠伊涼自白頭<lb/>
　　　題蘭寄所知<lb/>
湘江春暮百花稀竹葉叢生蕙草肥折得一枝心萬里<lb/>
可憐不上楚人衣<lb/>
　江左天民項隆錫<lb/>
　　隆錫字子介元汴孫弱冠為諸生有名徜徉詩酒<lb/>
<pb n="KR4h0163_WYG_025-49a"/>
　　自號江左天民有天籟閣槀嘗暱小史昭華成㫁<lb/>
　　句五十四首以自懴云<lb/>
　　　枯魚過河泣<lb/>
不見過河魚昨日失水今日枯爾曹相視而嘆息北邙<lb/>
螻螘待爾食<lb/>
　　　庭中細草紛雜課童子琦䂥等芟艾獨存秋色<lb/>
　　　　十餘種<lb/>
鉅細各自生于何生去取晨興覷厥根䝉茸若灌莽有<lb/>
<pb n="KR4h0163_WYG_025-49b"/>
黨即有害邪正偶然聚閉塞雨露資尺寸僭吾土縱觀<lb/>
天地間隂陽非共府松栢挺雲霄亦畏九枚侮呼童聽<lb/>
指揮一仰當一俯㑹留青翠佳去者慎勿怒我生嚴好<lb/>
惡不以草無主或恐亂苗莠著言始鄒魯異日買山成<lb/>
竒石疊小圃習習猗蘭香庶㡬君子伍<lb/>
　　　昭華曲<lb/>
簮筆垂囊倚碧紗看來粉黛失繁華移將一樹連卷玉<lb/>
滿院春開解語花<lb/>
<pb n="KR4h0163_WYG_025-50a"/>
結社蘭林讌曲池名流畢集每追隨故將險韻書花片<lb/>
分送尊前索賦詩<lb/>
洞庭霜後橘林開百顆從人走索逥金殻玉瓤親自剖<lb/>
甘酸嘗過始傳來<lb/>
　陸封君敷樹<lb/>
　　敷樹字映蕚號賁葊嘉善人有世滋堂集子榮登<lb/>
　　康熙庚戌進士<lb/>
　　　贈友<lb/>
<pb n="KR4h0163_WYG_025-50b"/>
有日不再食髙懷劇耐貧望衡藤共架近郭竹為鄰詩<lb/>
似陶元亮人同汜稚春十年聽舊雨交托白頭新<lb/>
　借園翁沈信<lb/>
　　信字驚濤平湖庠生好擊劍工草書築舍城南顔<lb/>
　　曰借園示寓形宇内之㫖我宗人古貌古心者交<lb/>
　　推借園翁著有贈言集<lb/>
　　　秋暮寫懷<lb/>
綠楊隄轉蓆門通香散花光隔繡叢檢盡古方憐病乆<lb/>
<pb n="KR4h0163_WYG_025-51a"/>
題多冷韻笑詩窮遥山雨脚經時散遶屋秋隂向月空<lb/>
欲賣舊琴尋釣艇煙波深處伴蓑翁<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_025-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷二十五<lb/>
</p>
<p>
</p>
  </div>
<div>
<head>檇李詩繫卷二十六</head> <lb/>
    <p>
<pb n="KR4h0163_WYG_026-1a"/>
欽定四庫全書<lb/>
　檇李詩繫卷二十六<lb/>
　　　　　　　　　　　　　平湖沈季友編<lb/>
國朝<lb/>
　南溪學士曹爾堪<lb/>
　　爾堪字子顧號顧菴嘉善人勲之長子順治壬辰<lb/>
　　進士選庶吉士兩冠閣試授編修扈從瀛臺南苑<lb/>
世祖褒問諭令與吳偉業同注唐詩丁艱起補轉侍讀<lb/>
<pb n="KR4h0163_WYG_026-1b"/>
　　旋陞侍講學士轉盼三擢異數也性強記諸瑣屑<lb/>
　　事能舉其原委人一見輒不㤀若輿圗要害山川<lb/>
　　形勢指畫<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>悉聽者神竦當世以大用期之無何<lb/>
　　詿誤鐫級尋罷官歸而優㳺田園皆二三老友選<lb/>
　　勝賦詩間為逺遊篇什益富為詩清灑可諷與宋<lb/>
　　荔裳施愚山沈繹堂王阮亭王西樵汪苕文程周<lb/>
　　量諸公稱海内八家有南溪集<lb/>
　　　題霜菊卷<lb/>
<pb n="KR4h0163_WYG_026-2a"/>
江南蕅塘涸黑泥埋刺蔆芙蓉褪殘靨蒲萄縛亂藤亭<lb/>
亭古松盖歲暮堪作朋晩花晩唐詩許渾與薛能<lb/>
　　　古銀槎歌贈荔裳<lb/>
長安伏日赤如火曲檻虚亭門不鎻宋公召我園林遊<lb/>
河朔氷盤浸𤓰果山雨忽収賔客至出示酒鎗異恒製<lb/>
枯槎怪石坐神仙周彜漢卣應無二元季巧匠朱碧山<lb/>
市隱臯橋稱絶藝倪黄山水呉興書幾與古人爭位置<lb/>
羣賢驚詫手摩挲神刀鬼斧曾琢磨西郵好貯葡萄酒<lb/>
<pb n="KR4h0163_WYG_026-2b"/>
南海空矜鸚鵡螺至正年間遭殺僇野火燒天烟萬斛<lb/>
内府珍裘裂雉頭舊家寶瑟焚蛇腹獨此古物在人間<lb/>
感慨乾坤同轉轂秘器偕藏埒球貝波斯問價昻珠玉<lb/>
三百年來貴有徴請檢陶家輟耕録亟呼從者傾郫筒<lb/>
恢拓智勇開心胸為慶遭逢落公手甆盌况出隗囂宫<lb/>
兩美相兼且觴月干將莫邪亦神物枕蛇騎虎安足愁<lb/>
讀罷長歌歎竒絶宋公本是神仙才文筆不役人間來<lb/>
何妨跳入銀槎裏御風萬里遊蓬萊<lb/>
<pb n="KR4h0163_WYG_026-3a"/>
　　　鄴城引<lb/>
清漳濁漳注城外城上愁雲大如盖高臺峩峩生暗塵<lb/>
白楊蕭蕭起天籟君不見鄴中全盛時玳瑁樓前珠箔<lb/>
垂南皮沉李公子醉西園樹葆美人隨建安黄初一朝<lb/>
變千載繁華等流電紫狐夜嘯甄氏宫緑草霜凋武皇<lb/>
殿秋風客思眞悲哉道傍疑塚空蒿萊月明繞樹烏三<lb/>
匝猶逐當年銅雀來<lb/>
　　　滄海行<lb/>
<pb n="KR4h0163_WYG_026-3b"/>
滄海晝驚街市空人家大屋火熖紅逆渠奮臂在倉卒<lb/>
屠戮命吏如寒蟲君不見嚴裝夜走沂山脚膠州金錢<lb/>
恣充槖回鞭立破睢寧城浮橋徑渡宿遷郭沸鼎魚遊<lb/>
何所逃勁兵壓陣如鴻毛黄河日落鼓聲絶鯨鯢血赤<lb/>
腥弓刀擒魁方略制俄頃膚功壯氣青天高可知縛虎<lb/>
勢宜亟追奔月没轅門黑俘馘多歸淮海營勾連自絶<lb/>
湖南賊深山羣盜逋天誅招徠解散今有無後事經營<lb/>
貴全勝聞有逃兵在襄鄧<lb/>
<pb n="KR4h0163_WYG_026-4a"/>
　　　韓聖秋過訪奉柬兼懷束雲雛劉潤生<lb/>
客過門猶靜堂空語自深故人同雨雪竒士獨山林樹<lb/>
没秦州逺天低少華陰好音何日慰憶爾對牀吟<lb/>
　　　廣陵懷古<lb/>
何須故老話興亡兵後繁華事𣺌茫䢴水曲流通汝漢<lb/>
蕪城衰草恨齊梁客尋芳榭驚歌斷馬過朱欄識酒香<lb/>
不盡淚㾗傷往跡野桃紅雨溼雷塘<lb/>
　　　春晚柬届甫寅仲<lb/>
<pb n="KR4h0163_WYG_026-4b"/>
緑暗池塘春事稀酴醿染紫木香肥銀紗薄映蜻蜓翅<lb/>
宫粉纔銷蛺蜨衣梁燕去隨紅雨落沙鷗輕逐白雲飛<lb/>
江干何處添詩興芍藥花船泊釣磯<lb/>
　　　寒食春墅<lb/>
糢糊曉雨漫霏霏寒食江邨客正歸杏酪分香茶竈冷<lb/>
麥餳膠齒柘烟微春塘燕子愁相並江店桃花溼更飛<lb/>
如辦𤣥眞青篛笠茜溪東下鱖魚肥<lb/>
　　　無題和王阮亭祠部彭駿孫進士<lb/>
<pb n="KR4h0163_WYG_026-5a"/>
翡翠粧殘睡起遲鴨爐香縷熨相思念珠愛數紅蕉子<lb/>
銀甲愁牽白藕絲綺閣漫矜三婦艷錦衾惟許一人知<lb/>
傷心舊約金尊散寒食啼鵑細雨時<lb/>
　　　元城竹枝詞<lb/>
南方佳果勝侯鯖丹橘黄柑膾緑橙寒夜更添滋味美<lb/>
紅泥鮮筍到臨清<lb/>
　　　衛源竹枝詞<lb/>
舊藩宫殿已荒丘玉蝀橋空水自流百尺觚稜餘碧瓦<lb/>
<pb n="KR4h0163_WYG_026-5b"/>
行人遥見望京樓<lb/>
　　　金陵竹枝詞<lb/>
高館笙歌樺燭紅幾年飄泊各西東秦川公子黄金盡<lb/>
種菜猶栖舊院中<lb/>
天棘條侵舊殿斜秋蟲交語野棠花射生獵盡銀牌鹿<lb/>
誰向鍾山采木𤓰<lb/>
　李布衣麟友<lb/>
　　麟友字振公號于苑嘉興梅里布衣<lb/>
<pb n="KR4h0163_WYG_026-6a"/>
　　　贈衣行<lb/>
梅溪野士嘗衣褐冬亦不加夏不脫已經寒暑六七年<lb/>
領緣不完襟百結沈郎敦友無親疎贈我匹練五丈餘<lb/>
製以為衣見賔客舉止覺與常時殊鄉人重衣不重德<lb/>
談笑從今壯顔色<lb/>
　　　登審山有懷周篔沈進諸子<lb/>
長水通梅里横山近硤川登臨猶可見惜别已經年葉<lb/>
落清秋樹鴻飛薄暮天故人無恙否却望一凄然<lb/>
<pb n="KR4h0163_WYG_026-6b"/>
　張太守茁<lb/>
　　茁字文葭號靜巖嘉善人順治壬辰進士授刑部<lb/>
　　主事轉禮部厯襄典禮<lb/>
賜金綺廐馬擢知安慶治郡嚴肅上官心折焉有學心<lb/>
　　堂詩鈔<lb/>
　　　盆柏<lb/>
勁質凌寒雪蒼枝映碧苔纔成方寸木已具棟梁材<lb/>
　邵窩老人莊孩思<lb/>
<pb n="KR4h0163_WYG_026-7a"/>
　　孩思字汝揚晩號邵窩老人秀水庠生莊氏自友<lb/>
　　仁暨孩思三世皆壽踰八袠舉鄉飲賔故人沈雲<lb/>
　　如暴露年久其子孤而貧為買地營葬里人欽其<lb/>
　　高誼有邵窩詩略<lb/>
　　　貧子吟<lb/>
故人之子凄以其捉衿露肘衣離披居無四壁蓬為戸<lb/>
瓶空累日火不炊妻兒委頓饑欲死嗷嗷僵仆誰能支<lb/>
羞將此語告戚屬幾番擬賦招魂詩吁嗟一歌歌聲凉<lb/>
<pb n="KR4h0163_WYG_026-7b"/>
所知曾無升斗移憶昔我友重意氣千金一諾如等夷<lb/>
此道依稀還在人何為今人不古期米如珠兮薪如桂<lb/>
吁嗟再歌歌益悲優孟衣冠學不得何時慰却地下叔<lb/>
敖知<lb/>
　　　送堂主自參<lb/>
十八高賢社何人推道安白蓮開未謝溪水夜潺湲<lb/>
　　　虞美人花放戲拈一絶<lb/>
美人歌罷成黄土今日花開花自舞不信當年泣數行<lb/>
<pb n="KR4h0163_WYG_026-8a"/>
但看曉落猩紅雨<lb/>
　　　偶吟<lb/>
世縁生熟意何分斷壁懸崖總不羣獨有秋空雲外月<lb/>
萬川一様在波紋<lb/>
　錢進士棐<lb/>
　　棐字子輔嘉善人八嵗賦白燕詩順治壬辰登進<lb/>
　　士築託園以老<lb/>
　　　張麗華臨粧池<lb/>
<pb n="KR4h0163_WYG_026-8b"/>
佳人惜影厭青銅粧罷獨來臨水整迴波兩兩自相憐<lb/>
流入脂香雜絲荇敵兵壓寢碎紅顔鴛鴦乍死清波冷<lb/>
嬌面風來影已枯一片寒煙縈斷梗亡陳豈獨色所為<lb/>
泉咽聲聲怨髙熲君聲玉樹聲未銷馬上已歌清夜<lb/>
永<lb/>
　過貢士銘盤<lb/>
　　銘盤字伯新平湖人京兆廷訓長子少以才筆<lb/>
　　知名貢入南雍父殁叩<lb/>
<pb n="KR4h0163_WYG_026-9a"/>
闕得贈䘏之典年七十九卒<lb/>
　　　宿望海樓<lb/>
月高長嘯醉樓中微掠朱闌海面風夜半天妃鸞馭去<lb/>
射波千㸃小燈紅<lb/>
　<hi>附考樓在平湖乍浦苦竹山上海靣静夜紅燈數千飛躍不定土人云此天妃夜巡也</hi>
　徐秀才啓芳<lb/>
　　啓芳字梅生海鹽人有竹塢集<lb/>
　　　晩霽野遊<lb/>
<pb n="KR4h0163_WYG_026-9b"/>
長嘯天何濶閒遊眼獨明殘霞鳥外落斜日雨邊生不<lb/>
學妻梅隱徒深脫劒情那堪覊旅客向晩聽秋聲<lb/>
　嵖岈外史沈棻<lb/>
　　府君諱棻字子佩號藕菴平湖人順治辛夘年二<lb/>
　　十六舉於鄉壬辰成進士性英爽喜交游率任本<lb/>
　　懷不為隨俗軟美之態遇里中纎兒輒嫚罵好窮<lb/>
　　治酒饌選妓徵歌座客常滿遇友人患難貧乏傾<lb/>
　　身濟之時三吳多文酒之㑹府君青衫白襪吐音<lb/>
<pb n="KR4h0163_WYG_026-10a"/>
　　如鐘拂袖作梁父吟覺一座無人乙未對策後又<lb/>
　　七年授河南西平令土荒民散府君招流亡給牛<lb/>
　　種諭以歲豐取償免其息民襁負至墾荒數百頃<lb/>
　　又許以布粟代稅即束麻擔草亦𤨏細不憚煩歲<lb/>
　　募河夫多逋逃患乃按貧户充役民喜得食且以<lb/>
　　償稅率爭先赴工工易竣邑衝差徭不時豪強隱<lb/>
　　蔽多偏累乃按户均㸃一年止役一日歲有餘夫<lb/>
　　甲辰飛蝗遍野獨不入西平境士民建祠北郊邑<lb/>
<pb n="KR4h0163_WYG_026-10b"/>
　　有山曰嵖岈因號嵖岈外史府君居官後益復好<lb/>
　　學于衙舍隙地手植垂栁數株構草堂於緑陰之<lb/>
　　間與幕中文士乘小駟遊汝墳長林幽寂竟日吟<lb/>
　　嘯雖山農牧䜿無不熙然于令君之側治聲為中<lb/>
　　州第一頋天性峭直遇事強項不為屈覊俸十餘<lb/>
　　年向善病至是益甚卒于官年四十七有柏亭稿<lb/>
　　二十年來孤兒抱痛敬登遺句涕泗從之矣男季<lb/>
　　友謹述<lb/>
<pb n="KR4h0163_WYG_026-11a"/>
　　　桞梢行<lb/>
黄河春響走怒濤桃花滚滚飛晴郊軍符如火下州縣<lb/>
河夫隊隊解桞梢前年一决孟津後今年又潰成臯口<lb/>
可憐河上小民家千邨萬落無人守白骨離離棄北邙<lb/>
青秧拂拂沈南畝洛陽諸邑起千夫輓軸牽輪吏夜呼<lb/>
裝成萬束青青樹去築河堤急上途傷心九曲真靈府<lb/>
駭浪何為禍兹土刻玉懸勞堯帝心沈茭難制馮夷舞<lb/>
古道荒凉緑影空滿堤無復舊春風明年古桞重飛翠<lb/>
<pb n="KR4h0163_WYG_026-11b"/>
淚落殘條剩葉中<lb/>
　　　大梁<lb/>
冷雪如鹽衝綉㡌漫漫直走夷門道馬背春寒望眼長<lb/>
花城一抹古大梁山帶横腰殘靄白河聲出口怒濤黄<lb/>
吾思昔日魏公子結客翩翩到街市十萬秦兵夜叩關<lb/>
錦袍壯士因誰死更聞好士梁孝王座中翰墨生古香<lb/>
兔園花草平臺雪詞客紛紛各擅場太息髙踪杳難作<lb/>
長街廣陌春風惡沽酒亭荒翠幔低折腰人笑青衫薄<lb/>
<pb n="KR4h0163_WYG_026-12a"/>
傲吏鞭絲怕軟塵那<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>憔悴過三春斜陽終古消魂事<lb/>
汴水飛花亂撲人<lb/>
　　　汝南道上<lb/>
籃輿來去日愁向積陰繁橋没多荒徑鷗飛失故灘秋<lb/>
因雨易夕水繞俗加寒比戸荒煙裏何人駐馬㸔<lb/>
　　　季秋偕雲馭田子三兒泛菊劉文學山莊同宴<lb/>
　　　　者薛廣文<lb/>
秋林風日好來赴逸人家已對伯倫酒還思陶令花客<lb/>
<pb n="KR4h0163_WYG_026-12b"/>
情縁少長吏語自烟霞更喜薛夫子清樽共物華<lb/>
　　　寒食祝奠先慈<lb/>
何處芳原問傷心南望時由來泉路感重繞白雲思杯<lb/>
薦他鄉酒花開舊日枝惟應歸路近灑淚滴松脂<lb/>
　　　信陽山行<lb/>
本是青山路如何黄綬來途應知馬老花似笑人開郭<lb/>
近千峰斷淮通一水廻行行吾欲賦畫角轉相催<lb/>
　　　申陽寗吳二寅長見枉留飲<lb/>
<pb n="KR4h0163_WYG_026-13a"/>
客舍誰相賞還欣二妙逢長歌惟寗子治行有吳公並<lb/>
繋花前馬如聞松下風清宵凉月裏莫使緑樽空<lb/>
　　　送陸藍田同大兒南還因憶藍田尊人<lb/>
吾已倦遊久君行復此來早隨春雁至猶及海榴回客<lb/>
路河橋晩故人鄰笛哀歸途欣並轡終愧阿戎才<lb/>
　　　章遠南歸<lb/>
骨肉誰能問常時獨爾從貧眞同落葉賦可泣秋蛩殘<lb/>
月闗河路悲風弟妹容思歸我已晩何處有芙蓉<lb/>
<pb n="KR4h0163_WYG_026-13b"/>
　　　㴠輝入都不果送其南還<lb/>
未久便為别知君難遠遊因思張翰鱠不上仲宣樓小<lb/>
雨梁園夢蘆花吳地秋相如詞賦好終是攬皇州<lb/>
　　　送六弟二首<lb/>
未有寧親計因風賴汝歸同懷陸氏橘猶愧老萊衣夜<lb/>
月鴻難聽秋林葉自飛倚門方念遠驅馬莫教違<lb/>
連枝能幾日戀别竟如何客在依花蕚人歸落芰荷秋<lb/>
程風雨易旅夢弟兄多珍重出門意還時且嘯歌<lb/>
<pb n="KR4h0163_WYG_026-14a"/>
　　　皐旭自都訪我因從歸里詩以送之<lb/>
凌雲久已賦今始上金臺為有故園思還從訪戴回客<lb/>
心殘墜葉秋徑老莓苔陶令歸來後寒花更幾開<lb/>
　　　同三兒雪中行汝南道上<lb/>
朔雪晨行集無邊已道周何人茅屋問著處野僧留帶<lb/>
怯東陽瘦寒深稚子愁長年飄絮裏只自愧閒鷗<lb/>
　　　酬吳洛陽<lb/>
鴛湖相望地出宰舊西京嘗念吳公守多慙許氏評春<lb/>
<pb n="KR4h0163_WYG_026-14b"/>
田誰雉乳花縣自鶯聲撫字今難問能無同病情<lb/>
　　　三兒歸詩以遣之<lb/>
望汝成歸計汝歸又繋心雖然春草路多恐曉寒侵藥<lb/>
為長年採門須問世深客亭今夜月猶是聽猿吟<lb/>
　　　宿信陽山寺<lb/>
山城知不遠縁暑漫停茵舊寺僧何在征途老易親栁<lb/>
低堪繋馬螢細只依人無事問禪榻浮雲久此身<lb/>
　　　東郊偶步至寶巖寺<lb/>
<pb n="KR4h0163_WYG_026-15a"/>
冬林無勝賞猶欲問原田日靜寒雲裏人衰落葉前依<lb/>
禪還舊寺訪俗少新烟惆悵斜陽裏從今已幾年<lb/>
　　　西平咏古八首<lb/>
　　　　柏亭春靄<lb/>
封國貽來久鄉亭望去新風清山郭曉雲度野橋春雞<lb/>
犬遥連楚桑麻宛在秦行車長駐處爭識種花人<lb/>
　　　　雲莊雪霽<lb/>
四望白皚皚高風下石臺官橋氷未合汝水凍初廻峭<lb/>
<pb n="KR4h0163_WYG_026-15b"/>
壁參天影窮簷負日開自憐能掃雪不向洛陽來<lb/>
　　　　周泊漁歌<lb/>
碧水横梁筍青絲展釣車空邨聞櫂唱前岸有漁家夜<lb/>
雨流菰葉秋禽起蓼花江湖吾有興何必上仙槎<lb/>
　　　　義岡牧笛<lb/>
入世懷良友長貧感素心非時猶韞玉何地好分金細<lb/>
草全披徑斜陽半在林悠悠牛背上短笛是知音<lb/>
　　　　龍淵夜月<lb/>
<pb n="KR4h0163_WYG_026-16a"/>
灧㶑棠溪水蒼龍起石磻青葱蓮葉劒紫氣繞河干利<lb/>
器藏歐冶前朝慶鐡官清光千萬里𣺌𣺌向誰㸔<lb/>
　　　　粧臺野雲<lb/>
贈佩天邊杳支磯石上分荒臺銜晩照滿眼散秋雲磵<lb/>
蜨銷紅粉山光掩翠裙孝思如可問吾欲一逢君<lb/>
　　　　鄧陂澄波<lb/>
太尉多遺跡中原感廢基當年曾伐蜀此地早開陂迤<lb/>
北平田濶征西返道遲汪汪千頃在為爾更追思<lb/>
<pb n="KR4h0163_WYG_026-16b"/>
　　　　郅塚烟樹<lb/>
荒壠迷春草高丘帶夕陽我來時下馬一拜郅君章史<lb/>
誌鴻名舊碑銜螭首長蒼茫烟樹裏父老向蒸嘗<lb/>
　　　九日因積雨不赴登高感懷之作<lb/>
揺落頻驚節候催况無霽色可銜杯憂時祗有愁霖唱<lb/>
對景何心九日臺雁向霜前難聽遠花從開後未歸來<lb/>
田家禾黍今何似莫上高城極目哀<lb/>
　　　感署中栁<lb/>
<pb n="KR4h0163_WYG_026-17a"/>
垂來舞袖已蹁躚因憶青青長客邊幾樹籠煙斜月夜<lb/>
半簾臥閣夕陽天歸思久逐陶潛賦老去空懐張緒年<lb/>
今日春城憔悴甚何當葱蒨日三眠<lb/>
　　　遂平道中<lb/>
當時攬轡已成蕪極目蒿蓬更問途三户殘黎歸業否<lb/>
六條法吏盡心無月髙茅店聞雞少人去荒原斷雁孤<lb/>
亦自勤勤思撫字自慙拙筆未能圖<lb/>
　　　申陽感事<lb/>
<pb n="KR4h0163_WYG_026-17b"/>
荒城已分一枝安何意還驅征馬看本是<lb/>
盛朝新制節猶傳憲府舊旌干停杯客裏知誰問行路<lb/>
人間覺更難多少巢由車下拜青衫幾溼不堪彈<lb/>
　　　信陽寓何翀六書齋<lb/>
幾度停軒舊此亭疎簾清簟夏還經不辭愛竹王猷看<lb/>
遂有新詩水部聴夜色閒來惟小樹春風散後自流螢<lb/>
物華是處須當賞煙月何心老客萍<lb/>
　　　渡河<lb/>
<pb n="KR4h0163_WYG_026-18a"/>
子規聲裏走天涯解纜津亭日又斜果爾飛流同水箭<lb/>
剛逢積雨漲桃花平生忠信誰相許身世浮沉自漫嗟<lb/>
便擬維舟貰殘醉荒烟漠漠楚人家<lb/>
　　　九日病阻登高<lb/>
幾逢令節重徘徊病裏閒情只緑苔問俗已疎禾黍外<lb/>
寄身合向藥苗栽猶存瘦骨衫香落始過荒亭雁影來<lb/>
楚客今秋思更苦望鄉猶阻舊登臺<lb/>
　　　秋夕病懷<lb/>
<pb n="KR4h0163_WYG_026-18b"/>
葉丹苔碧總佳辰零落秋容自苦辛久分去官同栗里<lb/>
寧知多病老漳濵宵清只聽莎雞泣芳盡空憐蕙草春<lb/>
我已東陽孱瘦甚柴門難緩舊松筠<lb/>
　　　送寗遂平歸養<lb/>
君恩幸許綵衣裁良友于今勞溯洄畫省雖分行雁杳<lb/>
河陽猶奉板輿回家臨晉水魚因出人到春園萱自開<lb/>
我亦庭闈遥在念吳山彌望白雲來<lb/>
　　　送友人南還<lb/>
<pb n="KR4h0163_WYG_026-19a"/>
瀕年薄宦涉風塵又見春回楊栁新何處易銷潘岳鬢<lb/>
河陽縣裏送歸人<lb/>
　　　庚戍早春有以官梅一枝獻者感其江南舊種<lb/>
　　　　浩然有故鄉之思乃援筆漫吟以寄意焉<lb/>
日落孤城走玉塵誰家長笛弄寒頻隴頭一夜東風𦂳<lb/>
愁殺霜花㸃鬢人<lb/>
蘂冷枝寒我欲愁折來還向膽瓶留小梅也是傷南客<lb/>
一様春風説倦遊<lb/>
<pb n="KR4h0163_WYG_026-19b"/>
　陸參議光旭<lb/>
　　光旭字鶴田平湖人順治壬辰進士由保定知縣<lb/>
　　擢御史言中機宜而議廵方一疏尤侃侃不事囁<lb/>
　　嚅遷冀南道服闋補江安糧儲道為羽士朱方旦<lb/>
　　波累徙謫以終<lb/>
　　　春日同顧雲馭登靈鷲<lb/>
畏折尋山屐春光我負多關河悲戰壘天地老烟蓑鶯<lb/>
咽殘枝雨花寒夕照坡浮雲堪極目何處可狂歌<lb/>
<pb n="KR4h0163_WYG_026-20a"/>
　　　和東坡西臺簡子由韻寄永錫弟<lb/>
黑地沙寒草不春骨肌銷盡伏蒲身題襟空負<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>生友<lb/>
泣血猶存誓墓人敢冀九卿疎漢法從來三宥出<lb/>
堯神與君未了前塵事夜雨青山續舊因<lb/>
嚴柝森森氣慘凄為㸔書牘幾眉低風霜斷侣廻峰雁<lb/>
形影難棲折肋雞遠塞每傷驢背弟故園何處鹿門妻<lb/>
寒蛩昨夜啼殘月猶夢疎鐘出掖西<lb/>
　蔣涇縣雲翼<lb/>
<pb n="KR4h0163_WYG_026-20b"/>
　　雲翼本名㑹貞字鳴大嘉善人由府庠中順治甲<lb/>
　　　午舉人任江南涇縣知縣<lb/>
　　　無題<lb/>
粧成十五盡長眉碧玉𤓰期未有期新蜨愛花常䕶粉<lb/>
春蠶獨繭漫抽絲不㸔湘竹愁仍結即化巫雲夢豈知<lb/>
惆悵臨風無限恨明璫何處解相思<lb/>
　甘山居士于琳<lb/>
　　琳字貞瑕號甘山平湖人嘗承父志述三易得習<lb/>
<pb n="KR4h0163_WYG_026-21a"/>
　　學九卷廣變四巻象告二卷皆原九圖之意以立<lb/>
　　言生平好接異人上至天官家言下及地理諸書<lb/>
　　以至馬杜二氏之學靡不精妙通繪事善行楷若<lb/>
　　擊劒談兵諸技時亦為之晩年忽盡去其學發梵<lb/>
　　經大藏俛首沈思疏註楞嚴法華華嚴諸部棲遲<lb/>
　　精舍累月不去啖菜飲水居然苦行卒於康熙庚<lb/>
　　申年八十五有香祖庵草<lb/>
　　　雜詩<lb/>
<pb n="KR4h0163_WYG_026-21b"/>
灼爍健少年匹馬彎强弓橫視藐四海焉念江上翁老<lb/>
翁仰天嘆白日西欲東我昔十七八目亦無飛鴻上馬<lb/>
舞雙槊下馬賦秋風倐忽年嵗移頹然不復雄為我謝<lb/>
少年日月如飛蓬<lb/>
　　　贈鄭兩為備兵西寧南歸里門<lb/>
建牙開府黑山東此日聲名在五戎苜蓿花濃宛馬健<lb/>
蒲萄酒熟戍樓空風髙吐魯驚傳箭雪滿蓬婆競挽弓<lb/>
生入玉門班定逺何人重報月氐功<lb/>
<pb n="KR4h0163_WYG_026-22a"/>
　　　咏夜落金錢花二首<lb/>
深紅㸃㸃映重茵開到金錢花轉新夜静露濃和月落<lb/>
明朝愁殺採花人<lb/>
輕花灼灼葉田田午半平開近綺筵漏永不聞妃子嘆<lb/>
誰家撒得洗兒錢<lb/>
　施訓導鋐<lb/>
　　鋐字公逺平湖人順治壬辰恩貢任義烏訓導奉<lb/>
　　裁補平陽以母老乞歸居喪哀毁庭産芝草人稱<lb/>
<pb n="KR4h0163_WYG_026-22b"/>
　　為孝感云<lb/>
　　　望若耶溪<lb/>
苧蘿山下若耶濵越女如花貌勝春一自五湖烟櫂去<lb/>
月明江上有荒津<lb/>
　　　和王文老手談韻<lb/>
玉局丁丁興未休隔垣微聴子聲幽金門不召羊𤣥保<lb/>
聊與松陰解客愁<lb/>
　曾舉人畹<lb/>
<pb n="KR4h0163_WYG_026-23a"/>
　　畹字庭聞寧都人客至之寜夏衛以商籍舉甲午<lb/>
　　賢書奡兀負竒足迹遍天下初入淛與秀水陳莢<lb/>
　　交善常至其家康熙甲寅闗中孫伭伯守備平湖<lb/>
　　乍浦挈家口依之居二載徙通州卒<lb/>
　　　歸賦<lb/>
中原飄泊久親老且歸耕井邑無安土山城尚甲兵霜<lb/>
花餘䉀畝風雁走河聲子弟不相識呼童數問名<lb/>
　　　別鴛水陳堯夫<lb/>
<pb n="KR4h0163_WYG_026-23b"/>
世亂誰知我人猶不識君豐城老劒氣越俗總浮雲舊<lb/>
國三春異他鄉一夜分封侯寧有命坐笑李將軍<lb/>
　沈教授煌<lb/>
　　煌字火文嘉善人明季文弊競獵六朝煌昌明程<lb/>
　　朱之學設席敎授負笈者三百餘人學者稱𢎞益<lb/>
　　先生順治甲午選貢不仕終有𢎞益堂稿<lb/>
　　　國學觀禮聞雅頌<lb/>
辟雍尊首善逖邇利觀光胄教䕫初命賔興旦再颺威<lb/>
<pb n="KR4h0163_WYG_026-24a"/>
儀開萬域耳目聳遐方道式先儒重文隨聖代昌上丁<lb/>
期合吹二酉聴翺翔釋菜因周禮歌芹撰魯章一牢傳<lb/>
漢祖亞獻憶唐皇肆俎推前席燔柴降内香朱絃流挾<lb/>
瑟彤管佩循墻振步依庭鵠聞音覿望羊耑家求戴聖<lb/>
釋句仰毛萇天子䖍蒿柱名臣出柏梁篆分白玉署簾<lb/>
隠紫薇郎振鷺西雝潔鳴鼉東序喤耦三延矍相更五<lb/>
祝膠庠兄在通侯侍師嚴髙弟彰中原無棄植小草總<lb/>
承筐啟綘欣聨鄭解頤争說匡性情深誨迪氣運奕柔<lb/>
<pb n="KR4h0163_WYG_026-24b"/>
剛虎觀忘同異龍門疇頡頏質疑勤負劒請業敢登堂<lb/>
于邁從公飲陳常遍爾疆候塵應執御濯徳詎施觵闕<lb/>
里麟遊近尼山豹蔚長茆澄圓沼碧桂拂閟宫黃稽古<lb/>
桓榮座箋經頴達牀瓊花連散髻羽扇映絲韁階戺紛<lb/>
干戚邉陲靜斧斨聚奎驅野馬倬漢掃貪狼惟有言靡<lb/>
憾誰云讓未遑蕩平知會極作述佐垂裳玖珮偕鵷鸑<lb/>
簫韶集鳳凰金臺倘擁篲石鼓勒星霜<lb/>
　　　寄贈止岳弟刺史粤東<lb/>
<pb n="KR4h0163_WYG_026-25a"/>
竻竹城邉試錦衣爛柯山下草初肥春風㡬夜吹鄉夢<lb/>
逕傍天南一雁飛<lb/>
　　　天啟宫詞二首<lb/>
豹髓燈懸鳷鵲紅鑾輿宴罷帶雕弓敕教繡鐙三千隊<lb/>
共赴西園看射熊<lb/>
内監傳呼謁聖人押班紫袖學稱臣近来喜黜毛延夀<lb/>
天子臨軒自寫真<lb/>
　吳仲子蕃昌<lb/>
<pb n="KR4h0163_WYG_026-25b"/>
　　蕃昌字仲木海鹽人忠節公子居母喪哀毁而卒<lb/>
　　　再經雞山酬開美祝子<lb/>
送子清溪月當時鴻雁歸今嗟芳草發長與古人違雲<lb/>
冷青蠅散林空白鶴飛山陰囘首裏同此一沾衣<lb/>
　　　過南郭江道士舊居<lb/>
水漲蓮溪館秋風自掃除野花埋石鼎閒月照金書雞<lb/>
犬當時宅蒿莱此日居還山何處是招我白雲車<lb/>
　　　中秋病作<lb/>
<pb n="KR4h0163_WYG_026-26a"/>
病骨秋蓬似迎風欲共飄白雲千里薄黃葉一城搖月<lb/>
滿山庭舊蟲鳴玉露消客誰陳七法空憶曲江潮<lb/>
　　　吳市重逢陸大立頃有贈<lb/>
西風暮雨下滄浪短鬢黃花並有霜一問故人多宿草<lb/>
再来歌地是衰楊平原舊客今誰在伏勝遺經半未亡<lb/>
還取青尊盡疇昔月明重與向山塘<lb/>
　吳秀才謙牧<lb/>
　　謙牧字裒仲海鹽人生蕃昌従弟亦以母喪哀毁<lb/>
<pb n="KR4h0163_WYG_026-26b"/>
　　卒里人並稱孝子有困勉齋藁<lb/>
　　　谷水歌<lb/>
雲峰九十九蒼翠滿山松借問清秋月先縣第㡬峰<lb/>
我登湖上樓湖上秋風發蕩搖湖水光欲墮雲中月<lb/>
　王秀才之圻<lb/>
　　之圻字肇域嘉善人明季稱詩者率宗竟陵之圻<lb/>
　　力持風格従粤東歸手一卷詩曰嶺橋山水盡在<lb/>
　　我奚囊中矣其曠達類如此年未强仕而卒有鳴<lb/>
<pb n="KR4h0163_WYG_026-27a"/>
　　鶴堂稿<lb/>
　　　悲歌<lb/>
道逺不離刺心立談可期白首結交何多以彼富厚今<lb/>
日黃金盡明日猶相知斯人果安在出門欲何之<lb/>
　　　鸜鵒歌<lb/>
涉溪買鸜鵒羣笑王生癡萬里相攜走庾嶺千金不易連<lb/>
城姿一眼五色光催璨山人愛殺爭題詩君不見陽翟賈<lb/>
揚鞭走馬南越逵詡詡陸賈橐中貲明珠不售翡翠死<lb/>
<pb n="KR4h0163_WYG_026-27b"/>
何如端州採石兒人生要在有逺識多忮多求徒爾為<lb/>
　錢處士鴻<lb/>
　　鴻字羽可號若菴海鹽人陞之子築室宋湖好行<lb/>
　　其徳鄉人私諡貞毅有撫松居集<lb/>
　　　尚胥亭上步月<lb/>
荒亭寂寂倚胥川野曠應知受月先光湧人如天上坐<lb/>
景浮橋似漢中懸珠藏釋底明生夜水並江心味入禪<lb/>
莫道孤忠徒自苦海濵祠墓至今傳<lb/>
<pb n="KR4h0163_WYG_026-28a"/>
　<hi>附考尚胥有廟有橋在海鹽縣西北十里並其兄尚祀焉越絶云耕於呉之南鄙城即其地旁有望珠亭</hi>
　　　賁湖秋望<lb/>
賁湖地僻宋邨名荻月蘆風秋自生蕭寺僅存方外想<lb/>
野航恰備畫中情繡衣墓頂松猶挺給諫塋前水獨清<lb/>
可但曾孫懐祖澤隠淪多尚話先生<lb/>
　<hi>附考湖在海鹽縣西三十五里一名宋邨湖俗名宋坡湖錢給事彭侍御墓在焉</hi>
　　　舟行鸕鷀湖<lb/>
萬頃波平綠漲濃祠開黃道正䝉茸占来澤氣常疑雨<lb/>
<pb n="KR4h0163_WYG_026-28b"/>
聴入山風已逗鐘短屐便將尋紫峽輕帆忽復指青松<lb/>
此中好景偏宜夜莫阻遊人月下笻<lb/>
　<hi>附考在海鹽湖濵有黃道廟隠見峡山西出為青松塘土人云峽山鐘聲至宋湖吕塜間則天必雨</hi>
　張華亭超<lb/>
　　超字伯升號檗持桐鄉人順治乙未進士華亭令<lb/>
　　　秋夜聞隣姬鼓瑟<lb/>
露冷梧楸玉杵催誰携寶瑟漫徘徊無心自譜鴛鴦曲<lb/>
有意偏添鸚鵡杯拂拂梁塵飛綺柱離離鳳影落叢臺<lb/>
<pb n="KR4h0163_WYG_026-29a"/>
髙堂夜永清暉徧疑引瀟湘帝子来<lb/>
　張醫士逸<lb/>
　　逸字泰菴嘉善人精岐黃術善撫琴工詩好畫山<lb/>
　　水有日休堂詩<lb/>
　　　烟雨樓<lb/>
樓外笙歌列畫船湖光春色總堪憐遊心不待壺觴醉<lb/>
寫景難將水墨傳晴浪忽飛千尺雨逺邨常帶㡬分烟<lb/>
斜陽乍向層城下月色無塵到檻邉<lb/>
<pb n="KR4h0163_WYG_026-29b"/>
　何通政元英<lb/>
　　元英字㽔音秀水人順治乙未進士由行人厯户部<lb/>
　　郎督理大通橋監通州糧漕弊盡剔以才望選授御<lb/>
　　史封事甚多皆闗大政康熙癸丑視鹽河東内陞厯<lb/>
　　通政參議乞歸生平慷慨急人患難性好客珠履常<lb/>
　　滿酒鎗簮珥時在質庫中不悔也予慨當世士大夫<lb/>
　　嗟卑患貧作自了漢羞與寒士為伍其猥瑣鄙屑之<lb/>
　　態豈堪令雅人見之如先生者其今之廣陵散乎<lb/>
<pb n="KR4h0163_WYG_026-30a"/>
　　　送楊武部奉使交趾<lb/>
甲帳雲従象郡開日南驚見使星来披誠自有珊瑚樹<lb/>
懐逺猶存馬援臺澤徧雕題蠻獠舞檄傳浪泊鼓鐘迴<lb/>
佇看萬里圖王會漢殿真儒諭蜀才<lb/>
　陸知州翔華<lb/>
　　翔華字季冲嘉善人順治乙未進士授鬱林知州<lb/>
　　再補廣徳均有惠政及人<lb/>
　　　竹<lb/>
<pb n="KR4h0163_WYG_026-30b"/>
原過初傳簡張騫已拜侯一叢枝更密千畝節還修樂<lb/>
向𤣥池春音従嶰谷求離離芳實好只許鳳凰遊<lb/>
　周御史宸藻<lb/>
　　宸藻字端臣號質菴嘉善人順治乙未進士選庻<lb/>
　　吉士擢御史有直陳漕規𣙜稅等疏視鹺兩淮盡<lb/>
　　剔諸弊旋遭遷謫認工贖免歸里後與錢龍門孫<lb/>
　　子毅曹顧菴郁衷恒沈止岳盛筠齋輩仿耆英㑹<lb/>
　　以詩酒為樂有柿葉齋自東客遊諸詩<lb/>
<pb n="KR4h0163_WYG_026-31a"/>
　　　張稺恭中翰招同髙念侣副憲王蘭陔水部湖舫宴集<lb/>
晴湖如練水雲收畫舫相携興自幽幾處柳陰浮緑蟻<lb/>
誰家花影傍朱樓囘思聚散憐佳㑹過眼風華感昔遊<lb/>
搔首斜陽頻悵望乾坤何地是滄洲<lb/>
　　秋懷<lb/>
憶昔曾看禁苑花<lb/>
恩深寧敢效懷沙病收陶令三秋菊貧賣青門五色𤓰<lb/>
丘壑道存惟我輩江湖歸老已無家不堪往事空搔首<lb/>
<pb n="KR4h0163_WYG_026-31b"/>
獨立蒼茫起暮霞<lb/>
　　春風<lb/>
幾番花信扇微和繡陌紅樓處處過可道玉闗偏不度<lb/>
如何吹入柳條多<lb/>
　楊知州應標<lb/>
　　應標字勝林號南城嘉善人順治乙未進士除江<lb/>
　　南寧國府推官缺奉裁補江南溧陽縣令再知河<lb/>
　　南鄢陵縣事皆有政聲陞雲南劒川知州抵貴陽<lb/>
<pb n="KR4h0163_WYG_026-32a"/>
　　以病乞歸有永思堂集<lb/>
　　　静夜吟<lb/>
夜久羣動息秋潭冷素心推求往古事厯厯羅胸襟守<lb/>
貞道所貴囘遹衆乃任滔滔江湖流一往不復禁窮巷<lb/>
罕過轍寂寥鳴素琴長松挺孤秀何憂霜雪侵<lb/>
　　　辛酉初春<lb/>
王師將定滇南奉命出守劒川蓼亭陸先生以詩見贈次韻<lb/>
三宰風塵吏<lb/>
<pb n="KR4h0163_WYG_026-32b"/>
恩綸奉逺遷従戎關索嶺解渇水香泉萬里馳邉月孤<lb/>
鴻泣暮烟才非漢司馬白雪愧稱賢<lb/>
　　　東明河上口占<lb/>
重重堤岸繞東明盡是黃金力築城不用防河桑柘滿<lb/>
老農帶月荷鋤耕<lb/>
　項侍郎景襄<lb/>
　　景襄字眉山錢塘人秀水籍順治乙未進士厯官<lb/>
　　兵部侍郎<lb/>
<pb n="KR4h0163_WYG_026-33a"/>
　　　長安竹枝詞<lb/>
敝裘冉冉帶風輕絮逐官河栁壓城䜿子提筐如百舌<lb/>
春來惟有賣花聲<lb/>
　　　題畫<lb/>
閒來結得小茅亭但識烟雲月露形厯日不書藤葉紙<lb/>
年年只記栁條青<lb/>
　顧艾<lb/>
　　艾字病已嘉善人<lb/>
<pb n="KR4h0163_WYG_026-33b"/>
　　　送魏廓園公被逮<lb/>
我髪未燥聞公名私淑于時夙仰止寛衣大袖以布為<lb/>
孤耿知為天下士七載孝廉無所資飦粥星星藉臯比<lb/>
進賢冠著才十年危言危行直如矢至今萍梗無定居<lb/>
圖書幾束同轉徙哀哉失守先人廬三遷隨母為鄰里<lb/>
兩家貴賤隔天淵一様蓬門對秋水耳邊隱隱聞咿唔<lb/>
公子挑燈課青史窗前扎扎機杼鳴夫人織素頽垣裏<lb/>
含飴未得弄文孫驀地從天下嚴㫖赫赫天王自聖明<lb/>
<pb n="KR4h0163_WYG_026-34a"/>
草莽何人敢猜擬萬人擁哭動地來塞滿通衢不容趾<lb/>
夫子拂衣剛啓行一路追隨紛若螘長跪聽詔何從容<lb/>
枷鎻風吹動蘭芷炰烋緹騎如虎狼見此傷心涕瀰瀰<lb/>
低眉翻作柔軟音可見人心猶不死我之熱淚不浪彈<lb/>
此番屑屑竟不已不為夫子一身悲夫子致身應若此<lb/>
最傷不自我後先國步斯頻目其否滔滔皆是等流泉<lb/>
淪胥以亡孰為砥吉凶此去未可知擬將氣運卜夫子<lb/>
可憐一寸地上語九萬何由達天耳<lb/>
<pb n="KR4h0163_WYG_026-34b"/>
　計舉人東<lb/>
　　東字甫草呉江人嘉興籍拔貢順治丁酉順天中<lb/>
　　式以高才而久困公車有問亭集行世<lb/>
　　　鄴城弔謝茂秦山人<lb/>
鄴中懷古正秋風詞賦由來謝氏工生欲移家辭白帝<lb/>
没隨疑塚對青楓諸王禮數何常絶七子交期竟不終<lb/>
自是貴游多薄倖布衣何必歎飄蓬<lb/>
　　　哭侯朝宗<hi>壬辰夏予遇朝宗于嘉禾主客不及通一語而别丙申冬予游宋則朝宗</hi>
<pb n="KR4h0163_WYG_026-35a"/>
　　　　<hi>死二年矣為致生芻哭之</hi>
生前恨汝非知我死後慙余一慟君今日風流推大手<lb/>
他時憑弔在遺文馬蹄遠踏梁園雪劒氣遥横少室雲<lb/>
磨鏡相㸔千里外此中誰許結殷勤<lb/>
　葉主事封<lb/>
　　封字井叔號慕廬嘉興人以父官楚遂入籍中順<lb/>
　　治己亥進士除登封令入為兵馬指揮遷主事未<lb/>
　　任卒<lb/>
<pb n="KR4h0163_WYG_026-35b"/>
　　　盧巖觀瀑布<lb/>
山窮壁立劖崖岸如懸大瓠刳其半瀑水遥從雲外來<lb/>
風雨蒼茫吹不斷晴嵐晻藹秋復春霏微淅瀝無昏晨<lb/>
亦覺輕陰散霡霂逶迤石罅生粼粼爾乃滿盈雷雨作<lb/>
喧豗淜湃傾叢薄崇朝霽色洗芙蓉萬丈銀河自天落<lb/>
北望羣峰隱若蹲驚趨哀壑爭飈奔滄溟潮生浪花白<lb/>
騰波急溜衝雲根碧崿承流湱欲潰氷山乍倒璚枝碎<lb/>
玉龍被剸鱗甲摧激怒難回亂飛墜從兹直下埀天紳<lb/>
<pb n="KR4h0163_WYG_026-36a"/>
建瓴之勢無停輪纍纍小珠大珠墮崩濤積雪浮松筠<lb/>
曦暉照見閃虹電雲彩徘徊淨霜練微風忽度相欹斜<lb/>
細雨輕烟拂人面仰觀不足常淙淙厥狀非一難形容<lb/>
晝暮陰晴亦屢異窮工極態烟光重越昔盧鴻宅其下<lb/>
翠庭樾館何瀟灑巖因其姓以為名高蹈應空後來者<lb/>
君不見龍潭石淙皆絶竒竒在嶙峋水挾之盧巖之竒<lb/>
獨在水林壑藉以增幽姿况且嵩中水泉少潺湲不絶<lb/>
無如斯曠然疑是别天地胡勿於此誅茅茨吾將老矣<lb/>
<pb n="KR4h0163_WYG_026-36b"/>
始一遇樂此忘疲忽天暮扶笻出壑久踟蹰猶恐濤聲<lb/>
在深樹<lb/>
　　　大仙峽<lb/>
絶澗通幽徑扶笻擇步過高厓危下鶻重磴曲如螺雲<lb/>
破鳴泉落春寒賸雪多誰言中有地不識在山阿<lb/>
　沈知縣兆奎<lb/>
　　兆奎字崍源桐鄉人順治己亥進士江西饒州府<lb/>
　　德興縣令<lb/>
<pb n="KR4h0163_WYG_026-37a"/>
　　　初構草舍呈東山隣友<lb/>
六載波臣信所如蕭然蓬蓽是吾廬幾行斷鴈風高處<lb/>
一片閒雲海曙初性僻正宜君輩友時艱并與故人踈<lb/>
榮枯却㸔柴門外好傍昭靈賦卜居<hi>邨有昭靈祠</hi>
　支教諭隆求<lb/>
　　隆求字武侯嘉善人大綸孫順治庚子舉人領教<lb/>
　　嚴州遂安有閩遊偶草<lb/>
　　　浦城水次怪石瀑泉驚人萬狀<lb/>
<pb n="KR4h0163_WYG_026-37b"/>
嵯峨經千里欵乃復聞聲塊壘胸中伏巉巖波裏行羊<lb/>
腸世路曲雞肋宦情輕一葉舟如寄將心照水盟<lb/>
　王經歴辰<lb/>
　　辰字天市嘉善人順治庚子舉人任直𨽻保定府<lb/>
　　經歴幕府趨走非其好也<lb/>
　　　晩眺<lb/>
平臯時極目客思自依依沙雁衝人起城烏繞樹飛林<lb/>
開秋色遠山逈夕陽微薄暮行吟罷歸來獨掩扉<lb/>
<pb n="KR4h0163_WYG_026-38a"/>
　嚴進士勲<lb/>
　　勲字扆臣號少華秀水人順治辛丑進士與兄觀<lb/>
　　弟臨主盟越壇者二十餘年四方有嚴氏三昆之<lb/>
　　目<lb/>
　　　感懷<lb/>
世事如江湖下流不可挽百年㑹有盡憂來車輪轉所<lb/>
幸天意微倚仗非人辨菀枯時代謝狂且恣驕蹇山水<lb/>
有傾頽哲人戒盛滿秉心察淵妙空洞莫能衍平波起<lb/>
<pb n="KR4h0163_WYG_026-38b"/>
激湍坦途藏科坎日月運灝濛世變日新舛所以古達<lb/>
人行歌以自遣<lb/>
　　　牧豕行<lb/>
淄川老翁善牧豕朝朝暮暮豕邊伺天子一日詔書下<lb/>
老翁杖䇿君門試天子顧之顔色開待詔金馬何雄哉<lb/>
抜起草萊事明主長辭爾豕心徘徊老翁曲學世所賤<lb/>
老翁致身㨗如電峩峩丞相踐台階列土平津重主眷<lb/>
東閣詎有賢人來分茅曾未由折箭君不見廣川醇儒<lb/>
<pb n="KR4h0163_WYG_026-39a"/>
董仲舒江都膠西遍曵裾又不見濮陽名卿汲長孺淮<lb/>
陽卧治泣如雨公孫學術殊不同天子親幸全初終區<lb/>
區豈因對策工轅固老人洵㝠鴻<lb/>
　　　九日懷覽民弟<lb/>
黯黯登臨日蕭蕭風雨來愁心馳冀北極目望金臺遊<lb/>
子悲揺落窮途哭草萊鮫人珠的皪荆客玉摧頽造物<lb/>
殊無意乾坤棄不材浮名消歲月事業等塵埃躑躅燕<lb/>
山道徘徊易水隈黄金知已罄白髪定相催迢遞三千<lb/>
<pb n="KR4h0163_WYG_026-39b"/>
里凄凉九日杯壯心雖未擲落魄實堪哀對菊應多恨<lb/>
悲秋賦必裁親知多不遇襟抱有誰開<lb/>
　殳山人丹生<lb/>
　　丹生字彤寶號山夫從桐廬居吳久之後徙嘉興<lb/>
　　盛澤三年復遷嘉善蔣湖亦三年每作小賦得漢<lb/>
　　魏人風骨詩亦雄快晚年無家徜徉五湖以終<lb/>
　　　乙將軍歌題劉公㦷所作傳後<lb/>
乙將軍眞天人烈如南霽雲又如雷萬春冒重圍入孤<lb/>
<pb n="KR4h0163_WYG_026-40a"/>
城出孤城部領二百騎出入風雨旋雷霆誰能從之曰<lb/>
張衡將軍起列校主將䧟陣單騎抜之推主帥上馬短<lb/>
兵接戰身步行乙將軍眞天人初𨽻黄得功後𨽻史道<lb/>
鄰面中飛矢屹不動揚州化作睢陽城將軍戰死舊城<lb/>
下誰能傳之昌黎文<lb/>
　　　余學畫于湯子三年見其畫水入妙自謂頗得<lb/>
　　　　其意作畫水歌<lb/>
宋公畫山得山骨五百年來紙猶溼米公畫山不畫山<lb/>
<pb n="KR4h0163_WYG_026-40b"/>
晴天雨天推烟鬟湯子畫水亦如此十日五日袖五指<lb/>
忽然倒峽與奔流幻出澄江對窗几畫濤畫雪兼畫氷<lb/>
低頭聽之聲泠泠老人事過即忘却惟此欲忘心不能<lb/>
古來多少餐霞客誤落塵中人不識湯家水米家山只<lb/>
在虚無縹緲間説與世人皆大笑五百年來稱二妙<lb/>
　　　送徐臞菴遊天目二首<lb/>
送君西去踏丹梯直上青天白日低雲海茫茫㸔不辨<lb/>
一條界破是苕溪<lb/>
<pb n="KR4h0163_WYG_026-41a"/>
千峰竹共萬峰松古寺門前布虎蹤惟有道人逢客至<lb/>
登樓一打報山鐘<lb/>
　初陽子顔鼎受<lb/>
　　鼎受字孝嘉自號初陽子桐鄉人少以孝聞九歲<lb/>
　　得句曰輕風揺翠竹微雨滴黄花為諸生遊楚遭<lb/>
　　亂避跡為黄冠歸卒有嶧山堂半樂亭詩<lb/>
　　　田家女兒行<lb/>
田家女兒年十六賣作青衣向人哭自言數世居南邨<lb/>
<pb n="KR4h0163_WYG_026-41b"/>
紡績為生治杼軸去歲田荒稼不登一春八口無饘粥<lb/>
今年官稅急難供東西呌號驚里族𨽻胥門外呼一聲<lb/>
雞犬倉皇上牆屋小兒聞之走牀下老人見之徒側目<lb/>
向前哀告且莫嗔朝來女兒還枵腹本欲留君無一錢<lb/>
脫粟不能况酒肉白頭老翁筋力衰此去何堪受鞭扑<lb/>
願鬻此女為人奴老人幸免捐溝瀆託身無過錢千貫<lb/>
待價豈期珠百斛提籠採桑憶昔時短髪未許施膏沐<lb/>
歎息此夜朱門深老父不知何處宿高堂置酒歌者誰<lb/>
<pb n="KR4h0163_WYG_026-42a"/>
華筵夜半鳴絲竹閉戸那得聞呻吟多少離魂依草木<lb/>
爪牙之吏虎而冠讞獄未終問錢榖孤邨茅舍烟火稀<lb/>
深山曠野虚樵牧里中健兒從征徭三年不歸如逐鹿<lb/>
太平天子昔何時稻粱初肥春酒熟好雨既至農桑閒<lb/>
五月蠶繭成衣服于今十室九已空弱者死亡強者戮<lb/>
吁嗟乎此生已矣勿復言吾將歸去青山飯黄犢<lb/>
　　　送敬可之金溪<lb/>
銅井山回昭武城金溪水落贑江清十年短褐渾無恙<lb/>
<pb n="KR4h0163_WYG_026-42b"/>
萬里長風在此行客邸浮𤓰應共醉官衙借箸早相迎<lb/>
麻姑壇下逢仙侣試與狂夫説姓名<lb/>
　　　暮春遣興<lb/>
時節催人到白頭蘭亭禊事好重修世情可信門前雀<lb/>
物理無疑海上鷗岐路不勝楊子泣高天尚厪杞人憂<lb/>
緑陰漁市傾壺醉莽莽乾坤一釣舟<lb/>
　　　贈錢三<lb/>
聽雨空堂一酒尊黯然何地不銷魂㸔人虎步爭當路<lb/>
<pb n="KR4h0163_WYG_026-43a"/>
老我牛衣獨閉門採藥山中新隱士射潮江上舊王孫<lb/>
燒燈夜半聞高咏故國風流此尚存<lb/>
　　　題畫<lb/>
江邨無事一漁翁閲盡風波意不窮今日也因魚稅苦<lb/>
持竿逃入畫圖中<lb/>
　張進士嘉瑹<lb/>
　　嘉瑹字文須號搢葵吳江人徙居桐鄉青鎮順治<lb/>
　　辛丑進士候選推官未仕卒<lb/>
<pb n="KR4h0163_WYG_026-43b"/>
　　　同赤溟表兄過檗持兄齋㸔菊<lb/>
相携訪菊每淹留㸔到高齋興倍幽君亞淵明能嘯傲<lb/>
我慙平子賦離愁一簾傲骨爭為傑四座清芬况是秋<lb/>
漫說東籬多異種依然花縣舊風流<lb/>
　徐秀才震亨<lb/>
　　震亨字東旉號乾一受知於學使黎元寛年十八<lb/>
　　補弟子員後築室青鎮芙蓉浦顔曰溪南草<lb/>
　　堂著書十餘種有聲最齋集西溪雜咏<lb/>
<pb n="KR4h0163_WYG_026-44a"/>
　　　長林銷夏<hi>密印八景之一</hi>
晞髪行吟日正長桐花落盡又新篁雨餘絶勝探林屋<lb/>
風散渾疑倚石牀空翠飛來衣欲溼緑雲移處屐生香<lb/>
扶笻老衲盤根坐聽到黄鸝晚更凉<lb/>
　曹封君爾坊<lb/>
　　爾坊字子閑嘉善人勲仲子髫年應試宿儒不能<lb/>
　　及太史劉正宗胡世安皆稱江左曹生工詩兼善<lb/>
　　繪事子鑑倫康熙己未進士官翰林<lb/>
<pb n="KR4h0163_WYG_026-44b"/>
　　　題東干小普陀佛閣<lb/>
曲曲廻廊映栁閣探幽幾度到香臺九峰晴黛横窗出<lb/>
三泖春波拍岸來深澗黑腥魚噴藻遥堤青溼鷺行苔<lb/>
詩成不盡登臨興題壁慚非工部才<lb/>
　邵學使延齡<lb/>
　　延齡字大年號靜山平湖人順治辛丑進士由中<lb/>
　　書歴陞部郎督學江右所取多知名士歸里卒有<lb/>
　　耐軒全藳<lb/>
<pb n="KR4h0163_WYG_026-45a"/>
　　　東海有迂儒用持國韻<lb/>
東海有迂儒日坐詩書側自誇識之無鑽硏似蠧蝕埋<lb/>
頭目光短几案塵弗拭沉思茍有㑹或歌或嘆息敢謂<lb/>
性禀愚難忘祖宗德詩書本舊疇竊窺聖賢域所居雖<lb/>
海澨頗稱冠裳邑甲第鬱相望近頗推名國使非眞有<lb/>
得冠裳亦羽飾所以三十年朝夕常歉灰縱能明大意<lb/>
健忘非鐫勒苦無師友資落筆鮮竒特興到輒一鳴素<lb/>
紙染其墨上下千百年柔腕乏筋力流覽鼎彜文矗矗<lb/>
<pb n="KR4h0163_WYG_026-45b"/>
珪璋植學古乃有獲從繩則木直稍稍髣髴之古人𣺌<lb/>
難迹有志恨不逮撫膺徒愾惜如彼寫倣童未能端㸃<lb/>
畫何時窺藩籬一一辨白黑摶沙不聚黏畫餅難充食<lb/>
援筆不肯停徒為人譏忒終以古人師今人未可式如<lb/>
入寶藏中珠璣紛紜積隻手自選攜蛟龍不敢擊况為<lb/>
師儒官詩書固其職南面操鑑衡進退動千百自非規<lb/>
矩精遂令衆匠惑子史為旁枝六經為根極勉旃勿敢<lb/>
渝寸心明得失<lb/>
<pb n="KR4h0163_WYG_026-46a"/>
　　　讀康節公集偶賦<lb/>
午㑹於今晷未斜先賢皇極世爭誇空中樓閣非忘物<lb/>
書裏漁樵自一家易契先天理有數詩傳後葉正還葩<lb/>
天根月窟由人悟且坐春風㸔好花<lb/>
　　　題沈南疑紫茜邨莊圖用茶星韻<lb/>
欲避風塵丘壑宜竹窗桐屋每相期鳥啼花發尋賢主<lb/>
酒滿茶清趁好時鄰寺月明㩦伴早緑溪舟小過橋遲<lb/>
南園北陌空惆悵記取邨莊紫茜詩<lb/>
<pb n="KR4h0163_WYG_026-46b"/>
　吳給事源起<lb/>
　　源起字凖菴嘉興人鑄子順治辛丑進士官禮科<lb/>
　　給事<lb/>
　　　和江觀察在湄原韻之二<lb/>
喚得輕舟泛日斜滿湖烟雨目重遮有亭竚想當年鶴<lb/>
無路追尋處士花遺跡半銷名尚在登臨已徧興還賖<lb/>
與君再向勾留處百尺樓頭數暮鴉<lb/>
　濮布衣淙<lb/>
<pb n="KR4h0163_WYG_026-47a"/>
　　淙字澹軒號贊夫桐鄉濮院人賣絲於吳市順治<lb/>
　　初室遇火身入烟燄中扶二親以出耽詩好友有<lb/>
　　半間樓浣雪居月巢蘧園諸刻嶺南人多購之<lb/>
　　　同靜菴步山塘<lb/>
遠客閒無事來過野店家一春三月酒七里半塘花梵<lb/>
閣銜斜照溪雲結晚霞過橋新栁暗烟羃釣魚槎<lb/>
　　　過瓢隱探愚公未回<lb/>
别疑經歲久荏苒一春過但恐閒時少還憐去日多門<lb/>
<pb n="KR4h0163_WYG_026-47b"/>
開蛛脫網簾捲燕投窩試㸔莓苔色青青厚幾何<lb/>
　魏秀才允桓<lb/>
　　允桓字虎臣允枚弟補邑庠生事母至孝工文早<lb/>
　　世門人私諡孝莊<lb/>
　　　病馬<lb/>
病骨崚嶒苦不支小時亦想効驅馳曾無伯氏才空老<lb/>
縱有蒒翁遇已遲嚴策怕增新慉結横行羞露舊權竒<lb/>
寄聲好謝蘭池伴此日驕嘶更向誰<lb/>
<pb n="KR4h0163_WYG_026-48a"/>
　陸教諭瀹原<lb/>
　　瀹原字嗣暢號岫丹平湖人少有文譽晚年教諭<lb/>
　　臨安<lb/>
　　　被放<lb/>
宦途寵辱未須驚歸去南山尚足耕眼底誰青與誰白<lb/>
胸中無我并無卿柴門候月惟搜句竹逕迎風獨舉觥<lb/>
栩栩北牕高卧穏折腰久已薄時名<lb/>
　嚴舍人臨<lb/>
<pb n="KR4h0163_WYG_026-48b"/>
　　臨字覽民秀水人勲之弟貢入國子監康熙甲辰<lb/>
　　考授中書舍人卒于官<lb/>
　　　送張牖如南歸并訊同學諸子<lb/>
君向金臺好上書翻然南去更何如定知詞賦應陪輦<lb/>
嬾託文儒漫曳裾秋雨鄉關隨早雁江程甘㫖及鱸魚<lb/>
吳門老友恒相憶不見瑶華一問余<lb/>
　朱秀才茂晭<lb/>
　　茂晭字子蓉號東溪秀水人陶情詩歌專學太白<lb/>
<pb n="KR4h0163_WYG_026-49a"/>
　　有鏡雲亭集<lb/>
　　　古風<lb/>
孟冬朔風興橘柚落華實凌晨閲塲圃穡事已麤畢役<lb/>
車其可休何以嗣我日雲中下鴻雁牀下語蟋蜶黄花<lb/>
既已凋田雀去何疾人生無百年上壽寧可必子有羅<lb/>
裳衣曷不日鼓瑟<lb/>
　　　於潛舟行抵桐江<lb/>
浮溪始安行登山止凌緬鬱紆倦攀陟清曠縱游衍目<lb/>
<pb n="KR4h0163_WYG_026-49b"/>
對川禽飛耳接迅湍轉迴峰沓屢迷連烟晦莫辨夕翫<lb/>
淹水宿晨興愛沙飯已入桐廬溪復歴富春峴雙臺峙<lb/>
中江一竿垂日晚空波澄浩𣺌春雲澹舒卷但乘逸興<lb/>
多詎覺古人逺<lb/>
　　　南湖醉歌呈姜給事埰及諸同座<lb/>
湖南美景白日徂相呼共泛城南湖湖中酒客十四五<lb/>
縱飲不數髙陽徒吳門諸宋最年少劇狂謔浪任與俞<lb/>
金陵余懷擅詞曲陸生君暘播絲竹轉憶當時度曲人<lb/>
<pb n="KR4h0163_WYG_026-50a"/>
停歌宛轉思相續世事浮雲何足奇興亡大略姜公知<lb/>
屈指間闗凡幾載滿目風塵傷别離斗酒重逢共南國<lb/>
諸公何在觴今夕陳孟聲傳已破家魯朱本是偏憐客<lb/>
壯士沉吟空嘆嗟萍浮浪梗隨天涯尊前有酒且盡醉城<lb/>
頭黯淡悲鳴笳<lb/>
　　　登蕭山驛樓<lb/>
驛路青雲暮山城逈足愁江流衝絶壁石勢起危樓襟<lb/>
帶分吳甸風烟繞越州不堪憑眺意揮涕下孤舟<lb/>
<pb n="KR4h0163_WYG_026-50b"/>
　　　白門栁詞<lb/>
上馬與君别下馬與君酒欲知春淺深請㸔白門栁<lb/>
　　　東溪歌<lb/>
錦鳥迷沙日花飛一水香采蓮聲欲斷愁殺淥川長<lb/>
水色明晴晝江花憶去年前溪好風月未可即回船<lb/>
　曹布衣鑑徴<lb/>
　　鑑徴字徴之號雲客嘉善人貌寢偏𦕈不修飾家<lb/>
　　有瘠田數畦嘗不得粟羞與富貴遊所交必奇士<lb/>
<pb n="KR4h0163_WYG_026-51a"/>
　　與南粤朱斐北平韓畕善日為詩文見忌流俗門<lb/>
　　有橡樹中庭有紅杏多咏其側偶移石廢二指由<lb/>
　　是病狂不幘不履行于市數年遂死其集曰紅藥<lb/>
　　園白石樓皆軼無存者<lb/>
　　　再訪賡上<lb/>
李花初白杏花紅楊栁千條拂面風野店酒旗寒雨外<lb/>
江邨漁艇夕陽中地經門巷芳籬熟節近蠶桑春箔同<lb/>
且喜芊緜青草路竹窻書墅徃來通<lb/>
<pb n="KR4h0163_WYG_026-51b"/>
　　　得魏子存舅氏蜀中書<lb/>
西蜀東呉萬里餘那堪薄宦久離居舅甥忽憶三年别<lb/>
鄉國初逢一紙書明月啼猿巫峽逈秋風落木錦江虚<lb/>
何緣得貰郫筒酒好問雲安丙穴魚<lb/>
　　　隴頭水<lb/>
隴水流離下隴山髙接天似憐征戍苦嗚咽向秦川<lb/>
　栁邨處士沈湛<lb/>
　　湛字淵伯世居嘉善斜塘葢桐邨舊居也為諸生<lb/>
<pb n="KR4h0163_WYG_026-52a"/>
　　豪邁尚氣與俗牴牾好談兵事論兵法性卞急歡<lb/>
　　則頭攢耳摩怒則面赤發叱然好交遊不忘故舊<lb/>
　　其讀書論文最嗜班馬與鍾譚詩不喜閲文選尤<lb/>
　　痛詆李于鱗集後依人入閩刻閩遊草以槖金買<lb/>
　　田居有五栁遂以名邨冉冉將七十耕硯為娯老<lb/>
　　計時畫墨竹人多寳之評者謂其詩崢泓蒼健善<lb/>
　　為悽惋之詞<lb/>
　　　浦城客署題流觴曲水圖<lb/>
<pb n="KR4h0163_WYG_026-52b"/>
誰將曲水圖挂向丹山驛約略文衡山氣韻儘超軼潺<lb/>
湲如有聲懸溜注溪澀疎松籠厓長修竹叢巖密昨過<lb/>
漁梁山髣髴圖可憶碧雲互紛糾溟濛𣺌難測飲者多<lb/>
達人千觴浮澗出酒壚置修坡琴書遶其側或飲或坐<lb/>
起俯仰兼語黙隱隱蘭亭裏研墨寫詩帙自有丘壑風<lb/>
飄飄露狂色不知傳舍中何事留此筆似告宦遊人勞<lb/>
勞未如逸晉人豈嗜酒此意醒者得<lb/>
　　　憂歡石<lb/>
<pb n="KR4h0163_WYG_026-53a"/>
夏公曾駐節勝迹在河干此地安溝洫當年怨暑寒溪<lb/>
痕移上下心事别憂歡舊石留官守沉吟仔細㸔<lb/>
　<hi>附考永樂二年吳浙大水夏忠靖公立石嘉善福源宫前測水消長鄉人言公自寓先憂後樂之意故名</hi>
　<hi>石長七尺有竒葢樹石測水亦宋舊制也</hi>
　　　漁梁道中<lb/>
山勢迂回梯磴勞漁梁寂寂瀉秋濤蒼藤古壁飄猿影<lb/>
寒日空山落雁毛自有清音來石磵誰將茅屋結東臯<lb/>
寄言峽裏山翁道我亦從來本慕陶<lb/>
<pb n="KR4h0163_WYG_026-53b"/>
　　　題血子樹<hi>小引</hi>
　　曉上五顯嶺小憇佛庵仰見奇樹修枝偉幹髙十<lb/>
　　丈許葉葳蕤有光翦翦如勾剔畫紅實疎布比朱<lb/>
　　櫻差小而色殷如血僧人謂此血子樹不華而實<lb/>
　　味絶甘山中無二予絶愛之賦此誌異<lb/>
靈山少凡木指顧一停車應入流沙誌希傳種樹書孤<lb/>
撑隨壁迥百尺入雲疎積翠披堪畫流甘釀可茹連珠<lb/>
垂結晚紅露著條初龍眼圓嫌大朱櫻色不如珍奇無<lb/>
<pb n="KR4h0163_WYG_026-54a"/>
别種獨映羽人居<lb/>
　　　題周阿香墓<lb/>
阿香辦一死死乃全其生萬古貞魂在松風吼瀑聲<lb/>
　<hi>附考烈婦嘉善計明妻正德庚午嵗饑夫與姑議鬻之不從數被箠楚赴水死</hi>
　曹秀才禎驥<lb/>
　　禎驥字觀機谷子有握蘭軒草<lb/>
　　　小邨即事<lb/>
寂寂空林去未回孤飛一雁獨徘徊移舟入浦分流水<lb/>
<pb n="KR4h0163_WYG_026-54b"/>
横笛當風碎落梅殘樹花邊新出笋野蘿梢上舊成苔<lb/>
醉漁野外知何意歌笑方停月已來<lb/>
　周宏藻<lb/>
　　宏藻字丙仲嘉善人<lb/>
　　　短歌行<lb/>
江湖流日下魚鼈趨雷同力拔水騰上逆之者為龍龍<lb/>
生族亦孤繁多不如蟲異行非衆好獨處勢益崇吐納<lb/>
萬里氣縱横天地空不為世人怪安得雲霧從<lb/>
<pb n="KR4h0163_WYG_026-55a"/>
　　　塞下曲<lb/>
草盡蒼鷹疾平沙獵騎過紇干山月上蒲類海雲多漢<lb/>
苑歸龍種秦闗息鳳戈軍中方宴樂處處起鐃歌<lb/>
　　　送宫人入道<lb/>
纔服黄冠换舞裳朦朧何處辨昭陽朝迎神女聞瑤珮<lb/>
夕向元君受玉章顔駐不緣雲母液丹成無藉鬱金香<lb/>
林間鸚鵡曾相識猶說當年侍上皇<lb/>
　　　玉樹後庭花<lb/>
<pb n="KR4h0163_WYG_026-55b"/>
玉樹新聲斷深宫青草生可憐揚子月猶照石頭城<lb/>
　沈之灝<lb/>
　　之灝字希道號達蒼桐鄉人<lb/>
　　　節烈嚴姬行<lb/>
　　姬為戍上諸生徐浤之妾浤死無嗣内君丁孺人<lb/>
　　在室姬黽勉匍匐左右之未㡬丁亦亡出篋中裝<lb/>
　　以襄葬事葬畢嘔血斗餘遂死嗟乎姬之死可以<lb/>
　　風矣為作嚴姬行<lb/>
<pb n="KR4h0163_WYG_026-56a"/>
石家有綠珠樓頭報主捐其軀喬家有碧玉井底投骸<lb/>
主不辱兩媛千古名字香誰云婢妾無肝腸嚴姬嚴姬<lb/>
松栢姿霜凌雪虐赤手支翁亡旋侍白頭媪晨炊宵績<lb/>
容顔槁翁媪兩喪相繼遭買山負土雙墳髙無須𠢐面<lb/>
并截耳願得從容就一死一死了却婢子心寸心不易<lb/>
千黄金君不見鬚眉中有妾婦身錦衣玉食隨後塵暮<lb/>
楚寵兮朝秦臣嗚呼暮楚寵兮朝秦臣安得遺臭之骨<lb/>
留芳芬<lb/>
<pb n="KR4h0163_WYG_026-56b"/>
　　　鸕鷀行<lb/>
霖雨既過邨溪渾溪渾且深魚蝦屯老漁不用網罟<lb/>
施持竿拍拍驅鸕鷀漁驅鸕鷀鷀驅魚大魚小魚觸<lb/>
頞趨浪捲波翻㸔血戰俄頃獻俘來水面鳴呼魚乎<lb/>
誠何辜脫網又遭兹剪屠鸕鷀盍不餬爾口飼爾雛<lb/>
廼為老漁之韓盧吾將膾鸕鷀于刀炰鸕鷀于釡雜<lb/>
魚鮮以為脯夫安知魚鮮之美堪上筵鸕鷀肌肉腥臊<lb/>
難置爼<lb/>
<pb n="KR4h0163_WYG_026-57a"/>
　徐之陵<lb/>
　　之陵字子京嘉善人遠子<lb/>
　　　雨雪曲<lb/>
大漠雪霏微同雲凍不飛玉城飜落月珠樹帶斜暉古<lb/>
戍烽烟斷平原獵騎歸最憐翠袖薄猶是寄寒衣<lb/>
　　　送康小范上若兩世執歸江右<lb/>
霜滿高城夜漏稀那堪臨水送將歸天涯短褐逢初霽<lb/>
江上孤帆帶落暉路近匡廬秋欲暮舟廻彭蠡雁同飛<lb/>
<pb n="KR4h0163_WYG_026-57b"/>
放歌且盡樽中酒明發西風振客衣<lb/>
　張辰<lb/>
　　辰字北是嘉善人與兄鶴書齊名邑中有二張之<lb/>
　　目<lb/>
　　　贈亭彦<lb/>
椅梧䕃百尺翽鳯鳴高枝下有緑蘿草攀援同兎絲結<lb/>
交常相因金石貴不移顧我蓬室士同心賁光儀相與<lb/>
崇明德皓首良可期深情發壯采嘉㑹及芳時願附雲<lb/>
<pb n="KR4h0163_WYG_026-58a"/>
中鳯千里或差池<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_026-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繋卷二十六<lb/>
</p>
<p>
</p>
  </div>
<div>
<head>檇李詩繋卷二十七</head> <lb/>
    <p>
<pb n="KR4h0163_WYG_027-1a"/>
欽定四庫全書<lb/>
　檇李詩繋卷二十七<lb/>
　　　　　　　　　　　　　平湖沈季友編<lb/>
國朝<lb/>
　小譚大夫吉璁<lb/>
　　吉璁字舟石自稱小譚大夫嘉興人甲申後隨父<lb/>
　　貞良入閩父殁亂山中扶柩侍母及弟妹七人歸<lb/>
　　禾生産蕩然餬口四方以為養康熙甲辰以上舍<lb/>
<pb n="KR4h0163_WYG_027-1b"/>
　　考第一授中書居九年出為延安同知吳三桂反<lb/>
　　運餉入川至寧羌兵變棧道絶走黑水峪以脫既<lb/>
　　而諸郡宼變惟存榆林一城璁誓衆死守又嘗單<lb/>
　　騎入賊中招撫之其黨漸平戊午薦博學宏詞詣<lb/>
　　闕已除登州守之任一年以哭子卒璁好撰述有<lb/>
　　延綏志二十四卷肅松録二卷爾雅綱目一百二<lb/>
　　十卷嘉樹堂集二十卷鴛鴦湖櫂歌一卷惜其無<lb/>
　　後浸至散失文章千古事不能無餒而之憾焉<lb/>
<pb n="KR4h0163_WYG_027-2a"/>
　　　神木軍中雜詩<lb/>
師行六月賦萋萋競唱鐃歌舞白題羽騎乍過圁水北<lb/>
軍書早到定邊西<lb/>
栁弓葦箭盡投誠解甲都將白紙呈盡説降時多富貴<lb/>
讓他先去報頭名<lb/>
紅白旗開似畫屏城南城北盡龍庭蘭臺令史從容在<lb/>
可許山頭勒石銘<lb/>
　　　鴛鴦湖櫂歌三首<lb/>
<pb n="KR4h0163_WYG_027-2b"/>
水市花船一樣忩龍淵學繡一條江憑誰移箇龍淵塔<lb/>
學繡邨邊也作雙<lb/>
勤王子弟秀州多路接臨平百里河舊是蘄王駐師地<lb/>
羅裳錦繖夜深過<lb/>
花時午日白荒荒最愛鶯啼半邏塘一樣橋頭打雙槳<lb/>
郎舟雲母妾沙棠<lb/>
　陳處士灋<lb/>
　　灋字子虚平湖人郊居避俗松枝梅萼掩映三逕<lb/>
<pb n="KR4h0163_WYG_027-3a"/>
　　間多藏書畫古器無不精妙有寄松堂集<lb/>
　　　錢稚農别十年歸里喜賦<lb/>
汗漫年華老一氊黄雲漠漠送歸鞭半生夢境隨蝴蝶<lb/>
幾載鄉心聴杜鵑笑口重開離亂後馬蹄偏向夕陽邊<lb/>
空堂相見渾疑夢落落無勞問酒錢<lb/>
　韓髙士畕<lb/>
　　畕字經正號石耕興人性髙僻善鼓琴酒酣耳熱<lb/>
　　拂袖作聲無不驚為絶調人欲學其一曲必奉千<lb/>
<pb n="KR4h0163_WYG_027-3b"/>
　　金以是遂無傳者終身不娶徧遊諸闗塞晚年僑<lb/>
　　居平湖有天樵集<lb/>
　　　春日偶成<lb/>
酒社招尋數閒愁總不知月明歸獨晚春好起仍遲清<lb/>
晝唯貪奕長飢久廢詩臨風還自笑貧殺百花時<lb/>
　　　夢登北岳<lb/>
削壁三千仭松杉隔幾重側身驚峻壑仰面落危峰殷<lb/>
女知何在樵人總不逢翠微尋舊路處處白雲封<lb/>
<pb n="KR4h0163_WYG_027-4a"/>
　　　太行春望<lb/>
霄漢接崔嵬遙峰對五臺雲生蒲坂没雪盡吕梁開白<lb/>
日中天近黄河萬里來登臨愁險絶笻杖屢遲迴<lb/>
　　　山行<lb/>
髙下重岡靜潺湲澗水斜細松青接嶺小路白連沙煙<lb/>
火渺無際農人何處家回看晴色遠雲樹是天涯<lb/>
　　　山夜與爾成登月存巖<lb/>
霜風生靜夜雞犬夢寥寥月暗峰當屋雲明火出窰石<lb/>
<pb n="KR4h0163_WYG_027-4b"/>
橋穿澗口草徑上山腰高立寒巖望柴門亦未遙<lb/>
　　　當湖西林寺冒雨歸<lb/>
細雨能留客清棋破寂寥半簷還摵摵中路轉瀟瀟落<lb/>
葉隨山屐寒雲没斷橋西窗今夜宿無奈近芭蕉<lb/>
　李教諭明嶅<lb/>
　　明嶅字山顔號蓼園嘉興人素擅文名入閩久之<lb/>
國初署古田教諭有樂志堂集其九日一詩為曺侍郎<lb/>
　　所稱<lb/>
<pb n="KR4h0163_WYG_027-5a"/>
　　　古城<lb/>
平原將日落立馬問邨夫廢堞隨高下蒼煙間有無不<lb/>
知誰氏國猶説古人都喬木垂秋色悲啼獨老烏<lb/>
　　　九日風雨西湖泛舟同曺秋嶽<lb/>
湖心急雨一天愁無計登高獨上樓北海樽開誰泛宅<lb/>
西溪客到傍輕鷗亂山欲落新封葉逆浪難翻老釣舟<lb/>
却憶金臺同對菊幾人能得故園秋<lb/>
　陳貢士國政<lb/>
<pb n="KR4h0163_WYG_027-5b"/>
　　國政字憲生平湖人順治庚子歳貢時寶坻杜文<lb/>
　　端當國延為西席終老名場有陳子古業二卷詩<lb/>
　　集二卷<lb/>
　　　古意<lb/>
浮雲蔽中野徬徨動四顧物理有同心枯株思雨露當<lb/>
代覯鴻儒折旋中矩度世道殊古今交遊間新故所志<lb/>
在伊吕慨然發深慕窮達自有常聖賢亦由素旦暮無<lb/>
易情千載通神寤凉風谷中來流泉澗中聚抱膝發高<lb/>
<pb n="KR4h0163_WYG_027-6a"/>
吟忘機下鷗鷺<lb/>
　　　送亡友杜紫安歸葬渠梁晚登文昌閣<lb/>
紫薇瞻象肅層閣倚清虛江影流天表雲容入綺疏觀<lb/>
文懐北斗挂劒憶南徐欲盡登臨興幽憂日未除<lb/>
　　　覽鏡<lb/>
覽鏡蕭疎祗自嗤閒思往事獨支頤短才未敢窺鸚鵡<lb/>
白髮何須著鵕䴊生計由來同泛梗歸心今已在江蘺<lb/>
衰年事業憑誰寄百尺雲根五字詩<lb/>
<pb n="KR4h0163_WYG_027-6b"/>
　蔣處士睿<lb/>
　　睿字正言嘉善人憲副英子雅慕髙蹈遇佳山水<lb/>
　　流連不忍去有聴鴻樓詩集<lb/>
　　　吳山紀遊<lb/>
江南三月風初暖草軟蘭薰梅似霰片帆聨挂五湖濱<lb/>
竹杖芒鞋興非淺鄧尉風寒香氣微梅花還作雪花飛<lb/>
孤笻直上千峰頂萬頃銀濤驚絶奇山塘七里風景好<lb/>
欲乞瓊漿煮瑤草迴船笑指九龍開恍然玉液來蓬島<lb/>
<pb n="KR4h0163_WYG_027-7a"/>
野人本是烟霞骨懶向人間問盈詘風塵潦倒三十年<lb/>
越水呉山恣遊歴飄泊身心天地間酒酣無那一憑䦨<lb/>
含情獨弔鴟夷老千古茫茫去不還<lb/>
　張知縣三省<lb/>
　　三省字鄰曾嘉興人順治間以貢授閿鄉知縣<lb/>
　　　落帆亭<lb/>
離歌催處拂征衣古道閒亭入翠微鴉雜野僧雲脚度<lb/>
葉隨行客馬頭飛買臣墓近秋聲老少伯舟空月色稀<lb/>
<pb n="KR4h0163_WYG_027-7b"/>
回首孤城烟渺未晚江漁唱幾人歸<lb/>
　郁知縣褒<lb/>
　　褒字子弁號遜菴嘉善人順治丁酉副榜貢授江<lb/>
　　右永豐令調峽江有詩偶一卷<lb/>
　　　和錢仲馭先生南園雜咏十首之二<lb/>
隔溪數籬屋深緑逺檐收曉色披殘露孤光綴蚤秋磵<lb/>
南何處岫林月幾重樓霞裏時廻望寒妍任去留<lb/>
未窮黄葉徑先覺有溪聲栁席虚鶯坐荷珠得月明有<lb/>
<pb n="KR4h0163_WYG_027-8a"/>
懷吹藥竈無意飾茅楹入夜人忘倦花移柝幾更<lb/>
　蓮峰布衣吳麐士<lb/>
　　麐士字𢎞度世居海鹽澉川匿影湖上頽然窮老<lb/>
　　有吾本蓮峰老布衣與世不合長掩扉之句其集<lb/>
　　曰斵氷集<lb/>
　　　遊長墻山<lb/>
孟冬天日佳擕笻事閒閲南山遮我前蒼翠如可掇春<lb/>
巒多穠姿寒厓更修潔僧寮舊所憇信足任登涉縱觀<lb/>
<pb n="KR4h0163_WYG_027-8b"/>
大海濤幽憤寄一泄野菊覆澄潭掬手漱芳冽我友甘<lb/>
沉㝠情歡在麴蘖掃石代班荆舉杯承落葉醉舞影傞<lb/>
傞拂袖亂黄蜨昔聞紅樹邨訪近靡遺孑緬懷多感慨<lb/>
先後復同轍歸途勿躊躇落日銜山缺<lb/>
　<hi>附考長墻山在海鹽縣南三十五里嘉禾志云始皇東遊以山形截海若墻因名澉水志云山外有穿山</hi>
　<hi>洞有神曰陳都監又有龍眼潭乃宋時番舶所聚山下有石帆邨古田㽘</hi>
　　　初度日酬友<lb/>
塲圃初登及小春一年虚過又嘗新從遊每負常因病<lb/>
<pb n="KR4h0163_WYG_027-9a"/>
知已難留始覺貧岐路馬牛風各别覊栖魚鳥日相親<lb/>
檐前短影無多在白髪蕭蕭懶向人<lb/>
　　　秋夕二首<lb/>
凉風此夕爽生襟病骨驚秋漸不禁好似辭梁欲歸燕<lb/>
穿花唼蕊已無心<lb/>
最愛秋來月色清良宵閒坐每三更而今老病惟便卧<lb/>
却怪牀前故故明<lb/>
　施秀才湛<lb/>
<pb n="KR4h0163_WYG_027-9b"/>
　　湛字露巖鋐子年十三為諸生作文有原委得蘓<lb/>
　　子瞻筆力工吟咏早逝有草堂初集<lb/>
　　　詠冬梅<lb/>
移來何處歲寒姿為愛清幽折數枝遊子悞驚梅信早<lb/>
征人謾道雁書遲芳含陶徑花黄日香吐梁園雪滿時<lb/>
疎雨夜聞窗外滴青縑帳冷不勝悲<lb/>
　　　和沈融谷宫詞之一<lb/>
羅帶綃衣映渌波霓裳舞罷發清歌承恩縱得筵前醉<lb/>
<pb n="KR4h0163_WYG_027-10a"/>
無那東風惹恨多<lb/>
　陸平原費錫<lb/>
　　費錫字大勝桐鄉人順治辛丑進士為平原令能<lb/>
　　事後母友愛諸弟鄉里重之<lb/>
　　　寄懐仲開一蘭雪堂<lb/>
氷心散作四時春吾道於今見一人雨灑鳬山清有夢<lb/>
月明桐里靜無塵非關栽桞存髙致直溯傳薪得大醇<lb/>
蘭雪堂中香自遠湖光雲影倍怡神<lb/>
<pb n="KR4h0163_WYG_027-10b"/>
　褚秀才偉<lb/>
　　偉字駿如嘉善人勤苦嗜學而以貧病老姪茂章<lb/>
　　亦淹博能文里中目為二褚<lb/>
　　　送孫繁祉歸盂城<lb/>
秋風薄林臯逢君上黨路結軫廻修坂班荆且道故人<lb/>
生重儔侣豈不感遲暮譬彼蕙蘭花芳春承雨露譬彼<lb/>
雙黄鵠翺翔凌雲霧贈君緑綺琴報我瑶華賦寒枝不<lb/>
改柯秋霜不易素願言結同心永以金石固<lb/>
<pb n="KR4h0163_WYG_027-11a"/>
　　　席上贈妓<lb/>
鸚鵡杯寒玉漏分蘭膏斜映石榴裙歌殘白苧人何處<lb/>
腸斷荆臺夢裏雲<lb/>
　蟄園叟翁紀長<lb/>
　　紀長號逸伶自稱蟄園叟華亭人少負才名見知<lb/>
　　于陳夏二公孤僻傲睨不合于俗後遷平湖與予<lb/>
　　為忘年交詩牌酒盞殆無虚日逸伶每㣲酣扺掌<lb/>
　　詞鋒四射落落有逸氣論詩矯尾厲角尊唐而闢<lb/>
<pb n="KR4h0163_WYG_027-11b"/>
　　宋其稿甚多手録精楷予昔年常擕觀之今逸伶<lb/>
　　死矣役嗣無表彰之思索之再四匿而不出殆將<lb/>
　　埋没塵蠧中為傖父竊去耳因歎此老命薄死後<lb/>
　　且然悲夫<lb/>
　　　重陽前一日葉已畦招集横山用昌黎醉贈張<lb/>
　　　　秘書韻<lb/>
風高山色爽渺渺離鴻聞磊落横山主宛若雲中君托<lb/>
跡横山下海内稱能文僶俛天地間富貴比浮雲緗帙<lb/>
<pb n="KR4h0163_WYG_027-12a"/>
無髣髴翰墨有餘芬浩浩木石居悠悠麋鹿羣但求古<lb/>
人合不覺世事分肥蕨頗可食濁醪亦可醺瞻彼萬仭<lb/>
岡鬱鬱多氤氲造化豈終極人生安足云文章亦經史<lb/>
薄俗徒紛紛剪葵烹九月滋味美于葷東籬黄菊秀賦<lb/>
得碧羅裙秋氣尚餘煖巧簧惟亂蚊良友貴責善孰辨<lb/>
猶與薰好學須好古五典兼三墳古人不偶世莘渭且耕<lb/>
耘身立廟堂上竹帛列奇勲共酌横山酒横山日已曛<lb/>
　　　漁父詞<lb/>
<pb n="KR4h0163_WYG_027-12b"/>
煙匝桃花雨翕翕上灘下灘水何急白頭漁父過灘去<lb/>
鋭頭船子衝煙入挺义着魚好身手大魚潑刺小魚泣<lb/>
咫尺波濤倘相失一朝爼醢嗟何及漁父得魚向南市<lb/>
歸來買酒船頭立煙寒雨細春可憐桃花紅重蓑衣溼<lb/>
　　　鸚鵡詞飲客子湖樓作<lb/>
禰衡㸃筆題鸚鵡蟻視王侯撾羯鼓我亦天涯淡蕩人<lb/>
古來何地無黄祖鸚鵡湖鸚鵡樓沈郎才調儘風流重<lb/>
陽不雨菊花好况有瓊杯消百憂人生一度幾盈缺昔<lb/>
<pb n="KR4h0163_WYG_027-13a"/>
向東呉走西越讀書萬巻濟何事滿眼干戈羞白髪君<lb/>
不見樓前湖水知我心起立蒼茫望秋月<lb/>
　　　匡廬歌送沈南疑<lb/>
君不見匡廬秀色九江口遙挹江煙碧于桞昔者匡生<lb/>
讀書至此小結廬此山遂為匡生有西莊沈南疑雅能<lb/>
讀書頗好奇自言欲向匡廬去把酒苦索匡廬詩老夫<lb/>
乃是樵雲客愛向名山弄泉石寫將長句贈南疑留置<lb/>
金泥劚青壁虎溪橋上薰風微緑陰四合黄鶯飛已知<lb/>
<pb n="KR4h0163_WYG_027-13b"/>
白社無人跡君若看雲君早歸<lb/>
　　　訪施尊師道塲<lb/>
仙雲不可即髙閣舊盤桓石鏡宛如昨金經忽已殘琴<lb/>
存三叠舞爐罷九真丹杏葉悲黄落無風滿醮壇<lb/>
　　　訪客子西莊<lb/>
移櫂西莊去垂楊緑水濱風流沈秋浦留得草堂春開<lb/>
卷餘青靄彈琴落素塵舊交半零落青眼向何人<lb/>
　　　至日<lb/>
<pb n="KR4h0163_WYG_027-14a"/>
浮生猶至日七十四年餘兵亂無長策家貧少著書解<lb/>
鞍知伏馬銜索總枯魚垂老防人面南山埽敝廬<lb/>
　　　夜泊<lb/>
野曠天低日林疎望不斜青山無客路白石有人家蟹<lb/>
舍縁孤澗魚舟刺短沙前邨何巷陌到處欵冬花<lb/>
　　　贈借山偶閲放翁集遂作放翁句<lb/>
了澈凡心寄一枝緑蒲團上寫新詩片雲不作三千界<lb/>
長日何爭十二時飯向午前挑菜甲羮從秋後采蒪絲<lb/>
<pb n="KR4h0163_WYG_027-14b"/>
人間豈少閒滋味不是髙僧那得知<lb/>
　　　登城南樓<lb/>
旅客攜琴去不還登樓日日望鄉關逝將離恨隨春鳥<lb/>
啼遍江南雨後山<lb/>
　郭貢士襄圖<lb/>
　　襄圖字臯旭號匡山平湖人紹儀季子弱冠為張<lb/>
　　西銘文燈巖所賞三吳社集皆知名焉性倜儻好<lb/>
　　事交遊談讌無虛日歌舞絲竹六博倡優時時徴<lb/>
<pb n="KR4h0163_WYG_027-15a"/>
　　逐以為樂乙酉泛舟入海期年歸一日殺其仇于<lb/>
　　市下獄賴友人以脫自壯至老奔走四方久而無<lb/>
　　所遇曹秋岳贈詩曰苦吟經戰伐短褐老乾坤其<lb/>
　　風味可知矣晚年無子買妾居臯橋竟死于吳有<lb/>
　　更生集<lb/>
　　　夜投一公房聽韓子石畊彈秋鴻引<lb/>
吁嗟兮韓子不得志傲睨王侯輕一世抱琴浪走無知<lb/>
音却到孤邨訪蕭寺寥寥日午不聞鐘我尋眞隱高士<lb/>
<pb n="KR4h0163_WYG_027-15b"/>
逢光明映徹無僧氣口中吐出金芙蓉五嶽跡曾踐磨<lb/>
崖手題徧洗鉢曇花開自竒咒泉卓錫名堪羡怨長笛<lb/>
兮吹落梅回首羅浮花似霰夜寒欲眠不忍眠烏皮文<lb/>
几蘭麝烟坐聽韓子流水絃廣陵遺散今始傳何處哀<lb/>
鴻鳴可憐颷風凄斷飛不前啾啾唧唧聲萬千仰睇兮<lb/>
明月俯眺兮長川川茫茫兮帛書阻月𣺌𣺌兮關山連<lb/>
寫孤臣之掩泣與放士之愁顔怳似羣雁驚飛兮落九<lb/>
天乃在韓子五指間余本倦遊者感此易悲辛空堂不<lb/>
<pb n="KR4h0163_WYG_027-16a"/>
聞人語響急絃高張愁殺人欲為楚歌兮聲咽不可續<lb/>
拂我澗邊石為君進一曲一曲終兮月當牕光潺潺兮<lb/>
澗水緑<lb/>
　　　那旦阻雨<lb/>
不盡翻盆雨愁添丈尺深氣昬千樹暗聲急四山沉苦<lb/>
自投荒徼同誰共越吟此生隨白首飄泊到於今<lb/>
　　　題李鱗長像<lb/>
不必相知早多由傾盖中心雄矜岸幘客到有郫筒貎<lb/>
<pb n="KR4h0163_WYG_027-16b"/>
類丹元子人依臯伯通同君俯身世已是白頭翁<lb/>
　　　涿州道中<lb/>
帝里秋光四望通青山一抹上陽東來同歸雁春將歇<lb/>
去似亡羊路已窮馬足獨行殘月裏棗枝低拂暮山中<lb/>
蕭蕭易水悲風起何處談天碣石宫<lb/>
　　　抵西平贈沈藕菴使君<lb/>
落帆亭北送君行秋月春花歲序更傲吏烟霞甘久卧<lb/>
故人書劒老無成蘭從舊徑思公子酒自他鄉醉老兵<lb/>
<pb n="KR4h0163_WYG_027-17a"/>
今夜莫辭紅燭短十年相見話生平<lb/>
　　　旅夕<lb/>
撃柝嚴城更漏長一聲邊雁起秋霜離情到處㸔皆異<lb/>
月色何曾似故鄉<lb/>
　李秀才煒<lb/>
　　煒字赤茂居嘉善之西塘夙負文望老而隱居有<lb/>
　　圃趣偶存<lb/>
　　　熱客<lb/>
<pb n="KR4h0163_WYG_027-17b"/>
炎暑爍金石餘威折條柯鳥棲投茂林魚潛蔭深波胡<lb/>
然恩乃公褦襶闖門過主人顰顣迎客來意則那語煩<lb/>
無一要炙背汗滂沱逡巡具壺觴百引顔未酡持杯入<lb/>
夜分客興方婆娑蚊雷驅復鬨燭淚障轉枯寧能免欠<lb/>
伸睡眼強自摩古人避熱方願依百沸渦湯熱猶可避<lb/>
奈此熱客何<lb/>
　　　謁水月大師退而有作<lb/>
大塊震噫氣不能號無竅天游非六鑿自得形神妙吾<lb/>
<pb n="KR4h0163_WYG_027-18a"/>
觀水月翁蒼髯帶白帽人言數百歲豈有他繆巧嗔罵<lb/>
作佛事座供彌勒笑一笑與一嗔如幻何足道中含獅<lb/>
子聲原本在忠孝人種不可失苦來塵俗閙紛紛蜉與<lb/>
螘輒以功名嬲師非卜筮倫妄問或妄告嗟哉婆心切<lb/>
兒童只狂跳同牀各異夢舌敝津亦耗何如蘇門老對<lb/>
客唯長嘯<lb/>
　　　與諸子集沈憲吉北山草堂分賦九松并紀席<lb/>
　　　　中勝事<lb/>
<pb n="KR4h0163_WYG_027-18b"/>
秦山五大夫秦官不足喜鍾陵蒼髯翁樵㸑供軍壘誰<lb/>
似北山九老人山深散誕衡門裏霜顔鐵骨飽風霜枕<lb/>
流漱石馨蘭芷從教宇内刼灰飛商山肥遯留黄綺生<lb/>
來甲子今幾換難從絳縣論年紀九老相依一主人少<lb/>
從嬉戲晚逾親湎雲伴月同形影不知誰主更誰賔朴<lb/>
野支離忘姓氏却因昵好更呼名我觀主人有貞骨磊<lb/>
砢正與賔相直不愛翩翩桃李華嘗懷凛凛霜柯色耆<lb/>
英得九似香山海内聞聲更相集佳晨蕭爽八月中張<lb/>
<pb n="KR4h0163_WYG_027-19a"/>
筵皓魄光膧朧主人愛客賦嘉樹客子欽賢賦角弓李<lb/>
生倚醉為起舞忽發清音長嘯翁嘯翁矯矯人中龍龍<lb/>
吟激蕩來天風頃刻霱雲車盖聚麟湖雙珠光歘吐九<lb/>
老初筵靜不譁抗墜低昻亦飈舉分明仙侣宴良常平<lb/>
樂西園何足數風塵聚散㑹難期九老臭味無差池世<lb/>
眼齷齪安能知一時千載長相思<lb/>
　　　東飛伯勞歌<lb/>
東飛伯勞何處棲西烏夜夜空自啼誰家窈窕當壚坐<lb/>
<pb n="KR4h0163_WYG_027-19b"/>
翠羽雀釵向君墮年紀二八面發紅夭桃婀娜臨輕風<lb/>
落花片片東西路何由飛翻復上樹<lb/>
　　　贈梅里周青士<lb/>
畸人棲隱處廛市亦清風飲啄矜孤鶴逍遥笑二蟲夷<lb/>
門公子過詩史布衣雄豈學吕高士寒依米桶中<lb/>
　　　止黙菴江右之行<lb/>
莫似秋來葉霜嚴飛更黄六旬行過半千里去何鄉是<lb/>
處稱龍象沿堦走法王刹竿寧賴汝偕隱勝開堂<lb/>
<pb n="KR4h0163_WYG_027-20a"/>
　　　彭仲謀出其太僕公遺像并䖍州殉難諸札感<lb/>
　　　　贈<lb/>
鬚眉裘帶儼然尊正氣長留衣帶言精衛難填空怨魄<lb/>
刑天終舞作强魂鬱孤臺畔生香草章貢江邊哭斷猿<lb/>
應與廬陵文信國同留碧血在乾坤<lb/>
　梅谿逸叟孫肩<lb/>
　　肩字培菴參議光啓子少通仕籍後棄家為僧名<lb/>
　　詮勝號大山嗣遊江北鶴林寺受牧雲禪師囑付<lb/>
<pb n="KR4h0163_WYG_027-20b"/>
　　歸葬梅谿精舍以老工草書尤好吟咏有甲乙詩<lb/>
　　記四卷<lb/>
　　　讀南華經<lb/>
少壯談周易衰年讀老莊在川嘆逝水秉燭勝頽陽至<lb/>
樂翻成苦達生徒自忙嗒焉我喪我意不賦滄浪<lb/>
　　　病中寄懐陳子木<lb/>
陶令攢眉日遠公説法時直教千載後能得幾人知蝴<lb/>
蜨來新夢鷦鷯去舊枝投林思擇木三匝亦何之<lb/>
<pb n="KR4h0163_WYG_027-21a"/>
　孫秀才鑣<lb/>
　　鑣字長清嘉善人貫穿經史豪飲能盡一石有鄂<lb/>
　　韡樓藁<lb/>
　　　重九後三日谿黙讌集得青字<lb/>
短櫂遲遲傍淺汀黄花滿院落疎星日斜檻外羣峰紫<lb/>
雨過山頭萬樹青公子開樽傾北海故人載酒到𤣥亭<lb/>
只今又過茱萸節一帶晴波動白萍<lb/>
　吳秀才周瑾<lb/>
<pb n="KR4h0163_WYG_027-21b"/>
　　周瑾字虎文秀水人嘉善籍<lb/>
　　　毛公壇<lb/>
包山縁仄徑樹裏見仙壇殘雪陰崖覆孤松落照寒汲<lb/>
泉丹作井承露石為盤見説毛公去雲中跨紫鸞<lb/>
　陸秀才之泓<lb/>
　　之泓字我上平湖人年十二入黌序有聲復社庚<lb/>
　　子省試已入彀房考爭元竟斥拂鬱而死<lb/>
　　　秋日同郭臯旭葉星期過涵暉飲于甘山齋<lb/>
<pb n="KR4h0163_WYG_027-22a"/>
開軒瀟灑坐髙秋把酒應忘大火流亂後文章淪欲盡<lb/>
樽前唱和喜相投名心漸盡青山逈生計無聊落日愁<lb/>
此際論交真管鮑風塵驅馬自悠悠<lb/>
　計秀才敬<lb/>
　　敬字朂丹嘉善縣學生<lb/>
　　　楊白花<lb/>
楊白花搖落章臺路宛轉襲香裾飄飄引芳步春江拂<lb/>
拂春風吹楊花復逐春風飛可憐楊花飛不住莫向樓<lb/>
<pb n="KR4h0163_WYG_027-22b"/>
前種楊樹<lb/>
　　　謁丁清惠公墓<hi>在秀水縣正收宇圩</hi>
長别歸何處春風此獨尋六朝名世業三問老臣心入<lb/>
廟威儀在瞻碑涕淚深暮風號石獸松柏更森森<lb/>
　鍾秀才淵映<lb/>
　　淵映字廣漢嘉興諸生嶔立子少好學熟于諸<lb/>
　　史嘗謂五代史與通鑑間有異同而蜀檮杌南唐<lb/>
　　書之屬及時蒐采尚不下數十家取以為五代史<lb/>
<pb n="KR4h0163_WYG_027-23a"/>
　　注庶有補于廬陵甫事編纂得嘔血疾後遊京師<lb/>
　　與汪琬辨論累日竟没于寓時年三十有信志堂<lb/>
　　詩<lb/>
　　　會稽山登眺<lb/>
名山接靈境白石何磊磊天風吹我來蒼茫俯江海玉<lb/>
簡既不存金沙誰復采履徑草茸茸涉嶺雲靉靉髙尋<lb/>
神禹踪其人邈千載明德無時虧兹山亦不改却望東<lb/>
海邉麻姑披五彩示我蝦蟇丸揮手遙相待隠約金銀<lb/>
<pb n="KR4h0163_WYG_027-23b"/>
臺神山隔塵靄凌風不能飛相思擷蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
　　　玉熙宫詞<lb/>
漢主離宫三十六雕甍曲曲連金屋千門萬户自交通<lb/>
桂殿椒房相間複長安風月動天家帝里樓臺横地軸<lb/>
憶昔戊辰御極初平臺日日度金輿瀛海不求方士藥<lb/>
封章長讀侍臣書寰宇昇平玉燭調君王日昃罷三朝<lb/>
上苑宫花飛五色金堤御桞簇千條玉堦嬌女臨粧鏡<lb/>
綺陌佳人競翠翹宸遊對此歡無已别有瑤宫相向起<lb/>
<pb n="KR4h0163_WYG_027-24a"/>
蘭窗繡柱一何深金闕銀臺差足擬雙雙孔雀舞庭端<lb/>
兩兩鴛鴦時戲水苑西遼后洗粧樓樓上煙花接御溝<lb/>
御溝紅葉深宫出夾道金丸帝子留游宴頻呼女博士<lb/>
宣傳奔走大長秋詔書新幸玉熙宫絳闕紅樓十二重<lb/>
近臣宣㫖催宫女黄紙書名召樂工樂工此日奏新聲<lb/>
過錦還聞樂府名綵幄徐徐垂趙舞綺筵緩緩按秦箏<lb/>
趙舞秦箏曲不悞依稀記得君王顧供奉時沾太液波<lb/>
承恩特賜金莖露君王聞此意無涯更教煖閣奏琵琶<lb/>
<pb n="KR4h0163_WYG_027-24b"/>
玉軫龍頭傳自古鏤金曲柄出皇家才人嬋娟方二八<lb/>
調來銀甲何紛錯一彈紫塞雁行斜再彈内苑梅花落<lb/>
天上新聲人不識梨園子弟新譜得音節傳來協律郎<lb/>
坐中驚起龜兹客漢皇此夜醉仙韶中有佳人字阿嬌<lb/>
北地燕支開翠靨南中楊栁拂纎腰纎腰裊裊立風前<lb/>
舞雪迴風更可憐學得嬌歌勝子夜粧成墮馬雜金鈿<lb/>
深恩獨在長生殿寵愛三千一人擅趨朝迢遞七香車<lb/>
侍輦飄颻九華扇當年武帝李夫人此日昭陽趙飛燕<lb/>
<pb n="KR4h0163_WYG_027-25a"/>
深院還調鏤玉琴阿母承宣入禁林富貴由來傾一世<lb/>
恩榮長自賜千金豈知一旦朱顔改為雨為雲竟誰在<lb/>
白柰凄凉辭露臺明珠零落沈瑤海哀蟬落葉冷虛房<lb/>
羅袂無聲欲斷腸一枝已絶瓊田草四兩難尋西域香<lb/>
自此君王不解顔更聞洛邑滿戈鋋宫中寂寞唐山曲<lb/>
内庭不召李延年那堪烽火連京邑萬歳山前赤眉入<lb/>
嬴女攀髯未解簫湘靈泣竹難調瑟金屋誰傳寶輅回<lb/>
玉魚飜傍珠𥜗側煖殿春風自落花白頭宫監每長嗟<lb/>
<pb n="KR4h0163_WYG_027-25b"/>
遙聞杜宇嗁清晝不見金衣望翠華<lb/>
　　　五人墓前作<lb/>
寒雲蔽吳關朔風吹古路訪古登胥臺重經五人墓五<lb/>
人遺墓臨江潯長松廣陌何陰陰我聞此事數十載只<lb/>
今過客猶悲吟憶昔明季天啟年銀璫奄宦竊弄權吳<lb/>
中選君負時望忽聞鈎黨來江邊連連緹騎下吳邑黄<lb/>
紙宣傳上官集邑令惟思解綬亡督郵却抱徴書泣繡<lb/>
衣中丞何揚揚金吾隸卒盈華堂傳呼促索勢若虎觀<lb/>
<pb n="KR4h0163_WYG_027-26a"/>
者雲集如堵墻闔閭城中途路塞中外洶洶動顔色五<lb/>
人偏袒左右呼錦衣隸卒皆驚匿直道猶憐俠客存布<lb/>
衣不畏君王勅一朝就義何從容英魂長傍要離側獨<lb/>
不聞烈皇御極雲霧開詔書褒忠天上來逆奄祠字已<lb/>
盡毁朱䦨繡柱成寒灰唯餘此地長荆棘五人遺墓猶<lb/>
能識白楊四野風蕭蕭過客登臨長太息<lb/>
　　　吳宫<lb/>
金井兩梧桐相傳避暑宫瑤臺三十六處處與天通寶<lb/>
<pb n="KR4h0163_WYG_027-26b"/>
鏡留明月粧樓閉彩虹美人化雙燕飛去五湖東<lb/>
　　　送友之湖南<lb/>
迢遞天南路崎嶇阻客程朝雲神女廟秋雨夜郎城入<lb/>
暮悲湘瑟維舟采杜蘅故鄉幾萬里悵望若為情<lb/>
　　　送朱彛尊之永嘉<lb/>
揮手去東甌春江緑水流山花開未盡二月下扁舟落<lb/>
日催津鼓微風引櫂謳謝公幽賞地羨爾得重游<lb/>
　　　冷協律祠<lb/>
<pb n="KR4h0163_WYG_027-27a"/>
猶憶先朝協律郎曽將樂府事髙皇幾時玉洞成仙隠<lb/>
不向金門隸太常琪樹春秋丹竈冷瑤笙晝靜碧雲長<lb/>
城門華表千年在化鶴還應返故鄉<lb/>
　<hi>附考祠在嘉興圓妙觀中又稱冷仙亭</hi>
　　　送羅先生暫歸西川<lb/>
白帝孤城落照懸鄉愁迢遞武功天將歸故國無鴻雁<lb/>
行過空山有杜鵑劔閣風雲通五尺卭闗烽火隔三川<lb/>
明年巫峽生春水好上東吳萬里船<lb/>
<pb n="KR4h0163_WYG_027-27b"/>
　　　過宋御教塲址是累朝觀潮處<lb/>
尚憶宸遊處嚴城列會同觀濤臨曲水馳道擬回中翠<lb/>
盖朝承露芝旗晚引風言驅七萃士齊試六軍雄將帥<lb/>
咸思奮君王自即成馮夷朝幕府羅刹蔽艨艟松下秦<lb/>
皇輦雲間夏后宫瑞煙浮五色仙樂聴三終白馬來何<lb/>
疾吳兒技最工拔河傳往事超距倐乘空噴薄凌春雪<lb/>
氤氲接彩虹蜃樓從地湧鮫市與天通雜奏魚龍戲仍<lb/>
論校獵功湖山方宴會襄漢已交訌苑走胥臺鹿人悲<lb/>
<pb n="KR4h0163_WYG_027-28a"/>
朔塞鴻驚沙屯鐵騎髙栁挂雕弓潮汐還從北江流不<lb/>
向東御堤塵颯颯蹕路草芄芄漁父留金鏃征人走玉<lb/>
驄平生懐古意悽惻感飄蓬<lb/>
　　　吳越武肅王祠<lb/>
仙李遺神器羣雄遂陸梁中原方鹿逐維爾亦龍驤牛<lb/>
斗璇規合山川紫氣昌羅平嗁惡鳥天目出真王遂割<lb/>
三吳險平臨百越疆世家異勾踐立國半孫郎犀弩江<lb/>
潮寂樓船海水揚大廷龍馬至雙闕鳯凰翔暇日椎牛<lb/>
<pb n="KR4h0163_WYG_027-28b"/>
酒春風屬羽觴新聲娯父老起舞雜班行五季恩榮備<lb/>
三朝厯數長何年委劔舄此地儼冠裳爼豆虛崇祀英<lb/>
靈憶故鄉寶衣應去匣石鏡黯無光僚佐疑陪列碑銘<lb/>
想道傍我來瞻廟貌髣髴近宫牆苔没黄金座巫登白<lb/>
玉堂清歌聴緩緩明月自蒼蒼已矣英雄略悲哉樵牧<lb/>
場放懐思割據俯仰幾興亡拜手依雲路陳辭薦柏漿<lb/>
寂寥宋陵寢誰與奠烝嘗<lb/>
　　　滇中歌與黄明府雜談滇事作<lb/>
<pb n="KR4h0163_WYG_027-29a"/>
滇江自古接中華匹馬南行厯瘴沙髙髻銅環帶瓔珞<lb/>
由來蠻女盡如花<lb/>
飛雁何曽過五溪南方多半是生黎朝來倒挂縁溪舞<lb/>
夜半猩猩上樹嗁<lb/>
沅江西去是滇池風土依稀記往時銅鼓迎神歌一曲<lb/>
居人多賽竹王祠<lb/>
　　　崇禎宫祠<lb/>
朱邸初移玉殿開至尊新自外臺回單衣不用葡萄錦<lb/>
<pb n="KR4h0163_WYG_027-29b"/>
勅進江南越布來<lb/>
盈盈早歲進昭陽家本長淮到北方一自阿嬌承寵後<lb/>
御前强半學南粧<lb/>
内殿承恩往復還香車不斷露臺間罘罳特令宫紗障<lb/>
不遣春風暗玉顔<lb/>
　曹季子爾垣<lb/>
　　爾垣字彥師勲第四子工古文詩詞壯年早世<lb/>
　　　送林武宣之楚<lb/>
<pb n="KR4h0163_WYG_027-30a"/>
金風秋氣肅霜林翳遠道遊子辭故鄉登途展遐眺寒<lb/>
烟横蒼莽積翠迷深窅揚帆千里去雲山一何杳江聲<lb/>
日夜聞清猿傷客抱抑鬱念伊人抗情寄物表俯仰今<lb/>
昔間爰披江蘺草相思秋水清相見春風杪同心蕙與<lb/>
蘭兩地參與昴側身雲夢澤離懷空繚繞申章托繾綣<lb/>
意氣良自寶<lb/>
　　　採蓮曲<lb/>
菱歌初引日遲遲菡蓞迎風欲放時競打鴛鴦抛約臂<lb/>
<pb n="KR4h0163_WYG_027-30b"/>
生憎兩兩宿連枝<lb/>
　陸秀才英標<lb/>
　　英標字彥威平湖縣學生能文善書卒年二十九<lb/>
　　　早秋野望同友人賦<lb/>
憑高一眺望大火正西行天濶雲無影山空樹有聲葉<lb/>
隨流水下鳥逐去帆輕日暮招鄰叟清樽坐月明<lb/>
　卜秀才金錫<lb/>
　　金錫字嘉名號疎齋嘉興庠生十試棘闈不售晚<lb/>
<pb n="KR4h0163_WYG_027-31a"/>
　　以酒民自號有春暉閣草疎齋詞<lb/>
　　　魏風初集試新茶分得刪字<lb/>
我生嗜飲過於食放情茶酒無所閑聊復一樽與一椀<lb/>
坐消阨塞開愁顔沉酣幾欲傾家釀採掇常思窮厓攀<lb/>
邇來食貧罕兼給酒或未廢茶則慳徒然雷雨滿盈後<lb/>
垂涎䝉頂丹丘山寶耕老仙近八十杖履輕適心高閒<lb/>
手摘蓓蕾注磁素旗槍入眼何斑斑時値謝庭集子弟<lb/>
不惜珍物羣為頒逈如海外穆陀葉一吸靈液生𤣥關<lb/>
<pb n="KR4h0163_WYG_027-31b"/>
長安貴人知何許滇茶濃液色俱殷若令鮮白見此品<lb/>
酬之當有金數鍰乃畏郡齋減風格招邀逸叟嘗始嫺<lb/>
因而噉啜頻見及亦將滌我腸愚頑昔聞陸羽諸具列<lb/>
鹺簋棄擲眞味如草管甘馨豈容他物㸃雖祀為神經<lb/>
可刪又聞宋元以前皆碎碾製成小餅龍鳯環人工漫<lb/>
添天趣損生新之質全應艱何似先春探紫筍貯烹得<lb/>
候香逾蘭我今對此慰夙好俯窺仰擬殊自<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>雲影徘<lb/>
徊歴晴樹交枝藻荇横澄灣愧謝玉川走筆贈但覺習<lb/>
<pb n="KR4h0163_WYG_027-32a"/>
習風生兩腋間<lb/>
　徐運判發<lb/>
　　發字圃臣嘉興人必達孫以廪監考授詹録事改<lb/>
　　運判未任卒有天元厯理清引亭稿諸刻<lb/>
　　　薊門春望和北海于虞粼韻<lb/>
薊北初過雨平臯淨似秋風飜城上斾栁拂渡邊樓宫<lb/>
闕春逾逈關山客自愁浮雲催薄暮千里蔽滄洲<lb/>
　　　聞溪蔣楚穉索先大司馬未刻詩稿簡寄<lb/>
<pb n="KR4h0163_WYG_027-32b"/>
江郭秋風路未賖昔年清麈隔雲霞離人錦瑟愁催雁<lb/>
避地青門學種𤓰兵革論文哀庾信山川博物羡張華<lb/>
　一編先澤憑君重贏得餘閒㸔好花<lb/>
　湯太學駉<lb/>
　　駉字公牧海鹽人<lb/>
　　　庚戌十月集柯將軍園亭送柯翰周還武水得<lb/>
　　　　明字<lb/>
此日成高㑹頻年得未曾園亭金是谷湖海客為朋月<lb/>
<pb n="KR4h0163_WYG_027-33a"/>
落驚霜樹天寒指玉繩三花㸔已遍日觀好重登<lb/>
　沈貢士起雷<lb/>
　　起雷原名隆峴字平萬平湖貢生<lb/>
　　　送柯翰周得郊字<lb/>
總是淹留客相逢傾盖交開樽當畫閣極目俯寒郊朔<lb/>
雪消河曲明星出栁梢田園蕪欲盡歸興起誅茅<lb/>
　吳太學浩<lb/>
　　浩字岷培秀水人<lb/>
<pb n="KR4h0163_WYG_027-33b"/>
　　　送翰周得開字<lb/>
西風吹别館相送此徘徊衰栁經霜落離筵帶月開酒<lb/>
闌愁客去雁過擬書來春色江鄉好煩君寄早梅<lb/>
　梅谿叟周篔<lb/>
　　篔初名筠字青士號簹谷嘉興梅里人隱于市讀<lb/>
　　書闤闠間日盡數十卷好交與從肆中得錢輒以<lb/>
　　餉友更嗜方外遊嘗于元日訪臯亭僧靈章雪深<lb/>
　　數尺徒步行亂山中見林際燈影始達精舍僧方<lb/>
<pb n="KR4h0163_WYG_027-34a"/>
　　喂芋共啖之晚年館于武塘柯氏偶步城東見一<lb/>
　　農舟遂乘之遊九峰訪諸乾一暮至泖上以路歧<lb/>
　　登岸投一庵庵僧力拒徘徊佛燈下忽覩壁間詩<lb/>
　　刻指曰此周青士即予也僧素驚其名乃止宿焉<lb/>
　　其作詩低頭沉思行街市中若無所見曾在白下<lb/>
　　禪廬往來池上僧疑其赴水竟夕不寐又嘗行吟<lb/>
　　慈雲寺中誤觸當事輿詢為詩人乃免其迂誕類<lb/>
　　如此康熙丙寅太僕色冷聞其才延之入都執禮<lb/>
<pb n="KR4h0163_WYG_027-34b"/>
　　甚恭居久之諸津要求其一刺不可得丁夘藕莊<lb/>
　　主人載與南歸抵淮而没向在里中嘗過予家輒<lb/>
　　信宿予輯諸詩方欲詢以遺老舊事而忽焉客死<lb/>
　　亦此書之不幸也著有采山堂集<lb/>
　　　過白蓮寺觀銅塔<hi>是錢鏐時故物蔣子岍僧果所施</hi>
銅塔如片瓦鎔鑄何工巧隆起欄楯形圖識尚可了知<lb/>
是五代物厥惟錢王造是類萬有千聚散不可保幾歴<lb/>
兵火災存者今已少蔣生偶獲之什襲逾重寶施舍鎮<lb/>
<pb n="KR4h0163_WYG_027-35a"/>
精廬此意實微眇誦公喜我至出示光尚皎窪處塡黄<lb/>
金顯見諸相好屠兒額偏廣下放刀仗小一者既若斯<lb/>
諸餘皆可曉<lb/>
　　　春日臯亭訪靈章禪師巢枸居<lb/>
探竒入艱阻杖策西山巔盤回出榛莽始達精廬前微<lb/>
光射虚堂夕照猶西懸遺薪滿林臯㸑室通源泉愛此<lb/>
山中居所適安自然我來雪初霽巖壑開晴烟叢梅倚<lb/>
絶壁皎潔有餘姸境絶思亦清心止如澄淵清談至分<lb/>
<pb n="KR4h0163_WYG_027-35b"/>
夜擁火不得眠晨鐘發前嶺月落空寒煙<lb/>
　　　曉行曲<lb/>
城頭月落雞初鳴鼓四起坐鼓五行霜華滿野馬蹄滑<lb/>
出門莽莽雲山濶閨人挽衣雙淚流子啼女號愁復愁<lb/>
誰能骨肉更相顧萬里揚鞭且西去<lb/>
　　　乙丑季秋將遊都下過别當湖諸公餞予南疑<lb/>
　　　　草堂用昌黎山石詩韻<lb/>
聖代庸顯揚側微雌無偃伏雄奮飛寸長尺短皆効力<lb/>
<pb n="KR4h0163_WYG_027-36a"/>
漫言相者徒舉肥雲羅天網日加密隱淪巖壑今誠稀<lb/>
梅溪先生獨傲兀至死無恨朝惄饑宿瘤嫫母甘老寡<lb/>
不嫁且自鍵兩扉何知名公謬聞聽欲使枯蘖沾濡霏<lb/>
羣公酌我意懇惻深堂促坐相遮圍長征為我慮風雪<lb/>
不徒酒後䝉我衣筋駑肉緩怪中散竊恐失足遭鞭鞿<lb/>
為言知己不可負感恩一報圖早歸<lb/>
　　　再叠韻别陸雅坪先生<lb/>
牛醫駔儈繼業微頳尾忘躍殺翮飛頭童齒豁眉半落<lb/>
<pb n="KR4h0163_WYG_027-36b"/>
身腊那如瓠白肥從憐世棄由識寡敢曰我貴縁知稀<lb/>
平生憂患多所歴垂老不怕還長饑猖狂偶一效阮籍<lb/>
途窮行後歸山扉中筵高論獲今夕傾吐玉屑何霏霏<lb/>
示我周行出艱險恍若為解重城圍尺書十幅意珍重<lb/>
如餒斯食寒斯衣襧衡刺字未漫滅長途早下征韉鞿<lb/>
情親公叔有前約吾身良亦知所歸<lb/>
　　　三叠韻别沈南疑<lb/>
稱聾自斷學杜微心何曾憂不奮飛出慕紛華入道義<lb/>
<pb n="KR4h0163_WYG_027-37a"/>
瘦以交戰勝則肥無人幽谷芳自好猗蘭一任知音稀<lb/>
東方有士常乏食霞餐蘖嚙聊忘饑誰言苦節貞不可<lb/>
白石久拄青苔扉車脂馬秣催郡檄雨雪那顧遥途霏<lb/>
東陽愛我憂軫切腰帶為减當時圍囊裝祗載萬卷帙<lb/>
禦冬尚缺氊裘衣勸飲既竭牀頭酒壯我行色驅征鞿<lb/>
此行黽勉從所事勿以失職思遄歸<lb/>
　　　四叠韻别李辰山<lb/>
志士不厭生業微泥伏何必輸雲飛夷齊采蕨既療餓<lb/>
<pb n="KR4h0163_WYG_027-37b"/>
曲逆亦食糠覈肥衆人碌碌事口腹得固窮困良亦稀<lb/>
吾交同志有數輩立節只在輕寒饑賣絲濮老隱吳市<lb/>
斵棺蕭氏棲㕓扉亦有汪生事裁製結楹天馬林烟霏<lb/>
猿騰鹿竄遂我性束縛不受三驅圍先生高誼獨迥出<lb/>
友彼齧缺師蒲衣吾行何為忽改轍去去輦轂紆塵鞿<lb/>
傷心白頭入賔幕何日巖前同所歸<lb/>
　　　有錢百餘適書客持敬輿集至傾囊售之傍午<lb/>
　　　　始得成炊賦示旼兒<lb/>
<pb n="KR4h0163_WYG_027-38a"/>
几靜晨開巻瓶空晚作糜得成兒子學無礙老夫饑揖<lb/>
讓殊臣僕提擕藉友師無嫌家世賤叔度是牛醫<lb/>
　　　客京口<lb/>
覊旅空江上高樓每獨登潮聲沉鉄甕山勢走金陵老<lb/>
驥徒悲櫪㝠鴻偶避矰秋來阻舟楫歸計復誰憑<lb/>
　　　感興與俞犀月<lb/>
朝㸔𤣥髪暮垂絲炊黍光隂更幾時衣食老為諸子役<lb/>
文章賤比百工師故人裘馬青雲迥小徑松篁白露滋<lb/>
<pb n="KR4h0163_WYG_027-38b"/>
和汝倡予眞不惡南邨那遂卜鄰期<lb/>
　　　久不聞家中音耗與友<lb/>
葵榴近檻巳將開濃緑臨堂蔭古槐兒女病無家信慰<lb/>
朋游醉得旅吟哀短衣射虎終推命小技雕蟲不筭才<lb/>
總幸與君同倡和更誰為築伯牙臺<lb/>
　　　九日客中寄弟<lb/>
九日離亭雨三年異國愁故園兄弟在為我一登樓<lb/>
　　　過屠東䝉邨居<lb/>
<pb n="KR4h0163_WYG_027-39a"/>
白蓮寺北水東流白鹿涇西卜宅幽山雨欲來邨樹黑<lb/>
滿湖菱葉罥漁舟<lb/>
　項景陵玉筍<lb/>
　　玉筍字嵋雪嘉興人桂芳子由歳貢令景陵稱循<lb/>
　　吏<lb/>
　　　酬龍眠方爾止<lb/>
饑鳯求竹實寒蟬隱枯枝秉德固有殊蕭條同此時方<lb/>
子天下士扁舟來何遲扣門登我堂促膝咏新詩把手<lb/>
<pb n="KR4h0163_WYG_027-39b"/>
浮大白結交兩無疑海風吹落木凉月滿南池典裘常<lb/>
苦寒斧氷難作糜還問苕霅舟予心轉凄其歲暮羣動<lb/>
息遊子無歸期願言過敝廬且待陽春熙<lb/>
　　　客銅陵<lb/>
荒城如野寺日午始逢人漁父歸携酒山樵出負薪民<lb/>
閒知賦少治簡覺風醇乘興來江上鶯花又一春<lb/>
　李琬<lb/>
　　琬字閑功嘉興人嘗為詩旌遜國諸臣凡九十二<lb/>
<pb n="KR4h0163_WYG_027-40a"/>
　　篇惜未見其全稿<lb/>
　　　來䕶君<lb/>
　　劉理順官左中允居鄉有長厚名賊入城全家闔門<lb/>
　　縊死賊百餘至其門曰正來䕶君君已死羅拜哭之<lb/>
來䕶君君已死䕶君不得臣之恥北山有鳥南山羅鳥<lb/>
飛羅破當如何<lb/>
　　　得勝門<lb/>
　　王家彦官兵部右侍郎守得勝門被賊殺仍焚其屍<lb/>
<pb n="KR4h0163_WYG_027-40b"/>
峩峩得勝門藩籬衛宫闕峩峩王莆田生死相决絶臣<lb/>
身有如得勝門藩籬已毁名不存臣心有如得勝門藩<lb/>
籬已毁門常存<lb/>
　　　煤山樹<lb/>
　　王承恩太監愍帝縊於煤山承恩對面縊古樹下<lb/>
明興宦者時攬權口銜天憲殊未然其間忠正不多得<lb/>
子鵝片肉非常食嶻嶪煤山樹千枝君縊南枝臣縊北<lb/>
兠鍪短袖入宫裏亂臣賊子皆朱履九龍牀坐輿臺軀<lb/>
<pb n="KR4h0163_WYG_027-41a"/>
皇極殿上曾區區<lb/>
天兵一起還西走金珠壑葬烟花藪一年兩度興亡悲<lb/>
囘頭寧見煤山碑<lb/>
　朱遹成<lb/>
　　遹成字求仲嘉善人有名山八懐詩今錄其五<lb/>
　　　懐岱宗<lb/>
岱宗形勝信雄哉萬里天門霽色開秦帝遺碑生緑字<lb/>
漢家㫁簡䕶蒼苔地臨玉女雲霞合峰接蓮花日月迴<lb/>
<pb n="KR4h0163_WYG_027-41b"/>
七十二朝今寂寞云亭封禪有誰来<lb/>
　　　懐衡山<lb/>
岧嶤衡岳接遙天日麗霞明玉洞前七澤濤深連暮雨<lb/>
九疑峰斷鎖寒烟翠華尚憶巡南極白晝曾聞降列仙<lb/>
我欲振衣千仞上乘風清嘯祝融巔<lb/>
　　　懐華山<lb/>
太華真形在眼中烟雲迴合杳無窮捫蘿毛女三峰迥<lb/>
攜屐幽人一徑通絶壁自浮仙掌露層巒不斷石蓮風<lb/>
<pb n="KR4h0163_WYG_027-42a"/>
遙看萬仞芙蓉色千載應知造化功<lb/>
　　　懐廬山<lb/>
廬山逺控斗牛區想像崔嵬翠壁孤雲斷蓮花浮夕雁<lb/>
濤寒彭蠡浴春鳬談經開士空今古栽杏山人定有無<lb/>
見說層巖飛瀑處九天風雨下笙竽<lb/>
　　　懐天台<lb/>
會稽南去是台州縹緲羣山洞壑幽瀑布情翻天姥雨<lb/>
霞標曉映赤城秋漫同太白尋仙隠且學興公賦勝遊<lb/>
<pb n="KR4h0163_WYG_027-42b"/>
瑤草琪花如可問石梁咫只接重樓<lb/>
　沈權之<lb/>
　　權之字孝威嘉善人<lb/>
　　　同羣従夜集大觀樓<lb/>
數載俱飄梗今宵忽聚星何人眉最白惟我眼能青書<lb/>
到憑鴻雁詩成感鷯鴒莫分南北阮最是喜同醒<lb/>
　卜淇<lb/>
　　淇字取新號筠濤秀水人負雋才亡年二十九<lb/>
<pb n="KR4h0163_WYG_027-43a"/>
　　　恨別<lb/>
雕闌坐聽鳥聲頻苔徑繽紛柳色新最是别來凄絶處<lb/>
看花不見折花人<lb/>
　戈元頴<lb/>
　　元頴字長鳴嘉善人工詩古文蚤世<lb/>
　　　題桃源洞天仙圖<lb/>
兀兀天地内川壑開煩襟軒楹芝草長白雲與之深中<lb/>
有餐霞士獨撫丘中琴逸侣結遐契獲事心所欽羣族<lb/>
<pb n="KR4h0163_WYG_027-43b"/>
無近狀清泉多好音山候延晷夕岫景變陽陰滄桑易<lb/>
眺聴遙蹤寄長林呼鸞理瑤策振衣玉山岑<lb/>
　　　蚤春閒居<lb/>
春風不相負重到栁堂前地煖初縈草池寒未種蓮干<lb/>
戈看往事雨雪入新年野外容棲傲江湖正淼然<lb/>
　　　讀無能新詩<lb/>
榴花開徧復紅蕖此日相過下澤車散病樽前司馬賦<lb/>
感時篋裏賈生書中原意氣憐同調京國篇章慰索居<lb/>
<pb n="KR4h0163_WYG_027-44a"/>
欲報瑤華慙玉案北窗風雨渺愁予<lb/>
　錢士賁<lb/>
　　士賁字巖燭繼章子怡情詩酒有晉人風致甫及<lb/>
　　强仕而卒<lb/>
　　　和陶飲酒<lb/>
五斗不適意解組遂言歸歸来復苦貧四壁空瓶罍我<lb/>
生如孤雲八口常無依故人有王𢎞載酒欵荆扉怡然<lb/>
盼庭柯蹔復忘寒饑髙義不可再空樽誰與揮<lb/>
<pb n="KR4h0163_WYG_027-44b"/>
　　　雜感<lb/>
烟波一望渺吳關岸栁青青漸可攀羞對芳年新雪髩<lb/>
愁隨清夢舊烟鬟小園鶯囀嬌春色大庾花深照客顔<lb/>
遮莫喧歌連曲港閒門流水自潺潺<lb/>
　吳越閒者徐之<lb/>
　　之字逺將平湖人精於天官家言<lb/>
　　　曹司農秋岳以余粗知星象白于制府趙公口<lb/>
　　　　占却聘<lb/>
<pb n="KR4h0163_WYG_027-45a"/>
聖主當陽在玉衡求賢懸爵待神京儲囊錐頴難為脫<lb/>
伏櫪駑駘未敢鳴自愧談天無異騐人言翊運有宗盟<lb/>
草茅出處如闗象安道風流且莫爭<lb/>
　卜舉人年<lb/>
　　年字翁洲秀水人崇禎己卯舉人隠于鴛湖之濵<lb/>
　　晚年肆力于詩惜多散逸<lb/>
　　　題千山雪霽圖<lb/>
呉松綾子千峰闢筆窮造化疑神役長林蕭瑟同雲稠<lb/>
<pb n="KR4h0163_WYG_027-45b"/>
松髯藤蔓失其碧南溪老叟蚤探梅紅衫篛笠攜杖来<lb/>
呼童折花過石梁一路寒香帶雪迴坐看霽色開雲塢<lb/>
巉巖山勢如蹲虎中有飛瀑走玉龍山頭樹樹皆含雨<lb/>
殘雪未消日欲昏清溪㡬曲繞衡門行行更入深山去<lb/>
不知何處是歸村<lb/>
　周秀才之臣<lb/>
　　之臣字爾襄平湖人本姓李少補弟子員康熙丁未受<lb/>
　　鍊師王崑陽戒于松麈山奉真朝斗壬子上元見黃冠<lb/>
<pb n="KR4h0163_WYG_027-46a"/>
　　絳服兩道者来迎乃謂家人詰朝余將歸閬苑矣十<lb/>
　　七日小歛畢夜二鼔繐帳中有光如晝當腹簇湧三<lb/>
　　寶珠大若雞卵髙射三尺有竒手足皆挺蓮花數朶<lb/>
　　　秋日雨花用寒山韻<lb/>
睡起意闌珊秋光半欲殘空庭花自媚幽怨淚新彈泫<lb/>
露參差舞浮烟仔細看濃陰如未散羅幙不勝寒<lb/>
　蔣處士岍<lb/>
　　岍字僧果嘉興人襟懐曠達卒年七十三屠東䝉輓<lb/>
<pb n="KR4h0163_WYG_027-46b"/>
　　以詩有作詩凌陶謝學道尊張程之句盖紀實也<lb/>
　　　和屠東䝉田間曉步韻<lb/>
桔橰響榛薄城市猶熟眠蒼涼望朝墩秉耒競欲前老<lb/>
翁起飯牛超遙向東阡瀼瀼草間露漠漠墟中烟衆鳥<lb/>
亦相逐始秋雲物鮮兹焉不努力何以謀粥饘曳裾事<lb/>
干祿斯文誠足憐理生苟茫昧奚取腹便便誅茅念我<lb/>
祖逶迤農圃連長水當巽隅浮圖峙西偏一為化人居<lb/>
棄置頗有年攬物遂興嘆躬耕思昔賢<lb/>
<pb n="KR4h0163_WYG_027-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_027-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繋卷二十七<lb/>
</p>
<p>
</p>
  </div>
<div>
<head>檇李詩繫卷二十八</head> <lb/>
    <p>
<pb n="KR4h0163_WYG_028-1a"/>
欽定四庫全書<lb/>
　檇李詩繫卷二十八<lb/>
　　　　　　　　　　　　　　平湖沈季友編<lb/>
國朝<lb/>
　趙秀才沺<lb/>
　　沺字天来號帆青平湖人韓之子性狷介不茍言<lb/>
　　笑凡經史諸子窮日夜誦覽於詩無體不偹舂容<lb/>
　　和雅刻意宗唐粤東學使者聞其名聘之抵署即<lb/>
<pb n="KR4h0163_WYG_028-1b"/>
　　辭歸曰我欲逰羅浮噉荔枝耳寧能作人幕客耶<lb/>
　　年四十三抱志而沒有資真集度嶺言<lb/>
　　　聽王孫談孫駙馬舞劍歌<hi>有引</hi>
　　王孫弟述厥祖司鐸髙陽時赴孫駙馬宴駙馬少奉<lb/>
　　命開幕薊門還賜第髙陽年八十餘醉中拔雙創起舞<lb/>
　　意示據鞍竟以老廢後至崇禎庚辰卒於家迄今三十餘<lb/>
　　載談次猶想見白髮跳丸態也宗人沺為作歌<lb/>
主家山第宴仙客月華應譲酒星白花炙氍毺霜不流<lb/>
<pb n="KR4h0163_WYG_028-2a"/>
兩行珠額臙脂溼孫郎酒酣擲電影白虹怨落蒼龍井<lb/>
兔魄淋漓挂膽鈎手提八十一神州七星四射金精掃<lb/>
匹練雙飛白帝愁投袂細將心事吐少年曽鎮朶顔部<lb/>
射鹿時臨右北平鳴骹擬到臨潢府如今老去投閒久<lb/>
宫妓如花對白首空餘錦帶舊吳鈎每逢風雨蛟龍吼<lb/>
座客相看慘不語英雄流落多如許誰遣亷頗困郭開<lb/>
翻思馬援逢光武髙陽酒徒不可見王孫見我談如面<lb/>
高詠王維老將行百感蒼茫淚如霰<lb/>
<pb n="KR4h0163_WYG_028-2b"/>
　　　法華山寺觀石門山人宋旭畫十大名山粉壁<lb/>
　　　　歌<lb/>
翠微深處招提入四壁烟雲目不給疑是峯巒現化城<lb/>
真宰無功鬼神泣石門山人真好竒厯遍洲島丹青施<lb/>
眼見花宫開十地曾聞芥子納須彌西來東渡威儀好<lb/>
幾座人天筆如掃有相空留羅漢松無情還綴頭陀草<lb/>
匡廬瀑布峨眉雪長夏不消聲不絶行際如將揖列真<lb/>
坐時應得聞禅悦更有白嶽雲去來何似赤城霞起滅<lb/>
<pb n="KR4h0163_WYG_028-3a"/>
雲蹤霞色深復深天目東西雙<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲攀崖百丈窮飛猿<lb/>
懸澑千條界晴霓補筆高名屬李郎百年古墨生芬芳<lb/>
忽驚窈㝠疑風雨漫嗟剝落凌烟霜何須瓢笠尋名勝<lb/>
九域洞天一覽罄况復登高望洞庭潮音不斷來清聽<lb/>
微塵幻色本無踪眺罷流連撫古松欲向舊題添好句<lb/>
依稀落日數聲鐘<lb/>
　　　戲傚元白體作茘枝歌<lb/>
南行五月殊苦熱火雲莽莽炎飈烈况厯山城瘴氣多<lb/>
<pb n="KR4h0163_WYG_028-3b"/>
復經漲海心如惙乆聞丹茘誇茘洲征夫恰值濯枝節<lb/>
船頭望見繁星垂未曾入齒先怡悦緩程繫纜促舟人<lb/>
亟買盈筐要新擷千顆黑葉須㬰至纔見流涎同饕餮<lb/>
絳綃乍啟即魂驚爪膚未忍憐竒絶細剝嫣紅出瑩然<lb/>
氤氲滿眼咀氷雪潤喉那得顧中消恣噉豈敢辭吻裂<lb/>
座中相餉勸加餐願予多端品題切苞如紫障圍玉顔<lb/>
坼如解襦吹燭滅脱如赤盤㵼月珠堆如肪脂并刀截<lb/>
膜如㸃酪水晶鹽瓤如盛釀玻璃澈光如湯餅試素汗<lb/>
<pb n="KR4h0163_WYG_028-4a"/>
味如蒲萄劇清冽嚼如甘露液無滓含如好女妃脣囓<lb/>
芳澤無定属生香色態有質都不屑茘支之美乃至此<lb/>
似予所見徒饒舌玉環慣愛走紅塵君謨好事殺青列<lb/>
自非親見果予腹飜笑前人作口孽還憶故鄉當兹辰<lb/>
賞心佳果滿園拆雖有朱櫻與醉李一一方此味俱劣<lb/>
人生若不食茘支枉用繁華住江浙作歌聊復倣竹枝<lb/>
傳倡江頭助鼔枻為分餘潤及長年漫停邪許且三咽<lb/>
更擬飽喫百千回蔗漿十斛重須設<lb/>
<pb n="KR4h0163_WYG_028-4b"/>
　　　羊城行<lb/>
江口三板舸行行抵溟渤乗月掛長帆客程指南越南<lb/>
越迴環大海波番禺兩岫争嵯峨樓船自昔通楊僕左<lb/>
纛由來罷尉陀聞説炎荒多瘴癘古今翻覆仍佳麗大<lb/>
道朱門卓鄭家康衢繡户王侯第靖南已去平南留公<lb/>
子嬌娥射獵進百萬明粧調駿馬十千美滴弄箜篌宫<lb/>
中别館横天半五層樓閣迎仙觀相傳舊是越王臺越<lb/>
王當日曾朝漢五羊郭外島夷船進奉還將市舶連翡<lb/>
<pb n="KR4h0163_WYG_028-5a"/>
翠文犀隨處有明珠琥珀不論錢大新街去濠畔落外<lb/>
江賈客聲相錯廿年前是亂離人今日相逢成土著天<lb/>
南幸已斬長鯨嶴門烽息瓊厓清蒿丘難覓任囂壘落<lb/>
日重過陸賈城海濱遷户何從辨忍使嗸嗸集鴻雁極<lb/>
目黎人蜑子愁昇平惟此猶遺患可憐粤女踏歌新乞<lb/>
食還生滿路春素馨匝地香零亂空向花田憶美人<lb/>
　　　沈融谷郵示粤中倡和詩却寄二首<lb/>
為客三年别長隨五嶺逰瘴雲鴻雁避蠻雨鷓鴣愁月<lb/>
<pb n="KR4h0163_WYG_028-5b"/>
暗榕陰夜霜空荔子秋情親依陸賈官舍足淹留<lb/>
聞道丹霞頂幽人採石華手持玉麈尾口吐金蓮花放<lb/>
鶴青天外還山白日斜與君閒笑咏並坐酌流霞<lb/>
　　　立秋日發羊城<lb/>
緑榕三萬樹樹樹挂離愁此地無搖落那知已及秋驛<lb/>
樓催戍鼓瘴海亂漁篝夜半乘潮發孤篷逐野鷗<lb/>
　　　王山人詩<lb/>
爾父前朝俠丈夫散金結士竟捐軀世情誰顧主家客<lb/>
<pb n="KR4h0163_WYG_028-6a"/>
天意終全趙氏孤説到兵戈猶涕淚擕將漁艇自江湖<lb/>
不須更問田横島<lb/>
赤帝長安久定都<lb/>
　　　廣州十韻<lb/>
為到羊城路間闗五嶺賖三春聞蟋蟀十月見梅花處<lb/>
處栽甘蔗邨邨食苦𤓰華裝鏤瑇瑁珍饌薦蝦蟆椰子<lb/>
堪為酒檳榔好當茶夷歌音入鳥汲女髻盤蛇桄實霜<lb/>
如麵蕉絲雪似麻黄螯羮不厭丹荔果無加小吏腰長<lb/>
<pb n="KR4h0163_WYG_028-6b"/>
劔王孫跨短騧若非愁瘴癘應忘在天涯<lb/>
　　　子夜元宵歌<lb/>
儂是三五年月亦三五夕三五月長圓三五年難得<lb/>
　　　採桑渡<lb/>
暮春桑葉密桑下與歡遇筐滿蠶欲饑與歡不得語<lb/>
　　　蟬<lb/>
秖為耽幽寂鳴君髙樹中力微聲自苦詎敢怨秋風<lb/>
　　　輋谷歌<lb/>
<pb n="KR4h0163_WYG_028-7a"/>
東邊插稻秧西邊收稻穀遮莫似郎心一年兩回熟<lb/>
　　　虎丘雜咏二首<lb/>
綺閣迴廊四面侵旗亭絶技少知音不須更接紅牙板<lb/>
内府新傳十樣金<lb/>
紅竹欄干碧幔垂官窰茗盞瀉天池便應飽喫蓑衣餅<lb/>
絶勝西山露白梨<lb/>
　　　山塘夜市<lb/>
畫舫笙歌徧狹斜紅羊燈勝廣陵花慙無紫綺千金值<lb/>
<pb n="KR4h0163_WYG_028-7b"/>
羞到蘭陵沽酒家<lb/>
　　　西湖雜咏<lb/>
吳姬拂袖勸蒲萄那惜千金脱紫貂二十年前歌管夜<lb/>
秦樓直接段家橋<lb/>
　　　贑江歌<lb/>
候風候水始行舟大湖小湖愁莫愁黄石灘頭無數石<lb/>
白頭嶺下白人頭<lb/>
　姚秀才安<lb/>
<pb n="KR4h0163_WYG_028-8a"/>
　　安字拙符秀水人<lb/>
　　　田家<lb/>
數家共一溪比屋相姻婭柴扉映修竹雞鳴落花下<lb/>
　沈貢士騏<lb/>
　　騏字鸐山嘉興縣歳貢生<lb/>
　　　虎丘讌集<lb/>
勝賞由來吳會偏髙堂不夜燭如椽東南冠葢傾三輔<lb/>
呉越交逰滿四筵星聚近連牛斗分鶯求仍值雨花天<lb/>
<pb n="KR4h0163_WYG_028-8b"/>
目前王謝皆瓊樹觴咏依依似晉年<lb/>
　童秀才申祉<lb/>
　　申祉字百㫋海鹽縣學生與彭孫貽齊名而詩篇<lb/>
　　散秩所見惟孟子詩十章而已<lb/>
　　　句踐事吳<lb/>
陣雲初散日沈西銜璧歸來保㑹稽採葛山頭看狡兔<lb/>
百花洲上聴晨雞捧心妃子方沈醉嘗膽君臣共慘悽<lb/>
一曲堂堂歌未歇殘兵已過越來溪<lb/>
<pb n="KR4h0163_WYG_028-9a"/>
　杜陵生蔣平階<lb/>
　　平階初名雯階字斧山號大鴻自稱杜陵生華亭<lb/>
　　人入庠嘉善遊陳子龍之門<lb/>
國初移居嘉興後徙越中卒其詩摹仿盛唐曽寓書于<lb/>
　　予云時趨俚俗正響寂寂僕與同郡計子山陽羡<lb/>
　　陳其年蕭山毛大可錢塘丁藥園輩獨持雅宗環<lb/>
　　視天下可與言詩者斯人而已忽遇南疑居然同<lb/>
　　調樂可言耶其持論嚴整如此詩集甚夥予特録<lb/>
<pb n="KR4h0163_WYG_028-9b"/>
　　其寓禾諸什亦窺豹之一斑也<lb/>
　　　重訪法隠開士遂宿上方<hi>本項氏子</hi>
旋䇿叩禪扉非闗問息機相看誇白足憐爾舊烏衣拊<lb/>
掌家風在攅眉世諦稀伊蒲曽置酒陶令正言歸<lb/>
　　　訪彦文于魏里<lb/>
相看猶故友别乆似新知薄宦憑君達為農實我師東<lb/>
郊烽堠緩南陌稻車遲片片飛鳶影銜雲落水湄<lb/>
　　　范季友邀飲吼山陶氏園<lb/>
<pb n="KR4h0163_WYG_028-10a"/>
川原於越地風物永和時花塢陶公築蘭舟范叔移百<lb/>
年新締搆一代舊招提峻閣憑霄逈雕闌倚石危尊罍<lb/>
傾北海詞賦溢南皮萬壑當牕見千巖向晚披拂雲歌<lb/>
去緩坐月酒行遲支遁情深切劉伶死不辭人從花底<lb/>
散路入夢中疑何日滄州興重來倒接䍦<lb/>
　李居士碧<lb/>
　　碧字石水平湖人㓜孤能文與先輩趙無聲陸嗣<lb/>
　　端馮兼山諸公友為人伉爽不茍然諾有鴻儀堂<lb/>
<pb n="KR4h0163_WYG_028-10b"/>
　　集<lb/>
　　　閏六月下弦日預擬七夕和錢元長韻<lb/>
佳㑹無多獨憶秋羅帷碧漢兩悠悠淚光㡬滿輕綃軸<lb/>
瘦影難登明月樓有約喜聞青鳥至無眠愁見絳雲流<lb/>
年來鵲使今何在銀浦從無一葉舟<lb/>
　徐秀才善<lb/>
　　善字敬可秀水諸生必達孫詩律嚴整有藟谷遺藁<lb/>
　　　過泰山<lb/>
<pb n="KR4h0163_WYG_028-11a"/>
豈意神靈宅衰年得蹔經風沙三百里一片馬頭青空<lb/>
曲盤龍虎觚稜挂斗星白雲朝暮起常䕶紀功銘<lb/>
　　　寄曹秋岳司農<lb/>
使節臨荒外旌門未可攀騊駼輸互市鴻雁款重闗百<lb/>
戰瘡痍在千家涕淚斑更堪頻水旱甌脫繞蘭山<lb/>
　　　初夏偶作<lb/>
細數韶華覽鏡邊頭須不信已皤然休教逺憶桐臺日<lb/>
便可虛張栢寢年生亦有涯吾分定春今何處夢猶牽<lb/>
<pb n="KR4h0163_WYG_028-11b"/>
衰殘只合忘機去更結青山未了縁<lb/>
江郊幾處唤提壺果否高陽尚有徒泛宅豈宜論去住<lb/>
酒天從此入虛無箏人倚處垂楊裊雉子斑時小麥枯<lb/>
擬趁麴車花外駐夕陽城闕又荒蕪<lb/>
春來稍喜日遲遲文酒爭開罷戰時一夕西園留勝賞<lb/>
千秋東觀接風期支離愧享三鍾逸鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>終非二斗宜<lb/>
城角尚悲花欲盡莫教征夢更天涯<lb/>
城南半畝舊柴闗碧蔓丹葩露井殷容膝有樓非百尺<lb/>
<pb n="KR4h0163_WYG_028-12a"/>
㝠心無夢不千山溪流四注蓮花巷雉堞平臨楊栁灣<lb/>
<hi>余所居有四蓮花橋又有楊栁灣在舍西百餘步</hi>疎懶未諳邀轍跡席門苔繡<lb/>
正斑斑<lb/>
　　　送曾青藜之嶺南<lb/>
十年曾賦采蕭詩傾葢匆匆慰夢思擊筑未終燕市夕<lb/>
鳴鞭又及灞橋時帆收横浦春應近地接炎洲雪不隨<lb/>
共説珊瑚枝上好鮫宫待爾一竿垂<lb/>
欣聞鼙鼓息樓船琛賮遙通漲海天驅馬直過霜雁外<lb/>
<pb n="KR4h0163_WYG_028-12b"/>
飛杯莫放早梅前二禺高詠多名彦五管靈蹤半列仙<lb/>
倘遇羅浮倦逰客倡詶應滿鐵橋邊<lb/>
　　　送胡竒玉之長沙<lb/>
君山一㸃望中青天畔長沙應小星此去洞庭秋正好<lb/>
蘼蕪千里待揚舲<lb/>
　戈叟中顔<lb/>
　　中顔字魯公號又度原名湛平湖人逰邑庠善書<lb/>
　　工篆刻亦能詩老而無子寒餓以終<lb/>
<pb n="KR4h0163_WYG_028-13a"/>
　　　和屠我法雙梅詩<lb/>
寂對難追氷雪經芳聨伯仲翼荒坰風狂骨立沈嵇阮<lb/>
雨妒香孤泣尹邢接武恥談桃富貴比肩笑慰竹飄零<lb/>
爭春凍雀喧空谷相顧聊堪影贈形<lb/>
　柯太學𢎞本<lb/>
　　𢎞本字聿修聳次子由諸生入太學試不遇憔悴<lb/>
　　自廢卒年二十有五有鼓應初編<lb/>
　　　客瑞光精舍重過尉堂大師方丈<lb/>
<pb n="KR4h0163_WYG_028-13b"/>
今朝少人事重到尉公房野水正趨壑楓林初下霜餐<lb/>
餘筍蕨供袖拂栴檀香余意亦何托巖前興不忘<lb/>
　　　春郊<lb/>
草細風微二月天每從雨後過溪邊春流好待桃花漲<lb/>
社日初㸔燕子還楊栁渡頭低夕照麥苗隴外起寒烟<lb/>
登臨自昔多良㑹何事空嗟物候遷<lb/>
　沈知州廷勱<lb/>
　　廷勱字子相號充齋嘉興人由拔貢歴任新寜欒<lb/>
<pb n="KR4h0163_WYG_028-14a"/>
　　城知縣陞商州知州有身易實義充齋遺稾<lb/>
　　　南陽舟行候鄭雨隨未至<lb/>
秋深蕭瑟動江津去住浮雲不繫身飛鳥掠檣驚短纜<lb/>
沙蟲試水亂浮萍行空小艇延山入坐對寒塘落木頻<lb/>
寂寞南陽今日路蒹葭鷗鷺晚相親<lb/>
　樵道人陸谷<lb/>
　　谷初名樵字嬾漁又字亦樵後稱樵道人平湖人<lb/>
　　妻子既喪遍逰名山水以終有夜鴻鳴集<lb/>
<pb n="KR4h0163_WYG_028-14b"/>
　　　逰龍巖<lb/>
渡水探龍窟雲深隠翠微寒松老已化臥石恠將飛客<lb/>
到茶烟起僧閒花雨稀望憐城郭近人事笑皆非<lb/>
　　　送秋<lb/>
悠悠世路總如賓愧不因時問去津欲挽流雲商别意<lb/>
難敎殘月當良辰升沈大塊原同幻㸃檢微生郤是真<lb/>
金井碧梧情未斷山中無厯信天民<lb/>
　　　楚中<lb/>
<pb n="KR4h0163_WYG_028-15a"/>
衡陽南望雁來遲欲採芳蘭隔九疑夢染朝雲遺好事<lb/>
腰依楊栁怯相思行吟江畔孤臣悴作賦秋深上客悲<lb/>
浩淼湖光連月色可餘郢雪似當時<lb/>
　　　粤東竹枝<lb/>
花田兒女學新粧辮髮釵垂金鳯皇雙屐猩紅來踏月<lb/>
絲絲錦帶勝霓裳<lb/>
　沈訓導滉<lb/>
　　滉字路公號霞城桐鄉人康熙庚戌歲貢選授象<lb/>
<pb n="KR4h0163_WYG_028-15b"/>
　　山訓導在任三年卒<lb/>
　　　秋日詣張子炎貞齋中<lb/>
羨君卜築最清幽半畝瓜田傲故侯山北松深眠鶴穩<lb/>
花南水繞蟄魚浮著書虞氏窮偏作潑墨羲之老未休<lb/>
相對頓忘塵俗想白雲漠漠擁霜楸<lb/>
　周秀才大綬<lb/>
　　大綬字西臨秀水人補華亭庠生邑令張超大㑹<lb/>
　　同人於栢府分韻賦詩不逾晷大綬詩輒成谷學<lb/>
<pb n="KR4h0163_WYG_028-16a"/>
　　使常許其文議論正大絶類宋金華武林王晫云<lb/>
　　纒綿感慨極行文之勝事非溢美也<lb/>
　　　賦得疎雨滴梧桐<lb/>
金莖受凉雨香井落疎桐紈扇裁明月裳衣搗晚風寒<lb/>
生長信殿聲斷未央宫聞説迎飛燕還應㸔射熊<lb/>
　　　聞木樨香<lb/>
不斷香風十里吹小山花信故來遲八公顔色無常定<lb/>
今夜初成招飲詩<lb/>
<pb n="KR4h0163_WYG_028-16b"/>
　楊秀才九垓<lb/>
　　九垓字孚九平湖諸生跅脫有俊才而使酒負氣<lb/>
　　多蕩詄理法外醉輒擲冠於地曰汝誤杜甫一生<lb/>
　　今又將誤楊大耶㑹投汝厠中耳尤好訶罵人勿<lb/>
　　顧衆刃之將剸其背也嘗手錄廿一史類纂三百<lb/>
　　餘卷工書畫求者必韻人佳客以餽酒為辭則大<lb/>
　　喜出之丁已疾作而歿<lb/>
　　　偶興<lb/>
<pb n="KR4h0163_WYG_028-17a"/>
朝來靈雨沐芳塵送盡寒威未見春寄語梅花應解意<lb/>
隴頭無限折枝人<lb/>
　陳秀才光縡<lb/>
　　光縡字緯度號謙山海鹽人許廷子少為張西銘<lb/>
　　所知上已浮觴與王處卿聨席因摘論漢史數則<lb/>
　　王遂以女字之女亦能詩光縡讀書敏異天官地<lb/>
　　理靡不究心尤精壬乙之學其詩名調鐘集<lb/>
　　　秋日書懐<lb/>
<pb n="KR4h0163_WYG_028-17b"/>
明月出滄波流光薄雲漢爛爛列宿懸離離夕烟散壯<lb/>
志思逺遊長歌至夜半迴風谷口來石壁花影亂林閒<lb/>
警露鶴忽振凌雲翰茍懐千里心寜為耳目玩<lb/>
　　　牆山石帆村<lb/>
海上行吟憐海樹蜃樓初散餘煙霧石帆山上石帆開<lb/>
似欲乘風横海渡相傳此地有村墟萬樹桃花千室居<lb/>
不知何年海水溢蛟龍鼓浪傾田廬居人一去無消息<lb/>
雲潮雨汐迷南北初晴海上露枯槎細視街衢猶可識<lb/>
<pb n="KR4h0163_WYG_028-18a"/>
有人拾得崇寜錢厯數年厯心惘然石闕殘碑水中泐<lb/>
波紋似刻深迴旋更見樽罍狀殊異摩挲散落松花翠<lb/>
想昔芳筵進酒時幾人歌舞花前醉桑田滄海向誰論<lb/>
何處侯門樂事繁不道有生皆速化試㸔海底石帆村<lb/>
　　　呉中旅思<lb/>
風吹碧浪遶江城旅館清尊獨夜傾離恨未消同夙疾<lb/>
舊逰難憶似前生乍逢雲散憐山色為值花殘怨雨聲<lb/>
萍梗天涯計安定綠楊深處釣舟横<lb/>
<pb n="KR4h0163_WYG_028-18b"/>
　梅花通客沈機<lb/>
　　機字爾任號海鷗桐鄉人居濮川之梅花涇上自<lb/>
　　號梅花逋客少補嘉郡庠生後老而棄去工詩善<lb/>
　　書有梅涇草堂集<lb/>
　　　鷃笑軒遣懐二首<lb/>
膏肉來青蠅膏火來鬼蜨燈殘蝶不飛盤空蠅當别請<lb/>
㸔翟公門雀羅為誰設<lb/>
作歌勿引商商聲主激烈較奕勿覆刼一刼生死決刻<lb/>
<pb n="KR4h0163_WYG_028-19a"/>
深鬼所忌百巧不如拙<lb/>
　　　天竺紀遊<lb/>
七年不向此山行衰草連天去路生絶壁惟餘危墖影<lb/>
怪松時作怒濤聲溪深虎渡風初急洞黒龍歸雨未晴<lb/>
猶有當時遺衲在白雲樓下話茶鐺<lb/>
　陸秀才淮<lb/>
　　淮字秀整號胎簮嘉善庠生少孤事母以孝聞<lb/>
　　　送越石肅陶之廣陵<lb/>
<pb n="KR4h0163_WYG_028-19b"/>
煙花三月晚遥向廣陵遊並轡推諸謝聨鑣羨二劉海<lb/>
門懸日迥天柱落霞收歌吹迷樓滿知君繫紫騮<lb/>
　張秀才兆治<lb/>
　　北治字枚璧平湖諸生有粤遊槀懐古諸詩<lb/>
　　　芙蓉堤晚步<lb/>
名園竹樹蔭精廬花外慿誰駐小車水佩風裳零落盡<lb/>
美人渺渺獨愁予<lb/>
　計秀才能<lb/>
<pb n="KR4h0163_WYG_028-20a"/>
　　能字無能嘉善人善之弟詩才亦相伯仲<lb/>
　　　送吕新水省親永嘉<lb/>
永嘉山色近何如春日寧親客路迂花滿江城寒食雨<lb/>
燈明水驛好溪魚碧帆迴渚仙巖近綵袖趨庭講席餘<lb/>
可有新詩過謝客錦囊千里慰離居<lb/>
　唐布衣俊<lb/>
　　俊字聖翼又字西孟號大千平湖人有石田録<lb/>
　　　悼妓李生<lb/>
<pb n="KR4h0163_WYG_028-20b"/>
鶴湖湖水水潺潺家在横塘第幾灣小徑狹斜來往熟<lb/>
朝朝猶憶上缾山<lb/>
　鄭太學培<lb/>
　　培字文溪海鹽人<lb/>
　　　谿園讌集分得文字<lb/>
促駕南還日園亭此送君那知朋好在重與共論文幔<lb/>
卷通花氣觴飛落暮雲欲乗餘興往林月正紛紛<lb/>
　　　又得覃字<lb/>
<pb n="KR4h0163_WYG_028-21a"/>
河朔觴頻舉山陰興復探朋遊嗟聚散<hi>懐舟石次耕錫鬯武曹諸子</hi>
雲樹影參覃漏轉仍呼酒星稀尚駐驂幾能逢好㑹書<lb/>
信寄江潭<hi>謂青士舅氏</hi>
　胡秀才采<lb/>
　　采字英千平湖縣學生孫紹安康熙丙子舉人<lb/>
　　　春郊<lb/>
春色盈芳陌輕飈拂水涼山山横碧影樹樹理新粧病<lb/>
酒何堪醉吟花只覺香漁歌來和我帶月載歸航<lb/>
<pb n="KR4h0163_WYG_028-21b"/>
　　　病足偶感<lb/>
春來嬌鳥喚晴多憎我蹣跚廢短哦小榻坐愁春又老<lb/>
不知堤栁緑如何<lb/>
　曹貢士偉謨<lb/>
　　偉謨字次典平湖嵗貢生嘉善人<lb/>
　　　謁禹陵<lb/>
夏王陵墓對塗山翠輦千秋尚可攀松下衣冠留𦵏地<lb/>
雲中朝珮想朝班靡山有路樵難到越廟無巢鶴引還<lb/>
<pb n="KR4h0163_WYG_028-22a"/>
總為當年巡幸後至今金簡落人間<lb/>
　沈秀才甡<lb/>
　　甡字天生海鹽人有痩山草<lb/>
　　　雲岫菴<lb/>
兀坐晚風石斜曛窺竹扉鹿銜芳草去鳥破碧雲飛樹<lb/>
古喧天籟衣輕澹翠微此中有幽意信宿莫言歸<lb/>
　雙松詩老沈晭<lb/>
　　晭字叔輪號尚廬又號香嚴平湖人家世豪盛折<lb/>
<pb n="KR4h0163_WYG_028-22b"/>
　　節讀書為諸生不遇棄去日誦佛言梵唄之餘輒<lb/>
　　作裙屐冶遊老而勿悔也有書屋數椽琴書靜好<lb/>
　　香茗郁然浮動于筆墨硯席間惟名僧韻士樂為<lb/>
　　談對庭列雙松日哦詩其下與予居相近情相親<lb/>
　　毎當月明花謝輒過作夜話故唱和最多尚廬死<lb/>
　　而無雅人矣山陽之廬且更他姓又何况風雅之<lb/>
　　頓盡乎茲選其詩不能無三嘆焉<lb/>
　　　解嘲<lb/>
<pb n="KR4h0163_WYG_028-23a"/>
阮籍臥鄰家栁下覆寒女自古曠達人高致有如許予<lb/>
本澹宕流相期在古處情深懐國風離騷寄愁緒偶然<lb/>
逢酒人一石醉相與好色不好淫難與俗人語<lb/>
　　　送南疑子遊廬山歌<lb/>
南疑未到匡廬峯匡廬千仞羅胸中文章驅使巨靈手<lb/>
奔騰絡繹相為雄行囊一卷方筁集横峯側嶺起咫尺<lb/>
或如漢陽高插天或如香爐生紫煙或如瀑布飛匹練<lb/>
或如五老露頭面或如九叠開雲屏或如虎溪列繡亭<lb/>
<pb n="KR4h0163_WYG_028-23b"/>
煙雲出没不可狀破浪乘風自神王從前讀得等身書<lb/>
夢魂常與李白俱一朝特放九江櫂湓浦風帆春浪好<lb/>
自添兩翅忽飛揚不怕山頭鳥道長狂來或作孫登嘯<lb/>
雲中時下鳳凰呌兹山拔地排天門却被南疑作詩料<lb/>
烟嵐雲氣生巾笥神魂蕩漾時一至君獨青春賦逺遊<lb/>
輕風五兩一葉舟到此獨上匡廬頂讀書堂前有舊影<lb/>
昔年讀書有二李他年二沈卜築或在此<lb/>
　　　法螺菴<lb/>
<pb n="KR4h0163_WYG_028-24a"/>
策杖尋西麓禪林别有天晴巒滴翠雨細竹引紅泉古<lb/>
佛旋螺頂山僧玉版禪杳然迷出處雲鳥亦蕭然<lb/>
　　　人日訪秋浦西莊<lb/>
殘雪初晴鼔枻遲美人春早下書帷居舟居陸張融屋<lb/>
㸔水㸔山謝眺詩萱草上階先愛日荆花繞砌共連枝<lb/>
東君更助西園興梅放寒香栁放絲<lb/>
　　　與側室言懐<lb/>
話到燈殘秋夜長浮沈世外意俱涼生依蘭若身能健<lb/>
<pb n="KR4h0163_WYG_028-24b"/>
死葬名山骨自香誓酒劉伶渾似夢遊山阮肇已成狂<lb/>
今宵任爾卿卿我有日清齋學太常<lb/>
　　　奉謝外父馬公和衷見恵靈壁石<lb/>
高閣嶙峋片玉存滿牀書卷濕雲根自披幽壑莓苔迹<lb/>
猶帶前朝風雨痕鞭石不須浮海島移山仍得傍柴門<lb/>
從今寄語𢎞成子五鹿文章好細論<lb/>
　　　西山<lb/>
縹緲峯居衆壑尊神仙彷彿有劉根水邊漁市遙傳鼔<lb/>
<pb n="KR4h0163_WYG_028-25a"/>
花底人家靜掩門黄綺風流猶尚古朱陳生長各成村<lb/>
鴟夷莫笑生涯拙種樹栽桑細討論<lb/>
　　　南園竹枝詞<lb/>
沈郎園裏栁如緜新抽荷葉又田田拾得栁花為儂絮<lb/>
摘來荷葉當郎錢<lb/>
　　　響屧廊<lb/>
響屧荒涼蔓草平空廊無復美人行山僧幾兩芒鞋在<lb/>
時踏寒巖落葉聲<lb/>
<pb n="KR4h0163_WYG_028-25b"/>
　　　宫井<lb/>
故宫金井轆轤斜汲取軍持供佛茶素綆銀牀消息斷<lb/>
石欄夜雨落桐花<lb/>
　　　雜憶兩首<lb/>
輕羅小帳半垂鈎睡鴨熏爐香篆浮憶得酒闌微醉立<lb/>
隔窗紅燭照梳頭<lb/>
芙蓉秋水一扁舟去住浮萍不自由憶得赤欄橋上望<lb/>
喚儂别去喚儂留<lb/>
<pb n="KR4h0163_WYG_028-26a"/>
　　　咏白秋海棠和項東井<lb/>
粉黛霏微露淺紅可憐嬌小托幽叢如何不及蘆花絮<lb/>
飄入秋江釣艇中<lb/>
　　　讀家客子燕京春咏<lb/>
冀北春深鶯夢酣迴波才子擅江南集賢學士如相許<lb/>
第一詩名屬沈三<lb/>
　陳秀才學謙<lb/>
　　學謙字廷益嘉善人<lb/>
<pb n="KR4h0163_WYG_028-26b"/>
　　　白紵詞<lb/>
黄金為門玉為堂堂上作使邯鄲倡氷紈霧縠明月璫<lb/>
朱顔善睞舒儀光拂巾舉袂白鵠翔清音徐轉繞鳳梁<lb/>
今日為樂殊未央<lb/>
　錢本一<lb/>
　　本一字柏園桐鄉人<lb/>
　　　仲夏余有晉陽之行舍弟十一送至瓜州分别兼<lb/>
　　　　寄朱近修張考夫<lb/>
<pb n="KR4h0163_WYG_028-27a"/>
汝來送我晉陽遊汝去離羣古渡頭前路塵沙吹萬斛<lb/>
到時風物惜三秋孟門王屋高難度鐡甕金陵望轉愁<lb/>
寄語南邨諸老友鳴鞭今已出瓜州<lb/>
　汪澐<lb/>
　　澐字子倬錢塘人流寓當湖<lb/>
　　　遣興<lb/>
梅花凌朔雪葵蘂迎朝曦從違必本性去就各有宜由<lb/>
余開西秦管仲霸東齊虛名垂竹素零落同蜉蚍我欲<lb/>
<pb n="KR4h0163_WYG_028-27b"/>
䇿高足但恐多路歧眇彼流珠光煇煇能幾時<lb/>
　丁嗣澂<lb/>
　　澂字集虚嘉善人<lb/>
　　　禪隠先生歌<lb/>
先生骯髒負竒骨辭家學道遊天台築室半山傍危木<lb/>
列石為坐浮蒼苔山風一夜飄然來吹得山頭花盡開<lb/>
偶來花下把鐵笛雲衣瀟灑岸其幘泠泠逸響凌太虛<lb/>
宻葉叢條聲淅瀝嗟乎山中詎知秋復春落花掃作巖<lb/>
<pb n="KR4h0163_WYG_028-28a"/>
下塵千松原與人間斷懶出深山再問人<lb/>
　胡貢士介<lb/>
　　介字栁若平湖歲貢生制義之外兼擅吟咏惜其<lb/>
　　稾湮沒僅從扇頭錄得一絶亦可想其高懐勝致<lb/>
　　矣<lb/>
　　　書李翰林集後<lb/>
才可壓宫妃氣能輕宦寺才氣兩無虧先生非大醉<lb/>
　陳訓導昌<lb/>
<pb n="KR4h0163_WYG_028-28b"/>
　　昌字漢彬嘉善人龍正孫康熙壬子順天副榜貢<lb/>
　　領訓處州雲和<lb/>
　　　雜詩<lb/>
秋夜一何長西風清且涼阿閣交重軒雕櫺起中央上<lb/>
有秦氏女所思在朔方朱絃發妙曲窈窕激清商一彈<lb/>
有餘歎四顧心徬徨徬徨亦何之仰見明月光不惜歲<lb/>
序晚但恨川無梁同心且離隔苦音誰見詳<lb/>
　　　闗山月<lb/>
<pb n="KR4h0163_WYG_028-29a"/>
洛水千門月流光滿綺羅曈曨懸碧漢瀲灧濯金波逺<lb/>
戍羈棲久空閨悵望多闗山遮不斷夜夜落交河<lb/>
　　　夜宿松陵<lb/>
扁舟遙泝五湖流遲日牙檣阻石尤夜靜松陵城上月<lb/>
依依清影落寒溝<lb/>
　曹舍人鑑平<lb/>
　　鑑平字掌公號桐暘爾堪子康熙壬子舉人授中<lb/>
　　書舍人有南溪集<lb/>
<pb n="KR4h0163_WYG_028-29b"/>
　　　邯鄲歌<lb/>
翩翩遊俠兒驅馬邯鄲道直上古叢臺天風吹白草<lb/>
　　　園居雜咏和錢爾斐先生韻<lb/>
岑寂似禪闗苔堦色漸斑綠濃鷗夢稳紅冷蝶心閒對<lb/>
酒春秋社論文大小山入林無俗籟長日聽綿蠻<lb/>
　張秀才璠<lb/>
　　璠字峒一號須裘平湖人祖正叔先生由鄉薦任<lb/>
　　海門令講學著書惜其詩失傳年譜中載有喜聞<lb/>
<pb n="KR4h0163_WYG_028-30a"/>
　　新建新㑹餘干從祀得吾道于今又麗天之句璠<lb/>
　　受業於張侗初才氣豪邁有載石舫諸刻<lb/>
　　　白桃花贈徽之上人<lb/>
𤣥都競作錦霞粧獨洗胭脂傲素芳嫩蘂紛披初破玉<lb/>
落花亂㸃盡飛霜分梅氷骨憐春晚笑杏紅顔戀日長<lb/>
好向溈山問闗捩掃除色相見空王<lb/>
　　　踏春詞<lb/>
綠楊嬌軃不勝鴉幾㸃遙山一抹霞步入春林雲影亂<lb/>
<pb n="KR4h0163_WYG_028-30b"/>
隔溪仙犬吠桃花<lb/>
　葉處士津<lb/>
　　津字秋諾號半農嘉善人有尺雪齋詩集<lb/>
　　　蠅<lb/>
蒼蠅實堪憎作詩冀蠅識爾命甚㣲細生處能作賊所<lb/>
願有幾何晝夜營不息忽至盈千羣散去不滿刻頭背<lb/>
戲翺翔穿裳忽攢膝巧如畫中㸃迅踰襌内蝨亂曉空<lb/>
有聲附驥何煩翼被凍誠可憐長讒犯明律熟視慢無<lb/>
<pb n="KR4h0163_WYG_028-31a"/>
畏舉手已莫即婪喙喧腥㕑癡腸費池墨雖少毒物心<lb/>
却有玷人徳蜘蛛勅守閽闌空莫放入<lb/>
　　　姪杼七歲幼孤迎而撫之<lb/>
為父怪太遲四十丁未添為兄幸已早弟亡有遺男七<lb/>
歲頭角露讀書日諵諵命之名曰杼小戊字不慙何有<lb/>
白氏新自為阮家咸死者如火滅日月如風帆轉頭十<lb/>
年後百巻令負擔<lb/>
　　　題玉馬<lb/>
<pb n="KR4h0163_WYG_028-31b"/>
搥碎水晶宫鍊以補天液崑岡分片珍騏驥比良徳何<lb/>
人錫嘉名清音轉絡驛靜院午隂長曲闌蕉月白希微<lb/>
一二吟歴亂千萬滴䕶花宫女閒銜枚將士疾彷彿吹<lb/>
鸞笙環珮搖空碧未知御泠行徒作風幡識公孫茍騁<lb/>
辨馬非馬奚惑<lb/>
　　　舟中聽呉姬摘阮歌同社中諸子<lb/>
朔風滔滔竹林晚水光酒光嘗在眼水聲挾寒不入窗<lb/>
岸折橋痕霜色淺天低暮急翠袖輕十指動搖隨舌轉<lb/>
<pb n="KR4h0163_WYG_028-32a"/>
氷霜戛戛最初聲老絃咨嗟恨不明調摺柱移意何快<lb/>
豈堪獨自孤舟聽舟中之人人欲絶繁音將盡意不歇<lb/>
衣巾夜染空翠深字字落指如何捻一杯一曲逆殘更<lb/>
一人一影弄烟月紅燭失翦烏啼昏夢霽香尋憾如脫<lb/>
諸兄固是醉鄉籍觴政忽弛酒無則江風湖雪載滿船<lb/>
笑談如逢燕趙客<lb/>
　　　夏晝<lb/>
閒花毎遲落幽鳥不貪啼永畫人無到蒿園路亦迷不<lb/>
<pb n="KR4h0163_WYG_028-32b"/>
眠嘗却夢觸句苦無題秋近𤓰應熟攜歸日又西<lb/>
　　　夜過東菴溪上<lb/>
出門遇明月閒寺亦開扉適到清溪上方逢野衲歸波<lb/>
光搖夜色露氣入秋衣何處捕魚者停橈栁下磯<lb/>
　　　門外<lb/>
門外堪長眺攜笻獨立時禽歸烟火樹牛下夕陽陂稍<lb/>
識清淨理無為世網羈雲山多畫稾句裏學王維<lb/>
　　　寄柏斯民<lb/>
<pb n="KR4h0163_WYG_028-33a"/>
天髙風急奈秋何野曠扶藜一放歌對客愛吟來句好<lb/>
尋花喜識老僧多霜揺烏桕臨溪樹船隠蘆汀帶雪蓑<lb/>
佳節恠從閒裏錯及晴款款又相過<lb/>
　高員外以永<lb/>
　　以永字子脩嘉興人康熈癸丑進士閲七年已<lb/>
　　未知河南内鄉縣事崇學校招流亡均賦則免<lb/>
　　私派戊辰陞山西安州知州禁革陋例嵗饑發<lb/>
　　常平倉粟以賑州西有白洋淀武弁指為馬厰<lb/>
<pb n="KR4h0163_WYG_028-33b"/>
　　地謀奪之堅持不可壬申擢户部江南司員外<lb/>
　　郎以勞勩卒於官年六十有三子孝本辛未成<lb/>
　　進士<lb/>
　　　大水百韻<lb/>
三吳若棲苴陰陽易為厄巨浸連數州所恃瀦震澤<lb/>
三萬六千頃上禀咸池液分流入江海紆迴尾閭隔<lb/>
咎徴一以遘昬墊在往昔徒稱財賦區時見凍餒迫<lb/>
自非古臺駘安得障溟渤伊余菰蘆中往往念禹迹<lb/>
<pb n="KR4h0163_WYG_028-34a"/>
經營不可覩遺法惟典籍上下數千年頗欲究沿革<lb/>
常登㑹稽山俛視梅梁穴宛委玉字書拜頌底定績<lb/>
慨自江左來遂鮮中上䇿去矣單郟輩杞憂亦何益<lb/>
今年異雷電發自建寅月雨雪雜亂下隕光轟若磔<lb/>
自兹困重陰霖瀝迷曉夕潨潨屋摧霤汎汎庭漂麥<lb/>
然蒿㸑愈遲捜粟瓶屢竭平生頗放懷至此亦咄咄<lb/>
君㸔閒齋内青苔上髙壁芳蘭凄已萎薋菉蔓難闢<lb/>
風吹龍蛇氣坐臥防毒螫水檻指游魚垂鈎即枕席<lb/>
<pb n="KR4h0163_WYG_028-34b"/>
朱絃潤無響獨坐幽思積渗漉虞蠶桑沮洳病滷舄<lb/>
果實壞自零𤓰壺爛誰摘兒童盡咿噢微尰及肘腋<lb/>
吁嗟春已深田父方襏襫捧土作隄䕶鳴金亟工役<lb/>
桔橰晝夜翻一潰失疆場良苗委長川安問庭且碩<lb/>
誰與致此灾無乃鞭陽石夢想醫無閭神超藐姑射<lb/>
置身無爽塏邑邑那可說中心葵藿傾仰望晨曦赤<lb/>
倐瞻蔚藍天笑詠岸巾幘無何雲膚合日影駒過隙<lb/>
愁霖更如晦檐溜漸漰湱水痕縮未寸洊至復數尺<lb/>
<pb n="KR4h0163_WYG_028-35a"/>
耳習鳴垤鸛目送渡海鶻潭底裊花枝林端挂石髮<lb/>
舟從橋上來却向屋内歇昨宵狂飈呼挾雨勢轉劇<lb/>
盤薄迸蛟蜃澎湃躍潮汐<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>若萬馬犇戰惴刷心魄<lb/>
却疑倒天潢轉恐翻月窟樓觀意飄簸竹樹塞路陌<lb/>
風葉乍㸃㸃先秋氣蕭槭炎蒸竟何有裘葛互披藉<lb/>
出門展跬歩屢折謝公屐負販胥怨咨地厚敢不蹐<lb/>
白波浸門限户有不黔突南隣北里間咫尺斷請謁<lb/>
傳聞墮城闉見說蕩窀穸紛紛村民出水病腳跛躄<lb/>
<pb n="KR4h0163_WYG_028-35b"/>
或哀乞升斗或怒肆嚄唶督促須竹楗箕踞久轇轕<lb/>
直入州縣内大呌速區畫攀號類鼎沸官吏大辟易<lb/>
城外賈客船常時市粟帛衆怒争遏糴頃刻膠數舶<lb/>
聞見遂如此恨不假羽翮奮排閶闔升手取陰翳掲<lb/>
拔劍殲雨師頓令衆庶懌攝衣登髙樓四望積水白<lb/>
優遊羡羣鷗波上自出沒際天孤㠶來茫茫辨吳越<lb/>
海上三神山恍見金銀闕民今其為魚為我語水伯<lb/>
皇矣彼上帝監觀一何赫舒慘自有時那能忍捐<lb/>
<pb n="KR4h0163_WYG_028-36a"/>
瘠女實恣<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞鯨呿復鼇擲横流殺人民獨不畏譴<lb/>
責須㬰天風暮萬里祇一碧返余所棲遲欹枕夢超<lb/>
忽巍峩接神人而自謂淵客言言似解嘲且復曉水<lb/>
脈余悉聆其言驚歎有倫脊降割洵非他人事實舛<lb/>
逆緬懷李唐後水利日齮齕五堰隳金城三江變沙<lb/>
磧千橋與百瀆茅塞殊可惜况自隄為漕湖流受扼<lb/>
搤諸溪復猥至犇潰勢倉卒區區一綫川何以當充<lb/>
斥向來徒補苴遣使空絡繹婁江泊白茒橇檋將安<lb/>
<pb n="KR4h0163_WYG_028-36b"/>
適及今緩修救寖壞益矛㦸井稅數百萬能向水濵<lb/>
索視此利害除奚啻相什伯余悲為此吟豈曰事攟<lb/>
摭用此監門繪異事同哽結疇將呼號聲旦暮逹<lb/>
丹掖鉅公詧便宜芻蕘並財擇捄灾自有要無費馬<lb/>
與璧治水兼治田施設範先哲茭牧成利藪湔剔須<lb/>
改轍下民敢憚勞其究自安宅縫掖窮巷人當亦手<lb/>
加額<lb/>
　　　賦得亭臯木葉下效栁惲<lb/>
<pb n="KR4h0163_WYG_028-37a"/>
朔風起天末嚴霜改林柯亭臯夕陽入落葉寒聲多正<lb/>
愁長安道復想洞庭波誰念棲遲子勞勞為此歌<lb/>
　　　懐江南梅花絶句<lb/>
朔雲邊月久天涯孤客今朝底自嗟為向空庭問芳信<lb/>
不禁清夢到梅花<lb/>
館娃遺構傍巑岏香徑蕭條玉甃寒閒自尋僧㸔花去<lb/>
碧山如畫倚闌干<lb/>
錢塘清境説西溪映水籠雲萬樹齊夢裏移家知向此<lb/>
<pb n="KR4h0163_WYG_028-37b"/>
故人曾許覓幽棲<lb/>
江南寒食落花天滿地平鋪白玉錢家在鴛鴦湖上住<lb/>
斷腸春色自年年<lb/>
　顧秀才明傑<lb/>
　　明傑字越萬號漁山平湖人謹厚能文與兄人龍<lb/>
　　最友愛後乃留心𤣥學反致疾卒<lb/>
　　　病起訪菊雲亭主人捐館感賦二首<lb/>
蒲團相對十年親此日園亭物候新斷岸空牆迷舊雨<lb/>
<pb n="KR4h0163_WYG_028-38a"/>
藥爐經巻傍寒塵鶴歸華表凄殘夜花落桃源失舊春<lb/>
小徑羊裘餘跡在苔痕重破淚沾巾<lb/>
故人别去夜臺清寂寂空堦鳥自鳴倘有靈文膺十賚<lb/>
更無好夢托三生里居黄菊陶元亮城主芙蓉石曼卿<lb/>
病起漁郎重問渡松山流水不勝情<lb/>
　陳秀才苞<lb/>
　　苞字竹墅海鹽籍徙居郡城以父愫死于兵棄諸<lb/>
　　生放浪詩酒工草書有屏山堂詩選<lb/>
<pb n="KR4h0163_WYG_028-38b"/>
　　　七里瀨和謝康樂韻<lb/>
客遊淹晨昏縱目恣延眺流沫同所險削成豈為峭墮<lb/>
樵猿岸吟唼流漁火曜丹巘夾清源水石互吞嘯溯舟<lb/>
駭崩奔過者忌其妙亮移成連情遑惜伯昏誚客星高<lb/>
且懸千載不復釣淪落惟平生綿邈悲同調<lb/>
　　　東行二首<lb/>
兵戈底定日烽燧驗殘烟委注懸危纜洄湍迅急弦山<lb/>
容呈窈窕水沸出嬋娟極夜不知罷歌呼萬笏前<lb/>
<pb n="KR4h0163_WYG_028-39a"/>
日行蒼翠裏歸客思無涯逺悟枇杷樹低迷穱麥花江<lb/>
清難變酒水淡却宜茶只此堪浮泛相期理釣車<lb/>
　　　輓孝㢘巢端明<lb/>
隔歲相逢話苦辛秀眉綠鬢舊綸巾每攀柏樹雙垂淚<lb/>
偶著荷衣一見人安坐從容知繕性高翔寥廓得閒身<lb/>
少微星墮慙難借翡翠蘭苕空自春<lb/>
憶昔追隨游璧沼同儔今有幾人存披帷心折編三絶<lb/>
漬絮神傷酒一尊弟子籃輿辭白社故侯瓜隴感青門<lb/>
<pb n="KR4h0163_WYG_028-39b"/>
不須更作山陽賦反覆遺箴巳斷魂<lb/>
　嚴秀才訔<lb/>
　　訔字次良平湖人劉令虞章賞其文以女妻之父<lb/>
　　客死遺産悉讓諸昆奉母盡孝未幾卒其婦孤苦<lb/>
　　食貧稱竒節云<lb/>
　　　悠然亭<lb/>
終古自悠然空亭一醉眠能通三泖宅直接五湖天送<lb/>
客愁飛絮聞歌識采蓮倚闌人老矣長望好林泉<lb/>
<pb n="KR4h0163_WYG_028-40a"/>
　<hi>附考在當湖之中上下作石屋狀其址據湖之最勝處王弇州有記</hi>
　磐石道人屠敦增<lb/>
　　敦增字閬兼平湖人父象美罹難家室流離諸子<lb/>
　　貧竄增獨力學能文見重於時然久困場屋康熙<lb/>
　　戊午挾䇿北遊久居燕邸忽索僧龕趺坐作偈語<lb/>
　　投筆而逝與予家有姻戚向同下帷者二年嘗自<lb/>
　　言前身為張文潛又為磐石道人卒至負才不遇<lb/>
　　鬱鬱以死哀哉<lb/>
<pb n="KR4h0163_WYG_028-40b"/>
　　　同林子白遊沈氏别業復訪古笠上人<lb/>
探幽遙指翠微中曲沼横橋一逕通水榭鳥啼留倦客<lb/>
藥欄春盡落殘紅鐘聲晚動孤村路溪色晴翻小燕風<lb/>
歸去正多塵外想故人今在虎溪東<lb/>
　　　寄呉方之<lb/>
江樹雲連碧水隈離羣懐抱鬱難開風塵漸老潘生鬢<lb/>
痛哭誰收賈傅才二月閒愁芳草亂十年清夢故人來<lb/>
親交是處同淪落短笛凄凄怨落梅<lb/>
<pb n="KR4h0163_WYG_028-41a"/>
　周掾史紹宗<lb/>
　　紹宗字岐陽本姓馬氏繼于姑遂冒周姓海鹽人<lb/>
　　繼母病體不屈伸宗負之行盤旋室中日數百回<lb/>
　　病以瘳生母居失火宗馳入火排牆負而出少任<lb/>
　　俠為掾史久之舍去性喜為詩文有岐陽詩鈔<lb/>
　　　秋晚宿田父樓<lb/>
田父有逸思築樓高于桑修竹借于隣古梅䕃于窓蘆<lb/>
花水邨暮秋蟾上東牆夙夜舂早稻夢與晨炊香<lb/>
<pb n="KR4h0163_WYG_028-41b"/>
　　　聞蟋蟀<lb/>
八月風露涼蟋蟀響空廊不入離人耳安知秋夜長愁<lb/>
心對落葉凄韻感微霜獨步庭除下徘徊攬素裳<lb/>
　呉秀才同雲<lb/>
　　同雲字雲芝平湖庠生<lb/>
　　　同葉藩臺池館納涼<lb/>
小閣浮香渚開襟納晚涼靜觀魚乞餌慵聽樹鳴螿鑄<lb/>
劒無良冶攜琴有錦囊凝眸抒客抱天地一滄桑<lb/>
<pb n="KR4h0163_WYG_028-42a"/>
　沈秀才傳弓<lb/>
　　傳弓字武功嘉興諸生<lb/>
　　　送李斯年閩遊<lb/>
何事還家復逺遊鳴榔伐鼓發中流才人好帶芙蓉劒<lb/>
少婦難㸔玳瑁樓閩海雲山通百越粤江組練壯三秋<lb/>
無諸臺上休南望回首鄉闗萬里愁<lb/>
　徐處士無為<lb/>
　　無為字初隣嘉興人以好客致貧為時所稱查容<lb/>
<pb n="KR4h0163_WYG_028-42b"/>
　　有詩哭之云療貧無藥病無資嚼蠟生涯死不辭<lb/>
　　葛帔練裙千載恨忍㸔四歲此孤兒<lb/>
　　　寄匡公<lb/>
水西開士近何如十月無從得素書不見傳言秦吉了<lb/>
空聞致祭魯爰居竹林常夢朝雲溼松閣頻邀夜月虛<lb/>
此日尚愁新戰伐何年方遂老樵漁<lb/>
　張秀才勻<lb/>
　　勻字宣衡號鵲山秀水諸生年十二作稗史今所<lb/>
<pb n="KR4h0163_WYG_028-43a"/>
　　傳平山冷燕也又為傳竒有十眉圖長生樂二十<lb/>
　　種海内梨園爭傳播之臨卒書云赤剝來時赤剝<lb/>
　　還放開笑口任顛頑還時更不依前路跳過瓊樓<lb/>
　　海上山有鵲山堂集<lb/>
　　　蠟梅<lb/>
雪裏横斜蕊半黄竒香暗襲鬱金堂絶憐蕚小如圓磬<lb/>
不信枝寒有蜜房折供氷壺垂蠟淚插添雲髪映釵梁<lb/>
夀陽新樣圖宫額破凍先開第一粧<lb/>
<pb n="KR4h0163_WYG_028-43b"/>
　過秀才澤充<lb/>
　　澤充字涵輝號滄谷平湖人庭訓之孫紫髯偉軀<lb/>
　　落拓自放家貧工書嗜酒請書者必置飲酒半援<lb/>
　　毫或作大書淋漓四壁偶不當意輒狂呼罵座人<lb/>
　　皆搖手避之更善談謔詞辨風生身後親故燕集<lb/>
　　曰今夕使髯在不虞寂寞矣卒之前一日題壁云<lb/>
　　世中煩熱愛薛少府之神遊波底清涼了莊漆園<lb/>
　　之大夢五十二年一脚踢倒豈不快哉<lb/>
<pb n="KR4h0163_WYG_028-44a"/>
　　　宿中竺山房<lb/>
山房當薄暮石壁度微曛溜竹斜通澗懸厓半叠雲鐘<lb/>
聲空外落花氣靜中分醉後憑高枕寒泉徹夜聞<lb/>
　　　人日馮子近招飲<lb/>
春來不出户彼此一相望小飲期人日輕舟過草堂梅<lb/>
花寒未放竹葉煖生香剪燭論文細雞聲徹野塘<lb/>
　　　報恩塔<lb/>
塔影凌霄漢登臨得縱觀雲開千岫出潮湧大江寒畫<lb/>
<pb n="KR4h0163_WYG_028-44b"/>
閣人初起朱門春未殘六朝名勝地今古一憑闌<lb/>
　　　寄沈客子<lb/>
别後年華又幾更早傳洛下有才名趨庭時㑹鳴琴意<lb/>
倚劍常深懐古情芳草春雲馳馬地梧桐秋雨讀書聲<lb/>
相逢把臂思何極樽酒天涯見月明<lb/>
　　　閨中曲<lb/>
妾家江口第三灣夫壻從征在玉闗最恨鵁鶄沙上鳥<lb/>
早潮飛去暮飛還<lb/>
<pb n="KR4h0163_WYG_028-45a"/>
　朱官生茂昉<lb/>
　　茂昉字子葆秀水人承父司寇大啟蔭好結客所<lb/>
　　居山樓四方名士多宴集其中<lb/>
　　　九日<lb/>
節物驚心感歲華籬邊叢菊自開花闗河冷落低殘樹<lb/>
故國凄涼久種瓜風景已隨人世換茱萸猶傍酒杯賖<lb/>
天邊鴻雁歸飛急客子衣單何處誇<lb/>
　馬秀才上巘<lb/>
<pb n="KR4h0163_WYG_028-45b"/>
　　上巘字雪偁號銀塘嘉興縣學生有聲文社子夀<lb/>
　　穀康熙壬戌進士著有詩法火傳左右編行世<lb/>
　　　弔冢宰徐寶摩公<lb/>
六月霜飛重氷心凜獨生簡青原可作喋血矢誰爭夢<lb/>
已江山改靈還社稷撑千年徐稺廟共仰畫溪名<hi>公里名畫</hi>
<hi>水</hi>
　馮秀才元白<lb/>
　　元白字匏憨平湖庠生有則鳴剰業<lb/>
<pb n="KR4h0163_WYG_028-46a"/>
　　　宫詞步過涵輝韻<lb/>
深鎖重門不記年那堪簾外月初圓來朝强把新粧試<lb/>
内信無聞喚採蓮<lb/>
　桃鄉布衣李符<lb/>
　　符字分虎號畊客嘉興人應徴之曾孫梅里李氏<lb/>
　　多才符與繩逺良年齊名時號三李善詩詞尤工<lb/>
　　駢體嘗遊滇遇碧雞山道士曰子前身廬山行脚<lb/>
　　僧也後十年當歸廬山康熙甲子予在京師分虎<lb/>
<pb n="KR4h0163_WYG_028-46b"/>
　　亦館於龔氏往來唱和月舉一㑹同賦者晉江黄<lb/>
　　虞稷大梁周在浚太原閻若璩寜波萬言錢塘洪<lb/>
　　昇嘉興周篁河中呉雯遼陽佟世思武林王嗣槐<lb/>
　　同里沈皥日暨我兩人也分虎嘗自言將老於桃<lb/>
　　鄉属予作詩咏之及丁卯予再入燕分虎已遊閩<lb/>
　　矣已已之正月予泛艇過其家時兩岸燒燈溪光<lb/>
　　如晝因出酒果話舊并以行脚圖索題分虎亦題<lb/>
　　予春山圖又言旦晚當再踰仙霞予勸之早為買<lb/>
<pb n="KR4h0163_WYG_028-47a"/>
　　山之䇿四更始别未幾聞其卒于途次迴感故人<lb/>
　　不無撫巻揮涕云<lb/>
　　　秋夜宿慧建寺見一老僧頭白如雪聲音如女<lb/>
　　　子異而詢之知為沐黔國故宫監也遂叩其遺<lb/>
　　　事為予道之甚悉聴畢愴然故述長句<lb/>
金風瑟瑟涼秋至客子夜宿慧建寺白頭老僧夜不眠<lb/>
為我深談黔國事自言乃是刑餘身少小曾為宫裏人<lb/>
曲房深苑逶迤入皓齒明眸歌舞頻玉鳯銜鈴聞異響<lb/>
<pb n="KR4h0163_WYG_028-47b"/>
金龍吐佩承香塵第宅非由一朝見分茅始自功臣宴<lb/>
鐵券頻頒朱邸門璽書數下明光殿二王一侯九國公<lb/>
尚有將軍不襲封子孫傳位十數世勲爵食祿三千鍾<lb/>
武僖之後愛文詞徼外烽烟靜一時滇池長讌書生客<lb/>
阿瓦猶傳都督詩崇禎年中亂離始臨安長官謀不軌<lb/>
倉卒横戈尊爼間須㬰拔劒宫門裏從官衛士不敢前<lb/>
樓臺灰燼鶯花死陳焦夫人竄西門一旦自焚普吉邨<lb/>
可憐兩世金閨質化作千年玉女魂上公初遁瀾滄逺<lb/>
<pb n="KR4h0163_WYG_028-48a"/>
一去緬夷不復返曾聞就義死從容至今傳説多哀輓<lb/>
聽君説罷涕交流一門盡節真難求三百年來事銷歇<lb/>
却恨當時沙定州獨倚繩牀三太息珠斗闌干月將入<lb/>
篝燈黯黯不能眠清夜如聞鬼神泣<lb/>
　　　遊牛首山長句<lb/>
秣陵佳山數牛首石窟從古巢神仙晉時更名曰天闕<lb/>
山圖尺楮捜陳編夙宵掛夢脚或跨醒望翠壑仍茫然<lb/>
主人好事約俱往上冬日煖同春妍巾輞對對畫杠插<lb/>
<pb n="KR4h0163_WYG_028-48b"/>
櫪馬匹匹紅韁牽毳袍茸帽十數輩皆云良遊詩作緣<lb/>
呉鞋新蠟痩僮挈到彼著此登臨便城門老兵纔啟鑰<lb/>
萬闠未動朝㕑烟踏霜南嚮三十里巳見嵐彩流蒼巔<lb/>
藤垣蘚嶂裹花刹徑轉目豁朱甍連苔井欄壊冷泉咽<lb/>
塵廊葉積殘碑眠遼王肥字斗樣大寺額剝落金泥鮮<lb/>
槁顔衲子衫右袒以手抱杖揖客前傍指冬青銀印樹<lb/>
為言植自隋唐年斵石排梯百八級上俯樓閣香楠椽<lb/>
信女剪綵繭花活佛缾分供青紅蓮拓牕四眺野蕭瑟<lb/>
<pb n="KR4h0163_WYG_028-49a"/>
村村苦潦荒秋田清齋無糧飯不足咄嗟能辦伊蒲筵<lb/>
蒸壺狀類鴨垂頸煮菜味勝彘切肩祇愁不飲興未劇<lb/>
瓢酤催買抛囊錢㑹須乘醉探窈洞乳水滴衣珠顆圓<lb/>
兠率古崖勢陡絶心懾屐溜飛蘿搴蓬菴僧雛習梵呪<lb/>
隔林遙聽疑琴絃倚笻更陟兩峯頂芙蓉翠削東西偏<lb/>
中道似借五丁鑿可使射騎馳控弦老松伐完穉松矮<lb/>
綠梢僅到雙眉邊重攜酒榼坐就地氍毺横陳雜錦韉<lb/>
祖堂車府皆在下長干塔小但一鞭大江微茫潮影白<lb/>
<pb n="KR4h0163_WYG_028-49b"/>
風帆可數不見船朱雀門開恰遙對舊築御道通平平<lb/>
相傳宋齊梁陳代于此除墠郊南天太息當時翠華路<lb/>
付與蔓草鼪鼯穿辟支盂鉢已灰燼休問寶公履舄全<lb/>
建炎之初駐大將曾棲帶甲人三千荆榛瓦　覆戰壘<lb/>
得無折㦸埋沙埏越客登覽意雖愜其奈弔往哀思填<lb/>
那能置身聞見外檀龕趺膝㕘枯禪不爾便著逍遙服<lb/>
茹芝餐花學偓佺山花灼灼草芊芊好景須待春風顛<lb/>
且提倦轡下山去他日重來聽杜鵑<lb/>
<pb n="KR4h0163_WYG_028-50a"/>
　　　寄山子<lb/>
自課僮畊十畝田古橋村落結廬偏鄰花過屋梢吟袖<lb/>
畬水成溪活釣船屐響柴門詩弟子壜開竹墅酒神仙<lb/>
繅絲逕裏踟蹰别惆悵西風又颯然<lb/>
　　　竹亭對雨<lb/>
西隣烟舍晝開扄不惜衝泥日再經總是好春何厭雨<lb/>
但逢雅集便宜亭溪魚撥剌投竿得山鳥綿蠻倚樹聽<lb/>
載酒花時尋勝地無如南踏兩峯青<lb/>
<pb n="KR4h0163_WYG_028-50b"/>
　　　題石坪醒釣圖<lb/>
舟穿花底一蓑香釣得溪魚錦尾長醉倒但知吟好句<lb/>
世間那有此漁郎<lb/>
　　　寄逺士表弟<lb/>
桃浦飛花綠水長潘兄阮弟合山裝西湖燈火南湖月<lb/>
何地相思不斷腸<lb/>
　　　登樓<lb/>
花梁鴛瓦舊樓臺窗裏涼雲壓雁開莫訝向江凝望久<lb/>
<pb n="KR4h0163_WYG_028-51a"/>
畫檣昨日此中來<lb/>
　知退叟沈進<lb/>
　　進字山子嘉興梅㑹里人初名馭補學官弟子更<lb/>
　　今名與朱檢討彞尊周布衣篔詩篇酬和錢塘陸<lb/>
　　圻堂相遇于潛采堂問姓名大聲曰得非梅花高<lb/>
　　館落春草斷垣生之沈山子乎遂訂交劇飲而散<lb/>
　　故人招入都時值六街扌溝恐其穢濁騎驢一頭<lb/>
　　蹩躠歸里自號知退叟著有文言㑹粹行國錄袁<lb/>
<pb n="KR4h0163_WYG_028-51b"/>
　　溪文稾東園詩藍村稾半巢居稾退叟行吟力圃<lb/>
　　蕭閒詞<lb/>
　　　横山蛟潭同朱十彞尊賦<lb/>
積鐵立千仞行人墮蒼黑危風動山根側見雷雨入隂<lb/>
厓閉長廊鬼火白日出視聽驚心魂峯巒俯突兀微涓<lb/>
滴松枝清響久寂歴愛兹叢薄深栖遲慰晨夕庶不孤<lb/>
願言超然慕疇昔<lb/>
　　　贊山廟述事<lb/>
<pb n="KR4h0163_WYG_028-52a"/>
小山勢亦銳登歴無十重草木覆其巔隂映龍神宫老<lb/>
屋支獨木傾石走長松諸天既剝落百身莓菭封當牖<lb/>
雜花草垣牆趯隂蟲山坳藏土穴洩雲如鴻濛旁有十<lb/>
數椽兀坐一老翁見客即長揖問我來何從答云自鹽<lb/>
官還向東園中問翁此何地逺近無人蹤翁言難具陳<lb/>
往者人民豐兹宫初構時禋祀盛村農椎牛宰肥羊珍<lb/>
錯山海充旗斿耀五采簫鼓鳴三冬紅裙曳婦女綵髻<lb/>
挽兒童千家富甘脆百室殷朽紅一朝桑海變世事如<lb/>
<pb n="KR4h0163_WYG_028-52b"/>
轉蓬自酉迄卯辰盜賊恣斥衝其初掠黄金傾槖亦不<lb/>
容次及雞犬豕釡甑時一空婦女載後船丁男陷其胸<lb/>
草木雜鋒鏑雉兔悲榛叢及乎剪渠魁走險勢則窮良<lb/>
民亦罹禍餘殃告灾凶從此無孑遺流離各西東所以<lb/>
神乏祀血食難再崇我寜守兹宇偷生實罷癃我聞三<lb/>
太息此事由蒼穹陽九與百六沴氣生戰攻塗炭良已<lb/>
乆刼運當有終<lb/>
真人應運出車書今大同努力爾自愛體化方冲融<lb/>
<pb n="KR4h0163_WYG_028-53a"/>
　　　當窗織<lb/>
側側復力力東家少女西家織高堂阿母苦相催三日<lb/>
當窗斷五匹徒言織作衣未成秋風一夜蜻蛉鳴<lb/>
　　　海上夕望<lb/>
杖䇿憑高望愁心正未央天寒來鸛鶴日落見牛羊海<lb/>
縣鮫人雜川原獵騎長無為傷逺道鄉淚獨霑裳<lb/>
　　　夜起<lb/>
旅館雞聲報空堂客思侵江邨明逺火山雨滴高林舊<lb/>
<pb n="KR4h0163_WYG_028-53b"/>
事飢寒在新愁戰伐深乾坤正搖落把酒一沈吟<lb/>
　　　渡浙江别陸處士圻<lb/>
悽惻臨歧路蒼黄對逺天春風官舍栁暮雨石林烟檣<lb/>
燕來還去山雲斷復連今宵何處泊愁坐扣離舷<lb/>
　　　季秋月夜書懐十八韻<lb/>
滄海生明月憑高欲問天詩書塵滿積事業鏡虛圓失<lb/>
䇿哀羣盜藏身愧昔賢世情真鹵莽吾道竟沈緜素螘<lb/>
難消恨金丹不駐年放歌成漫興儒術索真詮屈辱寜<lb/>
<pb n="KR4h0163_WYG_028-54a"/>
論命蹉跎待息肩自傷飄雨翮不復逞霜拳枕席江湖<lb/>
外交親記憶前壯懐悲老矣佳節歎徒然抱病登孤閣<lb/>
何心泛小船秋風殊渺渺宿雨自娟娟清切團甘露伶<lb/>
俜墜粉蓮巨魚吹浪靜細草雜花姸徑曲迴紅燭林疎<lb/>
起白烟幾家砧杵急永夜客愁懸地迥星河闊城深鼓<lb/>
角偏只今多戰伐何計稳宵眠<lb/>
　　　寄從子良詒<lb/>
杜門二月寒長晦懶起搘笻雪未晴不信野橋催栁放<lb/>
<pb n="KR4h0163_WYG_028-54b"/>
已㸔春草過牆生香燒碧筍溪魚美響落銀瓶竹葉清<lb/>
賴得此身仍健在暮年書史最闗情<lb/>
　　　過拂水山莊<hi>案此為錢謙益之妾栁是帷箔不修而作故存而不削以癉其惡</hi>
蒼巖拂水水烟荒紅豆歌辭罷女郎碧葉有隂都礙日<lb/>
暮雲無雨獨歸廊津梁謾説能超海碑碣從今失擅塲<lb/>
解爾春風池上絮似曾飛入野花香<lb/>
　　　重過指月菴<hi>周處士篔寓櫬於此</hi>
野棠花落水圍邨碧映晴沙月一痕碁局動隨非逸老<lb/>
<pb n="KR4h0163_WYG_028-55a"/>
松寮依止是閒門江湖浪起蛟龍惡詩卷人收歲月存<lb/>
聞到徐塘原舊里<hi>處士曾夢友人云前身是徐塘老衲</hi>不應此地有歸魂<lb/>
　　　西洲曲<lb/>
流水石橋邊西洲定何處不見采蓮人月照門前樹<lb/>
　　　石城樂<lb/>
楊栁門前樹飛花近滿堤石城行樂處夜夜白烏啼<lb/>
　　　南湖竹枝詞<lb/>
湖南畢逋烏鳥啼湖上栁花飛滿蹊朝啼暮啼啼不歇<lb/>
<pb n="KR4h0163_WYG_028-55b"/>
愁殺高樓蕩子妻<lb/>
秦塘角角野雞鳴秦塘纂纂野棗生秦塘蓮子幾時結<lb/>
愁見荻花秋水平<lb/>
　　　泛湖作<lb/>
蕩槳芳湖採白蘋落花三月又逢人流鶯語燕闗何事<lb/>
愁殺祠南已暮春<lb/>
　　　聽歌同汪别駕作<lb/>
江湖老去更吹箎白髮梨園弟子師零落南朝後庭曲<lb/>
<pb n="KR4h0163_WYG_028-56a"/>
石頭城下雨參差<lb/>
　李中翰榮昌<lb/>
　　榮昌字琪園桐鄉人海鹽籍由貢生考授中書有<lb/>
　　觀成堂詩草<lb/>
　　　春暮<lb/>
幽牕風雨過好景暗蹉跎老樹啼黄鳥新荷㸃綠波興<lb/>
縁春去少詩為惜花多俯仰增愁思憑闌縱短歌<lb/>
　懐太學應聘<lb/>
<pb n="KR4h0163_WYG_028-56b"/>
　　應聘字莘臯嘉興人太學生<lb/>
　　　武林旅中汪崑厓金支皇汪蒼舒程奕先江海<lb/>
　　　　瀾汪子四諸子過訪<lb/>
西泠山水窟烟雲饒恢竒翠羽巢芳林紫萍漲華池軒車過<lb/>
蘭坂飛盖相追馳廣坐集羣賢染翰抒麗辭既笑枚臯拙或<lb/>
悲相如遲顧念旅遊子被褐懐所知慷慨成篇章河梁有餘<lb/>
思徒䝉和氏盼愧之連城姿謝去不復顧聞問安可期<lb/>
　徐秀才然<lb/>
<pb n="KR4h0163_WYG_028-57a"/>
　　然字撫辰嘉興諸生<lb/>
　　　山行<lb/>
曲逕遶清川溪花滿目前懸厓青著雨峭石碧摩天玉<lb/>
冷千層月銀飛百道泉籃輿經古路樵牧自悠然<lb/>
　屠秀才廷楫<lb/>
　　廷楫字爾際號東䝉嘉興縣學生兵後棄去詩酒<lb/>
　　自娯而以農桑督諸子余嘗過白蓮僧大梅山房<lb/>
　　見其與周青士倡和詩數丈之卷盈二皆清真可<lb/>
<pb n="KR4h0163_WYG_028-57b"/>
　　誦著有鹿干草堂集十二卷藏于家<lb/>
　　　自題荷鉏圖<lb/>
匪種豐矣秉此安揮花源塞矣荷此安歸中田有敝廬<lb/>
兮至骭有短衣勉旃保汝鉏兮離汝於寒飢<lb/>
　　　野步<lb/>
微靄銷澄嵐秋容淡林莽蕭蕭北原下遙挹西山爽遊<lb/>
目信芒屨興到每獨往地偏雞犬寂農暇機杼響落葉<lb/>
靜不飛平川約如掌雲物窮壯觀彌覺天宇廣談笑洽<lb/>
<pb n="KR4h0163_WYG_028-58a"/>
鄰叟夕陽上菰蔣<lb/>
　　　和陶靖節雜詩<lb/>
深綠覆晴窗物變鶯聲老逝者如斯夫韶盛豈長保我<lb/>
今五十三還念髪未燥兒嬉如昨日忽驚衰白早同儕<lb/>
三五人墓木亦巳抱老死何足悲所悲未聞道<lb/>
我家東臯下世守勤農桑及我此術疎八口厭糟糠禦<lb/>
冬必㫖蓄百里宿舂糧俯仰宇宙間食隂飲養陽一飽<lb/>
賴假貸此計良獨傷我老安不才庶敦訓子方胼胝職<lb/>
<pb n="KR4h0163_WYG_028-58b"/>
耒耜慎勿親詠觴<lb/>
　　　過鶴樓得青士留詩見懐<lb/>
東䝉未至簹谷至簹谷已去東䝉過山房祇見往還數<lb/>
交臂相失仍何多此來竹杖啄禪闥九春暮律侵清和<lb/>
巖花落盡綠隂滿雨歇碧漲浮塘坡鶴樓樽爼幸無恙<lb/>
合龠入口衰顔酡揮杯不作勸影酌主人妙義能懸河<lb/>
廿年結契如一日筠心竹柏無改柯語吾老簹共此宿<lb/>
薄言懐子留長歌淋漓醉墨字傾側秉燭伸紙三咿哦<lb/>
<pb n="KR4h0163_WYG_028-59a"/>
伊人宛在不可即弁峴西望青峩峩君為東西南北人<lb/>
予也抱耒山之阿招提歲至一再計况復相見顛毛皤<lb/>
流行坎止亦任運鴻留雪爪萍依波意酣興到難自黙<lb/>
詩成未擬蒼崖磨但屬名山好藏取百年㑹有人摩挲<lb/>
　　　閏五戱書<lb/>
小燕依梁弱圓荷出水新一樽愆舊約兩度負佳辰細<lb/>
葛初便體清泉强入唇違時成獨醒莫歎楚靈均<lb/>
　　　花朝同彦徽游福成因過梅逋山房小飲<lb/>
<pb n="KR4h0163_WYG_028-59b"/>
繞屋溪光淨侵檐竹色幽酒仍沽恵逺詩孰起湯休剝<lb/>
土先賢塚殘編故友樓東風吹客鬢不似昔年游<lb/>
　　　臘日<lb/>
北風吹獨樹牢落野人居俗愛江郊儉時驚蜡臘餘鄰<lb/>
翁能借酒溪女解留魚幽事無人共寒梅昨夜舒<lb/>
　　　青芝山<lb/>
虎山橋外午風輕西崦湖頭眼倍明萬樹梅櫻真陸海<lb/>
一檣烟雨過春城此中恨不移家住道上猶疑入畫行<lb/>
<pb n="KR4h0163_WYG_028-60a"/>
寄語山靈莫相笑廿年吾已謝浮名<lb/>
　　　秋日飲天香閣下感誦帚<lb/>
東䝉至處糟丘峙誦帚亡來筆冢空九地詩魂呼不起<lb/>
一樽𤣥對與誰同雨餘桂粟猶飄霧晝冷松髯自鼓風<lb/>
老去賞音䕫曠盡倚闌細數北來鴻<lb/>
　<lb/>
　<lb/>
　<lb/>
<pb n="KR4h0163_WYG_028-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷二十八<lb/>
</p>
<p>
</p>
  </div>
<div>
<head>檇李詩繋卷二十九</head> <lb/>
    <p>
<pb n="KR4h0163_WYG_029-1a"/>
欽定四庫全書<lb/>
　檇李詩繋卷二十九<lb/>
　　　　　　　　　　　　　　平湖沈季友編<lb/>
國朝<lb/>
　維風先生魏允柟<lb/>
　　允柟字交讓孝子學洢子當孝子卒時妻嚴氏年<lb/>
　　二十七截髮自誓允柟孝養備至既沒刺血寫經<lb/>
　　里人皆謂孝子之後復有孝子栁州詩學之盛均<lb/>
<pb n="KR4h0163_WYG_029-1b"/>
　　奉柟為主盟陳増新云體合雅騷義兼正變吾邑<lb/>
　　近來風氣日上實開其先李煒亦云天雞始明曜靈啓<lb/>
　　途人倫之弁冕風雅之先驅其推重如此有維風集<lb/>
　　　有所思<lb/>
佳人邈難見逺在天一方夢想覿音輝彷彿接容光文<lb/>
犀為君門紫貝為君堂珊瑚為君枕玳瑁為君牀駕言<lb/>
我所思山川淼以茫方舟雖利渉道逺不可航何以寄<lb/>
相思篋中雙明璫<lb/>
<pb n="KR4h0163_WYG_029-2a"/>
　　　早秋遊北園<lb/>
炎夏駕云邁涼飈發新秋爰有同懐客招要出行遊修<lb/>
松交宻䕃嘉木翳崇丘時禽變好音雌雄鳴相求綺疏<lb/>
結長軒户庭一何幽攜䇿登高岑揚舲眺中洲芳荷映<lb/>
綠池遊魚激清流良苗亦懐風逺烟輕且浮為樂未須<lb/>
㬰白日忽巳道弭節薄虞淵丹霞夾重樓聆彼蟋蟀唱<lb/>
聿為良士謀賞心寄所宣使我忘百憂<lb/>
　　　豫章行<lb/>
<pb n="KR4h0163_WYG_029-2b"/>
嘉樹挺竒植托根于崇山上葉蔭通衢下枝俯流泉蕃<lb/>
衍非一朝賦質固已堅霜霧萃其條鳥鼠穴其巔車徒<lb/>
憩道旁行者為美觀匠石需良材執柯過我前根株被<lb/>
斧斤顛仆大道邊嗟彼山下樹樛枝互糾纒堅脆何可<lb/>
恃寜爾能獨全願為朝華草榮落任天年<lb/>
　　　七哀詩<lb/>
炎運覯陽九羣盜肆陸梁中原盡淪沒烽火遙相望宫<lb/>
闕成荆榛草木𤣥以黄離獸東西馳羇鳥不成行登高<lb/>
<pb n="KR4h0163_WYG_029-3a"/>
發長嘆感慨心内傷出門何所之去去適他鄉他鄉路<lb/>
阻修川途浩縱横孤兒啼草間思婦怨青陽呉會為邱<lb/>
墟無復冠與裳言念生平交睽隔天一方逺望使我愁<lb/>
佇立以徬徨<lb/>
　　　寶綸篇<hi>有序</hi>
　　予内兄周子茂蘭故明吏部忠介公長子也忠介公既<lb/>
　　罹黨禍崇禎改元周子與同難諸家子伏闕鳴寃俱<lb/>
　　得褒䘏故事追贈不及三代周子引會典例凡死忠<lb/>
<pb n="KR4h0163_WYG_029-3b"/>
　　諫者贈先世如其官疏上報可於是皆給三代誥命<lb/>
　　予先人亦䝉䘏典焉追贈之及三代自周子始乙酉<lb/>
天兵下江南潰卒四竄封誥盡失周子呼天自責以為宗<lb/>
　　社既淪先人誥命不可復得矣居無何有武人縵纓<lb/>
　　雙鞬從甲騎至門請見周子周子度不可謝延之入<lb/>
　　執禮甚恭曰僕某標將領也竊慕足下義甚髙部下<lb/>
　　卒從某處得先大夫封誥數通欲歸足下久矣今幸<lb/>
　　得謁因出特授周子周子大喜酬之以金不受而去<lb/>
<pb n="KR4h0163_WYG_029-4a"/>
　　人咸以為周子孝感云余因作寶綸篇以紀其事<lb/>
泰階不平三光瞀君門九重虎豹怒吾祖時為珥筆臣<lb/>
朝上彈章夕禁錮崇碑已列黨人名吏部周旋若疇素<lb/>
金吾使者來吳趨少年投袂爭相赴公也慷慨謝故人<lb/>
檻車北走長安路陰陰土室對南冠碧血青燐向誰訴<lb/>
須臾帝座日月明兩觀誅竄鵷行清賜環初雪九原恨<lb/>
箕尾迢遙朝玉京孤兒拜疏嚙指血天子動色羣公驚<lb/>
䘏典下頒尺一詔詞臣彩筆抒生平<hi>係倪文正公視草</hi>重淵一<lb/>
<pb n="KR4h0163_WYG_029-4b"/>
介草茅士珥貂三葉俱列卿椒漿桂醑弔毅魄萬人㑹<lb/>
葬看佳城銜書丹鳳五雲下闗西大鳥來悲鳴只今荏<lb/>
苒二十載白髪朱顔不相待牛衣猶是泣王章駿骨無<lb/>
人憐郭隗曺彬一旦下南唐盧循幾隊逃炎海處處潢<lb/>
池桴鼓鳴村村萑澤弓刀駭剽掠兼擕紫誥行蕭條空<lb/>
有青氊在草閣俄驚鐃曲吹雕弓白馬來者誰手持錦<lb/>
軸前致語君家舊物今在斯重寶誤落黠冦手吾偶奪<lb/>
取還相貽揮金出門去不顧道旁觀者皆稱奇我聞此<lb/>
<pb n="KR4h0163_WYG_029-5a"/>
語長歎息鬼神訶䕶非人為吁嗟乎鬼神訶䕶非人為<lb/>
凛然正氣天地知君㸔字字皆碧血展觀覺有霜風吹<lb/>
　　　贈淮上李條侯兼夀其尊人<lb/>
長淮東走入海流淮陽城北黄雲秋中有竒士李條侯<lb/>
少年意氣凌滄洲讀書喜學萬人敵擊劍常從俠少遊<lb/>
下車但揖朱亥輩入坐不乏陳遵儔西泠吳生與余善<lb/>
自言曽識李生面縱酒每登南昌亭走馬時過下邳縣<lb/>
方今四海無風塵遣君半世居貧賤干將未拭華陰土<lb/>
<pb n="KR4h0163_WYG_029-5b"/>
已有光芒中夜見李生有父夀且康萊衣鳩杖同徜徉<lb/>
李生有弟不可當精采奕奕神飛揚安車蒲輪㑹有時<lb/>
且調甘㫖娛高堂三山宫闕在咫尺坐㸔滄海鳴枯桑<lb/>
憐余夙昔事章句三十年來少知遇生平願得肝膽交<lb/>
路傍擾擾安足數浮雲不蔽長淮路渺望淮南叢桂樹<lb/>
他年結客豐沛間握手登堂拜生父<lb/>
　　　古意<lb/>
蕩子戌龍城倡樓月自明綺疏蟲網合碧瓦昔邪生萬<lb/>
<pb n="KR4h0163_WYG_029-6a"/>
里金微夢三更玉杵聲遙傳鐃吹入含笑下機迎<lb/>
　　　從軍行<lb/>
堠火甘泉急徴兵合虎符枕戈霜下臥負弩日中趨漠<lb/>
北逢歸雁城南聽曙烏横行萬里外不羨執金吾<lb/>
　　　塞上曲<lb/>
都尉方乘障單于未請和帳懸孤月冷烽雜曙星多絶<lb/>
漠還榆塞揚兵渡栁河軍中横吹曲新奏白狼歌<lb/>
　　　宿華山寒法師禪房<lb/>
<pb n="KR4h0163_WYG_029-6b"/>
偶爾㸔山色攜笻到上方鶴從珠樹出龍向鉢花藏夜<lb/>
壑流清磬春雲䕶石牀逺公棲隠處日夕坐相忘<lb/>
　　　拜文文肅公墓<lb/>
一拜先賢墓還生故國悲松楸依舊壠土木廢空祠鴻<lb/>
隙歌來日平津客散時石湖秋色暝隂雨夜迷離<lb/>
　　　贈余澹心<lb/>
佳麗江南異昔時馬卿車騎暫棲遲丈人安坐誇三艷<lb/>
客子窮途賦五噫到處池亭非舊主何當縞紵問新知<lb/>
<pb n="KR4h0163_WYG_029-7a"/>
天涯行路難如此故國春風且下帷<lb/>
　　　柬侯硏徳<lb/>
春風結客向呉闗把袂江亭别淚殷海嶠不傳青鳥信<lb/>
疁城遙望白雲間已將名姓留南國莫使移文到北山<lb/>
挿架嵇康髙士傳可能千載一追攀<lb/>
　李秀才炳<lb/>
　　炳字令文號燭崑煒之弟<lb/>
　　　醉後放歌<lb/>
<pb n="KR4h0163_WYG_029-7b"/>
左把浮邱俠右拍高陽徒鷫鷞碧玉珮脫付酒家壚酒<lb/>
酣耳熱雙眼白仰天長嘯歌烏烏有時射獵南山下渇<lb/>
飲黄麞血轆轤快意當前無不作惟不能作噉名客膩<lb/>
顔裙屐低兩眉把臂逢人論肝膈覆雨翻雲俄頃間奔<lb/>
走百年更何益古人白骨成青苔李志曹蜍安在哉且<lb/>
為買盡山中酒浮名于我如塵埃<lb/>
　　　登峴山<lb/>
荆南峴首悲羊祜苕上登臨亦此山風景未因呉楚異<lb/>
<pb n="KR4h0163_WYG_029-8a"/>
興懐同在亂離間光浮碧浪羣峯逺日暗黄雲宿鳥還<lb/>
賸有羣公尋逸社芒鞋藜杖一追攀<lb/>
　沈秀才椒衍<lb/>
　　椒衍字心仲嘉興人素以俠聞而隠居寜都曾畹<lb/>
　　偕秀水陳莢訪之東村入見曾張目問漢書數則<lb/>
　　椒衍哂而條荅之曾謂陳曰此豈特魯朱家耶即<lb/>
　　㸃鬼簿爾我勿若也<lb/>
　　　雜感<lb/>
<pb n="KR4h0163_WYG_029-8b"/>
顧影徒慚鬢已絲浮沈身世竟如斯貧嫌節候迎人早<lb/>
老怯風情倚枕遲舊雨知成招隠賦新愁頻展感懐詩<lb/>
寒燈夜館凄涼景沈水烟消月落時<lb/>
　陸秀才埜<lb/>
　　埜字我謀號曠菴平湖人少與趙沺陸葇沈皥日<lb/>
　　陸世栻陸來章沈隆峴稱當湖七子日擁書嘯歌<lb/>
　　不染塵俗著有曠菴集<lb/>
　　　七哀詩<hi>有序</hi>
<pb n="KR4h0163_WYG_029-9a"/>
　抱病閉門幾絶人世追思曩日交逰道兼師友者半<lb/>
　已凋謝徳音猶在而墓木已拱不禁涕之欲墜也友<lb/>
　道日非好學積行之士不可復見以此思哀哀可知<lb/>
　矣作七哀詩<lb/>
穉農倜儻生早歲遊燕趙論交㢘藺前結客荆高表才<lb/>
高數何竒國歩方糾擾筆削竟誰任孱弱力難討脫身<lb/>
歸故里著書頗不少落落南村路林菊自窈窕藜藿長<lb/>
苦飢恥向時人道玉樹土中埋長夜不復曉未聞遣所<lb/>
<pb n="KR4h0163_WYG_029-9b"/>
忠誰為収遺草<lb/>
　　　　右錢南邨士馨<lb/>
仲木東海彦卓犖洵絶倫厥考太常公嶽嶽社稷臣棄<lb/>
地計不用慷慨獨致身令子奉家教友讓聲克振鄒魯<lb/>
道云邈朱陸委埃塵抗心尋遺緒微言啟後人憶昔避<lb/>
兵日相聚依水濵流離淚欲盡患難情彌親死者良已<lb/>
矣生者徒逡廵<lb/>
　　　　右呉仲子蕃昌<lb/>
<pb n="KR4h0163_WYG_029-10a"/>
孝㢘第一流意氣何瀟灑不屑五陵豪深心托大雅筆<lb/>
落自驚人著述追董賈對䇿金馬門一枝終不假峻節<lb/>
邈難儔曲高和乃寡汪汪千頃波誰能澄淆者龍卧或<lb/>
在淵虎變亦於野名盛時未遇道廣心彌下滔滔東逝<lb/>
波日夜無停㵼斯人不可作三嘆淚盈把<lb/>
　　　　右沈孝㢘日昆<lb/>
孫子真隠士浮家托友生獨尋千古業了無人世情談<lb/>
笑頗自得四座覺風清忘年與我交歡好若弟兄生寓<lb/>
<pb n="KR4h0163_WYG_029-10b"/>
主人園死葬園之側一坏宿草荒墓道誰與識撫琴心<lb/>
自摧解劒意何極楓林秋蕭蕭燐火夜惻惻巫陽不能<lb/>
招白雲黯無色日暮山陽道平生空相憶<lb/>
　　　　右孫西陵之琮<lb/>
篆鴻美少年矯矯青雲器芝蘭挺堦前已見光華異竹<lb/>
馬共遨遊美酒壚頭醉得句各自矜先鞭恒並轡自謂<lb/>
金石交寜知中路棄白日浮雲掩朱華嚴霜墜繐帷既<lb/>
以除三徑蕪不治一歌薤露辭遂使心憔悴<lb/>
<pb n="KR4h0163_WYG_029-11a"/>
　　　　右蔣文學瑑<lb/>
北郭佳公子翩翩獨豪舉性僻不諧俗矯首思古處卜<lb/>
居水之涯蒹葭蔽孤渚室邇人自逺邈然莫能侣往來<lb/>
方外人瓢笠無定所時復談風雅唱和共爾汝松風山<lb/>
上來窓牖竄蒼鼠身死竟無兒寂寞自今古<lb/>
　　　　右馮涌齋秉恭<lb/>
復仲天下才聲名冠江左意氣攬豪英寜肯親圭組丈<lb/>
夫貴快意黄金視如土破産不言貧屢見塵生釜文章<lb/>
<pb n="KR4h0163_WYG_029-11b"/>
既軼羣丹青復媚撫遺俗有高踪鄙彼寄人廡南陽羅<lb/>
浮巔烟霞恣所取旅櫬何時歸蕭蕭江浦雨<lb/>
　　　　右黄麗農子錫<lb/>
　　　述舊二首<lb/>
空聞四鎮擁淮徐誰向沙塲發羽書䖏䖏龍吟聞畫角<lb/>
朝朝鷁首醉清渠雲迷滄海征帆滿月落長江戰壘虛<lb/>
一劍横磨留碧血至今風雨不消除<lb/>
　　　　右黄侯得功<lb/>
<pb n="KR4h0163_WYG_029-12a"/>
相國雄風振栁營維揚百戰決孤城秋風屢見帆檣動<lb/>
落日空悲鼓角鳴五丈原前荒草沒八公山上戍烟平<lb/>
忠魂定逐靈胥去終古江濤拍岸生<lb/>
　　　　右史公可法<lb/>
　蔣布衣禹錫<lb/>
　　禹錫字尚陶嘉善人少罹患難而有沖愉之色隠<lb/>
　　居著書以樂其志有漁村稾<lb/>
　　　過㫖新蘭若<lb/>
<pb n="KR4h0163_WYG_029-12b"/>
僧舍臨溪水幽然絶世塵庭空雲拂席窗迥鳥窺人揮<lb/>
麈天花落鳴琴月色新寥寥何所詣閒坐㸔松筠<lb/>
　　　夜半聞雨懐徐初鄰<lb/>
客舍三更雨離人百里情長吟看燭盡高枕聽潮生稚<lb/>
子詩應積元卿疾未平何時書屋裏梅影拂樽明<lb/>
　楊處士炌<lb/>
　　炌字彦方平湖人兆梧次子予姑夫也少負儁才<lb/>
　　偃蹇不遇年二十八卒丙午曾館予家流連久之<lb/>
<pb n="KR4h0163_WYG_029-13a"/>
　　今錄一詩不勝人琴之痛矣<lb/>
　　　柬友<lb/>
白雲遙訪故人樓雁字驚傳萬里秋梧雨三更曾入夢<lb/>
楓江八月正同遊尺書潦落憑殷浩杯酒飄零識馬周<lb/>
醉罷茱萸相憶否呉山指顧説南州<lb/>
　柯舉人維楨<lb/>
　　維楨字翰周一字緘三聳季子康熙乙夘舉人有<lb/>
　　澄烟閣詩<lb/>
<pb n="KR4h0163_WYG_029-13b"/>
　　　望仙亭和韻<lb/>
峻嶺落天風遙凝碧漢通鐘鳴高樹杪人語亂山中雨<lb/>
過奔泉白雲開射日紅從憐巢鶴去丹竈久應空<lb/>
　　　朱砂菴贈佛峯和尚<lb/>
朱砂峯畔曉霞紅杖䇿經過謁逺公檻外泉流穿石壁<lb/>
簾前松子落天風雙林迥出雲烟上五老晴㸔紫翠中<lb/>
邂逅談心難遽别數聲清磬下寒空<lb/>
　　　遊嵩山<lb/>
<pb n="KR4h0163_WYG_029-14a"/>
羣峯高挿太行東絶磴縈迴一線通勢壓三川横地軸<lb/>
位尊四岳表天中明霞晚映芙蓉秀翠壁春懸躑躅紅<lb/>
攬勝已憐多逸興更聞鸞鶴下長空<lb/>
　　　途中雜咏<lb/>
山開隆慮容馳馬路入韓陵好射鵰滿飲芳醪人不醉<lb/>
鄴城東望正蕭條<lb/>
　李秀才鏡<lb/>
　　鏡字無塵嘉興人<lb/>
<pb n="KR4h0163_WYG_029-14b"/>
　　　新晴歸自苕川<lb/>
春隂散逺天歸路下苕川未盡山中雨還流石上泉微<lb/>
風吹細草柔櫓蕩寒烟客思重回首菰城斷嶂邊<lb/>
　馬伯子辰御<lb/>
　　辰御字青蓮平湖人萬方子有絳雪亭集<lb/>
　　　語溪道中<lb/>
一望柔桑色人聲近語溪狹流聽水急高岸覺篷低野<lb/>
槳如飛鶩春蠶盡織綈當年呉越路石壘尚凄凄<lb/>
<pb n="KR4h0163_WYG_029-15a"/>
　　　家㕘軍公歌姬稺春善琵琶忽驚玉折為詩輓<lb/>
　　　　之<lb/>
空傳樂府想夫憐惆悵秦簫鳯去年料爾多情歌宛轉<lb/>
還隨司馬伎堂煙<lb/>
　李秀才寅<lb/>
　　寅字曉令嘉興人有視彼亭詩存<lb/>
　　　錢子湘過别<lb/>
積靄蔽晴暉相逢忽啟扉竹邊移舊榻花裏換春衣饌<lb/>
<pb n="KR4h0163_WYG_029-15b"/>
值黄魚出簾當紫燕飛留君應未得風雨送將歸<lb/>
　　　雲陽道中初見楊花<lb/>
雨餘山氣夕陽銜栁絮濛濛逐去帆有客江潭怨飄泊<lb/>
東風莫遣到征衫<lb/>
　王秀才庾山<lb/>
　　庾山字咫岫平湖人早卒有詩未刻<lb/>
　　　過沈仲飛園亭<lb/>
詞客秋風裏登臨意渺然彈棋春賭墅載酒夜鳴絃松<lb/>
<pb n="KR4h0163_WYG_029-16a"/>
逕堪攜屐溪流自放船啼鶯如有意不斷落花前<lb/>
　　　病後過西林萬公山房<lb/>
北渚難為别西林復見君一燈秋落葉雙樹晚畱雲講<lb/>
席應先到鐘聲似舊聞頓生空外想身世絶塵氛<lb/>
　呉秀才雲龍<lb/>
　　雲龍字希淵石門人負竒嗜古才氣横溢時三呉<lb/>
　　子衿頗難入彀希淵於風簷走筆作七藝一賦一<lb/>
　　序十三詩頃刻而就文不加㸃補弟子員然久因<lb/>
<pb n="KR4h0163_WYG_029-16b"/>
　　鄉書貧益甚時從里中博徒遊不羈自放顦顇而<lb/>
　　死憶癸亥歲與予别于鴛水執手躊躇譜蘭陵王<lb/>
　　一闋悲歌以為别予歸而希淵亡予有詩哭之因<lb/>
　　嘆文章在天地間非若金玉錦綉之可衣食也而<lb/>
　　富貴人得之每不富不貴貧賤人得之則愈貧賤<lb/>
　　必使之摧挫磨折以老造化忌才豈其然乎<lb/>
　　　擬李翰林宫詞<lb/>
曲檻飛鸚鵡流波浴鳯凰侍臣垂貝帶協律度芝房月<lb/>
<pb n="KR4h0163_WYG_029-17a"/>
似班姬扇雲疑帝子裳承恩嫌粉黛含笑弄明璫<lb/>
　葉舍人舒崇<lb/>
　　舒崇字元禮呉江人寄庠平湖為人英敏美丰儀<lb/>
　　望之如神仙中人入北雍登康熙丙辰進士選中<lb/>
　　書舍人戊午舉宏博未試卒<lb/>
　　　大梁咏古<lb/>
剰有離宫認舊畿宋家艮岳尚依稀江南怪石堪停輦<lb/>
塞北飛塵易染衣獨對金門交羽客共將玉液供安妃<lb/>
<pb n="KR4h0163_WYG_029-17b"/>
空壇髣髴遺仙響猶説君王夜醮歸<lb/>
　　　懐宋牧仲<lb/>
小閣紅燈亂舞衣留髠幾度夜忘歸最憐聽盡箏郎曲<lb/>
繡被薰香漏巳稀<lb/>
　周貢士珂<lb/>
　　珂字越石嘉善人康熙戊午歲貢<lb/>
　　　和瑞竹居詩<lb/>
綠竹高百尺乃在庭之垂勁節摩蒼天翠枝拂幽蹊借<lb/>
<pb n="KR4h0163_WYG_029-18a"/>
問何為爾主人前致詞昔年家仲子斬竹架薔薇上有<lb/>
霜雪凋下有螻螘居自謂終萎絶何期忽華滋二載發<lb/>
新篁三載去故枝十載始森茂仲子遽長辭竹枯有時<lb/>
菀人逝不復歸覩兹手植存能不懐慘悽余亦聞此言<lb/>
泠泠有餘思起視明月下竹影正參差<lb/>
　　　折楊柳<lb/>
弱栁三眠日流鶯百囀時春風如有意搖曳忽成絲花<lb/>
下銀驄繫月中玉笛吹為愁君北去不忍折南枝<lb/>
<pb n="KR4h0163_WYG_029-18b"/>
　　　秋懐<lb/>
遙聞仙仗出金溝滄海波澄靜不流日映朱旗連鳯沼<lb/>
風迴錦浪夾龍舟銅盤露冷三更月玉杵寒生萬戸秋<lb/>
獨有離愁江上客不堪重聽古涼州<lb/>
　虞御史兆清<lb/>
　　兆清字鑒斯號岱淵在欽子康熙已未進士知四<lb/>
　　川綦江縣事督撫以廉能交薦授湖廣道監察御<lb/>
　　史在任二年卒著有素業堂文集蜀行草<lb/>
<pb n="KR4h0163_WYG_029-19a"/>
　　　雙山雙烈辭<hi>有序</hi>
　　綦生楊霏璧妻郭氏楊霏玉妻李氏明季遭㓂<lb/>
　　亂殉節雙山邑人任立相有詩紀之霏玉子岱<lb/>
　　乞余詩為作是歌<lb/>
楊生再拜前致辭示我雙山雙烈詩憶昔黄巾起闗隴<lb/>
長蛇封豕連巴䕫綦雖彈丸寇亦至膾肝吮血街横屍<lb/>
二母堅貞志不辱雙山洞壑相扶攜挺戈大索那容避<lb/>
弱命遂與刀鋸隨奮舌罵賊激賊怒白璧寜碎不可緇<lb/>
<pb n="KR4h0163_WYG_029-19b"/>
迄今承平歲已久追維往事摧心脾請公一言重九鼎<lb/>
泉壚光賁無窮期我聞此語興感慨培婁松柏池蛟螭<lb/>
秦城百二連楚蜀高墉堅壘多降旗播州蕞爾介蠻僰<lb/>
磊砢節義偏呈竒天地正氣秉賦均纓鞶何必殊鬚眉<lb/>
夏侯截鼻王斷臂况乃生死須㬰時同時羅陳二幼女<lb/>
溺波觸柱甘如飴未若一門出雙烈氷玉相映存綱維<lb/>
我作歌衆莫悲雙山高嵯哦萬古名長垂生其留此作<lb/>
琬琰永興疏傳邯鄲碑<lb/>
<pb n="KR4h0163_WYG_029-20a"/>
　　　龍角溪弔王閣部墓<hi>公諱應熊巴縣人明季以閣部督師討賊卒于永寜</hi>
　　　　<hi>軍中槀葬此地</hi>
上將新推轂殘黎舊沸湯力難支大厦躬合瘁危疆桐<lb/>
爵圭空析<hi>明封長夀伯</hi>松莊徑久荒<hi>在渝城</hi>巴渝遺老盡誰與<lb/>
發幽光<lb/>
　　　蟂磯孫夫人廟<lb/>
孤盤峭磴俯寒空帝耦神靈縹緲中豈有河山延漢鼎<lb/>
尚留刀劒表呉宫三分城闕金陵月百轉帆檣鄂渚風<lb/>
<pb n="KR4h0163_WYG_029-20b"/>
斷碣摩挲尋軼事欲將信史續江東<hi>碣稱漢主之殂夫人悼慕而殞</hi>
　　　過涪州<lb/>
纔經内相憂讒地又見伊川鈎黨年天地無私容放逐<lb/>
山川有幸遘才賢黔江南映牂牁月僰道西浮越嶲烟<lb/>
猶有物華堪紀異海棠香足茘枝鮮<lb/>
　　　忠州迎春詞<lb/>
青旗簇隊曉衙開萬衆歡迎新守來盡説今年春最好<lb/>
治平蚤放數枝梅<hi>治平寺有古梅</hi>
<pb n="KR4h0163_WYG_029-21a"/>
仙子蘭香佛栁枝采蓮舟亦載蛾眉裁來蜀錦皆新樣<lb/>
何必巴童遜越姬<lb/>
修文門外毳㫋鋪素帳紅緌色麗都蠻榼提來爭勸酒<lb/>
引藤香味勝屠蘇<hi>引藤州産可以吸酒</hi>
　　　綦江迎春詞<lb/>
牂牁按舞夜郎謳亦有勾芒伴土牛借得四街羅綺徧<lb/>
不妨粧飾象渝州<lb/>
元宫棹楔石巍峩征播曾經劉綎過綵隊繽紛殊自笑<lb/>
<pb n="KR4h0163_WYG_029-21b"/>
可同當日羽幢多<hi>元天宫發春</hi>
擎來甸榼自南黔鹿胛初炰兔首燖辛苦鹺商勤酌醴<lb/>
銷伊富義幾斤鹽<hi>富義鹽厰在富順縣</hi>
　柯秀才炳<lb/>
　　炳字煒昭𢎞本子讀書能深思語言必楚楚有風<lb/>
　　致堯峯汪琬以為沈靜爽拔煒昭兼之年二十三<lb/>
　　以病瘵夭詩名蘭唐集詞名笙囊瑣語幼時作小<lb/>
　　詩有牀前花影好但恨不能攀之句識者以為詩<lb/>
<pb n="KR4h0163_WYG_029-22a"/>
　　䜟<lb/>
　　　寄沈客子<lb/>
鸚鵡湖邊相見時愛君標格羨君詩曉風楊栁張思曼<lb/>
初日芙蓉謝客兒多君珍重新開宴玉壺㫖酒金盤膳<lb/>
片片緋桃拂舞衣翻翻紫燕衝歌扇此際同登蘭葉舟<lb/>
此時同上弄珠樓紫裳花珮弄珠客夕陽遙望空凝眸<lb/>
今君别我燕山去千金駿馬昭臺路才華欣值右文時<lb/>
揚雄却似相如賦丈夫富貴不足言欲得君臣㑹合難<lb/>
<pb n="KR4h0163_WYG_029-22b"/>
凌雲自昔誇殊遇努力中天振羽翰<lb/>
　　　霽園<lb/>
蘚榭蕭條在莎亭結搆疎㸔山嫌樹宻愛月喜窗虛人<lb/>
影連歸鷺泉聲和讀書諸君恣吟賞牋翰各紛如<lb/>
　沈秀才嵕<lb/>
　　嵕字華九平湖人隨父皥日官栁州始學為詩未<lb/>
　　幾入都沒于舟次有楟花草<lb/>
　　　江舟<lb/>
<pb n="KR4h0163_WYG_029-23a"/>
峯脚倚村郭篙師説栁城山形標虎立江勢折龍行一<lb/>
水宜州坼千家古堞横險灘羅計近波吼暴雷鳴<lb/>
　　　遙輓仲孫舅<lb/>
曾倣文山謌古詞每傳吾母是嚴師翠峯羣玉如相見<lb/>
為説何甥近轉癡<lb/>
　張布衣宗信<lb/>
　　宗信字以純號石琴平湖人有素閣吟<lb/>
　　　釣臺<lb/>
<pb n="KR4h0163_WYG_029-23b"/>
羨昔嚴夫子披裘隠富春雖然不釣利名巳上鈎綸<lb/>
　沈秀才蕙纕<lb/>
　　蕙纕字馨聞秀水諸生<lb/>
　　　從錢清江泛舟至越城作<lb/>
芙蓉被洲渚秋山帶長川客行亦何為愛此風日鮮蘭<lb/>
舟既容與桂檝相迴旋波平靜不流澹蕩任自然遙觀<lb/>
越王城杳靄飛綠煙鴛央愛翠羽弄水明湖邊越女能<lb/>
棹歌采菱復采蓮覽境意巳適把竿心忘筌願齊漆園<lb/>
<pb n="KR4h0163_WYG_029-24a"/>
叟三復秋水篇<lb/>
　　　八咏樓<lb/>
八咏樓頭月遙臨百丈江林疎齊落葉山逺忽當窗水<lb/>
市聞樵唱風鈴颺佛幢醉眠無不可須藉玉為缸<lb/>
　徐布衣寅<lb/>
　　寅字虎侯嘉興人工書精篆刻有名於時<lb/>
　　　海昌陳氏四硯歌<lb/>
何者製硯稱最佳獨數端溪老坑石拙閒堂中慣收藏<lb/>
<pb n="KR4h0163_WYG_029-24b"/>
藉以縹囊大盈尺四硯一一如連城卞和氏璧錫以名<lb/>
象形命意各類此摩挲瑩潔如天成主人書法工無比<lb/>
健筆猶龍墨池起春蚓秋蛇未足云字曰龍池良有以<lb/>
其一膩理石色勻宛若遇雨林宗巾擬之折角毋乃是<lb/>
拂拭且喜無纖塵蟾蜍之形更竒絶天上分明應圓缺<lb/>
歐陽石屏猶不如月窟疑從羿妻竊吁嗟四硯天下無<lb/>
銅雀古瓦何為乎狂呼至寶入我眼興來捉筆為君書<lb/>
　徐長洲𢎞炯<lb/>
<pb n="KR4h0163_WYG_029-25a"/>
　　𢎞炯字長旭嘉興人康熙間官長洲知縣有勝讀<lb/>
　　齋稾<lb/>
　　　宿白沙驛<lb/>
淡月娟娟白清江曲曲流春燈明水驛秋竹隠孤舟山<lb/>
筍餘朝食殘樽話客愁寄書南過雁應念此沙頭<lb/>
　　　䖍州與黎玉耑<lb/>
鬱孤臺畔水分流歲歲花開送客愁買得芙蓉雙寶劒<lb/>
與君同上古䖍州<lb/>
<pb n="KR4h0163_WYG_029-25b"/>
　沈布衣是<lb/>
　　是字去非平湖人生平謹信老為塾師有稿未刻<lb/>
　　　即事<lb/>
老去城南更卜居歸來邨落伴樵漁春山碧樹啼黄鳥<lb/>
秋水澄潭縱白魚稚子快當新病去山妻耐可薄愁除<lb/>
寒雲結影圍牕牖㑹見先生讀異書<lb/>
　　　獻臣叔有浦東之遊示詩數章率爾奉荅<lb/>
英雄終是薄神仙亂後溪居傲頴川老大經營渾漫興<lb/>
<pb n="KR4h0163_WYG_029-26a"/>
秋來還上載花船<lb/>
　　　過懐木菴示盡心松吼二上人<lb/>
丞相祠堂亂草生尚書墓隴石碑平夕陽落盡心中事<lb/>
夜半青松吼一聲<lb/>
　陸太學士煒<lb/>
　　士煒字昭文上瀾孫好學工文弟士琰康熙甲子<lb/>
　　發解而煒終困名場鬱壹以死藝林為之扼腕著<lb/>
　　有蕉侣遺草<lb/>
<pb n="KR4h0163_WYG_029-26b"/>
　　　送家平仲之思州二首<lb/>
君去悲歌上楚臺秋風蕭瑟動餘哀跨鞍仗劍男兒事<lb/>
莫戀文園舊酒杯<lb/>
漠漠黔中接大荒天涯裘馬試輕裝錦屏山畔多蠻女<lb/>
笑看東吳白面郎<lb/>
　徐秀才拔慧<lb/>
　　拔慧字子開海鹽人忠烈公從姪孫入籍海寧縣<lb/>
　　庠有嚴師堂遺槀<lb/>
<pb n="KR4h0163_WYG_029-27a"/>
　　　立秋日集拙宜園得青字<lb/>
碧梧一葉傳新令相約賓朋到舊亭泉石載更餘古木<lb/>
滄桑幾厯剩流螢生涯且付杯中緑心事難邀眼底青<lb/>
莫怪狂奴仍故態秋風蓬鬢歎飄零<lb/>
　沈封君志高<lb/>
　　志高字幼升嘉善人以子辰垣貴得封<lb/>
　　　查溪<hi>考見題咏</hi>
數道奔流急晴光緑浸扉一天秋氣逺幾樹暮煙微漁<lb/>
<pb n="KR4h0163_WYG_029-27b"/>
子風移棹歸人月在衣茅檐無晉接車馬自應稀<lb/>
　陸太學世栻<lb/>
　　世栻字古璣號仁山濬睿叔子平湖縣學生援例<lb/>
　　入北雍屢試不遇乃以觴詠自娛有西臯剩稿<lb/>
　　　洋河洗馬篇<lb/>
洋河之水流大荒黄沙漠漠煙蒼蒼洪濤疾走千巖石<lb/>
急浪横飛六月霜六月霜飛水清冽健兒驅馬洗汗血<lb/>
千騎萬隊儼雲屯八駿七良驚電掣雲屯電掣下龍沙<lb/>
<pb n="KR4h0163_WYG_029-28a"/>
銅爵晨鳬白鼻騧金絡縱横攅竹耳元蹄繚繞翻桃花<lb/>
元蹄繚繞邊風起振鬛驍騰緑波裏天鳬駭浪似飛鴉<lb/>
紫燕旋空同躍鯉駭浪旋空渥水湄五雲散采體淋漓<lb/>
疑是龍媒標銅柱更誇神駿刻瑤池瑶池銅柱傳往轍<lb/>
豈意騋牝盡超絶廣漠長嘶落葉飛陰山亂蹴層氷裂<lb/>
此時圉人拂錦韉此時將軍懸玉鞭長驅意欲歸金埒<lb/>
行向沙場復轉旋轉旋形勢猛于虎擊柱悲歌空起舞<lb/>
男兒躍馬須封侯學劍不成良獨苦<lb/>
<pb n="KR4h0163_WYG_029-28b"/>
　　　邨居八詠之二<lb/>
家住西臯絶送迎羅蘭半畝帶煙耕有絃不撫輸元亮<lb/>
無刺堪懐傲正平髙臥方知身世大幽棲始識物情輕<lb/>
一燈紙帳凄清夜夢到梅花斗自横<lb/>
熱不因人滅更炊臨流何必暗生悲千秋誰重無瑕璧<lb/>
當世爭傳没字碑騷筆牢愁同蜀客詩腸木石遜吳兒<lb/>
閒閒縱説林栖好三匝鴉啼未有枝<lb/>
　南邨詩逸錢萬里<lb/>
<pb n="KR4h0163_WYG_029-29a"/>
　　萬里字章逺號秋厓松江人為人疎懶沖淡天真<lb/>
　　爛然予姑許字之未嫁而卒遂僑寓禾中後歸雲<lb/>
　　間退處墓廬自號南邨詩逸其詩翦刻鮮凈措置<lb/>
　　清稳如秋水芙蓉亭亭自逺但每脱一稿于敗紙<lb/>
　　零落中隨手失却故多不傳為可惜也<lb/>
　　　除夕<lb/>
旅館傾椒酒酣謌燭淚埀艱難為客易寂寞覺春遲寄<lb/>
食慙顔面依人度歲時髙堂雙鬢白羣從賴扶持<lb/>
<pb n="KR4h0163_WYG_029-29b"/>
　　　懐翁紀長<lb/>
翁子文章伯飄零極可憐但垂城下釣誰給酒家錢才<lb/>
大偏牢落時平獨播遷九峯歸未得頭白鵡湖邊<lb/>
　　　聞施孺人之訃賦寄令子大文客子<lb/>
江湖每嘆索居頻報訃書來益愴神與爾各懐終古恨<lb/>
憐予猶有北堂親煙封馬鬛期將近奩鎖熊丸跡已陳<lb/>
一束生芻雙涕淚相看俱是素衣人<lb/>
　　　悼亡<lb/>
<pb n="KR4h0163_WYG_029-30a"/>
旅食梁園方黯然歸來紫燕已成烟驚心道路輕千里<lb/>
抱病房櫳定幾年玉尺金刀閒永晝清燈疎磬失芳縁<lb/>
蘭巖終古棲雙鶴腸㫁松林霞舘邊<lb/>
日靜粧臺蛛網塵崑邱那復輾飈輪但餘簪珥遺諸侍<lb/>
始信鴛鴦誤早春隻影忽分兄妹逺十年未字舅姑貧<lb/>
胷前不帶懐仙草那得芳魂入夢頻<lb/>
　　　又絶句二首<lb/>
空聞落葉哽寒螿久巳甘心短布裳碧落茫茫人竟去<lb/>
<pb n="KR4h0163_WYG_029-30b"/>
小姑不是本無郎<lb/>
為悟無生結凈縁時時蓮座禮金仙早知一死終難謝<lb/>
何事沈吟二十年<lb/>
　　　題沈秋浦畫故事小影六首<lb/>
　　　　東山絲竹<lb/>
由來山水有清音萬籟蕭然意自深何必也乘安石興<lb/>
教成歌舞費黄金<lb/>
　　　　醉草清平<lb/>
<pb n="KR4h0163_WYG_029-31a"/>
名花傾國倚春暉賦罷清平興欲飛捧硯有人頻顧盼<lb/>
定應憐爾不勝衣<lb/>
　　　　北平射虎<lb/>
芸香辟蠧日悠然皓首窮經自可憐願學隴西猿臂種<lb/>
短衣射獵度餘年<lb/>
　　　　臥遊赤壁<lb/>
蒼茫白露正横秋萬頃波光一葉舟獨自叩舷孤夢醒<lb/>
前身應記到黄州<lb/>
<pb n="KR4h0163_WYG_029-31b"/>
　　　　採菊東籬<lb/>
飄然逸致似淵明時向籬邊數落英知爾有才誇八詠<lb/>
閒來為我賦閒情<lb/>
　　　　羊裘垂釣<lb/>
水碧山青野鳥哀多君也把釣竿來故人誰是劉文叔<lb/>
何事披裘坐釣臺<lb/>
　　　上已後八日集大文齋時鶴年醉甚予復圍棋<lb/>
　　　　因記二首<lb/>
<pb n="KR4h0163_WYG_029-32a"/>
燈炧香殘覆玉巵暗聞花氣月盈墀忽言詞客風流減<lb/>
㸔取郎當被酒時<lb/>
更倚微酣較奕遲莫因勝負幾回思只愁别後臨空局<lb/>
相對茫茫未有期<lb/>
　薛秀才珩<lb/>
　　珩字楚玉一字艾菴嘉興庠生隠於醫有醫案諸<lb/>
　　書刋而未竟<lb/>
　　　悼亡<lb/>
<pb n="KR4h0163_WYG_029-32b"/>
憶往難忘執手期孤燈背影去年思泉臺若復能相念<lb/>
細雨斜風獨坐時<lb/>
　陸秀才頴武<lb/>
　　頴武字慧逺號賓菴平湖縣學生<lb/>
　　　寒夜<lb/>
雨過幽庭寒氣加殘燈無焰落霜花浮雲與月何嫌怨<lb/>
纔得明時又被遮<lb/>
　朱貢士彞叙<lb/>
<pb n="KR4h0163_WYG_029-33a"/>
　　彞叙字範臣茂時長子秀水縣貢生以孝友聞于<lb/>
　　族黨<lb/>
　　　再集秋水菴得農字<lb/>
病起無心䇿短笻故園魚鳥笑人慵特隨嵇阮諸賢後<lb/>
更喜羊求二仲從逺寺鐘來塵慮息中流櫂出晚烟濃<lb/>
相違浴佛明朝是避舍將毋學老農<lb/>
　沈秀才貫日<lb/>
　　貫日字子丹平湖人<lb/>
<pb n="KR4h0163_WYG_029-33b"/>
　　　翫月和顧雲馭先生韻<lb/>
耿耿孤燈客未眠千秋皓魄只依然江湖有恨難同照<lb/>
人事多傷此復圓靜對山窗瑤瑟罷寒生竹砌石牀連<lb/>
幽懐莫謂無知者幾許清輝繞碧天<lb/>
　袁秀才揆燮<lb/>
　　揆燮字岳咸號漁山嘉興人工詩餘有華烟初集<lb/>
　　詩不茍作守其尊人丹六遺訓五古必學漢魏律<lb/>
　　必盛唐惜全稿散失惟從雲山酬倡中節錄數章<lb/>
<pb n="KR4h0163_WYG_029-34a"/>
　　而巳<lb/>
　　　夏日平逺閣讌集<lb/>
林園洵佳麗未與人境違遊憩當溽暑軒庭多涼颸白<lb/>
雲擁茂樹丹閣俯清池石榴曜朱明菡萏凌炎暉游鱗<lb/>
戲澄波倦鳥息高枝憑檻瞩西郊極目何凄凄古道垂<lb/>
楊少邨落烟火稀牛羊下邱壟臺笠瘁新菑征帆半徭<lb/>
役驛馬馳若飛兵荒苦連歲飢饉多仳離伊余耽幽寂<lb/>
邱壑每自怡盛年詎可再行樂須及時主人誠愛客暢<lb/>
<pb n="KR4h0163_WYG_029-34b"/>
飲不知疲<lb/>
　　　綺里居即事<lb/>
繞屋樹婆娑寒烟鎖薜蘿一峯常特立三徑少人過細<lb/>
草當堦發飢禽入户多無能耽寂寞高臥且長歌<lb/>
　　　雨窗同徐臞菴小飲<lb/>
不是南州徐孺子誰憐土室久離羣烟霞片石渾忘世<lb/>
風雨清樽且論文廿載知君高白雪千秋許我附青雲<lb/>
眼前人事同碁局長掩蓬蒿醉夕曛<lb/>
<pb n="KR4h0163_WYG_029-35a"/>
　陸汶川洽原<lb/>
　　洽原字嗣開號話山平湖人弱冠負才名凡試闈<lb/>
　　之標幟名社之壇坫咸推重之後以貢授汶川令<lb/>
　　當蜀道極邊羌畨錯處悉心經畫四載艱歸遂不<lb/>
　　赴補築真曠樓茂修書屋極池亭山石林竹花卉<lb/>
　　之勝讀書養生罕與時人接年八十七卒有絳雪<lb/>
　　齋槀<lb/>
　　　玉堦怨<lb/>
<pb n="KR4h0163_WYG_029-35b"/>
清秋桐葉下憶昔合歡裁針穿七夕巧繡作雙鳯迴流<lb/>
蘇凝艷藻麟文拂輕埃瑪瑙相思薦沈香百子開承恩<lb/>
當桂寢侍寵夢瑤臺朱顔鏡裏去白露歲華催恩絶昭<lb/>
陽駕愁滿長門苔人情新間舊天運樂生哀疇昔君恩<lb/>
重空慚獻賦才<lb/>
　　　孔雀吟<lb/>
嶺南之山誕彩禽錦霞閃電縷織金山雞小文不足伍<lb/>
嘗思鳯凰相追尋九苞五彩未敢擬威容璀璨神氣欽<lb/>
<pb n="KR4h0163_WYG_029-36a"/>
離羣屏俗自矜䕶人間物色羞垂顧歎息巖阿藏不深<lb/>
網羅一旦文章悞雄飛振振終莫馴晨曦照影金光吐<lb/>
天成傑性難委蛇清風延頸遲雲路珠膏玉屑弗忍餐<lb/>
區區飲食何勞哺余聞雌伏道家謀曷不依徊學順柔<lb/>
牢籠無計辭君去羽毛蹇落易生秋<lb/>
　　　沈氏讓繼讓産有古道焉歌以美之<lb/>
狂飈吹折紫荆樹原鶺翻飛分異路同巢共本忽摧殘<lb/>
世人那得求其故古人重義不重財今時棄義如塵埃<lb/>
<pb n="KR4h0163_WYG_029-36b"/>
推梨讓棗竟誰属况復紛紛爭似續我湖沈氏舊門楣<lb/>
玉昆金友並肩隨忽焉第五奄長逝傷哉伯道多哀厲<lb/>
伯也有姪當嗣之崩心涌涕前致辭牽裾有母離不得<lb/>
心存揖讓無覬色仲也承祧序有人恂恂少子應其倫<lb/>
皇皇望望心無極盡辭遺産歸弱息兄弟情深生死同<lb/>
交推互讓古人風猶兒故自呼諸父續嗣還當如所怙<lb/>
莫歎悠悠世路乖邱山大義動人懐<lb/>
　　　園居<lb/>
<pb n="KR4h0163_WYG_029-37a"/>
古木㕘霄漢迢迢納逺風地衣當晝濕天鏡過雲空幽<lb/>
借山棲並吟非枯樹同盤桓未䏻去人影綠陰中<lb/>
　　　官舍雜咏<lb/>
岷峨極塞接青雯路闢蠶叢境始分臘雪隔年猶下水<lb/>
秋山終日不停雲方城斗大烟嵐滿冷署氷寒鳥雀羣<lb/>
更喜遐陬仍簡畧從無案牘藉神君<lb/>
羌女盤頭戴野花畨丁洗足踏泥沙身纒罰帶紅綃捲<lb/>
腰挿昆刀電鍔斜上代羈縻同属國<lb/>
<pb n="KR4h0163_WYG_029-37b"/>
聖朝無外即天家須知保障宣恩逺雨露何曾别犬牙<lb/>
　　　輓呉扶九<lb/>
西風颯颯作秋聲二尺孤墳草欲生故友於今半零落<lb/>
好從地下說交情<lb/>
　　　宿灌縣<lb/>
千山厯盡下平岡繫馬斜陽草舍傍一片黄茅遮廣漠<lb/>
獨留虎跡印清霜<lb/>
　白牛村人栢古<lb/>
<pb n="KR4h0163_WYG_029-38a"/>
　　古字斯民號雪耘居近嘉善之白牛村因以自稱<lb/>
　　寓遊平湖者最久能詩善書議論所至信口而談<lb/>
　　晚年益自放揖耕牛曰是不素餐者或塗脂粉為<lb/>
　　婦人裝曰非此不諧俗甚而佯死驗友人之哭與<lb/>
　　否鄉之人拊掌呼為栢癡而不知其意之有所托<lb/>
　　也後喪婦喪子女乃笑曰此天之將成我志矣遂<lb/>
　　遍訪匡廬天都林屋諸勝欲往而不返焉未幾卒<lb/>
　　於湖<lb/>
<pb n="KR4h0163_WYG_029-38b"/>
　　　清風涇<lb/>
升阜采嘉卉何必伯夷薇涉水釣鮮鯉何必子陵磯心<lb/>
逺隔塵域崔嵬踐危機綢繆因牖户雨細花芳菲種秫<lb/>
造濁醪織布完春衣率性全真趣舍此安適歸<lb/>
　　　搆一椽於清風涇黄九煙題曰栢學士茅屋從<lb/>
　　　　杜少陵舊題也即步杜韻<lb/>
涇水洋洋可釣魚棲遲絶似碧山居詩交杜甫千秋上<lb/>
春老陶潛五柳餘學士清風還拂拂野人茆屋豈渠渠<lb/>
<pb n="KR4h0163_WYG_029-39a"/>
年來巳辦漁樵事徒有家傳太史書<lb/>
　　　臥月<lb/>
古松流水間擊楫歌已歇高枕納清風滿蓑散明月<lb/>
　虞貢士兆滏<lb/>
　　兆滏字虹升兆清弟康熙甲子副榜貢有軒渠詩<lb/>
　　藳<lb/>
　　　冬雷<lb/>
入臘已旬日喜見煖氣浮土潤水蒸溽蟄蛇啟户游靉<lb/>
<pb n="KR4h0163_WYG_029-39b"/>
然沈雲合飛電光四流靊霳奮神武匉訇散鬱幽陰陽<lb/>
日回薄大化難推求斤斤推䜟緯陋彼甘石儔<lb/>
　　　望岱宗<lb/>
嵳峩特立勢無倫作鎮東方自古尊桃峪春陰蒸雨脚<lb/>
蓮峯翠㵼動雲根金泥玉檢憑誰覓宋嶂唐碑可尚存<lb/>
一十八盤凌絶頂便應呼吸到天門<lb/>
　邵太學翼<lb/>
　　翼字汝為號沖菴平湖人延齡少子太學生亡年<lb/>
<pb n="KR4h0163_WYG_029-40a"/>
　　三十有柘農集<lb/>
　　　送王復園南旋次周白門韻<lb/>
一泛秋江客夢清銜杯乘月放舟行他山梧葉辭風下<lb/>
隔岸蘆花帶雨生尚有田園供健飯還栽松菊學逃名<lb/>
歸與恰好題餻字慰我詩郵兩月程<lb/>
　陸盧龍楙<lb/>
　　楙字林士號匏湖深原子垂髫補弟子員試即冠<lb/>
　　一軍貴人則揶揄之以故浮沈燕邸者十年康<lb/>
<pb n="KR4h0163_WYG_029-40b"/>
　　熙丙寅謁選得盧龍屬兩京孔道輪蹄蠭午<lb/>
　　且多宗室貴戚莊旗人例不得用笞杖乃削<lb/>
　　木挺挺之兵弁有强買者輒捕而置之獄于<lb/>
　　是咸震懾勿敢動官署蕭然如禪寮旅舍有<lb/>
　　僧以佛事請之府府笑應曰而欲我屬之典<lb/>
　　朝衣縣令耶卒以强項忤罷官歸遂卒有詩<lb/>
　　訣親友曰而今一枕繩牀好方是人間歸去<lb/>
　　人楙于經史無弗窺而獨好揚子雲書其詩<lb/>
<pb n="KR4h0163_WYG_029-41a"/>
　　文曰鵲亭稿劖削町畦穿穴險固以造於峻潔而<lb/>
　　後止<lb/>
　　　話山叔齋對牡丹書懐<lb/>
三十驅京術四十訓軍牙六十吏邊圉槲笠帶雨拏往<lb/>
䇿微有佩審言如胸哇道仄行豈易杌杌無安車良苗<lb/>
猶襲暵竄礫遲捜爬宻期疑可蹈輟食手三义終慙衛<lb/>
足智漫漶櫻橫罝業蕩禍乃巳徒步還空家鍵門削人<lb/>
跡縁蔓繇滋芽顧彼貧寒炊力折誰為嗟漏屋行題劑<lb/>
<pb n="KR4h0163_WYG_029-41b"/>
山田且負耞伊予季父者落築城東窪累石布卉木亭<lb/>
廡宛窺遮垂當恢台及堦芍朝雲赮置酒呼羣姪狎坐<lb/>
傾杯蝦得休﨑嶇身拭襟陪歡嘉捷語躪隅曲淺醉留<lb/>
餘譁未達富貴理徒㸔富貴花<lb/>
　　　酬天岳上人二首<lb/>
岳公攜錫去千里接幽佳問訊三生石貽詩一字齋冥<lb/>
鴻回墨篆江草屈書釵不劚匡山徑名高未任埋<lb/>
邁物非無寄離塵不任名真山分虎住越澗與人行晨<lb/>
<pb n="KR4h0163_WYG_029-42a"/>
磬通虛麓春瓢洗巨泓石根聞勝義矯欲黜迷情<lb/>
　　　栁<lb/>
二月曲江池牽人栁正宜墮綿斜莫管裊帶錯還施水<lb/>
澑毶毶眼風裁曲曲眉春禽飛不上猶是未眠時<lb/>
　　　戲咏水晶丸<lb/>
日下能藏影空中畧有模熟摩氷雹滑乍結水漚枯属<lb/>
紙懐焦燄承巾恍濕濡老夫雙眼鈍㸔汝只如無<lb/>
　　　寄示子弟<lb/>
<pb n="KR4h0163_WYG_029-42b"/>
早識長安行路難那堪留滯又無端愁中白髮驚人老<lb/>
眼底青氈待汝寛十説精勤傳季子六書渾雅有宜官<lb/>
年來不少鱸魚興督亢秋風七月寒<lb/>
　　　東湖冶泛和仇滄柱<lb/>
宛泛平湖垂暮天西風晴采畫樓烟山迎人面舟移坐<lb/>
月照花身酒入筵相問漘車邀弄篴一時洛咏掩歌鈿<lb/>
遲從燕賞虛幽勝未遣風流付蜀箋<lb/>
　　　猫<lb/>
<pb n="KR4h0163_WYG_029-43a"/>
纖睛團頰白獅猫錦索銀鈴擁柘條為有樓頭紅粉喚<lb/>
不隨雙蜨過溪橋<lb/>
　　　戲題<lb/>
到官雨打羊髯帽去職風搧鹿膞裙為語邨黎休掩泣<lb/>
黄堂好作送窮文<lb/>
　徐秀才之福<lb/>
　　之福號斗錫字櫧山秀水諸生族世貴盛以結客<lb/>
　　故家日貧嗜酒引杯吮毫千言立就人有丐其餘<lb/>
<pb n="KR4h0163_WYG_029-43b"/>
　　潤者傾筐倒庋弗吝也後益不得志敗絮決履往<lb/>
　　來鶴湖漢塘間雖氷雪風雨行吟自若止則索片<lb/>
　　紙錄之隨手失去不復問卒困頓死有二子亦俱<lb/>
　　死交遊莫有過而問者<lb/>
　　　南湖秋興<lb/>
千古南湖水偏宜此夜秋清樽邀皓月桂檝蕩中流露<lb/>
溼汀花秀雲寒古木愁美人天際隔蕭瑟罷登樓<lb/>
　　　聞雞<lb/>
<pb n="KR4h0163_WYG_029-44a"/>
不覺聞雞唱方驚旅夢殘風高城角動月落曙星寒袖<lb/>
裏書羞獻堂前鋏倦彈萍蹤何日定撫枕淚珊珊<lb/>
　　　阮公祠<lb/>
阮公遺澤未全忘古廟巍然大道旁半壁河山歸指顧<lb/>
百年父老說金湯彤弓早掛新開府白馬猶嘶舊戰塲<lb/>
瞻拜勞臣增感慨手芟秋草弔甘棠<lb/>
　　　南田留别<lb/>
滿溪蘋葉泛新秋旅客何情傍翠樓日落高城歸鳥没<lb/>
<pb n="KR4h0163_WYG_029-44b"/>
樹連平野亂雲愁十年漫寄梁鴻廡八口思乘范蠡舟<lb/>
蘆月松風㸔不足夢中應作舊時游<lb/>
　　　丙午紀事二首<lb/>
朔方禹版畫雍州天設秦闗扼上游統萬城含沙月白<lb/>
赫連臺壓海風秋七襄織錦輸江右萬騎黄金出帝邱<lb/>
痛哭敢陳三表策儒生須識大官憂<lb/>
石隙乾坤帝制雄蟠江丹嶂截飛虹貔貅豈料從天下<lb/>
螻蟻焉能鬭穴中五郡牙璋新禹貢千盤巖壑舊蠶叢<lb/>
<pb n="KR4h0163_WYG_029-45a"/>
于今海㝢車書合青幕非邀一戰功<lb/>
　　　南塘曉發<lb/>
十里鳴榔樹影稀秋風吹度曙煙微生憐不及鴛鴦鳥<lb/>
一任雙雙臥釣磯<lb/>
　陸御史隴其<lb/>
　　隴其初名龍其字稼書平湖人居泖上少食貧授<lb/>
　　徒以給専意聖賢之學而一折衷于朱子康熙庚<lb/>
　　戌進士授嘉定知縣邑劇難治以德化之訟者無<lb/>
<pb n="KR4h0163_WYG_029-45b"/>
　　不感泣去吳下侈靡風為一變尋以盜案落職後<lb/>
　　總憲魏象樞舉亷吏十人隴其與焉有<lb/>
㫖復原官補靈夀庚午<lb/>
上諭舉科道員九卿薦之擢四川道御史罷歸屏跡邨<lb/>
　　舍布衣蔬食泰如也越數年而没<lb/>
　　　題靈邑南寨村佛寺<lb/>
亦是聰明奇偉人能空萬念絶纖塵當年可惜生西土<lb/>
未聴尼山講五倫<lb/>
<pb n="KR4h0163_WYG_029-46a"/>
　　　題墨菊<lb/>
近來紅紫千般色不是東籬舊日裝著筆只拈濃淡墨<lb/>
好留真氣伴風霜<lb/>
　放鷴道者李延是<lb/>
　　延是字期叔號辰山上海人少負逸才善談論熟<lb/>
　　于舊家典故及諸瑣碎事雲間舊話録其詩文曰<lb/>
　　放鷴亭稿露抄雪纂晚年黄冠草履自稱道者二<lb/>
　　子早喪遂無嗣年七十忽病作命龕趺坐而逝<lb/>
<pb n="KR4h0163_WYG_029-46b"/>
　　　齋中讀書<lb/>
結廬西漾陂披雲攬邱壑絶塵自奔軌翰墨欣有託寤<lb/>
言聊獨賞古人良可作非必琴酒娛頗得詩歌樂達生<lb/>
貴知命引興在寥廓微陽明夕扉窈窕青山郭<lb/>
　　　雅坪山房用東坡送孔郎中韻<lb/>
草木餘年厭奔走頭童齒豁衣履垢開簾忽發葡萄香<lb/>
老饕據座驚左右清露將流夜合花斜陽且挂晴川栁<lb/>
諸公詩成如湧泉時到會心一㸃首生平漫説扶桑丸<lb/>
<pb n="KR4h0163_WYG_029-47a"/>
逍遙似勝步兵酒不嫌屐齒頻到門㑹挾匏尊供喚口<lb/>
　　　青士將北遊至當湖言别留詩有志士不羞生<lb/>
　　　　業㣲之句因口占荅焉<lb/>
志士不羞生業微衡門詎免寒與飢憐君老去頭巳白<lb/>
跨驢北走雪欲飛浮名誤入時賢耳嘉遯難憑舊釣磯<lb/>
縱横㑹挾三寸管紛紛詞客爭相依别余胡為三歎息<lb/>
濮老汪生能自適<hi>濮老汪生皆工詩而隠于市井青士詩中及之</hi>燕臺按騎花<lb/>
驄驕呉江刺船野水碧天涯且各事飛潛尺書莫惜傳<lb/>
<pb n="KR4h0163_WYG_029-47b"/>
消息咏君别詩感寸心男兒意氣自淺深沽來斗酒還<lb/>
盡醉蕭蕭落葉風滿林倚聲寜少三叠曲顧影那在千<lb/>
黄金明春土膏動薇蕨縱未南歸夢解尋<lb/>
　　　集西溪山房分得規字<lb/>
白社將投老支公是舊知微波初似縠新月漸成規且<lb/>
漫言吹劒<hi>臨濟有吹劒用了急須磨句</hi>何勞問立錐寄聲陶處士此<lb/>
地莫攢眉<lb/>
　　　過宣和嶺至義烏界追憶先師孝廉徐闇公先<lb/>
<pb n="KR4h0163_WYG_029-48a"/>
　　　　生相期卜居處<lb/>
聞説烏傷界前期似夢中四圍青嶂合一道白雲通棲<lb/>
隠終難遂飄零轉易窮<hi>先生沒于潮州</hi>門生頭白盡無路哭遺<lb/>
蹤<lb/>
　　　大報恩寺别張南邨<lb/>
垂栁絲絲挂夕陽百花春映遶迴塘他鄉杯酒臨岐酌<lb/>
一曲相㸔各斷腸<lb/>
　時布衣達徳<lb/>
<pb n="KR4h0163_WYG_029-48b"/>
　　達徳字長民平湖人有和施仲芳先生梅花詩百<lb/>
　　二十首<lb/>
　　　缾梅<lb/>
斗室凄清事不聞膽缾何處得幽芬入門時見烟雲客<lb/>
據案頻窺氷雪文蝴蝶枕邊身栩栩麒麟爐上影紛紛<lb/>
不須更踏芒鞵去春色江南昨巳分<lb/>
　沈太學乘<lb/>
　　乘字洪縡平湖人信子有匏落吟集<lb/>
<pb n="KR4h0163_WYG_029-49a"/>
　　　項王妾<hi>有序</hi>
　　武平五年彭城人開項羽妾塚得道徳經一帙及傳<lb/>
　　奕考覆道徳經諸本項羽妾本亦在其中此妾好<lb/>
　　視簡編且以殉葬亦一竒也<lb/>
秦政焚竹帛英雄薄詩書季矜馬上得羽以姓名嗤何<lb/>
彼綺羅質研心反在兹柱下五千字閨中獨得師我聞<lb/>
老氏教知雄守其雌何不説老蠻<hi>項羽小字曰阿蠻</hi>當無垓下<lb/>
咨抑或叱咤主不可進言辭彭城葬者是何年劃溝霸業<lb/>
<pb n="KR4h0163_WYG_029-49b"/>
猶未湮免使英雄悲逝日不共虞兮喚可憐神劒埋幽<lb/>
有時出惜無姓字與人傳<lb/>
　　　岳王祠孝女井<lb/>
黄龍未飲詔抽輪三字含寃千古呻弱女偏能存大義<lb/>
天王甘自號藩臣萇𢎞碧化銀牀影精衛魂填玉鏡塵<lb/>
不是鐵欄留舊蹟岳家故第已難詢<hi>井上有鐵欄刻孝娥字今按司署宋</hi>
<hi>為太學舍係岳王故第也以井故截出立岳侯祠</hi>
　胡秀才申之<lb/>
<pb n="KR4h0163_WYG_029-50a"/>
　　申之字令修夏客之子世其家學順治辛卯中副<lb/>
　　車尋以目廢精岐黄術兼能服食引氣嚴冬單裌<lb/>
　　無寒容性嗜書先世存稿刋布不遺餘力盲坐斗<lb/>
　　室左右前後擁書數千卷凡賓戚子弟至輒命抽<lb/>
　　帙朗誦一過闇解應荅疑義如流舉鄉飲賓七十<lb/>
　　八卒有復菴心在錄<lb/>
　　　壬申元日舊病小愈書懐<lb/>
此身復健今朝始百病都從昨夜除已分窮來文莫送<lb/>
<pb n="KR4h0163_WYG_029-50b"/>
幸驅愁去酒仍餘木何巢不栖良鳥架有書惟飽蠧魚<lb/>
泉石本無軒冕意謀生長筭在樵漁<lb/>
　巢雲主人姚敬明<lb/>
　　敬明字景滌嘉興人太學生兩舉鄉飲賓晚號巢<lb/>
　　雲主人有虛白子格言鴛湄小集諸刻<lb/>
　　　四桂堂小集<lb/>
昔過陪佳賞今來續勝遊天香雲外落仙馭雨餘留厯<lb/>
代多秦晉聨吟是白劉麈譚霏玉屑映徹一輪秋<lb/>
<pb n="KR4h0163_WYG_029-51a"/>
　沈山人麟<lb/>
　　麟字友聖松江人與呉梅邨龔孝升顧西巘為忘<lb/>
　　形交妻彭少君亦能詩唱和甚夥壬申僑寓當湖<lb/>
　　祗林諸弟子相從學詩不踰年卒于北寺之昇震<lb/>
　　房<lb/>
　　　汝寜司理彭公罷官後作此懐之<lb/>
罷官仍謂拙巧宦總難為一失山中足常愁世上眉名<lb/>
原因自立清已被人知便學陶彭澤須裁歸去辭<lb/>
<pb n="KR4h0163_WYG_029-51b"/>
　　　追舊雜感<lb/>
羽毛零落嘆㝠鴻十載乾坤吾道窮徒使少年譏賈誼<lb/>
每於高隠羨龎公浮名滿眼矜巴曲大雅何人問國風<lb/>
可識江河流萬古後先十子記嘉隆<lb/>
偕隠空懐大小山頻年搖落感塵寰桃花萬樹仙人宅<lb/>
秀草三芝逸士闗嶺上行雲㸔縹緲枕邊流水聽潺湲<lb/>
風流四皓知誰是自許畱侯共往還<lb/>
　　　讀七子詩<lb/>
<pb n="KR4h0163_WYG_029-52a"/>
信陽北地久沈淪剩有婁江一曲新我學濟南操白雪<lb/>
不知誰是和歌人<lb/>
詞壇季重舊知名白璧堪償十五城誰念憐才成黨錮<lb/>
至今空憶漢東京<lb/>
　陸貢士攀<lb/>
　　攀字威咫平湖人楙弟康熙丙寅拔貢工書善琴<lb/>
　　兼精岐黄之術為詩縱横兀奡頗肖蘇梅著有易<lb/>
　　義枕上吟<lb/>
<pb n="KR4h0163_WYG_029-52b"/>
　　　樹根文殊像得之五臺山僧<lb/>
五臺古樹蟠杈枒幾刼山中雨鬘華蛟龍穴石五千仞<lb/>
善根不受諸泥沙文殊説法忉利上厯厯白榆依瑞相<lb/>
忽然倒影落青冥印入祇林自成像老樵腰斧若猿猱<lb/>
掀蘿擔取儕蓬蒿歸來夜半霹靂聲圓光照眼怖欲逃<lb/>
蒼虬脱鱗木蘭裂中有文殊身似雪莊嚴螺髻妙無倫<lb/>
純漆㸃瞳香海澈南來有意伴長耳應與肉身笑相視<lb/>
古佛法相總天成刻畫丹青徒幻詭人言此是真文殊<lb/>
<pb n="KR4h0163_WYG_029-53a"/>
我來瞻禮撫掌吁聊作轉語開䝉愚是相非相何别區<lb/>
萬川月影皆如如<lb/>
　　　浙江潮<lb/>
倒㵼銀潢接大荒禺强不受走錢塘白横一縷遙拖線<lb/>
碧湧三篙陡峙牆直有雷霆翻地軸更無魚鼈上河梁<lb/>
吟毫粗寫瑰竒狀親見還應走且僵<lb/>
　　　病起<lb/>
一臥經旬瘦更狂喜清聊復起徬徨破除久溽吟齊女<lb/>
<pb n="KR4h0163_WYG_029-53b"/>
擬答高秋試索郎醉裏行藏消歳月胷中磊塊入膏肓<lb/>
素心何事初來雁不省拚飛逐稻梁<lb/>
宿雨初收薜茘乾欣然坐對碧霄寒花含薄曖嫣如笑<lb/>
樹裊輕雲秀可餐老驥摧殘闗塞晚秋鷹横絶海天寛<lb/>
倚闌無限登臨意寶劒璁瓏獨自㸔<lb/>
　沈太學中棟<lb/>
　　中棟字隆九桐鄉人以太學生操選政有主敬齋<lb/>
　　論文諸刻詩宗石湖劒南亡年纔二十五<lb/>
<pb n="KR4h0163_WYG_029-54a"/>
　　　見螢火<lb/>
空庭時見碧螢流散帙空幃影亂浮風雨忽飛潘岳思<lb/>
江湖偏伴杜陵愁小明自照聊應爾腐草含光得自由<lb/>
上苑即今多瑞露可能再向景華遊<lb/>
　　　秣陵雜咏<lb/>
浪遊未得買歸船料峭春寒旅思牽閒補秣陵風土志<lb/>
新年門户貼花牋<lb/>
長干古寺墖崚嶒乘興摳衣一再登不管人間興廢事<lb/>
<pb n="KR4h0163_WYG_029-54b"/>
孤僧自禮佛前燈<lb/>
　陸秀才枝山<lb/>
　　枝山字仲孫原名世權平湖人補秀水庠生博學<lb/>
　　工制藝年三十三卒<lb/>
　　　讀孝山伯兄思州諸什漫成二絶<lb/>
高臥長餘五色箋重攜琴鶴到南天衡陽雁盡無消息<lb/>
贏得新詩幾百篇<lb/>
粤吟纔罷復黔吟此地離情黯更深好似少陵䕫府詠<lb/>
<pb n="KR4h0163_WYG_029-55a"/>
孤城落日故園心<lb/>
　牆東居士項奎<lb/>
　　奎字子聚號東井秀水人少補弟子員久躓塲屋<lb/>
　　工詩精繪事自稱牆東居士年七十嘱友人葉燮<lb/>
　　為生壙誌銘有晚盥堂詩學<lb/>
　　　武林翁康怡進士于呉橙齋所見余黄葉邨莊<lb/>
　　　　卷謂得古人之法詫為必傳以宣徳紙徴畫<lb/>
　　　　藉銷長夏并題而歸之<lb/>
<pb n="KR4h0163_WYG_029-55b"/>
巖阿絶䆗窱鑿翠愛樓居貪㸔雲霞色采芝隨荷鋤神<lb/>
仙那可得時復近清虛<lb/>
同時馬文璧獨稱黄一峯烟墨曾無多遂分蛭與龍旦<lb/>
暮得懸解妙悟定所宗<lb/>
　　　過盛匏菴溪南新築拈菴字<lb/>
彷彿蘋洲與菊潭櫓搖指㸃過溪南偶因興僻閒鋤地<lb/>
便許心空老結菴索笑琖中遊妙伎放顛花裏得真㕘<lb/>
眼無俗物身無病宻邇天倪仔細探<lb/>
<pb n="KR4h0163_WYG_029-56a"/>
　　　李竒峯案頭供蕙蘭一枝較夏月所開特痩余<lb/>
　　　　仿於便面意頗生動<lb/>
寫山樓上膽瓶中蕙草秋來痩不同硯北香生茶味足<lb/>
偶然閒坐一簾風<lb/>
　　　呉山懐古<lb/>
當日偏安游翠輦殘山剰水趙官家重陽樓閣遺香甕<lb/>
試聽黄冠述夢華<lb/>
渡河誰灑中原淚北望還登第一峯瘦削乾坤博花石<lb/>
<pb n="KR4h0163_WYG_029-56b"/>
冬青老樹識提封<lb/>
　　　畫菊<lb/>
秋在柴桑舊草堂不因風雨廢重陽先生自愛南山好<lb/>
却借東籬作酒塲<lb/>
　呉源逵<lb/>
　　源逵字辛劬秀水人性耽吟咏不事生産竟以窮<lb/>
　　死有城西集<lb/>
　　　贈江撫宋牧仲先生<lb/>
<pb n="KR4h0163_WYG_029-57a"/>
刻漏聲從鈴閣聞畫旗不動日初曛春衣莫笑山人陋<lb/>
曾到匡廬惹白雲<lb/>
　張秀才渭<lb/>
　　渭字子瀾平湖縣庠生<lb/>
　　　暮泛裏湖北風陡發從西陵橋歸昭慶<lb/>
游行自無所薄暮意如何嶺色漸浮紫湖流忽擁波晚<lb/>
鐘僧課足高塔暝禽過市火江城滿月明何處多<lb/>
　許布衣箕<lb/>
<pb n="KR4h0163_WYG_029-57b"/>
　　箕字巢友號龎菴海寜人寓居秀水書法遒勁梅<lb/>
　　里周篔性好結客而箕閉户獨吟嘗戲語篔曰與<lb/>
　　為熱周寜為冷許有捫膝軒詩<lb/>
　　　月夜感懐寄繆天自<lb/>
惆悵東林月凄涼故國同不堪仍對酒祇自感飄蓬江<lb/>
逺魚龍夜天高鴻雁風還歌桂之樹招隠小山叢<lb/>
　　　吟懐<lb/>
此亦一空空何須計拙工未嘗摹漢魏曾不問初中梧<lb/>
<pb n="KR4h0163_WYG_029-58a"/>
葉松巔雨桃花栁外風一觴兼一榻隨地是鴻濛<lb/>
　金秀才煜<lb/>
　　煜字朗如平湖諸生少受知于邑令呉春枝在任<lb/>
　　三年不屑以片紙干凟著有舊聞薈萃如干卷子<lb/>
　　作輅康熙甲子舉人<lb/>
　　　邨居雜咏<lb/>
開門長見九山青楊栁方塘鷗鷺汀三里龍湫居士宅<lb/>
海天一㸃少微星<lb/>
<pb n="KR4h0163_WYG_029-58b"/>
　孫秀才荃<lb/>
　　荃字高陽嘉興人肩子弱冠受知學使谷霖蒼補<lb/>
　　學官弟子旋困羸疾棄去時藝詩酒自娯有岣嶁<lb/>
　　山人詩稾<lb/>
　　　送王白民楚行<lb/>
大江遙接石城烟江草江花路十千為問章臺宫裏月<lb/>
可隨春到白雲邊<lb/>
　沈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生<lb/>
<pb n="KR4h0163_WYG_029-59a"/>
　　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字叔璨號耕隠錢塘人晚居秀水善丹青<lb/>
　　　弔沈治銘<lb/>
攜手孤山各賦詩白梅黄鶴笑人痴茫茫歸去無家别<lb/>
月下疎鐘喚夢遲<lb/>
　宋徴君是<lb/>
　　是字懼聞山隂諸生康熙巳未薦舉博學宏詞不<lb/>
　　赴有辭朱徳園中翰書今僑寓禾中<lb/>
　　　居山之一<lb/>
<pb n="KR4h0163_WYG_029-59b"/>
綠隂多樹處老屋紫苔肥坐久溪雲出日長山鳥依偶<lb/>
占詩句好補索韵音稀㑹有鄰家子花時來叩扉<lb/>
　呉元渶<lb/>
　　元渶字尹侯元洲弟有尊樂堂詩趙遊草<lb/>
　　　恒州雜詩<lb/>
自駐中山國頻登般若臺臨風一以眺春色又東來大<lb/>
陸凝殘雪禪房發舊梅老章畱句好吟罷重徘徊<hi>天寜閣有</hi>
<hi>盛宜山題句</hi>
<pb n="KR4h0163_WYG_029-60a"/>
試馬孤城外周遭足芰荷美人不可見遊子意如何風<lb/>
細流香逺霞翻散彩多隔花聲宛轉髣髴似呉歌<lb/>
　半完居士錢爾復<lb/>
　　爾復字仍始號肻齊海鹽人蚤棄儒巾隠于鹽邑<lb/>
　　之邏邨築小圃自娯以為人生出處相半吾樂吾<lb/>
　　圃于隠處之道則完矣故自號半完居士年八十<lb/>
　　一卒有半完圃詩集<lb/>
　　　杜鵑花<lb/>
<pb n="KR4h0163_WYG_029-60b"/>
比杏爭桃别作叢春來皆遜此花紅可無粉水重施的<lb/>
何用丹砂更守宫醉裏忽驚朱鷺下霧中疑有絳紗籠<lb/>
當年曾記鞦韆畔飄颺榴裙血色同<lb/>
　　　種梅口號<lb/>
寶雲遶徑盈三百光福分林即萬株却笑一枝新買得<lb/>
日停拄杖數花鬚<lb/>
　　　題陳書墨梅<lb/>
畫裏得逢林處士女中今見鮑夫人世有此花無此筆<lb/>
<pb n="KR4h0163_WYG_029-61a"/>
誰人能賞畫堂春<lb/>
　張貢士之楚<lb/>
　　之楚字幼青海鹽縣學生年少工詩太倉呉梅邨<lb/>
　　贈句云愛君詩似謝宣城康熙辛酉貢入成均有<lb/>
　　留之教習者以母老辭歸卒年七十九有掃雁齋<lb/>
　　詩鈔<lb/>
　　　楚中<lb/>
楚中真秀絶山杳水層波嘉樹橘初麗清江雁正多騷<lb/>
<pb n="KR4h0163_WYG_029-61b"/>
人哀已甚遷客怨如何欲弔長沙傅因之問汨羅<lb/>
　李隠居紫庚<lb/>
　　紫庚字微京海鹽隠士<lb/>
　　　贈何商志<lb/>
紫雲之山澉湖水山光水色真無比其中高隠有何生<lb/>
商洛遺蹤差足擬何生家世本簪纓有才不欲干時名<lb/>
傳經早入杏壇席議禮還輕魯兩生生逢明季兵戈亂<lb/>
赤眉銅馬交奔竄匿影惟修忉利天無心更入承明殿<lb/>
<pb n="KR4h0163_WYG_029-62a"/>
遂能絶跡向空山牧豎樵夫相往還林下不嫌賓客到<lb/>
籬邊深喜歲時閒即今老作邱園客閉户著書聊自得<lb/>
十畝猶存丙舍田數椽不改扶陽宅年來城市少經過<lb/>
坐對雲山且放歌木食草衣忘嵗月不知鬢髮復如何<lb/>
　呉大震<lb/>
　　大震字子濤號濤廬嘉善人<lb/>
　　　蚤涼<lb/>
何處賖秋蚤秋賖卓午餘風喧平奪日蟬寂不驚魚栩<lb/>
<pb n="KR4h0163_WYG_029-62b"/>
栩眠能穩珊珊病欲舒逆知皇甫七池上興非虛<lb/>
　徐秀才晟全<lb/>
　　晟全字孝績號余人海鹽人入籍嘉興有聲士林<lb/>
　　著三里考一百卷刈園稿六十卷<lb/>
　　　午日偶至憩雲菴即事<lb/>
彌江亂飛鳬踏歌喧敗鼓千載此風俗三閭意何取牽<lb/>
愁雖百斛不向斯時吐隨步披荒榛東湖更東浦矮屋<lb/>
敞孤篷四望曠蕭莽中涵明净几牓字燦可數始憶憩<lb/>
<pb n="KR4h0163_WYG_029-63a"/>
雲名詩僧皎貫侣解衣坐前楹山水供仰俯翠袖列畫<lb/>
屏明湖鑒林羽老禪自束縛良久乃出户清言滌煩襟<lb/>
秀色撲眉宇瓢攜匡山雲屐帶越溪雨匡筍淡而腴越<lb/>
茶甘更苦悠然對湖山少啜亦揮麈羈旅耽幽尋遷延<lb/>
及亭午别師入紅塵氷壺換湯釡欹枕思少憩夢攪巫<lb/>
覡舞逢逢敗鼓聲又轉牆東廡<lb/>
　　　河南道中<lb/>
中原大道直如髪今古勞勞此問津栁帶亂飄鞭尾雪<lb/>
<pb n="KR4h0163_WYG_029-63b"/>
麥波遙送馬蹄塵未分名利爭馳驟别有謳吟荅苦辛<lb/>
偶爾片雲閒出岫也隨流水逐征輪<lb/>
　　　金山寺用曾文定公韻<lb/>
芙蓉削出水晶宫臺殿層層碧間紅鎖鑰滄溟添壯麗<lb/>
標輪白日斡西東嵌空石漱驪珠穴架險亭招鵬翼風<lb/>
瞻仰天文霄漢上茫茫元氣滿寰中<lb/>
　馬上舍煇曾<lb/>
　　煇曾字學山號邁菴平湖人給諫嘉植仲子有三<lb/>
<pb n="KR4h0163_WYG_029-64a"/>
　　湘燕趙游草<lb/>
　　　登黄鶴樓厯棗亭瞻純陽畫像<lb/>
地闢神仙宅層樓起百尋估帆飛日脚漁火逗波心秋<lb/>
盡楓如醉丹成棗是林漫傳黄鶴去玉笛有清音<lb/>
　鍾知縣定<lb/>
　　定字靜逺號冬星石門人司鐸江山遷陳留令士<lb/>
　　民均懐其徳<lb/>
　　　報國寺雙松<lb/>
<pb n="KR4h0163_WYG_029-64b"/>
枝葉相當映碧櫺空庭偃葢似虬形天齊古幹封霜雪<lb/>
地近宸居煥斗星㸃筆畫師驚絶倒著花凡卉失娉婷<lb/>
風聲坐愛能清耳厯亂蟬號未肻停<lb/>
　任畫士星客<lb/>
　　星客字右宸嘉善人以畫蘭得名<lb/>
　　　題畫<lb/>
聊抒幽思寫知希只合林隈與石磯賴有騷人紉作佩<lb/>
與君臭味不相違<lb/>
<pb n="KR4h0163_WYG_029-65a"/>
　許山人黙<lb/>
　　黙字鳴一平湖人嘗以詩受知于郡守許堯文學<lb/>
　　使谷霖蒼行誼甚高婦喪繼娶馬氏初入門情緒<lb/>
　　慘淡詰之再三乃云前夫尚存特鬻身償逋耳急<lb/>
　　令攜歸不索其金口占一詩以送有好守糟糠到<lb/>
　　白頭之句與趙道闇為詩友而工力過之邵學使<lb/>
　　延齡為刋當湖兩山人吟稾<lb/>
　　　采桑行<lb/>
<pb n="KR4h0163_WYG_029-65b"/>
江南春水清如藍邨邨婦女攜筐籃柔桑巳采倉庚老<lb/>
聽歌桑韋又再三頭眠甫過渾調息二眠三眠心亟亟<lb/>
紥山歴亂呼平明素手纖纖那敢惜薄暮歸遲憂蠶飢<lb/>
飼蠶弗省兒飢啼葉聲宛轉入清聽松風閘水兩依稀<lb/>
繰絲晴日茅簷下大車小車爭嘔啞蠶女何曾著一絲<lb/>
曳向青樓鬭妖冶<lb/>
　　　賦秋鳥同陸氷修呉慶伯分韻得紅字<lb/>
八月胡椒熟羣來自海東屠墳推獨産野戍見摩空葦<lb/>
<pb n="KR4h0163_WYG_029-66a"/>
岸張羅宻庖人入饌工吾鄉佳客坐常配菊花紅<lb/>
　　　登呉山七寶嶺<lb/>
呉山南壓重闗險埤堄中分對石屏宋主衣冠成蔓草<lb/>
錢王烟月賸離亭江濤萬頃連天白嶺樹千盤接地青<lb/>
指顧西興人影絶昔年鼓角起沙汀<lb/>
　　　白蘋花<lb/>
㸃㸃寒香傍客舟傷情晚棹白蘋洲故鄉多少離人淚<lb/>
并作横江一曲秋<lb/>
<pb n="KR4h0163_WYG_029-66b"/>
　　　贈鴛水歌者李老<lb/>
時曲新翻合管絲秋風落葉下階墀慙予不及龍標尉<lb/>
閒煞昭陽李教師<lb/>
　姚秀才甡<lb/>
　　甡字生生號㫋麓松江人入籍平湖與張帶三呉<lb/>
　　日千董樗亭輩飲酒賦詩為忘形交所著有修竹<lb/>
　　廬稿<lb/>
　　　修禊行<lb/>
<pb n="KR4h0163_WYG_029-67a"/>
妾家舊住章華里含情日日飄羅綺祓禊來游洧水潯<lb/>
春風搖蕩採蘭心盈盈皓腕臨清渚水光掩映霓裳舉<lb/>
弄態輸情妾自知眼波迭送郎應許紅日西沈起暮霞<lb/>
可憐催度七香車郎行若道東門逺辜負晴川芍藥花<lb/>
　　　雨霽<lb/>
宿雨一朝霽邨仍二月天巖風晨捲霧絲栁晝辭烟箏<lb/>
墮檐前韻花舒濕後妍傷春詩最好只有杜樊川<lb/>
　　　華嚴閣書懐<lb/>
<pb n="KR4h0163_WYG_029-67b"/>
小寺初鐘後秋深夜更清酒醒僧語罷人靜佛燈明古<lb/>
木蕭蕭下寒蛩切切鳴此中有真味誰與証無生<lb/>
　　　採蓮曲<lb/>
江渚採蓮歸隔溪見郎過日暮風浪生回頭但烟霧<lb/>
曲水棹輕舟舟輕似蓮葉但恨荷珠流不比儂心結<lb/>
　<lb/>
　<lb/>
　檇李詩繫巻二十九<lb/>
</p>
<p>
</p>
  </div>
<div>
<head>檇李詩繫巻三十</head> <lb/>
    <p>
<pb n="KR4h0163_WYG_030-1a"/>
欽定四庫全書<lb/>
　檇李詩繫巻三十<lb/>
　　　　　　　　　　　　　平湖沈季友編<lb/>
唐<lb/>
　無著禪師文喜<lb/>
　　文喜姓朱氏崇徳人七嵗剃染徧㕘諸方嘗往五<lb/>
　　臺至金剛窟遇一老翁牽牛而行邀入寺堂皆耀<lb/>
　　金色翁踞牀指繡墩命坐翁曰近自何來曰南方<lb/>
<pb n="KR4h0163_WYG_030-1b"/>
　　翁曰南方佛法如何住持曰末法比丘少奉戒律<lb/>
　　翁曰多少衆曰或三百或五百喜問此間佛法如<lb/>
　　何住持翁曰龍蛇混雜凡聖同居曰多少衆翁曰<lb/>
　　前三三後三三翁呼童子致茶并進酥酪喜納其<lb/>
　　味心意豁然辭退翁曰童子相送喜問此何處曰<lb/>
　　此般若寺乃悟翁即文殊也稽首童子乞一言為<lb/>
　　别童説偈曰靣上無嗔供養具口裏無嗔吐妙香<lb/>
　　心裏無嗔是珍寳無垢無染是真常言訖與寺俱<lb/>
<pb n="KR4h0163_WYG_030-2a"/>
　　隠但見五色雲中文殊乘金毛師子往來時有滄<lb/>
　　州僧修政等至尚聞山石震吼之聲咸通三年至<lb/>
　　洪州㕘仰山一日煑粥見文殊現鑊上喜以攪粥<lb/>
　　箆掌之曰文殊自文殊文喜自文喜文殊湧空曰<lb/>
　　苦瓠連根苦甜𤓰徹蒂甜修行三大刼却被老僧<lb/>
　　嫌後築室千頃山光啓三年錢王請住龍泉奏賜<lb/>
　　紫衣號無著將順寂告衆曰三界心盡即是湼槃<lb/>
　　跏趺而逝白光照室竹樹同色塔於靈隠山之西<lb/>
<pb n="KR4h0163_WYG_030-2b"/>
　　塢<lb/>
　　　五臺山夜行遇童子問荅忽然不見作<lb/>
豁州沙界勝伽藍滿目文殊接話談言下未知開佛眼<lb/>
回頭只見翠山巖<lb/>
　船子和尚徳誠<lb/>
　　徳誠蜀東武信人初㕘澧州藥山儼禪師儼云子<lb/>
　　後上無片瓦下無錐地大闡吾宗後乗小舟住秀<lb/>
　　州洙涇<hi>後析松江</hi>以綸釣舞櫂隨縁而度號船子和尚<lb/>
<pb n="KR4h0163_WYG_030-3a"/>
　　傳法夾山遂覆舟而逝咸通十年僧蔵暉即其處<lb/>
　　建寺焉有櫂歌二十九首吕益柔為序而刻之今<lb/>
　　載機縁集<lb/>
　　　撥棹歌三首<lb/>
千尺絲綸直下垂一波纔動萬波隨夜静水寒魚不餌<lb/>
滿船空載月明歸<lb/>
二十年來海上遊水清魚見不吞鈎釣竿斫盡重栽竹<lb/>
不得工程得便休<lb/>
<pb n="KR4h0163_WYG_030-3b"/>
三十餘年坐釣臺鈎頭往往得黄能錦鱗不遇空勞力<lb/>
收取絲綸歸去來<lb/>
　錢鍊師朗<lb/>
　　朗字内光南昌人少讀書以五經登科歴宦有清<lb/>
　　直聲官至光祿卿後隠居廬山得補腦還元之術<lb/>
　　唐開耀間居嘉興魏塘鎮之神仙宫年一百五十<lb/>
　　餘歳尸解去有遺詩於壁云<lb/>
　　　遺詩<lb/>
<pb n="KR4h0163_WYG_030-4a"/>
有箇仙人騎白鶴曾隨王母到瀛洲於今鶴去仙人逺<lb/>
天際白雲空自浮<lb/>
五代<lb/>
　超覺大師慧稜<lb/>
　　慧稜海鹽人幼出家蘇州通𤣥寺參靈雲問佛法<lb/>
　　雲曰驢事未去馬事到來稜於是往雪峰𤣥沙二<lb/>
　　十年間坐破七箇蒲團不明此事一日捲簾忽大<lb/>
　　悟曰也大差也大差捲起簾來見天下有人問我<lb/>
<pb n="KR4h0163_WYG_030-4b"/>
　　解何宗拈起拂子擘觜打峯謂沙曰此子徹去也<lb/>
　　沙曰此是意識著述更湏勘過始得至晚上堂稜<lb/>
　　又口占一頌峯乃顧沙曰不可更説是意識著述<lb/>
　　天祐三年泉州刺史王延彬請住招慶後閩主召<lb/>
　　居長樂府長慶院號超覺大師得度者不減一千<lb/>
　　五百衆長興三年歸寂<lb/>
　　　口占<lb/>
萬象之中獨露身惟人自肯乃相親昔時謬向途中覓<lb/>
<pb n="KR4h0163_WYG_030-5a"/>
今日看來火裏氷<lb/>
　紫霄真人譚峭<lb/>
　　峭字景升少好道遊名山二十餘年得辟糓養氣<lb/>
　　之術日飲酒醉輒扶杖獨遊夏則服烏裘冬則衣<lb/>
　　絲布衫或卧風雪中人謂已斃視之氣蒸然也遂<lb/>
　　謂之風狂嘗著化書授宋齊丘序之齊丘欲竊為<lb/>
　　已有醉縫革囊中投之江金山漁者得而剖之見<lb/>
　　峭方醒張目曰齊丘奪我化書今盛行矣後住廬<lb/>
<pb n="KR4h0163_WYG_030-5b"/>
　　山栖隠洞其徒百人鄰僧於溪滸創亭為頑石所<lb/>
　　阻峭曰此易耳含水噀之命槌其石應手如粉李<lb/>
　　後主累辟至建康賜號紫霄真人又居南嶽煉丹<lb/>
　　丹成入青城山化去峭本泉州人國子司業洙之<lb/>
　　子海鹽有譚仙嶺相傳是其採藥得道處仙鑑載<lb/>
　　峭一詩尤其寄跡海嶠之證<lb/>
　　　絶句<lb/>
線作長江扇作天靸鞋抛向海東邊蓬萊原是無多地<lb/>
<pb n="KR4h0163_WYG_030-6a"/>
只在譚生拄杖前<lb/>
　雲門大師文偃<lb/>
　　文偃姓張氏嘉興人出家兜率院㕘睦州得悟嗣<lb/>
　　法雪峰唱道雲門靈樹凡三十載契悟廣大箭鋒<lb/>
　　所到往往出於游戲其作偈句尤不能測嘗曰上<lb/>
　　不見天下不見地塞却咽喉何處出氣天下學者<lb/>
　　望風而至漢乾祐二年坐化後乾徳三年䧺武節<lb/>
　　度阮紹莊夢偃以拂子招之曰寄語秀華宫使特<lb/>
<pb n="KR4h0163_WYG_030-6b"/>
　　進李托吾久蔽塔中宜令暫出李以奏聞有㫖令<lb/>
　　詣雲門開墖見偃如生髭髪皆長李復上其事廣<lb/>
　　主迎真身赴闕留内庭供養逾月送歸賜謚大慈<lb/>
　　雲門真𢎞明大師世稱雲門宗<lb/>
　　　綱宗偈<lb/>
康氏圓形滯不明魔深虛䘮擊寒氷鳳羽展時超碧漢<lb/>
晉鋒八博擬何憑<lb/>
宋<lb/>
<pb n="KR4h0163_WYG_030-7a"/>
　枯木襌師法成<lb/>
　　法成字枯木崇徳人出家吳興金山廣法院後住<lb/>
　　東京浄因寺晚復歸廣法立化於氷壺峯頂<lb/>
　　　山居<lb/>
雪覆喬林同一色青山上下含虛碧採樵人立渡頭寒<lb/>
極目圓蟾為誰白<lb/>
　林酒仙遇賢<lb/>
　　遇賢姓林氏長洲人毋夢吞大珠而孕貌偉怪口<lb/>
<pb n="KR4h0163_WYG_030-7b"/>
　　容雙拳七嵗沈大淵而衣不潤遂去家師秀州水<lb/>
　　安院可依大徳間住海鹽金粟寺醉則成歌警世<lb/>
　　時號林酒仙後㕘龍華球禪師名心印祥符十一<lb/>
　　年上元日索浴就室握拳以右舉左張其口而化<lb/>
　　鐵綱珊瑚載張即之書酒仙詩一卷於淳祐八年<lb/>
　　刻石歴陽吳寛謂其詩意有髙絶處若寒山子之<lb/>
　　流<lb/>
　　　雜詠<lb/>
<pb n="KR4h0163_WYG_030-8a"/>
金斚又聞泛玉山還報頽莫教更漏促趂此月明回<lb/>
　　　絶句<lb/>
門前緑樹無啼鳥庭下蒼苔有落花聊與東風論箇事<lb/>
十分春色落誰家<lb/>
　本心長老文及翁<lb/>
　　文及翁字本心蜀眉州人住秀州本覺寺蘇文忠<lb/>
　　三度過訪因立三過堂勒詩傳焉詩曰萬里家山<lb/>
　　一夢中吳音漸已變兒童毎逢蜀叟譚經日便覺<lb/>
<pb n="KR4h0163_WYG_030-8b"/>
　　峨嵋翠掃空師已㤀言真有道我除捜句百無功<lb/>
　　明年採藥天台去更與題詩滿浙東夜聞巴叟卧<lb/>
　　荒邨來打三更月下門往事過年如昨日此身未<lb/>
　　死得重論老非懐土情相得病不開堂道益尊惟<lb/>
　　有孤棲舊時鶴舉頭見客似長言初驚鶴痩不可<lb/>
　　識旋覺雲歸無處尋三過門間老病死一彈指頃<lb/>
　　去來今存亡慣見渾無淚鄉曲難㤀尚有心欲向<lb/>
　　錢塘訪圓澤葛翁川畔待秋深<lb/>
<pb n="KR4h0163_WYG_030-9a"/>
　　　和蘇學士東坡韻二首<lb/>
萬嵗山蔵不二中九峯峯下善財童敲門問竹機聲觸<lb/>
倚檻看花色界空汝坐蒲團曾有夢我來芻牧愧無功<lb/>
吳天蜀地原來近月照峨嵋日又東<lb/>
身滿華嚴法界中香厨底事感天童那知本覺從何覺<lb/>
纔悟真空自不空若有相時原説夢到無言處却收功<lb/>
一鈎月出星三㸃汝向西來我面東<lb/>
　契嵩禪師<lb/>
<pb n="KR4h0163_WYG_030-9b"/>
　　契嵩藤州人嘗著原教論又禪門定祖圖傳法正<lb/>
　　宗記輔教編上之仁宗韓琦歐陽修皆尊禮之初<lb/>
　　居佛日嘉祐中陳舜俞以其宅為光徳菴俗名荒<lb/>
　　墩在今嘉善治東五里延嵩焚修其中有鐔津集<lb/>
　　熈寧四年寫偈曰後夜月初明吾今喜獨行不學<lb/>
　　大梅老貪聞鼯䑕聲遂化闍毗不壊者五頂耳舌<lb/>
　　童真數珠葬於永安之左<lb/>
　　　汎若耶溪<lb/>
<pb n="KR4h0163_WYG_030-10a"/>
越水乗春汛船窗掩又開好山沿岸去驟雨落花來溪<lb/>
影樵人渡歌聲浣女回滄浪無限意日暮更悠哉<lb/>
　　　寄月禪師<lb/>
聞道安禪處深蘿遶隔溪清猨定中發幽鳥座邊栖雲<lb/>
影朝晡别山峯逺近齊不知誰問法雪夜立江西<lb/>
　　　早秋吟<lb/>
山家昨夜房櫳冷梧桐一葉飄金井長天如水凈蔵雲<lb/>
明月含暉變秋景桂枝花折風飄飄誰在髙樓吹玊簫<lb/>
<pb n="KR4h0163_WYG_030-10b"/>
人間不見槎升漢天上將看鵲作橋年少征人在何處<lb/>
白露沾衣未歸去汝畔今無漂母家江南誰與王孫遇<lb/>
　錦溪禪師惟正<lb/>
　　惟正秀州人住杭州淨土院葉内翰清臣牧金陵<lb/>
　　迎之一日謂曰明日有燕飲師能為少留清話否<lb/>
　　翌日留一偈而返曰昨日曾將今日期出門倚杖<lb/>
　　又思惟為僧只合居巖谷國士筵中甚不宜雅愛<lb/>
　　跨黄犢出入軍持巾鉢悉挂角上市人爭觀之杭<lb/>
<pb n="KR4h0163_WYG_030-11a"/>
　　守蔣侍郎與為方外友每至郡庭下犢談笑終日<lb/>
　　蔣有詩曰禪客尋常入舊都黄牛角上挂瓶盂有<lb/>
　　時帶雪穿雲去便好和雲畫作圖有錦溪集又工<lb/>
　　書秦少游極珍之冬不擁爐以蘆花作毬納足其<lb/>
　　中夏秋好玩月盤膝大盆中浮池上自旋其盆吟<lb/>
　　笑逹旦生平不談禪曰徒費言語煩萬象為敷演<lb/>
　　耳皇祐元年泊然而逝<lb/>
　　　山中<lb/>
<pb n="KR4h0163_WYG_030-11b"/>
橋上山萬層橋下水千里惟有白鷺絲見我常來此<lb/>
　廣燈禪師惟湛<lb/>
　　惟湛字廣燈嘉禾人入道雙林覃㤙得度首謁神<lb/>
　　照復往依廣智後敷講於雲間超果天台一宗振<lb/>
　　於三吳自湛始熙寧六年坐逝舍利無筭<lb/>
　　　示人<lb/>
馬上誰家白靣郎穿花折栁垂巾角夜來一醉明月樓<lb/>
呼盧輸却黄金宅臂鷹走狗歸不歸蛾眉皓齒嗔無力<lb/>
<pb n="KR4h0163_WYG_030-12a"/>
此心能有幾人知黄頭碧眼非相識<lb/>
　瑞竹上人懐悟<lb/>
　　懐悟字瑞竹姓崔氏崇徳人宋僧<lb/>
　　　廬山蓮社詠<lb/>
晉室凌遲帝紀侵羣英晦跡匡山隂樓煩大士麾塵尾<lb/>
十七髙賢争扣几才髙孰謂文中龍翻使伊人思謝公<lb/>
烟飛露滴玉池空雪蓮蘸影揺秋風<lb/>
　梅溪僧智鑑<lb/>
<pb n="KR4h0163_WYG_030-12b"/>
　　智鑑滁州人元祐時僧長依真歇於長蘆大休首<lb/>
　　衆即器之後遯象山百怪不能惑復住雪竇嘗居<lb/>
　　嘉興梅溪有詩<lb/>
　　　梅溪即事<lb/>
性癖偏宜雲水間半龕栖隠便相安門深雪護千株老<lb/>
溪曲風迴六月寒白法且從身外得青燈還向靜中看<lb/>
幾回欲斷羅浮夣鳥語花香未肻殘<lb/>
　髙僧禪師原妙<lb/>
<pb n="KR4h0163_WYG_030-13a"/>
　　原妙字髙峯姓徐氏吳江人出家崇徳密印寺<hi>後析</hi>
　　<hi>桐鄉</hi>得法於雪巖欽禪師立死關於西天目之獅子<lb/>
　　巖設三闗語以驗學者世夀五十八有語錄<lb/>
　　　雲菴<lb/>
或淡或濃拖雨去半舒半巻逆風來為憐途路無栖泊<lb/>
却把柴扉永夜開<lb/>
　真覺禪師<lb/>
　　真覺不知何許人徽宗時陳太后病用咒水已之<lb/>
<pb n="KR4h0163_WYG_030-13b"/>
　　乃令住持崇徳福嚴禪院賜金環磨衲<lb/>
　　　再題草菴<lb/>
道人自結把茅新坐斷溪山秋復春夾竹日開梅數朶<lb/>
此中曾否着香塵<lb/>
　彩雲禪師<lb/>
　　嘉興真如寺禪堂後有彩雲橋相傳禪師居此<lb/>
　　　彩雲偈<lb/>
彩雲影裏仙人見手把紅羅扇遮面止湏睜眼看仙人<lb/>
<pb n="KR4h0163_WYG_030-14a"/>
莫看仙人手中扇<lb/>
　髙尚真人劉卞功<lb/>
　　紹興丁夘七月一青衣道士至嘉興府治東南隠<lb/>
　　真道院自言姓劉居濵州留數日去雲堂柱間題<lb/>
　　四十三字云行方便坐方便諸聖察上天見得道<lb/>
　　安得身健但能晨朝洗靣水不得浪淵起盜玊津<lb/>
　　能顯九霄雲事劉卞功來字畫透柱如㸃漆刮墨<lb/>
　　和劑能療人疾乾道間真人復來往望吳門外畫<lb/>
<pb n="KR4h0163_WYG_030-14b"/>
　　工家自起藁繪其像後為伶人王綺所得一夕綺<lb/>
　　夢真人叱之曰汝留我在此許時如何綺驚悟訪<lb/>
　　諸隠真始知顛末遂歸焉嘗有一老嫗丐於塗腹<lb/>
　　大若姙忽遇青衣人與藥如芥子吞之有水自腹<lb/>
　　中出即平復問之曰在隠真道院淳熙初雲水客<lb/>
　　張寅來自金陵瞻像起敬話及錫山寳文李公謨<lb/>
　　宦遊濱州訪真人乾道間真人一到其家㑹寳文<lb/>
　　觴客弗及接題詩磚壁墨渗徹背即夷堅志所載<lb/>
<pb n="KR4h0163_WYG_030-15a"/>
　　日轉庭槐一詩是也真人居濱之安平鎮徽廟時<lb/>
　　屢詔不起守臣奉㫖寫真真人即自題一詩於上<lb/>
　　特授髙尚處士時政和六年八月十九日也<lb/>
　　　題李公謨壁<lb/>
日轉庭槐影漸移重門複壁轉呼遲不如拂袖穿雲去<lb/>
惟有落花流水知<lb/>
　　　自題寫真<lb/>
韜光晦跡居環堵閉息凝神事事疎漫許丹青傳道貌<lb/>
<pb n="KR4h0163_WYG_030-15b"/>
難將妙筆寫真如<lb/>
　鐵笛禪師妙普<lb/>
　　妙普字性空漢州人久依死心獲証乃抵秀州追<lb/>
　　船子遺風結菴青龍之野好吹鐵笛稱鐵笛禪師<lb/>
　　建炎初徐明叛道經烏鎮肆殺戮民多逃亡普獨<lb/>
　　荷策而往賊見其偉異疑必詭伏者問其來荅曰<lb/>
　　吾禪者欲抵密印寺賊怒欲斬之普曰大丈夫要<lb/>
　　頭便斫去奚以怒為願得一飯賊奉肉食普曰孰<lb/>
<pb n="KR4h0163_WYG_030-16a"/>
　　當為我文之以祭賊不荅普索筆大書舉箸飫餐<lb/>
　　復曰刼數既遭離亂我是快活烈漢如今正好乗<lb/>
　　時便請一刀兩段賊駭異稽首謝過烏鎮之廬舍<lb/>
　　免焚皆其恵也紹興庚申冬造大盆穴而塞之修<lb/>
　　書寄雪竇持禪師曰吾將水𦵏矣壬戌嵗持至嘲<lb/>
　　之曰拙哉老性空剛要餧魚鼈去不索性去只管<lb/>
　　向人説普曰待兄來證明耳令徧集四衆作偈曰<lb/>
　　坐脱立亡不若水葬一省柴燒一省開壙撒手便<lb/>
<pb n="KR4h0163_WYG_030-16b"/>
　　行不妨快暢誰是知咅船子和尚髙風難繼百千<lb/>
　　年一曲漁歌少人唱遂至海濱盤坐盆中順潮而<lb/>
　　下口吟一詩以笛擲空而没後三日於沙上趺坐<lb/>
　　如生迎歸闍維舍利如菽二鶴徘徊空中火盡始<lb/>
　　去<lb/>
　　　山居<lb/>
心法雙忘猶得妄色塵不二尚餘塵百鳥不來春又過<lb/>
不知誰是住菴人<lb/>
<pb n="KR4h0163_WYG_030-17a"/>
　　　口吟<lb/>
船子當年返故鄉没踪跡處妙難量真風徧寄知音者<lb/>
鐡笛横吹作散塲<lb/>
　法界庵主可觀<lb/>
　　可觀字宜翁號竹菴自稱法界菴主雲間戚氏子<lb/>
　　十三祝髪宗天台教歴錢塘南屏車谿等山建炎<lb/>
　　初住持海鹽當湖鎮之徳蔵寺退居竹菴後復住<lb/>
　　延慶祖刹入門適九日因指座作詩尋歸當湖鑿<lb/>
<pb n="KR4h0163_WYG_030-17b"/>
　　山月池搆松風臺淳熙九年年九十九端坐而化<lb/>
　　有山家義苑菊坡等集塔在徳蔵西北隅為築城<lb/>
　　所毁邑令謝良弼夢一紫衣老僧曰我竹菴和尚<lb/>
　　也以塔累公旦日因為繕治立石表之<lb/>
　　　九日<lb/>
心中一寸灰已冷頭上千巗雪未消老步只宜平地去<lb/>
豈知今日又登髙<lb/>
　淨曇上人<lb/>
<pb n="KR4h0163_WYG_030-18a"/>
　　淨曇嘉禾人嗣法寳寧璣禪師晚住錢唐之法慧<lb/>
　　紹興丙寅辭歸四衆擁視揮扇書偈曰這漢從來<lb/>
　　沒縫罅五十六年成話<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>今朝死去見閻王劔樹<lb/>
　　刀山得人怕遂打圓相曰嗄一任諸人鑚龜打瓦<lb/>
　　收足而化<lb/>
　　　絶句<lb/>
本自深山卧白雲偶然來此寄閒身莫湏問我禪兼道<lb/>
我是穿衣喫飯人<lb/>
<pb n="KR4h0163_WYG_030-18b"/>
　法常比丘<lb/>
　　法常開封人丞相薛居正之裔初依長沙華嚴元<lb/>
　　軾下髪徧逰叢席於首楞嚴經深入義海自湖湘<lb/>
　　至萬年謁雪巢機契命掌牋翰後首衆嘉禾報㤙<lb/>
　　庚子九月語寺僧曰一月後不復留此十月二十<lb/>
　　一日書一詞於室門就榻而逝<lb/>
　　　題室門<lb/>
此事楞嚴嘗露布梅花雪月交光處一笑寥寥空萬古<lb/>
<pb n="KR4h0163_WYG_030-19a"/>
風甌語迥然銀漢横天宇蝶夢南華方栩栩斑斑誰跨<lb/>
豐于虎而今㤀却來時路江山暮天涯目送鴻飛去<lb/>
　護國法師淨真<lb/>
　　淨真秀州僧也嘉熙三年錢塘江坍淨真以偈呈<lb/>
　　安撫趙端明遂投於江三日而返謂衆曰我在龍<lb/>
　　宫説法龍神聴受此塘不復崩矣語訖復入於水<lb/>
　　安撫與民感徳具述其事聞於朝勅賜護國真法<lb/>
　　師立祠於杭名曰㑹靈<lb/>
<pb n="KR4h0163_WYG_030-19b"/>
　　　呈安撫趙端明<lb/>
海沸江沙水接連民居衝蕩益憂煎投身直入龍宫去<lb/>
要止驚濤浪拍天<lb/>
　赤脚道人湯道亨<lb/>
　　道亨號清音子自稱赤脚道人宋季引一猱云自<lb/>
　　金陵來處茅椒於秀州城北猱大如人能主給使<lb/>
　　亨夜坐時頂中出光照耀一室邦人推異爭飯之<lb/>
　　豐薄不謝第言分定人益異之施與日多因搆菴<lb/>
<pb n="KR4h0163_WYG_030-20a"/>
　　以居名太古延竚四方雲水之客久之有軍士戲<lb/>
　　烹其猴食之亨即嗟嘆與所親訣作偈而逝<lb/>
　　　遺詩<lb/>
八十一年饒舌終日化縁不歇重陽時節歸家一路清<lb/>
風明月<lb/>
　蓬居子慧梵<lb/>
　　慧梵字竺卿崇徳石門顧氏子<hi>後析桐鄉</hi>嘉定間僧受<lb/>
　　具澄寂院性孝縛茅奉母榜曰蓬居錢文叔有詩<lb/>
<pb n="KR4h0163_WYG_030-20b"/>
　　題之居側遍樹梅水仙間寫二花亦極其妙得梵<lb/>
　　隆茂宗筆法又學詩於陸維仲有蓬居集又見陳<lb/>
　　起宋髙僧詩選其徒妙寧號棘菴有崇福寺記見<lb/>
　　邑史詩亦清婉如奸䧺窺草鶻髙潔抱枝蟬又蠏<lb/>
　　芒鍼刺水鷹翼劔摩空惜不得其全首錄之<lb/>
　　　雨後<lb/>
柴門三日雨幽逕十分苔鞭綻竹間石釵漫松下䑓正<lb/>
嫌屐齒入休放馬蹄來<lb/>
<pb n="KR4h0163_WYG_030-21a"/>
　　　題水仙<lb/>
雪骨檀心碧玉姿抽花多在小盆池道人不寫臙脂色<lb/>
墨淡香寒著幾枝<lb/>
　廬陵樵衲紹嵩<lb/>
　　紹嵩字亞愚廬陵人紹定已丑自長沙來壬辰五<lb/>
　　月嘉禾太守黄尹元以大雲虛席俾令承乏有江<lb/>
　　浙紀行集句三百七十六首離為七卷自為序稱<lb/>
　　廬陵樵衲<lb/>
<pb n="KR4h0163_WYG_030-21b"/>
　　　安吉道中集句<lb/>
六尺枯藤了此生青春作伴日同行牆頭花吐舊枝出<lb/>
原上人侵落照耕芳草似袍連逕合亂山如畫帶溪平<lb/>
杜鵑知我歸心急啼了千聲更萬聲<lb/>
　象田禪師梵卿<lb/>
　　徐氏筆精載象田梵卿禪師嘉興人有上堂偈一<lb/>
　　首<lb/>
　　　偈<lb/>
<pb n="KR4h0163_WYG_030-22a"/>
春已暮落花紛紛下紅雨南北行人歸不歸千林萬林<lb/>
鳴杜宇我無家兮何處歸十方刹土奚相依老夫有箇<lb/>
真消息昨夜三更月在池<lb/>
元<lb/>
　石屋和尚清珙<lb/>
　　清珙字石屋常熟温氏子出家海鹽崇福寺遍逰<lb/>
　　天目淮陽遇二髙僧㕘悟禪㫖元統間住當湖鎮<lb/>
　　福源禪寺歸隠太湖至正間詔降香幣賜金襴衣<lb/>
<pb n="KR4h0163_WYG_030-22b"/>
　　後示寂於湖州霞霧山建墖焉又因髙麗國王表<lb/>
　　逹詔諡佛慈慧照禪師明隆慶間一士人發墖視<lb/>
　　之骨皆金色士人若有擊之者立死其法語山居<lb/>
　　詩來復序之謂有寒山子遺風及庵嘗語衆曰此<lb/>
　　子乃法海中透網金鱗也<lb/>
　　　天湖卜居<lb/>
晴明無事登霞峰伸眉極望開心胸太湖萬頃白瀲灎<lb/>
洞庭兩㸃青濛茸初疑仙子始綰用碧紗帽子參差籠<lb/>
<pb n="KR4h0163_WYG_030-23a"/>
又疑天女來獻花玉盤捧出雙芙蓉明知此境俱幻妄<lb/>
對此悠然心未終徘徊不忍便歸去夕陽又轉山頭松<lb/>
　　　山居詩五首<lb/>
吾家住在霅溪西水滿天湖月滿溪未到盡驚山險峻<lb/>
曾來方識路髙低蝸沿素壁粘枯殻虎過新蹄印雨泥<lb/>
閒閉柴門春晝永青桐花發畫胡啼<lb/>
滿頭白髪痩崚嶒日用生涯事事能木臼秋分舂白术<lb/>
竹筐春半曬朱藤黄精就買山前客紫菜長需海外僧<lb/>
<pb n="KR4h0163_WYG_030-23b"/>
誰道新年七十七開池尚欲種茭菱<lb/>
茅屋青山緑水邊往來年久自相便數株紅白桃李樹<lb/>
一片青黄菜麥田竹榻夜移聴雨坐紙窗晴啓看雲眠<lb/>
人生無出清閒好到得清閒豈偶然<lb/>
法道寥寥不可模一庵深隠是良圖門前養竹髙遮屋<lb/>
石上分泉直到廚猿抱子來崖果熟鶴移巢去澗松枯<lb/>
禪邊大有閒情緒收拾乾柴向地爐<lb/>
柴門雖設未嘗闗閒看幽禽自往還白璧易埋千載憾<lb/>
<pb n="KR4h0163_WYG_030-24a"/>
萬金難買一生閒雪消曉嶂聞寒瀑葉落秋林見逺山<lb/>
古柏烟銷清晝永是非不到白雲間<lb/>
　　　絶句八首<lb/>
有人問我何年住坐久纔方省得來門外碧桃親手種<lb/>
春光二十度花開<lb/>
玉堂銀燭笙歌夜金谷羅幃富貴家爭似道人茅屋裏<lb/>
一天晴月曬梅花<lb/>
田地無塵長不掃柴門有客叩方開雪晴斜月侵檐冷<lb/>
<pb n="KR4h0163_WYG_030-24b"/>
梅影一枝窗上來<lb/>
離衆多年無坐具入山長久沒袈裟單單有箇鐡鐺子<lb/>
留待人來煑瀑花<lb/>
深秋時節雨霏霏蘚葉層層印虎蹄一夜西風吹不住<lb/>
曉來黄葉與階齊<lb/>
半窗斜日冷生光破衲䝉頭坐竹牀枯葉滿爐燒焰火<lb/>
不知屋上有寒霜<lb/>
山廚寂寂斷炊烟凍鎻泉聲欲雪天面壁老僧無定力<lb/>
<pb n="KR4h0163_WYG_030-25a"/>
又思乞食到人間<lb/>
天湖水湛琉璃碧霞霧山圍錦障紅觸目本來成現事<lb/>
何湏义手問禪翁<lb/>
　　　寄淨慈平山和尚<lb/>
年老心孤憶弟兄中峰且喜過南屏潺湲一派䨇溪水<lb/>
流入西湖更好聴<lb/>
　覺隠上人本誠<lb/>
　　本誠一作本成又名文誠字道原號覺隠崇徳人<lb/>
<pb n="KR4h0163_WYG_030-25b"/>
　　嗣法於陵虛谷與天隠笑隠友善世號三隠至正<lb/>
　　間住嘉興興聖本覺二寺姚綬作記稱其善詩畫<lb/>
　　寫竹有掀簸之態有文集行世至正七年嘉禾城<lb/>
　　西有烏數千營巢於地圍八尺崇五尺未幾大盜<lb/>
　　弄兵海上紅巾繼起本誠著烏城誌五百餘言宋<lb/>
　　濂愛其文刪之以附集中<lb/>
　　　詠吳江長橋<lb/>
天險不可梯白石不受鞭空疑幻人試幻術神輸鬼運<lb/>
<pb n="KR4h0163_WYG_030-26a"/>
來塵寰躋濤駕浪逕空闊盤結鈎鎖金連環又疑東海<lb/>
躍出萬丈白玊虯挾風半溼瓊瑶冷弱水不隔蓬萊境<lb/>
兩岸邀分白月光中流壓破青天影江吞湖吐水勢䧺<lb/>
南極地缺棲魚龍橋成壯觀奪天巧却笑造化無全功<lb/>
　　　訪山居<lb/>
嵗晏偶到山人家青山遶屋松逕斜隂隂林磵白日凍<lb/>
空庭雪壓枇杷花<lb/>
　　　客中九日<lb/>
<pb n="KR4h0163_WYG_030-26b"/>
小橋溪水遶迴廊獨對西風憶故鄉山崦人家秋色晚<lb/>
可能無菊對重陽<lb/>
　　　題友人壁<lb/>
池檻水揺簾影動石牀風引碧煙斜鳥啼纔歇忽飛去<lb/>
驚落半庭山杏花<lb/>
　　　江亭秋晚<lb/>
獨倚清江秋思長晚潮初上水亭凉海門風起雙巒暝<lb/>
一抹銀花湧夕陽<lb/>
<pb n="KR4h0163_WYG_030-27a"/>
　坱圠子蔣清谷<lb/>
　　清谷不知何許人稱坱圠子年二十五涉獵經史<lb/>
　　言辭簡邃髼首垢面動靜不羈至正初至郡往來<lb/>
　　市廛類佯狂者人呼為風子一夕叩府人沈蒲團<lb/>
　　門拒之不肯去且曰將蒲團來坐我沈異之撱一<lb/>
　　蒲團導詣蔬圃草蓬中宴坐沈徐暱啓之頗有省<lb/>
　　發遂傾身為弟子由是人爭施予因以其地為庵<lb/>
　　融然一室足不踰閫者三年嘗有問道者荅曰且<lb/>
<pb n="KR4h0163_WYG_030-27b"/>
　　去味中庸又手書二詩示沈一日曰吾乗化盡矣<lb/>
　　若等勉之言絶而蜕<lb/>
　　　示沈二首<lb/>
萬紫千紅總是春何湏饒舌問東君啞人得夣向誰説<lb/>
竪起空拳指白雲<lb/>
不偏不倚立於中不著西邊不著東超出東西南北外<lb/>
一毫頭上釣蒼龍<lb/>
　屠甸僧子温<lb/>
<pb n="KR4h0163_WYG_030-28a"/>
　　子温字仲言號日觀又號知歸子桐鄉屠甸村寂<lb/>
　　照寺僧也又常居杭州瑪瑙寺善畫葡萄枝蔓皆<lb/>
　　合草書法時寫詩文於上性嗜酒豪飲不羈然楊<lb/>
　　總統飲以酒則不一沾唇見輙罵曰掘墳賊時鮮<lb/>
　　于伯機得怪松一株移值齋前呼為支離叟日觀<lb/>
　　時過之醉即抱支離叟或歌或泣毎索湯浴伯機<lb/>
　　必躬進澡豆云嘗在朱宣慰家作畫題一詩朱雖<lb/>
　　武夫雅敬日觀軒然笑曰我果㑹賣蘆柴和尚知<lb/>
<pb n="KR4h0163_WYG_030-28b"/>
　　我厚酬之見堯山堂外紀廣平宋无贈日觀詩云<lb/>
　　玉山道人蒼壁立胸瀦萬斛松煤汁吐作千年古<lb/>
　　怪藤猶帶西湖烟雨溼元氣淋漓草木活太隂菌<lb/>
　　蠢蟲蛇蟄湏縈翠霧痩蛟走睛抉𤣥珠黑龍泣神<lb/>
　　剜鬼刻字崛竒水精火齊光陸離天魔擎來青帝<lb/>
　　寳鯨波涌出珊瑚枝墨花酣春馬乳漲醉夢渴想<lb/>
　　西凉婆風忩秋疑螙葉語露架夜憶虬柯垂須㬰<lb/>
　　掩巻何所見月落庭空無影時句曲張雨詩云日<lb/>
<pb n="KR4h0163_WYG_030-29a"/>
　　觀一飲西涼酒解寫葡萄絶代無請師截斷葛藤<lb/>
　　路還我黑月摩尼珠錢唐馬臻詩云老衲搏空無<lb/>
　　混沌為之闢拔得天地根不假雨露力寒藤挂鬼<lb/>
　　眼纍纍冷光碧驪龍亦驚猜夜半風霆急浦城楊<lb/>
　　載詩云日觀作葡萄電掃無踪跡誰於故紙上㸃<lb/>
　　綴辨墨筆西天十萬里來往僅瞬息敗闕固不小<lb/>
　　遺下履一隻<lb/>
　　　題畫<lb/>
<pb n="KR4h0163_WYG_030-29b"/>
昔有朱買臣今有朱宣慰兩箇擔柴夫並為金紫貴<lb/>
　月磵上人道隠<lb/>
　　道隠字仲儒號月磵海鹽當湖鎮人俗姓李其蘭<lb/>
　　石師趙子固墨竹宗王翠巖<lb/>
　　　題墨竹<lb/>
老節逢春欲破空草堂斜挂翠梢風山僧一叚蕭疎意<lb/>
食肉人休到此中<lb/>
　若舟<lb/>
<pb n="KR4h0163_WYG_030-30a"/>
　　鐵網珊瑚載元檇李釋若舟詩一首明僧𢎞秀集<lb/>
　　云字别岸<lb/>
　　　題蕭翼賺蘭亭圖<lb/>
笑談相對各懽顔那信蘭亭去不還千古昭陵遺憾在<lb/>
忍將真本落人間<lb/>
　雲海和尚智寛<lb/>
　　智寛字裕之號雲海吳郡人元末住秀州三墖寺<lb/>
　　<hi>後析秀水</hi>築愛松軒日哦詩其中張蜕庵翥題詩云何<lb/>
<pb n="KR4h0163_WYG_030-30b"/>
　　年禪師咒䧏龍遣作亭前數十松根來厚地石穿<lb/>
　　裂聲落太湖風唱喁時到逰僧常挂笠慣棲野鶴<lb/>
　　不驚鐘知師見月多詩思吟遶疎隂獨倚笻又云<lb/>
　　醉李灣頭窄堵波種成松樹遶亭多碧粘老甲渾<lb/>
　　苔蘚黑入秋隂半薜蘿古寺每聞龍捨宅神僧常<lb/>
　　以鳥為窠無人倣得韋侯筆為作山堂障子歌洪<lb/>
　　武初被召至京斯道有京都送雲海還山云朝辭<lb/>
　　魏闕返家林秋半江南尚緑隂鍾阜雲歸山寺近<lb/>
<pb n="KR4h0163_WYG_030-31a"/>
　　石城潮落海門深僧中不有興亡事世上寧存去<lb/>
　　住心此別似難期後會且留茶坐撫孤琴其詩散<lb/>
　　軼景徳倡和一首已載前編茲不錄<lb/>
　　　送王尚書宗禮轉運還京<lb/>
白髪蘭臺老鄭榮野人爭識舊乘驄青冥斧鉞來方國<lb/>
碧海樓船駕巨風夜指星樞天直北曉瞻雲氣日華東<lb/>
趨朝正及端陽候細葛承㤙出漢宫<lb/>
　　　錢塘懐古<lb/>
<pb n="KR4h0163_WYG_030-31b"/>
鐡馬悲鳴汴水黄翠華南渡駐錢塘至今父老稱行在<lb/>
往昔君臣認故鄉銀海雁飛虛夜月銅盤仙去只秋霜<lb/>
乾坤離合寧非數詩罷長吟意渺茫<lb/>
　江左外史克新<lb/>
　　克新字仲銘號雪廬自稱江左外史鄱陽人宋尚<lb/>
　　書左丞余襄公九世孫始業科舉朝廷罷進士乃<lb/>
　　更為佛學益博通外典務為古文元末住秀州資<lb/>
　　聖寺<hi>後析秀水</hi>即水西寺也與楊廉夫顧仲瑛逰明初<lb/>
<pb n="KR4h0163_WYG_030-32a"/>
　　召至京命克新等三僧徃西域招諭吐畨圖其山<lb/>
　　川地形以歸陳基贈詩云我愛水西新仲銘道空<lb/>
　　諸友説無生出城看客意最古把筆賦詩才更清<lb/>
　　杜若洲邊春欲莫鴛鴦湖上雨初晴十載間闗重<lb/>
　　相見深杯寧惜為君傾又陳翥荅詩云吳楓初冷<lb/>
　　雁連天夢在江南野水邊詞客欲歸嗟老大美人<lb/>
　　不嫁惜嬋娟豺狼正爾當官道龍象於今䕶法筵<lb/>
　　我識新公老禪衲一燈蒲室是真傳初著南詢稿<lb/>
<pb n="KR4h0163_WYG_030-32b"/>
　　燬於兵今惟雪廬集行世如送總管側失總管還<lb/>
　　朝序則徴糧於張氏由海道還朝者也蘇院判招<lb/>
　　䧏詩序則張氏之蘇同僉攻江隂而旋師也大率<lb/>
　　望庚申之中興美張氏之内附而於明多指斥之<lb/>
　　詞焉<lb/>
　　　虀甕<lb/>
先生食虀如食肉一日不食心不足淡然中有至味存<lb/>
鳳髓龍肝何足論昔者韓公有髙識五年太學朝朝喫<lb/>
<pb n="KR4h0163_WYG_030-33a"/>
後來易簡雖復知酒酣夜半一咀之長安少年那解此<lb/>
羊肉如林酒如水酒瓶羊栅湏㬰壊先生虀甕長年在<lb/>
　　　荅蘇太史昌齡<lb/>
㣲雨作春寒兵戈道路難百年嗟逺别千里愧相看把<lb/>
酒花聨席揚舲雲滿灘水西官閣靜文字足盤桓<lb/>
　　　題清心堂帖巻後<lb/>
山郭髙堂花木新夜虹穿屋結晴雲繞牀蛇蚓鍾王字<lb/>
滿案琳瑯秦漢文筆塚秋烟迷鳥跡墨池春雨散鵞羣<lb/>
<pb n="KR4h0163_WYG_030-33b"/>
為憐書法湮淪久亂後題詩却憶君<lb/>
　　　為恢復初題畫<lb/>
山上青松山下泉別來清夣隔烽烟霜紅柿葉秋千樹<lb/>
波冷芙蓉月一川土室靜燒蒼术火茅齋閒賦白雲篇<lb/>
披圖總是思歸客腸斷匡廬落照邊<lb/>
　　　送除上人之武林<lb/>
雪花飛送浙江船歌斷驪駒一惘然荆棘銅駝淒暮雨<lb/>
樓臺鐵鳳墮秋煙遼東鶴返塵生海石上人歸月在川<lb/>
<pb n="KR4h0163_WYG_030-34a"/>
回首六橋楊栁外水光山色共晴天<lb/>
　　　荅蘇昌齡學士見寄<lb/>
端居久佩息心銘坐對中庭春草青身後文章歸哲匠<lb/>
世間功業付英靈飯餘倚竹雲千畆定起焚香月一亭<lb/>
珍重玉堂蘇太史躭書如醉幾時醒<lb/>
　　　初至檇李遇蔣漁石大使<lb/>
通越門中逢故人爽溪橋上送餘春燕飛官巷桃花老<lb/>
鶯囀江亭楊栁新行李風塵千里道緼袍天地百年身<lb/>
<pb n="KR4h0163_WYG_030-34b"/>
未聞淮海休兵甲回首闗山一損神<lb/>
　　　登姑蘇城<lb/>
城上旌旗烟霧重樹頭初日出雲紅一溪鷗散桃花雨<lb/>
兩岸鶯啼楊栁風邊塞鼓鞞終日振鄉闗道路幾時通<lb/>
江南春色渾依舊桑柘青青門巷空<lb/>
　　　次韻顧仲瑛移家檇李作<lb/>
畫舸載書隨蚤春平湖雪消楊栁新黄鵠九霄不可致<lb/>
白鷗萬里誰能馴謝安自是廟堂器元亮本非丘壑人<lb/>
<pb n="KR4h0163_WYG_030-35a"/>
聖主徵賢圖治亟未容便作耕桑民<lb/>
　　　次韵陳敬初員外留題三塔寺二首<lb/>
南省郎官金馬客使車遥駐郭西林龍宫乞水波濤險<lb/>
鴈墖題詩薜荔深世外烟花春爛熳雲中幢㦸夜蕭森<lb/>
十年海國論文舊風雨滄江辱屢尋<lb/>
虎林城下棹歌發鴛水灣頭梅雨晴傾葢驛亭看洗馬<lb/>
把杯山館聴流鶯夢迴台府星辰近思繞仙䑓沆瀣清<lb/>
陶逺向來廬岳社只今江海未寒盟<lb/>
<pb n="KR4h0163_WYG_030-35b"/>
　　　題濮元帥别業<lb/>
海國元戎鬢未班歸來拄笏看青山田園暮景烟塵外<lb/>
䑓榭春風錦繡間桐影連溪鷗卧穏桂香吹月鶴飛還<lb/>
碧蓴絲鱠黄花酒時向樽前一解顔<lb/>
　<hi>附考在桐鄉濮院鎮元濮鑑為寧逺將軍有八宅此其一也</hi>
　　　次鐵崖送沈道士<lb/>
會稽山前賀狂宅句曲洞口陶仙家參差樓閣五雲裏<lb/>
飛珮時時凌紫霞<lb/>
<pb n="KR4h0163_WYG_030-36a"/>
　　　達丞相承㤙詞<lb/>
金壺玉露逐皇華黄土重封識内家宴罷省門扶上馬<lb/>
㣲風吹側㡌簷花<lb/>
　　　酬黄伯成見寄<lb/>
金華仙伯頭如雪亂後殷勤逺寄詩白石洞中題壁䖏<lb/>
人烟今不似當時<lb/>
　　　奉荅宣讓王太子<lb/>
數椽茅屋數株松蒲榻髙眠海日紅不是賢王招不起<lb/>
<pb n="KR4h0163_WYG_030-36b"/>
山人只合住山中<lb/>
　　　題杭上人芭蕉<lb/>
山寺春深積雨餘坐看花影上階除新詩吟罷無人到<lb/>
只向芭蕉葉上書<lb/>
　　　寄三塔雲海和尚<lb/>
雨後龍孫過屋長半池疎影月微茫鳯凰巢在雲深處<lb/>
日日銜花到上方<lb/>
　檇李詩繫巻三十<lb/>
</p>
<p>
</p>
  </div>
<div>
<head>檇李詩繫卷三十一</head> <lb/>
    <p>
<pb n="KR4h0163_WYG_031-1a"/>
欽定四庫全書<lb/>
　檇李詩繫卷三十一<lb/>
　　　　　　　　　　　　　平湖沈季友編<lb/>
明<lb/>
　西齋老人梵琦<lb/>
　　梵琦字楚石小字曇曜象山人姓朱氏出家海鹽<lb/>
　　天寧永祚寺得法於徑山元叟端和尚元英宗詔<lb/>
　　令金書蔵經聞譙樓鼓聲豁然大悟徧主法席名<lb/>
<pb n="KR4h0163_WYG_031-1b"/>
　　滿夷夏泰定中住當湖福臻院晚歸天寧築西齋<lb/>
　　退老明興再被詔徴建法㑹於蔣山琦居第一賜<lb/>
　　伊蒲供於文樓洪武三年秋召問鬼神之理館於<lb/>
　　天界寺示微疾書偈曰真性圓明本無生滅木馬<lb/>
　　夜鳴西方日出書畢而化賜諡佛日普照慧辯禪<lb/>
　　師宋濂為撰塔銘銘曰大監密㫖餘十傳妙喜起<lb/>
　　蹴龍象筵有如大將據中堅鐡卒十萬佩櫜鞬或<lb/>
　　觸之者命髪懸誰歟五世稱象賢佛日曉出瀛海<lb/>
<pb n="KR4h0163_WYG_031-2a"/>
　　壖紅焰閃閃行中邊流光所至無幽𤣥憶初飛錫<lb/>
　　來北燕彤樓畫閣金星躔一擊三際皆廓然火中<lb/>
　　新敷清淨蓮紺色涵空絶蔓牽自茲口噴百丈泉<lb/>
　　洗滌五濁離腥羶内而諸夏外朝鮮紛紛來者人<lb/>
　　駕肩示以實相非空言塔廟赫赩名山川一佛能<lb/>
　　變萬與千會萬歸一道則全不識誣為有漏縁帝<lb/>
　　勅中使來傳宣鍾山説法超沈緜萬人瞻依曲兩<lb/>
　　拳一朝入滅同蜕蟬西方彈指即見前白玉樓閣<lb/>
<pb n="KR4h0163_WYG_031-2b"/>
　　琉璃田金鈴寳樹演真詮師之往矣神弗遷寂光<lb/>
　　常定無偏圓我作銘詩翠琰鐫昭朗盛業垂年年<lb/>
　　愚菴及公有悼楚石詩云潦倒奚翁的骨孫髙年<lb/>
　　説法屢承㤙麻鞵直上黄金殿鐵錫時敲白下門<lb/>
　　煩惱海中垂雨露虛空背上立乾坤秋風唱徹無<lb/>
　　生曲白牯狸奴亦斷魂錢與善曰曺溪五派臨濟<lb/>
　　下妙喜遞傳元叟而琦公嗣之有六㑹錄流布叢<lb/>
　　林電坼霜開金聲玉振姚廣孝亦謂琦公於淨業<lb/>
<pb n="KR4h0163_WYG_031-3a"/>
　　一門至老力行不懈後雲溪宏禪師亦推琦為明<lb/>
　　宗師第一有淨土和陶諸詩北遊鳳山西齋三集<lb/>
　　自楚石倡詩教於永祚正嘉隆萬間詩僧軰起吟<lb/>
　　派之盛於茲為最矣<lb/>
　　　君子交行贈吕日新<lb/>
君不見車輪碾地不碾塵塵暗却遮車上人又不見馬<lb/>
口吸泉不吸月月明豈解心中渇所以君子交毋為小<lb/>
人絶<lb/>
<pb n="KR4h0163_WYG_031-3b"/>
　　　將軍行<lb/>
城頭積雪滿一丈日出天晴馬蹄響將軍靣如赤玉柈<lb/>
爛醉那知北風猛健鶻森森刀劔翎似聞雲際駕鵝腥<lb/>
今朝得肉便可飽喚婦為公開大瓶<lb/>
　　　海東青行<lb/>
海東青髙麗獻之天子庭萬人却立不敢睨玉爪金眸<lb/>
鐵作翎心在寒空鞲在手一生自獵知無偶孤飛直出<lb/>
大鵬前猛志豈落鴐鵝後是日霜風何栗冽長楊樹羽<lb/>
<pb n="KR4h0163_WYG_031-4a"/>
看騰瞥奔雲突霧入紫霄狡兔妖蟇灑丹血束身歸來<lb/>
如木雞衆鶻欲並功難齊爾軰無材空碌碌不應但費<lb/>
官㕑肉<lb/>
　　　漠北懐古四首<lb/>
曠野多遺骨前朝數用兵烽連都護府柵遶可敦城健<lb/>
鶻雲間落妖狐塞下鳴却因班定逺牽動故鄉情<lb/>
北向無塵郭遥遥接大荒舊來聞漢土前去是河隍野<lb/>
蒜根含水沙葱葉負霜何人鳴觱栗使我淚沾裳<lb/>
<pb n="KR4h0163_WYG_031-4b"/>
毎厭氷霜苦長尋水草居控弦隨地獵刳木近河漁馬<lb/>
酒茶相似駝裘錦不如健兒䨇眼碧慣讀左行書<lb/>
無樹可黄落有䑓如白登三冬掘野䑕萬騎上河氷土<lb/>
厚不為井民淳猶結繩令人思太古極目渺平陵<lb/>
　　　上都<lb/>
王畿千里近御苑四時春苜蓿能肥馬葡萄不醉人衮<lb/>
衣明日月闗塞絶風塵古有官名諫今無事可陳<lb/>
　　　開平書事四首<lb/>
<pb n="KR4h0163_WYG_031-5a"/>
舊俗便弓馬新裝稱綺羅平原芳草歇古戍暮雲多翠<lb/>
袖調鸚鵡金鞭控駱駝上樓看月色無酒奈君何<lb/>
絶域秋風草殊方使客還河衝秦日塞地接漢時闗萬<lb/>
古悲青冢兼程過黑山從容陪國論咫尺近天顔<lb/>
地勢斜臨北河流穏向東龍庭行萬里虎路逹三嵕畨<lb/>
女裁皮服奚兒控角弓長吟對落景獨坐感飛蓬<lb/>
夜雪沙陀部春風敕勒川生涯惟釀黍樂事在彈絃不<lb/>
用臨城將何湏負郭田䨇鵰來海外一箭落天邊<lb/>
<pb n="KR4h0163_WYG_031-5b"/>
　　　贈江南故人<lb/>
今騎沙苑馬昔踏洞庭魚結纜荷邊宿移家竹裏居好<lb/>
風横笛晚新月上簾初毎憶江南樂功名有不如<lb/>
　　　和寒山詩三首<lb/>
住世都忘世春深始覓年山花紅似火野草碧如烟月<lb/>
落澄潭裏雲生疊嶂前時時敲石磬驚動老龍眠<lb/>
可愛白雲居長年與世疎花殘無戲蝶水靜足游魚野<lb/>
樹行堪倚園葵嬾不鋤茅簷風雨過飄溼案頭書<lb/>
<pb n="KR4h0163_WYG_031-6a"/>
東鄰嬌小女芳意未闌珊眉似初三月琴能再四彈頻<lb/>
來花下坐自向鏡中看不料傷春死瓊樓夜夜寒<lb/>
　　　居庸闗<lb/>
天畔浮雲雲表峯北逰竒險見居庸力排劔㦸三千士<lb/>
門掩山河百萬重渠荅自今收戰馬兜鈴無復置邊烽<lb/>
上都避暑頻來往飛鳥猶能識衮龍<lb/>
　　　獨石站西望<lb/>
塞北逢春不見花江南倦客苦思家千尋石戴孤峰驛<lb/>
<pb n="KR4h0163_WYG_031-6b"/>
一望雲横萬里沙去路多嫌葱嶺礙歸途半受雪山遮<lb/>
張騫往往逰西域未許胡僧進佛牙<lb/>
　　　贈王使君<lb/>
君持使節過繩橋已遣蠻方感聖朝良將未誇班定逺<lb/>
大臣猶數葢寛饒川香野馬銜青草雪暗天鵝避皁鵰<lb/>
西出陽闗九千里歸來莫惜鬢蕭蕭<lb/>
　　　余嘗夣至一山聞杜鵑且約雪忩南還<lb/>
出郭尋春未見春東華踏徧輭紅塵不知蝴蜨化為我<lb/>
<pb n="KR4h0163_WYG_031-7a"/>
何䖏杜鵑來喚人筍蕨過時惟恐老櫻梅如豆正嘗新<lb/>
及今無事早歸去莫待秋風江上蓴<lb/>
　　　羣公子<lb/>
少年意氣向誰傾閒把琵琶出鳯城染草未勻春色嫩<lb/>
勒花不住曉寒輕風飄十里香塵滿日照三條廣路明<lb/>
灑掃東堂逰射處分鵝已足慰人情<lb/>
　　　曉渡西湖<lb/>
船上見月如可呼愛之且復留斯湏青山倒影水連郭<lb/>
<pb n="KR4h0163_WYG_031-7b"/>
白藕作花香滿湖仙林寺逺鐘已動靈隠塔髙燈欲無<lb/>
西風吹人不得寐坐聴魚蟹翻菰蒲<lb/>
　　　梁山泊<lb/>
天畔青青蘆葉齊晚來戛戛水禽啼一鈎慘淡銜山月<lb/>
五色彎環跨海霓新摘蓮花堪釀酒舊聞荇菜可為虀<lb/>
北人大抵無髙韵零落梭船傍栁隄<lb/>
　　　相家夜宴<lb/>
璧月未出金風凉羣烏啞啞鳴苑牆西山髙出帝左右<lb/>
<pb n="KR4h0163_WYG_031-8a"/>
北斗正挂天中央繡衣執樂三千指朱火籠紗十二行<lb/>
坐待更闌賔客散蕭齋自炷辟邪香<lb/>
　　　題雲林真蹟<lb/>
好在雲林一老迂畫圖寄到玊山居向來王謝原同調<lb/>
宜住城東共讀書<lb/>
　碧山道人宗衍<lb/>
　　宗衍字道原吳郡人元末居石湖寳積院洪武初<lb/>
　　住持海鹽當湖鎮徳蔵寺吳下諸名士咸賦詩送<lb/>
<pb n="KR4h0163_WYG_031-8b"/>
　　之有碧山集危太僕為序詩家稱其清麗幽茂取<lb/>
　　喻託興得風人之㫖選本誤收野雞毛羽好一首<lb/>
　　乃温州陳氏女作今削去<lb/>
　　　晚凉懐故山<lb/>
疎林生晚凉㣲月映書幌南山淡相對幽磬時一響懐<lb/>
歸見素心感舊發遐想稍待秋橘香衝波蕩雙槳<lb/>
　　　浴罷<lb/>
浴罷振輕袂潄齒汲古井木落嵗已秋山深夜逾靜細<lb/>
<pb n="KR4h0163_WYG_031-9a"/>
詠倚靈籟清心寄真境松門凉月隂挂杖一僧影<lb/>
　　　墨蘭<lb/>
楚雪春已晴沅湘水初滿去年故葉長今年新葉短波<lb/>
明碧沙淨日照紫苔暖不見澤中人江南暮雲斷<lb/>
　　　楞伽寺得月屋<lb/>
月出湖水湄清暉映林屋山明秋樹靜照見幽鳥宿閉<lb/>
門誰遣入俯磵近可掬道人獨未眠經聲出林竹<lb/>
　　　題畫馬<lb/>
<pb n="KR4h0163_WYG_031-9b"/>
唐朝畫馬誰第一韓幹妙出曺將軍此圖無乃幹所作<lb/>
世上若有真空羣雙瞳精熒兩耳立蘭筋束骨皮肉急<lb/>
何年霹靂起龍池五花一團雲氣濕當年天子少馬騎<lb/>
逺求烏孫詔寫之即今内廏多如蟻縦有騏驎畫者誰<lb/>
　　　秋興<lb/>
一别空山舊草亭衣裳五見㸃秋螢沙沈短艇餘菰米<lb/>
苔卧長鑱老茯苓弱水蓬萊那可到瞿塘灩澦不湏經<lb/>
歸㠶蚤晚吳波裏嫋嫋凉風望洞庭<lb/>
<pb n="KR4h0163_WYG_031-10a"/>
　　　次瑛石室謝事雪竇歸吳江<lb/>
草堂舊在吳江上江水江花照眼明久客歸來渾似夣<lb/>
比鄰相見不知名蓴香笠澤思張翰𤓰熟青門憶邵平<lb/>
一夜西風吹白髪挑燈因自賦秋聲<lb/>
　　　西湖懐古二首<lb/>
當時翠輦此經過天馬玲瓏撼玉珂宴罷湖山芳草合<lb/>
歸來風雨落花多子規夜半啼宫樹翁仲春深帶女蘿<lb/>
自古興亡多有此不湏惆悵問如何<lb/>
<pb n="KR4h0163_WYG_031-10b"/>
錢塘父老眼看天霜鬢猶能話昔年㟁草忽嘶江北馬<lb/>
風㠶不返海南船空陵落木無人掃廢苑餘花只自妍<lb/>
此日西湖回白首功名若箇在凌烟<lb/>
　　　次荅子熙見寄韵<lb/>
梁父吟餘自荷鋤南陽非復舊門閭春愁亂逐楊花起<lb/>
秋興頻將柿葉書水落楚江尋瘞鶴草荒吳苑問蒸魚<lb/>
逺遊憶母還歸省安得雲萍有定居<lb/>
　　　送人逰浙東<lb/>
<pb n="KR4h0163_WYG_031-11a"/>
天台雁宕好林丘水竹風杉寺寺幽路轉山腰斜避石<lb/>
渠通海眼細分流經過遂欲留佳處險絶還湏到上頭<lb/>
八月錢塘望歸棹江潮如雪倚江樓<lb/>
　　　題畫<lb/>
秋髙山氣佳木落江水靜意固不在魚魚驚釣絲影<lb/>
　鶴林髙士周𤣥真<lb/>
　　𤣥真字𤣥初又作元初嘉興人又云海鹽人生而<lb/>
　　精神奪目從紫虛李拱端為道士授劾召鬼神之<lb/>
<pb n="KR4h0163_WYG_031-11b"/>
　　術又於曺貴及霅川神師莫洞乙授靈寳大法於<lb/>
　　步宗浩授呼役雲雷之法凡劾鬼召鶴禱雨暘若<lb/>
　　兒戲郡縣大夫皆尊禮之洪武初禱雨京師輒應<lb/>
　　上數召見賜坐咨詩燕勞有加後住吳中人稱鶴<lb/>
　　林髙士一時名流多有贈詩具載題詠巻中倪雲<lb/>
　　林云元初真士嘗居嘉禾紫虚觀好與吳仲圭隠<lb/>
　　君逰故得其詩畫為多<lb/>
　　　逰仙<lb/>
<pb n="KR4h0163_WYG_031-12a"/>
海南長風挂繡帆散棊初下麗農巖道人愛作逍遥客<lb/>
懶向金樓領一銜<lb/>
　龍門山釋良琦<lb/>
　　良琦字元璞吳郡人住天平山之龍門自稱龍門<lb/>
　　山釋與鐡史雲林句曲外史金粟道人齊名元末<lb/>
　　顧瑛移居嘉興琦亦從之住郡城東興聖寺洪武<lb/>
　　初尚存寺址今改黌序廉夫云琦公既究禪理兼<lb/>
　　通儒學能詩其餘技耳<lb/>
<pb n="KR4h0163_WYG_031-12b"/>
　　　顧玉山索蟠松因登天平得二本移送賦之<lb/>
崑丘好鳥來雲巖口銜仙人雲錦緘開緘讀之見深意<lb/>
願乞蟠松數株翠疎雨落葉迷秋山屐齒便躡苔斑斑<lb/>
龍門直上天百尺石屋徑度雲三間東林西林何窅㝠<lb/>
前山後山還獨經青藜不畏虎豹跡白日還見虬龍形<lb/>
華葢峰頭最髙處偃秀蟠竒逢兩樹奴僕驚叫荅空谷<lb/>
鸞鶴翻翔入烟霧大株倒挂蒼崕巔小株横欹寒磵邊<lb/>
乾坤凝結太初氣蛟蜃飛騰千丈淵沙土錚錚試長钁<lb/>
<pb n="KR4h0163_WYG_031-13a"/>
險石忽崩雷電落淒籟含風木客嘯深根出地山靈愕<lb/>
祝爾嘉詞爾應喜致爾將歸玊山裏勿愁凡卉妬清標<lb/>
珊瑚琅玕森共倚後三千嵗常青靑根下早看成茯苓<lb/>
仙人服之生羽翼他日相期遊八極<lb/>
　　　冬日過練川黄東溪隠居<lb/>
嵗晚來尋黄處士小艇曉入東溪雲水生栁下鵞鴨喜<lb/>
日出沙頭鷗鷺分枸杞子香浮茗椀枇杷花氣雜爐熏<lb/>
却憐清會難頻得明日南江又憶君<lb/>
<pb n="KR4h0163_WYG_031-13b"/>
　　　羅居仁見過婁東寓舍<lb/>
暉暉寒日照霜筠晨起開門見故人雙鬢已斑真覺老<lb/>
一官初滿尚然貧船中書籍教兒讀筐裏詩篇得意新<lb/>
且盡茒堂一尊酒梅花栁眼不勝春<lb/>
　　　送慧上人海上歸毘山即逰吳門西山<lb/>
袖巻金經便作歸海光晴日蕩清輝鯨魚載足如船穏<lb/>
龍女將花出浪飛玉阜寺門羅樹緑琴䑓雲崦橘林稀<lb/>
故人相見應相問為道淮山獨掩扉<lb/>
<pb n="KR4h0163_WYG_031-14a"/>
　　　春日與郯九成過玉山顧君張樂置酒既醉作<lb/>
　　　　詩以道其事<lb/>
玉山窈窕集瓊筵手撥鵾雞十二絃巢樹老僧狂破戒<lb/>
散花天女醉談禪鵞兒色重酴醿酒桂葉香深翡翠烟<lb/>
最愛碧桃歌扇靜長瓶自煮白雲泉<lb/>
　　　秋日歸虎丘<lb/>
虎丘共作五年留幾度相擕上小舟楊栁春橋半塘寺<lb/>
芙蓉夜月百花洲長林放鶴閒支遁一室編蒲老睦州<lb/>
<pb n="KR4h0163_WYG_031-14b"/>
此日獨歸懐往事空山草色不勝秋<lb/>
　　　秋華亭<lb/>
片玉山西境絶偏秋華亭子最精妍三峯秀割崑崙石<lb/>
一沼深通渤海淵鸚鵡隔窗留客語芙蓉暎水使人憐<lb/>
桂叢舊賦淮南隠雪夜常迴剡曲船北海尊中長瀲灩<lb/>
東山席上有嬋娟紫薇花照銀瓶酒玉樹人調錦瑟絃<lb/>
醉過竹間風乍起吟行梧下月初懸一聲白鶴隨歸珮<lb/>
何處重尋小有天<lb/>
<pb n="KR4h0163_WYG_031-15a"/>
　　　湖光山色樓<lb/>
重重樓户燕穿風曲曲紅橋緑水通薄暮鉤簾對凉雨<lb/>
一時秋思在梧桐<lb/>
　復初上人自恢<lb/>
　　自恢字復初豫章人元末住海鹽法喜寺洪武初<lb/>
　　隠居廬山古今禪藻集載復初漁莊一首乃同時<lb/>
　　福初字本元者所作故不錄<lb/>
　　　端陽前一日於顧仲瑛席上分題賦得崑山<lb/>
<pb n="KR4h0163_WYG_031-15b"/>
馬鞍山在句吳東山中佳氣時鬰葱層巒起伏積空翠<lb/>
芙蓉削出青天中六丁夜半石壘壁殿閣煌煌絢金碧<lb/>
響師燕坐講大乗虎來問法作人立天花散雨娑羅樹<lb/>
聞聲供命雲深處我時細讀孟郊詩興來更上龍洲墓<lb/>
憶昔曾同信信友七尺枯藤長在手數年音問墮茫然<lb/>
頓覺羈懐醉如酒嗟彼習俗躭歡娛錦韉細馬紅氍毺<lb/>
畫船吹簫撾大鼓吳児棹歌越女歈只今歌樂難再得<lb/>
靣顔已帶風塵色何如張讌溪上樓山光倒浸湖光白<lb/>
<pb n="KR4h0163_WYG_031-16a"/>
我愛虎頭金粟子十載論交淡如水每懐故舊參與商<lb/>
三老到門驚復喜<hi>謂盧昭秦約袁華也</hi>我留玉山君即歸天風泠<lb/>
泠吹客衣人生㑹合如夣寐焉能對酒成吁嚱我歌長<lb/>
歌君起舞山川信美非吾土褰裳涉澗采昌陽且向山<lb/>
中作端午<lb/>
　　　送海上人還荆門<lb/>
徧禮南朝古佛宫荆岑春去百花濃江通楚蜀波濤壯<lb/>
山入湖湘紫翠重拄杖穿雲隨白鹿軍持分水浴蒼龍<lb/>
<pb n="KR4h0163_WYG_031-16b"/>
欲知後夜相思夢月落猨啼滿竺峰<lb/>
　　　題唐子華畫山水<lb/>
江雲如雪樹髙低竹裏人家傍水西滿地松隂春雨過<lb/>
好山青似若耶溪<lb/>
　華嚴法師淨明<lb/>
　　淨明字徳嵒姑蘇人洪武初住嘉興招提華嚴教<lb/>
　　寺嗣法獨芳蘭法師宋文憲稱其樹教基續慧命<lb/>
　　有功法門云<lb/>
<pb n="KR4h0163_WYG_031-17a"/>
　　　向識定水宗師於吳㑹䨇峩奉別已十八年矣<lb/>
　　　　因成一律<lb/>
卓錫甬東山水窟白雲長與徳為鄰鶴鳴峰頂不驚定<lb/>
龍拜室中能化人海氣晝寒濤巻雪天香秋淨月垂銀<lb/>
雙峩尚憶相逢處詩寫珠璣照眼新<lb/>
　白庵禪師萬金<lb/>
　　萬金<hi>檇李英華姑蘇志禪林詩輯俱作萬金蔣之翹云皆誤當是力金</hi>字西白號<lb/>
　　白庵吳郡人早從衍道原出家後依銘古鼎入道<lb/>
<pb n="KR4h0163_WYG_031-17b"/>
　　住持秀州天寧寺築孤雲庵以奉母洪武初詔主<lb/>
　　天界寺開善世院統領釋教五年敇建法㑹於鍾<lb/>
　　山總持齋儀皆稱為白庵金禪師六年舉泐公自<lb/>
　　代以母老辭歸有澹泊齋稿<lb/>
　　　題徐良夫遂幽軒<lb/>
熱官不可為冷官亦云辭醉防官長罵似覺為人鞿徐<lb/>
君遂天性幽貞逺時宜開軒山氣佳巒谷路逶迤泉清<lb/>
石齒齒霞薄雲依依鳥鳴花映林魚躍藻翻池耳目諧<lb/>
<pb n="KR4h0163_WYG_031-18a"/>
所寓物理澹無私起居熟我使意適勤隨之撫琴寧無<lb/>
絃有酒輒傾巵優游形骸外畢世以為期懐哉鄧尉山<lb/>
無忝潁與箕<lb/>
　　　次韻李希顔同知登吳山有感<lb/>
鳳舞龍飛運已更江流難挽幾傷情荒陵鳥雀聲如怨<lb/>
故國風雲氣不平冠葢偶然尋勝地旌旗且莫指邊城<lb/>
登髙別醉黄花酒更擬重陽一日晴<lb/>
　　　錦莊漁隠為醫士作<lb/>
<pb n="KR4h0163_WYG_031-18b"/>
錦莊園林錦不如幽深彷彿神仙居舍南舍北賸栽杏<lb/>
水落水生惟釣魚嚴陵終辭光武祿郭玉素受涪翁書<lb/>
眼前生意日已廣桃源雞犬同邨墟<lb/>
　　　送濟上人歸省<lb/>
苦學不躭春夜眠思家却泛春江船褰衣逺道草頭露<lb/>
濯足故山花下泉黄鵠方懐少年志白雲偶賦歸來篇<lb/>
再看入室湏𤣥指何限天香浮月邊<lb/>
　氷蘗禪師惟則<lb/>
<pb n="KR4h0163_WYG_031-19a"/>
　　惟則字天真小字僧寳湖州人海鹽海門寺僧洪<lb/>
　　武初徴髙僧赴天界白庵金公首薦之以足疾辭<lb/>
　　澉川有胡秋碧者善傳神嘗欲畫師像百幅施人<lb/>
　　畫將半而師化俄而日本夷人至見之皆羅拜曰<lb/>
　　此吾國祖師也安得在此競以金購之有氷蘗禪<lb/>
　　師語錄曲江錢惟善為之序又有鵶臭吟頌古百<lb/>
　　二十偈宗門多傳之黄鶴山樵王䝉題其像曰道<lb/>
　　人自是門户別蘿户松窗總竒絶時將無心拈似<lb/>
<pb n="KR4h0163_WYG_031-19b"/>
　　人笑指寒潭印秋月<lb/>
　　　山居四首<lb/>
林軒飛翠隔黄塵瑶草吹香別是春一巻楞嚴消白晝<lb/>
從教啼鳥唤逰人<lb/>
坐對蓬萊小朶峰池開五色玉芙蓉靜中忽撥瑶琴響<lb/>
清挹湘簾度晚風<lb/>
草堂秋似廣寒宫金粟花開碧玉叢坐久不知衣袖冷<lb/>
天香吹散月明中<lb/>
<pb n="KR4h0163_WYG_031-20a"/>
茶罷焚香獨坐時銅龍水滴漏聲遲夜深欲睡問童子<lb/>
月上梅花第幾枝<lb/>
　　　榆城聴角<lb/>
十年游子在天涯一夜秋風又憶家憾殺葉榆城上角<lb/>
曉來吹入小梅花<lb/>
　左善世𢎞道<lb/>
　　𢎞道字存翁號竺隠崇徳梧桐鄉人<hi>今析桐郷</hi>元末出<lb/>
　　家密印寺住持杭之上天竺洪武三年被召赴京<lb/>
<pb n="KR4h0163_WYG_031-20b"/>
　　十六年授僧錄司左善世二十四年歸老嘗奉㫖<lb/>
　　同全室具庵箋註楞嚴等經永樂間示寂姚少師<lb/>
　　撰塔銘<lb/>
　　　天竺三首<lb/>
西湖蜃氣作樓䑓又是一畨風雨來後夜月明秋似水<lb/>
桫羅花向鏡中開<lb/>
南澗飛淙雜雨鳴顛風老樹作秋聲庭前攪碎芭蕉葉<lb/>
添得書窓分外明<lb/>
<pb n="KR4h0163_WYG_031-21a"/>
老樹枯藤蔓草纒蕭蕭獨立傲風烟澗池飛下如拳石<lb/>
知有山靈䕶冷泉<lb/>
　　　寄廷玉隠君<lb/>
𤣥晏先生小隠居別來不見十年餘何時乗興扁舟去<lb/>
借閲東齋滿架書<lb/>
　南山道士張復陽<lb/>
　　復陽名復以字行號南山平湖齊景鄉人宣徳中<lb/>
　　<hi>郡邑志誤入宋人</hi>為朝天宫道士又主餘杭洞霄宫正統<lb/>
<pb n="KR4h0163_WYG_031-21b"/>
　　中居郡城南宫一枝堂性沈靜工修鍊兼善書畫<lb/>
　　士夫雅重之嘗著性理圖年八十餘步履輕㨗後<lb/>
　　傳尸解去<lb/>
　　　題徑山<lb/>
石徑縈紆出薜蘿諸峯環拱勢嵯峩舉頭便覺天顔近<lb/>
極目還知地界多西北雲歸髙樹影東南潮湧大江波<lb/>
振衣直上青螺頂蟲蝕穹碑手自摩<lb/>
　闞禪師普明<lb/>
<pb n="KR4h0163_WYG_031-22a"/>
　　普明字寂照稱闕禪師嘉興人出家嘉善妙常庵<lb/>
　　後居杭西山每靜坐蛇䑕鳥雀嬉逰於前客至輒<lb/>
　　納諸懐以衣覆之一日歸妙常語弟子曰待桂枝<lb/>
　　香我西逰也届期弟子來送明方掃地曰汝不來<lb/>
　　吾幾忘矣遂鳴鍾集衆作偈而化<lb/>
　　　遺詩<lb/>
生平百拙無能晦迹青松巗畔靜如磐石泰山動若轟<lb/>
雷掣電<lb/>
<pb n="KR4h0163_WYG_031-22b"/>
　元庵上人徳亨<lb/>
　　徳亨號元庵景泰間住持秀水天寧寺<lb/>
　　　挽朱漁隠<lb/>
穆溪溪上天連水狂風忽自青蘋起曉來烟雨失漁舟<lb/>
不見滄浪浩歌子往來汎此冷鷗盟水底魚龍亦愴情<lb/>
我來葦杭弔陳跡一聲老鶴秋㝠㝠<lb/>
　秋江禪師文湛<lb/>
　　文湛字秋江成𢎞間海鹽天寧寺僧嘗與海内髙<lb/>
<pb n="KR4h0163_WYG_031-23a"/>
　　衲倡和有蘆葦亭稿紀逰詩江海羣英集<lb/>
　　　紫陽道院<lb/>
閒向蓬萊頂上行道人相見話長生巗扉半掩雲霞色<lb/>
石屋惟聞澗水聲隂洞草香春走鹿靈椿花發曉啼鶯<lb/>
如何不見遼東鶴千古江城自月明<lb/>
　　　和原本清為大㤙題竹<lb/>
昨夜夣魂中故人忽相聚今朝看畫圖江南一枝雨<lb/>
　　　秦淮橋<lb/>
<pb n="KR4h0163_WYG_031-23b"/>
秦淮兩岸夕陽明路遶青山客自行六代豪華何處是<lb/>
寒潮空打石頭城<lb/>
　　　題畫<lb/>
渡口漁家對碧峰柴門半掩落花風釣船日暮不歸去<lb/>
閒在江南細雨中<lb/>
　　　題月堂精舎<lb/>
雨後青苔路不分柴門竹裏映斜曛松花落盡無人到<lb/>
只有山童掃白雲<lb/>
<pb n="KR4h0163_WYG_031-24a"/>
　　　畫竹<lb/>
楚天凉雨晝㝠㝠秋景寒生落畫屏我欲截成雙鳳管<lb/>
月明吹與海龍聴<lb/>
　　　西湖雜詠<lb/>
宋家宫闕已蕭蕭滿目殘陽照野蒿獨有兩峰青不了<lb/>
至今南北挿雲髙<lb/>
　　　送人從軍<lb/>
滿眼黄雲日色寒不堪相送出長安懸知後夜居延月<lb/>
<pb n="KR4h0163_WYG_031-24b"/>
獨挽弓矟馬上看<lb/>
　　　題畫芙蓉<lb/>
江邊誰種木芙蓉寂莫芳姿映水紅莫怪秋來更多怨<lb/>
年年不得見春風<lb/>
　　　漁家竹枝詞<lb/>
阿儂家住太湖邊出沒烟波二十年不願郎身做官去<lb/>
願郎撒網妾搖船<lb/>
　雲岫僧如元<lb/>
<pb n="KR4h0163_WYG_031-25a"/>
　　如元蕭山史氏子少有室棄之入海鹽雲岫投堅<lb/>
　　公披剃㕘宏法師受具足戒力修淨土二十餘年<lb/>
　　　山居<lb/>
枝上兩三聲巧鳥窗前五七片閒雲山翁潦倒無籌筭<lb/>
盡把生涯訴與人<lb/>
　徑山禪師徳珉<lb/>
　　徳珉字貞伯號石窓又號石菴嘉興人𢎞治初祝<lb/>
　　髪蘇州虎丘後為徑山第七十九代禪師躭文證<lb/>
<pb n="KR4h0163_WYG_031-25b"/>
　　果趺坐而化<lb/>
　　　輓隆空谷<lb/>
講罷西來最上乗一漚幻滅覺無憑交遊已散林間社<lb/>
法印神傳海外僧溪院白雲閒草座石房秋雨暗松燈<lb/>
空遺靈塔西湖上野樹啼猨思不勝<lb/>
　　　送王揮使襲職南還<lb/>
青年較藝謁彤闈衣錦南還倍有輝細雨綠波侵畫舫<lb/>
煖風晴日動牙旂花飛楚驛聞鶯近春盡湘潭見鴈稀<lb/>
<pb n="KR4h0163_WYG_031-26a"/>
四海只今無戰伐到家燈火莫相違<lb/>
　雪江和尚明秀<lb/>
　　明秀字雪江𢎞正間僧巨目闊吻靣骨巉巗肖枯<lb/>
　　木怪石少時即好為詩與孫太白鄭少谷方棠陵<lb/>
　　沈石田諸人善處士朱樸陳鑑結社所謂雪江和<lb/>
　　尚是也族出海鹽王氏祝髪天寧寺晚習定於錢<lb/>
　　塘勝果山之石門郭公泉側夜夣陳姓者揖曰西<lb/>
　　有月巖請觀前生所為詩旦乃求之榛莽中果得<lb/>
<pb n="KR4h0163_WYG_031-26b"/>
　　月巖刻元人詩題曰雪江陳天瑞因悵然有悟著<lb/>
　　有雪江集其詩清雋新警美不勝收有送王陽明<lb/>
　　謫官云蠻烟痩馬經山驛瘴雨寒雞夢早朝驚為<lb/>
　　傑句他如與許平野云漁舟弄春水野屋卧秋雲<lb/>
　　子重歸云矮牀地逺坐開巻老鶴天晴鳴近人寳<lb/>
　　叔寺云林寒巢雀病石峻着花危南國云病起藥<lb/>
　　苖縁逕長行看荷葉近衣香逢童序班云江城踏<lb/>
　　雪春沽酒山雨篝燈客在門晚坐云山深長日淨<lb/>
<pb n="KR4h0163_WYG_031-27a"/>
　　掃地木落清秋髙捲簾湖上云朱閣捲簾驚燕子<lb/>
　　畫船呼燭照花枝寄胡秋田云江冷水深龍卧月<lb/>
　　山空樹老鶴巢烟皆為時所誦<lb/>
　　　南山別墅<lb/>
了心但書巻夢不混區寰睡起偶得句開門時見山小<lb/>
渠春溜急斷雨落花閒日暮聞吹笛樵人隔浦還<lb/>
　　　懐瑞石山人<lb/>
數日西巗雨開門黄葉生空林見虎跡落日斷人行野<lb/>
<pb n="KR4h0163_WYG_031-27b"/>
外暮鴉集雲邊秋磬鳴平生江海上與爾獨含情<lb/>
　　　泛舟至桐口<lb/>
路轉青邨合山連赤㟁斜夕陽飛燕子茅屋落桐花晚<lb/>
墅聞孤笛輕舟閣淺沙前峰望不逺林暝欲棲鴉<lb/>
　　　田叟贈朱可麓<lb/>
早起飯牛犢落花春水渾雨中青箬笠溪上白雲邨食<lb/>
力古莘野全生今鹿門不知城府外何處有桃源<lb/>
　　　野眺越南諸峯<lb/>
<pb n="KR4h0163_WYG_031-28a"/>
寺門横海嶼玉輦舊曾經古道蟠龍勢危松肖鶴形越<lb/>
山烟歴歴吳草雨青青欲弔西䑓客空悲許劍亭<lb/>
　　　許泉亭秋日<lb/>
手把傳燈錄西巖卧病翁柴闗上野色石壁下秋風嵗<lb/>
月飛鴻外江山落葉中菊花知九日青蕋更叢叢<lb/>
　　　宿歸雲堂<lb/>
寺前昨日雨水滿放生池獨往忽乗興幽尋豈有期夜<lb/>
深月未出秋近竹先知重把茶杯坐雲山話所思<lb/>
<pb n="KR4h0163_WYG_031-28b"/>
　　　西巖夏日<lb/>
山盤春雨中筍味殊勝肉數日不窺園南風吹作竹<lb/>
　　　秋興二首<lb/>
天上美人音信稀平時誰采故山薇長城風髙塞馬健<lb/>
夢澤雲淨神鷹飛東籬野老向花飲南畝長鬚踏月歸<lb/>
四海昇平歌擊壤何妨卒嵗獨柴扉<lb/>
木落闗山嵗莫時風雲萬里憶京師著書獨惜虞卿老<lb/>
懐古猶含庾信悲海郭清砧寒近搗山樓短笛夜深吹<lb/>
<pb n="KR4h0163_WYG_031-29a"/>
江南秋水平如鏡只恐無人照鬢絲<lb/>
　　　西閣與勤長老夜坐<lb/>
不出寺門今幾載祇應坐卧竹西房深雲一徑松千挺<lb/>
斜日半湖山滿牀林杪峯巒晚色淨城髙雉堞秋烟蒼<lb/>
白頭相見話鄉曲<hi>勤予鄉人也</hi>篝火茶杯入夜長<lb/>
　　　勝果山中懐朱陳二翁<lb/>
西閣暮鐘雲氣隂南山秋色故宫深半巖落日照江雨<lb/>
萬里長風吹桂林喜見燈花頻入夢病憐物色獨闗心<lb/>
<pb n="KR4h0163_WYG_031-29b"/>
青天兩夜負明月黄葉思君祇自吟<lb/>
　　　上竺次邃庵國老韵<lb/>
半空樓閣倚崔嵬海色霞光萬里開驚起頭陀掃花去<lb/>
傳呼宰相看山來旌幢曉日千峯擁騎從春風疉嶂迴<lb/>
不向山僧留玉帯恐教猨鶴也疑猜<lb/>
　　　勝果山中雨懐奉柬金近山先生<lb/>
春雨黯黯芳事㣲經旬獨掩西巗扉花枝欲動寒仍勒<lb/>
燕子初來濕不飛嵗月豈知愁換鬢江山徒有淚沾衣<lb/>
<pb n="KR4h0163_WYG_031-30a"/>
病夫起坐正憶汝混世隨聲同是非<lb/>
　　　謝孫十六山人恵蓴菜<lb/>
山盤一筯湘湖雨路涉江波荷逺將縷縷尚含風露色<lb/>
涓涓猶帶水烟香故人千里情何重病肺三年夢亦凉<lb/>
野岸柴門應采摘小舟蓑笠汎滄浪<lb/>
　　　讀謝翺傳<lb/>
南奔北走家何在七里灘前許劍來厓海夜寒惟月上<lb/>
冬青樹老又花開側身天地聊晞髪悵望江山獨把杯<lb/>
<pb n="KR4h0163_WYG_031-30b"/>
一掬當年知已淚秋風灑盡下西䑓<lb/>
　　　書事<lb/>
竹裏虛亭鏁翠㣲攤書遮眼思依依落霞已受枯桐誚<lb/>
聚雪仍招死草譏桑户雨晴蠶欲繭栁塘風暖燕初飛<lb/>
織成五色寒機錦借問誰能補衮衣<lb/>
　　　春日西邨社㑹<lb/>
深深竹樹轉漁沙豈但情真㑹亦嘉過雨軒牕來燕子<lb/>
禁烟邨落熟梨花郊西宿麥初鳴雉牆下柔桑欲乳鴉<lb/>
<pb n="KR4h0163_WYG_031-31a"/>
閭里頗淳耕讀在白頭羣從古田家<lb/>
　　　中秋泛湖<lb/>
寺前湖水清如鏡不與遊人照白頭豈獨尊前千頃月<lb/>
更憐笛裏滿湖秋蘋花洗琖香堪把荷葉拂衣凉未收<lb/>
此夜瀟湘洞庭上放歌誰得坐輕舟<lb/>
　　　中秋汎澉溆湖董蘿石許東山朱西邨陳勾溪<lb/>
　　　　許九杞孫太白沈紫峽同賦<lb/>
人物百年滄海上釣竿裊裊拂珊瑚前峯吹笛月在水<lb/>
<pb n="KR4h0163_WYG_031-31b"/>
中流放歌秋滿湖夜靜魚龍迴浦溆天低星宿動菰蒲<lb/>
山川勝槩自今昔天柱洞庭還有無<lb/>
　　　寄九杞先生<lb/>
兩句三年報已成杞泉凉月照人清九華芝草髙踪在<lb/>
千里㝠鴻病眼明野墅柴門香稲熟漁邨江樹晚山晴<lb/>
凴誰喚起王摩詰畫汝綸巾杜曲行<lb/>
　　　得白泉徐侯書<lb/>
檇李城西從拂袖歸㠶直過釣䑓西却憐別後無消息<lb/>
<pb n="KR4h0163_WYG_031-32a"/>
忽得書來問杖藜江岸鷓鴣悲暮雨柴門燕子惜春泥<lb/>
海邊猶有甘棠樹幾向花隂憶貴溪<lb/>
　　　賔山駐錫雲居<lb/>
滿地雲山皆幻住此心若了始為僧草茅徑仄湏扶杖<lb/>
霧雨堂昬要續燈警露鶴鳴穿壁月弄花猿引挂巖藤<lb/>
閉門細究楞嚴㫖鏡像年芳未可憑<lb/>
　　　楚江秋曉次石田翁<lb/>
睡起長年報水程江花無數傍船明漢陽人語舟横渡<lb/>
<pb n="KR4h0163_WYG_031-32b"/>
夏口雞鳴月近城寂寞陣圖諸葛計支離心事杜鵑行<lb/>
却從嵗序悲黄葉一夜湘潭白髪生<lb/>
　　　訪夏雲山<lb/>
雲山老翁住南邨抱病十日不出門留客細傾若下酒<lb/>
遣懐閒弄膝前孫深林四月笋成竹古屋百年槐露根<lb/>
鄉曲别來無限意白頭相對竟忘言<lb/>
　　　寄勾溪<lb/>
故人久病寒無氊明月弄影箕山泉自搔白髪向天笑<lb/>
<pb n="KR4h0163_WYG_031-33a"/>
開過黄花對雨眠海底珊瑚不乏樹牀頭瓊琚知有篇<lb/>
栩然昨夜入吾夢握手柴門落日邊<lb/>
　　　雙節方洲張公二姬<lb/>
縞素沈沈抱所天死心已在剪刀前主家樓上孤燈淚<lb/>
同灑秋風四十年<lb/>
　　　江村為俞隠君畫史<lb/>
野鳬相次睡菰蒲客至山瓶踏月沽猶記去年春社㪚<lb/>
騎牛自寫醉歸圖<lb/>
<pb n="KR4h0163_WYG_031-33b"/>
　　　普賢像阮圖<lb/>
靈山獨倡久茫然賴有鸞膠續斷絃末世無人知此調<lb/>
野花零落象王前<lb/>
　　　扇景為顧杞廷<lb/>
柴門曉色掃蒼烟石磵流香洗藥泉憶昨南山買茶去<lb/>
桃花小雨過湖船<lb/>
　　　西塘話別<lb/>
憶昨江樓倚月波隔花聞唱竹枝歌十年往事燈前省<lb/>
<pb n="KR4h0163_WYG_031-34a"/>
秋思春愁積漸多<lb/>
　玉樞道士金宗周<lb/>
　　宗周字歸儒正徳間嘉興玉樞院道士遍逰名山<lb/>
　　歸坐樓居寒暑一裘結髪如氊爪如鉤或數日不<lb/>
　　食或并日而食嘗有鼻筯下垂雪中趺坐人呼為<lb/>
　　金仙能出陽神化形至西湖滸遇唐太史荆川與<lb/>
　　之化席曰我玉樞院中人唐不荅偶登岸入院見<lb/>
　　一道士坐定身下席為火所灼後倭㓂至見其入<lb/>
<pb n="KR4h0163_WYG_031-34b"/>
　　定羅拜而去嘉靖中作詩化去<lb/>
　　　絶句<lb/>
一聲𤣥鶴當頭唳誤入塵寰七十年從此白雲歸去好<lb/>
依然明月在中天<lb/>
　九龍長老祖福<lb/>
　　祖福號谷泉正嘉間秀水三塔寺僧後隠毘陵九<lb/>
　　龍山<lb/>
　　　人日<lb/>
<pb n="KR4h0163_WYG_031-35a"/>
鴛鴦湖頭新水生白龍祠前風日晴梅花作意開自好<lb/>
栢葉向人殊有情南國十年多羽檄北山此日有柴荆<lb/>
杖藜物色總春事回首江湖眼獨明<lb/>
　士墨<lb/>
　　士墨號梅谷海鹽資聖寺僧<lb/>
　　　江上<lb/>
春江渺渺春草生蘼蕪不盡王孫情青山影帶杖藜逺<lb/>
落日光動漁蓑明鷗鷺羣飛下淺渚村原警柝連孤城<lb/>
<pb n="KR4h0163_WYG_031-35b"/>
人事時憂不自理長歌清淚幾縱横<lb/>
　石林子永瑛<lb/>
　　永瑛字含章號石林子海鹽人祝髪永祚寺與十<lb/>
　　老結社往來石林係雪江派澄懐物外意致閒逺<lb/>
　　禪寂之暇抱杖林泉下筆成詠嘗曰詩理性情已<lb/>
　　矣使鉤深徼僻以示工如我性何故不尚彫飾天<lb/>
　　真爛然董兩湖謂其詩宗靈一皎然笑而不荅法<lb/>
　　孫戒襄刻其遺稿僅存十之一二曰石林外集<lb/>
<pb n="KR4h0163_WYG_031-36a"/>
　　　山居<lb/>
江鷗只馴水野鶴不受籠孰云逰方士肯為塵所䝉風<lb/>
清紫芝谷月白青蓮峯學道嵗未晚尋師吾逺從<lb/>
　　　漁父圖<lb/>
為漁嵗頗足水國魚蝦熟結網䕶黄麻炊飯然青竹江<lb/>
頭日出孤嶼明白鷗㸃破春烟緑<lb/>
　　　勝果寺中峯閣用唐處黙韻<lb/>
古寺梯雲磴長松帶女蘿山空秋意早江濶晚凉多白<lb/>
<pb n="KR4h0163_WYG_031-36b"/>
鳥逾青壁紅霞閃碧波西巖昬磬罷猶聴採樵歌<lb/>
　　　與僧夜坐<lb/>
道境隔塵世夜凉因卧遲清風生簟處凉月上窗時法<lb/>
味烹龍井緇衣織兎絲山中無桂樹何以托幽期<lb/>
　　　溪堂晚坐<lb/>
捲簾溪雨歇樹濕小堂凉未晚歸禽集先秋病葉黄浮<lb/>
雲悲世事落日坐漁梁幽意無人㑹鐘聲出院長<lb/>
　　　漫興<lb/>
<pb n="KR4h0163_WYG_031-37a"/>
何處堪消日虚齋水竹邊鈎簾飛白鷺洗硯落紅蓮書<lb/>
巻聊云爾簞瓢毎晏然客來無雜話茗飲只談禪<lb/>
　　　中峯亭宴坐<lb/>
時來秋壁下趺坐有蒲團鹿過花遺竇猿歸月繞闌嗒<lb/>
焉真䘮我隠矣不逢官入夜風吹鬢髙梧落影寒<lb/>
　　　過茶谷水閣<lb/>
嵗暮焚香虚閣上坐深不倦道人情水流石檻菰蒲冷<lb/>
風動山牆薜荔輕雞口從人論世事馬蹄吾自學全生<lb/>
<pb n="KR4h0163_WYG_031-37b"/>
捲簾更愛青青竹幾箇溪南帶雨横<lb/>
　　　聞潮<lb/>
閒倚青松讀古詩杭標霅晝舊相知山僧不刻蓮花漏<lb/>
潮白江門報午時<lb/>
　　　栁塘<lb/>
千樹垂絲兩㟁烟緑波春雨白鷗天江鄉不近章䑓路<lb/>
留得長條繫釣船<lb/>
　　　山房宴坐<lb/>
<pb n="KR4h0163_WYG_031-38a"/>
角角梧桐報粥魚道人卧起小齋虛千山寒氣曉簾薄<lb/>
一逕落花春雨餘<lb/>
　　　晴湖為友人賦<lb/>
岸芷汀花暎夕暉柴門秋水抱魚磯一聲長笛秋波渺<lb/>
人在五龍橋畔歸<lb/>
　法生<lb/>
　　法生字化儀崇徳人嘉隆間薙染於雙徑二十年<lb/>
　　不下山嘗游嵩山少林研窮宗㫖與逹大師契合<lb/>
<pb n="KR4h0163_WYG_031-38b"/>
　　後逹師歸葬徑山以詩弔焉有昔年曾共業今巳<lb/>
　　各分行之句<lb/>
　　　贈雲東<lb/>
佩芳須紉蘭療飢須采芝之子白足流炯炯珊瑚姿啓<lb/>
我離垢言遺我青楊枝欣然意有㑹千古心相期維時<lb/>
嵗云暮載道皆菉施子行望林壑我亦歸吾廬<lb/>
　道濟<lb/>
　　道濟字法舟秀水人祝髪芝溪東禪寺晚居天寧<lb/>
<pb n="KR4h0163_WYG_031-39a"/>
　　有剰語一巻<lb/>
　　　山居<lb/>
蘿薜縁門晝不開深林曲徑少人來偶然振錫中庭立<lb/>
風落松花滿石苔<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_031-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫巻三十一<lb/>
</p>
<p>
</p>
  </div>
<div>
<head>檇李詩繫巻三十二</head> <lb/>
    <p>
<pb n="KR4h0163_WYG_032-1a"/>
欽定四庫全書<lb/>
　檇李詩繫巻三十二<lb/>
　　　　　　　　　　　　　平湖沈季友編<lb/>
明<lb/>
　玉芝和尚法聚<lb/>
　　法聚號月泉嘉興人出家海鹽資聖寺嘉靖間嘗<lb/>
　　結庵澉湖荆山芝産座下人稱玉芝和尚後居武<lb/>
　　康天池示寂聚初投偈於王陽明陽明有荅人問<lb/>
<pb n="KR4h0163_WYG_032-1b"/>
　　良知詩即聚也晚㕘夢居禪師得悟與王畿蔡汝<lb/>
　　楠唐樞董澐諸公共證儒釋大同之㫖焦弱侯稱<lb/>
　　其透脱為不可得有龍南漫藁<lb/>
　　　題樂耕巻<lb/>
小隠鹿門逺躬耕意自便野花茅屋徑春水石溪田黄<lb/>
犢林邊雨青蓑谷口煙謳歌忘帝力人在太初年<lb/>
　　　陪金侍御泛南湖<lb/>
看山遇雨好移席與雲遲舟楫還今日鶯花只舊時宫<lb/>
<pb n="KR4h0163_WYG_032-2a"/>
袍明白豸僧菜出青絲山簡風流在峰巒入詠詩<lb/>
　　　西湖和錢公溥學士<lb/>
大堤迴接鳳山遥金勒東風細馬驕芳草不知埋帝舄<lb/>
栁枝猶是學宫腰天空水月三千頃春老鶯花十二橋<lb/>
聞說樓船醉年少平章獨免紫宸朝<lb/>
　　　吳山秋望呈張侍御<lb/>
子胥廟前江日晡越王城頭雲有無故宫䑓榭幾黄葉<lb/>
南渡寢園今緑蕪長篴闗山瞻北固清尊花鳥傍西湖<lb/>
<pb n="KR4h0163_WYG_032-2b"/>
不堪落木蕭蕭際破屋炊烟幾處孤<lb/>
　　　石城夜泊<lb/>
石城山勢鬰岧嶤燕子磯寒落暮潮雲際樓䑓開佛界<lb/>
水邊巖洞繫漁舠龍蟠鳳翥留雙闕草色江聲漫六朝<lb/>
形勝不殊傷往事短篷春雨坐瀟瀟<lb/>
　　　越王䑓<lb/>
越王臺上客登臨范蠡湖頭草正新敵國荒涼吳鹿豕<lb/>
故宫行在宋君臣杖藜逺塞風烟暮花木深城雨露春<lb/>
<pb n="KR4h0163_WYG_032-3a"/>
往事不湏悲落日髙歌獨立恐傷神<lb/>
　冬谿道人方澤<lb/>
　　方澤字雲望後稱冬谿號無㕘嘉善人嘉靖間住<lb/>
　　秀水精巖寺嗣法濟法舟生禀異質日誦萬言詩<lb/>
　　偈文章下筆無碍一時如唐荆川張王屋方棠陵<lb/>
　　徐子與王敬美彭沖溪陸五䑓輩皆敬事之有華<lb/>
　　嚴要畧内外集<lb/>
　　　與諸友<lb/>
<pb n="KR4h0163_WYG_032-3b"/>
庭前春候歸細草發柔翠坐感東逝波忽焉薄秋季風<lb/>
凄木葉下霜冽鴻鴈至物化無暫停前修歎交臂役利<lb/>
已困愚賔名亦牽智所以英俊人兢兢自磨勵<lb/>
　　　送吳山人<lb/>
落葉滿江邊秋風急暮蟬我思天姥寺君上洞庭船束<lb/>
帛丘園少徵兵澤國連不知方處士鍊藥幾時仙<lb/>
　　　仇生<lb/>
仇生有父風能畫擅江東縹緲千峯勢㠝岏尺素中坐<lb/>
<pb n="KR4h0163_WYG_032-4a"/>
增吳苑秀不謝輞川工倘寫天台勝添予補衲翁<lb/>
　　　送范菁山之任雲南<lb/>
北望雲霄迴南征道路長山逢驅象客地入卜雞鄉碧<lb/>
海常飛霧青林不隕霜聖君勞禦逺非似漢文皇<lb/>
　　　西天目髙峰塔院<lb/>
千丈巖扉不易登真身長閟最髙層日中乍見馴簷鳥<lb/>
雲外時逢禮墖僧行道石邊分異草挂衣松上綰長藤<lb/>
青年即有棲遲約白首誰知尚未能<lb/>
<pb n="KR4h0163_WYG_032-4b"/>
　　　送𤣥岳入京<lb/>
故人多半在燕京病裏逢君話北征可是秋來無定力<lb/>
千重離思一時生<lb/>
　　　溪莊即事<lb/>
寒過西堂布被重江頭楓葉想應紅天明自起看霜色<lb/>
不在江頭在鏡中<lb/>
　守節<lb/>
　　守節號虛堂雪江之嗣孫與仇博士董漢陽唱和<lb/>
<pb n="KR4h0163_WYG_032-5a"/>
　　有東林遺稿<lb/>
　　　秋晚<lb/>
鴻鴈過滄溟前林木葉零露華侵曉白山色逼秋青㣲<lb/>
霽金塘水髙寒玉宇星幽居聊自適不覺醉初醒<lb/>
　左街講師正念<lb/>
　　正念字西洲秀水三塔寺僧世宗朝以詩中式拜<lb/>
　　僧錄左街講師<lb/>
　　　送林平厓之京<lb/>
<pb n="KR4h0163_WYG_032-5b"/>
八月髙槐樹樹花平橋流水逐溪斜比來北雁無音問<lb/>
望入南雲有嵗華燈火幾羣蝦菜市朋從何處斗牛槎<lb/>
酒杯碁局平生事白首都城別是家<lb/>
　　　送王生歸蜀<lb/>
已從三巴來復向三巴去借問行路難猿啼子規語<lb/>
　圓理<lb/>
　　圓理字雲東秀水天寧寺僧有漫藁二巻<lb/>
　　　慈雲嶺<lb/>
<pb n="KR4h0163_WYG_032-6a"/>
徑仄縁蘿上山空伐木聞兩崖危石抱衆壑細流分曉<lb/>
竹含蒼靄春田䕶白雲回看萬松裏惟有鹿麋羣<lb/>
　景昻<lb/>
　　景昻字雪巖秀水東禪寺僧<lb/>
　　　秋日過邨友<lb/>
老翁家住瀼田西占斷風光花滿畦巗桂香浮秋氣早<lb/>
江楓紅映夕陽低浩歌閒引林間鶴沈醉能聞午夜雞<lb/>
最喜嵗豐新釀熟時邀六逸過潛溪<lb/>
<pb n="KR4h0163_WYG_032-6b"/>
　無趣老人如空<lb/>
　　如空自號無趣老人秀水人俗姓施未為僧究心<lb/>
　　内典適野翁曉禪師寓東塔老人往謁盡闢夙解<lb/>
　　益自刻志夜半聞雞鳴大悟曉師遂付衣鉢薙染<lb/>
　　居敬畏庵萬厯已夘付法於弟子性沖曰明嵗仲<lb/>
　　秋五六之期吾欲逺行子宜來及期沖至老人示<lb/>
　　微疾説偈而逝<lb/>
　　　漫成<lb/>
<pb n="KR4h0163_WYG_032-7a"/>
我懶不出户白雲常在山雲應嗤我懶我愛白雲閒<lb/>
　如本<lb/>
　　如本字南詢嘉興白蓮寺僧善書<lb/>
　　　天台道中<lb/>
松林行盡又梅林流水閒雲無住心從此西盤千萬嶺<lb/>
逢人莫問幾多深<lb/>
　戒襄上人<lb/>
　　戒襄字子成號平野海鹽天寧寺僧石林之法嗣<lb/>
<pb n="KR4h0163_WYG_032-7b"/>
　　體魁碩如布袋和尚㓜事文衡山又與張靖之許<lb/>
　　雲邨陳勾溪朱西邨遊吟道不在雪江冬溪下能<lb/>
　　書兼善蘭竹畫山水亦斐亹不輕為人作有禪餘<lb/>
　　集沈嘉則序之<lb/>
　　　烏夜邨<lb/>
烏夜邨邊烏夜棲月落霜天烏夜啼昔年皇后墳中樹<lb/>
樹盡為薪空有墓今日名留烏夜邨烏飛何處樹無存<lb/>
千秋陳跡荒郊外風草蕭蕭吹墓門<lb/>
<pb n="KR4h0163_WYG_032-8a"/>
　　　春日寄鏡池上人<lb/>
香林春二月烟靄日冥濛灑徑桃花雨飄簾燕子風客<lb/>
來青嶂外犬吠緑蘿中借問今支遁何如舊逺公<lb/>
　　　山居<lb/>
鴈堂依綠水萬木翠隂遮沙暖魚吹沬山春雀啄花惠<lb/>
風舒栁眼榖雨長茶芽室内嚴獅座門前閒鹿車<lb/>
　　　居山<lb/>
幽居山水間蓬户靜長闗有月皆含水無雲不戀山香<lb/>
<pb n="KR4h0163_WYG_032-8b"/>
浮茶椀細花落筆牀閒數日稀來客庭階蘚積斑<lb/>
　　　硤川道中<lb/>
雙峯髙處占僧家夾浦橋連斷㟁斜槐市客沽吳女酒<lb/>
栁堤人賣蜀葵花蠶山處處收氷繭秧畝村村動水車<lb/>
風俗尚傳前晉事葛洪井畔有丹砂<lb/>
　　　曉過横塘<lb/>
半幅蒲帆九里汀石湖秋水接天青舟人指㸃蘼蕪外<lb/>
一帶青山是洞庭<lb/>
<pb n="KR4h0163_WYG_032-9a"/>
　　　越王臺<lb/>
辛夷花落海棠開吳苑春深燕子來野衲不闗今古事<lb/>
坐看雲過越王臺<lb/>
　　　出山<lb/>
黄厯無書嵗月移白頭不記入山時出山借問經過客<lb/>
春到梅花第幾枝<lb/>
　定湖老人真謐<lb/>
　　真謐自號定湖老人隆萬問秀水真如寺僧冬谿<lb/>
<pb n="KR4h0163_WYG_032-9b"/>
　　之門人也有學行㕘方歸後搆室三楹於長水法<lb/>
　　師墓側遶屋四五畝細竹翠烟碧霧籠密深通蛇<lb/>
　　徑風過之蕭然非禪流韵士即蔵躱不出王百谷<lb/>
　　至每信宿不去栖静三十年有谷聲集詩語淡雋<lb/>
　　與項少岳同調項子京為作定湖圖<lb/>
　　　掃長水大師墓雪作<lb/>
同雲四望暗雨雪七日多祇樹絡珠纓古塔起嵯峨南<lb/>
圃予舊業莊嚴復如何躡屐獨自往樵採蹊徑訛鳥雀<lb/>
<pb n="KR4h0163_WYG_032-10a"/>
寂不喧草木皆已皤前修有遺蹟長水窣堵波皜皜表<lb/>
梵行行堅喻尸羅停立遡年嵗四百春秋過竊忝藐裔<lb/>
孫掃除倚中阿運帚拂其上寒風動松蘿繚繞還再拂<lb/>
彌天曜羲和清淨本自然斯言良不磨<lb/>
　　　結夏<lb/>
小構碧溪上叢篁獨閉關風從髙樹落雲向別峯還忍<lb/>
草時趺坐蓮花日照顔却嫌空谷響猶是未忘山<lb/>
　圓㦂<lb/>
<pb n="KR4h0163_WYG_032-10b"/>
　　圓㦂字心柏秀水天寧寺僧有青蓮居藁<lb/>
　　　過福源寺訪梵華禪師<lb/>
孤城來數里紅樹幾家村曲水深蔵寺扁舟直到門清<lb/>
言能不厭碧眼笑長存禪指空千刼知君道故尊<lb/>
　　　懐黄山吳仲玉<lb/>
千里黄山別幾年冥鴻不見一書傳昨宵忽共殘燈夢<lb/>
三十六峰青插天<lb/>
　　　訪清真觀俞道士<lb/>
<pb n="KR4h0163_WYG_032-11a"/>
黄庭書罷復題詩白石燒殘又采芝還道日長閒不得<lb/>
青天跨鶴夜歸遲<lb/>
　方潤<lb/>
　　方潤字梅溪秀水精嚴寺僧<lb/>
　　　東明寺<lb/>
沙口東明寺迴峯暝復登烟封捫鳥樹石抱挂猨藤過<lb/>
水留雲磬明龕上佛燈永言同白業脱屣卧巗層<lb/>
　徳勝<lb/>
<pb n="KR4h0163_WYG_032-11b"/>
　　徳勝字梵華號律山嘉善人世姓蔣居嘉興福源<lb/>
　　菴又名祁堂菴有藕花社集<lb/>
　　　同張生宿吳興山中<lb/>
落日宿溪亭僧堂雨乍醒振衣濕嵐翠開户滴松青瓢<lb/>
挂半邨月溪流萬壑星爾曹全借色何以荅山靈<lb/>
　　　海汛詞二首<hi>有引</hi>
　　古有出塞凉州等曲極言邊塞兵戍之苦今東南<lb/>
　　定海闗外楊周諸山守汎者屢因倭警風景淒涼<lb/>
<pb n="KR4h0163_WYG_032-12a"/>
　　殆有甚焉竊怪詞家不形賦咏用補絶句二章<lb/>
百萬人看青海月兩三冦嘯白旂風洪濤怒激雪山立<lb/>
落日夷歌別島中<lb/>
羽書南海報猖狂守汎樓船黑水洋忽聴倭酋螺四起<lb/>
教人一夜鬢如霜<lb/>
　晚巖上人斯徳<lb/>
　　斯徳號晚巖海鹽天寧寺僧有金粟齋稿<lb/>
　　　嘉禾夜歸<lb/>
<pb n="KR4h0163_WYG_032-12b"/>
我行非旅涉何事亦黄昬螢火禁風淡蛙聲過雨喧一<lb/>
燈魚子艇三户酒家村漸見東來月蒼蒼照海門<lb/>
　　　贈一初闗主<lb/>
坐闗期必悟善閉不緘縢丈室寒暄外髙窓晝夜燈巢<lb/>
林多施鳥乞市有歸僧莫受天厨供令人説小乗<lb/>
　　　春日遊城南園贈主人<lb/>
霽雨日暾暾佳辰處士園池通九折水地接五家村茂<lb/>
草全迷徑髙花半出垣知君學桃李寂寞自無言<lb/>
<pb n="KR4h0163_WYG_032-13a"/>
　法濟<lb/>
　　法濟字慈航嘉興人石佛寺僧有竹閒語<lb/>
　　得養性兄書<lb/>
故人寄我白雲牋夢裏深談去住縁萍散偶隨鷗浪逺<lb/>
松髙不免兎絲纒舒懐晚嘯千巗月薄視秋横萬里天<lb/>
懸想已知河海味歸來共煮故山泉<lb/>
　本中<lb/>
　　本中字養性嘉興石佛寺僧禪林詩輯又有海鹽<lb/>
<pb n="KR4h0163_WYG_032-13b"/>
　　釋本中另見<lb/>
　　　過本覺寺三過堂<lb/>
文翁蘭若接邨墟滿徑蒿萊嵗月餘塔擁珠光銜舍利<lb/>
池涵碧水浸芙蕖疎花鳥語和清梵古壁蝸涎學篆書<lb/>
寂寂空堂誰復過去來今事總成虚<lb/>
　戒言<lb/>
　　戒言號少林海鹽天寜寺雪江之𤣥孫有五畝山<lb/>
　　居少林遺藁<lb/>
<pb n="KR4h0163_WYG_032-14a"/>
　　　題田家<lb/>
野老林居竹樹低白頭志願樂卑棲石矼新水魚貪荇<lb/>
茅屋深村燕惜泥明月采菱歸渡口梨花沽酒過村西<lb/>
由來生事湏當計學稼何妨復灌畦<lb/>
　戒逸<lb/>
　　戒逸海鹽天寧寺僧<lb/>
　　　山居<lb/>
小窗擁被晝偏永髙枕寥寥聴雨眠匣中古鏡有片月<lb/>
<pb n="KR4h0163_WYG_032-14b"/>
壁月素琴無一絃春深何事寒更作落落幾畨風夜顛<lb/>
東郭美人期不至維摩有室榻空懸<lb/>
　紫柏大師真可<lb/>
　　真可字逹觀號紫柏俗出吳江沈氏嘗居嘉善荒<lb/>
　　墩五嵗不語有異僧過其門摩頂謂曰此兒出家<lb/>
　　當為人天師言訖不見遂能言兒時志氣雄放不<lb/>
　　可羈勒年十七仗劍遊塞上至蘇州遇雨宿虎丘<lb/>
　　聞僧夜誦八十八佛名心大悦即薙髪嘗過匡山<lb/>
<pb n="KR4h0163_WYG_032-15a"/>
　　窮相宗奥義逰五䑓至京師㕘徧融笑巗諸老發<lb/>
　　明大事還住嘉善景徳寺掩闗三年郡城楞嚴寺<lb/>
　　久為勢豪割其半志欲復之萬厯壬辰至京於石<lb/>
　　經山得佛舎利玉函聞於慈聖太后賜紫伽黎迎<lb/>
　　供因奏請興復楞嚴又刻蔵經於徑山復戒壇於<lb/>
　　檀柘西逰峩眉下瞿塘過荆襄登太和憩匡廬復<lb/>
　　歸宗古寺後聞憨山師以𢎞法被難逺戍雷陽嘆<lb/>
　　曰法門無人矣南康太守吳寳秀以礦税被逮其<lb/>
<pb n="KR4h0163_WYG_032-15b"/>
　　妻投繯死嘆曰閹人横行至此世道不可為矣乃<lb/>
　　决筴入都曰海印不歸我為法一大負礦税不止<lb/>
　　我救世一大負傳燈録不續我慧命一大負捨此<lb/>
　　一具貧骨釋此三負不復走王舍城矣及妖書獄<lb/>
　　起逮入詔獄執政意在鈎黨欲牽連殺之被笞血<lb/>
　　肉狼籍索浴説偈堅坐而逝<lb/>
　　　牢山訪憨山清公不值<lb/>
吾道沈冥久誰倡齊魯風閒來居海北名誤落山東水<lb/>
<pb n="KR4h0163_WYG_032-16a"/>
接田横島雲連慧炬峰相尋不相見踏徧法身中<lb/>
　　　楞嚴廢寺<lb/>
萬花叢裏畫樓新玉女凭欄天上春明月一輪簾外冷<lb/>
夜深曽照坐禪人<lb/>
　　　吳氏廢園二首<lb/>
汾陽門第晉風流縹緲湖山感勝遊今日松蘿誰是主<lb/>
斷雲殘月鎖江樓<lb/>
築成金屋貯嬋娟草魘花迷知幾年愁見向來歌舞地<lb/>
<pb n="KR4h0163_WYG_032-16b"/>
古槐疎栁起寒烟<lb/>
　　　重至荒墩庵<lb/>
流水桃花大士家道人曽此泛星槎白牛塘上閒吹笛<lb/>
歸去兒童日已斜<lb/>
　紺園詩老明曠<lb/>
　　明曠字公朗隆萬間崇徳崇福寺僧蚤見知於沈<lb/>
　　嘉則黄貞父諸公四方作者過禦兒必與逰善病<lb/>
　　築寳函樓居其上西南可望臯亭諸山同邑郭舜<lb/>
<pb n="KR4h0163_WYG_032-17a"/>
　　舉輩結社殳山招之賦詩著有紺園集沈嘗有詩<lb/>
　　寄之云憶汝從逰日追予尚盛年傳心招秀句授<lb/>
　　法凖佳篇薝蔔齋香篆禦兒溪水船追隨宋居士<lb/>
　　<hi>初暘</hi>吟詠謝丸仙<hi>道化</hi>風日朋儔合騷壇爾我偏名園<lb/>
　　友芳勝畫筆許舟傳<hi>士載</hi>大運蒼茫裏飛埃桑海前<lb/>
　　一從鳬令去<hi>吕文心</hi>遂斷虎溪縁夢接真闗想書來<lb/>
　　詎偶然新詩三過讀白雪五成絃頓悟知禪理明<lb/>
　　心見道筌從茲超上乗笑殺辟支禪<lb/>
<pb n="KR4h0163_WYG_032-17b"/>
　　　山隂道中<lb/>
蘭舸逐江開秋深勾踐臺探竒從竹箭即事坐莓苔白<lb/>
雁行行急丹楓樹樹摧霞標望不極疑是赤城來<lb/>
　　　秋日同吳公治明府沈孺真沈稚圭沈伯龍李<lb/>
　　　　莫勝郭張虚諸丈結社大雅山堂得書字<lb/>
竹掩西園引鹿車傍城丘壑混樵魚霜蕪半入林堂屐<lb/>
風籜時侵石几書白社多情髙士駕青山無恙野人居<lb/>
不縁湖海成嘉㑹那得驪珠薄紫虚<lb/>
<pb n="KR4h0163_WYG_032-18a"/>
　　　别友<lb/>
昨逢山寺中今送清谿口山水無別顔行人自分手<lb/>
　傳相<lb/>
　　傳相字無為號鹿林桐鄉鳳鳴寺僧有薰蕕漫藁<lb/>
　　慕果軒鏡園集<lb/>
　　　九日登東林山沈東老遇仙處<lb/>
貝錦峰登九日中孤村小寺有淳風長歌欲問當年事<lb/>
回首斜陽滿樹紅<lb/>
<pb n="KR4h0163_WYG_032-18b"/>
　明導<lb/>
　　明導字心空桐鄉密印寺僧<lb/>
　　　與顔將軍樊昌過楊庵<lb/>
林間一聚首莫謂非夙心勝偶難再逢明日豈似今殘<lb/>
紅已落盡子規無續音向夕來凉風故吹分别襟<lb/>
　海白<lb/>
　　海白字法朗號慈澗崇徳西林寺僧明曠法孫<lb/>
　　　孫徳超過訪不值有寄<lb/>
<pb n="KR4h0163_WYG_032-19a"/>
訪客出林去那知客到家有童翻貝葉未解出茶𤓰細<lb/>
草風行滑髙花雨照斜此時還待爾重過説三車<lb/>
　廣化禪師<lb/>
　　廣化字無期嘉興梅溪人住海鹽天寧寺有唾餘<lb/>
　　集與王百谷趙凡夫姚叔祥項子瞻唱和重建古<lb/>
　　東林社雲棲大師曰化公叢林髙表不染時風<lb/>
　　　聖水寺禮中峰國師塔<lb/>
捫蘿石磴上孤塔雲悠悠半偈殘碑盡三朝白骨留寒<lb/>
<pb n="KR4h0163_WYG_032-19b"/>
燈明破殿莫雨洗荒楸一段開山事西風黄葉秋<lb/>
　　　夜宿田家因贈<lb/>
相逢不知姓竹榻欵高眠白髪人雙口青山水一田槿<lb/>
籬浮宿雨茅屋濕秋烟近説寛租税牀頭有酒錢<lb/>
　　　夜投慧花庵<lb/>
黄昏仍買渡一水就南村路黑人歸語天寒僧閉門斷<lb/>
烟横徑口殘雪凍籬根感切雲萍話青燈弔夢魂<lb/>
　斯雲<lb/>
<pb n="KR4h0163_WYG_032-20a"/>
　　斯雲字抱石萬厯間海鹽天寧寺僧後住平湖西<lb/>
　　林終老徑山有天香社草<lb/>
　　　阻風龍潭驛<lb/>
千里横江望驚濤白馬奔征帆欹別岸飛鳥没孤邨雨<lb/>
濕春常暝天寒日易昏自憐為客久愁絶向誰論<lb/>
　　　重過廣福寺<lb/>
髙樹昔年曽挂錫不期重問説經臺門前山色渾無恙<lb/>
却笑老僧忙去來<lb/>
<pb n="KR4h0163_WYG_032-20b"/>
　黄葉老僧智舷<lb/>
　　智艇字葦如號秋潭嘉興梅溪人居秀水金明寺<lb/>
　　晚構黄葉庵於西郊自稱黄葉老人修竹百竿手<lb/>
　　自拂拭客至拾落葉煮茶移時無寒暄語工詩擅<lb/>
　　行草吳越士大夫慕謁者接踵與沈純甫吳少君<lb/>
　　陳眉公殷方叔交善陳贈詩云人與寒雲淡身如<lb/>
　　秋葉輕非闗住禪寂兼欲遣詩名羣稱為僧中黄<lb/>
　　叔度行脚三十餘年道價隆重諸方禮為耆宿而<lb/>
<pb n="KR4h0163_WYG_032-21a"/>
　　不説法領衆不立侍者書記詩名滿東南而無専<lb/>
　　集日煨品字柴支折脚鐺咿唔黄葉堆中發為詞<lb/>
　　章實足邁今軼古同郡譚梁生休寧葉熙時輩各<lb/>
　　梓其稿名黄葉菴集<lb/>
　　　漁舟圖<lb/>
畫山如夏雲畫水如秋漲千里咫尺間疑真不疑妄莫<lb/>
大芥為舟釣月杯水上意欲得鯤魚身不顧風浪安知<lb/>
此漁翁不是太公望<lb/>
<pb n="KR4h0163_WYG_032-21b"/>
　　　寒山訪雪谷<lb/>
寒山太湖東二月雪埋塢時有天耳師巢居類巢父春<lb/>
秋未半百氣骨自髙古清泉凍連底蹲石怒獅虎此中<lb/>
除梅花無物入巗户<lb/>
　　　南庵殷方叔髙元雅郁伯承見過<lb/>
野處雖已適久不聞髙詠刻燭夜何短含毫曉未竟微<lb/>
雨原上來洗我竹林淨荷池漲莫知松檐溜可聴扁舟<lb/>
勿遽還出浦風波勁<lb/>
<pb n="KR4h0163_WYG_032-22a"/>
　　　登銅官山無畏庵作<lb/>
銅官鞠為草孰識此嶺下松似天目移山如巨然畫猛<lb/>
虎户外睡古月泉上挂遐想無畏師此中住持罷外人<lb/>
不曽聞前僧後僧話<lb/>
　　　題葉熙時空樹軒<lb/>
嘗聞松化石未聞樹化竹君家草堂樹何乃虚其腹懐<lb/>
抱日益空枝葉不放緑其中有客焉外潤若不足僧還<lb/>
可入定旅寓何必屋居士空諸有不獨此老木<lb/>
<pb n="KR4h0163_WYG_032-22b"/>
　　　題破窗風雨圖<lb/>
千山雲頭黑萬山雨脚白大風捲却屋上茆牀頭書巻<lb/>
盡打濕幽人縮項破窗裏屋上蘚花長數尺若得溪流<lb/>
直到牀釣竿插向枕頭石<lb/>
　　　送生明還雪竇<lb/>
殘月在松僧在户犬聲如豹隔松塢霜厚如雪野易風<lb/>
空邨家家門尚杜還山不問幾日程直造雲邊峰頂坐<lb/>
莫想錢塘江北庵瑠璃一㸃如螢火<lb/>
<pb n="KR4h0163_WYG_032-23a"/>
　　　送葉熙時還新安省親於黄山指月菴<lb/>
今年季秋與孟冬余也踏遍黄山峰歸來相對數竿竹<lb/>
倦錫倚壁雪滿屋送君手捉天台藤打破子陵灘下氷<lb/>
欲識君家讀書處只問丹臺指月僧<lb/>
　　　冬日晨起題庵壁<lb/>
庵前萬葉風掃空欲死不死孤勁松省曽雷擊天忽裂<lb/>
鱗甲雲雨如獰龍北風蕭蕭草短枯雲色不動天糢糊<lb/>
地膚龜裂水骨立凍死塚穴長生狐僵卧驚起觸冷雪<lb/>
<pb n="KR4h0163_WYG_032-23b"/>
麻衣線麤氷欲折君不見雪山老子骨如鐵<lb/>
　　　送吳復季中祕還新安兼問商山諸隠君子<lb/>
江山千里如披畫來往一帆如走馬嗟君同路不同行<lb/>
拏舟獨泊釣臺下釣臺上有子陵祠風吹松子落山瓦<lb/>
應有新詩弔子陵臨風感慨不能寫歸問商山四老者<lb/>
　　　人日感舊<lb/>
去年人日逰何處穆家池館寒梅樹今年人日勞夢思<lb/>
穆家池館非舊時兀兀頹簷遥倚徧主人何日還相見<lb/>
<pb n="KR4h0163_WYG_032-24a"/>
村南村北栁樹邊烟條弄影青苔面竹圃衡門池水寒<lb/>
嗟君夙昔此盤桓而今細雨生春草縱有梅花若箇看<lb/>
　　　寄懐黄貞父<lb/>
樓開鷲嶺北門對淛江濆有地皆髙竹無人盡白雲澗<lb/>
芳秋後摘燈火佛前分只此西山裏思君未見君<lb/>
　　　送期公遊天台<lb/>
記得天台路猶然似夢中履聲山答響錫影澗浮空藤<lb/>
老全無葉松寒只有風此惟多道者神契可能同<lb/>
<pb n="KR4h0163_WYG_032-24b"/>
　　　題梁生湖上聊齋<lb/>
聊齋並湖寺魚鳥亦髙情山似畫中看花從鏡裏生烟<lb/>
黄栁剰葉霜紫菊餘英想見泉新湧君於此濯纓<lb/>
　　　范涵輝舟中同叔遂照淵賦<lb/>
舟穏客貪載心閒水益空翻從迷誤所得趣烟波中花<lb/>
亂觸飛鳥草腥過釣翁習知雲厂路猶惑浦西東<lb/>
　　　題履實上人新居<lb/>
頭陀塚閒住鬼食夜常分密行許誰識微言期自聞樹<lb/>
<pb n="KR4h0163_WYG_032-25a"/>
隂初上月水氣晚為雲別有示心處不資半偈文<lb/>
　　　簡沈純甫大司馬<lb/>
不買湖田不買山百年身領白鷗閒霜時自笑婆娑鬢<lb/>
酒後人疑諫諍顔幽石儘教雲去住髙松惟與鶴飛還<lb/>
若非二仲時來往恕醉軒當日日闗<lb/>
　　　送谷響入匡廬石門磵<lb/>
飄然汝去躡何峯六月匡廬雪尚封芒履不妨江路草<lb/>
淨瓶將挂石門松雲開嶺外逢僧影日落巗前見虎蹤<lb/>
<pb n="KR4h0163_WYG_032-25b"/>
聞道逺公蓮再發齋時還聴一溪鐘<lb/>
　　　登黄山蓮花峯<lb/>
五丁畏難未開鑿峯頂至今無路通三神若螺逸海外<lb/>
二目如粟墮井中烟雲巻縮似潮落猿鳥墜匿疑刼空<lb/>
惟有丹臺一明月當時曽照軒轅宫<lb/>
　　　尋梅<lb/>
𦂳絆芒鞵踏凍沙樵村魚塢竟忘賖忽聞香處溪猶隔<lb/>
尋着花時日又斜縦使月明惟冷淡莫愁霜苦不精華<lb/>
<pb n="KR4h0163_WYG_032-26a"/>
無論異日親甞子談説猶能酸齒牙<lb/>
　　　余至黄山時識蒼梧先生於帶溪今戊午先生<lb/>
　　　　六十乃叔存翁乞余詩為贈<lb/>
謂余嘗聴雪猿啼心在天都身帶溪千許嵗芝如野菜<lb/>
萬餘年鶴似家雞曽貽滿扇有聲畫盡是前人未品題<lb/>
君道叔癡余亦信乞余詩挂片帆西<lb/>
　　　新竹<lb/>
剪去東西寒逕茅如簪如角透溪坳未離紫籜皆含節<lb/>
<pb n="KR4h0163_WYG_032-26b"/>
直上青雲始放稍修勁挺然齊玉立欹斜早已付齋庖<lb/>
此君慎勿論新舊直節虚心並可交<lb/>
　　　採菱曲<lb/>
採菱湏採早菱老刺儂手刺手不足憂菱老如儂醜<lb/>
　　　長樂寺<lb/>
山翠一堆中有寺溪流四繞外聞鐘僧寮尋得雲封着<lb/>
虎跡滿庭三兩松<lb/>
　　　徐春門畫<lb/>
<pb n="KR4h0163_WYG_032-27a"/>
山頭雲濕皆含雨溪口泉香盡帶花此是天池榖雨候<lb/>
松隂十里賣茶家<lb/>
　徳舜<lb/>
　　徳舜嘉興人<lb/>
　　　寄題萍香閣<hi>為楊華山居士作</hi>
夢到萍香一載餘幽竒小閣隠人居春流寫媚鳬鷗狎<lb/>
暮雨凝寒水竹疎空濶四天疑是艇江湖滿地想為魚<lb/>
何時尋爾兼邀月南垞重圖亦不如<lb/>
<pb n="KR4h0163_WYG_032-27b"/>
　傳如禪師<lb/>
　　傳如字戒山又作介山海鹽人㓜出家昭慶通内<lb/>
　　外典㕘空見性與虞徳園馮具區諸公善萬厯間<lb/>
　　徒步入京請蔵為謗議所中身陷法曹後得釋陳<lb/>
　　百史曰介山一切定力為教導主脱畧世法不拘<lb/>
　　隅曲後十餘年學者思之至有奉其教而泣下者<lb/>
　　予聞其苕溪説法時有巨蟒蜿蜒羣鵲聚聴與曇<lb/>
　　超何異非定力能如是乎<lb/>
<pb n="KR4h0163_WYG_032-28a"/>
　　　湖上秋興二首<lb/>
晴峯秋翠映芙蓉茆屋思歸路幾重髙樹猶然來倦鳥<lb/>
寒花不復惹遊蜂田衣已破裁雲補山粟旋收帶月舂<lb/>
霜冷曉鐘聲漸逺數敲驚起碧潭龍<lb/>
枯木衡門舊雨疎蛛絲蝸篆滿庭除時分呪食閒供鳥<lb/>
盡謝瑶函不寄魚乗月放歌非庾亮經年病渴豈相如<lb/>
明河瑩澈清於晝坐挹清光夜讀書<lb/>
　　　荅沈純甫司馬<lb/>
<pb n="KR4h0163_WYG_032-28b"/>
不暇㕘禪不暇文支頤兀兀坐南薰年來病骨千金重<lb/>
出岫無心愧白雲<lb/>
　妙用<lb/>
　　妙用嘉興人<lb/>
　　　題興善寺<lb/>
坦舊倫耆法已沈梁碑宋碣跡何尋緑蘿龕掩從僧定<lb/>
白屋門開任草深簾捲野風傳牧篴磬敲空翠抹疎林<lb/>
獨憐慧火無新焰禿首頻搔嘆古今<lb/>
<pb n="KR4h0163_WYG_032-29a"/>
　幻華和尚斯學<lb/>
　　斯學字悦支號庾山海鹽慈㑹寺僧好行脚南陟<lb/>
　　台雁北至岱嶽與嘉則少君緯真百榖諸公遊築<lb/>
　　庵於靈祐有幻華集姚叔祥稱其肆力三唐句高<lb/>
　　前哲嘉則贈詩曰古寺雲林深復深秦山秦水足<lb/>
　　髙吟行人問是何僧住彷彿當年支道林<lb/>
　　　山行<lb/>
磵道殊登頓盤盤百嶠連空林人打栗深樹鳥驚蟬移<lb/>
<pb n="KR4h0163_WYG_032-29b"/>
盼失佳境息隂聞暗泉客衣渾欲濕嵐翠滴秋烟<lb/>
　　　雨夜<lb/>
客子久投宿主人還賃舂薄衣寒入夢深雨逺沈鐘壁<lb/>
上燈窺䑕牀頭盋隠龍因思故山好雲濕幾株松<lb/>
　　　睦州城上<lb/>
城上殘陽盡西陵晚色濃嶂嵐低粉雉山郡壓烏龍樵<lb/>
子雲為擔田家水作舂萬峯秋雨過飛瀑挂芙蓉<lb/>
　　　寄少君吳山人<lb/>
<pb n="KR4h0163_WYG_032-30a"/>
知君好芳草荷芰半衣裳一别春山緑幾經秋葉黄海<lb/>
門生片月江寺送殘陽曽有天台夢相擕度石梁<lb/>
　　　漏澤寺<lb/>
一逕草蕭蕭三門嵗月遥白雲非舊主黄葉自前朝有<lb/>
法空髙座無燈掩破寮朅來生感慨暮雨作花飄<lb/>
　<hi>附考寺在嘉興</hi>
　　　招提庵<lb/>
刹起鴛湖曲菴將鹿苑同客來黄葉雨鬼嘯白楊風溪<lb/>
<pb n="KR4h0163_WYG_032-30b"/>
晚魚龍寂山禅水月空沃洲烟景似卓錫許支公<lb/>
　　　雍熙寺<lb/>
幸踞平江勝碑傳天監年空山惟落葉法水尚生蓮埽<lb/>
榻分寒雨然燈破暝烟逺師幽意洽重續夜深禪<lb/>
　　　題吳氏瀟湘館<lb/>
幽徑湘雲入藂花竹幾竿林清移席動溪碧捲簾㸔不<lb/>
斷三秋色長疑六月寒籜龍應自起雷雨響琅玕<lb/>
　　　五臺山折斗峰<lb/>
<pb n="KR4h0163_WYG_032-31a"/>
樓臺蕭颯雪㠝岏襆被來登六月寒古殿西風吹鐵瓦<lb/>
長空北斗挂䦨干太原山遶中條近小有天通上界寛<lb/>
欲向隂厓振鳴策恐驚林下黑龍蟠<lb/>
　　　邊城晚眺<lb/>
獨上層臺望欲迷滿城砧杵更悲悽河流曲抱内黄北<lb/>
山勢遥連太白西落葉亂扶秋雨下斷鴻斜引夕陽低<lb/>
自來幽朔寒偏早繞樹啼烏未肯棲<lb/>
　　　贈毛豹孫<lb/>
<pb n="KR4h0163_WYG_032-31b"/>
少年曽見賦青霞老去猶能採石華脱穎自歸盟血地<lb/>
逰踪多溷賣漿家牀頭嵗事消殘帙逕裏秋懐自落花<lb/>
一片毛公壇上月太湖霜白滿蒹葭<lb/>
　　　送陳志𤣥逰天台<lb/>
路入南天千萬峯雲邊片片落芙蓉霞標赤映深城路<lb/>
瀑布青懸絶壁松靈藥更尋丹士宅石梁還聴飯僧鍾<lb/>
桃花莫問劉郎事江上長風跨白龍<lb/>
　　　送俞孝廉天目讀書<lb/>
<pb n="KR4h0163_WYG_032-32a"/>
擔簦遥度白雲層絶世髙峯只見僧夜夜龍厓風雨過<lb/>
山靈常䕶讀書燈<lb/>
　　　同錢懋登王永之南還道中用趙廣平韻<lb/>
去時歸日是何年染得秋霜白滿顛為問鉢囊何所有<lb/>
臨行多是故人牋<lb/>
　　　贈王蜚之<lb/>
酒盡狂歌盼國門風塵逰子舊王孫如虹意氣如霜劔<lb/>
不肻尋常説報㤙<lb/>
<pb n="KR4h0163_WYG_032-32b"/>
　　　呈周明府<lb/>
半肩錫杖半函經身世何人入訟庭為謝官人入山去<lb/>
紫雲長護石門青<lb/>
　徳彦<lb/>
　　徳彦字徽可郡之東塔寺僧律山門人晚居雙徑<lb/>
　　　送僧自楚遊燕<lb/>
撮土人間世何云道路長瓢空燕市月衲敝楚天霜乞<lb/>
食花邨暖行吟草色香臨風雙眼碧幾度立髙岡<lb/>
<pb n="KR4h0163_WYG_032-33a"/>
　聖行<lb/>
　　聖行號智河桐鄉菩提菴僧初不知文苦㕘十餘<lb/>
　　年通詞翰有山宗緒言麈餘集<lb/>
　　　月下<lb/>
月下凴虛眺芳叢遶梵宫亂山疑霧重定水覺潭空澹<lb/>
影松闗引浮光石竇通已無塵垢累冷露滴梧桐<lb/>
　正治<lb/>
　　正治字慎初桐鄉人秀水精嚴寺僧有客塵稿<lb/>
<pb n="KR4h0163_WYG_032-33b"/>
　　　題畫<lb/>
雨笠烟蓑問酒家漁竿生計却無涯倘然醉入桃源去<lb/>
惹得秦人怨落花<lb/>
　竹寮和尚方擇<lb/>
　　方擇字覺之號振林烏程人幼入桐鄉密印寺薙<lb/>
　　染博通禪講淹貫百家為焦漪園李臨川曺能始<lb/>
　　諸老所重倡和者吳允兆茅孝若顧嘿孫唐祈逺<lb/>
　　也學者稱竹寮和尚其詩清真和雅無一㸃塵俗<lb/>
<pb n="KR4h0163_WYG_032-34a"/>
　　程尚甫梓以行世<lb/>
　　　立秋日同温新之集顧黙孫雪堂<lb/>
物候已徂夏園池凉氣新逺雲低入户片雨澹宜人有<lb/>
語捜名理無營似隠淪一龕虚在室期我坐宵晨<lb/>
　　　仲夏田家<lb/>
屋邊新剪百株桑一抹村烟逺可望斜徑短橋交竹翠<lb/>
乍晴又雨到梅黄秧針簇簇當蓬户蛙鼓喧喧隔土牆<lb/>
相囑隣翁先刈麥前溪水漫也無妨<lb/>
<pb n="KR4h0163_WYG_032-34b"/>
　　　虎跑寺次蘇長公韵<lb/>
草齊澗口動幽香寺入深林晝自凉隔嶺雲昏疑雨近<lb/>
懸崖藤老較松長偶然樵唱傳中谷時有鐘聲出上方<lb/>
况是昔人泉品勝分余半鉢喜初嘗<lb/>
　天耳和尚海湛<lb/>
　　海湛號雪谷蘇州寒山僧擅書畫見知於王百谷<lb/>
　　繼與趙凡夫陳眉公善有耳疾對客㑹意㸃頭微<lb/>
　　笑而已如晏坐清談則能了了萬天間來寓嘉興<lb/>
<pb n="KR4h0163_WYG_032-35a"/>
　　王江涇李氏墓所十餘年終於静峯庵有寒巖集<lb/>
　　谷中餘草雪龕草蔣之翹作天耳和尚歌贈之<lb/>
　　　登趙定叔寒雲閣<lb/>
香溪衣帶水白苧小邨東閣掩寥雲外門開亂葉中茶<lb/>
烟浮石鼎松雨灑詩筒盡日看圖畫能令意自空<lb/>
　匡山僧智明<lb/>
　　智明字若昧匡山僧南通州人早事㕘遊將入雲<lb/>
　　栖寓嘉興王江涇夀生院五年晚居黄巖有空響<lb/>
<pb n="KR4h0163_WYG_032-35b"/>
　　集蔣之翹稱其詩有風塵雙眼盡水石片心孤萬<lb/>
　　山當夕照一室掩空江日正鳥聲寂風遲花意閒<lb/>
　　古松一壁石為屋飛棧半空人在天江上青山三<lb/>
　　島雪門前綠樹五湖烟亦可稱警句<lb/>
　　　宿圓通寺<lb/>
石耳峯頭寺遊笻薄晚過鳥棲寒樹遍山入亂雲多孤<lb/>
興憑誰發清宵起自歌來朝更何處前路杳烟蘿<lb/>
　棲真道士余月汀<lb/>
<pb n="KR4h0163_WYG_032-36a"/>
　　月汀字湛虛號秋沙萬厯間海鹽棲真觀道士觀<lb/>
　　廢月汀倒槖興葺其自述有人愚自墮移山計天<lb/>
　　漏誰傳補石方之句有水月軒稿<lb/>
　　　舟中<lb/>
逺水浮髙漢扁舟載夕暉人家隨岸斷沙鳥背㠶飛俗<lb/>
况消村酒新寒戀布衣片雲何處起先我向南歸<lb/>
　　　蚤秋<lb/>
山院梧桐隂未稀西風連日撼柴扉水香湖上蓮房嫩<lb/>
<pb n="KR4h0163_WYG_032-36b"/>
雨足籬根豆莢肥愛月未能捐故扇聴砧因想到寒衣<lb/>
蓴鱸味似當時否張翰扁舟不見歸<lb/>
　　　暮春出城飲田家<lb/>
朝曦流彩射疎櫺睡起披襟步出城山鳥亂啼如有意<lb/>
野花無數不知名信潮催上風初急細雨欲來詩未成<lb/>
一笑且投邨舍飲坐聴田父話春耕<lb/>
　　　書竹溪僧扇<lb/>
碧玉千竿水一溪風光絶勝瀼東西山僧定起不知午<lb/>
<pb n="KR4h0163_WYG_032-37a"/>
滿地綠隂沙鳥啼<lb/>
　白雲散人廣印<lb/>
　　廣印字聞谷嘉善練塘人出家杭州開元寺蔵修<lb/>
　　徑山結茅白雲峯頂不出山者十載後主缾窑真<lb/>
　　寂觀以老器宇沖和神觀閒止窮老㕘究終不以<lb/>
　　悟自居堅辭僧衆不許開堂數年退院七載南遊<lb/>
　　腰包杖錫飄然於荒山野水之間孤行獨往搘拄<lb/>
　　大法於衰殘充塞之餘紫柏雲栖海印入滅真修<lb/>
<pb n="KR4h0163_WYG_032-37b"/>
　　退蔵密傳三老之一燈者一人而已<lb/>
　　　登天台髙明寺<lb/>
晴日度幽溪松蘿青靄迷路隨峯上下雲逐樹髙低猊<lb/>
座支郎到雞園學士題此中堪隠處應在響巗西<lb/>
　　　石林庵<lb/>
覺道金繩絶巘開半空花雨濕樓臺長林怪石皆龍象<lb/>
曽受生公記莂來<lb/>
　祖印<lb/>
<pb n="KR4h0163_WYG_032-38a"/>
　　祖印平湖人東林院僧後住焦山<lb/>
　　　焦山寄天逰<lb/>
小隠非無意清修迥莫羣園蔬常自摘缾粟與人分倚<lb/>
竹春江雨攤書暮嶺雲毎逢遥夜月孤寂更思君<lb/>
　以貞<lb/>
　　以貞字純白海鹽資聖寺僧<lb/>
　　　夜泊<lb/>
野泊趂鷗邊天空暮雨懸山雲寒擁樹江火夜明船物<lb/>
<pb n="KR4h0163_WYG_032-38b"/>
色生新態鄉思到昔年跏趺難就寢夾岸有鳴泉<lb/>
　　　過友人故居<lb/>
石徑荒凉鳥雀悲閒雲幾片隔牆窺茅堂日暮無人見<lb/>
零落秋蟲挂網絲<lb/>
　本中<lb/>
　　本中字淨覺海鹽天寧寺僧雪江裔孫有天香草<lb/>
　　　送㢲陽若水禮頭陀<lb/>
此去江東望浙西桃花一様草萋萋莫言風景家山異<lb/>
<pb n="KR4h0163_WYG_032-39a"/>
到處春光有鳥啼<lb/>
　法印<lb/>
　　法印字楚章海鹽天寧寺僧有五畆山稿<lb/>
　　　阻雨城中<lb/>
未即出城去多因風雨侵且分題作計以苦句為吟濕<lb/>
豔花垂地寒聲竹在林稍稍淹此聚一悦主人心<lb/>
　水芝開士正勉<lb/>
　　正勉字道可嘉興人祝髪於長水廣福寺後結茅<lb/>
<pb n="KR4h0163_WYG_032-39b"/>
　　郡之白苧村水芝菴讀書談道儒典梵筴靡不淹<lb/>
　　貫獨苦心於詩理出句簡冷不襲浮綺卒於天啓<lb/>
　　辛酉有蕉上編香牙團草古今禪藻集譚埽庵取<lb/>
　　黄葉水芝兩稿梓之題曰長水兩僧詩<lb/>
　　　過子胥廟<lb/>
古廟蟬聲裏秋風肅將旗野花窺木主山鳥啄苔碑恨<lb/>
未收江賦忠曽入楚詞存吳應有筞欲問恐還疑<lb/>
　　　悦支師北歸見枉<lb/>
<pb n="KR4h0163_WYG_032-40a"/>
紅樹河橋別青蘿水寺期去來惟杖錫得失只稱詩細<lb/>
雨依松色孤烟結栁絲東林嘆無主三過落花時<lb/>
　　　乙已春日避地山中有詢予所自者因賦二首<lb/>
芳草牽行脚春山引息遊林風清擊磬壑雨失蔵舟地<lb/>
不為秦避人將抱杞憂潤花君莫賤飄泊自枝頭<lb/>
故林無日返烟莽任奔馳三十身猶困千秋事可知梓<lb/>
材徒自負桂性屬人移躡屐多窮路深慙伐木詩<lb/>
　大泓<lb/>
<pb n="KR4h0163_WYG_032-40b"/>
　　大泓字野白嘉興小杖林僧有挈瓶草<lb/>
　　　　題<lb/>
一笠烟霞老三衣嵗月深經行慵剪爪趺坐靜忘心木<lb/>
落山容痩雲歸鳥道沈人來乞無畏舌上海潮音<lb/>
　　　除夕懐兄弟<lb/>
爆竹聞村落還鄉信轉遥愁難同嵗盡魂不待春招燒<lb/>
燭依孤影支身剰一瓢風塵走兄弟天末淚今宵<lb/>
　中洲上人道敷<lb/>
<pb n="KR4h0163_WYG_032-41a"/>
　　道敷字覺明嘉興興善寺僧遊黄葉庵之門詩律<lb/>
　　婉勁有骨宋獻儒云敷公詩劌濯性情含吐韋孟<lb/>
　　後得心疾蓄髪逾年而卒有中洲草<lb/>
　　　結夏<lb/>
誤教人不識日日此茅亭雲石枕長髪繩牀支痩形瓶<lb/>
花乾自落堦草放還青愧未離文字尋常黙誦經<lb/>
　　　費元朗濮仲闇楊若木見過離別有懐<lb/>
此住無人識叩扉誰獨來都應看樹入半作訪僧猜炊<lb/>
<pb n="KR4h0163_WYG_032-41b"/>
飯但收葉留雲不掃苔闗心江上路去後值風雷<lb/>
　　　題元朗水亭<lb/>
微徑樹邊入亭偏池水涯即能通竹屋兼亦占鷗沙晚<lb/>
色湖生月秋香荇作花柴扉夜分火只與釣魚槎<lb/>
　　　贈用上人<lb/>
心自貪孤寂形骸殊可憐微言疑入道偶坐亦枯禪經<lb/>
月不出户有時還放船晚㕘曽共汝猶是記當年<lb/>
　道耕<lb/>
<pb n="KR4h0163_WYG_032-42a"/>
　　道耕字牧隠萬天間秀水真如寺僧定湖之孫有<lb/>
　　遊燕藁<lb/>
　　　秋日<lb/>
千載竟何事支離卧薜蘿壯心憐病久新句感時多夜<lb/>
火螢然草秋香風在荷有身原自幻隨意學維摩<lb/>
　　　題潘朗叔園中臯蘆墅<lb/>
移來珍重品無端割破烟霞數畆寛煮雪擬忘新雀舌<lb/>
揚旗妬殺小龍團雨前摘翠三春秀松下生香兩腋寒<lb/>
<pb n="KR4h0163_WYG_032-42b"/>
客到漫言逄水厄毎當七椀放歌殘<lb/>
　照梵<lb/>
　　照梵字全初烏程人桐鄉密印寺僧<lb/>
　　　夜坐<lb/>
茅屋坐來山寂寂江城風冷漏遲遲老僧不是悲長夜<lb/>
此意惟應秋月知<lb/>
　如恒<lb/>
　　如恒字見源號雪竹嘉興初地庵僧有小刻<lb/>
<pb n="KR4h0163_WYG_032-43a"/>
　　　種竹<lb/>
無事郊居治藥欄竹移清露葉聲寒忽篩凉月窗前破<lb/>
却放烟梢雨後看税地慳分剛十笏教雲深䕶在千竿<lb/>
為憐欲托瀟湘景莫使刋題粉黛殘<lb/>
　大居<lb/>
　　大居字同六秋潭之弟以兄為師住普善庵喜模<lb/>
　　晉唐書法亦工詩<lb/>
　　　月<lb/>
<pb n="KR4h0163_WYG_032-43b"/>
無心孤月似相知一度開窗一度思常是梅花枝上白<lb/>
黄昏直到五更時<lb/>
　智證<lb/>
　　智證字生明四明人出家雪竇後同谷響覺明蓮<lb/>
　　生同依秋潭住普善五年寂於三塔之東堂有寓<lb/>
　　黄葉庵草<lb/>
　　　落葉<lb/>
憐非耐寒質難禁醉霜姿始信叢生日不無秋後時辭<lb/>
<pb n="KR4h0163_WYG_032-44a"/>
條翻月墮飄徑掠雲吹寜用嗟揺落榮枯倘自知<lb/>
　　　白苧村訪編通禪師<lb/>
桑野濕烟斂秦溪曉霽開我迷行處草君埽坐邊苔簷<lb/>
翠放新竹庭香墮熟梅自期留一宿不慮雨鳩催<lb/>
　性廉<lb/>
　　性廉字無染嘉興大雲菴僧<lb/>
　　　過沈澄溪新居<lb/>
小睡呼不起白雲常在家籬邊十笏地夢裏也栽花<lb/>
<pb n="KR4h0163_WYG_032-44b"/>
　沙明<lb/>
　　沙明字照淵海鹽人善畫住秀水三塔寺<lb/>
　　　范涵輝過訪<lb/>
怪君多野興雨歇出尋僧入夢隨時是探梅隔嵗曽夜<lb/>
寒春故淺溪濶水新増何限懐歸去西齋月掛藤<lb/>
　如觀講師<lb/>
　　如觀字藴虚海鹽雲岫庵講僧有夢花幻住二集<lb/>
　　　春日雨宿友人庵中曉霽作<lb/>
<pb n="KR4h0163_WYG_032-45a"/>
出浦漁歌到曉牕將飛小燕語雙雙濕雲未動歸山思<lb/>
幾片低垂護法幢<lb/>
　通章<lb/>
　　通章字闇然號慧越桐鄉宻印寺竹寮之門人<lb/>
　　　秋日溪上<lb/>
楓葉蘆花水上村烟蔵野寺日初昏溪邊晚步多愁思<lb/>
獨叩漁家竹裏門<lb/>
　寂觀<lb/>
<pb n="KR4h0163_WYG_032-45b"/>
　　寂觀字内惺嘉興大雲庵僧精古籕工詩有跛鼎<lb/>
　　齋稿雲丆集<lb/>
　　　不寐<lb/>
竟夕翻書卷依然理不分鳥曽深夜語鐘到五更聞暎<lb/>
竹無全月横窗只斷雲素懐猶未析曙色亂溪濆<lb/>
　碧印上人大述<lb/>
　　大述字碧印海鹽資聖寺僧玉芝孫有如是齋集<lb/>
　　小萍菴曰述公尅意創新吐華茹質如遊孤村絶<lb/>
<pb n="KR4h0163_WYG_032-46a"/>
　　頂曠不逢人四顧徘徊頗多幽趣<lb/>
　　　過天池廢寺<lb/>
迥絶秋山上翻因廢寺登松濤猶作梵螢火似傳燈日<lb/>
冷埋塵佛雲孤守殿僧放生聞自昔池水漫空澄<lb/>
　　　贈林叟<lb/>
名不聞於世一生事在幽養花多小本抱甕得新流藤<lb/>
剪寛松腹籬編䕶竹頭孰知翁樂志皓首此林丘<lb/>
　　題水竹居<lb/>
<pb n="KR4h0163_WYG_032-46b"/>
竹室過牆深更深水邊籬落䕶清音生成世外無雙地<lb/>
隔絶人間秖一林活逕晚雲隨鶴宿死庭秋草抱蟲吟<lb/>
已知着意探新句響激能摧百物心<lb/>
　<lb/>
　<lb/>
　<lb/>
　<lb/>
　檇李詩繫卷三十二<lb/>
</p>
<p>
</p>
  </div>
<div>
<head>檇李詩繫卷三十三</head> <lb/>
    <p>
<pb n="KR4h0163_WYG_033-1a"/>
欽定四庫全書<lb/>
　檇李詩繫卷三十三<lb/>
　　　　　　　　　　　　　平湖沈季友編<lb/>
明<lb/>
　筠隠禪師大遂<lb/>
　　大遂字梵印號筠隠萬天間平湖乍浦㑹濟庵僧<lb/>
　　覺承講主之法子有出林草小萍菴曰遂公潛踪<lb/>
　　林樾景企前修或時托寄長吟不覺詞意俱逺可<lb/>
<pb n="KR4h0163_WYG_033-1b"/>
　　與齊已並駕也<lb/>
　　　贈朱白民<lb/>
山靜猶空刼惟將木石親肯居於此處豈是等閒人寫<lb/>
竹賣供米刪松破作薪只因尋異藥衣染别峰塵<lb/>
　　　西山道中<lb/>
懸壁杖難容盤旋青萬重到來深竹院行盡數聲鐘瀑<lb/>
掛雪邊雪雲圖峰外峰此中皆靜者日暮不相逢<lb/>
　　　林栖<lb/>
<pb n="KR4h0163_WYG_033-2a"/>
當簷林靜立老屋破從遮作梵鄰聴熟翻經風攪差地<lb/>
生無種藥缾活不根花偶與雲同出歸吟任月斜<lb/>
　　　猿聲<lb/>
懊恨應無爾臆侵胡為清夜發哀吟三聲豈是羊公碣<lb/>
一淚惟沾楚客襟秋漢月明悲更切朔風天冷怨尤深<lb/>
誰能聴此腸非斷只合閒僧不住心<lb/>
　　　鹽官道中<lb/>
風緊孤帆只半懸近村纔動午時烟倒波獨樹枝猶活<lb/>
<pb n="KR4h0163_WYG_033-2b"/>
傍道交蘆葉不全聚石牧童堆野竈過橋漁婦上溪船<lb/>
日長未是殘陽候人説鹽城已在前<lb/>
　　　柳<lb/>
沐雨梳烟千萬枝春風挽住定何時青窺鏡裏愁人眼<lb/>
翠染機中織女絲柔舞難容鶯坐穏輕揺易惹燕飛遲<lb/>
可憐嵗嵗章臺路腸斷㤀歸遊俠兒<lb/>
　　　秋扇<lb/>
莫以涼風多棄捐敝篋裏試記無風時是誰引風起<lb/>
<pb n="KR4h0163_WYG_033-3a"/>
　　　冬日淮上懷了能<lb/>
凍斷黄河與月河行人馬上帶冰過惟君生得梅花骨<lb/>
獨占江南曖日多<lb/>
　無礙老人大持<lb/>
　　大持初名持衡字圓印號薝蔔呉江人雲栖薙染<lb/>
　　受具初住桐鄉華嚴庵次依竹寮住密印寺後居<lb/>
　　郡之無礙庵為詩文儁宕超逺如幽巖邃徑賞音<lb/>
　　者爭愛之有佛華院録負鉢草問荅語無礙庵藁<lb/>
<pb n="KR4h0163_WYG_033-3b"/>
　　　初居無礙庵<lb/>
錫倦依苔壁松髙掛鉢囊始知心地穏翻見水雲忙夜<lb/>
黑鬼生火天寒雁呌霜深林人影少日月似鴻荒<lb/>
　　　贈王粹甫<lb/>
入竹避生客家人無處尋燒琴成獨響拜石作同心花<lb/>
㡳白衣酒雪中黄面吟有時修小節醉不到東林<lb/>
　　　過沈明徳<lb/>
慮君倘早出却覓尚眠時客可科頭欵咒能彈舌持埽<lb/>
<pb n="KR4h0163_WYG_033-4a"/>
氷去鳥跡敲雪起花枝竹裏一幽徑寧容俗客知<lb/>
　　　普善庵謁舷師<lb/>
老年一不好松竹對閒身或以無師智相酬有學人雪<lb/>
明難曉夜梅凍易寒春已簡形骸禮中誰是主賓<lb/>
　　　溪上同孫孟樸<lb/>
溪上㡬叢緑多從新雨生足於清水濯路在落花行竒<lb/>
石即思拜好山不辨名柳條莫盡折借與倦啼鶯<lb/>
　　　出郭<lb/>
<pb n="KR4h0163_WYG_033-4b"/>
出郭未半里滿船青載山岸危不長樹沙亂欲無灣直<lb/>
路雲梢去斜陽樵背還已知箬下水清可鑒吾顔<lb/>
　　　村居三首<lb/>
荒院無金磬誦經石可敲苦虀何異藥破屋不如巢一<lb/>
受田家供因多桑者交洗蔬莫剰葉流出恐人嘲<lb/>
僧來逢雨漲欲以笠為舟行脚非騎馬安心須牧牛破<lb/>
村無大樹剰水有清流衣絮不憂薄蘆花雪滿洲<lb/>
未及開新徑行由草莽間尚多無事事但得不閒閒竹<lb/>
<pb n="KR4h0163_WYG_033-5a"/>
欲潔頻濯樹須髙屢刪田灘風雨後亦有小潺湲<lb/>
　　　過朱文寧太史莊居<lb/>
素心相與老只有此田鄰種竹惟知冷移花不在春口<lb/>
恒存死友門怕報生人丘壑如堅臥國風誰一陳<lb/>
　　　過黄葉菴<lb/>
未知有水可通船先問桑田細路偏門帶夕陽敲樹㡳<lb/>
人隨宿鳥到籬邊癭瓢再食便終日禪榻初安已老年<lb/>
地不近山無怪石夜來留得斷雲眠<lb/>
<pb n="KR4h0163_WYG_033-5b"/>
　　　秦駐山<lb/>
山靈曽受始皇鞭松至而今不仆顛天為濤吞無北限<lb/>
地因沙湧有東邊下灘黒剰先秦石對岸青髙舊越烟<lb/>
非此雲牙撐海角稻畦或恐作鹽田<lb/>
　　　廢襃能寺<lb/>
枯松亂竹一丘陵曽此開堂演上乗瞰祭鴉如放生鳥<lb/>
掃墳人似逺歸僧刹竿倒處見翁仲鬼火移時替佛燈<lb/>
片碣欲書閒姓氏不知勅賜有褒能<lb/>
<pb n="KR4h0163_WYG_033-6a"/>
　廣育<lb/>
　　廣育字扈芷四川人住嘉善大勝寺有東塔詩<lb/>
　　　次荅茅止生元戎見贈韵<lb/>
十年重屈指只此泠然心看劔雌雄合論文今古深鳥<lb/>
歸黄葉影蟲吐碧絲吟不少知音者還揮霹靂琴<lb/>
　　　卞玉陽談故山有懷<lb/>
不聴猿聲已十年偶隨孤鶩下斜川山中别後無他憶<lb/>
只恐長松礙月圓<lb/>
<pb n="KR4h0163_WYG_033-6b"/>
　病癡道人廣衍<lb/>
　　廣衍字雪音秀水普菴僧聰慧爽拔詩格清痩早<lb/>
　　攖癘症而夭徐明樗梓其病癡稿黄葉老人為立<lb/>
　　傳<lb/>
　　　遲五雪<lb/>
㡬回驚出犬空吠雲影常疑船進橋日暮還來溪上立<lb/>
乳鴉如葉綴寒條<lb/>
　如山<lb/>
<pb n="KR4h0163_WYG_033-7a"/>
　　如山字鷲峯秀水天寧寺僧陳眉公曰山公匠心<lb/>
　　刻意語多警拔真秋潭的骨弟子也有碧蓮院稿<lb/>
　　　落日<lb/>
落日即朝旭升沉似不同明霞流雜綺芳樹隠微紅近<lb/>
壑欲垂水在山疑觸峯眼前道不出更聴一聲鐘<lb/>
　　　題黄葉菴<lb/>
黄葉菴居老所宜梅花清瘦最相知地餘半畝多栽竹<lb/>
屋只三間僅着詩乳燕坐簷驚夏早亞藤上樹覺春遲<lb/>
<pb n="KR4h0163_WYG_033-7b"/>
聊將垂意新蓮社月到門前擬鑿池<lb/>
　大定<lb/>
　　大定字一印海鹽福業寺僧有浪錫草<lb/>
　　　新涼<lb/>
一雨洗庭竹微涼覺頓生亂螢移濕照小鳥在巢鳴葉<lb/>
有先秋意詩多入夜成自堪髙臥足日已報忩晴<lb/>
　大生<lb/>
　　大生字等印海鹽資聖寺僧見十印社草<lb/>
<pb n="KR4h0163_WYG_033-8a"/>
　　　初夏訪趙凡夫<lb/>
巖扉皆掩緑客至不知迎習靜小成坐繙經微有聲竹<lb/>
隂如水淨山氣學人清莫謂吾多事因難負爾名<lb/>
　大受<lb/>
　　大受字朗印海鹽天寧寺僧見十印社草小萍菴<lb/>
　　曰受公矯庸激腐探景副情洗削鉛華別生孤調<lb/>
　　然亦不自知其出入𢎞秀集中也<lb/>
　　　息柯亭<lb/>
<pb n="KR4h0163_WYG_033-8b"/>
亭縁幽士築額借息柯稱路鑿山根上忩開樹杪凭甕<lb/>
泉専飲鶴下榻半留僧役役風塵者何年得此能<lb/>
　照源<lb/>
　　照源字道生號氷如海鹽人住秀水古井庵小萍<lb/>
　　庵曰源公乍耽律韻遂冨篇章茹藻含毫時發清<lb/>
　　響有雪林草<lb/>
　　　輓大年法師<lb/>
影堂燈永夜想像似安禪授法兩三子深心二十年矮<lb/>
<pb n="KR4h0163_WYG_033-9a"/>
松才掛月新塔已生烟氣結更何語徒為歎逝川<lb/>
　　　題指月庵<lb/>
短扉將緑掩小徑倚村斜老樹借菭葉新桐布屋花漁<lb/>
歌傳外港鷗夢立前沙靜者離言象門題指月家<lb/>
　　　落花<lb/>
飄零思雨露撩亂㸃蒼苔苦被風常掃因傷春鬭開嬌<lb/>
鶯歌緑轉癡蜨想紅來事盡如花事榮時瘁亦催<lb/>
　法衡<lb/>
<pb n="KR4h0163_WYG_033-9b"/>
　　法衡號秋巖海鹽天寧寺僧有竹西齋稿<lb/>
　　　咏雁<lb/>
嘹嚦天邊羽離人靜夜聞雨寒孤夢短風急數行分北<lb/>
去歸龍塞南飛度嶽雲人間多矰繳髙舉莫離羣<lb/>
　　　過趙凡夫山居<lb/>
選勝探竒境相將采石英前峰如地湧隔座得天平松<lb/>
響疑風雨雲深失晦明還嫌葛衫薄五月太涼生<lb/>
　照楞<lb/>
<pb n="KR4h0163_WYG_033-10a"/>
　　照楞字鏡𤣥秀水寧慶庵僧遊黄葉之門有松月<lb/>
　　軒稿<lb/>
　　　水底竹影<lb/>
迴溪日澄湛竹影倒寒清如簀竹間立何因水㡳生鳯<lb/>
來栖不得魚過觸還驚每日微風起湘君夢裏聲<lb/>
　𢎞已<lb/>
　　𢎞已字孤雪秀水普善菴僧舷公毎誦其除夕詩<lb/>
　　云百年猶一年定有今夕時輙愀然改容<lb/>
<pb n="KR4h0163_WYG_033-10b"/>
　　　秋雨<lb/>
灑竹驟鳴秋易知兼風況打敗荷池茅檐一夜溜聲裏<lb/>
想起石梁聴瀑時<lb/>
　景定<lb/>
　　景定字寂生秀水報恩寺僧有香露菴草<lb/>
　　　子規<lb/>
呌道不如歸不知家何處春歸花亂飛何事不歸去<lb/>
　海旭<lb/>
<pb n="KR4h0163_WYG_033-11a"/>
　　海旭字竹浪平湖東林寺僧有蕪林草小萍菴曰<lb/>
　　旭公清真孤上簡黙沖夷怡神淡漠之鄉創句物<lb/>
　　情之表遇其得意不知司空表聖于武陵諸公何<lb/>
　　處着脚也<lb/>
　　　宿甘露菴<lb/>
舟出太湖險語溪投暮鐘聴風多在竹看月不離松柝<lb/>
䕶城三里雞鳴邨一重長安明日路宿草滑歸笻<lb/>
　　　遊趙氏居<lb/>
<pb n="KR4h0163_WYG_033-11b"/>
小港難通櫂行知經㡬灘敗荷還立雪寒水不生瀾掃<lb/>
石容苔瘦栽松待鶴安梅花如有月借我一宵看<lb/>
　雪溪上人圓映<lb/>
　　圓映字元徹號雪溪嘉善西林菴僧鋭志教理作<lb/>
　　詩清新崇禎間居平湖乍浦與李潛夫唱和有西<lb/>
　　林焚餘草小萍菴曰映公雲移梗轉鴻跡風踪凝<lb/>
　　神茂樹㡳覓句清流邊設遇靈一處黙猶當雁行<lb/>
　　並邁也<lb/>
<pb n="KR4h0163_WYG_033-12a"/>
　　　初冬同社過陳山寺<lb/>
出郭見山瘦翻思春獨來雲間過水淨楓老學花開人<lb/>
影夕陽裏松隂古殿隈龍泉堪煮茗分坐石為臺<lb/>
　　　秋草<lb/>
䕶蟲吟月苦襯馬滑蹄行螢火燒難死霜花落也生誰<lb/>
傷當路踐自怨不春萌獨有秋江上離離動客情<lb/>
　　　輓𤣥珠上人<lb/>
殘燈耿耿夜何其虛室空悲禪坐時廿載形骸孤鶴弔<lb/>
<pb n="KR4h0163_WYG_033-12b"/>
一生心事故人知雨添郭外沉龕草風涸忩前洗硯池<lb/>
白社曽同秋後集而今惆悵泣題詩<lb/>
　智旋<lb/>
　　智旋字瑩密號松濤嘉興圓通庵僧有寄林草<lb/>
　　　夏日過雨庵<lb/>
未識西行路誰知對夕陽得菴松翳暑坐石竹分涼庭<lb/>
有佛花發池無魚草長蟬聲齊閙柳惱亂我詩腸<lb/>
　成受<lb/>
<pb n="KR4h0163_WYG_033-13a"/>
　　成受字戒滿嘉善人嘉興螺潭院僧<lb/>
　　　秋夜<lb/>
坐到燈殘月又明寒蛩泣露若為情已知去日如流水<lb/>
莫恨秋風白髪生<lb/>
　一漚<lb/>
　　一漚字冬江秀水精嚴寺僧萍菴法子黄葉翁云<lb/>
　　漚為人魯鈍有確志作詩峭秀雪嶺孤松寒泉瘦<lb/>
　　石年二十而天有鏡月稿<lb/>
<pb n="KR4h0163_WYG_033-13b"/>
　　　送環中遊廬山<lb/>
匡廬竒絶處歴勝證前人以杖開雲路將衣抖世塵瀑<lb/>
飛明鏡膽峯戴礙吾身問取於中住誰知面目真<lb/>
　徳藴<lb/>
　　徳藴字五雪嘉興興善寺僧從萍庵遊問為詩律<lb/>
　　新藻有致<lb/>
　　　送友入匡廬<lb/>
一條竹錫健於龍踏破匡廬雪萬重别後我如天上月<lb/>
<pb n="KR4h0163_WYG_033-14a"/>
照君禪坐在深松<lb/>
　濟深<lb/>
　　濟深字慈筏秀水金明寺僧早夭黄葉翁稱其慧<lb/>
　　性好學<lb/>
　　　即事<lb/>
清晨放棹城東南歸宿城中百尺潭夜半老龍作人語<lb/>
驚破夢魂春雨酣<lb/>
　清梵<lb/>
<pb n="KR4h0163_WYG_033-14b"/>
　　清梵字竺音秀水東禪寺僧有半秋稿<lb/>
　　　嵗暮期友不至<lb/>
欲悉經冬計歸懷誰與裁早期雲外錫共掃徑邊苔夜<lb/>
永䑕方出鐘殘月又來寒梅似相慰横過一枝開<lb/>
　寂瀾沙彌<lb/>
　　寂瀾字法孺秀水天寧寺沙彌吕文懿公之裔作<lb/>
　　詩秀雅善行草丹青<lb/>
　　　燕<lb/>
<pb n="KR4h0163_WYG_033-15a"/>
紫燕來春社銜泥補舊巢不嫌茅屋冷肯與作貧交<lb/>
　　　病馬<lb/>
今日方知行路難垂頭顧影怕金鞍儘教伯樂能調養<lb/>
恐有當時指鹿官<lb/>
　斯承<lb/>
　　斯承字景山海鹽慈㑹寺僧<lb/>
　　　贈崔潛叔<lb/>
仙踪暫隠白雲層大膽雄心似五陵㡬度東林風雨過<lb/>
<pb n="KR4h0163_WYG_033-15b"/>
山靈常䕶讀書燈<lb/>
　普福<lb/>
　　普福字可中桐鄉密印寺僧烏程人<lb/>
　　　窮僧<lb/>
破衲不掩肘破瓢不住寺帶月望塚歸和霜藉草睡<lb/>
　正賢<lb/>
　　正賢字三石海鹽天寧寺僧<lb/>
　　　海上晩歸<lb/>
<pb n="KR4h0163_WYG_033-16a"/>
潮落平沙望眼空夕陽迴照海城紅鑑明秋水芙蓉老<lb/>
歸棹乗風入畫中<lb/>
　明來<lb/>
　　明來字亘南秀水通濟菴僧<lb/>
　　　樵夫<lb/>
惟隨麋鹿羣運斧斫秋雲和擔束雲去歌聲隔嶺聞<lb/>
　志淳<lb/>
　　志淳字恒岳嘉興東塔寺僧徽可之孫小萍菴云<lb/>
<pb n="KR4h0163_WYG_033-16b"/>
　　英機敏發詩多警語有雜華林草<lb/>
　　　春日過月公蘭若<lb/>
孤邨相叩嗜禪翁一逕春風到寺中人語悄聞楊柳緑<lb/>
鳥啼幽出杏花紅經殘瘦坐焚香起茗熟傳題得句工<lb/>
足跡不留簾外土小庭深寂雨空濛<lb/>
　照旋<lb/>
　　照旋疑即智旋見禪林詩輯小萍菴曰旋公沮貧<lb/>
　　履巇時發懣語深情酸楚豈堪再讀<lb/>
<pb n="KR4h0163_WYG_033-17a"/>
　　　掃苔<lb/>
久雨滋苔力青錢塞徑荒掃之空夜露留也待秋霜鶴<lb/>
跡冷無襯龜行滑不妨斂歸林下去䕶菊久含香<lb/>
　智道<lb/>
　　智道字生一號環中嘉定僧挂錫秀水三塔禪栖<lb/>
　　崇徳西林小萍菴曰𥪡義談經世服其辨發藻吐<lb/>
　　詞屏袪凡近有紫芝社集<lb/>
　　　池上<lb/>
<pb n="KR4h0163_WYG_033-17b"/>
嘯動清池藕葉風孤懷欲絶句初工偶然月照無言處<lb/>
疎磬一聲松閣空<lb/>
　心寂<lb/>
　　心寂字含虚嘉興興善寺僧<lb/>
　　　春郊<lb/>
景物逢初霽郊原擬畫中柳開新眼碧花綻舊心紅嬌<lb/>
鳥鳴幽樹游絲撩逺空春光知幾許吾欲問東風<lb/>
　小萍庵文貞<lb/>
<pb n="KR4h0163_WYG_033-18a"/>
　　文貞字蓮生晩號夢堂桐鄉人秀水精嚴寺冬溪<lb/>
　　之裔孫從秋潭老人遊得其詩法善為景句亦工<lb/>
　　書著有萍菴草藻影雜藳嘗取吾郡詩僧裒其遺<lb/>
　　藳勒為成書曰檇李禪林詩輯附以已作大持序<lb/>
　　之以為禪源學海各詣精深一時同社楊若木陸<lb/>
　　叔度沈明徳丘叔遂輩為之㸃定行世<lb/>
　　　送汪黄海還新安<lb/>
新安西望空行李帶秋鴻馬足髙低路人衣草木風母<lb/>
<pb n="KR4h0163_WYG_033-18b"/>
慈開口笑弟舞説心雄此最非常樂勞勞莫便東<lb/>
　　　與楊若木駱天游夜話<lb/>
久别忘如憶相逢意更深言多交後夜情苦見中心病<lb/>
葉風條響哀蛩露穴吟不須悲未遇自古少知音<lb/>
　　　荅蒯周生<lb/>
秋來情況淡無滋一枉緘題慰所思不改長貧存舊友<lb/>
却經久病識新醫形疎現影何殊鶴髪短䝉頭乃類絲<lb/>
楓葉湖邊霜待月相期莫漫又愆期<lb/>
<pb n="KR4h0163_WYG_033-19a"/>
　　　秋潭師黄葉庵落成二首<lb/>
一瓢一笠挂西林不負生平有此心易補髙低籬作障<lb/>
難分新舊竹為隂瓶添水滿澆松大杖撥雲開引步深<lb/>
愧死吾儕諸弟子相依難學樹栖禽<lb/>
不貪幽寂不辭喧野外茅堂可省煩求法人穿荒塚路<lb/>
放生魚過小橋村雲將白繞閒排牖草引青長靜掩門<lb/>
深更深山只如此花開花落更何言<lb/>
　林璧<lb/>
<pb n="KR4h0163_WYG_033-19b"/>
　　林璧字竹憨呉江羅漢寺僧久住嘉興王江涇歴<lb/>
　　寓具足清逺興福諸精舍能詩善書畫山水竹石<lb/>
　　俱得梅道人筆意而寫竹尤工性嗜酒乞其筆墨<lb/>
　　者必攜一樽餌之<lb/>
　　　竹裏<lb/>
一衲濕空翠蕭蕭竹㡬枝茶聲和葉細琴響瀉泉遲拂<lb/>
石人初靜窺林鳥不知徘徊有同調刻綠半成詩<lb/>
　　　秋夜與友人别<lb/>
<pb n="KR4h0163_WYG_033-20a"/>
莫謂相知晩應憐野性投哭非傷逺别酒不破窮愁坐<lb/>
冷山忩燭吟殘庭樹秋明朝同此夕惟見月悠悠<lb/>
　大澍<lb/>
　　大澍字時乃號嬾先南直應天人嘉善大勝寺僧<lb/>
　　扈芭弟子性好遊擅丹青有瘦烟草<lb/>
　　　同趙靈均晩步<lb/>
小雨送幽步水紋生斷霞蝶衣粘濕草禽語墮繁花新<lb/>
月背人去微風引竹斜回看形共影攜手白雲涯<lb/>
<pb n="KR4h0163_WYG_033-20b"/>
　　　經天池廢寺<lb/>
松磴逶迤翠㡬層昨宵風雨夢來曽到門疎竹留羣鳥<lb/>
倚樹愁雲老一僧蓮葉峯頭虚石子鉢盂泉底冷龕燈<lb/>
夕陽秋草多荒蹟忍見殘碑抱古藤<lb/>
　海指<lb/>
　　海指字影林秀水古雪庵僧有松忩漫草<lb/>
　　　同常子貞駱天游夜話<lb/>
深秋落日後磕膝話蕭條病未離三月情難竟此宵寒<lb/>
<pb n="KR4h0163_WYG_033-21a"/>
蛩悲斷石小雨活枯蕉但得清如許應無負我招<lb/>
　　　無客<lb/>
一逕從雲合柴門久索居須傳招隠賦空擬絶交書鳥<lb/>
弄春聲滑花撩晝影虚家貧兄弟逺何況故人疎<lb/>
　如谷東禪師<lb/>
　　如谷字日海初號慧空嘉善人為人端謹初依栖<lb/>
　　霞後遊荆山月庭講席名震叢林歸閉閣於景蓮<lb/>
　　精舍三年詣臺山不數月安坐而逝<lb/>
<pb n="KR4h0163_WYG_033-21b"/>
　　　光徳庵春日即事<lb/>
雨霽炊烟亂禽聲和牧謡爐香閒白日雲影臥丹寮日<lb/>
暖花隂靜塵空午夢消依然人境外杯茗足清饒<lb/>
　懷朗<lb/>
　　懷朗字天衣海鹽資聖寺僧有鈴語軒詩草姚叔<lb/>
　　祥呉石袍為序<lb/>
　　　石城夜泊<lb/>
帝城遥接嶺瘦影臥輕橈隂厚雲凝樹寒生月上潮隊<lb/>
<pb n="KR4h0163_WYG_033-22a"/>
魚沉永夜隻鶴唳空宵逆旅慿興感江花夢六朝<lb/>
　　　靈隠寺訪蘧然師不值<lb/>
問法投山寺入門唯見松徑留青蘚合闗任白雲封近<lb/>
侍懸秋榻鄰僧報午鐘翻思來不偶良晤竟難逢<lb/>
　　　題畫<lb/>
閒過冷院尋僧小坐山腰茆屋細聴風雨何來定是淋<lb/>
蕉灑竹<lb/>
　斷拂子明方<lb/>
<pb n="KR4h0163_WYG_033-22b"/>
　　明方字石雨俗姓陳氏世居平湖泖上又云嘉善<lb/>
　　人少負不羈後悔悟為僧㕘雲門付斷拂子一枝<lb/>
　　自號斷拂子嗣為洞宗三十三代繼謁黄蘗有禪<lb/>
　　師歸主顯聖又主寶夀龍門東塔後居佛日寺有<lb/>
　　雪蕉集<lb/>
　　　松篁橋<lb/>
橋上山重重橋下水淙淙已無車馬至未許烟雲封春<lb/>
老斜風竹秋深細雨松不因閒送客誰續虎頭宗<lb/>
<pb n="KR4h0163_WYG_033-23a"/>
　寶雲禪師道援<lb/>
　　道援字汝航福建陳氏子年十五喪母遂棄家野<lb/>
　　服叩法博山大師已至天台髙明寺閲台宗三大<lb/>
　　部博通教典卓錫於杭之横山崇禎庚辰馬訥菴<lb/>
　　陸遜齋延至平湖乙酉返横山後復以馮兼山之<lb/>
　　招偕其法嗣夢破憩息耘廬寶雲林二十餘年竟<lb/>
　　示寂於此有詩文語録行世<lb/>
　　　雨宿蓮華峯無門庵<lb/>
<pb n="KR4h0163_WYG_033-23b"/>
仄徑入雲峯庵居翠㡬重霧深疑隠豹木老聴吟龍澗<lb/>
雪分春筧山糧任宿舂坐餘清夜杳林外數聲鐘<lb/>
　蜨庵上人𢎞覺<lb/>
　　𢎞覺字夢破仁和人俗姓江名浩字道闇少負才<lb/>
　　名豪宕自喜與孫元襄胡彦逺輩為忘形交皆當<lb/>
　　時名士嘗獨遊郡西樂其幽勝遂挾琴書挈妻子<lb/>
　　居横山之麓題曰蜨菴每當風月閒夜薄酒命醉<lb/>
　　登望江山徬徨起詠不輟晩年遂棄蜨菴從援公<lb/>
<pb n="KR4h0163_WYG_033-24a"/>
　　薙染為僧隨至平湖後復從雲門禮公受具名濟<lb/>
　　斐號日用往來江淮戊子冬坐脱於佛日寺同社<lb/>
　　諸子建塔靈隠五寺橋之西裒其遺稿曰蜨菴集<lb/>
　　　道信弟過澗西出扇索詩時五嶽上人亦來同遊<lb/>
泠泉有佳味慚予只獨嘗君輩忽飛來與我同徜徉天<lb/>
若為爾媚花若為爾香奔泉與怪石為爾贈蹶張人生<lb/>
逐塵網何處不堪傷樂此登臨趣勝彼南面王吾弟士<lb/>
之狷嶽公僧之狂我乃癡絶人狂狷兩無當悠悠斯世<lb/>
<pb n="KR4h0163_WYG_033-24b"/>
孰為侣惟有靈山片石堪與語吾弟今年四十矣前此<lb/>
三十有九年不知㡬年對山水往事那堪憶來縁猶可<lb/>
止願以三十年為期同吾淡蕩烟雲裏七十以後活猶<lb/>
死或山或市姑聴子君不見嶽公年未及壯室閒放己<lb/>
過三千日<lb/>
　　　贈馮兼山<lb/>
自放春閒三十春不將花幔換車茵林廬妙得顛迂筆<lb/>
風調疑兼晉宋人白足時來揮麈尾青松手種作龍鱗<lb/>
<pb n="KR4h0163_WYG_033-25a"/>
髙名久在堪招隠再拜藏書弗敢塵<lb/>
　　　友人宿山閣<lb/>
新笋成竿人饌希荒畦纔剰㡬莖葵山家何事堪留容<lb/>
江閣髙眠聴子規<lb/>
　　　喜劉嘉符下第<lb/>
得失於今易地觀吾將斗酒賀劉安碧翁能解幽人意<lb/>
放爾歸來理釣竿<lb/>
　　　題秋雪庵<lb/>
<pb n="KR4h0163_WYG_033-25b"/>
幾年河渚漾清秋最愛宗公白雪洲今着袈裟何所事<lb/>
仍來洲畔作閒鷗<lb/>
國朝<lb/>
　天童和尚徳容<lb/>
　　徳容號費隠閩人少孤出家得法於密老和尚開<lb/>
　　堂黄蘗歴遷蓮峯法通崇禎戊寅主席海鹽金粟<lb/>
　　復退居黄鶴峯顔曰直指<lb/>
國朝順治初木陳石竒二和尚請繼席天童時擁衆千餘㕘<lb/>
<pb n="KR4h0163_WYG_033-26a"/>
　　叩激揚宗風大振楊廷鑑貽詩有五峯今日髙天<lb/>
　　下萬指都教拜下風之句後居超果徑山維摩堯<lb/>
　　峯十八年示寂福嚴年六十九著有語録及漁樵<lb/>
　　挂瓢等集<lb/>
　　　和澄靈法師山居韵<lb/>
因僧問我西來意報道山居不計年看兔籬邊雲拭磴<lb/>
敲藤石上樹摩肩勤鋤小圃除黄甲閒拾枯枝煮白泉<lb/>
㡳事明明誰可語祇應髙枕臥巖前<lb/>
<pb n="KR4h0163_WYG_033-26b"/>
　林古佛通竒<lb/>
　　通竒字林野四川人十嵗薙染十九南遊遍歴講<lb/>
　　席丁夘掩闗平湖徳藏寺一日失足墮樓大悟遂<lb/>
　　破闗走姑蘓見悟和尚於清涼庵隨入天童人稱<lb/>
　　林古佛後從悟至嘉禾寓黄闇齋素園中受付囑<lb/>
　　焉乙酉主法天童通𤣥峯頂衲子奔趨冬夏布衣<lb/>
　　草履備歴艱苦塔於太白玲瓏巖<lb/>
　　　别嘉禾黄闇齋譚埽菴汪曽城諸公<lb/>
<pb n="KR4h0163_WYG_033-27a"/>
兩載邨居意始舒綸竿未許下沮洳而今舞棹浙東去<lb/>
太白潭深有巨魚<lb/>
　　　輓周君謨<lb/>
昔年曽共咏梅詞誰料幽香冷一池今日重來堦下立<lb/>
難將涙眼看空枝<lb/>
　青蓮禪師<lb/>
　　禪師號浮石姓趙氏世居虎林移居平湖父老無<lb/>
　　子禱神得生生後家業漸凋十三嵗不茹葷十九<lb/>
<pb n="KR4h0163_WYG_033-27b"/>
　　父母欲為完娶嘆曰此時不行他日難脱矣遂至<lb/>
　　普陀禮紹宗禪師薙染三月即歸省親為泣絶乃<lb/>
　　育髪日閲釋典一日在母前講説因果母曰汝既<lb/>
　　決志出家但無逺去由是復薙度受雲栖蓮大師<lb/>
　　戒隨湛和尚開講海鹽天寧結刹秦山復隨至嘉<lb/>
　　禾東塔後往海鹽鶯窠山養親喪𦵏畢赴東塔請<lb/>
　　復上天童後隨本師密雲和尚至嘉禾黄履素園<lb/>
　　舉拂授之履素曰予昨夜夢小園池中開五色金<lb/>
<pb n="KR4h0163_WYG_033-28a"/>
　　蓮乃應今日付浮大師豈不異哉是冬退居平湖<lb/>
　　青蓮寺復往報恩終焉<lb/>
　　　㕘金粟本師密老和尚<lb/>
日脚垂來雨脚收㡬邨晴樹引孤舟問津曽未迷前路<lb/>
到寺疑如見昔遊桑鼓逺聞金粟外海光直射石鷗頭<lb/>
幸生斯世逢斯老得入拈花第一流<lb/>
　　　送一拙歸徑山<lb/>
白雲堆裏冷難辭鍊得身心百不知試問凌霄峯頂月<lb/>
<pb n="KR4h0163_WYG_033-28b"/>
何人先見上松時<lb/>
　　　送聚之遊黄山<lb/>
七十二灘一客舟上崖不必問徽州白雲成片風吹散<lb/>
三十六峯多露頭<lb/>
　　　落梅<lb/>
零落枝頭春已窮或沾泥土或飄空莫言桃李多顔色<lb/>
盡在東風㡬日中<lb/>
　　　山居<lb/>
<pb n="KR4h0163_WYG_033-29a"/>
門前一徑向雲開萬壑千崖脚下來行到翠微深絶處<lb/>
數聲啼鳥喚人回<lb/>
　髙庵道人宗泰<lb/>
　　宗泰字古笠平湖徳藏寺僧受法於費隠老和尚<lb/>
　　時喜濡墨作顛草或作小畫後復往徑山髙庵自<lb/>
　　稱髙庵道人柯魯山謂其詩凡三變而益進有閲<lb/>
　　世堂稿<lb/>
　　　苓山夜話<hi>時天童報恩二師應召入京</hi>
<pb n="KR4h0163_WYG_033-29b"/>
春日思雙徑苕溪取道還十年勞夢寐兩度到苓山庭<lb/>
柏依然古苔花似舊斑近聞雙詔下何處有人閒<lb/>
　　　無垢寺<hi>在天目之麓梁昭明太子繙經處</hi>
一徑當門細無人竹户開古藤縁殿角老柏舞荒臺日<lb/>
射松鼬走林昏石虎埋斷碑横古道繡徧六朝苔<lb/>
　　　懷髙庵<lb/>
髙絶懸崖處吾廬向此分鳥啼寒磵竹樵語石牀雲樹<lb/>
裏江光逺忩中岱色紛夜深羣動息天籟定中聞<lb/>
<pb n="KR4h0163_WYG_033-30a"/>
　　　惟仁上人還日本兼呈同門黄蘗和尚<lb/>
孤帆縹緲日邊來積水波濤一望開雲近石焦連合島<lb/>
氣蒸天柱擁蓬萊山王草長青駝出海國花明白象囘<lb/>
萬里扶桑心印在從教華夏起風雷<lb/>
　　　次友人海内住山翁韵<lb/>
敢叨海内住山翁無用何妨立下風竹榻穏眠鼾似虎<lb/>
松橋閒眺杖如龍白揺絶壁千尋瀑青惜當門三四峯<lb/>
滿架琅函看不盡啼殘黄鳥碧蘿中<lb/>
<pb n="KR4h0163_WYG_033-30b"/>
　　　寄懷虞山髻珠頭陀<lb/>
南疇水湧尚湖平天畔茅堂傍日明半榻琴書髙士傳<lb/>
滿林松竹道人情披雲采术尋虞仲帶雨鉏𤓰訪邵平<lb/>
一住千秋忘理亂有時長嘯數峯青<lb/>
　　　重登雙徑<lb/>
六年不上五峯顛聞道松杉㡬變遷猶有凌霄一片月<lb/>
清秋仍照法堂前<lb/>
　　　天目道中<lb/>
<pb n="KR4h0163_WYG_033-31a"/>
九月風髙白露寒短笻拉伴出臨安亂餘山店人家少<lb/>
一路花開秋牡丹<lb/>
　松阿樵者常岫<lb/>
　　常岫字蒼林別號懦翁又稱松阿樵者姓鄭其先<lb/>
　　本浙之黄巖人生京師十五嵗薙染於大千佛寺<lb/>
　　為法華老人之孫性沉靜喜讀書與人交無貴賤<lb/>
　　皆敬禮之所居堂前有古松數株吟咏其下翛然<lb/>
　　自得如是者三十年徙上房山之邃園再遷良鄉<lb/>
<pb n="KR4h0163_WYG_033-31b"/>
　　𢎞恩寺慕永嘉天台諸山水思歸老於浙髙澹人<lb/>
　　詹事居平湖得馮氏舊圃為北墅割其中一區招<lb/>
　　之駐鍚名曰籜藪以戊辰八月入園已已七月示<lb/>
　　寂其詩髙簡冲澹有郊島遺風居千佛寺有祖華<lb/>
　　堂集聴濤稿寒濤閣稿墨香幢集遂清堂集住大<lb/>
　　房六聘山有邃園稿東峰蘭若集寓良鄉𢎞恩寺<lb/>
　　有復古堂稿今僅選其籜藪詩之一二焉<lb/>
　　　髙詹事澹人得當湖馮氏耘廬舊業分別館一<lb/>
<pb n="KR4h0163_WYG_033-32a"/>
　　　　區為余卓錫地漫賦四章志欣感之意寄詹事<lb/>
杖錫窮幽徑居然是辟疆愛鷗先浚水馴鶴亟謀糧金<lb/>
粟圍香國曇花落寶牀嗟余遲暮眼煙月近微茫<lb/>
去郭五六里舟行多板橋到門仍隔水入塢不禁樵荇<lb/>
淨波如拭簧低鳥故嬌長林真得地不枉主人招<lb/>
湖口逺相望松聲靜處聞轉因多痼疾來住此烟雲上<lb/>
藥千年樹嘉苖五色耘儼同香積國與子欲平分<lb/>
學士思歸隠頭陀得遂初紅芽經露輭紺甲帶雲舒徑<lb/>
<pb n="KR4h0163_WYG_033-32b"/>
闢鈎衣石池涵避餌魚漫云中散地疑是小匡廬<lb/>
　　　漫興<lb/>
倩得名園水一灣老梅修竹㡬重闗忘機且住因鷗狎<lb/>
抱膝成吟待鶴還剰土欲栽蔬脆美新苔任㸃石斑斕<lb/>
青青黯黯君知否絶勝他家大好山<lb/>
　　　金粟徑<lb/>
桂乃山之幽胡為在原野迢迢越溪渚密密敵椽瓦開<lb/>
時仗好風香氣自飄灑最惜浪遊子采摘輒盈把真隠<lb/>
<pb n="KR4h0163_WYG_033-33a"/>
豈用招匪類必久假悠然傷我情婆娑詠其下<lb/>
　　　籜藪<lb/>
紫籜解別徑分翠環一區茶烟出叢篁乃在東南隅聞<lb/>
鐘知有僧藹藹望若無過橋見蔬圃沿泉問灌夫此僧<lb/>
何所似云是一枯株落盡餘枝葉亦少好皮膚<lb/>
　　　靈隠<lb/>
越嶺來探海内竒湖光山色兩相宜泉流不異臨川日<lb/>
石老猶懷未鑿時魚梵悠揚清曉發綺羅雜遝夕陽遲新逢<lb/>
<pb n="KR4h0163_WYG_033-33b"/>
宸翰褒巖壑千古雲林道可期<lb/>
　　　南髙峯無門洞追悼敷先大師<lb/>
四十餘年懷此地今朝親上碧峯頭攀藤誤入無門洞<lb/>
恍見當時老比丘<lb/>
　　　將之檇李留别霽和尚<lb/>
當湖名勝足烟蘿師本生居我後過縱有園林堪隠遁<lb/>
爭如杖履共婆娑長安路上相逢晩雁宕山前結念多<lb/>
不識何時能返棹江干立待老頭陀<lb/>
<pb n="KR4h0163_WYG_033-34a"/>
　山道人行深<lb/>
　　行深字山年自稱山道人居平湖北郊曲水精舍<lb/>
　　有寄寄吟<lb/>
　　　局老貽詩次韵<lb/>
世路多岐折勞生未有涯喜君來竹户同我飯松花晝<lb/>
靜忘談麈溪喧過釣槎閒身游物外烟樹望中斜<lb/>
　　　邨居<lb/>
不住山居與水居閒棲樹下即吾廬窮陬地逺人烟靜<lb/>
<pb n="KR4h0163_WYG_033-34b"/>
好夢宵囘月影虚破俗攜鋤栽剰菊試閒燒燭讀焚書<lb/>
從他晦朔頻更序自嘆年來與俗疎<lb/>
　　　訪沈補石不遇<lb/>
野色晴開天氣和雙溪溪水碧於羅詩同白也還耽酒<lb/>
書繼羲之可換鵞四海交遊名下士半生磊落市中歌<lb/>
尋君正欲論心素芳草衡門空我過<lb/>
　南岳道人元琳<lb/>
　　元琳字氐庵乙丑至平湖止於徳藏寺自言温州<lb/>
<pb n="KR4h0163_WYG_033-35a"/>
　　人從兵閒居數年復自海外來紫髯綠眼偉岸人<lb/>
　　也其全稿未可得姑錄其瓢藁數篇<lb/>
　　　妙嚴山房小集<lb/>
小集蕭齋興獨豪蓬門星聚碧天髙曽收蒟醬扶行竹<lb/>
乆擲昆吾切玉刀白眼㸔人懸斗印紫髯許我着方袍<lb/>
少年遊俠渾如昨不覺頭顱巳二毛<lb/>
　超質上人<lb/>
　　超質字石璞居平湖曹溪蘭若<lb/>
<pb n="KR4h0163_WYG_033-35b"/>
　　　秋夜宿三河<lb/>
黄昏依古岸漁火照沙洲秋滿千山白灘銜亂石流推<lb/>
篷光入枕繋樹影移舟不識誰家子清歌水上樓<lb/>
　冬闗老人通復<lb/>
　　通復字文可别號冬闗老人嘉興胡氏子家世<lb/>
　　儒者多病出家梵誦之餘咿唔不輟於儒家書<lb/>
　　無所不窺詩宗浣花書法松雪好事家爭乞之<lb/>
　　晩年遊東粤歸格律益髙曹侍郎秋岳稱<lb/>
<pb n="KR4h0163_WYG_033-36a"/>
　　為畏友<lb/>
　　　資福院古柏用少陵古柏行韵<lb/>
雙林不合生古柏交柯横掃經臺石伊誰手植自何年<lb/>
拔險亭亭勢千尺地偏在昔失流傳物色人今爭嘆惜<lb/>
再誤田家父老談<hi>里人相傳宋景定問院僧手植恐非</hi>㡬憎僧臘頭顱白<lb/>
昨秋烽火塞江東烟飛金屋連娃宫百年塋塜遍樵採<lb/>
無復松檟撐高空爾非不材獨何幸巋然殿角森幡風<lb/>
輪囷竟謝斧斤厄偃蹇翻成霜露功根深豈必求楹棟<lb/>
<pb n="KR4h0163_WYG_033-36b"/>
招提似假神靈重蒼虬蟠攫陰雲歸寒鯨吼荅驚飈送<lb/>
一枝亦足供鷦鷯千仭寧争下鸞鳯擬叩庭前話已陳<lb/>
西來響絶兹焉用<lb/>
　　　仲書由大梁之雲中二首<lb/>
布帆連夜發報我太匆匆老覺情難别貧㸔淚不同岸<lb/>
花迎短櫂江栁作長風莫過侯嬴里荒凉汴水東<lb/>
皁帽因人重青樽待主寛路逢南客好暑到北天寒詩<lb/>
卷驕征槖鄉心熟釣竿秋風上雙鬢知爾渡桑乾<lb/>
<pb n="KR4h0163_WYG_033-37a"/>
　　　春日松山<lb/>
小磴容深坐苔連醉客茵晩風松落子晴日草浮春石<lb/>
逼孤支屋橋危側過人囘看雙屐路又見落花新<lb/>
　　　陸氏西源山舎<lb/>
興披蓁莽入曲塢倚嵯峨樹黒山魈遁天青峭壁孤出<lb/>
林鐘磬少揺檻麥葵多一瞬成今昔雍門意若何<lb/>
　　　荅倦圃夏日見懷<lb/>
不見中林使炎颷月再過興傳詩札到愁破草廬多曉<lb/>
<pb n="KR4h0163_WYG_033-37b"/>
色開青雨新涼到綠蘿何當狎猿鶴分榻伴金陀<lb/>
　　　寄梅邨先生<lb/>
天曠㝠鴻羽投林自有真江湖髙縱酒日月老垂綸黒<lb/>
髪還初服青山奉潔身秋風𤓰再熟未許故侯貧<lb/>
　　　戊申除夜<lb/>
擾擾今何夕天涯習俗同髮稀霜後草身逐夜來鴻日<lb/>
赩山雲外潮昏海氣東那知聫榻地亦有佛燈紅<lb/>
　　　寒食<lb/>
<pb n="KR4h0163_WYG_033-38a"/>
懷歸春欲盡忽忽又清明柳暗遊人路花深帶甲城江<lb/>
帆寧我待石瀬㡬時平何物禁愁得林鶯囀晩晴<lb/>
　　　同周青士項東井徐敬可過倦圃五首之二用<lb/>
　　　　少陵重遊何氏山林韻時公備兵雲中<lb/>
舊識穿林徑重尋故壁書一谿平曲檻萬竹莽精廬果<lb/>
熟呼蒼䑕風晴跳白魚邊鴻多近信强半慰離居<lb/>
興發傷頭白蹉跎恧問年强能驕杖履未敢失林泉里<lb/>
社虚軍壘人烟瘦郭田但令吾意適百感莫紛然<lb/>
<pb n="KR4h0163_WYG_033-38b"/>
　　　懷鶴江客燕邸<lb/>
春林尚記晩香中短棹頻呼野渡東别涙呉亭斜夜月<lb/>
旅琴燕市渺秋蓬誰傳兵外加餐字醉惱霜前過枕鴻<lb/>
容易風塵銷骯髒侯門少為布衣通<lb/>
　　　滕王閣二首<lb/>
千帆烟火章門市逺水低銜雉堞浮髙閣一登窮戰日<lb/>
宜人多在晩山秋棟雲簾雨飛紅葉估唱漁歌起白鷗<lb/>
呉楚茫茫烟樹外滄桑依舊此江州<lb/>
<pb n="KR4h0163_WYG_033-39a"/>
秋色蒼茫歸雁急客心揺落大江横斷碑無復三唐物<lb/>
曲檻多屯百粤兵衰草衡門髙士里西山返照落霞城<lb/>
思鄉易作登臨賦急浪長風日夜鳴<lb/>
　　　送天然和尚還丹霞<lb/>
出山又見還山日兩地千江一月身熱喝雷驚聾耳客<lb/>
苦言藥盡死心人直提倒嶽傾湫句不動攙旗奪鼓塵<lb/>
歸坐丹霞最髙頂梅花開徧雪前春<lb/>
　　　將之廣州留别南雄陸孝山使君二首<lb/>
<pb n="KR4h0163_WYG_033-39b"/>
凌江南去是羊城崖石谿雲路㡬程日暮櫓柔迎宿鷺<lb/>
峽中山好逼啼鶯東風冷換征衣急春草愁連客髩生<lb/>
真為荔枝紅勝玉饕夫踪跡易紛更<lb/>
曰歸未遂經時改問爾何為更向南急浪長風如可借<lb/>
翠崖丹壑故須探城髙蜃市連青海山壓蛟宫老碧潭<lb/>
囘首兩湖霜夜月一星佛火澹茅庵<lb/>
　　　酬陳堯夫<lb/>
重刺寒灘訪舊船踏莎猶記菊籬偏忩遥林散經時雨<lb/>
<pb n="KR4h0163_WYG_033-40a"/>
厨冷禽窺過午烟杖笠路難揺落後登臨事異亂離前<lb/>
知君未肯論湖海閒數飛鴻過晩天<lb/>
　　　南華道上口號二首<lb/>
山上谿連山下田午烟邨店接朝烟迴岡複澗多疑誤<lb/>
背後山頭忽在前<lb/>
輕雲旋合忽旋開好鳥依人去復囘七尺短藤圓笠子<lb/>
一溪行過一溪來<lb/>
　石菴師琈<lb/>
<pb n="KR4h0163_WYG_033-40b"/>
　　琈字石庵楊姓蘇州崑山人得法於徑山費隐容<lb/>
　　禅師隨侍甚久出世石門福嚴復主海鹽金粟座<lb/>
　　下常及千衆頂有肉髻髙寸許天下以石古佛稱<lb/>
　　之塔在臯亭佛日之瑞初山有法語并詩偈行世<lb/>
　　　遊山寺<lb/>
挈杖尋山水鞋香二月泥苔深人未到松靜鳥還啼逺<lb/>
嶠隨雲斷疎鐘隔樹低薜蘿堪結束斜日挂西谿<lb/>
　　　癸已秋同午明兄檇李夜話<lb/>
<pb n="KR4h0163_WYG_033-41a"/>
客中晤客意偏投蕉露虚忩滴茗甌巳向龍池傳白麈<lb/>
漫同鴛水賦清秋梧桐葉落砧千里蟋蟀聲殘月一樓<lb/>
坐徹繩牀忘夜永東城曙色急更籌<lb/>
　　　送古兄和尚住徑山髙庵<lb/>
髙庵栖隠亂雲中雙徑嵯峨望莫窮百尺寒松侵日月<lb/>
千尋瀑布落虚空竹爐茶沸黄昬雨瓦鼎香消白晝風<lb/>
定起蒲團猶有籟猿啼蟲語溼花叢<lb/>
　萍踪道人如曉<lb/>
<pb n="KR4h0163_WYG_033-41b"/>
　　如曉字萍踪蕭山人栖隠天台石梁下晩居湖上<lb/>
　　往來嘉禾善畫竹有萍踪道人巖艇草<lb/>
　　　春暮<lb/>
雨過郊原徧落紅柳絲無力繫東風春隂何處棲雙燕<lb/>
寂寞梨花小院中<lb/>
　行日<lb/>
　　行日字獨明海鹽人有萍游草<lb/>
　　　徑峰天慧山居詩和元栯堂禪師韻<lb/>
<pb n="KR4h0163_WYG_033-42a"/>
不譚塵世有炎涼靜坐龍山絶校量石室雲生渾似玉<lb/>
地爐火煖灼然香閒吟乍嘯風敲竹髙臥誰吁露結霜<lb/>
幽鳥數聲剛逗巧緑蘿忩上艶清陽<lb/>
　通微<lb/>
　　通微字萬如嘉興張氏子年十九出家受具厯㕘<lb/>
　　名宿路傍聞叱小厮云看汝藏在那裏去不覺躍<lb/>
　　然大悟得法于宻雲老人主曹山復住龍池順治<lb/>
　　丁酉冬示寂<lb/>
<pb n="KR4h0163_WYG_033-42b"/>
　　　與本徹禪人<lb/>
䇿杖尋君偶上臺白雲深處見歸來隔年記得談詩處<lb/>
門外刺桐花乍開<lb/>
　通乗<lb/>
　　通乗字石車金華朱氏子廿六嵗棄家受具逺㕘<lb/>
　　天童宻老人機契得法繼席金粟宗風頗振出住<lb/>
　　童光將示寂僧問此後向甚麽處與和尚相見師<lb/>
　　曰徧界不曽藏僧作禮曰恁麽則向者裏與和尚<lb/>
<pb n="KR4h0163_WYG_033-43a"/>
　　相見去也師曰莫錯認泊然而逝<lb/>
　　　簡黄端伯司理<lb/>
料理荒厨飯甑空深山索處即空同修書逺寄黄司理<lb/>
愛爾忩閒紅蓼風<lb/>
　　　老僧<lb/>
霜作髭鬚雪作眉衲衣不怕朔風吹閒拖拄杖過橋去<lb/>
流水聲中訪阿誰<lb/>
　徐斗支<lb/>
<pb n="KR4h0163_WYG_033-43b"/>
　　斗支字梁父嘉興萬夀宫道士有蜀道吟荆南雜<lb/>
　　詠<lb/>
　　　叙州逢鄉客留飲<lb/>
南溪古僰國信宿也相宜月白山當户風輕水滿陂鳥<lb/>
呼秦吉了藥咀五加皮萬里逢鄉客銜杯話所知<lb/>
　　　歸舟寄朱子蕃<lb/>
春江自蜀來半是岷峨雪千里下江陵山山響鶗鴂<lb/>
　性琮<lb/>
<pb n="KR4h0163_WYG_033-44a"/>
　　性琮字白法嘉興楞嚴寺僧有剰草<lb/>
　　　夜坐<lb/>
新涼微月上雜坐小庭前莫更燒明燭飛蛾絶可憐<lb/>
　凈洢<lb/>
　　凈洢號願菴原名丁元公字原躬嘉興布衣晩嵗<lb/>
　　從古南牧雲學佛<lb/>
　　　題畫木芙蓉<lb/>
吹徧鯉魚江岸風露條霜蘂一重重謝家池上秋容潤<lb/>
<pb n="KR4h0163_WYG_033-44b"/>
十里長隄間白紅<lb/>
　靜挺<lb/>
　　靜挺字俍亭仁和人康熙壬子嵗住錫嘉善慈雲<lb/>
　　興建叢林改教寺為禪寺有雲溪近稿十笏齋詩<lb/>
　　鈔<lb/>
　　　採薪行<lb/>
西山日苦貧竹木摧為薪採薪猶自可邨里虚無人彌<lb/>
望春郊絶青草渾無樹枝托飛鳥厮養小兒大如天紛<lb/>
<pb n="KR4h0163_WYG_033-45a"/>
拏路人捶路邊路人抱頭仰空泣囊中攫去官税錢船<lb/>
子望之捨船走行船那敢出渡口東邨老媪伏斷垣少<lb/>
婦含涕都不言貿貿逺來誰氏子白金深裹衣帶裏徒<lb/>
卒奪之不肯與奮刃一擊路傍死蕭條百里罕人烟舉<lb/>
目川原倍可憐黄昏隂黯鬼火照清宵但聞猿狖呌<lb/>
　　　錢塘懷古<lb/>
青丘西郭水連天慶忌孤墳落照偏夜夜海潮飛白馬<lb/>
年年江月度烏鳶越王臺榭愁荒草呉苑笙歌泣斷煙<lb/>
<pb n="KR4h0163_WYG_033-45b"/>
七十二峰零亂後只今依舊采蓮船<lb/>
東浦横連第一橋御園烟鎻晩風飄櫻桃露重浮金椀<lb/>
楊柳春深度玉簫波湧兩湖漁火亂沙明十里馬蹄驕<lb/>
傷心華月髙樓近郊外青旗久寂寥<lb/>
　　　秋雪菴<lb/>
秋空一片白雲迷夾㟁蘆花雪嶺齊迢逓梵王宫闕裏<lb/>
曉鐘飛度隔溪西<lb/>
　𢎞言<lb/>
<pb n="KR4h0163_WYG_033-46a"/>
　　𢎞言字文逺號簡葊秀水人弱冠披緇吟咏成什<lb/>
　　後證心印於忍堂傑公有澗菴草<lb/>
　　　過苕帚精舎贈怡中和尚<lb/>
楓林曳䇿步猶輕四顧紅黄列錦屏香稻穫殘分鳥啄<lb/>
蒼松積翠引龍經慿䦨話古追苕帚倩壁題詩作砥硎<lb/>
<hi>壁間晦山和尚東䝉居士有題咏</hi>愛摘新蔬深欵客不知斜日傍沙汀<lb/>
　　　禮忍堂先和尚塔<lb/>
荏苒流光屬夢侵重來墓木拱幽森生機簇簇峰頭見<lb/>
<pb n="KR4h0163_WYG_033-46b"/>
古路條條脚下深旋繞靈幢薦勺水恍於淵黙聴雷音<lb/>
慣拈一喝聾人句個話誰能契此心<lb/>
　　　木魚頌<lb/>
靈山𤣥要許流通枯木龍吟貝葉風㡬度斜暘敲不盡<lb/>
滿庭新句落花紅<lb/>
　陳泓<lb/>
　　泓字白浮嘉興萬夀宫道士有榔梅居詩藁<lb/>
　　　寄鄭子擴<lb/>
<pb n="KR4h0163_WYG_033-47a"/>
暇日相期蕭寺東別來三月巳秋風朝來載鶴船人報<lb/>
極浦芙蓉㡬處紅<lb/>
　墨禪師銘起<lb/>
　　銘起號墨菴文學沈中畏孫原名起字仲方於東<lb/>
　　禪寺出家好游覽著書甚富嘗曰明之亡不亡於<lb/>
　　流冦而亡於厰衞因撰明書絶筆於成化十二年<lb/>
　　秋始設西厰又學園集八卷續集一卷宗門近鈔<lb/>
　　二卷康熙壬戌病歿越明年曽學使王孫塟於東<lb/>
<pb n="KR4h0163_WYG_033-47b"/>
　　禪寺之東南隅<lb/>
　　　三噫歌<hi>有序</hi>
　溪上計起三先生自號為蘆中老人抑聞蘆中人之<lb/>
　風而興起者乎抱道終身賫志以歿墨子起有感焉<lb/>
　為賦三噫之歌<lb/>
噫彼蘆中人遇兹漁父不以蘆中老亦唯漁父噫惟今<lb/>
之人兮漁父為誰宜終老於蘆中兮沒世以無知沒世<lb/>
以無知噫<lb/>
<pb n="KR4h0163_WYG_033-48a"/>
噫我行蘆中經春與冬鼓枻中流將安適從噫惟今之<lb/>
時兮此老為誰感蘆中之茫茫兮一往其莫追一往其<lb/>
莫追噫<lb/>
噫東溪有蘆西溪有蘆溯游從之為有為無溯洄從之<lb/>
非夫斯夫噫又烏知其所之兮曽不我思庶蘆中以為<lb/>
期兮朝亦以為期暮亦以為期噫<lb/>
　　　南都行<lb/>
君不見南都形勢何其雄九門天闕凌鴻濛又不見長<lb/>
<pb n="KR4h0163_WYG_033-48b"/>
江汗漫千萬里江流直接蓬壺宫髙帝精靈尚慿此龍<lb/>
翔鳯舉紛來同我行正值秋風老夜報羽書天未曉壯<lb/>
年伏櫪徒悲鳴擬將投匭長安道長安健馬<hi>指當國之姓</hi>食<lb/>
粟肥長樂歌鐘待漏稀滿堂窈窕矜神麗别様新裁大<lb/>
内衣龍灣鼙鼔江波急秦淮絃管追遊集司馬<hi>阮大鋮</hi>庭<lb/>
前傳殺人中書門下招舶客犀貝珊瑚不計錢鮫人緬<lb/>
人貢竒特此時離宫門始開沉沉紅日鳯凰臺永巷宣<lb/>
傳桑落酒洛中忽報媫妤來掖廷真偽難陳説俄聞帝<lb/>
<pb n="KR4h0163_WYG_033-49a"/>
𦙍潛東浙乗傳京師臨百僚東宫舊臣驚䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>是日冲<lb/>
人歸内廷頃刻神龍變為蛭微蛭拘囚龍莫稽都人肝<lb/>
腦為摧裂只今淮甸誰最尊名藩乗障比雲屯出入不<lb/>
由天子詔黄金填咽通侯門江南江北如敵國史相<hi>名可</hi>
<hi>法</hi>孤軍不遑食精誠訴天天莫聞一似汾陽閒廢日國<lb/>
法可刑犴狴髙空傳龍種尚垂髫天家疑案懸九鼎旅<lb/>
人一夕顔為凋<lb/>
　　　送倪鴻寶先生入都<hi>詔進兵部左侍郎兼翰林學士</hi>
<pb n="KR4h0163_WYG_033-49b"/>
聖朝方側席兵事重兼文司馬平邦國非熊獵渭濆韜<lb/>
鈐今用老朋黨爾離羣此後煩神筭無忘宵旰勤<lb/>
　　　廣陵寓中<lb/>
海陵太守陳函白貽我南金十二鐶逆旅由來非細故<lb/>
商歌為爾一開顔秦中冦盜兵戈際薊北風塵夢寐間<lb/>
只合傾囊同客醉賣漿屠狗未曽閒<lb/>
平沙厯厯下横塘遥憶幽人水一方旅次相思餘縞帶<lb/>
春來香夢浴鴛央崑崙夜曲誰消息湘漢游雲自渺茫<lb/>
<pb n="KR4h0163_WYG_033-50a"/>
依舊孤清慙窈窕滿庭寒玉到琴牀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_033-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷三十三<lb/>
</p>
<p>
</p>
  </div>
<div>
<head>檇李詩繫卷三十四</head> <lb/>
    <p>
<pb n="KR4h0163_WYG_034-1a"/>
欽定四庫全書<lb/>
　檇李詩繫卷三十四<lb/>
　　　　　　　　　　　　　平湖沈季友編<lb/>
三國呉<lb/>
　義姑陸鬱生<lb/>
　　陸氏績之女生于鬱林名鬱生海鹽人年十三適<lb/>
　　同郡張白白温弟也素有才名温因使蜀大帝恨<lb/>
　　之以事幽温白亦坐廢謫死異郡鬱生嫁甫三月<lb/>
<pb n="KR4h0163_WYG_034-1b"/>
　　以苦節終姚信有表稱之曰鬱生少履貞特之行<lb/>
　　幼立匪石之節婦禮未卒遭羅家禍抗聲昭節義<lb/>
　　形于色冠盖交横誓而不許奉白姊妹<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>巇之中<lb/>
　　踏履水火志懷霜雪義心固于金石體信貫于神<lb/>
　　明送終以禮邦士慕則臣聞昭徳以行顯行以爵<lb/>
　　茍非名爵則勸善不嚴故士之有誄魯人志其勇<lb/>
　　杞婦見書齊人哀其哭乞䝉聖朝褒以義姑之號<lb/>
　　以厲兩髦之節則皇風穆暢士女改觀矣<lb/>
<pb n="KR4h0163_WYG_034-2a"/>
　　　呉趨行<lb/>
繭滿盖重簾唯有逺相思藕葉清朝釧何見早還時<lb/>
南齊<lb/>
　賢娼蘓小小<lb/>
　　小小一名簡簡名倡也居嘉興縣南死即葬此人<lb/>
　　呼為賢娼巷墓旁有大井舊生雙桃宋紹興初衣<lb/>
　　白以出人多畏之因鎮以塔後宋路分行天心法<lb/>
　　以驅之遂不復見向傳小小居錢塘墓亦在錢塘<lb/>
<pb n="KR4h0163_WYG_034-2b"/>
　　然據唐人諸詩俱云在嘉興宋司馬槱才仲初在<lb/>
　　洛下晝寢夢一美姝牽帷而歌曰妾本錢塘江上<lb/>
　　住花落花開不管流年度燕子銜將春色去紗忩<lb/>
　　㡬陣黄梅雨才仲愛其詞因詢曲名云是黄金縷<lb/>
　　後五年才仲以子瞻薦為錢塘幙官為秦少章道<lb/>
　　其事少章續其後詞云斜插犀梳雲半吐檀板輕<lb/>
　　敲唱徹黄金縷夢斷綵雲無覓處夜凉明月生南<lb/>
　　浦頃之復夢美姝迎笑曰夙願諧矣遂與同寢自<lb/>
<pb n="KR4h0163_WYG_034-3a"/>
　　是每夕必來不逾年才仲得疾而死死之日有見<lb/>
　　才仲攜一麗人自湖上登舟云或曰宋有蘓小娟<lb/>
　　亦名小小墓在錢塘槱事盖小娟也詳見七修類<lb/>
　　稿<lb/>
　　　西陵歌<lb/>
妾乗油壁車郎騎青驄馬何處結同心西陵松柏下<lb/>
宋<lb/>
　女給事沈氏<lb/>
<pb n="KR4h0163_WYG_034-3b"/>
　　沈氏稗史彚編云秀州人聰慧能屬文少選入宫<lb/>
　　為給事中孝宗嘗試六宫守宫論沈文最佳其發<lb/>
　　端云甚矣秦之無道也宫豈必守哉上恱擢為第<lb/>
　　一弟溥為貢士就試春官沈贈以詩時競傳誦之<lb/>
　　其餘詩詞不多見或云為明孝廟時宫人未知<lb/>
　　孰是<lb/>
　　　贈弟<lb/>
自少辭家侍禁闈人間天上兩依稀朝隨鳯輦趨青瑣<lb/>
<pb n="KR4h0163_WYG_034-4a"/>
夕捧鸞書入紫微銀燭燒殘空有涙玉釵敲斷竟無歸<lb/>
年來望爾登金籍同補山龍上衮衣<lb/>
　蔣廿二孺人<lb/>
　　蔣十八居士與其妻廿二孺人皆海鹽人日誦大<lb/>
　　乗經四十年同日更衣焚香書頌而終居士頌曰<lb/>
　　這個幻身四大合成今日分散各歸其根諸幻既<lb/>
　　滅灰飛煙絶如空中風猶碧天月既無障礙又能<lb/>
　　皎潔一切永斷無復言說孺人頌録于左<lb/>
<pb n="KR4h0163_WYG_034-4b"/>
　　　頌語<lb/>
看過蓮經萬四千平生香火有因緣西方自是吾歸路<lb/>
風月同乗般若船<lb/>
　法雲尼正覺<lb/>
　　正覺海鹽人樞密郭三益之孫女適雲間葉氏早<lb/>
　　寡誓節為尼居法雲菴能詩有一絶載邑史<lb/>
　　　絶句<lb/>
春朝湖上風兼雨世事如花落又開退省閉門真樂處<lb/>
<pb n="KR4h0163_WYG_034-5a"/>
閒雲終日去還來<lb/>
　孫夫人<lb/>
　　孫夫人秀州鄭文妻也文久寓行都孫多寄以閨<lb/>
　　詞一時傳播酒樓妓館皆歌之<lb/>
　　　詠雪<lb/>
朱樓向晩簾開六花片片飛來無柰熏爐煙霧騰騰扶<lb/>
上金釵<lb/>
元<lb/>
<pb n="KR4h0163_WYG_034-5b"/>
　貞母禹淑靜<lb/>
　　禹氏名淑靜字素靖呉守正妻居崇徳石門鎮元<lb/>
　　季苖獠之亂亟與夫撡舟以遁苖及之叱淑靜止<lb/>
　　淑靜度不免遂抱幼女投水死明日得尸僵立如<lb/>
　　生藁葬其地守正入越亦死兵間遺孤徳昻無依<lb/>
　　去金華山中為僧後渡錢塘省墓宋學士濓序以<lb/>
　　送之稱其至孝有儒行㑹修元史徳昻入京以母<lb/>
　　死事告于史氏遂得列傳歸廬母墓榜曰白雲先<lb/>
<pb n="KR4h0163_WYG_034-6a"/>
　　壠鎮人表為貞母阡徐一夔有記胡奎有詩云石<lb/>
　　門山前箭如雨朝别良人暮為鬼石門山下百尺<lb/>
　　泉一日身死名千年至今石門山下路烈婦人稱<lb/>
　　禹家墓墓前斜日一僧歸即是當年十嵗兒又明<lb/>
　　初徳祥法師詩云雙樹不單伐土中無怨根雙魚<lb/>
　　得一網水中無怨魂石門水不㴱不著無義金石<lb/>
　　門墳不髙凜乎三尺刀<lb/>
　　　傷亂<lb/>
<pb n="KR4h0163_WYG_034-6b"/>
何處行避苖破船觸枯荇不如水底魚翻身入清冷<lb/>
　芙蓉妓<lb/>
　　嘉禾張司令亡其名富而好禮慕楊鐡崖名往迎<lb/>
　　之鐵崖謂其不知書弗應司令乃延鮑恂為師受<lb/>
　　業焉後迎鐵崖乃往席間以妓奉酒妓名芙蓉酒<lb/>
　　名金盤露鐵崖題句妓即應聲答之鐵崖撫掌笑<lb/>
　　曰妓能文其主可知矣辭去時司令出米滿載送<lb/>
　　之云是鵠糧鐵崖素愛鵠不能却隨訪顧阿瑛召<lb/>
<pb n="KR4h0163_WYG_034-7a"/>
　　瑛之鄰人貧者分給之而去又楊至嘉禾貝廷臣<lb/>
　　以書幣為乞呉越兩山亭志并選諸詞人題詠楊<lb/>
　　即為命筆稿將就夜已過半俄門外有剥啄聲啟<lb/>
　　視則皆嘉禾能詩者也率人人持金繒乞留選其<lb/>
　　詩楊笑曰生平三尺法亦有時以情少借若詩文<lb/>
　　則心欲借眼眼不從心未嘗敢欺當世遂運筆批<lb/>
　　選止取鮑恂張翼顧文曄金炯四首謂諸人曰四<lb/>
　　詩猶為彼善于此諸什尚須托胎耳然被選者無<lb/>
<pb n="KR4h0163_WYG_034-7b"/>
　　一人在諸人相目驚駭固乞寛假得與姓名至有<lb/>
　　涕泣長跪者俱揮出門外閉闗藏燭曰風雅掃地<lb/>
　　矣<lb/>
　　　答楊鐵崖<lb/>
芙蓉掌上金盤露<hi>楊</hi>楊柳頭邊鐵笛風<hi>妓</hi>
明<lb/>
　宫正司女史黄婉<lb/>
　　黄氏名婉嘉興永樂鄉人<hi>後析秀水</hi>父永生婉有異徴<lb/>
<pb n="KR4h0163_WYG_034-8a"/>
　　幼敏慧通詩禮善文詞洪武中選入宫為宫正司<lb/>
　　女史洪熙元年以年老奉敇放歸有司嵗給米帛<lb/>
　　宣徳八年卒葬秀水列字圩楊家村有詩一帙皆<lb/>
　　歸後所作嵗久蠧蝕不全可讀者僅十餘首載在<lb/>
　　族譜故選録之<lb/>
　　　孤松<lb/>
孤松生幽磵落落蒼龍骨可憐托處卑掩抑干霄質蕭<lb/>
艾在崇岡春風氣蓬勃不有嵗寒心寧似千年物<lb/>
<pb n="KR4h0163_WYG_034-8b"/>
　　　還家作<lb/>
憶昔辭家四十霜嘗攜彤管侍昭陽㸃班夙負君恩重<lb/>
退老還霑聖澤長弟妹相親真乍識庭幃何處更堪傷<lb/>
宫妝白髮歸來女紫袖空餘惹御香<lb/>
　　　遊仙詩二首<lb/>
東皇夜宴水晶城玉樹瓊葩相映明鶴背坐看波底日<lb/>
酒曛風細露華清<lb/>
碧海芙蓉五色開仙娥分瓣列妝臺身同蝴蝶多遊遍<lb/>
<pb n="KR4h0163_WYG_034-9a"/>
不是南華夢裏來<lb/>
　朱孺人妙端<lb/>
　　妙端字靜菴詩緯又作令文字仲嫺海寧人永宣<lb/>
　　問尚寶卿祚次女歸光澤學諭周濟後因海溢移<lb/>
　　家海鹽故淑秀集及明詩粹明詩妙絶俱作海鹽<lb/>
　　人年八十餘終閨閣著作之富無過靜菴者有詩<lb/>
　　集十巻遺集五巻雜文史論五巻時稱為女中詩<lb/>
　　豪以所配非偶每形諸吟詠嘗讀易安詞題云一<lb/>
<pb n="KR4h0163_WYG_034-9b"/>
　　代才華真可惜錯將閒恨寄新詩籬落見梅云可<lb/>
　　憐不遇知音賞零落殘香對野人又某使君有一<lb/>
　　青衣曰寒梅妻亡欲圖再娶青衣過靜菴泣訴靜<lb/>
　　菴曰吾能止之因題一絶于扇令持視使君云一<lb/>
　　夜西風滿地霜麤麤麻布勝無裳春來若覩桃花<lb/>
　　面莫負寒梅舊日香使君感其意遂不復娶其詩<lb/>
　　才致清贍聲調遒健平平舒寫自然嫻麗無愧名<lb/>
　　媛矣<lb/>
<pb n="KR4h0163_WYG_034-10a"/>
　　　采蓮曲<lb/>
五月薰風至輕舟出南浦不愛蓮花紅惟采蓮菂苦君<lb/>
去不思家妾愁如亂麻紅顔易憔悴惆悵不如花<lb/>
　　　讀鸚鵡賦作<lb/>
誰云禰正平剛傲而慢侮載讀鸚鵡賦忠誠照千古清<lb/>
音悲且和覊愁益凄楚阿瞞肆梟雄直視何足數黄祖<lb/>
駑下材焉能與君伍玉碎真可嗟珠沉竟何補鳯鳥攬<lb/>
徳輝賢人相時輔天地正昏䝉君禍良自取不見商山<lb/>
<pb n="KR4h0163_WYG_034-10b"/>
翁深藏避豺虎<lb/>
　　　白門懷古<lb/>
炎精已熄兵戈起漢苑青青草千里長安日晩歌布乎<lb/>
金刀血染權臣死奉先本非王佐才忠言棄斥成嫌猜<lb/>
區區豈是老瞞敵孤城坐守真堪哀白門已下身將戮<lb/>
揺尾求生尚何欲座上應無大耳公鴟鴞又啄奸雄肉<lb/>
扁舟我來事已非登臨懷古徒傷悲凄凉遺跡不可問<lb/>
荒煙落日號狐狸<lb/>
<pb n="KR4h0163_WYG_034-11a"/>
　　　春睡詞<lb/>
茸茸芳草含新緑露井夭桃錦雲簇石䦨干外早鶯啼<lb/>
又喚春光到華屋綺忩花影揺玲瓏玉人夢破春溶溶<lb/>
雲鬟半軃鳯釵滑枕痕一縷消輕紅香汗輕輕透衾溼<lb/>
含情欲起嬌無力海棠庭院鳥聲和睡足東風一竿日<lb/>
　　　從軍行<lb/>
束髪從飛將長驅下玉闗秋霜明寶劔朔雪擁雕鞍曉<lb/>
角邊城苦悲笳旅夢殘何時淨疆場歌吹入長安<lb/>
<pb n="KR4h0163_WYG_034-11b"/>
　　　平望舟中即事<lb/>
獨坐篷<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>下挑燈憶別離旋沽平望酒細詠魯公詩<hi>唐顔</hi>
<hi>魯公有登平望橋詩</hi>逺寺鐘聲動孤村月上遲含愁緘尺素慰我<lb/>
北堂思<lb/>
　　　客中偶成<lb/>
異鄉久為客風雨阻歸程逺岸數峰碧孤舟一葉輕篷<lb/>
忩殘燭在煙樹早鴉鳴坐待東方曙依稀見海城<lb/>
　　　題明因尼寺陳後主所建<lb/>
<pb n="KR4h0163_WYG_034-12a"/>
六代興亡似擲梭空留尼寺傍山阿殘碑猶識金仙事<lb/>
國破誰傳玉樹歌繞屋煙霞供笑語一龕燈火隔松蘿<lb/>
由來陵谷皆遷變湖水依然自緑波<lb/>
　　　題探梅圖<lb/>
一笻秋老踏蒼苔為有南枝遶徑開小磵風輕歌影瘦<lb/>
孤山雲暮冷香來尋詩曽共巡簷笑問酒還同步月迴<lb/>
今日重過㡬惆悵翠禽啼處獨徘徊<lb/>
　　　金陵懷古<lb/>
<pb n="KR4h0163_WYG_034-12b"/>
石城風起浪聲齊六代興亡動客思呉苑落花啼杜宇<lb/>
宋臺荒草走狐狸殘香猶染胭脂井遺恨空傳璧月詞<lb/>
誰道鍾山佳氣歇真龍又見起鍾離<lb/>
　　　呉山懷古<lb/>
萬里中原戰血腥宋家南渡若為情忠臣有志清沙漠<lb/>
庸主無心復汴京北塞春風啼蜀魄西湖夜月照瑶箏<lb/>
百年興廢空陳迹回首呉山落照明<lb/>
　　　春雨<lb/>
<pb n="KR4h0163_WYG_034-13a"/>
溼雲漠漠雨如絲花滿西園蝶未知金屋曉寒鶯語澀<lb/>
畫樓春晩燕歸遲宫桃有恨啼紅淚煙柳多情歛翠眉<lb/>
檀板金尊久寥落孤城愁聴角聲悲<lb/>
　　　湖曲<lb/>
湖光山色映柴扉茅屋疎籬客到稀閒摘松花釀春酒<lb/>
旋裁荷葉製秋衣紅分夜火明書屋緑漲晴波没釣磯<lb/>
惟有溪頭雙白鳥朝朝相對亦忘機<lb/>
　　　夜坐<lb/>
<pb n="KR4h0163_WYG_034-13b"/>
呉蠶初出悄無眠數盡更籌覺暮寒柳色弄隂春已暝<lb/>
角聲吹月夜將闌金爐火冷沉煙細羅幌風生蠟炬殘<lb/>
獨坐空庭望銀漢碧天如水露溥溥<lb/>
　　　采蓮曲<lb/>
采蓮復采蓮水深清見藕欲折紅芳枝緑刺傷儂手<lb/>
　　　惜春<lb/>
挂樹遊絲旖旎撲簾飛絮輕狂杜宇喚將春去小桃落<lb/>
盡紅香<lb/>
<pb n="KR4h0163_WYG_034-14a"/>
　　　柳枝詞<lb/>
樓外春風吹柳枝枝頭新月鬭蛾眉緑隂留待昏鴉宿<lb/>
莫折長條贈别離<lb/>
　　　吹簫士女<lb/>
侍寢昭陽下直回紅蕉花底獨徘徊鳯簫偷得棃園譜<lb/>
閒向深宫奏落梅<lb/>
　　　遊仙詞<lb/>
洞天春暖碧桃芳瑶草金芝滿路香吹徹玉簫天似水<lb/>
<pb n="KR4h0163_WYG_034-14b"/>
笑騎黄鶴過扶桑<lb/>
　　　長信宫詞<lb/>
長信深沉天路遥玉階凉露溼宫袍不辭團扇輕抛擲<lb/>
雙燕俄驚别舊巢<lb/>
　　　虞姬<lb/>
力盡重瞳霸氣消楚歌聲裏恨迢迢貞魂化作原頭草<lb/>
不逐東風入漢郊<lb/>
　　　竹枝詞二首<lb/>
<pb n="KR4h0163_WYG_034-15a"/>
西子湖頭賣酒家春風揺蕩酒旗斜行人沽酒唱歌去<lb/>
踏碎滿隄山杏花<lb/>
横塘秋老藕花殘兩兩呉姬蕩槳還驚起鴛鴦不成浴<lb/>
翩翩飛過白蘋灘<lb/>
　　　病中作<lb/>
夜剔寒燈夢不成擁衾危坐到三更不知何處吹羌笛<lb/>
落盡梅花月滿城<lb/>
　　　秋日見蝶<lb/>
<pb n="KR4h0163_WYG_034-15b"/>
江空木落雁聲悲霜染丹楓百草萎蝴蝶不知身是夢<lb/>
又隨秋色上寒枝<lb/>
　　　閨怨<lb/>
啼鳥驚回曉夢醒起來無力倚銀屏蛾眉未得張郎畫<lb/>
羞見東風柳眼青<lb/>
　　　春蠶<lb/>
桃花落盡日初長陌上雨晴桑葉黄拜罷三姑祭蠶室<lb/>
漸籠温火暖蠶房<lb/>
<pb n="KR4h0163_WYG_034-16a"/>
　　　染甲<lb/>
金盤和露搗晴霞紅透纎纎玉筍芽翠袖籠香理瑶瑟<lb/>
緑隂新綻海棠花<lb/>
　虞節婦嫄<lb/>
　　虞氏名嫄海鹽人孝亷勲姪女也幼通文藝年十<lb/>
　　六歸董湄兩月湄暴死嫄哀慟欲絶歎曰我不從<lb/>
　　官人死得復見官人如生者庶長瞑乎乃自述其<lb/>
　　夫狀貎募工刻畫而自雕繪之既成大哭曰官人<lb/>
<pb n="KR4h0163_WYG_034-16b"/>
　　今果如生矣具酒炙饗之寢興盥櫛裘葛更襲無<lb/>
　　異生人久而有靈顙忽蔌蔌出汗兩袖時舉湄父<lb/>
　　以為怪投之火嫄遂鬱悒而死許雲村為之立傳<lb/>
　　有詠物絶句十餘首<lb/>
　　　詠菊<lb/>
移種春苖愛䕶周柴桑無主為誰秋寒芳甘抱枯枝萎<lb/>
羞墜飄風逐水流<lb/>
　　　詠竹<lb/>
<pb n="KR4h0163_WYG_034-17a"/>
自矢貞心古井泉清寒徹骨自堪憐相看嵗暮青青色<lb/>
歴盡氷霜戴一天<lb/>
　彭夫人淑慧<lb/>
　　彭氏名淑慧嘉興人比部輅之女大理沈𤣥華繼<lb/>
　　室<lb/>
　　　秋閨迴文<lb/>
秋江度雁逺鳴孤景寂霜天曉宿烏愁舊戀深時憶妾<lb/>
別新傷劇日思夫樓憑攬鬢羞凝翠鏡舞窺人怯㸃朱<lb/>
<pb n="KR4h0163_WYG_034-17b"/>
浮靄盼殘淒想結修睽信羽落闗榆<lb/>
　王烈婦月妝<lb/>
　　月妝海鹽向升妻早寡矢節姑欲以從子為後月<lb/>
　　妝泣曰吾死今其時矣遂自縊嘉靖戊戌嵗也<lb/>
　　　絶句二首<lb/>
孤燈一盞照空房四壁蛩聲欲斷腸休怨凄凉眼前事<lb/>
自燒前世斷頭香<lb/>
平生節孝兩無成遺笑人間作話名寄語湘君賢姊妹<lb/>
<pb n="KR4h0163_WYG_034-18a"/>
東風回首莫闗情<lb/>
　曹氏<lb/>
　　曹氏平湖人適諸生陸大礽夫赴省試病革寄夫<lb/>
　　一絶而卒沈懋孝為立傳<lb/>
　　　寄夫<lb/>
金風吹散碧天雲雞骨支牀體似焚夢想呉山無限恨<lb/>
對人含淚惜劉蕡<lb/>
　張烈女<lb/>
<pb n="KR4h0163_WYG_034-18b"/>
　　張氏嘉隆間秀水張組女居常與女伴好稱述古<lb/>
　　烈女節孝事年十四許字同邑諸生劉伯春春少<lb/>
　　負才名未娶卒女聞變號泣截髪誓不更適自為<lb/>
　　詩哭之足不踰閫口不茹葷三年服闋即絶食旬<lb/>
　　日死時年二十舅姑迎柩合葬焉<lb/>
　　　哭夫<lb/>
妾身未識良人面良人何事先云亡想應胸有五車史<lb/>
地下召作修文郎妾欲從君即殉死垂白舅姑猶在堂<lb/>
<pb n="KR4h0163_WYG_034-19a"/>
小叔呱呱方五月伶仃襁褓殊可傷妾本儒家寒素女<lb/>
感君一聘守綱常妾身不比雲間月三五團團未㡬缺<lb/>
妾身不比天上星永夜明明旦垂滅南山有石雖云堅<lb/>
鎚鑿相攻遽殘囓長江有水固云直百里之外路回折<lb/>
千秋萬古無改移此情此義何休歇妾非矯性以干譽<lb/>
身心自矢無淄湼終期叔兮三嵗强妾當一死來君傍<lb/>
　陸聖姬<lb/>
　　聖姬字文鸞嘉興陸太守女適周槩鬱鬱不得志<lb/>
<pb n="KR4h0163_WYG_034-19b"/>
　　有詩集王端淑謂其詩景色疎快氣味清芬名列<lb/>
　　十六名姬宜矣<lb/>
　　　和人山居<lb/>
石徑苔封客到稀林深白日掩柴扉攀蘿飲澗猿常出<lb/>
認嶼盤雲鶴欲歸竹裏泉聲喧藥碓簾間嵐氣溼荷衣<lb/>
杖藜徐步尋詩去一路春風入翠微<lb/>
　　　新秋<lb/>
乍宜凉思袖襟中雲物窺人似不同逺岫著煙矜夕翠<lb/>
<pb n="KR4h0163_WYG_034-20a"/>
倦荷摧露脱秋紅稍將蕭索添文致漸益凄其與病容<lb/>
忽憶夜來山月上一聲絡緯出花叢<lb/>
　　　西樓梧月<lb/>
緑野堂西百尺樓梧桐揺月一天秋夜深獨坐清如許<lb/>
空翠滿身凉月流<lb/>
　桑貞白<lb/>
　　貞白字月姝嘉興人隆萬間布衣周履靖繼室纂<lb/>
　　組之外留心典籍先後倡和數百餘首刪繁擷精<lb/>
<pb n="KR4h0163_WYG_034-20b"/>
　　得十之一二題曰月窗詩稿茅鹿門序之閫範淑<lb/>
　　懿撫前兒如已出有一女適程之逺初婚旬日程<lb/>
　　以宿疾死女盡屏服用哀哭勿休守制終焉崇禎<lb/>
　　間有司聞其事于朝立坊旌表有女若此寧非母<lb/>
　　徳所致乎王端淑曰人謂襄陽詩如清溪白石疎<lb/>
　　柳幽蕉清矣未免于薄嗟乎襄陽之厚人未知也<lb/>
　　讀月姝詩當自得之<lb/>
　　　春雨<lb/>
<pb n="KR4h0163_WYG_034-21a"/>
三月風光好渾銷一雨中苔生延座碧花落隔簾紅啼<lb/>
鳥枝頭澀遊蜂葉底空應知春夢斷鍼線總無功<lb/>
　　　采桑<lb/>
四月桑郊緑貧家蠶事忙一筐芳草露兩袖落花香<lb/>
　　　山居<lb/>
山居寂寂俗塵稀石徑雲封晝掩扉摘蕨拂煙攜鍤去<lb/>
採芝帶月杖藜歸疎花傍檻紅侵榻流水臨門緑遶磯<lb/>
風景幽閒堪入畫半林晴旭翠嵐微<lb/>
<pb n="KR4h0163_WYG_034-21b"/>
　　　春夜<lb/>
更䦨獨坐斷啼鴉起凭䦨杆望斗斜好句忽成情思洽<lb/>
梅花和月上窗紗<lb/>
　　　春繡<lb/>
一番風雨動春寒庭畔棃花已半殘燕語隔簾人寂寂<lb/>
金盤滌手繡青鸞<lb/>
　五雲仙女謝彩<lb/>
　　彩字五雲秀水人謝彬吾女相傳為璇妃三女臨<lb/>
<pb n="KR4h0163_WYG_034-22a"/>
　　凡年十四柔肌纎質不勝綺羅豔冶之態目為神<lb/>
　　人適雲間丁七郎未㡬尸解而去丁後亦不知所<lb/>
　　終詩緯云讀五雲傳至羣仙夜集侑觴髙歌使人<lb/>
　　有凌雲之想十二美人之稱惟五雲幻甚<lb/>
　　　遊仙<lb/>
香風吹下蕊珠宫路遇巴園對奕翁笑問先生何處去<lb/>
楸枰移在玉蓮峰<lb/>
　　　贈丁生<lb/>
<pb n="KR4h0163_WYG_034-22b"/>
三生一笑舊姻盟石畔桃花月下笙惆悵滄桑經㡬變<lb/>
于今纔了昔年情<lb/>
　　　煙雨樓<lb/>
春風遲我一登樓紅染夭桃緑未稠百里練光煙細襯<lb/>
四圍曉色雨初收漁歌每自蘆中起畫舫還從雲外遊<lb/>
我欲騎鯨從此去須知直北是瀛洲<lb/>
　　　瑶簪擊玉缶歌<lb/>
金烏既墜漏箭頻城頭月挂銀粼粼流光照我四座賓<lb/>
<pb n="KR4h0163_WYG_034-23a"/>
贈我以酒歌陽春憶昔瑶臺㑹羣真雲璈玉磬俱列陳<lb/>
既諷丹籙復清論天花四散縈我身于此一別淪海濱<lb/>
宿縁未斷旋謫塵厄滿二九始締姻桃花繞洞空白雲<lb/>
白鶴怨我未返輪靈臺鬱結思未伸庸知鸞馭俄相親<lb/>
際此良夜逢故人留連莫惜傾玉樽須㬰展我眉上顰<lb/>
從此碧落與清津時修尺一通雁鱗何當解縛重作鄰<lb/>
淡掃蛾眉朝紫宸<lb/>
　沈恭人紉蘭<lb/>
<pb n="KR4h0163_WYG_034-23b"/>
　　紉蘭字閒靚秀水大㕘黄承昊室封恭人著有效<lb/>
　　顰耡隠賓廬諸稿時閨秀工近體者比比閒靚獨<lb/>
　　喜作古詩不為平熟之調七言亦彷彿温李彤管<lb/>
　　之盛萃于一門如桐城之方呉江之葉華亭之張<lb/>
　　檇李之黄皆近代所希有也王端淑曰恭人賦性<lb/>
　　精敏才藝冠世女紅中饋間如振䝉發落惜未見<lb/>
　　其全集未免有湘蘭楚橘之悲<lb/>
　　　褉日懷黄皆令却寄<lb/>
<pb n="KR4h0163_WYG_034-24a"/>
麗日念古集樂事競水嬉緬思清川上士女介新禔秉<lb/>
蕳散芳沼踏青膩紅縭洛陽油花卜開元撲蝶戲蘭亭<lb/>
聚昔賢文士掞華辭昻首雲中錦恵我曲水詩<lb/>
　　　春草篇<lb/>
錦褥襴雲繡天地瑶田鋪月迷花魅倚偎香魂展寸心<lb/>
翠鎖紅閨怨女思驪山漳水青無情結風鞶舞空英英<lb/>
冶遊欵襪私香氣沙畔鴛鴦接紫莖旖旎輕揚媚蜂蝶<lb/>
膩滑纎腰開笑靨鬭芳偷贈小鬟竒輸却斜眸揉碧葉<lb/>
<pb n="KR4h0163_WYG_034-24b"/>
露流荆圃曉銜珠荒煙連雨通楚巫長亭助柳悲離別<lb/>
閱盡年年恨始枯<lb/>
　　　次外君寄懐<lb/>
懶性或成癖偏愁往返頻牛衣思舊淚馬首恨羈身故<lb/>
國梅舒萼江干柳報春畫樓今夜月同照别離人<lb/>
　　　予自已巳春從宦時仲姒陸夫人以小<graphic n="KR1566" url="https://raw.githubusercontent.com/kanripo/KR-Gaiji/master/images/KR1566.png" mimeType="image/png"/>不得<lb/>
　　　　靣别及予歸自中州又再秋矣聞姒又抱疴<lb/>
　　　　賦此代面<hi>仲姒所居有夢蓮堂</hi>
<pb n="KR4h0163_WYG_034-25a"/>
㡬年萍絮屬他鄉豈羡維藩向洛陽纔到故園憐姊妹<lb/>
又添新淚溼衣裳庭前梧葉經秋老夢裏蓮花隔院香<lb/>
别況不堪常閉閣碧山風雨自淒涼<lb/>
　　　歸途風雪<lb/>
寒雨瀟瀟掩暮扉長途客裏怯單衣無端燕子磯頭夢<lb/>
繚繞隨君到處飛<lb/>
　　　早春憶外<lb/>
映日初花隔檻明春風嬝嬝透寒輕傷心怕聴枝頭鳥<lb/>
<pb n="KR4h0163_WYG_034-25b"/>
莫向王孫歸路鳴<lb/>
　　　悼柔卿遺扇<lb/>
物在人亡空自悲淚痕時共落花垂泉臺若有回峰雁<lb/>
寄我衷腸知不知<lb/>
　　　悼葉瑶期<lb/>
姊妹才髙各不羣餘音獨惜小蠻裠一償詩債遊仙去<lb/>
紫府瑶臺鎖碧雲<lb/>
幽魂清韻亦生寒彷彿芳姿夢裏看庭際月明人寂寂<lb/>
<pb n="KR4h0163_WYG_034-26a"/>
宛然吟詠在闌干<lb/>
　　　題寒山文夫人畫菊<lb/>
問竒十載繫相思白露懷人又此時陶令有情君有筆<lb/>
共分秋色在東籬<lb/>
　黄淑徳<lb/>
　　淑徳字柔卿秀水人葵陽先生幼女適屠氏早寡<lb/>
　　有遺集一巻按邑志淑徳太學正憲女適文學屠<lb/>
　　耀孫早寡遂奉竺乾之教卒年不滿四十著遺芳<lb/>
<pb n="KR4h0163_WYG_034-26b"/>
　　草<lb/>
　　　秋懷<lb/>
寂莫不禁秋淒淒獨倚樓露凝砧欲動風冷扇初收征<lb/>
雁驚殘夢吟蛩引暮愁多情忩外月斜影到牀頭<lb/>
　　　詠雪<lb/>
同雲密密四山圍凜冽寒風撼竹扉萬樹有花蜂不採<lb/>
三山無路客行稀窗間夜坐衣嫌薄爐到更深火自微<lb/>
惟有煙波江上月漁翁猶帶滿蓑歸<lb/>
<pb n="KR4h0163_WYG_034-27a"/>
　　　秋暮寄懐孟畹<lb/>
孤館蕭條落葉紅故人遥隔水雲東追思往事渾如夢<lb/>
轉覺豪華總是空徑草亂垂猶帶露庭花漸老不禁風<lb/>
愁懷縷縷憑誰訴閒倚䦨干數斷鴻<lb/>
　　　七夕<lb/>
鵲駕成橋事有無年年今夕㑹星娥時人莫訝經年隔<lb/>
猶勝人間長别多<lb/>
　沈鳯華<lb/>
<pb n="KR4h0163_WYG_034-27b"/>
　　鳯華秀水人修撰自邠女未嫁卒<lb/>
　　　暮春悼先太史<lb/>
寂莫當年歌舞臺把杯人去漫徘徊可憐荒却三條徑<lb/>
爛漫春花只自開<lb/>
　項孺人蘭貞<lb/>
　　蘭貞字孟畹秀水太學黄卯錫之室著有裁雲草<lb/>
　　月露吟寒山陸卿子為序其詩最工寫景清婉有<lb/>
　　致臨没書一詩與卯錫訣别曰吾于塵世它無所<lb/>
<pb n="KR4h0163_WYG_034-28a"/>
　　戀惟雲露小詩得附名閨秀後足矣如幽人心賞<lb/>
　　間翛然弄秋月晩風吹月上孤鳥帶雲還檻外繁<lb/>
　　花隨意茂夢中芳草傍愁生野鶴閒雲身外伴落<lb/>
　　霞飛鶩景中禪惟有秋風解人意故吹魂夢到君<lb/>
　　旁為語王孫須努力閨中應不悔封侯俱集中警<lb/>
　　句也武林徐野君曰三呉閨秀自陸卿子徐小淑<lb/>
　　而外不得不以此事推君王端淑曰夫人玉碎珠<lb/>
　　沉猶惜詩之不傳豈蛾眉凡質乎風凄月淡鳥怨<lb/>
<pb n="KR4h0163_WYG_034-28b"/>
　　花愁中無三寸枯毫徒為七尺土木矣選其諸詩<lb/>
　　音節清潔居然名手<lb/>
　　　揚州野泊<lb/>
長林日暮行人少淮揚古渡聞啼鳥閒雲來去數峰青<lb/>
極浦寒煙浮樹杪岸闊潮平一雁過木蘭舟蕩採蓮歌<lb/>
荒邨漁火半明滅新月如鈎映薜蘿忽聞野寺疎鐘動<lb/>
蘆葦簌簌江風送徘徊枕上意如何城笳吹起江南夢<lb/>
　　　聞雁<lb/>
<pb n="KR4h0163_WYG_034-29a"/>
明月照蒼苔横空一雁來影翻飛葉墮聲帶晩風迴塞<lb/>
外征人思閨中少婦哀坐憐砧杵急嘹唳又相催<lb/>
　　　過天竺<lb/>
嵐氣侵衣袂輕風拂鬢鬟徑深芳草合林靜落花殷人<lb/>
集煙中寺僧歸樹杪山﨑嶇探勝槩贏得此身閒<lb/>
　　　移居別舊舍<lb/>
十載相依處今宵忍别離小窗明月夜深院畫眉時去<lb/>
去愁無路行行步較遲庭梅解人意落盡最繁枝<lb/>
<pb n="KR4h0163_WYG_034-29b"/>
　　　憶懿卿佩瑱兩姑闗中<lb/>
秋半梧桐葉漸殘函闗西去路漫漫同懸明月三千里<lb/>
獨倚西風十二䦨庭際有花零玉露天涯極目候青鸞<lb/>
遥思此夕深閨侣空憶江南夢到難<lb/>
　　　秋宫怨<lb/>
鵲鏡慵開塵霧䝉笙歌遥度粉牆東瑶堦夜散梧桐雨<lb/>
紫禁秋髙荷芰風鳯輦不來花闇淡羊車何處月朦朧<lb/>
此生難識君王面玉腕年年繫守宫<lb/>
<pb n="KR4h0163_WYG_034-30a"/>
　　　題秋江送别便面<lb/>
送別空江上凉風滿客舟離情同岸柳揺落不勝秋<lb/>
　　　答趙夫人寄慰<lb/>
乍得山中信挑燈憶昔期别來空有句强半悼亡詩<lb/>
　　　春盡<lb/>
片片紅英落盡萋萋芳草欲迷暖風忽送春去深院無<lb/>
人鳥啼<lb/>
　　　南歸贈別兩姑侍二尊人在闗中<lb/>
<pb n="KR4h0163_WYG_034-30b"/>
東風吹雁各分飛柳色青青戀夕暉此去影娥池上月<lb/>
照人千里一帆歸<lb/>
　　　送周夫人歸松陵<lb/>
目送飛鴻無那愁西風颯颯水悠悠可憐垂柳多揺落<lb/>
難向秋江挽去舟<lb/>
　　　詠梅<lb/>
氷玉孤清世外姿娟娟新月上疎枝無情短笛休輕弄<lb/>
未是春風㸃額時<lb/>
<pb n="KR4h0163_WYG_034-31a"/>
　　　柳枝詞<lb/>
緑樹隂㴱映酒旗欲牽春色上髙枝年年為惜行人別<lb/>
折盡東風總不知<lb/>
　　　采蓮曲<lb/>
新栽白苧泛清溪一棹煙波香霧迷競摘荷花憐並蒂<lb/>
横塘歌罷月痕低<lb/>
　　　㑹稽女子題三詩于驛亭寫其哀恨予已兩次<lb/>
　　　　其韻為和因復賦此悼之<lb/>
<pb n="KR4h0163_WYG_034-31b"/>
朦朧斜月淡雲封不寐愁聞夜半鐘綵筆漫傳心上事<lb/>
淚痕多處墨痕濃<lb/>
　　　遲凝秀姊不至<lb/>
風吹細雨溼窗紗寶鴨香消一縷斜薄暮酒䦨人不到<lb/>
一枝春信負梅花<lb/>
　沈靜專<lb/>
　　靜專字曼君呉江詞隠先生幼女適嘉興呉文學<lb/>
　　昌運早寡著有適適草一巻蔥蒨鬱蔚居然風雅<lb/>
<pb n="KR4h0163_WYG_034-32a"/>
　　其字句局法非閨中人所知<lb/>
　　　鴛湖春日送別女伴之武林<lb/>
樹合雲隂欲問鳩可能喚雨阻行舟紅翻詞影花因痩<lb/>
緑剪情絲柳亦愁無計慰留鴛水夢有懷難寄虎林遊<lb/>
春風吹斷長天月殘緒應飛暮嶺頭<lb/>
　　　女伴隨任逺行懷念不寘得書至因賦<lb/>
片香紅燼雨疑晴燕子分波紫羽輕空有淡煙扶晩照<lb/>
豈堪落月入離情將殘春影憐梅信欲醒秋痕寫笛聲<lb/>
<pb n="KR4h0163_WYG_034-32b"/>
最是夢回難放下何期青鳥破愁城<lb/>
　　　竹枝詞<lb/>
妾住横塘小有天數株楊柳緑於煙深池淺池俱種藕<lb/>
要使郎君多見蓮<lb/>
　　　芙蓉<lb/>
紫煙吹斷緑萍稀霧捲輕綃寒月圍圖出冶容香欲起<lb/>
彩鸞中夜洛川歸<lb/>
　　　夜泛<lb/>
<pb n="KR4h0163_WYG_034-33a"/>
水光蒼淡暮江風生怕鳴榔起睡鴻分得芙蓉霜袂冷<lb/>
一天煙靄月明中<lb/>
　黄徳貞<lb/>
　　徳貞字月輝嘉興文學孫曽楠室少工詩賦與歸<lb/>
　　素英輩為詞壇主持共輯名閨詩選二女蘭媛蕙<lb/>
　　媛俱能文子渭璜亦名下士著有氷玉雪椒避葉<lb/>
　　蕉夢諸稿劈蓮詞鼓吹所選止悼亡一律<lb/>
　　　芙蓉石<hi>在杭州南闗署中為陸主政賦</hi>
<pb n="KR4h0163_WYG_034-33b"/>
鬱林曽詫翠玲瓏𣙜署光凝拄笏雄半壁煙嵐矜玉立<lb/>
一簾香雨罥花叢筠依夕影寒生碧苔掩秋稜色印紅<lb/>
自是珠宫分蕊出堅貞應與使君同<lb/>
　　　悼亡<lb/>
隂雲慘淡月無光鐵骨寒飛六月霜秋水倒流驚化石<lb/>
溪煙不動怨鳴螿緱山鶴馭空迴首巫峽猿聲總斷腸<lb/>
薤露疾摧庭畔草悲風吹夢到池塘<lb/>
　　　新秋坐月次皆令韻<lb/>
<pb n="KR4h0163_WYG_034-34a"/>
夜靜鳴蛩到處聞碧天如洗絶纎雲忽飄一葉添愁思<lb/>
獨坐閒庭每憶君<lb/>
　　　學繡灣<lb/>
行人猶是説西施歌舞當年刺繡遲香骨只今何處所<lb/>
雲迷荒草曉風吹<lb/>
　屠<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>佩<lb/>
　　<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>佩字瑶芳徳貞子婦文學孫渭璜室著有咽露<lb/>
　　吟鈿奩遺詠其小詞情思婉約不譲乃姑<lb/>
<pb n="KR4h0163_WYG_034-34b"/>
　　　觀沈氏諸姬演劇<lb/>
棃園喜見屬紅妝三五娉婷出洞房檀口鶯聲歌細細<lb/>
柳枝蝶態舞將將冠簪雅步㕘軍度粉墨塗顔傖父行<lb/>
底事酒䦨人未散月明照徹錦雲裳<lb/>
　徐範<lb/>
　　範字儀靜號玉卿嘉興徐海門之女海門善書範<lb/>
　　童而習之又工畫梅蘭家貧日夜洴澼絖以給食<lb/>
　　齊眉唱詠以終稿曰紅餘沈夫人紉蘭梓而傳之<lb/>
<pb n="KR4h0163_WYG_034-35a"/>
　　　夜讀效顰集<lb/>
篝火暗石壁披衿啟寒牖一讀一呌絶滿紙墮星斗何<lb/>
來覆瓿物呵咤百靈走每爾出一義曽未古今剖或粲<lb/>
如秋花亭亭露光厚含情未得采寒鮮忽脱手或皎如<lb/>
春泉泠泠應岡阜回風蕩微瀾能使飲者夀或竒如人<lb/>
面百變不窮有嬉怒生反掌恒情尠定守或淡如輕容<lb/>
弱體不勝負塵香夜初煖顒顒絮小婦七步與八义知<lb/>
君未肯後如君古所稀且飲杯中酒<lb/>
<pb n="KR4h0163_WYG_034-35b"/>
　　　秋海棠<lb/>
力薄違春夏花閑草露中有誰憐夜雨無奈泣寒蟲冷<lb/>
骨先庭晩秋魂滿地紅自知根蔕弱不敢怨飄風<lb/>
　　　金陵<lb/>
虎抱龍闗氣未消鍾陵葱鬱正干霄秋風鐵騎悲三國<lb/>
夜雨歌魂怨六朝燕子磯邊雲自起鷄籠山畔鳥空謡<lb/>
隔江玉樹聲何杳惟有沙頭晩落潮<lb/>
　　　雁字<lb/>
<pb n="KR4h0163_WYG_034-36a"/>
弔月書空氣自豪墨池頴出似寒濤至文傳處原無本<lb/>
好字書成不在毫豈逐渚禽栖斷岸每隨飛雪過衡臯<lb/>
江南粱稻村村有何事年年往復勞<lb/>
　　　夏閨<lb/>
緑楊影裏坐啼鴉蕙草纔香月又斜閒對小忩無一事<lb/>
戲拈餘墨寫蘭花<lb/>
　　　落花<lb/>
風雨憂春盡蜂聲見所思明年花發處只在此空枝<lb/>
<pb n="KR4h0163_WYG_034-36b"/>
　周蘭秀<lb/>
　　蘭秀字淑英一作弱英呉江周應懿女孫平湖孫<lb/>
　　愚公之室也其母沈媛著聲香奩淑英秉其家學<lb/>
　　雅善吟詠王端淑稱其出口妍冷自非凡品有粲<lb/>
　　花遺稿未刻其死也愚公有悼内四詩見前<lb/>
　　　春日乍浦舟中作<lb/>
芳草重重緑遶坡遊情澹逺欲如何無端紈扇因風墮<lb/>
是處桃花映水多榜女自依煙渚笑林鶯初到客樽歌<lb/>
<pb n="KR4h0163_WYG_034-37a"/>
山光為共春光醉歸櫂沿溪一逶迤<lb/>
　　　和外君帳中梅影<lb/>
一縷春忩淡淡光疎梅清影落寒牀生綃半幅留飛白<lb/>
焦墨一枝吹冷香邀月對人孤作癖須花念我笑空忙<lb/>
那堪夢與羅浮逺曉色臨池並照妝<lb/>
　　　鴛湖煮茶亭相傳坡公三過遺址尚存<lb/>
習習風清乞士家十年三過鬭名茶夕翻珠月分鷗浪<lb/>
春試縹甖泛乳花賸見亭荒猶浦溆却疑人在此蒹葭<lb/>
<pb n="KR4h0163_WYG_034-37b"/>
兹湖一借眉山重品第堪從陸羽誇<lb/>
　　　題松陵楊夫人墨繡<lb/>
擘積春工鬭豔忙那知子墨寸絲藏六朝金粉刪鴛譜<lb/>
百疊煙雲落繡牀手浣露香翻紫脱縷飄湘素冷𤣥霜<lb/>
君家頴握珍如許蘇蕙恒嫌錦字長<lb/>
　　　詠雙蘭<lb/>
雙蕊怯霜殘孤窗惜曉寒祇應圖並蒂留照落輕紈<lb/>
　　　春日寫竹寄姊沈夫人<lb/>
<pb n="KR4h0163_WYG_034-38a"/>
新籜初舒雨後枝碧含香破淡相宜為君寫出疎欄影<lb/>
一片寒光照墨池<lb/>
　　　曉起<lb/>
曉風疎柳挂樓西霧合秋忩半欲迷衾冷不堪重索夢<lb/>
黄鸝飛向隔花啼<lb/>
　　　輓詩五首<hi>有序</hi>
　古人云今古駛同拍球榮名迅譬石火影徂心在未<lb/>
　若文章之無窮我姨葉宛君夫人及昭齊瓊章兩姊<lb/>
<pb n="KR4h0163_WYG_034-38b"/>
　氏風情秀月洛誦成河雖紫玉飛煙睠佳人之不再<lb/>
　而瓊枝照案憐逝魄之猶香聊托遥思綴兹數絶敢<lb/>
　謂平章有當庶匪淚至無端爾<lb/>
三生石上指空彈讀罷楞嚴靜裏觀塵土何堪埋玉樹<lb/>
棃花小閣又春寒<lb/>
十詠探梅䕶徑苔柔情端不為春來琴亡誰譜江南弄<lb/>
空使疎香度夜臺<lb/>
柳絮因風淡逺空海棠照夜霧溟濛莫愁强字盧家婦<lb/>
<pb n="KR4h0163_WYG_034-39a"/>
閉影棃花香雪中<lb/>
悵情瓊蕊弄春氷寒悄軒忩日數憑百結迴腸魂縹緲<lb/>
充箱漫貴剡溪藤<lb/>
十七齡來聚沫餘芙蓉城冷待爰居臂文朱縷他年識<lb/>
袛恐天都署掌書<lb/>
　沈瑶華<lb/>
　　瑶華進士項鼎鉉妻秀水人鳯華妹<lb/>
　　　詠庭前牽牛花<lb/>
<pb n="KR4h0163_WYG_034-39b"/>
望逺雲凝袖妝餘黛散鈿縹囊承曉露翠蓋拂秋煙嚮<lb/>
慕非葵比凋零在槿先才供少頃玩空廢日髙眠<lb/>
　　　遊仙詩<lb/>
虚皇宫闕九層臺瑶草琪花位置栽三十六雙朱色鳯<lb/>
徊翔對待玉妃來<lb/>
　沈翠華<lb/>
　　翠華文學屠懋和妻嘉興人瑶華妹<lb/>
　　　逰仙詩二首<lb/>
<pb n="KR4h0163_WYG_034-40a"/>
蓮瓣相傳大士舟輕紅淡緑遶江流只今跳出汚泥窟<lb/>
碧浪三山汗漫遊<lb/>
閬苑仙桃初熟釀丹札金書宣共賞飛瓊萼緑並鸞馳<lb/>
三十六峰天籟響<lb/>
　山大家錢婉<lb/>
　　婉山萬春妻嘉興人<lb/>
　　　采蓮<lb/>
雨餘風爽試輕羅薄暮蘭舟采芰荷看去自憐顔色好<lb/>
<pb n="KR4h0163_WYG_034-40b"/>
摘來猶覺苦心多<lb/>
　　　冬日即事<lb/>
遥看春色逺坐待晩霞生擁被風憐鬢開忩雪滿城梅<lb/>
花將有信桐葉轉無聲但寫嵗寒句相思寄逺行<lb/>
　徐月英<lb/>
　　月英嘉興名妓<lb/>
　　　送人<lb/>
惆悵人間萬事違兩人同去一人歸生憎平望亭前水<lb/>
<pb n="KR4h0163_WYG_034-41a"/>
忍照鴛鴦相背飛<lb/>
　青峩居士姚氏<lb/>
　　姚氏號青峩居士嘉興范應宫室人扶牀誦書博<lb/>
　　通羣籍二十六而卒有玉鴛閣遺稿屠隆為序王<lb/>
　　端淑曰青峩詩骨寒思窅氣清意冷下筆獨別<lb/>
　　　春閨<lb/>
芳杜傷心碧空庭花雨飄鳥銜幽夢去柳綰别魂遥青<lb/>
被藏金鴨紅樓冷玉簫不闗離思苦金粉為誰銷<lb/>
<pb n="KR4h0163_WYG_034-41b"/>
　　　即事二首<lb/>
晩煙翠出草亭斜曲曲㴱村小築家㡬㸃病鷗眠夜月<lb/>
半牀殘雪照棃花<lb/>
簾捲輕寒春帳空夢殘芳草雨摧風隔忩陣陣聲偏急<lb/>
狼籍庭前一夜紅<lb/>
　　　題夢寄<lb/>
半牀蝴蝶迷春思一枕離魂逐恨飛密帳重幃闗不住<lb/>
月斜樓上伴君歸<lb/>
<pb n="KR4h0163_WYG_034-42a"/>
　　　溪屋<lb/>
數椽竹屋傍溪沙隔斷煙雲人迹賖漫看前汀浸寒月<lb/>
蛩聲淒老白蘋花<lb/>
　黄少女雙蕙<lb/>
　　雙蕙字柔嘉㕘政黄承昊仲女母閒靚雅善吟詠<lb/>
　　柔嘉髫年禪悦絶意家室嘗誦經聞鳥聲有詩云<lb/>
　　迦陵可解西來意又報人間夢不長年十六而卒<lb/>
　　㕘政從妹淑徳字柔卿猶子茂仲婦項孟畹皆有<lb/>
<pb n="KR4h0163_WYG_034-42b"/>
　　集傳世彤管之盛萃于一門近代所未有也有閨<lb/>
　　禪剰詠王端淑曰柔嘉詩質淡無求工意而下筆<lb/>
　　獨潔淫哇豔曲中得此如古琴三弄<lb/>
　　　家嚴忤璫被放南歸<lb/>
雲外蒼茫苦問津乍驚鄉夢轉思蓴㡬番抗疏惟憂國<lb/>
半老歸田始作民解綬已深泉石願全生何戀宰官身<lb/>
風前楊柳依然緑誰訊孤舟野水濱<lb/>
　　　北上因伯兄抱病復回旬日以志悲喜<lb/>
<pb n="KR4h0163_WYG_034-43a"/>
柳色河橋更㡬春驚心南北苦迷津維摩病室重相見<lb/>
疑是天涯夢裏身<lb/>
　　　和㑹稽女子<lb/>
憔悴天涯問阿誰若為多露獨含悲空憐子夜孤亭淚<lb/>
盡作霜楓帶雨垂<lb/>
　伎人薛素<lb/>
　　素字素素又字素卿呉人萬厯中金陵妓能詩工<lb/>
　　畫花鳥人物畫大士白描尤勝善彈走馬以女俠<lb/>
<pb n="KR4h0163_WYG_034-43b"/>
　　自命置彈于小婢額上彈去而婢不知廣陵陸弼<lb/>
　　觀素素挾彈歌云酒酣請為挾彈戲結束單衣聊<lb/>
　　一試微纒紅袖袒半鞲側度雲鬟引雙臂侍兒拈<lb/>
　　丸著髪端迴身中之丸並墜言遲更疾却應手欲<lb/>
　　發未停偏有致自此江湖俠少年皆慕稱薛五矣<lb/>
　　少遊燕中與五陵年少挾彈出郊連騎遨遊觀者<lb/>
　　如堵為李征蠻所嬖其畫像傳入蠻峒酉陽彭宣<lb/>
　　慰深慕好之呉人馮生自詭能致素素費金錢無<lb/>
<pb n="KR4h0163_WYG_034-44a"/>
　　算久之語不售宣尉怒羈留峒中十餘年乃遣北<lb/>
　　里名姬至于傾動蠻夷古所希有也與海内諸名<lb/>
　　士交嗣遊吾郡中年長齋禮佛數嫁皆不終沈孝<lb/>
　　亷徳符納之譚梁生作詩嘲沈云祗知好女意娉<lb/>
　　婷誰别麻姑老少形伎倆指尖成狡獪翻堪搔癢<lb/>
　　在丹青晩歸呉下富家翁為房老以死<lb/>
　　　别蔡幼嶷<lb/>
記得相逢二月春桃花如錦草如裀黄鸝兩兩音載好<lb/>
<pb n="KR4h0163_WYG_034-44b"/>
楊柳絲絲綰住人千金不惜重然諾意氣慷慨欣所托<lb/>
比翼鳥兮連理枝私語丁嚀莫教錯那堪風雨妬芳菲<lb/>
太息春光得㡬時自是鴛鴦驚夢斷翻成一段别離悲<lb/>
羅衫紅溼啼痕透可憐酒醒愁依舊須知何處更思君<lb/>
月明人靜黄昏後<lb/>
　　　謝王徵君百谷叙詩<lb/>
一篇勞見贈字字挾煙雲藝圃應無我詞壇獨有君偶<lb/>
曽吟拙句何竟辱雄文爭似山隂客鵞羣報右軍<lb/>
<pb n="KR4h0163_WYG_034-45a"/>
　　　秋日同友飲秦淮舟中<lb/>
二水龍光遶三山王氣連舟浮桃葉渡客醉菊花天玉<lb/>
管隨歌扇金釵墮舞筵幸皆同調者不減挾飛仙<lb/>
　　　寄友<lb/>
别路三千里離情十二時詩成憑寄與一字一相思<lb/>
　　　飲呉太學伯載齋中<lb/>
楊柳簾櫳緑䕃多黄鸝庭院午風和共憐酒似秦淮水<lb/>
痛飲愁聴玉樹歌<lb/>
<pb n="KR4h0163_WYG_034-45b"/>
　　　畫蘭<lb/>
空谷佳人絶世姿翠羅為帶玉為肌獨憐錯雜蕭蕭草<lb/>
一段幽香祗自知<lb/>
　　　畫蘭竹題贈蘇時欽<lb/>
翠竹幽蘭入畫雙清芬勁節伴閒忩知君已得峩眉秀<lb/>
我亦前身在錦江<lb/>
　　　雨夜<lb/>
江城漏轉夜迢迢誰共青尊伴寂寥挑盡銀燈不成寐<lb/>
<pb n="KR4h0163_WYG_034-46a"/>
半簾風雨嚮芭蕉<lb/>
　伎人周文<lb/>
　　文字綺生呉門良家女流落為嘉興妓所得遂為<lb/>
　　嘉興人聰敏有殊色能詩善小楷與姚士粦楊瑞<lb/>
　　枝交好檇李縉紳好文墨者每召綺生即席分韻<lb/>
　　以為風流勝事綺生微辭多所譏評有押池韻用<lb/>
　　習家池者綺生笑曰無乃太逺乎諸公拂衣而起<lb/>
　　綺生嘗有詩曰掃眉才子多相忌未敢人前説校<lb/>
<pb n="KR4h0163_WYG_034-46b"/>
　　書蓋自傷也新安王太古詞塲老宿見綺生詩擊<lb/>
　　節曰薛洪度劉采春今再見矣李本寧流寓廣陵<lb/>
　　與陸無從顧所建結淮南社太古攜綺生詩詫諸<lb/>
　　公曰吾能致綺生入淮南以張吾軍諸公大喜相<lb/>
　　與買舟具裝各賦四絶句以祖其行太古比及呉<lb/>
　　門松陵一元氏者已負之而趨矣綺生既屬身養<lb/>
　　卒敝衣毁容重自摧廢晨夕炷香于佛前祈死不<lb/>
　　復為詩時作小詞寓意一元氏以五七言迴環讀<lb/>
<pb n="KR4h0163_WYG_034-47a"/>
　　之迄不得句綺生乃開顔一笑也嘗有句云侍兒<lb/>
　　不解春愁報道杏花零落知者咸傷之後歸沈同<lb/>
　　和沈素不好文色衰見棄遂杜門茹素以終沈千<lb/>
　　秋寄綺生詩有空餘屐齒斜陽裏記得春心楊柳<lb/>
　　邉王端淑謂綺生有文心而無慧眼失身瑣類悔<lb/>
　　何及哉<lb/>
　　　遊韜光菴與沈千秋分韻<lb/>
轉徑白雲近回風清磬殘霜花欺客眼江雁怯秋翰片<lb/>
<pb n="KR4h0163_WYG_034-47b"/>
石泉聲細千峰日影寒煙深鳥不語歸路已漫漫<lb/>
　　　夏日和友人見贈并謝蘭膏名酒<lb/>
題徧碧苔箋吟殘緑水篇流霞穿樹出明月隔溪懸乍<lb/>
聴聲聲笛還逢汎汎船琴心誰共識山水自相憐<lb/>
　　　渡口<lb/>
一水如斯逝滔滔不便休橋分南北岸樹繫去來舟竹<lb/>
粉饞烏啄花房倦蝶留況多漁父引予亦漫從遊<lb/>
　　　答華南子<lb/>
<pb n="KR4h0163_WYG_034-48a"/>
老大羞顔鏡多君寄逺詩素椷開豓玉上苑折新枝三<lb/>
月孤村雨十年滄海思自來焚筆硯何以謝相知<lb/>
　　　過呉門懷舊<lb/>
香殘帶緩不勝愁又見蕭條一片秋身到故鄉翻是客<lb/>
心隨明月許同舟數聲新雁凌江下㡬㸃寒鴉逐水流<lb/>
遮莫生平多少恨閒吟欹枕更悠悠<lb/>
　　　送人<lb/>
愁人數行淚不許秋風吹吹入長江裏江流無盡時<lb/>
<pb n="KR4h0163_WYG_034-48b"/>
　　　口占<lb/>
金炊玉饌滿行厨不惜傾囊向酒壚忽漫相逢便相許<lb/>
比來専畏霍家奴<lb/>
　　　為訥齋贈歌者玉蘭<lb/>
娥娥紅粉惜春樓座客能銷徹夜愁不是新聲名擅早<lb/>
如何偏解唱凉州<lb/>
　　　同屠庚朏董遐周駱天游游武林西山得厨字<lb/>
偕遊玉勒紫騮駒雲白山青去路迂不借僧寮炊午頓<lb/>
<pb n="KR4h0163_WYG_034-49a"/>
竹煙一片繞行厨<lb/>
　項隠君珮<lb/>
　　珮字吹聆秀水人文學呉巨手内子能書擅畫喜<lb/>
　　讀書工詩本以貴族令淑國破家亡與其君子偕<lb/>
　　隠荒村諷詠自若誠可謂安貧樂遯白首相莊者<lb/>
　　著有藕花樓集一巻雪灘陳太史盟為序未刻王<lb/>
　　端淑曰鴛水為人文藪吹聆具賢淑之姿聰敏之<lb/>
　　質為詩髙老不減三唐<lb/>
<pb n="KR4h0163_WYG_034-49b"/>
　　　朗雲堂家集次孔彰兄韻<lb/>
詩壇此夕並賢宗彤管風微亦我容月轉簾櫳排雁序<lb/>
雲深庭砌䕶芝茸本無金谷繁華慕祗似蘭亭少長逢<lb/>
檢㸃溪藤兼石墨老兄雙袖未龍鍾<lb/>
　　　雪後贈鍾姊姚夫人<lb/>
太傅門風舊所思新歡得繫蔦蘿絲<hi>夫人弟真逺才士也有女許字易兒</hi>
女嬃不詈申椒賦道藴原嫺若栁詩寶髻雲光青鳯羽<lb/>
羅衫花様碧桃枝野漁未漉山南酒白雪遥觴女導師<lb/>
<pb n="KR4h0163_WYG_034-50a"/>
　　　題外居卍齋<lb/>
葺齋遴製雅名卍較蕭殊秋水盈盈碧幽欄曲曲朱影<lb/>
分金粟字光引日南珠觀世悲同佛閑家慶有儒菲葑<lb/>
從説項牛斗式躔呉薤篆新題額螺文舊湧膜當軒宜<lb/>
獨寤側席儼雙趺憂國逾簪組談空異苾芻牀塵琴靜<lb/>
拭庭草鶴歸扶解畫襄陽孟曾師安定胡何賓言自牖<lb/>
有婦學撡觚管叶飛隨鳯絲深隠鑒蛛窮安君子固疾<lb/>
禱衆生無室是維摩幻顔非子夏臞六忩隨便應一榻<lb/>
<pb n="KR4h0163_WYG_034-50b"/>
懶輕敷經緯㕘前謝風流擁大蘓聨吟單作甫合燭耦<lb/>
猶吾啟幕明星爛翺翔弋曉鳬<lb/>
　　　送外<lb/>
已識風塵苦經春又別離釣船迎水去無處不牽絲<lb/>
　　　閲午夢堂返生香集追賦<lb/>
霏霏玉影未全虚照眼分明白鹿車夢到不堪重夢處<lb/>
淒風吹滅舊遺書<lb/>
返生香爇返生時莫倚青蛾認舊眉絶世才華消不得<lb/>
<pb n="KR4h0163_WYG_034-51a"/>
自應長揖作男兒<lb/>
　歸隠君淑芬<lb/>
　　淑芬字素英嘉興人文學髙陽繼室夫婦偕隠初<lb/>
　　居花村晩遷香溪有雲和閣集崇禎間嘗與秋涇<lb/>
　　黄月輝徳貞呉門申蘭芳蕙共輯名閨詩百花詞<lb/>
　　歸自為序兼工書畫然筆墨珍惜購之不多得也<lb/>
　　　村居除夕<lb/>
爆竹荒村少蕭條四壁虚幕連殘日捲春向早梅舒蓬<lb/>
<pb n="KR4h0163_WYG_034-51b"/>
鬢來朝整愁心此夜除屠蘓相對飲守嵗只繙書<lb/>
　　　早秋懐外君遊武林<lb/>
一葉飄金井鳴蛩怨早秋徘徊閒對月寂寞自登樓嬾<lb/>
看雙星㑹端居萬籟幽無眠難入夢何以慰離愁<lb/>
　　　題陸右黄徐夫人畫<lb/>
茅屋疎籬近水開前峰疊疊樹如苔雖然有路通樵採<lb/>
截斷煙雲未許來<lb/>
　　　詠喚嬌娘次申蘭芳韻<lb/>
<pb n="KR4h0163_WYG_034-52a"/>
隠隠聲傳綺閣中何愁巧畫繡難工休猜仙珮凌風度<lb/>
且數青蚨換綵毧<lb/>
　申賢媛蕙<lb/>
　　蕙字蘭芳呉門申文定公曾孫女適秀水沈廷植<lb/>
　　草書法孫過庭詩蒼老不作閨閣中語有縫雲閣<lb/>
　　集與淑芳齊名世稱二雲閣詩草云<lb/>
　　　秋日宴别金陵葉夫人<lb/>
昔別虎丘下今逢鴛水前停橈黄葉浦把盞白雲天去<lb/>
<pb n="KR4h0163_WYG_034-52b"/>
路恰千里看山剛半年天涯戀知已各為檢詩篇<lb/>
　　　林屋洞<lb/>
龍洞雲封處千山路半迷常年人不到終日鳥空啼石<lb/>
泐蒼苔䕶瀑懸晴雪低有懷探玉簡一傍隔凡栖<lb/>
　　　秋日登屏山<lb/>
樹密影重重秋聲萬壑同不知山上月剛到竹林東<lb/>
　　　出郭<lb/>
出郭尋春日未斜行來溪畔兩三家枯藤半束疎籬外<lb/>
<pb n="KR4h0163_WYG_034-53a"/>
一路寒梅未放花<lb/>
　　　春睡<lb/>
深院迴廊鎻綠楊閨中午睡夢初長只嫌春懶慵鍼線<lb/>
燕落香泥汚繡牀<lb/>
　　　楊柳詞<lb/>
楊柳青青燕子遲曉風初月挂相思欲添鏡裏新蛾様<lb/>
揀得樓東第一枝<lb/>
　　　題畫<lb/>
<pb n="KR4h0163_WYG_034-53b"/>
結廬斜傍白雲中萬壑濤聲松際通林外有人知問渡<lb/>
深山不盡晩來風<lb/>
　長春姐<lb/>
　　長春姐嘉興人黄氏婢寒山陸夫人嘗以詩贈之<lb/>
　　云剪破楚山雲繪作芙蓉履有時渡湘江片片隨<lb/>
　　流水著有惜春記事<lb/>
　　　曉妝作<lb/>
漫學呉姬作淡妝枕痕未減夜來香花簪碧玉扶雲髻<lb/>
<pb n="KR4h0163_WYG_034-54a"/>
妬殺尋常姊妹行<lb/>
　　　和㑹稽女子驛亭二絶<lb/>
弱質何堪馬上塵失身誰復更憐身傷心不作還家夢<lb/>
孤負江南一夜春<lb/>
情緒紛紛訴向誰昔時脂粉盡成悲青燈此夕憐孤影<lb/>
何事天涯不淚垂<lb/>
　伎人呉綺<lb/>
　　綺字繡君嘉興妓與孝亷朱治<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>甚暱崇禎末朱<lb/>
<pb n="KR4h0163_WYG_034-54b"/>
　　棄其妻而娶之從宦東粤不知所終<lb/>
　　　自題蘭石<lb/>
清影留紈素疎香隠石苔風微無所著濃淡有由來<lb/>
　　　冬日畫蘭便面<lb/>
幽意隨有得呵凍聊寫生真堪紉作佩霜霰不勝情<lb/>
　伎人徐翿<lb/>
　　翿字雪翾嘉興妓人女小字阿佛性慧能詩隨母<lb/>
　　遷呉江盛澤遂著聲青樓間每同當湖武原諸公<lb/>
<pb n="KR4h0163_WYG_034-55a"/>
　　遊然心厭穠華常與一士有所約不果因作秋怨<lb/>
　　詩後歸貴介周某周卒祝髪為尼<lb/>
　　　秋怨五首<hi>有引</hi>
　　獨處善懷凉秋易怨兼以病骨支離而永好中絶彤管<lb/>
　　在御聊代蘐蘓以寫幽憂云爾非敢擬盤中作也<lb/>
自許恩情百嵗同那堪棄置任秋風開簾見月還羞月<lb/>
似笑齊紈笥篋中<lb/>
露華㸃砌舞衣單人在空房怯倚闌記得與歡相傍處<lb/>
<pb n="KR4h0163_WYG_034-55b"/>
夜來風雨不知寒<lb/>
枕接離痕兩自知空牀無語只疑癡鸚歌不量伊人逺<lb/>
只管忩前喚畫眉<lb/>
錦簟孤棲燈灺青薰籠斜倚漏三更西風欲破人愁寂<lb/>
吹入芭蕉作雨聲<lb/>
蕭瑟還同落葉蟬輸他吸露飽風煙乍拚身試相思味<lb/>
檢㸃腰肢足可憐<lb/>
　姜月上<lb/>
<pb n="KR4h0163_WYG_034-56a"/>
　　月上烏程比部潘湛妾嘉興人<lb/>
　　　贈黄給諫夫人<lb/>
楓落呉江一葉輕自憐踪迹任浮萍殷勤記取池邊柳<lb/>
曽入東風眼倍青<lb/>
　　　懷黄夫人<hi>時夫人赴閩</hi>
雁字雲飛竚逺思思君惟日誦君詩梅花我自江南寄<lb/>
望到香籠新荔枝<lb/>
　鴛湖女郎<lb/>
<pb n="KR4h0163_WYG_034-56b"/>
　　女郎不知何許人見草堂詩餘王端淑曰情詞兼<lb/>
　　到開口媚利使人吁絶<lb/>
　　　鴛鴦湖竹枝<lb/>
鴛鴦湖上浪生花煙雨樓頭月吐華此夜與君溪上别<lb/>
夢隨水月到君家<lb/>
　寓鴛湖女子<lb/>
　　女子楚人明季隨父宦白門南都失守父殁於任<lb/>
　　有母黨宦浙欲徃依焉同母舟過嘉興遇中表某<lb/>
<pb n="KR4h0163_WYG_034-57a"/>
　　生亦避亂寓此一枝暫憩生亦才貎俱優女私與<lb/>
　　訂盟未五月而郡城復破生隨軍北行勢不能還<lb/>
　　寄詩通問女子得詩感和隨病而亡念女初未字<lb/>
　　與改節不同卒至死不貳與守貞何異其偶存四<lb/>
　　詠亦非白頭吟胡笳拍比時逢兵燹遷徙無常亦<lb/>
　　恐墮家聲秘勿敢語故鮮有知之者竟陵江楚望<lb/>
　　為女之至戚出詩以示人并述其由有霅溪䒶放<lb/>
　　翁者梓之以傳<lb/>
<pb n="KR4h0163_WYG_034-57b"/>
　　　和某生詩四首<lb/>
文士非無行其如薄命何今空思化石昔悔不投梭紅<lb/>
葉詩猶在青春日易過自憐憔悴甚懶復畫雙蛾<lb/>
多病腰肢瘦年來減㡬分奩餘螺子黛箱疊石榴裠悞<lb/>
解江妃佩羞迴織錦文屢憎春夢惡相見尚慇勤<lb/>
追憶從前事空閨漫自評君何曽薄倖妾愧負多情書<lb/>
寄人千里燈挑夜五更别留衣帶字磨滅不分明<lb/>
踐盟原不易況值世情涼自分姻縁短空嗟嵗月長簫<lb/>
<pb n="KR4h0163_WYG_034-58a"/>
聲孤彩鳯燕語傲雕梁共訝癡兒女無端涕滿眶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_034-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫巻三十四<lb/>
</p>
<p>
</p>
  </div>
<div>
<head>檇李詩繫巻三十五</head> <lb/>
    <p>
<pb n="KR4h0163_WYG_035-1a"/>
欽定四庫全書<lb/>
　檇李詩繫巻三十五<lb/>
　　　　　　　　　　　　　平湖沈季友編<lb/>
國朝<lb/>
　閨塾師黄媛介<lb/>
　　媛介字皆令秀水人文學象三之妹與姊媛貞俱<lb/>
　　擅麗才而媛介尤有聲香奩間書法鍾王人以衞<lb/>
　　夫人目之畫亦㸃染有致適楊元勲夫婦偕遊江<lb/>
<pb n="KR4h0163_WYG_035-1b"/>
　　湖為閨塾師以終有湖上草王端淑曰皆令倚馬<lb/>
　　自命落紙如烟摘其佳篇蒼然秀勁㑹稽商夫人<lb/>
　　景蘭贈之詩云門鎻蓬蒿十載居何期千里覯雲<lb/>
　　裾才華直接班姬後風雅平欺左氏餘八體臨池<lb/>
　　爭㓜婦千言作賦擬相如今朝把臂憐同調始信<lb/>
　　當年女校書王端淑有寄皆令梅花樓詩云買舠<lb/>
　　急欲探先春風雪偏覊病裏身聞有梅花供色笑<lb/>
　　客途如爾未全貧凍筆塗殘半是鴉剡溪渺渺竟<lb/>
<pb n="KR4h0163_WYG_035-2a"/>
　　迷槎相逢只恐梅花笑恠我春來不憶家嘗自作<lb/>
　　離隠歌序云予産自清門歸于素士兄姊雅好文<lb/>
　　墨自少慕之遭時多艱萍蹤無定轉徙吳閶覊遊<lb/>
　　白下後入金沙閉跡墻東雖衣食取資于翰墨而<lb/>
　　聲影未出于衡門古有朝隠市隠漁隠樵隠予殆<lb/>
　　以離索之懐成其肥遯之志焉将還省母爰作長<lb/>
　　歌題曰離隠歸示家兄或者無曹妺續史之才庶<lb/>
　　幾免蔡琰居身之玷云爾吳梅邨製鴛湖閨詠四<lb/>
<pb n="KR4h0163_WYG_035-2b"/>
　　章贈之詞見本集<lb/>
　　　鴛鴦湖<lb/>
輕風貼水飛春燕佳人宛自簾中見向水䦨杆處處園<lb/>
梅花草葉春香變昨夜雲晴日影孤中洲曲沼生新蘆<lb/>
嘉興風景知何處亂帆烟栁鴛鴦湖<lb/>
　　　閬園詩為豫章李太虛先生賦四首<lb/>
堂築脩陂外常來書畫船入春花照地不夜水連天香<lb/>
發聞芳杜鴻飛識渚田林居知氣候無事此髙眠<lb/>
<pb n="KR4h0163_WYG_035-3a"/>
居近神仙里丹經早自知堂成初似畫世變巳如棋湓<lb/>
浦雲歸晩廬峰鳥下遲依依天際想去住是前期<lb/>
禹穴探奇嵗摛毫賦兩京坐嫌天地窄行覺水雲輕鐘<lb/>
逺虚聲應林幽夕照生十年躭異致蓬閬豈虚名<lb/>
境逐滄桑換身同詩巻留望雲生絶壑見月老寒湫道<lb/>
在心無染名髙世是求聊将少君隠共賦鹿門遊<lb/>
　　　同祁夫人商媚生祁修嫣湘君張楚纕朱趙璧<lb/>
　　　　遊寓山分韻二首<lb/>
<pb n="KR4h0163_WYG_035-3b"/>
名園多異植花遶曲䦨邊山抱蒼潭水林藏碧樹烟栖<lb/>
烏啼月下廻棹泊霜前酒罷同歸閣開奩納翠鈿<lb/>
佳園饒逸趣逺客一登臺薜老蒼烟静風髙落木哀看<lb/>
山空翠溼覓路亂雲開欲和金閨句慙非兎苑才<lb/>
　　　旅中秋日<lb/>
憂危只有客心微贏得湖光蔽竹扉囊有新詩聊寄賞<lb/>
家存舊壁亦懐歸青山斷處饒紅葉黄菊開時少白衣<lb/>
近水隂晴容易過忽驚風雨打窗飛<lb/>
<pb n="KR4h0163_WYG_035-4a"/>
　　　南湖竹枝詞三首<lb/>
胭脂㸃罷拂雙蛾喚整衣裳厭麝多爭向水邉呼不住<lb/>
弄鈎潜自抝輕荷<lb/>
倚屏㸃拂晚粧濃膩粉中間映淡紅墮髻不粧閒首飾<lb/>
鳯釵斜挿玉玲瓏<lb/>
嘉興美女慣濃粧絶様南珠間翠璫廣袖繡完裁四帛<lb/>
外頭单罩紫綃裳<lb/>
　　　湖上<lb/>
<pb n="KR4h0163_WYG_035-4b"/>
西子湖頭千頃春風光不属去來人朝嵐夕靄誰收得<lb/>
半在憑䦨半釣綸<lb/>
　　　秋夜懐月輝孫夫人<lb/>
肅肅秋聲滿院聞晚風吹盡一天雲滿階落葉蛩鳴後<lb/>
好月當空疑是君<lb/>
　黄媛貞<lb/>
　　媛貞字皆徳媛介之姊太守朱茂時側室王端淑<lb/>
　　曽稱其詩律清警<lb/>
<pb n="KR4h0163_WYG_035-5a"/>
　　　初秋<lb/>
草木疎疎綠未乾飄風日夕動林端拈将針線寜心就<lb/>
理得音徽不暇彈曉起簾櫳初退暑晩來樓閣又生寒<lb/>
衣輕扇冷無餘事好向窓前借月㸔<lb/>
　　　悼亡兒六郎<lb/>
霜飄鴛瓦重月上燕梁遲最是消魂處明珠去掌時<lb/>
　　　立夏日寄懐兄妹<lb/>
一夕南風動鶯啼綠盡知愁深梅子候約過杏花時巳<lb/>
<pb n="KR4h0163_WYG_035-5b"/>
負髙春話無乖新夏期三山天月裏各有一人思<lb/>
　　　弔鶴詩<lb/>
素魄飄然上白雲松風寂寂竹深深月移誤識來時影<lb/>
花落當知去日心錦帳美人思妙舞别峰髙士枕空音<lb/>
碧霄孤冷尋何處日夕閒㸔水木隂<lb/>
　　　立秋日夢分得成字<lb/>
忩前脩竹洗來清且理琴書託此生凉到半庭分夏去<lb/>
夢將一字許秋成凌虚乆接梧桐影孤坐新驚砧杵聲<lb/>
<pb n="KR4h0163_WYG_035-6a"/>
我意正悲時節易更教重論月中情<lb/>
　孫蘭媛<lb/>
　　蘭媛字介畹徳貞長女適同邑文學陸渭工詩詞<lb/>
　　多韻語不雜脂粉擅冩蘭竹著有研香閣詩王端<lb/>
　　淑曰介畹詩如行雲流水在有意無意間<lb/>
　　　讀外君登岱詩<hi>曽勒先姑沈安人石幢于泰山歇馬厓</hi>
天下何曽小家鄉吳觀中卧遊詩一坐片石白雲封<lb/>
　　　秋汎<lb/>
<pb n="KR4h0163_WYG_035-6b"/>
烟拖髙栁蕩秋姿落照寒蝉故故悲放棹歸來月初上<lb/>
風吹荷葉斷殘絲<lb/>
　　　雨夜聞梅香作<lb/>
溼盡孤牕燭冷時梅花香破一枝枝逋翁未解黄昬雨<lb/>
清淺閒臨照影池<lb/>
　孫蕙媛<lb/>
　　蕙媛字静畹徳貞次女適桐鄉孝㢘莊國英蚤寡<lb/>
　　著有愁餘艸詞工小令與介畹爭勝<lb/>
<pb n="KR4h0163_WYG_035-7a"/>
　　　讀縫雲閣艸賦贈沈夫人次姊氏韻<lb/>
綺疏髙擷補天樓銀牓新題藻霱流月姊静窺三素粲<lb/>
風姨不巻五華柔寫情妙句針同聖隐意廻文錦可酧<lb/>
組練自知從研北絲絲葉葉幾殘篝<lb/>
　沈孺人榛<lb/>
　　榛字伯䖍嘉善麟溪人天啟乙丑進士南昌府推<lb/>
　　官沈徳滋女適進士錢黯<lb/>
　　　紅白瓶梅<lb/>
<pb n="KR4h0163_WYG_035-7b"/>
不盡南枝放軍持入畫装緐英矜白雪疎蕊㸃紅粧羃<lb/>
䍥難分影蕭森共一香妬風應莫慮春色喜先藏<lb/>
　　　家園古藤花<hi>園有九松勝國時植</hi>
循墻蜒蜿走龍蛇占盡家山首夏花鬛鬛影隨華鬘動<lb/>
纍纍香貫蘂珠鈄窺園乍對疑朝彩隔檻遥看悮晩霞<lb/>
折得一枝持叩問藤年還似九松耶<lb/>
　顧娟娟<lb/>
　　娟娟嘉興妓<lb/>
<pb n="KR4h0163_WYG_035-8a"/>
　　　贈别<lb/>
南國相思子西番篤耨香留君充離佩休賭紫羅囊<lb/>
　行剛<lb/>
　　行剛號祗園嘉興人處士胡日華女嫁諸生常公<lb/>
　　振未期而寡中嵗出家為僧通乘弟子住嘉興梅<lb/>
　　㑹里伏獅院有語録<lb/>
　　　孟夏關中詠<lb/>
百結鶉衣倒挂肩饑來喫飯倦時眠蒲團稳坐渾忘世<lb/>
<pb n="KR4h0163_WYG_035-8b"/>
一任塵中嵗月遷<lb/>
　沈栗<lb/>
　　栗字仲恂榛之妹諸生陳誼臣室<lb/>
　　　紅白缾梅<lb/>
曉避狂風落宵隨竹影斜朱顔羞剪彩玉骨絶含瑕漫<lb/>
簇參差蘂同分濃淡花羅浮夢何許一為膽瓶誇<lb/>
　王煒<lb/>
　　煒字功史又字辰若太倉人太原相國之裔海鹽<lb/>
<pb n="KR4h0163_WYG_035-9a"/>
　　陳文學光縡室能詩善畫有燕譽樓稿與卞夫人<lb/>
　　為師弟交得其清秀蒼韻之傳有林下風以世亂<lb/>
　　偕隐于婁博學敦古詩多名句顧伊人稱為笄幃<lb/>
　　中道學宿儒不當以香奩目之如月光臨水凈雲<lb/>
　　氣近山多開簾納新燕移榻近髙柯皆佳句也太<lb/>
　　倉女子黄若從父蜀歸以奇花珍木圖示之日夕<lb/>
　　模寫致病而殁<lb/>
　　　題介畹陸夫人畫竹巻<lb/>
<pb n="KR4h0163_WYG_035-9b"/>
自昔管仲姬抽毫染修竹娟娟綺石傍琅玕照人目猶<lb/>
属閨閣才胸中少林麓只今介畹氏潑墨較純熟生綃<lb/>
百尺强渭川千畆簇初苞間枯梢暮雨秋烟緑筆牀螺<lb/>
黛殷玲瓏戛寒玉潜招湘女魂碧忩伴幽獨<lb/>
　　　和吳巖子師湖上詠<lb/>
栁色六橋迷晴雲萬山吐燕帶落花飛鶯隨歌管度倚<lb/>
樹聴提壺疏泉成瀑布小閣遇春隂松聲嘗似雨<lb/>
　　　冬日林居<lb/>
<pb n="KR4h0163_WYG_035-10a"/>
颯颯微風雪長林鎖白雲曳蘿山骨逈汲澗水衣分樹<lb/>
老花猶在霜清雁不羣誰憐搗衣者此夕幾囘聞<lb/>
　　　夏日<lb/>
幽居感地僻清曠絶塵喧刪竹蜘蛛堕鈎魚翡翠翻課<lb/>
童親稼穡宴客治蘋蘩唯願垂楊樹清隂掩我門<lb/>
　　　春日閒居<lb/>
南郊春色滿人静鳥聲多乆雨魚苗活微風燕子過花<lb/>
飛寒食節草緑夕陽坡盡日無他事援琴對薜蘿<lb/>
<pb n="KR4h0163_WYG_035-10b"/>
　　　感懐二首<lb/>
逺離阿母四年餘百叠愁眉更不舒眷戀庭闈惟有夢<lb/>
播遷南北未成居家園風景三更月夫壻生涯數巻書<lb/>
無限傷心歸未得鷫鸘典酒對相如<lb/>
空傳錦字有才名淚雨春來似未晴倭墮睡殘悲數病<lb/>
扊扅炊盡送遐征心隨吴水鄉闗去愁逐春雲晝夜生<lb/>
潦倒三遷名未就誰憐女子賦離情<lb/>
　　　同諸太母登浮圖<lb/>
<pb n="KR4h0163_WYG_035-11a"/>
同登化塔縱遊觀山色蒼茫海色寒風送珮聲臨絶頂<lb/>
日将人影上危䦨諸天直向雲中接下界翻如畫裏看<lb/>
到此須知塵相幻凌空誰敢更盤桓<lb/>
　　　送文如師氏歸里<lb/>
寒林小鳥尚嚶嚶獨向東城為送行思逐囘風悲落葉<lb/>
夢驚流水作寒聲髙齋有意還遲月短棹無心復計程<lb/>
分手淚傾南北恨孤帆杳杳夕陽横<lb/>
　　　酬徐姊鄭夫人<lb/>
<pb n="KR4h0163_WYG_035-11b"/>
已知彤管寄情賖金縷珊珊改絳紗隐几尚傳康伯母<lb/>
下帷猶似謝公家桃笙乍轉湘波動灌樹初殷海燕斜<lb/>
翡翠筆牀空作賦輸君相贈有瓊華<lb/>
　　　上已分韻<lb/>
解禊廻流蘸逺峰香車碾破緑䝉茸三眠栁下紅牙按<lb/>
四照花邊錦帳重連騎自從金谷遇泛觴疑得酒泉封<lb/>
遥知刻燭揮銀管漏短春深不似冬<lb/>
　　　西泠閒咏<lb/>
<pb n="KR4h0163_WYG_035-12a"/>
澄江廻抱古城斜一片煙雲接永嘉為愛好山聊住足<lb/>
偶依髙樹便成家湖光瀲灎侵行笈竹影參差帶落花<lb/>
聞道故人將卜隐短衣雙挽鹿門車<lb/>
　　　宫詞<lb/>
宫漏沉沉緩箭流行雲不下殿西頭平明試巻珠簾看<lb/>
陣陣飛紅入御溝<lb/>
　洞庭道人趙昭<lb/>
　　昭字子恵吳郡寒山隐君女祖母陸卿子母文端<lb/>
<pb n="KR4h0163_WYG_035-12b"/>
　　容俱擅詞翰之席子恵能嗣其美適平湖文學馬<lb/>
　　仲子班性好煙霞嘗葛衫椎髻自擬道民仲子强<lb/>
　　之不克㑹仲子父難破家子恵遂入空門更號徳<lb/>
　　隐結庵于洞庭西山中香林匿影二十餘年亦吴<lb/>
　　越間一奇女子也有侣雲居遺藁<lb/>
　　　新秋晩眺<lb/>
山中多晩凉清風厲秋節遥瞻四五峰壁立皆奇絶修<lb/>
竹傍林開喬松倚巖列黄菊散芳叢清泉凝白雪對此<lb/>
<pb n="KR4h0163_WYG_035-13a"/>
懐素心千里共明月願保幽貞姿歲寒雙皎潔<lb/>
　　　雨中得家信寄荅<lb/>
寂寂空庭雨始自東南隅飛鳥銜書來徘徊顧我廬故<lb/>
巢今尚在新燕誰與居願子念幽獨中道盼廻車我心<lb/>
固匪石君意今何如<lb/>
　　　種竹歌<lb/>
南山南北山北其中有竹人不識托根數莖臨嚴霜虚<lb/>
心願並幽溪柏秋深草木零落盡此竹亭亭終不易<lb/>
<pb n="KR4h0163_WYG_035-13b"/>
　　　贈琴如閔夫人<lb/>
曉日下粧閣春風動繡幃侍兒調百舌夫壻畫雙眉舊<lb/>
製芳蘭佩新裁粉荔詩栁花初入咏撫景步遲遲<lb/>
　　　冬日感懐<lb/>
獨坐淚沾衣天涯信未歸幽琴鳴轉寂孤梗斷何依越<lb/>
水雲俱冷吴山雁不飛空庭杉影亂喚婢掩柴扉<lb/>
　　　春日泣懐先慈<lb/>
蘭閨儀範卄年餘徳耀神葩玉不如坐帳每教吟五字<lb/>
<pb n="KR4h0163_WYG_035-14a"/>
遣奩親自繪雙魚最憐辛苦懐蘭佩猶憶提㩦載鹿車<lb/>
風木有情腸欲斷夢中空自學牽裾<lb/>
　　　當湖文園聞巳填茂草慰外君<lb/>
遥望殘陽落故墟更傳烽火遍州閭緑沉渭畆臨溪竹<lb/>
香散文園滿架書釣艇蒼茫浮少伯琴臺寂寞憶相如<lb/>
多君腹笥依然在詞賦翩翻好似初<lb/>
　　　祀寒山先墓<lb/>
一天風雨倍傷離囘首寒泉曲澗西伯道祠邊猿獨唳<lb/>
<pb n="KR4h0163_WYG_035-14b"/>
中郎墓上鳥空嗁塵飛臺閣書還在雪壓松筠鶴自棲<lb/>
從此素絲憑世染漫憐志與白雲齊<lb/>
　　　乙酉孟秋兵亂<lb/>
登髙望長水水長人未歸遥憐弄珠女不學九嶷妃<lb/>
　　　皆令黄夫人過寓山閨即事<lb/>
吟得新詩子夜殘銀缸㸃㸃照花欄湏臾小婢來相報<lb/>
深竹烏嗁月滿灘<lb/>
　　　早春次端文舅父韻<lb/>
<pb n="KR4h0163_WYG_035-15a"/>
山中乆雨春將半樓外啼鶯日巳斜㩦尊自向蒼苔坐<lb/>
為惜枝頭殘杏花<lb/>
　　　洞庭一粟菴咏梅<lb/>
玉女茅庵白布袍珊珊仙骨道風髙幽情未種曇花樹<lb/>
先挿江梅映白毫<lb/>
　　　美人<lb/>
眉鎻春山鬢㸃鴉莫将桃李鬭芳華無心去逐風流隊<lb/>
閒向雕䦨數落花<lb/>
<pb n="KR4h0163_WYG_035-15b"/>
　氷蟾子吳朏<lb/>
　　朏號氷蟾子華亭人適嘉善曹允明王端淑曰詩<lb/>
　　多古意矯矯如千丈松<lb/>
　　　艶曲二首<lb/>
金屋暖長春蘭堦人似月但願如月圓不願如月缺<lb/>
贈妾紫金環遺郎白玉玦郎恩環不解妾心玉比潔<lb/>
　　　採蓮曲<lb/>
弱桞繫遊驄叢花映嬌面郎珮紫紋囊儂從扇底見<lb/>
<pb n="KR4h0163_WYG_035-16a"/>
　鄒姬蓮午<lb/>
　　蓮午嘉善人進士丁彦妾其繼妻吳中燕不能容<lb/>
　　入空門焚修<lb/>
　　　即事<lb/>
初裁白袷立梧庭痩骨徒憐病葉零酒後紅酥猶帯冷<lb/>
三三五五見疎星<lb/>
　彭琬<lb/>
　　琬字玉映海鹽人進士期生妺浙江總兵馬孟驊<lb/>
<pb n="KR4h0163_WYG_035-16b"/>
　　媳與妹琰稱雙璧王端淑曰琬詩巧慧俊冷不作<lb/>
　　淺浮小語<lb/>
　　　懐王辰若夫人<lb/>
湖上烟生碧樹枝柴扉晝掩落花時何當得覩雙文貌<lb/>
堪羡擎來道藴詩曲逕茶香留夜月朱欄鳥下看圍棋<lb/>
三春風雨愁深淺病骨支離無限思<lb/>
　彭琰<lb/>
　　琰字㓜玉琬妹適文學朱化鵬詩不多見而名句<lb/>
<pb n="KR4h0163_WYG_035-17a"/>
　　絡繹王端淑稱其才情兩足似勝姊氏姊惟幽艶<lb/>
　　妹則英特而博大矣<lb/>
　　　懐王辰若夫人<lb/>
碧艸萋迷接桞枝匆匆良晤夕陽時纎眉畫就春山色<lb/>
素紙裁成白雪詩風送花香沾去袂鳥啼竹徑冷殘棋<lb/>
歸來静掩閒庭月欲向清光寄所思<lb/>
　　　病春<lb/>
半簾垂桞夕陽斜香冷閒忩日更賖莫道朝來不憔悴<lb/>
<pb n="KR4h0163_WYG_035-17b"/>
撩人偏恨牡丹花<lb/>
　周慧貞<lb/>
　　慧貞字挹芳吳江人嘉興孝㢘黄婷之室早殀沈<lb/>
　　宛君為之作傳王端淑曰挹芳與孟畹柔嘉鼎足<lb/>
　　三分為一時之勝<lb/>
　　　七夕<lb/>
雙星暗度巧雲飛玉漏聲殘月正西秋思不堪傷獨立<lb/>
數竿風竹小忩低<lb/>
<pb n="KR4h0163_WYG_035-18a"/>
　王氏<lb/>
　　王氏嘉興人王端淑曰鬆雋不凡可與言詩<lb/>
　　　春日<lb/>
晝長門静掩愁病自應憐倦繡頻餘錦焚香數爇錢䕶<lb/>
花嫌蜨舞聞桞愛鶯眠偶到樓頭望春光半巳還<lb/>
　王湘貞<lb/>
　　湘貞嘉興兵部侍郎張天植之妾張被逮王同衆<lb/>
　　妾史蘭若章蘓淑裂帛作小楷寄張以死今存王<lb/>
<pb n="KR4h0163_WYG_035-18b"/>
　　詩一首<lb/>
　　　臨終詩<lb/>
自入君門乍幾年今朝賫志下黄泉倘然女侣相呼問<lb/>
同是前生未了縁<lb/>
　顔畹思<lb/>
　　畹思字宛在桐鄉人王端淑曰蒼老靈異識度𢎞<lb/>
　　逺洗去近日蹊逕<lb/>
　　　題墻上薔薇<lb/>
<pb n="KR4h0163_WYG_035-19a"/>
小院隂隂晝漸長一枝掩映似窺墻忩籠白日分紅艶<lb/>
葉鎻輕煙漾碧光半面偶憐香自逺全身何處影能藏<lb/>
誰家錦帳遮春住莫放東風逐路傍<lb/>
　顔佩芳<lb/>
　　佩芳字芳在桐鄉人王端淑曰一氣雄壯出人意<lb/>
　　外而靈警之句滿幅<lb/>
　　　孝嘉姪過予併詒以詩同和<lb/>
年來踪跡各西東乍見翻疑是夢中愧我能裁謝氏絮<lb/>
<pb n="KR4h0163_WYG_035-19b"/>
喜君不墮庾家風千秋事業還憑立數載離情得暫同<lb/>
正沸爐聲歸棹促一番聚散苦匆匆<lb/>
　袁瑞英<lb/>
　　瑞英字素如嘉興人見西湖唱和詩<lb/>
　　　集傅園<lb/>
傷心不敢上髙樓滿目闗山使妾愁腸斷意中人去後<lb/>
鵾絃斜整淚先流<lb/>
　宋娟<lb/>
<pb n="KR4h0163_WYG_035-20a"/>
　　娟杭州人以亂被掠至清風店題詩于壁後歸嘉<lb/>
　　善曹太史王端淑曰哀憤似蔡琰而情思纒綿<lb/>
　　　題清風店<lb/>
妾命如朔風飄然振落葉不入郎羅幃乃逐塵沙陌妾<lb/>
本良家兒流落平康刼十三工秦筝十五好筆墨武林<lb/>
遇公子知心不徒悦忽爾天地崩干戈作長别朔雪戰<lb/>
寒風皴肌冷如鐵誰謂文姬哀猶得過漢闕誰謂明妃<lb/>
怨猶能封馬鬛而我薄命妾終當染鋒血胡不即就死<lb/>
<pb n="KR4h0163_WYG_035-20b"/>
心為公子結公子爾多情豈忘西湖月公子爾多智豈<lb/>
不諒我節公子爾任俠忍妾委虎穴公子爾多交交豈<lb/>
無豪傑媒妁扇上詩顛沛不忍撇忍死一相待悲酸難<lb/>
再説又聞洞山方風流當世杰爾既善顧郎何不一救<lb/>
妾<lb/>
　徐簡<lb/>
　　簡字文漪嘉興人新安吳于庭副室吳遊粤留文<lb/>
　　漪於吳門或曰後歸楊中翰著有香夢居集王端<lb/>
<pb n="KR4h0163_WYG_035-21a"/>
　　淑曰其詩輕清宛轉無一率筆<lb/>
　　　和元微之生春詩<lb/>
何處生春早春生錦幔中香吹金篆火夢警玉鈎風緑<lb/>
髻堆鬟膩紅酥壓酒融小忩遐日照花影隔紗叢<lb/>
　　　宫詞三首<lb/>
看春偶立幔亭東天語呼名内殿中敕與司香薫雀尾<lb/>
御衣旋覆象牙籠<lb/>
紅樓昨夜醉春懐玉導當塲勝賭牌却被簾鈎輕觸損<lb/>
<pb n="KR4h0163_WYG_035-21b"/>
聖恩重賜九鸞釵<lb/>
沉香亭子玉勾欄植遍名花按月㸔第一莫栽紅芍藥<lb/>
此花開日又春殘<lb/>
　吳氏<lb/>
　　吳氏嘉興人銓部某之女才色俱絶以所配非偶<lb/>
　　不自檢束致訟後流寓金陵<lb/>
　　　舟中<lb/>
一泓秋水浸羅衣月色依舟淚滿幃皓魄不隨風落去<lb/>
<pb n="KR4h0163_WYG_035-22a"/>
空留怨骨伴郎歸<lb/>
　吳芳<lb/>
　　吳芳秀水人吏部吳竹亭女適同邑徐然然字撫<lb/>
　　辰<lb/>
　　　寄逺<lb/>
東風吹就雨㢘纎殘夜無言且獨眠翠髻未偏羅帳冷<lb/>
欲憑清夢到君邊<lb/>
　沈夫人珵<lb/>
<pb n="KR4h0163_WYG_035-22b"/>
　　珵字未男嘉善人順治已丑進士工部主事丁彦<lb/>
　　元配彦妾鄒蓮午亦能詩相繼早沒繼娶吳中燕<lb/>
　　嘉興人頗解文義性髙寒放跡山水以終王端淑<lb/>
　　謂珵詩刻畫入情處直令物無遁形雖少陵復起<lb/>
　　不能過也<lb/>
　　　即事二首<lb/>
山蕚紛紛出槿紅月忩有句向文同鴛鴦錦下支機石<lb/>
可是相如軫上逢<lb/>
<pb n="KR4h0163_WYG_035-23a"/>
睡起春慵拂曉颸攪人幽夢是黄鸝一竿犢鼻隨南阮<lb/>
何事綿綿催畫眉<lb/>
　錢涓<lb/>
　　涓字褧文平湖人薛吏部振猷媳有抱雪吟一巻<lb/>
　　自為序<lb/>
　　　山雨<lb/>
晩結隂雲日不輝𩅰𩅰雨透濕羅衣忩前萬緑渾如洗<lb/>
坐㸔巒烟夾岫飛<lb/>
<pb n="KR4h0163_WYG_035-23b"/>
　　　虞美人歌<lb/>
楚歌四面起項王兵敗兮項王敗矣虞何為死王劒兮<lb/>
魂相隨長夢應憐歌舞宴月明從此照空帷堪嘆八千<lb/>
子弟也終無一箇揮戈者玉顔飛血逐東風化作年年<lb/>
淮艸紅入春常帯傷心雨至今猶自泣重瞳<lb/>
　施璲昭<lb/>
　　璲昭廣文施鋐女平湖人適文學沈炳孚早年夭<lb/>
　　卒有詩一巻未刻<lb/>
<pb n="KR4h0163_WYG_035-24a"/>
　　　獨坐見月<lb/>
蕭蕭夜色凉小院驚佳節病骨不禁風垂簾待秋月<lb/>
　　　春日送姊<lb/>
分手河橋淚滿衣渭城三唱落花飛那堪堤畔無情栁<lb/>
揺颺東風送客歸<lb/>
　　　秋日<lb/>
颯颯悲風吹雁聲竹忩寒月露華清殘燈挑盡愁無寐<lb/>
被冷香消漏四更<lb/>
<pb n="KR4h0163_WYG_035-24b"/>
　　　秋閨二首<lb/>
滿院梧桐帯翠凋竹忩疎雨濕芭蕉西風吹遍空閨冷<lb/>
縷縷殘香尚未消<lb/>
雨過幽庭濕翠微新凉初覺懶添衣慵拈針線悲秋咏<lb/>
幾向西風怨落暉<lb/>
　　　早梅<lb/>
㸃㸃寒霜飄未盡朝來忽見數枝開東皇豈解愁人意<lb/>
先使庭梅報信來<lb/>
<pb n="KR4h0163_WYG_035-25a"/>
　　　清明<lb/>
懶捲珠簾㸔燕飛愁魂化蜨杳難依清明情緒都蕭索<lb/>
煬帝堤邊栁不肥<lb/>
　　　暮春嘱病<lb/>
感汝誤憐不見别想因錯認作休文如今但願隨春去<lb/>
風舞楊花欲送君<lb/>
　馬福娥<lb/>
　　福娥名家女適禾人沈宏略所居之室扁曰蘭齋<lb/>
<pb n="KR4h0163_WYG_035-25b"/>
　　因以為號詩名斷釵集里人王庭俞汝言序之<lb/>
　　　喜雨<lb/>
曉起日猶赤雲低雨驟來枯池重積水老石更生苔農<lb/>
務多時苦天心此日囘緑忩無一事蕉影亦悠哉<lb/>
　　　春霽偶成<lb/>
微日初開凉氣清强扶病起怯徐行堦前嫩艸籠烟睡<lb/>
簾外新花帯雨迎雲淡晴光浮碧綴風揺葉色半忩明<lb/>
爐香茗汁時相得頻聴黄鸝樹底聲<lb/>
<pb n="KR4h0163_WYG_035-26a"/>
　　　暮春病起柬姑母陸夫人<lb/>
庭砌蕭疎細草匀韶華病起惜殘春一籬菜暖粘花蜨<lb/>
幾片花飄上繡茵少婦閨中粧似舊垂楊陌上緑還新<lb/>
封侯自古良非易不厭詩書夫壻貧<lb/>
　　　人日病卧<lb/>
晴光轉處盡知春多病依然此一身塵世乆知家是客<lb/>
年華又見日為人愁㸔曲裏梅花落驚對庭前彩勝新<lb/>
沉水香殘茶汁冷薄寒無那透重茵<lb/>
<pb n="KR4h0163_WYG_035-26b"/>
　　　春懐<lb/>
日暖閒庭草色明傷春綺閣伴茶鐺吹簫自作秦樓想<lb/>
咏絮羞傳謝女名睡裏花香遲蜨夢静中忩紙聴蜂聲<lb/>
曰歸惆悵跂予望却羡翩翩燕羽輕<lb/>
　　　早春見梅<lb/>
未辦探花屐前忩曉忽開春風不相待飛送暗香來<lb/>
　　　中秋夜戱贈鄰女<lb/>
桂子當天落朱門對户開容如春正好人向月中來<lb/>
<pb n="KR4h0163_WYG_035-27a"/>
　　　雪珠<lb/>
乍聴披檐響俄驚遶砌圓明珠如有意留作掌中看<lb/>
　　　惜春<lb/>
何處堪惆悵紅殘雨後春一雙衣袖濕知是折花人<lb/>
　　　漫興<lb/>
風吹滿樹葉蕭蕭睡起珠簾影動揺却恠深閨天易晩<lb/>
藥爐烟重濕芭蕉<lb/>
　雨鬘道人陸觀蓮<lb/>
<pb n="KR4h0163_WYG_035-27b"/>
　　觀蓮字少君别號雨鬘道人嘉善石輝里人也適<lb/>
　　桐廬殳山人丹生山人初居吳之專諸塔右後隠<lb/>
　　震澤之西邨草屋蕭蕭烟火時絶惟與道人唱和<lb/>
　　比舍聞歡笑聲則道人詩成山人擊節而歌林烏<lb/>
　　栖宿皆驚起子訥女黙道人恒授書焉山人有詩<lb/>
　　曰室中有髙士十年樂飢虚又曰憐渠最㓜小獻<lb/>
　　歲解吟詩盖自詡也復移住嘉興盛澤三年最後<lb/>
　　以避水患隱嘉善蒋湖之西園亦三年康熙丁未<lb/>
<pb n="KR4h0163_WYG_035-28a"/>
　　山人將擕家入九峰道人忽病而逝又三日女黙<lb/>
　　亦逝山人當秋風蕭瑟中夢女為言大人頃在舊<lb/>
　　隠病兒日進湯藥又夢道人言我母女以好禮斗<lb/>
　　持佛號䝉紫府收録更名女曰瓊真與羣仙遊也<lb/>
　　道人自集其近詩曰蔣湖寓園艸吳江顧有孝為<lb/>
　　序而題之曰殳氏閨隠集并附其女黙之作焉<lb/>
　　　蔣湖寓園對月<hi>并序</hi>
　　夫觀千劒者能劒觀千賦者能賦服習衆神豈不<lb/>
<pb n="KR4h0163_WYG_035-28b"/>
　　然哉余少依姆師僅通章句長隨夫子遂曉詩篇<lb/>
　　柳下栖遲未見薦禽之客隆中髙卧誰為友葛之人<lb/>
　　以是同梁生之出闗深慙徳曜異少伯之辭越不<lb/>
　　羡夷光長與蠧簡為親蕭條三徑獨向芸編為伴<lb/>
　　離别經年兒既能文女亦識字厯冬夏以靡輟慣<lb/>
　　饑寒而不啼既而㳺子來歸不殊師友之對時有<lb/>
　　髙人造訪實多贈答之辭稍知工拙之分畧窺正變之<lb/>
　　則荏苒數載常如不繫之舟留滯他鄉盡是若浮<lb/>
<pb n="KR4h0163_WYG_035-29a"/>
　　之梗昨因避水來止斯園門掩深邨對琅玕之个<lb/>
　　个人歸逺浦汎雨雪之紛紛盼望故廬不逾衣帯言<lb/>
　　旋舊里終隔山河落花與芳艸相依明月共清風<lb/>
　　自舉顧此幼女夙慕古人如左氏之有芬才華挺<lb/>
　　茂在荀家則為灌志畧英蕤朱粉不施自是蓬門<lb/>
　　之質丹鉛能好居然林下之風以此消愁愁可知<lb/>
　　矣嗟夫篇章躭玩詎為失意之悲兒女闗情不作<lb/>
　　無家之别況聞郗公築室植松桂以相招陶令卜<lb/>
<pb n="KR4h0163_WYG_035-29b"/>
　　鄰樂晨夕而不返興言在邇益復牽懷簡棄舊篇<lb/>
　　獨存新什豈徒誇謝庭咏絮蔡閣聞琴而已哉<lb/>
青天挂明鏡輝光照我牀展轉不能寐起坐空徬徨徬<lb/>
徨亦何為曰思我故鄉瓶齋舊隠處乃在茜水陽廿年<lb/>
幾播遷渺渺天一方回思手栽樹橘柚徒含芳安得生<lb/>
羽翼摩天一翺翔<lb/>
　　　念沈氏老姊<lb/>
昔聞恒山鳥四海各分飛念我同生子四女相因依辛<lb/>
<pb n="KR4h0163_WYG_035-30a"/>
苦效反哺力盡心亦微仲姊久長逝淚落不可揮所遺<lb/>
我三人戀母願空違伯也失所天忍死鞠孤兒兒年近<lb/>
四十與婦同分離㷀㷀一孫女遣嫁時來歸上堂問祖<lb/>
母終朝無苦飢嗟予季與叔相見時亦稀撫琴弹此曲<lb/>
此曲聲殊悲<lb/>
　　　寳劒篇贈外<lb/>
吁咄哉荆卿劒術既不成雖有寳劒徒空名千年黯黯<lb/>
閉秋水雙匣渺渺埋龍精狐狸夜號風雨惡蛟螭晝舞<lb/>
<pb n="KR4h0163_WYG_035-30b"/>
波濤驚我持此劒若明月衆星朗朗隨其行又持此劒<lb/>
若白日羣妖退走欃槍平欃槍平衆星沒送君贈君君<lb/>
莫惑古來遇合自有時神物出處當知之<lb/>
　　　辰山歩虚詞<lb/>
欝蕭宴罷列仙歸彩鳯青鸞各自飛勅賜珍珠三百斛<lb/>
滿身瓔珞遶天衣<lb/>
　　　焚香讀道書口占<lb/>
紅忩花影自紛紛一巻常持氷雪文却憶夜深禮斗罷<lb/>
<pb n="KR4h0163_WYG_035-31a"/>
彩雲遥送小茅君<lb/>
　墨姑殳黙<lb/>
　　黙字齋季小字墨姑嘉善殳丹生山人之女母曰<lb/>
　　陸少君姑生而奇慧九歲能詩山人有元旦家集<lb/>
　　聨句姑首唱焉山人好遊獨姑與母居詩益工凡<lb/>
　　刺繡刀尺無不入妙習小楷摹畫李龍眠白描大<lb/>
　　士年十六未字母死三日姑亦卒姑容貌端麗聲<lb/>
　　影不出愛管夫人畫竹一幅與同卧起并玩好文<lb/>
<pb n="KR4h0163_WYG_035-31b"/>
　　石子十許枚小白甆罌二器凡零香斷墨殘繪剰<lb/>
　　繡山人悉内之棺其自跋詩巻云黙三歲飄零從<lb/>
　　二親于外郡十年夢想思一返於故園蔣湖以避<lb/>
　　水而來舊廬若望洋而止老母倚北堂而興嘆中<lb/>
　　夜挾寳瑟以長吟非無慰藉之詞實多於邑之調<lb/>
　　晨忩乍啓瑠璃之硯匣自隨夕幄徒薫翡翠之筆<lb/>
　　牀不去以是長見笑於鄰女不解㸔花或貽誚於<lb/>
　　閨人何知鬭艸情繇此遣緒以此深矣駕言當秋<lb/>
<pb n="KR4h0163_WYG_035-32a"/>
　　㩦家渡泖攬九峰之奇勝髣髴金庭專一壑之幽<lb/>
　　閒飄颻雲嶠精瓊爢而延佇齊玉軑以上馳曰父<lb/>
　　曰兄尋采藥之赤松旦暮可遇為母為女盼傳書<lb/>
　　之青鳥閨閣非遥爰奉命于慈闈篇分甲乙冀流<lb/>
　　輝於彤管字辨宫商庶幾染翰而成不須石墨含<lb/>
　　毫以待有取香茅<lb/>
　　　和母寳劒篇贈兄<lb/>
牀頭夜半雙龍吼光攝羣妖暗星斗風雨霹靂一瞬間<lb/>
<pb n="KR4h0163_WYG_035-32b"/>
木拔沙飛石亂走古來神物太平常遭時遇主生晶光<lb/>
拂拭霜花將解贈時無烈士空徬徨空徬徨莫太息木<lb/>
蘭唧唧當户織阿兄少年射白額歸來摩挲㸔太白<lb/>
　　　憶震澤西邨<lb/>
忽忽難忘處西邨明月中荷花低拂露菱葉静含風烟<lb/>
火經旬斷音書隔歲通茅堂知在否應有白雲封<lb/>
　　　辰山歩虚詞<lb/>
閶闔初開黄道邊鳴鐘伐鼓㑹羣仙多縁悞折瓊枝樹<lb/>
<pb n="KR4h0163_WYG_035-33a"/>
謫下瑶臺十五年<lb/>
　彭孫婧<lb/>
　　孫婧字孌如海鹽人錦縣令陳龍孫配彭孫遹姊<lb/>
　　有盤城遊草<lb/>
　　　夜聞絃索<lb/>
寒缸桃盡已三更何處歌聲惱客情殘月紙忩眠不稳<lb/>
照人離恨太分明<lb/>
　　　濟寧月夜<lb/>
<pb n="KR4h0163_WYG_035-33b"/>
丹楓兩岸夾長隄滿目征帆夜不迷千里闗河同此夜<lb/>
數聲柔櫓過前溪<lb/>
　瑯琊女子王夢鸞<lb/>
　　夢鸞字仙御桐鄉人<lb/>
　　　偶興<lb/>
山中古木葉還清山下漁舟釣晩汀夜静月明人不見<lb/>
自家歌與自家聴<lb/>
　　　姑蘇楊栁枝詞二首<lb/>
<pb n="KR4h0163_WYG_035-34a"/>
家住横塘春復秋門前楊桞數株柔畫欄長是周遭䕶<lb/>
不遣行人繫紫騮<lb/>
桞條風静雨初收更罷羅衣嬾上樓花下欲將新月拜<lb/>
一鈎恰到緑梢頭<lb/>
　瑯琊小女<lb/>
　　王夢鸞之妹小字仙駕<lb/>
　　　姑蘇楊桞枝詞二首<lb/>
絲絲低罥石欄干擬向階前折取看臨舉玉纎猶障袖<lb/>
<pb n="KR4h0163_WYG_035-34b"/>
吹花風起覺添寒<lb/>
交枝楊桞映重門樹色濛濛帶雨痕繡幙不開人欲倦<lb/>
只疑深閣易黄昬<lb/>
　姥峰鸚女陸言<lb/>
　　予婦陸孺人閣學雅坪公長女也年十七歸予連<lb/>
　　遭先父母䘮承敬執勞靡有倦節繼以羣侮交作<lb/>
　　孤苦㷀㷀予唯佔畢下帷孺人亦有卧薪嘗膽之<lb/>
　　槩焉迨生齒日緐家道中落予復奮䇿入都朋遊<lb/>
<pb n="KR4h0163_WYG_035-35a"/>
　　日盛孺人縮食减衣而勿傷大體以是得不困其<lb/>
　　訓子女慈而能整御婢僕肅而有恩鏤剪針織㒺<lb/>
　　勿精工稍嫻文墨以非婦道之常偶吟而巳乙亥<lb/>
　　十一月病作自言必死凡家事手撥口嘱無一遺<lb/>
　　失危坐而逝若有道者先是癸酉予宿天姥峰下<lb/>
　　夢一嫗曰汝前身白鶴童子汝婦則緑鸚仙也遂<lb/>
　　占一詩曰偕隠何年志頗同前身忘却俗縁中夜<lb/>
　　來天姥渾猜著是緑鸚仙白鶴童因名言字鸚仙<lb/>
<pb n="KR4h0163_WYG_035-35b"/>
　　云<lb/>
　　　夜遊虎丘<lb/>
賞心一片石秉燭我來遊月黒松無影苔青露欲流斸<lb/>
雲新石斷飛鍚舊泉留桞色將舒翠帆開憶虎丘<lb/>
　　　哭鹿女<lb/>
握珠入海杳難尋痛極渾如萬鏃侵覆翼六年成曉露<lb/>
埋香一夢委秋衾風翻落葉依新冢月照歸鴉認舊林<lb/>
追憶膝前歡笑處兩行血淚濕羅襟<lb/>
<pb n="KR4h0163_WYG_035-36a"/>
　　　京邸傷母新厝東湖别墅<lb/>
年來顧影暗傷神花月難留去住身痛我先凋萱樹早<lb/>
怕人細誦蓼莪頻望雲何盡天涯路戯綵難娛㫤下親<lb/>
佳節每逢垂血淚因風遥灑弄珠津<lb/>
　　　咏丁香<lb/>
小院沉沉欲暮天閒堦獨歩影娟娟驚看宻葉添青色<lb/>
却愛繁花吐紫烟拂檻叢叢疑線綰映簾蔌蔌借絲纒<lb/>
愁心欲訴花先結可惜重來二十年<lb/>
<pb n="KR4h0163_WYG_035-36b"/>
　　　秋日遊金鼇玉蝀<lb/>
九鈴殿宇倚青霄碧樹紅亭白玉橋我欲一帆歸去也<lb/>
御河波靜不通潮<lb/>
　<lb/>
　<lb/>
　<lb/>
　<lb/>
　檇李詩繫巻三十五<lb/>
</p>
<p>
</p>
  </div>
<div>
<head>檇李詩繫巻三十六</head> <lb/>
    <p>
<pb n="KR4h0163_WYG_036-1a"/>
欽定四庫全書<lb/>
　檇李詩繫巻三十六<lb/>
　　　　　　　　　　　　　平湖沈季友編<lb/>
宋<lb/>
　吳山道人<lb/>
　　括異志曰三山曽先生陟嘗寓館於海鹽陳氏七<lb/>
　　載有道人自吳山來謂曰子思鄉之切何不暫歸<lb/>
　　乃剪紙為馬令合眼上馬以水噀之其疾如風囑<lb/>
<pb n="KR4h0163_WYG_036-1b"/>
　　曰汝歸不可乆留湏㬰到家門户如舊妻令入浴<lb/>
　　易新衣陟曰我便去妻曰纔歸便去何不念父母<lb/>
　　妻子乎陟便上馬而行所騎馬足折驚寤乃自在<lb/>
　　書館中隨身衣服皆新製者道人亦不見惟留一<lb/>
　　藥籃中有詩云<lb/>
一騎如龍送客歸銀鬃緑耳歩相隨佳人未許輕離别<lb/>
不是仙翁豈得知<lb/>
　桞姓女鬼<lb/>
<pb n="KR4h0163_WYG_036-2a"/>
　　志曰熙寧丙辰秀州嘉興令陶彖子遇一女偕行<lb/>
　　至水濵遺以一詩與之期曰仲冬二七月盈之夕<lb/>
　　車馬來迎自是令子遘異疾不可救療後辨才法<lb/>
　　師元凈抵秀令亟告之法師過令所除地為壇設<lb/>
　　觀音像取楊桞灑水呪之夜遂安寢明日始來結<lb/>
　　跏趺坐引兒問曰汝居何地而來至此答曰㑹稽<lb/>
　　之東卞山之陽是我之宅古木蒼蒼師問其姓荅<lb/>
　　曰吳王山上無人處幾度臨風學舞腰師曰桞姓<lb/>
<pb n="KR4h0163_WYG_036-2b"/>
　　也乃輾然而笑師又為宣説楞嚴神咒痛自悔恨<lb/>
　　母為物邪所轉于是號泣謂令子曰久與子遊不<lb/>
　　能遽舍願觴為别因相對引滿又作一詩而去遂<lb/>
　　不復見按此係秦少游所載而詩話總龜亦紀其<lb/>
　　事與此稍異<lb/>
生為木卯人死作幽獨鬼泉門長夜開衾幃待君至<lb/>
　　　别詩<lb/>
仲冬二七是良時江上無縁與子期今日臨歧一杯酒<lb/>
<pb n="KR4h0163_WYG_036-3a"/>
共君千里逺相離<lb/>
　曹刺史女<lb/>
　　嘉熈間鄧州人金鶴雲以琴書寓嘉興招提寺側<lb/>
　　富家夜聞女子唱歌歌罷排户入與雲㑹臨别以<lb/>
　　金贈之女子澘然曰妾曺刺史女也巳得仙術但<lb/>
　　凡心未除遭此䧏謫君前程甚逺夾山之㑹其慎<lb/>
　　之金後為縣令卒於峽州考其寺即曹珪宅後鑿<lb/>
　　土得石匣古琴有金繫焉歌曰<lb/>
<pb n="KR4h0163_WYG_036-3b"/>
記得一曲直千金如今寂寞古墻隂秋風衰艸白雲深<lb/>
斷橋流水何處尋<lb/>
　張總管<lb/>
　　建炎間崇徳有張子修字徳夫官為浙東總管葺<lb/>
　　園于玉灣之北醉花載月築流杯遂初二亭開乳<lb/>
　　鴨池為流觴之飲人稱東園時又有邑人張汝昌<lb/>
　　字士隆官廸功郎與子脩品望相埓徙居其西稱<lb/>
　　西園並饒林館之勝結社賦詩子修卒年八十六<lb/>
<pb n="KR4h0163_WYG_036-4a"/>
　　其詩不傳後石門里中有召仙者䧏箕云我張子<lb/>
　　修也昔與汝昌築東西二園今日歸來惟見衰艸<lb/>
　　宛然一丁令威耳乃題一詩而去<lb/>
謝事歸來一幅巾千年華表漫哀吟而今廢沼空留恨<lb/>
好句枇杷更属人<lb/>
元<lb/>
　獨樂園主<lb/>
　　輟耕録云友人檇李郭元凱舜舉嘗召一仙至大<lb/>
<pb n="KR4h0163_WYG_036-4b"/>
　　書曰獨樂園主也衆以咏史請為作長篇觀其詩<lb/>
　　意蓋宋人也<lb/>
三皇之前不可傳堯舜垂衣化自然夏衰商敗兵革起<lb/>
征討有罪非傳賢蒼姬種徳極深厚厯載八百何綿綿<lb/>
孔丘孟軻不得位惟有文字登書編春秋筆削嚴一字<lb/>
誅惡褒善持大權丘明作傳詳本末下迨戰國何茫然<lb/>
秦皇并吞六王畢始廢封建迷井田功髙自謂傳萬世<lb/>
仁義不施徒託仙東遊弗返祖龍死赤靈火徳明中天<lb/>
<pb n="KR4h0163_WYG_036-5a"/>
漢朝文景稱至治刑措可比成康前無端雜用黄老術<lb/>
是以未得稱其全王莽賊臣簒漢祚賴有光武如周宣<lb/>
靈臺名將應列宿婉婉長䇿抉戎軒絶勝髙祖醢彭越<lb/>
可比周召終天年崇儒往謁曲阜廟典章燦燦羅星躔<lb/>
後人不省創業苦寵任閹宦皆貂蝉西園鬻爵誠可耻<lb/>
黨錮忠士災何延一朝曹氏帝稱魏銅駝荆棘生荒烟<lb/>
闗張早死後主弱典午自帝開坤埏五季雲擾亂中國<lb/>
五馬南渡何翩翩六朝興廢有得失豈知合并歸楊堅<lb/>
<pb n="KR4h0163_WYG_036-5b"/>
瓊花城裏建宫闕汴湖春水浮龍船亂離思治否復㤗<lb/>
唐室髙祖催飛鶱秦王神武不可及遂承天祚傳髙𤣥<lb/>
大綱不正有慙色我嘗撫巻思其淵紛紛女禍握神器<lb/>
擾擾藩鎮横戈鋋乘輿避亂數奔竄翠華幾度遊西川<lb/>
黄巢殘賊不忍説白骨山積血成泉侵凌漸使唐祚絶<lb/>
江海雖大猶涓涓朱温䧏将乃一賊僣號暫時得復失<lb/>
後唐石晉暨知逺但以功利不尚徳周家亦僣登天基<lb/>
獨有世宗明治術我朝列聖皆深仁天下蒼生得蘇息<lb/>
<pb n="KR4h0163_WYG_036-6a"/>
史書浩浩充屋棟人主欲觀寧遍及小臣纂集作通鑑<lb/>
治亂興亡明似日願言乙夜細垂觀比美成王戒無逸<lb/>
　月夜異人<lb/>
　　魏塘元萬户陳景純名當字愛山闢園有異人月<lb/>
　　夜叩門題詩云<lb/>
戊子年間多快樂丙申之歲少留連公公莫作綿綿計<lb/>
花圃終須變野田<lb/>
明<lb/>
<pb n="KR4h0163_WYG_036-6b"/>
　天民<lb/>
　　嘉靖間浙省平湖縣鄉中有一仙禱事有騐鄉人<lb/>
　　遂為立祠亦能作詩寫字欲求其作者不拘多少<lb/>
　　置巻於廟過日則墨遍還之也自稱為洞賔號天<lb/>
　　民嘗有贈老年得子者詩<lb/>
爭羡孤梅得遇春煖風殘雪越精神西湖昨夜多奇瑞<lb/>
㸃破紅蕖已十分<lb/>
　蓬萊宫人<lb/>
<pb n="KR4h0163_WYG_036-7a"/>
　　隆慶時嘉興府治東石獅巷有朱生者一日道經<lb/>
　　南城遇雨迷路心正驚疑忽有二女童曰奉主母<lb/>
　　命來迎朱與偕行入一洞門遥望殿陛<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏兩度<lb/>
　　石橋乃抵其虜一仙娥自稱蓬萊宫人邀君一了<lb/>
　　夙願與朱促席暢飲逮晨朱辭歸娥愀然乃設宴<lb/>
　　正殿鋪陳飲饌較昨愈奇出一錦軸寫詩以贈揮<lb/>
　　淚而别既别朱忽墮山下若夢焉軸猶在手後事<lb/>
　　覺軸亦失去見名媛詩緯<lb/>
<pb n="KR4h0163_WYG_036-7b"/>
三山窈窕許飛瓊伴我來經幾萬程好與清華公子㑹<lb/>
不妨𤣥露漫相傾<lb/>
壺天移傍郡城壕雲自飛揚鶴自巢千載偶諧塵世願<lb/>
碧桃花下共吹簫<lb/>
海外三山十二樓弱流環遶不通舟此身也解為雲雨<lb/>
迢逓驂鸞檇李遊<lb/>
莫道仙凡各一方湏知張碩遇蘭香春風嘗戀人間樂<lb/>
底事無心問海棠<lb/>
<pb n="KR4h0163_WYG_036-8a"/>
百雉斜連一道開為君翻作雨雲臺髙情彷彿襄王事<lb/>
宋玉如何不賦來<lb/>
湖桞青青花滿枝可憐分手艶陽時離官漫自添離思<lb/>
瞞得封姨不我知<lb/>
陽臺後㑹巳無期眉上春雲不自知那更靈官傳曉令<lb/>
含情騎鵠强題詩<lb/>
驅山縮地逈塵寰從此交情事不闗他日離愁何䖏慰<lb/>
暫将三塔作三山<lb/>
<pb n="KR4h0163_WYG_036-8b"/>
　仙女<lb/>
　　隆慶初朱生少溪名堯封平湖人居郡城聚徒於<lb/>
　　隱真觀忽一日有偏髾女子招生出東門不數里<lb/>
　　天且就暝又一女子持燈而待引入林麓間金碧<lb/>
　　瑩然異香滿室須㬰麗人出拜設賔筵非人間常<lb/>
　　品終席無一䙝語諄諄多古今典故生亦不甚解<lb/>
　　唯唯而已食畢延入書室縱觀典籍圖繪翰墨珍<lb/>
　　玩畢就寢宛然世間男女叩其所自俛而不荅口<lb/>
<pb n="KR4h0163_WYG_036-9a"/>
　　誦一律有偷閒别却諸仙侣好向人間了夙縁之<lb/>
　　句因嘱曰吾與君有夙契故輕就君君宻之亡洩<lb/>
　　也生後稍露其意家人遂謹守之俾不得去女子<lb/>
　　亦三日不至已而復來生隨之行則道路崎嶇雷<lb/>
　　雨交作女子曰為君洩此機罰君度七里岡也既<lb/>
　　逹麗人怒曰薄行子何來吾以心托子子何負我<lb/>
　　耶使女子送歸及抵家則星月朗然視其衣履又<lb/>
　　未嘗濕也一日麗人忽至生若巫覡然口誦其言<lb/>
<pb n="KR4h0163_WYG_036-9b"/>
　　曰君何負徳乃爾因長吟一絶曰恨滿塵寰不乆<lb/>
　　留雲軒獨馭上瀛洲憐君一㸃塵心在誓海盟山<lb/>
　　不到頭問其居曰天髙地逈海濶江深山明水秀<lb/>
　　是我蝸邨問其名曰草野相逢䧏玉臺來時有念<lb/>
　　下天台山人一宿因縁絶解下安冠淚滿腮他如<lb/>
　　芝種丹田消白日汞燒金鼎度清秋長嘯一聲天<lb/>
　　地老三千甲子半枰棋之句頗為士林所稱當時<lb/>
　　聴者為致真假之辨復吟一絶云云且曰仙凡路<lb/>
<pb n="KR4h0163_WYG_036-10a"/>
　　隔郎君自愛我從此逝矣時兒童六七歲以下有<lb/>
　　見其絳衣霓裳在雲端拱揖者後亦竟無他異出<lb/>
　　海鹽崔嘉祥鳴吾紀事此與前事相類疑即一人<lb/>
　　也<lb/>
我是雲丘散誕人半生三見海揚塵今來寄語夸毗子<lb/>
何必勞勞問假真<lb/>
　木人<lb/>
　　紫桃軒雜綴云甘復生來往江湖擕一木偶長尺<lb/>
<pb n="KR4h0163_WYG_036-10b"/>
　　有咫出入袖中登几案跳躍趨歩發聲與人談論<lb/>
　　亦能詩自云姓髙名梅金溪人少有逸韻二十餘<lb/>
　　而卒為煉鬼者刻樟木誦秘咒攝附靈魂遂偕甘<lb/>
　　生以遊向客友人屠用明所一日有以詩僧秋潭<lb/>
　　年臘為問者朗吟一詩贈之句意清絶非凡鬼也<lb/>
髙僧如痩鶴懶得著袈裟雪案堆莊子花函出内家問<lb/>
方醫病竹郵水泛新茶一識沉香氣青烟吐白紗<lb/>
　女仙四人<lb/>
<pb n="KR4h0163_WYG_036-11a"/>
　　名媛詩緯載仙女下降秀水謝彩家異香飄拂從<lb/>
　　鶴背而下有湘君衣緑玉城仙史衣紅苕上君衣<lb/>
　　白少室靈妃衣紫等仙後六年又降謝彩之夫華<lb/>
　　亭丁六郎也王端淑曰讀十二美人書内丁謝駕<lb/>
　　鶴冲舉盖崇禎以前事也秋濤子言之鑿鑿定非<lb/>
　　説夢其歌亦典雅莊重無鄙俗字句烟火人恐不<lb/>
　　能道<lb/>
　湘君<lb/>
<pb n="KR4h0163_WYG_036-11b"/>
　　絶句<lb/>
吳水迢遥接楚雲瑶臺清露滴黄昬當時誰向蒼梧望<lb/>
休信斑斑竹上痕<lb/>
　玉城仙史<lb/>
　　贈丁生<lb/>
求厥道初端倪莫測杳杳㝠㝠以誠為宅𤣥之又𤣥呼<lb/>
吸之間不矯不疾無倚無偏變化反覆元牝之谷以實<lb/>
為虚静而匪獨戒之慎之毖爾玉燭<lb/>
<pb n="KR4h0163_WYG_036-12a"/>
　苕上君<lb/>
　　玉如意擊案歌<lb/>
吞吐日月兮啜其英浩氣磅礴兮得長生糠粃濁世兮<lb/>
髙躡乎太清雖天上之無愁兮羡人間之有情溯清風<lb/>
于子夜樂故人之瑟琴白鶴舞兮丹鳯鳴㑹㸔迎子之<lb/>
馭而徜徉乎瑶京<lb/>
　少室靈妃<lb/>
　　揚袂起舞歌<lb/>
<pb n="KR4h0163_WYG_036-12b"/>
悠悠浩刼兮逐逝波茫茫大地兮崇者山而卑者阿何<lb/>
人世之迷昧兮鶩于名利而紛拏豈知太清之上更有<lb/>
神凝炁謐超世乎塵刼之外終乾坤而不磨只俄頃兮<lb/>
可以遍遊於九有笑塵世之百齡兮僅刹那子不見夫<lb/>
樵者觀奕兮爛其柯是知清虚之理莫測神仙之樂居<lb/>
多抽子之佩慨且歌于焉不醉兮如此良夜何<lb/>
　降道人<lb/>
　　崇禎辛已道人題探梅六言詩人莫㑹意王翃曰<lb/>
<pb n="KR4h0163_WYG_036-13a"/>
　　道人起句謂舟輕則速十里之行等五里雪霽而<lb/>
　　殘一山所積止半山耳卟書王子可與言詩<lb/>
　　　探梅<lb/>
輕舟十里五里殘雪一山半山我意探梅獨往誰教放<lb/>
鶴先還<lb/>
　<lb/>
　<lb/>
　<lb/>
<pb n="KR4h0163_WYG_036-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫巻三十六<lb/>
</p>
<p>
</p>
  </div>
<div>
<head>檇李詩繫巻三十七</head> <lb/>
    <p>
<pb n="KR4h0163_WYG_037-1a"/>
欽定四庫全書<lb/>
　檇李詩繫巻三十七<lb/>
　　　　　　　　　　　　　平湖沈季友撰<lb/>
周<lb/>
　文種<hi>吕氏春秋云字㑹楚之鄒人廣輿記云字子禽鄞人為越大夫鎮守禦兒城練卒禦吴</hi>
　　　五年五月吳破檇李王入吳與羣臣臨水祖道<lb/>
　　　　軍陣固陵作祝詞二章<lb/>
皇天祐助前沈後揚禍為徳根憂為福堂威人者滅服<lb/>
<pb n="KR4h0163_WYG_037-1b"/>
從者昌王離牽致其後無殃君臣生離感動上皇衆夫<lb/>
悲哀莫不感傷臣請薄脯酒行二觴<lb/>
大王徳夀無疆無極乾坤受靈神祗輔翼我王厚之社<lb/>
祜在側徳銷百殃利受其福去彼吳庭來歸越國<lb/>
　<hi>附考郡為古揚州城春秋於越敗吳於檇李及越滅吳地歸越周末楚威王取越地屬楚秦始皇二十五</hi>
　<hi>年置長水海鹽二縣屬㑹稽郡東廵掘汙長水徙今治改名由拳海鹽陷為柘湖移治武原鄉在今平湖</hi>
　<hi>境二世元年項氏據為西楚地漢髙祖三年立兄賈為荆王地屬之十一年賈誅復立㑹稽郡十二年封</hi>
　<hi>賈子濞為吳王海鹽置司鹽校尉新莽元年改海鹽為展武東漢建武二年復名海鹽順帝永建二年海</hi>
<pb n="KR4h0163_WYG_037-2a"/>
　<hi>鹽縣陷為當湖移治顧邑山在今平湖縣南乍浦吳大帝黄武四年割由拳海鹽二縣地為鹽官縣黄龍</hi>
　<hi>三年由拳野穀生改為禾興因以紀年赤烏五年避太子和諱改禾興為嘉興東晉咸康七年海鹽縣移</hi>
　<hi>䖏馬嘷城𨽻南徐州八年復𨽻揚州梁武帝天監六年海鹽縣屬信義郡太清三年析海鹽東北境置前</hi>
　<hi>京縣治京浦在今華亭縣東南與嘉興海鹽俱𨽻吳州陳武帝永定二年割海鹽前京鹽官三縣地立海</hi>
　<hi>寧郡治鹽官隋文帝開皇九年罷吳州并信義海寧郡改吳郡為蘇州陞錢塘為杭州廢嘉興鹽官入錢</hi>
　<hi>塘屬杭州唐武徳七年復置嘉興海鹽縣屬蘇州八年嘉興又廢唐太宗貞觀元年復嘉興縣省海鹽入</hi>
　<hi>嘉興仍屬蘇州𨽻江南道睿宗景雲二年又復海鹽縣屬蘇州改𨽻揚州先天二年省海鹽入嘉興𤣥宗</hi>
　<hi>開元五年於馬嘷城西北置海鹽縣即今治也天寳元年割嘉興之東境海鹽之北境崑山之南境置華</hi>
<pb n="KR4h0163_WYG_037-2b"/>
　<hi>亭縣大厯五年陞嘉興為望縣十四年改𨽻浙江武帝㑹昌四年陞海鹽縣為𦂳縣昭宗大順元年割海</hi>
　<hi>鹽歸杭州乾寧四年吳越王平嘉興梁太祖開平三年立吳江縣分嘉興之北境與焉後唐莊宗同光二</hi>
　<hi>年吳越王陞嘉興為開元府割華亭海鹽二縣屬之明宗長興二年文穆王罷開元府復屬中吳晉烈祖</hi>
　<hi>天福三年析嘉興之義和鎮為崇徳縣明年又以嘉興為秀州另立嘉興縣與華亭海鹽附焉自是不復</hi>
　<hi>𨽻蘇矣宋太宗淳化三年𨽻浙西路徽宗政和七年改秀州為嘉禾郡十年割嘉興之梧桐等五郷益崇</hi>
　<hi>徳宣和三年復改為州寧宗慶元元年陞嘉興府領嘉興海鹽崇徳華亭四縣元至正十四年陞為嘉興</hi>
　<hi>路置華亭府屬焉元貞元年陞海鹽崇徳為州元亂為張士誠所據明太祖吳元年改路為府以海鹽崇</hi>
　<hi>徳為縣華亭屬直𨽻宣徳四年分嘉興之西為秀水北為嘉善海鹽之東北為平湖崇徳之東為桐鄉領</hi>
<pb n="KR4h0163_WYG_037-3a"/>
<hi>本縣七之改崇徳為石門縣  朝因</hi>
　越人<lb/>
　　　二十一年冬十月王伐吳國人各送其子弟於<lb/>
　　　　境上三日徙軍檇李作離別相去辭<lb/>
躒躁摧長恧兮擢㦸馭殳所離不降兮以泄我王氣蘇<lb/>
三軍一飛降兮所向皆殂一士判死兮而當百夫道祐<lb/>
有徳兮吳卒自屠雪我王宿恥兮威振八都軍伍難更<lb/>
兮勢如貔貙行行各努力兮於乎於乎<lb/>
<pb n="KR4h0163_WYG_037-3b"/>
　<hi>附考越語勾踐之地北至禦兒越絶書語兒鄉故越界以為戰地置石門為限在今桐鄉縣西北二十五</hi>
　<hi>里及越敗夫差増封勾踐地北至平原在今海鹽縣北平湖境柴辟與檇李界乃吳南境也顧新于主四</hi>
　<hi>城暨射㐮胥山伍塘練浦逰屯涇千乘鄉千歩路走馬岡紀目坡皆吳地何萱晏管四城暨馬嘷長營千</hi>
　<hi>人坡烽火樓范蠡塢皆越地並在今嘉興海鹽石門桐鄉諸縣境上則吳越分界本在我郡故前人謂到</hi>
　<hi>江吳地盡隔岸越山多與吳越一江分二詩未足深據也</hi>
秦<lb/>
　無名氏<lb/>
　　　秦駐碑<lb/>
<pb n="KR4h0163_WYG_037-4a"/>
始皇承天越受帝命業超上世殲周滅鄭七雄靡餘六<lb/>
國是併功齊太古道深前王埒炎均昊美冠顓黄通靈<lb/>
七代敬構商堂縱聖凝賢將記百幾奄藹餘輝蜚聲萬<lb/>
祀<lb/>
　<hi>附考山在海鹽縣南十八里海上始皇東遊登此望海又名秦望亦名秦逕始皇美人死葬山下有美人</hi>
　<hi>廟又相傳五百童女避秦難於此後得仙今尚有秦皇石橋柱十二没於沙中山下長堤沿海為始皇馳</hi>
　<hi>道山下有秦溪廟前有飄松一株伐去復生時顯戈甲光怪之異云碑係梁天監二年八月二十三日右</hi>
　<hi>判史敬素立字多磨滅不能全載按宋王象之輿地碑記目曰始皇碑在嘉興縣意即此碑然不知何年</hi>
<pb n="KR4h0163_WYG_037-4b"/>
　<hi>移郡城耳</hi>
三國吳<lb/>
　無名氏<lb/>
　　　題海鹽侯陸禕墓<lb/>
皇綱不振天裂地剜南基蕩蕩北辰桓桓帝命作鎮龍<lb/>
嘯江干承泰六合響威三壇求其隱逸將彈南冠入賓<lb/>
金室講道儲端我翼未輝摧折永歎何用不徳命此執<lb/>
翰鏤金作頌億載不刋<lb/>
<pb n="KR4h0163_WYG_037-5a"/>
　<hi>附考陸禕字元容凱之子也赤烏中為黄門侍郎封海鹽侯加偏将軍行左丞相鎮西大将軍事厯征北</hi>
　<hi>将軍入為太子中庶子剛方强固在戎果毅其墓碑係泰寧七年乙酉十二月壬戍立文甚可誦宋政和</hi>
　<hi>間毛滂取置月波樓建炎三年冦亂太守鄧根碎為砲石</hi>
晉<lb/>
　陸機<hi>字士衡吳郡人武帝時官内史賜爵闗中侯有平原集</hi>
　　　為顧彦先贈婦二首<lb/>
辭家逺行遊悠悠三千里京洛多風塵素衣化為緇修<lb/>
身悼憂苦感念同懐子隆恩亂心曲沉歡滯不起歡沉<lb/>
<pb n="KR4h0163_WYG_037-5b"/>
難尅興心亂誰為理願假歸鴻翼翻飛浙江汜<lb/>
東南有思婦長歎充幽闥借問歎何為佳人𣺌天末游<lb/>
宦久不歸山川修且闊形影參商乖音息曠不達離合<lb/>
非有常譬彼弦與括願保金石軀慰妾長飢渇<lb/>
　<hi>附考顧榮字彦先其先以勾踐支庶封於顧邑子孫遂以為氏今其地自海鹽析屬平湖榮係吳丞相雍</hi>
　<hi>之孫與陸機兄弟同入洛號三俊拜郎中厯廷尉正嘗與同寮宴見執炙者有欲炙之色割而啖之曰豈</hi>
　<hi>有終日執之不知其味者乎及趙王倫敗榮為長史被執頼執炙者為督卒救免齊王冏召為主簿冏驕</hi>
　<hi>恣榮懼及禍終日昏酣馮熊知其意曰府大事殷非酒客任乃轉中書侍郎後以討葛旟功封嘉興伯廣</hi>
<pb n="KR4h0163_WYG_037-6a"/>
　<hi>陵相陳敏反榮與甘卓紀瞻軰起兵攻敏敏衆萬餘見榮麾以羽扇皆潰散元帝鎮江東以為散騎常侍</hi>
　<hi>謀畫皆諮焉贈侍中驃騎將軍開府儀同三司謚元榮素好琴既卒張翰鼓琴而哭之</hi>
　陸雲<hi>字士龍機之弟官清河内史有清河集</hi>
　　　為顧彦先婦荅二首<lb/>
悠悠君行邁煢煢妾獨止山河安可踰永路隔萬里京<lb/>
室多妖冶粲粲都人子雅歩擢纖腰巧笑發皓齒佳麗<lb/>
良可羡衰賤焉足紀遠䝉眷顧言銜恩非望始<lb/>
浮海難為水逰林難為觀容色貴及時朝華忘日晏皎<lb/>
<pb n="KR4h0163_WYG_037-6b"/>
皎彼姝子灼灼懐春粲西城善雅舞總章饒清彈鳴簧<lb/>
發丹脣朱絃繞素腕輕裾猶電揮雙袂如霧散華容溢<lb/>
藻幄哀響入雲漢知音世所希非君誰能讚棄置北辰<lb/>
星問此𤣥龍煥時暮復何言華落理必賤<lb/>
　孫綽<hi>字興公太原人官廷尉卿</hi>
　　　康僧㑹贊<lb/>
㑹公蕭瑟實惟令質心無近累情有餘逸厲此幽夜振<lb/>
彼尤黜超然遠詣卓矣髙出<lb/>
<pb n="KR4h0163_WYG_037-7a"/>
　<hi>附考康僧會本康居人吳赤烏中為大帝祈獲如來舍利建海鹽金粟寺尸解後每現真身眉間放光頗</hi>
　<hi>顯靈異</hi>
　張林<lb/>
　　　陳夫人墓詞<lb/>
柔惠清順中和聖善婦徳既備母道亦踐志厲永玉厥<lb/>
徳彌顯靡靡其操翼翼其仁明景内映朗節外新芳徽<lb/>
風邁淑慎其身<lb/>
　<hi>附考夫人姓徐晉時吳郡嘉興人見趙志</hi>
<pb n="KR4h0163_WYG_037-7b"/>
齊<lb/>
　陶𢎞景<hi>字通明丹陽人謚貞白先生</hi>
　　　書海鹽陸逸沖十賚文後<lb/>
賚爾十事事凖前史對揚嘉䇿循言求理無或驕惰以<lb/>
騫斯㫖援筆甲懐敢告處士<lb/>
　<hi>附考陸逸冲字敬㳺海鹽人陶隠居弟子齊永明中隨隠居於茅山西嶺立華陽館皆逸冲之力隠居嘉</hi>
　<hi>其勤勩名為栖静䖏士作十賚文䇿之按許長史碑隂載上清弟子第一人乃華陽前館主吳郡海鹽陸</hi>
　<hi>逸冲也</hi>
<pb n="KR4h0163_WYG_037-8a"/>
梁<lb/>
　簡文帝<lb/>
　　　題海鹽令蕭特墓<lb/>
威鳯五色朝陽千仞孫枝發響將雛流韻瑾既誕子恒<lb/>
廼瓘𦙍銀鈎之巧重世遹雋况此臨池蟬輕露潤<lb/>
　<hi>附考蕭特字世達子雲之子早知名善草𨽻梁髙祖嘗使之書謂子雲曰子敬之書不及逸少適兒特迹</hi>
　<hi>遂逼於卿官太子舍人出為海鹽令坐免</hi>
唐<lb/>
<pb n="KR4h0163_WYG_037-8b"/>
　宣宗<lb/>
　　　題嘉興水西寺<lb/>
殿閣連雲接爽溪鐘聲還與鼓聲齊長安若問江南事<lb/>
報道風光在水西<lb/>
　<hi>附考寺在郡城内秀水縣治西爽溪上相傳唐宣宗為光王時避武宗害為沙門名瓊俊從香嚴閒禪師</hi>
　<hi>逰曽晦迹於此作詩書歧路人背以示朝臣由是迎歸即勅水西為資聖禪寺内有風光太子樓廻龍橋</hi>
　<hi>御書閣大中亭諸蹟或謂宣宗所遯本宣城水西宋時有僧自宣來住資聖供宣宗像故傳其事云</hi>
　顔真卿<hi>字清臣萬年人官太師封魯公</hi>
<pb n="KR4h0163_WYG_037-9a"/>
　　　登平望橋作<lb/>
登橋試長望望極與天平際海蒹葭色終朝鳬雁聲近<lb/>
山猶髣髴遠水忽微眀更覽諸公作知髙題柱名<lb/>
　<hi>附考平望地名為嘉興西北界</hi>
　獨孤及<hi>字至之洛陽人官郎中</hi>
　　　觀海弔秦皇<lb/>
北登渤海島廻望秦東門誰尸造化功鑿此天池源澒<lb/>
洞吞百谷周流無四垠廓然混茫際望見天地根白日<lb/>
<pb n="KR4h0163_WYG_037-9b"/>
自中吐扶桑如可捫超遥蓬萊峰想像金臺存秦帝昔<lb/>
至此登臨冀飛飜揚旌百神㑹望日羣山奔徐福竟何<lb/>
成羨門徒空言惟見石橋足千年潮水痕<lb/>
　薛據<hi>河中寳鼎人開元中官禮部侍郎</hi>
　　　登秦望山<lb/>
南登秦望山目極大海空朝陽半蕩漾晃朗天水紅谿<lb/>
壑爭噴薄江湖遞交通而多漁商客不悟嵗月窮振緡<lb/>
迎早潮弭棹候長風予本萍泛者乘流任西東茫茫天<lb/>
<pb n="KR4h0163_WYG_037-10a"/>
際帆栖泊何時同將尋㑹稽迹從此訪任公<lb/>
　劉長卿<hi>字文房河間人至徳間攝海鹽令終隨州刺史有集十巻</hi>
　　　海鹽官舍<lb/>
小邑滄洲吏新年白髪翁一官如遠客萬事轉飄蓬栁<lb/>
色孤城裏鶯聲細雨中羈心早已亂何事更春風<lb/>
　<hi>附考海鹽縣廢置已詳前簡今治在府城東南八十里宋時治内冇雙檜軒深椒亭燕鹿堂喜雨堂熙熙</hi>
　<hi>臺海月亭丞㕔有清節軒宋李益作尉㕔有綺川館領開濟永寧徳化澉浦甘泉等九鄉吳赤烏間龍見</hi>
　<hi>於海鹽晉太興間海鹽雨雹漢桓靈時有陸穣為海鹽令三國時有歩隲孫誼為海鹽長駱秀為司鹽校</hi>
<pb n="KR4h0163_WYG_037-10b"/>
　<hi>尉晉鮑陋為海鹽今齊周顒為海鹽令孔徳璋作北山移文王羲之有海鹽帖晉恭帝女諱茂英宋文帝</hi>
　<hi>第四女梁簡文帝第九女俱封海鹽公主</hi>
　　　過横山訪顧山人<lb/>
祗見山相掩誰言路尚通人來千嶂外犬吠百花中細<lb/>
草含香雨垂楊弄輭風却尋樵逕去惆悵緑溪東<lb/>
　<hi>附考山在海鹽西南三十里有顧况宅在禪寂寺側</hi>
　　　秋夜雨中過靈光寺<lb/>
晤語青蓮舍重門閉夕隂向人寒燭静帶雨夜鐘深流<lb/>
<pb n="KR4h0163_WYG_037-11a"/>
水從他事孤雲任此心不能捐斗粟終日愧瑶琴<lb/>
　<hi>附考寺在郡治西北晉徐尚書熙因井發光捨宅為寺錢文穆王時掘地得一小龜尾繞身三匝改名靈</hi>
　<hi>龜宋賜額精嚴今仍之</hi>
　　　攝令海鹽上浙西節度李公<lb/>
久客田園廢初官印綬輕家憐雙鯉斷才愧小鮮烹懶<lb/>
慢羞趨府驅馳憶退耕榴花無暇醉蓬髪帶愁縈地僻<lb/>
方言異身微俗累并潮聲來萬井山色映孤城滄海今<lb/>
猶滯青陽歲又更倘無知已在今已訪蓬瀛<lb/>
<pb n="KR4h0163_WYG_037-11b"/>
　李諤<hi>字士恢長慶中為鹽令於縣南搆秦駐館張祜有詩悼之</hi>
　　　過施水菴<lb/>
勝地開蘭若幽尋信短笻僧貧只施水客至但聞鐘講<lb/>
座天花滿香臺翠靄重何當謝塵紱白社此相從<lb/>
　<hi>附考庵在郡治北一里唐為施水庵宋賜名天寧寺今仍之有漢風閣嚴助墓将軍井宋徽宗御書屏等</hi>
　<hi>蹟</hi>
　權徳輿<hi>字載之秦州人元和中為同平章事</hi>
　　　蘇小小墓<hi>考見前</hi>
<pb n="KR4h0163_WYG_037-12a"/>
萬古荒墳在悠然我獨尋寂寥紅粉盡㝠寞黄泉深蔓<lb/>
草映寒水空郊曖夕隂風流有佳句吟眺一傷心<lb/>
　司空曙<hi>字文明廣平人貞元初官郎中</hi>
　　　寄海鹽凖上人<lb/>
昨聞歸舊寺暫别欲成年樵客應同出鄰僧寂伴禪後<lb/>
峯秋有雪遠澗夜鳴泉豈藉公卿論人間事並傳<lb/>
　<hi>附考良凖唐時海鹽法喜寺僧也寺本吳大帝夫人建於吳郡曰通𤣥寺唐武后移於海鹽西南三十里</hi>
　<hi>曰重雲寺宋祥符元年賜額法喜凖塔在寺東廊烏不敢棲時有舍利放光大徳九年碑記稱凖有飄旛</hi>
<pb n="KR4h0163_WYG_037-12b"/>
　<hi>擲布夢藥設輪之異云寺旁有石鐫秦溪二字樹水濱是宋時物</hi>
　錢起<hi>字仲文吳興人官考功郎中</hi>
　　　題凖上人蘭若<lb/>
向山㸔霽色歩歩豁幽性返照亂流明寒空千嶂淨石<lb/>
門有餘好霞殘月欲映上詣遠公廬孤峯懸一逕雲裏<lb/>
隔忩火松下聞山磬客到兩忘言猨心與禪定<lb/>
　李端<hi>字正已趙郡人官杭州司馬</hi>
　　　題凖上人房<lb/>
<pb n="KR4h0163_WYG_037-13a"/>
髙僧居處似天台鍚杖銅缾對綠苔竹巷雨晴春鳥囀<lb/>
山房日午老人來園中鹿過椒枝動潭底龍游水沬開<lb/>
獨夜焚香禮遺像空林月出始應廻<lb/>
　白居易<hi>字樂天下邽人官尚書</hi>
　　　見殷堯藩侍御憶江南詩三十首多叙蘇杭勝<lb/>
　　　　事余嘗典二郡因繼和之<lb/>
江南名郡數蘇杭寫在殷家三十章君是旅人猶苦憶<lb/>
我為刺史更難忘境牽吟詠真詩國興入笙歌好醉鄉<lb/>
<pb n="KR4h0163_WYG_037-13b"/>
為念舊游終一去扁舟直擬到滄浪<lb/>
　徐凝<hi>睦州人元和中官金部侍郎</hi>
　　　語兒見月<hi>考見前</hi>
幾䖏天邊見新月經過草市憶西施娟娟水宿初三夜<lb/>
曽伴愁蛾到語兒<lb/>
　　　嘉興寒食<lb/>
嘉興郭裏逢寒食落日家家拜掃囘只有縣前蘇小墓<lb/>
無人送與紙錢灰<lb/>
<pb n="KR4h0163_WYG_037-14a"/>
　<hi>附考嘉興縣廢置已詳前簡自後晉以縣為州治始别置縣治於府子城東二百歩流虹坊之西治内有</hi>
　<hi>換衣亭近雅亭春風春雨二亭樂全齋領勸善感化移風里仁新豐永豐白苧大彭嘉㑹長水等十二鄉</hi>
　<hi>吳陸凱封嘉興侯晉顧榮陸玩俱封嘉興伯唐陸徳輿贈嘉興開國侯陸敦信朱桓俱封嘉興子陸扆封</hi>
　<hi>嘉興縣男宋婁機封嘉興郡開國侯</hi>
　潘圖<hi>未詳晩唐盧肇有送潘圖歸宜春詩肇係㑹昌咸通中人</hi>
　　　題劉府君墓詞<lb/>
地號烏夜鄉名海鹽長松藹日青嶂連天南枕秦駐北<lb/>
抵武原東流滄海西接甘泉野霧蒼蒼寒郊茫茫猗歟<lb/>
<pb n="KR4h0163_WYG_037-14b"/>
芳馨俄遭夜霜<lb/>
　<hi>附考墓在海鹽縣南三里唐開成元年葬彭城劉府君於此君諱源字文宗徙居海鹽隠居不仕</hi>
　李賀<hi>字長吉官奉禮太常</hi>
　　　蘇小小墓<lb/>
幽蘭露如啼眼無物結同心烟化不堪剪草如茵松如<lb/>
蓋風為裳水為珮油壁車乆相待冷翠燭勞光彩西陵<lb/>
下風吹雨<lb/>
　劉言史<hi>趙人為棗强令</hi>
<pb n="KR4h0163_WYG_037-15a"/>
　　　嘉興社日<lb/>
消渇天涯寄病身臨卭知我是何人今年社日分餘肉<lb/>
不值陳平又不均<lb/>
　温庭筠<hi>字飛卿并州人大中末年授方山尉</hi>
　　　蘇小小歌<lb/>
買蓮莫破劵買酒莫解金酒裏春容抱離恨水東蓮子<lb/>
懐芳心吳宫女兒腰似束家在錢塘小江曲一自檀郎<lb/>
逐便風門前春水年年緑<lb/>
<pb n="KR4h0163_WYG_037-15b"/>
　雍陶<hi>字國鈞成都人官刺史</hi>
　　　殷堯藩明府縣池嘉蓮詠<lb/>
青蘋白石匝蓮塘水裏蓮開帶瑞光露濕紅芳雙朶重<lb/>
風揺綠蒂一枝長同心梔子徒誇豔合穂嘉禾豈解香<lb/>
不獨豐祥先有應更宜花縣對潘郎<lb/>
　方干<hi>字雄飛新定人</hi>
　　　嘉興贈許明府<lb/>
檇李傳聞風俗好重門夜不上重闗腰懸墨綬三年别<lb/>
<pb n="KR4h0163_WYG_037-16a"/>
身在青雲一歩間勤苦字人酬帝力從容對客問家山<lb/>
升沉路别情猶在不忘鄉中舊往還<lb/>
　　　題嘉興縣署池閣<lb/>
指畫應心成周廻氣象清林間沙鳥語案下錦鱗驚細<lb/>
桞風吹旋新荷露壓傾微芳縁岸落迸笋入波生舴艋<lb/>
舟中醉莓苔逕上行髙人莫歸去此處勝蓬瀛<lb/>
五代<lb/>
　羅隱<hi>字昭諫餘杭人開平間官給事</hi>
<pb n="KR4h0163_WYG_037-16b"/>
　　　蘇小小墓<lb/>
魂依檇李城猶未有人耕好月當年事殘花觸䖏情向<lb/>
誰曽豔冶隨分得聲名應待吳王宴蘭橈暗送迎<lb/>
　　　秦望山僧舍<lb/>
巉巉危岫倚滄洲聞説秦皇亦此㳺霸主巻衣纔二世<lb/>
老僧傳錫已千秋隂厓水頼松根直蘚壁苔侵畫像愁<lb/>
各是病來俱未了莫將煩惱問湯休<lb/>
　韋謙<lb/>
<pb n="KR4h0163_WYG_037-17a"/>
　　　題常樂菴五雲堂<lb/>
吾匠慕先哲至理皆融通一法果有至五雲疑在空講<lb/>
香侵棐几夜月鏁簾櫳弋者何由預㝠㝠出塞鴻<lb/>
　<hi>附考庵在崇徳治西八十歩梁天監二年建宋改悟空院天禧間改崇福寺俗呼西寺</hi>
　李翰<hi>又作李翰林未詳</hi>
　　　朱都知嘉禾屯田紀績詩<lb/>
茫茫九區陽九躔災丘荒札瘥田卒汚萊天歩未移連<lb/>
師滿野不耕不穫仰食於下嗷嗷遺人糊口饋軍帝曰<lb/>
<pb n="KR4h0163_WYG_037-17b"/>
予憂爰立其屯且戰且耕古之善經辟師肅祗王命是<lb/>
将嘉禾之田際海茫茫取彼蓁荒畫為封疆朱公蒞之<lb/>
展器授方田事既飭黎人則康我屯之稼如雲漠漠夫<lb/>
位碁布溝封綺錯朱公履之勸耨趨穫稂莠不生螟蝥<lb/>
不作歲登億計征寛税薄息我蒸人遂其耕鑿我屯之<lb/>
庾如京如坻嘉量是登方舟是維贊皇獻之達於京師<lb/>
飽我六軍肅將天威畎距於溝溝達於川故道既堙變<lb/>
溝為田朱公濬之執用以先浩浩其流乃與湖連上則<lb/>
<pb n="KR4h0163_WYG_037-18a"/>
有塗中則有船旱則溉之水則泄焉曰雨曰霽以溝為<lb/>
天俾我公私永無饑年公田翼翼私田嶷嶷不侵其畔<lb/>
不犯其穡我倉既盈爾廪維億屯人熙熙邑人怡怡不<lb/>
擾其務不干其時我無爾暴爾無我欺我有官屬朱公<lb/>
訓之我有徒侣朱公恤之我有衆役朱公率之我有微<lb/>
功朱公序之起於田中印綬纍纍何以况之福祿如茨<lb/>
何以久之刻篆於碑<lb/>
　<hi>附考朱自勉廣徳中為嘉禾屯田都知脩水利畎畆之政民始殷富</hi>
<pb n="KR4h0163_WYG_037-18b"/>
　釋常雅<hi>唐時僧詩見邑志</hi>
　　　胥山伍相廟<hi>考見前</hi>
蒼蒼古廟映林巒鼎鼎煙霞䕶石壇精魄不知何處在<lb/>
英風猶入大江寒<lb/>
　無名氏<lb/>
　　　書陳環墓<lb/>
山作田兮田作海萬古存兮誰不改青松新壠曉無年<lb/>
千載維留名記在<lb/>
<pb n="KR4h0163_WYG_037-19a"/>
　<hi>附考唐陳環墓志云穎川人以㑹昌二年八月十八日窆於蘇州海鹽縣東二十八里齊景鄉雅山之南</hi>
　<hi>不著作者姓氏</hi>
　吳越王錢鏐<hi>字具美錢塘人</hi>
　　　還鄉歌<lb/>
三節還鄉兮掛錦衣父老還來相追隨斗牛無孛人無<lb/>
欺吳越一王駟馬歸<lb/>
　<hi>附考王微時有舊舘于禦兒後改為祖祠祠側建寺曰寳林中有千葉梨無核棗又殳山有洗劍池走馬</hi>
　<hi>塘</hi>
<pb n="KR4h0163_WYG_037-19b"/>
　皮光業<hi>字文通蘇州人文穆王時官丞相</hi>
　　　屠將軍墓詞<lb/>
河山毓瑞帶礪鍾英徒歩奮跡赫聲濯靈么䯢叛梗九<lb/>
首慿凌磨牙王國吮血蒼生公怒飈發撻伐擊膺矢屠<lb/>
猰㺄以身殉君功髙盟府猷壯干城光啓前烈垂裕後<lb/>
昆忠孝纘襲勲土褒旌連岡崇窆妥綏義魂桓赳世選<lb/>
焜耀貞珉<lb/>
　<hi>附考墓在海鹽縣南三十六里澉川之青山徳政鄉歸仁里開化邨明正徳間斸地得此碑磚屠環智見</hi>
<pb n="KR4h0163_WYG_037-20a"/>
　<hi>本傳</hi>
　謝鶚<hi>里爵未詳觀文中有幸同王事一語蓋亦當時寮屬也</hi>
　　　朱府君墓詞<lb/>
挺生英特邈爾奇形素藴豹略能精武經戈鋋再舉氛<lb/>
祲廓清從茲勇冠大播家聲盛績既彰威名遂振静守<lb/>
謙敬動知逆順惟此侯王賞其忠信不有殊功那遷劇<lb/>
鎮匡吳志大佐越功全一人注意百辟推賢方務剖竹<lb/>
宜分重權孰謂梁木俄隨逝川生作忠臣没留遺䇿眷<lb/>
<pb n="KR4h0163_WYG_037-20b"/>
彼令嗣恭承帝澤丹旐斯引𤣥宫巳闢萬歲千秋芳塵<lb/>
永隔<lb/>
　<hi>附考朱行先字藴之海鹽人從吳越王征討累功厯檢校尚書右僕射以寳大元年嵗次甲申十一月乙</hi>
　<hi>未朔六日庚子葬於海鹽縣南十五里徳政鄉通福里澉墅村之原</hi>
宋<lb/>
　王禹偁<hi>字元之鉅野人太平興國進士官終蘄州守冇小畜集</hi>
　　　送人尉嘉興<lb/>
縣有蘇小舊荒墳應作行雲入夢頻猶勝白公尉盩厔<lb/>
<pb n="KR4h0163_WYG_037-21a"/>
庭花剛喚作夫人<lb/>
　鄭獬<hi>字毅夫安陸人仁宗皇祐進士為學士終知州有鄖溪集</hi>
　　　檇李亭<lb/>
閒抱琴書檇李遊仙壇古屋一笻留驛橋通市人沽酒<lb/>
湖水依城客放舟葵扇桃笙聊却暑蘋花楓葉已知秋<lb/>
坡翁仙去詩聲在寂寞林塘卧白鷗<lb/>
　<hi>附考亭在秀水治西二十七里本覺寺中即春秋檇李之地</hi>
　　　月波樓<hi>考見前</hi>
<pb n="KR4h0163_WYG_037-21b"/>
古壕鑿出明月具樓閣飛來兎影中野色更無山隔斷<lb/>
天光直與水相通溪藏畫舫清紋接人在荷花碧玉叢<lb/>
欲解金魚避殘暑晩雲深䖏待歸風<lb/>
　　　寄題静照堂<lb/>
招提去山逺還似在山家晩日惟歸鳥春風自落花空<lb/>
談消刼火醉墨灑天葩更欲拏舟去清溪月正華<lb/>
　<hi>附考郡治西北一里唐曹刺史珪捨宅為羅漢院宋改招提院嘉祐中僧慧空住院作静照堂遍乞名公</hi>
　<hi>吟咏明洪武初定為華嚴講寺今廢</hi>
<pb n="KR4h0163_WYG_037-22a"/>
　梅堯臣<hi>字聖俞宣城人仁宗時為都官有宛陵集</hi>
　　　與海鹽李寺丞<hi>即李惟幾</hi>
吳帆千里去邑屋富魚鹽霜鶴亭臯唳風烏海客占滄<lb/>
溟朝日近紫翠晩山尖若過陸機宅寒蕪應不嫌<lb/>
　　　題檇李亭<lb/>
土化吳王甲骨朽越王兵五月菖蒲草千年檇李城蒲<lb/>
根蛙怨嚎城上烏夜鳴吳越滅已久客心空屏營落日<lb/>
孤亭間悠悠鐘磬聲<lb/>
<pb n="KR4h0163_WYG_037-22b"/>
　　　題羞墓<hi>考見前</hi>
食藕莫問濁水泥嫁婦莫問寒家兒寒兒黧黒面無脂<lb/>
驥子縱痩骨格奇買臣貧賤妻生離行歌負薪何媿之<lb/>
髙車來駕建朱旗銅牙文弩擐犀皮官迎吏走馬萬蹄<lb/>
江湖晝起横白霓舊妻呼載後乘歸悔淚夜落無聲啼<lb/>
吳酒雖美吳魚肥儂今豢養慙猪雞園中髙樹多曲枝<lb/>
一日挂與桑蟲齊<lb/>
　　　送羅拯知秀州<lb/>
<pb n="KR4h0163_WYG_037-23a"/>
陸雲嘗誇千里蓴便輕羊酪同埃塵君今得郡正千里<lb/>
已患無羊厭此珍乃知南北各所樂乘舟不如乘馬惡<lb/>
水邊不見秦羅敷縱有西施肌肉薄使君事事不稱意<lb/>
緑水芙蓉定何若<lb/>
　　　金魚池<hi>考見三巻月波樓</hi>
誰得陶朱術修治一水寛皇恩浹魚鼈不復取垂竿<lb/>
　司馬光<hi>字君實夏縣人仁宗寳元進士官太師温國公謚文正</hi>
　　　悼静照堂僧<lb/>
<pb n="KR4h0163_WYG_037-23b"/>
寳閣灰寒静照新馬蹄從此踏京塵金門乞得詩千首<lb/>
蕭寺歸時老一身弟子去來渾領袖交朋存歿半簪紳<lb/>
西風又剪梧桐葉不見蒲團舊主人<lb/>
　張瑴<hi>字伯玉臨潁人</hi>
　　　寄嘉興守令狐挺<lb/>
羡君席上碧雲句吟盡江南烟雨春豈惜笙歌連夜醉<lb/>
且㸔風物逐春新花開花落何時盡閒是閒非愁殺人<lb/>
何似陽臺雲畔曲細聲拂拂下梁塵<lb/>
<pb n="KR4h0163_WYG_037-24a"/>
　蘇舜欽<hi>字子美范文正公薦為集賢校理</hi>
　　　送張統尉嘉禾<lb/>
濯濯桂枝郎尉邑上檇李青衫未足勞蘭衣應自喜<hi>萊子</hi>
<hi>衣荆蘭之衣</hi>威聲入萑蒲吟思發山水美才仕云初令聞當<lb/>
日起<lb/>
　　　秀州城外九里有竹樹小橋予十八年前與友<lb/>
　　　　人解晦叔飲别于此今過之景物依然而解<lb/>
　　　　生巳亡悲歎不足復成小詩<lb/>
<pb n="KR4h0163_WYG_037-24b"/>
當年共醉此橋邊話舊狂歌至暮天得句旋題新竹上<lb/>
移舟還傍亂花前君埋塵土骨應化我逐風波心欲然<lb/>
落日長號感人事沙頭寂寞上漁船<lb/>
　　　過秀州通越門外八九里臨水多嘉木茂林以<lb/>
　　　　風便不得停舟一賞愴然為詩<lb/>
宻樹重蘿覆水光珍禽無數語琅琅驚帆瞥過如飛鳥<lb/>
囘首風烟空斷腸<lb/>
　蔡襄<hi>字君謨仙逰人英宗時為端明學士謚忠恵</hi>
<pb n="KR4h0163_WYG_037-25a"/>
　　　崇徳夜泊寄福建提刑章屯田<lb/>
宿昔神都别於今浙水遭故情彌切到佳月事追遨太<lb/>
守才賢重清明土俗豪犀珠成戍削鉦鼓去啾嘈湖樹<lb/>
延天濶船旗罥月髙醉中春𣺌𣺌愁外夕陶陶新曲尋<lb/>
聲倚名花逐種褒吟亭披越岫夢枕攪胥濤論議刀矛<lb/>
快心懐鐵石牢淹留趨海角分散念霜毛鱸鱠紅隨箸<lb/>
瀧波綠滿篙試思南北路燈暗雨蕭騷<lb/>
　<hi>附考崇徳縣古禦兒地本嘉興之西鄙唐乾符中為義和鎮廢置已詳前簡治在府城西南一百里晉天</hi>
<pb n="KR4h0163_WYG_037-25b"/>
　<hi>福中定址治内有讀書堂平易堂治東有觀風亭北有承流亭東南有春風樓西南有澄碧堂臨賦閣皆</hi>
　<hi>宋置領南津語兒千乘積善石門等六鄉唐時餘杭吳公約隨董昌禦黄巢於此授義和鎮遏使</hi>
盡道瑶池瓊樹新仙源尋到不逢人陳王也作驚鴻賦<lb/>
未必當時見洛神<lb/>
　王安石<hi>字介甫撫州人神宗時官平章</hi>
　　　柘湖<hi>考見前</hi>
柘林著湖名菱葉蔓湖濱秦女亦何事能為此湖神年<lb/>
年賽雞豚漁子自知津幽妖屈險阻禍福易欺人<lb/>
<pb n="KR4h0163_WYG_037-26a"/>
　　　又<hi>用前韻</hi>
茲土久陷没千歲嗟水濱不復吳鹽邑空有秦女神浩<lb/>
蕩吞海日曠濶迷天津扁舟誰能在日暮逢漁人<lb/>
　　　顧亭林<hi>考見前</hi>
寥寥湖上亭不見野王居平林豈舊物嵗晩空扶疎自<lb/>
古賢聖人邑國皆丘墟不朽在明徳千秋想其餘<lb/>
　　　秦駐山馳道<lb/>
穆王得八駿萬事不期修茫茫千載間復此好逺逰車<lb/>
<pb n="KR4h0163_WYG_037-26b"/>
輪與馬跡此地亦嘗留想當治道時勞苦如山丘<lb/>
　　　金魚池<lb/>
野人非昔人亦復水上居紛紛水中㳺豈是昔時魚吹<lb/>
波浮還没競食糠粃餘吞舟不可見守此歲月除<lb/>
　　　寄題静照堂<lb/>
任公蹲㑹稽海上得招提静照堂新構幽栖客屢擕飛<lb/>
簷出風雨灑翰落虹蜺投老黄塵陌東風路恐迷<lb/>
　蘇軾<hi>字子瞻眉山人哲宗時為端明學士諡文忠</hi>
<pb n="KR4h0163_WYG_037-27a"/>
　　　題静照堂<lb/>
鳥囚不忘飛馬繫常念馳静中不自勝不若聽所之君<lb/>
㸔厭事人無事乃更悲貧賤苦形勞富貴嗟神疲作堂<lb/>
名静照此語子謂誰江湖隱淪士豈無適時姿老死不<lb/>
自惜扁舟自娛嬉從之恐莫見況肯從我為<lb/>
　　　東禪寺修竹軒<lb/>
清風肅肅揺忩扉忩前修竹一尺圍紛紛蒼雪落夏簟<lb/>
冉冉綠霜沾人衣日髙山蟬抱影細人静翠羽穿林飛<lb/>
<pb n="KR4h0163_WYG_037-27b"/>
道人絶粒對寒壁為問鶴骨何緣肥<lb/>
　<hi>附考在秀水治北三十里元祐間建</hi>
　　　泛南湖四首<lb/>
聞道南湖曲芙蓉似錦張如何一夜雨空見水茫茫<lb/>
水殿穿湖入風欄過雨凭微微夕陽外時見出林僧<lb/>
盈盈緑水際泛泛白鵝羣借問乘舟客何如王右軍<lb/>
碧樹圍青殿朱垣接紺堤王孫少逰豫馳路草萋萋<lb/>
　　　題劉伶墓<hi>考見前</hi>
<pb n="KR4h0163_WYG_037-28a"/>
常笑劉伶死便埋豈伊忘死未忘骸烏鳶奪得與螻蟻<lb/>
誰信先生無此懐<lb/>
　韓維<hi>字持國神宗時官門下侍郎</hi>
　　　寄題秀州檇李亭<lb/>
雲水浩無極茲亭安在哉傳名落人間猶使塵抱開昔<lb/>
為兵戈地今以逰觀來物變未始窮千年一浮埃何時<lb/>
江山秀曠然當酒杯<lb/>
　　　柘湖<lb/>
<pb n="KR4h0163_WYG_037-28b"/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>邕淪此地柘山巋其瀕復驚秦時女化作湖上神世<lb/>
事善反覆孰能識涯津物變雖萬殊不惑固有人<lb/>
　　　秦始皇馳道<lb/>
秦皇騁奇觀不憚阻且修萬里走轍迹八荒開囿逰勞<lb/>
歌久已息遺築今尚留千載威靈盡驪山空古丘<lb/>
　　　陸瑁養魚池<lb/>
林塘豈如昔尚想昔時居秋草自鳴鸛寒波猶戲魚紛<lb/>
紜釣餌底瑣碎刀七餘任公有奇術黙坐歲幾除<lb/>
<pb n="KR4h0163_WYG_037-29a"/>
　<hi>附考池即鴛鴦湖又云城北金魚池之舊址也俱詳前簡瑁字子璋遜之弟好學篤義大帝徴為議郎選</hi>
　<hi>曹尚書</hi>
　　　題静照堂<lb/>
道人幽棲地瀟灑臨江湖江湖置外物妙觀造無餘匆<lb/>
匆從世役沒沒徒為愚何况毫髪間計畫窮萬殊檻外<lb/>
簷蔔林几前沉水鑪世人欲問道指象聊躊蹰<lb/>
　蘇轍<hi>字子由軾弟哲宗時官門下侍郎</hi>
　　　題静照堂<lb/>
<pb n="KR4h0163_WYG_037-29b"/>
有僧訪我攜詩巻自説初成静照堂已得篇章書壁素<lb/>
不論塵土漬衣黄故山别後成新嵗歸夢春來繞舊房<lb/>
㸔取盈編定何益客來無語但循牆<lb/>
　范鎮<hi>字景仁成都人神宗時官内翰封蜀公</hi>
　　　前題<lb/>
堂構虚閒䖏師心静照中當門是流水滿院足清風趺<lb/>
坐通禪觀髙談説性空那知人世上日月有樊籠<lb/>
　閻詢<hi>字議道鳯翔人神宗時為提舉</hi>
<pb n="KR4h0163_WYG_037-30a"/>
　　　前題<lb/>
浙右僧居盛虚堂葺有功迷來隨萬化淨後照三空夜<lb/>
永松軒月秋深竹岸風我心閒已久夢到水鄉中<lb/>
　李大臨<hi>字才元成都人官待制</hi>
　　　前題<lb/>
地勝堂新構僧閒晝杜門山林誰樂静城市亦非喧客<lb/>
到空彈指風來不動幡祗應長晏坐對境一無言<lb/>
　張芻<lb/>
<pb n="KR4h0163_WYG_037-30b"/>
　　　前題<lb/>
檇李舊禪扉叢林自翠微寺居天外静僧向日邊歸野<lb/>
水涵齋几閒雲宿釣磯庭前祖來意誰為柏依依<lb/>
　顧臨<hi>字子敦㑹稽人神宗時官學士</hi>
　　　前題<lb/>
踏暑夏日長履霜冬日短乞詩賁新堂經年不辭緩虚<lb/>
室莓苔青客衣塵土滿自矜非俗求容色長衎衎盈篋<lb/>
飽珠璣東歸春正暖静照名巳傳主人宜亦反<lb/>
<pb n="KR4h0163_WYG_037-31a"/>
　王珪<hi>字禹玉成都人神宗時為平章謚文公</hi>
　　　前題<lb/>
身居在城邑趣不落人間門外塵埃滿庭中日月閒風<lb/>
隨朝梵響雨入定衣斑幾欲攜笻去松隂一叩闗<lb/>
　張掞<hi>字文裕厯城人官侍郎</hi>
　　　前題<lb/>
牛斗光芒下江山形勝中招提萬法本静照一堂空花<lb/>
木含春意門庭話古風支郎乞詩什愧匪雅南工<lb/>
<pb n="KR4h0163_WYG_037-31b"/>
　祖無擇<hi>字擇之上蔡人官龍圖閣學士</hi>
　　　前題<lb/>
院静逺纎塵虛堂結構新幾招台嶺客共話沃洲春活<lb/>
脱山中業優游物外身公卿詩滿壁雅正日相親<lb/>
　宋敏求<hi>字次道嘉興節椎</hi>
　　　前題<lb/>
叢林起新構燕坐水雲鄉本自禪心静能令世累忘幡<lb/>
花圍晝永鍾梵度宵長歸祴新篇富籠紗映寳坊<lb/>
<pb n="KR4h0163_WYG_037-32a"/>
　錢藻<hi>字純老和州人祥符中知秀州</hi>
　　前題<lb/>
去年秀水拍橋深聞説幽堂緑可臨自愧塵埃<hi>闕</hi>澤上<lb/>
空思瀟灑太湖隂經臺罷講吹紅燼齋鉢留生下翠禽<lb/>
應是禪機終息處不須此外覔雙林<lb/>
　李常<hi>字公擇南昌人元祐中為嘉興守</hi>
　　　前題<lb/>
藻户面通漕飛甍出重城堂成未遑息復作千里行塵<lb/>
<pb n="KR4h0163_WYG_037-32b"/>
埃䄂短褐蒙暑踏寒氷其求異求食志欲詩篇盈寧辭<lb/>
聞吏慢聊為一堂榮都城競名利日出車馬聲詩云方<lb/>
外士犇走亦有營惟静制象動自照中乃明胡為撓山<lb/>
水風急帆更輕歲闌歸勿緩恐負新堂名<lb/>
　王存<hi>字正仲皇祐中嘉興主薄官至杭州守</hi>
　　　前題<lb/>
曽過檇李古禪闗十五年來夢想間聞説新堂増勝槩<lb/>
又憐遊客變衰顔香檀印篆消晨暮題墨籠紗記往還<lb/>
<pb n="KR4h0163_WYG_037-33a"/>
能了一心隨處静何須辛苦逺人寰<lb/>
　曽鞏<hi>字子固建昌人神宗時官中書</hi>
　　　題夀聖院<hi>即施水菴已見</hi>
一峰瀟灑背城隂碧瓦新堂地布金花落禪衣松逕冷<lb/>
月臨經帙紙忩深幽栖鳥得林中樂燕坐人忘世外心<lb/>
應是白蓮香火社不妨藍轝客逰尋<lb/>
　周邠<hi>字開祖錢唐人神宗熈寧初為嘉興守</hi>
　　　羞墓詩<lb/>
<pb n="KR4h0163_WYG_037-33b"/>
當年一棄㑹稽侯大墓烟蕪鎻别愁惆悵不逢郎衣錦<lb/>
至今粉骨尚含羞<lb/>
　吳潛<hi>字毅夫寧國人元豐中判秀州官至丞相封許國公</hi>
　　　陸宣公祠<lb/>
澟澟清規百世師功名僅見奉天時忠謀任起姦邪忌<lb/>
感泣寧無士卒思落日桑榆存舊蹟西風蘆葦䕶荒祠<lb/>
忠南流落何遺恨留得良方與後醫<lb/>
　<hi>附考祠初在郡學曰宣公書院宋知州李正已建吕祖謙有記建炎初程守建於駌湖上至元間兵毁以</hi>
<pb n="KR4h0163_WYG_037-34a"/>
　<hi>賈似道太初堂改作之後又拓其址周伯琦有記明洪武初郡守劉澤民重建于城内宣徳初廵橅胡㮣</hi>
　<hi>復置于郡治西北二十七里新城市春秋致祭相傳為公故宅唐為福業院宋曰承天院後改能仁寺</hi>
　何執中<hi>字伯通龍泉人元祐間海鹽令官至太宰</hi>
　　　題夀師塔南軒<lb/>
焚修七十齡内外巳圓成教相論因果冥心契死生紙<lb/>
忩應自白花砌本無情燕坐觀浮世誰非走利名<lb/>
　<hi>附考軒在海鹽資聖寺中</hi>
　周夀<hi>大觀時人</hi>
<pb n="KR4h0163_WYG_037-34b"/>
　　　題金粟寺<lb/>
清池帶蒼巘結構俯林麓扶疎竹外山相向隔羅縠老<lb/>
禪謝人境嵗晩收白足誰聆跫然音息影尚争逐道塲<lb/>
作十刼不愧桑下宿窆中觀潮汐絶事心已熟<lb/>
　<hi>附考金粟山在海鹽縣西南三十五里山以其周六里又名六里山上有秦皇劍池山後名夾山俗稱龔墳山</hi>
　<hi>有陶給事墓下有茶院市唐開寶間武肅王幸金粟令僧施茶故名寺為康僧㑹所創宋紹興中降御書法帖</hi>
　<hi>一十軸又有藏經千軸用硬黄繭紙内外皆蠟磨光瑩以紅絲欄界之書法端楷而肥卷巻如出一手墨</hi>
　<hi>尤黝澤如髹漆每幅有小紅印曰金粟山藏經紙好事者剥取為裝潢之用稱為宋箋</hi>
<pb n="KR4h0163_WYG_037-35a"/>
　徐嘉言<hi>西安人大觀四年知海鹽</hi>
　　　和前韵<lb/>
招提敞山巖新庵隱蒼麓石沼引清流風漪皺文縠晴<lb/>
暉滿虛室一水令自足心明身晏閒境寂誰尋逐寒林<lb/>
帶月行夜榻和雲宿若欲問西來一齋飽秋熟<lb/>
　陸䝉老<hi>字元光歸安人宣和初為嘉興令有嘉禾八詠後人因建八詠樓考俱見三巻</hi>
　　　㑹景亭<lb/>
清入闌干酒易醒春風楊桞幾沙汀平波抵得瀟湘濶<lb/>
<pb n="KR4h0163_WYG_037-35b"/>
只欠峯螺數㸃青<lb/>
　　　披雲樓<lb/>
城角危欄見海涯春風簾幕暖飄花雲烟斷處滄江濶<lb/>
一簇樓臺十萬家<lb/>
　　　月波樓<lb/>
月移宫闕下銀潢碧轉䦨干萬頃光我是水晶宫裏客<lb/>
倚樓猶是羡滄浪<lb/>
　　　宣公橋<lb/>
<pb n="KR4h0163_WYG_037-36a"/>
當年倉卒倚鴻籌清白堪封萬户侯陵谷巳非家世逺<lb/>
畫樓依舊水東流<lb/>
　　　五桞橋<lb/>
五桞先生倦折腰孤眠千載仰風標青衫令尹頭如雪<lb/>
不厭朝昏過此橋<lb/>
　　　金魚池<lb/>
池上春風動白蘋池邊清淺見金鱗新波已縱㳺魚樂<lb/>
調笑江頭結網人<lb/>
<pb n="KR4h0163_WYG_037-36b"/>
　　　蘇小小墓<lb/>
瑶臺歸去鶴空還一曲霓裳落世間秋雨幾畨黄葉落<lb/>
朝雲應欠到香山<lb/>
　　　羞墓<lb/>
玉顔羞見錦衣侯草木烟邨雨鎻愁不似田文門下客<lb/>
一貧一冨不知羞<lb/>
　龔頤正<hi>湖廣人</hi>
　　　陳山龍君祠迎享送神曲<lb/>
<pb n="KR4h0163_WYG_037-37a"/>
海波淵淪兮海山巃嵸其下潛通兮君之宫時思其母<lb/>
兮來舂容菖葉生兮杏帯融君之來兮雷隆隆雨我田<lb/>
兮秋芃芃我之懐兮無初終君税駕兮芬陽斯陳鼓鐘<lb/>
廣享兮列鼎重茵君之宫兮屯雲蕙肴蒸兮芬芬我黍<lb/>
我稌兮抑亦薦其萍芹君明其𠂻兮無吐芳新吹洞簫<lb/>
兮望極浦君之歸兮雲在下十風兮五雨祐我海邦兮<lb/>
汙萊斥鹵君不來兮使吾心苦千秋萬歲兮為民所怙<lb/>
　<hi>附考祠在平湖縣南乍浦陳山上宋紹興元年鹽令李直養禱雨於此見金色四龍之異乃修其祠元令</hi>
<pb n="KR4h0163_WYG_037-37b"/>
　<hi>顧泳復新之</hi>
　晁説之<hi>字以道官徽猷閣待制</hi>
　　　贈筆處士曹忠<lb/>
葦管予何愛輕圓稱白毫固知今獨妙舊數浙西曹<hi>自注</hi>
<hi>四十年前杭秀問有曹用筆見稱于世</hi>
　<lb/>
　<lb/>
　檇李詩繫巻三十七<lb/>
</p>
<p>
</p>
  </div>
<div>
<head>檇李詩繫卷三十八</head> <lb/>
    <p>
<pb n="KR4h0163_WYG_038-1a"/>
欽定四庫全書<lb/>
　檇李詩繫卷三十八<lb/>
　　　　　　　　　　　　　平湖沈季友編<lb/>
宋<lb/>
　李綱<hi>字伯紀邵武人髙宗時為相諡忠定</hi>
　　　嘉禾道中遇夏子陽<lb/>
京華契濶巳再冬扁舟野岸欣相逢天寒水逺飛霜風<lb/>
談笑坐覺廻春容年踰七十兩頰紅真氣上泝泥丸宫<lb/>
<pb n="KR4h0163_WYG_038-1b"/>
剖符南海窺祝融欲求丹砂訪葛洪問予執筆侍九重<lb/>
胡為謫堕溪山中迂愚久合親耕農君恩未報徒忡仲<lb/>
飄零孤跡随斷蓬他日相憶看雲鴻<lb/>
　吕祖謙<hi>字伯恭婺州人孝宗時官編修諡成公</hi>
　　　送丘宗卿博士出守嘉禾以視民如傷為韻<lb/>
檇李國西門道里去天咫訟庭人摩肩客館舟銜尾凉<lb/>
燠變須㬰怵聽復駐視心平理自見周道本如砥<lb/>
堂下萬休戚堂上一笑嚬是心茍不存對面越與秦豚<lb/>
<pb n="KR4h0163_WYG_038-2a"/>
魚尚可孚况此能言民君看津頭栁葉葉皆相親<lb/>
奮髯疾抵風解衣徐探雛古来多快士氣吞兩輪朱簿<lb/>
書髙没人迎筆風摧枯自許豈不豪嵗晏終何如<lb/>
折肱稱良醫識病由身傷開府事如麻豈盡昔所嘗平<lb/>
生老農語易置復難忘麥黄要經雪橘黄要經霜<lb/>
　沈與求<hi>字必先吳興人髙宗時為樞宻諡忠敏</hi>
　　　曽守置酒月波樓同賦<lb/>
詞語平生故自蕪登髙重愧賦成初諸君此去識老子<lb/>
<pb n="KR4h0163_WYG_038-2b"/>
右衛向来煩長輿波上旌旗飛退鷁樓前歌管出金魚<lb/>
囘䦨後夜同延月直下方池可更疏<lb/>
　　　羞墓<lb/>
富貴因人德未酬繡衣歸去竟何求荒墳三尺斜陽裏<lb/>
千古徒増女子羞<lb/>
　　　月波樓<lb/>
突兀晴樓壓郡城樓前波面縠紋生何人合作佳從事<lb/>
来伴胡牀看月明<lb/>
<pb n="KR4h0163_WYG_038-3a"/>
　　　㑹景亭<lb/>
栁株髙下隔桃蹊萬頃烟波似渼陂畵手無人邈平逺<lb/>
小亭風冷立移時<lb/>
　　　過嘉禾野塘<lb/>
木末孤烟起夕炊茅檐直下釣魚磯蒼荒逺水連天碧<lb/>
一葉短篷何處歸<lb/>
　周紫芝<hi>字少隠號竹坡宣城人髙宗時為興國守有稊米集</hi>
　　　送黄文若歸嘉禾<lb/>
<pb n="KR4h0163_WYG_038-3b"/>
烏帽猶衝九陌塵扁舟誰釣兩谿春久慿歸夢尋香國<lb/>
忽喜清樽對故人滿眼窮愁嗟我老此生交舊獨君真<lb/>
華亭一水無多地細作来書莫厭頻<lb/>
將軍十載半鳴珂才武憐君中異科但把長吟作囘雪<lb/>
不妨瀕海看熬波<hi>時黄授鹽監</hi>方愁隻影身如寄便買扁舟<lb/>
意若何一别應須五年事好詩從此為誰哦<lb/>
　　　文若擕家来逰西湖袖出新詩其歸和以當别<lb/>
黄郎滿袖出新詩别後篇章欲造微老驥但含千里意<lb/>
<pb n="KR4h0163_WYG_038-4a"/>
翔鸞還帶九雛歸如君好事真前輩笑我為生盡昨非<lb/>
小别不堪頻作惡灞橋楊栁亦依依<lb/>
　　　蘇小墓<lb/>
野水横分青草陂誰埋玉樹與瓊枝湖邉山自向人緑<lb/>
門外栁今何處垂行雨行雲均是夢施朱施粉未相宜<lb/>
一從蕙死蘭枯後剛道桃花好面皮<lb/>
　陳造<hi>字唐卿髙郵人淳熙時為淮西安撫</hi>
　　　跋簡齋二帖<lb/>
<pb n="KR4h0163_WYG_038-4b"/>
夜光一百八十七<hi>簡齋三進劄共一百八十七字</hi>有底六丁忘下収宻<lb/>
勿端知紫皇側鎮欀猶計子孫謀<lb/>
　　　題椿桂堂四首為莫倅作<lb/>
日日髙堂笑臉新五株芳桂拱靈椿枝縈非霧根盤石<lb/>
共閲壺中不盡春<lb/>
靈椿移植自仙宫丹桂年年不辦供材薦明堂皆巨棟<lb/>
君家培植富隂功<lb/>
蒙荘漫詫楚冥靈獨秀吾今陋郄生更笑田家紫荆樹<lb/>
<pb n="KR4h0163_WYG_038-5a"/>
每随人意作枯榮<lb/>
鴈影聨翩上綘綃庭蘭再世更竒標義方可但燕山竇<lb/>
行跨當年八葉蕭<lb/>
　髙翥<hi>字九萬號菊磵滄州人</hi>
　　　烏鎮普静寺沈休文故居<lb/>
寂寞梁朝寺深廊十數間碑存知殿古香冷覺僧殘斷<lb/>
岸舟横浦平坡樹補山休文如好在依舊帶圍寛<lb/>
　㳺九言<hi>字誠之建陽人諡文清</hi>
<pb n="KR4h0163_WYG_038-5b"/>
　　　秀州道中二首<lb/>
一春烟雨歇空濛髙下川原杳靄中畢竟春光遮不得<lb/>
滿邨花栁自青紅<lb/>
漠漠秋原禾黍空藤蘿古木梵王宫孤邨野水斜陽外<lb/>
無數歸鴉落晚風<lb/>
　范成大<hi>字致能吳郡人紹興進士官大學士有石湖集</hi>
　　　烏戍宻印寺<lb/>
青堆溪上水平堤<hi>烏堆東岸曰青堆</hi>綘瓦參差半掩扉<hi>殿角純紅瓦</hi>
<pb n="KR4h0163_WYG_038-6a"/>
我與聖公俱客寓<hi>聖公汀州白衣岩主號定光佛者連南夫知州載神像歸寄于寺之藏前</hi>
人傳帝子尚靈威<hi>寺有昭明太子祠</hi>勝縁齟齬三重障<hi>東佛閣三造不</hi>
<hi>成今据見材取次成之猶殊勝</hi>志士辛勤十載歸<hi>鐘樓乃一僧束髮為商走川廣得錢二萬</hi>
<hi>緡凡十年復髠而歸樓始成</hi>花木禪房皆不見但餘蝙蝠晝羣飛<hi>僧房</hi>
<hi>皆為狹門深泂行入百餘步不見人</hi>
　<hi>附考寺在桐鄉縣北二十五里吳越王戍兵處又稱戍上烏堆之東曰青堆又曰青墩取青宫之意昭明</hi>
　<hi>太子師沈約有先墓在此每嵗歸掃太子就之因築書館名青<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>閣後約遷葬金陵太子捨館為賢德寺</hi>
　<hi>後改宻印</hi>
<pb n="KR4h0163_WYG_038-6b"/>
　　　題崇德莫氏椿桂堂<lb/>
君不見衣冠盛事今猶昔前説燕山後崇德聨翩五組<lb/>
帯天香世上籯金賤如礫他年詩禮到雲来日日髙堂<lb/>
稱夀杯桂長孫枝椿不老却比竇家應更好<lb/>
　<hi>附考堂在崇徳宋邑人莫元忠兄弟五人俱登進士故扁其堂</hi>
　　　秀州門外泊舟<lb/>
拍岸清波撲岸埃黑頭霜鬢幾徘徊禾興門外官楊栁<lb/>
又見扁舟上堰来<lb/>
<pb n="KR4h0163_WYG_038-7a"/>
　楊萬里<hi>字廷秀吉水人紹興進士官學士有誠齋集</hi>
　　　崇德道中<lb/>
一逕青松露三門白水烟殿横林外脊墖漏隙中天地<lb/>
曠迎先見村移眺更妍客程坐行役不得泊春船<lb/>
　　　烟雨樓<hi>考見前</hi>
輕烟漠漠雨疎疎碧瓦朱甍照水隅幸有園林依燕第<lb/>
不妨蓑笠釣鴛湖漁歌欵乃聲髙下逺樹𠖇濛色有無<lb/>
徙倚闌干衫袖冷令人歸興憶蓴鱸<lb/>
<pb n="KR4h0163_WYG_038-7b"/>
　　　秀州嘉興館拜賜春幡勝<lb/>
中使傳宣下紫宸鏃頭濃染御香雲綵幡耐夏宜春字<lb/>
寳勝連環曲水紋癡似土牛鞭不動老登金馬愧無聞<lb/>
强簮華髪知難稱只有新詩頌萬分<lb/>
　　　過崇德二首<lb/>
北闗落日送船行欲到嘉興天已明睡起一河氷片滿<lb/>
槌瓊摐玉夢中聲<lb/>
水面光浮赤玉盤也應知我縴夫寒滿河圭璧無人要<lb/>
<pb n="KR4h0163_WYG_038-8a"/>
吹入詩翁凍筆端<lb/>
　劉克荘<hi>字濳夫莆田人淳熙中官學士有後村集</hi>
　　　朱買臣墓<hi>考見前</hi>
翁子平生最苦貧晚将丹頸博朱輪老儒五十無章綬<lb/>
歸去何妨且負薪<lb/>
　曽揆<hi>字舜卿南豐人</hi>
　　　題資福院平緑軒<lb/>
終日勞勞雁鶩行偶然来訪贊公房扶疎草木四圍合<lb/>
<pb n="KR4h0163_WYG_038-8b"/>
縈繞溪流一帯長倚檻豈能成傑句把杯多是説名方<lb/>
問師乞取安心法老坐蒲團對佛香<lb/>
　<hi>附考軒在崇德治西素商門外三百步宋嘉祐間創</hi>
　劉仙倫<hi>字叔擬廬陵人冇招山集</hi>
　　　過嘉禾<lb/>
惆悵嘉興路三年幾度經航船連夜發更鼔隔城聴落<lb/>
月低烟樹秋風冷露螢客懐容易感宜醉不宜醒<lb/>
　　　魏塘道中<lb/>
<pb n="KR4h0163_WYG_038-9a"/>
霜葉紅於染寒溪湛若澄幾聲歸雁急數㸃暮山青深<lb/>
琖頻斟酒長塗小作程萬縁天已定得喪一毫輕<lb/>
　<hi>附考嘉善縣古魏塘鎮相傳魏武帝窺江南駐蹕故名乂曰武塘在府城東三十六里治為元萬户陳景</hi>
　<hi>仁花圃至正時有星隕石陳取為山縣治定基於此古為嘉興之東北鄙明始析邑領思賢遷善麟瑞永</hi>
　<hi>安奉賢胥山等六鄉</hi>
　葉適<hi>字水心永嘉人寧宗時官學士諡忠定</hi>
　　　題椿桂堂<lb/>
九官八士古之良靈椿丹桂後騰芳馮公詩意雖短陋<lb/>
<pb n="KR4h0163_WYG_038-9b"/>
閭里傳誦終難忘君家同生五兄弟短檠伴夜東方啓<lb/>
黄旗兩紀張慶闈紵袍五褫趨文陛辭華摽角人力能<lb/>
科名均齊天所興作堂不須棟梁好但種此木髙千層<lb/>
透日垂隂香未歇滿堂車騎同時列更将磊砢替團團<lb/>
留與北風觀壮節<lb/>
　　　秀州寄王道夫二首<lb/>
衮衮紅塵五月留来時落木不勝秋只今春事濃如許<lb/>
萬里滄浪又一舟<lb/>
<pb n="KR4h0163_WYG_038-10a"/>
潘君狂甚詩能古葉子文髙世莫驚何處有田求二頃<lb/>
向来三月决歸耕<lb/>
　王信<hi>括蒼人</hi>
　　　題椿桂堂<lb/>
向同子直逰膠庠是時子明居侍旁友于學問相激昂<lb/>
聲華日馳翰墨塲仲氏一第如探囊伯氏随即凌雲翔<lb/>
已快雁塔書雁行君家餘慶未易量二龍三鳳同呈祥<lb/>
一門競爽如圭璋聨翩不羡金華唐㑹稽何獨誇諸黄<lb/>
<pb n="KR4h0163_WYG_038-10b"/>
羞與竇氏争頡頏吾家頗亦推吾鄉五登科第於太常<lb/>
枝分派别各一房敢與君家相比方源深允矣流必長<lb/>
孫枝更繞秋風香<lb/>
　葉紹翁<hi>龍泉人寧宗時人</hi>
　　　過崇德<lb/>
野塍泉自注斷岸栁空存雨霽雲開塔船過犬吠門柴<lb/>
籬斜着水草逕别通村翻羡田家樂盈盈酒瓦盆<lb/>
　黄幹<hi>字勉齊宋進士閩人為石門酒監</hi>
<pb n="KR4h0163_WYG_038-11a"/>
　　　石門<lb/>
吳越天下富京畿逰俠鄉隴畝盡膏腴第宅皆侯王世<lb/>
言蘇湖熟霑溉及四方自我来石門觸目何凄凉清晨<lb/>
開務門有酒誰復嘗纍纍挈妻子汲汲求糟糠父老稱<lb/>
近年十載常八荒聚落成丘墟少壮争逃亡<lb/>
　<hi>附考石門鎮屬崇德吳越時疊石為門故名唐置驛宋置贍軍廨及酒庫務紹興中半駕駐蹕之所有行</hi>
　<hi>幄殿元設税課局於此太平廣記云唐大厯中王垂盧収乗舟至石門驛遇幽怪即此</hi>
<hi>本朝以崇徳為石門改為玉  溪鎮瀕於運河又曰玊灣</hi>
<pb n="KR4h0163_WYG_038-11b"/>
　　　崇德憫雨四首<lb/>
檣頭五兩揺空飛船頭百丈牽何遲數篙塘水清可涉<lb/>
故鄉千里歸何時<lb/>
塘中龍骨髙數層龜坼田中縱復横青裙箬笠倚車卧<lb/>
但有空車無水聲<lb/>
牛女盈盈河漢傍清風肅肅吹羅裳朱門達旦聴歌曲<lb/>
莫遣濃隂蔽夜凉<lb/>
老夫年老百不悲夜聴羣兒聲吾伊呼童握手長太息<lb/>
<pb n="KR4h0163_WYG_038-12a"/>
不見儂家數口飢<lb/>
　　　崇德喜雨詩用前韻<lb/>
莫愁塵土座天飛六月栽禾未是遲待得麥麻収拾後<lb/>
通宵好雨定何時<lb/>
雲霓天外起層層畢月相随徹夜横費得天公能幾力<lb/>
數州愁苦變歌聲<lb/>
睡覺歌聲古道傍有人中夜攬衣裳牀頭斗酒聊自酌<lb/>
不為書忩一夜凉<lb/>
<pb n="KR4h0163_WYG_038-12b"/>
山中書生休浪悲燮調自有臯與伊清香一瓣来天竺<lb/>
更把民飢作己飢<lb/>
　程珌<hi>字懷古休寧人理宗時端明學士有洺水集</hi>
　　　送常世卿歸嘉興<lb/>
悔作唐山来山深交友絶相逢忽相得乍見乃乍别嗟<lb/>
此氷玉人寒梅疎帯雪胸次羅文奎筆底耀離纈朝家<lb/>
渇英雋結網仍髙設行且収殊科勉哉嗣先烈一編忠<lb/>
義傳姦萌嘆先折千載懦夫魂脆骨變竒節識此吳中<lb/>
<pb n="KR4h0163_WYG_038-13a"/>
竒復幸拜前哲何異魯國人一朝獲雙玦晴雲起芝田<lb/>
東風催啼鴂慈庭有近書明朝動歸轍新抽草可茵微<lb/>
露花堪折相思復相思後夜天邉月<lb/>
　戴復古<hi>字式之天台人有石屏集</hi>
　　　初夏逰石門張園<hi>考見仙鬼</hi>
乳鴨池塘水淺深熟梅天氣半晴隂東園載酒西園醉<lb/>
滴盡枇杷一樹金<lb/>
　汪莘<hi>字叔耕號栁塘先生休寧人嘉定間布衣</hi>
<pb n="KR4h0163_WYG_038-13b"/>
　　　臘月立春夜秀州船塲橋玩月<lb/>
鴉聲欲斷雉聲起栁眼巳青桑眼黄故鄉春事正如許<lb/>
春事只縁思故鄉<lb/>
　朱南杰<hi>古徐人淳祐十年為海鹽澉浦監酒十一年為市舶官</hi>
　　　曉發嘉禾<lb/>
曉發嘉興路人家門未開閘闗船側過水漲堰平堆濃<lb/>
緑暗官栁肥紅綻野梅城中簫鼔發知是使君囘<lb/>
　　　泊崇德<lb/>
<pb n="KR4h0163_WYG_038-14a"/>
堰未抵長湖先從古縣過詩舟尋舊岸酒市鬻新歌傍<lb/>
水人家宻依山僧寺多夷猶觀未足無奈月明何<lb/>
　　　出嘉禾<lb/>
舟出嘉禾五里城僧樓山塔互崢嶸酒旗宻比随風舞<lb/>
漁網横拖漾日晴畫舫貴人帆去穏单衣逰女着来輕<lb/>
山歌已接長河堰到得臨平月又明<lb/>
　　　烟雨樓<lb/>
錦繡初開城角東規模緜亘境相通一亭舊占梅邉月<lb/>
<pb n="KR4h0163_WYG_038-14b"/>
兩徑新添竹外風山色有無烟變態湖光濃淡雨収功<lb/>
凭欄正好催歸去横笛數聲蘆葦中<lb/>
　　　餞海鹽史後樂<lb/>
秦溪邑大號難治後樂三年以德為海濶有樓還舊觀<lb/>
堂深無日不新詩虚舟祗載来時物實恵常教去後思<lb/>
相業真傳公不忝蒼生况是望霖時<lb/>
　陳必復<hi>字无咎閩人有山居存藁</hi>
　　　舟行崇徳<lb/>
<pb n="KR4h0163_WYG_038-15a"/>
落日挂征帆西風客袂單燈明邨店近船重水程寛蘆<lb/>
蓼作秋意汀洲生晚寒鐘聲烟外寺山色夢中看<lb/>
　　　嘉禾境上<lb/>
聨疇岡勢斷缺岸浪痕垂村店茅柴酒人家槿樹籬逆<lb/>
風魚上少連雨稻開遲客路秋偏好歸程盡是詩<lb/>
　葛紹體<hi>建安人</hi>
　　　招鶴所詞為澉浦監税趙潛夫作<lb/>
君之来兮鶴自九臯駕以去兮渺天地而逍遥縞衣𤣥<lb/>
<pb n="KR4h0163_WYG_038-15b"/>
裳兮横大海之驚濤雲旂先驅兮霓旌旖□月皓皓兮<lb/>
風灑灑青山之上兮黄灣之下挹北斗兮椒漿羽扇綸<lb/>
巾兮佩璆鏘盼而笑兮玉潔氷光鳴鸞鳳兮舞黿鼉馮<lb/>
夷鼓兮虙妃歌魚咏龍吟兮蛟螭䕶呵睠言歸兮南圃<lb/>
飄飛兮過舶艣春復秋兮終古<lb/>
　吳龍翰<hi>字式賢新安人</hi>
　　　嘉禾沈園<lb/>
景物何其異虚岩人力成清池沉鳥影髙樹落蟬聲花<lb/>
<pb n="KR4h0163_WYG_038-16a"/>
月樓臺麗香風簾幙輕客来堪一借莫惜百杯傾<lb/>
　　　嘉禾道中<lb/>
趂得東風便千錢買一舟嘉禾三日路隂木四山秋野<lb/>
色緘詩思鵑聲替客愁煙波𣺌無際是處可盟鷗<lb/>
　林逢子<lb/>
　　　鏡香亭<lb/>
綠楊深處兩三家幾度慿欄聴沸蛙雲錦已空烟水濶<lb/>
空教人憶舊時花<lb/>
<pb n="KR4h0163_WYG_038-16b"/>
　<hi>附考在府城内</hi>
　　　宣公祠二首<lb/>
仁義百篇同孟子排姦勁節凛秋霜人生一死固不免<lb/>
死落忠州骨也香<lb/>
千年舊事随流水一縷殘杳弔蜀魂門掩落花人不到<lb/>
野風吹月照黄昏<lb/>
　文天祥<hi>字履善號文山吉水人官丞相</hi>
　　　次韻劉左司營繕司落成適潘秘丞得郡檇李<lb/>
<pb n="KR4h0163_WYG_038-17a"/>
　　　　并餞以詩<lb/>
蓬壺日月四時春金碧新来絢帝宸俎豆幸陪麟省雋<lb/>
衣冠中有虎符新詩餘和氣生談麈坐久風光入醉茵<lb/>
多謝蘭臺舊盟主好歸羣玉領儒珍<lb/>
　朱繼芳<hi>字季實建安人有静佳乙藁</hi>
　　　送僧逰檇李<lb/>
師今逰檇李自刺釣船篙地説三吳勝人誇二陸豪草<lb/>
黄工女績波白課丁熬近海寒應早霜毛怯剃刀<lb/>
<pb n="KR4h0163_WYG_038-17b"/>
　周文璞<hi>字晉仙錢唐人有方泉先生集</hi>
　　　檇李道中<lb/>
吹徹鵝笙醉碧桃古城斜日泛輕舠此行憶着維舟處<lb/>
綠樹黄桑一樣髙<lb/>
　何昌弼<lb/>
　　　海鹽横塘道中<lb/>
一舸凌風去縈紆度幾邨水清魚引子地美稻生孫路<lb/>
僻塵埃逺秋晴枕席温悠悠迷處所疑入武陵源<lb/>
<pb n="KR4h0163_WYG_038-18a"/>
　<hi>附考塘在海鹽西北四十里即常豐閘通郡之南湖</hi>
　方囘<hi>字萬里徽人宋末知嚴州元為建德路總管有桐江集</hi>
　　　烟雨樓<lb/>
樓壓重湖實壮哉樓前圖畫若天開鷗從沙際衝烟去<lb/>
燕向花邉捲雨来傍栁一橋相掩映隔林雙塔共崔嵬<lb/>
欄干倚盡催詩處晴日須来三四囘<lb/>
　　　過崇德縣<lb/>
枯栁無風影不揺敗墻頽屋意蕭蕭忽然喚醒承平夢<lb/>
<pb n="KR4h0163_WYG_038-18b"/>
猶有紅闌夹畫橋<lb/>
　　　聴航船歌四首<lb/>
北来南去雁還飛四十年間萬事非惟有航船歌不改<lb/>
夜深老淚欲霑衣<lb/>
南到杭州北楚州三江八堰水通流牽板船篙為飯碗<lb/>
不能辛苦把鋤頭<lb/>
雇載錢輕載不輕阿郎拽牽阿奴撑五千斤蠟三千漆<lb/>
寧馨時年欲夜行<lb/>
<pb n="KR4h0163_WYG_038-19a"/>
南姚邨打北姚邨鬼哭誰憐枉死魂争似梢工留口喫<lb/>
秀州城外鴨餛飩<hi>癸辛雜識作跳上岸頭須記取秀州門外鴨餛飩</hi>
　家鉉翁<hi>眉山人官學生宋亡不仕</hi>
　　　寂照石佛<hi>考見前</hi>
溪上石人何往矣山中石佛是其疇若教石佛能談妙<lb/>
應有石人来㸃頭<lb/>
　林景熙<hi>字徳陽平陽人</hi>
　　　午日寓嘉禾學宫顧東浦載酒相過二博士偕<lb/>
<pb n="KR4h0163_WYG_038-19b"/>
　　　　来飲就醉翌日留詩為别<lb/>
嘉禾古三輔積水何蒼茫舊逰夢厯厯况此逢端陽束<lb/>
艾肖人形傾葵抱天常蕭蕭老縫掖得依夫子牆鴛湖<lb/>
無五月宿雨生微凉客從東浦来手持紫霞觴采蒲泛<lb/>
纎玉沃我書傳香殷勤兩博士雜出肴與漿書囊談未<lb/>
了一醉齊彭殤酒醒忽不樂起看北斗芒嵗月感疎鬢<lb/>
風烟渺殊方明當理征棹斜日鱸魚鄉<lb/>
　　　宣公祠<lb/>
<pb n="KR4h0163_WYG_038-20a"/>
氷玉為骨秋為神堂堂内相真天人諫草數百垂清芬<lb/>
仁義一洗功利塵刳肝瀝血空排雲白日不見吾忠勤<lb/>
奉天詔下哀痛新将士感泣天亦聞皇威雷動清九垠<lb/>
一紙可敵百萬軍草茅學古期致君以額扣闗九虎嗔<lb/>
玉堂雲霧當華津耿耿何不批龍鱗一樽醻古凄夕曛<lb/>
鴛湖之水春復春<lb/>
　　　題劉伶墓<lb/>
碧落當年墮酒星醉中萬事一浮萍不知人世無窮事<lb/>
<pb n="KR4h0163_WYG_038-20b"/>
一醉松根不肯醒<lb/>
　　　蘇小墓<lb/>
歌扇風流憶舊家一丘落月幾啼鴉芳魂不肯為黄土<lb/>
猶作燕支半樹花<lb/>
　　　羞墓<lb/>
逺望車塵汗雨流自知覆水已難収為君富貴妾羞死<lb/>
富貴如君不自羞<lb/>
　吳思齊<hi>語云括蒼人考端平三年有澉浦監税錢塘張思齊疑即其人</hi>
<pb n="KR4h0163_WYG_038-21a"/>
　　　題鹿苑寺應夢尊者祠<lb/>
是法本平等無怠亦無敬如何證無生却来見㕘政<lb/>
　<hi>附考寺在海鹽西北三十六里宋治平初建魯肅簡公宰邑夢胡僧来迎㕘政及瞻羅漢像與夢符合因</hi>
　<hi>建寺又有一擊軒</hi>
　蔡翀<lb/>
　　　颺坡石馬詩<lb/>
異代豪華事已非空餘石馬傍山蹊千年故物埋荆棘<lb/>
風雨時聞半夜嘶<lb/>
<pb n="KR4h0163_WYG_038-21b"/>
　<hi>附考海鹽縣西南五十里冇颺山在永安湖閘南有宋常氏墳</hi>
　無名氏<lb/>
　　　朱買臣墓<lb/>
貧賤難看俗眼低區區何事使雲泥㑹稽乞得無他念<lb/>
只為歸来詫故妻<lb/>
元<lb/>
　趙孟頫<hi>字子昂吳興人諡文敏</hi>
　　　題延陵義塾<lb/>
<pb n="KR4h0163_WYG_038-22a"/>
禮義生富足為富誠不仁誰能如吳君捐已以惠人開<lb/>
塾延師儒聚書教比隣豈圖名譽美要使風俗淳人物<lb/>
方渺然作養當及晨文章雖致身經術乃新民宣公相<lb/>
業著輔子禮樂醇二賢鄉先生千載德不冺吳君真盛<lb/>
舉勉哉繼前塵何富襲春服從子語水濵<lb/>
　<hi>附考塾在崇徳元皇慶中邑人吳英建</hi>
　　　秀州<lb/>
秀州人家知幾多郎君兒女唱山歌白馬橋頭拾明月<lb/>
<pb n="KR4h0163_WYG_038-22b"/>
鴛鴦湖畔折夭荷碧水朱樓為誰惱短簫長笛奈儂何<lb/>
共歸田園對山色江南江北更巍峩<lb/>
　馬祖常<hi>字伯庸光州人官樞宻有石田集</hi>
　　　送史正翁經厯之嘉興<lb/>
京華春滿眼楚客榜船歸花送行衣舞鶯從上苑飛蓴<lb/>
鱸随俸入桑苧接田肥鈴閣文書少還知小吏稀<lb/>
　貢奎<hi>字仲章宣城人元初官集賢直學士有雲林集</hi>
　　　和馬伯庸學士送史正翁赴嘉興幕官<lb/>
<pb n="KR4h0163_WYG_038-23a"/>
春日思家切那堪送客歸自憐舟似繫却羡羽能飛麥<lb/>
隴青鳩閙花洲紫鱖肥登臨多暇日應報訟門稀<lb/>
　黄庚<hi>字星甫天台人有月屋漫藳</hi>
　　　石門<lb/>
羸馬東山路駸駸抵石門落花春雨夜流水暮烟邨久<lb/>
客悲行役新愁攪夢魂勞生多感慨餘恨付乾坤<lb/>
　傅與礪<hi>字若金臨江人</hi>
　　　送唐子華赴嘉興<lb/>
<pb n="KR4h0163_WYG_038-23b"/>
聞君秋思滿南湖行李今晨發帝都幕府初乗從事馬<lb/>
江城還憶步兵鱸樹浮白日山侵越湖蹴青天海入吳<lb/>
閒暇慿髙動詩興須来一醉掃新圖<lb/>
　陳孚<hi>字剛中天台人</hi>
　　　嘉興二首<lb/>
簫鼔聲中十萬家垂楊淺映綠窓紗象梳兩兩蟬鬟女<lb/>
笑擁紅橋買藕花<lb/>
燕子穿烟水荇開顧家猶有讀書臺平生雙耳松風裏<lb/>
<pb n="KR4h0163_WYG_038-24a"/>
乂向華亭聴鶴来<lb/>
　薩都刺<hi>字天錫雁門人</hi>
　　　過嘉興<hi>一作過秀州南湖</hi>
三山雲海幾千里十幅蒲帆挂秋水吳中過客莫思家<lb/>
江南畫船如屋裏蘆芽短短穿碧沙船頭鯉魚吹浪花<lb/>
吳姬蕩槳入城去細雨小寒生淺莎我歌水調無人續<lb/>
江上月凉吹紫竹春風一曲鷓鴣詞花落鶯啼滿城綠<lb/>
　　　皁林舟中<lb/>
<pb n="KR4h0163_WYG_038-24b"/>
春溪野鴨肥可射幽樹深隂叫山鷓逺人三月酒船過<lb/>
栁絮飛時杏花謝行行水竹上雲林往往人家或僧舍<lb/>
小官便欲賦歸来何處買山錢可借<lb/>
　<hi>附考皁林在桐鄉境張士誠攻嘉興元將駐兵於此明徐逹討士誠獲其俘六萬即其地也</hi>
　　　石門懐友夜坐<lb/>
道人挂劒丹陽去欲入茅山恐未曽飛去難尋雲外鶴<lb/>
歸来獨禮斗前燈夢囘洗鉢分秋水酒渇敲壺碎夜氷<lb/>
獨有江東未歸客西風詩骨痩崚嶒<lb/>
<pb n="KR4h0163_WYG_038-25a"/>
　貢師泰<hi>字泰甫奎子官秘書即有玩齋集</hi>
　　　風涇舟中<lb/>
白髪飄蕭寄短蓬春深杯酒憶曽同落花洲渚鷗迎雨<lb/>
芳草池塘燕避風烽火此時連海上音書何日到山中<lb/>
故人别後遥相望夜夜空随斗柄東<lb/>
　<hi>附考嘉善東北十八里有清風涇舊名白牛邨市元易為鎮陳舜俞居此</hi>
　方瀾<hi>字叔淵莆陽人有叔淵遺藁</hi>
　　　石門夜泊<lb/>
<pb n="KR4h0163_WYG_038-25b"/>
積雨暝天豁炊烟隔林起人喧落帆處野語新月裏桑<lb/>
逕綠妖沃麥風寒不已一夕舟相銜擾擾利名子<lb/>
　　　石門曉行<lb/>
風髙木葉脱從此曉寒新積雨初見日逺山如故人烟<lb/>
邨一葦渡野寺數家鄰獨念行藏異沙鷗未我馴<lb/>
　　　嘉禾道中<lb/>
歸帆一日速萬瀑落晴巒人涉風霜老水浮天地寛漁<lb/>
燈野外小兎月浪中寒慣識蒼茫味推篷到夜闌<lb/>
<pb n="KR4h0163_WYG_038-26a"/>
　鄧楠<lb/>
　　　題錢德鈞水村隠居圖<hi>事詳本傳</hi>
向来寓意思卜居住處只今成畫圖胸中本自𣺌江海<lb/>
主人相凂寫江湖<lb/>
　吳延夀<lb/>
　　　前題<lb/>
邨南邨北樹濛濛秋水清涵野色空道外俗塵飛不到<lb/>
似移家住畫圖中<lb/>
<pb n="KR4h0163_WYG_038-26b"/>
　葉齊賢<hi>松陵人</hi>
　　　前題<lb/>
坐窓不遨呻蠧竹兀兀那知髀生肉眼明見此水邉邨<lb/>
浣我胷中塵百斛荒山寂厯蒼烟斜驚風颯颯鳴蒹葭<lb/>
平沙暮寒羣雁起垂栁掩映幽人家風流王孫摩詰手<lb/>
妙處端如神所授等閒㸃綴皆精妍怪底秋光生户牖<lb/>
我家本住松江濵怳然一見融心神他年卜築遂君志<lb/>
留取青山容散人<lb/>
<pb n="KR4h0163_WYG_038-27a"/>
　趙孟籲<hi>字子俊</hi>
　　　前題<lb/>
曖曖水邉邨蕭條絶塵滓錢君智者徒而後能樂此平<lb/>
生丘壑情所尚政在是問誰為此圖吾兄固能爾<lb/>
　黄肖翁<lb/>
　　　前題<lb/>
幽人心地本翛然此境相諧七十年茅屋數椽依約外<lb/>
雲山一抹有無邉眼前生意今林屋筆底秋風古輞川<lb/>
<pb n="KR4h0163_WYG_038-27b"/>
勝景有餘描不盡歸鴻幾㸃落寒烟<lb/>
　牟巘<hi>字獻之陵陽人</hi>
　　　前題<lb/>
山色濃還淡孤邨水遶之俗塵飛不到野老住偏宜碕<lb/>
岸疎疎栁茅檐短短籬小舟欹側過便是少陵詩<lb/>
　王鈞<hi>真定人</hi>
　　　前題<lb/>
寒烟漠漠鎖荒邨日暮帆歸浦溆昏颯颯秋風鳴老樹<lb/>
<pb n="KR4h0163_WYG_038-28a"/>
涓涓流水遶柴門平沙堆起聲如寂斷岸罾懸影若翻<lb/>
要問先生得真趣玩圖嘿嘿欲何言<lb/>
　錢良右<hi>吳郡人</hi>
　　　前題<lb/>
每憐北苑風流逺筆底精神此日同春水孤邨無限意<lb/>
題詩輸與杜陵翁<lb/>
　鄧文原<hi>巴西人</hi>
　　　前題<lb/>
<pb n="KR4h0163_WYG_038-28b"/>
芳草孤舟度幽居一逕通江湖春雨外墟里暮烟中機<lb/>
息鷗先下花飛鳥自東臨流無限意畫史若為工<lb/>
　陸行直<lb/>
　　　前題<lb/>
馬足黄塵三尺深清風吹斷自難侵乾坤老矣驚浮世<lb/>
泉石蕭然動隠心鷗鳥起沙春漠漠漁舟繫栁晝隂隂<lb/>
他年欲訪幽栖處莫似仙源無路尋<lb/>
　郭麟孫<lb/>
<pb n="KR4h0163_WYG_038-29a"/>
　　　前題<lb/>
澤國淨秋色逺山横夕烟水田羣雁起蘆渚一罾懸林<lb/>
樹幾間屋君家若個邉扁舟何日去相伴白鷗眠<lb/>
　髙克恭<hi>字房山官尚書</hi>
　　　前題<lb/>
簾捲蒼茫埜色屋連演迤清流嵗晼晩兮自適蹇誰留<lb/>
兮中洲<lb/>
　陸祖凱<lb/>
<pb n="KR4h0163_WYG_038-29b"/>
　　　前題<lb/>
一片寛閒景波涵萬頃天雁飛秋影外樹倚夕陽邉山<lb/>
色来窓牖溪聲自管絃何當明月夜著我釣魚船<lb/>
　趙由祚<lb/>
　　　前題<lb/>
不入山林不入城孤舟容我寄浮生年来與世殊相逺<lb/>
漸喜無人識姓名<lb/>
　趙由儁<hi>字仲時吳興人</hi>
<pb n="KR4h0163_WYG_038-30a"/>
　　　前題<lb/>
清溪抱邨流茒屋䕃疎栁天秋雁行逺山翠當户牖罷<lb/>
釣者誰子延縁来渡口野情固超逸圖畫傳不朽何當<lb/>
從之逰扁舟落吾手<lb/>
　趙承孫<lb/>
　　　前題<lb/>
誰識漁樵興趣閒由来家計在江干羡君圖畫能殊勝<lb/>
愧我田園卒未安浩蕩閒雲低樹影蕭條野屋蔽天寒<lb/>
<pb n="KR4h0163_WYG_038-30b"/>
秋深夜色猶堪愛寫取嬋娟浸石灘<lb/>
　朱梓瑞<lb/>
　　　前題<lb/>
家住吳淞江水西短垣矮屋緑隂齊朝雲樹溼知山近<lb/>
暮雨舟平覺岸低騎犢看書閒自適得魚沽酒醉相擕<lb/>
從逰尚記髫年日白首芹邉感舊題<lb/>
　虞堪<hi>字勝伯有鼓枻集</hi>
　　　題嘉興水西寺<lb/>
<pb n="KR4h0163_WYG_038-31a"/>
宣城水西不可到秀州水西今獨逰太白才情真放逸<lb/>
牧之人物更風流諸天問法原無相千載題詩在上頭<lb/>
人世古今同一夢刼灰烟暝五湖秋<lb/>
　　　送達明善遷嘉興<lb/>
鱸魚鱠斫樽無醁阿濫堆成笛正愁昨夜凉風吹得苦<lb/>
莫傳離思入南洲<lb/>
　邵亨貞<hi>字復孺松江人有蟻術集</hi>
　　　横泖二首<lb/>
<pb n="KR4h0163_WYG_038-31b"/>
横泖清晨望人烟樹幾重三江歸禹貢衆水㑹吳封雲<lb/>
倚孤村墖潮生半夜鐘田翁談古跡隔浦是青龍<lb/>
廣厦人来少青山逺對門緩潮通曲港髙樹接遥邨井<lb/>
記袁崧宅鄉連宰我墩行吟聊適興心迹未須論<lb/>
　<hi>附考横泖在平湖縣東四十里亦名谷水又名谷泖谷泖之分為長泖東泖出東泖則華亭界矣餘見前谷水</hi>
　<hi>考</hi>
　　　次韻孫果育先生海鹽茶園道中作地名夾山<lb/>
　　　　有金粟寺試茶院錢南金曽約予逰未果<lb/>
<pb n="KR4h0163_WYG_038-32a"/>
聞道夾山金粟寺一如兜率淨居天雲藏衲子煎茶屋<lb/>
春著山翁載酒船打破斷碑何代始種来髙樹百年前<lb/>
錢郎詩裏曽相約蠟屐因循未了縁<lb/>
　　　早春鴛湖夜泊<lb/>
燒燈過了閒門静踏月歸来宿酒香何處髙樓夜吹笛<lb/>
曲中桃葉斷人腸<lb/>
　　　澹滄漁叟引為檇李蕭養素賦<lb/>
澹滄溪與鴛湖接中有漁舟小如葉漁郎把釣溪之濵<lb/>
<pb n="KR4h0163_WYG_038-32b"/>
日夕歌呼弄烟月滄溟空濶風常寒紅塵辟易天為寛<lb/>
襟期不啻在楚澤出處似欲凌嚴灘一夜嚴飈吹虐雪<lb/>
千山鳥斷人蹤滅忽然飄泊箕潁間洗耳長流更清絶<lb/>
人生百年俱有涯榮辱不到漁樵家天吳海若惡作劇<lb/>
信縁齊汩終無譁江南處處青山在江上故人毛髪改<lb/>
尚餘鷗鳥識孤舟不信相看換桑海武陵只在天地間<lb/>
可惜晉士成虚還桃花舊路若邂逅謝絶世故無厚顔<lb/>
　戴表元<hi>字率初奉化人有剡源集</hi>
<pb n="KR4h0163_WYG_038-33a"/>
　　　渡長泖投小蒸邵教授宿<lb/>
清曉浮雙槳黄昏值一飱風鳴長泖浪雲渰小蒸村饞<lb/>
極知鱸美驚還覺雁喧同袍情好在燈火細温存<lb/>
　張翥<hi>字仲舉晉寧人官翰林承㫖有蜕菴集</hi>
　　　送劉貞廷總管之嘉禾<lb/>
牧守膺氏寄循良不數公使君新建隼御史近乗驄内<lb/>
府聲華著専城控制雄老成歸物望清切簡宸衷紫綬<lb/>
盤銅虎朱旛擁畫熊焚香迎父老騎竹走兒童檇李名<lb/>
<pb n="KR4h0163_WYG_038-33b"/>
藩古勾吳地利通粤從師次後俱在震隣中水暗臺隍<lb/>
月雲寒鼓角風蠻氛猶漲黒戰血未消紅聖主方圖治<lb/>
台司亦即戎頻繁綸綍下次第甲兵空公等宜宣力王<lb/>
臣固匪躬闗防先武備國計務農功黄霸徵當最陽城<lb/>
考欲同蒼旻飄勁氣白日照精忠萬象天樞北三山海<lb/>
市東旱龍俄作雨陽鳳已鳴桐善政風須變虚襟理自<lb/>
融平生經世志要似節軒翁<lb/>
　　　題朱翁子負薪巷<lb/>
<pb n="KR4h0163_WYG_038-34a"/>
富貴危機解殺身是非千古付樵人當時長史魂應悔<lb/>
不向山中只負薪<lb/>
　胡奎<hi>字虚白號斗南老人海寧人官寧府教授</hi>
　　　崔孝子詩<lb/>
秦川有慈烏故巢遺一雛烏飛南海去孤雛遶樹鳴相<lb/>
呼鳴相呼向何處萬里同天不同樹兒今日夜思返哺<lb/>
夢中曽識瓊州路願烏来巢庭樹枝驟雨顛風終不移<lb/>
　<hi>附考崔永字彦齡海鹽人七嵗䘮父母韓改適同邑桑慎慎為御史坐事謫海南擕韓從軍永既長思母</hi>
<pb n="KR4h0163_WYG_038-34b"/>
　<hi>徒步求之誓不見母不歸行次瓊州得焉㑹慎殁力請母歸所司以配屬無放還例不遣永慟哭入京哀</hi>
　<hi>請於朝許之復赴海南迎母舟遭風永入水負母母得活永感寒疾客死江西布政使茹大素葬之郵致</hi>
　<hi>其母歸人稱崔孝子云</hi>
　　　鴛湖<hi>一作雙湖芙蓉曲</hi>
銀塘水静秋波白芙蓉挹露香雲溼翠綃瑩浦錦雲濃<lb/>
水紋揺蕩雙鸂鶒妾家住在湖上頭木蘭為楫沙棠舟<lb/>
錯金孔雀籠蟬鬢百索明珠垂臂鞲蕩舟日日穿花塢<lb/>
不覺花深紅日暮欲将羅帯結同心斷藕絲牽不成縷<lb/>
<pb n="KR4h0163_WYG_038-35a"/>
金羈白馬誰家郎日光照耀羅衣香嫣然一笑却囘顧<lb/>
隔花醉贈雙鳴璫同心暗結羅襦小識得君心為花惱<lb/>
昔時妾貌似花紅今日紅顔鏡中老坐對芙蓉雙涙垂<lb/>
妾貌君心兩不知<lb/>
　　　南湖玩月<lb/>
團圓三五月挂在鴛湖東方舟泛平流坐我青天中低<lb/>
頭看月月在水倒影姮娥呼不起三更露下苧袍凉恍<lb/>
然濯足銀河裏城南斗酒真珠紅與月共醉鮫人宫醒<lb/>
<pb n="KR4h0163_WYG_038-35b"/>
来月落不知處張帆且趂清明風<lb/>
　　　過崇德<lb/>
一灣流水碧船到語兒溪官舍三通鼓人家半夜雞大<lb/>
星臨水動斜月傍城低擬作還家夢驚烏莫浪啼<lb/>
　洪焱祖<hi>字杏庭</hi>
　　　舟次嘉禾<lb/>
昨宵雨急争過堰今日風顛争泊船前途難料每若此<lb/>
逰子相顧空淒然挽弓翻勝一丁字佩印何如二頃田<lb/>
<pb n="KR4h0163_WYG_038-36a"/>
笠澤鱸魚洞庭橘誰家酒樓新插天<lb/>
　周亷<lb/>
　　　逰天寧寺<lb/>
南湖古寺繞流泉夹道長松翠插天長者布金来梵刹<lb/>
仙華散綵落經筵自慚朱紱千微禄誰向金襴問别傳<lb/>
他日一龕客我老看山東土鏡湖船<lb/>
　鮮于樞<hi>巳見</hi>
　　　觀寂照温日觀畫蒲萄<hi>考見方外</hi>
<pb n="KR4h0163_WYG_038-36b"/>
阿師已把書為畫俗客那知色是空却憶西湖酒醒處<lb/>
一棚凉影卧秋風<lb/>
　成廷珪<hi>字原常廣陵人</hi>
　　　顧野王故居<hi>考見前</hi>
寳雲寺裏舊祠堂自汲清泉酹野王白馬有神嘶古道<lb/>
青衣無夢到禪牀塵消壊壁書千卷土蝕殘碑字幾行<lb/>
欲借玉篇遺稿看山僧無語立斜陽<lb/>
　　　二月十四日風雨孤坐秀州城西僧舍<lb/>
<pb n="KR4h0163_WYG_038-37a"/>
秀州城西春事微二月苦雨行人稀江湖渺然不可渡<lb/>
風雨如此将安歸老来口腹胡為累亂後人民今見非<lb/>
兼旬不得武林信倚仗南望孤雲飛<lb/>
　　　題水西爽溪樓寄新長老<lb/>
新公邀作爽溪逰為説前朝有此樓雲氣逺看天北極<lb/>
風光仍在水西頭虚簷古瓦縁蒼䑕曲澗輕波漾素鷗<lb/>
宸翰僅留飛白在烟波漠漠使人愁<lb/>
　辛文房<lb/>
<pb n="KR4h0163_WYG_038-37b"/>
　　　蘇小小墓<lb/>
東流水底西飛魚銜得錢塘織錦書幾囘錯認青驄馬<lb/>
着處閒乗油壁車鸚鵡杯深春樹暗葡萄衾冷夜窓虚<lb/>
蓮子種成南北岸苦心相望欲何如<lb/>
　宋无<hi>字子虚商丘人</hi>
　　　陸贄宅<lb/>
詔下山東感泣来謫歸門竇鎖蒼苔奉天以後誰持筆<lb/>
不用當時陸九才<lb/>
<pb n="KR4h0163_WYG_038-38a"/>
　<hi>附考宅在府城郡治西南贄曽祖齊望居此有女名法興誦法華經天花墜地遂捨宅為寶花尼寺明洪</hi>
　<hi>武初改為寳花倉嘉靖間總師陸炳佃造恩綸樓後没官佃於民俗呼乳娘廟曹侍郎溶居之構采山亭</hi>
　　　劉伶墓<lb/>
酒澆磊塊作平懐一鍤相随死便埋個是先生醒時語<lb/>
醉中那復問形骸<lb/>
　唐棣<lb/>
　　　春波小隠<lb/>
鴛鴦湖上春水生吳姬蕩槳春波平碧山隔樹逺莫見<lb/>
<pb n="KR4h0163_WYG_038-38b"/>
白鳥近人渾不驚倚檻鈎簾閒把釣停杯度曲醉吹笙<lb/>
舊時王謝風流在却笑窮時阮步兵<lb/>
　辛敬<lb/>
　　嘉禾八景詩<hi>梅花道人有圖并題酒泉子八首考見三卷</hi>
　　　空翠風烟<lb/>
秋隂覆野水暝色帯髙城萬古風雨餘滿軒空翠生昔<lb/>
人㑹心處華落任縱横勝事巳千嵗焉用此髙名<lb/>
　　　龍潭暮雲<lb/>
<pb n="KR4h0163_WYG_038-39a"/>
清溪馭奔湍神物出其下浩刼空浮雲中宵走雷雨吾<lb/>
嘗隠廬阜飛瀑孤絶處對此發幽期長吟度秋浦<lb/>
　　　鴛湖春曉<lb/>
落日湖上行風吹湖水明芙蕖未出水鴛鴦空復情佳<lb/>
人翠袖薄公子彩舟輕暗憶題詩處繁華滿春城<lb/>
　　　春波烟雨<lb/>
昔賢讀書處今日採樵路烟雨暗春波江鷗迷處所山<lb/>
遥數峰出洲隠千帆去應有倚樓人天長望汀樹<lb/>
<pb n="KR4h0163_WYG_038-39b"/>
　　　月波秋霽<lb/>
孤城何迢迢飛樓且咫尺初月照江波吳船夜吹篴秋<lb/>
清墅寺静露下蘋洲碧不見牧魚人疎鐘起遥夕<lb/>
　　　杉閘奔湍<lb/>
怒濤来滄渠西出吳門道官家嚴水利蓄洩何草草洞<lb/>
庭霜橘晩震澤鱸魚早從此有扁舟長於澤中老<lb/>
　　　胥山松濤<lb/>
榜舟趨南山飛葢轉芳甸登髙望吳城擊鼓起嘉讌靈<lb/>
<pb n="KR4h0163_WYG_038-40a"/>
飈拂岩角飛雨灑石面欲弔子胥魂江波淚如霰<lb/>
　　　武水幽瀾<lb/>
古寺閟幽敞清凉生道心澄源既不昧萬象自浮沉龍<lb/>
唫珠光曉鳥渡菱花深上有散花處時復一来尋<lb/>
　王冕<hi>字元章諸暨人元季隠居明初授㕘軍尋死</hi>
　　　過武塘<lb/>
杉青閘轉雲間路河水分流過武塘客况慣經風雨惡<lb/>
詩情不減少年狂魚鹽市井三吳俗海島番航十丈檣<lb/>
<pb n="KR4h0163_WYG_038-40b"/>
楊栁連隄鵝鴨聚家家茅屋似淮鄉<lb/>
　鄭元祐<hi>字明徳處州人官江浙儒學提舉有僑吳集</hi>
　　　温日觀畫蒲萄<lb/>
伊昔錢塘温日觀醉凭竹輿殊傲岸却将書法畫葡萄<lb/>
張顛草聖何零亂枝枝葉葉㸃畫間醉瞠白眼看青天<lb/>
狂呼大盜楊總統天不汝誅我厚顔楊加箠死曽不畏<lb/>
故老言之淚尚澘畫成蒲萄誰賞識惟有鮮于恒嘖嘖<lb/>
醉叩齋室支離疏拊摩悲歌淚填臆鮮于設浴師浣之<lb/>
<pb n="KR4h0163_WYG_038-41a"/>
為師滌垢曽弗辭人言結韈張廷尉千載風流寧異兹<lb/>
蔓如龍鬚實馬乳問師揮毫奚獨取只因漢使逺持来<lb/>
野老詩成淚如雨<lb/>
　　　重題日觀蒲萄<lb/>
故宋狂僧温日觀醉凭竹輿稱是漢以頭濡墨寫蒲萄<lb/>
葉葉枝枝自零亂隴酋時有璉真珈每欲邀師飲其家<lb/>
路逢其人輒大罵欲泄憤怒寧辭撾鮮于愛師工字畫<lb/>
北面從師學波磔寫出蒲萄皆法書二王楷範從師得<lb/>
<pb n="KR4h0163_WYG_038-41b"/>
困學齋前支離疏師来或哭或歌呼醒塗醉抺不可測<lb/>
其言皆足警懦夫先生敝廬耿家步阿師舊日經行路<lb/>
月落山空喚不譍尚想秋棚漙白露<lb/>
　　　贈薛相士<lb/>
子有唐生術誰知范叔寒知無狼顧骨可有鶡皮冠野<lb/>
日晴猶嫩春泥曉未乾多君逺相過不用畫灰看<lb/>
　梁寅<hi>字孟敬臨江人有石門集</hi>
　　　題嘉興王氏梅花荘<lb/>
<pb n="KR4h0163_WYG_038-42a"/>
瀟洒山荘對翠岑梅花渾似白雲深西湖處士臨流玩<lb/>
東郭先生踏雪尋晝暖山蜂喧隔屋夜清霜鶴唳中林<lb/>
輞川舊日多松竹同是髙人氷玉心<lb/>
　張昱<hi>字光弼廬陵人元末官員外</hi>
　　　海鹽陳母節義詞<hi>事詳陳寳生本傳</hi>
陳母節義誰可及二十守志今六十家本泉州身姓荘<lb/>
户版抄入商人籍夫陳亦是海鹽商逺来壻荘圖久長<lb/>
荘時年當二十四于飛和鳴雙鳳凰豈期得子纔四月<lb/>
<pb n="KR4h0163_WYG_038-42b"/>
幡然去作諸畨客海中使船惟信風倐忽千波萬波隔<lb/>
五稔弗歸鄰媪疑情以諷荘欲嫁之正詞厲色却鄰媪<lb/>
将焉置此呱呱兒久乃陳從海外至子生五年能捧雉<lb/>
銀燈坐照夜堂深勸諫夫陳詞不已海中日日生風濤<lb/>
千金之軀同一毫人非金石當自保北斗那共黄金髙<lb/>
夫陳耳聴心不悟趣装出門衣楚楚荘憂水底有蛟龍<lb/>
陳恃蛟龍莫予侮信迴廼在九重淵荘走入房羞見天<lb/>
引刀自刺刀堕地哭抱孤兒仍自憐指有此兒堪嗣續<lb/>
<pb n="KR4h0163_WYG_038-43a"/>
不爾從陳葬魚腹良人雖没天可移績紡教兒買書讀<lb/>
兒名寳生既長年知父之死常泫然母告汝父之海鹽<lb/>
有子盡典祭祀田汝往贖田還祭祀妾身無愧歸黄泉<lb/>
寳聴母言即長徃未知海鹽先採訪果得前兄名寳一<lb/>
泣訴二天成俯仰歸復母命母大喜恨不相與携手至<lb/>
轉頭滄海作桑田奉母還鄉談笑耳兒亦一来拜母荘<lb/>
母子三人涕淚<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>浮雲行天失變化鳴鳥集樹休翺翔<lb/>
寳也奉母孝益謹母子更相為性命母呼寳也語近牀<lb/>
<pb n="KR4h0163_WYG_038-43b"/>
貸汝父錢名石章章負舶錢今繫獄汝父雖没錢須償<lb/>
喚婢賣珠遣寳送泉人義荘作歌頌十子不如一女英<lb/>
男兒負義真何用天朝史臣髙與王大書特書相發揚<lb/>
傳聞滿紙作龜鑑無不讀之眉目張誦荘之賢無逺近<lb/>
夫婦綱常自荘定闗雎之詩今復作還有刪詩如孔聖<lb/>
三光不滅天地存教子錫類皆弟昆陳母節義天所報<lb/>
駟馬何獨于公門<lb/>
　　　陳彦兼作春草堂養母詩以美之<lb/>
<pb n="KR4h0163_WYG_038-44a"/>
綦履鳴環左右間佳兒佳婦及承歡天迴白日臨瑶席<lb/>
露洗紅萱出畫闌小爵注春宜燕適長裾曳翠可髙寒<lb/>
升堂拜母俱名士一記何慚在史官<lb/>
　　　蘇小小墓<lb/>
香骨塵埋縣治前西陵魂夢隔風烟好花好月年年在<lb/>
潮落潮生更可憐<lb/>
　張憲<hi>字思亷㑹稽人</hi>
　　　顧野王讀書堆<lb/>
<pb n="KR4h0163_WYG_038-44b"/>
昔聞野王宅今上讀書堆篁竹最深處菊花時自開天<lb/>
風響鐘磬海氣結樓臺囘首梁陳事悲歌付一杯<lb/>
　錢惟善<hi>字思復松江人</hi>
　　　福源宫得月樓<lb/>
明月未離海幽人先倚樓清臨半江水髙占一天秋太<lb/>
白偏能賦元規亦共㳺何人夜吹笛栁下暫維舟<lb/>
　<hi>附考樓在嘉善治北二十四里宋道士唐介夀居此用朱符息錢塘江患明宣徳時西塘文水漾有怪木</hi>
　<hi>晴明不見風雨輒出形如黑魚遂以刻三清像</hi>
<pb n="KR4h0163_WYG_038-45a"/>
　　　早發葑門得風抵皁林<lb/>
白龍廟前風浪生扁舟初離闔閭城嬋娟霜月雁千里<lb/>
顛倒衣裳雞五更櫓荅漁歌江入夢帆迎野色樹移程<lb/>
葦間何限秋蕭瑟愁絶胡笳出塞聲<lb/>
　楊維楨<hi>字鐵厓㑹稽人</hi>
　　　和金粟道人逰永安湖韻<lb/>
秀州城外鴛鴦湖郎官帆開十幅蒲人逰玉壺天上下<lb/>
鳥度屏風山有無起舞或呼謝鴝鵒賦詩争傳鄭鷓鴣<lb/>
<pb n="KR4h0163_WYG_038-45b"/>
酒酣不怕歸路晚将軍曽識李金吾<lb/>
　<hi>附考湖在海鹽縣南澉城西六里四圍皆山中間一堤俗呼小西湖又曰澉川水經注谷水出為澉浦以</hi>
　<hi>通巨海晉光熙元年有毛民三人集此葢汎乎風也元季顧瑛與客逰此作詩正德初孫太初訪許雲邨</hi>
　<hi>放舟雅集雲邨曰昔青蓮居士與張謂逰漢陽湖改名郎官公今至此可名髙士湖矣</hi>
　　　陶荘<lb/>
邨落成行市井連日中雲集自年年刀錐有利圖衣食<lb/>
貿易無人索税錢漁鼓畫橋楊栁外酒旗茒店杏花前<lb/>
陶家義塾相聞近教子何須孟母傳<lb/>
<pb n="KR4h0163_WYG_038-46a"/>
　<hi>附考荘在嘉善西北三十六里有南北二荘宋紹興中保義郎陶文幹自蘇徙此地産黄雀</hi>
　　　圓覺禪院<lb/>
圓覺招提隔市喧潮音滿座自晨昏雨来寳地天香匝<lb/>
風動珠林貝葉翻供養竒花慿白鹿齋分珍果仗𤣥猨<lb/>
從今結却東林社淨土修持禮法門<lb/>
　<hi>附考院在陶荘宋景定時建</hi>
　　　賴善卿到嘉禾為予作金粟道人詩使瀕行曰<lb/>
　　　　金粟吟友為元璞尊者胡為無詩走筆一觧<lb/>
<pb n="KR4h0163_WYG_038-46b"/>
　　　　兼東西白仲銘兩宗匠一笑<lb/>
琦公口有綺語債年来不誦西胡經宫詞在古無師刹<lb/>
野史於今有贊寧刼灰何曽燒汲冢世祚時聞語塔鈴<lb/>
林下寧無讀書者夢中應見伍喬星<lb/>
　　　逰淨池<lb/>
汾水南頭第幾灣淨池初曉鏡光寒漁舟曬䋄日将出<lb/>
酒肆招帘露未乾楊栁淡烟迷隔浦桃花新水漫前灘<lb/>
習家囘首今何在風物争如此地看<lb/>
<pb n="KR4h0163_WYG_038-47a"/>
　<hi>附考嘉善汾湖之南有淨池蘆墟栁溪諸水</hi>
　　　逰汾湖分得武字<hi>有序</hi>
　　至正九年三月十又六日吳江顧君遜招客逰汾<lb/>
　　湖客凡七人㑹稽楊維楨甫里陸宣大梁程翼金<lb/>
　　陵孫煥雲間王佐吳郡陸恒汝南殷奎妓二人珠<lb/>
　　簾金粟也出武陵溪過五子灘詣陸氏翠岩亭觀<lb/>
　　百嵗棠出鐵篴一枝云江南後唐物也予為作清<lb/>
　　江引一弄抵柳溪飲鮑氏池亭過登瀛橋遂步月<lb/>
<pb n="KR4h0163_WYG_038-47b"/>
　　歸用主人武陵溪上花如錦之句分韻賦詩時期<lb/>
　　而弗至者茅山張君雨界溪顧君瑛也<lb/>
盪舟武陵溪朝出五子浦還過西陸家仙童啟巖户棠<lb/>
樹大十圍桃花燦欲語遺我古鐵枝色比修月斧為作<lb/>
古江調江鳥凌亂舞攜之謁龍君湖水吹暮雨晚飲花<lb/>
石岡亭臺已無主瀛橋步月歸竹枝和銅鼓道人早歸<lb/>
來脱冠挂𤣥武<lb/>
　陸恒<hi>吳郡人</hi>
<pb n="KR4h0163_WYG_038-48a"/>
　　　分得陵字<lb/>
春風畫舫錦帆乗鮑陸池臺次第登翡翠花枝人似玉<lb/>
蒲萄銀瓮酒如澠泗州寺裏看題竹伍子灘頭聴采蔆<lb/>
歌扇斜揺波縠縐舞衫輕脱唾茸凝七星鐵管金為㸃<lb/>
萬斛瑶琴寳作層臂脱珠韝明越白燕衝胡帽濕吳綾<lb/>
推詩奪錦欺三謝俠氣凌雲比五陵醉卧氍毺驚露下<lb/>
芙蓉月浸碧壺氷<lb/>
　陸宣<hi>吳江人</hi>
<pb n="KR4h0163_WYG_038-48b"/>
　　　分得溪字<lb/>
翠巖亭下問棠梨上客同舟過栁溪花下停歌聴鸚鵡<lb/>
行間把酒引玻璃緋桃照眼春無賴石洞闗雲路轉迷<lb/>
金粟彈筝銀甲冷珠簾度曲翠眉低錦帆捲浪風生座<lb/>
羅襪生塵草被堤屢舞不妨飛野鳥醉歸遮莫報隣雞<lb/>
梵王臺殿空陳跡鮑氏池亭憶故栖鐵笛吹殘山月白<lb/>
竹枝唱過駟橋西<lb/>
　程翼<hi>大梁人</hi>
<pb n="KR4h0163_WYG_038-49a"/>
　　　分得上字<lb/>
樓船載酒汾湖上萬頃玻璃緑新漲玉簫檀板館娃吹<lb/>
銅鼓雲璈仙侣倡凉蜜金盤荔子漿紫駞銀瓮蒲萄釀<lb/>
挑心大舞天魔宫分班小擺花神仗人坐盤陀古翠巖<lb/>
鶴立海棠青錦障醉揮玉麈奪詩魁氣噴鐵龍驅酒将<lb/>
三五朱扉流水香十二闌干花氣王歸来凉月白紛紛<lb/>
湧出雲濤三萬丈<lb/>
　王佐<hi>松江人</hi>
<pb n="KR4h0163_WYG_038-49b"/>
　　　分得花字<lb/>
青簾畫舫載吳娃皛皛行雲十里賖湖光逺帶栁溪水<lb/>
春色好在桃源家十幅錦帆風正健一聲鐵笛月初斜<lb/>
玉壺香醪興未盡更醉海棠嘉樹花<lb/>
　孫煥<hi>金陵人</hi>
　　　分得如字<lb/>
今朝好天氣天朗隂雲舒湖中朱雀舫花下碧油車題<lb/>
詩過子建鳴琴續相如四美古難具餘歡重躊躇<lb/>
<pb n="KR4h0163_WYG_038-50a"/>
　殷奎<hi>汝南人分得錦字其詩不傳</hi>
　顧遜<hi>吳江人</hi>
　　　逰汾湖<lb/>
武陵溪上花如錦花氣熏人如酒濃簫聲時倚鏌鎁銕<lb/>
雲影忽落琉璃鍾小娃傳令覆蓮掌㳺子掀篷照玉容<lb/>
汾湖歸来夜何許明月近挂青螺峰<lb/>
　陳基<hi>字敬初天台人有夷白集</hi>
　　　三塔寺訪寛老<hi>考見前</hi>
<pb n="KR4h0163_WYG_038-50b"/>
人世難行路禪房獨掩扉鶴飛知客至雨歇見龍歸天<lb/>
地干戈滿江湖故舊稀愧非韓刺史臨别更留衣<lb/>
　　　三月七日過三塔寺留别寛老<lb/>
軺車来徃每匆匆此夕相看一笑同軒外竹添千個翠<lb/>
樹頭花吐萬年紅茶烹日鑄龍分水榻近雲巢鶴語風<lb/>
梔子雨肥蕉葉大恨無好句續韓公<lb/>
　倪瓚<hi>字元鎮無錫人</hi>
　　　春草堂詩<lb/>
<pb n="KR4h0163_WYG_038-51a"/>
春草堂中隠几坐中有袁髯閒似我<hi>謂袁子英</hi>欲浮青海狎<lb/>
羣鷗儗向䲭夷借輕舸二月水暖河豚肥子苦㽜我我<lb/>
懐歸半鐺雪浪熏香茗埽榻蕭條共掩扉麝煤蠒紙齊<lb/>
梁筆寳繪珍題品神逸洗滌古玉龍眠池臨搨竒蹤浄<lb/>
名室紅蠡掩碧春将酣㯽榔蔞葉嚼香甘夜闌更鼓湘<lb/>
妃瑟笙磬同音咏雅南别君此去何草草山為廻旋海<lb/>
為倒令威白鶴㑹重来世人胡為易衰老<lb/>
　　　元初真士居嘉禾紫虚觀好與吳仲圭隠君㳺<lb/>
<pb n="KR4h0163_WYG_038-51b"/>
　　　　今年十月出示畫幀命僕賦詩因次隠居韻<lb/>
　　　　題於上<lb/>
鴛湖在嘉禾湖水春浩湯家住梅花邨夢繞白雲鄉弄<lb/>
翰自清逸題詩更悠長緬懐圖中人看雲杖桄榔<lb/>
　<hi>附考觀在海鹽治西南二百步元至正中剏</hi>
　楊載<hi>字仲𢎞浦城人宣城推官</hi>
　　　贈丘子正之海鹽州教授<lb/>
珠生滄海底玉韞碧山中夜氣交明月陽精見白虹有<lb/>
<pb n="KR4h0163_WYG_038-52a"/>
材兼重價當代振英風好學由天性能書出化工知名<lb/>
傳冀北作賦擬河東始欲徵揚子旋聞薦禇公隂符難<lb/>
獨美遺教實争雄絶藝雖宜進竒才事不同交逰傾上<lb/>
國掄選屬南宫鄧禹官初試匡衡對漫通海邦終寂寞<lb/>
學館尚穹崇已注千人録當成五典功星辰皆在水渤<lb/>
海倍浮空把酒歡何限乗槎興不窮文章趨浩瀚物態<lb/>
入牢籠子必登雲閣吾将守桂叢索居彌寡陋荒業孰<lb/>
磨礱弗獲披雲霧惟思對華嵩知音期郭泰流俗易王<lb/>
<pb n="KR4h0163_WYG_038-52b"/>
充江海從兹逰飄飄任轉蓬<lb/>
　方行<hi>字明敏黄岩人元末官行省㕘政</hi>
　　　登秦駐<lb/>
此地曽經駐蹕来秦皇遺跡尚崔嵬採窮滄海無靈藥<lb/>
歸到驪山有刼灰萬里黑風迷鬼國一杯弱水隔蓬莱<lb/>
詩人弔古多遐思落日髙丘首重囘<lb/>
　阮孝思<hi>字維則陳留人</hi>
　　　春草堂詩<lb/>
<pb n="KR4h0163_WYG_038-53a"/>
海宇昇平今一統化日熙熙萬家共孝子堂前愛景長<lb/>
霞絢晴光浮畫棟東風百草映階生緑縟幽叢若新種<lb/>
生意應從樂土滋獨訝芳心露偏重孤衷未足報春暉<lb/>
陟岵仍懐九泉痛每歎歡情不及施觴俎春秋寄哀慟<lb/>
猶幸庭闈慰母慈孝愛深期百年奉祀膳晨昏有㫖甘<lb/>
婦饌中㕑子親供筍穿寒谷忽抽萌鯉躍氷溪暗消凍<lb/>
承歡已自樂無涯願得長年兩眉縱夀酒傾来拜膝前<lb/>
盃面椒花春影動慈容有喜正忘憂佳句無人空入夢<lb/>
<pb n="KR4h0163_WYG_038-53b"/>
衣上朝看碧色新母手辛勤表微縫兒生宛似草根芽<lb/>
長養還因昔培擁母今白髪映顔朱太史升堂有新頌<lb/>
　戴良<hi>字叔能浦江人元末為儒學提舉有九靈山人集</hi>
　　　雨夜泊秀州城下憶僚友作<lb/>
晨風變淑景春霞啓隂期雲根結翳翳雨足散垂垂鄙<lb/>
人獨言邁去掉不得維路無行輪聲岸有荒楚滋暮抵<lb/>
秀城下夜泊河水湄㳺魚返深渚帝鵑起重基客途玩<lb/>
物理寧不戀所思<lb/>
<pb n="KR4h0163_WYG_038-54a"/>
　王逢<hi>字原吉稱蓆帽山人江隂人</hi>
　　　題董良用徵士釋畊所<hi>詳本傳</hi>
百畝松田十尺廬釋畊為樂野人如隴牛飼卧春犁後<lb/>
水鳥低飛午饁餘殷喪蕨薇原可食秦炎種樹獨存書<lb/>
老予擬就龎公隠嵗莫相看兩鬢疎<lb/>
　張簡<hi>字仲簡吳人元季隠士有白羊山樵集</hi>
　　　周元初来鶴詩<hi>事見本傳</hi>
手把芙蓉攝羽裙飛書南啓魏元君祝融峰頂雲初起<lb/>
<pb n="KR4h0163_WYG_038-54b"/>
借與長風送鶴羣<lb/>
　張經<hi>字徳常金壇人張士徳選為松江府判</hi>
　　　周元初禱雨詩<lb/>
崑崙之西東海東中有一士巢雲松朱顔黒髪神所鍾<lb/>
服食雨露乗天風朝騎黄鶴天門穹夜被紫霞栖崆峒<lb/>
人間有急嵗有凶禆補造化多其功巳酉之嵗夏五中<lb/>
連月不雨何當爞祝融司令百怪叢妖精吐燄天地雺<lb/>
大星出走穹壤紅海水欲竭山為童官僚掲䖍士庶恫<lb/>
<pb n="KR4h0163_WYG_038-55a"/>
焚尫剪爪百慮窮大龍酣睡癡且聾小龍戢戢潜其踪<lb/>
君能獨出超凡庸抜劒起指天南虹嘘隂吸陽神且恭<lb/>
囊括萬象羅心胸有書直達上帝聰泥金倒寫不暇封<lb/>
當空舉手祝未終霹靂直下西南峰道人足踏金芙蓉<lb/>
口呼六甲丁與從神龍不興吾不容縱以烈火焚其宫<lb/>
須㬰龍伯施乃工海波監立銀河通桑麻菽粟青且葱<lb/>
野花石竹俱纎濃道人之術孰與同調和燮理偕孤公<lb/>
方今海内殊未雍焦頭爛額愁邉烽煩君為提九節笻<lb/>
<pb n="KR4h0163_WYG_038-55b"/>
直上閶闔躋九重凌風大笑招羣雄一洗宇宙皆冲融<lb/>
　馬臻<hi>字虚中為道士錢唐人有霞外集</hi>
　　　送范起之赴海鹽州判分得一字<lb/>
喬木留髙隂多君富儒術分符佐海郡不減江左逸睠<lb/>
兹鄉黨彦餞祖賔筵秩此邦足魚鹽利自氓庶出願言<lb/>
問凋瘵恵化均所恤萬物適生意兹理在得一維時青<lb/>
春深鳥語桑間日懐君鬱素袍返軫守蓬蓽倘寄雲中<lb/>
書飛鴻及秋律<lb/>
<pb n="KR4h0163_WYG_038-56a"/>
　　　寄澉浦楊如山<lb/>
吾聞沙丘之馬黄驪牝牡世莫知九方臯去不復有天<lb/>
風吹我滄海邉忽地相逢釣鼇手論文托契輸心胸傾<lb/>
倒金樽斟緑酒登髙望逺古意多百年之樂能幾何男<lb/>
兒屑屑志不展秋霜滿鬢空蹉跎酒酣眼極情未畢笑<lb/>
指青山歌落日却憐徐福向蓬丘蒼蒼烟浪無消息明<lb/>
朝挂席我歸来西湖十月梅花開梅花開動詩思思君<lb/>
不待春雁囘因之一寄平安字<lb/>
<pb n="KR4h0163_WYG_038-56b"/>
　鄭洪<hi>字君舉永嘉人</hi>
　　　来鶴詩<lb/>
緑章朝帝駕雲車白鶴升天下玉除赤壁已無身後夢<lb/>
丹丘應有寄来書五鬛松隂秋落落三花樹影夜疎疎<lb/>
琴心三疊蓬莱淺兩翼剛風響佩裾<lb/>
　許椿<hi>椿未詳詩見栁志觀吳興甲兵之語當是元末人</hi>
　　　孟姜𢷬石<lb/>
我昔看山在乍浦傍有石砥臨行路至今相傳是秦時<lb/>
<pb n="KR4h0163_WYG_038-57a"/>
孟氏當年𢷬衣處老眼拂拭曽見之臨風搔首空嗟咨<lb/>
想當衣成親寄逺持慰杞梁千里思築城未成夫死久<lb/>
誓言從之埋夫後慟苦號天天亦愁長城一倒名不朽<lb/>
秖今吳興尚甲兵三闗格鬭殊未寧豈無貞烈若此婦<lb/>
使君當為聞其名君不見望夫山頭人立玉壮士觀之<lb/>
髮如竹<lb/>
　<hi>附考石在平湖乍浦</hi>
　金玉<hi>未詳詩見栁志</hi>
<pb n="KR4h0163_WYG_038-57b"/>
　　　當湖秋霽<lb/>
海風吹雨過船頭雲静波光映素秋百里秦山當落日<lb/>
千年霍廟立孤洲蒹葭霜後依漁屋鴻雁風髙起棹謳<lb/>
相送使君人載酒醉歌白苧不勝愁<lb/>
　<hi>附考平湖縣古當湖市也係海鹽舊治即漢順帝時陷為湖處括異志唐陸府君塟於蘇州海鹽縣齊景</hi>
　<hi>鄉當湖則當湖之名已見于唐宋設當湖酒庫元設當湖務李東陽跋聚芳卷云元至正問學正陳遇所</hi>
　<hi>葺詩内冇平湖錢永春則平湖之名已見於元明洪武初改為當湖税課局宣徳五年始立平湖縣割海</hi>
　<hi>鹽東北境為之治在府城東五十四里治内有天香亭領大易武原齊景華亭四鄉又據潘之恒當湖記</hi>
<pb n="KR4h0163_WYG_038-58a"/>
　<hi>云縣東陸地有畨僧曰是當為湖後果陷立縣日平湖言與湖平也後漢志云有婦人産蛟遂陷一統志</hi>
　<hi>云白沃史君乗馬走以䇿指湖留東北一角不没民至今祠之又聞漁人於湖中獲一鐵鏈長不可計舟</hi>
　<hi>滿懼而棄之或曰即繫蛟者有十景見後</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_038-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷三十八<lb/>
</p>
<p>
</p>
  </div>
<div>
<head>檇李詩繫卷三十九</head> <lb/>
    <p>
<pb n="KR4h0163_WYG_039-1a"/>
欽定四庫全書<lb/>
　檇李詩繫卷三十九<lb/>
　　　　　　　　　　　　　平湖沈季友編<lb/>
明<lb/>
　寧獻王朱權<hi>太祖第十六子</hi>
　　　送御史戈定逺歸覲<lb/>
柏臺御史久思親泗水津頭望白雲幾處别情春晚路<lb/>
隔年小夢夜歸人嘉禾海上青山冷萱草堂前白髪新<lb/>
<pb n="KR4h0163_WYG_039-1b"/>
此日天心應可鑒由来孝子是忠臣<lb/>
　<hi>附考定逺字尚武平湖人永樂間御史工古文辭立朝有風節</hi>
　漢王朱髙煦<hi>太宗第二子</hi>
　　　懐仙歌賜周元初<lb/>
我懐蓬島之仙人驂駕朱鳳騎紫麟瑶池清宴接談笑<lb/>
誤落塵寰經幾春青童昨夜傳書至中有琅函洞章字<lb/>
洞口桃花似舊時門外孤松發新翠椷書欲報碧雲逺<lb/>
薜葉女蘿若正眼方平倘㑹蔡經家為報扶桑水清淺<lb/>
<pb n="KR4h0163_WYG_039-2a"/>
　　　洞天秋望賜周元初<lb/>
蓬莱宫闕涵清秋羽客臨風閒倚樓海天一碧湛杯水<lb/>
塵埃九野分中州雲裏仙歸鳴佩玉紫鳳琪園自栖宿<lb/>
遥瞻西極半林青知是瑶池桃未熟<lb/>
　劉基<hi>字伯温青田人洪武時封誠意伯</hi>
　　　栁橋漁唱<lb/>
春風淡淡兮湖水波栁垂橋兮青煙滿莎扣予舷兮發<lb/>
長歌靡白蘋兮亂鴐鵞我前有蛟兮我後有鼉予往予<lb/>
<pb n="KR4h0163_WYG_039-2b"/>
還兮吁予奈何彼湖有波兮此橋有栁我維我舟兮聊<lb/>
以搔我首唱歌以遨兮哀莫予偶有籜在罾兮有沙在<lb/>
罶逝者滔滔兮羌不可久緑頻兮菲菲落花兮㸃衣江<lb/>
無津兮海無涯嗚呼寂寥兮吾誰與歸<lb/>
　<hi>附考栁橋在郡城東八里白蓮寺旁俗名常豐橋元季劉基嘗館於此作漁唱詩楊鐵崖題其卷云渭水莊灘</hi>
　<hi>此周漢第一流漁父也而未聞漁唱江上丈人誦滄浪曲已落第二義矧乂滛其欵乃以為韶鈞乎欵乃</hi>
　<hi>淫而漁德始哀矣直鈎来歸天下不以為釣貪披表終往天下不以為釣亷圖栁橋者為我問之其来歸</hi>
　<hi>為渭水乎将終往為荘灘乎</hi>
<pb n="KR4h0163_WYG_039-3a"/>
　　　秋夜聴冷協律彈琴分韻得夜字<lb/>
秋清衆籟寂華月耿遥夜玉琴奏瑶席逸響發髙榭微<lb/>
微風入林稍稍泉出罅閃閃黄鳥春嘒嘒𤣥蟬夏幽憂<lb/>
北鄷語赫怒西楚吒初疑廣寒府和鑾起仙駕忽驚龍<lb/>
騰霄雷電劈太華凄凉漢宫女萬里異國嫁逍遥商山<lb/>
老芝歌意閒暇斯須變暄凉要妙奪造化終焉返淳朴<lb/>
瑚璉在繅藉鄭衛失其淫秦儀失其詐虎狼失其攫烏<lb/>
鳶失其嚇太音信希聲餘美甘如蔗持此滌塵心永與<lb/>
<pb n="KR4h0163_WYG_039-3b"/>
筝笛謝<lb/>
　　　泉石歌為啓敬賦<lb/>
君不見吳山削成三百尺上有流泉發蒼石冷卿以之<lb/>
調七絃龍吟太隂風動天初聞滑滑響林莽峭若𤣥霄<lb/>
鬼神語冷然穿崖達幽谷竿籟颼颼振喬木永懐帝子<lb/>
来瀟湘瑶環瓊珮千鳴璫女夷鼓歌交甫舞月上九疑<lb/>
啼鳳凰還思媧皇補穹碧排抉銀河通積石咸池㵼浪<lb/>
入重溟玉井氷澌相戛擊三門既鑿龍池髙三十六鱗<lb/>
<pb n="KR4h0163_WYG_039-4a"/>
騰夜濤豊隆咆哮震威怒鯨魚犍尾驚蒲牢倐然神怪<lb/>
歸寂寞殷殷餘音在寥廓鯨人淵客起相顧江白山青<lb/>
烟漠漠伯牙骨朽今幾年叔夜廣陵無續絃絶倫之藝<lb/>
不常有得心應手非人傳憶昔識子時西州正繁華筝<lb/>
笛沸晨暮兠離漫矜誇子獨徜徉泉石裏長日松隂净<lb/>
書几取琴為我彈一曲似掬滄浪洗塵耳否徃泰来逢<lb/>
聖明有虞制作超莖英和聲協律子能事罔俾䕫摯專<lb/>
其名<lb/>
<pb n="KR4h0163_WYG_039-4b"/>
　　　鶴林行<lb/>
鶴林道士軒轅徒以飈為輪雷為輿開山養鶴作騏驥<lb/>
上下二儀周六虚雛成洗髄扶桑窟縞練羽衣鏐鐵骨<lb/>
聲飄碧落玉清揚影拂太微雲滅没永夜月明風滿林<lb/>
竹柏戛擊笙簫音云是旌陽許縣令躡屩佩劒来相尋<lb/>
靡蓱西枝揺倒景借去林問兩丹頂伐蛟北海奠𤣥冥<lb/>
斬蜃南訛封浪井上窮列缺旁九圍却過度朔山中歸<lb/>
歸来贈我桃樹枝朱衣赤郭手所持令我鞭龍扶虓虎<lb/>
<pb n="KR4h0163_WYG_039-5a"/>
攝縛臊魃如奴虜授我堯時松子訣轉睛出電嘘成雨<lb/>
鍾山秀色連冶城百花繞屋風泠泠焚香獨坐誦真誥<lb/>
墜露㸃滴流華星土伯駿奔從號令鶴鳴聞天空谷應<lb/>
寥陽寳殿歌步虚河漢當窓囘斗柄嗟予哀朽雜病攻<lb/>
盈顛素髪吹秋蓬空餘硬骨如痩鶴因子致意浮丘公<lb/>
　　　水西寺東樓曉起聞鶯<lb/>
日上髙城栁影齊風軒臨水看鶯啼初来木杪鳴相應<lb/>
稍入花間聴却迷芳草自深勾踐國行人猶隔禦兒溪<lb/>
<pb n="KR4h0163_WYG_039-5b"/>
思家每恨無輕翼可對鶯花不憯悽<lb/>
　宋濓<hi>字景濓金華人洪武時官學士</hi>
　　濮川八景詩<lb/>
　　　福善翠冷<lb/>
太古烟霞錯繡楹拍天蒼翠纈虚明擘開千佛無文印<lb/>
不似空題雁塔名<lb/>
　　　翔雲髙眺<lb/>
凌虚不用跨青牛拄杖為龍任去留極目山川知已在<lb/>
<pb n="KR4h0163_WYG_039-6a"/>
乾坤冷落片雲浮<lb/>
　　　桩樓旭照<lb/>
曉雲一帶舞衣輕脱體風流最惜卿莫道古人心不見<lb/>
半簾春色露傾城<lb/>
　　　梅涇花午<lb/>
踏穿清淺水雲奔皜日當空雪滿邨可笑羅浮山上客<lb/>
一枝明月醉黄昏<lb/>
　　　荷陂晚風<lb/>
<pb n="KR4h0163_WYG_039-6b"/>
潑翻鷗鳥夢驚飛細捲波痕滴翠衣落日半竿花未睡<lb/>
采蓮人逐釣船歸<lb/>
　　　化壇楓映<lb/>
霜花零落暮秋寒一醉西風樹葉丹却恠楓人留不住<lb/>
滿溪月色老夫看<lb/>
　　　幽湖月滿<lb/>
蒼旻不挂一帆絲兩岸漁歌月上遲看破嬋娟全面目<lb/>
菱花無語笑馮夷<lb/>
<pb n="KR4h0163_WYG_039-7a"/>
　　　西院纒霞<lb/>
夕陽倒挿暮雲沉碎剪胭脂結翠林絶壁丹書人不識<lb/>
柴門深峭聴歸禽<lb/>
　<hi>附考濮院鎮古檇李地也在崇德今入桐鄉宋建炎間濮氏搆屋開街因名居民多以織絹為生宋景濓</hi>
　<hi>嘗居此取八景繪圖賦詩有福善寺元皇慶中建翔雲觀元至正中建樓曰西施粧樓橋曰粧橋并胭脂</hi>
　<hi>滙百丈河洗碗池梅花涇諸勝浄土庵古化壇宋宣和間創幽湖相傳西施泛此范蠡塢洗足灘在焉</hi>
　髙啓<hi>字季廸姑蘇人洪武時官侍郎有缶嗚集</hi>
　　　蕭鍊師鷹窠頂丹房<lb/>
<pb n="KR4h0163_WYG_039-7b"/>
人間不可住混濁同腐腥一落三十年塵夢無由醒稍<lb/>
聞方士説恍惚通仙靈羡門與偓佺相期餌芝苓自顧<lb/>
真病鶴秋風墮疎翎碧海不得渡烟霧愁冥冥師從天<lb/>
姥来身佩豁落經不邀五利寵深棲鍊神形東觀鷹窠<lb/>
峰中天挿孤青其下吐浴日其髙罣飛星昔有學道侣<lb/>
井臼遺巖扄愛兹絶俗地遂爾留軒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>太鼎生紫烟丹<lb/>
成衛天丁金谷坐可脱騎龍駕風霆積水浮方壺東望<lb/>
類㸃萍紫臺白玉榜中有真人庭飛㳺願從師徃讀新<lb/>
<pb n="KR4h0163_WYG_039-8a"/>
宫銘<lb/>
　<hi>附考山在海鹽縣南三十里又名南陽山前臨澉湖後枕大海有九曲涇獅頭岩合掌石有庵曰雲岫山</hi>
　<hi>頂十月一日觀日月並出謂之合朔</hi>
　　　顧榮廟<lb/>
軍師吳國秀機神夙超朗弱冠逰洛師已蒙南金賞﨑<lb/>
嶇諸王幕沉湎務遵養中罹廣陵艱計服非誠枉風雲<lb/>
一揮扇義旅臻同響事成恥言勲飄然理歸鞅晉社始<lb/>
東遷羣賢悉収奨道謁真感㑹矯翼丹霄上德聞一代<lb/>
<pb n="KR4h0163_WYG_039-8b"/>
稱跡冺千齡徃時屯乏良佐英謨益堪想墳祠托荒郊<lb/>
蕭條並榛莽蕘童侵雨隧淫巫闖塵幌大夫過停轅式<lb/>
瞻為含愴衣冠復故貌筵几陳新享寡劣忝鄉人因歌<lb/>
表遐仰<lb/>
　<hi>附考廟在長洲之東與我郡界其旁有墓</hi>
　　　余既為彦兼記春草堂士大夫多賦詩歌之出<lb/>
　　　　以示予因復賦五言一首<lb/>
靡靡堂廡草托根近華楹膏露既濯芳惠風蕩揚馨匪<lb/>
<pb n="KR4h0163_WYG_039-9a"/>
蒙陽和力孰使微物榮中天駛景流青節坐易盈但憂<lb/>
德澤違豈惜憔悴并願言相蔓結嗟彼春逝程寸心雖<lb/>
難報抜去當復生<lb/>
　　　死亭灣<hi>考見前</hi>
貧賤衆所棄豈惟愚婦人珪組何重輕能令變交親翁<lb/>
子昔未遇妻去恥負薪五十非晚貴不能待終晨一旦<lb/>
謁帝閽還家繡衣新邸吏驚赤綬邦人候朱輪無顔見<lb/>
故夫自殺此水濵誰知孟德耀元在爾東鄰<lb/>
<pb n="KR4h0163_WYG_039-9b"/>
　　　陳節婦詞<lb/>
妾家温陵近南浦嫁得良人業為估良人長年愛逺逰<lb/>
不敢新粧映門户販寳遥聞去百蠻朝朝海上望青山<lb/>
不仁無那蛟龍横漂没孤身不得還君非渡河老狂父<lb/>
波濤如山何不顧尋屍便欲赴窮淵膝下嬌兒誰與哺<lb/>
十載空閨守寸心滄溟水淺恨情深願身不化山頭石<lb/>
化作孤飛精衛禽<lb/>
　　　查家蕩<lb/>
<pb n="KR4h0163_WYG_039-10a"/>
秋老共溪長逰人笑語凉萍開天倒影蓮墜水浮香魚<lb/>
罶和星漉禽罝帶雨張從今揺桂棹不必問瀟湘<lb/>
　<hi>附考在嘉善縣北多荷花</hi>
　　　送陳郎中出守檇李<lb/>
出幙方為郡行車動畫輪圖書歸省吏風俗問州人塘<lb/>
水龍鱗細城槐兎目新莫言花已盡君到自陽春<lb/>
　　　送范架閣赴嘉禾<lb/>
陸相祠前路孤舟欲上時空江難晚别荒郡易秋悲月<lb/>
<pb n="KR4h0163_WYG_039-10b"/>
送潮生早雲随雁去遲幙中知有子太守只題詩<lb/>
　　　顧野王墓<lb/>
南朝舊碑倒墓近樵蘇道應與讀書堆離離總荒草<lb/>
　　　舟歸江上過斜塘<lb/>
漫漫邨塘水没沙清明初過已無花春寒欲雨歸心急<lb/>
嬾駐扁舟問酒家<lb/>
　　　章練塘蓮房聨句<lb/>
露冷鏡湖秋<hi>宋璲</hi>波凉練塘曉盤翻緑雲稠<hi>張孟兼</hi>錦破朱<lb/>
<pb n="KR4h0163_WYG_039-11a"/>
霞少新苞顆微綻<hi>髙啓</hi>餘葩莖尚嫋痩蠒綴寒蠶<hi>宋</hi>尖喙<lb/>
啄青鳥下惟玉龍眠<hi>張</hi>中有瓊絲裊擎重柄欲折<hi>髙</hi>含<lb/>
深睛尚窅孤懸類覆杯<hi>宋</hi>雙立疑擢表初成欣雨滋<hi>張</hi>
漸老怯風掉多子同根榮<hi>髙</hi>獨婦専房悄粧缷失娉婷<lb/>
<hi>宋</hi>歌来逢窈窕剖心效諫忠<hi>張</hi>並頭呈瑞兆褭蹄宻竅<lb/>
剜<hi>髙</hi>魚目微光皎珠珥落盤多<hi>宋</hi>瑶珍貯囊小空實外<lb/>
莫辨<hi>張</hi>甘苦中自了剥殘星滿地<hi>髙</hi>采盡香餘沼雕筵<lb/>
飣戢戢<hi>宋</hi>玉蟲攢擾擾送看去小艇<hi>張</hi>薦喜對青醥新<lb/>
<pb n="KR4h0163_WYG_039-11b"/>
嘗勝江芡<hi>髙</hi>逺覓迷水蓼搴芳想夏初<hi>宋</hi>感物傷秋杪<lb/>
聊兹發吳咏<hi>張</hi>一覽烟波渺<hi>髙</hi>
　<hi>附考塘在嘉善縣北三十六里吳孫權造戰艦于青龍鎮嘗于此張纛因名後訛為章練</hi>
　徐賁<hi>字㓜文蘇州人洪武時官布政有北郭集</hi>
　　　逰金粟寺<lb/>
暫息人間事尋幽到上方白雲分石磴落日照山房松<lb/>
暝鐘聲逺林囘蔓艸長老僧能愛我具衲漫焚香<lb/>
　　　曉發秀州<lb/>
<pb n="KR4h0163_WYG_039-12a"/>
路出雙湖烟樹東舟行長是雨兼風夢囘重有離家恨<lb/>
惆悵春寒此夜中<lb/>
　張羽<hi>字来儀潯陽人洪武時官翰林待制有静居集</hi>
　　　蘇小墓<lb/>
冷落百花朝無人上畫橋東風吹緑草依舊似裙腰<lb/>
　　　曉發嘉興似友<lb/>
城烏啼散驛樓空一舸夷猶曙色中不是故人今日共<lb/>
定應愁絶雨兼風<lb/>
<pb n="KR4h0163_WYG_039-12b"/>
　楊基<hi>字孟載吳人㓋武時官按察有眉庵集</hi>
　　　寄題水西草堂<lb/>
鴛鴦湖東武塘西桃花滿川蒲葉齊春風二月微雨霽<lb/>
鵞鴨拍水黄鶯啼推窓只見參差栁栁色波光淡於酒<lb/>
烏紗官帽半籠頭紫竹漁竿長在手平生愛讀内景書<lb/>
徃徃適意追禽魚開門懶迎俗士駕拄杖每叩髙僧廬<lb/>
客来舉酒邀明月細瀹松濤煑春雪但覺身無俯仰勞<lb/>
安知世有東西别今年扈從来大梁錦袍白馬青絲韁<lb/>
<pb n="KR4h0163_WYG_039-13a"/>
信陵宅畔暮鴉集朱亥門前秋草黄輪番夜直中書省<lb/>
霜華滿巾鬚髪冷粉署香銷紫綺袍碧梧影落黄金井<lb/>
魂夢時時到草堂曲欄花藥漫分行他年得遂歸田計<lb/>
多種墻隂十畝桑<lb/>
　　　寄海鹽楊砦官<lb/>
海嶼通邨險邉城出敵遥旗燈秋塞雨鈴柝夜溝潮士<lb/>
飽争投石農閒數舞箾母令廢収穫髙隴有枯苗<lb/>
　顧孟時<hi>洪武間郡學訓導</hi>
<pb n="KR4h0163_WYG_039-13b"/>
　　　幽瀾泉<lb/>
秀水東流入魏塘一泓誰鑿近禪房煑来茗椀清無滓<lb/>
分出花渠細有香霜月半空融碧海風濤一𣲖引滄浪<lb/>
客漿此日難成醉聊吸寒泉當酒嘗<lb/>
　王禕<hi>字子充義烏人洪武初史官</hi>
　　　海鹽陳節婦詩<lb/>
妾生南海涯窈窕如秋花鄰娃不識面千里隔窓紗一<lb/>
朝嫁夫壻共在桐城住門前有舶船便欲為商去驩好<lb/>
<pb n="KR4h0163_WYG_039-14a"/>
百年身今年涉兩春象牀銀燭下生此玉麒麟轉頭纔<lb/>
四月忍作生離别臨行豈不聞懷裏兒聲咽相勸筵前<lb/>
酒絲髪濃如栁槌鼓起開颿參差挂牛斗獨閉香閨卧<lb/>
相逢夢邉過倚户夕陽時不見南歸柁依稀四五年顧<lb/>
影自知憐相傳夫壻死真贗尚茫然脱却繡𥜗襠蓮腮<lb/>
涙萬行収将望夫淚膾鯉獨升堂堂上雙親老都憐外<lb/>
孫好如何妾薄命再哭妣與考隻影坐空帷依依膝下<lb/>
兒兒能學人語口授柏舟詩經年機上織掩户秋苔碧<lb/>
<pb n="KR4h0163_WYG_039-14b"/>
俄聞叩户聲鵲語簷前日開户見夫面翻疑眼生眩喜<lb/>
極却成哀淚并春空霰兒長至父腰再拜可憐嬌褰衣<lb/>
怕父去愁見港中潮歸家才涉夜販寳復東逰蠻巫作<lb/>
神語滄海日安流有約明年返别来期未逺恠夢不勝<lb/>
悲桑田海清淺明年訃音至命與青天墜剪紙獨招魂<lb/>
江流冩雙泪妾欲赴黄泉兒生未十年提擕今長大待<lb/>
與父齊肩唾眎鄰家媪不死何為老殷勤諷巧言榕生<lb/>
根可倒妾自願為人人誰亂鳥羣他年泉下路尚欲見<lb/>
<pb n="KR4h0163_WYG_039-15a"/>
夫君夫君前有婦生兒在澉浦年是妾兒兄何須口同<lb/>
乳念彼孤兒隔辛苦謀衣食妾聞夫有田質在他人宅<lb/>
賣妾金鳳釵轉寄外家来説與孤兒道持此贖田囘妾<lb/>
身自有子生理在十指紡績不曽閒供渠買經史燈前<lb/>
雪滿窓白髪幾年孀課兒終夜讀不暇計更長兒今長<lb/>
似父祀事真堪付春秋稱孝子銜哀進觴俎妾老兒方<lb/>
壮前期百年養不負妾初心少荅夫深望有婦佩宜男<lb/>
如兒奉㫖甘一飲知姑恩嘗羮再至三焚香禱夜初細<lb/>
<pb n="KR4h0163_WYG_039-15b"/>
語在堦除願婦同兒老母為妾與夫<lb/>
　秦約<hi>字文仲淮海人洪武初教諭</hi>
　　　前題<lb/>
海水肆蕩潏海風驚簸揚蛟鼉屹如山吞舟雄吻張泉<lb/>
南有客值荼毒船中金珠量斗斛捐軀竟入無底淵招<lb/>
魂不来仰天哭深閨少婦二八年蓬首何曽較醜妍鴛<lb/>
鴦樹上黯朝日蝴蜨花間愁暮烟海波歘翕如鼎沸鼓<lb/>
怒殺人何日巳妾心誓欲訴皇天願遏奔流作平地兒<lb/>
<pb n="KR4h0163_WYG_039-16a"/>
今長大奉母慈貞孝一門咸見推吁嗟碌碌同草木國<lb/>
史幾人名姓垂<lb/>
　　　贈穆生之任崇德<lb/>
江花江水思冥冥百里征帆帶曉星欲托束風将别意<lb/>
驛亭無許栁條青<lb/>
　陸仁<hi>字良貴河南人</hi>
　　　陳節婦<lb/>
迢迢南海水波浪無晨暮一葦萬里杭逢彼蛟鱷怒良<lb/>
<pb n="KR4h0163_WYG_039-16b"/>
人竟漂溺浩蕩随烟霧海水無時枯妾恨何由訴誓将<lb/>
沃焦石去築良人墓之死弗二天秉節金石固㷀㷀膝<lb/>
下雛愛惜如寳璐塵凝玉鏡臺肻怨芳年度牀前明月<lb/>
光照妾見情愫兒大羽翼成豈不懐乳哺春暉照髙堂<lb/>
叢萱湛晨露母子喜及養父也増哀慕金堅金可鎔松<lb/>
堅松可螙貞哉陳母節永言垂竹素<lb/>
　謝徽<hi>字𤣥懿吳郡人洪武初翰林</hi>
　　　前題二首<lb/>
<pb n="KR4h0163_WYG_039-17a"/>
一從抱節守空堂應念良人海上商萬里信還夫已没<lb/>
十年身在子方强濤翻怒鰐歸魂慘鏡掩離鸞别恨長<lb/>
無計可尋尸共穴柏舟腸斷衛共姜<lb/>
緑綺休彈别鵠吟此生恩義重黄金離魂海上愁方接<lb/>
逺客天涯信巳沉心事不随山石轉淚痕應共水波深<lb/>
文章太史更生筆一節髙門映古今<lb/>
　吳儁<hi>丹丘人</hi>
　　　前題<lb/>
<pb n="KR4h0163_WYG_039-17b"/>
萬里風波百折灘夫君不以别離難三年竟失刀頭望<lb/>
半世空成夢裏歡誰復為文招海賈且須教子服儒冠<lb/>
今觀太史書貞節不愧幽魂地下看<lb/>
　袁華<hi>字子英汝陽人洪武初學訓</hi>
　　　陳寳生出其節母傳求詩乃製黄鵠詞遺之<lb/>
黄鵠一舉兮溟海無汀鎩翮龍淵兮羌不可以復生雌<lb/>
夫死而靡他兮念兵故雄死頸哺子兮子翼以成匪精<lb/>
衛兮填海以平誓銜骨兮同歸九京<lb/>
<pb n="KR4h0163_WYG_039-18a"/>
　王彛<hi>字宗常蜀人明初布衣為史官</hi>
　　　陳彦兼作堂奉母取孟貞曜詩語扁曰春草予<lb/>
　　　　為作春草辭使歌以夀母其辭曰<lb/>
春草兮青青羅生兮滿庭望王孫兮不歸紛百草兮愁<lb/>
人結幽蘭兮佩之采莫采兮江蘺東風發兮芳渚晞朝<lb/>
暾兮以雨蓀亦樂兮有母日承歡兮堂下把瑶華兮瓊<lb/>
英日方永兮嵗未央羌進拜兮羞予觴春欣欣兮百草<lb/>
生草生兮有心春復春兮焉窮<lb/>
<pb n="KR4h0163_WYG_039-18b"/>
　張宣<hi>字藻仲江隂人洪武初翰林</hi>
　　　前題<lb/>
青青堂前草雨露日已滋微風一相過衆葉何紛披繄<lb/>
彼堂中人娛養方在兹芃芃生意足藹藹春暉遲草容<lb/>
倐似萎母恩無時衰嗟爾孝子心不為寒暑移忘憂豈<lb/>
無萱愛日亦有葵羅生滿庭堦擥玩足自怡奉觴介眉<lb/>
夀百年以為期我歌春草篇為續節婦詩<lb/>
　張委<hi>字曼端吳郡人</hi>
<pb n="KR4h0163_WYG_039-19a"/>
　　　前題<lb/>
地軸囘陽脈天光變物輝寸荄初被澤尺土盡生肥穎<lb/>
發因微雨萌抽藉薄暉自分行迹黒細帶燒痕稀厭浥<lb/>
含宵潤蒙茸待旦晞野晴光動目江暖色侵衣不入詩<lb/>
人夢誰懐逰子歸舜田同冉冉堯日正霏霏報本知心<lb/>
切銜恩愧物微願生仁孝地柔緑媚庭闈<lb/>
　盧熊<hi>字公武南昌人洪武初官中書</hi>
　　　前題<lb/>
<pb n="KR4h0163_WYG_039-19b"/>
武原陳孝子性禀由自然痛父為海賈身殁歸九泉母<lb/>
子志難奪誼不從二天撫育䣛下孤辛勤三十年孝子<lb/>
既成立慕學崇儒先夀母樂且康采裾映華顔堂前女<lb/>
貞木枝幹堅石堅堂背蘐草花顔色春色妍女夷鼔天<lb/>
和感物懐其恩色養志無違喜懼心卷卷芳園采冬筍<lb/>
曽氷躍寒鱗擷蔬飰嘉賔道義日討論墨星燦緗㠸琴<lb/>
薦鳴朱絃兹堂庶永久俗厚風巳淳援毫挹婁水賦此<lb/>
春草篇<lb/>
<pb n="KR4h0163_WYG_039-20a"/>
　黄哲<hi>字庸之番禺人洪武時官翰林待制</hi>
　　　贈陳憲使還嘉興<lb/>
蘅臯理輕檝華筵餞逺人潮生碧海曙雨歇紅亭春適<lb/>
越遂辭禄還吳思問津超然不可企遥睇東山雲<lb/>
　孫蕡<hi>字仲衍南海人洪武時翰林典籍</hi>
　　　周元初祈晴詩<lb/>
江南仙山天下無峰巒屹立龍虎都赤城嵳峩敞靈區<lb/>
中天秀色光盤紆紫極曲宻交綺疏鬱蕭彌羅玉渠渠<lb/>
<pb n="KR4h0163_WYG_039-20b"/>
宸嚴中髙天帝居璇題丹篆雙蛟扶美人鳳鬟繡羅襦<lb/>
華容綽約春花敷星為華盖霞為旟列缺豐隆一字趨<lb/>
文昌司勲丹桂厨廷尉執法森雕殳真人獰色虬髯鬚<lb/>
華嶽攅雲冠翠岨雪山青城角井孤碧桃吹香蜀錦如<lb/>
先生風度常人殊蒼姬為姓字元初㩦琴南来訪華胥<lb/>
神清骨冷驚座隅琅函石室啟秘圖谷神天機守若愚<lb/>
經巢重營向姑蘇緑樹䕃屋江循除何年聲名達鑾輿<lb/>
入陪䕫龍造天衢天顔津津降都俞御香霧繞青霓裾<lb/>
<pb n="KR4h0163_WYG_039-21a"/>
東溟巨漲吞三吳秋陽化霖沒菑畬堂筵産蛙釡生魚<lb/>
平陸滉漭成江湖妖霾隂霏塞四墟洪濤墨汁翻舳艫<lb/>
老農倉皇憂國租百萬傴指将綸鋪先生被髪騎於莵<lb/>
俛為蒼生出蓬壺手扶芙蓉緑湛盧靈蛇穿星膽氣麄<lb/>
蘸筆露葉書隂符封章奏伏紅氍毺天壇赤脚踏斗觚<lb/>
叱喝百鬼如傭奴千山萬山雨糢糊劃然清空見杉櫧<lb/>
陽侯擎盤獻金烏若木散彩乾泥塗飛亷崩騰運飈車<lb/>
海屋撼折青珊瑚馮夷首縮寒蟾蜍天吳却走尾畢逋<lb/>
<pb n="KR4h0163_WYG_039-21b"/>
歡聲如雷隘闉闍鶉衣鶴髪歌星閭我本逍遥山澤癯<lb/>
不才分比櫟與樗顔面偶出應時需勃鬱坐困塵土拘<lb/>
石牀蕙帳松菊枯鐵橋流水空羅浮藜羮不充出無驢<lb/>
况望宦達髙名譽滄波東流芳景徂驚禽不定林木疎<lb/>
羊腸九折方﨑嶇我行欲進仍趦趄紛綸世事集眇軀<lb/>
有若萬弩向一狙逝言乞身承明廬分我水竹山南嵎<lb/>
清泉白石鄰樵漁松花春醖傾浮蛆呼龍畫江種金蕖<lb/>
倩鶴渡海傳丹書𤣥言五千味道腴妙香縈簾日欲晡<lb/>
<pb n="KR4h0163_WYG_039-22a"/>
凝神坐忘隠團蒲闗元晃朗天為徒坎離匡郭太一爐<lb/>
黄庭有士身衣朱白虎嘯風作熬樞蒼虬推鱗與之俱<lb/>
龍喑虎啞不須㬰虚室發白延居諸泥丸三花暖将舒<lb/>
蜩蟬脱殻雞抱雛長吟洞章夜冲虚左驂翔鸞右飛鳬<lb/>
班行朝回步虚徐琅風清徹韻笙竽蚩尤捲旗枉矢袪<lb/>
立召霹靂誅猰㺄丹砂如粟倉箱儲一粒入口千年餘<lb/>
顛崖赤子凋瘵甦四海盡化為唐虞五星聚奎貫聨珠<lb/>
麒麟㳺郊鳳栖梧崆峒影掠周八駒龜臺閬風宴仙姝<lb/>
<pb n="KR4h0163_WYG_039-22b"/>
歸来松隂倚踟蹰酡顔謔笑解玉琚與君嵗晚同逰娛<lb/>
　　　贈周元初<lb/>
物外逍遥月鼎翁先生早嵗得相從榴皮畫壁成黄鶴<lb/>
竹葉書符化緑龍天女時聞蒼水珮世人空拜蘂珠峰<lb/>
神逰倘遂煙霞約便解朝衣問赤松<lb/>
　張紞<hi>字季昭冨平人洪武中官尚書</hi>
　　　贈周元初<lb/>
仙人長鍊九華丹時有龍来向大還曽捧靈符歸海上<lb/>
<pb n="KR4h0163_WYG_039-23a"/>
故将霖雨灑人間紫簫吹月鸞雙舞白氅披雲鶴共閒<lb/>
蘭圃未滋春向暮早須一噀破天慳<lb/>
　戈鎬<hi>字仲京鎮江人洪武初徵士</hi>
　　　来鶴詩<lb/>
香案靈文一篆通翩翩雲鶴下天風初辭蓬島離珠樹<lb/>
又掠銀河過蘂宫六翮舞随清磬響九臯唱斷碧雲空<lb/>
欲歸南岳夫人召囘首仙臺夜月中<lb/>
　王敬中<hi>四明人</hi>
<pb n="KR4h0163_WYG_039-23b"/>
　　　贈周元初<lb/>
𤣥都道士身如鶴長傍青松寄此生夢破九霄風雨急<lb/>
神逰八表雪霜清瓊笙每應秋聲起縞羽微連夜色明<lb/>
我欲相從拾瑶草漫山落葉斷人行<lb/>
　申屠衡<hi>字仲權大梁人洪武初官修撰</hi>
　　　周元初祈晴詩<lb/>
寥陽之闕天皇居百靈拱衛羣真趨羽人神逰凥為輿<lb/>
招揺御氣凌空虚九闗洞起光縣珠緑章封奏人間書<lb/>
<pb n="KR4h0163_WYG_039-24a"/>
吳田潦淫三月餘吳淞决防連具區春苗蕩溺無遺株<lb/>
吳民業業憂為魚上天好生哀冥愚羽人稽首帝曰俞<lb/>
廓除霾噎開天衢蛟龍伏藏黑蜧誅有秋芃芃還土腴<lb/>
人無菜色國有儲羽人有道神明俱手持𤣥綱旋斗樞<lb/>
紫雲為舃丹霞裾蓬莱清都随所如琳宫載敞虞山隅<lb/>
為予分駐飈輪車<lb/>
　沈右<hi>字仲説吳人</hi>
　　　来鶴詩<lb/>
<pb n="KR4h0163_WYG_039-24b"/>
緘誠上達魏元君俄頃神霄下鶴羣頂煉大還丹鼎火<lb/>
翅霑南岳嶺頭雲仙人騏驥秋風逺王子笙簫午夜聞<lb/>
惆悵世間留不住却驂鸞鶴出霞雰<lb/>
　徐良言<hi>常熟人</hi>
　　　来鶴詩<lb/>
九天執法大𤣥卿稽首焚香禮玉京借得魏君騏驥到<lb/>
恰如簫史鳳鸞鳴翩翩繞樹香烟近嚦嚦横江夜氣清<lb/>
欲向羣中留一隻相将過海到蓬瀛<lb/>
<pb n="KR4h0163_WYG_039-25a"/>
　朱友諒<hi>常熟人</hi>
　　　禱雨詩<lb/>
道人鞭龍出潭底黒雲一片山頭起仰看紅日不見光<lb/>
黒龍頭揺白龍尾有時登壇步七星一呼一吸成雷霆<lb/>
白波翻空海水立銀河落地天瓢傾去年京師禱雨雨<lb/>
輒至大田小田總滂霈定知夜半拜封事自有精誠感<lb/>
天地王公貴人知其賢屈師闡教来琴川今年早魃又<lb/>
為虐禾稼半死民熬煎縣官投詞庶人跽道人受命應<lb/>
<pb n="KR4h0163_WYG_039-25b"/>
且喜笑書鉄牌役海鬼疾驅一百五十里甘泉龍居萬<lb/>
丈深神符召集如飛矢今朝雨脚来自南半是吳江四<lb/>
橋水頂山有龍名太白口噀湖水成甘澤道人驅龍喝<lb/>
龍出五雷使者閒不得龍兮龍兮一噀日失色金蛇電<lb/>
掣光千尺再噀山氣黒飄風盤旋走沙礫上天有寳不<lb/>
愛惜噴下驪珠千萬石兩龍行雨勢未休須臾潦水平<lb/>
田疇疲農入城告霑足道人一笑山雲収<lb/>
　劉綱<hi>字養浩金華人</hi>
<pb n="KR4h0163_WYG_039-26a"/>
　　　鶴林詩<lb/>
鶴林羽士金門客舊闢丹房鍊瓊液手栽千樹虬髯松<lb/>
坐對兩山虎頭石白雲書静豁巖扉濕翠滿堦生紫芝<lb/>
瑶琴自奏澗湍響銀河直挂瀑泉飛鼎爐存火烹鉛汞<lb/>
靈藥成苗幾時種皓鶴梳翎雪翳林碧桃花落霞飄洞<lb/>
琳宫蘂闕想蓬莱叠嶂連峰紫翠堆丹光穿壁如紅日<lb/>
應有仙人騎鶴来<lb/>
　張以寧<hi>字志道閩人洪武初學士</hi>
<pb n="KR4h0163_WYG_039-26b"/>
　　　崇德道中<lb/>
暖日莱花稠晴風麥穗抽客心雙去翼詩夢一扁舟廢<lb/>
塔巢蒼鸛長波漾白鷗吳山明月到惻愴十年逰<lb/>
　　　嘉興有感陸宣公事<lb/>
官家忘却奉天時嵗晚忠州兩鬢絲今日北来車馬客<lb/>
夕陽祠下讀殘碑<lb/>
　張璧<hi>字景辰陳留人洪武初嘉興守</hi>
　　　嘉禾<lb/>
<pb n="KR4h0163_WYG_039-27a"/>
城樓倒影落湖波湖上風帆鏡裏過歸客自吹菰米飯<lb/>
小娃争唱竹枝歌梭頭艇子輕於葉雪色沙鷗白似鵞<lb/>
此地将軍戰時血春来丹漬蘚痕多<lb/>
　吳植<hi>字子立嚴州人洪武初徵士</hi>
　　　過南湖戲折藕花<lb/>
秋日南湖戲採蓮鴛鴦飛上木蘭船一聲白紵知何處<lb/>
無復閒情似少年<lb/>
　瞿佑<hi>字宗吉錢塘人洪武中周府長史</hi>
<pb n="KR4h0163_WYG_039-27b"/>
　　　過風涇<lb/>
雨餘新緑漲横塘紅板橋邉矮粉墻知是清明時節到<lb/>
秋千一架傍垂楊<lb/>
　　　過武塘<lb/>
沽酒人家栁岸傍棠梨花白菜花黄少年逰覽今陳迹<lb/>
暮雨蕭蕭灑夕陽<lb/>
　顧禄<hi>字謹中雲間人洪武間太常博士</hi>
　　　題陳煥文雲巢<lb/>
<pb n="KR4h0163_WYG_039-28a"/>
我本雲間人夙契雲山縁聞公巢雲處愛作雲巢篇公<lb/>
家雲巢在何許㑹覘秀出雲海邉山頭日月白雲起雲<lb/>
峰萬朶浮青蓮山人結屋入雲去置身直上雲松巔雲<lb/>
蘿千尺覆户外檻下百道来雲泉雲翁住其下日與雲<lb/>
周旋或擕雲鶴逰或伴雲龍眠飱雲英兮漱雲液被雲<lb/>
衣兮駕雲軿有時看雲發髙詠落筆往往凌雲烟浮雲<lb/>
世事豈能絆蕭散自是雲中仙我欲乗雲走相覓雲路<lb/>
峻絶難夤縁爾来山人棄雲出我今亦是青雲客雲騎<lb/>
<pb n="KR4h0163_WYG_039-28b"/>
橋南古汴津一笑相逢雲水白問公别雲今幾年側身<lb/>
東望雲茫然又挂雲帆拂滄海歸去自種雲中田<lb/>
　方孝孺<hi>字希直寧海人建文時官翰林學士死節</hi>
　　　羞冢<lb/>
青草塘邉土一坵千年埋骨不理羞丁寧囑付人間婦<lb/>
自古糟糠合到頭<lb/>
　夏原吉<hi>字維喆湖廣人永樂中官尚書諡忠靖</hi>
　　　章練塘<lb/>
<pb n="KR4h0163_WYG_039-29a"/>
塘名章練起何時試問邨翁盡不知畫舫乗風撾鼓去<lb/>
落花飛絮漫相随<lb/>
　魏驥<hi>字仲房蕭山人永樂時官尚書諡文靖</hi>
　　　逰陳山<hi>考見前</hi>
清溪南面是陳山列嶂舒屏紫翠間幾度捲簾成晚對<lb/>
白雲時共鶴飛還<lb/>
　沈度<hi>字民則華亭人永樂中學士</hi>
　　　宿慈雲恢上人房<hi>考見前</hi>
<pb n="KR4h0163_WYG_039-29b"/>
紺園春静白雲深琪樹隂隂晝漏沉我亦清修林下客<lb/>
淡然無語契禪心<lb/>
　周忱<hi>字恂如吉水人宣德時巡撫浙直</hi>
　　　微笑堂<lb/>
来從東越住西湖缾錫随身道貌癯鶴慣聞經松下舞<lb/>
猿頻獻果月中呼坐来襌定諸縁息話到真空百念無<lb/>
微笑堂前又相見明朝囘首白雲孤<lb/>
　<hi>附考在嘉善陶荘東禪寺中</hi>
<pb n="KR4h0163_WYG_039-30a"/>
　　　夏湖泛月<lb/>
泰宇天光淡欲流水風揺蕩夏湖秋銀河直擬乗槎到<lb/>
赤壁聊同載酒逰傾盡玉杯霞彩散團成寳盖月華浮<lb/>
此生此夜窮竒興錯上年年庾老樓<lb/>
　<hi>附考湖在嘉善治北三十里又曰夏墓蕩也古詩云忽憶夏湖風味美斑魚黄雀寄来無</hi>
　祝淇<hi>字汝淵海寜人</hi>
　　　海鹽天慶寺作<lb/>
歸人征路晚雲裏問僧家獨樹臨秋水孤城上暮鴉山<lb/>
<pb n="KR4h0163_WYG_039-30b"/>
池芳草沒疎磬夕陽斜獨坐談經處天風送落花<lb/>
　蒋主忠<hi>字存恕永樂時淮南人</hi>
　　　逰陳山<lb/>
叠嶂遥憐海島一峰髙踞溪流秦帝鑾輿巳返白雲長<lb/>
滿龍湫<lb/>
　蘇平<hi>字秉衡海寜人永樂時徵士有雪溪集</hi>
　　　臙脂滙<hi>考見前濮川</hi>
西子曽經此地過自調脂粉染雙娥乍辭越國山應逺<lb/>
<pb n="KR4h0163_WYG_039-31a"/>
望入吳門怨已多春滿玉容初罷鏡香生羅襪欲凌波<lb/>
古来尤物能亡國鹿走姑蘇奈爾何<lb/>
　蘇正<hi>字秉直平弟</hi>
　　　逰金粟寺<lb/>
遥遥上方寺愛客啟松扉坐石孤烟起談𤣥一鳥飛花<lb/>
枝垂暮靄山翠上春衣囘櫂秦川路蒼然月色微<lb/>
　胡槩<hi>字元卿豐城人宣德間浙撫</hi>
　　　登天寧寺千佛閣<lb/>
<pb n="KR4h0163_WYG_039-31b"/>
為愛禪房盡日閒褰衣髙閣共躋攀殘花帯雨檐前落<lb/>
幽鳥将雛竹外還上下雲帆平望驛參差烟樹武原山<lb/>
乞身若許歸蓮社願借東林屋一間<lb/>
　　　復逰天寧<lb/>
興来重過竹間軒軒底清風鶴正眠童子出迎施問訊<lb/>
老僧閒坐話因縁臘梅冷浸銅瓶水春茗濃烹石鼎烟<lb/>
擾擾時人莫相訝韓公自愛大顛禪<lb/>
　吳寛<hi>字原博長洲人成化時官尚書</hi>
<pb n="KR4h0163_WYG_039-32a"/>
　　　桐邨小隠<lb/>
見説移居處江南第一邨過墻桐樹直匝屋杏花繁艇<lb/>
子将茶竈鄰翁送酒樽東偏近魚市更欲置柴門<lb/>
　<hi>附考邨在嘉善斜塘鎮北周鼎故居也内有疑舫亭</hi>
　　　周氏疑舫亭二首<lb/>
誰家借小舫有客過亭軒檇李古名郡嶧桐初姓邨作<lb/>
橋通栁市買地闢椒園獨有華堂上傷心不樹萱<lb/>
落日懸溪口啞啞樹杪烏到門皆我輩欹枕即吾廬粗<lb/>
<pb n="KR4h0163_WYG_039-32b"/>
飯煮鮭菜小舟看鴨雛十年牽薄宦幸此遂南圖<lb/>
　杜庠<hi>字公序吳興人</hi>
　　　桐鄉桐月堂<lb/>
古刹多竒勝清幽見此堂雲封僧榻静風引篆烟長月<lb/>
色半簾淡桐花一逕香倚窓吟眺處歸鳥下斜陽<lb/>
　<hi>附考桐鄉縣即熙寧間割與崇徳縣梧桐千金清風永新保寧五鄉又益以募化一鄉為之治在府西南</hi>
　<hi>五十五里梧桐鄉鳳鳴市</hi>
　徐霖<hi>字用濟金溪人成化間為嘉興府</hi>
<pb n="KR4h0163_WYG_039-33a"/>
　　　鳳鳴寺<lb/>
吳越東南一倚樓海天空濶不勝愁黄花古徑家山夢<lb/>
紅葉幽庭野寺秋有室維摩資佛諦多情烏㡌戀人頭<lb/>
佳辰莫負茱萸約澤國西風亦勝逰<lb/>
　<hi>附考寺在桐鄉縣治西北三百步周廣順二年漢南王建鳯鳴院宋治平改恵雲寺明洪武初建塔鑿池</hi>
　<hi>左右以當龍眼</hi>
　　　白蓮寺<hi>考見前</hi>
名山不分髙僧占好句應留過客嗟傑閣凌霄千萬佛<lb/>
<pb n="KR4h0163_WYG_039-33b"/>
短墻臨水兩三家閒来擕我樽中螘醉後看君臉上霞<lb/>
他日相思是何處薰風亭館白蓮花<lb/>
　　　德藏寺<lb/>
砌草庭花古寺幽淡雲疎雨送髙秋松楸南國幾囘首<lb/>
瀛海西風一倚樓大衆機鋒真覺鈍滿江波浪獨能逰<lb/>
借君椀内清香茗澆我胸中磊塊愁<lb/>
　<hi>附考寺在平湖治東百步唐㑹昌初建後唐復名寶興前建雙塔宋改徳藏寺竹庵禪師居之有山月池</hi>
　<hi>松風臺菊坡諸蹟</hi>
<pb n="KR4h0163_WYG_039-34a"/>
　　　登三過堂<lb/>
修竹俯長川幽境帶平野蕭蕭水竹邨忽都此蘭若秋<lb/>
香垣塹深采芝不盈把叢深衆鳥喧日永更幽雅尸居<lb/>
闖羣動天地自陶冶地水與火風四大形本假人生非<lb/>
金石誰是不朽者古人已云渺事業空土苴百年三過<lb/>
堂来看壁上冩<lb/>
　　　贈秀州道士沈嵩髙<lb/>
道人掌上一瓢水太守城中千頃禾好雨四郊流帝澤<lb/>
<pb n="KR4h0163_WYG_039-34b"/>
清風随處聴吳歌<lb/>
　<hi>附考道士秀州人居清真觀成化間大旱用虎顱骨攪三塔龍潭乃大雨又符止范教諭官舍土恠姚綬</hi>
　<hi>為傳</hi>
　楊循吉<hi>字君謙吳人官儀制</hi>
　　　登三過堂和徐太守韻<lb/>
古寺近郭住不俗亦不野夾門皆長松秋色垂蘭若此<lb/>
宜静者得乃入吾弄把一時獵娛戲獲睹東坡雅此翁<lb/>
雲霞人豈受天地冶意真不在詩非詩意何假自翁三<lb/>
<pb n="KR4h0163_WYG_039-35a"/>
過来豈復無過者課誦千百遍埽跡便土苴幸在堂門<lb/>
中更見徐公寫<lb/>
　卞榮<hi>字華伯江隂人景泰間官郎中</hi>
　　　嘉興留别諸友<lb/>
春波門外上春船春漲蒲萄緑浸天共君細細酌篷底<lb/>
西望落日横孤煙倚篷横玉徹三弄飛花誰遣囘風送<lb/>
須㬰日出光滿座杯光灔灔金波動美人相逢良不多<lb/>
美景豈可成蹉跎為歡未久又為别空勞春夢落春波<lb/>
<pb n="KR4h0163_WYG_039-35b"/>
　程敏政<hi>字克勤休寧人官禮部侍郎有篁墩集</hi>
　　　月波樓<lb/>
遥天無片雲溪水䕃清樾誰開溪上樓早見溪上月恍<lb/>
然氷壺中湧此爛銀闕主人時獨来水鳥聲乍歇橘林<lb/>
晚霜過荷沜微風發晴峰逺相帶隠隠青一髮水天落<lb/>
無垠斗柄正髙掲慿闌擊唾壺神爽已飛越我欲往從<lb/>
之乗夜泛漁筏一笑捲疎簾促席共薇蕨酒力清易醒<lb/>
詩懐浩難竭入眼竹洲寒何時解塵襪<lb/>
<pb n="KR4h0163_WYG_039-36a"/>
　　　過桐鄉晚宿皂林驛<lb/>
東風吹日半晴隂不覺船窓水氣侵三里人家春淡淡<lb/>
一江烟樹晩沉沉<lb/>
　王豫<hi>嘉湖副使</hi>
　　　貞母阡<hi>事詳貞母禹淑静本傅</hi>
浩浩巴陵江虹光貫明月峩峩清風嶺壁色立積鐵石<lb/>
或有時泐水或有時竭卓彼韓王二節婦囓指題詩跡<lb/>
不滅縱使字跡有時滅汗青不磨此貞節猗哉禹氏生<lb/>
<pb n="KR4h0163_WYG_039-36b"/>
嬋娟節與鐵石應同堅良人與子各離散母抱㓜子身<lb/>
俱堅哀哀危苦詞籲天天何言妾生何不辰薄命凋芳<lb/>
年妾臂可即斷妾衣不可牽烏合羝跪彼何人我獨大<lb/>
義報所天指血倉卒不得書淚血直欲流成淵明珠白<lb/>
璧委魚腹至今生氣猶凛然嗚呼丈夫秉節有如此身<lb/>
後千年長不死<lb/>
　方太古<lb/>
　　　嘉善夜泊<lb/>
<pb n="KR4h0163_WYG_039-37a"/>
十月望之後畸人何所歸江清霜氣薄堂静夜燈微木<lb/>
葉背風落孤禽向月飛援琴不成調新淚欲沾衣<lb/>
　譚秀<hi>字聳秀龍泉人成化間海鹽令</hi>
　　　鷹窠頂山<lb/>
澄波渺渺兩湖平春色蒼蒼四望明馬首山花向人笑<lb/>
林端僧梵雜溪聲<lb/>
　李東陽<hi>字賔之茶陵人正徳時官少師諡文正</hi>
　　當湖十景詠<lb/>
<pb n="KR4h0163_WYG_039-37b"/>
　　　鵡湖春色<lb/>
春来鵡湖緑春去鵡湖深微波帶豊草幽鳥啼芳林寧<lb/>
獨知春来與春去長在鵡湖湖上住<lb/>
　<hi>附考湖即當湖在平湖縣治東三百步吳地記云隆安五年改東武湖俗呼東湖元末於金山海濵得一</hi>
　<hi>碑云鸚鵡洲界又名小瀛洲今建塔於其上水有九𣲖東南通故邑西南近海鹽東則廣陳北則華亭舟</hi>
　<hi>楫便利為一邑之勝</hi>
　　　案山曉翠<lb/>
逺山青青玉案氣漫漫来莫旦君不見樂逰原上易昏<lb/>
<pb n="KR4h0163_WYG_039-38a"/>
黄夕陽雖好空斷腸<lb/>
　<hi>附考湖濵有地一方立塔以案風水人呼案山或云土阜如凡案故名</hi>
　　　三寺雨鐘<lb/>
朝鐘晴昏鐘雨朝鐘滿空山昏鐘遥遥不知處山僧報<lb/>
客客不来又逐溪風過溪去<lb/>
　<hi>附考湖上有飛錫化城普濟三寺</hi>
　　　六橋晴市<lb/>
六橋開暖烟家家水為市昨日雨多今日晴髙樓翠幔<lb/>
<pb n="KR4h0163_WYG_039-38b"/>
留人處曽揺湖船卧明月歸米夢作杭州客<lb/>
　<hi>附考湖有九沠中分六橋</hi>
　　　東田社鼓<lb/>
日之出東田東鼓填填走社翁刲肥羊繫壯豕舞復歌<lb/>
社神喜但願年年好風雨儂衣有桑食有黍長迎社神<lb/>
擊社鼔<lb/>
　　　西浦漁罾<lb/>
農家住西浦兒童織罾罟㟁濶秋水深湖上魚蝦賤如<lb/>
<pb n="KR4h0163_WYG_039-39a"/>
土待我他時歸掛罾功成自買扁舟去<lb/>
　　　南邨書屋<lb/>
南邨書屋書滿車南邨書聲聲滿家讀書不作邨學究<lb/>
身為郎官印如斗如今袛令稱書鄉不讀書誰人姓張<lb/>
　<hi>附考元至正間里人張絃號南邨家多書作書屋以為誦讀之所</hi>
　　　北原牧笛<lb/>
北原草青牛正肥牧兒唱歌牛纔歸兒家在原牛在坂<lb/>
歌聲漸低人更逺山蒼茫水清淺<lb/>
<pb n="KR4h0163_WYG_039-39b"/>
　　　霍氏行祠<lb/>
霍将軍古祠下揚靈旗躍靈馬神逰四方適余野霍将<lb/>
軍武且神驅逐厲鬼鞭風雲生能安邦死能福吾民壮<lb/>
哉将軍死猶存<lb/>
　<hi>附考吳王皓疾有神附小黄門曰金山鹹塘風潮為害余漢之博陸侯也當統部屬鎮之翼日疾瘳立廟</hi>
　<hi>小金山鄉人復築宫湖上宋宣和二年兩浙提舉魯詹請于朝封忠烈公賜額顯忠祠為文以記其事部</hi>
　<hi>下錢侯尤靈著嘉靖倭㓂掠湖人見有金袍白馬戈㦸如雪或作虎象形擊之遂去</hi>
　　　魯公古墓<lb/>
<pb n="KR4h0163_WYG_039-40a"/>
荒荒髙原鬱鬱古墓誰其葬之侯姓魯君看佩銅章繫<lb/>
青組有酒誰澆墓傍土彼獨何人民亦何心嗟哉魯侯<lb/>
名至今<lb/>
　<hi>附考瀕湖有宋魯宣義魯夀寧魯文諡墓</hi>
　　　東作荘<lb/>
知時好雨正當春黄犢犁邉緑水新林外不須催布榖<lb/>
農家自少晏眠人<lb/>
　<hi>附考莊在嘉善孫詢故居也</hi>
<pb n="KR4h0163_WYG_039-40b"/>
　蘇恩<hi>字從仁華亭人正徳中秀水令</hi>
　　　水月禪院<lb/>
平生最愛水中月今日来過水月庵月色水光無限白<lb/>
對渠非我問誰堪<lb/>
　<hi>附考院在嘉善治西北三十六里宋紹定間建</hi>
　馮蘭<hi>餘姚人𢎞治間進士官憲副</hi>
　　　白蓮寺<lb/>
我愛白蓮僧好事偶然開卷發深嗟才如廷尉亦老吏<lb/>
<pb n="KR4h0163_WYG_039-41a"/>
詩比醉翁真大家方外禅心空去住水西秋色半烟霞<lb/>
芳期更卜明年夏来看峰頭十丈花<lb/>
　史鑑<hi>字明古吳江人</hi>
　　　桐邨小隠詩和韻<lb/>
髙年厭㕓市小隠在烟邨溪水到門緑野花經雨緐隔<lb/>
鄰呼酒伴對坐且開尊醉卧人来問兒童出應門<lb/>
　沈周<hi>字啟南長洲人有石田集</hi>
　　　梅花道人墓<hi>考見前</hi>
<pb n="KR4h0163_WYG_039-41b"/>
梅花空有塔千載莫欺人草證𧦬光妙山遺北苑真短<lb/>
碑深刻字古橡未迴春欲弔誰為伴秋塘老白蘋<lb/>
　　　桐邨小隠詩和韻<lb/>
不煩王録事結屋自深邨静覺道心苦老嫌人事繁書<lb/>
魚登竹几酒螘落匏尊幾箇梧桐樹秋来葉滿門<lb/>
　　　題沈月溪巻<lb/>
月為大家物何獨此溪有千溪萬溪月同光無薄厚惟<lb/>
是溪上人雅與月相偶君于此溪外他月能識否逍遥<lb/>
<pb n="KR4h0163_WYG_039-42a"/>
見在境此月随所取低頭弄清華白璧落我手尚呼酒<lb/>
酧之溪月我三友<lb/>
　文徵明<hi>字徵仲吳人嘉靖中為翰林待詔</hi>
　　　景德寺<hi>考見前</hi>
古屋無人犬䕶籬偶抛塵土得幽棲不知何福能消受<lb/>
滿樹松隂一鳥啼<lb/>
　　　雲邨為許黄門賦<lb/>
茶磨清風不可攀髙人先我十年閒懶揺玉珮聨青瑣<lb/>
<pb n="KR4h0163_WYG_039-42b"/>
故擲銀魚卧碧山新水旋開田二頃紫雲深占屋三間<lb/>
若為便置蒼生望見説青青鬢未斑<lb/>
　<hi>附考邨在海鹽敢浦唐徳宗時有邨女出耕紫雲覆之後詔選入宫故山與邨皆名紫雲茶磨山在其北</hi>
　<hi>白鶴在其右東西水皆九曲邨人並織屨為業山有天只峰星晶石弄月臺枕流巖豊厓諸勝</hi>
　文彭<hi>字夀承徵明子官博士</hi>
　　　逰鴛鴦湖<lb/>
秀水亭前水荇香鴛鴦湖上浴鴛鴦逺天簫鼓迎歌扇<lb/>
倒影樓臺浸女墻蘭槳夷猶衝菡萏竹枝欵乃和滄浪<lb/>
<pb n="KR4h0163_WYG_039-43a"/>
莫言煩暑無由避月照波光玉露凉<lb/>
　莊㫤<hi>字定山江浦人官吏部郎</hi>
　　　静觀亭<lb/>
微月此波寂逺峰何處青我来閒坐好不記是誰亭<lb/>
　<hi>附考亭在平湖學宫内</hi>
　林光<hi>字緝熙東莞人成化舉人為平湖教諭</hi>
　　　和莊定山静觀亭詩<lb/>
小月来相照雙眸老更青人間無限事且對静觀亭<lb/>
<pb n="KR4h0163_WYG_039-43b"/>
　　　泛當湖四首<lb/>
青青湖畔草泛泛波中鳥杯酒入烟雲斷随秋水杳<lb/>
閒持一杯酒移艇傍疎竹白鳥忽飛来湖田雨初足<lb/>
數聲採蓮歌秋波杳如海不遇種蓮人那得蓮堪採<lb/>
煙火幾漁家邉湖夾疎樹扁舟三五人坐入秋天暮<lb/>
　都穆<hi>字元敬吳郡人官大理卿</hi>
　　　舟次石門<lb/>
讀罷新篇如覿面石門知有幾番逰小軒暮坐清閒甚<lb/>
<pb n="KR4h0163_WYG_039-44a"/>
落日蟬聲碧樹頭<lb/>
　夏鍭<hi>字徳樹天台人成化進士官大理有赤城集</hi>
　　　宿麟湖懐陸宣公<lb/>
斗酒出門去路賖何期一笑落雲涯浙西人物猶專美<lb/>
吳下文章述大家風雨孤舟開束錦江湖獨夜隔鳴笳<lb/>
眼中吾輩還堪數詩到平原國有華<lb/>
　<hi>附考湖在嘉善縣西十三里有東西兩湖界接秀水</hi>
　　　嘉興<lb/>
<pb n="KR4h0163_WYG_039-44b"/>
强吞弱委此封疆流水寒鴉幾夕陽兩岸荒烟時盼望<lb/>
眼中應有禦兒鄉<lb/>
　張翬<hi>雲中衛人成化時桐郷令</hi>
　　　鳳鳴寺<lb/>
一水周遭抱梵宫石崕斷處小橋通片雲委地家家雨<lb/>
萬樹呼秋葉葉風供佛野僧来施食放生衲子自開籠<lb/>
邑庭東去無多路已覺閒忙逈不同<lb/>
　李廷梧<hi>字仲陽莆田人𢎞治間為桐鄉令</hi>
<pb n="KR4h0163_WYG_039-45a"/>
　　　題鳳鳴寺<lb/>
鳳鳥何時此地鳴誰将下里配周京已無文字書年月<lb/>
空有榱題記姓名落日亭臺横塔影西風門巷作秋聲<lb/>
遥思噦噦當時事獨對孤雲坐月明<lb/>
　周紹濓<lb/>
　　　秀水<lb/>
望吳門外水如油㶑灔騰空映鷁舟莫是西施曽濯繡<lb/>
至今人羡錦江頭<lb/>
<pb n="KR4h0163_WYG_039-45b"/>
　<hi>附考秀水縣明宣德間割嘉興西北境為之以其地有秀水因名府城之内皆屬之治在子城西北一里</hi>
　<hi>爽溪東宋仁夀寺址也領象賢靈秀雲泉杮林等八鄉</hi>
　祝允明<hi>字希哲長洲人𢎞治間官通判</hi>
　　　秋晚嘉禾道中二首<lb/>
晚發西南郊秋深雨氣偏人家低似岸湖水大於天日<lb/>
崦長如閣風檣不用牽辭燕還入越纔費半流年<lb/>
湖尾横波急船頭轉港頻幾家危傍水一木老存身黄<lb/>
菊看如客青山坐送人空舟随處泊不用擇行隣<lb/>
<pb n="KR4h0163_WYG_039-46a"/>
　顧應祥<hi>字箬溪長興人</hi>
　　　題鍾西臯長春亭<lb/>
長春亭子清更幽主人况是神仙流不愛齊州乗五馬<lb/>
却来海上狎羣鷗亭中蓄書三萬軸夜則髙眠晝還讀<lb/>
希夷山人西華西少陵野老曲江曲翠竹蒼梧手自栽<lb/>
四時無日無花開鴻儒下榻談𤣥理騷客題詩稱逸才<lb/>
世路風塵競奔走英雄幾個能囘首富貴浮雲未足論<lb/>
浩歌且進杯中酒<lb/>
<pb n="KR4h0163_WYG_039-46b"/>
　臧相<hi>台州人進士</hi>
　　　譚節孝婦詩<lb/>
荒庭落葉秋日晡屋頭嗚嗚鳴老烏少年夫婦中道阻<lb/>
羅幃寂寞青燈孤妾身何異秋江蒲十月孩乳方呱呱<lb/>
殷勤囑補嫁時襦誓将忍死為生圖堂上白頭有繼姑<lb/>
姑有繼嫡無親疏是誰妒害䇿三雛一舉直欲相吞屠<lb/>
誰無舅姑誰無夫妾生不幸多舛途薄命敢爾貪生娛<lb/>
嗚呼譚氏良無辜上堂甘㫖色而愉風前燭短嗟易枯<lb/>
<pb n="KR4h0163_WYG_039-47a"/>
嘗熊辛苦心力痡姑心不動歡如初孝亦獲全節不汚<lb/>
七十年来甘茹荼地下相逢果有無完君左驗朱墨符<lb/>
况是衮衮多孫孥蚤年更有登雲衢向来志氣容稍渝<lb/>
譚氏之鬼血食乎世稱丈夫七尺軀一朝埋沒成泥塗<lb/>
吁嗟乎死後餘名天壤俱安知後日無董狐<lb/>
　<hi>附考沈氏桐鄉人嫁同里譚𢎞三載卒遺孤甫周嵗姑陸氏生三子沈前子婦也素不愛有奴老而狡為</hi>
　<hi>陸謀去沈而并其産沈貶身曲事卒能全志</hi>
　楊慎<hi>字升菴成都人正徳状元官修撰</hi>
<pb n="KR4h0163_WYG_039-47b"/>
　　　三塔寺<lb/>
始見椒花緑又驚椒實紅客心正鬱鬱作底對春風<lb/>
　徐禎卿<hi>字昌榖吳縣人官博士</hi>
　　　嘉禾道中<lb/>
檇李城何在蕭條草樹存未温吳苑酒已動越鄉魂問<lb/>
水来天目看桑過石門愁聞鶺鴒語寧聴楚山猿<lb/>
　倪璣<hi>字公在咸寧人為嘉善邑丞</hi>
　　思賢書院六首<lb/>
<pb n="KR4h0163_WYG_039-48a"/>
晴樓髙送目獨立晚風恬近市浮烟重山青欲捲簾<lb/>
　　　右清風樓<lb/>
衣冠遵矩度風俗囘人文大雅久不作異言徒喧紛<lb/>
　　　右學禮亭<lb/>
稚子得嚴師以道發明性春館江頭開誦聲風外聴<lb/>
　　　右養蒙館<lb/>
斯道有顯晦人心無古今升堂動遐想時聞鐘磬音<lb/>
　　　右志學堂<lb/>
<pb n="KR4h0163_WYG_039-48b"/>
白日下庭除餘情動春斚鶴韻轉悠然江山入清夜<lb/>
　　　右息逰所<lb/>
獨坐息芬芳髙懐起清詠陂水入春生林花帶雨静<lb/>
　　　右漱芳池<lb/>
　<hi>附考書院在嘉善治東百步明正德間倪璣建為講學論治之所</hi>
　　　陳賢良祠<lb/>
涇水来清風故祠香火崇晚辭花縣令早作白牛翁直<lb/>
道紛更際髙名貶謫中恍疑相對語孤鶴唳晴空<lb/>
<pb n="KR4h0163_WYG_039-49a"/>
　<hi>附考祠在嘉善治東五里名表賢祠又名光徳菴俗名荒墩菴宋嘉祐中舜俞以其地與僧契嵩為焚修</hi>
　<hi>之所後因建菴置田贍祭其傍有墓</hi>
　王良佐<hi>華亭人</hi>
　　　思賢書院假山<lb/>
何来搬取崑崙峰屹然映照池波中波中㶑灔石玲瓏<lb/>
石面洗出梨花風一壺中藏小天地三十六洞桃花雨<lb/>
千年髯松鎖不住只愁化作茅龍去<lb/>
　孫一元<hi>字太初闗中人</hi>
<pb n="KR4h0163_WYG_039-49b"/>
　　　思賢書院題倪司諫竹里圖<lb/>
使君家在渭川上茅堂正對青琅玕皇陂月出夜初静<lb/>
紫閣雲連秋映寒已愛冉冉坐中見更要森森行處看<lb/>
聞道南鄰有蒋詡擕壺相過日交歡<lb/>
　　　中秋夜永安湖泛月<lb/>
中秋此夜成髙㑹山雨初収澉墅隈望裏星河舟楫近<lb/>
坐中滄海酒杯開月明静抱黿鼉出樹色晴浮島嶼来<lb/>
爛醉狂歌真自得囘頭天地莫生哀<lb/>
<pb n="KR4h0163_WYG_039-50a"/>
　　　同沈紫硤董子言陳用明僧雪江㪚步澉湖<lb/>
六橋尋勝處去去望中賖樹老秋連石湖酣晚映花山<lb/>
光酬野客詩意愛漁家歸路夕陽裏鏗然拄杖斜<lb/>
　　題思賢書院六首<lb/>
長天帯川原野水映林薄倚闌吟眺餘紅日當窓落<lb/>
　　　右清風樓<lb/>
幽亭枕溪流春風敞華牖喤喤聞笙鏞禮筵陳俎豆<lb/>
　　　右學禮亭<lb/>
<pb n="KR4h0163_WYG_039-50b"/>
夕隂下松間虚館春風裏夜窓燈火深兒童經誦喜<lb/>
　　　右養蒙館<lb/>
六經立人極萬古如新月㳺居日以深春風衆芳茁<lb/>
　　　右志學堂<lb/>
枕簟對青山琴尊事幽暇日夕晏坐餘庭隂雙鳥下<lb/>
　　　右息㳺所<lb/>
芳意滿幽亭石池流水活沙頭羣鷗来檻外雙峰落<lb/>
　　　右漱芳池<lb/>
<pb n="KR4h0163_WYG_039-51a"/>
　黄省曽<hi>字勉之蘇州人有五岳山人集</hi>
　　　除日泛鴛鴦湖<lb/>
孔違税遼駕蘧卷肆長往蜀雄草逾積洛誼誦彌廣時<lb/>
遒歇英妙神超發慨慷岧嶤凌逼嵗濛羲曯升昶澄湖<lb/>
蕩襟目芳臯挹情想逰逰泛虚穆遲遲止幽敞除辰新<lb/>
故判嘉國越吳兩靈刹非曩觀途樽有初賞窈林初竒<lb/>
邁遐嶺一清仰締思馳海隅傒晨理探榜<lb/>
　<lb/>
<pb n="KR4h0163_WYG_039-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷三十九<lb/>
</p>
<p>
</p>
  </div>
<div>
<head>檇李詩繫卷四十</head> <lb/>
    <p>
<pb n="KR4h0163_WYG_040-1a"/>
欽定四庫全書<lb/>
　檇李詩繫卷四十<lb/>
　　　　　　　　　　　　　平湖沈季友編<lb/>
明<lb/>
　羅洪先<hi>字達夫吉水人官贊善</hi>
　　　題天寧寺塵外樓和唐荆川韻<lb/>
高閣春殘始一登忽忘去住似遊僧齋鐘已罷鳥初下<lb/>
江雨欲來雲自蒸笑指風旛看動息屢從火宅試飛騰<lb/>
<pb n="KR4h0163_WYG_040-1b"/>
年來漸解無生法誰信生前也試曽<lb/>
　唐順之<hi>字荆川武進人官都御史</hi>
　　　題天寧寺塵外樓<lb/>
閒裏香臺盡日登黙然一笑又逢僧衣裁野薜緇塵淨<lb/>
飯試山精石鼎蒸大士西方談實相仙人東海説飛騰<lb/>
人間多少亡羊路一一行來也未曽<lb/>
　　　題趙漸齋序芳園<lb/>
爲躭泉石謝塵纓散髪扁舟羡獨行數畝荒廬堪自老<lb/>
<pb n="KR4h0163_WYG_040-2a"/>
滿川鳬鷺欲相迎已知野叟無機事不向漁翁説姓名<lb/>
余亦洞庭洲畔客因君轉切故鄉情<lb/>
　王守仁<hi>字伯安餘姚人官尚書封新建伯</hi>
　　　從海日公授徒資聖寺登杏花樓賦<lb/>
東風日日杏花開春雪多情故換胎素質翻疑同苦李<lb/>
淡粧新解學寒梅心成鐡石還誰賦凍合青枝亦任猜<lb/>
迷却晚來沽酒處午橋眞訝㶚橋廻<lb/>
　<hi>附考寺在海鹽治西五十步本晉右將軍戴威宅井中發五色光捨為寺海中行舟望此塔為標的中有杏花樓云</hi>
<pb n="KR4h0163_WYG_040-2b"/>
　　　遊金粟寺<lb/>
金粟峰頭縱逺觀山林不動萬松寒飛厓㵼碧雨初歇<lb/>
古澗流紅春欲闌佛地移來龍窟小僧房高借鶴巢寛<lb/>
飄然便覺離塵土一笑天風振羽翰<lb/>
　　　贈芳上人歸三塔<lb/>
秀水西頭久閉闗偶然飛錫出塵寰調心亦復聊同俗<lb/>
習定由來不在山秋晚菱歌湖水濶月明清磬塔牕閒<lb/>
毘盧好是嵩山笠天際仍隨日影還<lb/>
<pb n="KR4h0163_WYG_040-3a"/>
　　　寓海鹽資聖禪房<lb/>
落日平堤海氣黄短亭衰栁艤孤航魚帆入市乘潮晚<lb/>
鼓角收城返棹忙人世道緣逢郡博客途歸夢借僧房<lb/>
一年幾度頻留此他日重來似故鄉<lb/>
　　　石門晚泊<lb/>
風雨石門晚停舟問舊遊烟花春欲盡惆悵逺溪頭<lb/>
　方豪<hi>字棠陵東陽人正徳時官副使</hi>
　　　鴛鴦湖<lb/>
<pb n="KR4h0163_WYG_040-3b"/>
鴛鴦湖邊落日明荷花十里櫂歌清丈人自折碧筒飲<lb/>
醉看秦塘海月生<lb/>
　任洛<hi>字仲伊鈞州人正徳時桐鄉令</hi>
　　　過祥符蕩<lb/>
碧樹雲林隱驛樓新題舊咏姓名留停舟莫向斜陽裏<lb/>
楊栁烟蕪綰客愁<lb/>
　吕屛<hi>太倉人正徳時以貢授嘉善學訓</hi>
　　　皂林古驛<lb/>
<pb n="KR4h0163_WYG_040-4a"/>
萬頃祥符蕩今朝載酒過日熏人易醉風靜水無波客<lb/>
路爭揺槳漁舟漫曬蓑到家明月上舞袖正婆娑<lb/>
　<hi>附考在嘉善北二十餘里受雙葑南尤北尤幷甓溪諸水達青浦界</hi>
　　　泛文水漾<lb/>
芳塘綠漲潑蒲萄花壓重樓栁染袍水䕶溪橋三四里<lb/>
太平邨市出英髦<lb/>
　<hi>附考漾在嘉善斜塘鎮後有泉縈廻清澈不滓土人取以釀酒丁旭有記</hi>
　　　謝家橋<lb/>
<pb n="KR4h0163_WYG_040-4b"/>
菜花零落麥初黄栁絮東風燕子忙橋下巳無王謝宅<lb/>
年年猶自集空梁<lb/>
　<hi>附考橋在嘉善永安卿</hi>
　田汝成<hi>字叔禾錢塘人嘉靖間官㕘議</hi>
　　　嘉興晚發别陳子常<lb/>
江南春盡落花天桑柘籠烟水滿田野店酒香新雨後<lb/>
斷橋人渡夕陽邊羈懐瀟灑惟歌嘯世路﨑嶇只醉眠<lb/>
傾盖逢君成坐久片帆乘月下吳川<lb/>
<pb n="KR4h0163_WYG_040-5a"/>
　蔡汝楠<hi>字子木徳清人嘉靖間官侍郎</hi>
　　　烏戍唐氏林亭<lb/>
訪舊烏溪畔空林别戍間鑿池通暗水移石壘高山㣲<lb/>
雨秋雲後疎花夕照間平生愛幽寂于此欲忘還<lb/>
　史朝宜<hi>福建人浙江布政</hi>
　　　同沈兵憲狄㕘戎登嘉善西城玩月<lb/>
霜天步凉月清影上樓白邀懽命儔侣金杯當皓魄舉<lb/>
袖翻露滋引商入雲逖萬室烟火收四顧天寂歴樓高<lb/>
<pb n="KR4h0163_WYG_040-5b"/>
㕘正中境峭思方益人生良宴㑹三五不常獲偶愜方<lb/>
成懽貪趋寧爲適平時所經遊俯仰成今昔氣緣覽眺<lb/>
高情由拘攣側㕘軍美情性沈侯固逺識酒至每自斟<lb/>
興來呼五塞而予不解飲強半聊自力即事眞堪咋拍<lb/>
肩比莫逆火明樓下山賓散湖上鷁今夕雖同遊明朝<lb/>
各異即不作久流連因以長相憶<lb/>
　沈奎<hi>江隂人隆慶時爲嘉湖兵備</hi>
　　　和史大㕘<lb/>
<pb n="KR4h0163_WYG_040-6a"/>
朝發西水濱夕登城上樓慿樓望行客落日明長洲天<lb/>
際征哀雁雲邊急歸舟相擕得高侣呼尊成讌遊滄海<lb/>
放孤月桂滿清光浮良暏豈前期嘉賓信難求露下忘<lb/>
嚴寒城隅行且謳慮淡勢自輕心交意終投此夕是何<lb/>
夕張筵爲誰留中夜忍分袂城戍傳更籌不寐憶清勝<lb/>
翻疑夢初收人生貴適意一遣遺百憂<lb/>
　劉鳯<hi>字子威長洲人官御史</hi>
　　　晚行石門鎮望西湖寄杭州太守<lb/>
<pb n="KR4h0163_WYG_040-6b"/>
乘興逺遊無定期舟行常及暝鐘時河平兩㟁月初上<lb/>
溪到石門帆自遲春來花鳥宜晴日湖上風烟有夢思<lb/>
爲報使君多勝事酒深蘭棹更堪移<lb/>
　陳良猷<hi>字廷弼晉江人相鄉教諭</hi>
　　　殳山仙蜕<lb/>
金鼎三年大藥成等閒騎鶴上蓬瀛惟餘舊日栖真地<lb/>
一壑松隂月自明<lb/>
　陳潤<hi>嘉定人桐鄉訓導</hi>
<pb n="KR4h0163_WYG_040-7a"/>
　　　石門故壘<lb/>
古塞千年尚有基斷碑殘石草離離風烟不散英雄氣<lb/>
猶似吳兵百戰時<lb/>
　嚴嵩<hi>字介溪分宜人官宰相有鈐山堂集</hi>
　　　泛鴛鴦湖<lb/>
樓閣開煙霧汀洲似畫圖城隂度䆗窱天影入虛無岸<lb/>
逈傳清吹波深洗玉壺兹辰春日好留興在鴛湖<lb/>
　　　三塔寺留別子謙徐使君年丈<lb/>
<pb n="KR4h0163_WYG_040-7b"/>
三塔移舟望若仙穹林翠壑俯江烟鶯花對酒春城麗<lb/>
鐘梵登樓海日先世路無端頻送客空門不礙擬逃禪<lb/>
與君更是燕吳别衝雨開帆各惘然<lb/>
　徐階<hi>號存齋華亭人官宰相</hi>
　　　題趙漸齋序芳園<lb/>
一竿東去意何如蘭芷鷗鳬共隠居晦迹久焚封事草<lb/>
遣閒聊註攝生書鶴歸世重林逋宅龍卧人方諸葛廬<lb/>
我病正牽泉石念從君端欲謝簮裾<lb/>
<pb n="KR4h0163_WYG_040-8a"/>
　王問<hi>字裕夫無錫人官僉事有仲山集</hi>
　　　嘉禾西津驛簡錢滌齋<lb/>
萬里真成汗漫遊東來猶爲故人留天光映水潮初静<lb/>
花氣逢春煖未收郢國江聲先入夢西津草色暫登樓<lb/>
已將身世同虛幻獨自開簾見白鷗<lb/>
　<hi>附考西水驛在郡阜成門外</hi>
　李攀龍<hi>字于鱗歴城人嘉靖時官按察使有滄溟集</hi>
　　　烟雨樓<lb/>
<pb n="KR4h0163_WYG_040-8b"/>
南湖迢逓俯丹梯烟雨蕭條拂檻低越徼層隂千里合<lb/>
吳門春樹萬家迷江流欲動帆檣外山色遙分睥睨西<lb/>
一自不齋多暇日新詩還與醉同題<lb/>
　王世貞<hi>字元美太倉人官太僕卿有弇州集</hi>
　　　莫大㕘招飲天寧寺<lb/>
東風依步屧愛此禪房幽一雨忽秋色諸天來暝愁鳥<lb/>
隨托鉢下僧逐鳴鐘投尚有三車喻能同信宿留<lb/>
　　　項女操<lb/>
<pb n="KR4h0163_WYG_040-9a"/>
君是歧路人女是父母身父母業已許那能不屬君君<lb/>
今既玉折女豈獨瓦全生當愧白日死當快黄泉丹旐<lb/>
從東去素旐從西來兩旐東西合纒綿不得開黄檗化<lb/>
爲松那知苦中久十六項家女千年周家婦君靣女不<lb/>
知女心君應得不似郄家兒倉舒渾未識團欒女貞樹<lb/>
煜若銀河洗不似韓憑木將情作連理伯夷豈殷民爲<lb/>
殷表君臣首陽一抔土萬古稱其仁我欲竟此曲此曲<lb/>
悲且長結爲金與石融爲氷與霜<lb/>
<pb n="KR4h0163_WYG_040-9b"/>
　<hi>附考項貞女許配吳江周應祁未婚夫死自縊年十九</hi>
　　　海鹽石堤觀日出<lb/>
日者萬物母海爲百谷王兩雄未蕩摩衆有皆摧藏天<lb/>
雞警霄發波臣道余望窮紘露黝紫極際見青蒼回首<lb/>
顧中原破睫猶茫茫倐忽金輪升流光浴扶桑一髪界<lb/>
灙漭萬鬛競縱横湛湛天酒晞曄曄雲旗張波將駭駿<lb/>
上猋與蹻龍翔無復虞濛氾陽徳熾方昌<lb/>
　　　弔馬將軍<lb/>
<pb n="KR4h0163_WYG_040-10a"/>
一代馬新息英風颯至今能將裹革事了却據鞍心樂<lb/>
府歌都護孤兒備羽林清源務持重不愛肘間金<lb/>
　<hi>附考馬呈圖海鹽指揮好古能詩有儒將風嘉靖間倭冦海上自青邨犯白馬廟被創而死子繼武擒倭</hi>
　<hi>剖心祭父</hi>
　吳國倫<hi>字明卿湖廣人祖籍嘉興嘉靖中進士有甔甀洞稿</hi>
　　　途中得吳中望書有感祖墓在嘉興<lb/>
闕下仙班夢未回白頭相望逺登臺馬經芒部山烟過<lb/>
雁帶昆明瘴雨來萬里論心天咫尺百年懐土日徘徊<lb/>
<pb n="KR4h0163_WYG_040-10b"/>
離離高塚虹橋畔猶是延陵王氣開<lb/>
　　　嘉禾道中<lb/>
津亭落日繫蘭橈檇李城臨海國遥百里魚鹽長水市<lb/>
萬家煙雨瑞虹橋青樓越女歌相屬白苧吳兒舞自嬌<lb/>
最是江南佳麗地可憐機杼日蕭條<lb/>
　　　蘇小小墓<lb/>
我裁錦繡段郎洒薔薇水一顧兩相當持爲合歡被<lb/>
　徐渭<hi>字文長山隂人</hi>
<pb n="KR4h0163_WYG_040-11a"/>
　　　桐鄉馮母詩二首<lb/>
三遷近俎苦霜時一尺殊恩湛露垂自古男兒嬰臼少<lb/>
誰家嫠婦帝王知高齋客飯寧辭髪落葉寒機幾斷絲<lb/>
見説仙郎栖海曲更無魚鮓到塘西<lb/>
青史他年定幾行太夫人傳在中央不須竊藥居明月<lb/>
自解將心結暗霜片匣逺飛鸞字重卑雌親刷鳯毛長<lb/>
羅敷雖老擕筐在付與吳姬出採桑<lb/>
　<hi>附考濮鎮張氏馮倫妻也年二十九夫死課子馮孜登進士詔旌之</hi>
<pb n="KR4h0163_WYG_040-11b"/>
　王穉登<hi>字百穀長洲人嘉隆間太學</hi>
　　　夜泊嘉禾<lb/>
此邦名檇李異代産嘉禾煮海嚴刁斗栽桑富綺羅魚<lb/>
舟歸市盡雁塔出城多百里分吳越鄉心奈客何<lb/>
　　　嘉興夜泊<lb/>
樓船旗鼓舊征夷檇李城邊屢出師河遶戰塲俱是箭<lb/>
雨當蠶月盡如絲寶刀亂後條桑用白馬功成負米騎<lb/>
來泊闔閭軍敗處越人猶自笑吳兒<lb/>
<pb n="KR4h0163_WYG_040-12a"/>
　　　檇李橋步月<lb/>
澤國菰蘆色星橋檇李名亂楓丹染寺高栁碧縈城月<lb/>
白虹霓卧天寒駟馬行越姬歌並起一半採蓮聲<lb/>
　<hi>附考橋在嘉興治東五十里入平湖界</hi>
　　　平望夜泊四首<lb/>
魚鱗成石量桑葉論斤賣珍重絲網難家家月中曬<lb/>
雨多楊梅爛青筐滿山市兒女當夕飡嫣然口唇紫<lb/>
月下壓酒聲將船繫楊栁明日到家近不須沽一斗<lb/>
<pb n="KR4h0163_WYG_040-12b"/>
店傍栽紫薇顔色鬭江霞我家庭下樹歸日正開花<lb/>
　　　石門曲三首<lb/>
採桑復採桑蠶長桑葉齊妾住石門東郎住石門西<lb/>
蠶成桑葉空門前青苧長一半織郎衣一半結魚網<lb/>
賣絲家復貧哭解紅羅襦將絲繫妾涙可得作明珠<lb/>
　莫如忠<hi>字子良華亭人嘉靖問官布政</hi>
　　　嘉禾三塔<lb/>
三塔倚霄半凌兢躡紫烟分標倚净土列搆指諸天一<lb/>
<pb n="KR4h0163_WYG_040-13a"/>
一呈金粟亭亭間白蓮光遥龍藏日刼數雁王年珠栱<lb/>
慈雲合雕楹法雨懸攀危超上界眺逈鏡迷川舍利存<lb/>
仍幻浮屠起亦緣我心元不二證取一燈然<lb/>
　申時行<hi>字瑶泉蘇州人官宰相</hi>
　　　登烟雨樓<lb/>
湖心傑閣敞雲扉雙屐凌高一振衣雨外菰蒲青黯黯<lb/>
烟中楊栁綠依依平沙水漫魚爭躍逺浦天長鳥倦飛<lb/>
恍惚瀟湘看暮景憑軒徙倚欲忘歸<lb/>
<pb n="KR4h0163_WYG_040-13b"/>
　皇甫汸<hi>字子循長洲人官雲南僉事</hi>
　　　秦駐山<lb/>
萬乘留秦蹕千秋望越山水從溟海外雲自㑹稽間草<lb/>
樹廻窮髪魚龍候駐顔不知徐市去靈藥幾時還<lb/>
　王叔承<hi>字承父吳江人</hi>
　　　入越觀潮同陳濟之諸子石門雨宿<lb/>
孤帆下石門旅宿暗秋原兩岸蘆荻雨幾家桑柘邨酒<lb/>
堪今夕醉心與故人論此去錢塘近江潮引客魂<lb/>
<pb n="KR4h0163_WYG_040-14a"/>
　潘梅<hi>廣州人嘉靖間官郎中</hi>
　　　秦駐山<lb/>
提封猶禹甸望海自秦山萬樹花争發孤雲鳥共還方<lb/>
隅從眺覽磴道足躋攀擬叩金銀闕丹砂少駐顔<lb/>
　趙桓<hi>字雲川烏鎮人冇感古集</hi>
　　　興懐樓<lb/>
秀溪橋東溪水流朱甍畫檻溪上樓樓中羽客紫霞服<lb/>
每攜好客閒登遊開懐眺景豁心目逺近溪山畫圖幅<lb/>
<pb n="KR4h0163_WYG_040-14b"/>
西來百箇芙容青東來一曲葡萄綠春烟里巷桑麻邨<lb/>
桃花小橋修竹門日紅鳯鳴縣堂曉雲黑龍翔山寺昏<lb/>
窗屏寂寂絶人語白鶴如賓松似主夜可弹琴晝可棋<lb/>
冬宜白雪夏宜雨我因客路停孤篷羽人别久今欣逢<lb/>
焚香瀹茗語終日雍雍兩耳絃歌風羽人告我登樓士<lb/>
半是壺觴半文史惟有任侯戀闕心紅雲北望三千里<lb/>
　<hi>附考在桐鄉縣</hi>
　陳履<hi>字徳基東莞人隆慶時崇徳令</hi>
<pb n="KR4h0163_WYG_040-15a"/>
　　　春日邀彦吉集烟雨樓漫賦<lb/>
秀州城南烟水多當年此地頻經過同遊俱是高陽侣<lb/>
臨風呼酒還悲歌湖上高樓鎖烟雨歲久荒凉巳非故<lb/>
周遭雨浦只菰蒲來往烟汀但鷗鷺此時遊客皆大驚<lb/>
一方勝槩徒有名酒酣倚劒湖天暮唏噓感嘆空含情<lb/>
不堪歲月隨流水世路萍蹤𣺌難擬鏡裏星霜十二秋<lb/>
眼中烟水三千里今日重來覓舊遊更邀詞客同登樓<lb/>
雕窓洞豁霞光入綺檻交疎翠色浮翠色霞光紛不了<lb/>
<pb n="KR4h0163_WYG_040-15b"/>
詞客憑虛騁吟眺豪懐勃勃薄晴霄共倚春風發長嘯<lb/>
人間世事多乘除向時感慨今歡娛與君且進杯中物<lb/>
風光此後知何如<lb/>
　鄧原岳<hi>字汝高福建人官副使</hi>
　　　元夕宴烟雨樓<lb/>
蕭蕭宿莽曖空洲傑閣平臨湖水頭火樹正當春夕永<lb/>
星橋還帶暮雲流疎鐘月落僧歸院平墅風高客倚樓<lb/>
此地相逢判一醉良宵樽俎暫淹留<lb/>
<pb n="KR4h0163_WYG_040-16a"/>
　曹代蕭<hi>河南人萬厯中郡守</hi>
　　　次前韻<lb/>
烟霧霏霏漾逺洲仙郎青雀到溪頭尊前燈火紛紛下<lb/>
檻外湖光靣靣流雪霽春山誰泛棹月明晚渚共登樓<lb/>
年年樂事堪稱賞肯令東風不暫留<lb/>
　趙世顯<hi>字仁甫福建人萬厯初嘉善學訓</hi>
　　　題任氏貞節巻<lb/>
自苦氷霜操那知歲月深塵埋千里鏡腸斷五絃琴亹<lb/>
<pb n="KR4h0163_WYG_040-16b"/>
亹丸熊意悽悽化石心共姜嗟已矣攬卷一沾襟<lb/>
　<hi>附考嘉善顧闉妻任氏有奇節三十餘年</hi>
　袁宏道<hi>字中郎公安人萬厯間官稽勲郎中</hi>
　　　嘉興道上古寺<lb/>
金盡沙爲地竹苦水過籬龍池蛙帶子佛頂雀銜兒古<lb/>
迹錢王是殘經宋代疑道旁龜剥落草裏卧豐碑<lb/>
　　　嘉興道中<lb/>
彌野桑成市排溪栁作衙菜香齊吐甲樹暖欲蒸花天<lb/>
<pb n="KR4h0163_WYG_040-17a"/>
色滑如卵江容潤似紗酒帘青帶上三五聚邨家<lb/>
　童佩<hi>字子鳴太末人嘉興時書賈</hi>
　　　嘉禾道中<lb/>
青帆一片水浮空百里闗河半日風何事當年隔疆場<lb/>
吳檣越艦鳥聲中<lb/>
　屠隆<hi>字赤水寧波人萬厯間官儀部</hi>
　　　登秦駐山望海歌<lb/>
高秋立馬登秦駐海風蕭蕭吹海樹極目遥天不可窮<lb/>
<pb n="KR4h0163_WYG_040-17b"/>
赤縣神州在何處萬馬長驅巨浪來千鳬力抉浮雲去<lb/>
盤陀石上坐㣲茫令我魂氣四飛揚閃閃金波騰若木<lb/>
高高赤日挂扶桑諸峰逺近青螺矗大者如拳小如粟<lb/>
雷電砰鍧戲白龍風雲慘淡愁黄鵠方丈蓬萊近可降<lb/>
烟濤彷彿見雲牕瑶草琪花相䕃翳斑麟文豹何紛龎<lb/>
紅顔玉女褰珠箔綠髮金童擁繡幢仰天把酒三嘆息<lb/>
安得此身生羽翼謁罷東皇大帝君石邊寶瑟花間奕<lb/>
龍旂翠盖照潺湲聞道秦皇駐此山苦無靈氣通仙籍<lb/>
<pb n="KR4h0163_WYG_040-18a"/>
空有雄心出大寰三山福地尋難見千古沙丘去不還<lb/>
海神之鞭亦杳滅黿鼉之梁猶嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>月色溟濛龍女珠<lb/>
露華凄冷湘妃襪山上荒祠被冕旒老僧香火幾春秋<lb/>
古今英爽真潮汐酒罷歌殘海水流<lb/>
　　　真如寺<hi>考見前</hi>
山深入蕭颯僧老見醇龎日月銷金碧松蘿偃綉幢乳<lb/>
泉寒汲井宿霧白浮牕一自脩禪觀雄心日轉降<lb/>
　　　湖上烟雨樓<lb/>
<pb n="KR4h0163_WYG_040-18b"/>
朱欄逺近萬家連下眺通衢上接天傍郭酒船邀落日<lb/>
滿湖漁火亂疎烟僧㕘水觀堪成佛客借樓居即是仙<lb/>
坐到夜分人籟息寒沙孤月大颿前<lb/>
　　　使君邀飲真如<lb/>
使君燕客大湖東行盡溪橋入梵宫野騎駸駸經樹裏<lb/>
亂鴉漠漠向烟中殿含霜氣金幢冷香散經聲寶界空<lb/>
錦帶不嫌居士服忘形眞見上皇風<lb/>
　龔勉<hi>字毅所無錫人萬厯間郡守</hi>
<pb n="KR4h0163_WYG_040-19a"/>
　　　重修三過堂次原韻三首<lb/>
蘇公遺跡覺林中歲久荒凉戲牧童三過題詩渾是夢<lb/>
千年覓勝總成空山僧已入忘言境詞客還多琢句功<lb/>
景仰高風難再挹遙瞻明月起林東<lb/>
古寺幽藏郭外邨蕭條蘿薜滿山門世無披老還誰過<lb/>
坐有文公可再論弔古共看碑上句感時且倒月中尊<lb/>
坐來不覺諸天暝忽聴疎鐘動梵言<lb/>
學古原非塵世侣高踪未許俗人尋虛堂鳥雀爭來往<lb/>
<pb n="KR4h0163_WYG_040-19b"/>
野寺松筠自古今一榻白雲新廟貌半窓明月舊禪心<lb/>
我來聊致蘋蘩意此日瞻依思獨深<lb/>
　　　長水法師墓<lb/>
文杏過㕘天下有長水墓長水日夜流眞詮誰了悟<lb/>
　<hi>附考墓在真如寺中</hi>
　管橘<hi>字彦懐南陵人萬厯間嘉興令</hi>
　　　東郭草堂為沈大夫賦<lb/>
幽偏甪里足逍遙小憇茅廬勝折腰十畝𤓰田春樹合<lb/>
<pb n="KR4h0163_WYG_040-20a"/>
一灣萍水暮烟消亭如綠野堪供賦地似桃源可避囂<lb/>
不獨於今成吏隱也令千古讓風標<lb/>
　　　南垓草堂<hi>以上二詩考見本傳</hi>
衡棲虛寂似崆峒野老相傳舊閟宫曲逕春深麻苧雨<lb/>
小亭秋滿芰荷風吳岡越嶠㣲茫外沙鷺汀鷗隱見中<lb/>
湏信世途無坦地只宜長日醉芳叢<lb/>
　劉應鈳<hi>安福人萬厯間郡守</hi>
　　　烟雨樓次屠赤水韻<lb/>
<pb n="KR4h0163_WYG_040-20b"/>
高閣晴空飛落霞間隨鷗鷺問蒹葭水光清淺塵緣浄<lb/>
樹色參差野眺賒江上歌絃延客棹林間砧杵動誰家<lb/>
磯頭凝望思何極欲把金戈挂日斜<lb/>
　曹維藩<hi>萬厯間郡判</hi>
　　　春日同劉太守集烟雨樓<lb/>
亭亭虛敞白雲浮贏得官閒共勝遊綠樹風廻清籟合<lb/>
畫欄月浸碧漪流逺山飛翠供吟席夾㟁垂香引客舟<lb/>
五馬風流君獨擅翩翩詞賦醉滄洲<lb/>
<pb n="KR4h0163_WYG_040-21a"/>
　李暢<hi>南海人萬厯時贈知縣</hi>
　　　鍾明府邀酌鴛鴦湖<lb/>
高人拉我遊渾似泛仙舟簫鼓風傳曲壺觴月滿樓湖<lb/>
山青翠遍煙雨綠荷稠地挹六橋暮風廻五月秋低花<lb/>
時度蝶近水不驚鷗酒醉未歸去應知欲枕流<lb/>
　沈明臣<hi>字嘉則鄞人萬厯間布衣</hi>
　　　語兒溪<lb/>
春風未過語兒溪野雉低飛麥浪齊一片桑麻天氣綠<lb/>
<pb n="KR4h0163_WYG_040-21b"/>
養蠶時節鷓鴣啼<lb/>
　湯顯祖<hi>字義仍臨川人萬厯間官祠部</hi>
　　　寄嘉興馬樂二丈兼懐陸五臺太宰<lb/>
爲郎苦遲去官早歴落鄉闗罷倫好忽忽神遊京洛春<lb/>
泣向五臺原上草馬翁只似扶風人樂生當作望諸君<lb/>
卧想少遊何可得拜築高堂曽一聞世局風流常似此<lb/>
曾見英雄長不死江山歲月老閒身風雨魚龍動君子<lb/>
沙井䦨頭初卜居穿池散花引紅魚春風入門好楊栁<lb/>
<pb n="KR4h0163_WYG_040-22a"/>
夜月出水新芙蕖往往催花臨節鼓自踏新詞教歌舞<lb/>
青春索向酒人抛白髪判教侍兒數烟雨樓前烟雨迷<lb/>
鶯脰湖邊鶯脰嗁但取風光足留賞越西還勝大江西<lb/>
　　　秀州<lb/>
雨濕松陵春滿前輕飛榆筴映新田不知何處唱歌好<lb/>
東栅平湖日夜船<lb/>
　程嘉燧<hi>字孟陽休寧人</hi>
　　　六月鴛湖飲朱子暇夜歸與雲娃惜別<lb/>
<pb n="KR4h0163_WYG_040-22b"/>
尋得伊人在水湄移舟同載復同移心隨湖草閒偏亂<lb/>
愁似横波逺不知病起尚憐妝黛淺情多頗覺笑顔違<lb/>
一樽且就新知樂莫道明朝有别離<lb/>
　張翬<hi>桐鄉人</hi>
　　　失題<lb/>
一水周遭抱梵宫石崕斷處小橋通片雲委地家家雨<lb/>
萬樹呼秋葉葉風供佛野僧來施食放生衲子自開籠<lb/>
邑侯東去無多路已覺閒忙逈不同<lb/>
<pb n="KR4h0163_WYG_040-23a"/>
　<hi>附考闕</hi>
　　　芙蓉浦<lb/>
獨來洲上看芙容掩映寒波淡復濃近擬明霞當落照<lb/>
忽驚仙子露芳容簡師行脚今何在米老名書久絶踪<lb/>
回首舊亭風景換荒汀衰草憶人龍<lb/>
　<hi>附考浦在桐鄉縣北二十五里青墩廣福院中又曰芙容洲即宋陳簡齋所居有詞詠之院係宋慶厯間</hi>
　<hi>建後改夀聖院米芾書簡齋像賛存於院明洪武間定爲廣福寺</hi>
　孫孟吉<hi>字兆禎烏鎮人</hi>
<pb n="KR4h0163_WYG_040-23b"/>
　　　車溪<lb/>
釋子當年逺世寰絶囂塵處作𤣥闗森森祗樹環方丈<lb/>
寂寂珠林抱水灣金磬不鳴清梵靜白雲自伴老僧閒<lb/>
夕陽杖錫門人逺遙聴鐘聲隱約間<lb/>
　<hi>附考在桐鄉清風里自皂林扺青鎮南北二十里兩旁皆腴田藉以戽水灌溉故名</hi>
　朱純<hi>紹興人</hi>
　　　麟湖夜泛<lb/>
寥落暮天逈蒼茫湖水平秋雲開雁道凉雨洗蟬聲坐<lb/>
<pb n="KR4h0163_WYG_040-24a"/>
石忘收釣臨流愛濯纓自緣躭野趣不是爲逃名<lb/>
　王渙<hi>長洲人</hi>
　　　弔梅道人墓<lb/>
碑滿紫苔字來瞻試解驂丈人留戲墨武水遶新藍宿<lb/>
草圍高塚梅花有舊庵吁嗟成一弔歸去坐清談<lb/>
　王三陽<hi>字乾甫福建人萬厯間嘉善令</hi>
　　　偶憇景徳寺<lb/>
一官淡武水勝刹望東城衲老僧初補瀾幽寺轉清禅<lb/>
<pb n="KR4h0163_WYG_040-24b"/>
心追八景宦况愧三生獨有波羅月分湖徹底明<lb/>
　陳冕<hi>華亭人</hi>
　　　武塘邑中書所見<lb/>
老婦撥船翁打魚水添石脚夜來初江天有雨復不雨<lb/>
客子手書仍放書燕掠水禽穿栁去農捜田莠帶根鋤<lb/>
烟炊過午尚未歇林外鵓鳩時一呼<lb/>
　郭䝉<hi>海寕人</hi>
　　　泛麟湖<lb/>
<pb n="KR4h0163_WYG_040-25a"/>
麟湖迢逓片帆飛夜月孤懸野燒㣲濁酒漫釃聊遣興<lb/>
霜毛初變慨知非停橈茅屋舂聲急路入寒塘漁唱稀<lb/>
楚客久諳鰕菜味五侯纓冕重相違<lb/>
　董其昌<hi>字𤣥宰華亭人官禮部尚書</hi>
　　　寄題蕭使君弄珠樓二首<lb/>
閒將鄉思倚層霄吳楚乾坤共泬㵳鸚鵡夜驚才子賦<lb/>
鳯凰春怨美人簫山連秦望三神近湖似潯陽九沠消<lb/>
一自明珠還海曲采風應到弄珠謠<lb/>
<pb n="KR4h0163_WYG_040-25b"/>
茂宰能將吏隱兼樓開山岳散江潭芷蘭一一分湘浦<lb/>
楊栁依依自漢南地有驪龍供照乘人如黄鶴解停驂<lb/>
欲知交甫遺珠事歴亂星辰逗短檐<lb/>
　<hi>附考在平湖縣東湖中舊名戲珠亭又名珠臺以九水環拱故也萬厯間漢陽蕭鳴甲爲湖令始建樓董</hi>
　<hi>其昌飛白署曰弄珠樓更題栱間曰晴川歴歴漢陽樹芳草萋萋鸚鵡洲陸果沈懋孝皆有記</hi>
　李培<hi>利津人萬厯間秀水令</hi>
　　　烟雨樓<lb/>
風吹明月墮魚梁讀罷殘書倚綠楊湖上蕅花樓上月<lb/>
<pb n="KR4h0163_WYG_040-26a"/>
踏歌驚起睡鴛央<lb/>
　蕭鳴甲<hi>字爾先漢陽人萬厯間爲平湖令遷民部</hi>
　　　憶弄珠樓步董太史韻<lb/>
名遊俗吏異時兼逺岫低窓應碧潭好景自饒吳會詠<lb/>
美人多在大江南花明乍浦時開纜草綠鸚湖幾駐驂<lb/>
一别薊門秋色老可堪河影落朱檐<lb/>
　陳熙昌<hi>字杲菴南海人萬厯間爲平湖令擢吏科</hi>
　　　題弄珠樓<lb/>
<pb n="KR4h0163_WYG_040-26b"/>
蘭橈桂楫蕩新晴湖上花深似鏡平九曲烟波來海嶼<lb/>
半空樓閣望蓬瀛吟成鸚鵡潮初長探罷驪龍月正明<lb/>
欲識瑯琊遺䕃處十圍楊栁拂金城<lb/>
　陳子壯<hi>字秋濤熙昌子官尚書</hi>
　　　題弄珠樓<lb/>
鶴駕飛來仍舊嶼琴聲放出是新波去年芳草王孫地<lb/>
一曲滄浪孺子歌天𣺌瓊樓飛夢少夜深龍女抱珠多<lb/>
盈盈欲問三江水盡浣緇塵製綠荷<lb/>
<pb n="KR4h0163_WYG_040-27a"/>
　章士雅<hi>字循之吳縣人萬厯間爲嘉善令歴郎中</hi>
　　　幽瀾泉<lb/>
幽瀾千載寺落葉舊山門一自芳踪去惟餘古甃存片<lb/>
雲浮幻影孤月洗塵根坐對空人境何須花露繁<lb/>
　　　秋日同張景銘使君登武塘城樓<lb/>
蒼蒼平野淡秋容百雉何年海上封一水白雲連檇李<lb/>
片帆寒雨入吳淞高低禾黍邨流合逺近樓臺落照重<lb/>
喜有使君持節至笑談今古靜烟烽<lb/>
<pb n="KR4h0163_WYG_040-27b"/>
　　　水月禪院<lb/>
滉漾湖光逺接天坐來水月境疑仙一灘蘆荻寒相映<lb/>
半壁松蘿靜可憐孤磬自懸開士榻浮雲不繫使君船<lb/>
兩山遙望青如黛愁入鄉闗倍惘然<lb/>
　　　劉公臺<lb/>
百里堂開五子雄崇岡北峙佐神功星樓俯瞰搖銀海<lb/>
水殿高騫落彩虹夾㟁鶯花千堞遶連江風雨百川通<lb/>
松雲翠擁低秦柱瓠粉香飄逼漢宫估客挂殘青舫月<lb/>
<pb n="KR4h0163_WYG_040-28a"/>
仙人吹斷紫簫風紅顔十斗情逾劇白眼千秋調更同<lb/>
塵世浮遊身老大乾坤涕涙路西東亭臯栁綠年年色<lb/>
烟樹蘇臺一望中<lb/>
　<hi>附考臺在嘉善北城外半里嘉靖間郡守劉慤築</hi>
　黄輝<hi>字平倩南充人官少詹</hi>
　　　送章循之赴嘉善<lb/>
東行翻出國門西雪路南枝望不迷仙吏故鄉長水近<lb/>
美人别恨逺山齊乍便越舫移萱背不隔吳歌過韭谿<lb/>
<pb n="KR4h0163_WYG_040-28b"/>
家世風流誰得似向來看劔氣成霓<lb/>
　鍾順<hi>字必華南海人官知州</hi>
　　　嘉善沈氏梅雪樓聞笛<lb/>
小樓人靜月初斜歸思迢迢隔海涯短笛誰吹斷腸曲<lb/>
滿庭香雪落梅花<lb/>
　陳繼儒<hi>字眉公華亭人</hi>
　　　南湖<lb/>
水月淡無際秋風清可憐是誰能領略罷釣老漁船<lb/>
<pb n="KR4h0163_WYG_040-29a"/>
　葛一龍<hi>字震甫蘇州人官理問</hi>
　　　煙雨樓<lb/>
煙雨樓頭春乍晴鴛央湖上鳥嚶嚶中浮片席空三靣<lb/>
斜抱千家截半城漁網曬來風栁變酒船揺出浪花生<lb/>
夕陽慣照憑欄妓一抹逺山紅袖明<lb/>
　廖孔説<hi>字傅生應天人諸生</hi>
　　　石門<lb/>
石門酒薄客愁寛誰念霜溪曉被寒偶見鄰舟説紅葉<lb/>
<pb n="KR4h0163_WYG_040-29b"/>
五更疎雨夢長干<lb/>
　黄某<hi>逸其名天台庠生</hi>
　　　冬日遊陳山<lb/>
乘興憑高日未曛蒼苔屐齒自紛紛林深出澗有流水<lb/>
雪霽滿山多白雲一榻琴聲憑鶴聴半牀松影與僧分<lb/>
慚余未脱塵凡跡欲寄鄉心到雁羣<lb/>
　俞安期<hi>字羡長宜興人萬厯間山人</hi>
　　　登秦駐<lb/>
<pb n="KR4h0163_WYG_040-30a"/>
地盡危峰逺望開驚波直見海門廻翠華駐輦空秦蹕<lb/>
彩筆觀濤有漢才紛動梵音雷下震長驅山勢雪東來<lb/>
探奇不盡登臨興無奈狂心托酒杯<lb/>
　樊維城<hi>字亢宗黄岡人萬厯間海鹽令</hi>
　　　鷹窠山<lb/>
秀嶺周遭叠翠屏臨崖喬木幾千齡痴龍午避翻盆雨<lb/>
怪蜴朝爲破柱霆僧止林中曽九白鳥飛海外憶三青<lb/>
滄洲小吏羈心亂又逐行春出野坰<lb/>
<pb n="KR4h0163_WYG_040-30b"/>
　　　過秦駐<lb/>
秦駐峰頭問祖龍神仙縹緲若爲從穿厓酷似桃源宅<lb/>
到海誰爲空谷蹤暑過漸無蟬噪栁秋成欲獻鳥銜穜<lb/>
碁翁散後留崖屋似覺梯仙有附庸<lb/>
　　　横塘<lb/>
馳驅環澤國鎮日坐洪流畫艇安如舍清江狹似溝官<lb/>
程無樂事物態變虛游慣識風波險休藏夜壑舟<lb/>
　　　旭日觀潮<lb/>
<pb n="KR4h0163_WYG_040-31a"/>
陽侯出遊旗沛艾素車白馬來天外羲和朝行浴兩驂<lb/>
金繩界道光如繪車輪驟雨倒山來樓閣重雲匝日會<lb/>
砰雷轉石竄赤蛇驚起眠龍走狼狽汪洋萬頃莫可量<lb/>
倐忽似神千里汰魚蝦奔逬不能隨鮮食艱民資口膾<lb/>
餘波飛雪入平原都君吾子咸䝉賴坐見堪輿青復明<lb/>
何如宇宙屯還泰須㬰赫日正中天遥看蜃氣浮山帶<lb/>
　　　古涇<lb/>
古涇通幽際桑條拂水湄雞鳴聞里社婦饁祝田祠撫<lb/>
<pb n="KR4h0163_WYG_040-31b"/>
字慚無術催科復有期常來肥掾坐馴雉愧芳規<lb/>
　<hi>附考海鹽有古涇三百一所在縣西境唐令李諤開以禦水旱</hi>
　楊撫<lb/>
　　　三塔<lb/>
漠漠江邨暮停舟數落霞花飄金雀亂橋鎖玉龍斜僧<lb/>
梵迷三塔神遊逼九華琴書擕共逺幽興老還賒<lb/>
　蔣愷<hi>松江人官工部</hi>
　　　缾山<lb/>
<pb n="KR4h0163_WYG_040-32a"/>
百尺浮圖勢如削傑頂更與雲相薄秋高木落凝望眼<lb/>
許大乾坤費鐫鑿倚欄漸覺雲漢低午夜茫茫如可梯<lb/>
喚回鶴夢曉光發何處一聲來碧雞<lb/>
　<hi>附考山在嘉善治南半里宋置酒務積罌所成上有玉皇閣文昌殿銀杏一榦二枝最大</hi>
　　　鶴湖<lb/>
何物昂藏相翛然見此湖横江掠蘇軾小艇縱林逋華<lb/>
表終疑化朱門未許呼安流任來往聊以慰畸孤<lb/>
　<hi>附考在嘉善縣西北三十里多蓴菜舊以産鶴得名</hi>
<pb n="KR4h0163_WYG_040-32b"/>
　　　盛子昭墓<lb/>
墨跡相傳取次看滿堂風雨不勝寒那堪荒塚徘徊處<lb/>
踏破白雲紅日殘<lb/>
　<hi>附考盛懋字子昭元季魏塘鎮人山水人物花鳥倶臻妙境學陳仲美而略變其法墓在嘉善城外東北</hi>
　<hi>里許其姪著字叔彰亦善畵明初供事内府高帝異之著盛叔彰全畫記後畫天界寺影壁以水母乘龍</hi>
　<hi>皆不稱旨棄市</hi>
　　　陳賢良墓<lb/>
先生天下士荒塚水邊村髠奴識寶氣神劔辭泉閽千<lb/>
<pb n="KR4h0163_WYG_040-33a"/>
載有遺恨一抔空斷魂青苗曽抗疏高義動乾坤<lb/>
　黄景昉<hi>字太穉晉江人</hi>
　　　贈陸嗣端年丈時以水部郎小謫<lb/>
經年監厰獨賢勞玉勒珠弓金錯刀如汝火繩猶見謫<lb/>
是誰錦瑟更能操薊門戈甲連遵永麟閣丹青想鄂褒<lb/>
仍送封書留御榻主恩終念漢功曹<lb/>
　朱應祥<hi>華亭人</hi>
　　　麟溪道中<lb/>
<pb n="KR4h0163_WYG_040-33b"/>
一川流水半邨花舊屋南鄰是釣家長記歸篷載春釀<lb/>
雲籠殘照雨鳴沙<lb/>
　　　弔梅道人墓<lb/>
梅老清風不可招橡林寒雨日蕭蕭武塘一曲烟霏外<lb/>
山寺鐘聲落暮潮<lb/>
　　　澹滄涇<lb/>
湖上㣲風蕩水開鳥聲飛過釣魚臺暖雲欲作桃花雨<lb/>
一片輕隂栁外來<lb/>
<pb n="KR4h0163_WYG_040-34a"/>
　<hi>附考涇在嘉善</hi>
　　　斜塘<lb/>
漫漫邨塘水没沙清明初過已無花春寒欲雨歸心急<lb/>
懶駐扁舟問酒家<lb/>
　潘暘升<hi>原名湛烏程人啓禎時比部郎</hi>
　　　鴛湖七首<lb/>
花發名園酒滿巵錦韉争逐是春時小庭碧影鋪清晝<lb/>
留得香雲出院遲<lb/>
<pb n="KR4h0163_WYG_040-34b"/>
細細香生賸可擕碧窗垂露影參差相思鎮日憑誰見<lb/>
和雨和烟傍一枝<hi>上二首隠所見姓氏</hi>
秋滿晴空月正圓隔湖聼唱小遊仙不因蘋際㣲風起<lb/>
那得清音到畫船<lb/>
平波㶑灧羡雙鷗草借晴光緑滿洲花事又殘人未到<lb/>
一時憑遍畫山樓<lb/>
望望蒹葭擁去艭愁分寒影渡楓江無端想起芙蓉衩<lb/>
繡出鴛鴦七十雙<lb/>
<pb n="KR4h0163_WYG_040-35a"/>
種成修竹待棲鸞三五東生月影團重到歌樓看寂寂<lb/>
蘼蕪深映碧窓寒<lb/>
五色雲開寶鏡升繁華舊日轉難憑桃花慣逐春流水<lb/>
何事漁郎認武陵<lb/>
　劉繩之<hi>字永思慈溪人</hi>
　　　居畫閣次秋潭韻<lb/>
卜築㣲分小徑隂山花落果駭飛禽曽聞野鶴如人痩<lb/>
自覺冥鴻得趣深一簇烟雲供逺眺數聲雞犬隔疎林<lb/>
<pb n="KR4h0163_WYG_040-35b"/>
此地由來可乘興何時抛卷足幽尋<lb/>
　<hi>附考閣在鶴洲草堂之東</hi>
　胡應麟<hi>字元瑞蘭溪人孝廉</hi>
　　　登烟雨樓寄沈純父<lb/>
夾㟁春波漾綠蘋千家曙色照垂綸獨爲烟雨樓中客<lb/>
遥憶昆明殿裏臣九塞兵車閒仗鉞五陵冠盖避埋輪<lb/>
應知屠狗風塵下大有華陽擊筑人<lb/>
　陳鶴<hi>會稽人</hi>
<pb n="KR4h0163_WYG_040-36a"/>
　　　發武塘<lb/>
吳天日暮海雲低白水孤帆思欲迷惟有愁心似明月<lb/>
今宵先度武塘西<lb/>
　　　瓶山<lb/>
平山高閣帶疎星醉倚瑟琶倒玉瓶落日未廻青雀舫<lb/>
行雲先渡白牛涇<lb/>
　張岐<hi>興濟人官憲副</hi>
　　　資聖寺重光井<lb/>
<pb n="KR4h0163_WYG_040-36b"/>
石井荒涼古寺邊偶因鑿翠得甘泉斷碑剝落埋衰草<lb/>
猶記將軍捨宅年<lb/>
　陳塤<hi>江隂人</hi>
　　　弔梅道人墓<lb/>
見説梅花舊有庵清風遺落滿江南茶烟散雨經春幾<lb/>
橡樹連雲合抱三玉骨巳隨和尚化𤣥闗不放俗人㕘<lb/>
我來欲爲彈流水今古同心照此潭<lb/>
　周相<hi>吳江人</hi>
<pb n="KR4h0163_WYG_040-37a"/>
　　　汾湖舟次懐友<lb/>
仙槎㣲放汾湖曲新洗匏尊避俗喧梁月幾廻驚倒屣<lb/>
秋風何處迓行軒臨溪倚杖隨流水落日懐人檢贈言<lb/>
漫興肯虛真率會不妨促膝慰寒暄<lb/>
　張𢎞至<hi>華亭人官給事中</hi>
　　　瓶山<lb/>
瓶山山房小有山陽溪流水送聲潺傾瓶不盡相留意<lb/>
離思滿天風色寒<lb/>
<pb n="KR4h0163_WYG_040-37b"/>
　李恕<lb/>
　　　過張文穆公墓<lb/>
嵯峨荒土亂堆雲傳是前朝學士墳泉石清標存别業<lb/>
風流豪思見遺文竹雞帶雨啼春草石獸和烟卧夕曛<lb/>
縱有枇杷生滿樹何人載酒弔吟魂<lb/>
　<hi>附考墓在崇徳治西北十七里</hi>
　陳子龍<hi>字卧子青浦人官兵科給事</hi>
　　　高寓公書來詢予近况余適從石齋先生築講壇<lb/>
<pb n="KR4h0163_WYG_040-38a"/>
　　　　於大滌山留連竟日遂書此報之<lb/>
三山迷漢使更起白雲壇環珮天風滿旌旗海日殘草<lb/>
侵羣帝靜月度九霄寒惆悵乘鸞者焚香獨夜闌<lb/>
　陸應陽<hi>華亭人</hi>
　　　題水月閣<lb/>
舞堤搖曳木蘭舟月色歌聲半入樓我亦有情消不盡<lb/>
一瓢春酒爲君留<lb/>
　<hi>附考在嘉興南湖烟雨樓側</hi>
<pb n="KR4h0163_WYG_040-38b"/>
　周昇<lb/>
　　　走馬岡<lb/>
數里長岡似掌平將軍戰騎昔曽經至今原上青青草<lb/>
猶帶英雄汗血腥<lb/>
　<hi>附考在桐鄉相傳吳王宿兵於此</hi>
　沈艾<lb/>
　　　登史山<hi>考見前</hi>
殳山東畔小芙容秀拔諸峰數萬重安得身閒陪老衲<lb/>
<pb n="KR4h0163_WYG_040-39a"/>
看雲終日倚孤笻<lb/>
　趙宦光<hi>字凡夫蘇州人</hi>
　　　題鶴洲圖二首<lb/>
一片亭前雪何如萬壑雲開籠須逺適寧復溷雞羣<lb/>
别墅背山開門臨綠水來夜深邨犬吠小艇賣樵回<lb/>
　<hi>附考鶴洲在嘉興縣南三里唐裴休放鶴處今爲朱太守子葵園林</hi>
　汪明際<hi>字無際吳縣人</hi>
　　　都門閲鶴洲圖題贈<lb/>
<pb n="KR4h0163_WYG_040-39b"/>
九臯方唳徹邀響在圓沙松際影新出月光疑舊斜平<lb/>
居煩接翮石室可棲霞逺意同閒賞何勞問歲華<lb/>
　沈友儒<hi>海寧人官員外</hi>
　　　殳仙石<lb/>
不湏問道向崆峒煑汞丹成似葛翁一旦紅顔生羽翮<lb/>
千年華表語遼東荒臺此日迷蒼蘚蛻骨何時瘞碧叢<lb/>
安得餐餘吞一粒會能乘鶴上遥空<lb/>
　無名氏<lb/>
<pb n="KR4h0163_WYG_040-40a"/>
　　　烏夜邨<lb/>
荒邨烏夜栖忽遶月明啼生得東家女身爲萬乘妻至<lb/>
今種高樹不遣烏飛去居人凡幾家愛聴啼啞啞啼啞<lb/>
啞忽驚怪婦開門向烏拜<lb/>
　<hi>附考村在海鹽縣南三里晉何凖寓居一夕羣烏啼噪乃生女後選入宫今有何后塚</hi>
　釋徳祥<hi>字止庵錢塘人洪武時僧</hi>
　　　周元初禱雨詩<lb/>
蘇臺羽仙飡玉霞鶴年松骨輕如花晝騎金背之神蟇<lb/>
<pb n="KR4h0163_WYG_040-40b"/>
奉持綠章扣天家請陳旱魃爲妖邪惔焚原隰疑燒畬<lb/>
草葉焦卷鑠石沙大田秋稼縮不芽忽聞赤子聲嗟嗟<lb/>
帝呼將吏乘黑騧驅逐電雨鞭雷車𤣥雲著地手可拏<lb/>
雨脚不斷紛如麻來蘇百物活魚蝦博哉隂功上相嘉<lb/>
濟濟多士稱欒巴羽仙不以名爲夸飄然鳬舄辭京華<lb/>
冶城仙子邀相遮拍肩挹袂爭喧譁憶著安期棗似𤓰<lb/>
招呼不上松風槎<lb/>
　釋觀白<lb/>
<pb n="KR4h0163_WYG_040-41a"/>
　　　周元初詩<lb/>
仙姿寒湛玉壺氷斬叱羣魔走百靈萬里風雲生赤日<lb/>
九天雷電下青㝠瑶壇鶴唳秋如水蕙帳人幽月滿庭<lb/>
安得相從過衡岳飛行同躡鳯凰翎<lb/>
　席應珍<hi>字心齋海虞人洪武中道士</hi>
　　　來鶴詩<lb/>
瑶壇法黎土簫臺聳岧嶤縹緲白玉京空歌協雲韶靈<lb/>
駕御八景多士嚴趨朝琅風颺清㣲天花雨層霄皎皎<lb/>
<pb n="KR4h0163_WYG_040-41b"/>
羣胎仙嘯歌雜雲璈前参紫霞盖後遶青霓旄覽兹孝<lb/>
子誠赴此仙人招阿母錬魂仙高超謝塵囂控駕不待<lb/>
轡飛飛凌泬㵳置身王母宫坐看石刼消<lb/>
　　　贈周元初<lb/>
春晴步屧黄泥坂楊栁隂隂水拍城童子候人如鶴痩<lb/>
羽仙飛舄似鳬輕碧桃花繞巢雲屋綠酒香浮貯月罌<lb/>
醉裏却嫌天下窄倚䦨吹笛到天明<lb/>
　釋洪恩<lb/>
<pb n="KR4h0163_WYG_040-42a"/>
　　　宿天寧寺<lb/>
基陛稽前代浮圖想舊標風鈴天外語法鼓海門潮衣<lb/>
鉢猶傳奉津梁未寂寥假令吾道在斯地豈蕭條<lb/>
　<hi>附考寺在海鹽城西三里舊名禅悦院宋宣和二年爲天寧永祚禅寺内有海月樓</hi>
　釋普莊<lb/>
　　　卧雲軒為嘉禾大機禪師作<lb/>
卧雲軒中人塵事不能到心與雲俱閒看雲聊寄傲雲<lb/>
之從龍自可期達人應世當有時乃知舒卷本無跡六<lb/>
<pb n="KR4h0163_WYG_040-42b"/>
合茫茫隨所適殷勤爲告卧雲人雲中有路須致身大<lb/>
地蒼生望霖雨胡爲久卧南湖濱<lb/>
　釋圓信<hi>字雪嶠寧波人</hi>
　　　早秋過朱子葵太守鶴洲草堂對雨分韻得飛字<lb/>
方花礎潤晩涼歸隔浦蓮舟望漸稀林下自聞秋葉雨<lb/>
燈前亦有草蟲飛廵檐半濕黄藤杖倚檻重添白苧衣<lb/>
明發霅溪新水下前邨應没舊漁磯<lb/>
　徐小淑<hi>吳縣人范允臨妻有絡緯集</hi>
<pb n="KR4h0163_WYG_040-43a"/>
　　　烟雨樓<lb/>
麥隴春殘曲逕幽長堤疎栁繫扁舟香鈎玉鯉芳洲月<lb/>
㟁隔花烟在一樓<lb/>
　范壼貞<hi>字蓉裳吳縣人嫁吳氏</hi>
　　　烟雨樓圖<lb/>
烟嵐無限雨中情逺近樓臺一望平吳苑草荒麋鹿走<lb/>
越江春盡鷓鴣鳴長隄栁樹迷春渚白水菰茭繞郡城<lb/>
最是晚來新月下萬家燈火隔湖明<lb/>
<pb n="KR4h0163_WYG_040-43b"/>
　吳山<hi>字巖子當塗閨秀適卞琳</hi>
　　　禾水道中<lb/>
春早猶寒草未齊落梅邨墅鵓鳩啼虎林烟月勞清夢<lb/>
秀水雲山入品題竹岸人家門巷静桑園風景夕陽低<lb/>
小橋漁艇閒來往何處花源更有溪<lb/>
　湯淑英<hi>字畹素蘇州吳嘯雯配</hi>
　　　烟雨樓<lb/>
樓空靣靣綠波平向晩輕舠試一停隔㟁烟生天際月<lb/>
<pb n="KR4h0163_WYG_040-44a"/>
敗蘆漁火幾星星<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_040-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷四十<lb/>
</p>
<p>
</p>
  </div>
<div>
<head>檇李詩繫卷四十一</head> <lb/>
    <p>
<pb n="KR4h0163_WYG_041-1a"/>
欽定四庫全書<lb/>
　檇李詩繫卷四十一<lb/>
　　　　　　　　　　　　　平湖沈季友編<lb/>
國朝<lb/>
　吳偉業<hi>字駿公太倉人順治初官祭酒有梅邨集</hi>
　　　鴛湖曲<lb/>
鴛央湖畔草粘天二月春深好放船栁葉亂飄千尺雨<lb/>
桃花斜帶一溪烟烟雨迷離不知處舊堤却認門前樹<lb/>
<pb n="KR4h0163_WYG_041-1b"/>
樹上流鶯三兩聲十年此地扁舟住主人愛客錦筵開<lb/>
水閣風吹笑語來畫鼓隊催桃葉伎玉簫聲出柘枝臺<lb/>
輕靴窄袖嬌粧束脆管緐絃競追逐雲鬟子弟按霓裳<lb/>
雪靣㕘軍舞鸜鵒酒盡移船曲榭西滿湖燈火醉人歸<lb/>
朝來别奏新翻曲更出紅粧向栁堤歡樂朝朝兼暮暮<lb/>
七貴三公何足數十幅蒲帆幾尺風吹君直上長安路<lb/>
長安冨貴玉驄驕侍女薰香護早朝分付南湖舊花栁<lb/>
好畱烟月伴歸橈那知轉眼浮生夢蕭蕭日影悲風動<lb/>
<pb n="KR4h0163_WYG_041-2a"/>
中散彈琴竟未終山公啓事成何用東市朝衣一旦休<lb/>
北邙坏土亦難留白楊尚作他人樹紅粉知非舊日樓<lb/>
我来倚櫂向湖邊煙雨臺空倍惘然芳草乍疑歌扇綠<lb/>
落英錯認舞衣鮮人生苦樂皆陳迹年去年來堪痛惜聞<lb/>
笛休嗟石季倫銜杯且效陶彭澤君不見白浪掀天一葉<lb/>
危收竿還帕轉船遲世人無限風波苦輸與江湖釣叟知<lb/>
　　　項黄中家觀萬嵗通天法帖<lb/>
王氏勲名自始興後人書法擅精能江東將相傳家在<lb/>
<pb n="KR4h0163_WYG_041-2b"/>
翰墨風流天下稱前有瑯琊後檇李項氏由来堪並美<lb/>
襄毅旂常戰伐髙墨林書畫聲名起當時海内號收藏<lb/>
秘閣圖書玉軸裝近代丹青稱董巨名家毫素重鍾王<lb/>
鍾王妙蹟流傳久貞觀在御窮捜購盡隨萬乘入昭陵<lb/>
人間一字無遺漏碑石猶存腕鋒出風摧雨剥苔文脱<lb/>
棗木鐫来波磔非牋麻搨就戈鋩失君家此書何處傳<lb/>
云是萬嵗通天年則天酷嗜二王法詔求手跡千金懸<lb/>
從官方慶拜表進臣祖羲獻與僧䖍生平行草數十紙<lb/>
<pb n="KR4h0163_WYG_041-3a"/>
龍蛇盤蹙開天顔賜官五階帛百匹仍勅能手雙鈎塡<lb/>
裝成用寳進御府不知何事流人間我思羲之負逺畧<lb/>
北伐遺書料强弱惜哉徒令書畫傳誓墓功名氣蕭索<lb/>
江東無事富山水興来灑筆臨池樂足知文采賴昇平<lb/>
父子優游擅家學只今海内無髙門稽山越水烽煙作<lb/>
春風挂席由拳城夜雨君齋話疇昨鳴呼我友雅州公<lb/>
舒毫落紙前人同一官烏橵沒坏土萬巻青箱付朔風<lb/>
少伯湖頭鼙鼓動尚書第内烟塵空可憐累代圖書盡<lb/>
<pb n="KR4h0163_WYG_041-3b"/>
斷楮殘編墨林印此巻仍逃刼火中老眼縱横看筆陣<lb/>
君真襄毅之子孫相逢意氣何相親即看書畫與金石訪<lb/>
求不屑辭家貧嗟乎世間竒物戀故主留取縹緗傲絶倫<lb/>
　　　金明寺謁范少伯祠<lb/>
艤櫂滄江學釣魚五湖何必計然書山川禹穴思文種<lb/>
烽火蘇臺弔伍胥浪擲紅顔終是恨拜辭烏喙待何如<lb/>
却嗟愛子猶難免霸越平吳事總虚<lb/>
　<hi>附考寺在郡城内西南相傳為范蠡宅有碑刻朱公里宋時有異僧夀萬王療史彌逺疾以建寺請内有</hi>
<pb n="KR4h0163_WYG_041-4a"/>
　<hi>湖天海月閣下祠范蠡</hi>
　　　鴛湖感舊<lb/>
　　予曾過吳来之竹亭湖墅出家樂張飲來之沒後<lb/>
　　重遊感賦此詩<lb/>
落日晴湖放楫迴故人曾此共登臺風流頓盡溪山改<lb/>
富貴何常簫管哀燕去妓堂荒蔓合雨侵鈴閣野棠開<lb/>
停橈却望煙深處記得當年載酒来<lb/>
　　　壬辰上已蔣亭彦篆鴻陸我謀於鴛湖禊飲余<lb/>
<pb n="KR4h0163_WYG_041-4b"/>
　　　後三日始至同集有道開師朱子蓉沈孟陽徵<lb/>
　　　詩以補褉事予分得知字<lb/>
春風好景定昆池散誕天涯却誤期溱洧漫搴芳杜晩<lb/>
雒濵須泛羽觴遲右軍此㑹仍堪記白傅重游共阿誰<lb/>
故事褉堂看賜栁年来無復侍臣知<lb/>
　　　過朱買臣墓<lb/>
翁子窮經自不貧㑹稽連守拜為真是非難免三長史<lb/>
富貴徒誇一婦人小吏張湯看倨傲故交莊助嘆沈淪<lb/>
<pb n="KR4h0163_WYG_041-5a"/>
行年五十功名晩何似空山長負薪<lb/>
　　　題鶴洲<lb/>
别業堂成緑野邊養雛丹頂已千年仙人收箭雲歸浦<lb/>
道士開籠月滿天竹下縞衣三徑石雪中清唳五湖田<lb/>
裴公舊宅松隂在不數孤山夜放船<lb/>
　張若羲<hi>字昊東華亭人</hi>
　　　丙午夏日題鶴洲草堂二首<lb/>
大地盡榛莽南湖有鶴洲鴛央兩岸沒烟雨一帆收翠<lb/>
<pb n="KR4h0163_WYG_041-5b"/>
篠含青靄髙柯隠素秋華髙何處唳撩起五更愁<lb/>
坐此堪累日何處更深山隔澗人相問輕舟鶴與還風<lb/>
翻花自穏魚戲水常閒安得忘機者相攜共閉闗<lb/>
　徐士俊<hi>字野君杭州人</hi>
　　　烟雨樓<lb/>
雲葉四垂皆是雨浪花初起盡為烟城頭鼓響月欲出<lb/>
下有美人纔放船<lb/>
　熊輿<hi>字柏舉商城人</hi>
<pb n="KR4h0163_WYG_041-6a"/>
　　　雨集鴛湖分韻<lb/>
乘風聊息五湖濵解帶論交醉後真斜日逺銜城堞暮<lb/>
江花低照野航新客中短劎誰為主雨罷青山故近人<lb/>
還把漁竿向何所此中鷗鷺繫相親<lb/>
　姜埰<hi>字巨卿萊陽人官給事法名智潜號壹志</hi>
　　　鴛湖夜泛<lb/>
一笑攜長笛飄然上野航遊魚驚棹唱野鳥避燈光貰<lb/>
酒隨心泊披襟稱意凉莫嫌夜深後霧露滿衣裳<lb/>
<pb n="KR4h0163_WYG_041-6b"/>
　李雯<hi>字舒章華亭人官中書</hi>
　　　鴛湖曲<lb/>
鴛湖碧水寒如玉畫閣明簾向城曲城頭萬堞波底明<lb/>
城下千門漾空綠花槳輕橈相鬭飛川光杳蕩揺霏微<lb/>
天雞雲中張錦翼芙蓉露下披紅衣此中雲物亦無數<lb/>
朱門築斷凌波路豈聞金管隨清風時見荒臺滿凉霧<lb/>
季冬霜野無飛葉蘆根雁翅相切切此鄉遊女不綄紗<lb/>
玉梭手凍冰絲絶明年二月桑如麻湖上女兒顔勝花<lb/>
<pb n="KR4h0163_WYG_041-7a"/>
十三擕出青絲籠影落湖中生彩霞<lb/>
　孔尚萃<hi>字仁初句容人</hi>
　　　嘉興道中戒嚴鄰舟皆結伴野泊<lb/>
苕霅邨邨水流来有落花好峯行恐盡芳草思無涯棋<lb/>
局雲容變機絲雁陣斜鄰舟星月下野泊即為家<lb/>
　陳台孫<hi>字階六山陽人有蜃舫集</hi>
　　　辛卯孟夏朔日同人社集鶴洲草堂分韻<lb/>
天涯踪跡半漁樵對酒當歌客思遥杜宇啼殘春去樹<lb/>
<pb n="KR4h0163_WYG_041-7b"/>
黄鸝唤過澗邊橋章臺栁在誰應折巫嶺雲横未可招<lb/>
賴有鵾絃生激楚魚龍夜沸海門潮<lb/>
　王士禄<hi>字西樵新城人官吏部員外有司勲五種集</hi>
　　　禾中<lb/>
江城還檇李望古一踟蹰老寺裴休宅春沙范蠡湖逺<lb/>
烟明渚鳥斜日冷檣烏太息東流水年年浸緑蕪<lb/>
　　　晩過東塔寺二十韻<lb/>
蘭若蕭梁古風流想六朝化城圍綠水孤塔上青霄珠<lb/>
<pb n="KR4h0163_WYG_041-8a"/>
閣浮林影金園絶市囂依幡看刹近縁響趁鐘遥樹偃<lb/>
時遮磵途紆屢過橋到門苔滑滑入寺竹翛翛古碣何<lb/>
年失塵襟此際消皴痕迴側柏暮色隠甘蕉長史遺墳<lb/>
在<hi>寺有未買臣墓</hi>諸天法界標跨波通石徑對砌敞松寮居士<lb/>
才還辯頭陀偈定超禪燈龍象黯佛日鼓魚銷洗鉢誠<lb/>
微尚長齋况久要刼波巾擬解屈眴服思邀便好從初<lb/>
地相依結一瓢滄洲仍有役白社欲無聊怖鴿棲將穏<lb/>
檣烏待尚迢前期須嵗月客意嚮風飇支許應非忝宗<lb/>
<pb n="KR4h0163_WYG_041-8b"/>
雷倘見招裵回未能去仙梵晩蕭蕭<lb/>
　　　石門縣<lb/>
落日石門路語溪明夕波女牆纔數尺一半入藤蘿<lb/>
　陸圻<hi>字麗京錢塘貢生有從同集</hi>
　　　風雨過烏戍<lb/>
昨宵泊鶯脰今此近南潯四野寒烟重三江新漲深景<lb/>
陽曾苦雨子建亦愁霖何况停橈客鄉思淚不禁<lb/>
　　　送魏子存之任成都<lb/>
<pb n="KR4h0163_WYG_041-9a"/>
誰説蠶叢不易行春風三月馬蹄輕銅梁舊枕秦山險<lb/>
玉壘新連楚塞平芳草緑齊過溪口杜鵑紅盡到綿城<lb/>
知君箧底多詞賦諭蜀文應似長卿<lb/>
　查容<hi>字韜荒海寧人</hi>
　　　由西塘抵楓涇二首<lb/>
蘆荻風多颭雨涼漁邨厯厯似瀟湘波濤十里横塘路<lb/>
鴉背西来帶夕陽<lb/>
凌風一葉趂鳬鷗小婢依然為斷流消盡客懐何處好<lb/>
<pb n="KR4h0163_WYG_041-9b"/>
水葓花外酒家樓<lb/>
　　　春波感舊三首<lb/>
已收簾幙換承塵一色牕櫳認却真為有對門垂栁樹<lb/>
緑隂曾罩艤船人<lb/>
水盼蘭情不記年来應如夢去如煙青樓事往紅顔盡<lb/>
老傍江湖越可憐<lb/>
半簾小桁壓窗紗屋角棠梨影被遮最是一梢春未透<lb/>
午隂輕罩半開花<lb/>
<pb n="KR4h0163_WYG_041-10a"/>
　吳綺<hi>字園次揚州人官湖州知府有林蕙堂及亭臯集</hi>
　　　嘉禾<lb/>
淼淼寒波動畫船南湖春雨細如煙不知脩竹彈何事<lb/>
冷落鴛鴦一萬年<lb/>
　　　戲詠醉李<lb/>
歌舞無端失舊恩蘇臺響屧總銷魂多情只有王戎李<lb/>
猶帶東牕指甲痕<lb/>
　沈謙<hi>字去矜錢塘人</hi>
<pb n="KR4h0163_WYG_041-10b"/>
　　　哭黄平之<lb/>
平湖城上弄珠樓浩浩煙波日夜愁一自亂離成死別<lb/>
不堪風月憶同遊孤城何處煙雲斷逺浦依然白雁秋<lb/>
他日挂帆過甪里祗應揮涕弔荒邱<lb/>
　　　寓崇徳縣西寺作<lb/>
秋水開祥河花城初脱駕神幢擁多寳靈輝相激射羅<lb/>
衛龍宫前香藍石壁下金輪轉重漢鯨音吼清夜展拜<lb/>
珠火眉雨花向身瀉或見紺鳥来如聞龍象咤斑斕摩<lb/>
<pb n="KR4h0163_WYG_041-11a"/>
古鼎丹青入烟麝競説無著師譚空如啖蔗至今千餘<lb/>
年女陽有精舍我思此溪水東流無春夏句踐昔憂辱<lb/>
語兒構亭榭采香竟淪替卧薪苦譎詐世系有興亡山<lb/>
川互雄霸至今誰在哉强弱逓煙化何如皈我師塵鞅<lb/>
隨手缷天親非呉越欣戚皆遣謝<lb/>
　魏壁<hi>字楚白慈溪人有息賢堂前後集</hi>
　　　梅里宿屠爌宅<lb/>
汝髮黒如漆吾頭白可憐悤悤逢上已衮衮話當年月<lb/>
<pb n="KR4h0163_WYG_041-11b"/>
落吳闗樹春深檇李田明朝須解纜不放老夫眠<lb/>
　陶汝鼐<hi>字燮友長沙人孝㢘有榮木堂集</hi>
　　　沈明府來視病邀飲烟雨樓<lb/>
豈肯悽然對古人病餘開酌為殘春樓從烟雨閣中見<lb/>
水是鴛鴦夢裏因强醉自逢花事盡苦吟長與藥爐親<lb/>
使君更話瀟湘舊不獨思家易損神<lb/>
　方殿元<hi>字豫章番禺人官剡城知縣</hi>
　　　南湖竹枝<lb/>
<pb n="KR4h0163_WYG_041-12a"/>
佳人結伴似花叢澄湖南畔采芙蓉乍觸郎舟莫相怪<lb/>
木蘭橈小柰東風<lb/>
　葉紹衡<hi>呉江人</hi>
　　　輓錢烈婦<lb/>
滿眼湖光一鏡收貞魂從此赴瀛洲惟憑彤管垂青史<lb/>
始信黄泉勝白頭<lb/>
　沈荃<hi>字繹堂華亭人有充齋集南帆咏</hi>
　　　壬子長至日過嘉禾適古燈和尚駐錫龍淵以<lb/>
<pb n="KR4h0163_WYG_041-12b"/>
　　　　詩見示依韻酬之<lb/>
葭管陽回客裏過幽懐常自遶烟蘿擬從初地窺金相<lb/>
未許雙林繫玉珂塔影曉浮寒樹迥鐘聲晩逐野雲多<lb/>
與君漫話無生諦十載風塵悵逝波<lb/>
　萬斯備<hi>字允誠靳縣人</hi>
　　　寄巢端明山居<lb/>
戎馬徧南國荆扉獨隠淪琴書娛白髮板蕩失青春世<lb/>
事袁閎老生涯阮籍貧向来髙蹈志寂絶更難論<lb/>
<pb n="KR4h0163_WYG_041-13a"/>
　宋存標<hi>字子建松江人有翠娛閣集</hi>
　　　登烟雨樓<lb/>
去去尋幽勝溪花映晩汀飛雲随意逺宿鳥帶煙青水<lb/>
響千魚出湖寛兩岸平懐人秋思老斜月碧泠泠<lb/>
　孫自式<hi>字衣月武進人有四詩集</hi>
　　　夏日遊嘉禾褚孝廉園峯在閣<lb/>
髙閣白雲裏相招共怡悦開襟受涼風不覺生冰雪孤<lb/>
塔當窗牖平疇接林樾時時見山僧來往踏松月竹宻<lb/>
<pb n="KR4h0163_WYG_041-13b"/>
嘗晝隂花繁自夜發主人意無窮清歌時散髮<lb/>
　張琴<hi>字桐仙㤗州人</hi>
　　　夜至東塔寺<lb/>
水濶分山寺臨窗遶碧溪夜深孤艇入雪滿一橋迷鐘<lb/>
響驚僧卧人来伴鳥棲開門尋舊榻煨火向招提<lb/>
　沈道映<hi>字彦澈松江人</hi>
　　　登武水城橋望胥塘<lb/>
閒攜雙屐向河橋綠埜青塍入望遥幾處鶯花迷古堞<lb/>
<pb n="KR4h0163_WYG_041-14a"/>
一川煙雨送輕橈英雄去後名還在芳草春来恨未銷<lb/>
無限吳宫零落盡空城猶上伍胥潮<lb/>
　何五雲<hi>字蜀隠合肥人</hi>
　　　送友人之官嘉禾<lb/>
水漲官河進畫舟望中烟雨一帆收地連震澤蓴鱸美<lb/>
宦入分湖稻蟹秋應載琴尊探越絶肯因絲繭輟吳鷗<lb/>
十年縞紵虚相憶因爾將成櫂雪遊<lb/>
　余懐<hi>字澹心江寧人有研山草堂詩稿</hi>
<pb n="KR4h0163_WYG_041-14b"/>
　　　再集鶴洲<lb/>
旅泊全無事招遥及晩風漁歌城郭外犬吠芰荷中萬<lb/>
竹寒尤綠一楓秋始紅到門聞剥啄相對幾衰翁<lb/>
叢菊花開候孤桐葉落時短牆圍夕照小閣浸秋池地<lb/>
僻聞敲磬人閒看奕棋洲邊聊曳杖更與過東籬<lb/>
　趙進美<hi>字韞退益都人</hi>
　　　嘉禾獨飲偶作<lb/>
胥山遥散片霞明舟近啼烏檇李城病欲養生非慢世<lb/>
<pb n="KR4h0163_WYG_041-15a"/>
貧能嗜酒即逃名著書落魄游宜逺掃地髙眠意自平<lb/>
月下揚舲仍擊楫鴛鴦湖水向人清<lb/>
　趙端<hi>字又吕錢塘人</hi>
　　　雨樓有感<lb/>
縹緲飛樓帶夕陽南湖秋色正蒼茫煙開蘭槳鴛鴦冷<lb/>
風度蓮舟菡萏香城堞無端悲逺客山川信美是他鄉<lb/>
忘機却羨河間鳥日傍寒漪狎野航<lb/>
　徐喈鳳<hi>字竹溪宜興人</hi>
<pb n="KR4h0163_WYG_041-15b"/>
　　　雨中遊沈山觀九松和蔣亭彦韻<lb/>
好遊不避雨戴笠理輕楫江漲盪胸寛村樹含煙宻循<lb/>
岸入麟溪擕手登仙室修廊鶴步閒孤嶼水鳴急風籟<lb/>
洞中聞瑶草階前拾坐數北山松九株雲外植總之寒<lb/>
不凋名狀何須一吾儕學餐霞盍亦采其實丹邱可追<lb/>
尋不負西園集<lb/>
　顧贄<hi>字蒨來吳縣人</hi>
　　　石門鎮<lb/>
<pb n="KR4h0163_WYG_041-16a"/>
昔年吳越地此處設王官戰氣千年盡悲風日夜寒采<lb/>
桑成白紵繅水出冰紈筐篚天家貢行人莫浪看<lb/>
　張養重<hi>字虞山山隂人</hi>
　　　語兒閒步<lb/>
語兒溪可住攜手岸前行處處門臨水家家樹壓城過<lb/>
橋花犬吠倚閣暮鴉聲滿眼皆叢桂香風一路生<lb/>
　錢霍<hi>字去病上虞人</hi>
　　　同朱敬身舟過檇李道中<lb/>
<pb n="KR4h0163_WYG_041-16b"/>
舸船信宿嚮晨開為客欣同作賦才別浦聽歌風轉送<lb/>
薄雲出日雨飛來青青野麥侵書恍拂拂荷香上酒杯<lb/>
擬到姑蘇邀月色相擕取醉虎邱迴<lb/>
　葉紹袁<hi>字仲韶吳江人官禮部</hi>
　　　輓錢烈婦<lb/>
蒹葭初長緑萍灣梁孟雙飛獨自還郎夢不離三月水<lb/>
思夫空望五湖山<lb/>
　薜寀<hi>字諧孟無錫人官太守</hi>
<pb n="KR4h0163_WYG_041-17a"/>
　　　輓錢烈婦<lb/>
列陣貔貅壯金笳早渡闗黄雲呑白晝碧水塟紅顔杜<lb/>
若遺香珮江蘺想翠鬟傷神荀奉倩時見淚痕斑<lb/>
　汪琬<hi>字苕文蘇州人官編修</hi>
　　　寄題鮑聲来草庭<lb/>
鮑生嗜讀書書室開南榮梧石羅四周清隂覆門衡如何<lb/>
了不顧而以草名庭艸類區以別剖晰不厭精蒺藜<lb/>
善蔓延蓬藿易縱横葶藶苦如蘖菥蓂甘似餳茈䓞差<lb/>
<pb n="KR4h0163_WYG_041-17b"/>
可染莬葵略堪烹芄蘭本非蘭壄苹本非萍凡此皆惡<lb/>
種詳在爾雅經生也愛芳草辨之已分明種植與溉壅<lb/>
往往手親營露濃翠甲滋日㬉珍芽萌晨夕觀萬變采<lb/>
香擥其英陶令藝籬菊湘纍珮畦蘅二子不偶俗晩節<lb/>
尤惸惸生也生東南才穎超楚傖行脱薜荔衣飜然出<lb/>
柴荆空留庭前芳揺蕩春風輕<lb/>
　董含<hi>字榕葊松江人有藝葵草堂藁行世</hi>
　　　遊當湖塔院眺乍浦諸山<lb/>
<pb n="KR4h0163_WYG_041-18a"/>
登臨還極目浩蕩踏金鼇近海濤聲壯連山霧氣髙岸<lb/>
腥魚集網霜冷雁投壕野渡歸来晩秋風繞桔橰<lb/>
　　　弔朱買臣墓<lb/>
行年五十尚飄蓬乍綰金章意氣雄半世功名甌越外<lb/>
六時鐘磬墓門東檐花落處竄飢䑕松露滴時吟野蛩<lb/>
富貴浮雲何足羨手摩殘碣問西風<lb/>
　　　登烟雨樓<lb/>
片帆落日下鴛湖烟雨依然似畫圖殿廢只餘新覆瓦<lb/>
<pb n="KR4h0163_WYG_041-18b"/>
樓傾空對舊啼烏屧穿翠幔無僧問酒颺青帘待客沽<lb/>
作吏㡬人能好事一川風景至今孤<lb/>
　　　泊西林禪子道場<lb/>
艤棹重經落照灣古松殘碣一追攀殿門雨過金書濕<lb/>
石徑雲荒碧蘚斑沙擁墓潮垂釣坐江飜寒月覆舟還<lb/>
摩挲遺像空歸去那得機縁似夾山<lb/>
　　　楓溪曉發<lb/>
柵外漁燈明滅林間煙靄霏微自起呼童貰酒紫螯黄<lb/>
<pb n="KR4h0163_WYG_041-19a"/>
雀初肥<lb/>
　　　鴛湖夜泊<lb/>
西湖纔別又南湖倚柁秋風興不孤葭菼漸稀霜信早<lb/>
夕陽紅樹散啼烏<lb/>
　　　舟經武塘蔣亭彦杜于皇枉過予以行促悵然<lb/>
　　　　而別<lb/>
相看顔鬢各蹉跎欲話心期柰別何準擬論文重放艇<lb/>
白牛塘下水微波<lb/>
<pb n="KR4h0163_WYG_041-19b"/>
　陳維崧<hi>字其年宜興人官檢討有授簡湖海詩稿</hi>
　　　海鹽女<lb/>
海鹽徐氏女許嫁印家郎阿翁晝下帷誰何發屋决扊<lb/>
扅提刀躍入白差差公然竈下横其尸兒傍驚怖發狂<lb/>
癡喎唆瘲瘈牛羊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>媪令閭嫗來致辭已無婚理休然<lb/>
疑女今决絶勿復遲他家新婦須好為阿女仰天言一<lb/>
一淚作珠子垂女是徐氏女當年許嫁印家兒印家門<lb/>
户碎亟須健婦相為持登車不返顧入户搰搰操帚箕<lb/>
<pb n="KR4h0163_WYG_041-20a"/>
翁家楄柎何纍纍叠若醬瓿鹽醪瓻一兒卧蓐如死灰<lb/>
舊鬼乞食新鬼飢妾身只十指手築馬鬛為封之上堂<lb/>
奠<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>□病夫還復待哺糜茹荼雖苦甘如飴鄰娃近莫<lb/>
代妾悲但知同牢誼遑惜幄房私妾年已過而立嵗至<lb/>
今自為畫蛾眉<lb/>
　　　舟次石門<lb/>
小邑一江明江頭鸛自鳴那堪今夜雨獨宿語兒城作<lb/>
客年空老依人氣未平此鄉烽火後户户𢷬衣聲<lb/>
<pb n="KR4h0163_WYG_041-20b"/>
　林鼎復<hi>字天友侯官人</hi>
　　　泛舟陡門訪髙元表晩歸有述<lb/>
歸舟泊寺門風寒聲窣窣泬寥稱孤客疎鐘偶然發晩<lb/>
色滅殘霞隙光生早月去家千餘里顧影何滯越一刺<lb/>
久在懐漫滅于誰謁紛余抱素心不顧憐傲骨煨芋共<lb/>
老僧地爐燒榾柮夜氣涼露侵梵唄初未歇徂秋復涉<lb/>
冬風景倐飇忽東山百世師胸次涵溟渤一往有深情<lb/>
但愁別倉卒<lb/>
<pb n="KR4h0163_WYG_041-21a"/>
　姜圖南<hi>字真源錢塘人</hi>
　　　晩過語溪<lb/>
歸棹已如此微微向暮情豈知秋月滿更覺野烟生帆<lb/>
落斜依渚人歸半入城紅霞飛不盡一片樹中明<lb/>
　徐崧<hi>字松之吳江人</hi>
　　　過金粟寺值日暮宿舟中<lb/>
金粟兹重過東風日已西扁舟紅樹雨古寺緑蘋溪暮<lb/>
靄氷寒磬晨星落照泥殘僧同水宿不寐候鳴雞<lb/>
<pb n="KR4h0163_WYG_041-21b"/>
　趙炎<hi>字雙白福清人</hi>
　　　寄酬武塘錢仲芳韻<lb/>
數畝傍西郭深雲䕶小廬桑麻魚魏晉烟火半樵漁頭<lb/>
白仍躭酒江寒獨擁書向来叩皇甫親見帶經鋤<lb/>
大滌惟君在悲歌不自休中原哀二表九辨動千秋魚<lb/>
鳥存遐思江山寄小樓懸知開徑日許我作羊求<lb/>
才名兄弟蚤大厯席平分想像来三島尋常視五雲山<lb/>
燈蟲裏坐人語葉邊聞回首蒹葭路如何不憶君<lb/>
<pb n="KR4h0163_WYG_041-22a"/>
　梁佩蘭<hi>字芝五號藥亭南海人官庶吉士有六瑩堂集</hi>
　　　送沈客子還平湖<lb/>
客中見花發歸思向花濃燕地滿碧草馬頭生亂峯行<lb/>
看南湖月坐聽平湖鐘湖上鴛鴦鳥雙雙栖影重<lb/>
　　　寄沈方舟鴛湖別業<lb/>
南湖三十畝君在鏡中居蔆葉煙浮水梅花月照廬人<lb/>
閒湘簟冷風逺玉蕭疎何地無佳興髙吟出夜魚<lb/>
　　　送徐序仔歸嘉禾<lb/>
<pb n="KR4h0163_WYG_041-22b"/>
為客真無補還家慰倚閭二年湖上雁幾紙嶺南書山<lb/>
驛紅柑樹江城白小魚髙堂有慈母猶得進盤蔬<lb/>
　　　送朱竹垞太史還禾中<lb/>
錦袍爭似紫荷巾異代風流賀季真若道文章留館閣<lb/>
一竿秋水又何人<lb/>
　陳三島<hi>字鶴客長洲人有雪圃遺藁</hi>
　　　贈魏允柟<lb/>
子春刺船去伯牙鼓素琴羣鳥相鳴號海水為隂沉寥<lb/>
<pb n="KR4h0163_WYG_041-23a"/>
寥千載下四望無知音朝歌猗蘭操暮歌梁甫吟抱膝<lb/>
一室内俯仰増悲心孟秋涼風至颯然吹衣襟<lb/>
　李因篤<hi>字天生富平人官檢討</hi>
　　　陳平湖之官附懐曹秋岳先生<lb/>
宛馬春嘶浴秦淮路入呉風塵雙屐賤雨雪片帆孤把<lb/>
楫瞻青嶂褰衣滯綠蕪䢴溝送湖尹為寄采苓圖<lb/>
塞表香蘭接闗隂玉珮遲夙愁凝薄暮遺恨失臨岐二<lb/>
月歸鴻少三江落日遲相思消鬢髮俯仰寸心知<lb/>
<pb n="KR4h0163_WYG_041-23b"/>
日對東流水曾無西上魚自惟成邂逅何敢任蕭疎細<lb/>
栁延彭澤浮雲走孟諸隔江春御短前渡一躊躇<lb/>
　楊雍建<hi>字自西海寧人官兵部侍郎</hi>
　　　南湖有感<lb/>
佳人何縹緲緑水夜光浮寂寞梨園曲蕭疎竹徑秋滌<lb/>
愁還問酒乗興即登舟鄉夢蘋花冷浮生愧浪游<lb/>
　周茂源<hi>字宿來華亭人</hi>
　　　崇徳與顧震雉別<lb/>
<pb n="KR4h0163_WYG_041-24a"/>
雙帆落處日初斜把袂吳闗感嵗華積雨不分長水路<lb/>
輕寒猶壓語亭花金尊白酒離情切畫舫春燈客夢賖<lb/>
明發便同南去雁那堪子夜動悲笳<lb/>
　曾燦<hi>字青藜寧都人</hi>
　　　崇徳縣有萬鴉巢城東古寺感賦<lb/>
鬱鬱城東樹日暮萬鴉集結巢不能穏飛出復飛入樹<lb/>
髙與寺齊攀折手能及鳥性愛清曠此獨巢城邑山路<lb/>
雲木深湖田夏水急乃知稻梁謀使人無獨立<lb/>
<pb n="KR4h0163_WYG_041-24b"/>
　汪懋麟<hi>字蛟門江都人官主事有百尺梧桐集</hi>
　　　送陸義山編修乞假歸當湖<lb/>
與君握別當春風可惜東華試燈夜對酒惆悵秋碧空<lb/>
落日無多在簾下山川圖畫正滿眼中有扁舟去如瀉<lb/>
清波灔灔疑當湖烟樹揺空布帆亞君行儼入圖畫中<lb/>
活水輕風不須借寄語承明一輩賢但説榮名舉手謝<lb/>
坐擁小妾看添丁瀟湘琴書倚田舍山中意趣人少知<lb/>
此味依稀如食蔗抛却官書真自閒任取狂吟豈堪怕<lb/>
<pb n="KR4h0163_WYG_041-25a"/>
送君令我生愧心杜宇春深向人罵<lb/>
　楊無咎<hi>字震伯吳縣人</hi>
　　　栁州曹掌公暨弟達夫過訪追憶舊遊有懐鶴<lb/>
　　　　客不勝黄壚之感因賦一律<lb/>
寂寂空庭遍草萊蓽門重為故人開水沈雙劎三年別<lb/>
雨送孤帆四月來鄴下風流應未逺曹家兄弟最多才<lb/>
獨憐草檄人長逝相對能無使爾哀<lb/>
　殷麗<hi>字嘉生吳縣人</hi>
<pb n="KR4h0163_WYG_041-25b"/>
　　　嘉禾道中<lb/>
栁色旗亭半郭邨昔年遊處景猶存船過三塔驚龍窟<lb/>
漁集雙橋見石門乍得市酣銷白日却看戍火又黄昏<lb/>
南行不厭宵征苦十載滄洲繫夢魂<lb/>
　徐緘<hi>字伯調山隂人</hi>
　　　南湖<lb/>
昨夜南湖雨㸃齊蓼花灘沒板橋低美人曉起褰珠箔<lb/>
無限白雲飛出溪<lb/>
<pb n="KR4h0163_WYG_041-26a"/>
　黄雲<hi>字仙裳泰州人</hi>
　　　鴛湖棹舟過吳佩逺東溪邨舍<lb/>
隠隠茅茨雞亂嗁問程多指隔前溪夫人廟角殘陽滿<lb/>
櫂入桃花路轉迷<lb/>
　吳耕<hi>字硯田休寧人</hi>
　　　秦塘晩照<lb/>
昔王遊幸處道路尚留名落日孤城冷晴湖一帶明英<lb/>
雄常代謝雲樹獨凄清隔岸聞漁唱行人無限情<lb/>
<pb n="KR4h0163_WYG_041-26b"/>
　杜濬<hi>字于皇號茶邨黄岡人有變雅堂集</hi>
　　　倦圃詩為秋岳賦<lb/>
谿山真意閣前啟對滄浪帖石雲生罅牽蘿翠繞廊蕉<lb/>
深垂露重松老落花香意頗思鄰近邨西問草堂<lb/>
此地推林壑朱家放鶴洲繡衣心更逺倦圃地偏幽萬<lb/>
竹干霄去雙橋信水流遶園無限好收拾在扁舟<lb/>
宇宙行金令江山草木稀如何東嶺樹直可數人圍隂<lb/>
宻長含潤風生歘動衣鶯聲幸親切不到上頭飛<lb/>
<pb n="KR4h0163_WYG_041-27a"/>
　沈珩<hi>字昭子海寧人官翰林院編修有耿巖文集</hi>
　　　癸亥秋日同人讌集真如塔院懐曹秋岳先生<lb/>
兩國人文㑹岷峨本競髙于今江布席孰與謝公豪霜<lb/>
染秣陵樹波傳胥嶺濤盤空同極目延望主風騷<lb/>
　趙吉士<hi>字天羽漸岸人官給事有萬青閣詩</hi>
　　　寄懐孫古喤傳臚<lb/>
殷勤素謁忍重論舊侣南翔只半存胸次何曾忘醉李<lb/>
眼中久不見髯孫松扉返照依苔井羅幄垂隂覆石樽<lb/>
<pb n="KR4h0163_WYG_041-27b"/>
懐汝杉青無處問離離草蔓古禾墩<lb/>
　周斯盛<hi>字證山寧波人官知縣</hi>
　　　謝廣文維賢招同陸秀才聚緱泛舟東湖時清<lb/>
　　　　明前一日<lb/>
僧舍經旬祗病眠不知春事滿湖邊相擕步出城東去<lb/>
楊栁桃花氣欲烟<lb/>
令節正逢一百五輕舟閒泛兩三人弄珠樓下波如酒<lb/>
醖碧揺紅㵝㵝新<lb/>
<pb n="KR4h0163_WYG_041-28a"/>
處處招提有茂林鳥啼花落得安心分明翠竹青青意<lb/>
誰向鋤雲去後尋<hi>普濟庵為鋤雲上人自焚處</hi>
　呉雯<hi>字天章太原人有蓮洋詩</hi>
　　　贈匡山老人郭襄圖<lb/>
匡山老人齊得喪鬢髮蕭騷骨骯髒讀書萬巻眼不昏<lb/>
飲酒一斗神猶王五經腹笥何便便蹉跎一官失少年<lb/>
寄相豈肯借車馬司業何曾與酒錢朅来燕市屠沽飲<lb/>
醉聽琵琶夜忘寢節鼓常敦翡翠盤翻杯輒涴葡萄錦<lb/>
<pb n="KR4h0163_WYG_041-28b"/>
千鍾百榼氣轉豪客帳猶懸舊寳刀起舞身揺謝蝴蝶<lb/>
和歌聲亂鄭櫻桃忽對長空見歸鳥自傷為客何時了<lb/>
金馬門前再住難春明待走邯鄲道<lb/>
　　　題沈客子林屋山居圖<lb/>
紫茜當年有舊廬如何又買洞庭居間名世上喧騰甚<lb/>
待學琴髙控鯉魚<lb/>
具區三萬六千頃隔斷人間事似麻石室金庭休更覔<lb/>
此中大好讀南華<lb/>
<pb n="KR4h0163_WYG_041-29a"/>
黑牛畊熟崦中田橘税茶租取自然清酒百壺書萬巻<lb/>
不須更費沈郎錢<lb/>
　　　送李分虎<lb/>
牽牛花開秋氣清千山萬山君獨行到家甚覺還家樂<lb/>
書巻傍邊絡緯聲<lb/>
　李漾<hi>字瑶氿號西陂南通州人有南山陲詩集</hi>
　　　九日嘉禾道中<lb/>
越水吳船去不窮鴛鴦湖畔望空濛天雲漸釀重陽雨<lb/>
<pb n="KR4h0163_WYG_041-29b"/>
客况行愁九月風櫓背菊殘縁兩岸渡頭桑矮列千叢<lb/>
明朝櫂入南屏路似拭秋山翠靄中<lb/>
　張守<hi>字曽符松江人鹽城訓導有菉園詩藁</hi>
　　　懐舊詩為禾中嚴扆臣先生作<lb/>
籍甚嚴夫子平生未可忘五車娱嵗月一第老行藏和<lb/>
寡空歌雪知微為履霜寸心千古在欲訴不成章<lb/>
草閣聫吟夜孤城對雨時話兼千載事心獨兩人知北<lb/>
海樽猶在南洲榻未移燈前形影斷但有夢来時<lb/>
<pb n="KR4h0163_WYG_041-30a"/>
　黄與堅<hi>字庭表太倉人有忍庵集</hi>
　　　語水道中<lb/>
垂垂雲影黑吹雨入篷窗樹迥爭遮越山俄欲渡江一<lb/>
灣打魚舍數㸃採菱艭更作迴頭望汀飛白鷺雙<lb/>
　錢光繡<hi>字聖月鄞縣人有歸来閣集</hi>
　　　范蠡湖<lb/>
西施辭越幾千載此地猶傳范蠡湖梳粧臺下菱米熟<lb/>
暖風吹香香有無幽魂髣髴不可見兩岸桔橰聲厯亂<lb/>
<pb n="KR4h0163_WYG_041-30b"/>
須㬰愁月效眉顰還似入宫初掩面丈夫寧滌臨卭器<lb/>
忍以朱顔博富貴伯圖亦似有良謨何必女戎滋訕詈<lb/>
嗟嗟少伯如可起應悔當年失策矣冶思間情一望深<lb/>
倚棹徘徊夜如水<lb/>
　楊樹聲<hi>字無聲漳鄉人</hi>
　　　褚硯耘招飲園亭<lb/>
寂寞揚雲宅蕭疎仲蔚樓雲封石砌暖月出板橋低弱<lb/>
栁迎樽斚名花引杖藜那知千古意珍重付黄鸝<lb/>
<pb n="KR4h0163_WYG_041-31a"/>
　董俞<hi>字蒼水號樗亭華亭孝㢘有浮湘度嶺集</hi>
　　　和東湖步月韻送沈南疑歸當湖<lb/>
欲別沈郎哦妙句酒闌挑罷竹窓燈蘸波弱栁拖千縷<lb/>
窺户新蟾透半稜鼓角荒城催暝客魚蝦小市上春罾<lb/>
撚鬚擬和驚人語故步慙余失夀陵<lb/>
　　　叠韻送徐啟逺<lb/>
分明寒食逺邨圖燭影江燈帶夜烏白首交遊惟孺子<lb/>
青山著述有潜夫春風小圃殘梅落暮露閒亭碧蘚鋪<lb/>
<pb n="KR4h0163_WYG_041-31b"/>
即此東湖招飲地野人跂望抵蓬壺<lb/>
　　　叠韻送借山上人<lb/>
採得蒓絲不暫停闔閭城畔漾歸舲座中怪我頭先白<lb/>
花底逢師眼倍青久住雲山偏識路偕遊麋鹿欲忘形<lb/>
何當訪爾禪栖處樹古巖幽一巻經<lb/>
　朱克生<hi>字周楨寳應人有環溪詩集</hi>
　　　同計甫草泛東溪訪朱子蓉不遇<lb/>
迴廊髙閣幾追攀鼓枻仍尋舊路還翠竹兩崖不不見<lb/>
<pb n="KR4h0163_WYG_041-32a"/>
塔鈴聲在水雲灣<lb/>
　王爾梅<hi>字子和海豐人有南遊革</hi>
　　　晩泊嘉興<lb/>
日斜抵檇李蕭寺起鐘聲燈火移舟見星辰穿樹行近<lb/>
城喧爆竹到岸罷棋枰應對鴛湖月飄零酒一觥<lb/>
　程瑞禴<hi>字孚夏休寧人有羅浮近草</hi>
　　　泊王江涇<lb/>
舟横野浦卧沙明五月涼生景倍清燈火照波螢亂㸃<lb/>
<pb n="KR4h0163_WYG_041-32b"/>
鳬鷖隔岸夜無聲千林桑葉留人採萬頃湖田待雨耕<lb/>
記取東風還有意酒旗吹向闔閭城<lb/>
　<hi>附考在秀水縣治北三十里按宋祝牧方輿勝覽王江涇在漕河東因巨姓黄氏江氏居此亦作黄江涇</hi>
　<hi>元岑士貴税署亭記云聞川市又名王江涇舊在官塘東宋徙置塘西</hi>
　錢澄<hi>字飲光桐城人</hi>
　　　新秋登慈雲寺千佛閣<lb/>
武塘彌望盡平疇髙閣憑欄指顧收殘暑已應辭薄暮<lb/>
驚飇陡覺入新秋千家樹簇孤城静百道溪穿滿邑流<lb/>
<pb n="KR4h0163_WYG_041-33a"/>
最是下方憂旱切雨壇鈴葢晩來愁<lb/>
　姜遴<hi>字萬青華亭人官庶吉士</hi>
　　　讀柯南陔幔亭集<lb/>
曽讀屯田一卷詞曉風殘月起相思今朝重把南陔集<lb/>
欲倩春鶯譜竹枝<lb/>
不信蛾眉怨獨多新詩哀艷意如何看來李嶠真才子<lb/>
愛咏人間水調歌<lb/>
　釋𢎞儲<hi>字繼起通州人</hi>
<pb n="KR4h0163_WYG_041-33b"/>
　　　辛丑赴金粟宿鶴洲<lb/>
竹光水影蕩廻廊叠碧飛青鶴路長身入米家圖畫裏<lb/>
野航清曉坐瀟湘<lb/>
　釋曉青<hi>字碓菴吳江人</hi>
　　　壬寅題鶴洲草堂<lb/>
草堂之名雙耳熱大小園林推冠絶憶昔追從杖履遊<lb/>
佳處知難盡曲折十日一山五日水移得畫圖來屋裏縐<lb/>
碧凝寒枉鬭奇筆蹤遺落天然美老樹卧波龍躍潭痩<lb/>
<pb n="KR4h0163_WYG_041-34a"/>
藤結束如花龕我欲借君方丈地晨昬叩擊資冥探<lb/>
瓶鵞一呼應聲出縱去仙禽休再詰千古風流若眼前<lb/>
裴公作事多真率感君不在一飯恩形骸何物肝膽存<lb/>
青鞋布襪自兹始願無謝客書其門<lb/>
　釋南潜<hi>字月函長洲人原名董説</hi>
　　　夢至梅里<hi>時聞老母過梅里董庵</hi>
晨起意不懌夢斷吳天空極目西南角越山青幾重夏<lb/>
雲無意緒堆作千萬峰遊子亂方寸躑躅將何從<lb/>
<pb n="KR4h0163_WYG_041-34b"/>
小立青松根新夢聊自理恍愡梅里行孤邨影寒水離<lb/>
親雪晴中鶯聲今復爾母子話溪堂斜陽射衣紫<lb/>
　釋觀衡<hi>字顓愚覇州人有紫竹林集</hi>
　　　訪朱涇船子道場<hi>考見方外</hi>
含虚魚口大鈎餌若何施斫盡南山竹空垂東海絲癡<lb/>
心惟自適明眼更誰知獨有朱涇月清輝似舊時<lb/>
　釋行明<hi>字養拙蒲東人</hi>
　　　題宻印寺<lb/>
<pb n="KR4h0163_WYG_041-35a"/>
大潙青不了一寺此中開鳥向坐時語雲從吟處來衆<lb/>
僧禅已定新賦苦難裁閣筆一長嘯悠然更上臺<lb/>
　釋元志<hi>字寓谷餘干人有蘭偶堂集</hi>
　　　東湖坐雨<lb/>
月影不離水竹聲時到堂檢書忘旦暮與硯共行藏十<lb/>
里湖光曉千函貝葉香何緣時到此秋雨閉山房<lb/>
　　　宿化城菴<lb/>
負郭精藍此最幽長堤風細栁絲柔齋鐘逺入春湖雨<lb/>
<pb n="KR4h0163_WYG_041-35b"/>
梵唄驚回古渡鷗自有神魚霑世澤<hi>陸大司冦有放生湖</hi>絶無漁<lb/>
網下清流南薫似愛疎狂客吹散匡牀萬種愁<lb/>
　<hi>附考菴在當湖東岸舊爲邑令化城羅公生祠遂以名庵</hi>
　釋宗渭<hi>字筠士號紺池太倉人有芋香詩鈔</hi>
　　　烟雨樓夜泊<lb/>
落帆亭畔草芊芊放鶴洲邊好泊船片席凉分三靣水<lb/>
半湖暝接萬家烟烏啼霽月高秋晩角吹清霜旅夢懸<lb/>
雖有勝情無勝具憑欄凝眺重凄然<lb/>
<pb n="KR4h0163_WYG_041-36a"/>
　朱中楣<hi>字逺山南昌人李少司馬元鼎妻</hi>
　　　寄輓嘉禾三烈<hi>為張蘧林少司馬作考見閨秀三十三卷</hi>
我聞虎丘㴠劔光遊人千古弔貞孃又聞錢塘蘇小小<lb/>
客過唏嘘憐春草如兹二婦何足奇不朽曽不讓鬚眉<lb/>
何况雲黯燕臺月折玉埋香悼三烈三生石上舊因緣<lb/>
矢志長齋繡佛前千廻萬刼祗一死共視㣲軀薄如紙<lb/>
爲子死孝臣死忠三心皎皎將毋同絶命詞成不返顧<lb/>
倐然遂隔泉壤路廣栁蕭蕭易水寒胥濤日夜撼江干<lb/>
<pb n="KR4h0163_WYG_041-36b"/>
楚有蘭兮湘有竹疑化鴛湖滿溪綠而今行道指豐碑<lb/>
風雨酸辛猿鳥悲試看遼東歸來鶴惜哉九原不可作<lb/>
　王芳與<hi>字芳從餘杭人侍郎嚴沆室</hi>
　　　憶子餐留鴛湖<lb/>
栁瘦輕烟際迎風引緒長有愁難寄酒無涙不沾裳芳<lb/>
草遲歸棹遥山待好粧問君湖畔宿幾見好鴛央<lb/>
　朱柔則<hi>字道珠錢塘人沈方舟室</hi>
　　　遊鴛鴦湖<lb/>
<pb n="KR4h0163_WYG_041-37a"/>
沿流一櫂晩風涼蓮子花多水亦香莫怪成雙還打散<lb/>
由來命薄是鴛鴦<lb/>
　　　登烟雨樓<lb/>
南湖千尺起高樓女伴相扶到上頭一片離愁似烟雨<lb/>
西風吹滿白蘋洲<lb/>
　妓文娥<hi>松江人</hi>
　　　賦荅沈上舍南疑<lb/>
幾縷爐烟蕩晩風歛衣閒立小庭東生憎蝴蜨偏多事<lb/>
<pb n="KR4h0163_WYG_041-37b"/>
拂落山櫻滿地紅<lb/>
綠窗無事懶搊筝小捲蝦簾坐聽鶯客到不勞鸚鵡報<lb/>
隔溪吹到踏歌聲<lb/>
　<lb/>
　<lb/>
　<lb/>
　<lb/>
　檇李詩繫卷四十一<lb/>
</p>
<p>
</p>
  </div>
<div>
<head>檇李詩繫卷四十二</head> <lb/>
    <p>
<pb n="KR4h0163_WYG_042-1a"/>
欽定四庫全書<lb/>
　檇李詩繫卷四十二<lb/>
　　　　　　　　　　　　　平湖沈季友撰<lb/>
秦<lb/>
　水市謡<lb/>
　　長水土人有此謡始皇聞之乃從此過與人乘舟<lb/>
　　交易以應之按水市合爲沛字應漢祖起沛也<lb/>
水市出天子<lb/>
<pb n="KR4h0163_WYG_042-1b"/>
　長水謡<lb/>
　　時有老嫗聞謡甚懼日往窺城門門侍欲縛之嫗<lb/>
　　言其故後門侍以犬血塗門嫗見血疾走忽大水<lb/>
　　至遂淪爲谷<lb/>
城門有血城當陷沒<hi>一作城門當有血城䧟没爲湖</hi>
三國吳<lb/>
　西鄉兒語<lb/>
　　黄武二年由拳西鄉有産兒便能語因謂其鄉曰<lb/>
<pb n="KR4h0163_WYG_042-2a"/>
　　語兒<lb/>
天方明河欲清鼎脚折金乃生<hi>一作天明河欲清脚折金乃生</hi>
唐<lb/>
　廻波詞<lb/>
　　嘉興令楊廷玉武后之表姪也貪猥無厭時人爲<lb/>
　　之詞云<lb/>
廻波爾時廷玉打獠取錢未足阿姑見作天子傍人不<lb/>
得抵觸<lb/>
<pb n="KR4h0163_WYG_042-2b"/>
　華亭君歌<lb/>
　　唐末琅琊張聿爲嘉興軍華亭令有以干乞至境<lb/>
　　上者聞民此歌不謁而去<lb/>
華亭君來幾時免我疾苦療我饑<lb/>
元<lb/>
　方推語<lb/>
　　至正中淳安方道叡爲嘉興路推官讞獄明恕民<lb/>
　　爲之語云<lb/>
<pb n="KR4h0163_WYG_042-3a"/>
方推一斷死而無怨<lb/>
　丁酉謡<lb/>
　　丁酉八月張士誠來攻嘉興㕘政楊完者以大軍<lb/>
　　四伏使小舟誘之至杉青閘多積葦以待風大起<lb/>
　　舉火焚燎敵死甚衆遂舍舟登陸戰於東𤓰堰大<lb/>
　　破之張士誠伏水遁然完者㐫肆掠人滛汚婦女<lb/>
　　少拒即指以通賊民間謡曰<lb/>
死不怨泰州張生不謝寶慶楊<lb/>
<pb n="KR4h0163_WYG_042-3b"/>
明<lb/>
　京師語<lb/>
　　潁上李芳中永樂中進士任刑科給事中執法不<lb/>
　　撓忤權倖謫海鹽丞棄官歸宣宗嘗顧問曰李芳<lb/>
　　何在近倖畏其剛直多沮之京師爲之語曰<lb/>
永樂紀綱宣徳李芳<lb/>
　洪令語<lb/>
　　𢎞治末金溪洪範爲嘉興令有才略大類楊大守<lb/>
<pb n="KR4h0163_WYG_042-4a"/>
　　繼宗士民爲之語云<lb/>
洪令楊守承前啟後<lb/>
　徐守語<lb/>
　　正徳間貴溪徐盈爲郡守有善政郡中語曰<lb/>
徐公祖步楊武<hi>謂楊繼宗也</hi>
　張令歌<lb/>
　　張濓蘇州人正徳末爲海鹽令民歌之<lb/>
前堂無吏人後堂無優人堂下無犯人<lb/>
<pb n="KR4h0163_WYG_042-4b"/>
　安妃語<lb/>
　　憲廟安妃姚氏郡城人生而端静毎遊息必御大<lb/>
　　道中央家食貧常習䌟木棉躬貿易俟日中市囂<lb/>
　　屛息乃就市目無忤視人多異之一日早盥覩靧<lb/>
　　水中有日月雲霞五彩扇夾兩旁爲白父母甚驚<lb/>
　　怪未幾憲廟遣中貴人下江南廣小星之選里人<lb/>
　　以妃幽閒多令徳且居恒有怪徵爲白中貴人應<lb/>
　　召父母昆弟念入宫無相見期聚族而哭妃顧謂<lb/>
<pb n="KR4h0163_WYG_042-5a"/>
　　曰是行安知不大吾門何用涕泗爲既治裝登舟<lb/>
　　過平望妃髪素種種不盈尺一夕髮長委地進御<lb/>
　　數年生夀王縣官貤恩澤抵郡父母皆物故無可<lb/>
　　踪跡者其弟福圓方躡屩負擔鬻諸菓于市中得<lb/>
　　之令習禮博士勉教爲拜起跪立即日授錦衣衞<lb/>
　　指揮同知民間語曰<lb/>
誰氏子賣青梅朝藍縷夕錦衣<lb/>
　潘明府語<lb/>
<pb n="KR4h0163_WYG_042-5b"/>
　　平湖潘鵾正徳丁夘舉人家貧力學授肇慶府判<lb/>
　　未幾乞歸窮如故談經爲後生師表里人爲之語<lb/>
　　曰<lb/>
書中車馬多如簇潘明府無一舟一僕<lb/>
　陸青天謡<lb/>
　　嘉善陸垹知武昌府郡人謡曰<lb/>
陸青天勝明月青天無不青明月有時缺<lb/>
　王𤓰諺<lb/>
<pb n="KR4h0163_WYG_042-6a"/>
　　嘉靖庚戌春三月大風雨三日李樹生王𤓰遂有<lb/>
　　倭難<lb/>
李樹生王𤓰百里無人家<lb/>
　花瓦謡<lb/>
　　田州女土官瓦氏嘉靖十四年調之征倭至蘇州<lb/>
　　索有司捕蛇爲軍中食敗倭於王江涇時人語云<lb/>
花瓦家能殺倭腊而啖之有如蛇<lb/>
　洪遇謡<lb/>
<pb n="KR4h0163_WYG_042-6b"/>
　　歴城洪遇嘉靖間爲秀水令有恵政以艱去邑人<lb/>
　　謡曰<lb/>
洪遇再來天有眼某某不去地無皮<lb/>
　楊令語<lb/>
　　楊挺高金鄉人嘉靖中由進士任海寧令有亷名<lb/>
　　後補平湖<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>湖三年即服食細品必衙中紡織藝<lb/>
　　圃以自給入覲時語云<lb/>
天下清官楊挺高<lb/>
<pb n="KR4h0163_WYG_042-7a"/>
　閩中謠<lb/>
　　嘉興譚昌言爲福建提學人有投私書者槩不發<lb/>
　　試竣題數行裹原書復之閩人語云<lb/>
來一封去兩封以爲不信視郵筒<lb/>
　平湖諺<lb/>
　　平湖俞瓛字廷貴有行誼熊卓知縣事引與計事<lb/>
　　行之民輒曰神明或干以私遂謝弗與通里人諺<lb/>
　　曰<lb/>
<pb n="KR4h0163_WYG_042-7b"/>
郭東俞生當春握氷<lb/>
　涇縣歌<lb/>
　　嘉興高承埏知涇縣將去民歌之曰<lb/>
眄公車來何暮計公程去何馬公内召我何之急攀轅<lb/>
告上司上司揚言不可止入都門見天子<lb/>
　楚雄歌<lb/>
　　秀水朱大競知楚雄府政尚亷静甫半載丁内艱<lb/>
　　幾不能治<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>歸郡人歌曰<lb/>
<pb n="KR4h0163_WYG_042-8a"/>
清亷太守一世難百鳥有鳯鳯有鸞<lb/>
　江南諺<lb/>
　　江南田家占雨諺曰<lb/>
甲申尤自可乙酉怕殺我<hi>按二語宋南渡時即有之見范石湖詩註相傳至今</hi>
　吳諺二首<lb/>
官糧辦便無飯<lb/>
南道如虎升官半府<lb/>
　吳中諺六首<lb/>
<pb n="KR4h0163_WYG_042-8b"/>
有利無利但看二月十二<hi>花朝日晴則百果多實</hi>
三月溝底白莎草變成麥<hi>三月無雨麥乃有收</hi>
六月不熱五穀不結<lb/>
秋孛鹿損萬斛<hi>立秋日不宜雷</hi>
若要麥見三白<hi>冬至逢第三戌爲臘臘前雪三次謂之三白大宜菜麥</hi>
除夜犬不吠新年無疫厲<lb/>
　當湖二諺<lb/>
　　當湖象𤣥珠九水環繞案山有塔及陸敬輿祠今<lb/>
<pb n="KR4h0163_WYG_042-9a"/>
　　廢自來相傳云<lb/>
九龍爭珠大物且至<lb/>
案山脊出奎光乃發<lb/>
　童謡<lb/>
　　朱竹垞太史靜志居詩話云此予童稚日偕閭巷<lb/>
　　小兒聨臂蹋足而歌者不詳何義亦未有騐<lb/>
貍貍斑斑跳過南山南山北斗獵廻界口界口北靣二<lb/>
十弓箭<lb/>
<pb n="KR4h0163_WYG_042-9b"/>
國朝<lb/>
　二令謡<lb/>
　　順治中平湖有金鍜倪适二人爲令皆貪穢民爲<lb/>
　　之謡曰<lb/>
金皆鍜去倪盡适來<lb/>
　公歸謡<lb/>
　　平湖陸隴其康熙庚戌進士初任蘇州嘉定知縣<lb/>
　　清操飲氷愛民如子以詿誤去官與妻同駕一舟<lb/>
<pb n="KR4h0163_WYG_042-10a"/>
　　惟有圖書數卷織機一張而巳邑人爲建生祠刋<lb/>
　　公歸集以送之幷爲謡曰<lb/>
陸公歸舟何所<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>圖書數卷機一張<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0163_WYG_042-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檇李詩繫卷四十二<lb/>
</p>
<p>
</p>
  </div>
        </body>
</text>\m</TEI>
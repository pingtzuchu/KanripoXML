<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學古緒言巻八</head> <lb/>
    <p>
<pb n="KR4e0231_WYG_008-1a"/>
欽定四庫全書<lb/>
　學古緒言巻八<lb/>
　　　　　　　　　　　　　明　婁堅　撰<lb/>
　　夀序十四首<lb/>
　　　夀胡侯尊甫教庵先生詩序<lb/>
<graphic n="KR3755" url="https://raw.githubusercontent.com/kanripo/KR-Gaiji/master/images/KR3755.png" mimeType="image/png"/>春東至吳二千里而近而嘉定僻在呉東偏又百四<lb/>
十里而遙胡侯來為邑之二年以歲癸丑八月移長洲<lb/>
去瀕海而之大都纔歴三時耳而長洲之人之頌之如<lb/>
<pb n="KR4e0231_WYG_008-1b"/>
吾下邑也侯始東下葢奉其二親以來逮今年春暮侯<lb/>
當以考績䝉恩而太公夫人亦皆康彊難老尤可喜也<lb/>
於是邑之以獻夀行者不以筐篚而文詞是徵濟濟蹌<lb/>
蹌亦不下於長洲之盛也諸生曹訥以少雋受知乃於<lb/>
邑之人士為侯所加禮而延譽者合其詩若干首屬予<lb/>
序焉夫君子之愛其人必本於父母頌其德必及於祚<lb/>
𦙍固詩人之指也吾聞太公少為儒嘗有意當世之用<lb/>
不幸淪落以老而樂有賢子以詩書之業潤飾吏治太<lb/>
<pb n="KR4e0231_WYG_008-2a"/>
公之志之所求行將盡見之行事矣夫呉財賦之區亦<lb/>
俊乂之藪也賦重則不無積逋士多則不無負俗長洲<lb/>
之賦不知視嘉定何如要之為邑者率十五而催科而<lb/>
以其閒聽無情之詞况又加以過客之求稱日不暇給<lb/>
豈若東土之政尚得専力於其所急哉而侯以數月之<lb/>
間從容治辦聞譽益章語有之前事之不忘後事之師<lb/>
也吾意退食燕閒太公必熟計兩邑之異同而折衷之<lb/>
固非儒生之所及知矣竊嘗論君子之異於流俗者厚<lb/>
<pb n="KR4e0231_WYG_008-2b"/>
自待而望於人者輕不求同而取於人者博骯髒者不<lb/>
憂其難合而輭媚者不患其易投此子産所為不毁鄉<lb/>
校而子賤之驅車於陽鱎者也夫然士雖有負俗之累<lb/>
吾有以待之矣庸何傷故曰鄉曲之情非所論於涖官<lb/>
愛憎之常非所論於取士二三子之賦詩也雖有祝詞<lb/>
豈能加於南山之夀松柏之茂哉則請言其所以致此<lb/>
者詩不云乎民之質矣日用飲食羣黎百姓徧為爾德<lb/>
夫上能以德化其民下能以飲食宴樂安其生而歸德<lb/>
<pb n="KR4e0231_WYG_008-3a"/>
於上此世俗以為迂而君子之恒汲汲皇皇不忍忘夫<lb/>
斯民者也詩又有之詒厥孫謀以燕翼子斯以知孫不<lb/>
謀不足詒子不翼亦不能燕也以是頌太公夫人之所<lb/>
以教不可乎孝子不匱永錫爾類豈弟君子民之父母<lb/>
斯以知孝子之行施於人無窮而干祿豈弟則民皆有<lb/>
父之尊有母之親以是頌侯之所以孝不可乎若曰命<lb/>
服之榮而已葢士大夫之遭時獲寵者為不少矣<lb/>
　　　溪山堂夀詩序<lb/>
<pb n="KR4e0231_WYG_008-3b"/>
士大夫閒居無營毎思自放於登臨以為樂顧邑四境<lb/>
無湖山之觀往往浮舟郭外隨栁隂竹風而止焉相與<lb/>
陟數仭之丘極目百里而遙以發舒其意然終不得近<lb/>
在跬歩接之几席之間獨城南潮汐微緩波澄不流藻<lb/>
荇如畫居人髙竹連舍於園圃特宜舟行南可五里折<lb/>
而東里許望之四山圍合有堂翼然則石巖方伯之溪<lb/>
山堂也因友人别墅而改為之東偏為宅一區入門水<lb/>
東西流遶出舍後春時繁桃夾㟁漾為錦漪公諸子讀<lb/>
<pb n="KR4e0231_WYG_008-4a"/>
書其中焉而兹堂别峙水西豁達夏凉公始伐竹穿徑<lb/>
以為山鑿南之池加廣且深復引而右北合於左流以<lb/>
益山之髙東山曲折如列屏障而西南之山澹澹焉若<lb/>
晴雲浮空趾入藂篁深不可極堂臨渺瀰梅林拱之得<lb/>
月而幽得雪而竒距堂之北數十歩渚蓮隄栁濯濯焉<lb/>
冉冉焉相映發以増其勝公毎與客圍棊飲酒於堂中<lb/>
見夕陽在嶺必登眺舒嘯焉而月白即泛舟於是焉向<lb/>
之不可得者一旦凭几席而接之矣公未壯出仕及艾<lb/>
<pb n="KR4e0231_WYG_008-4b"/>
歸田楚粤之交嶺南北之山川當極天下之竒觀矣而<lb/>
歸復寄情於一丘一壑夫山水之好人情所同也然惟<lb/>
仁智者得之性中而遊於物外故孔子稱焉吾意公之<lb/>
名斯堂也將必有樂乎此矣或謂士之岩居川觀自得<lb/>
其志而終其天年者葢不得已而逃焉若施用於時則<lb/>
其端凝不動山也虚明不滓水也又何暇於外物為哉<lb/>
解之曰窮通時也不榮通不醜窮性也故投閒置散棄<lb/>
斯人而逸其身非君子所安也然或厭寂寞以為槁則<lb/>
<pb n="KR4e0231_WYG_008-5a"/>
不愉乗權藉勢瘁其躬以利天下非君子所恤也然或<lb/>
挾圭組以為榮則不恬非恬非愉性乃離矣豈復知有<lb/>
山水哉若夫仁者智者彼視其身猶寄也而山水直寄<lb/>
所寄也或出或處與天下同其愉悴而於吾性初無加<lb/>
損故其樂全而其夀命可長此豈非公之所以志與開<lb/>
歲二日為公六十初度二三子謀繪堂為圖又賡再歌<lb/>
以獻夀焉予雖不文輙繹孔子樂夀之指以冠於篇首<lb/>
　　　太僕申公六十夀詩序<lb/>
<pb n="KR4e0231_WYG_008-5b"/>
傳稱六十曰耆亦曰老之將至云爾葢自既艾之後君<lb/>
子之為世大用其尤在斯時矣今吾元渚先生當其未<lb/>
衰嘗乞身於朝歸侍二親皆以中夀仙去比服除而春<lb/>
秋甫六十叔達為文夀之期以心腹干城之業不亦宜<lb/>
乎古之人葢有以耋耄為時所倚重者非其勲名早著<lb/>
素見信於人主亦何由眷注不衰而聲施至今也哉葢<lb/>
士當平世雖負經世幹略或未試用即用矣或未究其<lb/>
才有能深知之者鮮矣吾安知先生不遂無意於今日<lb/>
<pb n="KR4e0231_WYG_008-6a"/>
乎私念吾三人者之獲交殆三十年於兹矣輙復相與<lb/>
賦詩道鄉曲叙疇昔以致其相慕愛之情而予竊重有<lb/>
感也當上之初年委政輔臣呼吸通於宫府而血<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>流<lb/>
於寰宇奸宄自消邊鄙不聳雖微傷峻急而吏治蒸蒸<lb/>
有中興之象焉其後劑之以寛和乃漸入於隤廢至於<lb/>
今而有黷且汰無綱與紀如是而曰理安譬之負痾雖<lb/>
膚革充盈而常若有眩瞀痿蹷之憂庸醫拱手坐縻廩<lb/>
餼或且攘臂其閒妄投湯藥益以困顇縱有盧扁若非<lb/>
<pb n="KR4e0231_WYG_008-6b"/>
望而驚走必且譙訶及之矣竊以為仲尼道大終於莫<lb/>
容用行舍藏獨許顔氏而子淵卒未嘗仕也其餘小用<lb/>
即小行葢有舍之而不能藏者矣方今循循者既弗克<lb/>
勝其任而譸張為幻之徒又且以膏而沃火即有知先<lb/>
生而薦起之能盡用其籌䇿乎能旋試而速效乎叔達<lb/>
葢惜夫有可用之才而世未有能知者故相為憤惋而<lb/>
言之耳未暇論於今日之事勢與夫當事之難也昔者<lb/>
夫子嘗曰智者動而樂仁者靜而夀始予未得其解也<lb/>
<pb n="KR4e0231_WYG_008-7a"/>
其後觀於昔賢之論以謂道一仁而巳智者知求至焉<lb/>
故動而時與之合有合焉則宜其樂矣仁者不待求焉故<lb/>
靜而常無所為無為焉則宜其夀矣於是恍然悟曰此<lb/>
殆安仁利仁之義疏乎今先生所求於壯盛之年孚於<lb/>
家邦之人者亦既動而得樂矣盍姑靜焉無為則俞俞<lb/>
憂患不能處而年夀長矣他日苟有用我執此以往雖<lb/>
動未嘗不靜也其為樂且夀豈有涯哉將進而與昔之<lb/>
耄耋者比肩請以是為先生祝<lb/>
<pb n="KR4e0231_WYG_008-7b"/>
　　　張氏家慶詩後序<lb/>
昔者讀書至洪範信以謂好德錫福若影響然其後觀<lb/>
於古今之變喟然歎曰凡箕子所陳皆王政也王者有<lb/>
作則夫好德而備福者皆其所錫也君子曰福吾不能<lb/>
必也吾知勉於德而巳於是焉或剛克或柔克劑而歸<lb/>
之於平康正直葢所謂攸好德者如此中世士大夫進<lb/>
而騖於名位若不及焉退而騖於豪侈若不及焉至其<lb/>
脂韋俯仰以取容湛溺盈溢而不悟有能自克者鮮矣<lb/>
<pb n="KR4e0231_WYG_008-8a"/>
以予觀伯常先生甫壯而出仕踰艾而乞身所至不為<lb/>
赫赫之名而君子莫不髙其守小人莫不頌其仁一旦<lb/>
以母老請終養田間當事者欲挽留之而不得也予以<lb/>
是知雖三公之貴有不足易其一日之養矣顧非其母<lb/>
之賢能無眷眷於子之榮進哉於是人子雖欲自罄膝<lb/>
下之歡而裵徊顧望進退之間果能自遂焉若此哉吾<lb/>
聞太淑人既貴且老猶躬自績紡有魯敬姜之風門内<lb/>
化之皆習於儉勤然則伯常之得行其意繄太淑人之<lb/>
<pb n="KR4e0231_WYG_008-8b"/>
成之也有園在宅後先生日往獨居其中挾一奚自隨<lb/>
而巳春秋佳日時奉版輿以逰母子蒼顔白髪相對如<lb/>
童兒時懽也此豈可望於世俗人也哉人徒知先生逡<lb/>
巡退讓宜為福之所集而不知其中有介然不肯苟同<lb/>
者其接於人也以柔克而律於巳也以剛克是故宦達<lb/>
可以後人而寧拙毋巧奉養常不如人而寧儉毋奢以<lb/>
是娯侍其親非所謂好德而備福者歟予既嘉其母子<lb/>
之間能自相成且窺見其閨門燕喜相與幸夫安享今<lb/>
<pb n="KR4e0231_WYG_008-9a"/>
日之福者其必不忘所自錫也於是敬繹洪範之指而<lb/>
序其後<lb/>
　　　潛山先生沈君六十夀詩序<lb/>
潛山先生者友人沈君用卿方為其邑諸生師因而稱<lb/>
之也君今年六十矣其生之辰以中秋後五日於是忘<lb/>
形之交徐允懷唐時升婁堅金兆登相與賦詩因君之<lb/>
𦙍寄以為夀咸謂堅也頗好字畫屬以筆札輙復叙而<lb/>
進之憶予童時識君比冠遂獲磨礲於文章鎔冶於德<lb/>
<pb n="KR4e0231_WYG_008-9b"/>
義嘗同栖石湖之治平僧舍裛晨露之清華醉夕陽之<lb/>
遐景濯以澄波皓月而焦腑俱凉醒以逺鐘羣唄而素<lb/>
心雙領時相與慨然有當世之志顧君璞未剖予行屢<lb/>
蹶坐銷壯齒為可歎也昔歲丙申共遊合肥航丹陽之<lb/>
晴湖則月露湛於漣漪犯天門之駭浪則霜風號於澎<lb/>
湃陂陀羸馬逺懷洗耳之賢漾淼危檣近數興王之佐<lb/>
毎託詩篇備存感慨巳而青眼難逢素絲多愴君既貢<lb/>
於澤宫予乃逃於梵筴彼二三子亦復阻燕臺而長悲<lb/>
<pb n="KR4e0231_WYG_008-10a"/>
駿骨望海若而自分枯鱗皆太平之不遇人也君中歲<lb/>
抱疴經年閉户獨有吾儕時聆謦欬然而杯酒之歡久<lb/>
隔過從之跡徒勤自再駕鄒魯之郊而腠理漸還其舊<lb/>
及一官呉楚之徼而苜蓿且安於貧夫灊皖伯之國也<lb/>
而漢武之祀為南嶽者有天柱山焉北矚廬子異時割<lb/>
據之所争也西望齊安昔賢放逐之所栖也而誌公錫<lb/>
泉燦師窣堵皆在境内近凭籃筍逺棹輕舠不過一舍<lb/>
之程時豁百年之興亦足樂也心安斯百骸俱適體適<lb/>
<pb n="KR4e0231_WYG_008-10b"/>
斯宿恙全袪固其宜矣秋風漸凉夀觴斯舉吾四人者<lb/>
徐長君三歲唐與齊年金視予予視君猶君之於徐也<lb/>
追思弱齡有如昨日良夀命之足娯寧遲暮之為歎雖<lb/>
千里阻修而寸心來往室逺人邇斯之謂歟予嘗嘐嘐<lb/>
妄意古人可跂而君獨踽踽實薄今人不為或入狷而<lb/>
巳優或去狂而猶逺言易行難予慚君友今之賦詩各<lb/>
寫平生貴在稱情永以為好彼有同賞出而視之或屬<lb/>
和焉<lb/>
<pb n="KR4e0231_WYG_008-11a"/>
　　　張太母顧氏七十夀詩序<lb/>
春秋時列國之君及卿大夫歲時相會同聘問未嘗不<lb/>
賦詩以見志而當時有識者往往以一言逆定其禍福<lb/>
殆無一<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>者然未嘗自為之詞也要皆出於太史所陳<lb/>
以觀民風者而巳至於閨房之内迹尤易湮若劉向所<lb/>
叙列女殆多不能詳而亦必稱詩以著其褒貶後之君<lb/>
子考騐行事而裵徊吟諷以想像數百年之遺恍若親<lb/>
見之也東漢以後文日以靡葢皆有餘於詞而典則不<lb/>
<pb n="KR4e0231_WYG_008-11b"/>
能逮矣至唐宋作者始力追大雅雖其詞或難或易其<lb/>
指或顯或微要之非深造其域不能識其所以振起衰<lb/>
敝之意也若夫閭巷之小夫老婦非真有卓然可稱不<lb/>
經見於詞人之筆而近世多苟殉所好雖亦華然鏗然<lb/>
按之實枵然也葢吾呉獻夀之文其尤矣間有好古之<lb/>
士自編其文特置頌禱於巻末若曰此古人之所無有<lb/>
也聊以應俗而巳以故其文獨爾雅可誦苟不能然寧<lb/>
為詩其勿為文此予向之所持論也太倉曹亢宗過余<lb/>
<pb n="KR4e0231_WYG_008-12a"/>
而言曰當歲甲申時夏之先人與外舅張弱冠同為諸<lb/>
生始相識而先生亦以是歲廩於學宫自後遂為累世<lb/>
通家今外舅早歿而顧太夫人夀七十尚康彊無恙將<lb/>
往祝焉敢請賦詩以侑觴且為之引以見吾儕之好古<lb/>
而不同於俗葢如此也因憶予方壯辱昭服先生邀同<lb/>
硯席遂獲交其三世又及見亢宗少能誦長能為文詞<lb/>
今三世之交皆巳為陳迹亢宗年且壯而予葢頽然以<lb/>
老矣然不可得而辭也<lb/>
<pb n="KR4e0231_WYG_008-12b"/>
　　　職方殷開美丈七十夀序<hi>代</hi>
職方殷公既還里第日與其徒飲酒賦詩以為樂每遇<lb/>
境與意會未嘗不相求也花時扁舟出郭近則竟日逺<lb/>
則連日夜供具無倦容文酒之會不以凉燠辭雖過夜<lb/>
分非坐客莫能留終不先言别去也歸後八年為歲庚<lb/>
子而公夀七十孟陬二日其生辰也邑大夫士之相慕<lb/>
愛者謀為公夀而以序見屬予謂士生於時非早露鋩<lb/>
穎即自致於公卿則沈鬱未有聞而一旦驟以科名震<lb/>
<pb n="KR4e0231_WYG_008-13a"/>
耀於時俗然而魁偉卓越之士中所自負幾不可一世<lb/>
而卒以廢棄為太平之不遇人者葢不少矣獨公未弱<lb/>
冠而知名顧久困諸生踰强而薦於鄉又十年而後成<lb/>
進士出為方州牧巳擢官京朝佐大司馬圖畫所以鎮<lb/>
撫逺彛使咸知懾於赫濯而又差次天下桀驁拳勇之<lb/>
士人各服其心雖旋遭讒謗末究其材用以歸而其志<lb/>
亦可謂少酬矣當公之未遇也人咸為公有遲暮之歎而<lb/>
其氣未嘗少衰於時尚未有子又若不以嗣續為念今<lb/>
<pb n="KR4e0231_WYG_008-13b"/>
之歸也且以暇日指授長子以藝文之事而忘其疲也<lb/>
至親朋過從則擁稚子於膝屬對如流以為歡葢公嘗<lb/>
官要地矣而甔石之儲屢空雖貧如素士而四方之以<lb/>
㫖酒肴簌餉者又常足以待賓客夫其稟也厚故其發<lb/>
之遲其得之也艱故其優游於暮年也不富而樂不以<lb/>
老而衰舉世人之所羨為福澤者無一不有而獨其神<lb/>
王氣盛猶如少壯此葢山林寂寞之士所挾以傲貴富<lb/>
之人者而公獨得兼之然則繼自今以往公之益自得於<lb/>
<pb n="KR4e0231_WYG_008-14a"/>
詩酒以享有百年之樂正如既老出仕倦而後歸而從<lb/>
容以教子為樂持劵而責於天其亦必不<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>矣是可以<lb/>
侑萬年之觴否乎諸大夫士相謂曰然遂請手書而進<lb/>
之公夫諸君子之齒亞於公而又少相習莫如錢德化<lb/>
仲與既同歌鹿鳴又同登第者則時侍御汝健自宜有<lb/>
所述以揚厥盛美然皆以予言似有當於頌禱故輙撰<lb/>
次其語以為公夀序<lb/>
　　　徐二丈涵齋先生七十夀序<lb/>
<pb n="KR4e0231_WYG_008-14b"/>
士之能世其家者不必珪組以為榮視所以為業而巳<lb/>
士之能尊其生者不必導引以為夀視所以為適而巳<lb/>
嘗數稱斯言以質於人而或未之信也曰世所以貴士<lb/>
以士能為可用耳珪組葢所以旌也士誠束髪受書而<lb/>
終老無所用於世非獨世俗所姗笑雖厥祖父之望於<lb/>
子若孫者豈若是焉巳哉至於夀夭天或司之然而冲<lb/>
虚澹泊抑亦學道觀妙者之所亟也而獨區區於意之<lb/>
所適不乃以有身為大患歟予以謂世之嵬𤨏齷齪幸<lb/>
<pb n="KR4e0231_WYG_008-15a"/>
而遭時者殆不少矣又安知名聲不彰爵禄不及者果<lb/>
無當於用哉夫既承珪組之遺脩詩書之業而見擯無<lb/>
所知名鮮不戚戚以自傷彼不能知將又笑以為不自<lb/>
量也吾故曰觀其所自為適而巳豈與夫追逐嗜好汨<lb/>
汨毎若不及者同乎哉邑之故家其最著曰徐氏自中<lb/>
丞少叅二公父子繼起為時名臣迨今百數十年之間<lb/>
子姓之業詩書而能文章者多有然而未有復為時用<lb/>
如曩時二公之盛者也少叅之曽孫曰涵齋先生雖老<lb/>
<pb n="KR4e0231_WYG_008-15b"/>
於諸生無珪組以為榮而先生弗戚也曰吾知嗣吾先<lb/>
世之業而巳既而厭薄棄去則日與里中故人為酒會<lb/>
以娯晚歲會之日博奕諧笑終日無倦先生獨以齒牙<lb/>
脱疎不多啖肉而頗能食酒然不肯竟飲飲亦不肯竟<lb/>
醉毎與客縱横決賭至夜闌不勝桮酌猶若不忍别去<lb/>
葢其不以困窮挫折而能自適其意以無伐其天和者<lb/>
如此既夀且康不亦宜乎是歲莫春二日為先生七十<lb/>
生辰諸嘗與為酒會者將往稱觴而屬以一言為侑予<lb/>
<pb n="KR4e0231_WYG_008-16a"/>
故稱其不珪組而榮不導引而夀者以頌且禱焉葢曰<lb/>
士遇合不可期要必有無忝於前之人者若乃桑榆之<lb/>
年不早自適而猶汲汲乎以外物為榮顇是則先生之<lb/>
所嗤也既以告於諸公因次其語以為夀序<lb/>
　　　封小莊翁七十夀序<lb/>
有田一㕓勤力其中俯仰皆賴以給子若孫能世守之<lb/>
而無替其業此足以老矣而世俗不善是也髙者誦詩<lb/>
書號為儒以競於時幸而得則身榮家肥為世聞人其<lb/>
<pb n="KR4e0231_WYG_008-16b"/>
次服賈以居積致素封終不為農以自勞苦然而貴盛<lb/>
之極衰亦隨之末富以嗇或漸而靡貧可俟也夫農霑<lb/>
體塗足暑雨劬勞而莫必有秋然幸而不為里胥所困<lb/>
猶得長子孫飽麤糲以卒歲焉惟其黠而用事於官者<lb/>
更為侵削以自潤曽未幾時而不保其室廬矣乃有悉<lb/>
閭閻之微隠究因革之便宜進不逢有司之怒退不失<lb/>
小民之心身家俱泰無忝於前之人無憂於身之後非<lb/>
才且賢者弗能也若吾小莊封君其近之矣世為城南<lb/>
<pb n="KR4e0231_WYG_008-17a"/>
農家軒冕之榮什一之利非其好也力耕以謀生而閒<lb/>
則漁獵前史用益廣其識焉其行方於孝友尤隆也其<lb/>
進止雍容可觀言邑之故事孰異同於今與政之得失<lb/>
民之利病歴歴可聽也君今年夀七十矣猶子某吾甥<lb/>
也以翁九日生辰告而請予為頌禱之辭始君之尊人<lb/>
栁莊翁與先大父交好兩家之嫡長遂通婚姻予曽賦<lb/>
詩為翁七十夀時與君皆未及强也倏忽不意便為六<lb/>
十外人而君且及其父之年矣予本農也雖學為儒走<lb/>
<pb n="KR4e0231_WYG_008-17b"/>
薄宦於風塵意不樂而歸歸復為農以老以是知君之<lb/>
生平有無羨於貴盛者矣况於末富哉顧非君之才將<lb/>
見困於追呼期會何暇為田畝之樂而君又不以其能<lb/>
故更求豐饒守先人之廬使子孫永為庇焉時和年豐<lb/>
公無逋賦私足自給葢君不獨以才也賢逺於人矣此<lb/>
其能優游以老者歟重陽令節景物髙潔黄花滿籬白<lb/>
酒初熟親朋在坐更勸迭酬自今以往且歲歲就君而<lb/>
醉焉以自放於桑榆葢老農之樂吾兩人獨能知之信<lb/>
<pb n="KR4e0231_WYG_008-18a"/>
未有以易也酒酣將别於是歌以言之城之南垂栁毿<lb/>
毿土廣平兮宜稼水灣環兮揉藍誰氏之世業兮給石<lb/>
與甔秫以釀兮飽且酣南莊之栁其人世多夀綬若若<lb/>
兮金拄斗不如樂此田畝吏不叩門兮盜不伏莽呼我<lb/>
隣兮聊與之飲酒<lb/>
　　　呉母翟孺人九十夀序<lb/>
生人之欲將必待物而足乎物固有不可必者矣有待<lb/>
故不能無求不可必故患在求多樂莫大於知足而巳<lb/>
<pb n="KR4e0231_WYG_008-18b"/>
世之王公大人其求得欲遂豈不百倍於恒人哉而汲<lb/>
汲每若有不足之患若夫田野之窶夫所望不過於朝<lb/>
夕所圖不過於尋常幸而無飢寒之憂則快然以自樂<lb/>
由此而觀有餘不足者不生於外物而生於所求之廣<lb/>
狹也雖然人之有求固也而獨閨門之内則幾於無求<lb/>
何者其所職者酒漿其所勤者績紡凡户外之事舉不<lb/>
能以自必故也顧其狃於貴富者亦未嘗無侈心焉惟<lb/>
夫處所不能自必無貴富之足狃亦無貧賤之為累而<lb/>
<pb n="KR4e0231_WYG_008-19a"/>
寛然以終老此必有常見其有餘者矣以予所睹若呉<lb/>
母翟孺人者其所享不巳多乎然非獨其子若孫常抱<lb/>
不足之憾於其親也雖閭巷之人亦然曰是耋且耄者<lb/>
以望於綸綍之榮鼎烹之養不相去逺哉嗟夫彼固未<lb/>
足以知此也吾意孺人其必能知之矣孺人有四子皆<lb/>
同生其伯仲力於農而叔季皆筆耕為養雖未有一遇<lb/>
然皆足以娯侍其親一樂也諸孫滿前耕而穫獵而饗<lb/>
後將必昌二樂也自年四十即持長齋既享清淨之福<lb/>
<pb n="KR4e0231_WYG_008-19b"/>
而又植人天之果三樂也夫如是雖綸綍鼎養殆不復<lb/>
為榮而尚何不足於中哉此非孺人其孰能知之始予<lb/>
弱冠即與其叔季交好以行與文相劘切叔獨行君子<lb/>
也屏居郊外以讀書灌園為樂舍傍有老桂二株老梅<lb/>
數十株花時毎一過之愛其有蕭然自得之色季獨侍<lb/>
其母居城中奉儉勤之訓能更飭其故居而教其子又<lb/>
巳能讀父書尤孺人所為顧之而喜者也是歲癸夘孺<lb/>
人夀九十髙矣屇設帨之辰予之友某某謀所以為頌<lb/>
<pb n="KR4e0231_WYG_008-20a"/>
禱之詞而以見屬予猶記少時數過外舅家嘗一拜孺<lb/>
人於中堂葢外姑之姑也長於姪七齡而今尚康强無<lb/>
恙方予獲交其子齒髮皆壯鋭然有四方之志而今亦<lb/>
荏苒衰矣既不勝今昔之感而益以知孺人之所享惟<lb/>
其無過求於物所以常見其有餘而形神俱泰以漸登<lb/>
於耄耋耳傳有之不貪為寶斯言也可以治生可以永<lb/>
年予於孺人徵之矣遂請書之以為夀<lb/>
　　　王母黄孺人八十洎長君六十夀序<lb/>
<pb n="KR4e0231_WYG_008-20b"/>
洪範言五福攸好德居一焉之一也所以為五也彼四<lb/>
者懸于天而一者存乎人脩其人以致乎天有不可必<lb/>
焉而合焉者其常也或者以謂王公大人其福澤其行<lb/>
事有特異於尋常者故脩違之應若景響至於田野之<lb/>
間閨門之内安其愿樸之分而無敢求多於造物其人<lb/>
亦不少矣則夫天人之際宜亦謬悠而不可致詰矣以<lb/>
予所聞若王母黄太孺人之夀考康寧也長君之兄弟<lb/>
子孫以農起家積貲至富而漸能肆力於詩書以潤飾<lb/>
<pb n="KR4e0231_WYG_008-21a"/>
其先業也斯於福可謂巳備矣夫豈無德而致然哉太<lb/>
孺人之為婦為母不可得而詳聞少而相其夫子則以<lb/>
勤晚而訓敕其子婦與其僮奴必躬率之以儉曰家幸<lb/>
饒不可以溢吾分也長君以醇謹退讓稱不能如其仲<lb/>
積纎成鉅然吾聞王氏之産雖日加拓頗錯置於四郊<lb/>
至所居洋涇之傍與其老隣人共之不求兼而有也殆<lb/>
所謂攸好德者歟如是而富夀康寧宜矣今歲太孺人<lb/>
齒登於耋其生之辰在夏而長君亦以某月某日為甲<lb/>
<pb n="KR4e0231_WYG_008-21b"/>
子一周其從子伯雲甫謁予而言曰吾伯母與吾兄之<lb/>
夀竊思乞言以侑一觴顧不能必其核也不核雖張而<lb/>
大之不足以為榮也子好古文不於其辭而於作者之<lb/>
㫖敢以請予既不獲辭則為序其家世福澤而本之以<lb/>
攸好德夫太孺人二十而生子子且夀矣尚康彊無恙<lb/>
福可知也長君年六十而奉其夀母子孫滿前菲不廢<lb/>
禮費不及奢福又可知也惟勤惟儉以力作而謹守之<lb/>
睦於族黨以及於鄰之人不忮不偪歲時之問遺往來<lb/>
<pb n="KR4e0231_WYG_008-22a"/>
與里中父老長若平生驩也葢一者脩而四者響臻五<lb/>
福備矣豈得謂天人之際果不可知也哉且吾又聞長<lb/>
君之元孫勤學殖以自廣而不屑於膏粱紈綺之習伯<lb/>
雲試以予言質之其亦為然乎否也<lb/>
　　　顧母周太宜人七十夀序<lb/>
昔周盛時海内寧謐百昌遂長其民安於上之德澤以<lb/>
仰事俯育而人有遺秉滯穗之利其士大夫進而宣力<lb/>
奉職退而羞其食飲以養其父母以為樂於閨門雝雝<lb/>
<pb n="KR4e0231_WYG_008-22b"/>
愉愉莫如成康之世葢自文王之受祉新命其脩身刑<lb/>
家内有闗睢之后妃而下亦有鵲巢夫人能循法度以<lb/>
相其夫子故若此盛也及乎季世而公父文伯之母猶<lb/>
諄諄以勞逸為訓所從來逺矣我國家承平既久當正<lb/>
德末年識者方虞其惰窳而肅皇帝嗣興聿新大命天<lb/>
下又翕然一變至於今適三世則成康盛際也士生其<lb/>
間乗時自奮邀朝廷之龍光以為親榮而又無賢勞之<lb/>
感豈非幸之尤者歟歲十一月呉江顧大夫道行先生<lb/>
<pb n="KR4e0231_WYG_008-23a"/>
與弟太學君道明以太宜人夀七十率子姓祝無疆焉<lb/>
而十有三日實維設帨之辰於是邑之姻黨咸焜燿其<lb/>
祝詞以稱道盛美而余不佞適讀書里中遊先生父子<lb/>
間甚習有授之簡者不敢以不文辭竊惟太宜人少而<lb/>
寡居含辛茹苦教其子使克遂有聞於世今子孫滿前<lb/>
蘭茁其芽拂髦總角而朝者相踵也此人之為太宜人<lb/>
慶者也長公既仕於朝嘗乞為南曹郎以奉太宜人朝<lb/>
夕巳而北走齊魯南入閩粤逺在數千里外雖有弟侍養<lb/>
<pb n="KR4e0231_WYG_008-23b"/>
以娯其親然念太宜人之恩勤不欲以祿養故久去膝<lb/>
下年未艾而亟自免以歸此尤太宜人之所顧而樂者<lb/>
也然予獨自有感焉太宜人之生為肅皇帝之二年其<lb/>
後恭肅公服在大僚佐天子進賢絀不肖以振起一時<lb/>
之治以故四十餘年之間吏治蒸蒸民生樂業雖亦有<lb/>
疥癬之疾發於四肢而天下安於覆盂先帝繼之内順<lb/>
外威熙恬至今葢太宜人之少而婉娩長而拮据迨老<lb/>
而優㳺冠帔以安享太平之福者其猶鵲巢夫人之遺<lb/>
<pb n="KR4e0231_WYG_008-24a"/>
也歟昔吾觀於小雅自六月以下以宣王中興而祈父<lb/>
之詩不免致憾於有母尸饔者何哉葢當是時南征北<lb/>
伐氣象赫然而天下之不安其生巳可見於言外矣何<lb/>
必北山陟屺而蓼莪缾罄哉然後知成康之世之極盛<lb/>
而文王之德之逺也則夫太宜人之承藉世澤自少至<lb/>
老雖中遭荼毒而獲以垂白之年御板輿於湖山林麓<lb/>
之間問桑麻䕃榆栁含飴弄孫以為歲晚之娯者雖敬<lb/>
姜之食報宜然與其子之賢克自樹以慰其母之心然<lb/>
<pb n="KR4e0231_WYG_008-24b"/>
豈非遭際之幸而適當國家之盛時哉敬書之以侑萬<lb/>
年之觴<lb/>
　　　陶母許太孺人八十夀序<lb/>
予逰太倉友人曹周翰為我言陶君名逸則有志行妙<lb/>
能為辭章已得其文讀之又數與之接知周翰之言也<lb/>
信然吾觀逸則負氣慷慨似不汲汲於世俗之富貴者<lb/>
顧至於得失之際似亦不能釋然於懷意頗疑之葢予<lb/>
猶未悉逸則弱冠而失怙恃十年來㷀㷀與其祖母許<lb/>
<pb n="KR4e0231_WYG_008-25a"/>
太孺人相依為命今逸則之齒逾壮矣學巳成矣而不<lb/>
獲徼尺寸以為太孺人榮宜其以是戚戚也余既窮於<lb/>
世二親之年皆望七顧以駑緩自廢而猥言澹泊中心<lb/>
忸焉古人有言約其身而儉其親不可以語孝審如是<lb/>
則昔之簞瓢陋巷甕牖繩樞之士幾不得為人子矣嗟<lb/>
乎啜菽飲水盡其歡此孔氏之家法也彼其人皆得聖<lb/>
人而為之師其所自立有不同於尋常者雖其親亦樂<lb/>
而安焉其不汲汲於富貴無惑也今世之士自束髪即<lb/>
<pb n="KR4e0231_WYG_008-25b"/>
志於功名或不自力而廢即自力矣又不幸不得遂其<lb/>
志此其視聖賢人何如也而忍以自解乎然而孔子之<lb/>
徒自顔淵而外希有不仕者率常為小官非必皆喜於<lb/>
自效或亦以貧不能養故也如逸則盛年能不懈於學<lb/>
問以究其志則其有聞於時不逺矣以太孺人之茹荼<lb/>
拮据以育以教而使逸則克嗣其先業天之使食其報<lb/>
也亦不逺矣吾又聞太孺人自其未筓時巳能窺佛法<lb/>
大義常夢觀世音大士提耳示之既歸淮里先生方辛<lb/>
<pb n="KR4e0231_WYG_008-26a"/>
苦治生幾廢尋繹年三十而善病旁及於悟真叅同即<lb/>
性即命了無障礙今年八十矣而形神不減少壯人若<lb/>
太孺人者殆所謂宿植德本者歟雖逸則之不以貴富<lb/>
養吾知其必恬然安之也然太孺人之訓課其子若孫<lb/>
極恩勤矣不於其子必於其孫吾又知逸則之志之必<lb/>
當酬也是歲夏四月三日為太孺人生辰凡所與逸則<lb/>
善若周翰輩視太孺人為太母行者將舉萬年之觴而<lb/>
屬予為之辭因歎士窮於時雖其天性之愛容有不得<lb/>
<pb n="KR4e0231_WYG_008-26b"/>
而展者常感念二親能安予菽水之奉故樂道太孺人<lb/>
之懿美以慰逸則焉逸則之貧至筆耕為養而能奉太<lb/>
孺人遍禮名刹以慰其皈依佛氏之心則予又愧之矣<lb/>
　　　夀朱濟之兄六十二詩引<lb/>
朱濟之兄長余九年甲辰之歲六甲一周矣憶自弱冠<lb/>
從君逰逮今三十年每一相過君未嘗不留予深坐醉<lb/>
之以酒棋局詩巻間出以為娯往往至宵分乃别君饒<lb/>
酒德予飲不過一二升而顧與之同嗜君有圃池數畝<lb/>
<pb n="KR4e0231_WYG_008-27a"/>
去其家不百歩而近花竹斐亹尤多植巖桂花時或風<lb/>
雨亦必往逰焉顧予雖嗜酒而不喜列坐終讌見肴蔬<lb/>
盛設則歡適之味為之漸減以故獨喜過君君既率意<lb/>
而留予必快意而返坐起無常列酒茗隨所須自許得<lb/>
酒之意者無過余而能適余之意者無過君葢麋鹿之<lb/>
性然也追數自少壯至今各衰且老矣中間所以為樂<lb/>
亦微與世俗異况自今以往蒼顔華髮相對蕭然生人<lb/>
之欲漸寡勞生之事漸稀相與遺形養性以終其百年<lb/>
<pb n="KR4e0231_WYG_008-27b"/>
則吾與君遊處之樂殆未可量也頃嘗為文以夀君而<lb/>
又賦二詩寫予之懷故復叙之云爾<lb/>
　<lb/>
　<lb/>
　<lb/>
　<lb/>
　<lb/>
　學古緒言巻八<lb/>
</p>
<p>
</p>
  </div>
</body>
</text>
</TEI>
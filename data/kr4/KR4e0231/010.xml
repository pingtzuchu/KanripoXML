<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學古緒言巻十</head> <lb/>
    <p>
<pb n="KR4e0231_WYG_010-1a"/>
欽定四庫全書<lb/>
　學古緒言巻十<lb/>
　　　　　　　　　　　　　明　婁堅　撰<lb/>
　　墓誌銘七首<lb/>
　　　唐長君伯和墓誌銘<lb/>
嘉靖中邑之賢而不試者唐先生道䖍其尤也其門内<lb/>
之化以仁讓相先至今稱於人人有子三人而伯和為<lb/>
嫡長予不及識先生而獲從其季道述先生游以父事<lb/>
<pb n="KR4e0231_WYG_010-1b"/>
焉自年十六七時巳數過其家見先生每顧從子而與<lb/>
之言未嘗不名之而三子者亦未嘗不肅然唯諾惟謹<lb/>
其後予年漸長毎過見之無不然者葢是時伯和巳逾<lb/>
壯而强矣其年止四十有七而歿距今不過二十餘年<lb/>
之間耳嗚呼尚復有事其從父之恭而友愛其弟若斯<lb/>
人者乎此予所為歎息累欷而為之銘者也君諱時雍<lb/>
母孺人沈氏其娠君也晚時二弟之母盧孺人巳在側<lb/>
室矣君先仲一年生父母憐愛之特甚然君之視其弟<lb/>
<pb n="KR4e0231_WYG_010-2a"/>
初若不知為異母也道䖍先生跧伏東海之濱而名聞<lb/>
四方然卒老於諸生以貢選為撫州府學訓導又道病<lb/>
以卒人謂必將大發之於子君資性敏鋭雖孤童能自<lb/>
奮勵既與仲同補邑學弟子員顧屢進不遂而家業日<lb/>
益落乃去城居力農田間以謀其生而以閒績學綴文<lb/>
務弸中而彪外識者咸共推讓然終不為有司所知豈<lb/>
非命哉其後仲以病瘍死哭之而傷又不勝其感觸乃<lb/>
復攜家入居城中自是終君之世不復屑意進取於生<lb/>
<pb n="KR4e0231_WYG_010-2b"/>
産亦泊如也日與故人為棊酒之會以自娯適而巳當<lb/>
仲之病也兄弟各居南北相望念欲朝夕視食飲醫藥<lb/>
即舁歸其家百計求療之所需藥物或與黄金同價必<lb/>
購得乃巳推其心以為幸而吾弟得生雖其身與妻子<lb/>
之衣食有不足顧者矣君之疾以瘵先是嘗咯血數升<lb/>
遂積以成疾自君再來城中始僦友人園居凡再徙乃<lb/>
定遷城之北偏予得數追隨焉察其意色非復往時之<lb/>
精鋭幾無所役其心者而一旦遘疾不起知君之深者<lb/>
<pb n="KR4e0231_WYG_010-3a"/>
固曰宜也君至性過人於孝友最篤而平生所遭意外<lb/>
卒然之變屢矣十八而哭訓導公踰冠而哭其妻至於<lb/>
哭弟痛與顇并殆於不能獨生皆極生人之慘酷也又<lb/>
其遇事剛果而必以精諦出之非獨於學問也吾鄉之<lb/>
土種宜吉貝然皆隨手下種俟其叢生然後芟繁培碩<lb/>
君獨分畦而播之夏秋之交離立平疇若貫繩然以故<lb/>
其收更倍於上農然君亦坐是罷矣或有言秋露釀酒<lb/>
最洌毎晨朝入稻畦中以布收之不難得也君獨曰不<lb/>
<pb n="KR4e0231_WYG_010-3b"/>
然但人取一笲挂頸垂膺貯大缶以盛而以小缶掣取<lb/>
當尤多且潔試之果然君於小物其用心如此况其大<lb/>
者乎平生百憂攢心而又不肯偷以自逸葢古之君子<lb/>
其以此而夭者多矣元配陸氏父曰鄉進士濬年十一<lb/>
而失所恃舅姑憐之即迎以歸又三年而成婦俄而羸<lb/>
疾夭死得年僅十七所舉唯一女而女又以瞽廢何其<lb/>
薄祜也然而婦德備有姑老且病夫婦同侍之寢床笫<lb/>
近在姑傍晝日常㝠而顧能安之於户内之事無不怡<lb/>
<pb n="KR4e0231_WYG_010-4a"/>
色柔聲非終日與居者不能識其語音也叔時尚稚撫<lb/>
之尤有恩繼室以郭氏同安縣令山之孫與陸孺人為<lb/>
中表姊妹道述先生聞其婉嫕而聘焉自幼習聞同安<lb/>
之孝養其於烹飪滑甘尤精也伯和好客兼味時設而<lb/>
孺人終歲獨飽藜藿至客為叔來者不待入白嫂而巳<lb/>
為具膳矣伯和卞急或時加誚讓夷然不屑也徐令自<lb/>
悔而巳仲方卧病時每食必思異味非嫂之調亦不甘<lb/>
也病久益善怒亦不知味為何等或怒至泛其盤盂狼<lb/>
<pb n="KR4e0231_WYG_010-4b"/>
籍滿地而孺人不為怪也必更具以進聞其食則私以<lb/>
為喜不食則私以為憂道述先生至比之於慈母孝婦<lb/>
焉其視仲叔之子如巳子也仲叔之子之視之亦如其<lb/>
親母也伯和既歿二子未成立家益貧孺人歸田間晝<lb/>
耕夜舂與僮僕均其勞苦衰病侵尋以萬厯乙巳冬十<lb/>
一月卒年六十有四即以明月辛酉穿竁而合祔焉墓<lb/>
在何家浜先塋直訓導公墓南數歩而二子敏行敏思<lb/>
來請銘君生於嘉靖巳亥卒於萬厯乙酉陸孺人以癸<lb/>
<pb n="KR4e0231_WYG_010-5a"/>
夘生巳未卒而郭孺人之生嘉靖壬寅其卒也為萬厯<lb/>
乙巳男子子二人敏行敏思也女子子二人長嫁周其<lb/>
位者即瞽女也次嫁諸生陸永熠嫡孫男曰懋醇敏行<lb/>
之言曰先君先妣之𦵏二十有二年矣惟是窀穸之事<lb/>
皆吾叔父任其勞費焉所以賁諸幽者將有待而請也<lb/>
日者吾母之病亟矣猶呼敏行使就督學御史試曰吾<lb/>
數病數起兒勿憂也敏行泣不忍行謂當奉侍湯藥耳<lb/>
而不幸遽至於大故痛何如也吾叔父之狀吾父母可<lb/>
<pb n="KR4e0231_WYG_010-5b"/>
謂具其概矣此不肖孤之所不能盡知也幸憐而賜之<lb/>
銘予受其狀讀之至言君方成童時父攜之登寺閣告<lb/>
以閣下藏兒衣所其後過之未嘗不思母泣下父歿之<lb/>
年以六歲小弱弟而所至必攜與俱一日不在側即悽<lb/>
然而不樂平生負氣不肯屈於人及聞從父之規則忿<lb/>
然不平者旋廢然而反嗚呼此豈可望於世之君子哉<lb/>
君雖不遇於時又不克於永年然所以貽後之人者逺<lb/>
矣予之先大母於君母為姑先人少從訓導公受易比<lb/>
<pb n="KR4e0231_WYG_010-6a"/>
冠學成君與其仲又皆師事焉不獨講舅甥之禮故兩<lb/>
家往來甚密予雖既冠受室猶入拜郭氏嫂於梱内如<lb/>
兒童時然則非予其誰宜銘銘曰<lb/>
氣之剛或謂其不長中之厚夫何艱於下夀嗟人生之<lb/>
不可期胡拘拘謭謭以為疑城西之原從以二嬪依爾<lb/>
先人曰是惟孝友唐長君之墳<lb/>
　　　處士宣孝先墓誌銘<lb/>
邑之聚族而居者其在四郊往往以姓氏稱於所居之<lb/>
<pb n="KR4e0231_WYG_010-6b"/>
鄉若城居而族繁緒逺者數姓而巳宣氏自邑始建已<lb/>
定遷東城國初編氓曰夀一生子道興道興之嫡曰文<lb/>
能有弟文忠少依外舅殷從徙雲南文能生孟宗孟宗<lb/>
生西安府同知㫤始以儒顯其嫡曰廷政廷政之嫡興<lb/>
國州吏目希文娶於金生四子而君為季盖其世凡七<lb/>
傳矣中間時或盛衰而族常聚居堂搆無改君於兄弟<lb/>
中獨為孤童能攻苦自力雖不得志於諸生閒居好稱<lb/>
述南宋以還儒者之言意度凝然若不屑意於治生者<lb/>
<pb n="KR4e0231_WYG_010-7a"/>
與其子嘉士先後皆授經自給然一門内外率能以勤<lb/>
佐儉漸拓其業晚而更營新居顧其配徐相與樂其子<lb/>
之養志里閭之人無不羨之者君夫婦始於艱辛終於<lb/>
宴樂未老而傳同年夀終其亦可以無憾於人世矣君<lb/>
諱光祖孝先其字當興國時巳耗其先貲又不幸卒官<lb/>
君年纔十一耳既𦵏而析箸所受屋三間金五十兩而<lb/>
巳凡娶與養皆取給焉會邑中於倭而築城之役興君<lb/>
謂不可以吾少故獨使兄任之則又耗其金十之三至<lb/>
<pb n="KR4e0231_WYG_010-7b"/>
力不能娶則往就徐翁受室焉家日益貧學日益勤而<lb/>
小試數不利然終無戚容比壯始補諸生常以身兼僮<lb/>
奴之勞一日於風雪中拾遺金竚立以待求者有老傖<lb/>
號哭而來曰兒以逋賦被繫鬻婦以償而又失之天乎<lb/>
兒終庾死耳君驗其言實竟還金焉當是時葢厨常絶<lb/>
炊而君不為動也性尤篤於孝友念母氏春秋髙何有<lb/>
何無絶不使知之伯兄以賦役輸布京師至則法巳變<lb/>
矣司農較不中程下有司更徵計其直多至萬餘兩而<lb/>
<pb n="KR4e0231_WYG_010-8a"/>
所輸布又以在官物人莫敢貿易同役者皆惶迫無所<lb/>
措君上白事巡撫宋公請減價半給屯兵以當餉而責<lb/>
諸解户止半償庶可辦宋從其議衆以少紓歲嘗大疫<lb/>
仲兄之室無不病者嫂且病歿君晨夕視兄湯藥卒以<lb/>
獲痊邑有人師曰殷方齋先生君少及門終身思步趨<lb/>
焉數稱志士不忘溝壑與其過而浮夸無寧拙而朴野<lb/>
其於賙人之急容人之過殆少成也嘗試陽羨見羣賈<lb/>
人殊狼狽問之則遭掠不能歸也即損槖裝佐之里中<lb/>
<pb n="KR4e0231_WYG_010-8b"/>
兒盜斫中田廬樹二十餘株其材皆巳拱及亷得之憫<lb/>
其貧甚貸不問也有夫婦苦繼父虐使自鬻於君父聞<lb/>
來訴即出劵還之不責其直君以貧士積纎嗇致少贏<lb/>
而凡事依於寛仁長者多此類也徐孺人之父曰漢母<lb/>
錢氏徐翁葢識君於兒童時故許以女及婚未幾即語<lb/>
君曰婦不事姑禮歟君遂與孺人歸見於廟姑與諸姒<lb/>
皆宜之巳而舉女及男矣而朝夕所須往往仰其十指<lb/>
男又善病肉銷目昬積憂勞成疾又歸哭其母疾有増<lb/>
<pb n="KR4e0231_WYG_010-9a"/>
焉聞君還金喜曰此於士人為尋常事耳顧脱人於困<lb/>
戹非細故也吾母子其得生乎夜夢純陽真人療以丸<lb/>
藥遂得漸瘳而君亦夢三神人攜兒入門謂曰吾自水<lb/>
府取兒還汝驚喜而寤則兒巳能張目視人矣君雖晚<lb/>
而稍饒然自此益務為德内自宗黨外及所知靡不逮<lb/>
焉尤拳拳於掩骼埋胔而孺人亦追念窘乏時更慫恿<lb/>
之不少阻姑暮年喪明孺人常不去側行則扶食則進<lb/>
箸如撫嬰兒年躋九十無疾而終嘉士再娶踰壯未有<lb/>
<pb n="KR4e0231_WYG_010-9b"/>
男因為置貳連舉三子孺人顧而樂之比長孫娶婦喜<lb/>
謂之曰吾年未三十病幾殆恃粥以生盛夏猶帕首今<lb/>
又四十餘年幸獲庇於新居冬無凄風夏違烈日常櫛<lb/>
髪加餐躊躇畦圃又得見新婦之婉娩也吾始意不及<lb/>
此因時時言昔之勞瘁以為戒未幾而病遂以不起君<lb/>
素康彊無恙又善攝生少與從兄仲濟先生以讀書談<lb/>
道為樂晚而彌篤春秋佳日每過其所善未嘗不與俱<lb/>
家居率終日相對比兄歿所與為社會者皆蒼顔白髮<lb/>
<pb n="KR4e0231_WYG_010-10a"/>
之叟也居常好獨遊往返必數里以為常一旦以哭徐<lb/>
孺人外若能自遣而中不勝悼時扃户有所簡較家人<lb/>
不知所為歿乃得其手疏處分甚悉又嘗過其舊廬拂<lb/>
拭祠宇裴徊移日乃還尋臥病三日而逝殆其神清豫<lb/>
知大故之將及乎臨終所以訓勅其子孫皆立身接物<lb/>
之大端要歸於無忝所生而巳凡生二男一女長即嘉<lb/>
士次吉士年十二而殤女嫁張煒巳前夭孫男三人曰<lb/>
兆熊麟徵兆龍孫女一嫁張文遇歿之明年乙夘嘉士<lb/>
<pb n="KR4e0231_WYG_010-10b"/>
卜吉於守信鄉南斜涇之原以九月二十七日庚子窆<lb/>
自為狀來請銘予辱交於君父子間女又嫁為冢孫婦<lb/>
其不可以辭乃叙而銘之銘曰<lb/>
同年而生歲戊戌嬪先六十又二日維令之冬月初朏<lb/>
雉入水兮征鳥疾同年而終歲甲寅夫子後之律蕤賓<lb/>
紛五絲兮命莫續鼓盆之歌閲三旬美哉輪奐誰歟發<lb/>
歌兮哭兮生且歿昔頌禱兮今輓歌何者為枯何者菀<lb/>
卜則食兮𤣥堂開撞堅琢密聲喧豗銘以昭之安且固<lb/>
<pb n="KR4e0231_WYG_010-11a"/>
一善百禳靡眚災<lb/>
　　　灊山縣學訓導沈君墓誌銘<lb/>
昔者夫子之論士葢先之以有恥然後及於其才若夫孝<lb/>
弟立乎大矣而未究行巳之全也乃至硜硜小夫而亦有<lb/>
取焉者彼誠無恥之恥也哉而孟子亦曰恥之於人大矣<lb/>
為機變之巧者無所用恥焉夫才畀於天各有定分不可<lb/>
强也而行巳存乎人顧所自立無不可勉也而今世之士<lb/>
往往自多其才謂機變所以濟事寡亷鮮恥而曰吾不欲<lb/>
<pb n="KR4e0231_WYG_010-11b"/>
為硜硜耳嗚呼此為士類之蠧而巳予自壯及衰所交四方<lb/>
之士為不少矣有友二人焉曰徐君錫沈君禮者殆孔子之<lb/>
所謂狷也然獨其所與厚善能深知之耳其他或漫不訾<lb/>
省或更嗤笑之曰安用是拘拘愚不適時者為哉二君及<lb/>
予皆久困諸生以老君禮需次學官貢於京師以歲戊申<lb/>
選為潛山縣學訓導居二年其子景曾往為君六十夀吾<lb/>
輩咸賦詩贈之予又為序之以謂潛之天柱漢武之所祀為<lb/>
南岳也即善病春秋佳日宜强一陟具巔而君先巳病痁困<lb/>
<pb n="KR4e0231_WYG_010-12a"/>
甚矣明年春竟以其喪歸可痛也巳景曽卜地於東郭<lb/>
趙涇之原將以歲癸丑十一月七日辛酉遷君之殯而<lb/>
𦵏焉乃具其行狀而來丐予銘且曰凡吾先子之執皆<lb/>
所畏也而尤於先生數有知我之歎是宜有辭以掩諸<lb/>
幽嗚呼予尚忍銘吾友也哉君諱賓君禮其字一字用<lb/>
卿世為嘉定人其先有諱珏者以宣德乙夘舉於鄉未<lb/>
有繼者君感慨自奮踰冠學成以經明行修見稱於時<lb/>
里中父兄争願得君為子弟師君外和而内嚴設為科<lb/>
<pb n="KR4e0231_WYG_010-12b"/>
條以教學者不肯少縱弛始或厭苦之巳去而無不佩<lb/>
服焉咸曰玉鄰先生實人師非獨以經也君為文章淹<lb/>
雅温潤而初不見其自喜之色嘗試於鄰郡邑還書報<lb/>
其父或有見之曰可幸無咎而巳及主者第其文每署<lb/>
為第一與人言喣喣若恐傷之談笑終日而無一猥䙝<lb/>
之語然往往令人解頤性不耐酒飲未嘗豪而時亦至<lb/>
於醉醉後輒歌太白長句酣適之味乃過於酒人也人<lb/>
謂君於科第直掇之耳而連困京兆不為愠顧曰吾豈<lb/>
<pb n="KR4e0231_WYG_010-13a"/>
敢望此哉其謙退出於天性如此方成人之年即遊鄉<lb/>
校其父長者所親或請受其貲百金而歲致其贏未幾<lb/>
即耗盡君知父不能平乃前慰曰向以中表故不意其<lb/>
負我也今其人巳赤貧即急之終不能償無失吾厚不<lb/>
猶愈乎既而家人不戒於火君曰此亦豈人所為可以<lb/>
安於貧矣吾其以筆耕養乎於時後先學徒多至百人<lb/>
歲中餽遺甘㫖多有親知常滿前父雖久病幾欲忘其<lb/>
困也而君之婦張尤能以儉勤佐之稍稍買田宅以居<lb/>
<pb n="KR4e0231_WYG_010-13b"/>
俯仰寛然父意有欲厚每斥所餘以慰其意而事繼母<lb/>
潘尤謹君素雅飭未嘗以私謁長吏一日以從父役於<lb/>
官為令所窘君父子具衣冠往見令於城東冀得少寛<lb/>
之語未及吐值令醉甚便捉其衿與徒步亟還將據案<lb/>
為文書白之上官君惶恐謝久之令亦酒醒悔而罷去<lb/>
君性過慎雖事旋已常竊歎曰事固有非意若此者乎<lb/>
自是數多病病若悸然乃杜門養痾不多與人通惟相<lb/>
知數人過之歡然坐語移時然絶不就人飲也君錫閒<lb/>
<pb n="KR4e0231_WYG_010-14a"/>
語予吾家去用卿不百步君明日可早來吾必當致之<lb/>
既而終辭不至君錫後往讓之君笑曰吾寧不知座無<lb/>
雜賓耶今吾辭君等必不我怒也如一過君不虞他人<lb/>
怒耶葢君非獨多畏其孤立行一意類然矣在潛山時<lb/>
有涂生鄭生以詿誤黜君知其誣力為白之曰士可以<lb/>
罪黜不可以忤罪也或曰事始於黌舍奈異同何君曰<lb/>
吾知求其是耳庸何傷不為和羮乃雷同耶於是聞者<lb/>
皆歎服以為非世俗之君子也予謂如君既衰為邑文<lb/>
<pb n="KR4e0231_WYG_010-14b"/>
學故所别白止此向令得登朝為顯官其所自持必不<lb/>
為苟同無疑也恒情一内顧其私外慴於勢白黒可倒<lb/>
置薫蕕可同器機以應卒佞以飾非無所不至且曰彼<lb/>
何與我事而强取别白為嗚呼此其人之賢不肖何如<lb/>
哉君生於嘉靖辛亥八月二十日卒於萬厯辛亥正月<lb/>
十六日享年六十有一曽祖諱清祖諱錦考諱溯源妣<lb/>
周氏君踰壯未嘗舉子女顧其族無從子可撫父曰吾<lb/>
父視汝叔溯澄如親生吾兄弟同居晚年始分異今其<lb/>
<pb n="KR4e0231_WYG_010-15a"/>
仲子即弟行也獨不可子撫之乎故景曽自孩提育於<lb/>
君夫婦長而訓之以至於成立為諸生亦有聲生子曰<lb/>
欽一君攜之赴潛山今且弱冠矣又有壻一人曰徐其<lb/>
女非沈也而少長於君之室同於所生焉或有問曰弟<lb/>
而為子殆禮以義起乎應之曰可當其勢之窮與情之<lb/>
無窮而禮從出焉雖聖賢猶夫人也羣從之鮮介子也<lb/>
吾無如之何也而祖父之嗣之不可絶也幸有小弱弟<lb/>
焉則子之而巳叔嫂之無服也而韓退之為嫂服期年<lb/>
<pb n="KR4e0231_WYG_010-15b"/>
當時莫或非之以嫂之撫之猶母也今之制果義起而<lb/>
期矣此所謂情之無窮也若君禮者處乎勢之窮則弟<lb/>
而子之可也銘曰<lb/>
於乎天人之際葢多參差其臧其否其成其虧理固然<lb/>
矣事或反之達人知此非我所為其得為者早計不疑<lb/>
彼愚懵焉失於重遲其後形見計不及施卒以狺狺為<lb/>
傍所嗤如君尚强為孫含飴俄而授書朝夕娯嬉旅櫬<lb/>
之還長江渺瀰孰為扶䕶涉險若夷出郭里許異時所<lb/>
<pb n="KR4e0231_WYG_010-16a"/>
栖龜以食報宅兆是宜有求於鄰好我莫違日月之良<lb/>
歸骨於斯俾後有考鑴此銘詩<lb/>
　　　金伯醇墓誌銘<lb/>
君諱大雅字伯醇嘉定之羅溪里人曽大父諱璧大父<lb/>
諱昂父諱翯昻之季子也母劉孺人是生君及其弟某<lb/>
家世以力田自贍孝謹睦族愿朴畏法稱於鄉之人自<lb/>
君之世父翊生伯謙先生資性警敏從其舅氏潘學里<lb/>
中所稱新菴先生者也能自力於文辭以魁岸駿發為<lb/>
<pb n="KR4e0231_WYG_010-16b"/>
主稱其儀觀甫踰冠即舉於鄉而君以小弱弟稟承<lb/>
伯兄之話言學為沖夷綿密之文以干有司未即售又少<lb/>
而明農知逢年之不數數也輒感憤游於四方將學為<lb/>
治生以素封著稱而伯兄不善是也則朂之曰吾幸起<lb/>
家為儒而獨不能接武耶且吾子兆登已知讀父書相<lb/>
與觀摩不可乎夫貨殖之去學殖也懸矣吾弟其勉之<lb/>
君於是益自奮勵遂補諸生踰壯廩於黌舍五試南京<lb/>
兆連不得志葢自從子舉於鄉君雖未忘一遇嘗曰吾<lb/>
<pb n="KR4e0231_WYG_010-17a"/>
其可以弛擔矣閒居好讀軒岐之書下及近代諸名家<lb/>
一一能通其説歲嘗大祲人多病疫凡所治輒效名播<lb/>
逺邇爭奉贄幣來迎由郡邑而上至撫按重臣聞君名<lb/>
無不願見者既而習其為人亷靜君子也去後猶眷眷<lb/>
歲中數致疏問然君於方技特以該通自喜有求必應<lb/>
意不在厚糈故凡與之交無戚疎久近咸禮重之曽無<lb/>
間言君為人心慈而氣和口不談人之過胷不留人之<lb/>
忤即行輩不相及未嘗以穉齒易之或臭味不相投未<lb/>
<pb n="KR4e0231_WYG_010-17b"/>
嘗不斂容接之人有戲謂君毋乃為鄉愿乎則笑應曰<lb/>
吾愿未嘗不狷正恐學狂未能無蕩耳聞者咸歎服其<lb/>
名通焉君平生於孝友甚篤也父母偶有疾必朝夕侍<lb/>
側所投藥必徧檢方書或䖍禱于神瞿然若有告焉然<lb/>
後為劑以進父嘗病腹癰母積苦血崩皆一投而愈得<lb/>
之孝誠類如此弟仲稍長受室矣而一切田賦之役君<lb/>
獨身任之終不令弟至公庭嘗築室溪上罄其私槖乃<lb/>
克成之其後析箸母孺人欲屬之仲君終不以拮据之<lb/>
<pb n="KR4e0231_WYG_010-18a"/>
勞而有恡色諸姑之婺居者四人而三無子姓君皆迎<lb/>
歸與兄嫂共晨夕以為常尤好急人之病有告以困乏<lb/>
未嘗不周之時或為人貸後卒代之償至其所親厚尤<lb/>
惟力是視雖勞費不恤也予友王辰玉稱其聞人急難<lb/>
奔赴僕僕痛心攅眉如鑚膚肉良不虚耳君之治騐多<lb/>
不能更僕予所知一人者年少在官置其婦於家獨身<lb/>
上郡久之病似瘵殆不復能臥其父以告予丐為之請<lb/>
頗疑客舍或有私其言病狀殆近女如蠱君素不切<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>
<pb n="KR4e0231_WYG_010-18b"/>
毎問之詳即與藥數驗至是獨語其父盍往診焉比察<lb/>
<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>則曰今病在右言左何也豈得之酒乎又問所痛苦<lb/>
則皆右與父所言異君笑曰此不過兩劑即起耳但病<lb/>
起後當脾肺兼補以須元氣之漸復耳巳而果然君娶<lb/>
於周生二女壻為徐懋仁張襲縉側室顧生三男曰兆<lb/>
芳德滋兆升而二女嫁李槱之丘時傑孫男六人君生<lb/>
於嘉靖丁未卒於萬厯甲辰享年五十有八墓在城東<lb/>
之六都從考妣之兆而窆於東若干歩予與君交最暱<lb/>
<pb n="KR4e0231_WYG_010-19a"/>
且久將𦵏其子來乞銘不可以辭銘曰<lb/>
家世農去治生恥沒沒學通經進數蹶有時名晚好醫<lb/>
處方平户外屨紛將迎年未耆疾之嬰藥莫效命以傾<lb/>
道屢遷譽頻仍嗟時命非人能後有考在斯銘<lb/>
　　　沈叔良墓誌銘<lb/>
予友沈君叔良以歲丙午病卒距今十有二年而其子<lb/>
纘祖等卜以月日之具宜開君所營夀藏以奠其魄而<lb/>
與周孺人合謂予少習君知之為深來請墓中之銘乃為<lb/>
<pb n="KR4e0231_WYG_010-19b"/>
考論其世系與平生之大畧而謹書之以永詔來裔維<lb/>
沈氏世居嘉定之清浦葢自宋季揚州守都逺公始由<lb/>
汴徙濠勝國中又徙呉郡三徙而定今遷至於君凡十<lb/>
一傳矣都逺之嫡曰文亮生二子珪其嫡也珪叔子曰<lb/>
允禮生瑛及鏞鏞仲子曰輅而其嫡曰宙宙之嫡諱嶽<lb/>
君之曽大父也嫡為開州公諱鰲次為贈太守公諱龍<lb/>
皆君之大父也開州有子階及隨相繼前夭以贈太守<lb/>
公之仲子太學君諱陵為後又無子而君繼之廣信太<lb/>
<pb n="KR4e0231_WYG_010-20a"/>
守公諱陽之叔子也諱紹傅叔良其字君少而美秀眉<lb/>
目如畫師事先君子舞象之年即與予同學相善娶於<lb/>
崑山周氏周既舊族兄弟或城居或居城東千墩里有<lb/>
浮佛古刹焉地僻中有喬木聳㧞糾蟠多美䕃又偕予<lb/>
往讀書其中君頗食酒酒酣慷慨歌呼庶幾為時聞人<lb/>
寺僧亦聞而壯之數相就慰勞焉然亦善病再試京兆<lb/>
不利即歸葺中田廬日以課子為樂即程試之文意有<lb/>
不可輒加㸃定人亦無以難也君於友愛最篤事其兄<lb/>
<pb n="KR4e0231_WYG_010-20b"/>
及姊禮有加而意極諄懇非謬為恭而已撫其女甥如<lb/>
巳女視其姑子如親兄弟往往自許以急病讓夷葢嘗<lb/>
為自序一篇以示其子曰吾非欲以此欺不知我者顧<lb/>
父子情親不欲飾讓耳毎一捉筆書所以訓誡之語輒<lb/>
纚纚數百言不肯休而間為俚歌可使耕農饁婦聞而<lb/>
即解以感動之閒居雖不對客必引滿酣適人見其頺<lb/>
然亦疑為縱逸而莫知其心口自語未嘗不兢兢也自<lb/>
以家世貴盛懼前之易湮而後之易渙也特於收拾先<lb/>
<pb n="KR4e0231_WYG_010-21a"/>
世之遺文與諮詢子姓之繁衍不怠益勤故予之志君<lb/>
書其世特詳者葢其志之所存也君有六男子曰某某<lb/>
某自君之疾而病長子已為邑諸生既歿乃漸以冠婚<lb/>
其二尚少皆有外舅可仗庶幾免於子弟之過以慰君<lb/>
於地下女若干人壻曰某某某𦵏之歲丁已月壬寅日<lb/>
庚寅墓在馬陸塘某字圩之原銘曰<lb/>
維君之考仲子之仲而世嫡是紹維君所後續而復續<lb/>
而世裔是茂城南迤東於是焉農於是焉終其北幽宫<lb/>
<pb n="KR4e0231_WYG_010-21b"/>
土厚水深松檜隂森像服以廞往即爾任驥子驂驔以<lb/>
莫不堪復啟潭潭維百斯男<lb/>
　　　王君墓誌銘<lb/>
君諱垣字維慎姓王氏世為嘉定練祁市人考曰某妣<lb/>
婁氏予祖姑也生兄墨及君二男子君年十五而喪父<lb/>
又五年而喪母往依外舅黄翁於淞江東未幾還與伯<lb/>
兄同居因從予先君受經巳棄去謀為生錙銖積之貲<lb/>
漸拓黄氏相君於孤弱同其艱苦而前夭無子繼室以<lb/>
<pb n="KR4e0231_WYG_010-22a"/>
茅生子重識重度未及見其成立而君病以歿伯甫成<lb/>
人仲髫齓耳萬厯歲丙申也距其生嘉靖甲辰得年五<lb/>
十有四卒之十有四年君二子以歲巳酉十二月庚申<lb/>
𦵏之城西夜字圩先塋西數歩與黄孺人合先期來請<lb/>
銘曰吾父困於市㕓非有巖處士之髙行也其幼而自<lb/>
樹長而施於族姻者二孤無從悉也嘗聞其一二而私<lb/>
識之族有少而孤者賙其婺須之長而捐金使學為賈<lb/>
其折閲也輒復捐與之不為沮吾外家黄故富室也舅<lb/>
<pb n="KR4e0231_WYG_010-22b"/>
氏孱不能守劵其田宅僮指而求售焉卒所以酬嘗浮<lb/>
其直且曰耕爾田役爾傭毋改其舊故人或貸以給徭<lb/>
未及償而死往臨其喪焚劵於柩前以慰其子葢先人<lb/>
起自孤童年不登於下夀故不肖兄弟之所能言僅若<lb/>
此然以吾母之嬛嬛而二孤終有所恃以立庸非先人<lb/>
之遺乎丐為志而銘之予不能辭也重識今為邑諸生<lb/>
重度亦端靜嗜學將益昌其緒銘曰<lb/>
起穉孤兮勤拮据歿留餘兮長二鶵躭文書兮業為儒<lb/>
<pb n="KR4e0231_WYG_010-23a"/>
本厥初兮賁幽墟<lb/>
　　　羅溪唐處士墓誌銘<lb/>
去邑城東二十里而近前臨羅溪有墓曰處士唐君之<lb/>
藏始君之父毎言他日二子葬我母以青烏言行求善<lb/>
地但近在舍傍俾子孫易守母為人所芻牧即長逝者<lb/>
魂魄永安矣君性至孝又事其兄恭欲及父存慰其意<lb/>
既買地而經營之尤不惜勞費已而父母相繼歿君亦<lb/>
坐是顇且病今望之松檜鬱然水灣環若抱君兄弟皆<lb/>
<pb n="KR4e0231_WYG_010-23b"/>
以是歲祔東西相望葢生以自致歿而從焉且以孝友<lb/>
詔於後之人君其可無憾矣君諱拱字安國别自號養<lb/>
和君生平所與自骨月至親洎所嘗還往罕有忤者且<lb/>
勤不過苦約而能施晚雖病困亦蕭然自樂養和所以<lb/>
志也先世家邑之鹽鐡渡自太倉州建𨽻為州人其復<lb/>
還卜築於溪上者君之曽大父也父諱英母朱氏生兄<lb/>
相及君二丈夫子君方成童已自知勤學於時邑之老<lb/>
宿曰方齋殷先生子義新菴潘先生士英畏齋劉先生<lb/>
<pb n="KR4e0231_WYG_010-24a"/>
鋒號博學好古而皆器重君既踰冠無所知名慨然歎<lb/>
曰始吾以為賈而贏不若儒而窶也今吾以為儒而末<lb/>
效不若去而代其親勞也用是決意廢其學然其為生<lb/>
産作業務依寛厚不屑較計錙銖娶於顧年十七來歸<lb/>
克以儉勤佐之夫婦嘗相儆吾與其求多於人無寧力<lb/>
出於巳且用而靡何異棄於地乎故其貲日拓而長者<lb/>
之譽亦日起尤能急人之窮其友或負官錢幾斃箠楚<lb/>
泣以子為託君多方為之贖卒令父子得相保中表有<lb/>
<pb n="KR4e0231_WYG_010-24b"/>
貧不能婚者貸以成禮巳弗克償則詣君出一劵請酬<lb/>
以田君謝不受也女兄歸於沈老病無子亟迎以歸或<lb/>
間於孺人曰先姑之槖半為所私而尚虞乏乎孺人正<lb/>
色曰母氏有遺子女共之何與他人事耶言者為之慚<lb/>
沮自與伯兄分異暇日未嘗不追隨風雨不為間也兄<lb/>
嘗遘竒疾僮使皆有形穢之嫌而君與同卧起視醫藥<lb/>
須其良巳乃還兄嘗使責逋於人君謂兄食指繁悉以<lb/>
讓之終於一無所受父晚年有所嬖曰爾兄弟養我即<lb/>
<pb n="KR4e0231_WYG_010-25a"/>
豐豈若使我豐約自適哉其各致朝晡所需毋饋我然<lb/>
顧孺人時從其嬖伺所甘而進之翁輒喜為加餐嫂孫<lb/>
早歿朱孺人終身依中婦兄伯强迎就養母曰吾自安<lb/>
新婦耳豈徒以奉養哉外舅顧翁以數遷徙喪其資君<lb/>
謂孺人吾其𦵏爾父母養爾後母乎爾事吾二親孝不<lb/>
可無報也君雖不竟其學然其好為儒益甚生二子稍<lb/>
長即延明經師訓課之已創别業為髙館益招里中少<lb/>
俊與相磨礲而孺人亦從中饋供膳羞惟謹每當子姪<lb/>
<pb n="KR4e0231_WYG_010-25b"/>
就試輒以輕舠尾其後市甘鮮相勞勉常如其家居也<lb/>
未幾二子皆有名諸生中癸夘伯子舉於鄉而季亦為<lb/>
主司所賞閭巷咸以為君榮而君顧益恬然視其子無<lb/>
驕色而後私以為喜性食酒談諧温温間以聲伎毎厭<lb/>
厭達曙雖嚴寒孺人毎於中夜手調羮湯以佐其歡君<lb/>
嘗語客吾儕幸接杯酒相娯有口不以歌有耳不以聽<lb/>
歌而數取塵俗事絮聒為者請浮大白葢其自適於酒<lb/>
者如此頗好遊佳山水嘗遊太湖中流遇風坐客皆震<lb/>
<pb n="KR4e0231_WYG_010-26a"/>
恐獨從容言曰人孰不死者以逰死不猶愈乎君自營<lb/>
其父藏而病廡垂十九年人或諷止之君坐起須人於<lb/>
登臨有何樂君笑應曰吾陸乗籃轝而水乗舟病其奈<lb/>
我何且不病者何必勝我樂也然卒以久病故年僅六<lb/>
十有一而卒萬厯歲丁未也其生以嘉靖丁未孺人後<lb/>
君四年生先君三年卒得年五十有四其𦵏以君歿後<lb/>
二年巳酉月為乙亥日為庚申二子景亮景南壻為呉<lb/>
泰徵金兆芳孫男塤孫女字朱瑜呉汝楨君臨歿屬其<lb/>
<pb n="KR4e0231_WYG_010-26b"/>
子曰吾平日見人諛即代為慚汝𦵏我乞言而核者志<lb/>
吾墓及是將𦵏景亮兄弟匍匐奉狀來請銘予昔曽與<lb/>
君同逰杭州知其樂易君子也前年秋嘗為文夀君六<lb/>
十具論之兹不可以辭銘曰<lb/>
行之敦躓於文嚮之勤開後昆誰為之天耶人譬麇蓘<lb/>
豐年臻勒貞珉永有聞<lb/>
　<lb/>
　學古緒言巻十<lb/>
</p>
<p>
</p>
  </div>
</body>
</text>
</TEI>
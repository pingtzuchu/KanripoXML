<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學古緒言巻二</head> <lb/>
    <p>
<pb n="KR4e0231_WYG_002-1a"/>
欽定四庫全書<lb/>
　學古緒言巻二<lb/>
　　　　　　　　　　　　　明　婁堅　撰<lb/>
　　序十五首<lb/>
　　　緱山先生集序<lb/>
夫士志於當世其遇則名實加於上下一時言論風采<lb/>
垂之後世咸考信焉其不遇則屏居自晦已耳然中有<lb/>
未忘猶數詠歌先王自見其意於言表者蓋多有之若<lb/>
<pb n="KR4e0231_WYG_002-1b"/>
夫遭時顯名矣而徒揚其芬未茹其實乃僅僅託於語<lb/>
言文字以有傳於後良足悲矣嗚呼此予於王君辰玉<lb/>
之遺文所為攬涕而敘之者也予之識君自其甫冠坦<lb/>
然以夷邈然以逺不可得而親疎者也既而與之習悉<lb/>
其内行淳備平居於物無所好而獨好觀古人之書終<lb/>
日矻矻丹鉛其傍而識之敏而加勤學日益而意愈下<lb/>
其為文章頃刻千言若江河決而日星明也少喜為詩<lb/>
出入古今之間初若不拘拘而卒與之合要歸於刻露<lb/>
<pb n="KR4e0231_WYG_002-2a"/>
駿發非苟然也年垂壯始舉於鄉又十餘年而以進士<lb/>
第二人擢官編修念文肅公之老也旋上疏乞終養奉<lb/>
親之暇將益究心當世之務曽未幾而病困頓數年竟<lb/>
以不起悲夫病革手疏告其子皆生人之大節於忠孝<lb/>
尤惓惓也且曰吾於古詩文能窺其藩未造其域也然<lb/>
詩似差勝他日發篋以屬執友某某詮擇而敘之亦吾<lb/>
志之所存也蓋余昔嘗語君文不當以時代論也凡人<lb/>
之傑然者其識髙其自得者深雖卒然而吐其中所欲<lb/>
<pb n="KR4e0231_WYG_002-2b"/>
言必有異於流俗斯以為可傳而已如陸宣公其文詞<lb/>
豈有異時之人哉而至今稱其奏議與賈生埒何歟以<lb/>
公之所言皆切於匡主濟時鑿然有所不可易耳故曰<lb/>
文章經世之大業也而區區焉以世之先後詞之難易<lb/>
論者一何陋歟君慨然歎曰今之世其誰復可告以斯<lb/>
言者乎故余敘君之文獨惜其志在當世而不及於施<lb/>
用其詞或鬱紆悲憤或慷慨激昂葢直取以寄焉進未<lb/>
能矯中世士大夫之習而砭其膏肓退不獲抉古聖賢<lb/>
<pb n="KR4e0231_WYG_002-3a"/>
人之奧以為時耳目徒負其才抗其志而冺冺以殁使<lb/>
人咨嗟歎息而不能已固予所以序斯文之指也君詩<lb/>
文凡若干巻皆録其大畧而已曰緱山先生者君少時<lb/>
頗有游僊之志所嘗以自號也遜之葢不勝悼念以謂<lb/>
君之才與其志行之不苟既幸遭時而終無所效於世<lb/>
意今者或已游其神於大虚寥廓乎則猶有足慰者乎<lb/>
故以是名其集於乎其亦可悲也已<lb/>
　　　錢密緯寒玉齋詩序<lb/>
<pb n="KR4e0231_WYG_002-3b"/>
昨歳予遊京口於友人陳仲醇舟中與密緯相識因得<lb/>
覽其文意深而緒密非敏且勤弗能也明日獲共若沖<lb/>
先生登眺從容夜深乃别雖𤣥心質行非造次可盡知<lb/>
其超然脫去世俗而游於埃壒之表也為賦長句四韻<lb/>
五言古三十韻以寄其慨慕焉自後密緯數過從未嘗<lb/>
不言詩出其詩數篇驟讀之如風雨過而晴日在軒庭<lb/>
開霽人也予為言今之經義與詞賦迥然分途即才能<lb/>
兼之有得於此必有妨於彼吾見其兩乖矣未見其並<lb/>
<pb n="KR4e0231_WYG_002-4a"/>
詣也頗疑經義屢變而彌淺是可贋售也非若詞賦似<lb/>
靡而源逺不可襲取也盍先為可售而徐及於深造庶<lb/>
幾終有合乎蓋予嘗折臂於斯矣密緯不以余言為迕<lb/>
而低回首肯者久之别一年所聞其復不售於有司方<lb/>
為悵然而寒玉齋一編至矣夫遇不遇固非人之所得<lb/>
為也然彼是各一途而吾欲迫而强合之亦非力之所<lb/>
能及也以密緯之勤敏而求合有司之尺度又三年希<lb/>
有不中程矣則吾願與子終言詩必也博綜以濬其源<lb/>
<pb n="KR4e0231_WYG_002-4b"/>
深思以極其趣毋昡於俗以需中之自得毋急於名以<lb/>
俟衆之自歸持論則母狃於時代而但諦觀其所就取<lb/>
裁則母矜於華靡而務力遡其所從苟能是即漢魏晉<lb/>
唐之遺音將亦時見於宋之作者而喋喋焉沿襲口耳<lb/>
以輕肆詆訾者或實未有窺也密緯以為然耶不耶吾<lb/>
觀昔賢之論譬文章於懸衡今子之詩固已使予服膺<lb/>
而俯他日功益専増益重吾首之至地夫何疑顧如余<lb/>
駑鈍既拙於爭時又恧於虚名終身窮初不自悔終身<lb/>
<pb n="KR4e0231_WYG_002-5a"/>
學老而無成又以是薦之密緯何也<lb/>
　　　易經程墨文選序<lb/>
六經皆聖人之書易為最幽深矣揚子雲作太𤣥以擬<lb/>
之儒者譏焉然要為能知易者自漢儒之易不傳而王<lb/>
韓之說獨行於世逮宋程朱二氏出而學者又廢王韓<lb/>
不復講今之為文以應有司之求者名為推本朱氏而<lb/>
往往謬襲時師之曲說苟以邀一旦之遇而已然則薈<lb/>
粹而録之又屬為序之其亦可以已乎曰是一代之制<lb/>
<pb n="KR4e0231_WYG_002-5b"/>
而士所由以進也其言不必為傳翼也言不必翼傳而<lb/>
上以此取士故讀仲鳴之所詮次而其人可知也自成<lb/>
化𢎞治而迄於今文辭之在録者可以觀世焉昔之朴<lb/>
直者未必是而今之藻繢者未必非也有司者第甲乙<lb/>
而登進之四方之學者爭操觚而擬之又務為新特以<lb/>
勝之亦其宜矣然自朴而之藻勢之所必趨也藻極而<lb/>
反於樸猶挽江河而之西也今又當變矣將變而何之<lb/>
乎此實世道之憂已唐詩之溫許皮陸宋文之吕楊陳<lb/>
<pb n="KR4e0231_WYG_002-6a"/>
廖其言語非不工也當時以為儀的焉自今而讀之今<lb/>
昔之變將孰置是非於其問乎曰是存乎辭而不在乎<lb/>
傳之合與否也夫昔人之才豈反不逮今而今人之才<lb/>
豈皆能出乎古然而必務勝乎其前是果能有勝乎昔<lb/>
者唯斤斤焉有所守而不敢肆故寧不盡其才今且過<lb/>
求於力之所不及矣其詞彌誕其陋彌彰耳彼以為非<lb/>
是不足以爭時也士以是日趨於譸張譎詭而敦樸近<lb/>
於遲鈍平淡近於枮寂反擯而莫之收此孔子所謂不<lb/>
<pb n="KR4e0231_WYG_002-6b"/>
知言無以知人也豈不亦可惜哉往時歸熙甫先生銳<lb/>
意經學工力甚苦至為應試之文伸紙疾書初未嘗經<lb/>
意也然今之言經義者必推歸卒未有能逮也豈非積<lb/>
之厚者不求異而人自異之耶若夫易吾不能知也向<lb/>
嘗讀歐陽永叔童子問而是之既又得蘇子瞻易解蓋<lb/>
其說始於明允彼所自謂有易以來未之有也志乎易<lb/>
者其無廢王韓而以歐蘇之說參考之可焉吾與仲鳴<lb/>
游最習相與論文頗數數姑以是塞其請不知仲鳴以<lb/>
<pb n="KR4e0231_WYG_002-7a"/>
為然乎否也<lb/>
　　　吳江沈祖均選刻鉤𤣥録序<lb/>
鉤𤣥録者沈子下帷修業之所輯也或曰𤣥之為言幽<lb/>
深微渺之名也而以稱斯編何歟夫性與天道孔氏之<lb/>
及門者猶不得聞今之文直義䟽之餘耳而烏在其𤣥<lb/>
乎若果𤣥也則無乃離其本歟昔人作𤣥以擬易舉世<lb/>
僅一二人知之今之業文者欲求知於人人而乃託於<lb/>
人所不能知之𤣥又得無與希世之術謬歟予應之曰<lb/>
<pb n="KR4e0231_WYG_002-7b"/>
沈子之所為輯也時之人以為𤣥則從而𤣥之已耳夫<lb/>
臭腐神奇之迭變至於斯藝而極今時則又甚焉凡與<lb/>
於編者其人皆已售於當世既有司以為工而天下之<lb/>
人亦翕然趨之不必深於撰述之旨也而其言皆有枝<lb/>
葉靡靡焉以為恱於目而快於心也則宜謂之𤣥矣葢<lb/>
昔有編詩而以極𤣥又𤣥名其或與之類歟是又不然<lb/>
昔之𤣥合一代之作者而鉤之也今之𤣥就一時之能<lb/>
者而鉤之也假令後先錯列則震澤毘陵二先生幾同<lb/>
<pb n="KR4e0231_WYG_002-8a"/>
揚子之覆瓿矣雖然前人之作歴百年而未有能繼之<lb/>
者今雖五尺童子試一操觚而衆且詫為奇焉則今昔<lb/>
之異當孰處𤣥乎夫𤣥不𤣥非吾所能知也飲食不可<lb/>
無鹽梅而味嘗在醎酸之外若此者𤣥耶不耶與是編<lb/>
者有合焉不耶易牙之調世或不嗜焉時之所為也沈<lb/>
子以為世之君子非其才不足以與於斯文而謭謭拘<lb/>
拘以是古非今為者要為無意於當世故其所詮擇云<lb/>
爾必欲就斯編而詰其所以為𤣥者微獨吾與沈子不<lb/>
<pb n="KR4e0231_WYG_002-8b"/>
能言雖其人亦不能自知之也夫如是則吾將以其不<lb/>
可知而名之曰𤣥矣<lb/>
　　　二王公車義序<lb/>
予嘗謂文之工拙如百物在市肆咸有定價雖復低昻<lb/>
以獲售要於其常終不得而易也世乃欲以愛憎之蔽<lb/>
而混美惡之常不已過乎雖然工與拙則必有分矣而<lb/>
特不可論於進取夫士不必短於才也雖得號為工文<lb/>
辭者未能無蹷也主司不必劣於識也雖得號為有鑒<lb/>
<pb n="KR4e0231_WYG_002-9a"/>
裁者未能無爽也士或稱心以言有合有離上之人操<lb/>
程度而求之其得者十五六焉畧𤣥黄而取之其得者<lb/>
十二三焉是猶有一二人者在必不得之數也如使得<lb/>
失眩其中而卒迫困其外於累黍未必合而天機未必<lb/>
動也庸可徒冀人以格外之賞哉雖然其在於今則又<lb/>
有異焉上唯恐才士之失也見似才者而輒收之寧過<lb/>
而離毋不及而合也甚且以不及之實而飾為過之形<lb/>
者亦往往誤見録焉士徼幸於詭遇則妄意以投主司<lb/>
<pb n="KR4e0231_WYG_002-9b"/>
之好上之人以憐才受欺而下之人以苟得長偽世亦<lb/>
皆知病之而其流幾於不可返矣若兩王生伯栩閑仲<lb/>
抑可謂不惑於流俗者也自乙未北還出篋中文示予<lb/>
予讀而歎曰夫二君者則誠工於文矣葢伯栩之長在<lb/>
横溢而閑仲之長在組織其程度其天機世無工倕亦<lb/>
知其不失尺寸也世無伯樂亦知其超逸絶塵也而不<lb/>
能必之於有司則豈非文之工拙誠不可以論進取乎<lb/>
哉然而二君之文固在也雖不能盡知其奇者亦不謂<lb/>
<pb n="KR4e0231_WYG_002-10a"/>
我好之而昻其直也韓退之有言吾文自謂大好人必<lb/>
大笑之夫如是雖或有疵二君文者容何傷乎夫以千<lb/>
金享敝帚者非也見世有寳燕石者而遽疑璞玉之難<lb/>
售亦非待價而沽之道也余久困塲屋念當遂棄去而<lb/>
二君以平日之雅顧令敘所為文夫予言之不足重二<lb/>
君審矣抑老子曰知常曰明吾試言其常以俟世之能<lb/>
知二君者焉<lb/>
　　　張伯隅稿序<lb/>
<pb n="KR4e0231_WYG_002-10b"/>
予嘗論制舉之文意不必創而依於傳注法不必古而<lb/>
束於排偶然而能者亦往往微見其胷中之奇讀之知<lb/>
為傑然者也非好學深思需之以歳月而中有所自得<lb/>
則莫能為之若夫勝人而取於人斯有不得而必者矣<lb/>
自學術日衰世多以貪常嗜瑣得之遂謂文固宜然烏<lb/>
用好古而不適於時為哉而炫奇之士則又託𤣥虚以<lb/>
為髙爭鉤棘以為工羣聚而姗笑曰文何必雅馴而坐<lb/>
令自困若此夫濬發巧心受嗤拙目從古已然而乃以<lb/>
<pb n="KR4e0231_WYG_002-11a"/>
區區之得失定其工拙亦過甚矣乎友人張伯隅聞而<lb/>
是之相與礪鏃括羽之日久其文之豐蔚如其先司馬<lb/>
公而潛思詣極葢進而未已也既連擯於有司而氣益<lb/>
銳功益専今伯隅既得之矣吾請以伯隅之所以自得<lb/>
質之伯隅往時有司之考文章也唯程度之拘故文之<lb/>
竄竊而萎苶者得倖進焉伯隅雖學為溫潤綿密而竟<lb/>
不能得也於是益務去其芒角以求合於時幾不能自<lb/>
持者比就試而掉鞅無前若鷙鳥之擊不極其力不止<lb/>
<pb n="KR4e0231_WYG_002-11b"/>
而㑹典試者冀得偉異之才棄瑕求瑜苟駭於目無不<lb/>
收者以伯隅之宕而能法贍而能潔宜不後人而一時<lb/>
同舉於鄉先之者且若干人豈其文盡出伯隅右哉則<lb/>
是既能得之而猶有不可必也其不當較量於得失之<lb/>
間審矣伯隅將盡出其槖中之文以觀於人人而予為<lb/>
之序葢喜伯隅之遭而并以解於世俗之相笑者也<lb/>
　　　二陸讀禮草序<lb/>
友人陸孟祥仲鳴兄弟居憂之明年既小祥矣痛念泰<lb/>
<pb n="KR4e0231_WYG_002-12a"/>
初先生白首塲屋不遇以殁相與茹哀績學其文日益<lb/>
工同社之友遂合其小試諸篇録而授之梓孟祥文若<lb/>
渥洼名駒不可控制而乃能抑受銜勒仲鳴文若芙蕖<lb/>
出水特為鮮妍而時雜宋人楮葉文若是其遇於時必<lb/>
矣顧吾不獨喜其文辭而已夫二君者之為之也異乎<lb/>
不忍讀父之書歟乃所謂如有聞其音聲者歟予猶憶<lb/>
侍先生酒酣慷慨敘說生平及論為文利病皆鑿然可<lb/>
據暮年壯心隠隠見眉睫間也辛夘之秋攜二子試留<lb/>
<pb n="KR4e0231_WYG_002-12b"/>
都聞人傳一題不移晷即袖其文以示迨三塲皆盡夜<lb/>
而出予私憐其意以為士之志於當世者豈好自苦哉<lb/>
其中心有所感激誠不能自已耳既咸擯於有司間一<lb/>
過從則先生病欲殆矣嗟夫使二君者而徇禮之末不<lb/>
早自奮以畢先生之志世之訾議必有歸矣今以其哀<lb/>
悲慘戚之懐一寓之於文以求合於時故能若是工也<lb/>
雖然二君固為予言之矣曰吾兄弟之嘔心而為此非<lb/>
徒以夸世而競名也懼吾今之未必然而功力之或未<lb/>
<pb n="KR4e0231_WYG_002-13a"/>
至冀夫愛我者之朂我而以慰吾之心也子可無為我<lb/>
一言乎因述其意以為讀禮草敘<lb/>
　　　三侯日課小引<lb/>
侯氏三少如兒駒驟風聨翩並騖予昔有詩贈之時則<lb/>
長者舞象少纔九齡耳又二歳丙午而同日補博士弟<lb/>
子員閭里歎羨比於河東之薛且謂璩㻛機雲猶讓一<lb/>
焉今將彚其所課求四方是正而謬以士安見推請為<lb/>
之序夫將為名乎吾少非濫竽晚復罷瑟衆所同去也<lb/>
<pb n="KR4e0231_WYG_002-13b"/>
而何名可借將以為實乎浮洲渚者不以艨艟穿林麓<lb/>
者不以列駟又實之所不在矣雖然今之談經義者吾<lb/>
亦能言之指趣為宗標格為異菁藻為華不越此三矣<lb/>
夫聖賢之微奧經百家而傳注莫能窮也經生之帖括<lb/>
率三年而面目為一變也苟徒以拾唾為解悟學步為<lb/>
矜奇不已恧乎然則何塗之從耶唯氣與辭咸謂殆庶<lb/>
盛氣而前則當之者辟易不必其儒雅也擇言而吐則<lb/>
聞之者解頥不必其諦當也此於工拙利鈍宜有合矣<lb/>
<pb n="KR4e0231_WYG_002-14a"/>
而或又相左何歟吾嘗試揣之必也似之而非乎其非<lb/>
也所以出之而易為工其似也所以投之而易為入斯<lb/>
言也其必為達人所姗笑抑有命焉不可得而力爭也<lb/>
而豈為三俊少願之乎聊以寓衰世之感而已頃者尋<lb/>
繹孟氏知言合之於世道人心而豁然以悟悚然以懼<lb/>
然後知吾向之未始讀孟子也何時當相與劇談此義<lb/>
而姑以此塞今日之請戊申冬杪通家老友某敘<lb/>
　　　嘉定縣均役册序<hi>代</hi>
<pb n="KR4e0231_WYG_002-14b"/>
嘉定於吳為瀕海下邑沙浮而川涸常仰食於四方之<lb/>
穫種宜木棉然而夏秋之交或熇以枯或潦而腐加以<lb/>
颶風乗潮所摧折飄蕩畆無留莖而鄰壤之秔稌自如<lb/>
也葢某始受事而聞於邑之人者如此及按籍而稽之<lb/>
田之在戸者凡一百三十萬畆而贏其役於官者歳以<lb/>
二十五萬畝而足士大夫之不往役者民之役而得代<lb/>
者貧不任役者常有八十萬畆之餘而海壖之潟鹵蘆<lb/>
葦之所藂生不與焉葢自漕折以來迄於今其歳額類<lb/>
<pb n="KR4e0231_WYG_002-15a"/>
如此去歳庚戌御史中丞徐公某以巡撫涖治三吳圖<lb/>
政之鉅餽運為先裕國之儲賦斂為亟江以南賦最重<lb/>
而吳又江南之尤也向者患占田不實役使不均民之<lb/>
瘼矣害且貽之國家甚非所以恤下而忠上也具疏言<lb/>
之於朝請依㑹典限田之制而酌議免役焉品官而下<lb/>
以次為之等差靡不有加然後率所贏田而役其丁壯<lb/>
與庶民均已得旨下所部州縣盡發花詭宿蠧與之更<lb/>
始獨嘉定令缺前後來署事者數更易桀黠反緣為奸<lb/>
<pb n="KR4e0231_WYG_002-15b"/>
利公又燭厥隠蔽行縣覆簡覈而某適受朝命來為公<lb/>
屬吏於是勾稽剔抉復得花分詭寄之田十七萬五千<lb/>
餘畆各歸之於户而定其重輕之役凡五年以請於公<lb/>
而行之民間計役之田視昔加十萬焉始之譁者終而<lb/>
恱服籍成刋而布之某宜敘公之徳意以垂於久逺有<lb/>
來諗曰漕不折役不以排年吾民不死而徙耳今者賴<lb/>
天子之恩得安於田畆役之不均殆未若鄰境之亟乎<lb/>
應之曰爾之鄰譬病甚而以藥石起之效在邇邑之人<lb/>
<pb n="KR4e0231_WYG_002-16a"/>
譬病起而以梁肉養之利在逺而必欲湔洗腸胃漱滌<lb/>
五臟以見功乎吾恐秦越人之不數遇也則又曰是固<lb/>
然矣夫籍田而役之役各視所當其劇易已分且歳更<lb/>
故均之易計畆而賦之賦不能無逋其急緩或偏且日<lb/>
棼故均之難往者獲奉上俞旨蠲漕之諸費派徵視鄰<lb/>
邑懸矣已又均派而别以其剰抵他所徵則已淆又或<lb/>
徴且輸矣而不入於司農後又責之民或用軍興加編<lb/>
事已而次第減免矣猶復徵之復輸之則非法或量田<lb/>
<pb n="KR4e0231_WYG_002-16b"/>
之腴瘠而為之則矣而受賕骫法者髙下在心長吏不<lb/>
能詰也毒良惠頑且滋擾凡若此者皆在事者之所宜<lb/>
先也亟圖之則政之平如役矣某於是懵然未有以應<lb/>
也竊以謂朝廷設官理人自州縣之長已得比於古諸<lb/>
侯上至中丞而綦貴矣實古連率之任也任重則徳施<lb/>
普而所圖於民者大若概之於平也必自斛焉斗升可<lb/>
勿問矣位卑則痌瘝切而所圖於民者詳若鏹之在藏<lb/>
也一而數之即萬億自此覩矣公今既先其大者某也<lb/>
<pb n="KR4e0231_WYG_002-17a"/>
敢不黽勉於其詳以庶幾從公之後且一塞言者之意<lb/>
乎<lb/>
　　　選刻邑學諸生經義序<hi>代</hi>
予始至嘉定士或謁予而譚治河其指畫舊坊與今日<lb/>
疏導之宜如親至其地者且曰夫學猶是也不循其源<lb/>
不足以合於道不通其塞不足以適於時予聞而心異<lb/>
之有過從者與語移時叩其中所欲言往往令人解頤<lb/>
古所稱南方之學得其精華信矣已問知其舉於鄉者<lb/>
<pb n="KR4e0231_WYG_002-17b"/>
率不能過十人私怪士之售者少也及試禮部則此十<lb/>
人之中其得薦者又不後於郡之人焉豈其技誠然耶<lb/>
抑有幸不幸耶有儒一生詣余而請曰先生亦知工與<lb/>
拙存乎人得與失懸乎天此不同途而趨也能必其果<lb/>
相值歟世以其不相值也而獻嘲吾以其適相值也而<lb/>
自解皆惑矣以為得之者工耶其所以得者文具在也<lb/>
或羣一世而詆訾焉以為不得者拙耶是固然矣假令<lb/>
以其言而筆之得之者之牘或亦過而賞焉且此一文<lb/>
<pb n="KR4e0231_WYG_002-18a"/>
也一人焉以為工又一人焉以為拙必是與非分焉夫<lb/>
安知考文章者之必出於是歟吾以謂言語之工未必<lb/>
適用之具也要以匪是則末由詮擇焉耳夫如是雖有<lb/>
幸而得不幸以失者猶未為害也士亦務吾學而已夫<lb/>
苟學其用於世者而不務修其詞以求其合是亦吾罪<lb/>
也辭之修矣其得與失不與吾事焉先生以為然乎否<lb/>
耶予曰子言類有道者疇昔之言治河殆子之徒歟故<lb/>
予從蔣先生次第諸生之文姑就予所見而以質於人<lb/>
<pb n="KR4e0231_WYG_002-18b"/>
人不敢言利鈍也有棄其本而以爭時為得計吾恐狂<lb/>
瀾之潰隄防汨陵谷以至於禍天下也因識其說以附<lb/>
於末簡若夫邑人士之學問淵源與師帥者之造就則<lb/>
有二先生之言在<lb/>
　　　選刻邑學諸生經義後序<hi>代</hi>
今天下文學之士江以南為最若東吳又江南之尤也<lb/>
予生長於粤雖刻苦自力常恨不得游於四方以開發<lb/>
其意歳乙未始獲以貲至京師浮江涉淮過齊魯之郊<lb/>
<pb n="KR4e0231_WYG_002-19a"/>
經塗萬里耳目所聞見日新往往聞人稱說江東山川<lb/>
土風之美與其賢士大夫之清華妙麗輒思一遊焉弔<lb/>
延陵季子之遺而訪問六朝遺蹟且觀古今人相去逺<lb/>
不逺也已謁選得蘇之嘉定學訓導以行竊念予之朴<lb/>
鄙而為吳士人師中不能無慙然夙昔所懐一朝慰之<lb/>
實所自幸而快意者也比至未幾奉督學陳公檄率其<lb/>
儶二十人試於合肥與俱往返極登臨觴詠之適中殊<lb/>
洒然還而諸生以次來謁雍雍愉愉進止皆可觀已從<lb/>
<pb n="KR4e0231_WYG_002-19b"/>
㑹稽趙先生後得覽觀其文辭雖所詣不同要非生於<lb/>
文盛之邦不克至是也而是時慈谿王公為邑之日久<lb/>
矣務為作興長育以成人士之才不概以齊民之役折<lb/>
困之以故士得殫其力於藝文而趙先生素得號為能<lb/>
文章胡先生又自泗州來佐之故以予之不敏而獲樂<lb/>
觀其成焉兹録也自去年夏以迄於今諸生之文之工<lb/>
者人各採擇以見其大凡或學成而方圓合度如大匠<lb/>
巧運規矩之中或才美而縱逸不羈如駿馬方騁康莊<lb/>
<pb n="KR4e0231_WYG_002-20a"/>
之足蓋予向之想慕其地而欲一至焉者得從容與其<lb/>
人遊而又得徧觀其文且以暇為之品第焉此固予所<lb/>
深媿而且自以為慰者也夫吳子游之鄉也其文學淵<lb/>
源必卓然有異而粤之文章自唐元和栁栁州始有師<lb/>
法其相去固已逺矣栁之言曰文以明道非苟為炳炳<lb/>
琅琅而已吾鄉學者至於今尊之不廢而予之得聞於<lb/>
長老者如是儻其指亦無以異乎如曰古今人不相及<lb/>
而務為俗學焉唯繡其鞶帨是務則非予所望於文士<lb/>
<pb n="KR4e0231_WYG_002-20b"/>
之尤者也<lb/>
　　　武先生挍士録序<hi>代</hi>
自士以剽竊為文索意愈深而實離屬辭愈妍而實陋<lb/>
主司亦能知之而誤揣以為才也反亟收之其人之得<lb/>
者因不復自知而世且妄推之謂是嘗勝於人而取於<lb/>
人矣且相與倣效以為之及他日在事則又撡是以為<lb/>
衡嗟夫此昔人之所以歎譌種相承也非一朝一夕之<lb/>
故矣邑故多老師宿儒凡讀書論文多得之歸太僕先<lb/>
<pb n="KR4e0231_WYG_002-21a"/>
生歸既晚達其才不能逮而效之者益更濶疎坐是或<lb/>
終困世之能捷得者遂用相詆訾謂得失果在我不聞<lb/>
詭遇可以獲禽乎於是邑之少俊咸思改轍而從焉去<lb/>
年冬華亭王先生既北上試於禮部而溧水武先生獨<lb/>
留課諸生於二三月間得文若干首選而刻之謂是可<lb/>
與世之巧捷者並驅而爭先矣乃不以屢蹶而棄之猥<lb/>
屬為之序某也質魯而意逺好古而不宜於今其何足<lb/>
以知之辭不敢當先生笑曰子之玉未嘗獻而足固未<lb/>
<pb n="KR4e0231_WYG_002-21b"/>
嘗刖也姑試之庸何傷竊以謂唯耕而穫獵而饗者乃<lb/>
可以論於稼穡之利摶擊之能耳終不敢開口而論以<lb/>
重為世俗之所譁獨諸君子之塗轍更矣其必將騁驥<lb/>
足於康莊無疑也若夫區區之所守譬之資章甫而適<lb/>
越雖不悔亦不敢以進也<lb/>
　　　三先生選刻經義序<hi>代</hi>
予為嘉定之三年而蔣先生來自嶺右未期月胡先生<lb/>
自淮南渡江先後至為諸生師其明年六月㑹稽趙先<lb/>
<pb n="KR4e0231_WYG_002-22a"/>
生應聘為考官山西已中進士乙榜擢知桂陽州以去<lb/>
當是時二先生實左提右挈數進諸生試之拔其文之<lb/>
尤捐俸入刻焉以致其奬借之意而率諸生來問序於<lb/>
予予以謂士之用世其討論古今而擘畫當世之務見<lb/>
諸行事而間發為文章以潤飾太平獨經義幾於無用<lb/>
然而非精研傳注之學以求合於聖賢之旨則其文多<lb/>
不能工而施於用者亦往往鹵莽而不得其當故經義<lb/>
於取士為先且重然其體率數年而小變變而之盛則<lb/>
<pb n="KR4e0231_WYG_002-22b"/>
朴鄙者以華然拘牽者以超然而萎苶者以傑然其變<lb/>
而衰則求為麗適得靡焉求為奇適得誕焉求為健適<lb/>
得礦焉迭相勝而互相非其大凡也至於雕鏤之極樸<lb/>
以漸喪藻繢之過質以無餘又其騖於得者銳情帖括<lb/>
而謂博宗者迂専事剽剥而謂獨剏者愚漸染成風識<lb/>
者有隠憂焉嘉定僻在吳東偏俗號簡質其人多負氣<lb/>
有志節而出仕於時皆能有所自樹若没没焉以媿其<lb/>
鄉之人者未有聞焉葢自王文恪公時已稱其長材秀<lb/>
<pb n="KR4e0231_WYG_002-23a"/>
民有出於他郡邑之上者而舉業之文則金式之先生<lb/>
其尤也雅自負與文恪爭鳴迨選於禮部名即相亞今<lb/>
又百二十餘年矣風氣日益以開而學問獨有淵源不<lb/>
隨俗汨没以故變而未即於衰雖然吾懼夫燁然者之<lb/>
未幾而靡也超然者之未幾而誕以礦也夫士患不能<lb/>
何患莫知苟能矣而或不見知是有命焉不可得而强<lb/>
也士苟為炫飾之文以競時而爭名世俗必以為然其<lb/>
他日者之用於世能無苟且而冒没者希矣今諸生之<lb/>
<pb n="KR4e0231_WYG_002-23b"/>
文具在也其所致力於學而求為可知者必能自信其<lb/>
何如也有二先生以策勵之又從而揚其名聲於時勉<lb/>
之哉毋苟為變而不虞其衰毋急於名而遂遺其實其<lb/>
所成就決不止於進士髙第也審矣夫豈獨二先生之<lb/>
志抑亦吏於兹土者之光也<lb/>
　　　錢士孫射評序<lb/>
友人錢士孫既撰次射評寄示予且屬為之序予不能<lb/>
知射也而烏能言之顧往時見士孫與其友孫履正履<lb/>
<pb n="KR4e0231_WYG_002-24a"/>
和兄弟數聚而較射未嘗不往觀焉射畢弢弓囊矢相<lb/>
與追論其所以曰如此而得如此而失三人者亦未嘗<lb/>
不相視而笑也予又從問之則曰吾豈能為不知者言<lb/>
耶即言之君亦欣然而賞之其不可得而言者君終不<lb/>
能盡之也予退而思其言歎曰事固有習之而不能知<lb/>
者乃欲以不習知耶今夫貴人之家耳非不厭八音口<lb/>
非不厭五味也至問其所以宫商相宣酸醎相和者彼<lb/>
有惘然而已況於窶夫望屠門而大嚼聞管弦而竊歎<lb/>
<pb n="KR4e0231_WYG_002-24b"/>
者顧可以語此哉天下聰明絶異之資往往用之於言<lb/>
語文章雖世所號為能者童而習之逮老而好之尚不<lb/>
足以窺作者之用心況下此者乎然予不辭為士孫序<lb/>
之者自以少即好學書毎觀古人之論輒三復而思之<lb/>
聞有古人之遺蹟輒往求觀之若饑渴然予之不能書<lb/>
葢天限之也若心固能通其理矣士孫之射固已得之<lb/>
於心應之於手豈獨天性實由積習而然宜其能言之<lb/>
也古之言射者如所云貫蝨之心去楊葉百步而百中<lb/>
<pb n="KR4e0231_WYG_002-25a"/>
正如書家之言徑寸千字皆極論其妙非必盡然也唯<lb/>
中石没鏃不數十步内不輕發此則誠然耳士孫以為<lb/>
然乎否耶夫士孫既以才勇用於當世摧折方張之敵<lb/>
立功絶域之外矣一不為世俗所容年未及衰去士伍<lb/>
而侣田夫方將灌畦種樹求為尋常無聞之人以自老<lb/>
特以其所自得於射者與世之所習聞者異不得已而<lb/>
筆之於書竊意知者見之當如孫氏兄弟之莫逆於心<lb/>
即不能知如予者亦必不至於疑怪其言也昔士孫未<lb/>
<pb n="KR4e0231_WYG_002-25b"/>
第時與二孫就試郡城於時四郡之士咸集而見其射<lb/>
者無不嘖嘖歎息以為能士孫既免歸而履正夭死履<lb/>
和今尚未為時用豈士之遇合果不在於能也歟近聞<lb/>
士孫好種植又往往能言人之所不能言豈其天性敏<lb/>
妙如易牙之於味師曠之於聲故其知之為獨易也歟<lb/>
士孫或又出一編將復為序之若予者殆所謂徒好言<lb/>
之實不能知之者也<lb/>
　　　贈王先生試禮部序<lb/>
<pb n="KR4e0231_WYG_002-26a"/>
華亭王先生來教嘉定三年矣歳十月當偕計上南宫<lb/>
與諸生别酒半有執爵而言者曰唯先生績學纘言著<lb/>
美名而負屈稱以淹於兹土唯吾黨從先生游由所聞<lb/>
知自勤勵無怠然至有司考文章凡先生之所知售者<lb/>
十而一豈果不合於時之程度歟夫為有司者懼士之<lb/>
以奇衺進也寜失才務謹守其師說是則然矣竊以為<lb/>
士患不學不患其好為異也誠學矣即有所異同要不<lb/>
詭於聖賢人之指則何以拘拘謭謭為主司患不知也<lb/>
<pb n="KR4e0231_WYG_002-26b"/>
不必張一目以為羅也苟唯拘拘焉謭謭焉不務得士<lb/>
而若出於繩士以求自為解此亦非知言者之所出也<lb/>
葢士嘗進而妄號為奇矣或誤以為才而收焉已而漸<lb/>
厭薄之士又將退而妄託於平若又誤而收焉是士終<lb/>
謬為形以應而主司直虚為名以自解也等謬與虚耳<lb/>
豈可謂能得哉先生行矣將卒守其學唯在我者之信<lb/>
焉不虞失時乎將亦少貶而詭為之形歟夫非獨奇者<lb/>
詭也雖平亦詭也是猶鄉愿之託於中庸詭遇而獲學<lb/>
<pb n="KR4e0231_WYG_002-27a"/>
道者不以為恧乎先生<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然曰吾平日相與語者謂何<lb/>
其棄之也懲於往而不必諧於今告於人而不必持於<lb/>
已不知命無以為君子且吾不幸不蚤遇於時猶幸與<lb/>
二三子優游以從事於斯文也夫亦中有樂焉非獨以<lb/>
人之見收為已榮也且向之妄為奇者寧能盡有合乎<lb/>
吾終不敢以欺有司矣或有笑而應者曰先生慎之哉<lb/>
今之文章以襞積故實為有學以琱繢語句為精新此<lb/>
昔人之所嗤也世更相與慕效之而尚莫克以為況於<lb/>
<pb n="KR4e0231_WYG_002-27b"/>
守吾之學而又安所之耶則又有整冠捉衿而前者曰<lb/>
請觴之夫上之人謂士無實學易下之人謂上無知言<lb/>
難且子之言以為世卒無有能知者激也先生之言以<lb/>
為自信其是而姑有待焉正也先生今將遇矣謂世果<lb/>
無良有司能知言者焉吾不敢誣也於是先生起執爵<lb/>
而釂之曰敬受賜衆咸謂某宜敘次其言以竊比於古<lb/>
人之贈處遂不辭而書之<lb/>
　學古緒言巻二<lb/>
</p>
<p>
</p>
  </div>
</body>
</text>
</TEI>
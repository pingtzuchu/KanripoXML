<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學古緒言巻九</head> <lb/>
    <p>
<pb n="KR4e0231_WYG_009-1a"/>
欽定四庫全書<lb/>
　學古緒言巻九<lb/>
　　　　　　　　　　　　　明　婁堅　撰<lb/>
　　墓誌銘五首<lb/>
　　　邱先生墓誌銘<lb/>
邱先生疾且病其所與為執友及忘年之交日往問焉<lb/>
朝而往則日中還晝而往則日入還環坐卧榻前與相<lb/>
對如平日見其談笑於死生之際真可謂聞道者矣先<lb/>
<pb n="KR4e0231_WYG_009-1b"/>
生之從弟榮為縣主簿南越歸道死會將𦵏先生口占<lb/>
為之志命孫麟德書示其友且曰吾雖旦暮人然為此<lb/>
文自謂於敦薄立懦其殆庶乎未歿前數日曰吾不可<lb/>
以終於私寢促舁就中堂問何所苦曰無苦也問何所<lb/>
見曰吾於神清氣定時見若童子者立於前意吾之神<lb/>
守將離其舍乎長與諸君子别矣各好自愛復字謂婁<lb/>
堅曰子柔吾平生不喜諛墓且沒齒無所樹立何足言<lb/>
者顧吾自兒時知嚮往迨老猶兢兢此不可不令吾後<lb/>
<pb n="KR4e0231_WYG_009-2a"/>
人知之子為志其不誣巳而漸革以歿嗚呼今而後吾<lb/>
黨其無以為師矣嘉定之邱氏著自勝國時貴五公由<lb/>
邑之皇慶里徙今居在茭門涇之陽鄉曰服禮先生其<lb/>
七世孫也諱集字子成初名朱因避國姓改焉父大理<lb/>
寺正公諱峻登嘉靖巳丑進士第大父封評事公諱鉞<lb/>
曽大父諱剛能拓貴五之業始以本富者也先生為寺<lb/>
正公仲子兄東弟棘母張安人生而端凝幼不好弄甫<lb/>
六歲評事公授以詩即欣然誦不輟若已能解者八歲<lb/>
<pb n="KR4e0231_WYG_009-2b"/>
受宋儒小學書一編曰吾必如是不敢失尺寸也評事<lb/>
公既竒愛之因令乳媪私為之畜及讀至子婦無私貨<lb/>
即時獻還試固與之終不肯取稍長讀書務通大義不<lb/>
屑意科舉之學寺正公亦不之强也笑曰昔揚子雲口<lb/>
吃黙而好深湛之思吾兒類是矣年十七既通易論語<lb/>
孟子則讀尚書毛氏詩及三禮又泛濫於濓洛闗閩諸<lb/>
儒者之言嫉時俗之言利而士大夫又往往以聲伎為<lb/>
娯因著孔方傳俳優辨以刺譏之明年補諸生見其儕<lb/>
<pb n="KR4e0231_WYG_009-3a"/>
惰不能為容而學宫行釋菜禮又野甚即詣博士先生<lb/>
上禮樂事數十條人咸笑以為迂乃憤發著論言周孔<lb/>
教人如以隄防水不可決也而世之君子乃曰聖賢人<lb/>
安可睎吾且為尋常之人而巳是為吾道之異端不在<lb/>
緇衣黄冠而在簪裾之徒也論出人益駭且怪獨唐先<lb/>
生欽堯潘先生士英聞而韙之欲從唐先生受業唐辭<lb/>
謝數四曰子吾所畏然卒師事焉寺正公卧病京師使<lb/>
來召先生諸父謂其少也遣兄東往焉會疾有閒兄遽<lb/>
<pb n="KR4e0231_WYG_009-3b"/>
歸未幾復召先生即日攜二僮觸暑馳二十日省父於<lb/>
寓舍父方困頓甚見之喜且泣曰吾思生入呉門幾汝<lb/>
來草疏請告耳退即代為草疏上又兩月乃得歸以憂<lb/>
瘁故病七日不食幾死終不令父知之歸而寺正公病<lb/>
日深欲及身分異諸子至析箸之日兄弟各有所請先<lb/>
生獨曰父為之主寧有不平而須自言耶當是時邑多<lb/>
逋賦先生之鄉為尤甚伯兄遊太學頗快意裘馬積逋<lb/>
至二百餘金諸父以為兄宜獨辦先生不可卒與共之<lb/>
<pb n="KR4e0231_WYG_009-4a"/>
其後兄仍坐法當謫戍脱身走不顧也先生裹乾餱徒<lb/>
歩代訴於監司日往返數十里經月餘監司下其詞於<lb/>
縣兄終不歸縣令因繫先生獄乃從獄中列逋者主名<lb/>
兄不應獨坐罪以得釋方被繫時獄大疫令樓君曰吾<lb/>
憐丘某無辜亟出之既出夜還其鄉橋不可渡乃伏而<lb/>
膝行至家即昏眩巳促具浴吾不可以垢穢入祖宗祠<lb/>
宇也葢其折辱窮困幾於不免而守禮不懈益䖍如此<lb/>
嘉靖中邑四境嘗被倭先生與㑑兄俱為賊所得礪刃<lb/>
<pb n="KR4e0231_WYG_009-4b"/>
於頸殺人以恐喝之乃指身所瘞藏處發以賂賊獨殷<lb/>
氏寡姊所寓篋中装百金悉完而歸之人或聞而問焉<lb/>
先生曰吾瘞少於姊故指以為賊捐然賊所發先生金<lb/>
實再倍意不欲因以為名耳姊後以守節當得旌為胥<lb/>
吏所持先生囊空無金錢慨然嘆曰今我在也而沒賢<lb/>
姊之名他日何以見先人於地下卒為經營得之寺正<lb/>
公清白無遺貲所分授皆先世産巳經剽又連困於賦<lb/>
役貧不能自存乃奉先主往依外舅周翁居焉周故太<lb/>
<pb n="KR4e0231_WYG_009-5a"/>
倉望族翁鎧無男子指其所居謂先生曰里中某覬此<lb/>
久矣價可數倍饒吾將以為若資先生黙然不應也居<lb/>
久之宗伯徐公請告還里第問知先生狀曰豈可令吾<lb/>
老友長播遷哉為買屋數間招先生還與逰處比徐公<lb/>
卒而先生榜其堂曰敦義示子孫勿忘徐公也先生既<lb/>
脱其兄於罪兄歿子衍慶復以盜用官錢律當永戍匿<lb/>
不敢出先生行大雨中水及於胯往求得之俾籍其田<lb/>
産僮奴廢以為償宗伯公又為言之於官曰此亷吏孫<lb/>
<pb n="KR4e0231_WYG_009-5b"/>
可念也衍慶亦得無坐嗚呼先生之貧至無以為生然<lb/>
其處骨肉之間不復自顧其力而先後多賴以濟此誠<lb/>
篤行君子之效已自其還居邑城食貧如故然處之怡<lb/>
然常有以自樂雖少壯時刻勵感慨之意亦與年俱化<lb/>
焉素康强健飯一日臨食而嘔積成噎以歿享年八十<lb/>
生嘉靖甲申歿萬厯癸夘𦵏以卒之年十二月壬寅墓<lb/>
在寺正公兆東數十歩子男一人曰繩祖女一人嫁諸<lb/>
生錢珮孫男一人麟德也孫女二人長嫁諸生周道立<lb/>
<pb n="KR4e0231_WYG_009-6a"/>
次未字先生嘗别自號曰寒谷子人多以稱之所著有<lb/>
陽春堂稿横槊小稿傳家錄掛一備忘筦程班凡三十<lb/>
巻藏於家嘗歎以為譜牒不可攷而郡望巳無足慿我<lb/>
聖祖之不宗沛國卓矣而時俗猶承襲譌舛一何陋也<lb/>
於是倣史記之文作族譜十篇先生行至方造次必依<lb/>
於周孔至其貧交若張先生應武唐先生之子時升新<lb/>
安程嘉燧及堅而四頗好言老莊及釋氏若與之異趣<lb/>
先生顧心喜之曰自吾得數子解釋膠滯幾於大通焉<lb/>
<pb n="KR4e0231_WYG_009-6b"/>
平生於嗜欲泊然獨好逰佳山水及訪古人之遺蹟窮<lb/>
幽抉閟往往於居人所不能知者無弗徧也圖書之暇<lb/>
尤喜觀三代以來鍾鼎敦匜㻫琫珩璜之屬考論其制<lb/>
度不失毫釐謹書之以識曰吾生三代以後得觀古人<lb/>
之遺器可以想見其人焉於書無所不好或時親故醼<lb/>
會手一編不顧就問何書則啞然笑曰書無足觀者恐<lb/>
遂置之或遺所不知耳然尤邃於禮器及度數之學一<lb/>
見即通曉可按其故試為之程君將還葬其父新安行<lb/>
<pb n="KR4e0231_WYG_009-7a"/>
山谷間念非常平轝不可先生為口授其度既成以試<lb/>
於傾仄如平地獨兩扛不能調先生曰是木之性有隂<lb/>
陽也以浮於水而諦觀焉更制之即安銘曰<lb/>
邱在於周始封吕扶風以還世可數力居及堆代北來<lb/>
中間雜糅無復譜遙遙華胄疇逖稽豈真有副在左户<lb/>
近傳茭門繁以昌皇慶來遷由貴五爰有裔孫勤網羅<lb/>
斷自七傳為始祖斐然十篇詔後昆呉郡之邱略可覩<lb/>
德修身蹇命若何雖困而亨友千古刻詩𤣥堂耿不磨<lb/>
<pb n="KR4e0231_WYG_009-7b"/>
世世子孫紹厥緒<lb/>
　　　宣仲濟先生墓誌銘<lb/>
先生姓宣氏諱應楫字仲濟别號適吾子自少以勤學<lb/>
工文見推流輩顧其所自刻勵常以抗志篤行為先不<lb/>
専於文辭久之里中人無壯老賢不肖翕然皆信之曰<lb/>
此古之君子也既連蹇困於諸生益務為逡巡退讓磨<lb/>
礲圭角庶幾無忤而巳終不求與俗合而獨與其同好<lb/>
為社會相往還至年八十有六以夀終嗟乎世道交喪<lb/>
<pb n="KR4e0231_WYG_009-8a"/>
而今而後幾不復有斯人矣曽大父諱某陜西西安府<lb/>
同知大父諱某蜀王府典膳父諱某山東濮州判官母<lb/>
莊氏與伯兄某張氏姊邱氏妹皆同生先生長身玉立<lb/>
丰度端凝望而知為長者其學多得之崑山歸太僕故<lb/>
於論議皆有根據當是時邑之宿學數公皆折行輩與<lb/>
交因得益廣其見聞不専一師而與之儕者皆少俊卓<lb/>
犖相㑹於藝文升堂覩奥其人多遂聫翩奮飛以去而<lb/>
先生翮屢鎩荏苒以衰矣予甫成人即從先君子後泚<lb/>
<pb n="KR4e0231_WYG_009-8b"/>
筆伸紙侍先生於硯席見其枯坐湛思不輕出一語及<lb/>
㸃定出之讀之雖不能盡解知其非苟然也先生亦撫<lb/>
予而憐之稍長益親暱然所聞於先生往往好言先民<lb/>
之髙節質行以相朂閒及於文十才二三而已友人張<lb/>
君仲惠時稱夙慧一日謂余吾不能稔知宣二丈也設<lb/>
督學御史鎻院給片紙令諸生黙疏所識賢者則吾必<lb/>
以先生應矣其為後輩所嚮往如此先君之齒少於先<lb/>
生十年早歲同學晚通昏姻至其臭味相投尤莫逆於<lb/>
<pb n="KR4e0231_WYG_009-9a"/>
心閒居嘗嘆曰吾所與交多可稱述若乃敦孝友恥機<lb/>
變始終無間然仲濟一人而巳及先君歿後每一侍先<lb/>
生聞其追叙疇昔傷匠石之質死而伯牙之絃絶也相<lb/>
與悽愴久之乃别數年之間先友彫落殆盡而予亦從<lb/>
衰得白矣此其欲舉筆而欷歔不能不澘然於古今之<lb/>
變者也先生既擯不見用所施不及於逺其處中外族<lb/>
姻之間無一事不依於長厚有貸而無責薄來而厚往<lb/>
以窮歸者雖平生無半面必受而芘之以槖寓者雖造<lb/>
<pb n="KR4e0231_WYG_009-9b"/>
次不及識必全而歸之嘗以試事至郡城暮夜卻自媒<lb/>
者旦遂别去其友怪之而秘不以告也特嘗語其子若<lb/>
孫耳晚歲家益落矣為二親卜宅穿竁獨身任之曰苟<lb/>
力所及何必煩吾兄耶其接於人温然退然其持於巳<lb/>
凜然闇然故雖與之習者莫能詳也即未必深知之者<lb/>
亦能言其概焉若其為公正發憤所暴於衆人之耳目<lb/>
者友人以盜死倡其執友言於令必盡得其賊乃巳先<lb/>
生雖不幸不遭時所自樹立即此可概見矣始娶李柔<lb/>
<pb n="KR4e0231_WYG_009-10a"/>
婉明慧允有婦德濮州之𦵏自為志祔焉詞甚酸楚繼<lb/>
娶沈雲南金齒衛經歴諱燿之女也兄弟為給事御史<lb/>
邑望族也年十六來歸莊太夫人之嚴也鮮能當之者<lb/>
而不少迕於辭色先生之勤施也人多負之者而未嘗<lb/>
一問其出入課其子數有夏楚之儆撫其女實同鳲鳩<lb/>
之均宣之宗與婚若姻之家稱其賢如出一口不媿為<lb/>
先生婦矣先生以正德巳夘生萬厯甲辰卒孺人之生<lb/>
以嘉靖辛夘其卒也以歲庚戌得年八十夫婦皆躋於<lb/>
<pb n="KR4e0231_WYG_009-10b"/>
大耋儻亦為德之報歟子男四人叔季皆為諸生女六<lb/>
人壻皆士族子孫男若干人而毓慶最長巳為諸生生<lb/>
子某孫女壻曰瞿曰朱曰姚餘幼未字當先生之喪母<lb/>
夫人也巳老且善病謂其長子嘉謀曰汝代吾𦵏其不<lb/>
媿吾世至是乃啟濮州之窆而合焉其祔二親嘉謨語<lb/>
二弟昔吾父仲也而代兄伯今吾為人兄顧不能耶人<lb/>
聞而賢之歲辛亥十一月也墓在新涇之原銘曰<lb/>
昔侍先生喟焉傷時慈子嗜利禽獸無幾胡彼卿士學<lb/>
<pb n="KR4e0231_WYG_009-11a"/>
賈人為亷讓為拙以巧抵巇蓄儲殃菑遺紈袴兒誶語<lb/>
䦧牆百行以虧積而能散彼何人斯繼以三歎古道今<lb/>
衰先生碩果以身為隄愚者之潰賢者不支刻銘𤣥堂<lb/>
告於來兹<lb/>
　　　徵仕郎常德衛經歴殷君墓誌銘<lb/>
君諱貳卿字仲𢎞先世廬陵人其占籍呉也自宋之季<lb/>
年逮入我國朝歴四世往來居嘉定上海間曽大父曰<lb/>
輅生承事郎維始定遷於今居葢邑之稱七都殷氏者<lb/>
<pb n="KR4e0231_WYG_009-11b"/>
歴百八十年於此矣是生君之考登仕郎上林苑監録<lb/>
事諱清娶於秦生子四人君其仲也初名申後以字行<lb/>
而更為之字伯曰甫官山東按察使司照磨叔曰沖季<lb/>
曰坤初録事以博達贍智好結交名聞四方雖積髙貲<lb/>
雄於鄉之人意常在儒生用貲郎選嘗從大司馬東平<lb/>
王公於幕府詘於無資地不得展其才用乞致仕歸益<lb/>
教諸子學為儒君自少束修恥其父困於小官尤自力<lb/>
學問踰冠而錄事卒里中人旋中以劇役邑宰試之文<lb/>
<pb n="KR4e0231_WYG_009-12a"/>
稱善得罷去北遊成均會祭酒王公考選六館之士首<lb/>
其班而君與焉再試再蹶於京兆而同班生歙人羅龍<lb/>
文者夤緣獲幸於分宜氣燄張甚每語君獨不能為我<lb/>
乎何用楚楚儒冠為君遜謝之亟注選南歸未幾龍文<lb/>
竟坐嚴氏客誅死聞者莫不服君之先見焉巳謁選為<lb/>
長沙縣丞嘗三督餉歎曰吾官雖卑吾自待不薄何忍<lb/>
以民之脂膏潤吾私槖乎一歲所省耗米凡六百石其<lb/>
刻苦自勵如此尤能佐其長加意稽古禮文之事孔子<lb/>
<pb n="KR4e0231_WYG_009-12b"/>
廟春秋之祭器用缶數毁於祀不䖍輒鑄銅易之岳麓<lb/>
故有禹碑亭歲久鞠為茂草君慨然捐貲庀徒披榛立<lb/>
仆樸斵丹艧為之一新督學政者見而嗟嘆因令發所<lb/>
儲榖并葺書院之廢不治者自堂及廡凡庖湢之舍靡<lb/>
不倍飭工畢而榖之贏尚數百石悉以贍諸生君之綜<lb/>
理精勤他人雖馳騖從之有不能及非獨潔亷而已君<lb/>
既居官亷至同官有黜免貧不能歸者有卒官不能斂<lb/>
者嘗分俸入給之及滿考遷常德不樂復之官垂槖以<lb/>
<pb n="KR4e0231_WYG_009-13a"/>
歸蕭然常有以自樂時巳年七十矣如是者復二十年<lb/>
以卒邑之人士凡獲從之游者一聞其議論之慷慨未<lb/>
嘗不心醉也故於君之歿咸謂夀考康寧可無復憾而<lb/>
相與歎老成之凋謝猶為澘然出涕焉當君困諸生時<lb/>
雖富室子廩廩如窶儒絶無鮮衣怒馬之好乃其振人<lb/>
之乏脱人於戹惟力是視曽不少靳惜人或負之謂君<lb/>
長者易與更肆其侮至貲産日益落而君第曰此妄人<lb/>
不足較也閒居每自適於吟詠酒鎗茗盌未嘗去側而<lb/>
<pb n="KR4e0231_WYG_009-13b"/>
不喜一切駮雜無益之戲獨於三代以來篆刻圖繪字<lb/>
畫之精工一見即能鑒别若有神解者其課子姪亦然<lb/>
一張一弛未嘗不依於道術惜乎君之不遇不獲究其<lb/>
所學雖微有表見於世世之人亦多樂道之而終有志<lb/>
業未遂之憾配陳孺人南京工部屯田清吏司員外郎<lb/>
陳公諱榮之女十七來歸事姑嫜以孝謹接娣姒以柔<lb/>
和處豐約盛衰皆不愆於度雖小星庶孽靡不篤於恩<lb/>
孺人歿而君自為狀甚詳其大畧如是可謂賢也巳君<lb/>
<pb n="KR4e0231_WYG_009-14a"/>
生之年為正德乙亥卒之年為萬厯甲辰孺人後一年<lb/>
生以歲丙子先二十六年卒以歲巳夘子男五人孺人<lb/>
出者曰邦彦邦竒邦憲側室李出者曰邦教邦奎女六<lb/>
人四為孺人出二亦李出壻曰毛紹義邱珂唐時叙邱<lb/>
繩祖徐繼美孫應鳯孫男三人正宇正宗光禎孫女七<lb/>
人六歸士族一幼未字曽孫男六人三聘三省三麟三<lb/>
遷三台三鼎曽孫女五人公既殁而仲叔季三子相繼<lb/>
即世伯邦彦亦老且貧語其最少弟邦憲曰及吾與爾<lb/>
<pb n="KR4e0231_WYG_009-14b"/>
存營二親之藏爾其勉之因卜以歲巳酉十二月庚申<lb/>
奉其考妣合窆於沈浦洪先塋之東第二穴邦憲營𦵏<lb/>
事惟謹以間叙次其行實來請為銘昔君歸自長沙予<lb/>
獲聆其謦欬亦所謂嘗樂道其為人者也故不可以辭<lb/>
銘曰<lb/>
聞之父老在昔嘉靖迄萬厯初凡厥服官罔不兢兢以<lb/>
奉簡書雖縻冗散尚克好修後其私圖所用為恥靡有<lb/>
顧忌競於險膚吁嗟殷君仕不休顯允有令譽我思老<lb/>
<pb n="KR4e0231_WYG_009-15a"/>
成爰勒信詞媿彼鄙夫<lb/>
　　　徐震菴先生墓誌銘<lb/>
吾邑之讀書談道為經生師自任以模範者曰唐先生<lb/>
道䖍殷先生集卿葢唐以踔厲感慨究心世務為宗而<lb/>
殷則覃思於宋儒理學故從之遊者尤衆迄今尚多有<lb/>
存者至方嚴不苟一意歩趨其師必稱震菴先生若唐<lb/>
之門人獨家君存而巳雖各有師承而其交最深以久<lb/>
巳亥秋八月先生年七十有五以疾終又三月甲寅其<lb/>
<pb n="KR4e0231_WYG_009-15b"/>
嫡孫懋仁將啟大父母之殯合𦵏於何家浜新阡謂知<lb/>
先生者莫如家君予得問知其概也而以銘見屬先生<lb/>
諱燎字熙卿姓徐氏别自號曰震菴其先自宋之李年<lb/>
始占名數於嘉定居鹽倉里及元末徙今居與𦵏地相<lb/>
望考貞魯王考霆曽王考經家世農也先生與其族父<lb/>
大觀始自奮學為儒族父以貢謁選為儒官而先生廩<lb/>
於黌舍獨屢試不得志以老教其子端履有聲諸生中<lb/>
與博士君之子嘉言先後以御史之選貢於京師而吾<lb/>
<pb n="KR4e0231_WYG_009-16a"/>
友孟祥復不幸一日暴疾以卒無以終慰先生之意語<lb/>
曰是穮是蓘雖有饑饉必有豐年徐之興其在懋仁乎<lb/>
先生形臞而神清望之翛然雖盛暑必著冠亦未嘗見<lb/>
其裸袒也問之其子知於閨門亦然其待族屬以行輩<lb/>
不以年苟父行也雖兒童必以貌貧而不能贍者視其<lb/>
力振之又能合其族之人咸有助焉葢有停九喪不能<lb/>
舉待先生而𦵏者矣其於交友終如其初數同家君就<lb/>
試金陵家君嘗患痁先生親視湯藥意愀然惟恐不即<lb/>
<pb n="KR4e0231_WYG_009-16b"/>
巳而不克以試也居恒相與語必稱士人讀書應舉非<lb/>
苟自營以故雖屢擯於京兆無愠色曰吾命其有制乎<lb/>
孟祥之無祿予嘗為哀詞以慰解之且曰仲尼之聖也<lb/>
而伯魚不及送其終先生雖然吾言而中不能無自傷<lb/>
既又哭其白首伉儷未踰年而先生病不能食遂以卒<lb/>
配陸孺人以富室子來歸惟勤惟儉以當於舅姑先生<lb/>
與相敬如賓其待子孫更嚴於先生不以恩掩義自以<lb/>
老年見壯子夭折後一年亦驟病卒歲戊戌也其生以<lb/>
<pb n="KR4e0231_WYG_009-17a"/>
丁亥得年七十有三有子五人二男三女長即端履次<lb/>
汝翊前夭無子女嫁毛建中沈國光陳尚絅孫男女共<lb/>
八人懋仁今為邑諸生次懋倫懋化曽孫男一未名初<lb/>
孟祥之以試事往來也予多與之偕兩家父子相厚善<lb/>
如兄弟自孟祥踰冠能持門户先生幾絶跡城市憶曽<lb/>
侍先生於崑山寓舍肅如也怡怡如也其後以鄉飲賓<lb/>
一來城中與家君别遂不復相見毎書疏往來追叙平<lb/>
生猶昨日也予哭孟祥猶得見先生與語久之而今巳<lb/>
<pb n="KR4e0231_WYG_009-17b"/>
矣先生所傳師説以不數接不獲聞而其修於身施於<lb/>
家庭者皆可以為法庶幾於殷先生焉其銘孟祥之藏<lb/>
者唐先生之叔子時升也系曰<lb/>
先生之為二親治木也召匠人而與之食必同器其髹<lb/>
也肅衣冠而拜之蘄勿偽嗚呼非所謂能自致者乎<lb/>
　　　故貴州按察司副使朱府君墓誌銘<hi>代</hi>
嗚呼士負其志患不遭時為世用既進用矣或以遲暮<lb/>
不暇有所為以予所知士大夫晚達而克自樹立以有<lb/>
<pb n="KR4e0231_WYG_009-18a"/>
聞於世者故貴州按察可副使朱君其人也君年十八<lb/>
選為諸生第一葢先予六年所自後數進數詘連蹇不<lb/>
得志凡三十年而貢於黌舍當今上改元御極之秋予<lb/>
忝較文之役於輦轂下而君名在薦書連中進士第釋<lb/>
褐為縣令潛江晉南昌府同知改辰州入為刑部山東<lb/>
司員外郎出為福建按察司僉事晉布政使司叅議巳<lb/>
擢副外臺備兵西南數千里外未幾免歸歸又踰一紀<lb/>
年八十有三而卒歲丙午也以明年正月九日𦵏介子<lb/>
<pb n="KR4e0231_WYG_009-18b"/>
萊嫡孫日烱將刻墓中之石以圖於永久而奉給事劉<lb/>
君道隆狀來請銘劉葢君為令時所得士其言宜不誣<lb/>
而予亦習知君矜尚名節庶幾不苟且自負者銘不可<lb/>
以辭君諱某字鴻甫世為蘇州崑山人未有顯者髙祖<lb/>
某以通經食廩餼諸生中毎曰吾不得志必不能齪齪<lb/>
為老儒官後竟不求仕君之考得贈文林郎某娶於宋<lb/>
實生君未弱冠已工為文辭督學御史洎守令之名能<lb/>
知人者皆目君為苕發穎豎然顧戹於壯强君益自淬<lb/>
<pb n="KR4e0231_WYG_009-19a"/>
礪不少倦終以成名聞者莫不壯之初至潛江諏民所<lb/>
急咸曰其田三壤棼不可理其賦積逋亡不可誅是宜<lb/>
先葢邑故有軍屯又别為漁户歲中輸官視民閒田十<lb/>
財一二貧民求售豪右乗而邀之往往以民田約而以<lb/>
屯若漁劑故多田去而賦存按籍而責之償即逃亡以<lb/>
免先是令來皆鋭意欲剔抉為治而大姓持之復逡巡<lb/>
中輟君獨奮曰田不清即户益耗賦益虧是潛為無民<lb/>
而使朝廷為無潛也吾終不以此遺後令乃屬里宰設<lb/>
<pb n="KR4e0231_WYG_009-19b"/>
方略畝履而溝封之軍還其籍漁正其牟而民間之田<lb/>
始出於是先後入貲占田者項背相屬積金至萬餘兩<lb/>
而築城之役興城潛自嘉靖庚戌始也土善崩且易越<lb/>
居人靡寧君易以甓有起徒無加賦城成尚以其贏代<lb/>
償逋賦若干向之不逞而譁者於是帖然以定在官六<lb/>
年邑瀕於江而民不病墊役浮於賦而民不苦徭所施<lb/>
設多此類其在南昌以潛之政佐其守治及調辰州又<lb/>
以江西之政佐其守治上下咸宜君温仁以恕故入贊<lb/>
<pb n="KR4e0231_WYG_009-20a"/>
刺宥圜土嘉石之議務從其平練達以審故出備藩臬<lb/>
馭下撫戎之䇿動中其窽旣及懸車力以病請而不悦<lb/>
君者搆之於巡按御史遂中彈文既歸有為白其誣言<lb/>
朱某所坐非實得奉㫖調用而君遂臥不復起配封孺<lb/>
人沈氏齠齓遘閔婉娩性生學女事惟謹後母之視之<lb/>
如其出也旣筓于歸孝敬備至修婦道無怠舅姑之愛<lb/>
之如其子也方君未第時外内交侮疾癘乗之再至欲<lb/>
絶孺人内侍湯藥外戢僮奴將䕶百端君嘗稱吾之克<lb/>
<pb n="KR4e0231_WYG_009-20b"/>
有樹立以慰二親於地下者吾妻之力也吾勤於官竿<lb/>
牘之問不至京師每當序遷意不無怏怏吾妻輒曰人<lb/>
負官耳官何嘗負人予竊媿歎自以為不如嗟乎可謂<lb/>
淑慎明達婦人也巳從君官於潛江南昌又一至都下<lb/>
與君生同年先十四年以歲壬辰卒得年六十有九其<lb/>
𦵏以乙未十二月君所卜邑東五里嘗字圩新阡也又<lb/>
自為之狀故得詳焉子男二人長懋次萊皆太學生懋<lb/>
巳先君殁女一人壻為臨清州守張文柱孫男六人懋<lb/>
<pb n="KR4e0231_WYG_009-21a"/>
之子為日烱日煜日㷆日烰萊之子為日爃日焌孫女<lb/>
九人王雲鵬周爾丞呉光玉王景茂懋壻也王志堅李<lb/>
長椿張魯化徐夢龍萊壻也一幼未字亦懋出及君之<lb/>
存而曽孫男女巳六人矣嗚呼君之少壯也文章之譽<lb/>
滿於人口自謂功名可立致非獨其父母之信之也雖<lb/>
閭巷之人能知之不幸久困諸生荏苒以衰當是時雖<lb/>
君亦不自意復為世用非獨人疑之且蹈藉之也而一<lb/>
旦連取科第以終慰其志非其志氣堅定至老不衰何<lb/>
<pb n="KR4e0231_WYG_009-21b"/>
以能若此哉銘曰<lb/>
惟天降材寧有差池而人用之各以其時公乎早達詎<lb/>
曰不宜偃蹇而奮夫孰使之出宰于楚政在口碑入賛<lb/>
秋官平反不欺懸車歸政皓首龎眉香山洛下壽考惟<lb/>
祺維松與柏後凋不衰銘此幽室以告来兹<lb/>
　<lb/>
　<lb/>
　學古緒言巻九<lb/>
</p>
<p>
</p>
  </div>
</body>
</text>
</TEI>
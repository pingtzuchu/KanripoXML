<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學古緒言巻十一</head> <lb/>
    <p>
<pb n="KR4e0231_WYG_011-1a"/>
欽定四庫全書<lb/>
　學古緒言巻十一<lb/>
　　　　　　　　　　　　　明　婁堅　撰<lb/>
　　墓誌銘九首<lb/>
　　　瞿君幼真墓誌銘<lb/>
予友瞿君幼真年三十有五而天其後八年祔於依仁<lb/>
鄉古江漊新塋萬厯歲丁未十二月甲寅也君諱汝誠<lb/>
幼真其字曽大父某大父某父為心疇翁諱某母黄氏<lb/>
<pb n="KR4e0231_WYG_011-1b"/>
生君兄弟二人伯曰某即𦵏其父母而以君祔且來徵<lb/>
銘者也瞿氏仕宋季世子孫散居於呉其在海虞者及<lb/>
華亭之上海市者皆同宗而嘉定之瞿則洪武中自上<lb/>
海來徙至於君十有一傳矣世居淞江東以本富君生<lb/>
而有異禀見父兄用服田益拓貲産奮曰吾獨不得為<lb/>
士人亢其宗乎成童之年即自知刻苦學問弱冠補邑<lb/>
學弟子員未有名乃逰杭州從専門經師學三年然後<lb/>
歸其篤志如此巳就提學御史試御史果賞其文署為<lb/>
<pb n="KR4e0231_WYG_011-2a"/>
諸生第一君於舉子業能揣摩他人所好骫骳為之<lb/>
毎當就試得旁郡縣所試髙等文讀之即曰吾知所<lb/>
以與之矣巳而果然屢不得志於京兆意頗怫鬱加<lb/>
以用工苦積成羸瘵於是將少休焉而平居非書籍無<lb/>
以為娯乃曰古今成敗得失之林具在諸史讀之足以<lb/>
自廣今經生之文殆欲充棟而一毫無當於用吾豈能<lb/>
終身作蠧魚其中耶聞邑有張茂仁先生者通古今好<lb/>
言經世之學即贄見而延致之與朝夕論説而君之讀<lb/>
<pb n="KR4e0231_WYG_011-2b"/>
史復如治舉子業勤雖㸃畫音聲之譌必訂而正之不<lb/>
獨通其義而巳張深念之歎曰人性固不可化吾欲勸<lb/>
君少弛尚不能豈能令吾家年少勤耶冀以諷止君而<lb/>
終不為改也客或以後嗣開君言某所有好女子父為<lb/>
官所急謀嫁為人小妻以自贖方促膝語而張自外至<lb/>
客去問知之為言曰君且念無貽父母憂此事正當心<lb/>
跡兩絶耳君即時以其言謝客然至於藝文之事進取<lb/>
之際往往獨行其意故其既病猶力疾再就有司試而<lb/>
<pb n="KR4e0231_WYG_011-3a"/>
卒以瘵死悲夫君事父母孝既踰壯毎侍側色如嬰孺<lb/>
兄年二十以長獨持門户使君得優游學問故事之加<lb/>
恭性儉素見人有鮮衣怒馬者即代為之慙尤不喜相<lb/>
徵逐為嬉遊至聞有好讀書學古道者雖其人或與世<lb/>
濶疏惟恐不一當焉所以為䞇幣餽遺之費畧無靳惜<lb/>
也君娶於沈所居鄉之望族也世多有顯者未及成子<lb/>
姓而君病以夭以兄之子允晉為君後撫而教之庶幾<lb/>
終以慰君之意方君之讀書呉山也予遊西湖過訪焉<lb/>
<pb n="KR4e0231_WYG_011-3b"/>
問君亦數至湖上否君愀然曰吾去父母而羇於此將<lb/>
欲有得以為之榮也何心復為山水遊乎因引予至絶<lb/>
壁觀宋理宗所書見滄二大字且曰此先達茅公讀書<lb/>
處也予窺知其意為歎息久之乃别又嘗偕試合肥還<lb/>
過京口會雪霽未消與同行數輩往遊江上諸山予所<lb/>
至必陟其顛獨君能蹣跚以從因相與極論山川雄秀<lb/>
及六代之所經營皆弗克於大業而留為髙皇帝興王<lb/>
之基至一時虎臣若俞廖之巢湖常開平之采石於兹<lb/>
<pb n="KR4e0231_WYG_011-4a"/>
行也皆得慿而弔之而想慕其遺風餘烈予以為如君<lb/>
精悍沈深使其遭時必當以功名自表見而卒困以天<lb/>
為可悲也因志其藏而銘之銘曰<lb/>
材也如弓受檠學也如賈欲贏孰虧其成而力與争耶<lb/>
天乎人乎又孰閼其生耶歸爾之骨從爾考妣實惟爾<lb/>
兄我銘以昭之俾後其有徵<lb/>
　　　處士周君墓誌銘<lb/>
君諱侹字直孚姓周氏裔出汝南而别為安成汝陽其<lb/>
<pb n="KR4e0231_WYG_011-4b"/>
來吳也葢又别族於義興云或曰僕射顗之後也世為<lb/>
呉人久矣宋之南遷也金兵嘗航海而至始避之太湖<lb/>
為東洞庭山人譜毁亦莫得而詳也按狀曽大父諱宗<lb/>
海大父諱本仁父諱灌母王生二子俸伋皆前夭君生母<lb/>
馬氏舉兄僑及君太湖渺漫無際波浪接天吳人多終老<lb/>
未嘗至而其俗以服賈視舟如平地數遊四方足跡幾<lb/>
無所不徧宗海偉幹飄須喜逺遊凡燕趙齊楚之為<lb/>
俠者往往一見語合相與交歡肝膽盡傾嘗遊西楚<lb/>
<pb n="KR4e0231_WYG_011-5a"/>
止於下相歎曰此南北之中也雖古稱地薄寡積聚然<lb/>
吾意樂之因卜居焉傳子及孫又以豪舉故貲漸耗將<lb/>
遂鬻之君時纔八歲即前諍曰大人筋力幸未衰且兄<lb/>
已成人安知更十年兒不能佐兄治生而輕棄父祖之<lb/>
遺乎父為慨然憐而撫之曰吾從汝吾從汝其後九年<lb/>
父巳歿君且娶而作力不足以更費於是兄弟始析箸<lb/>
會下相室廬又不戒於火計益窘君與婦姜氏謀盡脱<lb/>
其簪珥賣之得金以授伯兄聽其出入而佐以儉勤因<lb/>
<pb n="KR4e0231_WYG_011-5b"/>
復漸饒至其所施於族姻中表者未嘗以菲廢禮也鄉<lb/>
里之猾有以抵法求援輒為輸鍰贖之而其人卒負君<lb/>
且囓君君夷然曽不為芥蔕也呉之賦重長賦者毎不<lb/>
勝憊而君常畢力任之必其非力所任也乃以分之人<lb/>
故里人無不稱君長者母馬性嚴居常少不當意毎有<lb/>
譙訶輒至與杖而君怡愉受之俟其氣平乃謝而退終<lb/>
母之世如一日葢學問之君子媿之矣姜氏生四歲失<lb/>
母王又六年而父亦歿少育於外家比長祖父憐其慧<lb/>
<pb n="KR4e0231_WYG_011-6a"/>
甚為擇壻頗屬意君乃二母則相謂曰此無母兒也意<lb/>
難之君父故稔知姜翁卒委禽焉其嫁也舅巳前歿矣<lb/>
服勤兩姑之間皆得其歡心姑毎歎曰傷哉汝舅之不<lb/>
及見汝也當君之解槖中裝佐其兄力作也姜氏實勸<lb/>
之非獨無恡惜而巳其於内治甚飭嘗語其子曰爾父<lb/>
過寛吾所以濟之也君嘗屬其所善代之賈舟覆還而<lb/>
紿曰河水迅即金亦飄流不可求也既而亷得其情欲<lb/>
責之償姜氏曰儻其溺而死可奈何君乃止嗟乎若姜<lb/>
<pb n="KR4e0231_WYG_011-6b"/>
翁之竒其女孫不虚矣子一人曰惟正太學生也孫男<lb/>
二曰謙曰諤謙長洲縣學生孫女二婿為姜紹京王斯<lb/>
彦君生嘉靖庚戌卒萬厯辛亥姜氏之生後一年其卒<lb/>
也後六年以歲巳未九月五日甲申合葬於楊灣北原<lb/>
之新阡先期惟正奉其友葛君一龍之狀來請銘銘曰<lb/>
嗟今之人兮沒於脂膏何知仁義兮其輕鴻毛雖妻與<lb/>
子兮不恥皐牢欲也無饜兮人乎何饕君起廢著兮陳<lb/>
義甚髙曰予嘗困兮少不憚勞豈晚而汰兮以貲自豪<lb/>
<pb n="KR4e0231_WYG_011-7a"/>
病吾弗急兮焉用錢刀譬猶見溺兮拯以一舠君今歸<lb/>
安兮湖山周遭同穴異藏兮丹旐練綢山中故人兮為<lb/>
君永號如君詒榖兮以身為鼛銘以徵之兮天命不謟<lb/>
　　　徐君孺卿墓誌銘<lb/>
君諱兆佐字孺卿世為嘉定人贈禮部尚書諱經之曽<lb/>
孫大父諱顮父諱琨實生君顮之弟頫以仲子資政大<lb/>
夫禮部尚書太子少保學謨貴贈如其官伯子曰學禮<lb/>
以貲為太醫院吏目憐君幼孤撫而訓誨之自婚娶以<lb/>
<pb n="KR4e0231_WYG_011-7b"/>
迄於成立多有恩勤晚未有子然卒歸為琨後而以尚<lb/>
書之介子太學生兆稷嗣禮也尚書之為禮部郎名冠<lb/>
其曹最為尚書髙安呉公山所器重而以守官故數忤<lb/>
當事者意僅得出守荆州再蹶再起前後凡九遷而持<lb/>
中丞節撫鄖君皆隨行日侍左右委之以節目細瑣能<lb/>
無詿誤為公所喜嘗以例得給事楚府恥不由經生進<lb/>
篋藏其衣冠不屑御也尚書公以是愈憐愛之數稱是<lb/>
子也可謂恬於名利者矣自尚書既謝事歸君以暇日<lb/>
<pb n="KR4e0231_WYG_011-8a"/>
課子創别館令肄業其中廣延少年能文辭者與切磋<lb/>
焉絶無庸俗人恡惜意當是時吏目公益務為豪舉賓<lb/>
筵歌舞之費晝夜殆不可訾計加以性喜土木歲中幾<lb/>
無虚月而君與兆稷輒殫力求稱以娯其暮年若惟恐<lb/>
其衰減者既而嚚訟之黨起其氛甚惡開釁於僮奴而<lb/>
修隙於家督君身當其衝偕尚書二子奔走簿對至五<lb/>
閲歲事雖得白而貲産巳半傾矣君顧怡然不為之拂<lb/>
鬰也居常掩關禪誦比客至與圍棊沈飲如故以是終<lb/>
<pb n="KR4e0231_WYG_011-8b"/>
其天年配殷孺人家世以貲雄其里有貴為京朝官者<lb/>
父某母某氏年十七來歸姑李性嚴重能以婉嬺儉恭<lb/>
得其歡心奉侍十年餘終姑之世未嘗有忤以不懈益<lb/>
䖍稱於族姻云男子子六人元敏元和元彜皆孺人出<lb/>
元爵元禄繼室韓出元慶侍妾某出而元和為從父兆<lb/>
稷嗣女子子四人適王之霖者為殷出適張正傳殷開之<lb/>
汪啟明者為韓出孫男十一人元敏之子曰名時聞時<lb/>
與時元和之子曰名世娶于唐矣而早夭元慶子一元<lb/>
<pb n="KR4e0231_WYG_011-9a"/>
禄子二俱未名元爵未舉子撫兄子與時為嗣孫女之<lb/>
適張處厚者元敏出也適張宏緒者元和出也曽孫男<lb/>
一人曰楷名時子也君卒於天啟壬戌距其生嘉靖乙<lb/>
巳享年七十有八孺人之生後君四年以歲巳酉其歿<lb/>
以萬厯歲丁亥葢先君三十六年久矣元敏兄弟於苫<lb/>
塊中毎一饋奠追念其母之久殯也不覺哽咽拭淚相<lb/>
與語傷哉吾母之短命而不逮於養也𦵏其可以緩因<lb/>
歴數其所以訓誨之者以告諸弟母毎衣我必曰惜此然<lb/>
<pb n="KR4e0231_WYG_011-9b"/>
後可以常得衣毎啗我必曰惜此然後可以常得食毎<lb/>
課我讀必曰力此然後可以為人子今徽音久隔吾耳<lb/>
而吾母之魄始得與吾父合也嗚呼痛哉已卜吉壤於<lb/>
北十都駒字圩之原以父歿之十二月甲申奉考妣合<lb/>
窆焉而踵門丐予為之銘嗟乎君始以孤童為從父所<lb/>
撫而得還奉考妣祀及太學君連舉子不育君仲子實<lb/>
嗣之棣華之鄂柎如此哉其可思也巳銘曰<lb/>
始之孚有翼而鶵巳能哺還定厥家翼我者之瘏予尾<lb/>
<pb n="KR4e0231_WYG_011-10a"/>
畢逋一彼一此以歸安于墟爰銘斯藏永為後模<lb/>
　　　張君綦仲墓誌銘<lb/>
邑之南翔里葢有兩張氏族大以蕃其長老享素封之<lb/>
奉而少俊能自力於詩書當肅皇帝時咸以進士起家<lb/>
其一為南京兵部車駕司員外郎張公楙其一為都察<lb/>
院右副都御史贈兵部右侍郎公諱任先後登朝有名<lb/>
聲於時而再以進士趾美終於禮部儀制司主事者侍<lb/>
郎公之子諱其亷兩家叙族屬為同宗皆郿伯之後自<lb/>
<pb n="KR4e0231_WYG_011-10b"/>
闗中徙呉又自呉洞庭徙婁江東而譜闕無可考故不<lb/>
得而詳也侍郎嘗為嚴州守而父以子貴受封歿又贈<lb/>
山西布政使司左布政諱子愛生二子嫡曰省次即侍<lb/>
郎省之嫡曰其威生四子君其仲也諱襲隆字綦仲來<lb/>
為儀制後僅六年所而以葬儀部之明年辛亥病瘵而<lb/>
歿歿後十年辛酉而遺孤景韶年且弱冠矣始克奉其<lb/>
母命啟君之殯祔於沙浦原侍郎公賜塋之右謂予儀<lb/>
部之執友而君所與習也請為之銘君長身玉立撙節<lb/>
<pb n="KR4e0231_WYG_011-11a"/>
退讓言若不出口而中懷坦然畧去世俗之城府凡儀<lb/>
部之友皆愛其為人而樂與之交焉儀部自少年時即<lb/>
鋭意於績學綴文以財賄委之一二家幹而留管鑰於<lb/>
閣中一無所問中外皆稱徐安人之才而嚴憚之君以<lb/>
垂壯之年侍安人朝夕毎出入不敢輒有譙訶其恭且<lb/>
慎如是以故安人亦宜之比母歿君已前逝貲産一空<lb/>
而堂構亦漸不可支矣猶賴所與儀部善者數公皆官<lb/>
京師憐君之孤為力言於主者仍得以胄子讀書國子<lb/>
<pb n="KR4e0231_WYG_011-11b"/>
監庻幾慰儀部及君於地下可悲也巳君生萬厯戊寅<lb/>
五月歿於辛亥六月享年僅三十有四其𦵏以天啟元<lb/>
年二月十七日始君生五歲而父早夭母甘辛苦憔顇<lb/>
猶得以撫其孤者幸有儀部君也而卒以紹其緒殆天<lb/>
之所以報歟君娶崑山金氏安人之中表也生一男二<lb/>
女男即景韶壻為李賓之侯兌暘皆仕族子葢予嘗怪<lb/>
東呉之俗苟貴盛矣無論衆所不與多朝榮夕萎即其<lb/>
人賢者頗為鄉閭所稱而身歿之後能芘及子若孫者<lb/>
<pb n="KR4e0231_WYG_011-12a"/>
幾何曽不若田夫野老乃得長子孫持門户逺或數十<lb/>
傳而近可百年無一旦盛衰之感者彼惟無氣爓以灼<lb/>
人其能久延無足怪也若侍郎公父子登朝又其為人<lb/>
皆恂恂如處子而遽斬其祚天可問乎今其宗人雖賢<lb/>
愚菀枯之不同不猶然數百年之張氏哉儀部昔嘗與<lb/>
予言吾儕書生獨患不能自奮耳幸無大過可無憂不<lb/>
祀也予頗為論其不然當其留京師嘗一舉子矣比歿<lb/>
同時諸賢所為幼孤計何如也而卒以綦仲傳人道雖<lb/>
<pb n="KR4e0231_WYG_011-12b"/>
邇不幾於天道之茫茫與然予又聞車駕之族蕃衍如<lb/>
昨而其後人亦不振豈榮盛固造物所忌耶抑吾呉土<lb/>
薄而其俗顧汰以浮誠不可以久耶銘曰<lb/>
有翼而生之乃續而承之甫嚴事乎宗祊俄相從於九<lb/>
亰今之奉盈兮已齒胄而得名何嗟乎無遺金之滿籝<lb/>
慰子幽宫兮勒此銘<lb/>
　　　金母傅氏墓誌銘<lb/>
昔伯謙金先生以開郎伉直知名於時所交皆一時才<lb/>
<pb n="KR4e0231_WYG_011-13a"/>
俊喜以文酒自豪雖甔石僅儲而肴䔩常具内娯二親<lb/>
外洽朋好則令妻之贊助居多及不幸蚤世爰啓令子<lb/>
兆登以篤行工文章克嗣其業屢不得志於春官而聞<lb/>
譽益逺堂構翼然族姻咸睦則慈母之躬儉與勞又實<lb/>
先之葢德而能勤愛而能肅夫人於是賢逺於人矣父<lb/>
為傅翁某其母瞿也世居呉松江東以本富從兄遜濶<lb/>
達博綜好論説古今去其鄉從崑山歸太僕游始以儒<lb/>
自奮數往來妹家與先生情好日暱而兆登亦自少好<lb/>
<pb n="KR4e0231_WYG_011-13b"/>
聞舅氏之言故夫人之事其兄者至衰晚不少衰焉兆<lb/>
登之稱曰吾母之為女也母瞿之教不勤而習女事無<lb/>
暇日其為婦也大母潘之賢且能也卞不少容惜纎如<lb/>
鉅而未嘗有忤焉其為母也課吾以誦習教吾女兄弟<lb/>
以紉縫烹飪皆不以愛故弛及先君見背家無留貲歲<lb/>
有責逋母慨然曰予其身自督耕以佐汝之急以無妨<lb/>
汝之學且以寛予之憂思乎凡留田間數歲而後還城<lb/>
居然其朝夕治生常如前時逮老而猶如壯盛葢天性<lb/>
<pb n="KR4e0231_WYG_011-14a"/>
然也又曰吾母之勤敏而儉約兆登不能具言也言其<lb/>
一二以少概見焉當先君時今首揆太原王公與其弟<lb/>
督學公一日以薄暮猝至中厨蕭然先君患無以供客<lb/>
母曰第出與對奕少需之即刲羊治具咄嗟而豐膳辦<lb/>
葢其敏多此類也兆登雖無以為養然力能奉老母歡<lb/>
而一布衣必百澣一絮被必數䘺食不過肉一二臠而<lb/>
巳兆登時勸之重味或對之泣而更以衣被進母曰吾<lb/>
舌自不求甘㫖體自不安輕毳耳於汝何尤然至親故<lb/>
<pb n="KR4e0231_WYG_011-14b"/>
交際曽不以菲廢禮而尤急於賑窮恤匱苟力所及未<lb/>
嘗不為之盡也此豈徒苟以儉嗇為哉葢兆登之每言<lb/>
其母夫人者如此及歿且葬謂堅也習聞之而屬之志<lb/>
且銘也又以前之言為請堅辱與夫人之子㳺如兄弟<lb/>
又少而獲侍伯謙先生不可以不文辭猶憶先大父嘗<lb/>
言昔者吾客江東與傅氏之老善歲時囑其媪以賓禮<lb/>
延爾大母見乳母抱女孫侍歸而稱其端正有相福德<lb/>
人也今其夫若子皆為時名人而大母之言信矣以今<lb/>
<pb n="KR4e0231_WYG_011-15a"/>
觀夫人之所享一何菲薄也雖然君子之所謂福在乎<lb/>
身心俱泰外無所羨而中無不足則夫人實當之矣雖<lb/>
貴盛之家或不逮焉且孔子不云乎啜菽飲水盡其歡<lb/>
如夫人母子之間可謂盡歡矣夫奉滫瀡美衣服以為<lb/>
孝者此在人子宜然耳若其親能却而不御不求豐於<lb/>
口體以閨門之懿而庶幾於恭儉之君子其福德又何<lb/>
如哉夫人之卒以已酉秋八月距其生癸巳享年七十<lb/>
有八𦵏之日以冬十月癸酉與伯謙先生合先是歲甲<lb/>
<pb n="KR4e0231_WYG_011-15b"/>
申銘先生之墓者太原公也先生既歿而兆登舉二男<lb/>
四女長男曰德開次曰德衍長女嫁太倉曹訥次字崑<lb/>
山朱元禎又次字龔孫玹皆名族一未字銘曰<lb/>
治城迤東江湖所宗土衍而豐其殖芃芃維夫子之宫<lb/>
日時之良於是焉藏卜無咎殃福來穰穰斯子孫其昌<lb/>
嗟俗之敝乃逸乃恣衣觕食糲既傳而勩以訓於來裔<lb/>
　　　龔母朱氏墓誌銘<lb/>
萬厯歲癸丑冬十二月甲申龔氏兄弟欽仕欽佐將啟<lb/>
<pb n="KR4e0231_WYG_011-16a"/>
先公之窆而以母夫人朱氏祔來屬以銘且曰辱在婚<lb/>
姻雖微不肖孤言之子固能知吾母者其不可以辭謹<lb/>
按朱故望族世居邑東南三十里勝國時有宣撫使存<lb/>
仁者捐墓田於釋氏之宮以春秋作佛事而聚其族人<lb/>
焉至於今不廢夫人朱翁梁季女也年十九而嫁龔先<lb/>
生其諱世忠也龔於邑尤顯著嘉靖初以工部侍郎乞<lb/>
致仕贈其父祖皆通議大夫都察院右副都御史者伯<lb/>
祖考諱曰𢎞也其著於呉自宋司封郎平江軍副節度<lb/>
<pb n="KR4e0231_WYG_011-16b"/>
使識都官員外郎宗元桐廬令程祠部員外郎况父子<lb/>
孫曽四世皆為聞人焉夫人雖歸於貴族然自舅姑時<lb/>
巳困賦役家日落矣至先生徒以筆耕養又連不得志<lb/>
於京兆困彌甚夫人佐以儉勤晨昏之奉二親安之既<lb/>
而工部之後以少年舉進士閨門之内咸謂龔氏其復<lb/>
興乎而先生僅踰艾以殁夫人顧影㷀㷀於時長君之<lb/>
學成矣久而未售夫人慰勉之曰兒勿憂也良農能稼<lb/>
豈能為穡乎其後廩於學宫且聚徒授經資腶脩以養<lb/>
<pb n="KR4e0231_WYG_011-17a"/>
母然以屢進屢蹶意不無感憤而夫人終未嘗戚戚也<lb/>
雖貧不以菲而廢禮雖老不以衰而倦勤自族姻下逮<lb/>
婢僕無不宜焉歲戊申長孫用廣以垂髫補諸生夫人<lb/>
撫之而色喜後三年予女既歸事夫人嘗以歲首往朝<lb/>
焉因前白自兒童相見倏忽垂五十年媿無以稱於門<lb/>
牆幸又得入拜於堂上女穉且愚懼不足以娯侍食寢<lb/>
可奈何乃夫人所以應之者語温而色愉退而私喜福<lb/>
德殆未有艾也今年春長君以從弟試禮部託之以子<lb/>
<pb n="KR4e0231_WYG_011-17b"/>
方攜用廣讀書其家未幾而夫人疾作席不暇暖歸而<lb/>
奔走醫藥卒以不效臨終神識恬然連稱佛號右脇而<lb/>
逝三月十八日也距其生嘉靖丙申十月十日享年七<lb/>
十有八二子欽仕欽佐也一女嫁朱日進不幸早寡孫<lb/>
男四人欽仕之子曰用廣用圓用厚欽佐之子曰用章<lb/>
曽孫女一人用廣出也墓在城南鱗字圩先塋之左銘<lb/>
曰<lb/>
不兼珍以為羞而羮藜兮有餘味不雜珮以為華而衣<lb/>
<pb n="KR4e0231_WYG_011-18a"/>
縞兮有餘貴此士人所難而夀母兮乃克以自慰維孝<lb/>
與慈兮曷其有既銘以昭之兮匪琱匪繪<lb/>
　　　沈見吾先生繼室周氏墓誌銘<lb/>
鄉貢進士沈君紹僖偕從子憲祖卜以萬厯癸丑二月<lb/>
八日奉其繼母周孺人之殯祔於青浦港見吾先生之<lb/>
新阡而自為狀來請銘且曰不肖生十齡而先妣見背<lb/>
今垂四十年所自成童至於娶婦長子孫孺人之恩勤<lb/>
備矣不肖有弟而早夭伯兄之才也庶幾當有以報而<lb/>
<pb n="KR4e0231_WYG_011-18b"/>
又不克於終養不肖踰壯舉於鄉未及邀升斗之禄以<lb/>
養父母而數年之間相繼以殁痛可言耶凡辱與吾三<lb/>
世交者莫如子久且暱相顧各巳衰白矣而追思少年<lb/>
時硯席間事尚在目前孺人始來相吾先人撫三穉子<lb/>
其後及見孫曽閨門之内肅肅雝雝子固能知之不待<lb/>
吾之言而詳也然則非子其誰宜銘予既不獲辭因憶<lb/>
沈君鄉薦時巳不勝遲暮之感幸有得焉以為二親榮<lb/>
何如也一日先生來訪先君語次慨然曰頃與婦言自<lb/>
<pb n="KR4e0231_WYG_011-19a"/>
爾歸我向所同享者吾鄉界浜之水也今日吾兒得雋<lb/>
朔望之潮也潮有盈縮不足恃常使能通舟給漑田足<lb/>
矣吾時侍側聞之私歎其賢以謂世之小丈夫雖其可<lb/>
以語此者固巳少矣先生之友獨先君為丱角交然而<lb/>
歲中握手談笑亦不數數然也門無雜賓出則就家塾<lb/>
問諸孫課業入則共孺人話豐歉商有無以豫為一歲<lb/>
之儲偶然欲飲則以一壺相勸意欣欣如也予嘗授經<lb/>
其家間數日先生輒謂二子汝母方為治飱今巳在中<lb/>
<pb n="KR4e0231_WYG_011-19b"/>
饋矣日暮肴蔌雜陳必潔以㫖予以是知先生之安孺<lb/>
人而孺人之謹庀其門内者迨歲時晚而未嘗怠也方<lb/>
其尚强二子未受家秉則有勤敏整肅之稱晚而優游<lb/>
享之譙訶之聲不出於中堂婢僕無不稱其仁者凡舉<lb/>
三女子皆歸為士人妻邱大道呉承讚張文選其壻也<lb/>
丘氏女嫁十餘年而不孕則為之置貳且曰婦人何患<lb/>
乎無子患不能容耳苟為而夫之子者孰非而子耶及<lb/>
先生既殁伯子繼之所以慰勉其諸孫有深識逺慮之<lb/>
<pb n="KR4e0231_WYG_011-20a"/>
言盖其明達知大體得之天性也先生之𦵏二子為營<lb/>
夀藏焉兄弟之所以奉養者視先生存日有加素强且<lb/>
耐酒然自再哭伯子而神已顇矣卒然病癘醫藥禱祠<lb/>
皆不及於效而歿歲在辛亥六月二十六日也享年六<lb/>
十有八見吾先生諱某老於鄉校邑宰重其人毎以賓<lb/>
禮接之伯子紹儼季子紹僖今之從季子後而𦵏孺人<lb/>
者孫男女十有三人曽孫男女十有一人亦足以慰於<lb/>
地下矣銘曰<lb/>
<pb n="KR4e0231_WYG_011-20b"/>
邑之東偏地曰麋浦爰有周宗聚而野處翁名媪姓婉<lb/>
嬺焉乳生以閼逢與執徐伍歸以重光協洽其所嗣執<lb/>
篚筐孤童是撫其季早世伯仲楚楚睹孫及曽彌衍其<lb/>
緒夫子之藏有先而祖膴膴者原於江之滸其後五年<lb/>
往祔若斧仲也𦵏之祭以孫主勒銘𤣥堂以告無窳<lb/>
　　　瞿君幼真妻沈氏墓誌銘<lb/>
萬厯歲丁未冬余嘗銘瞿君幼真之藏而悲之時君歿<lb/>
巳八年矣其婦沈與同年生以歲壬子某月從君地下<lb/>
<pb n="KR4e0231_WYG_011-21a"/>
而𦵏以某月日嗣子允晉復來徵予銘嗚呼生人之不<lb/>
幸未有若孀居之婦也而所處之豐約殊焉幸無衣食<lb/>
之憂而安子婦之養完身與名其亦可以瞑矣乃本其<lb/>
家世而系之銘其辭曰<lb/>
呉江迤東趨百里海若吐吞勢渺瀰居人聚族世趾美<lb/>
勝國至今推沈氏有牧揚州著厥始於宋之南自汴徙<lb/>
介子五世塤篪嗣維篪大耋多孫子列官臺省何嶷嶷<lb/>
叔子之季兩孫峙長君允學配秦姒是為碩人之考妣<lb/>
<pb n="KR4e0231_WYG_011-21b"/>
少而宜家得良士瞿瞿蹶蹶耽文史早暮不休以瘵死<lb/>
其年未及於三紀從子允晉奉禋祀巳冠受室母為喜<lb/>
抑搔痾癢滑滫瀡疇養於下供箸匕穉子長成盍往矣<lb/>
同衾幾何昨日耳豈如同穴無窮巳納銘幽宫永無圮<lb/>
貽爾後人多受祉<lb/>
　　　巖泉上人墓誌銘<lb/>
自釋迦授記巳有正像末法之分其徒演之曰教理行<lb/>
果之全也上也次猶以行稱果弗逮矣又其次則教理<lb/>
<pb n="KR4e0231_WYG_011-22a"/>
存焉耳或曰此以無為法也就使差别不應至是然則<lb/>
世衰道微有定於數時之窮也理將安寄夏商之末寄<lb/>
在湯武春秋其衰寄在仲尼世微聖人理未嘗亡若賢<lb/>
不賢各有攸識嗟乎寧獨釋氏實鮮其人傷今之儒為<lb/>
叛彌甚釋雖妙悟仍受具戒苟有律師聖人之徒是猶<lb/>
不得中行思狂及狷志不能髙守猶足尚有訾學佛彼<lb/>
天窮民衣食於是稗販如來予解之曰胡不自量彼之<lb/>
髙者儒也則無其最下劣於儒為常有能食不肉飲不<lb/>
<pb n="KR4e0231_WYG_011-22b"/>
酒貨不殖色不邇雖於教未析於心未了其殆庶乎無<lb/>
輕議彼若邑西隠僧如可其人解則未也行有足多於<lb/>
其窆也銘以賁之幽辭曰<lb/>
西隠之興始勝國治城西偏稍迤北有僧悦公嗣圓通<lb/>
泰定之元肇厥域廣袤百畞民間廬彼樂於遷我卜食<lb/>
經營七年績乃成像設有嚴宫翼翼中間小圮頃一新<lb/>
其歲於今踰二百誰為葺者存仁師如可承之更加飭<lb/>
頎然而長愿以勤人稱薛師孫氏嫡生於已未逝甲寅<lb/>
<pb n="KR4e0231_WYG_011-23a"/>
十五祝髪臘卌一䖍修安養開前榮按以精廬觀鼻白<lb/>
東偏傑閣貯法寳募者師乎施耆德三年坐閲龍象徒<lb/>
示疾將遷彌澹泊乃勅其孫罄所儲飯僧塑像爾其亟<lb/>
問復有贏將何為盡供斤削塗泥役凡有為法靡不空<lb/>
賴此提撕善知識我作銘詩媿俗儒臨分涕淚霑胷臆<lb/>
　<lb/>
　<lb/>
　<lb/>
<pb n="KR4e0231_WYG_011-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學古緒言巻十一<lb/>
</p>
<p>
</p>
  </div>
</body>
</text>
</TEI>
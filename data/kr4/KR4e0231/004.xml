<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學古緒言巻四</head> <lb/>
    <p>
<pb n="KR4e0231_WYG_004-1a"/>
欽定四庫全書<lb/>
　學古緒言巻四<lb/>
　　　　　　　　　　　　　明　婁堅　撰<lb/>
　　碑記七首<lb/>
　　　婁塘里别建邑侯朱公生祠碑<hi>代</hi>
嘉邑於吳最僻以遐竟東北為海壖尤潟鹵磽薄穫不<lb/>
償勞民以疲<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>剽輕鷙悍之徒輒相聚為賊盜縱横村<lb/>
落間無所忌自嘉禾朱公來涖兹土撫循刮摩稍稍復<lb/>
<pb n="KR4e0231_WYG_004-1b"/>
蘇其民三年奏最擢為南儀部郎邑人咸追思之謁大<lb/>
宗伯徐公請紀其徳政於碑碑在治城西三里所固已<lb/>
鏗鍧焜燿傾動人耳目而婁塘里獨處北偏相去十里<lb/>
而遥里人念往時終歳拮据莫克内贍其私啼饑號寒<lb/>
户相屬也而催科之吏又日經其門叫噪索食飲逮日<lb/>
晏方息乃鄰里復相戒唯不免其機杼雞犬以為憂今<lb/>
之優游田畆父子相保以幸一日之生者繄公之賜於<lb/>
是鳩工聚材為三楹肖公像其中尸而祝之而屬予為<lb/>
<pb n="KR4e0231_WYG_004-2a"/>
記予家里中嘗從里父老言民所疾苦以壤地髙下錯<lb/>
髙者無所受水不宜禾其庳下則蓄而不洩往往漫為<lb/>
陂池乃禾之費煩顧不若木綿之利饒貧民益甘心焉<lb/>
而以歳委之雨暘歳穰即寛然有餘具酒食㑹閭里為<lb/>
樂然莫為卒歳之儲歳儉即相㓂敓語難夜聚曉散日<lb/>
操鋤犂與平民雜處耕作人畏之咸摇首縮舌噤莫敢<lb/>
出聲吏亦知而不能詰今天子御宇之七年吳中大祲<lb/>
於時主計者方急東南之賦有司奉行若束濕尫羸就<lb/>
<pb n="KR4e0231_WYG_004-2b"/>
斃之民而以箠楚令乃十年之秋瀕海如埽幸而不飄<lb/>
蕩淹没則又病疫以死公始至之日與時休息行之期<lb/>
年民大和㑹乃捜奸剔蠧鋤其强不顧化為民蟊賊者<lb/>
十數輩而吾里乃晏然以安既又行視其地喟然歎曰<lb/>
夫民孰不顧其父母妻子顧為饑寒所驅則身之不遑<lb/>
恤吾當為開其長利焉里中故北受海潮其東北别滙<lb/>
為雙河度通之可溉田數百頃化疏惡為膏腴民永以<lb/>
庇賴決策行之㑹公歸朝廷不克以為而繼公者今廣<lb/>
<pb n="KR4e0231_WYG_004-3a"/>
安熊公竟成公志庶幾為百年之利余惟公之潔亷慈<lb/>
惠一試於閩漳再試於吾嘉方日益光顯究其所施設<lb/>
豈窮陬僻壤得而私之哉顧昔之君子如朱邑既去桐<lb/>
鄉猶眷焉不忘夫民之安其治也則公或尚惠顧焉況<lb/>
於赤子之念慈母幸得見其彷彿者何能無藉於斯因<lb/>
紀所以建祠之意而系之以詩詩曰<lb/>
澤國瀰瀰湖海絡維厥田下下唯稌則宜曽是瘠土雜<lb/>
髙以卑孰菑孰畬以卒莫治其髙伊何彌望斯茅其庳<lb/>
<pb n="KR4e0231_WYG_004-3b"/>
伊何有泳斯鰷民亦勞止盡室嗷嗷或張之喙躑躅咆<lb/>
哮天降灾沴歳比不登以饑以饉奮敓朋興孰弱是綏<lb/>
孰强是懲顯允我侯洵惠且明侯來自南時靡有息呴<lb/>
之吹之衽而席之摧之刈之擾而迪之肆以敉寜化其<lb/>
頟頟侯歸朝廷未究厥猶有來代之步武之求爰疏爰<lb/>
瀹合于下流匪乾匪溢迄可有秋有湎流水言搆之堂<lb/>
朱甍繡戸華煜其光維侯之像象服斯皇唯侯之徳穹<lb/>
碑在旁<lb/>
<pb n="KR4e0231_WYG_004-4a"/>
　　　吳淞守禦所建中丞周公去思碑文<hi>代王文肅公作</hi>
國家自御史臺簡命撫臣文武兼資外控四夷内輯諸<lb/>
夏凡若而人而兩京兆洎外藩長以下咸受轄焉葢中<lb/>
外臂指之勢居重馭輕故督撫中丞最為尊官而重寄<lb/>
然獨南都特以糧儲勑之者豈非以三吳財賦之區尤<lb/>
重其責故耶顧其地帶江環湖北界河淮而東瀕海兼<lb/>
魚鹽之利則剽敓時有鄰島嶼之夷則門户為虞非守<lb/>
文之吏可從容以簿書治也故治軍與民為並重予觀<lb/>
<pb n="KR4e0231_WYG_004-4b"/>
昔之郡守皆兼軍政得稱帥而今制獨委重於督撫如<lb/>
藩臬之有巡守畿輔之有備兵反若専於彈壓郡縣為<lb/>
法紀之司至於兵戎不過期㑹之間耳五六十年以來<lb/>
幸當重熙累洽之運海波不驚萑蒲易撲民間恬然幾<lb/>
不知有兵一旦猝有颿檣駕浪之警於以辦賊難矣頃<lb/>
歳中丞周公奉命巡撫江南至則按行故事深究利病<lb/>
歎曰凡吾所職國之儲民之衞也兩者治則兼賴敝則<lb/>
俱妨今吳民勞於野士疲於伍譬之琴瑟不調意嚮者<lb/>
<pb n="KR4e0231_WYG_004-5a"/>
其急於下而緩於上乎殆不可以復鼔所以更張之不<lb/>
在今日歟夫民有不足於耕吾不能督之輸也兵有不<lb/>
給於餉吾不能驅之戰也必也若養苗然厚培其根而<lb/>
務去其蟊賊乃克有濟於是條為方畧與民之牧士之<lb/>
帥矢共守之葢三年而前之勞者安於堵垣疲者朂於<lb/>
步伐有彤弓之右饗無鴻鴈之哀鳴政成俗和朝廷方<lb/>
用公於治河代者將至而公以請告去吳吳之為文辭<lb/>
以紀盛美者多矣而總戎鄭君印率其屬夏君永昌謁<lb/>
<pb n="KR4e0231_WYG_004-5b"/>
予而請為去思之文以勒之石以識將吏之不忘予以<lb/>
謂凡公之施於民者非兹文之所悉也雖其所以治軍<lb/>
亦未暇更僕也吾嘗聞之自公在事而不以束濕繩武<lb/>
吏使咸得展其材用良楛辨而黜陟公以故卒旅之長<lb/>
母敢以不肖之心驁於其軍而拳力之士亦毋敢以不<lb/>
逞之氣譁於其伍凡下之所欲不謁而皆有以慰其心<lb/>
凡上之所驅不約而皆有以倡其勇如是而軍乃大治<lb/>
史稱杜預鎮襄陽勤講武嚴戍守引水通漕公私咸利<lb/>
<pb n="KR4e0231_WYG_004-6a"/>
意預之學長於春秋左氏傳其經文緯武優於幹畧宜<lb/>
矣今公之撫吳儻亦出其武庫之緒餘乎公名孔教江<lb/>
西之臨川人起家萬厯庚辰進士<lb/>
　　　嘉定縣吳淞所新建吳侯通渠記<hi>代</hi>
凡吏於吳者所以修民之急有三曰賦斂也獄訟也溝<lb/>
渠也而嘉定東瀕海其土田薄其人多憃以嚚其地髙<lb/>
不受江湖之潤潮汐至則盈還則淤故於修此三者為<lb/>
難然賦之逋也能勤勾較乎均緩急乎則易矣訟之繁<lb/>
<pb n="KR4e0231_WYG_004-6b"/>
也能絶請託乎懲貪狡乎則易矣甚哉水之為利害也<lb/>
嘉定之水不數疏則灌溉無所引疏之則瘠土疲民懼<lb/>
不勝役焉計塘浦之在四境其大者猶以百數毎歳自<lb/>
孟冬即役境内之民奔走數十里外裹餱糧冒犯霜雪<lb/>
常至春暮乃得罷督作治者更緣為奸利役不均或更<lb/>
加抶以罰作苦之今年而東明年而西以次及於四境<lb/>
不數年而東又告淤矣歳所興役民間之費幾於常賦<lb/>
外畆增十二而衆不至怨且怒者以為猶愈於淤而無<lb/>
<pb n="KR4e0231_WYG_004-7a"/>
可畊以瀕於死也此其視旁郡邑何如哉長吏雖賢重<lb/>
憫斯民而勢終不得已則務講求方畧身行視慰勞之<lb/>
不輕以屬丞簿苟如是即民亦歌呼趨事務為中程罔<lb/>
敢怠先是境西偏多納湖水東貫治城迤北入海故有<lb/>
練祁之名自松江中掣於新洋夏駕今之東西流皆潮<lb/>
汐也積數十年來海水之入采淘港者西北至月浦又<lb/>
西至馬路塘日再停淤纔通一線耳居人至無以溉田<lb/>
以故其收常不給於賦今南康吳侯涖政之五月歳豐<lb/>
<pb n="KR4e0231_WYG_004-7b"/>
人和田收既畢當有畚鍤之役侯既相度兼以諮諏慨<lb/>
然歎曰邑所仰松江也而非邑宰之所及也凡江水之<lb/>
所從入吾將多鑿故道而迎之未遑也吳淞戎鎮為防<lb/>
海重地督撫大臣及臺使者歳一至焉而舟楫不通庸<lb/>
非吏責乎於是戒期鳩工測量深濶督旌怠勤方畧既<lb/>
具鞭箠不煩幸值冬旱無坐靡廩食之費無蹴氷躡雪<lb/>
之勞役凡閱月而成向之平陸疏為洪流農人相賀泄<lb/>
澇沃枯戎卒之來揚帆飛槳侯又憫其功之勤而虞其<lb/>
<pb n="KR4e0231_WYG_004-8a"/>
湮之易也將築為壩以圖於永逺然而溝塍久涸人喜<lb/>
驟盈侯曰樂成之民慮不及逺且吾興役於積湮之後<lb/>
故用民力過多後有繼者數年一濬第求母減於濶其<lb/>
深必殺之則力省而功倍矣遂止不復壩焉於是所城<lb/>
之軍若民快所未覩美侯之勤施相率來請紀厥成功<lb/>
以告於後來予哀嘉定之民獨歳不免於畚鍤故具言<lb/>
濬渠之便利俾知勸而忘其勞焉若侯之所以施於政<lb/>
者其賦斂之平獄訟之簡侯既易其所難矣而況於易<lb/>
<pb n="KR4e0231_WYG_004-8b"/>
易者乎兹固不得而詳也侯名某江西之星子人萬厯<lb/>
辛丑進士<lb/>
　　　修復真際菴記<lb/>
自竺乾之法東至支那其徒之能紹隆者譯梵為華疏<lb/>
隠為明所在為大衆宣說勝妙往往致天雨花石㸃頭<lb/>
良由戒墉慧户善本夙植非偶然矣迨菩提達摩擺落<lb/>
聖諦解粘釋縛直傳心印而禪學驟盛以今觀楞伽四<lb/>
巻性相瞭然固脗合二宗也其後禪之訾講則曰枝蔓<lb/>
<pb n="KR4e0231_WYG_004-9a"/>
講之詆禪則曰荒唐葢末流自分源豈有二哉有三際<lb/>
師性通者自蜀宕渠來遊瞽也而善說經其渟而蓄之<lb/>
如水在潭注而不溢其吐而出之如缾㵼水酌而不窮<lb/>
七歳喪父八歳喪明十一出家明年禮峨嵋雞足南登<lb/>
衡嶽凡歴十年所北至五臺留京師又數年反而渡江<lb/>
訪牛頭祖堂之遺東浮海禮補陀落迦而還遂止吳中<lb/>
往來嘉定太倉間時年未三十也善信翕然歸依願聞<lb/>
圓覺楞嚴法華師隨其根器而為之說或詳或畧咸令<lb/>
<pb n="KR4e0231_WYG_004-9b"/>
心開予嘗贈詩云近遇西來盲講師世間文字未曽知<lb/>
瀾翻千偈縱横說媿殺窓前弄筆兒昨歳又闇誦不可<lb/>
思議解脫法門通其大指將復就善知識而研究焉其<lb/>
精勤不懈如此先是元泰定中僧良玉者創真際菴以<lb/>
聚其徒在州治之南面城臨隍圮久矣居人以佛地莫<lb/>
敢為室廬鞠為草萊咸謂師之來其當復乎度其地廣<lb/>
輪可五畆故李參議之子願捨以為施衆曰夫檀那不<lb/>
専於一人也與吾儕共之其可乎相與率錢九千酬其<lb/>
<pb n="KR4e0231_WYG_004-10a"/>
直於是凡屋之材無踁而自至凡屋之工不募而自集<lb/>
而菴以成焉師嘗乞故王文肅公題堂額仍其舊名又<lb/>
屬予書懸之門且請為之記師之言曰吾非不知吾身<lb/>
之幻而斯菴者又直幻之寄也顧昔人創之已廢而人<lb/>
莫之居也吾自東川適來因善信之緣而修復焉他日<lb/>
吾雖去此其必復為緇流之所棲乎書以告為吾徒者<lb/>
昔何由剏今何由復以幻軀寄而以真際名何居則知<lb/>
四大幻也軒楹牆壁幻也即之則究無一真離之則真<lb/>
<pb n="KR4e0231_WYG_004-10b"/>
亦不立有實相焉以去來今為境塵塵密移而莫窮其<lb/>
際以空假中為觀法法俱捨而黙契其真昔之逍遥雲<lb/>
水耶今之託宿蘧廬耶何者為際何者為真拓而廣之<lb/>
吾不為徳撤而毁之吾不為怨顧合衆人之力歴三年<lb/>
之勤以與吾之徒寄於此也唯其為佛地焉而莫與之<lb/>
爭故也後之人能無忘真際則菴其永存乎予乃記之<lb/>
曰菴之經始以歳己酉而地之闢也以明年其屋於前<lb/>
後者各五間有崇庳無廣狹而左右翼又各三間佛菩<lb/>
<pb n="KR4e0231_WYG_004-11a"/>
薩之像設僧之寮齋之厨亦畧具焉菴前隙地其徒以<lb/>
誦持之暇鋤而灌之亦可以不匱於蔬予以謂百年之<lb/>
廢一朝復之於吾邑佛事之盛衰亦當使後有考焉<lb/>
　　　壽榮堂記<lb/>
歳丁未春婁子遊杭之西湖又至徑山皆從學佛者信<lb/>
宿歸而名其堂若菴曰壽榮曰歇客有過而問焉子之<lb/>
所謂歇者雖余能言之矣子自少壯至於今漸衰服仁<lb/>
義以飭其躬敦詩書以修其文汛而涉於小道以自適<lb/>
<pb n="KR4e0231_WYG_004-11b"/>
其意可謂已勤矣今將反之於無思無為尚不欲揭仁<lb/>
義以行而奚謭謭焉以藝文為顧子既已遺形忘生澹<lb/>
然無所慕於世而猶若有羨於壽且榮者何歟婁子笑<lb/>
而應之曰若殆知人壽而未知天壽知勢榮而未知義<lb/>
榮也夫吾生有涯而性無盡復其性者列仙不足為其<lb/>
壽矣吾身可賤而道甚尊樂其道者三公不足為其榮<lb/>
矣吾雖與世異趨直寄而名焉奚不可哉雖然吾之所<lb/>
以名吾堂者葢可得而詳也昔者先大父始卜居於此<lb/>
<pb n="KR4e0231_WYG_004-12a"/>
及壽八十㑹朝廷以元子生覃恩海内獲膺冠服之榮<lb/>
有司以是旌焉所不忍没也又所居在市南負庚而面<lb/>
申毎至於夏朝之旭滿吾堂焉夕之陽滿吾牆焉不勝<lb/>
熇也乃於中庭及旁舎之東西檐外種桐數株不二三<lb/>
年交柯布葉無風自涼及冬而葉脫林立又不礙吾暴<lb/>
焉夫桐榮木也或曰其植根淺而幹中空易為風所摧<lb/>
多不克於壽今吾家闤闠之中垣屋四周吾自下而望<lb/>
其顛如出於井中況又鎮之以巨石不虞摧也庶幾其<lb/>
<pb n="KR4e0231_WYG_004-12b"/>
壽乎堂以是二者名焉雖性與道非吾指也矧於若之<lb/>
言云爾哉於是客亦囅然笑曰非其意子之淺也不獻<lb/>
吾疑則子之名斯堂者不著因次第其語以為之記<lb/>
　　　慈月菴記<lb/>
釋氏之書言觀世音以慈悲願力安樂衆生自無量刼<lb/>
前已證如來果復於今賢刼現大士身佐能仁闡化安<lb/>
忍而補陁落迦莊嚴道塲則無礙大悲心所由演說也<lb/>
況又補處安養故長行密咒見於梵策多矣而七俱胝<lb/>
<pb n="KR4e0231_WYG_004-13a"/>
佛母心大準提陁羅尼獨以密圓與大悲埒皆未來世<lb/>
薄福衆生之所依怙也自非業重障深即未能悟萬法<lb/>
一心其孰無意於誦持乎若夫閨房季女所見不越於<lb/>
户外所圖僅狃於目前氣非稟乎剛强巧未極於機變<lb/>
少能以柔和銷其隂忮未嘗不悔多生之迷悶而庶幾<lb/>
一日之解脫也故其志能不渝而其勤能無倦以予所<lb/>
聞潘母施孺人其庶乎吾吳之產而吳興潘大夫之簉<lb/>
也子振為諸生有名以書來稱其母之賢而痛其不及<lb/>
<pb n="KR4e0231_WYG_004-13b"/>
於下壽也且曰吾母之姙振也供養觀世音甚䖍比生<lb/>
而白衣重胞其徵也又嘗捐貲造準提金像送資福院<lb/>
供焉而晨夕持陁羅尼靡有間其深信如此今不幸殁<lb/>
矣將捨其簪珥之遺剏慈月菴而具像設其中葢吾母<lb/>
之手澤存焉庶可以寄吾之思慕也願為我記之予以<lb/>
為親之鬻子自孩提稍長而成人凡所得致於其子無<lb/>
弗用也而子幸無恙又幸無過能自立以為親慰可必<lb/>
乎哉子之事親自用力用勞而養志凡所得致於其親<lb/>
<pb n="KR4e0231_WYG_004-14a"/>
無弗用也而親之所遭與其所享安常處順以永其天<lb/>
年可必乎哉然則孰為可必者不曰惠迪吉從逆凶惟<lb/>
影響乎而時有不盡然於是又分别言之曰天定人定<lb/>
云爾獨佛氏以為其必然而無爽者多生相報之業屢<lb/>
遷而常定者歴刦不昧之心頗為妙圓而拘拘焉者且<lb/>
詆其謬悠也彼葢曰凡愚皆動乎其情情有染而墮於<lb/>
因因所以為果之招聖哲唯循乎其性性不動而妙於<lb/>
常常所以為果之淨信斯言也夫焉有常而不可必者<lb/>
<pb n="KR4e0231_WYG_004-14b"/>
乎所謂常者何也殁者存者淨信之心是己母以是為<lb/>
慈焉子以是為孝焉慈非有為慈吾為人親則知有慈<lb/>
愛而已是即法王之愍念也孝非有為孝吾為人子則<lb/>
知有孝誠而已是即衆生之悲仰也雖以觀世音之十<lb/>
力四無畏三十二應大準提之吐黒變白根器芽生即<lb/>
顯即密一諦一圓豈有加於此心哉試以論於孺人母<lb/>
子可信一念而通三世焉夫安知今之母非昔之報而<lb/>
後之子不還受今之報耶彼其言升忉利天為母說法<lb/>
<pb n="KR4e0231_WYG_004-15a"/>
而豈誣也哉若孺人之淑慎且慈雖殁而生天其可也<lb/>
如有誚我學孔氏而言謬悠者儻亦可無辯乎<lb/>
　　　曹氏北郭園居記<lb/>
太倉治城之北去郭六里而遥有宅一區巋然村落中<lb/>
水縈之若帶曰杜氏之故園而曹養吾先生之所更葺<lb/>
也入門為廣除堂髙而深左右庖□具列折而東則一<lb/>
樓踞焉傍植玉蘭大各幾數圍其枝皆出於檐花時照<lb/>
耀樓中目為之眩樓之東藂桂參差又雜蒔百卉為屏<lb/>
<pb n="KR4e0231_WYG_004-15b"/>
春暮過之其香殆百合也徑轉得赤欄橋跨池上再折<lb/>
而入雙梧交䕃一亭子最宜於暑晝不見日夜不受露<lb/>
獨涼風飂飂自踈枝中來耳橋左出迤邐而北行藥欄<lb/>
中數十步忽復得一亭亭之基累石為坻在水中央以<lb/>
一木低水而度又其北甃石引流客至以濫觴别有亭<lb/>
北面酒䦨得少憩焉躡磴而下乍見脩竹離立如人循<lb/>
而右漸益深密中為楹三間常以三伏時與公之孫申<lb/>
錫課文其中清虚隂森爽氣徹人肌骨葢園之東觀於<lb/>
<pb n="KR4e0231_WYG_004-16a"/>
是焉窮矣公既以養痾謝事數來居於此又愛其孫俊<lb/>
才欲亟觀其文以娛老則又别營其西偏隙地凡為樓<lb/>
為檻為軒者又相望而出軒背三老樹面列湖石為小<lb/>
山水檻僻在西南幽夐如别境樓四面阻水僅闢左扉<lb/>
為橋以通出入橋之中復為茒亭觴咏奕博咸宜毎一<lb/>
登樓臨牖豁然野色無所不受公來必與客俱圍碁既<lb/>
罷間一吹管度曲聲出水間恍在山谷而申錫復與其<lb/>
徒伊吾隔林窓間夜分時一燈青熒書聲來入公耳髙<lb/>
<pb n="KR4e0231_WYG_004-16b"/>
枕聴之此樂不復與人共也公既殁且𦵏而申錫復來<lb/>
讀書念其祖之平生繪為圖而以記見屬且曰申錫年<lb/>
已壯矣庶幾蚤夜兢兢以無忘先大父所以訓敇之意<lb/>
今且與天下之士獻其義於主司見似目瞿則恃有斯<lb/>
圖之在吾笥也子其為我識之予之識公也晚顧幸得<lb/>
遊其三世甚習葢公時年已踰七十又素善病里中人<lb/>
莫得睹其面而公之子進士君思所以娛公者數置酒<lb/>
召公所厚善二三丈人與談笑終日公或坐或卧欣然<lb/>
<pb n="KR4e0231_WYG_004-17a"/>
忘疲而予以通家子數得侍見其形羸神王而議論必<lb/>
依於孝悌謙厚非苟然者嗚呼今之世幾不復有斯人<lb/>
矣幾不復聞斯言矣故予為記其園而不覺夫涕之潸<lb/>
然也萬厯甲午仲秋婁某記<lb/>
　　傳七首<lb/>
　　　先友朱清甫先生傳<lb/>
昔我先君以溫文篤行稱於其鄉多隠君子之交故予<lb/>
自垂髫已獲侍老成人及稍長辱以小友接之距今葢<lb/>
<pb n="KR4e0231_WYG_004-17b"/>
四紀餘其人皆已凋謝先君之殁亦垂二十年而向之<lb/>
髮鬖鬖侍側者不覺已頭童矣追數先友若王丈叔楚<lb/>
唐丈道述宣丈仲濟丘丈子成張丈茂仁洎清甫丈此<lb/>
數公者或頎然嚴重或坦然恬夷中或退然而勇於為<lb/>
義言或呐呐然而叩之不窮行修而識明論議皆依於<lb/>
忠厚而確然有所不可奪非世俗之君子也幸猶及識<lb/>
其人聞其所以論身世之故竊嘗識之毎歎世道交喪<lb/>
日趨浮薄正猶狂瀾横流而前哲之遺範遂同潦水之<lb/>
<pb n="KR4e0231_WYG_004-18a"/>
歸壑幾無復存者葢不勝今昔之感焉朱先生之子若<lb/>
孫既屬書誌銘又列其遺事請别為之傳以垂示於後<lb/>
人予以謂先生窮而畸於世與俗為無町畦雖子孫豈<lb/>
能悉數其生平獨其不可得而招不可得而懾以藝事<lb/>
之精絶而强半入於酒家有欲名先生者第當以此想<lb/>
見其風采譬如傳神乃在頰上三毛不然而徒拘拘焉<lb/>
求肖於豐羸黔晳其神弗存也憶予少時尚未能盡知<lb/>
先生而獨喜從之遊毎往扣門必坐語移日周覽一室<lb/>
<pb n="KR4e0231_WYG_004-18b"/>
之内牆壁窓牖皆古人樂性之言及再往則又别書易<lb/>
之凡與遊者真若挹清泠以沃焦腑數稱薄糜不繼襦<lb/>
不暖謳吟猶似鐘球鳴以自況焉嘗聞之張茂仁丈一<lb/>
日於衆中飲坐客紛呶私有詆訾獨執手附耳曰吾第<lb/>
與君飲此何足汙吾耳耶葢爪入於掌幾至傷焉先生<lb/>
之天性耿介絶無阿比意可㮣見矣閒居遇可喜可愕<lb/>
輒寓之於酒曰一與之同其適一與之分其塗以是樂<lb/>
之終身不厭也當其久病且亟予往問焉呼入坐卧榻<lb/>
<pb n="KR4e0231_WYG_004-19a"/>
傍因問病中亦復飲乎微哂而應曰固知今為所困但<lb/>
與之昵久如形影然終不能絶也時亦濡脣焉以待盡<lb/>
而已昔蘇長公稱陶靖節出妙語於屬纊之餘若斯言<lb/>
近之矣以嬉笑謔浪而處死生之際此為何如人哉先<lb/>
生少而多能博涉有餘力而世或重其琱鏤幾欲一切<lb/>
抹殺則過矣其書工小篆及行草畫尤長於氣韻長巻<lb/>
小幅各有異趣不多為詩而間一書其中所欲言悠然<lb/>
之味常在言外庶幾香山擊壤之遺音焉良由胸懐灑<lb/>
<pb n="KR4e0231_WYG_004-19b"/>
脫有所自得於貧賤故絶不同於俗耳先生名纓清甫<lb/>
其字家世本新安自宋建炎徙於華亭又六世而東徙<lb/>
故遂為蘇之嘉定人<lb/>
贊曰邑於吳為海鄉僅婁縣東偏一隅然以風氣愿樸<lb/>
故多賢士大夫若先君之貧交其人尚多有足稱以予<lb/>
所稱諸君子者其尤也今樸且漸散非復曩時予為朱<lb/>
先生傳因并列之皆賢而不試者俾後猶有考焉其人<lb/>
率永年王最先逝秩宗徐公誌之又志唐及朱而三顧<lb/>
<pb n="KR4e0231_WYG_004-20a"/>
予少且賤亦銘丘宣兩翁兹又為先生别傳夫人固不<lb/>
待文而傳乃文實因其人而足重予生也晚少而得侍<lb/>
先生殁且三十年而猥承論次之役一何幸歟<lb/>
　　　緱山子傳<lb/>
緱山子者王太史辰玉之别號也君天資警敏又少而<lb/>
勤學甫習經義即已趨髙朗駿發度越尋常矣未幾試<lb/>
於有司三冠其儔而意乃夷然凡所目擊耳聞莫不歎<lb/>
羨以為逺器娶於嘉定金氏文肅公鄉薦之同年友也<lb/>
<pb n="KR4e0231_WYG_004-20b"/>
婦兄兆登字子魚自是數求友於邑始與張君定安同<lb/>
硯席仲慧其字也又因張而交唐時升字叔達及予婁<lb/>
堅子柔既而讀書支硎山房則與華亭陳仲醇俱皆其<lb/>
弱齡也君於受經之暇出入内閣見其女兄獨居小樓<lb/>
修黙存之道往往羣仙宵降天樂空來甘露飄灑葢屢<lb/>
覩光景而不覺心動焉久之道成請於父母同往徐氏<lb/>
墓田以白晝化去逺近來觀耆年宿徳咸共咨嗟瞻仰<lb/>
若君之目覩而神往積以歳月又何如也第方誦法周<lb/>
<pb n="KR4e0231_WYG_004-21a"/>
孔醰思經史未遑耳君之别自為號聊以志也當是時<lb/>
文肅公琅邪弇州公相與歎日月之如流而貴盛難久<lb/>
居也遂築觀於城西南中堂以供龕東西二个各處一<lb/>
焉而署之曰恬澹殆欲躡揚許之蹤窺性命之奥而未<lb/>
幾文肅公迫於内召弇州亦起贊留樞雖裵衰蕭逺之<lb/>
運命已企羨淵明之歸來矣居久之為歳戊子君之秋<lb/>
試程文極為主司所賞擢為第一衆皆歎服顧以文肅<lb/>
公之在事也清介已絶人而剛方又忤俗如君之才敏<lb/>
<pb n="KR4e0231_WYG_004-21b"/>
文贍猶未免於覆試迨乎忌才者無瑕可蹈傍觀者公<lb/>
論益彰然君且因是更澹於世味矣遂留侍公朝夕圖<lb/>
史之暇偕其友策蹇入山毎慨焉興歎思浮游塵埃之<lb/>
外蟬蛻汙濁之中而未能也既而奉侍吳太夫人東還<lb/>
自後文肅公嘗一乞假歸省纔半歳連三使召還遂陟<lb/>
首揆是時也人皆稱公以清峻絶干謁為忠而君以恭<lb/>
謹防隙瑕為孝云比歳甲午公累疏懇乞謝事歸侍母<lb/>
夫人昕夕得覩其壽終焉自公宅憂君内奉二親外應<lb/>
<pb n="KR4e0231_WYG_004-22a"/>
賓客暇而修其文章如是者又數年而中禮部試洎對<lb/>
大廷皆第二人臚傳之日天顏有喜顧謂侍臣曰王先<lb/>
生有子一時爭傳之以為榮乃君猶不能無憾者母夫<lb/>
人之前逝也未幾以升儲大典奉詔馳諭東南四郡而<lb/>
還比歸覲文肅公喜而迎慰之第對曰兒今日以後有<lb/>
長依膝前而已遂乞終養云自公家居䝉恩特勅行人<lb/>
存問俄又召還者皆至再逺近皆所欣慕而君獨竊歎<lb/>
曰此殆吾父子畢命之期乎已而君病病以鬱且瘁遂<lb/>
<pb n="KR4e0231_WYG_004-22b"/>
不復能起嗚呼君於學問文章自少及强不怠益勤經<lb/>
史而外泛覽於諸子百家殆無隙晷且丹鉛其傍以識<lb/>
焉誠欲有所用之非徒以炫博而已顧自早歳知名迄<lb/>
乎登第精力方强曾未及施用而身已疲於過客矣豈<lb/>
不可惜哉初予過州城讀書琅邪蘺薋園密邇君第毎<lb/>
一過從往往淹留及於文字之飲以為樂其後又久縻<lb/>
賁園相去差逺不暇數相求而異時把酒論文之樂時<lb/>
復如昨君毎文成輙以相示間有求全即時改定葢其<lb/>
<pb n="KR4e0231_WYG_004-23a"/>
虚而能受又若此猶記嘗一日雨中三過則皆自城南<lb/>
客舟還也冏伯留之少淹再辭不暇及三乃留明燈相<lb/>
對當杯而歎涉世之糾紛豈若閒居之清暇低回者久<lb/>
之君於讀書綴文必以古人為師然不屑屑求肖於形<lb/>
模而務以豁其胸懐往往造於自得凡其寄情翰墨者<lb/>
蘄乎獨創而極之於宏肆偉麗然後已雖人皆知其長<lb/>
才而或未悉其沈思獨所與同筆硯者能名言之耳以<lb/>
君之才之志使得究其所學踵在昔之儀刑為流俗之<lb/>
<pb n="KR4e0231_WYG_004-23b"/>
砥礪豈可量哉而年甫及衰用未少展譬猶花榮而未<lb/>
茹其實淵深而尚屯其膏豈獨執友之歎道窮實亦通<lb/>
國之傷埋玉者也予葢嘗敘次其遺文而猶未悉其雅<lb/>
尚故於尚寳之請傷其進未及於施用退不獲於遂初<lb/>
輒别為之傳以俟後之能知君者焉<lb/>
贊曰君之内行淳備人多能言之若其與人交又靡偷<lb/>
也困思振之殆欲為之遒也有長必暴之不啻躬之售<lb/>
也聞有疾藥雖珍必捐曰吾不施焉用勼也與人異同<lb/>
<pb n="KR4e0231_WYG_004-24a"/>
好相與往復既而洒然有諍而無侜也吾亦何以名之<lb/>
葢曰古之君子而今也殆鮮其儔乎<lb/>
　　　新安江徳宣傳<lb/>
予嘗論新安在山谷間其人重遲而尚氣故其才且賢<lb/>
者往往能自力於進取次亦能貶衣節食以致厚貲急<lb/>
病讓夷以然諾為名髙而不然者即逐利若騖嗇内而<lb/>
張外義不捐一毫而睚眥之怨至不顧頂踵葢多有之<lb/>
以予所聞若江君徳宣者殆可謂允蹈其美而務逺於<lb/>
<pb n="KR4e0231_WYG_004-24b"/>
疵累者乎君名應選其先太末人也宋紹聖間有汝剛<lb/>
者為徽州倅樂其風土因留家焉凡十五傳至君曽大<lb/>
父麻城令漢大父紫陽令敦相繼以詩書之業顯父禹<lb/>
㑹娶於羅有男六人而君其叔子也少嘗授經有逺志<lb/>
坐外家累破耗其貲見父母愀然以生計為憂則請於<lb/>
父曰兒學為士固未必效也且圖大者不速成即不怠<lb/>
以奮亦當數歳需也不若去而為賈視時所急而趨焉<lb/>
朝吾耕而夕以斂雖良農弗如於是南浮甌閩東北走<lb/>
<pb n="KR4e0231_WYG_004-25a"/>
齊魯之郊以逐什一之息視其貲少贏矣則又曰向吾<lb/>
需之急第求可以必不求為饒也求為饒則莫若三吳<lb/>
可以安坐而多獲焉遂定遷邑之南翔里其轉販之跡<lb/>
逺至薊門遼左第持籌計算出入而已君雖起於貿易<lb/>
意度豁如尤好行其徳族姻之以假貸告者無不應也<lb/>
嘗拯人於戹人或終負之絶口不責其報焉所積槖金<lb/>
曽一中盜既又燬於火而處之恬然曰吾向嘗困乏本<lb/>
無是金也今雖失是豈有異疇曩之乏乎且吾積金將<lb/>
<pb n="KR4e0231_WYG_004-25b"/>
以遺所不知何人耶故居常毎稱損智益過二言以為<lb/>
子孫戒君貌莊而色和是非之諍不形於口短長之見<lb/>
不藏於心嘗曰以吾容人視吾為人容孰愈乎性尤好<lb/>
書所至必以數巻自隨晚歳彌喜儒生所以資遣其子<lb/>
為師友之費不少恡焉凡生十男子數撫而歎曰吾後<lb/>
世其有以儒顯者乎是穮是蓘必有豐年今君之年六<lb/>
十有四矣語其叔子之瀚凡吾生平汝其以告文而不<lb/>
靡者一述其概必使吾讀之而無媿庶足慰乎予於是<lb/>
<pb n="KR4e0231_WYG_004-26a"/>
嘉其志而為之傳焉<lb/>
贊曰以予觀士之務為名者未有不没没於利也彼直<lb/>
以名為餌烏睹所謂士哉夫商逐末工執藝事人咸輕<lb/>
之其中有士焉係乎其志行也世衰道微吾見士而賈<lb/>
矣安在賈不為士乎業之分途何足論人哉何足論人<lb/>
哉<lb/>
　　　徐復貞别傳<lb/>
予毎讀史見其人有自負幹畧倔强不苟同於俗者輒<lb/>
<pb n="KR4e0231_WYG_004-26b"/>
慨然慕之非獨予然也數舉以告人亦皆咨嗟企羨問<lb/>
其姓名有不獲生同其時之歎顧或有一人焉負其氣<lb/>
不肯儕於俗則又羣起譁之是不近人情好為名而不<lb/>
務出乎實者也夫聞人稱之而喜及親見其人則反疑<lb/>
且駭焉豈古之道其不可行於今耶抑今之人實與古<lb/>
異趣宜陽浮慕之而終不可與並立於世耶予遊太倉<lb/>
嘗識徐君復貞閒與仲子文任游頗聞其剛直自喜而<lb/>
未之悉也比殁且葬錢太史受之誌而銘之予讀其詞<lb/>
<pb n="KR4e0231_WYG_004-27a"/>
慨然太息以為非世俗之君子而文任復請為論次辭<lb/>
不獲也君諱可久字復貞其先吳長洲人自國初東徙<lb/>
崑山者十世祖福孫也自後世居茜涇里𢎞治中割其<lb/>
地建州於是又隸太倉父整老於諸生有仲曰侍御公<lb/>
敦侍御之子三人其嫡長曰可賢娶於太原王氏無子<lb/>
仲弟可達之子思任嗣焉以母氏之偏憐其女也貲漸<lb/>
耗可賢既殁嗣子幾無以為生至訟之於官君挺身為<lb/>
左右之人皆曰母家貴盛雖其父兄賢者將無憂及身<lb/>
<pb n="KR4e0231_WYG_004-27b"/>
乎君曰彼吾中表不余毒也人各自為門戸計耳語有<lb/>
之畏首畏尾身其餘幾且他日何以見吾父吾叔於地<lb/>
下嗟乎若君者豈非量彼與此真能自奮於義者乎君<lb/>
少為諸生已而去遊太學晚乃需次京師數接時貴人<lb/>
意頗輕之歎曰吾豈能以貲郎俛首事此輩乎竟以例<lb/>
授光禄寺署丞罷還其喜為義益甚務急人之病州人<lb/>
葢多能言之者昔者孔子稱不得中行必與狂狷夫進<lb/>
取也而目之曰狂有不為也而目之曰狷葢亦取節焉<lb/>
<pb n="KR4e0231_WYG_004-28a"/>
而已此皆果於自信不顧世俗之訾議其於中道不跳<lb/>
而越焉即有類株守焉而孔子顧獨思之為其不外飾<lb/>
焉故也自儒者說經誤以為思其人將以傳吾道故孔<lb/>
孟之指迄於不明然則今之世有若君之勇往不懾不<lb/>
亦可謂之進取歟視夫依阿淟涊不復知有亷恥曽未<lb/>
得比鄉愿而詭自託於中行者何如哉故予為之傳特<lb/>
論其大節以破世俗之論姑勿言中行而且辨其人之<lb/>
真偽庶幾膏肓之沈痼其有瘳乎<lb/>
<pb n="KR4e0231_WYG_004-28b"/>
贊曰予聞之州人歳戊子州嘗大饑君為粥以食城中<lb/>
餓者度隙地三所視道里逺近與之期聚散先後衆以<lb/>
不譁其後二十年再試之野君曰維水所滙於衆之趨<lb/>
赴便又與期而集之往者益便第謹伺乾没而已葢終<lb/>
一歳乃致其事而竣距今又十年所吳中米價騰涌長<lb/>
吏以上束手無所措使復有如君者條上方畧必能使<lb/>
米不壅糴不貴民豈至若是困哉<lb/>
　　　朱節婦傳<lb/>
<pb n="KR4e0231_WYG_004-29a"/>
朱節婦浙江鄞縣人姓桑氏嫁為同縣朱某妻某遊象<lb/>
山以暴疾殁喪還節婦慟哭不欲生少甦泣且言曰舅<lb/>
姑老矣男長者纔總角次猶乳下兒且方娠幸而復生<lb/>
男所以慰吾夫地下在二老人及穉子耳不可以徒死<lb/>
無寧茹荼以養字其幼以需其成立而終身布衣疏食<lb/>
以寄吾哀乎葢又三月而遺腹子生男也數年之後少<lb/>
者漸壯然以生計窘艱苦萬狀各授之職弗克竟其學<lb/>
意未嘗不在第三男也稍長即遣從里中師受書夜歸<lb/>
<pb n="KR4e0231_WYG_004-29b"/>
與共一燈織且課之讀憫其勤即好言慰勉之小怠或<lb/>
垂涕撻之及為諸生見所與遊皆才俊每為之喜輒至<lb/>
泣下凡三試而名未成家貧游學逺方資脯脩以為養<lb/>
意嘗不自得數貽書戒之曰吾不以兒去吾側為憂而<lb/>
以獲交海内之士為樂也吾不以兒未遇為戚戚而以<lb/>
吾母子獲有今日為幸也吾雖婦人猶知男子桑弧蓬<lb/>
矢以射四方不意爾之若是淺也嗚呼可謂賢而有識<lb/>
也已節婦奉其舅逾七旬而終孝養如一日事姑張及<lb/>
<pb n="KR4e0231_WYG_004-30a"/>
費前後皆能當其意朂三子各以其力有所就先世遺<lb/>
廬偶不戒於火困彌甚然未幾能葺而完之寡居三十<lb/>
餘年其事老者生養死葬不以菲廢禮其撫少者有子<lb/>
及孫不以慈廢嚴向微母賢不能復振朱氏雖生人之<lb/>
所謂不幸而名永無窮意者天道之福禍或多與人情<lb/>
不相合而適以相成也耶<lb/>
贊曰節婦之少子啓仕以文學知名前年來授經友人<lb/>
家始與相識嘗為予言母氏悽然自傷其不遇貧無以<lb/>
<pb n="KR4e0231_WYG_004-30b"/>
為養也予以為若夫人所遭以視慷慨死節難易何如<lb/>
也彼能是亦何羨世俗之禄養哉予於戒子書尤三復<lb/>
而悲之賢於世之士人逺矣非獨少而教之書葢其天<lb/>
性貞順明達固然也<lb/>
　　　王節婦傳<lb/>
王節婦者姓陸氏崑山人也而嫁為嘉定王夢鸞婦其<lb/>
父巖少嘗受經以故里中及鄰境多延為童子師數往<lb/>
來嘉定識夢鸞知其未有子也因以女歸之嫁三年許<lb/>
<pb n="KR4e0231_WYG_004-31a"/>
生一男未及期而寡幾欲以身殉既而抱嬰兒哭告翁<lb/>
媼新婦命薄誠無以生為顧吾夫之所以瞑目地下而<lb/>
二老人之可幸不斬其嗣者獨有此兒也吾何敢死吾<lb/>
何敢死且仰事俯育相與拮据不猶足賴乎居久之而<lb/>
島夷流刼圍城人不自保以一窮嫠扶老攜幼以謀其<lb/>
生寧有冀乎比㓂退而翁媪旋相繼病殁窘益甚晝織<lb/>
夜績殆於不支頗仰遺秉滯穗以給饘粥亦足悲矣而<lb/>
子玉自幼及壯强亦能痛念母慈黽勉有無閭巷咸目<lb/>
<pb n="KR4e0231_WYG_004-31b"/>
為孝子當歳戊子旱魃為虐儋石之儲緡錢三千節婦<lb/>
顇且殆矣玉夜禱於神刲股作羹以進一啜少蘇遂以<lb/>
復起嗟乎母以慈育子以孝報人道信邇矣即天道亦<lb/>
何嘗逺哉<lb/>
論曰予昔嘗書封節婦金氏傳後自嘉靖初至萬厯之<lb/>
季年其從容就義而得旌者宣氏孫氏及金而三耳今<lb/>
王節婦家世微也而又良死其辛苦終始大義視感憤<lb/>
一朝者不更難乎昨歳予友張君之嫠亦以奏上奉俞<lb/>
<pb n="KR4e0231_WYG_004-32a"/>
旨表閭今已年踰六十猶安享其子之養居常以明智<lb/>
剛決見稱於舅姑葢家本舊族其兼有節孝固宜若王<lb/>
節婦特出於天性而所遭尤為不幸詩不云乎誰謂荼<lb/>
苦其甘如薺斯節婦之謂矣<lb/>
　　　王常宗先生小傳<lb/>
王彝字常宗其先蜀人元末父孝恭先生為崑山縣學<lb/>
訓導因東下留家焉髙皇帝混一區宇徵海内文學之<lb/>
士纂修元史先生與髙太史啓凡數輩同應召史成當<lb/>
<pb n="KR4e0231_WYG_004-32b"/>
得官翰林以疾乞歸洪武五年魏太守觀初行鄉飲酒<lb/>
禮請先生為碑文其後卒以觀得罪與髙同被誅方先<lb/>
生之得請而歸也自號媯蜼子以見志媯陳姓也先生<lb/>
本陳氏之裔欲復姓而未果蜼於物卬鼻長尾雨則挂<lb/>
於木以尾窒鼻革命之初天下習於惰窳髙皇帝方以<lb/>
猛糾之士大夫重足屏息以營職業不則佯狂自放庶<lb/>
幾於無咎焉如先生者亦可以免矣而卒譴死豈非命<lb/>
歟同時楊維楨以文詞名東南先生謂其文非雅作文<lb/>
<pb n="KR4e0231_WYG_004-33a"/>
妖一篇以詆斥之其辭云云蓋嘉定僻在海濱其俗敦<lb/>
朴近厚雖嗜古勤學之士不後於旁郡邑而其人率不<lb/>
騖於名故世鮮有知者然學有本原或熟於典章或深<lb/>
於盛衰得失之故往往不同於剽剥之學乃其以文顯<lb/>
於國初者先生一人而已予既求得先生之集挍而藏<lb/>
之欲得墓誌行狀以考其生平而問之故老莫有及見<lb/>
者豈世逺而莫之傳耶抑當時法嚴莫敢為之辭者耶<lb/>
姑識其大凡以貽後之人使嚮學之士猶知有先生而<lb/>
<pb n="KR4e0231_WYG_004-33b"/>
已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學古緒言巻四<lb/>
</p>
<p>
</p>
  </div>
</body>
</text>
</TEI>
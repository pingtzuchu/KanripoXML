<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學古緒言巻十三</head> <lb/>
    <p>
<pb n="KR4e0231_WYG_013-1a"/>
欽定四庫全書<lb/>
　學古緒言巻十三<lb/>
　　　　　　　　　　　　　明　婁堅　撰<lb/>
　　祭文十三首<lb/>
　　　祭徐大宗伯文<lb/>
年月日門下通家子婁某沈某謹以炙鷄絮酒敬祭于<lb/>
故資政大夫禮部尚書太子少保徐公之靈嗚呼單閼<lb/>
之歲公壽七旬距其懸車八閱冬春於時獻頌自遠來<lb/>
<pb n="KR4e0231_WYG_013-1b"/>
臻焜燿厥詞紛紛綸綸凡公勛名巨細畢陳今之哭公<lb/>
畧而不論感公深眷憤彼衆狺存殁之懷能不少伸當<lb/>
罷觀察健翮中鎩賁于丘園振宣文物稚愚而頑一見<lb/>
心折悉索穢蕪喜為擿觖身退名高俄復脂轄聖神嗣<lb/>
興起公藩臬十餘年間晉司㗋舌抗疏乞身不受汙衊<lb/>
迨歸里門遂斷請謁為方外遊黄冠白髪月明之宵花<lb/>
發之朝或乘籃轝或棹輕舠顧謂童子促具酒肴偕我<lb/>
同人于焉逍遥二三俊少毎每見招侑以清歌有顔若<lb/>
<pb n="KR4e0231_WYG_013-2a"/>
苕酒旣深只醉客羣囂公或愀然叙説勤勞曰此畏途<lb/>
以笑為刀痛定思痛漆乃賊膠貴不如賤此理甚昭旣<lb/>
脫於絓弛我冠帶人為不怡中實大快將知耄及豈不<lb/>
夙戒恒舞酣歌猶賢噤齘公之逹生數聞斯話何圖梓<lb/>
桑盛兹蜂蠆衰羸及之有加無瘥蚩蚩之氓公又奚怪<lb/>
始邑之瘉困於征輸自改為折瘁者復蘇荒草野田徧<lb/>
為黍稌𤨏尾流離乃聚室廬起之膏肓報曾弗圖疥癬<lb/>
之疾銜為剝膚孰導狂瀾莫可支吾憸人之幸士類之<lb/>
<pb n="KR4e0231_WYG_013-2b"/>
吁豈公一身翻覆榮枮堅也疎狂學為詩章有唱俾和<lb/>
動盈縑緗湖山之麓古寺禪房經論之暇風雨聯牀察<lb/>
其愚欵謂無他腸可保終始實唯子良言猶在耳如何<lb/>
可忘儼之呰窳有意進取辱公甄收言庇其宇借我齒<lb/>
牙與我䂓矩藏焉修焉公子我侣扶摇九萬數嘗見許<lb/>
兩家衰翁少而習公眷念在昔忘其顯融自公歸田杖<lb/>
屨相從時於酒閒慰其畸窮幸各健飯孰否孰通音聲<lb/>
琅然曠若發蒙公今奄忽有識其恫矧於受賜他人莫<lb/>
<pb n="KR4e0231_WYG_013-3a"/>
同天不可問曷喻我衷豈厭混濁避其嚚訟騎箕上昇<lb/>
帝庭寳宫俯視下土蠅蚋薨薨我陳斯詞酹以一巵寧<lb/>
為公哀聊叙我私匪私於公世道之悲報德以怨豺狼<lb/>
狐狸俟彼天定後當可知嗚呼哀哉尚饗<lb/>
　　　又<lb/>
嗚呼人亦有言葢棺論定何獨於公疑謗未靖嗟世之<lb/>
人喜儇而輕或矯為狂風節自命畵餅噉饑弓蛇宿病<lb/>
舍彼昭昭唯㝠是偵載鬼負塗聞者易聽攷公生平靡<lb/>
<pb n="KR4e0231_WYG_013-3b"/>
不足證十年曹郎守官則勁不撓於權一麾旋迸孱焉<lb/>
𦕈躬以捍百姓黜歸田間厥聲益夐至今南荆甘棠蔽<lb/>
暎豈伊梓桑而不知敬固宜同升勛名日競莫知公賢<lb/>
覆謂公佞柄臣旣傾目公㨗徑寃哉斯言睅目羣瞪嗚<lb/>
呼哀哉當公在朝不問家秉僮之蚩蚩或竊為横遂閧<lb/>
於鄉一呼百應有喟而言公施實盛若罔聞知彌訐彌<lb/>
絙海壖瘠磽慳於物性稻則匪宜而税是併號呼籲天<lb/>
永頼寛政孰為之先維公錫慶嗚呼哀哉公壯自期庶<lb/>
<pb n="KR4e0231_WYG_013-4a"/>
幾汲鄭晚亦自咍視日趙孟不圖吠聲遽掩其行令子<lb/>
繼徂白日再暝受重者孫煢煢伶俜季子兩甥實同枝<lb/>
牚嗚呼哀哉公神在天俯視瞢瞢譬猶蚊䖟未堪梟獍<lb/>
菀旣當枯垢亦同浄吳山之西峯巒綿亘賜域芊芊土<lb/>
膏泉瑩維暮之春卜吉而塴考妣則違子婦相並嗚呼<lb/>
哀哉吾儕侍公學焉就正八珍一臠偶沾殘賸公顧解<lb/>
頥留連觴詠曰古文詞燦然緯經唐宋諸賢六經胎孕<lb/>
今之詞人妄生譏評斥遠姬姜昵近婢媵譌種相承口<lb/>
<pb n="KR4e0231_WYG_013-4b"/>
舌難勝猶望後生無售昬鏡旁及老莊是詮是訂尤切<lb/>
憲章綜述列聖其言日新有告必罄飫所未聞沃醉俾<lb/>
醒嗚呼已矣復誰韶令祖道一觴陳詞而醟髣髴見公<lb/>
几筵來凭嗚呼哀哉尚饗<lb/>
　　　又<hi>代</hi>
嗚呼天之生才實俾輔世旣啓元良爰錫之配國之登<lb/>
賢實由詢事旣積勛庸爰晉之位自古以然道䘮乃戾<lb/>
履方則危競於軟媚於惟明靈獨能不愧未壯登朝簪<lb/>
<pb n="KR4e0231_WYG_013-5a"/>
筆入侍帝重絲綸命掌其制繄國大典曰戎與祀由司<lb/>
馬曹為郎祠祭稽古禮文大祝無秘肅穆壽宮天子䖍<lb/>
毖厥詞煌煌以薦珪幣時長春官風稜獨厲謂公曰能<lb/>
屬之代對將請于朝酬其勞勩公不詭隨權奸内忌出<lb/>
守于荆快其睚眥政平民和不煩而治江漢之間號稱<lb/>
茂異帝子于藩争民所利少給市租大忤其意閹人構<lb/>
患逮公囚繫萬衆塞塗追挽其䩛叔子去思至今墮淚<lb/>
旣歸忘出世不忍棄有詔起家遭讒復躓論定乃升廻<lb/>
<pb n="KR4e0231_WYG_013-5b"/>
翔楚地節鎮未幾刑官入貳超遷秩宗章服三賜始明<lb/>
于刑棐彛率乂旣曰降典寅清是寄禮刑一物唯公克<lb/>
遂及耆而歸脱身冕黻先朝所垂二氏所記有造必窮<lb/>
有餘必識葢公於學特為精詣故所居官有遌無避當<lb/>
其屹然獨持大義如遼庶人為汰匪誖主父在齊懷刃<lb/>
欲剚公之抗辭不撓者氣壽陵旣卜奸或濳伺潝潝訿<lb/>
訿衆咸愕眙公折其萌以紓國計雖履虎尾了不為惴<lb/>
凡所執持多如此類不同流俗脂韋矜智迄終天年必<lb/>
<pb n="KR4e0231_WYG_013-6a"/>
行其志列上太常將錫公諡公未嘗亡譬猶委蜕我之<lb/>
識公實從初試慕公牧楚願學為吏公亦不鄙待以國<lb/>
器今之仗節遄聞公逝俯仰今昔能不酸鼻公真大臣<lb/>
後來孰嗣我懷明靈緘詞以酹嗚呼哀哉尚饗<lb/>
　　　又<hi>代</hi>
維萬厯年月日宗伯宮保徐公以疾卒先是邑之黠而<lb/>
嚚者惎公僮客羣而囂焉不思公之嘗有大德於斯人<lb/>
也其東偏瀕海而居者某某懷憤懣不平之日久矣於<lb/>
<pb n="KR4e0231_WYG_013-6b"/>
公殁後明年月日祭以特牲請於能言為文而告公之<lb/>
靈曰嗚呼公之為德於鄉兮紛其頼以全活也彼狂奔<lb/>
而羣吠兮何若斯之乖剌也豈寃抑之莫伸兮將貪夫<lb/>
之好為訐也咸攘袂而大訽兮吾不堪此蠆與蠍也謂<lb/>
左右其實訌兮隔九閽而不得逹也呶呶者何可盡信<lb/>
兮竊恐夫當路之不察也公之再起凡十年兮由牧伯<lb/>
而朝列也兩公子其實從兮無他子弟使毖㓤也操奇<lb/>
贏以牟利兮固無厭者之没没也豈强貸而倍收兮亦<lb/>
<pb n="KR4e0231_WYG_013-7a"/>
維時政之騷屑也嗟瘠土之寡入兮恬不慮夫澤竭也<lb/>
夫孰以告司農兮俾得改而折也維田賦之三等兮固<lb/>
則壤於前哲也彼惰窳之積蠧兮乃猾胥之窟穴也曰<lb/>
均下賦於上中兮吏亦偷以補其拙也懵莫之省憂兮<lb/>
踵行此弊轍也公手為草以代訴兮監司聞而蹙額也<lb/>
遂欣欣以漸蘇兮庶不浚夫膏血也苟良心之不冺兮<lb/>
如飽饑而止渴也曾不若畏壘之尸祝兮忍乃為此桀<lb/>
黠也吾儕輟耕以太息兮中壹鬱其若結也疾黨人之<lb/>
<pb n="KR4e0231_WYG_013-7b"/>
滅公兮身處卑而不能關説也公有大賜於吾土兮竊<lb/>
不忍其抺摋也維海壖之斥鹵兮凡鹺課其千鋝也旣<lb/>
灝溔而不可漉兮猶責洪波以飛雪也兹大海之吐吞<lb/>
兮亦恃人之囘斡也彼税盈以償詘兮實諮公而施設<lb/>
也吾既獨私此惠兮不覺夫哭公而嗚咽也人情誠不<lb/>
可以一槪兮胡衆口之反為齧也公固施而不責報兮<lb/>
吾哀夫俗之薄以劣也喟陳辭而奠酒兮髣髴乎公之<lb/>
來歠也尚饗<lb/>
<pb n="KR4e0231_WYG_013-8a"/>
　　　合祭王大司㓂文<lb/>
嗚呼公之文章行於天下擬漢及秦鼓吹騷雅四部煌<lb/>
煌世多習者公之出處凡幾廻翔亦旣初服不辭繡裳<lb/>
為介為通孰知公常公之偉度如海則涵公之勤施如<lb/>
雨則甘不以文掩十猶二三始興以來奕葉相望蘭茁<lb/>
其芽誕必遒上凡民有知靡不瞻仰公今仙遊其又奚<lb/>
憾將厭世氛還于恬淡綿竹之期於兹當驗某等辱在<lb/>
門墻或故或新不鄙而棄於誼則均武之先子昔同馳<lb/>
<pb n="KR4e0231_WYG_013-8b"/>
驅暨乎弱息以吹以噓不幸短命彌惜其殂晚更知我<lb/>
潦倒麄踈今世實鮮宜謂為迂時升孤孑嗜古而拙公<lb/>
謂莫知子羽我刷從我秣陵我文子閲含咀英華匪日<lb/>
伊月堅也拜公在弱而蒙迨試京兆言憫其窮于館于<lb/>
糓他山為攻自公予告靡日不從醉以朗月煦以和風<lb/>
臨别之音提耳則空燧誦公文于冠之年蚤失所恃有<lb/>
痛莫宣庶幾一言賁之九泉不謂獲請數奉周旋承公<lb/>
之訃飲泣漣漣公來自天為世造福命之不延寧為公<lb/>
<pb n="KR4e0231_WYG_013-9a"/>
哭哲人云亡百身奚贖言叙其私以薦一巵彷彿見公<lb/>
笑而釂之尚饗<lb/>
　　　又<lb/>
嗚呼公之返真歲閲五期久殯未祖以需日時生為正<lb/>
卿殁得賜葬維是䘏典有畀無讓公昔遺言從先大夫<lb/>
戒其嗣人我違汝辜子乃上疏具陳哀誠隱君之賜義<lb/>
不敢承天子曰嘻國有故常汝其勿辭徃治爾䘮爰用<lb/>
復土賜域之左於是焉藏魂魄以妥方公壯歲有意馳<lb/>
<pb n="KR4e0231_WYG_013-9b"/>
驅旣遭家難十年茹荼先皇之初沉寃昭雪恩重身輕<lb/>
言脂其牽晚稱遺民賁于丘園再蒙恩澤復就籠樊未<lb/>
幾乞歸此身吾有夜壑舟遷柳忽生肘唯是窀穸公志<lb/>
則存庶幾地下永奉晨昏考公生平凡再疆起義兼尊<lb/>
親臣臣子子吾儕後生咸以文行遊公之門叨陪觴詠<lb/>
徃者哭公人冩其哀許與之分於今永懷何以祖行炙<lb/>
鷄絮酒陳詞侑之公乎知否嗚呼尚饗<lb/>
　　　祭董大宗伯文<hi>代王</hi>
<pb n="KR4e0231_WYG_013-10a"/>
嗚呼維昔江漢篤生元良旣膺寳厯有弛必張公對大<lb/>
廷廣川頡頏含腴採華厥詞煌煌典司綸綍在帝之旁<lb/>
晚躋春卿寅清是將勛名旣著俄巻而藏用啓後人奮<lb/>
翼翺翔匪榮其私酬國未央凡兹盛美史乘則詳我所<lb/>
感戢情結於腸自昔稚齒學為文章氣盛才拙莫知披<lb/>
猖先子之故側聞大方棄瑕錄瑜目以珪璋齒牙餘論<lb/>
許紹青箱黽勉十年始舉於鄉再獻再刖乃忝周行時<lb/>
公元孫聞譽日彰指心相期不同尋常累受國恩朂哉<lb/>
<pb n="KR4e0231_WYG_013-10b"/>
勿忘猶憶少時辱公稱揚知己之感於是焉償何圖大<lb/>
故匍匐奔䘮疾疢繼之窳不可强公今已矣我實倀倀<lb/>
客歲之冬公以一航翩然東下止我中堂鶴髪朱顔其<lb/>
容蹌蹌終日匡坐閒舉一觴每至夜分吐論洋洋謂當<lb/>
百年彌壽而康胡忽厭世白雲徜徉公雖早退其施不<lb/>
長為國薪槱實棟實梁唯是樗櫟於用無當疇劚而削<lb/>
能不徬徨元孫之歸身晦道昌今之繼起彪炳詞塲或<lb/>
出或處咸為國光公收其全殁有餘慶我之哭公黙而<lb/>
<pb n="KR4e0231_WYG_013-11a"/>
自傷拜瞻遺像衮衣繡裳尚如平生音徽孔明陳詞冩<lb/>
衷薦此椒漿嗚呼尚饗<lb/>
　　　祭潘司空文<hi>代</hi>
嗚呼大臣殉國匪才之難袖手在傍噂㳫來千爭獻所<lb/>
疑蝟磔矢攢慨然任之力排衆讙浩生説趙實為心寒<lb/>
國是以定民獲少安豈伊識明有慮必殫河流湯湯久<lb/>
湮禹迹自北迆南蕩漾莫測避之而遷荒哉賈䇿囘河<lb/>
北流徒費工役其在於今勢尤異昔自引而漕兼頼其<lb/>
<pb n="KR4e0231_WYG_013-11b"/>
力合淮以輸歳虞激射巋然園陵憂在肘腋天子曰嘻<lb/>
疇稱厥軄有言公能俾徃底績公來行視講求實詳增<lb/>
卑倍薄允頼隄防不迕以蹙少殺其狂彌束彌遠水性<lb/>
之常下流旣滌孰壅為殃驟詘復信奏功明堂民免為<lb/>
魚室廬相望一時之利璽書煌煌公今云殁淮壖不忘<lb/>
嗚呼哀哉昔我先子嘗叅名藩公以臺臣歸賁丘園許<lb/>
與之分夙聞話言曁歳壬午鎩羽獲鶱簸揚而前公胤<lb/>
吾昆始識公顏飄髯如㦸目以通方朂以學殖曰今之<lb/>
<pb n="KR4e0231_WYG_013-12a"/>
人誰不外餙子之易夷前脩所亟爰命女孫許字弱息<lb/>
終始之誼維是姻戚自余在疚迨今數年中遭舛互有<lb/>
痛莫宣區區之懷日省予愆猶望後來無忝於先稚愚<lb/>
失學快意所便况慙義方䑛犢多牽我是愧公每用憂<lb/>
懸長君宦遊厄於豪右公論在人使出稍售何圖倉皇<lb/>
還哭公柩嗚呼哀哉老成旣謝時事亦更病淮而號泗<lb/>
上之氓謂當改圖役豈易興易變則通毋毁公成令公<lb/>
而存别有支牚寧固而愎毋躁而輕維公諸子家學是<lb/>
<pb n="KR4e0231_WYG_013-12b"/>
承公則已矣尚有典刑嗚呼尚饗<lb/>
　　　祭王奉常文<lb/>
嗚呼公之學問淵源文章煒曄驂哲昆而齊騁譬蘭苕<lb/>
之集翠猶汲古以修綆蓋遠擷六代之菁華而近以濟<lb/>
南為庖郢公之敏於治辦長於師帥紹前烈而彌永譬<lb/>
鏌邪之發硎猶張弓而先㯳葢終焉八閩之模範而始<lb/>
定魏國之家秉凡公生平在二三椽筆固己勒堅珉垂<lb/>
汗簡而琅琅炳炳寧獨海内所共瞻仰將傳信於後世<lb/>
<pb n="KR4e0231_WYG_013-13a"/>
而莫不想見其山之高行之景維堅與表穉愚無知不<lb/>
獲侍公於生前聽其議論之踔厲覩其丰儀之峻整而<lb/>
奉以為師猶幸與公之諸子遊處而庶幾於私淑者五<lb/>
六年於兹公居家庭内和而外莊凡所以訓敕其子必<lb/>
依於醇謹鍳於盛衰斤斤乎刻鶩畵虎之喻而告以門<lb/>
地之不足恃者其言尤諄復而可思此雖長公之叙述<lb/>
亹亹或有未悉而洵美象賢時為吾黨而闡繹緒言輒<lb/>
抆涕而歔欷嗚呼哀哉公位不滿其才年不滿其德固<lb/>
<pb n="KR4e0231_WYG_013-13b"/>
將貽厥後人以未艾之福乃四子競爽又弱二焉伯兮<lb/>
叔兮皆以恭敬温文欲並轡於康莊而遽脱其輹獨仲<lb/>
也苕發穎豎方有聲場屋而季亦逡逡退讓抱未琱之<lb/>
璞一塤一箎猶足備九奏於咸英以和嗚國家之盛而<lb/>
無負於式糓若公之明悟旣能了無罣礙於去來而何<lb/>
戀乎浮生如轉轂矧其卓然不可磨滅者又已灼灼在<lb/>
人耳目乎丹旐翩而靈輀旣駕生芻一束其人如玉奠<lb/>
酒漿以陳詞徒悵恨於百身之莫贖嗚呼哀哉尚饗<lb/>
<pb n="KR4e0231_WYG_013-14a"/>
　　　祭欈李馮封公文<hi>代</hi>
嗚呼世稱人子所為親榮曰高其門有進於此匪直榮<lb/>
觀令德之温乃厥考心所用自慰亦在後昆珪璋特達<lb/>
爰有名位出為世珎疇菀其條疇導其流水木本源維<lb/>
子之為實父之貽以克有聞吁嗟我公含和養醇賁於<lb/>
丘園賈旣弗售是啓賢嗣甚秀而文擢第禮闈褎然舉<lb/>
首矯矯高鶱公顧樂之吾幸有子可遠世紛巖觀川遊<lb/>
佐以觴詠聊樂我員疾革之言我老牖下清時逸民孰<lb/>
<pb n="KR4e0231_WYG_013-14b"/>
屈而信孰殁而存唯吾子賢某少習公與之遊處真若<lb/>
飲醇兩附令子科第之末以自濯薰唯余家嚴視公兄<lb/>
弟情好素敦謂當百年皓然兩翁鶴氅綸巾胡忽厭世<lb/>
棄其親朋曾不少延我別而來拜公堂上維暮之春迨<lb/>
承公訃自秋渉冬彌曠九旬乃克緘辭以抒悰愫薦江<lb/>
之芹我實愧公公能鑒余簿領為煩嗚呼尚饗<lb/>
　　　祭欈李朱太公文<lb/>
嗚呼楩楠豫章其高千尺其大數十圍而任為棟梁則<lb/>
<pb n="KR4e0231_WYG_013-15a"/>
必不生於尋丈之蹊而歩仞之岡其於人也亦然非甚<lb/>
盛德則孰為厚其積而開厥後之人繩繩乎德彌劭而<lb/>
名彌昌於唯我公含真葆素蹈義履仁凡所施之閭里<lb/>
而被之膠庠即未展其生平而在卑能施在約能裕蔚<lb/>
然盛德之光公有象賢世其家學蚤播聲華晚就閒散<lb/>
其所抑而未試試而不苟一稟承乎公之義方爰啓孫<lb/>
枝蘭茁其芽並擅國香而仲遂以明經起家始出宰乎<lb/>
南漳仍移牧于此邦為氷蘖為鸞凰固己名被八閩而<lb/>
<pb n="KR4e0231_WYG_013-15b"/>
譽冠三吳豈非公之所厚積不售於躬而盡以貽諸後<lb/>
人使紹述而闡揚也哉某以沉淪廢棄樗散瓠落之才<lb/>
辱公哲孫時與從容於議論文章葢未嘗不述公之所<lb/>
以訓勅之者庶幾乎陳大丘荀令君之不亡且言公年<lb/>
已八十餘而神明不衰如少壯人一旦遺形委蜕而遊<lb/>
於無何有之鄉公又何憾於人世所為公悼者仁君之<lb/>
勲業向鞅掌於簿書而季孟之學殖未獲騁於康莊要<lb/>
於克自樹立以酬公之所未償則譬猶深山大澤之産<lb/>
<pb n="KR4e0231_WYG_013-16a"/>
干霄拂雲靡不飽雨露而厭風霜異日者之為棟為梁<lb/>
也審矣明靈有知其尚欣然而來舉余之觴也耶<lb/>
　　　祭矦大叅父子文<lb/>
嗚呼昔歳作噩公以踰耋之年示疾而辭世囘顧諸子<lb/>
環列孫曾岐嶷夷然於啓手足之際人皆謂之僊遊諸<lb/>
福亦云咸備於時長君雖未忘於揚名撫賢嗣而自慰<lb/>
痛定之餘以稔聞青烏家言行將求乎福地歷數年而<lb/>
得之阻日時之未利年六甲而甫周抱沉疴而遽逝後<lb/>
<pb n="KR4e0231_WYG_013-16b"/>
又五年而子也登朝奉䇿書而三使陟衡嶽之嵳峩觀<lb/>
嶺海之噦噫歸而煌煌乎綸綍之來賁已乃擢官給諫<lb/>
言歸覲省奉觴於王母及母氏之前蓋一耋而一老旣<lb/>
壽且康猶如甫衰之歳於是諏日庀工將以日躔星紀<lb/>
之次啓公與長君之殯歸於𤣥堂以永安於百千禩邑<lb/>
之白衣冠而送者將踵接於城闉非顇且老也且牽舟<lb/>
而前相率拜於墓道之隧某等咸辱交於數世託里閭<lb/>
之末契輒以生芻絮酒徃酹而告以祖道之祭蓋江自<lb/>
<pb n="KR4e0231_WYG_013-17a"/>
西來泖自南下渺瀰而來滙以奠逝者之魄以宜爾子<lb/>
孫於世世若公父子之稱於鄉之人與永有貽於來裔<lb/>
有銘有碣非可罄於造次之陳饋嗚呼尚饗<lb/>
　　　祭曹養吾先生文<lb/>
戊子之歳始獲升堂以通家子拜公於床形臞神王骨<lb/>
聳顔蒼心與貌古靜黙而方晚實聞道寡營孰戕公始<lb/>
望七杜門滅迹軒車來過輙辭以疾唯平生親笑言促<lb/>
膝何圖新知亦許入室觴詠餘閒圍棊彌日性不食酒<lb/>
<pb n="KR4e0231_WYG_013-17b"/>
僅能濡口座客滿前分曹列偶子承其顔滑以瀡滫山<lb/>
肴谿蔌辛酸畢取<hi>叶</hi>一飲一石匪升與斗公笑而云有<lb/>
子無負川遊巖觀吾意所安於焉卜築永以盤桓言采<lb/>
於麓言釣於干春花秋月歳暮雪寒短歌長謡興至必<lb/>
殫生人多欲紛紜馳逐獨以素羸早脱桎梏少舉於鄉<lb/>
公車奏牘三獻莫知遽懷其璞乃託計然用展心曲旣<lb/>
積高貲好施奚黷賢嗣繼之有聲塲屋屢上春官珠掩<lb/>
魚目公憫其勤慰諭諄復子之榮親豈必章服維爾好<lb/>
<pb n="KR4e0231_WYG_013-18a"/>
修繄我多福況於後來森其蘭玉逹哉斯言老氏止足<lb/>
如公之賢弗試而竣養痾林樊以樂天年是當百歳胡<lb/>
不少延實夢斯覺周也蘧然自弱而耄一彈指間以神<lb/>
為馬駕而上仙遊彼帝庭俯視八埏某託末契見其四<lb/>
世公子吾兄公我父事我朝我夕我館我餼不以沉淪<lb/>
遂見鄙棄今兹南逰公訃忽至臨觴澘然起而攬涕典<lb/>
刑是傷匪私其意時日之良期月而藏跽而陳辭薦以<lb/>
酒漿髣髴見公來舉我觴尚饗<lb/>
<pb n="KR4e0231_WYG_013-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學古緒言巻十三<lb/>
</p>
<p>
</p>
  </div>
</body>
</text>
</TEI>
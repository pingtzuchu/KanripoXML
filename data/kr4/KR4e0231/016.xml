<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學古緒言卷十六</head> <lb/>
    <p>
<pb n="KR4e0231_WYG_016-1a"/>
欽定四庫全書<lb/>
　學古緒言卷十六<lb/>
　　　　　　　　　　　　　明　婁堅　撰<lb/>
　　祭文十六首<lb/>
　　　祭瞿翁父子文<lb/>
丁未十一月甲寅瞿翁心疇洎黄孺人歸於窀穸其子<lb/>
幼真祔焉通家某不獲與於執紼先數日為文而告之<lb/>
侑以瓣香束帛以祖其行詞曰嗚呼躋耋而壽踰壯而<lb/>
<pb n="KR4e0231_WYG_016-1b"/>
夭雖年之懸同歸宅兆子姓滿前有曾有𤣥父母之福<lb/>
子亦與焉儒者每言維福與禍視人否臧其應無左理<lb/>
則然矣事或多愆當適相遭化媸成妍達人齊之等於<lb/>
一吷合不為欣乖不為觖如翁父子所遭異矣論其生<lb/>
平寧有窳啙我聞内典同分别業同則相於别則異渉<lb/>
乍似河漢久乃夢覺響固從聲景亦可貌人之生世各<lb/>
隨其緣所以一門自為天淵爰陳斯辭以逹幽㝠殁而<lb/>
有知庶其我聆言念女甥追惟舊好窆不臨穴心焉若<lb/>
<pb n="KR4e0231_WYG_016-2a"/>
擣所以恝然曰自陽復屏居内觀方禁予足翁媪之藏<lb/>
史氏則銘幼真不冺予言其徵吉日辰良徃奠爾魄庇<lb/>
爾後人其永無極嗚呼尚饗<lb/>
　　　祭繆翁文<lb/>
嗚呼世之隱德多以晦湮其克有聞在後之人子之用<lb/>
譽榮顯非真以文以行自其賤貧如翁之賢不列儒紳<lb/>
少受家秉代其二昆曰親是娛厥甘乃辛兄以筆畊我<lb/>
服衆勤性尤静黙酒不濡脣靣目清冷人望而踆旣用<lb/>
<pb n="KR4e0231_WYG_016-2b"/>
本富親以樂欣里閭之猾其口實嚚搆其家釁公庭齗<lb/>
齗翁辭雖直為親者顰竟以末疾積十五春裹足一室<lb/>
不知城闉瀹茗設醴洽其族姻叙説平生道故與新逮<lb/>
乎易簀德與年臻於乎世道交䘮散樸漓淳如翁好修<lb/>
能不沉淪實由令子績學播芬騏驥未騁桃李何言後<lb/>
進是推先逹是援贄幣之來日盈其門人曰是翁有子<lb/>
長君不以祿養而以道尊視彼夸毗昭然屈伸我之愚<lb/>
鹵跧伏海濵嚮徃之誠負笈扣閽昔聞從父數稱其文<lb/>
<pb n="KR4e0231_WYG_016-3a"/>
旣從受經亟挹雅馴會其茹荼未獲傾囷時日之良翁<lb/>
歸穸窀祖筵之設曰藻與蘋侑以蕪辭髣髴蒿焄嗚呼<lb/>
哀哉尚饗<lb/>
　　　祭曹昭服文<lb/>
嗚呼朋友道䘮貌而不心猶幸古道及見於今我從君<lb/>
遊未能一紀十年之長事以兄禮我之鈍頑屢陟而蹪<lb/>
憫其不遭且朂且慰曰子親老貧無以養號慵以恬胡<lb/>
忍自放每聞斯言靣熱發赤抑首槧鉛庶幾學殖世方<lb/>
<pb n="KR4e0231_WYG_016-3b"/>
好竽我瑟是工以方内圓宜途之窮有知我者借以齒<lb/>
牙令彼不知錄瑜棄瑕君聞而喜繼以太息容華未衰<lb/>
無恥塗澤首夏揚舲遊彼舊都書疏之勤無間修途謂<lb/>
我數摧宜舒其氣鳳凰臺隅佳麗之地飲酒賦詩以狎<lb/>
彼姝神融累釋文孰子如我之還札有媿其意我雖競<lb/>
時時或我棄旣試而還急省吾親舟過城下以書自陳<lb/>
已聞病疽其勢頗劇醫藥是求未能對客我遲其行彼<lb/>
斥而恧須疾之平就展心曲令子書來報我彌留倉皇<lb/>
<pb n="KR4e0231_WYG_016-4a"/>
而徃哭君牀頭嗚呼哀哉自我于役君過吾廬問餽之<lb/>
厚爰及妻孥仍念遊子窘于資斧實知子貧有贐無拒<lb/>
爾如奮飛於彼天衢雖老執殳為子前驅續又得書有<lb/>
寵而夭婉孌其雛且以娛老居常謂予平生所嗜三代<lb/>
以來圖書彛器秘不示人慮或予奪唯子能知當為子<lb/>
設飲以㫖酒有肴有蔌出其觥罍錯磁與玉嗜古而癖<lb/>
終庋不宣有俟其隙幾䘮獲全嗚呼哀哉人琴俱亡何<lb/>
嗟及矣誰為吾質啜其泣矣人或謂君迹同夸毗我知<lb/>
<pb n="KR4e0231_WYG_016-4b"/>
君心寧激莫隨倏成古今幾乎腸絶眷言諸孤鶺鴒念<lb/>
切嗚呼哀哉尚饗<lb/>
　　　再祭昭服文<lb/>
嗚呼兄之㫖酒飲我嘉肴饋我叙説生平而留連光景<lb/>
者歲中不知凢幾而今已矣念所嗜之如昨而音容邈<lb/>
若山河魂怔怔其何理吾邑之産土實多宜歲聿云暮<lb/>
可以薦巵黄鷄啄黍歷冬而肥旣割未燖白鹽塗之是<lb/>
宿三日堅凝其脂其味孔嘉接壤所希亦有市肆刳剔<lb/>
<pb n="KR4e0231_WYG_016-5a"/>
豚蹄漉潘以柔宿火以胹糅骨與䈥食則用醯草實之<lb/>
屬有芋而香其又一種花落乃生夜寒天清浹旬屢霜<lb/>
厥實始甘乃剝乃嘗膚唯玉雪比於稻梁毎一餉兄四<lb/>
物是將兄乃召客陳厥脯漿或蓏或肴厠於大房客既<lb/>
醉飽兄以樂康猶憶語予新居旣成歲晏來過别館是<lb/>
寧信宿之樂豈減弟兄日月幾何遽隔幽明兄殁杪秋<lb/>
逮兹陽生時物旣具愴焉傷情已不獲對嚼於一室又<lb/>
不忍哭奠於兩楹是用緘詞寫愫與物俱徃託僮客以<lb/>
<pb n="KR4e0231_WYG_016-5b"/>
告誠且以視君之穉子囑子之保母使謹視其食飲以<lb/>
慰兄於㝠㝠嗚呼哀哉尚饗<lb/>
　　　祭何嵢吾先生文<lb/>
嗚呼唯翁鈆槧之業夙擅於一鄉模範之譽遠聞於四<lb/>
境日月其逝悼壯齒之不恒蚤夜以思謁良工而求擏<lb/>
玉韞匵而莫沽驥伏櫪兮焉騁豈枘與鑿之卒齟齬歟<lb/>
胡人與天之不合并也驟而接之頎然其貌莊者頓令<lb/>
人意斂而自肅徐而聽之悠然其味長者濳使人神怡<lb/>
<pb n="KR4e0231_WYG_016-6a"/>
而自領學雖紹乎程朱悟欲幾於庖郢何圖衰晚獲奉<lb/>
周旋數共笑言靡不雋永旣别而歸徃弔且省雖眠食<lb/>
之蹔乖俄衿裾之復整自後間隔縱瞻對其日踈時一<lb/>
過從挹音容於食頃及夫定遷城西坐揖煙景或寄懷<lb/>
於篇章或晤言於甌茗謂當百齡相期一艇悵長君既<lb/>
垂翅於遠游而元孫亦㫁汲於修綆翁遽上仙棄我而<lb/>
瞑當窮冬而訃聞喟慿心而悽哽嗟洪鐘之絶撞又焉<lb/>
用此寸莛唯在亡之同歸徒西望而延頸瀝一觴而告<lb/>
<pb n="KR4e0231_WYG_016-6b"/>
君亦何異於五鼎茫茫者之不可知兮孰酪酊兮孰醒<lb/>
嗚呼哀哉尚饗<lb/>
　　　祭楊伯蘅文<lb/>
嗚呼昨歳冬暮緘書徃訊還言病狀羸困日進言念二<lb/>
雛年甫齠齓君疾以痰庶猶再閏顧余衰慵未遑數問<lb/>
客有來東悼其短命驚問何時三旬在殯予豈恝然平<lb/>
生之分唯是頺齡出不踰境自冬涉春殆於一瞚幽明<lb/>
驟乖有淚旋抆嗚呼哀哉予之獲交蓋已逾强逮今廿<lb/>
<pb n="KR4e0231_WYG_016-7a"/>
年世味都忘君病半之數過相羊始以目眚視不能詳<lb/>
既而若眩其神彷徨豈謂予衰蓬鬢飄霜君猶鬒髪乃<lb/>
臨其䘮嗚呼百年同盡孰短孰長孰榮孰瘁孰晦孰明<lb/>
<hi>叶芒</hi>君之從父人稱長者有季温温可謂端雅是皆可慿<lb/>
撫孤恤寡須其成立慰君地下當君生存或言多藏洎<lb/>
乎蓋棺若已經掠<hi>叶亮</hi>是不可知亦不足仰君嘗謂我言<lb/>
輙有當酹而以告其可無愴嗚呼尚饗<lb/>
　　　祭曹周翰文<lb/>
<pb n="KR4e0231_WYG_016-7b"/>
嗚呼歳行在子君試京兆再接再厲抽思若攪二䜿侵<lb/>
之咄嗟懷寳文入於闈傳觀異藻惜乎中輟衆所同懊<lb/>
歸而屏居謝其舊好歌呼叫號與疾俱老奄然而蜕殆<lb/>
猶振槁嗚呼哀哉君少有文大父驕憐負其才氣自以<lb/>
無前人或側目曾不為悛意有獨愜肝膽畢宣予嘗謂<lb/>
君貌匪俗妍然且並騖求多於天犯此二患胡以童顛<lb/>
君笑而答病不易痊快心而促拂意而延較量所得容<lb/>
詎相懸豈能恬俞栖遲永年卒以戃怳與世長捐於乎<lb/>
<pb n="KR4e0231_WYG_016-8a"/>
哀哉雖予斯言未為知子百齡俄頃其猶寄耳短何必<lb/>
非長何必是譬之病狂笑啼孰使欣或攢眉慼有見齒<lb/>
以道觀俗亦猶此矣凡俗所趨於道多呰呻吟以生含<lb/>
笑而死逆旅之悲得歸為喜於乎哀哉我初識君年已<lb/>
踰壯從先公遊俾和而倡三世之交容或佚宕才拙氣<lb/>
孱有挫靡愴吾道自窮吾懷自曠君不鄙遺數問無恙<lb/>
蓋已世年念此悢悢一慟之悲如何可忘君之二孝鵬<lb/>
翼方張胡不少需遽此淪䘮君所知者門内克讓發為<lb/>
<pb n="KR4e0231_WYG_016-8b"/>
文詞蹈乎哲匠若其逡廵審於周防不吐不茹治亂以<lb/>
相在遠稔聞慰予無量前之悵焉於是焉償嗚呼哀哉<lb/>
尚饗<lb/>
　　　合祭王逸季文<lb/>
嗚呼子之警敏踔厲宜紹其家業而遽沉菀以逝耶子<lb/>
之魁偉端重宜優游永年而顧以短折貽母兄之痛耶<lb/>
子之緘書走幣幾傾東南之彦方將肅括砥礪以克有<lb/>
聞而徒令承訃之日涕淫淫之若霰耶嗚呼哀哉玉蘭<lb/>
<pb n="KR4e0231_WYG_016-9a"/>
堂前曾敷摇雪首夏清陰廣除延月曲房藏春塵筵互<lb/>
綴湘簾霏微桃笙對設閒以瓊瑰圖書羅列賔朋之來<lb/>
談言如屑九華鐙明羞珍歠冽觥籌蝟飛酒深耳熱醉<lb/>
即頺然微酣激烈當今身名不隨俱滅爰有從遊清才<lb/>
稚齒近集里閭遠致百里抗顔為師授以經史每課其<lb/>
文然膏繼晷渉筆㸃定或臧或否務追陰絶寧與時詭<lb/>
哳吻裂鼻每稱柳子藝文餘暇侑以芳㫖蛾眉㬅睩雜<lb/>
薌澤只聞於吳中一時之美何圖年未壯而齒髮早衰<lb/>
<pb n="KR4e0231_WYG_016-9b"/>
疾已病而魂招不來昔之綱軒危砌翳蟏蛸而封綠苔<lb/>
耳目玩好以授兄之子而鐍不忍開嗚呼修短貴賤自<lb/>
古而莫知其然何獨於子而悽愴纒綿所可惜者厚之<lb/>
畀而奪之年其矻矻於丹鈆者特干祿之蹄荃凢所自<lb/>
負百不一展而并無撰述之可傳蓋方志於功名而未<lb/>
暇於立言所以吾黨之知之者不覺其涕漣而不能使<lb/>
不知者知也是子之所飲恨於重泉撫几筵而一慟髣<lb/>
髴乎音容之在前嗚呼哀哉尚饗<lb/>
<pb n="KR4e0231_WYG_016-10a"/>
　　　祭宣丈丈<lb/>
維靈神清氣夷貌温行潔起於孤童克自振㧞二兄翼<lb/>
之有擏有抴學成未售其志彌決朝斯夕斯匪饑伊渴<lb/>
卒困諸生抱璞以兀曰幸有子可嗣吾業脱屣去之又<lb/>
孰予閼春朝之花秋夕之月所與彷佯三數黄髪層氷<lb/>
非寒恃裘與褐出則負暄歸或見䟦赫曦非炎不袒而<lb/>
葛晨露未晞夕日半没醉不及酡飽不由餮笑言當歌<lb/>
杖屨為艓是宜百齡何有耄耋孺人齊年先翁云殁翁<lb/>
<pb n="KR4e0231_WYG_016-10b"/>
後月餘一何倉猝嘗曰孺人未强先苶今此羸然如酒<lb/>
吾蘖吾於養生殆得其訣古稱難老言豈虚設翁所知<lb/>
人夭乎未逹有不可知定於荒忽釋氏曰緣乃窮始末<lb/>
顔樂如何匪餒而札跖厭人肝匪殺而活比聞翁亡頗<lb/>
覩鬼物素行則那豈亦有罰識神去來見空則澈空非<lb/>
墮無如湯沃雪凡予所陳不以情怛靈乎聽之何生何<lb/>
滅嗚呼尚饗<lb/>
　　　祭程翁文<lb/>
<pb n="KR4e0231_WYG_016-11a"/>
新安程翁蘭石旣殁之八年其子先歸營竁兆明年歳<lb/>
甲午月丁丑日庚申率其弟啓翁之殯而還葬焉子之<lb/>
所善友人忘年而交者丘某張某相與如兄弟者唐某<lb/>
婁某奠以酒肴為文而告之曰唯程之先厥望安定廣<lb/>
平江東世為著姓旣遷篁墩後先輝暎堂構墳塋稍湮<lb/>
復晟支分𣲖衍所在而競其最後遷長翰始祖自晉以<lb/>
來代四十五後又六傳為君之父君少而孤煢煢髫齓<lb/>
靡瞻靡依或撫或擯旣長而東依於其姑沉毅以敏殫<lb/>
<pb n="KR4e0231_WYG_016-11b"/>
慮厥圖晚而漸饒遍報有德雖則無恩懿親是䘏君勤<lb/>
一生克紹其世垂範後昆詳傳與志吾儕重君知之特<lb/>
深聞諸其子識君用心不謂古人獲見於今茂陵之季<lb/>
有貴而文創為宗譜網羅舊聞計族而給鏤板遽焚無<lb/>
俾他族假託棼棼祖父所貽迄今如新手自綴葺嗣世<lb/>
之珎别有札記忠壯公墳木號龍角前志則云或冒族<lb/>
姓妄有指陳君從父老聽其剖分時未有知不出一言<lb/>
後始攬諳燦然具存感泣而書傳子若孫自以客遊不<lb/>
<pb n="KR4e0231_WYG_016-12a"/>
獲載主琢木如重爰識數語言簡意長備極酸楚故山<lb/>
之植長松百尺或施斧斤曾莫之惜將出私錢丐之勿<lb/>
析竟不能奪毎用心惻君疾既病言及歸骨唯祖之依<lb/>
所不可必蓋君之心永懷故土匪土則懷恐墜令緒君<lb/>
有賢嗣謹識不忘寧殯以待不速其藏既買墓田有隣<lb/>
倡狂訟而獲伸復來具裝奉君之柩道出於杭間或登<lb/>
陸車船具良必誠必信無敢怠遑新阡相望負山邐迤<lb/>
鬱何纍纍高曾祖妣於是焉埋可無憾矣酹以告之靈<lb/>
<pb n="KR4e0231_WYG_016-12b"/>
乎至喜尚饗<lb/>
　　　祭沈叔良文<lb/>
嗚呼去年之冬數與君晤攜其二子方舟西泝虎丘林<lb/>
麓風高日暮同遊其間裵徊相顧君疲不前慿檻而踞<lb/>
我逐少年東西横騖還憩舟中挑燈道故君曰病脾積<lb/>
久而痼飲不及酣噉不及飫其何以支侵尋為懼已留<lb/>
崑山氷雪寒沍相去二里南東其寓令子實來曰遲予<lb/>
歩徃即與談俄又别去自後濶踈有懷莫吐曾未期月<lb/>
<pb n="KR4e0231_WYG_016-13a"/>
而以哭赴嗚呼哀哉予始舞象就君家塾先君為師實<lb/>
課誦讀君少一年翩翩相逐兄弟塤篪視我猶柷中年<lb/>
淪落俱脱其輹我逰四方君田是服間一過從我慚君<lb/>
顣倏焉以衰君病我獨方謂頺齡舊歡可續而君已矣<lb/>
百身奚贖嗚呼哀哉君之悍强十倍尋常尤饒酒德一<lb/>
飲百觴晚生六男分出姬姜女又加二螽斯未央何圖<lb/>
一朝環哭帷堂君之自叙其言孔臧雖有好友誰復能<lb/>
詳令子未冠已遊膠庠所念諸穉早違義方婚姻之好<lb/>
<pb n="KR4e0231_WYG_016-13b"/>
能撫而匡庶幾不墜以永其慶予慵且鈍於世無當苟<lb/>
可以效其何敢忘痛結於腸淚盈於眶酹而以告髣髴<lb/>
在傍嗚呼哀哉尚饗<lb/>
　　　祭徐孺糓文<lb/>
吁嗟孺糓君之俊爽敏給宜有聞於當世而竟困戹以<lb/>
夭耶君之坦易謙降宜終享於晚嵗而乃令垂白老親<lb/>
淚爲枯而心若擣煢煢稚子未知舉家之驚號而孩笑<lb/>
於襁褓嗚呼哀哉不知者謂君才地旣高意復邁徃而<lb/>
<pb n="KR4e0231_WYG_016-14a"/>
克自力於文藻掉臂詩酒之場高視埃壒之表遡已徃<lb/>
之歳月計所得之非少其知者以為少遭閔凶中年多<lb/>
故父殁兄繼當邑犬之羣吠傷𦕈躬之難保及夫衆囂<lb/>
已定物論漸平追思先秩宗之造福桑梓雖蚩蚩無知<lb/>
若或為之家至而戸曉君方將與從子爾常尋緒業於<lb/>
縹囊騁逸足於長道而年甫及强髮白過半蓋貎若腴<lb/>
而中已槁昔在庚子秋賦玉幾剖而足仍刖頗不勝其<lb/>
嗟卑而歎老去歲傷伯姊之嫠居念遺孤之在遠悽然<lb/>
<pb n="KR4e0231_WYG_016-14b"/>
歎曰吾猶有望其在兹秋實思杜門畢力探討而今已<lb/>
矣遂慷慨束裝扶䕶儀部君旅櫬觸冒暑濕歸已潦倒<lb/>
復乃力疾南征迄於失意悄悄自秋徂冬形瘦削而日<lb/>
䵩神惚恍而有掉何圖上元燈火猶邀歡於杯斚曾未<lb/>
渉旬而遽已匍匐寢門咸失聲於丹旐所幸二雛母慈<lb/>
足恃爾常之賢門戸有寄雖薄俗其何可知意無復昔<lb/>
時之狂狡君其瞑目否耶儻可信之於蒼昊臨棺一慟<lb/>
陳詞寫哀靈乎有知其來釂予之清醥嗚呼哀哉尚饗<lb/>
<pb n="KR4e0231_WYG_016-15a"/>
　　　祭馬伯清文<lb/>
嗚呼人之相知十九貴同不同而合蓋信其𠂻余以濶<lb/>
疎落落無成衆所姍笑獨謂寡營君慎且勤曾無暇日<lb/>
又孰知之庶幾無逸徃歳之春來哭先人寫哀於文備<lb/>
極酸辛迨乎秋中君病幾殆見託以子幸朂無怠大兒<lb/>
邁徃未知所裁不早挫折慮與俗乖少者始誦實穉且<lb/>
驕所憂母兄有愛無勞既而漸差親朋相謂病根未除<lb/>
宜厚自愛君雖頷之意終不囘積瘁成癯忽焉以摧嗚<lb/>
<pb n="KR4e0231_WYG_016-15b"/>
呼哀哉君病在肝脾氣莫勝加以腎消水不上升嘗語<lb/>
吾徒難圖久長日月其除亦思樂康舍後隙地行闢為<lb/>
軒數集我友相與話言已乃鳩工爰築爰削壘石穿池<lb/>
一時並作形神俱疲積不能支小至之日手書見貽告<lb/>
我不樂猶明且清僅再踰夕大命以傾予為謁醫醫言<lb/>
脉絶流涕視之遂不能訣嗚呼哀哉如予衰晚志業日<lb/>
頺不復勵鈍寧望將來中所自矢向受君託藥石之言<lb/>
敢忘如昨嗚呼哀哉桂蘭芬芬誰歟共齅水石粼粼誰<lb/>
<pb n="KR4e0231_WYG_016-16a"/>
歟共漱徃奠一巵君其來歆幽明雖隔不隔者心嗚呼<lb/>
尚饗<lb/>
　　　祭唐叔美文<lb/>
嗚呼子之先公隱於方技行潔貌莊遠利若膩與先人<lb/>
交終始不貳先人温温篤於慈惠有求莫違要歸於義<lb/>
或峻或廣實兩無媿子少警敏來遊於門十年以長視<lb/>
我如晜是諮是詢匪朝伊昏游居之樂世講彌敦弱冠<lb/>
而孤貧不自給乃耕於野左鋤右笈有憐其困相濡以<lb/>
<pb n="KR4e0231_WYG_016-16b"/>
濕頼其呴吹卒以有立世故靡常盛者忽衰昔之赫曦<lb/>
變為流澌子實憫焉庶其報之一飯不忘自古若斯力<lb/>
有弗愛何避於嫌雪吾不寒暑吾不炎雖莫能助吾意<lb/>
則懕以是知子薄俗可砭俗之日偷乗人於危因以為<lb/>
利寧傍笑嗤孰有如子疇昔之思惟余衰慵誰數過從<lb/>
旬日不見足音其跫疏食菜羮不辭我饔每撫穉子喜<lb/>
見於容今兹孟秋我疾在髀唯藥之珍以佐其匕維蔬<lb/>
之甘以充其簋洎乎良已握手相慰憐我少羸不足於<lb/>
<pb n="KR4e0231_WYG_016-17a"/>
味笑謂養心何憂於胃未幾君病得之飽餐予徃語之<lb/>
胃寛即安可勿藥也且遠杯盤少焉思食曰脾之蘇從<lb/>
其所嗜必勿拘拘一飯魚羮漸增以殂豈子定命乃由<lb/>
於兹惜之悼之理莫可推則有是疑曷既其悲子有羣<lb/>
從以相二兄日月之良歸骨先塋子之嫠孤相依以生<lb/>
凡此素交應不忍忘所未可必各有肺腸維子之誼誰<lb/>
獨無良予貧且老豈能自保昔欲有效尚纒懷抱顧子<lb/>
知我或非草草唯是一觴與淚俱傾髣髴見子愴焉以<lb/>
<pb n="KR4e0231_WYG_016-17b"/>
聆吾詞有盡吾恨難平嗚呼尚饗<lb/>
　　　祭鄭閑孟文<lb/>
嗚呼維嵗之初予徃叩門君聞曵履貌顇色温君病水<lb/>
涸不勝火焚告以静息百慮逡廵先屏宿好遂謝所親<lb/>
塊然獨居以寧其神君雖首肯曰我未能歸依釋氏庶<lb/>
幾我振為寫大乗灑塵沃根疾高下治徒此顰呻奄然<lb/>
病革遂脱垢氛嗚呼哀哉君匪食貧而拙治生麴藥之<lb/>
好醉可無醒每攜愛弟如篪與塤當其意適顛倒主賔<lb/>
<pb n="KR4e0231_WYG_016-18a"/>
清言為侑譬猶八珍性既嗜古尤矜時文已擯於俗自<lb/>
比芳蓀彼幸而售要為液樠前後作者豈其遽冺予笑<lb/>
而言此道如羵妄謂羊耳芻狗之倫又如啽囈寤豈云<lb/>
云終不我信為之益勤以俟子雲知其所存不多為詩<lb/>
文贍以温其於哀誄娓娓千言而今已矣賫恨典墳平<lb/>
生友愛撫弟有恩何圖嫡長殁無負薪顧謂穉子以嗣<lb/>
而昆朝夕大父則猶元孫嗚呼哀哉嗟予衰老困於暑<lb/>
煩踰月而平硯枯穎髠迨兹冬首潤囘焦脣乃克伸紙<lb/>
<pb n="KR4e0231_WYG_016-18b"/>
寫此悲辛一告几筵霣涕霑巾嗚呼哀哉<lb/>
　　　祭秦翁魯齋文<lb/>
嗚呼君之未疾來叩予門揖之入座從容話言顧問粘<lb/>
壁是何遺文告以釋氏誌公其人嘗拈偈語警發沉昏<lb/>
歌十二時徃復諄諄誦畢而歎覺路可臻乞我一紙比<lb/>
於陶甄旣諷且思庶窺其藩幸得闖入豁然逢原自後<lb/>
别去曾未再旬聞其臥痾徃問所嬰非有痛苦幸不顰<lb/>
呻謂當勿藥漸起䞭䞭何圖承訃愾我酸辛君素簡静<lb/>
<pb n="KR4e0231_WYG_016-19a"/>
不逐世氛加以晚歳釋典是親當遂解縳徜徉無垠予<lb/>
所悼者俗罕其倫擇地而蹈稱情而云中所不可呐呐<lb/>
逡逡人之好我若飲以醇或見所畏却步逡廵機事機<lb/>
心君實恧焉如此人者而不久存嗟嗟百齡譬於朝暾<lb/>
有不亡者修短曷論嗚呼哀哉我有穉子極荷殷勤朝<lb/>
書夕詩朂以有聞迨兹成童援筆繽紛君愛其蕚未及<lb/>
於蕡率之饋奠愴矣蒿焄嗚呼尚饗<lb/>
　<lb/>
<pb n="KR4e0231_WYG_016-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學古緒言巻十六<lb/>
</p>
<p>
</p>
  </div>
</body>
</text>
</TEI>
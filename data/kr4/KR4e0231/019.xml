<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學古緒言巻十九</head> <lb/>
    <p>
<pb n="KR4e0231_WYG_019-1a"/>
欽定四庫全書<lb/>
　學古緒言巻十九<lb/>
　　　　　　　　　　　　　明　婁堅　撰<lb/>
　　祭文十一首<lb/>
　　　祭龔母徐孺人文<lb/>
惟靈婉嫕之資順聽自將簉也而賢佐厥筥筐夫子干<lb/>
藩去國而航南踰嶺嶠殿彼海邦誰歟侍之有美季姜<lb/>
逮乎解組曰歸呉昌有鶵二鵷洎兄翺翔室喪其嫡陪<lb/>
<pb n="KR4e0231_WYG_019-1b"/>
祀于祊亦旣弄孫挾册方洋夫子之疾臥起一廂飲噉<lb/>
猶昨步屣微妨晝娯墳籍夜飫壺觴所不落莫孺人在<lb/>
傍樂此燕譽年甫異粻短檠共燼不逮晨光嗚呼哀哉<lb/>
匍匐往唁知其素彊女之及筓為具齎裝宿昔所峙僅<lb/>
留空囊屢恚而歎二豎膏肓痛不可忍猝以披猖嗚呼<lb/>
哀哉人之生世如何可量雖有修短不繫否臧少侍君<lb/>
子宦於其鄉子又生孫世業青箱赫赫髙門潭潭中唐<lb/>
兼珍而食刺繡為裳所享多矣豈必夀康其未能瞑夫<lb/>
<pb n="KR4e0231_WYG_019-2a"/>
子皇皇然自乖分移居東堂惟酒與棊忘日之長魂兮<lb/>
有知其勿永傷世講之誼薦其苾芳奠而以告庶其來<lb/>
饗嗚呼哀哉<lb/>
　　　祭宣配丘孺人文<lb/>
嗚呼閨門之譽婉嫕夙稱生自望族歸於蜚英嗣執筐<lb/>
篚以奉嘗蒸言媚堂上有如嬌嬰翁也而慈無譙訶聲<lb/>
媪之嚴兮謂順而聽子未有男進以琇瑩十年之内舉<lb/>
三寧馨撫之如一罔不受擏伯也齒胄是為吾甥亦旣<lb/>
<pb n="KR4e0231_WYG_019-2b"/>
抱子頭角崢嶸日侍大母啜所調羮可幸成長以慰頹<lb/>
齡何圖一疾童穉涕零嗚呼哀哉予之老誖三世將迎<lb/>
有女而孱未辨執罌王姑憐之有誨必聆無非無儀實<lb/>
愈才能母亦謂然不誚不勝而今已矣有淚霑膺城之<lb/>
西南墓出於汀水勢環繞樹色靖㝠將告夫子以古之<lb/>
經必母久淹青燈長熒薄陳果蔬以侑醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>彷彿來歆<lb/>
靈車翠屏嗚呼哀哉尚饗<lb/>
　　　祭徐配呉孺人文<lb/>
<pb n="KR4e0231_WYG_019-3a"/>
嗚呼孺人之歸嗣執筐篚逮事王姑曲承音㫖顧而樂<lb/>
之婉娩可喜稱其家兒夙知大體夫人晚年女之伊邇<lb/>
餽問之勤如同卧起旣夀而終銜哀備禮窀穸有待愴<lb/>
焉塵几雖撫二女長甫及筓嘗舉一男送以悲啼久病<lb/>
而瘵醫何能為相為歎息肝實傷脾血枯中消殆不可<lb/>
支經旬絶粒抆淚長辭嗚呼哀哉内則孔閑夫子亟稱<lb/>
逮下之恩中外同聲閨房穆如迭進小星爰有驥子舞勺<lb/>
含英如金在鎔如弓受擏母之臥痾躬禱必誠歿而有<lb/>
<pb n="KR4e0231_WYG_019-3b"/>
知庶幾目瞑嗚呼哀哉孺人之家貴極簪纓三世而上<lb/>
實秉國成有孝有德嗣起崢嶸洎乎世父亦邦之楨先<lb/>
公數竒僅升於黌其文與行允也令名嗚呼哀哉古稱<lb/>
士女必本家世生於貴門歸也服媚雖奪之男無忝錫<lb/>
類命之不長有報其瘁所不能忘惟此兩穉有父之慈<lb/>
豈無快壻風馬雲軿去此疣贅聊陳一觴以告而酹嗚<lb/>
呼哀哉尚饗<lb/>
　　　祭時母馬孺人文<lb/>
<pb n="KR4e0231_WYG_019-4a"/>
嗚呼閨房之内嬿婉之私其幸不幸銖兩毫釐生而分<lb/>
定邈其逺而微或耦貴得侍房帷如江之氾濺沫流澌<lb/>
借以風雨滙為沼池鬱彼嘉木下茁新荑始華韡韡旣<lb/>
實離離吁嗟孺人生實似之少侍光祿潔其盤匜恭慎<lb/>
且惠朝夕允宜是生鵷鶵幼不好嬉稍長積學漸騁厥<lb/>
詞方圖養志以慰母慈云何一疾遽不能支醫藥罔效<lb/>
痛結肝脾光祿之殯卜葬未期偕其元配後先繐帷從<lb/>
之地下如平生時嗚呼哀哉吾儕之交再世追隨年多<lb/>
<pb n="KR4e0231_WYG_019-4b"/>
已老次亦踰耆若其少者姻婭差池爰薦簋飱以侑一<lb/>
巵髣髴雲車來聽陳辭嗚呼哀哉<lb/>
　　　祭宣氏妹文<lb/>
嗚呼予之同生兄姊早殤兩弟不育三妹相將憶我甫<lb/>
齓長者扶牀仲後一甲歲臨子方季同予寅丙火其煌<lb/>
各歸舊族獨有文章先君疾革管妹驟亡秘不敢洩忍<lb/>
淚盈眶仲僅踰衰貧病交戕幼子侍側我躬其喪今又<lb/>
哭季痛何可當妹生二子章逢蹡蹡足慰目前而命不<lb/>
<pb n="KR4e0231_WYG_019-5a"/>
長豈其顇耶貧則何妨我父逾老母更夀康妹未及耆<lb/>
一病莫禳如予潦倒能不摧傷豈彼瞀昬舉止倀倀人<lb/>
之所鄙而天謂良耶豈其淑慎蚤暮皇皇人之所喜而<lb/>
天實靡常耶抑或脩短稟受異量而瘠未必尫沃未必<lb/>
穰耶嗚呼葢蹔聚者形骸斯欣蹙分於在亡不昧者神<lb/>
明故賢達㝠於短長夫安知存者之不為有限而逝者<lb/>
之不為無疆耶夫安知衆所羨者之無幾何而獨契者<lb/>
之未渠央耶苟長逝者而聞吾斯言悟其本光則風馬<lb/>
<pb n="KR4e0231_WYG_019-5b"/>
雲車翺翔乎寥廓而税駕於無何有之鄉也必矣嗚呼<lb/>
尚饗<lb/>
　　　祭執丈傅先生文<lb/>
嗚呼憶甫穉愚以通家子出拜於坐公揖之起退問先<lb/>
君頎然者誰曰士凱兄伯父事之博學多聞此世偉人<lb/>
聆其謦欬庶幾斯文已漸知學識張二丈叩其淵源與<lb/>
同鄉往張嘗語我昔與士凱同在師門各厚自待維歸<lb/>
先生精於文律抉微棄陳闖入其室獨吾士凱不專於<lb/>
<pb n="KR4e0231_WYG_019-6a"/>
詞意在經世才傑為師我時豁然若撤其覆若發之蹤<lb/>
而示之獸自後公來信宿予舍每至宵深豪飲悲咤戲<lb/>
謂先人且可還臥留爾阿戎我唱俾和俯仰幾何倏忽<lb/>
卅年今其已矣有淚澘然於乎哀哉先生於學善論前<lb/>
史擺脱拘攣視猶稊稗不學無術乃俗之陋以是涖官<lb/>
不賈奚售謂事之幾繫於忽微有黠而合或戇以違匪<lb/>
識之長孰知其趣世有斯人胡令不遇嗚呼哀哉公之<lb/>
感憤每思一試自負其才而不得志嘗論䝉莊以悁為<lb/>
<pb n="KR4e0231_WYG_019-6b"/>
達謂與世忘一何乖刺<hi>音辣</hi>公之元孫頗世其學或時訶<lb/>
之汝非卓犖榮名可淡進取難忘胡今之人有弛無張<lb/>
我聞斯言殊為心惻世終莫知況乃日昃公以濶迂廢<lb/>
其先貲晚歲食貧中益自悲然而聰明不減於舊飲噉<lb/>
兼人庶幾上夀顧其體肥氣不能充行立久妨以歿元<lb/>
躬嗚呼哀哉雖然子且下夀而哭其父有曽有𤣥身為<lb/>
髙祖世所未聞公獨享有雖人之窮天則何負所可悲<lb/>
者才出於人學邃於古憂不於貧而官止師儒不登朝<lb/>
<pb n="KR4e0231_WYG_019-7a"/>
廷不司民社老於窮經世之膚學剽竊無根膴仕厚祿<lb/>
以髙其門人以相方為公興嗟何石之瑜而玉之瑕彼<lb/>
不知也曷足怪焉凡世所收譌種相傳譬如蘭艾臭味<lb/>
迥殊艾之盈腰蘭固宜鋤百圍之木不任棟樑千金之<lb/>
璧不琢珪璋此世之羞公乎奚憾我陳斯詞申於明闇<lb/>
嗚呼尚饗<lb/>
　　　祭殷職方公文<hi>代</hi>
公方舞象㸃筆成文長者試之占對紛紜其後三年補<lb/>
<pb n="KR4e0231_WYG_019-7b"/>
弟子員督學馮公目以絶羣實兄事予情好兩敦於時<lb/>
宿儒有唐有殷洎潘先生篤行多聞引為小友擢英播<lb/>
芬數擯有司氣為益振逮歌鹿鳴九抵白門南宫之役<lb/>
三詘始信乃<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>大江牧彼州人乃佐戎樞論厥武臣請<lb/>
託旣絶謗議實繁蒼蠅㸃璧千古同寃歸而槖空如諸<lb/>
生貧老又加二以歿元身公旣晚達又被毁言始不及<lb/>
旭後不逮曛何才之髙而命之屯顧所自樹已足不冺<lb/>
況留其餘以庇後人我所悼者欲吐復吞貴不忘賤此<lb/>
<pb n="KR4e0231_WYG_019-8a"/>
道久湮公正發憤亦已沈淪誰於貧交白頭彌親誰復<lb/>
侃直分别蕕薰於乎已矣能不悲辛嗟我望九亦旣眊<lb/>
惽五十餘年時事日新公又前逝將孰與論吾儕老矣<lb/>
朂吾子孫與公之子尚其還淳老淚欲枯奠此一尊存<lb/>
歿之感寸心若焚嗚呼尚饗<lb/>
　　　祭瞿幼真文<lb/>
子之端靜而敏宜克有就以聞於世而竟中道以殞耶<lb/>
子之提鉛握槧避喧就閒蚤夜孜孜以求合於有司之<lb/>
<pb n="KR4e0231_WYG_019-8b"/>
程凖而其討論墳典每掇拾今人之棄餘以剖擊俗學<lb/>
之駁踳葢細極於蟲魚草木而博通於㸃畫偏旁庶幾<lb/>
泛覽而密稹吾觀其氣和色温若醉人以醇醪而不少<lb/>
露夫畦畛然而其志甚厲其神甚緊苟可以極才力之<lb/>
所至又若秋天之鷹隼顧能勤一生於脩塗而不能脱<lb/>
鹽車之韅紖豈其決性命以饕貴富而未免為達者之<lb/>
所哂葢以立身揚名乃孝之大雖亦知自全於恬俞而<lb/>
中有所獨愍彼不知者謂子欲朱丹其轂以為親榮而<lb/>
<pb n="KR4e0231_WYG_019-9a"/>
更使垂白老人哭愛子之夭折而痛結於腸腎曽不聞<lb/>
學殖人也脩短命也假令子棄人世之榮名學方外之<lb/>
導引未必能囘已定之命縱復優游以終老而志業未<lb/>
遂名聲不彰亦何取於夀考而泯泯耶吾三人或忘年<lb/>
與交或少而相習或締交伊始而皆自謂能知子之心<lb/>
能悉子之隠今之哭子葢不能忘情於三號而實知夫<lb/>
火傳之無盡然則子之再來人間以究竟其所欲為也<lb/>
允矣敬陳辭而奠觴淚汍瀾其不能忍嗚呼尚饗<lb/>
<pb n="KR4e0231_WYG_019-9b"/>
　　　祭沈祖均文<lb/>
嗚呼去歲之冬就試於郡君臥寓舍屢走問訊起而對<lb/>
餐言語諄諄曰疾所由得之鬱忿木旺火燔肺受其病<lb/>
予實憂疑且告之慎君雖傫然意猶矜奮談及藝文抉<lb/>
摘瑕釁予笑而言此何足論死生大矣菀枯一瞬愛其<lb/>
皮毛腎腸為殉子必不然盍以靜鎮首肯予言是有定<lb/>
分吾力與爭彼不吾近其若之何狂走以僨於時詞場<lb/>
爭礪鋒刃慨焉曰歸寧匵之韞幸而得痊吾學益進不<lb/>
<pb n="KR4e0231_WYG_019-10a"/>
幸病廢吾子是訓後身身存斯言可信旣别而歸窮冬<lb/>
伏枕遣問増損口授以應子書不來憂心日甚陽羡之<lb/>
遊予懷懜懜詢君親朋彌亂方寸有加無瘳漸妨食飲<lb/>
還過於崑驚聞在殯中腸若抽有淚如迸君而蚤夭信<lb/>
矣其命性剛而明才敏而儶一言之過其更無吝一得<lb/>
之長亦取自潤比來精勤旣溢愈濬吁嗟已矣能不悲<lb/>
慗君之羣從握瑜懷瑾爰及從遊咸受韅靷還以所聞<lb/>
授君之𦙍君所未酬後當克振吾衰而迂有皤其鬢同<lb/>
<pb n="KR4e0231_WYG_019-10b"/>
心幾何俗之所擯與君久要庶不緇磷匍匐哭君拊心<lb/>
慿櫬嗚呼哀哉<lb/>
　　　祭呉起龍文<lb/>
嗚呼予昔垂髫謁外舅徐侍坐中堂時方聚徒授經其<lb/>
中少長紛如君之昆季濟濟曳裾入叙姊弟則予外姑<lb/>
自是識面數共籧篨已結為社同獵與漁情分日深君<lb/>
尤勤渠洎遊膠庠得陪步趨予縻鄰境歸卽相於笑言<lb/>
之接棊酒之娯逮乎歲晚有暱無疏予别諸生倦於脩<lb/>
<pb n="KR4e0231_WYG_019-11a"/>
塗君起家貲贍於菑畬隙晷之暇彼此相呼我姻君鄰<lb/>
三人與俱棊之虐矣酒亦酣且俄别三日方擬相拏鄰<lb/>
之訃來君去斯須嗚呼哀哉君已三子或勤以劬或憺<lb/>
以愉少亦馴謹無敢昬逾以侍寡母慰君黄壚嗚呼尚<lb/>
饗<lb/>
　　　祭呉氏姑三娘文<lb/>
於乎維昔歲首先人見背㷀㷀靡依痛沈五内姑之哭<lb/>
兄幾同兒輩已拭淚痕慰我苫塊逮踰百日形亦癯悴<lb/>
<pb n="KR4e0231_WYG_019-11b"/>
念厥老姑僶勉還憩秋暑向闌來看吾妺信宿即别强<lb/>
要不遂期以杪秋重來相對何圖一疾纒綿増憊病得<lb/>
之肝而傷於胃我就問時勸以無懟姑亦頷之非不自<lb/>
愛吾疾已深寧當復瘥而母而妻吾向所賴今當長辭<lb/>
能不介介及乎彌留終以不憒嗚呼哀哉父之同生兄<lb/>
伯女弟伯旣早夭白首惟二姑少吾父實惟一紀春萎<lb/>
冬謝乃同兹歲於乎哀哉姑不知書而性明慧每與之<lb/>
言輒了大義問我往來死生之際為言幻緣悉如目翳<lb/>
<pb n="KR4e0231_WYG_019-12a"/>
或寃或親或喜或恚揑目所成何足挂礙姑曰實然我<lb/>
所歎喟自始來歸舅已前逝辛勤事姑衣食每匱未衰<lb/>
而寡鞠此諸稚三男兩女各已婚配長孫成人且見孫<lb/>
壻吾勤一生無慙呉氏奈此老姑翻令掩淚此如可忍<lb/>
含笑入地有家而貧乃命之值將逸而殞其又誰觖嗚<lb/>
呼哀哉姑念兄嫂歲必再至其留旬月拮据不廢予時<lb/>
勸姑宜少自恣晏起早眠胡復勞勩姑曰吾來食飲爾<lb/>
饋幸有餘閒肯怠吾事吾之家居吾炊吾洎吾日不給<lb/>
<pb n="KR4e0231_WYG_019-12b"/>
而暇於寐今其已矣徒霣涕泗諸子哀哀能不百倍於<lb/>
乎哀哉又念衰姪未有頴嗣曰父八旬終不求忮兄亦<lb/>
踰耄敦行不貳寧有單傳而斬其裔爾之居喪慎勿過<lb/>
毁言猶在耳每為心悸憶姑臨終屠宰為戒市脯擷蔬<lb/>
以薦而酹靈其我歆知必不昧於乎哀哉尚饗<lb/>
　　哀辭四首<lb/>
　　　友人徐孟祥哀詞<hi>有引</hi>
予友徐孟祥别三日而或以訃至余愕且疑亟往問所<lb/>
<pb n="KR4e0231_WYG_019-13a"/>
知遇其僕於塗問之信葢歿之時前食頃猶為其子説<lb/>
書課家僮有所葺理俄入内而凭欄咯咯似呼痛者再<lb/>
舁至牀而絶痛哉孟祥之父母老矣以彼其才氣不早奮<lb/>
於時以為親榮當必晚達無疑也而竟以夭死尚可知<lb/>
耶雖年之不永與志之不獲展平日與孟祥言頗似聞<lb/>
道者顧安能無戀戀於其親耶然而孟祥之長子已踰冠<lb/>
成立足以娯侍大父母不異孟祥生時後二三年績學<lb/>
綴文以畢其父之志而為二老人慰者知必不逺矣故<lb/>
<pb n="KR4e0231_WYG_019-13b"/>
予為之辭如韓之哀歐陽生者以解其父母之哀悲且<lb/>
以慰孟祥於地下云<lb/>
秉諒直兮氣方剛忳壹鬱兮年踰强脱鹽車兮馳康莊<lb/>
逝將駕兮蹶且僵豈良樂兮終莫當使騏驥兮隕路傍<lb/>
策駑駘兮追翺翔委銜勒兮私自傷善之慶兮惡之殃<lb/>
吾欲問兮天茫茫彼菀枯兮與彭殤譬遵途兮各有方<lb/>
或脂牽兮登羊腸犯陽侯兮戒舟航塗所出兮難周防<lb/>
枻莫施兮僨其廂賤且夭兮命之常魂魄依兮父母傍<lb/>
<pb n="KR4e0231_WYG_019-14a"/>
目可瞑兮後則良代子養兮夀者康刷羽翮兮修文章<lb/>
所未展兮於焉償昔與子兮泝大江予嘯歌兮子傍皇<lb/>
曰臨深兮永以懲<hi>叶</hi>曽倏忽兮臨其喪子事親兮能勿<lb/>
戕孰短命兮可使長窮泉閉兮隔幽明知莫逆兮如平<lb/>
生<lb/>
　　　方孟成婦張氏哀辭<lb/>
方孟成甫踰冠將娶於張張之大父别駕公一日與予<lb/>
語及之以生嘗從遊知之必深也予因為言孟成外温<lb/>
<pb n="KR4e0231_WYG_019-14b"/>
内朗學日益而功加勤公聞而色喜張吾鄰也通家往<lb/>
來昵甚先是予妻見吾數稱孟成輒曰鄰家有女殊秀<lb/>
慧盍為聨二姓之好乎予雖頷之而未暇及其後竟成<lb/>
婚姻焉孟成以其弟故困於雀䑕至無以為家來依婦<lb/>
翁翁媪皆愛其為人然為諸生十年不獲一試京兆徒<lb/>
以獄訟縻之也去歲辛亥别其婦讀書虎丘山中及冬<lb/>
而還試復不利開歲即又别去夏秋以為期未幾婦病<lb/>
間一歸視卽復惘惘出門孟成所買新居去予舍傍纔<lb/>
<pb n="KR4e0231_WYG_019-15a"/>
數十步未定遷而以盛夏走句曲顧雖數謁醫藥終不<lb/>
效則數謂父母其以兒遷乎移居之後意乃恬然而孟<lb/>
成不勝内顧復觸暑蹔歸留十日而行已畢京兆三試<lb/>
會督學戒諸生母得遽歸旣而疾馳四日以昏夜宿關<lb/>
外明晨遂不及於訣僅得視含歛而已嗚呼痛哉孟成<lb/>
嘗為予言婦之疾得之火鬱而上炎予曰豈為未成子<lb/>
姓乎曰不然以𢎞文之蹇耳窺其意儻幸而有一日之<lb/>
遇何必身自舉子哉其始疾作有妖夢焉問之不肯言<lb/>
<pb n="KR4e0231_WYG_019-15b"/>
孟成亦曰泣而為瓊瑰盈其懷吾懼夫不幸而踐也亦<lb/>
置不復問其後凡所以告孟成者皆㣲引其端或傍及<lb/>
於他人迨殁而後知其皆訣也殁之前一日泣而戒其<lb/>
穉女曰善事若父而已至其言嘗為羮以療孟成疾尤<lb/>
酸楚可念旣沒而孟成之諸弟無不稱其孝睦可謂賢<lb/>
也已予故為哀辭以慰之於地下且以解孟成之悲思<lb/>
沈痾中人兮醫難為良湯藥少閒兮左右去傍指其臂<lb/>
痕兮問此何創宜不能知兮今告子詳昔子之癘兮食<lb/>
<pb n="KR4e0231_WYG_019-16a"/>
絶於吭實迫且悲兮黙焉以禳刲臂為羮兮試與子嘗<lb/>
幸而下咽兮繼粥與漿出肉於瀋兮納腊於囊終不以<lb/>
告兮後莫我明<hi>叶芒</hi>發篋覩此兮覆謂不臧嗚呼倉皇迫<lb/>
切兮為此固當匿跡杜口兮意尤難量孰有女婦兮丈<lb/>
夫深藏天奪婉嫕兮如何可忘嗟人之生兮福禍茫茫<lb/>
夭也而淑兮夀也而狂有惡其生兮有悼其亡豈以臧<lb/>
否兮而分彭殤其間相反兮乃足相方昔之剜臂兮今<lb/>
為斷腸不聞鼓盆兮古有蒙莊彼豈寡恩兮誠悟其常<lb/>
<pb n="KR4e0231_WYG_019-16b"/>
苟為若淑兮促乃為長如其嚚凶兮夀彌不祥亮逝者<lb/>
之無憾兮奈何乎哭死而過傷<lb/>
　　　王尚寳元配李安人哀辭<lb/>
太原王遜之娶於崑山李氏今中丞公之女孫而太史<lb/>
君之女也嘗從官京師然未受封而稱曰安人者從尚<lb/>
寳為京朝六品而稱之也來歸八年屢遘閔凶連舉三<lb/>
男子今年夏還哭子而顇醫藥未效旣又免身彌不能<lb/>
支迨其疾而病也嘉定之通家某某數誶其進退以為<lb/>
<pb n="KR4e0231_WYG_019-17a"/>
憂喜間二三日則往問遜之李氏姊及聞生男喜且慰<lb/>
曰可無虞矣孰意其増劇以至斯耶悲夫安人之始為<lb/>
婦年及筓耳進止有常度不妄言笑家人無不宜之居<lb/>
王舅之喪戚而無違禮明年文肅公薨山崩梁壞而遜<lb/>
之不震不撓聞譽日起顧其内事久茀不治旣而外内<lb/>
肅然人皆曰安人實賢且能以佐之也或以語太史君<lb/>
則謝曰孺子何足以當之吾為父知其於婉娩聽從或<lb/>
庶幾焉比歿遜之書來辭極酸楚至云身賴以康家賴<lb/>
<pb n="KR4e0231_WYG_019-17b"/>
以庀聲不出於梱而臧獲各循其職疾已瀕於殆而話<lb/>
言咸中其窽神識恬然無戀與怖有類聞道者而竟夭<lb/>
其年造物㝠茫其又何可知耶歿未幾而仲子痘愈尚<lb/>
寳當以使事之江右吾儕相謂弔與賀不可兼再踰月<lb/>
而始克往奠為之辭以哀之且以解遜之之悲詞曰<lb/>
稟清淑兮閑姆訓外則温兮中彌濬生華胄兮歸髙門<lb/>
惟夙慧兮逺驕吝逮事舅兮驟見背茹辛酸兮佐厥𦙍<lb/>
矧泰山其復隤兮傍之人兮為彼震嗟梱内兮糾紛試<lb/>
<pb n="KR4e0231_WYG_019-18a"/>
亂絲於芒刃旣大事之克襄葢盈耳兮休聞雖夫子之<lb/>
競爽兮賴夫人兮坐鎮樂欣欣兮所知彼蠢蠢兮奚釁<lb/>
泣呱呱兮蜯珍秋之中兮再孕望國門而北<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>兮尚纍<lb/>
纍之符信已使車其南還兮飭藩封之虞殯攫明珠兮<lb/>
掌中等朝華於彼蕣淚涔涔其盈眶兮魂怔怔而欲殉<lb/>
又一舉而得雄兮謂可療乎疾疢竟形神兮兩憊埋塵<lb/>
土兮玉潤淼西江兮旅次攪繐帷於方寸靈之歸兮安<lb/>
養陟蓮臺兮崇峻神逍遥兮無方睇金容而不瞚何脩<lb/>
<pb n="KR4e0231_WYG_019-18b"/>
短兮足云去塵勞之若焮留結想於人間乃宿緣之定<lb/>
分誠靈心兮永湛已相忘於喜愠無噭噭而怛化兮斯<lb/>
達人之委順<lb/>
　　　王伯深配陸氏哀辭<lb/>
表弟王伯深之妻陸氏年十六來歸歸十有八年以歲<lb/>
癸丑四月病歿予往唁焉姑哭之慟以予所聞平日之<lb/>
孝於其姑也信自伯深之弟及婦皆痛不自勝葢其和<lb/>
柔惠淑為㛐而㛐為姒而姒宜於家之人也又信始歸<lb/>
<pb n="KR4e0231_WYG_019-19a"/>
之歲姑嘗命出見予色温而貌莊舉止合度意其為福<lb/>
德人也已而漸聞其賢久之伯深不以予之衰鈍數相<lb/>
過從容問所以勤學之道於是聞其賢益熟嘗生男不<lb/>
育意惘惘不自得顧連舉女性又篤於慈愛推乾就濕<lb/>
體日益顇歲中臥痾者常十三伯深憂焉予慰之曰此<lb/>
無夭法也婦德如是體貌又如是而乃虞短折耶比者<lb/>
每見伯深必曰吾婦殆不能起以為憂數遣問訊云少<lb/>
間矣當疾有加幾絶粒漸喜日啜粥三四盂矣一旦忽<lb/>
<pb n="KR4e0231_WYG_019-19b"/>
以訃至吾妻女皆錯愕失聲雖予亦自怪向之所謂福<lb/>
德人者而驟至於是然則人之資性容止其皆不足信<lb/>
乎可痛也巳乃叙其疇昔所聞而為之辭以哀之詞曰<lb/>
士貧而娶兮賴其儉勤所以為養兮瘁骨與筋其不能<lb/>
然兮奈此食貧或給於養兮每患齗齗盛飾而居兮曠<lb/>
於晨昏夫子之過兮閭里日聞吁嗟淑媛兮匪驁而仁<lb/>
父母憐之兮室無間言歸不逮舅兮恪共明禋滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>之<lb/>
滑兮靡閒夕昕旣以奉母兮燕及嘉賓母之戒齋兮閒<lb/>
<pb n="KR4e0231_WYG_019-20a"/>
停壺飱莫奉母歡兮有獻於緡弱而善病兮不耐苦辛<lb/>
敏於女紅兮手不去紉猶以儉補兮無侈衣巾譙訶不<lb/>
聞兮其怒以顰姑為一言兮改顔為温葢孝誠之天植<lb/>
兮豈勉强而由人凡今日之深痛兮固在昔而已云嗟<lb/>
予言之不中兮殆禍福之不可以理論惟孤女之<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
                    <graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
兮恃大母之加恩不數年而及筓兮庶以慰眷眷之幽<lb/>
魂<lb/>
　<lb/>
<pb n="KR4e0231_WYG_019-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學古緒言巻十九<lb/>
</p>
<p>
</p>
  </div>
</body>
</text>
</TEI>
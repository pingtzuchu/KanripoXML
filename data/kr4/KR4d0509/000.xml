<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>圭塘小藁</head>
    <p>
<pb n="KR4d0509_WYG_000-1a"/>
欽定四庫全書　　　　集部五<lb/>
　圭塘小藁　　　　　　别集類四<hi>元</hi>
　　提要<lb/>
　　　　臣等謹案圭塘小藁十三卷别集二卷續集<lb/>
　　　　一卷元許有壬撰其小藁為有壬所自輯至<lb/>
　　　　正庚子其弟有孚録而序之所謂即至正集<lb/>
　　　　而不具録者也迨有壬既沒集夲散亡而有<lb/>
　　　　孚所携此夲獨存因重加編次得詩文二百<lb/>
<pb n="KR4d0509_WYG_000-1b"/>
　　　　四十三首釐為十三卷又輯嘗記有孚詩文<lb/>
　　　　八十五篇緱獻可所收文過集及林慮記遊<lb/>
　　　　詩文九十三篇為别集二卷其殘編斷簡得<lb/>
　　　　於倚尖野人家者為外集一卷有孚復為之<lb/>
　　　　序題屠維作噩二月乃洪武二年己酉在元<lb/>
　　　　亡之後矣子孫世藏其書宣徳間復失其外<lb/>
　　　　集成化己丑其五世孫南康知府顒始校正<lb/>
　　　　刋行而以家乘載誌文祭文及有孚等唱和<lb/>
<pb n="KR4d0509_WYG_000-2a"/>
　　　　之作編為續集一卷附之於末葉盛水東日<lb/>
　　　　記曰相臺許可用中丞文章表著一時有盛<lb/>
　　　　名今世所見者可數耳耿好問言其裔孫顒<lb/>
　　　　尚藏文集若干卷惜乎不得見之即此本也<lb/>
　　　　其後至正集復出於世而闕佚未全今以兩<lb/>
　　　　書校核雖大略相同亦互有出入其他異同<lb/>
　　　　詳略甚多以其為有壬手訂原本又經有孚<lb/>
　　　　排定視集本之晚出者較為精詳故並著於<lb/>
<pb n="KR4d0509_WYG_000-2b"/>
　　　　録以備叅證焉乾隆四十六年十一月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總校　官　<hi>臣</hi>　陸　費　墀<lb/>
<pb n="KR4d0509_WYG_000-3a"/>
圭塘小藁序<lb/>
故翰林學士承㫖集賢大學士光禄大夫兼太子左諭<lb/>
徳圭塘先生許文忠公往年特命為中書左丞以不得<lb/>
行志辭歸御史臺臣奏於上曰許有壬徳兼體用學究<lb/>
天人正色立朝誠心報主比居管轄之地益彰輔弼之<lb/>
忠誠所謂臺省老成中外具瞻者也為御史中丞歸臺<lb/>
臣又奏曰中丞許有壬謀猷聞望為國老成徳業文章<lb/>
超出時輩立朝大節厯厯可稱其在位也竭忠礪節冰<lb/>
<pb n="KR4d0509_WYG_000-3b"/>
蘖自持扶持紀綱表礪庶府抗論不阿於權貴嫉惡尤<lb/>
過於往年誠不負聖天子眷注之隆中外具瞻之譽玉<lb/>
音嘉納寵錫頻繁此天下之所共知初不待於劣弟之<lb/>
論及文章特餘事爾但平生性稟經籍外無所嗜好世<lb/>
俗所重可以為子孫計者悉不存於胷中昆季間恪守<lb/>
先公之訓而終始不渝者公一人爾故居宰路韋布不<lb/>
殊㡬務方殷著述不廢况閒暇乎門生集録成一百卷<lb/>
名至正集同年歐陽公為序可必傳者也當時翰林太<lb/>
<pb n="KR4d0509_WYG_000-4a"/>
常院國子監俱移公牒各求一部貯之書庫以備徴討<lb/>
以淑後學先生謙讓未遑也諸生亦繕寫工畢不幸值<lb/>
先生捐舘有孚亦以議禮忤時宰意遷守相州道路阻<lb/>
修不知其後還送上官以遂諸公公議否昨聞猶子太<lb/>
常博士楨忽遭起遣倉皇之際輕身南行書籍家貲悉<lb/>
皆棄擲至正集冊帙重大必不能顧藁亦併亡使先生<lb/>
平生著述淪沒無聞深可痛惜然而竊聞軍中多具眼<lb/>
者斯文天相或遇知音必不毁棄苟存全集未可知也<lb/>
<pb n="KR4d0509_WYG_000-4b"/>
行槖中止存昔者應酬諸人所謂圭塘小藁而有孚為<lb/>
序之本幸無失墜力疾編類得賦四古詩二十五歌行<lb/>
十二律詩四十四絶句三十五序十八記十六碑志十<lb/>
一贊五銘二辭一題䟦六文一長短句六十三總二百<lb/>
四十三為一十三卷酬贈及見寄有孚詩文贊議䟦銘<lb/>
傳記長短句共八十五為别集上緱獻可出其先世所<lb/>
收文過集并林慮記逰詩文共九十三為别集下而其<lb/>
殘編斷簡得於倚尖野人家者為外集一卷繼小藁後<lb/>
<pb n="KR4d0509_WYG_000-5a"/>
并目録共一十六卷以示子孫所謂存十百於一二也<lb/>
嗚呼惜哉昔祭酒宋本誠夫之殁也弟顯夫以其文求<lb/>
公序公極美顯夫能以其兄之文著于世傳于後可謂<lb/>
能弟誠夫可謂不死今若此豈惟負父兄之訓而他日<lb/>
亦何面目見友朋於地下乎况文集之外如漫録漫總<lb/>
二書又皆干係朝廷政務登載用舍人材將來足備文<lb/>
獻徴考今亦喪亡視顯夫為愧尤重嗚呼天地有窮此<lb/>
恨無窮也痛哉痛哉屠維作噩春二月既望弟有孚引<lb/>
</p>
<p>
</p>
  </div>
</body>
</text>
</TEI>
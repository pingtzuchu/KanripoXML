<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭塘小藳卷一</head> <lb/>
    <p>
<pb n="KR4d0509_WYG_001-1a"/>
欽定四庫全書<lb/>
　圭塘小藳卷一<lb/>
　　　　　　　　　　　　元　許有壬　撰<lb/>
　　古賦<lb/>
　　　迷樓賦<lb/>
予總鹺政廣陵禱雨雷塘掾曹汝霖從歸途說江都廢<lb/>
興荒煬始末周覽山川闤闠樓居之盛而又及迷樓焉<lb/>
傷而賦之其詞曰<lb/>
<pb n="KR4d0509_WYG_001-1b"/>
有樂不縣積塵斷絃有美不御老醜備前於是前星晻<lb/>
乎其無光少海一變而為田矣天厭隋祚憂不在敵胎<lb/>
於心腹成於肘腋以五子一母列據雄鎮為可恃而不<lb/>
知大都偶國為禍之尤劇方荒隋之好學接士也固莫<lb/>
辨其真偽及其留麗華而怒髙熲則惡緒已暴於中外<lb/>
惜猛虎之不知竟為毛間蟲之所噬黄腸甫湊金合已<lb/>
賜麀聚居廬龍飛天位弛然自放於九重之上天地萬<lb/>
物無一物之可畏遂肆心於巡狩傅粉深宫笑江東之<lb/>
<pb n="KR4d0509_WYG_001-2a"/>
諸帝車轍馬跡將徧九州北巡榆林既讋其酋耀兵河<lb/>
右瀆武東陬引汴水開䢴溝置離宫造龍舟伊江都之<lb/>
勝麗詎一豫而一遊天亦厭乎我民欲一旦而盡劉百<lb/>
萬億之蚩蚩乃生項昇之巧萃倕般於心匠委財幣於<lb/>
電掃按圖締構不日成之璇室愧陋摘星笑卑傾宫謝<lb/>
侈阿房讓竒章華姑蘇撮土何施建章栢梁廣猶可稽<lb/>
叔寳三閣華而不微軼古罔後舉莫我夷於牣靡曼於<lb/>
粲珍瑰寳帳散愁而延月複有酣香而忘歸亂晝夜於<lb/>
<pb n="KR4d0509_WYG_001-2b"/>
多景鬱烟霧之霏霏晶熒奪目孰辨逺邇縈紆掎足曷<lb/>
明東西巢燕亦惑乎網户車羊尤眩乎竹枝弄臣肆誤<lb/>
以資笑阿㜮雖習而猶疑入者罔識其所從出者莫省<lb/>
其所蹊一蟻逐肉林之臭一蜂憊花島之飛蠅遭拍浮<lb/>
而醉不可解舟入溟涬而維無所施又如鷦鷯不能悉<lb/>
鄧林之樹小鮮豈暇窮滄海之涯俊娥熟何妥之車錫<lb/>
名實来夢之兒下俚稚女孰究其姓字如侯夫人之死<lb/>
者盖漫不知吁嗟獨夫心蕩神疲尚能名之可謂曰迷<lb/>
<pb n="KR4d0509_WYG_001-3a"/>
昔在帝堯法宫是作舜闢四門以撤壅遏明堂政令辟<lb/>
雍禮樂究義資訓徳修罔覺逺不軌與不物實儀刑之<lb/>
攸託三苗羲和昏迷致兵政教不迷在書可徴威儀卒<lb/>
迷詩具刺懲盤盂几杖微且有銘異哉兹樓以惡著稱<lb/>
謂真仙亦迷於此地何虔通突至不迷于厥行向使中<lb/>
原無叛天復假齡殆將作七千五百里之臺而盡糜天<lb/>
下之蒼生矣人不知過或肆無忌苟知其非敢作而遂<lb/>
觀其引鏡念頭頸之且斫觀天識圖儂之將至既灼然<lb/>
<pb n="KR4d0509_WYG_001-3b"/>
而自知乃確乎其自弃盖柔終而無改過之勇厚極而<lb/>
有難開之蔽迷於心者若是其大迷於樓特其細也髙<lb/>
岸為谷深谷為陵樓傾土平傷哉蕪城乃為之歌曰蕪<lb/>
城蕭蕭兮草離離繁華澌盡兮瓦礫不遺昔之迷不可<lb/>
復兮無俾世迷<lb/>
　　　弄田賦<lb/>
元統甲戌有壬承乏中臺嘗與議農政因語農官上林<lb/>
隙地可規治藝五榖若古弄田皇上幾暇監農不易迂<lb/>
<pb n="KR4d0509_WYG_001-4a"/>
而實切其說既不行且有竊笑之者噫古制之不復者<lb/>
多矣豈獨是耶感而賦之其詞曰王政之大無以加於<lb/>
農乎林林總總以食為天茹飲俗變稼穡興焉唐虞至<lb/>
聖命稷是先蒼姬八百年之王業實基於生民之篇炎<lb/>
劉去古而未逺貽謀亦慎乎其傳未央宫中不事流連<lb/>
樹藝有地是為弄田謂昭帝幼冲未能親於帝藉鉤盾<lb/>
近省姑試耕以為劇何考信之不覈致流傳之昧實盖<lb/>
祖宗為敦本而設雖曰遊弄而亦不忘乎稼穡也天下<lb/>
<pb n="KR4d0509_WYG_001-4b"/>
之治生於敬畏目擊之頃知農夫之艱難粒米之不易<lb/>
有不惕然而悟凜然而惴者乎其為弄也非竒技淫巧<lb/>
以斁常也非狗馬遊獵以導荒也非鄭衛哇邪以塞聰<lb/>
也非妖艷靡曼以作矇也非以人為翫若董賢鄧通也<lb/>
日底天廟土脈膏滋爰驅觳觫俶載其時耰而人立甚<lb/>
險竿之□危播而子落若淵客之珠璣人牛前逝牽石<lb/>
後隨又如跳丸之飄忽走索之飛馳俄青倐覆乎畦畛<lb/>
何眩人之能為惡莠亂苗尤務去惡俄頴俄栗挃挃其<lb/>
<pb n="KR4d0509_WYG_001-5a"/>
穫盖始于舉耜而終于銍艾莫不可翫而可樂顧俳優<lb/>
之䙝狎器物之不軌魚龍曼衍之鄙吞刀吐火之詭何<lb/>
足以辱天視之一睨哉若稽耕藉有國大教王后供種<lb/>
太史播告秉耒一墢朱絃有耀神倉鍾藏冢宰舉要所<lb/>
以勸農民供齊盛而事天地與祖廟也三代共由之大<lb/>
典百王不廢之要道何周宣中興之哲王乃不藉其千<lb/>
畝至形虢文公之譙則江東之未暇又無足與校也開<lb/>
元之盛種麥苑中太子侍登治並古隆是亦弄田之遺<lb/>
<pb n="KR4d0509_WYG_001-5b"/>
意惜其有始而無終於惟我朝登三邁五南郊畇畇有<lb/>
田千畝大臣代耕嵗事修舉而齋宫尚稽於享醴玉跡<lb/>
未親於舉武是以奮庸之士拳拳有望於復古昔周公<lb/>
之相成王也書有無逸詩有七月知稼穡王業之艱難<lb/>
丕顯文承武之謨烈率婦子而親觀宜詩人之播說臣<lb/>
願割苑中數畝之隙俾從事於播種備春秋之遊豫洊<lb/>
未央之名弄然後講三推之儀明五禮之重臣敢陋潘<lb/>
岳江淹之賦復有周之雅頌也<lb/>
<pb n="KR4d0509_WYG_001-6a"/>
　　　鬭駞賦<lb/>
元統甲戌九日上幸後苑觀鬬駞有壬適有奏對獲遂<lb/>
一觀退而為之賦曰<lb/>
吁嗟乎駞爾軀孔碩爾能實多龍斯夭矯山斯嵯峨生<lb/>
鄯善之絶域邈流沙而迅過日三百猶跬步輕千斤之<lb/>
負馱方炎風之煽毒劇殱人於札瘥爾乃即沙滅口警<lb/>
候匪譌度磧渇水口塵莫呿迹蹋而鑿涓涓盈科其或<lb/>
修程阻艱芻秣罔繼溲麫茹銜糾纏堅閉浹辰無饑萬<lb/>
<pb n="KR4d0509_WYG_001-6b"/>
里不㚄校地用之凡獸兹實氣稟之尤異者也蹏不介<lb/>
甲踣鐵其堅肉鞍㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>雙峯矗聨復有傑出一峯巋然<lb/>
力倍恒品直當萬千其穹莫扳抑之即從彌耳伏地屈<lb/>
足漏空累乗駢坐奚婢塞童引繩掣鼻自西自東昻首<lb/>
噴穢呼<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>生風翠釡之珍其忍取供流潼甘馥馬酒釀<lb/>
醲墮毳紉緝褐被域中風土既習字育日豐板襁其雛<lb/>
稚紫茸茸冶銅象形僅得其槩疥不嫵媚劉文適類景<lb/>
純著贊論功遺大歴唐及宋紀述未備皇元御天西北<lb/>
<pb n="KR4d0509_WYG_001-7a"/>
首賔夭笠效貢泉渠空羣魚魚連連列廏雲屯千乗萬<lb/>
騎灤水嵗巡負鼓先聲服箱後塵背錦模糊絡珠璘霦<lb/>
鈴鐸殷地旌旓盪雲開闢而下有國之有駞者未有若<lb/>
我朝之殷也牧槖分職秩浮令丞負重致逺人知其能<lb/>
有知其出拔之竒搏擊之精者乎苑草未凋風日清美<lb/>
九重幾暇鳯輦蒞止俯察品彚縱觀物理虎賁執繮兩<lb/>
兩相睨騰蹙傾奔砉歘徙倚待怒氣之既盈俄侵陵之<lb/>
漸邇脫羈發縱勢邁角觝始齧頸而躑躅復摩肩如委<lb/>
<pb n="KR4d0509_WYG_001-7b"/>
靡乍分立以卭隙遽挑釁於駓騃飄忽若風燕盤旋如<lb/>
磨蟻劃然踴躍人立對起波澒土墳雷轟電駃持久跕<lb/>
跕勝負未决貂璫聲援陛楯眥裂餘勇雖鼓虚驕已竭<lb/>
嗟兩雄之相戹卒不逭乎一蹶勝者植立楊揚自慊主<lb/>
矜調擾望拜蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>天為嚂嘘賜沓繒帛嘗聞單于祭三<lb/>
龍祠以是為樂龜兹觀七日戲以占耗息今始得以驗<lb/>
其說鄙哉季郈芥金其鷄杜鄠走馬時在側微開元南<lb/>
面何取於斯顧羽毛之瑣瑣瀆黼扆之巍巍而登牀之<lb/>
<pb n="KR4d0509_WYG_001-8a"/>
舞馬亦不過示異於宴嬉又孰若大逾犀兕猛軋虎貙<lb/>
可以鼓佽飛之士激羽林之孤者哉小臣在列顧瞻震<lb/>
栗悸定而懌氣塞而釋目隘而豁足痿而力歸来人間<lb/>
塵土坌集袋馴白唐<hi>原缺</hi>促織黄雀山鷓種種有敵下<lb/>
里何知小兒方劇觀於海者難為水曽何辱乎目擊然<lb/>
臣有芻蕘之言增渤澥以涓滴大小雖殊玩物則一惟吾<lb/>
皇遊六藝之囿徴勝負於徃昔愚臣一第非手搏而得<lb/>
視試卞為期門之徒亦粗可以備顧問而陳得失也<lb/>
<pb n="KR4d0509_WYG_001-8b"/>
　　　三臺賦<lb/>
至正三年九月二十四日有壬偕明初馬徴君遊三臺<lb/>
明初有長句既次其韻永歌不足又作是賦其詞曰<lb/>
嵗癸未秋九月霜清寒薄天宇澄澈塗無長泥庭有積<lb/>
葉髙陽子逸興作呻畢輟趣膏秣事登涉壺清露之芳<lb/>
醖從白眉之佳客乃渡清洹稅駕乎鄴覽山川之形勝<lb/>
弔陳迹之未滅客乃指顧而告曰子亦見夫三由之嶻<lb/>
嶭者乎氷井峙北金虎距南銅爵巖巖中立而三若稽<lb/>
<pb n="KR4d0509_WYG_001-9a"/>
作者振古所慙欲祛我銜不能縷談子亦欲聞其凡乎<lb/>
髙陽子曰嘻昔有塗巷話古事及漢季小兒聞曹敗則<lb/>
大喜劉蹶則顰蹙而出涕盖人心天理之所同况怒其<lb/>
人而履其地因其跡而聲其罪不亦宜哉客乃言曰吉<lb/>
利之生姓不自知由嵩已冒夏侯何稽舞㦸禦捕啖葛<lb/>
如飴誑叔以疾拒客以泥睥睨一世岸然肆欺雖橋何<lb/>
之見異卒莫逃子將之譏謂興義以寧國致羣材之景<lb/>
隨爾乃劫遷乗輿地尊天卑彞倫攸斁大厦以墮及乎<lb/>
<pb n="KR4d0509_WYG_001-9b"/>
袁尚既敗審配亦摧黄星斯應赤精遂微入鄴領冀州<lb/>
之牧中天植不臣之基慮幾人之稱王乃居之而不疑<lb/>
幾簣幾杵成兹崔嵬子午梁貫愈出愈竒三山鼇戴雙<lb/>
闕鳯飛連甍複道相為蔽虧累楝山積周軒雲齊陽宮<lb/>
冬熙淩室夏凄審曲面勢有巧無遺衡漳浩浩乎其北<lb/>
隆慮靡靡乎其西收千里於寸眸萃萬景於一時卷山<lb/>
河而匪席指風霆其在頥應劉王徐倡酬諏咨登髙能<lb/>
賦家有陳思父子放志欲長若斯天道惡盈樂極則悲<lb/>
<pb n="KR4d0509_WYG_001-10a"/>
撫冲弱之季豹顧婉孌之蛾眉語託人而哽塞惟泣血<lb/>
之漣洏痛富貴之長違遽盡露其情狀彼一牀之八尺<lb/>
容幾許之繐帳要脯糒於朝晡競聲樂於朔望分香衣<lb/>
而造履組舉瑣瑣於屬纊其横槊賦詩之雄發壁弑后<lb/>
之威奄忽而俱喪匪不及乎篡代丕盖黙定於主鬯鎖<lb/>
諸妓於幽闃望西陵之莽蒼念舊寵而興悲抑茹怨而<lb/>
自愴霜鴈訴秋露花泣春宰木行拱几筵有塵哀絃急<lb/>
管其聞不聞事徃跡存如惡不陳夫以精舎二十年之<lb/>
<pb n="KR4d0509_WYG_001-10b"/>
規欲媒蘖萬年之為君不知司馬家兒已瞠乎其側而<lb/>
恥於附其翼攀其鱗也徒為趙燕魏齊之張本因之增<lb/>
侈重困乎吾民幸疊障之不鏟俾表惡於無垠今吾與<lb/>
子效小兒之顰蹙申欺孤之公議傾壺中之清醇澆胸<lb/>
次之磈磊且以酹漢室征西之將軍魏家創業之武帝<lb/>
子以為何如髙陽子聞而笑曰瞞乎瞞乎如客之言則<lb/>
爾之罪窮天地亘萬世而不可貫矣然誅則以心論言<lb/>
不以人廢乃歌其歌曰對酒當歌人生幾何憂思難忘<lb/>
<pb n="KR4d0509_WYG_001-11a"/>
惟有杜康於是引滿竭壺興盡而返回望三臺𣺌蒼茫<lb/>
乎醉眼<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0509_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圭塘小藳卷一<lb/>
</p>
<p>
</p>
  </div>
</body>
</text>
</TEI>
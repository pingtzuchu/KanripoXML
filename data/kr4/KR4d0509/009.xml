<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭塘小藳卷九</head> <lb/>
    <p>
<pb n="KR4d0509_WYG_009-1a"/>
欽定四庫全書<lb/>
　圭塘小藳卷九<lb/>
　　　　　　　　　　　　元　許有壬　撰<lb/>
　　碑志<lb/>
　　　勑賜推誠宣力定逺佐運功臣太師開府儀同<lb/>
　　　三司上柱國曹南忠宣王神道碑銘<hi>并序</hi>
曹南忠宣王薨六十年若乃祖乃父豐功髙烈墓道之<lb/>
石咸未有紀至元六年歲在庚辰十二月己亥中書右<lb/>
<pb n="KR4d0509_WYG_009-1b"/>
丞相臣托克托左丞相臣特穆爾布哈等以聞勑中書參<lb/>
知政事臣有壬為銘翰林學士承㫖臣庫庫為書翰林<lb/>
學士臣𤣥篆其額臣有壬承命兢惕而竊又自幸皇帝<lb/>
不以臣庸劣俾參台司而王之子臣托歡實平章政事<lb/>
世講義篤當悉其世家飭其未至以章眎来世矧威命<lb/>
有赫其敢以弱陋辭王諱阿嘍罕䝉古扎拉爾氏祖諱<lb/>
博綽贈定威佐運功臣光禄大夫司徒上柱國追封曹<lb/>
南王諡忠定父諱伊埒肯贈忠宣静逺佐運功臣金紫<lb/>
<pb n="KR4d0509_WYG_009-2a"/>
光禄大夫中書右丞相上柱國追封曹南王諡桓毅祖<lb/>
妣塔本妣黙埒俱追封曹南王夫人忠定㓜宿衛太祖<lb/>
皇帝服弓矢割烹征屢有功竟死於戰桓毅嗣宿衛事<lb/>
雅爾堅太子從庫克楚瑚土克圖太子伐金遂侵宋以功陞<lb/>
萬户尋以天下馬步禁軍都元帥副大将察罕征討察<lb/>
罕沒遂代之統大軍攻淮東西諸城至廣陵戰沒王嗣<lb/>
職統其軍己未從世祖皇帝渡江破宋師隆興北山還<lb/>
上都賜黄金五十兩中統初詔将所部討阿拉克岱爾琿<lb/>
<pb n="KR4d0509_WYG_009-2b"/>
塔噶追至河西有功二年從征額哷布格賜金箙一文<lb/>
繒九三年從宋王哈必齊討李壇賊搤老僧口日夜搏<lb/>
戰走之奪其輜重進拔濟南賜金鞍文錦各一黄金如<lb/>
上都數四年春賜虎符銀章至元四年有事襄陽走宋<lb/>
師安陽灘賜白金衣物五年大軍圍襄樊分戍百丈山<lb/>
以掎宋師戰屢㨗十年拔襄樊十一年畧地郢復奪郢<lb/>
州南門堡視地勢可達戰艦于江遣色哷黙白大将自<lb/>
沙蕪口入江取鄂州泝江陵復遵陸畧地至鎮江十二<lb/>
<pb n="KR4d0509_WYG_009-3a"/>
年擢昭毅大将軍仍蒙古軍馬上萬户權行中書省事<lb/>
駐建康與右丞相巴延參政董文炳為三道水陸分進<lb/>
期集臨安王以右軍取道獨松闗破東壩砦至護牙山<lb/>
遇宋師手斬其将杜總管獲甲盾數百入溧陽界復值<lb/>
宋師斬騎将二人禽裨将祝亮等四十二人斬首三千<lb/>
級進拔溧陽獲首虜七千戰章步橋斬其将吴奉使斬<lb/>
首三千級進攻建平破之斬吴許兩總制拔廣德西安<lb/>
長興攻獨松闗禽谷總制至柏市禽其将張八斬首二<lb/>
<pb n="KR4d0509_WYG_009-3b"/>
千級進中奉大夫行中書省參知政事十三年三軍會<lb/>
臨安宋亡九月徇浙東未下郡邑所至納欵降趙提刑<lb/>
等五百餘人追宋宗室秀王與擇于閩至福安轉戰四<lb/>
十餘里殺其步帥觀察使李世達于陣俘與擇及其子<lb/>
弟監軍趙由□防禦使林德獲印章五器仗萬計安撫<lb/>
使王吉等皆望風降偏師入興化禽宋相陳文龍招降<lb/>
宋官二百餘人淮兵三千人江南平十二月以行中書<lb/>
省參知政事行江束道宣慰使十四年入覲進資善大<lb/>
<pb n="KR4d0509_WYG_009-4a"/>
夫行中書省左丞仍宣慰使十六年進資德大夫行中<lb/>
書省右丞使如故十八年入覲賜玉帶弓矢進光禄大<lb/>
夫中書左丞相行中書省事統師四十餘萬征日本次<lb/>
明州而薨年四十有九是年十月吉日葬曹州濟隂縣<lb/>
郭村之原初贈協謀佐理功臣太師開府儀同三司上<lb/>
柱國曹國公諡武定加贈推誠宣力定逺佐運功臣大<lb/>
師開府儀同三司上柱國追封曹南王諡忠宣配托多<lb/>
圖古勒呼圖克台並封曹南王夫人子男二曰伊遜岱爾<lb/>
<pb n="KR4d0509_WYG_009-4b"/>
襲左手䝉古萬户天厯初有擁護功遂參預河南省三<lb/>
轉知樞密院出為河南省平章政事兼山東河北蒙古<lb/>
軍大都督入為集賢大學士進銀青榮禄大夫薨曰托<lb/>
歡起家同知蘄州又四轉為河南左丞由南臺侍御史<lb/>
再遷為西臺御史中丞母疾棄官歴江西湖廣江浙三<lb/>
省平章政事進階光禄大夫拜南臺御史大夫改河南<lb/>
平章以母老辭至元六年拜中書平章政事在政府念<lb/>
母老而逺語及輒流涕南臺總十道接三省非重臣不<lb/>
<pb n="KR4d0509_WYG_009-5a"/>
可復拜御史大夫且便其養也女五人適管軍總管呼<lb/>
喇珠珪齊衛副使巴哈穆爾蒙古軍千户塔齊爾真定<lb/>
路總管哈喇<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>蒙古右手萬户額爾吉納孫男女若干皇<lb/>
元以仁武取天下艱難肇造與共事者惟國人爾而國<lb/>
人中尤賴以濟者若札拉爾氏則四傑之一焉王之乃<lb/>
祖乃父無征不從無戰不㨗而所部之士威信素著如<lb/>
臂使指無不如志天下既一俾率其部而世其職雜居<lb/>
心腹之地以制四方世祖皇帝萬世之逺圗也王明而<lb/>
<pb n="KR4d0509_WYG_009-5b"/>
恕謀而有斷始襲其部士皆樂為之用提兵鼓行指期<lb/>
制勝其追叛河西攻堅歴下力戰襄樊畧地郢復可謂<lb/>
雄偉之績矣若夫卷甲沙蕪而長江失天塹之險分節<lb/>
獨松而潼闗若無人之境卒使宋主面縛海隅風靡則<lb/>
無忝爾祖而世篤有加焉日本之役未至而薨厥後蹉<lb/>
跌貽悔議者謂使王在當不至若是也皇元屈羣䇿以<lb/>
一區宇舊勞之臣耆艾熾昌者非一王暨祖考皆死戰<lb/>
陣以致寜敉乃身不享之昔賢謂世德之臣厚施而不<lb/>
<pb n="KR4d0509_WYG_009-6a"/>
食其報然後其子孫能與守文太平之主共天下之富<lb/>
王夀不滿其德而二子佐列聖重熈之運皆致位崇極<lb/>
王薨甲子一周矣賜銘墓道哀榮益新又立祠建康賜<lb/>
祭田千畝世福盖未艾也嗚呼崇德報功朝典縟矣歸<lb/>
美報上獨不在王子孫乎臣有壬謹再拜稽首為之銘<lb/>
曰<lb/>
於赫天造秉鉞四馳芟夷蕪梗以式九圖河翕嶽喬貴<lb/>
胄接武闞如奮出奔走禦侮桓毅之子忠定之孫率我<lb/>
<pb n="KR4d0509_WYG_009-6b"/>
舊部勗我鋪敦帝命南伐潰襄拔郢夷庚既塞我旅爰<lb/>
整嘽嘽匪車舟乃陸通投鞭斷江率滸而東三軍掎角<lb/>
分趣吳會遂啟溧陽肆我禡類崩角稽首漿壺食簞廣<lb/>
德弗城獨松弗闗大會臨安組頸道左乾坤清夷四方<lb/>
来賀蕞爾島夷乃敢不庭皇風播海長星墜營訏訏郭<lb/>
原鬱鬱王兆焯勤崇極申以廟貌既歴五紀盍文其碑<lb/>
亦惟天道遲速有時假寵九原追功未墜聿聲其休永<lb/>
錫来裔<lb/>
<pb n="KR4d0509_WYG_009-7a"/>
　　　有元功臣曹南忠宣王祠堂碑<lb/>
至正元年二月乙酉中書臣僚言勑建曹南王阿嘍罕<lb/>
祠禮官議視淮安忠武王而祠于集慶縣官給其費并<lb/>
請賜田千畝以奉祭祀制曰可既月王之子托歡由中<lb/>
書平章政事拜御史大夫行臺江南臺治集慶又得躬<lb/>
相厥役以迄于成貽書有壬曰子嘗承詔銘先王知先<lb/>
王莫如子祠落矣願有紀也讓不可乃本其理擷其家<lb/>
世履歴勲庸之槩曰蒙古扎拉爾氏有贈定威佐運功<lb/>
<pb n="KR4d0509_WYG_009-7b"/>
臣光禄大夫司徒諡忠定諱博索者王祖也贈宣忠靖<lb/>
逺佐運功臣金紫光禄大夫中書右丞相諡桓毅諱伊<lb/>
爾根者王考也勲皆上柱國爵皆曹南王身皆死於戰<lb/>
有大功祖妣塔塔本妣黙埒皆封王夫人此其家世王沉<lb/>
毅善戰襲桓毅軄中統四年錫銀章虎節仍上萬户<lb/>
至元十二年擢昭毅大将軍以上萬户權行中書省進<lb/>
中奉大夫行中書省參知政事明年以參知政事行江<lb/>
東道宣慰使明年入覲陞資善大夫行中書省左丞十<lb/>
<pb n="KR4d0509_WYG_009-8a"/>
六年進資德大夫行中書省右丞仍宣慰江東十八年<lb/>
入覲拜中書左丞相行中書省事階光禄大夫征日本<lb/>
次明州而薨夀四十九塟曹州濟陽縣郭邨累贈推誠<lb/>
宣力定逺佐運功臣太師開府儀同三司上柱國追封<lb/>
曹南王諡忠宣此其履歴歲己未渡江破宋師于隆興<lb/>
北山中統初討阿勒逹爾琿塔噶于河西明年扈征額<lb/>
哷布格于幕北明年從宗王平李壇于濟南四役皆有<lb/>
竒功賜黄金金箙金鞍文錦恩數稠疊至元四年觀兵<lb/>
<pb n="KR4d0509_WYG_009-8b"/>
襄陽明年圍之越六年克之始走宋師安陽灘中綴宋<lb/>
師百丈山卒與䇿勲焉十一年畧地江北奪郢州南門<lb/>
堡獻盪舟之䇿渡沙蕪取鄂州泝江陵至鎮江十二年<lb/>
與淮安忠武王右丞相巴延分道取宋王發建康道與<lb/>
宋師戰屢敗之破東壩砦拔溧陽建平廣德西安長興<lb/>
闗獨松闗前後斬首一萬五千級殺其将杜總管吴奉<lb/>
使許吴二總制及騎将二人俘谷總制張知府裨将祝<lb/>
亮等四十二人十三年三軍會于杭宋亡徇浙東降趙<lb/>
<pb n="KR4d0509_WYG_009-9a"/>
提刑等五百餘人追播福安僵尸四十里殺步帥李世<lb/>
達俘秀王與擇監軍趙由□防禦使林德降安撫使王<lb/>
吉分軍興化禽宋相陳文龍降宋官二百餘人淮兵三<lb/>
千人江南遂平此其勲庸配托多庫庫楞呼圖克台並封<lb/>
王夫人子男二長伊蘇岱爾銀青榮禄大夫山東河北<lb/>
蒙古軍大都督集賢大學士次大夫也女五俱適望族<lb/>
有壬惟古者功臣受封之國先建宗廟于路寢之東所<lb/>
以廣孝而勸忠也諸侯之制二昭二穆與太祖之廟而<lb/>
<pb n="KR4d0509_WYG_009-9b"/>
五太祖百世不遷昭穆則視親盡而遞遷之自漢以来<lb/>
諸侯鮮及十世身享崇爵而子孫不能保也廟制由是<lb/>
而不講矣其有德及生民功施社稷者在朝廷則有圗<lb/>
形以寓其思賢念功之意在其臣吏則有建祠以盡其<lb/>
事亡如存之心亦因時制宜之義也諸葛武侯之没所<lb/>
在求為立廟又請立之成都後主皆不聽民至私祭陌<lb/>
上以武侯之功尚何靳於一廟豈欲黜私祭以崇正禮<lb/>
邪夫所在立廟若汎立之成都亦復不聽何哉至習隆<lb/>
<pb n="KR4d0509_WYG_009-10a"/>
向充之請始聽立廟沔陽則武侯之得廟亦戛戛乎其<lb/>
難哉皇上於忠宣既立之祠又錫之田思賢念功之盛<lb/>
德豈區區蜀主之所知哉大夫祗順德意克篤前徽勸<lb/>
孝勸忠於是乎在皆可歌以薦者也乃為之詩俾歌以<lb/>
徹豆籩其辭曰<lb/>
乾元統天乗六龍宏材碩德如雲從忠宣天挺間世雄<lb/>
父菑子播昬作農帝曰来汝汝世忠奮戈無往不奏功<lb/>
方城頟頟際皇風分兵掎角乗其墉沙蕪飛渡星月蒙<lb/>
<pb n="KR4d0509_WYG_009-10b"/>
順流震擊無遺鋒義旗禮干趣獨松趙孤銜璧吴山空<lb/>
萬邦玉帛四海同台司兩轄昭報功虎符龍節行江東<lb/>
倭奴何物勞蒙衡魂升海隅心九重揚顯有子能始終<lb/>
哀榮典冊備且隆衮裳旒冕曹南封石頭城髙江流潨<lb/>
新廟奕奕摩蒼穹圭田千畝畝且鍾維穈維芑紛穋<lb/>
穜舂揄釋烝簋有饛醇醲載祼牲特豐樂備舞兮明禮<lb/>
容神保假兮福禄降象賢世美垂無窮<lb/>
　　　大元故翰林學士資善大夫知制誥同修國史<lb/>
<pb n="KR4d0509_WYG_009-11a"/>
　　　賜推忠守正亮節功臣資政大夫河南江北等<lb/>
　　　處行中書省左丞上護軍追封魏郡公諡文肅<lb/>
　　　暢公神道碑銘<lb/>
泰定丙寅翰林學士資善大夫知制誥同修國史暢公<lb/>
薨十年制贈資政大夫河南江北等處行中書省左丞<lb/>
上護軍追封魏郡公諡文肅乂十年加賜推忠守正亮<lb/>
節功臣官勲如故伯子江東道亷訪副使篤将侈君之<lb/>
賜灼公之善範後之承也諗其友許有壬敘而銘之碑<lb/>
<pb n="KR4d0509_WYG_009-11b"/>
敘曰公諱師文字純甫上世居汴公生洛陽大父淵贈<lb/>
中順大夫上騎都尉魏郡伯配田氏贈魏郡太君父訥<lb/>
參汴侯幕一府服其賢注地理指掌圖有詩名公㓜警<lb/>
悟貧無書手抄口誦甫十五博覽經史弱冠謁魯齋許<lb/>
先生先生賔遇之髙弟若姚公端甫髙公道凝皆相推<lb/>
友善中原底定慨然有志於世上時政十六䇿受知丞<lb/>
相安圖補右三部令史丞相巴延南征選為省掾從攻<lb/>
揚州常州下蘇秀臨安歸装獨載書籍無一長物編平<lb/>
<pb n="KR4d0509_WYG_009-12a"/>
宋實蹟上之初官承事郎行樞密院都事重慶叛竭謀<lb/>
畫諾諸城相率内附安西王承制改四川北道宣慰司<lb/>
經歴尋除承直郎潼川路治中拔寒畯王朝綱王伯寜<lb/>
韓伯昌為府史後皆至達官修府治發地得白金五十<lb/>
鋌同僚分公十鋌公獨不受以修廟學傳舎餘作酒器<lb/>
給公用承制改同知保寜路事治尚平簡反側以安擢<lb/>
僉四川道按察司事世皇知其賢詔所至毋敢沮撓給<lb/>
三傳赴上至則擿姦雪寃興學除弊風采一變有㫖若<lb/>
<pb n="KR4d0509_WYG_009-12b"/>
曰暢純甫不貪佳士也其令與臺臣伊蘇特穆爾為侶<lb/>
遂拜監察御史糾劾權貴憲綱肅然上所纂農書遷陜<lb/>
西漢中道巡行勸農副使置義倉教栽植闢荒田農事以<lb/>
興俄僉陜西道按察司事時按察改廉訪司精汰舊官<lb/>
獨副使盧公處道暨公仍舊興元監軍怗勢肆虐得其<lb/>
贓奏决之移僉山南道枝江歲防水役衆往返四百里<lb/>
供給尤苦公以江水安流悉罷其役時都護駙馬之徒<lb/>
大為民害繩其尤者流之改僉山東道入為國子司業<lb/>
<pb n="KR4d0509_WYG_009-13a"/>
教育有規諸生服焉除陜西行省理問始至决滯訟三<lb/>
百餘事若右丞圖們岱爾之訟家財宣使鞏士安之箠<lb/>
折民齒開成同知張德昭之利女財而奪之歸皆强悍<lb/>
有恃官不能制者併寘於法引疾歸遷太常少卿轉翰<lb/>
林侍讀學士知制誥同修國史成宗賔天武宗撫軍朔<lb/>
方仁宗淵潛覃懐而中宫屬意安西宰相知其不可乃<lb/>
集館閣議以察向背公與焉即颺言曰此宗社重事詎<lb/>
宜苟且衆皆黙然又曰余病矣請歸調治遂拂衣而起<lb/>
<pb n="KR4d0509_WYG_009-13b"/>
仁宗入京始出視事草至大改元詔修成宗實録賜中<lb/>
統楮幣為定一百加少中大夫請郡除太平路總管兼<lb/>
勸農事歲旱當禱公曰聞先旱必裒於民天可欺乎乃<lb/>
捐俸致禱不日沾足當塗民坐殺牛祈雨囚械者六十<lb/>
餘人公惻然曰雨晹愆期守令責也民殺牛致雨爾縱<lb/>
不愧于心尚忍聽其訟乎即破械出之舟有泝流觸㳂<lb/>
流之舟致溺其人累讞不决公亦縱之吏持不可上其<lb/>
議憲司卒是公議秩米收貯盈屋公曰吾家人能盡此<lb/>
<pb n="KR4d0509_WYG_009-14a"/>
乎呼寒士小民恣其取去分憲至郡必謁公曰公治内<lb/>
無事此来行故事爾至屬邑曰暢先生治内何敢久留<lb/>
後守為之立祠于學召為翰林侍讀學士階中奉大夫<lb/>
奉勑撰王勃成道記序等文賜白金兩鋌不受尋除燕<lb/>
南河北道肅政廉訪使視事五月歸中書遣編修官孛<lb/>
木魯翀奉翰林學士之命以請起至汴以疾歸延祐四<lb/>
年丁巳秋主河南鄉試歸次襄縣西顧長安發丘壟之<lb/>
歎因感疾十月朔薨于縣之傳舍某年某月某日塟于<lb/>
<pb n="KR4d0509_WYG_009-14b"/>
襄縣峴山之原配伊喇氏上世遼貴族佩金虎符萬户<lb/>
某之女先公二十年卒兩封魏郡夫人三子長篤也廕<lb/>
淮安路判官轉将作院經歴拜西臺御史移南臺陞都<lb/>
事除江浙行省員外郎改僉山東道廉訪司事入為監<lb/>
察御史階太中大夫為今官娶李氏子六人勉國子上<lb/>
舎生年二十七卒勤劼勵勣□皆㓜女五人次曰騫不<lb/>
仕娶成氏子勛女一人次曰駿娶蒙古氏子四人勗勍<lb/>
助勝篤駿魏郡夫人生騫曹氏出也至元之初際興王<lb/>
<pb n="KR4d0509_WYG_009-15a"/>
之運得賢為盛而文學之士措諸有政拔出流俗籍其<lb/>
在世若魏公者混一来可數也公制行孤潔足以俯視<lb/>
一世立志髙逺足以上追古人天下之人莫不驚歎以<lb/>
為異人而不知者造訕騰議公亦不恤也若夫從南征<lb/>
而垂槖歸得地藏而用諸官屢辭上請盡揮禄入雖公<lb/>
小節而其胸次為何如哉髙公彦敬為山南副使移文<lb/>
言不可居公上者三謂公官五品先十餘年不可犯積<lb/>
薪之誚渡江孰不富貴至今家僮僅數口寒士無異勢<lb/>
<pb n="KR4d0509_WYG_009-15b"/>
利無一動其心髙節清風殆不可及且兄事三十年義<lb/>
雖朋友愛如同生一旦岸然其上實不自安犯此三不<lb/>
義何以糾人之非即日辭去觀此則當時俗化之美士<lb/>
大夫風節之髙公之所以致此者可知已朝為侍吏暮<lb/>
儌倖躐數級傲然為長吏為同列者聞二公之風亦可<lb/>
少愧哉公作守得古循吏體執憲有古遺直風至於立<lb/>
朝抗諭不恤利害則其較著者也其為學宜專館閣備<lb/>
顧問而中外十轉始為國子司業又出為陜西理問入<lb/>
<pb n="KR4d0509_WYG_009-16a"/>
翰林才一轉官尋又出守再除翰林則老矣豈一時人<lb/>
才之多邪抑當時名爵之重雖如公者亦若是而已邪<lb/>
一技一能與不能操觚而專局至通貴未止者則又有<lb/>
命也邪然而列聖知遇多士推服太史有録太常有諡<lb/>
加贈有號而又承家有子則天於公亦厚矣讀書一過<lb/>
目即不忘假友人宋長編不浹日反之友訝其易公曰<lb/>
予舊熟之有忘者申之爾友記僻事數十驗之應答如<lb/>
響為文力追古作盧公處道以為似太史公而姚公端<lb/>
<pb n="KR4d0509_WYG_009-16b"/>
甫亦稱純甫實善文著述多而不存藳副使所萃才十<lb/>
一爾其見於世者不專於文也銘曰<lb/>
魏公之出際時浡興挾䇿見世淵儲遂騰宋木漸傾蜀<lb/>
蔓有艿簡牘既資贊益惟𢎞陶之不槬撫之不縆以隄<lb/>
厥潰以擏厥弸壁求簡編土視金繒皇皇使車爰七其<lb/>
乗善則爾揚愆乃爾繩學政聿修郡績載興掌帝之制<lb/>
適天之夢大議不屈長江可淜名石山重家不縷增歸<lb/>
来自樂飲水曲肱有介如石有潔如氷峻如絶壁孤如<lb/>
<pb n="KR4d0509_WYG_009-17a"/>
秋鷹㢮張翫世中别淄澠夷考其行不渝九徵聞公之風<lb/>
貪懦自懲宰木已拱恩光日昇漢江汪洋峴首崚嶒元<lb/>
凱多事慮及谷陵惟德惟神有憺威稜景而前修昌而<lb/>
後承登世于千物莫我敢輘<lb/>
　　　五龍廟碑<lb/>
龍於天地間為物最神乾首六十四卦獨是取象其以<lb/>
神變不測時乗御天雲行雨施烝民乃粒功莫與京乎<lb/>
大塞堪輿小為蠶蠋能短能長能幽能明者神之末也<lb/>
<pb n="KR4d0509_WYG_009-17b"/>
管子曰龍水之神者也乗水則神立則雖神物其亦擇<lb/>
所可依而後能神其神哉江河湖海固其家也天下之<lb/>
曰潭曰湫曰巖曰洞曰池者非一必皆幽深僻險有水<lb/>
可依而後居焉土人往往時見光怪不敢䙝也而又旱<lb/>
暵有禱則從而祠焉彰德路安陽縣西北五里洹水之<lb/>
陽有五龍廟廟之下水黑而深洹水至是瀦而後泄其<lb/>
龍居之淵乎太原元裕之效虞初書言明昌中風拔廟<lb/>
樹印地有跡事頗涉怪而不及廟之建始何時其號五<lb/>
<pb n="KR4d0509_WYG_009-18a"/>
者具五方為象設爾以其禱之屢乎也路達嚕噶齊荀<lb/>
公凱霖同知阿拉克判官毛拉爾錦嘗修其廢築臺其前至<lb/>
元四年戊寅夏旱甚甫事請禱六月二十日甲申總管<lb/>
杜公德逺始下車憂惶無措曰不才之来丁旱之會又<lb/>
數日不雨則苖盡槁人何食賦何徴責何以逭盍走靈<lb/>
祠而禱諸荀公曰五龍廟效靈自昔協恭精禱神其閔<lb/>
乎於是率僚屬齋沐具香幣禱焉戊子行事雲俄起是<lb/>
夕微雨越翌日大作三日乃止苖之槁者浡而興市之<lb/>
<pb n="KR4d0509_WYG_009-18b"/>
閉遏者發人之轉徙者息病者以蘇訛言以寂豐凶笑<lb/>
顰變乎旦夕既報祀安陽縣尹趙君時敏刻石以昭神<lb/>
貺以逺邦君之休夫龍與人異處昔鬬洧淵子産以為<lb/>
吾無求於龍龍亦無求於我惟其無求則子産之言是<lb/>
已為天牧以守其土以養其民以供其貢賦而歲将告<lb/>
饑人将轉死苟可弭菑當即致其極則其能無求於龍<lb/>
乎且龍之託於兹水以神其神人象而祠之有年矣應<lb/>
㨗桴鼓亦其宜也否則将不與摶土縳芻等哉抑聞之<lb/>
<pb n="KR4d0509_WYG_009-19a"/>
雨由乎神而亦由乎人至誠貫金石信及豚魚况龍之<lb/>
神人之誠有不格者乎然而龍之德不可忘也祭法曰<lb/>
山林川谷丘陵能出雲為風雨見怪物皆曰神洹水有<lb/>
龍能出雲為雨祠亦宜哉書其槩申以迎送神曲俾<lb/>
祀而歌焉其詞曰<lb/>
洹之水兮浺瀜祠其涘矣兮惟其潨羌自珍兮神龍沕<lb/>
擇勝兮實所宫魃之虐兮藴隆龜吾田兮槁吾稑穜<lb/>
将竭澤兮及爾躬哀吾氓兮疲癃忍及喙兮弗充龍之<lb/>
<pb n="KR4d0509_WYG_009-19b"/>
怒兮奮飛豐隆前驅兮屏翳後隨騰清波兮淋漓沛為<lb/>
霖兮鮮厥萎報祀兮孔時泠風肅兮滿旗鼓坎坎兮吹<lb/>
參差荷神嘉兮無期<lb/>
膏澤施兮不屯苖其傑兮木欣欣牲之腯兮醪之醇琮<lb/>
深席靚兮縈燎薰享不儀物兮享以人龍之去兮逡巡<lb/>
嘘雲氣兮氤氲歸九淵兮深藏斂大惠兮芘一方時潛<lb/>
飛兮則其常有扣斯應兮惟爾之臧百穀充羡兮遺秉<lb/>
在田龍兮龍兮人不爾諼<lb/>
<pb n="KR4d0509_WYG_009-20a"/>
　　　勑賜興元閣碑<lb/>
太祖聖武皇帝之十五年歲在庚辰定都和林太宗皇<lb/>
帝培植煦育民物康阜始建宫闕因築梵宇基而未屋<lb/>
憲祖繼述歲丙辰作大浮屠覆以傑閣鳩功方殷六龍<lb/>
狩蜀代工使能伻督絡繹力㡳于成閣五級髙三百尺<lb/>
其下四面為屋各七間環列諸佛具如經㫖至大辛亥<lb/>
仁皇御天聞有敝損遣延慶使臣吹戩輦鏹葺之又三<lb/>
十一年為至正壬午皇上念祖宗根本之地二聖築構<lb/>
<pb n="KR4d0509_WYG_009-20b"/>
之艱勑齊哩克府同知今武備卿布達實哩暨嶺北行中<lb/>
書省右丞今宣政院使伊埒特穆爾監督重修歴四年<lb/>
方致完美周塔塗金晃朗奪目閣中邊頂踵巨細曲折<lb/>
若墄平髹堊靡不堅麗精至重三其門繚以周垣煥乎<lb/>
一新縣官出中統楮幣為緡二十六萬五千有竒費視<lb/>
昔半而功則倍之丙戌十一月七日上御明仁殿中書<lb/>
省臣奏閣修惟新不可不銘勑翰林學士承㫖臣有壬<lb/>
文諸石臣有壬拜手稽首而言曰天地運用之妙臣無<lb/>
<pb n="KR4d0509_WYG_009-21a"/>
得而名焉即其形之近者言之風雷雨晹之散動潤烜<lb/>
發生萬物者皆自上而施于下源泉陂澤之流通抒泄<lb/>
灌溉大田者亦由髙以及乎卑我國家興王之地俯瞰<lb/>
萬國大聖人首出庻物位乎天德引閡孳萌紐牙開闢<lb/>
而後蓄而未發之氣以資始品彚自上而施于下由髙<lb/>
以及乎卑故澤之流若高屋之建瓴師之出如太山<lb/>
之墜石功烈之成登三邁五漢而下莫我儗也定都和<lb/>
林造邦之基立矣太宗憲宗雖干戈間而以不嗜殺人<lb/>
<pb n="KR4d0509_WYG_009-21b"/>
為心聞象教清浄覺皇慈仁之㫖有契宸衷資其説以<lb/>
格蚩蚩之未格者非大示尊崇則無以為感觸之地而<lb/>
大聖人礨空四海撮土八埏囊括宇宙席捲河山之量<lb/>
實兆联於是焉臣有壬生長熈洽之世朔南名刹罔不<lb/>
歴觀聞嶺北人譝閣之大竊疑其夸質諸嘗行陜蜀江<lb/>
廣閩浙且仕嶺北之人信天下之闊無與為比也昔祗<lb/>
桓寺基八十頃一百二十院祗陀須達二人成之我國<lb/>
家富有四海視布地之金特錙銖爾則此閣締構之峻<lb/>
<pb n="KR4d0509_WYG_009-22a"/>
偉傑峙與雪山相髙鷲嶺侔盛宜也閣始無名但以大<lb/>
閣寺著稱皇上賜名曰興元之閣盖經始之日實我元<lb/>
順天應人龍興之初名協于實矣且和林自元昌路為<lb/>
轉運司為宣慰司又為嶺北行中書省丙辰迄今九十<lb/>
一年而列聖駿極之蹟雄都瑰異之觀無一人一言及<lb/>
紀述者一旦形諸玉音刻之堅珉遲速其亦有緣乎於<lb/>
戲休哉為大利益可量也夫銘曰<lb/>
鴻蒙再闢世再初聖神立極卑黄虞建都乃握天地樞<lb/>
<pb n="KR4d0509_WYG_009-22b"/>
俯拾萬國如墜枯嗸嗸赤子饑待餔后奚後我来其蘇<lb/>
天戈豈欲專天誅心以不殺人自孚顧兹象教非虚無<lb/>
與我異世而同符以大智慧明羣愚開極樂國包寰區<lb/>
祗園方欲鳩其徒乗龍遽爾及鼎湖後聖繼作志不渝<lb/>
巍巍成此兠率居不宏其規豈逺模矗天㧞地髙標孤<lb/>
中有屹立金浮屠諸佛環擁分四隅至大修廢走使車<lb/>
三十一年等須臾吾皇法祖恢聖謨坐令金碧新渠渠<lb/>
龎恩覆幬均堪輿如閣容塔綽有餘中書有請帝曰俞<lb/>
<pb n="KR4d0509_WYG_009-23a"/>
汝臣有壬其大書不騫不磷磐石如億萬斯歲綿皇圗<lb/>
　　　武昌路武當萬夀崇寜宫碑銘<hi>有序</hi>
武當均州山先名太和道流謂其峻極秀絶非𤣥武神<lb/>
不足當故更名武當勝國端平甲午兵摇襄漢均民走<lb/>
鄂深神德不能忘鳴于官行武當祠于鄂為冲霄壇制<lb/>
使孟珙禱于神有齊安之㨗易壇為觀盖復崇寜額也<lb/>
我皇元至元庚寅升武當萬夀崇寜宫地據雄峻鶴山<lb/>
亘其後大江朝其前雲闗扄深石磴梯危大殿髙堂傑<lb/>
<pb n="KR4d0509_WYG_009-23b"/>
閣危亭長廊縈帶通樓環匝百神胥宇羽流栖息壇壝<lb/>
鼓鐘學館庖廥轇轕錯布仰觀樓閣玲瓏在五雲絶頂<lb/>
俯瞰萬間鱗集煙靄蔽虧若洞庭觀波濤目為之眩而<lb/>
山川形勝闤闠盛麗金碧丹雘髙下相輝玉京十二樓<lb/>
不得而見之此亦人境之洞天也泰定甲子又改作玉<lb/>
皇閣凡十二丈深廣相若由甲午迄至正甲申一百一<lb/>
十一年壇而觀觀而宫若葺故若建新幾人幾日幾工<lb/>
幾木而甲申之二月戊午掃於一炬洞真明道冲妙真<lb/>
<pb n="KR4d0509_WYG_009-24a"/>
人住持提點兼領諸宫觀事羅君大震職宫事餘四十<lb/>
年勞瘁已至時行當弛擔而彼所謂刼運乃丁其會常<lb/>
情體解氣沮方偕其徒曹大坤等以已貲率衆力任其<lb/>
復而威順王實鎮是邦主賛尤恪重起兩廡甲子樓三<lb/>
十一間以其下内半為雲房歲丁亥三清殿成深廣十<lb/>
㝷髙九丈加舊制三之一又建𤣥天上帝殿聖像侍從<lb/>
供器靡不僝功而又作亭礱石以紀綸綍運機為蔵以<lb/>
待禬禳餘凡締構日以就緒矣昔閣之成嘗屬予記亡<lb/>
<pb n="KR4d0509_WYG_009-24b"/>
友𤣥教大宗師閒閒吳公亦屢為言時待罪政府多事<lb/>
因循遂至今日乃己丑八月書来告其掇拾煨燼有成<lb/>
仍命予志夫所謂刼運者吾儒所謂數也天地且有數<lb/>
人力之盛神靈之託其能出天地之外者乎其成其毁<lb/>
有不必究者已𤣥武之祠昉宋真宗我朝至元己巳龜<lb/>
蛇見於髙梁河以為𤣥武之祥為築昭應宫於是武當<lb/>
之山若增而髙矣是宫之名雖主𤣥帝而巍然南面朝<lb/>
五帝者實主玉皇𤣥帝五帝之一也若夫北方七宿為<lb/>
<pb n="KR4d0509_WYG_009-25a"/>
水之神寓形龜蛇者世飫聞矣主之大者盍鬯厥㫖玉<lb/>
皇禮家所謂昊天上帝也以形體言之謂之天以主宰<lb/>
謂之帝以功用謂之鬼神以妙用謂之神主宰者不離<lb/>
乎功用而能妙用者也日月之運行風雷之鼓舞山川<lb/>
之流峙人物之生息皆功效之著者闔且闢於斯往且<lb/>
来於斯視之而不見聽之而不聞則有妙用存焉先王<lb/>
之有天下也以為萬物本乎天故祀於郊圜丘以象其<lb/>
形蒼璧以象其色樂九變以著其數猶曰維天其右之<lb/>
<pb n="KR4d0509_WYG_009-25b"/>
其之為言不敢必之辭也不特此也羣祀亦然或求諸<lb/>
隂或求諸陽不可方數徴形狀索也自神仙好樓居之<lb/>
説行遂有作崇臺傑觀以候之者嵩呼之聞巨跡之見<lb/>
真若可以形聲相接而像設濫觴於此矣其始也施之<lb/>
羣祀其卒也於上帝亦冠裳而宫室之矣聖人以神道<lb/>
設教上智昭昭無幽不通下愚蚩蚩既顓而蒙孰為民<lb/>
彛孰為帝衷可使由之而不能使之知也今號於衆曰帝<lb/>
以主宰言其不啞然笑者幾希孰與樹中天之華構揭上<lb/>
<pb n="KR4d0509_WYG_009-26a"/>
帝之髙居使瞻而仰之者舉手加額曰上帝臨汝無貳<lb/>
爾心由是而舍惡從善之心油然而生矣是宫之建顯<lb/>
命靈躅祝釐芘民者固自有在而使民觀感日遷於善<lb/>
聖教之功不又多矣乎銘曰<lb/>
岷江東涘鄂城西壁疊巘嶟嶟崇宫仡仡天闗失守灰<lb/>
飛瞬息剥𦙍碩果復根定力嘘蜃倏樓琢璇俄室三華<lb/>
屹崪九光赫奕雕梁龍矯文瓦鱗集棟吻雄鼇闌腰雌<lb/>
霓踈櫺綺結飛簷翠濕碧霞騰虛流雲洞闢屛翳擁幢<lb/>
<pb n="KR4d0509_WYG_009-26b"/>
豐隆列㦸桂漿釃素蕙肴蒸碧靈霜清厲廣樂翕繹瑤<lb/>
草肥露玉華酣日紫芝已甲蟠桃行實祥鸞朝朝瑞麟<lb/>
夕夕𤣥龜左顧靈蛇右翼山川開朗神人愉懌物具阜<lb/>
康世允寜謐丕冒神休永奠人極<lb/>
　<lb/>
　<lb/>
　<lb/>
　圭塘小藁卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭塘小藳卷三</head> <lb/>
    <p>
<pb n="KR4d0509_WYG_003-1a"/>
欽定四庫全書<lb/>
　圭塘小藳卷三<lb/>
　　　　　　　　　　　　元　許有壬　撰<lb/>
　　律詩<lb/>
　　　沙湖道中<lb/>
城居如坐井出郭始知春草色纔翻燒禽聲便可人逺<lb/>
山来邐迤羸馬去逡巡喚醒三年夢東華足軟塵<lb/>
　　　田家對雪<lb/>
<pb n="KR4d0509_WYG_003-1b"/>
野老能留客柴門便反關落梅㸃衣上飛雪墮杯間地<lb/>
僻偏宜竹牕幽更對山自憐真野逸瓶罄不知還<lb/>
　　　夜至魯港<lb/>
桴鼓逺銅籠前驅列炬紅星芒寒拂地江影静浮空聴<lb/>
語漁村近連航水驛通不才慚傳食鮭菜足為供<lb/>
　　　荻港早行<lb/>
水國宜秋晚羈愁感嵗華清霜醉楓葉淡月隠蘆花漲<lb/>
落髙低路川平逺近沙炊烟青不斷山崦有人家<lb/>
<pb n="KR4d0509_WYG_003-2a"/>
　　　夜行潤陂<lb/>
蕩蕩唐虞世區區虱蟻臣露餐烏攫肉夜渡馬知津危<lb/>
棧依山盡微行到水頻風霜儘蒙犯庶用答涓塵<lb/>
　　　神山雨<lb/>
山中日日雨松竹早知秋清響自深夜逸人無逺愁牕<lb/>
虚聞葉落林暗見螢流對景因懐杜江村事事幽<lb/>
　　　登後山觀湖漲時隂雨忽霽<lb/>
隂磴盤盤上枯藤得得来長楊半腰水老桂一身苔秋<lb/>
<pb n="KR4d0509_WYG_003-2b"/>
氣蛩先覺風聲鶴欲回山雲自行雨休為老夫開<lb/>
　　　晚過韶州<lb/>
世去重華逺名偕二石存溪寒清見底榕老亂垂根野<lb/>
色偏宜晚民居僅似村曲江人已矣楚些擬招魂<lb/>
　　　横浦登舟<lb/>
南征殊不惡樂事總相闗馬上行思句舟中卧看山盡<lb/>
收烟景去滿載月明還何徃不自得浩歌天地間<lb/>
　　元統甲戌分臺上京飲馬酒而甘嘗為作詩丁<lb/>
<pb n="KR4d0509_WYG_003-3a"/>
　　丑分省日長多暇因數土産可紀者尚多又賦九<lb/>
　　題并舊作為上京十詠云<lb/>
　　　馬酒<lb/>
味似融甘露香疑釀醴泉新醅撞重白絶品挹清𤣥驥<lb/>
子饑無乳將軍醉卧氊祠官聞漢史鯨吸有今年<lb/>
　　　秋羊<lb/>
塞上寒風起庖人急尚供戎鹽舂玉碎肥羜壓花重肉<lb/>
浄燕支透膏凝琥珀濃年年神御殿頒餕每霑儂<lb/>
<pb n="KR4d0509_WYG_003-3b"/>
　　　黄羊<lb/>
草美秋先腯沙平夜不藏解絛文豹健臠炙宰夫忙有<lb/>
肉須共世無魂亦似麞少年非好殺假爾試穿楊<lb/>
　　　黄鼠<lb/>
北産推珍味南来怯陋容瓠肥宜不武人拱若為恭發<lb/>
掘憐禽獮招徕或水攻君毋急盤饌幸自不穿墉<lb/>
　　　籸麫<lb/>
坡逺花全白霜輕實便黄杵頭麩退墨磑齒雪流香玉<lb/>
<pb n="KR4d0509_WYG_003-4a"/>
葉翻盤薄銀絲出漏長元宵貯膏火蒸墨笑南鄉<hi>南鄉蕎麫</hi>
<hi>黑甚熟則堅實若瓦石可代陶盞貯膏火</hi>
　　　蘆菔<lb/>
性質宜沙地栽培屬夏畦熟登甘似竽生薦脆如梨老<lb/>
病消凝滯竒功直品題故園長尺許青葉更堪虀<lb/>
　　　白菜<lb/>
土羔新且嫩筐筥薦紛披可作青菁飯仍攜玉版師清<lb/>
風牙頰響真味士夫知南土稱秋末投簮要及時<lb/>
<pb n="KR4d0509_WYG_003-4b"/>
　　　沙菌<lb/>
牛羊膏潤足物産借英華帳脚駢遮地<hi>此物喜生車帳卓歇之地夏秋</hi>
<hi>則環繞其迹而出</hi>釘頭怒戴沙齋厨供玉食毳索出氊車莫作<lb/>
垂涎想家園有莫邪<lb/>
　　　地椒<lb/>
凍雨催花紫輕風散野香刺沙尖葉細敷地亂條長楚<lb/>
客收成裹奚童擷滿筐行厨供草具調鼎爾非良<lb/>
　　　韭花<lb/>
<pb n="KR4d0509_WYG_003-5a"/>
西風吹野韭花發滿沙陀氣校葷蔬媚功於肉食多濃<lb/>
香跨薑桂餘味及𤓰茄我欲收其實歸山種澗阿<lb/>
　　　尋梅<lb/>
何以慰吾衰梅花秀發時晚香傳逺樹春雪避南枝林<lb/>
静来差早溪深行獨遲與君謀一醉及此未離披<lb/>
　　　水木清華亭宴集十四韻并序<lb/>
水木清華亭侍御史王公公儼别墅也位都城巽隅出<lb/>
文明門餘里許園池構築甲諸邸第予客京有年識公<lb/>
<pb n="KR4d0509_WYG_003-5b"/>
儼亦久而未嘗迹其地至正乙未春自汴召入俄公儼<lb/>
由遼省拜中臺握手傾倒屢約宴集塵冗不果致期宿<lb/>
具復有意外之撓乃七月二十又三日始遂盍簮左轄<lb/>
吕仲實中執法杜徳常右司王本中左司尚彦文實同<lb/>
尊俎酒㫖樂備物腆意勤適雨霽秋清塵空地迥庭木<lb/>
湧翠渚蓮散紅北瞻闉闍五雲杳靄極目西望舳艫汎<lb/>
汎於烟波浩渺雲樹參差之間蕭然有江鄉之趣不知<lb/>
其為轂擊肩摩之境也煩襟滯慮滌濯浄盡兹遊竒絶<lb/>
<pb n="KR4d0509_WYG_003-6a"/>
宜造物之不輕畀也公儼請曰人生四美百年幾遇不<lb/>
可不紀也乃即水木清華亭為韻賦詩有壬分華字其<lb/>
詩曰<lb/>
世禄推門閥天墀幾拜嘉髙情忘勢利大隠謝紛譁朝<lb/>
市塵無染蓬瀛路豈賖眷言營别墅初不逺東華畫舸<lb/>
堂前過青帘栁外斜晴紅迷菡萏寒翠接蒹葭揮麈風<lb/>
生座扶笻雨壓沙萍開輕泛鴨荷側重擎蛙只訝神仙<lb/>
府誰知宰相家賔朋𤣥圃玉文采赤城霞麗曲凝雲表<lb/>
<pb n="KR4d0509_WYG_003-6b"/>
仙粧炫水涯添栽三徑竹遞賞四時花心事尊中物人<lb/>
生海上槎相逢須盡興明日各趨衙<lb/>
　　　送馬明初教授南歸一十韻并序<lb/>
後至元戊寅予得請歸江夏别業明年冬遊長沙又明<lb/>
年二月安仁馬君明初来見於琅瓈山其人温醇其文<lb/>
粹精傾盖如平生同遊南嶽更唱迭和遂同歸江夏甫<lb/>
七日復參知政事命下以小兒累之又同北焉至任城<lb/>
明初舟覆幾不免間關跋涉不忍予棄用中臺翰林薦<lb/>
<pb n="KR4d0509_WYG_003-7a"/>
堂除緱山書院山長及格擢右衛率府教授始釋褐衛<lb/>
官若胥卒皆國人明初請收書教其子弟為華學官屬<lb/>
韙之鳩俸檄明初買書江南因得歸省其家焉過予相<lb/>
下將别請言吁世俗之交翻覆雲雨况延之館塾者其<lb/>
為交不又密乎饔飱之不精不時也供侍之不慎不及<lb/>
也脯脩之不腆也汲引之不酬也為主人者有能不犯<lb/>
於是者乎人情久則狎狎則慢慢則隙生焉賔主至是<lb/>
不失歡者鮮矣而明初與予十年如一日始終無間言<lb/>
<pb n="KR4d0509_WYG_003-7b"/>
有徳君子哉述其槩為詩以餞之其詩曰<lb/>
吾子昔傾盖琅瓈古渡頭袖文驚蜀錦懐寳重天球心<lb/>
既同金斷膠因向漆投有邀須共徃無倡不為酬南嶽<lb/>
朝聨轡湘江暮艤舟屐窮峯頂寺詩滿水邊樓訪古由<lb/>
来喜尋芳到處留遂移衡浦隠便作武昌遊坐席何曽<lb/>
暖招旌遽見求髙情安旅次遐躅又神州道路多嘗險<lb/>
山川只薦愁掃雲髠兔頴鏖雪敝貂裘善誘兒何幸深<lb/>
藏價未收忽看鴻鵠舉甘效蟨蛩休洹水寒偏瑩林慮<lb/>
<pb n="KR4d0509_WYG_003-8a"/>
晚更幽誰知三仕已相累十春秋公道先揚善真才自<lb/>
拔尤恩袍明翡翠教鐸振貔貅行役仍清淡言歸邈阻<lb/>
修臨岐惟一語音信莫悠悠<lb/>
　　　夀李秋谷平章<lb/>
黄鍾嘘㬉挽春留緑蟻浮香帶月篘宰相得閒纔是貴<lb/>
人生有子更何求家傳文字五千卷身在神仙十二樓<lb/>
記取年年好風景雪松霜檜豈容秋<lb/>
　　　送黄文復歸長沙<lb/>
<pb n="KR4d0509_WYG_003-8b"/>
半生湖海夢依稀但誦湘南逺寄詩先友凋殘公獨健<lb/>
故園荒盡我方歸百年未滿常憂畏千里相逢又别離<lb/>
他日瓈江松下路西州難似此沾衣<lb/>
　　　横山有髙竹樓别業留信宿始歸<lb/>
酒香牲腯主人歸正是猿驚鶴怨時梅影小池春入畫<lb/>
竹聲虚閣夜催詩世間真樂無多事身外浮名只費辭<lb/>
他日結茒容我隠一章先當買山貲<lb/>
　　　九日陪闔臺諸公登石頭城<lb/>
<pb n="KR4d0509_WYG_003-9a"/>
一江環抱四山圍酬節追歡剰費詩鴈影不移雲盡處<lb/>
秋光都在雨晴時當年玉樹人何在明日黄花蝶豈知<lb/>
便駐髙軒拚醉倒絶勝無酒繞東籬<lb/>
　　　題昌平劉建議祠<lb/>
一卷春秋兩鬢皤丹誠貫日口懸河策能匡世時不用<lb/>
天實厭唐人奈何自古大材多薄命而今我輩亦登科<lb/>
可憐熏腐俱塵土得似髙名永不磨<lb/>
　　　遊昌平憩縣學歸過朱都督碑<lb/>
<pb n="KR4d0509_WYG_003-9b"/>
木葉才霜水不波偷閒今日遂婆娑清秋林壑斜陽好<lb/>
豐嵗郊原樂事多秦塞已隳仍郡縣武城雖小有弦歌<lb/>
却憐一片朱家石千古涇原臭不磨<lb/>
　　　神山即事<lb/>
京塵汨沒已華顛恰是山居第一年松月照牕詩入聖<lb/>
竹風吹榻夢遊仙隨人久作悠悠者處世方知綽綽然<lb/>
尚愧未能忘口腹時勞昆季致肥鮮<lb/>
　　　和謝敬徳學士見寄韻<hi>二首</hi>
<pb n="KR4d0509_WYG_003-10a"/>
平生疎懶是天姿今嵗春来起亦遲好酒或如陶靖節<lb/>
杜門深愧鄭當時向来事業惟供笑如此風光忍廢詩<lb/>
館閣真才試枚舉鵠山陪預恐難期<lb/>
淡靄輕風弄野姿江天寥廓鳥飛遲從知宇宙多閒地<lb/>
誰信襟懐勝舊時夜雨不驚逋客夢暮雲猶入故人詩<lb/>
山中亦有陽春曲拂拭朱絃待子期<lb/>
　　　登岳陽樓<lb/>
平生輪奐壯巴丘消得騷人一繫舟雲氣逺攜湘雨至<lb/>
<pb n="KR4d0509_WYG_003-10b"/>
湖光寒入蜀江流山川信美非吾土天地無窮有此樓<lb/>
三十四年如夢過可憐華髪賦重遊<lb/>
　　　黄陵廟<lb/>
黄陵廟下草萋萋水逺山長聴竹枝末路不求同死處<lb/>
重華寧有再来時霜筠苦淚留千古埜樹愁雲接九疑<lb/>
珍重韓公修廢墜却憐儌福類神私<lb/>
　　　過湘潭<lb/>
江邊楊栁翠縈回栁外人家罨畫開一夜東風花落盡<lb/>
<pb n="KR4d0509_WYG_003-11a"/>
千年華表鶴歸来暮雲山出逺浮黛春雨水添濃潑醅<lb/>
莫艤扁舟訪陳迹白頭懐抱易生哀<lb/>
　　　祝融峯與廷鎮觴詠有懐歐陽原功盖嘗約同<lb/>
　　　遊而予不能待其歸也<lb/>
載酒窮躋最上峯嘯歌聲撼海濤風得陪五馬二千石<lb/>
獨少三生六一翁為問北門紅日下何如南嶽白雲中<lb/>
寄詩幾欲申前約無奈人生似燕鴻<lb/>
　　　時雨忽降簿書甚稀獨坐王可矩右司有詩次<lb/>
<pb n="KR4d0509_WYG_003-11b"/>
　　　其韻<lb/>
翠樾雲深百鳥鳴彤闈如水嫩涼生雨聲自與詩有約<lb/>
天巧豈容人强名萬里秋風黄鵠夢五湖春水白鷗盟<lb/>
年来不用愁華髪尚有觀山老眼明<lb/>
西㕔東閣總詩鳴天籟相關觸處生京國故人多老病<lb/>
洛陽才子獨聲名風雲幸際文昌運松栢休忘嵗晚盟<lb/>
他日江湖攜手去儘渠蚊睫有焦明<lb/>
　　　題武衛段指揮書林<lb/>
<pb n="KR4d0509_WYG_003-12a"/>
相府深沈書若林牙籖揷架列森森千枝萬葉本根在<lb/>
二帝三王雨露深椔翳斯文功利學棟梁来世聖賢心<lb/>
經殘百氏紛紜出慎勿輕棲惡木隂<lb/>
　　　閒居雜詩<hi>四首</hi>
鬢髪蒼浪齒動搖自知宜退待誰招茶餘引鶴消春晝<lb/>
酒醒聞雞記早朝肥截玉肪羮縮項香翻雲子飯長腰<lb/>
尚嫌門有徴詩客時與山人破寂寥<lb/>
半山雲樹接修篁鎮日無塵到草堂瓮牖風来書葉亂<lb/>
<pb n="KR4d0509_WYG_003-12b"/>
膽瓶花落硯池香壺觴自酌教微醉松菊猶存及未荒<lb/>
䕶果灌園常不暇誰知閒裏更多忙<lb/>
鵠山東北接郊墟郭影嵐光畫不如九十日春朝暮雨<lb/>
兩三間屋古今書庭花紅礙經行處園竹青回剪伐餘<lb/>
滿地蒼苔愁踏破年来深喜故人疎<lb/>
竊禄多慙號具臣歸田何幸作閒人登山臨水今非客<lb/>
病酒愁花又過春夢斷紫霄黄閣逺眼明青鏡白頭新<lb/>
芥薹竹笋来相續不道茅柴味更真<lb/>
<pb n="KR4d0509_WYG_003-13a"/>
　　　和傅汝礪寄来韻<hi>二首</hi>
江水舟航日夜東故人音問得常通君才能挽千鈞重<lb/>
我老惟懐一畝宫自古山林容小隠只今臺省有諸公<lb/>
欲知别後詩成處都在花香竹影中<lb/>
春紅園圃眩西東花下縈紆一逕通不向雷門操布鼓<lb/>
要從人海見珠宫多言浪負三千牘老夢都忘十八公<lb/>
珍重吾宗有成訓人間何似在山中<lb/>
　<lb/>
<pb n="KR4d0509_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圭塘小藳卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭塘小藁續集</head> <lb/>
    <p>
<pb n="KR4d0509_WYG_016-1a"/>
欽定四庫全書<lb/>
　圭塘小藁續集<lb/>
　　　　　　　　　　　　元　許有壬　撰<lb/>
　　墓志<lb/>
　　　先太夫人歸祔志<lb/>
太夫人姓髙氏世家彰徳祖諱穆蘭監衞輝路考諱榮<lb/>
承事郎萬寧縣尹太夫人幼淑懿祖妣王夫人愛過其<lb/>
女擇配極慎乃歸先尚書公家故饒田畜而我素貧安<lb/>
<pb n="KR4d0509_WYG_016-1b"/>
若習焉事姑宋夫人以孝聞周睦姻黨舉無間言先公<lb/>
為小官間闗世途實多内助同官家芬華相矜獨罄簮<lb/>
珥延師買書甞曰吾教子苟成當富彼百倍人但勵志<lb/>
安貧瀆貨其效應後自見也先公好客究力營給有佳<lb/>
飲食必蓄以待平生不私一錢聞親識有私藏者謂子<lb/>
女曰財出夫子私將焉用此態世多我不能為汝曹當<lb/>
戒也子女雖愛教不姑息故女克敬戒子不至辱其先<lb/>
者慈訓有素焉長子有恒治生於外太夫人總於内先<lb/>
<pb n="KR4d0509_WYG_016-2a"/>
公居家手不釋書迄終身無纎累一妹適集賢直學士<lb/>
狄文忠南北間闗語及輒流涕因為有恒娶其女尤好<lb/>
施予逺近姻族或養於家或資以生里巷病窶猶拯焚<lb/>
溺故舊有喪飲食為廢後有聞率不敢告見人憂患汲<lb/>
汲督諸子營救臧獲小過必揜衣履瑣屑每躬為之諸<lb/>
子止之曰彼亦人也吾以此消日爾其仁厚慈恕葢出<lb/>
誠性至於女工精敏又諸族所希見有壬為兩臺御史<lb/>
封恭人湯隂縣君左司員外郎進髙陽郡君兩淮轉運<lb/>
<pb n="KR4d0509_WYG_016-2b"/>
使加髙陽郡太夫人至順二年五月廿六日棄代于揚<lb/>
州夀六十有七嗚呼天乎乃至是乎有壬始官南北雖<lb/>
不在側而改官加封報不間嵗尊慈殊慰以為酬昔言<lb/>
矣承乏詹事中議左司員外郎右司郎中又移左司皆<lb/>
在側也侍先公終正寢襄事居鄂服除有恒忽去世季<lb/>
有孚入㑹試而有壬迫赴淮漕叔有儀棄經筵撿討獨<lb/>
任家事尊意懸百口累不肯出有孚登第歸居家待次<lb/>
乃甚喜有出意即迎至揚有儀從焉有壬召參議中書<lb/>
<pb n="KR4d0509_WYG_016-3a"/>
省事具舟將北太夫人鍾愛幼女擇歸有日臧獲病者<lb/>
十人乃語有壬曰汝妹事吾寤寐在念北則迂矣且病<lb/>
者留之誰托挈之舟隘暑蒸此幸屋大宜夏有儀又善<lb/>
事我汝當扈從上京京師屋艱得汝先往求之别不兩<lb/>
月妹事畢病者復計我至京扈從適歸事當兩濟況使<lb/>
来三月不亟行恐叵測時徃還諸公亦旦夕從使者䀨<lb/>
䀨相勉謂堂上起居康勝處事明當而有壬冒榮不孝<lb/>
遂輕信焉去才四十五日而訃音逹上京矣嗚呼天乎<lb/>
<pb n="KR4d0509_WYG_016-3b"/>
果至是乎昔南臺同官言親年逾七十無兼丁溺官榮<lb/>
違奉養者可禁指其鄰有仕江西父病念其子而殞者<lb/>
有壬時同署焉孰謂一旦身當之邪呼天不聞呼地不<lb/>
知知是而懲而卒罹之豈非冒榮之過遘此大罰乎棺<lb/>
槨衣衾雖有儀能盡美而有壬為子病不得甞藥終不<lb/>
得視舉尚名為人邪古人謂勿之有悔如有壬之悔非<lb/>
死不能已也有壬及事祖妣夫人獲奉考終後廿年父<lb/>
兄繼失荼毒雖極而夙夜堂上身心有屬今仰而望之<lb/>
<pb n="KR4d0509_WYG_016-4a"/>
無一人在上矣追念配徳實四十五年生五子二女有<lb/>
恒大理軍民總管府知事繩繩天長女適編脩宫趙彞<lb/>
將同入京先廿五日卒病其基此乎幼安貞將歸人者<lb/>
後廿四日卒天禍我家何其酷也孫男二寳山燕山女<lb/>
四明年五月十六日祔安陽武官原先公之墓初太夫<lb/>
人妣武氏若外祖考諱清外祖妣石氏皆老吾家萬寧<lb/>
公無子没海南求其柩歸俱塟江夏治命當反鄉里謹<lb/>
奉而襄事焉敢述先徳且聲不孝之罪傳為子孫戒焉<lb/>
<pb n="KR4d0509_WYG_016-4b"/>
嗚呼痛哉天地有窮而此恨無窮也<lb/>
　　　亡兄大理知事公志<lb/>
公諱有恒字可久彰徳湯隂人曽祖諱信祖諱毅贈亞<lb/>
中大夫彰徳路總管輕車都尉髙陽郡侯祖妣宋氏髙<lb/>
陽郡夫人考諱熈載從事郎㑹福院照磨兼管勾承發<lb/>
架閣庫贈嘉議大夫禮部尚書上輕車都尉髙陽郡侯<lb/>
妣髙氏封髙陽郡太夫人先公為貧仕禄入甚㣲亷淡<lb/>
樂道不知治生公幼從至鄂種學緝文通蒙古書未冠<lb/>
<pb n="KR4d0509_WYG_016-5a"/>
即奮勵任家事稱貸廢居備水陸艱苦當途薦茂材除<lb/>
大寧路學正擢大理路軍民總管府知事驛符偕勑至<lb/>
公謂逺出不能為榮不若治生以為養也由是不復留<lb/>
意於聲名矣先公之喪哀毁踰禮去大祥二日卒於鄂<lb/>
天厯己巳二月二日也疾革曰我才四十五數何短邪<lb/>
事母再一二十年不為多也今不得事母矣嗚呼痛哉<lb/>
先公年甫强仕即得公力遂斷家事毎當赴調公輒代<lb/>
行山川﨑嶇旅食蕭索不知也佐湖廣省理幕再至鄂<lb/>
<pb n="KR4d0509_WYG_016-5b"/>
公習風土便薪米因葺居焉有壬應舉歴官奔走無寧<lb/>
嵗仰事之重非公不能出也先塋襄事侍太夫人居鄂<lb/>
囷庾之積鮭菜之㣲莫不有備己巳庚午之荒一門老<lb/>
幼賴以無餒公氣和而中剛斟酌世故曲折詳盡儉於<lb/>
自奉而豐於親朋早夜克勤内外秩秩娶李氏先卒一<lb/>
女小茶静慧絶異繼狄氏集賢直學士文忠女無子先<lb/>
公嘗令養弟有儀子寳山公既卒太夫人遂命後之初<lb/>
有壬登第季有孚方學公曰汝能繼兄當作雙桂堂有<lb/>
<pb n="KR4d0509_WYG_016-6a"/>
孚果登至順庚午上第有壬為兩淮轉運使遂叅議中<lb/>
書省事加恩二代皆公之願惜不及見也我彰徳公自<lb/>
潁来相積善未享先公太夫人承以碩徳乃五子二女<lb/>
公其長也在親左右之日校有壬為多古人生願為兄<lb/>
之意葢有契焉顧奔走四方廢温凊定省萬鍾千駟果<lb/>
何有哉公之遂此天厚之也然以孝友天至而不終子<lb/>
職使太夫人髙年反服又若天之甚薄者天可問乎使<lb/>
公夀考則一門老幼可坐而無慮吾兄弟放浪四方可<lb/>
<pb n="KR4d0509_WYG_016-6b"/>
無内顧之憂而公之所以成就者可勝言哉公為子而<lb/>
能子齊家而家齊視食焉怠人之事者有間矣人之生<lb/>
世不獨官可行志也天降酷罰太夫人奄逝以至順三<lb/>
年五月十六日祔安陽武官原先塋公從焉懼其善之<lb/>
泯也忍痛輟泣而志之葢至哀不復文也<lb/>
　　　亡室髙陽郡夫人趙氏志<lb/>
亡妻趙氏諱定永平樂亭人其先在金累世擢科號進<lb/>
士趙家曰充者登大定廿五年第終盧龍縣尹子震至<lb/>
<pb n="KR4d0509_WYG_016-7a"/>
寧間及第蔚州軍判軍判之孫兼善倜儻不覊日本之<lb/>
役諸兄為省僚慨然從行大風舟敗冒白刃捄兄出掾<lb/>
憲司行省與長官齟齬輒棄去為景州教授而卒嘗曰<lb/>
吾力學為校職使人稱先生是不墜先業志願畢矣介<lb/>
直嗜酒嫉佞若仇故所遇不合娶戴氏生夫人端静柔<lb/>
懿舉族異之甞有象過門鄉鄰空屋蔽垣諸女郎僵走<lb/>
邀看夫人才十三竟不一出時大家以詩禮名者聞之<lb/>
為其子求昏先生曰吾與世偃蹇栖栖獨三女而此女<lb/>
<pb n="KR4d0509_WYG_016-7b"/>
最賢且術者言當郡國封若世雖大若子未可知也其<lb/>
家恚而謝之有壬未昏走四方辟山北憲使庸齋劉公<lb/>
有人倫鑑與先生厚一日招飲賀曰府尊屢書為君擇<lb/>
昏君之昏未易擇也今真得矣母慊不告此實府尊意<lb/>
不可失而此昏尤不可失也先生亦欣然曰吾得壻矣<lb/>
況庸齋媒世無有也好言遂合皇慶癸丑五月乃歸於<lb/>
我毎以未見舅姑為恨南臺覲省有日而督召復北夫<lb/>
人至垂泣真意有不可揜者先公太夫人入京始得行<lb/>
<pb n="KR4d0509_WYG_016-8a"/>
婦禮女工復盡巧緻太夫人稱善事焉平居服澣補敝<lb/>
一縑不自用時有賜給悉留以獻先公之喪夫人力疾<lb/>
蒞事送厝所十里不車㡬斃焉嵗時祭祀寢食必廢主<lb/>
饋未甞以㳙粒私其子視予妹如兄弟匲珥有需傾委<lb/>
不靳與娣姒居無間言入吾耳始封恭人當進縣君皆<lb/>
以讓吾祖妣宋夫人夫人素多疾天厯二年九月十七<lb/>
日卒於鄂年三十有四太夫人如失愛女有壬為服齊<lb/>
衰期焉初先公既棄諸孤幼妹未有家夫人誓言當盡<lb/>
<pb n="KR4d0509_WYG_016-8b"/>
簮珥奉之以養姑志以恤其無父勿使人謂兄不如父<lb/>
也嗚呼斯言丁寧猶在吾耳也夫人孝慈敬勤宜享福<lb/>
祉而夀乃止此邪歸凡十七年未嘗逺相離惟應舉来<lb/>
江南涉十月為最久相從歴九官山川跋踄貧乏辛<lb/>
苦毎同焉官任雖劇俸薄食衆夫人衣飾每不給未嘗<lb/>
少動於心予為轉運使禄入稍優而夫人不及見矣夫<lb/>
人生失五子一女卒後又失一子予年將半百憂患纒<lb/>
繞夫人有以知我之心為何如哉一子燕山能讀書矣<lb/>
<pb n="KR4d0509_WYG_016-9a"/>
女順茶姆謹視之繼夫人趙氏子之如己子夫人可無<lb/>
憾矣至順二年六月追封髙陽郡夫人明年月日塟安<lb/>
陽武官原從先塋禮也為之志曰<lb/>
惟性于貞胡嗇以齡兮惟孝于姑乃貽以荼兮其儀可<lb/>
母子弗覩兮拮据成室不同適兮佳城埋玉夢則髣髴<lb/>
兮目存耳言終不可諼兮<lb/>
　　　亡妹趙宜人志<lb/>
泰定丁卯二月先公尚書府君諱熈載捐館京師既祔<lb/>
<pb n="KR4d0509_WYG_016-9b"/>
先塋太夫人髙氏視諸孤居鄂是嵗十二月妹宜人諱<lb/>
巽貞從其良人翰林國史院編修官趙彞自洪州来弔<lb/>
彞官京師宜人疾作不能亟歸有壬為轉運使揚州太<lb/>
夫人篤於愛母子不能離且以有壬室未有繼年髙目<lb/>
力不洞妍媸宜人亦謂我溷兄久願擇嫂以報至順辛<lb/>
未遂俱至揚俄得卜趙門趙居金陵侍太夫人得畢其<lb/>
願焉未㡬遘疾五月一日卒於揚州年三十有六有壬<lb/>
暨弟有儀輟哀治事棺槨之美衣衾之備傾城府官吏<lb/>
<pb n="KR4d0509_WYG_016-10a"/>
士民哀送儀衞之盛太夫人見之割不可忍之愛而亦<lb/>
為之稍釋焉惟許氏為潁著姓大父彰徳府君諱毅始<lb/>
徙湯隂淳徳起家先公仁孝太夫人懿徳克生賢女而<lb/>
我祖妣髙陽郡夫人宋氏柔静淳淑貞節著聞宜人及<lb/>
事之起卧與俱故性行尤相類幼不㳺戲未笄尊穉衣<lb/>
履皆出其手先公太夫人在撫州更疾獨宜人與弟有<lb/>
孚侍勞苦備至迄平復始解帶既歸趙太夫人如失左<lb/>
右手事姑安陽郡太君得懽心其客我也念違養不釋<lb/>
<pb n="KR4d0509_WYG_016-10b"/>
口質簮珥為貲以寄寒暑履物不絶待介婦有禮視前<lb/>
室子詵詵自幼及冠人不知為異出趙族大口衆老臧<lb/>
獲尤難御稱無異辭先公以宜人質美輯女教書授之<lb/>
宜人為婦為妻為母舉無悖也彞官七品得封宜人今<lb/>
名日起官日大宜人宜均其榮而一旦先逝天之忍乃<lb/>
若是耶一子緜緜實生我家得竒疾太夫人屏絶家事<lb/>
盡瘁保育幸愈而健有壬罪大惡稔太夫人暨幼妹相<lb/>
繼傾逝逾月彞至哭曰相我者世不復可得矣太夫人<lb/>
<pb n="KR4d0509_WYG_016-11a"/>
常子我我制雖緦也同舟至九江以神主暨二子去嗚<lb/>
呼痛哉命果至是邪抑醫藥之誤邪將金陵之行觸新<lb/>
暑疲起居以致疾邪兄不能盡友愛而乃以私禍吾妹<lb/>
邪窮天地亘古今之恨萃于一身矣明年某月之某日<lb/>
塟安陽原從其先塋彞請志之嗚呼予尚忍志予妹也<lb/>
夫沈痛隕絶書其槩而刻之<lb/>
　　　擬毁璧<lb/>
女弟諱安貞生戊申十二月廿九日幼多疾太夫人髙<lb/>
<pb n="KR4d0509_WYG_016-11b"/>
氏疲心殫力調䕶有成為人寡言咲坐終日不見喜愠<lb/>
食飲美惡早晏自幼不經口先尚書公訓以女教警悟<lb/>
强記遂通其說又能楷書組繡裳衣各致其美見諸嫂<lb/>
理家即善握筭父兄禄入悉付之出内無毫髮失慈訓<lb/>
日益性習俱至故女徳近備焉生最晚太夫人尤篤愛<lb/>
至順辛未春在揚州卜擇始諧柔日將届而趙氏姊卒<lb/>
太夫人復遽見棄妹素孝敬值此薦凶哭出輒殞時又<lb/>
大疫遂成疾十日而卒六月二十日也明年五月十六<lb/>
<pb n="KR4d0509_WYG_016-12a"/>
日塟安陽武官原先塋昔黄太史為女弟賦毁璧因抒<lb/>
其意以極吾哀以志其墓焉<lb/>
玉在石兮多瑕得維瑜兮成復嘉可聘享兮禮天弗一<lb/>
試兮胡毁旃濟濟美兮世艱女懿兮亦然撫育兮既堅<lb/>
姆傳兮既賢歸之易兮才違擇之過兮後時嗟嗟父母<lb/>
兮終始難之厥施不爽兮誰復敗而孝敬有素兮母姊<lb/>
長辭時雖不疲兮亦將自摧侍媵在室兮奩儀夙備留<lb/>
之益傷兮棄復無地江之水兮東流淮之山兮幽幽旅<lb/>
<pb n="KR4d0509_WYG_016-12b"/>
鴈嗷嗷兮窮猿啾啾汝来何愉兮汝去何尤洹之水兮<lb/>
先塋相之土兮先里汝竁有位兮父母孔邇不婦於人<lb/>
兮終女於家是亦汝志兮我徒爾嗟瓊芝月露兮與汝<lb/>
俱潔汝兄泪盡兮哭汝以血<lb/>
　　歌行<lb/>
　　　瑞蓮歌<hi>并序</hi>
圭塘落成之明年嵗次己丑七月既望吾兄中丞公與<lb/>
客小集塘西南雙洲前産瑞蓮駢花亭亭異蔕同跗殆<lb/>
<pb n="KR4d0509_WYG_016-13a"/>
隂陽和氣鍾為禎祥天以慰老臣錫眉夀而昌子孫也<lb/>
惟公髙科起家致位丞弼贊化機培善類三十年矣謝<lb/>
事来歸田不足供伏臘而林塘栽植竭力資之葢欲静<lb/>
觀四時生意之妙與造物者逰而積善餘慶吉事有祥<lb/>
嘉瑞之見理亦宜哉有司欲以之上聞公退然不居而<lb/>
好事者繪為圖矣有孚退而閱史唐開元至宋紹興四<lb/>
百年間僅十七八見表箋歌頌逢涌沓作雖不奏祥瑞<lb/>
乃公素心然㳺泳至和詠歌太平不可無也乃為之歌<lb/>
<pb n="KR4d0509_WYG_016-13b"/>
曰<lb/>
圭塘活水分清洹主人嗜好同先賢蓮根培植未踰嵗<lb/>
孰謂一旦生嘉蓮初疑霞臉影附鑑又似絳幘了分鬈<lb/>
幼成綵鳳翼自比琢開香玉環仍連李唐以来具圖表<lb/>
趙宋奏賀尤駢闐我元聖徳極涵育瑞應只許書有<lb/>
年甞思至正辛巳夏吾兄實握綱轄權廣寒殿下太液<lb/>
池亭亭並蔕薰風前守臣有請願馳獻獨以義折煩便<lb/>
便歸来對此蹄涔水肯將異卉誇里㕓吾鄉自昔號多<lb/>
<pb n="KR4d0509_WYG_016-14a"/>
士諸君巨筆如修椽僉言此是閭里榮歌詩倐與圖俱<lb/>
傳身閒意適物乃寓林林何必皆平泉天公端為表餘慶<lb/>
慶緒日與絲緜緜蓮房有子風味好不待食藕沉痾痊<lb/>
願言七澤均此瑞主人福夀方如川<lb/>
　　　其二<lb/>
相攸西郭濵吾洹老病宜退非遺賢平生竊慕君子徳<lb/>
池上種竹池中蓮蓮兮胡獨出竒異聨房蘂簇金絲鬈<lb/>
二妃同體面目異七澤移種根株連書祥史籍見歴歴<lb/>
<pb n="KR4d0509_WYG_016-14b"/>
走觀士女来闐闐人言培植久方盛一泓疏種未及年<lb/>
自知不作駭俗事茲焉誰握生發權形容敢勝周子說<lb/>
胚腪又在太極前亭亭照影欲輕舉凌虛微歩俱清便<lb/>
倦㳺夢不到玉井歸来老屋安一㕓小池偶尔薙蕪薉<lb/>
池上敝亭才數椽酒從鄰貰已多券詩取意適誰令傳<lb/>
天公特與慰岑寂嘉瑞湧出如源泉卯君有倡阿買和<lb/>
僮歌況復清且緜欲為表頌非歸美柰此嫰痼誰能痊<lb/>
予心真樂更多有傍花隨栁在前川<lb/>
<pb n="KR4d0509_WYG_016-15a"/>
　　　其三<lb/>
叢竹山下溪名洹洹溪主人今得賢石渠分溜入方井<lb/>
種出萬柄紅白蓮就中一茄發挺特艶粧雙出雲髻鬈<lb/>
有如二女降媯汭翠裙紅袖相牽連岐分駭目未信宿<lb/>
里傳傾耳何喧闐波神有為獻嘉瑞要並太史書豐年<lb/>
主人謙徳不敢有福善自是天行權亭亭植立萬花表<lb/>
可人適在亭之前日酣欲語嬌轉姹風動似舞尤輕便<lb/>
一時圖寫溢紈素十日車馬空市㕓昔聞蓂莢曽表異<lb/>
<pb n="KR4d0509_WYG_016-15b"/>
乃因土階與采椽景星鳳鳥豈常有考信前史真宜傳<lb/>
醴湖蕪塞不復見而今乃濯圭塘泉禎祥奕葉定不斷<lb/>
藕絲萬縷相纒緜幽人到此自怡悦膏肓泉石尤難痊<lb/>
要須紀録入郡乗干年増重吾山川<lb/>
　　圭塘十二詠<lb/>
　　　景延堂<lb/>
我兄壯嵗辭寵榮投閒願與叔堅友異世懷抱若合符<lb/>
研窮經奥蒙發蔀勲業寧庸校短長肝膽相照無前後<lb/>
<pb n="KR4d0509_WYG_016-16a"/>
堂前種竹堂後桑桃李蹊中間官柳太行千仞列崇臺<lb/>
洹水一枝来小漊烟霞從此聚軒扉松栢自然生部婁<lb/>
雲霓功斂且歸休天教景物娛耆耇魚躍鳶飛觀化機<lb/>
髙下洪纎俱不偶尋春信歩過西蹊小憩徐徐開北牖<lb/>
無人鼓枻自掔舟有客問竒從載酒神仙何用叩荒唐<lb/>
天地應須究高厚四時佳興情親朋一飽安能忘畎畆醉吟<lb/>
自是慕香山人亦有言似迂叟我兄不答但掀髯風月<lb/>
無邊共長久<lb/>
<pb n="KR4d0509_WYG_016-16b"/>
　　　泠然臺<lb/>
有客有客衣褊褼逰不乗輿坐不船屏翳為駕霆為鞭<lb/>
巽二除道飛亷先廣漠之外無物前飄飄歴覽俯大千<lb/>
何物九㸃齊州烟蓬莱塊垷呼羣仙天根月窟互回旋<lb/>
孰其主之孰其傳漆園持論𤣥復𤣥機鋒一發驚四筵<lb/>
扶摇九萬遑息肩夫何旬五遄言還我方簣土臺泠然<lb/>
斥鷃乃與鵾鵬聨有時大醉登其巔羲和叱馭仍留連<lb/>
從容席地更幕天御氣無待知何年我臺回首真蹄筌<lb/>
<pb n="KR4d0509_WYG_016-17a"/>
　　　嘉蓮亭<lb/>
池亭茲落成問客何以為亭名嘉蓮適産池亭下客笑<lb/>
請以名池亭軒忩面面納新旭並蔕作花映波緑允懷<lb/>
舂陵翁胷襟澹氷玉從知嗜好有人同因其浄植淤泥<lb/>
不能辱澹然君子心可與共幽獨駢頭妖嬈麗穠粧二<lb/>
喬亭午睡初足名亭取義殊聊以自娛目<lb/>
　　　安石院<lb/>
景延堂東閒隙地方平幽潔墻四周等閒草木盡屏斥<lb/>
<pb n="KR4d0509_WYG_016-17b"/>
巋然中植安石榴花殷猩紅照朱夏實作玳瑁懸清秋<lb/>
風吹絳英任顛倒千葉齊緑中夷猶圭塘闢院寄㳺息<lb/>
對此終日疲應酬偶然不悟命名意競說億萬蒼生愁<lb/>
酒酣舉手謝衆客願效瘖瘂為身謀區區若用究根柢<lb/>
論詩當取王荆州明朝有意載酒至携妓又效東山逰<lb/>
　　　松竹徑<lb/>
瑟瑟君子竹亭亭大夫松有策可醫俗無夢思封公主<lb/>
人不夢更不俗二友相從出幽谷枝笻緉屐日徃還飯<lb/>
<pb n="KR4d0509_WYG_016-18a"/>
飽茶餘笑捫腹尋詩肅客不憚煩迂迴恐踐苔痕緑風<lb/>
来聲似奏笙簧日轉隂宜覆醽醁豈無蒼葢凌烟霞愛<lb/>
茲翠葆光交加有時展席俯秋水亦復信步觀春花最<lb/>
憐盛夏不知暑披氅仍宜雪花舞泣岐誰更念楊朱開<lb/>
徑吾方希蔣詡嵗寒節操堅自持心事諒匪庸人知柴<lb/>
門反闗無俗駕麴生時共相娛嬉世途憶昔備艱阻鳥<lb/>
道羊腸何足數歸来纔是履康衢泉石多應聞此語坐<lb/>
要明月與清風綵雲縹緲香溟濛吾山不比終南峯吾<lb/>
<pb n="KR4d0509_WYG_016-18b"/>
徑直與桃源通<lb/>
　　　桃李蹊<lb/>
昔人種桃李徃徃自成蹊今我就蹊上栽樹隨髙低槖<lb/>
駝獻精藝髠削如條桋根舒深布土瀋溢旋封泥滋榮<lb/>
藉圭塘分流始洹溪春風倐潜逹枯枿呈端倪風日激<lb/>
怒長及辰花已齊緬懷謫仙人美酒日㡬椑不比黄娘<lb/>
家江畔勞攀躋静觀悟物理乗興壺亦提永言念疇昔<lb/>
栽培數難稽榮枯固有時零落何栖栖豈如来山中相<lb/>
<pb n="KR4d0509_WYG_016-19a"/>
從養交梨使我顔色好用詫舉案妻桃李雖不言吾蹊<lb/>
勝沙隄夢斷玉珂月鞋襪扶青藜<lb/>
　　　雙洲<lb/>
吾聞東海之上有十洲羣仙出入洲上頭瑶花琪樹聚<lb/>
麟鳳不與塵世同春秋吾池不啻涔蹄水孰謂蓬瀛敢<lb/>
相擬獨憐亦復橢雙洲雲霞嶪岌烟波裏飛橋子午凌<lb/>
空虚朱闌緑桞隂扶疎亭臺倒影山色好四顧彌望皆<lb/>
芙渠清風為賔月為友但恨不將池變酒恍如乗槎泛<lb/>
<pb n="KR4d0509_WYG_016-19b"/>
天河又疑身在無何有從知雲海空復空仙凢一笑將<lb/>
無同浪逰不必訪弱水人間亦有蓬莱宫吾儕小人可<lb/>
惜無仙骨由来二洲不是池中物<lb/>
　　　孤嶼<lb/>
生平樂山性不為仕止移更愛山在水從人笑吾癡簣<lb/>
土仍累石鑿泉或開池朅來桑梓間擇勝林塘宜一沼<lb/>
五畆闊孤嶼方丈危圓嶠宛成島神山俄就規<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船時<lb/>
獨泛絃管環相隨突兀螺髻鬟燦爛盤玻璃天心秋月<lb/>
<pb n="KR4d0509_WYG_016-20a"/>
朗水面春風吹蓮開水香旦鶴唳霜晴時撫景恨遲莫<lb/>
觀物知盛衰永作窮日樂孰識徂年悲憶昔洞庭埜順<lb/>
流彭蠡湄快哉金焦逰密與蓬瀛期念彼波浪惡理此<lb/>
舟楫歌豈如還鄉榮聊復觀兒娛来仙付公等濟險真<lb/>
吾師幽棲謝覊絆淹留惜盈虧鵾鵬自髙舉燕雀安能<lb/>
知勿誚池嶼小芥子藏須彌<lb/>
　　　桞巷<lb/>
種桞圭塘路行行便向榮雨晴羞眼澁烟煖細眉横色<lb/>
<pb n="KR4d0509_WYG_016-20b"/>
比金猶嫰枝看翠易盈林疎無繫馬葉接有啼鶯線亂<lb/>
柔條裊氊鋪落絮平尋詩常獨徃送客或同行歸院塵<lb/>
難到還家月每明止通陶令宅不接亞夫營京兆時非<lb/>
昔平康夢自驚陽闗休疊曲司馬易傷情但恐春回馭<lb/>
仍將酒解酲託根因勝境由徑得嘉名莫訝公休吏詩<lb/>
成句未精<lb/>
　　　菊壇<lb/>
平生惜花心秋香菊偏好西風催作花晚節霜可傲緑<lb/>
<pb n="KR4d0509_WYG_016-21a"/>
葉芘長身青幢擎大纛區區盆檻間何足相慰勞簣土<lb/>
築髙壇三級磚以㙩維黄鎮中央紅紫間白縞錦繡燦<lb/>
天成栽培盡人巧處士晉風流將軍漢票姚茲焉遂盍<lb/>
簮宛若相聘覜譬彼野遺賢登崇至廊廟期以治而安<lb/>
希尔夀而耄佇令隱逸歌俱是昇平調抱甕學圃人奮<lb/>
礪堅厥操朋㳺託竒觀風露難徑造就之酌美酒杯行<lb/>
再申約號令素嚴明違者大白釂孰敢掇其英陋彼東<lb/>
軒嘯肅肅景髙寒顒顒肯傾倒儼如虎帳中何縁落烏<lb/>
<pb n="KR4d0509_WYG_016-21b"/>
帽<lb/>
　　　藥畦<lb/>
皇元四海同夀城蹇予生年值大徳養生治病更茫然<lb/>
弗曉良醫解醫國朅来鄉里營園池園平如砥池如圭<lb/>
栽花種竹植桃李餘地畆許界為畦於時風日正清美<lb/>
嵗事豐穰足生理林慮山人偶相謔此土此畦宜種藥<lb/>
便令健僕入西山計品尋苖恣移掇黄精地黄逺志同<lb/>
歸术蒼白芍藥紅參苓芝芎及杞菊赧肩披霧毋損叢<lb/>
<pb n="KR4d0509_WYG_016-22a"/>
區分類别密培本開渠引水恒憧憧東君忽尔傳春信<lb/>
生意津津看滿徑濟時有效未能施地下名公誰與問<lb/>
但存方寸濟生心更别君臣明至論<lb/>
　　　蔬圃<lb/>
有池可汲園可斸拂袖歸来心願足自甘學圃為小人<lb/>
愛此菜茹兼苜蓿元修雨後脆且腴諸葛敷榮散濃緑<lb/>
蘿蔔生兒芥有孫芋魁出水頻澆沃罷鋤時或釣池魚<lb/>
隱几何曽夢蕉鹿既無抱甕老翁勞亦免趨炎脅肩辱<lb/>
<pb n="KR4d0509_WYG_016-22b"/>
吾甞寓甲第紛紛厭粱肉吾今且烹葵食鬰雜埜簌彼<lb/>
紫駝峯出翠釡争如菘韭侑炊粟五侯之鯖世所貴五<lb/>
辛之盤吾亦欲庸人皆被富貴熏或羨吾饕是清福但<lb/>
令此色毋駐顔雋味齧根充我腹三年不窺慚仲舒吾<lb/>
儕何可輕樊須九月築塲十月滌連年藉此輸官租<lb/>
　<lb/>
　<lb/>
　圭塘小藁續集<lb/>
</p>
<p>
</p>
  </div>
</body>
</text>
</TEI>
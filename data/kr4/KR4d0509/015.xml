<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭塘小藁别集卷下</head> <lb/>
    <p>
<pb n="KR4d0509_WYG_015-1a"/>
欽定四庫全書<lb/>
　圭塘小藁别集卷下<lb/>
　　　　　　　　　　　　元　許有壬　撰<lb/>
　　　和虞伯生學士壁間韻<lb/>
在公抱隠憂出塞得竒觀青山萬馬奔龍門忽中斷地<lb/>
平豁四維天闊張一幔寄語鳴笳兒休驚暮鴻散<lb/>
　　　和謝敬徳學士題蘇武泣别圖韻<lb/>
死節吾已矣生還又不如天王非太忍臣罪不勝誅<lb/>
<pb n="KR4d0509_WYG_015-1b"/>
　　　二<lb/>
親交生别去子復棄遐荒只道還家好還家恨更長<lb/>
　　　病起漫述<lb/>
南烹習若性出塞勉隨俗老饕不慎口蔵神畏多肉流<lb/>
歠引羱杯馬湩注盈腹河魚巧伺人乗間頗肆酷暝作<lb/>
還達曙腸雷殷空谷三日不能朝一餐惟可粥中年體<lb/>
易虚攬鏡笑窗目今朝氣漸蘇鼓勇出衾褥翰墨試短<lb/>
吟經史時引讀朝来酒入務清話慰幽獨嗟予未聞道<lb/>
<pb n="KR4d0509_WYG_015-2a"/>
結髮事干禄素餐古有譏伴食今不恧士貴早知止聖<lb/>
許不逺復歸哉復歸哉瓦盆安脱粟<lb/>
　　　張禮部溪山真樂圖<lb/>
悠悠春天雲想見平時閒獨逰溪橋上暮宿山堂間澹<lb/>
然不知愁亦復忘所歡出山初無心既出還思山蒼生<lb/>
待霖雨欲歸良獨難山堂悵何許蕭蕭松柏寒<lb/>
　　　次韻伯英二决明羮<lb/>
美哉石决明江珧敢争先上界多官府肉饌繋飛仙何<lb/>
<pb n="KR4d0509_WYG_015-2b"/>
如草决明秋雨顔色鮮羮材在屋角採掇不論錢名同<lb/>
姓異氏恂濟誰非賢一夔故足矣並畜吾不然平生負<lb/>
此腹藜莧亦便便幸免殺生罪復無汙腸嫌諸石請絶<lb/>
交阿草日食前眼明讀舊書歸歟了殘年豈無五畆園<lb/>
自卜休問天食經聽君靳種法儻肯傳<lb/>
　　　立秋<lb/>
灤京長夏似涼秋況此持權屬蓐収莫使風霜便陵厲<lb/>
九天龍馭即回輈<lb/>
<pb n="KR4d0509_WYG_015-3a"/>
　　　次虞伯生跋馬伯庸詩韻<lb/>
齒髮年年改風霜日日寒誰知台輔客恰似廣文官<lb/>
　　　二<lb/>
酒觴時一熱詩骨自多寒智不如樗里文猶可稗官<lb/>
　　　養馬户次伯庸韻<lb/>
盛冬裘未完豐歳食不足為民藉驛夫馬骨猶我骨束<lb/>
芻與斗菽俱自血汗出才釋鷹師鞍又服梵子服邊聲<lb/>
或𤣥象去馬便可哭朝廷播政令黎庶供力役兒女甘<lb/>
<pb n="KR4d0509_WYG_015-3b"/>
作奴養馬願飼粟源源急星火金符出草屋譬舟苟使<lb/>
覆載物其能淑百年具成規受地貧安鬻粟麥被陽阪<lb/>
黍穄滿寒谷圃蔬接畛青樹果屯雲黑一朝化榛莽坐<lb/>
使歌成泣我身非上梗我心匪鐵石糊口有四方從渠<lb/>
安傳食<lb/>
　　　省中對雨獨坐<lb/>
風土迎秋便作寒隔亷飛雨更斑斑可人几榻清如洗<lb/>
終日情懷淡似閒忩外天開千文闕墻頭雲放一分山<lb/>
<pb n="KR4d0509_WYG_015-4a"/>
腐儒獨坐成何事寫出新詩亦强顔<lb/>
　　　送傑古愚上人奉詔歸山<lb/>
墨名儒行迹雖殊進退中間見讀書一覲清光便歸去<lb/>
古人政自不如愚<lb/>
　　　寄趙秉彞<lb/>
從軍苦樂不難明肯使毛錐負此生鐵騎蹴雲秋校獵<lb/>
油幢敲雨夜論兵髮應瘴癘催全白詩為江山助益清<lb/>
詔下凱還今有日阿緜聞已候門迎<lb/>
<pb n="KR4d0509_WYG_015-4b"/>
　　　七夕露坐感牛女事因成駁雜無實之言<lb/>
别況經年慣佳期此夕逢終天為伉儷一水任西東人<lb/>
世非無鵲覊忩漸有蛩鄜州共明月應是憶衰翁<lb/>
　　　紫菊和虞伯生韻<lb/>
天賦幽妍處士花誰將朝服苦相加薇垣有露沾秋色<lb/>
芝嶺無霜抗日華蟹出更宜彭澤酒筍香誰羡建溪茶<lb/>
坡仙一語推鬷蔑只在姚家與魏家<lb/>
　　　庚申題馮致逺二畫卷越十八年㩦以來謁次<lb/>
<pb n="KR4d0509_WYG_015-5a"/>
　　　韻歸之<lb/>
世情物態日悠悠習得襟懷淡似秋畢竟人間有歸處<lb/>
五湖烟水一扁舟<lb/>
半生蹤跡徧堪輿與世求疎尚未疎試把山林校朝市<lb/>
移文猶勝絶交書<lb/>
　　　次仲野堂<hi>三首</hi>
緑李来禽繞屋疎秋眠不著鳥相呼雨聲偏向竹間好<lb/>
山色㣲從烟際無<lb/>
<pb n="KR4d0509_WYG_015-5b"/>
秋林雨色上蒼苔不是花時還獨来更待窮冬晴月夜<lb/>
草鞋踏雪看黄梅<lb/>
雲自知歸鳥自還一堂足了一生閒門前剥啄定佳客<lb/>
簷外孱顔皆好山<lb/>
　　　題宣和風雨孤舟圖<lb/>
龍樓嫌富麗著意貌荒寒烟雨迷干樹風波恃一竿時<lb/>
移毫素在身老塞垣難玩物昭前訓誰將進縣官<lb/>
　　　題趙幹江樓風雨圖<lb/>
<pb n="KR4d0509_WYG_015-6a"/>
人間蕞爾東南陬金陵李家無逺謀詞華欲繼後庭曲<lb/>
不見東風空上樓當時百事尚纎麗況在畫工専末技<lb/>
洪河喬嶽勝平生曲䦨幽檻窮清致石頭城下無重闗<lb/>
甲馬營中有佳氣九天飛墜曹將軍盡卷版圖充上計<lb/>
小兒造化吁可憐乾坤又到宣和年君王摇毫自塗抹<lb/>
片紙落世人争傳坐看南北又分裂遂使兩家同一天<lb/>
偶從斷縑閱小景慨念興亡豈天定而今蕩蕩混一圖<lb/>
但少儂歸理釣艇<lb/>
<pb n="KR4d0509_WYG_015-6b"/>
　　　崇真宮葵花<lb/>
繞砌亭亭晝影間相逢幸未及開殘紅妝洗露尤宜曉<lb/>
素性傾陽不畏寒聖化薰陶等燕越仙家培植有殷韓<lb/>
江山信美非吾土且向西風笑倚闌<lb/>
　　　再用前韻荅王仁甫左丞<lb/>
寒暑催浮景功名負聖時膠榮今老矣得酒且中之才<lb/>
不能匡世吾將任采詩藩籬可翔集何用刷天池<lb/>
　　　二<lb/>
<pb n="KR4d0509_WYG_015-7a"/>
青年無可畏況到二毛時嘯傲思元亮風流愧牧之莫<lb/>
談今日夢但詠古人詩已作家書去先開數畆池<lb/>
　　　江叔志堪老園<lb/>
有地皆堪老惟鄉老最堪舊交憐尚在祖徳幸無慚野<lb/>
景収全勝村醅取半酣客<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>吾已辦行與子俱南<lb/>
　　　送朱主觀之任東萊<lb/>
樂嵗民聲裏名城海氣邊懸知公事少見說長官賢風<lb/>
月三千首才名四十年天其昌晚節佳處養胎僊<lb/>
<pb n="KR4d0509_WYG_015-7b"/>
　　　次韻君謀晚晴即事<lb/>
懷抱今秋好題詩欲滿墻吾廬吾亦愛一雨一畨涼晚<lb/>
竹如人瘦新松共我長年来私自喜身世總相忘<lb/>
　　　喜聞可與弟至京師<lb/>
鶴樓東北望燕城㡬處闗河㡬日程四載三回勞逺慰<lb/>
兩都千里尚難并開書喜報身常健見我應憐老可驚<lb/>
咫尺對牀風雨夜此懷多少待君評<lb/>
　　　題詩藁<lb/>
<pb n="KR4d0509_WYG_015-8a"/>
風月才情屬少年老夫老矣厭雕鐫病來越覺無詩思<lb/>
縱有詩成似樂天<lb/>
　　　和友人北苑馬上<lb/>
萬事浮雲一瞬過何勞辯口似懸河北風捲雨城南去<lb/>
明日灤江水又多<lb/>
　　　思歸<lb/>
思歸不惜嵗如流日望西風早作秋只知倦客還家好<lb/>
不見西風催白頭<lb/>
<pb n="KR4d0509_WYG_015-8b"/>
　　　連雨有感<lb/>
朅来連日雨渾似熟梅時雲岫青才露風詹白人垂隂<lb/>
晴如善謔寒燠遽交馳㑹見驅屏翳清明萬里宜<lb/>
　　　次賈伯堅左司寄來韻<hi>四首</hi>
清風千里墨痕香琢出天球潤似肪已為郢歌飜白雪<lb/>
更將仙杵搗𤣥霜<lb/>
酒来宛國注紅香魚出涼亭薦雪肪多病浪仙都負此<lb/>
空哦清句嚼氷霜<lb/>
<pb n="KR4d0509_WYG_015-9a"/>
書室惟須辟蠧香鈆刀誰遣試蟇肪相思夜夜秋衾夢<lb/>
菊有黄華蟹已霜<lb/>
賜霑炰鳯玉脂香大笑輕身服鴈肪華髮侍臣歸有日<lb/>
鴐鵞先報一天霜<lb/>
　　　題梨花鸜鵒扇頭<lb/>
言非鸚鵡莫譊譊力不能髙忍爾庖白雪香中風日好<lb/>
慎毋踰濟更来巢<lb/>
　　　和蘇伯修侍郎寓居雜詩<lb/>
<pb n="KR4d0509_WYG_015-9b"/>
謭材寜適用竒貨本難居覊旅誰相慰親朋日有書看<lb/>
雲歎舒卷閱市驗盈虛昨夜秋風起江湖好食魚<lb/>
　　　二<lb/>
心憐無所用道愧不成章下直才熊館從公又馬坊埜<lb/>
風香列帳簷日轉迴廊花下歸来晚庭榆倒影長<lb/>
　　　三<lb/>
有謀空落落無事亦怱怱一代名何用千年論始公清<lb/>
風生筆硯涼月到房櫳亦有娱心處兵厨酒不空<lb/>
<pb n="KR4d0509_WYG_015-10a"/>
　　　北苑馬上<lb/>
古木隂隂覆苑墻鴈程霜早碧雲長欲知聖徳如天大<lb/>
最近来庭是越裳<lb/>
髙榆矮栁逺參差一幕秋空碧四垂莫笑從臣歸太急<lb/>
人間天上共秋期<lb/>
萬事浮雲一瞬過何勞辯口似懸河北風捲雨城南去<lb/>
明日灤江水又多<lb/>
金蓮紫菊帶烟鋪畫出雲岡萬世圖直使王嬙到青塚<lb/>
<pb n="KR4d0509_WYG_015-10b"/>
漢家當日有人無<lb/>
　　　分省有大硯予乙亥歳嘗用之丁丑又日用知<lb/>
　　　其美不知其竒一日滌去積墨文彩溢目波浪<lb/>
　　　洶湧背刻翠濤字亦精勁非一洗濯不知也士<lb/>
　　　有蓄徳蓄才遇而不知知而不盡者其長人之<lb/>
　　　責乎作詩識之<lb/>
積墨培光彩貞姿任涅磨浪花浮欲動池影浄相和有<lb/>
似懷才者其如眯眼何更憐當造命不解擴恩波<lb/>
<pb n="KR4d0509_WYG_015-11a"/>
　　　代書寄可行弟<hi>十首</hi>
灤京尺素寄沙羡料理田園有事宜撿校便當勤撿校<lb/>
參知行欲自參知<lb/>
祠堂花木已繁隂見說栽培用力深南土常年秋喜旱<lb/>
更宜澆灌待成林<lb/>
叔季勤勞共相攸為予髙作蓄書樓先公遺後一萬卷<lb/>
明日投簪去校讎<lb/>
樓後樓前地有餘埜心常愛樹扶疎四時花木須栽徧<lb/>
<pb n="KR4d0509_WYG_015-11b"/>
更作蓮池就偃瀦<lb/>
漢川雲夢有租田今歳應逢大有年約束諸僮公出納<lb/>
羡餘留糶杖頭錢<lb/>
雙鶴廣陵来敝廬啄苔穿竹日相娱莫教忘却蹁躚態<lb/>
嵗晚待渠從老夫<lb/>
桂花初放小山幽更有蒲萄映石榴食實折花歸有日<lb/>
休教蕪穢負清秋<lb/>
當年手自植栟櫚别後長添㡬尺餘說與園丁宜善視<lb/>
<pb n="KR4d0509_WYG_015-12a"/>
老饕歸欲食其魚<lb/>
文竹移栽只五根来時無數長兒孫不因繁冗休輕剪<lb/>
要使清隂過酒尊<lb/>
眼花齒動鬢斑斑三十年来不暫閒多少家庭纎悉事<lb/>
從今先約莫相闗<lb/>
　　　和謝敬徳學士雜詩<hi>三首</hi>
翠樓天際鬱峥嶸粉澤龍岡壯帝京地勢逺連椶殿起<lb/>
簷牙髙並鐵竿撐葱葱佳氣歸環極穆穆昌期見迓衡<lb/>
<pb n="KR4d0509_WYG_015-12b"/>
長樂退朝容緩轡斷雲収雨半山明<lb/>
長日官曹似馬曹絲桐時得事吟猱救時乏策當投紱<lb/>
遣興成詩敢奪袍白海波隨秋雨漲黒山雲壓晚虹髙<lb/>
清尊常滿朝簪盍誰道驅馳我獨勞<lb/>
尚服三庚進紫綃清氷沙底未全消魚龍陸海無宫市<lb/>
鼓吹鐃歌有徵招自在干年蒼鹿健閙粧三日玉驄驕<lb/>
最憐學士神仙福終日吟詩不造朝<lb/>
　　　右酬謝詩計拾貳首今止三首全集共百廿首<lb/>
<pb n="KR4d0509_WYG_015-13a"/>
　　　今止伍拾九首緱所収亦少半爾諸公序文却<lb/>
　　　存附録于後<lb/>
　　　記逰<lb/>
太行之秀至吾鄉西山融結為最幼讀書江南既仕奔<lb/>
走中外雖兩歸鄉里而憂患荒迷世故縈繞望西山如<lb/>
天上不得至也觀郡乘載栁仲塗居蕩聞僧惟深言天<lb/>
平泉石過衡嶽逺甚及同㳺方信其言不妄益欲一逰<lb/>
至元四年戊寅歳得請歸九月三日甲子偕監郡荀公<lb/>
<pb n="KR4d0509_WYG_015-13b"/>
和叔始為林慮之行午出西水門過孫平邵村時百穀<lb/>
已収芋區蔬圃棊錯星布柿林如江南橘黄時逺近蔽<lb/>
虧歴流寺固縣大風揚塵俄幸止孝親寺僧水冶士大<lb/>
夫暨巡徼監當官聞来迓晚宿寺中僧西溪年八十八<lb/>
尚能欵客明日夙興拜韓公墳讀富鄭公所撰碑碑有<lb/>
亭故無損石極美碑隂有樹如水墨所畫墳皆甓甃完<lb/>
者尚多兵荒中有僧紀公奮身捍蔽卒頼其力宅兆形<lb/>
勢風水家圖以為式以為天地間不多見者憑髙歴覽<lb/>
<pb n="KR4d0509_WYG_015-14a"/>
又登寺西南經閣果極其妙髙下隂顯與圖所傳不異<lb/>
也顧豐安兆域寺燬於兵僧徒解散豪右斬木埜人盜<lb/>
甓殘毁殆盡則紀之功可念也昔魏公以大功徳為宋<lb/>
社稷之臣兩墳寺皆勑額以之主墳而一得一否亦人<lb/>
力之所不能及者乎小酌遂行林州知州李祜之延同<lb/>
知梁思誠仲信判官張仕謙子信迓于諸翟晚至州宿<lb/>
萬安寺丙寅謁廟學逰黄華山和叔送予出郭北門歸<lb/>
祭其故人同知梁仲信諸生李冕咬咬侍行十餘里至<lb/>
<pb n="KR4d0509_WYG_015-14b"/>
其麓皆小石槲樕是日大霜水皆氷人謂地髙寒較他<lb/>
地早一月槲葉青紅可愛路漸髙聞水聲於灌叢亂石<lb/>
中又數里山益髙峯益峻壁益峭澗益深路益險水聲<lb/>
益大峯回路轉掩抱重疊使人應接不暇澗皆磐石髙<lb/>
下為磴級泉流其上懸而為練激而為湍飛花旋碧喧<lb/>
豗飄洒其瀦而為泓者清澈如空纎芥可見寺相近屏<lb/>
嶂益竒亂石不可騎過磐石道左有水磑作屋其上<lb/>
自麓又十里至寺山僧三四輩問以古皆不知石柱刻<lb/>
<pb n="KR4d0509_WYG_015-15a"/>
張商英絶句詩<hi>缺</hi>言髙歡避暑事綦字韻叶来字註切<lb/>
其下他柱多題刻漫㓕不可盡讀大率多崇觀間人少<lb/>
憩遂入山觀水簾一僧前導山民十餘輩持斧鍤剪椔<lb/>
翳掇碎石僅能投足馬不負人且不能登陟人力憊極<lb/>
又據鞍不跬步又下若是者逾三里許遂不可騎矣始<lb/>
見懸瀑如練於半天騎留林石間相率牽擁而登焉峻<lb/>
坂㣲徑亂石犖确如梯而無級樛木交錯攀蘿挽條尺<lb/>
寸而進賴健卒曳絙於前挽之而登因思東漢封禪記<lb/>
<pb n="KR4d0509_WYG_015-15b"/>
所載登泰山事此近似焉數問僧至否以僧言逺近為<lb/>
喜畏又三里許始至加逺不能進矣有石突出如屏四<lb/>
向無所連著其髙入雲所謂挂鏡臺也前有磐石疲甚<lb/>
坐其上從者齎酒脯至仲信年六十餘矣懼其不任登<lb/>
陟留之寺中俄亦躡屩以兩卒掖而至又迷路枉里許<lb/>
石上望水簾北崖者僅如匹練下濺崖飛白始闊其西<lb/>
者崖上垂白亦不過丈許意謂昔人傳誇過實俄從卒<lb/>
持二氷柱長五尺許以獻云至簾下得之且盛言其偉<lb/>
<pb n="KR4d0509_WYG_015-16a"/>
遂欲即之發火煑酒引滿數爵諸生暨從者遍飲之乃<lb/>
縁南崖㣲逕迤邐而西而北坡極陡峻草石皆氷滑不<lb/>
可投足尺寸展移栗栗危甚乃至西崖下水簾内仰面<lb/>
而望之目力為窮始見崖上之水飛<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>散布疎密勻整<lb/>
自崖而下至澗底其長不知幾百丈其闊百餘尺光明<lb/>
透澈去人尚五丈許真所謂迸珠簾者也負崖坐石久<lb/>
之仲信又跼蹐以酒至為引數爵力稍蘇攀援而北仲<lb/>
信不能從也獨遣其卒挈酒以從轉折而東至北崖簾<lb/>
<pb n="KR4d0509_WYG_015-16b"/>
下有嵓坐數十人簾之長又過於西者東邊則頗濃厚<lb/>
自巔至地時如團雪投墜而散連屬不斷加以動摇飛<lb/>
舞如玉龍蜿蜒餘皆與西簾同兩簾皆清氣襲人時時<lb/>
飛灑如細雪著人面信天下之竒觀也簾下沾灑細草<lb/>
皆為清氷日夕凝積或聳直如玉笋或扶疎如珊瑚蔽<lb/>
崖爾彌竒形異狀不可殫記瓊田瑶草殆此謂也西崖<lb/>
下望挂鏡臺則培塿矣此山之形竒峯重疊如展畫屏<lb/>
不知髙挂鏡臺者又㡬百尺周圍環抱而開豁其東臺<lb/>
<pb n="KR4d0509_WYG_015-17a"/>
如門屏而位置偏南臺前之山一遮一掩又不知其㡬<lb/>
百重也始坐磐石疑水簾之小盖遼逺空闊掩暎崖石<lb/>
淡然而無加以老目茫茫故也北簾之東又有懸瀑望<lb/>
之差小青壁無路不能即而觀也久之循来跡而歸石<lb/>
間多蘭土人不識臺上石墜於下者皆為水波龍鱗之<lb/>
狀方平可愛惜路險不能致也與仲信輩罄酒殽而歸<lb/>
歸途趨下差覺易僧醉喜甚捧氷如珊瑚者前行至繋<lb/>
馬所且乗且步俄至寺前就磐石列壺觴以坐又以紅<lb/>
<pb n="KR4d0509_WYG_015-17b"/>
樹及山果之如丹砂者與僧所持氷列於前清泉泠泠<lb/>
過壺觴間且嗽且盥且觴且詠非迫於暮不忍歸也和<lb/>
叔率州官載酒迓於郭至寺以所携水簾泉瀹茗飲之<lb/>
丁夘之延子敬同至墨竈山寺殿東椒壁有梅軒佚老<lb/>
貞元癸酉歳所題文字皆竒其下殘缺石柱多宋人題<lb/>
名縁石磴登方丈鳴筝小酌從者得雉為炙以侑觴題<lb/>
詩於東壁而出至谼峪東二里餘支提龕琢石崖為之<lb/>
有開元十九年蔡景所撰碑刻甚精寺前流泉怪石不<lb/>
<pb n="KR4d0509_WYG_015-18a"/>
減皇華寺有巨槐䕃地數畆山門有白松皮葉皆異磚<lb/>
塔嵌張商英聖燈石刻聖燈寺在西北絶頂望之隱隱<lb/>
見其殿宇僧云葢四十里之遥舊傳聖燈誠慤拜禱則<lb/>
見商英而後見者多自矜必刻石以紀近年元遺山亦<lb/>
有詩紀之和叔云某官甚不叶人望亦嘗禱而見之余<lb/>
不禱也余服其言清泉㶁㶁循殿階而流歴石磴至方<lb/>
丈望五松亭方丈西有磐石坐於是得山尤佳午和叔<lb/>
治具張樂夜分始休夢回泉聲滿耳可以消酒戊辰早<lb/>
<pb n="KR4d0509_WYG_015-18b"/>
浴於寺之浴室題名白松刻石後殿石柱之延子敬歸<lb/>
和叔入浴余獨乗月登陟坐松下磐石僧有普静者善<lb/>
觱篥終日獻藝至是又挈其徒按羯鼓笙笛鏗鍧交奏<lb/>
迭作於月明松影中清風颯然山鳴谷應不知此身之<lb/>
在人世也長老勝祥又進數尊而後歸寢昔歐謝諸公<lb/>
逰嵩山見石室汪僧叩厥至論余之㳺乃得此輩可為<lb/>
一笑然亦陶冩終日正自不惡此山秀拔在黄華之右<lb/>
至於水簾之竒偉與夫遮掩環抱重疊深逺則不及也<lb/>
<pb n="KR4d0509_WYG_015-19a"/>
二山之泉皆去山數里洑入地中已已將逰栖霞和叔<lb/>
謂其地無大竒計程欲以九日登鳯寧山遂不果徃東<lb/>
迴過諸翟翟曲宿下洹庚午至鳯寧山山在洹水之隂<lb/>
峭□竒秀望之如鳯聲石為兩翼上各有亭其巔又為<lb/>
亭亭上為屋兩重塐三聖女其上有金泰和間碑載赫<lb/>
舍哩氏所建三女則不能究其氏族也山多古柏路甚<lb/>
險登之甚勞既至其巔則俯瞰二亭若井底坐久風急<lb/>
始徹俎而下過南齊觀丈八佛大磚浮屠貯佛其中有<lb/>
<pb n="KR4d0509_WYG_015-19b"/>
紹聖間石刻過槎牙嶺至善應宿儲祥宫宫有洞房以<lb/>
甓為之辛未登西樓和元裕之詩遣捕魚得鯉鯽活躍<lb/>
几席前午泛舟觀泉於宫之西泉皆洹之洑流而突出<lb/>
石崖下騰湧如歴下所謂趵突者清澈尤甚土人疏導<lb/>
作堰以激磑碾為利甚大登龍祠祠下泉出尤怒日已<lb/>
暮道人載酒于岸以俟遂醉而歸仍宿宫中壬午道人<lb/>
擊雲璈侑觴方盤桓殿廡求盜二人報大尹杜公率其<lb/>
屬迓二日不得已遂歸徃返九日㳺歴四百里山中憩<lb/>
<pb n="KR4d0509_WYG_015-20a"/>
息則有從者絃歌之娛馬上疲憊則聽和叔劇論可以<lb/>
醒塵思遣睡魔餘力所及得詩凡三十四首姑録之以<lb/>
記嵗月所不足者天平栁公仲塗所㳺西山最勝者和<lb/>
叔謂異地險甚且路經大雨不可行栖霞又尼於猶豫<lb/>
而玉泉澤陽諸山皆有可觀未得歴至張本於是尚有<lb/>
待於他日焉<lb/>
　　出郭<lb/>
萬慮攻催雪滿頭還鄉纔得縱遨逰太行雲盡青浮曉<lb/>
<pb n="KR4d0509_WYG_015-20b"/>
洹水霜餘碧染秋漸老始知閒有味此回真與世無求<lb/>
溪山好處鴟夷滿況有風流老郡侯<lb/>
　　　出郭見柿園如江南橘林<lb/>
落日郊原秋滿烟煌煌星火爛將然一時喚醒江南夢<lb/>
恰似洞庭霜後天<lb/>
　　　水冶道中<lb/>
人煙仍古邑村落帶清泉修竹雲千畆垂楊翠半天滌<lb/>
塲餘滯穗沽酒險豐年欲結雞豚社慙無二頃田<lb/>
<pb n="KR4d0509_WYG_015-21a"/>
　　　題水冶寺<lb/>
永額僧知宋佳城石紀韓懷賢時拊髀弔古一凭闌清<lb/>
夢雲龕静悲歌野樹寒山川豈専美東北又豐安<lb/>
　　　謁韓墳<lb/>
考譜披圖總未真兩迴親得拜公墳降神生作三朝相<lb/>
聚氣嘘為五色雲宅兆發靈符厚徳碑銘無愧有竒勲<lb/>
憑髙更欲携形勢逺樹寒鴉滿夕曛<lb/>
　　　張彦謙署令以山水横披見贈次卷中詩韻而<lb/>
<pb n="KR4d0509_WYG_015-21b"/>
　　　歸之<lb/>
霜溪帶寒沙西山展晴麓已從招提逰更就招提宿烟<lb/>
霞遂埜逸宇宙入清矚歸来復歸来鄰翁酒初熟<lb/>
　　　途中口號<hi>二首</hi>
人人載酒具盤飱盡說監州昔有恩底事當途羅几案<lb/>
只愁旌斾過柴門<lb/>
城郭囂塵厭徃還出城依舊不能閒野人豈識予心事<lb/>
只羨丹墀第二班<lb/>
<pb n="KR4d0509_WYG_015-22a"/>
　　　㳺黄華寺始至其麓喜而為詩<lb/>
槲樕連山麓霜餘翠間紅架巖茅屋小分水石渠通漸<lb/>
覺烟霏重時疑道路窮升髙宜努力中止戒瘝痌<lb/>
　　　和崔信叔欲卜鄰黄華<hi>二首</hi>
昔年柱杖百錢逰曽到黄華最上頭案此畫圖分中半<lb/>
與君来徃亦風流人生早退為難得心約真同盖不謀<lb/>
加以數年婚嫁了移文儻肯少寛不<lb/>
哀樂中年已倦逰舊山頻夢大刀頭髙歡殿後雲猶在<lb/>
<pb n="KR4d0509_WYG_015-22b"/>
王母祠前水自流涉世到頭渾是錯得歸真箇善為謀<lb/>
溪堂萬卷同君讀此樂人間果有不<lb/>
　　　黄華山中雜詩<hi>四首</hi>
道人解后一開顔為借邛枝策我孱鳥語留人還小住<lb/>
晚風吹破水中山<lb/>
縁山詰曲路偏賖路轉山回境益佳寄語安排好東絹<lb/>
為君斷取上黄華<lb/>
手拄一條青竹杖真成自挂百錢逰夕陽欲下山更好<lb/>
<pb n="KR4d0509_WYG_015-23a"/>
林深無人不可留<lb/>
掛鏡臺西掛玉龍半山飛雪舞天風寒雲直上三千尺<lb/>
人道髙歡避暑宫<lb/>
　　　黄華山次鹿菴韻<lb/>
吾聞林慮西茲惟羣山㑹一舍入髙寒百里見空翠雄<lb/>
踞魏韓境特立宇宙内雪浪驚起陸天花亂縈帶排雲<lb/>
列竒峯極目認涯際出泉如江河岩壑困横潰轉曲路<lb/>
疑盡喧豗地將沸干崖與秋髙一徑穿雲細仙凡㡬塵<lb/>
<pb n="KR4d0509_WYG_015-23b"/>
隔跬步萬景萃攀縁攻折屐馳騁謝攬轡水簾真雄偉<lb/>
清響落天外淵客泣淋漓天孫織纎麗空明㡬百丈振<lb/>
古捲不易清氷瑶草亂白日洞天閟自非骨有仙未許<lb/>
踐福地磐石几席陳魯酒殽簌配道士山中宜宰相山<lb/>
中貴泉石聽吾言吾言諒非戲<lb/>
　　　題墨竈寺方丈東壁<lb/>
四圍嵐氣濕人衣五馬行秋弭節時莫遣鳴筝響空翠<lb/>
恐教猿鶴怪歸遲<lb/>
<pb n="KR4d0509_WYG_015-24a"/>
　　　次雲山上人韻<lb/>
雲埋墨竈久無烟散作晴嵐簇馬前白石清泉有今日<lb/>
紅塵烏帽笑當年<lb/>
　　　出山次衣字韻<lb/>
黄葉紛紛落滿衣山僧扶袖下山時莫嫌欵段非良足<lb/>
老子行山正要遲<lb/>
　　　墨竈寺追和緱山先生韻<lb/>
丹霞圓鎖翠潭潭仰面青天鏡出函解組已能辭好爵<lb/>
<pb n="KR4d0509_WYG_015-24b"/>
判山還欲署新銜冷傳霜信風生谷清透雲根月滿巖<lb/>
却憶瓈江舊林壑幾多烟霧䕶松杉<lb/>
　　　<graphic n="KR2762" url="https://raw.githubusercontent.com/kanripo/KR-Gaiji/master/images/KR2762.png" mimeType="image/png"/>峪山寳巖寺<hi>二首</hi>
擇勝何年著梵宫日窮猶未盡重重翠紅照耀三千界<lb/>
屏障周圍十二峯雪澗清泉響寒玉雲岩喬木捲蒼龍<lb/>
尚憐不盡登臨興天際危亭見五松<lb/>
烟嵐融翠濕濛濛石路縈紆細入空明月百壺松影下<lb/>
清風一榻水聲中聖燈不為吾儕現俗樂誰令釋子通<lb/>
<pb n="KR4d0509_WYG_015-25a"/>
兩宿豈能窮勝事山門愁見馬頭東<lb/>
　　　<graphic n="KR2762" url="https://raw.githubusercontent.com/kanripo/KR-Gaiji/master/images/KR2762.png" mimeType="image/png"/>峪寄可行弟<lb/>
千巖萬壑鬱蒼蒼葉正殷紅菊正黄莫訝荒㳺倦回轡<lb/>
要因髙處過重陽<lb/>
　　　静師觱篥歌<lb/>
霜清萬籟千顒収老月軋露寒波流山僧具眼識埜逸<lb/>
醉挾楚竹来鳴秋一聲透空石盤裂剛風不動雲夷猶<lb/>
驚猿無地避急響木葉欲脱林鴉愁激揚初似士引角<lb/>
<pb n="KR4d0509_WYG_015-25b"/>
嬌滑忽如鶯囀喉千聲百聲若縷貫氷蠶繹繹獨繭抽<lb/>
傳來定從龜年輩逸調當是雲師儔昌黎不用笑髙唱<lb/>
形骸散浪為浮鷗是時軒墀月正午諸僧舉白紛獻酬<lb/>
歸眠正有出塵想竹色已曉風颼颼<lb/>
　　　<graphic n="KR2762" url="https://raw.githubusercontent.com/kanripo/KR-Gaiji/master/images/KR2762.png" mimeType="image/png"/>峪用象菴韻<lb/>
穿雲驕馬路三日往復還層峰皆離竒一一青雲邊懸<lb/>
泉走白虹遥岑生紫烟肺腑巧遮掩岡巒隨折旋我有<lb/>
扶老笻不讓歸湖船三日得其凡縱念窮其巔便將巢<lb/>
<pb n="KR4d0509_WYG_015-26a"/>
雲松終嵗清玉蓮誰能共幽討未用譏流連<lb/>
　　　九日登鳯寧山<lb/>
亭亭鳯寧山形勢若飛動胡為不飛去仙真此摶控靈<lb/>
跡既不閟烟霞遂増重城居見其圖清賞時入夢今朝<lb/>
事幽尋霜風肅飛鞚適與佳節㑹更與佳人共危亭搆<lb/>
兩翼飛雲連畫棟翠柏瀉秋聲紅樹列清供遐觀千里<lb/>
近長歌百杯送洹流嗽其根俯瞰清可弄陟降自忘疲<lb/>
酬酢益豪縱牛山何用悲茲方待鳴鳯<lb/>
<pb n="KR4d0509_WYG_015-26b"/>
　　　過南齊觀丈八石佛僧云得之田中耕者始見<lb/>
　　　其頂隨發隨出因作浮屠居之<lb/>
教已由天降人猶入地求生民困狂走滄海遂横流塔<lb/>
影千年月松聲萬壑秋考碑當紹聖文物正崇脩<lb/>
　　　㳺善應次元裕之韻<hi>五首</hi>
兎絲休羨倚蓬麻鳯鳥還来訪竹花昨夜山翁宿何地<lb/>
水雲深處玉皇家<lb/>
溪山好策一枝藤學得襟懷淡似僧舊習掃除猶未盡<lb/>
<pb n="KR4d0509_WYG_015-27a"/>
留詩聊用記吾曽<lb/>
㡬處青旗暎小橋村醪時用慰無聊我来本是逃名姓<lb/>
莫為題詩更自標<lb/>
猿鶴煙霞日漸親黄扉人已作山人只應堂下潺潺水<lb/>
洗盡東華舊染塵<lb/>
琳宫夜静覺寒生霜碧澄澄浸月明滿耳驚濤不成寐<lb/>
四山雲樹更秋聲<lb/>
　　　善應泛舟<hi>二首</hi>
<pb n="KR4d0509_WYG_015-27b"/>
霜水清深處烟嵐紫翠間清風時信棹落日正宜山空<lb/>
闊凝絲竹潺湲響珮環道人盤石畔崇酒待予還<lb/>
郡西風物皆吾土十二年間到兩迴不是觥船有今日<lb/>
溪山渾似未曽来<lb/>
　<lb/>
　<lb/>
　<lb/>
　圭塘小藁别集卷下<lb/>
</p>
<p>
</p>
  </div>
</body>
</text>
</TEI>
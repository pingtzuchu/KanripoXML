<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭塘小藳卷二</head> <lb/>
    <p>
<pb n="KR4d0509_WYG_002-1a"/>
欽定四庫全書<lb/>
　圭塘小藳卷二<lb/>
　　　　　　　　　　　　元　許有壬　撰<lb/>
　　古詩<lb/>
　　　神山避暑晚行田間用陶淵明平疇交逺風良<lb/>
　　　苗亦懐新為韻<hi>十首</hi>
田塍晚獨䇿及此時雨晴東畦與西疃泱泱流水聲豐<lb/>
年已足歡清風復多情歸来藉草坐濁酒還自傾不用<lb/>
<pb n="KR4d0509_WYG_002-1b"/>
澆磈磊我懐無不平<lb/>
寢迹非絶世雅志便林丘青山足一至勝處靡不遊意<lb/>
適輒忘返兹焉夏已秋遙遙目力窮青青盡田疇迷復<lb/>
幸不逺歸歟無異謀<lb/>
脫身豪俠窟里氓締新交愛其心無穽不較醉語譊生<lb/>
兒更有教治地盡肥墝禾黍已在眼𤓰蔬早登庖愧子<lb/>
良已多况敢希由巢<lb/>
浮生苦無悰道近人自逺重外樂徇身遺世幾赫咺老<lb/>
<pb n="KR4d0509_WYG_002-2a"/>
農初不知遑遑嵗年晚清晨負耒出日夕行歌返悠悠<lb/>
千載心他人莫予忖<lb/>
落日照我影頎然溪水中涼飇動絺衣勢欲凌虚空顧<lb/>
之一大笑與爾將無同昔也爾何達兹焉爾何窮莫道<lb/>
山林陋乃有黄虞風<lb/>
昔人植松栢映蔚彌崇岡不為朝夕利千載當自長植<lb/>
槿非不榮我圃因之荒白髪走畏途途修馬非良桑榆<lb/>
賴非晚此樂且無央<lb/>
<pb n="KR4d0509_WYG_002-2b"/>
静念少日事躁中劇揠苗欲令千載淳反之在一朝斥<lb/>
鷃不自量上欲摶扶搖世怒任盲俗林譏愧清謠傲骨<lb/>
日已長及辰事逍遙<lb/>
淵明昔歸休開嵗纔五十我雖年近似我道慙什百兼<lb/>
金與尺璧敢取儕瓦礫緬焉動真想迅徃孰誘亦庶幾<lb/>
歸田園千載可同迹<lb/>
我聞昔桃源民風近無懐兹山亦深窈中有讀書齋但<lb/>
絶車馬迹不惜雲烟埋旁圍靡靡山上䕃髙髙槐聊以<lb/>
<pb n="KR4d0509_WYG_002-3a"/>
永今朝得酒從無膎<lb/>
我髪日以變山色日以新舉杯試問山古今閱幾人我<lb/>
非山主人聊為山之賔杖可入幽險詩能寫清淳但恐<lb/>
我他適山乎爾誰鄰<lb/>
　　　謝吳閒閒大宗師寄鶴氅衣<lb/>
逆駢欲遺世異服事繆悠恭也差可觀未是真仙儔因<lb/>
服究其衷有懐小竹樓一時示蕭散千載瞻風流鄙人<lb/>
冒朱紫因循成白頭衣錦不尚絅褫帶宜承羞歸来作<lb/>
<pb n="KR4d0509_WYG_002-3b"/>
褐父敝緼寒無憂老仙獨不棄謂可同真遊解衣逺衣<lb/>
我意重千金裘髙義固多感濁骨難崑丘披之焚香坐<lb/>
世慮忘囂湫神仙未能學願學王黄州<lb/>
　　　陳芝田寫余真對之小酌戲成四韻<lb/>
今日我與汝相看各華顛亟呼尊酒至我飲汝茫然他<lb/>
年我長徃酒但酬汝前悟此一大笑沽酒休論錢<lb/>
　　　和林春野見寄韻<hi>二首</hi>
山中真可樂經旬無客来羣材足楩楠小臣甘草莱君<lb/>
<pb n="KR4d0509_WYG_002-4a"/>
看倦飛鳥投林不徐徊咄爾迷途人倀倀自紆回海鷗<lb/>
久已狎鸕鷀復何猜秋風看木落春風看花開既種子<lb/>
猷竹亦有逋仙梅先生可休矣大夫亦賢哉髙步雲漢<lb/>
濶蹣跚距能陪尚可學采藥談笑到天台<lb/>
　　　又<lb/>
士生如大木皆欲架明堂寧知施用處用圓吾乃方歸<lb/>
来何所事琢句敷腎腸既為烟霞痼復作花月荒一壑<lb/>
今已專萬景身可當山空白石爛雲盡青天長故人逺<lb/>
<pb n="KR4d0509_WYG_002-4b"/>
相慰瑰辭聨夜光一展發曄曄再誦鏗琅琅貞松無冶<lb/>
容老桂多古香三復如見君嵗晚誰能忘<lb/>
　　　宿臨湘贈誠之監縣<lb/>
北風櫓聲乾晚泊斷磯下雲岫浮修蛾霜生入平埜鴻<lb/>
鴈無處尋落日不可畫重岡護巖邑百里寄民社藉甚<lb/>
賢大夫居然魯恭化豐年足粳稻沃壤滿桑柘我如無<lb/>
心雲底事勞候迓爛醉得詩歸江山非傳舎<lb/>
　　　李伯徴中丞奉東宫命作椎結請紀其故以百<lb/>
<pb n="KR4d0509_WYG_002-5a"/>
　　　字頌而祝之<lb/>
總角習義方結髪事明主櫛縱豸且貂勤勞幾寒暑青<lb/>
皇一顧中遂與國人伍區别垂鬒雲岐分戢鴉羽昔我<lb/>
秋谷公爬搔浄寰宇象賢實無愧冠服儼前矩願言夀<lb/>
而康三握勿為苦他年麟閣上雪鬢照簮組何用拭肝<lb/>
石道貴隨所處老我任飛蓬謌詩美繩武<lb/>
　　　次韻可行記圭塘草木<hi>八首</hi>
吾家青牛君伯仲龍矯矯不似丁令威暫来立華表鬼<lb/>
<pb n="KR4d0509_WYG_002-5b"/>
神䕶斧斤風霜幾昏曉摩挲左紐文曽見陸為沼<lb/>
　　　又<lb/>
徂徕以多賤吾圃斯拔萃逺從他山移清與幽境會樂<lb/>
天才四十栽爾已興慨吾年六十三方期翠成盖<lb/>
　　　又<lb/>
長公有名言不可居無竹僕僕斸蒼苔森森植寒玉聲<lb/>
来書幌清隂入酒杯緑何須更晚食此君足當肉<lb/>
　　　又<lb/>
<pb n="KR4d0509_WYG_002-6a"/>
蒼官昔多事乃與羣鳥鄰何如在圭塘亦勝居神囷老<lb/>
根已作石霜皮不成鱗不用歎不遇參軍能寫真<lb/>
　　　又<lb/>
朝来花斬新暮雨墜紅濕藤蘿助竒觀羅帔層層碧昌<lb/>
黎性苦隘政爾要蒙羃一笑問秋乎還能誨人奕<lb/>
　　　又<lb/>
披披青羅扇敷隂圭塘阿夏牕雲影薄秋枕雨聲多翰<lb/>
墨聊復爾風霜其若何休教近湖石掩映美人歌<lb/>
<pb n="KR4d0509_WYG_002-6b"/>
　　　又<lb/>
人生念慈親堂階多樹萱忽隨靈椿化冥漠俱髙騫此<lb/>
憂詎可忘肝摧不能言對花差自慰白頭還抱孫<lb/>
　　　又<lb/>
昔人避秦亂川原多種桃我幸遇明世栽培胡自勞看<lb/>
花食其實為圃豈不遭疎懶强鞭䇿猶勝宅不毛<lb/>
　　　寄歸彦温<lb/>
林慮吾郡山棄之来浚都子實浚都人乃得居林慮出<lb/>
<pb n="KR4d0509_WYG_002-7a"/>
疆必載質浮海或乗桴聖賢義有在并介遂殊途静言<lb/>
復自咎九徴有不渝袁閎築土室苑粲安一車六月擁<lb/>
裘卧異世真同符何當雲壑裏添我一茅廬<lb/>
　　歌行<lb/>
　　　應制天馬歌<lb/>
臣聞聖元水徳正色在朔方物産雄偉馬最良川原飲<lb/>
齕幾萬萬不以數計以谷量承平雲布十二閑華山百<lb/>
草春風香又聞有駿在西極權竒俶儻鍾乾剛茂陵千<lb/>
<pb n="KR4d0509_WYG_002-7b"/>
金不能致直以兵戈勞廣利當時紀述雖有歌侈心一<lb/>
啟何由制吾皇慎徳邁前古不寳逺物物自至佛郎國<lb/>
在月窟西八尺真龍入維縶七逾大海四閱年灤京今<lb/>
日才朝天不煩翦拂光奪目正色呈瑞符吾𤣥鳯鬐龍<lb/>
臆渇烏首四蹄玉後䃜其前九重喜見逺人格一時便<lb/>
勑良工傳玉鞭錦韉黄金勒瞬息殊恩備華飾天成異<lb/>
質難自藏志在君知不在物方今天下有道時絶塵詎<lb/>
敢稱其力臣才罷駑亦自知共服安輿無覂軼<lb/>
<pb n="KR4d0509_WYG_002-8a"/>
　　　題友人所藏明妃圖<lb/>
臂香骨沁守宫虐金鎖重門怨銀鑰深宫有眼不識春<lb/>
晝長時聴雲間樂平生所見惟監宫今朝豈期見畫工<lb/>
君王知畫不知妾薄命已分如秋蓬黄沙漫漫天無窮<lb/>
驚飇吹老紅芙蓉穹廬明日又何處此生遂負南歸鴻<lb/>
和親納侮號上䇿建議詒謀婁敬責妾身雖苦免主憂<lb/>
猶勝專寵亡人國關山寥落夢亦迷嫁雞正爾隨雞飛<lb/>
人間生女莫望貴只可近作田家妻琵琶聲斷霜天月<lb/>
<pb n="KR4d0509_WYG_002-8b"/>
青塚至今青不歇後来却有蔡文姬千古胡笳辱哀拍<lb/>
　　　行建徳縣民有訴作橋罹害者作徒杠行<lb/>
霜餘溪湍息奔鬬農隙維時梁可構徃来恐有病涉人<lb/>
官著恒規誰敢後邑胥承帖来鄉里鄉民見胥如見鬼<lb/>
督材斬木到丘壟致期視成毆婦子人未安行力已疲<lb/>
冬無㫖蓄雞先死田家雞盡誠可哀邑宰旦夕行橋来<lb/>
吁嗟此役本為利誰知為害翻百倍老癃傴僂訴且泣<lb/>
莫遣吏監民自力治貪問瘼乃吾事去甚痛懲尤所急<lb/>
<pb n="KR4d0509_WYG_002-9a"/>
老癃又言官試聴今日所知百無一我聞此語憤填膺<lb/>
不可勝誅空太息安得落落寰區間盡是龔黄二千石<lb/>
　　　臨江見大船宏麗異甚賦賈客樂<lb/>
鼓聲震蕩馮夷宫帆腹吞飽江天風長年望雲坐長嘯<lb/>
穏駕萬斛凌虚空主人揚州賣鹽叟重樓丹青照牕牖<lb/>
斗帳香凝畫閣深紅日滿江猶病酒錢塘女兒静且姝<lb/>
臂金盈尺衣六銖憑闌飯飽觀戲魚清波照影紅芙蕖<lb/>
江城到處時彌楫徧買甘鮮窮所恱千里攜家任去留<lb/>
<pb n="KR4d0509_WYG_002-9b"/>
一生為客無離别敦農抑商昧逺計遂使素封輕得意<lb/>
握籌狡獪俯承命危坐咄嗟收厚利田廬彫敝君知否<lb/>
終嵗勤勞莫糊口夏稅未了秋稅来三十六䇿惟有走<lb/>
　　　喜逢口<lb/>
灤陽驛東北四十里有雙塚世傳昔有久戍不歸者其<lb/>
父求之適相遇此山下相抱大笑喜極而死遂葬於是<lb/>
俗因謂之喜逢口亦猶望夫之有石也雖莫究其世代<lb/>
姓氏而其言有足感人者故作是以紀之<lb/>
<pb n="KR4d0509_WYG_002-10a"/>
兒寒解衣重撫摩兒饑推食孰忍訶長成與國逺負戈<lb/>
一去不返當如何去時云戍東北鄙直出榆闗度遼水<lb/>
白頭郎罷與影俱豈憚山川千萬里天教此地適相逢<lb/>
父曰從天墜吾子笑疲樂極俱殞身誰謂情鍾遽如此<lb/>
官家開邊方未已同生又别寧同死山雲漠漠風颼颼<lb/>
山頭雙塚知幾秋當時不忍一朝喜今日翻飛千載愁<lb/>
猶勝貞女化為石終古孤身雙不得清江寒影日悠悠<lb/>
行人一去無消息<lb/>
<pb n="KR4d0509_WYG_002-10b"/>
　　　赤壁<lb/>
孽瞞禍水劇趙女漢火餘光能幾許蜀方傳薪嘘未然<lb/>
吳偶束緼成一炬萬艘枯葦沃以膏空江如韛長風鼓<lb/>
九淵鼎沸羮魚龍連營熾炭膰貔虎雄圖南紀成畫餅<lb/>
匹馬華容作窮鼠坡翁乗興賦赤壁爛漫天機湧毫楮<lb/>
偶從雪裏寫芭蕉又似驪黄不毛舉考圖求故此其地<lb/>
疾惡千年若躬睹江山蕭條嵗華晚興廢人間幾今古<lb/>
買魚沽酒弔阿瞞醉和漁歌短蓑舞<lb/>
<pb n="KR4d0509_WYG_002-11a"/>
　　　雷篷歌贈廖楚材山長<lb/>
人間塵土何地無道人自愛居江湖江湖佳處寫不盡<lb/>
且復想像陳其觕有舟如葉君勿笑氣象乃欲吞堪輿<lb/>
四時風景皆可樂嵗晚獨與天游俱青山昨夜忽遁去<lb/>
萬象一色涵氷壺眼界疑堕清虚府心境直造鴻荒初<lb/>
道人箕踞受竒供但訝光怪生籧篨霜筠露籜政不俗<lb/>
更欲縁飾為瓊琚湘江清碧俯見底嶽麓倒影寒縈紆<lb/>
興来不省有物我短蓑獨速歌吳歈可憐翠被秦復陶<lb/>
<pb n="KR4d0509_WYG_002-11b"/>
但鼓憂患来攻敺莫言雪盡篷遂廢敲雨承月仍相娛<lb/>
　　　哀棄兒<lb/>
雪霜載途風裂肌有兒鶉結行且啼問兒何事乃爾悲<lb/>
父母棄之前欲追木皮食盡嵗又饑夫婦行乞甘流離<lb/>
負兒逺道力已疲勢難俱生灼可推與其㚄尾莫我隨<lb/>
不如忍割從所之今夕曠野兒安歸明朝道殣非兒誰<lb/>
父兮母兮豈不慈天倫遽絶天實為卜年執政雖咸腓<lb/>
發廩有議常堅持昔聞而知今見之倉皇援手無所施<lb/>
<pb n="KR4d0509_WYG_002-12a"/>
兒行不顧寒日西哭聲已逺猶依稀<lb/>
　　　偶閱可行書見其印章曰洹溪釣者戲為野語<lb/>
道士只合山中居釣者只合溪中漁不山不溪朝市趨<lb/>
人輕爾厭重爾誣彼道士者尤迂愚妄欲躋世為唐虞<lb/>
平生動為鬼揶揄况負且乗招而呼山耶溪耶盍歸歟<lb/>
山有美茹溪有魚<lb/>
　　　李惟中學士自西臺侍御召入以未央宫瓦硯<lb/>
　　　為貺作此謝之<lb/>
<pb n="KR4d0509_WYG_002-12b"/>
漢家作宫法紫微金鋪玉户明華榱甄官陶瓦極能事<lb/>
鉛丹細擣咸陽泥一朝神雀去不返秋風禾黍驚離離<lb/>
谷陵且變此宜盡一二時出農夫犂人間購求作珍玩<lb/>
洗刷篆籀分毫釐西臺執法好事者礱磨為硯尤瑰竒<lb/>
體呈全璧徑尺許沼開新月才一眉堅如鐵石潤如玉<lb/>
墨聲瑟瑟松風吹恵然匣送感髙義但惜所與非所宜<lb/>
公才真是謫仙裔善事利器方相資嗟予蕪學忝詞館<lb/>
雖有此器無能為世傳銅雀亦佳品搜刔黄壤今無遺<lb/>
<pb n="KR4d0509_WYG_002-13a"/>
髙皇垂統四百載老瞞何物敢等夷愛人屋上烏亦好<lb/>
况兹適用逾端溪楮生毛頴賀得友坐令几案増光輝<lb/>
代言揮制固多愧玉堂風月猶能詩<lb/>
　　　中書久病得請將歸吳閒閒大宗師亦有疾以<lb/>
　　　其象為贈云代彼陪行焚香對之作此以謝<lb/>
宵人本是山澤臞涉世政坐饑寒敺五年黄閣事何補<lb/>
種作老病叢孱軀灤京歸来十浹日藥裹不可離須臾<lb/>
平生結客半寰宇未免操瑟從齊竽可人底事期不来<lb/>
<pb n="KR4d0509_WYG_002-13b"/>
承慶堂深誰敢呼邇来亦復詩作祟清減益見風標孤<lb/>
杜門却掃難折簡豈意恵然来畫圖相㸔一笑但臆對<lb/>
妙契未許巵言㪺清氷寒玉照林表和氣春風生座隅<lb/>
齋居頓覺俗氛逺髙致已逼沈疴蘇我方歸思劇迅矢<lb/>
公自有分居方壺過從此去計必少夢中道路多縈紆<lb/>
便當卷奉江湖去願得始終如蟨驉<lb/>
　　　小樓對閒閒宗師象因次舊韻寄之<lb/>
鼎食不解肥我臞多病亦為山林敺巾車孤舟任所適<lb/>
<pb n="KR4d0509_WYG_002-14a"/>
何徃不可容微軀莫言五十未為老縱有七十来須臾<lb/>
今年兩耳得差勝飽聴萬籟吹笙竽閒人多事迫詩債<lb/>
野老敗興時招呼小樓今日好風色目斷天末冥鴻孤<lb/>
一時幽興豈容負况對蓬島神仙圖篆烟凝坐共心賞<lb/>
盡醉更把空尊㪺懐人未免有芥蔕處世已賞無亷隅<lb/>
分江小鼎煑粟粒誅茅别墅營屠蘇逺山但藉一枝杖<lb/>
中流誰辨千金壺菊籬秋香晚未減松牕月色寒相紆<lb/>
我行不武分斂迹安得甘草資蛩驉<lb/>
<pb n="KR4d0509_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圭塘小藳卷二<lb/>
</p>
<p>
</p>
  </div>
</body>
</text>
</TEI>
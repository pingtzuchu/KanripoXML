<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭塘小藳卷五</head> <lb/>
    <p>
<pb n="KR4d0509_WYG_005-1a"/>
欽定四庫全書<lb/>
　圭塘小藳卷五<lb/>
　　　　　　　　　　　　元　許有壬　撰<lb/>
　　序<lb/>
　　　文丞相傳序<lb/>
宋養士三百年得人之盛軼唐漢而過之逺矣盛時忠<lb/>
賢雜遝人有餘力及天命已去人心已離有挺然獨出<lb/>
於百萬億生民之上而欲舉其已墜續其已絶使一時<lb/>
<pb n="KR4d0509_WYG_005-1b"/>
天下之人後乎百世之下洞知君臣大義之不可廢人<lb/>
心天理之未嘗泯其有功於名教為何如哉丞相文公<lb/>
少年趠厲有經濟之志中為賈沮徊翔外僚其以兵入<lb/>
援也大事去矣其付以鈞軸也降表具矣其徃而議和<lb/>
也冀萬一有濟耳平生定力萬變不渝父母有疾雖不<lb/>
可為無不用藥之理公之語公之心也是以當死不死<lb/>
可為即為逸于淮振于海真不可為矣則惟有死爾可<lb/>
死矣而又不死非有他也等一死爾昔則在已今則在<lb/>
<pb n="KR4d0509_WYG_005-2a"/>
天一旦就義視如歸焉光明俊偉俯視一世顧膚敏祼<lb/>
將之士不知為何物也推此志也雖與嵩華争髙可也<lb/>
宋之亡守節不屈者有之而未有有為若公者事固不<lb/>
可以成敗論也然則收宋三百年養士之功者公一人<lb/>
爾孫富為湖廣省檢校官始出遼陽儒學副提舉廬陵<lb/>
劉岳申所為傳將刻之梓俾有壬序之有壬早讀吟嘯<lb/>
集指南録見公自述甚明三十年前遊京師故老能言<lb/>
公者尚多而訝其傳之未見於世也伏讀感慨惜京師<lb/>
<pb n="KR4d0509_WYG_005-2b"/>
故老之不及見也公之事業在天地間炳如日星自不<lb/>
容泯而史之取信世之取法則有待於是焉若富也可<lb/>
謂能後者已<lb/>
　　　五峯文集序<lb/>
五峯胡先生文集凡五卷南軒張先生序之矣益陽劉<lb/>
用孚將刻諸家塾且徴予題其端予惟世之深知者莫<lb/>
若師友先生之集南軒之序詳矣予何人哉然其引而<lb/>
不發者愚不容訒也先生資質純粹根乎天性講貫精<lb/>
<pb n="KR4d0509_WYG_005-3a"/>
密得之家傳於六經則沈潛反覆取道之原於百家參<lb/>
考互訂必是之歸其涵養見於知言一書而性命道徳<lb/>
之微無不貫其設施著於皇王大紀而禮樂刑政之用<lb/>
無不該議論慷慨輝光宣著千載之下猶想見其風采<lb/>
至於發言為詩抒言為文皆修齊治平之實也先生避<lb/>
地衡山結廬五峯故嘗造祝融之峯以求先生之遺躅<lb/>
而深山大谷雲烟草樹邈乎其不可求也獨取先生之<lb/>
書伏而讀之其亦萬一私淑者乎用孚刻其書俾大行<lb/>
<pb n="KR4d0509_WYG_005-3b"/>
諸世其用心亦仁矣哉<lb/>
　　　大一統志序<lb/>
至元二十三年嵗丙戌江南平而四海一者十年矣集<lb/>
賢大學士中奉大夫行秘書監事扎瑪拉迪音方今尺<lb/>
地一民盡入版籍宜為書以明一統世皇嘉納命札馬<lb/>
刺丁洎奉直大夫秘書少監虞應龍等蒐輯為志二十<lb/>
八年辛卯書成凡七百五十五卷名大一統志藏之秘<lb/>
府應龍謂比前代地里書似為詳備然得失是非安敢<lb/>
<pb n="KR4d0509_WYG_005-4a"/>
自斷尚欲網羅遺逸證其同異焉至正六年嵗又丙戌<lb/>
十二月二十一日中書右丞相巴爾竒爾布哈率省臣奏<lb/>
是書國用尤切恐久湮失請刻印以永于世制可明年<lb/>
丁亥二月十七日皇上御興聖便殿中書平章政事特<lb/>
穆達實傳㫖命臣有壬序其首臣聞春秋所以大一<lb/>
統者六合同風九州共貫也然三代而下統之一者可<lb/>
考焉漢拓地雖逺而攻取有正譎叛服有通塞况師異<lb/>
道人異論百家殊方指意不同亡以持一統議者病之<lb/>
<pb n="KR4d0509_WYG_005-4b"/>
唐腹心地為異域而不能一者動數十年若夫宋之畫<lb/>
于白溝金之局于中土又無以議為也我元四極之逺<lb/>
載籍之所未聞振古之所未屬者莫不渙其羣而混于<lb/>
一則是古之一統皆名浮於實而我實協於名矣且統<lb/>
之為言昉見於易乾之彖曰大哉乾元萬物資始乃統<lb/>
天說者謂天也者形也統也者用形者也象曰天行健<lb/>
君子以自强不息則又示人以體乾之道盖天為萬物<lb/>
之祖君為萬邦之宗乾以至健而為萬物始乃能統理<lb/>
<pb n="KR4d0509_WYG_005-5a"/>
於天皇上體乾行健以統理萬邦所謂一統萬類可以<lb/>
執一御而六合同風九州共貫之機括繫焉九州之志<lb/>
謂之九丘周官小史掌邦國之志外史掌四方之志志<lb/>
之由来尚矣况一統之盛跨軼漢唐者乎是書之行非<lb/>
以資口耳博洽也垂之萬世知祖宗創業之艱難播之<lb/>
臣庶知生長一統之世邦有道榖各盡其職於變時雍<lb/>
各盡其力上下相維以持一統我國家無疆之休豈特<lb/>
萬世而已哉統天而與天悠久矣<lb/>
<pb n="KR4d0509_WYG_005-5b"/>
　　　綱目書法序<lb/>
朱子感興詩躐舉三朝而不他及其有激於歐馬而綱<lb/>
目之所以作也周不綱非一日至命三家為諸侯則其<lb/>
綱不復可振矣此一家託始之命意也晉史帝魏習鑿<lb/>
齒已病之唐書紀武則范氏之論至矣通鑑千三百六<lb/>
十二年事如指諸掌偉哉書乎其文則猶史也朱子慨<lb/>
然本春秋之㫖任筆削之重主正統以明君臣之分嚴<lb/>
書法以誅亂賊之心其取義大矣永新劉益友先生作<lb/>
<pb n="KR4d0509_WYG_005-6a"/>
書法發明之其徒進士湖廣省照磨馮君敬修欲其說<lb/>
襮於世俾抒其㮣噫朱子之心憂世甚至非矛盾温公<lb/>
者也民彞物則之所係則因革生焉諸侯僭王則貶稱<lb/>
君無正統則並書不相下帝昭烈以明正統書在房陵<lb/>
以合乾侯死揚雄之仕莽卒陶潛而係晉皆凜乎斧鉞<lb/>
其筆而君臣之大義明矣他如奥義微㫖益友之撤覆<lb/>
發韞殆無餘焉若夫開卷之初命三家率舊文者終卷<lb/>
非一義苟至當吾何異焉盖綱目成讀通鑑者有所折<lb/>
<pb n="KR4d0509_WYG_005-6b"/>
衷而亂臣賊子無所逃罪矣二書可相有而不可相無<lb/>
者也益友之書適而不牽會而不摦智周於理而力周<lb/>
於文矣或謂孔子作春秋三傳且相異同朱子學孔子<lb/>
者益友書法果盡合朱子之心乎予曰朱子之書主褒<lb/>
貶其心易知也昔之書今之削昔之遺今之特書揆之<lb/>
以始末律之以凡例舉此以見彼寓微而示顯者益友<lb/>
之綜覈精矣竊嘗一二致疑沈潛反覆秖見目力心思<lb/>
之不逮而足之所未至固未易悉其地之所有也然則<lb/>
<pb n="KR4d0509_WYG_005-7a"/>
書法一書抑綱目之不可無者乎後之人有如左氏公<lb/>
榖者操戈而出則非區區之所及知也<lb/>
　　　秋谷文集序<lb/>
相國李韓公秋谷先生薨之二十七年子獻由參議中<lb/>
書省事拜治書侍御史進侍御史有壬實中丞一日出<lb/>
先生文集俾序其端昔蘇子瞻恨不及一見范文正公<lb/>
與其季子徳儒同官于徐序文正遺藳以挂名文字中<lb/>
自托門下士之末為幸而有壬之擢第也先生實座主<lb/>
<pb n="KR4d0509_WYG_005-7b"/>
接餘光親誨益不少視子瞻之於范文正則有壬之幸<lb/>
多矣序其敢辭先生以雄邃之學為帝者師功勲在王<lb/>
室聲名滿天下自九重以至於里巷皆以字稱才氣跌<lb/>
宕落筆縱横歌詩流播荒陬下邑傳郵逆旅徃徃大書<lb/>
於壁然世之歌詩而不知其文知其文而墓碑未出不<lb/>
知其功勲之大之詳也國初因仍吏治日就媮窳士氣<lb/>
奄奄僅屬先生在潛邸日久啟沃謂儒可與守成一旦<lb/>
當國即行貢舉盖倡於草昧條於至元議於大徳沮尼<lb/>
<pb n="KR4d0509_WYG_005-8a"/>
百端而始成於延祐亦戛戛乎其艱哉三十年来得人<lb/>
之列於庶位者可枚指也士風之隆替治化之樞紐在<lb/>
焉大徳之末丁國勢危疑神器杌隉之會猶操舟灧澦<lb/>
三峽遇排山倒海之風而能力贊祕䇿卒底平濟非社<lb/>
稷之臣乎若夫名爵掃地而削其尤錫予空帑而復其<lb/>
舊太官恃不鉤檢而覈其濫宿衛依憑城社而沃其冗<lb/>
貴近世臣莫敢議及乃挺身任之灼知將来之危不恤<lb/>
也國家用儒者為政至元而後炳炳有立者先生一人<lb/>
<pb n="KR4d0509_WYG_005-8b"/>
而已有壬因襮其槩使讀是集者知有徳有言且以見<lb/>
功勲之出有原柢也皇上追念勲徳贈舊學同徳翊戴<lb/>
輔治功臣太保儀同三司上柱國追封魏國公諡文忠<lb/>
獻字伯徴世濟其美詎可量也哉<lb/>
　　　特進大宗師閒閒吳公挽詩序<lb/>
至正六年十月七日特進上卿𤣥教大宗師閒閒吳公<lb/>
薨於大都崇真萬夀宫承慶堂中朝士駢沓走弔莫不<lb/>
哀傷士哀傷之不足又形諸歌辭諸弟子裒為卷軸徴<lb/>
<pb n="KR4d0509_WYG_005-9a"/>
序其首以倡嗣音以廣其哀焉有壬交游三十年昔在<lb/>
政府嘗奉勑贊公像有人以為仙我以為儒之語士論<lb/>
不謂過也得請歸公遺雲林小影曰我不能去以我像<lb/>
行是從公于邁也今年四月赴翰林學士召甫入京公<lb/>
即率其徒治具相勞旅館中既陛見將歸造承慶堂不<lb/>
告以故但酒至為引滿公曰快意若是豈欲去而留别<lb/>
耶有壬明日遂行閏十月再赴承㫖召至京則公已殯<lb/>
於嶽祠之光岳堂矣嗚呼惜哉公年十三學道十六已<lb/>
<pb n="KR4d0509_WYG_005-9b"/>
拔萃班行其師神徳真君受世皇殊眷江南初定有事<lb/>
南嶽公以大弟子選行神徳代祠嶽瀆公實輔行年二<lb/>
十三聲望赫赫矣始授冲素崇道法師南嶽提㸃加號<lb/>
𤣥徳改大都崇真萬夀宫提㸃拜𤣥教嗣師總攝江淮<lb/>
荆襄等處道教都提㸃神徳觀化制拜公特進上卿崇<lb/>
真𢎞道𤣥徳廣化真人總攝江淮荆襄等處道教知集<lb/>
賢院道教事𤣥教大宗師皇帝即位親御翰墨書閒閒<lb/>
看雲四大字以賜年益髙體日健勝目障而復明恭迓<lb/>
<pb n="KR4d0509_WYG_005-10a"/>
龍虎臺歸歴造故舊戒其徒番次肆設飲必盡歡坐是<lb/>
得疾越八日中夜命弟子焚香中庭更衣正寢端然而<lb/>
逝夀七十有八平生勇於為善不以外方自疑故凡政<lb/>
令之得失人才之當否生民之利病隂有以裨益於時<lb/>
者人不知也與人交終始不渝至其子孫猶周恤之平<lb/>
居宴坐扣以國初事歴歴覼縷世家源派隆替顛末按<lb/>
譜敷陳有不及者經久覆扣一語不爽二親之存屢歸<lb/>
為夀其沒也得請襄事以能喪聞疏封贈諡備極恩榮<lb/>
<pb n="KR4d0509_WYG_005-10b"/>
夫神仙之事不得而知吾儒闢之以其亂大倫也若公<lb/>
事君而忠事親而孝謂之亂倫可乎夀傳八旬翛然而<lb/>
返冥漠與造物者為徒視無益於世白日輕舉而稱神<lb/>
仙者世未必有能知其孰是孰非者已其生質之異際<lb/>
遇之隆言行之實則有侍講虞公道行述方將銘堅珉<lb/>
登太史何事於序諸弟子奉冠劍歸葬有日請益切故<lb/>
為述三十年之契以寫不能自己之情而與其出處之<lb/>
槩以導紼謳斥苦之和者焉<lb/>
<pb n="KR4d0509_WYG_005-11a"/>
　　　張文忠公年譜序<lb/>
贈平章政事濵國文忠張公薨南臺中丞張起巖銘其<lb/>
碑翰林學士歐陽𤣥序其文江浙儒學提舉黄溍記其<lb/>
祠三君洎有壬皆延祐乙卯公主文所取進士也有壬<lb/>
辱知尤深公之薨乃不獲致一奠之哀獨欲效片言隻<lb/>
字以答知遇而奔走睽阻又不獲陪三君之列竊有憾<lb/>
焉公之子秘書郎引奉公年譜俾序其端嗚呼此有壬<lb/>
之志也公文行履歴具諸碑而槩諸譜矣請以躬承一<lb/>
<pb n="KR4d0509_WYG_005-11b"/>
二言之公汲引後進如不及有壬初倅遼州偶免瘝曠<lb/>
書来奬勉有興斯文復古治語承乏中朝公在鄉里每<lb/>
小有著作達左右必喜而形之書盖欲䇿其未至也尤<lb/>
慎許可獨稱緱山陳公曰邇来士大夫宜亟法此老盖<lb/>
取其立朝蹇諤進退明决有契於心以矯時弊也朋游<lb/>
有為御史過於自保者公曰御史士大夫之洛陽也此<lb/>
而無聞無官可為矣拜詹事丞有壬迓之通州坐漕㕔<lb/>
語終日其略曰予見舉人以書攫官旋擲其書以官裕<lb/>
<pb n="KR4d0509_WYG_005-12a"/>
身而尋敗其官多矣子將不釋於用其勉之翼日入城<lb/>
則飄然歸矣自是不復一接焉公以布衣入京歴登樞<lb/>
要道不合即去優游山水若將終身關中之饑人死殆<lb/>
盡而臺中丞之命一下慨然登車傾己財竭心思活垂<lb/>
死無算號慟感疾以薨發於至誠有不能自己者非勉<lb/>
强所能也或議其蒞事太迫而疑其制行過髙不知義<lb/>
之所在皆當為者也國家百年培養士類其學固足以<lb/>
支梧世用至於養其氣以勵其風節則若有未至者焉<lb/>
<pb n="KR4d0509_WYG_005-12b"/>
風節不勵而不徇於富貴者鮮矣惟豪傑之士挺然有<lb/>
見於世而頑亷懦立之機係焉若公可謂豪傑之士矣<lb/>
而其久退一出又有合於義之大者也嗚呼其可尚也<lb/>
哉<lb/>
　　　忍經序<lb/>
衡陽髙士棲碧羅巨海嘗從文山海上歸終身宋衣冠<lb/>
交接稱許尤不苟有壬讀書衡泮居與之鄰乃辱與進<lb/>
聞其稱海北道廉訪使榕寓孫公之賢不容口盖公徃<lb/>
<pb n="KR4d0509_WYG_005-13a"/>
来過衡衡士大夫多慕而見之巨海則交處最密者有<lb/>
送行序若詩在棲碧文集今尚能記其槩公金源烏古<lb/>
部人征宋有功歴官所至皆有恵政長憲海北民懐吏<lb/>
畏太夫人年髙上疏歸養泝沿湖湘士大夫無不熟公<lb/>
者今中書左丞大司農良楨榦卿其子也時望所屬公<lb/>
累贈推忠靖逺著節功臣榮禄大夫中書平章政事柱<lb/>
國追封魏國正憲公某不及拜下風猶欲識其子孫以<lb/>
酬平日景行先哲之意而榦卿仕早有聲日踐華要承<lb/>
<pb n="KR4d0509_WYG_005-13b"/>
乏政府實嘗同寅都城僦屋又得為鄰一日出書曰忍<lb/>
經以示某曰先子平生有得於此輯而為書子其序之<lb/>
某識榦卿但知其世有積徳而不知其所得之源也及<lb/>
讀是書為之三歎曰孫氏子孫之賢閥閱之大豈徒然<lb/>
哉公之言忍有正義有變義有衍義使人人有見乎此<lb/>
則修身齊家涖官之道盡在是矣夫以刃加心上而能<lb/>
受之非易事也易之懲忿窒慾書之以禮制心乃其下<lb/>
手要法公皆舉以示人自傳記子史以至佛書道書百<lb/>
<pb n="KR4d0509_WYG_005-14a"/>
家雜著詩賦凡有關於忍經者靡不收入古今之言忍<lb/>
者無以復加矣榦卿既參大政尋拜左丞分省外藩復<lb/>
入政府廟堂以其久勞幾務聴辭中書俾専明農士論<lb/>
猶未釋也讀父之書得效若此不惟一身一家又將傳<lb/>
之天下後世也某賦性褊躁仕途五十年濵於危殆者<lb/>
屢矣使早得伏讀此書庶不至若是之殆也雖然衛武<lb/>
公年九十有五尚求箴警於國某雖七十有一苟未死<lb/>
一日有一日之事此書尚有資焉<lb/>
<pb n="KR4d0509_WYG_005-14b"/>
　　　國朝名臣事略序<lb/>
聖元基朔方立人極世祖皇帝混破裂而一之廣輪疆<lb/>
理古職方所未半其天地之再初乎渾淪所鍾命世卓<lb/>
絶之才實輩出輔成之故盛徳大業之所著自顥穹生<lb/>
民未之有也然而百餘年来元勲偉績世未盡白故老<lb/>
知者湮沒無幾家乗志銘不能家至而徧知也仁皇御<lb/>
極勑太史傳功臣而玉堂秘奥世莫得而見焉監察御<lb/>
史趙郡蘇天爵伯修輯國朝名臣事略十五卷湖北憲<lb/>
<pb n="KR4d0509_WYG_005-15a"/>
刻諸梓徴序其端某在京師早知伯修之才而未知其<lb/>
有是編也惟其培學上庠歴史屬久故考之也詳擇之<lb/>
也審其類例傚朱子言行録條有徴據略而悉豐而核<lb/>
其四方之争先快覩者乎竊惟國朝真才雲集是編才<lb/>
四十七人有齊民知名而未録者盖朱子例嗣有所得<lb/>
當續書之也若是則四方之快覩者不一伯修之學其<lb/>
益昌矣又不知今士大夫用心如伯修者幾人世所望<lb/>
於太史氏出於事略之外者其將有所屬乎憲長篤禮<lb/>
<pb n="KR4d0509_WYG_005-15b"/>
質班幕府李榖王大有職風紀育人材俾觀者率作是<lb/>
亦韓子所謂牽聨得書者也<lb/>
　　　宋誠夫文集序<lb/>
延祐己未贈翰林直學士諡正獻宋公誠夫偕其弟顯<lb/>
夫始入京過予陋巷一見如平生所著曰千樹栗者視<lb/>
予曰京師吾鄉田廬盡廢江湖二十年儲蓄歸為恒産<lb/>
獨此爾閱其帙知其學已充文已成謂之曰君之産不<lb/>
但與千户侯等將與萬户侯等承乏山北幕嵗辛酉當<lb/>
<pb n="KR4d0509_WYG_005-16a"/>
大比時語同官第一人必在誠夫已而果然為御史為<lb/>
左司都事皆與予同事當大廷論議不顧忌絶去儒生<lb/>
拘迂懦訥氣習若老於吏牘者仕至國子祭酒而病尋<lb/>
卒於位既葬顯夫出所為詩文監察御史上之臺臺檄<lb/>
山南憲下所部刻之梓而俾予序其端夫士之生世生<lb/>
有聞於時沒有垂於後是不死矣而士之垂世者未可<lb/>
必其必傳而不與草木俱腐也至於誠夫之文則吾知<lb/>
其必傳焉待罪中書每館閣掄材未嘗不為誠夫歔欷<lb/>
<pb n="KR4d0509_WYG_005-16b"/>
使天昌以年則其長翰林集賢亦猶昔之意其魁天下<lb/>
也不幸用之未能盡其才而幸得顯夫為之弟使其文<lb/>
著於世傳於後又類所刪文若樂府為别集片言隻字<lb/>
無所遺逸顯夫可謂能弟誠夫可謂不死矣誠夫自選<lb/>
其文更千樹栗曰至治集其傳不待予叙也獨列其守<lb/>
官梗概使讀其文者知其政事之長而信其見之文者<lb/>
非空言也顯夫今監察御史文如其兄二宋之名於是<lb/>
益著矣<lb/>
<pb n="KR4d0509_WYG_005-17a"/>
　　　春秋集義序<lb/>
春秋由三傳而下世之存者可考也范氏探經而為集<lb/>
解啖趙考三家短長為統例伊川以傳考經之事跡以<lb/>
經别傳之真偽皆號精當而世之讀者無幾及胡氏傳<lb/>
出學者翕然宗之聖朝設科遂與三傳並用諸家之說<lb/>
幾無聞焉向會試以五經發䇿至有不知名家名氏者<lb/>
况有考其短長而折衷為書者乎且聖人之意當時門<lb/>
人有所不知世傳左氏時代不一要非親受於聖人者<lb/>
<pb n="KR4d0509_WYG_005-17b"/>
宜其辭勝而失誣也公羊榖梁傳聞逾逺諸家之說各<lb/>
尊所聞其能盡合聖人之意乎朱子謂春秋大㫖誅亂<lb/>
臣討賊子内中國外夷狄貴王賤伯而已未必如先儒<lb/>
所言字字有義也如此則傳註之說可泥於一偏乎豫<lb/>
章張君立擇諸家之論或全或略疏於三傳胡氏之後<lb/>
名曰集義擷衆長萃於一歴歴精至觀其自序盖欲學<lb/>
者因是以求諸家之全戒其厭煩務簡而取足於此則<lb/>
君立所得與夫所以教人者可見矣欲觀君立之集義<lb/>
<pb n="KR4d0509_WYG_005-18a"/>
當先觀君立之自序徧取諸家優游涵泳交暢旁通一<lb/>
旦有得自知去取迴觀集義心目瞭然與聞人之說襲<lb/>
而取之者異矣康節云春秋盡性之書也傳註而已乎<lb/>
　　　春秋經說序<lb/>
予投劾歸田里客傳至御史張君約中章疏言三大逆<lb/>
當門誅洎諸姦惡族黨宜鐫削投諸逺且言天怒人怨<lb/>
驗古質今紀綱賞罰治亂所係言極剴切予讀而壯之<lb/>
億其人必知春秋者也春秋明天理正人倫語其大則<lb/>
<pb n="KR4d0509_WYG_005-18b"/>
為亂臣賊子而作也約中元統癸酉進士治劇縣有聲<lb/>
入薦華貫難進易退歸卧林慮擢開州尹迫命輿疾而<lb/>
赴予熟其賢未知其藴既觀論列且寄所輯春秋經說<lb/>
徴序於是知其深於春秋而復自喜昔者億之之中也<lb/>
董氏言為人臣者不可不知春秋然春秋豈易言哉三<lb/>
傳而下便到啖趙啖趙而下不知幾家胡氏之専精而<lb/>
改元即位之說不能免龜山支離之議霣霜不殺之記<lb/>
不能辨法家假託之文則窮是經者亦戛戛乎其難哉<lb/>
<pb n="KR4d0509_WYG_005-19a"/>
朱子不能自信於心未嘗敢措一辭者豈以是耶然其<lb/>
言曰春秋大㫖誅亂臣討賊子貴王賤伯而已未必如<lb/>
先儒所言字字有義又曰聖經本平易後儒以己見論<lb/>
經故經義不白而反艱險即是究之朱子於經不既淵<lb/>
矣乎尹和靖言王安石廢春秋非其意以三傳不足信<lb/>
其不解者以其難也以其難而不解可也以其難而廢<lb/>
之則王氏心術可見我朝草廬吳公采摭諸家之言各<lb/>
麗於經分所異合所同為纂言十二卷又倣陸氏纂例<lb/>
<pb n="KR4d0509_WYG_005-19b"/>
為總例七篇有功於經者也約中因纂言録其說以附<lb/>
於經其自得者又疏其說於先儒之後中大路而不岐<lb/>
泝正流而不沱又有功於吳公者也有功於吳公斯有<lb/>
功於經矣一旦大用持是說以裁割庶事有什伯章疏<lb/>
者已經說豈空言而已哉<lb/>
　　　琴泉先生詩序<lb/>
漢陽文學掾湘瀏劉嗛光逺氣豪而温學充而貞與之<lb/>
游知若人游之久知若翁翁字山甫盖今之隠君子也<lb/>
<pb n="KR4d0509_WYG_005-20a"/>
昔長沙趙公平逺典刑一時尤相厚善家貧有襟量士<lb/>
大夫過者無不欵接藏書教子掃絶塵俗惟癖於琴平<lb/>
逺號之為琴泉先生其有得於琴乎古者成人以樂養<lb/>
其情性而蕩其邪穢今則無矣鄭衛嘈雜萬耳一聲聲<lb/>
之平者獨琴近之故嵇康嘗謂衆樂之中琴徳最優幽<lb/>
人髙士養心理性舉有託焉平逺多藝尤精於是度曲<lb/>
審材斵削漆絲悉身為之顧挈是號而被之則其能可<lb/>
知己天下之水泉為勝水之原也海雖大受外所需非<lb/>
<pb n="KR4d0509_WYG_005-20b"/>
其自出也今夫發而涓涓流而滔滔微而為溝池瀦而<lb/>
為江湖以輸於海而無窮皆吾之所自出取於内而不<lb/>
求於外者也而其為水也猶雨之始隕自天潔而不汚<lb/>
者也易象蒙中庸時出孟子之有本皆有所取琴則何<lb/>
取焉豈以其始達也歴澗谷觸崖石潨然鏘然幽響振<lb/>
越和之以清風亂之以松聲山空閴聞其有契於吾琴<lb/>
乎抑絲木為聲假於人以發者也泉自然者也愛而不<lb/>
可挈也寓諸器而寫之泠然流出於絃徽間彼有無窮<lb/>
<pb n="KR4d0509_WYG_005-21a"/>
之流此有無窮之聲聲與心會物我兩忘不知琴之為<lb/>
泉乎泉之為琴乎山甫之為琴泉乎琴泉之為山甫乎<lb/>
吾聞其人淡無所好豈屑屑於藝者寓意自適以發其<lb/>
胸中之樂爾年今七十二飲食起居如少壯時其又有<lb/>
得於琴之外者乎予以平逺之交知其友之端以光逺<lb/>
之子知其父之賢故喜為序之<lb/>
　　　智子元越南行藳序<lb/>
鎮陽智熙善子元以多學濟卓犖之才大徳間宿衛春<lb/>
<pb n="KR4d0509_WYG_005-21b"/>
宫冀速化行其志命與時左為南臺行人轉掾史又不<lb/>
樂棄去今太師秦王右丞相為南臺大夫知其才居中<lb/>
書擢西曹掾皇上即位故事遣使頒朔安南行者超三<lb/>
級歸不駮降故自售雜遝而薦私者亦復沸騰久不决<lb/>
乃合議堂上丞相曰智子元可欲行者與智面校優劣<lb/>
衆口始塞於是子元以禮部郎中佩金符為介使以行<lb/>
既反命出紀行詩藳徴言表之禮諸侯即位小國朝之<lb/>
大國聘焉况天子即位乎諸侯之於天子比年一小聘<lb/>
<pb n="KR4d0509_WYG_005-22a"/>
三年一大聘五年一朝况蠻夷小國乎安南先宋納欵<lb/>
我不拒之天下既一彼復反覆我不銜之褒嘉錫賚不<lb/>
吝也然自世皇時召其主入朝而為辭幾易世矣世一<lb/>
来王且不能行而朝廷每勤行人涵容煦育秪以見我<lb/>
元之天地其量也觀子元詩其處之之道大較己見矣<lb/>
今年五月二十五日檢才大安閣下予首舉子元甚力<lb/>
丞相喜且云智子元佛法亦通宜亟用之而下坐他有<lb/>
論薦可否持久俄丞相起遂輟凡使安南即酬美官子<lb/>
<pb n="KR4d0509_WYG_005-22b"/>
元獨留滯餘一年雖然丞相不忘也一旦柄用其亦自<lb/>
行其詩乎讀之竟序而歸之<lb/>
　　　張雄飛詩集序<lb/>
延祐首科國人暨諸部列右榜者十六人幸獲魚兔委<lb/>
其筌蹄與夫不以一得為足汲汲所未至者亦各播人<lb/>
耳目有不得而揜者焉唐古氏張君雄飛首科右榜有<lb/>
聞者也不以一得為足益礪其學尤工於詩徃徃膾炙<lb/>
人口佳章竒句不可悉舉拜御史西臺按巴蜀越雋足<lb/>
<pb n="KR4d0509_WYG_005-23a"/>
跡殆盡西南履少陵之躅黙有契焉移南臺行嶺海窮<lb/>
極幽險僉浙東憲過錢塘登會稽探禹穴天台鴈蕩之<lb/>
勝舉在心目得江山之助故其詩益昌而多也矣言之<lb/>
精絶者為文文之精絶者為詩然昔人有文章妙一世<lb/>
詩句不逮古人之言亦有文章不傳獨以詩顯者工部<lb/>
三賦他無聞焉非無文也以其所長揜之也雄飛既礪<lb/>
其學而詩又其尤長者乎移僉湖南過余瑯瓈山中出<lb/>
其藳古律詩共若干首屬序其端愚因以得悉其多也<lb/>
<pb n="KR4d0509_WYG_005-23b"/>
且作邑而有恵佐臺而有聞司憲而有為礪學又不已<lb/>
不獨資為詩將澤於道徳仁義致其逺者大者其可尚<lb/>
也哉吾同年之得人可不謂盛矣乎<lb/>
　　　成中丞詩序<lb/>
元統癸酉南陽成公誼叔既擢第官翰林學日益進名<lb/>
日益振仕日益顯為河間轉運使弟有孚嘗過之談其<lb/>
政不釋誦其詩又勝所聞於是知誼叔不以一第自滿<lb/>
力進修而志逺大者也中臺政府敭歴俄徧御繁肩重<lb/>
<pb n="KR4d0509_WYG_005-24a"/>
著作不輟分省於相相吾里故尤悉其政適林慮有警<lb/>
乗其未備而弭之有詩曰林慮清固已嘉其有為而詩<lb/>
不苟作也時方急賢召入尹京刃甫發硎復拜左丞出<lb/>
鎮大名尋拜御史中丞召歸皇上以羣醜未殄將帥翫<lb/>
縮非聲實素孚健有力者巡行督治未易即工詔分臺<lb/>
率僚屬事賞罰興除俾専處决其任重矣客陳君彦博<lb/>
輯誼叔詩二百七十餘首請序其端卧病寒齋因得盡<lb/>
讀皆有關於世教而無苟作也詩言志爾斯行可以言<lb/>
<pb n="KR4d0509_WYG_005-24b"/>
志矣昔元結作舂陵行兼賊退後示官吏二首老杜謂<lb/>
今盜賊未息知民疾苦若得結輩十數公落落然參錯<lb/>
天下為邦伯萬物吐氣天下少安可待矣不意復見比<lb/>
興體制今誼叔為宰執天下皆在鈞陶中豈特邦伯而<lb/>
已哉他日事業將百舂陵見之歌頌者又將鳴邦家之盛<lb/>
不但言志而已也是為序<lb/>
　　　宋顯夫文集序<lb/>
予卧病田廬有禁近之召迫命就道惶汗無措而復竊<lb/>
<pb n="KR4d0509_WYG_005-25a"/>
自喜幸故人宋君顯夫實直學士協恭侍從自公論文<lb/>
亦一樂也比予入京而顯夫卒矣予病亟歸不得省其<lb/>
孤承詔復来顯夫已贈國子祭酒諡文清思而不可見<lb/>
惜哉孤籲奉燕石集拜且泣曰此先子所遺兄彍編次<lb/>
者也世父至治集公實序之敢援例以請予序誠夫文<lb/>
不一紀又序其弟人之生世其可悲也夫昔顯夫兄弟<lb/>
入京首與予同游盡眂予所著睽離有作必寄故知其<lb/>
長蚤且悉也及閱顯夫藳則未相識時歌詩已嘗及予<lb/>
<pb n="KR4d0509_WYG_005-25b"/>
重以三十年分誼之篤序可辭乎國家設貢舉陶天下<lb/>
以經術餘三十年文當日益昌而名能著見者何其指<lb/>
之不多屈也積儲之不厚也造詣之不逺也取而隨竭<lb/>
發而自柅拘拘規倣而倀倀乎所適者欲昌得乎惟其<lb/>
有所本也有所㕘也該洽沈潛心有所得濟以定力而<lb/>
熟之則於辭也决淵渟而灌溝澮䇿堅良而走康莊庶<lb/>
乎其達矣顯夫登甲子科考其作未有貢舉前已汨汨矣<lb/>
視誘利禄而重失得忽於播而急於穫者不有間乎人<lb/>
<pb n="KR4d0509_WYG_005-26a"/>
知其才而不究其積儲造詣之有素也不竭不柅而又<lb/>
有進焉故予序其集而原其得俾後之觀者有激焉集<lb/>
凡若干卷文若詩樂府若干首自名燕石然世皆信其<lb/>
為玉也彍由奉禮郎為丞相東曹掾彚從父之文不使<lb/>
遺逸不愧顯夫之於誠夫矣籲甫襄事即謀刻父文宋<lb/>
之後其亦昌矣哉<lb/>
　　　文過集序<lb/>
丁丑分省予以五月二日發京師八日達上京大臣日<lb/>
<pb n="KR4d0509_WYG_005-26b"/>
侍帷幄時陪論奏退則入省治常事軍國幾務一决於<lb/>
中而京師留省百事所萃必疑不决暨須上聞者始咨<lb/>
報故分省簿書常簡參議左右曹非有疑稟不至都堂<lb/>
日長吏退恒兀兀獨坐間得朋游歌詩率爾賡和心有<lb/>
感觸亦形詠歌乗興有一二十首而無心營度一字亦<lb/>
復動涉旬日七月十七日奏歸日定有司次第治行予<lb/>
亦諭僮僕槖衣以俟諸生李冕掇拾繆作得百二十首<lb/>
予視歎曰夫士之窮者乃工於詩予竊禄逾涯人不謂<lb/>
<pb n="KR4d0509_WYG_005-27a"/>
窮也謂予不窮則昔人以道不行為窮方今𤣥象示儆<lb/>
獠夷弄兵浙人號饑中州告水官瘝民疲財癉粟耗而<lb/>
予靦顔執政道果行乎悲夫予盖窮者也窮者詩宜工<lb/>
而復不工何哉彼之窮斂其心力一寓於詩予之窮雖<lb/>
疲精竭神於所當為而識淺才劣卒不能為至於詞章<lb/>
小技亦遂俱廢彼之窮猶有詩予之窮併詩而無有而<lb/>
不工猶無也予其窮之尤者乎而不工之語時託箴諷<lb/>
滕口譊譊者又小人之文過也因題文過集以識予過<lb/>
<pb n="KR4d0509_WYG_005-27b"/>
因以見小人之志又有不在於詩者焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圭塘小藳卷五<lb/>
</p>
<p>
</p>
  </div>
</body>
</text>
</TEI>
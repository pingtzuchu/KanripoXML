<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭塘小藳卷四</head> <lb/>
    <p>
<pb n="KR4d0509_WYG_004-1a"/>
欽定四庫全書<lb/>
　圭塘小藳卷四<lb/>
　　　　　　　　　　　　元　許有壬　撰<lb/>
　　絶句<lb/>
　　　題西域木唐卿旌表孝義卷<lb/>
橋梓天殊棣有華良心初不間幽遐何年四海無旌表<lb/>
盡化忠臣孝子家<lb/>
　　　琳宫詞次安南王韻<hi>二首</hi>
<pb n="KR4d0509_WYG_004-1b"/>
涼入簾幃夜色輕瑶臺添月更虚明一壺天地渾無迹<lb/>
只有清風動竹聲<lb/>
山中活計只餐霞世事茫茫日自斜謫到玉堂無好况<lb/>
夜深猶草侍中麻<lb/>
　　　織錦迴文圖<lb/>
明珠金縷爛縈回香玉連環剪不開不把肺肝都織出<lb/>
將軍惟識趙陽臺<lb/>
　　　杜子美象<lb/>
<pb n="KR4d0509_WYG_004-2a"/>
刪後騷餘代有聞集成惟許杜陵人憑誰寄語沿流者<lb/>
流到江西不是春<lb/>
　　　賞心亭<lb/>
賞心亭上雙栢樹看我徃来今十年栢樹青青宛如昔<lb/>
當時游子已華顛<lb/>
　　　牛背觀書圖<lb/>
蒲韉盤膝勝安輿人訝形骸與世疎却笑徙居三十乗<lb/>
恰如牛背一編書<lb/>
<pb n="KR4d0509_WYG_004-2b"/>
　　　畫馬<lb/>
惆悵孫陽世久無紛紛駑驥遂齊驅不教神物俱湮滅<lb/>
猶幸人間有畫圖<lb/>
　　　丙吉問牛圖<lb/>
肥充列鼎健充車厚養専為簿領敺千古清風梓人傳<lb/>
憑誰書繼丙家圖<lb/>
　　　和康里子山韻<lb/>
洞深春早透蘭芽牕曉雲香亂海霞萬丈紅塵飛不到<lb/>
<pb n="KR4d0509_WYG_004-3a"/>
紫簫吹綻碧桃花<lb/>
　　　李陵臺<lb/>
李陵臺下駐分臺紅藥金蓮徧地開斜日一鞭三十里<lb/>
北山飛雨逐人来<lb/>
　　　上都歸口號<lb/>
嬌兒幼女逐山妻争解行囊看賜衣顛倒海圖裨短褐<lb/>
可憐杜老北征歸<lb/>
　　　信筆<lb/>
<pb n="KR4d0509_WYG_004-3b"/>
造物知余素愛山一官故調萬山間山深民朴官無事<lb/>
却為觀山日不閒<lb/>
　　　冬夜即事<lb/>
紙牕鋪月白溶溶爐火欺燈照室紅萬籟聲沈人語定<lb/>
好詩都在杳冥中<lb/>
　　　行縣書所見<lb/>
漲潦留泥糞稻畦石渠分水灌麻池醉翁社散忘歸路<lb/>
行過柴門尚不知<lb/>
<pb n="KR4d0509_WYG_004-4a"/>
　　　謝祐之桃花折枝<lb/>
天台不折一枝歸晴日明牕有所思流水亂山迷去路<lb/>
案圖無語立多時<lb/>
　　　令狐學士金蓮圖<lb/>
九天光彩動金閨輦路風香樹影齊却笑漢家恩數薄<lb/>
只教天禄待青藜<lb/>
　　　神山雜詩<hi>二首</hi>
山留殘雨濕拖雲竹引鮮飇細灑人詩思清如寒水玉<lb/>
<pb n="KR4d0509_WYG_004-4b"/>
休教落紙恐沾塵<lb/>
牕扉九夏鎮長開一榻無塵地有苔怪底山禽棲不穏<lb/>
竹林風雨送涼来<lb/>
　　　次黎東山鳯棲别墅韻<lb/>
風漪翠舞躬耕稻雲錦紅酣手種花䇿杖尋君迷不得<lb/>
有書聲處是君家<lb/>
七里原頭營别業三間堂下有東籬霜林不盡天如洗<lb/>
都是山人未了詩<lb/>
<pb n="KR4d0509_WYG_004-5a"/>
　　　都門栁<lb/>
都門四十里青青幾度迎人幾送行老子有言来致栁<lb/>
只煩相送莫相迎<lb/>
　　　書所見<hi>二首</hi>
陵坡野菜緑如鋪膚受方期宥老榆菜少人多挑已盡<lb/>
有榆從此盡無膚<lb/>
田園賣盡及兒孫少壯流移老病存一段升平好圖畫<lb/>
人間惟欠鄭監門<lb/>
<pb n="KR4d0509_WYG_004-5b"/>
　　　夜次館陶<hi>二首</hi>
三老趨程不憚勞船頭坐看月輪髙烟村漁火微茫外<lb/>
一簇人家是館陶<lb/>
浦雲林霧鬱蒼蒼水面無風晚自涼今夜篷牕應不寐<lb/>
計程三百是吾鄉<lb/>
　　　林慮南樓<lb/>
西山為我曉烟開正爾癃鍾造物哀更欲細看隂嶺霧<lb/>
老龍將雨出山来<lb/>
<pb n="KR4d0509_WYG_004-6a"/>
　　　題龍甫耕雲堂<lb/>
滿山深鎖白英英不解為霖但可耕只恐無心忽飛去<lb/>
埜人何處望秋成<lb/>
　　　董仲達送予至湘隂别後順風比晚行三百里悵<lb/>
　　　然有懐作二絶付其僕之逺送者持歸<lb/>
吾子才華我最知鬢毛回首各成絲汨羅江上一杯酒<lb/>
萍水相逢又幾時<lb/>
江蘺杜若滿汀洲騷國春来亦可愁一日順風三百里<lb/>
<pb n="KR4d0509_WYG_004-6b"/>
故人何處望予舟<lb/>
　　　即事<hi>二首</hi>
幾家門繫釣魚船一陣風香燎麥烟畫出太平村落景<lb/>
酒旗多在緑楊邊<lb/>
逺浦客帆明冉冉前村牧笛響嗚嗚園桑葉盡蠶成繭<lb/>
庭樹隂濃燕引雛<lb/>
　　　春日漫述<lb/>
竹几蒲團嬾最宜不知花影隔牕移鄰翁忽報小甕熟<lb/>
<pb n="KR4d0509_WYG_004-7a"/>
老子坐忘成坐馳<lb/>
　　　卧龍圖<lb/>
能辦人間大有年九淵誰遣抱珠眠等閒莫似隆中起<lb/>
雨得西南蕞爾天<lb/>
　　　蘇彦良西埜堂<lb/>
蒼苔滿逕樹連村中有幽人屐齒痕此去客来宜定約<lb/>
無詩無酒不開門<lb/>
　<lb/>
<pb n="KR4d0509_WYG_004-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圭塘小藳卷四<lb/>
</p>
<p>
</p>
  </div>
</body>
</text>
</TEI>
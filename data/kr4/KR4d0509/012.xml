<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭塘小藁卷十二</head> <lb/>
    <p>
<pb n="KR4d0509_WYG_012-1a"/>
欽定四庫全書<lb/>
　圭塘小藁卷十二<lb/>
　　　　　　　　　　　　元　許有壬　撰<lb/>
　　跋<lb/>
　　　跋織成宣和御書清浄經<lb/>
唐安樂公主出降益州獻碧羅為花鳥大如黍米眼鼻<lb/>
觜甲皆備瞭視者方見之陸龜蒙紀錦裾謂其禽鳥花<lb/>
卉諦視條段斬絶分畫縝緻不可狀雖不可見想像不<lb/>
<pb n="KR4d0509_WYG_012-1b"/>
過景物精絶而亦疑其夸也若夫字畫見諸組織者大<lb/>
率僅能成字而筆意則未易得宜相張君藏織成宣和<lb/>
御書常清浄經一卷筆意之精不失毫髮機軸之異又<lb/>
有不可名言者面文背質判然二文而吻然一層不知<lb/>
當時之工何以施其功於機軸之間也因知碧羅錦裾<lb/>
非夸而又有不及者雖然竒則竒矣特一物爾而予因<lb/>
是深有感焉宣和間萬事已墮清浄經謂神好清而心<lb/>
擾之心好清而欲率之遣其欲而心自浄澄其心而神<lb/>
<pb n="KR4d0509_WYG_012-2a"/>
自清嗚呼斯言足以為國矣知而不能踐徒從事組織<lb/>
之末秪増其多欲爾故予不暇論組織之工而深有感<lb/>
於是焉是卷出沒之詳同年歐陽原功敘之矣其己夘<lb/>
冬與予同觀盖庚辰冬也<lb/>
　　　跋重刻羊祜碑<lb/>
墮淚碑在天地間與元氣相為無窮昔之亡也有不亡<lb/>
者存盖立徳立功立言有一於此足以不亡况備之者<lb/>
乎太傅之未就交辟也郭奕以為今之顔子其徳之著<lb/>
<pb n="KR4d0509_WYG_012-2b"/>
見者若此委質而後大勲偉績史不勝書其功懋矣若<lb/>
夫論三年之喪欲革漢魏之薄而興先王之法以敦風<lb/>
俗其於立言葢有儒者之風焉使及孔氏其殆庶幾乎<lb/>
陸抗謂樂毅諸葛孔明不能過未足以盡之也李商隠<lb/>
因韓子淮西碑有言湯盤孔鼎有述作今無其器存其<lb/>
辭辭之精絶者不託於器且不可泯况徳之浹人肌骨<lb/>
者乎昔太傅造峴山言自有宇宙便有此山余謂但有<lb/>
峴山便有太傅且人皆因碑而傳是碑由梁及今至于<lb/>
<pb n="KR4d0509_WYG_012-3a"/>
四刻則因有以著不亦異乎訪舊文而刻之石由京師<lb/>
而致之峴首者編修官楊伊志卿也<lb/>
　　　跋顔魯公墨蹟盧侯帖<lb/>
顔太師風節傑出千古脱翰墨未盡善思其人撫其蹟<lb/>
猶當寶襲齋沐九頓首而後展視况畢天下之能事者<lb/>
乎世譊譊有真偽之辨苟稱太師予即寶之况仲謙尚<lb/>
書所藏盧侯帖其為真蹟昭昭無疑者哉松雪翁以平<lb/>
生見十六帖為幸其所稱馬病帖則予得之又獲觀此<lb/>
<pb n="KR4d0509_WYG_012-3b"/>
帖是亦幸之又幸者也<lb/>
　　　跋陳尚庭告<lb/>
唐天寶三載開江縣尉陳尚庭告一通一時擬官者四<lb/>
十九人湮沒不稱者多矣而署銜於首者李林甫也林<lb/>
甫之惡千載不磨雖欲如當時選人之湮沒不稱不可<lb/>
得也吁可畏也哉<lb/>
　　題<lb/>
　　　題歐陽文忠公告<lb/>
<pb n="KR4d0509_WYG_012-4a"/>
文與道一而天下之治盛文與道二而天下之敎衰經<lb/>
籍而下士之立言力非不勤也辭非不工也施之於用<lb/>
卒害其政者與道二焉爾昔蘇子以韓愈配孟子而以<lb/>
歐陽子配韓愈天下以為知言後世無敢有異議者韓<lb/>
也歐陽也推而達於孔氏之道也歐陽子曰三代而上<lb/>
治出於一而禮樂達於天下三代而下治出於二而禮<lb/>
樂為虚名又曰我所謂文必與道俱嗚呼此歐陽子之<lb/>
所以為文而先儒謂自荀揚以下皆不能及者也有壬<lb/>
<pb n="KR4d0509_WYG_012-4b"/>
幼讀其書即知好之見其紆徐委備容與閒易初若易<lb/>
入望洋而嘆而後知其大且至也翰林直學士兼國子<lb/>
祭酒𤣥原功其後也登延祐乙夘進士第名能為古文<lb/>
潁州後子孫散而四方能世其學者原功爾出所藏至<lb/>
和元年五月告身示有壬曰太師為龍圗閣直學士尚<lb/>
書吏部郎中留守南京時罹太夫人憂服除以舊職除<lb/>
此其告也陵谷變遷巋然獨存傳而至𤣥𤣥也歴胄館<lb/>
奎閣奉常太史幸不至墜世業子吾同年其為識其左<lb/>
<pb n="KR4d0509_WYG_012-5a"/>
又曰子以參議中書省事母憂去官服除亦以前職召<lb/>
古今事有相契者其併記之有壬早讀歐陽子得與其<lb/>
後同年而又相好故敢以謏聞識之若夫徳業之不究<lb/>
而以迹之粗類者委之豈原功私我之深遂忘其擬人<lb/>
以倫而傷其知人之明邪將原功警我以希賢之學邪<lb/>
警我以希賢之學也則不敢不勉<lb/>
　　　題李士誠持信手卷<lb/>
説文曰印執政所持信也劉氏釋名曰印信也所以封<lb/>
<pb n="KR4d0509_WYG_012-5b"/>
物為驗也亦言因也封物相因付也大抵皆有官者所<lb/>
用随其職給於上後世人始自為今易水時有得大不<lb/>
過三五分其文率不同他出諸土者班班可見皆私作<lb/>
持以為信者也然莫盛於近代士大夫簡牘題詠既書<lb/>
姓名必繼以印哆然標榜以為粉澤予素疎但書姓名<lb/>
乃有刻而見贈因求印其上者甚至有假為者厥後馴<lb/>
習積至盈篋盖不能免俗焉時之所尚若是雖近文事<lb/>
其亦文之末也夫世稱圗書甚無謂實印爾其椌用銅<lb/>
<pb n="KR4d0509_WYG_012-6a"/>
若象若木之堅緻者惟舉世尚之故製作日精然皆出<lb/>
江南北工未聞也吾鄉李士誠是藝之精無愧南工盖<lb/>
其翁學於江右文生而士誠傳其家法焉求扁室顔本<lb/>
之説文以持信扁之且使知其槩庶不為俗工<lb/>
　　文<lb/>
　　　武昌新居上梁文<lb/>
伏以廣厦千萬間尚欲芘寒士風雨束書三十載始能<lb/>
有京師屋廬昔賢負山斗之名終身無樓臺之地迂疎<lb/>
<pb n="KR4d0509_WYG_012-6b"/>
涉世我何人斯因循為家知幾年矣朝臺暮省已多索<lb/>
米之譏春誦夏弦靡獲棲身之所舉室毎安於薄禄斯<lb/>
言可質於上蒼徒費伯氏之貲莫制中人之産蓽門圭<lb/>
竇揣分自宜畫棟朱門效顰奚暇身常走俗難求郄超<lb/>
之辦資才乏驚人敢慕文昌之買宅但未克髙飛而逺<lb/>
走又不能穴處以巢居跼蹐連房與在舟而何異紛紜<lb/>
揷架任充棟以莫容長者出庭幼或突面左足下榻右<lb/>
已及階潦入則奥亦横流雪積而勢將下壓幸人境得<lb/>
<pb n="KR4d0509_WYG_012-7a"/>
一區之隙念農夫猶五畆之居天上歸來方欲采山釣<lb/>
水人間走徧恰知問舍求田此邦較楚俗而差淳故鄉<lb/>
如并州而在是臙脂入畫愴先子之曽留鳯凰來儀儼<lb/>
前峰之如揖雲間紫闥晚景侵尋眼底青山中原咫尺<lb/>
幸便途於桑梓愛從事於楩楠欲罷不能與奢寧儉叔<lb/>
兮督斧斤之役深入山林季也司楨榦之勞實崇基址<lb/>
拮据集事老子獨慚周旋相攸拙謀時與雖塤箎於率<lb/>
作亦杖屨以遨嬉此盖席世澤詩書之餘所以見今日<lb/>
<pb n="KR4d0509_WYG_012-7b"/>
輪奐之美榱題數尺固得志所不為堂構百支以貽謀<lb/>
則可繼如翬如跂豈事外觀苟合苟完具存昔訓上棟<lb/>
下宇既成始有之功前書後琴行遂閒居之樂言之不<lb/>
足發而為詩　東黄鵠嵯峨繁翠中堂有棣華庭有桂<lb/>
從今無日不春風　南烟樹雲峰可並參要就離明明<lb/>
舊學肯將風物作清談　西江漢滔滔太别低清晝慿<lb/>
軒時俯看我山真是步雲梯　北家世柏臺曽種徳洹<lb/>
溪松栢鬱如雲勿為安居忘祖力　上認取仰髙真氣<lb/>
<pb n="KR4d0509_WYG_012-8a"/>
象一堂莫道止於斯堂外青天千萬丈　下玉樹芝蘭<lb/>
多俊雅臧獲趨承有不齊西銘要念同胞者<lb/>
伏願上梁之後兄友弟敬直須學萬石君家資厚積饒<lb/>
不必與千户侯等自頌若此惟天祐之<lb/>
　<lb/>
　<lb/>
　<lb/>
　<lb/>
<pb n="KR4d0509_WYG_012-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圭塘小藁卷十二<lb/>
</p>
<p>
</p>
  </div>
</body>
</text>
</TEI>
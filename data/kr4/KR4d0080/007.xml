<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0080_WYG_007-1a"/>
註蘇例言<hi>十二則</hi>
　　　　　　　　　　　　　邵長蘅子湘纂<lb/>
詩家編年始於少陵當時號為詩史少陵以後惟東坡<lb/>
　之詩於編年為宜常跡公生平自嘉祐登朝歴熙寧<lb/>
　元豐元祐紹聖三十餘年其間新法之廢興時政之<lb/>
　得失賢姦之屢起屢仆按其作詩之嵗月而考之往<lb/>
　往槩見事實而於出處大節兄弟朋友過従離合之<lb/>
　踪跡為尤詳更千百年猶可想見故編年宜也吴興<lb/>
<pb n="KR4d0080_WYG_007-1b"/>
　施氏生南宋之初去公之世未逺其詮訂先後頗為<lb/>
　精當巻端數語厪識大略不屑屑排纉年月如黄鶴<lb/>
　魯訔之編杜取譏後世識者謂自有蘇註来㝡稱善<lb/>
　本云<lb/>
施註佳處毎於註題之下多所發眀少或數言多至數<lb/>
　百言或引事以徴詩或因詩以存人或援此以證彼<lb/>
　務闡詩㫖非取汎瀾間亦可補正史之闕遺即此一<lb/>
　端逈非諸家可及<lb/>
<pb n="KR4d0080_WYG_007-2a"/>
施氏註蘇原釐四十二巻世傳之者絶少商邱公購得<lb/>
　宋槧舊本闕十二巻僅存三十巻而蟲蠧腐蝕脫簡<lb/>
　又㡬什二是書於闕巻則參酌王註徴引羣書以補<lb/>
　之脫行殘幅可補者補之不可補則闕之至舊註所<lb/>
　未收不敢輕有増益懼失實也<lb/>
　計闕　<hi>一巻三二巻二五巻巻六巻十八巻二十  巻    十六    三  五巻</hi>　<hi>九巻三十</hi>
　<hi>六巻四三十九巻    十巻</hi>
註家於詩中引用故事毎見輙註有尋常習見語而再<lb/>
<pb n="KR4d0080_WYG_007-2b"/>
　註三註或至十餘註施氏亦同此弊數見不鮮累紙<lb/>
　㡬成駢拇甚無謂也是書力為搔除複出則刪有語<lb/>
　非複出而於文義冗龎者亦従刪盖一書為補為刪<lb/>
　之大指如此<lb/>
詩家援据該博使事奥衍少陵之後厪見東坡盖其學<lb/>
　富而才大自經史四庫旁及山經地志釋典道藏方<lb/>
　言小說以至嬉笑怒罵里媪竈婦之常談一入詩中<lb/>
　遂成典故故曰註詩難而註蘇尤難施氏合父子數<lb/>
<pb n="KR4d0080_WYG_007-3a"/>
　十年精力成是一編徴引必著書名詮詁不渉支離<lb/>
　詳贍而疏通它家要難度越故註之幸存而於詩意<lb/>
　有當者大都不敢輕去王本有可采者間取補入仍<lb/>
　標王註以別之是書出而永嘉王氏舊本僅當先揚<lb/>
　之糠粃亦大類巳陳之芻狗矣<lb/>
永嘉王氏註本孤行㝡久㡬于家有其書顧其失大要<lb/>
　有三不能曲為諱也一曰分門別類失之陋西蜀趙<lb/>
　堯卿<hi>䕫</hi>舊序自言此書分五十門金華吕氏省為三<lb/>
<pb n="KR4d0080_WYG_007-3b"/>
　十二門而王氏因之其間篇章割裂首尾衡決有一<lb/>
　人一時之酬贈而强分數巻者有一題數詩而强分<lb/>
　數巻者玩其標目了無意義且就分門之中亦必顛<lb/>
　倒次第晚年之詩或雜於少作鳯翔之什可側於嶺<lb/>
　南毎一繙閲輒為惛惛讀未數篇遽思掩巻此弊㝡<lb/>
　甚所當急為疏瀹或疑詩賦分類始於昭明何獨於<lb/>
　蘇詩苛為責備予曰分類用之文選巳厭餖飣施之<lb/>
　杜蘇確乎不可其故好學深思者能知之<lb/>
<pb n="KR4d0080_WYG_007-4a"/>
　一曰不著書名失之疎王註所引故事不標出某書<lb/>
　者十之四五僅著書名不標篇名者又居什一中間<lb/>
　援引詳眀俾覽者展巻瞭如厪厪及半耳如此註詩<lb/>
　寧免疎漏之誚<lb/>
　一曰増改舊文失之妄王本所引毎因蘇詩句字有<lb/>
　改竄古詩以傅㑹之者有改竄子史他書以傅㑹之<lb/>
　者魯魚亥豕觸手紛然今直古學振興之日而仍訛<lb/>
　襲舛無一人能取而正之可嘅也其顯然謬誤者疏<lb/>
<pb n="KR4d0080_WYG_007-4b"/>
　録如千條名曰王註正譌附例言後<lb/>
李善註選分疏句下後来註家多宗之施王二家皆然<lb/>
　余以謂詩之有註原屬筌蹏既得之後筌蹏可棄况<lb/>
　大家之詩毎篇有全篇之構法有全篇之神味快讀<lb/>
　徐噍乃能得之今以故實横隔句下使讀者之心目<lb/>
　多所扞格因而作者之精神亦為晦蔽僅資漁獵奚<lb/>
　裨風雅此不善誦詩者也是書變兩家舊例輒倣湏<lb/>
　溪劉氏虞山錢氏註杜例離註於全詩之後閲之心<lb/>
<pb n="KR4d0080_WYG_007-5a"/>
　目開眀覺蘇詩壁壘為之一變商邱公欣然撃節曰<lb/>
　此舉足當玉局功臣抑不愧吴興益友矣<lb/>
引詩註詩始於宋人余謂作者興㑹偶至暗合古人大<lb/>
　家往往有此一經註出翻似有意顧近来風尚如是<lb/>
　予亦不能盡畧也第取其雅馴者存之聊資吟諷<lb/>
註經刪汰而重複仍有覽者或以為疑不知詩中用事<lb/>
　有正用有旁用旁用先註則正用必湏再註亦有在<lb/>
　此巻證某字在彼巻則證某字事湏兩見者亦有此<lb/>
<pb n="KR4d0080_WYG_007-5b"/>
　詳彼略義貴互眀或單詞片語偶爾失檢者重複要<lb/>
　是不免較之原本十損其七矣<lb/>
是書編纂開於五月蕆事於臘月發凡起例商邱公實<lb/>
　總其成其間綴殘葺舊則顧子侠君<hi>嗣立</hi>經其始校<lb/>
　疑訂譌則宋子山言<hi>至</hi>襄其終至於補者補刪者刪<lb/>
　<hi>長蘅</hi>於此不無小補所媿聞見淺尠時日趣廹寧免<lb/>
　誤漏請竢後賢是冬<hi>長蘅</hi>適以病歸里末帙闕註四<lb/>
　巻<hi>三十五三十九</hi>　<hi>三十六/四十</hi>則屬髙郵李子百藥<hi>必恒</hi>代箋<lb/>
<pb n="KR4d0080_WYG_007-6a"/>
　勞不可沒也乃附著之<lb/>
</p>
<p>
</p>
  </div>
</body>
</text>
</TEI>
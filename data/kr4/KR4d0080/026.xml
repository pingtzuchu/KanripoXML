<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施註蘇詩巻十二</head> <lb/>
    <p>
<pb n="KR4d0080_WYG_026-1a"/>
欽定四庫全書<lb/>
　施註蘇詩巻十二<lb/>
　　　　　　　　　　　　　宋　蘇軾　撰<lb/>
　　　　　　　　　　　　　　　施元之原註<lb/>
　　　　　　　　　　　　　武進邵長蘅删補<lb/>
　　詩四十首<lb/>
　　　　<hi>起丁巳春留京師至四月之官彭城以後作</hi>
　　　送范景仁游洛中<lb/>
<pb n="KR4d0080_WYG_026-1b"/>
小人真闇事閒退豈公難道大吾何病言深聽者寒憂<lb/>
時雖蚤白住世有還丹得酒相逢樂無心所遇安去年<lb/>
行萬里蜀路走千盤投老身彌健登山意未䦨西游爲<lb/>
櫻筍東道盡鵷鸞杖屨攜兒去園亭借客看折花斑竹<lb/>
寺弄水石樓灘鬻馬衰憐白驚雷怯笑韓蘚書標洞府<lb/>
<hi>公自注歐陽永叔嘗游嵩山日暮於絶壁上見苔蘚成文云神清之洞明日復尋不見</hi>松蓋偃天<lb/>
壇試與劉夫子重尋靖長官<hi>公自注劉几云曽見人嵩山幽絶處眼光如猫意其</hi>
<hi>爲靖長官也又送喬仝詩引云靖長官唐末五代人得道不死</hi>
<pb n="KR4d0080_WYG_026-2a"/>
<hi>史記孔子世家顔回曰夫子之道至大故天下莫能容雖然夫子推而行之不容何病不容然後見君子戰國</hi>
<hi>策馮忌見趙王曰服子曰客交淺而言深是亂也客曰不然交淺而言深是忠也按景仁嘗累疏力詆王安石</hi>
<hi>安石大怒持其疏至手顫故云聴者寒隱丹經有大小還丹秦中嵗時記唐有櫻筍厨白樂天歇馬吟忽憶家</hi>
<hi>園須速去櫻桃欲熟筍應生左傳僖三十年含鄭以為東道主世説陳太邱詣荀朗陵貧儉無僕役乃使元方</hi>
<hi>将車季方持杖從後唐白居易致仕洛中既老又病風将鬻其駱馬馬悲鳴復留之作不能忘情吟又有賣駱</hi>
<hi>馬詩嵩山韓退之題名云元和四年二月二十六日與樊宗師盧仝自洛中至少室謁李勃遂至龍潭下釣遇</hi>
<hi>雷明日乃歸歐陽集古跋尾右韓退之題名在洛陽嵩山天封宫石柱上刻之記龍潭遇雷事余為西京留守</hi>
<hi>推官游嵩山入天封宫登山項之武后封禪處有石記戒人游龍潭者毋語笑以黷神龍龍怒則有雷恐因念</hi>
<pb n="KR4d0080_WYG_026-2b"/>
<hi>退之記遇雷意其有所誡也九域志洛陽有天壇山</hi>
　　　次韻景仁留别<lb/>
公老我亦衰相見恨不数臨行一杯酒此意重山嶽<lb/>
歌詞白紵清琴弄黄鐘濁詩新眇難和飲少僅可學<lb/>
欲参兵部選有力誰如犖且作東諸侯山城雄鼓角<lb/>
南游許過我不憚千里邈㑹當聞公來倒屣髪一<hi>一作</hi>
<hi>三</hi>握<lb/>
<hi>嵇叔夜飬生論從衰得白從白得老沈約别范安成詩及爾各衰暮非復别離時勿言一杯酒明日難重持樂</hi>
<pb n="KR4d0080_WYG_026-3a"/>
<hi>府題觧白紵吴地所出白紵舞夲吴舞也梁武帝令沈約改其詞為四時歌周禮凡樂黄鐘為宫鄭氏云凡五</hi>
<hi>聲宫之所生濁者為多唐選舉志武選兵部主之朝野僉載崔湜為吏部侍郎有選人白湜曰某能翹闗負米</hi>
<hi>湜笑曰若壯何不選兵部答曰外議謂侍郎下有氣力者即得選左傳荘三十二年雩講於梁氏女公子觀之</hi>
<hi>圉人犖自牆外與之戲子般怒使鞭之公曰不如殺之是不可鞭犖有力焉能投盖於稷門晋嵇康傳吕安服</hi>
<hi>康髙致每一相思千里命駕三國王粲傳蔡邕聞粲在門倒屣迎之史記魯世家周公一沐三握髪一飯三吐</hi>
<hi>哺</hi>
　　　書韓幹牧馬圖<lb/>
南山之下汧渭之閒想見開元天寳年八坊分屯隘秦<lb/>
<pb n="KR4d0080_WYG_026-3b"/>
川四十萬匹如雲煙騅駓駰駱驪驑騵白魚赤兎騂皇<lb/>
䮧<hi>胡安切</hi>龍顱鳳頸獰且妍竒姿逸徳隐駑頑碧眼胡兒<lb/>
手足鮮嵗時剪刷供帝閑柘袍臨池侍三千紅糚照日<lb/>
光流淵樓下玉螭吐清寒往來蹙<hi>蹴同</hi>踏生飛湍衆工䑛<lb/>
筆和朱鉛先生曹覇弟子韓廐馬多肉尻<hi>立刀切</hi>脽<hi>音誰</hi>圓<lb/>
肉中畫骨誇尤難金羈玉勒繡羅鞍鞭箠刻烙傷天全<lb/>
不如此圖近自然平沙細草荒芊綿驚鴻脱兎争後先<lb/>
王良挟策飛上天何必俯首服短轅<lb/>
<pb n="KR4d0080_WYG_026-4a"/>
<hi>史記秦始皇紀非子好馬周孝王召使主馬於汧渭之閒唐兵志唐初得突厥馬二千匹又得隋馬三千於赤</hi>
<hi>岸澤徙之隴右監牧之制始扵此用張萬嵗領羣牧自貞觀麟徳四十年間馬七十六萬六千置八坊岐豳涇</hi>
<hi>寧閒地廣千里自萬嵗失職馬政頗廢開元初國馬益耗及王毛仲領内外閑廐馬稍稍復始二十四萬至十</hi>
<hi>三年及四十三萬王毛仲傳從帝東封牧馬数萬疋每色一隊相間如錦繡天子才之杜子美天育驃騎歌當</hi>
<hi>時四十萬匹馬張公歎其才盡下詩駉頌有騅有駓又駰駱驪魚騂皇俱見駉頌驑騵見爾雅赤兔吕布馬名</hi>
<hi>唐韻䮂䮧番大馬劉琬馬賦龍頭烏目麟腹虎胷杜胡馬行鳳臆麟鬐未易識周禮校人掌王馬之政天子十</hi>
<hi>有二閑馬六種六典曰隋文帝服柘黄袍巾帶聼朝遂以為常荘子田子方篇宋元君将畫圖衆史皆至䑛筆</hi>
<hi>和墨在外者半杜子美丹青引贈曹將軍弟子韓幹早入室亦能畫馬窮殊相幹惟畫肉不畫骨忍使驊騮氣</hi>
<pb n="KR4d0080_WYG_026-4b"/>
<hi>凋䘮漢東方朔傳結股腳連脽尻荘子馬蹄篇伯樂曰我善治馬燒之剔之刻之雒之連之以羈馽編之以皁</hi>
<hi>棧馬之死者十二三矣曹植賦翩若驚鴻宛若游龍史記田單傳後如脱兎敵不及拒天文志漢中四星曰天</hi>
<hi>駟旁一星曰王良王良䇿馬車騎滿野漢王褒傳及至駕齧䣛驂乗旦王良執靶韓哀附輿縱馳騁騖忽如景</hi>
<hi>靡過都越國蹶如歴塊追奔電逐遺風漢灌夫傳局促効轅下駒</hi>
　　　送魯元翰少卿知衛州<hi>公自宻移守河中至京師改徐州時有㫖不許</hi>
　　　　<hi>入國門寓城外范蜀公園故首句云云魯元翰名有開乃肅簡公之姪自知南康代還王</hi>
　　　　<hi>介甫問江南如何元翰對新法當為異日患介甫怒僅得倅杭公時亦為杭倅與魯同官</hi>
　　　　<hi>魯先代去七巻有夀星寺餞魯少卿詩即元翰也</hi>
<pb n="KR4d0080_WYG_026-5a"/>
冗士無處著寄身范公園桃花忽成隂薺麥秀已繁閉<lb/>
門春晝永惟有黄蜂喧誰人肎攜酒共醉榆桞村髯卿<lb/>
獨何者一月三到門我不往拜之髯來意彌敦堂堂元<lb/>
老後亹亹仁人言憶在錢塘嵗情好均弟昆時於冰雪<lb/>
中笑語作春温欲飲徑相覓夜開叢竹軒搜尋到箧笥<lb/>
鮓醢無復存每愧煙火中玉腕親炮燔别來今㡬何相<lb/>
對如夢魂告我當北渡新詩侑清樽坡陁太行麓洶湧<lb/>
黄河翻仕宦非不遇王畿西北垣斯民如魚耳見網則<lb/>
<pb n="KR4d0080_WYG_026-5b"/>
驚奔皎皎千丈清不如尺水渾刑政雖首務念當飬其<lb/>
源一聞襦袴音盗賊安足論<lb/>
<hi>蜀闗羽傳猶未若髯之絶倫逸羣也晋謝安傳弱冠詣王濛濛曰此客亹亹為來逼人左傳昭三年君子曰仁</hi>
<hi>人之言其利溥哉杜子美貽桞少府詩桞侯披衣笑見我顔色温又醉時歌得錢即相覓沽酒不復疑小説載</hi>
<hi>詩云吹火紅唇動揎薪玉腕斜遥觀煙裏面恰似霧中花事見孟啓夲事詩襦袴用後漢亷范事見前巻和孔</hi>
<hi>郎中詩注</hi>
　　　次韻子由送蔣蒋䕫赴代州學官<lb/>
功力争先變法初典刑獨守老成餘窮人未信詩能爾<lb/>
<pb n="KR4d0080_WYG_026-6a"/>
倚市懸知繡不如代北諸生漸狂簡牀頭雜説為爬梳<lb/>
歸來問鴈吾何敢疾世王符觧著書<lb/>
<hi>史記貨殖傳刺繡文不如倚市門東漢王符隐居著書三十篇以譏當世得失號曰潛夫論又皇甫規觧官歸</hi>
<hi>安定鄉人有以貨得鴈門太守者亦去職還家書刺謁規規卧不迎既入問卿在郡食鴈美乎有頃又白王符</hi>
<hi>在門規素聞符名乃驚遽而起衣不及帶屣履迎門援符手而還與同坐極歡時人為之語曰徒見二千石不</hi>
<hi>如一逢掖</hi>
　　　宿州次韻劉涇<hi>劉涇字巨濟</hi>
我欲歸休瑟漸希舞雩何日著春衣多情白髪三千丈<lb/>
<pb n="KR4d0080_WYG_026-6b"/>
無用蒼皮四十圍晩覺文章真小伎早知富貴有危機<lb/>
為君垂涕君知否千古華亭鶴自飛<hi>公自注涇之兄汴亦有文死矣</hi>
<hi>李白秋浦歌白髪三千丈縁愁似䓢長杜子美古柏行霜皮溜雨四十圜黛色参天二千尺富貴危機晋諸葛</hi>
<hi>長民語見七巻韓子華石淙莊詩注晋書陸機臨死歎曰華亭鶴唳豈可復聞乎</hi>
　　　和李邦直沂山祈雨有應<lb/>
髙田生黄埃下田生蒼耳蒼耳亦已無更問麥有㡬蛟<lb/>
龍睡足亦觧慙二麥枯時雨如洗不知雨從何處來但<lb/>
聞吕梁百歩聲如雷試上城南望城北際天菽粟青成<lb/>
<pb n="KR4d0080_WYG_026-7a"/>
堆饑火燒腸作牛吼不知待得秋成否半年不雨坐龍<lb/>
慵共怨天公不怨龍今朝一雨聊自贖龍神社鬼各言<lb/>
功無功日盗太倉榖嗟我與龍同此責勸農使者不汝<lb/>
容因君作詩先自劾<lb/>
<hi>杜子美詩雨降不濡物良田起黄埃荘子逹生篇孔子觀於吕梁縣水三十仞流沬四十里王注吕梁今謂百</hi>
<hi>歩洪在彭城郡東龍神見法華經社鬼見漢王莽傳漢孫寳傳張忠辟為屬欲令授子經更為除舍設儲偫寳</hi>
<hi>自劾去韓退之詩家請官供不報答無異䑕雀偷太倉行抽手版付丞相不待彈劾還耕桑公詩亦此意</hi>
　　　和孔宻州五絶<lb/>
<pb n="KR4d0080_WYG_026-7b"/>
　　　　見邸家園留題<lb/>
大斾傳聞載酒過小詩未忍著磚磨陽闗三疊君須祕<lb/>
<hi>公自注來詩有渭城之句</hi>除郤膠西不觧歌<lb/>
<hi>王注漢於燉煌龍勒縣置陽闗後人因以陽闗名曲按先生詩話舊傳陽闗三疊然今世歌者每句再疊而巳</hi>
<hi>若通一首言之又是四疊皆非是或每句二唱以應三疊之説則叢然無復節奏余在宻州有文勛長官者以</hi>
<hi>事至宻自云得古夲陽闗其聲宛轉凄㫁不類向之所聞毎句皆再唱而第一句不疊乃知古夲三疊蓋如此</hi>
<hi>及在黄州偶讀樂天對酒詩云相逢且莫推辭醉聼唱陽闗第四聲注云第四聲勸君更盡一盃酒以此驗之</hi>
<hi>則第一句不疊審矣</hi>
<pb n="KR4d0080_WYG_026-8a"/>
　　　　春歩西園見寄<lb/>
嵗嵗開園成故事年年行樂不辜春今年太守尤難繼<lb/>
慈爱聰明惠利人<lb/>
<hi>漢馮奉世傳奉世子野王與弟立相代為上郡太守治行畧相似吏民歌之曰大馮君小馮君兄弟繼踵相因</hi>
<hi>循聰明賢知惠吏民</hi>
　　　　東欄棃花<lb/>
棃花淡白桞深青桞絮飛時花滿城惆悵東欄二株雪<lb/>
人生㸔得㡬清明<lb/>
<pb n="KR4d0080_WYG_026-8b"/>
<hi>韓退之詩走馬城西惆悵歸不忍千株雪相映</hi>
　　　　和流杯石上草書小詩<lb/>
蜂腰鶴膝嘲希逸春蚓秋虵病子雲醉裏自書醒自笑<lb/>
如今二絶更逢君<lb/>
<hi>南史齊陸厥傳永明時盛為文章吴興沈約陳郡謝朓琅邪王融以氣類相推轂汝南周顒善識聲韻約等文</hi>
<hi>皆用四聲制韻有平頭上尾蜂腰鶴膝之病世呼為永明體又謝荘字希逸王元謨問何者為䨇聲疊韻答曰</hi>
<hi>元瓠為雙聲磝碻為疊韻晋王羲之傳蕭子雲近出擅名江表然僅得成書無丈夫之氣行行若縈春蚓字字</hi>
<hi>如綰秋虵唐張旭毎醉或以頭濡墨而書既醒自視以為神不可復得也南史顧野王傳宣城王為揚州刺史</hi>
<pb n="KR4d0080_WYG_026-9a"/>
<hi>野王及王褒並為賔客王於東府起齋令野王畫古賢王褒書贊時稱為二絶</hi>
　　　　堂後白牡丹<lb/>
城西千葉豈不好笑舞春風醉臉丹何似後堂冰玉潔<lb/>
游蜂非意不相干<hi>公自注孔頗有聲妓而客無見者</hi>
<hi>後堂用張禹傳字詳見八巻張子野年八十五詩注晋衛玠傳嘗謂人有不及可以情恕非意相干可以理遣</hi>
<hi>故終身不見喜怒之容</hi>
　　　和趙郎中見戲<hi>公自注趙以徐妓不如東武詩中見戲云只有當時燕子楼</hi>
燕子人亡三百秋巻<hi>一作捲</hi>簾那復似揚州西行未必能<lb/>
<pb n="KR4d0080_WYG_026-9b"/>
勝此空唱崔徽上白樓<lb/>
<hi>白樂天燕子樓詩序徐州故尚書張建封爱妓曰盻盻張既沒第中有小楼名燕子盻盻念舊爱而不肎嫁居</hi>
<hi>是楼十餘年幽獨塊然巻簾用杜牧之詩已見四巻吉祥寺賞牡丹詩注麗情集元微之崔徽傳云蒲女也裴</hi>
<hi>敬中使蒲徽一見動情不能忍敬中使回徽以不得從為恨久之成疾寫真以寄裴且曰崔徽一旦不及巻中</hi>
<hi>人矣微之為作崔徽歌三國吕布傳魏太祖圍沛布登白門楼圍急乃下降酈道元水經註南門謂之白門</hi>
我撃藤牀君唱歌明年六十奈君何<hi>公自注趙每醉歌畢輒曰明年六十</hi>
<hi>矣</hi>醉顛只要<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>風景莫向人前自洗磨<lb/>
　　　和子由與顔長道同游百歩洪相地築亭種桞<lb/>
<pb n="KR4d0080_WYG_026-10a"/>
平明坐衙不暖席歸來閉閤閑終日卧聞客至倒屣迎<lb/>
兩眼䝉籠餘睡色城東泗水歩可到路轉河洪翻雪白<lb/>
安得青絲絡駿馬蹙踏飛波桞隂下奮身三丈兩蹄間<lb/>
振鬛長鳴身自乾少年狂興久已謝但憶嘉陵遶劍闗<lb/>
劍闗大道車方軌君自不去歸何難山中故人應大笑<lb/>
築室種桞何時還<lb/>
<hi>漢書汲黯傳黯多病卧閤内不出嵗餘東海大治史記張儀傳秦馬之良探前趹後蹄閒三尋騰者不可勝数</hi>
<hi>三國志注劉備乗馬名的盧走墮檀溪中溺不得出備急曰的盧今日死矣可努力乃一踴三文遂得出九域</hi>
<pb n="KR4d0080_WYG_026-10b"/>
<hi>志嘉陵江在果州一説出大散闗南行劍門闗東向閬中與涪水㑹戰國䇿蘇秦説齊宣王曰亢父之險車不</hi>
<hi>得方軌馬不得並行</hi>
　　　次韻李邦直感舊<lb/>
騶騎傳呼出跨坊簿書填委入充堂誰教按部如何武<lb/>
只許清樽對孟光婉娩有時來入夢温柔何日聼還鄉<lb/>
酸寒病守尤堪笑千歩空餘僕射場<lb/>
<hi>漢東方朔傳注騶奉廐之御也後以為騎謂之騶騎蕭望之傳仲翁出入從倉頭廬兒下車趨門傳呼甚寵王</hi>
<hi>注出而騶騎傳呼則凌跨坊巷入而簿書填委則充滿堂㕔或云跨坊乃籠街之義劉公幹詩職事煩填委文</hi>
<pb n="KR4d0080_WYG_026-11a"/>
<hi>墨紛消散漢書何武傳行部必先即學宫見諸生試其誦論問以得失然後入傳舍出記問墾田頃畝五榖美</hi>
<hi>惡已迺見二千石以為常韓退之詩孤逰懐耿介旅宿夢婉娩趙飛燕外傳成帝見合徳曰吾當老此温柔鄉</hi>
<hi>不復效武皇老白雲鄉也韓贈張僕射詩汴泗交流郡城角斸埸千歩平如削</hi>
　　　與梁先舒煥泛舟得臨醸字二首<lb/>
彭城古戰國孤客勌登臨汴泗交流處清潭百丈深故<lb/>
人輕千里足蠒來相尋何以娯佳客潭水洗君心<lb/>
<hi>彭城徐州也古大彭氏國自春秋至唐末多戰争之地漢髙項羽劉裕皆起彭城晋嵇康傳吕安服其髙致毎</hi>
<hi>一相思千里命駕戰國䇿蘇秦足重蠒日百而舍造外闕願見於前口道天下之事李太白詩君思潁水渌忽</hi>
<pb n="KR4d0080_WYG_026-11b"/>
<hi>復歸嵩岑歸時莫洗耳為我洗君心</hi>
老守厭簿書先生罷函文風流魏晋閒談笑羲皇上河<lb/>
洪<hi>一作洪河</hi>忽巳過水色緑可醸君無輕此樂此樂清且放<lb/>
<hi>禮記非飲食之客則布席席閒函文鄭氏謂講問之客也王注魏晋閒士尚清談慕逹節視名教吏事為俗又</hi>
<hi>陶淵明自謂羲皇上人</hi>
　　　次韻答邦直子由四首<hi>増収一首公詩案云李清臣寄軾弟轍詩二首</hi>
　　　　<hi>批云可求子瞻和軾郤作詩二首和李清臣其内一首首句云五斗塵勞尚足留集中失</hi>
　　　　<hi>載此詩今附於後又云軾又用弟轍韻與李清臣六首盖東坡次韻通為八首集中止有</hi>
<pb n="KR4d0080_WYG_026-12a"/>
　　　　<hi>四首今収詩案一首猶逸其三也按所收詩施夲又闕其半無他夲可校姑仍之</hi>
簿書顛倒夢魂閒知我疎慵肎見原閑作閉門僧舍冷<lb/>
病聞吹枕海濤喧忘懐杯酒逢人共引睡文章信手翻<lb/>
欲吐狂言喙三尺怕君嗔我郤須吞<hi>公自注邦直屡以此見戒</hi>
<hi>韋應物郡齋詩惟我出塵意賞爱似僧家白樂天詩引睡卧看書荘子徐無鬼丘願有喙三尺朝野僉載陸餘</hi>
<hi>慶為洛州善論事而謬於判事時嘲之曰説事喙長三尺判事手重五斤</hi>
城南短李好交游箕踞狂歌總自由尊主庇民君有道<lb/>
樂天知命我無憂醉呼妙舞留連夜<hi>公自注邦直家中舞者甚多</hi>閑<lb/>
<pb n="KR4d0080_WYG_026-12b"/>
作清詩㫁送秋蕭灑使君殊不俗樽前容我攬鬚不<lb/>
<hi>繋辭樂天知命故不憂杜子美詩留連春夜舞攬鬚用桓伊撫筝事三見</hi>
老弟東來殊寂寞故人畱飲慰酸寒草荒城角開新徑<lb/>
雨入河洪失舊灘車馬追陪迹未掃唱酬往復字應漫<lb/>
此詩更欲憑君改待與江南子布看<lb/>
<hi>韓退之詩酸寒溧陽尉後漢杜密傳劉勝自蜀郡告歸鄉里閉門掃軌註云軌車迹也後漢禰衡傳初逹頴川</hi>
<hi>隂懐一刺無所之適至刺字漫滅典畧余曩聞劉荆州嘗自作書欲與孫伯符以示禰正平正平蚩之言知是</hi>
<hi>為欲使孫䇿帳下兒讀之邪将使張子布見乎</hi>
<pb n="KR4d0080_WYG_026-13a"/>
君雖為我此遲畱别後凄凉我巳憂不見便同千里逺<lb/>
退歸終作十年遊恨無揚子一區宅懶卧元龍百尺樓<lb/>
聞道鵷鴻滿臺閣網羅應不到沙鷗<lb/>
<hi>三國志陳登字元龍許汜見先主曰元龍湖海之士豪氣不除昔遭亂過下邳見元龍無客主之意久不相與</hi>
<hi>語自上大牀卧使客卧下牀劉備曰君有國士之名而求田問舍言無可採是元龍所諱也何縁當與君語如</hi>
<hi>我欲卧百尺楼上卧君於地何但上下牀之間邪後漢儒林傳網羅遺逸博存衆家</hi>
五斗塵勞尚足畱閉闗郤欲治幽憂羞為毛遂囊中頴<lb/>
□□龍逢地下遊<hi>缺</hi>
<pb n="KR4d0080_WYG_026-13b"/>
<hi>文中子或問劉靈何人也曰古之閉闗人也幽憂字出莊子已見前注史記平原君傳秦圍邯鄲平原君求合</hi>
<hi>從於楚取於門下客得十九人有毛遂者自贊備員曰使遂得處嚢中乃頴脱而出漢朱雲傳臣願賜尚方斬</hi>
<hi>馬劍㫁佞臣一人以厲其餘上問曰誰也對曰安昌侯張禹上大怒御史將雲下雲攀殿檻檻折雲呼曰臣得</hi>
<hi>從龍逢比干遊於地下足矣</hi>
　　　司馬君實獨樂園<lb/>
青山在屋上流水在屋下中有五畞園花竹秀而野花<lb/>
香襲杖屨竹色侵盞斚樽酒樂餘春棋局消長夏洛陽<lb/>
古多士風俗猶爾雅先生卧不出冠蓋傾洛社雖云與<lb/>
<pb n="KR4d0080_WYG_026-14a"/>
衆樂中有獨樂者才全徳不形所貴知我寡先生獨何<lb/>
事四海望陶冶兒童誦君實走卒知司馬持此欲安歸<lb/>
造物不我捨名聲逐吾軰此病天所赭撫掌笑先生年<lb/>
來效喑啞<lb/>
<hi>孟浩然符公蘭若詩緑篠夾路旁清泉流舍下桞子厚盩厔縣食堂記青山在前流水在下可以俯仰可以燕</hi>
<hi>樂澠水燕談司馬文正公以髙才全徳大得中外之望士大夫識與不識稱之曰君實下至閭閻畎畝匹夫匹</hi>
<hi>婦莫不能道司馬公身退十餘年而天下之人日冀其復用於朝漢蒯通傳足下欲持是安歸乎三國鍾㑹傳</hi>
<hi>謂所親曰我淮南已來畫無遺䇿四海共知持此安歸後漢法真傳友人郭正稱之曰逃名而名我隨避名而</hi>
<pb n="KR4d0080_WYG_026-14b"/>
<hi>名我追王注古者刑人赭衣若荘子天刑之意耳舊注用始皇赭山非是烏臺詩案供此詩言四海蒼生望司</hi>
<hi>馬光執政陶冶天下以譏見任執政不得其人又譏新法處處不便也</hi>
　　　送顔復兼寄王鞏<hi>顔復字長道魯人父名太初字醇之先師兖公四十七世</hi>
　　　　<hi>孫號鳧繹先生東坡為叙其文嘉祐中訪遺逸京東以長道應詔試者二十二人復為第</hi>
　　　　<hi>一賜進士出身元祐初入為太常博士寖遷二史經筵西掖以病改待制未拜而卒鞏字</hi>
　　　　<hi>定國</hi>
彭城官居冷如水誰從我逰顔氏子我衰且病君亦窮<lb/>
衰窮相守正其理胡為一朝捨我去輕衫觸熱行千里<lb/>
<pb n="KR4d0080_WYG_026-15a"/>
問君無乃求之歟答我不然聊爾耳京師萬事日日新<lb/>
故人如故今有㡬君知牛行相君宅扣門但覓王居士<lb/>
清詩草聖俱入妙别後寄我書連紙苦恨相思不相見<lb/>
約我重陽嗅霜蘂君歸可喚與俱來未應指目妨進擬<lb/>
太一老仙閑不出<hi>公自注張安道為中太一宫使鞏安道壻也</hi>踵門問道今<lb/>
時矣因行過我路㡬何願君推挽加鞭箠吾儕一醉豈<lb/>
易得買羊醸<hi>一作酤</hi>酒從今始<lb/>
<hi>韓退之贈張籍詩子又捨我去我懐焉所窮牛行鞏大父文正公居牛行街見徐度南牕記史記范雎傳鄭安</hi>
<pb n="KR4d0080_WYG_026-15b"/>
<hi>平言於王稽曰臣里中有張禄先生欲見君言天下事其人有仇不敢晝見王稽曰夜與俱來漢陳勝傳旦日</hi>
<hi>卒中往往指目勝廣舊唐書李珏傳文宗語珏曰竇易直勸我凡宰相進擬五取三三取一韓退之詩買羊酤</hi>
<hi>酒謝不敏</hi>
　　　蝎虎<lb/>
黄雞啄蝎如啄黍牕閒守宫稱蝎虎闇中繳尾伺飛蟲<lb/>
巧㨗功夫在腰膂跂跂脉脉善縁壁陋質從來誰比数<lb/>
今年嵗旱號蜥蜴狂走兒童閙歌舞能銜渠水作冰雹<lb/>
便向蛟龍覓雲雨守宫努力搏蒼蠅明年嵗旱當求汝<lb/>
<pb n="KR4d0080_WYG_026-16a"/>
<hi>漢東方朔傳上嘗使諸数家射覆置守宫盂下射之皆不能中朔曰臣以為龍又無角謂之為虵又有足跂跂</hi>
<hi>脉脉善縁壁是非守宫即蜥蜴叚公路北户雜録蝘蜓以器飬之食以丹砂體盡赤搗之以㸃女人支體終身</hi>
<hi>不滅婬則㸃落故號守宫顔師古漢書注亦云揚雄方言在澤中者謂之蜥蜴楊文公談苑魏庠言昔游闗中</hi>
<hi>佛寺見沙門有善胡法者置蜥蜴甕中使童男女数十衣青衣同聲呪曰蜥蜴蜥蜴興雲吐霧雨今滂沱放汝</hi>
<hi>歸去嵗旱為之頗有應</hi>
　　　子由将赴南都與余㑹宿於逍遥堂作兩絶句<lb/>
　　　讀之殆不可為懐因和其詩以自觧余觀子由<lb/>
　　　自少曠逹天資近道又得至人飬生長年之訣<lb/>
<pb n="KR4d0080_WYG_026-16b"/>
　　　而余亦竊聞其一二以為今者宦游相别之日<lb/>
　　　淺而異時退休相從之日長既以自觧且以慰<lb/>
　　　子由云<hi>子由逍遥堂詩序云轍㓜從子瞻讀書未嘗一日相舍既壯将遊宦四方讀韋</hi>
　　　　<hi>蘇州詩至那知風雨夜復此對牀眠惻然感之乃相約早退為閑居之樂故子瞻始為鳳</hi>
　　　　<hi>翔幕府留詩為别曰夜雨何時聼蕭瑟其後子瞻通守餘杭復移守膠西而轍滯畱於淮</hi>
　　　　<hi>陽濟南不見者七年熈寧十年二月始復㑹於澶濮之間相從彭城畱百餘日時宿於逍</hi>
　　　　<hi>遥堂追感前約為作二小詩其一載首巻與子由别於鄭州西門詩註其一云秋來東閤</hi>
　　　　<hi>凉如水客至山公醉似泥困卧北牕呼不醒風吹松竹雨凄凄</hi>
<pb n="KR4d0080_WYG_026-17a"/>
别期漸近不堪聞風雨蕭蕭巳㫁魂猶勝相逢不相識<lb/>
形容變盡語音存<lb/>
<hi>李太白通塘曲相逢不相識出沒繞通塘後漢夏馥傳黨錮事起馥自剪須變形隐匿姓名為冶家傭形貌毁</hi>
<hi>瘁人無知者弟静遇馥不識聞其言聲乃覺而拜之</hi>
但令朱雀長金花此别還同一轉車五百年閒誰復在<lb/>
㑹看銅狄兩咨嗟<lb/>
<hi>隂真君金液還丹歌北方正氣為河車東方甲乙成丹砂兩情合飬歸一體朱雀調䕶生金花注云朱雀火也</hi>
<hi>後漢薊子訓傳人於長安東霸城見之與一老翁共摩挲銅人相謂曰適見鑄此今已近五百嵗矣</hi>
<pb n="KR4d0080_WYG_026-17b"/>
　　　畱題石經院三首<lb/>
蔥蒨門前路行穿翠宻中郤來堂上看巖谷意無窮<lb/>
夭矯庭中檜枯枝鵲踏消瘦皮纒鶴骨髙頂轉龍腰<lb/>
窈窕山頭井潛通伏澗清欲知深㡬許聼轉<hi>一作放</hi>轆轤<lb/>
聲<lb/>
　　　過雲龍山人張天驥<lb/>
郊原雨初足風日清且好病守亦欣然肩輿白門道荒<lb/>
田咽蛩蚓村巷懸棃棗下有幽人居閉門空雀噪西風<lb/>
<pb n="KR4d0080_WYG_026-18a"/>
髙正厲落葉紛可掃孤童卧斜日病馬放秋草墟里通<lb/>
有無垣牆任摧倒君家夲冠盖絲竹閙鄰保脱身聲利<lb/>
中道徳自濯澡躬耕抱羸疾奉飬百嵗老詩書膏吻頰<lb/>
菽水媚翁媪<hi>烏老反</hi>饑寒天隨子杞菊自擷芼慈孝董邵<lb/>
南雞狗相乳抱吾生如寄耳歸計失不早故山豈敢忘<lb/>
但恐廹華皓從君好<hi>一作學</hi>種秫斗酒時自<hi>一作相</hi>勞<lb/>
<hi>白門見夲巻和趙郎中見戲詩注顔延年詩仄同幽人居郊扉常晝閉晋陶潛傳躬耕自資遂抱羸疾揚雄方</hi>
<hi>言周晋秦隴謂父曰翁漢髙祖紀母媪注幽州及漢中皆謂老嫗為媪又曰媪女老稱也陸龜䝉杞菊賦序天</hi>
<pb n="KR4d0080_WYG_026-18b"/>
<hi>隨生宅荒前後皆樹以把菊春苖恣肥得以采擷詩國風采采芣苢薄言擷之又参差荇菜左右芼之董邵南</hi>
<hi>事詳十巻蘇州姚氏三瑞堂詩魏明帝樂府人生如寄多憂何為法苑珠林支遁在剡謝安與書云人生如寄</hi>
<hi>耳終日戚戚遲君來以晤言消之種秫用陶潛事注見七巻漢楊惲傳田家作苦嵗時伏臘烹羊炰羔斗酒自</hi>
<hi>勞</hi>
　　　贈王仲素寺丞<hi>公自注名景純</hi>
飬氣如飬兒棄官如棄泥人皆笑子<hi>一作予</hi>拙事定竟誰<lb/>
迷歸耕獨患貧問子<hi>一作子</hi>何所齎尺宅足自庇寸田有<lb/>
餘畦明珠照短褐陋室生虹霓雖無孔方兄顧有法喜<lb/>
<pb n="KR4d0080_WYG_026-19a"/>
妻彈琴一長嘯不答阮與嵇曹南劉夫子名與子政齊<lb/>
家有鴻寳書不鑄金褭蹄促膝問道要遂䝉分刀圭不<lb/>
忍獨不死尺書肎見梯我生夲强鄙少以氣自擠孤舟<lb/>
倒江河赤手攬象犀年來稍自笑留氣暖下臍苦恨聞<lb/>
道晩意象颯巳凄空見孫思邈區區賦病棃<lb/>
<hi>老子專氣致柔能如嬰兒乎醫經欲養兒慎風池黄庭經寸田尺土以治生兩眉閒為上丹田心為絳宫田臍</hi>
<hi>下三寸為下丹田晋魯褒錢神論錢之為體有乾坤之象親之如兄字曰孔方維摩經法喜以為妻慈悲以為</hi>
<hi>女晋孫登傳登好讀易撫一弦琴見者皆親樂之文帝聞之使阮籍往與語不應嵇康又從之游三年問其所</hi>
<pb n="KR4d0080_WYG_026-19b"/>
<hi>圖終不答長嘯即孫登事注見八巻惠山謁錢道人詩劉夫子或云謂劉誼王注先生在惠州時有書與宜翁</hi>
<hi>咨問道要自以杜門屏居胸中廓然實無荆棘有受道之質且曰或有外丹巳成可助棃棗者望不惜分惠其</hi>
<hi>書載毗陵後集一曰劉安世待制字器之曹南人得養生煉丹術公嘗師之漢楚元王傳劉向字子政夲名更</hi>
<hi>生淮南王有枕中鴻寳苑秘書言神仙使鬼物為金之術更生父徳治淮南獄得其書更生㓜而讀誦以為竒</hi>
<hi>獻之上令典尚方鑄作事方多不驗乃下更生吏漢武帝紀太始二年詔更黄金為麟趾褭蹄韓愈博士李君</hi>
<hi>墓誌余自袁州還京師㐮陽乗舸邀我於蕭洲屏人曰我得祕藥不可獨不死今遺子一器㐮陽孟簡也時為</hi>
<hi>節度使唐盧照鄰得惡疾從孫思邈問養生之道庭前有病棃樹照鄰乃作賦以自悲</hi>
　　　陽闗詞三首<hi>王注三詩各自説事意皆可以陽闗之聲歌之乃聚為一處標其題</hi>
<pb n="KR4d0080_WYG_026-20a"/>
　　　　<hi>曰陽闗三絶云</hi>
受降城下紫髯郎戲馬臺前古戰埸恨君不取契丹首<lb/>
金甲牙旗歸故鄉<lb/>
<hi>漢匈奴傳令因杅将軍築受降城唐書朔方總管張仁愿於河北築三受降城以絶突厥南㓂之路三國張遼</hi>
<hi>問吴降人向有紫髥将軍為誰答曰孫㑹稽又見七巻戲馬臺在彭城南項羽所作蕭子顯齊書武帝為宋公</hi>
<hi>在彭城九日出戲馬䑓至今相承以為舊凖唐李華弔古戰場文浩浩乎平沙無垠敻不見人河水縈帶羣山</hi>
<hi>糾紛亭長吿余曰此古戰埸也常覆三軍往往鬼哭天隂則聞兵書曰牙旗将軍之旗</hi>
　　　　右贈張繼愿<lb/>
<pb n="KR4d0080_WYG_026-20b"/>
濟南春好雪初晴行到龍山馬足輕使君莫忘霅谿女<lb/>
時作陽闗膓㫁聲<lb/>
<hi>唐地理志齊州濟南郡劉禹錫詩唱得陽闗意外聲舊人惟有来嘉榮郗昂樂府觧題許永新歌奏慢聲喜者</hi>
<hi>聞之氣勇愁者聞之膓㫁</hi>
　　　　右答李公擇<hi>李公擇先知湖州自湖移濟南公故以霅谿女戲之</hi>
暮雲収盡溢清寒銀漢無聲轉玉盤此生此夜不長好<lb/>
明月明年何處看<lb/>
<hi>李太白詩小時不識月喚作白玉盤</hi>
<pb n="KR4d0080_WYG_026-21a"/>
　　　　右中秋月<lb/>
　　　和孔周翰二絶<lb/>
　　　　再觀邸園留題<lb/>
小園香霧曉䝉籠醉手<hi>一作守</hi>狂詞未必工魯叟録詩應<lb/>
有取曲収彤管邶鄘風<lb/>
<hi>詩國風静女其孌貽我彤管箋云彤管筆赤管也古者后夫人必有女史事無大小記以成法王注嘗聞髙宻</hi>
<hi>老儒之言曰邸氏有賢婦孀居不嫁其節甚髙故公此詩用静女彤管邶鄘之風也</hi>
　　　　觀净觀堂効韋蘇州詩<lb/>
<pb n="KR4d0080_WYG_026-21b"/>
弱羽巢林在一枝幽人蝸舍兩相宜樂天長短三千首<lb/>
郤爱韋郎五字詩<lb/>
<hi>荘子逍遥遊鷦鷯巢於深林不過一枝髙士傳焦先作蝸牛廬呻吟其中注已見前白氏文集記樂天有文集</hi>
<hi>七帙合六十七巻凡三千四百十七首舊唐書白居易與元㣲之書云韋蘇州歌行清䴡之外頗近興調其五</hi>
<hi>言又髙雅閒澹自成一家之體今之秉筆者誰能及之然當蘇州在時人亦未甚爱重必待身死後則爱之</hi>
　　　京師哭任遵聖<hi>任遵聖名孜眉山人二巻有送任伋通判黄州兼寄其兄孜作</hi>
　　　　<hi>下篇答任師中即伋也</hi>
十年不還鄉兒女日夜長豈惟催老大漸復成凋䘮每<lb/>
<pb n="KR4d0080_WYG_026-22a"/>
聞耆舊亡涕泫聲輒放老任况竒逸先子推輩行文章<lb/>
得少<hi>一作小得</hi>譽詩語尤清壯吏能復所長談笑萬夫上自<lb/>
喜作劇縣偏工破豪黨奮髯走猾吏嚼齒對姦将哀哉<lb/>
命不偶每以才得謗竟使落窮山青衫就黄壌宦游久<lb/>
不樂江海永相望退耕夲就君時節相勞餉此懐今不<lb/>
遂歸見纍纍葬望哭國西門落日銜千嶂平生惟一子<lb/>
抱負珠在掌見之齠齔中巳有食牛量他年如入洛生<lb/>
死一相訪惟有王濬冲心知中散狀<lb/>
<pb n="KR4d0080_WYG_026-22b"/>
<hi>禮記孔子泫然流涕晋阮籍傳文帝譲九錫公卿将勸進使籍為其辭籍沉醉忘作臨詣府使取之見籍方據</hi>
<hi>桉醉眠使者以告籍便書案使寫之無所改竄辭甚清壯漢灌嬰傳景帝曰魏其沾沾自喜耳晋書袁甫嘗詣</hi>
<hi>何朂自言能為劇縣勗問惟欲宰縣不為臺閣職何也甫曰人各有能與不能奮髯用前漢朱博事注巳見唐</hi>
<hi>書張廵裂眥血面齧齒皆碎潘安仁懐舊賦墳纍纍以接壠栢森森以攢植杜子美詩掌中貪見一珠新韓詩</hi>
<hi>外傳男子八月生齒八嵗而齠齒女子七月生齒七嵗而齔齒尸子虎豹之駒雖未成文已有食牛之氣韓愈</hi>
<hi>别竇司直詩行當挂其冠生死君一訪晋嵇紹中散大夫康之子也紹始入洛或謂王戎曰昨於稠人中始見</hi>
<hi>嵇紹昂昂如野鶴之在雞羣戎曰君復未見其父爾濬冲戎字</hi>
　　　答任師中家漢公<lb/>
<pb n="KR4d0080_WYG_026-23a"/>
先君昔未仕杜門皇祐初道徳無貧賤風采照鄉閭何<lb/>
嘗疎小人小人自濶疎出門無所詣老史在郊墟門前<lb/>
萬竿竹堂上四庫書髙樹紅消棃小池白芙蕖常呼赤<lb/>
腳婢雨中擷園蔬矯矯任夫子罷官還舊廬是時里中<lb/>
兒始識長者車烹雞酌白酒相對歡有餘有如龎徳公<lb/>
往還葛與徐妻子走堂下主人竟誰歟我時年尚㓜作<lb/>
賦慕相如侍立看君談精悍實起予嵗月曽㡬何耆老<lb/>
逝不居史侯最先沒孤墳拱桑樗我亦渉萬里清血滿<lb/>
<pb n="KR4d0080_WYG_026-23b"/>
襟袪漂流二十年始悟萬縁虛獨喜任夫子老佩刺史<lb/>
魚威行烏白蠻觧辮請冠裾方當入奏事清廟陳璠璵<lb/>
胡為厭軒冕歸意不少紓上蔡有良田黄沙走清渠罷<lb/>
亞百頃稲雍容十年儲閒隨李丞相搏射鹿與豬蒼鷹<lb/>
十斤重猛犬如黄驢豈比陶淵明窮苦自把鋤我今四<lb/>
十二衰髪不滿梳彭城古名郡乏人偶見除頭顱已可<lb/>
知㡬何不樵漁㑹當相從去芒鞋老菑畬念子瘴江邉<lb/>
懐抱向誰攄頼我同年友相歡出同輿冰盤薦文鮪<hi>公自</hi>
<pb n="KR4d0080_WYG_026-24a"/>
<hi>注鮪鮥也戎瀘常有</hi>玉斚傾浮蛆醉中忽思我清詩綴瓊琚知我<lb/>
少詼<hi>一作所</hi>諧教我時巻舒世事日反覆翩如風中旟雀<lb/>
羅弔廷尉秋扇悲婕妤升沉一何速喜怒紛衆狙作詩<lb/>
謝二子我師寗與蘧<lb/>
<hi>王注先君言編禮也皇祐仁宗年號又老史名經字彦輔眉之老儒嘗作思子臺賦公甚稱之唐藝文志兩都</hi>
<hi>各聚書四部以甲乙丙丁為次列經史子集四庫其夲有正副軸帶牙籖皆異色以别之三秦記漢武帝園有</hi>
<hi>大棃如五升瓶落地則碎名含消棃漢陳平傳平家貧門外多長者車轍龎徳公事詳十一巻寄題刁景純詩</hi>
<hi>注漢揚雄傳先是司馬相如作賦𢎞麗温雅雄心壯之每作賦嘗擬之以為式杜子美詩草𤣥吾豈敢賦或似</hi>
<pb n="KR4d0080_WYG_026-24b"/>
<hi>相如漢嚴延年傳為人短小精悍敏㨗於事梁益州記雋州其地接諸蠻部有烏蠻白蠻杜子美詩山帶烏蠻</hi>
<hi>濶又烏蠻瘴逺随漢書終軍傳将有觧編髪削左袵襲冠帶要衣裳而䝉化者焉注編讀曰辮逸論語璠璵魯</hi>
<hi>之寳玉也孔子曰美哉逺而望之煥若也近而視之瑟若也罷亞禾名夲作䆉稏巳見七巻注史記李斯傳為</hi>
<hi>秦丞相下吏顧其子曰吾欲與若復牽黄犬俱出上蔡東門逐狡兔豈可得乎又見首巻石鼓詩注按師中嘗</hi>
<hi>為蔡州新息令邑人爱之為買田故用上蔡東門事晋夏侯湛傳與潘岳友善毎出同輿接茵周禮䱷人春獻</hi>
<hi>王鮪詩國風投我以木𤓰報之以瓊琚雀羅衆狙注竝見前文選趙飛燕姊弟得幸班婕妤失寵作䊵扇曲云</hi>
<hi>常恐秋節至凉飈奪炎熱棄捐篋笥中恩情中道絶寗蘧寗武子蘧伯玉也潘安仁閑居賦雖吾顔之云厚猶</hi>
<hi>内媿於寗蘧</hi>
<pb n="KR4d0080_WYG_026-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0080_WYG_026-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　施註蘇詩巻十二<lb/>
</p>
<p>
</p>
  </div>
</body>
</text>
</TEI>
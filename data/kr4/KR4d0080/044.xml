<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施注蘇詩巻三十</head> <lb/>
    <p>
<pb n="KR4d0080_WYG_044-1a"/>
欽定四庫全書<lb/>
　施注蘇詩巻三十<lb/>
　　　　　　　　　　　　宋　蘇　軾　撰<lb/>
　　　　　　　　　　　　　　施元之　原註<lb/>
　　　　　　　　　　　　武進邵長蘅　刪補<lb/>
　　詩五十七首<lb/>
　　　　<hi>起守杭州洎元祐辛未召還尋出守潁州作</hi>
　　　椶筍<hi>幷引</hi>
<pb n="KR4d0080_WYG_044-1b"/>
　　椶筍狀如魚剖之得魚子味如苦筍而加甘芳<lb/>
　　蜀人以饌佛僧甚貴之而南方不知也筍生膚<lb/>
　　毳中蓋花之方孕者正二月間可剝取過此苦<lb/>
　　澀不可食矣取之無害於木而宜於飲食法當<lb/>
　　烝熟所施畧與筍同蜜煮酢浸可致千里外今<lb/>
　　以餉殊長老<lb/>
贈君木魚三百尾中有鵝黄子魚子夜叉剖癭欲分甘<lb/>
籜龍藏頭敢言美願隨蔬果得自用勿使山林空老死<lb/>
<pb n="KR4d0080_WYG_044-2a"/>
問君何事食木魚烹不能鳴固其理<lb/>
<hi>摭言王璘詩芍藥花開菩薩面椶櫚葉散夜叉頭晉王羲之傳有一味之甘剖而分之莊子山木篇夫子出於</hi>
<hi>山舍故人之家故人喜命䜿子殺鴈而烹之䜿子請曰其一能鳴其一不能鳴請奚殺主人曰殺不能鳴者</hi>
　　　次韻曹子方龍山真覺院瑞香花<hi>曹子方名輔已見二十七</hi>
　　　　<hi>巻</hi>
幽香結淺紫來自孤雲岑骨香不自知色淺意殊深移<lb/>
栽青蓮宇遂冠薝蔔林紉為楚臣佩散落天女襟君持<lb/>
風霜節耳冷歌笑音一逄蘭蕙質稍囘鐵石心置酒要<lb/>
<pb n="KR4d0080_WYG_044-2b"/>
姸暖飬花須晏隂及此隂晴閒恐致慳嗇霖彩雲知易<lb/>
散鷤䳏憂先吟明朝便陳迹試著丹青臨<lb/>
<hi>阿彌陀經舍利弗極樂國池中蓮華大如車輪青色青光李太白東林詩我尋青蓮宇獨徃謝城闕維摩經如</hi>
<hi>入薝蔔林惟嗅薝蔔不嗅餘香唐釋仲休花品每至牡丹開月多有輕雲微雨謂之飬花天文酒清話俗有慳</hi>
<hi>値風嗇値雨之説詳已見揚雄反離騷徒恐鷤䳏之将鳴兮顧先百草為不芳</hi>
　　　次韻曹子方運判雪中同遊西湖<lb/>
詞源灧灧波頭展清唱一聲巖谷滿未容雪積句先高<lb/>
豈獨湖開心自逺雲山已作歌眉淺山下碧流清似眼<lb/>
<pb n="KR4d0080_WYG_044-3a"/>
尊前侑酒只新詩何異書魚餐蠧簡<lb/>
　　　次韻仲殊雪中遊西湖二首<lb/>
夜半幽夢覺稍聞竹葦聲起續凍折絃為鼔一再行曲<lb/>
終天自明玉樓已崢嶸有懷二三子落筆先飛霙共為<lb/>
竹林㑹身與孤鴻輕秀語出寒餓身窮詩乃亨禪老復<lb/>
何為笑指孤煙生我獨念粲者誰與予目成<lb/>
<hi>杜荀鶴詩夜深知雪重卧聞折竹聲賈島朝飢詩坐聞西牀琴凍折兩三絃詩國風見此粲者楚辭九歌滿堂</hi>
<hi>兮美人忽獨與余兮目成</hi>
<pb n="KR4d0080_WYG_044-3b"/>
寶雲樓閣鬧千門林靜初無一鳥喧閉户莫教風掃地<lb/>
巻簾疑有月臨軒水光瀲灧猶浮碧山色空濛巳斂昏<lb/>
乞得湯休奇絶句始知鹽雪是陳言<lb/>
<hi>寶雲寺名南史宋徐湛之傳廣陵有沙門釋惠休善屬文湛之與之厚世祖特令還俗姓湯位至揚州從事史</hi>
　　　次韻參寥同前<lb/>
朝來處處白氈鋪樓閣山川盡一如總是爛銀幷白玉<lb/>
不知奇貨有誰居<lb/>
<hi>史記吕不韋傳子楚不得意不韋賈邯鄲見而憐之曰此奇貨可居</hi>
<pb n="KR4d0080_WYG_044-4a"/>
　　　送小本禪師赴法雲<lb/>
寓形天宇間出處㑹有役澹然都無營百年何由畢山<lb/>
林等憂患軒冕亦戲劇我來即歸休師寧要安逸王城<lb/>
滿豪傑議論紛黑白聖諦第一義對面誰不識師來亦<lb/>
何事孤月挂空碧是身如浮雲安得限南北出岫本無<lb/>
心既雨歸亦得珠泉有舊約何年挂缾錫<lb/>
<hi>傳燈録梁武帝問逹磨如何是聖諦第一義又問對朕者誰答云不識互見上巻葉教授和溽字韻詩注挂錫</hi>
<hi>注巳見</hi>
<pb n="KR4d0080_WYG_044-4b"/>
　　　書渾令公燕魚朝恩圖<lb/>
咸寧英氣似汾陽夜飲軍容出紅糚不須纒頭萬匹錦<lb/>
知君未辦作呂強<lb/>
<hi>唐書渾瑊繇樓煩郡王徙咸寧郭子儀封汾陽郡王唐魚朝恩傳朝恩為天下觀軍容宣慰處置使大唐故事</hi>
<hi>稽疑代宗詔王縉等就郭子儀為軟脚局朝恩以錦綵數萬與伎人纒頭後漢吕強傳為中常侍清忠奉公黃</hi>
<hi>巾賊起帝問所宜施行強請先赦黨人</hi>
　　　次韻劉景文西湖席上<lb/>
二老長身屹兩峰常撞大呂應黃鍾將辭鄴下劉公幹<lb/>
<pb n="KR4d0080_WYG_044-5a"/>
郤見雲間陸士龍白髪憐君略相似青山許我定相從<lb/>
吾今官巳六百石慙愧當年邴曼容<lb/>
<hi>周禮大師掌六律六同以合陰陽之聲陽聲黄鍾隂聲大吕三國魏王粲傳始文帝為五官将及平原侯植好</hi>
<hi>文學東平劉楨字公幹竝見友善時在鄴宫晉陸雲傳與荀隱素未相識常㑹張華坐華曰今日相遇可勿為</hi>
<hi>常談雲因抗手曰雲間陸士龍隱曰日下荀鳴鶴雲字士龍隱字鳴鶴漢兩龔傳琅邪邴漢以清行徵用王莽</hi>
<hi>秉政遂歸老於鄉里兄子曼容亦以飬志自修為官不肎過六百石輒自免去其名過出於漢</hi>
　　　次韻答馬忠玉<lb/>
坡陀巨麓起連峰積累當年慶自鍾靈運子孫俱得鳳<lb/>
<pb n="KR4d0080_WYG_044-5b"/>
慈明兄弟孰非龍河梁㑹作看雲别詩社何妨載酒從<lb/>
祗有西湖似西子故應宛轉為君容<lb/>
<hi>南史謝靈運子鳳鳳子超宗好學有文辭帝謂殊有鳳毛見本傳後漢苟爽傳字慈明潁川為之語曰荀氏八</hi>
<hi>龍慈明無雙李陵與蘇武别詩攜手上河梁游子暮何之又曰仰視浮雲馳奄忽互相踰長當從此别且復立</hi>
<hi>斯須又杜詩别時孤雲今不飛時復看雲淚橫臆</hi>
　　　予去杭十六年而復來畱二年而去平生自覺<lb/>
　　　出處老少麤似樂天雖才名相逺而安分寡求<lb/>
　　　亦庶幾焉三月六日來别南北山諸道人而下<lb/>
<pb n="KR4d0080_WYG_044-6a"/>
　　　天竺惠凈師以醜石贈行作三絶句<lb/>
當年衫鬢兩青青強說重臨慰别情衰髪祗今無可白<lb/>
故應相對話來生<lb/>
出處依稀似樂天敢將衰朽較前賢便從洛社休官去<lb/>
猶有閒居二十年<lb/>
<hi>白樂天醉吟先生傳宦遊三十載将老退居洛下尋水望山如此者凡十年予時年六十有七墓誌云終於東</hi>
<hi>都履道私第春秋七十有五</hi>
在郡依前六百日山中不記幾囘來還将天竺一峰去<lb/>
<pb n="KR4d0080_WYG_044-6b"/>
欲把雲根到處栽<lb/>
　　　次韻答黃安中兼簡林子中<lb/>
老去心灰不復然一麾江海意方堅那堪黃散付子度<lb/>
空羡蘇杭飬樂天病肺一春難白酒别腸三夜繞朱絃<lb/>
羣仙政欲吾歸去共把清風借玉川<lb/>
<hi>漢韓安國傳坐法抵罪獄吏田甲辱安國安國曰死灰不復然乎甲曰然則溺之杜牧之赴吳興詩乞得一麾</hi>
<hi>江海去樂遊原上望昭陵南史蔡廓傳字子度為吏部尚書問中書令傅亮曰選事若悉以見付不論不然不</hi>
<hi>能拜也云云詳已見前又蔡凝傳宣帝欲用錢肅為黃門侍郎凝曰黃散之職故須人門兼美白樂天吳郡詩</hi>
<pb n="KR4d0080_WYG_044-7a"/>
<hi>石記貞元初韋應物為蘓州牧房孺復為杭州牧韋嗜詩房嗜酒予旅二郡以當時心言異日蘇杭苟獲一郡</hi>
<hi>足矣今以中書舍人聞領二州之風景韋房之詩酒兼有之矣又詩去年脱杭印今日佩蘇印玉川清風用盧</hi>
<hi>仝句注再見</hi>
　　　畱别蹇道士拱辰<lb/>
黑月在濁水何曾不清明寸田滿荆棘棃棗無從生何<lb/>
時反吾真歲月今崢嶸屢接方外士早知俗縁輕庚桑<lb/>
託雞鵠未肎化南榮晩識此道師似有宿世情笑指北<lb/>
山雲訶我不歸耕仙人漢隂馬微服方地行<lb/>
<pb n="KR4d0080_WYG_044-7b"/>
<hi>楞嚴經明還日輪暗還黒月佛書西土於一月中三十日内分前十五日為白月後十五日為黒月按今沙門</hi>
<hi>戒牒中第一念亦云莊子庚桑楚篇庚桑子謂南榮趎曰奔蜂不能化藿蠋越雞不能伏鵠卵魯雞固能矣今</hi>
<hi>吾才小不足以化子子胡不南見老子神仙傳隂長生新野人後漢隂皇后之屬籍少居富貴不好榮利知馬</hi>
<hi>明生得度世之術乃執御者之禮事之十餘年不懈明生曰子真得道矣乃授以丹經教之合丹二仙既合丹</hi>
<hi>成不樂昇天但服半劑為地仙故言地行也</hi>
　　　次韻子由書王晉卿畫山水<lb/>
老去君空見畫夢中我亦曾游桃花縱落誰見水到人<lb/>
閒伏流<lb/>
<pb n="KR4d0080_WYG_044-8a"/>
<hi>杜子美觀山水圖詩人間長見畫老去恨空聞又蕭駙馬山亭詩伏流何處入亂石閉門高</hi>
山人昔與雲俱出俗駕今隨水不囘頼我胷中有佳處<lb/>
一樽時對畫圖開<lb/>
<hi>陶淵明歸去來辭雲無心而出岫孔德璋北山移文請囘俗士駕為吾謝逋客</hi>
　　　又書王晉卿畫四首<lb/>
　　　　山隂陳迹<lb/>
當年不識此清真強把先生擬季倫等是人間一陳迹<lb/>
聚蚊金谷本何人<lb/>
<pb n="KR4d0080_WYG_044-8b"/>
<hi>李白王右軍詩右軍本清真蕭灑在風塵晉王羲之傳人以蘭亭叙方石崇金谷集叙崇字季倫韓退之贈張</hi>
<hi>祕書詩雖得一餉樂有如聚飛蚊再見</hi>
　　　　雪谿乘興<lb/>
谿山雪月兩佳哉賔主談鋒夜轉雷猶言不見戴安道<lb/>
為問適從何處來<lb/>
<hi>晉戴逵字安道訪戴用王徽之事再見唐武儒衡傳元稹倚宦官知制誥儒衡鄙之㑹食𤓰蠅集其上儒衡揮</hi>
<hi>以扇曰適從何處來遽集於此</hi>
　　　　四明狂客<lb/>
<pb n="KR4d0080_WYG_044-9a"/>
毫端偶集一微塵何處溪山非此身狂客思歸便歸去<lb/>
更求敕賜枉天真<lb/>
<hi>韓退之雜詩下視寓九州一塵集毫端再見唐賀知章自號四明狂客天寶初請為道士還鄉詔許之又詔賜</hi>
<hi>鏡湖剡溪一曲注再見</hi>
　　　　西塞風雨<lb/>
斜風細雨到來時我本無家何處歸仰看雲天真箬笠<lb/>
旋収江海入蓑衣<lb/>
<hi>續仙傳張志和漁父詞云西塞山邊白鳥飛桃花流水鱖魚肥青箬笠綠蓑衣斜風細雨不須歸再見</hi>
<pb n="KR4d0080_WYG_044-9b"/>
　　　破琴詩<hi>并引</hi>
　　舊說房琯開元中嘗宰盧氏與道士邢和璞出遊<lb/>
　　過夏口村入廢佛寺坐古松下和璞使人鑿地得<lb/>
　　甕中所藏婁師德與永禪師書笑謂琯曰頗憶此<lb/>
　　邪琯因悵然悟前生之為永師也<hi>房琯事出鄭處誨明皇雜録見</hi>
　　<hi>高道傳</hi>故人柳子玉寶此畫云是唐本宋復古所臨<lb/>
　　者元祐六年三月十九日予自杭州還朝宿吳淞<lb/>
　　江夢長老仲殊挾琴過余彈之有異聲就視琴頗<lb/>
<pb n="KR4d0080_WYG_044-10a"/>
　　損而有十三絃予方嘆息不巳殊曰雖損尚可修<lb/>
　　曰奈十三絃何殊不答誦詩云度數形名本偶然<lb/>
　　破琴今有十三絃此生若遇邢和璞方信秦箏是<lb/>
　　響泉予夢中了然識其所謂既覺而忘之明日晝<lb/>
　　寢復夢殊來理前語再誦其詩方驚覺而殊適至<lb/>
　　意其非夢也問之殊蓋不知是歲六月見子玉之<lb/>
　　子子文京師求得其畫乃作詩幷書所夢其上子<lb/>
　　玉名瑾善作詩及行草書復古名廸畫山川草木<lb/>
<pb n="KR4d0080_WYG_044-10b"/>
　　蓋妙絶一時仲殊本書生棄家學佛通脱無所著<lb/>
　　皆奇士也<lb/>
破琴雖未修中有琴意足誰云十三絃音節如佩玉新<lb/>
琴空高張絃聲不附木宛然七絃箏動與世好逐陋矣<lb/>
房次律因循墮流俗懸知董庭蘭不識無絃曲<lb/>
<hi>舊唐書房琯傳為宰相無匪懈之意但與劉秩等高談虛論此外則聽董庭蘭彈琴庭蘭自是大招納貨賄琯</hi>
<hi>字次律晉陶潜曰但識琴中趣何勞絃上聲再見</hi>
　　　題王晉卿畫後<lb/>
<pb n="KR4d0080_WYG_044-11a"/>
醜石半蹲山下虎長松倒卧水中龍試君眼力看多少<lb/>
數到雲峰第幾重<lb/>
　　　贈武道士彈賀若<lb/>
清風終日自開簾凉月今宵肎挂簷琴裏若能知賀若<lb/>
詩中定合愛陶潜<lb/>
<hi>續湘山野録太宗皇帝作九絃琴七絃阮酷愛宮調中小調子乃隋賀若弼所撰其一最優古而亡其名琴家</hi>
<hi>祗命曰賀若</hi>
　　　元祐六年六月自杭州召還汶公館我於東堂<lb/>
<pb n="KR4d0080_WYG_044-11b"/>
　　　閲舊詩巻次諸公韻三首<lb/>
半熟黃粱日未斜玉堂隂合手栽花卻尋<hi>一作思</hi>三十年<lb/>
前味未飯鐘時巳飯<hi>一作飲</hi>茶<lb/>
夢覺還驚屧響廊故人來炷影前香鬢須白盡成何事<lb/>
一帖空存老遂良<lb/>
<hi>法帖褚遂良云即日遂良䰅髪盡白</hi>
尺一東來喚我歸衰年巳迫故山期文章曹植今堪笑<lb/>
卻巻波瀾入小詩<lb/>
<pb n="KR4d0080_WYG_044-12a"/>
<hi>漢匈奴傳漢遺單于書以尺一牘後漢陽球傳徙衞尉敕尚書令召拜不得稽畱尺一按尺一版謂詔䇿也見</hi>
<hi>漢官儀杜酬高蜀州詩文章曹植波瀾濶再見</hi>
　　　次韻子由書王晉卿畫山水一首而晉卿和二<lb/>
　　　首<lb/>
誤㸃故教同子敬雜篇真欲擬湯休壠雲寄我山中信<lb/>
雪月追君谿上舟㑹看飛仙虎頭篋郤來顛倒拾遺裘<lb/>
王孫辦作元真子細雨斜風不濕鷗<lb/>
<hi>晉王獻之傳字子敬桓温使書扇筆誤落因畫作烏駮㹀牛甚妙南史湯休注見本巻又江淹作雜擬三十首</hi>
<pb n="KR4d0080_WYG_044-12b"/>
<hi>有擬湯休上人詩云西北秋風至楚客思悠哉日暮碧雲合佳人殊未來本事詩梁高祖問陶𢎞景山中何所</hi>
<hi>有陶為詩曰山中何所有嶺上多白雲只可自怡悅不堪持寄君名畫記顧愷之小字虎頭飛仙用桓𤣥發厨</hi>
<hi>竊畫事詳見廿六巻次韻米黻詩注杜子美北征詩天吳及紫鳳顛倒在短褐子美以至德二年拜左拾遺見</hi>
<hi>本傳續仙傳張志和號𤣥真子注屡見</hi>
此境眼前聊妄想幾人林下是真休我今心似一潭月<lb/>
君已身如萬斛舟看畫題詩雙鶴鬢歸田送老一羊裘<lb/>
明年兼與士龍去萬頃蒼波沒兩鷗<lb/>
<hi>圓覺經展轉妄想無有是處寒山詩吾心似秋月碧潭清皎潔杜䕫州絶句萬斛之舟行若風北史房法夀傳</hi>
<pb n="KR4d0080_WYG_044-13a"/>
<hi>得一羊裘欣然自足晝則樵蘇夜誦經史晉陸雲字士龍士衡弟詩以况子由也杜贈韋左丞詩白鷗沒浩蕩</hi>
<hi>萬里誰能馴</hi>
　　　感舊詩<hi>幷引</hi>
　　嘉祐中予與子由同舉制䇿寓居懷逺驛時年二<lb/>
　　十六而子由二十三耳一日秋風起雨作中夜翛<lb/>
　　然始有感慨離合之意自爾宦遊四方不相見者<lb/>
　　十嘗七八每夏秋之交風雨作木落草衰悽然有<lb/>
　　此感蓋三十年矣元豐中謫居黃岡而子由亦貶<lb/>
<pb n="KR4d0080_WYG_044-13b"/>
　　筠州嘗作詩以記其事元祐六年予自杭州召還<lb/>
　　寓居子由東府數月復出領汝隂時予年五十六<lb/>
　　矣乃作詩畱别子由而去<lb/>
牀頭枕馳道雙闕夜未央車轂鳴枕中客夢安得長新<lb/>
秋入梧葉風雨驚洞房獨行殘月影悵焉感初凉筮仕<lb/>
記懷逺謫居念黃岡一住三十年此懷未始忘扣門呼<lb/>
阿同安寢已太康青山映華髪歸計三月糧我欲自汝<lb/>
陰徑上潼江章想見氷槃中石蜜與杮霜<hi>公自注予欲請東川而歸</hi>
<pb n="KR4d0080_WYG_044-14a"/>
<hi>二物皆東川所出</hi>憐子遇明主憂患已再嘗報國何時畢我心<lb/>
久已降<lb/>
<hi>江淹擬古詩雙闕指馳道朱宮羅第宅詩小雅夜如何其夜未央按東府在馳道旁故云枕馳道也阿同子由</hi>
<hi>一字同叔唐地里志潁州汝隂郡梓州梓潼郡</hi>
　　　西湖秋涸東池魚窘甚因㑹客呼網師遷之西<lb/>
　　　池為一笑之樂夜歸被酒不能寐戲作放魚一<lb/>
　　　首<lb/>
東池浮萍半黏塊裂碧跳青出魚背西池秋水尚涵空<lb/>
<pb n="KR4d0080_WYG_044-14b"/>
舞闊搖深吹荇帶吾僚有意為遷居老守縱饞那忍膾<lb/>
縱橫爭看銀刀出瀺灂初驚玉花碎但愁數罟損鱗鬛<lb/>
未信長堤隔濤瀬濊濊發發須臾閒圉圉洋洋尋丈外<lb/>
安知中無蛟龍種尚恐或有風雲㑹明年春水漲西湖<lb/>
好去相忘渺淮海<lb/>
<hi>杜子美詩水荇牽風翠帶長韓退之詩出網銀刀亂上林賦臨坻注壑瀺灂霣墜字林曰瀺灂小水聲也又潘</hi>
<hi>岳閑居賦游鱗瀺灂數罟用孟子字詩國風施罛濊濊鱣鮪發發鄭氏注罛魚罟濊濊施之水中發發盛貎孟</hi>
<hi>子趙氏注圉圉魚在水羸劣之貎洋洋舒緩搖尾之貌北户雜録陶朱公飬魚經云魚至三百六十頭則有蛟</hi>
<pb n="KR4d0080_WYG_044-15a"/>
<hi>龍長之因風雨則飛去三國周瑜曰蛟龍得雲雨終非池中物莊子大宗師魚相忘於江湖人相忘於道術</hi>
　　　復次放魚韻答趙承議陳教授<hi>趙景貺陳履常</hi>
擾擾萬生同一塊搶榆不羡培風背青丘已吞雲夢芥<lb/>
黃河復繚天門帶長譏韓子隘且陋一飽鯨魚何足膾<lb/>
東坡也是可憐人披抉泥沙收細碎逝將歸修<hi>一作休</hi>八<lb/>
節灘又欲往釣七里瀨正似此魚逃網中未與造物遊<lb/>
數外且將新句調二子湖上秋高風月㑹為君更喚木<lb/>
腸兒腳扣兩舷歌小海<lb/>
<pb n="KR4d0080_WYG_044-15b"/>
<hi>莊子逍遙逰九萬里則風斯在下矣而後乃今培風背負青天而莫之天閼者而後乃今将圖南蜩與鸒鳩笑</hi>
<hi>之曰我决起而飛搶榆枋時則不至而控於地而巳矣奚以九萬里而南為漢功臣年表封爵之誓曰使黃河</hi>
<hi>如帶泰山若厲泰山記山頂有大天門小天門黃河去嶽三百餘里日觀望之如帶韓退之贈劉師服詩巨緡</hi>
<hi>東釣儻可期與子共飽鯨魚膾白樂天開八節灘詩序云東都龍門潭之南有八節灘顧野王輿地志七里灘</hi>
<hi>在東陽江下與嚴陵瀬相接晉夏統傳賈充謂統曰頗能作鄉土間曲乎統曰國人痛伍子胥忠烈為小海唱</hi>
<hi>於是以足扣船引聲喉轉充使伎女之徒盛服金翠繞其船三匝統危坐若無所聞充曰此吳兒木腸石心也</hi>
<hi>韓退之荷花詩腳敲兩舷叫吳歌</hi>
　　　九月十五日觀月聽琴西湖示坐客<lb/>
<pb n="KR4d0080_WYG_044-16a"/>
白露下衆草碧空巻微雲孤光為誰來似為我與君水<lb/>
天浮四坐河漢落酒樽使我氷雪腸不受麴糵醺尚恨<lb/>
琴有絃出魚亂湖紋哀彈奏舊曲妙耳非昔聞良時失<lb/>
俯仰此見寧朝昏懸知一生中道眼無由渾<lb/>
<hi>宋玉九辯白露既下百草兮奄離披此梧楸韓退之秋懷詩白露下百草蕭蘭共憔悴荀子瓠巴鼓瑟游魚出</hi>
<hi>聽</hi>
　　　復次韻謝趙景貺陳履常見和兼簡歐陽叔弼<lb/>
　　　兄弟<hi>趙景貺名令畤神宗初以承議郎簽書判官在東坡潁川幙府公謂其吏事通敏文</hi>
<pb n="KR4d0080_WYG_044-16b"/>
　　　　<hi>采俊麗志節端亮議論英發時教授陳履常公門人相與倡醻既力薦於朝又為著說改</hi>
　　　　<hi>字德麟公由潁徙揚自揚召入再上疏薦之遂除光禄丞紹興間封安定郡王履常名師</hi>
　　　　<hi>道家彭城少而好學苦志年十六以文謁曾子固知其必以文高世通於詩經尤䆳詩禮</hi>
　　　　<hi>為文精深雅奥喜作詩小不中意輙焚去存者財十一熙寧中王氏之學盛行履常心非</hi>
　　　　<hi>其說遂絶意進取元祐初公與傅欽之堯俞孫莘老覺薦其文行起家為徐州教授公守</hi>
　　　　<hi>杭履常以知已之義求郡檄送行守不聽以疾謁告别於南京詩云豈不畏簡書放麑誠</hi>
　　　　<hi>不忍後除太學博士言者用是論之改教授潁州復相從於此家素窮或經日不炊澹如</hi>
　　　　<hi>也召為秘書省正字卒歐陽叔弼名棐季黙名辯皆文忠子此詩云或勸莫作詩兒輩工</hi>
<pb n="KR4d0080_WYG_044-17a"/>
　　　　<hi>織紋當元豐間公坐詩遷謫至是賈易趙君錫又以揚州詩有山寺歸來聞好語之句為</hi>
　　　　<hi>聞神宗上仙之報而作宣仁力為辯明君錫輩徙官而公亦丐潁以去此聯意實在此是</hi>
　　　　<hi>家有甘井汲多終不渾則以文忠公家而發也</hi>
能詩李長吉識字楊子雲端能望此府坐嘯獲兩君逝<lb/>
将江湖去浮我五石樽眷焉復少畱尚為世所醺或勸<lb/>
莫作詩兒輩工織紋朱絃寄三嘆未害俗耳聞共尋兩<lb/>
歐陽伐薪照黃昏是家有甘井汲多終不渾<lb/>
<hi>唐李賀傳字長吉七歳能辭章韓愈使賦詩援筆輒就漢楊雄傳字子雲劉棻嘗從雄學作竒字杜子美醉時</hi>
<pb n="KR4d0080_WYG_044-17b"/>
<hi>歌子雲識字終投閣舊唐書韋思謙傳屈公數旬以望此府再見莊子逍遥遊子有五石之瓠何不慮以為大</hi>
<hi>樽而浮乎江湖杜宿贊公土室詩明燃林中薪暗汲古底井又示從孫濟詩淘米少汲水汲多井水渾</hi>
　　　送歐陽主簿赴官韋城四首<hi>名憲文忠公孫</hi>
鳳雛驥子日相高白髮蒼顔笑我曹讀徧牙籖三萬軸<lb/>
欲來小邑試牛刀<lb/>
出處年來恨不齊一尊臨水記分攜江湖咫尺吾将老<lb/>
汝潁東流子卻西<lb/>
白馬津頭春水來白魚猶喜似江淮使君已復冰堂酒<lb/>
<pb n="KR4d0080_WYG_044-18a"/>
更勸重新畫舫齋<lb/>
<hi>九域志滑州黎陽津一名白馬津漢酈食其傳守白馬之津歐陽畫舫齋記予至滑之三月即其署東偏之室</hi>
<hi>為燕居名曰畫舫齋韋城滑屬邑</hi>
道傍垂白定霑巾正似當年緑髪新故國依然喬木在<lb/>
典刑復見老成人<lb/>
　　　泛潁<lb/>
我性喜臨水得潁意甚奇到官十日來九日河之湄吏<lb/>
民笑相語使君老而癡使君實不癡流水有令姿遶郡<lb/>
<pb n="KR4d0080_WYG_044-18b"/>
十餘里不駛亦不遲上流直而清下流曲而漪畫船俯<lb/>
明鏡笑問汝為誰忽然生鱗甲亂我須與眉散為百東<lb/>
坡頃刻復在茲此豈水薄相與我相娯嬉聲色與臭味<lb/>
顛倒眩小兒等是兒戲物水中少磷緇趙陳兩歐陽同<lb/>
參天人師觀妙各有得共賦泛潁詩<lb/>
<hi>陶淵明和尚西曹詩蕤賓五月中清朝起南颸不駛亦不遲飄飄吹我衣劉禹錫牛渚詩秋江鱗甲生又白樂</hi>
<hi>天詩伊水細浪鱗甲生莊子水靜則明燭須眉傳燈録良价禪師過水觀影大悟有偈曰我今獨自往處處得</hi>
<hi>逄渠渠今正是我我今不是渠按公詩散為百東坡頃刻復在茲正暗用禪師語老子常無欲以觀其妙</hi>
<pb n="KR4d0080_WYG_044-19a"/>
　　　六觀堂老人草書<hi>公自注六觀取金剛經夢幻等六物也老人僧了性精於</hi>
　　　　<hi>醫而善草書下筆有逺韻而人莫知貴故作此詩</hi>
物生有象象乃滋夢幻無根成斯須方其夢時了非無<lb/>
泡影一失俯仰殊清露未晞電巳徂此滅滅盡乃真吾<lb/>
云如死灰實不枯逄場作戲三昧俱化身為醫忘其軀<lb/>
草書非學聊自娯落筆巳喚周越奴蒼鼠奮髥飲松腴<lb/>
剡藤玉板開雪膚遊龍天飛外人呼莫作羞澀羊氏姝<lb/>
<hi>左傳僖公十五年韓簡曰龜象也筮數也物生而後有象象而後有滋滋而後有數金剛經一切有為法如夢</hi>
<pb n="KR4d0080_WYG_044-19b"/>
<hi>幻泡影如露亦如電應作如是觀傳燈録鄧隱峰對馬祖曰竿木隨身逄塲作戲法書苑周越善草書而不逮</hi>
<hi>懐素又先生不喜周越草書謂其險劣嘗跋懐素帖云此書不佳乃似周越晉王羲之傳善𨽻書論者稱其筆</hi>
<hi>勢以為飄若遊雲矯若驚龍韋續書訣墨藪梁武帝評羊欣書如大家婢為夫人雖加位遇而舉止羞澀終不</hi>
<hi>近似法書苑亦云</hi>
　　　次韻劉景文見寄<lb/>
淮上東來雙鯉魚巧將詩信渡江湖細看落墨皆松瘦<lb/>
想見掀髥正鶴孤烈士家風安用此書生習氣未能無<lb/>
莫因老驥思千里醉後哀歌缺唾壺<lb/>
<pb n="KR4d0080_WYG_044-20a"/>
<hi>晉王敦傳每酒後輙詠魏武樂府老驥伏櫪志在千里云云以如意擊唾壺以為節壺邉盡缺</hi>
　　　次韻趙景貺督兩歐陽詩破陳酒戒<lb/>
商也哀未忘歳月忽已秋祥琴雖未調餘悲不敢留矧<lb/>
此乃韻語未入金石流羲之生五子<hi>一作之</hi>總角出銀鉤<lb/>
吾家有二許下筆兩不休君言不能詩此語人信不千<lb/>
鍾斯為堯百榼斯為丘陋矣陶士行當以大白浮酒中<lb/>
那有失醉則不驚鷗明當罰二子已洗兩玉舟<lb/>
<hi>檀弓子夏既除喪而見與之琴和之而不和彈之而不成聲作而曰哀未忘也先王制禮弗敢過也晉王羲之</hi>
<pb n="KR4d0080_WYG_044-20b"/>
<hi>傳有七子知名者五人索靖傳作草書狀曰婉若銀鉤飄若驚鸞二許謂蘇許公父子瓌頲也故曰吾家魏文</hi>
<hi>帝典論論文云班固與弟超書曰武仲以能屬文為蘭臺令史下筆不能自休後漢孔融傳曹操制酒禁融頻</hi>
<hi>書爭之曰堯不千鍾無以建太平孔非百榼無以堪上聖又孔叢子子路嗑嗑尚飲百榼云云已見前晉陶侃</hi>
<hi>傳字士行每飲酒有定限殷浩等勸更少進侃悽懷良久曰年少時曾有酒失亡親見約故不敢踰大白注再</hi>
<hi>見周禮秋嘗冬烝祼用<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>彝黃彝皆有舟王注二子謂歐與陳兩玉舟則先生實有揚州藥玉船也</hi>
　　　叔弼云履常不飲故不作詩勸履常飲<lb/>
我本畏酒人臨觴未嘗訴平生坐詩窮得句忍不吐吐<lb/>
酒茹好詩肝胃生滓汙用此較得喪天豈不足付吾儕<lb/>
<pb n="KR4d0080_WYG_044-21a"/>
非二物歲月誰與度悄然得長愁為計巳大誤二歐非<lb/>
無詩恨子不飲故強為嚼一酌将非作愁具成言如皦<lb/>
日援筆當自賦他年五君詠山王一時數<lb/>
<hi>白樂天思舊詩且進盃中物其餘皆付天左傳襄公二十七年宋向戌從子木成言於楚詩國風謂余不信有</hi>
<hi>如皦日南史顏延年作五君詠山濤王戎以貴顯被黜再見</hi>
　　　臂痛謁告作三絶句示四君子<lb/>
公退清閑如致仕酒餘歡適似還鄉不妨更有安心病<lb/>
卧看縈簾一炷香<lb/>
<pb n="KR4d0080_WYG_044-21b"/>
心有何求遣病安年來古井不生瀾祗愁戲瓦閑童子<lb/>
卻作泠泠一水看<lb/>
<hi>楞嚴經月光童子言嘗於比丘室中安禪我有弟子窺牕觀室惟見清水遍在室中了無所見童稚無知取一</hi>
<hi>瓦礫投於水内激水作聲顧盻而去我出定後頗覺心痛又互見前注</hi>
小閤低牕臥晏温了然非黙亦非言維摩示病吾真病<lb/>
誰識東坡不二門<lb/>
<hi>史記漢武帝紀至中山晏温有黃雲蓋焉如淳曰三輔謂日出清霽為晏晏而温也</hi>
　　　到潁未幾公帑已竭齋厨索然戲作<lb/>
<pb n="KR4d0080_WYG_044-22a"/>
我昔在東武吏方謹新書齋空不知春客至先愁予采<lb/>
杞聊自誑食菊不敢餘歲月今幾何齒髪日向疎幸此<lb/>
一郡老依然十年初夢飲本來空真飽竟亦虛尚有赤<lb/>
腳婢能烹赬尾魚心知皆夢耳慎勿歌歸歟<lb/>
<hi>白樂天詩渴人多夢飲饑人多夢食寶積經說食者竟無所飽夢飽者竟無所得韓退之寄盧仝詩一婢赤腳</hi>
<hi>老無齒</hi>
　　　景貺履常屢有詩督叔弼季黙倡和巳許諾矣<lb/>
　　　復以此句挑之<lb/>
<pb n="KR4d0080_WYG_044-22b"/>
君家文律冠西京旋築詩壇按酒兵袖手莫輕真将種<lb/>
致師須得老門生明朝鄭伯降誰受昨夜條侯壁已驚<lb/>
從此醉翁天下樂還應一舉百觴傾<lb/>
<hi>韓祭柳子厚文不善為斲血指汗顔巧匠旁觀縮手袖間漢齊悼惠王傳朱虛侯章曰臣將種也又晉書胡貴</hi>
<hi>嬪嘗與帝博爭道傷帝指帝怒曰真將種也周禮夏官環人掌致師鄭氏云致其必戰之志左傳僖二十八年</hi>
<hi>鄭伯如楚致其師唐書選舉志舉人既及第綴行通名詣主司第則謂門生按将種謂兩歐陽門生則公自謂</hi>
<hi>也左傳宣十二年楚子克鄭鄭伯肉袒牽羊以迎漢周亞夫傳景帝詔使救梁亞夫不奉詔堅壁不出夜軍中</hi>
<hi>驚内相攻擊擾亂至於帳下亞夫堅卧不起頃之復定亞夫封條侯醉翁歐陽公自謂也歐公寄蘇子美詩我</hi>
<pb n="KR4d0080_WYG_044-23a"/>
<hi>亦願助勇鼔旗噪其旁快哉天下樂一釂宜百觴</hi>
　　　贈月長老<lb/>
天形倚一笠地水轉兩輪五伯之所運毫端栖一塵功<lb/>
名半幅紙兒女浪苦辛子有折足鐺中容五合陳十年<lb/>
此中過卻是英特人延我地爐坐語軟意甚真白灰如<lb/>
積雪中有紅騏驎勿觸紅騏驎作灰維那瞋拱手但黙<lb/>
坐牆壁徒諄諄今宵恨客多汙子白㲲巾後夜當獨來<lb/>
不煩主與賓蒲團坐紙帳自要觀我身<lb/>
<pb n="KR4d0080_WYG_044-23b"/>
<hi>虞洪穹天論天形如笠而冐地之表晉天文志引葛洪渾天說云天如鷄子地如鷄中黃天表裏有水各乘氣</hi>
<hi>而立載水而行周天三百六十五度半覆地上半繞地下走轉如車轂之運也傳燈録汾州無業國師云看它</hi>
<hi>古德得意之後茅茨石室向折腳鐺子裏煮飯喫柱贈閭丘師兄詩夜䦨接軟語屢見紅騏驎獸炭也傳燈録</hi>
<hi>牆壁瓦礫亦能説法杜贊公房詩細軟青絲履光明白㲲巾深藏供老宿取用及吾身</hi>
　　　次韻答錢穆父穆父以僕得汝隂用杭越酬唱<lb/>
　　　韻作詩見寄<lb/>
大耿疲勞巳離羣小馮慈愛且當門<hi>公自注軾本以舍弟親嫌請郡</hi>玉<lb/>
堂不著扶犂手霜鬢偏宜畫鹿轓豪傑雖無兩王繼風<lb/>
<pb n="KR4d0080_WYG_044-24a"/>
流猶有二歐存<hi>公自注兩王謂子直深父二歐謂叔弼季黙</hi>清詩巳入新歌<lb/>
舞要使邦人識雅言<lb/>
<hi>後漢耿弇傳張歩曰尤來大彤十餘萬衆吾皆即其營而破之今大耿兵少又皆疲勞足可摧乎注弇耿况之</hi>
<hi>長子故呼為大耿小馮注巳再見謝承後漢書鄭𢎞為臨淮太守行春有兩白鹿隨車夾轂而行主簿黄質曰</hi>
<hi>三公車轓畫作鹿明府當為相乎後果為太尉</hi>
　　　韓退之孟郊墓銘云以昌其詩舉此問王定國<lb/>
　　　當昌其身耶昌其詩也來詩下語未契作此荅<lb/>
　　　之<hi>王定國與吳正憲充馮文簡京素善而師友東坡舒亶輩欲傾二公因坡詩獄羅織定國</hi>
<pb n="KR4d0080_WYG_044-24b"/>
　　　　<hi>遂南行萬里三年而歸司馬温公當國深器遇之東坡在翰林以人言力請郡去未幾定</hi>
　　　　<hi>國亦報罷此詩自慎勿怨謗讒以下端為定國發也</hi>
昌身如飽腹飽盡還復飢昌詩如膏面為人作容姿不<lb/>
如昌其氣鬱鬱老不衰雖云老不衰劫壞安所之不如<lb/>
昌其志志一氣自隨飬之塞天地孟軻不吾欺人言魏<lb/>
勃勇股栗向小兒何如魯連子談笑卻秦師慎勿怨謗<lb/>
讒乃我得道資淤泥生蓮花糞壤出菌芝頼此善知識<lb/>
使我枯生荑吾言豈須多冷暖子自知<lb/>
<pb n="KR4d0080_WYG_044-25a"/>
　　　送歐陽推官赴華州監酒<lb/>
我觀文忠公四子皆超越仲也珠徑寸照夜光如月好<lb/>
詩真脱兔下筆先落鶻知音如周郎議論亦英發文章<lb/>
乃餘事學道探𤣥窟死為長白主名字書絳闕<hi>公自注熙寧之</hi>
<hi>末仲純父見僕於京城之東曰吾夢道士持告身授吾曰上帝命汝為長白山主此何祥也明年仲純父沒</hi>
傷心清潁尾已伴白鷗沒喜見三少年俱有千里骨千<lb/>
里不難到莫遣歴塊蹶臨分出苦語願子書之笏<lb/>
<hi>四子發伯和奕仲純棐叔弼辯季黙史記田敬仲完世家梁王曰寡人國小也尚有徑寸之珠照車前後各十</hi>
<pb n="KR4d0080_WYG_044-25b"/>
<hi>二乗者十枚三國吳周瑜精意音樂有闕誤瑜必知之詳見廿六巻次韻王都尉詩注吕䝉傳孫權論䝉曰籌</hi>
<hi>畧竒至可次公瑾但言議英發不及耳瑜字公瑾歴塊字出漢書王褒傳詳十二巻韓幹牧馬圖詩注晉輿服</hi>
<hi>志古者貴賤皆執笏有事則書之釋名笏忽也有教命及所啓白則書其上偹忽忘也又法書苑秦有八體書</hi>
<hi>其七曰殳書徐鍇曰書於殳也文書笏武書殳</hi>
　　　十月十四日以病在吿獨酌<lb/>
翠栢不知秋空庭失搖落幽人得嘉䕃露坐方獨酌月<lb/>
華稍澄穆霧氣尤清薄小兒亦何知相語翁正樂銅爐<lb/>
燒栢子石鼎煑山藥一盃賞月露萬象紛酬酢此生獨<lb/>
<pb n="KR4d0080_WYG_044-26a"/>
何幸風纜欣初泊逝逃顏跖網行赴松喬約莫嫌風有<lb/>
待漫欲戲寥廓泠然心境空彷彿來笙鶴<lb/>
<hi>歐陽公顔跖詩顏回飲瓢水陋巷卧曲肱盜跖厭人肝九州恣橫行囘仁而短命跖夀死免兵愚夫仰天呼禍</hi>
<hi>福豈足慿云云漢王褒傳偃仰詘信若彭祖呴嘘呼吸如喬松顏師古曰喬王喬松赤松子也莊子逍遙逰列</hi>
<hi>子御風而行泠然善也此雖免乎行猶有所待也屢見列仙傳王子喬好吹笙作鳳凰鳴於緱氏山頭乗白鶴</hi>
<hi>駐山嶺舉手謝時人數日而去</hi>
　　　獨酌試藥玉滑盞有懷諸君子明日望夜月庭<lb/>
　　　佳景不可失作詩招之<lb/>
<pb n="KR4d0080_WYG_044-26b"/>
鎔鉛煮白石作玉真自欺琢削為酒盃規摹定州瓷荷<lb/>
心雖淺狹鏡面良渺瀰持此夀佳客到手不容辭曹侯<lb/>
天下平定國豈其師一飲至數石温克頗似之風流越<lb/>
王孫詩酒屢出奇喜我有此客玉杯不徒施請君詰歐<lb/>
陳問疾來何遲呼兒掃月榭扶病及良時<lb/>
<hi>漢張釋之傳廷尉天下平也于定國傳為廷尉食酒至數石不亂冬月治請讞飲酒益精明詩小雅人之齊聖</hi>
<hi>飲酒温克</hi>
　　　歐陽季黙以油煙墨二丸見餉各長寸許戲作<lb/>
<pb n="KR4d0080_WYG_044-27a"/>
　　　小詩<lb/>
書<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>拾輕煤佛帳掃餘馥辛勤破千夜收此一寸玉癡<lb/>
人畏老死腐朽同草木欲将東山松湼盡南山竹墨堅<lb/>
人苦脆未用歎不足且當注蟲魚莫草三千牘<lb/>
<hi>漢公孫賀傳朱安世曰南山之竹不足受我辭斜谷之木不足為我械韓退之讀皇甫湜詩爾雅注蟲魚定非</hi>
<hi>磊落人史記滑稽傳東方朔初入長安至公車上書凡用三千奏牘再見</hi>
　　　明日復以大魚為饋重二十斤且求詩故復戲<lb/>
　　　之<lb/>
<pb n="KR4d0080_WYG_044-27b"/>
漢庭九尺人誰似老方朔那將一寸金令足三冬學餉<lb/>
魚欲自洗鱗尾生卓犖我是騎鯨手聊堪充鹿角<lb/>
<hi>漢東方朔傳初來上書曰臣年十二學書三冬文史足用楊雄羽獵賦乗鉅鱗騎鯨魚杜送孔巢父詩若逄李</hi>
<hi>白騎鯨魚道甫問訊今何如歐陽公逹頭魚詩吾聞海之大物類無窮極毛魚與鹿角一龠數千百鹿角小魚</hi>
<hi>也</hi>
　　　和趙景貺栽檜<lb/>
汝隂多老檜處處屯蒼雲地連丹砂井物化青牛君時<lb/>
有再生枝<hi>公自注潁之靈壇觀有再生檜</hi>還作左紐紋王孫有古意書<lb/>
<pb n="KR4d0080_WYG_044-28a"/>
室延清芬應憐四孺子不墮凢木羣體偹松栢姿氣含<lb/>
芝术薰初扶鶴立骨未出龍纒筋巢根白蟻亂網葉秋<lb/>
蟲紛乃知蔽芾初甚要封殖勤他年皮三寸狐鼠了不<lb/>
聞<lb/>
<hi>𤣥中記千歳之樹精化為青羊萬歲之樹精化為青牛秦始皇使人伐大樹有青牛躍出走入豐水青𤨏高議</hi>
<hi>亳州太清宫八檜有左紐煉丹等名王注杜甫有種四小松詩又管子對齊侯問苖曰苖始其少也煦煦乎何</hi>
<hi>其孺子也今栽檜亦適有四故云爾雅釋木柏葉松身曰檜漢晁錯傳胡貉之地木皮三寸氷厚六尺</hi>
　<lb/>
<pb n="KR4d0080_WYG_044-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　施注蘇詩巻三十<lb/>
</p>
<p>
</p>
  </div>
</body>
</text>
</TEI>
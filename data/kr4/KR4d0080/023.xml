<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施註蘇詩巻九</head> <lb/>
    <p>
<pb n="KR4d0080_WYG_023-1a"/>
欽定四庫全書<lb/>
　施註蘇詩巻九<lb/>
　　　　　　　　　　　　　宋　蘇軾　撰<lb/>
　　　　　　　　　　　　　　　施元之原註<lb/>
　　　　　　　　　　　　　武進邵長蘅删補<lb/>
　　詩六十五首<lb/>
　　　　<hi>起自常潤復還杭州尋去杭之宻州任作  施註缺今補</hi>
　　　無錫道中賦水車<lb/>
<pb n="KR4d0080_WYG_023-1b"/>
翻翻聨聨銜尾鴉犖犖确确蛻骨蛇分疇翠浪走雲陣<lb/>
刺水綠鍼抽稻芽洞庭五月欲飛沙鼉鳴窟中如打衙<lb/>
天公不見老翁<hi>一作農</hi>泣喚取阿香推雷車<lb/>
<hi>江浙間人目水車為龍骨車晉安海物記鼉宵鳴如桴鼓今江淮間謂鼉鳴為鼉更埤雅鼉欲雨則鳴捜神記</hi>
<hi>晉永和中有人日暮寄宿草屋惟一女子居之夜半門外呼曰阿香官喚汝推雷車至曉雷雨作視其門乃大</hi>
<hi>塚也</hi>
　　　杭州牡丹開時僕猶在常潤周令作詩見寄次<lb/>
　　　其韻復次一首送赴闕<lb/>
<pb n="KR4d0080_WYG_023-2a"/>
羞歸應為負花期巳見成隂結子時與物寡情憐我老<lb/>
遣春無限賴君詩玉臺不見朝酣酒金縷猶歌空折枝<lb/>
從此年年定相見欲師老圃問樊遲<lb/>
<hi>杜牧之詩自是尋春去較遲不須惆悵怨芳時狂風落盡深紅色緑葉成隂子滿枝朝酣酒用李正封句注再</hi>
<hi>見杜牧之序杜秋娘金陵女也年十五為李錡妾嘗唱詞云勸君莫惜金鏤衣勸君須惜少年時花開堪折直</hi>
<hi>須折莫待無花空折枝</hi>
莫負黄花九日期人生窮達可無時十年且就三都賦<lb/>
萬户終輕千首詩天静傷鴻猶戢翼月明驚鵲未安枝<lb/>
<pb n="KR4d0080_WYG_023-2b"/>
君看六月河無水萬斛龍驤到自遲<lb/>
<hi>晉左思欲賦三都乃詣著作郎張載訪岷卬之事遂搆思十年門庭藩溷皆置紙筆遇得一句即便疏之自以</hi>
<hi>所見不博求為秘書郎及賦成競相傳寫都城為之紙貴杜牧之寄張祜詩誰人得似張公子千首詩輕萬户</hi>
<hi>侯傷鴻暗用國䇿虛弦事注見三巻廣陵㑹三同舍魏武樂府月明星稀烏鵲南飛遶樹三匝無枝可依龍驤</hi>
<hi>注見八巻大風留金山</hi>
　　　蘇州閭邱江君二家雨中飲酒二首<hi>閭邱孝忠字公</hi>
　　　<hi>顯</hi>
小圃隂隂徧灑塵方塘㶑㶑欲生紋已煩仙袂來行雨<lb/>
<pb n="KR4d0080_WYG_023-3a"/>
莫遣歌聲便駐雲肎對綺羅辭白酒試将文字惱紅帬<lb/>
今宵記取醒時節㸃滴空堦獨自聞<lb/>
<hi>唐咸通末淮南李公逰江舟子刺船誤濺水濕侍女衣公變色裴慶餘時佐幕在坐遽獻一絶云半額鵝黄金</hi>
<hi>鏤衣翠翹浮動玉釵垂從教水濺羅𥜗濕疑是巫山行雨歸李為之霽顔列子薛談學謳於秦青未窮靑之技</hi>
<hi>遂辭歸青弗止餞於郊撫節悲歌聲振林木響遏行雲談乃反不敢言歸李白詩白酒初熟山中歸古詩夜雨</hi>
<hi>滴空堦滴滴空堦裏空堦滴不入滴入愁人耳</hi>
五紀歸來鬢未霜十眉環列坐生光喚船渡口迎秋女<lb/>
駐馬橋邉問泰娘曽把四絃娱白傅敢将百草鬬呉王<lb/>
<pb n="KR4d0080_WYG_023-3b"/>
從今却笑風流守畫㦸空凝宴寢香<lb/>
<hi>唐明皇幸蜀令畫工作十眉圖杜牧秋娘詩卻喚呉江渡舟人那得知劉禹錫泰娘詩有時装成好天氣走上</hi>
<hi>臯橋折花戲風流太守韋尚書路傍忽見停隼旟白居易琵琶行詳第八卷古纒頭曲王注呉王與西施作鬬</hi>
<hi>百草之戯韋應物詩兵衞森畫㦸宴寢凝清香</hi>
　　　次韻沈長官三首<lb/>
家山何在兩忘歸杯酒相逢慎勿違不獨飯山嘲我瘦<lb/>
也應糠覈怪君肥<lb/>
<hi>李白詩飯顆山前逢杜甫頭戴笠子日卓午借問因何太瘦生總為從前作詩苦史記陳平傳或謂平貧何食</hi>
<pb n="KR4d0080_WYG_023-4a"/>
<hi>而肥其嫂疾其不事家產曰亦食糠覈耳晉王戎之子萬少而大肥戎令食糠而肥愈甚</hi>
男婚已畢女将歸累盡身輕志莫違聞道山中食無肉<lb/>
玉池清水自生肥<lb/>
<hi>東漢逸民傳向長字子平嫁娶既畢勅斷家事遂肆意逰五岳名山不知所終九星上經青青之月與日同昇</hi>
<hi>合兩成一出彼玉池入乎金屋大如彈黄如橘中有佳味甜如蜜子能得之慎勿失黄庭内景經丹田之中精</hi>
<hi>氣微玉池清水上生肥</hi>
造物知吾久念歸似憐衰病不相違風來震澤帆初飽<lb/>
雨入松江水漸肥<lb/>
<pb n="KR4d0080_WYG_023-4b"/>
<hi>王注帆飽水肥皆方言</hi>
　　　戲書呉江三賢畫像三首<lb/>
誰将射御敎呉兒長笑申公為夏姬卻遣姑蘇有麋鹿<lb/>
更憐夫子得西施<hi>公自注范蠡</hi>
<hi>左傳成二年楚之討陳夏氏也荘王欲納夏姬申公巫臣曰不可又及共王即位使屈巫聘於齊巫臣盡室以</hi>
<hi>行及鄭使介反幣而以夏姬行遂奔晉七年椘殺巫臣之族巫臣乃通呉於晉教其射御戰陣呉始伐椘於是</hi>
<hi>乎一歳七奔命史記淮南傳王召伍被與謀曰將軍上被悵然曰臣聞子胥諫呉王呉王不用乃曰臣今見麋</hi>
<hi>鹿㳺姑蘇之臺也今臣亦見宫中生荆棘露沾衣也</hi>
<pb n="KR4d0080_WYG_023-5a"/>
浮世功勞食與眠季鷹真得水中仙不湏更說知機早<lb/>
直為鱸魚也自賢<hi>公自注張翰</hi>
<hi>晉張翰傳字季鷹齊王冋辟為東曺掾翰因秋風起思呉中菰菜蓴羮鱸魚鱠曰人生貴得適志何能覊宦數</hi>
<hi>千里以要名爵乎遂命駕歸俄而冋敗人謂之見機</hi>
千首文章二頃田囊中未有一錢看卻因養得能言鴨<lb/>
驚破王孫金彈丸<hi>公自注陸龜䝉</hi>
<hi>史記蘇秦曰使我有負郭田二頃豈能佩六國相印乎杜子美詩囊空恐羞澀留得一錢㸔新唐書陸龜䝉傳</hi>
<hi>有田數百畝苦雨潦則與江通故嘗苦饑也又有鬬鴨一欄頗極馴養一日驛使過挾彈斃其尤者龜䝉曰此</hi>
<pb n="KR4d0080_WYG_023-5b"/>
<hi>鴨善人言見欲附蘇州上進使者奈何斃之使人懼盡與囊中金以窒其口徐使問善言状龜䝉曰能自呼名</hi>
<hi>耳西京雜記韓嫣好彈以金為丸所失者日常十百長安為之語曰苦饑寒逐金丸京師兒童毎聞嫣出輒隨</hi>
<hi>之</hi>
　　　劉孝叔㑹虎邱時王規父齋素祈雨不至二首<lb/>
　　　　<hi>述字孝叔覿字規父</hi>
白簡威猶凛青山興已穠鶴閑雲作氅駝卧草埋峰跪<lb/>
履若可教卜鄰應見容因公問回老何處定相逢<lb/>
<hi>晉傅𤣥天性峻急不能有所容毎有奏劾或值日暮捧白簡整簪帶坐而待旦於是貴游懾服臺閣生風跪履</hi>
<pb n="KR4d0080_WYG_023-6a"/>
<hi>用張良事注見五卷杜詩王翰願卜鄰白居易與元稹卜鄰詩明月許同三逕夜緑楊宜作兩家春王注後有</hi>
<hi>回先生詩或言呂洞賔易姓為回處士回字乃呂耳</hi>
太常齋未解不肎對纎穠只遣三千履來逰十二峰林<lb/>
空答清唱潭浄寫衰容歸去瑶臺路還應月下逢<lb/>
<hi>東漢周澤字穉都為太常卧疾齋宫其妻哀澤老病問所苦澤以妻犯齋禁遂收送詔獄當世疑其詭激時人</hi>
<hi>為之語曰生世不諧作太常妻一歳三百五十九日齋注又云一日不齋醉如泥宋玉神女賦穠不短纎不長</hi>
<hi>史記春申君客三千人其上客皆躡珠履李白詩㑹向瑶臺月下逢</hi>
　　　過永樂文長老已卒<lb/>
<pb n="KR4d0080_WYG_023-6b"/>
初驚鶴瘦不可識旋覺雲歸無處尋三過門閒老病死<lb/>
一彈指頃去來今存亡慣見渾無淚鄉井難忘尚有心<lb/>
欲向錢塘訪圓澤葛洪川畔待秋深<lb/>
<hi>傳燈録佛為太子出逰諸城門見老病死遂出家唐小說李源居洛陽惠林寺與僧圓澤逰甚宻一日相約逰</hi>
<hi>青城峨眉舟次南浦見婦人錦襠而汲者澤泣謂源曰婦人孕三歳矣吾當為之子無可逃者後十二年中秋</hi>
<hi>天竺寺外當與公相見至暮澤亡而婦乳源後自洛適呉聞葛洪川畔牧童扣角而歌曰三生石上舊精魂賞</hi>
<hi>月吟風不要論慙愧情人逺相訪此身雖異性長存源問澤公健否答曰李公真信士然俗緣未盡慎勿相近</hi>
<hi>遂去不復見</hi>
<pb n="KR4d0080_WYG_023-7a"/>
　　　贈張刁二老<hi>張子野湖州烏程人刁景純潤州丹陽人</hi>
兩邦山水未凄凉二老風流總健強共成一百七十歳<lb/>
各飲三萬六千觴藏春塢裏鶯花鬧仁夀橋邉日月長<lb/>
惟有詩人被磨折金釵零落不成行<lb/>
<hi>白居易九老詩七人五百七十歳拖紫紆朱白鬢鬚李白詩百年三萬六千日一日須傾三百杯王注藏春刁</hi>
<hi>公塢名仁夀橋張子野所居詩人指言子野盖子野多寵姬以戲之也</hi>
　　　去年秋偶遊寳山上方入一小院闃然無人有<lb/>
　　　一僧隠几低頭讀書與之語漠然不甚對問其<lb/>
<pb n="KR4d0080_WYG_023-7b"/>
　　　鄰之僧曰此雲闍黎也不出十五年矣今年六<lb/>
　　　月自常潤還復至其室則死𦵏數月矣作詩題<lb/>
　　　其壁<lb/>
雲師來寳山一住十五秋讀書常閉户客至不舉頭去<lb/>
年造其室清坐忘百憂我初無言說師亦無對酬今年<lb/>
復扣門空房但颼飀云已滅無餘薪盡火不留卻疑此<lb/>
室中常有斯人不所遇孰非夢事過吾何求<lb/>
<hi>金剛經我皆令入無餘湼槃而滅度之荘子養生主指窮於為薪火傳也不知其盡也</hi>
<pb n="KR4d0080_WYG_023-8a"/>
　　　聽僧昭素琴<lb/>
至<hi>一作温</hi>和無攫醳至平無按抑不知微妙聲究竟從何<lb/>
出散我不平氣洗我不和心此心知有在尚復此微吟<lb/>
<hi>史記田完世家騶忌子以鼓琴見威王曰夫大絃濁以春温者君也小絃廉折以清者相也攫之深醳之愉者</hi>
<hi>政令也</hi>
　　　僧惠勤初罷僧職<lb/>
軒軒青田鶴鬱鬱在樊籠既為物所縻遂與吾輩同今<lb/>
來始謝去萬事一笑空新詩如洗出不受外垢䝉清風<lb/>
<pb n="KR4d0080_WYG_023-8b"/>
入齒牙出語如風松霜髭茁病骨饑坐聽午鐘非詩能<lb/>
窮人窮者詩乃工此語信不妄吾聞諸醉翁<lb/>
<hi>永嘉郡記沭溪去青田九里中有雙白鶴年年生子長大便去惟存雙鶴精白可愛多云神仙所養歐陽公作</hi>
<hi>梅聖俞詩序云非詩能窮人殆窮者而後工也</hi>
　　　遊靈隠髙峰塔<hi>武林山記北髙峰在靈隠寺後山山有塔記云唐天寳中建</hi>
言逰髙峰塔蓐食治野装火雲秋未衰及此初旦凉霧<lb/>
霏巖谷暗日出草木香嘉我同來人久便雲水鄉相勸<lb/>
小舉足前路髙且長古松攀龍蛇怪石坐牛羊漸聞鐘<lb/>
<pb n="KR4d0080_WYG_023-9a"/>
磬音飛鳥皆下翔入門空有無雲海浩茫茫惟見聾道<lb/>
人老病時絶糧問年笑不荅但指穴藜牀心知不復來<lb/>
欲歸更徬徨贈别留匹布今歳天蚤霜<lb/>
<hi>史記韓信嘗從南昌亭長寄食數月亭長妻患之乃晨炊蓐食後漢廉范傳注蓐食蚤起食於寢蓐中也三國</hi>
<hi>管寧自越海及歸常坐一木榻積五十餘年未嘗箕股其榻上當膝處皆穿按穴藜牀似用其意故王注引此</hi>
<hi>存之</hi>
　　　八月十七日天竺山送桂花分贈元素<lb/>
月缺霜濃細蘂乾此花元屬桂堂仙鷲峰子落驚前夜<lb/>
<pb n="KR4d0080_WYG_023-9b"/>
蟾窟枝空記昔年破裓山<hi>一作髙</hi>僧憐耿介練帬溪女鬬<lb/>
清姸願公採擷紉幽佩莫遣孤芳老澗邉<lb/>
<hi>王注天竺山相傳有梵僧云此山自天竺鷲山飛來八月十五夜嘗有桂子落</hi>
　　　捕蝗至浮雲嶺山行疲苦有懷子由弟二首<lb/>
西來煙陣塞空虛灑遍秋田雨不如新法清平那有此<lb/>
老身窮苦自招渠無人可訴烏銜肉憶弟難憑犬寄書<lb/>
自笑迂疎皆此類區區猶欲理蝗餘<lb/>
<hi>白樂天捕蝗詩始自兩河及三輔薦食如蠶飛似雨漢書黄覇為潁川太守常欲有所伺察擇廉吏遣行吏出</hi>
<pb n="KR4d0080_WYG_023-10a"/>
<hi>不敢舎郵亭食於道傍烏攫其肉民有詣府口言事者適見之霸與語道此後日吏還謁霸霸見迎勞曰甚苦</hi>
<hi>食道傍乃為烏所盗肉吏大驚以霸具知其起居所問毫釐不敢有隐晋陸機有駿犬名黄耳甚愛之既而覊</hi>
<hi>寓京師久無家問笑語犬曰我家絶無書信汝能賫書取消息不犬摇尾作聲乃為書以竹筒盛之繫其頸犬</hi>
<hi>尋路南走遂至其家得報還洛</hi>
霜風漸欲作重陽熠熠溪邉野菊黄久廢山行疲犖确<lb/>
尚能村醉舞淋浪獨眠林下夢魂好回首人間憂患長<lb/>
殺馬毁車從此逝子來何處問行藏<lb/>
<hi>犖确注見七卷再逰徑山韓退之詩淋浪身上衣後漢周爕傳馮良年三十為尉從佐奉檄迎督郵即路慨然</hi>
<pb n="KR4d0080_WYG_023-10b"/>
<hi>恥在厮役因壊車殺馬毁裂衣冠遁至犍為從杜撫學妻子求索蹤迹斷絶後乃見草中有敗車死馬衣裳腐</hi>
<hi>朽謂為虎狼盗賊所害發喪制服十許年乃還鄉里</hi>
　　　青牛嶺髙絶處有小寺人迹罕到<lb/>
暮歸走馬沙河塘爐煙裊裊十里香朝行曳杖青牛嶺<lb/>
崖泉咽咽千山靜君勿笑老僧耳聾喚不聞百年俱是<lb/>
可憐人明朝且復城中去白雲卻在題詩處<lb/>
<hi>盧仝詩有錢無錢俱可憐百年驟過如流川王維山中詩城郭遥相望惟應見白雲</hi>
　　　新城陳氏園次鼂補之韻<lb/>
<pb n="KR4d0080_WYG_023-11a"/>
荒凉廢圃秋寂歴幽花晚山城已窮僻况與城相逺我<lb/>
來亦何事徙倚望雲巘不見苦吟人清樽為誰滿<lb/>
　　　梅聖俞詩中有毛長官者今於潛令國華也聖<lb/>
　　　俞沒十五年而君猶為令捕蝗至其邑作詩戲<lb/>
　　　之<lb/>
詩翁憔悴老一官厭見苜蓿堆青盤歸來羞澀對妻子<lb/>
自比鮎魚緣竹竿今君滯留生二毛飽聽衙鼓眠黄紬<lb/>
更將嘲笑調朋友人道獼猴騎土牛願君恰似髙常侍<lb/>
<pb n="KR4d0080_WYG_023-11b"/>
暫為小邑仍刺史不願君為孟浩然卻遭明主放還山<lb/>
宦遊逢此歳年惡飛蝗來時半天黑羡君封境稻如雲<lb/>
蝗自識人人不識<lb/>
<hi>苜蓿注三見詩翁梅聖俞也聖俞以詩知名仕宦三十年終不得一館職及受一勅修書語其妻刁氏曰吾之</hi>
<hi>修書可謂胡孫入布袋矣妻對曰君之仕宦亦何異鮎魚緣竹竿乎潘岳秋興賦余春秋三十二始見二毛王</hi>
<hi>注世傳太祖戒飭縣令勿於黄紬被底放衙又周泰擢新城太守司馬宣王使鍾繇調之曰君釋褐登宰府三</hi>
<hi>十六日而擁麾盖守兵馬郡乞兒乘小車一何駛乎泰曰君明公之子有文采守吏職獼猴騎土牛又何遲也</hi>
<hi>李白詩身騎土牛滯東魯唐書髙適始為封邱尉哥舒翰表掌書記適有詩云只言小邑無所為公門百事皆</hi>
<pb n="KR4d0080_WYG_023-12a"/>
<hi>有期杜子美贈詩云脫身簿尉中始與捶楚辭後歴蜀彭二州刺史西川節度使終刑部侍郎左散騎常侍又</hi>
<hi>孟浩然逰京師與王維善維私邀入禁省俄駕至遽匿牀下維以實對𤣥宗喜曰朕聞其人久矣何懼而匿詔</hi>
<hi>出再拜令自誦其詩至不才明主棄帝怒曰卿不求仕奈何誣我因放還後漢卓茂為宻縣令天下大蝗獨不</hi>
<hi>入宻縣界魯恭為中牟令郡國螟傷稼犬牙緣界不入中牟宋均為九江太守㑹山陽楚沛多蝗其飛至九江</hi>
<hi>界者輒東西散去戴封為西華令汝潁有蝗獨不入西華界時督郵行縣蝗忽大至督郵去蝗亦頓除一境竒</hi>
<hi>之</hi>
　　　與毛令方尉㳺西菩提寺二首<hi>按於潜縣圖經毛君寳同尉方</hi>
　　　　<hi>君武與東坡於熙寜七年八月廿七日同㳺西菩山明智院石刻存焉西菩提寺去縣十五里</hi>
<pb n="KR4d0080_WYG_023-12b"/>
推擠不去已三年魚鳥依然笑我頑人未放歸江北路<lb/>
天教看盡浙西山尚書清節衣冠後處士風流水石間<lb/>
一笑相逢那易得數詩狂語不須刪<lb/>
<hi>三國毛玠典選舉以儉率人魏太祖以素屏風素馮几賜玠曰君有古人之風故賜君古人之服玠居顯位常</hi>
<hi>布衣蔬食後歴官為尚書僕射唐書方干字雄飛新安人咸通中遯於㑹稽鑑湖之濵漁釣為樂時號逸士有</hi>
<hi>詩十卷序之者謂入錢起之室唐末宰臣奏名儒不遇者十有五人請賜一官以慰泉下干其一也一曰干桐</hi>
<hi>廬人毛令方尉當是二人後</hi>
路轉山腰足未移水清石瘦便能竒白雲自占東西嶺<lb/>
<pb n="KR4d0080_WYG_023-13a"/>
明月誰分上下池黑黍黄粱初熟後朱柑緑橘半甛時<lb/>
人生此樂湏天賦莫遣兒郎取次知<lb/>
<hi>於潜圖經寺前有東西兩山或有雲晦遙望如嶺結用王羲之但恐兒輩覺語意注屢見</hi>
　　　聽賢師琴<lb/>
大絃春温和且平小絃㢘折亮以清平生未識宫與角<lb/>
但聞牛鳴盎中雉登木門前剝啄誰叩門山僧未閑君<lb/>
勿嗔歸家且覓千斛水浄洗從前筝笛耳<lb/>
<hi>大絃小絃騶忌子見齊威王語注已見本卷管子地員篇凡聽徵如負猪豕覺而駭凡聽羽如鳴馬在野凡聽</hi>
<pb n="KR4d0080_WYG_023-13b"/>
<hi>宮如牛鳴窌中凡聽商如離羣羊凡聽角如雉登木以鳴音疾以清樂天廢琴詩何物使之然羗笛與秦筝先</hi>
<hi>生詩話昵昵兒女語恩怨相爾汝劃然變軒昂勇士赴敵塲此退之聽潁師琴詩也歐陽公嘗問僕琴詩何者</hi>
<hi>最佳余以此荅之公言此詩固竒麗然自是聽琵琶詩非琴詩余退而作杭僧惟賢詩云云詩成欲寄公而公</hi>
<hi>薨至今以為恨</hi>
　　　贈寫真何充秀才<lb/>
君不見潞州别駕眼如電左手挂弓横撚箭又不見雪<lb/>
中騎驢孟浩然皺眉吟詩肩聳山饑寒富貴兩安在空<lb/>
有遺像留人間此身常擬同外物浮雲變化無蹤迹問<lb/>
<pb n="KR4d0080_WYG_023-14a"/>
君何苦寫我真君言好之聊自適黄冠野服山家容意<lb/>
欲置我山巖中勲名将相今何限往寫褒公與鄂公<lb/>
<hi>晉王戎神彩秀徹視日不眩裴楷見而目之曰戎眼爛爛如巖下電唐書明皇英武善射初封臨淄王為潞州</hi>
<hi>别駕尚書譚録潞州啟聖宫有明皇欹枕斜書壁處腰鼓馬槽並在明皇有一目微斜故作横撚箭之状郊特</hi>
<hi>牲野夫黄冠草服世說顧長康畫謝幼輿在巖石裏人問其所以曰此子宜置邱壑中杜甫丹青引凌煙功臣</hi>
<hi>少顔色将軍下筆開生面良相頭上進賢冠猛将腰間大羽箭褒公鄂公毛髪動英資颯爽來酣戰褒公叚志</hi>
<hi>𤣥鄂公尉遲敬徳也</hi>
　　　回先生過湖州東林沈氏飲醉以石榴皮書其<lb/>
<pb n="KR4d0080_WYG_023-14b"/>
　　　家東老菴之壁云西鄰巳富憂不足東老雖貧<lb/>
　　　樂有餘白酒釀來因好客黄金散盡為收書西<lb/>
　　　蜀和仲聞而次其韻三首東老沈氏之老自謂<lb/>
　　　也湖人因以名之其子偕作詩有可觀者<hi>按王㑹回</hi>
　　　　<hi>仙碑云熙寜元年八月十九日湖州歸安縣之東林有隐君子沈思字持正隐於東林因</hi>
　　　　<hi>以東老名焉能釀十八仙白酒一日有客自稱回道人長揖東老曰知君白酒新熟願求</hi>
　　　　<hi>一醉否公命之坐徐觀其目碧色粲然光彩射人與之語無不通究故知非塵埃中人也</hi>
　　　　<hi>因出與飲自日中至暮已飲數斗殊無酒色回曰久不逰浙中今為子有隂徳留詩贈子</hi>
<pb n="KR4d0080_WYG_023-15a"/>
　　　　<hi>乃擘席上榴皮畫字題於菴壁</hi>
世俗何知窮是病神仙可學道之餘但知白酒留佳客<lb/>
不問黄公覓素書<lb/>
<hi>史張良傳老父出一編書曰讀是則為王者師後十三年孺子見我濟北榖城山下黄石即我也其書乃太公</hi>
<hi>兵法</hi>
符離道士晨興際華岳先生尸解餘忽見黄庭丹篆句<lb/>
猶傳青紙小朱書<lb/>
<hi>王注宿州符離縣天慶觀寗道士者少年談老荘極可采寗云道中賣菜人儀狀雄偉常此逰息一日於扉上</hi>
<pb n="KR4d0080_WYG_023-15b"/>
<hi>題二絶句而去書為大篆體法極異或曰此洞賔先生所書也郡人争刳之以治疾字字刳痕深寸餘墨迹不</hi>
<hi>滅神仙傳陳摶字圖南居華山雲臺觀預知死日端拱初卒於蓮花峰下張超谷室中死七日有五色雲蔽塞</hi>
<hi>洞口經月不散又華陽處士李奇自言開元中郎官嘗至摶齋中以朱書青紙詩令小童齎似摶摶與唱和交</hi>
<hi>友焉吕洞賔詩肘傳丹篆千年術口誦黄庭兩卷經鶴觀天壇槐影裏悄無人迹户長扃</hi>
凄凉雨露三年後髣髴塵埃數字餘至用榴皮緣底事<lb/>
中書君豈不中書<lb/>
<hi>禮祭儀雨露既濡君子履之必有怵惕之心韓愈毛穎傳穎拜中書令上嘗呼為中書君後因進見上見其髪</hi>
<hi>秃又所模畫不能稱上意上嘻笑曰中書君老而秃不任吾用吾謂君中書君今不中書耶</hi>
<pb n="KR4d0080_WYG_023-16a"/>
　　　李行中醉眠亭三首<lb/>
已向閒中作地仙更於酒裏得天全從敎世路風波惡<lb/>
賀監偏工水底眠<lb/>
<hi>唐孫思邈千金方以䖟蟲水蛭為藥以害物命不獲上昇為地仙荘子醉者墜車雖疾不死骨節與人同而犯</hi>
<hi>害與人異其神全也杜子美飲中八仙歌知章騎馬似乘船眼花落井水底眠</hi>
君且歸休我欲眠人言此語出天然醉中對客眠何害<lb/>
湏信陶潛未若賢<lb/>
<hi>晉陶潜有酒輙設不問賔主醉則語客曰我醉欲眠卿且去李白詩我醉欲眠君且去明朝有意抱琴來</hi>
<pb n="KR4d0080_WYG_023-16b"/>
孝先風味也堪憐肎為周公晝日眠枕麯先生猶笑汝<lb/>
枉将空腹貯遺編<lb/>
<hi>後漢邉韶字孝先嘗畫日假寐弟子嘲之云云孝先聞之荅曰邉為姓孝先字腹便便五經笥但欲眠思經事</hi>
<hi>寐與周公同夢静與孔子同意師而可嘲出何典記又互見六卷寳山晝睡詩注劉伶酒徳頌先生於是方捧</hi>
<hi>罋承槽銜杯𠻳醪奮髯箕踞枕麯藉糟</hi>
　　　潤州甘露寺彈筝<lb/>
多景樓上彈神曲欲斷哀絃再三促江妃出聽霧雨愁<lb/>
白浪翻空動浮玉<hi>公自注金山名</hi>喚取吾家雙鳳槽遣作三峽<lb/>
<pb n="KR4d0080_WYG_023-17a"/>
孤猿號與君合奏芳春調啄木飛來霜樹杪<lb/>
<hi>王注神曲盖今筝中有之又楊元素云孫洙巨源王存正仲與東坡同逰多景樓京師官妓皆在而胡琴者姿</hi>
<hi>伎尤妙三公皆一時英彦酒闌巨源請於東坡曰殘霞晚照非竒辭遂作採桑子所謂多情多感仍多病多景</hi>
<hi>樓中是也郭璞江賦馮夷倚浪以傲睨江妃含顰而綿眇梁簡文巴東三峽歌巴東三峽巫峽長猿鳴三聲淚</hi>
<hi>沾裳歐陽公楊直講女奴彈琵琶詩大絃聲遲小絃促十歳嬌兒彈啄木啄木不啄新生枝唯啄牙槎枯木腹</hi>
　　　單同年求徳興俞氏聚逺樓詩三首<lb/>
雲山煙水苦難親野草幽花各自春賴有髙樓能聚逺<lb/>
一時收拾與閒人<lb/>
<pb n="KR4d0080_WYG_023-17b"/>
無限青山散不收雲奔浪卷入簾鈎直將眼力為疆界<lb/>
何啻人間萬户侯<lb/>
聞説樓居似地仙不知門外有塵寰幽人隐几寂無語<lb/>
心在飛鴻滅沒間<lb/>
<hi>前漢郊祀志公孫卿言仙人好樓居於是上令長安則作飛廉桂館甘泉則作益夀延夀館使卿持節設具而</hi>
<hi>候神人乃作通天臺置祠具其下將招來神仙之屬</hi>
　　　平山堂次王居卿祠部韻<lb/>
髙㑹日陪山簡醉狂言屢發次公醒酒如人面天然白<lb/>
<pb n="KR4d0080_WYG_023-18a"/>
山向吾曺分外青江上飛雲來北固檻前修竹憶南屛<lb/>
六朝興廢餘邱壠空使姦雄笑寧馨<lb/>
<hi>晉書山簡鎮襄陽于時四方冦亂簡優游卒歳每出逰多之習家池上置酒輒醉名之曰髙陽池次公酒狂注</hi>
<hi>屢見晉桓温傳温過泗踐北境與僚屬登平乗樓眺矚中原慨然曰遂使神州陸沈百年邱墟王夷甫諸人不</hi>
<hi>得不任其責王衍傳衍字夷甫總角嘗造山濤濤嗟歎良久既去目而送之曰何物老嫗生此寧馨兒然誤天</hi>
<hi>下蒼生者未必非此人也</hi>
　　　次韻陳海州書懐<lb/>
鬱鬱蒼梧海上山<hi>公自注東海鬱州山云自蒼梧浮來</hi>蓬萊方丈有無間<lb/>
<pb n="KR4d0080_WYG_023-18b"/>
舊聞草木皆仙藥欲棄妻孥守市闤雅志未成空自歎<lb/>
故人相對若為顔酒醒卻憶兒童事長恨雙鳬去莫攀<lb/>
<hi>公自注陳曽令鄉邑</hi>
<hi>史封禪書蓬萊方丈瀛州此三神山者相傳在渤海中去人不逺患且至則船風引而去盖嘗有至者諸仙人</hi>
<hi>及不死之藥皆在焉漢書梅福字子真元始中王莽專政福一朝棄妻子去九江至今傳以為仙其後人有見</hi>
<hi>福於㑹稽者變姓名為吴市門卒云䨇鳬注再見前</hi>
　　　次韻陳海州乘槎亭<hi>因話録云漢書載張騫窮河源言其奉使之逺實無</hi>
　　　　<hi>天河之說惟張華博物志云近世有人居海上毎年八月見乘槎來不違時齎一年糧乘</hi>
<pb n="KR4d0080_WYG_023-19a"/>
　　　　<hi>之到天河見婦人織丈夫飲牛遣問嚴君平曰某時客星犯斗牛即此人也後世相傳云</hi>
　　　　<hi>得織女支機石持以問君平都是虛無之說今成都嚴真觀有一石呼為支機石云寳歴</hi>
　　　　<hi>中予於京都途中逢官差夫逓舁張騫槎先在東都禁中今准詔索有司取進不知是何</hi>
　　　　<hi>物也前輩詩往往有張騫槎者相襲訛謬矣縱出雜書亦不足據也</hi>
人事無涯生有涯逝将歸釣漢江槎乘桴我欲從安石<lb/>
遁世誰能識子嗟日上紅波浮翠巘潮來白浪卷青沙<lb/>
清談美景雙竒絶不覺歸鞍帶月華<lb/>
<hi>荘子養生主吾生也有涯而知也無涯晉謝安與孫綽等泛海注詳第三卷詩國風丘中有麻彼留子嗟小序</hi>
<pb n="KR4d0080_WYG_023-19b"/>
<hi>思賢也荘王不明賢人放逐國人思之而作是詩也傳留大夫氏子嗟字也</hi>
　　　次韻孫職方蒼梧山<lb/>
蒼梧竒事豈虛傳荒怪還須問子年逺託鼇頭轉滄海<lb/>
來依鵬背負青天或云靈境歸賢者又恐神功亦偶然<lb/>
聞道新春恣逺覽羡君平地作飛仙<lb/>
<hi>晉王嘉字子年著拾遺記事多怪詭列子海中有五山根無所連著帝遣巨鼇十五舉首戴之山始峙而不動</hi>
<hi>荘子逍遥遊背負青天而莫之夭閼</hi>
　　　次韻孫巨源寄漣水李盛二著作并以見寄五<lb/>
<pb n="KR4d0080_WYG_023-20a"/>
　　　絶<lb/>
南嶽諸劉豈易逢相望無復馬牛風山公雖見無多子<lb/>
社燕何由戀塞鴻<hi>公自注昔與巨源劉貢父劉莘老相遇於山陽自爾契闊惟巨源近者復</hi>
<hi>相見於京口公嘗有詩云有如社燕與秋鴻相逄未穩還相送</hi>
<hi>漢紀王昌字郎邯鄲人詐稱成帝子子輿自立為天子遣将帥徇幽冀移檄有云南嶽諸劉為朕先驅王注借</hi>
<hi>用諸劉字指言貢父莘老晉山濤字巨源公借以指孫公也</hi>
髙才晚歳終難進勇退當年正急流不獨二疏為可慕<lb/>
他時當有景孫樓<hi>公自注巨源近離東海郡有景疏樓</hi>
<pb n="KR4d0080_WYG_023-20b"/>
<hi>宋史陳摶謂錢惟演有仙骨麻衣道者曰此人但能於急流中勇退耳惟演果早年恬退漢書疏廣為太子太</hi>
<hi>傅兄子受為少傅廣謂受曰吾聞知足不辱知止不殆功遂身退天之道也即日父子移病上疏乞骸骨去道</hi>
<hi>路觀者皆曰賢哉二大夫或歎息為之泣下</hi>
潄石先生難可意<hi>公自注謂巨源</hi>齧氊校尉久無朋<hi>公自注自謂</hi>應<lb/>
知客路愁無奈故遣吟詩調李陵<hi>公自注謂李君也</hi>
<hi>世說孫楚謂王濟曰欲枕石潄流誤云潄石枕流濟曰流可枕石可潄乎楚曰所以枕流欲洗其耳所以潄石</hi>
<hi>欲礪其齒漢書蘇武留匃奴單于欲降之乃幽武置大窖中絶不與飲食武卧齧氊毛并咽之數日不死匈奴</hi>
<hi>以為神乂初武與李陵俱為侍中武使匈奴明年陵降久之武歸漢陵置酒起舞歌曰徑萬里兮度沙幕云云</hi>
<pb n="KR4d0080_WYG_023-21a"/>
<hi>陵泣數行下因與武訣按蘇武有别李陵詩四首陵亦作三首故後世稱五言首蘇李云</hi>
雲雨休排神女車忠州老病畏人誇詩豪正值安仁在<lb/>
空看河陽滿縣花<hi>公自注盛為邑宰</hi>
<hi>白居易赴忠州道過巫山題詩於廟云為報巫山神女道速排雲雨待清詩晋潘岳字安仁為河陽令種花滿</hi>
<hi>縣人號河陽一縣花</hi>
膠西未到吾能說桑柘禾麻不見春不羡京塵騎馬客<lb/>
羡他淮月弄舟人<lb/>
　　　王莽<lb/>
<pb n="KR4d0080_WYG_023-21b"/>
漢家殊未識經綸入手功名事事新百尺穿成連夜井<lb/>
千金購得解飛人<lb/>
<hi>漢書王莽傳宗室廣饒侯劉京上言齊郡臨淄縣昌興亭長辛當一暮數夣曰吾天公使也天公使我告亭長</hi>
<hi>攝皇帝當為真即不信我此亭中當有新井亭長晨起視亭中誠有新井入地且百尺又莽又博募有竒技術</hi>
<hi>可以攻匈奴者或言能飛一日千里莽輒試之取大鳥翮為兩翼頭與身皆著毛通引環紐飛數百步墮莽知</hi>
<hi>不可用苟欲獲其名皆拜為理軍賜以車馬待發蘅按此與董卓二詩具有深意入手功名事事新譏安石之</hi>
<hi>變法豈信車中有布乎指吕惠卿之負安石也</hi>
　　　董卓<lb/>
<pb n="KR4d0080_WYG_023-22a"/>
公業平時勸用儒諸公何事起相圖只言天下無健者<lb/>
豈信車中有布乎<lb/>
<hi>後漢董卓傳鄭泰字公業與周珌伍瓊共說卓以韓馥劉岱孔伷諸人為牧守及義兵起卓大怒曰卓初入朝</hi>
<hi>二子勸用善士故相從而諸君到官舉兵相圖此二君賣卓卓何相負遂斬珌瓊而鄭泰以詭辭獲免又王允</hi>
<hi>與呂布謀誅卓有人書吕字于布上荷而行市歌曰布乎有告卓者卓不悟又董公健見第一卷詩注</hi>
　　　虎兒<hi>王注此篇當為逺姪作</hi>
舊聞老蚌生明珠未省老兎生於菟老兔自謂月中物<lb/>
不騎快馬騎蟾蜍蟾蜍爬沙不肎行坐令青衫垂白鬚<lb/>
<pb n="KR4d0080_WYG_023-22b"/>
於菟駿猛不類渠指揮黄熊駕黑貙丹砂紫麝不用塗<lb/>
眼光百步走妖狐妖狐莫誇智有餘不勞摇牙咀爾徒<lb/>
<hi>漢書韋康字元将弟誕字仲将孔融與康父書曰不意䨇珠近出老蚌左傳楚人謂虎為於菟五經通義月中</hi>
<hi>有兔與蟾蜍韓退之月蝕詩爬沙脚手鈍誰使女解緣青㝠王注世之小兒必塗丹砂紫麝以辟不祥魏志曺</hi>
<hi>真嘗㑹吴質等真肥朱鑠瘦質召優使說肥瘦真恚㧞刀瞋目言爾敢輕脫吾斬爾遂罵坐質按劍曰曹子丹</hi>
<hi>汝非屠杌上肉呉質吞爾不摇喉咀爾不摇牙何敢恃勢驕耶</hi>
　　　除夜病中贈段屯田<hi>王注段釋之也</hi>
龍鍾三十九勞生已強半歳暮日斜時還為昔人歎<hi>公自</hi>
<pb n="KR4d0080_WYG_023-23a"/>
<hi>注樂天詩云行年三十九歳暮日斜時</hi>今年一線在那復堪把玩欲起強<lb/>
持酒故交雲雨散惟有病相尋空齋為老伴蕭條燈火<lb/>
冷寒夜何時旦倦僕觸屏風饑鼯嗅空案數朝閉閤卧<lb/>
霜髪秋蓬亂傳聞使者來策杖就梳盥書來苦安慰不<lb/>
怪造請緩大夫忠烈後髙義金石貫要當擊權豪未肎<lb/>
覻衰懦<hi>奴亂切一作愞</hi>此生何所似暗盡灰中炭歸田計已決<lb/>
此邦聊假館三徑麤成資一枝有餘暖願君更信宿庶<lb/>
奉一笑粲<lb/>
<pb n="KR4d0080_WYG_023-23b"/>
<hi>杜詩何人錯憶窮愁日愁日愁隨一線長嵗時記宫中以細線量日影至日日影添一線栁子厚書前過三十</hi>
<hi>七年與瞬息無異後所得者其不足把玩亦已審矣白居易詩病與樂天相伴住觸屏風用陳咸事詳二卷王</hi>
<hi>頤赴建州錢監詩注詩國風首如飛蓬唐史叚太尉秀實諡忠烈初朱泚反召秀實議事語至僭位秀實勃然</hi>
<hi>起唾泚面大罵曰狂賊吾恨不斬汝頭豈從汝反耶奮笏擊泚泚舉臂自捍才中其顙血流匍匐而走三徑用</hi>
<hi>蔣詡事詳五卷和邵同年詩注荘子鷦鷯巢於深林不過一枝左傳凡師一宿為舍再宿為信</hi>
　　　喬太博見和復次韻荅之<lb/>
百年三萬日老病常居半其間互憂樂歌笑雜悲歎顛<lb/>
倒不自知直為神所玩湏臾便堪笑萬事風雨散自從<lb/>
<pb n="KR4d0080_WYG_023-24a"/>
識此理久謝少年伴逝將逰無何豈暇讀城旦非才更<lb/>
多病二事可幷案愧煩賢使者弭節整紛亂喬侯瑚璉<lb/>
質清廟嘗薦盥奮髯百吏走坐變齊俗緩未遭甘鷁退<lb/>
並進恥魚貫毎聞議論餘凛凛激貪懦莫耶當自躍豈<lb/>
復煩爐炭便應朝秣越未暮刷燕館胡為守故邱眷戀<lb/>
桑榆暖為君叩牛角一詠南山粲<lb/>
<hi>列子楊朱曰百年夀之大齊得者千無一焉設有一者孩抱以逮昏老㡬居其半矣莊子逰於無何有之鄉漢</hi>
<hi>書竇太后好老子書召問轅固固曰此家人言耳太后怒曰安得司空城旦書乎後漢孔融傳曺操討烏桓融</hi>
<pb n="KR4d0080_WYG_023-24b"/>
<hi>嘲之曰大將軍逺征蕭條海外昔肅慎氏不貢楛矢丁零盗蘇武牛羊可并案也詩頌小序清廟祀文王也周</hi>
<hi>易觀盥而不薦漢書朱博傳遷琅琊太守齊部舒緩養名博新視事右曺掾史皆移病卧博奮髯抵几曰觀齊</hi>
<hi>兒欲以此為俗耶皆斥罷諸病吏白巾走出府門又敕功曺官屬多襃衣大祒不中節度自今掾史衣皆令去</hi>
<hi>地三寸視事數年大改其俗左傳僖十六年六鷁退飛過宋都周易貫魚以宫人寵莊子大宗師大冶鑄金金</hi>
<hi>踴躍曰我且必為鏌鎁大冶必以為不祥之金刷燕秣越顔延年賦語已見李白詩雞鳴刷幽晡秣越唐明皇</hi>
<hi>續薛令之詩任逐桑榆暖詳見三巻苜蓿槃注琴操寗戚衛人飯牛扣角而商歌曰南山粲白石爛生不逢堯</hi>
<hi>與舜禪短布單衣裁至骭從昏飯牛薄夜半長夜漫漫何時旦桓公聞之舉以為相按粲本作矸音岸山石貌</hi>
　　　二公再和亦再荅之<lb/>
<pb n="KR4d0080_WYG_023-25a"/>
寒雞知将晨饑鶴知夜半亦知老病客遇節嘗感歎光<lb/>
隂等敲石過眼不容玩親友如摶沙放手還復散羈孤<lb/>
毎自笑寂寞誰肎伴元達號神君髙論森月旦紀明本<lb/>
賢將汩沒事堆案欣然肎相顧夜閣燈火亂盤空愧不<lb/>
飽酒薄僅堪盥雍容許著帽不怪安石緩雖無窈窕人<lb/>
清唱弄珠貫幸有縱横舌說劍起慵懦二豪沈下位暗<lb/>
火埋濕炭豈似草元人嘿嘿老儒館行看富貴逼炙手<lb/>
借餘暖應念苦思歸登樓賦王粲<lb/>
<pb n="KR4d0080_WYG_023-25b"/>
<hi>白居易詩蝸牛角上爭何事石火光中寄此身晋良吏傳喬智明字元達為隆慮共二縣令二縣愛之號為神</hi>
<hi>君後漢許劭傳邵字子将與從兄靖俱有髙名好共覈論鄉黨人物毎月輒更其品題故汝南俗有月旦評又</hi>
<hi>叚熲傳熲字紀明為䕶羗校尉窮討先零東羗悉平之初熲與皇甫威明張然明並知名顯達京師稱為凉州</hi>
<hi>三明云嵇康書堆案滿几已見前晋書桓温請謝安為司馬温詣安值其理髪安性遲緩久而方罷使取幘温</hi>
<hi>見留之曰令司馬著帽進其見重如此荘子有說劍篇唐元載為相有用事四人熏灼中外人為之語曰卓李</hi>
<hi>鄭薛炙手可熱杜詩炙手可熱勢絶倫三國王粲以西京擾亂乃避地荆州依劉表因登江陵城樓懐歸作登</hi>
<hi>樓賦</hi>
　　　雪後書北臺壁二首<lb/>
<pb n="KR4d0080_WYG_023-26a"/>
黄昏猶作雨纖纖夜静無風勢轉嚴但覺衾裯如潑水<lb/>
不知庭院已堆鹽五更曉色來書幌半夜寒聲落畫簷<lb/>
試掃北臺看馬耳未隨埋沒有雙尖<lb/>
<hi>王注馬耳山名與臺相對按先生超然臺記云園之北因城以為臺者舊矣又云南望馬耳常山</hi>
城頭初日始翻鴉陌上晴泥巳沒車凍合玉樓寒起粟<lb/>
光摇銀海眩生花遺蝗入地應千尺宿麥連雲有㡬家<lb/>
老病自嗟詩力退空吟冰柱憶劉义<lb/>
<hi>王注道經以項肩骨為玉樓眼為銀海起粟使趙飛燕雖寒體無軫粟字又世傳王荆公嘗誦先生此詩歎云</hi>
<pb n="KR4d0080_WYG_023-26b"/>
<hi>子瞻乃能使事至此公壻蔡卞曰句不過詠雪之狀粧樓臺如玉樓瀰漫萬象若銀海耳荆公哂曰此出道書</hi>
<hi>也又蝗遺子於地若雪深一尺則入地一丈麥得雪則滋茂而成稔歳此老農語也唐史劉又韓愈門人作雪</hi>
<hi>車冰柱二詩出盧仝孟郊右樊宗師見而拜之</hi>
　　　謝人見和前篇二首<lb/>
已分酒杯欺淺懦敢將詩力鬬深嚴漁簑句好真堪畫<lb/>
栁絮才髙不道鹽敗履尚存東郭足飛花又舞謫仙簷<lb/>
書生事業真堪笑忍凍孤吟筆退尖<lb/>
<hi>韓退之聫句再入更深嚴王注鄭谷雪詩江上晚來堪畫處漁人披得一簑歸段贊善摹為畫圖谷以詩謝之</hi>
<pb n="KR4d0080_WYG_023-27a"/>
<hi>曰愛余風雪句幽絶寫漁簑世說謝安嘗内集俄而雪驟下安曰白雪紛紛何所似兄子朗曰撒鹽空中差可</hi>
<hi>擬道韞曰未若栁絮因風起又張融作海賦以示顧愷之愷之曰公此賦實超元虛但不道鹽耳史記滑稽傳</hi>
<hi>東郭先生久待詔公車貧困衣弊履不完行雪中履有上無下足盡踐地道中人笑之先生應之曰誰能履行</hi>
<hi>雪中令人視之其上履也其下乃似人足者乎李白詩飛花送酒舞前簷退之詩兔尖斜莫並盖苦寒則筆退</hi>
<hi>尖矣</hi>
九陌凄風戰齒牙銀杯逐馬帶隨車也知不作堅牢玉<lb/>
無奈能開頃刻花得酒彊歡愁底事閉門髙卧定誰家<lb/>
臺前日暖君湏愛冰下寒魚漸可叉<lb/>
<pb n="KR4d0080_WYG_023-27b"/>
<hi>韓退之雪詩隨車翻縞帶逐馬散銀杯謝惠連雪賦白玉雖白空守貞兮未若兹雪因時興滅注引劉熙注孟</hi>
<hi>子云白雪之性消白玉之性堅頃刻花韓湘事見上卷冬日牡丹注汝南先賢傳洛陽大雪積地丈餘令自出</hi>
<hi>案行至袁安門無行迹謂安已死令人除雪入户見安偃卧問何以不出曰大雪人皆餓不宜干人令以為賢</hi>
<hi>舉為孝亷也</hi>
　　　鐡溝行贈喬太博<hi>名叙字禹功</hi>
城東坡隴何所似風吹海濤低復起城中病守無所為<lb/>
走馬來尋鐡溝水鐡溝水淺不容輈恰似當年韓與侯<lb/>
有魚無魚何足道駕言聊復寫我憂孤村野店亦何有<lb/>
<pb n="KR4d0080_WYG_023-28a"/>
欲發狂言湏斗酒山頭落日側金盆倒著接䍦搔白首<lb/>
忽憶從軍年少時輕裘細馬百不知臂弓腰箭南山下<lb/>
追逐長楊射獵兒老去同君兩憔悴犯夜醉歸人不避<lb/>
明年定起故將軍未肎先誅霸陵尉<lb/>
<hi>韓退之詩吾黨侯生字叔起呼我持竿釣温水又此縱有魚何足求杜子羙詩夜䦨接軟語落月如金盆晋書</hi>
<hi>山簡傳襄陽兒童歌曰時時能騎馬倒著白接䍦漢揚雄傳上將大誇胡人以多禽獸命右扶風發民入南山</hi>
<hi>捕熊羆豪豬虎豹狖玃狐兔麋鹿輸長楊射熊館以網為周阹縱禽獸其中令胡人手搏之上親臨焉雄從至</hi>
<hi>射熊館還獻上長楊賦以風史記李廣傳廣居藍田南山中射獵嘗夜從一騎出從人田間飲還至亭霸陵尉</hi>
<pb n="KR4d0080_WYG_023-28b"/>
<hi>醉呵止廣廣騎曰故李将軍尉曰今将軍尚不得夜行何乃故也止廣宿亭下居無何廣為右北平太守請霸</hi>
<hi>陵尉與俱至軍斬之王注禹功嘗欲換武故有此句其後果換左藏知欽州</hi>
　　　出城送客不及步至溪上二首<lb/>
送客客巳去尋花花未開未能城裏去且復水邉來父<lb/>
老借問我使君安在哉今年好風雪㑹見麥千堆<lb/>
春來六十日笑口㡬時開㑹作堂堂去何妨得得來倦<lb/>
逰行老矣舊隠賦歸哉東望峨眉小盧山翠作堆<hi>公自注郡</hi>
<hi>東盧山絶類峨眉而小</hi>
<pb n="KR4d0080_WYG_023-29a"/>
<hi>白樂天詩青春只有九十日不開口笑是癡人唐人詩青春背我堂堂去白髪期人故故生僧貫休詩一瓶一</hi>
<hi>鉢垂垂老萬水千山得得來</hi>
　　　蘇州姚氏三瑞堂<hi>公自注姚氏世以孝稱</hi>
君不見董召南隠居行義孝且慈天公亦恐無人知故<lb/>
令雞狗相哺兒又令韓老為作詩爾來三百年名與淮<lb/>
水東南馳此人世不乏此事亦時有楓橋三瑞皆目見<lb/>
天意宛在虞鰥後惟有此詩非昔人君更往求無價手<lb/>
<hi>韓愈嗟哉董生行夀州屬縣有安豐唐貞元時縣人董生召南隠居行義於其中又曰嗟哉董生孝且慈人不</hi>
<pb n="KR4d0080_WYG_023-29b"/>
<hi>識惟有天翁知生祥下瑞無時期家有狗乳出求食雞來哺其兒啄啄庭中拾蟲蟻哺之不食鳴聲悲全篇見</hi>
<hi>文集吴郡圖經楓橋在吴縣西九里尚書有鰥在下曰虞舜盖姚氏所自出</hi>
　　　莫笑銀杯小荅喬太博<lb/>
陶潛一縣令獨飲仍獨醒猶將公田二頃五十畝種秫<lb/>
作酒不種秔我今號為二千石歳釀百石何以醉賔客<lb/>
請君莫笑銀杯小爾來歳旱東海窄㑹當拂衣歸故邱<lb/>
作書貸粟監河侯萬斛船中著美酒與君一生長拍浮<lb/>
<hi>陶潜種秫詳六卷自昌化雙谿館詩注荘子外物篇荘周家貧故往貸粟於監河侯晋畢卓嘗謂人曰得酒滿</hi>
<pb n="KR4d0080_WYG_023-30a"/>
<hi>數百斛船四時甘味置兩頭右手持酒杯左手持蟹螯拍浮酒船中便足了一生矣</hi>
　　　送段屯田分得于字<lb/>
勸農使者古大夫不惜春衫踐泥塗王事靡盬君甚劬<lb/>
奉常客卿虬兩須東武縣令天馬駒泮宫先生非俗儒<lb/>
相與野飲四子俱樂哉此樂城中無溪邉䇿杖自擕壺<lb/>
腰笏不煩<hi>一作須</hi>何易于膠西病守老且迂空齋愁坐紛<lb/>
墨朱四十豈不知頭顱畏人不出何其愚<lb/>
<hi>王注勸農使者指段屯田奉常客卿喬太博也應為太常博士矣時趙杲為郡敎授三國崔琰對賔客虬鬚直</hi>
<pb n="KR4d0080_WYG_023-30b"/>
<hi>視唐書何易于為益昌令刺史崔朴嘗乗春與賔客汎舟索民挽緯易于腰笏身挽朴驚問状對曰民方耕桑</hi>
<hi>不可役縣令閒暇當任其勞朴愧疾驅去摭遺陶𢎞景與從兄書云昔仕宦期四十左右作尚書郎即投簮髙</hi>
<hi>邁今三十六方作奉朝請頭顱可知不如早去</hi>
　　　和段屯田荆林館<lb/>
南山有佳色無人空自奇清詩為題品草木變芬菲謝<lb/>
女得秀句留待中郎歸便當勤鞭策僕倦馬亦饑<hi>公自注段</hi>
<hi>有姪女在宻</hi>
　施註蘇詩巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施註蘇詩</head> <lb/>
    <p>
<pb n="KR4d0080_WYG_012-1a"/>
欽定四庫全書<lb/>
　施註蘇詩<lb/>
宋史本傳　　　　　　　　　元史臣托克托撰<lb/>
蘇軾字子瞻眉州眉山人生十年父洵游學四方母程<lb/>
氏親授以書聞古今成敗輒能語其要程氏讀東漢范<lb/>
滂傳慨然太息軾請曰軾若為滂母許之否乎程氏曰<lb/>
汝能為滂吾顧不能為滂母邪比冠博通經史屬文日<lb/>
數千言好賈誼陸贄書既而讀荘子歎曰吾昔有見口<lb/>
<pb n="KR4d0080_WYG_012-1b"/>
未能言今見是書得吾心矣嘉祐二年試禮部方時文<lb/>
磔裂詭異之弊勝主司歐陽修思有以救之得軾刑賞<lb/>
忠厚論驚喜欲擢冠多士猶疑其客曽鞏所為但寘第<lb/>
二復以春秋對義居第一殿試中乙科後以書見修修<lb/>
語梅聖俞曰吾當避此人出一頭地聞者始譁不厭久<lb/>
乃信服丁母憂五年調福昌主簿歐陽修以才識兼茂<lb/>
薦之祕閣試六論舊不起草以故文多不工軾始具草<lb/>
文義粲然復對制䇿入三等自宋初以来制䇿入三等<lb/>
<pb n="KR4d0080_WYG_012-2a"/>
惟吴育與軾而巳除大理評事簽書鳯翔府判官關中<lb/>
自元昊叛民貧役重岐下嵗輸南山木栰自渭入河經<lb/>
砥柱之險衙吏踵破家軾訪其利害為修衙規使自擇<lb/>
水工以時進止自是害减半治平二年入判登聞鼓院<lb/>
英宗自藩邸聞其名欲以唐故事召入翰林知制誥宰<lb/>
相韓琦曰軾之才逺大器也他日自當為天下用要在<lb/>
朝廷培養之使天下之士莫不畏慕降伏皆欲朝廷進<lb/>
用然後取而用之則人人無復異詞矣今驟用之則天<lb/>
<pb n="KR4d0080_WYG_012-2b"/>
下之士未必以為然適足以累之也英宗曰且與脩注<lb/>
如何琦曰記注與制誥為鄰未可遽授不若於館閣中<lb/>
近上貼職與之且請召試英宗曰試之未知其能否如<lb/>
軾有不能邪琦猶不可及試二論復入三等得直史館<lb/>
軾聞琦語曰公可謂愛人以徳矣㑹洵卒賻以金帛辭<lb/>
之求贈一官於是贈光禄丞洵将終以兄太白早亡子<lb/>
孫未立妺嫁杜氏卒未𦵏屬軾軾既除喪即𦵏姑後官<lb/>
可䕃推與太白曽孫彭熙寧二年還朝王安石執政素<lb/>
<pb n="KR4d0080_WYG_012-3a"/>
惡其議論異己以判官告院四年安石欲變科舉興學<lb/>
校詔兩制三館議軾上議曰得人之道在於知人知人<lb/>
之法在於責實使君相有知人之明朝廷有責實之政<lb/>
則胥史皁𨽻未甞無人而况於學校貢舉乎雖因今之<lb/>
法臣以為有餘使君相不知人朝廷不責實則公卿侍<lb/>
従常患無人而况學校貢舉乎雖復古之制臣以為不<lb/>
足夫時有可否物有廢興方其所安雖暴君不能廢及<lb/>
其既厭雖聖人不能復故風俗之變法制随之譬如江<lb/>
<pb n="KR4d0080_WYG_012-3b"/>
河之徙移彊而復之則難為力慶歴固甞立學矣至於<lb/>
今日惟有空名僅存今将變今之禮易今之俗又當廢<lb/>
民力以治宫室斂民財以食游士百里之内置官立師<lb/>
獄訟聽於是軍旅謀於是又簡不率敎者屏之逺方則<lb/>
無乃徒為紛亂以患苦天下邪若乃無大更革而望有<lb/>
益於時則與慶歴之際何異故臣謂今之學校特可因<lb/>
仍舊制使先王之舊物不廢於吾世足矣至於貢舉之<lb/>
法行之百年治亂盛衰初不由此陛下視祖宗之世貢<lb/>
<pb n="KR4d0080_WYG_012-4a"/>
舉之法與今為孰精言語文章與今為孰優所得人才<lb/>
與今為孰多天下之事與今為孰辦較此四者之長短<lb/>
其議决矣今所欲變改不過數端或曰鄉舉徳行而略<lb/>
文詞或曰専取䇿論而罷詩賦或欲兼采譽望而罷封<lb/>
彌或欲經生不貼墨而考大義此皆知其一不知其二<lb/>
者也願陛下留意於逺者大者區區之法何預焉臣又<lb/>
竊有私憂過計者夫性命之說自子貢不得聞而今之<lb/>
學者恥不言性命讀其文浩然無當而不可窮觀其貌<lb/>
<pb n="KR4d0080_WYG_012-4b"/>
超然無著而不可挹此豈真能然哉盖中人之性安於<lb/>
放而樂於誕耳陸下亦安用之議上神宗悟曰吾固疑<lb/>
此得軾議意釋然矣即日召見問方今政令得失安在<lb/>
雖朕過失指陳可也對曰陛下生知之性天縦文武不<lb/>
患不明不患不勤不患不斷但患求治太急聴言太廣<lb/>
進人太銳䫟鎮以安静待物之来然後應之神宗悚然<lb/>
曰卿三言朕當熟思之凡在館閣皆當為朕深思治亂<lb/>
無有所隠軾退言於同列安石不恱命權開封府推官<lb/>
<pb n="KR4d0080_WYG_012-5a"/>
将困之以事軾决斷精敏聲聞益逺㑹上元敕府市浙<lb/>
燈且令損價軾疏言陛下豈以燈為恱此不過以奉二<lb/>
宫之歡耳然百姓不可戸曉皆謂以耳目不急之翫奪<lb/>
其口體必用之資此事至小體則甚大䫟追還前命即<lb/>
詔罷之時安石創行新法軾上書論其不便曰臣之所<lb/>
欲言者三言而巳䫟陛下結人心厚風俗存紀綱人主<lb/>
之所恃者人心而已如木之有根燈之有膏魚之有水<lb/>
農夫之有田商賈之有財失之則亡此理之必然也自<lb/>
<pb n="KR4d0080_WYG_012-5b"/>
古及今未有和易同衆而不安剛果自用而不危者陛<lb/>
下亦知人心之不恱矣祖宗以来治財用者不過三司<lb/>
今陛下不以財用付三司無故又創制置三司條例一<lb/>
司使六七少年日夜講求於内使者四十餘軰分行營<lb/>
幹於外夫制置三司條例司求利之名也六七少年與<lb/>
使者四十餘軰求利之器也造端宏大民實驚疑創法<lb/>
新奇吏皆惶惑以萬乘之主而言利以天子之宰而治<lb/>
財論說百端喧傳萬口然而莫之顧者徒曰我無其事<lb/>
<pb n="KR4d0080_WYG_012-6a"/>
何恤於人言操㒺罟而入江湖語人曰我非漁也不如<lb/>
捐㒺罟而人自信驅鷹犬而赴林藪語人曰我非獵也<lb/>
不如放鷹犬而獸自馴故臣以為消讒慝而召和氣則<lb/>
莫若罷條例司今君臣宵旰㡬一年矣而富國之功茫<lb/>
如捕風徒聞内帑出數百萬緡祠部度五千餘人耳以<lb/>
此為術其誰不能而所行之事道路皆知其難汴水濁<lb/>
流自生民以来不以種稻今欲陂而清之萬頃之稻必<lb/>
用千頃之陂一嵗一淤三嵗而滿矣陛下遂信其說即<lb/>
<pb n="KR4d0080_WYG_012-6b"/>
使相視地形所在鑿空訪尋水利妄庸輕剽率意争言<lb/>
官司雖知其疎不敢便行抑退追集老少相視可否若<lb/>
非灼然難行必湏且為興役官吏苟且順従真謂陛下<lb/>
有意興作上靡帑廩下奪農時隄防一開水失故道雖<lb/>
食議者之肉何補於民臣不知朝廷何苦而為此哉自<lb/>
古役人必用鄉戸今者徒聞江浙之間數郡雇役而欲<lb/>
措之天下單丁女戸盖天民之窮者也而陛下首欲役<lb/>
之富有四海忍不加恤自楊炎為兩稅租調與庸既兼<lb/>
<pb n="KR4d0080_WYG_012-7a"/>
之矣奈何復欲取庸萬一後世不幸有聚斂之臣庸錢<lb/>
不除差役仍舊推所従来則必有任其咎者矣青苖放<lb/>
錢自昔有禁今陛下始立成法每嵗常行雖云不許抑<lb/>
配而數世之後暴君汙吏陛下能保之與計䫟請之戸<lb/>
必皆孤貧不濟之人鞭撻已急則繼之逃亡逃亡不還則均<lb/>
及隣保勢有必至異日天下恨之國史記之曰青苗錢<lb/>
自陛下始豈不惜哉且常平之法可謂至矣今欲變為<lb/>
青苗壊彼成此所喪逾多虧官害民雖悔何及昔漢武<lb/>
<pb n="KR4d0080_WYG_012-7b"/>
帝以財力匱竭用賈人桑𢎞羊之說買賤賣貴謂之均輸<lb/>
於時商賈不行盗賊滋熾㡬至於亂孝昭既立霍光順<lb/>
民所欲而予之天下歸心遂以無事不意今日此論復<lb/>
興立法之初其費已厚縦使薄有所獲而征商之額所<lb/>
損必多譬之有人為其主畜牧以一牛易五羊一牛之<lb/>
失則隠而不言五羊之獲則指為勞績今壊常平而言<lb/>
青苗之功虧商稅而取均輸之科何以異此臣竊以為<lb/>
過矣議者必謂民可與樂成難與慮始故陛下堅執不<lb/>
<pb n="KR4d0080_WYG_012-8a"/>
顧期於必行此乃戰國貪功之人行險僥倖之說未及<lb/>
樂成而怨已起矣臣之所䫟陛下結人心者此也國家<lb/>
之所以存亡者在道徳之淺深不在乎强與弱歴數之<lb/>
所以長短者在風俗之薄厚不在乎富與貧人主知此<lb/>
則知所輕重矣故臣䫟陛下務崇道徳而厚風俗不䫟<lb/>
陛下急於有功而貪富强愛惜風俗如䕶元氣聖人非<lb/>
不知深刻之法可以齊衆勇悍之夫可以集事忠厚近<lb/>
於迂闊老成初若遲鈍然終不肯以彼易此者知其所<lb/>
<pb n="KR4d0080_WYG_012-8b"/>
得小而所喪大也仁祖持法至寛用人有叙専務掩覆<lb/>
過失未甞輕改舊章考其成功則曰未至以言乎用兵<lb/>
則十出而九敗以言乎府庫則僅足而無餘徒以徳澤<lb/>
在人風俗知義故升遐之日天下歸仁焉議者見其末<lb/>
年吏多因循事不振舉乃欲矯之以苛察齊之以智能<lb/>
招来新進勇銳之人以圖一切速成之效未享其利澆<lb/>
風巳成多開驟進之門使有意外之得公卿侍従跬歩<lb/>
可圖俾常調之人舉生非望欲望風俗之厚豈可得哉<lb/>
<pb n="KR4d0080_WYG_012-9a"/>
近嵗樸拙之人愈少巧進之士益多惟陛下哀之救之<lb/>
以簡易為法以清浄為心而民徳歸厚臣之所䫟陛下<lb/>
厚風俗者此也祖宗委任臺諫未甞罪一言者縦有薄<lb/>
責旋即超升許以風聞而無官長言及乘輿則天子改<lb/>
容事關廊廟則宰相待罪臺諫固未必皆賢所言亦未<lb/>
必皆是然湏養其銳氣而借之重權者豈徒然哉将以<lb/>
折姦臣之萌也今法令嚴宻朝廷清明所謂姦臣萬無<lb/>
此理然養猫以去䑕不可以無䑕而養不捕之猫畜狗<lb/>
<pb n="KR4d0080_WYG_012-9b"/>
以防盗不可以無盗而畜不吠之狗陛下得不上念祖<lb/>
宗設此官之意下為子孫萬世之防臣聞長老之談皆<lb/>
謂臺諫所言常随天下公議公議所與臺諫亦與之公<lb/>
議所撃臺諫亦撃之今者物論沸騰怨讟交至公議所<lb/>
在亦知之矣臣恐自茲以往習慣成風盡為執政私人<lb/>
以致人主孤立紀綱一廢何事不生臣之所䫟陛下存<lb/>
紀綱者此也軾見安石賛神宗以獨斷専任因試進士<lb/>
發䇿以晉武平吴以獨斷而克苻堅伐晉以獨斷而亡<lb/>
<pb n="KR4d0080_WYG_012-10a"/>
齊桓専任管仲而覇燕噲専任子之而敗事同而功異<lb/>
為問安石滋怒使御史謝景温論奏其過窮治無所得<lb/>
軾遂請外通判杭州髙麗入貢使者發幣於官吏書稱<lb/>
甲子軾郤之曰髙麗於本朝稱臣而不禀正朔吾安敢<lb/>
受使者易書稱熙寧然後受之時新政日下軾於其間<lb/>
毎因法以便民民賴以安徙知宻州司農行手實法不<lb/>
時施行者以違制論軾謂提舉官曰違制之坐若自朝<lb/>
廷誰敢不従今出於司農是擅造律也提舉官驚曰公<lb/>
<pb n="KR4d0080_WYG_012-10b"/>
姑徐之未㡬朝廷知法害民罷之有盗竊發安撫司遣<lb/>
三班使臣領悍卒来捕卒凶暴恣行至以禁物誣民入<lb/>
其家争鬬殺人且畏罪驚潰将為亂民奔訴軾軾投其<lb/>
書不視曰必不至此散卒聞之少安徐使人招出戮之<lb/>
徙知徐州河決曹村泛於梁山泊溢於南清河滙於城<lb/>
下漲不時洩城将敗富民争出避水軾曰富民出民皆<lb/>
動摇吾誰與守吾在是水决不能敗城驅使復入軾詣<lb/>
武衛營呼卒長曰河将害城事急矣雖禁軍且為我盡<lb/>
<pb n="KR4d0080_WYG_012-11a"/>
力卒長曰太守猶不避塗潦吾儕小人當効命率其徒<lb/>
持畚鍤以出築東南長隄首起戯馬臺尾屬於城雨日<lb/>
夜不止城不沈者三版軾廬於其上過家不入使官吏<lb/>
分堵以守卒全其城復請調来嵗夫増築故城為木岸<lb/>
以虞水之再至朝廷従之徙知湖州上表以謝又以事<lb/>
不便民者不敢言以詩託諷庻有補於國御史李定舒<lb/>
亶何正言摭其表語並媒蘖所為詩以為訕謗逮赴臺<lb/>
獄欲寘之死鍜鍊久之不决神宗獨憐之以黄州團練<lb/>
<pb n="KR4d0080_WYG_012-11b"/>
副使安置軾與田父野老相従溪山間築室於東坡自<lb/>
號東坡居士三年神宗數有意復用輒為當路者沮之<lb/>
神宗甞語宰相王珪蔡確曰國史至重可命蘇軾成之<lb/>
珪有難色神宗曰軾不可姑用曽鞏鞏進太祖總論神<lb/>
宗意不允遂手札移軾汝州有曰蘇軾黜居思咎閲嵗<lb/>
滋深人材實難不忍終棄軾未至汝上書自言饑寒有<lb/>
田在常䫟得居之朝奏夕報可道過金陵見王安石曰<lb/>
大兵大獄漢唐滅亡之兆祖宗以仁厚治天下正欲革<lb/>
<pb n="KR4d0080_WYG_012-12a"/>
此今西方用兵連年不解東南數起大獄公獨無一言<lb/>
以救之乎安石曰二事皆惠卿啟之安石在外安敢言<lb/>
軾曰在朝則言在外則不言事君之常禮耳上所以待<lb/>
公者非常禮公所以待上者豈可以常禮乎安石厲聲<lb/>
曰安石湏說又曰出在安石口入在子瞻耳又曰人湏<lb/>
是知行一不義殺一不辜得天下弗為乃可軾戲曰今<lb/>
之君子争減半年磨勘雖殺人亦為之安石笑而不言<lb/>
至常神宗崩哲宗立復朝奉郎知登州召為禮部郎中<lb/>
<pb n="KR4d0080_WYG_012-12b"/>
軾舊善司馬光章惇時光為門下侍郎惇知樞宻院二<lb/>
人不相合惇毎以謔侮困光光苦之軾謂惇曰司馬君<lb/>
實時望甚重昔許靖以虛名無實見鄙於蜀先主法正<lb/>
曰靖之浮譽播流四海若不加禮必以賤賢為累先主<lb/>
納之乃以靖為司徒許靖且不可慢况君實乎惇以為<lb/>
然光賴以少安遷起居舍人軾起於憂患不欲驟履要<lb/>
地辭於宰相蔡確確曰公徊翔久矣朝中無出公右者<lb/>
軾曰昔林希同在館中年且長確曰希固當先公邪卒<lb/>
<pb n="KR4d0080_WYG_012-13a"/>
不許元祐元年軾以七品服入侍延和即賜銀緋遷中<lb/>
書舍人初祖宗時差役行久生弊編户充役者不習其<lb/>
役又虐使之多致破産狹鄉民至有終嵗不得息者王<lb/>
安石相神宗改為免役使戸産髙下出錢顧役行法者<lb/>
過取以為民病司馬光為相知免役之害不知其利欲<lb/>
復差役差官置局軾與其選軾曰差役免役各有利害<lb/>
免役之害掊斂民財十室九空斂聚於上而下有錢荒<lb/>
之患差役之害民常在官不得専力於農而貪吏猾胥<lb/>
<pb n="KR4d0080_WYG_012-13b"/>
得縁為姦此二害輕重盖略等矣光曰於君何如軾曰<lb/>
法相因則事易成事有漸則民不驚三代之法兵農為<lb/>
一至秦始分為二及唐中葉盡變府兵為長征之卒自<lb/>
爾以来民不知兵兵不知農農出榖帛以養兵兵出性<lb/>
命以衛農天下便之雖聖人復起不能易也今免役之<lb/>
法實大類此公欲驟罷免役而行差役正如罷長征而<lb/>
復民兵盖未易也光不以為然軾又陳於政事堂光忿<lb/>
然軾曰昔韓魏公刺陜西義勇公為諫官爭之甚力韓<lb/>
<pb n="KR4d0080_WYG_012-14a"/>
公不樂公亦不顧軾昔聞公道其詳豈今日作相不許<lb/>
軾盡言耶光笑之尋除翰林學士二年兼侍讀毎進讀<lb/>
至治亂興衰邪正得失之際未甞不反覆開導覬有所<lb/>
啟悟哲宗雖恭黙不言輒首肻之甞讀祖宗寳訓因及<lb/>
時事軾歴言今賞罰不明善惡無所勸沮又黄河勢方<lb/>
北流而彊使之東夏人入鎮戎殺掠數萬人帥臣不以<lb/>
聞毎事如此恐寖成衰亂之漸軾甞鎖宿禁中召入對<lb/>
便殿宣仁后問曰卿前年為何官曰臣為常州圑練副<lb/>
<pb n="KR4d0080_WYG_012-14b"/>
使曰今為何官曰臣今待罪翰林學士曰何以遽至此<lb/>
曰遭遇太皇太后皇帝陛下曰非也曰豈大臣論薦乎<lb/>
曰亦非也軾驚曰臣雖無状不敢自他途以進曰此先<lb/>
帝意也先帝毎誦卿文章必歎曰奇才奇才但未及進<lb/>
用卿耳軾不覺哭失聲宣仁后與哲宗亦泣左右皆感<lb/>
涕巳而命坐賜茶徹御前金蓮燭送歸院三年權知禮<lb/>
部貢舉㑹大雪苦寒士坐庭中噤不能言軾寛其禁約<lb/>
使得盡技巡舖内侍毎摧辱舉子且持曖昧單詞誣以<lb/>
<pb n="KR4d0080_WYG_012-15a"/>
為罪軾盡奏逐之四年積以論事為當軸者所恨軾恐<lb/>
不見容請外拜龍圖閣學士知杭州未行諫官言前相<lb/>
蔡確知安州作詩借郝處俊事以譏太皇太后大臣議<lb/>
遷之嶺南軾宻疏朝廷若薄確之罪則於皇帝孝治為<lb/>
不足若深罪確則於太皇太后仁政為小累謂宜皇帝<lb/>
敕置獄逮治太皇太后出手詔赦之則於仁孝兩得矣<lb/>
宣仁后心善軾言而不能用軾出郊用前執政恩例遣<lb/>
内侍賜龍茶銀合慰勞甚厚既至杭大旱饑疫並作軾<lb/>
<pb n="KR4d0080_WYG_012-15b"/>
請於朝免本路上供米三之一復得賜度僧牒易米以<lb/>
救饑者明年春又減價糶常平米多作饘粥藥劑遣使<lb/>
挾醫分坊治病活者甚衆軾曰杭水陸之㑹疫死比他<lb/>
處常多乃裒羡緡得二千復發槖中黄金五十兩以作<lb/>
病坊稍畜錢糧待之杭本近海地泉鹹苦居民稀少唐<lb/>
刺史李泌始引西湖水足六井民足於水白居易又浚<lb/>
西湖水入漕河自河入田所溉至千頃民以殷富湖水<lb/>
多葑自唐及錢氏嵗輒浚治宋興廢之葑積為田水無<lb/>
<pb n="KR4d0080_WYG_012-16a"/>
㡬矣漕河失利取給江潮舟行市中潮又多淤三年一<lb/>
淘為民大患六井亦㡬於廢軾見茅山一河専受江潮<lb/>
鹽橋一河専受湖水遂浚二河以通漕復造堰牐以為<lb/>
湖水蓄洩之限江潮不復入市以餘力復完六井又取<lb/>
葑田積湖中南北徑三十里為長堤以通行者吴人種<lb/>
菱春輒芟除不遺寸草且募人種菱湖中葑不復生收<lb/>
其利以備修湖取救荒餘錢萬緡糧萬石及請得百僧<lb/>
度牒以募役者堤成植芙蓉楊栁其上望之如畫圖杭<lb/>
<pb n="KR4d0080_WYG_012-16b"/>
人名為蘇公堤杭僧浄源舊居海濵與舶客交通舶至<lb/>
高麗交譽之元豐末其王子義天来朝因往拜焉至是<lb/>
浄源死其徒竊持其像附舶往告義天亦使其徒来祭<lb/>
因持其國母二金塔云祝兩宫夀軾不納奏之曰髙麗<lb/>
久不入貢失賜予厚利意欲求朝未測吾所以待之厚<lb/>
薄故因祭亡僧而行祝夀之禮若受而不答将生怨心<lb/>
受而厚賜之正堕其計今宜勿與知従州郡自以理郤<lb/>
之彼庸僧猾商為國生事漸不可長宜痛加懲創朝廷<lb/>
<pb n="KR4d0080_WYG_012-17a"/>
皆従之未㡬貢使果至舊例使所至吴越七州費二萬<lb/>
四千餘緡軾乃令諸州量事裁損民獲交易之利無復<lb/>
侵撓之害矣浙江潮自海門東来勢如雷霆而浮山峙<lb/>
於江中與漁浦諸山犬牙相錯洄洑激射嵗敗公私船<lb/>
不可勝計軾議自浙江上流地名石門並山而東鑿為<lb/>
漕河引浙江及谿谷諸水二十餘里以逹於江又並山<lb/>
為岸不能十里以逹龍山大慈浦自浦北折扺小嶺鑿<lb/>
嶺六十五丈以逹嶺東古河浚古河數里逹於龍山漕<lb/>
<pb n="KR4d0080_WYG_012-17b"/>
河以避浮山之險人以為便奏聞有惡軾者力沮之功<lb/>
以故不成軾復言三吴之水瀦為太湖太湖之水溢為<lb/>
松江以入海海日兩潮潮濁而江清潮水常欲淤塞江<lb/>
路而江水清駛随輒滌去海口常通則吴中少水患昔<lb/>
蘇州以東公私船皆以篙行無陸挽者自慶歴以来松<lb/>
江大築挽路建長橋以扼塞江路故今三吴多水欲鑿<lb/>
挽路為十橋以迅江勢亦不果用人皆以為恨軾二十<lb/>
年間再莅杭有徳於民家有畫像飲食必祝又作生祠<lb/>
<pb n="KR4d0080_WYG_012-18a"/>
以報六年召為吏部尚書未至以弟轍除右丞改翰林<lb/>
承㫖轍辭右丞欲與兄同備従官不聽軾在翰林數月<lb/>
復以讒請外乃以龍圖閣學士出知頴州先是開封諸<lb/>
縣多水患吏不究本末決其陂澤注之恵民河河不能<lb/>
勝致陳亦多水又将鑿鄧艾溝與潁河並且鑿黄堆欲<lb/>
注之於淮軾始至潁遣吏以水平準之淮之漲水髙於<lb/>
新溝㡬一丈若鑿黄堆淮水顧流潁地為患軾言於朝<lb/>
従之郡有宿賊尹遇等數劫殺人又殺捕盗吏兵朝廷<lb/>
<pb n="KR4d0080_WYG_012-18b"/>
以名捕不獲被殺家復懼其害匿不敢言軾召汝隂尉<lb/>
李直方曰君能擒此當力言於朝乞行優賞不獲亦以<lb/>
不職奏免君矣直方有母且老與母訣而後行乃緝知<lb/>
盗所分捕其黨與手㦸刺遇獲之朝廷以小不應格推<lb/>
賞不及軾請以已之年勞當改朝散郎階為直方賞不<lb/>
従其後吏部為軾當遷以符㑹其考軾謂巳許直方又<lb/>
不報七年徙揚州舊發運司主東南漕法聴操舟者私<lb/>
載物貨征商不得留難故操舟者輒富厚以官舟為家<lb/>
<pb n="KR4d0080_WYG_012-19a"/>
補其弊漏且周船夫之乏故所載率皆速逹無虞近嵗<lb/>
一切禁而不許故舟弊人困多盗所載以濟饑寒公私<lb/>
皆病軾請復舊従之未閱嵗以兵部尚書召兼侍讀是<lb/>
嵗哲宗親祀南郊軾為鹵簿使導駕入太廟有赭繖犢<lb/>
車并青盖犢車十餘爭道不避儀仗軾使御營巡檢使<lb/>
問之乃皇后及大長公主時御史中丞李之純為儀仗<lb/>
使軾曰中丞職當肅政不可不以聞之純不敢言軾於<lb/>
車中奏之哲宗遣使齎疏馳白太皇太后明日詔整肅<lb/>
<pb n="KR4d0080_WYG_012-19b"/>
儀衛自皇后而下皆毋得迎謁尋遷禮部兼端明殿翰<lb/>
林侍讀兩學士為禮部尚書髙麗遣使請書朝廷以故<lb/>
事盡許之軾曰漢東平王請諸子及太史公書猶不肻<lb/>
予髙麗所請有甚於此其可予乎不聽八年宣仁后崩<lb/>
哲宗親政軾乞補外以兩學士出知定州時國是将變<lb/>
軾不得入辭既行上書言天下治亂出於下情之通塞<lb/>
至治之極小民皆能自通迨於大亂雖近臣不能自逹<lb/>
陛下臨御九年除執政臺諫外未甞與羣臣接今聽政<lb/>
<pb n="KR4d0080_WYG_012-20a"/>
之初當以通下情除壅蔽為急務臣日侍帷幄方當戍<lb/>
邊顧不得一見而行况疎逺小臣欲求自通難矣然臣<lb/>
不敢以不得對之故不效愚忠古之聖人将有為也必<lb/>
先處晦而觀明處静而觀動則萬物之情畢陳於前陛<lb/>
下聖智絶人春秋鼎盛臣䫟虛心循理一切未有所為<lb/>
黙觀庶事之利害與羣臣之邪正以三年為期俟得其<lb/>
實然後應物而作使既作之後天下無恨陛下亦無悔<lb/>
由此觀之陛下之有為惟憂太蚤不患稍遲亦巳明矣<lb/>
<pb n="KR4d0080_WYG_012-20b"/>
臣恐急進好利之臣輒勸陛下輕有改變故進此說敢<lb/>
望陛下留神社稷宗廟之福天下幸甚定州軍政壊弛<lb/>
諸衛卒驕惰不敎軍校蠺食其廩賜前守不敢誰何軾<lb/>
取貪汙者配𨽻逺惡繕修營房禁止飲博軍中衣食稍<lb/>
足乃部勒戰法衆皆畏伏然諸校業業不安有卒史以<lb/>
贓訴其長軾曰此事吾自治則可聽汝告軍中亂矣立<lb/>
決配之衆乃定㑹春大閱将吏久廢上下之分軾命舉<lb/>
舊典帥常服出帳中将吏戎服執事副總管王光祖自<lb/>
<pb n="KR4d0080_WYG_012-21a"/>
謂老将恥之稱疾不至軾召書吏使為奏光祖懼而出<lb/>
訖事無一慢者定人言自韓琦去後不見此禮至今矣<lb/>
契丹久和邊軍不可用惟沿邊弓箭社與寇為鄰以戰<lb/>
射自衛猶號精銳故相龎籍守邊因俗立法嵗久法弛<lb/>
又為保甲所撓軾奏免保甲及兩稅折變科配不報紹<lb/>
聖初御史論軾掌内外制日所作詞命以為譏斥先朝<lb/>
遂以本官知英州尋降一官未至貶寧逺軍節度副使<lb/>
恵州安置居三年泊然無所蔕芥人無賢愚皆得其歡<lb/>
<pb n="KR4d0080_WYG_012-21b"/>
心又貶瓊州别駕居昌化昌化故儋耳地非人所居藥<lb/>
餌皆無有初僦官屋以居有司猶謂不可軾遂買地築<lb/>
室儋人運甓畚土以助之獨與幼子過處著書以為樂<lb/>
時時従其父老游若将終身徽宗立移㢘州改舒州圑<lb/>
練副使徙永州更三大赦遂提舉玉局觀復朝奉郎軾<lb/>
自元祐以来未甞以嵗課乞遷故官止於此建中靖國<lb/>
元年卒於常州年六十六軾與弟轍師父洵為文既而<lb/>
得之於天甞自謂作文如行雲流水初無定質但常行<lb/>
<pb n="KR4d0080_WYG_012-22a"/>
於所當行止於所不可不止雖嬉笑怒罵之詞皆可書<lb/>
而誦之其體渾潤光芒雄視百代有文章以来盖亦鮮<lb/>
矣洵晚讀易作易傳未究命軾述其志軾成易傳復作<lb/>
論語說後居海南作書傳又有東坡集四十巻後集二<lb/>
十巻奏議十五巻内制十巻外制三巻和陶詩四巻一<lb/>
時文人如黄庭堅鼂補之秦觀張耒陳師道舉世未之<lb/>
識軾待之如朋儔未甞以師資自予也自為舉子至出<lb/>
入侍従必以愛君為本忠規讜論挺挺大節羣臣無出<lb/>
<pb n="KR4d0080_WYG_012-22b"/>
其右但為小人忌惡擠排不使安於朝廷之上髙宗即<lb/>
位贈資政殿學士諡文忠以其孫符為禮部尚書孝宗<lb/>
寘其文左右讀之終日忘倦謂為文章之宗親製集賛<lb/>
賜其曽孫嶠遂崇贈太師軾三子邁迨過俱善為文邁<lb/>
駕部貟外郎迨承務郎<lb/>
過字叔黨軾知杭州過年十九以詩賦解兩浙路禮部<lb/>
試下及軾為兵部尚書任右承務郎軾帥定武謫知英<lb/>
州貶恵州遷儋耳漸徙㢘永獨過侍之凡生理晝夜寒<lb/>
<pb n="KR4d0080_WYG_012-23a"/>
暑所湏者一身百為不知其難初至海上為文曰志隠<lb/>
軾覽之曰吾可以安於島夷矣因命作孔子弟子別傳<lb/>
軾卒於常州過葬軾汝州郟城小峨眉山遂家潁昌營<lb/>
湖隂水竹數畝名曰小斜川自號斜川居士卒年五十<lb/>
二初監太原府稅次知潁昌府郾城縣皆以法令罷晚<lb/>
權通判中山府有斜川集二十巻其思子臺賦颶風賦<lb/>
早行於世時稱為小坡盖以軾為大坡也其叔轍毎稱<lb/>
過孝以訓宗族且言吾兄逺居海上惟成就此兒能文<lb/>
<pb n="KR4d0080_WYG_012-23b"/>
也七子籥籍節笈篳篴箾<lb/>
論曰蘇軾自為童子時士有傳石介慶歴聖徳詩至蜀<lb/>
中者軾歴舉詩中所言韓富杜范諸賢以問其師師怪<lb/>
而語之則曰正欲識是諸人耳盖巳有頡頏當世賢哲<lb/>
之意弱冠父子兄弟至京師一日而聲名赫然動於四<lb/>
方既而登上第擢詞科入掌書命出典方州器識之閎<lb/>
偉議論之卓犖文章之䧺儁政事之精明四者皆能以<lb/>
特立之志為之主而以邁往之氣輔之故意之所向言<lb/>
<pb n="KR4d0080_WYG_012-24a"/>
足以逹其有猷行足以遂其有為至於禍患之来節義<lb/>
足以固其有守皆志與氣所為也仁宗初讀軾轍制䇿<lb/>
退而喜曰朕今日為子孫得兩宰相矣神宗尤愛其文<lb/>
宫中讀之膳進忘食稱為天下奇才二君皆有以知軾<lb/>
而軾卒不得大用一歐陽修先識之其名遂與之齊豈<lb/>
非軾之所長不可掩抑者天下之至公也相不相有命<lb/>
焉嗚呼軾不得相又豈非幸歟或謂軾稍自韜戢雖不<lb/>
獲柄用亦當免禍雖然假令軾以是而易其所為尚得<lb/>
<pb n="KR4d0080_WYG_012-24b"/>
為軾哉<lb/>
</p>
<p>
</p>
  </div>
</body>
</text>
</TEI>
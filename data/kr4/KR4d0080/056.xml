<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施註蘓詩巻四十二</head> <lb/>
    <p>
<pb n="KR4d0080_WYG_056-1a"/>
欽定四庫全書<lb/>
　施註蘓詩巻四十二<lb/>
　　　　　　　　　　　　宋　蘇　軾　撰<lb/>
　　　　　　　　　　　　　　施元之　原註<lb/>
　　　　　　　　　　　　武進邵長蘅　刪補<lb/>
　　追和陶淵明詩六十首<lb/>
　　　讀山海經<lb/>
　　淵明讀山海經十三首其七皆仙語余讀抱朴<lb/>
<pb n="KR4d0080_WYG_056-1b"/>
　　子有所感用韻賦之<hi>晉葛洪字稚川止羅浮山鍊丹自號抱朴子因以名</hi>
　　　　<hi>書</hi>
今日天始霜衆木斂以疎幽人掩關<hi>一作忩</hi>卧明景翻<lb/>
空廬開心無良友寓眼得奇書建徳有遺民道逺我<lb/>
無車無糧食自足豈謂穀與䔫媿此稚川翁千載與<lb/>
我俱畫我與淵明可作三士圗學道雖恨晚賦詩豈<lb/>
不如<lb/>
<hi>莊子山木篇南越有邑焉名為建德之國其民愚而朴少私而寡欲云云君曰彼其道逺而險又有江山我無</hi>
<pb n="KR4d0080_WYG_056-2a"/>
<hi>舟車奈何市南子曰君無形倨無留居以為君車君曰彼其道幽逺而無人吾誰與為隣吾無糧我無食安得</hi>
<hi>而至焉市南子曰少君之費寡君之欲雖無糧而乃足</hi>
稚川雖獨善愛物均孔顔欲使蟪蛄流知有龜鶴年辛<lb/>
勤破封蟄苦語劇移山博哉無窮利千載食此言<lb/>
<hi>抱朴子論仙篇或問曰古人推龜鶴於别類以死生為朝暮而吾子乃欲延蟪蛄之命令有歴紀之夀吾子不</hi>
<hi>亦謬乎荘子蟪蛄不知春秋此小年也郭景純游仙詩借問蜉蝣輩寧知龜鶴年</hi>
淵明雖中夀雅志仍丹邱逺矣無懐民超然邈無儔竒<lb/>
文出纊息豈復生死流我欲作九原異世為三游<lb/>
<pb n="KR4d0080_WYG_056-2b"/>
<hi>莊子上夀百嵗中夀八十下夀六十楚辭逺遊仍羽人於丹邱兮㽞不死之舊鄉陶淵明五柳先生傳酣歌賦</hi>
<hi>詩以樂其志無懐氏之民歟葛天氏之民歟又臨終自為祭文及與儼等疏具集中禮記屬纊以俟氣絶</hi>
子政信竒逸妙算窮隂陽淮南枕中訣養練嵗月長豈<lb/>
伊臭濁中争此頃刻光安知青藜火丈人非中黄<lb/>
<hi>漢劉向傳字子政淮南枕中鴻寳苑秘書言神仙使鬼物為黄金之術向幼而讀誦以為竒互見十二巻贈王</hi>
<hi>仲素詩注王子年拾遺記劉向正月十五夜校書天禄閤有老人著黄衣植青藜杖見向暗中誦書老人吹杖</hi>
<hi>端烟然因以照坐與向說開闢以前事授以五行洪範之文抱朴子仙藥篇中黄子有服食節度極言篇黄帝</hi>
<hi>適東岱而奉中黄</hi>
<pb n="KR4d0080_WYG_056-3a"/>
亂離棄弱女破冢割恩憐寧知効龜息三嵗號窮山長<lb/>
生定可學當信仲弓言支牀竟不死抱一無窮年<lb/>
<hi>抱朴子故太邱長陳仲弓篤論士也撰異聞記云其郡人張廣定者遭亂當避有一女年四嵗不能歩渉又不</hi>
<hi>可擔負計棄之固當餓死不欲令其骸骨之露村側有大古冢先有穿穴乃以器盛縋之下此女於冢中以數</hi>
<hi>月許乾飯及水漿與之而捨去後三年廣定乃得還鄉欲收所棄女骨其女故坐冢中見其父母猶識之父母</hi>
<hi>甚喜初猶恐其鬼也入就之乃知其不死問從何得食女言糧初盡時見冡角有一物伸頸吞氣試効之輒不</hi>
<hi>復飢日月為之以至於今廣定索女所言物乃是一大龜耳</hi>
二山在咫尺靈藥非草木元芝生太元黄精出長谷仙<lb/>
<pb n="KR4d0080_WYG_056-3b"/>
都浩如海豈不供一浴何當從山火束緼分寸燭<lb/>
<hi>枹朴子微㫖論或曰竊聞求生之道當知二山不審此山為何所在曰有之夫太元之山難知易求不天不地</hi>
<hi>不沈不浮元芝萬株絳樹時生此一山也長谷之山杳杳巍巍元雲飄飄玉液霏霏有道之士登之不衰採服</hi>
<hi>黄精以致天飛此二山也皆古賢之所秘子精思之漢蒯通傳束緼請火</hi>
蜀士李八百穴居呉山隂黙坐但形語從者紛如林其<lb/>
後有李寛鷄鵠非同音口耳固多偽識真要在心<lb/>
<hi>抱朴子吳大帝時蜀中有李阿者穴居不食世傳見之號為八百嵗翁人往問事阿無所言但瞻顔色後一旦</hi>
<hi>忽去不知所在後有一人姓李名寛到吳而蜀語能咒水治病頗愈於是逺近翕然謂寛為李阿因共呼為李</hi>
<pb n="KR4d0080_WYG_056-4a"/>
<hi>八百而實非也了無治身之要後有見寛者與凡人無異及吴大疫寛亦得温病死於廬中而事寛者猶謂之</hi>
<hi>化形屍觧之仙非真死也</hi>
黄花冒甘谷靈根固深長葛井窖丹砂紅泉湧尋常二<lb/>
女戲口鼻<hi>一作耳</hi>松膏以為糧聞此不能寐起坐夜未央<lb/>
<hi>抱朴子南陽酈縣山中有甘谷水所以甘者谷上下左右皆生甘菊菊花堕其中故水味為變谷中居民飲甘</hi>
<hi>谷水者無不老夀此菊力也又臨沅縣有民世年百嵗或八九十是宅井水殊赤試掘之左右得古埋丹砂數</hi>
<hi>十斛砂汁因泉入井故飲而得夀已見前注又上黨有趙瞿者病癩歴年垂死有仙人以囊藥賜之曰此是松</hi>
<hi>脂耳汝錬服之可以長生不死瞿服之年百七十嵗夜見面上有采女二長二三寸游戲口鼻之間如是且一</hi>
<pb n="KR4d0080_WYG_056-4b"/>
<hi>年此女長如大人在側又嘗聞琴瑟之音欣然獨笑在人間二百許年色如少童乃入抱犢山去必地仙也</hi>
談道鄙俗儒逺自太史走仲尼實不死於聖亦何負紫<lb/>
文出吳宫丹雀本無有遼哉廣桑君獨顯三季後<lb/>
<hi>荀子儒効篇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然若終身之虜而不能有他志是俗儒者也抱朴子辨問篇俗儒云聖人所不能則餘人皆不</hi>
<hi>能未聞周孔能為斯事也或曰周孔皆能為此但不為爾吾答之曰必若所云者吾亦可以言周孔皆以昇仙</hi>
<hi>但以此法不可以訓世恐人皆知不死之可得故周孔密自為之而秘不告人吳王伐石以治宫室而於合石</hi>
<hi>之中得紫文金簡之書不能讀使使者持以問仲尼而欺仲尼曰吳王閒居有赤雀銜書以置殿上不知其義</hi>
<hi>故逺諮呈仲尼視之曰此乃靈寶之方長生之法禹之所服隐在水邦年齊天地朝於紫庭者也禹将仙化封</hi>
<pb n="KR4d0080_WYG_056-5a"/>
<hi>之名山石函之中今乃赤雀銜之殆天授也以此論之是夏禹不死也而仲尼又知之安知仲尼不皆密修其</hi>
<hi>道乎</hi>
金丹不可成安期𣺌雲海誰謂黄門妻至道廼近在屍<lb/>
觧竟不傳化去空餘悔丹成亦安用御氣本無待<lb/>
<hi>真誥葛洪内篇漢期門郎程偉妻能通神變化煎水銀成銀偉從受方妻謂偉骨相不應得之逼之不已妻乃</hi>
<hi>屍觧去抱朴子云黄門郎荘子逍遥遊乗天地之正而御六氣之辨以遊無窮者彼且惡乎待哉</hi>
鄭君故多方元翁所親指竒文二百篇了未出生死素<lb/>
書在黄石豈敢辭跪履萬法等成壊金丹差可恃<lb/>
<pb n="KR4d0080_WYG_056-5b"/>
<hi>晉葛洪傳從祖𤣥學道得仙以其鍊丹秘術授鄭隐洪就隐學悉得其法抱朴子余晚充鄭君門人請見方書</hi>
<hi>先以道家訓戒書近百巻稍稍示余余頗以其疑事咨問之鄭君言君才可教也今當以佳書相示久之漸得</hi>
<hi>見短書縑素所寫者積年之中合集所見二百許巻跪履張良事已見仙傳拾遺張良葬於龍首原赤眉之亂</hi>
<hi>人發其墓但見黄石枕化而飛去得素書一篇云抱朴子鄭君語余曰雜道書巻有佳事但當校其精粗擇所</hi>
<hi>施行若金丹一成此輩一切不用也</hi>
古强本妄庸蔡誕亦夸士曼都斥仙人謁帝輕舉止學<lb/>
道未有得自欺誰不爾稚川亦隘人疏録此庸子<lb/>
<hi>抱朴子昔有古强者食草木之方年八十許尚聪明時人便謂之仙人而强曽略渉書記頗識古事自言已四</hi>
<pb n="KR4d0080_WYG_056-6a"/>
<hi>千嵗敢為虗言言之不怍此皆有名無實使世間不信天下有神仙皆坐此軰以偽亂真也五原有蔡誕者好</hi>
<hi>道而不得佳師廢棄家業走之深山中三年飢凍辛苦久而不堪還家黒瘦骨立不復似人其家問之因欺家</hi>
<hi>云吾未能昇天但為地仙也為老君牧龍因與諸仙博戲忽失此龍以罪見謫送付崑崙山下芸鋤芝草法當</hi>
<hi>十年乃得原㑹偓佺子王喬諸仙來按行為吾作力且得放歸於是遂老死矣河東蒲坂有項曼都者入山學</hi>
<hi>仙十年而歸家云曽到天上仙人以流霞一杯飲我輒不飢渴忽然思家到天帝前謁拜失儀見斥河東因號</hi>
<hi>曼都為斥仙人世多此輩種類非一不可不詳也</hi>
東坡信畸人渉世真散材仇池有歸路羅浮豈徒來踐<lb/>
虵及茹蠱心空了無猜攜手葛與陶歸哉復歸哉<lb/>
<pb n="KR4d0080_WYG_056-6b"/>
<hi>荘子畸於人而侔於天仇池注再見又先生常夢至仇池詳載桃花源詩引見本巻後韓退之憶昨行踐虵茹</hi>
<hi>蠱不擇化忽有飛詔從天來伾文未揃崖州熾雖得赦宥恒愁猜</hi>
　　　還舊居<lb/>
　　夢歸白鶴山居作<lb/>
痿人常念起夫我豈忘歸不敢夢故山恐興墳墓悲生<lb/>
世本暫寓此身念念非鵝城亦何有偶拾鶴毳遺窮魚<lb/>
守故沼聚沫猶相依大兒當門户時節供丁推夢與鄰<lb/>
翁言憫然憐我衰往來付造物未用相招麾<lb/>
<pb n="KR4d0080_WYG_056-7a"/>
<hi>漢韓王信傳僕之思歸如痿人不忘起盲者不忘視荘子魚相煦以溼相濡以沫杜子美詩大兒久在外門户</hi>
<hi>無人持宋敏求春明退朝録吳正肅育言律令有丁推推字不通少壯之意當是丁稚唐以高宗諱避之損其</hi>
<hi>㸃畫爾史記汲黯傳嚴助曰使黯任職居官無以踰人然至其輔少主守城深堅招之不來麾之不去雖自謂</hi>
<hi>賁育亦不能奪之矣</hi>
　　　止酒<lb/>
　　丁丑嵗余謫海南子由亦貶雷州五月十一日相<lb/>
　　遇於藤同行至雷六月十一日相别渡海余時病<lb/>
　　痔呻吟子由亦終夕不寐因誦淵明詩勸余止酒<lb/>
<pb n="KR4d0080_WYG_056-7b"/>
　　乃和元韻因以贈别庶幾真止矣<lb/>
時來與物逝路窮非我止與子各意行同落百蠻裏蕭<lb/>
然兩别駕各攜一稚子子室有孟光我室惟法喜相逄<lb/>
山谷間一月同卧起茫茫海南北麤亦足生理勸我師<lb/>
淵明力薄且為巳微疴坐杯酌止酒則瘳矣望道雖未<lb/>
濟隐約見津涘從今東坡室不立杜康祀<lb/>
<hi>唐王績傳所居東南有磐石立杜康祠祭之</hi>
　　　西田穫早稻<lb/>
<pb n="KR4d0080_WYG_056-8a"/>
蓬頭三獠奴誰謂愿且端晨興灑掃罷飽食不自安願<lb/>
治此圃畦少資主遊觀晝功不自覺夜氣乃潛還早韭<lb/>
欲争春晚菘先破寒人間無正味美好出艱難蚤知農<lb/>
圃樂豈有非意干尚恨不持鋤未免騂我顔此心茍未<lb/>
降何適不間關休去復歇去菜食何所歎<lb/>
<hi>北史蠻獠傳南方曰蠻其流曰蜑曰獠南史周顒清貧寡欲終日長蔬食文惠太子問菜食何味最勝曰春初</hi>
<hi>早韭秋末晚菘傳燈録石霜和尚有僧入室石霜云休去歇去</hi>
　　　下潠田舍穫<lb/>
<pb n="KR4d0080_WYG_056-8b"/>
聚糞西垣下鑿泉東垣隈勞辱何時休宴安不可懐天<lb/>
公豈相喜雨霽與意諧黄松養土膏老楮生樹鷄未忍<lb/>
便烹煑繞觀日百廻跨海得逺信冰槃鳴玉哀茵蔯㸃<lb/>
膾縷照坐如花開一與蜑叟醉蒼顔兩摧頽齒根日浮<lb/>
動自與粱肉乖食菜豈不足呼兒折鷄栖<lb/>
<hi>左傳閔公元年管敬仲言於齊侯曰宴安酖毒不可懐也杜子美詩一日須來一百廻韓退之李花詩氷盤夏</hi>
<hi>薦碧實脆杜子美乞瓷盌詩大邑燒瓷輕且堅扣如哀玉錦城傳又詩楝樹寒雲色茵陳春藕香</hi>
　　　使都經錢谿<lb/>
<pb n="KR4d0080_WYG_056-9a"/>
　　游城南謝氏廢園作<lb/>
喬木巻蒼藤浩浩崩雲積謝家堂前燕對語非宿昔仰<lb/>
看桄榔樹元鶴舞長翮新年結荔子主人黄壤隔谿隂<lb/>
宜館我稍省薪水役相如賣車騎五畝亦可易但恐鵩<lb/>
鳥來此生還蕩析誰能插籬槿䕶此殘竹柏<lb/>
　　　赴假金陵夜行<lb/>
　　郊行歩月作<lb/>
缺月不蚤出長林踏青㝠犬吠主人怒媿此閭里情怪<lb/>
<pb n="KR4d0080_WYG_056-9b"/>
我夜不歸茜袂窺柴荆雲間與地上待我兩友生驚鵲<lb/>
再三起樹端已微明白露淨原野始覺邱陵平暗蛩方<lb/>
夜績孤螢亦宵征歸來閉户坐寸田且黙耕莫赴花月<lb/>
期免為詩酒縈詩人如布榖聒聒常自鳴<lb/>
　　　擬古九首<lb/>
有客叩我門繫馬門前柳庭空鳥鵲散門閉客立久主<lb/>
人枕書卧夢我平生友忽聞剥啄聲驚散一杯酒倒裳<lb/>
起謝客夢覺兩愧負坐談雜今古不答顔愈厚問我何<lb/>
<pb n="KR4d0080_WYG_056-10a"/>
處來我來無何有<lb/>
酒盡君可起我歌已三終由來竹林人不數濤與戎有<lb/>
酒從孟公慎勿從揚䧺﨑嶇頌沙麓塵埃汗西風昔我<lb/>
未嘗逹今者亦安窮窮逹不到處我在阿堵中<lb/>
<hi>説苑孔子遭難陳蔡之境歌兩柱之間子路援干而舞三終而出南史顔延之五君詠山濤王戎以貴顯被黜</hi>
<hi>再見漢陳遵字孟公屢見漢元后傳后薨王莾詔揚䧺作誄曰大隂之精沙麓之靈作合于漢配元生成晉顧</hi>
<hi>愷之傳傳神寫照正在阿堵中再見</hi>
客去室幽幽服鳥來坐隅引吭伸兩翮太息意不舒吾<lb/>
<pb n="KR4d0080_WYG_056-10b"/>
生如寄耳何者為我廬去此復何之少安與汝居夜中<lb/>
聞長嘯月露荒榛蕪無問亦無答吉凶兩何如<lb/>
少年好逺遊蕩志隘八荒九夷為藩籬四海環我堂盧<lb/>
生與若士何足期𣺌茫稍喜海南州自古無戰場竒峰<lb/>
望黎母何異崧與邙飛泉寫萬仞舞鶴雙低昻分㳅<hi>古文</hi>
<hi>流字</hi>未入海膏澤彌此方芋魁儻可飽無肉亦奚傷<lb/>
<hi>楚辭逺遊悲時俗之迫隘兮願輕舉以逺遊神仙傳若士謂盧敖曰吾方與汗漫期於九垓之外屢見九域志</hi>
<hi>儋州有黎母山水</hi>
<pb n="KR4d0080_WYG_056-11a"/>
馮洗古烈婦翁媪國於兹䇿勲梁武後開府隋文時三<lb/>
世更險易一心無磷緇錦繖平積亂犀渠破餘疑廟貎<lb/>
空復存碑板漫無辭我欲作銘誌慰此父老思遺民不<lb/>
可問僂句莫余欺犦牲菌雞卜我當一訪之銅鼓壺盧<lb/>
笙歌此迎送詩<lb/>
<hi>北史列女傳譙國夫人洗氏世為南越首領在父母家撫循部衆能壓服諸越海南儋耳歸附者千餘洞梁大</hi>
<hi>同中高凉太守馮寳聘以為妻高州刺史李遷仕反夫人撃之大捷及寳卒嶺表大亂夫人懐集百越數州晏</hi>
<hi>然陳永定二年廣州刺史歐陽紇反夫人發兵拒境詔使持節冊夫人為高源郡太夫人儀如刺史陳亡隋文</hi>
<pb n="KR4d0080_WYG_056-11b"/>
<hi>帝遣陳主遺書諭之歸化夫人得信驗盡日慟哭親披甲乗介馬張錦繖領彀騎衞詔使廵撫諸州封譙國夫</hi>
<hi>人每嵗時大㑹陳所賜物於庭以示子孫曰我事三代主惟用一好心今賜物具存此忠孝之報國語奉文犀</hi>
<hi>之渠注云甲也僂句龜也事出左傳巳見史記封禪書令越巫立越祝祠而以雞卜畨禺雜編嶺表之人凡小</hi>
<hi>事必卜其名雞卜䑕卜米卜蓍卜牛骨卜雞卵卜田螺卜篾竹卜嶺表錄異銅鼔蠻夷之樂形如腰鼔一頭有</hi>
<hi>面頭面圎二尺許用銅鑄其身遍有䖝魚草木之狀撃之響亮不下鳴鼉胡盧笙交阯人多取無柄之瓠剖而</hi>
<hi>為笙上安十三簧吹之音律清響雅合律吕</hi>
沈香作庭燎甲煎紛相和豈若注微火縈煙嫋清歌貪<lb/>
人無飢飽胡椒亦求多朱劉兩狂子<hi>公自注朱初平劉誼欲冠帶黎人以</hi>
<pb n="KR4d0080_WYG_056-12a"/>
<hi>取水沈</hi>隕墜如風花本欲竭澤漁奈此明年何<lb/>
<hi>説苑庭燎大燭也詩有庭燎篇禮記庭燎之百自齊桓公始也南史范曄傳撰和香方以比類朝士其序曰沈</hi>
<hi>實易和以自比也甲煎淺俗比徐湛之也胡椒暗使元載事已見史記孔子世家竭澤涸漁則蛟龍不合隂陽</hi>
<hi>呂氏春秋晉文公與楚人戰城濮雍季曰竭澤而漁豈不獲得而明年無矣</hi>
雞窠養鶴髮及與唐人游來孫亦垂白頗識李崖州再<lb/>
逢盧與丁閱世真東流斯人今在亡未遽掩一邱我師<lb/>
吳季子守節到晚周一見春秋末𣺌焉不可求<lb/>
<hi>錢希白洞㣲志太平興國中李守忠奉使南方過海至瓊州界逄一翁自稱楊遐舉年八十一邀守忠詣其家</hi>
<pb n="KR4d0080_WYG_056-12b"/>
<hi>見其父叔皆年一百二十餘又見其祖曰宋卿年一百九十五語次見梁上雞窠中有小兒出頭下視宋卿曰</hi>
<hi>此九代祖也不語不食不知其年朔望取下子孫列拜而已爾雅曽孫之子為元孫元孫之子為來孫崖州謂</hi>
<hi>唐相李徳裕也徳裕大中二年貶崖州司户參軍洞微志云李守忠見宋卿訪及往時韋執誼李徳裕二相經</hi>
<hi>由宋卿曰李太尉到朱崖雖不多時尚時時令人北去買藥其時某以小吏亦三獻厨料於太尉觀太尉方正</hi>
<hi>端重實為名相雖遷降南荒茅茨之下了無介懐盧丁謂盧多遜丁謂也盧丁皆貶崖州司户參軍漢楊惲傳</hi>
<hi>古與今如一邱之貉蘅按公詩反用其語似謂李與盧丁賢姦之不同也盧丁乃其本朝故語意特深渾左傳</hi>
<hi>襄三十一年吳屈狐庸言於趙文子曰季子守節者也雖有國不立</hi>
城南有荒池瑣細誰復採幽姿小芙渠香色獨未改欲<lb/>
<pb n="KR4d0080_WYG_056-13a"/>
為中州信浩蕩絶雲海遙知玉井蓮落蘂不相待攀躋<lb/>
及少壯已矣<hi>一作失</hi>那容悔<lb/>
黎山有幽子形槁神獨完負薪入城市笑我儒衣冠生<lb/>
不聞詩書豈知有孔顔翛然獨往來榮辱未易關日暮<lb/>
鳥獸散家在孤雲端問答了不通歎息指屢彈似言君<lb/>
貴人草莽栖龍鸞遺我古貝布海風今嵗寒<lb/>
<hi>荘子大宗師翛然而往翛然而來舊唐書南蠻傳婆利國有古貝草緝花以作布麤者名白㲲畨禹雜編嶺南</hi>
<hi>邕容皆有古貝樹語訛為劫貝其花蘂似茸絲以線碢子績之織為布</hi>
<pb n="KR4d0080_WYG_056-13b"/>
　　　戴主簿<lb/>
海南無冬夏安知嵗将窮時時小摇落榮悴俯仰中上<lb/>
天信包荒佳植無由豐鉏耰待肅殺有擇非霜風手栽<lb/>
蘭與菊侑我清宴終擷芳眼已明飲酒腹尚冲草去土<lb/>
自隤井深墻愈隆勿笑一畝園蟻垤齊衡嵩<lb/>
<hi>嶺表録異廣南節氣四季温燉當盛暑北風而雨便似窮秋或嚴冬南風而晴郤如初夏時之寒暑繫在隂晴</hi>
<hi>彼人謂之温天</hi>
　　　怨詩示龎鄧<lb/>
<pb n="KR4d0080_WYG_056-14a"/>
當歡有餘樂在戚亦頽然淵明得此理安處故有年嗟<lb/>
我與先生所賦良竒偏人間少宜適惟有歸耘田我昔<lb/>
堕軒冕毫釐真市㕓困來卧重裀憂媿自不眠如今破<lb/>
茅屋一夕或三遷風雨睡不知黄葉滿枕前寧當出怨<lb/>
句慘慘如孤煙但恨不蚤悟猶推淵明賢<lb/>
<hi>劉子厚乞巧文胡為賦授有此竒偏劉楨贈徐幹詩起坐失次第一日三四遷</hi>
　　　劉柴桑<lb/>
紅藷與紫芋逺挿墻四周且放幽蘭春莫争霜菊秋窮<lb/>
<pb n="KR4d0080_WYG_056-14b"/>
冬出甕盎磊落勝農疇淇上白玉延<hi>公自注淇上出山藥一名玉延</hi>能<lb/>
復過此不一飽忘故山不思馬少游<lb/>
　　　與殷晉安别<lb/>
　　送昌化軍使張中<hi>張中事見三十八巻新居詩注</hi>
孤生知永棄末路嗟長勤久安儋耳陋日與雕題親海<lb/>
國此竒士官居我東鄰卯酒無虗日夜棊有逹晨小甕<lb/>
多自釀一瓢時見分仍将對牀夢伴我五更春暫聚水<lb/>
上萍忽散風中雲恐無再見日笑談來生因空吟清詩<lb/>
<pb n="KR4d0080_WYG_056-15a"/>
送不救歸装貧<lb/>
<hi>禮記王制雕題交阯有不火食者矣白樂天答元微之詩與君相遇知何處兩葉浮萍大海中劉禹錫寄僚友</hi>
<hi>詩故人雲雨散滿目山川多</hi>
　　　田舍始春懐古<lb/>
　　儋人黎子雲兄弟居城東南躬農圃之勞偶與軍<lb/>
　　使張中同訪之居臨大池水木幽茂坐客欲為醵<lb/>
　　錢作屋余亦欣然同之名其屋曰載酒堂用淵明<lb/>
　　懐古田舍韻作二首<lb/>
<pb n="KR4d0080_WYG_056-15b"/>
退居有成言垂老竟未踐何曽淵明歸屢作敬通免休<lb/>
閒等一味妄想生愧靦<hi>公自注淵明本用緬字今聊取其同音</hi>聊将自知<lb/>
明稍積在家善城東兩黎子室邇人自逺呼我釣其池<lb/>
人魚兩忘返使君亦命駕恨子林塘淺<lb/>
<hi>後漢馮衍字敬通為曲陽令論功當封以䜛毁故賞不行帝将召見王䕶等排閒由此得罪顯宗即位又多短</hi>
<hi>衍以文過其實遂廢於家詩小雅有靦靣目注靦面慙也詩國風其室則邇其人甚逺白樂天渭上釣詩况我</hi>
<hi>垂釣意人魚又兼忘</hi>
茅茨破不補嗟子廼爾貧菜肥人愈瘦竈閒井亦勤我<lb/>
<pb n="KR4d0080_WYG_056-16a"/>
欲致薄少觧衣勸坐人臨池作虗堂雨急瓦聲新客來<lb/>
有美載果熟多幽欣丹荔破玉膚黄柑溢芳津借我三<lb/>
畝地結茅為子鄰鴂舌儻可學化為黎母民<lb/>
<hi>韓退之寄盧仝詩時致薄少助祭祀按廣輿記載黎子雲兄弟貧而好學所居多林木水竹東坡嘗造訪遇雨</hi>
<hi>從農家借笠著屐小兒随行調笑云云今世傳東坡冒雨圗即此事也故附著之</hi>
　　　停雲<lb/>
　　自立冬以來風雨無虚日海道斷絶不得子由書<lb/>
　　廼和淵明停雲詩以寄<lb/>
<pb n="KR4d0080_WYG_056-16b"/>
停雲在東黯其将雨嗟我懐人道修且阻眷此區區俛<lb/>
仰再撫良辰過鳥逝不我佇<lb/>
<hi>荘子其疾俯仰之間再撫四海之外</hi>
颶作海渾天水溟濛雲屯九河雪立三江我不出門寤<lb/>
寐北牕念彼海康神馳往從<lb/>
<hi>南越志颶風具四方之風也嘗以五六月興杜子美朝獻太清宫賦九天之雲下垂四海之水皆立再見</hi>
凜然清癯落其驕榮餽奠化之廓兮忘情萬里遲子晨<lb/>
興宵征逺虎在側以寧先生<lb/>
<pb n="KR4d0080_WYG_056-17a"/>
<hi>遲逺子由二子也逺小字虎兒</hi>
對奕未終摧然斧柯再遊蘭亭黙數永和夢幻去來誰<lb/>
少誰多彈指太息浮雲幾何<lb/>
<hi>述異記信安山冇石室王質入其室見童子對棊質觀之局未終視所執斧柯已朽爛矣晉王羲之蘭亭叙曰</hi>
<hi>永和九年暮春之初㑹于蘭亭修禊事也</hi>
　　　勸農<lb/>
　　海南多荒田俗以貿香為業所産秔稌不足於食<lb/>
　　廼以藷芋雜米作粥糜以取飽予既哀之乃和淵<lb/>
<pb n="KR4d0080_WYG_056-17b"/>
　　明勸農詩以告其有知者<lb/>
咨爾漢黎均是一民鄙夷不訓夫豈其真怨忿劫質尋<lb/>
戈相因欺謾莫訴曲自我人<lb/>
<hi>後漢順帝紀益州盗賊劫質令長殺列侯左傳昭公元年日尋干戈以相征討</hi>
天禍爾土不麥不稷民無用物怪珍是植播厥薫木腐<lb/>
餘是穡貪夫汚吏鷹摯狼食<lb/>
<hi>漢酷吏𫝊義縱以鷹擊毛摯為治</hi>
豈無良田膴膴平陸獸蹤交締鳥喙諧穆驚麏朝射猛<lb/>
<pb n="KR4d0080_WYG_056-18a"/>
豨夜逐芋羮藷麋以飽耆宿<lb/>
<hi>毛詩周原膴膴堇荼如飴</hi>
聼我苦言其福永久利爾鉏耜好爾鄰偶斬艾蓬藋南<lb/>
東其畝父兄搢梃以抶游手<lb/>
<hi>左傳昭十六年庸次比耦以艾殺此地斬之蓬蒿藜藋而共處之詩小雅我疆我理南東其畆左傳襄十七年</hi>
<hi>子罕親執朴以抶其不勉者後漢章帝紀元和三年勸農詔曰務盡地力勿令游手</hi>
天不假易亦不汝匱春無遺勤秋有厚冀雲舉雨決婦<lb/>
姑畢至我良孝愛袒跣何媿<lb/>
<pb n="KR4d0080_WYG_056-18b"/>
<hi>左傳桓十三年夫人鄧曼曰見莫敖而告諸天之不假易也漢書溝洫志鄭國在前白渠起後舉臿為雲決渠</hi>
<hi>為雨</hi>
逸諺戲侮博奕頑鄙投之生黎俾勿冠履霜降稻實千<lb/>
箱一軌大作爾社一醉醇美<lb/>
<hi>尚書無逸乃逸乃諺既誕否則侮厥父母生黎見三十八巻用過韻冬至詩注毛詩乃求千斯倉乃求萬斯箱</hi>
<hi>黍稷稲粱農夫之慶</hi>
　　　雜詩十一首<lb/>
斜日照孤隙始知空有塵微風動衆竅誰信我忘身一<lb/>
<pb n="KR4d0080_WYG_056-19a"/>
笑問兒子與汝定何親從我來南海幽絶無四鄰耿耿<lb/>
如缺月獨與長庚晨此道固應爾不當怨尤人<lb/>
故山不可到飛夢隔五嶺真游有黄庭閉目寓兩景室<lb/>
空無可照火滅膏自冷披衣起視夜海闊河漢永西牕<lb/>
半明月散亂梧楸影良辰不可繫逝水無由騁我苖期<lb/>
後枯持此一念静<lb/>
<hi>黄庭經注脾中央即黄庭之宫又黄庭有内景外景</hi>
真人有妙觀俗子多妄量區區勸粒食此豈知子房我<lb/>
<pb n="KR4d0080_WYG_056-19b"/>
非徒跣相終老懐未央兔死縛淮隂狗功指平陽哀哉<lb/>
亦可羞世路皆羊腸<lb/>
<hi>史記留侯學辟榖道引輕身吕后徳畱侯乃强食之漢蕭何傳為相國後下廷尉數日赦出何徒跣入謝又上</hi>
<hi>曰諸君徒能得獸耳功狗也至如蕭何發縱指示功人也列侯畢已受封奏位次皆曰平陽侯曹參宜第一上</hi>
<hi>善鄂千秋言乃令何第一漢韓信傳高祖令武士縛信載後車信曰果若人言狡兔死良狗烹械信至洛陽赦</hi>
<hi>以為淮隂侯酈道元水經注羊腸坂在晉陽西北石磴縈委若羊腸故取名焉</hi>
相如偶一官嗤鄙蜀父老不記犢鼻時滌器混傭保著<lb/>
書曽幾何渴肺灰土燥琴臺有遺魄笑我歸不蚤作書<lb/>
<pb n="KR4d0080_WYG_056-20a"/>
遺故人皎皎我懐抱餘生幸無媿可與君平道<lb/>
<hi>九域志成都府古跡有司馬相如琴臺漢書王吉貢禹傳序蜀有嚴君平卜筮於成都市以為卜筮者賤業而</hi>
<hi>可以惠衆人有邪惡非正之問則依蓍龜而言利害</hi>
孟徳黠老狐姦言嗾鴻豫哀哉喪亂世梟鸞各騰翥逝<lb/>
者知幾人文舉獨不去天方斵漢室豈計一郗慮昆蟲<lb/>
正相齧廼比藺相如<hi>去聲</hi>我知公所坐大名難久住細徳<lb/>
方險微豈有容公處既往不可悔庶為來者懼<lb/>
<hi>後漢孔融傳字文舉曹操忌融正議慮鯁大業山陽郗慮承望風㫖奏免融官因顯明讎怨操故書激厲融曰</hi>
<pb n="KR4d0080_WYG_056-20b"/>
<hi>亷藺小國之臣猶能相下國家東遷文舉盛歎鴻豫名實相副鴻豫亦稱文舉竒逸博聞誠怪今者與始相違</hi>
<hi>操既積嫌忌郗慮復搆成其罪遂令路粹枉狀奏融下獄棄市慮字鴻豫史記越世家范蠡曰大名之下難以</hi>
<hi>久居賈誼弔屈原賦見細徳之險微兮遙増擊而去之</hi>
博大古真人老耼關尹喜獨立萬物表長生乃餘事稚<lb/>
川差可近儻有接物意我頃登羅浮物色恐相值徘徊<lb/>
朱明洞沙水自清駛滿把菖蒲根歎息復棄置<lb/>
<hi>荘子天下篇關尹老耼古之博大真人哉朱明洞詳三十五巻遊羅浮山公自注</hi>
藍喬近得道常苦世褊廹西游王屋山不踐長安陌爾<lb/>
<pb n="KR4d0080_WYG_056-21a"/>
來寧復見鳥道度太白昔與吳逺遊同蔵一瓢窄潮陽<lb/>
隔雲海嵗晚儻見客伐薪供養火看作栖鳯宅<lb/>
<hi>英州鄭縂作藍喬傳喬字子升循州龍川人母陳氏禱羅浮山而孕年十二已能為詩文求道書讀之辭母之</hi>
<hi>江淮抵京師七年而歸語母曰兒所以復返者念母故也瓢中出丹一粒餽焉以黄金數斤遺母曰是真氣所</hi>
<hi>成潮州人吴子野遇之於京師方大暑同登汴橋買𤓰喬曰塵埃汙吾𤓰當於水中噉爾自擲於河至夜不出</hi>
<hi>吴候其邸則已酣寝始知喬已得道遂與執㸑語人曰吾羅浮仙人也由此升天矣一日躡風雲而上征宫中</hi>
<hi>歴歴聞笙簫聲猶長吟李太白詩云下窺夫子不可及矯首相思空斷腸吴子野嘗謁東坡於惠州</hi>
南榮晚聞道未肻化庚桑陶頑鑄强獷枉費塵與糠越<lb/>
<pb n="KR4d0080_WYG_056-21b"/>
子古成之韓生教休糧參同得靈鑰九鐰啓伯陽鵝城<lb/>
見諸孫貧苦我為傷空餘焦先室不傳元化方遺像似<lb/>
李白一奠臨江觴<lb/>
<hi>神仙傳魏伯陽得神丹元奥之理微顯闡幽著參同契三卷隠丹經金匱九籥有九轉丹法籥所以蔵書也後</hi>
<hi>漢華佗傳字元化精於方藥為曹操所殺臨死出一巻書與獄吏曰此可以活人吏畏法不敢受佗索火燒之</hi>
餘齡難把玩妙觧寄筆端常恐抱永歎不及邱明遷親<lb/>
友復勸我放心餞華顛虚名非我有至味知誰餐思我<lb/>
無所思安能觀諸縁已矣復何歎舊説易兩篇<lb/>
<pb n="KR4d0080_WYG_056-22a"/>
申韓本自聖陋古不復稽巨君縱獨慾借經作巖崖遂<lb/>
令青衿子珠璧人人懐鑿齒井蛙耳信謂天可彌大道<lb/>
久分裂破碎日愈離我如終不言誰悟角與羈吾琴豈<lb/>
得已昭氏有成虧<lb/>
<hi>史記申韓傳申不害荆人也申子之學本於黄老而主刑名韓非韓之諸公子也喜刑名法術之學而其歸本</hi>
<hi>於黄老漢王莽傳字巨君奏起明堂辟雍靈臺為學者築舍萬區益博士員徴天下通一藝教授十一人以上</hi>
<hi>及有逸禮古書毛詩周官爾雅通知其意者詣公車晉習鑿齒傳釋道安與鑿齒初相見道安曰彌天釋道安</hi>
<hi>鑿齒曰四海習鑿齒再見漢夏侯勝傳章句小儒破碎大道昭氏成虧出荘子齊物論已見三十八巻鉼笙詩</hi>
<pb n="KR4d0080_WYG_056-22b"/>
我昔登朐山出日觀滄涼欲濟東海縣恨無石橋梁今<lb/>
兹黎母國何異于公鄉蠔浦既黏山暑退亦飛霜所欣<lb/>
非自誷不怨道里長<lb/>
<hi>九域志海州東海郡朐山縣滄涼字出列子已見三十五巻浴日亭詩注番禺雜編蠔殻即牡礪有高四五尺</hi>
<hi>者水底見之如山岸呼為蠔山韓退之初南食詩蠔相黏為山南史張融海賦積雪中春飛霜暑路</hi>
　　　連雨獨飲<lb/>
　　吾謫海南盡賣酒器以供衣食獨有一荷葉杯工<lb/>
　　製美妙留以自娛廼和淵明連雨獨飲二首<lb/>
<pb n="KR4d0080_WYG_056-23a"/>
平生我與我舉意輒自然豈止磁石鐵雖合猶有閒此<lb/>
外一子由出處同偏僊晚景最可惜分飛海南天糾纆<lb/>
不吾欺寧此憂患先顧引<hi>一作影</hi>一杯酒誰謂無往還寄<lb/>
語海北人今日為何年醉裏有獨覺夢中無雜言<lb/>
<hi>晉殷浩傳桓温嘗問浩君何如我浩曰我與我周旋久寧作我漢賈誼服賦禍之與福何異糾纆應劭曰如糾</hi>
<hi>索相附㑹也臣瓉曰糾絞也纆索也晉劉伶傳仍引酒御肉隗然復醉</hi>
阿堵不觧醉誰歟此頹然誤入無功鄉掉臂嵇阮閒飲<lb/>
中八仙人與我俱得僊淵明豈知道醉語忽談天偶見<lb/>
<pb n="KR4d0080_WYG_056-23b"/>
此物真遂超天地先醉醒可還酒此覺無所還清風洗<lb/>
徂暑連雨催豐年牀頭伯雅君此子可與言<lb/>
<hi>陶淵明獨飲詩故老贈予酒乃言飲得仙試酌百情逺重觴忽忘天天際去此幾任真無所先無還借用楞嚴</hi>
<hi>經語再見魏文帝典論劉表子好酒為三爵大曰伯雅受七升次曰仲雅受五升次曰季雅受三升</hi>
　　　王撫軍座送客<lb/>
　　再送張中<lb/>
胸中有佳處海瘴不能腓三年無所媿十口今同歸汝<lb/>
去莫相憐我生本無依相從大塊中幾合幾分違莫作<lb/>
<pb n="KR4d0080_WYG_056-24a"/>
往來相而生愛見悲悠悠含山日炯炯畱清輝懸知冬<lb/>
夜長不恨晨光遲夢中與汝别作詩記忘遺<lb/>
<hi>毛詩百卉具腓荘子大塊載我以生維摩經不使人有往來想</hi>
　　　答龎參軍<lb/>
　　三送張中<lb/>
留燈坐逹曉要與影晤言下帷對古人何暇復窺園使<lb/>
君本學武少誦十三篇頗能口擊賊戈㦸亦森然才智<lb/>
誰不如功名歎無縁獨來向我説憤懣當奚宣一見勝<lb/>
<pb n="KR4d0080_WYG_056-24b"/>
百聞往鏖臯蘭山白衣挾三矢趁此征遼年<lb/>
<hi>詩國風彼美淑姬可與晤言漢董仲舒傳下帷講論盖三年不窺園史記孫武傳以兵法見闔閭闔閭曰子之</hi>
<hi>十三篇吾盡觀之矣可以小試勒兵乎晉朱伺傳楊珉曰朱将軍何以不言伺曰諸君以舌擊賊伺惟以力耳</hi>
<hi>唐高祖諸子傳虢王巨入對合㫖楊國忠謂巨曰比來人多以口打賊君不爾乎漢趙充國𫝊百聞不如一見</hi>
<hi>兵難隃度願馳至金城圗上方畧漢霍去病傳合短兵鏖臯蘭下唐薛仁貴傳天子征遼仁貴著白衣自標顯</hi>
<hi>所向披靡後與九姓衆戰發三矢輒殺三人互見三十三卷次韻王晉卿詩注</hi>
　　　桃花源<hi>井引</hi>
　　世傳桃源事多過其實考淵明所記止言先世避<lb/>
<pb n="KR4d0080_WYG_056-25a"/>
　　秦亂來此則漁人所見似是其子孫非秦人不死<lb/>
　　者也又云殺雞作食豈有仙而殺者乎舊説南陽<lb/>
　　有菊水水甘而芳居民三十餘家飲其水皆夀或<lb/>
　　至百二三十嵗蜀青城山老人村有見五世孫者<lb/>
　　道極險逺生不識鹽醯而溪中多枸杞根如龍虵<lb/>
　　飲其水故夀近嵗道稍通漸能致五味而夀益衰<lb/>
　　桃源盖此比也歟使武陵太守得而至焉則已化<lb/>
　　為争奪之場久矣常意天壤間若此者甚衆不獨<lb/>
<pb n="KR4d0080_WYG_056-25b"/>
　　桃源予在穎州夢至一官府人物與俗間無異而<lb/>
　　山川清逺有足樂者顧視堂上榜曰仇池覺而念<lb/>
　　之仇池武都氐故地楊難當所保予何為居之明<lb/>
　　日以問客客有趙令畤徳麟者曰公何問此此乃<lb/>
　　福地小有洞天之附庸也杜子美盖云萬古仇池<lb/>
　　穴潜通小有天他日工部侍郎王欽臣仲至謂予<lb/>
　　曰吾嘗奉使過仇池有九十九泉萬山環之可以<lb/>
　　避世如桃源也<lb/>
<pb n="KR4d0080_WYG_056-26a"/>
凡聖無異居清濁共此世心閒偶自見念起忽巳逝欲<lb/>
知真一處要使六用廢桃源信不逺杖藜可小憇躬耘<lb/>
任地力絶學抱天藝臂雞有時鳴尻駕無可税苓龜亦<lb/>
晨吸杞狗或夜吠耘樵得甘芳齕齧謝炮製子驥雖形<lb/>
隔淵明已心詣高山不難越淺水何足厲不如我仇池<lb/>
高舉復幾嵗從來一生死近又算癡慧蒲澗安期境羅<lb/>
浮稚川界夢往從之游神交發吾蔽桃花滿庭下流水<lb/>
在户外卻笑逃秦人有畏非真契<lb/>
<pb n="KR4d0080_WYG_056-26b"/>
<hi>傳燈録溈山云凡聖同居龍虵混雜楞嚴經當知是根非一非六汝須陀洹雖得六銷猶未忘一又塵既不縁</hi>
<hi>根無所偶反流全一六用不行荘子大宗師化予之左臂以為雞予因以求時夜化予之尻以為輪以神為馬</hi>
<hi>予因而乗之豈更駕哉羅浮山靈異記麻姑壇有枸杞樹時有赤大見於樹下或天晴朗時聞犬吠聲陶淵明</hi>
<hi>桃源記南陽劉子驥高尚士也聞之欣然規往遊焉嶺表錄異菖蒲澗在廣州城之東北十五里澗中生菖蒲</hi>
<hi>多是一寸十二節山半有菖蒲觀跨水有玉舄閣即安期生上昇之地互見三十五巻廣州蒲澗寺注羅浮山</hi>
<hi>記葛稚川入羅浮煉丹弟子從之者五百餘人置觀四所今丹存焉</hi>
　<lb/>
　施註蘓詩巻四十二<lb/>
</p>
<p>
</p>
  </div>
</body>
</text>
</TEI>
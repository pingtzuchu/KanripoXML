<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施註蘇詩巻四</head> <lb/>
    <p>
<pb n="KR4d0080_WYG_018-1a"/>
欽定四庫全書<lb/>
　施註蘇詩巻四<lb/>
　　　　　　　　　　　　　宋　蘇軾　撰<lb/>
　　　　　　　　　　　　　　　施元之原註<lb/>
　　　　　　　　　　　　　武進邵長蘅刪補<lb/>
　　詩四十七首<lb/>
　　　　<hi>起自京口之錢塘以是年十一月抵任通守錢塘作</hi>
　　　游金山寺<hi>南唐僧應之頭陁巖記金山昔名浮玉因裴頭陁江際獲金貞元二</hi>
<pb n="KR4d0080_WYG_018-1b"/>
　　　　<hi>十一年節帥李錡奏易名金山</hi>
我家江水初發源宦㳺直送江入海聞道潮頭一丈<lb/>
髙天寒尚有沙痕在中泠南畔石盤陀古來出沒隨<lb/>
濤波試登絶頂望鄉國江南江北青山多羇愁畏晚<lb/>
尋歸楫山僧苦留看落日微風萬頃鞾文細斷霞半<lb/>
空魚尾赤是時江月初生魄二更月落天深黒江心<lb/>
似有炬火明飛熖照山棲鳥驚悵然歸卧心莫識非<lb/>
鬼非人竟何物<hi>公自注是夜所見如此</hi>江山如此不歸山江神<lb/>
<pb n="KR4d0080_WYG_018-2a"/>
見怪驚我頑我謝江神豈得已有田不歸如江水<lb/>
<hi>郭景純江賦惟岷山之導江初發源乎濫觴漢地理志岷山注云在蜀郡公蜀人也故云我家張又新水</hi>
<hi>經楊子江心中泠第一竇羣金山寺詩西江中泠波四截湧出一峰青嵽嵲毛詩魴魚赬尾赬赤色也尚</hi>
<hi>書厥四月哉生眀又哉生魄注哉始也始生明月三日也始生魄十六日也禮記月三日而成魄魄月質</hi>
<hi>也嶺表異物志海中遇隂晦波如然火滿海以物擊之迸散如星火有月即不復見木𤣥虛海賦云隂火</hi>
<hi>潛然豈謂此乎左傳僖二十四年晉文公謂舅犯曰所不與舅氏同心者有如白水三國孫權傳魏文帝</hi>
<hi>詔曰此言之誠有如大江</hi>
　　　自金山放船至焦山<hi>潤州圖經焦山焦先所隠故以為名</hi>
<pb n="KR4d0080_WYG_018-2b"/>
金山樓觀何耽耽撞鐘撃鼓聞淮南焦山何有有脩<lb/>
竹採薪汲水僧兩三雲霾浪打人迹絶時有沙户祈<lb/>
春蠶<hi>公自注吳人謂水中可田者為沙</hi>我來金山更留宿而此不到<lb/>
心懐慙同㳺盡返決獨往賦命窮薄輕江潭清晨無<lb/>
風浪自湧中流歌嘯倚半酣老僧下山驚客至迎笑<lb/>
喜作巴人談<hi>公自注焦山長老中江人也</hi>自言久客忘鄉井只有<lb/>
彌勒為同龕困眠得就紙帳暖飽食未厭山蔬甘山<lb/>
林饑卧古亦有無田不退寜非貪展禽雖未三見黜<lb/>
<pb n="KR4d0080_WYG_018-3a"/>
叔夜自知七不堪行當投劾謝簪組為我佳處留茆<lb/>
菴<lb/>
<hi>張平子西京賦大厦耽耽晉夏統傳甲夜之初撞鐘撃鼓楞嚴經食辦擊鼓衆集撞鐘楊䧺傳横江潭而漁列</hi>
<hi>女傳趙津涓女中流為簡子發河激之歌法帖禇遂良書久棄塵滓與彌勒同龕一食清齋六時禪誦嵇叔夜</hi>
<hi>絶交書有必不堪者七甚不可者三後漢崔駰傳祖篆辭甄豐辟命投劾而歸又周黄徐姜傳序閔仲叔世稱</hi>
<hi>節士建武中應侯覇之辟既至覇不及政事徒勞苦而已遂辭出投劾而去注案罪曰劾自投其劾状而去也</hi>
　　　甘露寺<hi>潤州圖經甘露寺在北固山上唐寳歴中李徳裕建公自注欲逰甘露寺有二</hi>
　　　　<hi>客相過遂與偕行寺有石如羊相傳謂之很石云諸葛亮孔眀坐其上與孫仲謀論曹公</hi>
<pb n="KR4d0080_WYG_018-3b"/>
　　　　<hi>也大鐡鑊二案銘梁武帝所鑄畫師子一菩薩二陸探微筆衛公所留祠堂在寺手植柏</hi>
　　　　<hi>合抱矣近寺僧發古殿基得舎利七粒并石記乃衛公為穆宗皇帝造福所葬者也</hi>
江山豈不好獨㳺情易䦨但有相擕人何必素所歡我<lb/>
欲訪甘露當途無閑官二子舊不識欣然肎聨鞍古郡<lb/>
山為城層梯轉朱欄樓臺㫁崖上地窄天水寛一覽吞<lb/>
數州山長江漫漫郤望大眀寺惟見煙中竿很石卧庭<lb/>
下穹隆如伏羱緬懐卧龍公挾䇿事琱鑚一談收猘子<lb/>
再說走老瞞名髙有餘想事往無留觀蕭公古鐡鑊相<lb/>
<pb n="KR4d0080_WYG_018-4a"/>
對空團團陂陁受百斛積雨生微瀾泗水逸周鼎渭城<lb/>
辭漢盤山川失故態怪此能獨完僧繇六化人霓裳挂<lb/>
冰紈隠見十二疊觀者疑夷謾破板陸生畫青猊戲盤<lb/>
跚上有二天人揮手如翔鸞筆墨雖欲盡典刑垂不刋<lb/>
赫赫贊皇公英姿凛以寒古柏手親種挺然誰敢干枝<lb/>
撑雲峰裂根入石窟蟠薙草得斷碑斬崖出金棺瘞藏<lb/>
豈不牢見伏理可歎四雄皆龍虎遺迹儼未刓方其盛<lb/>
壮時爭奪肎少安廢興屬造物遷逝誰控摶况彼妄庸<lb/>
<pb n="KR4d0080_WYG_018-4b"/>
子而欲事所難古今共一軌後世徒辛酸聊興廣武歎<lb/>
不待雍門彈<lb/>
<hi>漢張耳傳如平生歡徐鉉吴録太祖入廣陵造大明寺輿地志石羊巷在城南吴時孫氏隧道也劉備詣孫權</hi>
<hi>權與俱獵因醉各據一羊羅隱石羊詩紫髯桑盖此沉吟很石猶存事可尋三國諸葛亮傳徐庶謂先主曰孔</hi>
<hi>明卧龍也文選商鞅挾䇿以鑽孝公吳歴曹公聞孫策平定江東意甚難之常呼猘兒難與争鋒猘狂犬也三</hi>
<hi>國志魏武帝小字阿瞞潤州類集甘露寺有梁天監中所鑄鑊有銘可驗漢司馬相如傳罷池陂陀下屬江河</hi>
<hi>周鼎泗水注見一巻石鼓詩魚豢魏略景初元年徙長安鐘簴駱駝銅人承露盤盤折銅人重不可致留於覇</hi>
<hi>城李賀金人辭漢歌攜盤獨出月荒凉渭城已逺波聲小潤州類集甘露寺有張僧繇畫菩薩列子周穆王之</hi>
<pb n="KR4d0080_WYG_018-5a"/>
<hi>時西極之國有化人來後漢章帝紀詔齊相省冰紈注紈素也冰言鮮潔如冰范蔚宗宦者論冰紈霧縠之迹</hi>
<hi>盈牣珍藏潤州類集甘露寺有陸探微畫狻猊注詳一巻開元寺詩史記平原君傳民家有躄者盤跚行汲杜</hi>
<hi>子美畫鶴詩畫色久欲盡蒼然猶出塵唐李徳裕傳初封贊皇縣伯潤州類集甘露寺今有李徳裕祠堂畫像</hi>
<hi>及所植檜周禮薙氏掌殺草注薙翦也玉壺清話潤州甘露寺熙寧四年春江中漁者見神光累夕起於溷厠</hi>
<hi>間一旦其厠無故自圯長老應夫再營之方築基墾土去地數尺一礎覆土中刻曰有唐太和三年正月二十</hi>
<hi>四日於上元縣禪衆寺舊塔基下獲舍利石函以其年二月十五日重瘞藏於丹徒縣甘露寺東塔下金棺一</hi>
<hi>銀椁一錦襆九重皆余之施也余創甘露寺寳刹重瘞舍利以資穆皇之𠖇福也江浙西道觀察等使兼潤州</hi>
<hi>刺史李徳裕記四雄諸葛武侯吳大帝梁武帝李衛公也漢韓信傳刻印刓忍不能予刓五丸反注手弄角訛</hi>
<pb n="KR4d0080_WYG_018-5b"/>
<hi>也杜子美贈閭丘師兄詩漠漠世界黒區區争奪繁漢賈誼服賦千變萬化兮未始有極忽然為人兮何足控</hi>
<hi>摶漢齊王傳人謂魏勃勇妄庸人耳晉阮籍傳常登廣武觀楚漢戰處歎曰時無英雄使豎子成名東坡志林</hi>
<hi>昔先友史經臣彦輔謂余阮籍登廣武而歎豈謂沛公豎子乎余曰非也傷時無劉項也豎子指魏晋間人耳</hi>
<hi>其後余㳺甘露寺寺有孔明孫權李徳裕遺迹感而賦詩猶此意也今日讀李太白廣武古戰塲詩云沈湎呼</hi>
<hi>豎子狂言非至公乃知太白亦誤認嗣宗語與先友之意無異嗣宗雖放蕩本有意於世以魏晋多故故一放</hi>
<hi>於酒何至以沛公為豎子乎桓譚新論雍門周以琴見孟嘗君君曰先生鼔琴亦能使文悲乎對曰竊為足下</hi>
<hi>有所悲千秋萬嵗後墳墓生荆棘㳺童牧豎躑躅而歌其上曰孟嘗君之尊貴亦若是乎於是孟嘗君喟然太</hi>
<hi>息淚承睫而未下雍門周引琴鼓之孟嘗君遂㱆欷而就之</hi>
<pb n="KR4d0080_WYG_018-6a"/>
　　　次韻子由栁湖感物<lb/>
憶昔子美在東屯數間茆屋蒼山根嘲吟草木調蠻獠<lb/>
欲與猿鳥争啾喧子今憔悴衆所棄驅馬獨出無往還<lb/>
惟有栁湖萬株桞清隂與子供朝昏胡為譏評不少借<lb/>
生意凌挫難為繁栁雖無言不觧愠世俗乍見應憮然<lb/>
嬌姿共愛春濯濯豈問空腹脩虵蟠朝看濃翠傲炎赫<lb/>
夜愛疎影搖清圓風飜雪陣春絮亂蠧響啄木秋聲堅<lb/>
四時盛衰各有態搖落悽愴驚寒溫南山孤松積雪底<lb/>
<pb n="KR4d0080_WYG_018-6b"/>
抱凍不死誰復賢<lb/>
<hi>杜移居東屯詩東屯復瀼西一種住清谿來往皆茒屋淹留為稻畦北史蠻獠傳蠻之種類蓋盤瓠之後獠者</hi>
<hi>南蠻之别種左傳詩曰雖有姬姜無棄蕉萃㑹稽典録孔融與曹公書今之少年喜謗前輩或能譏評孝章韓</hi>
<hi>昌黎外集送浮屠令縱西遊序譏評文章商較人士史記荆軻傳願王少假借之晉王恭傳恭美姿儀或目之</hi>
<hi>云濯濯如春月栁白樂天悟真寺詩根株抱石長屈曲蟲虵蟠晋列女傳謝道韞詠雪云未若栁絮因風起</hi>
　　　送蔡冠卿知饒州<hi>冠卿與安石議刑名不合遂補外得饒州公送行詩意蓋</hi>
　　　　<hi>在此</hi>
吾觀蔡子與人游掀豗笑語無不可平生儻蕩不驚俗<lb/>
<pb n="KR4d0080_WYG_018-7a"/>
臨事迂闊乃過我横前坑穽衆所畏布路金珠誰不裹<lb/>
爾來變化驚何速昔號剛强今亦頗憐君獨守廷尉法<lb/>
晚嵗郤理鄱陽柂莫嗟天驥逐羸牛欲試良玉須猛火<lb/>
世事徐觀真夢寐人生不信長轗軻知君决獄有隂功<lb/>
他日老人醻魏顆<lb/>
<hi>漢史丹傳貎若儻蕩不備然心甚謹密注儻蕩疎誕無檢也左傳襄公三十年鄭伯有夜飲朝至未已朝者皆</hi>
<hi>自朝布路而罷漢百官公卿表廷尉秦官掌刑辟秩千石張釋之傳釋之為廷尉曰廷尉天下之平也壹傾天</hi>
<hi>下用法皆為之輕重杜子羙短歌行君今理拖春江流又錦樹行青草萋萋盡枯死天驥跛足隨羸牛東方朔</hi>
<pb n="KR4d0080_WYG_018-7b"/>
<hi>七諫服罷牛而驂驥淮南子終山之玉灼以爐炭三日三夜色澤不變得天地之精也白居易詩試玉要燒三</hi>
<hi>日滿楞嚴經郤來觀世間猶如夢中事古詩無為守窮賤轗軻長苦辛漢于定國傳父于公曰我治獄多隂徳</hi>
<hi>未嘗有所寃子孫必有興者左傳宣十五年魏顆從父治命嫁其嬖妾及輔氏之役顆見老人結草以亢杜回</hi>
<hi>回躓而顛故獲之夜夢曰余而所嫁婦人之父也爾用先人治命余是以報王注先生詩案自言以譏當今朝</hi>
<hi>廷進用之人有逆其意者則設坑穽以䧟之有順其意者則以利誘之如以金玉布於道路</hi>
　　　次韻楊褒早春<hi>楊褒字之美嘉祐未為國子監直講治平間出通判潁州好牧</hi>
　　　　<hi>法書蔡君謨多從借搨歐陽公見其女奴彈琵琶有詩云嬌兒兩幅青布裙三腳木牀坐</hi>
　　　　<hi>調曲竒書古畫不論價盛以錦囊装玉軸亦可見其人也</hi>
<pb n="KR4d0080_WYG_018-8a"/>
窮巷凄凉苦未和君家庭院得春多不辭瘦馬騎衝雪<lb/>
來聴佳人唱踏莎破恨徑須煩麴糵増年誰復怨羲娥<lb/>
良辰樂事古難並白髪青衫我亦歌細雨郊園聊種菜<lb/>
冷官門户可張羅放朝三日君恩重睡羙不知身在何<lb/>
<hi>漢陳平傳家乃負郭窮巷樂府曲名有踏莎行世説孔羣與親舊書今年田得七百斛秫不了麴糵事韓退之</hi>
<hi>贈崔立之詩高士例須憐麴糵山海經東南海外甘泉之間有羲和國有女子曰羲娥是生十日常浴日於甘</hi>
<hi>泉謝靈運擬鄴中詩序天下良辰美景賞心樂事四者難并白樂天詩白髪更添今日鬂青衫猶是去年身杜</hi>
<hi>子羙有小園種秋菜詩又醉時歌廣文先生官獨冷漢鄭當時傳下邽翟公為廷尉賔客填門及廢門外可設</hi>
<pb n="KR4d0080_WYG_018-8b"/>
<hi>爵羅白樂天詩歸騎紛紛滿九衢放朝三日為泥塗杜偪仄行曉來急雨春風顛睡美不聞鐘鼓傳</hi>
　　　初到杭州寄子由二絶<lb/>
眼看時事力難勝貪戀君恩退未能遲鈍終須投劾去<lb/>
使君何日換聾丞<lb/>
<hi>漢翟方進傳號遲頓不及事注頓讀曰鈍投劾注見本巻焦山詩漢黄覇傳許丞老病聾督郵白欲逐之霸曰</hi>
<hi>許丞雖老尚能拜起送迎正頗重聴何傷公烏臺詩話軾初任杭州寄子由詩云眼看時事力難勝貪戀君恩</hi>
<hi>退未能意謂新法青苖助役等事煩雜不可辦亦言己材不能勝任也</hi>
聖明寛大許全身衰病摧頽自畏人莫上岡頭苦相望<lb/>
<pb n="KR4d0080_WYG_018-9a"/>
吾方祭竈請比隣<lb/>
<hi>白樂天詩閔黙向隅心摧頽觸籠翅魏文帝雜詩客子常畏人詩國風陟彼岡兮瞻望兄兮漢孫寳傳署御史</hi>
<hi>主簿徙入舍祭竈請比鄰</hi>
　　　次韻栁子玉二首<lb/>
　　　　地爐<lb/>
細聲蚯蚓發銀瓶擁褐横眠天未明衰鬢鑷殘欹雪領<lb/>
壯心降盡倒風旌自稱丹竈錙銖火倦聴山城長短更<lb/>
聞道牀頭唯竹几夫人應不觧卿卿<hi>公自注俗謂竹几為竹夫人</hi>
<pb n="KR4d0080_WYG_018-9b"/>
<hi>韓石鼎聨句詩時於蚯蚓竅微作蒼蝇鳴杜牧之詩金鑷洗霜鬢鄭愚津陽門詩笑云鮐老不為禮飄蕭雪領</hi>
<hi>霜垂頥詩召南我心則降蘇秦傳齊王曰寡人心搖搖然如縣旌孟東野京山行此時游子心百尺風中旌朝</hi>
<hi>野僉載韋荘稱炭而㸑多少一臠必覺之江丈通别賦守丹竈而不顧大還丹祕契圖凡一斤藥有十六兩每</hi>
　<hi>兩有二十四銖從冬至建子日辰起火分兩錙銖相應世説王安豐婦卿安豐豐曰婦人卿壻於禮不敬荅曰</hi>
<hi>我親卿愛卿是以卿卿</hi>
　　　　紙帳<lb/>
亂文龜殼細相連慣卧青綾恐未便潔似僧巾白疊布<lb/>
暖於蠻帳紫茸氊錦衾速巻持還客破屋那愁仰見天<lb/>
<pb n="KR4d0080_WYG_018-10a"/>
但恐嬌兒還惡睡夜深踏裂不成眠<lb/>
<hi>漢尚書郎更直建禮門給青綾被今西掖之任也子玉官為尚書郎舊唐書南蠻傳婆利國有吉貝草緝花以</hi>
<hi>作布細者名為白疊杜子羙贊公房詩細軟青絲履光明白氎巾又張舍人遺褥段詩錦衾巻還客始覺心和</hi>
<hi>平韓退之寄盧仝詩破屋數間而巳矣神仙傳董奉居豫章時大旱縣令丁士彦請致雨奉曰雨易得耳貧道</hi>
<hi>屋皆見天恐雨至何堪令曰先生但致雨當為架好屋屋成暮乃大雨杜茅屋為秋風所破歎布衾多年冷如</hi>
<hi>鐡嬌兒惡卧踏裏裂</hi>
　　　臘日游孤山訪惠勤惠思二僧<hi>孤山在西湖上惠勤餘杭人東</hi>
　　　　<hi>坡通守錢塘見歐陽文忠公於汝隂而南公曰西湖僧惠勤甚文而長於詩子求人於湖</hi>
<pb n="KR4d0080_WYG_018-10b"/>
　　　　<hi>山間而不可得則往従勤乎東坡到官三日訪勤於孤山之下遂賦此詩</hi>
天欲雪雲滿湖樓臺明滅山有無水清出石<hi>一作石出</hi>魚可<lb/>
數林深無人鳥相呼臘日不歸對妻孥名尋道人實自<lb/>
娯道人之居在何許寶雲山前路盤紆孤山孤絶誰肎<lb/>
廬道人有道山不孤紙牕竹屋深自暖擁褐坐睡依圓<lb/>
蒲天寒路逺愁僕夫整駕催歸及未晡出山迴望雲木<lb/>
合但見野鶻盤浮圖兹游淡薄歡有餘到家怳如夢蘧<lb/>
蘧作詩火急追亡逋清景一失後難摹<lb/>
<pb n="KR4d0080_WYG_018-11a"/>
<hi>杜子美雨詩明滅洲景微隱見巖姿露王維詩江流天地外山色有無中漢薛宣傳宣為左馮翊出教曰日至</hi>
<hi>吏以令休掾宜從衆歸對妻子設酒肴請鄰里壹关相樂关仝笑圖經云寳雲寺乾徳二年呉越王錢氏建寺</hi>
<hi>有寳雲菴沈休文詩野徑既盤紆荒阡亦交互韓退鷙之詩喚起牕全曙催歸日未西栁子厚浮圖鶻説有</hi>
<hi>曰鶻穴於長安薦福浮圖有年矣荘子齊物論昔者荘周夢為胡蝶栩栩然胡蝶也俄然覺則蘧蘧然周也</hi>
　　　李杞寺丞見和前篇復用元韻荅之<lb/>
獸在藪魚在湖一入池檻歸期無誤随弓旌落塵土坐<lb/>
使鞭箠環呻呼追胥連保罪及孥<hi>公自注近屢獲鹽賊皆坐同保徙其家</hi>
百日愁歎一日娯白雲舊有終老約朱綬豈合山人紆<lb/>
<pb n="KR4d0080_WYG_018-11b"/>
人生何者非蘧廬故山鶴怨秋猿孤何時自駕鹿車去<lb/>
掃除白髪煩菖蒲麻鞵短後随獵夫射弋狐兔供朝晡<lb/>
陶潛自作五栁傳潘閬畫入三峰圖吾年凜凛今㡬餘<lb/>
知非不去慙衛蘧歳荒無術歸亡逋鵠則易畫虎難摹<lb/>
<hi>列子昔者夢為人僕數罵杖撻無不致也眠中啽囈呻呼徹旦息焉周禮小司徒之職以比追胥以令貢賦楊</hi>
<hi>子紆朱懐金唐李泌傳肅宗在靈武泌入議國事出陪乘輿衆指曰著黄者聖人著白者山人也因賜金紫荘</hi>
<hi>子天運篇仁義先王之蘧廬也止可一宿而不可以久處孔稚圭北山移文蕙帳空兮夜鶴怨山人去兮曉猿</hi>
<hi>驚風俗通鹿車窄小裁容一鹿晋劉伶傳常乗鹿車神仙傳九疑仙人見武帝云聞有石菖蒲一寸九節可以</hi>
<pb n="KR4d0080_WYG_018-12a"/>
<hi>服食郤老故來採耳杜子美丈人山詩掃除白髪黄精在又述懐詩麻鞋見天子荘子說劔篇曼胡之纓短後</hi>
<hi>之衣漢張騫傳堂邑父善射窮急射禽獸給食晉陶潛著五栁先生傳以自况潘閬觀華山詩髙愛三峰挿太</hi>
<hi>虛回頭仰望倒騎驢魏野詩從此華山圖帳襄更添潘閬倒騎驢郭縁生述征記華山有三峰直上數千仞古</hi>
<hi>詩凜凜嵗云暮淮南子蘧伯玉年五十而有四十九年非何者先者難為知而後者易為改也荘子則陽篇蘧</hi>
<hi>伯玉行年六十而六十化未嘗不始於是之而卒詘之以非也未知今之所謂是之非五十九非也後漢馬援</hi>
<hi>傳戒兄子嚴敦書曰効龍伯高不得猶為謹敕之士所謂刻鵠不成尚類騖者也効杜季良不得䧟為天下輕</hi>
<hi>薄子所謂畫虎不成反類狗者也公烏臺詩話誤随弓旌落塵土坐使鞭箠環呻呼以譏諷朝廷新法行後公</hi>
<hi>事鞭箠之多也追胥保伍罪及孥百日愁嘆一日娱以譏諷朝廷鹽法收坐妻子移鄉法太急也嵗荒無術歸</hi>
<pb n="KR4d0080_WYG_018-12b"/>
<hi>亡逋鵠則易畫虎難摹意取馬援言畫鵠不成猶類鶩畫虎不成反類狗言嵗既飢荒我欲出竒畫賑濟又恐</hi>
<hi>朝廷不從乃似畫虎不成反類狗也</hi>
　　　再和<lb/>
東望海西望湖山平水逺細欲無野人疎狂逐漁釣刺<lb/>
史寛大容歌呼君恩飽暖及爾孥才者不閑拙者娱穿<lb/>
巖度嶺腳力健未厭山水相縈紆三百六十古精廬出<lb/>
游無伴籃輿孤作詩雖未造藩閾破悶豈不賢摴蒱君<lb/>
才敏贍兼百夫朝作千篇日未晡朅來湖上得佳句從<lb/>
<pb n="KR4d0080_WYG_018-13a"/>
此不看營丘圖知君篋櫝富有餘莫惜錦繡償菅蘧窮<lb/>
多鬬險誰先逋賭取名畫不用摹<lb/>
<hi>唐王維傳維善畫山水平逺雲勢石色繪工以為天機所到漢百官表武帝元封五年初置部刺史掌奉詔條</hi>
<hi>察州景帝中二年更名郡守曰太守唐百官志武徳元年改太守曰刺史漢曹參傳相舍後園近吏舎吏舎日</hi>
<hi>飲歌呼參聞乃反取酒張坐飲大歌呼與相和白樂天詩歴想為官日無如刾史時歡娱接賔客飽暖及妻兒</hi>
<hi>杭州圖經附郭二邑所管寺院内錢塘二百七十仁和六十五合三百三十五所外七邑不與焉晋陶潜傳王</hi>
<hi>𢎞問其所乗荅云素有腳疾向來籃輿亦足自反乃令一門生二兒共舉至州元稹杜甫墓誌詩人以來未有</hi>
<hi>如子羙者李白尚不能歴其藩翰况堂奥乎博物志老子入胡作摴蒱宋髙祖紀桓𤣥曰劉毅家無儋石之儲</hi>
<pb n="KR4d0080_WYG_018-13b"/>
<hi>摴蒱一擲百萬南史栁惲傳武帝嘗曰分其才藝足了十人韓退之贈崔立之詩朝為百賦猶鬱怒暮作千詩</hi>
<hi>轉遒𦂳後漢張衡思𤣥賦迴志朅來從𤣥謀獲我所求夫何思名畫録李成工山水營丘人也世號李營丘韓</hi>
<hi>退之畫記獨孤生申叔者始得此畫而與余彈棊余幸勝而獲焉明年至河陽座有趙侍御者見之慼然進曰</hi>
<hi>噫余之所手摹也</hi>
　　　游靈隱寺得來詩復用前韵<lb/>
君不見錢塘湖錢王壮觀今巳無屋堆黄金斗量珠運<lb/>
盡不勞折簡呼四方宦游散其孥宫闕留與閒人娱盛<lb/>
衰哀樂兩須臾何用多憂心鬱紆谿山處處皆可廬最<lb/>
<pb n="KR4d0080_WYG_018-14a"/>
愛靈隱飛來孤喬松百丈蒼髯鬚擾擾下笑栁與蒲髙<lb/>
堂㑹食羅千夫撞鐘擊鼓喧朝晡凝香方丈眠氍毹絶<lb/>
勝絮被縫海圖清風徐來驚睡餘遂超羲皇傲几蘧歸<lb/>
時棲鴉正畢逋孤煙落日不可摹<lb/>
<hi>錢塘記唐元和中議築塘防海塘始開募致土石一斛與錢一千來者如雲旬月而塘成因名錢塘五代史吴</hi>
<hi>越世家錢氏自唐末有國兼有兩浙㡬百年宋興俶朝太祖厚禮遣還國太平興國三年詔俶來朝俶舉族歸</hi>
<hi>於京師國除王子年拾遺記後漢郭况庭中起髙閣置衡石其上以秤量珠玉閣下有藏金窟列武士衛之劉</hi>
<hi>禹錫泰娘歌斗量明珠鳥傳意晉宣帝紀王凌曰凌若有罪公當折簡召凌何苦自來帝曰以公非折簡之客</hi>
<pb n="KR4d0080_WYG_018-14b"/>
<hi>故耳十三州記靈隐山青巖晋咸和中有僧登之歎曰此是中天竺國靈鷲山之小嶺不知何年飛來晉殷浩</hi>
<hi>傳松栢之姿經霜猶茂蒲栁弱質望秋先零釋氏要覽唐顯慶中王𤣥䇿使西域至維摩示疾之室遺址疊石</hi>
<hi>為之𤣥䇿躬以手板縦横量之得十笏故號方丈風俗通織毛褥謂之氍毹三輔黄圖武帝温室殿規地以罽</hi>
<hi>賔氍毹杜子美北征詩海圖折波濤舊繡移曲折天吴及紫鳳顛倒在短褐晋陶潜傳甞言髙卧北牕之下清</hi>
<hi>風颯至自謂羲皇上人荘子人間世伏羲几蘧之所行終而况散焉者乎注几蘧古聖君名畢逋注見三巻陪</hi>
<hi>歐陽公燕西湖</hi>
　　　戲子由<lb/>
宛丘先生長如丘宛丘學舍小如舟常時低頭誦經史<lb/>
<pb n="KR4d0080_WYG_018-15a"/>
忽然欠伸屋打頭斜風吹帷雨注靣先生不愧旁人羞<lb/>
任從飽死笑方朔肎為雨立求秦優眼前勃豀何足道<lb/>
處置六鑿須天游讀書萬巻不讀律致君堯舜知無術<lb/>
勸農冠盖閙如雲送老虀鹽甘似蜜門前萬事不挂眼<lb/>
頭雖長低氣不屈餘杭别駕無功勞畫堂五丈容旂旄<lb/>
重樓跨空雨聲逺屋多人少風騷騷平生所慙今不恥<lb/>
坐對疲氓更鞭箠道逄陽虎呼與言心知其非口諾唯<lb/>
居髙志下眞何益氣節消縮今無幾文章小伎安足程<lb/>
<pb n="KR4d0080_WYG_018-15b"/>
先生别駕舊齊名如今衰老俱無用付與時人分重輕<lb/>
<hi>宛丘注見前巻史記孔子世家孔子長九尺有六寸人謂長人而異之曲禮君子欠伸撰杖屨潘安仁秋興賦</hi>
<hi>勁風戾而吹帷荘子外物萹室無空虛則婦姑勃豀心無天游則六鑿相攘南史梁元帝之敗盡焚圖書曰讀</hi>
<hi>書萬巻猶有今日唐沈全交嘲誚詞評士不讀律博士不尋章韓退之詩致君豈無術自進誠獨難班固西京</hi>
<hi>賦紱冕所興冠蓋如雲韓退之送窮文太學四年朝虀暮鹽又贈張籍時吾老嗜讀書餘事不挂眼晋職官志</hi>
<hi>州郡置刺史别駕治中從事唐地理志杭州餘杭郡秦始皇本紀作前殿阿房上可以坐萬人下可建五丈旗</hi>
<hi>庾信小園賦風騷騷而樹急天惨惨而雲低世說王弼見何晏自説注老子㫖意晏多所短不復作聲但應喏</hi>
<hi>喏史記趙世家簡子曰諸大夫朝徒聞唯唯杜子美貽栁少府詩文章一小伎於道未為尊公烏臺詩話任從</hi>
<pb n="KR4d0080_WYG_018-16a"/>
<hi>飽死笑方朔肎為雨立求秦優意取東方朔傳侏儒飽欲死及滑稽傳優旃謂陛楯郎我雖短幸休居言弟家</hi>
<hi>貧官卑而身材長大所以比東方朔陛楯郎而以當今進用之人比侏儒優旃也讀書萬巻不讀律致君堯舜</hi>
<hi>知無術是時朝廷新興律學軾意非之以謂法律不足以致君於堯舜今時又專用法律而忘詩書故言我讀</hi>
<hi>萬巻書不讀法律蓋聞法律之中無致堯舜之術也勸農冠蓋閙如雲送老虀鹽甘似蜜以譏諷朝廷新差提</hi>
<hi>舉官所至苛細生事發摘官吏惟學官無吏責也弟轍為學官故有是句平生所慙今不耻坐對疲氓更鞭箠</hi>
<hi>是時多徒配犯鹽之人例皆饑貧言鞭箠此等貧民軾平生所慚今不復恥矣以譏諷朝廷鹽法太急也道逄</hi>
<hi>陽虎呼與言心知其非口諾唯是時張靚俞希旦作監司意不喜其為人然不敢與争議故毁詆之為陽虎也</hi>
　　　越州張中舍夀樂堂<hi>熙寜五年簽書公事太子中舎張次山字希元創建</hi>
<pb n="KR4d0080_WYG_018-16b"/>
　　　　<hi>張建康人號能吏</hi>
青山偃蹇如髙人常時不肎入官府髙人自與山有素<lb/>
不待招邀滿庭戸卧龍蟠屈半東州萬室鱗鱗枕其股<lb/>
背之不見與無同狐裘反衣無乃魯張君眼力覻天奥<lb/>
能遣荆棘化堂宇持頤宴坐不出門收攬竒秀得十五<lb/>
才多事少厭閒寂卧看雲煙變風雨筍如玉筯椹如簮<lb/>
强飲且為山作主不憂兒輩知此樂但恐造物怪多取<lb/>
春濃睡足午牕明想見新茶如潑乳<lb/>
<pb n="KR4d0080_WYG_018-17a"/>
<hi>後漢龎公傳居峴山之南未嘗入城府漢張禹傳忽忘雅素注素故舊也卧龍山在越州漢匡衡傳富貴在身</hi>
<hi>而列士不譽是有狐白之裘而反衣之也韓退之荅孟郊詩規模背時利文字覻天巧荘子漁父篇左手據膝</hi>
<hi>右手持頤以聴維摩經心不住内亦不住外是為宴坐不斷煩惱而入湼槃是為宴坐能如是坐者佛所印可</hi>
<hi>三國志龎統傳今抜十失五猶得其半任彦升讓吏部表拔十得五尚曰比肩晉書王羲之曰正頼絲竹陶寫</hi>
<hi>常恐兒輩覺損歡樂之趣荘子天運篇名公器也不可多取茶苑湯少茶多則乳靣聚</hi>
　　　姚屯田挽詞<lb/>
京口年來耆舊衰髙人淪䘮路人悲空聞韋叟一經在<lb/>
不見恬侯萬石時貧病只知為善樂逍遥郤恨棄官遲<lb/>
<pb n="KR4d0080_WYG_018-17b"/>
七年一别真如夢猶記蕭然瘦鶴姿<lb/>
<hi>建康實録孫權於朱方築城因京峴山謂之京鎮又因門謂之京口晉習鑿齒著襄陽耆舊傳漢書韋賢傳鄒</hi>
<hi>魯諺曰遺子黄金滿籝不如教子一經石奮傳景帝曰石君及四子皆二千石乃舉集其門因號萬石君少子</hi>
<hi>慶為相諡恬侯後漢東平憲王傳顯宗詔曰日者問東平王處家何等最樂王言為善最樂其言甚大副是要</hi>
<hi>腹矣王仲宣贈蔡子篤詩風流雲散一别如兩白樂天詩病瘦形如鶴</hi>
　　　送岑著作<hi>岑著作梓州人名象求字巖起時以提舉梓州路常平還蜀故詩云惟應</hi>
　　　　<hi>故山夢隨子到吾廬</hi>
懶者常似静静豈懶者徒拙則近於直而直豈拙歟夫<lb/>
<pb n="KR4d0080_WYG_018-18a"/>
子静且直雍容時巻舒嗟我復何爲相得歡有餘我本<lb/>
不違世而世與我殊拙於林間鳩懶於冰底魚人皆笑<lb/>
其狂子獨憐其愚直者有時信<hi>平聲</hi>静者不終居而我懶<lb/>
拙病不受砭藥除臨行怪酒薄已與别淚俱後㑹豈無<lb/>
時遂恐出處踈惟應故山夢隨子到吾廬<lb/>
<hi>李白送蔡山人詩我本不棄世世人自棄我詩召南鵲巢疏云鳩拙於營巢禮記月令魚上冰蓋未解凍之時</hi>
<hi>魚於冰下自藏也許慎說文砭以石刺病也</hi>
　　　吉祥寺賞牡丹<lb/>
<pb n="KR4d0080_WYG_018-18b"/>
人老簮花不自羞花應羞上老人頭醉歸扶路人應笑<lb/>
十里珠簾半上鈎<lb/>
<hi>晉謝安傳羊曇嘗因石頭大醉扶路唱樂不覺至西州門杜牧之贈别詩春風十里揚州夢巻上珠簾總不如</hi>
　　　吉祥寺僧求閣名<lb/>
過眼榮枯電與風久長那得似花紅上人宴坐觀空閣<lb/>
觀色觀空色即空<lb/>
　　　和劉道原見寄<hi>劉道原事見第三巻送道原歸覲南康詩注</hi>
敢向清時怨不容直嗟吾道與君東坐談足使淮南懼<lb/>
<pb n="KR4d0080_WYG_018-19a"/>
歸去方知冀北空獨鶴不須驚夜旦羣烏未可辨雌雄<lb/>
廬山自古不到處得與幽人子細窮<lb/>
<hi>後漢鄭𤣥傳𤣥從馬融受業畢辭歸融喟然曰鄭生今去吾道東矣魏志郭嘉傳劉表坐談客耳漢汲黯傳淮</hi>
<hi>南王謀反憚汲黯曰黯好直諌守節死誼至說公孫𢎞如發䝉耳左傳冀之北土馬之所生韓退之送溫造序</hi>
<hi>伯樂一過冀北之野而馬羣遂空淮南子雞知将旦鶴知夜半詩小雅具曰予聖誰知鳥之雌雄王注先生詩</hi>
<hi>案云以譏當今進用雜亂無分别也</hi>
　　　和劉道原詠史<lb/>
仲尼憂世接輿狂臧穀雖殊竟兩亡吴客漫陳豪士賦<lb/>
<pb n="KR4d0080_WYG_018-19b"/>
桓侯初笑越人方名髙不朽終安用日飲無何計亦良<lb/>
獨掩陳編弔興廢牕前山雨夜浪浪<lb/>
<hi>荘子駢拇篇臧與穀二人相與牧羊而俱亡其羊問臧則挾策讀書問穀則博塞以游二人者事業不同其於</hi>
<hi>亡羊均也晋陸機傳機吴郡人齊王冋矜功自伐受爵不讓機惡之作豪士賦以刺之史記扁鵲傳姓秦氏名</hi>
<hi>越人與虢中庻子論方曰越人之為方也不待切脈望色聴聲寫形言病之所在又過齊齊桓侯客之入朝見</hi>
<hi>曰君有疾不治将深桓侯不應及病召扁鵲鵲巳逃去桓侯遂死曹大家東征賦惟令徳為不朽兮身既殺而</hi>
<hi>名存杜子美醉時歌名垂萬古知何用漢袁盎傳盎徙吴相辭行兄子種曰吴王驕日久國多奸南方卑濕絲</hi>
<hi>能日飲亡何說王母反而已如此幸得脱按絲盎字也韓退之别知賦雨浪浪其不止雲浩浩其常浮</hi>
<pb n="KR4d0080_WYG_018-20a"/>
　　　和劉道原寄張師民<lb/>
仁義大捷徑詩書一旅亭相夸綬若若猶誦麥青青腐<lb/>
鼠何勞嚇髙鴻本自㝠顚狂不用喚酒盡漸須醒<lb/>
<hi>荘子天運篇古之至人假道於仁托宿於義以游逍遥之墟楚辭離騷夫唯㨗徑以窘歩列子仲尼篇處吾之</hi>
<hi>家如逆旅之舎楞嚴經譬如行客投寄旅亭或食或宿事畢俶装前塗不遑安住漢石顯傳顯與牢梁五鹿充</hi>
<hi>宗結為黨友諸附倚者皆得寵位民歌之曰牢邪石邪五鹿客邪邙何纍纍綬若若邪荘子外物篇儒以詩禮</hi>
<hi>發冢者詩固有之曰青青之麥生於陵陂生不布施死何含珠為秋水篇恵子相梁荘子往見之或謂惠子曰</hi>
<hi>荘子來欲代子相恵子恐荘子曰鴟得腐䑕鵷雛過之曰嚇今子欲以子之梁國而嚇我邪揚子鴻飛㝠㝠弋</hi>
<pb n="KR4d0080_WYG_018-20b"/>
<hi>人何慕焉公烏臺詩話熙寜六年軾任杭州通判劉恕寄詩三首軾依韻和云云此詩譏諷朝廷近日進用之</hi>
<hi>人以仁義為捷徑以詩書為逆旅但為印綬爵禄所誘則假六經以進如荘子所謂儒以詩禮發冡故云麥青</hi>
<hi>青也譏□□之願爵位如鴟鳶以腐䑕嚇鴻鵠□溺於利如人之醉於酒酒盡則自醒也</hi>
　　　送張職方吉甫赴閩漕六和寺中作<hi>杭州圖經六和寺開</hi>
　　　　<hi>寳三年建太平興國五年改開化寺</hi>
羡君超然鸞鶴姿江湖欲下還飛去空使呉兒怨不留<lb/>
青山漫漫七閩路門前江水去掀天寺後清池碧玉環<lb/>
君如大江日千里我如此水千山底<lb/>
<pb n="KR4d0080_WYG_018-21a"/>
<hi>白樂天懐錢舎人詩因詠松雪句永懐鸞鶴姿林世程閩中記閩之人居海隖有七種故謂之七閩秦時閩越</hi>
<hi>王無諸王此地白樂天詩白浪掀天盡日風劉禹錫洛城舊居詩水繞庭臺碧玉環王注六和寺後有池蘇子</hi>
<hi>美所賦金鯽魚是也</hi>
　　　雨中遊天竺靈感觀音院<lb/>
蠶欲老麥半黄前山後山雨浪浪農夫輟耒女廢筐白<lb/>
衣仙人在髙堂<lb/>
　　　和蔡準郎中見邀游西湖三首<lb/>
夏潦漲湖深更幽西風落木芙蓉秋飛雪闇天雲拂地<lb/>
<pb n="KR4d0080_WYG_018-21b"/>
新蒲出水栁映洲湖上四時看不足惟有人生飄若浮<lb/>
觧顔一笑豈易得主人有酒君應留不見錢塘游宦客<lb/>
朝推囚暮決獄不因人喚何時休<lb/>
<hi>賈誼服賦其生也若浮其死也若休列子黄帝篇自吾之事夫子友若人也五年之後始一觧顔而笑</hi>
城市不識江湖幽如與蟪蛄語春秋試令江湖處城市<lb/>
郤似麋鹿游汀洲髙人無心無不可得坎且止乘流浮<lb/>
公卿故舊留不得遇所得意終年留君不見抛官彭澤<lb/>
令琴無絃巾有酒醉欲眠時遣客休<lb/>
<pb n="KR4d0080_WYG_018-22a"/>
<hi>荘子逍遥游朝菌不知晦朔蟪蛄不知春秋漢賈誼傳乗流則逝兮得坎則止范傳正李翰林新墓碑偶乗扁</hi>
<hi>舟一日千里或遇勝境終年不移晋陶潜傳性不解音聲而畜素琴一張絃徽不具郡将候潛逢其酒熟取頭</hi>
<hi>上葛巾漉酒畢還復著之貴賤造之者有酒輙設潜若先醉便語客曰我醉欲眠卿可去</hi>
田間決水鳴幽幽插秧未遍麥巳秋相攜燒笋苦竹寺<lb/>
郤下踏藕荷花洲船頭斫鮮細縷縷船尾炊玉香浮浮<lb/>
臨風飽食得甘寝肎使細故胷中留君不見壮士憔悴<lb/>
時饑謀食渇謀飲功名有時無罷休<lb/>
<hi>禮記月令孟夏之月靡草死麥秋至杜詩踏藕野泥中詩大雅釋之叟叟蒸之浮浮韓退之簟詩倒身甘寝百</hi>
<pb n="KR4d0080_WYG_018-22b"/>
<hi>疾愈賈誼服賦細故蔕芥兮何足以疑史記孫武傳吴王曰将軍罷休</hi>
　　　和子由栁湖久涸忽有水開元寺山茶舊無花<lb/>
　　　今嵗盛開二首<lb/>
太昊祠東鐵墓西一樽曽與子同攜囘瞻郡閣遥飛檻<lb/>
北望檣竿半隱堤飯豆羮藜思兩鵠飲河噀水賴長蜺<lb/>
如今勝事無人共花下壺盧鳥勸提<lb/>
<hi>左傳梓慎曰陳太昊之墟也先生志林云余舊過陳州留七十餘日近城可逰觀者無不至栁湖旁有邱俗謂</hi>
<hi>之鐵墓云陳胡公墓也城濠水往往嚙其趾見有鐵錮之漢翟方進傳字子威初汝南有鴻隙大陂郡以為饒</hi>
<pb n="KR4d0080_WYG_018-23a"/>
<hi>方進為相奏罷之王莽時常枯旱鄉中追怨謠曰壊陂誰翟子威飯我豆食羮芋魁反乎覆陂當復誰云者兩</hi>
<hi>黄鵠春秋元命苞虹蜺者隂陽之精雄曰虹雌曰蜺漢昭帝時天雨虹下屬宫中飲井水竭歐陽公詩獨有花</hi>
<hi>上提壺盧勸我沽酒花前傾</hi>
長明燈下石欄干長共松杉鬬嵗寒葉厚有稜犀甲健<lb/>
花深少態鶴頭丹久陪方丈曼陁雨羞對先生苜蓿盤<lb/>
雪裏盛開知有意眀年開後更誰看<lb/>
<hi>唐文粹有髙邁長明燈頌劉餗唐朝傳記江寕寺有晉長明燈嵗久火色變青而不熱隋文帝平陳已訝其古</hi>
<hi>至今猶存劉禹錫詩長明燈是前朝熖曽照青青年少時杜子美海棕行龍鱗犀甲相錯落蒼稜白皮十抱文</hi>
<pb n="KR4d0080_WYG_018-23b"/>
<hi>法華經天雨曼陁羅華閩川名士傳薛令之開元中為右庶子作詩曰朝日上團團照見先生槃槃中何所有</hi>
<hi>苜蓿長欄干上幸東宫見之題其榜曰若嫌松桂寒任逐桑榆暖令之乃謝病</hi>
　　　六月二十七日望湖樓醉書五首<lb/>
黒雲飜墨未遮山白雨跳珠亂入船巻地風來忽吹散<lb/>
望湖樓下水如天<lb/>
<hi>杜子美茅屋歌俄頃風定雲墨色白樂天悟真寺詩赤日間白雨又三㳺洞序水石相薄跳珠濺玉栁子厚詩</hi>
<hi>桂嶺瘴來雲似墨洞庭春盡水如天李賀貝宫夫人詩空光帖妥水如天</hi>
放生魚鱉逐人來無主荷花到處開水枕能令山俯仰<lb/>
<pb n="KR4d0080_WYG_018-24a"/>
風船觧與月裵囘<lb/>
<hi>天禧四年判杭州王欽若奏以西湖為放生池禁捕魚鳥為人主祈福杜詩桃花一蔟開無主</hi>
烏菱白芡不論錢亂繫青菰裹緑盤<hi>一作綵槃</hi>忽憶嘗新㑹<lb/>
靈觀滯留江海得加餐<lb/>
<hi>周禮籩人之實菱芡栗脯注菱芰也芡鷄頭也太史公自序留滯周南歐陽公食鷄頭詩凝祥池鎖㑹靈園注</hi>
<hi>京師賣五嶽觀鷄頭最佳</hi>
獻花游女木蘭橈細雨斜風濕翠翹無限芳洲生杜若<lb/>
吴兒不識楚辭招<lb/>
<pb n="KR4d0080_WYG_018-24b"/>
<hi>任昉述異記木蘭川在尋陽江七里洲中有魯班刻木蘭舟至今猶在唐皇甫冉詩縈回楓葉岸留滯木蘭橈</hi>
<hi>張志和漁父詞青篛笠緑簔衣斜風細雨不須歸楚辭宋玉招魂砥室翠翹挂曲瓊些劉禹錫詩拾羽翠翹飜</hi>
<hi>屈原九歌采芳洲兮杜若将以遺兮下女杜子美詩夢歸歸未得不用楚辭招</hi>
未成小隱聊中隱可得長閑勝暫閑我本無家更安往<lb/>
故鄉無此好湖山<lb/>
<hi>王康琚反招隐詩小隱隱陵藪大隐隐朝市白樂天中隐詩大隱住朝市小隱入邱樊邱樊太冷落朝市太囂</hi>
<hi>喧不如作中隱隱在留司官唯此中隱士致身吉且安似出復似處非忙亦非閑又和裵相閑行詩偷閑意味</hi>
<hi>勝長閑</hi>
<pb n="KR4d0080_WYG_018-25a"/>
　　　七月一日出城舟中苦熱<lb/>
凉飇呼不來流汗方被體稀星乍明滅暗水光瀰瀰香<lb/>
風過蓮芡驚枕裂魴鯉欠伸宿酒餘起坐濯清泚火雲<lb/>
勢方壮未受月露洗身微欲安適坐待東方啟<lb/>
<hi>杜子美詩汗流被我體又倦夜詩重露成涓滴稀星乍有無又貽栁少府詩火雲洗月露絶壁上朝暾詩小雅</hi>
<hi>東有啟明毛傳日旦出謂明星為啟明</hi>
　　　宿餘杭法喜寺後緑野堂望呉興諸山懐孫莘<lb/>
　　　老學士<lb/>
<pb n="KR4d0080_WYG_018-25b"/>
徙倚秋原上凄凉晚照中水流天不盡人遠思何窮問<lb/>
諜知秦過看山識禹功<hi>公自注餘杭始皇所舎舟也西北舟枕山堯時洪水繫舟山上</hi>
稻凉初吠蛤栁老半書蟲荷背風飜白蓮腮雨退紅追<lb/>
游慰遲暮覓句效兒童北望苕溪轉遥憐震澤通烹魚<lb/>
得尺素好在紫髯翁<lb/>
<hi>史記三代世表余讀諜記黄帝以來皆有年数秦始皇紀三十七年至錢塘臨浙江水波惡乃西從狹中渡注</hi>
<hi>云餘杭也左傳昭公元年劉定公館於雒汭歎曰美哉禹功明徳遠矣韓退之詩蛤即是蝦蟇漢五行志昭帝</hi>
<hi>時上林栁樹斷仆地一朝起立生枝葉有蟲食葉成文曰公孫病已立杜子美詩蟲書玉佩蘚又示宗武詩覓</hi>
<pb n="KR4d0080_WYG_018-26a"/>
<hi>句新知律杭州圖經苕水出天目山北入太湖乃古震澤也故老相傳夾岸多苕草秋風吹花浮如飛雪因以</hi>
<hi>名谿古樂府飲馬長城窟行客從逺方來遺我雙鯉魚呼兒烹鯉魚中有尺素書王注張遼以紫髯将軍目孫</hi>
<hi>權今莘老多髯又姓孫故用此事</hi>
　　　宿臨安淨土寺<lb/>
雞鳴發餘杭到寺已亭午參禪固未暇飽食良先務平<lb/>
生睡不足急掃清風宇閉門羣動息香篆起煙縷覺來<lb/>
烹石泉紫筍發輕乳晚凉沐浴罷衰髪稀可數浩歌出<lb/>
門去暮色入村塢微月半隱山圓荷爭瀉露相攜石橋<lb/>
<pb n="KR4d0080_WYG_018-26b"/>
上夜與故人語明朝入山房石鏡炯當路昔照熊虎姿<lb/>
今為猿鳥顧廢興何足弔萬世一仰俯<lb/>
<hi>晉孫綽天台賦羲和亭午㳺氣高褰纂要日在午曰亭午李肇國史補湖州有顧渚紫筍茶陸羽茶經與楊祭</hi>
<hi>酒書顧渚山中紫筍茶兩片一上太夫人一充昆弟同啜白樂天白蓮詩洩香銀囊破瀉露玉盤傾臨安縣圖</hi>
<hi>經真寂院一名山房在石鏡山東吴興記臨安縣東石鏡徑二尺七寸甚清明四靣俱見人形吴越王錢鏐布</hi>
<hi>衣時嘗照石鏡鏡起而聳戰</hi>
　　　自淨土歩至功臣寺<hi>臨安圖經功臣山在縣南二里本名大官山吴越王</hi>
　　　　<hi>錢氏建為功臣院祥符元年改賜今額</hi>
<pb n="KR4d0080_WYG_018-27a"/>
落日岸葛巾晚風吹羽扇松間野歩穩竹外飛橋轉神<lb/>
功鑿横嶺巖石得巨片直度千人溝下有微流泫岡巒<lb/>
蔚回合金碧爛明絢緬懐異姓王負擔此鄉縣長逢跨<lb/>
下辱屢乞桑間飯誰謂山石頑識此希世彦凜然英氣<lb/>
逼屹起猶聳戰他年萬騎歸父老恣歡宴錦綉被原野<lb/>
金珠散貧賤竇融既入朝呉芮空記靣榮華坐銷歇閱<lb/>
世如郵傳惟有長明燈依然照金殿<lb/>
<hi>臨安圖經寺有溝名曰千人相傳錢氏役千人一日而成晉佛圖澄傳敕龍取水泫然微流西漢有異姓諸侯</hi>
<pb n="KR4d0080_WYG_018-27b"/>
<hi>王表晉郭璞詩五百年生異姓王五代史吴越世家錢鏐字具羙杭州臨安人也以販鹽為盗天復二年封越</hi>
<hi>王昭宗詔圖形凌煙閣升衣錦營為衣錦城石鑑山曰衣錦山大官山曰功臣山鏐游衣錦城宴故老山林皆</hi>
<hi>覆以錦梁太祖即位封吴越王兼淮南節度使作還鄉歌曰三節還鄉兮挂錦衣父老逺來相追随牛斗無孛</hi>
<hi>人無欺吴越一王駟馬歸跨下用史記淮隂事桑間飯用左傳趙宣子靈輒事聳戰事見前篇石鏡注後漢竇</hi>
<hi>融傳自以非舊臣一旦入朝在功臣之右毎召見容貎辭氣卑恭巳甚帝以此愈親厚之漢吴芮傳髙祖以其</hi>
<hi>将梅鋗有功從入武闗故徳芮徙封長沙王一年薨三國諸葛誕傳注魏黄初末盗發吴芮冢容貎如生後與</hi>
<hi>發者見吴綱曰君何類長沙王但微短爾漢蓋寛饒傳平恩侯許伯入第寛饒卬視屋歎曰美哉然富貴無常</hi>
<hi>忽則易人此如傳舍所閱多矣劉禹錫詩視身如傳舍閱世甚東流長明燈注見本巻</hi>
<pb n="KR4d0080_WYG_018-28a"/>
　　　游徑山<lb/>
衆峰來自天目山勢若駿馬奔平川中途勒破千里足<lb/>
金鞭玉鐙相回旋人言山住水亦住下有萬古蛟龍淵<lb/>
道人天眼識王氣結茆宴坐荒山巔精誠貫山石為裂<lb/>
天女下試顔如蓮寒牕暖足來朴朔夜鉢呪水降蜿蜒<lb/>
雪眉老人朝扣門願為弟子長參禪爾來廢興三百載<lb/>
奔走吳㑹輸金錢飛樓湧殿壓山破朝鐘暮鼓驚龍眠<lb/>
晴空偶見浮海蜃落日下数投村鳶有生共處覆載内<lb/>
<pb n="KR4d0080_WYG_018-28b"/>
擾擾膏火同烹煎近來愈覺世議隘每到寛處差安便<lb/>
嗟余老矣百事廢郤尋舊學心茫然問龍乞水歸洗眼<lb/>
欲看細字銷殘年<hi>公自注龍井水洗病眼有効</hi>
<hi>李照徑山山門事状徑山乃天目東北峰也中有徑路以通天目故謂之徑山李白相逄行髙挹黄金鞭徐陵</hi>
<hi>紫驑馬詩玉鐙繡纒鬉金鞍錦覆幪山門事状徑山之頂乃天目龍之别居國一大師法欽初隠此山頂有素</hi>
<hi>衣老人前致拜曰我龍也自師到山吾屬五百皆不安我将挈歸天目願捨此為立錫地乃請師南登絶頂入</hi>
<hi>五峰之間中有大湫指謂師曰吾家去此湫當漲矣留一六之水慎勿堙之我将時至衛師焉今一六見存謂</hi>
<hi>之龍井又國一大師初入山遇獵者以其地結草菴請師居之其後龍湫既平北峰之陽復有草菴可居師乃</hi>
<pb n="KR4d0080_WYG_018-29a"/>
<hi>止焉菴蓋龍所為今菴基在而草不生又師一日坐石屛之下有白衣士自言是天目中子山人也長安佛法</hi>
<hi>有難聞師道行髙邈願度為沙彌往救師曰汝有何術曰我誦俱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>觀音呪功力無比師欲驗之乃曰吾坐後</hi>
<hi>石屏汝能呪之令破否曰可遂叱之石屏裂為三片今謂之喝石巖師知神異為薙髪賜名恵崇至京師與術</hi>
<hi>士競勝之四十二章經天神獻玉女於佛欲以試佛佛言革囊衆穢爾來何為去吾不用汝僧皎然荅李季蘭</hi>
<hi>詩天女來相試将花欲染衣山門事状常有白兔二跪於杖屨之間古樂府木蘭歌雄兔腳朴朔雌兔眼迷離</hi>
<hi>王注引抱朴子云外國方士能神呪者臨川禹步吹氣龍即浮出長十餘丈方士一吹縮至一寸取著壺中遇</hi>
<hi>旱出龍而雨集呪水降龍此事相類史記天官書海旁蜃氣象樓䑓韓退之詩頃刻青紅浮海蜃莊子人間世</hi>
<hi>山木自㓂也膏火自煎也公烏臺詩話熙寧六年㳺徑山留題云近來愈覺世議隘每到勝處差安便以譏諷</hi>
<pb n="KR4d0080_WYG_018-29b"/>
<hi>朝廷進用之人多是刻薄褊隘不少容人過失見山中寛閑之處為樂也</hi>
　　　自徑山回得吕察推詩用其韻招之宿湖上<hi>吕名</hi>
　　　　<hi>仲甫字穆仲丞相文穆公䝉正孫</hi>
多君貴公子愛山如愛色心隨葉舟去夢遶千山碧新<lb/>
詩到中路令我喜折屐古來軒冕徒操捨兩悲慄數朝<lb/>
辭簮笏兩腳得暫赤歸來不入府郤走湖上宅寵辱吾<lb/>
久忘寜畏官長詰飄然便歸去誰在子思側君能從我<lb/>
游出郭及未黒<lb/>
<pb n="KR4d0080_WYG_018-30a"/>
<hi>軒后本紀見浮葉乃為舟觀轉篷乃作車晋謝安傳兄子𤣥破苻堅驛書至安方對客圍棊了無喜色既罷還</hi>
<hi>内過户限心喜甚不覺屐齒之折荘子天運篇親權者不能與人柄操之則慄捨之則悲杜子美詩南望青松</hi>
<hi>駕短壑安得赤腳踏層冰又偪仄行徒歩飜愁官長怒又鄭廣文詩醉則騎馬歸頗遭官長罵</hi>
　　　宿望湖樓再和<lb/>
新月如佳人出海初弄色娟娟到湖上瀲瀲搖空碧夜<lb/>
凉人未寝山靜聞響屐騷人故多感悲秋更憀慄君胡<lb/>
不相就朱墨紛黝赤我行得所嗜十日忘家宅但恨無<lb/>
友生詩病莫訶詰君來試吟詠<hi>一作味</hi>定作鶴頭側改罷<lb/>
<pb n="KR4d0080_WYG_018-30b"/>
心愈疑滿紙蛟蛇黒<lb/>
<hi>髙適人日寄杜二詩栁條弄色不忍見鮑明逺翫月詩娟娟似蛾睂白樂天西湖晚歸詩煙波淡蕩搖空碧南</hi>
<hi>史謝靈運傳尋山渉嶺必造幽峻登躡嘗著木屐上山則去其前齒下山則去其後齒楚辭宋玉九歌悲哉秋</hi>
<hi>之為氣也蕭瑟兮草木搖落而變衰憀慄兮若在逺行北史蘇綽傳拜大行臺右丞始制文案程式朱出墨入</hi>
<hi>及計帳户籍之法曹子建與楊徳祖書劉季緒才不逮作者而好詆訶文章掎摭利病杜詩新詩改罷自長吟</hi>
　　　夜泛西湖五絶<lb/>
新月生魄迹未安纔破五六漸盤桓今夜吐艶如半璧<lb/>
游人得向三更看<lb/>
<pb n="KR4d0080_WYG_018-31a"/>
<hi>生魄注見本巻游金山詩杜子美新月詩影斜輪未安盧仝月蝕詩初露半箇璧漸吐滿輪魄</hi>
三更向䦨月漸垂欲落未落景特奇明朝人事誰料得<lb/>
看到蒼龍西沒時<lb/>
<hi>漢天文志東宫蒼龍星按蒼龍角亢之宿夜半而沒</hi>
蒼龍已沒牛斗横東方芒角昇長庚漁人收筒及未曉<lb/>
船過惟有菰蒲聲<hi>公自注湖上禁漁皆盗釣者也</hi>
<hi>漢天文志天一槍棓矛盾動搖角大兵起注角芒角也後漢天文志長庚廣如一疋布著天</hi>
菰蒲無邊水茫茫荷花夜開風露香漸見燈明出逺寺<lb/>
<pb n="KR4d0080_WYG_018-31b"/>
更待月黒看湖光<lb/>
湖光非鬼亦非仙風恬浪靜光滿川須臾兩兩入寺去<lb/>
就視不見空茫然<lb/>
　<lb/>
　<lb/>
　<lb/>
　<lb/>
　施註蘇詩巻四<lb/>
</p>
<p>
</p>
  </div>
</body>
</text>
</TEI>
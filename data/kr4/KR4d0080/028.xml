<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施註蘓詩巻十四</head> <lb/>
    <p>
<pb n="KR4d0080_WYG_028-1a"/>
欽定四庫全書<lb/>
　施註蘓詩巻十四<lb/>
　　　　　　　　　　　　　宋　蘓軾　撰<lb/>
　　　　　　　　　　　　　　　施元之原註<lb/>
　　　　　　　　　　　　　武進邵長衡刪補<lb/>
　　詩三十五首<lb/>
　　　<hi>時守彭城洎戊午元豐改元作</hi>
　　　續麗人行<hi>并引</hi>
<pb n="KR4d0080_WYG_028-1b"/>
　　李仲謀家有周昉畫背面欠伸内人極精戯作<lb/>
　　此詩<hi>張彦逺名畫記周昉字景𤣥官至宣州長史多在渾郭功臣家圗畫又云周昉善畫</hi>
　　　<hi>子女</hi>
深宫無人春日長沈香亭北百花香美人睡起薄梳洗<lb/>
燕舞鶯啼空斷腸畫工欲畫無窮意背立東風初破睡<lb/>
若教回首郤嫣然陽城下蔡俱風靡杜陵饑客眼長寒<lb/>
蹇驢破帽隨金鞍隔花臨水時一見只許腰肢背後㸔<lb/>
心醉歸来茅屋底方信人間有西子君不見孟光舉案<lb/>
<pb n="KR4d0080_WYG_028-2a"/>
與眉齊何曽背面傷春啼<lb/>
<hi>楊妃外傳開元禁中重木芍藥移植於沈香亭前㑹花方繁開上與妃子賞花命李白進清平調三章末云觧</hi>
<hi>釋春風無限恨沈香亭北倚欄干宋玉登徒子好色賦嫣然一笑惑陽城迷下蔡漢韓信傳用廣武君䇿發使</hi>
<hi>燕燕從風而靡杜子美麗人行背後何所見珠壓腰衱稳稱身列子黄帝篇有神巫曰季咸列子見之而心醉</hi>
　　　聞李公擇飲傅國博家大醉二首<lb/>
兒童拍手閙黄昏應笑山公醉習園縱使先生能一石<lb/>
主人未肯獨留髠<lb/>
<hi>晋山簡注屡見李白襄陽歌落日欲沒峴山西倒著接䍦花下迷㐮陽小兒齊拍手攔街争唱白銅鞮傍人借</hi>
<pb n="KR4d0080_WYG_028-2b"/>
<hi>問笑何事笑殺山翁醉似泥史記滑稽傳淳于髠曰臣飲一斗亦醉一石亦醉云云日暮酒䦨合尊促坐男女</hi>
<hi>同席履舄交錯杯盤狼藉堂上燭滅主人留髠而送客羅襦襟觧微聞薌澤當此之時髠心最歡能飲一石</hi>
不肯惺惺騎馬廻玉山知為玉人頺紫雲有語君知否<lb/>
莫喚分司御史來<lb/>
<hi>劉禹錫揚州春夜詩寂寂獨看金燼落紛紛只見玉山頺自羞不是髙陽侣一夜惺惺騎馬廻世説山公稱嵇</hi>
<hi>叔夜之為人也巖巖若孤松之獨秀其醉也忽若玉山之将頺唐闕記杜牧為御史久之分務洛陽時李聰罷</hi>
<hi>鎭閒居聲妓豪華為當時第一嘗宴客女妓百餘皆殊色牧注視良久問曰聞有紫雲者孰是宜以見恵李俯</hi>
<hi>而笑諸妓皆回首破顔牧自飲三爵朗吟而起曰華堂今日綺筵開誰喚分司御史來忽發狂言驚滿座兩行</hi>
<pb n="KR4d0080_WYG_028-3a"/>
<hi>紅粉一時廻意氣閒逸傍若無人</hi>
　　　起伏龍行<hi>并引</hi>
　　徐州城東二十里有石潭父老云與泗水通増損<lb/>
　　清濁相應不差時有河魚出焉元豐元年春旱或<lb/>
　　云置虎頭潭中可以致雷雨用其説作起伏龍行<lb/>
何年白竹千鈞弩射殺南山雪毛虎至今顱骨帶霜牙<lb/>
尚作四海毛蟲祖東方久旱千里赤三月行人口生土<lb/>
碧潭近在古城東神物所蟠誰敢侮上欹蒼苔擁巖竇<lb/>
<pb n="KR4d0080_WYG_028-3b"/>
下應清河通水府眼光作電走金虵鼻息為雲擢煙縷<lb/>
當年負圗傳帝命左右羲軒詔神禹爾來懐寳但貪眠<lb/>
滿腹雷霆瘖不吐赤龍白虎戰明日<hi>公自注是月丙辰明日庚寅</hi>倒<lb/>
巻黄河作飛雨嗟我豈樂鬬兩雄有事徑須煩一怒<lb/>
<hi>後漢南蠻傳板楯者秦昭襄王時有一白虎常從羣虎数逰秦蜀巴漢之境昭王重募國中能殺虎者時有巴</hi>
<hi>郡閬中<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>人能作白竹之弩登樓射殺白虎昭王嘉之/乃刻石盟要<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>人安之三國志魏杜襲傳千鈞之弩不</hi>
<hi>為鼷䑕發機尚書故實南中久旱以繩繋虎頭骨投有龍處入水即数人牽制不定俄頃雲起潭雨亦隨下龍</hi>
<hi>畏虎雖枯骨能動之如此劉禹錫嘉話亦云毛蟲字出漢書五行志帝王世紀龍馬出圗於河伏羲觀之以畫</hi>
<pb n="KR4d0080_WYG_028-4a"/>
<hi>八卦黄帝言余夢兩龍挺白圗以授余於河之都又洛出龜書以賜神禹洪範是也張華博物志龍抱寳而眠</hi>
<hi>謂之癡龍史記孟嘗君傳秦齊世不兩雄洞庭靈姻傳堯遭洪水九年乃此子一怒耳</hi>
　　　聞公擇過雲龍張山人輒往從之公擇有詩戲<lb/>
　　　用其韻<lb/>
我生固多憂肉食常苦墨軒然就一笑猶得好飲力聞<lb/>
君過雲龍對酒兩静黙急攜清歌女出郭及未昃一歡<lb/>
難力致邂逅有勝特喧蜂集晩花亂雀啅叢棘山人樂<lb/>
此耳寂寞誰侍側何當求好人聊使治要襋使君自孤<lb/>
<pb n="KR4d0080_WYG_028-4b"/>
僨此理誰相值不如學飬生一氣服千息<lb/>
<hi>左傳哀十三年晋定公呉夫差㑹于黄池呉晋争先司馬寅曰請姑視之反曰肉食者無墨今呉王有墨國勝</hi>
<hi>乎太子死乎杜預注墨氣色下也後漢薊子訓傳軒渠笑悦欲往就之詩國風掺摻女手可以縫裳要之襋之</hi>
<hi>好人服之漢匈奴傳冒頓為書遺髙后曰陛下獨立孤僨獨居兩主不樂無以自虞注僨仆也猶言不能自立</hi>
<hi>也虞與娛同晋許邁傳常服氣一氣千餘息</hi>
　　　送李公擇<lb/>
嗟余寡兄弟四海一子由故人雖云多出處不我謀弓<lb/>
車無停招逝去勢莫留僅存今㡬人各在天一陬有如<lb/>
<pb n="KR4d0080_WYG_028-5a"/>
長庚月到曉爛不收宜我與夫子相好手足侔比年兩<lb/>
見之賓主更獻酬樂哉十日飲衎衎和不流論事到深<lb/>
夜僵仆鈴與騶頗嘗見使君有客如此不欲别不忍言<lb/>
惨惨集百憂念我野夫兄知名三十秋已得其為人不<lb/>
待風馬牛他年林下見傾盖如白頭<lb/>
<hi>詩國風終鮮兄弟惟予二人左傳逸詩翹翹車乗招我以弓史記范雎傳秦昭王遺平原君書曰君幸過寡人</hi>
<hi>願與君為十日飲王注鈴守鈴閤者漢東方朔傳給騶侏儒師古曰騶奉廐之御也晋謝安傳桓温請安為司</hi>
<hi>馬既到温喜問左右曰頗嘗見我有如此客不野夫公擇之兄名莘</hi>
<pb n="KR4d0080_WYG_028-5b"/>
　　　送筍芍藥與公擇二首<lb/>
久客厭鹵饌<hi>公自注蜀人謂東北人鹵子</hi>枵然思南烹故人知我意<lb/>
千里寄竹萌駢頭玉嬰兒一一脱錦䙀庖人應未識旅<lb/>
人眼先明我家拙厨饍彘肉芼蕪菁送與江南客燒煮<lb/>
配香粳<lb/>
<hi>韓退之初南食詩自宜味南烹爾雅筍竹萌也呉筠竹賦一筍明其𦙍嗣三節獲乎嬰兒儲光羲筍詩稚子脱</hi>
<hi>錦䙀駢頭玉香滑張平子南都賦若其厨饍則有華薌重秬滍臯香粳</hi>
今日忽不樂折盡園中花園中亦何有芍藥裊殘葩久<lb/>
<pb n="KR4d0080_WYG_028-6a"/>
旱復遭雨紛披亂泥沙不折亦安用折去還可嗟棄擲<lb/>
亮未能送與謫仙家還将一枝春插向兩髻丫<lb/>
<hi>陸凱寄梅詩江南無所有聊贈一枝春按公詩特借用其字故爾不拘歐陽公詩小婢立我前赤脚兩髻丫</hi>
　　　和孫莘老次韻<lb/>
去國光隂春雪消還家蹤迹野雲飄功名正自妨行樂<lb/>
迎送纔堪博早朝雖去友朋親吏卒却辭讒謗得風謡<lb/>
今年我亦江南去不問繁雄與寂寥<lb/>
<hi>晋向秀傳秀注荘子嵇康曰此書詎復須注正自妨人作樂耳白樂天詩昏昏一覺睡不博蚤朝人後漢李郃</hi>
<pb n="KR4d0080_WYG_028-6b"/>
<hi>傳和帝分遣使者各至州縣觀採風謡</hi>
　　　游張山人園<lb/>
壁閒一軸煙蘿子盆裏千枝錦被堆慣與先生為酒伴<lb/>
不嫌刺史亦顔開纎纎入麥黄花亂颯颯催詩白雨來<lb/>
聞道君家好井水歸軒乞得滿缾回<lb/>
<hi>唐楊巨源看花詩一林堆錦映千燈王注煙蘿子今所畫修飬者多有之錦被堆一名粉團兒花如月桂而小</hi>
<hi>粉紅或微黄色枝柯纎長髙丈餘往往作架承之司空圖郊園詩逺樹連村暗黄花入麥稀杜子美詩片雲頭</hi>
<hi>上黒應是雨催詩白樂天詩赤日閒白雨隂晴同一川</hi>
<pb n="KR4d0080_WYG_028-7a"/>
　　　杜介熙熈堂<lb/>
﨑嶇世路最先回窈窕華堂手自開咄咄何曾書怪事<lb/>
熈熈長覺似春臺白砂碧玉味方永黄紙紅旗心巳灰<lb/>
遥想閉門投轄飲鵾絃鐵撥響如雷<lb/>
<hi>王文考靈光殿賦旋室㛹娟以窈窕咄咄用殷浩事巳見十一巻和趙郎中詩注老子衆人熈熈如享太牢如</hi>
<hi>登春臺神仙傳殷七七每醉歌曰琴彈碧玉調鑪飬白朱砂白樂天詩紅旗破賊非吾事黄紙除書無我名投</hi>
<hi>轄陳遵事詳八巻和蘇州太守詩注鵾絃鐵撥開元賀懐知事已見八巻古纒頭曲注唐文宗時内庫有二琵</hi>
<hi>琶號大忽雷小忽雷五代史補馮道之子能彈琵琶以皮為弦世宗號繞殿雷</hi>
<pb n="KR4d0080_WYG_028-7b"/>
　　　次韻答劉涇<lb/>
吟詩莫作秋蟲聲天公怪汝鉤物情使汝未老華髪生<lb/>
芝蘭得雨蔚青青何用自燔以出馨細書千紙雜真行<lb/>
新音百變口如鸎異義蠭起弟子争舌翻濤瀾巻齊城<lb/>
萬巻堆胸兀相撑以病為樂子未驚我有至味非煎烹<lb/>
是中之樂吁難名緑槐如山闇廣庭飛蟲繞耳細而清<lb/>
敗席展轉卧見經<hi>一作驚</hi>亦自不<hi>一作不自</hi>嫌翠織成意行信<lb/>
足無溝坑不識五郎呼作卿吏民哀我老不明相戒無<lb/>
<pb n="KR4d0080_WYG_028-8a"/>
復煩鞭刑時臨泗水照星星微風不起鏡面平安得一<lb/>
舟如葉輕卧聞郵籖報水程蓴羮羊酪不須評一飽且<lb/>
救饑腸鳴<lb/>
<hi>漢兩龔傳薫以香自燒膏以明自消法書苑晋世以來工書者多以行書著名兼真者謂之真行帶草者謂之</hi>
<hi>行草劉伯倫酒徳頌陳説禮法是非蠭起漢蒯通傳酈生掉三寸舌下齊七十餘城詩國風輾轉伏枕杜子美</hi>
<hi>張舍人遺褥叚詩客從西北來遺我翠織成唐宋璟傳每宴朝堂張易之昌宗列卿三品璟階六品居下座易</hi>
<hi>之謟事璟虛位揖曰公第一人何下座璟曰才劣品卑卿何謂第一是時朝廷以易之内寵不名其官呼易之</hi>
<hi>五郎昌宗六郎鄭善果謂璟曰公奈何謂五郎為卿璟曰以官正當為卿君非其家奴何郎之云後漢馬援傳</hi>
<pb n="KR4d0080_WYG_028-8b"/>
<hi>頗哀老子使得遨遊唐徐有功傳為蒲州司法参軍為政仁不忍杖罰民服其恩更相約曰犯徐参軍杖者必</hi>
<hi>斥之謝靈運南亭詩戚戚感物歎星星白髪垂杜子美青草湖詩宿漿依農事郵籖報水程蓴羮羊酪見七巻</hi>
<hi>金門寺中詩注陶淵明詩傾身營一飽韓退之詩饑腸徹死無由鳴</hi>
　　　攜妓樂游張山人園<lb/>
大杏金黄小麥熟墮巢乳鵲拳新竹故將俗物惱幽人<lb/>
細馬紅糚滿山谷提壺勸酒意雖重杜鵑催歸聲更速<lb/>
酒䦨人散却闗門寂歴斜陽挂疎木<lb/>
<hi>晋王戎傳俗物已復來敗人意李白對酒歌二八佳人細馬駞青黛畫眉紅錦靴</hi>
<pb n="KR4d0080_WYG_028-9a"/>
　　　種徳亭<hi>并引</hi>
　　處士王復家於錢塘為人多技能而醫尤精期於<lb/>
　　活人而巳不志於利築室候潮門外治園圃作亭<lb/>
　　榭以與賢士大夫游惟恐不及然終無所求人徒<lb/>
　　知其接花蓺果之勤而不知其所種者徳也乃以<lb/>
　　名其亭而作詩以遺之<lb/>
小圃旁城郭閉門芝木香名隨市人隐徳與佳木長元<lb/>
化善飬性倉公多禁方所活不可数相逢旋相忘但喜<lb/>
<pb n="KR4d0080_WYG_028-9b"/>
賔客來置酒花滿堂我欲東南去再觀䨇檜蒼山茶想<lb/>
出屋湖橘應過牆木老徳亦熟吾言豈荒唐<lb/>
<hi>唐詩水浄苔莎色露香芝术苗後漢華佗傳字元化曉飬性之術年且百嵗而有壯容史記扁鵲倉公傳太倉</hi>
<hi>公姓淳于氏名意少而喜醫方術師元里公乗陽慶悉以禁方予之史記貨殖傳十嵗樹之以木百嵗來之以</hi>
<hi>徳荘子天下篇繆悠之説荒唐之言</hi>
　　　文與可有詩見寄云待將一叚鵝谿絹掃取寒<lb/>
　　　梢萬尺長次韻答之<lb/>
為爱鵝谿白蠒光掃殘雞距紫毫鋩世間那有千尋竹<lb/>
<pb n="KR4d0080_WYG_028-10a"/>
月落庭空影許長<lb/>
<hi>茶録蜀東川鵝谿出畫絹作羅底佳白樂天雞距筆賦足之健者雞足毛之勁者兎毛就足之中奮發者利距</hi>
<hi>在毛之内秀出者長毫合為乎筆正得其要</hi>
　　　聞辯才法師復歸上天竺以詩戲問<lb/>
道人出山去山色如死灰白雲不觧笑青松有餘哀忽<lb/>
聞道人歸鳥語山容開神光出寳髻法雨洗浮埃想見<lb/>
南北山花發前後臺寄聲問道人借襌以為詼何所聞<lb/>
而去何所見而回道人笑不答此意安在哉昔年夲不<lb/>
<pb n="KR4d0080_WYG_028-10b"/>
住今者亦無來此語竟非是且食白楊梅<lb/>
<hi>盧仝月蝕詩青山死灰色荘子盗跖篇孔子下車色若死灰楞嚴經世尊從肉髻中涌百寳光光中涌出千葉</hi>
<hi>寳蓮白樂天寄上天竺詩前臺花發後臺見上界鐘聲下界聞晋嵇康傳與向秀鍜於大樹下鍾㑹徃造焉康</hi>
<hi>不為禮而鍜不輟久之㑹去康謂曰何所聞而來何所見而去㑹曰聞所聞而來見所見而去金剛經應生無</hi>
<hi>所住心若心有住則為非住又阿那含名為不來而實無不來北户雜録鄭䖍云越州客山有白楊梅杭州圖</hi>
<hi>經楊梅塢在南山近瑞峰楊梅尤盛有紅白二種今杭人呼白者為聖僧梅</hi>
　　　和子由送將官梁左藏仲通<lb/>
雨足誰言春麥短城堅不怕秋濤巻日長惟有睡相宜<lb/>
<pb n="KR4d0080_WYG_028-11a"/>
半脱紗巾落紈扇芳草不鋤當户長珍禽獨下無人見<lb/>
覺來身世都是夢坐久枕痕猶著面城西忽報故人來<lb/>
急掃風軒炊麥飯<hi>公自注徐州所出</hi>伏波論兵初矍鑠中散談<lb/>
仙更清逺南都從事亦學道不䘏腸空誇腦滿問羊他<lb/>
日到金華應許相將游閬苑<lb/>
<hi>蜀志周羣傳先主將誅張裕諸葛亮表請其罪答曰芳蘭生門不得不鋤謝承後漢書李固為太守食麥飯後</hi>
<hi>漢馬援傳劉尚擊武陵五谿蠻軍没援請行帝愍其老援據鞍顧盻以示可用帝笑曰矍鑠哉是翁也援為伏</hi>
<hi>波將軍晋嵇康傳嵇康仕魏為中散大夫常修飬性服食之事以為神仙禀之自然非學所得至於導飬得理</hi>
<pb n="KR4d0080_WYG_028-11b"/>
<hi>則安期彭祖之夀可及乃著飬生論王注南都從事謂子由也時子由從張文定僉書南京判官嘗云學道三</hi>
<hi>十年今始麤聞道也道家口訣欲得不死腸中無滓欲得不老還精補腦神仙傳黄初平家使牧羊有道士將</hi>
<hi>至金華山石室中其兄尋索見之問羊何在初平叱白石俱起成羊兄曰道可學否初平曰唯好即得兄乃棄</hi>
<hi>家服伏苓五萬日遂得仙集仙録西王母居閬風之苑東方朔十洲記崑崙山三角其一正北干辰星之輝名</hi>
<hi>閬風</hi>
　　　次韻秦觀秀才見贈秦與孫莘老李公擇甚熟<lb/>
　　　將入京應舉<hi>秦觀髙郵人初字太虛後改字少游</hi>
夜光明月非所投逢年遇合百無憂將軍百戰竟不侯<lb/>
<pb n="KR4d0080_WYG_028-12a"/>
伯郎一斗得凉州翹闗負重非無力十年不入紛華域<lb/>
故人坐上見君文謂是古人吁莫測新詩説盡萬物情<lb/>
硬黄小字臨黄庭故人已去君未到空吟河畔草青青<lb/>
誰謂他鄉各異縣天遣君來破吾願一聞君語識君心<lb/>
短李髯孫眼中見江湖放浪久全真忽然一鳴驚倒人<lb/>
縱横所值<hi>一作往</hi>無不可知君不怕新書新千金敝帚那<lb/>
堪換我亦淹留豈長算山中既未决同歸我聊爾耳君<lb/>
其漫<lb/>
<pb n="KR4d0080_WYG_028-12b"/>
<hi>漢鄒陽傳明月之珠夜光之璧以闇投人於道衆莫不按劍相盼史記佞幸傳力田不如逢年善仕不如遇合</hi>
<hi>漢李廣傳與望氣王朔語曰自漢撃匈奴廣未嘗不在其中終無尺寸功以得封邑豈吾相不侯耶三輔决録</hi>
<hi>孟佗字伯郎一斗凉州注見一巻和劉長安題薛周逸老亭唐選舉志武后長安二年始置武舉有馬槍翹闗</hi>
<hi>負重身材之選唐書員半千傳武后謂半千曰久聞爾名謂為古人乃在朝邪王注公言嘗於祕書閣觀王羲</hi>
<hi>之墨蹟皆唐人硬黄紙臨夲惟鵝羣一帖似羲之真筆古樂府飲馬長城窟行青青河畔草緜緜思逺道又他</hi>
<hi>鄉各異縣展轉不相見世説郗超為桓温参軍王珣為主簿府中語曰髯参軍短主簿蘅按短李謂公擇髯孫</hi>
<hi>謂莘老借用李紳孫㑹稽事耳舊注非嵇叔夜詩志在守樸飬素全真史記楚世家莊王曰三年不蜚蜚将冲</hi>
<hi>天三年不鳴鳴将驚人唐王勃傳李嶠宋之問之文如良金美玉無施不可三國魏武帝紀自作兵書十餘萬</hi>
<pb n="KR4d0080_WYG_028-13a"/>
<hi>言諸将征伐皆以新書從事王注新書言王介甫新學經義之説也魏文帝典論夫人難於自見而文非一體</hi>
<hi>鮮能備善是以各以所長相輕所短里語曰家有敝帚享之千金不自見之患也晋阮咸傳未能免俗聊復爾</hi>
<hi>耳唐元結傳自稱浪士及有官人以為浪者亦漫為官乎又曰公漫久矣可以漫為叟</hi>
　　　僕曩於長安陳漢卿家見呉道子畫佛碎爛可<lb/>
　　　惜其後十餘年復見之於鮮于子駿家則巳裝<lb/>
　　　背完好子駿以見遺作詩謝之<hi>米元章畫史云蘇子瞻家收呉</hi>
　　　　<hi>道子畫佛及侍者誌公十餘人破碎甚而當面一手精彩動人㸃不加墨口淺深暈成故</hi>
　　　　<hi>最如活元章所記即此畫也</hi>
<pb n="KR4d0080_WYG_028-13b"/>
貴人金多身復閑争買書畫不計錢巳將鐵石充逸少<lb/>
<hi>公自注法帖大王書中有殷鐵石字鐵石梁武帝時人</hi>更補朱繇為道元<hi>公自注世所收</hi>
<hi>呉道子畫多朱繇筆也</hi>煙薫屋漏裝玉軸鹿皮蒼璧知誰賢呉生<lb/>
畫佛夲神授<hi>一作駿</hi>夢中化作飛空仙覺來落筆不經意<lb/>
神妙獨到秋毫顛昔我長安見此畫歎息至寳空澘然<lb/>
素絲㫁續不忍㸔巳作蝴蝶飛聯翩君能收拾為補綴<lb/>
體質散落嗟神全誌公髣髴見刀尺修羅天女猶雄妍<lb/>
如觀老杜飛鳥句脱字欲補知無縁問君乞得良有意<lb/>
<pb n="KR4d0080_WYG_028-14a"/>
欲將俗眼為洗煎貴人一見定羞怍錦囊千紙何足捐<lb/>
不須更用博麻縷付與一炬隨飛煙<lb/>
<hi>尚書故實千字文梁周興嗣編次而有王右軍書者乃梁武教諸王書令殷鐵石於大王書中榻一千字不重</hi>
<hi>者每字片紙雜碎無序武帝召興嗣韻之書畫補遺朱繇長安人工畫佛道米元章畫史真絹色淡雖百破而</hi>
<hi>色明白精神彩色如新惟佛像多經香煙薫損夲色書苑顔魯公與懐素同學草書於郭兵曹或問張長史見</hi>
<hi>公孫大娘舞劍噐始得低昂回翔之狀兵曹亦有之乎懐素以古釵脚對魯公曰何如屋漏痕漢書食貨志武</hi>
<hi>帝造白鹿皮幣令王侯朝覲必以薦璧顔異曰今王侯朝賀以蒼璧直数千而其皮薦反四十萬夲末不相稱</hi>
<hi>小説一道人為戲術碎翦絹作蝴蝶而飛少選復如故或藏其一蝶絹亦虧如蝶之大傳燈録寳誌襌師金城</hi>
<pb n="KR4d0080_WYG_028-14b"/>
<hi>人姓朱氏常執錫杖頭鐶翦刀尺銅鑑歐陽詩話陳從易舍人偶得杜詩舊本至送蔡都尉詩云身輕一鳥其</hi>
<hi>下脱一字數客各用一字補之或云疾或云落或云下後得完本乃過字陳歎曰一字莫能到也王注博麻縷</hi>
<hi>似祖語麻三斤之類</hi>
　　　雨中過舒教授<hi>舒名煥字堯夫公守徐堯夫時為教授</hi>
疎疎簾外竹瀏瀏竹閒雨牕扉静無塵几硯寒生霧美<lb/>
人樂幽獨有得縁無慕坐依蒲褐禪起聼風甌語客來<lb/>
淡無有灑掃凉冠屨濃茗洗積昏妙香浄無慮歸來北<lb/>
堂闇一一微螢度此生憂患中一餉安閑處飛鳶悔前<lb/>
<pb n="KR4d0080_WYG_028-15a"/>
笑黄犬悲晚悟自非陶靖節誰識此間趣<lb/>
<hi>杜子美詩心清聞妙香陶淵明詩此閒有真趣欲辨巳忘言飛鳶黄犬注竝見前</hi>
　　　次韻舒教授寄李公擇<lb/>
草書妙絶吾所兄真書小低猶抗行論文作詩俱不敵<lb/>
看君談笑收降旌去年逾月方出晝<hi>公自注予去年留齊月餘</hi>為君<lb/>
劇飲㡬濡首今年過我雖少留寂寞陶潛方止酒<hi>公自注此</hi>
<hi>行公擇病酒夕不飲</hi>别時流涕攬君䰅懸知此懽堕空虛松下縱<lb/>
横餘屐齒門前轣轆想君車怪君一身都是徳近之清<lb/>
<pb n="KR4d0080_WYG_028-15b"/>
潤淪肌骨細思還有可恨時不許藍橋見傾國<hi>公自注公擇有</hi>
<hi>婢名雲英屢欲出不果</hi>
<hi>晋王羲之傳毎自稱我書比鍾繇當抗行比張芝草猶雁行也華嶠譜序華歆能劇飲石餘不亂周易未濟有</hi>
<hi>孚于飲酒無咎濡其首象曰飲酒濡首亦不知節也陶潜止酒詩始覺止為善今朝真止矣裴硎傳竒長慶開</hi>
<hi>裴航傭舟㐮漢同舟有樊夫人者國色也航以詩及珍果獻夫人以詩答曰一飲瓊漿百感生元霜杵盡見雲</hi>
<hi>英藍橋便是神仙窟何必﨑嶇上玉京後航歸輦下經藍橋驛因渇乞漿于茅舍果遇雲英遂娶之後同得仙</hi>
<hi>去</hi>
　　　又送鄭户曹<hi>鄭户曹名僅字彦能彭城人是時為冠氏令</hi>
<pb n="KR4d0080_WYG_028-16a"/>
水繞彭城樓山圍戲馬臺古來豪傑地千嵗有餘哀隆<lb/>
準飛上天重瞳亦成灰白門下吕布大星隕臨淮尚想<lb/>
劉徳輿置酒此徘徊爾來苦寂寞廢圃多蒼苔河從百<lb/>
歩響山到九里回山水自相激夜聲轉風雷蕩蕩清河<lb/>
壖黄樓我所開秋月墮城角春風摇酒杯遲<hi>去聲</hi>君為坐<lb/>
客新詩出瓊瑰樓成君巳去人事固多乖他年君倦游<lb/>
白首賦歸來登樓一長嘯使君安在哉<lb/>
<hi>漢髙祖隆準而龍顔史記項羽贊舜目蓋重瞳子項羽亦重瞳子後漢吕布傳自號徐州牧曹操攻之布登白</hi>
<pb n="KR4d0080_WYG_028-16b"/>
<hi>門樓攻圍之急乃下酈道元水經注沛南門謂之白門唐李光弼傳封臨淮郡王復歸徐州遇疾薨杜子美武</hi>
<hi>衛将軍挽詞嚴警當寒夜前軍落大星南史宋髙祖諱裕字徳輿小字寄奴姓劉氏初封宋公居彭城嘗九日</hi>
<hi>讌戲馬臺韋應物詩水性自云静石中夲無聲如何兩相激雷轉空山鳴秦太虛黄楼賦序太守蘇公守彭城</hi>
<hi>之明年既治河決之變民以更生又因修繕其城作黄楼於東門之上以為水受制於土而土之色黄故取名</hi>
<hi>焉晋劉琨傳在晋陽為胡騎所圍城中窘琨乃乗月登楼清嘯賊聞之悽然棄圍而走</hi>
　　　次韻黄魯直見贈古風二首<hi>黄魯直名庭堅分寧人與張文潛秦</hi>
　　　　<hi>少游晁無咎俱出蘇門天下號元祐四學士而魯直之名㡬配東坡故稱蘇黄云附魯直</hi>
　　　　<hi>古詩一曰江梅有佳實託恨桃李場桃李終不言朝露借恩光孤芳忌皎潔冰雪空自香</hi>
<pb n="KR4d0080_WYG_028-17a"/>
　　　　<hi>古來和鼎實此物升廟廊嵗月坐成晚煙雨青已黄得升桃李盤以逺初見嘗終然不可</hi>
　　　　<hi>口擲棄官道傍但使夲根在棄捐果何傷二曰青松岀洞壑十里聞風聲上有百尺絲下</hi>
　　　　<hi>有千嵗苓小草有逺志相依在平生醫和不並世深根且固蒂人言可醫國何用大早計</hi>
　　　　<hi>小大才則殊氣味固相似</hi>
嘉榖卧風雨稂莠登我場陳前漫方丈玉食惨無光大<lb/>
哉天宇閒美惡更臭香君看五六月飛蚊殷回廊兹時<lb/>
不少假俛仰霜葉黄期君蟠桃枝千嵗終一嘗顧我如<lb/>
苦李全生依路旁紛紛不足愠悄悄徒自傷<lb/>
<pb n="KR4d0080_WYG_028-17b"/>
<hi>杜子美詩天涯歇滯雨稉稻卧不翻又病橘詩此物嵗不稔玉食失光輝荘子知北遊神竒復化為臭腐臭腐</hi>
<hi>復化為神竒詩國風殷其靁山海經東海有山名度索上有大桃蟠屈三千里名蟠桃晋王戎傳嘗與羣兒戲</hi>
<hi>道側見李樹多實等軰趣之戎獨不往或問故曰樹在道邉而多子必苦李也取之信然詩國風憂心悄悄愠</hi>
<hi>于羣小公烏臺詩話北京國子監教授黄庭堅寄書一封并古詩二首與軾依韻和答云嘉榖卧風雨至玉食</hi>
<hi>惨無光以譏今之小人勝君子如稂莠之奪嘉榖又云大哉天宇閒至悄悄徒自傷意言君子小人進退有時</hi>
<hi>如夏月蚊虻縱横至秋自息比黄庭堅於蟠桃進必遲自比苦李以無用全生又取詩云愠于羣小以譏諷當</hi>
<hi>今進用之人皆小人也</hi>
空山學仙子妄意笙簫聲千金得竒藥開視皆豨苓不<lb/>
<pb n="KR4d0080_WYG_028-18a"/>
知市人中自有安期生今君巳度世坐閲霜中蔕摩挲<lb/>
古銅人嵗月不可計閬風安在哉要君相指似<lb/>
<hi>李太白鳳笙篇仙人十五爱吹笙學得崑丘彩鳳鳴韓退之進學觧訾醫師以昌陽引年欲進其豨苓也史記</hi>
<hi>封禪書李少君曰安期生仙者通蓬萊中合則見人不合則隐列仙傳安期生琅琊人賣藥東海邉時人皆言</hi>
<hi>千嵗公楚辭逺遊章欲度世以㤀歸意恣睢以担撟摩挲銅人後漢薊子訓事詳見十二巻子由将赴南都詩</hi>
<hi>注閬風注見夲巻</hi>
　　　次韻答舒教授觀余所藏墨<lb/>
異時長笑王㑹稽野鶩膻腥汙刀几暮年郤得庾安西<lb/>
<pb n="KR4d0080_WYG_028-18b"/>
自厭家雞題六紙二子風流冠當代顧與兒童争愠喜<lb/>
秦王十八巳龍飛嗜好晚将蛇蚓比我生百事不挂眼<lb/>
時人繆説云工此世間有癖念誰無傾身障簏尤堪鄙<lb/>
一生當著㡬緉屐定心肯為微物起此墨足支三十年<lb/>
但恐風霜侵髪齒非人磨墨墨磨人缾應未罄罍先恥<lb/>
逝将振衣歸故國数畝荒園自鋤理作書寄君君莫笑<lb/>
但覓來禽與青李一螺㸃漆便有餘萬竈燒松何處使<lb/>
君不見永寧第中𢷬龍麝列屋閑居清且美倒暈連眉<lb/>
<pb n="KR4d0080_WYG_028-19a"/>
秀嶺浮䨇鴉畫鬢香雲委時聞五斛賜蛾綠不惜千金<lb/>
求獺髓聞君此詩當大笑寒牕冷硯冰生水<lb/>
<hi>庾翼家雞注再見桞子厚集殷賢戲批書後寄劉連州詩注云家有右軍書每紙背庾翼題云王㑹稽六紙二</hi>
<hi>月三十日晋書王羲之終㑹稽内史庾翼嘗為安西将軍荆州刺史唐太宗紀武徳元年進封秦王春蚓秋蛇</hi>
<hi>夲王羲之傳後制為唐太宗撰詳見十二巻和流盃石上詩注按晋書太宗自著宣武二帝陸機王羲之四論</hi>
<hi>於是總題御撰云白樂天七徳歌太宗十八舉義兵白旄黄鉞定兩京世説祖士少好財阮遥集好屐同是一</hi>
<hi>累而未判其得失人有詣祖見料視財物客至屏當未盡餘兩小簏著背後傾身障之意未能平或有詣阮見</hi>
<hi>自吹火蠟屐因歎曰未知一生當著㡬緉屐神色閑暢於是勝負始分蔡君謨墨説徐鉉云嘗得李超墨一梃</hi>
<pb n="KR4d0080_WYG_028-19b"/>
<hi>與弟鍇共用十年乃盡王注公嘗曰吾有佳墨七十九而求之不巳不近愚耶石昌言蓄墨不許人磨或曰子</hi>
<hi>不磨墨墨當磨子昌言墓木拱矣墨故無恙詩小雅缾之罄矣維罍之恥淳化法帖大王書四百六十五帖其</hi>
<hi>一云青李來禽櫻桃日給藤子皆嚢盛為佳函封多不生足下所疏云此果佳可為致子當種之此種彼胡桃</hi>
<hi>皆生也此號青李來禽帖蕭子良與王僧䖍書仲将之墨一㸃如漆又陸雲與兄書一日上三臺曹公藏石墨</hi>
<hi>数十萬斤今送一螺温庭筠詩䲧麝成塵香不滅法書苑歐陽通矜其書必以松煙為墨末以真麝唐永寧里</hi>
<hi>王涯第也或云李駙馬第今士大夫家有墨其上有永寧賜第四字即是也意或用此韓退之送李愿序粉白</hi>
<hi>黛緑者列屋而閒居東齋記事蜀有大慈寺壁畫明皇按樂十眉圖倒暈眉名西京雜記文君眉常如逺山李</hi>
<hi>賀美人梳頭歌纎手郤盤老鴉色翠滑寳釵簪不得杜牧之閨情詩娟娟郤月眉新鬢學鴉飛南部煙花記隋</hi>
<pb n="KR4d0080_WYG_028-20a"/>
<hi>煬帝鳳舸殿脚女呉綘仙善畫長蛾眉帝悦之由是争為長蛾司宫吏日供螺子黛五斗號蛾緑螺酉陽雜爼</hi>
<hi>呉孫和醉舞如意悞傷鄧夫人頰醫以白獺髓和玉屑以滅瘢㾗</hi>
　　　送鄭户曹賦席上果得榧子<lb/>
彼美玉人果粲為金槃實瘴霧脱蠻溪清樽奉佳客客<lb/>
行何以贈一語當加璧祝君如此果徳膏以自澤驅攘<lb/>
三彭仇巳我心腹疾願君如此木凛凛傲霜雪斲為君<lb/>
倚几滑浄不容削物微興不淺此贈毋輕擲<lb/>
<hi>王注榧子出信州玉山縣以懐玉山得名禮記束帛加璧為徳也左傳成二年韓厥執縶馬前再拜奉觴加璧</hi>
<pb n="KR4d0080_WYG_028-20b"/>
<hi>以進宣室志彭者三尸之姓學仙者當先絶三尸夲草榧實去三蟲行榮衛史記范雎傳秦之有韓如木之有</hi>
<hi>蠧人之有腹心之病也晋王羲之傳嘗詣門生家見棐儿滑浄因書之真草相半後為其父誤刮去生驚懊者</hi>
<hi>累日杜子美詩物微意不淺感動一沈吟</hi>
　　　送胡掾<lb/>
亂葉和淒雨投空如散絲流年一如此逰子去何之節<lb/>
義古所重艱危方自兹他年著清徳仍復畏人知<lb/>
<hi>張載雜詩騰雲似湧煙宻雨如散絲清畏人知晋胡質事詳見五巻和沈立之留别詩注</hi>
　　　答仲屯田次韻<lb/>
<pb n="KR4d0080_WYG_028-21a"/>
秋來不見渼陂岑千里詩盟忽重尋大木百圍生逺籟<lb/>
朱絃三歎有遺音清風巻地收殘暑素月流天掃積隂<lb/>
欲遣何人賡絶唱滿堦桐葉候蟲吟<lb/>
<hi>杜子美詩岑参兄弟皆好竒攜我逺來游渼陂左傳哀十二年呉子使宰嚭請尋盟荘子齊物論大木百圍之</hi>
<hi>竅穴冷風則小和飄風則大和厲風濟則衆竅為虛地籟則衆竅是巳史記樂書清廟之瑟朱絃而疏越一倡</hi>
<hi>而三歎有遺音者矣謝希逸月賦白露曖空素月流天宋書謝靈運傳論平子艶發文以情變絶唱髙蹤久無</hi>
<hi>嗣響桞子厚詩碧空殘月曙門掩候蟲吟</hi>
　　　密州宋國博以詩見紀在郡雜詠次韻答之<lb/>
<pb n="KR4d0080_WYG_028-21b"/>
吾觀二宋文字字照縑素淵源皆有考竒嶮或難句後<lb/>
來邈無繼嗣子其殆庶胡為尚流落用舍真有数當時<lb/>
茍悦可慎勿笑杖杜斲牕誰赴捄袖手良優裕山城辱<lb/>
吾繼缺短煩遮䕶昔年繆陳詩無人聊瓦注于今賡絶<lb/>
唱外重中巳懼何當附家集擊壌追咸濩<lb/>
<hi>二宋宋郊宋祁也國博乃其嗣子漢董仲舒傳贊考其師友淵源有漸北夢瑣言貫休見蜀待詔常重𦙍傳神</hi>
<hi>曰可謂前無來人後無繼者法華經言辭柔軟悦可衆心舊唐書李林甫傳林甫典選選人嚴逈判語用杕杜</hi>
<hi>二字林甫不識杕字謂韋陟此云杖杜何也陟俛首不敢言朝野僉載唐楊㴞為中書舍人時促命草制而吏</hi>
<pb n="KR4d0080_WYG_028-22a"/>
<hi>持門鑰他適無舊夲可檢乃斲牕取之時號斲牕舍人韓退之祭桞子厚文巧匠旁觀縮手袖閒嵇叔夜與山</hi>
<hi>巨源絶交書仲尼不假蓋於子夏䕶其短也荘子逹生篇以瓦注者巧以鉤注者憚以黄金注者㱪凡外重者</hi>
<hi>内拙周禮大司樂以樂舞教國子舞大咸大濩鄭氏注大咸堯樂大濩湯樂也</hi>
　　　答范淳甫<hi>范淳甫名祖禹成都華陽人公自注來詩有張僕射李臨淮之句</hi>
吾州下邑生劉季誰数區區張與李重瞳遺迹巳塵埃<lb/>
惟有黄楼臨泗水<hi>公自注郡有聼事俗謂之霸王聼相傳不可坐僕拆之以蓋黄楼</hi>而<lb/>
今太守老且寒俠氣不洗儒生酸猶勝白門窮吕布欲<lb/>
将鞍馬事曹瞞<lb/>
<pb n="KR4d0080_WYG_028-22b"/>
<hi>漢髙祖紀姓劉字季沛豐邑中陽里人也唐張建封貞元四年拜徐泗節度使檢校尚書右僕射李光弼封臨</hi>
<hi>淮郡王後歸徐州遇疾薨竝見夲傳九域志徐州泗水今呼為清河水經云泗之别名又泗水亭漢髙祖嘗為</hi>
<hi>亭長魏志吕布傳曹操攻之自白門楼下降布請操曰明公所患不過於布今已服矣令布將騎明公将歩天</hi>
<hi>下不足定也</hi>
　　　次韻答王定國<lb/>
每得君詩如得書宣心寫妙書不如眼前百種無不有<lb/>
知君一以詩驅除傳聞都下十日雨青泥沒馬街生魚<lb/>
舊雨來人今不來悠然獨酌卧清虛我雖作郡古云樂<lb/>
<pb n="KR4d0080_WYG_028-23a"/>
山川信美非吾廬願君不廢重九約念此衰冷勤呵噓<lb/>
<hi>劉禹錫酬樂天詩兩傳千里意書札不如詩杜子美秋述杜子卧病長安旅次多雨生魚青苔及榻常時車馬</hi>
<hi>之客舊雨來今雨不來唐馬周傳舍新豐逆旅主人不之顧命酒一斗八升悠然獨酌清虛定國堂名王粲登</hi>
<hi>樓賦雖信美而非吾土</hi>
　　　芙蓉城<lb/>
　　世傳王迥子髙與仙人周瑶英游芙蓉城元豐元<lb/>
　　年三月余始識子髙問之信然乃作此詩極其情<lb/>
　　而歸之正亦變風止乎禮義之意也<lb/>
<pb n="KR4d0080_WYG_028-23b"/>
　　<hi>胡微之作王子髙芙蓉城傳略王迥字子髙虞部員外郎正路之次子初遇一女自言周太尉女語</hi>
　　<hi>王曰我於人閒嗜欲未盡縁以㝠契當侍巾幘是以奉尋非一朝一夕之分也又王初見周懼不敢</hi>
　　<hi>寝更深困甚視牕户掩闃及入觧衣聞屏幃間有喘息聲乃適女郎巳脱衣而卧天明已不見餘香</hi>
　　<hi>不散自是朝去夕至凡百餘日又周云即預朝列王曰朝帝耶不言其詳由此倐去不來者数日忽</hi>
　　<hi>一夕夢周道服而至謂王曰我居幽僻君能一往否喜而從之但覺其身飄然與周同舉須臾過一</hi>
　　<hi>嶺及一門珍禽佳木清流怪石殿閣金碧相照遂與王自東箱門入循廊至一殿亭甚雄壯下有三</hi>
　　<hi>楼相視而聳亦甚雄麗廊間半開周忽入王少留須臾周與一女郎至周曰三山之事息乎曰雖巳</hi>
　　<hi>息奈情何於是拊掌而去逡廵東廊之門啟有女流道装而出者百餘人立於庭下俄聞殿上巻簾</hi>
<pb n="KR4d0080_WYG_028-24a"/>
　　<hi>有美丈夫一人朝服憑几而庭下之女循次而上少頃憑几者起簾復下諸女流亦復不見周遂命</hi>
　　<hi>王登東廂之楼上有酒其憑欄縱觀山川清秀梁上有碑題曰碧雲其字則真誥八龍雲篆王未及</hi>
　　<hi>下一女郎復登是楼年可十五容色嬌媚亦周之比周曰此芳卿也與我最相爱芳卿盖其字耳夢</hi>
　　<hi>之明日周來王語以夢周笑曰芳卿之意甚勤也王問何地周曰芙蓉城也曰憑几者誰三山之事</hi>
　　<hi>何謂周皆不對問芳卿何姓曰與我同王感其事作詩遺周云又虞曹公狀其事以奏帝春花秋月</hi>
　　<hi>悽悽悲泣而去周臨别留詩云久事屏幃不暫閑今朝離意尚闌珊臨行惟有相思淚滴在羅衣一</hi>
　　<hi>半斑按芙蓉城傳施氏注散入句下王注録之亦不詳蘅未見全傳又無他夲可校兹從施氏句注</hi>
　　<hi>中掇拾出之未免句字脱落殘闕多有而先生是詩大概采用其意不可略也乃附著之如此</hi>
<pb n="KR4d0080_WYG_028-24b"/>
芙蓉城中花冥冥誰其主者石與丁珠簾玉桉翡翠屏<lb/>
雲舒霞巻千俜停中有一人長眉青炯如微雲澹疎星<lb/>
往來三世空鍊形竟坐誤讀黄庭經天門夜開飛爽靈<lb/>
無復白日乘雲軿俗縁千刼磨不盡翠被冷落淒餘馨<lb/>
因過緱山朝帝廷夜聞笙簫弭節聼飄然而來誰使令<lb/>
皎如明月入牕櫺忽然而去不可執寒衾虛幌風泠泠<lb/>
仙宫洞房夲不扄夢中同躡鳳皇翎徑度萬里如奔霆<lb/>
玉楼浮空聳亭亭天書雲篆誰所銘遶楼飛歩髙竛竮<lb/>
<pb n="KR4d0080_WYG_028-25a"/>
仙風鏘然韻流鈴蘧蘧形開如醉醒芳卿寄謝空丁寧<lb/>
一朝覆水不返缾羅巾别淚空熒熒春風花開秋葉零<lb/>
世間羅綺紛膻腥此身流浪隨滄溟偶然相值兩浮萍<lb/>
願君收視觀三庭勿與嘉榖生蝗螟從渠一念三千齡<lb/>
下作人間尹與邢<lb/>
<hi>杜子美詩樹<graphic n="KR2898" url="https://raw.githubusercontent.com/kanripo/KR-Gaiji/master/images/KR2898.png" mimeType="image/png"/>離思花冥冥歐陽公詩話石曼卿卒後其故人有見之者言我今為仙也所主芙蓉城張師正</hi>
<hi>括異志慶歴中有朝士冒晨赴起居通衢見美婦三十餘人竝馬而行若前導者俄見丁觀文度按轡繼之而</hi>
<hi>去有一人最後行朝士問曰觀文将游何處曰非也諸女御迎芙蓉館主時丁巳在告頃之聞卒㐮陽記龍巢</hi>
<pb n="KR4d0080_WYG_028-25b"/>
<hi>山鉢帽峰尹喜石室内有玉案仙經八巻在案上三輔黄圖未央宫漸臺西有兩桂宫中有光明殿皆金玉珠</hi>
<hi>璣為簾箔韓退之華山女詩洗糚拭面著冠帔白咽紅頰長眉青孟浩然詩微雲澹河漢疎雨滴梧桐酉陽雜</hi>
<hi>爼有人掘地遇石函發之見一人方偃仰容色如生須臾振髪而起即失所在方士云此太隂鍊形人也呉筠</hi>
<hi>歩虛詞禀化凝正氣鍊形為真仙集仙録謝自然日誦黄庭經十遍誦時有童子侍立每十遍即将向上界去</hi>
<hi>東華夫人曰誦經先讀外篇大都精思誦讀者獲福麤行者獲罪盧仝詩天門九重髙崔嵬夜半祭醮夜半開</hi>
<hi>太微靈書人有三魂一曰爽靈二曰台光三曰幽精南史鄧先生傳白日神仙魏夫人忽來臨降曰君有仙分</hi>
<hi>所以故來裴硎封陟傳雲軿既去牕户遺芳劉向列仙傳王子喬周靈王太子也好吹笙道士浮邱公接上嵩</hi>
<hi>山後三十餘年來山中告桓良曰告我家七月七日待我於緱氏山頭果乗白鶴駐山頭舉手謝時人而去楚</hi>
<pb n="KR4d0080_WYG_028-26a"/>
<hi>詞抑志而弭節兮注按節徐行也江淹擬悼婦詩明月入綺牕彷彿想蕙質王注自天門夜開至風泠泠以言</hi>
<hi>周初至時事宋玉神女賦其少進也皎如明月舒其光杜子美薛判官詩自云帝季女噀雨鳳皇翎東方朔十</hi>
<hi>洲記崑崙山上有玉楼十二唐韻伶俜通作竛竮度人經擲火萬里流鈴八衝呉筠歩虛詞豁落制六天流鈴</hi>
<hi>威百魔荘子齊物論俄然覺則蘧蘧然周也注巳見又其寐也神交其覺也形開後漢何進傳覆水不收悔将</hi>
<hi>何及李太白妾薄命行雨落不上天水覆難重收元微之鶯鶯傳熒熒然猶瑩於茵席白樂天長恨歌春風桃</hi>
<hi>李花開夜秋雨梧桐葉落時黄庭内景三庭佳榖生蝗螟王注此所謂歸之正也三庭道家事佳榖生蝗螟言</hi>
<hi>色慾之賊身如蝗螟之賊佳榖也楊妃外傳由此一念當復墮下界神仙傳馬明先生隨神女還岱見安期生</hi>
<hi>語神女曰昔與女郎游於安息西海之際憶此巳三千年矣史記外戚世家漢武帝尹夫人邢夫人同時竝幸</hi>
<pb n="KR4d0080_WYG_028-26b"/>
<hi>或云尹喜邢和璞王注正是二夫人耳謂彼自墮落勿效尤也</hi>
　　　和鮮于子駿鄆州新堂月夜二首<hi>公自注前次韻後不次</hi>
去嵗游新堂春風雪消後池中半篙水池上千尺桞佳<lb/>
人如桃李胡蜨入衫袖山川今何許疆野<hi>一作界</hi>巳分宿<lb/>
嵗月不可思駛若船放溜繁華真一夢寂寞兩榮朽惟<lb/>
有當時月依然照杯酒應憐船上人坐穏不知漏<lb/>
<hi>曹子建詩南國有佳人容華若桃李</hi>
明月入華池反照池上堂堂中隐几人心與水月凉風<lb/>
<pb n="KR4d0080_WYG_028-27a"/>
螢已無迹露草時有光起觀河漢流歩屧響長廊名都<lb/>
信繁㑹千指調絲簧先生病不飲童子為燒香獨作五<lb/>
字詩清絶如韋郎詩成月漸側皎皎兩相望<lb/>
<hi>蘇州圗經響屧廊以楩梓板藉其地西子行則有聲因名韋郎韋蘇州應物也白樂天稱其五言尤髙閑雅淡</hi>
<hi>自成一家已見十二巻詩注杜子美詩浩歌渌水曲清絶聼者從詩國風月出皎兮</hi>
　　　送将官梁左藏赴莫州<hi>王注莫州文安郡理鄚縣唐開元中以鄚字類</hi>
　　　　<hi>鄭改為莫乃公孫瓚之易京也</hi>
燕南垂趙北際其間不合大如礪至今父老哀公孫烝<lb/>
<pb n="KR4d0080_WYG_028-27b"/>
土為城鐵作門城中積榖三百萬猛士如雲驕不戰一<lb/>
旦鼓角鳴地中帳下美人空掩面豈如千騎平時來笑<lb/>
譚謦欬生風雷葛巾羽扇紅塵静投壺雅歌清燕開東<lb/>
方健兒虓虎様泣涕懐思㢘耻将彭城老守亦淒然不<lb/>
見君家雪兒唱<lb/>
<hi>後漢公孫瓚傳瓚禽劉虞盡有幽州之地前此有童謡曰燕南垂趙北際中央不合大如礪唯有此中可避世</hi>
<hi>瓚以為易地當之遂徙鎮焉盛修營壘樓觀慮有非常乃居髙京以鐵為門斥去左右男人專侍姬妾其文簿</hi>
<hi>書記皆汲而上之令婦人習為大聲以傳宣教令謀臣猛将稍有乖散自此之後希復攻戰或問其故瓚曰今</hi>
<pb n="KR4d0080_WYG_028-28a"/>
<hi>兵革方始觀此非我所決不如休兵力耕積榖三百萬斛足以待天下之變建安三年袁紹復大攻瓚瓚遺子</hi>
<hi>續書曰袁氏之攻狀如鬼神梯衝舞吾楼上鼔角鳴於地中及戰敗乃悉縊其姊妹妻子然後引火自焚晋載</hi>
<hi>記赫連勃勃起都城蒸土築之錐入一寸即殺作者而并築之古樂府羅敷行東方千餘騎夫壻居上頭語林</hi>
<hi>諸葛武侯白葛巾持羽扇指麾三軍後漢祭遵傳取士必用儒術對酒設樂必投壺雅歌魏志吕布傳謂曹性</hi>
<hi>曰卿健兒也杜子美哀王孫詩朔方健兒好身手詩大雅進厥虎臣闞如虓虎杜子美遣興詩安得亷恥将三</hi>
<hi>軍同晏眠王注東方健兒則梁左藏所替罷處故懐思之也唐李密有寵姬名雪兒毎賓客有新製必令雪兒</hi>
<hi>歌之</hi>
　<lb/>
<pb n="KR4d0080_WYG_028-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　施註蘇詩巻十四<lb/>
</p>
<p>
</p>
  </div>
</body>
</text>
</TEI>
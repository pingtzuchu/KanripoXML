<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0080_WYG_006-1a"/>
物合於性之所近而事常成於力之久且勤水濕火燥<lb/>
鉤曲弦直各従其類而要皆性之所近以相合也物之<lb/>
於人不類也是故鹿駭毛嬙魚避驪姬其類殊者其性<lb/>
殊人之於人類巳然且邪正雜糅若白黑冰炭之相反<lb/>
非性使然耶予自齠齒時聞長老言蘇文忠公之為人<lb/>
心竊慕效之及就傅讀公傳嚮往逾摯甞圖公像縣座<lb/>
右而貌予侍其側稍長徧誦公集然嗜有韻之言尤深<lb/>
其始筮仕得黄州倅又幸與公同烏虖豈非天哉公詩<lb/>
<pb n="KR4d0080_WYG_006-1b"/>
故有吴興施氏元之註四十二巻元之子宿推廣為年<lb/>
譜而陸放翁序之宋嘉泰間鏤版行世其後罕流傳予<lb/>
常求之數十年莫能得及撫吴又數數購求始得此本<lb/>
於江南藏書家第闕者十二巻乃屬毗陵邵長蘅子湘<lb/>
訂補且為之芟複正譌而佐之以吴郡顧嗣立侠君洎<lb/>
兒子至其續補遺詩四百餘首采摭施本所未備别為<lb/>
二巻則以屬錢塘馮景山公為之註先是永嘉王氏有<lb/>
蘇詩註三十二巻行世頗久然有三失分類則陋不著<lb/>
<pb n="KR4d0080_WYG_006-2a"/>
書名則疎改竄舊文則妄誠如子湘所言加之俗本相<lb/>
沿淆譌多有茲編出而王氏舊本可束髙閣矣凡人喜<lb/>
磊落者薄蟲魚之注矜博雅者搜畢方鼮䑕之名二者<lb/>
異趣而予於蘇詩注則非是之謂盖以既慕其人則嗜<lb/>
其言既嗜其言則索其解解必求精精必正繆将使世<lb/>
之效法公者因解而得其言因言以推其心凡忠言嘉<lb/>
謀豐功亮節之大端胥於是乎識而祈嚮不逺矣昔賢<lb/>
可法莫不皆然獨公詩乎哉而予特其性之近者爾故<lb/>
<pb n="KR4d0080_WYG_006-2b"/>
殫精力積嵗時完殘補闕使施註㡬亡而復顯殆有天<lb/>
焉以玉其成而亦不自知其久且勤如此也烏虖跡公<lb/>
生平自嘉祐登朝歴熙寧元豐元祐紹聖三十餘年間<lb/>
論新法<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>羣姦投荒錮黨㡬蹈不測而矢其孤忠百折<lb/>
不回讀公詩自可知其人而論其世則予又将以是註<lb/>
為糟醨也康熙己夘夏五商邱宋犖序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施註蘇詩序</head> <lb/>
    <p>
<pb n="KR4d0080_WYG_004-1a"/>
欽定四庫全書<lb/>
　施註蘇詩序<lb/>
古今詩人之總萃唐則子美宋則子瞻顧兩家箋註之<lb/>
難前軰屢言之先大人常取杜詩千家註疏瀹剔抉殫<lb/>
二十年之力屢易稿而後成宋中丞漫堂先生為序以<lb/>
行世若東坡詩註惟永嘉王氏之書盛行而踳駮迭見<lb/>
識者譏焉余少時讀渭南集知有吴興施司諫所註蘇<lb/>
詩毎購之而不可得意當世巳無其書獨時取放翁序<lb/>
<pb n="KR4d0080_WYG_004-1b"/>
讀之因以窺見作者用意之深與後人發眀之不易而<lb/>
司諫之書愈往来余心矣漫堂獲宋槧本於吴中舊家<lb/>
其間闕軼凡十二巻乃屬門人子弟訂補之盡抉永嘉<lb/>
之瑕纇而亦間採其菁英以助施氏之闕遺余讀之心<lb/>
開目張為之狂喜盖施氏體宗編年一洗永嘉分類之<lb/>
陋而援引必著書名詮詁不乖本事又於註題之下務<lb/>
闡詩㫖引事徴詩因詩存人使讀者得以考見當日之<lb/>
情事與少陵詩史同條共貫洵乎其有功玉局而度越<lb/>
<pb n="KR4d0080_WYG_004-2a"/>
梅溪也漫堂宏材博識儒雅風流翹然為今代之子瞻<lb/>
畫㦸凝香賞奇汲古獨與眉山曠世相感宜其睠睠於<lb/>
是書而余亦得見所未見以償夙昔之䫟不誠厚幸哉<lb/>
後之學者因註而得其詩因詩而得其人毋沾沾焉考<lb/>
爾雅之魚蟲拾離騷之香草為誇多鬬靡之具也夫少<lb/>
陵自許稷契志不忘君東坡忠規讜論挺挺大節其人<lb/>
皆百世之師光燄萬丈不可磨滅所謂詩外尚有事在<lb/>
者資其言語文章以為髙山景行知註之不可遺兼知<lb/>
<pb n="KR4d0080_WYG_004-2b"/>
註之不可泥則兩得之矣斯固曩者先大人讀杜之微<lb/>
意而亦今日漫堂先生表章蘇氏之盛心歟余承命獲<lb/>
與挍讎竊幸挂名其間為序其大槩如此若夫補亡訂<lb/>
誤援據精核則毘陵邵子湘之力為多云康熙庚辰上<lb/>
巳日滏陽張榕端序<lb/>
</p>
<p>
</p>
  </div>
</body>
</text>
</TEI>
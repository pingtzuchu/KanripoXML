<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施註蘇詩巻四十</head> <lb/>
    <p>
<pb n="KR4d0080_WYG_054-1a"/>
欽定四庫全書<lb/>
　施註蘇詩巻四十<lb/>
　　　　　　　　　　　　宋　蘇　軾　撰<lb/>
　　　　　　　　　　　　　　施元之　原註<lb/>
　　　　　　　　　　　　武進邵長蘅　刪補<lb/>
　　遺詩二十九首<lb/>
　　　　<hi>施註缺今補</hi>
　　　老翁井<lb/>
<pb n="KR4d0080_WYG_054-1b"/>
井中老翁悞年華白沙翠石公之家公來無蹤去無迹<lb/>
井面團圎水生花翁今與世兩何與無事紛紛驚牧豎<lb/>
改顔易服與世同無使世人知有翁<lb/>
　　　予以事繋御史臺獄獄吏稍見侵自度不能堪<lb/>
　　　死獄中不得一别子由故作二詩授獄卒梁成<lb/>
　　　以遺子由<lb/>
聖主如天萬物春小臣愚暗自亡身百年未滿先償債<lb/>
十口無歸更累人是處青山可埋骨他年夜雨獨傷神<lb/>
<pb n="KR4d0080_WYG_054-2a"/>
與君世世為兄弟又結來生未了因<lb/>
柏臺霜氣夜淒淒風動琅璫月向低夢遶雲山心似鹿<lb/>
魂飛湯火命如雞眼中犀角真吾子身後牛衣愧老妻<lb/>
百嵗神遊定何處桐鄉知葬浙江西<hi>公自注獄中聞杭湖間民為余作解</hi>
<hi>厄道塲者累月故有此句</hi>
<hi>漢書御史府中列柏樹常有野烏數十棲宿其上因名烏臺又名栢臺杜子美詩風動金琅璫犀角字出國語</hi>
<hi>牛衣用王章事桐鄉用朱邑事竝已見</hi>
　　　十二月二十八日䝉恩責授檢校水部員外郎<lb/>
<pb n="KR4d0080_WYG_054-2b"/>
　　　黄州團練副使復用前韻<lb/>
百日歸期恰及春餘年樂事最闗身出門便旋風吹面<lb/>
走馬聨翩鵲啅人卻對酒盃渾是夢試拈詩筆已如神<lb/>
此災何必深追咎竊禄從來豈有因<lb/>
<hi>左傳定三年閽曰夷射姑旋焉杜注旋小便也韓退之石鼎聨句序道士起出户若将便旋然又詩起居諫議</hi>
<hi>聨翩來</hi>
平生文字為吾累此去聲名不厭低塞上縱歸他日馬<lb/>
城東不鬬少年雞休官彭澤貧無酒隠几維摩病有妻<lb/>
<pb n="KR4d0080_WYG_054-3a"/>
堪笑睢陽老從事為予投檄向江西<hi>公自注子由聞子下獄乞以官爵贖</hi>
<hi>予罪貶筠州監酒淮南子近塞上之人其馬亡入胡中人皆弔之其父曰此何詎知不為福居數月其馬将胡</hi>
<hi>駿馬而歸人皆賀之其父曰此何詎不為禍曹子建詩鬬雞東郊道唐東城父老傳明皇好鬬雞時賈昌為五</hi>
<hi>百小兒長</hi>
　　　劉顗宫苑退老於廬山石碑菴顗陜西人本進<lb/>
　　　士換武家有聲伎<hi>詩缺</hi>
　　　西山戯題武昌王居士<hi>并引</hi>
　　予徃在武昌九曲西山亭上有題一句元鴻横號<lb/>
<pb n="KR4d0080_WYG_054-3b"/>
　　黄槲峴九曲亭即吴王峴山一山皆槲葉其旁即<lb/>
　　元結陂湖也荷花極盛因為對云皓鶴下浴紅荷<lb/>
　　湖座客皆笑同請賦此詩<hi>一統志樊山即西山也山有九曲嶺元結寒溪</hi>
　　　　<hi>在其下相傳有吴王避暑宫</hi>
江干高居堅關扃犍耕躬稼角挂經篙竿繫舸菰茭隔<lb/>
笳鼓過軍鷄狗驚解襟顧景各箕踞撃劍賡歌㡬舉觥<lb/>
荆笄供膾愧攪聒乾鍋更戞甘瓜羮<lb/>
<hi>漢兒寛傳帶經而鋤唐書李宻傳以蒲韉乗牛挂漢書一帙角上行且讀宋沈慶之詩歸來笳鼔競杜子美詩</hi>
<pb n="KR4d0080_WYG_054-4a"/>
<hi>殺戮到雞狗戛羮漢高祖事在漢書楚元王傳詳見十三巻哭刁景純詩注按經字係九青韻豈先生偶失檢</hi>
<hi>耶</hi>
　　　十二月二十日恭聞太皇太后升遐<hi>慈聖后也</hi>以軾<lb/>
　　　罪人不許承服欲哭則不敢欲泣則不可故作<lb/>
　　　挽詞二章<lb/>
巍然開濟兩朝勲信矣才難十亂臣原廟固應祠百世<lb/>
先王何止活千人和熹未聖猶貪位明徳雖賢不及民<lb/>
月落風悲天雨泣誰將椽筆冩光塵<lb/>
<pb n="KR4d0080_WYG_054-4b"/>
<hi>杜子美蜀相詩兩朝開濟老臣心論語十亂注其一人盖邑姜也後漢和熹鄧皇后紀和帝崩殤帝生始百日</hi>
<hi>后乃迎立之尊后為太皇太后臨朝及殤帝崩太后定筞立安帝猶臨朝政范煜論曰鄧后稱制終身號令自</hi>
<hi>出術謝前政之良身闕明辟之義至使嗣主側目斂袵于虛器直生懐懣懸書于象魏借之儀者殆其惑哉又</hi>
<hi>明徳馬皇后紀皇太后曰馬貴人徳冠後宫即其人也遂立為皇后常衣大練裙不加縁建初元年欲封爵諸</hi>
<hi>舅太后不聽晉書王珣傳夢人以大筆如椽與之既覺語人云此當有大手筆事俄而帝崩哀冊諡議皆珣所</hi>
<hi>草老子和其光同其塵王注王立之云此詩盖未嘗進其後作宣仁挽詞取其兩句云固應祠百世何止活千</hi>
<hi>人</hi>
未報山陵國士知遶林松柏已猗猗一聲慟哭猶無所<lb/>
<pb n="KR4d0080_WYG_054-5a"/>
萬死酬恩更有時夢裏天衢隘雲仗人間雨淚變彤帷<lb/>
闗雎巻耳平生事白首纍臣正坐詩<lb/>
<hi>史記刺客列傳豫讓曰知伯以國士遇我我以國士報之毛詩闗雎巻耳皆后妃之詩左傳成三年對曰以君</hi>
<hi>之靈纍臣得歸骨于晉</hi>
　　　戲足柳公權聨句<hi>并引</hi>
　　宋玉對楚王此獨大王之雄風也庶人安得而共<lb/>
　　之譏楚王知已而不知人也柳公權小子與文宗<lb/>
　　聨句有美而無箴故為足成其篇<lb/>
<pb n="KR4d0080_WYG_054-5b"/>
人皆苦炎熱我愛夏日長薫風自南來殿閣生微凉一<lb/>
為居所移苦樂永相忘願言均此施清隂分四方<lb/>
　　　戲作賈梁道詩<hi>并引康施註目有嵇紹以  一題即此首</hi>
　　王凌謂賈充曰汝非賈梁道之子耶乃欲以國與<lb/>
　　人由是觀之梁道之忠于魏也久矣司馬景王既<lb/>
　　執凌歸過梁道廟凌大呼曰我亦大魏之忠臣也<lb/>
　　及司馬病見凌與梁道守而殺之二人者可謂忠<lb/>
　　義之至精貫于神明矣然梁道之靈獨不能巳其<lb/>
<pb n="KR4d0080_WYG_054-6a"/>
　　子充之姦至使首發成濟之事此又理之不可曉<lb/>
　　者也故予戲作小詩云<lb/>
嵇紹似康為有子郗超叛鑒似無孫如今更恨賈梁道<lb/>
不殺公閭殺子元<lb/>
<hi>晉書嵇紹傳中散大夫康之子也王師敗績于蕩隂百官及侍衛莫不散潰惟紹儼然端冕以身捍衛兵交御</hi>
<hi>輦飛箭雨集紹遂被害于帝側血濺御服天子深哀歎之及事定左右欲浣衣帝曰此嵇侍中血勿浣也又郗</hi>
<hi>鑒傳與王敦相見鑒曰丈夫既絜身北面義仝在三豈可偷生屈節靦顔天壤耶敦聞言大忿之及祖約蘓峻</hi>
<hi>反鑒設壇塲刑白馬大誓三軍三軍争為用命圍解進位太尉尋薨冊曰惟公忠亮雅正行為世表社稷之危</hi>
<pb n="KR4d0080_WYG_054-6b"/>
<hi>賴公以寕云云子愔愔子超桓温辟為征西大将軍掾又轉為參軍温懐不軌欲立霸王之基超為之謀主以</hi>
<hi>愔忠于王室不令知之公閭賈充字子元司馬景王字</hi>
　　　戲孫公素<lb/>
披扇當年笑温嶠握刀晚嵗戰劉郎不須戚戚如馮衍<lb/>
便與時時説李陽<lb/>
<hi>世說温嶠下玉鏡臺一枚聘姑女既婚交禮女以手披紗扇撫掌大笑曰我固疑是老奴果如所卜三國志法</hi>
<hi>正傳孫權以妹妻先主妹才㨗剛猛有諸兄之風侍婢百餘人皆親執刀侍立先主每入衷心常凜凜漢書馮</hi>
<hi>衍傳妻北地任氏妬悍衍作書與其兄遂逐之世説王夷甫婦郭泰寧女才拙而性剛夷甫患之而不能禁時</hi>
<pb n="KR4d0080_WYG_054-7a"/>
<hi>其鄉人幽州刺史李陽京都大俠郭氏憚之夷甫驟諫之乃曰非但我言卿不可李陽亦謂卿不可郭氏為之</hi>
<hi>小損</hi>
　　　趙成伯家有麗人僕忝鄉人不肯開樽徒吟春<lb/>
　　　雪美句次韻一笑<lb/>
繡簾朱户未曽開誰見梅花落鏡臺試問高吟三十<lb/>
韻何如低唱兩三杯<hi>公自注世言檢死秀才衣帶上有雪詩三十韻又云陶穀學士</hi>
<hi>買得党太尉家妓遇雪陶收雪水烹團茶謂妓曰党家應不識此妓曰彼麤人安得此但能於銷金暖帳</hi>
<hi>中淺斟低唱喫羊羔兒酒陶嘿然慙其言</hi>莫言衰鬢聊相映須得纎腰與<lb/>
<pb n="KR4d0080_WYG_054-7b"/>
共回知道文君隔青瑣梁園賦客肻言才<hi>公自注聊答来句義</hi>
<hi>取婦人而已罪過罪過</hi>
<hi>文君司馬相如妻見本傳世説韓壽美姿容賈充女於青璅牕中看見壽説之謝惠連雪賦梁王不悦遊於兔</hi>
<hi>園召鄒生延枚叟相如末至居客之右</hi>
　　　送南屏謙師<hi>并序</hi>
　　南屛謙師妙於茶事自云得之於心應之於手非<lb/>
　　可以言傳學到者十二月二十七日聞軾遊夀星<lb/>
　　逺來設茶作此詩贈之<lb/>
<pb n="KR4d0080_WYG_054-8a"/>
道人曉出南屏山來試㸃茶三昧手忽驚午盞兎毛斑<lb/>
打作春罋鵝兒酒天台乳花世不見玉川風腋今安有<lb/>
先生有意續茶經㑹使老謙名不朽<lb/>
<hi>按第六巻先生月兔茶詩云中有迷離玉兔兒兔毛斑疑即指此茶也杜子美詩鵞兒黄似酒天台記丹邱出</hi>
<hi>大茗服之生羽翼茶寮記雲腳漸垂乳花浮面又茶有石乳滴乳白乳之號</hi>
　　　虗飄飄三首<lb/>
虗飄飄畫簷蛛結網銀漢鵲成橋塵漬雨桐葉霜飛風<lb/>
柳條露凝殘㸃見紅日星曵餘光横碧霄虗飄飄比浮<lb/>
<pb n="KR4d0080_WYG_054-8b"/>
名利猶堅牢<lb/>
<hi>淮南子烏鵲填河成橋而度織女</hi>
虗飄飄花飛不到地虹起謾成橋入夢雲千疊游空絲<lb/>
萬條蜃樓百尺横滄海鴈字一行書絳霄虚飄飄比人<lb/>
身世猶堅牢<lb/>
<hi>史記天官書海旁蜃氣象樓臺</hi>
虚飄飄風寒吹絮浪春水暖氷橋勢緩䨥<hi>音霜</hi>垂線聲乾<lb/>
葉下條雨中漚㸃随流水風裏綵雲横碧霄虚飄飄比<lb/>
<pb n="KR4d0080_WYG_054-9a"/>
時富貴猶堅牢<lb/>
<hi>字彚䨥雨貎漚㸃水中小泡楞嚴經云如湛巨海流一浮漚起滅無從白樂天詩大都好物不堅牢綵雲易散</hi>
<hi>琉璃脆</hi>
　　　劉監倉家煎米粉作餅子余云為甚酥潘邠老<lb/>
　　　家造逡巡酒余飲之云莫作醋錯著水來否後<lb/>
　　　數日余攜家飲郊外因作小詩戲劉公求之<lb/>
野飲花間百物無杖頭惟挂一葫蘆已傾潘子錯著水<lb/>
更覔君家為甚酥<lb/>
<pb n="KR4d0080_WYG_054-9b"/>
　　　贈包安静先生二首<lb/>
皓色生甌面堪稱雪見羞東坡調詩腹今夜睡應休<hi>公自</hi>
<hi>注偶謁大中精藍中故人烹日注茶果不虚故詩以記之</hi>
<hi>五代劉鄩有妾名花見羞雪見羞三字本此</hi>
建茶三十片不審味如何奉贈包居士僧房戰睡魔<hi>公自</hi>
<hi>注昨日㸃日注極佳㸃此復云罐中餘者可示及舟中滌神耳</hi>
<hi>茶經歴代貢茶皆以建寧為上國史補建州有先春龍焙茶録建人以鬬茶為茗戰胡嶠茶詩破睡當封不夜</hi>
<hi>侯</hi>
<pb n="KR4d0080_WYG_054-10a"/>
　　　元祐元年二月八日朝退獨在起居院讀漢書<lb/>
　　　儒林傳感申公故事作小詩一絶<lb/>
寂寞申公謝客時自言已見穆生幾綰臧下吏明堂廢<lb/>
又作龍鍾病免歸<lb/>
<hi>漢書儒林傳申公魯人也少與楚元王交俱事齊人浮邱伯在長安元王遣子郢與申公俱卒學元王薨郢嗣</hi>
<hi>立為楚王令申公傅太子戊戊不好學病申公及戊立為王胥靡申公申公媿之歸魯退居家教終身不出門</hi>
<hi>復謝賔客蘭陵王臧及代趙綰皆從受詩綰臧請立明堂以朝諸侯不能就其事乃言師申公於是上使使束</hi>
<hi>帛加璧安車以蒲裹輪駕駟迎申公至見上上問治亂之事申公時已八十餘老對曰為治不在多言顧力行</hi>
<pb n="KR4d0080_WYG_054-10b"/>
<hi>何如耳上黙然是時竇太后喜老子言不悦儒術得綰臧之過以讓上上因廢明堂事下綰臧吏皆自殺申公</hi>
<hi>亦病免歸數年卒穆生事巳見十五巻次韻潛師放魚詩注</hi>
　　　初貶英州贈馬夢得<lb/>
萬古仇池穴歸心負雪堂殷勤竹裏夢猶自數山王<lb/>
<hi>杜子美詩萬古仇池穴潛通小有天雪堂在黄州府治東顔延之詠竹林七賢以山王貴盛黜之乃作五君詠</hi>
　　　贈䖍州慈雲寺鑒老<lb/>
居士無塵堪洗沐道人有句借宣揚牕間但見蝇攅紙<lb/>
門外惟聞佛放光徧界難蔵真薄相一絲不挂且逢場<lb/>
<pb n="KR4d0080_WYG_054-11a"/>
郤須重説圓通偈千眼薫籠是法王<lb/>
<hi>蝇攅紙佛放光注已見一絲不挂逢場作戲皆禪宗語釋典菩薩千手目與一手目同又十六開士於浴堂證</hi>
<hi>悟本因於薰寵焙浴具得大安樂法華經法王無上尊圓覺經註佛為萬法之王又曰空王</hi>
　　　洗兒<lb/>
人皆養子望聰明我被聰明誤一生惟願孩兒愚且魯<lb/>
無災無難到公卿<lb/>
　　　過子忽出新意以山芋作玉糝羮色香味皆竒<lb/>
　　　絶天上酥陀則不可知人間決無此味也<hi>唐本草芋</hi>
<pb n="KR4d0080_WYG_054-11b"/>
　　　　<hi>有六種白芋真芋連禪紫芋並毒少正可煮啖之兼肉作羮甚佳蹲䲭之饒盖謂此也</hi>
香似龍涎仍釅白味如牛乳更全清莫将南海金虀膾<lb/>
輕比東坡玉糝羮<lb/>
<hi>香譜龍涎於香品中最貴重出大食國海傍多亦不過數兩上品曰泛水次曰滲沙維摩經阿難白佛言憶念</hi>
<hi>昔時世尊身病有小疾當用牛乳又杜子美泉眼詩香美勝牛乳金虀鱠注已見</hi>
　　　擷菜<hi>并序</hi>
　　吾借王參軍地種菜不及半畆而吾與過子終年<lb/>
　　飽菜夜半飲醉無以觧酒輒擷菜煮之味含土膏<lb/>
<pb n="KR4d0080_WYG_054-12a"/>
　　氣飽風露雖粱肉不能及也人生須底物而更貪<lb/>
　　耶乃作四句<lb/>
秋來霜露滿東園蘆菔生兒芥有孫我與何曽同一飽<lb/>
不知何苦食鷄豚<lb/>
<hi>晉書何曽傳性豪奢務極華侈日食萬錢猶曰無下箸處</hi>
　　　食檳榔<lb/>
月照無枝林夜棟立萬礎眇眇雲閒扇䕃此九月暑上<lb/>
有垂房子下繞絳刺禦風欺紫鳯卵雨暗蒼龍乳裂包<lb/>
<pb n="KR4d0080_WYG_054-12b"/>
一堕地還以皮自煮北客初未諳勸食俗難阻中虚畏<lb/>
泄氣始嚼或半吐吸津得微甘著齒随亦苦面目太嚴<lb/>
冷滋味絶媚嫵誅彭勲可䇿推轂勇宜賈瘴風作堅頑<lb/>
導利時有補藥儲固可爾果録詎用許先生失膏粱便<lb/>
腹委敗鼓日啖過一粒腸胃為所侮蟄雷殷臍腎藜藿<lb/>
腐亭午書燈看膏盡鉦漏歴歴數老眼怕少睡竟使赤<lb/>
眥弩渴思梅林嚥飢念黄獨舉奈何農經中收此困覊<lb/>
旅牛舌不餉人一斛肻多與乃知見本偏但可酬惡語<lb/>
<pb n="KR4d0080_WYG_054-13a"/>
<hi>異物志㯽榔樹若筍竹生竿近上未五六尺間洪腫起如廆木焉因坼裂出若黍秀也無華而為實大如桃李</hi>
<hi>天生棘重累其下所以禦衞其實也味苦澀剖其上皮煮其膚熟而食之堅如乾棗彼方珍之以為口食嵇含</hi>
<hi>南方草木狀交廣人凡貴勝族客必先呈此果若邂逅不設用相嫌恨本草主治消榖逐水除痰澼殺三虫宣</hi>
<hi>利臓腑壅滯破胸中氣嶺南人噉之當果實以袪瘴痿也一名洗瘴丹按彭者三尸之姓彭質彭矯彭居也周</hi>
<hi>成雜字檳榔果也似螺可食李當之藥録檳榔一名㯽門韓昌黎進學觧敗鼓之皮世説魏武行役失汲道軍</hi>
<hi>皆渴乃令曰前有大梅林饒子甘酸可以觧渴士卒聞之口皆出水乗此得及前源本草拾遺陳蔵器云黄獨</hi>
<hi>過霜雪枮無苗盖蹲鴟之類梁劉孝綽詠有人乞牛舌乳不付因餉檳榔詩云云宋劉穆之貧時從妻兄江氏</hi>
<hi>乞檳榔江曰檳榔消食君苦飢何須此後尹丹陽以金盤斛許誇示之</hi>
<pb n="KR4d0080_WYG_054-13b"/>
　　　儋耳山<lb/>
突兀隘空虚他山縂不如君看道傍石盡是補天餘<lb/>
<hi>詩小雅他山之石可以攻玉列子天亦物也物有不足故昔者女媧氏練五色之石以補其闕</hi>
　　　夜坐與邁聨句<lb/>
清風來無邉明月翳復吐<hi>坡</hi>松聲滿虗空竹影侵半户<lb/>
<hi>邁</hi>暗枝有驚鵲壊壁鳴飢䑕<hi>坡</hi>露葉耿高梧風螢落空<lb/>
廡微凉感團扇古意歌白紵樂哉今夕游獲此陪杖屨<lb/>
<hi>邁</hi>傳家詩律細已自過宗武短詩膝上成聊以感懐祖<lb/>
<pb n="KR4d0080_WYG_054-14a"/>
<hi>坡</hi>
<hi>古樂府有白紵辭杜子美詩晚節漸於詩律細又集中有示宗武詩懐祖事屢見</hi>
　　　曹溪夜觀傳燈錄燈花落一僧字上口占<lb/>
山堂夜岑寂燈下看傳燈不覺燈花落茶毗一個僧<lb/>
<hi>釋典天竺第九祖入滅衆以香油旃檀闍維真體闍維即茶毗焚燒也</hi>
　<lb/>
　<lb/>
　<lb/>
<pb n="KR4d0080_WYG_054-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　施註蘓詩巻四十<lb/>
</p>
<p>
</p>
  </div>
</body>
</text>
</TEI>
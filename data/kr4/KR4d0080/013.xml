<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0080_WYG_013-1a"/>
東坡先生墓誌銘<lb/>
　　　　　　　　　　　　　　潁濵蘇轍撰<lb/>
予兄子瞻謫居海南四年春正月今天子即位推恩海<lb/>
内澤及鳥獸夏六月公被命渡海北歸眀年舟至淮浙<lb/>
秋七月被病卒於毗陵吴越之民相與哭於市其君子<lb/>
相弔於家訃聞四方無賢愚皆咨嗟出涕太學之士數<lb/>
百人相率飯僧恵林佛舍嗚呼斯文墜矣後生安所復<lb/>
仰公始病以書屬轍曰即死𦵏我嵩山下子為我銘轍<lb/>
<pb n="KR4d0080_WYG_013-1b"/>
執書哭曰小子忍銘吾兄公諱軾姓蘇氏字子瞻一字<lb/>
和仲世家眉山曽大父諱杲贈太子太保妣宋氏追封<lb/>
昌國太夫人大父諱序贈太子太傅妣史氏追封嘉國<lb/>
太夫人考諱洵贈太子太師妣程氏追封成國太夫人<lb/>
公生十年而先君宦學四方太夫人親授以書聞古今<lb/>
成敗輒能語其要太夫人甞讀東漢史至范滂傳慨然<lb/>
太息公侍側曰軾若為滂夫人亦許之否乎太夫人曰<lb/>
汝能為滂吾顧不能為滂母耶公亦奮厲有當世志太<lb/>
<pb n="KR4d0080_WYG_013-2a"/>
夫人喜曰吾有子矣比冠學通經史屬文日數千言嘉<lb/>
祐二年歐陽文忠公考試禮部進士疾時文之詭異思<lb/>
有以救之梅聖俞時與其事得公論刑賞以示文忠文<lb/>
忠驚喜以為異人欲以冠多士疑曽子固所為子固文<lb/>
忠門下士也乃寘公第二復以春秋對義居第一殿試<lb/>
中乙科以書謝諸公文忠見之以書語聖俞曰老夫當<lb/>
避此人放出一頭地士聞者始譁不厭久乃信伏丁太<lb/>
夫人憂終喪五年授河南福昌主簿文忠以直言薦之<lb/>
<pb n="KR4d0080_WYG_013-2b"/>
祕閣試六論舊不起草以故文多不工公始具草文義<lb/>
粲然時以為難比答制䇿賜入三等除大理評事簽書<lb/>
鳯翔判官長吏意公文人不以吏事責之公盡心其職<lb/>
老吏畏伏關中自元昊叛命人貧役重岐下嵗以南山<lb/>
木栰自渭入河經砥柱之險衙前以破産者相繼也公<lb/>
徧問老校曰木栰之害本不至此若河渭未漲操栰者<lb/>
以時進止可無重費也患其乘河渭之暴多方害之耳<lb/>
公即修衙規使衙前得自擇水工栰行無虞乃言於府<lb/>
<pb n="KR4d0080_WYG_013-3a"/>
使得係籍自是衙前之害減半治平二年罷還判登聞<lb/>
鼓院英宗在藩聞公名欲以唐故事召入翰林宰相限<lb/>
以近例欲召試祕閣上曰未知其能否故試如蘇軾有<lb/>
不能耶宰相猶不可及試二論皆入三等得直史館丁<lb/>
先君憂服除時熙寧二年也王介甫用事多所建立公<lb/>
與介甫議論素異既還朝寘之官告院四年介甫欲變<lb/>
更科舉上疑焉使兩制三館議之公議上上悟曰吾固<lb/>
疑此得蘇軾議意釋然矣即日召且問何以助朕公辭<lb/>
<pb n="KR4d0080_WYG_013-3b"/>
避久之乃曰臣竊意陛下求治太急聽言太廣進人太<lb/>
銳䫟陛下安静以待物之来然後應之上竦然聴受曰<lb/>
卿三言朕當詳思之介甫之黨皆不恱命攝開封推官<lb/>
意以多事困之公決斷精敏聲聞益逺㑹上元有㫖市<lb/>
浙燈公宻疏舊例無有不宜以玩好示人即有㫖罷殿<lb/>
前初䇿進士舉子希合争言祖宗法制非是公為考官<lb/>
退擬答以進深中其病自是論事愈力介甫愈恨御史<lb/>
知雜事者為誣奏公過失窮治無所得公未甞以一言<lb/>
<pb n="KR4d0080_WYG_013-4a"/>
自辯乞外任避之通判杭州是時四方行青苗免役市<lb/>
易浙西兼行水利鹽法公於其間常因法以便民民賴<lb/>
以少安髙麗入貢使者凌蔑州郡押伴使臣皆本路筦<lb/>
庫乘勢驕横至與鈐轄亢禮公使人謂之曰逺夷慕化<lb/>
而来理必恭順今乃爾暴恣非汝導之不至是也不悛<lb/>
當奏之押伴者懼為之小戢使者發幣於官吏書稱甲<lb/>
子公郤之曰髙麗於本朝稱臣而不禀正朔吾安敢受<lb/>
使者亟易書稱熙寧然後受之時以為得體吏民畏愛<lb/>
<pb n="KR4d0080_WYG_013-4b"/>
及罷去猶謂之學士而不言姓自杭徙知宻州時方行<lb/>
手實法使民自疏財産以定戸等又使人得告其不實<lb/>
司農寺又下諸路不時施行者以違制論公謂提舉常<lb/>
平官曰違制之坐若自朝廷誰敢不従今出於司農是<lb/>
擅造律也若何使者驚曰公姑徐之未㡬朝廷亦知手<lb/>
實之害罷之宻人私以為幸郡甞有盗竊發而未獲安<lb/>
撫轉運司憂之遣一三班使臣領悍卒數千人入境捕<lb/>
之卒凶暴恣行以禁物誣民入其家争鬬至殺人畏罪<lb/>
<pb n="KR4d0080_WYG_013-5a"/>
驚散欲為亂民訴之公投其書不視曰必不至此潰卒<lb/>
聞之少安徐使人招出戮之自宻徙徐是嵗河決曹村<lb/>
泛於梁山泊溢於南清河城南兩山環繞吕梁百歩扼<lb/>
之滙於城下漲不時洩城将敗富民争出避水公曰富<lb/>
民若出民心動摇吾誰與守吾在是水決不能敗城驅<lb/>
使復入公履屨杖䇿親入武衛營呼其卒長謂之曰河<lb/>
将害城事急矣雖禁軍宜為我盡力卒長呼曰太守猶<lb/>
不避塗潦吾儕小人效命之秋也執挺入火伍中率其<lb/>
<pb n="KR4d0080_WYG_013-5b"/>
徒短衣徒跣持畚鍤以出築東南長堤首起戱馬臺尾<lb/>
屬於城堤成水至堤下害不及城民心乃安然雨日夜<lb/>
不止河勢益暴城不沈者三板公廬於城上過家不入<lb/>
使官吏分堵而守卒完城以聞復請調来嵗夫増築故<lb/>
城為木岸以虞水之再至朝廷従之訖事詔褒之徐人<lb/>
至今思焉徙知湖州以表謝上言事者擿其語以為謗<lb/>
遣官逮赴御史獄初公既補外見事有不便於民者不<lb/>
敢言亦不敢黙視也縁詩人之義託事以諷庶㡬有補<lb/>
<pb n="KR4d0080_WYG_013-6a"/>
於國言者従而媒孽之上初薄其過而浸潤不止至是<lb/>
不得巳従其請既付獄吏必欲寘之死鍜鍊久之不決<lb/>
上終憐之促具獄以黄州圑練副使安置公幅巾芒屩<lb/>
與田父野老相従溪谷之間築室於東坡自號東坡居<lb/>
士三年上有意復用而言者沮之上手札徙汝州略曰<lb/>
蘇軾黜居思咎閲嵗滋深人材實難不忍終棄未至上<lb/>
書自言有饑寒之憂有田在常䫟得居之書朝入夕報<lb/>
可士大夫知上之卒喜公也㑹晏駕不果復用至常以<lb/>
<pb n="KR4d0080_WYG_013-6b"/>
哲宗即位復朝奉郎知登州至登召為禮部郎中公舊<lb/>
善門下侍郎司馬君實及知樞宻院章子厚二人冰炭<lb/>
不相入子厚毎以謔侮困君實君實苦之求助於公公<lb/>
見子厚曰司馬君實時望甚重昔許靖以虛名無實見<lb/>
鄙於蜀先主法正曰靖之浮譽播流四海若不加禮必<lb/>
以賤賢為累先主納之乃以靖為司徒許靖且不可慢<lb/>
况君實乎子厚以為然君實賴以少安既而朝廷縁先<lb/>
帝意欲用公除起居舍人公起於憂患不欲驟履要地<lb/>
<pb n="KR4d0080_WYG_013-7a"/>
力辭之見宰相蔡持正自言持正曰公徊翔久矣朝中<lb/>
無出公右者公固辭持正曰今日誰當在公前者公曰<lb/>
昔林希同在館中年且長持正曰希固當先公耶卒不<lb/>
許然希亦由此繼補記注元祐元年公以七品服入侍<lb/>
延和即改賜銀緋二月遷中書舍人時君實方議改免<lb/>
役為差役差役行於祖宗之世法久多弊編戸充役不<lb/>
習官府吏虐使之多以破産而狹鄉之民或有不得休<lb/>
息者先帝知其然故為免役使民以戸髙下出錢而無<lb/>
<pb n="KR4d0080_WYG_013-7b"/>
執役之苦行法者不掲上意於雇役實費之外取錢過<lb/>
多民遂以病若量出為入毋多取於民則足矣君實為<lb/>
人忠信有餘而才智不足知免役之害而不知其利欲<lb/>
一切以差役代之方差官置局公亦與其選獨以實告<lb/>
而君實始不恱矣甞見之政事堂條陳不可君實忿然<lb/>
公曰昔韓魏公刺陜西義勇公為諫官争之甚力魏公<lb/>
不樂公亦不顧軾昔聞公道其詳豈今日作相不許軾<lb/>
盡言耶君實笑而止公知言不用乞補外不許君實始<lb/>
<pb n="KR4d0080_WYG_013-8a"/>
怒有逐公意矣㑹其病卒乃巳時臺諫官多君實之人<lb/>
皆希合以求進惡公以直形己争求公瑕疵既不可得<lb/>
則因縁熙寧謗訕之說以病公公自是不安於朝矣尋<lb/>
除翰林學士二年復除侍讀毎進讀至治亂盛衰邪正<lb/>
得失之際未甞不反覆開導覬上有所覺悟上雖恭黙<lb/>
不言聞公所論說輒肻首善之三年權知禮部貢舉㑹<lb/>
大雪苦寒士坐庭中噤不能言公寛其禁約使得盡其<lb/>
技而巡舖内臣伺其坐起過為凌辱公以其傷動士心<lb/>
<pb n="KR4d0080_WYG_013-8b"/>
虧損國體奏之有㫖送内侍省撻而逐之士皆恱服甞<lb/>
侍上讀祖宗寳訓因及時事公歴言今賞罰不明善惡<lb/>
無所勸沮又黄河勢方北流而强之使東夏人寇鎮戎<lb/>
殺掠㡬萬人帥臣揜蔽不以聞朝廷亦不問事毎如此<lb/>
恐寖成衰亂之漸當軸者恨之公知不見容乞外任四<lb/>
年以龍圖閣學士知杭州時諫官言前宰相蔡持正知<lb/>
安州作詩借郝處俊事以譏刺時事大臣議逐之嶺南<lb/>
公宻疏言朝廷若薄確之罪則於皇帝孝治為不足若<lb/>
<pb n="KR4d0080_WYG_013-9a"/>
深罪確則於太皇太后仁政為小累謂宜皇帝降敕置<lb/>
獄逮治而太皇太后内出手詔赦之則仁孝兩得矣宣<lb/>
仁后心善公言而不能用公出郊未發遣内侍賜龍茶<lb/>
銀合用前執政恩例所以慰勞甚厚及至杭吏民習公<lb/>
舊政不勞而治嵗適大旱饑疫並作公請於朝免本路<lb/>
上供米三之一故米不翔貴復得賜度僧牒百易米以<lb/>
救饑者明年方春即减價糶常平米民遂免大旱之苦<lb/>
公又多作饘粥藥劑遣吏挾醫分坊治病活者甚衆公<lb/>
<pb n="KR4d0080_WYG_013-9b"/>
曰杭水陸之㑹因疫病死比他處常多乃裒羡緡得二<lb/>
千復發私槖得黄金五十兩以作病坊稍畜錢糧以待<lb/>
之至於今不廢是秋復大雨太湖汎溢害稼公度来嵗<lb/>
必饑復請於朝乞免上供米半又多乞度牒以糴常平<lb/>
米并義倉所有皆以備来嵗出糶朝廷多従之由是吴<lb/>
越之民復免流散杭本江海之地水泉鹹苦居民稀少<lb/>
唐刺史李泌始引西湖水作六井民足於水故井邑日<lb/>
富及白居易復浚西湖放水入運河自河入田所溉至<lb/>
<pb n="KR4d0080_WYG_013-10a"/>
千頃然湖水多葑自唐及錢氏嵗輒開治故湖水足用<lb/>
近嵗廢而不理至是湖中葑田積二十五萬餘丈而水<lb/>
無㡬矣運河失湖水之利則取給於江潮潮渾濁多淤<lb/>
河行闤闠中三年一淘為市井大患而六井亦㡬廢公<lb/>
始至浚茅山鹽橋二河以茅山一河専受江潮以鹽橋<lb/>
一河専受湖水復造堰閘以為湖水畜洩之限然後潮<lb/>
不入市且以餘力復完六井民稍獲其利矣公閒至湖<lb/>
上周視良久曰今欲去葑田葑田如雲将安所寘之湖<lb/>
<pb n="KR4d0080_WYG_013-10b"/>
南北三十里環湖往来終日不逹若取葑田積之湖中<lb/>
為長堤以通南北則葑田去而行者便矣吴人種菱春<lb/>
輒芟除不遺寸草葑田若去募人種菱取其利以備修<lb/>
湖則湖當不復堙塞乃取救荒之餘得錢糧以貫石數<lb/>
者萬復請於朝得百僧度牒以募役者堤成植芙蓉楊<lb/>
栁其上望之如圖畫杭人名之蘇公堤杭僧有浄源者<lb/>
舊居海濵與舶客交通牟利舶至髙麗交譽之元豐末<lb/>
其王子義天来朝因往拜焉至是源死其徒竊持其畫<lb/>
<pb n="KR4d0080_WYG_013-11a"/>
像附舶往告義天亦使其徒附舶来祭祭訖乃言國母<lb/>
使以金塔二祝皇帝太皇太后夀公不納而奏之曰髙<lb/>
麗久不入貢失賜予厚利意欲来朝以未測朝廷所以<lb/>
待之薄厚故以祭亡僧而行祝夀之禮禮意尠薄盖可<lb/>
見矣若受而不答則逺夷或以怨怒因而厚賜之正堕<lb/>
其計臣謂朝廷宜勿與知而使州郡以理郤之然庸僧<lb/>
猾商敢擅招誘外夷邀求厚利為國生事其漸不可長<lb/>
宜痛加懲創朝廷皆従之未㡬髙麗貢使果至公按舊<lb/>
<pb n="KR4d0080_WYG_013-11b"/>
例使之所至吴越七州實費二萬四千餘緡而民閒之<lb/>
費不在乃令諸郡量事裁損比至民獲交易之利而無<lb/>
侵撓之害浙江潮自海門東来勢如雷霆而浮山峙於<lb/>
中與漁浦諸山犬牙相錯洄洑激射嵗敗公私船不可<lb/>
勝計公議自浙江上流地名石門並山而東鑿為運河<lb/>
引浙江及谿谷諸水二十餘里以逹於江又並山為岸<lb/>
不能十里以逹於龍山之大慈浦自浦北折抵小嶺鑿<lb/>
嶺六十五丈以逹於嶺東古河浚古河數里以逹於龍<lb/>
<pb n="KR4d0080_WYG_013-12a"/>
山運河以避浮山之嶮人皆以為便奏聞有惡公成功<lb/>
者㑹公罷歸使代者盡力排之功以不成公復言三吴<lb/>
之水瀦為太湖太湖之水溢為松江以入海海日兩潮<lb/>
潮濁而江清潮水甞欲淤塞江路而江水清駛随輒滌<lb/>
去海口常通則吴中少水患昔蘇州以東公私船皆以<lb/>
篙行無陸挽者自慶歴以来松江大築挽路建長橋以<lb/>
扼塞江路故今三吴多水欲鑿挽路為十橋以迅江勢<lb/>
亦不果用人皆恨之公二十年間再莅此州有徳於其<lb/>
<pb n="KR4d0080_WYG_013-12b"/>
人家有畫像飲食必祝又作生祠以報六年召入為翰<lb/>
林承㫖復侍邇英當軸者不樂風御史攻公公之自汝<lb/>
移常也受命於宋㑹神考晏駕哭於宋而南至揚州常<lb/>
人為公買田書至公喜作詩有聞好語之句言者妄謂<lb/>
公聞諱而喜乞加深譴然詩刻石有時日朝廷知言者<lb/>
之妄皆逐之公懼請外補乃以龍圖閣學士守潁先是<lb/>
開封諸縣多水患吏不究本末決其陂澤注之恵民河<lb/>
河不能勝則陳亦多水至是又将鑿鄧艾溝與潁河並<lb/>
<pb n="KR4d0080_WYG_013-13a"/>
且鑿黄堆注之於淮議者多欲従之公適至遣吏以水<lb/>
平準之淮之漲水髙於新溝㡬一丈若鑿黄堆淮水顧<lb/>
流浸州境決不可為朝廷従之郡有宿賊尹遇等數人<lb/>
羣黨驚刧殺變主及捕盗吏兵者非一朝廷以名捕不<lb/>
獲被殺者噤不敢言公召汝隂尉李直方謂之曰君能<lb/>
擒此當力言於朝乞行優賞不獲亦以不職奏免君矣<lb/>
直方退緝知羣盗所在分命弓手往捕其黨而躬往捕<lb/>
遇直方有母年九十母子泣別而行手㦸刺而獲之然<lb/>
<pb n="KR4d0080_WYG_013-13b"/>
小不應格推賞不及公為言於朝請以年勞改朝散郎<lb/>
階為直方賞朝廷不從其後吏部以公當遷以符㑹考公<lb/>
自謂巳許直方卒不報七年徙揚州發運司舊主東南<lb/>
漕法聴操舟者私載物貨征商不得留難故操舟者富<lb/>
厚以官舟為家補其弊漏而周船夫之乏困故其所載<lb/>
率無虞而速逹近嵗不忍征商之小失一切不許故舟<lb/>
弊人困多盗所載以濟饑寒公私皆病公奏乞復故朝<lb/>
廷従之未閱嵗以兵部尚書召還兼侍讀是嵗親祀南<lb/>
<pb n="KR4d0080_WYG_013-14a"/>
郊為鹵簿使導駕入太廟有貴戚以其車従争道不避<lb/>
仗衛公於車中劾奏之明日中使傳命申敕有司嚴整<lb/>
仗衛尋遷禮部復兼端眀殿翰林侍讀二學士髙麗遣<lb/>
使請書於朝朝廷以故事盡許之公曰漢東平王請諸<lb/>
子及太史公書猶不肻予今髙麗所請有甚於此其可<lb/>
予乎不聴公臨事必以正不能俯仰随俗乞守郡自效<lb/>
八年以二學士知定州定久不治軍政尤弛武衛卒驕<lb/>
惰不敎軍校蠺食其廩賜故不敢何問公取其貪汙甚<lb/>
<pb n="KR4d0080_WYG_013-14b"/>
者配𨽻逺惡然後繕修營房禁止飲博軍中衣食稍足<lb/>
乃部勒以戰法衆皆畏伏然諸校多不自安者卒史復<lb/>
以贓訴其長公曰此事吾自治則可汝若得告軍中亂<lb/>
矣亦決配之衆乃定㑹春大閲軍禮久廢将吏不識上<lb/>
下之分公命舉舊典元帥常服坐帳中将吏戎服奔走<lb/>
執事副總管王光祖自謂老将恥之稱疾不出公召書<lb/>
吏作奏将上光祖震恐而出訖事無敢慢者定人言自<lb/>
韓魏公去不見此禮至今矣北戎久和邊兵不試臨事<lb/>
<pb n="KR4d0080_WYG_013-15a"/>
有不可用之憂惟沿邊弓箭社兵與寇為鄰以戰射自<lb/>
衛猶號精銳故相龎公守邊因其故俗立隊伍将校出<lb/>
入賞罰緩急可使嵗久法弛復為保甲所撓漸不為用<lb/>
公奏為免保甲及兩稅折變科配長吏以時訓勞不報<lb/>
議者惜之時方例廢舊人公坐為中書舍人日草責降<lb/>
官制直書其罪誣以謗訕紹聖元年遂以本官知英州<lb/>
尋復降一官未至復以寧逺軍節度副使安置恵州公<lb/>
以侍従齒嶺南編戸獨以少子過自随瘴癘所侵蠻蜑<lb/>
<pb n="KR4d0080_WYG_013-15b"/>
所侮胸中泊然無所蔕芥人無賢愚皆得其驩心疾苦<lb/>
者畀之藥殞斃者納之竁又率衆為二橋以濟病渉者<lb/>
恵人愛敬之居三年大臣以流竄者為未足也四年復<lb/>
以瓊州別駕安置昌化昌化非人所居食飲不具藥石<lb/>
無有初僦官屋以庇風雨有司猶謂不可則買地築室<lb/>
昌化士人畚土運甓以助之為屋三間人不堪其憂公<lb/>
食芋飲水著書以為樂時従其父老遊亦無間也元符<lb/>
三年大赦北還初徙㢘再徙永巳乃復朝奉郎提舉成<lb/>
<pb n="KR4d0080_WYG_013-16a"/>
都玉局觀居従其便公自元祐以来未甞以嵗課乞遷<lb/>
故官止於此勲上輕車都尉封武功縣開國伯食邑九<lb/>
百戸将居許病暑暴下中止於常建中靖國元年六月<lb/>
請老以本官致仕遂以不起未終旬日獨以諸子侍側<lb/>
曰吾生無惡死必不墜慎無哭泣以怛化問以後事不<lb/>
答湛然而逝實七月丁亥也公娶王氏追封通義郡君<lb/>
繼室以其女弟封同安郡君亦先公而卒子三人長曰<lb/>
邁雄州防禦推官知河間縣事次曰迨次曰過皆承務<lb/>
<pb n="KR4d0080_WYG_013-16b"/>
郎孫男六人簟符箕籥筌籌明年閏六月癸酉𦵏於汝<lb/>
州郟城縣釣臺鄉上瑞里公之於文得之於天少與轍<lb/>
皆師先君初好賈誼陸贄書論古今治亂不為空言既<lb/>
而讀荘子喟然歎息曰吾昔有見於中口未能言今見<lb/>
荘子得吾心矣乃出中庸論其言微妙皆古人所未喻<lb/>
甞謂轍曰吾視今世學者獨子可與我上下耳既而謫<lb/>
居於黄杜門深居馳騁翰墨其文一變如川之方至而<lb/>
轍瞠然不能及矣先君晚嵗讀易玩其爻象得其剛柔<lb/>
<pb n="KR4d0080_WYG_013-17a"/>
逺近喜怒逆順之情以觀其詞皆迎刃而解作易傳未<lb/>
完疾革命公述其志公泣受命卒以成書然後千載之<lb/>
微言煥然可知也復作論語說時發孔氏之祕㝡後居<lb/>
海南作書傳推眀上古之絶學多先儒所未逹既成三<lb/>
書撫之曰今世要未能信後有君子當知我矣至其遇<lb/>
事所為詩騷銘記書檄論譔率皆過人有東坡集四十<lb/>
巻後集二十巻奏議十五巻内制十巻外制三巻公詩<lb/>
本似李杜晚喜陶淵明追和之者㡬遍凡四巻幼而好<lb/>
<pb n="KR4d0080_WYG_013-17b"/>
書老而不勌自言不及晉人至唐褚薛顔栁髣髴近之<lb/>
平生篤於孝友輕財好施伯父太白早亡子孫未立杜<lb/>
氏姑卒未𦵏先君沒有遺言公既除喪即以禮𦵏姑及<lb/>
官可䕃補復以奏伯父之曽孫彭其於人見善稱之如<lb/>
恐不及見不善斥之如恐不盡見義勇於敢為而不顧<lb/>
其害用此數困於世然終不以為恨孔子謂伯夷叔齊<lb/>
古之賢人曰求仁而得仁又何怨公實有焉銘曰<lb/>
蘇自欒城西宅於眉世有潜徳而人莫知猗歟先君名<lb/>
<pb n="KR4d0080_WYG_013-18a"/>
施四方公幼師焉其學以光出而従君道直言忠行險<lb/>
如夷不謀其躬英宗擢之神考試之亦既知矣而未克<lb/>
施晚侍哲皇進以詩書誰實間之一斥而疏公心如玉<lb/>
焚而不灰不變生死孰為去来古有微言衆說所䝉手<lb/>
發其樞恃此以終心之所涵遇物則見聲融金石光溢<lb/>
雲漢耳目同是舉世畢知欲造其淵或眩以疑絶學不<lb/>
繼如已斷絃百世之後豈無其賢我初従公賴以有知<lb/>
撫我則兄誨我則師皆遷於南而不同歸天實為之莫<lb/>
<pb n="KR4d0080_WYG_013-18b"/>
知我哀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>施註蘇詩巻十七</head> <lb/>
    <p>
<pb n="KR4d0080_WYG_031-1a"/>
欽定四庫全書<lb/>
　施註蘇詩巻十七<lb/>
　　　　　　　　　　　　　宋　蘇軾　撰<lb/>
　　　　　　　　　　　　　　　施元之原註<lb/>
　　　　　　　　　　　　　武進邵長蘅刪補<lb/>
　　詩四十一首<lb/>
　　　　<hi>起元豐二年巳未守吳興即以是年八月攝赴臺獄十二月謪官黄州洎庚申春自</hi>
　　　　<hi>京師赴黄作</hi>
<pb n="KR4d0080_WYG_031-1b"/>
　　　李公擇過髙郵見施大夫與孫莘老賞花詩<lb/>
　　　憶與僕去嵗會于彭門折花餽筍故事作詩<lb/>
　　　二十四韻見戲依韻奉答亦以戲公擇云<lb/>
汝陽真天人絹帽著紅槿纒頭三百萬不買一笑哂<lb/>
共誇青山峰曲盡花不隕當時謫仙人逸韻謝封畛<lb/>
詩成天一笑萬象解寒窘驚開小桃杏不待雷發軫<lb/>
餘波尚涓滴乞與居易稹爾來誰復見前輩風流盡<lb/>
寂寞兩詩人殘紅對櫻筍饑膓得一醉妙語傳不冺<lb/>
<pb n="KR4d0080_WYG_031-2a"/>
君來恨不與<hi>去</hi>更復相牽引我老心已灰空煩扇餘<lb/>
燼天游照六鑿虛空掃充牣懸知色竟空那復嗜烏<lb/>
吻蕭然一方丈居士老龎藴散花從滿裓不答天女<lb/>
問故人猶故目怨句寫餘恨疑我此心在遮防費欄<lb/>
楯應虞已斃虵折尾時一蠢仄聞孟光賢未學處仲<lb/>
忍<hi>公自注開閤放出事見本傳</hi>寄招應已足左右侍雲鬒何時花<lb/>
月夜羊酒謝不敏此生如幻耳戲語君勿慍應同亡<lb/>
是公一對子虛听<lb/>
<pb n="KR4d0080_WYG_031-2b"/>
<hi>杜子美八哀詩汝陽讓帝子眉宇真天人又詩每䝉天一笑復似物皆春南京羯鼓録汝陽王璡𤣥宗鍾愛之</hi>
<hi>毎游幸傾刻不捨璡嘗戴砑絹帽打曲上自摘紅槿花一朶置帽上笪處二物皆滑久之方安遂奏舞山香一</hi>
<hi>曲花不墜落上大笑賜璡金噐宋開府與𤣥宗論鼔事上曰頭如青山峰手如白雨㸃即羯鼔之能事山峰取</hi>
<hi>不動雨㸃取碎急互見七巻有羙堂暴雨詩注楊妃外傳上羯鼔罷戲秦國請纒頭對曰豈有大唐天子姨無</hi>
<hi>錢用耶遂出三百萬為一局上與妃子在沈香亭命樂工李龜年持金花牋召李白進清平調詞白承詔㫖猶</hi>
<hi>苦宿酲因援筆賦之上命龜年以歌妃笑領歌意尚書禹貢餘波入於流沙左傳僖二十三年晉公子重耳曰</hi>
<hi>其波及晉國者君之餘也唐白居易傳初與元稹醻詠故號元白南史張融卒其從弟弔之曰阿兄風流頓盡</hi>
<hi>王注兩詩人指莘老施大夫也唐宰相有櫻筍厨三月為最盛左傳襄十三年鄭石㚟曰使歸而廢其使怨其</hi>
<pb n="KR4d0080_WYG_031-3a"/>
<hi>君以疾其大夫而相牽引也不猶愈乎莊子庚桑楚身若槁木之枝心若死灰若是者禍亦不至福亦不來左</hi>
<hi>傳成二年齊賓媚人請收合餘燼背城借一六鑿出荘子外物篇注已見史記蘇秦傳饑人饑而不食烏喙者</hi>
<hi>為其愈充腹而與餓死同患也宋齊邱化書躑躅之酒烏喙之脯初噉之若芥再噉之若黍復啖之若丸又啖</hi>
<hi>之若脯淮南子聖人處環堵之室髙誘註曰堵長一丈髙一丈靣環一堵為方丈傳燈錄居士龎藴少悟塵勞</hi>
<hi>志求真諦散花天女出維摩經詳見十三卷坐上賦戴花詩注杜子美義鶻行白虵登其巢吞噬恣朝食又折</hi>
<hi>尾時一掉飢腸皆巳穿晉王敦傳字處仲王愷置酒敦與王導俱在坐有女妓吹笛小失聲韻愷便毆殺一坐</hi>
<hi>改容敦神色自若又愷使羙人行酒客飲不盡輒殺之酒至敦故不肎持羙人悲懼失色而敦慠然不顧導遂</hi>
<hi>嘆曰處仲若當世心懐剛忍非令終也又嘗荒恣於色體為之弊左右諫之曰此甚易耳乃開後閤驅婢妾數</hi>
<pb n="KR4d0080_WYG_031-3b"/>
<hi>十人放之毛詩鬒髮如雲古樂府有春江花月夜篇漢司馬相如傳亡是公亡是人也又亡是公听然而笑</hi>
　　　王鞏清虛堂<lb/>
清虛堂裏王居士閉眼觀身<hi>一作心</hi>如止水水中照見萬<lb/>
象空敢問堂中誰隠几呉興太守老且病堆案滿前長<lb/>
渇睡願君勿笑反自觀夢幻去來殊未已長疑安石恐<lb/>
不免未信犀首終無事勿将一念住清虛居士與我蓋<lb/>
同耳<lb/>
<hi>楞嚴經月光童子白佛言有佛出世名為水天敎諸菩薩修習水觀我於是時室中安禪我有弟子闚牕觀室</hi>
<pb n="KR4d0080_WYG_031-4a"/>
<hi>惟見清水遍在室中莊子齊物論南郭子綦隠几而坐再見晉謝安傳安石妻劉惔妹也見家門冨貴而安獨</hi>
<hi>靜退乃曰丈夫不如此也安石掩鼻曰恐不免耳史記陳軫傳謂犀首曰公何好飲也犀首曰無事也再見</hi>
　　　和孫同年卞山龍洞禱晴<lb/>
呉興連月雨釜甑生魚蛙往問卞山龍曷不安厥家梯<lb/>
空尚巉絶俯視驚谽谺神井湧雲蓋隂崖垂蘚花交流<lb/>
百道泉赴谷走羣蛇不知落何處隠隠如繅車我來叩<lb/>
石户飛䑕翻白鴉寄語洞中龍睡味豈不嘉雨師少弭<lb/>
節雷師亦停檛積水得反壑稲苖出泥沙農夫免菜色<lb/>
<pb n="KR4d0080_WYG_031-4b"/>
龍亦飽豚豭看君擁黄紬髙臥放晚衙<lb/>
<hi>戰國䇿知伯攻趙城水不沒者三版臼竈生鼃人馬相食晉成公綏隂霖賦沈竈生蛙中庭運舟釜魚用范丹</hi>
<hi>事已見李白詩仙䑕如白鴉仙經蝙蝠一名仙䑕千歲之後體白如雪棲則倒懸禰衡傳注撾擊鼓杖也禮記</hi>
<hi>歲十二月土反其宅水歸其壑白樂天詩暖閣謀宵宴寒庭放晚衙倦游錄文潞公初知榆次縣題詩於新衙</hi>
<hi>鼓上云置向樵樓一任撾檛多檛少不知他如今幸有黄紬被努出頭來道放衙</hi>
　　　乘舟過賈收水閣收不在見其子三首<hi>賈收字耘老呉</hi>
　　　　<hi>興人</hi>
愛酒陶元亮能詩張志和青山來水檻白雨滿漁簔淚<lb/>
<pb n="KR4d0080_WYG_031-5a"/>
垢添丁靣貧低舉案蛾不知何所樂竟夕獨酣歌<lb/>
<hi>五桞先生傳性嗜酒而家貧不能恒得親舊知其如此或置酒招之造飲輒盡期在必醉唐書張志和金華人</hi>
<hi>遁居江湖自稱煙波釣徒亦號𤣥真子顔真卿刺湖為更易敝舟浮家汎宅往來苕霅閒嘗撰漁歌兼工山水</hi>
<hi>酒酣䑛筆輒成憲宗命圖其像求之不能致盧仝詩莫怪添丁郎涙下作靣垢添丁兒名也白樂天效陶詩客</hi>
<hi>去有餘趣竟夕獨酣歌</hi>
嫋嫋風蒲亂猗猗水荇長小舟浮鴨綠大杓瀉鵝黄得<lb/>
意詩酒社終身魚稲鄉樂哉無一事何處不清涼<lb/>
<hi>楚詞嫋嫋兮秋風詩國風瞻彼淇澳綠竹猗猗杜子美詩水荇牽風翠帶長唐東夷傳髙麗馬訾水出白山色</hi>
<pb n="KR4d0080_WYG_031-5b"/>
<hi>若鴨頭號鴨綠水大杓暗用晉人事鵝黄用杜詩竝已見</hi>
曳杖青苔岸繫船枯桞根徳公方上塜季路獨畱言已<lb/>
占蒲魚港更開松菊園從兹來往數兒女自譍門<lb/>
<hi>襄陽記司馬徳操詣龎公值其渡沔上先人墓注再見陶潛歸去來辭三徑就荒松菊猶存杜詩曬藥能無婦</hi>
<hi>譍門幸有兒晉書李密傳譍門無三尺之童</hi>
　　　次韻孫祕丞見贈<lb/>
感概清衷似變風老於詩句耳偏聰迂疎自笑成何事<lb/>
冷淡誰能用許功不怕飛蚊如立豹肎隨白鳥過垂虹<lb/>
<pb n="KR4d0080_WYG_031-6a"/>
吟哦相對忘三伏擬泛冰谿入雪宫<hi>公自注湖州多蚊蚋豹腳尤毒垂虹</hi>
<hi>呉江亭名</hi>
<hi>冷淡用白樂天泠淡生活語詳見十卷游盧山次韻夏小正白鳥蚊蚋也金樓子白鳥蚊也齊桓公臥栢寝謂</hi>
<hi>仲父曰一物失所寡人悒悒今白鳥營營是必饑耳因開翠紗厨進之厯忌釋伏者何也金氣伏藏之日也金</hi>
<hi>畏於火故至庚日必伏隂陽書後夏至後第三庚為初伏四庚為中伏立秋後初庚為終伏故謂之三伏王注</hi>
<hi>世謂湖州為水精宫言其四靣皆水雪宫借用孟子字</hi>
　　　與客游道塲何山得鳥字<lb/>
清谿到山盡飛路盤空小紅亭與白塔隠見喬木杪中<lb/>
<pb n="KR4d0080_WYG_031-6b"/>
休得小菴孤絶寄雲表洞庭在北户雲水天𣺌𣺌菴僧<lb/>
俗緣盡淨業洗未了十年畫鵲竹益以詩自繞髙堂儼<lb/>
像設禪室各深窈奔泉何處來華屋過谿沼何山隔幽<lb/>
谷去路清且悄長松度翠蔓絶壁挂嗁鳥我友自杭來<lb/>
尚歎所厯少歸途風雨作一洗紅日燎俄驚萬竅號黑<lb/>
霧卷蓬蓼舟人紛變色坐羡輕鷗矯我獨喚酒杯醉死<lb/>
勝流殍書生例强很造物空煩擾更將掀舞勢把燭畫<lb/>
風篠羙人為破顔正似腰支嫋明朝更陳迹清景墮空<lb/>
<pb n="KR4d0080_WYG_031-7a"/>
杳作詩記餘歡萬古一昏曉<lb/>
<hi>吳興統記郡有五亭曰白蘋亭集芳亭山光亭朝發亭碧波亭又有白塔巷有白石塔在焉因名楚辭招魂像</hi>
<hi>設君室靜閒安些括地志何山本名金蓋山晉何楷居此習業後為呉興太守改為何山唐傳奕傳自為墓志</hi>
<hi>云青山白雲人也以醉死</hi>
　　　僕去杭五年呉中仍歲大饑疫故人往往逝去<lb/>
　　　聞湖上僧舍不復往日繁麗獨淨慈本長老學<lb/>
　　　者益盛作詩寄之<lb/>
來往三呉一夢閒故人半作冢纍然獨依舊社傳真法<lb/>
<pb n="KR4d0080_WYG_031-7b"/>
要與遺民度厄年趙叟近聞還印綬竺翁先已反林泉<lb/>
何時策杖相隨去任性逍遙不學禪<lb/>
<hi>朱長文吳郡圖經續記漢永建四年分㑹稽為呉郡以淛江中流為界晉宋齊梁陳之閒雖頗割地而不改與</hi>
<hi>呉興丹陽號為三呉神仙傳丁令威云何不學仙冢纍纍左傳閔二年衞之遺民男女七百有三十人漢王莽</hi>
<hi>傳莾下書曰予遭陽九之阨百六之㑹國用不足民人騷動今阨㑹巳度趙叟謂趙清獻公抃前一歲以宫師</hi>
<hi>致仕竺翁指淨慈本長老</hi>
　　　舶趠風<hi>幷引</hi>
　　呉中梅雨既過颯然清風彌旬歲歲如此湖人謂<lb/>
<pb n="KR4d0080_WYG_031-8a"/>
　　之舶趠風是時海舶初囘云此風自海上與舶俱<lb/>
　　至云爾<lb/>
三旬已過黄梅雨萬里初來舶趠風幾處縈囘度山曲<lb/>
一時清駛滿江東驚飄蔌蔌先秋葉喚醒昏昏嗜睡翁<lb/>
欲作蘭臺快哉賦卻嫌分别問雌雄<lb/>
<hi>宋玉風賦楚襄王遊於蘭臺之宫有風颯然而至乃披襟當之曰快哉此風寡人所與庶人共者耶玉對曰此</hi>
<hi>獨大王之風耳庶人安得而共之曰豈有説乎玉曰發明耳目寧體便人此大王之雄風啗齰𠻳獲死生不卒</hi>
<hi>此庶人之雌風</hi>
<pb n="KR4d0080_WYG_031-8b"/>
　　　丁公黙送蝤蛑<lb/>
溪邊石蟹小如錢喜見輪囷赤玉盤半殼含黄宜㸃酒<lb/>
兩螯斫雪勸加餐蠻珍海錯聞名久怪雨腥風入坐寒<lb/>
堪笑呉興饞太守一詩換得兩尖團<lb/>
<hi>胡越風物志蝤蛑幷<graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>十足生海邉泥穴中潮退探取之四時常有雌者厴大而肥重者踰數斤去厴渾煮熟</hi>
<hi>分擘薦酒切為羔其小而黄者謂之石蝤蛑肉硬厴於檢切酉陽雜爼蝤蛑大者長尺餘兩螯最强鄮縣昔有</hi>
<hi>人於水際泥穴探取之為螯所翦夾有頃而死至今呼此為蝤蛑洲</hi>
　　　送孫著作赴考城兼寄錢醇老李邦直二君於<lb/>
<pb n="KR4d0080_WYG_031-9a"/>
　　　孫處有書見及<lb/>
使君閑如雲欲出誰肎伴清風獨無事一嘯亦可喚來<lb/>
從白蘋洲吹我明月觀門前逺行客青衫流白汗問子<lb/>
何悤悤王事不可緩故人錢與李清廟兩圭瓚蔚為萬<lb/>
乘器尚記溝中斷子亦東南珍價重不可算别情何以<lb/>
慰酒盡對空案惟持一榻凉勸子巾少岸此風䢷復有<lb/>
塵土飛灰炭欲寄二大夫發發不可絆<lb/>
<hi>後漢方術傳趙炳嘗臨水求度船人不和之炳乃張蓋坐其中長嘯呼風亂流而濟注和猶許也俗本作知者</hi>
<pb n="KR4d0080_WYG_031-9b"/>
<hi>誤李方直白蘋亭記洲在郡城南東亂霅溪據洲之陽掲大亭一焉一曰梁桞惲為呉興太守賦詩於此因以</hi>
<hi>名洲清廟詩頌篇名尚書平王錫晉文侯秬鬯圭瓚孔氏云以圭為杓柄謂之圭瓚漢鄒陽傳蟠木根柢輪囷</hi>
<hi>離竒而為萬乘器者以左右先為之容也莊子天地篇百年之木破為犧樽青黄而文之其斷在溝中比犧樽</hi>
<hi>於溝中之斷則羙惡有閒矣其於失性一也詩小雅南山烈烈飄風發發</hi>
　　　泛舟城南㑹者五人分韻賦詩得人皆苦炎字<lb/>
　　　四首<lb/>
城中樓閣似魚鱗不見清風起白蘋試選苕谿最深處<lb/>
仍呼我輩不覊人窺船野鶴何曽下見燭飛蟲空自馴<lb/>
<pb n="KR4d0080_WYG_031-10a"/>
遶郭荷花一千頃誰知六月下塘春<lb/>
<hi>劉禹錫湖州詩酒對青山月琴韻白蘋風孟東野送陸暢歸湖州詩渺渺霅谿前白蘋多清風韓退之送惠師</hi>
<hi>詩恵師浮屠者乃是不覊人白樂天餘杭詩遶郭荷花三十里按今震澤以南派太湖之水亂苕霅二谿以通</hi>
<hi>舟楫東盡呉興西盡餘杭名曰下塘</hi>
苦熱誠知處處皆何當危坐學心齋海螯要共詩人把<lb/>
谿月行遭霧雨霾鄉國飄零斷書信弟兄流落隔江淮<lb/>
便應築室苕谿上荷葉遮門水浸堦<lb/>
<hi>管子弟子職篇危坐鄉師顔色毋怍後漢茅容避雨樹下危坐愈㳟莊子人聞世顔回曰敢問心齋仲尼曰唯</hi>
<pb n="KR4d0080_WYG_031-10b"/>
<hi>道集虛虛者心齋也把螯用畢卓左手持蟹螯語注巳見</hi>
紫蠏鱸魚賤如土得錢相付何曽數碧筩時作象鼻彎<lb/>
白酒㣲帶荷心苦運肘風生看斫鱠隨刀雪落驚飛縷<lb/>
不將醉語作新詩飽食應慙腹如鼓<lb/>
<hi>後漢謡河間詫女工數錢酉陽雜爼魏正始中鄭公慤守濟南夏日率僚佐避暑於歴城之北使君林下以大</hi>
<hi>荷葉酌酒以簪刺其心令與柄通莖上輪囷如象鼻傳飲之名碧筩杯歴下學之言酒味雜蓮氣香冷勝於冰</hi>
<hi>竇子野酒譜亦云白樂天詩味苦蓮心小漿甛蔗節稠杜子美設鱠歌無聲細下飛碎雪又詩刀鳴繪縷飛張</hi>
<hi>景陽七命乃命支離飛霜鍔紅肌綺散素膚雪落酉陽雜爼南孝亷者善斫鱠縠薄絲縷因㑹客忽雷震鱠悉</hi>
<pb n="KR4d0080_WYG_031-11a"/>
<hi>化為蝴蝶飛去</hi>
橋上游人夜未厭共依水檻立風簷樓中煮酒初嘗芡<lb/>
月夜新粧半出簾南郭清游繼顔謝北牕歸臥等羲炎<lb/>
人間寒熱無窮事自笑疎頑不受痁<lb/>
<hi>顧况湖州刺史聽記在晉則謝安謝萬王羲之獻之國朝則顔魯公左傳昭二十年齊侯疥遂痁杜預曰痁瘧</hi>
<hi>也後漢景丹傳壮士不病瘧</hi>
　　　贈王郎一首<hi>一作與王郎夜飲井水此詩墨蹟刻石成都帖而集中失載王郎乃</hi>
　　　　<hi>子由婿子立也是時從先生於呉興</hi>
<pb n="KR4d0080_WYG_031-11b"/>
呉興六月水泉溫千頃菰蒲聚鬭蚊此井獨能深一丈<lb/>
<hi>闕</hi>　<hi>一作源龍</hi>如我亦知君<lb/>
　　　次韻李公擇梅花<lb/>
詩人固長貧日午饑未動偶然得一飽萬象困嘲弄尋<lb/>
花不論命愛雪長忍凍天公非不憐聽飽即喧閧君為<lb/>
三郡守所至滿賓從江湖常在眼詩酒事豪縱奉使今<lb/>
折磨清比於陵仲永懷茶山下擕妓修春貢更憶檻泉<lb/>
亭插花雲髻重蕭然臥灊麓愁聽春禽哢忽見早梅花<lb/>
<pb n="KR4d0080_WYG_031-12a"/>
不飲但孤諷詩成獨寄我字字愈頭痛嗟君本侍臣筆<lb/>
槖從上雍脱鞾吟芍藥給札賦雲夢何人慰流落嘉蘤<lb/>
天為種杯傾笛中吟帽拂果下鞚感時念羈旅此意吾<lb/>
儕共故山亦何有桐花集幺鳯君亦憶匡廬歸掃藏書<lb/>
洞何當種此花各抱漢隂罋<lb/>
<hi>韓退之嘲少年詩直把春償酒都将命乞花孟東野詩文士莫辭酒詩人命屬花髙士傳陳仲字子終適楚居</hi>
<hi>於陵列女傳楚王欲以子終為相入告於妻妻曰亂世多害於是相與逃而為人灌園張君房脞說湖州長城</hi>
<hi>縣啄木嶺金沙泉每歲造茶之所也泉處沙中居常無水湖常二郡守至於境㑹亭具犧牲拜敕祭泉其夕清</hi>
<pb n="KR4d0080_WYG_031-12b"/>
<hi>溢及造茶畢水即微減供堂者畢水已半之太守造畢即涸矣守或還斾稽晚則有風雷之變云爾雅檻泉正</hi>
<hi>出正出者湧出也三國志魏太祖先苦頭風臥讀陳琳所作檄翕然而起曰此愈我病數加厚賜見王粲傳注</hi>
<hi>漢趙充國傳張安世夲持槖簪筆事孝武帝數十年注槖契囊也近居負槖簪筆從備顧問或有所紀也漢司</hi>
<hi>馬遷傳報任安書云廹季冬僕又薄從上上雍楊妃外傳開元中植木芍藥於沈香亭前㑹花繁開召李白立</hi>
<hi>進清平調詞上自是頋李翰林異于他學士㑹髙力士以脱鞾為恥摘其詞以激楊妃帝欲官白妃輒沮止漢</hi>
<hi>司馬相如傳請為天子游獵之賦上令尚書給筆札賦云楚有七澤嘗見其一未覩其餘也臣之所見盖特其</hi>
<hi>小小者爾名曰雲夢雲夢者方九百里杜荀鶴梅花詩謝公吟賞愁飄落可得更拈長笛吹摭遺蜀州紅梅閣</hi>
<hi>東壁有詩凴仗髙樓莫吹笛大家畱取倚䦨干因笛中有落梅曲故云後漢濊貃獻果下馬高三尺乗之可於</hi>
<pb n="KR4d0080_WYG_031-13a"/>
<hi>果樹下行王注西蜀有桐花鳥似鳯而小人謂之倒挂子先生梅詞所謂倒挂緑毛幺鳯是也先生李氏山房</hi>
<hi>記公擇少時讀書於廬山五老峰下白石菴之僧舍藏書凡九千餘卷莊子天地篇漢隂丈人方将為圃畦鑿</hi>
<hi>隧而入井抱罋而出灌搰搰然用力多而見功寡</hi>
　　　送淵師歸徑山<lb/>
我昔嘗為徑山客至今詩筆餘山色師住此山三十年<lb/>
妙語應須得山骨谿城六月水雲蒸飛蚊猛㨗如花鷹<lb/>
羡師方丈冰雪冷蘭膏不動長明燈山中故人知我至<lb/>
爭來問訊今何似為言百事不如人兩眼猶能書細字<lb/>
<pb n="KR4d0080_WYG_031-13b"/>
<hi>公自注徑山夏無蚊余舊詩云問龍乞水歸洗眼欲看細字銷殘年</hi>
<hi>傳燈録逹摩欲返西竺命門人各言所得乃謂道育曰汝得吾骨最後慧可禮拜依位而立祖曰汝得吾髓</hi>
　　　送表忠觀錢道士歸杭<hi>幷引</hi>
　　通教自杭來見余於呉興問觀亦卒工乎曰未也<lb/>
　　杭人比歲不登莫有助我者余曰異哉杭人重施<lb/>
　　輕財是不獨為福田今歲成矣其行乎及還作詩<lb/>
　　送之<hi>集中不載此引道士呉大錢之弟子也甞見墨跡今録公表忠觀碑載趙抃知杭州言故</hi>
　　　<hi>呉越國王錢氏墳廟在錢塘臨安者皆蕪廢不治請以妙因院為觀使錢氏之孫為道士曰自</hi>
<pb n="KR4d0080_WYG_031-14a"/>
　　　<hi>然者居之以守其墳廟詔許之改妙因為表忠觀錢道士即碑中名自然者號通教大師</hi>
先王舊德在民心著令稱忠上意深墮淚行看㑹祠下<lb/>
挂名爭欲刻碑隂凄凉破屋塵凝坐憔悴雲孫雪滿簪<lb/>
未信諸豪容郭解卻從他縣施千金<lb/>
<hi>漢書吳芮傳徙為長沙王甍諡曰文王初文王芮髙祖賢之制詔御史長沙王忠其定著令注漢約非劉氏不</hi>
<hi>王而芮王故著令中使特王也或曰以芮至忠故著令也晉羊祜傳襄陽百姓於峴山祜平生㳺憩之所建碑</hi>
<hi>立廟歲時饗祭焉望其碑者莫不流涕杜預因名為墮淚碑漢郭解傳洛陽人有相仇者邑中賢豪居閒以十</hi>
<hi>數終不聽客乃見觧觧夜見仇家仇家曲聽觧觧曰今子幸而聽我奈何從他縣奪人邑賢士大夫權乎廼夜</hi>
<pb n="KR4d0080_WYG_031-14b"/>
<hi>去不使人知</hi>
　　　次韻周開祖長官見寄<hi>墨迹藏呉興向氏前題云次韻奉和樂清開祖</hi>
　　　　<hi>長官見寄後題云元豐二年六月十三日吴興郡齋作旋見児童迎細侯墨迹作已見當</hi>
　　　　<hi>是續改此一字</hi>
俯仰東西閱數州老於岐路豈伶優初聞父老推謝令<lb/>
旋<hi>一作巳</hi>見兒童迎細侯政拙年年祈水旱民勞處處避<lb/>
嘲謳河吞巨野那容塞盗入䝉山不易搜仕道固應慙<lb/>
孔孟扶顛未可責求由漸謀田舍猶懷禄未脱風濤且<lb/>
<pb n="KR4d0080_WYG_031-15a"/>
傍洲惘惘可憐真喪狗時時相觸是虛舟朅來震澤都<lb/>
如夢只有苕溪可倚樓齋釀酸甜如蜜水樂工零落似<lb/>
風甌<hi>疑作鷗</hi>遠思顔桞幷諸謝近憶張陳與老劉<hi>公自注謂張子</hi>
<hi>野陳令舉劉孝叔</hi>風定軒牕飛豹腳雨餘欄檻上蝸牛舊游到<lb/>
處皆蒼蘚同甲惟君尚黑頭憶昔湖山共尋勝相逢杯<lb/>
酒兩忘憂醉看梅雪清香過夜棹風船駭汗流百首共<lb/>
成山上集三人俱作月中遊海南未起垂天翼澗底仍<lb/>
依徑寸庥已許春風歸過我預憂詩筆老難酬此生歲<lb/>
<pb n="KR4d0080_WYG_031-15b"/>
月行飄忽晚節功名亦謬悠犀首正緣無事飲馮驩應<lb/>
為有魚留從今更踏青州麴薄酒知君笑督郵<lb/>
<hi>晉書循吏傳鄧攸為呉郡守刑政清明後稱疾去職百姓數千人畱牽攸船不得進攸乃小停夜中發去呉人</hi>
<hi>歌之曰紞如打五鼓雞鳴天欲曙鄧侯挽不留謝令推不去又互見前注後漢郭伋字細侯為幷州牧始至行</hi>
<hi>部到西河羙稷有兒童數百各騎竹馬道次拜迎漢溝洫志孝武元光中河决於瓠子東南注距野塞之輒復</hi>
<hi>壊莊子庚桑楚汝亡人哉惘惘乎欲反汝情性而無由入可憐哉史記孔子獨立郭東門鄭人曰東門有人其</hi>
<hi>顙似堯其項類臯陶其肩類子産然自腰以下不及禹三寸纍纍若䘮家之狗莊子山木篇方舟而濟於河有</hi>
<hi>虛船來觸舟雖有惼心之人不怒吳興詩序東晉王謝諸公莫不游而樂之而城中觀游之最則水堂見於桞</hi>
<pb n="KR4d0080_WYG_031-16a"/>
<hi>惲若顔真卿之忠毅又不獨以篇詠著左太冲詠史詩鬱鬱澗底松離離山上苗以彼徑寸莖䕃此百尺條再</hi>
<hi>見犀首注屢見史記孟嘗君傳馮驩居孟嘗傳舍彈其劍而歌曰長鋏歸來乎食無魚孟嘗君遷之幸舍食有</hi>
<hi>魚矣青州督郵用世説桓溫主簿事詳見十五卷九日次韻王鞏詩注公烏臺詩話軾知湖州有周邠作詩寄</hi>
<hi>軾軾答云云自言遷徙數州未䝉朝廷擢用老於道路幷所至遇水旱盗賊夫役數起民䝉其害以譏諷朝廷</hi>
<hi>政事闕失幷新法不便之所致也仕道云云以言已仕而道不行則非事道也故有慙於孔孟孔子責由求云</hi>
<hi>顛而不扶意以譏諷朝廷大臣不能扶正其顛仆也</hi>
　　　林子中以詩寄文與可及余與可既沒追和其<lb/>
　　　韻<lb/>
<pb n="KR4d0080_WYG_031-16b"/>
斯人所甚厭投畀每不受欲其少須臾奪去惟恐後云<lb/>
誰尸此職無乃亦假守賦才有巨細無異斛與斗胡不<lb/>
安其分但聽物所誘時來各飛動意合無姸醜坐令雞<lb/>
栖車長載朱伯厚平生無一旅既死咤萬口自聞與可<lb/>
亡胸臆生堆阜懸知臨絶意要我一執手相望五百里<lb/>
安得自其牖遺文付來哲後事待諸友伶俜嵇紹孤老<lb/>
病孟光偶世人賤目見爭笑千金帚君詩與楚詞識者<lb/>
當有取但知愛墨竹此歎吾已久故人多厚禄能復哀<lb/>
<pb n="KR4d0080_WYG_031-17a"/>
君否不見林與蘇饑寒自奔走<lb/>
<hi>詩巷伯篇取彼譛人投畀有北有北不受漢賈山傳願少須臾母死唐楊綰傳綰薨帝曰何奪綰之速耶漢項</hi>
<hi>籍傳注假守兼守也後漢朱震字伯厚為州從事奏濟隂太守單匡臧罪帝收匡下廷尉諺曰車如雞栖馬如</hi>
<hi>狗疾惡如風朱伯厚左傳哀元年有衆一旅杜預曰五百人為旅晉山濤傳與嵇康善康臨誅謂子紹曰巨源</hi>
<hi>在汝不孤矣濤字巨源張平子東京賦若客所謂末學膚受貴耳而賤目者也魏文帝典論家有弊帚享之千</hi>
<hi>金注已見劉勰辨騷楚詞者體慢於三代而風雅於戰國乃雅頌之博徒詩賦之英傑也</hi>
　　　與王郎昆仲及兒子邁遶城觀荷花登峴山亭<lb/>
　　　晚入飛英寺分韻得月明星稀四首<hi>吳興綂記峴山在州</hi>
<pb n="KR4d0080_WYG_031-17b"/>
　　　　<hi>南五里本名顯山晋呉興太守叚康於山上起顯亭後改曰峴山亭</hi>
昨夜雨鳴渠曉來風襲月蕭然欲秋意谿水清可啜環<lb/>
城三十里處處皆佳絶蒲蓮浩如海時見舟一葉此閒<lb/>
真避世青蒻低白髪相逢欲相問已逐驚鷗沒<lb/>
<hi>漢劉向傳熒惑襲月韓退之谿堂詩淺有蒲蓮深有蒹葦杜子美詩白鷗沒浩蕩萬里誰能馴</hi>
清風定何物可愛不可名所至如君子草木有嘉聲我<lb/>
行本無事孤舟任斜横中流自偃仰適與風相迎舉杯<lb/>
屬浩𣺌樂此兩無情歸來兩谿間雲水夜自明<lb/>
<pb n="KR4d0080_WYG_031-18a"/>
苕水如漢水鱗鱗鴨頭青呉興勝襄陽萬瓦浮青冥我<lb/>
非羊叔子愧此峴山亭悲傷意則同歲月如流星從我<lb/>
兩王子高鴻插修翎湛輩何足道當以德自銘<lb/>
<hi>李白襄陽歌遙看漢水鴨頭綠恰似蒲萄新潑醅再見晉書羊祜傳祜樂山水每風景必造峴山置酒言詠終</hi>
<hi>日不倦嘗慨然歎息顧謂從事鄒湛云云湛曰公徳冠四海道嗣前哲令聞令望必與此山俱傳至若湛輩乃</hi>
<hi>當如公言耳祜字叔子又互見十一卷登常山絕頂詩註两王子謂王適王遹也</hi>
吏民憐我懶鬭訟日已稀能為無事飲可作不夜歸復<lb/>
尋飛英游盡此一寸暉撞鐘履聲集顛倒雲山衣我來<lb/>
<pb n="KR4d0080_WYG_031-18b"/>
無時節杖屨自推扉莫作使君看外似中已非<lb/>
<hi>李徳裕獻替記出不至逺歸不近夜</hi>
　　　城南縣尉水亭得長字<lb/>
兩尉鬱相望東西百歩埸揮旗蒲桞市伐鼓水雲鄉已<lb/>
作觀魚檻仍開射鴨堂全家依畫舫極目亂紅粧㶑㶑<lb/>
波頭細疎疎雨腳長我來閑濯足谿漲欲浮牀澤國山<lb/>
圍裏孤城水影傍欲知歸路處葦外記風檣<lb/>
<hi>王注百歩埸尉司教閱處也揮旗伐鼓以言尉之事蒲桞市水雲鄉則言湖州也唐孟郊為溧陽尉開射鴨堂</hi>
<pb n="KR4d0080_WYG_031-19a"/>
<hi>左傳隠五年春公将如棠觀魚杜子羙詩幾時來翠節特地引紅糚又詩雨腳如麻未斷絶劉禹錫詩山圍故</hi>
<hi>國周遭在李渉潤州詩孤城吹角水茫茫</hi>
　　　與胡祠部游法華山<lb/>
陂湖欲盡山為界始見寒泉落髙派道人未放泉出山<lb/>
曲折虛堂瀉清快使君年老尚児戲綠棹紅船舞澎湃<lb/>
一笑翻杯水濺帬餘歡濯足波生隘長松攙天龍起立<lb/>
蒼藤倒谷雲崩壊仰穿䝉密得清曠一覽震澤吁可怪<lb/>
誰云四萬八千頃渺𣺌東盡日所曬歸塗十里盡風荷<lb/>
<pb n="KR4d0080_WYG_031-19b"/>
清唱一聲聞露薤<hi>公自注是日樂工有作此聲者</hi>嗟予少小慕真隠白<lb/>
髪青衫天所械忽逢佳士與名山何異枯楊便馬疥君<lb/>
猶鸞鶴偶飄墮六翮如雲豈長鎩不将新句紀兹游恐<lb/>
負山中清淨債<lb/>
<hi>漢司馬相如賦上林賦八川分流洶湧澎湃杼情詩李相蔚鎮淮南祖送孫處士舟子回篙濺水近坐妓濕衣</hi>
<hi>孫為楊桞調曰從教水濺羅帬濕還道朝來行雨歸又見九卷蘇州閭丘江君詩注作李紳裴餘慶事姑竝存</hi>
<hi>之魯靈光殿賦吁可畏乎其駭人也後漢周舉傳上已梁商燕于洛水酒闌唱罷繼以薤露之歌坐者皆為掩</hi>
<hi>涕南史宋何尚之致仕於方山為退居賦以明所守後還攝職袁淑乃録古來隠士有迹無名者為真隠傳以</hi>
<pb n="KR4d0080_WYG_031-20a"/>
<hi>嗤焉揚子鷦明冲天不在六翮乎抆而傅尸鳩其累矣夫謝宣逺荅靈運詩鎩翮周數仞</hi>
　　　又次前韻贈賈耘老<lb/>
具區吞滅三州界浩浩湯湯納千派從來不著萬斛船<lb/>
一葦漁舟恣奔快仙壇古洞不可到空聽餘瀾鳴湃湃<lb/>
今朝偶上法華嶺縱觀始覺人寰隘山頭臥碣弔孤冢<lb/>
下有至人僵不壞空餘白棘網秋蟲無復青蓮出幽怪<lb/>
我來徙倚長松下欲掘茯苓親洗曬聞道山中富竒藥<lb/>
往往靈芝雜葵薤詩人空腹待黄精生事只看長柄械<lb/>
<pb n="KR4d0080_WYG_031-20b"/>
<hi>公自注子美詩云長鑱長鑱白木柄我生托子以為命</hi>今年大熟期一飽食葉微<lb/>
蟲真癬疥<hi>公自注今嵗有小蟲食葉不甚為害</hi>白花半落紫穟香攘臂欲<lb/>
助磨鎌鎩安得山泉變春酒與子一洗尋常債<lb/>
<hi>周禮東南曰揚州其山鎮曰㑹稽其澤藪曰具區蘇州圖經具區接蘇常湖秀四州界内有大小山七十二洞</hi>
<hi>庭居其一焉十道記太湖廣三萬六千頃下有地道潛通巴陵昔龍威丈人之所居法華經有人聞是品能隨</hi>
<hi>喜讚善者是人口中常出青蓮香按湖州法華山昔有樵夫入山得青蓮一枝蓋生於平陸因時入市市人以</hi>
<hi>花生非時且異其事乃從樵夫還至本處掘地視之下有石匣中藏一童子舌根不壊花自舌出是人生持誦</hi>
<hi>法華經致此勝果故以名其山事具寺碑牛僧孺有幽怪録史記龜策傳下有伏靈上有兔絲所謂伏靈者在</hi>
<pb n="KR4d0080_WYG_031-21a"/>
<hi>兔絲之下狀似飛鳥之形又伏靈者千嵗松根也伏靈與茯苓同杜子美放歌行知子松根是茯苓遲暮有意</hi>
<hi>來同煑又詩酒債尋常行處有三國孫濟權之叔也嗜酒不治產常醉屡欠酒緍人皆笑之濟恬然自若謂人</hi>
<hi>曰尋常行坐處欠人酒債欲貨此緼袍償之</hi>
　　　趙閱道髙齋<hi>冷齋夜話趙閱道休官歸老三衢作髙齊居之與鍾山佛慧禪師為</hi>
　　　　<hi>方外交</hi>
見公奔走謂公勞聞公隠退云公髙公心底處有髙下<lb/>
夢幻去來隨所遭不知髙齋竟何義此名之設縁吾曹<lb/>
公年四十巳得道俗縁未盡餘伊臯功名冨貴俱逆旅<lb/>
<pb n="KR4d0080_WYG_031-21b"/>
黄金知繫何人袍超然巳了一大事挂冠而去真秋毫<lb/>
坐看猿猱落罝㒺兩手未肎置所操乃知賢逹與愚陋<lb/>
豈直相去九牛毛長松百尺不自覺企而羡者蓬與蒿<lb/>
我欲贏糧往問道未應舉臂詞<hi>一作辭</hi>盧敖<lb/>
<hi>法華經諸佛出世唯以一大事因縁故出現於世晉華譚傳或問譚曰諺言人之相去如九牛毛寧有是乎譚</hi>
<hi>曰即許由巢父讓天子之貴市道小人争半錢之利此之相去何啻九牛毛也漢司馬遷傳若九牛亡一毛韓</hi>
<hi>退之詩自慙青蒿倚長松莊子庚桑楚南榮趎贏粮七日七夜至老子之所淮南子盧敖游乎北海遇一若士</hi>
<hi>敖自謂觀乎六合之外若士舉臂而竦身遂入雲中敖歎曰猶黄鵠之與壤蟲不亦悲哉</hi>
<pb n="KR4d0080_WYG_031-22a"/>
　　　送兪節推<hi>公自注尚之子尚字退翁按兪節推名溫父湖州烏程人父汝尚字退翁</hi>
　　　　<hi>第進士僉書劍南西川判官趙清獻公守蜀入輒相對清談竟暮王介甫當國患一時故</hi>
　　　　<hi>老不同已或言退翁清望可寘之御史即召詣京師既知所以薦用意力辭得免還家苦</hi>
　　　　<hi>貧又從清獻於青州遂以屯田郎中致仕子由寄其詩首云不作清時言事官歸逾年忽</hi>
　　　　<hi>告其妻黄曰人生七十者稀吾與夫人皆以過之可往矣黄曰我先去退翁曰善後三日</hi>
　　　　<hi>黄沐浴化去退翁明日召諸子告曰吾亦行矣俄隠几而終孫莘老以為事類龎公表其</hi>
　　　　<hi>墓而秦少游為書之</hi>
呉興有君子淡如朱絲琴一唱三太息至今有遺音嗟<lb/>
<pb n="KR4d0080_WYG_031-22b"/>
余與夫子相避如辰參<hi>公自注退翁官於蜀余在京師余歸而退翁去及余官於呉興</hi>
<hi>則退翁亡矣</hi>猶喜見諸郎窈然清且深異時多良士末路喪<lb/>
初心我生不有命其肎枉尺尋<lb/>
<hi>揚子吾不睹參辰之相比也孟東野出門行參辰出沒不相待我欲横天無羽翰</hi>
　　　次韻答孫侔<hi>孫侔字少述湖州人</hi>
十年身不到朝廷欲伴騷人賦落英但得低頭拜東野<lb/>
不辭中路伺淵明<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟苕霅人安在卜築江淮計巳成<lb/>
千里論交一言足與君蓋亦不須傾<lb/>
<pb n="KR4d0080_WYG_031-23a"/>
<hi>韓退之醉留東野詩低頭拜東野願得始終如駏蛩晉陶潛傳刺史王𢎞造之潜稱疾不見𢎞令人候之密知</hi>
<hi>當往廬山乃齎酒先於半道要之潜既遇酒便引酌野亭欣然忘進𢎞乃出與相見遂歡宴窮日後漢范式傳</hi>
<hi>與張劭為友二人竝告歸鄉里式謂劭曰後二年當過拜尊親見孺子劭尅期候之母曰二年之别千里結言</hi>
<hi>何相見之審耶對曰式信士必不乖違至其日果至</hi>
　　　重寄<hi>陸務觀云孫少述一字正之與荆公交最厚故荆公别少述詩云應須一曲千囘首</hi>
　　　　<hi>西去論心有幾人又云子今去此来何時後有不可誰予規其相予如此及荆公當國數</hi>
　　　　<hi>年不復相聞人謂二公之交遂暌故公詩云云劉貢父亦有詩曰不負興公遂初賦更傳</hi>
　　　　<hi>中散絶交書</hi>
<pb n="KR4d0080_WYG_031-23b"/>
凜然髙節照時人不信㣲官解凂君蒋濟謂能來阮籍<lb/>
薛宣真欲吏朱雲好詩衝口誰能擇俗子疑人未遣聞<lb/>
乞取千篇看俊逸不將輕比鮑參軍<lb/>
<hi>晉阮籍傳太尉蒋濟聞其有雋才而辟之籍都亭奏記乞廻繆恩以光清舉初濟恐籍不至得記遣卒迎之而</hi>
<hi>籍已去濟大怒於是鄉親共諭之乃就吏竟謝病歸朱雲相吏事詳十五卷次韻王鞏留别詩注杜子美贈李</hi>
<hi>白詩清新庾開府俊逸鮑參軍</hi>
　　　次韻和劉貢父登黄樓見寄幷寄子由二首<lb/>
清派連淮上黄樓冠海禺<hi>一作隅</hi>此詩尤偉麗夫子計魁<lb/>
<pb n="KR4d0080_WYG_031-24a"/>
梧<hi>公自注劉為人短小</hi>世俗輕瑚璉巾箱襲武夫坐令乘傳遽奔<lb/>
走為儲須邂逅我已失登臨誰與俱貧貪倉氏粟身聽<lb/>
冶家橅㑹合難前定歸休試後圖腴田未可買<hi>公自注夲欲買</hi>
<hi>田於泗上近已不遂矣</hi>窮鬼卻須呼二水何年到雙洪不受艫至<lb/>
今清夜夢飛轡䇿天呉<hi>公自注此詩寄劉</hi>
<hi>漢書張良傳賛曰聞張良之智勇以為其貌魁梧竒偉反若婦人女子武夫與珷玦通唐韻珷玞石似玉又傳</hi>
<hi>遽驛也以車曰傳以馬曰遽韓退之送窮文結桞作車縳草為船載糗與粻三揖窮鬼而告之云云於是上手</hi>
<hi>稱謝燒車與船延之上坐山海經天呉水神也八首十尾亦曰河伯</hi>
<pb n="KR4d0080_WYG_031-24b"/>
與子皆去國十年天一禺數竒逢惡歲計拙集枯梧好<lb/>
士餘劉表窮交憶灌夫不矜持漢節猶喜攬桓須清句<lb/>
金絲合髙樓雪月俱吟哦出新意指畫想前橅<hi>公自注子由初</hi>
<hi>赴南京送之出東門登城上覧山川之勝云此地可作樓觀於是始有改築之意</hi>自寫千言賦<lb/>
新裁六幅圖<hi>公自注近以絹自寫子由黄樓賦為六幅圖甚妙</hi>傳看一坐聳勸<lb/>
著尺書呼莫使騷人怨東游不到呉<hi>公自注此詩寄子由</hi>
<hi>莊子徐無鬼越之流人去國期年見似人者而喜矣漢書李廣傳從大將軍青擊匈奴大将軍隂受上指以為</hi>
<hi>李廣數竒恐不得所欲毋令當單于國語中飲優施起舞謂里克妻曰主孟啗我我教兹暇豫事君乃歌曰暇</hi>
<pb n="KR4d0080_WYG_031-25a"/>
<hi>豫之吾吾不如鳥烏人皆集於菀已獨集於枯後漢劉表為荆州刺史愛民養士學士歸者千數漢灌夫傳士</hi>
<hi>在已左愈貧賤尤益禮敬與鈞稠人廣衆薦寵下軰士亦以此多之漢汲黯傳以便宜持節發河内粟以賑貧</hi>
<hi>民蘇武傳在匈奴中仗漢節牧羊晉桓伊傳謝安捋其須曰使君於此不凡詳見三卷陪歐陽讌西湖詩注</hi>
　　　陳州與文郎逸民飲别攜手河堤上作此詩<lb/>
白酒無聲滑瀉油醉行堤上散吾愁春風料峭羊角轉<lb/>
河水渺綿𤓰蔓流君已思歸夢巴峽我能未到說黄州<lb/>
此生聚散何窮已未忍悲歌學楚囚<lb/>
<hi>水衡記二月三月桃花水五月𤓰蔓水謂𤓰蔓延故以名左傳成九年晉侯觀於軍府見鍾儀問之曰南冠而</hi>
<pb n="KR4d0080_WYG_031-25b"/>
<hi>縶者誰也有司對曰鄭人所獻楚囚也使税之晉王導傳過江人士每暇日相邀出新亭飲宴周覬中坐歎曰</hi>
<hi>風景不殊舉目有山河之異皆相視流涕導愀然變色曰當共戮力王室克復神州何至作楚囚對泣耶</hi>
　　　子由自南都來陳三日而别<lb/>
夫子自逐客尚能哀楚囚奔馳二百里徑來寛我憂相<lb/>
逢知有得道眼清不流别來未一年落盡驕氣浮嗟我<lb/>
晚聞道款啟如孫休至言難久服放心不自收悟彼善<lb/>
知識妙藥應所投納之憂患塲磨以百日愁冥頑雖難<lb/>
化鐫發亦巳周平時種種心次第去莫留但餘無所還<lb/>
<pb n="KR4d0080_WYG_031-26a"/>
永與夫子游此别何足道大江東西州畏虵不下榻睡<lb/>
足吾無求便為齊安民何必歸故丘<lb/>
<hi>史記老子傳謂孔子曰去子之驕氣與多欲態色與淫志是皆無益於子之身荘子達生篇孫休欵啟寡聞之</hi>
<hi>民也注款孔也啟開也言所見之小維摩經佛為大醫王應病與藥令得服行左傳昭三年盧蒲嫳曰余髪如</hi>
<hi>此種種余奚能為金剛經衆生若干種心如來悉知楞嚴經佛告阿難今當示汝無所還地韓退之贈張功曹</hi>
<hi>詩下牀畏虵食畏藥杜牧詩平生睡足處雲夢澤南州再見圖經黄州齊安郡</hi>
　　　正月十八日蔡州道上遇雪次子由韻二首<lb/>
蘭菊有生意微陽回寸根方憂集暮雪復喜迎朝暾憶<lb/>
<pb n="KR4d0080_WYG_031-26b"/>
我故居室浮光動南軒松竹半傾瀉未數葵與萱三徑<lb/>
瑤草合一缾井花溫至今行吟處尚餘履舄痕一朝出<lb/>
從仕永媿李仲元晚歲益可羞犯雪方南奔山城買廢<lb/>
圃槁葉手自掀長使齊安人指説故侯園<lb/>
<hi>揚子或問子蜀人也請人曰有李仲元者不屈其意不累其身不夷不恵可否之閒也仲元世之師也漢蕭何</hi>
<hi>傳召平者故秦東陵侯種𤓰長安城東瓜美故世謂東陵𤓰</hi>
鉛膏染髭須旋露霜雪根不如閉目坐丹府夜自暾誰<lb/>
知憂患中方寸寓羲軒大雪從壓屋我非児女萱平生<lb/>
<pb n="KR4d0080_WYG_031-27a"/>
學踵息坐覺兩鐙温下馬作雪詩滿地鞭箠痕佇立望<lb/>
原野悲歌為黎元道逢射獵子遙指狐兔奔蹤迹尚可<lb/>
原窟穴何足掀寄謝李丞相吾将反丘園<lb/>
<hi>南史何長瑜作韻語云陸展染白髪欲以媚側室青青不觧久星星行復出孟東野百憂詩萱草兒女花不觧</hi>
<hi>壮士憂莊子大宗師真人之息以踵衆人之息以喉王注李丞相指李斯蓋用牽黄犬出上蔡東門語也注巳</hi>
<hi>見</hi>
　　　過新息畱示鄉人任師中<hi>公自注任時知瀘州亦坐事對獄</hi>
昔年嘗羡任夫子卜居新息臨淮水怪君便爾忘故鄉<lb/>
<pb n="KR4d0080_WYG_031-27b"/>
稻熟魚肥信清羙竹陂鴈起天為黑<hi>公自注小竹陂在縣北</hi>桐栢<lb/>
煙横山半紫<hi>公自注桐栢廟在縣南</hi>知君坐受兒女困悔不先歸<lb/>
弄清泚塵埃我亦失收身此行蹭蹬尤可鄙寄食方将<lb/>
依白足附書未免煩黄耳往雖不及來有年詔恩儻許<lb/>
歸田里卻下關山入蔡州為買烏犍三百尾<hi>公自注黄州出水牛</hi>
<hi>卜居椘辭篇名九域志蔡州新息縣史記韓信傳吕后使武士縛信信曰吾悔不用蒯通之計乃為児女子所</hi>
<hi>詐歐陽公詩何日早收身江河一漁艇杜子美贈李四丈詩蒼茫風塵際蹭蹬騏驎老白足黄耳竝已見説文</hi>
<hi>犍犗也</hi>
<pb n="KR4d0080_WYG_031-28a"/>
　　　過淮<lb/>
朝離新息縣初亂一水碧暮宿淮南村巳渡千山赤麏<lb/>
鼯號古戍霧雨暗破驛回頭梁楚郊永與中原隔黄州<lb/>
在何許想像雲夢澤吾生如寄耳初不擇所適但有魚<lb/>
與稲生理已自畢獨喜小兒子少小事安佚相從艱難<lb/>
中肝肺如鐡石便應與晤語何止寄衰疾<hi>公自注時家在子由處獨</hi>
<hi>與児子邁南來</hi>
<hi>水經注淮水出南陽平氏縣貽簪山東北過桐栢山又東逕新息縣南尚書亂於河雲夢注屢見魏武故事長</hi>
<pb n="KR4d0080_WYG_031-28b"/>
<hi>史王必忠能勤事心如鐵石</hi>
　<lb/>
　<lb/>
　<lb/>
　<lb/>
　<lb/>
　<lb/>
　施註蘇詩巻十七<lb/>
</p>
<p>
</p>
  </div>
</body>
</text>
</TEI>
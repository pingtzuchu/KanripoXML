<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>海岱㑹集目録</head>
    <p>
<pb n="KR4h0104_WYG_000-1a"/>
欽定四庫全書　　　　　集部八<lb/>
　海岱㑹集目録　　　　　總集類<lb/>
　　巻一<lb/>
　　　古樂府六十三首<lb/>
　　巻二<lb/>
　　　古樂府三十六首<lb/>
　　巻三<lb/>
　　　五言古詩五十六首<lb/>
<pb n="KR4h0104_WYG_000-1b"/>
　　巻四<lb/>
　　　五言古詩二十六首<lb/>
　　巻五<lb/>
　　　七言古詩三十三首<lb/>
　　巻六<lb/>
　　　五言律詩三十九首<lb/>
　　巻七<lb/>
　　　五言律詩三十四首<lb/>
<pb n="KR4h0104_WYG_000-2a"/>
　　巻八<lb/>
　　　五言律詩四十首<lb/>
　　巻九<lb/>
　　　五言排律四首<lb/>
　　巻十<lb/>
　　　七言律詩七十二首<lb/>
　　巻十一<lb/>
　　　五言絶句詩三十首<lb/>
<pb n="KR4h0104_WYG_000-2b"/>
　　巻十二<lb/>
　　　七言絶句詩三十八首<lb/>
　　　　<hi>臣</hi>等謹案海岱會集十二巻明石存禮藍田<lb/>
　　　　馮裕劉澄甫陳經黄卿劉淵甫楊應奎八人<lb/>
　　　　倡和之詩也存禮字敬夫號来山益都人𢎞<lb/>
　　　　治庚戌進士官至知府田字玉甫號北泉即<lb/>
　　　　墨人嘉靖癸未進士官至御史裕字伯順號<lb/>
　　　　閭山臨胊人正徳戊辰進士官至按察司副<lb/>
<pb n="KR4h0104_WYG_000-3a"/>
　　　　使澄甫字子静號山泉夀光人正徳戊辰進<lb/>
　　　　士官至布政司㕘議經字伯常號東渚益都<lb/>
　　　　人正徳甲戌進士官至兵部尚書卿字時庸<lb/>
　　　　號海亭益都人正徳戊辰進士官至布政司<lb/>
　　　　㕘政淵甫字子深號范泉澄甫之弟正徳庚<lb/>
　　　　午舉人應奎字文煥號澠谷益都人官至知<lb/>
　　　　府嘉靖乙未丙申間經以禮部侍郎丁憂里<lb/>
　　　　居田除名閒住淵甫未仕存禮等五人並致<lb/>
<pb n="KR4h0104_WYG_000-3b"/>
　　　　仕乃結詩社于北郭禪林後編輯所作成帙<lb/>
　　　　冠以長至日五月五日九月九日上巳日七<lb/>
　　　　月七日㑹集序五篇其詩凡古樂府二巻五<lb/>
　　　　言古詩二巻七言古詩一巻五言律詩三巻<lb/>
　　　　五言排律一巻七言律詩一巻五言絶句一<lb/>
　　　　巻七言絶句一巻計詩四百七十九首其編<lb/>
　　　　輯名氏原本未載惟巻首萬厯己亥魏允貞<lb/>
　　　　序稱友人馮用韞以海岱㑹集自逺寄至則<lb/>
<pb n="KR4h0104_WYG_000-4a"/>
　　　　出自臨朐馮氏家矣八人皆不以詩名而其<lb/>
　　　　詩皆清雅可觀無三楊臺閣之習亦無七子<lb/>
　　　　摹擬之弊其社約中有不許將會内詩詞傳<lb/>
　　　　播違者有罰一條葢山間林下自適性情不<lb/>
　　　　復以文壇名譽為事故不隨風氣為轉移而<lb/>
　　　　八人皆閒散之身自吟咏外無別事故互相<lb/>
　　　　推敲自少疵類其斐然可誦良亦有由矣乾<lb/>
　　　　隆四十六年二月恭校上<lb/>
<pb n="KR4h0104_WYG_000-4b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4h0104_WYG_000-5a"/>
欽定四庫全書<lb/>
　　海岱㑹集序<lb/>
夫子曰先進於禮樂野人也後進於禮樂君子也如用<lb/>
之則吾從先進舎君子從野人貞少日但耳解耳不知<lb/>
其真也及壯而仕於朝游四方而老見諸食飲衣飾器<lb/>
具拜揖稱謂間日新而月異一倡而羣和不知於野人<lb/>
君子何歸至其發為詩若文彌工彌下彌竒彌可厭長<lb/>
淫競靡標新示詭亂幾萌矣世安得治因念先進者當<lb/>
<pb n="KR4h0104_WYG_000-5b"/>
不然友人馮用韞一日以海岱㑹集自逺寄至讀一再<lb/>
而其對景言情即事屬辭質而葩逸而典清新而暢不<lb/>
矯不艷異乎今君子詩矣豈古昔所稱香山洛下者流<lb/>
與貞生也晚不及見其人而既聞其言矣不可知其人<lb/>
乎因為之説曰禮者嘉之㑹也詩者樂之變也海岱㑹<lb/>
集雖謂先進之禮樂可也後學者其審所從夫萬厯己<lb/>
亥夏六月朔日後學魏允貞書<lb/>
　　長至日海岱㑹集序<lb/>
<pb n="KR4h0104_WYG_000-6a"/>
嘉靖乙未日南至於是石子藍子二劉子黄子楊子馮<lb/>
子七子者相與㑹尋詩盟也厥旅維蔬厥飲維酤厥詠<lb/>
維詩賦蔬上酒行顧瞻雲物諸子咸樂閭山子乃言曰<lb/>
吾讀易至復未嘗不三復焉曰穆哉天地之化厥小大<lb/>
往来之幾吾於是觀焉象曰雷在地中復復者復也於<lb/>
時為陽反之象於人為徙之象諸子務日新者也乃今<lb/>
復也諸子其焉復哉於是范泉子賦羣龍喜諸陽浸長<lb/>
也閭山子曰有心乎致用也復哉復哉海亭子賦娛親<lb/>
<pb n="KR4h0104_WYG_000-6b"/>
時歸養也將以厚志篤倫也敦乎復者也山泉子賦時<lb/>
養時養者若時以自養也養静以利動也養隂以厚陽<lb/>
也以為政則昌以保身則强斯閉闗之道乎来山子賦<lb/>
考業曰吾樗散林麓二十餘年矣顧乃復事觚簡耶閭<lb/>
山子曰復休哉澠谷子賦尚友中行獨復勇哉楊子北<lb/>
泉子賦逺逰言不逺東海以彚征也其朋来无咎者耶<lb/>
閭山子乃賦倦飛曩者㝠行冈覺動觸機畢不逺之復<lb/>
吾愧未能也乃今得從諸君子逰以省吾過庻其免於<lb/>
<pb n="KR4h0104_WYG_000-7a"/>
大悔乎詩成俾童子歌之婉而不媚壯而不激宻而不<lb/>
弇閎而不肆其聲和其律諧其氣大以昌洋洋乎若聆<lb/>
黄鐘之音焉閭山子曰吾於復見天地之心吾於羣作<lb/>
見諸子之心嘉靖十四年十一月之吉閭山馮裕序<lb/>
　　五月五日海岱㑹集序<lb/>
蓋聞百川學海羣山宗岱渟珍峙秀溜媚藴輝瀛嶼風<lb/>
髙快鵬摶之九萬芝亭雲冷悵鶴駕之三千谿域無疆<lb/>
乾坤有定寳藏興焉材幹殖焉懸藜垂棘火齊夜光鯤<lb/>
<pb n="KR4h0104_WYG_000-7b"/>
鼇蛟鯨琳珉琅玕神草若木黄金丹砂蘭芷杜蘅梓柟<lb/>
豫章連城照乘之貴凌霄合抱之良不能獨當也是以<lb/>
磊落瓌琦光明俊偉之士產乎其間粤若二代監觀侈<lb/>
周公之禮樂六經述作富孔氏之文章營丘建邦太公<lb/>
鷹揚於東國即墨守土田單火縱於齊城魯連髙蹈以<lb/>
辭兼金王蠋捐生用全畫邑鮑叔之深知恩逾父母平<lb/>
仲之久敬義重友生三士悲歌于梁甫兩生耻赴于藻<lb/>
庭乗桴而知幾羨鴟夷之髙致擁琴而適趨慕稷丘之<lb/>
<pb n="KR4h0104_WYG_000-8a"/>
清風家家積隋侯之明珠人人抱荆山之璞玉古今為<lb/>
盛俯仰興懐然而見賢思齊是為尚友登髙作賦更有<lb/>
諸公遂盍簮于蓮社特講信于雞壇合志同方賞心樂<lb/>
事乃若來山之清癯並閭山而挺秀北泉之浩博與范<lb/>
泉以同流孤峯峭壁海亭仰之彌髙幽壑平川澠谷探<lb/>
之愈逺繆以山下出泉之䝉徒有河伯望洋之嘆三旬<lb/>
投散竭一日之幽歡百年命車寓七人之上列登龍有<lb/>
願附驥無能麗澤猶滯砥石安頼是月也時維仲夏律<lb/>
<pb n="KR4h0104_WYG_000-8b"/>
應蕤賓日交月諸斗午參横螳螂修斧伯勞發聲石榴<lb/>
夕艷木槿朝榮乾道之變化也節嗜止欲避暑頒氷羞<lb/>
桃烹鶩象徳封功朱索驅厲寳符辟兵聖人之與能也<lb/>
由是對時育物命侶呼童涓佳節際良辰擕桂酒雜椒<lb/>
漿坐落花以開宴疊角粽以侑觴長風送暑揺輕箑而<lb/>
御纖絺茂樹垂隂浮碧𤓰而沉丹李芳草鬪青掔氷簾<lb/>
於石澗蘭湯浴潔藉夏屋于雲門縷絳絲而繫臂趨吉<lb/>
避凶進昌陽以引年安身利用孫登之草裳隱不嫌于<lb/>
<pb n="KR4h0104_WYG_000-9a"/>
土窟羊茂之版榻貴不驕于專城仙侶神府日服𤣥冰<lb/>
之丸玉闗金宫夜聴秋霜之曲逍遥筦簟嘯傲山池弋<lb/>
雲飛之髙鳥釣波蕩之游鱗諸葛綸巾抱膝泰山之側<lb/>
管寧皂帽晞髪遼海之隂某水某邱一觴一咏樂天知<lb/>
命追古傷今用舍行藏尤増感慨形骸以外復誰可知<lb/>
芝蘭在傍覺我形穢雲巖石室樂帝舜之薰風蓬島天<lb/>
池沾皇明之化雨留連景暮邂逅詩成詞曰菖蒲萼緑<lb/>
榴花紅火雲障日山庭空蘭漿桂酒歌薰風佳辰令節<lb/>
<pb n="KR4h0104_WYG_000-9b"/>
心和同滄溟以西泰岱東羣公暇日忻相逢被髪酣暢<lb/>
封禪亭拍手笑傲蓬萊宫行復滄溟波揚塵幾更泰岱<lb/>
培塿平百年不渝金石盟子孫保之安無傾嘉靖十五<lb/>
年五月初五日山泉劉澄甫序<lb/>
　　九月九日海岱㑹集序<lb/>
重九髙秋日晶風淑麗澤諸友不速偕集一揖再茶坐<lb/>
無雜言迺各出所著古賦樂府古今詩相請相遜相諗<lb/>
評焉已迺進饌饌潔而無殽迺酌酒酒清而不多迺相<lb/>
<pb n="KR4h0104_WYG_000-10a"/>
議擬再作之題于雅于著于取義者焉蓋相遜也欿然<lb/>
相受也憮然相正也偲偲然相忘也怡怡然又作曰是<lb/>
維五隂之候而月九者陽數也日又如月之數焉陽健<lb/>
也昭也亨也君子用事重陽嫌隂也故重九之賞逖矣<lb/>
出觀于茱茰曰藥之良也物至時而後茂者鮮矣再觀<lb/>
于菊黄華沃若曰芳而不艷無競乎衆芳也何也暇而<lb/>
合其離㑹而游于藝弛而歸于張禮也故仰觀于時以<lb/>
勵志也俯感于物以興情也情志之慎詩之教也辭賦<lb/>
<pb n="KR4h0104_WYG_000-10b"/>
樂府皆古之流也為其言而弗若其教者蕩也抑嘗讀<lb/>
詩至板蕩諸篇悼其作者憂虞凛凛焉今吾優游容與<lb/>
于文于晏也夫非荷一人之慶之溥乎仰日月而不負<lb/>
其照臨雖在隱可也且古之君子歸于鄉也有為師為<lb/>
望之責焉兹舉也或將式之或且瞻之為瞻可及也為<lb/>
式則難矣言之弗畔之難也畔道而于已于人無弗蔽<lb/>
也矣不敏獲從斯游教益幸多敢弗黽勉辱次授簡則<lb/>
謹繹而有附焉嘉靖十五年秋九月九日海亭黄卿序<lb/>
<pb n="KR4h0104_WYG_000-11a"/>
　　上巳日海岱㑹集序<lb/>
齒徳相兼願入芝蘭之室朱青異染期歸道義之塲交<lb/>
得其道則千里同心擇匪其人則同室反面谷風之誚<lb/>
未免角弓之刺安逃古重素交有由然矣余取友于天<lb/>
下獨有得於郡中非鄙流俗之濫實慕賢達之興斯㑹<lb/>
也主㑹以長設饌有時酒惟暢懐詩各言志水陸之陳<lb/>
有戒蔬茗之供得宜無絲竹之亂耳無恐懼之寘懐敢<lb/>
矜長而諱短皆合志以推誠值上巳之辰屬良朋之約<lb/>
<pb n="KR4h0104_WYG_000-11b"/>
夫上巳者和風甫動甘雨初晴衆卉含英修條逞緑競<lb/>
逰溱洧之濵歴覽桑麻之野羽觴輕泛朱翠偶逢接軫<lb/>
連鏕曾知市藥之穩旁瞻驚拜須仗蕭艾之功亦不過<lb/>
快宴喜之私惜晷刻之運而巳勢利相眩孰不知有此<lb/>
樂哉矧我朋從潛消塵想升階叙坐分韻搆思裒帶峩<lb/>
冠更無拘束名山勝水皆合襟期喬松叢竹雖非曲水<lb/>
之觀宿釀新茗頗類蘭亭之雅洋洋然而來欣欣然而<lb/>
往衆稱佳㑹也文㑹固佳髙人可數更須借諛俱有鄉<lb/>
<pb n="KR4h0104_WYG_000-12a"/>
評石雖可轉来山臞體而雄心青出於藍北泉玉質而<lb/>
鐵面馮閭山之寛厚足比大馮黄海亭之通融可追叔<lb/>
度號伯起為夫子即澠谷之明經或後或先相伯相仲<lb/>
山泉賢者為兄范泉愚者為弟乃非晉世之龍徒羨河<lb/>
東之鳯曰官而官曰家而家兄則有之矣萃集名時宻<lb/>
親故舊有其志而無人遇其人而無地迹亦萍水情實<lb/>
鄉閭咸髙材疾足之英適解綬投簪之日頗因文字深<lb/>
寄衷膓尚友之㑹何如耶且公議莫掩良辰幾何近則<lb/>
<pb n="KR4h0104_WYG_000-12b"/>
正之逺則宗之流麗者尚法流麗清新者尚究清新典<lb/>
雅可求自知理趣温厚能入尋造精純喜忘懐合道之<lb/>
交有博物洽聞之助文章綴其枝葉徳行樹乎根本屈<lb/>
原輸忠揚雄頌莽咸奮舌而並作果匿瑕而同光若夫<lb/>
辭金折節脱黨全孤郭有道之人倫東國董仲舒之正<lb/>
誼西京曾專較其詞章姑指摘其心術君子入則篤行<lb/>
出則友賢斯之謂歟規勸有益盟約自堅能學為正人<lb/>
自發為正論寄身翰墨漸成篇籍豈坐雕蟲之名允為<lb/>
<pb n="KR4h0104_WYG_000-13a"/>
海岱之㑹應命作叙長者各有述云嘉靖十五年三月<lb/>
初九日范泉劉淵甫序<lb/>
　　七月七日海岱㑹集序<lb/>
蘭亭蓮社風流遺百代之芳洛下香山矩度傳千年之<lb/>
美鄉約質淳儀式具在吟壇陶寫意例多嚴髙蹤難擬<lb/>
繼軌遂尋世代固有後先人心可無今古盍簪載㑹斷<lb/>
金啟同心之利伐木詠詩麗澤求有益之朋稷下鴻儒<lb/>
素稱上智三齊人物夙號多賢矢書激義雄辨成家劍<lb/>
<pb n="KR4h0104_WYG_000-13b"/>
閣登刻知孟陽之藻思雕龍書就見劉勰之博識三都<lb/>
不亞於兩京中論何愧乎中説舉此以槩其餘難鳩獨<lb/>
行大節源源有人經術文章紛紛多士慨我輩之生既<lb/>
晚耳先達之風未湣乃依雞壇之盟共赴文㑹之招假<lb/>
梵宇之逺塵資厥曠僻定蔬食之真味禁其繁文設茗<lb/>
飲以沃心飛羽觴而醉量歲叙孟秋時當七夕金祇司<lb/>
候火曜方流積雨收而凉飈生浮雲散而晴日出芳林<lb/>
添翠嘉穀増實瞻彼南山白鶴來駐巋然寳殿青鳥遥<lb/>
<pb n="KR4h0104_WYG_000-14a"/>
臨方將曬腹内之書共約証河邊之駕凡我友耆並皆<lb/>
佳妙篤行石奮探禹穴而寄跡多學藍尹捋虎鬚以厲<lb/>
聲世襲衣冠之俊家傳豸繡之英詩書故里閥閲名門<lb/>
孝綽之聰穎元方難兄孝標之博達獻之佳弟可名雙<lb/>
鳯亦是二龍持憲而淮晉草靡山泉嚴威把麾而揚粤<lb/>
春生閭山慈惠馮唐難老黄霸多能每法叔度之汪度<lb/>
涵洪愧無得意之加意賞鑒產同青土散處海鄉期月<lb/>
一集不疏不數文言是讀無忮無求各攄胸藏之竒庸<lb/>
<pb n="KR4h0104_WYG_000-14b"/>
灑楮幅之麗作者之意情見乎詞醉翁之髙志不在酒<lb/>
雕蟲從事庶成書以成言撰述何勞蓋因文以見道千<lb/>
里神交徳星夜聚襟懐瀟散形迹不存意度優閒拘礙<lb/>
何有數載竒逢一時良㑹髙明耆舊俯就而切磋不忘<lb/>
謭薄疎庸攀仰而驅䇿實頼四座馨香咳唾頓成于珠<lb/>
玉廣筵雍穆談笑足騐乎經綸挽星斗於筆芒驅海濤<lb/>
于硯底變態多端風雲極其聚散巧姿殊狀月露挹其<lb/>
慘舒上瞻天漢之清淺細數烏鵲之飛翻入耳風鳴絃<lb/>
<pb n="KR4h0104_WYG_000-15a"/>
管弄隔牕鳥語唱歌聲竹林七逸事清談而入醉鄉雁<lb/>
塔羣仙矜曠蕩以臨花市豈若沉潛詩賦以養心是乃<lb/>
吟咏性情而寄興掇藝苑之菁華叙彞倫之純㫖手舞<lb/>
足蹈真欲駕輕鴻以翺翔志同道合殆將挾飛仙而長<lb/>
往律聴夜半之聲悟解琴中之趣論放逸不若東山語<lb/>
繩束難擬獨樂實生世之佳致真斯文之要歸廢墜興<lb/>
于不講豈是崇虚新竒舉于久缺非為離俗澠溪雲窟<lb/>
發潛曜以舒精西岱東溟吐靈氛而作氣盛集常茂流<lb/>
<pb n="KR4h0104_WYG_000-15b"/>
芳彌逺大書濃染各各翻録一通錦軸縹囊人人琛藏<lb/>
十襲東璧燦輝輝之彩南箕避燦燦之光授簡有倫檮<lb/>
昩猥及含毫叙事荒穢何堪敬疏小引以冠羣玉嘉靖<lb/>
十五年秋七月七日澠谷楊應奎序<lb/>
</p>
<p>
</p>
  </div>
</body>
</text>
</TEI>
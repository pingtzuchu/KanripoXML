<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海岱㑹集巻九</head> <lb/>
    <p>
<pb n="KR4h0104_WYG_009-1a"/>
欽定四庫全書<lb/>
　海岱㑹集巻九<lb/>
　　五言排律<lb/>
　　　登廣固舊城懐古　　　　　　陳　經<lb/>
下馬尋孤壘登髙俯舊城龍岡盤地險雉堞與雲平東<lb/>
望滄溟㑹西瞻泰嶽迎四山屏亂立一澗帶相縈十二<lb/>
侔秦郡膏腴儗漢京封疆仍晉服巡狩尚堯名蔚蔚林<lb/>
臯接油油禾黍成斷崖蒼蘚合絶壁紫烟横野鹿驚人<lb/>
<pb n="KR4h0104_WYG_009-1b"/>
過村鷄出樹鳴川陵互變易冠葢幾枯榮闤闠夷丘隴<lb/>
人家伴牧耕霸圖何寂寞凄惻不勝情<lb/>
　　　七夕日㑹集隠山方丈海亭酒味欠佳酤以代<lb/>
　　　　之　　　　　　　　　　　馮　裕<lb/>
上界三天外嘉辰七夕秋瑞光凝漢渚靈匹㑹牽牛白<lb/>
帝新涼入清髙舊暑収尊携江夏酒話共逺公逰社擬<lb/>
開蓮集杯疑渡海浮座中聨俊彦方外得清幽誦偈猿<lb/>
求聽談經鬼亦愁鴨罏騰紫篆龍鉢注黄流不見齊從<lb/>
<pb n="KR4h0104_WYG_009-2a"/>
事翻逢魯督郵既興歡伯歎復重麹生憂缾榼深䝉恥<lb/>
茶瓜亦起羞目懸張掖使吻渇醉鄉侯村舍金魚換山<lb/>
門玉帶留雲安春可贖桑落逺堪謀緑螘分壚畔青蚨<lb/>
觧杖頭洗厨重辦饋移席更相酬院竹飄竽籟曇花送<lb/>
酒籌曠懐傾北海髙義重南州雲水超真悟乾坤豁醉<lb/>
眸家鷄輸野雉座客漫夷猶<lb/>
　　　人日逢春　　　　　　　　　劉澄甫<lb/>
七日人皆得三陽氣始新縷金傳舊俗盤菜送比鄰暮<lb/>
<pb n="KR4h0104_WYG_009-2b"/>
景逢晴旦幽居喜正晨薄寒疑嶙峭輕煖透逡巡栢葉<lb/>
消殘雪蘆灰起細塵梅粧還貴艶柑釀逐清貧陟覺天<lb/>
時泰俄瞻地脉伸名花紅翦勝柔草緑抽茵餅餌甘粗<lb/>
糲衣冠媿縉紳仙樓春縹緲漢殿晝嶙峋朝謁希疎出<lb/>
羅幡賜予頻條風紆禁籞冰凍暗江津北海多岑寂東<lb/>
郊接隠淪琴香誰逸興嵗月此閒身早起勤為拙宵眠<lb/>
懶近真青山開化育白屋掩柴筠杜老愁須破坡翁意<lb/>
自親雲翹翻袖舞彩帳掲華闉嘯傲牛呼馬招揺斗指<lb/>
<pb n="KR4h0104_WYG_009-3a"/>
寅年年讀書舍應共太平民<lb/>
　　　送陳東渚北上<lb/>
五鳯司喉舌三齊表縉紳銀臺仍筦鑰畫省舊臣鄰日<lb/>
近彤樓影香飄紫閣塵斗邊黄紙下山畔白雲屯閥閲<lb/>
移忠孝交親盡主賔松筠堅氣節冰雪飽精神暫得襜<lb/>
帷駐行當要路津何妨隐金馬正值走蒲輪青鎖經逰<lb/>
慣黄扉出納頻龍墀通宻勿楓陛聽絲綸接武䕫龍踵<lb/>
分憂丙魏身衮衣明日月錫服繡麒麟豈望彈冠慶還<lb/>
<pb n="KR4h0104_WYG_009-3b"/>
瞻結綬新忝予白髪友羡爾紫薇臣蓮社盟猶在鷄壇<lb/>
誼已伸琴香消暑酷金石托情真乘醉吟花下投閒釣<lb/>
水濵風烟重離别書札慰沉淪<lb/>
　<lb/>
　<lb/>
　<lb/>
　<lb/>
　海岱㑹集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海岱㑹集巻六</head> <lb/>
    <p>
<pb n="KR4h0104_WYG_006-1a"/>
欽定四庫全書<lb/>
　海岱㑹集巻六<lb/>
　　五言律詩<lb/>
　　　人日　　　　　　　　　　　黄　卿<lb/>
人占逢七日春立已三朝岸栁催晨發河澌併夜消山<lb/>
猶含白雪雲自綴青霄笑向閭閻説熙雍賴聖朝<lb/>
　　　春雨　　　　　　　　　　　陳　經<lb/>
南畆遲靈雨東風釀夕隂青痕縈冷砌蒼靄幕空林霡<lb/>
<pb n="KR4h0104_WYG_006-1b"/>
霂同春淺飄颺入夜深籍田先潤澤應慰聖人心<lb/>
　　　上巳　　　　　　　　　　　馮　裕<lb/>
栁溪元已㑹鶴髪兩三翁蘭葉香風細桃花曉露紅探<lb/>
春平野外載酒曲流中髙調蘭亭侣吟詩興味同<lb/>
　　　黄鸝<lb/>
四月轉清和流鶯百囀歌啼殘垂栁暗飛蹴落花多寂<lb/>
寞懐人處間闗奈爾何雙柑攜斗酒且得慰蹉跎<lb/>
　　　刈麥<lb/>
<pb n="KR4h0104_WYG_006-2a"/>
麥隴秋先至農功嵗序分半天懸赤日萬頃落黄雲共<lb/>
説豐年樂何妨社酒醺頌聲從此作應許續思文<lb/>
　　　前題　　　　　　　　　　　劉澄甫<lb/>
刈麥黄雲盡川迥碧水閒凉風生緑野暑雨暗青山鷄<lb/>
黍時能約牛羊夕自還捕蛇如免税射雉且開顔<lb/>
　　　積雨　　　　　　　　　　　馮　裕<lb/>
霖雨何多日占晴檢朔書垤沙仍集鸛渠竇已生魚莽<lb/>
莽瓜田白瀟瀟草閣虚愁懐無處著好學五湖魚<lb/>
<pb n="KR4h0104_WYG_006-2b"/>
　　　野望　　　　　　　　　　　黄　卿<lb/>
逺郊凉思净晚照古原斜無復壯逰興轉憐晴望賖山<lb/>
光界禾黍海氣閤雲霞不辨鳶歸處翩翩急暮鴉<lb/>
　　　八月十四日夜月　　　　　　馮　裕<lb/>
别墅中秋近天空月轉髙踰弦増皎潔隔望欠纎毫玉<lb/>
鏡涵蟾影金波漾海濤嫦娥許再㑹永夜醉香醪<lb/>
　　　十五夜月<lb/>
净掃茅亭坐溪山度晚風雲開三極北月滿九秋中丹<lb/>
<pb n="KR4h0104_WYG_006-3a"/>
桂霓裳曲清樽鶴髪翁古今吟賞興誰似庾樓雄<lb/>
　　　十六夜月<lb/>
仲秋十六夜月出照清淄素魄光無减氷輪上較遲影<lb/>
随雲漢下凉逐海風吹逸興應難盡髙歌送酒巵<lb/>
　　　十四夜月　　　　　　　　　劉澄甫<lb/>
山月光初就秋宵漏欲平倚樓人獨立栖樹鳥頻驚色<lb/>
借露華白影移蟾桂清因知明夜好有待坐三更<lb/>
　　　又十五夜月<lb/>
<pb n="KR4h0104_WYG_006-3b"/>
天上中秋至商風薄暮寒横波金縷細隔樹鏡輪安不<lb/>
减前年興誰同永夜看素光照華髪應惜此宵難<lb/>
　　　又十六夜月　　　　　　　　黄　卿<lb/>
重玩憐秋度持盈亦爾疑金波如未減皓魄稍升遲寒<lb/>
動明河色晴標永夜姿一罇籌漏滿重訂隔年期<lb/>
　　　古鏡　　　　　　　　　　　石存禮<lb/>
古鏡何年治千秋尚此留玉臺䖝網暗珠匣土花浮莫<lb/>
笑塵埃滿能令鬼魅愁生平寥落意對爾思悠悠<lb/>
<pb n="KR4h0104_WYG_006-4a"/>
　　　九日登北山寺鐘樓<lb/>
樓閣倚中天登臨思𣺌然閒身空嵗月老眼幾山川落<lb/>
照明秋浦飛帆濕暮烟凭䦨悵陳跡餘恨付詩篇<lb/>
　　　前題　　　　　　　　　　　黄　卿<lb/>
菊節寒留寺鐘樓早見山客縁佳景至僧共野雲閒秋<lb/>
鶻忽驚影風鴻自綴班尚思千仭塔絶頂眺塵寰<lb/>
　　　前題　　　　　　　　　　　劉淵甫<lb/>
寺樓舒望眼重九當登臺木落郊原濶霜空鴻雁哀自<lb/>
<pb n="KR4h0104_WYG_006-4b"/>
鳴鐘應律值閏菊遲開短髪羞佳節相憐數舉杯<lb/>
　　　𢷬衣　　　　　　　　　　　馮　裕<lb/>
良人乆北戍况值秋深時砧杵月中急雪霜闗外滋忽<lb/>
聞征雁過已覺寄衣遲何日匈奴静東山更賦詩<lb/>
　　　前題　　　　　　　　　　　劉澄甫<lb/>
九月堪授衣三邊人未歸暮碪催短日霜帛捲重扉落<lb/>
手随髙下停鍼憶瘦肥殷勤付鴻雁何日到金微<lb/>
　　　前題　　　　　　　　　　　劉淵甫<lb/>
<pb n="KR4h0104_WYG_006-5a"/>
明知秋已晚砧急露風寒清響雖同發憂腸各未安能<lb/>
辭午夜倦將送逺方難此夜無衣客應從隴上看<lb/>
　　　對竹　　　　　　　　　　　石存禮<lb/>
門對南鄰竹青青玉萬竿何勞買地種且得隔籬看露<lb/>
葉晴猶濕風枝夏亦寒長年無剪伐托汝報平安<lb/>
　　　百丈崖　　　　　　　　　　劉澄甫<lb/>
瀑布垂千尺飛流銀漢低雲松攅玉殿鳥道上丹梯見<lb/>
日窺滄海凌空聽碧鷄登臨興不盡岩壑晚淒迷<lb/>
<pb n="KR4h0104_WYG_006-5b"/>
　　　歸雁　　　　　　　　　　　石存禮<lb/>
雁來何太早嘹唳過南樓數㸃乍離塞一聲初報秋行<lb/>
行驚老眼字字冩新愁仗節人何在鄉書可寄不<lb/>
　　　前題　　　　　　　　　　　馮　裕<lb/>
衡陽春色早羣鴈早知歸行入江雲杳聲飛塞月微隴<lb/>
愁深戍客漢信滯明妃若悟銜蘆意何如守釣磯<lb/>
　　　前題　　　　　　　　　　　劉澄甫<lb/>
斷續瀟湘去迢遥闗山歸夜寒翻警枕霜老欲添衣風<lb/>
<pb n="KR4h0104_WYG_006-6a"/>
雨幾時定稻梁何處肥随陽限南北恨别轉依依<lb/>
　　　鵲湖　　　　　　　　　　　馮　裕<lb/>
昔年秋興逸毎泛鵲山湖亭下採新藕船邊回野鳬滄<lb/>
浪歌正激白露酒頻沽何日重逰此清風月滿蘆<lb/>
　　　前題　　　　　　　　　　　劉澄甫<lb/>
歴下名園盛家家湖水清石橋斜入浦竹溆曲侵城進<lb/>
艇分山色彈弦雜鳥聲遥憐採菱女兩兩踏歌行<lb/>
　　　蠲税<lb/>
<pb n="KR4h0104_WYG_006-6b"/>
租税年年急瘡痍何日蘇幸逢寛恤詔將慰海邦逋妻<lb/>
子仍無地謳歌半載途家家共牛酒歡賞願須臾<lb/>
　　　織婦　　　　　　　　　　　黄　卿<lb/>
機下忘梳洗燈前勸飲餐薄帷當月近束素兢霜寒女<lb/>
伴勞相問嚴姑恐未懽風流金翠過不敢出門看<lb/>
　　　文㑹<lb/>
禪房資麗澤禮飲定蔬盤有石堪攻玉如金更臭蘭笑<lb/>
談僧共坐杖屨俗驚看投老随黄綺無心問漢官<lb/>
<pb n="KR4h0104_WYG_006-7a"/>
　　　雪晴　　　　　　　　　　　劉澄甫<lb/>
入夜同雲宻平明霽景饒白添山骨夀紅見海霞標玉<lb/>
馬時應出瓊枝煖欲消盈虚占物理甘分卧蕭條<lb/>
　　　前題　　　　　　　　　　　劉淵甫<lb/>
積雪且遲掃開晴頗散愁閒庭無鳥跡擁坐有羔裘素<lb/>
館映虚白清尊缺獻酬扁舟如見訪好為戴生留<lb/>
　　　迎春花　　　　　　　　　　馮　裕<lb/>
春意朝來動園亭看早芳濃香分北海巧笑迓東皇餘<lb/>
<pb n="KR4h0104_WYG_006-7b"/>
潤留殘雪先資借太陽還輸梅一著至日倚氷霜<lb/>
　　　山寺閉闗　　　　　　　　　劉澄甫<lb/>
野寺經逰少寒山早閉闗月沉松影寂雪咽水聲閒客<lb/>
散僧仍定雲歸鳥亦還静中有真意物外可容攀<lb/>
　　　負暄　　　　　　　　　　　馮　裕<lb/>
炙背茅簷下無衣卒嵗難應憐趙孟日暫觧范生寒歎<lb/>
息貂裘敝瞻依廣厦寒晴暉無可報只益寸心丹<lb/>
　　　前題　　　　　　　　　　　黄　卿<lb/>
<pb n="KR4h0104_WYG_006-8a"/>
野翁移草坐簷下日當中瘦影身相較暗曛物與同惜<lb/>
年驚度臘呼伴避當風為問趨炎客安知造化功<lb/>
　　　初風晴望　　　　　　　　　馮　裕<lb/>
春曉扶笻杖天空野望開四川雲影盡萬里風聲來海<lb/>
暗仙人觀城荒仲父臺古今成俯仰倚樹且銜杯<lb/>
　　　前題　　　　　　　　　　　黄　卿<lb/>
逺望遲移午餘寒立轉温閏催春有色晴觧凍無痕栁<lb/>
暗青山郭鳩鳴碧樹村幽人别有興不待百花繁<lb/>
<pb n="KR4h0104_WYG_006-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海岱㑹集巻六<lb/>
</p>
<p>
</p>
  </div>
</body>
</text>
</TEI>
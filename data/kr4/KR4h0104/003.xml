<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海岱㑹集巻三</head> <lb/>
    <p>
<pb n="KR4h0104_WYG_003-1a"/>
欽定四庫全書<lb/>
　海岱㑹集巻三<lb/>
　　五言古詩<lb/>
　　　黄金臺　　　　　　　　　　馮　裕<lb/>
燕山髙嵳峩燕士多悲歌昭王黄金臺矯矯青雲阿屈<lb/>
身思致士禮意為網羅樂毅與劇辛千里皆相過意氣<lb/>
成風雲談笑開山河一朝失英主勲業如流波黄金不<lb/>
改色衆口一何多二城乃反覆一簣竟蹉跎悠悠國士<lb/>
<pb n="KR4h0104_WYG_003-1b"/>
心遺恨當如何<lb/>
　　　詠懐<lb/>
世路何嶮巇散歩亦不展人生能幾時白日忽巳晚我<lb/>
欲騎赤虯陟彼蓬萊巘醉來問麻姑滄溟今深淺<lb/>
　　　前題<lb/>
樲棘花如粟相近紅槿籬采采不可贈可贈不可持桑<lb/>
柘墻下植松桂山中移物理自有分堅貞勝華滋掃塲<lb/>
留粟粒為恐野鳥飢並生大塊中飲啄将同歸<lb/>
<pb n="KR4h0104_WYG_003-2a"/>
　　　前題<lb/>
虞人養麑鹿童子養雛鸎飲啄非不厚豈適羽毛情林<lb/>
卧玩空翠墟落謝經營霞舒炫幽澹谿靜轉琮琤軒冕<lb/>
忽枉顧掃徑啟柴扄但禁犬出吠不知鷗巳驚始返志<lb/>
自定諒盡歲寒盟<lb/>
　　　前題　　　　　　　　　　　劉澄甫<lb/>
百襲寳燕石千金學屠龍其如敝帚價還知康瓠功時<lb/>
違貴者賤勢重拙者工西陂泛舟楫東臯事春農俯仰<lb/>
<pb n="KR4h0104_WYG_003-2b"/>
尚自得讀書日從容巳謝簿領勞頗守山林窮溪前䕃<lb/>
灌木屋後樹青松白鷗忽下來正堪對海翁<lb/>
　　　又<lb/>
枯桐在錦囊藏之三千春白玉間瑶珍黄金斵朱紋月<lb/>
明一披拂悠然散埃塵有價不能售猶如隣女貧顔色<lb/>
豈不好絃歌非不新彼方惑嫫母徒使江妃嚬棄擲鼎<lb/>
作瓠鄭重艾為芸世事豈足道長歌激青雲<lb/>
　　　前題　　　　　　　　　　　黄　卿<lb/>
<pb n="KR4h0104_WYG_003-3a"/>
南山杳青靄平野望岧嶤上有梧千尺離奇鬱干霄髙<lb/>
鳥凌風下結構十圍巢飲啄靜自足煙露養羽毛晴晦<lb/>
誰豫定漣漚時自消𤣥髮夜中變晨起空我勞<lb/>
　　　又<lb/>
羽人攜玉管題我白雲居雲水自夙願今兹急菑畬東<lb/>
借養蠶譜西借相牛書聞占風雨好所願豈在餘野兕<lb/>
不厭食耕牛不厭癯逸豫復焜燿嘖嘖與我殊<lb/>
　　　前題　　　　　　　　　　　楊應奎<lb/>
<pb n="KR4h0104_WYG_003-3b"/>
青樓臨流水水流何濺濺上有愁思婦中有萬里船欲<lb/>
寄相思信捩柁捷如烟抱琴歌一曲知音有誰憐曲罷<lb/>
不忍續淚下如流泉夫婿樂新歡何時理斷絃<lb/>
　　　又<lb/>
湯湯黄河水來自崑崘山萬折始東下迅流逐驚湍日<lb/>
夜奔赴海何時復西還龍門豈不險砥柱豈不艱泛泛<lb/>
中流楫遡洄良獨難過時終有悔乘勢稱明賢壮士中<lb/>
夜心感慨傷肺肝<lb/>
<pb n="KR4h0104_WYG_003-4a"/>
　　　澠水田家　　　　　　　　　馮　裕<lb/>
好雨遍郊原禾麥忽漸長荷鋤勤耘耔新晴風亦爽西<lb/>
山逺峰青澠水層波響水邊緑樹深黄鸝鳴下上蠶老<lb/>
絲何長麥熟穗仍兩早晚夏税足村村歌擊壤<lb/>
　　　又<lb/>
昨夜秋風清百穀滿原隰短䥥乆在手收穫一何亟築<lb/>
塲見蟻穴中心為惻惻茅屋四五間俯仰皆飽食牛犢<lb/>
下山來黄鷄亦在杙雪飛燒勞薪地爐夜不熄煨酒熱<lb/>
<pb n="KR4h0104_WYG_003-4b"/>
如湯呼童烹小鯽忽聞催科聲一犬吠籬側<lb/>
　　　前題　　　　　　　　　　　劉澄甫<lb/>
菖葉日巳緑杏花日巳白澠水春茫茫石田灌沙磧曉<lb/>
聞倉庚聲夜寧安枕席秉耒効躬畊買牛代僕力驅咤<lb/>
上東阡開墾及南陌水畊火斯耨春種秋及獲泄泄澤<lb/>
雉雊油油禾黍澤青青桑柘隂潝潝溪流碧婦子饁于<lb/>
畝老翁嬉于宅辛勤誰為恤豐登差可懌税薄官府清<lb/>
酒熟鄰友益帝力委不知田家聊自適<lb/>
<pb n="KR4h0104_WYG_003-5a"/>
　　　又<lb/>
負郭但有田繞屋多植桑柔條吐新萼蠶蟻如針芒戴<lb/>
勝幾時降嬾婦弄月璫夜索絞細薄曉斧摧枯楊晝午<lb/>
蠶正飢日暮桑盈筐穉子哺雛戲隣女知我忙綺羅試<lb/>
麗服璧玉炫新妝三眠待老食一夕不能忘練成白雪<lb/>
絲織就黄金裳有珠豈充飽無襦難禦涼田家半苦樂<lb/>
欲問心茫茫<lb/>
　　　前題　　　　　　　　　　　黄　卿<lb/>
<pb n="KR4h0104_WYG_003-5b"/>
楊栁墟落盡斜徑傍鳴湍芳蓀遶蓬蓽髙樹出炊烟南<lb/>
嶺忽微雨樵父扣柴闗稚子驅黄犢荆布適葵荃簷前<lb/>
積藥草桑下縛魚竿開柵放鷄鴨競啄紅<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>灘丁男早<lb/>
輸税老翁有歡顔夕陽倒濁酒浩歌擊壤篇<lb/>
　　　又<lb/>
鄉約咸禮遜坐石叙情親相誇禾黍茂復言子姓淳女<lb/>
莫改結束男莫厭耕耘麻池通緑水鷗鷺到衡門城郭<lb/>
燿錦綺機事奕局新芳艷念揺落馳驅有悲辛春秋共<lb/>
<pb n="KR4h0104_WYG_003-6a"/>
社祀竹筊祈土神上言風雨順下言官長仁俯仰同怡<lb/>
曠歲晏烹鷄豚<lb/>
　　　前題　　　　　　　　　　　劉淵甫<lb/>
停車入田家坐我澠水傍飲我春甕酒納我槐隂涼杖<lb/>
屨三兩翁相與談𠂻腸今年二麥少苦被飛蝗傷皷鑼<lb/>
互擊咶捕逐多奔忙近速官家租舊穀先空倉强留絹<lb/>
在軸欄内幾牛羊休除心内病且救眼前瘡日夜望禾<lb/>
黍不見禾黍黄入口無飽飯上身惟粗裳貧富有衣食<lb/>
<pb n="KR4h0104_WYG_003-6b"/>
誰願進公堂樂少苦時多數日思安康<lb/>
　　　又<lb/>
田夫不生疾田婦不生妬兒女共嘻笑等閒少嗔怒五<lb/>
穀半收成四時多雨露身外何憂愁從容度朝暮編荆<lb/>
慣作扉繞屋更栽樹無事不入城愛向村中住偶爾招<lb/>
親朋歡顔好相遇正值黄鷄肥園圃伸薄具彼我俱真<lb/>
率荒涼有佳趣膏腴知難得朴實無他慕自然生善心<lb/>
終歲惟土務<lb/>
<pb n="KR4h0104_WYG_003-7a"/>
　　　前題　　　　　　　　　　　楊應奎<lb/>
我屋近南山我圃連滄洲田疇時雨足禾黍正油油閒<lb/>
歩看晴野偶然隨海鷗何期柴門下好客為我留盤俎<lb/>
無兼味瓦缶注黄流一斟復一酌賔主醉沉浮傲然天<lb/>
壤間坦率更何憂送客出門去北牕風颼颼五栁亦何<lb/>
人此意堪與儔<lb/>
　　　又<lb/>
刈麥復種豆枯槎嫩芽長積雨荒草萊揮鋤去其莽縣<lb/>
<pb n="KR4h0104_WYG_003-7b"/>
胥催夏税東西號呼響斛麥輸官倉中心獨惘惘夜眠<lb/>
背始帖粥食亦安爽䇿杖看山雲野老共來徃相與話<lb/>
桑麻多言今勝曩貧者雖無食禾黍亦可仰歸來頌七<lb/>
月可以當擊壤<lb/>
　　　幽居　　　　　　　　　　　石存禮<lb/>
幽居近城府而無城府迹耕鑿樂歲時樵木共朝夕鳥<lb/>
啼芳樹深犬吠村巷僻乘閒或杖屨有酒邀隣客掃石<lb/>
奠盞斝藉草為茵席陶然忘外求所願非所適<lb/>
<pb n="KR4h0104_WYG_003-8a"/>
　　　前題　　　　　　　　　　　馮　裕<lb/>
解綬二十載卜築此屋廬茅茨自翦伐歲月忽居諸石<lb/>
田八九畝榆栁三五株呼童課耕作植杖聊舒徐閒門<lb/>
白晝寂村中嘉客疎時有田夫飲曽勞長者車持竿惜<lb/>
黍禾驅雀登邱墟平生巧智絶但喜子孫愚細酌瓦缶<lb/>
酒慢摘荒園蔬涼颸動籬落安飽願無餘<lb/>
　　　前題　　　　　　　　　　　劉澄甫<lb/>
我屋對西山青溪臨北牖誰謂羲皇人自學䝉荘叟燕<lb/>
<pb n="KR4h0104_WYG_003-8b"/>
雀易帡幪鴻鵠爾何有長歌伐木詩輕擊種豆缶行玩<lb/>
溪上魚坐憩門前栁畦同漢隂灌耕與沮溺耦菽粟足<lb/>
朝夕圖書忻左右晚年好道術況復厭奔走黄庭朝玉<lb/>
極白齒緘金口蕭然塵外居税駕得衰朽<lb/>
　　　前題　　　　　　　　　　　黄　卿<lb/>
素業出郊坰重揖幽棲廬桑麻宜土脉平疇便耕鋤渉<lb/>
澗玩清溜引溪滋園蔬雜芳間緑蓧石磴垂蘼蕪白雲<lb/>
沒巖岫蒼嵐忽有無四時絶氛雜樵木相招呼松葉釀<lb/>
<pb n="KR4h0104_WYG_003-9a"/>
秫酒野酌斷𤓰壺猿鹿狎羔犢白鳥集松梧優游逾臺<lb/>
榭十畝等江湖<lb/>
　　　又<lb/>
夙愛滄洲濶歸來體力康茅茨預綯索薜蘿結垣牆奇<lb/>
石移當牖修竹植成行靜較養鶴訣博求术苓方宛宛<lb/>
素志友琴書在隣荘野徑恣迎訪嘯咏對藜牀探賞遍<lb/>
林壑登頓互扶将慮淡中如腴志寧日晷長門前撫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
鷺游衍莫相忘<lb/>
<pb n="KR4h0104_WYG_003-9b"/>
　　　前題　　　　　　　　　　　劉淵甫<lb/>
敞扉隔㕓市過徃無塵車旁人多笑僻吾獨守吾廬草<lb/>
色自青青當門不須鋤出門歩先懶延客髮纔梳不沽<lb/>
簾肆名即同巖穴居何以度歲時賴有古人書陋巷豈<lb/>
不足髙棟空有餘違世甘所終安常獨晏如<lb/>
　　　又<lb/>
靜處非寂寞適巳即坦平少識敢絶交似野仍在城隂<lb/>
隨碧梧宻風動松柏聲雖無桃李繁頗覺蓬茅清琴招<lb/>
<pb n="KR4h0104_WYG_003-10a"/>
舞鶴至道為灌園成巳愧青雲姿多從白石生乆卜鄰<lb/>
翁好不為侯門營門外各有求世路徒縱横<lb/>
　　　前題　　　　　　　　　　　楊應奎<lb/>
卜築當郡城而我居獨幽深巷輪蹄逺小園樹木稠牆<lb/>
垣甃白石前街臨清流茅屋僅數楹圖書列四周牀上<lb/>
懸鳴琴古調莫能儔秋風颯然至披襟一坐酬眼前無<lb/>
長物竹菊三兩疇日午宻隂轉散髮詠公劉真樂在讀<lb/>
書日與聖賢游或時忘盥櫛巾服亦懶求但祝年穀登<lb/>
<pb n="KR4h0104_WYG_003-10b"/>
非為稻粱謀<lb/>
　　　與友人野飲　　　　　　　　馮　裕<lb/>
地僻塵埃淨幽居嘉樹林故人忽相過攜壺就清隂南<lb/>
溪瀉長湍西山出逺岑野花向我笑山鳥為我吟一觴<lb/>
間一詠觴盡還自斟相對無雜言蕭然獨鳴琴琴亦不<lb/>
在絃極目白雲深<lb/>
　　　前題　　　　　　　　　　　劉澄甫<lb/>
山林殘暑退尊罍髙晏初不願華屋醉但約野亭沽同<lb/>
<pb n="KR4h0104_WYG_003-11a"/>
心五六人興至命巾車出郭謝塵鞅列席俯厓隅石榻<lb/>
坐自叙水閣行相呼開襟對蘿薜登髙酌茱萸青山作<lb/>
屛障緑竹䕃庖厨折荷當杯杓聞鳥吹笙竽翠烹沼沚<lb/>
菜白煮溪澗魚引滿不用勸日暮歡有餘歎息時易邁<lb/>
放浪豈常俱細讀止酒詩陶令非區區<lb/>
　　　前題　　　　　　　　　　　黄　卿<lb/>
登臨客不速相将歩郊原藉草諧嘉㑹匏樽采薇荃蟲<lb/>
鳴時序改既雨林芳鮮絳雲巻復舒羣山當目前拾薪<lb/>
<pb n="KR4h0104_WYG_003-11b"/>
烹鷄黍瓦釡支頽垣逺聞樵牧曲倚和白雲篇物儉跡<lb/>
自雅志洽物無牽晷移索杖屨中飲戒流連<lb/>
　　　前題　　　　　　　　　　　劉淵甫<lb/>
暮年寡儔匹郊設惟常饌良友對舉觴笑傲非荒晏語<lb/>
言合倫序巾服隨簡便我生知止足於世無歆羨行吟<lb/>
寧幾何物態忽催變雜花映瓦缶微風吹酡面北山不<lb/>
剪萊榮辱空交戰歸去命兒扶就中有真見<lb/>
　　　止道士伐雲門山石　　　　　劉澄甫<lb/>
<pb n="KR4h0104_WYG_003-12a"/>
澤居宜惜水巖居宜愛山天物豈可暴物理固其然道<lb/>
士逺方來結搆雲門巔钃屋亦奚為而使山石殘開山<lb/>
不種玉移石匪補天本意事耕稼胡乃專鑱刓碧嶂失<lb/>
顔色丹崖損巑岏吾将訴真宰願保貞堅全五丁鑿劍<lb/>
閣巨靈劈華巔道路雖日闢混沌恐不完從兹祝山靈<lb/>
永為䕶層巒<lb/>
　　　三顧圖　　　　　　　　　　黄　卿<lb/>
昔人重繪畫解寫髙人跡斯圖三雄姿一蛟兩虎貘凌<lb/>
<pb n="KR4h0104_WYG_003-12b"/>
空蹴山氣面帶憂時色山徑匿車徒中林收戈㦸蒼岡<lb/>
松桂叢衡茅卧龍宅名並渭濵隱才包管樂䇿奸雄耀<lb/>
百戰帝胄一何厄渴問渡海津獲假擎天力一顧阻煙<lb/>
霞再顧虗泉石三顧罄䖍恭掃廬愜迎覿坐談定鼎足<lb/>
慷慨分漢賊驅馳許致身魚水歡莫逆皎皎莘野聘洒<lb/>
落協真契兩将本迅烈宛宛同尊德魏呉多健夫俛首<lb/>
鷹犬食厯數有向背漢疆難再闢成敗論豪傑鉛鐵愈<lb/>
圭璧寥寥曠千載披軸三嘆息<lb/>
<pb n="KR4h0104_WYG_003-13a"/>
　　　前題　　　　　　　　　　　劉淵甫<lb/>
華封拜乘雲崆峒請順風聖帝及明王師士恒相同披<lb/>
圖想枉顧先主三曲躬疆域乆運籌禮貌宜尊崇不然<lb/>
孔明輩輕舍草廬中志定時有違食少事無窮真才天<lb/>
固縱炎祚運自終分鼎勢巳去卧龍谷遂空仲達怵遺<lb/>
烈出師表孤忠本愜髙祖墓豈比商山翁興敗難逆料<lb/>
遺像悲英雄<lb/>
　　　謝安石遊東山圖　　　　　　劉澄甫<lb/>
<pb n="KR4h0104_WYG_003-13b"/>
吾生愛山水頗悉登臨興安石何為者獨占東山勝丹<lb/>
青殊好奇咫尺千里徑石頭若虎踞長江如練靚微茫<lb/>
煙氣浮杳靄雲霞映但見古寺宇不聞石鐘磬緑樹隱<lb/>
琴樽紅顔似歌詠彷彿世上仙沉湎酒中聖淡掃華嵓<lb/>
虗重抹金陵盛陽陂草木光隂厓巒壑瞑狂遊折屐齒<lb/>
清談麾麈柄遥指廊廟姿豈是山林性九原如可起蒼<lb/>
生今巳病<lb/>
　　　初冬宿田舍　　　　　　　　馮　裕<lb/>
<pb n="KR4h0104_WYG_003-14a"/>
滌塲忽孟冬白日壓西谷牛羊飽知還羣鳥投林木余<lb/>
本田間人合就田家宿主人出相迎白髮被野服空庭<lb/>
陳耒耜小案無簡牘不復知城市相對話耕牧且喜年<lb/>
甫登況復酒新熟佐酒有野蔬授餐惟豆粥禮意雖坦<lb/>
平語言頗諄復村犬夜不驚日髙睡猶熟桃源不可尋<lb/>
時就此茅屋<lb/>
　　　前題　　　　　　　　　　　劉澄甫<lb/>
十月日初吉祭掃歸塋麓山蹊未百里薄晚田舍宿入<lb/>
<pb n="KR4h0104_WYG_003-14b"/>
門見蒼松夾道滿修竹老翁出欵接童子相追逐黄雲<lb/>
禾登塲白煙草屯屋移席俯寒流開味羅野蔌霜枯蟹<lb/>
尚肥桑落酒應熟擊鮮收兔罝投竿啟魚簏持盃每勸<lb/>
酬淳雅甚可掬不覺情意洽但見話言凟諄復戒車徒<lb/>
殷勤慰僮僕犬吠明月上犢鳴霜檻伏清晨别主人長<lb/>
嘯出林谷身世浮雲空富貴鳥過目浩歌歸去來田園<lb/>
遂幽獨<lb/>
　　　前題　　　　　　　　　　　劉淵甫<lb/>
<pb n="KR4h0104_WYG_003-15a"/>
首冬罷田功野夫同棲息履寒趂晴旭茅廬亟修飭留<lb/>
憩近青山良夜轉閴寂隔溪聞昏鐘床上見促織微月<lb/>
稍流輝庭階澹生色焚柏煙相縈燒葉竈欲熄短擎讀<lb/>
南華倦即展茵簀拊枕魂夢安頓覺銷結習鷄鳴各營<lb/>
趨回首猶佇立<lb/>
　　　海溢　　　　　　　　　　　劉澄甫<lb/>
東方有靈海萬水咸朝宗委輸端不竭歸墟積難窮乾<lb/>
坤朝夕池日月升沉宫湯旱未云嗇堯水寧聞豐嘉靖<lb/>
<pb n="KR4h0104_WYG_003-15b"/>
丙申歲十月當孟冬海水忽簸揚夜半聲如鐘浮楂落<lb/>
碧漢若木捲飛蓬天呉發震怒陽侯爭長雄碣石濺漂<lb/>
沫鵬翼摶髙空側岸走黿鼉逺峰卧蛟龍斯民化魚鱉<lb/>
劫數嗟遭逢室家盡汨沒妻孥困蒿叢百里俱浩渺村<lb/>
落無遺蹤營窟尚無托何事共租庸誰能鎖支祈為我<lb/>
息颶風桑田如可變露禱迴蒼穹<lb/>
　　　白髮　　　　　　　　　　　馮　裕<lb/>
去年一莖摘今年數莖白去年顔色好今年顔色老人<lb/>
<pb n="KR4h0104_WYG_003-16a"/>
生安得長青春喚歌貰酒休辭貧黑頭一白難再烏君<lb/>
不見秋草枯<lb/>
　　　前題　　　　　　　　　　　　劉澄甫<lb/>
人見白髮憂我見白髮喜憂多勲業長喜遂室家邇想<lb/>
當初白時星星數莖起朝夕頻覽鏡拔鑷以未巳種種<lb/>
至華巔愛惜復修理返黑頓覺難從白得衰始悠悠思<lb/>
古人茫茫孰可擬二老歸周王四皓翼太子耼耳度函<lb/>
谷榮期樂桑梓出處本不同髮白一而巳吾也老無用<lb/>
<pb n="KR4h0104_WYG_003-16b"/>
所幸尚有齒終賈愧巳多廣受頗知止白髮如有神歲<lb/>
除謹當祀<lb/>
　　　前題　　　　　　　　　　　黄　卿<lb/>
昔我視壯士垂素屢嘆惜晨梳見數莖憮憮憶頒白頭<lb/>
顱無零霜明鏡㸃鬒黑日月迅馳馭形質豈金石營營<lb/>
思無限辛疲兼憂戚大藥未可成鑷拔漫何益知哲諒<lb/>
同然㫖酒娯朝夕<lb/>
　　　前題　　　　　　　　　　　劉淵甫<lb/>
<pb n="KR4h0104_WYG_003-17a"/>
巳知老漸至不謂髮便白深藏亦何為欲變渾無䇿每<lb/>
為白髮嘆髮返向我責萬事隨逝波百年如過隙未來<lb/>
尚足待既徃空念昔如雲盛有時似雪竟何益從今復<lb/>
覽鏡自遣仍自釋中歲巳蹬蹭晚途省奔役<lb/>
　　　謝僧惠茶<lb/>
老衲採山華碧茗樹方茁弱荄如剪韭長芽捲雀舌曉<lb/>
露徐挹潤晴旭暴復潔緘藏香積乆持贈意獨切滌鼎<lb/>
汲冽泉刈薪自煎熱悠然酌瓦鉢渴喉慰甘飶吟哦興<lb/>
<pb n="KR4h0104_WYG_003-17b"/>
轉豪煩囂遽清澈方外有賞音市飲徒餔啜施金轉恐<lb/>
俗答贈有薇蕨<lb/>
　　　冬隂　　　　　　　　　　　馮　裕<lb/>
𤣥冬風怒號同雲四野起雪花萬里飛凍合滄溟水玉<lb/>
樓驚髙寒窮簷半生死曝背我無由何以獻天子<lb/>
　　　過揚子江聞金山寺鐘　　　　楊應奎<lb/>
布帆江上來蒼茫問京口潮隨𤓰歩上船泊金山右海<lb/>
門月初出炯炯照髙牖澤國煙未滅蕭蕭映枯栁巉巖<lb/>
<pb n="KR4h0104_WYG_003-18a"/>
嵌招提虗空煥星斗僧去自鳴鐘客來且沽酒悠揚物<lb/>
外音杳藹雲中叩始疑老龍吟忽訝鯨魚吼老衲起晨<lb/>
炊漁郎候罟罶鍾陵霜落初姑蘇夜半後翻憶長樂宫<lb/>
衣裳遂奔走薄業豈足銘虗譽徒爾負明發戒征途天<lb/>
涯重囘首<lb/>
　　　擬渉江采芙蓉　　　　　　　馮　裕<lb/>
渉江采芙蓉芙蓉花正開采之寄美人欲寄平生懐美<lb/>
人在白雲三年與我乖有恨不能飛日暮登崔嵬<lb/>
<pb n="KR4h0104_WYG_003-18b"/>
　　　前題　　　　　　　　　　　黄　卿<lb/>
海州有靈藥兼之華茝芷我願采且擷結束寄知巳道<lb/>
路修且阻行行隔江水昔君遺素管拂拭常在几朗月<lb/>
瞻望同停雲空復爾豈無杯酒歡素心良如是<lb/>
　　　擬明月何皎皎　　　　　　　馮　裕<lb/>
明月何皎皎四壁蟲聲悲良人别三秋夜夜夢清輝忽<lb/>
覺不相見披衣倚雙扉南來雁行多何以音書稀願逐<lb/>
雙黄鳥凌風奮翅飛<lb/>
<pb n="KR4h0104_WYG_003-19a"/>
　　　擬古三首<lb/>
東方有扶桑盤踞幾千里枝葉拂紅日根入滄溟底仙<lb/>
遊十二洲鶴馭時一止日月忽徃來脉脉無終始美人<lb/>
隔湘江寄我一書緘情意殊委曲字畫復嬋娟藏之懐<lb/>
袖中時時一披閲人生非金石能堪幾迴别秋風入孤<lb/>
櫺疎窓見明月<lb/>
梧桐在朝陽雝雝鳳凰鳴神龍騰碧海靄靄濃雲升上<lb/>
有堯舜君臯夔列明庭寄語悠悠者洗耳難為名<lb/>
<pb n="KR4h0104_WYG_003-19b"/>
　　　擬西北有髙樓　　　　　　　黄　卿<lb/>
北望鬱峻極層閣薄青冥飛甍接山杪簾箔凝明星臺<lb/>
陛不可躡杳然朱絃聲一鼓涼思起轉奏微霜零倐疑<lb/>
素女調轉傷扊扅情悠悠度縹緲願言徹泰清音節何<lb/>
足異感慨極平生終當招鴻鵠翩翩翔滄溟<lb/>
　　　前題　　　　　　　　　　　劉澄甫<lb/>
西北有髙樓岌嶪接閶闔森森虎豹維隱隱虬龍窟沉<lb/>
沉九重深茫茫萬里濶大明麗崇霄浮雲忽闇曶白虹<lb/>
<pb n="KR4h0104_WYG_003-20a"/>
貫非常欃槍出為孽雖錬五色石疇能補天闕力開衡<lb/>
山雲莫解明主惑直道罔不黜俛首三嘆息<lb/>
　　　擬青青陵上柏　　　　　　　黄　卿<lb/>
營營花上蜂栩栩園中蝶浮生巳多勤爾亦競時節日<lb/>
馭西赴急同願樂耆耋良時坐朗暉不遊空自潔名城<lb/>
多貴介樓閣何岌嶪寳馬遍坊郭㑹晏羅醇飶盤桓盡<lb/>
歲華豈復知愁絶慷慨自無當硜硜哂疎拙<lb/>
　　　擬今日良宴㑹<lb/>
<pb n="KR4h0104_WYG_003-20b"/>
今我何不樂良朋自相招園蔬滌清沼瓦罍開醇醪中<lb/>
席忽擊筑客起吹洞簫賞音握我手㑹意豈歌謡逺眺<lb/>
指仙島仰視杳丹霄誰言羽翰捷踟蹰對蓬蒿<lb/>
　<lb/>
　<lb/>
　<lb/>
　<lb/>
　海岱㑹集巻三<lb/>
</p>
<p>
</p>
  </div>
</body>
</text>
</TEI>
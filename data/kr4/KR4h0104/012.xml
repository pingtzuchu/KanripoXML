<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海岱㑹集巻十二</head> <lb/>
    <p>
<pb n="KR4h0104_WYG_012-1a"/>
欽定四庫全書<lb/>
　海岱㑹集巻十二<lb/>
　　七言絶句<lb/>
　　　早梅　　　　　　　　　　　黄　卿<lb/>
香飄瓊蕚一時新斜月溶溶雪夜春若向花中較風節<lb/>
祗應箕潁伴髙人<lb/>
　　　栁枝詞<lb/>
罩水如烟萬葉重倚風飛絮曉茸茸莫教吹落長河去<lb/>
<pb n="KR4h0104_WYG_012-1b"/>
化作浮萍無定踪<lb/>
　　　又<lb/>
畫簾風動影絲絲曳緑揺金晝景遲睡起倚闌看蛺蝶<lb/>
鶯聲只在最髙枝<lb/>
　　　前題　　　　　　　　　　　馮　裕<lb/>
溪栁青青拂碧空小舟一棹曙烟空楊花陣陣西飛去<lb/>
黄鳥聲聲似夢中<lb/>
　　　又<lb/>
<pb n="KR4h0104_WYG_012-2a"/>
栁溪隂裡亂鳴蜩載酒相過坐石橋日暮青山歸鳥盡<lb/>
主人倚柱漫吹簫<lb/>
　　　又<lb/>
陌上楊栁碧參差江上蘭橈倚暮時長歌觧䌫不知處<lb/>
月冷烟空愁夢思<lb/>
　　　又<lb/>
楊花冉冉遂征鞍旌斾悠悠去不還一夜香魂化飛絮<lb/>
随風萬里到長安<lb/>
<pb n="KR4h0104_WYG_012-2b"/>
　　　又<lb/>
嫩葉柔條媚早春朱顔青鬢更相親年年條葉從攀折<lb/>
飛絮飄飄不近人<lb/>
　　　前題　　　　　　　　　　　黄　卿<lb/>
園榭依依烟靄垂習腰纔熟較新眉多情枝上金衣鳥<lb/>
啼到朱簾欲夕時<lb/>
　　　又<lb/>
欲比新楊笑臉開聞歌折栁罷金杯芰荷堤上常如簇<lb/>
<pb n="KR4h0104_WYG_012-3a"/>
移向長亭亭下栽<lb/>
　　　前題　　　　　　　　　　　劉淵甫<lb/>
御水河堤見栁條退黄添緑媚仍嬌自言態度渾相似<lb/>
不信君王惱細腰<lb/>
　　　牧牛　　　　　　　　　　　石存禮<lb/>
牧牛何心相牛經只愛年年草色青向晚不知春雨濕<lb/>
東風吹笠過西坰<lb/>
　　　醉樵歌<lb/>
<pb n="KR4h0104_WYG_012-3b"/>
寒山影裡唱歌頻短服長鑱自析薪市入蘭陵惟換酒<lb/>
醉歸翻笑獨醒人<lb/>
　　　冬笋　　　　　　　　　　　陳　經<lb/>
犢角嶄嶄入饌珍嚴冬頗訝發生新龍孫地底通幽蟄<lb/>
隔嵗先偷碧海春<lb/>
　　　秋懐　　　　　　　　　　　石存禮<lb/>
皷角城頭起一更鬱蒸消盡覺凉生飛螢入竹秋光淡<lb/>
老鶴巢松夜氣清<lb/>
<pb n="KR4h0104_WYG_012-4a"/>
　　　又<lb/>
瓦爐栢子細烟消閒讀禪經破寂寥風細月髙人已静<lb/>
隔忩踈竹夜蕭蕭<lb/>
　　　又<lb/>
溪上芙蓉映醉顔悲秋宋玉鬢成斑無情最是東流水<lb/>
暗逐年光去不還<lb/>
　　　前題　　　　　　　　　　　馮　裕<lb/>
海上梧桐一葉飄瀛洲風色共瀟瀟仙人何處吹笙去<lb/>
<pb n="KR4h0104_WYG_012-4b"/>
老鶴蹁躚白玉橋<lb/>
　　　又<lb/>
風捲烟雲幾萬重東溟漠漠静魚龍曉來獨跨華亭鶴<lb/>
飛過蓬莱第幾峯<lb/>
　　　又<lb/>
秋風溪上芙蓉花溪邊女兒來浣紗顔色相輝都不語<lb/>
暮雲𣺌𣺌隔天涯<lb/>
　　　前題　　　　　　　　　　　劉澄甫<lb/>
<pb n="KR4h0104_WYG_012-5a"/>
露下風髙旅雁回霜空木落菊花開長門自閉傷秋月<lb/>
那得黄金買賦來<lb/>
　　　又<lb/>
蘭堦玉露百花殘桂殿金風一夜寒珍重齊紈秋再熱<lb/>
主恩爭得等閒看<lb/>
　　　又<lb/>
長信空堦螢火流昭陽碧殿月華浮寒鴉聲斷君王寵<lb/>
獨抱雲和恩不休<lb/>
<pb n="KR4h0104_WYG_012-5b"/>
　　　又<lb/>
秋光淡蕩暗雲平露滴宫槐風滿庭青鳥不來仙駕杳<lb/>
紫臺長望酒初醒<lb/>
　　　又<lb/>
逺塞踈蕪逢暮秋深閨寂寂對窮愁黄花開處堪回首<lb/>
白雁來時獨倚樓<lb/>
　　　又<lb/>
梧桐朝隕玉欄前絡緯宵啼金井邉孤燈耿耿燼欲滅<lb/>
<pb n="KR4h0104_WYG_012-6a"/>
新月娟娟人未眠<lb/>
　　　前題　　　　　　　　　　　陳　經<lb/>
金井梧桐髙入雲數聲秋葉堕紛紛獨憐長信宫中道<lb/>
簾外黄昏不忍聞<lb/>
　　　又<lb/>
深院空堦秋氣清驚心物候眼邊明輕烟漠漠鳥雙去<lb/>
零露瀟瀟鶴一鳴<lb/>
　　　又<lb/>
<pb n="KR4h0104_WYG_012-6b"/>
雲卧巢栖滄海隈扶桑朝日望蓬莱樓臺蜃氣烟霄外<lb/>
雙闕疑瞻五鳯迴<lb/>
　　　又<lb/>
海燕窺人巧自謀棲身髙入五雲樓爭知社日辭巢去<lb/>
故壘蕭蕭風雨秋<lb/>
　　　前題　　　　　　　　　　　黄　卿<lb/>
幽賞獨消夜景清紫薇零露鵲枝輕分明桂魄懸虚碧<lb/>
似雨兼風樹樹聲<lb/>
<pb n="KR4h0104_WYG_012-7a"/>
　　　前題　　　　　　　　　　　劉淵甫<lb/>
秋到旋添黄葉徑風吹偏冷白雲居半生貧病甘踈拙<lb/>
不怪朋逰不寄書<lb/>
　　　苦雨　　　　　　　　　　　石存禮<lb/>
夜忩風雨送髙秋一枕簷聲萬壑流可是銅壺添海水<lb/>
麗樵不報五更籌<lb/>
　　　又<lb/>
自是悲秋怕見秋喜看大火未西流如何幾陣芭蕉雨<lb/>
<pb n="KR4h0104_WYG_012-7b"/>
又作南忩一夜愁<lb/>
　　　又<lb/>
新秋一雨苦傷神徹夜空堦滴到晨機杼有聲連蟋蟀<lb/>
畫圖無夢上麒麟<lb/>
　　　又<lb/>
随身長物書千巻閲世髙風釣一緡報説西疇差可喜<lb/>
青黄野色望中勻<lb/>
　　　前題　　　　　　　　　　　馮　裕<lb/>
<pb n="KR4h0104_WYG_012-8a"/>
山村十日霏霏雨髙下田原緑水平一帶農家多寂寞<lb/>
炊烟時見起孤城<lb/>
　　　又<lb/>
風雨瀟瀟一月餘前疇稉稻半為魚可憐海上騷人苦<lb/>
不得斜陽照濕書<lb/>
　<lb/>
　<lb/>
　<lb/>
<pb n="KR4h0104_WYG_012-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海岱㑹集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海岱㑹集巻八</head> <lb/>
    <p>
<pb n="KR4h0104_WYG_008-1a"/>
欽定四庫全書<lb/>
　海岱㑹集巻八<lb/>
　　五言律詩<lb/>
　　　曉鐘　　　　　　　　　　　馮　裕<lb/>
春眠嫌夜短忽聽曉鐘鳴度竹來虚枕穿雲響太清悠<lb/>
悠晨夜界脉脉古今情獨起披衣望瀛洲曙色明<lb/>
　　　前題　　　　　　　　　　　劉澄甫<lb/>
何處鐘聲息楓林早夜聞白頭愁已過清夢耿初分斷<lb/>
<pb n="KR4h0104_WYG_008-1b"/>
續秦樓月悠揚楚岫雲閒身常晏起牕影任髙曛<lb/>
　　　前題　　　　　　　　　　　陳　經<lb/>
霞起重城曙鐘傳古寺風喚回清夜夢杳入白雲藂一<lb/>
卧淹滄海三年别漢宫覺來動深省山月照忩空<lb/>
　　　前題　　　　　　　　　　　黄　卿<lb/>
滄海躍靈起蒲牢五夜嗚星河分曙色風雨約鷄聲度<lb/>
自樓臺迴聽連鼔角清晨光已今日感慨萬緣生<lb/>
　　　洋溪逢漁父　　　　　　　　馮　裕<lb/>
<pb n="KR4h0104_WYG_008-2a"/>
春時洋水曲邂逅見漁翁把釣苔磯潤停雲夕照紅相<lb/>
留惟濁酒共醉倚清風萬古浮沉事都歸一笑中<lb/>
　　　前題　　　　　　　　　　　陳　經<lb/>
溪上逢漁父幽談坐夕陽潭雲過水白岸栁覆橋黄鷗<lb/>
鳥機初息滄浪興轉長欲窮垂釣意鼔枻入蒼茫<lb/>
　　　前題　　　　　　　　　　　黄　卿<lb/>
城隠清溪曲行逢滄海漁常憐魚鳥伴莫道網綸疎樹<lb/>
色橋頭徑鷗羣栁下渠長歌欸乃調歸棹入烟墟<lb/>
<pb n="KR4h0104_WYG_008-2b"/>
　　　早春小圃桃花欲開　　　　　陳　經<lb/>
青帝無私澤園桃花欲然蓁蓁新緑嫩的的小紅鮮色<lb/>
映宜歌扇香浮近酒船㑹須看結實方朔與同憐<lb/>
　　　前題　　　　　　　　　　　黄　卿<lb/>
浸尋春到處佇立小桃傍纎錦分苞嫩新脂㡬瓣香依<lb/>
依如有恨脉脉未成粧此際堪臨賞翻嫌爛漫狂<lb/>
　　　觀稼　　　　　　　　　　　石存禮<lb/>
晨隨田父去薄暮始言還逺水鷗邊渡夕陽牛背山一<lb/>
<pb n="KR4h0104_WYG_008-3a"/>
秋生事急百嵗㡬人閒野鳥投林盡相看只厚顔<lb/>
　　　前題　　　　　　　　　　　馮　裕<lb/>
天地忽新秋秋風禾黍稠攜罇開北海拄杖過西疇山<lb/>
外廻晴景村邊起暮謳偶然逄野客談笑未能休<lb/>
　　　前題　　　　　　　　　　　劉澄甫<lb/>
薄田慚負郭晚稼望東隅水閣搖花隖山風落井梧兔<lb/>
葵聊自慰雀黍為誰驅暑雨經旬日倉箱未可圗<lb/>
　　　前題　　　　　　　　　　　陳　經<lb/>
<pb n="KR4h0104_WYG_008-3b"/>
野望天無際油油禾黍成青黄秋雨後隴畝暮雲平社<lb/>
皷村村樂雲舂處處聲田家新酒熟扶醉道相迎<lb/>
　　　謝故人惠葵扇<lb/>
故人遺我扇紈素豈堪云價重千筠製身輕一葉分傾<lb/>
陽存舊質却暑䇿髙勲未忍捐簞笥時時憶見君<lb/>
　　　晚涼洗馬　　　　　　　　　馮　裕<lb/>
偶來高樹下坐看浴驊騮涼入逥溪净隂連古木稠人<lb/>
猶憐暮景馬亦愛清流似識追風足超騰意未休<lb/>
<pb n="KR4h0104_WYG_008-4a"/>
　　　前題　　　　　　　　　　　陳　經<lb/>
夕苑飄凉吹金隄浴紫騮追風聊息足汗血尚存韝喜<lb/>
與龍為友羞將玉絡頭漢家重天馬應向渥洼求<lb/>
　　　人日迎春　　　　　　　　　石存禮<lb/>
七日逢人好東郊始迓春青陽為故物白髪亦新人鼎<lb/>
鼐調羮業乾坤報國身年年無外事詩酒度芳辰<lb/>
　　　郊逰看竹　　　　　　　　　楊應奎<lb/>
郊原籬落外誰種翠琅玕鳯尾蕭蕭舞龍根寂寂蟠水<lb/>
<pb n="KR4h0104_WYG_008-4b"/>
浮春色净沙䕶野雲寒試問同逰客何如林下看<lb/>
　　　榖雨　　　　　　　　　　　馮　裕<lb/>
又驚三月半載酒過清淄甘雨應時落新苗到處滋開<lb/>
畦勻緑水䇿杖聽黄鸝好謝南隣叟春來屢寄詩<lb/>
　　　夏初雨中對酒<lb/>
初夏園亭静南風好雨來閒堦披細草濁酒㵼深杯牧<lb/>
笛青蓑濕漁舟短棹回乾坤添爽氣此景即蓬莱<lb/>
　　　問園丁幽事　　　　　　　　劉澄甫<lb/>
<pb n="KR4h0104_WYG_008-5a"/>
頻年學老圃幽事近何如抽笋沙勻砌移蔬水滿渠隔<lb/>
忩呼倦鳥臨檻飯逰魚夏簟貪長日閒居賦自書<lb/>
　　　松隂<lb/>
小院孤松樹清隂坐撫時蟬聲蔵宻葉雀影寄喬枝寂<lb/>
歴子初落遲囬日不移盤桓須盡興愛爾共襟期<lb/>
　　　送陳東渚北上　　　　　　　石存禮<lb/>
祖帳憑雲閣揚旌擁路衢寸心依魏闕長珮謝蓬壺勲<lb/>
業虞三禮文章漢兩都明良須此去何以慰樵蘇<lb/>
<pb n="KR4h0104_WYG_008-5b"/>
　　　夏夜　　　　　　　　　　　石存禮<lb/>
獨坐萬感集髙城初漏過起行明月底静㸔落花多林<lb/>
影沾清露池光接絳河終宵愛涼爽不問夜如何<lb/>
　　　前題　　　　　　　　　　　黄　卿<lb/>
閒極覺宵永坐深知露涼遣懐聊命酒愛月屢移床北<lb/>
斗迴杓近髙城下漏長懐人無限意詩寄水雲鄉<lb/>
　　　前題　　　　　　　　　　　馮　裕<lb/>
日落空堦坐南風不肯來銀河空皎潔螢火轉徘徊忽<lb/>
<pb n="KR4h0104_WYG_008-6a"/>
聽鄰鷄唱頻驚漏箭催依依山吐月顧影上蒼苔<lb/>
　　　水閣　　　　　　　　　　　石存禮<lb/>
草閣經秋净柴門傍水開捲簾青靄合倚杖白雲回㸃<lb/>
㸃螢髙下翩翩鳥去來林泉揺落意有興且銜杯<lb/>
　　　前題　　　　　　　　　　　楊應奎<lb/>
岸栁垂隂宻蓮池布葉齊簾櫳回曲檻梁棟蔽髙題燕<lb/>
坐風生腋㣲吟月滿溪偏宜乘興飲無問曉鷄啼<lb/>
　　　息隂　　　　　　　　　　　馮　裕<lb/>
<pb n="KR4h0104_WYG_008-6b"/>
息隂芳樹下草木有餘清海月㣲茫出山雲次第生野<lb/>
烟籠曙色爽籟發秋聲自得悠然趣都忘軒冕情<lb/>
　　　前題　　　　　　　　　　　劉澄甫<lb/>
老嫌筋力倦息愛樹隂凉壺醑留連飲藤床到處將卧<lb/>
分沙鳥席坐傍水雲鄉日暮遲歸詠蕭然世慮忘<lb/>
　　　小園<lb/>
小園鋤菜甲早起課園丁開徑惜芳草看花䕶落英烹<lb/>
葵朝入饌翦韭夜炊羮客至慚供給盤飱逺市城<lb/>
<pb n="KR4h0104_WYG_008-7a"/>
　　　秋思<lb/>
商飇起金屋黄葉滿珠樓情逐流螢夜恩随紈扇秋青<lb/>
苔朱户閉白露絳河流芳思誰能識深宫倚暮愁<lb/>
　　　秋夜村雨聞蛩　　　　　　　馮　裕<lb/>
新秋聞蟋蟀雨過正黄昏斷續空堦下凄涼暗草根懐<lb/>
人應不寐隐几欲無言九月茅堂夜吟詩倒緑樽<lb/>
　　　秋夕憶隠山上人<lb/>
髙僧飛錫去野菊正芳芬瀛海秋宵月滹沱日暮雲獨<lb/>
<pb n="KR4h0104_WYG_008-7b"/>
行山曠寂静坐夜平分嵗晚歸禪院焚香洗印文<lb/>
　　　前題　　　　　　　　　　　劉澄甫<lb/>
飛錫出青山緇衣幾日還夜忩松雪暗石榻野雲閒煮<lb/>
茗洋溪曲談詩蓮舍間逺公不可得誰共一開顔<lb/>
　　　賦得原上草<lb/>
新緑連洋曲沿溪風正輕意含郊雨潤色藉海雲平愛<lb/>
近花䄄坐愁縈栁帶生王孫歸未得悵望若為情<lb/>
　　　前題　　　　　　　　　　　劉淵甫<lb/>
<pb n="KR4h0104_WYG_008-8a"/>
原上年年草王孫復此行漫催人去住逺與徑縱横雨<lb/>
潤柔還緑風吹萎更生幸随時序發蘭蕙敢齊名<lb/>
　　　春晴小園眺望　　　　　　　劉澄甫<lb/>
竹籬停夜雨鳩杖倚春晴色映池邊草聲傳樹杪鶯移<lb/>
床惜花落開牖見山横自負差强健登臨眼倍明<lb/>
　　　初冬宿田舍　　　　　　　　石存禮<lb/>
委曲疑無路幽深别有天偶披青嶂入得與白雲眠樹<lb/>
宻歸寒鳥溪迴響暗泉草堂終夜寂髙枕聽鳴絃<lb/>
<pb n="KR4h0104_WYG_008-8b"/>
　　　春日過城南野老村舍　　　　陳　經<lb/>
花塢春深好城南原上村入雲茒結屋近水竹當門野<lb/>
犬來迎客山櫻笑映尊坐長幽興愜歸路欲黄昏<lb/>
　<lb/>
　<lb/>
　<lb/>
　<lb/>
　海岱㑹集巻八<lb/>
</p>
<p>
</p>
  </div>
</body>
</text>
</TEI>
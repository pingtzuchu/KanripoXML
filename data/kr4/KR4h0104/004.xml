<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海岱㑹集巻四</head> <lb/>
    <p>
<pb n="KR4h0104_WYG_004-1a"/>
欽定四庫全書<lb/>
　海岱㑹集巻四<lb/>
　　五言古詩<lb/>
　　　過邯鄲訪盧生夢處　　　　　劉澄甫<lb/>
閲世若談夢全形如繫風蕉鹿互得失柯蟻僭王封髙<lb/>
人喜曠達志士推豪雄伏讀枕中記隠顯頃刻終狂歌<lb/>
天姥吟出入烟霞重偶行邯鄲道下馬尋遺蹤棟宇半<lb/>
漫漶草樹揺蒨葱盧生睡未醒吕翁何可逢路隅沽濁<lb/>
<pb n="KR4h0104_WYG_004-1b"/>
醪一醉逰洪濛軒轅樂華胥文王徴非熊䝉叟竟為蝶<lb/>
丁固乃生松轉覺夢中夢寜知空外空徘徊弗能去悵<lb/>
望西山峯<lb/>
　　　前題　　　　　　　　　　　楊應奎<lb/>
邯山紆嵸巃叢臺夾疎栁茅店古城邊荒堞帶虚牖昔<lb/>
聞黄梁館寂寞千載後盧生風火腸一枕遽囬首世縁<lb/>
本幻寐浮生漫奔走不見平原客馳躍誰能乆至人未<lb/>
易逢賴兹傳不朽土人有深意建祠當道右遺像瞻清<lb/>
<pb n="KR4h0104_WYG_004-2a"/>
虚悵然厭紛糾感慨夢中人無聊對尊酒<lb/>
　　　聽海山談三山　　　　　　　馮　裕<lb/>
我行倦扳登華樓卧明月時有緑髪翁相期採薇蕨顧<lb/>
我發㣲哂清風振林樾坐談三神山海上留真窟蓬莱<lb/>
髙嵯峨方壷燦銀闕瀛洲何茫茫弱水𣺌難越聞言動<lb/>
深省自審非仙骨俯爾學清虚澹然忘干謁天鷄聞扶<lb/>
桑興至欲乘筏倘逢安期生因之泛溟渤客去不成寐<lb/>
悵望待明發<lb/>
<pb n="KR4h0104_WYG_004-2b"/>
　　　石門　　　　　　　　　　　石存禮<lb/>
杖屨從所適愛此石門行川原斂飛雨佳木當春榮興<lb/>
言磐石間坐看雲氣生徘徊日將夕山水有餘清<lb/>
　　　前題　　　　　　　　　　　馮　裕<lb/>
初夏逰石門杖藜緣蘿徑遥遥見招提卓午殿中磬峭<lb/>
壁挿半天流泉滿清聽斜陽下西淵山中倐巳暝月出<lb/>
照崖松狂歌谷相應老僧無一言但採松花贈<lb/>
　　　又<lb/>
<pb n="KR4h0104_WYG_004-3a"/>
亭亭石門山隂隂蔽丘壑泉流髙下洞壁倚虚危閣喬<lb/>
松翠重叠野花委紅萼日午嵐氣開夕陽佳景薄鐘磬<lb/>
杳梵宇車馬逺城郭若許幽人棲不負老僧諾樹杪坐<lb/>
青雲尊前招白鶴石床到即眠甕牖無待鑿月出神愈<lb/>
清山空心亦濶谷口懐子真歸與甘淡薄<lb/>
　　　前題　　　　　　　　　　　黄　卿<lb/>
石門闢如懸望望數石磴雨度風日淑麓轉薜蘿徑夾<lb/>
嶺對蒼蔚後嶂如倚凭峻極碍晴旭生雲或隠暝盤據<lb/>
<pb n="KR4h0104_WYG_004-3b"/>
古蘭若林樾聞鐘磬方龕無斧鑿一竅㵼潾㼆削壁饒<lb/>
松栢層層互樛牚散歩賞未足留憇待僧定灔灔波浮<lb/>
月林光掩飛映何當呼良繪摸擬恐未稱履幽輕華扉<lb/>
得竒等寤醒予自耽遁棲同逰多逸興臨發促深巵磐<lb/>
石紛留詠<lb/>
　　　浴蠶　　　　　　　　　　　楊應奎<lb/>
謀生有常理畊桑衣食源豈能静無事而乃卧髙軒新<lb/>
春整舊貫農事已堪敦條桑滿絲阡歸室蠶正䌓浴罷<lb/>
<pb n="KR4h0104_WYG_004-4a"/>
紛成箔露葉碎供飱苦心探凉燠庶得慰朝昏閒下茅<lb/>
簷下對花且開尊但願絲穀登辛勤何足言<lb/>
　　　古意　　　　　　　　　　　馮　裕<lb/>
鯤魚化為鵬搏蕩九萬里朝刷北海湄暮宿南溟涘世<lb/>
局未能容道大不可毁囬頭笑斥鷃寕與爾輩比嗟我<lb/>
孔與孟所如曷多訾臨流或問津出晝但隠几安常而<lb/>
保身若時以為理悠悠千載間出處有遺軌<lb/>
　　　前題　　　　　　　　　　　劉澄甫<lb/>
<pb n="KR4h0104_WYG_004-4b"/>
穆滿馭八駿瑶池宴萬里神禹坐卑宫光隂惜分晷奢<lb/>
儉肇興亡由來多伏倚鎬京天子逰細栁將軍壘寒暑<lb/>
困征役日夜苦瘡痏居者憶翠華國士讓黄綺懸思千<lb/>
載前聖賢道或否龍逢何剖心屈原竟投水堯舜倘在<lb/>
上巢由甘洗耳感遇卧幽壑嘆息吾老矣<lb/>
　　　靈巖寺仙刻　　　　　　　　黄　卿<lb/>
岱隂標名勝古刹開秘蹟聞昔巨鶴棲岩洞有題刻孤<lb/>
亭覽峯巒伊誰移斯壁蜿蜒紫姑書復似倉頡畫壯士<lb/>
<pb n="KR4h0104_WYG_004-5a"/>
擲戈劍鷙隼舒羽翼烟藤維喬柯寒崖蟄虺蜴僧言毛<lb/>
中書留宿臨兹石人間自好竒紛紛逺登陟青山須呵<lb/>
䕶風雨恐滅跡<lb/>
　　　懐管寜　　　　　　　　　　楊應奎<lb/>
㓜安青雲士非時效泥蟠同志乃定交割席凜氷寒倐<lb/>
然逺汙濁逾海障狂瀾千載仰斯人逸駕不可攀<lb/>
　　　殘菊　　　　　　　　　　　劉澄甫<lb/>
九日節序佳白雁來賔候十月霜氣濃黄菊離披瘦落<lb/>
<pb n="KR4h0104_WYG_004-5b"/>
英真可餐殘枝為誰秀采采未盈把蕭蕭豈堪嗅漠漠<lb/>
鳥下巢藹藹雲入岫虚對南山松恐負東籬叟白衣不<lb/>
見至空庭徒搔首<lb/>
　　　前題　　　　　　　　　　　陳　經<lb/>
離離黄金花珊珊碧玉蘭秋風花正開秋霜花始殘餘<lb/>
香竟不滅落英亦可餐服以延修齡佩以比幽蘭至性<lb/>
含純和嚴凝何足嘆願言崇愛䕶從今保嵗寒<lb/>
　　　適意<lb/>
<pb n="KR4h0104_WYG_004-6a"/>
徒歌逍遥曲散歩舊田廬仕宦如倦旅風波浩歸歟農<lb/>
夫樂嵗稔園人滋新蔬花竹滿幽徑鷄鴨啄前除山茗<lb/>
及春採黍酒連甕儲三川聚巨賈京市鳴笙竽南有下<lb/>
灘船北有下坂輿鵬鳶在霄漢鶉雀止搶榆隣有炙背<lb/>
叟卑論乃起予委懐兹咫尺宿願詎無餘<lb/>
　　　又<lb/>
人生貴適意所樂在閒居春雨但種藥秋江時釣魚同<lb/>
社南山老明牕讀道書萬鍾不足慕一飽願無餘門有<lb/>
<pb n="KR4h0104_WYG_004-6b"/>
鳥雀羅巷無卿相車白茅覆破屋黄葉摘新蔬陶潛醉<lb/>
兀兀莊周夢蘧蘧曽識無何有翛然返太初<lb/>
　　　又<lb/>
髙陵變深谷桑田生白波千年河一清百嵗能幾何頺<lb/>
顔不再頳鬒髪忽以皤人生貴適意富貴安足多詩酒<lb/>
聊自娱親友日相過我歌聲金石我舞形婆娑至樂在<lb/>
性情非必綺與羅長安多豪俠甲第鬱嵯峨南隣吹笙<lb/>
竽北里鳴絃歌卜夜以繼晝流連若懸河猶云日不足<lb/>
<pb n="KR4h0104_WYG_004-7a"/>
春風顔未酡嗟嗟乾没輩遲暮空蹉跎<lb/>
　　　杜古狂伊尹耕莘圖　　　　　陳　經<lb/>
阿衡誰物色傴僂耕有莘天命一代佐龍徳寜乆淪朝<lb/>
為南畆叟暮作元勲臣昔當秉耒時豈殊山野民一朝<lb/>
應聘出四海咸更新乾坤一開闢率土絶荆榛君民為<lb/>
堯舜風俗還樸淳茫茫宇宙間躬耕豈乏人雷雲空瑰<lb/>
竒胼胝徒苦辛不然千萬祀胡為寫其真<lb/>
　　　又<lb/>
<pb n="KR4h0104_WYG_004-7b"/>
時盛巖穴空俊乂集京國國門有散人長懐咸一徳不<lb/>
盡伐商圖獨貌莘野蹟耒耜古制殊幘服今未識優㳺<lb/>
獨樂容左右墳典䇿畎畆有餘資桀湯孰休戚商廷亟<lb/>
聘徴吾道豈終寂滄海有靈隠雷起播膏澤寄言今薦<lb/>
賢慎勿按圖索<lb/>
　　　孟嘗君淘米澗　　　　　　　陳　經<lb/>
廣固城西隅遥見孟嘗居云有淘米澗養士三千餘周<lb/>
東世板蕩舊都成丘墟所養刀劍客强半雜屠沽鳯凰<lb/>
<pb n="KR4h0104_WYG_004-8a"/>
飽琅玕鷄豚甘蝍蛆天馬厭龍芻芻棧非所圖西伯善<lb/>
養老鷹揚奮海區醴酒椘不設穆生歸田廬聖賢貴大<lb/>
節君子不虛拘所以田公子徒釣養士譽徘徊古澗間<lb/>
日暮空踟蹰<lb/>
　　　天津觀潮<lb/>
天津一巨壑渤澥通滄溟北跨青丘小東接丹穴平尾<lb/>
閭泄不虛萬川歸不盈四極杳無際滉瀁浮太清天吴<lb/>
無恬波朝夕揚泙渹潮來雪山立潮迴奔雷轟乘桴尼<lb/>
<pb n="KR4h0104_WYG_004-8b"/>
父嗟望洋莊叟情一顧壯心魄瞬息悲吾生願言羿弓<lb/>
射安流無怒驚甘淵浴白日扶木撑青㝠遹觀干戈輯<lb/>
無復東南傾<lb/>
　　　送黄海亭適江右　　　　　　馮　裕<lb/>
東方有髙士結亭在海野優㳺二十年所志惟大雅翻<lb/>
然謁帝庭上䇿擬董賈宦跡遍四方琴書随匹馬忽賦<lb/>
歸去來洋溪結詩社風月共謳吟時時飛玉斝謝安棲<lb/>
東山清朝誰肯舍西江紫薇堂好雨當春灑我贈海亭<lb/>
<pb n="KR4h0104_WYG_004-9a"/>
行衷素應傾寫滄海足大觀還當歸善下<lb/>
　　　放言<lb/>
南華有真人大隠濠梁邊虛襟涵八荒白眼望青天粃<lb/>
糠擬堯舜瞬息齊殤籛秋水到北海河伯不敢前紛紛<lb/>
百家語争似逍遥篇稽首拜下風悠悠千萬年<lb/>
　　　送陳東渚北上<lb/>
皎皎東渚翁立朝三十載蓼莪起秋風歸來棲北海一<lb/>
從援琴後野叟日相待遨逰淄渑濵白蘋共采采珠林<lb/>
<pb n="KR4h0104_WYG_004-9b"/>
結詩社雲烟慚對壘女蘿附蒼松南山何磊磊春花與<lb/>
秋月對酒殊樂愷虞廷咨䕫龍徴書貤光彩四牡發齊<lb/>
郊我心惄如餒别筵倒清樽芹羹間魚醢郵亭薫風長<lb/>
葵花正蓓蕾願言傾此心皓首以不改<lb/>
　　　夏日山中訪隠士　　　　　　石存禮<lb/>
治世有隠淪幽居出塵境逍遥塵外心駘蕩山中景時<lb/>
豐官税輸野曠人迹屛雨晴農事餘禾苗綠成頃俯仰<lb/>
堪輿間安閒乃天幸曉來門尚闗鳥啼夢初醒客至啟<lb/>
<pb n="KR4h0104_WYG_004-10a"/>
南軒坐消白晝永遺編共討論㣲言發深省髙林暑氣<lb/>
無清風襲衣冷盤桓興未䦨夕陽下西嶺<lb/>
　　　秋意<lb/>
草蟲堦下鳴聽乆猶未歇掩巻坐泬寥秋聲振林樾人<lb/>
生無幾何為樂不可輟風吹浮雲開送我半牕月逍遥<lb/>
歩前庭孤螢自明滅<lb/>
　<lb/>
　<lb/>
<pb n="KR4h0104_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海岱㑹集巻四<lb/>
</p>
<p>
</p>
  </div>
</body>
</text>
</TEI>
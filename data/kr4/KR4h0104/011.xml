<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海岱㑹集巻十一</head> <lb/>
    <p>
<pb n="KR4h0104_WYG_011-1a"/>
欽定四庫全書<lb/>
　海岱㑹集巻十一<lb/>
　　五言絶句<lb/>
　　　襄陽樂　　　　　　　　　　馮　裕<lb/>
朝徃大堤去暮還襄陽城美人不肯别酌酒更彈箏<lb/>
　　　又<lb/>
襄陽諸女兒隊隊踏歌行日落楚天碧月髙江水平<lb/>
　　　又<lb/>
<pb n="KR4h0104_WYG_011-1b"/>
家在峴山前門繫武陵船桃花嬌可愛教妾若為顔<lb/>
　　　又<lb/>
江水流無極郎歸來有期潮回憑寄信為到海門西<lb/>
　　　前題　　　　　　　　　　　劉澄甫<lb/>
妾在廣陵陌家臨明月橋郎君觧憐取趂著木蘭橈<lb/>
　　　又<lb/>
曉行白雲渚夜泊黄鶴樓秋風何處覔飛夢到瓜州<lb/>
　　　又<lb/>
<pb n="KR4h0104_WYG_011-2a"/>
歡醉習家池儂宿彭郎磯東風吹酩酊夜雨恐凄其<lb/>
　　　前題　　　　　　　　　　　黄　卿<lb/>
樊城卧紅橋掩映七十二下通畫艑舸上馳華珂轡<lb/>
　　　又<lb/>
東風與垂楊低昂相憐取南學西陵歌北學邯鄲舞<lb/>
　　　又<lb/>
陽春酃緑酒嬋娥自當壚調笑東逰客何如廣陵沽<lb/>
　　　又<lb/>
<pb n="KR4h0104_WYG_011-2b"/>
盆中菖蒲花一夕兔絲繞相贈紅襦襠莫似站林鳥<lb/>
　　　前題　　　　　　　　　　　楊應奎<lb/>
并州快翦刀惜吝不忍買儂有合歡帶綢繆豈能觧<lb/>
　　　又<lb/>
欝欝藤與蘿引蔓兩相齊秋霜揺落盡至死不相離<lb/>
　　　又<lb/>
儂心漢江水歡意如孤舟舟行有去住水常日夜流<lb/>
　　　西洲曲　　　　　　　　　　馮　裕<lb/>
<pb n="KR4h0104_WYG_011-3a"/>
楊栁覆西洲芙蓉映翠樓春情獨自覺江水日悠悠<lb/>
　　　又<lb/>
羅裙蓮葉緑丹靨蓮花紅相逢獨不見含笑水聲中<lb/>
　　　又<lb/>
估客何處來倚棹花門前折花愁問訊心如不繋船<lb/>
　　　前題　　　　　　　　　　　劉澄甫<lb/>
采蓮南渡頭采菱西洲口日落不逢人秋雲重回首<lb/>
　　　又<lb/>
<pb n="KR4h0104_WYG_011-3b"/>
鴻飛似無跡燕來如有期鈎簾坐春曉幽夢竟誰知<lb/>
　　　又<lb/>
早向西洲行暮向西洲宿西洲人獨愁翠袖扳幽竹<lb/>
　　　前題　　　　　　　　　　　黄　卿<lb/>
弭棹傍西洲採菱洑波曲菡萏並蒂開中有雙鴛浴<lb/>
　　　又<lb/>
西洲檉栁岸蜻蝶集復散忽落碧玉釵囘頭問同伴<lb/>
　　　又<lb/>
<pb n="KR4h0104_WYG_011-4a"/>
憐伴嬌喜笑愛唱長干調冷冷金歩揺薦芳聖女廟<lb/>
　　　又<lb/>
容顔如春芳愁思如零霜避霜玩朗月千里共清光<lb/>
　　　又<lb/>
廟前雙梧桐蕤那揺東風桐下結衣帶蟢子拂人額<lb/>
　　　又<lb/>
月光射帷帳流螢逈相向焚香歩空庭三星在頭上<lb/>
　　　又<lb/>
<pb n="KR4h0104_WYG_011-4b"/>
徃訴薄倖人别來秋復春西洲雖見月不照翠眉顰<lb/>
　　　前題　　　　　　　　　　　楊應奎<lb/>
水邊桃花發水映桃花紅掉舟約萍開萍散桃花空<lb/>
　　　上元觀燈　　　　　　　　　劉澄甫<lb/>
今年好燈社是處結樓臺舞袖翻新栁歌喉轉落梅<lb/>
　　　又<lb/>
山從鼇背立人向月中逰雪盡九華殿春歸五鳯樓<lb/>
　海岱㑹集巻十一<lb/>
</p>
<p>
</p>
  </div>
</body>
</text>
</TEI>
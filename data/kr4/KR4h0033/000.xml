<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>坡門酬唱集</head>
    <p>
<pb n="KR4h0033_WYG_000-1a"/>
欽定四庫全書　　　　　集部八<lb/>
　坡門酬唱集　　　　　　總集類<lb/>
　　提要<lb/>
　　　　<hi>臣</hi>等謹案坡門酬唱集二十三巻宋邵浩編<lb/>
　　　　浩字叔義金華人書前有張叔椿序云嵗已<lb/>
　　　　酉朅来豫章機幕邵君實隆興同升出示巨<lb/>
　　　　編目曰坡門酬唱總成六百六十篇命工鋟<lb/>
　　　　木以廣其傳末題紹興元年五月二十四日<lb/>
<pb n="KR4h0033_WYG_000-1b"/>
　　　　又有浩自作引云紹興戊寅浩年未冠肄業<lb/>
　　　　成均隆興癸未始得第以歸因取兩蘇公兄<lb/>
　　　　唱弟和及門下六君子平日屬和兩公之詩<lb/>
　　　　摭而録之曰蘇門酬唱淳熙己酉浩官豫章<lb/>
　　　　臨江謝公自中丞遷尚書均逸未歸為之作<lb/>
　　　　序且更曰坡門酬唱末題紹興庚戌四月一<lb/>
　　　　日考癸未為孝宗隆興元年己酉為淳熙十<lb/>
　　　　六年上距髙宗紹興元年辛亥已五十九年<lb/>
<pb n="KR4h0033_WYG_000-2a"/>
　　　　且庚戌為建炎四年亦不得題紹興二序紀<lb/>
　　　　年顯然有誤案淳熙己酉孝宗内禪次年庚<lb/>
　　　　戌即光宗紹熙元年則序内紹興必紹熙之<lb/>
　　　　訛特据浩引所言叔椿序當先成乃浩引題<lb/>
　　　　四月而叔椿序反題五月亦為舛錯未合殆<lb/>
　　　　傳寫既久或經後人所妄改也其書專録蘇<lb/>
　　　　軾蘇轍兄弟及黄庭堅秦觀晁補之張耒陳<lb/>
　　　　師道李廌等平日酬唱和荅之作前十六巻<lb/>
<pb n="KR4h0033_WYG_000-2b"/>
　　　　皆軾詩而轍及諸人和之者次轍詩四巻黄<lb/>
　　　　庭堅等詩三巻亦録軾及諸人和作李廌闕<lb/>
　　　　焉其不在八人之數而别有繼和者亦皆附<lb/>
　　　　入為注以別之其詩大抵本集所已有又如<lb/>
　　　　山谷外集所載次韻子瞻書黄庭經經尾付<lb/>
　　　　蹇道士詩次韻晁補之廖正一贈荅詩補之<lb/>
　　　　又有和子瞻種松贈杜輿秀才三首今坡集<lb/>
　　　　載坡詩止二首而此集均未編入亦不能無<lb/>
<pb n="KR4h0033_WYG_000-3a"/>
　　　　所掛漏然次韻之詩惟東坡變化不窮稱為<lb/>
　　　　獨絶而諸家才力頗亦足以相抗浩更彚而<lb/>
　　　　合之使讀者叅比互証得以稍窺用意之所<lb/>
　　　　在於詩學亦不為無補焉乾隆四十五年三<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0033_WYG_000-4a"/>
坡門酬唱集原序<lb/>
詩人酬唱盛於元祐間自魯直後山宗主二蘇旁與秦<lb/>
少游晁无咎張文潛李方叔馳騖相先後萃一時名流<lb/>
悉出蘇公門下嘻其盛歟余少喜學詩甞泛觀衆作因<lb/>
之泝流尋源竊恨坡公詩有唱而無和或和而不知其<lb/>
唱每開巻雖凝思遐想茫無依據至蒐取他集纔互見<lb/>
一二復恨不獲覩其全也將類聚俾成一家輒局於官<lb/>
守且未暇嵗在己酉朅來豫章機幕邵君叔義實隆興<lb/>
<pb n="KR4h0033_WYG_000-4b"/>
同升出示巨編目曰坡門酬唱迺蘇文忠公與其弟黄<lb/>
門偕魯直而下六君子者迭為往復摠成六百六十篇<lb/>
幸矣余之嗜鄉偶與叔義同而精敏不逮逺矣夫以數<lb/>
十年玩味之餘與欲為而未即遂者一旦欣快所遇若<lb/>
可矜而振之也烏知無復有同志者興不可得見之嘆<lb/>
遂命工鋟木以廣其傳紹興元年五月二十四日永嘉<lb/>
張叔椿書於觀風堂<lb/>
<pb n="KR4h0033_WYG_000-5a"/>
坡門酬唱集引<lb/>
紹興戊寅浩年未冠乃何幸得肄業於成均朝齏暮鹽<lb/>
知有科舉計耳古文詩章未暇也隆興癸未始得第以<lb/>
歸有以詩篇来求和者則藐不知所向於是取兩蘇公<lb/>
之詩讀之因得竊窺兩公少年時交逰未甚廣徃徃自<lb/>
為師友兄唱則弟和弟作則兄酬用事趂韻莫不字字<lb/>
穏律或隠去題目讀之則不知其孰為唱孰為酬葢無<lb/>
纖毫斧鑿痕迹其妙如此浩心焉好之為之諷誦諦繹<lb/>
<pb n="KR4h0033_WYG_000-5b"/>
至忘寢食者幾年始僅能與人相應和為韻語既又念<lb/>
兩公之門下士黄魯直秦少㳺晁無咎張文潜陳無已<lb/>
李方叔所謂六君子者凡其片言隻字既皆足以名世<lb/>
則其平日屬和兩公之詩與其自為徃復决非偶然者<lb/>
因盡摭而錄之曰蘇門酬唱獨恨方叔有酬無唱葢其<lb/>
晚出相與遊從之日淺也無事展巻則兩公六君子之<lb/>
怡怡偲偲宛然氣象在目神交意徃直若與之承歡接<lb/>
辭於元祐盛際豈特為賡和助耶淳熙已酉浩官於豫<lb/>
<pb n="KR4h0033_WYG_000-6a"/>
章臨江謝公自中丞遷尚書均逸未歸浩出此編公甚<lb/>
喜甚為作序且曰謂之蘇門酬唱則兩公並立不如俾<lb/>
老仙専之更曰坡門酬唱何如浩曰唯唯紹興庚戌四<lb/>
月一日金華邵浩引<lb/>
</p>
<p>
</p>
  </div>
</body>
</text>
</TEI>
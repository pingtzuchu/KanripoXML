<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>復古詩集巻一</head> <lb/>
    <p>
<pb n="KR4d0587_WYG_001-1a"/>
欽定四庫全書<lb/>
　復古詩集巻一<lb/>
　　　　　　　　　　　　元　楊維楨　撰<lb/>
　　琴操<hi>并引</hi>
　　　琴操為退之獨歩子厚不敢作遂作鐃歌古之<lb/>
　　　文人相服而不相忌者如此後之詩人動以琴<lb/>
　　　操自髙如蠻郎罷學華語華不華蠻不蠻令人<lb/>
　　　有可鄙者余與永嘉李季和在吴下論古今人<lb/>
<pb n="KR4d0587_WYG_001-1b"/>
　　　詩季和酒酣歌退之羑里操舉酒屬予曰楊亷<lb/>
　　　夫崛強作漢魏人古樂府亦能作昌黎伯琴操<lb/>
　　　乎余激其挑亟領曰請題季和遂命精衛而下<lb/>
　　　凡九題余明日賦畢又明日復補退之履霜殘<lb/>
　　　形二操季和讀之拍几三呌曰楊亷夫鐵龍精<lb/>
　　　也人欲和之誰敢誰敢至正辛巳秋九月㑹稽<lb/>
　　　楊維楨録以為序<lb/>
　　精衛操<hi>見古樂府一巻</hi>
<pb n="KR4d0587_WYG_001-2a"/>
　　　琬曰按述異記炎帝女溺死東海化為精衛日<lb/>
　　　銜西山木石以填東海怨溺死也<lb/>
水在海石在山海水不縮石不刋銜石向海安口血離<lb/>
離海同乾<lb/>
　　附郭翼和辭<lb/>
　東海水雖大精衛心不移銜石填海有滿時有滿時<lb/>
　海有底吁嗟人心不如海<hi>叶喜</hi>
　　附陸仁和辭<lb/>
<pb n="KR4d0587_WYG_001-2b"/>
　精衛兩翼大飛向海波去口銜石子不知數山髙髙<lb/>
　海深深山髙海深石自沈<lb/>
　　石婦操<hi>并引巻見古樂府一  稍異</hi>
　　　琬曰石婦即望夫石也在處有之補入琴操悲<lb/>
　　　其志與精衛同不必問其主名也<lb/>
山夫折山花山頭朝石婦行人㡬時歸東海山頭有時<lb/>
聚行人歸啼石柱石婦岑岑化黄土<lb/>
　　箕山操<hi>見古樂府一巻</hi>
<pb n="KR4d0587_WYG_001-3a"/>
　　　琬曰堯讓天下於巢父巢父曰君之牧天下猶<lb/>
　　　予之牧犢吾無用天下為莊子有樊仲父牽牛<lb/>
　　　飲水見巢父洗耳驅牛而還恥令牛飲其下流<lb/>
　　　也<lb/>
箕之山可耕而樵<hi>叶囚</hi>箕之水兮可飲而㳺牽牛何來<lb/>
兮飲吾上流彼以天下讓兮我以之逃<hi>叶投</hi>世豈無堯兮<lb/>
應堯之求吾與堯友兮不與堯憂<lb/>
　　附季和和辭<lb/>
<pb n="KR4d0587_WYG_001-3b"/>
　箕山之陽兮其木翏翏箕山之冡兮白雲幽幽彼世<lb/>
　之人兮孰能遺我以憂雖欲從我兮其路無由朝有<lb/>
　人兮來飲其牛<lb/>
　　漢水操<lb/>
　　　琬曰即祓禊曲也王子年拾遺記曰周昭王溺<lb/>
　　　於漢水二女延娟延娯從王夾擁王身同没焉<lb/>
　　　故江漢人至上巳日禊集祠間以為風俗<lb/>
湘水離離徒以斑我衣漢水漪漪可以禊我衣翩然凌<lb/>
<pb n="KR4d0587_WYG_001-4a"/>
波夾龍飛隨龍雲雨隨龍歸彼望疑兮疑是非<lb/>
　　介山操<lb/>
　　　琬曰琴操有龍蛇歌以為介子辭先生嫌其辭<lb/>
　　　有憾為演厥辭庶介山君子之㫖也<lb/>
一龍失所五蛇從之周天下<hi>叶户</hi>四蛇完身一蛇獨虧股<lb/>
<hi>虧作刲非</hi>龍上天兮虵各有户一蛇無户薄以焦火<hi>叶□</hi>吁嗟<lb/>
乎四虵從龍作甘雨一地焦枯無恨在下土<lb/>
　　　崩城操<lb/>
<pb n="KR4d0587_WYG_001-4b"/>
　　　琬曰按崔豹云杞梁妻乃杞殖妻妹朝日之所<lb/>
　　　作也殖戰死妻哭而城頺遂投淄水死其妹悲<lb/>
　　　之作歌名杞梁妻僧貫休始以築長城義作辭<lb/>
　　　其辭亦精悍宋吴邁逺軰不能及也先生用是<lb/>
　　　義補崩城操<lb/>
白骨築長城長城不可穴十日哭長城長城為我裂白<lb/>
骨斑斑食紅血抱骨著心肚白骨作人語君不見淄之<lb/>
水喁喁至今下有比骨魚<lb/>
<pb n="KR4d0587_WYG_001-5a"/>
　　前旌操<lb/>
　　　琬曰衛後母子壽毌欲殺前母子伋而立壽使<lb/>
　　　伋乘舟於河將沉而殺之壽知之與伋同舟不<lb/>
　　　得沉又使伋之齊令盗見載旌者殺之壽又竊<lb/>
　　　旌前行盗見殺之伋載壽尸還亦死<lb/>
爾乘舟兮河水濁且深我同舟兮誓與爾同沈毌有命<lb/>
兮諌不我聽示旌以盗兮我先有旌衛有國兮國在兄<lb/>
殺兄及我兮我不如無生<lb/>
<pb n="KR4d0587_WYG_001-5b"/>
　　桑中婦操<lb/>
　　　琬曰此秋胡題也曹魏諸作不關本題晉傅𤣥<lb/>
　　　始詠秋婦過剛先生此辭特觧𤣥議<lb/>
秋夫君娶妻五日即仕陳五年歸來未拜親桑中見美<lb/>
人我出堂前認夫君走赴沂水沉我身秋夫君令我嗔<lb/>
婦可不義親何可不仁<lb/>
　　扊扅操<lb/>
　　　琬曰按風俗通百里奚為秦相堂上樂作所賃<lb/>
<pb n="KR4d0587_WYG_001-6a"/>
　　　澣婦自言知音因援琴而歌問之乃其故妻遂<lb/>
　　　還為夫婦<lb/>
百里奚作秦相不再妻堂下澣婦歌扊扅舂黄黎搤伏<lb/>
雞堂下鼓絃堂上覆樽百年夫婦失復親秦穆君賀相<lb/>
臣夫旌義婦旌仁<lb/>
　　履霜操<hi>見古樂府一巻</hi>
　　　本詞曰朝履霜兮採晨寒考不明其心兮信讒<lb/>
　　　言何辜皇天兮邅斯愆痛没不同兮恩有偏誰<lb/>
<pb n="KR4d0587_WYG_001-6b"/>
　　　説碩兮知此寃使是辭果出伯竒則伯竒不得<lb/>
　　　希於舜矣退之辭亦未至今為之補曰<lb/>
霜鮮鮮兮草戔戔兒有罪兮兒宿野田衣荷之葉兮葉<lb/>
易穿採楟花以食兮食不下咽天吾父兮天胡有偏我<lb/>
不父順兮父寧不兒憐履晨霜兮泣吾天<hi>兒有罪一作兒獨履</hi>
<hi>天吾父兮作嗟兒天父兮</hi>
　　殘形操<lb/>
　　　退之作殘形操末語曰臣咸上天識者其誰余<lb/>
<pb n="KR4d0587_WYG_001-7a"/>
　　　以其詞尚欠歸宿不如拘幽將歸二操語可詠<lb/>
　　　也遂為之補曰<lb/>
我夢有獸兮其獸曰貍貍有恠兮身首異而告我以凶<lb/>
兮戒而戒而我丘有首兮誓死完以歸<lb/>
　　　　李季和書復先生云夜讀九操辭及補退之<lb/>
　　　　辭皆精悍古雅使退之土下有聞亦韙之鐵<lb/>
　　　　崖辭行退之不得稱千古獨歩非佞非佞<lb/>
　<lb/>
<pb n="KR4d0587_WYG_001-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　復古詩集巻一<lb/>
</p>
<p>
</p>
  </div>
<div>
<head>復古詩集卷二</head> <lb/>
    <p>
<pb n="KR4d0587_WYG_002-1a"/>
欽定四庫全書<lb/>
　復古詩集卷二<lb/>
　　　　　　　　　　　　元　楊維楨　撰<lb/>
　　炮烙辭<lb/>
炮烙復炮烙是不還是不終殺讒人虎不殺羑中囚<lb/>
　　烽燧曲<hi>見古樂府九巻上二句作下二句</hi>
美人方一笑烽火不須驚昨夜驪山下西戎已結兵<lb/>
　　放麑辭<hi>見古樂府九巻</hi>
<pb n="KR4d0587_WYG_002-1b"/>
毌麑急麑子獵父眎如傷太子奔城父君王赦奮揚<lb/>
　　牧羝曲<hi>見古樂府九巻</hi>
老羝何日乳歸鴈忽能言不逐虞常死丁零尚有恩<lb/>
　　漸臺曲<hi>一名貞婦詞見古樂府</hi>
皎日常持信倉皇不改貞君王符不到水長漸臺傾<lb/>
　　北郭辭<hi>見古樂府九巻作屈婦詞</hi>
瓜田不納履北郭招讒汙覆鼎重開日宫中殺破胡<lb/>
　　城門曲<hi>見古樂府九巻</hi>
<pb n="KR4d0587_WYG_002-2a"/>
諜報越王兵城門夜不扃孤臣睛不死門月照人青<lb/>
　　蘇臺曲<hi>見古樂府九巻</hi>
呉王張髙宴臺下閲犀兵髙臺三百里不見越王城<lb/>
　　望鄉臺<hi>見古樂府九巻</hi>
望鄉臺上客秋至望鄉關中原遮望眼可奈燕支山<lb/>
　　飲馬窟<hi>見古樂府九巻</hi>
長城飲馬窟飲馬馬還驚寧知嗚咽水猶作寳刀鳴<lb/>
　　俠客辭<hi>見古樂府九巻</hi>
<pb n="KR4d0587_WYG_002-2b"/>
未許仝交死全身報國仇太阿飛出匣欲取賈充頭<lb/>
　　劍客辭<lb/>
丈夫萬人敵拙計哂荆軻昨夜西征去生擒李左車<lb/>
　　昭陽曲<hi>見古樂府九巻</hi>
美人新睡起内史報蘭湯散盡黄金餅無尋赤鳯凰<lb/>
　　銅雀曲<hi>見古樂府九巻</hi>
帳中歌吹作玉座奉晨曛西陵迷望眼日莫起浮雲<hi>奉晨</hi>
<hi>一作翠簾</hi>
<pb n="KR4d0587_WYG_002-3a"/>
　　妲己圖<hi>見古樂府九巻</hi>
小白竿頭血新圖入漢廷宫中雙燕子齊作牝雞鳴<lb/>
　　秦宫曲<hi>見古樂府九巻作桑隂曲</hi>
妾自夫君戍桑隂路不通將軍哮似虎少婦竊秦宫<lb/>
　　三閣辭<hi>見古樂府九巻</hi>
江南龍虎氣樓閣照金銀望見長安道不知塵汙人<lb/>
　　胭脂井<lb/>
昨夜韓擒虎金陵奏凱迴井中人不死重帶美人來<lb/>
<pb n="KR4d0587_WYG_002-3b"/>
　　焦仲卿妻<hi>見古樂府九巻</hi>
生為仲卿婦死與仲卿齊廬江同樹鳥不過别枝啼<lb/>
　　朱厓令女<hi>見古樂府九巻  珠作朱</hi>
關珠争兩死兩死獨誰當關吏不埀泣青天應雨霜<lb/>
　　摘瓜辭<hi>見古樂府九巻</hi>
黄臺八瓜熟瓜熟瓞綿綿惟有大瓜好狐來瓜已穿<lb/>
　　食桃辭<lb/>
二桃陷忠勇晏子設危謀半桃陷姑息彌子復誰尤<lb/>
<pb n="KR4d0587_WYG_002-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0587_WYG_002-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　復古詩集巻二<lb/>
</p>
<p>
</p>
  </div>
<div>
<head>復古詩集巻三</head> <lb/>
    <p>
<pb n="KR4d0587_WYG_003-1a"/>
欽定四庫全書<lb/>
　復古詩集巻三<lb/>
　　　　　　　　　　　　元　楊維楨　撰<lb/>
　　白頭吟<hi>見古樂府九巻</hi>
長夜白頭吟新絲理故琴莫將一日意誤結百年心<lb/>
　　緑珠辭<hi>見古樂府九巻</hi>
井底生明月樓頭墜寳星年年金谷草春入美人青<lb/>
　　雌雄曲<hi>見古樂府九巻</hi>
<pb n="KR4d0587_WYG_003-1b"/>
妾夫曉出塞妾夜馳孤忠誓作干將劍一死雙雌雄<lb/>
　　連理枝<hi>見古樂府九卷</hi>
主家連理木昨夜一枝零野藤沿别樹相托萬年青<lb/>
　　商婦詞<lb/>
蕩子發航船千里復萬里願持金剪刀去剪西江水<hi>蕩子</hi>
<hi>作蕩蕩西江作西流</hi>
　　合歡辭<hi>古樂府九巻題作生合歡</hi>
朝作生合歡莫作生離泣安得並蔕堅堅似七姑汁<hi>七姑</hi>
<pb n="KR4d0587_WYG_003-2a"/>
<hi>汁蜂以綴窠者</hi>
　　玉鏡臺<lb/>
郎贈玉鏡臺妾挂菱花盤安得咸陽鏡照郎心肺肝<lb/>
　　䌫舟石<lb/>
江邊䌫舟石䌫觧不留痕長恨浮萍草難仝結縷根<lb/>
　　楊柳詞<lb/>
楊桞董家橋鵞黄㡬萬條行人莫到此春色易相撩<hi>㡬萬</hi>
<hi>一作萬萬</hi>
<pb n="KR4d0587_WYG_003-2b"/>
　　又<lb/>
長條一丈長長似紫絲韁長條挽易斷五馬過横塘<lb/>
　　採蓮曲<hi>見古樂府九巻</hi>
東湖採蓮葉南湖採蓮花一花與一葉持寄阿侯家<hi>南湖</hi>
<hi>一作西湖</hi>
　　又<lb/>
同生願同死死葬清泠洼下作鎻子藕上作雙頭花<lb/>
　　賭春曲<hi>見古樂府九巻</hi>
<pb n="KR4d0587_WYG_003-3a"/>
鬭草歸來後開筵又賭春階前撤珠戲獨是得雙人<lb/>
　　擬雪詞<lb/>
小姑善擬雪擬雪廣寒髙剪落雙娥髪紛飛玉兎毛<lb/>
　　聞鴈篇<hi>見古樂府九巻</hi>
樓頭聞過鴈隻影不成雙一夜狂夫夢相隨到九江<lb/>
　　繫馬辭<hi>見古樂府九巻</hi>
誰繫西枝馬馬嘶花亂飛花飛猶自可莫遣折花枝<lb/>
　　春波曲<hi>見古樂府九巻</hi>
<pb n="KR4d0587_WYG_003-3b"/>
家住春波上春深未得歸桃花新水長應汲浣紗磯<hi>浣紗</hi>
<hi>一作浣花</hi>
　　彈瑟篇<lb/>
静夜彈湘瑟扁舟在鶴灘九峰江上見渾似九疑山<lb/>
　　續絃言<hi>見古樂府九巻</hi>
麟角煑為膠續絃絃在弓丁寧絃上箭莫射孤飛鴻<hi>丁寧</hi>
<hi>作誓將莫作不</hi>
　　買妾言<hi>見古樂府九巻</hi>
<pb n="KR4d0587_WYG_003-4a"/>
買妾千黄金許身不許心使君聞有婦夜夜白頭吟<lb/>
　　去妾詞<lb/>
萬里戎<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>出琵琶上錦韀傳來馬上曲猶唱想夫憐<hi>想夫</hi>
<hi>憐曲名也</hi>
　　玉蹄騧<hi>見古樂府九巻</hi>
銀腦玉蹄騧金鞭問妾家忩開桃葉渡小艇在荷花<lb/>
　　空桑曲<hi>見古樂府九巻題作髙樓曲</hi>
髙樓有獨婦白晝彈空桑門前誰下馬不是五樓倡<lb/>
<pb n="KR4d0587_WYG_003-4b"/>
　　女蔓草<lb/>
誓作女蔓草不作天羅瓜女蔓纒樹死天羅挂西家<hi>挂一</hi>
<hi>作過</hi>
　<lb/>
　<lb/>
　<lb/>
　<lb/>
　復古詩集卷三<lb/>
</p>
<p>
</p>
  </div>
<div>
<head>復古詩集巻四</head> <lb/>
    <p>
<pb n="KR4d0587_WYG_004-1a"/>
欽定四庫全書<lb/>
　復古詩集巻四<lb/>
　　　　　　　　　　　　元　楊維楨　撰<lb/>
　　宫詞<lb/>
　　　宫詞詩家之大香奩也不許村學究語為本朝<lb/>
　　　宫詞者多矣或拘於用典故又或拘於用國語<lb/>
　　　皆損詩體天厯間余同年薩天錫善為宫詞且<lb/>
　　　索余和什通和二十章今存十二章<lb/>
<pb n="KR4d0587_WYG_004-1b"/>
雞人報曉五門開鹵簿千官泊帝臺天上鴐鵞先有信<lb/>
九重鸞駕上都㢠<hi>毎歲此禽先駕往返</hi>
　　又<lb/>
開國遺音樂府傳白翎飛上十三絃大金優諌關卿在<lb/>
伊尹扶湯進劇編<lb/>
　　又<lb/>
海内車書混一時奎章御筆冩烏絲朝來中貴傳宣急<lb/>
南國宫娥拱鳯池<lb/>
<pb n="KR4d0587_WYG_004-2a"/>
　　又<lb/>
薫風殿閣日初長南貢新來荔子香西邸阿環方病齒<lb/>
金籠分賜雪衣娘<lb/>
　　又<lb/>
宫錦裁衣錫聖恩朝來金榜揭天門老娥元是南州女<lb/>
私喜南人擢殿元<lb/>
　　又<lb/>
北幸和林幄殿寛鈎麗女侍婕妤官君王自賦昭君曲<lb/>
<pb n="KR4d0587_WYG_004-2b"/>
勑賜琵琶馬上彈<lb/>
　　又<lb/>
后土璚仙屬内家揚州從此絶名花君王題品容誰並<lb/>
萼緑宫中萼緑華<lb/>
　　又<lb/>
十二璚樓浸月華桐花移影上忩紗簷前不挿鹽枝竹<lb/>
卧聽金羊引小車<lb/>
　　又<lb/>
<pb n="KR4d0587_WYG_004-3a"/>
金屋秋深露氣凉宫監乆不到西廂丁寧莫竊寧哥笛<lb/>
鸚姆無情説短長<lb/>
　　又<lb/>
露氣夜生鳷鵲樓井梧葉葉已知秋君王只禁宫中蠱<lb/>
不禁流紅出御溝<lb/>
　　又<lb/>
十三宫女善詞章長立君王玉几傍阿婉有才還有累<lb/>
宫中鸚鵡啄條桑<lb/>
<pb n="KR4d0587_WYG_004-3b"/>
　　又<lb/>
蛾眉矉處不勝秋長帶芙蓉小苑愁肯為君王通一笑<lb/>
羽書烽火誤諸侯<lb/>
　　春俠雜詞<hi>見古樂府十巻</hi>
金丸脱手弹鸚鵡玉鞭嬉笑撃珊瑚侍兒無頼有如此<lb/>
知是霍家馮子都<lb/>
　　又<hi>見古樂府十巻</hi>
花袍白面呼郎神當街奪花不避人天馬乘龍金絡腦<lb/>
<pb n="KR4d0587_WYG_004-4a"/>
賈家貴壻正嬌春<lb/>
　　又<hi>見古樂府十巻</hi>
柘林縱獵金毛鷹花街行春銀面馬夜宿娼樓酒未醒<lb/>
飄風吹落鴛鴦瓦<lb/>
　　又<lb/>
昨日布衣行九州今日繡衣拜冕旒馬前清道一千歩<lb/>
當街不敢闚髙樓<lb/>
　　又<hi>見古樂府十巻</hi>
<pb n="KR4d0587_WYG_004-4b"/>
朱提注酒酒如池太白淋漓喫不辭上樓更衣玉山倒<lb/>
腰間帶脱金犀毗<lb/>
　　又<lb/>
關右新來豪俠客姓字不通人不識夜半酒醒呼阿吉<lb/>
<hi>平</hi>觧頥為我吹筆笛<lb/>
　　又<hi>見古樂府十巻</hi>
蜀琴聲奏雙鴛鴦嶰竹和鳴雙鳯凰夜䦨酒醒不上馬<lb/>
紫荆月墮西家墻<lb/>
<pb n="KR4d0587_WYG_004-5a"/>
　　又<hi>見古樂府十巻</hi>
西江美人乆不見手把新題合歡扇鯉魚憑送相思書<lb/>
㶚王門前水如箭<lb/>
　　小㳺仙<hi>見古樂府十巻</hi>
青旄節衛翠雲軿按部東行過赤城龍女遺珠雞卵大<lb/>
結為雙珮賜方平<lb/>
　　又<lb/>
若木西來赤岸東白金城闕碧珠宫天家令急不敢住<lb/>
<pb n="KR4d0587_WYG_004-5b"/>
折得五花歸飯龍<lb/>
　　又<lb/>
東逾弱水赤流深夜得桃都息羽旌地底日迴天上出<lb/>
金雞如鳯自交鳴<hi>出一作去</hi>
　　又<lb/>
金蛾蕋生瑶水隂錦駝鳥鳴珠樹林上皇勅賜龍色酒<lb/>
天樂五雲流玉音<hi>蛾一作鵞</hi>
　　又<lb/>
<pb n="KR4d0587_WYG_004-6a"/>
麻姑今夜過青丘玉醴催斟白玉舟莫向外人矜指爪<lb/>
酒酣為我擘箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>
　　又<lb/>
女郎兩兩白玉牀對博宛在橘中央青城不賭熊盈襪<lb/>
間賭蕭家雙鳯凰<hi>兩兩一作雙雙</hi>
　　又<lb/>
蓮葉舟髙河漢埀黄姑玉女㑹佳期玉清乆入衙城洞<lb/>
莫遣成都賣卜知<hi>葉一作花</hi>
<pb n="KR4d0587_WYG_004-6b"/>
　　又<lb/>
道人得道輕骨毛飛渡海水能千邅明朝挾至兩浮島<lb/>
卧看滄江戲六鼇<hi>海一作弱</hi>
　　又<lb/>
青丘書隨雷電亡尚作草木蟲魚荒問渠甲子不能記<lb/>
但指綠睛雙眼方<lb/>
　　又<lb/>
天上茛常宫又成文章只數老𤣥卿五雲閣吏亦謫世<lb/>
<pb n="KR4d0587_WYG_004-7a"/>
牛鬼少年專盛名<lb/>
　　又<lb/>
日落海門吹鳯匏須臾海水沸如炮船頭處女來聽曲<lb/>
知是洞庭千歲蛟<hi>聽曲一作相喚</hi>
　　又<lb/>
當時笑我去學仙汝但求金與求田不知昨夜城頭鶴<lb/>
問汝無人識墓阡<lb/>
　詠女史<lb/>
<pb n="KR4d0587_WYG_004-7b"/>
　　李夫人<hi>李延年歌北方有佳人事</hi>
金屋君王獨有情少翁魂魄夜張燈可堪一死禍猶烈<lb/>
身釁胡塵到李陵<lb/>
　　鉤弋夫人<hi>漢武帝宫人生昭帝者</hi>
婕儀未換毌儀尊聞道君王已寡恩太子宫中無木偶<lb/>
可無鞠域到堯門<lb/>
　　伏生女<hi>伏生年九十餘以女口授尚書</hi>
老子當時無女雛秦灰安得見全書中郎有女能傳業<lb/>
<pb n="KR4d0587_WYG_004-8a"/>
傳得鳴笳業不如<lb/>
　　班婕妤<hi>前漢成帝宫</hi>
長門不用買多才紈扇炎涼善自裁五鬼一言能寤主<lb/>
秋風愁殺望思臺<lb/>
　　趙昭儀<hi>前漢成帝宫</hi>
通仙門裏春晝長侍兒新擁試蘭湯君王空㪚黄金餅<lb/>
不見宫中赤鳯凰<lb/>
　　王氏后<hi>前漢元帝后</hi>
<pb n="KR4d0587_WYG_004-8b"/>
沙禁鍾靈六百年存劉一璽忍輕捐老天有意毌天下<lb/>
黄霧如何塞九天<lb/>
　　賈南風<hi>西晉惠帝后</hi>
識暗鳴蛙苦不夫簏箱下取洛城奴宫中得子如銅馬<lb/>
豈特琅琊犢換駼<lb/>
　　緑珠<hi>石崇以珠三斛買梁氏女</hi>
百斛明珠價莫加髙樓投璧璧無瑕臨春不死燕脂井<lb/>
又逐降旛上檻車<lb/>
<pb n="KR4d0587_WYG_004-9a"/>
　　馮小憐<hi>北齊穆后愛衰侍婢馮小奴大幸</hi>
前山校獵御同車一笑平陽等戰蝸換得后衣纔上馬<lb/>
琵琶又屬代王家<lb/>
　　獨孤后<hi>隋文帝后</hi>
别宅猶容駕短轅獨孤苦以妬虧賢他時崔婦生家禍<lb/>
晉邸安壤寵自專<lb/>
　　武后<hi>唐髙宗后</hi>
忠良斬刈若芻蕘乳虎蒼鷹積滿朝可是唐臣無杜伯<lb/>
<pb n="KR4d0587_WYG_004-9b"/>
危心只忌六宫猫<lb/>
　　楊太真<hi>唐𤣥宗妃</hi>
萬花樷裏澤初承紫磨金揺不自勝義髻早知無死所<lb/>
不如生不負青陵<lb/>
　　王凝妻李氏<hi>唐王凝字叔怙王通弟也</hi>
山店孤兒背面啼玉腕一觧軟如泥當時義勇能相敵<lb/>
木葉山中亦有妻<lb/>
　　盼盼<hi>唐張建封節制武寧納妓盼盼於燕子樓公薨不他適</hi>
<pb n="KR4d0587_WYG_004-10a"/>
塚上白楊今十年樓頭燕子尚留連銅臺多少丁寧恨<lb/>
誰向西陵望墓田<lb/>
　　韓蘄王夫人<hi>宋韓世忠妻</hi>
巫家卜偶不為嫌優女占夫事更堅看取異時真畏友<lb/>
九重書上議黄天<lb/>
　　宋度宗女嬪<lb/>
一曲髙歌玉樹秋小嬪端解替人愁葉妃只解傷春泣<lb/>
之死何如恤緯憂<lb/>
<pb n="KR4d0587_WYG_004-10b"/>
　　青峰廟王氏<hi>一作青風</hi>
　　　天台王氏宋末兵擄至剡之青峰澗嚙血題詩<lb/>
　　　投水死比胡笳則優律之巴陵則劣矣余因過<lb/>
　　　此見陳長卿詩而美之遂題詩於石壁上長卿<lb/>
　　　詩云寧死標名不願存潔身如水凛貞魂青峰<lb/>
　　　嶺上題詩句猶沁當時指血痕<lb/>
介馬䭾䭾百里程青峰後夜血書成只應劉阮桃花水<lb/>
不似巴陵漢水清<lb/>
<pb n="KR4d0587_WYG_004-11a"/>
　　女貞木楊氏<lb/>
　　　余從父女弟名宜既笄許陸氏子娶一夕陸卒<lb/>
　　　後逹官聘之宜誓不嫁母偪之閉重户自盡余<lb/>
　　　表墓曰女貞<lb/>
守死重關志不暌九泉不負陸郎妻至今墳上女貞木<lb/>
不受商陵怨鳥棲<lb/>
　<lb/>
　<lb/>
<pb n="KR4d0587_WYG_004-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　復古詩集巻四<lb/>
</p>
<p>
</p>
  </div>
<div>
<head>復古詩集巻五</head> <lb/>
    <p>
<pb n="KR4d0587_WYG_005-1a"/>
欽定四庫全書<lb/>
　復古詩集巻五<lb/>
　　　　　　　　　　　　元　楊維楨　撰<lb/>
　　香奩集<hi>并序</hi>
　　　雲間詩社香奩八題無春坊才情者多為題所<lb/>
　　　困縱有篇什正如三家村婦學宫妝院體終帶<lb/>
　　　鄙狀可醜也晚得玉樓子八作衆推為甲而長<lb/>
　　　短句樂府絶無可拈出者雲菴老先生寄示踏<lb/>
<pb n="KR4d0587_WYG_005-1b"/>
　　　莎行八闋讀之驚喜先生葢松雪翁門倩今年<lb/>
　　　八十有三矣而堅強清爽出語娟麗流便此殆<lb/>
　　　雪月中神仙人也謹以付翠兒度腔歌之又評<lb/>
　　　付龍洲生附八詠詩後繡梓以見王孫門中舊<lb/>
　　　時月色雖閲䘮亂固無恙也至正丙午春三月<lb/>
　　　初吉錦窶老人楊楨叙<hi>錦窶一作錦窠</hi>
　　金盆沐髪<lb/>
華清春晝賜温泉綰脱青絲撒一編翠雨亂跳花㡳月<lb/>
<pb n="KR4d0587_WYG_005-2a"/>
黒雲半掩鏡中天銅仙盤滿添香露玉女盆傾拾翠鈿<lb/>
攏得雲鬟髙一尺罟冠新上玉臺前<lb/>
　　踏莎行<hi>以下八闋倛雲菴叟王徳璉作</hi>
　寳鑑凝膏温泉流膩璚纎一把青絲墜氷膚淺漬麝<lb/>
　煤春花香石髓和雲洗　玉女峰前咸池月底臨風<lb/>
　輕把犀梳理陽臺行雨乍歸來羅巾猶帶瀟湘水<lb/>
　　月奩勻面<lb/>
一片清光照膽寒玉容滿鏡掩飛鸞素娥照見黄金闕<lb/>
<pb n="KR4d0587_WYG_005-2b"/>
絳雪鎔開白玉盤翠㸃桞尖春未透紅生櫻顆落初乾<lb/>
好風與我披羅幙一朶芙容正面看<lb/>
　　踏莎行<lb/>
　氷鑑懸秋瓊腮凝素鉛華夜搗長生兎玉容自擬比<lb/>
　姮娥粧成尖恐姮娥妬　花影涵空蟾光籠霧芙容<lb/>
　一朶漙秋露年年只在廣寒宫今宵鸞影驚相遇<lb/>
　　玉頬啼痕<lb/>
天然玉質洗鉛華恠底偏將半面遮紅滴香氷融獺髓<lb/>
<pb n="KR4d0587_WYG_005-3a"/>
彩粘膩雨上梨花收乾通徳言難盡㸃濕明妃畫莫加<lb/>
聚得斑斑在何處軟綃寄與薄情家<lb/>
　　踏莎行<lb/>
　粉凝紅氷香銷獺髓鏡鸞影裏人憔悴梨花帶雨不<lb/>
　禁愁玉纎弹盡相思淚　恨鎖春山嬌横秋水臉桃<lb/>
　零落臙脂碎故將羅帊揾啼痕寄情欲比相思字<lb/>
　　黛眉顰色<lb/>
按樂圖開列滿堂春愁何獨損清揚蜀山煙雨雙尖瘦<lb/>
<pb n="KR4d0587_WYG_005-3b"/>
漢桞風霜兩葉蒼索畫未成京兆譜欲啼先學壽陽妝<lb/>
蕭郎忽有歸期報喜見天庭一㸃黄<lb/>
　　踏莎行<lb/>
　淡掃春痕輕籠芳靨捧心不效吴宫怨楚梅酸蹙翠<lb/>
　尖纖湘煙碧聚愁萋蒨　紺羽寒凝月鈎金灔鶯吭<lb/>
　咽處㣲偷歛新翻嫵態太嬌嬈鏡中蛾緑和香㸃<lb/>
　　芳塵春迹<lb/>
是誰歩屧印微茫便似名家春滿牀軟雪消時痕晃底<lb/>
<pb n="KR4d0587_WYG_005-4a"/>
好風生處歩生香綵雲飛上鞦韆蹬芳草侵來蹴踘場<lb/>
愁絶似癡成獨立綵鴛拾得在東牆<lb/>
　　踏莎行<lb/>
　金谷逰情消磨不盡軟紅香裏雙鴛印蘭膏歩滑翠<lb/>
　生痕金蓮脱落淩波影　蝶徑遺踪鴈沙凝潤為誰<lb/>
　留下東風恨玉兒飛化夢中雲青蘋流水空仙詠<lb/>
　　雲忩秋夢<lb/>
骨冷魂清酒力㣲路迷錯草是還非羅浮曉月相將落<lb/>
<pb n="KR4d0587_WYG_005-4b"/>
巫峽斷雲何處飛金彈撇過驚忽忽玉龍嘶了尚依依<lb/>
不知直到鈞天所記得霓裳樂譜歸<lb/>
　　踏莎行<lb/>
　煙冷瑶<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>神逰貝闕芙容城裏花如雪仙郎同躡鳯<lb/>
　凰翎千門萬户皆明月　海碧山青天荒地老滿身<lb/>
　風露飄環玦髙樓畫角苦無情一聲吹散雙飛蝶<lb/>
　　繡牀凝思<lb/>
綵線添來日正遲香絨倦理一支頥心逰飛絮渾無著<lb/>
<pb n="KR4d0587_WYG_005-5a"/>
身蛻枯蟬忽若癡花幀錯描愁伴覺金鍼閣住許誰知<lb/>
絶憐小玉情縁重到死春蠶始絶絲<lb/>
　　踏莎行<lb/>
　翠藻文鴛交枝連理金鍼停處渾如醉楊花一㸃是<lb/>
　春心鵑聲啼到人千里　喚醒離魂猶疑夢裏此情<lb/>
　恰似東流水雲忩霧閤没人知綃痕浥透紅鉛淚<lb/>
　　金錢卜歡<lb/>
紫姑壇上囑方兄忽聽呼盧擲地聲星斗未分牛女㑹<lb/>
<pb n="KR4d0587_WYG_005-5b"/>
隂陽先判雨雲生青蚨孕子寧無兆玉蝶化身元有情<lb/>
寳鏡重圓三五夜重磨半月問虧盈<lb/>
　　踏莎行<lb/>
　暗擲龍文尋盟鸞鏡龜兒不似青蚨凖花房羞化彩<lb/>
　蛾飛銀橋宻逓仙娥信　錦屋瓊樓薄情飄性碧雲<lb/>
　望斷紅輪暝珠簾立盡海棠隂待温遥夜鴛衾冷<lb/>
　<lb/>
　復古詩集巻五<lb/>
</p>
<p>
</p>
  </div>
<div>
<head>復古詩集巻六</head> <lb/>
    <p>
<pb n="KR4d0587_WYG_006-1a"/>
欽定四庫全書<lb/>
　復古詩集巻六<lb/>
　　　　　　　　　　　　元　楊維楨　撰<lb/>
　　續奩集<lb/>
　　　陶元亮賦閒情出<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之辭不害其為處士節<lb/>
　　　也余賦韓偓續奩亦作娟麗語又何損吾鐵石<lb/>
　　　心腸也哉法雲道人勸魯直勿作艷歌小辭魯<lb/>
　　　直曰空中語耳不致坐此墮落惡道余於續奩<lb/>
<pb n="KR4d0587_WYG_006-1b"/>
　　　亦曰空中語耳不料為萬口播傳兵火後龍洲<lb/>
　　　生尚能口記又付之市肆梓而行之因書此以<lb/>
　　　識吾過時道林法師在座余合手曰若墮惡道<lb/>
　　　請師懴悔桃花夢叟楊楨氏自序<lb/>
　　學琴<lb/>
阿琰胡笳不足傳離鸞别鵠意凄然請郎為洗筝琶耳<lb/>
不惜為郎彈絶絃<lb/>
　　學書<lb/>
<pb n="KR4d0587_WYG_006-2a"/>
歌徹陽春酒半醺玉尖搦筦蘸香雲新詞未上鴛鴦扇<lb/>
醉墨先汙蛺蝶裙<lb/>
　　演歌<lb/>
鸎鸎舌巧言猶獠字字使君親口教今日金錢初受賞<lb/>
倚聲同合鳯凰巢<hi>笙名</hi>
　　習舞<lb/>
十六天魔教已成背反蓮掌苦嫌生夜深不管俳場歇<lb/>
尚向燈前蹋影行<lb/>
<pb n="KR4d0587_WYG_006-2b"/>
　　上頭<lb/>
新年攏鬢及笄期雲綰盤龍一把絲揜鏡問人人盡道<lb/>
南梳北裹總相宜<lb/>
　　染甲<lb/>
夜搗守宫金鳯蕋十尖盡換紅鴉觜閒來一曲鼓瑶琴<lb/>
數㸃桃花汎流水<lb/>
　　照畫<lb/>
畫得崔徽巻裏人菱花秋水脱真真只今顔色渾非舊<lb/>
<pb n="KR4d0587_WYG_006-3a"/>
燒藥幧頭過一春<lb/>
　　理繡<lb/>
㨂得金針出象筒鴛鴦雙㓨扇羅中却嗔昨夜貍奴惡<lb/>
抓亂金牀五色絨<lb/>
　　出浴<lb/>
初訝洗花難抑按終疑沃雪不勝任豈知侍女簾帷外<lb/>
剩取君王數餅金<lb/>
　　甘睡<lb/>
<pb n="KR4d0587_WYG_006-3b"/>
漏减良宵晝日遲困人天氣酒中時東家女伴太嬌劣<lb/>
偷觧裙腰竟不知<lb/>
　　相見<lb/>
酥凝背甲玉搓肩只訝紅綃覆白蓮底是太隂藏火性<lb/>
狂夫夜夜為君然<lb/>
　　相思<lb/>
深情長是暗相隨月白風清苦苦思不似東姑癡醉酒<lb/>
幙天席地了無知<lb/>
<pb n="KR4d0587_WYG_006-4a"/>
　　的信<lb/>
平時詭語難為信醉後㣲言却近真昨夜寄將雙豆蔻<lb/>
始知的的為東鄰<lb/>
　　私㑹<lb/>
月落花隂夜漏長相逢疑是夢髙唐夜深偷把銀釭照<lb/>
猶恐憨奴瞰隙光<lb/>
　　成配<lb/>
眉山暗淡向殘燈一半雲鬟撤枕稜四體著人嬌欲泣<lb/>
<pb n="KR4d0587_WYG_006-4b"/>
自家揉碎砑繚綾<lb/>
　　洗兒<lb/>
曽向金盆弄化生寳珠親見掌中擎從今不帶宜男草<lb/>
豆蔻含胎恐太并<lb/>
　　秋千<lb/>
齊雲樓外紅絡索是誰飛下雲中仙剛風吹起望不極<lb/>
一對金蓮倒插天<lb/>
　　蹋踘<lb/>
<pb n="KR4d0587_WYG_006-5a"/>
月牙束靿紅幧首月門脫落葵花斗君看脚底軟金蓮<lb/>
細蹴花心壽郎酒<lb/>
　　釣魚<lb/>
敲針作鈎投水隅豈圖口味膾王餘鯉魚腹裏牽芳餌<lb/>
萬一行人有素書<lb/>
　　走馬<lb/>
徤兒牽來獰叱撥輕身飛上電一抹半兜玉鐙裹湘裙<lb/>
不許春泥汙羅襪<lb/>
<pb n="KR4d0587_WYG_006-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　復古詩集巻六<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集卷二</head>
    <p>
<pb n="KR4d0252_WYG_002-1a"/>
欽定四庫全書<lb/>
　縁督集卷二　　　　　　　宋　曾丰　撰<lb/>
　　五言古詩<lb/>
　　　自是妾之罪<lb/>
妾生昭君村國色所少逮固羞著紅紫亦懶傅粉黛少<lb/>
時母敎嚴稍稍攻組繪針機參大𤣥綫道得三昧坐貧<lb/>
姑貿遷不就村市儈朅去長安遊㡬入未央賣其如主<lb/>
市司所好與妾背一金陽不醻翻謂索價大永言妾所<lb/>
<pb n="KR4d0252_WYG_002-1b"/>
挾未道美無對猶欺西蜀錦豈數南海貝厥價誠不廉<lb/>
其理獨何恠况妾雖索價似亦非分外售不委自然於<lb/>
妾無利害古女不尚工肯犯出閫戒追思妾初謀輕發<lb/>
良獨悔雅負傾城姿來為倚市態人得賤眎之自是妾<lb/>
之罪<lb/>
　　　勌客<lb/>
勌禽思夜林勌客思夜衾夜衾良獨薄夜林良獨深林<lb/>
深暖氣聚衾薄寒風侵氣暖猶比翼風寒更孤簪猶敢<lb/>
<pb n="KR4d0252_WYG_002-2a"/>
謂勌客曾不如勌禽<lb/>
　　　題㑹昌蕭帝巖<lb/>
出門疑浪遊轉眼逢傑觀山斗路將窮脚欹行小緩信<lb/>
笻捫石根恍若得一間㟏岈欲上吞渾沌疑始判豈期<lb/>
蛟擘開或者雷劈斷洞轉一曲闗蹬道鬼為棧懸巖百<lb/>
仞餘僧巧屋其半其旁磊蒼崖其下蟠碧澗峯迴若相<lb/>
朝水㶁若相喚蘿虯百年枝松靷千尺榦溜皮鱗逆生<lb/>
蟄孔根倒貫三十六洞天往往此其冠或傳帝所栖其<lb/>
<pb n="KR4d0252_WYG_002-2b"/>
説涉漫漶意古隠者徒僑此避秦亂圍棋或著書不覺<lb/>
嵗月換斷編何處藏但有竹可汗殘局何年終但有柯<lb/>
欲爛疑似姑置之杯酒酬賞歎移之家山旁破甑視浮<lb/>
宦上疏乞鑑湖故事吾可按悠悠天聽髙此計卒未<lb/>
辦意外今獲兹巾幘可小岸况在大化中醜好俱是幻<lb/>
有暇得嬉娛親遊非汗漫<lb/>
　　　小憩月華寺問智藥眉山兩公遺跡<lb/>
韶溪經其前漕溪緯其背崢嶸兩溪間月華得吾愛開<lb/>
<pb n="KR4d0252_WYG_002-3a"/>
山不知誰立屋已忘代寺碑兵火餘斷石猶未廢始得<lb/>
智藥公與法作無礙梁題烟煤中殘墨猶未敗始得眉<lb/>
山公與寺為不壞餘詩謾贅疣滿壁空蘚芥我生遲百<lb/>
年來與眉山背鳥為嬌人聲山作傲物態老大堂頭僧<lb/>
曾受智藥戒試従言下桃要看急中對寺以月華名中<lb/>
包法沙界方當月未生敢問華安在得月而忘華堂頭<lb/>
大機械更和月也忘始出機械外<lb/>
　　　贈别曲江貢士李安之五羊相訪<lb/>
<pb n="KR4d0252_WYG_002-3b"/>
南中今士風似不如古厚我來長杜門無日無人扣蠅<lb/>
頭利相闗蠒足爭屑就夫君何為哉所見乃獨否曳𥚑<lb/>
投長箋過眼驚大手晴空一鑪薰細與勘闗鈕鋒芒已<lb/>
經磨筋骨猶欠揉舜峯乆裒精韶石俄茁秀蔚為曲江<lb/>
公未有繼其後君姑事文章亦可傳不朽小徒為秦張<lb/>
大止到韓栁緬焉洙泗間道統相受授㸃破石頭機塞<lb/>
斷天下口三傳至孟軻軻死寂寥久我少有志焉老來<lb/>
晚芻狗囘頭萬物初著脚諸子右乾坤化氣形火者水<lb/>
<pb n="KR4d0252_WYG_002-4a"/>
之婦語孟發乾坤鑰者闗之牡鑰通闗自開火徹水俱<lb/>
透要令方寸間可與太虚偶事業出箇中始得免於陋<lb/>
聖門二三子十僅能八九倘便出一塵是謂吾儒首古<lb/>
人責善心敢以謝吾友歸來有餘師莫擁掃門帚<lb/>
　　　遊三洲巖<hi>并序</hi>
　　　　淳熙十三年九月二日偕嘉禾張橐遊三洲<lb/>
　　　　巖歡賞之餘次為古風屬延平田澹書焉刻<lb/>
　　　　石置巖中<lb/>
<pb n="KR4d0252_WYG_002-4b"/>
南中豈無巖三洲蓋其傑朅來五羊初滿聴行人説今<lb/>
乘急雨遊吾屐不遑蠟遙觀似舜峯迫視疑禹穴數畆<lb/>
腹空洞十丈口谺豁恍焉入其間眼亂欲生纈寛處晃<lb/>
如堂狹處黝如闥彎跧角門隈屈曲磴道劣土膏兀參<lb/>
差形象鬼塑涅人立雙足欹獸臥半身没斕斑漩洑文<lb/>
鈎鎻玲瓏骨伏撐突如櫨斜拄岌如棁倒懸雲乳凝上<lb/>
溜井花冽地空聲殷雷石鹵色蒸鐵暗中漏微明圓處<lb/>
留小缺倒指數不勝百恠千萬譎遊人得娯嬉造物費<lb/>
<pb n="KR4d0252_WYG_002-5a"/>
曲折静言萬物初含氣如聚沬流者氣之融峙者氣之<lb/>
結時於融結間故故出竒絶巨靈盤古機雖妙不容測<lb/>
要之幻虛空無乃等戲劇居人玩視之過客三歎息濂<lb/>
溪艤行舟眉山税歸轍籃輿相踵來瀟洒祖無擇三公<lb/>
走龍蛇千載磨嵗月夫誰四三公吾學亦云末引盃酌<lb/>
髯丞未老其勿輟朝夕神所遊古今理之窟従渠好事<lb/>
人而酷嗜尤物<lb/>
　　　遊三乳洞<hi>并序</hi>
<pb n="KR4d0252_WYG_002-5b"/>
　　　　上中下三乳洞水出下洞成溪莫窮其源深<lb/>
　　　　處有石可為鐘磬遊玩次屬工採之市歸為玩<lb/>
海上有三山嶺南有三洞洞中天下竒少有相伯仲探<lb/>
源㝠莫涯窺底窈無縫流泉沆瀣融滴乳氤氲凍譎姿<lb/>
互形容駁理交錯綜推原開闢初造化窮妙用瓊田鬼<lb/>
為耕芝草天為種初為仙界包後與沙門共我生嗜娯<lb/>
嬉兹賞乗倥偬幽跡重窮探古碑難疾誦翫心猶未厭<lb/>
行色已先動山容笑相留水聲泣相送后土不愛珍入<lb/>
<pb n="KR4d0252_WYG_002-6a"/>
眼亦云衆形模怪莫名留作諸天供琤然鐘磬聲獨與<lb/>
雅意中重價酬良工採以歸自奉倒箱妻兒爭堆案賔<lb/>
客弄那知含韶音未與登禹貢清廟千載勲鈞天一塲<lb/>
夢何如臥巖間天性得自縱物情我平章我事誰折衷<lb/>
物我兩忘懷宴坐聴禽哢<lb/>
　　　遊香山寺<hi>并序</hi>
　　　　丙午秋出晉康試院之次日太守陸載之邀<lb/>
　　　　遊香山寺登豁亭酒三行雨大作輕轎不可<lb/>
<pb n="KR4d0252_WYG_002-6b"/>
　　　　乗乃步以下戲載之<lb/>
二年官番禺簿領未嘗隙一月客晉康偷得閒兩日太<lb/>
守宣公孫雅有好客癖相邀乘午隂共往扣禪寂前驅<lb/>
破暝煙磴道十餘折草蒙百年街屋倚千仞壁扳捫到<lb/>
上頭兩眼眇萬物賔主小夷猶杯盤大狼藉毋多酌我<lb/>
醇我渴嚥泉瀝毋多食我肥我饑啗芝茁邇來傷南烹<lb/>
頗復費北藥坐客笑欲顛詩人命能薄勸酬互讙譁問<lb/>
答交戲謔車馬林間馳衙官松下喝使君倡茲遊風景<lb/>
<pb n="KR4d0252_WYG_002-7a"/>
業已煞何當學謝安更有攜妓樂流水誰與彈行雲誰<lb/>
與遏雨來風薄之其勢飄以忽籃輿不及乗急著下山<lb/>
屐林梢溜㸃巾石罅泥涴韈帛黥效殷懃破袖爭拂拭<lb/>
我叱帛黥休巾韈豈所惜泥非世間汚溜是塵外汁㸃<lb/>
涴不厭多愈多愈清絶<lb/>
　　　遊桃花臺寺僧指似葛仙翁煉丹處<lb/>
昔為仙翁宅今作𣑽氏家桃花太俗生釋老安取耶物<lb/>
元出平等人自分品差我來與時違有桃却無花舊來<lb/>
<pb n="KR4d0252_WYG_002-7b"/>
花片紅散落為流霞中有結實者往往成丹砂仙人食<lb/>
之餘鷄犬爭輙譁翔鸞乆霄漢廢竈空塵砂殆欲従之<lb/>
游龍髯不容挐擬作武陵記恐謂漁父夸坐許老上人<lb/>
晚煙煮春芽<lb/>
　　　夀廣東潘帥<lb/>
太初談赤松中古説黄石笑䇿導引勲鬚鬢白成黒金<lb/>
華得道人綴自仙之籍雖因習墮縁乆悟空為色泥丸<lb/>
至丹田葢著半生力若為鬢與鬚白者日加益陸展餘<lb/>
<pb n="KR4d0252_WYG_002-8a"/>
染方豈固未全得老耼生世初鬅鬙頭已白公白纔十<lb/>
年視耼遲半百紙帳掛齋中竹奴欹臥側染亦無所施<lb/>
方元不須覔或疑白之根勃窣蟠胷臆太白緣搜詩少<lb/>
陵為憂國根未能中芟華寧不外茁根花理固然抑復<lb/>
容有説春淺未多溫臘頽有餘冽紛紛破萼梅袞袞放<lb/>
花雪融結上鬢鬚愈白愈清絶少於仁用功晚以靜為<lb/>
徳壓坐廣平堂歸住子雲宅臥聴兒吟哦起視孫戲劇<lb/>
頤間瑩生珠眼底光盎墨鬢鬚從白盡不失壽箕翼切<lb/>
<pb n="KR4d0252_WYG_002-8b"/>
毋痛著梳更勿閒事鑷長留與人看知是老仙伯曳𥚑<lb/>
客盈門我獨有詩癖齒願與公俱倒指滿千億年年賦<lb/>
壽詩嵗嵗為賀客<lb/>
　　　壽周樞使<hi>四首</hi>
元氣自子始入申為至清况在申中央其氣猶粹精金<lb/>
風冷颼颼玉露寒泠泠人間物莫當夜墮文章星<lb/>
一氣清絶處坤元直西方公生受西氣戲筆俱文章北<lb/>
門逼西清金僊侍玉皇凡遺不朽蹤便是難老方<lb/>
<pb n="KR4d0252_WYG_002-9a"/>
四時秋為隂凜凜兵氣衝公始稟此生今坐制百戎雖<lb/>
握生殺柄以不殺為功長爾塞草青自然臉霞紅<lb/>
一元發於春萬物收以秋公轉播物鈞元氣在筆頭頤<lb/>
指役漢將願言似留侯功成早辟榖壽與喬松侔<lb/>
　　　用山谷新詩徒拜嘉之句為韻賦五篇報尹直<lb/>
　　　卿<lb/>
吾土歐陽公一代不數人文星蜚上天山川效其珍劉<lb/>
<hi>侍郎</hi>郭<hi>内翰</hi>相望出才藻豈不新所恨狃時態未躡公後塵<lb/>
<pb n="KR4d0252_WYG_002-9b"/>
自唐大歴後二百年無詩太史豫章公崛起江之西雖<lb/>
葩卒以正况淡時乎竒織錦良獨難但要得錦機<lb/>
名以懶故無業以病故疎但夢華胥國而友無懷徒百<lb/>
詩一不補十口九欲癯人所共棄者子獨何取歟<lb/>
天下文章家吾州兩前輩内翰<hi>周</hi>擅其宗大監<hi>楊</hi>為之<lb/>
最更有龍圖公<hi>澹庵</hi>氣節葢新代請從舌端㕘去作臥下<lb/>
拜<lb/>
藍田丞姓崔華隂丞諱嘉二子不擇祿雖陋看作華我<lb/>
<pb n="KR4d0252_WYG_002-10a"/>
但欲藏拙享此亦已奢所期謹囘旋老騻避少騧<lb/>
　　　送贛士劉虞卿赴省<hi>名舜元</hi>
贛豈無傑才少有中我律君以謁求交相見便相入贛<lb/>
豈無傑觀少有投我筆君以題求詩相許便相及况加<lb/>
精業齋亦入縁督集豈其夤縁深姑以臭味密初知若<lb/>
乆要三嵗如一日質穏不受浮疑非自贛出辟雍諸偉<lb/>
人大抵舊相識其髙固天資所揉亦氣習誰使地塊髙<lb/>
未放天馬逸令聴鹿鳴歌催赴蘭省急行時梅欲華到<lb/>
<pb n="KR4d0252_WYG_002-10b"/>
時梅欲實願言子如梅華實俱蔚蔚筆頭驅六丁牓首<lb/>
爭甲乙青衫拜白頭人子願始畢脩途莫之量前輩顧<lb/>
所立<lb/>
　　　送陳通卿赴省<hi>名景年</hi>
閩南江西人蓬梗適相㑹妙齡華髪身氣味適相愛問<lb/>
其先世誰意者了翁派肯學喜文章綽有風流在自餘<lb/>
鍛鍊方猶鼓我鑪韛自餘組織工猶勘我機械一投百<lb/>
無牾始契終不外漕臺開棘圍非金必沙汰聊為八韻<lb/>
<pb n="KR4d0252_WYG_002-11a"/>
諧輙擅諸生最明年動春官再捷驚晚輩御樓晝刻長<lb/>
入赴集英對危言嬰龍鱗穏步踏鵬背儻來幸勿驕歸<lb/>
學逺且大<lb/>
　　　送梁藤州廣譽解組還朝兼簡葛子章盧伯真<lb/>
乾道淳煕間隨牒公之邑我閒時曳裾公喜常折屐過<lb/>
従未多時情好已相得功名打門催馬首遽湖北一為<lb/>
盧溪留便作弱水隔邂逅五羊城恍如不相識初驚面<lb/>
顔蒼徐視髭鬢黑欵曲遍諮諏交游半悽惻一别十五<lb/>
<pb n="KR4d0252_WYG_002-11b"/>
年種種事非昔更著一回别又豈勝歎息梅雨逗譚機<lb/>
槐風速行色愁邊更添愁客裏仍送客笑騎五馬歸郎<lb/>
省平步入天南九萬里誰得礙鵬翼語離當有詩頌徳<lb/>
似無益清暉百尺虹方廣千丈碧髙葢山下松極樂巖<lb/>
裏石一切竒傑觀無不入我集轉眼雖寥寥捫胷猶厯<lb/>
厯公歸為致言乆疎頗闗憶老葛少年盧亦有風月癖<lb/>
唱醻舊知音來往今掃跡相逢問撙齋依舊四立壁<lb/>
　　　送汪永豐被薦解組還朝<lb/>
<pb n="KR4d0252_WYG_002-12a"/>
等之考滿同他豈不云便顧寧圖此君曽不鄙吾縣小<lb/>
折彭澤腰仰看督郵面何以剸爾繁胷次剛百鍊何以<lb/>
活爾癃筆下丹九轉堂上琴晝彈境中枕宵奠那知彼<lb/>
魏相不謂吾宓賤物議任物情處之以無辨吾事盡吾<lb/>
心持之以無勌木秀風必摧水清石自見論定無後言<lb/>
政成有公薦萬萬字民心聊復書四巻<hi>謂製錦管見也</hi>概之六<lb/>
經然意視文更善掇置黄麻中專美學士院萬萬字民<lb/>
功聊復碑一片槩之輿議然實視聲更羨掇置青編中<lb/>
<pb n="KR4d0252_WYG_002-12b"/>
專美循吏傳行車氣駸駸臥轍心戀戀中牟滿考回太<lb/>
傅獨班見採珠有相酬懷玉毋自衒我以無聊歸茲其<lb/>
不勝羨己巳長杜門行行穏乗傳相望道何修相送足<lb/>
何殿缺然物將誠聊爾詩當餞<lb/>
　　　解后南昌簿孫正之劇欵既别聊以記所期者<lb/>
三秦擅淮右三孔專江西鼎足立世穏文匠詩宗師吾<lb/>
生亦太晚流風殆誰歸龍泉劒之精夜氣貫斗箕今其<lb/>
為三孫鋒芒不能輝大孫學如鍼鑽到罅隙微小孫筆<lb/>
<pb n="KR4d0252_WYG_002-13a"/>
如雷挾雨驅虹蜺弟兄時輩中羣雄望風雌我新幸且<lb/>
識其仲字正之才調驥歴塊襟懷鷗忘機每見必樽酒<lb/>
謾延率移時劇醉尚正色太平輙愁眉萬事談未了心<lb/>
隨白雲飛其如緫是客而更劇語離各著古人鞭滿意<lb/>
酬所期離合有自然姑置天一涯<lb/>
　　　貞女篇<hi>廟在南康縣</hi>
女生願有家奴嫁理所宜出自父母命奴豈敢固違既<lb/>
許呉氏子又許蔡氏兒但有一女嫁乃受兩聘儀為奴<lb/>
<pb n="KR4d0252_WYG_002-13b"/>
父母者不知意何斯業已許呉聘復許蔡已非況卒蔡<lb/>
之業而復呉之歸奴羞毅不行父母固强之勢不得自<lb/>
由出門行遲遲欲哭聲不出欲語舌不隨投江以自明<lb/>
庶免世㸃嗤寧作有行鬼無為不義妻皇天上無極后<lb/>
土深莫涯區區奴之心惟有此水知劉歆空褁頭馮道<lb/>
空捋髭或以雌視女汝猶不如雌<lb/>
　　　朝議大夫管氏瑞芝堂詩<hi>并序</hi>
　　　　朝議大夫管公攝漕事之朞月自府中攜家<lb/>
<pb n="KR4d0252_WYG_002-14a"/>
　　　　人遊臺治洎晚乃歸其夕芝生堂桂閲三日<lb/>
　　　　被命除漕遂以瑞芝名堂<lb/>
太空生兩儀羣有函一氣飛走動植中往往有常類凡<lb/>
與常類殊疑瑞復疑異縉雲開國公來攝飛輓事乘閒<lb/>
攜家人縱步至臺治三杯晚酣風一笑春盎地夜䦨堂<lb/>
左楹蒸出芝茁蔕人不慣見芝疑信初異議詔除九天<lb/>
來郵傳三日至笑開芝函看黙與芝事契始攝今即真<lb/>
雖疑亦云瑞那知瑞在人小物未為貴我公胸次寛殆<lb/>
<pb n="KR4d0252_WYG_002-14b"/>
與天地似所臨和氣俱萬彚一一遂江湖淮浙閩兩稻<lb/>
多不穟廣東十四州樂國逢稔嵗䆉稏萬里黄厥瑞吾<lb/>
駭視煌煌楹上芝茲特瑞之細貽書彭元忠好作瑞芝<lb/>
記<lb/>
　　　為増城丞張元輔賦博見亭<lb/>
東山未為髙坐覺魯之小更上泰山巔天下不勝眇公<lb/>
作如是觀所學胡為料父兄自磨磋師友相揉矯猶恐<lb/>
眼未髙著脚湖海𣺌纔疑輙徧參一悟百髙了今簸増<lb/>
<pb n="KR4d0252_WYG_002-15a"/>
城糠冗不廢舒嘯數椽立江頭萬象生木杪揆之髙了<lb/>
機撫掌成獨笑或指羅浮尖又出鳳凰表常試登羅浮<lb/>
鳳凰僅毫秒洙泗聖人門等級葢不少擡頭空仰髙瞑<lb/>
目誰見曉能拍十哲肩不失速而肖要䇿參之勲守約<lb/>
始為妙更與約相忘混沌安得竅公餘勿哦松囘光返<lb/>
自照<lb/>
　　　題公安宰黄叔萬魯齋<lb/>
淵中見潜魚床下聞鬭蟻從知聰和明反累目與耳孔<lb/>
<pb n="KR4d0252_WYG_002-15b"/>
門三千人十資九其慧竟失道之歸端為慧所使囘以<lb/>
愚故專首得一宗旨其次參好修與囘亦無異受裁魯<lb/>
有餘學道心不二頓悟聖授機萬理付一唯試推學之<lb/>
功但自孝而始設令太聰明視孝緒餘爾公安黄令君<lb/>
少鈍壯而鋭不受青雲吞猶坐黄巻累開囊包物初落<lb/>
筆灑胷次鋒芒莫敢攖古劒發新礪駸駸進未休冉冉<lb/>
老將至以魯揭其齋葢是少時事云胡不輙更無乃有<lb/>
所為新收汗馬心蚤作蟄雷計音容成老翁情性復孩<lb/>
<pb n="KR4d0252_WYG_002-16a"/>
稚其友曾撙齋適是參苗裔家學世相傳魯者鈍之謂<lb/>
生平事事遲大抵與君似雖遲幸勿嫌正以鈍為利<lb/>
　　　謝葉英州惠石山更託尋置絶品者<lb/>
梅雨酣夜眠槐風豁朝起應門疾傳聲外有夸娥氏背<lb/>
負小崢嶸云自西北至浣櫛出問誰迺拜公所餽太行<lb/>
王屋山轉徙到牕几直莖根倒盤混沌竅中啟歸墟孔<lb/>
道谺神瀵溜痕泚兩生大丈夫二老古君子識面喟無<lb/>
従豈料不我彼一見三扣之琤若相諾唯燕閒與之俱<lb/>
<pb n="KR4d0252_WYG_002-16b"/>
庸洗吝與鄙相愛至忘形相期至没齒山容若㢲辭猶<lb/>
有勝於已瀟灑舊主人雅性無所嗜隕星拾宋都浮磬<lb/>
收泗水尺寸靡不珍要作補天計適分上帝符來守真<lb/>
陽壘山使聴指揮石侯具供擬三間敞鈴齋四壁羅玉<lb/>
峙况纔下車初貢者來未已新傳渤海東五山失其二<lb/>
神牛驅六丁挾送函丈裏風骨天下竒非直我輩比聞<lb/>
之喜欲狂悵莫立自致千金豈容慳再凟那得忌岱輿<lb/>
第一峯割愛良不易貟嶠葢次之何當更分似<lb/>
<pb n="KR4d0252_WYG_002-17a"/>
　　　奉解水石紛<lb/>
江深寂無聲旁岸時㶁㶁推篷細聴之迺是石間滴固<lb/>
知水之鳴多出石所激如何厭喧人罪水不罪石吾在<lb/>
水石間雅性雖嗜黙鳴非吾敢嫌激非吾敢責奉解水<lb/>
石紛兩各適其適<lb/>
　　　謝廣東經略潘直閣席間分貺李濟墨<lb/>
竈煤不忘逺膠汁寧傷清永言李廷珪墨法能爾精滴<lb/>
瀝甚㸃漆錙銖輕連城胡陳梁浦張後出聲錚錚敢與<lb/>
<pb n="KR4d0252_WYG_002-17b"/>
相頡頏江西老潘衡李家颯以頽中興有雲礽未空天<lb/>
下伎已擅湖南聲公重與物交所厚墨客卿摩頂相許<lb/>
意垂髫久要情信手暗摸索心已權重輕乃言濟妙處<lb/>
而有祖典型端如坡借力獨惟衡主盟笑捐數寸玉増<lb/>
我雙眼明呼童詔羅文折簡延陶泓來陪客卿遊欣然<lb/>
兩相迎涓涓井花落靉靉江煙生始堅苦莫揉俄熟恬<lb/>
無爭更請毛錐子三益相友朋丙吉魏弱翁姚崇宋廣<lb/>
平剛柔各自稟勲業交相成我無換鵞手初不工草行<lb/>
<pb n="KR4d0252_WYG_002-18a"/>
僅能蚯蚓勢强學蛟蚪形暗投漫費璧誤㸃難成蠅不<lb/>
若舊主人八法俱縱横敢持以囘旋筆頭貯南溟題詩<lb/>
答公隙草疏排姦萌聞健賦歸田投閒註遺經已重人<lb/>
託之濟價日夜増况不為濟者何當經品評<lb/>
　　　五羊食荔枝龍眼<lb/>
素聞嶺南風今假嶺南館窮秋餘夏蒸初臘借春暖披<lb/>
衣汗流衣握簡汗流簡似登頭痛山而坐身熱坂誰其<lb/>
善解紛荔子雜龍眼滿盤隨情堆入手信意揀强餐飽<lb/>
<pb n="KR4d0252_WYG_002-18b"/>
為期一澡得三浣疑吞𤣥冰丸復嚥飛雪散猗歟兩清<lb/>
姿南多北何罕天曾無全功地固有偏産猶記初客閩<lb/>
饜飫腹頻坦一離餘十年口與南味斷渴者易為飲志<lb/>
得而意滿兒輩舌太饒平章味長短<lb/>
　　　癸卯豫章貢圍酬贈敎授張安叔<lb/>
吾與子所居相去二百里建昌吾之鄰其實同郡耳已<lb/>
乆聞姓名不專為科第論心雖所期舉足若相避只今<lb/>
縁檄來車柄初各指去矣信所之偶然集於此相聞始<lb/>
<pb n="KR4d0252_WYG_002-19a"/>
相逢同調更同事談諧出肺肝議論到骨髓首遺華篇<lb/>
至以我馬班比愛我豈不深恐非切磋意麻姑山氣偏<lb/>
土物半仙劑枸杞雜黄精猶未躬厥美清淑之所鍾一<lb/>
代文章士翹翹南豐曾挺挺旴江李豈獨華江西往往<lb/>
國之瑞誰其繼此公或者屬吾子更傾胷次髙莫道筆<lb/>
端是<lb/>
</p>
<p>
</p>
  </div>
</body>
</text>
</TEI>
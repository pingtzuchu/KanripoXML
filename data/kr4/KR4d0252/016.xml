<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集巻十六</head>
    <p>
<pb n="KR4d0252_WYG_016-1a"/>
欽定四庫全書<lb/>
　縁督集巻十六　　　　　　宋　曽丰　撰<lb/>
　　策問<lb/>
　　　策問十四道<lb/>
問道之先曰太無其次曰太極太元太素太清太始太<lb/>
一夫自無而至於一道之機蓋畫畫然矣聖人以渾渾<lb/>
者治身畫畫者治天下姑從中古言之唐虞三代之治<lb/>
莫不出於一也雖然三代之一猶可名言曰忠曰質曰<lb/>
<pb n="KR4d0252_WYG_016-1b"/>
文唐虞則不可得而名言矣何則唐虞之一非常一乃<lb/>
至一也所謂常一者涉於數苟可以一則亦可以二矣<lb/>
故儒者言三代之得天下或曰仁或曰仁義所謂至一<lb/>
者幾於道雖姑曰一猶不可得又孰得而二之哉周孔<lb/>
子欲還唐虞三代之治而天不我予乃以其道寓之六<lb/>
經夫六經莫非一也而易春秋為至一何則孔子之學<lb/>
與志實在焉故也道生一一生二是為乾坤方乾坤之<lb/>
初固可謂之一矣而彖易者以為元不以為一豈乾坤<lb/>
<pb n="KR4d0252_WYG_016-2a"/>
之一乃至一歟春秋謂一為元亦自乾坤之道擴之也<lb/>
以易春秋推之使孔子得為有位之事必為唐虞之一<lb/>
矣而翻謂吾從周從周之説諉曰汎言若夫與顔子語<lb/>
可謂發至宻之機矣乃併四代禮樂而舉之此其故何<lb/>
也豈三代之治雖不免為常一亦不害為至一歟抑一<lb/>
之所在其體渾然初無常與至之分歟三代之治借非<lb/>
至一亦不過二若漢唐直多岐矣漢唐而下其岐又不<lb/>
勝多使三代之常一不害為至一則漢唐之多岐亦不<lb/>
<pb n="KR4d0252_WYG_016-2b"/>
害為常一否宋興二百年而始有堯舜之禪豈盛德大<lb/>
美之事必須遲久之功而後可成歟抑至一之宗初不<lb/>
問遲速顧其人何如而今則適其會歟堯舜之運王仲<lb/>
淹固幸天之將啟而嘆命之不偶今諸生有仲淹之幸<lb/>
而仲淹之嘆歸美報上舍春秋之一乾坤之元它猶有<lb/>
大者否邪幸相與窮探而劇頌焉毋忽<lb/>
問全德之君從古難之君子於是有權焉曰素所常為<lb/>
而為之不責可也若夫常所不為而忽為之又至於已<lb/>
<pb n="KR4d0252_WYG_016-3a"/>
甚豈可不求其故哉漢髙帝平城之大憤不以報復介<lb/>
懷者終其身其豁達孰加焉而丘嫂轑釜之小嫌終不<lb/>
能忘甚至於侯為羮頡文帝露臺之薄費厪百金猶惜<lb/>
而不為其恭儉孰逾焉而賜鄧通錢十數鉅萬甚至捐<lb/>
銅山之厚利而不顧宣帝毎拜刺史守相必親問其所<lb/>
由退而者察所行龔遂以明經積至太守又出於公舉<lb/>
初猶輕其貌而復訊之綜核孰嚴焉而陳遂輙以博奕<lb/>
之私昵遷守太原璽書所褒甚至於以償博為詞夫是<lb/>
<pb n="KR4d0252_WYG_016-3b"/>
三君者其豁達之度恭儉之德綜核之政盖天資氣習<lb/>
然也能容大憤而不能不念小嫌能吝薄費而不能不<lb/>
輕厚利能駁公舉而不能不徇私昵所能然者帝王猶<lb/>
或難之所不能不然而至於已甚者則又中材庸主所<lb/>
重為敢問其故殆出於偶然耶抑理有所在而事有所<lb/>
從也諸君讀史必各有得願聞之<lb/>
問大吏難動小吏易繩其勢然也惟其理不惟其勢是<lb/>
固為善馭吏者或者視彼難易為吾寛嚴必有委曲存<lb/>
<pb n="KR4d0252_WYG_016-4a"/>
焉豈可例以為非馭吏之善哉三代而下言漢治者類<lb/>
曰文帝寛宣帝嚴今考之几杖金錢之賜文帝誠寛矣<lb/>
而吏坐贓者皆禁錮不得為吏罪重者伏誅且無贖法<lb/>
於此又不勝嚴何邪或謂文帝之寛寛於馭大吏耳馭<lb/>
小吏未始不嚴然則嚴似文帝本心而寛殆出於有所<lb/>
牽邪趙蓋韓楊之誅宣帝誠嚴矣而良民之吏每愛惜<lb/>
之有章劾事即留中會赦始一解於此又不勝寛何邪<lb/>
或謂宣帝之嚴嚴於馭大吏馭小吏未始不寛然則寛<lb/>
<pb n="KR4d0252_WYG_016-4b"/>
似宣帝本心而嚴殆出於有所激邪儒者之論類謂寛<lb/>
勝嚴文勝宣自理推之寛於馭大吏恐不若嚴之足為<lb/>
威嚴於馭小吏恐不若寛之足為恩揆以恩威之歸與<lb/>
其文之寛而不免為嚴寧若為宣之嚴而不失為寛今<lb/>
乃反是豈儒者之論未易以常理詰邪仰惟主上自即<lb/>
大位首嚴贓吏之禁盖嘗治一二警衆矣聖度寛大間<lb/>
用輕典而時久人玩上貽宸慮比降詔書復申嚴禁至<lb/>
謂或罔革心刑兹無赦不以秩位之髙下形勢之重輕<lb/>
<pb n="KR4d0252_WYG_016-5a"/>
將一施之臣子讀詔之罷亷者自慰貪者自新無復奸<lb/>
法者矣萬有一而施焉其為嚴也以為文帝之嚴歟則<lb/>
不止施於馭小吏以為宣帝之嚴歟則不止施於馭大<lb/>
吏二者皆非則其説必歸唐虞三代抑不知唐虞三代<lb/>
之所為馭吏者寛歟嚴歟寛嚴之施不問大小難易惟<lb/>
其所犯槩坐之歟抑容有視髙下輕重而為差次者歟<lb/>
商畧前代發明上意學者事也幸確其説以告<lb/>
問物以類相附士大夫以類相薦通天下之理然也於<lb/>
<pb n="KR4d0252_WYG_016-5b"/>
其類之已辨是固有心術在焉於其未辨則上下之始<lb/>
相求也不過視氣習臭味而為之决擇耳氣習臭味同<lb/>
則上所薦下所受薦皆理之常無足疑者今考之或不<lb/>
然公孫𢎞以文學進而薦深文之張湯魏相以賢良進<lb/>
而薦樂藝之趙定龔德王嘉以甲科進而薦寵嬖之淳<lb/>
于長杜如晦以才節進而薦法吏之戴胄蕭瑀以忠純<lb/>
進而薦姦險之封倫王珪以清望進而薦律家之吕才<lb/>
夫是七者氣習臭味初不同謂受薦者不失為榮事可<lb/>
<pb n="KR4d0252_WYG_016-6a"/>
矣顧薦者例可以為榮事否邪倪寛經學也而法家之<lb/>
張湯薦之主父偃書生也而奴𨽻之衞青薦之蕭望之<lb/>
儒宗也而獄吏之丙吉薦之匡衡宿儒也而權嬖之史<lb/>
髙薦之貢禹名士也而閹宦之石顯薦之何武經師也<lb/>
而佞倖之董賢薦之岑文本文人也而兵家之李靖薦<lb/>
之夫是七者氣習臭味亦不同謂薦者不失為美事可<lb/>
矣顧受薦者例可以為美事否邪方今士大夫上至於<lb/>
二府下至於一命莫不交相求也上之士大夫不於氣<lb/>
<pb n="KR4d0252_WYG_016-6b"/>
習臭味是計而姑以所負之才薦之如蕭咸戴胄可也<lb/>
淳于長輩雖使其才優可犯嫌疑薦否邪下之士大夫<lb/>
不於氣習臭味是計而姑以其所薦之心受之如丙吉<lb/>
李勣可也史髙董賢輩雖使其心是可犯嫌疑受否邪<lb/>
諸君行筮仕矣達則推已以薦人未達則欲人之薦已<lb/>
二者盖未免也願相與討論併處心擇術之素條陳之<lb/>
問户口之多寡視土地之廣狹土地之廣狹視郡國之<lb/>
増損此為治者所必計論治者所必考也黄帝畫野分<lb/>
<pb n="KR4d0252_WYG_016-7a"/>
州得百里之國萬區厯髙陽髙辛堯舜凡三百八十九<lb/>
年始至禹其間經兵戹水患多矣而塗山之會萬國如<lb/>
初豈兵與水偶無廢壞幸猶全邪抑隨廢隨置隨壞隨<lb/>
補不令損邪禹之初萬國自禹訖桀四百七十一年耳<lb/>
僅二千餘國猶存盖十損七矣商之初凡制為一千七<lb/>
百七十三國自湯迄紂五百九十六年耳僅八百國猶<lb/>
存蓋十損六矣周之初凡制為一千八百國自武王至<lb/>
春秋三百六十餘年僅千二百國猶存蓋三損一矣自<lb/>
<pb n="KR4d0252_WYG_016-7b"/>
春秋至赧王五百餘年耳所謂千二百國僅百有七十<lb/>
猶存蓋七損六矣通周而計之自初迄終十損九矣夫<lb/>
三代之主大率賢聖雖不能無兵戹而未嘗有水患顧<lb/>
封國之損或十六或十七或十九豈祖宗固結之德厚<lb/>
薄有差邪抑子孫維持之政或善或否邪漢之初郡國<lb/>
纔六十二厯文景武昭迄于孝平二百年間所謂六十<lb/>
二遂至百有三蓋十増四也漢之德與政視三代歉矣<lb/>
視五帝愈歉也而郡國之數五帝僅守其舊三代俱損<lb/>
<pb n="KR4d0252_WYG_016-8a"/>
於初而漢獨増敢問其故安在<lb/>
問漢文帝時有一賈誼武帝時有一董仲舒世之論者<lb/>
蓋以類待之也今考之史誼之策急於善俗仲舒之䇿<lb/>
急於更化二人者之學與識大率相似也於誼請内制<lb/>
諸侯外制邊塞而仲舒請内誅大臣外誅諸侯以應天<lb/>
二人者之學與識大率又相似也蓋嘗思必欲為善俗<lb/>
更化之計則制之誅之之請無乃非長者之言邪必欲<lb/>
逞其智數以求雋功則善俗更化之請無乃又不切事<lb/>
<pb n="KR4d0252_WYG_016-8b"/>
情之論邪史家謂誼明申韓仲舒明孔氏推其明申韓<lb/>
之心以徃則内制諸侯外制邊塞蓋其所學然也不知<lb/>
善俗之常道亦申韓所樂為否推其明孔氏之心以徃<lb/>
則更化之請蓋其所學然也不知内誅大臣外誅諸侯<lb/>
之雋功亦孔氏所忍言否文帝之用誼也未盡其材而<lb/>
漢俗以厚武帝之用仲舒也亦未盡其材而漢治以耗<lb/>
其所學不同而所施同其所施同而所成就之效不同<lb/>
二人之優劣二君之用捨抑於何者而求為定論邪主<lb/>
<pb n="KR4d0252_WYG_016-9a"/>
上以守成之資而為中興之謀止於守成而已則誼與<lb/>
仲舒之常道所當先也苟有意於中興則誼與仲舒之<lb/>
雋功亦所當先也而揆之漢文武二君則例喜其言而<lb/>
不欲用用之而不欲盡其材居今之世而或有二子之<lb/>
材宜如何其處之敢以問焉併悉以對<lb/>
問朝廷有大利害下之公卿議焉此漢唐之制也於其<lb/>
已然也而觀之雖童子亦灼知利害所在蓋不必賢而<lb/>
後為是不肖而後為非於其未然也而議之則其是非<lb/>
<pb n="KR4d0252_WYG_016-9b"/>
雖帝王復出不過决於其人之賢不肖而已西漢之賢<lb/>
如魏相東漢之賢如魯恭蓋難得矣而趙充國屯田之<lb/>
議相實非之竇憲伐朔方之請恭實非之漢之不肖如<lb/>
公孫𢎞唐之不肖如牛僧孺蓋不揜矣而朱買臣築朔<lb/>
方之難𢎞實非之李德裕納維州之降僧孺實非之以<lb/>
其事之利害論之則相與恭為闇於機𢎞與僧孺為達<lb/>
於權蓋亦明矣以其人論之則闇於機者為賢而達於<lb/>
權者為不肖於事之未然惟利害所在而已不問其人<lb/>
<pb n="KR4d0252_WYG_016-10a"/>
可也於其未然則其勢不得不惟其人之從今也賢不<lb/>
肖之利害乃相反如此為國家者殆不必賢者而後用<lb/>
之邪宋之為國大抵與漢唐不異天下有大利害天子<lb/>
下之後省後省而不詰駁也謂之過中是以給舍之任<lb/>
常難其人非大賢者莫以任之今考漢唐議論之臣如<lb/>
前所問則利害之明與否與其人之賢不肖初無闗焉<lb/>
則今日議臣之擇無乃未免於徇賢不肖之名而忘利<lb/>
害之實邪諸君其熟思求為至當之論將以禆禹麾之<lb/>
<pb n="KR4d0252_WYG_016-10b"/>
萬一<lb/>
問三王之不為治久矣漢自馬上得天下肆于文帝禮<lb/>
教未遑蓋秦習使然無怪也武帝雅尚經術險至於海<lb/>
荒至於絶域無徃不經臨幸獨未嘗一至太學故議者<lb/>
少之以為帝區區置博士弟子員殆矯為之非本意世<lb/>
祖中興崇儒重道蓋嘗一幸太學令諸博士横經以講<lb/>
而桓榮有特賞之渥又從而奏管磬吹雅頌其子顯宗<lb/>
亦再幸辟雍從諸子執經以問而榮又有侯爵之褒又<lb/>
<pb n="KR4d0252_WYG_016-11a"/>
從而舞八佾行大射唐髙祖蓋嘗一幸國學觀釋奠時<lb/>
為博士者徐曠也為帝發春秋題論難鋒生遂有男爵<lb/>
之封其子太宗亦數幸太學觀釋菜時為司業者孔穎<lb/>
達也講經畢上釋奠頌遂有褒美之詔夫漢幸學之制<lb/>
自講經之外或奏管磬或吹雅頌或舞或射而唐自講<lb/>
經外則釋奠而已敢問各隨其意而姑為之歟抑别有<lb/>
義歟曠所講春秋蓋周孔之政教也榮所講經史亦不<lb/>
明載而其平時所習則歐陽書頴達所講經史亦不明<lb/>
<pb n="KR4d0252_WYG_016-11b"/>
載而其平時所明則服氏春秋鄭氏詩書禮王氏易夫<lb/>
易詩書春秋者治道之體用也彼如講其所習則治道<lb/>
之入於耳著於心者必厯厯然矣今考之史世祖之信<lb/>
謡䜟顯宗之尚察慧髙祖惑於浮屠老子之法卒不能<lb/>
以大義正其家太宗牽於多愛卒有十漸之譏敢問其<lb/>
入於耳著於心者教之歟抑所為講經者非為治道祗<lb/>
以應故事釣美名歟嵗在丙子太上皇帝枉駕國學以<lb/>
幸士類蓋曠典也迨今餘二十年而主上始一降勢以<lb/>
<pb n="KR4d0252_WYG_016-12a"/>
謁先聖蓋不特嗣太上皇美意而已所以資經講以増<lb/>
聖德在是舉也為之學官者又得横經於前講明聖人<lb/>
所以為天下國家九經之㫖猗歟休哉殆非漢唐數君<lb/>
榮曠穎達數子所為相得以榮當世之士者比也諸生<lb/>
偉逢盛德事則穎達之頌固不可後時而獻矣雖然古<lb/>
人愛君不止於頌豈可無説以禆睿聽使繼今之發於<lb/>
事為者無非經講之所以入於耳著於心了無萬一之<lb/>
不滿人意者歟請併以漢唐事陳之毋枉執事<lb/>
<pb n="KR4d0252_WYG_016-12b"/>
問古之論興亡者不以其國之貧富勢之强弱地之廣<lb/>
狹顧民心去就如何爾民心之歸我也國雖貧猶富勢<lb/>
雖弱猶强地雖狹猶廣求之唐虞三代舜太王是也舜<lb/>
一徙成邑二徙成都三徙成國方其未也舜一匹夫而<lb/>
已矣而求免為天子有不可得者民心歸之也太王之<lb/>
避狄于岐山之下猶舜之避于河南之南也其子孫之<lb/>
王至於垂八百年此豈勢取而力刼之哉民心之所在<lb/>
天意之所在也舜在其身太王在其子孫雖遲速不同<lb/>
<pb n="KR4d0252_WYG_016-13a"/>
而積善累功之報一也周衰徐之偃王其所為則與太<lb/>
王類也當時諸侯相率而朝者三十六國所不平者唯<lb/>
楚而已以一未甚强之楚較諸三十六國其勢力何如<lb/>
也徐雖小國亦不至舜之無土也楚雖强亦未必在敵<lb/>
人右也以一邠國之人歸太王而敵人不能滅今也相<lb/>
率而朝者三十六國矣而徐卒以楚故不祀然則民心<lb/>
之去就又安可據耶而或者求其説而不得則歸諸天<lb/>
然則天意之從違又下闗於民心耶若曰偃王之德未<lb/>
<pb n="KR4d0252_WYG_016-13b"/>
盛則所謂三十六國者可欺也哉諸君試評之<lb/>
問諸葛孔明之相蜀也志大功小是紛紛之論迄今未<lb/>
决當其髙卧南陽自比於管樂時人莫之許也而徐元<lb/>
直許之夫元直孔明之友也時人莫之許而元直許之<lb/>
豈其友故私之耶抑平居相知之深故信其説而時人<lb/>
蓋未相知歟郭冲擬諸管晏又以為有餘夫管晏等輩<lb/>
人也孔明之所自期亦止管樂而已矣則是未嘗過自<lb/>
尊大而冲以為有餘豈自期者孔明之謙而冲之論則<lb/>
<pb n="KR4d0252_WYG_016-14a"/>
天下之公歟冲之論扶風王善之而當時論者類莫之<lb/>
信豈孔明之自期者蓋孔明之實情而冲認以為謙歟<lb/>
陳壽謂管蕭之亞似大之也又曰將畧非所長夫管之<lb/>
齊伯天下者也蕭之漢君天下者也此豈短於將畧者<lb/>
之所能哉壽旣以孔明亞之矣則所謂將畧非所長未<lb/>
喻也張儼謂近於子産似小之也又曰管晏何以加夫<lb/>
管晏之治齊子産之治鄭似無大相過者豈可以優劣<lb/>
論哉儼旣未直以孔明比子産而姑曰近之則所謂管<lb/>
<pb n="KR4d0252_WYG_016-14b"/>
晏何以加又所未喻也至於李興之論又大所未喻擬<lb/>
之以孫吳以為未足又擬之臧文仲擬之管晏以為未<lb/>
足又擬之許由猶以為未也又擬之顛夭猶以為未也<lb/>
又擬之臯伊上至於許由臯陶中至於伊尹顛夭下至<lb/>
於管晏樂毅同時至於荀長文司馬仲達徃徃人皆援<lb/>
引以比方焉諸君試考其事實詳較而悉論之以袪千<lb/>
載未决之疑毋忽<lb/>
問自古人君未嘗不行責實之政而臣子奉行毎每不<lb/>
<pb n="KR4d0252_WYG_016-15a"/>
以實聞可怪也漢宣帝欲責户口之實而王成不以實<lb/>
聞光武欲責田畆之實而張伋不以實聞唐明皇欲責<lb/>
羡税之實而郡縣亦不以實聞夫明皇雖號為勵精政<lb/>
事而内為耳目之奉郡縣之吏乗間而欺之蓋無足怪<lb/>
者若夫宣帝光武皆奮自閭閻知民情偽加之謹身願<lb/>
治似無間可乗者而郡縣亦或欺之此其故安在耶宣<lb/>
帝光武其聰明相若也一王成之姦似不難見宣帝乃<lb/>
不能察而成卒以幸免張伋以十餘人之智欺一光武<lb/>
<pb n="KR4d0252_WYG_016-15b"/>
似不易窺乃不能逃未幾而遂敗此其故又安在耶主<lb/>
上明君人之道謹章程信賞罰蓋一紀于兹天下雖未<lb/>
大治而責實之效駸駸乎宣帝光武之上矣是宜内外<lb/>
大小之臣人人精白一心以承休德而比來執政臺諫<lb/>
將校禁近之中或有以欺而敗敗而貶者豈姦詐之風<lb/>
積習旣久卒革之而未能歟抑革之未得其術歟欺而<lb/>
敗敗而貶上之斷也旣明且斷雖千王成百張伋何害<lb/>
於責實之政哉所可言者與其使之欺而敗敗而貶孰<lb/>
<pb n="KR4d0252_WYG_016-16a"/>
若使之不忍欺之為美也必欲使王成張伋之徒一變<lb/>
而為臯䕫稷契無復以欺煩上之明以敗煩上之斷豈<lb/>
無其道歟請試以漢唐之事併言之毋忽<lb/>
問廣厦之下細旃之上君臣相與講論唐虞三代之治<lb/>
蓋繇漢以來故事然也本朝仍之張幄置筵選儒學之<lb/>
臣充其任率常講且誦六經而已諸子史間及焉未始<lb/>
及先賢奏議也主上身致太平二十五年矣兢兢業業<lb/>
雖休勿休問安視朝之餘莫非躬臨筵幄惟治道是究<lb/>
<pb n="KR4d0252_WYG_016-16b"/>
是圖二三講臣恭承德意進讀唐陸贄奏議又剟其所<lb/>
切於時務而治道之所先者類而次之以獻始之以養<lb/>
力以竢時蓄威以昭德終之以蠲租以救水災均賦以<lb/>
寛民力凡餘二十條玉音俞之次第施行猗歟休哉先<lb/>
民所謂聖賢相逢治具畢張千載一時之遇吾身親見<lb/>
之幸孰大焉雖然三代而上治出於一三代而下治出<lb/>
於二一謂道也二為務也講臣之意姑為時務則所次<lb/>
餘二十條謂皆所切可也旣言治道舉其一足矣顧至<lb/>
<pb n="KR4d0252_WYG_016-17a"/>
餘二十而謂皆所先可乎贄奏議雖多至數十百篇孰<lb/>
與六經簡要數十百篇之中雖皆本仁義孰與六經精<lb/>
深聖學緝熙其妙自與六經相融何以奏議為哉玉音<lb/>
之俞雖若少自貶損抑采葑菲之義不失其為増聖徳<lb/>
第講臣之意猶所未諭傳曰不以舜之所以事堯事君<lb/>
不敬其君者也又曰不以伊尹周公之道匡其國非大<lb/>
臣也舜伊周事業粲在六經為講臣者欲於舜之敬君<lb/>
伊周之為大臣兩盡其美專以經學進讀可也顧雜以<lb/>
<pb n="KR4d0252_WYG_016-17b"/>
贄之所以事德宗事上匡唐之道匡國可乎請以平日<lb/>
之所自期與它日之所期君者併陳之毋忽<lb/>
問孔子叙書斷自秦誓終或謂秦之繼周孔子逆知其<lb/>
然穆公賢所以開秦也故因而寓㣲意以進之然則盍<lb/>
直以秦誓次文侯之命又厠費誓其故何耶孔子作春<lb/>
秋斷自隱公始或謂平王立而東遷周由是不振孔子<lb/>
追咎其然隱公平王末年諸侯也故因而寓㣲意以抑<lb/>
之然則盍直自惠公始又延至隱公何耶六經始終孔<lb/>
<pb n="KR4d0252_WYG_016-18a"/>
子皆有意義而書之終春秋之始又意義之尤深者也<lb/>
諸君强學待問於此當有特見願聞之<lb/>
問鄉舉里選之制廢而科目興自漢厯唐迄本朝國之<lb/>
舉士士之應舉其權一歸主司得其人則陞黜去取士<lb/>
無浮言國無異論唐王師旦鮑房韋陟韋貫之是也否<lb/>
則詆嘲謗罵隨之唐李昻本朝髙湘陳彭年是也故三<lb/>
嵗大比士皆願得賢且能者為主司而國之詔選主司<lb/>
也亦願得賢且明者何則主司之明不明去取當否係<lb/>
<pb n="KR4d0252_WYG_016-18b"/>
焉其賢不肖則所取士徃徃如之故嘗謂欲知所取士<lb/>
之當與否賢與不肖不卜之他卜之主司而已矣或曰<lb/>
不然漢蕭望之身為儒宗近古社稷臣也而取持禄保<lb/>
位之匡衡張禹白居易以直道奮而取行如市人之牛<lb/>
僧孺李宗閔奮私昵黨人指為盗而取知名士之唐冲<lb/>
薛庠袁郁則國之於士豈可以主司賢不肖卜哉歐陽<lb/>
文忠公文章主盟也素疾劉暉輕薄及試乃見錄蘇文<lb/>
忠公文章宗工也素善李方叔俊邁及試乃見遺則士<lb/>
<pb n="KR4d0252_WYG_016-19a"/>
之於試豈可以主司明不明卜哉主上自即位凡八舉<lb/>
士于兹矣毎舉去取不當士必以主司為譁某不賢某<lb/>
不明輿論以為所取士某非賢者則執事者又曰殆主<lb/>
司不得其人不得其人莫如李宗閔賢且明莫如蕭白<lb/>
歐蘇而陞黜去取其得失乃如彼則不獨主司難其選<lb/>
主司亦難矣諸君懷藝待舉旣有望於斯必有處于斯<lb/>
幸見告勿徒譁也<lb/>
</p>
<p>
</p>
  </div>
</body>
</text>
</TEI>
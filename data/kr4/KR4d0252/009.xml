<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集巻九</head>
    <p>
<pb n="KR4d0252_WYG_009-1a"/>
欽定四庫全書<lb/>
　縁督集巻九　　　　　　　宋　曾丰　撰<lb/>
　　七言絕句<lb/>
　　　隨牒至南康軍呈李宰<lb/>
蹀躞騏驎去路寛西清太冷北門寒且將東觀編摩手<lb/>
來作南康拊字官<lb/>
善刀初不露鋒芒五栁圍門琴臥堂百里桑麻春塞眼<lb/>
四時風月夜搜膓<lb/>
<pb n="KR4d0252_WYG_009-1b"/>
乘閒贏得答江山答了江山未得閒墮淚碑中恩有剩<lb/>
凌煙閣上事猶慳<lb/>
南來摸索子長胷已有東坡獨秀峯再過峯前問魚鳥<lb/>
盡歸陶令錦囊中<lb/>
　　　八月六日送鞏帥郵亭上<lb/>
有時夜燕歸乘月未始晨興出戴星半載初逢迎送事<lb/>
五更已至短長亭<lb/>
　　　呈羅叔異<lb/>
<pb n="KR4d0252_WYG_009-2a"/>
浪把柴扉為客開揖餘茶椀又湯催應門老走忽解意<lb/>
放入江西風月來<lb/>
崆峒不合識東坡驕氣百年猶未磨今放晴煙弄寒影<lb/>
安知非喜子相過<lb/>
吾疑子亦慣乘機乃枉華軒扣竹扉不是梅花不相外<lb/>
囊猶未瘦若為歸<lb/>
　　　出東城門見牧牛<lb/>
出逢村落放牛天浩歎微官久自纒回首未能收白牯<lb/>
<pb n="KR4d0252_WYG_009-2b"/>
歸家猶可養烏犍<lb/>
　　　贈畫工懷玉<lb/>
撙齋一味好哦詩試㸔傳神筆是非雖得掀髯搜句狀<lb/>
更參㑹意㸃頭機<lb/>
　　　贈廬陵筆工蕭昶<lb/>
作成大小幾毛公妙出毫釐入大通貯霧含雲䇿勲後<lb/>
藏鋒戢穎豹囊中<lb/>
　　　送胡平一赴召六絶<lb/>
<pb n="KR4d0252_WYG_009-3a"/>
豫章名勝二三公分置諫坡樞府中公更歸為吾道重<lb/>
涪翁不得擅宗工<lb/>
汝潁初陪長者游齒牙名理晉風流討論周易開端處<lb/>
涵泳羲皇向上頭<lb/>
學校不興名敎衰公其一力主張之三千弟子還初籍<lb/>
六一先生入後碑<lb/>
此邦名分久無之初政專精立等夷與我軍民新耳目<lb/>
還他天地舊尊卑<lb/>
<pb n="KR4d0252_WYG_009-3b"/>
詔歸臺閣侍從容名節相髙氣自雄攘臂何愁難倒海<lb/>
擡頭不畏有頽嵩<lb/>
匪旦參兮伊夕樞收藏名跡不容書史官强立功臣傳<lb/>
房杜無功功有餘<lb/>
　　　送石江曾元英赴太學補<lb/>
吾宗叱馭闖賢關筆湧長江挾泰山餘子望風俱辟易<lb/>
且容瑞豹露文斑<lb/>
萬物不移三百篇得魚固自久忘筌緒餘一醒冬烘眼<lb/>
<pb n="KR4d0252_WYG_009-4a"/>
快著長安得雋鞭<lb/>
　　　中都之嘉會門陳亦顔為堂曰城南書院取韓<lb/>
　　　昌黎公符讀書意也<lb/>
買宅猶難況買隣一區判與九衢瀕那知萬壑千巖性<lb/>
不受高車駟馬塵<lb/>
寧開白眼視公卿不要公卿眼借青爭利爭名醒處㸔<lb/>
讀詩讀禮醉時聽<lb/>
姓名不欲樂人聞籍甚公卿舉似君李白猶將奴力士<lb/>
<pb n="KR4d0252_WYG_009-4b"/>
薛宣豈敢吏朱雲<lb/>
客來草草治杯盤道與家人勿憚煩但要陶泓毛穎在<lb/>
未為無以遺兒孫<lb/>
　　　陳伯紀列岫<lb/>
一塔數椽崖半腰工夫草草意翛翛青山雖老猶兒態<lb/>
邂逅吾人喜欲驕<lb/>
江瀕湱湱不容暑竹杪騷騷那攬塵只隔一重窻紙影<lb/>
蚤分俗客與幽人<lb/>
<pb n="KR4d0252_WYG_009-5a"/>
文書倥偬汗糢糊問有清涼世界無走借主人煙雨觀<lb/>
幻吾身眼入氷壺<lb/>
　　　題徐子比獨秀亭二首<lb/>
隣山三五百為曹氣伏心降讓我高獨秀不知為獨秀<lb/>
退然自視一秋毫<lb/>
之子於人第一流於山也獨拔其尤亭高未與山相稱<lb/>
更起元龍百尺樓<lb/>
　　　贈畫師韓暉<lb/>
<pb n="KR4d0252_WYG_009-5b"/>
史皇法外有遺機難弟難兄似得之信意揮毫無㸃誤<lb/>
蠅成於㸃誤還奇<lb/>
工於繪事諱言工韓滉心寧與俗同惡語發揮非敢惜<lb/>
所疑不是子家風<lb/>
　　　題三生圖<lb/>
閒去閒來自在嬉故人不記問為誰都來一箇眞消息<lb/>
安用頻更可漏為<lb/>
　　　老范善畫牛有學為八牛圖者一犢在前又置<lb/>
<pb n="KR4d0252_WYG_009-6a"/>
　　　一持竿牧其後有客過予携此圖出因題二<lb/>
　　　絶句酬之<lb/>
熟事為山白水牛曉那須放夜那收牧童已作冗員㸔<lb/>
況復持竿在後頭<lb/>
誰謂羣牛戲冩眞犢前牝後更精神不知老牯心枯淡<lb/>
豈有將身作化身<lb/>
　　　余得石山二座西南道李監場索之附海船歸<lb/>
　　　三山<lb/>
<pb n="KR4d0252_WYG_009-6b"/>
圓嶠方壺共五山上隨潮往下隨還二山流落初何在<lb/>
新喜歸吾几案間<lb/>
初得兩山排闥來滿期突兀老相陪忽如雙劍擅飛去<lb/>
疑是六丁爭取回<lb/>
長料負山人不多眼中今失兩嵯峨非渠偶有夸娥力<lb/>
如我太行王屋何<lb/>
淛峯既有飛來者菱石能無取去人來去儻然均一理<lb/>
歐公何苦把眉顰<lb/>
<pb n="KR4d0252_WYG_009-7a"/>
君今得我玉嶙峋附搭東艘過七閩且試挾山超海手<lb/>
休為負石蹈河人<lb/>
　　　余得英州石山副之五絶句送曽鼎臣<lb/>
小山欲與岳為曹其末雖危本則牢屹立挺身行所獨<lb/>
旁羅垂首讓其高<lb/>
湖上飛來小祝融羣青在側一居中何當容衆常相下<lb/>
不必稱孤獨自雄<lb/>
嵒嵒逈不與凡同骨有餘清豈久窮雅趣未應為獨行<lb/>
<pb n="KR4d0252_WYG_009-7b"/>
皇恩猶許視三公<lb/>
夢不曾為嶺表遊眼中陡頓有英州知君結此石交後<lb/>
一洗從前勢利羞<lb/>
吾宗世住望仙村華蓋崢嶸日在門忽得祝融尤可重<lb/>
方知華蓋未為尊<lb/>
　　　聞蟬五絶句奉呈諸幕友<lb/>
炎帝乘風馭氣行前驅警蹕羽仙輕胷中一部鈞天樂<lb/>
吐作衙官喝道聲<lb/>
<pb n="KR4d0252_WYG_009-8a"/>
羽仙塵外學修行未蛻那知身已輕露裏厭為無事飲<lb/>
風前戲作不平鳴<lb/>
風裏為生露作糧腹中瀟洒口清涼長歌商頌聲初振<lb/>
細聽韶音味可忘<lb/>
靜坐幽眠自及聽我新兩耳作蟬鳴蟬今更向耳邊噪<lb/>
會妄歸眞作一聲<lb/>
語那似黙得便宜蟬漫三歎復五噫養氣何妨為孟子<lb/>
知音不必要鍾期<lb/>
<pb n="KR4d0252_WYG_009-8b"/>
　　　重九對酌<lb/>
豫章高處是龍沙前嵗曾陪醉孟嘉短白幸餘頭上髮<lb/>
柔黄今戴廣南花<lb/>
　　　迎倉使李監丞八絶<lb/>
妙齡徒手掇科名發軔風雲九萬程捷徑何妨聊決起<lb/>
通途自分且徐行<lb/>
一尉初收百里塵一同尋放萬家春留中幸到爭先處<lb/>
請外甘為勇退人<lb/>
<pb n="KR4d0252_WYG_009-9a"/>
星屏熊軾兩從容未始論功莫大功南劔人人無劔氣<lb/>
宜春在在有春風<lb/>
二十餘年兩度來來賓蓮幕主霜臺今吾猶是故吾爾<lb/>
白眼豈須青眼哉<lb/>
入境諏民察吏餘羅浮賞罷更豐湖相迎魚鳥如相告<lb/>
車騎今回又較都<lb/>
農瓶無粟可重搜官帑錢猶地上流望我方來觀俗使<lb/>
從今且作富民侯<lb/>
<pb n="KR4d0252_WYG_009-9b"/>
南海江山鬱所懷今晨何喜夙容開一千里外行人報<lb/>
二十年前知己來<lb/>
同游漕幕舊三賓臺府兩為新主人應念江西撙齋老<lb/>
長裾猶曳幕中塵<lb/>
　　　賀廣東黄漕生辰六絶<lb/>
博落山中黄子陽少從季主受仙方道成初試飛昇步<lb/>
引手蟾宫折桂香<lb/>
詔會蟾宫籍裏人召還仙闕作仙賓王宫專席談先聖<lb/>
<pb n="KR4d0252_WYG_009-10a"/>
朝路分班謁上眞<lb/>
奏事口含雞舌香仙賓俄轉作仙郎漢留不住王中散<lb/>
又駕仙風出帝鄉<lb/>
計臺使長祕書丞一自去天三館輕行詔仙郎主仙監<lb/>
道山風月倍光明<lb/>
數從仙伯至仙公一嵗一遷三嵗中三嵗三遷吾事足<lb/>
歸教明月弄清風<lb/>
上界仙官執禮勤逍遙歸入散仙羣百千嵗後人相識<lb/>
<pb n="KR4d0252_WYG_009-10b"/>
白石山前黄老君<lb/>
　　　上廣東運副馬少卿壽十首<lb/>
壽星瑞世現光明俄轉桐江作客星千載嚴陵後身出<lb/>
風標氣槩兩亭亭<lb/>
客星又轉作魁星蚤應文科䇿漢庭紫氣初來朝北極<lb/>
長鵾一奮刷南溟<lb/>
魁星又轉作文星玉筍班分博士清鼓舞辟雍羣弟子<lb/>
依歸絳帳老先生<lb/>
<pb n="KR4d0252_WYG_009-11a"/>
文星又轉作郎星曉握蘭香上玉清屹立太微東北角<lb/>
是非時與上台爭<lb/>
郎星又轉作侯星上据中階下列城時號嘉興為輔郡<lb/>
出分重寄䕶行京<lb/>
侯星轉作使臣星驛傳軺車得按行天節前驅繡衣出<lb/>
蔣山摇動大江清<lb/>
使星轉作副樞星天柱天階兩手擎閹幸斜輝欲相射<lb/>
迴纒退舍養吾明<lb/>
<pb n="KR4d0252_WYG_009-11b"/>
樞星轉作内平星内得其平外亦平貫索已沉牢口退<lb/>
又隨錢榖向南明<lb/>
平星轉作上台星獨運璇璣握玉衡蹀躞穏行黄道濶<lb/>
熒煌長伴紫微明<lb/>
台星久出照寰瀛懶入端門傍御屏上叩北辰乞閒散<lb/>
南歸長作老人星<lb/>
　　　瑩老自淛歸住廣州光孝移住南華<lb/>
南宗要勘北機關踏遍江湖淮淛山始信廣東元有佛<lb/>
<pb n="KR4d0252_WYG_009-12a"/>
打包依舊更南還<lb/>
重脫袈裟掛廣州與人說法口如流放生池裏魚傾耳<lb/>
受戒壇前石㸃頭<lb/>
終年盡日講楞嚴舌自深藏口自緘脚指今將舌頭去<lb/>
懸知滿閣是空函<lb/>
無苦那從復覔甘堂頭與水已相諳猶將達磨泉中意<lb/>
更去曹溪滴裏參<lb/>
制止寺中房相硯曹溪堂上祖師衣舊家公案新拈出<lb/>
<pb n="KR4d0252_WYG_009-12b"/>
兩様機關一指歸<lb/>
　　　再遊南華㸔祖師衣鉢<lb/>
西方達磨問歸程衣鉢都留作麽生正道眼空嫌長物<lb/>
如何更帶履同行<lb/>
達磨將身帶履歸殷勤分付鉢和衣更和衣鉢將歸去<lb/>
免與中華講是非<lb/>
佛自無言人自訛但留衣鉢說能多假令和履多留下<lb/>
誰奈沙門頰舌何<lb/>
<pb n="KR4d0252_WYG_009-13a"/>
　　　梅嶺有松無竹<lb/>
與梅結友問為誰松竹中涵霜雪姿竹豈寒盟已仙去<lb/>
宿心惟有老松知<lb/>
　　　譚賀州勉賦水仙花四絶<lb/>
會逢青帝欲回春先與梅兄清路塵自别其衣黄一㸃<lb/>
示吾不敢與兄均<lb/>
與水相蒸暖盎春湘妃洛女是前身乘風香氣凌波影<lb/>
挑弄眠冰立雪人<lb/>
<pb n="KR4d0252_WYG_009-13b"/>
高固難為太素容卑還惡紫又羞紅柔黄軟白交相炫<lb/>
色一歸於正與中<lb/>
玉女瓊姬暫謫居水中無可與為徒蓮花固與六郎似<lb/>
貞女終輕賤丈夫<lb/>
　　　石屏<lb/>
　　　　余蓄石屏風十游雅宜喜而求之輙遺其一<lb/>
　　　　侑以五絶<lb/>
月走地中忙喪精化為異石琢為屏其中幻盡山河影<lb/>
<pb n="KR4d0252_WYG_009-14a"/>
不止數峯江上青<lb/>
巨靈神手造江山潛冩為圖置石間嵗久石為圖所變<lb/>
一重巒下一重灣<lb/>
太行王屋兩嵯峨移置石間痕未磨指似行人無識者<lb/>
化身吾恐是夸娥<lb/>
后土心恬不愛奇初陽人故得私之我新取道祁陽過<lb/>
鬼發其藏使見隨<lb/>
大道要為天下公割吾所愛以歸儂北窻不在西湖上<lb/>
<pb n="KR4d0252_WYG_009-14b"/>
驚見飛來湖上峯<lb/>
　　　回鴈峯<lb/>
每向畫圖詩集㸔祝融如孔鴈如顔鴈峯今幸一相識<lb/>
實校於名大似慳<lb/>
揚雄非有動人姿蓋代清名天下知回鴈名今與雄等<lb/>
豈忘外陋慕中奇<lb/>
賓鴻初忌瘴邊嵐山到峯前不更南近日鴻多更南去<lb/>
峯名幾似晉清談<lb/>
<pb n="KR4d0252_WYG_009-15a"/>
鴈入窮南失意多以峯為記誓毋過寧無忘記蹉過去<lb/>
彼自輕生獨奈何<lb/>
此峯與鴈作標題記不分明有忘時鴈自會書眞草字<lb/>
標題安用此峯為<lb/>
　　　清湘城西飛來峯<lb/>
邂逅南鵬怒輙翔乘風附翼過清湘羅浮本是仙家景<lb/>
借與如來作寳坊<lb/>
三處飛來等様奇佛無所擇我何辭重輕較到毫釐處<lb/>
<pb n="KR4d0252_WYG_009-15b"/>
鴻鴈行中此白眉<lb/>
鬼輸天雨玉崔嵬乞與湘人眼豁開為報湘人莫私有<lb/>
飛來有日更飛回<lb/>
　　　僊洲<lb/>
弱水空傳三萬里瀛洲只隔一重關渡船莫傍梅花岸<lb/>
岸上吾疑是世間<lb/>
　　　余入廣始見鄉士劉飬正于韶歸<lb/>
里社聞名已數年恨無傾蓋盍簮縁子初游學吾游宦<lb/>
<pb n="KR4d0252_WYG_009-16a"/>
一笑相逢韶石邊<lb/>
好景番禺能幾何簿書不許我吟哦絳紗帳裏事渾少<lb/>
古錦囊中詩定多<lb/>
轉蓬同到嶺南州黄菊茱萸三送秋東道雖青開閤眼<lb/>
西風空白倚門頭<lb/>
　　　義産蓴菜中秋大熟副以六絶送楊伯子<lb/>
秋行春令氣猶凝栁曳寒絲軟蘸氷又似瑤池樂棚下<lb/>
鬼工遺落水晶藤<lb/>
<pb n="KR4d0252_WYG_009-16b"/>
垂垂水綫白封青一筯能生兩眼明分野自為牛女地<lb/>
如何墮落玉繩精<lb/>
吳人縷玉作常烹南粤相逢眼却生張翰思歸食忘味<lb/>
鑑湖震澤見於羮<lb/>
齋芝自可侑仙斟忌把鮮肥俗味侵羮茁鱠鱗清濁混<lb/>
季鷹猶未是知音<lb/>
僊苗風味淡為宗能誘長安客欲東浪說棧羊餘雋永<lb/>
施於高士了無功<lb/>
<pb n="KR4d0252_WYG_009-17a"/>
蠏肥鱸腯未堪誇橘緑橙黄正自嘉左手把蓴右持酒<lb/>
何當共醉木犀花<lb/>
　　　始生之日有籠禽而獻者口占二絶放之<lb/>
湯網恢疎未棄捐絳紗籠裏是壺天儻来富貴曾聊爾<lb/>
歸去山林乃自然<lb/>
禽言勸我不如歸似念官卑俸入㣲或道哥哥行不得<lb/>
家貧歸去更無依<lb/>
　　　戒永州道聞思歸樂<lb/>
<pb n="KR4d0252_WYG_009-17b"/>
宦遊佳處是零陵廩稍優饒水石清心不思歸歸不樂<lb/>
汝休强勸拂人情<lb/>
張翰陶潛出信縁思蓴愛菊返丘園帝魂已託杜鵑去<lb/>
今汝寧非二子魂<lb/>
田園無力辦難俱有一猶堪學把鋤二者即今皆未具<lb/>
教吾歸去却何如<lb/>
　　　㸔英韶山石<lb/>
千年一遇舜南巡山獻祥雲水獻珍后土别無堪効意<lb/>
<pb n="KR4d0252_WYG_009-18a"/>
百般裝出玉嶙峋<lb/>
參天韶石有餘奇臣視金精吏武夷鴈蕩天台疑可僕<lb/>
瞿塘灔澦得非雌<lb/>
　　　中都寄廣東提幹彭元忠<lb/>
舜峯蟲鳥亂號呼猶是簫韶節奏餘入耳雖歸哦咏裏<lb/>
收心更聽寂寥初<lb/>
君到韶如杜到䕫新功不比舊鑪鎚磨礱詩律如韶律<lb/>
未必知音有仲尼<lb/>
<pb n="KR4d0252_WYG_009-18b"/>
同年同郡更同官無適非同況嵗寒最是西湖好同賞<lb/>
却將先後到長安<lb/>
十期九度自參差彼此無辭可遂非投老江西沙石畔<lb/>
鷗盟不請更相違<lb/>
　　　城狐<lb/>
憑高負固恣為妖自謂身安物莫摇燻灌幸人俱有忌<lb/>
不知鷹犬不相饒<lb/>
　　　張彦容病未安却問余病就報之<lb/>
<pb n="KR4d0252_WYG_009-19a"/>
誤把維摩作病㸔不知自欠起羸丸慇懃浪說安心法<lb/>
將取心來與汝安<lb/>
　　　彭澄之告以卜築佐之一緡一石二絶句以為<lb/>
　　　親舊倡<lb/>
今難復用古橧巢頭上猶須蓋把茅金屋少為書所紿<lb/>
數椽新擬卜西郊<lb/>
家無儲粟況無錢佐費吾其以義先一石一緡未為厚<lb/>
量渠背負與腰纒<lb/>
<pb n="KR4d0252_WYG_009-19b"/>
　　　代董華卿以葺廬無力告於親舊間<lb/>
敗屋猶餘茅不多其如凌雨震風何破誰一部慳貪相<lb/>
還我數間安樂窩<lb/>
辟穀無方强忍貧今難於忍以情陳不反君眼青為白<lb/>
可使吾廬故作新<lb/>
　　　儒家子劉宗慶發披戴願贈二絶句俾藉以謁<lb/>
　　　樂於成人之羙者<lb/>
走俗何如學步虚出家猶欠䕶身符憑誰成就奇男子<lb/>
<pb n="KR4d0252_WYG_009-20a"/>
徑句歸投大丈夫<lb/>
未得黄冠換白襕不妨持鉢乞檀間要還少室山人願<lb/>
須破多金長者慳<lb/>
　　　羅子琳謁趙香山得錢十緡米三石意若未滿<lb/>
　　　以詩見報為賦四絶<lb/>
廣文鄭子槖雖枵司業蘇君惠已饒未到多多堪塞屋<lb/>
也須僅僅得纒腰<lb/>
魯公乞米出於真邂逅周瑜慷慨人借謂囊猶未為癭<lb/>
<pb n="KR4d0252_WYG_009-20b"/>
懸知甑已不生塵<lb/>
多金長者未嘗慳豈獨於君故作艱但道歸囊尚羞澀<lb/>
安知不判給銅山<lb/>
主人長念客鳴腸况復花封是稻鄉指廪何疑猶出手<lb/>
歸艘豈患不連檣<lb/>
　　　有售畫于予令作楊栁黄鸝池塘萱草既成可<lb/>
　　　觀用随題賦二絶句<lb/>
尋常鸎在栁間鳴嬌色嬌聲兩盡情兹狃爾嬌明弄色<lb/>
<pb n="KR4d0252_WYG_009-21a"/>
殆銜何恨暗吞聲<lb/>
一叚池塘萱草奇其形便畫理便詩到離形處畫之妙<lb/>
詩妙更無形可離<lb/>
　　　西蜀泉上人久留中都<lb/>
佛出西方打底州西方何用更東遊騎驢莫説尋驢事<lb/>
辦取工夫一轉頭<lb/>
擔水人家旦過寮騎牛來㸔浙江潮相逢便説三生話<lb/>
不管人嫌舌太饒<lb/>
<pb n="KR4d0252_WYG_009-21b"/>
特地東遊訪祖師東人占了鉢和衣幸餘隻履為心印<lb/>
猶在西方可急歸<lb/>
　　　閤皂山道士晏時中過我南浦久之告歸<lb/>
忘家未足更忘形散鶴孤雲跡不停三楚江山心未飽<lb/>
七閩泉石眼初醒<lb/>
孟陽風月小彌明猶子于今有典型已得旌陽傳道妙<lb/>
猶從彭澤乞詩靈<lb/>
客裏相逢天一涯吾歸未得羡君回閩山荔子量分去<lb/>
<pb n="KR4d0252_WYG_009-22a"/>
庾嶺梅花剩寄來<lb/>
　　　贈玉牒道人<lb/>
神融氣會李淳風收拾乾坤風鑒中莫怪人前言者中<lb/>
何逃物外眼之空<lb/>
過情君勿許遷除屈指吾年六十餘晚景固猶多暇日<lb/>
全工僅可了殘書<lb/>
　　　立春日<lb/>
羯鼓催春春尚回况公夜擁軟紅灰五更温厚東南氣<lb/>
<pb n="KR4d0252_WYG_009-22b"/>
煦煦妓圍深處來<lb/>
　　　疎山<lb/>
草徑蜿蜒十里閑雲闗若在畫圖看萬松宻翠地無影<lb/>
一水長清天自寒<lb/>
　　　遣興<lb/>
開窓擥鏡岸烏紗嵗月崢嶸任物華觸事輒灰心裏火<lb/>
看書徒盎眼中花<lb/>
直上衝天髮欲虯斜飛控地鬢還彪目中已決行藏䇿<lb/>
<pb n="KR4d0252_WYG_009-23a"/>
贏得從今不倚樓<lb/>
　　　壬戌二月十九日都巡李叔永躬按酒課于會<lb/>
　　　田市二十八日聞余且至還家若相避然賦三<lb/>
　　　絶<lb/>
臨卭界裏杏花村戲著家人犢鼻裩試問長卿躬滌器<lb/>
何如作賦獻金門<lb/>
宜城桑落有堪沽三百青銅豈是無不飲桃花不相笑<lb/>
桃花知道欠當罏<lb/>
<pb n="KR4d0252_WYG_009-23b"/>
主人来叱麯車回客子涎流口欲開阮籍已收青眼去<lb/>
陶潜休望白衣来<lb/>
　　　山谷詩集有題浄因寺壁二絶句未知寺在何<lb/>
　　　處甲子秋余逰富陽妙山之浄因寺用次山谷<lb/>
　　　韻書以遺寺僧如智<lb/>
三面稚松争短長西偏老竹絶炎凉千尋以上有秋色<lb/>
十畝之間無夕陽<lb/>
迂路逰山信愛山偷閒疑未是真閒煙霞謝事其容傲<lb/>
<pb n="KR4d0252_WYG_009-24a"/>
猨鶴知機也意闌<lb/>
　　　校藝排號次成二絶呈元輔<lb/>
坡老不期遺李廌歐公猶誤取劉暉㸃頭道有朱衣吏<lb/>
今古相傳未必非<lb/>
明日譙樓榜已開網疎寧免有遺才諸生莫作冬烘看<lb/>
二老曽經眊矂来<lb/>
</p>
<p>
</p>
  </div>
</body>
</text>
</TEI>
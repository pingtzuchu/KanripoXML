<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集巻四</head>
    <p>
<pb n="KR4d0252_WYG_004-1a"/>
欽定四庫全書<lb/>
　縁督集巻四　　　　　　　宋　曽丰　撰<lb/>
　　七言古詩<lb/>
　　　梅隠<hi>并序</hi>
　　　　永嘉士蘇慶逺號所居曰梅隠甲辰就太學<lb/>
　　　　試與予相值次覔詩為賦長韻<lb/>
君不見岷峨春雷江發源又不見楩楠秋風葉歸根時<lb/>
中兩字萬物具他說不出吾聖門挾書來就辟廱試堯<lb/>
<pb n="KR4d0252_WYG_004-1b"/>
舜君民得無意鳯山梅隠屋數椽區區無乃太早計淵<lb/>
明出辦三徑資初不害結松菊知今君意與梅莫逆豈<lb/>
梅亦具幽獨姿梅雖花早實亦早早恐少年遲恐老青<lb/>
春誓不易嵗寒歸伴梅遲梅却掃<lb/>
　　　夀陳龍圖<lb/>
參差鴛瓦封清霜玉虬薦瑞初騰驤三山一夜應圖䜟<lb/>
曉來沙磧堪褰裳瑩煌㦸户掛弧矢瑞氣氤氲結霞綺<lb/>
帝令來作金鼎和趂得寒梅雪香蘂精神照座如神仙<lb/>
<pb n="KR4d0252_WYG_004-2a"/>
滔滔揮翰傾河源杜詩韓筆繼騷雅鳯髓鸞膠家世傳<lb/>
皇皇轡駱輝鄉國春逐霜蹄滿南陌禁城龍閣儼圖書<lb/>
班近天顔還咫尺泥書細札九天飛好看錦衣䝉衮知<lb/>
亨時得路方平坦沙堤犖錯黄金羈年年愛日回南陸<lb/>
慶夀階庭照蘭玉南陸仙翁識姓名星官曽見刋瓊籙<lb/>
　　　賦馬漕桂巖<hi>并序</hi>
　　　　廣漕馬少卿於宴坐前疊石為山植桂映焉<lb/>
　　　　潘帥書桂巖字掲之<lb/>
<pb n="KR4d0252_WYG_004-2b"/>
岱輿山峩東海頭招搖山峩西海陬兩山相望㡬萬里<lb/>
月桂滿巔花長秋羅浮山峩南海岸道取東西蓋其半<lb/>
銜種非資化鶴功誰其有力移此粲廣東使者富民侯<lb/>
函丈雖𥚹餘清幽眼前開闢一混沌墻角峥嶸小羅浮<lb/>
侯睨羅浮吞八九摩挲縮地挾山手雷霆驟下震以驚<lb/>
贔屭争前負而走羅浮故與蓬萊連蓬萊新與羅浮遷<lb/>
瓊瑤古木葉覆地玗珠老樹枝參天花環實娜涵沆瀣<lb/>
天上那知在鼇背炎州浸作廣寒宫鮑肆薫為香積界<lb/>
<pb n="KR4d0252_WYG_004-3a"/>
元戎大字蟠蛟虯扁槧為侯掲殊尤一麗山氏一蒼頡<lb/>
幸自同與造化遊何當同與造物休<lb/>
　　　寄題劉漢英雙清亭<lb/>
玻瓈横眠蒼玉立不容朝市一塵入魚泳鳥飛自薦揚<lb/>
舟徃車來誰收拾主人瀟灑宅一區子弟何師受何書<lb/>
馬遷史裏萬古具張說詩中四時俱詩編史帙一闗目<lb/>
姑掇餘清清氷肉床頭拈出周易讀更悟太清清蛻骨<lb/>
　　　又寄題雙清亭<lb/>
<pb n="KR4d0252_WYG_004-3b"/>
渾淪一段輕清氣天收不盡歸於地凝者為山融者溪<lb/>
擥之可使凡骨蛻主人著亭溪山間心與溪山相徃還<lb/>
市朝有欲叩以事魚鳥不容入其闗<lb/>
　　　題吳季章挹秀堂<lb/>
造物鼎開新畫圖江蟠前後山負隅一塵不動鷗出沒<lb/>
萬變無心雲巻舒主人倚坐扶欄立太清之氣交相襲<lb/>
風煙席上毛骨醒文字腸中星斗濕說詩論史功日新<lb/>
江山怪見無精神筆頭收拾珠玉去䕫為酸鼻河伯顰<lb/>
<pb n="KR4d0252_WYG_004-4a"/>
填胷自有真瀟灑沃眼更何須外假景饒眼飽欲著書<lb/>
書成勿示斵輪者<lb/>
　　　淳熈丙午夏陳伯英為知己入廣為幕賔暨秋<lb/>
　　　仲翩然而返取陶淵明歸去來中語掲其遊息<lb/>
　　　所曰載欣予聞之託于琴為賦連韻<lb/>
伯牙家有焦尾琴朱絃長掛窻壁隂出大都邑初何心<lb/>
直為鍾期舊知音玉軫調罷不自禁聲諧匏土革木金<lb/>
試彈一曲萬籟瘖動盪南風鼓精祲長養餘恩到魚禽<lb/>
<pb n="KR4d0252_WYG_004-4b"/>
齊娥趙女秋夜砧怨入離鸞别鶴深轉調忽落思歸吟<lb/>
元亮歸歟故丘林粉黛候門玉差參卓氏心挑淚空淫<lb/>
鐵脚豈受魔女侵撫玩無絃喜不任羲農遺意絃外尋<lb/>
阿舒阿宣立森森大孫倚膝小捉襟上百千夀酒再斟<lb/>
爛醉欲眠不脫簮大槐宫裏無升沉醒浮烟浦登雲岑<lb/>
髙山流水弔古今墨子從今突長黔<lb/>
　　　寄題劉淵甫可齋<lb/>
君子無莫也無適聖人無固也無必行藏視彼時所宜<lb/>
<pb n="KR4d0252_WYG_004-5a"/>
去就惟吾義之適吾道難莫難於權其惟孔子為能然<lb/>
胷中還未有孔子寧墮於偏勿求全願為孔子可齋志<lb/>
四可猶須省三未孟子何當周文王魯男善學栁下恵<lb/>
　　　遞呈餘干郭主簿子敬<hi>時子敬攝廣東帥舶二幕先余解去</hi>
謂吾多可失之雜與人連甍或莫識謂吾寡合失之孤<lb/>
與人傾蓋或莫逆南來豈是無過從一見如故髯簿公<lb/>
文章未始要著語造化莫能與争工半生蓬首黄巻裏<lb/>
不如畧欵習鑿齒須㬰已幸復明年咫尺猶思况千里<lb/>
<pb n="KR4d0252_WYG_004-5b"/>
羊城虎城任仃伶梅嶺不遮夢逢迎隴頭梅月向人色<lb/>
户外清風敲竹聲漢廷用少公垂老在我者大官無小<lb/>
餘干縣古簿書少赤子被聖厮兒擾餘功始可到魚鳥<lb/>
了事猶癡仍不了笑人莫更為人笑我住巴山木之杪<lb/>
急足徃來數晡曉貽詩勿憚相揉矯吾人能有㡬同調<lb/>
　　　題葉英州清白亭<lb/>
一元之氣天得清推為覆燾萬物生四時之色秋得白<lb/>
推為揫斂萬物成清白為徳蓋如此我公何獨取于水<lb/>
<pb n="KR4d0252_WYG_004-6a"/>
水生于天落于秋妙與萬物為終始公家清白世所無<lb/>
俸餘僅有數巻書歸歟宴坐故溪上此心洞與溪水俱<lb/>
取譬于水公之跡胷中公固有虛室清白一自虛中出<lb/>
清至表表白畫畫上少能容下多嫉更居以濁守以黒<lb/>
始與造化相出入<lb/>
　　　入廣豐倉領米書所遇<lb/>
創意入倉稽斗斛乃逢兩鶴三頭鹿意者殆天假其衷<lb/>
憐我清髙墮於俗翛翛兩鶴雄與雌三鹿牝牡連一兒<lb/>
<pb n="KR4d0252_WYG_004-6b"/>
本生自有山林在安用來逰城市為出山入市已失脚<lb/>
况傍官倉疑更錯口與身為没齒讎心因腹作終日惡<lb/>
我歸徑欲追喬松爾鶴爾鹿來相從一為先驅一後從<lb/>
共馭元氣騎清風<lb/>
　　　代人題瓊守歸疆堂<lb/>
前朝列聖規模大雨露涵濡山海外椎卉之民半冠帶<lb/>
恬不復他餘百載前守諸公方略偏籓籬漫浪耳目前<lb/>
版圖之地半塵囂恬不復誰餘百年白囊新報潢池㺯<lb/>
<pb n="KR4d0252_WYG_004-7a"/>
詔公借我海南重金鼓戒嚴曽未動汶陽田已歸禹貢<lb/>
功成不居頌者誰樂石雖堅有泐時亘千餘里兒童知<lb/>
牢不可解去後思歸歟更了中原事抵掌挈還河朔地<lb/>
竹書不盡帛相繼回頭今刻公之細<lb/>
　　　乙巳正月過英州買得石山<lb/>
吾之好石如好色要須肌理膩且澤真成入眼輕連璧<lb/>
吾之好石如好聲要須節奏婉且清真成入耳輕連城<lb/>
閩淛江淮隨牒去豈無一二石佳處終之難得聲色具<lb/>
<pb n="KR4d0252_WYG_004-7b"/>
飛蓬今始轉廣東英石不與他石同其色燦爛聲玲瓏<lb/>
小山突兀百千重萬錢得之歸自奉稍閒更為山作頌<lb/>
　　　丫頭巖<lb/>
婀娜江南大小姑大姑從兒小從夫丫頭如許尚從母<lb/>
學綰雲鬟撩月梳諺謂女生俱外向丫頭非有難婚相<lb/>
來壻曰贅嫁曰歸固不敢請豈無望雲鬟乆綰行且笄<lb/>
長成不似從母時擬學小姑嫁夫去又恐夫蕩去不歸<lb/>
夫去不歸安所仰終日望夫更惆悵不如老死作丫頭<lb/>
<pb n="KR4d0252_WYG_004-8a"/>
庶免春閨惡情况丫頭休强笑望夫世間夢想俱是妄<lb/>
　　　題李克明依緑園<lb/>
主人不制眼之欲買斷江天猶未足更開兩岸小乾坤<lb/>
而種十州靈草木江中照見花木真詩中傳出花木神<lb/>
片言隻字畧㸃化四時六氣長含春夢草未終俄夢蝶<lb/>
栩栩羲皇上頭客未覺身居安樂窩那知園是華胥國<lb/>
　　　贈别石首尉胡廷直<lb/>
士之所忌忌無末吾已與交不輕絶士之所貴貴有初<lb/>
<pb n="KR4d0252_WYG_004-8b"/>
吾未與交不輕結嵗在戊申九月間中都始識胡廷直<lb/>
經史子集蟠屈胷甲兵錢穀瀾翻舌好賢先主未顧廬<lb/>
負氣買臣猶詣闕姑調南昌一尉歸斗升可養子真節<lb/>
餘功奮意筆硯間解后撙齋談不輟烹茶畧與論源流<lb/>
秦未焚書道先裂學統况成八代衰向之裂者殆磨滅<lb/>
紛紛唐士學古文僅僅韓公得真訣口傳心授門人誰<lb/>
劉义皇甫湜張籍十人摹倣九失真訣中妙處容有說<lb/>
射御書數學發䝉忠孝友悌士歸潔探㣲猶要善擴充<lb/>
<pb n="KR4d0252_WYG_004-9a"/>
持滿不妨徐發越江出岷山根本殊風行水上波瀾别<lb/>
兹其為訣不亦真韓公所秘吾乃抉君歸紬繹細自參<lb/>
閉門造車出合轍更㸔蘭臺大聲華何如麟閣小勲烈<lb/>
衛霍儻能恢土疆淵雲當為勒碑碣時有衛霍無雲淵<lb/>
於漢徃徃未為缺<lb/>
　　　浯溪<hi>有序</hi>
　　　　元次山頌刻于崖至本朝熈寧數百年無異<lb/>
　　　　論一經黄魯直出意著語來者徃徃更相黜<lb/>
<pb n="KR4d0252_WYG_004-9b"/>
　　　　陟紹熈改元四月二十有四日廬陵曽丰至<lb/>
　　　　止按經據義㑹二公意而一之所以全前修<lb/>
　　　　解後紛也<lb/>
千古一碑得人愛來書碑後㡬前輩相頡頏甚曽不饒<lb/>
自混融之了無礙太平天子狃開元馴致馬嵬悔何逮<lb/>
桑隂未徙宗廟安儲皇功豈不云倍君父恩重臣子輕<lb/>
功至彌天皆分内靈武猶言權濟經京師何忍小間大<lb/>
南内起居不遑安西宫晨夕無聊賴不沒其實豫章公<lb/>
<pb n="KR4d0252_WYG_004-10a"/>
言者無罪聞足戒元結但持歸美心為尊者諱誰獨怪<lb/>
歸美為頌刺為雅四詩義各有攸在一出春秋雅頌中<lb/>
兩忘人我是非外朅來獨招莫逆魂樽中有酒聊一酹<lb/>
誰能更解未艾紛石上有壁聊一疥<lb/>
　　　寄題左叔寳昆仲松竹書院<lb/>
南窻晃朗宜春夏松竹與君為大雅雨雜伊吾聲灑灑<lb/>
勸君讀書無苟且北窻窈窕宜秋冬松竹與君為大忠<lb/>
風雜伊吾聲渢渢戒君讀書無雷同竹生受虛松受實<lb/>
<pb n="KR4d0252_WYG_004-10b"/>
根氣性天道之質他人見疎君見宻一薫舊染百俱失<lb/>
風兩不移君讀書由松之實悟竹虛回首書皆糟粕餘<lb/>
一真超然萬物初松竹於學機相觸學成終不負松竹<lb/>
拔地摩天立於獨逃獨歸羣成更熟<lb/>
　　　題馮行之雙溪書房<lb/>
鴈峯之水蒸若湘虎城之水貢若章雙水朝宗氣浩浩<lb/>
諸生讀書聲浪浪葛溪支派小雙水馮君領㑹水之理<lb/>
東西決流二本非左右逢原兩端是開窻觀瀾參浴沂<lb/>
<pb n="KR4d0252_WYG_004-11a"/>
涵泳無徃非聖涯水哉水哉不盡意歸歟歸歟有餘師<lb/>
　　　寄題劉永年桂堂<lb/>
四時之氣秋氣清月之掬之水中精四時之月秋月明<lb/>
桂之掬之木中英沆瀣蒸開黄爛漫分是羣仙清鼻觀<lb/>
君家誰㑹術之幻乘夜入月移此粲㣲風透簾日透窻<lb/>
老葉㺯縹花㺯緗翁在中央季在旁讀萬巻書字字香<lb/>
顫閼四開香入體薫融人欲發天理鯉伋㸃參賢父子<lb/>
傳芳後葉殊未已一枝五枝聊自詭郄家竇家勿相侈<lb/>
<pb n="KR4d0252_WYG_004-11b"/>
劉家正恐不免耳<lb/>
　　　題龍洲書院<lb/>
西昌有洲龍屈蟠爪牙潤澤鱗甲寒桃花水肥意騰躍<lb/>
似欲上與青天干西昌有士龍變化雲可以乘泥可謝<lb/>
臚傳未放雷鳴春弦誦猶挑燈破夜作成况遇今趙侯<lb/>
螢窻開處吞龍洲儒風相髙踏鵬背士氣自敢騎鰲頭<lb/>
縣前洲觜年年長圖䜟㑹當應如響鴈塔固無過我前<lb/>
雲臺更要在人上<lb/>
<pb n="KR4d0252_WYG_004-12a"/>
　　　寄題仰止亭<hi>并序</hi>
　　　　東莞董鹺鄭君少修文業壯就武階鹺烹餘<lb/>
　　　　暇追尋杯渡故跡于其山創亭曰仰止志屑<lb/>
　　　　潔也撙齋老人廬陵曽某推廣杯渡學為詩<lb/>
　　　　以充君之志焉<lb/>
廬陵江滸路窮處舟子不容仙子渡豈意一篙落手來<lb/>
而資雙足凌波去睥睨大海如江然杯渡佛輕篙渡仙<lb/>
休負知津惟我是且從登岸㸔誰先杯渡之杯人所怪<lb/>
<pb n="KR4d0252_WYG_004-12b"/>
大塊中含㡬沙界或云芥納須彌山細視芥焉杯則大<lb/>
彼細莫細于一芥一芥要之猶有内彼大莫大于兩塊<lb/>
兩塊要之猶有外内外相形費融㑹未忘所仰亭勿壊<lb/>
吾細無内莫能碎吾大無外莫能載細大相融亡罣礙<lb/>
何仰之有亭可廢<lb/>
　　　岐竹<hi>并序</hi>
　　　　慶元三年季春之月猫竹擢萌於所居之乾<lb/>
　　　　維出土甫一節别為霜暈連旋而斜上者四<lb/>
<pb n="KR4d0252_WYG_004-13a"/>
　　　　復為節者三韋為寸者九蓋一苞也忽岐為<lb/>
　　　　二日夜長苞稅而成竹小大不能殊以分卑<lb/>
　　　　髙不能殊以尺觀者噩然類曰瑞或曰妖予<lb/>
　　　　非博物士莫别也姑從其實目以岐竹既為<lb/>
　　　　之銘并賦以詩<lb/>
漢關之茅茅之英豐城之劒劒之精雙茅雙劒龍變化<lb/>
一隂一陽數生成我家穉竹老龍殻中而岐之相犄角<lb/>
玉爪蚪為天矯枝金鱗蛻作斕斑籜豈無他處生乾宫<lb/>
<pb n="KR4d0252_WYG_004-13b"/>
震象為竹乾為龍震吾知是乾之變竹誰謂非龍所鍾<lb/>
瀟瀟聲韻蒼蒼色余褒二主殘精魄不受氷摧直養剛<lb/>
無容塵入虛生白夷齊坐㸔萬物流不負知音王子猷<lb/>
半夜葛陂雷雨作二疏欲去終難留君不見震為龍又<lb/>
為竹竹又為龍㡬翻覆學人笑問玉版師孰是本來真<lb/>
面目<lb/>
　　　勉王堯章歸<hi>并序</hi>
　　　　王堯章後余一年入廣東兩試不利余歸三<lb/>
<pb n="KR4d0252_WYG_004-14a"/>
　　　　年得邑西廣堯章踵至又為後科計未决復<lb/>
　　　　東賦詩送行勉令且歸<lb/>
君氣如鵰不受韝君才如駿不受輈摩天厯塊少自許<lb/>
臣視文潜雌少㳺塲屋小銛大還鈍掇第未酬方叔願<lb/>
二炊無日足斗升一擲有時輕百萬買臣一出今㡬時<lb/>
非取富貴誓不歸倚廬固秃孟母髪織錦更顰文君眉<lb/>
鳯雛知我君之友相屬逢君試相叩豈有五年山上山<lb/>
未嘗一日口中口<lb/>
<pb n="KR4d0252_WYG_004-14b"/>
　　　送陳次畢劉徳欽王才卿赴省<lb/>
梅花争送君出鄉蘭花争迎君入塲兩花之意豈不厚<lb/>
非與喜機適相當集英對罷燕聞喜紅迎紫送餘桃李<lb/>
問燕無恙相識初與鸎莫逆半酣裏中年得意非少同<lb/>
未老更下不朽工氣驅萬物挫於筆舌挽三江吞以胷<lb/>
　　　題安子承讀易堂<lb/>
卦辭爻辭易之註孔子讀之悟其故彖辭象辭易之疏<lb/>
孔子作之志其悟懸知孔子大悟時太虛中不掛一絲<lb/>
<pb n="KR4d0252_WYG_004-15a"/>
與易為一自不知奚以卦辭爻辭為渠無孔子大機械<lb/>
所恃囁嚅三尺喙象彖爻辭從領㑹其如猶有卦辭在<lb/>
誠使時習能絶編安知日新不忘筌著脚還超九師先<lb/>
回頭更勘三畫前<lb/>
　　　送廣西經畧應寺丞被命改除歸朝奏對<lb/>
蔚林妖血掃已除桂林剜肉補未蘇玉清𤣥帝右是顧<lb/>
金華散僊南其驅下車首問民所苦踴躍近前争告語<lb/>
醋緡苛斂重傷農醝鈔抑敷良困賈小斷於獨大呌閽<lb/>
<pb n="KR4d0252_WYG_004-15b"/>
一呼痛拔百蠧根連營坐卧老將校萬里耕桑長兒孫<lb/>
足醉於濕殊未醒奏函頻以中州請十行洒渥下九天<lb/>
兩踵騰輝輕五嶺五更黄道煙霏霏追隨列宿朝紫微<lb/>
三寸舌沃萬乘渴一一編摩為野史<lb/>
　　　長至夀廣西提刑吳大卿<lb/>
無量夀佛今夀皇家傳室授不老方九轉丹砂一仁念<lb/>
函四大海為夀鄉仁氣所覃莫非夀椿松龜鶴不足當<lb/>
三公九卿百執事一時幸㑹俱遐昌公於九卿蓋其傑<lb/>
<pb n="KR4d0252_WYG_004-16a"/>
向獨年少今未蒼嵩嶽尼山吐符日長虹失色歸文章<lb/>
骨相巖巖松梅竹精神凜凜氷雪霜黒精青女殺氣重<lb/>
終握斗柄持天綱十年伏驥起北漠萬里飛鸞度南湘<lb/>
掌中名是風憲筆實與萬物為春陽二十五州人所禱<lb/>
萬口一詞夀而康君不見夜來南極星轉芒又不見朝<lb/>
來南極日轉光日星所㑹有所應西州耆舊循南荒百<lb/>
神奔走翊誕慶萬象森羅印徴祥南人耳目習南事夀<lb/>
公之意何以將南極從古星不老南極從今日夜長<lb/>
<pb n="KR4d0252_WYG_004-16b"/>
　　　寄題閤皂陳元禮蒼玉軒<lb/>
道山飛落江之瀕山中草木海上春鴻濛盤成碧樹勢<lb/>
沆瀣蒸出瓊芝津辟塵有許猶未愜更著千百青璘珣<lb/>
兩三也足况千百后土不自珍其珍從坤受質外負直<lb/>
與乾同體中含純表裏洒然相肖似亭亭物外佳主人<lb/>
鳴珮琅琅夜步斗握圭挺挺晨朝真音韻危峭壓霰<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>
威儀峻節排風塵巻班歸洞門不鑰世間望之自逡巡<lb/>
遼城翛翛鶴有道葛陂矯矯龍何神主人與客俱變化<lb/>
<pb n="KR4d0252_WYG_004-17a"/>
同為玉皇案頭臣猶餘栖鳯未僊去不有冥鴻孰情親<lb/>
　　　題陳晉卿頥齋<lb/>
鯤鵬振翼初九萬楩楠歸根終數寸穉須有發老有收<lb/>
養之各要適其分三兒誦書翁卧聴生涯固有何所營<lb/>
功名羞從竒道取文學厭與時人争誰揭此齋函二意<lb/>
翁養其恬兒養銳今雖異養後同功一本莊椿三郄桂<lb/>
　　　免解進士應致逺過晉康見謂以上文字而忤<lb/>
　　　諸權要聴讀藤州十餘年得㫖自便賦詩贈行<lb/>
<pb n="KR4d0252_WYG_004-17b"/>
錢塘江湧千萬竒收為詞氣吞虹蜺敢與九關虎豹違<lb/>
蜂芒蠆刺攅一時或疑宜州城上人不歸桂林山羅千<lb/>
萬怪收為詩膽吞渤澥敢與九疑魑魅對瘴雨蠻煙鏖<lb/>
十載誰料儋州海上人猶在一尊三酹古藤隂少㳺陳<lb/>
矣君日新還過韶石聞舜琴混融竒怪入古音韓子老<lb/>
來潮陽歸後固自文章功更深何當道徳終不負初心<lb/>
　　　王元賔之子經紆道過我晉康臨行贈别<lb/>
乃翁於我松梅竹之子於翁芝蘭玉藹藹薫薰仁義容<lb/>
<pb n="KR4d0252_WYG_004-18a"/>
便便坦坦詩書腹向來相訪魯東家今來相訪洛南涯<lb/>
飽參禪覺一宿别精進射功三年差家傳自許已跨竈<lb/>
庭對相期毋媚奥馬蹄厯塊且徐行鵬背負天終逺到<lb/>
　　　邀肇慶府卓司法杰<lb/>
吾性太率故多可吾調太僻故寡和門前屨滿率所招<lb/>
榻上塵生僻之過生平交際二者間燕處官居長若箇<lb/>
斗升新幸飽自聊朱墨素慵閒亦頗客來未始不相迎<lb/>
問無恙外徒黙坐與君傾蓋輒破愁終日對談至忘餓<lb/>
<pb n="KR4d0252_WYG_004-18b"/>
驪龍頷下無數珠僅容竊拾二三顆江山句裏眼何髙<lb/>
金玉性中天已大雅挾承明金馬資來為郡掾得無左<lb/>
蒼梧水口緑一灣紫石巖前青數朶其間風月分外清<lb/>
公餘足以供閒課萬古一語思無邪道盡詩家大關鎖<lb/>
大川三百小三千源委吾須俱勘破下從樂職泝商那<lb/>
上自國風沿楚些江西社冷况嶺南喜得君來與磨磋<lb/>
謝安不笑貧家風相過當更具茶果話到更闌不欲歸<lb/>
徳公徳操同床卧<lb/>
<pb n="KR4d0252_WYG_004-19a"/>
　　　廣東黄漕巖老改除廣西帥過郡送行<lb/>
乆酣蓬島飽瀛洲他水他山何足遊郎宿自閒朝北極<lb/>
使車誰枉指南州浩浩湯湯廣諸海無人能與相融㑹<lb/>
天遣公開東計臺㑹融諸海新詩内竒竒怪怪桂諸峯<lb/>
無人能與相㑹融天遣公開西帥府融㑹諸峯古文中<lb/>
進衣怱遽吾民事退食從容吾道計詩文平淡潮栁州<lb/>
公則視之為末藝包籠天地孟軻篇收管山川馬遷記<lb/>
仰觀俯察易象真更勘畫前精入神未為三公効燮理<lb/>
<pb n="KR4d0252_WYG_004-19b"/>
先與萬物歸彌綸事非戰國而來事人是羲皇以上人<lb/>
　　　道人彭永年來番禺過訪相約歸日遊閣皂<lb/>
雅性苦無他嗜好山之佳處吾皆到江西山半入詩中<lb/>
㸃檢怪猶無閣皂吾家十世江西居南來始得閣皂圖<lb/>
堊文横斜水曲直煤汁濃淡山榮枯燕閒指顧圖之上<lb/>
神遊滿意酬心賞已空沙界無大千那信滄溟有方丈<lb/>
詩仙徃來白雲鄉惟沈廷瑞伊用昌畫簾巻舒納夜月<lb/>
金鼎開闔吞朝陽兩篇之外有餘景孟陽摹冩得要領<lb/>
<pb n="KR4d0252_WYG_004-20a"/>
<hi>陳孟陽有賦閣皂詩</hi>或云圖是無聲詩猶將夢幻對泡影撙齋或<lb/>
是武夷曽道人未必非老彭相逢恍惚似前世一笑舂<lb/>
容話長生大道一成百無恐仙家猶被死生動逃刼莫<lb/>
如徐佐卿山行未免飛矢中道人詞詘不敢譍殷勤約<lb/>
我遊青城横江孤鶴飛且鳴便是道人出相迎<lb/>
　　　參政翟公之孫東廣機宜徳逺恵書若詩以能<lb/>
　　　問於不能乆之愧虛盛意敬賦古風謝塞<lb/>
髙廟中興初十年大參内制餘百篇心聲之發動遐邇<lb/>
<pb n="KR4d0252_WYG_004-20b"/>
手澤所存傳子孫得其傳者孫之嫡參自道根至枝葉<lb/>
一元生二二生三萬特取千千取百詩書其髓易其精<lb/>
左右逢原筆縱横公先聞道非後進我後獲仁豈先生<lb/>
知津問津蓋有得教玉琢玉其何名玉雖不以石作使<lb/>
以磨易磋亦其理春秋以來有師承博約之外無宗㫖<lb/>
風行水上舊為文雷在地中新復禮<lb/>
　　　贈江西瑞上人至南海袖詩相過<lb/>
六祖求衣從嶺出六祖得衣從嶺入半夜抽身不露機<lb/>
<pb n="KR4d0252_WYG_004-21a"/>
凹頭解擔猶留跡上人家住江之西僕僕而南何所覔<lb/>
雅意真成為衣來衣已不傳那可得假令為法不為衣<lb/>
江西自是大法窟挑動上人熟機關潮音激越箭鋒疾<lb/>
空還即色色即空佛便是心心是佛心源一了千佛空<lb/>
底用區區祖衣鉢達磨大鑑無兩身震旦天竺非異國<lb/>
眼髙海僅小泡浮道大嶺纔㣲沫結徃來始不計東西<lb/>
出入今何問南北要知飛舄杖笻因直為翫山觀水設<lb/>
𤣥鑰無一勘不同觀翫之中容有説山數須彌水西江<lb/>
<pb n="KR4d0252_WYG_004-21b"/>
須口能吸芥能納吸猶不盡納猶餘未足與談上乘法<lb/>
南海水况多於江上人無口若為吸萬一猶有口可開<lb/>
我先剉斷上人舌<lb/>
　　　清江何子發自荆湖宣撫幕客罷歸道出晉康<lb/>
　　　為投詩索報勉意塞請<lb/>
南北新來尋舊盟江淮襄漢又休兵召還開府諸元帥<lb/>
請遣㳺談㡬老生指上琴聲忠憤激腰間劔氣血寃腥<lb/>
君不見老范相知小相沮横渠自反髙自許三略六韜<lb/>
<pb n="KR4d0252_WYG_004-22a"/>
付擲捐中庸大學歸含咀未遑盡發千古聖道機猶不<lb/>
失為一代士宗主<lb/>
　　　夀廣東提舉韓判院<lb/>
君不見天上之老人夜夜増芒爛如銀又不見柱下之<lb/>
老子年年換骨輕如紙辟穀餐霞得長生老子前身老<lb/>
人星我疑公亦星之精精神雖實骨枯槁老子區區似<lb/>
徒老公生富貴老更好初隨鵷鷺翔中都一麾一節今<lb/>
南驅為溟渤中有蓬壺雅懐信在蓬壺島非要瓊芝與<lb/>
<pb n="KR4d0252_WYG_004-22b"/>
瑤草公原自有長生道藤床紙帳二十年上至泥丸下<lb/>
丹田孰非可為地行仙十月十日祥雲凍賀客休投龜<lb/>
鶴頌倚雲自伴寒禽哢<hi>倚雲亭名</hi>
　　　陳刪定日華除廣東憲取告中志深攷古之語<lb/>
　　　因扁齋曰考古齋<lb/>
東都有人持漢斧南國無人擊周圄未從刀鋸宥者三<lb/>
先即桁楊聴之五五三異念同一仁聖賢典故公日新<lb/>
心從仁上勘得道筆與民間㸃為春百未試一刑㡬厝<lb/>
<pb n="KR4d0252_WYG_004-23a"/>
忘其勞績况恩數天語疑由公出然公心黙與天通故<lb/>
持平已遂留何須責難未了歸可圖課效九章三章外<lb/>
㳺心千古萬古初剖斗折衡還未可非緜蕞莫矯叢脞<lb/>
結繩之外畫冠餘作古幸無嫌自我<lb/>
　　　賀徳慶陳倅生朝<hi>光祖字世徳本貫興化軍二月二日</hi>
無伏無臘壺中天不煙不火壺中仙壺天固自逺世界<lb/>
壺仙還自結世縁昨夜壺公山外望壺公駕鶴隨仙仗<lb/>
逃身下降唐謫仙襲姓前生漢丞相四時之氣春為冲<lb/>
<pb n="KR4d0252_WYG_004-23b"/>
誕彌况在春之中一段乾坤竒特意三朝文學老成風<lb/>
通守通班蓋其寓澤民致主酬吾素收拾平生塵外逰<lb/>
追尋疇昔壺中去春秋過隙了不知甲子循環浩無數<lb/>
　　　壬戌仲春隆慶因老留上藍與璉老徃還余續<lb/>
　　　後至相過浹旬言别<lb/>
山立堂堂古白眉一龍一象殿江西春秋多寡弟兄是<lb/>
朝暮徃還賔主誰藤坐蒲團邀二妙其間著我成三笑<lb/>
無夏無彞跡自融不儒不釋心相照逺公送出如欲留<lb/>
<pb n="KR4d0252_WYG_004-24a"/>
陶令辭行如欲休殊覺上藍今勝踐少分前輩舊風流<lb/>
　　　過南安接孟使君辭警䇿多矣復承遣持追恵<lb/>
　　　詩遂足度嶺所賦梅還謝萬一<lb/>
坤元分氣謂無間南崖北崖纔尺寸地寒地暖差之半<lb/>
乾元分氣謂無頗南枝北枝能㡬何春早春遅差爾多<lb/>
我來幸未全失䇿南枝早退不留跡北枝晚出猶㺯色<lb/>
驚見北枝問南枝寒香羞受時輩知隨清風入孟郊詩<lb/>
詩之視梅類髙致孟之視詩渾細事至大至剛浩然氣<lb/>
<pb n="KR4d0252_WYG_004-24b"/>
其詩拔我塵埃餘其氣充我情性初吾自覺吾非故吾<lb/>
</p>
<p>
</p>
  </div>
</body>
</text>
</TEI>
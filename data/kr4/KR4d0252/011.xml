<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集巻十一</head>
    <p>
<pb n="KR4d0252_WYG_011-1a"/>
欽定四庫全書<lb/>
　縁督集巻十一　　　　　　　宋　曽丰　撰<lb/>
　　啟<lb/>
　　　轉官謝丞相啟<lb/>
招致煩言改除散吏歸家引咎猶虞司敗之深文積日<lb/>
計勞豈謂考功之浪許秩増者一事反其常其得而不<lb/>
驚乎所慚者非據爾竊以古之宰邑職曰字民用度無<lb/>
濫門稅租有彛矩畀田授地僅什一之征供吏給徒能<lb/>
<pb n="KR4d0252_WYG_011-1b"/>
幾何之費惟厚予而薄取故少毁而多譽屬者縣家之難<lb/>
甚哉財計之重月輸郡帑寧容差緩於崇朝季撥漕儲不<lb/>
許少遲其浹浣均泛用於有常之外取羨數於已足之餘幸<lb/>
而辦頻年新賦之粗登甚者責累政宿逋之併償上馭<lb/>
下不寧於束濕孰敢它辭卑扣尊何啻於探湯安能自<lb/>
愬媮塞目前之責寖招李下之嫌輕信浮言勇行成按<lb/>
諸公非善回天者一敗豈免掃地耶莫之苟逃何以平<lb/>
進兹盖伏遇某官學融上達識㑹大通一於好惡之偏<lb/>
<pb n="KR4d0252_WYG_011-2a"/>
詞參以是非之至理偶然詿誤獨不與故犯殊或者詆<lb/>
訶得無從私意出一怛動衷之莫禦百端致曲而不辭<lb/>
先裁以中始白於上暴勝立威之酷直期鑠金蕭何用<lb/>
法之寛曲賜全璧了知漢網之闊一出伊衡之平成始<lb/>
成終吾君吾相某敢不勉尸清净恭贊明良三沐三薰<lb/>
華封人孰盡祝堯之意一飲一啄王仲淹何敢忘孔之<lb/>
恩不至䘮元未論報本<lb/>
　　　赴廣倅上潘直閣啟<lb/>
<pb n="KR4d0252_WYG_011-2b"/>
散職歸休誤恩起廢一行作吏半刺雖未為卑十國為<lb/>
連元戎顧猶在上上下所存名分然也起居之缺禮文<lb/>
可乎將以斐然致其敬止恭惟某官為質也敏得天之<lb/>
全切磋琢磨不煩師友之力視聽言動能著聖賢之功<lb/>
學問成而噐識隨之聲名出則人望歸矣得官未稱其<lb/>
徳為政不専以才推此一心所事循吏傳之事形諸千<lb/>
里其民華胥國之民舉嚴陵之政聲合婺女之鄉譽朝<lb/>
發衆口夕聞九天詔除漢郎自有典故擬議廣帥它無<lb/>
<pb n="KR4d0252_WYG_011-3a"/>
老成十四州安得以自伸二千石又從而相屈堅持一<lb/>
靜坐鎮百浮但凝清香而飲醇酎不治而治餘尚何求<lb/>
元功之功自可不朽某决科餘三紀改秩十七年貧則<lb/>
如初悔之似晚耕焉之謀以仕焉而廢差毫繆千薦者<lb/>
之力比按者則輕進寸退尺又抗塵容而出下䇿三城<lb/>
水陸征租之入八邑軍民口體之須孰非長者所能為<lb/>
何庸闗决未必丞哉之不負有幸依栖倚髙門如末至<lb/>
何奉急詔恐遄歸爾猶及署姓名於紙尾何當効筆硯<lb/>
<pb n="KR4d0252_WYG_011-3b"/>
於公餘狄青還奏粤功南海一澄而終晏宋璟入為唐<lb/>
相巨川初濟而已恬併作頌聲永為口實<lb/>
　　　謝五府堂除廣東運幹啟<lb/>
改秩銓曹初心未遂充員漕幕一飽有涯况適及期而<lb/>
便即禄較其名此視彼則不及揆以實得償失而有餘<lb/>
欣然下拜受之可以藉手歸矣夫惟吏部之立法其責<lb/>
選人也過詳舉主之員猶未全固許赴調京官之闕不<lb/>
容入徒生羡心彼蓋有司吾其何恠身為天子之宰相<lb/>
<pb n="KR4d0252_WYG_011-4a"/>
職事非與它同手握人物之權衡恩施可自己出營營<lb/>
失意者徃徃歸身焉卑者求髙外焉匄内朝論儻無不<lb/>
允人才安得有淹或左輔右弼前疑後丞各自有見則<lb/>
甲可乙否彼非此是居多不同雖知其資所當然猶牽<lb/>
於勢而姑已矧兹躐等而有請疑若渉嫌而難從偶諸<lb/>
公獨不二三其言在今日豈非萬一之遇恭惟某官從<lb/>
初力學慕古大臣誠以反身與物未接而已信推而秉<lb/>
政同官不調而自諧每發抑揚官吏之機皆符中外搢<lb/>
<pb n="KR4d0252_WYG_011-4b"/>
紳之論須賢之効乃至此孤寒所蒙何幸邪有如疎庸<lb/>
未遽斥絶翻以筆研之末技信其胷中輙收馬牛之踐<lb/>
蹤置之門下豈謂表裏所該無異道不容清明之世有<lb/>
遺才爐韛一施饑寒俱免非以法予以人予似出大造<lb/>
無私之私未為官謀為禄謀實為小吏不幸之幸感深<lb/>
語淺恩重身輕不至糜捐未論報塞<lb/>
　　　通廣東漕使黄監簿啟<lb/>
久勞鎮拊遄擢轉輸便道之官咫尺入潮陽之路涓辰<lb/>
<pb n="KR4d0252_WYG_011-5a"/>
視事須臾回嶺表之春山嶽動摇軍民鼓舞恭惟某官<lb/>
學得師友志為聖賢蚤擅科名氣習猶如攻苦之舊<lb/>
亟登朝列聲容不改抗塵之初方快奮揚遽聞恬退謂<lb/>
得州亦可行志雖去國何嘗介懐由來清漳凡幾太守<lb/>
獨爾冦恂之借留一年餘信乎召伯之思自今日始榮<lb/>
陞一節馳按百城兹乗軺傳而來廼過侯藩之舊江山<lb/>
草木迎送改觀父老兒童見聞失喜來慰已恨其暮詔<lb/>
歸復疑其遄顧偏方之計孰愈於上京而重内之人奚<lb/>
<pb n="KR4d0252_WYG_011-5b"/>
容於久外某官不辭卑遊難避逺一充臺掾兩易歳華<lb/>
豈圖滿考之將書而獲大賢之是託雖百勤不補其一<lb/>
拙然終事敢渝其初心轉漕闗中鮑生安有為蕭相國<lb/>
之助羅致幕下烏公幸毋厭石處士之留<lb/>
　　　迎廣東運使坦大夫啟<lb/>
讞獄奏功疏恩易漕方驚西部奪我東風忽降新綸還<lb/>
公舊治車斾始行而遽返士民才送而又迎其為懽忻<lb/>
甚至鼔舞竊以粤嶠雖分於兩道計臺皆主以獨員編<lb/>
<pb n="KR4d0252_WYG_011-6a"/>
户農桑地僅一十四州之廣歳課出納錢幾五十萬緍<lb/>
而贏惟其斂少而散多是以易虛而難實由鈔法既更<lb/>
之後失鹺司所助之常慶典之恩既覃丁租之數又减<lb/>
歳事中熟有無猶可以通融民間水饑上下必至於窘<lb/>
束與其臨事巧營而旋救寧若先期嗇用而謹防聖賢<lb/>
不易之言今古難行之事非有學力孰塞弊源恭惟某<lb/>
官負抱渾涵薫陶成熟守潯陽之土不以五馬為榮而<lb/>
以千里為憂觀嶺表之風不以四牡為勞而以列城為<lb/>
<pb n="KR4d0252_WYG_011-6b"/>
念無事不以聞於上有功未始動其中廟堂相知恩數<lb/>
自異既徙官而増秩又移節而將輸豈其負才而難遺<lb/>
亦以知道而可用大學之義足用不廢於生財君子之<lb/>
心愛人莫先於節用粤自洙泗已有此學公從伊洛而<lb/>
得其傳號為老成非徒知取而知予深識大體不至傷<lb/>
恵而傷亷使夫小試其胷中可以大蘓於廣右㑹上引<lb/>
嫌之疏遂膺就便之除人情以前而信今天意移彼而<lb/>
恵此某一從度嶺便欲掃門受知未得所依聞命不勝<lb/>
<pb n="KR4d0252_WYG_011-7a"/>
其喜可傾方寸不出浹旬大夫未出疆望使華之不逺<lb/>
下士已執贄迎騎氣而敢遲<lb/>
　　　通坦提刑啟<lb/>
氣應三陽清流道長身將一節荒服春回融為嶺嶠之<lb/>
和斂作門閭之喜恭惟某官業履修大聲容煦温自載<lb/>
笑載言而充之莫非仁氣凡一州一路所感者孰不東<lb/>
風萬口合詞千秋為祝家人燕集忻懽滿引於椒花君<lb/>
子泰通超㧞上連於茅茹其可為慶所未易言<lb/>
<pb n="KR4d0252_WYG_011-7b"/>
　　　代坦運使到任謝兩丞相啟<lb/>
誤命將輸亟上引嫌之請公朝從欲尋疏易地之榮未<lb/>
出舊封已祗踐事雖便而濫式欣且慙伏念某生賦下<lb/>
材少從末學師友之功尚淺幸獲入官州縣之職備嘗<lb/>
僅能逃責晋叨讞獄政負空餐姑匄奉祠敢圖移節况<lb/>
飛輓夥繁之任非伎能緜薄所堪醝法中更二廣之儲<lb/>
今已貧於曩農田小熟常租之入東猶愈於西兹蒙以<lb/>
易而易難遂得避勞而就佚老矣何幸恩焉有歸伏遇<lb/>
<pb n="KR4d0252_WYG_011-8a"/>
某官學到太初道包羣有調元而一元正五風十雨皆<lb/>
得其時宰物而萬物平大鵬尺鷃各安於分遥憐嶺表<lb/>
遴選計臣一聞孤跡之未安兩與更除而弗厭衣朱公<lb/>
之繡官居難近於私居回墨子之車故部尤諳於新部<lb/>
暑月獲將迎之順暮年免奔走之勞一舉而數利集焉<lb/>
大造於逺人厚矣某敢不勉効尺寸規酬萬分轉漕闗<lb/>
中尚當傚酇侯給軍糧之䇿通量歳杪要少副冢宰制<lb/>
國用之心<lb/>
<pb n="KR4d0252_WYG_011-8b"/>
　　　代坦運使到任謝樞使啟<lb/>
誤恩將漕抗疏引嫌便道改除回車視事榮有餘而似<lb/>
濫喜不足以蓋慙伏念某學未及成貧不免出一入州<lb/>
縣簿領㳫來而相尋回視燈窻詩書幾至於髙閣更時<lb/>
閱歳覺壯成衰晋領平反厪逃曠斥敢圖移節而督飛<lb/>
芻南方鹽法之更揆之計額而少損東部户編之狹加<lb/>
以丁租之盡蠲問彛費則自如非長才而孰辦付之老<lb/>
拙豈謂徃來熟而利害詳將以亷勤或恐取予公而出<lb/>
<pb n="KR4d0252_WYG_011-9a"/>
内吝恩歸造化事出吹噓伏遇某官命世真儒清朝亞<lb/>
相樞極久歸於掌握璿璣獨斡於胷襟控制百戎山嶽<lb/>
不動而事定品題多士權衡無心而物平致使寒蹤例<lb/>
塵公選西臺已拜松楸偶在而可疑故治未離繡斧雖<lb/>
更而何厭晚景免疲於轉徙炎天省力於將迎新舊之<lb/>
交公私皆便所施厚甚何以稱之某敢不周視歉豐謹<lb/>
權出入雖無求於贏羡要靡缺其經常甲兵不問於廟<lb/>
堂已登平治軍餉猶飛於函洛豈憚驅馳惟誓糜捐庻<lb/>
<pb n="KR4d0252_WYG_011-9b"/>
幾報塞<lb/>
　　　代坦運使到任謝楊檢詳啟<lb/>
將西廣之輸援私嫌而有請易東隅之命乗便道而不<lb/>
勞雖化鈞甄録之公亦樞掾奨提之賜得之逾分處若<lb/>
為顔伏念某奮跡儒科投名官牒資格未離於州縣由<lb/>
緑得緋聰明已耗於簿書覺班成白讞獄方慙於臨遣<lb/>
匄祠豈意於遷除繄外計之非輕况僑居之不便懐疑<lb/>
無措忽拜新綸擬足未前復為故部其為便順之甚所<lb/>
<pb n="KR4d0252_WYG_011-10a"/>
愧僥踰之多雖降自天寧無為地伏遇某官受質已粹<lb/>
加功更深論著六經洗空百氏傳注之學䇿陳千慮壓<lb/>
倒三篇天人之言文行之髙公卿所重兩膺嚴召俱拜<lb/>
偉除持節觀風山嶽動摇而氣懾握蘭奏事星辰辟易<lb/>
而芒寒贊襄宥宻之功假借齒牙之論故令遲頓亦竊<lb/>
光華某敢不疾鞭其罷圖稱所骫終恐伎能之短全資<lb/>
契誼之髙王勃在前已幸平反之無失范蠡主内仍欣<lb/>
飛輓之有依<lb/>
<pb n="KR4d0252_WYG_011-10b"/>
　　　代坦運使通新除提鹽譚太博啟<lb/>
専城奏効一節陞華極目南中雖故在部封之内乘軺<lb/>
東下乃新遷臺治之初公朝尤遴於選人全廣遂為之<lb/>
増重恭惟某官受天間氣為世竒人刻苦燈窻専而且<lb/>
久討論經史博矣又精發為文章妙到古始逺而昌黎<lb/>
近而坡老筆端可與之後先大則文獻小則襄公忠槩<lb/>
當處以季孟四公遺跡五嶺殊尤既具全能自應大用<lb/>
一收朝蹟多望國子先生之還四播召音尚甘繡衣使<lb/>
<pb n="KR4d0252_WYG_011-11a"/>
者之拜豈醝事既更於近制而利權難假於常人輟此<lb/>
老儒鎮時浮議少需事定即詔公歸某嘗幸親賢喜將<lb/>
同事飛芻煑海均為出内之攸司移粟乞醯尚頼有無<lb/>
之相濟<lb/>
　　　通都提舉譚太博啟<lb/>
召節及門趣装上道詔留嶺表雖阻蓬島之清遊寵拜<lb/>
皇華亦為桑梓之盛事方當變法之後又適遷臺之初<lb/>
使者得人士夫増氣郵音所至喜色攸同竊以煑海為<lb/>
<pb n="KR4d0252_WYG_011-11b"/>
鹽生民通用浸浸豪强之用事紛紛鼓扇而為姦齊集<lb/>
其私主持以吏秦防其盗運載以兵漢室懲弊而張官<lb/>
魏人建言而置使攷唐遺術比古益精𣙜端雖發於琦<lb/>
課最廼成於晏大農㑹計増入十倍之錢末歳通量實<lb/>
當大半之賦雖若有益於國多矣謂之不奪於民得乎<lb/>
初焉出於因陋而為之久則視以為常而加甚官販官<lb/>
鬻侵漁市價而獨擅利源計租計丁抑配農家而重為<lb/>
蠧本物窮必反道變斯通推行固要人之有才職守尤<lb/>
<pb n="KR4d0252_WYG_011-12a"/>
嫌名之不正顧今天下皆𨽻常平唯是嶠南近纔更始<lb/>
去其兼者所以専其任表以都者所以大厥稱移司蒼<lb/>
梧用控全廣事勢須首尾之應屬官為東西之分物論<lb/>
間疑其非難摇國是詔書大勇於發正藉人收付以四<lb/>
十二州之重權出於二三公之精鍳恭惟某官資㧞物<lb/>
表學窮氣初渾渾先秦之文章凛凛後漢之氣節澹菴<lb/>
渡海獨與從遊連帥還朝首先薦召有以結兩公之好<lb/>
知其為特立之人苦遭當道之豺甘作退飛之鷁普寧<lb/>
<pb n="KR4d0252_WYG_011-12b"/>
之治聲方著侍從之鹺論又陳非頼粤人孰諳粤人之<lb/>
肥瘠不資朝士莫酌朝論而從違兩端皆全五嶺希有<lb/>
獨惟門下卓在選中方報賜環踵聞持節嚴夫子懐土<lb/>
光生友壻之門朱買臣歸鄉喜動故人之色人皆羡只<lb/>
公獨晏如雖姑假途寧㣲旬浹之欵曲肯畧温席試發<lb/>
生平之討論近功有以權之逺業於是卜矣某濫聫末<lb/>
至之客欣拜先驅之塵嘗識江南之風流要從名下而<lb/>
即可蜚蓬蹤跡猶幸遇國子韓先生於八千里之餘汗<lb/>
<pb n="KR4d0252_WYG_011-13a"/>
簡馨名何當繼曲江張相國於五百年之後僉所期望<lb/>
亟其勉旃<lb/>
　　　賀坦提刑轉官啟<lb/>
黼坐攷功繡衣増秩元康大夫之爵聊復償勞直指使<lb/>
者之風愈為増重蒸出兩眉之喜散為一路之春恭惟<lb/>
某官平生所行一出於學直從起居飲食而始次第用<lb/>
功推至進退升沉之間率常任理幾書奏最一節詳刑<lb/>
平反未嘗以為功全活無意於望報計日計月之事非<lb/>
<pb n="KR4d0252_WYG_011-13b"/>
公本心懋賞懋官之恩有國常制姑事循進尚淹老成<lb/>
或謂年老之遷殆為驛召之漸一朝而上百志以酬某<lb/>
淺學辱知之深愁顔聞報而喜身登八使一官何足以<lb/>
為榮賞及近功逺業可知其得睠足深賀者姑少遲之<lb/>
　　　賀廣東提刑坦大夫特轉一官再任啟<lb/>
雅意解歸特恩因任文階再轉僅酬四牡循行之勞使<lb/>
指重宣大慰百城挽留之望嘆公已久於在外幸我猶<lb/>
得以相依恭惟某官氣宇渾涵官途緜歴嶺表半行吟<lb/>
<pb n="KR4d0252_WYG_011-14a"/>
之跡潯陽餘坐嘯之聲蠻俗告勞聊復詘馬長卿之徃<lb/>
越人蒙徳自當趣嚴夫子之還姑以内外更迭之制酌<lb/>
其中合於日月論思之地擇所處一路皇皇恐失所頼<lb/>
九重徃徃重違其情寧屈一賢以寛南顧竚恢殊效而<lb/>
速北歸但一二可書則不磨况尋常何立而非偉凡是<lb/>
逺業所存者直於今恩而卜之某蒙韓見知借漢為頌<lb/>
衣繡使者久驅馳於琅琊泰山之間觀風大夫行超㧞<lb/>
於光禄大中之上繼今以徃可賀猶多<lb/>
<pb n="KR4d0252_WYG_011-14b"/>
　　　代賀提刑坦大夫轉官再任啟<lb/>
疏榮進秩一時再拜於殊恩乗傳觀風新節復循於故<lb/>
部慰一路願留之切表九重見信之深傳者翕然為之<lb/>
甚喜恭惟某官資充以學實侈於名榮路當翔於太清<lb/>
宦遊肯屑於二廣専城課効政聲已甲於西州攬轡詳<lb/>
刑風采又傾於東土寃獄屢雪寒鄉皆春但積勞而著<lb/>
功合由外以除内懲數更之弊漢宣爰賜以褒書責久<lb/>
任之勲郭伋尚稽於召命朝論自定公歸少遲某方藉<lb/>
<pb n="KR4d0252_WYG_011-15a"/>
餘輝兩逢盛事聞音至止如已得之久次而轉為大夫<lb/>
固未足為揚子雲之賀使訖而還報天子當有以酬馬<lb/>
相如之勞頌詠之私敷宣罔既<lb/>
　　　通廣東漕使馬少卿啟<lb/>
一官左計改秩未諧再調南來趨風有便正萍蓬苦自<lb/>
飄泊與繡斧適相後先得所依棲謂之幸㑹恭惟某官<lb/>
飽韜有本之學熟揉不羣之資娯嬉成文章俯取上第<lb/>
漫浪出仕宦洊試中都隨職髙卑結知君相郎星拱北<lb/>
<pb n="KR4d0252_WYG_011-15b"/>
致主之願未畢酬卿月照南觀風之行不憚苦藏哲於<lb/>
晦以嚴行寛或謂恩比湖而加深斯宜坐與嶽而俱穏<lb/>
嶺表將漕㑹猶未得其人荆南平反公有已試之效疏<lb/>
恩下詔易節按城豈二路上游控山川之交而一心兩<lb/>
耳熟風聲之久取道不逺成功可期湘人送而廣人迎<lb/>
徒爭境上軺車遣而鋒車召恐在道中再歸近君始畢<lb/>
逺業頌言未盡國史不遺某百拙招窮半生坐懶情性<lb/>
躭筆硯是物莫移詩文汗馬牛於饑何補一行作吏而<lb/>
<pb n="KR4d0252_WYG_011-16a"/>
幾困再轉為丞者三年雖多薦書偶一戾格復墮選調<lb/>
來為下賔蕭何漕闗中或略藉鮑生之計裴腆在幕下<lb/>
終須期劉晏之知雖無他長敢不自效<lb/>
　　　回廣東李帳幹啟<lb/>
曵裾邂逅已嘗傾意於一見之間轉首差池豈料同官<lb/>
於十年之後並時來上託契則終書尺過於殷勤禮數<lb/>
似乎顛倒恭惟某官好學成癖與書忘形燈火新功半<lb/>
出科第之後旂常逺業初試州縣之間不輕一尉而安<lb/>
<pb n="KR4d0252_WYG_011-16b"/>
之可見平時所養者未露厥頴已雷其聲方梅福觧南<lb/>
昌之官浩然期於有立維漢朝虛東觀之選疑以直而<lb/>
不容復此斜飛而南何時穏歩而上知音不少待價未<lb/>
遲某有志無資始勤中勌謂道可自文章而入試浪用<lb/>
工然學不為性理之歸終難傳逺方悔少作而収初心<lb/>
技忽癢而復為喜至狂而莫禁闗鍵徧求于前輩源流<lb/>
肯徇於専門青出於藍誤以師道為坡公之派白守其<lb/>
黒幸幾商容發老子之機大道得新聞公家直餘事<lb/>
<pb n="KR4d0252_WYG_011-17a"/>
　　　代運使賀坦憲陳廣西漕啟<lb/>
肅奉綸恩晋將漕計觀風察吏易地似勞上塜過家取<lb/>
途良便所得適如其所願相知皆快於相傳恭惟某官<lb/>
學得其宗氣充所養潯陽鎮撫課效有餘而未嘗事名<lb/>
嶺表平反活人無數而不以為徳驅馳四牡首尾三年<lb/>
顧桁楊之久空思松檟而欲掃顯以西部殊愜中心榮<lb/>
擢里閭衣繡何如於衣錦飛輓芻粟養兵不外於養民<lb/>
要使二者之適其中或於初焉而卜所處討論有素施<lb/>
<pb n="KR4d0252_WYG_011-17b"/>
設可知闗中給軍糧雖似屈酇侯之重冡宰制國用要<lb/>
何害周公之清所行固有後先其業均為逺大某結交<lb/>
雖晚荷愛惟深屬聞報之已遲恐餞行之莫逮錢流地<lb/>
上竚䇿木牛流馬之勲粟移河東喜借山玉淵珠之潤<lb/>
　　　代廣東帥通廣西漕到任啟<lb/>
九重遣使出觀五筦之風三命申恩仰見一人之睠軺<lb/>
音俶至臺事鼎新幸聫嶺表之遊敢贊門䦨之喜恭惟<lb/>
某官才將以徳學世其家經術精深繼泰山先生已絶<lb/>
<pb n="KR4d0252_WYG_011-18a"/>
之統文章俊逸下紹興尚書未到之工聲華久播於搢<lb/>
紳歩武合登於閶闔直指固由於親擢南遊亦近於斜<lb/>
飛自東至西雖餘千里道途之邈以閩視粤豈有百城<lb/>
風物之煩是謂自卑而升髙毋云以逺而易近况綿歴<lb/>
之已熟何將輸之足勞區區粟輓而芻飛徃徃絃鳴而<lb/>
鴈落行上木牛之效南海澄清竚歸金馬之居北辰宻<lb/>
邇它時竹帛所載竊意權輿於今某専閫無功餘光是<lb/>
頼錢流地上富民遄聽於封侯粟移河東隣國庶免於<lb/>
<pb n="KR4d0252_WYG_011-18b"/>
為壑<lb/>
　　　代使長馬少卿囬廣西林轉運判官啟<lb/>
當路知音列上牧民之最公朝懋賞晋膺遣使之華祗<lb/>
拜新榮囬瞻故治所識草木亦先光輝恭惟某官踐揚<lb/>
有聲操履無玷施設發於持滿聲華日以増髙佩綰左<lb/>
符留餘恩於已去之後轉輸上䇿卜成效於未試之初<lb/>
視事幾何聞風悚甚更能持以不倦必當卓然可觀雖<lb/>
近功非逺業所闗然外計乃中除之漸竚膺急詔入踐<lb/>
<pb n="KR4d0252_WYG_011-19a"/>
華途某嘗幸同寮後欣聫部錢流地上雅知游刃之餘<lb/>
粟移河東宻藉富隣之潤<lb/>
　　　通廣東提刑呉大卿啟<lb/>
一賢入耳再紀闗心墨綬兹來何幸際乗軺之始繡衣<lb/>
它出未遑躬負弩於前喜初至於失眠懼復為之欲汗<lb/>
兩紛交奪朋素小遲恭惟某官秉彛不羣絜矩有道悠<lb/>
然雋味得於經史子集之中爛其雄文發於碑銘記序<lb/>
之内揆以古而合施於時也宜朝廷羽儀王度黼黻小<lb/>
<pb n="KR4d0252_WYG_011-19b"/>
却猶合内相之任方諧物期上卿不為左遷之官未與<lb/>
人稱枘方難入材大莫容與其枉尺而直尋寧若屈身<lb/>
而伸道彼退此進燈火十年之功小窮大通簡編千載<lb/>
之業論久復定恩優如初鵬怒如飛視草盖分内之事<lb/>
鴻漸於陸觀風且嶠南之遊綿亘二十一州縱横三千<lb/>
餘里華輶所歴竒觀之多山嵒養於虛豁如顔子石筍<lb/>
立於獨挺若伯夷至止發揮歸歟收拾凡是馬遷所感<lb/>
慨一於史記而吐傾比初述而更髙為後傳也必逺某<lb/>
<pb n="KR4d0252_WYG_011-20a"/>
不足受道未忘學文攻苦無功逐貧不去三百人進士<lb/>
之末二十載選人之中置散日多滛思風月養慵年久<lb/>
疾視米鹽恩與陞朝法應宰縣雖曰貴於撫摩耳其如<lb/>
責以辦治何何况直鈎非宜於釣所至竭澤孰可以漁<lb/>
淛視江而猶難廣校湖而差易容堪措手猥用投身獄<lb/>
訟希疎曽未桁楊之卧臺評宻邇豈無牒牘之移亮其<lb/>
無它恕所不及俾安南國之跡當盡子民之心退食之<lb/>
餘讀書而已松林無事何當得雄著傑作而編之桂筦<lb/>
<pb n="KR4d0252_WYG_011-20b"/>
有詩猶可續名山大川所藏者儻容附見庻獲流聞<lb/>
　　　代人賀洪閤學除内翰啟<lb/>
解直延閣升華玉堂雖文聲素髙當居詔誥之任然恩<lb/>
數特異實擅搢紳之榮郵報四傳輿情胥愜竊以禁林<lb/>
清選天子私人賁時華國之文固須大手引誼格君之<lb/>
職更要真儒况侍燕閒每承顧問隂贊萬機之决誠為<lb/>
二府之儲何竢上臺方資燮理始稱内相已藉經綸惟<lb/>
才學噐識之兼全庻文章事業之俱到恭惟某官妙得<lb/>
<pb n="KR4d0252_WYG_011-21a"/>
父兄之授志惟聖賢之歸加以薫酣至於成熟鄴侯三<lb/>
萬巻涌在筆端吏部二百年推為盟主曩居青𤨏獨對<lb/>
紫薇代王一言之間増國九鼎之重比還朝列平擢史<lb/>
官雖云汗簡之傳繫人榮辱孰若黄麻之草闗國重輕<lb/>
付之老成僉所厭服某慕用久矣傳聞忻然惟前此之<lb/>
名公多繇兹而大拜院中驚見猶未為令狐綯之光門<lb/>
下平章始可為李徳裕之賀<lb/>
　　　賀留樞宻啟<lb/>
<pb n="KR4d0252_WYG_011-21b"/>
解慎坤維留登樞筦恩等執政非徒擅上澤三世之榮<lb/>
身居當途又可為下光千載之業士類驚聞而増氣國<lb/>
人喜至而破顔惟軍旅尚深沉之機故廟堂建宥宻之<lb/>
職尊卑分為四級厥品有差長貳俱握五符其權無二<lb/>
况百二山河之半失盖六十甲子之一周天運既窮則<lb/>
必通國數久竒而將偶版圖故土非為問罪之舉莫能<lb/>
自歸帷幄謀臣不能循常之時容可苟處加之同事僅<lb/>
乃二人房雖方欲與杜而共圖召未必肯為周而久駐<lb/>
<pb n="KR4d0252_WYG_011-22a"/>
一旦忽專其任百端皆仰其成内而進謀决可否於陳<lb/>
平之口外而督戰寄勝負於裴度之身其為責人已重<lb/>
乎在當今誰能勝者恭惟某官才髙不露噐大莫涯摩<lb/>
撫蕃宣已闚鎮浮之有餘量論思獻納更卜經逺之無<lb/>
遺謀贑上難摇之聲已能復廣於江西蜀中既驗之䇿<lb/>
豈不可移於天下輿情所期者如此聖意其出於是耶<lb/>
報至國門詔司兵柄自從槖平陞二府尋常典文之皆<lb/>
然纔賜環徑入副樞二十年間之未有其為際㑹可謂<lb/>
<pb n="KR4d0252_WYG_011-22b"/>
闊希然睠厚則責望不輕而感深則答酬未易陸贄無<lb/>
籌之不效始可報君武侯有志而未伸甫能逃議彼王<lb/>
導謝安之懶計殆方叔召虎之罪人要恢君父之廟謨<lb/>
共雪祖宗之宿憤兵猶可練將實難求紹興兠鍪之舊<lb/>
人幸而未死則亦老矣乾道毬馬之新進非有所援其<lb/>
多訾歟裔緒顯㣲歴資深淺是皆不足多較莫若一無<lb/>
所拘得其材能雖㧞於小校下走可也負大智畧毋苛<lb/>
以曲亷細謹責之未聞已虛其心而衆不孚安有人百<lb/>
<pb n="KR4d0252_WYG_011-23a"/>
其勇而事難集任百摇勿移一定之力縱小阻無害大<lb/>
疑之勲此理灼然我公信否某誤蒙知已喜得除音賀<lb/>
客莫非諛意者初喜而終厭門生何容隠宜乎人頌而<lb/>
我規中心已見於前言末論敢申其餘意人惟鄧禹是<lb/>
附非舉才孰從而慰存上以留侯相期須决勝斯可以<lb/>
稱塞拳拳之素喋喋奚殫<lb/>
　　　代潘帥賀周丞相啟<lb/>
拜恩天陛陞位鼎司獨冠樞躔久篤宸衷之睠分持魁<lb/>
<pb n="KR4d0252_WYG_011-23b"/>
柄始諧天下之心聞風爭傳舉國相慶洪惟今上夐出<lb/>
古初聰明有得於生知邪正不容以形遁百僚庶尹擇<lb/>
人每猶難之三公九卿注意從可知矣自繼明已餘兩<lb/>
紀凡論相何翅十公其間得賢固不云乏所許立事曽<lb/>
未之償故自比年尤加遴選非雅負過人之噐豈輕容<lb/>
秉國之鈞恭惟某官忠勞兩朝夷險一節初排權倖嬰<lb/>
鱗敢前再入班行張膽如故兹皆由學問而發所以致<lb/>
聲華之歸荷槖玉堂愈重廷紳之望宻機宥命端為宰<lb/>
<pb n="KR4d0252_WYG_011-24a"/>
席之儲幾聞閧傳今果真拜雖臯視禹而有間然房非<lb/>
杜則莫籌衆正之路既開太平之基斯立某受知已厚<lb/>
借芘復多久苦肺經之重昏忽聞郵報而差醒望平津<lb/>
之東閤猶阻造前觧漢守之左符敢煩致曲賀仍有請<lb/>
僣實莫文<lb/>
　　　賀周丞相啟<lb/>
榮奉制麻顯登揆席斡旋樞極遐衝寖折於宻勿之中<lb/>
掌握宰衡公道頓伸於平章之始恩拜一日慶闗百年<lb/>
<pb n="KR4d0252_WYG_011-24b"/>
竊以廊廟有所設施搢紳謂之造化億兆衆安危所係<lb/>
二三公可否之間設若胸中猶未似天地之大措之天<lb/>
下孰非干隂陽之和適是方今之難殊非曩者之比由<lb/>
來國歩迭相盛衰粤在靖康百二山河之半失再逢丁<lb/>
未六十甲子之一周雖至數未易以竒耦推然常理容可<lb/>
以乘除卜物窮當變天定必回况漢徳無不思之民而<lb/>
敵人有可襲之釁左賢王右賢王爭立之怨當自相攻<lb/>
前將軍後將軍並發之機豈宜少緩𬗟惟上意雅在中<lb/>
<pb n="KR4d0252_WYG_011-25a"/>
原事雖分委於羣才功實責成於兩相内而修政列辟<lb/>
惟武侯率以忠勤外而董帥三軍視裴度為之勇怯敢<lb/>
負重任非循常人恭惟某官得委和所鍾為致逺之噐<lb/>
連收科級率以上文章道學而獨優兩入班行皆因排<lb/>
近戚倖臣而輙出方當甘於投散地已料可以為貴人<lb/>
改元淳熈復位侍從滿意田千秋之對立可封侯安知<lb/>
張九齡之還尚煩視草更歴二府遲廻七年幾虛爰立<lb/>
之傳今果具瞻之慰自一命累陞於一品悉膺内除由<lb/>
<pb n="KR4d0252_WYG_011-25b"/>
三館直至於三公皆擅清選睠如此厚公若為酬江左<lb/>
以來不翅二百年之久河南之外未取一塊土以歸誰<lb/>
非駕說於天時曽莫歸尤於人事六朝已失今日何懲<lb/>
為國計莫出於用人得士心無先於虛已專援親舊固<lb/>
無以擴大公至正之門必逺嫌疑恐未免為曲亷小謹<lb/>
之道謝安石之舉姪為上將源乾曜之黜男為外官顧<lb/>
何拘之有哉惟其是而已矣凡百事機之予奪一視理<lb/>
道而從違我二輔臣無苟容心於上彼百執事敢不努<lb/>
<pb n="KR4d0252_WYG_011-26a"/>
力而前一意主張而勿摇十年恢復而可必報君無未<lb/>
了之事歸老有可言於人某聞報増歡撫懐過慮調鼎<lb/>
不能無忌於水火之攸激和羮安得有嫌於鹽梅之相<lb/>
資儻俱不言空為趙憬賈忱之更遜寧小有異奚害姚<lb/>
崇宋璟之同歸推此一心形於四海迄致泰平之極治<lb/>
始為燮理之全功至若疎庸甘於潦倒薦人至二千石<lb/>
想不欲犯移權之名除吏幾八百貟卒未敢為挾故之<lb/>
請夫前所告盖出於忠<lb/>
<pb n="KR4d0252_WYG_011-26b"/>
　　　代人賀韓户部除兵部兼知臨安府啟<lb/>
版曹奏効黼座疏恩改服夏官似用平遷之典就開京<lb/>
府實膺隆寄之榮孚號一頒師言胥悅伏惟某官貴家<lb/>
令胄明世偉人藍綬効官蚤值功名之㑹黒頭遇主遄<lb/>
登侍從之班試以浩繁投之倉卒刀有餘刃目無全牛<lb/>
人疑未究其長才上謂猶堪於巨用帥閫首推於大尹<lb/>
難得其人國威全寄於重兵孰尸其籍一身二任前軰<lb/>
罕能唐朝中葉以還呉湊一人而已執事今分其羙闔<lb/>
<pb n="KR4d0252_WYG_011-27a"/>
朝皆歎其公趙廣漢得民心行為京兆之治最楊宏禮<lb/>
知軍務上繼越公之家聲某慕名積有年聞報不勝喜<lb/>
長安見日亟上九天之梯尚書植槐端為兩地之兆將<lb/>
來所賀復大於今<lb/>
</p>
<p>
</p>
  </div>
</body>
</text>
</TEI>
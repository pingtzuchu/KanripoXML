<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集巻八</head>
    <p>
<pb n="KR4d0252_WYG_008-1a"/>
欽定四庫全書<lb/>
　縁督集巻八　　　　　　　宋　曽丰　撰<lb/>
　　七言律詩<lb/>
　　　江水出峽<lb/>
衢婺徽嚴水固豪其如所至與山遭當難進處雖回避<lb/>
到不平時輙怒號出峽衝開崖脚闊迎潮激起浪頭高<lb/>
乘風終作歸墟去畧湧三山駕六鰲<lb/>
　　　慶元改元浦城桑田大稔余按視次告父老<lb/>
<pb n="KR4d0252_WYG_008-1b"/>
農桑初軫素餐憂幸爾天然大有秋壯穗凝鎌黄䆉稏<lb/>
柔絲滑杼白綢繆黎明婦女放鷄犬薄暮兒童歸馬牛<lb/>
飽煖自聊毋背本輕肥相尚莫隨流<lb/>
　　　丙辰十月風日積暖浙間花卉俱開<lb/>
廣中冬氣作春蒸浙土如之得我驚桃李猖狂爭竊發<lb/>
昆蟲齷齪學微行向南栁可為先進投北梅猶是後生<lb/>
物理乘除自相補速成未必似遲成<lb/>
　　　冬晴<lb/>
<pb n="KR4d0252_WYG_008-2a"/>
一晴初已渉秋殘晴到冬深興未闌不雨雪空聊爾濕<lb/>
無霜風自甚哉寒出乘氣末羣陰亂歸抱精元萬物安<lb/>
深想莫如堅坐是還家毋更負蒲團<lb/>
　　　頽春渉途<lb/>
曽謂東風意向偏也從僻處放春妍山山長草青無間<lb/>
樹樹成陰緑不專黠獸幽居疑辟地俊禽高舉欲登天<lb/>
物情不一吾何擇出處升沉任自然<lb/>
　　　題李達先靜暉軒<lb/>
<pb n="KR4d0252_WYG_008-2b"/>
瀟洒一區山四圍朱簾高捲晝陰移三竿已上其誰報<lb/>
一線初長也自知鼓腹曬書春拍拍蓬頭晞髮暖垂垂<lb/>
晴窻大得忘機趣渴爵窺盆更不疑<lb/>
　　　江路見梅懐泉臺留主宰王提幹<lb/>
强號梅為自在春淡粧貴不失天真園林爛漫空多事<lb/>
籬落伶俜倒出塵無竹無松自風韻得江得月更精神<lb/>
清高惟雪可相配次有冰臺兩玉人<lb/>
　　　呈羅春信<lb/>
<pb n="KR4d0252_WYG_008-3a"/>
受命鍾材不已凉未論道徳與文章晚謀事事成迂叟<lb/>
羇跡年年是漫郎銳意向前旋磨蟻灰心求退觸籓羊<lb/>
車中幸有司南柄試與迷途指大方<lb/>
　　　寄臨汀推官伯壽二首<lb/>
觧官赴調出臨川倒指侵尋十二年文學背時招白眼<lb/>
功名迂路得華顛胷中要與天相似分内姑安理自然<lb/>
素業更須頻㸃檢有無可以上青編<lb/>
都下燈前别酒闌我歸江國子閩關鯉魚不送書來去<lb/>
<pb n="KR4d0252_WYG_008-3b"/>
蝴蝶猶將夢徃還抵掌伊吾灰壯念折腰彭澤汗衰顔<lb/>
十年以後來相問收拾俸餘歸買山<lb/>
　　　庚戌長至稚子杓覔詩賦一篇以警之<lb/>
芸芸草木色方枯坱坱乾坤氣又嘘凋嵗似吾華髮後<lb/>
稚陽如子妙齡初冬寒乍暖宜磨墨日短初長好讀書<lb/>
一字未之曾究竟百年何者是權輿<lb/>
　　　過嚴關<lb/>
誓不南遊今復遊東西雖異等南州妻兒累已何人免<lb/>
<pb n="KR4d0252_WYG_008-4a"/>
行止關天不自由伏櫪過陂從野馬乘流遇坎任虚舟<lb/>
嚴關猿鳥休相笑更過梅關笑却羞<lb/>
　　　再與鼎臣遊龍門寺<lb/>
初嘆來遊未必重等閒十載又相逢壁間古跡塵輕涴<lb/>
物外初心病暗攻坐上酒生冬暖意簷前梅弄歲寒容<lb/>
半酣僧不須烹茗自有山雲可盪胷<lb/>
　　　赴瓊州次大蓼灘風雨交作寒未艾也其勢欲<lb/>
　　　雪<lb/>
<pb n="KR4d0252_WYG_008-4b"/>
僕僕漫郎蹤跡孤星星迂叟髮毛踈三千里外辭鄉後<lb/>
十八灘前問宿初山未容雲思底麗風猶與雪議權輿<lb/>
有蒲團在不能享吾䇿從今悔讀書<lb/>
挈家隨牒一陽初視險如夷舟當車贑石罅中魚路寢<lb/>
楚天包處鴈蘧廬木無棄本藏於宻江不辭流受以虚<lb/>
萬物外吾詩者少惜乎南燕久歸歟<lb/>
　　　過快閣<lb/>
一回艤艦一翛然境界非凡人是仙山似平沉低吐月<lb/>
<pb n="KR4d0252_WYG_008-5a"/>
江如倒激仰吞天宜州乃事一朝去快閣之詩千古傳<lb/>
正恐癡兒小癡爾大癡身自與名全<lb/>
　　　予未遊碧落洞庚申舟行欲再遊不果<lb/>
竒觀曽邀我命車回車人問景何如山經盤古穿窬後<lb/>
水據𤣥冥漏泄初勝跡遺留榮利後塵心昭雪市朝餘<lb/>
重來雲霧不容入魚鳥相嗔太闊踈<lb/>
　　　昨與予遊如陳廣元張壽卿江伯記陳通卿皆<lb/>
　　　已上計矣獨鄒用之鄧繼高猶困阨况今相去<lb/>
<pb n="KR4d0252_WYG_008-5b"/>
　　　愈逺緬焉懐思因成兩詩各書一通寄之<lb/>
枕中肘後為渠空效騐如何小不同失馬安知非後福<lb/>
獲麟未必不終窮紀昌已費二年學造父猶爭三日功<lb/>
了却酸辛殘事業從教運塞與時通<lb/>
章貢三年兩到休况今又落最南州思君梅嶺不遮夢<lb/>
惜别葛溪猶漲愁子為坐窮知理道吾從遭病憶交遊<lb/>
明年肯為槐花出來㸔海瀕天盡頭<lb/>
　　　南海祠東海中有小山可著屋賦詩<lb/>
<pb n="KR4d0252_WYG_008-6a"/>
海裏山巔著數椽舂容仰止已翛然仙家自我有方丈<lb/>
沙界從今無大千萬物長春天不夜清風莫逆月忘年<lb/>
神遊不制夢回興未了君臣父子緣<lb/>
　　　題南海神祠前觀瀾亭<lb/>
巨靈開闢遺遐觀沙界之瀕碧所環外國連天疑信裏<lb/>
前山㸃地有無間眼隨羣有自起滅心與太虚相往還<lb/>
至止歸歟何所得心猶有剩覺空慳<lb/>
　　　宿南海神祠東廊候月烹茶吹笛<lb/>
<pb n="KR4d0252_WYG_008-6b"/>
祠宇沈沈海岸頭况逢冷夜耿清秋風前塵外笛三弄<lb/>
飯後月中茶一甌借我孤舟隨水住乘時一棹與天浮<lb/>
舊談八月流槎事豈料今來傍女牛<lb/>
　　　送劉薰卿<lb/>
未曽得儁利名場猶敢犯危煙瘴鄉大庾嶺高梅挺㧞<lb/>
東莞天逺海汪洋其凡飽以史収拾所異剛於詩主張<lb/>
歸數羣雄可雌視騏驎誰得擬康莊<lb/>
　　　四月觧官渡海陸出北流置舟在南雄又陸出<lb/>
<pb n="KR4d0252_WYG_008-7a"/>
　　　擬扵小春到家<lb/>
歸心如矢路如弓坐兀輕車又短篷百爾動摇山特立<lb/>
千斯窒礙水旁通往哉火倒西流影行矣霜迴北至風<lb/>
細數離官到家日一年强半在途中<lb/>
　　　歸途値去客<lb/>
歲晚乾坤閉未開地中方蟄振天雷山雲已覺成輕出<lb/>
塞鴈何為獨逺來失學齊侯隨馬去甘為墨子叱車回<lb/>
從今行止休多問有尼安知不有推<lb/>
<pb n="KR4d0252_WYG_008-7b"/>
　　　自廣至永豐呈熊直卿鄒用之鄧繼高<lb/>
斷梗歸從南海邉絶長補短恰三年聲音幸未移蠻氣<lb/>
鬚鬢疑猶帶瘴煙走俗抗塵吾老矣吟風弄月子超然<lb/>
褐袍可着終須脫鐵研雖穿請更研<lb/>
　　　觧官歸至永豐繼善伯熊寳臣敦禮昆仲皆化<lb/>
　　　去<lb/>
新自梅關返葛溪天心不與我心違市塵城郭依元在<lb/>
親戚交遊過半非紙上銜猶仍舊署腰間帶已减初圍<lb/>
<pb n="KR4d0252_WYG_008-8a"/>
候門童稚倚廬老幸不空教賦式微<lb/>
　　　北歸至廬陵過州學前記認舊遊嘆同舍之半<lb/>
　　　不在也<lb/>
久落殊鄉今始回學門未改舊崔嵬交遊髭鬢緑成白<lb/>
齋館簷楹朱上煤同舍無多登仕路連年已半入泉臺<lb/>
閽人怪我面塵土不道功名心亦灰<lb/>
　　　北歸見攝徐聞邑大夫乃舊同官邵雩都之子<lb/>
　　　為賦詩叙契<lb/>
<pb n="KR4d0252_WYG_008-8b"/>
贛邑交遊十大夫忘情詩酒邵雩都薾雲矯矯新龍友<lb/>
栖竹亭亭舊鳯雛燕馬北歸灰晚念海鵬南運壯初圖<lb/>
由來後好今分付車笠重盟幸勿渝<lb/>
　　　自廣歸至南康與蔡承之黎夏卿劉成叟相見<lb/>
轉蓬隨牒入畨禺中土交遊愈見踈嶺隔不容南至鴈<lb/>
水分無復北來魚徃還一介動千里終始三年纔兩書<lb/>
所賴清風與明月時將吾夢到君廬<lb/>
　　　辛酉冬罷歸至家自省<lb/>
<pb n="KR4d0252_WYG_008-9a"/>
彼哉言者固云云老矣歸歟敢自文不可以風霜後葉<lb/>
何傷于月雨餘雲性情與物常為一鷗鷺容吾便入羣<lb/>
古道從來得今笑天相知外任紛紛<lb/>
　　　觸物<lb/>
無我那虞物所侵從教物與我相尋雲頭翻墨任濃淡<lb/>
山頂潑藍隨淺深春色若空疑有著天工雖巧實無心<lb/>
可憐杜宇空多淚更笑黄鸝强好音<lb/>
　　　窮冬征途觸目省身<lb/>
<pb n="KR4d0252_WYG_008-9b"/>
青陽用事到𤣥冥萬彚營營幸歲成霜雪不仁偏嗜殺<lb/>
松筠有道喜含生巢居凍鵲常高遁血食飢鷹輙下爭<lb/>
自反吾身不攖物懸知物亦不吾攖<lb/>
　　　深冬積暖乍寒<lb/>
冬令將終尚未霜伏陰猶强遜愆陽連旬逗暖日驕放<lb/>
半夜邀寒風怒張蟲不開關平引退木無背本稳歸藏<lb/>
道消固自有時長世事那由得汝忙<lb/>
　　　赴康州有感<lb/>
<pb n="KR4d0252_WYG_008-10a"/>
辟書未上意躊躇蠻障無望車騎都允矣曲從人慫惥<lb/>
徃哉聊避鬼揶揄來鴻告至其欺我去燕辭行葢啓予<lb/>
南驥厭嘶自懐土東思初不待蓴鱸<lb/>
　　　至徳慶崖下回想松江山<lb/>
江灣一轉一重山自入江來幾轉灣檄到如風心倥偬<lb/>
船行似箭眼斕斑三塲題目那容緩一切工夫未得閒<lb/>
夾岸青峯可相約黄花前後待吾還<lb/>
　　　徳慶府城遶以荷池葉楙花繁時環望之紅緑<lb/>
<pb n="KR4d0252_WYG_008-10b"/>
　　　兩無間斷號為荷城記以唐律遺後來使君<lb/>
中置金城外玉池池荷挺㧞紉芳菲葉爭以緑環三匝<lb/>
花逞其紅曵四圍龍國繢人供佛坐蛟宫縫氏獻僊衣<lb/>
使君未佛且仙去紫槖朝真紅炬歸<lb/>
　　　假守晉康出郊勸農<lb/>
笑下籃輿上畫船百年詩具已遮前川通諸海滔滔是<lb/>
魚躍于淵圉圉然雲出山頭猶閣雨風行水面不停煙<lb/>
囊中隨意亂收拾容了勸農歸細編<lb/>
<pb n="KR4d0252_WYG_008-11a"/>
小隊近郊初省春杯盤緜蕝意殷勤叮嚀通國老和少<lb/>
黽勉及時耕又耘賣劒爾行移爾俗買山吾退了吾文<lb/>
試於農譜相尋認果是康州舊使君<lb/>
　　　郡齋與龔濟叔劉薫卿談詩<lb/>
其柰魚蟲草木何詩之機械也無多氣猶動志平心養<lb/>
聲可成文泛口哦𤣥酒太羮君子淡蕢桴土鼓聖人和<lb/>
鬼神天地與吾一相感相通豈在他<lb/>
　　　二月三日至薌山寺<hi>劉薰卿在焉</hi>
<pb n="KR4d0252_WYG_008-11b"/>
置身松下已忘塵况在松之上置身荒壘中盤平卧斗<lb/>
澄江外抱曲拖紳春熈天色如初醉煙肅山容若半顰<lb/>
晉郡猶餘晉時事幽人疑是避秦人<lb/>
　　　廣州登蓋海樓<lb/>
他求無可洗塵勞蓋海樓餘百尺高十萬人煙城繚繞<lb/>
三千世界水週遭偏於物外有雙眼正以胷中無一毫<lb/>
非與海鷗强相入海鷗無自是吾曹<lb/>
　　　天妃祠<lb/>
<pb n="KR4d0252_WYG_008-12a"/>
　　　　戊辰閏月晉康久不雨禱于聖妃諸祠拜罷<lb/>
　　　　雨大作連日沾洽賦詩誌喜<lb/>
兩鬢閒時為國蒼况乘五馬小騰驤方當赤地頞皆顣<lb/>
敢據黄堂心獨凉雷雨影從千里快犂鋤毛起一時忙<lb/>
少寛漢郡守丞責幸不空餐粟一囊<lb/>
　　　歲在已未與南康宰周丈君可相别至戊辰復<lb/>
　　　㑹于晉康次所惠韻謝之<lb/>
君詩莫把與同年絶岸孤峯自一邉氣質乾坤方判後<lb/>
<pb n="KR4d0252_WYG_008-12b"/>
規摹風雅未刪前想思鑒裏縻旬歳自秘囊中擘一篇<lb/>
留與江西為後社子孫不敢作私傳<lb/>
　　　増城丞嘉禾張元輔纔過郡輙去未及欵曲也<lb/>
　　　已而同校藝晉康<lb/>
易學淵源出義方緒餘猶作漢文章名高未及蓬萊島<lb/>
心逺寧輕鴈鶩行紙尾固無勲可䇿松間殊有味難忘<lb/>
諸公論薦休聞早且候珠璣滿一囊<lb/>
隨牒相逢瘴海邉經從不為小留連藍田晝短子姑去<lb/>
<pb n="KR4d0252_WYG_008-13a"/>
彭澤春濃我欲眠近境曽無携具日殊郷却有對床緣<lb/>
天知道大話長意借我黄花節以前<lb/>
　　　閒居幽歩<lb/>
歸歟無可荅休休小放吾心與目流山不去門如自售<lb/>
雲無留意似他求有如許栢得能古都幾何松若箇幽<lb/>
更有疎梅修竹在其他莫與子孫謀<lb/>
　　　桂樓<lb/>
重屋崢嶸据道周浪行良勌小淹留星無匿彩天澄夜<lb/>
<pb n="KR4d0252_WYG_008-13b"/>
雲不遺瑕月粲秋金氣方張猶重殺物華已結未多收<lb/>
老來姑置行藏事冩盡襟懐獨倚樓<lb/>
　　　李叔度與兒曹談道理余竊聽而記以一詩<lb/>
天地未分先立經自吾道外豈常行伊周孔子直方大<lb/>
堯舜文王純粹精新犢生時無次剩白牛熟後可縱横<lb/>
有言終與一為二予欲無言是混成<lb/>
　　　方罹殘熱忽值新凉喜而賦反悲秋<lb/>
晴宵如浸晝如蒸變氣知從激處生風不相饒乘木敗<lb/>
<pb n="KR4d0252_WYG_008-14a"/>
火猶自負與金爭纎阿洗月為純白少皥澄天作太清<lb/>
宋玉所悲吾所喜長哦聊復發秋聲<lb/>
　　　道傍有松為人所刳伐因自弔且慰焉<lb/>
秋時蔚蔚老槮槮羞與其他木作林獨以高風資衆望<lb/>
終為明徳累初心不容節抗皇天峻猶幸根盤后土深<lb/>
自有茯苓堪自壽願言黄帝勿幽尋<lb/>
　　五言排律<lb/>
　　　上浙東帥王尚書<hi>希吕字仲行</hi>
<pb n="KR4d0252_WYG_008-14b"/>
太古犧媧氏創為琴與笙氤氲弸混沌噢咻擘冥莖合<lb/>
氣歸三律分音麗五行未歌先協律無韻不成聲曲度<lb/>
初焉刌詩機寖以萌朝廷風化洽里巷頌聲盈𤣥鳥三<lb/>
夫倡卿雲百辟賡口姑隨所發心自得其平三代徳為<lb/>
政四詩辭見情揫收歸禮義㸃檢中章程傳久寧無雜<lb/>
刪多亦已精王通續似贅束晳補疑贏聖事難為僭時<lb/>
名可與爭道人中曠絶樂府四紛更體變從蘇李枝分<lb/>
入遜鏗舂容七字律挺㧞五言城老杜收全氣新功集<lb/>
<pb n="KR4d0252_WYG_008-15a"/>
大成統經唐末亂𣲖轉國初清歐定聖俞價蘇成山谷<lb/>
名江西容入社天下指為榮顧我耽餘習如今費半生<lb/>
閒中無益作醉裏不平鳴改罷令兒誦吟成喚客評槁<lb/>
肝隨血嘔枵腹欠書撐亂藁囊成癭狂題壁被黥捫心<lb/>
終鹿鹿揜俗强錚錚要得誰然否能為我重輕宗風晉<lb/>
王導詩學漢匡衡廢食毛錐子忘年墨客卿風騷潛出<lb/>
入古律恣縱横造化隨機掇江山與筆攖千年傳有嫡<lb/>
四海敵無勍妙韻敺三籟徽音逼六䪫何當被金石直<lb/>
<pb n="KR4d0252_WYG_008-15b"/>
可薦宗祊宿傑饒先駕新英聴主盟聞韶醒耳閼慕藺<lb/>
倒心旌傴僂循涯進慇懃曵蹤迎觀天醯甕坐持斧郢<lb/>
門呈魚未經燒尾龍猶要㸃睛金箆輕發膜銀海驟増<lb/>
明肯作招風木甘為附驥虻龍門難得到王府不妨傾<lb/>
訖我無嫌富山巖可以盛<lb/>
　　　别陸徳隆黄叔萬<lb/>
　　　　嵗在辛丑始識陸徳隆黄叔萬於江西帥辛<lb/>
　　　　大坐上握手論交而去戊申又㑹于中都徳<lb/>
<pb n="KR4d0252_WYG_008-16a"/>
　　　　隆得倅䕫叔萬得宰公安言别次課贈之<lb/>
辛丑隨浮梗鍾陵得盍簮潛蕃門若市斂板客如林氣<lb/>
宇黄陂闊詞源陸海深二豪談正劇一坐口俱瘖詩社<lb/>
初容入交盟後失尋雲山千里眼鑒寐八年心九陌迎<lb/>
連璧孤燈話斷金始猶疑面目徐復記聲音鰕菜隨宜<lb/>
簇茅柴取意斟行藏更見告文行互相箴憤敵常旁午<lb/>
憂時半孔壬清風晨揖袂明月夕離襟發䌫東流岸迴<lb/>
檣倒景岑荆江隨地巻蜀道與天侵通守諸侯土專彈<lb/>
<pb n="KR4d0252_WYG_008-16b"/>
百里琴長才優撫字暇日少登臨隠士隆中卧覉臣澤<lb/>
畔吟青城山鬱積赤壁樹陰森哀樂歸巴曲興亡入楚<lb/>
砧把杯空弔古搔首重傷今擁户鋒車急開緘詔墨淋<lb/>
擡頭高拱斗别手上捫參可畫安邉䇿無韜活國鍼寸<lb/>
心丹未了雙鬢白那禁顧我傷彊矯從今判陸沉磨礱<lb/>
閒筆研摹冩亂魚禽氣反風騷朴聲收鄭衞滛吾伊樵<lb/>
道上欵乃釣磯陰㧞茹終無忘彈冠老不任移書相答<lb/>
謝吾突誓長黔<lb/>
<pb n="KR4d0252_WYG_008-17a"/>
　　　贈别滕州法曹南劔張仲明<lb/>
天上張公子名家更好修文章虹貫日意氣鶚横秋桃<lb/>
李春風發桑榆晚景收丹心猶似在素業未容休黄巻<lb/>
堆胸次青雲出筆頭少迂蓬島歩聊作嶺南遊穩口開<lb/>
三語平心活一州陰功終有報㑹見襲封留<lb/>
　　　送五羊曽仲卿改秩受縣南歸<lb/>
近𣲖家于粤初封國自鄫要無非我族終不是它曽閲<lb/>
譜宗盟重聨官事契増居常多阻間僅獲一瞻承逆旅<lb/>
<pb n="KR4d0252_WYG_008-17b"/>
重交臂高談屢撫膺秋風樓上月雨夜案頭燈把酒相<lb/>
兄弟論文復友朋衆星朝北斗羣翼讓南鵬墨綬恩光<lb/>
爛花城喜氣蒸宜民條教出溢耳頌聲騰鶚牘交飛上<lb/>
鸞臺緩歩登難中須有立妙處要無稱顧我羞低首從<lb/>
今樂曲肱未忘為吏隠猶學在家僧念舊寧無感馳書<lb/>
恐不能官高餘健走可遣到廬陵<lb/>
　　　擬試以蟲鳴秋<lb/>
大化轉無休蟲那得自由暗中誰擘口閒裏共鳴秋氣<lb/>
<pb n="KR4d0252_WYG_008-18a"/>
感蟾蜍冷聲歸蟋蟀愁幽閨勤杼柚逺塞急衾裘豈不<lb/>
便鉗口而猶强出頭呶呶竟無益也勝喚晴鳩<lb/>
　　五言絶句<lb/>
　　　方稚川恕齋五絶<lb/>
求仁亦多途取近惟一路内恕以及人知君用心處<lb/>
安宅曠弗居浪自分彼已儻由恕門歸天下一人耳<lb/>
此道固非淺聖門兩三人佳名長在眼無實勿為賓<lb/>
一心貫羣倫乃是吾祖事耳孫不䋲武愧子兩大字<lb/>
<pb n="KR4d0252_WYG_008-18b"/>
視後而著鞭書此以自儆一言行終身要處君已領<lb/>
　　　寄内<lb/>
已復山上山何當口中口寫兹秋下心寄我女邉帚<lb/>
　　七言絶句<lb/>
　　　眇空閣<lb/>
　　　　妙山孫元濟建閣江瀕以館徃來士大夫余<lb/>
　　　　取韓文公瞰臨眇空闊之句題以眇空賦三<lb/>
　　　　絶句<lb/>
<pb n="KR4d0252_WYG_008-19a"/>
萬里江山遶畫欄要猶未離色塵間眼高更不著羣有<lb/>
獨與太空相徃還<lb/>
未慣觀空空可觀更參向上一機關大通與我合為一<lb/>
眼自有餘空自慳<lb/>
真空元在我胷中自外觀之枉費功孰是主人參透處<lb/>
也無實相也無空<lb/>
　　　值侯脩學趣儒人稍急因遺蓮花蓮實西𤓰於<lb/>
　　　吾宗翔叔作詩以勉之<lb/>
<pb n="KR4d0252_WYG_008-19b"/>
絳玉裁花碧玉莖亭亭香逺韻逾清羣仙競倚西風笑<lb/>
為報臨淮政已成<lb/>
珠房顆顆緑英英興味超然芹藻馨不必鐵槌撾碎却<lb/>
苦心應念子衿青<lb/>
紺色毬兒䕶水晶味甘如蜜冷如冰香風飄滿葵丘戍<lb/>
散與鴞林觧鬱蒸<lb/>
　　　道旁松<lb/>
撼雨號風太古音道中豈作買臣吟火雲蒸雨無逃處<lb/>
<pb n="KR4d0252_WYG_008-20a"/>
乞與行人數畝陰<lb/>
　　　題悟性寺卧雲堂呈源上人三首<lb/>
僧與白雲同住山夢同雲出覺同還勿移枕席下堂去<lb/>
堂下吾疑是世間<lb/>
一片閒雲逗半空僧間况復與雲同夢中不問華胥路<lb/>
直出無何入大通<lb/>
渠儂高卧傲吾徒不道吾徒反傲渠渠不得雲無卧處<lb/>
吾元自與太空俱<lb/>
<pb n="KR4d0252_WYG_008-20b"/>
　　　試宜黄侯湛墨<lb/>
跨竈傳家祖赤松吹煙授道悟元宗初懐不擬潘衡貢<lb/>
晚趨寧便薛稷封<lb/>
逢時不敢愛𤣥香摹寫堯文畫舜章天地已歸經緯裏<lb/>
豹囊深處自含光<lb/>
　　　通濟橋<lb/>
何年彼岸幻長虹接引羣生入大通彼此東來無間斷<lb/>
度人了後勿論功<lb/>
<pb n="KR4d0252_WYG_008-21a"/>
通往通來無四旁津梁未必不相妨吾行抝折橋梁柱<lb/>
盡放途人蹈大方<lb/>
　　　題水牯庵<lb/>
堯自牽羊舜著鞭雖勞未必適羊天君今馴養犢成牯<lb/>
飽卧太虚遊自然<lb/>
三十餘年不踏泥其如猶有角和蹄何當紀渻重馴養<lb/>
四十日間如木雞<lb/>
　　　留别金陵故舊<lb/>
<pb n="KR4d0252_WYG_008-21b"/>
公家事畢更何為迴眷錢塘臂欲飛留客故人雖意厚<lb/>
倚門有母待兒歸<lb/>
　　　次韻楊誠齋雪中<lb/>
夜閉袁門晏未開開門滿目是瓊瑰木綿著地還飛起<lb/>
栁絮沾人倒撲回<lb/>
雪兒初是玉仙妃謫墮人間尚縞衣撲地狂風相衮起<lb/>
疑乘白鶴刺天飛<lb/>
　　　次韻酬姜邦傑雪中見寄<lb/>
<pb n="KR4d0252_WYG_008-22a"/>
十人賦分九窮寒古說天慳今不慳一夜盡開多寳藏<lb/>
施銀為地玉為山<lb/>
　　　秦望山<lb/>
六國英雄已坐擒更何所望此登臨真成馭鶴乘鸞去<lb/>
未愜秦皇好大心<lb/>
銳意秦皇初學仙要和雞犬也昇天那知身與鮑俱臭<lb/>
嬴氏炊寒不復煙<lb/>
　　　代墨客卿自賦贈安城彭雲翼<lb/>
<pb n="KR4d0252_WYG_008-22b"/>
决䇿初如媚竈然觸機融理悟吹煙從教時尚白之白<lb/>
自與道俱𤣥又𤣥<lb/>
同為時用楮先生萬事須臾㸃化成寄語先生幸相避<lb/>
不須白黒太分明<lb/>
　　　贈筆工周永年<lb/>
豈無毫忽補于時用盡初心卒見遺不㧞一毛徒自利<lb/>
楊朱作計未全癡<lb/>
初心聊欲以文鳴開國何曽夢管城借不中書非所歉<lb/>
<pb n="KR4d0252_WYG_008-23a"/>
秋毫元重㤗山輕<lb/>
　　　寄題張子登遂勤齋<lb/>
一字于吾補不㑹詩書况味冷如冰誰家以此為長䇿<lb/>
不把其它易短檠<lb/>
鍾鼎軒裳眼應白餘猶要得聖賢力意誠身正一家齊<lb/>
門中自有華胥國<lb/>
　　　太平老豁庵<lb/>
父母胞胎未結前趙州識後笑南泉豁然道與虚空似<lb/>
<pb n="KR4d0252_WYG_008-23b"/>
不道虚空似豁然<lb/>
　　　道旁梅<lb/>
本隨驛使上長安非到中途意便闌為念征夫行旅苦<lb/>
與生滿舌遶牙酸<lb/>
</p>
<p>
</p>
  </div>
</body>
</text>
</TEI>
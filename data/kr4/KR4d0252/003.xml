<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集巻三</head>
    <p>
<pb n="KR4d0252_WYG_003-1a"/>
欽定四庫全書<lb/>
　縁督集巻三　　　　　　　宋　曽丰　撰<lb/>
　　七言古詩<lb/>
　　　鏡香<lb/>
　　　　樂安縣治之西故有蓮池久漸湮廢令尹趙<lb/>
　　　　公子季温善恭芟穢䟽清築亭其上取李太<lb/>
　　　　白荷花鏡裏香之句扁以鏡香<lb/>
凌波仙子濃淡粧六月鑑湖夜乗凉低頭貪照廣寒影<lb/>
<pb n="KR4d0252_WYG_003-1b"/>
開口失噴清静香花縣草池漪且緑疑自鑑湖分一曲<lb/>
若為仙子不呈身無乃主人猶負俗新逢好事公子来<lb/>
十年水鬰一旦開動搖倒影弄金彩勾引回風生麝煤<lb/>
傑題所扁危亭峙仙子涵恩勿私喜百里黔甿屈者伸<lb/>
非徒恩汝數仙子長安得暇逰昆明紫槖初開有餘馨<lb/>
主人顧影頭尚黒仙子聞香眼重青<lb/>
　　　題宜黄鄒聖言宜雨亭<hi>謂海棠也</hi>
佳人一代傾城色和氣醺酣更塗澤臙脂凝汁覺差濃<lb/>
<pb n="KR4d0252_WYG_003-2a"/>
頥頰盎光疑大赤水沉浴罷餘精神蕩去人偽還天真<lb/>
東風吹開巫峽雨西子化作陽臺春<lb/>
　　　夀富陽宰<lb/>
　　　　余寓富陽東郊孫氏之西爽樓九月四日是<lb/>
　　　　為邑大夫慶誕之辰不果闖賀用課古風侑<lb/>
　　　　以尊酒盆菊為夀<lb/>
秋途琴劒留東坰午夜齋房發西櫺協氣横流太白嶺<lb/>
祥光上屬長庚星詰朝亷訪太丘長三千珠履羅芝庭<lb/>
<pb n="KR4d0252_WYG_003-2b"/>
誕彌厥月衆所賀止或泥之豈忘情飲君以蜀州竹葉<lb/>
之酒食君以酈縣菊花之英挼英探酒非俗事敢煩素<lb/>
素相卿卿既多且㫖奉以進乃賡載歌坐而聽酒有香<lb/>
于以却君之宣髪英有味于以制君之頽齡爬搔黒頭<lb/>
戴大豸磨切齠齒吞長鯨二十四考相唐國一百六嵗<lb/>
侯羅城貂蟬何如外望重鍾鼎不屑初心輕㧞脚歸尋<lb/>
耕釣盟割㯶為笠藜為羮一洗重席兼珍腥吾身吾口<lb/>
已中清露頂洒風潄泠泠更與赤松俱長生<lb/>
<pb n="KR4d0252_WYG_003-3a"/>
　　　題永豐吴尉當山亭<lb/>
家居所至與山對官居所至與山背眼中悔失真峥嶸<lb/>
得其似者宜加愛尉仙三令姦胆寒突兀數椽荅清閒<lb/>
誰横荒壘簷以外自覺幽趣山之間有一叚清無㸃俗<lb/>
當山也是清題目不道尉僊心更清杖履當車蔬當肉<lb/>
　　　甲申大水二首<lb/>
吾州背山面江流一雨便有泛溢憂况復梅霖倒江海<lb/>
白晝洶若龍移湫眼㸔上流沒髙樹下流屋廬𣺌無處<lb/>
<pb n="KR4d0252_WYG_003-3b"/>
君不見甲子之嵗至甲申如此灾變已三度<lb/>
歙水震蕩方流東婺水南来塞其衝二水争雄屹不去<lb/>
孤城匯為河伯宫經旬水落流民復身在不用嗟無屋<lb/>
君不見去年金人破淮壖城郭千里無人烟<lb/>
　　　題項聖尹竹齋<lb/>
之君命屯有孤辰之子徳孤無同人天遣之君友之子<lb/>
賔主相忘無彼此出牆春梢道骨輕侵書脫色天資清<lb/>
客来面目挟塵土對君有頭不敢舉客来言語挟塵埃<lb/>
<pb n="KR4d0252_WYG_003-4a"/>
對君有口不敢開坐聽一賔陪一主夜雨秋風相爾汝<lb/>
主人養髙賔養虚九天上與神龍俱<lb/>
　　　同張隨州賦㑹稽朱子雲席上丹桂<lb/>
月娥施朱小留殘天風吹上桂樹端葉猶强項䕶故緑<lb/>
花獨多情染餘丹夜来誰借修月斧和根剟與凡世㸔<lb/>
世人不識天上種醉眼恍惚䰟溟漫我甞浪作折桂看<lb/>
驚見似與丹窟般主人視花孰風韻等是姓朱俱可觀<lb/>
况逢問字載酒客不妨為花理杯盤賞音莫憚腕欲脱<lb/>
<pb n="KR4d0252_WYG_003-4b"/>
花到夜深不禁寒<lb/>
　　　稽古堂<lb/>
今人不足與之謀心向三都以上遊有集可明經子史<lb/>
無秦難别夏商周心融口笑先儒泥一萬餘言解三字<lb/>
粹精還我聞未聞糟粕從渠味無味懸知書者古之餘<lb/>
稷契臯䕫讀何書猶期立脚羣賢上更請回頭萬物初<lb/>
　　　題黄萬安治東樓<lb/>
樓面自東如擇對景隨樓面若相㑹眼前獻狀有龍頭<lb/>
<pb n="KR4d0252_WYG_003-5a"/>
脚底乗機可鵬背坐躋百里東風中起望長安馬首東<lb/>
府寺有人能北事乾坤無處不東風<lb/>
　　　五雲閣<hi>為黄萬安肅父賦</hi>
一合乾坤羅萬象中有連天雲錦帳分光日月兩輪間<lb/>
聚䕃神仙十洲上盤緗錯縹天上無若為雲錦如許都<lb/>
媧皇錬石補天了倥偬不及収其餘織女得之資以幻<lb/>
手與目謀生燦爛使君寄下召還祥令尹収為公退翫<lb/>
登臨輙翫罷輙忘令尹胷中自含章製錦猶餘五色綫<lb/>
<pb n="KR4d0252_WYG_003-5b"/>
歸朝可補堯衣裳<lb/>
　　　正月雨雪<lb/>
少陽當進猶自抑老隂當退猶自激煦煦纔融地出青<lb/>
颼颼又肅天生白一曝十寒權在天春行冬令風弄權<lb/>
我問天去天已逺懶能更上訟風篇<lb/>
　　　吾郡之望羅彦方過聽以余有詩癖古風特枉<lb/>
　　　傑作之貺不可虚辱賦一篇謝之<lb/>
聲生於氣詩之體於氣要窮所從起事制于義詩之理<lb/>
<pb n="KR4d0252_WYG_003-6a"/>
於義要窮所從止一元開闢三才矣萬世綱維十倫爾<lb/>
我初傳此無上宗君今示我未到工胷中周召次畢公<lb/>
筆端雅頌餘國風不容隂陽作窮通直可天地作始終<lb/>
　　　寄題夏椿年樓<lb/>
廣寒韻度中央質故侍仙娥新見黜髙天委氣得金行<lb/>
平地㧞身成玉立月下風前為誰香諸郎一詠翁一觴<lb/>
功成寄語邵氏子有西樓後無東堂<lb/>
　　　問月臺<lb/>
<pb n="KR4d0252_WYG_003-6b"/>
主人詩豪寄於酒萬象無非酒之友主人酒豪寄於詩<lb/>
萬象無非詩之題若為詩酒興俱發平時泛愛今一割<lb/>
不問其地偏問月月不長如日星然乍望乍朔作晦弦<lb/>
要之缺者多於圓主人乗風踏鵬背方在急流俄勇退<lb/>
似月之明居以晦舉酒相邀傾酒酹問耶對耶此其槩<lb/>
收光反耀照其内妙與道俱不容喙<lb/>
　　　題三衢汪學士聽雨軒<lb/>
公家如許好昆仲不數河東舊三鳳床敷對語無限春<lb/>
<pb n="KR4d0252_WYG_003-7a"/>
簷滴關愁不成夢馬援看鳶始回頭知機恐不似少游<lb/>
看鳶機落聽雨下雖悟已輸公一籌<lb/>
　　　贈豫章来子儀言詩<lb/>
少年氣宇要自恢見人賦詩謂為才出入常將筆装懐<lb/>
中年心地要自息見人哦詩謂為癖起居常把口掛壁<lb/>
子儀倡誦得意詩句中勾我已嬾機多年抱渴滿意沃<lb/>
半世稱雄望風雌詩源始自葛天氏三人投足歌牛尾<lb/>
萬象包羅八曲間國風雅頌其流爾八曲不幸世不傳<lb/>
<pb n="KR4d0252_WYG_003-7b"/>
傳世僅餘三百篇漢唐作者代角立庶㡬老杜氣渾全<lb/>
本朝詩數江西𣲖黄公太史為之最大成未集夷恵行<lb/>
具體猶㣲顔孟軰𣲖流到今嗣者誰青出於藍吾子儀<lb/>
拄杖初擔教門出便敢喝佛罵祖師我當抝折君拄杖<lb/>
大家俱以背為向能出二十四人前更超三百五篇上<lb/>
　　　題永豐鄭丞梅澗<lb/>
分隂分陽天得清生水生木清降精懸知梅與澗為一<lb/>
交涵互養清難名客来强立請題目擬之萬物無一足<lb/>
<pb n="KR4d0252_WYG_003-8a"/>
巢許立身今古髙夷齊受命乾坤獨主人氣與梅俱移<lb/>
平淡之中餘崛竒藍田松竹湏品題今年隨牒梅勿疑<lb/>
主人心與梅俱化髙潔之中餘藴藉瀛洲風月須摹冩<lb/>
明年入朝梅勿訝獨不見淇竹主人衛武公出相周家<lb/>
了勲庸老矣歸與奉從容主人與竹俱髙風武公與竹<lb/>
為不朽萬古淇澳詩一首主人有以為梅夀我請置之<lb/>
淇澳後<lb/>
　　　小立贑灘崖石<lb/>
<pb n="KR4d0252_WYG_003-8b"/>
崖石崔嵬千萬状舟人来往篙其上數十年間人已非<lb/>
百千刼後石無恙吾生修短不自由短中自有可以修<lb/>
五言七言句外意千古萬古江東流<lb/>
　　　舟中書懐<lb/>
孤篷轉徙空隨牒一出侵尋費三月厭從夢境作寄居<lb/>
欲赴鷗羣填見闕我且戒塗児挽之褁糧又趂蒲㠶西<lb/>
初心猶幸江神信後計不教兒女知<lb/>
　　　舟行過龍騖洲舟人指似桃花林滿山爛漫<lb/>
<pb n="KR4d0252_WYG_003-9a"/>
一圑烟火百十家一叢林木千萬花浪遊那料有竒遇<lb/>
似入武陵眼生霞詩人多愛疑可賞舟人多忌戒無往<lb/>
中途還未免迷行初意得無成妄想漁翁禪伯花所私<lb/>
成仙成佛未可知花今於我有大造六幅歸㠶春水肥<lb/>
　　　送陳制自富沙守京口<lb/>
殿上舊開醫國口閩中新出活人手亘野桑麻水旱餘<lb/>
連村炎火兵戈後飢得以食寒得衣召為之父杜為母<lb/>
公為民賦閔雨詩民為公立遺愛碑古人祈天翦爪爾<lb/>
<pb n="KR4d0252_WYG_003-9b"/>
今守禱佛燃臂誰充其不忍寖以大徳之難忘特其㣲<lb/>
東閩人怪去何遽南徐人怪來何暮油然無心出岫雲<lb/>
去來遲速隨所寓漢相無人不曰歸韋賢未老何時去<lb/>
　　　贑縣向宰座上見緑蕚梅主簿程開老相勉賦<lb/>
　　　詩<lb/>
素與百花少相諧醉眼時為梅一開嶺南嶺北㡬十種<lb/>
人所常見非竒瑰中有孤根别風骨白金鏤盞玻瓈臺<lb/>
白華紅蕚雖傾國但恐紅非本色來逃紅歸緑未到真<lb/>
<pb n="KR4d0252_WYG_003-10a"/>
與真相近亦天徳化工厭駁㑹還純華蕚併教同一白<lb/>
　　　題㳺徳昭夀藏名曰復庵<lb/>
劉伶未死先荷鍤自負上超無礙法死則已焉埋謂何<lb/>
東坡猶笑未為逹之君之學齊死生穴其吾屋屋吾穴<lb/>
嚥日飱霞容有功馭風騎氣得無訣歸歟歸歟彼大通<lb/>
復哉復哉此虚設<lb/>
　　　題滄洲畵趣<lb/>
一身超忽白雲表雙眼低回白蘋杪沙隨風捲黄莫涯<lb/>
<pb n="KR4d0252_WYG_003-10b"/>
草與天連青未了摩詰胷中㡬麋丸詩冩其真更留殘<lb/>
破除桑落斗升後収入鵝溪尺寸間想象訾家聊寓目<lb/>
指顧瀛洲方䇿足中人宜在瀛洲宿中宵夢在滄洲浴<lb/>
覺冩兩洲為一軸馳譽丹青從謂俗<lb/>
　　　題黄舜卿雙溪閣<lb/>
山無背宅宅何勝門未納溪溪是剰一閣翬飛若見招<lb/>
雙溪蟠屈如回應有酒不容閣生塵無詩莫與溪冩真<lb/>
秋碧澄寒石齒齒春黄漲暖風鱗鱗有如此水皆詩思<lb/>
<pb n="KR4d0252_WYG_003-11a"/>
半酣還癢客之技氣之濁者客勿諱主人胷中有涇渭<lb/>
味之美者客勿矜主人胷中有淄澠辨入㳙滴太分明<lb/>
醉逰汗漫真混成客與主人俱忘形<lb/>
　　　過泰和赴主簿鄧楚材豫章貢圍之約<lb/>
福建人才古鄒魯文章師匠道宗主餘子姑作尋常看<lb/>
此公僅能一二數太學頡頏賦争衡凌雲之氣擲地聲<lb/>
鯤鵬誰礙天南去麒麟猶落地上行南昌傾盖恨不早<lb/>
西昌扣門喜欲倒風月那容酒絶交江山不許詩在告<lb/>
<pb n="KR4d0252_WYG_003-11b"/>
宦逰同調能㡬人相逢莫厭情相親言下甘心聴苦口<lb/>
鏡中白髪催青青<lb/>
　　　題饒徳裕三益軒<lb/>
過從義要如膠漆琢磨功要如玉石二者于兹有一偏<lb/>
雖過聖門未之入徳裕耽儒今二毛一軒灑落僅容膝<lb/>
詩書執禮不放閒直諒多聞誰較宻仲修國老曽鼎臣<lb/>
各於三者得其一曵躧相迎下榻留冐雲蒙霧不知濕<lb/>
松梅竹裏凛不凋形影神中冥莫逆問答小參文字禪<lb/>
<pb n="KR4d0252_WYG_003-12a"/>
賈誼升堂馬入室更能尚友古聖賢蘭移其氣金移質<lb/>
一綫溜作吞天濤十丈花成盈掬實擴充未下反約功<lb/>
軒今所揭乃其適顔淵復禮老歸根今揭吾知猶欠易<lb/>
　　　題劉武翼息齋<lb/>
天地一從開闢始左旋右轉長不已詰所以然氣使之<lb/>
君獨不為氣所使平生由氣今自由三平二滿過即休<lb/>
千里収回渥洼馬十年養熟溈山牛本來無動那得静<lb/>
闗著一毫還自剰雖任鵲安頭上巢更防人打耳邊磬<lb/>
<pb n="KR4d0252_WYG_003-12b"/>
　　　應童子科歐陽文成覔詩漫以塞責<lb/>
廬陵童子謂姓李臨川童子謂姓王二子讀書選徳殿<lb/>
氣吐虹蜺口飜漿六經諸子成串落天子喜之移御床<lb/>
奏對首肯去目送青衫黄牒恩異常江西得此二童子<lb/>
後生氣倍聲名場前聞但有晏元獻今繼者誰其歐陽<lb/>
身軀眇小膽氣大齒髪㓜艾言語蒼况能大書開龍蛇<lb/>
一字欲作千尺强明年試罷春晝長低頭拾官回未忙<lb/>
馬蹄輕踏百草香鸎花助喜酒助狂長裾短刺傾侯王<lb/>
<pb n="KR4d0252_WYG_003-13a"/>
早著歸鞭榮故鄉我其候之螺水傍<lb/>
　　　贈南豐胡國華<lb/>
軍山未信旴水屈清淑之氣相盤鬱天地有時不闗防<lb/>
古今何代無人物道徳大成文小成君小成者精逾人<lb/>
問我江西𣲖從此南豐不是儒家子<lb/>
　　　劉文叔見贈回贈一篇<lb/>
我詩求我渾沌初君詩求我糟粕餘低頭小㕘有頓漸<lb/>
撫掌大笑無精粗誰収六律入三類更斂八風歸一噫<lb/>
<pb n="KR4d0252_WYG_003-13b"/>
四時元自五聲生無聲敢問詩安在<lb/>
　　　送留尚書再守贑之一年移帥豫章<lb/>
贑農雖嬾連嵗豐贑囚雖黠連嵗空農囚今昨性豈異<lb/>
今守蓋與昨不同鬼窺莫見活城手酒澆不下憂民胷<lb/>
十年五度㸔易守萬口一辭獨歸公公凢兩來亦兩去<lb/>
前去殊邦今本路徳公吾與軍民同軍民未解吾細諭<lb/>
向汝思公公復來今公去汝汝勿慮僅隔一江千里間<lb/>
豈忘三任五年處軍民雖諾猶動情不忍江頭送公行<lb/>
<pb n="KR4d0252_WYG_003-14a"/>
涙隨贑石順流下碑在巽門前面横千里和氣散萬里<lb/>
一城春風分十城但疑贑人送未了洪人又送朝行京<lb/>
　　　辛丑大水<lb/>
天公哀此生人苦潸然出涕灑下土五晝五夜涕不已<lb/>
平陸成河山作渚是方為邑本窪下今者之變頃未覩<lb/>
何止人家水半扉或壓或溺遍處所居家老稚㡬為魚<lb/>
夜乗一葉投山塢雖知此邦禍可免頗念吾廬欹莫柱<lb/>
朝登山巔聊放目流尸蔽江可勝數何處奔洪之所擠<lb/>
<pb n="KR4d0252_WYG_003-14b"/>
一旦至斯辜非汝天公用是涕愈流陽侯正自喜且舞<lb/>
我願天公且収涕憂之反傷亦奚補但令老眼開日月<lb/>
蒼生自然得安堵<lb/>
　　　題曽見卓此君軒<lb/>
衣冠濟濟弟若昆詩書纚纚子若孫容有玉立人照門<lb/>
得無玉立物照軒軒外清凉别乾坤一㸃俗塵不得干<lb/>
其間蓋有此君存此君根性抱嵗寒初交可作乆要看<lb/>
主人對之忘朝昬茶鼎烟中鑪薫燔酒樽隂裏書帙翻<lb/>
<pb n="KR4d0252_WYG_003-15a"/>
坐探物初窮道原中有所得不自尊與此君結終身驩<lb/>
莫逆之意寓不言行蔵相約無背轅數猶未偶姑屈蟠<lb/>
峻節孤標老丘園天假其時忽騰掀鳳鳴龍化駭觀聴<lb/>
功成不受聲利吞白雲深處同歸根<lb/>
　　　吉之南門外見木芙蓉爛開<lb/>
小春催出傾城色笑倚墻頭若招客芬芳猶帶秋風殘<lb/>
妸娜豈宜江路側詩眼驚紅狂欲呼熟㸔似細又似粗<lb/>
花神留為菊後乗天意遣作梅先驅<lb/>
<pb n="KR4d0252_WYG_003-15b"/>
　　　豫章上游生市前江中洲上至徳觀側柏樹甚<lb/>
　　　老<lb/>
何命之薄彼哉柏豈無生處生于石老去根猶强自爭<lb/>
春來石豈能相戹蛟龍㧞入盤重淵雪霜放出参九天<lb/>
至大至剛刼火後彌髙彌邵妖風前道人淡嚥得吾味<lb/>
乆馭清風騎紫氣吾骨到今猶未蜕庭前自適西來意<lb/>
　　　題鄔季文送清軒<lb/>
主人胷次風韻勝萬象皆傾如聽命開牎凝目立相招<lb/>
<pb n="KR4d0252_WYG_003-16a"/>
霽月影從溪響應神迎氣送煩此君拜嘉有何荅殷勤<lb/>
棐几蒲團千兎頴茶甌酒椀一爐薫<lb/>
　　　改秩注縣西歸過上饒見太守同年莫郎中<lb/>
集英殿前始相識公已䇿名上通籍銀章朱紱爛映身<lb/>
鑠我青衫黯無色上饒城裏重相望<hi>平聲</hi>公已厭直辭周<lb/>
行皂蓋朱轓烱當眼鑠我墨綬昏無光浪説同年兄若<lb/>
弟升沉不翅雲泥異分疎胡越敢尋盟義重丘山肯忘<lb/>
勢一麾初守虎頭州差池不及從之遊僅収劉公一尺<lb/>
<pb n="KR4d0252_WYG_003-16b"/>
紙堪比漢家千户侯鵶青今襲陳腐語持以掃門應勿<lb/>
阻逺圖要覔進徳方近効仍求為縣譜<lb/>
　　　題吉州聶倅談風月軒<lb/>
黄堂指顧了凢最紅幕奔馳了苛碎更無可了别駕翁<lb/>
贏得徜徉是非外未有可偷風月天崢嶸新起東偏廢<lb/>
風含渾沌竅裏音月弄光明藏中態吹開雲雨天益髙<lb/>
照破山河地加大兼之足以荅公餘妙處何人同領㑹<lb/>
無酒客有詩相酬有酒可無客相對主酣客醉舌俱饒<lb/>
<pb n="KR4d0252_WYG_003-17a"/>
説到無聲無色界髪難恃細併毛融骨不禁清連肉蛻<lb/>
目不信為山河影耳豈信為天地籟主困欲眠客且歸<lb/>
不容耳目寧容喙<lb/>
　　　南康劉尉於㕔事之東開軒曰清瀬蓋取其前<lb/>
　　　松聲然也<lb/>
坐曹在西退食東一間然爾萬不同彼無乃俗飽吾䀨<lb/>
此不勝幽醒我聦不律不吕自中節非䕫非襄誰傳宗<lb/>
意其金沙鴻磅礴否則銀漢鍧穹窿開忩即之辨所以<lb/>
<pb n="KR4d0252_WYG_003-17b"/>
老松不受風所攻松莫之禦非自虣風無所争不相容<lb/>
二者無心一有感自然成聲闗大通混沌之竅君之耳<lb/>
松風觸處天機融聲之真者非固有况復流歸形似中<lb/>
潺潺㶁㶁蓋其似得真忘似軍新功更収吾耳聽以氣<lb/>
一掃從前真似空<lb/>
　　　謝新淦令徐信甫至贑相過<lb/>
永嘉之重自晉始積至本朝始多士大科異等固非常<lb/>
文章道徳相角掎淳熈癸夘徐令君相逢欲執弟子禮<lb/>
<pb n="KR4d0252_WYG_003-18a"/>
聊將舌夲吐寸機輙自脚跟參萬里藏中觸處隨光明<lb/>
言下從誰得源委國子博士陳先生初受皮膚終骨髓<lb/>
孤蓬今轉大江西猛象欲踏黄河底但恐黄河深更深<lb/>
水浮太空空浮水褁糧學道僕馬疲歸家落照在簾裏<lb/>
自有餘師更求師棒頭打出乃其理况人胷中各法門<lb/>
陳君韓子吾栁子雖有心印不敢傳恐君呵佛罵祖爾<lb/>
　　　題王欽州子澤雙清閣<lb/>
馬蹏車轍前門外江聲山色後堂背左手持盤右把杯<lb/>
<pb n="KR4d0252_WYG_003-18b"/>
家人怪問翁何在小閣峥嶸負後堂圖書左右翁中央<lb/>
一塵不容犯眼界萬象無計逃詩囊蚤作從渠醉名利<lb/>
夜卧從渠夢朝市一詠之餘更一觴翁兮醉夢華胥氏<lb/>
　　　甘老堂<lb/>
功名鏡裏猶黒頭誰子速之營莵<graphic n="KR3991" url="https://raw.githubusercontent.com/kanripo/KR-Gaiji/master/images/KR3991.png" mimeType="image/png"/>四朝元老人姓周<lb/>
掃三大字蟠龍虬元老之門㡬從逰天上公子第一流<lb/>
十論較之過秦優記室有勞無束脩郊霈異恩小相酬<lb/>
過而睨之海中漚從渠進進吾休休胷中一壑復一丘<lb/>
<pb n="KR4d0252_WYG_003-19a"/>
酒發詩豪不宜捜風月自與毫端謀木奴竹君嵗所収<lb/>
不翅漢家千户侯歸哉老矣餘何求䑛蜜啖蔗味悠悠<lb/>
孤松野鶴無春秋<lb/>
　　　陳良臣之子正功肯學能言求余印可<lb/>
學探玉甃千仞井筆扛龍文百斛鼎歸根可以後冥莖<lb/>
發刃難於先肯綮㸃鐡要之便成金即心是道道是心<lb/>
一案孔門重勘結小圖為賜大為參<lb/>
　　　題趙州通判陳日華二友齋<lb/>
<pb n="KR4d0252_WYG_003-19b"/>
吾初丞小邑誓與松竹為膠漆公今丞大藩誓與松竹<lb/>
為金蘭維松若竹有何徳和公玉立成三益矯矯摩雲<lb/>
性天髙亭亭傲雪心地直風月外吾吾强哦其如松竹<lb/>
偃蹇何横江太守風月主公與平分無乃多况胷有眼<lb/>
筆有口大與松竹相諧偶張陳漫浪耳熟初管鮑綢繆<lb/>
嵗寒後三友莫逆俱嵗寒猶遺其一非簡驩四科參偶<lb/>
不與班孔子無容心其間愛參初不異問顔寄語梅仙<lb/>
勿衘寃<lb/>
<pb n="KR4d0252_WYG_003-20a"/>
　　　前髙凉推官陳漢臣恵佳作索俚編不可虚辱<lb/>
　　　授之後集古律矣復課數韻語謝之<lb/>
太虚生氣氣生風風又生聲詩在中固自性情元具足<lb/>
何當學問更加充形容草木魚蟲意雖妙猶為墮於藝<lb/>
雅頌聲音召隂陽聖賢道義包天地句拙莫謝來章工<lb/>
尚深自養細自融和順積中鬼不見英華發外天無功<lb/>
　　　癸卯九月末贑吉大水<lb/>
秋江次苐落到底半夜忽如潮湧起方陵屋山遽城頭<lb/>
<pb n="KR4d0252_WYG_003-20b"/>
已失洲背况沙觜五月小潦似未傷九月大潦疑非常<lb/>
感召之心上所謹推原厥咎誰其當一部麟經㡬書異<lb/>
敢可叮嚀今執事休責漢公賢不賢且論堯具偹未偹<lb/>
　　　題陳宗元立齋<lb/>
人言禮起於太一吾言禮止于皇極强名皇極體何如<lb/>
卓然萬象中間立流言鼎鼎三十餘古人有立君可無<lb/>
克己未追顔所復過庭猶學鯉之趨五禮同歸一中爾<lb/>
何當中立而不倚膰肉無來孔子行皮冠不設虞人止<lb/>
<pb n="KR4d0252_WYG_003-21a"/>
區區行止未足輕擴充更可輕死生黄壚在前始易簀<lb/>
白刃垂下猶結纓一有所立百無抗底柱中當拍天浪<lb/>
千古不磨立齋名㤗山北斗在頭上<lb/>
　　　贈江宰彦通<lb/>
富沙耆舊江先生方冊之中乆聞名今識其子長安城<lb/>
中年狀貌老典型居官不翅氷玉清未嘗一出清之聲<lb/>
臨事不翅氷鑒明未甞一示明之形牛刀初割琴初鳴<lb/>
市稀善履鮮善烹江華百里農桑甿隂受令尹生與成<lb/>
<pb n="KR4d0252_WYG_003-21b"/>
尚不能窺豈能評兩部使者識理精循吏政出吾六經<lb/>
一元動盪萬彚亨不以能稱乃真能交章疾置聞朝廷<lb/>
明公歸重蓋如此素履後修想俱偉立朝致主從今始<lb/>
廊廟規摹寧出是貞觀三錢一斗米房杜傳中無可紀<lb/>
事業文章非異軌誰云解此不解彼學詩反㡬我開啓<lb/>
生平言行詩之理游泳於詩未知爾國風雅頌興賦比<lb/>
類發於情止於此六義同歸一宗㫖包涵萬象無涯涘<lb/>
騎驢覔驢殆忘巳子歸反聴収初視三百篇中参到髓<lb/>
<pb n="KR4d0252_WYG_003-22a"/>
　　　題顔慶逺三友亭<lb/>
天一生水清之精天三生木清之英他清可備吾題名<lb/>
不得精英未為清顔子園中亭突兀逺横一水近三木<lb/>
取其近者共所欲太清也自生毛骨餘豈無友非嵗寒<lb/>
嵗寒之友天數三主人更與三者參天合人合情相涵<lb/>
四清之清俱不凡<lb/>
　　　題胡邦仲霜節堂<lb/>
此君胷固有虚室六氣薫酣無不適所禀寧非道之質<lb/>
<pb n="KR4d0252_WYG_003-22b"/>
此君貌固能圓機四季變更無不宜所立寧非聖之時<lb/>
其表無方裏無物妙與大道相出入清節凌霜特其一<lb/>
秋風夜雨君曰噫名我字我敢問誰無乃未為大相知<lb/>
守節雖賢一於正聖人逹節百其應君亦能賢亦能聖<lb/>
姑於節論猶失訂標致孤髙所持勁伯夷獨立君制行<lb/>
主人加愛又加敬根器渾涵所成逈顔子屢空君盡性<lb/>
客子三嘆更三詠<lb/>
　　　寄題項聖予盧溪書院<lb/>
<pb n="KR4d0252_WYG_003-23a"/>
中興天子旌義門榮光猶足昌弟昆家庭衮衮義子孫<lb/>
下相郎君開義塾美意非徒淑姻族鄉里烝烝義風俗<lb/>
廼翁固喜兒讀書更喜他人與兒俱兒今不替翁之初<lb/>
人人忠孝書緒餘初唐元勲㡬卿相游學豈無他絳帳<lb/>
姓名半出多顯揚河汾便是盧溪様<lb/>
　　　嚴子陵<lb/>
周家刑不上大夫法固不足禮有餘何人不願立朝路<lb/>
未老誰肯甘田廬秦阬學士寘勿論漢嫚大臣眂如奴<lb/>
<pb n="KR4d0252_WYG_003-23b"/>
逸民不出朝士去前有兩生後二疏世祖聰明失之察<lb/>
待臣少禮多以法當時禄位列三公危似千鈞懸一髪<lb/>
先生識帝貧賤時富貴何妨與共之云胡君房留不住<lb/>
無乃平日窺其㣲龍顔之疎顧豈忍烏喙所伏那可知<lb/>
初来髙蹈疑矯世従後逆覩信知㡬退身不勇公孫賀<lb/>
明泣危機終自堕先生明甚勇如之天地萬物莫吾挫<lb/>
將星羣立客星孤羣恐難調孤易禍帝座旁邉睡熟間<lb/>
夢魂已在桐江卧將星耿耿亘今明不比客星明更大<lb/>
</p>
<p>
</p>
  </div>
</body>
</text>
</TEI>
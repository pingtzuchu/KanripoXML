<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集卷二十</head>
    <p>
<pb n="KR4d0252_WYG_020-1a"/>
欽定四庫全書<lb/>
　縁督集卷二十　　　　　　宋　曽丰　撰<lb/>
　　説<lb/>
　　　窮客逹主人問答説<lb/>
有窮客過逹主人主人為具客不識恠而問其名則堯<lb/>
之漿舜之泉禹之糧也反而思平時食淡而已孔蘖孟<lb/>
菜之外未嘗及箸焉今遽享此恐為殃遂固辭主人大<lb/>
笑以為玉食非近臣莫由得今以所自享者享客意客<lb/>
<pb n="KR4d0252_WYG_020-1b"/>
食淡乆必饜而思甘乃以不識辭客殆秪有窮分耶客<lb/>
曰誠如主人言則客有説更髙顧主人悟不悟爾食堯<lb/>
舜禹之食食於事者也食孔孟之食食於道者也食其<lb/>
食不道其道客自責而已客不自責他無責之者食其<lb/>
食不事其事主人不自責天下獨不責主人耶一時人<lb/>
不責萬世獨不責主人邪𦕈然一身而百責集焉當是<lb/>
時窮客未必不為逹逹主人未必不為窮於其末也而<lb/>
為之劑量則堯舜禹之甘比孔孟之淡尤為易饜者饜<lb/>
<pb n="KR4d0252_WYG_020-2a"/>
孔孟未有不思堯舜禹者矣饜堯舜禹未有不思孔孟<lb/>
以雪之者也敢以所自享者反享主人若未領㑹者已<lb/>
而悟曰客言然吾當辭事而就道客曰雖然遲矣不俟<lb/>
撤具而退<lb/>
　　　豪猪説<lb/>
余兒時見里中有蓄豪猪箭者其大如箸長稱之其本<lb/>
如萌其末如穎其膚白黒相間白者如蒲差硬黒者如<lb/>
角差軟耳老長言箭生毛間氣怒則身張身張則箭發<lb/>
<pb n="KR4d0252_WYG_020-2b"/>
所中能殺人人不敢近予雖聞之實始未見意説文所<lb/>
謂豪豕鬛如筆筦者是也歳在丁未余年四十六矣自<lb/>
廣東漕掾滿航而歸至清逺之茭塘其左岸有自山逐<lb/>
猪而下者猪至水瀕前不能進後不能退舟人遂以篙<lb/>
殺之曰是豪猪也余起而視之爪牙毛甲咽項腹背皆<lb/>
與世所蓄等所異者其目如猴其觜如兎其體如鱗箭<lb/>
誠生毛間諏之舟人汝獨不懼為箭所中耶曰猪怵於<lb/>
前之伺廹於後之逐氣雖怒而不張箭雖發而不逺此<lb/>
<pb n="KR4d0252_WYG_020-3a"/>
篙之所以得施也靜循猪之所為自雄族類間其心徃<lb/>
徃恃吾有箭内足以衛身外足以中物安知一有怵廹<lb/>
則箭發而不逺嗟夫猪中之豪真豪也一怵於伺廹於<lb/>
逐身猶不免况世之人姑以豪名徒恃吾有衛身中物<lb/>
之伎輙自雄於衆日逞而不已余恐有起而逐其後伺<lb/>
其前者矣其終能免乎<lb/>
　　銘<lb/>
　　　叢書銘<lb/>
<pb n="KR4d0252_WYG_020-3b"/>
清江鄉貢進士鄒師韓揭其家塾曰叢書屬余為記余<lb/>
適坐官紛而師韓又怵於歸立頃不容㝠搜姑從省文<lb/>
法而為銘曰萬物華前或耽以娯君豈惡華而易以書<lb/>
問書幾何淆籖亂裛姑撮其概經史子集君味其間經<lb/>
辟則醪至史子集漉餘而糟吾書六經吾道一貫以書<lb/>
眂經猶物之玩况吾書外復以他亂君曰太初併經則<lb/>
無文字生焉精觕已具一非不足萬非有餘吾齋吾名<lb/>
吾何擇夫精觕<lb/>
<pb n="KR4d0252_WYG_020-4a"/>
　　　震齋銘<lb/>
易之初有八卦而已其方位所置則震次艮其演為六<lb/>
十四而序卦所編則艮次于震震動也艮靜也天下之<lb/>
理未有靜而不動動而不静者聖人互存其義而未嘗明<lb/>
言之殆欲學者互而參參而徹則為自得歟嗚呼苐患<lb/>
未精于易耳精之則不惟艮之中震之義具焉震之中<lb/>
艮之義亦具焉又何必互參而徹哉余銘裴子之震齋<lb/>
而懼其挾少年之氣以逞未領㑹也其銘曰伊雷之神<lb/>
<pb n="KR4d0252_WYG_020-4b"/>
視時巻舒有門莫關或授犍拘方卦之豫同應物須忽<lb/>
以歸妹同返吾初是謂龍雷而卦為震孔孟曰時遞進<lb/>
遞退彼桴䇿勲吾竈不燼彼㨗䇿勲吾卸其靷子齋誰<lb/>
銘無乃大隽二月之卦子首其抬辟諸嬰兒始税于胎<lb/>
行矣八月子鋭其摧辟諸草木老復根荄殊關同鑰一<lb/>
勘百開式頌且規銘子震齋<lb/>
　　　愛山堂銘<hi>并序</hi>
　　　　吾宗必深乆家象山中不知山之美也比於<lb/>
<pb n="KR4d0252_WYG_020-5a"/>
　　　　其前築堂對山始見山之美而愛之<lb/>
芙蓉居右華蓋居後象居其間不幾培塿爰架余宫爰<lb/>
栖余蹤坐而睨之主卑客崇卑者當足崇者當目崇卑<lb/>
不同同中余欲得象之精忘象之形築室對象㧞翠横<lb/>
青有粲兮色有涵兮徳下惠之介伯夷之特顔之坐忘<lb/>
孔之屏息彼混莫倫余配以仁彼矯莫親余交以神無<lb/>
彼無此孰主孰賔余愛之溺孰不云癖象山難忘道山<lb/>
可易于彼游心于此掃跡<lb/>
<pb n="KR4d0252_WYG_020-5b"/>
　　　陳西尉觹齋銘<hi>并序</hi>
　　　　長樂名家子陳景俊字有卿尉㑹昌之半年<lb/>
　　　　解後余攝邑稍閒輙相過宴坐劇談扣其中<lb/>
　　　　强記博涉出而與物接多可易與余欲挽之<lb/>
　　　　入于道而重疑强與博多與易之或為累也<lb/>
　　　　宜於萬物中搜所以鑴之得一焉曰觹為其<lb/>
　　　　齋揭夫觹解結之具也天下之物百千萬結<lb/>
　　　　不外吾一觹恐所以為觹者非耳古之士隨<lb/>
<pb n="KR4d0252_WYG_020-6a"/>
　　　　物㑹理故其擇而得觹左右佩焉今佩鮮矣<lb/>
　　　　余從而銘之庶幾朝夕見焉猶佩也銘曰<lb/>
維道維何一元溟涬窈兮勘之若有綮兮吾祖之魯孝<lb/>
行觹兮唯觹中之機兮祖學孫傳吾為子授猗未授侯<lb/>
緒非紐觹其子矣紐其剖矣我云牡矣餘芻狗矣<lb/>
　　　劉貢士定齋銘<hi>并序</hi>
　　　　余攝㑹昌之旬月訪益友焉得劉思恭德欽<lb/>
　　　　每相過非鐫切語不出口意其中必有所得<lb/>
<pb n="KR4d0252_WYG_020-6b"/>
　　　　又旬月乃以所掲定齋謁銘予惟定之為義<lb/>
　　　　大為説多筆屢手而屢閣明年四月次第挈<lb/>
　　　　而西於未行也而面速焉銘曰<lb/>
天地塊然在太虚也穏中之浮萬物淆然在天地也浮<lb/>
中之漚吾自□然在萬物也漚中之細吾心巻然在吾<lb/>
身也細中之至胡為乎萬牛挽之而莫前九虎薄之而<lb/>
不避曰有以然學力之堅世有能奮臂於贔屭而不能<lb/>
不變色於螾蜿者矣尚疾厥鞭尚完厥天尚讐厥鐫<lb/>
<pb n="KR4d0252_WYG_020-7a"/>
　　　黄子由鏡齋銘<hi>并序</hi>
　　　　淳熈癸卯呉郡黄公子由僉書鎮南之三月<lb/>
　　　　為連帥率二三才俊編摩豫章志未竟也邂<lb/>
　　　　逅余至為同事辰而入酉而出相與居逾月<lb/>
　　　　聞公有所謂鏡齋夫鏡金以冶之明之所從<lb/>
　　　　受也水以淬之明之所從發也匣以居之明之<lb/>
　　　　所從歸也公所謂揭齋意殆出是邪曰然余<lb/>
　　　　惟公齒僅僅三十上進士對太常為天下第<lb/>
<pb n="KR4d0252_WYG_020-7b"/>
　　　　一而動容貌出辭氣退然窶布衣不啻也則<lb/>
　　　　鏡之功矣雖然足以照我未足以忘我足以<lb/>
　　　　照物未足以忘物繼兹更廣而充之以太素<lb/>
　　　　為金太𤣥為水以太一為匣則明之所從受<lb/>
　　　　所從發所從歸又非今比矣極其所照豈復<lb/>
　　　　有物我哉余視公齒相若蓋友朋行也友朋<lb/>
　　　　於為學之道譬則水以淬之是矣晉粤而為<lb/>
　　　　齋銘銘曰<lb/>
<pb n="KR4d0252_WYG_020-8a"/>
謂道居前而忽居後顔鑚之堅前後俱透謂道居左而<lb/>
忽在右孟資之深左右俱凑維鏡照物前見後遺移置<lb/>
左右見遺如之維公揭齋胡以鏡為公固有鏡盍自磨<lb/>
治鏡質之耀與日月肖晦以居之其發莫料照物之餘<lb/>
更反自照物我皆空乃鏡之妙<lb/>
　　　貪泉銘<lb/>
氣混沌兮水為元體氣泮渙兮水為物始水不自知吾<lb/>
知為水誰字誰名或惡或美惡泉曰盗美泉曰醴丘於<lb/>
<pb n="KR4d0252_WYG_020-8b"/>
盗泉將飲復已豈招拘攣猶畏疑似中抑聖心下貽士<lb/>
軌貪之為名固非盗比其狃其貪不盗不止隱之飲焉<lb/>
丘也異矣意行者聖䂓行者士丘也聖歟隠之士耳兹<lb/>
易所為乃合於理始乎為士避此𤣥李終乎為聖肆我<lb/>
冠履不夢周公而見南子湼弗為緇澄弗為泚美惡兩<lb/>
忘貪亷一洗<lb/>
　　贊<lb/>
　　　石城簿蘇塋叟真贊<lb/>
<pb n="KR4d0252_WYG_020-9a"/>
鬚類陳平駟車猶未乘也面類韋挺象笏猶未秉也背<lb/>
類馬周丹地猶未遊也額類竇軌油幢猶未啟也頷類<lb/>
班超金章猶未腰也角類李固花磚猶未步也而乃恬<lb/>
無戚於容豈其大有得於中容具四相其真有様中涵<lb/>
萬象其真莫狀或欲為子狀之必矣盤礴浩刼之餘睥<lb/>
睨太𤣥之初彼狀子相者雖得其粗未與神俱嘗試聞<lb/>
將子道徳比我蔬笋䂂䂂者孰宜筆歟<lb/>
　　䟦<lb/>
<pb n="KR4d0252_WYG_020-9b"/>
　　　䟦仗節死難武徳李公翼行狀<lb/>
潁濵先生進臣事十篇其八言古謀臣猛將有死無二<lb/>
社稷之臣死宗廟郡縣之臣死封疆文吏死其職武吏<lb/>
死其兵國家陽九之戹李若水之死死宗廟者也楊邦<lb/>
又李聳之死死封疆者也王唐臣之死死其職者也宣<lb/>
和六年金人入圍崞縣公坐勢孤被執二大帥脅以威<lb/>
㗖以官爵公不為屈入辱罵之帥怒加刃其額公益憤<lb/>
罵至氣絶視古猛將有死無二可無媿矣或曰死天下<lb/>
<pb n="KR4d0252_WYG_020-10a"/>
事易成天下事難公等直死耳余謂成事固難死事亦<lb/>
不易凡為人臣子遭國家囏難當自度其力如何度必<lb/>
能為君父成事不死可也未必能秪有死耳猥曰易者<lb/>
不足為吾將為難者焉卒坐難而無成方願死而莫及<lb/>
反兩失之不若及難即死之為忠孝也嗚呼士患非死<lb/>
忠孝耳誠死忠孝則死者一人憤者千萬人一人之死<lb/>
雖不克成事然千萬人之憤乆蓄而併發則事有不足<lb/>
成者况崞之難與公同此凡數人焉則憤者不知幾千<lb/>
<pb n="KR4d0252_WYG_020-10b"/>
萬人特蓄而未發發即為國家雪耻矣然則凡死天下<lb/>
事者乃所以成天下事歟公死三十餘年其子宗周除<lb/>
郡賜對白於上詔贈武徳郎付其事於史館旌䘏厚矣<lb/>
又三十餘年余得公行狀於其孫顯祖起敬之餘他日<lb/>
恢復後朝廷論功以為千萬人之憤者自公等激之則<lb/>
旌䘏當又有厚於曩者因吐所見疏於狀末歸顯祖藏<lb/>
以竢焉<lb/>
　　　䟦丘軍判上周益公平園二十四詠<lb/>
<pb n="KR4d0252_WYG_020-11a"/>
唐劉禹錫為裴晉公賦詩二十一篇大抵公官居時也<lb/>
閒居時僅緑野堂凉風亭傍水竹閒行五六篇耳未必<lb/>
非視公用否為多寡猶可諉曰偶然遊洛之陪禹錫謝<lb/>
公曰終期大冶再鎔鍊願托扶摇翔碧虛此何為者耳<lb/>
當是時公退養成趣矣豈復屑鎔鍊禹錫進取得路矣<lb/>
何必資扶摇一興言間兩墮理外古詩自學問出者似<lb/>
不如此吾友丘虞卿百苦而得一命視禹錫未為得路<lb/>
益公退養雖與裴等其餘力猶足以吹送虞卿也而二<lb/>
<pb n="KR4d0252_WYG_020-11b"/>
十四詠莫非閒居設曽無嫌跡使其中有鎔鍊扶摇等<lb/>
語誰不情恕今考其始末又無毫髪相資意余竊難之<lb/>
益公答以詞意俱美知虞卿深矣未暇取禹錫詩校其<lb/>
孰為近理校則知虞卿當加深也<lb/>
　　　䟦王荆公帖後<lb/>
右荆公手筆外著顦顇之形中函嫖姚之氣頠乎喬松<lb/>
之聳壑挺乎修竹之敧風頽乎踈梅之横水也態度不<lb/>
同同歸於清所謂瘦硬通神幾是耶大抵公之字猶其<lb/>
<pb n="KR4d0252_WYG_020-12a"/>
人蓋嫖姚者公得志於時又若顦顇則公所守固不為<lb/>
富所滛雖身享廟廊之奉日饜棧羊終猶有飯蔬氣習<lb/>
在其貌曽未改山澤之臞也歟<lb/>
　　　䟦山谷帖<lb/>
右少陵灔澦白帝詩皆摹岷江日月雷霆風雨雲龍氣<lb/>
象黄山谷追書之蓋元祐元年中伏日也杜之詩固清<lb/>
矣詩中景物尤其清者加之黄山谷之胷次與岷江等<lb/>
想其當落筆時毫瀝生氷手膚生粟凛然覺暑氣逡廵<lb/>
<pb n="KR4d0252_WYG_020-12b"/>
豈復知其為中伏哉<lb/>
　　祭文<lb/>
　　　祀先師顔子文<lb/>
惟子聞道何早享年何夭籛鏗無聞蹔老終槁子聞孔<lb/>
多雖夭猶老獨亞聖人共扶儒道百千萬年于詔于誥<lb/>
配祀彛儀聊示其報<lb/>
　　　辭㑹昌諸廟文<lb/>
民不趨利而趨義縣令志也民不向疇而向囚縣令憂<lb/>
<pb n="KR4d0252_WYG_020-13a"/>
也民不受賚而受害縣令罪也其志莫遂我孔愧也豈<lb/>
不又有自也其憂莫瘳我孔羞也豈不又有由也其罪<lb/>
莫蓋我孔悔也豈不又有在也我兹不神昧也神獨不<lb/>
我貸也尚享<lb/>
　　　赴廣東漕屬到官謁廟文<lb/>
維淳熈十二年二月丙寅朔初四己巳具官曽丰謹具<lb/>
清酌之奠敢昭告於南海洪聖王之神曰泪與牒轉兮<lb/>
南荒俶領記兮眂厥章睇北操兮天子眷亡乃渥兮殆<lb/>
<pb n="KR4d0252_WYG_020-13b"/>
若為償丕欽命兮效職神掌陰兮吏掌陽吏視神徳邈<lb/>
甚幽明咫兮職交相昭弗逮兮潛是佽□撡藏佖兮詛<lb/>
固云當有殽兮盈豆有醴兮盈觴神我不捐兮來下嘗<lb/>
試盻兮禮之常他有義兮與命福匪敢要兮災匪敢禳<lb/>
尚享<lb/>
　　　改秩初歸告始祖妣墓文<lb/>
維淳熈十六年五月一日庚申三日壬戌具官丰敢昭<lb/>
告於始祖妣之靈曰維祖分裔武城承休百世古籍松<lb/>
<pb n="KR4d0252_WYG_020-14a"/>
江起家五季爰振孤蹤聿懐逺志居則卜宅塟則卜地<lb/>
龜堆野源允恊於筮隂陽家流亦曰曽氏長老相傳文<lb/>
辿其字相我二塚喜而作記謂子若孫逾逺逾利衣金<lb/>
佩魚九世斯遂應期而出有孫曰丰少鋭於學懼隳厥<lb/>
宗垂壯始第將老尚窮京秩初改覃恩幸逢紫衣金魚<lb/>
下賁廼躬雖濫其獲寧微所從駕言此塜卜吉之功追<lb/>
念厥先貽謀其後亦云不苟初記金符亦云不偶揆以<lb/>
至理人善天祐父祖坦夷子孫悠乆區區卜吉何功之<lb/>
<pb n="KR4d0252_WYG_020-14b"/>
有階官品服國以寵賢徳不稱寵受之赧然匪以為榮<lb/>
來拜塚前再惟吾祖積累勤拳苟不報本庸非負先斯<lb/>
酒蓋㫖斯饈蓋蠲亟其敬只聊以慰焉謹告<lb/>
　　　祭故丞相魏國文忠京公文<lb/>
維公天禀粹温徳器涵渾大致逺業難具名言槩之經<lb/>
體卦合於坤坤言屹屹惟惡是疾殱魁㧞根聞風者慄<lb/>
㮣之卦體得坤之直使節皇皇惟指是將抗敵爭禮氣<lb/>
奪其狂槩之卦體得坤之方朝端藹藹惟天是代開陽<lb/>
<pb n="KR4d0252_WYG_020-15a"/>
闔陰薫陶無外槩之卦體得坤之大三徳盤盤萬物芚<lb/>
芚忽斂磅礡而遊汗漫槩之坤體神反其元三朝元勲<lb/>
百代偉觀公之奄然害喪公存方倚其門忽哭其墦丰<lb/>
之澘然害煦丰寒尚享<lb/>
　　墓誌銘<lb/>
　　　貢士王千里墓誌銘<lb/>
紹興慶元間廬陵貢士王畿侍其致政公疾未甚則頻<lb/>
蹙湯劑之奉非自其口若手出不進也甚而錮矣沉緜<lb/>
<pb n="KR4d0252_WYG_020-15b"/>
矣則食若噎寢若忘非大故迫之不出也歳在戊午九<lb/>
月辛未湯劑無功大變矣則摧裂躃踊哭之慟閲卒哭<lb/>
如初浸毁浸瘠明年四月力蒲伏走三百里謁余誌銘<lb/>
弗獲弗歸也歸則黾為襄期之事食矣廼竁廼兆必躬<lb/>
必親無徃返非戴星主經愆矣客氣乘之有疾證甫至<lb/>
及十二月復土而疾革支罷訖殘而還䝉首籍枕又明<lb/>
年二月戊辰竟不起享年五十有七於虖為子死孝死<lb/>
得所也苛責以備豈不曰過要之過厚秪所以賢者歟<lb/>
<pb n="KR4d0252_WYG_020-16a"/>
又明年十二月甲申塟於冷塘山之原予嘗與為州學<lb/>
同舍生奠芻執紼義也禮也姑為誌曰千里其字也五<lb/>
嵗讀書頴悟易敎十三屬文輩行巽之十八售所業於<lb/>
郡博士第之優不以文氣方張自多討古旌學日加功<lb/>
大歸主儒書傍通方伎經子郤則啚史晉焉月浸歳滛<lb/>
胸中浩乎莫涯也其文益昌挾應丙午大比詔主司囊<lb/>
以上王再拜受之甲寅推老老恩詔爵其耦廸功郎復<lb/>
應乙卯詔不耦自歎藉后詔耦也過强仕年而觭若為<lb/>
<pb n="KR4d0252_WYG_020-16b"/>
趨事赴功哉請於致政公築齋揭以如愚聘師淑子曰<lb/>
爾其以爾祖爾父志自奮也産故中又不苟殖嵗入寡<lb/>
供師友且靡之贏輟以仁宗禮賔舊自奉泊如也鄉衆<lb/>
有是非折以至理則寢求直於公不什一治身謹形於<lb/>
朋從而不言使得移家於國移父於君其可觀當有大<lb/>
於此者有抱莫攄預為家訓二篇於易簀次授其子如<lb/>
塤如箎而已命也夫娶某氏有孫矣長曰制小字庚老<lb/>
其三世所承二子所志五女所適有致政墓碣在可攷<lb/>
<pb n="KR4d0252_WYG_020-17a"/>
也故不書姑為銘曰　吾先於吾委之志兮吾於吾先<lb/>
還以賁兮吾先於吾委之氣兮吾於吾先還以費兮吾<lb/>
生無㝠媿兮吾死可昭示兮<lb/>
　　　鍾大明墓誌銘<lb/>
潁川之鍾惟唐越公為聞人慶支四袤其一五季時受<lb/>
吾廬陵順化鄉烏山之㕓名字逸矣更累世而鎮勲綜繼<lb/>
之㕓隱盖均之三父也均諱南金字大明七嵗而孤服母<lb/>
彭氏訓承師授易詩學三應大比詔持詩論太高有司惑<lb/>
<pb n="KR4d0252_WYG_020-17b"/>
焉巻而歸<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>門著書隆興乾道間余為州學諸生諸老<lb/>
先生見謂均有易解言象融象不膠於往言數融數不<lb/>
梏於故唯其與大道合而已後三十年是為嘉泰壬戌閱<lb/>
均行於游祖誼所著狀先二年卒矣長裏有福短氣未充其<lb/>
冢孤過余白先君首以所得大者為易解次為道徳經金<lb/>
剛經解尚書謝公諤剟以名堂曰三經盖借重也次以小者<lb/>
為脉辯事類歴述地理斷未有借重者書冝有序墓冝<lb/>
有銘舉以屬余余惟均之書七二與易不失為同體七四未<lb/>
<pb n="KR4d0252_WYG_020-18a"/>
免為異用要之皆自易出堂不以易名而厝之二公之<lb/>
不可作孰商畧是序之是為重耶攷其平生攻苦好古<lb/>
成癖行已不上客氣與人交無他腸生生之業欿如也<lb/>
倘不屑意於鄉隣義甲義役等事若奔捄然濟人利物<lb/>
之志無尺寸棅可行以䇿近勛攄而寓諸書緬者傳之<lb/>
鄉刋者傳之國濟若利逺且博矣謂之徳娶張氏得其<lb/>
所出汝楫鏜詩謙汝猷汝弼汝作為子者七光大出繼<lb/>
兄後女適進士郭才邵不與焉得諸子所生相格梹樸<lb/>
<pb n="KR4d0252_WYG_020-18b"/>
樗檉機梓模為孫者九女孫適王三顧夏逢吉郭廷瑞<lb/>
黎季信四在室不與焉得冢孫所生烜熾燁為曽孫者<lb/>
三謂之福得年七十有七謂之壽無憾也可銘矣卜其<lb/>
年國月丙辰塟其鄉鏗田之原銘曰　孰一其心既詩<lb/>
既易孰二其心且老且釋曲㑹傍通富經是歴有見若<lb/>
聞非著則述新功幾書舊學三益華顛白<graphic n="KR1921" url="https://raw.githubusercontent.com/kanripo/KR-Gaiji/master/images/KR1921.png" mimeType="image/png"/>書疑失䇿<lb/>
淑其子孫亶其書力謝芝斯蔚竇桂斯苾今發揮之圖<lb/>
有金石後追賁之容有竹帛<lb/>
<pb n="KR4d0252_WYG_020-19a"/>
　　　鄭公知府墓誌銘<lb/>
紹興間國家右文士大夫狃時閤吾書不口壯事者二<lb/>
十年信之弋陽士鄭公仁傑字克俊理學明曰未有乆<lb/>
而不窮者窮則變於素不籌於卒孰酬朅焉自畫攻守<lb/>
䇿獻於舊丞相趙公鼎留語竒之業寘散已未得用蕭<lb/>
何成韓信故事第從右尚命之官蓋有待也從臾乘而<lb/>
奮出應時選中材武優等調行在省倉下界户部糴塲<lb/>
不素餐受侍郎李公澗知辟為使金行屬過中原闚見<lb/>
<pb n="KR4d0252_WYG_020-19b"/>
表裏與所進趙語合竊自多嵗在庚辰也明年姧亮奸<lb/>
紀一如公所料而趙不可作矣丞相魯國陳公康伯相<lb/>
知如趙躐㧞容有嫌循年進例因扈從髙宗視師金陵<lb/>
還増秩參政汪公澈相知如陳居以離嫌故進不得地<lb/>
惜之節制軍馬之行耳目寄闕辟以自廣都閫王宣攻<lb/>
汝軍未張得口奉節制檄為統領鼓游軍而前㧞之上<lb/>
功補閤門秪候尋授京畿將先是節度王公彦成邊首<lb/>
向未决公與言無金則遼陽不固得商虢則金孤法當<lb/>
<pb n="KR4d0252_WYG_020-20a"/>
先取二城敵望以□<hi>音葬</hi>蜀障然後獲開陜之宜孰向之<lb/>
王用其計攻㧞之㨗聞拜招撫使移守襄陽屬闕辟以<lb/>
自贊後有詔置發運使史公志正以侍郎領事糴買官<lb/>
闕辟以自藉至則不傅史意反謂析秋毫無足益大農<lb/>
隨次建業議不合去自歸於朝未幾史以不可行罷周<lb/>
行諸公以南北在其目中口道如目躬行如口可否中<lb/>
機去就中節未識問安在有事則亹亹問何如也參政<lb/>
鄭公聞尚書沈公介御史李公處全韓公彦右侍郎胡<lb/>
<pb n="KR4d0252_WYG_020-20b"/>
公銓十餘人交狀薦所知記其姓名中傳汪公應辰俄<lb/>
復露章孝宗省知薦者絫絫召對便殿奏陳切時聖悟<lb/>
慰薦曰行大用卿擢右監門郎將其進也在環列條上<lb/>
軍民十便稱㫖賜帶而意忤時宰固請外除鎮江兵鈐<lb/>
物色謀變者諭主將者立寘之法闔郡恃以無恐除知<lb/>
亷州改欽州移光州請祠之管州崇道觀少選除知復<lb/>
州改險州赴欽過桂林與經閤張公栻平章百䇿施之<lb/>
民間曰便治郡毓士撫蠻有仁聲張以召歸表揚其材<lb/>
<pb n="KR4d0252_WYG_020-21a"/>
參政范公成大代張剡白其績遂膺光命直大酋冦境<lb/>
死警徹中諸司類覬得自效㫖下畀公討冦授將校方<lb/>
略去三日梟其首還函獻帥漕開餘黨以自新䝉生死<lb/>
恩者棼<hi>音分</hi>如也詔以金為碗賜之漕使張公士元傳㫖<lb/>
將其柬上知如此而言者過聽於得君至請耄不宜行<lb/>
曽不疲未六十也乆之起以總管福建馬步軍又有以<lb/>
耄聞者易命與祠公曰此吾志自退緩十五六年安坐<lb/>
有堂嬉遊有圃暇繙書而倦警䇿客至茗飲果㗖手談<lb/>
<pb n="KR4d0252_WYG_020-21b"/>
鼻參得味成趣使其晉晉而遂未必有此樂其曽大父<lb/>
某始聘越國陳均居仁之女為大父圭配其子秦國公<lb/>
亨仲是為魯公毋楚國公仕堯之曽女孫又鄭之歸絫<lb/>
贈宜人是為公毋陳貴鄭因之族望著矣肆公通籍贈<lb/>
其父郎絫至大夫又加著矣貲産嵗入晚良饒支伏臘<lb/>
贏復為美事不問識不識食口衣體等事左右之砥道<lb/>
梁津等事乞乞之無吝色由報得年至六十曰足矣慶<lb/>
元戊午七月十日也先二年余與其子修職郎建寧府<lb/>
<pb n="KR4d0252_WYG_020-22a"/>
浦城縣尉岩瞻為僚歸道見公知其博涉廣記意氣性<lb/>
度豁不為深中浮外與人交有忠告無詭隨臨事機藂<lb/>
出用之未殫其材成者猶歉於志薦紳聞訃是<graphic n="KR1826" url="https://raw.githubusercontent.com/kanripo/KR-Gaiji/master/images/KR1826.png" mimeType="image/png"/>是嗛<lb/>
所幸武經郎岩堅才難與仲岩瞻俱有志廣父聲先釐<lb/>
其奏議詩詞為二十巻傳於後伯岩崇弗禄仲與漕貢<lb/>
後未易量公生自武經至武功大夫為逹而沒有不朽<lb/>
者存矣嘉州文學周宗之女其配也絫封冝人先公卒<lb/>
從仕郎汀州軍事推官曽迠進士蔣容圖之妻其女也<lb/>
<pb n="KR4d0252_WYG_020-22b"/>
皆蚤世聞詩鎔鑰鎡其孫也㑹郊以保義郎聞詩矣修<lb/>
職郎南劍州順昌主簿傅傑忠訓郎潭州攸縣廵檢陳<lb/>
三儒文林郎靜江府觀察支使李孝述進士蔣景望陳<lb/>
櫺之妻五在室其孫女也渭孫沂孫其曽孫也二孤卜<lb/>
地得某鄉某里之原卜日得某年某月某甲子吉日公<lb/>
塟焉次其行詔銘余惟公徒步起家子孫克承初禄克<lb/>
終可書也不辭而銘曰　紹興之末狃治成血國勢屹<lb/>
然公睨曰卼不籌其素孰酬其卒我盟敵寒卒如公言<lb/>
<pb n="KR4d0252_WYG_020-23a"/>
一從其計㧞彼大藩百計百從還我中原輔經弼綜用<lb/>
不必中於虖於公中不必用甘其外莅借千里重臺糾<lb/>
諫䋲平不必鳴於虖於公鳴不必平恬其中養視萬物<lb/>
輕十公之薦四朝之眷無乃寵榮有以詒燕門户簮纓<lb/>
子孫筆硯肆新又新亶善之善<lb/>
　　　劉氏夫人墓誌銘<lb/>
吾州之劉諸邑不一族也有名餘者廬陵族出也以其<lb/>
先徳未著强為善月稔歳熟天委之順夫人生焉自穉<lb/>
<pb n="KR4d0252_WYG_020-23b"/>
靚莊稍長言容工眡姆所道向之揉習為淑在父母側<lb/>
柔色怡聲似不能言者見謂蹈女道長而歸諸鍾君子<lb/>
友以事父母者事舅姑微缺禮見謂蹈婦道幸子友有<lb/>
仁族姻禮賔有不贍無告乏意揆力取逮乗而贊其决<lb/>
閫以内事無鉅細整如也見謂蹈妻道與子友顔行配<lb/>
處如初接無間言見謂蹈妯娌道冢婦以下歸敎謹有<lb/>
初未始苛責以備咸得其心起敬起愛見謂蹈姑道知<lb/>
敎子媺事也廼心渠渠師友至不必子友躬令治具衂<lb/>
<pb n="KR4d0252_WYG_020-24a"/>
揮皸掌不辭見其子岳秀明逺明揚明大明允率敎知<lb/>
方挾所業第於庠序官絫見録寖有文聲歸則子友合<lb/>
辭勉以逺者大者業未卒間子友卒卒哭勉以卒業勿<lb/>
孤父志貽未亡人羞諸子奮激益自淬勵慶元戊午大<lb/>
比詔上孟仲姓名天府三季待辟應試鄉里榮之三遷<lb/>
之敎與有力焉見謂蹈毋道行將以子貴一疾竟不起<lb/>
蓋嘉泰改元七月癸酉也享年五十有九十月乙酉合<lb/>
葬於子友之壙女適進士張國紀孫國俊國杰國傳國<lb/>
<pb n="KR4d0252_WYG_020-24b"/>
任國保國偉國僑女孫八長受進士葛廷珪聘未歸餘<lb/>
㓜有以臨桂簿公廸功郎歐陽士龍所狀行謁銘者讀<lb/>
狀云然槩之理宜銘之曰　劉室之女鍾饋之主閫域<lb/>
雍雍户門俁俁誰氏無子誰子有五遷之義方作賔於<lb/>
王盛哉竇桂行矣齊芳夫人有死夫人死而不忘<lb/>
　　　淑婦陳氏墓誌銘<lb/>
臨川陳氏其縣新豐鄉㕓隱諱錫者之女承節郎諱巽<lb/>
者之孫女其鄉望塘方朱聖言之妻公禮之毋也初歸<lb/>
<pb n="KR4d0252_WYG_020-25a"/>
聖言豔之者曰朱陳陳矣新朱陳出焉歸若干年生公<lb/>
禮又若干年舅卒聖言與姑又相先後卒生事死塟未<lb/>
嘗缺禮梱内外整整無廢事族姻之間雍乎穆哉無間<lb/>
曰朱婦淑女也朱母淑婦也朱姑淑母也自公禮聘呉<lb/>
氏以歸則淑姑也既母遷其子以義方既姑帥其婦以<lb/>
内則度眡方則乆稍嫻貫移家棅授之日繙佛老書收<lb/>
聰明入安息方自幸也而哭公禮若婦矣復以家重自<lb/>
負塟祭如式擬前而差非殺也他費寧殺無隆日積日<lb/>
<pb n="KR4d0252_WYG_020-25b"/>
生業擬前而饒推朱婦時所以自淑者以淑五女擇而<lb/>
得王某賢黄某呉某可妻也坐以歸焉又得承信郎張<lb/>
某可贅也納以居焉餘百爾酬酢各適宜常爾其變者<lb/>
公禮卒莫奉聖言祀中表相與議立繼主子者遺孫主<lb/>
孫者遺子大歸志於一其業曽不謂長非公禮子行㓜<lb/>
如聖言門户何廼揆獨見而排羣議擇其傍支長者宜<lb/>
子子之繼聖言後名曰公誼㓜者一宜孫孫之繼公禮<lb/>
後名正義順輿情翕然聞者嗟尚夫有天地而有夫婦<lb/>
<pb n="KR4d0252_WYG_020-26a"/>
也於何天弗憖遺嘉泰二年十一月甲子卒矣年僅六<lb/>
十三將以某年某月某日甲子附塟於夫頥菴之陲余<lb/>
聞之亦嗟尚夫有天地而有夫婦也奮不遑訂而銘曰<lb/>
　其嫓有嬺其志無貳舅姑□兮莫兼以侍喪葬逮兮<lb/>
莫分以治曲盡孝思終成禮制兹事難事蓋難之細不<lb/>
幸所天有敓其嗣父耶子耶若為命繼此是彼非同□<lb/>
異議所議者偏方澄忽沸聽斷者獨方摇忽硾喜其父<lb/>
子後也有祀岌其門户今也有諉融異使同㑹非歸是<lb/>
<pb n="KR4d0252_WYG_020-26b"/>
兹事難事又難之至尚其特書於以昭晰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集巻十九</head>
    <p>
<pb n="KR4d0252_WYG_019-1a"/>
欽定四庫全書<lb/>
　縁督集巻十九　　　　　宋　曽丰　撰<lb/>
　　記<lb/>
　　　張參軍注倚閣記<lb/>
淳熙十有四年靜江府司法參軍張德器閒居語家人<lb/>
吾先世種德多後必昌今門閭非貽謀具也卜改築得<lb/>
大壯焉如其兆以規以經明年六月宅成門距江二十<lb/>
步而凖墟之江其不俗我哉乃出獨見而乗餘力於江<lb/>
<pb n="KR4d0252_WYG_019-1b"/>
之瀕疉石為級者三立石為柱者十六衡而版之為尺<lb/>
縱四十横五十建閣其上髙稱是材中度工中時雘者<lb/>
如霞堊者如練緗層縹間者如虹參軍與客落之煙靄<lb/>
横陳鷗鷺前列過鳥囘翔潛魚出泳翛然物表之樂未<lb/>
央也而吏部速之官又明年余亦隨牒而南過門升閣<lb/>
山來賓而水歸徃徙倚不忍去至靜江一再見參軍相<lb/>
與談閣勝曰水近而山逺必也取名乎吾從近嘗試剟<lb/>
杜少陵注目寒江倚山閣之句題以注倚或疑少陵詩<lb/>
<pb n="KR4d0252_WYG_019-2a"/>
為有怵於得失者設爾參軍家世素封萬户侯也一出<lb/>
而應舉覔官輒遂再出而趨事赴功輒有聲不即人而<lb/>
人即之習得之慣不知有失曽何决擇於是余謂少陵<lb/>
詩句指得失意關汙潔潔無失也汙無得也是故與其<lb/>
以汙得寧以潔失雞蟲之得失其輕重與世同忘其為<lb/>
道之汙而少陵意指世之得失其輕重與雞蟲同汙視<lb/>
之也雖然人非蚓而後食安必其不合汙耶顧所歸如<lb/>
何耳發興於雞蟲合乎汙世也牧思於寒江歸潔其身<lb/>
<pb n="KR4d0252_WYG_019-2b"/>
而已矣始乎合汙情習未免終乎歸潔禮義不愆故縳<lb/>
雞行一篇於詩之體為風於義為湼而不緇於思為哀<lb/>
而不傷少陵詩近道大抵類此參軍久學多聞於得失<lb/>
跡若未忘者而其心竊以雞蟲視之矣兹應時須陶潛<lb/>
之五斗王績之三升禄云乎哉漫復爾耳不知更幾年<lb/>
倦遊而遄歸問閣無恙與江講濶疏肆目所注凡孟之<lb/>
觀瀾語之浴沂記之澡身浴德充而至於易之洗心則<lb/>
在我愈大在物愈細自雞蟲等而下之未必不以槐之<lb/>
<pb n="KR4d0252_WYG_019-3a"/>
南柯視郡蝸牛之左右角視國大橘視天下胸中豈復<lb/>
有得失哉老之將至時哉難得厥有忠告其無苟安後<lb/>
㑹相追隨訪舊遊舉盃而邀明月臨清流而賦詩當互<lb/>
於入獸不亂羣入鳥不亂行否闚其進此道淺深何如<lb/>
　　　廣東運幹㕔壁記<lb/>
本朝轉運唐制也其屬四幹辦公事一也闕之置廢尚<lb/>
矣紹興十有三年再置出宰相意也初籍中書中廼籍<lb/>
吏部洎後乍吏部乍中書無常也出於吏部之謂注必<lb/>
<pb n="KR4d0252_WYG_019-3b"/>
改秩然後可出於中書之謂除秩不必改可也廣東距<lb/>
朝廷逺加之瀕海風土惡中州士大夫其資應吏部格<lb/>
者不屑就也故其闕常揭于亭淳熙十有一年余至吏<lb/>
部秩垂改復左閲亭揭蓋五年矣漫浪求偶得中書與<lb/>
之也明年春至止問廨安在則鹽倉之陽主管㕔之隂<lb/>
再置闕之五年築也稍間徃視剥且壓久厪厪數椽存<lb/>
耳意白長起廢重於發適帳司㕔以祟虚姑僑焉又明<lb/>
年得故官姓名于老吏自吳諮至張翮凡十有一人惟<lb/>
<pb n="KR4d0252_WYG_019-4a"/>
余遲頓於朝無以動吾相於官無以動吾長闕若廨甘<lb/>
於人所棄者而取之視十有一人不及矣雖然轉運一<lb/>
事耳始有二長焉交修互舉疇不克濟復置四屬九百<lb/>
得相可否其間立法之意有在矣屬於事長其道又以<lb/>
相可否為忠而世為屬者秩之未改志於後已改志於<lb/>
陞視其長巍巍然拙者求容巧者求悦非特不相可否<lb/>
而已甚至於以否為可嗟如是為藉無負事長之道顧<lb/>
無負置屬之法乎自余至幸同事俱賢見有異即爭爭<lb/>
<pb n="KR4d0252_WYG_019-4b"/>
即要至於是廼已移而施於長亦如之長怒不懾長喜<lb/>
不矜視十有一人及不及未可知也又明年厪厪數椽<lb/>
存者亦亡矣余又且解去方來無窮已徃寖久置闕嵗<lb/>
月久而佚容可傍考至故官自初逮今纔四十有五年<lb/>
未甚久老吏猶及識姓名雖盡得而字多佚及兹無傳<lb/>
久則併姓名佚之矣愈久則愈佚它莫考也故次十有<lb/>
一人刻于石衆不可槪安知後來無挾動長具者廨雖<lb/>
廢必復起起則必欲得始創中廢之跡以為傳石未<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>
<pb n="KR4d0252_WYG_019-5a"/>
毋以為它廨事仆之<lb/>
　　　得異亭記<lb/>
提㸃湖南刑獄臺治於衡公廬為<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>其東瀕城其城瀕<lb/>
江江之岸城之隍也楚觀据焉山自獻而水横陳使者<lb/>
饗客茗於是觴於是雖良獨快而水風切人可暫而不<lb/>
可久舍而又下之不齋則閣快莫半是者紹熙改元右<lb/>
司范公仲藝將使指之明年也徜徉臺治之宦睥睨榛<lb/>
間陷者若窪築城遺坎未陻也突者若壟築臺遺壤未<lb/>
<pb n="KR4d0252_WYG_019-5b"/>
夷也目指氣使耰奔輦馳草閼徹而木鬱開即之若有<lb/>
得焉乗興奮徒取窪贏補壟缺以為址卓亭其上背臺<lb/>
而面城亭卑於城無幾山在逺而露巔舟過前而見桅<lb/>
其為快半楚觀也重攖水風却而坐賴有此耳四月亭<lb/>
成余從公其間率意言王𢎞中行於荒丘望而得異處<lb/>
韓文公記燕喜語也事於是類名於是取可否詰晨而<lb/>
公書得異字揭之矣公儒家子於蜀公蓋四世孫自少<lb/>
苦學旣壯上進士對宦遊徃來西發蜀東至吳越北使<lb/>
<pb n="KR4d0252_WYG_019-6a"/>
燕南循江湖與目相習不知幾巨麗也於細謂不屑矣<lb/>
乃取容膝而資放目何哉景辟則道遊辟則學也融於<lb/>
心則巨細一域於目則巨細二旣巨之習復細之屑公<lb/>
其以學為遊歟夫以學為遊也擴充於瞿塘灔澦太行<lb/>
王屋雲夢彭蠡洞庭具區而反約於容膝之地猶曰納<lb/>
巨於細秋毫之中泰山具焉况以遊為學耶其習巨不<lb/>
至於塞乎天地之間屑細不至於屏氣似不息不止也<lb/>
公行所學非坐廟堂未畢它日畢厭與巨習歸而鋤三<lb/>
<pb n="KR4d0252_WYG_019-6b"/>
徑追思于今刈荒卓亭事均一屑細耳屬記於余豫為追<lb/>
思有考焉設也<lb/>
　　　博文齋記<lb/>
吾州故多士自歐陽公為代文宗風聲氣習相鼓百年<lb/>
間士又加多應大比詔浹萬其間以忠義孝亷旌于朝<lb/>
數人耳然則所少者非文也永新周氏之儁九齡鋭于<lb/>
學紹熙改元今王正月聘吾宗時仲為師友至則名其<lb/>
齋曰博文或以非吾州所少詬之詬者日衆九齡疑而<lb/>
<pb n="KR4d0252_WYG_019-7a"/>
時仲悔四月余道過于是具質焉諗之太一之謂道未<lb/>
離于一之謂禮起于二申于三成于五之謂文文云文<lb/>
云其上經乾緯坤錯寒綜暑于以使隂陽調風雨節日<lb/>
月順星辰適其次綱維人倫于以使君君臣臣父父子<lb/>
子兄兄弟弟夫夫婦婦又其次統紀物理于以使鳥獸<lb/>
草木魚鼈昆蟲咸秩此天下之至文也虙戲之八卦畫<lb/>
此文耳其流為黄帝之厯蒼頡之字靈氛之占他藝不<lb/>
與焉孔子之六經纂此文耳其流為子為傳為史他集<lb/>
<pb n="KR4d0252_WYG_019-7b"/>
不與焉夫所謂文如此學者小其心目猥曰心㑹云者<lb/>
妄也故論語之中一義而三致意自博者二博以人者<lb/>
一九齡年三十而觸博又時也亦旣自博又從而聘師<lb/>
友其博以人之謂歟雖然自博不厭獨博以人不厭衆<lb/>
㑹集歸史㑹史歸傳㑹傳歸子㑹子歸經九齡自博之<lb/>
不足一時仲博九齡足矣苟不厭衆余敢以㑹耳歸目<lb/>
㑹目歸心㑹心歸性㑹性歸命以博九齡焉繼余而他<lb/>
繼今而后九齡于博之功中止非余所知不止更二十<lb/>
<pb n="KR4d0252_WYG_019-8a"/>
年去文復禮莫禦也當是時喪本無之我還固有之天<lb/>
一斯覺曰仁百斯給曰德萬斯通曰道禮又不論也余<lb/>
衰且老矣未必及九齡復禮幸及當為頌博之功焉兹<lb/>
于請博之義不揆而賦所聞一塞請二志諾也九齡字<lb/>
景張時仲名行中云<lb/>
　　　重建華嚴寺記<lb/>
紹興戊午占崇仁籍學佛者行冲請於縣出力起華嚴<lb/>
寺華嚴寺廢憚靡錢多重遷其築維新其基維舊大歸<lb/>
<pb n="KR4d0252_WYG_019-8b"/>
沿陋就簡材苦窳而工綿蕞非所以崇教也有改圖意<lb/>
未決卒之日屬其嗣如儼閲十四年是為淳熙丙申相<lb/>
於南原厥坡突宜屋厥泉甘宜井厥壤腴宜圃山之後<lb/>
如伏前者如拱左右者如擁四顧者如環卜焉而龜食<lb/>
禱焉而神不吐曰易地莫踰此意輕三萬錢當得之如<lb/>
摶手何無以乞於修職郎主福州閩縣簿羅某如其數<lb/>
乞以貿焉舉而絜之地方八百尺規模視故倍經材綜<lb/>
用無算莫出也簿公復乞百萬日差其剛工鳩其良誅<lb/>
<pb n="KR4d0252_WYG_019-9a"/>
茅而薆閼開埏土而窪陷平凖而礎其上為閣為堂為<lb/>
殿為門端屋也為藏為廡為寮靡屋也為扈為帑為福<lb/>
竒屋也其築也如磐其架也如騰其覆也如幕屋之質<lb/>
相陸續以立其墍如鍊其甃如織屋之文相陸續以成<lb/>
如儼私錢擬簿公之半欿乞於他足之百爾像設千斯<lb/>
器須靡錢又擬屋之半已莫出矣乞於他不欲也簿公<lb/>
復乞百萬其兄之子厪乞三十萬相陸續以剏徹屋表<lb/>
裏金碧獻狀不日月而自輝虬龍肖形不風雷而自怒<lb/>
<pb n="KR4d0252_WYG_019-9b"/>
周數百里徠遊少者噩見老者驩談二十年間物輕錢<lb/>
重富家不敢睨土木釋老可知或乞於人不應或應而<lb/>
不繼輒寢顧寺自丙申迨辛亥無嵗不役無役不訖為<lb/>
工五萬而贏問其費如儼乞於簿公者三乞於他不知<lb/>
幾也如寄而取之簿公與不知幾者之乞如儼如逋而<lb/>
庚之豈事與時不相遭則難人相遭則易歟簿公雅輕<lb/>
施屬有得所乞錢卒浪耗鮮不悔且愆非如儼忠實足<lb/>
以動人堅强足以立事則乞焉未必不重乞乞焉未必<lb/>
<pb n="KR4d0252_WYG_019-10a"/>
不浪耗也安得有響應翕成之效焉故為簿公雖難為<lb/>
如儼尤難寺故在下傳無圖記屬何嵗興莫攷也有銅<lb/>
爐存其題為大中祥符三年則廢居復未知屬何嵗爾<lb/>
兹不為可攷者以遺則千百年後復興之迹與始興類<lb/>
相與謀屬記於予釋學予不知也槩如儼以吾道不負<lb/>
其師所屬近孝蓋可書也已况復諉曰為國祝頌近忠<lb/>
為民祈禱近義奮不自嫌書之使刻焉<lb/>
　　　福慶寺始末記<lb/>
<pb n="KR4d0252_WYG_019-10b"/>
紹興十有九年詔撫州創縣是為樂安治在詹氏之墟<lb/>
釋老宫與墟故相左縣成帝誕之月國諱之日令丞尉<lb/>
迀駕蕆事三十有一年令王植曰非便聞於朝遷廖源<lb/>
之延福寺於郭乾道元年築堵未就烖孠令陳薦弼改<lb/>
卜今址背庚而面甲主寺了初奉令意鼎為堂於以措<lb/>
座六年從仕郎彭光邦之父大全襲為殿於以措佛八<lb/>
年承仕郎黄藏器又襲為殿於以措蔵了初之孠廣倚<lb/>
乞於衆襲為蔵於以措經淳熙五年廣倚之嗣良幹襲<lb/>
<pb n="KR4d0252_WYG_019-11a"/>
為堂於以措翻經者他須缺外復策家矣莫出也六年<lb/>
提舉常平今顯謨閣學士鄭僑見祖道才之風知州事<lb/>
王公曉畀以主座責其卒工至則事以勤理行以勤孚<lb/>
十年鼓吾宗進士泳與其嫂廖覺真姪澥滙倡於衆襲<lb/>
為堂於以措僧又鼓詹道倡於衆襲為扈於以措釜又<lb/>
鼓朱安黄廷振倡於衆襲為門於以措彩揭其上十有<lb/>
二年設㑹曰大乗乗機乞於衆襲為樓於以措鐘十有<lb/>
六年覺真倡於衆又襲閣曰華嚴於以措毗盧像此其<lb/>
<pb n="KR4d0252_WYG_019-11b"/>
凡也繢九大廬竹木土石以為質丹漆堊黝以為文猶<lb/>
曰未也其間百爾器須一隨所主辦之於寺足之座措<lb/>
於堂隆者一其餘刹佛措於堂尊者三其餘庫又其餘<lb/>
則羅漢像十八觀音像一分措傍若後藏之建為殿柱<lb/>
四覺真泳如其數為神龍像蟠之為輪面八市稠人如<lb/>
其數為力士像推之鄒邦倚為岳主像措其前黄師旦<lb/>
又為彌陀像措其後蔵蔵蔵器所施經為大部四為小<lb/>
函百而觭計藏費增於殿堂十五樓為鐘設者其隙復<lb/>
<pb n="KR4d0252_WYG_019-12a"/>
措騶山所施彌陀像閣為華嚴設者其隙復措黄夢弼<lb/>
所施地藏王像十大善像五十有三門左措金剛像右<lb/>
如之寢有堂醫有寮溲沐有舍汲有井儲有帑廪示不<lb/>
紊也漏者補之傾者正之汙者潔之朽者圮之窳者泐<lb/>
更之示不忽也開址詹氏子曽氏子施貲彭氏子黄氏<lb/>
子俱為祠享之示不忘也紹熙二年又埏土布道南與<lb/>
官衢接而寺役畢矣此其悉也寺故律至道二年録為<lb/>
禪刹創寺僧義祥雖無圖記有鐘題未剥可覈也粤從<lb/>
<pb n="KR4d0252_WYG_019-12b"/>
嵗辛巳遷於郭逮淳熙戊戌十有八年主寺不一而足<lb/>
堂殿蔵質粗具而文未稱己亥祖道主寺迄紹熙辛亥<lb/>
纔十有三年不寧一新樓閣門之質又併堂殿蔵而加<lb/>
文之餘屋地界等是所須者備所備者媺信祖道之成<lb/>
終視了初之經始廣倚之營中勞相倍也費蓰也祖道<lb/>
白予費出於人勞出於我何當人我記之靜循施者如<lb/>
大全覺真其身壽其家益其子孫昌於報云然可書也<lb/>
而有不然者槩書之人未必信奚不愛數百言而記焉<lb/>
<pb n="KR4d0252_WYG_019-13a"/>
復循寺之役實固為佛名亦為國止於實而已雖勞費<lb/>
之必然揆之吾教未免為利而行之者况有不然乎夫<lb/>
惟有名曰吾亦為國則勞斯義勞費斯義費奚嚴數百<lb/>
言而不記焉<lb/>
　　　重興院記<lb/>
崇仁之東北十里而觭有釋氏院謂之重興慶元戊午<lb/>
裂古僧像得其中保大八年里長雷勘院帳□之謂之<lb/>
重興矣其始興莫□也帳有主院彦芳自新淦之李出<lb/>
<pb n="KR4d0252_WYG_019-13b"/>
者天祐三年吉之龍興寺受戒僧僧幾年然後主院主<lb/>
院幾年然後帳不可意逆天祐保大相去四五十年治<lb/>
少亂多院之興衰視時治亂可意逆也則始興其在唐<lb/>
中衰其在閏唐歟年號甲子裂古佛像得其下匠氏板<lb/>
記□之主院法端也殿成于嘉祐五年像成于七年則<lb/>
彦芳之後院嘗重衰至法端又重興歟自嘉祐逮紹興<lb/>
徂興成衰至淳熙則積衰成廢矣一新之主院如臯志<lb/>
也而力與志違乗尤港楊作舟間白以築事大之堂殿<lb/>
<pb n="KR4d0252_WYG_019-14a"/>
廊樓門小之寮庖帑廪厠其凡所靡工擬億而縮錢緡<lb/>
儗萬而縮米石儗千而縮其妃吳氏聞之曰大役也不<lb/>
敢當又曰美事也不可失索吾儲視所儗而贏與作舟<lb/>
謀割以施焉嵗在癸卯一割而工挾其伎儈挾其材徒<lb/>
挾其力翕然售以奮而堂成乙巳再割工儈徒售如初<lb/>
而西廊成丙午再割三者售如初而東廊成庚戌辛亥<lb/>
再割售者如初而殿成乙卯再割售者又如初而樓若<lb/>
門成像設器須四三年間又相次第成其質土木金石<lb/>
<pb n="KR4d0252_WYG_019-14b"/>
其文黝堊朱碧其形倮介鱗翼其聲鐘魚鐃鼓窮鬼工<lb/>
極神械觕出有混細入無間未云巨麗不曰中藻乎戊<lb/>
午以後自清䝉其師如臯成無廢潤色示後有繼不忽<lb/>
末也又塑彦芳像如故置帳其中示先有祖不忘本也<lb/>
更持以堅而守以謹不百年不葺可也滿同異吳氏儒<lb/>
家女也自歸楊以其祖父所以自立者左右夫立家不<lb/>
夷佛大矣為儒教中美事之餘又為佛教中美事大之<lb/>
大也彼有疑為豫徼後福設者其吳氏之細耶吳氏以<lb/>
<pb n="KR4d0252_WYG_019-15a"/>
其大忘儒佛矣不以其大忘禍福耶吳氏初者志于為<lb/>
善而已報歟否耶不計也其跡容有投人以疑者正欲<lb/>
與世相混寓吾之大爾吾恐未大者之施過于計報萬<lb/>
有一不如所計而佛之權窮則為善者怠併吾儒教之<lb/>
廢莫起者故于院推其初跡矣復于吳氏推其初心充<lb/>
未忘禍福者之識使之加大視為善為當為相與為無<lb/>
已焉<lb/>
　　　蘭石重修柳侯祠記<lb/>
<pb n="KR4d0252_WYG_019-15b"/>
祠在柳建於唐長慶初歐陽某經紀之在吾邑建於本<lb/>
朝元豐間徐邵經紀之久輒壞紹興丙子徐忠彦經紀<lb/>
之為一新久復壞慶元庚申徐元老夏邦英經紀之又<lb/>
為一新吾里四士者知侯為一代文章家讀其書起慕<lb/>
觀其像起敬横身任經紀責寓吾慕若敬爾非為其能<lb/>
禍福人設也惟侯之生抗志髙既第既仕内之志為公<lb/>
卿其為御史為郎未得志也外之志在方伯連率其專<lb/>
為瘴州失志也夫人未得志小憤不得志中憤失志大<lb/>
<pb n="KR4d0252_WYG_019-16a"/>
憤憤則思所以泄之御史有簡郎有牘州有甲兵刀鑕<lb/>
蓋泄憤具也而侯入為御史為郎望遷出為州望還小<lb/>
不忍則亂大謀矣故事至前重發其憤無所泄一於詩<lb/>
文泄之死則志於為星辰為仙為神其為鬼不得志也<lb/>
憤何所泄歟蓄憤無泄迕之者裂此李儀之所以侮慢<lb/>
死也韓文公有成説人無他辭矣揆以俚見古之士養<lb/>
成吾清死為星養成吾虚死為仙傅説老𥅆是也養未<lb/>
成為神無所養為鬼侯壯嵗未有所養也一絫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>之百<lb/>
<pb n="KR4d0252_WYG_019-16b"/>
囏養之余自邵之永自永之柳之后之文之詩闚焉言<lb/>
事者去激未盡言理者造談已多蓋其所養而成矣藉<lb/>
其死未免為神與人為福而已矣其屑為禍人之事耶<lb/>
夫死生數也公豈不知儀之死數與慢期㑹特與侯善<lb/>
慮久而慕者忘敬者怠祠且不保用神道設教意張而<lb/>
大之爾見謂誠然非有得於公者也祠又新以還每禱<lb/>
輒應吾里人於是加敬焉夏與徐敬與人同所以敬與<lb/>
人異余不敢以見謂誠然者語之矣故其請記不敢不<lb/>
<pb n="KR4d0252_WYG_019-17a"/>
以所得於公者薦之也<lb/>
　　　南雄州通判㕔後題名記<lb/>
南雄州置通守之四十八年是為紹興辛未始有詹大<lb/>
聲題名又三十五年是為淳熙乙巳始有林緝續題名<lb/>
官繫以姓姓繫以名名繫以年月日題名法也詹若林<lb/>
為之辭無不可者辭於州曰墜望重而已於通守曰天<lb/>
寵優而已其如有遺意何通守於州貳也貳於長其道<lb/>
以相可否為忠其德以不相可否為容容為貳德廼長<lb/>
<pb n="KR4d0252_WYG_019-17b"/>
之賊忠為長敵乃州之益慶元己未建寧郭公邦儀為<lb/>
廣貳以相可否見黜不輒悔嘉泰辛酉九月復貳南雄<lb/>
長宋公价也余過州知其不輒懲與宋相可否如故已<lb/>
而宋去劉公篆至相可否否予未知也踰季而觭書至<lb/>
自州言其不輒變與劉相可否如故久之如始至顛沛<lb/>
造次如常是之謂貳忠其長長容其貳盛德事也更踰<lb/>
季而觭郭公書滿最去矣有可攷在相繼為貳逺者知<lb/>
公之姓名未必知公之忠於長近者知公之忠於長未<lb/>
<pb n="KR4d0252_WYG_019-18a"/>
必知公之旣以忠自累復以忠自持曽不以悔故懲懲<lb/>
故變也故攷公之為後續題名屬筆於予表公固有識<lb/>
又有守以示焉<lb/>
　　　坦齋記<lb/>
天開地闢山川生焉山峙川流險生焉予少讀書知險<lb/>
之説稍長出見鄉里山川而已眇乎無以夸為也將冠<lb/>
遊學江東山見廬阜水見彭蠡既冠且壯第而仕東入<lb/>
吳粤南入閩廣山見金華天目大庾水見浙潮贑灘既<lb/>
<pb n="KR4d0252_WYG_019-18b"/>
衰且老入桂道衡陽山見嶽入瓊行珠厓儋耳水見海<lb/>
知險之狀嘉泰改元秋還自瓊過江陵見太守宋公价<lb/>
藩仲談易陽畫一其體混成夷之象也隂畫二其體角<lb/>
立險之象也二隂戴一陽為艮一陽挾二隂為坎隂倍<lb/>
於陽矣加之陽二隂二倍之又倍故艮為山險坎為水<lb/>
險山險矣山之重尤險也故兼山為艮之危水險矣水<lb/>
之重尤險也故洊水為坎之坎窞山自山重水自水重<lb/>
險矣山水之合重之又重尤險也故艮下坎上為蹇之<lb/>
<pb n="KR4d0252_WYG_019-19a"/>
難然後知險之理然矣遇險若為處哉處山險水險易<lb/>
處人險難人險蓋甚於山水也君子受陽氣以生故其<lb/>
心夷小人受隂氣以生故其心險陽數一故夷者寡隂<lb/>
數二故險者衆夷非險敵矣重以寡敵衆敗之道也善<lb/>
處險者不以險持險惟持吾夷勿變而已矣故乾德易<lb/>
以知險易者夷之謂也然後知險之道反自近省嵗在<lb/>
己酉與公相先後班改秩各隨牒去予令義寧次浦城<lb/>
次貳瓊俱與險者遇始有天幸卒不免盖失處也聞公<lb/>
<pb n="KR4d0252_WYG_019-19b"/>
言惜乎晚矣留絫月知公有所謂坦齋意其所出不外<lb/>
云云者詰之自履之二出也詰二之義於爻為以乾處<lb/>
坤於位為以陽處隂於理為以夷處險公賦性夷盖乾之<lb/>
委易也而自居以坦不以易盖理學明惟臣子於乾非<lb/>
所敢奸而履又乾之變也與其涉嫌蹟孰若用履之道<lb/>
避乾之德殊途同歸之為順且安歟予與公為莫逆知<lb/>
其坦表裏如一課坦之效不能不詒惑於妻妾而見信<lb/>
於朋友不能不詒笑於里巷而見知於廟堂不能不詒<lb/>
<pb n="KR4d0252_WYG_019-20a"/>
慢於流俗而見敬於士君子如此足矣更能堅持吾坦<lb/>
大而格君移俗動天地感鬼神不以驕故變小而惑者<lb/>
笑者慢者久之如初也不以悔故變始終如一又不翅<lb/>
是<lb/>
　　　山月亭記<lb/>
吾樂安山水縣也士族子詹相魏卜縣之東南瀕水以<lb/>
築而亭揭取月於山非簡水也水溪也能瀨而不能淵<lb/>
可陂而不可舟山之勝欿如也亭南其向山之東西月<lb/>
<pb n="KR4d0252_WYG_019-20b"/>
之出没也皆在目中容有擇於此否耶夫人胸中自有<lb/>
山自有月然後與山與月莫逆莫逆然後無擇相魏從<lb/>
吾友董仲翛學速而肖也不知其人視其師視仲翛知<lb/>
相魏與山與月未必非莫逆誠莫逆矣山與月非吐晦<lb/>
也将吐朔也㣲吐朏<hi>音菲</hi>也吐之旣望也吐矣㣲魄之吞<lb/>
也吞吐亭之臆也月於我朔發䝉也朏漸之進漸而長<lb/>
也望道大光也魄惡盈也晤損益與時偕行也晦退藏<lb/>
入安息也推而朏又推而測慝與吾融㑹者豈特取之<lb/>
<pb n="KR4d0252_WYG_019-21a"/>
東西逄其原哉樂安於永豐為上游李子權有亭曰江<lb/>
月永豐之勝以水也彼以其水此以其山易地則皆然<lb/>
予無擇也於子權入鷗不亂行闚之知其與水莫逆於<lb/>
相魏入鹿不亂羣闚之知其與山莫逆於月之莫逆友<lb/>
末由闚也余為子權賦詩矣失於不及問月故詩未盡<lb/>
意相魏必欲余詩余其擕樽酒造亭須月未出則舉酒<lb/>
以邀出則傾酒以酹問訊予相魏所以莫逆何如也然<lb/>
後復賦焉<lb/>
<pb n="KR4d0252_WYG_019-21b"/>
　　　華蓋山新建三廬記<lb/>
江西名山華蓋於他無得巽自三仙遺霛其顛也聞者<lb/>
信故有禱禱者萃故有廬籋焉萬丈而髙環焉千里而<lb/>
逈故顛於廬其風勁而易摇其雨横而易滛其日烈而<lb/>
易剥故廬於顛其豎也竹不若木其負也磚不若石其<lb/>
覆也茅不若瓦自四方之乞霛其顛也好施者莫不欲<lb/>
壯木以豎壯石以負壯瓦以覆其如工若徒何仰而躋<lb/>
其上壁立其傍板蕩其曲斗絶視不敢分步不能寸所<lb/>
<pb n="KR4d0252_WYG_019-22a"/>
齎輕曾未免傴僂然也重媻跚然加重扶伏然矣其難<lb/>
如此故自永康迨紹慶七八百年間為殿為閣為亭未<lb/>
始一滿施者意慶元三年嵗在丙辰裴省中主觀事□<lb/>
首三仙罷念殿敗舊矣新之非我誰歟謀以戊午而始<lb/>
柱以庚申而起工以壬戌而止一年閣成三年亭成豎<lb/>
者負者覆者材皆壯免易摇易滛易剥之患傳二三百<lb/>
年可也省中首尾十年中興其先七八百年欲為未為<lb/>
之工遺其後二三百年欲繼莫繼之蹟嗟夫難哉非其<lb/>
<pb n="KR4d0252_WYG_019-22b"/>
氣鋭始孰經非其材施中孰勝非其志堅卒孰成旣成<lb/>
矣何加焉曰猶須移其志於道也道之初有虛而已虚<lb/>
生氣氣生天地人天地之初有土而已土生萬物人之<lb/>
初有儒而已儒生百氏故土為萬物宗儒為百氏宗土<lb/>
之氣中氣也儒之道中道也萬物宗土百氏宗儒無他<lb/>
萬理不外一中而已矣獨不見三廬之剏乎石木瓦於<lb/>
萬物為三始置土上則髙於土矣而終之<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>折腐石<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>
歸土木折歸土瓦腐歸土蓋還原也老於百氏為一自<lb/>
<pb n="KR4d0252_WYG_019-23a"/>
負髙於儒矣安知其終之不還源也特未易前期爾予<lb/>
恐省中誠欲移其志於道故於記三廬也借事為喻識<lb/>
其端使擇焉<lb/>
</p>
<p>
</p>
  </div>
</body>
</text>
</TEI>
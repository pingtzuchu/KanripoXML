<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>縁督集巻十八</head>
    <p>
<pb n="KR4d0252_WYG_018-1a"/>
欽定四庫全書<lb/>
　縁督集巻十八　　　　　　宋　曽丰　撰<lb/>
　　序<lb/>
　　　慶長兄易集議序<lb/>
易上該氣次該象又次該數太元氣之始也太極象之<lb/>
始也太一數之始也自象數溯至於氣窮矣傳曰太易<lb/>
者未見氣也伏羲之書曰易取未見之義歟見氣則謂<lb/>
太易為太元為太極見數則謂太極為太一易有太元<lb/>
<pb n="KR4d0252_WYG_018-1b"/>
太一繫辭不書何也聖人虛易以氣實以象主易以象<lb/>
副以數虚不容書副不必書易於是有二焉未見象數<lb/>
先氣之易也見象數後氣之易也先氣斯謂函氣後氣<lb/>
所謂化氣函氣者易之精化氣者易之神也故易之書<lb/>
得已而無者氣也不得已而有者辭也厯家尚易之氣<lb/>
以數參焉隂陽家尚易之象以氣參焉卜筮家尚易之<lb/>
數以象參焉儒家尚易之辭通以氣象數參焉㑹三歸<lb/>
一而易無餘韞矣余從兄益字慶長十五而誦易三十<lb/>
<pb n="KR4d0252_WYG_018-2a"/>
而翫易四十而融易未融則聚在書散在天地萬物既<lb/>
融則聚不在書而在心散不在天地萬物而在我惟我<lb/>
自有太元太極太一故我能化氣化象化數復出而為<lb/>
辭焉謂之集議明白不流於淺近含洪不溺於艱深書<lb/>
成授徒之餘躬踐其言家行其學形於族戚朋友州里<lb/>
往往相孚斯用易矣于兹五十有五首二毛而家四壁<lb/>
晏如也斯安易矣更五年六十未知能忘易否借曰未<lb/>
也更十年忘易必矣嵗在辛亥余得副稿於其子松繆<lb/>
<pb n="KR4d0252_WYG_018-2b"/>
不自絜推易原委序而傳於人人人能自氣而順融象<lb/>
數辭廢書可也否則自辭而逆融數象氣必有得其書<lb/>
之力者焉<lb/>
　　　白石叢藁序<lb/>
吾邑令君三山黄巖老隨牒效官二十有五年公私之<lb/>
隙用力於詩嵗在乙巳見遺一巻與古容有未合者至<lb/>
壬子見遺一編合矣詩生于聲聲生於氣氣渾而夷雅<lb/>
聲出焉牛尾之歌是也氣薫而洽頌聲出焉卿雲之歌<lb/>
<pb n="KR4d0252_WYG_018-3a"/>
是也氣肅而沉風聲出焉麥秀之歌是也古詩有雅頌<lb/>
風而雅頌風之名未立其體未成也一經孔子刪焉朝<lb/>
廷之詩謂之雅郊廟之詩謂之頌鄉黨之詩謂之風名<lb/>
於是始立雅頌多用賦風多用比興體於是始成三代<lb/>
時四夷類能詩鄉飲蜡祭之類視其君之教化參以國<lb/>
之風俗節文而歌之以相勞苦以相酬酢刪餘釐為十<lb/>
五國風此鄉黨之詩也君前後三涖邑於古為子男之<lb/>
國所至隨土視氣隨氣視聲隨聲視律其勢止及為鄉<lb/>
<pb n="KR4d0252_WYG_018-3b"/>
黨之詩故其體多風其用多比興進賢有徐孺子耒陽<lb/>
有杜少陵吾邑有文忠歐陽公故家餘韻猶存君收而<lb/>
入於詩不失為思無邪者要未免以土風為風爾邑家<lb/>
毎嵗常行具饌勸耕近乎蜡祭張筵燕士類乎鄊飲繼兹<lb/>
行禮其黜爾俗主吾教自為詩歌之君倡於上氣出於<lb/>
道徳而協聲入於律吕而諧士民和於下諧聲鼓之轉<lb/>
相動協氣蒸之轉相化詩至於此吾知君以三代之風<lb/>
為風所謂止乎禮義者歟古者王人采詩子男之國<lb/>
<pb n="KR4d0252_WYG_018-4a"/>
有史凡一詩出王人采而上之史錄而藏之今亡是故<lb/>
於白石吟藁序其概詔民使傳焉賜環去朝廷須雅郊<lb/>
廟須頌章成有太師氏刌協之燕欲格人饗欲格天討<lb/>
論勿厭細擴充勿厭大禮成有太史氏錄藏之後藁不<lb/>
必序自傳也巖老名景說云<lb/>
　　　浦城耆舊錄序<lb/>
紹熈五年九月余視南浦事首見吏民問風俗次見士<lb/>
大夫問人物或曰有詹参軍耆舊錄在可考也既考且<lb/>
<pb n="KR4d0252_WYG_018-4b"/>
思封建盛時諸侯之國有史凡人物隨其國書之罷侯<lb/>
置守之後史官在朝廷郡國缺然人物物故則冺識者<lb/>
憂焉此襄陽耆舊傳之所為作也参軍易傳為錄不以<lb/>
史自居爾其實則史渾其所蓄曰徳赫其所建曰功華<lb/>
其所命曰爵三者全大書之偏特書之太上上徳其次<lb/>
上功又其次上爵故不得已寧遺爵毋遺功寧遺功毋<lb/>
遺徳史法則然錄之書功書爵一字不貸史法也所未<lb/>
喻者容有遺徳耳襄陽之傳龎徳公所謂以徳書者十<lb/>
<pb n="KR4d0252_WYG_018-5a"/>
室之邑有如孔子南浦千室之邑也孰謂無如龎徳公<lb/>
或者参軍重於推擇故耶徳公初書於耆舊傳卒書於<lb/>
列傳所書未必不自耆舊傳出故野史者國史之儲也<lb/>
書顯者略書隠者詳法當如是卿大夫有功若爵楊文<lb/>
公輩是也國史具書之兹不厭略鄉先生有隠徳謂誰<lb/>
國史未及書所望者野史書之兹不厭詳巻而歸参軍<lb/>
更裁之詳者寧憚損略者勿憚増焉<lb/>
　　　贈董一之謀築序<lb/>
<pb n="KR4d0252_WYG_018-5b"/>
嵗在丁巳十月初吉表妷董氏子九經過余愬先𠫭軍<lb/>
家故無田廬隨牒効官惟簠簋是飭雖終更者四所至<lb/>
俸輒薄厪給衣食餘者大抵坐好事共具費至盡未嘗<lb/>
有以遺子孫故自其盖棺糴炊僦居八年於兹矣僦奪<lb/>
以糴逋難其居為之謀焉先省我僦可矣莫佐我築奈<lb/>
何余思疏廣不立產業盡以賜金為共宗族鄉黨故舊<lb/>
賓客之具雖曰有舊田廬可遺子孫要亦人情所難葢<lb/>
賢者之為也𠫭軍無舊田廬可遺子孫而共具如之視<lb/>
<pb n="KR4d0252_WYG_018-6a"/>
廣其事為尤難其徳為尤賢矣賢者子孫有立則人共<lb/>
敬有求則人共應史不書廣子孫何如設使貧不自食<lb/>
舊廬是剥新築是卜漢風俗厚廣之宗族鄉黨故舊賓<lb/>
客必有不相忘掇貲佐費者参軍二三子上無以居其親<lb/>
下無以居其身萬不獲已謀築焉而貧甚於故莫辦也<lb/>
凡参軍無恙時宗族鄉黨故舊賓客猶存者當若為情<lb/>
哉余輒力貧掇錢緍五米石二為倡佐費又書𠫭軍所<lb/>
以賢於廣者授九經俾首以白其宗族次以白其鄉黨<lb/>
<pb n="KR4d0252_WYG_018-6b"/>
故舊賓客㑹有氣重於義心厚於仁者出詡詡然相和<lb/>
恵於相佐患弗卜卜斯築患弗築築斯速矣越一日序<lb/>
　　　贈張徳榮序<lb/>
嵗在己未五行家流張徳榮至余前談百六數雜以人<lb/>
之始生年月日時試之推輒騐者多矣至於所以名曰<lb/>
百六未洞洞然也余聞數起於一成於十一三五七九<lb/>
陽也九為老陽二四六八十隂也六為老隂物老未有<lb/>
不變者易於上九上六則復初所以通隂陽之變也否<lb/>
<pb n="KR4d0252_WYG_018-7a"/>
則厄陽老於九而終於九故其厄謂之陽九隂老於六<lb/>
而終于十十而取贏於六以合焉故其厄謂之百六百<lb/>
舉其成六舉其觭在人之算則百年而觭半得六月焉<lb/>
謂之百六陽限在天地之算則百丁亥而觭一得六甲<lb/>
焉謂之百六㑹是也自甲子初起奇耦相乘數極百六<lb/>
厄於唐堯之丁亥堯至於今閲六十丁亥矣更四十有<lb/>
一則又一百一丁亥其數復厄堯丁亥之厄為洪水後<lb/>
丁亥之厄未知為如何也天地之數小厄則陵谷變<lb/>
<pb n="KR4d0252_WYG_018-7b"/>
遷萬物淆亂大厄則乾坤融釋六合混㝠百丁亥而觭<lb/>
一大厄也自開闢視之特小厄耳相乘不已其末容有<lb/>
大厄在焉徳榮之數學進進未艾繼兹去與精於數者<lb/>
相遭為我細問更幾百丁亥而觭一然後罹大厄得則<lb/>
幸見告相與謀前期求出六合之外而逃之無所逃則<lb/>
聴之<lb/>
　　　髙元之變騷後序<lb/>
余聞詩生於聲聲生於氣天地與氣為聚散則詩與天<lb/>
<pb n="KR4d0252_WYG_018-8a"/>
地為始終葢其理然也孔子所取者雅頌風而已不及<lb/>
於騷時則騷未作也而雅不及於上古何耶上古之詩<lb/>
言大道者多未純乎雅也雅變為風風變為騷極矣下<lb/>
此則樂而滛哀而傷怨誹而亂去雅逺而難反不足以<lb/>
為常道矣故詩之原止於雅其流止於騷慶元己未臘<lb/>
余得髙元之變騷於周君可初疑騷不可復變變則徇<lb/>
流繙而繹之意所欲者變騷為風變風為雅葢還原之<lb/>
道雖名變也其諸異乎人之變之歟齊變至魯魯變<lb/>
<pb n="KR4d0252_WYG_018-8b"/>
至道孔子志也騷變至風風變至雅元之志也充所志<lb/>
而之患不變變必至顧元之無孔子力人未以必然待<lb/>
之爾書之典流為誓詩之雅流為騷是或一道也繆公<lb/>
悔過近道而孔子收秦誓入於書屈原愛君與悔過等<lb/>
使孔子生於戰國之末余知收騷入於詩必矣彼曰刪<lb/>
後更無詩為徇騷之流者設可也元之學未同乎大通<lb/>
而果於立論如此或者以典推雅以誓推騷逆知孔子<lb/>
意然歟後世有孔子出騷得附於詩以為經則元之所變<lb/>
<pb n="KR4d0252_WYG_018-9a"/>
得附於騷以為傳用䟽所見其巻末寄之往使藏以俟<lb/>
焉二月五日廬陵曽幼度序<lb/>
　　　松窓醜鏡集序<lb/>
嘉泰四年余得宜春邑大夫三山鄭域字中卿松窻醜<lb/>
鏡散語韻語十數種大抵散語文體韻語詩體也其種<lb/>
十其力百故十者全其體二其心一故二者精既繙既繹<lb/>
且革且緹而中卿自小其業若悔為者余曰自小謙也<lb/>
小詩文過矣太極生兩儀兩儀生五行五行生五色五<lb/>
<pb n="KR4d0252_WYG_018-9b"/>
聲色相品謂之飾加錯綜焉而文生聲相倫謂之音加<lb/>
刌協焉而詩生伏羲氏八卦文之始也葛天氏八曲詩<lb/>
之始也八卦出而文生生長於三易四書而成於春秋<lb/>
八曲出而詩生生長于虞夏三千篇而成於風雅頌物成<lb/>
則變史記春秋之變也太𤣥易之變也離騷頌之變也<lb/>
自楚漢逮唐迄今變體百出卒不得與未變者抗何哉<lb/>
經天地行鬼神之謂文動天地感鬼神之謂詩其上惟<lb/>
胷中自有一天地如孔子然後能以無為為之其次惟<lb/>
<pb n="KR4d0252_WYG_018-10a"/>
胷中與天地相似如曽子子思孟子然後能以不能不<lb/>
為為之又其次如屈原司馬遷揚雄其胷中葢與天地<lb/>
相通者固自能為要猶未免以有為為之也去以不能<lb/>
不為為之有差矣安望與以無為為之者抗歟天地人<lb/>
間然甚矣士欲為屈馬揚如之何通之曰至逺而近者<lb/>
天地之謂也至小而大者心之謂也有以使吾之小者大<lb/>
則可以使彼之逺者近故天地之逺近在心心之大小<lb/>
在學韓之學於羑里得文王之大杜之學於舉十六<lb/>
<pb n="KR4d0252_WYG_018-10b"/>
相得舜之大則杜韓胷中與舜文通矣舜文王等天地<lb/>
也與舜文王通是名與天地通故杜所為詩小用則驅<lb/>
瘧鬼韓所為文大用則開衡雲馴潮鱷中卿之學於彖<lb/>
頥彖謙不言卦體得孔子之大則中卿胷中與孔子通<lb/>
矣孔子等天地也與孔子通是名與天地通更加學焉<lb/>
充韓杜為屈馬揚充屈馬揚為曽孟於詩文也是惟無<lb/>
為為則大則惟無用用於邦家以禱也曰雨而雨曰𤾉<lb/>
而𤾉用於朝廷以祀也郊焉而天神假廟焉而人鬼饗<lb/>
<pb n="KR4d0252_WYG_018-11a"/>
何開雲馴鱷之多羡哉中卿曰然敢不勉不志久輙忘<lb/>
醜鏡又未序也何當書以冠巻首耶十月四日謹書<lb/>
　　　曽神童對屬序<lb/>
嘉泰癸亥得吾州中童子科曽氏子㦸對屬一巻一巻<lb/>
舒之字顆珠句片玉也置諸袖留示吾諸稚其父徳榮<lb/>
曰小學之道奚以示為余曰不然屬辭比事而不亂者<lb/>
深於春秋者也春秋豈小學哉衡門稚子璠璵器翰苑<lb/>
仙人錦繡腸文忠蘇公軾尚書孫公覿問答句也時則<lb/>
<pb n="KR4d0252_WYG_018-11b"/>
孫公五嵗幼語如老作猝應如徐思所謂屬辭比事而<lb/>
不亂者歟蘇公器之曰真璠璵也既長且壯天子擢為<lb/>
從臣公卿推為文士卒如蘇公所器此所謂小道葢不<lb/>
失其為大學與孫何人哉曽何人哉有為者亦若是用<lb/>
書於巻授徳榮以歸㦸㦸其勉之<lb/>
　　　胡謙廬陵䝉求序<lb/>
近世有賡李瀚䝉求求工於瀚者多矣余於交遊中得<lb/>
二人焉臨川蔡莊叔建安葉邦邵也葢汎然取天下事<lb/>
<pb n="KR4d0252_WYG_018-12a"/>
為之其工易胡謙廬陵人所為廬陵䝉求特取一郡事<lb/>
爾其工如之難哉雖然余於謙甫不取其工取其大何<lb/>
則䝉求小學之書也於謙甫葢其緒餘而闔郡事跡鉅<lb/>
細亡遺書之九丘之意不外是駢音儷節圭黍亡差春<lb/>
秋之屬辭比事之意不外是八邑聲教之深淺四民氣<lb/>
習之醇疵讀者涵泳為之嘆嗟詩之十五國風之意不<lb/>
外是則有大學之道存焉天地間惟聖人為能大惟聖<lb/>
人之書為能大學之道孔子魯人也刪詩留僖公頌定<lb/>
<pb n="KR4d0252_WYG_018-12b"/>
書存費誓作春秋首十二公曽不以父母之國之嫌自<lb/>
避此孔子之所以大而詩書春秋之所以為大學之道<lb/>
歟謙甫此書有志於大其心以大其道者也余恐讀者<lb/>
小之不知其心之證有孔子在其道之證有詩書春秋<lb/>
在故取以發揮為之序以冠其巻首焉開禧二年六月<lb/>
十日曾幼度序<lb/>
　　　送王元用序<lb/>
余友人行王元用每與客語曰夫生之有死猶晝之有<lb/>
<pb n="KR4d0252_WYG_018-13a"/>
夜葢理之固然者世不以固然處之往往苟生而畏死<lb/>
是豈知理者之為哉故處死有三有未能忘死者彭鏗<lb/>
之熬雉羹是也有能忘死而未能忘骸者劉伶之荷鍤<lb/>
是也有死與骸兩忘者莊子惟烏鳶螻蟻之所食不奪<lb/>
彼而予此是也僕少時讀書髙不慕為莊子卑不屑為<lb/>
彭鏗第安於理而已矣今也行年六十有奇就木之期<lb/>
逺不出三十寒暑然而家食貧欲先為具殆未免資於<lb/>
親舊若無說以先為之容葢所謂忘死未忘骸者歟曽<lb/>
<pb n="KR4d0252_WYG_018-13b"/>
子聞而為之說曰吾聖人之教棺槨衣衾不害為逹苟<lb/>
為不然死則已矣何必更埋也哉元用不矯為劉伶之<lb/>
荷鍤而安為吾教之棺衾吾所謂不害為逹者是也雖<lb/>
不識者聞之亦樂助之况親舊耶吾聞撲滿者以土為<lb/>
器以為蓄錢具有入竅而無出竅滿則撲之葢土麤物<lb/>
也錢重貨也入而不出積而不散故撲之夫元用逹理<lb/>
如此則其親舊從可知矣豈有能積而不能散至於蹈<lb/>
撲滿之戒者哉萬有一楊朱焉拔一毛以利天下而不<lb/>
<pb n="KR4d0252_WYG_018-14a"/>
為請以吾說示之<lb/>
　　　送游宏逺序<lb/>
故通守郴州游公於廬陵為名士𠫭政董公端明胡公<lb/>
其輩行也輩行間相尚清節故當官㢘於取相尚義風<lb/>
故居家豐於予豐於予故嵗租無餘蓄㢘於取故月俸<lb/>
不足支支不足而蓄無餘故其子粗如而孫有貧甚者<lb/>
矣曏有字器逺者謁余其為文於古亹亹焉得貧力也<lb/>
比有字宏逺者謁余其為道於時落落焉未得貧力也<lb/>
<pb n="KR4d0252_WYG_018-14b"/>
得貧力則落落者栩栩矣天之貧人小成其文大成其<lb/>
道宏逺之貧甚於器逺安知非天之欲成其道歟宏逺<lb/>
之鳴其貧於人也余恐人之未知天欲成其道也而落<lb/>
落如初於是發公潛徳為之辭又恐人之徒知天欲成<lb/>
其道也而未至於栩栩於是綴我澁囊為之倡焉<lb/>
　　記<lb/>
　　　盤古山記<lb/>
南方之山衡為宗自衡袤而南稍東為大庾大庾袤而<lb/>
<pb n="KR4d0252_WYG_018-15a"/>
北又稍東為盤古其地介閩粤故吴上游今隸漢贑余<lb/>
為漢贑丞進取計左矣猶幸並緣得賞所謂盤古者久<lb/>
之未偶也逢人談勝致中為熱淳熈九年秋假㑹昌令<lb/>
明年春邑事稍閒㑹不雨久迺語丞徐君曰盤古禱雨<lb/>
所也相與泝㢲維而之凡百里山皆童惟盤古若鬅鬙<lb/>
然望之青葱突兀始蹈背而上其勢迤邐髙不覺其為<lb/>
數百仞也即之松蘿參天上偃葢而下蟠虯其東西崖<lb/>
壁立嘗試投石焉一茶頃始至下或徙倚而頫仰也目<lb/>
<pb n="KR4d0252_WYG_018-15b"/>
勇若將蜚足怯若將墜徜徉裵徊不忍舍以去去矣猶<lb/>
數步一囘首其得我嘆尚如此上有浮屠宫其徒法義<lb/>
領焉雖仍故揭其門訊之莫析也据南康記本盤固固<lb/>
訛為古耳余為言盤古渾沌時神人所為立天地者天<lb/>
地立矣心不有其功一歸之太空是山今云然竊意後<lb/>
人思盤古之功因而以其名志之歟雖涉傅致校之以<lb/>
訛傳訛為不失本始法義曰容有此理相對語罷道松<lb/>
竹間上絶頂顧謂波利古禪伯也至自西域廬於是又<lb/>
<pb n="KR4d0252_WYG_018-16a"/>
捫蘿而下有泉泓而碧曰定公今南安巖主也至自西<lb/>
峯井於是又沿坡望其後有巖窪而黝曰古仙女不知<lb/>
至自孰何也室於是世教三兩遺踪在焉猶缺一或有<lb/>
所屬幸公以文賁此山庶幾足之一再却不獲强為書<lb/>
曽某攻苦儒也至自廬陵詩于是<lb/>
　　　蕭帝巖記<lb/>
贛亂山中傑觀往往而是泝㢲維而上三百里巖相屬<lb/>
也而訛號蕭帝者葢甲焉始扵東坡山水圖得之淳熈十<lb/>
<pb n="KR4d0252_WYG_018-16b"/>
年正月禱盤古罷乘餘健枉數里過其間一飯去始望<lb/>
之塊然一盤石若將踊也裂而拔二壁厥中豁門道出焉<lb/>
壁之上岌然一横石若將壓也疾趨一轉曲厥右峭磴<lb/>
道出焉是為巖其面如砑其背如蹲其項如傴其顛如<lb/>
髠其底如掬四支袤而曵如舞廢寺屋其半如銜四圍<lb/>
諸峯莫擇也其前屹與巖對者如跂左右爭相鄉如擁<lb/>
旁羅而角立如拱外峯之半如却走如迴顧溪潺潺<lb/>
出其間如蟠千萬象之晦明出没如幻余覽之忘其歸<lb/>
<pb n="KR4d0252_WYG_018-17a"/>
之暮也歸與家人談忘勌對客談忘踞客以余雅嗜好<lb/>
佳境乃爾殆山靈以起廢相屬邪余頷為然物色久得<lb/>
嘗為南安巖浮屠祖炤囊而饟之埽塵墾荒凡數月始<lb/>
就緒更一再嵗次第還故常而余滿去矣世謂浮宦為<lb/>
飛蓬余去未必來而祖炤若游雲然又安知不厭而它<lb/>
之盍求所以夀其傳按南史蕭頥是為齊武帝初起兵<lb/>
揭陽山怒張疾視之氣不取天下不止終之事與時左<lb/>
逮今閲幾廢興而山自若也故老相傳巖殆揭陽支號<lb/>
<pb n="KR4d0252_WYG_018-17b"/>
萬有一非訛而巖間石靈則齊之興廢猶為所笑况區<lb/>
區浮屠之數椽屋哉逹觀所立惟其是傳之夀歟否耶<lb/>
不計也未免俗而小計焉則自為可壽而已余齒且衰<lb/>
猶未能自為可壽者而祖炤乃謁文而石焉意兩者必<lb/>
有一可以壽於世余謂文難託固矣正恐石久莫之託<lb/>
以壽安在其為壽余文也為祖炤計自埽塵墾荒外姑<lb/>
置之<lb/>
　　　贑縣丞㕔記<lb/>
<pb n="KR4d0252_WYG_018-18a"/>
贑為縣古矣本朝太平久自紹興迄今五十年間兵一<lb/>
再變百廨俱燼縣治立復故丞氷㕔也最後葺贑之陽<lb/>
其山秀絶為崆峒縣治丞簿廨嚮焉丞居其正凡廨得<lb/>
山為對難矣况正又秀絶此好事者所羡也故葺後輙<lb/>
為臺府二幕屬迭假更据丞力不能相抗挽姑僦市廬<lb/>
以居其㕔葺否未嘗問何暇推曏閲幾丞來與去閲幾<lb/>
嵗月哉胡君鎬以下連三丞改秩去好傳致者或謂崆<lb/>
峒宜丞也丞委之似不知德崆峒者孫君逢辰於是出<lb/>
<pb n="KR4d0252_WYG_018-18b"/>
力焉淳熈丁酉廨始歸又連兩丞改秩去好傳致者舉<lb/>
謂崆峒宜丞矣夫丞漢秩四百石爾不足取重於人故<lb/>
好名士類不屑為或為之上官睨其銜往往易其人故<lb/>
少有獲進者偶有焉又轉而徳崆峒山嗚呼士為時出<lb/>
顧所立如何所立是進不進非所計者丞寧有重不重<lb/>
山寧有宜不宜哉庚子臘余來視丞事按令首問常平<lb/>
錢榖曰𨽻於州丞不與也次問陂池曰贑泉田也無以<lb/>
陂池為鹹茗事大抵於郡丞理之稅籌苖算一歸簿至<lb/>
<pb n="KR4d0252_WYG_018-19a"/>
獄訟令又自任丞袖手可也毎坐曹呼吏索常行署<lb/>
罷踞䋲床對崆峒哦五七言答燕閒佳客至即留與商<lb/>
略飢共飱不擇糗渴欲歠不擇滫主人勌輙臥不忌客<lb/>
在客喜輒讙譁不忌主人在癸卯臘吏以終更告余不覺其<lb/>
為久也太息次吏又追記曏之為丞猶及識者以告曰<lb/>
今閲五十二年凡閲十七丞矣儻自紹興泝至贑之始<lb/>
為縣又不知閲幾丞寂無聞余重太息來為丞者衮衮<lb/>
十百千年後泝至今亦不覺其為久也余雖自磨䇿顧<lb/>
<pb n="KR4d0252_WYG_018-19b"/>
未知終有所立否若不為可考者遺之安知不與自紹<lb/>
興泝至贑之始為縣類邪當又三太息不止也乃䟽其<lb/>
所得於吏之姓名刻於左幸來者續焉<lb/>
　　　博見亭記<lb/>
自羅浮袤而北稍西又袤而南至増城支為鳯凰岡岡<lb/>
之腹傳舍踞焉址左叢祠右精廬丞廨其間地於邑為<lb/>
髙與闤闠稍稍左非郭非村不闗不鑰而自與塵逈也<lb/>
吏部不除丞久廨垂廢淳熈丙午三月淮海張君槖元<lb/>
<pb n="KR4d0252_WYG_018-20a"/>
輔來視丞事葺而居焉公餘散步翛然有古梅亞堂北<lb/>
疾趨視之其左突以隆者丈而畸葢積土成阜也捫蒙<lb/>
茸而上枝葉蔽虧凡數畮有清隂無溽氣則喬木盤其<lb/>
前者一錯其後者二逺藂平林重巒複嶂環其外者無<lb/>
數尤峭而髙者羅浮也小竚次口與心語其宜烟雨風<lb/>
月者歟立呼牛馬走芟夷之隠然一亭址揣亭材未易致<lb/>
姑以竹為木藤為鐡茆為瓦柱四徑髙寸六衡如之椽<lb/>
相什焉徑殺三之二旁不壁下不磚尚簡易也甫數日<lb/>
<pb n="KR4d0252_WYG_018-20b"/>
亭成君挾策徙倚其上頫而視居者欝烟行者撲塵繽<lb/>
如也平而眂雲出岫鳥投林杳如也卬而眂辰尊星卑<lb/>
粲如也混而融之天光水華交加上下莫非與吾學機<lb/>
相觸冥然心㑹剟荀卿語扁以博見客至相與茗飲手<lb/>
談意行燕坐眷焉忘歸有疑景稱名亭未稱景者請大<lb/>
之君言丱為學逮兹髪種種博非吾志特資博以成約<lb/>
耳未離形則我小於天地萬物離形則天地萬物小於<lb/>
我况區區一羅浮哉夫理約物無博心大亭無小博者<lb/>
<pb n="KR4d0252_WYG_018-21a"/>
吾將約之矣小者安用大之耶八月㑹余語其故質其<lb/>
於道合否余然之靜惟亭難壽為君次其說刻而横於<lb/>
楣來者有考知君風流不可廢跡又簡而易踵尚相扶<lb/>
為不腐焉<lb/>
　　　光孝寺重修筆授軒記<lb/>
佛夷人也其徒由漢始入中華最後逹磨於梁普通<lb/>
丁未般刺宻諦於唐神龍乙巳皆自天竺航至南海逹<lb/>
磨初不上文字卒有楞伽經為中人設也般刺宻諦譯<lb/>
<pb n="KR4d0252_WYG_018-21b"/>
彌伽釋伽語於制止等房相國筆所譯授之學佛者楞<lb/>
嚴經是矣其為意葢楞伽類歟制止今為報國光孝寺<lb/>
複殿之隂故有軒宋元祐丁夘府公蔣之奇揭曰筆授<lb/>
刻石其間久之石仆軒失治紹興壬子府公向子諲至<lb/>
寺顧軒石認蔣遺跡且墜輟俸為施軒如初加壯且麗<lb/>
至淳熈辛丑閲五十年壯者朽麗者陳府公鞏湘懐蔣<lb/>
猶向也好施甚焉建大閣於殿之左推餘力及軒壯麗<lb/>
復如初閲四年乙巳閣與軒工訖函楞嚴於閣閲二年<lb/>
<pb n="KR4d0252_WYG_018-22a"/>
丁未主寺祖瑩道余坐軒下大硯在焉融故物也拊摩<lb/>
次問筆安在莫有知者相與太息筆之壽不如硯固矣<lb/>
而硯之功不如筆何則融所授經硯之為用緩筆之為<lb/>
用急揭軒以筆不以硯葢其序然也楞嚴行於佛之徒<lb/>
筆之功雖多又有與筆相為先後者彌伽釋伽語之始<lb/>
譯般刺宻諦受以口融受以耳既譯融授以手學佛者<lb/>
受以目嘗試問殆口即耳手即目而授耶抑耳即口耳<lb/>
即手而授耶祖瑩對余謂即即不即謂不即即即謂授<lb/>
<pb n="KR4d0252_WYG_018-22b"/>
即受受即授即不授受謂授不即受受不即授即授受<lb/>
無即不即是為真即無授受不授受是謂真授受余於<lb/>
佛書㝠如也揆於吾書要不出於易之寂論語之空則<lb/>
口耳手目一無功於楞嚴矣筆何功之有哉反而求之<lb/>
筆於手手於耳耳於口口於楞嚴楞嚴於佛佛道皆為<lb/>
長物况軒乎無容記可也所可記以遺後之考古者融<lb/>
為般刺宻諦筆所譯於寺祖瑩為融函所筆於閣其嵗<lb/>
俱乙巳蕭昴為逹磨表所由來余為祖瑩証所授受其<lb/>
<pb n="KR4d0252_WYG_018-23a"/>
嵗俱丁未似有數存焉非偶然者凡今佛之徒華人也<lb/>
其間豈無嘗於余所謂空寂者求之誠能聞黜耳見黜<lb/>
目言黜口書黜手未必不返本也然則記豈特為攷古<lb/>
者設耶<lb/>
</p>
<p>
</p>
  </div>
</body>
</text>
</TEI>
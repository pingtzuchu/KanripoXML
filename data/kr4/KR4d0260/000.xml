<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>野處類藁</head>
    <p>
<pb n="KR4d0260_WYG_000-1a"/>
欽定四庫全書　　　　　集部四<lb/>
　野處類藁　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案野處類藁二巻宋洪邁撰邁以才<lb/>
　　　　學贍博雄視一時所著容齋隨筆夷堅志唐<lb/>
　　　　人萬首絶句俱别著録其文集見於宋藝文<lb/>
　　　　志者有野處猥稿一百四巻瓊野録三巻而<lb/>
　　　　陳振孫書録解題祗載有此集二巻且云全<lb/>
<pb n="KR4d0260_WYG_000-1b"/>
　　　　集未見則當時傳播已稀惟明張萱内閣書<lb/>
　　　　目有野處内外集九册無巻數當即全集中<lb/>
　　　　不完之本流傳僅存者今亦已散佚無可考<lb/>
　　　　世所行邁集獨有此本而已集前有邁自序<lb/>
　　　　稱甲戌之春家居卧病作詩若干首以自當<lb/>
　　　　緩憂之一物遂取曩時所存而未弃者録為<lb/>
　　　　二巻甲戌為髙宗紹興二十四年蓋邁退居<lb/>
　　　　鄱陽時所作而集中謁普照塔詩又有庚戌<lb/>
<pb n="KR4d0260_WYG_000-2a"/>
　　　　紀年當在建炎三年相去已二十四五嵗僅<lb/>
　　　　得詩八十餘首又容齋三筆紀紹興十九年<lb/>
　　　　在福建貢院與葉晦叔所作詩正在甲戌之<lb/>
　　　　前而集中並未載入疑本就箧笥所貯偶然<lb/>
　　　　裒輯故所録闕略如此然其生平韻語惟藉<lb/>
　　　　此以考見大槩則零珪斷璧未嘗不足存備<lb/>
　　　　一家也又案馬端臨經籍考載此書入别集<lb/>
　　　　類然集中有詩無文依端臨之例宜入詩集<lb/>
<pb n="KR4d0260_WYG_000-2b"/>
　　　　類而舛錯悞收殆亦未見此本歟乾隆四十<lb/>
　　　　三年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0260_WYG_000-3a"/>
野處類藁原序<lb/>
余自束髮即喜學詩然隨作隨棄初不留意也甲戌之<lb/>
春家居卧病因復作詩若干首以自當緩憂之一物昔<lb/>
人所謂内抑鬱外揚為聲音者是也遂取曩時所存而<lb/>
未棄者録為野處類藁二巻鄱陽容齋洪邁自序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖遺書巻十六</head>
    <p>
<pb n="KR4d0254_WYG_016-1a"/>
欽定四庫全書<lb/>
　慈湖遺書巻十六　　　　宋　楊　簡　撰<lb/>
　　家記十<hi>論治務</hi>　<hi>論治道/</hi>　<hi>論封建/</hi>　<hi>論兵</hi>
方今治務其最急者五一曰謹擇左右大臣近臣小臣<lb/>
　二曰擇賢乆任中外之官三曰罷科舉而鄉舉里選<lb/>
　賢者能者四曰罷設法導滛五曰教習諸葛武侯之<lb/>
　正兵以備不虞其次急者八一曰募兵屯田以省飬<lb/>
　兵之費二曰限民田以漸復井田三曰罷妓籍俾之<lb/>
<pb n="KR4d0254_WYG_016-1b"/>
　從良四曰漸罷和買折帛暨諸續増之賦及𣙜酤而<lb/>
　禁羣飲五曰擇賢士聚而教之於太學教成使分掌<lb/>
　諸州之學又使各擇邑里之士聚而教之教成使各<lb/>
　掌其邑里之學六曰取周禮及古書㑹議熟講其可<lb/>
　行於今者三公定其議而奏行之七曰禁滛樂八曰<lb/>
　脩書以削邪說○何謂謹擇左右大臣近臣小臣周<lb/>
　公作立政之書専言王左右常伯常任凖人綴衣虎<lb/>
　賁為出治之本至於黙然良乆太息曰甚休而人主<lb/>
<pb n="KR4d0254_WYG_016-2a"/>
　知以是為憂恤者鮮哉盖周公深知熟諳治亂之機<lb/>
　在此而不在彼在近而不在逺的然無疑確然無易<lb/>
　故特而言之其情狀切至至於此近治而後逺治近<lb/>
　臣賢而後逺臣賢小臣雖卑賤而人主之徳性實薰<lb/>
　染漸漬於左右親近孔子謂居室出其言善則千里<lb/>
　之外應之居室出其言不善則千里之外違之治亂<lb/>
　安危之機皆自乎近可不謹乎講筵宜擇有道盛徳<lb/>
　之士使得從容問答又使忠信秉正之士得應奉代<lb/>
<pb n="KR4d0254_WYG_016-2b"/>
　内侍之雅事内侍内人有一語一事之善上即稱善<lb/>
　或有賞宫閫善心興起則小人無隙可投君子可以<lb/>
　安民安宗社安○何謂擇賢乆任中外之官今夫官<lb/>
　不擇賢不乆任之害人皆知之所患員多闕少今選<lb/>
　人三年為京官二年為任吏部猶病其冗而况於乆<lb/>
　任則何以處夫至多之員故士大夫一聞乆任之說<lb/>
　不復長思輙以為不可行不思國家設官分職將以<lb/>
　治民治國非徒欲給飬天下逐逐羣羣無徳無行之<lb/>
<pb n="KR4d0254_WYG_016-3a"/>
　士也士大夫不念夫下民被害怨及朝廷苟曰乆任<lb/>
　之不可行盖不以國事為家事視國之利害終不如<lb/>
　己家利害之切故不復深思亦其人自度其徳之非<lb/>
　賢其才之無能知其必不在選用之内故决然以乆<lb/>
　任為不可或又曰懼失士大夫之心吁士大夫之賢<lb/>
　者能者國家既選而用之其不賢無能者奚足恤賢<lb/>
　者甚無幾不肖者滿天下不肖多臨民故多怨嗟郡<lb/>
　邑無乆逺安固之備其患不可勝言送徃迎來徒勞<lb/>
<pb n="KR4d0254_WYG_016-3b"/>
　徒費居官不為長乆之計貪墨以為待闕之資雖間<lb/>
　有賢者方諳物情利病又已將代而治歸裝守禦無<lb/>
　素備冦至輙潰民知其不乆於位不服從其教令奸<lb/>
　頑好訟俟新更訴幸新至未諳情偽姑肆其欺擾害<lb/>
　善良無有巳時使乆任則不敢矣官司數易苟且圖<lb/>
　書散亡夲末無考吏弊滋蠧民病滋深怨積於中安<lb/>
　保他日無一夫大呼同聲相應禍有不可言者是故<lb/>
　當今治務擇賢乆任為急宜升縣為州大州為監司<lb/>
<pb n="KR4d0254_WYG_016-4a"/>
　各辟其屬謹簡乃僚先王令典縣稱百里奚止百里<lb/>
　乆任雖非世繼亦幾於古之侯國事力不可太厚立<lb/>
　法當闗盛衰故必縣升為州大縣即大州凢州皆得<lb/>
　専逹於朝苟非其人則罷去無古者諸侯難制之患<lb/>
　其甚賢有功者有褒焉有賜焉有増秩焉有貼職焉<lb/>
　雖終其身可也必不可不升於朝則升○何謂罷科<lb/>
　舉而鄉舉里選賢者能者自漢以來古道滋䘮學徒<lb/>
　䧟溺於經說琢壊道心不務實徳唐鳥獸行君臣相<lb/>
<pb n="KR4d0254_WYG_016-4b"/>
　與其勢競趨於粉飾華藻十八學士以詩咏為事業<lb/>
　劉考功加進士以雜文㓜能就學皆誦當道之詩長<lb/>
　而博文不越諸家之集六經未嘗啟巻三史皆同掛<lb/>
　壁本朝雖不廢經史而虚文陋習尚踵餘風士子所<lb/>
　習唯曰舉業不曰徳業高科前列多市井無頼子弟<lb/>
　篤實端士反見黜於有司何以徳行為文華而尊榮<lb/>
　相師成風淪肌浹髓欲使事君而君獲其忠使臨民<lb/>
　而民不被其害可得哉雖間得其人而亦無幾仕宦<lb/>
<pb n="KR4d0254_WYG_016-5a"/>
　大槩惟羣飲惟求舉惟貨惟色惟苟且甚者民思寢<lb/>
　處其皮而食其肉或曰鄉舉里選善矣任選之官牽<lb/>
　於私壓於勢賢者不舉不肖者舉矣能者不選無能<lb/>
　者選矣曰既擇賢則舉選之官賢矣自無私私則罷<lb/>
　黜終其身不得復用敢乎哉况監司賢察官賢敢私<lb/>
　乎哉况今日罷科舉行鄉舉里選之制天下士心即<lb/>
　趨於善而况於舉選之官乎或曰詩賦經義論策亦<lb/>
　無害於取士奚必革曰駢儷之文大不典雅惟助浮<lb/>
<pb n="KR4d0254_WYG_016-5b"/>
　華不可不罷經義論策雖不必於廢而襲今時文可<lb/>
　笑之式則亦不可為士而言辭大不成文亦難斷不<lb/>
　可糊名棘圍月書季考唯考實徳實行言辭不拘郷<lb/>
　里自有公論三嵗大比興其賢者能者以禮禮賔之<lb/>
　獻賢能之書于朝三省奉其書獻于上周禮王再拜<lb/>
　受之登於天府今若未能遽行拜禮則聖躬宜興以<lb/>
　敬受取書藏於至尊嚴之所○何謂罷設法導滛周<lb/>
　書痛禁羣飲至於殺之漢律猶禁羣飲罰金四兩施<lb/>
<pb n="KR4d0254_WYG_016-6a"/>
　大㤙則弛其禁謂之酺至五代猶有酺知其猶有禁<lb/>
　也今既縱民羣飲又群官婢盛妝䴡服飾花木之房<lb/>
　導民為滛盖自夫犒設軍將之法甞用官婢今乃用<lb/>
　以導民羣飲官司沿襲不知愧耻殊可怪嘆而進言<lb/>
　之臣未敢請革者亦有說行都繁䴡滛侈之地恐一<lb/>
　日不設法則飲者必頓减課入必大匱大軍乏支禍<lb/>
　在朝夕故不敢輕罷循仍到今然某究知情狀利害<lb/>
　曲折甚乆行都諸庫設法課利反少諸店不設法課<lb/>
<pb n="KR4d0254_WYG_016-6b"/>
　利顧多以飲者憚庫設法支費多某為樂平為東嘉<lb/>
　皆罷設法酒禁亦寛而酒課無損○何謂教習諸葛<lb/>
　武侯之正兵以備不虞夫舉明主於三代之隆士君<lb/>
　子至願而武備不脩空談不詳慮為宋襄為成安貽<lb/>
　笑百世不可李衛公入對太宗曰陳數有九中心零<lb/>
　者大將握之四靣八向皆取凖焉陳間容陳隊間容<lb/>
　隊以前為後以後為前進無速奔退無遽走四頭八<lb/>
　尾觸處為首敵衝其中兩頭皆救數起於五而終於<lb/>
<pb n="KR4d0254_WYG_016-7a"/>
　八此何謂也靖曰諸葛亮以石縱横布為八行方陳<lb/>
　之法即此圖也臣教閱必先此陳世所傳握竒文盖<lb/>
　得其粗也八陳本一也分為八焉黄帝始立丘井之<lb/>
　法因以制兵故井分四道八家處之其形井字開方<lb/>
　九焉五為法天四為法地靖曰臣討突厥西行數千<lb/>
　里若非正兵安能致逺項羽所以敗於垓下者以不<lb/>
　習觸處為首之法故為孔費二將軍夾攻其兩旁韓<lb/>
　信反力攻其前三靣受敵故敗也武侯之七擒七縱<lb/>
<pb n="KR4d0254_WYG_016-7b"/>
　孟獲者此法也今州郡教閲猶有古制其圓陳此法<lb/>
　也將勅圓陳咸内嚮者䛕佞特改舊制曰捉將團非<lb/>
　正兵之法也有曰弩鬪鎗者此法也顧知者鮮以為<lb/>
　古法不可用者所至如是也今七書首孫子孫子善<lb/>
　用兵者譬如率然率然者常山之蛇也擊其首則尾<lb/>
　至擊其尾則首至擊其中則首尾俱至孫子之書非<lb/>
　無善者而率然之喻驗其不逹正兵之法正兵者不<lb/>
　可敗之法也馬隆用此法以三千餘人而平涼州謂<lb/>
<pb n="KR4d0254_WYG_016-8a"/>
　竒兵在陳内唐太宗善用兵猶不知此法某屢聞兵<lb/>
　將官知此法者殊不易得古者六軍軍將皆命卿孔<lb/>
　子曰我戰則克學者不可不講習他日得君行道有<lb/>
　文事而無武備不可○何謂募兵屯田以省養兵之<lb/>
　費古者兵出於農無坐食之費今國家財計大槩十<lb/>
　九養兵今將理財罷横歛不屯田何以省費法當因<lb/>
　募補籍之兵而新其制曰吾授爾田以為衣糧之資<lb/>
　兵多死亡補以屯田兵則費可漸省得良將善教之<lb/>
<pb n="KR4d0254_WYG_016-8b"/>
　可用也况諸州守乆任則守禦自備大軍亦可漸减<lb/>
　○何謂限民田以漸復井田諸儒言井田詳矣田不<lb/>
　井則貧富不均貧民仰不足以事父母俯不足以育<lb/>
　妻子樂嵗終身苦凶年不免於死亡救死不瞻奚暇<lb/>
　治禮義無禮義則亂亂則國危限田井田之漸也初<lb/>
　限以寛在限外者可減不可増民析産異戸無時無<lb/>
　之漸析則漸均矣再立限漸減又幾年則又漸析漸<lb/>
　均矣○何謂罷妓籍俾之從良壊亂人心莫此為甚<lb/>
<pb n="KR4d0254_WYG_016-9a"/>
　盛妝䴡色羣目所矚少年血氣未定之時風俗乆壊<lb/>
　其能寂然不動者有幾至於名卿才士亦沉浸其中<lb/>
　不知愧耻每每發諸歌詠舉世一律不以為怪人心<lb/>
　蠧壊邪僻悖亂何所不至前代亂亡之禍皆基於人<lb/>
　心之不善周家徳行道藝之俗成而緜祚八百後世<lb/>
　君臣胡得無懼而官僚士夫中懐大欲襲循流俗重<lb/>
　於罷去致國家受末流之禍嗚呼痛哉○何謂漸<lb/>
　罷和買折帛暨諸續増之賦及𣙜酤而禁羣飲所謂<lb/>
<pb n="KR4d0254_WYG_016-9b"/>
　和買初未嘗不給錢今直取於民又不止於直取而<lb/>
　已又俾納折帛每疋六貫五百其價大過於絹直至<lb/>
　於夏稅折帛則每疋七貫以折為名實强取多此類<lb/>
　奚可殫舉𣙜酤雖非强取而壊亂人心為甚酒誥諄<lb/>
　諄禁羣飲至於殺今反導之羣飲世以酒為狂藥民<lb/>
　為邦本本固邦寜士大夫當愛䕶邦本愛䕶人心使<lb/>
　毋致於壊亂右所條邦賦國家方資以給軍未能省<lb/>
　費未可省賦次第而舉可也故次於省兵費之後禁<lb/>
<pb n="KR4d0254_WYG_016-10a"/>
　羣飲不禁禮飲○何謂擇賢士聚而教之于大學教<lb/>
　成使各掌其邑里之學自孔子殁學者異說到於今<lb/>
　不勝其紛紛似是而非似正而邪各狥偏孤罕由中<lb/>
　正不得大賢教救之則刑名者自刑名清静者自清<lb/>
　静楊者自楊墨者自墨任俠者自任俠文華者自文<lb/>
　華議論者自議論其孝弟忠信脩謹之士雖未知道<lb/>
　未至背道至於無忌憚之中庸雖亦罕見而不可謂<lb/>
　無一二十年來覺於道者寖多古未之見幸多篤實<lb/>
<pb n="KR4d0254_WYG_016-10b"/>
　吾道其亨乎孔子曰知及之仁不能守之雖得之必<lb/>
　失之唯大賢可以司教○何謂取周禮及古書㑹議<lb/>
　熟講其可行於今者三公定其議而奏行之不以堯<lb/>
　舜三代所以治民者治民賊其民者也不以堯舜三<lb/>
　代所以治國者治國敗其國者也由漢而下其規模<lb/>
　皆本以覇王道雜之覇以利王以義義利雜施猶不<lb/>
　可而况於以利心為本乎上帝降𠂻于民若有恒性<lb/>
　克綏厥猷惟后人主本職如此漢唐諸君安知此漢<lb/>
<pb n="KR4d0254_WYG_016-11a"/>
　唐士夫孰深知此周六官分職皆為民極漢唐君臣<lb/>
　所以治其民者皆極乎舜特命納言一官以治䜛說<lb/>
　殄行䜛說不正之說殄行不中正之行訓方氏布訓<lb/>
　四方以觀新物訓士民如訓子弟皆後世未之識未<lb/>
　之知周官有比閭族黨之教有徳行道藝之書漢唐<lb/>
　無此政事也司市之屬不一而足市井小人皆教之<lb/>
　以善道之以政漢唐無此政事也職方氏其任甚重<lb/>
　其屬甚盛周知中國外域人民與其財用九榖六畜<lb/>
<pb n="KR4d0254_WYG_016-11b"/>
　之數要周知其利害則無有一民不獲其所者矣漢<lb/>
　唐無此政事也畧舉數端則三代而上兩漢而下其<lb/>
　規摹不同如冠如屨士大夫不能舉明主於三代之<lb/>
　隆而襲漢唐治少亂多可耻之規摹顧又不逮漢唐<lb/>
　殊可惜也某末學不敢企望三代諸聖賢而中心所<lb/>
　安終不肯為漢唐規摹始亦不敢自必曩宰樂平後<lb/>
　守東嘉畧行己志頗有驗效於是益信其可行又信<lb/>
　古者成人有徳小子有造亦非高絶不可企及之事<lb/>
<pb n="KR4d0254_WYG_016-12a"/>
　考諸古書固自有其道也固自有其政也舉而措之<lb/>
　爾人性無古今感之斯應○何謂禁滛樂孔子曰移<lb/>
　風易俗莫善於樂盖聲音之感人也易其入人心也<lb/>
　深今之妓唱與夫雙韻鼓板之屬其氣志不為之浮<lb/>
　動者有幾某初入大學聞太常古樂莊敬中正之心<lb/>
　油然而生移風易俗於是乎切是故滛樂宜禁○何<lb/>
　謂修書以削邪說夫聚賢士而教之固已明聖道之<lb/>
　大體指異說之謬誤而經子史集差失已乆其惑亂<lb/>
<pb n="KR4d0254_WYG_016-12b"/>
　人心已深不修成書則邪說不衰熄正道不開明人<lb/>
　心乖亂人心乖亂則禍作國危孔子讃易道以黜八<lb/>
　索述職方而除九丘以其害道壞人心不可得而已<lb/>
　孔子曰詩三百一言以蔽之曰思無邪此思無邪至<lb/>
　簡至易老師宿儒不知大道平夷反疑惑莫之觧孔<lb/>
　子不作序正以思無邪之道自發見於詩章之中無<lb/>
　庸為贅自能興起人之善心奚必究見何世何人及<lb/>
　衛宏作序冠諸篇端而學者見序而不見詩見其序<lb/>
<pb n="KR4d0254_WYG_016-13a"/>
　說而不見思無邪之大㫖害道為甚使學者皆靣墻<lb/>
　芣苢平常無說大道自明宏必欲求其說曲推穿鑿<lb/>
　可笑摽有梅男女失時詩章甚明宏不詳觀雖失時<lb/>
　而不敢萌淫奔之意不明此無邪之情而曲取以為<lb/>
　及時此類不一戴聖何人其為曲禮記首言傲不可<lb/>
　長亦可有而不可長歟是何言歟是何言歟又叙博<lb/>
　聞强識於善行之先皆衰世小人之言此類奚可不<lb/>
　削易大傳多非聖言害道者多左氏公羊榖梁三傳<lb/>
<pb n="KR4d0254_WYG_016-13b"/>
　春秋雖因是有考而失聖人之志不一諸子史集是<lb/>
　非混殽蠧人心為多可削者甚多掃雲翳昭日月斯<lb/>
　任至重非得有道盛徳之大賢同寅協心難乎有就<lb/>
　<hi>已上見遺書</hi>
或曰為治在轉其機而已矣其機一轉治功自成不必<lb/>
　言三代之制也簡謂圗治而不本之三代之制終苟<lb/>
　道也漢唐之治所以民不得其所者多禍亂多風俗<lb/>
　不善享國不乆者職此之由也如欲生民之皆安禍<lb/>
<pb n="KR4d0254_WYG_016-14a"/>
　亂息風俗善國祚乆長則三代之制不可不詳攷熟<lb/>
　講而圗復之也自漢以來公卿大夫不知王道無王<lb/>
　佐之學雖有周官之書不能随緩急次第以圗復之<lb/>
　惟定雜覇之規模以周官為無用之空文就有慕而<lb/>
　行之惟行其末不治其大者急者誠可為長太息也<lb/>
擇賢乆任誠為當今大利或者憚於改為姑循其舊守<lb/>
　宰數易曽無固志豈不思沿邊諸州軍守臣果能固<lb/>
　守以當他日數百里之敵騎乎不能乎甚可畏也而<lb/>
<pb n="KR4d0254_WYG_016-14b"/>
　猶憚於改為豈不誤國家大事乎闕少員多為今論<lb/>
　治者之巨患而賢能之員殊不多也吾猶懼其不足<lb/>
　以充數闕少員多非所患也<lb/>
古者王畿千里天子所自治者不過千里餘皆侯國後<lb/>
　世人主徳不逮禹湯文武而統理四海之内宜其治<lb/>
　不及古然封建有春秋戰國之禍宜擇賢乆任職方<lb/>
　氏雖通理九州四夷而實分國以治<lb/>
晉人之覘宋者反報於晉侯曰陽門之介夫死而子罕<lb/>
<pb n="KR4d0254_WYG_016-15a"/>
　哭之哀而民說殆不可伐也孔子聞之曰善哉覘國<lb/>
　乎詩云凡民有䘮匍匐救之雖㣲晉而已天下其孰<lb/>
　能當之後世士大夫觀此雖知其善徃徃竊疑何以<lb/>
　使天下之莫當也嗚呼至哉此道神靈通天地貫古<lb/>
　今而况於人心乎即一驗百知宋之有政政者正也<lb/>
　故孔子曰為政以徳譬如北辰居其所而衆星拱之<lb/>
　確信此者可以治天下國家矣子又曰敬一人而千<lb/>
　萬人說所敬者寡而說者衆此之謂要道<lb/>
<pb n="KR4d0254_WYG_016-15b"/>
人性自善人心自仁其於父自能孝其於君自能忠其<lb/>
　於天下事自能是是非非善善惡惡此之謂天下同<lb/>
　然之心孔子曰心之精神是謂聖言乎人心之靈與<lb/>
　聖人同也深惜夫人皆有至善至仁與聖人同然之<lb/>
　性偶為利欲所昏遂迷遂亂遂惟利是從而不顧夫<lb/>
　大義也人性自清明自廣大自中正自無所不善無<lb/>
　動焉無作焉直而出之自不肯行不義自不肯殺不<lb/>
　辜使行一不義殺一不辜而得天下自不肯為也此<lb/>
<pb n="KR4d0254_WYG_016-16a"/>
　非獨孔子伊尹伯夷及古列聖如此舉天下之人心<lb/>
　未動利欲之意則皆不肯如此也三代衰孔子沒義<lb/>
　利之辨寖不明利欲之說滋熾秦漢以來人心益昏<lb/>
　益亂有君如漢高出秦民於湯火之中大恵也大功<lb/>
　也獨惜夫以利心為之遂陶冶一世之心術盡入於<lb/>
　利欲秦之禍止於毒人之身漢之禍乃足以毒人之<lb/>
　心嗟乎縱觀秦皇帝曰大丈夫當如此矣此何等意<lb/>
　念而不自知其可愧史氏又從而侈言之也陽城潁<lb/>
<pb n="KR4d0254_WYG_016-16b"/>
　川之民何辜而盡屠之也三川李由為秦守忠也何<lb/>
　罪而斬之也類張耳者何罪而又殺之也㗖秦將以<lb/>
　利義乎非義也從三老董公仁義之說以利心從之<lb/>
　也其處心積慮率利而為之約三章除苛禁非一出<lb/>
　於義也四海之内塊土耳何足為意而自潰亂至此<lb/>
　也孝宣曰漢家自有制度本以覇王道雜之此灼見<lb/>
　高祖之心術灼見自漢高以下之規模高祖未嘗口<lb/>
　傳面授於其後人也而後人黙而承之如出一人何<lb/>
<pb n="KR4d0254_WYG_016-17a"/>
　也利心之同習俗之成不以為異也吾深念夫漢以<lb/>
　來諸君其性即堯舜禹湯文武之性也其本心之不<lb/>
　肯為不義亦與堯舜禹湯文武同也有堯舜禹湯文<lb/>
　武之心而以利欲昏之殊可惜也孔子以喻於義為<lb/>
　君子喻於利為小人吾深惜漢諸君之不得為君子<lb/>
　也吾非不樂於成人之羙也漢諸君之善政善令出<lb/>
　於義者吾所愛也而其出於利者吾不敢妄是之以<lb/>
　亂惑後世也王通以仁義稱七制之主所以導後世<lb/>
<pb n="KR4d0254_WYG_016-17b"/>
　入於利欲之途致禍亂於無窮也房𤣥齡杜如晦傳<lb/>
　其學故𤣥齡首勸太宗用周公之迹以文其利心而<lb/>
　如晦賛之决又使太宗不自以為耻欲史氏明書之<lb/>
　以比於周公烏虖痛哉周公豈詐為隋帝詔太原西<lb/>
　河鴈門馬邑民年二十至五十悉為兵伐遼以激民<lb/>
　思亂之心者也周公豈亂巢妃而生曹王者也彼君<lb/>
　臣之微情相與為奸利又相與勤施寛利之政以恵<lb/>
　百姓以干其譽以欺一世故人咸以太宗為賢君房<lb/>
<pb n="KR4d0254_WYG_016-18a"/>
　杜為良相一君二臣非無善者而總名之曰賢曰良<lb/>
　則未可也以太宗為賢君是教後世之君為悖為逆<lb/>
　為奸亂而文以飭之也以房杜為良相是教後世之<lb/>
　臣為悖為逆為奸亂而文以飾之也痛哉吾懼君不<lb/>
　得為君臣不得為臣父不得為父子不得為子兄不<lb/>
　得為兄弟不得為弟夫不得為夫婦不得為婦天下<lb/>
　之亂無時而已也此亦非有甚高難行而不可及者<lb/>
　也使人心不起而為意則不入於姦利清明未甞不<lb/>
<pb n="KR4d0254_WYG_016-18b"/>
　在躬天下之所同也萬世之所同也皆不肯行不義<lb/>
　殺不辜也雖禄之以天下皆弗顧也謂人之本心無<lb/>
　此善者賊夫人者也謂己之本心無此善者自賊者<lb/>
　也孟子所以諄諄必稱堯舜灼見人皆有堯舜之心<lb/>
　病弗知耳弗信耳孟子知之而舉天下之人皆不知<lb/>
　不信是以勞孟子之諄諄也吾徒不可以不熟講也<lb/>
　不可以不自信也以此事君則可致君為堯舜之君<lb/>
　以此治民則可使民為堯舜之民至易也至簡也或<lb/>
<pb n="KR4d0254_WYG_016-19a"/>
　者終疑堯舜之不可及漢唐之未可輕議此乃悖逆<lb/>
　姦亂之源也此說不可長<hi>見訓語</hi>
世論有唐盛時房𤣥齡杜如晦魏徴賢名特著及考本<lb/>
　末𤣥齡乃首發亂謀如晦賛决建成元吉謀害太宗<lb/>
　元吉秘計又將并除建成社稷傾危民將塗炭此固<lb/>
　可誅也然惟天吏則可以誅之秦王安得而誅之𤣥<lb/>
　齡首謀借周公以文其姦其辭則周公也其情則非<lb/>
　周公也以晉陽宫人私侍高祖周公固如是乎行不<lb/>
<pb n="KR4d0254_WYG_016-19b"/>
　義殺不辜其諄諄號於天下則曰義師也天下之人<lb/>
　心則未服其為義也自古君臣大抵同徳徳不同則<lb/>
　不合不合則不能乆此三臣者惟其與太宗合故深<lb/>
　相得杜則早卒房魏則乆於其位其所以合者非他<lb/>
　也本以利雜以義正猶孝宣之言曰漢家自有制度<lb/>
　本以覇王道雜之此豈惟漢之規模如此而兩漢三<lb/>
　國晉南北朝隋唐五代之規模皆如此也幸而不遭<lb/>
　變故其迹不露不幸而遭亟變履危禍則胥而入於<lb/>
<pb n="KR4d0254_WYG_016-20a"/>
　姦利為悖為亂為大惡勢之所必至也人心自靈人<lb/>
　心自明其隠然不安於中者即天下人心之所不服<lb/>
　也其餘衆善誠有可觀論者樂成其羙是以多稱其<lb/>
　良不知夫義利之不明善惡之相掩啟姦雄自便之<lb/>
　門開後世惡逆之路君子懼焉魏輔建成猶房杜之<lb/>
　輔太宗也巢妃之穢三臣者熟視莫敢言魏雖言之<lb/>
　僅使勿后使言而不聼則何不去至此而猶不去也<lb/>
　夫是以太宗不親享太廟而不言也幸九成避暑不<lb/>
<pb n="KR4d0254_WYG_016-20b"/>
　念太安之在暑而不諌也與騶子倡人比肩於朝行<lb/>
　而不知耻也三臣者殆欲為郷原而又不及焉者也<lb/>
　而俗儒之論每槩稱其賢吾恐姦亂之禍接迹於來<lb/>
　世未已也<hi>見訓語</hi>
陸宣公可謂社稷之臣不可謂天民社稷之臣以安社<lb/>
　稷為悦雖義可以已亦不已所謂天民者可則進否<lb/>
　則退徳宗昏疑猜忌其不可告語之狀昭昭為日已<lb/>
　乆矣宣公為宰相而進議不行已累累矣而猶强其<lb/>
<pb n="KR4d0254_WYG_016-21a"/>
　所不欲犯其所甚怒其得死幸矣使諌官無陽城殆<lb/>
　哉盖其才有餘其學猶有不足誘人名利之論非正<lb/>
　也宣公之意則善宣公之號則非執序遷之失說病<lb/>
　乆任之確論漢唐人物有如宣公可謂桂林一枝崑<lb/>
　山片玉而猶不滿人意至此所以愈使人遐想三代<lb/>
　之世也<hi>見訓語</hi>
范氏唐鑑羙太宗聼諌而曰雖過庸何傷乎予心深所<lb/>
　未安夫惟士大夫不知改過之為至善也致久主終<lb/>
<pb n="KR4d0254_WYG_016-21b"/>
　耻於從諌堯舜舍己從人禹好善言仲虺稱湯曰改<lb/>
　過不吝伊尹稱湯曰從諌弗咈孔子曰五十學易可<lb/>
　以無大過曽子曰我過矣夫夫如是也子夏投其杖<lb/>
　而拜曰吾過矣孟子切戒揠苖取芸苖芸苖改過而<lb/>
　已學道之極終於改過無他竒功然則改過者聖賢<lb/>
　之所尚進徳之極致而范公輕言之黙沮人主改過<lb/>
　之心殊為不可道二是與非而已矣過則為非改則<lb/>
　為是是則為賢為聖與堯舜禹湯文武周公孔子同<lb/>
<pb n="KR4d0254_WYG_016-22a"/>
　道非則為愚為不肖與朱象桀紂盗跖同道是無二<lb/>
　是非無兩非范公於一是之中而分為淺深過矣聖<lb/>
　人復起不易吾言及攷范公古文孝經說尤為蔽窒<lb/>
　<hi>見訓語</hi>
范氏唐鑑論明皇友愛曰苟能充是心則仁不可勝用<lb/>
　也至於為人父則以讒殺其子為人夫則以嬖黜其<lb/>
　妻為人君則以非罪殄戮其臣下是皆不能充其類<lb/>
　也苟不能充其類則其為善豈不出於利心哉范公<lb/>
<pb n="KR4d0254_WYG_016-22b"/>
　誠賢明皇誠有大惡因其不充類而遂謂其為善皆<lb/>
　出於利心則不可春秋不以善掩惡不以惡掩善以<lb/>
　明皇友愛之心為皆出於利心竊意萬世公論未必<lb/>
　皆以為然方其為長枕大被殿設五幄與諸王更處<lb/>
　其中之時雖非正禮謂之不出於誠心可乎人雖至<lb/>
　不肖良心終不磨滅春秋於魯威書至至者至於廟<lb/>
　是之也魯威大惡滔天而聖人是之者非是其弑君<lb/>
　也是其至於廟也魯威至廟未必不出於利心而春<lb/>
<pb n="KR4d0254_WYG_016-23a"/>
　秋猶書之而况明皇之友愛乎明皇不足惜而人良<lb/>
　心之所發使不自知其為是不自知其即道則道心<lb/>
　沮遏而不伸善心愈消不善之心將愈長吾為此懼<lb/>
　故諄諄乎為是辨<lb/>
歐陽公作唐紀皆書其君曰大聖夫為唐臣猶曰不敢<lb/>
　不書歐陽公宋臣而書唐君曰大聖是將以為後世<lb/>
　之公言耶是誨天下後世胥為亂逆胥為鳥獸行也<lb/>
　可乎正道不明姦邪雜說公行於天下學者不知其<lb/>
<pb n="KR4d0254_WYG_016-23b"/>
　非此有國有家者之巨害未有發之者明哲之主一<lb/>
　旦覺省痛禍亂之浸淫壊人心危國家則削除邪説<lb/>
　若斯類者急於救焚拯溺可矣不知世稱名卿賢大<lb/>
　夫者胡為思不及此也<lb/>
王明清揮塵錄謂蔡元長父子既敗其門下士楊中立<lb/>
　孫仲益之徒攻其姦惡不遺餘力觀此則亦譏誚楊<lb/>
　孫太過矣又記蔡元長晚年語其猶子耕道曰吾欲<lb/>
　得一佳士以教諸孫汝為我訪之耕道云有新進士<lb/>
<pb n="KR4d0254_WYG_016-24a"/>
　張觷者遊太學有聲學問正當有立足可備其選元<lb/>
　長領之涓辰延致入舘數日之後忽語蔡諸孫云可<lb/>
　且學走其他不必諸生請問其故云君家父子姦憍<lb/>
　以敗天下指日䘮禍惟有奔竄或可脱免諸生泣以<lb/>
　愬元長元長愀然不樂命置酒謝之且詢救弊之策<lb/>
　觷曰事勢到此無可言者目下姑且収叙人才改徃<lb/>
　脩來以備萬一然無及矣元長為之流涕所以叙劉<lb/>
　元城之官召張才叔楊中立之徒用之盖由此也簡<lb/>
<pb n="KR4d0254_WYG_016-24b"/>
　謂孔子曰苟有用我者期月而已可也三年有成楊<lb/>
　張未能因蔡悔過之機導之十分誠實改過自暴其<lb/>
　罪自求削奪盡反前為天豈不容人改過人心亦將<lb/>
　大服社稷可以復安蔡氏亦保無虞<hi>見訓語</hi>
本朝召命官謂之召唐謂之追聖朝可謂君使人以禮<lb/>
　有三代之遺風唐陋矣<hi>見訓語</hi>
嘗觀唐人本政之説不勝歎息既乆曰比世士大夫議<lb/>
　論畧相似堯舜禹湯文武周公孔子沒道本平常人<lb/>
<pb n="KR4d0254_WYG_016-25a"/>
　自無睹本政之説曰長民者發一號施一令民莫不<lb/>
　悱然非矣謂不可守遽變而從之譬將適千里雖矻<lb/>
　矻不可暨原其始固有啟之者聞於師曰古之君天<lb/>
　下者化之不示其所以化之之道及其弊也易之不<lb/>
　示其所以易之之道政以是得民以是淳其有作者<lb/>
　知教化之所由廢抑詭怪而暢皇極伏文貌而尚忠<lb/>
　質茫乎天運窅爾神化道之行也其庶矣乎吁斯言<lb/>
　似正其實失之夫政之本固不在於發號施令失其<lb/>
<pb n="KR4d0254_WYG_016-25b"/>
　本而事於末實徳未孚實徳未用而發號施令宜其<lb/>
　悱然非矣孔子曰示之以好惡而民知禁古無不示<lb/>
　之説易曰聖人以神道設教而天下服又曰聖人乆<lb/>
　於其道而天下化成者本徳性而行之無非正道誠<lb/>
　而無為乆而無違黙感天下同然之性故靡然化服<lb/>
　是之謂神而非術也非為也禹曰克艱政乃乂黎民<lb/>
　敏徳克艱者不放逸之謂又曰安女止謂性本静止<lb/>
　不動此政本也此孔子曰為政以徳也此伊尹暨湯<lb/>
<pb n="KR4d0254_WYG_016-26a"/>
　咸有一徳也此文王不識不知順帝則也書又曰惟<lb/>
　幾惟康其弼直惟動丕應徯志幾者初之心發不失<lb/>
　本止則康矣安矣又得正直之臣弼以行之則動而<lb/>
　民咸應矣自漢以來罕聞正徳之論故論治者惟睹<lb/>
　其難徳性人所自有士大夫自明其徳者寡故無以<lb/>
　啟其君<hi>見訓語</hi>
漢唐苟就私刑亦明知人心之未深服岌岌乎曰安得<lb/>
　猛士兮守四方而反者亦數起士大夫學業鹵莽大<lb/>
<pb n="KR4d0254_WYG_016-26b"/>
　智不明不深知三代所以治天下之本末棄固安取<lb/>
　岌殊可惜也漢唐豈樂於岌岌哉誠不知所為竭思<lb/>
　盡慮所見止此漢宣曰漢家自有制度本以覇王道<lb/>
　雜之自漢迄唐一律也本以覇者本以利也以利為<lb/>
　本雖雜以王道人心豈服人心不服危亂之道也誠<lb/>
　純於王道則人畢服四海之内仰之若父母矣夫誰<lb/>
　與之敵<hi>見訓語</hi>
董仲舒之告其君曰願設誠於内而致行之嗚呼誠豈<lb/>
<pb n="KR4d0254_WYG_016-27a"/>
　可設也設則非誠仲舒尚不明己之心何以啟君之<lb/>
　心孟子曰仁人心也又曰惻隠之心人皆有之恭敬<lb/>
　之心人皆有之是非之心人皆有之又指齊王易牛<lb/>
　之心曰是心足以王矣又言必稱堯舜盖深知人性<lb/>
　之本善故毎每言之人心本善當時雖戰國之君而<lb/>
　興起者衆或議武帝不能用仲舒予謂武帝未可罪<lb/>
　仲舒有可罪學者所治何事日夜口誦聖人之言心<lb/>
　惟聖人之道今也己之心不自知奚以告君漢有君<lb/>
<pb n="KR4d0254_WYG_016-27b"/>
　如文帝罷兵衛不私其子此古帝王之器質也惜乎<lb/>
　其無臣賈誼誠羙才其學踈未知道故帝亦窺見其<lb/>
　短<lb/>
治天下之道本諸君心古聖王以我所自有之本心感<lb/>
　天下所自有之本心書曰若有恒性克綏厥猷惟后<lb/>
　禮樂刑政皆所以維持斯事今周禮一書可觀也士<lb/>
　大夫不知道故不識禮樂刑政之原是故禮非禮樂<lb/>
　非樂刑非刑政非政豈無善者大體失之皆非所以<lb/>
<pb n="KR4d0254_WYG_016-28a"/>
　若恒性綏猷也失上帝所以命君司牧斯民之本職<lb/>
　矣<hi>見訓語</hi>
人心皆善皆正惟上之所以治其民者反以壊亂之故<lb/>
　雖有本善之性如金混沙如雲翳月矣必如周禮所<lb/>
　以治其民者治民而後庻幾乎不失上帝所以命我<lb/>
　司牧之職而後成人有徳小子有造而後兎置武夫<lb/>
　皆公侯之腹心而後執訊連連攸馘安安而後漢有<lb/>
　㳺女不可求思嗚呼周禮之書至矣<hi>見訓語</hi>
<pb n="KR4d0254_WYG_016-28b"/>
古聖王之所以教其民者每每因其日用而寓教焉書<lb/>
　曰正徳利用厚生惟和是謂三事生民之所日用非<lb/>
　利用則厚生聖人於民利用厚生之中而寓正徳<lb/>
　車不雕器必度斑白者不提挈飲食必後長者童子<lb/>
　不衣裘庻人耆老不徒食三易之占皆有書因致其<lb/>
　教今周易之書具存其所以啟導人心至矣周官因<lb/>
　賔興賢能而致徳行道藝之教苟惟民之所不用而<lb/>
　特致其教則難以至於因民之婚姻而致婚姻之禮<lb/>
<pb n="KR4d0254_WYG_016-29a"/>
　以寓其正徳因民之祭祀而為祭祀之禮以寓其正<lb/>
　徳後世之為教也徒恃詔令戒諭之暫聼暫觀其何<lb/>
　能致化是無惑乎後世之風俗不如古也無浩歎乎<lb/>
　後世之民不可化也終年耳目之所接心思之所及<lb/>
　非淫聲則姦色非利欲則邪偽日夜沉浸乎匪僻浮<lb/>
　蕩之中而欲以數行之詔令㧞其乆固之習難矣<lb/>
人心易感化以其性本善故也曩宰樂平政事大畧如<lb/>
　常間有施行而人心率嚮於善由是知人心果易感<lb/>
<pb n="KR4d0254_WYG_016-29b"/>
　化若先謂民頑不可化則必無可化之理<hi>見訓語</hi>
古者納言之官出納五言訓方氏誦四方之傳道布而<lb/>
　訓四方以觀新物自比長而上無非師儒教之徳行<lb/>
　今之五家為甲甲有長又有小保長大保長保正副<lb/>
　皆古制之道擇保甲之所推重者而長之倣古相教<lb/>
　相紏禮敬其長又賔興其賢能則唐虞三代之化復<lb/>
　行於今日矣<lb/>
今之通議大夫以上即古之上大夫周之卿周有卿而<lb/>
<pb n="KR4d0254_WYG_016-30a"/>
　無上大夫今之大中大夫中大夫中散中奉即古之<lb/>
　中大夫今之朝議大夫以下古之下大夫朝請朝散<lb/>
　朝奉即古之上士今謂之員郎今之升朝承議奉議<lb/>
　通直郎即古之中士今之京官宣教郎以下即古之<lb/>
　下士今之選人承直以下即古之不命之士古簡而<lb/>
　今繁爾非古制冺絶也大治之後徐釐正之<lb/>
古者論道經邦三公之職也漢則轉而為大夫為議郎<lb/>
　矣漢大夫多至數十人議郎員益多夫以三代盛時<lb/>
<pb n="KR4d0254_WYG_016-30b"/>
　猶難其人曰官不必備惟其人盖論道者非聰明睿<lb/>
　智深逹乎道者不能自秦滅先王之學士失教養故<lb/>
　人才欲求其有如三代者絶無而僅有而况於有如<lb/>
　三代之三公能論道經邦者乎諸大夫諸議郎所論<lb/>
　大抵淺陋是無惑乎自漢而下不復有三代之治也<lb/>
　漢雖有丞相御史大夫太尉為三公名則半存實則<lb/>
　俱亡<lb/>
揮麈錄載徐敦立語明清云凡史官記事所因者有四<lb/>
<pb n="KR4d0254_WYG_016-31a"/>
　一曰時政記則宰執朝夕議政君臣之間奏對之語<lb/>
　也二曰起居注則左右史記言動也三曰日厯則因<lb/>
　時政記起居注潤色而為之者也舊屬史舘元豐官<lb/>
　制屬秘書省國史案著作郎主之四曰臣寮墓碑行<lb/>
　狀則其家所上也四者惟時政記執政之所日錄於<lb/>
　一時政事最為詳備左右史雖二員然輪日侍立榻<lb/>
　前之語既逺不可聞所頼者臣寮所申而又多務省<lb/>
　事凡經上殿止稱别無所得聖語則可得而紀錄者<lb/>
<pb n="KR4d0254_WYG_016-31b"/>
　百司闗報而已日厯非二者所有不敢有所附益新<lb/>
　唐書載事倍於舊事皆取小説本朝小説尤少士大<lb/>
　夫縱有私家所記多不輕出之簡竊謂左右史不可<lb/>
　輪日所立之位不可去榻前逺二史因仍故事失於<lb/>
　釐正<lb/>
先生嘗言治道只在擇賢乆任又曰宰相貴知人知人<lb/>
　甚難安得人人皆知但一路擇得一賢明監司使監<lb/>
　司擇一路郡守使守擇諸邑令則得人乆任而無不<lb/>
<pb n="KR4d0254_WYG_016-32a"/>
　治矣乆任則諸縣皆得上逹郡守亦止治附郭縣治<lb/>
　國小<hi>闕</hi>
　<lb/>
諸儒論封建詳矣而猶有未深當乎人心者今具論之<lb/>
　以俟明智者擇焉封建有一利一害利謂藩維固可<lb/>
　禦冦害謂乆則有背叛相侵伐屠殺之禍郡縣亦有<lb/>
　一利一害利謂無背叛侵伐屠殺之禍害謂藩維不<lb/>
　固冦至莫禦二者均有利害而封建之害重難救郡<lb/>
<pb n="KR4d0254_WYG_016-32b"/>
　縣之害輕亦可使之無封建之害難救攷之春秋戰<lb/>
　國可覩已或謂用賈誼衆建諸侯而小其力之策則<lb/>
　易制而夏萬國非不衆小至商侯國歸者三千周八<lb/>
　百雖有不在其數中無數矣强凌弱小并大以至於<lb/>
　浸寡勢也郡縣之害何以能使之無擇賢乆任則亦<lb/>
　可以固藩維亦可以禦冦亦封建之意也或曰封建<lb/>
　公也郡縣私也吾今舉天下之賢者而郡縣之乆任<lb/>
　之其公猶封建也矧封之始公矣一再傳之後安能<lb/>
<pb n="KR4d0254_WYG_016-33a"/>
　保其皆如父與祖之賢也亂禮虐民天子之六師未<lb/>
　能亟至其國而移之也是乃所以成其私郡縣則審<lb/>
　其果亂虐下一紙之令罷之矣不得肆其私也不至<lb/>
　於必勞天子之六師也或曰封建則有百里七十里<lb/>
　五十里之國有井邑丘甸縣都之夫數有百乗千乗<lb/>
　萬乗之車數有五兩卒旅師軍之制而兵農可以合<lb/>
　今能屯田營田限田漸寓兵於農則古亦可漸復也<lb/>
　或曰封建古列聖之遺法置郡秦亂世之法舍三代<lb/>
<pb n="KR4d0254_WYG_016-33b"/>
　而從亡秦不可此則不究事實以非亂是以惡揜善<lb/>
　自古聖人非謂世襲至善斷不可廢侯國之封其來<lb/>
　尚矣湯武豈能盡削而去之周所滅者五十國耳餘<lb/>
　無大罪固不得而廢者勢也周之所封藩屏王室亦<lb/>
　勢也使武王歴見春秋戰國之禍而又當秦已并天<lb/>
　下之後未必以置郡為非也秦之亡也則有由盡掃<lb/>
　先王之道焚書坑儒殺人如刈草菅然洊興大役民<lb/>
　不堪命一夫大呼奔潰四出而不可収拾矣非罷侯<lb/>
<pb n="KR4d0254_WYG_016-34a"/>
　置守之故也漢四百年唐三百年郡縣之亦足以綿<lb/>
　長不為無効也或曰柳宗元匪人其言不足用也吁<lb/>
　以人廢言君子不爾矧馬周亦言之李百藥亦言之<lb/>
　不較是非利害民被禍之輕重而貪慕古之虚文受<lb/>
　執古之實禍智者切哂矧今又補羣論之闕而為乆<lb/>
　任合封建郡縣之意而通之守令無罪終其身朝選<lb/>
　上佐如古者一卿命於天子餘從辟召而責治効焉<lb/>
　責貢士焉稱職則有賞増秩否則有罰鐫秩甚則罷<lb/>
<pb n="KR4d0254_WYG_016-34b"/>
　縣統於州州統於帥府帥府統於朝廷帥守令皆逹<lb/>
　於天子諸路州縣之大者析之可也縣不治并責帥<lb/>
　諸路不治責御史宰相或曰任之莫乆自歴代未之<lb/>
　能改闕寡員衆何以處此曰才徳之足以父母斯民<lb/>
　寡矣吾猶慮其不足以充數夫何患况當漸舉比閭<lb/>
　族黨之制分職多矣鄰里推服即可任世變風移人<lb/>
　心本善改過移善即可任闕寡非所慮也<lb/>
聖人未嘗廢武備而後世之為將者至於用詐此天淵<lb/>
<pb n="KR4d0254_WYG_016-35a"/>
　之不相及氷炭之不相入也自宋襄公成安君以好<lb/>
　行仁義不逹其道致敗而後人懲創之者亦不逹其<lb/>
　道遂謂古道不可復行於今是豈真不可行哉夫道<lb/>
　一而已矣孔子曰君子喻於義小人喻於利君子於<lb/>
　武事每求諸義每喻於義得義之趣小人於武事每<lb/>
　求諸利每喻諸利得利之趣君子之兵豈若宋襄成<lb/>
　安之為哉且彼二君豈真得仁義之道而用之哉由<lb/>
　道而行何徃弗利風后之握竒武侯之八陣未常用<lb/>
<pb n="KR4d0254_WYG_016-35b"/>
　詐也自司馬懿莫之能當而况於餘乎馬隆李靖皆<lb/>
　得正兵之法皆規八陣而用之皆根本乎黄帝丘井<lb/>
　之制二子之為將亦古今名將之所畏仰然則正兵<lb/>
　何畏乎大敵豈正道獨可行於古而不可行於今乎<lb/>
　豈正道獨可行於平時而不可行於戰陣乎正道之<lb/>
　足以倚辨如此足以致効如此而小人志不在道不<lb/>
　得道義之趣苟於目前之利遂至於詐古志謂言不<lb/>
　必信謂義在於變不可固也小人直狙詐而已矣以<lb/>
<pb n="KR4d0254_WYG_016-36a"/>
　詐而勝既勝之後其禍方長求其如古者天子有道<lb/>
　守在四夷不可得也求其折衝千里之外還師衽席<lb/>
　之上不可得也自周衰道義不明義利雜施以詐術<lb/>
　相魚肉可痛可念又自漢以來文武之道益離士大<lb/>
　夫徃徃耻於言兵而狙詐狠暴之徒始得以攘臂於<lb/>
　其間益肆其毒權謀益張忠信益冺良心益斵䘮幾<lb/>
　於磨滅矣相凌相詐相簒賊之風何時而已有志於<lb/>
　善世之君子安得不精究乎風后之握竒武侯之八<lb/>
<pb n="KR4d0254_WYG_016-36b"/>
　陣也<hi>見訓語</hi>
漢高曰安得猛士兮守四方不知猛士安能守四方天<lb/>
　子有道守在四夷諸侯有道守在四隣韓信彭越黥<lb/>
　布非不猛反以起亂夫武備不可已而非所尚也虎<lb/>
　賁虎士所以行吾之徳威也禮樂刑政有一不於徳<lb/>
　則人必有不心服者矣是為禍基自漢以來諸將多<lb/>
　以智勇勇智如成湯斯善如後世則非道矣豈有不<lb/>
　以其道而能安能治者乎諸葛之八陣李靖之正兵<lb/>
<pb n="KR4d0254_WYG_016-37a"/>
　畧近古矣<hi>見訓語</hi>
今之五家結為一甲則周禮之五家為比為隣也今小<lb/>
　保長大保長保正副即閭胥族師黨正州長之類也<lb/>
　縣令得賢乆任行鄉舉里選徳行道藝之法則比閭<lb/>
　族黨之制可脩矣所謂族師其賢可師者歟二十五<lb/>
　家為閭百家為族百家之中必有賢者可師閭胥比<lb/>
　長皆儒士故曰儒以道得民此都邑之法也周禮六<lb/>
　郷之制如此若六遂農民則所以教之者畧其官亦<lb/>
<pb n="KR4d0254_WYG_016-37b"/>
　降一等誠使郷舉里選徳行道藝之法復行於今則<lb/>
　士民亦何敢為不善此勢之所必至也縣令苟狥私<lb/>
　則廢之終身將不復亦何敢以私比閭族黨之制行<lb/>
　則徳行孝弟之俗成三代之治復見於今國祚之長<lb/>
　亦可數百年漢唐之禍可息也<lb/>
岳飛用兵有勝而無敗聞其欲有所舉也必盡召諸統<lb/>
　制官環坐飲食之而與之謀先謀夫敵之所以敗我<lb/>
　者至於六七備謀詳慮竭智共攻而終於無敗也乃<lb/>
<pb n="KR4d0254_WYG_016-38a"/>
　行故飛每戰無敗見訓語<lb/>
今之樞宻元帥即古之大司馬必得夫大公無私大智<lb/>
　無我大勇無動之人而任之庻乎可以為吾民之司<lb/>
　命用不仁者為帥僥倖成功其禍方長魏之司馬晉<lb/>
　之劉裕其事可攷<hi>見訓語</hi>
盖嘗竊笑世有御將之説説者每難之講其説者輙歸<lb/>
　諸術且曰惟英雄之主善御將嗚呼既曰御將矣安<lb/>
　得有善豈不危哉唐虞三代之君不御將將未嘗為<lb/>
<pb n="KR4d0254_WYG_016-38b"/>
　亂後世以術御將術易窮將多亂盖後世不用賢將<lb/>
　而用智將勇將後世所謂智不本於正率出於術用<lb/>
　任術徒勇之將授之以専殺用衆之權是使之為亂<lb/>
　也夫既已使之為亂又為小術以御之彼一日覺之<lb/>
　適足激怒凡曰御將者皆可笑也此其患起於儒者<lb/>
　不知兵然世亦或有之苟得而禮用之可以措國於<lb/>
　㤗山之安奚俟於御將<hi>見訓語</hi>
古志曰天子守在四夷天子卑守在諸侯諸侯守在四<lb/>
<pb n="KR4d0254_WYG_016-39a"/>
　鄰諸侯卑守在四境簡初疑焉邈乎其不可以企而<lb/>
　及意或謂時移世異古道不可行於後歟厥後忽省<lb/>
　而言曰我愛彼彼如何不我愛我敬彼彼如何不我<lb/>
　敬誠心感通四夷可使如一家然而舜誅四凶周公<lb/>
　滅國五十其不可告語啟諭再三或于四于五有大<lb/>
　義不可宥不得已用師則有法如後<hi>見訓語</hi>
　　擇師<lb/>
周官六軍軍將皆命卿謂冡宰司徒宗伯司馬司冦司<lb/>
<pb n="KR4d0254_WYG_016-39b"/>
　空即今之左右丞相樞宻使知樞宻院事叅知政事<lb/>
　同知樞宻院事孔子曰古之治天下者必聖人三公論<lb/>
　道經邦爕理隂陽官不必備惟其人三公聖人也伊<lb/>
　尹與湯咸有一徳武王師尚父周公然後可以作帥<lb/>
　帥奉上帝之命以行上帝視天下生靈如子帥亦視<lb/>
　天下生靈如子道全徳備有一虧焉必於此乎受敗<lb/>
　敵窺吾隙以投之兵如水器虚必入帥不能不動於<lb/>
　色則以色誘之帥不能不屈於威武則以威武屈之<lb/>
<pb n="KR4d0254_WYG_016-40a"/>
　帥不能不動於富貴則以富貴誘之帥之聰明知睿<lb/>
　不能無所不照又不能稽於衆舍己從人則於其知<lb/>
　所不及之隙以敗之帥好名則以名取之帥不能不<lb/>
　動於玷辱則玷辱以動之此類不可殫紀<lb/>
　　始謀<lb/>
有友為平冦之策曰殱厥渠魁脅從罔治簡曰脅從罔<lb/>
　治善矣願亦毋置殱厥渠魁一語於胷中足下置此<lb/>
　一語於胸中口雖不言而精神之所發施行之所形<lb/>
<pb n="KR4d0254_WYG_016-40b"/>
　見識之所在不可掩彼如足下欲殱之遣一刺客至<lb/>
　如之何生靈皆吾赤子今守令不能一一皆得其人<lb/>
　守令害虐小民小民困苦無告無所逃命聚而為盗<lb/>
　未可遽取而戮之當諭之平之于再于三雖于五于<lb/>
　六可也已上亦可也萬有一義不可不殺如殺吾之<lb/>
　子則殺友不用簡言取七賊剮之或謂膾其心肝而<lb/>
　食之彼雖嘗破縣未嘗攻州至是擁大衆欲取州以<lb/>
　友在焉友及其未至用五六百騎摧其前鋒冦乃遁<lb/>
<pb n="KR4d0254_WYG_016-41a"/>
　㨗則㨗矣亦危哉又聞冦果嘗遣刺客至所幸免於<lb/>
　難免則免矣危哉何如用守在四夷之道<lb/>
　　諭敵<lb/>
諭敵之詞曰有國有家者必順承上帝之㫖廼吉廼福<lb/>
　拂逆上帝之㫖必凶必禍此天下所共知上帝豈欲<lb/>
　兩陣交鋒使無罪之民就死地今兹已令諸軍不得<lb/>
　擅發一矢唯設布幔以待敵矢願同奉帝㫖同享吉<lb/>
　福人皆樂生畏死願同奉帝㫖俾兩陣生靈均獲生<lb/>
<pb n="KR4d0254_WYG_016-41b"/>
　全不惟兩陣生靈大喜兩陣諸軍之父母妻子兄弟<lb/>
　甥舅親戚朋友鄰里不知其幾千萬人皆喜不惟兩<lb/>
　陣諸軍之父母妻子兄弟甥舅親戚朋友鄰里皆喜<lb/>
　見者聞者不知其幾萬萬幾億億皆喜然則上帝惡<lb/>
　得而不大喜吉福惡得而不大至<lb/>
　　軍法<lb/>
軍法本於伍法五人為伍四人四隅長居其中長即四<lb/>
　人之將也以此推之擊其左則左應擊其右則右應<lb/>
<pb n="KR4d0254_WYG_016-42a"/>
　擊其後則後應以後為前以前為後四頭八尾觸處<lb/>
　為首此不可敗之法也孫子謂紛紛紜紜鬪亂而法<lb/>
　不亂混混沌沌形圓而不可敗似矣而又曰擊其首<lb/>
　則尾應擊其尾則首應非也垓下之陳韓信得此法<lb/>
　故勝項羽失此法故敗五伍為兩兩有司馬即此法<lb/>
　也四兩為卒卒有長亦此法也整於百人易於筭也<lb/>
　自此而上皆五五卒為旅旅有帥五旅為師師有帥<lb/>
　五師為軍軍有將皆五法之推也<lb/>
<pb n="KR4d0254_WYG_016-42b"/>
　　賞罰<lb/>
吳子謂能使衆整者智將也諸葛武侯之師止如丘山<lb/>
　進如風雨整也能使諸軍不畏敵則整矣諸軍之愛<lb/>
　敬主帥如父兄又賞信以誘於前必斬以俟於後則<lb/>
　不畏敵矣必教習熟而後可<lb/>
　　生直<lb/>
孔子曰人之生也直罔之生也幸而免謂夫不直者當<lb/>
　死其不死者幸而免也異哉衰世之言兵也曰兵者<lb/>
<pb n="KR4d0254_WYG_016-43a"/>
　詭道也詭而勝者幸勝也適值夫彼之不善也非常<lb/>
　勝之道也不直鬼神之所惡也上帝之所惡也不即<lb/>
　死者幸也禍在其後也孔子曰好謀而成非謀為詭<lb/>
　也正直之道中自有深慮逺計諸葛武侯不用詭而<lb/>
　司馬仲逹畏之如虎李靖之取突厥止用正兵善謀<lb/>
　者審諸此<hi>已上見訓語</hi>
先生謂汲古曰武備曽講究否汲古曰愚陋未能盡逹<lb/>
　惟知守戰之要當以將帥為要得人為先雖堅甲利<lb/>
<pb n="KR4d0254_WYG_016-43b"/>
　兵高城深池不足恃焉漢有飛將軍則匈奴避之而<lb/>
　不敢入境唐有王佐才則能提孤軍以取定襄汲古<lb/>
　又嘗聞高宗皇帝聖訓云選用將帥下至偏禆必審<lb/>
　知其才能然後用之將兵之官所繫非輕豈可不選<lb/>
　擇先生曰建炎間如岳都統欲有所舉必盡召諸兵<lb/>
　官環坐飲食之而與之謀先謀夫敵之所以敗我者<lb/>
　至於六七詳備乃行故有勝無敵又如徳安守陳規<lb/>
　備禦有方具見於守城錄向者陳待制初鏤版於九<lb/>
<pb n="KR4d0254_WYG_016-44a"/>
　江知某喜此書遂取以納東嘉郡庫即命為帙分遣<lb/>
　士夫以廣國家武備汲古曰有是人則必能成是事<lb/>
　但患無若人也先生曰是<hi>見誨語</hi>
　<lb/>
　<lb/>
　<lb/>
　<lb/>
　<lb/>
<pb n="KR4d0254_WYG_016-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慈湖遺書巻十六<lb/>
</p>
<p>
</p>
  </div>
</body>
</text>
</TEI>
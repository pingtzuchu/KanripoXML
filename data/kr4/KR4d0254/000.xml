<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖遺書</head>
    <p>
<pb n="KR4d0254_WYG_000-1a"/>
欽定四庫全書　　　　　集部四<lb/>
　慈湖遺書　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案慈湖遺書十八巻續集二巻宋楊<lb/>
　　　　簡撰簡有慈湖易傳已著録金谿之學以簡<lb/>
　　　　為大宗所為文章大抵敷暢其師說其講學<lb/>
　　　　純入於禪先儒論之詳矣其論治務最急者<lb/>
　　　　五事次急者八事大抵欲罷科舉以復鄉舉<lb/>
<pb n="KR4d0254_WYG_000-1b"/>
　　　　里選限民田以復井田皆迂濶不達時勢然<lb/>
　　　　簡厯官治蹟乃多有可紀又非膠固鮮通者<lb/>
　　　　葢簡本明練政體亦知三代之制至後世必<lb/>
　　　　不可行又逆知雖持吾説以告世世亦必不<lb/>
　　　　肯用不慮其試之而不驗故姑為髙論以自<lb/>
　　　　表其異於俗學霸術而已及其莅官臨事利<lb/>
　　　　弊可驗而知者則固隨地制宜不敢操是術<lb/>
　　　　以治之故又未嘗無實效也宋史本傳載簡<lb/>
<pb n="KR4d0254_WYG_000-2a"/>
　　　　所著有甲藁乙藁冠記昏記喪禮家記祭記<lb/>
　　　　釋菜禮記石魚家記及已易啟蔽諸書其目<lb/>
　　　　甚多陳振孫書録解題則稱簡遺書止三卷<lb/>
　　　　此本自六巻以前為雜文及詩七巻至十六<lb/>
　　　　巻為家記皆雜録論經史治道之説如語録<lb/>
　　　　之體十七巻紀先訓十八巻乃錢時行狀及<lb/>
　　　　真徳秀跋又編雜文一巻及孔子閒居解一<lb/>
　　　　巻於後謂之續集與振孫所記巻數多寡不<lb/>
<pb n="KR4d0254_WYG_000-2b"/>
　　　　合而集中家記内各條又有别標曰見遺書<lb/>
　　　　者疑先有遺書三巻初本别行後又裒輯諸<lb/>
　　　　編共成此集仍總以遺書名之猶之王質雪<lb/>
　　　　山集有三巻之本有四十巻之本歟乾隆四<lb/>
　　　　十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖遺書巻四</head>
    <p>
<pb n="KR4d0254_WYG_004-1a"/>
欽定四庫全書<lb/>
　慈湖遺書巻四　　　　　宋　楊　簡　撰<lb/>
　　祝文<lb/>
　　　謁宣聖文<lb/>
具位楊某敢釋菜于至聖文宣王某觀戴德所記先聖<lb/>
謂忠信大道某不勝其喜且慰以某自幼而學壮而始<lb/>
覺覺此心澄然虚明無體廣大無際日用云為無非變<lb/>
化乃即日用平常實直之心即大道而不敢輕以語人<lb/>
<pb n="KR4d0254_WYG_004-1b"/>
懼其不孚且笑侮及觀戴德所記聖言以為證曰乃今<lb/>
可以告學者矣學者亦因是多覺此先聖如天之大惠<lb/>
布流四方益傳諸後茲分牧東嘉又将以告東嘉人士<lb/>
當有覺者覺者自覺覺非外取即日用平常實直之心<lb/>
事親自孝事君自忠扵夫婦自别扵長幼自序扵朋友<lb/>
自信日用萬變自無適而不上當天心下合人心此先<lb/>
聖如天之大惠言之不可盡質頌之不可盡者也敢告<lb/>
尚饗<lb/>
<pb n="KR4d0254_WYG_004-2a"/>
　　　謁先聖文<lb/>
祗惟夢奠兩楹垂光萬世天有四時春秋冬夏風雨霜<lb/>
露孰非先聖之教地載神氣神氣風霆風霆流形庶物<lb/>
露生孰非先聖之教道不逺人人之為道而逺人心之<lb/>
精神是謂聖聖訓昭明某覺此篤信此兹分牧東嘉将<lb/>
以此告東嘉人士以日用庸常即大道惟毋動意立知<lb/>
如興雲氣自翳其光明當有覺者某内外親故二十年<lb/>
來亦多覺者亦盛矣敢告<lb/>
<pb n="KR4d0254_WYG_004-2b"/>
　　　先聖祝文<lb/>
某洪惟先聖之道廣大昭明無所不包統無所不貫通<lb/>
在天為乾在地為坤在日月為明在四時為變通在萬<lb/>
物為生在某為心心者某之所自有而先聖之道在焉<lb/>
實廣實大實昭明實無所不包貫順而逹之萬善畢隨<lb/>
支而離之百非斯集某敢不敬養敬保以敬事先聖寡<lb/>
過誠難况扵某又况扵為今之邑必有繆差惟明神惠<lb/>
相之<lb/>
<pb n="KR4d0254_WYG_004-3a"/>
　　　紹興府元日釋菜先聖<lb/>
大哉一元洞貫三極在乾資始在坤資生在時為春在<lb/>
辰為寅在日為正月之吉在人心為仁君以此尊臣以<lb/>
此卑父以此坐子以此立兄弟以此友夫婦以此别舉<lb/>
天地之間非此不能以生活一郡之政非此不能以行<lb/>
此某本心之所自有而先聖先得我心之所同某敢不<lb/>
夙夜勉勉守之以敬罔敢怠忽益謹其所自出以求全<lb/>
夫喜怒哀樂未發之前<lb/>
<pb n="KR4d0254_WYG_004-3b"/>
　　　先師兖國公<lb/>
永惟人心之危可懼可畏一失其御瞬息千里先師從<lb/>
容終日如愚至于三月曽莫之違偶有過焉不及于貳<lb/>
偶有怒焉不至于遷此心㣲動不逺而復此後來學者<lb/>
之所以不可及而某中心之所依歸戰戰兢兢如臨深<lb/>
淵如履薄氷惟恐内負此心上負先師<lb/>
　　　先師鄒國公<lb/>
某少時讀公之書首見何必曰利亦有仁義之論口誦<lb/>
<pb n="KR4d0254_WYG_004-4a"/>
心惟歎息玩樂謂他日可以舉而措之天下筮仕以來<lb/>
驚世變之不同嗟流弊之非一日欲盡革之而難扵亟<lb/>
欲循循焉又扵心中不安惟公英靈百世不泯何以惠<lb/>
相于我後學使此心無愧于古之人無愧于天地<lb/>
　　　祖象山先生辭<lb/>
某所以獲執弟子之禮于先生門下四方莫不聞矣某<lb/>
所以獲執弟子之禮于先生門下四方實未之知豈惟<lb/>
四方之士未之知雖前乎此千萬世之已往後乎此千<lb/>
<pb n="KR4d0254_WYG_004-4b"/>
萬世之未來盈天地兩間皆髙識深智之士竭意悉慮<lb/>
窮日夜之力亦将莫知又豈惟盡古今與後世髙識深<lb/>
智之士莫能知雖某亦不能自知壬辰之歳冨春之簿<lb/>
廨雙明閣之下某本心問先生舉凌晨之扇訟是非之<lb/>
答實觸某機此四方之所知至扵即扇訟之是非乃有<lb/>
澄然之清瑩然之明匪思匪為某實有之無今昔之間<lb/>
無須㬰之離簡易和平變化云為不疾而速不行而至<lb/>
莫知其郷莫窮其涯此豈惟某獨有之舉天下之人皆<lb/>
<pb n="KR4d0254_WYG_004-5a"/>
有之為惻隠為羞惡為恭敬為是非可以事親可以事<lb/>
君可以事長可以與朋友交可以行扵妻子可以與上<lb/>
可以臨民天以是覆而髙地以是厚而卑日月以是臨<lb/>
照四時以是變通鬼神以是靈萬物以是生是雖可言<lb/>
而不可議可省而不可思孔子曰吾有知乎哉無知也<lb/>
文王順帝之則亦自不識不知况扵某乎况扵四方之<lb/>
士乎故聖人遏絶學者之意以有意則有知遏絶學者<lb/>
之必以有必則有知遏絶學者之固以有固則有知遏<lb/>
<pb n="KR4d0254_WYG_004-5b"/>
絶學者之我以有我則有知愈知愈離愈思愈逺道不<lb/>
逺人人之知道而逺人不可以知道不知猶逺而况扵<lb/>
知乎故夫先生平日之論非學者之所知非某之所知<lb/>
雖然先生之道亦既昭昭矣何俟乎知仰觀乎上先生<lb/>
確然示人易矣俯察乎下先生隤然示人簡矣垂象著<lb/>
明者先生之著明寒暑變化者先生之變化書者先生<lb/>
之政事詩者先生之詠歌禮者先生之節文春秋者先<lb/>
生之是非易者先生之變化學者之所日誦百姓之所<lb/>
<pb n="KR4d0254_WYG_004-6a"/>
日用何俟乎復知何俟乎復思勿思勿知不可度思矧<lb/>
可射思今先生釋然而化矣又豈學者之所知某聞先<lb/>
生之訃慟哭既絶而復續續而又絶絶而又復續不敢<lb/>
傷生㣲聲竟哭亟欲奔赴病質岌岌度不可支循循歴<lb/>
時荒政方殷今也略定氣血㣲强矧聞襄大事之有期<lb/>
求檄以來庸暢中腸之悲一奠祖行薦以此辭先生之<lb/>
道不可思此哀亦不可思<lb/>
　　　代李伯誠祭象山先生文<lb/>
<pb n="KR4d0254_WYG_004-6b"/>
某扵象山先生文安公受罔極之恩片言頓覺如脫桎<lb/>
梏清明光大到于今日用云為變化夫人之喪承訃後<lb/>
時今既襄奉既祥禫矣茲敢敬致三獻之禮于文安公<lb/>
暨夫人几筵之前日月遷流斯覺未嘗流死生雖異斯<lb/>
覺未嘗異言辭有極斯覺無極欲報之德昊天罔極<lb/>
　　　奠徐子宜辭<lb/>
别去辭色惟十五年謂當合并可以從容奉話言胡為<lb/>
寝疾繼以訃傳傳訃惟審某當哭于寝門之外時疾作<lb/>
<pb n="KR4d0254_WYG_004-7a"/>
不可如志嗚呼哀哉子先我覺導我使復親象山以學<lb/>
某即從教自是亦小覺虚明靜莫變化云為不可射度<lb/>
知及仁守聖訓具在某尚欲與子冝共講仁守之力道<lb/>
阻且長而遽永寂哭以遣奠匪邇匪逺<lb/>
　　　奠髙處約辭<lb/>
同舍弟朝請郎行祕書省著作佐郎兼權兵部郎官楊<lb/>
某謹奉奠于故同舎兄處約髙公運幹哀哀處約盛廨<lb/>
近在闗外而自坤徂艮亦既數里初不知處約有疾作<lb/>
<pb n="KR4d0254_WYG_004-7b"/>
近莫俄承訃于邑子念即奔赴而轎卒已散去度再集<lb/>
不可往返哀哀處約某與處約同齋舎又同州里某被<lb/>
命此來甚久不知處約官于此納謁既晚嗣勤報訪自<lb/>
是一獲再奉周旋而處約遽至于此哀哀處約幽明判<lb/>
矣德性虚靈曩豈生今豈死一奠告哀斯哀至矣<lb/>
　　　祭孫元禮尊人<lb/>
維紹熈四年嵗次癸丑二月戊戌朔奉議郎知饒州樂<lb/>
平縣楊某謹遣致一奠之禮于故明仲孫君至契嗟我<lb/>
<pb n="KR4d0254_WYG_004-8a"/>
明仲生長富春之山谷間曰龍門富春人士絶少國家<lb/>
三歳舉士能秉筆具文者不踰五十其能務實不務文<lb/>
求諸内不求諸外有志扵道者吾扵龍門見二人焉曰<lb/>
明仲又明仲之尊行曰孚器其子弟從其教烝烝于善<lb/>
盛哉可謂難得矣而明仲純恪進德有證聞執事敬之<lb/>
一言日夜<hi>闕</hi>　至右以運用其左猶拱其專如此如此<lb/>
者閱兩旬忽大喜喜止又驟悲悲止而㤗然和平矣自<lb/>
是發言頓異曩時及其為里正也公移方急嘗曰出入<lb/>
<pb n="KR4d0254_WYG_004-8b"/>
阡陌奔走應辦憂勞苦辛則甚矣而實未嘗㣲動某至<lb/>
于今猶識明仲斯言明仲方日進不已忽焉大化天地<lb/>
間失此賢哲誠可痛嗟千里寓誠此誠不隔明仲清明<lb/>
終不可殞滅當聞某此言尚饗<lb/>
　　　祭沈叔晦文<lb/>
友弟宣教郎新差知饒州樂平縣主管勸農公事楊某<lb/>
謹以清酌庶羞致奠于故友人沈兄叔晦通判國録嗚<lb/>
呼念哉朋友道喪為日久矣吾叔晦倡之切思義起某<lb/>
<pb n="KR4d0254_WYG_004-9a"/>
未離膝下時知有先訓而已出門逐逐不聞正言竊意<lb/>
世間不復有朋友之義及入太學首見吾叔晦始聞正<lb/>
論且辱告曰此天子學校四方英俊所萃正當擇賢而<lb/>
親不可固閉某遂從求其人遂得從其賢逰相與切磨<lb/>
講肄相救以言相觀而善皆吾叔晦之賜今棄我而往<lb/>
矣嗚呼痛哉嗚呼念哉其所以得門外之助不負先訓<lb/>
勉勉于今未至于自棄吾叔晦之力也豈不念哉豈不<lb/>
痛哉叔晦之賢豈吾一鄉所可得而私盖天下共之世<lb/>
<pb n="KR4d0254_WYG_004-9b"/>
方習諛波頺不可起叔晦不然如底柱中流而峙正色<lb/>
立朝不肯靡靡學官發䇿無所囬畏雖不旋踵而罷而<lb/>
亦足以起士大夫萎薾不振之氣嗚呼念哉某自聞先<lb/>
訓大舜從人禹拜昌言由喜聞過改過明白先君則然<lb/>
何止内訟盡以告人自怨自艾至扵泣下至扵自拳出<lb/>
門泛觀大難其人而叔晦亦嘗聞過伏義筆書而口宣<lb/>
某由是益服叔晦之髙念叔晦之賢孝友天資敬恭粹<lb/>
然處他人之所甚難獨從容乎周旋善言善行奚可悉<lb/>
<pb n="KR4d0254_WYG_004-10a"/>
數威儀文詞誠足以稱䧺一世某竊以為由中而發當<lb/>
觀叔晦之中不當徇叔晦之外三十年相與相切之情<lb/>
三十年相與相切之義遵制之官不得執緫而從柩一<lb/>
奠哭别嗚呼哀哉嗚呼痛哉<lb/>
　　　祭袁之屏文<lb/>
白首如新傾蓋如故迹若不至甚洽而其心則甚親者<lb/>
某與之屏之謂也吾人義以為質惟義之為親全體忠<lb/>
信坦然而無藏□有如之屏海内幾人先聖明忠信之<lb/>
<pb n="KR4d0254_WYG_004-10b"/>
為主本某亦深信質直之即道愛之屏之有此深敬深<lb/>
念曷物喻之何啻扵已獲希世之寳所恨異邑不得朝<lb/>
夕從容相與周旋乎仁義道德之妙中道而往何去我<lb/>
之謂哉向如此今亦如此欲觀之屏之正體自之屏不<lb/>
能以自知而况扵他人豈可以心而思耳而聽目而視<lb/>
　　　祭舒元英文<lb/>
從政郎浙西安撫司幹辦公事楊某迪功郎新邕州教<lb/>
授髙宗商謹致奠于故友人元英舒兄嗚呼元英不謂<lb/>
<pb n="KR4d0254_WYG_004-11a"/>
元英之往如此遽也相望數百里不聞知疾状昨晨家<lb/>
僕以書來轉得之陳氏姑謂元英往矣和仲兄謂轉聞<lb/>
多失實尚須審問既而應朝相訪道子約之語亦然嗚<lb/>
呼元英果往矣元英果往也耶元英居明之奉化某官<lb/>
浙西應朝又自越來同哭于此此吾三人者之形也非<lb/>
吾三人者之性也元英果往也耶元英得此必蒙養而<lb/>
存之矣萬物轉移此心不動日月遷流此心弗改庶幾<lb/>
乎復性中道而徃嗚呼元英鄉曲子弟從元英學善心<lb/>
<pb n="KR4d0254_WYG_004-11b"/>
感動亹亹可觀使元英得志行之天下其感動當益廣<lb/>
而今往矣嗚呼元英事職有守奔赴不可望哭東南于<lb/>
黒龍潭嗚呼元英必饗此奠<lb/>
　　　祭趙子欽辭<lb/>
具衘四明楊某謹再拜遣致一奠之禮于故友人趙兄<lb/>
子欽節推之靈嗚呼念哉子欽天族賢行推髙豈曰為<lb/>
異由道而行惟行乎庸衆所不能之中故人咸敬輿論<lb/>
崇褒一見之亟及易爻雖轉旋曲折乎隂陽九六之間<lb/>
<pb n="KR4d0254_WYG_004-12a"/>
難疑問答徐而聽之而亦有所謂<hi>闕</hi>而非思行而無勞<lb/>
孔子沒道學不明雜説羣嗷千載而下又轉而為文辭<lb/>
之靡靡竊假絢飾可閔可嘆何啻乎盃㘭有如子欽窺<lb/>
見執中之幾于陶唐氏之堯矧著之履踐異禮義之哨<lb/>
哨匪徒説之呶呶某既獲戾去國不得從子欽于閒暇<lb/>
之日奉朱絃疏越之音扵寂寥忽曰子欽往矣哭幾扵<lb/>
號道阻莫詣緘辭神交不可度思孰謂夫果有數百里<lb/>
之遥<lb/>
<pb n="KR4d0254_WYG_004-12b"/>
　　　奠呂子約辭<lb/>
承議郎楊某謹遣致一奠之禮于故友人吕兄子約寺丞<lb/>
天地之間聲同者相應氣同者相求心同者相知夫人<lb/>
生而有耳目鼻口四肢者必其皆同惻隠同羞惡同恭<lb/>
敬同是非而獨謂必心同而後相知此有其故人性自<lb/>
善人心自同惟氣禀異所教習異枝分派流始有不可<lb/>
勝窮之同哀哀子約我心則同問學雖畧異大致則同<lb/>
所同謂何其好善同見義忘利同學不以口而以心同<lb/>
<pb n="KR4d0254_WYG_004-13a"/>
夫天下惟有斯義而已矣是故子約誠意篤志深知乎<lb/>
某之心某敬子約敬子約不以利奪其義之胸中夫是<lb/>
以承訃望哭如對清明之神雅正之容病質莫奔緘辭<lb/>
寫衷中間合離如風轉蓬不復多述惟哭某同此同萬<lb/>
古無窮此哀亦萬古無窮<lb/>
　　　奠舒元質辭<lb/>
承議郎楊某謹致于故友人元質舒兄通判嗚呼昔孔<lb/>
子没既葬他日子夏子張子㳺以有若似聖人欲以所<lb/>
<pb n="KR4d0254_WYG_004-13b"/>
事孔子事之夫有子能使同門諸友斂袵而師之其賢<lb/>
可想而知已而曽子獨不可曽子斷斷乎非好為已勝<lb/>
者裼裘之失言出祖而失禮速貧速朽之失㫖諸賢知<lb/>
之曽子亦自知曽子何所見扵此而獨異哉皜皜之論<lb/>
曽子自言曽子自知他人安能盡知他人寥寥乎千載<lb/>
之下知曽子者有幾知自信者有幾吾元質亦庶乎自<lb/>
知自信矣而知元質者有幾元質豈有以異乎人哉亦<lb/>
不過不失孔子所謂忠信之主本而已矣忠信人所自<lb/>
<pb n="KR4d0254_WYG_004-14a"/>
有而自知其為主本者無幾元質之朋友則知元質矣<lb/>
亦安能盡知新安從㳺之士蒙被元質之啓佑聞亦有<lb/>
知元質者矣亦無幾平陽之民感元質撫字之愛服元<lb/>
質惻怛之誠矣知元質者為誰吾鄉萬口一辭曰吾元<lb/>
質忠信士也吾鄉多士知元質者亦屢見其人矣而自<lb/>
萬衆言之則亦無幾爾嗚呼已矣某獨念不獲與元質<lb/>
俱終其學俱進其發憤忘食之篤念以緝熈于光明嗚<lb/>
呼已矣元質享某之奠元質之心惟某知之嗚呼元質<lb/>
<pb n="KR4d0254_WYG_004-14b"/>
嗚呼元質<hi>已上甲藁</hi>
　<lb/>
　<lb/>
　<lb/>
　<lb/>
　<lb/>
　<lb/>
　慈湖遺書卷四<lb/>
</p>
<p>
</p>
  </div>
</body>
</text>
</TEI>
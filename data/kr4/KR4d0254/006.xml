<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖遺書巻六</head>
    <p>
<pb n="KR4d0254_WYG_006-1a"/>
欽定四庫全書<lb/>
　慈湖遺書巻六　　　　　宋　楊　簡　撰<lb/>
　　賦<lb/>
　　　廣居賦<lb/>
四明楊子家本三江之口徙居西嶼之麓緑野横其前<lb/>
青巒維其外東海之水不憚餘百里之勞遥﨑嶇委蛇<lb/>
日致兩潮之勤於其門輸清納潤曽不少懈北山之桃<lb/>
李方春盛時相與聨比參紅錯白間青厠翠組織西蜀<lb/>
<pb n="KR4d0254_WYG_006-1b"/>
之錦環石魚之樓而屏之羙於畫繪南園之竹櫛櫛差<lb/>
差如立萬琅玕踈踈剪剪微風過之簫然如奏天上之<lb/>
樂於碧雲之端竹之南有水水之中有荷青圓有蒲緑<lb/>
纎水仙微酣而立烱若出塵之風度而隔以雲烟逰鱗<lb/>
戯涼羣羣然圉圉然至於芙蓉秋紅菊金布錢橘梢之<lb/>
黄未垂而葡萄堆架擁千萬夜光之珠而争先雖朔颷<lb/>
之戒寒爛丹邱於四山而壓氷之梅獨出其竒吐孤芳<lb/>
而盤旋𤣥冥又從而佐之剪玉鏤瑶雨花其間有家如<lb/>
<pb n="KR4d0254_WYG_006-2a"/>
此亦可謂竒矣而楊子方悠然而笑曰吾又有廣居焉<lb/>
益竒吾所謂廣居非棄此而他之特前所陳有目者之<lb/>
所共瞻有口者之所共言吾今所叙有目者之所不暏<lb/>
有口者雖欲言而無所廣居之上天所不覆胡為乎天<lb/>
莫之覆也天可指天可語吾之廣居不可指不可語廣<lb/>
居之下地所不載胡為乎地莫之載也地有所寄有所<lb/>
止吾之廣居無所寄無所止廣居之東其東無窮胡為<lb/>
乎無窮扶桑有名欲徃莫從陽精陽升猶在青㝠之中<lb/>
<pb n="KR4d0254_WYG_006-2b"/>
青㝠有象有象有窮無象無窮吾廣居不可以象言奚<lb/>
窮廣居之西其西無窮胡為乎無窮崑崙而西其逺益<lb/>
迷雖極夫日入焉之涯道阻且脩已莫之躋矧其日外<lb/>
之㝠㝠與東則齊有涯有㝠㝠有窮無涯無㝠㝠無窮<lb/>
吾廣居不可以涯言不可以㝠㝠焉奚窮廣居之南滄<lb/>
溟𣺌漫海外有國國外有水水之外人莫得而觀可觀<lb/>
者必有所窮吾廣居尚不可得而觀奚窮廣居之北沙<lb/>
漠無極骨利幹近日出之所北距大海海又無窮海雖<lb/>
<pb n="KR4d0254_WYG_006-3a"/>
大不逃乎形有形之物終窮吾廣居不可以形其窮廣<lb/>
居之中天生其中地生其中日月經其中星辰羅其中<lb/>
雷霆風雨霜雪變化其中人與鳥獸蟲魚萬彚盡産其<lb/>
中然則所謂楊子者居於其中之何所哉三江之口乎<lb/>
西嶼之麓乎室乎堂乎序乎塾乎石魚之樓乎南園之<lb/>
竹塢乎謂不居乎三江之口不可謂果居乎三江之口<lb/>
亦不可謂不徙乎西嶼之麓不可謂果徙乎西嶼之麓<lb/>
亦不可堂無中邊室無戸牖序豈東西塾非左右樓雖<lb/>
<pb n="KR4d0254_WYG_006-3b"/>
可登而難升塢雖可逰而莫有大哉乎廣居以文宣至<lb/>
聖猶莫知其鄉以洙泗諸賢猶不得其門學者愈行而<lb/>
愈逺智者愈言而昬者愈不聞壁闥四闢而宗廟之美<lb/>
百官之富非立牆之外者所捫是中有不求自有之至<lb/>
樂宮商日奏金石日諧油油而溶溶易直子諒莊敬正<lb/>
中高明而有融泰和而粹沖世樂有窮斯樂靡終舉視<lb/>
聴心知之屬不以為有旦暮有古今有始終而寂然莫<lb/>
之移洞焉乎空空緝熈靈府之光明混涵聖域之㝠濛<lb/>
<pb n="KR4d0254_WYG_006-4a"/>
而圓首横目之子方且日持鑽堅之錐力運鑿深之鋤<lb/>
進寸而退尺欲前而倒趨嘻嘻吁吁<lb/>
　　　南園賦<lb/>
光風兮静明林塘兮翠深雲閒兮不動景妙兮莫尋泰<lb/>
和融凝兮非浮而非沈萬化迭奏兮豈去曩而来今不<lb/>
知吾足之所如徃兮不覺吾口之自吟百草千木兮散<lb/>
蒼然之球琳紛禽鳥之飛鳴兮盡成韶頀之音樂悠悠<lb/>
以自生兮孰究其所始究其所終微覺其略如萬象兮<lb/>
<pb n="KR4d0254_WYG_006-4b"/>
森羅雜錯于止水之上明鑑之中纎洪短脩畢陳互映<lb/>
兮有不可勝窮之容而澄光瑩然兮曽莫省其聚散矧<lb/>
復判其西東厥沈兮匪卑厥高兮豈窮其驟焉輻輳兮<lb/>
非積其忽焉以遁遂至於無兮詎空斯妙兮可言而不<lb/>
可語惟可弄明月兮歌清風不索自獲兮愈思愈窮古<lb/>
之人何以命之曰中庸<lb/>
　　　東山賦<lb/>
吾之日用何如哉如東山之曉色蒼茫無際不可攬取<lb/>
<pb n="KR4d0254_WYG_006-5a"/>
其間雲氣隠見陽輝粲發霞舒金錦愈變而愈竒雲拖<lb/>
玉龍出沒夭矯於萬峰羣翠之間可觀可駭而須臾忽<lb/>
化千態萬狀莫繪莫畫又如江上之秋光清空爽明若<lb/>
甚近也而不可執若逺也而不可追而及清露濡之霜<lb/>
月烱之而無所損無所益又如松間之溪聲玲玲其鳴<lb/>
其音甚清的然可以聽而聞而不得夫音之形又如巖<lb/>
前之月明其潔如玉其流光凝止若可以斂而掬入松<lb/>
為松入竹為竹隨物賦形而終不得其機軸此豈吾之<lb/>
<pb n="KR4d0254_WYG_006-5b"/>
所私有獨妙獨化他人不得而與哉舉遐近通萬古夫<lb/>
孰者之不然惟昬明之不齊是非之迭出所以有知有<lb/>
不知有協於極於不極粒我烝民莫非爾極孰謂吾日<lb/>
用而非極乎孰謂吾日用而可以知可以識乎孔子曰<lb/>
哀樂相生正明目而視之不可得而見也傾耳而聴之<lb/>
不可得而聞也孰謂吾日用而可以見而可以聞乎偶<lb/>
書如右他日名之曰東山賦或疑當名日用賦應之曰<lb/>
如此問不惟不識東山亦不識日用慶元丙辰仲秋書<lb/>
<pb n="KR4d0254_WYG_006-6a"/>
於石魚竹房<lb/>
　　　蛙樂賦<lb/>
至矣乎至矣乎音聲之妙有如此不可以言道不可以<lb/>
意傳者乎静夜兮寂然發機兮捷然有唱輒酬兮翕然<lb/>
驟然千鼗競奏萬珠紛聨此斷兮彼續甲洪兮乙纎各<lb/>
出其竒互發其妙離離然粲粲然若星辰之綴懸泠泠<lb/>
然激激然若巖隈之溜澗下之泉又若急雨過瀟湘之<lb/>
上織錦濯蜀江之芳鮮宮商迭播角羽相先律不知其<lb/>
<pb n="KR4d0254_WYG_006-6b"/>
何律兮呂不知其何呂唯覩夫大積焉而不苑並行而<lb/>
不謬隨之不見其後迎之不見其前如彼萬象森羅參<lb/>
錯畢見其瑩然之鑑澄然之淵至動矣而静至繁矣而<lb/>
不喧是音也可聞而不可聴可以黙識而不可口宣孔<lb/>
聖遇之而㤀齊國之肉味黄帝得之而大張於洞庭之<lb/>
原胡為乎獨不見省於横目之士至憎而不煩甚以為<lb/>
寃寃矣乎寃矣乎俯不覩其為地仰莫知其為天雖百<lb/>
師曠何所措其耳雖千子期惡從探其源然則是其要<lb/>
<pb n="KR4d0254_WYG_006-7a"/>
妙終而不出其秘以啓後來之惓惓者乎西嶼楊子於<lb/>
是為之歌曰竹風之蕭然松月之烱然佐以絲桐之灑<lb/>
然繼以是歌之油油然可謂昭然灼然<lb/>
　　　月賦<lb/>
山月兮騰騰千峰兮畢明入林度嶺兮疏爽而散清浮<lb/>
波泛流兮又何其縈迴瀲灩湛湛渟渟雲氣盡伏太虚<lb/>
碧澄不疾而速不行而至忽一輪之驟升珠無得以肖<lb/>
其圓玉不可以齊其瑩神光獨竒萬古一靈遯星辰之<lb/>
<pb n="KR4d0254_WYG_006-7b"/>
失色截天漢之欲傾虚明之妙彌滿六合擬攬之而無<lb/>
得姑觸之而莫零入竹則與之為竹入松則與之為松<lb/>
到几盈几透窓可欞徹酒涵杯跨絃詣琴大巧造㣲至<lb/>
於此而無所用其力至潔非染而如留若凝却之似止<lb/>
而非止進之似臨而匪臨自古幽人雅士孰不仰止玩<lb/>
止樂之詠之不知其㡬千萬語矣終莫能贊其不可摹<lb/>
寫之竒探其造化機緘之情廣寒宮殿近在吾方寸之<lb/>
地而有目者無覩有耳者未聆西嶼楊子女知之乎楊<lb/>
<pb n="KR4d0254_WYG_006-8a"/>
子曰予惟無知故若是樂也故若是融融皜皜迎之不<lb/>
見其首隨之不見其後也且不自知其為無知而况於<lb/>
知乎子仰而觀之清明者何乎俯而履之博厚者何乎<lb/>
從子目之所視所視者何乎從子耳之所聞所聞者何<lb/>
乎彼乎此乎巨乎細乎虚乎實乎衆乎寡乎有乎無乎<lb/>
子乎我乎可言乎不可言乎可思乎不可思乎洙泗聖<lb/>
人所以無得而稱姑託之以水曰知者樂之又託之以<lb/>
山曰仁者樂之某今亦姑賦之以月而某樂之子信之<lb/>
<pb n="KR4d0254_WYG_006-8b"/>
乎<lb/>
　　　心畫賦<lb/>
硯者天池也墨者𤣥雲也筆者龍也乘龍者不知其為<lb/>
何神也迎之不見其首隨之不見其後操則存舍則亾<lb/>
出入無時莫知其鄉忽焉有感而動乗龍飲天池之水<lb/>
運磨𤣥雲須臾下膏澤以潤洽萬物隨物為形為圎為<lb/>
方為正為旁或直而遂或曲而疆或来或徃如飛如翔<lb/>
如金如缶如齊如莊變化萬状衆善中蔵粹然之容燁<lb/>
<pb n="KR4d0254_WYG_006-9a"/>
然之光其不可窮盡之妙豈鍾王歐虞諸子所能夢而<lb/>
見覺而望彼方且馳騖矜衒乎放蕩之晉世以文餙姦<lb/>
可恥可歎之唐後世又從而祖述之不復知三代之王<lb/>
古列聖人典章鍾鼎刻畫具在覩之使人温良恭敬中<lb/>
正精粹之徳生今觀蘭亭遺藁亦有油然感動於中者<lb/>
乎亡吁吁嘻嘻壊人心敗風俗使成人鮮徳小子無造<lb/>
享國者不長皆斯類有以共成其殃而天下猶不知其<lb/>
故反相與助其狂瀾擷其餘芳<lb/>
<pb n="KR4d0254_WYG_006-9b"/>
　　詩<lb/>
　　　明堂禮成詩<lb/>
　　　　嘉定二年秋九月辛丑皇帝祀上帝於明堂<lb/>
　　　　禮成館職祗承舊比作詩以奏忠朝請郎秘<lb/>
　　　　書省著作郎兼權兵部郎官臣楊簡上進<hi>後</hi>
　　　　<hi>不上</hi>
去臘陳三劄兹秋奉九筵羣英俱有賦孤跡敢無篇宗<lb/>
祀新隆禮宸衷上格天虚明融寂寞大化合敷宣近駭<lb/>
<pb n="KR4d0254_WYG_006-10a"/>
邊烽急前驚内㓂連鬼神雖然佑刑政謹将然咸謂公<lb/>
私雜希聆宰輔賢積深千萬弊任止二三年苟且姑循<lb/>
舊嗟咨亦屢傳旱蝗難熟視殍墐慘相聫寒後裘方索<lb/>
薪間火已然冕旒㡬咫尺軒陛隔天淵善頌無諛語愚<lb/>
衷有至䖍願兢兢業業安止出剛乾<lb/>
　　　内丹歌<lb/>
某聞内丹不可見不待施工自成煉羲皇以上㡬春秋<lb/>
何啻千千萬萬轉到今晝夜流光湧金烏夜照廣寒殿<lb/>
<pb n="KR4d0254_WYG_006-10b"/>
餘輝散發綴碧落稀稠紛糾珠玉濺沖氣祥精騰太虚<lb/>
舒巻飛浮態累變映空曉景緑拖藍錯綺晚凝紅染茜<lb/>
有時震響轟㝠濛有時熠燿盤飛線有時清潤垂氷絲<lb/>
有時忽舞瓊花片其間秀結成山川宻木繁林飛鳥蟲<lb/>
魚次第現龍翔鳯鳴寳蔵興絪緼孕瑞生羣英四明之<lb/>
麓鄞之曲育神含和備五福中有祥光兩派明内虚外<lb/>
應無不燭能聽能言能徃復屈伸俯仰天然竒不知手<lb/>
舞蹈與足二十年前忽轉移驀過慈川天寳山之西翠<lb/>
<pb n="KR4d0254_WYG_006-11a"/>
㣲曲複烟霞深變化逰徙誰復知端倪石魚樓閣雲氣<lb/>
低比年往往暫此棲御風兩渡浙河去又尋歸路從桃<lb/>
蹊桃源深處無人識縱復經從當面迷天實秘此丹所<lb/>
見惟童顔暫時一語露一班不直知音又復還<lb/>
　　　登石魚樓<lb/>
樓欄倚碧空緑樹正摇風我獨来從容笑歌於其中㣲<lb/>
涼吹我衣碧袂紗玲瓏詩成自長吟宛轉音和融此意<lb/>
無人㑹祇許清風同亦許空間雲悠然西又東亦許林<lb/>
<pb n="KR4d0254_WYG_006-11b"/>
間禽幽囀聲無蹤亦許山間翁笑語天機通前山對我<lb/>
吟突兀青重重終日賡我歌知音無瞽宗知音自古少<lb/>
日月空臨照天地終不秘造化今未了<lb/>
　　　石魚樓<lb/>
多謝天工意已勤四時換様示吾人碧桃丹杏分明了<lb/>
緑艾紅榴次第陳秋鴈聲中休□□雪梅枝上莫因循<lb/>
機關踏著元非彼正是吾家固有身<lb/>
　　　又<lb/>
<pb n="KR4d0254_WYG_006-12a"/>
箇裏包坤更括乾精神㣲動便紛然桃紅柳緑春無跡<lb/>
魚躍鳶飛妙不傳菱浪豈縁風衮衮荷珠不為露涓涓<lb/>
分明是了何言否此事難容鄭氏箋<lb/>
　　　寳蓮官舍偶作<lb/>
雲海湖山有主人寳蓮峰頂露精神有時領客登髙去<lb/>
親手挑窓對景新萬里蒼茫融妙意三杯虚白浴天真<lb/>
出門更有慇懃在為奏松風又絶倫<lb/>
　　　逰樂平明巖<lb/>
<pb n="KR4d0254_WYG_006-12b"/>
西風吹作明巖去石屋髙虚滴如乳是誰不是洞中仙<lb/>
無人自信吾為主<lb/>
　　　嘉泰昭陽大淵獻築室董孝君祠之西下有湖<lb/>
　　　焉某曰溪以董君慈孝而得名縣又以是名則<lb/>
　　　是湖冝亦以慈名作詩曰<lb/>
惜也天然一叚竒如何萬古罕人知只今烟水平軒檻<lb/>
觸目無非是孝慈<lb/>
惜也天然一叚竒如何萬古罕人知只今弄月吟風處<lb/>
<pb n="KR4d0254_WYG_006-13a"/>
孔子明言是孝慈<lb/>
惜也天然一叚竒如何萬古罕人知只今山色連深翠<lb/>
孔子明言是孝慈<lb/>
　　　又<lb/>
惜也天然一叚竒如何萬古罕人知只今歩歩雲生足<lb/>
底用思為底用疑<lb/>
惜也天然一叚竒如何萬古罕人知只今講學從逰地<lb/>
一聽思為一聽疑<lb/>
<pb n="KR4d0254_WYG_006-13b"/>
惜也天然一叚竒如何萬古罕人知慇懃為語從逰子<lb/>
孰是思為孰是疑<lb/>
　　　送黄文叔侍郎赴三山<lb/>
　　　　某請違判府安撫殿撰侍郎之次始知同館<lb/>
　　　　有詩某惶恐捉茟遽成謹申上告毋罪老拙<lb/>
某信人心即大道先聖遺言兹可考心之精神是謂聖<lb/>
詔告昭昭復皜皜如何後學尚滋疑職由起意而支離<lb/>
自此濫觴至滔襄毋惑懐玉不自知何思何慮心思靈<lb/>
<pb n="KR4d0254_WYG_006-14a"/>
不識不知洞光明意萌㣲動雪沾水冺然無際澄且清<lb/>
侍郎日用所自有總是本原非左右舉而措之於三山<lb/>
的然民仰如父母鑑明水止燭絲釐變化云為竒復竒<lb/>
斯妙可言不可思矧可傾耳有聽之然而臯禹尚兢業不<lb/>
作好惡生枝葉聖賢相與告戒尚有斯某也何敢不於<lb/>
侍郎之前獻此詩<lb/>
　　　熙光<lb/>
兢業初無蹊徑緝熙本有光明自覺自知自信何思何<lb/>
<pb n="KR4d0254_WYG_006-14b"/>
慮何營鏡裏人情喜怒空中雲氣紆縈孔訓於仁用力<lb/>
箕疇王道平平<lb/>
　　　眀融<lb/>
妙妙融明樂未央山川人物獻文章縱横組織無邊巧<lb/>
變化委蛇不可商北麓林塘秋静瑩南山景氣曉蒼茫<lb/>
欲吟無句方徐歩忽報相從注早香<lb/>
　　　又<lb/>
妙絶虚明萬里光融融静静𣺌茫茫其間變化無蹤跡<lb/>
<pb n="KR4d0254_WYG_006-15a"/>
却有方圓與短長仰首看空閒顧盻聚頭竊語足商量<lb/>
竹稍忽作瀟然韻正是雲門第一章<lb/>
　　　又<lb/>
浄几横琴晚寒梅花落在絃間我欲清吟無句轉煩門<lb/>
外青山<lb/>
　　　詠春<lb/>
日日看山不厭山白雲吞吐翠㣲間静明光裏無窮樂<lb/>
只是令人下語難<lb/>
<pb n="KR4d0254_WYG_006-15b"/>
　　　丙子夏偶書<lb/>
風從槐市過来涼絲竹金英尚在堂惟有慈湖親聽得<lb/>
近来吾黨亦専芳如何鑽仰徒勞苦要説精粗與短長<lb/>
神氣風霆俱是教四時代謝儘彰彰<lb/>
　　　又<lb/>
行年七十有六隨世名言則然應酬衮衮萬狀變化離<lb/>
坎坤乾人情曲折參錯動静多寡後先孰有孰虚孰實<lb/>
無髙無下無邊清明靡所不照一語不可措焉先聖為<lb/>
<pb n="KR4d0254_WYG_006-16a"/>
是發憤忘食某也何敢空度嵗年<lb/>
　　　偶作<lb/>
此道元来即是心人人抛却去求深不知求却翻成外<lb/>
若是吾心底用尋<lb/>
誰省吾心即是仁荷他先哲為人深分明説了猶疑在<lb/>
更問如何是本心<lb/>
若問如何是此心能思能索又能尋汝心底用他人說<lb/>
只是尋常用底心<lb/>
<pb n="KR4d0254_WYG_006-16b"/>
此心用䖏沒蹤由擬待思量是討愁但只事親兼事長<lb/>
只如此去莫回頭<lb/>
可笑禪流錯用心或思或罷兩追尋窮年費煞精神後<lb/>
䧟入泥途轉轉深<lb/>
心裏虚明著太空乾坤日月總包籠從来箇片閒田地<lb/>
難定西南與北東<lb/>
莫将愛敬復雕鐫一片眞純幸自全待得将心去鈎索<lb/>
旋栽荆棘向芝田<lb/>
<pb n="KR4d0254_WYG_006-17a"/>
勿認胷中一團氣一團氣裏空無地既空何地更何義<lb/>
此無廣狭無一二<lb/>
惡習起時能自訟誰知此是天然勇多少禪流妄詆訶<lb/>
不知此勇元不動<lb/>
囘心三月不違仁已後元曽小失真一片雪花輕著水<lb/>
冥冥不復省漓醇<lb/>
有心切勿去鈎𤣥鈎得𤣥来在外邊何似罷休依本分<lb/>
孝慈忠信乃天然此天然䖏不亦妙費盡思量却不到<lb/>
<pb n="KR4d0254_WYG_006-17b"/>
有時父召急趨前不覺不知造淵奥此時合勒承認狀<lb/>
從古癡頑何不曉<lb/>
曩疑先聖嗇於言何不明明細細傳今醒從前都錯認<lb/>
更加詳後即紛然<lb/>
夫子文章不可為從心到口沒參差咄哉韓子休汙我<lb/>
却道詩葩與易竒<lb/>
雪月風花總不知雕竒鏤巧學支離四時多少閒光景<lb/>
無箇閒人領畧伊<lb/>
<pb n="KR4d0254_WYG_006-18a"/>
勿學唐人李杜癡作詩湏作古人詩世傳李杜文章伯<lb/>
問著關雎恐不知<lb/>
詩癡正自不煩攻只為英才輒墮中今日已成風俗後<lb/>
後生箇箇入樊籠<lb/>
儒風一變至於道此是堯夫未識儒除却儒風如更有<lb/>
将驢騎了復求驢<lb/>
道心非動静學者何難易癡雲欲掃除迅霆無異擬無<lb/>
妄而微疾勿藥斯有喜一輪秋月明云為豈思慮太極<lb/>
<pb n="KR4d0254_WYG_006-18b"/>
奚可圖可圖非太極矧復贅無極哀哉可太息何不觀<lb/>
古聖一一已黙識胡為復作圖交擾而曲屈是孰知五<lb/>
行五行皆妙質不可離合論渾渾體自一安得孔子生<lb/>
邪説俱蕩滌哀哉復哀哉太息復太息<lb/>
當敬不敬謂之悖當正不正謂之䛕是中適莫俱難著<lb/>
意態微生已覺䟽<lb/>
　　　丁丑詠春偶成<lb/>
葉葉枝枝都教女紅紅白白儘呈人如何自古知音少<lb/>
<pb n="KR4d0254_WYG_006-19a"/>
方到而今得句新既遣鳥啼頻嘱付又令鶴舞出精神<lb/>
便将天作一張紙難畫慈湖二月春<lb/>
天造慈湖逈出塵無冬無夏只長春四山桃李圍新錦<lb/>
一邑風光讓絶倫澗水簷傍談妙理山禽栁外說天真<lb/>
杏壇無限難傳意付與慿欄寓目人<lb/>
　　　丁丑偶書<lb/>
新年七十七是虚不是實我心包太空有無混然一比<lb/>
日腑臓作示病而無疾慿欄拱翠峯可詠不可詰<lb/>
<pb n="KR4d0254_WYG_006-19b"/>
　　　又<lb/>
物物皆吾體心心是我思四時非代謝萬說不支離澗<lb/>
水談顔樂松風詠晳詞仲尼親許可實語斷非欺<lb/>
　　　　孔子曰正明目而視之不可得而見也傾耳<lb/>
　　　　而聽之不可得而聞也此孔子許可之言也<lb/>
　　　乾道撫琴有作<lb/>
蕭蕭指下生秋風漸漸幽響颼寒空月眀夜氣清入骨<lb/>
何處仙佩摇丁東野鶴驚起舞流水噎復鳴一唱三歎<lb/>
<pb n="KR4d0254_WYG_006-20a"/>
意未已幽幽話出太古情龍吟虎嘯遽神怪千山萬壑<lb/>
風雨晦海濤震蕩林木響亂撒金盤氷雹碎和氣囘春<lb/>
陽縹緲孤鸞翔三江五湖烟水濶波聲飋飋鳴漁榔悲<lb/>
猿臨澗欲渡不敢渡但聞澗下蕭䬃松風長閒雲曵碧<lb/>
落勢去還囘薄神仙恍惚無定所微吟似欲止所作御<lb/>
風一笑歸蓬瀛猶有餘音遶寥廓<lb/>
　　　侍象山先生逰西湖舟中胥必先周元忠奕<lb/>
百里平湖十里隄新蕪苒苒緑齊齊水晶宫裏光風静<lb/>
<pb n="KR4d0254_WYG_006-20b"/>
碧玉壺中逺近迷局外有棊輸與我口邊得句豈須題<lb/>
流鶯却會幽人意故向人間一兩啼<lb/>
　　　又<lb/>
淺紅深翠緑髙低各出精神不肯齊山色好時新雨沐<lb/>
湖光逺處淡烟迷不知醉後無言句逼近前来乞品題<lb/>
我亦未能勤領畧只煩鶯囀與烏啼<lb/>
　　　偶成<lb/>
春入園林種種竒化工施巧太精微山禽説我胸中事<lb/>
<pb n="KR4d0254_WYG_006-21a"/>
烟栁蔵他物外機既遣杏桃呈似了又令蜂蝶近前飛<lb/>
如何有眼無人見只解西郊看落暉<lb/>
　　　又<lb/>
脚踏和風歩步春石魚樓上䓁閒人興来衝口都成句<lb/>
眼去逰山不動塵李白誰知他意思桃紅漏洩我精神<lb/>
忽逢借問難酬對只恐流鶯説得真<lb/>
　　　又<lb/>
桃紅栁緑簇春華燕語鶯啼盡日佳誰信聲聲沂水詠<lb/>
<pb n="KR4d0254_WYG_006-21b"/>
又知䖏䖏杏壇家<lb/>
　　　又<lb/>
可惜有生都衮衮如何終日只紛紛滿前妙景無人識<lb/>
到處清音獨我聞<lb/>
　　　又<lb/>
我吟詩處鶯啼處我起行時蝶舞時踏著此機何所似<lb/>
陶然如醉又如癡<lb/>
　　　夜蚊<lb/>
<pb n="KR4d0254_WYG_006-22a"/>
夜蚊告教一何竒妙語都捐是與非偏向耳旁呈雅奏<lb/>
直来面上發深機惜哉頑固終難入多是聾迷聽者希<lb/>
費盡諄諄無領畧更煩明月到窓扉<lb/>
　　　奉檄徃哭象山復㑹塟及歸自金溪留宿本縣<lb/>
　　　仙樂觀歸而作是詩<lb/>
膏露奚為降傳聞不偶然兩晨呈瑞處萬葉遶爐前嘗<lb/>
審如飴味誰操動物權天權非逺近不可向人宣<lb/>
道士清晨喜告余昨朝膏露降濡濡夜来輿從留山觀<lb/>
<pb n="KR4d0254_WYG_006-22b"/>
此瑞端呈邑大夫我聞之言半疑信踏破曉光上孤峻<lb/>
巍然古殿漢天師水遶丹爐葉明潤旁觀復折取以前<lb/>
連日祥應詎偶然我亦甞審甘如飴是誰執此變化權<lb/>
益信人心自靈妙莫執人神定名號此機不動萬象沈<lb/>
此機一發靡不到此機不屬上下中此機非西南北東<lb/>
此機無逺亦無近此機至正而大公此機夫人之所有<lb/>
何不自貴自善守寸善微萌天地知小惡開元禍隨後<lb/>
皇天無親亦無常願言孜孜兢兢悠久而無疆<lb/>
<pb n="KR4d0254_WYG_006-23a"/>
　　　張時可恵示甲乙藁<lb/>
凌晨帶月上竹輿荷君封送兩巻書朦朧未省何文字<lb/>
中道曉色來徐徐乃是約齋甲乙槀驚喜遽讀味新好<lb/>
一篇一篇竒益竒閒姿雅態雲生島石泉竹月風蕭蕭<lb/>
斗牛劍氣秋空髙意度横出不可速灑灑落落真詩豪<lb/>
慇懃厚意何以報熟復謹蔵永為好大雅不作繼者誰<lb/>
恐非少陵所可到君心自是思無邪何假於中植竒葩<lb/>
男兒要當追配古聖賢豈能更與凡卉争春華<lb/>
<pb n="KR4d0254_WYG_006-23b"/>
　　　富春龍門<lb/>
桑麻迤邐入髙原級級差差水落田樹色自分深淺緑<lb/>
山光都在淡濃烟竹輿漸近鐘鳴處詩句来從鳥語邊<lb/>
又是一畨新様致如何寫得十分全<lb/>
　　　丹桂<lb/>
世眼紛紛丹與黄廣寒宮裏亦如常目前不作兩般見<lb/>
筆下方騰萬丈光且莫錙銖深淺色也休斤兩淡濃香<lb/>
靈根已入詩人手不許姮娥擅此芳<lb/>
<pb n="KR4d0254_WYG_006-24a"/>
　　　和胡皷院郊臺致齋即事<lb/>
　　　　新編下貺率性賡歌老拙僅可發莞爾之笑<lb/>
聫篇傑作大音稀雲朶低垂向巧枝鈍學久嗟人去速<lb/>
癡腸一任句来遲斷無錦向詩中織但有春從筆底滋<lb/>
盡日齋宮雲聚散不知歩武是誰移<lb/>
虚口徐行上短廊拂簷中角觸山光髙簷踴躍争竒怪<lb/>
巨笋逢迎效短長山木剪裁青玉色茶甌問荅素馨香<lb/>
是中空洞無邊際收拾山川盡括囊<lb/>
<pb n="KR4d0254_WYG_006-24b"/>
　　　和陳大著追九日之集<lb/>
起興家山翠作圍紫宸垂㫖未容歸千峯来獻無窮妙<lb/>
萬影相從不敢違碧玉壺中丹葉舞水晶宮裏白雲飛<lb/>
慿欄相與謀荒政第一言無罪嵗饑<lb/>
　　　題将作軍器二監<lb/>
出入雲從二監中新来盤薄翠玲瓏飽觀大景金星洞<lb/>
喚作慈湖髩雪翁石怪山竒誰造化鳶飛魚躍我家風<lb/>
只今笑語難聞見灼與人心萬古同<lb/>
<pb n="KR4d0254_WYG_006-25a"/>
　　　伏䝉提舉秘書郎中以留題縣驛新篇封示惻<lb/>
　　　隱恵愛之意自然著見可謂發情止義無愧古<lb/>
　　　作道中不得即具申謝之儀夜還舍秉燭亟次<lb/>
　　　崇韻庸見不敢虚辱大賜之誠非敢為文某惶<lb/>
　　　恐敬上<lb/>
我學如畎澮纎流未距川何如作難邑衮衮膏火煎學<lb/>
力未純固誠不能不遷所喪逮尋丈所補無塵涓是則<lb/>
百煉金無復畏巨燃不聞曽氏子兢兢而䖍䖍一貫融<lb/>
<pb n="KR4d0254_WYG_006-25b"/>
終始虚明萬慮捐此道甚簡易勞苦無禹胼體妙用亦<lb/>
妙揚州十萬纒不熟愧稊稗未免世累攣使者臨舊治<lb/>
盛禮修同年所道惟政事握手意留連車行眼偏矚粟<lb/>
畦暨麥阡父老亟来迎喜色津津然我非當世才亦復<lb/>
見謂賢臨違語益稠不覺膝自前更願所以諳教我理<lb/>
婚田<lb/>
　　　賀朱倅<lb/>
舉杯話别㡬時逢此事分明鑑象中到處風光無逺近<lb/>
<pb n="KR4d0254_WYG_006-26a"/>
毋言易道有西東輕輕衣濕梅坡雨欵欵舟行栁㟁風<lb/>
忽憶從逰談笑處蘓公隄上躍花驄<lb/>
　　　送章大著出守衡陽<lb/>
濟濟衆賢俱徐徐五馬驅中司親鳫序南岳佩魚符吳<lb/>
楚從今異參辰幸小殊他時羣玉聚相與話踟蹰<lb/>
　　　賀王使君<lb/>
　　　　南風頌王使君也使君有寛裕和樂之徳如<lb/>
　　　　南風焉<lb/>
<pb n="KR4d0254_WYG_006-26b"/>
南風薰兮如其仁兮盎乎恵和物之樂且欣兮　南風<lb/>
薰兮人之近兮天温厚之氣以幸吾鄱江之民兮　南<lb/>
風薰兮於誕之辰兮何以夀之有南山之椿兮　南風<lb/>
薰兮我不靳兮無請弗獲以幸吾樂平之民兮<lb/>
　　　　南風四章章四句<lb/>
　　　上耿泉生朝<lb/>
　　　　雲臺夀泉使顯謨太監公也<lb/>
瞻彼雲臺有那其武祝阿發迹中興元輔　歴世數十<lb/>
<pb n="KR4d0254_WYG_006-27a"/>
有孫惟良愷悌君子之紀之綱　柔亦不茹剛亦不吐<lb/>
有志而寛夫誰敢侮　天子曰於亟来輔予實彼周行<lb/>
為上大夫迺眷西顧畀之節符　是司九府爰總數路<lb/>
爰究爰度阜豐化布國用是裕　江左矜刑獄平訟清<lb/>
惟清惟明民用以寧姦宄亦懲　迺撫徽人恵綏千里<lb/>
匪亟匪除匪作匪異而郡亦治　泉課復艱屬任斯難<lb/>
<hi>闕</hi>　斧扆節至累頒公毋憚煩　洎陽為邑實惟所臨<lb/>
寛簡雖至威信亦深敢不兢兢治所賦金以謹以程以<lb/>
<pb n="KR4d0254_WYG_006-27b"/>
恪以忱　惟公誕彌良月惟時地數盈成夢維熊羆何<lb/>
以夀之南山維基松栢維滋毋祝毋祈公自有之某也<lb/>
作詩于以敬之<lb/>
　　　　雲臺十一章三章章四句一章章六句四章<lb/>
　　　　章五句一章八句一章十一句<lb/>
　　　上鄧憲生晨<lb/>
　　　　岷源夀江東使者司諫鄧公也樂平令楊某<lb/>
　　　　有祝頌之辭于誕晨以獻焉<lb/>
<pb n="KR4d0254_WYG_006-28a"/>
維彼岷源維深且長是為大江潤澤南方　維江之東<lb/>
有賢使者恵徳似之溥澤潤下　使者維公有祖高宻<lb/>
雲臺第一流芳泌泌　有孫維良秉徳正方天子曰於<lb/>
實彼周行　古之遺直亟輔予徳疾風勁草嵗寒松栢<lb/>
　迺眷西顧金節畀之禮樂光華亦王近畿　欽哉祥<lb/>
刑克寛克明民罹旱虐焦勞發情　民饑毋恐恵澤方<lb/>
湧適兼郡符民有天寵　首白蠲租寛愽其模大公靡<lb/>
私匪畏匪拘　僵者起之骨者肉之知幾千萬父之母<lb/>
<pb n="KR4d0254_WYG_006-28b"/>
之　洎陽為邑罹旱則甚故維私邑䝉澤亦甚　維公<lb/>
誕彌端月維時夢維熊羆何以夀之南山維基大椿植<lb/>
之毋祝毋祈公自有之某也作頌于以敬之<lb/>
　　　　岷源十二章十一章章四句一章十句<lb/>
　　　代馮似宗夀樓文昌<lb/>
　　　　維公夀宮使閣學尚書樓公也表弟馮某作<lb/>
　　　　是詩再拜以獻焉<lb/>
維山四明涵竒孕英或曰降神為今甫申倬彼雲漢昭<lb/>
<pb n="KR4d0254_WYG_006-29a"/>
囘其文鳯鳴朝陽决河崑崙代天而言粹其徳音　補<lb/>
衮大手石色五有砥柱中流屹屹其守為人所難一辭<lb/>
萬口文昌大名太山北斗　雲歸星駕持麾東下乗流<lb/>
御風琳宮燕暇山水清暉親戚情話不間遐賤如某某<lb/>
者　肆筵設席獲教䝉益繾綣綢繆問遺不息萬金良<lb/>
藥再生大徳　陽復之望惟公誕辰何以貺之秉國之<lb/>
鈞何以夀之南山之椿<lb/>
　　　　維山五章一章章十句二章章八句二章章<lb/>
<pb n="KR4d0254_WYG_006-29b"/>
　　　　六句<lb/>
　　　嘉定改元久旱得雨詩呈張令君<lb/>
底事焦勞偃室中耕農臯月未施工兩龍㑹合千山暗<lb/>
數日霖零百里同舉手盡稱知縣雨何心領畧大王風<lb/>
再生天造奚為報海有窮時此不窮<lb/>
兩日長憂積滿中感深令禱格天工欣欣處處人人喜<lb/>
𣺌𣺌茫茫畝畝同不至傷如無極雅<hi>韓詩雨無極正大夫刺幽王也首曰</hi>
<hi>雨無其極傷我稼穡</hi>行當改賦黍離風邑民頌徳千和萬毫楮如<lb/>
<pb n="KR4d0254_WYG_006-30a"/>
何可以窮<hi>王風黍離本㫖為譏今取其有年禾黍豐故擬改</hi>
　　　喜雪次陳書韻<lb/>
簾垂不覺夜牕明清曉從容始下平推戸忽驚瓊作地<lb/>
登樓笑指玉為京暫停枰上猶賢奕<hi>時子臯敬甫對奕</hi>来作絃<lb/>
間太古聲<hi>時琴撫白雪操</hi>甚念衣單塵甑者毋令彼此有虧成<lb/>
　　　䝉檢討封送所與諸同朝倡酬盛作某老拙愧<lb/>
　　　後礫某祗拜以呈<lb/>
原廟陪祠曉色開從容復指綴衣来花填輦路驚何早<lb/>
<pb n="KR4d0254_WYG_006-30b"/>
春向皇都特亟囘聲賛俯躬千冠帶香浮夹道萬樓臺<lb/>
傳聞歸燕隆親睦天上雲韶拱玉杯<lb/>
　　　夀倅生晨<lb/>
　　　　某欽值府判直閣誕生令辰率爾以二章章<lb/>
　　　　八句為夀老拙不文告畧關聽官<lb/>
州家和氣藹新春得所親賢蔚豹文天遣星辰為二屏<lb/>
我将風月作三分碧梧翠竹来華胄岳鳯溟鯤駕慶雲<lb/>
敬為同寅香一瓣願言臭味䓁爐薰<lb/>
<pb n="KR4d0254_WYG_006-31a"/>
方飲屠蘓慶嵗元五開歴草又生賢沈檀鬭品来樽底<lb/>
梅竹交光闖水邊好把緋魚追舊事肯同螃蠏話當年<lb/>
聖賢徳業歸方寸穏取崇名上潑天<lb/>
　　　賀傅憲生辰<lb/>
　　　　某恭承提刑國史郎中慶誕令辰謹脩祝頌<lb/>
　　　　之章上贊崇髙之筭繕寫左方伏乞賜覧<lb/>
奚必生申向嶽求卧龍山水瑞光浮御風天上騎箕尾<lb/>
持節人間占斗牛巖下光芒驚走電筆端河漢瀉新秋<lb/>
<pb n="KR4d0254_WYG_006-31b"/>
精神已致鳴山雨更願為霖徧九州<lb/>
鄱陽江上是瀛洲中有神仙暫此逰明月襟懐民善頌<lb/>
浮雲喜怒我無留蟠桃一熟三千嵗玉陛重瞻十二旒<lb/>
諳盡民情並世道從容借筯屬君侯<lb/>
　　　夀趙泉使<lb/>
孕秀鍾鼎慶源長屬近親依日月光弧矢影侵槐隂緑<lb/>
熊羆夢入藕花香詩書博雅今平獻政事精明古趙張<lb/>
九府本根關大體故分華節到鄱陽<lb/>
<pb n="KR4d0254_WYG_006-32a"/>
来迎父老喜相扶才大能令恵愛孚十道山川新約束<lb/>
三樓風月舊規模巖巖氣貌踰嵩華坦坦胸襟有典謨<lb/>
仰止光華申善頌何當歛版向庭趨<lb/>
　　　臨安張帥生辰詩<lb/>
山野書生百不知同官元有誕辰詩怪他衙報来何晚<lb/>
笑我詞源發處遲坐想鼎来門下士争雄盡吐腹中竒<lb/>
如何獨有關西後只解揄揚撫恤辭<lb/>
為恐他人未必知故推善意入歌詩非誇輦轂先彈壓<lb/>
<pb n="KR4d0254_WYG_006-32b"/>
肯把寛仁作鈍遲不但輿情都喜惬亦聞天語有褒竒<lb/>
鋪張才美終難了只此今朝祝頌辭<lb/>
　　　次韻吳機宜<lb/>
十里松湖乗鴈歸酒鄉近處一驚飛頗聞水月中泉石<lb/>
笑我年来杖履稀<lb/>
　　　次韻吳天機<lb/>
洪範論時常心官職雨暘分龍何效竭負扆久憂傷禾<lb/>
稿㡬於白苖蘓尚可蒼焦勞殊未已詔㫖欲盈箱<hi>已上甲藁</hi>
<pb n="KR4d0254_WYG_006-33a"/>
　　　偶成<lb/>
風雲雨雪自何来我有乾元大矣哉萬景出竒供杖履<lb/>
羣峯環翠拱樓臺興来吟詠誰裁剪飯罷逰行豈去迴<lb/>
信口道来俱妙妙教人尋訪㡬枝梅<lb/>
　　　偶成<lb/>
中堂此景亦不惡疊嶂窮林張翠幄有時雲氣間出沒<lb/>
誰能繪畫得此樂詩人如麻筆如椽擬待索紙莫莫莫<lb/>
孔子明目尚不見枉費精神去摸<graphic n="KR2021" url="https://raw.githubusercontent.com/kanripo/KR-Gaiji/master/images/KR2021.png" mimeType="image/png"/>
<pb n="KR4d0254_WYG_006-33b"/>
　　　示葉元吉<lb/>
元吉三更非鼓聲慈湖一夜聽鵝鳴是同是異難聲說<lb/>
何慮何思自混成爐炭㡬畨来暖熱天牕一㸃吐圓明<lb/>
起来又覩無窮景水檻澄光萬里清<lb/>
　　　偶書<lb/>
君子不必相與言禮樂相示甚昭然禮樂相示無一言<lb/>
物物事事妙莫宣此妙自覺不可傳可傳非覺亦非𤣥<lb/>
風雨霜露無非教哀樂相生先聖篇<lb/>
<pb n="KR4d0254_WYG_006-34a"/>
　　　偶書<lb/>
無聲之樂聞四方純徳孔明即就将哀樂相生不可見<lb/>
衾裘非燠箑非涼秋毫莫大泰山小殤子上夀彭祖夭<lb/>
入門金作示吾情於衞磬聲今不了春秋冬夏風雨霜<lb/>
露無非教胡為自古學者恁莫曉二十年来䆮多曉是<lb/>
殆天欲亨吾道屈指何止數十人知及仁守或可保曲<lb/>
禮三千不可思至哉忠信與孝慈水哉水哉也大竒孔<lb/>
聖無語孟不知<lb/>
<pb n="KR4d0254_WYG_006-34b"/>
　　　偶書<lb/>
自古挑才揚暨漢多書木才木雖不同一音貫吳蜀大<lb/>
道無異同奚庸析耳目千載覺者㡬邇来帝錫福所知<lb/>
餘百人宗祖慈湖麓天地吾施生四時吾繼續日月吾<lb/>
光明變化吾機軸夫人同此機宇内皆吾族惟日用不<lb/>
知被褐而懐玉禮三百三千是誰不備足父母誰不愛<lb/>
弟㓜誰不育事上誰不敬對賔誰不肅歩歩在杏壇句<lb/>
句香芬馥羣峯穿白雲碧流響松谷諄諄帝誨我敢不<lb/>
<pb n="KR4d0254_WYG_006-35a"/>
拱承囑夙興筆此詩既復從首讀此讀人不聞惟有庭<lb/>
前菊<lb/>
　　　慈溪金沙岡歌<lb/>
岡湧金沙来㡬里貼天衮衮白雲裏雄峯健隴四奔馳<lb/>
毎毎囘顧慈溪水慈溪慈溪孝名美即天之經地之義<lb/>
子思不知萬物我發育推與聖人自固蔽己自固蔽禍<lb/>
猶小固蔽後學禍甚大孔子沒近二千年未有一人指<lb/>
其愆汨汨昏昏到今日所幸慈溪却不然灼見子思孟<lb/>
<pb n="KR4d0254_WYG_006-35b"/>
子病同源不得已指其蔽寫出世所不傳大道蕩蕩而<lb/>
平平聖訓至明至坦夷一無荆棘相維纒學子首肯斑<lb/>
斑焉静明荘敬非强參學者多覺近二百事體大勝於<lb/>
己前學徒轉相啓告又未已大道行乎詎非天<lb/>
　　　大哉<lb/>
大哉孔聖之言哀樂相生不可見傾耳聴之不可聞不<lb/>
見乃真見不聞乃真聞子夏雖曰敢不承實莫之承終<lb/>
於昏誤認有子為師道曾子覺雖小而悟孔聖之皜皜<lb/>
<pb n="KR4d0254_WYG_006-36a"/>
濯之暴之覺之虧即濯即暴無不妙子思孟子亦近之<lb/>
惜乎小覺而大非其言多害道二子名聲滿天下指其<lb/>
非者何其少滋惑後學何時了安得朝家専主孔聖言<lb/>
盡削異説明大道比一二十年覺者䆮䆮多㡬二百人<lb/>
其天乎春秋冬夏風雨霜露無非教風霆流形庶物露<lb/>
生無非教君子不必相與言雖在畎畆之中黙然即聖<lb/>
無他巧大哉孔聖之至言㒺極之徳何以報<lb/>
　　　謁泰伯廟<lb/>
<pb n="KR4d0254_WYG_006-36b"/>
三以天下讓先聖謂至徳某也拜廟下太息復太息三<lb/>
辭不難知泰伯無人識胡為無得稱萬象妙無極<lb/>
　　　　或曰泰伯之神無形體何故言象又曰萬通<lb/>
　　　　大道者匪有匪無象即無萬即一一即萬尚<lb/>
　　　　不可思而可言乎即無言天地内外皆泰伯<lb/>
　　　　人實見之而不識<lb/>
　　　偶作<lb/>
處處青山人不識步步踏著此巖石妙妙妙妙不可言<lb/>
<pb n="KR4d0254_WYG_006-37a"/>
可惜可惜大可惜<lb/>
　　　贈野牛<lb/>
曽将大手挽恒河引得龍来地起波何待硯池蔵滴水<lb/>
工夫元不費揩磨<lb/>
　　　湍水巖禱雨詩<lb/>
　　　　戊辰之夏天久不雨農嗟失時孰不傍徨邑<lb/>
　　　　人余崇因幹到縣之石臺鄉遇一老人曰此<lb/>
　　　　地龍潭靈甚名湍水巖居士胡不祈於此崇<lb/>
<pb n="KR4d0254_WYG_006-37b"/>
　　　　囘視間老人已不復見其神矣繼到湍巖果<lb/>
　　　　是聖跡禱而歸告于邑之士庶令君張君潤<lb/>
　　　　之齋宿同詣潭所化龍隨見甘雨沛然吾邑<lb/>
　　　　無不種之畝恵至渥也崇號湍巖居士一力<lb/>
　　　　經營刻立碑記裝飾神像龍天感應嵗斯上<lb/>
　　　　熟不可不記慈湖楊某<lb/>
湍水龍潭古跡遺不因老叟有誰知鄉人禱雨無靈日<lb/>
雲魃常暘尚在時説與縣家誠且信去從潭所宿為期<lb/>
<pb n="KR4d0254_WYG_006-38a"/>
囘頭甘澤蘓枯槁揷種工夫未是遲<lb/>
精禱何須到處臨只祈湍水沛甘霖驅除旱魃無餘事<lb/>
感召靈神在寸忱庭砌已酣行蟻戰山川能動老龍吟<lb/>
當知一飽皆公賜雷地何人無喜心<lb/>
　　　䝉訓<lb/>
父母生子身身是父母箇如何却言我言我大不可父<lb/>
母在此坐子則不敢坐不坐乃當然父母如天大男兒<lb/>
立父旁女兒立母旁男兒拱手立女兒斂衣裳捧盥兼<lb/>
<pb n="KR4d0254_WYG_006-38b"/>
洒掃将茶及奉湯言語須低軟依前立正方兄娣惟恭<lb/>
敬弟妹常愛慈飲食先尊長不敢遽有之尊長若嗔我<lb/>
嗔我是愛我欲我為君子所以約束我語話須誠實步<lb/>
履學踈遲頭容常正直四體莫邪欹<lb/>
　　　金明池<lb/>
燕語鶯啼杏壇春色為甚無人領畧又添箇山青水緑<lb/>
是多多少少明明白白對面不識方且蕩然放逸不亦<lb/>
文辭雕琢聖人道君子不必相與言但示以禮樂禮樂<lb/>
<pb n="KR4d0254_WYG_006-39a"/>
無言莫穿鑿一味融融無窮静樂步步行行皆妙用言<lb/>
言句句俱寂寞舜曰道心眀心即道百姓日用不知不<lb/>
覺從學者再三勤勤有請也只不可説著<lb/>
　　　歴代詩<lb/>
　　　　三皇五帝<lb/>
混沌鑿開知㡬嵗洪荒莫考傳承裔但聞前史載三皇<lb/>
伏羲神農及黄帝三皇之後五帝傳少昊顓頊髙辛繼<lb/>
唐堯虞舜又繼之天下於斯為盛際<lb/>
<pb n="KR4d0254_WYG_006-39b"/>
　　　　夏<lb/>
堯舜天位傳禹王禹之子啓傳太康仲康王相少康後<lb/>
王宁王槐及王芒王泄不降王扄立王厪孔甲何滛荒<lb/>
王臯之後有王發桀放南巢夏始亡十七君餘四百嵗<lb/>
夏之天下遂為商<lb/>
　　　　商<lb/>
商湯興時民戴后外丙仲壬繼其後太甲沃丁及太<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>
小甲雍己及太戊仲丁外壬河亶甲祖乙祖辛傳沃甲<lb/>
<pb n="KR4d0254_WYG_006-40a"/>
祖丁相繼有南庚陽甲之後是盤庚盤庚能復興商邑<lb/>
不幸小辛小乙立武丁有徳號髙宗祖庚祖甲又無功<lb/>
廪辛庚丁逢武乙太丁帝乙衰王室末有紂辛名曰受<lb/>
民心遂歸周武后六百餘年三十主周得天下商遂亡<lb/>
　　　　西周<lb/>
后稷文王世㡬傳武王方得天下全成康昭穆及共懿<lb/>
孝夷之後厲兼宣幽王見殺平王立以上凡經四百年<lb/>
　　　　東周<lb/>
<pb n="KR4d0254_WYG_006-40b"/>
平王避難遷洛陽桓荘僖恵襄頃匡定簡靈景兼悼敬<lb/>
二百餘年春秋王春秋之後周之晚元王貞定相承纂<lb/>
哀考威烈遂傳安夷烈顯聖慎靚赧三十七主始為秦<lb/>
八百餘年誰謂短<lb/>
　　　　秦<lb/>
始皇繼周稱皇帝傳子胡亥為二世子嬰灞上降漢王<lb/>
四十餘年非久計<lb/>
　　　　西漢<hi>即前漢</hi>
<pb n="KR4d0254_WYG_006-41a"/>
西漢十二君髙恵呂后文景帝傳于武遂及昭宣元成<lb/>
哀平帝後王莽乃為君昌邑兼孺子二人不足云<lb/>
　　　　東漢<hi>即後漢</hi>
東漢之光武髙皇九世孫誅莾中興後依前十二傳明<lb/>
章稱顯肅乃及和殤安順賢冲與質桓靈極不君終當<lb/>
孝獻帝漢室遂三分<lb/>
　　　　三國<lb/>
兩漢四百載分為魏蜀吳曹操始居鄴劉備㩀成都孫<lb/>
<pb n="KR4d0254_WYG_006-41b"/>
權在金陵鼎足互相圖<lb/>
蜀從劉備傳後主四十餘年為魏虜吳傳孫亮至孫休<lb/>
晉封孫皓歸命侯魏有文明俱稱帝齊王髙貴還相繼<lb/>
陳留王立共五君大業卒傳司馬懿<lb/>
　　　　西晉<lb/>
晉人司馬氏相魏敢専權懿師昭不帝追謚宣景文武<lb/>
帝受魏禪恵帝實童昏劉聰害懐愍由此失中原<lb/>
　　　　東晉<lb/>
<pb n="KR4d0254_WYG_006-42a"/>
夷狄䧟河洛元帝南渡江宣帝之曽孫立號都建康明<lb/>
成康與穆哀廢最堪傷簡文武安後桓𤣥暫稱王卒聞<lb/>
恭帝世遜位宋武皇兩晉十五主二百年而亡<lb/>
　　　　宋<lb/>
宋武是劉裕傳位從東晉滎陽與文帝遂傳武帝駿前<lb/>
廢乃有眀後廢乃立順八主六十年蕭齊因繼運<lb/>
　　　　齊<lb/>
齊主蕭道成乃是蕭何孫武帝鬰林王海陵鳴帝鸞東<lb/>
<pb n="KR4d0254_WYG_006-42b"/>
昏至和帝七主不足論二十有四年蕭梁遂建元<lb/>
　　　　梁<lb/>
蕭衍梁武帝其子號簡文孝元恭皇帝前後共四君五<lb/>
十有六載大位俱于陳<lb/>
　　　　陳<lb/>
陳武名霸先文帝廢帝傳宣帝及後主共三十二年六<lb/>
朝至此滅天下歸楊堅<lb/>
　　　　隋<lb/>
<pb n="KR4d0254_WYG_006-43a"/>
楊堅隋髙皇煬帝遂淫荒恭帝不足道四海正擾攘三<lb/>
主四十年天下禪于唐<lb/>
　　　　唐<lb/>
唐祖是李淵太宗髙則天中宗曽見廢睿宗傳與𤣥肅<lb/>
代徳順憲穆敬文武宣懿僖及昭哀二十一君傳二百<lb/>
九十四朱梁稱元年<lb/>
　　　　五代<lb/>
梁主是朱温簒唐都汴宋友珪及末帝滅于李克用荘<lb/>
<pb n="KR4d0254_WYG_006-43b"/>
宗克用子滅梁又稱唐明宗與愍潞滅于石敬塘敬塘<lb/>
晉髙祖其子號少主虜為負義侯契丹入中土晉亡漢<lb/>
始立知逺實姓劉傳子稱隱帝二世遂為周周家有太<lb/>
祖姓郭乃名威世宗及恭帝僅能十載期共五十三年<lb/>
天命遂有歸<lb/>
　　　　宋<lb/>
太祖太宗兄授弟兩派天源稱善繼真宗嗣位及仁宗<lb/>
以子傳孫皆聖裔英宗有詔嗣濮王次及神宗哲宗世<lb/>
<pb n="KR4d0254_WYG_006-44a"/>
徽宗行道付欽宗髙宗南渡中興帝孝宗之末嗣秀王<lb/>
揖遜兩朝誠鮮儷<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0254_WYG_006-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慈湖遺書卷六<lb/>
</p>
<p>
</p>
  </div>
</body>
</text>
</TEI>
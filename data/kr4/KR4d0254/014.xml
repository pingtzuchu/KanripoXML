<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖遺書巻十四</head>
    <p>
<pb n="KR4d0254_WYG_014-1a"/>
欽定四庫全書<lb/>
　慈湖遺書巻十四　　　　宋　楊　簡　撰<lb/>
　　家記八　<hi>論孟子</hi>　<hi>諸子</hi>
孟子言舜傅說膠鬲困於心衡於慮而後作此正說孟<lb/>
　子之學而非所以言舜精一之學非傅說厥徳脩罔<lb/>
　覺之㫖也<lb/>
孟子謂伊尹治亦進亂亦進未當伊尹之心徒以就湯<lb/>
　就桀之迹言之爾夫伊尹處畎畆之中樂堯舜之道<lb/>
<pb n="KR4d0254_WYG_014-1b"/>
　雖湯再使人聘之未爲之起豈治亦進亂亦進意度<lb/>
　哉無非惟義之從爾<lb/>
孟子言我善養吾浩然之氣養而無害則塞乎天地之<lb/>
　間其爲氣也配義與道無是餒也夫人廣大與天地<lb/>
　同體惟自乳稚梏束於氣血形骸之中失其本體之<lb/>
　大孟子既明固有之心漸復本體之廣大故蔽漸脫<lb/>
　體漸明廣大漸著孟子明見廣大漸著之體無以名<lb/>
　言之曰是殆吾氣之浩然者也養而無害則塞乎天<lb/>
<pb n="KR4d0254_WYG_014-2a"/>
　地之間然而非的也性體本大因蔽而小復因蔽去<lb/>
　而大其實復我本有之大耳非體有消長也自人物<lb/>
　言之謂之性自人物萬化莫不由之而言謂之道自<lb/>
　其絪緼和育發逹言之謂之氣自其萬事各有宜謂<lb/>
　之義自其惻隐謂之仁自其恭敬謂之禮自其誠實<lb/>
　謂之忠信其實一物特所從言之異非果有紛紛實<lb/>
　殊本不可同之體也鑑中之氣水中之形性中之變<lb/>
　化有小有大有消有長有動有静有實有虚有多有<lb/>
<pb n="KR4d0254_WYG_014-2b"/>
　寡有異有同變態萬狀不可勝窮而實一性也一貫<lb/>
　也凡是皆人性所自有惟衆人蔽之君子明之其蔽<lb/>
　也似無其明也似有非衆人本無也<lb/>
孟子又曰其爲氣也配義與道道即義不可言與氣即<lb/>
　道亦不可言配孟子謂㳺聖人之門者難爲言豈有<lb/>
　自覺其言之未能無疵乎<lb/>
孟子曰養心莫善於寡欲雖有不存焉者寡矣且心非<lb/>
　有體之物也有體則有所有所則可以言存心本無<lb/>
<pb n="KR4d0254_WYG_014-3a"/>
　體無體則何所存孟子之言存乃存意也存我也有<lb/>
　存焉有不存焉非其真者也人心即道喜怒哀樂神<lb/>
　用出入初無體之可執至虚至明如水如鑑寂然而<lb/>
　變化萬象盡在其中無毫髪差也彼昏迷妄肆顛倒<lb/>
　萬狀而其寂然無體之道心自若也道心自若而自<lb/>
　昏自妄也一日自覺而後自信吾日用未始不神靈<lb/>
　也未始動摇也不覺其未始動摇者而惟執其或存<lb/>
　或不存者是棄真而取偽也此不可不明辯<lb/>
<pb n="KR4d0254_WYG_014-3b"/>
孟子曰天下之言性也則故而已孟子此論足以開明<lb/>
　人心學者之蔽二智與故而已去智與故循天之理<lb/>
　莊周則云則知孟子之時智故兩言聨稱通義率以<lb/>
　爲常故孟子於此始言故忽繼之以智不患乎人莫<lb/>
　之曉千載之下時移事改言語浸差學者罕言智故<lb/>
　故莫之曉不知孟子之時以爲常談故者事故智者<lb/>
　智慮易大傳曰無思也無爲也爲即故思即智學者<lb/>
　之蔽非思則爲非智則故言其不出於此即出於彼<lb/>
<pb n="KR4d0254_WYG_014-4a"/>
　其蔽同其受病之源同故學者常言智故不以爲異<lb/>
　此二者足以盡天下萬古學者之蔽矣此道坦然不<lb/>
　假思索不勞作爲人性自善人性自明人性自具仁<lb/>
　義禮智自具萬善何必他求何必更思何必更爲故<lb/>
　孟子曰人之所不學而能者其良能也所不慮而知<lb/>
　者其良知也孩提之童無不知愛其親也及其長也<lb/>
　無不知敬其兄也親親仁也敬長義也不學而能不<lb/>
　慮而知何假思爲不屬智故天下之言性者則異於<lb/>
<pb n="KR4d0254_WYG_014-4b"/>
　是矣其所言者必有故焉必用智焉或有利心心有<lb/>
　所欲之謂利自善性流出順逹而無阻滯無支離則<lb/>
　無思也自仁自義自禮自智何故之有何作爲之有<lb/>
　何更以智爲何更以思慮爲然孟子所以惡夫智者<lb/>
　惡其鑿也如智者若禹之行水也則無惡於智矣禹<lb/>
　之行水也行其所無事也滌九川䟽萬水八年於外<lb/>
　三過家門而不入其勤勞多事如此而孟子以爲行<lb/>
　其所無事者禹曰安汝止安汝止者如四時之錯行<lb/>
<pb n="KR4d0254_WYG_014-5a"/>
　如日月之代明不屬智故也雖思而不支雖爲而不<lb/>
　離也是以日應無窮之事如無一事也惑而遂通而<lb/>
　無思無爲也禹之智如此雖曰智猶未嘗用智智有<lb/>
　邪正有小大有是非故孟子於此致其議至於故之<lb/>
　爲言則斷不可以爲性不必致議天雖髙星辰雖逺<lb/>
　苟求其故則雖千嵗之日南至北至善厯者可以坐<lb/>
　測而籌之殊不難惟此乃言性也非故也故不可以<lb/>
　故言之舉天下無迯於智故是以舉天下皆不知性<lb/>
<pb n="KR4d0254_WYG_014-5b"/>
　孟子所以毎言必稱堯舜者以天下不知人之性善<lb/>
　故率以堯舜爲不可及率堕於智故也<lb/>
孟子曰學問之道無他求其放心而已矣學者皆知所<lb/>
　以求放心而不知何者爲心何者爲放何者爲求也<lb/>
　不明乎善不誠其身矣要先明吾之本心然後能知<lb/>
　放知放則知求之矣吾之本心無他妙也甚簡也甚<lb/>
　易也不損不益不作不爲感而遂通以直而動出乎<lb/>
　自然者是也是心與天地同功用與四時同變通喜<lb/>
<pb n="KR4d0254_WYG_014-6a"/>
　怒哀樂無不中乎道則亦更何求也惟蔽於物而動<lb/>
　其心於是始放而之他矣故於是貴於求然人心至<lb/>
　於放鮮有知所以求之者彼且以爲爲悖亂爲奸詐<lb/>
　爲淫佚爲暴酷者吾之本心然也一旦欲使之勿如<lb/>
　此遂有束縳廹急之患則曰殆不若姑縱之而聊以<lb/>
　自適也不知此心之放於外離乎我而逐乎物者之<lb/>
　妄心則然吾本心何嘗如此哉知我本心廣大虚明<lb/>
　直方剛健外物舉不可入其門則苟求之固在我矣<lb/>
<pb n="KR4d0254_WYG_014-6b"/>
　亦何憚惟其不知也故天下之爲小人者舉不可深<lb/>
　罪人孰不欲爲君子爲善人不知吾心之本善也不<lb/>
　知乍見孺子將入井其怵愓惻隐之心即吾本心也<lb/>
　不知徐行後長者之心即吾所自有之良心亦堯舜<lb/>
　之心也既不知吾良心本若此坦易或求之則又苦<lb/>
　廹而求之他既求之他則無斯須安者其必至之勢<lb/>
　也<lb/>
孟子謂志至焉氣次焉持其志無暴其氣配義與道與<lb/>
<pb n="KR4d0254_WYG_014-7a"/>
　存心養性之説同孔子未嘗有此論惟曰忠信篤敬<lb/>
　參前倚衡未嘗分裂本末未嘗循殊名而失一貫之<lb/>
　實也又惟曰吾有知乎哉而已曰何有於我哉而已<lb/>
　曰哀樂相生正明目而視之不可得而見也傾耳而<lb/>
　聼之不可得而聞也而已曰志氣塞乎天地而已盖<lb/>
　曰志曰氣曰義曰道曰心曰性曰哀曰樂曰忠信曰<lb/>
　篤敬名殊而實一明者觀之渾然寂然本不可以名<lb/>
　言聖人因人言而隨之言大㫖未嘗判裂此惟内明<lb/>
<pb n="KR4d0254_WYG_014-7b"/>
　大通者知之雖小明而未大通猶蔽斯㫖噫學者生<lb/>
　而習聞人言如是者謂之志如是者謂之氣如是者<lb/>
　謂之義如是者謂之道如是者謂之性謂之忠信謂<lb/>
　之篤敬謂之喜怒哀樂牢不可觧一旦告之未始不<lb/>
　一之説其聼必惑惟自明者自知自信<lb/>
孔子言志氣塞乎天地志氣亦天下之常言未嘗專指<lb/>
　言氣也而孟子則專言乎氣矣孔子言塞乎天地不<lb/>
　言曩小而今大孟子曰我善養吾浩然之氣養而無<lb/>
<pb n="KR4d0254_WYG_014-8a"/>
　害則塞乎天地之間則言曩小而今大曩小而今大<lb/>
　者意也氣之實未嘗曩小而今大也孔子曰春秋冬<lb/>
　夏風雨霜露無非教也神氣風霆風霆流形庻物露<lb/>
　生無非教也或曰天地或曰神氣或曰氣志或曰人<lb/>
　物一物也一物而殊稱也或曰孝弟亦是物也或曰<lb/>
　道義亦是物也或曰禮樂亦是物也故曰夫孝天之<lb/>
　經地之義又曰眀則有禮樂幽則有鬼神範圍天地<lb/>
　者此也發育萬物者此也安得曩小而今大也孟子<lb/>
<pb n="KR4d0254_WYG_014-8b"/>
　據其所親歴而言惟覩曩之梏束誠覺其小今之開<lb/>
　豁誠見其大不知渾然一貫之妙初無形氣之殊人<lb/>
　自昏執人自狹小其蔽漸釋故覺漸大其實不然譬<lb/>
　之鑑有塵翳之乃失其眀漸去其塵其眀浸廣非本<lb/>
　眀之有小大由去塵之有次第也<lb/>
孟子曰說大人則藐之勿視其巍巍然無乃不敬乎又<lb/>
　曰自反而忠矣其横逆猶是也君子曰此亦妄人也<lb/>
　已矣如此則與禽獸奚擇哉此亦不敬聞之孝宗亦<lb/>
<pb n="KR4d0254_WYG_014-9a"/>
　不以爲然<lb/>
孟子謂楊子取爲我㧞一毫而利天下不爲也此非楊<lb/>
　子之本心楊子曰伯成子髙不以一毫利物舍國而<lb/>
　隱耕古之人損一毫利天下不與也悉天下奉一人<lb/>
　不取也人人不損一毫人人不利天下天下治矣楊<lb/>
　非取爲我惟不取不與各安於無事而已矣亦老子<lb/>
　使民至老不相徃来之意非大中至正之道人皆有<lb/>
　道心皆有愛人利物之心如天地之春乃變化之神<lb/>
<pb n="KR4d0254_WYG_014-9b"/>
　用而老子楊子欲絶滅之是猶未免於意必<lb/>
先生謂汲古曰孔子言操則存舍則亡出入無時莫知<lb/>
　其鄉惟心之謂與此説如何汲古對曰此言人心操<lb/>
　則存在此舍則失之所以出入無定處孟子引此說<lb/>
　以眀此心之不可失也先生曰孔子此言盖謂操持<lb/>
　則在此不操持而舍之則寂然無所有忽焉而出如<lb/>
　思念外物外事則逺出直至於千萬里之外或窮九<lb/>
　霄之上或深及九地之下又忽焉而入如在乎吾身<lb/>
<pb n="KR4d0254_WYG_014-10a"/>
　之中然而心無形體無形體則自然無方所故曰莫<lb/>
　知其鄉言實無鄉域也聖人此㫖未嘗貴操而賤舍<lb/>
　孟子悮認其語毎毎有存心之說又有存神之説失<lb/>
　之矣使果有所存則何以爲神<hi>見誨語</hi>
汲古問夏后氏五十而貢殷人七十而助周人百畆而<lb/>
　徹徹者徹也盖兼貢助而通用也若謂周制畿内用<lb/>
　貢法邦國用助法何以攷之先生曰鄭康成謂周畿<lb/>
　内用夏之貢法邦國用殷之助法此亦意說初無證<lb/>
<pb n="KR4d0254_WYG_014-10b"/>
　驗雖云據詩春秋孟子亦不無疑魯宣十五年初稅<lb/>
　畆言稅民夫自開闢零畆之田爾初不見其爲助也<lb/>
　詩曰雨我公田遂及我私孟子曰惟助爲有公田由<lb/>
　此觀之雖周亦助也孟子亦不過因詩而意之爾今<lb/>
　攷周禮未見其有助法然則所謂雨我公田者殆官<lb/>
　有間田之属役民以耕者作此詩爾周官化治人皆<lb/>
　有士君子之行故詩有此先公後私之誠心役民歲<lb/>
　不過三日互役之以治官田如合方氏尚同天下之<lb/>
<pb n="KR4d0254_WYG_014-11a"/>
　數噐度量而乃行二法乎况無的然無疑之證大田<lb/>
　詩云雨我公田遂及我私乃幽王時詩非侯國之詩<lb/>
　不可以此證侯國之助法<hi>見誨語</hi>
老子曰致虚極守静篤萬物並作吾以觀其復夫物芸<lb/>
　芸各歸其根歸根曰靜老子之於道殆入焉而未大<lb/>
　通者也動即靜靜即動動靜未始不一貫何以致守<lb/>
　爲何以復歸爲<hi>見訓語</hi>
老子曰視之不見名曰夷聽之不聞名曰希摶之不得<lb/>
<pb n="KR4d0254_WYG_014-11b"/>
　名曰㣲此三者不可致語復混而爲一其上不皦其<lb/>
　下不昧繩繩不可名復歸於無物曰混曰復歸疵病<lb/>
　大露混而爲一不知其本一也復歸於無物不知虚<lb/>
　實之本一也老子又曰執古之道以御今之有未悟<lb/>
　古今之一也凡此惟大通者知之信之未大通者終<lb/>
　不知終疑也此不可以思慮及也不可以言辭盡也<lb/>
　曰有曰無曰動曰靜曰古曰今曰萬曰一名言之不<lb/>
　同也昏者則云爾也老子又曰大曰逝逝曰遠遠曰<lb/>
<pb n="KR4d0254_WYG_014-12a"/>
　反道體寂然何逝何反學道而未通者自作此意度<lb/>
　耳道不如是也孔子曰誰能出不由戸何莫由斯道<lb/>
　也動者道也靜者道也有者道也無者道也古者道<lb/>
　也今者道也萬者道也一者道也孔子又曰吾道一<lb/>
　以貫之未嘗異動静有無古今萬一而爲殊也<lb/>
老子言道大天大地大王亦大域中有四大而王居一<lb/>
　焉人法地地法天天法道道法自然夫三才之道一<lb/>
　而已矣而老子裂而四之其言法天法道法自然尤<lb/>
<pb n="KR4d0254_WYG_014-12b"/>
　爲誣言瑕病尤著以他語驗之老子不可謂無得於<lb/>
　道而猶有未盡焉爾<lb/>
莊周寓言陋語良多仁義蘧廬之論惟覩夫二未覩夫<lb/>
　一也亦祖夫歸無之學而未大通者也周又曰爲是<lb/>
　不用而寓諸庸意說也曰不用曰寓皆意也又曰有<lb/>
　以爲未始有物者至矣盡矣不可以加矣此又意説<lb/>
　也未悟有無之一也又曰仁義之端是非之塗樊然<lb/>
　殽亂是又惡動好靜䧟溺之巨病也似廣大而實小<lb/>
<pb n="KR4d0254_WYG_014-13a"/>
　也似髙明而實卑也又妄謂顔子忘仁義忘禮樂坐<lb/>
　忘此乃老莊棄動趨静之偏蔽而謂顔子亦然其言似<lb/>
　髙妙而未免於不一足以惑亂學者<hi>見訓語</hi>
孔子問禮於老聃恐非莊子所謂老聃者何以眀之所<lb/>
　言絶不類也豈有與孔子議禮如此之詳而又以禮<lb/>
　爲亂之首也莊子所言老聃皆痛絶仁義<lb/>
莊子曰以其知之所知以養其知之所不知莊周何其<lb/>
　意態之多也孔子曰入孝出弟謹信汎愛未嘗有意<lb/>
<pb n="KR4d0254_WYG_014-13b"/>
　度也莊子鑿空爲有又屈曲其蹊又曰知其不可柰<lb/>
　何而安之若命惟有徳者能之有徳者不如是也以<lb/>
　爲不可柰何者非能安者也非真知命者也天命之<lb/>
　妙不可以人爲叅也曰天曰人非知天者也亦非知<lb/>
　人者也天人一道也隨世而曰天曰人可也吾心實<lb/>
　曰天曰人非也<lb/>
莊子曰一宅而寓於不得已又曰不忘其所始又曰以<lb/>
　無爲首是皆意慮之未息也孔子曰天下何思何慮<lb/>
<pb n="KR4d0254_WYG_014-14a"/>
　未嘗有周之繁説也而萬世自莫得而闚之莊子又<lb/>
　曰勞我以生息我以死是又思慮之紛紛也是又樂<lb/>
　死而厭生也樂死而厭生與貪生而懼死同桑戸之<lb/>
　歌曰而已反其真而我猶爲人以死爲反真以生爲<lb/>
　不反真其梏於生死又如此豈若孔子之言曰未知<lb/>
　生焉知死眀乎生死之一也莊子又曰汝神将守形<lb/>
　形乃長生既諄諄言無物之妙矣兹又守形陋矣又<lb/>
　自矛盾矣<lb/>
<pb n="KR4d0254_WYG_014-14b"/>
子思子之書載衞公子交見於子思曰先生聖人之後<lb/>
　執清髙之操天下之君子莫不服先生之大名交雖<lb/>
　不敏竊慕下風師先生之行幸顧恤之子思曰公子<lb/>
　不宜也夫清髙之節不以私自累不以利煩意擇天<lb/>
　下之至道行天下之正路今公子紹康叔之緒處戰<lb/>
　伐之世當務収英雄保其疆土非所以眀否臧立規<lb/>
　檢脩匹夫之行之時也嗚呼是殆非子思之言也夫<lb/>
　道一而已矣君以此使臣臣以此事君公子以此爲<lb/>
<pb n="KR4d0254_WYG_014-15a"/>
　公子士以此爲士一也今異而言之無乃不可乎况<lb/>
　乎眀臧否立規檢矜持務外非由中而生者是殆非<lb/>
　子思之言也不然則子思之學陋甚矣何以能作中<lb/>
　庸中庸雖不無瑕病不至如此蔽陋之甚也孟子曰<lb/>
　盡信書不如無書<lb/>
子思年十六而辱宋大夫樂朔㡬不免曾子亦謂其有<lb/>
　傲世主之心老萊子亦言其性大剛而傲不肖然則<lb/>
　子思亦未能無我矣惟未能無我故中庸之書亦不<lb/>
<pb n="KR4d0254_WYG_014-15b"/>
　能無意孔子毎戒學者曰毋意又曰毋我<lb/>
予自㣲覺而已深疑子思之言曰夫婦之愚可以與知<lb/>
　焉及其至也雖聖人亦有所不知焉夫婦之不肖可<lb/>
　以能行焉及其至也雖聖人亦有所不能焉以予所<lb/>
　覺心中初無淺深前後精粗之異而子思異之殊覺<lb/>
　其礙此乃予未覺之日所見既覺則無是見也乃悟<lb/>
　孔子曰吾道一以貫之又曰吾有知乎哉無知也若<lb/>
　孔子之言若合符契而子思又曰道也者不可須臾<lb/>
<pb n="KR4d0254_WYG_014-16a"/>
　離也亦覺其未安當曰道也者未始須臾離也不當<lb/>
　言不可不可云者乃以意爲之孔子所以每每戒門<lb/>
　弟曰毋意爲是類也<lb/>
自孔子殁而大道不眀自曾子殁而道滋不眀孟子正<lb/>
　矣而猶䟽荀卿勤矣而愈逺董仲舒號漢儒宗而曰<lb/>
　道者所繇適於治之路也仁義禮樂皆其具也又曰<lb/>
　仁義禮智信五常之道王者所當脩飾也五者脩飾<lb/>
　故受天之佑嗚呼異乎孔子之言道矣自知道者觀<lb/>
<pb n="KR4d0254_WYG_014-16b"/>
　之惟有嗟憫而自漢以来士大夫學識畧同孔子曰<lb/>
　誰能出不由戸何莫由斯道也由戸爲喻爾何莫由<lb/>
　斯正實無瑕仲舒支離屈曲不知仁義禮樂乃道之<lb/>
　異名而以具言則離之矣不知仁義禮智信皆人心<lb/>
　所自有不假脩飾臯陶謨慎厥身修思永修其永永<lb/>
　不變者仲舒所言脩飾能永乎仲舒曰陛下設誠於<lb/>
　内而致行之則三王何異哉禹曰安女止謂人性本<lb/>
　静止安之不動而已矣何以設爲文王不識不知何<lb/>
<pb n="KR4d0254_WYG_014-17a"/>
　以設爲孟子道性善又仲之所未知也以此事君乃<lb/>
　反汨亂其君本有之德性諸儒雜説蕪論所至如是<lb/>
　能知其非者有㡬就有知其非者又不得行其道於<lb/>
　天下而欲望復見三代之治難矣<lb/>
仲舒又曰道之大原出於天天不變道亦不變是以禹<lb/>
　繼舜舜繼堯三聖相授而守一道亡捄弊之政也吁<lb/>
　咈哉道無本末何出何入天者即此道之健行清明<lb/>
　者也而仲舒離而爲二舜誅四凶亦捄弊矣初不害<lb/>
<pb n="KR4d0254_WYG_014-17b"/>
　於三聖之一道誣言曲説今學者靡然從之道何由<lb/>
　而眀人心何由而復於正<lb/>
王通之學陋甚其言曰大哉周公遠則㝠諸心也心者<lb/>
　非他也窮理者也故悉本於天推神於天盖尊而遠<lb/>
　之也故以祀禮接焉近則求諸已也已者非他也盡<lb/>
　性者也卒歸之人推鬼於人盖引而敬之也故以饗<lb/>
　禮接焉通之妄至此殆不足辯惟其羣弟子宦逹尊<lb/>
　稱其師書行於世其言亦足以惑亂學者聖人之道<lb/>
<pb n="KR4d0254_WYG_014-18a"/>
　即天地之道奚特聖人三才一貫也故孔子曰夫孝<lb/>
　天之經地之義民之行又曰人者天地之徳鬼神之<lb/>
　會又曰人者天地之心而通曰逺則㝠諸心是誣聖<lb/>
　人也又於心外復求理復求天是自誣也窮理盡性<lb/>
　以至於命乃說卦之文未嘗繫之子曰則知非孔子<lb/>
　之言也曰窮理曰盡性使明者言之辭旨承連自無<lb/>
　瑕病而通分裂如此良可笑也通又曰顯仁藏用中<lb/>
　古之事也杜淹問藏之之説通曰冺其迹閟其心可<lb/>
<pb n="KR4d0254_WYG_014-18b"/>
　以神會難以事求斯其説也通之陋至於此今有司<lb/>
　毎出題於其書以試舉子又時文習尚順題罕有駁<lb/>
　議而通之書依倣聖言竊取其近似而實非也學者<lb/>
　多爲所欺故靡然從之孔子曰天下何思何慮而通<lb/>
　曰仁亦不逺姑慮而行之孟子曰仁人心也通之病<lb/>
　蔽甚著孔子雖曰仁遠乎哉我欲仁斯仁至矣此大<lb/>
　畧明人之不逺耳欲之爲言亦常言初無深用思慮<lb/>
　之意通不會聖人之㫖倣而言之自謂無悖矣不知<lb/>
<pb n="KR4d0254_WYG_014-19a"/>
　氷炭之不同也又曰仁義其教之本乎先王以繼道<lb/>
　徳而興禮樂者也通乃傚易大傳一隂一陽之謂道<lb/>
　繼之者善也遂妄意仁義為非道妄意禮樂出於仁<lb/>
　義之下不知仁義禮樂乃道徳之異名先王順道而<lb/>
　行非能有所作而次第之也繼善之言大傳不繫之<lb/>
　子曰之下則非孔子之言也通又曰不以霍光諸葛<lb/>
　亮之心事其君者皆具臣也霍光隂妻邪謀非忠也<lb/>
　劉備受劉璋賔客之禮而反目奪之亮輔之又立同<lb/>
<pb n="KR4d0254_WYG_014-19b"/>
　姓之婦為后此何心也霍葛誠有他善可愛可敬而<lb/>
　王通槩取之則不可也房𤣥齡杜如晦傳其學輔太<lb/>
　宗殺建成元吉亂巢妃亦通此等學術議論有以啓<lb/>
　之也李宻問王伯之畧通曰不以天下易一民之命<lb/>
　此論正矣惟餘論則駁滋惑後世不得已致辯<lb/>
道無窮無方學者自有淺深有不盡昔孔子遇程子於<lb/>
　途與語悦之取其善者爾非盡與孔子同也程子名<lb/>
　本號子華子程子固曰仲尼天也本也何足以望夫<lb/>
<pb n="KR4d0254_WYG_014-20a"/>
　子程子曰我之百骸九竅毛髮膏澤藏腑肝鬲吹嘘<lb/>
　吸引滋液吐納無非道也斯言善矣其曰上氣曰始<lb/>
　中氣曰元下氣曰𤣥𤣥資於元元資於始始資於初<lb/>
　太貞剖割斯則蔽矣夫太貞者道之異名爾何得言<lb/>
　剖割道一以貫孔子猶欲無言而况於本無可言之<lb/>
　中而强裂初始元𤣥四者之名其曰孰究其所以來<lb/>
　誰使其所以然未見其疵也而繼曰因其然也意狀<lb/>
　可覩已而又曰然不然也然乎然不然乎不然言雖<lb/>
<pb n="KR4d0254_WYG_014-20b"/>
　似深實積意説又曰吾亦不知所以然也此庶幾矣<lb/>
　猶有所倚也其之齊知齊國大危答景公之問一本<lb/>
　諸道深知非道無以已亂也善矣<lb/>
列子道壺丘子林之言曰有生不生有化不化不生者<lb/>
　能生生不化者能化化生者不能不生化者不能不<lb/>
　化隂陽爾四時爾不生者疑獨疑獨其道不可窮壺<lb/>
　丘之言似實而非夫天下氣化物理一貫無二而壺<lb/>
　丘裂而二之孔子曰哀樂相生是故正眀目而視之不<lb/>
<pb n="KR4d0254_WYG_014-21a"/>
　可得而見也傾耳而聽之不可得而聞也孔子之言<lb/>
　實理也眀乎此則壺邱之蔽可觀矣隂陽四時生化<lb/>
　皆不可見不可聞也即不生不化者也皆非有無所<lb/>
　可言也<lb/>
列子曰天地無全功聖人無全能萬物無全用列子雖<lb/>
　能御風而行乃清虚之功其於道則未也物物皆全<lb/>
　心心皆全列子知異而不知同不知一以貫之之妙<lb/>
聖學之不傳學者之過也學者之過在於不求之心而<lb/>
<pb n="KR4d0254_WYG_014-21b"/>
　求之名也此心之中孝弟忠信仁義禮智萬善畢備<lb/>
　惟所欲用無非大道其見於事親則謂之孝見於從<lb/>
　兄則謂之弟見於事君則謂之忠見於朋友則謂之<lb/>
　信居家而見於夫婦則謂倡隨居郷而見於長㓜則<lb/>
　為有序是心之發雖紛紜萬殊而非萬殊也一氣運<lb/>
　而為四時其始逹謂之春盛長謂之夏肅殺謂之秋<lb/>
　冬時雖四而氣一也欽明文思一堯也温良恭儉一<lb/>
　夫子也今夫見孺子入井而怵惕隱惻者仁也及遇<lb/>
<pb n="KR4d0254_WYG_014-22a"/>
　大賔則又陞䧏揖遜而為禮此時也豈一人而二心<lb/>
　也耶嗟乎學者藩以私情蔀以小智絶聖人之大道<lb/>
　昧人心之固有持異端邪説而欲立乎清虚無為之<lb/>
　境吁可傷哉<lb/>
荀卿子言性惡而自背馳聽訟兩詞不同靜聽久之而<lb/>
　真情自露荀卿曰人之性惡其善者偽也其大畧篇<lb/>
　則曰雖桀紂不能去民之好義然而能使其好義不<lb/>
　勝其欲利也夫不能去民之好義則人性之本善騐<lb/>
<pb n="KR4d0254_WYG_014-22b"/>
　矣<hi>見訓語</hi>
先生問汲古曾看老莊之書否汲古對云老莊非聖之<lb/>
　書多害道特以聲律為習不容盡廢因問道體至大<lb/>
　何所不該老子四大之説似亦支離先生曰三才無<lb/>
　二道老子却裂而四之如言人法地地法天天法道<lb/>
　道法自然尤為誣言意説瑕病尤多以他語驗之不<lb/>
　可謂無得於道惟其有蔽故猶有未盡<lb/>
汲古問老子言禮者忠信之薄而亂之首是不知其禮<lb/>
<pb n="KR4d0254_WYG_014-23a"/>
　矣而家語乃云夫子聞其通禮樂之原而往師之又<lb/>
　云問禮於老𣆀先生曰聖人無常師師其是不師其<lb/>
　非也先生曰師者所以傳道也道非自外至所以啓<lb/>
　吾心之所自有也教者豈能於學者所自有之外别<lb/>
　取一物而教之耶亦使之復其所固有爾若使之不<lb/>
　由其誠則所教者皆外物無與學者事也故記曰今<lb/>
　之教者使人不由其誠教人不盡其材汲古嘗見張<lb/>
　横渠云不盡材不由誠皆是施之妄也教人至難必<lb/>
<pb n="KR4d0254_WYG_014-23b"/>
　盡其材乃不誤人若曰勉率而為之則豈由誠哉先<lb/>
　生曰是<lb/>
汲古問先儒謂董仲舒云正其誼不謀其利明其道不<lb/>
　計其功此董子所以度越諸子此説如何先生曰董<lb/>
　仲舒學不知道如曰仁義禮智信所當脩飾又曰設<lb/>
　誠於内而致行之此道人心之所自有何以脩飾設<lb/>
　為其不逹大本如此<hi>互見誨語</hi>
　慈湖遺書巻十四<lb/>
</p>
<p>
</p>
  </div>
</body>
</text>
</TEI>
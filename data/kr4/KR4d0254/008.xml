<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖遺書巻八</head>
    <p>
<pb n="KR4d0254_WYG_008-1a"/>
欽定四庫全書<lb/>
　慈湖遺書巻八　　　　宋　楊簡　撰<lb/>
　　家記二<hi>論書詩</hi>
孔安國謂堯安安安天下之當安謂舜允塞信充塞上<lb/>
　下謂天叙有典天次序人之常性謂惟和惟一羣臣<lb/>
　當和一心以事君謂一哉王心能一徳則一心謂王<lb/>
　道平平言辯治陸徳明又婢綿反傳註之謬至於此<lb/>
　極而未有釐而正之者<lb/>
<pb n="KR4d0254_WYG_008-1b"/>
堯典恊和萬邦春秋傳禹會諸侯於塗山執玉帛者萬<lb/>
　國此皆言其大略爾使不滿萬亦可以言萬其不止<lb/>
　於萬或倍萬亦可以言萬猶言萬物物奚止於萬耶<lb/>
　萬民民奚止於萬耶皆舉其大畧而言爾先儒故必<lb/>
　欲整整其所謂萬數釋鄭康成謂尚書州十有二師<lb/>
　者州立十二人爲諸侯師葢百國一師州十二師則<lb/>
　州千二百國也八州九千六百國餘四百國在畿内<lb/>
　則整整恰恰為萬國不少一不多一吁可哂哉其陋<lb/>
<pb n="KR4d0254_WYG_008-2a"/>
　至此公羊說殷三千諸侯周千八百諸侯孝經說亦<lb/>
　云周千八百諸侯此或據古志而言漢博士求其說<lb/>
　而不獲遂為之說曰四海之内九州州方千里建百<lb/>
　里之國三十七十里之國六十五十里之國百有二<lb/>
　十凡二百一十國八州千六百八十國又天子之國<lb/>
　内方百里之國九七十里之國二十有一五十里之<lb/>
　國六十有三凡九十三國合為千七百七十三國以<lb/>
　應周千八百諸侯之成數武王之興不期而會孟津<lb/>
<pb n="KR4d0254_WYG_008-2b"/>
　者八百諸侯康成又遂為謂三有二則殷末千二百<lb/>
　諸侯牽合可笑之状若此類奚可殫舉凡是皆起於<lb/>
　不達道義無所用心故溺情於名數之末寖愚而不<lb/>
　自知又以愚後世使學者弊精神於愚陋之說中則<lb/>
　先儒於是為有罪而予諄諄之辯為不得已彼獨不<lb/>
　思夫諸侯之建不知其所自始人羣生於天地之間<lb/>
　皆有血氣生知不能以無欲欲則争争則闘則傷則<lb/>
　殺其天性之美稍公且正者則足以服其比鄰比鄰<lb/>
<pb n="KR4d0254_WYG_008-3a"/>
　歸之凡百取平焉則五有長十有長百有長千有長<lb/>
　其徳愈大所服愈廣是故有小國之君有大國之君<lb/>
　其為君為長者地醜徳齊莫能相尚其間有聖人出<lb/>
　焉舉天下咸歸服之是為帝為王夫所謂為君為長<lb/>
　者皆諸侯也大小之數多少之數豈得而預定旣弗<lb/>
　克預定矣則又豈能新立法更易之増損之以合王<lb/>
　制所言之數耶雖有更易世代武王克商滅國五十<lb/>
　爾餘率因其舊則周所封建亦不多矣詎能盡更而<lb/>
<pb n="KR4d0254_WYG_008-3b"/>
　易之雖有徳則加地有罪則削地其有功徳者固不<lb/>
　數見有罪者亦不數見則加地削地亦不數見姑因<lb/>
　其舊乃勢之常而漢儒乃為是等等差差不可小有<lb/>
　増損之制亦不思甚矣康成為漢儒宗餘可觀矣此<lb/>
　本不足辯習俗虚文為日乆固不得已少驅井蛙之<lb/>
　惑<lb/>
堯典帝曰疇咨若時登庸益稷帝庸作歌曰勅天之命<lb/>
　惟時惟幾又曰庶頑讒說若不在時尚書率以時為<lb/>
<pb n="KR4d0254_WYG_008-4a"/>
　是葢古語也堯典上無所承忽曰誰乎嗟哉有誰順<lb/>
　是者乎吾将登用之葢時即道也舜之所以光天之<lb/>
　下者此也黎獻之所以有功者此也丹朱反此也禹<lb/>
　荒度土功用此也臯陶祗叙此也祖考以此而来格<lb/>
　群后以此而徳譲鳯凰因此而来百獸以此而舞庶<lb/>
　尹由此而諧勅正天命惟此而已惟此為幾謂為庶<lb/>
　政之㡬葢天地間惟有此道而已三才萬化萬物萬<lb/>
　事萬理皆不出此道得此則吉則治失此則㐫則亂<lb/>
<pb n="KR4d0254_WYG_008-4b"/>
　唐虞君臣朝夕之所謀謨經營無出此道是猶此也<lb/>
　故當時相與詔告惟曰時猶曰此也時即道之異名<lb/>
　此道非言意之所能名後乃取道路無所不通人所<lb/>
　共由之義初無形體之可執至於曰時則尤不滯於<lb/>
　言意妙哉時之為言也非大聖疇能為是言易多曰<lb/>
　此此即時漆雕開亦曰吾斯之未能信是也是音之<lb/>
　輕清者謂道也古罕言道虞夏之際始間言之舜曰<lb/>
　若不在時又曰惟時惟㡬皆所以言道道之為言終<lb/>
<pb n="KR4d0254_WYG_008-5a"/>
　不若時之為義渾然不分事理帝知若時者誠未易<lb/>
　得故問其次誰能順予事者采事也次問事則知時<lb/>
　道也<hi>互見訓語</hi>
堯納舜于大麓烈風雷雨弗迷按孔叢子宰我問及此<lb/>
　孔子曰堯旣得舜歴試諸艱已而納之扵尊顯之官<lb/>
　使大錄萬機之政是故隂陽清和五星来備烈風雷<lb/>
　雨各以其應不有迷錯愆伏明舜之行合扵天也孔<lb/>
　叢子之可疑者不一臯陶謨曰兢兢業業一日二日<lb/>
<pb n="KR4d0254_WYG_008-5b"/>
　萬㡬益稷篇曰安女止帷㡬惟康葢㡬者動之㣲也<lb/>
　後世多事逺不逮唐虞然今朝廷一二日亦安得有<lb/>
　萬事尚不及千百則知唐虞之時所謂萬㡬者指視<lb/>
　聽言動念慮爾此斷斷乎無疑者而此言大錄萬㡬<lb/>
　之政深有疑焉又改麓作録然則堯納舜于大山之<lb/>
　麓使之主祭因名山升于天烈風雷雨弗迷者舜畢<lb/>
　祭而烈風雷雨他所咸迷獨舜所行不迷言百神享<lb/>
　之特佑焉故不迷史記亦云舜入山林川澤暴風雷<lb/>
<pb n="KR4d0254_WYG_008-6a"/>
　雨舜行不迷堯以為聖若謂自舜錄大政而風雨始<lb/>
　不迷錯則堯時迷錯乎後始皇封禪遇暴風雨豈非<lb/>
　神靈示此以為驗乎孔叢子所云疑古好事者託辭<lb/>
　又孔叢子書宰我問禋于六宗孔子曰所宗者六皆<lb/>
　潔祭之也埋少牢于泰昭所以祭時也祖迎扵坎壇<lb/>
　所以祭寒暑也主扵郊宫所以祭日也夜明所以祭<lb/>
　月也幽禜所以祭星也雩禜所以祭水旱也禋于六<lb/>
　宗此之謂也與祭法大畧同祭法首言祭天地即繼<lb/>
<pb n="KR4d0254_WYG_008-6b"/>
　以埋少牢扵泰昭已下夫舜肆類于上帝類者葢類<lb/>
　祭及地日月星之類聚祭而扵文祖之外又禋于三<lb/>
　昭三穆歟古者天下為公惟讓于徳三昭三穆皆有<lb/>
　徳可宗非如三代而下天下為家而傳於子三昭三<lb/>
　穆未必皆宗也若孔叢子所言六宗則舜祭于上帝<lb/>
　不及地而遂及山川無乃不可乎又孔叢子後章謂<lb/>
　孔子欲猫得鼠琴音為之變甚失孔子好生之志此<lb/>
　皆後篇託辭亦猶言堯瞽叟北面朝舜孔子曰扵斯<lb/>
<pb n="KR4d0254_WYG_008-7a"/>
　時也天下殆哉之類乎<lb/>
舜典曰象以典刑者漢書所謂畫衣冠而民不犯也漢<lb/>
　儒去古近宜有所傳後孔安國一人乃更其說曰象<lb/>
　法也法用常刑不越法後儒又因别為說曰象民所<lb/>
　犯輕重而加以常刑皆不明白釋象字不平正象畫<lb/>
　也畫其所犯之典刑于衣冠而恥之而實不刑之且<lb/>
　後世直加之刑猶恐其不革而欲畫衣冠以革之嗚<lb/>
　呼此□世淺丈夫所見乃爾稍致思焉亦何不可今<lb/>
<pb n="KR4d0254_WYG_008-7b"/>
　固有至愚至姦惡而寧甘受杖恥扵示衆豈唐虞之<lb/>
　世而人不恥之歟矧大聖人道化所感動耶矧舜典<lb/>
　此章曰流曰宥曰鞭曰扑曰贖曰𤯝災肆赦皆寛恤<lb/>
　之類惟怙終賊殺者乃刑之此刑乃正之用五刑若<lb/>
　上言象以典刑非畫衣冠則無乃重復乎下言欽哉<lb/>
　惟刑之恤哉則上叙寛恤乃其本㫖<lb/>
舜咨十有二牧曰食哉惟時柔逺能邇惇徳允元而難<lb/>
　任人蠻夷率服民苟無食雖有常性饑困廹之必至<lb/>
<pb n="KR4d0254_WYG_008-8a"/>
　斵喪故舜先食洪範八政一曰食孔子亦曰所重民<lb/>
　食孟子曰救死不贍奚暇治禮義百畝之田勿奪其<lb/>
　時數口之家可以無饑為王道之始農事之不可失<lb/>
　時惟農家知之苟失其時雖種不粒既富而後可以<lb/>
　言教民食足而後可以言徳化欲柔逺必能邇而後<lb/>
　可徳性人所自有書曰惟民生厚因物有遷不隨物<lb/>
　遷則不失其厚是謂惇徳惇徳之言所以勉十有二<lb/>
　牧元即乾元坤元元者道之異名允信也誠也惇徳<lb/>
<pb n="KR4d0254_WYG_008-8b"/>
　之至至扵信其果元是謂允元書曰徳元不失其厚<lb/>
　不因物遷則可謂能邇矣其次又能難於任人以堯<lb/>
　朝而有共工驩兜以四岳而猶薦鯀人之難知如此<lb/>
　孟子曰左右皆曰賢未可也諸大夫皆曰賢未可也<lb/>
　國人皆曰賢然後察之見賢焉然後用之如此任人<lb/>
　必得其賢必能使逺方蠻夷柔服逺者猶服而况扵<lb/>
　近者乎禹曰安女止惟㡬惟康其弼直惟動丕應徯<lb/>
　志止即惇徳允元弼直即難扵任人動應徯志即蠻<lb/>
<pb n="KR4d0254_WYG_008-9a"/>
　夷率服臯陶曰謹厥身脩思永即允元又曰庶明勵<lb/>
　翼即任人故曰邇可逺在兹言乎致治之道在此不<lb/>
　在彼也在邇不在逺也此萬世不可易之通論論治<lb/>
　者無能越之子思論治天下國家亦以脩身為先尊<lb/>
　賢次之後儒亦曰王者之道在脩身任賢而已<hi>見訓</hi>
　<hi>語</hi>
舜命伯夷典禮而告之曰夙夜惟寅直哉惟清何謂也<lb/>
　寅敬者禮之道禮曲折萬状而由道心行之實未甞<lb/>
<pb n="KR4d0254_WYG_008-9b"/>
　曲折故曰直實未甞萬狀故曰清曰直曰清曰寅以<lb/>
　三言明禮之一道後世道不明此等語多莫曉<lb/>
舜命伯夷典禮尚書曰三禮孔安國注云天地人之禮<lb/>
　簡疑三者五字之訛誤歟按尚書多曰五禮其廵狩<lb/>
　脩五禮臯陶曰天叙有典勑我五典五惇哉天秩有<lb/>
　禮自我五禮有庸哉同寅恊恭和衷哉五典之外自<lb/>
　有五禮則吉㓙軍賓嘉見諸周官者是歟且書中文<lb/>
　字非古者不一如汝古必不加水大必不加㸃遜必<lb/>
<pb n="KR4d0254_WYG_008-10a"/>
　不加之時日曷喪本或作害天佑下民作之君作之<lb/>
　師惟其克相上帝寵綏四方有罪無罪予曷敢有越<lb/>
　厥志或作天降下民惟曰其助上帝寵之四方有罪<lb/>
　無罪惟我在昭我周王天休震動或作紹我周王見<lb/>
　休在昔上帝割申勸寧王之徳或作上帝周由觀文<lb/>
　王之徳尚書稱堯文思思者知藏於中深静不露也<lb/>
　稱舜文明明者别賢否凡百敷見于外也故史記曰<lb/>
　天下明徳自虞帝始<lb/>
<pb n="KR4d0254_WYG_008-10b"/>
舜命龍曰朕堲讒說殄行震驚朕師命汝作納言夙夜<lb/>
　出納朕命禹曰予欲出納五言汝聽易大傳曰理財<lb/>
　正辭正辭亦納言之謂此治教之急務而後世不聞<lb/>
　葢五方之民風俗議論容有不同如周大夫原伯魯<lb/>
　不說學閔子騫曰周其亂乎夫必多有是說而後及<lb/>
　其大人此等議論豈可不納之于上而出命以正救<lb/>
　之也周□異端並作魯少正夘行僻而堅言偽而辯<lb/>
　孔子誅之以邪說之足以亂人心也至若任俠輕生<lb/>
<pb n="KR4d0254_WYG_008-11a"/>
　以周人之急有足尚者而敢於犯禁敢扵殺人似義<lb/>
　而非正相師成風肆行無忌此豈一日之積哉上之<lb/>
　人無以救其始稔成其俗古者一道徳以同俗執左<lb/>
　道者有誅周官紏萬民之徳正其行廵問而觀察之<lb/>
　訓方氏誦四方之傳道布而訓之以觀新物三五之<lb/>
　世君人者以左右斯民若有常性為本務故設官分<lb/>
　職出納而正教之奉天命子兆民本職如此叔世官<lb/>
　廢而不修故異說興而莫之止孔子條為政之急務<lb/>
<pb n="KR4d0254_WYG_008-11b"/>
　曰修廢官此其一也秦漢而降君臣安於功利三代<lb/>
　舊政不復修舉而况扵有虞氏之政乎<lb/>
舜曰咨女二十有二人欽哉惟時亮天功夫舜所以咨<lb/>
　命四岳九官十二牧者孰不曰皆人為之功而舜諭<lb/>
　之曰欽哉惟時亮天功時是也亮信也是天也非一<lb/>
　付之自然而不為也盡欽竭力惟無入扵意苟動於<lb/>
　意即私即偏而非道心禮樂刑政一入扵人為則違<lb/>
　道違天即可致患故書曰天叙有典天秩有禮天命<lb/>
<pb n="KR4d0254_WYG_008-12a"/>
　有徳天討有罪箕子曰無有作好遵王之道無有作<lb/>
　惡遵王之路王即天又曰無偏無黨無反無側箕子<lb/>
　能辯之矣孟子曰禹之行水也行其所無事也是謂<lb/>
　帝則是謂帝載由乎此則能懋勉則五品遜五刑明<lb/>
　則直則清直而不温則失此寛而不栗則失此剛而<lb/>
　虐則失此簡而傲則失此讒說殄行皆失此讒說者<lb/>
　似是而非之說以其入乎意也殄行者太過殄絶之<lb/>
　行以其入乎意也孔子訓子張以忠信篤敬立則見<lb/>
<pb n="KR4d0254_WYG_008-12b"/>
　其參於前在輿則見其倚扵衡者天也曾子曰皜皜<lb/>
　者純白無意象即此天也伊尹與湯咸有一徳者天<lb/>
　徳也文王不識不知順帝之則者此也小心翼翼者<lb/>
　此也此心不動則不放逸不慢易不私不偏日用純<lb/>
　純動静無二道三才無二道<lb/>
書曰后克艱厥后臣克艱厥臣猗歟至哉此堯舜禹臯<lb/>
　益相與講論之大㫖而後世君臣徃徃下視此等語<lb/>
　以為特言其淺者耳特言其見扵臨政事者耳必别<lb/>
<pb n="KR4d0254_WYG_008-13a"/>
　有妙者如惟精惟一允執厥中方可為至論吁堯舜<lb/>
　禹臯益有二心乎臨民出政時有一心窮深極㣲時<lb/>
　又一心乎人有二心且不能以為人而可以為堯舜<lb/>
　禹臯益乎精一之論卒於欽謹卒於敬修謂欽謹敬<lb/>
　修又特言其淺者則有淺有深謂之一可乎益曰戒<lb/>
　哉儆戒無虞罔失法度罔遊于佚罔淫于樂又曰無<lb/>
　怠無荒益豈侮其君謂不足以語夫深者而姑以其<lb/>
　淺者告乎臯陶曰謹厥身修又曰無教逸欲又曰兢<lb/>
<pb n="KR4d0254_WYG_008-13b"/>
　兢業業又曰同寅恊㳟何數聖人者無他竒謀偉論<lb/>
　而諄諄惟以戒謹恐懼為首語也於乎堯之所以為<lb/>
　堯舜之所以為舜禹之所以為禹臯陶益之所以為<lb/>
　臯陶益豈非以此心而已乎戒謹恐懼此心存乎放<lb/>
　逸慢易此心存乎知放逸慢易心易失則戒謹恐懼<lb/>
　此心之存可知矣惟得此心者方知此心之出入惟<lb/>
　識此心者方知此心之存不存不識此心者安知之<lb/>
　也不知者胡不於戒謹恐懼時而黙察其所以然乎<lb/>
<pb n="KR4d0254_WYG_008-14a"/>
　方戒謹恐懼時此心放乎不放乎紛擾乎不紛擾乎<lb/>
　有計較乎無計較乎支離乎不支離乎此時之心可<lb/>
　謂堯舜禹臯益之道心矣可謂精一矣可謂中矣可<lb/>
　謂天下之所同然者矣是心也無私好無私惡無私<lb/>
　喜無私怒無私取無私去可謂無偏無黨王道蕩蕩<lb/>
　無反無側王道正直庶政庶事皆建此極設官分職<lb/>
　莫匪爾極粒我烝民莫匪爾極臯陶之刑使恊于中<lb/>
　豈非此極皇建此極而天下之民不恊于極者無是<lb/>
<pb n="KR4d0254_WYG_008-14b"/>
　理也唐虞之所以比屋可封者此也成周之所以人<lb/>
　人有士君子之行者此也謂克艱之語為特其淺近<lb/>
　者遏絶天下後世之良心長後世非僻之心<lb/>
禹曰后克艱厥后臣克艱厥臣政乃乂黎民敏徳舜曰<lb/>
　俞允若兹嘉言罔攸伏野無遺賢萬邦咸寧大哉舜<lb/>
　禹之言其萬世不易之道乎帝王之道初無甚髙難<lb/>
　行之事不過克艱一語而已而遂可致庶政之咸乂<lb/>
　遂可致黎民之速化扵徳可以使野無遺賢可以使<lb/>
<pb n="KR4d0254_WYG_008-15a"/>
　萬邦咸寧其道甚易其功甚大又甚敏然則後世何<lb/>
　憚而不為學士大夫徃徃多歸過於人主而不知過<lb/>
　在扵士大夫之不學也夫人主長於深宫輔而導之<lb/>
　者士大夫而已漢髙以匹夫取天下羣臣以一權利<lb/>
　輔之無足云者張子房亦一時翹楚借箸發難毋立<lb/>
　六國後未害也何至深沮髙帝為善之心叔孫通首<lb/>
　進大猾固不足以輔帝陸賈㡬開帝矣而謂湯武逆<lb/>
　取順守此何等學術而可以事君也孝文欲禪賢有<lb/>
<pb n="KR4d0254_WYG_008-15b"/>
　徳者而不敢專於子有司再請帝再却之又恥扵飭<lb/>
　兵厚衞遂罷衞将軍觀此器度真二帝三王之用心<lb/>
　也賈誼儒者帝所前席五餌鄙詐可恥可賤豈非士<lb/>
　大夫之罪也武帝雖窮奢黷武㡬亡社稷然好儒甚<lb/>
　有嘉唐虞樂商周之心而董仲舒學不知道三䇿所<lb/>
　陳雖皆正言不達大本不能啟導君心固有之善唯<lb/>
　曰仁義禮智信所當脩飭而已不知如何而修飭也<lb/>
　又曰設誠于内而致行之夫誠者人心之所自有何<lb/>
<pb n="KR4d0254_WYG_008-16a"/>
　以設為帝雖多欲而嘉唐虞慕三王之心亦帝之善<lb/>
　心也人心本善因物有遷仲舒誠能因帝之善心順<lb/>
　以啟之達而充之安知帝不可躋之三代之上也申<lb/>
　公力行之言正矣不能如孟子因齊宣易牛之心而<lb/>
　達之扵王道也士大夫誠未可亟歸過扵世主也帝<lb/>
　亦頗恱仲舒之對矣末冊曰條貫靡竟統紀未終情<lb/>
　狀亦可觀矣韓歆之死世咸罪光武光武誠有拒諫<lb/>
　之罪而歆指天畫地亦不敬不克艱矣諸葛亮三國<lb/>
<pb n="KR4d0254_WYG_008-16b"/>
　之英而勸攻劉璋立同姓之婦為后棄義亡禮亮猶<lb/>
　如此則下焉可勿論矣唐房元齡首發亂謀杜如晦<lb/>
　賛决二人熟視巢妃之穢而不言魏徵雖言僅使勿<lb/>
　后三人者尚爾餘又可知馬周史稱王佐九成之諫<lb/>
　卒謂業已成就宋璟堅正矣及明皇悔過璟又導之<lb/>
　使委曲文過士大夫學術如此而遽議人主之難輔<lb/>
　未可也道之不明也我知之矣道在邇而求諸逺事<lb/>
　在易而求之難人心自善人心自明人心自神學士<lb/>
<pb n="KR4d0254_WYG_008-17a"/>
　大夫旣不自知已之心故亦不知人主之心舜禹之<lb/>
　心即是心已是心四海之所同萬古之所同克艱云<lb/>
　者不放逸之謂也不放逸則不昏不昏則本善本明<lb/>
　本神之心無所不通無所不治無所不化此道至易<lb/>
　至簡<hi>見訓語</hi>
簡自以為能稽衆舍己從人矣每見他人多自用簡不<lb/>
　敢自用亦簡自謂能舍己從人意謂如此言亦可矣<lb/>
　一日偶觀大禹謨知舜以克艱稽衆舍己從人不虐<lb/>
<pb n="KR4d0254_WYG_008-17b"/>
　無告不廢困窮惟帝堯能是是謂已不能也三復斯<lb/>
　言不勝歎息舜心冲虚不有己善雖稽衆舍己從人<lb/>
　亦自謂不能嗚呼聖矣舜豈不能稽衆者豈不能捨<lb/>
　已從人豈虐無告豈廢困窮無告常人之所不敢虐<lb/>
　困窮常人之所不忍廢而今也聖人曰已不能嗚呼<lb/>
　聖矣惟舜冲虚如此其至故益賛舜徳自廣運自聖<lb/>
　自神自文自武皇天眷命奄有四海為天下君時簡<lb/>
　年已六十有六平時讀大禹謨未省及此續思曲禮<lb/>
<pb n="KR4d0254_WYG_008-18a"/>
　曰禮聞取扵人不聞取人者稱某人仁某人知某人<lb/>
　孝友之類不敢取人者以㣲有品題之意歟見取扵<lb/>
　人則不可曲禮斯義畧似禹謨<lb/>
益曰罔失法度當哉斯言三五盛際所以人皆有士君<lb/>
　子之行者以法度備具故也後世所以人物衰喪間<lb/>
　有賢者復多闕失以法度大廢故也學問之道雖曰<lb/>
　求放心而已不在扵外貌然外貌斯須不荘不敬即<lb/>
　失其所謂帝則豈有措身扵淫逸非僻之地而曰吾<lb/>
<pb n="KR4d0254_WYG_008-18b"/>
　求放心足矣難哉近丹者必赤近墨者必黒自舜禹<lb/>
　大聖猶有克艱之戒益曰戒哉儆戒無虞罔失法度<lb/>
　又曰罔遊于逸罔淫于樂又曰無怠無荒而後世學<lb/>
　道之士乍有所聞㣲有所覺忽覩髙明廣大徃徃下<lb/>
　視舜禹益所為過矣氣質曾未及古中賢而遽抹略<lb/>
　小節不復退思舜禹益用心之如何多見其不知量<lb/>
　也<hi>見訓語</hi>
唐虞之際六府以養民三事以教民秦漢而降不復聞<lb/>
<pb n="KR4d0254_WYG_008-19a"/>
　三事之教矣大禹謨具言正徳利用厚生為三事而<lb/>
　觧者已不知其說利用言器用之便利厚生言養生<lb/>
　凡民切身日用之事無越斯二者即斯二者而皆有<lb/>
　正徳焉如茅茨瓦器諫造漆器權量均一之類是利<lb/>
　用之有正徳也老者衣帛食肉斑白不負戴扵道路<lb/>
　之類是厚生之有正徳也生民日用非利用則厚生<lb/>
　非厚生則利用今也咸有正徳則斯民耳目之所見<lb/>
　手足之所用心思之所關無非正徳之事不知其所<lb/>
<pb n="KR4d0254_WYG_008-19b"/>
　以然而黙化扵徳矣欲化民而不由三事未見其可<lb/>
　後世為國者大槩兵財而已文物而已教化無聞焉<lb/>
　故三事之說不傳唯晏子曰夫民生厚而用利扵是<lb/>
　乎正徳以福之此稍不失㫖至扵申叔時曰民生厚<lb/>
　而徳正用利而事節則失禹謨之㫖矣無惑乎三事<lb/>
　之教扵今不聞也<lb/>
舜命臯陶曰民恊于中時乃功自後世觀之恊中不恊<lb/>
　中此何等急務也湯誥首曰惟皇上帝降衷于下民<lb/>
<pb n="KR4d0254_WYG_008-20a"/>
　若有恒性克綏厥猷惟后自後世言治者觀之衷為<lb/>
　何物常性又何物所謂綏厥猷者又何如而綏之也<lb/>
　箕子為武王陳洪範曰惟時厥庶民于汝極錫汝保<lb/>
　極自後世觀之極者極至之道也民至愚無知何足<lb/>
　以與此設諭告之彼又安知成王命君陳分政東郊<lb/>
　成周曰時乃罔不變允升于大猷成周殷頑民所遷<lb/>
　頑民淫湎叛怨尤其愚不可訓誨者自後世論之當<lb/>
　棄之絶之而成王方欲使君陳升之于大道自頑民<lb/>
<pb n="KR4d0254_WYG_008-20b"/>
　成王猶期之以大道而况於他乎於戯古先聖王之<lb/>
　所以治其民者乃如此也古先聖王之所以奉天命<lb/>
　為天司牧斯民者乃如此也天能生斯民而不能教<lb/>
　之惟民生厚因物有遷無有以左之右之使無越乎<lb/>
　極無失乎常性則縱所欲往大亂之道也是故有<lb/>
　君焉以代其任謂之天子則天之所以命人君者非<lb/>
　為君者設也天以降衷于民民有之是為常性率此<lb/>
　常性而徃謂之道亦謂之猷又謂之大猷又謂之極<lb/>
<pb n="KR4d0254_WYG_008-21a"/>
　不率此常性以徃則為姦為宄為㓂賊為大亂之道<lb/>
　古先哲王知天之所以命我者在此知民之所以為<lb/>
　治為亂者在此故夫一政一令之出無一不為乎此<lb/>
　曰五禮所以防萬民之偽而教之中曰六樂所以防<lb/>
　萬民之情而教之和曰刑刑者所以使民恊于中曰<lb/>
　政政者所以使民無不正也中和正皆極也故唐虞<lb/>
　三代盛時利用厚生無非正徳禮樂刑政無非大道<lb/>
　左右有民懼民之或失此極也立我烝民莫匪爾極<lb/>
<pb n="KR4d0254_WYG_008-21b"/>
　設官分職以為民極極者常道之異名言天下惟有<lb/>
　此道不可得而加也立政立事莫非此極莫非中正<lb/>
　上自朝廷下達閭里目之所見無非中正之色耳之<lb/>
　所聴無非中正之音身之所履無非中正之行無姦<lb/>
　聲亂色以賊其外無異端邪說以賊其内從容乎大<lb/>
　道之中不勉不強而自有士君子之行比屋之民皆<lb/>
　可封兎罝之夫皆好徳成人有徳小子有造古者何<lb/>
　脩而得此民有良性無以賊之也民之有過有以防<lb/>
<pb n="KR4d0254_WYG_008-22a"/>
　之也後世忿疾民之不馴上之人旣無徳以感動之<lb/>
　乃為一切之政峻令苛法以痛䋲之将以禁民之過<lb/>
　而反毒其良性反作其不肖之心迨夫治之不得則<lb/>
　曰後世之民非唐虞三代之民也世移俗改日就澆<lb/>
　漓刑政已脩而民猶如此亦付之無可奈何而已吁<lb/>
　此豈後世之民果不可比扵三代之民也豈後世之<lb/>
　民果日就澆漓果不可奈何也善夫魏鄭公之言曰<lb/>
　若謂古人淳樸漸致澆漓則至扵今日當悉為鬼魅<lb/>
<pb n="KR4d0254_WYG_008-22b"/>
　矣上之人賊民之良性而疾民性之不良上之人不<lb/>
　善防民之過而忿民之頑田不井民無常産而欲民<lb/>
　之有常心禮樂大壊淫靡輕浮之音淪浹乎民之肌<lb/>
　髓而欲民之不蕩郷不舉里不選不教以徳行道藝<lb/>
　而教以淺薄無用之虚文而欲民之不失徳是日授<lb/>
　之以朱丹而惡其赤也日染之以皂墨而求其不黒<lb/>
　也<hi>見訓語</hi>
少時讀書竊自念古聖人之道髙明廣大不可以心思<lb/>
<pb n="KR4d0254_WYG_008-23a"/>
　不可以意度當寂然不動感而遂通如曰惟精惟一<lb/>
　如曰一徳略見深㫖其他大略曰欽曰敬曰謹曰克<lb/>
　艱曰孜孜兢兢曰典常曰學于古曰奉天曰勤恤殊<lb/>
　未省其實豈聖人姑致其謹循其常而其中固自有<lb/>
　廣大髙明之妙耶豈帝王之治理如此而不及其精<lb/>
　㣲其精㣲不多見於書耶至讀論語亦然惟見孝弟<lb/>
　忠信力行學文平平常語所謂一貫之㫖亦未明白<lb/>
　無隱之誨亦不終告豈聖人不輕出其秘耶何其莫<lb/>
<pb n="KR4d0254_WYG_008-23b"/>
　可曉也及㣲覺後方悟道非心外此心自善此心自<lb/>
　神此心自無所不通心無實體廣大無際日用萬變<lb/>
　誠有變化無窮不識不知之妙而舊習尚熟乗間而<lb/>
　起不無放逸扵是方悟尚書論語所載止合如此放<lb/>
　心之戒果為要害此心㣲動百過隨之此心不動常<lb/>
　一常明欽敬謹戒常妙常一治亂之機在此古道在<lb/>
　此典常在此順此為勤反此為怠順此為恤反此為<lb/>
　虐孝弟忠信乃此心之異名力行學文乃此心之妙<lb/>
<pb n="KR4d0254_WYG_008-24a"/>
　用一貫之誨已詳矣不可更言無隠之誨已詳矣不<lb/>
　可復說萬務錯綜無非大道不安厥止禍亂攸基<hi>見</hi>
　<hi>訓語</hi>
舜戒禹曰敬脩其可願此可願即孟子曰可欲之謂善<lb/>
　夫人之所願欲雖紛紛無窮大槩不出二端善與不<lb/>
　善而已矣其善者可願其不善者不可願善即道心<lb/>
　也即中也即精一者也顧人未之察耳孟子曰雞鳴<lb/>
　而起孳孳為善者舜之徒也雞鳴而起孳孳為利者<lb/>
<pb n="KR4d0254_WYG_008-24b"/>
　跖之徒也欲知舜與跖之分無他利與善之間也徐<lb/>
　行後長服堯之服行堯之行即堯已此外豈復有深<lb/>
　隠不可測識之妙哉即此可願之善自是至中至正<lb/>
　至精至一不可識也不可測也使捨此善而欲求精<lb/>
　隠深㣲不可測識之妙乃非堯舜之道<lb/>
臯陶曰慎厥身脩思永惇叙九族庶明勵翼邇可逺在<lb/>
　兹後世之言治者徃徃率不信以謂後世難治與古<lb/>
　不同治道必不可止扵此烏虖此後世所以終不及<lb/>
<pb n="KR4d0254_WYG_008-25a"/>
　古也慎厥身則治道得矣禹謨所謂克艱政乃乂正<lb/>
　謂此其有所脩當思乆永乆永則為道不永則非道<lb/>
　道即恒性由此恒性悠乆不已斯乃誠實非由外假<lb/>
　其施行則惇叙九族由親及踈親親有殺無非道者<lb/>
　昧者不知以為惇叙九族而已非道也惟聖人知其<lb/>
　為道易曰聖人乆扵其道而天下化成又况庶明皆<lb/>
　賢哲勵翼無怠天子惟治邇而已由邇可以及逺此<lb/>
　理灼然周公作立政惟言王左右常伯常任凖人綴<lb/>
<pb n="KR4d0254_WYG_008-25b"/>
　衣虎賁即庶明之在邇者慎脩思永惇族公已稔言<lb/>
　之矣聖人灼見事理由邇而已不必勞神扵逺逺不<lb/>
　可忘而非所詳也聖人知要後世逐末<hi>見訓語</hi>
先生曰書云兢兢業業一日二日萬㡬如何汲古對云<lb/>
　儆戒萬事之㡬先生曰此說未是㡬㣲也一二日此<lb/>
　心念慮之㣲可言萬也堯舜時太平無事如何一二<lb/>
　日有許多事今朝廷每日敷奏亦不知甚多一二日<lb/>
　斷無萬事<lb/>
<pb n="KR4d0254_WYG_008-26a"/>
臯陶曰無曠庶官天工人其代之葢有當為之事而後<lb/>
　設官然則官奚可虚曠禮樂刑政無非左右斯民使<lb/>
　無失恒性故湯誥曰惟皇上帝降衷于下民若有恒<lb/>
　性克綏厥猷惟后孟子曰放勲曰勞之来之匡之直<lb/>
　之輔之翼之使自得之又從而振徳之周設官分職<lb/>
　以為民極極者大中至正天地人所同之道故庶官<lb/>
　所職所施無非天地有毫釐不與天地相似則為逆<lb/>
　天臯陶既言天叙有典天秩有禮天命有徳天討有<lb/>
<pb n="KR4d0254_WYG_008-26b"/>
　罪所以明其無非天道不可作好不可作惡不可置<lb/>
　毫髪私意扵其間後世庶官能若是乎<lb/>
汲古問書云天叙有典勅我五典五惇哉天秩有禮自<lb/>
　我五禮有庸哉同寅恊恭和衷哉天命有徳五服五<lb/>
　章哉天討有罪五刑五用哉政事懋哉吕東莱云勅<lb/>
　者整齊工夫寅恭是典禮之根源典禮皆本于天惟<lb/>
　君與天為一然後能惇之庸之若不同寅恊恭皆是<lb/>
　虚文賞罰皆不可有我此心常勉勉不已不可有一<lb/>
<pb n="KR4d0254_WYG_008-27a"/>
　毫止息纔有止息有我之心便生便非天心此說如<lb/>
　何先生曰五典者父慈子孝兄良弟弟夫義婦聴長<lb/>
　惠㓜順君仁臣忠不知者謂此五典人所為知者謂<lb/>
　五典皆天叙也叙者有倫理也故親生之膝下孩提<lb/>
　之童無不知愛其親者及其長也無不知敬其兄也<lb/>
　其五典皆人心之所固有固有者天也勅者謹戒之<lb/>
　謂惇者厚也人生本厚因物有遷始失其厚謹戒之<lb/>
　使不失其厚爾五禮謂以吉禮事邦國之鬼神以㓙<lb/>
<pb n="KR4d0254_WYG_008-27b"/>
　禮哀邦國之憂以賔禮親邦國以軍禮同邦國以嘉<lb/>
　禮親萬民庸用也在人能用之此五禮皆人心之所<lb/>
　不能自己者天人一道也寅有敬謹之意五典五禮<lb/>
　行則君臣上下皆敬皆恭衷心也其心皆和同天地<lb/>
　之間一而已五服章彩不同隨其徳之大小而賜之<lb/>
　服惟當乎人心則當乎天心討有罪罪有五等用刑<lb/>
　亦如之必合天下人心則合天心皆不可容一毫之<lb/>
　私懋哉者是勉其無動乎意以行其私也汲古謂聖<lb/>
<pb n="KR4d0254_WYG_008-28a"/>
　人所為未甞不天無毫髪人為五典曰天倫五禮曰<lb/>
　天秩命有徳曰天命討有罪曰天討至于功曰亮天<lb/>
　功民曰視天民招損受益以為天道任官惟賢以代<lb/>
　天工其動静罔不純于天故無為而治者即天心之<lb/>
　無思無為也先生曰是如此<hi>見誨語</hi>
汲古問舜欲觀古人之象命禹作服日月星辰山龍華<lb/>
　蟲繪之扵衣宗彛藻火粉米黼黻繡之扵裳是為十<lb/>
　二章至周則升三辰扵旂而衣五章裳四章是為九<lb/>
<pb n="KR4d0254_WYG_008-28b"/>
　章其取象增損不一而論多不同未明其義先生曰<lb/>
　象服十二章以舜之聖猶未盡明命禹明之禹所明<lb/>
　又不傳扵後後學何敢遽言家語云心服衮職其義<lb/>
　可明人心即道神明廣大無所不通日月星辰皆光<lb/>
　明無思無為而無有不照即此心之虚明光宅天下<lb/>
　山以象静止不動而發生庶物龍以象變化不測而<lb/>
　霈澤博施由是心而發諸禮樂政事煥乎其有文章<lb/>
　則華蟲似矣清明澄蕩蕩難名即水之難扵形容姑<lb/>
<pb n="KR4d0254_WYG_008-29a"/>
　繡以藻則水可見矣火之光照象此心之照用宗廟<lb/>
　之彛尊以其行道致孝米以養人而君心常患乎不<lb/>
　博粉而散之則其惠廣及黼為斧形鐡黒而刃白如<lb/>
　此心之剛斷柔而無剛亦足召亂半白半黒者即天<lb/>
　時之秋冬地之西北二者之間乃乾之次合於天道<lb/>
　非出於人為黻形兩已相背其色半黒半青北黒東<lb/>
　青東北艮位萬物之所成終成始是為冬春之際一<lb/>
　嵗之分象此心之辯察是是非非也衮職如此豈可<lb/>
<pb n="KR4d0254_WYG_008-29b"/>
　不心服之服事也當從事乎斯道也周雖升三辰於<lb/>
　旂其在旂猶在服也九章即十二章之道也道一而<lb/>
　已矣<lb/>
先生觀書<hi>闕</hi>汲古曰出納五言汝聽何如說汲古對曰<lb/>
　孔安國云出納仁義禮智信之言吕東莱云五言樂<lb/>
　之成言者今之三百篇詩是也詩出扵上者為出出<lb/>
　扵下者為納出納作之於樂先生曰此不是東莱之<lb/>
　說五言是五方之言出納即舜命龍作納言又周官<lb/>
<pb n="KR4d0254_WYG_008-30a"/>
　之訓方氏誦四方之傳道正嵗則布而訓四方五方<lb/>
　者幷中國也五方多所傳道者乃其方人士之所習<lb/>
　言之害道者不可不訓而正之也誦其言於朝納也<lb/>
　布而訓五方出也聖人之教民憂國如此後世不復<lb/>
　有出納五言之官矣孔子曰修廢官<lb/>
舜曰庶頑䜛說若不在時侯以明之撻以記之此㣲覺<lb/>
　治之大速故禹有俞哉之言後曰無若丹朱傲亦謂<lb/>
　撻之遽㣲有傲忽庶頑之意意㣲起則浸而至於慢<lb/>
<pb n="KR4d0254_WYG_008-30b"/>
　遊至於敖虐其末流安知其不至於罔水行舟之類<lb/>
　甚言之所以懼舜簡初疑啓呱<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣予弗子惟荒<lb/>
　度土功是惟勤勞扵事而已殆非至精後省所謂㣲<lb/>
　動乎意者亦不過不急於土功而動念于呱呱若此<lb/>
　類而已不動乎意則孰非精一兹未見其粗也<hi>見誨</hi>
　<hi>語</hi>
帝堯光宅天下之光如日月之光無思無為寂然不動<lb/>
　而自足以黙化天下之民自足以黙安天下之民文<lb/>
<pb n="KR4d0254_WYG_008-31a"/>
　王之不識不知而徳化自足以及廣者此光也易言<lb/>
　聖人以神道設教而天下服者此光也謂之神者言<lb/>
　乎其不可以智知不可以力為也然此非於聪明文<lb/>
　思之外復有所謂光也堯之聦明文思非出於人為<lb/>
　非由於造作耳不蔽扵聲而自聰目不蔽於色而自<lb/>
　明聰自無所不聞明自無所不見使胷中㣲有意有<lb/>
　我則外物必得以蔽之惟其無意無我故虚故明故<lb/>
　不得而蔽故無所不通文者自此而發有自然之文<lb/>
<pb n="KR4d0254_WYG_008-31b"/>
　思者以此而思有自然之深智如四時之錯行如日<lb/>
　月之代明無思無為而光被四表格于上下深悟孔<lb/>
　子曰吾有知乎哉無知也則黙悟乎此矣<hi>見訓語</hi>
益稷篇䕫曰戞擊鳴球搏拊琴瑟以詠祖考来格虞賔<lb/>
　在位羣后徳讓下管鼗鼔合止柷敔笙鏞以間鳥獸<lb/>
　蹌蹌簫韶九成鳯凰来儀夔曰於予擊石拊石百獸<lb/>
　率舞庶尹允諧按明堂位言三代之禮樂而擊玉磬<lb/>
　郊特牲言諸侯之僣宫縣擊玉磬孔安國謂球玉磬<lb/>
<pb n="KR4d0254_WYG_008-32a"/>
　簡謂或戞或擊以鳴球玉或搏或拊以鼔琴瑟以此<lb/>
　而詠歌歌永言而聲依永也以人聲為先而球琴瑟<lb/>
　從之故曰以詠是時祭禮初行祖考来至虞賔天子<lb/>
　之後在助祭位羣后徳讓亦以初就位故讓也讓出<lb/>
　扵誠出於徳性也然後堂下之樂管鼗鼔與堂上之<lb/>
　樂合作其一成也止以柷敔仲尼燕居言兩君相見<lb/>
　之禮升歌淸廟下管象舞夏籥序興其次序亦與此<lb/>
　同笙鏞亦堂下之樂驗諸周禮亦然大鐘謂之鏞其<lb/>
<pb n="KR4d0254_WYG_008-32b"/>
　笙鏞之間作也鳥獸蹌蹌然而来至其九成而鳯凰<lb/>
　来儀夔又曰於予之擊拊石磬也百獸率舞庶尹允<lb/>
　諧舜徳格于上下感于神人以暨鳥獸而韶樂和聲<lb/>
　又感動之是以其應敏速非分外事也道未始不一<lb/>
　故也孔安國謂戞擊為柷敔殊未安下言合止柷敔<lb/>
　安國又謂上下合止樂各有柷敔按爾雅所以鼔柷<lb/>
　謂之止則柷所以止樂非合樂安國又謂搏拊者拊<lb/>
　以韋為之實以糠樂記會守拊鼓周禮小師擊拊大<lb/>
<pb n="KR4d0254_WYG_008-33a"/>
　師登歌令奏擊拊而故書附為付則付附拊特未定<lb/>
　也明堂位拊搏玉磬揩擊大琴大瑟則拊搏所以擊<lb/>
　之非器也荀子曰縣一鐘尚拊之大戴禮記曰縣一<lb/>
　磬尚拊然則附或付或拊誠有其器器甚古矣而䕫<lb/>
　曰搏拊琴瑟則拊非器也乃明堂位拊搏擊之謂其<lb/>
　出指曰搏入指曰拊歟世亦曰拊琴而搏其聲搏然<lb/>
　况下言拊石豈韋糠之謂也大戴禮記縣一磬其玉<lb/>
　磬歟鳴球宜尚附韋糠之至甚古䕫偶不言歟抑擊<lb/>
<pb n="KR4d0254_WYG_008-33b"/>
　拊周禮非虞禮歟若此詠歌有附尚於磬則宜居鳴<lb/>
　球之先不宜居後然夔所言乃略舉所作致感應之<lb/>
　效者非備言樂器也人聲玉聲絲聲不及逺故在堂<lb/>
　上今鼓琴不在堂宇則聲大矣此亦可驗<lb/>
簫韶九成何為能使鳯凰来儀擊石拊石何為能使百<lb/>
　獸率舞庶尹允諧帝舜扵是乎作歌曰惟是為㡬㡬<lb/>
　㣲也動之微也是為感動之㡬也猶機焉其發甚微<lb/>
　其應甚逺其道心之微乎其精一之神乎是㡬也可<lb/>
<pb n="KR4d0254_WYG_008-34a"/>
　言而不可見可以畧言而不可以詳言欲知此㡬即<lb/>
　元首之起哉是也即股肱之喜哉是也即百工之熈<lb/>
　哉是也是㡬也為正為中為和為樂為治為熈為敬<lb/>
　為欽為善為一臯陶所謂念哉者此也率作興事謹<lb/>
　乃憲欽哉者此也所謂屢省乃成者此也所謂明所<lb/>
　謂良所謂康者此也所謂叢脞所謂惰所謂墮者非<lb/>
　此也<hi>見訓語</hi>
簡讀伊訓至官刑曰敢有恒舞于宫酣歌于室時謂巫<lb/>
<pb n="KR4d0254_WYG_008-34b"/>
　風敢有殉于貨色恒于遊畋時謂淫風敢有侮聖言<lb/>
　逆忠直逺耆徳比頑童時謂亂風惟兹三風十愆卿<lb/>
　士有一于身家必喪邦君有一于身國必亡臣下不<lb/>
　匡其刑墨具訓于䝉士簡扵是驚念夫今常情庸俗<lb/>
　其恒舞恒歌者亦寡恒畋者亦寡至扵殉貨色者多<lb/>
　矣人徃徃未必知家必喪殉色而喪家者人亦具知<lb/>
　至扵恒遊人固以為非大惡可恕學子習舉業時文<lb/>
　而已輕浮縱逸徃徃戯侮聖言以為有司不以是去<lb/>
<pb n="KR4d0254_WYG_008-35a"/>
　取若夫逆忠直逺耆徳則所至如是逺耆徳則自然<lb/>
　比頑童矣其扵忠告者率不恱甚者繼以怒其於老<lb/>
　成則曰昔之人無聞知縱不誚毁則亦不親狎矣望<lb/>
　望然去之矣乃不知所以喪家者在是可不懼哉可<lb/>
　不戒哉可不深念哉可一讀遂已不書已之所犯于<lb/>
　坐右而日日觀省哉<hi>見訓語</hi>
箕子曰思曰睿睿作聖孔子曰心之精神是謂聖孟子<lb/>
　曰仁人心也後世學者率求道扵心外不悟吾心之<lb/>
<pb n="KR4d0254_WYG_008-35b"/>
　即道也故易大傳曰百姓日用而不知子思亦曰率<lb/>
　性之謂道殆不必言率也性即心心即道道即聖聖<lb/>
　即睿言其本謂之性言其精神思慮謂之心言其天<lb/>
　下莫不共由扵是謂之道皆是物也孩提皆知愛親<lb/>
　及長皆知敬兄不學而能不慮而知非聖乎人惟不<lb/>
　自知故昏故愚孟子有存心養性之說致學者多疑<lb/>
　惑心與性之為二此亦孟子之疵<lb/>
洪範九五福不曰貴者何也皇極之道人所共有欲使<lb/>
<pb n="KR4d0254_WYG_008-36a"/>
　庶民咸于此極則貴有限故不言唐虞之際比屋可<lb/>
　封文王之時成人有徳小子有造豈能使人人貴哉<lb/>
　故六極亦不言賤若夫富則有儉徳者皆可致不貧<lb/>
　之謂富周官序言設官分職以為民極三代而上其<lb/>
　扵民無貴賤無不教<lb/>
康誥曰人有小罪非𤯝乃惟終自作不典式爾有厥罪<lb/>
　小乃不可不殺乃有大罪非終乃惟𤯝災適爾既道<lb/>
　極厥辜時乃不可殺王曰嗚呼封有叙時乃大明服<lb/>
<pb n="KR4d0254_WYG_008-36b"/>
　惟民其勅懋和若有疾惟民其畢棄咎若保赤子惟<lb/>
　民其康乂簡觀書至是又觀首篇言文王明徳慎罸<lb/>
　又憶念舜典𤯝災肆赦怙終賊刑而曰古先聖王之<lb/>
　治天下不得已而用刑皆所以左右斯民使歸于正<lb/>
　今大罪之𤯝災者固上奏而不殺至扵小罪非𤯝終<lb/>
　自作不典式則斷斷乎不殺豈周公之嚴不如後世<lb/>
　之寛哉而舉一世賢士大夫之論咸以為不可行何<lb/>
　也然則賢士大夫當深思周公大舜之㫖夫刑者所<lb/>
<pb n="KR4d0254_WYG_008-37a"/>
　以治民之不善使復扵善爾彼怙終不善則殺之也<lb/>
　宜殺一人而衆人畏憚不敢長惡善心興起者不知<lb/>
　其㡬也否則屏之逺方如疑則赦或罰可也雖然文<lb/>
　王先敬忌明徳家既齊大小之臣無不一于正而後<lb/>
　可以治民不然則亦未可故康誥曰不能厥家人越<lb/>
　厥小臣外正而惟威惟虐乃非徳用乂<lb/>
先儒謂王城與成周為二地簡竊疑其不然紛紛于今<lb/>
　葢本乎孔安國一人之說夫召誥序言成王在豐欲<lb/>
<pb n="KR4d0254_WYG_008-37b"/>
　宅洛邑使召公先相宅洛誥序言召公既相宅周公<lb/>
　徃營成周使来告卜則所謂成周即洛邑王城明矣<lb/>
　而安國乃析為二者葢以周公曰我卜澗水東瀍水<lb/>
　西惟洛食我又卜瀍水東亦惟洛食安國疑此卜二<lb/>
　地遂謂瀍水之東為下都為成周與洛邑王城異自<lb/>
　此說一立而後世諸儒不復審攷遂祖述不已而簡<lb/>
　所以疑其不然者其情狀大體已著于前矣若夫卜<lb/>
　瀍水東亦惟洛食者見龜所食墨亦依洛邑之吉爾<lb/>
<pb n="KR4d0254_WYG_008-38a"/>
　亦之一言眀非二事王扵是拜手稽首以謝周公曰<lb/>
　公不敢不敬天之休来相宅其作周匹休未甞及别<lb/>
　為下都以遷殷頑民之意多士序曰成周既成遷殷<lb/>
　頑民多士亦言于新邑洛又曰今朕作大邑于兹洛<lb/>
　畢命亦曰周公毖殷頑民遷于洛邑則洛邑即成周<lb/>
　豈不益明合召誥洛誥多士君陳畢命五篇之序讀<lb/>
　之情狀昭昭又春秋左氏傳言王子朝入于王城沉<lb/>
　周之寶珪于河益驗王城即成周昭二十六年冬十<lb/>
<pb n="KR4d0254_WYG_008-38b"/>
　一月王子朝奔楚敬王入於成周甲戍盟于襄宫十<lb/>
　二月王入於莊宫按昭二十三年王子朝入于王城<lb/>
　秋七月鄩羅納諸莊宫則荘宫在王城中則成周即<lb/>
　王城又明矣宗廟宜在王城事理益著又况敬王微<lb/>
　弱既告于晉合諸侯以修所居之城矣又豈能營宗<lb/>
　廟宫室郊社百司庶府賔館耶則益驗成周即王城<lb/>
　非獨指瀍水之東益明左氏率好更辭既曰王城又<lb/>
　曰成周乃其屬辭常法又孔頴達正義扵王城言今<lb/>
<pb n="KR4d0254_WYG_008-39a"/>
　基址可驗而瀍水之東不言有基址可驗節節可審<lb/>
　知成周與王城非異也<lb/>
周公既復政厥辟乃拜手稽首告王以立政之至要首<lb/>
　曰王左右常伯常任凖人綴衣虎賁忽良乆而後歎<lb/>
　曰嗚呼休兹知恤鮮哉休者歎美之辭謂夫兹乃致<lb/>
　治之至要而后王知以此為憂恤而深慮之者亦鮮<lb/>
　矣嗚呼兹誠立政之機要雖四海之廣夷狄之逺其<lb/>
　治亂其叛服盡由於此王者誠能竭心盡情精擇左<lb/>
<pb n="KR4d0254_WYG_008-39b"/>
　右大臣與夫親信近臣皆得其人如滌水之源其流<lb/>
　𣲖不足慮矣如培木之本其枝葉無所患矣用力少<lb/>
　而取効多其機甚近而其應甚逺豈不要且妙哉所<lb/>
　謂休者以此雖然使自古世主皆知此為要皆知此<lb/>
　為急皆能恐懼深憂詳察則必得其人必致治安不<lb/>
　復有亂亡之禍夏可以長有天下商不得而代之商<lb/>
　可以長有天下周不得而代之惟其知以為憂者寡<lb/>
　也故周公首以戒成王恐王心之忽乎此也伯長也<lb/>
<pb n="KR4d0254_WYG_008-40a"/>
　王左右伯長之官大臣也任信任也居王左右王所<lb/>
　信任之官近臣也既為長伯既所信任必得大賢始<lb/>
　居其職既為大賢不可輙易當常居其位故曰常伯<lb/>
　常任至扵凖人典司法則亦可以次賢為之亦貴乆<lb/>
　任而其體稍降其人易得不必以常為名綴衣掌帟<lb/>
　幕小臣虎賁持㦸屏衛之士言至此則凡在朝列與<lb/>
　夫侍御僕從葢盡舉之矣然亦不過王左右之所親<lb/>
　近此誠可謂灼知立政之要領矣豈有大臣近臣皆<lb/>
<pb n="KR4d0254_WYG_008-40b"/>
　大賢而其保任逺臣有不可信者乎豈有朝廷既治<lb/>
　而外治有不舉者乎豈有侍御僕從罔匪正人而王<lb/>
　心有不善者乎王心既善大臣近臣又皆善而逺臣<lb/>
　有不善乎世主豈不知大臣近臣之不可不擇而周<lb/>
　公深有慮於成王者葢略知所擇則所擇不精深憂<lb/>
　深慮則所擇必精苟非明哲之主徃徃忽於其近勞<lb/>
　神於逺且一意於擇近臣猶慮其或差而况勞思於<lb/>
　耳目所不及之地難哉好詳而不好要必至於兩失<lb/>
<pb n="KR4d0254_WYG_008-41a"/>
　好要而不好詳必可以兩得是故惟明王好要以擇<lb/>
　近臣為憂知天下安危治亂盡在此則不敢以其違<lb/>
　已而惡之不敢以其從已而樂之衆好必察衆惡必<lb/>
　察虚中静觀既視所以又觀所由又察所安安者其<lb/>
　乆也惟深慮乆察則雖有深姦隱情乆而自露歴觀<lb/>
　自古亂亡之君大率以人違已而疏從已而親故賢<lb/>
　者常逺不肖者常近而亂亡隨之雖中材之主苟知<lb/>
　安危治亂惟在近臣深憂精察自然不敢輕易以從<lb/>
<pb n="KR4d0254_WYG_008-41b"/>
　違為用舍周公大聖人灼見治亂之機在於知恤而<lb/>
　已矣故深致其意特異其辭以啓成王難者曰舜闢<lb/>
　四門明四目達四聰四方萬里之情要使盡達於上<lb/>
　亦當察逺臣之賢否而兹止以左右為言殆亦不可<lb/>
　徧也曰逺情誠不可以不通此謂通逺情非謂擇逺<lb/>
　臣選擇逺臣責之于近臣而已逺臣之罪近臣之罪<lb/>
　明主之所深慮者在左右而已周公致戒誠為切的<lb/>
　<hi>見訓語</hi>
<pb n="KR4d0254_WYG_008-42a"/>
先生謂汲古曰周公若曰拜手稽首告嗣天子王矣用<lb/>
　咸戒于王曰王左右常伯常任凖人綴衣虎賁周公<lb/>
　曰嗚呼休兹知恤鮮哉此說如何汲古對曰成王繼<lb/>
　統周公攝政故致敬而告之曰嗣王代天作子非可<lb/>
　輕也羣臣因公之言咸進戒于王則謂王左右之臣<lb/>
　皆不可以非其人周公遂歎曰當此太平休美之時<lb/>
　而知憂此者鮮汲古因又問如常伯常任凖人綴衣<lb/>
　虎賁與嗚呼休兹說者多不同敬求其誨先生曰伯<lb/>
<pb n="KR4d0254_WYG_008-42b"/>
　長也謂六官之長及三公當常乆其任故曰常伯其<lb/>
　次在王左右常任事之人曰常任其在左右司法度<lb/>
　凖則之人曰凖人庶職之繁言之不盡遽言綴衣虎<lb/>
　賁之微則其間在左右之職盡舉之矣綴衣掌帷幄<lb/>
　下士顧命出綴衣于庭虎賁謂虎士八百人掌先後<lb/>
　王周公發歎而曰休者以前言之甚美也葢治道不<lb/>
　逺近在王之左右左右苟得其人則君徳烏得而不<lb/>
　正曰兹者公指所言左右之臣也今人言亦有此類<lb/>
<pb n="KR4d0254_WYG_008-43a"/>
　休絶句兹亦絶句謂治要在此然知以此為憂恤者<lb/>
　鮮使人君能憂慮乎左右之臣則不肖無自而入有<lb/>
　治而無亂有安而無危聖人之言非不切至後世君<lb/>
　臣如醉如夢故胎禍扵無窮<hi>見訓語</hi>
世儒之言果斷惟曰處事當決無疑滯葢誤解周官惟<lb/>
　克果斷乃罔後艱之語周官葢言功崇惟志業廣惟<lb/>
　勤繼曰惟克果斷所以賛言志勤戒毋悠悠當如舜<lb/>
　若決江河沛然莫之能禦也謂夫知之已審見之已<lb/>
<pb n="KR4d0254_WYG_008-43b"/>
　明而又悠悠不勇進則不可非謂見未明知未審冒<lb/>
　然勇徃也後儒所謂果斷乃此類耳異哉觀古書不<lb/>
　達其㫖惟就已說既誤已又誤人謬以千里夫知已<lb/>
　審見已明尚當詢謀况於未明未審而遽果斷哉簡<lb/>
　深慮世說乆固遺禍無窮敢敬指周官上文以證<hi>見</hi>
　<hi>訓語</hi>
書首言堯典舜典典常也舜曰惟精惟一一亦常也仲<lb/>
　虺之稱湯曰率厥典又曰謹厥終惟其始所以勉之<lb/>
<pb n="KR4d0254_WYG_008-44a"/>
　常也咸有一徳一篇伊尹所以丁寧訓諭太甲曰常<lb/>
　厥徳曰一徳惟常故一惟一故常又曰終始惟一時<lb/>
　乃日新又曰協于克一傅說告髙宗曰念終始典于<lb/>
　學洪範曰皇極之敷言是彜是訓彛常也夫以皇極<lb/>
　之道箕子為武王諄諄言之者乃在于彛之一言則<lb/>
　常道之為道大矣成王命微子亦曰率由典常誥康<lb/>
　叔又曰勿替敬典命蔡仲曰率乃祖文王之彛訓周<lb/>
　官曰其爾典常作之師嗚呼古聖賢所以立徳所以<lb/>
<pb n="KR4d0254_WYG_008-44b"/>
　出治無他竒巧所以每相誨告率不過典常之道自<lb/>
　經學觀古聖人之道徳事業當有髙深竒異之論而<lb/>
　書之所載惟曰常道豈古聖賢未肯盡剖胷中之秘<lb/>
　而政事之外復有精微之㫖哉是不然孔安國不知道<lb/>
　裂而殊之故以三墳為大道五典為常道不常何以<lb/>
　為道不一何以為道道心惟微本精本一人心即道<lb/>
　心心本常故合乎天下之公心而為政為事則其政<lb/>
　可以常立其事可以常行不合乎天下之公心而為<lb/>
<pb n="KR4d0254_WYG_008-45a"/>
　政為事則其政不可以常立其事不可以常行箕子<lb/>
　曰無偏無頗遵王之義無有作好遵王之道無有作<lb/>
　惡遵王之路無偏無黨王道蕩蕩無黨無偏王道平<lb/>
　平蕩蕩平平之道即常道也無深無竒不怪不異平<lb/>
　夷簡易而天下之道無越乎此由古到今有失此常<lb/>
　典平夷之道而能有濟者未之前聞也<lb/>
漢孔安國謂魯共王壊孔子舊宅欲廣其居扵壁中得<lb/>
　先人所藏古文虞夏商周之書及傳論語孝經劉歆<lb/>
<pb n="KR4d0254_WYG_008-45b"/>
　謂孔壁中得逸禮有三十九書十六篇有又也即朞<lb/>
　三百有六旬有六日之有也時世已有魯淹中所出<lb/>
　之禮世謂之禮古經者七十篇文與孔壁之禮相似<lb/>
　而又多三十九篇故曰有世所未見故曰逸亦猶世<lb/>
　已有伏生之書與孔壁之書文相似而又多此逸篇<lb/>
　之書非孔壁中止有此篇數也自大小戴已集此儀<lb/>
　禮劉向别録亦見之向歆父子之校書秘府備見古<lb/>
　文漢藝文志亦謂孔壁中得古文尚書禮記禮記者<lb/>
<pb n="KR4d0254_WYG_008-46a"/>
　有禮又有記也即孔安國所謂傳藝文志又謂之古<lb/>
　經五十六巻經七十篇記百三十一篇後又謂禮古<lb/>
　經者出於魯淹中及孔氏學七十篇文相似多三十<lb/>
　九篇葢世尊尚之故曰經實古傳<lb/>
子曰詩三百一言以蔽之曰思無邪學者觀此徃徃竊<lb/>
　疑三百篇當復有深義恐不止此不然則聖言所謂<lb/>
　無邪必非常情所謂無邪是不然聖言坦夷無勞穿<lb/>
　鑿無邪者無邪而已矣正而已矣無越乎常情所云<lb/>
<pb n="KR4d0254_WYG_008-46b"/>
　但未明乎本心者不知此不信此知此信此則易直<lb/>
　子諒之心油然而生生則惡可已惡可已則不知手<lb/>
　之舞之足之蹈之有正而無邪有善而無惡有誠慤<lb/>
　而無詐偽有純而無雜有一而無二三讀周南召南<lb/>
　必不面牆以興以觀以羣以怨無非正用不勞勉強<lb/>
　不假操持怡然自然所至皆妙人能知徐行後長之<lb/>
　心即堯舜之心則知之矣知乍見孺子将入井皆有<lb/>
　怵惕惻隠之心即仁者之心則知之矣此心人所自<lb/>
<pb n="KR4d0254_WYG_008-47a"/>
　有故三百篇或出于賤夫婦人所為聖人取焉取其<lb/>
　良心之所發也至于今千載之下取而誦之猶足以<lb/>
　興起也故曰興於詩<lb/>
孔子曰詩三百一言以蔽之曰思無邪又曰興於詩又<lb/>
　曰人而不為周南召南其猶正牆面而立也與思無<lb/>
　邪即興興則不面牆一㫖也自孔子夢奠於兩楹之<lb/>
　間日至月至者相繼淪没孰有知此㫖者此㫖非子<lb/>
　夏所能知也子夏子張子游以有若似聖人欲以所<lb/>
<pb n="KR4d0254_WYG_008-47b"/>
　事孔子事之強曾子曾子獨不可曰江漢以濯之秋<lb/>
　陽以暴之皜皜乎不可尚已曽子則知無邪之㫖矣<lb/>
　子夏使西河之民疑其扵夫子其與無邪之㫖乖矣<lb/>
　思無邪一語孔門諸賢盡聞之後世學者亦盡聞之<lb/>
　而簡謂曽子則知之餘難其人何也斯事至易至簡<lb/>
　如輿薪置其前而人自不見如鐘鼔震其旁而人自<lb/>
　不聞如目不見睫以其太近如玉在其懐中而終日<lb/>
　奔走索諸外詩三百篇多小夫賤婦所為忽然有感<lb/>
<pb n="KR4d0254_WYG_008-48a"/>
　扵中發於聲有所諷有所美雖今之愚夫愚婦亦有<lb/>
　忽諷忽美之言苟成章句苟非邪僻亦古之詩夫豈<lb/>
　難知惟此無邪之思人皆知之而不自知起不知其<lb/>
　所自用不知其所以終不知其所歸此思與天地同<lb/>
　變化此思與日月同運行故孔子曰夫孝天之經地<lb/>
　之義又曰禮本於大一分而為天地轉而為隂陽變<lb/>
　而為四時列而為鬼神又曰哀樂相生正明目而視<lb/>
　之不可得而見也傾耳而聽之不可得而聞也一㫖<lb/>
<pb n="KR4d0254_WYG_008-48b"/>
　也今夫所謂毛詩序者是奚知此㫖求諸詩而無說<lb/>
　無說而必求其說故委曲遷就意度穿鑿殊可歎笑<lb/>
　孔子曰關雎樂而不淫哀而不傷此言關雎之音也<lb/>
　非言關雎之詩也為序者不得其說而謂關雎樂得<lb/>
　淑女以配君子憂在進賢不淫其色哀窈窕思賢才<lb/>
　而無傷善之心今取關雎之詩讀之殊無哀窈窕無<lb/>
　傷善之心之意樛木之逮下意指君子故曰樂只君<lb/>
　子而序言后妃桃夭言昏姻夫婦之正序者無得乎<lb/>
<pb n="KR4d0254_WYG_008-49a"/>
　正之㫖必推本諸后妃之不妬忌鵲巢之詩初無國<lb/>
　君積行累功之意而序言國君積行累功甚者至於<lb/>
　何彼穠矣之詩初無車服不繫其夫下王后一等猶<lb/>
　執婦道以成肅雍之徳之情而序推而詳言之葢為<lb/>
　序者不知孔子所刪之㫖不知無邪之道見詩辭平<lb/>
　常無說意聖人取此必有深義故穿鑿遷就委曲增<lb/>
　益雖傍依禮義粲然典雅之文而孔子之本㫖亡矣<lb/>
　毛氏之學自言子夏所傳而史氏又謂衛宏作序自<lb/>
<pb n="KR4d0254_WYG_008-49b"/>
　子夏不得其門而入而况毛萇衛宏之徒歟子夏之<lb/>
　失未必至如此甚葢毛衛從而益之序本曰義先儒<lb/>
　謂衆篇之義合編者謂今之所謂序者也猶未冠諸<lb/>
　各詩之首後儒離而冠之學者見序而不見詩詩之<lb/>
　有序如日月之有雲如鑑之有塵學者愈面牆矣今<lb/>
　序文亦不必盡廢削其大贅者與其害扵道者置諸<lb/>
　其末毋冠諸首或可也觀詩者既釋訓詁即咏歌之<lb/>
　自足以興起良心雖不省其為何世何人所作而已<lb/>
<pb n="KR4d0254_WYG_008-50a"/>
　剖破正面之牆矣其通達也孰禦昔者舜命禹亦昌<lb/>
　言禹拜曰都帝予何言予思日孜孜夫都美辭也既<lb/>
　自以所言為美而又曰予何言予思日孜孜爾故臯<lb/>
　陶吁歎而問曰如何禹曰洪水滔天浩浩懐山襄陵<lb/>
　下民昬墊予乗四載隨山刋木暨益奏庶鮮食予決<lb/>
　九川距四海濬畎澮距川暨稷播奏庶艱食鮮食懋<lb/>
　遷有無化居烝民乃粒萬邦作乂自或者觀禹斯言<lb/>
　無說也無義之可索也而臯陶曰俞師女昌言嗚呼<lb/>
<pb n="KR4d0254_WYG_008-50b"/>
　至哉惟禹能言惟舜臯陶能聽能知學者知此則知<lb/>
　思無邪之㫖則知易書禮樂春秋之㫖則知天地四<lb/>
　時鬼神萬物之㫖則知萬世千聖之㫖<hi>見訓語</hi>
孔子刪詩三百篇未甞作序惟以一言蔽之曰思無邪<lb/>
　簡取詩永歌之不勝和樂融暢如造化發育醇然粹<lb/>
　然不知天地之在彼萬之不齊也不知其所始不知<lb/>
　其所終也嗚呼至矣及攷序文大失本㫖如雲翳日<lb/>
　如沙混金詩中無邪之妙自足自全雖不知何世何<lb/>
<pb n="KR4d0254_WYG_008-51a"/>
　人所作無損扵斯妙也况序亦不能盡知其世與其<lb/>
　人其間乖謬良多<lb/>
先生問汲古既醉詩云昭明有融曉此說否汲古對曰<lb/>
　昭即明也融和也既明且和其徳備矣未知是否先<lb/>
　生曰融一也昭明有融是澄然融一<hi>見誨語</hi>
汲古問大雅假樂君子顯顯令徳中庸云嘉樂君子憲<lb/>
　憲令徳詩假音暇却與中庸嘉字不同先生曰假者<lb/>
　嘉音之訛曉此詩否汲古曰顯顯令徳宜民宜人受<lb/>
<pb n="KR4d0254_WYG_008-51b"/>
　祿于天此言王有令徳則民從而天與之是否先生<lb/>
　曰嘉善和樂葢君子之形容徳性之光輝徒樂而非<lb/>
　善固非徳性之樂徒善而無樂亦非徳性之善既嘉<lb/>
　善又和樂徳性之光輝自然而然初非有意于為善<lb/>
　又為樂也此惟有徳者自知而非章句儒所能識也<lb/>
　君子謂王道徳性人所同有惟不昏蔽是謂君子即<lb/>
　嘉樂之容光其令徳已顯著顯顯者令徳之益顯人<lb/>
　猶民也人又足以包諸侯諸臣由此徳性而發無所<lb/>
<pb n="KR4d0254_WYG_008-52a"/>
　不宜無所不通人心亦在是故受祿故天保右之命<lb/>
　之申而延之雖曰自天實自君子之徳性汲古又問<lb/>
　干祿百福是成王求祿于天否先生曰干祿非干求<lb/>
　也千字似干傳之微訛也闕疑則可謂干求則大不<lb/>
　可十百為千千祿百福言其多也願王子孫蕃衍至<lb/>
　于千億穆穆静黙之容皇皇精明尊大之容此亦言<lb/>
　君子之形容徳性之輝光非有心于為静黙為精明<lb/>
　尊大也徳性無思而其容光自然有若是穆穆皇皇<lb/>
<pb n="KR4d0254_WYG_008-52b"/>
　之象也君王通稱宜者善之辭也不愆差不昏忘率<lb/>
　由先王之舊章由徳性而發自不愆不昏自率由舊<lb/>
　章葢自與古先聖王所施所行同也汲古又問威儀<lb/>
　抑抑徳音秩秩無怨無惡率由羣匹如何先生曰威<lb/>
　儀毎每有謙抑之容令徳之音秩秩不已人頌其善<lb/>
　不一而足無怨之者無惡之者匹類也率由群類衆<lb/>
　欲而行無已私也是皆徳性之所發如此先生曰道<lb/>
　無先後小大覺焉者有先後小大汲古曰夫子告子<lb/>
<pb n="KR4d0254_WYG_008-53a"/>
　貢曾子皆一以貫之子貢徒聞而不復問曾子能唯<lb/>
　而不加辯此見聖賢之道無異而覺者有異焉如曾<lb/>
　子與子貢弔季孫之母閽人以君在弗内俱入廏修<lb/>
　容焉子貢先入閽人曰已告矣及曽子入閽人辟之<lb/>
　卿大夫皆辟位公降一等而揖之此非容之謂也其<lb/>
　覺與未覺自見于動容出處如此惟聖人一貫之妙<lb/>
　不可言先生曰聖人循循善誘姑曰一曰貫天地内<lb/>
　外人物有無變化萬狀未始不一不必言貫曾子未<lb/>
<pb n="KR4d0254_WYG_008-53b"/>
　覺始言貫以啓之及既唯旣覺知此心日用無非此<lb/>
　道故與人忠信恕人如已皆此道也子貢則不然億<lb/>
　中方人豈知忠恕夫子屢啓之而終未覺<lb/>
先生曰詩云文王陟降在帝左右如何說汲古謂此只<lb/>
　是天人一理詩曰上天之載無聲無臭儀刑文王天<lb/>
　即文王也又曰不識不知順帝之則文王即天也其<lb/>
　進退升降之間一而已矣先生是汲古因問穆穆文<lb/>
　王於緝熈敬止如何先生曰文王不大聲以色故曰<lb/>
<pb n="KR4d0254_WYG_008-54a"/>
　穆穆緝者緝理於思為微細之間熈有理順之義緝<lb/>
　熈者進退精微之謂進徳之實非思也非為也惟可<lb/>
　以言敬敬非思為也惟可以言止止非思為也寂然<lb/>
　不動感而遂通而不屬于思為所謂不識不知者此<lb/>
　也安女止者此也文王之所謂緝熈者緝熈此也惟<lb/>
　不動乎意不屬乎思為故緝熈融釋猶雪之融於水<lb/>
　猶雲之散於太空其緝熈於思為微細之間融釋於<lb/>
　無思無為之妙如此豈不是美而可歎服哉故曰於<lb/>
<pb n="KR4d0254_WYG_008-54b"/>
　惟其道心不識不知故聲音不大形色亦不大而見<lb/>
　為穆穆也<hi>互見誨語</hi>
　<lb/>
　<lb/>
　<lb/>
　<lb/>
　<lb/>
　慈湖遺書巻八<lb/>
</p>
<p>
</p>
  </div>
</body>
</text>
</TEI>
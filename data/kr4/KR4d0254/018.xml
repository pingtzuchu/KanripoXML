<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖遺書卷十八</head>
    <p>
<pb n="KR4d0254_WYG_018-1a"/>
欽定四庫全書<lb/>
　慈湖遺書卷十八　　　　宋　楊　簡　撰<lb/>
　　炳講師求訓<lb/>
某之行年二十有八也居太學之循理齋時首秋入夜<lb/>
　齋僕以燈至某坐于床思先大夫嘗有訓曰時復反<lb/>
　觀某方反觀忽覺空洞無内外無際畔三才萬物萬<lb/>
　化萬事幽明有無通為一體略無縫罅疇昔意謂萬<lb/>
　象森羅一理貫通而已有象與理之分有一與萬之<lb/>
<pb n="KR4d0254_WYG_018-1b"/>
　異及反觀後所見元來某心體如此廣大天地有象<lb/>
　有形有際畔乃在某無際畔之中易曰範圍天地中<lb/>
　庸曰發育萬物灼然灼然始信人人心量皆如此廣<lb/>
　大孔子曰心之精神是謂聖即逹磨謂從上諸佛惟<lb/>
　以心傳心即心是佛除此心外更無别佛汝問我即<lb/>
　是汝心我答汝即是我心汝若無心如何觧問我我<lb/>
　若無心如何觧答汝觀此益騐即日用平常之心惟<lb/>
　起意為不善用力急改過改即止切母他求故子曰<lb/>
<pb n="KR4d0254_WYG_018-2a"/>
　改而止此心至妙奚庸加損日月星辰即是我四時<lb/>
　寒暑即是我山川人物即是我風雨霜露即是我鳶<lb/>
　飛魚躍無非我如人耳目鼻口手足之不同而實一<lb/>
　人人心如此神妙百姓自日用而不知炳講師作此<lb/>
　表軸求書故書<lb/>
　　恪請書<lb/>
吾鄉日有數語曰吾兩目散日月之光四體動天地之<lb/>
　和歩歩欲風生雲起句句若龍吟鳯鳴其間周還中<lb/>
<pb n="KR4d0254_WYG_018-2b"/>
　規折還中矩珠璣咳唾蘭蕙清芬此豈人力所能為<lb/>
　哉天機妙運道體變通我猶不得而自知人又安得<lb/>
　而詰我<lb/>
　　葉元吉請書<lb/>
臯陶曰兢兢業業孔子發憤忘食為之不厭又曰造次<lb/>
　必於是顛沛必於是<lb/>
　　翁埏之請書<lb/>
孔子曰心之精神是謂聖人皆有是心心皆具此聖百<lb/>
<pb n="KR4d0254_WYG_018-3a"/>
　姓日用而不知耳而况於同邑君子翁彦陽有夷齊<lb/>
　之行非聖乎夫道一而已矣是者是道非者非道百<lb/>
　姓所以不自知者自顧未能無過安敢言聖孔子曰<lb/>
　改而止改過即止無庸他求某甚念人心皆與堯舜<lb/>
　禹湯文武周公孔子同而多不自信故因其曾孫埏<lb/>
　之請書<lb/>
　　書表軸<lb/>
孔子自衞反魯息駕于河梁而觀焉懸水三十仞圜流<lb/>
<pb n="KR4d0254_WYG_018-3b"/>
　九十里魚鱉不能道黿鼉不能居有一丈夫方將厲<lb/>
　之孔子使人並流止之曰此懸水三十仞圜流九十<lb/>
　里魚鱉黿鼉不能居也意者難濟也丈夫不以措意<lb/>
　遂渡而出孔子問之曰巧乎有道術乎所以能入而<lb/>
　出者何也丈夫對曰始吾之入也忠信及吾之出也<lb/>
　亦忠信忠信措吾軀於波流而吾不敢以用私所以<lb/>
　能入而復出也子曰二三子識之水猶可以忠信之<lb/>
　身親之而况於人乎某讀此不勝起敬而歎曰有如<lb/>
<pb n="KR4d0254_WYG_018-4a"/>
　此切至之言先聖許可而諸儒未有表而明之者甚<lb/>
　矣夫道之不明也不惟此章雖孔子主忠信之㫖亦<lb/>
　未聞有發而揮之忠信之為德也至矣乎忠信之心<lb/>
　人皆有之忠信無他竒巧亦無思慮直而行之此正<lb/>
　孔子所謂天下何思何慮者其曰主忠信言乎所謂<lb/>
　主本者忠信而已忠信乃大道之異名而人不悟也<lb/>
　丈夫者得全乎忠信故出入乎波流之中若神使㣲<lb/>
　起計度意慮即私矣即不實直矣忠信之為徳也至<lb/>
<pb n="KR4d0254_WYG_018-4b"/>
　矣乎禹履遺而不取冠掛而不顧淮南子以為禹之<lb/>
　趨時然也陋哉淮南以已度聖不知其誣也孟子曰<lb/>
　禹行其所無事此語近之要之禹之心豈言意之所<lb/>
　能盡禹之心如四時之錯行如日月之代明<lb/>
　　樂平縣學講堂訓<lb/>
按學古字為□□即今孝字一字而兩音固多蓋古所<lb/>
　以□為孝者又為學音于以見古始造字意以謂學<lb/>
　者孝而已矣自孝之外無他道也時有古今道無古<lb/>
<pb n="KR4d0254_WYG_018-5a"/>
　今時有古今性無古今時有古今學無古今於孝之<lb/>
　外復求學是有二道有二性也無乃不可乎夫孝天<lb/>
　之經地之義民之行推而放諸東海而凖推而放諸<lb/>
　西海而凖推而放諸北海而凖以孝事君則忠以孝<lb/>
　事長則順朋友不信非孝戰陳無勇非孝斷一木斬<lb/>
　一獸不以其時非孝仁者仁此義者宜此禮者履此<lb/>
　信者信此樂自順而生刑自反而夫道一而已矣名<lb/>
　雖不同學則無二德惟一動㒺不吉徳二三動㒺不<lb/>
<pb n="KR4d0254_WYG_018-5b"/>
　凶孝弟之至通於神明光於四海無所不通斯乃先<lb/>
　聖一貫之道也<lb/>
　　書遺<hi>闕</hi>文儀<lb/>
蒙飬之功非有覺者莫知今文儀直諒明敏勇於義深<lb/>
　有味乎如愚如蒙蒙飬聖功之㫖文儀殆已覺而未<lb/>
　全無疑可更書前後曲折以告某見病當剗<lb/>
　　書遺桂夢恊<lb/>
夢恊謂心之精神是謂聖此聖人之言何敢不信但學<lb/>
<pb n="KR4d0254_WYG_018-6a"/>
　者所造有淺深某謂道無淺深先聖曰改而止謂改<lb/>
　過即止無庸他求精神虚明安有過失意動過生要<lb/>
　道在不動乎意爾某<lb/>
　　局中祭先聖<lb/>
君臣之義不可廢也仕行其義固某等所當為懼無學<lb/>
　也不學而仕古人耻之某等學不逮古人然有先聖<lb/>
　之訓在㓜而讀之略知趨向矣習是勝非他日不敢<lb/>
　負也敢以敬告<lb/>
<pb n="KR4d0254_WYG_018-6b"/>
　　先師<lb/>
學之不可已也自少至老蓋不容一日廢不惟不容一<lb/>
　日廢斯須不可廢也孔門好學先師一人求為孔門<lb/>
　弟子於千百載之下者舎先師吾將焉歸某等誦詩<lb/>
　書久堅此志自今以徃未至於道不敢止也雖曰不<lb/>
　可以政學向也不學及政而始學則所未聞向也學<lb/>
　爲政而不廢學可也敢告先師<lb/>
　　鄒國公<lb/>
<pb n="KR4d0254_WYG_018-7a"/>
惟公器大無近用尋在所直尺不可枉終身王道無有<lb/>
　二説琢而小之萬鍾不受也千載之下此風可以立<lb/>
　人某等雖不肖讀公之書有日矣敢不從公之後<lb/>
　　辭廟文<lb/>
欽惟心之精神是謂聖道發育萬物是謂聖道生天生<lb/>
　地是謂聖道人有死生之殊道無死生之異世有古<lb/>
　今之殊道無古今之異舊有告辭之章道無動静離<lb/>
　合逺無母意母我舉天下萬古神人之心皆若是<lb/>
<pb n="KR4d0254_WYG_018-7b"/>
　　秋祀禹廟<lb/>
某不可思充艱若時精一專欽惟聖帝道光萬世頼之<lb/>
　秋有彛章酌獻豆觴假守攸司恭敬是將神之格斯<lb/>
　其尚饗斯<lb/>
　　晉王右軍祠祝文<lb/>
右軍偃武正論百世不磨字畫累我顧為慙德者所多<lb/>
　後儒罕知治道往往以爼豆之事老生常談而翰墨<lb/>
　瀟洒駿逸之態争覩欣翫𬒮相屬肩相摩今茲鍼羣<lb/>
<pb n="KR4d0254_WYG_018-8a"/>
　子之膏肓障千載之頽波右將軍本𠂻清明當知後<lb/>
　世有四明楊某者發其正情<lb/>
　　唐顔魯公祠祝文<lb/>
魯公臨大節而不可奪發諸心畫莊敏肅括此風可以<lb/>
　立懦夫振叔末今祠而祝之孰不仰之敬之某灼知<lb/>
　其必可以感動吾民之秉彛何日忘之<lb/>
　　邑人求春秋祀董孝君詞<lb/>
夫孝人心之所同天地之所同鬼神之所同徴君用此<lb/>
<pb n="KR4d0254_WYG_018-8b"/>
　心於千載之上吾邑人敬而奉之於千載之下豈惟<lb/>
　邑人敬而奉之一郡之人敬而奉之豈惟一郡之人<lb/>
　敬而奉之際天所覆凡在人倫中者有所不知知則<lb/>
　孰不敬而奉之嗚呼至矣是謂至徳是謂要道是謂<lb/>
　人心之所同惟爾有神惠相之俾某既兹在位永保<lb/>
　所自有之本心以對越明神以對越上帝<lb/>
　　縣學立大隠楊先生石㙜杜先生祠文<lb/>
欽惟道心無古今無淺深堯舜此心禹湯文武此心周<lb/>
<pb n="KR4d0254_WYG_018-9a"/>
　公孔子此心天下萬世同此心惟放逸失之祗敬不<lb/>
　違先生有之故文正范公禮敬之今兹建祠先生清<lb/>
　明何所不照知百世祀之<lb/>
　　諸廟<lb/>
敢以一獻之禮告至於某神惟神之神上與天通下與<lb/>
　地通中與人通通一至神無有二道大道甚夷不容<lb/>
　㣲置意於其間某雖有此心未能無過敢不兢兢孜<lb/>
　孜以保飬吾意必固我之初以敬事神<lb/>
<pb n="KR4d0254_WYG_018-9b"/>
　　土地<lb/>
俗曰土地古曰中霤州縣主社家主中霤某今家於此<lb/>
　依神而居神無大小道通為一上下通天地旁通萬<lb/>
　物神道如此人亦如此某敢不敬修其在人以敬事<lb/>
　神<lb/>
　　祭中霤文<lb/>
維年月日敢敬告于中霤之神竊惟隂陽不測之謂神<lb/>
　妙萬物之謂神視之不見聽之不聞洋洋如在其上如<lb/>
<pb n="KR4d0254_WYG_018-10a"/>
　在其左右之謂神天以是生地以是成人以是誠中<lb/>
　霤以是靈洞觀此機幽明一心爰敬爰祀孰知精祲<lb/>
　尚饗<lb/>
　　饒娥僊聖<lb/>
至孝格天龍震于淵天猶敬之冝世稱賢是廟是享是<lb/>
　崇是仰孝人所同同知所尚某長斯邑首訪而知雖<lb/>
　無舊文當啟新儀一獻為禮神豈需此昭明孝道庸<lb/>
　示百里<lb/>
<pb n="KR4d0254_WYG_018-10b"/>
　　祀社<lb/>
某敢用量幣柔毛剛鬛嘉蔬清酌庶羞致祭于社神惟<lb/>
　神無名惟神無方惟神無為惟神無疆而化而生而<lb/>
　順而行道無二順心無二神禮物攸叙齋明有融不<lb/>
　可度思斯寂斯通<lb/>
　　后土勾龍氏<lb/>
維兹仲春脩祀事於邑社惟神作配載在國典功著水<lb/>
　土平易九州厥德無疆體合匪侔以薦以奠匪度邈<lb/>
<pb n="KR4d0254_WYG_018-11a"/>
　是謂一神即人而神<lb/>
　　稷<lb/>
惟神無名惟神無方惟神無為惟神無疆而化而生百<lb/>
　榖用成庶民用寕是典是興惟兹中虚之誠可以感<lb/>
　通通為無窮<lb/>
　　又<lb/>
維兹仲春恭脩稷祀惟神作配功在稼穡粒我蒸民莫<lb/>
　匪是極頌曰斯文斯文在兹其辭恭其欲儉我其敬<lb/>
<pb n="KR4d0254_WYG_018-11b"/>
　之<lb/>
　　立春祭太皥勾芒文<lb/>
帝出乎震大化兹始邑有彛典令率其屬肅敬以迎有<lb/>
　酌有獻至神感通匪幽匪邈匪異匪合弗可度思<lb/>
　　祭雷師<lb/>
某敢用量幣柔毛剛鬛嘉蔬清酌庶羞致祭于雷師之<lb/>
　神神氣風霆無非至教隠隠谹谹不可攬取莫究厥<lb/>
　始莫窮厥終是謂至神與天地同有動有静有敬有<lb/>
<pb n="KR4d0254_WYG_018-12a"/>
　恭感通於無窮<lb/>
　　祭雨師<lb/>
至哉一氣升而為雲䧏而為雨萬古注焉而不盈萬物<lb/>
　資焉而化生是有至神不可度測不識不知聖曰帝<lb/>
　則<lb/>
　　到任謁社稷<lb/>
准令首謁社稷視壇壝敢敬致釋菜之禮欽惟至神無<lb/>
　體無思無為而無所不通某敢不即無所不通一以<lb/>
<pb n="KR4d0254_WYG_018-12b"/>
　貫之道以有事于社<lb/>
　　到任謁諸廟<lb/>
恭惟至神無所不通某假守于兹祗見祠下敢不即無<lb/>
　所不通之道以有事於爾神<lb/>
　　誄詞<lb/>
禍灾之來惟人自取民愚莫惻良可憫傷大道洞然生<lb/>
　天生地生人及物保合太和本無疵癘情偽兹動為<lb/>
　非為僻為滛為邪於大道大和之中起乖争悖亂之<lb/>
<pb n="KR4d0254_WYG_018-13a"/>
　氣薫蒸流注疫癘斯起今兹禱祈衆心一誠道復見<lb/>
　可以對越上帝可以感通隂陽可以轉乖厲之氣為<lb/>
　大和可以變禍災為福祥即此一誠廣大貫通不可<lb/>
　致誥有此神用不可不信<lb/>
　　祈雨<lb/>
東作方興民田盡稿膏雨雖至猶未通洽深念他時老<lb/>
　稚轉死於溝壑某為此邑之父母不勝痛切惟明神<lb/>
　哀憐之<lb/>
<pb n="KR4d0254_WYG_018-13b"/>
　　謝雨<lb/>
天道非逺不離人心人心匪殊是謂天道本無暌間奚<lb/>
　假和同孰司雨暘之機妙在聲臭之表豈容報謝不<lb/>
　可度思<lb/>
　　祈雨<lb/>
天人一致聖愚一性雨暘一機三才一氣本氣大和安<lb/>
　覩乖厲民物紛紛意欲焚焚忿争奪情偽萬狀為蠧<lb/>
　為蠱為悖為亂感動上下愆錯隂陽豈天之為實人<lb/>
<pb n="KR4d0254_WYG_018-14a"/>
　之咎是用齋禱起民敬心惟敬可以格天惟敬可以<lb/>
　通聖惟敬可以致雨惟敬可以致一人具此敬不敬<lb/>
　斯離敬斯復初不可度思矧可射思<lb/>
　　諸廟祈雨<lb/>
至神至寂曷徃曷來舊章是稽載迎慈像願錫隨軒之<lb/>
　澤終惠望霓之氓<lb/>
東作方興民田就稿一誠共禱雲雨崇朝千里歡顔重<lb/>
　雲劇歛既獲感通之漸曷稽膏霈之期咎在人心固<lb/>
<pb n="KR4d0254_WYG_018-14b"/>
　非天意願憫此改過遷善䆮䆮獲飬成就禮義生於<lb/>
　給足惟大慈錫以沛然之澤<lb/>
　　社稷<lb/>
某以凉徳受此民社而適愆陽靡神不宗蒙降霈澤惟<lb/>
　神無名無方無為無疆化生順行百榖用成兹舉嘗<lb/>
　祀尚惟神之靈雨暘以時以迄于三登<lb/>
　　社<lb/>
某徳未純明雨暘愆舛靡神不宗既蒙應矣而四邑久<lb/>
<pb n="KR4d0254_WYG_018-15a"/>
　稿尚虧一簣冐昧干神惟神無方化生順行益霈其<lb/>
　雱厥後益時以迄于萬斯倉<lb/>
　　稷<lb/>
某以凉德被命受此惟稷有神司我下土幹旋生育無<lb/>
　名無方無為無疆某也有罪而適愆陽神其昭明膏<lb/>
　澤應誠尚惟神之靈以徃為霖百榖用成<lb/>
　　諸廟祈雨<lb/>
某兹以愆陽為災闔郡危懼衆禱䖍䖍應亦累累簷溜<lb/>
<pb n="KR4d0254_WYG_018-15b"/>
　已明忽復告止農事甚急過此無及某德未純某知<lb/>
　罪矣惟神敷惠千里之氓錫以三日之澤生死骨肉<lb/>
　判於旦暮某不勝懇懇禱禱之至<lb/>
　　奉安聖水文<lb/>
某兹迎聖澤闔郡危懼伏惟神龍察此切誠憫此無告<lb/>
　神氣風霆變化刻頃錫以滂然之霖某曷勝懇懇禱<lb/>
　禱顒顒傒傒之至<lb/>
　　海神祠山文<lb/>
<pb n="KR4d0254_WYG_018-16a"/>
天人一致何所不通人違乎天始不一致腹臟生疾頭<lb/>
　目作楚某徳未純政事愆違故雨暘亦愆惟神興慈<lb/>
　運神機霈膏澤惠我有秋使四邑赤子不失乳哺護<lb/>
　飬本有之善某不勝懇禱顒傒之至<lb/>
　　祈雪䟽文<lb/>
敬以一奠之禮致祭于某神竊以時雪未應疫癘間作<lb/>
　致禱舊章所不敢後欽惟此心無逺弗届至神感應<lb/>
　上天同雲載零載積凝和敷瑞某不勝純誠至敬辭<lb/>
<pb n="KR4d0254_WYG_018-16b"/>
　不能喻<lb/>
　　封贈告家廟<lb/>
孝曾孫某謹奉牲禮清酌庶羞祗薦恭惟祖徳流光自<lb/>
　天錫慶啟考妣登秩斯崇某不勝慕仰敢不小心畏<lb/>
　忌思嗣前脩垂裕于後<lb/>
　　受誥告廟<lb/>
介曾孫朝請郎行秘書郎某昨准上㫖除前職今兹拜<lb/>
　誥命又考功增秩皆前世積善流光某敢不兢兢在<lb/>
<pb n="KR4d0254_WYG_018-17a"/>
　時無忝所自尚饗<lb/>
　　冬抵臨安祫享文<lb/>
某進德未純未能寡過叨蒙新命備數學宮兹豈某之<lb/>
　所自至致實惟上帝之遺訓未冺某敢不敬之承之<lb/>
　禮曰大夫士有省於其君則于祫及其髙祖支子不<lb/>
　祭祭必告於宗子某既告於小宗謹以嘉蔬清酌庶<lb/>
　羞用薦祫<lb/>
　　焚黄祝文<lb/>
<pb n="KR4d0254_WYG_018-17b"/>
孝子某敢告考君贈朝散郎妣君贈安人既告于廟更<lb/>
　題神主兹<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>告黄謹以嘉蔬清酌庶羞祗薦墓几欽<lb/>
　惟先德肇本天貺答之滋至未已敢不兢兢恪脩率<lb/>
　迪丕訓庶無墜遺緒<lb/>
　　上元設醮青詞<lb/>
敬以惟皇帝上無思無為無所不在無所不照知有感<lb/>
　斯應不可度思帝降𠂻于民民皆有無思無為無所<lb/>
　不照知之常性惟日用不自知私欲繁興禍災隨之<lb/>
<pb n="KR4d0254_WYG_018-18a"/>
　某雖㣲覺未精未一謬當郡寄政理闕失回祿之禍<lb/>
　災由人興匪天䧏之災咸自取臣不敢不勉惟帝興<lb/>
　慈憫斯宥斯民在塗炭如切臣之肌惟帝興慈憫斯<lb/>
　宥斯<lb/>
　　黙醮青詞<lb/>
欽聞上帝無聲無象無動無静無所不照知未嘗徃未<lb/>
　嘗來有感斯應無所不通流俗謂上帝自天而下設<lb/>
　絹為黄道謂帝行其上至卑至陋不足以事上帝聞<lb/>
<pb n="KR4d0254_WYG_018-18b"/>
　有黙醮之法虚明廣大上帝憫民秉彛惟昏故比改<lb/>
　過滋多加祐啟祥殄災息禍渾融大和不可射度<lb/>
　　禳火青詞<lb/>
臣欽惟上天不可以言而格惟善可以格温民改過遷<lb/>
　善者寢多臣德未純不敢荒怠惟上帝憫斯護斯保<lb/>
　飬而扶持之俾毋罹其災拂亂其所為帝心融明有<lb/>
　感斯應禱斯叩斯不可度斯<lb/>
　　設醮青詞<lb/>
<pb n="KR4d0254_WYG_018-19a"/>
郡郛洊災比屋懐懼民愚積釁匪天劇殃臣德未純無<lb/>
　能昭假敬從輿議恭脩醮禳大道渾融三才共貫有<lb/>
　感斯應保全太和神之格思不可度思<lb/>
　　祈雨青詞<lb/>
虚明愽大三才變化其中雨晹愆違千里危懼以請臣<lb/>
　則有罪德未純明民雖無知性本静止生死骨肉之<lb/>
　機判於今日啜菽飲水之命懸於上穹錫以三日之<lb/>
　霖觧此四邑之急發道中之妙用若有機緘運物表<lb/>
<pb n="KR4d0254_WYG_018-19b"/>
　之神功不動毫髪<lb/>
　　又<lb/>
愆陽為災民則有罪民愚㒺覺宜宥以寛臣覺雖㣲亦<lb/>
　粗安止曷未精一有愧純明臣不可赦尚蒙帝恩衆<lb/>
　禱同䖍累應敷潤未被沛然之澤不勝旦暮之憂千<lb/>
　里嗷嗷一誠懇懇恭脩碧玉太乙醮禮初禱輙應終<lb/>
　日通洽甲乙丙夜如注如傾生死骨肉之恩感深至<lb/>
　骨虚明變化之妙不可度思更祈三日已徃之霖䘚<lb/>
<pb n="KR4d0254_WYG_018-20a"/>
　濟百榖時播之務<lb/>
　　施斛詞㫖<lb/>
敬以大道無形匪動匪静萬古常寂無所不通惟彼迷<lb/>
　途立我我所意興欲滋逐逐戀依沈魂滯魄昬昬莫<lb/>
　知自囚自縳自苦自樂逐味逐臭百趣千垢法食普<lb/>
　供道味静深即味匪味曰深匪深湛然澄淵清明本<lb/>
　心無思無為不識不知<lb/>
　　永嘉季春祈雨碧玉醮青詞後雨作改用<lb/>
<pb n="KR4d0254_WYG_018-20b"/>
三才一致人自愆違久旱衆憂兹焉貢禱累蒙應矣未<lb/>
　至<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>然仰碧玉垂□憫蒼生之無告赦臣知罪之故<lb/>
　取民迁善之新啟醮初筵日庚申而奏夬澤終夕夜<lb/>
　甲乙如傾四邑懽呼拜生死骨肉之大賜九天變化<lb/>
　妙雲行施雨之神功更祈三日已徃之霖䘚濟有榖<lb/>
　時播之務臣無任至感至禱激切屏營之至<lb/>
　　奠余兵侍辭<lb/>
具位楊某敬奉奠予故修史給事侍郎余公靈筵某獲<lb/>
<pb n="KR4d0254_WYG_018-21a"/>
　趨承之日雖無㡬而獲趨承之義無二事職凡百有<lb/>
　請有議温乎其容怡然精粹問答坦夷正直平易尚<lb/>
　未侍容莫識其涯涘瞻顔聽辭疇昨近爾胡為凾報<lb/>
　曰致其事厥明就車心軫疑貳式遣問審天星采墜<lb/>
　縞巾素裘哭于門内衣衾拜履既襲于地退而請庶<lb/>
　㡬平果之制領客固辭有志弗遂遂歸而載惟出辭<lb/>
　寫意為奠為禮幽光如對哭而薦之願願饗是<lb/>
　　㑹奠邑宰鄭令君辭<lb/>
<pb n="KR4d0254_WYG_018-21b"/>
具位某謹奉奠于故令君於乎旱旻垂雨雷動風行而<lb/>
　雲徂矣月明哉生已光照吾邑而旋促西馭之車矣<lb/>
　嬰兒待哺哺及唇隅而奪其母矣隻言单語㣲施略<lb/>
　為已傳誦百里百里士民謂有父母我者至矣於乎<lb/>
　天乎天德好生好生之德既降遽歛而去之殊非天<lb/>
　意蹙額相告不知所謂玉德孚尹令介石不貳英萃<lb/>
　外發姦宄消氣曾未滌龜民已蒙惠如何不淑天星<lb/>
　忽墜良善無依兇狡無忌䞓旌肇銘邑人殄瘁某等<lb/>
<pb n="KR4d0254_WYG_018-22a"/>
　奉奠痛心殞涕<lb/>
　　奠林景初辭<lb/>
具位某使子某敬奉巵酒于故景初林公尊兄親至情<lb/>
　深合并况頻啟胷吐心忱辭罄陳中庸之至不殺之<lb/>
　仁篤實不孚踐之以身天胡困之千苦百辛家徒四<lb/>
　壁甚於憲貧重以不淑遽焉訃聞望哭于室老莫凾<lb/>
　奔使恪奉襯哀𠂻阻申新卜湖濵山旋氣氲就封戒<lb/>
　期胡敢憚勤已整竹輿啟行凌晨雨不少輟冷氣覺<lb/>
<pb n="KR4d0254_WYG_018-22b"/>
　侵盥手以陽悲楚若針甚已不久感冐懼深緘辭以<lb/>
　哭如對靈明<lb/>
　　祭潘叔昌知縣文<lb/>
某追惟向同學舎相過相與篤志實徳務决疑阻厥後<lb/>
　離羣不記何日聚㑹某宦浙右君猶處學僅一再見<lb/>
　自是隔闊泯泯到任於乎念哉叔昌既登科官逰益<lb/>
　南北矧某去國逺關靖䖏向一通問啟讀報帖如對<lb/>
　芝眉紫宇不謂未㡬而忽聞訃南望痛哭道里修阻<lb/>
<pb n="KR4d0254_WYG_018-23a"/>
　衰病居約欲徃而註再拜緘奠薦諸栗主於乎哀哉<lb/>
　與叔昌訣矣於乎哀哉<lb/>
　　祭髙仲圓知丞文<lb/>
同里友楊某望哭再拜以上一奠之禮于故友仲圓髙<lb/>
　子知丞靈前州里之賢有如仲圓萬口稱善忠信正<lb/>
　直德繾綣相去四十里不得時見别去易久兹得行<lb/>
　甫書忽以訃聞於乎哀哉善類淪沒正道寡無哭以<lb/>
　遣奠哀哉於乎<lb/>
<pb n="KR4d0254_WYG_018-23b"/>
　　祭伯兄文<lb/>
介弟具位某謹以清酌羮羞祗薦于伯兄八七府君惟<lb/>
　兄易簀今既周星禮雖有制而忠愛敬日日新又日<lb/>
　新兄靈清明雖千變萬化不可度思寂然如水之清<lb/>
　豈惟某心永欽百世之下凡心光内明者孰不興敬<lb/>
　知嘉定之有人祝辭有盡愛敬終無盡饗<lb/>
　　祭愿禪師文<lb/>
具位楊某敬致一奠于圓寂毒果宗人愿禪師接辭累<lb/>
<pb n="KR4d0254_WYG_018-24a"/>
　累洞見底藴妙藴非藴斯藴無盡相與切磋無如若<lb/>
　何浮雲忽斷碧空無畔斗城老人送奠于逺<lb/>
　　奠安康郡太夫人辭<lb/>
具位楊某謹奉奠于故安康郡太夫人祖筵曰於乎哀<lb/>
　哉道無不明人自不明天地之道為物不二人天地<lb/>
　心三才一致自學子裂坤道於乾元之外置天地於<lb/>
　人心之外而先聖之道始不明於天下雖古烈婦賢<lb/>
　母載在簡䇿人所知敬而道終未明於乎哀哉夫人<lb/>
<pb n="KR4d0254_WYG_018-24b"/>
　淑德懿行某夙昔而不得備知而辱在州里又辱知<lb/>
　於尚書因尚書而獲脩登堂再拜之敬望見榆屈之<lb/>
　光退而得諸親知夫人慱觀古書中秉正徳居既富<lb/>
　且貴人所不敢仰望之地而至樸至儉服有人所不<lb/>
　堪之衣某聞不勝起敬起慕曰夫人之賢行如此又<lb/>
　尚書嘗道其燕侍之言確乎不動於勢利清哉偉哉<lb/>
　今又獲尚書所狀行實啟讀熟複益視其所未知母<lb/>
　儀坤德某灼知其為天地不貳之道徃徃蚩蚩横目<lb/>
<pb n="KR4d0254_WYG_018-25a"/>
　未必咸知就知之不能無疑而某確信之斷斷乎無<lb/>
　疑胡不攷諸易乎日用而不知夫惟不自知是以人<lb/>
　雖有道亦莫之知有奠在筵有銘在旌啇祝讀辭道<lb/>
　由是明尚饗<lb/>
　　奠鄉相慶國太夫辭<lb/>
敬致奠于近故慶國太夫人靈筵其辭曰道以一貫無<lb/>
　所不通其在朝廷其義如此其禮如此其在宗族其<lb/>
　其義如此其禮如此其在州里其義如此其禮如此<lb/>
<pb n="KR4d0254_WYG_018-25b"/>
　一也某等以州里之義為奠為賵致哀敬之禮于慶<lb/>
　國太夫殯前皆用此道恭惟太夫人實以此道孕和<lb/>
　育粹篤生元輔又以此道茂膺錫命備受嘉福某亦<lb/>
　何敢不以此道為祝為辭古奠無辭奠之有辭㡬年<lb/>
　于兹有其舉之於義無違大道在斯至靈清明昭斯<lb/>
　饗斯<lb/>
　　奠馮氏妹詞<lb/>
兄朝散郎主管建昌軍仙都觀某祗奉祖奠于亡妹百<lb/>
<pb n="KR4d0254_WYG_018-26a"/>
　念八娘子某自總角以至於六十不知吾妹性質靈<lb/>
　明不因言而始覺後觀古而黙契比偕甥軰暫寓於<lb/>
　吾室之西偏間得欵話話次始知靈覺天然萬古鮮<lb/>
　<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>士而能覺已足垂芳千世婦而能覺古惟太姒自<lb/>
　兹以降以倬行稱於史固不乏求其内明心通惟龎<lb/>
　氏母子及吾伯姊暨妹而妹乃生而明某所以每歎<lb/>
　其未有與擬靈光溥其無際神用應酬巻舒雲氣亦<lb/>
　猶鏡象参錯來備而澄明瑩然斯靖斯止方謂嫂婦<lb/>
<pb n="KR4d0254_WYG_018-26b"/>
　軰朝夕依邇德意徳言其有薰漬天胡奪吾妹之遽<lb/>
　慟哭不勝再慟莫繼疾作累日中既復常僅能朔哭<lb/>
　今復甚病食損十九<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>尔瘠甚祝告以翼日帷荒就<lb/>
　道矣不可逺送忽哀寫此哀哉痛哉哀痛之極死生<lb/>
　之變其與四時之錯行日月之代明何異吾妹靈光<lb/>
　之妙正如此<lb/>
　　祖奠馮氏姊辭<lb/>
後父弟某謹致祖奠于亡姊百十九安人憶昔世父合<lb/>
<pb n="KR4d0254_WYG_018-27a"/>
　居武康諸姊俱長某軰㓜行男女則别同堂對房旦<lb/>
　旦肅揖歲時奉觴姊雖有行歸寕則常獲依居眷深<lb/>
　愛長日月如車轂俱焉鬢霜三遷數里家道寢艱安<lb/>
　得徒歩數數而登堂昨問姊疾姊猶為興坐榻良久<lb/>
　某請安寢問答清明後聞復強謂福履益其綏將夫<lb/>
　何遽然棄諸孤以行㑹哭家廟為位其旁姊七十某<lb/>
　亦六十二一哭遂疾作踰月未平遽告啟期扶力而<lb/>
　來哀不勝矣欲慟懼其傷生撙哭忍痛執奠涕滂於<lb/>
<pb n="KR4d0254_WYG_018-27b"/>
　乎功哀至情豈一幅之辭可以盡道其中膓<lb/>
　　祖奠姪婦舒氏<lb/>
叔舅某兹祭奠于亡姪婦舒氏就封有期酌酒以告婦<lb/>
　吾友西羙之子來相姪懌旦旦豋堂叙揖時節叙拜<lb/>
　祀事相禮凡百惟肅近懌有覺轉以告婦廼克領㑹<lb/>
　且曰特以分嚴有願陳於叔舅之前當益有啟明之<lb/>
　意疾革又覺截不□□於乎哀哉於乎善哉懌復告<lb/>
　某婦秉禮嚴黙符先聖於乎姪有至德善行如此叔<lb/>
<pb n="KR4d0254_WYG_018-28a"/>
　舅未之知廼今知之而遂隔幽明於乎哀哉叔舅朽<lb/>
　質新年六十有六不可冐寒風酌奠以别辭噎莫繼<lb/>
　哀哉哀哉哀哉哀哉<lb/>
　　奠孫甥子方<lb/>
舅某兹致祖奠于故孫甥子方吾甥始以夢中而覺夢<lb/>
　中已拱逹旦猶拱目是心眀逹於日用舅剗餘礙喜<lb/>
　甥之覺妻甥以冡女每每講講切謂甥用力於仁庶<lb/>
　㡬乎仁何夀之促雖有懐中之玉力未續續妻與子<lb/>
<pb n="KR4d0254_WYG_018-28b"/>
　遽環而哭舅拘官守聞訃望哭既歸哭柩日月遄速<lb/>
　今且奠甥老不可慟哭哀哉哀哉哀哉哀哉<lb/>
　　奠曹叔逹<lb/>
哀哉痛哉叔逹叔逹哀哉哀哉叔逹篤志于道晝忘食<lb/>
　夜忘寢踰浹而忽覺二千年來覺者甚無㡬比覺者<lb/>
　雖滋衆而每思念吾黨之士叔逹未嘗不在懐中比<lb/>
　裕甫逺來即訪動静裕甫莫之知適通史使君書崇<lb/>
　儒重道某備言裕甫叔逹之洞逹使君報緘曰叔逹<lb/>
<pb n="KR4d0254_WYG_018-29a"/>
　物故矣哀哉痛哉哀哉痛哉老不能慟望哭敬遣斯<lb/>
　奠哀哉哀哉<lb/>
　　宋楊公伯明封志<lb/>
於乎道非心思言論之所及雖聖人不能強人之明孔<lb/>
　子大聖其所啟明惟顔子三月不違餘則月至日至<lb/>
　當是閔子騫冉伯牛仲弓曾子諸賢餘不能強也他<lb/>
　日子夏子張子㳺以有若似聖人欲以所事孔子事<lb/>
　之曾子曰不可江漢以濯之秋陽以暴之皜皜乎不<lb/>
<pb n="KR4d0254_WYG_018-29b"/>
　可尚已厥後孟子得不學而能之良能寥寥千載無<lb/>
　所考見我宋邵康節程明道至矣而偏象山陸夫子<lb/>
　生而清明某先大夫顛沛而拱如初伯兄諱籌字伯<lb/>
　明晚而頓覺不勉不思云為變化易簀之言曰昔猶<lb/>
　今今猶昔有能覺斯隨意而適於乎斯豈庸衆所能<lb/>
　知時嘉定三年二月庚申夀七十有八月甲申塟于<lb/>
　慈谿縣之石䑓鄉句容村孝順里王嶴先大夫墓左<lb/>
　娶李氏塟同域子恬惟怟慥愉孟女歸顔衮仲歸舒<lb/>
<pb n="KR4d0254_WYG_018-30a"/>
　後一日有覺至晦日又大通於乎子孫皆覺又皆兢<lb/>
　業仁守足以垂名于後載之家傳亦垂不朽奚假誌<lb/>
　銘誠甫其以此紙告於父<lb/>
　　宋慈谿縣孫孝子墓誌銘<lb/>
自古罕知孝之即道奚止不知孝之即道亦不知日用<lb/>
　庸常之即道聖人患斯道之不明曰夫孝天之經地之義<lb/>
　可謂昭白而學者習讀天經地義之言猶䍐逹天經地<lb/>
　義之㫖就闚近似終非本眞孩提無不知愛其親斯<lb/>
<pb n="KR4d0254_WYG_018-30b"/>
　愛不學而能不慮而知斯愛無躰貌不可推其所始<lb/>
　又不可窮其所終百姓日用斯道而不自知不自信<lb/>
　惜哉慈谿之金川鷄鳴山孫孝子文舉名之翰少志<lb/>
　于學孝行著于鄉母疾病且革文舉封體取肝為粥<lb/>
　以進母越夕如辭而醒廼底于寕鄰里以其實上于<lb/>
　縣縣上于州時郡侯嗣秀王聞而異之國大夫人亦<lb/>
　願見命縣勸駕嗣王温顔褒稱將聞于朝文舉曰本<lb/>
　心救他無覬嗣王嘉其誠不奪其志致饋帖叙其事<lb/>
<pb n="KR4d0254_WYG_018-31a"/>
　祖璿左朝議大夫知江隂軍父枱迪功郎處州青田<lb/>
　縣主簿母陸氏封孺人某老矣思妣氏之不復見見<lb/>
　妣氏之家賢婦則如妣氏存焉某既誌舅氏墓兹又<lb/>
　誌舅氏之孫婦墓於乎傷今思昔尚忍言之蔣氏在<lb/>
　母家志趣髙潔來歸外氏敬事舅姑黙符禮經淑質<lb/>
　凝重悉能先見閨門之内進退有度安心澹然不以<lb/>
　處約為耻子女衆多人不堪其憂其心若固有之宗<lb/>
　族敬之家用平和上下無怨克相夫子義訓諸子悉<lb/>
<pb n="KR4d0254_WYG_018-31b"/>
　有成績嘗曰心自坦夷吾何慊乎哉疾甚命子曰吾<lb/>
　其已乎勉其力學清明不亂如此生於紹興丁丑卒<lb/>
　於寳慶乙酉塟于鄞之桃源封孺人子四曰夢祥曰<lb/>
　元凱俱入學請舉升舎曰元哲曰元圭登癸未科修<lb/>
　職郎新婺州司户參軍女三適里世魯文郁李正君<lb/>
　姚鑰孫震亨巽亨夢祥領諸請銘某以外氏之義不<lb/>
　敢辭乃引筆而銘之曰人心即道一貫不二外氏賢<lb/>
　婦慈湖敬誌<lb/>
<pb n="KR4d0254_WYG_018-32a"/>
　　宋翰林醫痊臧公墓誌銘<lb/>
某之外曾王父臧公諱中立本毗陵之無錫人為儒而<lb/>
　通於黄帝岐伯之道樂四明山水而徙焉今六世矣<lb/>
　娶無錫承氏生五男子長諱師心次諱師旦次諱師<lb/>
　顔是為翰林醫候累贈從義郎次諱師文是為某之<lb/>
　外父以文行升上舎貢禮部次諱師臯某自識事已<lb/>
　不及見外王父母矣惟省總角侍母孺人歸外氏猶<lb/>
　及見外伯祖母從義孺人倪氏諸舅環侍朱紫滿前<lb/>
<pb n="KR4d0254_WYG_018-32b"/>
　今妣舅俱亡而諸妗又亡傷今念昔哀動于中比㑹<lb/>
　從妗孺人盧氏塟從表兄属某誌銘從舅醫痊墓并<lb/>
　叙二妗某属卑德下懼莫之任表兄勉諭于再于三<lb/>
　某不得而遜乃退攷其行實已而歎曰正道之不明<lb/>
　於天下也蓋自周衰以迄五代周六官分職皆所以<lb/>
　為民極極者天下極致之道而天官之屬有醫師焉<lb/>
　有疾醫焉蓋上士中士為之古之為士異乎後之為<lb/>
　士古之士以德行道藝後之士大扺以文辭是故品<lb/>
<pb n="KR4d0254_WYG_018-33a"/>
　流之論興而是非之實殽亂夫天下極致之道惟其<lb/>
　是而已矣捨天下公是公非而虚文而侈是無惑乎<lb/>
　後世之風俗日趨於敝而不反古也皇宋舉三代之<lb/>
　遺制建百官一道德而習俗之固猶滯於流品之論<lb/>
　豈其人猶或未有公是之實耶若吾外氏則有公是<lb/>
　之實矣從義之戒子曰疾者之求於我當懐惻隠毋<lb/>
　以利為也違吾言為不孝醫痊諱賔卿字雲叟從義<lb/>
　之仲子也亦急於救物不以貧富貴賤二其心醫有<lb/>
<pb n="KR4d0254_WYG_018-33b"/>
　能而無資公推挽俾盡所長藥必已給報必彼歸其<lb/>
　不嗇不忘如此是非公是之實耶善無大小道無精<lb/>
　粗公和而不同不妄言笑遇事若無所可否至大義<lb/>
　所在則介于召公以謹厚聞于鄉郡太守多所愛重<lb/>
　有故舊罹横逆公憫其無辜思為一言其家忽盛金<lb/>
　帛以請公正色却之曰女以物豢我吾不復為言矣<lb/>
　其妻與子罹拜泣曰今不敢以累清徳卒白其寃後<lb/>
　踵門來謝亦不之納斯固士君子常行而文辭之士<lb/>
<pb n="KR4d0254_WYG_018-34a"/>
　間有不能是又非公是之實耶公孝友儒雅閨門雍<lb/>
　穆初以侍從參奏試翰林院補翰林醫學累轉至醫<lb/>
　痊賜五品服隆興元年六月八日卒夀五十有五明<lb/>
　年十有一月丙申塟于鄞縣桃源鄉之西山萬嶴合<lb/>
　先室盧氏之藏盧氏順事舅姑睦於姒娣内外無間<lb/>
　言紹興十有一年十有一月二十有九日卒夀三十<lb/>
　有六丙寅九月乙酉乃克塟戊寅郊賚贈孺人醫痊<lb/>
　再娶盧氏女弟亦封孺人後賜冠帔孝謹之行如其<lb/>
<pb n="KR4d0254_WYG_018-34b"/>
　女兄壯年孀居遂棄鉛華終身德性澹然人奉之不<lb/>
　喜忤之不怒是非榮辱不以動其心時時誦却除蔽<lb/>
　惑滋成疾趣向髙明又是邪之句一日夢神人告之<lb/>
　曰女夀五十二今以積德延七十六及属纊之夕安<lb/>
　然如寐實慶元三年十有一月二十有五日夀七十<lb/>
　六符神人所告云明年二月甲申合塟于萬<graphic n="KR1245" url="https://raw.githubusercontent.com/kanripo/KR-Gaiji/master/images/KR1245.png" mimeType="image/png"/>子男<lb/>
　三皆儒學長諱泳紹興元年四月二十有三日卒次<lb/>
　諱濟季諱沔淳熈十有五年七月十有二日卒女二<lb/>
<pb n="KR4d0254_WYG_018-35a"/>
　長適承直郎州學教授盧子即從姈之從姪也次適<lb/>
　里士陸檍孫男十有三本植豋紹興四年進士科迪<lb/>
　功郎常州晉陵縣主簿格豋慶元龍進士科迪功郎<lb/>
　新紹興府諸暨縣尉杞楷枱松棫枃柟棫枋枝孫女<lb/>
　五長適贑教授子次適玉牒信郎通夫次適太學生<lb/>
　史彌鞏次適里士舒濤次適里士章德甫曾孫男十<lb/>
　有七元善元謹元吉元慶餘未名女十有五俱未行<lb/>
　不勝含哀起敬而銘曰皇極之敷言是彛是訓道一<lb/>
<pb n="KR4d0254_WYG_018-35b"/>
　以貫孰精而深孰膚而近胡不聞先聖之言曰中庸<lb/>
　之為徳其至矣乎庸常也猗與舅妗德性正順有皇<lb/>
　極焉人毋易之自起遁離之病<lb/>
　　陳夫人墓誌銘<lb/>
夫人陳氏昌陵宗室燕懿王七世孫脩職郎慶元府鄞<lb/>
　縣主簿名師䢼字共甫之妻也慶元二年九月乙巳<lb/>
　夫人以疾卒于鄞之官舎既踰月共甫含哀以告四<lb/>
　明楊某曰嬪年十八歸于師䢼執行婦道相宗事唯<lb/>
<pb n="KR4d0254_WYG_018-36a"/>
　謹和上下嚴内外敬戒無違性行静正不愧屋漏不<lb/>
　悦華餙夙夜服勤至死居人所難堪之貧而安之賔至<lb/>
　質衣治具儉而敬平居樂聞善言動心忍性故氣質<lb/>
　日變以美師䢼貧而多病間歲講學武夷閩浙徃來<lb/>
　二千里或者獻疑納忠咸尼之嬪獨能輔吾志去之<lb/>
　日不為兒女悲惟敬相勉曰願夫子德益進業益脩<lb/>
　瓶無遺粟妾餓死不悔也嘗假館於外閉門課子讀<lb/>
　書餐粥不給非師䢼朋友之饋弗受其父母兄弟招<lb/>
<pb n="KR4d0254_WYG_018-36b"/>
　之宴逰不徃静重有如此是以聞風者樂道其美至<lb/>
　引以相警戒嗚呼今亡矣年止三十六生二男曰希<lb/>
　韺曰希韶二女曰桂曰梅今將以其柩歸十有二月<lb/>
　壬申塟于臨海郡城之東北望海山之原師䢼嘆其<lb/>
　秉志之可嘉悼其降年之不永又愳師䢼或負斯人<lb/>
　之所期也故述其大略以道其失助之悲且屬某銘<lb/>
　其墓某聞其言中心敬生曰有賢婦若是宜書銘曰<lb/>
　世觀夫人若力而為我觀夫人其自有之惟其有之<lb/>
<pb n="KR4d0254_WYG_018-37a"/>
　是以安之斯有斯安豈惟夫人不自知雖百世無能<lb/>
　知<lb/>
　　王德髙墓銘<lb/>
四明慈溪王德髙諱鎬為鄞人後徙慈溪曾祖諱發故<lb/>
　䕫州巫山縣主簿累贈朝散郎祖諱庭芳故朝奉大夫直<lb/>
　秘閣致仕累贈大中大夫考諱基故從政郎潭州長<lb/>
　沙縣丞德髙忠信徳行勢利紛華一不以動其心弱<lb/>
　冠髙與鄉貢繼大學後豋進士科尉江州湖口時歲<lb/>
<pb n="KR4d0254_WYG_018-37b"/>
　不豋郡委偕徳安簿視荒徳髙不憚履畆務寛下户<lb/>
　簿趍郡上目太守怒其减及縣額之半擲於地簿遺<lb/>
　書言使君意叵測徳髙報勉其堅守且以罪自任邑<lb/>
　民不勝感徳既而韓使君入境問父老以邑官之賢<lb/>
　否咸稱尉賢自是邑民之訴于郡者悉以委徳髙徳<lb/>
　髙處决一一惟允無復異辭一日彎卒者獲三捕卒<lb/>
　乃徭人之𨽻于池陽大軍官捕甚急懸賞至千緡是<lb/>
　在法抵死自首則免第賞不行爾遂以卒自首聞於<lb/>
<pb n="KR4d0254_WYG_018-38a"/>
　軍帥三卒遂免死南昌宰不事事即檄徳髙兩易簿<lb/>
　并攝縣比至縣視其囹圄充斥纍于廊廡者纍纍問<lb/>
　之吏則曰是皆負官賦者徳髙曰噫彼繋於此賦何<lb/>
　從出悉召至庭下撫問喻曉與期而遣之吏執謂此<lb/>
　皆頑民一縱不可復追弗聽皆羅拜而去遂相率如<lb/>
　期而輸民訟之久不决者盡為之决遣里正之頑黠<lb/>
　者於期㑹唯謹不敢違德安宰以事被鞫德髙又奉<lb/>
　檄攝邑且俾盡有宰之月給徳髙宻以半遺宰之家<lb/>
<pb n="KR4d0254_WYG_018-38b"/>
　未嘗以語人也湖口丞素相陵徳髙不校暨官滿郡<lb/>
　督過良窘為之極力調䕶以薦舉陞從政郎授建康<lb/>
　溧陽丞以慶典循文林郎覃恩循儒林郎民之訟之<lb/>
　帥漕皆乞送清強官縣丞累年滋蔓曖昧之訟一旦<lb/>
　而平公不可槩舉至有宻詣庭下以手加額再拜而<lb/>
　去者漕使林公枅剛方疾惡所至竦畏始臨治所徳<lb/>
　髙逆諸境一見慰藉甚厚云得政聲於道路即面付<lb/>
　民訟數十帋居亡何得替告歸時已六月漕欲少緩<lb/>
<pb n="KR4d0254_WYG_018-39a"/>
　交割以下半年薦削相處對曰已交事漕悵然徳髙<lb/>
　恬不以為意厥後司糴行都適值積弊之後啇旅不<lb/>
　通徳髙始至即率同官力請于長明示以信酬直必<lb/>
　時無掩阻牙儈必力効誠亦不忍欺衆啇感悗舳艫<lb/>
　輻輳歲糴值百萬不勞而辦考滿以賞循承直郎後<lb/>
　調㑹稽丞年踰六十精力不衰職事益不苟終更奉<lb/>
　祠雖貧而樂親姻交舊宦逹寢多無求無請亷不近<lb/>
　名直不忤物無町畦無縁飾吏能精敏法令明習事<lb/>
<pb n="KR4d0254_WYG_018-39b"/>
　長官如父兄與同僚如朋友久敬不替御胥吏如家<lb/>
　人視部民不啻如赤子御家詳整有法度氣貌方嚴<lb/>
　而即之也温虚心樂善好奬勉後進於人無賢否敬<lb/>
　愛惟均族黨姆姻舅之家或有人所難處苟知之必<lb/>
　忠告善道其人亦多感悟遷善仲子津治詩魁太學<lb/>
　一時流軰推與家世衰落咸属意俄夭折親黨不勝<lb/>
　痛惜德髙雖哭之未嘗過為慼終日危坐凝塵滿席<lb/>
　嘉定六年三月丁未以疾不禄夀七十有九娶孫氏<lb/>
<pb n="KR4d0254_WYG_018-40a"/>
　再娶馮氏四子湜津準瀟女五皆以適人二孫杭桷<lb/>
　女二諸孤將以十有一月丙申奉柩荒塟于慈溪縣<lb/>
　金川鄉施㠗銘曰忠信正直寛裕明寂徳髙有焉莫<lb/>
　匪爾極<lb/>
　　　某不欲從近世出名衘按温彦慱墓誌撰者亦<lb/>
　　　不出名衘孔安國作尚書序不出名里王肅作<lb/>
　　　家語序不出名里某鄉亦不出名衘今知非故<lb/>
　　　改過<lb/>
<pb n="KR4d0254_WYG_018-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慈湖遺書巻十八<lb/>
</p>
<p>
</p>
  </div>
</body>
</text>
</TEI>
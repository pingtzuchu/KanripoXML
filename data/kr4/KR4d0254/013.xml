<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖遺書巻十三</head>
    <p>
<pb n="KR4d0254_WYG_013-1a"/>
欽定四庫全書<lb/>
　慈湖遺書巻十三　　　　宋　楊　簡　撰<lb/>
　　家記七　<hi>論大學中庸</hi>
言有似是而非似深而淺似精而粗足以深入學者之<lb/>
　意其流毒淪肌膚浹骨髓未易遽拔者正以其與學<lb/>
　者心術之病同故合夫學者心術之中其潔清無滓<lb/>
　濁者寡矣孔子誨仲由曰知之為知之不知為不知<lb/>
　學者以不知為知者徃徃如是盖其用力之久積學<lb/>
<pb n="KR4d0254_WYG_013-1b"/>
　之深自以為窮高極遠蔑以加此惟無詰焉詰則必<lb/>
　窮否則好已勝而已矣其中心亦豈能洞焉而無少<lb/>
　留阻自近世二程尊信大學之書而學者靡然從之<lb/>
　伊川固出明道下明道入德矣而尤不能無阻惟不<lb/>
　能無阻故無以識是書之疵大學曰欲治其國者先<lb/>
　齊其家欲齊其家者先脩其身欲脩其身者先正其<lb/>
　心判身與心而離之病已露矣猶未著白至於又曰<lb/>
　欲正其心者先誠其意欲誠其意者先致其知致知<lb/>
<pb n="KR4d0254_WYG_013-2a"/>
　在格物噫何其支也孔子無此言顔曾亦無此言孟<lb/>
　子亦無此言孔子曰忠信曾子曰忠恕孟子亦曰天<lb/>
　下之本在國國之本在家家之本在身而已他日又<lb/>
　曰仁人心也未嘗於心之外起故作意也又曰人之<lb/>
　所不學而能者其良能也所不慮而知者其良知也<lb/>
　又曰而勿正心豈於心之外必誠其意誠意之外又<lb/>
　欲致知致知之外又欲格物哉取人大中至正之心<lb/>
　紛然而鑿之豈不為毒又曰有所恐懼則不得其正<lb/>
<pb n="KR4d0254_WYG_013-2b"/>
　有所好樂則不得其正有所憂患則不得其正孔子<lb/>
　臨事而懼作易者其有憂患好賢樂善何所不可而<lb/>
　惡之也是安知夫恐懼好惡憂患乃正性之變化而<lb/>
　未始或動也又曰心不在焉視而不見聴而不聞食<lb/>
　而不知其味孔子謂心莫知其郷而此必曰在正云<lb/>
　者正意象之凝結孔子所以止絶學者之意者謂是<lb/>
　類也又曰在止於至善夫所謂至善即明徳之别稱<lb/>
　非有二物而又加止於之意禹曰安女止非外加止<lb/>
<pb n="KR4d0254_WYG_013-3a"/>
　於之意也穆穆文王於緝熈敬止渾然圎貫初無心<lb/>
　外作意之態也而大學於是又繼之曰為人君止於<lb/>
　仁為人子止於孝為人父止於慈大禹之安止文王<lb/>
　之敬止豈頑然無用之止哉其見於事親曰孝見於<lb/>
　與子曰慈發於博愛曰仁見於恭曰敬而此曰君止<lb/>
　於仁臣止於敬父止於慈子止於孝何其局而不通<lb/>
　也又曰無所不用其極是又意說也致學於性外積<lb/>
　意而為道異乎子思無入而不自得矣胡不觀箕子<lb/>
<pb n="KR4d0254_WYG_013-3b"/>
　為武王陳洪範乎箕子之言極曰無偏無陂遵王之<lb/>
　義無有作好遵王之道無有作惡遵王之路無偏無<lb/>
　黨王道蕩蕩無黨無偏王道平平無反無側王道正<lb/>
　直論極如箕子誠足以發揮人心之極矣盖人心即<lb/>
　道作好焉始失其道作惡焉始失其道微作意焉輙<lb/>
　偏輙黨始為非道所以明人心之本善所以明起意<lb/>
　之為害而大學之書則不然曰無所不用其極曰止<lb/>
　於至善曰必正其心曰必誠其意反以作意為善反<lb/>
<pb n="KR4d0254_WYG_013-4a"/>
　蔽人心本有之善似是而非也似深而淺也似精而<lb/>
　粗也又曰道盛德至徳可以言至也道不可以言盛<lb/>
　也於道言盛是又積意之所加而非本也又曰知止<lb/>
　而後有定定而後能靜靜而後能安安而後能慮慮<lb/>
　而後能得吁此膏肓之病也道亦曷嘗有淺深有次<lb/>
　第哉淺深次第學者入道自為是不同耳是人也非<lb/>
　道也學者學道奚必一一皆同而欲以律天下萬世<lb/>
　無益於明道而反壅之道無淺深無次第而反裂之<lb/>
<pb n="KR4d0254_WYG_013-4b"/>
　人心自直自一自無他顧作而起之取而鑿之豈特<lb/>
　大學之士不可以是告之雖小學亦不可以是亂之<lb/>
　也小學雖未壯其良心固未斵喪也作是書者固將<lb/>
　以啓佑後學非欲以亂後學而學者讀之愈積其意<lb/>
　愈植其山逕之茅愈喪其正也孔子大聖其啓佑學<lb/>
　者當有造化之功而三千之徒猶尚勤聖人諄諄絶<lb/>
　四之誨有意態者則絶之曰毋意有必如此必不如<lb/>
　此者又絶之曰毋必有固執而不通者絶之曰毋固<lb/>
<pb n="KR4d0254_WYG_013-5a"/>
　其胷中隱然有我者存則又絶之曰毋我如是者不<lb/>
　勝其衆故門弟子總而記之曰子絶四毋意毋必毋<lb/>
　固毋我然則學者難乎脫是四者自古則然而况後<lb/>
　世乎然則無訝乎大學之書盛行于今未聞有指其<lb/>
　疵者不可不論也<lb/>
先生曰某少年不知禮記多非聖人語甚喜大學心有<lb/>
　所忿懥則不得其正一章後因覺却於此章知非知<lb/>
　道者所作夫忿懥則斷不可有至於恐懼若以威武<lb/>
<pb n="KR4d0254_WYG_013-5b"/>
　恐懼則不可或君父震怒而恐懼何不可好樂而好<lb/>
　色好貨則不可若好善好學何不可憂患如為貧而<lb/>
　憂患失而憂則不可若憂其不如舜或憂慮國家則<lb/>
　何不可盖不知道者率求道於寂滅不知日用交錯<lb/>
　無非妙用覺則於日用應酬交錯間自無毫髮非禮<lb/>
　處故大學無子曰者非聖人之言孔子曰心之精神<lb/>
　是謂聖孟子道性善心未始不正何用正其心又何<lb/>
　用誠其意又何須格物<hi>見誨語</hi>
<pb n="KR4d0254_WYG_013-6a"/>
大學曰小人閒居為不善無所不至見君子而後厭然<lb/>
　揜其不善而著其善人之視己如見其肺肝然則何<lb/>
　益矣此謂誠於中形於外故君子必慎其獨也吁作<lb/>
　大學者其學亦陋矣小人情狀如此何足發明慎獨<lb/>
　之學哉苟不如此則遂可以為慎獨乎踈略亦甚矣<lb/>
　學道者固如此乎簡少時不知大學非聖人語甚喜<lb/>
　有所忿懥則不得其正一章後因有覺却於此章知<lb/>
　其非知道者作夫忿懥則斷不可有至於恐懼特不<lb/>
<pb n="KR4d0254_WYG_013-6b"/>
　可屈於威武而恐懼爾或君父震怒而恐懼何不可<lb/>
　好樂而好色好貨則不可若好善好學何不可憂患<lb/>
　而為貧而憂患失而憂則不可若憂道憂國何不可<lb/>
　盖不知道者率求道於寂靜不知日用交錯無非妙<lb/>
　用覺則於日用應酬交錯間自無非禮處故知大學<lb/>
　非聖人之言益可騐者篇端無子曰二字<lb/>
中庸不偏不倚之謂洪範曰無偏無陂無黨無偏子曰<lb/>
　人之過也各於其黨學者往往以中為實體而致意<lb/>
<pb n="KR4d0254_WYG_013-7a"/>
　焉則有所倚倚即偏非中也堯舜允執厥中亦不過<lb/>
　不偏不倚耳意微動則偏倚即謂不中既曰中矣而<lb/>
　又曰庸何也至哉聖言可謂深切著明矣庸常也中<lb/>
　道初不深遠不過庸常而已而智者自過之愚者又<lb/>
　自不及賢者自過之不肖者又自不及切實言之曰<lb/>
　庸常而已矣又曰庸言之信庸行之謹明其初無奇<lb/>
　也所謂視者是也所謂聽者是也所謂言者是也所<lb/>
　謂動者是也所謂心思者是也其有不思之時不言<lb/>
<pb n="KR4d0254_WYG_013-7b"/>
　不動不視不聽之時亦是也故孔子曰誰能出不由<lb/>
　户何莫由斯道也又曰百姓日用而不知而人自不<lb/>
　知自不信如終日懷玉而索諸人此喻猶未切也正<lb/>
　猶孩提未辨寒暖終日流汗而曰寒也人日用此道<lb/>
　而自不知何以異此及其省也其言常言也其行常<lb/>
　行也不必加㣲意焉不必損㣲意焉而渾渾融融蕩<lb/>
　蕩平平皜皜之妙我所自有雖終日思慮而如不思<lb/>
　慮也雖終日云為而如不云為也似動而未嘗遷也<lb/>
<pb n="KR4d0254_WYG_013-8a"/>
　似靜而未嘗止也是妙也惟覺者自知而不可以語<lb/>
　人雖强言之終不可以盡也故孔子曰中庸之為徳<lb/>
　也其至矣乎民鮮久矣<hi>見訓語</hi>
子思曰喜怒哀樂之未發謂之中發而皆中節謂之和<lb/>
　中也者天下之大本也和也者天下之逹道也孔子未<lb/>
　嘗如此分裂子思何為如此分裂此乃學者自起如<lb/>
　此意見吾本心未嘗有此意見方喜怒哀樂之未發<lb/>
　也豈曰此吾之中也謂此為中則已發之於意矣非<lb/>
<pb n="KR4d0254_WYG_013-8b"/>
　未發也及喜怒哀樂之發也豈曰吾今發而中節也<lb/>
　發則即發中則即中皆不容私大本逹道亦皆學者<lb/>
　徐立此名吾心本無此名學者放逸馳騖於心外自<lb/>
　起藩籬自起限域孔門惟曰吾道一以貫之未嘗分<lb/>
　裂也書曰善無常主恊于克一吾心渾然無涯畔無<lb/>
　本末其未發也吾不知其未發其既發也吾不知其<lb/>
　既發故孔子曰吾有知乎哉無知也文王不識不知<lb/>
　順帝之則知則失帝則矣事親事君非無知也應物<lb/>
<pb n="KR4d0254_WYG_013-9a"/>
　從事非無知也周公仰而思之孔子臨事而懼好謀<lb/>
　而成非無知也如四時之錯行如日月之代明油然<lb/>
　而生忽然而止生不知所生而是非自明利害自辨<lb/>
　止不知所止止無其所止無其事如此而知猶無知<lb/>
　也如此而為猶無為也子思覺焉而未大通者也其<lb/>
　卒章曰上天之載無聲無臭至矣此又分裂之意也<lb/>
　孔子之言則不然曰夫孝天之經也地之義也明乎<lb/>
　孝即天之經地之義未嘗分本末也又曰哀樂相生<lb/>
<pb n="KR4d0254_WYG_013-9b"/>
　是故正明目而視之不可得而見也傾耳而聽之不<lb/>
　可得而聞也即哀樂而發明其至未嘗外哀樂而發<lb/>
　明其至也衆人自以為哀樂之可見可聞也孔子則<lb/>
　以為實不可見不可聞也此惟洞逹者知之未至於<lb/>
　洞逹者終疑也<lb/>
汲古問子曰中庸其至矣乎民鮮能久矣又曰中庸不<lb/>
　可能何謂鮮能與不可能先生曰中庸能字此子思<lb/>
　聞孔子之言不審孔子未嘗云能在論語止曰民鮮<lb/>
<pb n="KR4d0254_WYG_013-10a"/>
　久矣無能字如子曰中庸不可能也此能是用意矣<lb/>
　道無所能有能即非道<hi>見誨語</hi>
孔子曰道之不行也我知之矣智者過之愚者不及也<lb/>
　道之不明也我知之矣賢者過之不肖者不及也人<lb/>
　莫不飲食也鮮能知味也子曰道其不行矣夫人心<lb/>
　即道本不假求學者自昏誤求之外愚不肖罔然不<lb/>
　自知固為不及賢知又加之意故又過之聖人歴觀<lb/>
　天下自古人心不失之不及即失之過故為之屢言<lb/>
<pb n="KR4d0254_WYG_013-10b"/>
　再歎而深念之也愚不肖之不及不足多論賢知者<lb/>
　之過皆於清明無體無意中而加之意或有動之意<lb/>
　或有靜之意或有難之意或有易之意或有多之意<lb/>
　或有寡之意或有實之意或有虚之意或有精之意<lb/>
　或有粗之意或有古之意或有今之意或有大之意<lb/>
　或有小之意意態萬狀不可勝窮故孔子毎毎止絶<lb/>
　羣弟子之意亦不一而足他日記者欲記則不勝其<lb/>
　記故總而記之曰子絶四毋意毋必毋固毋我必如<lb/>
<pb n="KR4d0254_WYG_013-11a"/>
　此必不如此固滯而不通行我行坐我坐衣我衣飲<lb/>
　食我飲食儼然有我者存凡此皆意中之變態不省<lb/>
　吾心虚明牢執氣血堅持意態守焉而不知其非固<lb/>
　焉而不省其妄雖賢雖智難逃四者惟顔子自知其<lb/>
　受病之所曰仰之彌高鑽之彌堅瞻之在前忽焉在<lb/>
　後雖欲從之末由也已盖自知欲從之意去道猶遠<lb/>
　至於三月不違仁則脱此患矣黙省寂然不動之妙<lb/>
　何思何慮自清自明何高何堅無勞鑽仰何今何曩<lb/>
<pb n="KR4d0254_WYG_013-11b"/>
　無體無意夫如是故三月如一日莫究厥始莫窮厥<lb/>
　終變化云為如四時之錯行如日月之代明渾渾融<lb/>
　融又如萬象畢見于水鑑之中夫是之謂仁又謂之<lb/>
　道此道可以黙識而不可深思可以略言而不可詳<lb/>
　議自省自信則終日思為而未嘗或動未省未信則<lb/>
　終日靜默而未嘗少閑易曰百姓日用而不知孔子<lb/>
　於此曰人莫不飲食也鮮能知味也視聽言動聖愚<lb/>
　則同一明一昏聖愚斯異此誠非告語之所及也雖<lb/>
<pb n="KR4d0254_WYG_013-12a"/>
　以孔子之聖亦末如之何已故良久而復歎曰道其<lb/>
　不行已夫若夫於行言知愚於明言賢不肖者正以<lb/>
　明夫行即明明即行今夫人之所以不行道者以其<lb/>
　不明也是明也不以思是行也不以為不思即不為<lb/>
　明猶强名而况於行乎此又非告語之所及<hi>見訓語</hi>
先生曰孔子謂君子和而不流强哉矯汝以為何如汲<lb/>
　古對云子路問强未明孔子何以如此荅先生曰矯<lb/>
　者欲明故罔然無知既知而不學不能行其所知則<lb/>
<pb n="KR4d0254_WYG_013-12b"/>
　危矣即入小人之域書云人心惟危起意為人心又<lb/>
　曰不起意非謂都不理事凡作事只要合理若起私<lb/>
　意則不可如事親從兄治家接物若子哭顔淵慟與<lb/>
　見其過而内自訟此是云為變化非起意惟覺者自<lb/>
　知汲古對曰不起意便是君子坦蕩蕩而無一毫之<lb/>
　累若起意則是小人長戚戚而無片時寧一先生曰<lb/>
　是<hi>見誨語</hi>
或問及其至也聖人有所不能不知聖人亦何有不知<lb/>
<pb n="KR4d0254_WYG_013-13a"/>
　也程正叔曰天下之理聖人豈有不盡者盖於事有<lb/>
　所不徧知不徧能至纎息委曲處如農圃百工之事<lb/>
　孔子亦豈能知哉何言之淺若此衆人皆能知之子<lb/>
　思之分精粗裂本末知者獨得議之正叔不必論矣<lb/>
　然而程之篤行亦豈易及不可不敬也但講學不得<lb/>
　不辨明耳<lb/>
汲古問中庸云天地之大人猶有所憾故君子語大天<lb/>
　下莫能載焉語小天下莫能破焉謂天地至大而有<lb/>
<pb n="KR4d0254_WYG_013-13b"/>
　所憾者以祁寒暑雨之失中也君子之道中正不倚<lb/>
　是以大而無或過故天下莫能破此説是否先生曰<lb/>
　天地未離乎形君子足以範圍之也先生曰程明道<lb/>
　謂至誠可以贊化育者可以囬造化誠有此也又謂<lb/>
　惟神也故不疾而速不行而至神無速亦無至此言<lb/>
　善<hi>見誨語</hi>
孔子曰道不遠人人之為道而遠人不可以為道至哉<lb/>
　聖言破萬世學者心術之蔽可謂切中人心即道學<lb/>
<pb n="KR4d0254_WYG_013-14a"/>
　者自以為遠易曰百姓日用而不知惟其不知故人<lb/>
　以道為遠則求道於心外不免於有所為道在我而<lb/>
　求諸彼道不俟於為而求諸為夫是以愈求愈遠愈<lb/>
　為愈遠萬古之學者其蔽一也舜曰道心明心即道<lb/>
　易曰日用奚俟復求棄心而之外棄道而入意意慮<lb/>
　紛然有作有為而益昏益妄矣至於昏妄是謂百姓<lb/>
　日用而不知是終日懷玉而告人以貧終日飲食而<lb/>
　自謂其饑渴也至近而自以為逺自有而自不認其<lb/>
<pb n="KR4d0254_WYG_013-14b"/>
　有夫其所以不自知者昏也所以昏者動乎意也如<lb/>
　水焉撓之斯濁矣不動乎意則本清本明之性自不<lb/>
　昏矣變化云為如四時之錯行而自不亂矣心無質<lb/>
　體無限量而天地範圍其中萬物發育其中矣此無<lb/>
　俟乎辨柝而知之本如此也自覺自信匪思匪為孔<lb/>
　子深惜夫中庸平易之道人皆有之因其為之是以<lb/>
　遠之復戒之曰人不可以為道深知大患在乎為道<lb/>
　而已執柯伐柯近矣睨而視之猶以為遠者終於二<lb/>
<pb n="KR4d0254_WYG_013-15a"/>
　物也為道如伐柯終不近道然而舊習難於遽消有<lb/>
　過不可不改則亦不為而已乎故孔子於是又曰改<lb/>
　而止有過則改如有病則加之藥病去則藥可止人<lb/>
　欲已盡則用力可止<hi>見訓語</hi>
　<lb/>
　<lb/>
　<lb/>
　<lb/>
<pb n="KR4d0254_WYG_013-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慈湖遺書巻十三<lb/>
</p>
<p>
</p>
  </div>
</body>
</text>
</TEI>
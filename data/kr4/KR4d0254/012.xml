<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖遺書卷十二</head>
    <p>
<pb n="KR4d0254_WYG_012-1a"/>
欽定四庫全書<lb/>
　慈湖遺書卷十二　　　　宋　楊　簡　撰<lb/>
　　家記六　<hi>論孝經</hi>
孔子曰夫孝天之經地之義民之行天地之經而民是<lb/>
　則之夫天之不可以俄而度如彼地之不可俄而測<lb/>
　又如彼而民何以則之謂民則不惟聖賢凡民皆在<lb/>
　其中然則凡民何以則之也身體髪膚受之父母不<lb/>
　敢毁傷是則之也是天地之經也居則致其敬養則<lb/>
<pb n="KR4d0254_WYG_012-1b"/>
　致其樂病則致其憂䘮則致其哀祭則致其嚴是則<lb/>
　之也是天地之經也自膝下嬉嬉皆知愛其親愛其<lb/>
　親之心曰孝是愛其親之心吾不知其所自來也窮<lb/>
　之而無原執之而無體用之而不可既不勉而中不<lb/>
　思而得洞焉通焉廣大而無際天之所以健行而不<lb/>
　息者乃吾之健行也地之所以博載而化生者乃吾<lb/>
　之化生也日月之所以明者乃吾之明也四時之所<lb/>
　以代謝者乃吾之代謝也萬物之所以散殊於天地<lb/>
<pb n="KR4d0254_WYG_012-2a"/>
　之間者乃吾之散殊也吾道一以貫之果吾之所自<lb/>
　有也人皆有之而自省自信者寡也志曰聖人之道<lb/>
　發育萬物又曰聖人先得我心之所同然也孩提之<lb/>
　童無不知愛其親及長無不知敬兄敬兄即愛親之<lb/>
　心也壯而事君無不知忠於君忠於君之心即事親<lb/>
　之心也無二心也無二道也及其臨民博施之心又<lb/>
　不期於生而自生即愛其親之心也此無二心也無<lb/>
　二道也泛焉應酬縱焉交錯愛敬互興哀喜怒樂無<lb/>
<pb n="KR4d0254_WYG_012-2b"/>
　二心也無二道也仁此謂之仁冝此謂之義履此謂<lb/>
　之禮樂此謂之樂知此謂之知古人以禮言之故曰<lb/>
　禮本於大一分而為天地轉而為隂陽變而為四時<lb/>
　列而為鬼神又以哀樂言之故曰哀樂相生正明目<lb/>
　而視之不可得而見也傾耳而聽之不可得而聞也<lb/>
　又曰無聲之樂日聞四方此即天之經也此即地之<lb/>
　義也謂民之則之非則乎彼也昏昏者滿天下不可<lb/>
　不以漸通也漸以通之庶乎其聽也明目不可見傾<lb/>
<pb n="KR4d0254_WYG_012-3a"/>
　耳不可聞所以告子夏非以告衆人也孔子曰天有<lb/>
　四時春秋冬夏風雨霜露無非教也簡亦曰無非教<lb/>
　也孔子曰地載神氣神氣風霆風霆流形庶物露生<lb/>
　無非教也簡亦曰無非教也不敢惡於人者此也不<lb/>
　敢慢於人者此也在上不驕者此也制節謹度者此<lb/>
　也不敢服非先王之法服者此也不敢道非法之言<lb/>
　者此也不敢行非法之行者此也愛於母敬於君而<lb/>
　兼敬愛於父者此也因天之道因地之利謹身節用<lb/>
<pb n="KR4d0254_WYG_012-3b"/>
　以養父母者此也是三才之所同也人性之所自有<lb/>
　也人性之所自有而為悖為亂者動於意而昏也孔<lb/>
　子每每戒學者毋意絶其昏亂之萌也意欲不作清<lb/>
　明和融爲愛敬為博愛為敬讓為不敢為不驕不溢<lb/>
　為徳義為禮樂為不敢遺小國之臣為不敢侮鰥寡<lb/>
　為不敢失於臣妾為不敢從父之令懼其父得罪於<lb/>
　鄉黨州閭為補君之過為哭不偯禮無容皆此心之<lb/>
　變化一以貫之也不可以為彼粗此精也曰粗曰精<lb/>
<pb n="KR4d0254_WYG_012-4a"/>
　者意也非吾所謂無所不通者也其物似十百千萬<lb/>
　其實未嘗十百千萬也故曰孝弟之至通於神明光<lb/>
　于四海無所不通詩云自西自東自南自北無思不<lb/>
　服此之謂也此心之神無所不通光明如此由此謂<lb/>
　之正學失此謂之僞學而章句陋儒取孔子所與曾<lb/>
　子之書妄以己意增益之曰開宗明義章曰天子章<lb/>
　曰諸侯章取混然一貫之㫖而分裂之又刋落古文<lb/>
　閨門一節破碎大道相與妄論於迷惑之中而不自<lb/>
<pb n="KR4d0254_WYG_012-4b"/>
　知此惟心通内明乃克决擇<lb/>
孔子曰夫孝天之經地之義民之行此道通明無可疑<lb/>
　者人堅執其形牢執其名而意始分裂不一矣意雖<lb/>
　不一其實未始不一人心無體無所不通無所限量<lb/>
　是故事親之道即事君事長之道即慈㓜之道即應<lb/>
　事接物之道即天地生成之道即日月四時之道即<lb/>
　鬼神之道<lb/>
孔子曰孝弟之至通於神明光于四海無所不通詩云<lb/>
<pb n="KR4d0254_WYG_012-5a"/>
　自西自東自南自北無思不服<hi>闕</hi>六合之間一而已<lb/>
　矣曰天曰地曰神曰鬼神其名殊其實同惟同故無<lb/>
　不通無所不應自私自蔽始隔始離私去蔽開通應<lb/>
　如故<hi>見訓語</hi>
子曰夫孝德之本教之所由生也復坐吾語女身體髮<lb/>
　膚受之父母不敢毁傷孝之始也立身行道揚名於<lb/>
　後世以顯父母孝之終也夫孝始於事親中於事君<lb/>
　終於立身大雅云無念爾祖聿脩厥德人咸以身體<lb/>
<pb n="KR4d0254_WYG_012-5b"/>
　髮膚為己不知受之於父母孔子於是破其私有之<lb/>
　窟宅而復其本心之大公人莫切於己莫愛於己因<lb/>
　其愛已而啓之以受之父母則愛出於公因其不肯<lb/>
　毁傷而轉曰不敢則公而不私困而不拂聖人循循<lb/>
　善誘發明人心本有之道德行之以立其身則身為<lb/>
　公器而不私名揚於後以顯父母則名為公名而不<lb/>
　私夫人之所以失其道者私而已矣以此大公至孝<lb/>
　之心而事君無二道也言事君所以明此心之通又<lb/>
<pb n="KR4d0254_WYG_012-6a"/>
　引大雅念祖自父母而通之於祖亦明此心之通無<lb/>
　念念也聿語助也<hi>見訓語</hi>
子曰昔者明王之以孝治天下也不敢遺小國之臣而<lb/>
　况於公侯伯子男乎故得萬國之歡心以事其先王<lb/>
　治國者不敢侮於鰥寡而况於士民乎故得百姓之<lb/>
　歡心以事其先君治家者不敢失於臣妾而况於妻<lb/>
　子乎故得人之歡心以事其親夫然故生則親安之<lb/>
　祭則鬼享之是以天下和平災害不生禍亂不作故<lb/>
<pb n="KR4d0254_WYG_012-6b"/>
　明王之以孝治天下如此詩云有覺徳行四國順之<lb/>
　此章發明道心之至和何其深切著明也此心虚明<lb/>
　變化至和至順為孝為弟為博愛無一㸃己私置其<lb/>
　中如春風如和氣如簫韶九成之音可言而不可盡<lb/>
　烏虖至矣簡每誦此章每毎樂生亦如春風和氣油<lb/>
　然動於中而自不能喻如身在唐虞三代之盛世其<lb/>
　親安鬼享天下和平災害不生禍亂不作灼知其可<lb/>
　致聖人非虚言斯道天地同之四時鬼神從之宜四<lb/>
<pb n="KR4d0254_WYG_012-7a"/>
　國順之<hi>見訓語</hi>
子曰昔者明王事父孝故事天明事母孝故事地察長<lb/>
　㓜順故上下治天地明察神明彰矣故雖天子必有<lb/>
　尊也言有父也必有先也言有兄也宗廟致敬不忘<lb/>
　親也脩身順行恐辱先也宗廟致敬鬼神著矣孝弟<lb/>
　之至通於神明光于四海無所不通詩云自西自東<lb/>
　自南自北無思不服愛敬父母之心即天地之心天<lb/>
　地之變化孔子循循善誘姑以類言父天母地明猶<lb/>
<pb n="KR4d0254_WYG_012-7b"/>
　察也謂曉逹也明王之事父母孝異乎未明者之孝<lb/>
　未明者之孝雖孝而未通故於事天不明其天事地<lb/>
　不明其地不特不明其天地亦不明其父母雖知父<lb/>
　母之情意不知父母之正性人惟不自明己之正性<lb/>
　故亦不明父母之正性亦不明天地之性人皆曰我<lb/>
　惟知父母不知天地此不知道者之言明者觀之父<lb/>
　母即天地人生而執己私起意彼此牢不可解一日<lb/>
　醒覺吾性清明廣大無際無畔誠不見其有天地之<lb/>
<pb n="KR4d0254_WYG_012-8a"/>
　殊苟未明通則事父母實不識父母况能事天地孝<lb/>
　子之心即天地之道惟不自知故易曰百姓日用而<lb/>
　不知於天地明察則神明彰著融一無間不可度思<lb/>
　矧可斁思天子祀乎明堂釋奠先老有尊也言有父<lb/>
　也食三老五更有先也言有兄也宗廟致敬不忘親<lb/>
　也脩身慎行恐辱先也至孝之發用即天地之變化<lb/>
　也致敬於宗廟鬼神實在實著融明靜虚是謂孝弟<lb/>
　之至道心見諸事親謂之孝見諸事長謂之弟渾然<lb/>
<pb n="KR4d0254_WYG_012-8b"/>
　神明本無間隔如日月之光光于四海而非思非為<lb/>
　無所不通引詩為證所以無思不服者以東西南北<lb/>
　之心同此道心故黙感而應也有道則應無道則離<lb/>
　易曰聖人以神道設教而天下服矣以此道至神無<lb/>
　所不通故也<hi>見訓語</hi>
　<lb/>
　<lb/>
　慈湖遺書巻十二<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>海桑集巻一</head>
    <p>
<pb n="KR4e0059_WYG_001-1a"/>
欽定四庫全書<lb/>
　海桑集巻一　　　　　　　明　陳謨　撰<lb/>
　四言古<lb/>
　　瞻屺堂<hi>并序</hi>
昔者孝子行役嘗陟屺以瞻母屺何所獨無即所瞻何<lb/>
日不存雩陽黄侯以其禄弗逮養掲瞻屺以名堂盖將<lb/>
所在乎見之按詩話山無草木曰屺係以詩曰<lb/>
緬彼崔嵬坤土而隆匪磜匪砠弗赭弗童我興瞻之念<lb/>
<pb n="KR4e0059_WYG_001-1b"/>
母劬躬嵌巖窈深可以容與其岑其蔚膏發泉乳我心<lb/>
孔悲念母鞠撫曖翠在庭朝爽盈襟宛兮慈顔春和煦<lb/>
林孰是金行爲此慘栗鶴髪其髟霜露既集攅峰叢巒<lb/>
羅立閒閒既有令子亦有賢孫風木之悲寸草之傷甘<lb/>
㫖在庖綵烏在堂禄薄養豐其樂如何豐而弗逮所慨<lb/>
實多移忠之孝亶惟盡瘁教忠繄母展也孝子孝子終<lb/>
身悠悠瞻此<lb/>
　　咨詢堂詩<hi>并序</hi>
<pb n="KR4e0059_WYG_001-2a"/>
天下郡縣建牧伯守宰必立風紀之司以蒞之風紀肅<lb/>
而善惡彰美化成矣乙已分憲李公按部至廬陵而八<lb/>
邑之鉅姦積蠧盤根狡冗翦薙剔抉發讁無遺鄰郡聞<lb/>
風膽落將去吏爲民不可得盖自壬辰亂民間不識繡<lb/>
衣久矣一旦震霆起蟄於涸隂之餘嚴霜殄沴於炎荒<lb/>
之野塗歌里詠松茂栢悦何可勝紀吏厥知所向始萌<lb/>
懼心廬陵舊有按察司公扁其堂曰咨詢而大書掲之<lb/>
其屬邑士陳謨僑贑聞而踴躍謹獻詩曰<lb/>
<pb n="KR4e0059_WYG_001-2b"/>
奕奕巖巖風紀之堂雪氷其柱鐵石維梁鳥飛過之不<lb/>
敢下窺髙明有抗神物訶撝十載之曠一日而偉如翬<lb/>
如翼繡衣戾止有扁崇崇端正不頗珊瑚碧樹交結枝<lb/>
柯憲綱之振在悉民隱于咨于詢是謂繩凖幽者潜潤<lb/>
逺者峻壁聡察或遺孰伸孰抑芻蕘之賤商工之卑勿<lb/>
卑勿賤言亦有禆虎冠狼牧童子能言蜜矢氊針明者<lb/>
昏焉孝婦之旱三年尤劇决獄之雨頃刻而集穆子格<lb/>
言著於春秋咨謀度詢必務於周巖巖李公服是明訓<lb/>
<pb n="KR4e0059_WYG_001-3a"/>
惠我廬陵以風列郡百邪以正衆枉斯雪載瞻堂扁居<lb/>
不栗烈公德在民公轡在野峩峩穹碑式勸來者<lb/>
　　朝陽詩<hi>并序</hi>
朝陽美韶陽錢史君也爲政宜民德如朝陽故以頌其<lb/>
豈弟也<lb/>
瀛海之東桃都之山有木相扶蔚乎盤盤金鷄既鳴日<lb/>
觀斯出鴻濛之枝其赫有奕乃浴于海遂升于天蒼蒼<lb/>
涼涼維氣之先君子鍾之剛健其德匪維剛健抑又温<lb/>
<pb n="KR4e0059_WYG_001-3b"/>
克穆穆暾暾冬夏一致彼晝而親愛畏或二我親其朝<lb/>
有愛無畏君子作牧召父杜母寧寛以擾無猛而勢韶<lb/>
石之上舜峰之下湛湛露晞皇華被野嵎夷之宅暘谷<lb/>
之賔成歳定時羲和紀勲寧獨韶陽史君遺愛式遄其<lb/>
歸光于昭代<lb/>
　五言古<lb/>
　　萬年樹<lb/>
俗名冬青結子紅明似櫻胡宮中多植之對揺落而淪<lb/>
<pb n="KR4e0059_WYG_001-4a"/>
荆棘傷而賦焉<lb/>
翳薈隱嘉樹窮冬常不彫堆魁火齊珠錯落英瓊瑶直<lb/>
榦不偃蹇爽氣何飄蕭碧梧與翠竹無此晴霞標憶昨<lb/>
甘泉宮含風鬱蕭蕭鳳凰五色羽翔集不待邀天子重<lb/>
萬年當之奏雲韶王母留佩環月明耿良宵如何海塵<lb/>
起蜃霧腥丹霄惡草薦煌煌不材聳翹翹懿此麗荒寒<lb/>
容華日以消磨牙集豺虎墮羽羣鴟鴞引睇蒼梧雲重<lb/>
華邈難招徘徊將何及落景騰山椒<lb/>
<pb n="KR4e0059_WYG_001-4b"/>
　　送友人之鍾陵<lb/>
以我白石歌壯君黄鵠逰笑騎將軍馬踏遍西山秋古<lb/>
之大哲人於此懷民憂鐵柱繫長蛟斗門遏洪流地軸<lb/>
安其常水靈何所求長笑蜀太守空立三犀牛繄此十<lb/>
萬家髙柳連城樓形勝自天開攻守由人謀綵筆爲我<lb/>
題宣城美才猷寧知東湖水可以藏漁舟<lb/>
　　雲壑簡南安陳知事<lb/>
達人本雲卧丘壑外軒冕神明交澹泊樵牧相偃蹇伊<lb/>
<pb n="KR4e0059_WYG_001-5a"/>
優與骯髒叔世同一貶凄其望諸葛憂抱何能展甘霖<lb/>
幸一溉涸鮒將冀免歸巖出有時潜石不相逺横浦極<lb/>
天髙懷人路悠緬英英露菅茅矗矗飄素練嵌虛隱空<lb/>
翠窈窕涵䓗蒨雖復簿書繁而無塵鞅絆摛章喚隂鏗<lb/>
作賦招王粲凉颸散冲襟清波送流盼亭亭金芙蓉似<lb/>
是武夷澗花下藏仙舟漁郎莫之見濟勝天與逰流霞<lb/>
共誰薦<lb/>
　　甲辰九日逰興國靈山寺簡同逰<lb/>
<pb n="KR4e0059_WYG_001-5b"/>
車馬爛輝光登臨向上方攅雲衆峰直引路萬松蒼澗<lb/>
底蒲茸白籬根栗葉黄爽猶宜羽扇晴復䴡羅裳縹緲<lb/>
雲闗峻巖嶤石徑長雜花明亂草好鳥隔幽篁漸近精<lb/>
藍域俄聞洞水香棟梁何崒崒金碧極煌煌崖裂獅初<lb/>
嘯巒廽象欲狂鯉魚新上水靈䑕舊依倉<hi>四句皆山形</hi>石筍<lb/>
何年長池蓮此日荒鐵船歸瀚海方竹壓瀟湘瀑散晴<lb/>
空雨林含伏日霜行雲走神女卧鉢隱龍王一紀長離<lb/>
亂叢林半在亡如何超刼刼獨此見堂堂喜挹清河彥<lb/>
<pb n="KR4e0059_WYG_001-6a"/>
兼承入幕郎風流同茂宰嘯詠及重陽杯紫浮萸烈缾<lb/>
虛揷桂芳髙僧慣賔客才子盛文章壁怪前題漫游疑<lb/>
後日忘少陵多秀句偏在賛公房<lb/>
　　乙已正月携家自永豐蕭原鄭大中氏復歸平川<lb/>
　　雪晴郊行分得數字因用述懷<lb/>
蓂飛窮孟陬鴉喜喧晴宇食罷澹無營意行愜幽趣章<lb/>
縫六七人諧笑雜今古出行仍闗市負郭皆樂土霜留<lb/>
草頭花雪落松梢雨山翠掃嬌蛾水光揺浴鷺梅殘驚<lb/>
<pb n="KR4e0059_WYG_001-6b"/>
縹蔕栁弱未金縷縱横野人廬大半無外戸皆云縣官<lb/>
好所病在軍旅近時哨粮卒出沒甚虓虎刼財野爲青<lb/>
殺人血漂鹵以兹不有寧全家入城住縣官極保障郭<lb/>
外今安堵官軍多下流執訊繫長組向來劉表鷹化爲<lb/>
張湯䑕家人尚未還賔主闕茗具昇平亮可復籬落勤<lb/>
遮䕶桑柘即抽萌鵞鴨尚多數芳菲亦未通笑指桃李<lb/>
樹乗除理則然甘苦要相補我從去年秋不得戀墳墓<lb/>
避地來平川誓將逺抄虜凄凉塤與箎白髮走歳暮彼<lb/>
<pb n="KR4e0059_WYG_001-7a"/>
是天一方鱗鴻杳無據前登胡公山似螘縁壁度懸崖<lb/>
臨不測仄徑憂跌仆竦身膽爲掉况敢一下顧喘噎投<lb/>
村家村家亦冦伍危言相恐迫云此難久駐喚児自束<lb/>
髮導客從兒去所利客資囊奪攘俟中路我家一百指<lb/>
幸不罹此罟脱身走鄭鄉犇竄泥沒股鄭公素長者見<lb/>
客深慰撫薪米既幸周時亦分酒脯草菅藉地温伏枕<lb/>
且無慮新年返平川復此名勝聚自聞野人言驚悚狂<lb/>
欲舞縣官希魯卓才子追沈杜深懷五色筆隨意數行<lb/>
<pb n="KR4e0059_WYG_001-7b"/>
醑清吟勿體拘占韻實齒序藹藹春雲埀冷冷石泉語<lb/>
志喜亦未然姑將紀愁苦<lb/>
　　夜飲簡同席<lb/>
華月流中天美人集公舘戰塵良已清凉颸且賔雁對<lb/>
此念君子萍蓬各鄉縣賞勝如前期㑹心豈在逺曠懷<lb/>
諒所同樂酒皆維宴駕言望廣寒所思邈遥漢玉兎擣<lb/>
𤣥霜爲誰駐顔面蕭蕭青桂枝吹香助芳薦殊乖建安<lb/>
才虚辱髙賢眷微詞苦難工所適非所玩<lb/>
<pb n="KR4e0059_WYG_001-8a"/>
　　貞婦<lb/>
時運忽復乖兵塵昏白日風花信所飄安得念茵席所<lb/>
悲命如葉自誓心匪石出即依旁舎歸斯匿深壁兇徒<lb/>
肆披猖鷄犬俱辟易罔俾荃爲茅寧甘血成碧哀哀八<lb/>
歳兒抱母同毁璧<lb/>
　　分韻得杖字三十韻<lb/>
西林崒雄峰衆山此其王秀如冲霄鳳險若排空浪髙<lb/>
木鬰扶踈旭日明滉瀁何煩紫盖朝黙已通蓬閬太史<lb/>
<pb n="KR4e0059_WYG_001-8b"/>
覽九州於焉憇仙仗遂令百里間疲癃走祈望髙明當<lb/>
中天拱衛羅萬象是日正重九晴雲開蕩蕩往來三四<lb/>
公白髪森相向始自泮水涯青錢挂笻杖徐昇閲武亭<lb/>
宛見武安像飛步凌數階恍然層霄上始悟出城闉頓<lb/>
隔蠓蚋盎稚松早騰拏香草極條暢落星不上天伏鴿<lb/>
猶在壙顧侯鎮是邦文武古良將馬軍送行厨時羞壓<lb/>
冬釀寵兹數君子園綺相少長佳句况絶竒意重千金<lb/>
貺朋徒有清歡觴酌無限量侯惠不可忘羈懷良自曠<lb/>
<pb n="KR4e0059_WYG_001-9a"/>
吾愛元陽子至寳不慢藏掉頭不能吟養真有嘉尚吾<lb/>
愛霞外人飄蕭雲鶴狀身藏一黍㣲氣溢九垓壮自慙<lb/>
局方内探道肯多讓言誇豈是𤣥夣斷猶成想譬如水<lb/>
中月誰能擒不放歸途醉昏昏逸興殊悵悵遥禮山上<lb/>
雲雲深暮鍾響<lb/>
　　張思孟賞菊席上次葛誠夫韻<lb/>
十月菊始繁何殊艷陽花衆芳誠所存獨萃清河家琴<lb/>
樽暢襟抱金蘭盛才華煌煌錦綺雲承以朱翠霞餐英<lb/>
<pb n="KR4e0059_WYG_001-9b"/>
想靈均吹㡌懷孟嘉極興從淋漓笑諧絶疵瑕晚節相<lb/>
與娛吾生良有涯<lb/>
　　題秋江送别圖贈酈彦誠<lb/>
祥烏有慈母旅食他山樹波淨涵金螺沙明横白鷺飲<lb/>
啄逰其間逍遥娛旦暮祥烏夜夜啼所思在返哺啣悲<lb/>
訴鸞凰乃得導先路往還里數千離淮復經楚兒髪白<lb/>
不多母顔渥如故白鷺安敢留金螺送東注霜降潦水<lb/>
收冬温栁芽露望望故園春淮山湧晴霧<lb/>
<pb n="KR4e0059_WYG_001-10a"/>
　　哦松謝丞託興於琴劒金玉各賦一章因賦答之<lb/>
爲琴爲遞鍾氷繭絃孤桐下堂冩猗蘭上堂奏薰風一<lb/>
嘿成連師無虧昭文氏所貴薦郊丘何心勞鄭衛<lb/>
爲劍爲豪曹吳鈎非寳刀鳴匣欲剸犀流星利吹毛嘗<lb/>
聞武庫災穿壁徑飛去勃勃芒碭雲赤帝何由遇<lb/>
爲金爲紫磨太白無顔色不歸董卓塢肯近王濟埒丹<lb/>
砂安可化水銀安可成淮南枕中術舉世髙其名<lb/>
爲玉爲截肪含章而永貞入火火弗焦沉水水弗氷守<lb/>
<pb n="KR4e0059_WYG_001-10b"/>
珪與五瑞雕琢備文質成器有相資懿此他山石<lb/>
　　溽暑作古意六首<hi>并六句</hi>
濕雲涵薄霧日光如鏡塵楊花吹滿床燕雛嬌近人雙<lb/>
雙白練帶衘得櫻桃新<lb/>
微薰似清暑復慢幽人肌泉聲翠帷隔花艷玉瓶滋誰<lb/>
緘雙青梅題作無情辭<lb/>
溶溶雨沼波宿來得新魚但看萍無蹤始悟魚安居莫<lb/>
照釵頭花釵落驚雙鳬<lb/>
<pb n="KR4e0059_WYG_001-11a"/>
翦下菖蒲葉換却流蘇帯雖微纂組工自是清淨態畫<lb/>
簾景遲遲琱盤香靄靄<lb/>
困多病不如塵生風自巻蕉心先雨開菱花後時翦宿<lb/>
有錦字書教兒枕頭展<lb/>
枇杷香在手將餧隴頭鸚嬌鳴久不食振羽謝多情從<lb/>
今無浪言浪言郎君驚<lb/>
　　游天慶觀登衆妙堂興歎堂有𤣥元像竒古而蘇<lb/>
　　公小大二碑及居士泉皆廢盖戎卒居之<lb/>
<pb n="KR4e0059_WYG_001-11b"/>
琳宮宅兠牟䙝汙衆妙門試窺擣衣砧上有眉山文上<lb/>
堂羅兒婦下堂飼鷄豚塑像古且竒稽首𤣥元君端居<lb/>
燕穆清誰使居人羣亦有居士泉澄源爲之昏那無一<lb/>
寸膠可洗千丈渾<lb/>
　　西湖行樂圖<lb/>
生綃動湖光長夏宜清暑芙蓉散風漪勁栢留晴霧行<lb/>
無羽扇塵樂有瑶琴趣令德將遐齡魯侯深燕譽<lb/>
　　夜雪<lb/>
<pb n="KR4e0059_WYG_001-12a"/>
耿耿茅簷下明燈看飛雪犯此太古寒因之百情熱匡<lb/>
山有神人路斷梁亦絶舉目但悽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>星霜變𤣥髪狂歌<lb/>
白石爛往往逹明發<lb/>
　　敗菊<lb/>
敗菊如佳人粉面初酣酒猗猗耐荒寒蘭芷相與友緬<lb/>
彼仙桂枝金粟照窓牖吹香逐環佩乃亦襲塵垢獨秀<lb/>
揺落餘肯與繁華偶故應鄙陶潜憔悴五株栁吳生何<lb/>
人斯礪斧君知否<lb/>
<pb n="KR4e0059_WYG_001-12b"/>
　　題種德齋豫樟<lb/>
豫樟材之雄㧞地恒千尺㝠將霄漢迫宻是鸞皇室斬<lb/>
伐遭時艱根荄走石壁先公餘後澤條肄今矹硉又復<lb/>
儲楝梁溪山再開闢樹德必務滋埀猷逺翼翼幽齋䕃<lb/>
瀟洒絃誦終日夕成蹊者桃李充牣皆黍稷樂地貴名<lb/>
教髙風仰賢式蔽芾晉公槐蒼寒孔明栢邦人所敬恭<lb/>
君子以觀德<lb/>
　　題蕭氏友恭堂<lb/>
<pb n="KR4e0059_WYG_001-13a"/>
庭前紫荆樹四時根如石誠非雨露私乃是友恭積蘭<lb/>
蓀産其隂松桂左右翼清風列嘉賔賞弄終日夕伯氏<lb/>
髪已種温温金玉質才堪百吏師興逐壺公逸仲氏鶴<lb/>
昂蔵家事久云敕衣内滄海珠枕中淮南術脩髯引清<lb/>
風叔子秀而栗鬱鬱眉睫間色矜新句出塤箎吹若貫<lb/>
江海潤交益兒孫束禮法中外罔嗟戚然萁誚曹丕酣<lb/>
酒傷牛弼不見九江人同堂廣長席不見安豐生自結<lb/>
天翁識雞來哺狗雛犬俟同牢食行當表宅里逺可風<lb/>
<pb n="KR4e0059_WYG_001-13b"/>
百億况乃隂德深髙曽所培植我來數升堂雅素最相<lb/>
悉廬山王文學金蘭契方宻長歌樂知心髙文已在壁<lb/>
鄙詞雖匪工聊用勸無斁<lb/>
　　弔越王臺<lb/>
昔者虞翰林盛製越臺碑讀碑多勝槩登臺但荒基王<lb/>
昔乘黄屋自云帝蠻夷迷途殊早復臣節終無虧陸賈<lb/>
信自賢任囂豈真癡臺今廢興㡬終古名不移海山萬<lb/>
景赴豈殊隆漢時乃知登覽勝曷以臺觀爲<lb/>
<pb n="KR4e0059_WYG_001-14a"/>
　　穗石洞天即五仙觀仙各持一穀傍各立一石則<lb/>
　　五羊也<lb/>
吳晉紛紛日荆交瀼瀼時五仙持五穀爲拯斯人飢滕<lb/>
脩加撫字郭璞徙城池羣生日以阜兩賢功同歸五羊<lb/>
上天去白石今纍纍至今稻梁豐不數蝦蟹㣲潟滷出<lb/>
牢盆堆疊如山坻化爲百萬糧充君節度資兵民兩足<lb/>
食市井相娛嬉懷哉五仙人埀德無窮期<lb/>
　　讀五賢傳偶成五首<lb/>
<pb n="KR4e0059_WYG_001-14b"/>
昔在山隂縣風流顧凱之茂林當户逺白日下簾遲興<lb/>
寄丹青裏人懷豈弟思越山千仞碧俯仰共心期<lb/>
　右詠顧凱之<lb/>
楓柳雖合抱何如齋中松縱無棟梁日長㑹九天風正<lb/>
聲若金石擲地諧商宫尋我遂初賦意在山水中寧知<lb/>
桓司馬復與此心同<lb/>
　右詠孫興公<lb/>
辭吳還入洛雲漢昭文章𤣥圃積白玉纍纍俱夜光長<lb/>
<pb n="KR4e0059_WYG_001-15a"/>
歌豪士賦委質成都王列軍朝歌城震鼓數百里悲風<lb/>
天際來牙旗遽披靡至今華亭鶴聞者爲流涕蓴羮敵<lb/>
羊酪黄耳爲書郵顧榮既知己士龍亦東頭吳中佳山<lb/>
水卒歳宜忘憂<lb/>
　右詠陸機<lb/>
笑疾故自佳吾以全吾天况識墓中人飄飄喜談𤣥浚<lb/>
儀有畫像名亞卓魯賢胡不傳循吏而以權門愆自非<lb/>
東海恩難雪成都寃大笑落水時流風至今傳<lb/>
<pb n="KR4e0059_WYG_001-15b"/>
　右詠陸雲<lb/>
閣道東有大牛王濟鞅裴楷緧和嶠刺促不得休寧知<lb/>
投分寄石友白首同歸俱被收牧羊酤酪俟伏臘灌園<lb/>
舂稅何所求夫人輕軒兒戯綵天下樂復有否九卿司<lb/>
馬安通人和長輿巧宦信有之用拙寧非誣我思陶徴<lb/>
君養素傲樊圃黄菊繞柴桑清風滿窓戸<lb/>
　右詠潘岳<lb/>
　　題夾谷行樂圖<lb/>
<pb n="KR4e0059_WYG_001-16a"/>
麗景屬芳晨濃春滿郊甸駕言使君車旌旗望中見嚶<lb/>
嚶閙時禽宛宛低風燕田畯各歡集山農悉矜眩深耕<lb/>
務所先復此勞身勸温言匪文具善政諧始願耒耜大<lb/>
夫勤豆籩君子宴野人禮法踈曷以助芳薦青青陵陂<lb/>
麥一穗獨堪獻使君占豐兆歡賞杯急轉簮麥不簮花<lb/>
衆賔雜歌忭勝槩入畫圖風流足吟玩披圖向他年可<lb/>
入循良傳<lb/>
　　吳孝廉九臯歸舒城<lb/>
<pb n="KR4e0059_WYG_001-16b"/>
黄蘆日蕭瑟賔鴻念長途晨興謝執友欲發仍徐驅請<lb/>
爲君子行言送孝廉車水有深潜魚林有返哺烏綵衣<lb/>
化爲衰落景傷倚閭陟屺歌白華飛雲増鬱紆鳳凰有<lb/>
丹宂窈窕臨古舒醴泉噴巖阿竹實埀庭除飲啄愛羽<lb/>
毛他年御瑞圖願君崇令德金玉堅不渝<lb/>
　　弔落星寺<lb/>
移船落星灣不見落星寺灰飛刼已空石在頑無智嘗<lb/>
聞容桀黠豈是闗天意覽勝懷昔賢金仙久無寄星宫<lb/>
<pb n="KR4e0059_WYG_001-17a"/>
環紫垣官守寧容棄向來果何愆一斥淪九地化石竟<lb/>
不歸千載同一恚<lb/>
　七言古<lb/>
　　題吕仲善所藏汪水雲草䖝巻子<hi>并序</hi>
巻中百䖝各極情態而終以大小數鴈豈所謂江南破<lb/>
百鴈來乎水雲寓黍離之感於畫圖觀者凄斷<lb/>
瑶琴理罷松風長嬾上湖船看歌舞行雲流水有心期<lb/>
野草閑花各天趣紛紛蟲羽恣飛揚散入毫端無遯處<lb/>
<pb n="KR4e0059_WYG_001-17b"/>
尋香逐艷何從來含睇凝情如欲語黄筌崔白稱好手<lb/>
妍吮朱鉛眩童竪不肥不瘦潤有餘墨暈生春獨清楚<lb/>
春蘭翛然如處女短不出叢秀眉嫵夏芷仙人白紵袍<lb/>
長身玉立風生宇何當石根容我步烏紗笻竹從容賦<lb/>
漆園蒙莊知道者夢裏化爲蝴蝶去蘧蘧栩栩情態多<lb/>
什什伍伍花間住顛魂無定抑無歸粉翅織紋何用許<lb/>
象房守宫半夜走玉帳佳人成白首絡緯蕭條蟋蟀寒<lb/>
山河已落他人手籬根曄曄牽牛花𤓰蔓藤枝亦何有<lb/>
<pb n="KR4e0059_WYG_001-18a"/>
西湖清淺緑荷彫畫橋依約春風柳海潮不至天目傾<lb/>
七寳金鞭從北狩雙雙朔鴈俱南翔莓苔菰米連瀟湘<lb/>
飛鳴宿食各自得豈有矰<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>仍須防道人蒿目難爲傷<lb/>
銅山淚盡天亦荒琴歌既斷賦無續畫圖彷彿存興亡<lb/>
平川呂氏好古者不鄙謂予題此畫忽憶秦皇漢武年<lb/>
萬事輪雲如走馬<lb/>
　　題青山白雲圖<lb/>
劉生用墨如用兵墨如雨㸃鴉亂行須臾生紙氣飛動<lb/>
<pb n="KR4e0059_WYG_001-18b"/>
浮雲白白山青青秦皇昔向湘江下怒伐湘山山盡赭<lb/>
此樹能逃烈㷔中至今瑶翠森如畫窈窕復疑盤谷中<lb/>
書癡擬欲挂髙松饑煮肉芝分白雪寒披栗葉嘯天風<lb/>
　　題春江送别圖<lb/>
跨牛菴前松兩株跨牛菴中誰讀書金華仙伯黄太史<lb/>
至今虹霓四壁光有無往時聞人侯獨駕一篷雪來從<lb/>
太史逰風致兩竒絶賢郎故是鸞鳳雛僑居奉母樂有<lb/>
餘七千里外懷定省新年欣得陜州書黄河鉄牛安且<lb/>
<pb n="KR4e0059_WYG_001-19a"/>
都河中水暖多嘉魚民恬俗熈官府靜召南復頌賢大<lb/>
夫賢郎江頭買舟好六月潘輿到家早公館甘棠蔽芾<lb/>
隂夀觴先進安期棗書史孫碧霄寫景春江潯别意恒<lb/>
苦多畫意恒苦深江清栁碧天沉沉誰能贈君緑綺琴<lb/>
沙鷗往來未近人燕燕亦復多好音江水去不迴柳條<lb/>
空爾長松飄金粉綴離席絮住淨萍隨去航就中龎眉<lb/>
老禪伯夙昔賢侯心莫逆河梁日晏重牽衣一望青山<lb/>
三歎息歎息深深禮白雲但祝平安厚眠食郎君歸戱<lb/>
<pb n="KR4e0059_WYG_001-19b"/>
綵衣披圖吟詠想依依月明却憶金魚浦應是南來翔<lb/>
鴈飛<lb/>
　　喜雨行爲𤓰爾佳縣丞作<lb/>
田將入種黄塵飛髙原卑隰同歔欷秧苗盈尺日夜老<lb/>
南風捲地吹人衣夾谷賢侯心栗栗憂國憂民賦安出<lb/>
清平禪闗地髙迥龎眉老衲動如律松頭上接雲氣寒<lb/>
栢樹遽作龍身蟠寳瓶楊枝初洒潤風雷奔走驅濤瀾<lb/>
免冠散水城南北通身是雨皆天澤連日滂沱不暫停<lb/>
<pb n="KR4e0059_WYG_001-20a"/>
大湖長陂収不得斯民呼舞賢侯燕白下由來壯哉縣<lb/>
今年奉公百不憂䆉稏髙低滿郊甸<lb/>
　　金柑花<lb/>
金柑花鉛霜銀雪盈椏杈獨當伏日偏榮荂緑珠金彈<lb/>
葉重遮半黄可恨飄籬笆數枝尚復秋始花花不成實<lb/>
徒紛葩髙枝蠧穴心久瘕秋髙恐畏成枯槎抉蠧椎鑿<lb/>
何當加低株三尺隂㲚㲚始自脱略茅與䔑試花寂歴<lb/>
明晴赮秀色已似卑梨楂后皇嘉植楚甸誇憶昨包貢<lb/>
<pb n="KR4e0059_WYG_001-20b"/>
天王家兼程星火疲騮騧蓬萊歌鐘觴九霞傳柑曲宴<lb/>
恩波奢塵飛道斷虎奮牙下州斬伐無根芽他園見之<lb/>
何悵邪天王北狩黒海涯故侯誰種青門𤓰楊梅茘子<lb/>
金枇杷紛紛並得登籠笯金柑花委香屑玉同塵沙行<lb/>
歌花底沾烏紗歌成謾起園官嗟<lb/>
　　題𤓰爾佳同知畫像<lb/>
卿雲景星麗天目吳峯如繡江如醁鍾竒毓秀誰最多<lb/>
九苞鳳凰維夾谷大明啟運朝明堂覽德遂與羣龍翔<lb/>
<pb n="KR4e0059_WYG_001-21a"/>
西江下邑煩撫字勤勞祗用躋民康井井栽桑隂覆野<lb/>
歳歳萊田有新稼萬頃黄陂澹更清一襟寒雪光相射<lb/>
丹青寫出廟堂姿唐代衣冠逺有儀瑶林瓊樹風臨賦<lb/>
預想凌烟閣上時<lb/>
　　次瑶攴石望鞵山<lb/>
舟移瑶攴下遥望石如屣舟人云是大姑娘一掬弓彎<lb/>
曽墮此吾聞古有巨人跡姜嫄履之生后稷神靈竒蹤<lb/>
此其一水仙羅襪凌波輕安取盤囷如此石又聞大禹<lb/>
<pb n="KR4e0059_WYG_001-21b"/>
乗四載濬川來經彭蠡濵遺此表徵千萬春江神呵禁<lb/>
疇敢登偶一踐踏風雷驚導河自崑崙砥柱碣石壯本<lb/>
根瞿塘灧澦堆舟航不敢爭飛奔長江鉅石天意存此<lb/>
其小者疑屣云君不見小姑健兒女將軍劍峯屹立當<lb/>
海門<lb/>
　　落星石<lb/>
星宫墮江化爲石作鎮鯨波與蛟室東西日月異崑崙<lb/>
金碧樓臺自兠率海枯塵起刼火飛陽侯鼓波竟何術<lb/>
<pb n="KR4e0059_WYG_001-22a"/>
大船駕海貔貅來戰罷湖中血波赤至今白骨堆山丘<lb/>
此石雖頑淚應滴君王掃除江海清匡廬五老復精明<lb/>
南朝三百六十寺安得乘雲取次行<lb/>
　　題謝令尹朝京得意圖<lb/>
緋衣皂㡌朝天客如龍駿馬桃花色埀鞭緩轡曲江頭<lb/>
賞遍咸陽二三月亂來奴𨽻皆輕肥使我復憶開元時<lb/>
畫圖忽見驚相問不是知章定牧之<lb/>
　　悼劉生<lb/>
<pb n="KR4e0059_WYG_001-22b"/>
劉生少年美無如壯志只欲攀雲衢焉得青藜照天禄<lb/>
苦遭燕麥迷𤣥都故園花木愁題鴂綵服庭闈歎蟪蛄<lb/>
白璧久寒黄土暖更堪老樹夜鳴烏<lb/>
　　史君雨爲徐知府作<lb/>
甘雨注三農舞村村歌且謡云是史君雨四月欲盡五<lb/>
月來政恐腴田變磽土史君五馬走青原神龍騰驤離<lb/>
洞府翻倒銀潢挾隂霧澗溪爭赴長江去一夕良苗青<lb/>
尺許老農言百無苦昔憂井枯無飲處陂塘不得瀦魚<lb/>
<pb n="KR4e0059_WYG_001-23a"/>
鼈爲人取丁男租税且闕供婦女徒然力機杼木皮草<lb/>
根紛可煮何似舂秔仍飯黍園蔬復䓗蒨不肉美堪茹<lb/>
家牛不賣曰取乳牲肥酒香楓社鼓時時取歡覔隣父<lb/>
醉裏長歌史君雨<lb/>
歌<lb/>
　　觀瀾歌<hi>并序</hi>
湯君堯佐世家浠水爲望族故有觀瀾亭自其大父父<lb/>
游衍翫適而君少時讀書求志於其中君既以才諝選<lb/>
<pb n="KR4e0059_WYG_001-23b"/>
初調佐吉州司市征覈而貨阜官理而務清廨宇平臨<lb/>
大江風漪雨縠月湍雪瀧四時朝暮瞬息造次無不可<lb/>
觀君慨念浠水懷祖父不置友生劉元實因以觀瀾副<lb/>
其志致能賦者率賦之按字書水因風起曰波又云瀾<lb/>
大波也夫水淺深大小絶殊故海瀆河江汝漢淮泗瀾<lb/>
在在殊善觀者隨大小淺深皆可有得孟氏盖云有術<lb/>
故也即瀾何所獨無抑善觀者希耳君脩於家研於學<lb/>
契夫瀾也深矣又能所在致愛致慤著存不忘匪徒善<lb/>
<pb n="KR4e0059_WYG_001-24a"/>
觀而孝思發焉斯不亦善之善者乎乃爲長歌之其詞<lb/>
曰<lb/>
浠之水兮泓以洸不淟淟以灕入兮不騰騰而濞張其<lb/>
聲渢渢兮其肆以洋有美人兮亭之臯服且食兮咏以<lb/>
陶始涵渟俄湁潗兮噫氣怒而相遭文澐澐兮又<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>
                    <graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>
錦機錯理兮象緯飛奔忽魚龍兮軒舉亂藻荇與行雲<lb/>
盪日月兮弗支送鳬鷖兮在亹吾雖弗及觀海兮吾既<lb/>
得夫委與源凖千濤於一波兮又孰弱夫湍而壯瀾懷<lb/>
<pb n="KR4e0059_WYG_001-24b"/>
先人之不可見兮臨長流而永嘆曰盈科與成章兮佩<lb/>
明訓以乾乾吁嗟乎美哉洋洋兮永矢而弗諼<lb/>
　　歸猿洞歌簡玉華遯叟<lb/>
我本白猿翁來尋碧環女望山但覺藤羅深入門唯見<lb/>
花成塢花間蝴蝶爲我語解君佩纕媒洞府自應託夢<lb/>
無險阻鳳凰飛來嗒以咍子非西行牛秀才昭君匃奴<lb/>
猶可笑野狐惑人何媚哉孫郎前身孫供奉袁氏化形<lb/>
妖氣重峽山要是萃逋逃狐女觀心國師動翁所佩蒼<lb/>
<pb n="KR4e0059_WYG_001-25a"/>
龍精試一舞耳生風旌陽斬蛟江水中何當一掃山爲<lb/>
空我聞鳳凰言還謝雙蝴蝶畫船東下山蒼茫閒向江<lb/>
心弄明月<lb/>
　　蕃塔寺<lb/>
金天聖人面流沙流蘇帳暖飄金花一從蕃僧起蕃塔<lb/>
常言彼此爲一家朝朝上塔呼天應天門只在蕃塔頂<lb/>
碧甸雙睛白纒頭大師端坐如堅忍棾夾斜行只自識<lb/>
蠻音鴂舌聽不得菩提樹下學談禪弹指蘭闍笑如吃<lb/>
<pb n="KR4e0059_WYG_001-25b"/>
塔上金雞四面飛可憐宛轉無定栖狂風吹落市人笑<lb/>
何日飄蕭渡海歸<lb/>
　　甘湖九曜石石皆劉漢自大湖徙置大者名九曜<lb/>
樂州甘湖百丈餘中有長生之神魚天星入湖化爲石<lb/>
短肥長瘦八九株醉翁上馬嗔索扶蒙頭衲士病且癯<lb/>
熊蹲豹躑猿狖攫麟鳳不動雲凝舒嗟哉天星母乃愚<lb/>
下俯奥渫甘同汙煙霏雨暗叢百恠鴟鳶糞頂鳬鴨呼<lb/>
嗟乎南中不可以久留何當返爾大澤與具區<lb/>
<pb n="KR4e0059_WYG_001-26a"/>
　　魚樂圖爲王石泉賦<lb/>
石曽曽兮寫琴泉洲重洲兮隱釣船美人兮収綸湛空<lb/>
江兮遥天鶴汀鳬渚兮長短相憐羌林水兮翳然我所<lb/>
思兮濠濮之間澹松雲之滿几服芝术以忘年<lb/>
　　吳元年客韶陽戱作海桑歌<lb/>
海田茫茫皆種桑鴻濛萬刼刼復長隂連壺嶠磻空濶<lb/>
枝與日月相低昻桑根老人太清史肯向人間管甲子<lb/>
伏羲三十萬春秋一年一醉如流水雙鬢白盡還青青<lb/>
<pb n="KR4e0059_WYG_001-26b"/>
至今愛寫換鵞經只釀松花嘗滿甕與君歌笑走沉冥<lb/>
　　歳己未年七十有五作百字令以自夀<lb/>
安期𤓰棗問今年海上怎生遲了七十五年看又過更<lb/>
七十年難老吟首歪詞寫張歪字送與陳摶笑笑時冷<lb/>
眼乾坤龍虎顛倒　追念一度長安再逰汴水那用希<lb/>
夷號三百年中多少事一夜連床怎道易象卦圖天根<lb/>
月窟有何人能到爲君長嘯洞天鐵笛春曉<lb/>
　五言律<lb/>
<pb n="KR4e0059_WYG_001-27a"/>
　　臘月三日次康山廟阻風<lb/>
風滑不成雪雨寒徒滯舟湖低山石長天盡水煙浮漁<lb/>
子身如葉將軍命賭侯報功存廟食白骨謾成丘<lb/>
　　爛泥湖著淺和韻<lb/>
波濤遭險路風雪迫殘年空濶疑無岸蒼茫但有天㝠<lb/>
行良獨苦著淺待誰牽舟子不知水長吁斷復連<lb/>
　　版子磯<lb/>
巢湖小龍子作鎮版磯頭游戯騰𤣥象端居拱赤虬兩<lb/>
<pb n="KR4e0059_WYG_001-27b"/>
峯攅馬耳一水挾鴻溝遥寄新詩句明珠或見投<lb/>
　　登峨嵋亭弔太白墓<lb/>
神氣歸天上江頭徒認墳花留宫錦色星動翰林文過<lb/>
客多題壁摛辭難逸羣祗應掃松雪可以薦清芬<lb/>
　　望九華山<lb/>
秀色似匡廬芙蓉擬不如遥知五老者深羨九華居採<lb/>
藥閑騎鹿眠雲或著書歳華詎云晚於此遂吾初<lb/>
　　峽江周郎墓<lb/>
<pb n="KR4e0059_WYG_001-28a"/>
此地亦巴丘將軍豈昔遊風吹大樹老墳對古壇幽廟<lb/>
祀存邦典時艱惜勇謀小喬殊凛烈爽氣共横秋<lb/>
　　題復初上人松雲山房<lb/>
挂衲雲根松結巢松頂雲千年養金珀五色麗乾文松<lb/>
風引名勝雲月淨囂氛待携陸脩靜酌酒聽桐君<lb/>
　　吉文費赴考功<lb/>
壯志已云逹守官仍一窮桒麻焦土後花栁閉門中貞<lb/>
石書遺愛輕車赴考功臺城天尺五鳴佩列羣公<lb/>
<pb n="KR4e0059_WYG_001-28b"/>
　　寄韶州段同知菊圃<lb/>
貳守聲名久河東古絳州儀曹陪法從樞府接英游夏<lb/>
館榕隂滿秋籬菊蕋稠官居隨地好山水自風流<lb/>
　　病起聞蟬<lb/>
蠟樹一蟬吟北風吹客襟時添栢子火坐擁木綿衾伏<lb/>
枕身如蜕觀書力不任清虛來漸逺於此識初心<lb/>
　　别黄侯歸岳州青陽里<hi>二首</hi>
奕奕青陽里江船秋到家鴈從彭蠡過月向洞庭賒砌<lb/>
<pb n="KR4e0059_WYG_001-29a"/>
長公孫竹園開子母𤓰莫令生白髪應自問丹砂<lb/>
天地一虛舟水烟相共浮不隨蒼玉佩未弊黒貂裘孝<lb/>
友涪翁傳才情謝朓樓君山有仙子吹笛待來游<lb/>
　　題秋江圖送青陽君<lb/>
秋水雨添碧秋江柳復春行歌螺子浦言送青陽君南<lb/>
岳雲峰靜金華石色新懷賢空見畫情緖若爲論<lb/>
　　渡江<lb/>
釣艇浮螺子依依夕照前鳥飛黄葉落山斷碧雲連野<lb/>
<pb n="KR4e0059_WYG_001-29b"/>
暝蘆花白天清桂魄圓紛紛樵與牧長嘯入蒼烟<lb/>
　　題小景<lb/>
使者求才俊官船倚杏花春光連楚甸鶯語似京華松<lb/>
潤藏雲宻洲迴帶石斜秦淮到應賞明月滿家家<lb/>
　　聞道<hi>二首</hi>
聞道潼闗下黄流似海深由來天設險過者日傷心漢<lb/>
殿芝房冷唐陵玉甃沉不應有佳氣鬱鬱尚如今<lb/>
中夜居庸北蒼茫見帝星翠華烟漠漠沙草月熒熒象<lb/>
<pb n="KR4e0059_WYG_001-30a"/>
緯尊南極鯤鵬返北溟感恩餘老象粉骨向心亭<lb/>
　　送子卿還家奉親<lb/>
雪紵唐人服香羅女直巾行吟楚澤畔猶是葛天民茭<lb/>
白炊烏稻橙黄鱠紫鱗登髙應最樂戱綵侍嚴親<lb/>
　　送郭思信逺遊<lb/>
不謂公家役還爲壯歳逰風吹木蘭槳水發蓼花洲彭<lb/>
蠡漁歌晚秦淮月色秋瓊花無恙否㡬月到揚州<lb/>
　　和陳中常贈别<lb/>
<pb n="KR4e0059_WYG_001-30b"/>
相見即相知相携未忍離神光湛盧劍髙誼角弓詩單<lb/>
父琴三疊河陽花滿枝逍遥行樂處别後定懷思<lb/>
　　夀星圖<lb/>
雲根一丈人長眉如柳青調笑赤松子出入紫㣲庭文<lb/>
鹿衘芝草金童把玉經武帝何由識空瞻南極星<lb/>
　　社日偕郭思誠伯仲郊行過其先人墓<lb/>
桃李螺江浦晴天散暖雲沙明靈運屐花照信陵墳入<lb/>
饌池魚白治聾社瓮醺人生行樂耳春色已平分<lb/>
<pb n="KR4e0059_WYG_001-31a"/>
　　寄川上隱君<lb/>
停雲疊雪鱗浩蕩十洲春髙卧容安石耕巖樂子真絮<lb/>
花籬落靜梅雨篆烟新蟻蛭空多事鷗波只自馴<lb/>
　　蕭氏公孫竹圖<lb/>
孝竹參差寫光輝八葉蕭巖巖商皓節楚楚阮郎標掛<lb/>
壁紅芳映迎風綵鳳飄五君來往熟得醉不煩招<lb/>
　　蹇驢<lb/>
使爾不爲蹇知非果下孫卓錐疑是駿漆步僅如豚暮<lb/>
<pb n="KR4e0059_WYG_001-31b"/>
雪㶚橋水春風錦里村慇懃詩伯愛遲鈍向人言<lb/>
　　江橋晚景<lb/>
山欲收屏障雲偏曵葆縿水侵楊栁渚㠶倚夕陽橋夏<lb/>
緑團空翠秋雲盛麥苗携書歸隱處不待太沖招<lb/>
　　懷楊子將<lb/>
建安七才子江夏一黄童鸛爵那䘖鱣琴髙不化龍羈<lb/>
孤千里易孝友一生隆最有宜春恨魂飄結暗松<lb/>
　　池上萱草<lb/>
<pb n="KR4e0059_WYG_001-32a"/>
池上多萱草雨餘紛好華亂榛扶易直輕燕掠㣲斜愛<lb/>
欲移當背憂冝摘送茶苕華比顔色同向國風誇<lb/>
　　贈安南使歸國<lb/>
秦淮栁影中使舫背歸鴻建業山河壯南交節制通襟<lb/>
凉乘海氣家逺待秋風仍歳頻衘命詩囊夜吐虹<lb/>
　　題郎中顧公蔗境詩巻<lb/>
昔者山隂縣風流顧愷之春風癡欲絶秋草澹相冝上<lb/>
馬青山送埀簾白日遲千年留蔗境只許省郎知<lb/>
<pb n="KR4e0059_WYG_001-32b"/>
　　初五宿峽山口<lb/>
野燒隔江明官船畏虎停危檣侵石峽髙枕倚沙汀樹<lb/>
杪初弦月蘆根數㸃螢一埕香桂酒自笑獨爲醒<lb/>
　　因驛舟囘寄清逺令<lb/>
晚泊清逺驛言懷仙李標江光浮雲樹潮信急蘭橈單<lb/>
父彈琴夜西山拄笏朝悵然一凝竚詩寄北風遥<lb/>
　　過清逺縣愛其山水追賦趙佗劉漢墓<lb/>
清逺佳山水英雄多墓田趙佗餘四世劉漢㡬何年雲<lb/>
<pb n="KR4e0059_WYG_001-33a"/>
勢連衡岳江源起蜀川海邦歸職貢應更産時賢<lb/>
　　過湞陽峽漢楊僕將軍駐兵處<lb/>
㠶過湞陽峽攅峯劍揷天嵌巖通窈窕石壁絶夤縁將<lb/>
軍若下瀬於此駐戈船飛鳥不敢下聲名何赫然<lb/>
　　過虎榜山<lb/>
已較文場藝俄經虎榜山上有欲落石下爲無底淵詩<lb/>
人昔好事留字嵌空間摩挲殊未可駐目但悠然<lb/>
　　寄瀧水縣丞<lb/>
<pb n="KR4e0059_WYG_001-33b"/>
出佐瀧水縣緬懷貞節堂春明綵服麗天逺白雲長鸞<lb/>
詔騰雙闕金冠表一方依依縫線宻應念久風霜<lb/>
　　别曲江參謀孫舜元<lb/>
北望水天冷南遊瘴海凉衣霑椰葉露酒送茘枝漿上<lb/>
相憐才美邦人沐化良向來經濟熟知不愧龔黄<lb/>
　　海漁公子爲宋昌裔作<lb/>
我愛宋公子把竿長釣鰲閑尋龍伯國笑指海鳬毛員<lb/>
嶠隨波轉珊瑚入網髙秦人未相識何用遣盧敖<lb/>
<pb n="KR4e0059_WYG_001-34a"/>
　　清江釣隱<lb/>
小隱清江上無心競白鷗蓼雲團竹屋蘆雪㸃羊裘放<lb/>
鶴歸何晚看花醉即休底須終日苦三百六魚鉤<lb/>
　　謝中常惠倒提<lb/>
扶衰得倒提散步任東西花栁冝烟渚溪山愛雪泥酒<lb/>
壺挑可逺竹戸啄須低只恐穿林石銅聲驚鳥啼<lb/>
　　劉子中茅堂<lb/>
整整築茅堂脩脩傍水鄉月明珠在浦竹宻鳳鳴岡嘯<lb/>
<pb n="KR4e0059_WYG_001-34b"/>
傲輕軒冕踈豪引豆觴敲門無宿客題句隔莓墻<lb/>
　　李楚善山居<lb/>
身外等浮雲松隂靜閉門桃源有仙李盤谷傍漁村賢<lb/>
聖杯中樂君臣藥府尊重來應待臘梅雪滿郊原<lb/>
　　題春日山居圖<lb/>
隱者有髙趣幽居不用多松濤揺石壁樵徑入烟蘿倚<lb/>
檻看雲起攜琴任客過殷勤郭熈畫好句待隂何<lb/>
　　隱居圖<lb/>
<pb n="KR4e0059_WYG_001-35a"/>
寓隱茅堂僻幽尋鳥道分晴天千障雨伏日萬松雲豈<lb/>
是漁樵侶應懷鴻鵠羣小橋清淺處有竹抱桐君<lb/>
　　畦樂詩爲王與齡<hi>二首</hi>
爲愛東湖水築堂臨水濆寒光夜留月白氣曉成雲花<lb/>
樹不可剪藥苗時自分客來常欵語琴薦對鑪薰<lb/>
栗里問淵明旁舎招雲卿荷鋤草露濕織屨栁風清二<lb/>
子俱天趣是翁忘俗情時時車馬客於此聽棋聲<lb/>
　　懷海北張指揮<lb/>
<pb n="KR4e0059_WYG_001-35b"/>
韶陽深窈窕海北鬱岧嶤冬熱蕉衫薄晴寒海族驕轅<lb/>
門歌畫一城角動招揺想見張公子椰漿日㡬瓢<lb/>
　　行年七十二<hi>時部使者移郡勘年甲</hi>
行年七十二白髪向人羞肯羨梁江緫空懷齊楚丘繡<lb/>
衣題姓字皂盖驗春秋一自周原獵難爲渭水叟<lb/>
　　題隱者山房<lb/>
隱者壺中日仙家刼外天晴虹出丹室𤣥鶴戱芝田待<lb/>
客沉香火清神枸杞泉何當謝塵事閑説赤烏年<lb/>
<pb n="KR4e0059_WYG_001-36a"/>
　　題段氏山房<lb/>
結搆秀峰下清江長在門吟看輞川樹眠借武夷雲白<lb/>
石種成玉癭藤刳作尊誰爲知已者竹祖與桐君<lb/>
　　巢雲爲蕭伯璵賦<hi>二首</hi>
爲問巢雲子雲居定㡬年飢堪煮爲食吟即染成箋雨<lb/>
過龍文潤天清海色鮮相逢韶石上舒巻興悠然<lb/>
爲問巢雲子幽貞夙所廬寧隨龍卧壑不學鳳棲梧拂<lb/>
袖凌空翠因風問太虛芙蓉曽攬結五老復何如<lb/>
<pb n="KR4e0059_WYG_001-36b"/>
　　遊月溪庵用壁間韻<lb/>
百粤多精舎南華是祖山人知尊象教俗已變髦蠻明<lb/>
月青溪上清風翠竹間時時一談詠杖屨自忘還<lb/>
　　謝烈婦<lb/>
夜月香魂冷春雲别恨長寧歌折楊栁不學野鴛鴦畫<lb/>
可歸屏障祠堪配女郎琵琶彈馬上晚節謾悲凉<lb/>
　　次楊子良催菊韻<hi>三首</hi>
楚楚臨堦菊曾看壓衆芳紅桃承海曙白玉吐霞光韶<lb/>
<pb n="KR4e0059_WYG_001-37a"/>
石多炎壤南天少肅霜如何深自閟不肯趂重陽<lb/>
楚楚臨堦菊金風䕶得遲黄衣誰近侍白璧貴逢時屈<lb/>
子飡寧飽陶潜愛豈私由來傲霜節松栢共髙姿<lb/>
楚楚臨堦菊從知品第嘉程侯情最重楊子興偏賒金<lb/>
蝶歸絲網天鵞散雪花只冝揺落賞難向艷陽誇<lb/>
　　報春樹<lb/>
但使羣芳早何嫌五月遲往花任楊柳孤注笑酴醿春<lb/>
事誰能報天機不自私此身雖老大雲錦爛離披<lb/>
<pb n="KR4e0059_WYG_001-37b"/>
　　芙蓉仙隱<lb/>
芙蓉仙隱處太守日來逰丹鼎飛隨鶴松壇暖卧牛泉<lb/>
凝三伏雪草耐萬年秋五馬朝天去山人空爾愁<lb/>
　　題梅闗圖<lb/>
相送梅闗去岧嶤上白雲緬懷張相國復憶庾將軍夾<lb/>
道松隂直初晴海色分天彭爲井絡叱馭動成羣<lb/>
　　得季子果嘉興書<lb/>
聞汝蹤無定杭州定婺州雪寒探虎穴浪猛踏風舟千<lb/>
<pb n="KR4e0059_WYG_001-38a"/>
里傳家問三年滯旅遊七旬今又四短髪不宜秋<lb/>
　五言排律<lb/>
　　崆峒雲居爲曾巽卿賦<lb/>
雲居崆峒下野鶴雞羣中墮甑前境忘棄瓢煩慮空蒼<lb/>
狗任時態白衣謝塵容巻幔度冉冉開鏡浮溶溶隂榻<lb/>
清媚夏晴扉粲娛冬畆耕足歳年林卧窺鴻濛少日忽<lb/>
復逺聚沙想羣童杖策笑安期出門交蒯通晚悟要爲<lb/>
逹朝華那可崇嘗恨史家流老韓將無同如何曹相國<lb/>
<pb n="KR4e0059_WYG_001-38b"/>
堂上留蓋公<lb/>
　　和雲壑熟食日韻<hi>并序别</hi>
只欲聞韶去其如度嶺賒淹留囊易澁叙别雨頻嗟老<lb/>
樹迷雲葉危墻上土花榆烟新出火穀雨早分茶紀節<lb/>
門埀柳悲風墓集鴉他鄉託萍水髙興鄙桑麻酒出銅<lb/>
泉滑魚分丙穴嘉金相霞錯落錦句玉横斜落月雷塘<lb/>
路啼䳌介子家鍾情君最厚滚滚惜年華<lb/>
　　題友人村居<lb/>
<pb n="KR4e0059_WYG_001-39a"/>
四座列圖畫半生傲丘樊布韋寧是貴軒冕詎爲尊愛<lb/>
客頻掃徑教兒日應門榮華曽把玩道誼將彌敦雲與<lb/>
水無係吾將我共存興亡自今古運數任乾坤牢落三<lb/>
間屋縱横半畝園棊尋仙客戱書對古人言斯鞅何功<lb/>
業韓彭㡬子孫神竒終化腐汙潦本無根桃李休相笑<lb/>
梅花不解村<lb/>
　　爲中常題溪山訪隱圖<lb/>
自適貴清曠駕言懷隱淪雨深禹穴外沙淨霅川濵著<lb/>
<pb n="KR4e0059_WYG_001-39b"/>
述尊𢎞景耕桑樂子真翠屏猿滅跡繡谷豹藏身木客<lb/>
傾壺夕桐君種藥晨水烟清自媚天籟韻常新芝熟原<lb/>
輕漢松髙本避秦祗應陶靖節來往問遺民<lb/>
　　題吕仲善營丘山房圖<lb/>
稷下古諸姜營丘小洞房隣存鍾令宅里似鄭公鄉亂<lb/>
後蓬蒿長春歸棣蕚芳每從黄髪老最譽白眉郎一室<lb/>
如函丈羣書自大方移床分竹影掃壁散芸香輪鞅莓<lb/>
苔外鳬鷖几席傍歌商懷考父玩易到羲皇建業看圖<lb/>
<pb n="KR4e0059_WYG_001-40a"/>
畫平川隔水鄉參差多㸃染窈窕極蒼茫山勢元宗岱<lb/>
溪流想釣璜髙秋憑虎踞何處覔鷹揚<lb/>
　　追挽劉宗榮<lb/>
總角從先進劉墻白下東衣冠㑹元日桑梓共髙風内<lb/>
譜通家舊金科奕世同至今懷古道猶及拜先公夫子<lb/>
聲名早承家德業隆山輝元韞玉節苦自和熊善行東<lb/>
平最寒芒太乙通賢良蕡有策著作向多功未展青雲<lb/>
翮先成白雪翁脩文期太速遺草意何窮令子稱才傑<lb/>
<pb n="KR4e0059_WYG_001-40b"/>
儒科致顯融善和存故里一畆復新宮種德門逾大光<lb/>
幽石已礱典刑看奕奕圖畫極渢渢春日珠林道秋風<lb/>
宰木叢長懷書甲子應自問鴻濛輔嗣經仍講賔王句<lb/>
更工焚黄知有日含笑九原中<lb/>
　　王員外赴京<lb/>
喜奉綸音至遥瞻帝里歸秋風辭省掖海氣拂朝衣叅<lb/>
相深分閫員郎夙賛機金湯身作固蠻徼子來依欲徧<lb/>
羣黎德常勤四牡騑兵氓同鼓舞草木悉光輝留句題<lb/>
<pb n="KR4e0059_WYG_001-41a"/>
丹茘看花想紫薇鴈從淮浦起馬傍越臺飛未得承芝<lb/>
宇應嗟鎻棘闈送君霄漢上綵鳳逐朝暉<lb/>
　　簡徐太守二十韻<lb/>
牛女埀光逺番禺枕海長藩宣開畫省撫字属黄堂銅<lb/>
虎未分牧郎星暫歛芒化行龍伯國春動馬人鄉流徙<lb/>
歸城邑頑嚚棄斧斨稻苗豐戰地潟滷盛兵糧出入明<lb/>
星爛聲容赤芾煌衣濃薇苑露冠重栢臺霜兩府聮賔<lb/>
位元戎解佩纕已無鯨簸海冝有鳳鳴岡百貨流泉溢<lb/>
<pb n="KR4e0059_WYG_001-41b"/>
羣蠻枕奠康昔襦今又袴肉藿酒如漿暇日同民樂隨<lb/>
時愛景光摩挲九曜石調笑五仙羊鐵柱悲劉鋹荒臺<lb/>
弔越王覇圖童䜿駿客思海雲涼此日殷勤接仍看抱<lb/>
送祥麒麟天上石楯㦸殿中郎傾倒情何極吟哦興不<lb/>
忘公侯知衮衮不數竇家芳<lb/>
　<lb/>
　<lb/>
　海桑集巻一<lb/>
</p>
<p>
</p>
  </div>
<div>
                <head>海桑集巻二</head>
    <p>
<pb n="KR4e0059_WYG_002-1a"/>
欽定四庫全書<lb/>
　海桑集巻二　　　　　　　明　陳謨　撰<lb/>
　七言律<lb/>
　　和蕭廷菊海棠<lb/>
紫綿帯露裊髙枝折送窓前看絶竒春色仙家分已早<lb/>
金波賔館賞何遲錦裁半臂初成後鏡照新粧正就時<lb/>
聞道隣翁工炒鐵請君莫負數君詩<lb/>
　　題蕭廷菊中書傳<lb/>
<pb n="KR4e0059_WYG_002-1b"/>
蕭郎巧智似蒙恬兎頴狸毫健且銛能掃萬言資李白<lb/>
曽探五色借江淹匡仙洞府家偏逺丹鳳池頭跡漫潜<lb/>
咲與中書新作傳虹光清夜映書簾<lb/>
　　雨中登舟柬渝景明<lb/>
市南買舟苦未得感君髙誼最殷勤衝雨上山行虎跡<lb/>
褰裳度水散鷗羣干戈滿地身長寄花栁一州春自分<lb/>
待把隂霾都掃却與君琢句染晴雲<lb/>
　　别竹逸極初歸錫洲<lb/>
<pb n="KR4e0059_WYG_002-2a"/>
十載飄零偶此同明朝判袂各西東來時梅浦分新白<lb/>
去日仙壇掃落紅得句每裁雲五色挑燈常近鼓三通<lb/>
兩賢總是金閨彦善保興居錫谷中<lb/>
　　方丘生隱居𤣥洲題曰小蓬萊<lb/>
𤣥洲故是小蓬萊鰲背烟消五色開月鼎雲中分藥送<lb/>
蓬頭海外寄書來晴沙金屑眠龍子芝草瑶芳養鶴胎<lb/>
已辦逰山青竹杖還能酌我紫霞杯<lb/>
　　别曽秋月提㸃諸公<lb/>
<pb n="KR4e0059_WYG_002-2b"/>
暮年有意欲聞韶不計闗河去路遥暫别𤣥都行紫陌<lb/>
迴瞻玉樹隔琅霄丹成鼎内春難老天入壺中日易消<lb/>
細裊爐烟頻煮茗緑隂濃處好珍調<lb/>
　　樵閑爲蕭紹宗賦<lb/>
之子採樵何所之樵閑倚石復移時忽逢鶯語思求友<lb/>
偶值仙人還看棋山中亂雲如雪屋松下清風多紫芝<lb/>
袖有長書君莫上祗今且可醉吟詩<lb/>
　　至南安和知事陳雲壑祠龍母韻<lb/>
<pb n="KR4e0059_WYG_002-3a"/>
貝闕珠宫仙樂舉盈盈初日碧波間眉如王母三千歳<lb/>
鬂綰湘娥十二鬟榕葉春濃僧院寂木蘭風細釣絲閑<lb/>
渚蘋薦罷騷人醉老我何能一叩闗<lb/>
　　和指揮蘭花韻<hi>二首</hi>
名花消得玉爲堂别占薫風六月凉西子冰肌微帯酒<lb/>
素娥翠袖冷含霜相輝喜接貂蟬近共醉宜同錦瑟傍<lb/>
制使髙吟清且麗綵雲散作滿城香<lb/>
臨風玉立自堂堂肯爲榕隂借晚凉瑶柱葳蕤疑剪水<lb/>
<pb n="KR4e0059_WYG_002-3b"/>
銖衣蕭颯自凝霜操琴好在虞韶後紉佩還思楚澤傍<lb/>
曲江祠下違心賞千古空懷是國香<lb/>
　　次謝令尹喜雨韻<lb/>
曲江六月有新凉令尹彈琴不下堂河陽豈必花成縣<lb/>
彭澤由來菊是糧桑樹連隂馴野雉馬騣滴水舞商羊<lb/>
豐年好冩歸圖畫爲覔當時顧長康<lb/>
　　重陽前和王叅軍<hi>二首</hi>
叅軍公館竹爲扉遥對貂蟬逸興飛李白題詩行處有<lb/>
<pb n="KR4e0059_WYG_002-4a"/>
王𢎞送酒近來稀錦糕時節思何極綵服興居願不違<lb/>
回望青原一千里黄衣想見照苔衣<lb/>
蒼烟鬱鬱集郊扉吹㡌風髙鬂欲飛君喜慈幃清且健<lb/>
我憐家問逺常稀茰鍾芳烈當誰並菊抱幽貞與世違<lb/>
丞相祠庭榕葉底不妨人咲芰荷衣<lb/>
　　次周翠庭感懷韻<lb/>
故園囬望草成丘客館新添雪滿頭已向昆明看刼盡<lb/>
猶思滄海借桴浮昻藏可愧嵇中散欵叚那從馬少逰<lb/>
<pb n="KR4e0059_WYG_002-4b"/>
邂逅蒲衣成一咲覔牛元只是騎牛<lb/>
　　憲使張虗舟謁韶陽文獻祠敬簡小詩<lb/>
隨車清雨洗邉塵散作韶陽十月春累世風霜爲閥閲<lb/>
一壺冰雪是精神民沾德澤安生聚君遣皇華徧度詢<lb/>
此日貂蟬輝繡斧千年風度儼相親<lb/>
　　簡二憲郎<lb/>
金玉科條兩憲郎滿空霜氣集韶陽九齡祠下聮圭璧<lb/>
五色雲中覽鳳凰嶺表寒梅迎使節海隅秋草借恩光<lb/>
<pb n="KR4e0059_WYG_002-5a"/>
繡衣報政烏臺表定自聲名動建章<lb/>
　　追挽劉養直<lb/>
校讐天禄去無日藏書善和歸㡬時殷臺落日塵杳杳<lb/>
象山宿草春離離玉雪未曽瞻道貌梧桐今已識孫枝<lb/>
斯文不朽應無憾刻石埋名有楚竒<lb/>
　　戲和肱道人<lb/>
道人連日醉如泥應愛銅泉浸鹿蹄内景新將丹鼎煉<lb/>
麗詞常展錦箋題迎春處處經行遍餞歳時時舉按齊<lb/>
<pb n="KR4e0059_WYG_002-5b"/>
只恐夜深歡寢後不知雞向五更啼<lb/>
　　人日登風度樓留題<lb/>
憑髙弔古想開元風度誰知相國賢八柱承天埀日月<lb/>
千峰列㦸擁貂蟬龍乘海氣窓間過鵬息天風雨下眠<lb/>
忽憶重華増悵望蒼梧渺莾暗荒烟<lb/>
　　乙已除日次蕭極初韻<lb/>
歳寒不作還家計倚遍仙人十二䦨霜殘臘梅殊草草<lb/>
苔深墨竹却桓桓時彈焦尾清還絶不酌流霞興自寛<lb/>
<pb n="KR4e0059_WYG_002-6a"/>
二友風流知我者恥將心事學馮驩<lb/>
　　九成臺<lb/>
韶陽太守臺成日玉局仙人海上歸萬籟盡如韶九奏<lb/>
五雲遥見鳳雙飛蓮峯隔浦浮春色武水澄波漾暖暉<lb/>
錯把滕王江閣比鳴鸞歌舞是邪非<lb/>
　　葛仙祠留題<lb/>
思憶仙人葛稚川舊祠冠服尚巍然羅浮自愛留丹竈<lb/>
勾漏空聞有洞天江右蛟騰青草裡淮南犬吠白雲邉<lb/>
<pb n="KR4e0059_WYG_002-6b"/>
嬉逰得似無爲好冷眼乾坤八十年<lb/>
　　三月二日爲叅軍介夀<lb/>
瑞氣濃薰海色晴非闗上已與清明橘中人獻龍根脯<lb/>
鶴上仙傳鳳翼笙入幕叅軍多節槩能詩水部㝡豪英<lb/>
一千二百年如戲自是空同舊廣成<lb/>
　　叅軍庭前水香花一樹夏月取葉薦湯者三月花<lb/>
　　開如粟<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>共賦之<lb/>
玲瓏琪樹出髙墻豈逐殘香媚景光翡翠屑金分戸映<lb/>
<pb n="KR4e0059_WYG_002-7a"/>
木蘭墜露拂衣香濃隂逺有秋風操清味尤冝夏月湯<lb/>
倚得叅軍修竹好共將嘉實待鸞凰<lb/>
　　贈别錢太守<lb/>
夜光明月廟廊珍五載騰輝武水濵祗有雙魚新改郡<lb/>
素無一鶴可隨身儀韶鳳已翔寥廓别駕車猶望後塵<lb/>
千里江東春樹緑懷賢長有夢相親<lb/>
　　别郭宗玉還鄉<lb/>
故鄉索寞久離羣邂逅韶陽復論文緱嶺喜逢王子晉<lb/>
<pb n="KR4e0059_WYG_002-7b"/>
㶚陵誰識李將軍來尋錦石看丹茘歸釣清江卧碧雲<lb/>
應共髙人川上樂題詩煮茗到宵分<lb/>
　　榕樹下别叅軍再賦就簡指揮<lb/>
榕隂翠盖倚重重相送城南復向東上將故多黄石畧<lb/>
叅軍况是紫髯翁重題錦字雲生紙獨轉滄浪月滿蓬<lb/>
徙倚松根看野色青山縹緲意何窮<lb/>
　　泊古羊渡望貂蟬峯有懷諸名勝<lb/>
猶見香爐紫霧妍還隨鳥影望貂蟬舟移岸岸皆竒石<lb/>
<pb n="KR4e0059_WYG_002-8a"/>
雲起山山盡瘴烟紅蓼水生連夜雨白茅露冷近冬天<lb/>
舜峯九日登臨處吹㡌無由侍晉賢<lb/>
　　題常方壺所藏易元吉蒲萄上有徽廟題識<lb/>
畫圖驚見龍鬚長猶帶宣和御墨香玉蕊冝歸甘露瓮<lb/>
金莖偏潤紫荷囊移來上苑恩光異拆寄文園渇肺凉<lb/>
曽侍宮壺沾御宴令人苦憶賀蘭莊<lb/>
　　蒼雪軒爲南雄貳守劉可與賦<lb/>
蒼龍噴雪滿幽軒坐使氷壺六月寒紅袖觧移青玉案<lb/>
<pb n="KR4e0059_WYG_002-8b"/>
素娥清映水精盤興來剡曲餘孤棹老去磻溪寄一竿<lb/>
何日江隂來步屧相從終日倚䦨看<lb/>
　　小姑嫁彭郎<lb/>
窈窕仙姿勝藐姑彭郎故是子南夫鮫人爲織同心帶<lb/>
鳳使親傳五色書曾共湘妃逰洛浦不隨河鼓上天衢<lb/>
祠庭此日瞻環珮千丈風波鎮小姑<lb/>
　　彭郎憶小姑<lb/>
青山何事翠如顰應惜紅顔鏡裏人枕轉珊瑚空託夢<lb/>
<pb n="KR4e0059_WYG_002-9a"/>
杯傾鸚鵡嬾濡唇行雲仙袂逰何所拾翠芳期誤此春<lb/>
隔花流水何由見莫自陳王賦洛神<lb/>
　　小姑寄彭郎<lb/>
平湖黛色照晨粧只見風波不見郎已織迴文成錦字<lb/>
莫貪結綬綰金章馬應得意春風裏花不知名官道傍<lb/>
杜若芳洲誰共采枉教人斷九迴腸<lb/>
　　次韻雪用白戰軆<lb/>
晨霜暮霰作威嚴觧送瑞花拂㡌簷漠漠汀沙成海水<lb/>
<pb n="KR4e0059_WYG_002-9b"/>
娟娟蒲席是氷簾寒深頓覺龍鱗小烟重兼迷馬耳尖<lb/>
明日臺城春色動爲誰寂寞爲誰淹<lb/>
　　蘆管制笛<lb/>
旋將蘆管裁成笛若比柯亭别出機數㸃殘星分逺近<lb/>
七均古調按依稀吹斜月影潮初上轉入梅花雪更飛<lb/>
歳晚江空聽㝡好夜寒吟句不思歸<lb/>
　　歳除大雪<hi>二律</hi>
怪底推篷重不開千巖萬壑白皚皚山隂乗興那無戴<lb/>
<pb n="KR4e0059_WYG_002-10a"/>
梁苑多才想有枚碧落空濛龍偃蹇黄蘆淅瀝鴈堆魁<lb/>
上人制笛翻清思春向梅花調裏回<lb/>
孤篷莫歎淒凉景一雪翻成富貴年兎迹盡迷三穴外<lb/>
獸王誰幻五臺前遥知淮蔡平元濟莫管峨眉冷謫仙<lb/>
此夕金吾驅逐罷鳳䘖春色下丹天<lb/>
　　戊申元日次韻<lb/>
午夜朝回歳亦遷一蓬殘雪入新年寒雲宿霧晴猶積<lb/>
翠壁丹崖曉半鮮淡淡春生黄葦岸沄沄波泛白鷗天<lb/>
<pb n="KR4e0059_WYG_002-10b"/>
蔣山風日應妍美到日同叅不二禪<lb/>
　　二日喜晴過采石次韻<lb/>
推枕鳴鴉喜報晨忽聞佳句倍怡神雪迷采石渾如臘<lb/>
日上天門早是春一斗青錢沽客酒半簮華髪减年人<lb/>
二三禪友爲知已相對迂踈興頗真<lb/>
　　閏五月二十七日發金陵簡同舟者<lb/>
半年塵土滿征衣悵望闗河賦式㣲楊柳磯頭悲昔日<lb/>
鳳凰臺下送斜暉潮來城闕鱸何在火裂秋雲鴈不飛<lb/>
<pb n="KR4e0059_WYG_002-11a"/>
幸自故園松菊美還家莫遣賞心違<lb/>
　　弔賞心亭火<lb/>
賞心亭上通宵火萬里秋天駕祝融國内焚萊知有禁<lb/>
街頭舞馬竟何窮秦淮浪赤蛟龍怒王謝灰飛燕雀空<lb/>
徒想詞人懷往代繁華想象畫圖中<lb/>
　　天門山<lb/>
巨靈擘石鎮江干縱有丹梯未易攀雲黒蛟鼉騰出峽<lb/>
月明虎豹卧當闗稍驚灔澦波濤壯宛似峨眉翠黛寒<lb/>
<pb n="KR4e0059_WYG_002-11b"/>
上有飄蕭兩黄鵠凌風隨我振歸翰<lb/>
　　題吉文費太守巻<lb/>
桁楊卧地庭無謁禾黍連雲里有歌召父著聲先豈弟<lb/>
陽城不擾是催科神逰華葢紅雲島興在文江白雪波<lb/>
試問三窮誰第一萊蕪轉覺甑塵多<lb/>
　　寄項如山伯仲<lb/>
更無塵土到柴門還愛踈髯㸃雪痕鷗鷺江天新保社<lb/>
桑麻春雨舊田園堯民擊壤應同樂魯殿靈光讓獨尊<lb/>
<pb n="KR4e0059_WYG_002-12a"/>
况復惠連羣從好詩懷濃處酒盈樽<lb/>
　　寄陳衡山荅其金陵歸臨貺<lb/>
朱雀橋邉㡬夕曛興亡燕語謾紛紛悵望謫仙墳上草<lb/>
低囬蔣帝廟前雲征衫塵土鄉心共歸路秋雲鴈翼分<lb/>
枉沐光臨到蓬蓽無由傾盖一論文<lb/>
　　追賦聞人州判赴京<lb/>
一蓬白雪上京華五鳳樓臺是帝家定向天官書上考<lb/>
還隨御苑簇輕車秦淮栁色皆金縷吳越山光遍綺霞<lb/>
<pb n="KR4e0059_WYG_002-12b"/>
小邑三年勤撫字月明應念白鷗沙<lb/>
　　徐韶州追和僕叙别韻見寄用韻答之<lb/>
别來只憶韶州景忽枉佳章寂寞濵太守襜帷三載舊<lb/>
侍郎官誥五花新枌榆社日家家酒鶯燕江亭在在春<lb/>
苦恨雲山迢遞隔無因晤語樂天真<lb/>
　　答南雄劉别駕見寄<lb/>
瀟灑雄州别駕尊公餘攬勝出松門㑹稽山隂逢賀監<lb/>
丁卯橋頭尋許渾文豹何曽迷霧雨蒼龍應自長兒孫<lb/>
<pb n="KR4e0059_WYG_002-13a"/>
何時容我來驚座更看優人舞白猿<lb/>
　　簡劉子卿謝其得謬藁送至<hi>二律</hi>
神螺之山江水東娟娟玉樹梅林中自慚晚識青雲器<lb/>
多謝時臨白雪翁舊藁飄零隨落葉餘生放浪逐賔鴻<lb/>
江臯步屧頻來往更待藜光丙夜同<lb/>
一片停雲咫尺中似應秋水隔芙蓉槎横銀漢三千尺<lb/>
桂鎻蟾宫第㡬重原色又添新雨潤藻情還似逺山濃<lb/>
多時謬藁勞收寄免作人間醬瓿封<lb/>
<pb n="KR4e0059_WYG_002-13b"/>
　　别馮寅賔逰吳越<lb/>
逃虛空谷絶過從驚見虹光射牖中定自陸雲逰洛下<lb/>
還尋李白過江東山川草木浮佳氣星斗文章属至公<lb/>
丹鳳樓前回首處金蓮夜照玉花驄<lb/>
　　寄劉永泰<lb/>
新堂燕處獨超然釀有香粇釣有鮮九日黄花猶似晉<lb/>
西風白鴈總辭燕揚雄草賦甘泉逺劉向窮經太乙憐<lb/>
一自秦淮同載後停雲悵望忽經年<lb/>
<pb n="KR4e0059_WYG_002-14a"/>
　　戲贈歸洪<lb/>
江總還家白髪新樓卿老去五侯貧㡬經紫陌看花處<lb/>
憶著金龜換酒人舞雪廻風歌窈窕登山臨水意逡巡<lb/>
東湖烟栁西山雨還有髙車訪隱淪<lb/>
　　效謡體<lb/>
小池未雨蛙先閙矮屋非貧燕不過老馬反駒徒苦耳<lb/>
桃蟲維鳥定如何漆園夢斷悠悠蝶南浦風迴漫漫波<lb/>
靣似靴皮猶有笑才如襪線絶須歌<lb/>
<pb n="KR4e0059_WYG_002-14b"/>
　　次别駕劉宗弼詠韶石韻<lb/>
縹緲湘南接海邉奔波聳漢翠爭妍烟生萬壑熊羆伏<lb/>
日射重巖錦繡連泗水磬材天下少韶州響石後來傳<lb/>
世間信有愚公智未必山靈未許遷<lb/>
　　秋夜燕集示諸友<lb/>
金風吹盡燕梁塵公館林踈爽氣新露泛紫㣲香拂酒<lb/>
月將仙桂影隨人叅軍最得詩中趣文士冝多幙下賔<lb/>
百罰不辭慙潦倒苦無佳句答情真<lb/>
<pb n="KR4e0059_WYG_002-15a"/>
　　葛洪丹井<lb/>
豈復風流似葛洪尋仙還到紫陽宮遥聞環佩鏘雲表<lb/>
尚想丹砂浴井中白髪那能生羽翼蒼生坐待起疲癃<lb/>
銀瓶素綆中宵汲怕有蟠龍觧噴風<lb/>
　　和友人韻<hi>二首</hi>
霜林紅葉有妍華出郭幽尋興自賒蒼耳草深非故道<lb/>
牽牛花好是誰家雞羣野褐嵇中散鶴背天風蔡少霞<lb/>
邂逅平川同逆旅時時晴屐響晴沙<lb/>
<pb n="KR4e0059_WYG_002-15b"/>
劉郎清賞何乃違休日復自扄柴扉橋邉無人禮黄石<lb/>
天上有星尊少㣲薜茘暗侵揚子宅鵁鶄長占子陵磯<lb/>
日斜桐葉題詩罷頭戴寒鴉緩緩歸<lb/>
　　方壺爲常太守賦<lb/>
神山秀出空同表却笑蓬萊失巨鰲未許安期閒種棗<lb/>
詎容方朔去偷桃金天白龍草間伏瑶水翠禽花外髙<lb/>
我亦四明狂客者登臨覽勝一揮毫<lb/>
　　用方壺韻題曽子元晴雪軒<lb/>
<pb n="KR4e0059_WYG_002-16a"/>
聞道幽齋傍雪成六花飛舞集簷楹天逰杳杳虛生白<lb/>
雲卧沉沉夜自明氷繭寒光冝客賦陽春古調待誰鳴<lb/>
烟波却有𤣥真子時向城南問獨清<lb/>
　　題哀節清靜一軒<lb/>
㡬度來尋羽士軒白雲無語客忘言吟風不憶三生石<lb/>
醉月長留太古尊碧落逰絲那有影懸崖枯木只餘根<lb/>
白鴉來往芝田熟應是黄庭内景温<lb/>
　　吳元年丁未元日即席和韻<lb/>
<pb n="KR4e0059_WYG_002-16b"/>
金旛㣲動綵雲偏夀祝南山與百川律轉東風遍南服<lb/>
天開大統建元年舜峯渺渺貂蟬外淮水悠悠魏闕邉<lb/>
早晚蒲車催入覲衰遲那得共輝聯<lb/>
　　次王竹逸韻<lb/>
聞聽爆竹知新歳坐對缾花憶舞筵隔屋馬蹄歸醉客<lb/>
中宵環佩起羣仙道存竹簡韋編裏詩在茶甌雪乳邉<lb/>
送故迎新君莫笑旅中别自一壺天<lb/>
　　次九日登武山韻<hi>三首</hi>
<pb n="KR4e0059_WYG_002-17a"/>
寸懐能着㡬多愁每向登臨歎謬悠黄菊翛翛冷彭澤<lb/>
蒼烟莽莽暗齊州光隂祗是留連客酩酊何妨斷送秋<lb/>
有約不聞空悵望來詩多趣苦爲酬<lb/>
丹梯髙處是青山曵杖無因一破顔仙境不藏雲有路<lb/>
天逰長阻虎當闗懸崖果熟猿公笑深洞花開武姥閒<lb/>
寄語王君須再約頑夫老矣更能頑<lb/>
村家酒熟三家香只與詩人浣繡腸充庖野鴨無雙腯<lb/>
入網池魚過尺長老婦瓦盆殊罄竭迺翁客位更徜徉<lb/>
<pb n="KR4e0059_WYG_002-17b"/>
不道諸生虛講席從來雅俗故相妨<lb/>
　　次蕭子所至日懷京國<hi>二首</hi>
梅梢綴玉似凝旒楓樹揺紅見舞優化日緩隨龍馭轉<lb/>
祥雲長繞鳳臺浮當年法從陪華貴此日山杯笑濁流<lb/>
應自家人記膰爼時時舉按説郊丘<lb/>
綵筆何人動藻旒南郊儀禮若爲優明時鼎鼎風雲㑹<lb/>
載籍茫茫烟海浮璧水育材須妙選鍾山應制豈凡流<lb/>
徳星聚處還知否别有風流陳太丘<lb/>
<pb n="KR4e0059_WYG_002-18a"/>
　　辛亥元宵和王希顔韻<hi>二首</hi>
隔窓風雨送元宵自種花燈慰寂寥隣舎已添榆社鼓<lb/>
江亭却憶酒旗招閙蛾簇粉寒難整浮蟻吹波暖易消<lb/>
梅蕚那分花市燭雲頭虛度鳳臺簫<lb/>
喜君連日情相厚貺我華星句每饒流水浣花工部興<lb/>
春山啼鳥買臣樵桃枝削杖隨商老筍籜裁冠托漢朝<lb/>
雙劍雪霜深閟匣莫將虎氣夜干霄<lb/>
　　别郭思信<lb/>
<pb n="KR4e0059_WYG_002-18b"/>
望望沙園鷺渚邉綵雲忽到九州前春山步屧尋前度<lb/>
夜月停杯説隔年局上蒲翻梟雉采琴中徽按鳳皇弦<lb/>
河橋折栁難爲别更約看花句共聯<lb/>
　　秋日用劉子彦韻<hi>二首</hi>
秋氣一日即爲深雨餘山翠何崟崟梧桐暮看不如早<lb/>
稼穡昔豐那似今漢詔賜租成樂土堯民擊壤得初心<lb/>
石床數尺長松下卧聽風蟬足好音<lb/>
六月秋生喜閏年故因凉早景多妍燕鴻物外同羈旅<lb/>
<pb n="KR4e0059_WYG_002-19a"/>
清濁杯中總聖賢南畝桑麻差足樂西江雨露復能偏<lb/>
二間茅屋清溪側時有詩朋送雅篇<lb/>
　　題平原曾光逺所藏先世墨竹<lb/>
靈妃娟娟湘楚濆三三五五乘緑雲雜佩倚風疑有韻<lb/>
舞衿如水自成文深林㑹待晉賢賞蟠石今看蔣徑分<lb/>
春蘭秋菊各天趣未若此君髙出羣<lb/>
　　贈雲心醫士<lb/>
白雲與君君莫違不令塵土上君衣曉隨斸藥霏霏出<lb/>
<pb n="KR4e0059_WYG_002-19b"/>
暮逐懸壺冉冉歸勾漏巖前尋葛令長沙道上識張機<lb/>
蹇予獨向青原下七十卧雲今是非<lb/>
　　和楊少府登快閣用山谷韻<lb/>
長嘯城頭天宇平碧山濃處看新晴過客㠶檣烟霧重<lb/>
傍人鷗鷺畫圖明浪花細逐金魚起沙漲還添玉帶横<lb/>
物色分留歸少府千年太史有詩盟<lb/>
　　平逺圖爲祝驛丞賦<lb/>
貳令新圖少府題驛丞風致罕能齊逺岫㣲茫南斗外<lb/>
<pb n="KR4e0059_WYG_002-20a"/>
平川迢遞楚天低已編茅屋依埀柳更買漁舟度隔溪<lb/>
爲待樵風清唱客乗風鼓枻到江堤<lb/>
　　次仲氏以靜客龍湖見夀<hi>二首</hi>
長庚殘月曉西東枕上吟餘響石淙凉雨踈桐過末伏<lb/>
小亭幽徑長芳藂季方難弟龍湖逺老杜狂夫飯顆同<lb/>
秋月華星雙入手更攀菡蓞映杯紅<lb/>
山城望見鶺鴒原衣錦鄉中草樹妍鐵笛誰當吹舞鶴<lb/>
銀槎我欲挾飛仙蘋花數剪微波浸桂樹三更片月懸<lb/>
<pb n="KR4e0059_WYG_002-20b"/>
老去揆初仍作客諸生鄭重秩初筵<lb/>
　　寄劉孝亷<lb/>
芝蘭香霧隔晴軒圖史虹光自歳年漢殿每需方正策<lb/>
楚江猶滯孝亷船鵞羣暖戯池中墨藜杖寒嘘閣上烟<lb/>
試把月儀臨數帖因風寄向白雲邉<lb/>
　　同子與入院時就文廟開試院與諸公同止雲章<lb/>
　　閣上<lb/>
　一相南來建大藩金湯千里虎牙閑綵雲騰鳳迎科詔<lb/>
<pb n="KR4e0059_WYG_002-21a"/>
珠斗埀虹動海闗入院恭陪車馬盛序賔媿列鬂毛班<lb/>
寧知交廣非鄒魯已有彈冠早出山<lb/>
　　次子與入院宴集韻<lb/>
荆交風氣自天開魏晉詞華有體裁石髓凝脂歸木彈<lb/>
桂香吹露送螺杯雲章華構文星聚海嶠名邦俊士來<lb/>
燈火下簾思報效聖心虛佇待真才<lb/>
　　老榦詩爲周中丞賦<lb/>
昻霄聳壑三千尺若比莊椿别自竒氷雪每堅金石節<lb/>
<pb n="KR4e0059_WYG_002-21b"/>
風雲長遶鳳皇枝武侯古柏神明力召伯甘棠豈弟思<lb/>
却上烏臺凝望處棟梁材是廟堂姿<lb/>
　　八月十五夜宴明倫堂前榕樹下<lb/>
舉杯待月月苦遲金天一碧寒玻瓈雲升復隱榕隂外<lb/>
風送俄經泮水西丹桂子成金榜動紫薇人醉玉繩低<lb/>
鵾鵬萬里非難事安用人間八駿蹄<lb/>
　　八月十七日開榜公宴<lb/>
科詔賔賢兼百粤省闈開榜秩初筵塵飛車馬羊城外<lb/>
<pb n="KR4e0059_WYG_002-22a"/>
鼎沸笙歌海角前進士褒衣班席左陪臣軟㡌揷花偏<lb/>
曲江鴈塔題名處爲問何人最少年<lb/>
　　送叅政周公赴臺中丞任<lb/>
省垣榕桂青復青紫薇花發秋㝠㝠雲收瘴海懷霖雨<lb/>
月滿烏臺候法星五管山河歸節度百蠻草木被威靈<lb/>
還朝先把賢書奏榜下懸知有九齡<lb/>
　　黄仲𢎞捧詔至平川却回贑兼懷諸友<lb/>
崆峒山翠似金華坐使初平不憶家香染紫泥隨綵鳳<lb/>
<pb n="KR4e0059_WYG_002-22b"/>
花簮白髪麗烏紗平川對酒松風薄貢水看雲鳥道賒<lb/>
痛飲讀騷空有約長歌伐木興無涯<lb/>
　　望蒲磵懷安期生<lb/>
欲採仙人石上蒲常思雲外借雙鳬童男已逐樓船逺<lb/>
使者猶煩海道紆花下金丹煎白石海中𤓰棗獻清都<lb/>
時時飛珮商岩去咲殺園公定漢儲<lb/>
　　驛舟囬寄楊子敬長司陳國玘知事<lb/>
韶府才猷属兩賢愛予枉騎數相牽江山悵望一千里<lb/>
<pb n="KR4e0059_WYG_002-23a"/>
金石交逰五六年載酒問竒官舎冷看花賞勝舜峯妍<lb/>
東還却有南飛鴈遥寄新詩武水邉<lb/>
　　題朱雪巖小影圖文公之後居南雄者<lb/>
一鶴傳書海上回氅衣正對雪花開燕雲賦罷空前席<lb/>
粤水歸吟但廢臺遺像有神看畫史諸孫傳業待春魁<lb/>
考亭雲谷髙風在長有書香付後來<lb/>
　七言排律<lb/>
　　清江阻風訪劉起東茅廬中<lb/>
<pb n="KR4e0059_WYG_002-23b"/>
十年再見東海公夫妻賔敬茅廬中不計有無心淡泊<lb/>
難忘故舊日從容陽春白雪何求和漆髪紅顔似返童<lb/>
鼎煮䝉山雲細細盃傾桑落緑溶溶市朝雖近塵還逺<lb/>
絃誦常聞道罕同重話桃源真隔世獨行客路况嚴冬<lb/>
一川雪景惟飛雨三日江船尚阻風苐覺久淹成愧負<lb/>
寧知相厚轉情濃故人谷口歸耕處安得扶藜訪有熊<lb/>
煩君問訊須珍重早晚徵車起卧龍<lb/>
　　元日觀燈復陪指揮廵城東同行諸公<lb/>
<pb n="KR4e0059_WYG_002-24a"/>
遥聞太乙下清都五夜香風溢四衢楊栁連營埀虎帳<lb/>
芙蓉壓水引金吾蟾宮送月雲頭淨相府延春夜禁無<lb/>
粉扇榴裙歌下里雞皮鶴髪舞寒胡花枝挿燭頻頻換<lb/>
泉乳澆茶細細娛假面拳毛獅子嘯散花烟火夀星扶<lb/>
興䦨更自廵城鑰時泰還欣絶警枹逰騎追隨雜耆老<lb/>
吹笳激烈混笙竽飄飄吟句㕘軍送落落神情長史趍<lb/>
自嘆衰遲多白髪苦無錦句付奚奴<lb/>
　　次姪孫士瞻韻<lb/>
<pb n="KR4e0059_WYG_002-24b"/>
我家都榦舊徵君五百年中逺有芬宗譜太丘前史美<lb/>
科名南渡近時聞人言閥閲星之斗代有雲礽鼎出汾<lb/>
吾子翹翹雄作士英姿了了幼能文他山有石能攻玉<lb/>
惡草雖蕕不亂薰十年叅晤窮經苦一日梟鸞戰藝分<lb/>
鶚薦已追雲表鵠錦還仍采泮池芹波光皛皛鷗同社<lb/>
松頂昻昻鶴不羣珠浦别來秋洒洒㶑江吟斷葉紛紛<lb/>
投桃多辱諸賢句報玖空慚五色雲<lb/>
　五言絶句<lb/>
<pb n="KR4e0059_WYG_002-25a"/>
　　秦淮詠古<lb/>
不曉秦淮水秦人苦浚之亂來波浪作猶似祖龍時<lb/>
　　題墨竹<hi>四首</hi>
清風滿竹林酌酒薦鳴琴懸知大小阮於此開塵襟<lb/>
靈雨何從來脩篁有妍色憶在逍遥堂寒更聽蕭瑟<lb/>
千霜與百霆沉沉自寒碧春雨復驚人龍孫長三尺<lb/>
裊裊炫初服鏘鏘鳴瑶琨美人隔湘水君子在淇園<lb/>
　　題畫鷹<hi>二首</hi>
<pb n="KR4e0059_WYG_002-25b"/>
天風振枯梢獨立何所營愁胡休側目海宇已清平<lb/>
枯榦立亭亭由來愛鶺鴒何當草間奮相逐上清㝠<lb/>
　西林八景<lb/>
　　鳳凰峯<lb/>
青峯初㧞地丹鳳倐沖霄仙人明月夜於此聽雲韶<lb/>
　　琵琶洲<lb/>
春水抱芳洲宛宛紫檀槽羽人歌洞章不省鬰輪袍<lb/>
　　偃月岡<lb/>
<pb n="KR4e0059_WYG_002-26a"/>
蒼松寒翳翳瑶草秋埀埀平岡如偃月偏與落星宜<lb/>
　　落星石<lb/>
星君避太空入覲太㣲中如何化貞石奠此髙明宮<lb/>
　　流虹岡<lb/>
湧月散金波流輝動神螺海翁逐鷗戱孺子濯纓歌<lb/>
　　噴珠泉<lb/>
滿地碎珠璣向日騰光彩昨夢窮河源天澄萬星海<lb/>
　　藏蛟室<lb/>
<pb n="KR4e0059_WYG_002-26b"/>
福地穴難藏真人劍拂霜還歸賈傅井應作少年郎<lb/>
　　伏鴿塜<lb/>
伏鴿守枯塜黄金骨似沙化爲雙白鶴飛上太清家<lb/>
　　秋林<lb/>
秋林本自萎朔風勞爾怒客子賦無衣哀鴻夜中度<lb/>
　　次郊行韻<lb/>
煮茗樂濃春看山日日新遥知獨醒者却是太平人<lb/>
　　懷泮池諸友<lb/>
<pb n="KR4e0059_WYG_002-27a"/>
幽懷落泮池古栢守朱戸美人秀䟽髯望望隔烟霧<lb/>
　　答送暖枕軟履<hi>二首</hi>
暖枕便衰老尤冝雪夜吟邯鄲官道上誰識呂公心<lb/>
軟履䝉佳貺平原客未知下邳圯上去長有一編書<lb/>
　七言絶句<lb/>
　　快閣脩篁古木圖<hi>二首</hi>
老去張騫両鬂華乘風曾記到天家回看粉壁千年樹<lb/>
還是銀潢八月槎<lb/>
<pb n="KR4e0059_WYG_002-27b"/>
風流貳令寫蒼筤判簿題詩白雪香太守公餘時倚檻<lb/>
滿天風雨起瀟湘<lb/>
　　酈彦誠蘄州<hi>二首</hi>
青原山下客思家喜有淮船載月華湖口晴雲收雪浪<lb/>
蘄陽春雨長萱花<lb/>
酈生風采故依然奉母還鄉鬂尚𤣥升堂喜見髙都䕶<lb/>
對酒應懷葛稚川<lb/>
　　題吳推官江山覽圖<hi>四首</hi>
<pb n="KR4e0059_WYG_002-28a"/>
憶昨蓬壺鼇戱翻盧敖入海澹忘言祗今亂定看圖畫<lb/>
㡬處樓臺㡬曲村<lb/>
汾水秋風草木䟽龍門山色秀芙蕖巖扄容有文中子<lb/>
髙卧白雲閒著書<lb/>
萬竹沉沉山下屋千波汎汎石根船逢迎沙岸飄蕭者<lb/>
不是𤣥真定謫仙<lb/>
江南秋色鴈來歸林壑風烟草樹㣲公退展圖頻北望<lb/>
太行山上白雲飛<lb/>
<pb n="KR4e0059_WYG_002-28b"/>
　　鄢大善胡琴歸宜春求題<hi>三首</hi>
白下磯頭緑樹肥宜春臺上白衣歸山童把得琵琶在<lb/>
惆悵開元舊譜稀<lb/>
上國春風馬上郎花間絃索斷人腸願留一曲清平調<lb/>
别有知音在太常<lb/>
馬尾蛇膚氷繭絲能吟觧語意遲遲彈到天髙雲淨處<lb/>
秋江唯許白鷗知<lb/>
　　題曲江春逰圖<lb/>
<pb n="KR4e0059_WYG_002-29a"/>
沙明竹軟曲江橋折水花枝挂酒瓢指㸃杏園飛赤驥<lb/>
惱人應是董嬌嬈<lb/>
　　題漁樂圖<lb/>
柳下漁舟小亦寛兩家十口共團欒醉來唱徹漁家傲<lb/>
千丈風波冷眼看<lb/>
　　題孫竹圖贈黄道士歸山<lb/>
金華仙客此幽尋爲愛瀟湘雲氣深醉騎白石還山去<lb/>
一箇蒼龍伴獨吟<lb/>
<pb n="KR4e0059_WYG_002-29b"/>
　　次十四夜望月值雨<hi>二首</hi>
雲翳深深掩玉輝故飄香霧洒蕉衣竹林莫道蟾宮逺<lb/>
已報郎星入紫㣲<lb/>
曾共仙人蕚緑華雲中手弄金背䗫嫦娥偏愛清塵雨<lb/>
徐舞霓裳下漢槎<lb/>
　　次茘支韻賦<hi>四首</hi>
猩紅染就錦苞肥觧映金袍與繡衣㡬度醉吟芳樹下<lb/>
渾疑夜燎續朝暉<lb/>
<pb n="KR4e0059_WYG_002-30a"/>
海山仙子玉肌肥故著輕綃紫霧衣猶記紅塵飛騎去<lb/>
昭陽宮裏媚晴暉<lb/>
磊落華堂火齊肥佳人爭比茜紅衣瓊枝笑把銀缾挿<lb/>
絶勝春紅粲曉暉<lb/>
正賞端陽茘子肥珊瑚清映雪羅衣誰向樽前揮綵筆<lb/>
只今容有謝𤣥暉<lb/>
　　次叅軍偶賦韻<hi>三首</hi>
花底壺蜂報午衙枕前莊蝶未知家驚人忽聽尚書履<lb/>
<pb n="KR4e0059_WYG_002-30b"/>
唾玉長吟學士茶<lb/>
燕鶯好語傍南衙櫻筍誰人似故家頓遜并無花上酒<lb/>
南華還有貢餘茶<lb/>
老我猶堪屈宋衙才名苦憶建安家枯腸文字搜都澁<lb/>
恨殺松花雪乳茶<lb/>
　　無題<lb/>
只合長庚伴謫仙清吟酷愛夜如年五更鐘動無人喚<lb/>
飛步松梢看月圓<lb/>
<pb n="KR4e0059_WYG_002-31a"/>
　　爲知縣謝實林題紅梅<hi>二首</hi>
孤山傲雪壓芳凉換得東風到玉堂更聘海棠為侍女<lb/>
桃花馬上少年郎<lb/>
逃禪染白能爲黒爭似王家一剪紅憶共揚州何水部<lb/>
醉吟身入綵霞中<lb/>
　　題畫龍<lb/>
長吟噴薄浪生花碧海銀潢處處家有客抱琴天上去<lb/>
迴看鱗角似仙槎<lb/>
<pb n="KR4e0059_WYG_002-31b"/>
　　題畫竹<lb/>
鳳尾翛翛雨外分武公風致少能羣七賢最有山王逹<lb/>
底事延平詠五君<lb/>
　　題周知事雙竹圖<lb/>
一徑清風兩玉人畫圖疑在渭川濵石根細長濓溪草<lb/>
寒翠滿庭長是春<lb/>
　　題青山白雲<lb/>
來訪仙人問白羊小橋流水繞㣲茫白雲滿谷青松暗<lb/>
<pb n="KR4e0059_WYG_002-32a"/>
定是金華是括蒼<lb/>
　　焦磯寺<lb/>
過盡三山見翠屏金銀𣑽刹接青㝠江心磻石何年化<lb/>
亦恐飛來是落星<lb/>
　　題赤壁扁舟圖<lb/>
霜清水落不容刀山石奔雲作怒濤海上仙人歸玉局<lb/>
又隨孤鶴過臨臯<lb/>
　　題曽秋月提㸃夀竹圖<lb/>
<pb n="KR4e0059_WYG_002-32b"/>
羽葆霓旌翳石根蓬萊雲氣伴朝昏仙人細酌長生酒<lb/>
閒看蒼龍子又孫<lb/>
　　題周草亭枯木圖<lb/>
雪裂懸崖墮一龍槎牙長礙九霄風若爲借與張騫去<lb/>
身到銀潢咫尺中<lb/>
　　題王子賢雲樵山房<hi>二首</hi>
官閒日日逐樵蘇心寄浮雲樂有餘谷口歸來身未倦<lb/>
下簾細讀買臣書<lb/>
<pb n="KR4e0059_WYG_002-33a"/>
王質當年底事癡斧柯爛後覔歸蹊君歌一曲下山去<lb/>
不向仙人局上迷<lb/>
　　題竹贈石城主簿倪仲威<lb/>
越王臺下送飛艎折贈琅玕百尺長歸到石城官舎冷<lb/>
月明四壁動龍光<lb/>
　　題墨龍贈化州經歴徐子重<lb/>
徐福仙人海上家蒼龍相對卧烟霞乗風欲向丹霄去<lb/>
還是張騫八月槎<lb/>
<pb n="KR4e0059_WYG_002-33b"/>
　　南康仙臺觀吕巖嘗游焉觀中人不識也死𦵏其山<lb/>
　　後一道人來尋師啟棺惟二白石化爲雙鶴飛去<lb/>
　　今所畫巖像特異所見手持錢一文<lb/>
賞遍羅浮度庾闗仙臺重訪羽人閒已收白鶴歸天上<lb/>
猶把金錢翫世間<lb/>
　　風樹亭臨江經歴潘德全進士其父塟海寧之彭<lb/>
　　坡待制趙仲睦爲書樹亭賦二絶<lb/>
得禄其如退飬何海寧墓木拱彭坡清江碧嶂官居好<lb/>
<pb n="KR4e0059_WYG_002-34a"/>
時聽悲風響樹柯<lb/>
墨妙誰題楓樹亭翰林待制有儀型九原含笑應無憾<lb/>
更待焚黄換刻銘<lb/>
　　題四皓圖<lb/>
卧聽松風行採芝人間那記有秦時安劉調笑髙皇帝<lb/>
何似山中一局棋<lb/>
　<lb/>
　<lb/>
<pb n="KR4e0059_WYG_002-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海桑集巻二<lb/>
</p>
<p>
</p>
  </div>
<div>
                <head>海桑集巻三</head>
    <p>
<pb n="KR4e0059_WYG_003-1a"/>
欽定四庫全書<lb/>
　海桑集巻三　　　　　　　明　陳謨　撰<lb/>
　表箋<lb/>
　　韶州衞賀表<lb/>
伏以金莖瑞應開寳厯於千秋玉陛班齊效華封之三<lb/>
祝神人攸慶海宇同歡睿哲超凡英雄卓冠勵精圖治<lb/>
法乎天地之大日月之明逺近歸誠沛乎雨露之施江<lb/>
海之潤都虎踞龍蟠之形勝集文韜武畧之俊髦定律<lb/>
<pb n="KR4e0059_WYG_003-1b"/>
書既以制百姓於刑之中興國學又以育羣才為治之<lb/>
本赫然王業之盛實惟天運之新臣某等馳賀情深守<lb/>
邊道阻嵩髙呼萬嵗莫陪抃舞於端門簫韶奏九成嘉<lb/>
樂昇平於率土<lb/>
　　韶州府賀表<lb/>
伏以天生明聖應五百餘嵗之昌期聖夀齊天埀億萬<lb/>
斯年之正統日甫躔於房次電正繞於斗樞英畧如神<lb/>
仁威無敵江東王氣指日戡定於中原海隅蒼生厚澤<lb/>
<pb n="KR4e0059_WYG_003-2a"/>
涵濡於率土恭儉優於文帝功烈盛乎太宗喜溢臣鄰<lb/>
春融中外臣某忝居司牧深戀闕庭曰壽曰富曰多男<lb/>
敢效華封之祝宜民宜人宜受禄載歌周雅之章<lb/>
　　江西省賀正表<lb/>
月上元日羲和之厯萬斯年時乗六龍春秋之義大一<lb/>
統神人同慶中外交懽文武兼資英雄冠世眷命所在<lb/>
宗廟社稷永有依歸天戈所揮華夏蠻貊罔不率俾矧<lb/>
恭儉有加於文景宜雍熙自復於唐虞臣某等分閫大<lb/>
<pb n="KR4e0059_WYG_003-2b"/>
江之西馳心魏闕之北承恩孔厚報效無庸十部簫韶<lb/>
知舞鳯凰於丹禁九重閶闔阻陪鵷鷺於彤墀<lb/>
　　賀王后箋<lb/>
人時肇紀集嘉慶於新元王化由基資𤣥功於内治厚<lb/>
徳以載率土攸歸順徳配乾昌期符泰娥皇正位贊虞<lb/>
帝之雍熙太姒徽音啟周王之聖武宜茂膺於多祉益<lb/>
𢎞暢於皇風臣某馳賀心長守邊地逺銀屏珠箔遥瞻<lb/>
象服之輝鳯吹霞觴敬上椒花之頌<lb/>
<pb n="KR4e0059_WYG_003-3a"/>
　　賀皇太子箋<lb/>
問寢龍樓正雞人之送曉朝元玉陛喜鳯厯之迎春運<lb/>
式啟於三元懽逺騰於四國前星應瑞文徳重華日月<lb/>
緝熙受文皇之帝範英雄韜畧披神禹之輿圖茂介春<lb/>
祺允膺天禄臣某深慙戎服莫侍青宫每依韶石之雲<lb/>
第專防禦遥想秦淮之水倍切朝宗<lb/>
　　韶州衞賀表<lb/>
乾元位九五風霆神於八區天子夀萬年日月煥於四<lb/>
<pb n="KR4e0059_WYG_003-3b"/>
表神人同慶中外交懽文武兼資英雄冠世法貞觀之<lb/>
政要永成貞觀之太平考職方之貢圖必復職方之土<lb/>
宇紹百王之正統埀萬代之𢎞規臣某備守南荒遥瞻<lb/>
北闕效封人之三祝奚罄頌言堅外閫之一心豈勝攀<lb/>
戀<lb/>
　　中宫箋<lb/>
上帝赫靈誕生聖主周邦隆化尤頌后妃當三呼嵩嶽<lb/>
之晨應千嵗蟠桃之瑞徽音夙著懿徳允孚正位中闈<lb/>
<pb n="KR4e0059_WYG_003-4a"/>
著母儀而育物早朝珮玉順地道以承天椒房之譽載<lb/>
興麟趾之祥斯著臣某瞻依宸極阻賀闕庭紫府蓬萊<lb/>
遥上長生之籙金莖沆瀣同為萬夀之期<lb/>
　　東宫箋<lb/>
少昊行秋玉露散金天之彩前星從帝龍樓移鳯輦之<lb/>
煇仁夀同躋堪輿均慶徳由至聖武有雄才師傅之隆<lb/>
所講者帝王之事業軍國之重所植者天下之本根當<lb/>
北闕獻夀之祥正東宫侍膳之禮臣某極深雀躍莫遂<lb/>
<pb n="KR4e0059_WYG_003-4b"/>
鳬趍守禦韶陽功無能於分寸瞻依建業天豈逺於九<lb/>
重<lb/>
　　東宫箋<lb/>
聖主御天上千秋之金鑑儲皇侍膳觴九醖之紫霞海<lb/>
宇歸心神人交慶主震之器應乾之剛天縱英姿佩服<lb/>
帝堯之言行日新大業躬脩神禹之儉勤本支實隆軍<lb/>
國攸重臣某忻逢景運叨守殊方莫陪金殿之班惟伸<lb/>
祝頌遥望龍樓之曉陪切瞻依<lb/>
<pb n="KR4e0059_WYG_003-5a"/>
　　中宫箋<lb/>
王道大成已詠周詩之麟趾天顔有喜載觀舜樂之鳯<lb/>
儀軒轅之厯萬年金母之桃三實中宫内治天下母儀<lb/>
徳合無疆應乾行之中正禮嚴助奠茂宗慶於本支屬<lb/>
兹獻夀之辰敬上齊天之祝臣某等承恩有幸治郡何能<lb/>
犬馬驅馳薄效勤勞於韶石鴛鴻翔集惟深攀戀於瑶池<lb/>
　頌<lb/>
　　鄉飲酒頌<hi>并序</hi>
<pb n="KR4e0059_WYG_003-5b"/>
邑之三老人以書抵余曰太尹郝侯既脩文廟又即學<lb/>
宫與士大夫髙年行鄉飲酒禮吾三人位列衆賓思有<lb/>
以詠歌徳化自附於康衢擊壤之謡徒填臆莫克宣也<lb/>
先生今奚斯幸賜頌焉余逃虛空谷洒然忻乃作頌曰<lb/>
思樂泮水其宮有曄顯允郝侯允恭允烈冬日載陽年<lb/>
登既穰惠我黄耉偕之樂康維此官刑自彼虞夏漢増<lb/>
唐宻靡隙靡罅大明造邦刪定廣施隆之約之與時宜<lb/>
之凡我編氓毋或罹罟讀法斯警飲酒斯譽顯允郝侯<lb/>
<pb n="KR4e0059_WYG_003-6a"/>
惠我以安載詠載歌雅頌不愆侯政有成侯徳孔碩敢<lb/>
規頌魯用賛無斁<lb/>
　　于太守頌<hi>并序</hi>
吳元年僕歸自韶陽抵南安始識太守于公民安其政<lb/>
士頌其徳今四年矣僕與王君子與俱受廣東校文之<lb/>
聘舟次九牛驛驛丞王叔衡拜且請曰太守初度猥以<lb/>
下僚將躋公堂祝夀幸乃拜先生先生知太守政若徳<lb/>
焉願賜頌聲用侈太守才賢永永有耀其請勤甚作頌<lb/>
<pb n="KR4e0059_WYG_003-6b"/>
曰<lb/>
於惟邦基實重守令慎簡惟賢由天子聖顯顯于侯母<lb/>
育此民靡霜靡雹胥為陽春冰蘖之操四年一日官無<lb/>
逋逮萊變禾稷太守燕喜天錫難老乾豆麟脯加籩瓜<lb/>
棗大庾有巖横浦安流孰如我侯三夀維儔我興作頌<lb/>
其聲肆詡罔俾奚斯專美於魯<lb/>
　　樂丘頌<lb/>
朝列大夫江浙行樞宻院判官張光弼先生營夀蔵於<lb/>
<pb n="KR4e0059_WYG_003-7a"/>
西湖赤岸名曰樂丘自為誌銘手録以示余因作頌于<lb/>
其後先生廬陵人在前元時自命曰一笑居士入新朝<lb/>
嘗就徴被温接以老辭歸採天語中號可閑老人其出<lb/>
處大致如此其受學出邵庵虞先生之門故其詩超邁<lb/>
卓絶髙出一世云頌曰<lb/>
達人大觀物無不可豈惟忘世兼亦忘我猗嗟先生顯<lb/>
榮既極贊畫浙省判機樞宻功成名遂退然不居一笑<lb/>
居士名下匪虛大明啟運勉就徴辟可閑更號天語寵<lb/>
<pb n="KR4e0059_WYG_003-7b"/>
錫昔者一笑今者可閑五福兼全湖山之間湖山赤岸<lb/>
營此樂丘有馮有翼以遨以遊趙岐東漢陶潛東晉夀<lb/>
蔵聿興輓歌繼振古今賢達光照汗青孰與先生自誌<lb/>
自銘猗嗟先生邵庵門徒驚人之句嫓美於虞照耀乾<lb/>
坤黼黻山川我頌樂丘何千萬年<lb/>
　論<lb/>
　　通塞論<lb/>
知通而不知塞貪寵之民也知塞而不知通執一之見<lb/>
<pb n="KR4e0059_WYG_003-8a"/>
也然則孰為近曰塞而知其通焉不膠於塞通而知其<lb/>
塞焉不流於通斯近矣昔者周時未至殷祀未殄㣲子<lb/>
殷王元子也非殷士比又非商孫子羣庶比而不待其<lb/>
亡先抱祭器適周由昧者拘者之見則以子不得為孝<lb/>
以臣不得為忠而孔子顧獨以為仁又以為三仁稱首<lb/>
然則孔子非歟㣲子惟知殷之必不可諫知殷之必亡<lb/>
此知塞也於是去之以存宗祀其心誠有不忍者不謂<lb/>
之塞而知通者乎箕子比干其為紂諸父一也知塞之<lb/>
<pb n="KR4e0059_WYG_003-8b"/>
不可復通一也比干以諌死為仁人箕子以佯㹥為奴<lb/>
為仁人亦一也其後箕子為武王陳洪範洪範者堯舜<lb/>
禹湯上自羲農相承之大經大法也天將使自我而傳<lb/>
不可自我而絶使武王而不傳則無可傳者矣㣲子誠<lb/>
不忍殷家宗祀之無傳箕子誠不忍羲農堯舜禹湯道<lb/>
統之無傳其心一也不皆謂之塞而知通可乎箕子封<lb/>
於朝鮮迄不臣於武王㣲子建上公於宋於周為嘉客<lb/>
其事又相類不皆謂之知通而不流於通又可乎或曰<lb/>
<pb n="KR4e0059_WYG_003-9a"/>
伯夷叔齊如之何曰夷齊三仁之節同夷齊之非周猶<lb/>
三仁之悼殷其節同其心同而事不必同也後世拘儒<lb/>
曲士髙揖遜之水下干戈之粟不知㣲子之宋箕子之<lb/>
朝鮮夷齊之西山猶得為殷之土乎抑周土而殷人食<lb/>
之也甚者以謂不死敵不為節不罵敵不為節不引决<lb/>
自盡不為節夫是數者與將死鼓士死綏社稷之臣死<lb/>
社稷封疆之臣死封疆者同固臣子之大分天地之常<lb/>
經也然而不皆盡然也聖賢不非也孟津之㑹諸侯不<lb/>
<pb n="KR4e0059_WYG_003-9b"/>
期而㑹者八百皆有社稷封疆之守牧野鷹揚前徒倒<lb/>
戈者皆有死鼓死綏之責此人倫之大變古今之通義<lb/>
也是故比干死於紂非死於周為髙節夷齊非周而不<lb/>
食周禄亦為髙節㣲子以存殷祀為髙節箕子以陳洪<lb/>
範亦為髙節不必皆死孔子不皆韙其死通謂之仁仁<lb/>
者全體而死者一節也故知天地之常經斯可正臣子<lb/>
之大分知古今之通義斯可處人倫之大變此惟通而<lb/>
不流塞而不膠者能之吾故表以為論以告夫今之貪<lb/>
<pb n="KR4e0059_WYG_003-10a"/>
寵與執一者<lb/>
　　真率論<lb/>
君子之為道或出或處或黙或語從吾天性之自然安<lb/>
吾素履之坦然如是而已從吾天性之自然則自耕桑<lb/>
漁釣達之圭冕軒裳各一其天不必齊同而各極其趣<lb/>
皆有可悦由妄者之見則謂之真安吾素履之坦然則<lb/>
自素富貴貧賤達諸素患難夷狄無入不自得若履平<lb/>
地然畧不經意由矯者之情則謂之率真與率固君子<lb/>
<pb n="KR4e0059_WYG_003-10b"/>
之道也真者其本率者其用真者去妄率者所以行吾<lb/>
真也古之人未有樂其性而不安乎素者亦未有素履<lb/>
坦坦而汨陳其天真者自夫俗流失世敗壞於是迺有<lb/>
蔑禮法踰大防自詭為真者其言曰桀紂性也堯舜偽<lb/>
也又有託意傲物為踈為狂為簡為暴自詭以為率其<lb/>
言曰靈均獨醒懷沙孰與伯倫荷鍤自隨也則是反中<lb/>
庸無忌憚之尤者而世道何頼焉今有人焉當草昧轇<lb/>
轕之殷智能奮庸之㑹策元戎則折衝制勝壯其籌佐<lb/>
<pb n="KR4e0059_WYG_003-11a"/>
大藩則盤根錯節利其器賔相幕則大小材器囿其鈞<lb/>
受無不達施無不應人知之者此焉止矣乃其存心殆<lb/>
不止是故扁其燕處之室曰真率齋深寓志焉彼為踈<lb/>
率為狂率為簡率為暴率者措之於其躬則灾出之而<lb/>
為用則敗人家國亦惟喪其真故耳昔者范忠宣公司<lb/>
馬温公諸賢謝事居洛為真率之㑹以自陶冩諸賢勲<lb/>
庸紀于太常徳澤被乎庶類文章昭乎河漢行義隆乎<lb/>
人紀亦從其天性之自然者安其素履之坦然者庸有<lb/>
<pb n="KR4e0059_WYG_003-11b"/>
二耶徒知諸賢不刻意於飲食燕樂或者意其甚有心<lb/>
於功名竹帛亦烏足窺古人之心哉君之名齋意嘗考<lb/>
於此乎諸君相與賦詠之者亦必出此而後為得余故<lb/>
發其所以然者而記之<lb/>
　<lb/>
　<lb/>
　<lb/>
　海桑集巻三<lb/>
</p>
<p>
</p>
  </div>
<div>
                <head>海桑集巻四</head>
    <p>
<pb n="KR4e0059_WYG_004-1a"/>
欽定四庫全書<lb/>
　海桑集巻四　　　　　　　明　陳謨　撰<lb/>
　碑<lb/>
　　韶州虞帝廟碑<lb/>
韶郡西北百五里許嶺曰皇岡嶺水曰皇潭水古者於<lb/>
焉廟祀虞帝以故山水胥以皇稱廟莫詳厥初郡志云<lb/>
故老相傳帝常奏樂於邑東磐山上故石號韶而州以<lb/>
韶名或曰帝時巡亦南嶽止耳不狩荒服蘷取磬材於<lb/>
<pb n="KR4e0059_WYG_004-1b"/>
韶至今韶多磬石殆是耶唐謝楚碑云曲江有虞祠率<lb/>
誠奠饗棟宇過偪儀刑弗稱元和末刺史張䝉改作清<lb/>
廟祠事始嚴楚碑唐長慶元年所樹代不廢祀宋嘉定<lb/>
元年提刑廖徳明復大新構正南面位建跪坐像臯益<lb/>
稷契四臣從焉朱文公為作迎饗送神曲有元之季羣<lb/>
不逞倡亂廟落為墟大明啟運金陵建都吳元年信安<lb/>
徐公炳文由股肱舊臣擢知韶府嚴明綜核庶政咸理<lb/>
百廢具興屬邑禀承民力和裕首復相江書院迺睠帝<lb/>
<pb n="KR4e0059_WYG_004-2a"/>
廟大懼明徳馨香祗薦無所或寄他宫不亦野哉躬履<lb/>
祠基稽度位序斬木陶埏費不鳩民僚佐悉力工勸吏<lb/>
勤作䫉顯敞盤焉囷焉輪焉奐焉二妃是室四臣就列<lb/>
咸復其舊落成之日山増水益松茂栢悦耋穉呼舞嘉<lb/>
栗肥香是蒸是饗惟帝陟降在天巡狩在梧神用眷顧<lb/>
實兹嘉寵於是郡幕長走書來速文願刻貞石紀徐公<lb/>
績埀示乆逺謹按傳書言後有作者虞帝弗可及已天<lb/>
地之大日月之明亘萬古今囿其覆載私其照臨卒莫<lb/>
<pb n="KR4e0059_WYG_004-2b"/>
能知其所以為而為之者何也徳不可名而功莫能勝<lb/>
計也惟帝盡人之道處變而常盡君之道恭已無為萬<lb/>
代師法萬代祀典神之於赫無乎不在韶雖逺在百粤<lb/>
昔者聲教固暨之矣奚以跡論哉然而祠䫉翼翼則由<lb/>
唐刺史張公宋提刑廖公迄今太守徐公而已不其難<lb/>
乎其或繼徐公者百世尚之矣是役也洪武二年正月<lb/>
庀工三月畢事門廊殿寢靡不嚴正貳守叚原通守蕭<lb/>
隆幕長楊居禮知事程玘實相成之曲江主簿賀元<lb/>
<pb n="KR4e0059_WYG_004-3a"/>
禮典史晏徳明實董營之皆不可不書頌曰<lb/>
聖禪平陽化流百越其化伊何日用飲食惟此九韶衡<lb/>
嶽孺孫皇岡巖巖皇潭沄沄重華邈而韶音尚爾孰為<lb/>
亂階蕪湮祠祀顯允徐侯邦之藎臣受命作牧肅恭神<lb/>
人爰作新廟有嚴有翼靈星啟門褕翟端室臣哉隣哉<lb/>
巍巍巖廊吁咈都俞復萃一堂顯允徐侯惠民天寵孰<lb/>
是炎荒見此埀拱逺徴元和近者嘉定孰與今兹大明<lb/>
新運韶治曲江府肅縣勤伐石刻辭紀功廟庭無為之<lb/>
<pb n="KR4e0059_WYG_004-3b"/>
化萬邦作孚佑我皇家丕隆昌符<lb/>
　　興國重修孔子廟碑<lb/>
洛陽賈侯思復繇明恕廉勤擢知興國縣視篆既月為<lb/>
吳元年永惟將隆化本必厚教基惟是獲上信下恱近<lb/>
來逺形之而動神之而宜惟聖訓焉依乃相廟學有其<lb/>
廢莫或舉者有其敝莫或改者有其違莫或正者大懼<lb/>
無以尊明祀示永乆舊制靈星門孔道抵城濠端直平<lb/>
豁宋元間民侵沒且百年望宫牆者窘仄由徑不良于<lb/>
<pb n="KR4e0059_WYG_004-4a"/>
履視前尹屢規復屢沮侯力復之㑹部使者至民復有<lb/>
沮者侯指陳益力使者周觀大是之肆得以闢乃加甃<lb/>
焉夾樹仞墻雜植佳木㕘差蔽虧外伉㧾門丹碧翬騫<lb/>
内浚泮池芙蕖槐柳停䕃清漪壓以飛梁俯以亭檻觀<lb/>
者改觀兩廡從祀棟宇震凌者易粉墨蕭瑟者奐禮殿<lb/>
冕服采色彰施削去不度章數等威折從禮典舊有二<lb/>
程祠伯子叔子立侍倣先師位改侍坐焉舊闕文昌祠<lb/>
規講堂左築宫闕像設焉勒曲阜司冦像于貞石復兵<lb/>
<pb n="KR4e0059_WYG_004-4b"/>
毁佑文像于廡東籩篚爼豆尊雷坫爵百爾器備肄習<lb/>
有齋燕坐有席庖饌有舍祭器有所垣庳者崇甍壓者<lb/>
植甃闕者補渠壅者通自一瓦一桷罔或䟽圮此一役<lb/>
也侯倡之次年主簿王君繼先寔來聦敏練達併力一<lb/>
心贊幕胡君徳中相恊厥成致完致美邑人聳嘖歎所<lb/>
未覩每朔望從僚佐引儒彦談經訂史坐堂上既乃人<lb/>
賦詩一躬校工拙厲其不逮以為常聘禮碩師増弟子<lb/>
員復其身朂其業時與揖讓降升飲食談詠人艶其榮<lb/>
<pb n="KR4e0059_WYG_004-5a"/>
焉及是校官趙炫耆儒李士俊等合辭來謁文刻於石<lb/>
惟夫子身雖素王而賢於堯舜位雖大夫而師表百王<lb/>
雖不有天下而以萬世為土秦滅棄以覆漢表章以興<lb/>
聖曷故焉其教曰君子學道則愛人小人學道則易使<lb/>
也有民人社稷者斷斷乎斯其的也已惟賈侯不鄙夷<lb/>
其民陶以豈弟動以禮樂均賦役也制役必縁税制税<lb/>
必縁畝䕶善良也坐彊梁讎殺者盡殺不恕躬化理也<lb/>
訟庭自清竭誠感也甘澤屢降斯可云形愛人之實矣<lb/>
<pb n="KR4e0059_WYG_004-5b"/>
是邑故産英碩最其尤者唐鍾紹京宋李先之輩蔚為<lb/>
名臣騰耀史册罔辱聖門今兹濟濟祁祁不尚有繼先<lb/>
哲者乎邑長貳大興廟學茂育菁莪如是厥效必將表<lb/>
著方來是皆在所宜頌頌曰<lb/>
有文斯廟表兹平川鄒魯是承洙泗是源有倬其道坦<lb/>
坦平平率履以逹階之聖垣淪囂没溷孰清以汰復古<lb/>
之規侯功是頼抑抑賈侯民懷其愛母爾斯爾靡厭靡<lb/>
怠聖門之役羣歡輩趍材良工哲巧殫力輸巍巍煌煌<lb/>
<pb n="KR4e0059_WYG_004-6a"/>
素王之居泮水樂只奚斯頌諸衮裳劍履瑶琚玉藻不<lb/>
愆以式其曄肆好八埏流虹埀光講堂孝友張仲來降<lb/>
文昌文翁漢代栖筠唐室邁勛旂常興學殊蹟有美平<lb/>
川章甫深衣時節春秋蚤夜競持聖訓丕融侯徳不替<lb/>
刻石廟庭欽于世世<lb/>
　銘<lb/>
　　退宻軒銘<lb/>
城東陳允中氏扁其燕處之室曰退宻軒安城彭君伯<lb/>
<pb n="KR4e0059_WYG_004-6b"/>
圻為小篆書揭之余嘗坐軒中翛翛有出塵之趣數介<lb/>
予為文以自警㦯曰退宻本易大傳語聖人所以知來<lb/>
藏往而凡學道者所以的歸者也宻在我何事退乎審<lb/>
可退也亦可離乎余曰不然彼溺而不知退者外其身<lb/>
客其心安覩宻之所在哉雖頃刻不能退也茍介然而<lb/>
㦯覺焉身為我有心在時而宻幾矣其覺也乃退也豈<lb/>
有離合乎哉允中負秀質不幸遭叔季浮湛里閭㦯出<lb/>
而事大夫之賢者終非素志旋復棄去眷初服之未替<lb/>
<pb n="KR4e0059_WYG_004-7a"/>
植園廬以逃喧賢於殉人殉利者逺甚抑所謂知安分<lb/>
者乎知安分以求退於宻進進其有窮乎允中喜曰是<lb/>
吾志也吾方以圖史為佩服花竹為樊墻風月為爼豆<lb/>
江山為朋遊遇㑹心處即欣然忘倦人未必知也吾之<lb/>
宻如是而已蓋將老焉余重嘉其志因序次以記于軒<lb/>
且銘之曰<lb/>
聖有謨兮藏諸宻玩而索之守勿失脱塵覊瞻泰宇引<lb/>
而歸之燕且譽軒有銘兮徳是朂碩人考槃矢弗告<lb/>
<pb n="KR4e0059_WYG_004-7b"/>
　　誠之堂銘<lb/>
南雄朱氏系出徽國文公有曰克誠者公九世孫也始<lb/>
徽國季子在為吏部侍郎吏部之孫澤為南雄司法因<lb/>
家焉澤生進士采保昌主簿采生慶克誠髙祖慶生旗<lb/>
旗生佐佐生允升廣州鹽司幕克誠世南雄之業讀徽<lb/>
國之書扁其堂曰誠之求予銘以自朂予因為求金華<lb/>
呉廷碩小篆書之而銘諸下方云銘曰<lb/>
周子曰誠無為然則誠之者殆有為乎又曰聖誠而已<lb/>
<pb n="KR4e0059_WYG_004-8a"/>
矣然則賢其誠之者乎先正指歸㑹于徽國明善由於<lb/>
擇善誠身在乎固執是持是循有嚴有翼美哉克誠乎<lb/>
子先正之後也尚佩服乾乾而勿失<lb/>
　　徳生堂銘<lb/>
古昇劉徳亨名醫也以徳生名堂徳之者衆矣吾故賞<lb/>
而銘之曰<lb/>
天地之徳曰生而已有生之類莫大乎人天地不徒生<lb/>
也必生百物以養其身不徒養其身也必生百藥以驅<lb/>
<pb n="KR4e0059_WYG_004-8b"/>
其客邪而完天真凡榖粟絲枲牲牢醴酪一日不可少<lb/>
與輕而飲食男女五聲五色所以為生亦所以戕生於<lb/>
是草木之英獸石之精毒如堇荼仁若參苓賤至於牛<lb/>
溲馬渤貴取夫丹砂空青茍善遇之皆足𧺫人於埀死<lb/>
而壯之頽齡此古者良醫師所以握化機而並行賢哉<lb/>
劉君善攻堅如王翦不責報如宋清我銘其堂用朂永<lb/>
貞將來裔繩繩而食舊徳且與古人奕奕而埀令名也<lb/>
　　安安齋銘<lb/>
<pb n="KR4e0059_WYG_004-9a"/>
讀望之之文宏博淵深非始學意見所及然進為之方<lb/>
則固引而未發也記曰安安而能遷乃君子入徳之事<lb/>
請以為安道勉乃銘之曰<lb/>
我觀風雷震奮飄激其在于經為恒為益恒者安身立<lb/>
不易方益者遷善不循故常非恒無益能安必遷進脩<lb/>
徳業罔㦯容偏有美君子在彼林谷矢志安安身心之<lb/>
朂敢詔一詞見賢思齊三人同行必有我師勿吝勿驕<lb/>
勿封勿閉動静皆安喧寂無異恒益二象請圖諸壁惟<lb/>
<pb n="KR4e0059_WYG_004-9b"/>
視斯語以永昕夕<lb/>
　　何侯廟鐘銘<lb/>
侯自元朝至元丙子内附之初來監治西昌實能父母<lb/>
其民保障其土故能廟食于兹百嵗益䖍肹蠁感通震<lb/>
於逺邇禮云禦大灾捍大患則祀之惟侯有焉先是廟<lb/>
有鐘鼓嚴祀朝夕洪武之初鐘毁不存十七年衆善集<lb/>
力興是範圍鳬氏告功非銘不永銘曰<lb/>
惟侯之民功亦既銘于鼎鐘惟侯之廟貌非鐘不震耀<lb/>
<pb n="KR4e0059_WYG_004-10a"/>
鏗鍧鏜<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>金聲烈烈匪惟侯威益彰厥徳既鼔于宮亦<lb/>
聞于野侯之出入有肅其駕彼蒲牢之吼徒警于海隅<lb/>
曷若此音輯定我民居侯有甘棠蔽芾于西昌我銘此<lb/>
鐘千載不忘<lb/>
　　東忩銘<lb/>
天之兀氣實萌於東東者生方萬物之宗人之生意皆<lb/>
本於仁仁者人心衆善之根有美君子為里之望以道<lb/>
牖民其居東嚮東方漸明旦氣最清我則挹之穆穆以<lb/>
<pb n="KR4e0059_WYG_004-10b"/>
澄月出東方金魄有耀返我靈臺圓光湛照維伯循氏<lb/>
氣志内降歛此萬慮泰然一窻筆床繭紙竹簡韋編有<lb/>
朋有徒以日以年我銘座右敢朂日新聖有訓言修道<lb/>
以仁<lb/>
　　括囊齋銘<lb/>
慈湖楊先生之孫孟禮以括囊名其居求其銘於予以<lb/>
自朂焉夫括囊於坤六四之時而有無咎無譽之美可<lb/>
也然當不言不笑不取之際所以括其囊則然矣而時<lb/>
<pb n="KR4e0059_WYG_004-11a"/>
然後言笑與取則囊之括豈固不出哉所以括者時也<lb/>
所以出之者亦時也余懼其膠於一而不知因其宜以<lb/>
求適中故為之銘曰<lb/>
士之所難泛應無節茍有弗安我囊斯括其括伊何萬<lb/>
象包羅溟涬無形孰識少多千嵗非逺頃刻在兹散斂<lb/>
無跡變化神機倐焉而括忽焉而啟啟之以時括亦在<lb/>
是有括無啟執一不通有啟無括流俗之庸君子存誠<lb/>
與天同運坎止流行物來順應敢贊一辭刻於髙堂敬<lb/>
<pb n="KR4e0059_WYG_004-11b"/>
恭朝夕是為括囊<lb/>
　傳<lb/>
　　乗槎客傳<lb/>
客江浙竒士姓張氏字安國隠居翫易窮變極數别自<lb/>
𤣥悟值天下雲擾不能俯仰抹撒深自韜抑寄跡卜肆<lb/>
中假六書文推人禍福吉吉㐫㓙輒先處其時輒不爽<lb/>
所至座常滿適相邅建業相與論易其言曰易卦興而<lb/>
結繩廢為人文太初卦即書之形書則卦之畫而縱横<lb/>
<pb n="KR4e0059_WYG_004-12a"/>
旁午曲折之中古由籀變篆分𨽻後世變楷行草則加<lb/>
之波戈飄瞥以就簡便爾實皆卦之支也吾第考書之<lb/>
文與數以起卦渙然契矣昔者聖人觀河圖以作易程<lb/>
子因見賣兔者以為觀此亦可畫卦不但河圖也然則<lb/>
何者不可卦乎書文㸃畫形象古今不甚殊而人心匠<lb/>
經緯布結䟽宻妍醜人人殊禮所云禍福將至動乎四<lb/>
體者書尤可騐吾數亦竒中以此吾游藝於道其幾哉<lb/>
且夫﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>歴落者游俠之常態也麾斥汗漫者賢逹之<lb/>
<pb n="KR4e0059_WYG_004-12b"/>
髙致也博望侯乗靈槎犯斗牛取天孫支機片石而還<lb/>
竒事竒事六合之外聖人存而不論政此類爾吾故自<lb/>
况曰乗槎客云僕行四方所見聞傳聞以易數名多矣<lb/>
皆並縁易理時亦弋獲皆未若客竒中者乃傳其事以<lb/>
覺來者贊曰聖人作易精可通神明之徳粗可類萬物<lb/>
之情其用亦然矧幾者動之微吉㓙之先見乎然惟可<lb/>
與神遊八極之表者為能與於此博望侯窮河源歴崑<lb/>
崙以超遥於銀潢天津世俗疑焉逹者信之且嚴君平<lb/>
<pb n="KR4e0059_WYG_004-13a"/>
不嘗遊乎不然支機片石烏能識之哉後世如郭景純<lb/>
張茂先李淳風穆伯長輩皆嘗客槎上皆深於易者也<lb/>
若張安國氏知之者蓋寡矣世所知者徒藝焉止耳至<lb/>
若槎上之趣藝不足以云烏乎賢哉<lb/>
　　康母陳氏貞節傳<lb/>
節婦姓陳氏名端生延祐四年丁已年二十歸康氏仁<lb/>
安歸之二年生子徳昭又三年喪夫孀獨居窮者凡七<lb/>
十年始終守節如一日當夫亡時所親竊議曰此紅顔<lb/>
<pb n="KR4e0059_WYG_004-13b"/>
玉質寧堪書哭耶節婦聞即仰天泣誓曰為婦而棄姑<lb/>
以負所天義與審然覆載所不容矣事姑益謹凡可以<lb/>
備養者傾其奩中不吝茍可以資身者左右承順無方<lb/>
下至補紉浣濯不以付婢子養姑十三年而姑亡喪不<lb/>
愆禮葬不踰期平日内睦姻族外和鄰保行止端莊無<lb/>
瑕玷前後所居凡經數燬拮据興葺皆以加前子雖幼<lb/>
孤訓育使士嘗禱于天曰願保此子庶妾有托當四方<lb/>
盜起節婦能先幾半夜走遁巖穴已而盗果入城獨舉<lb/>
<pb n="KR4e0059_WYG_004-14a"/>
其家得全自是終身無恙矣大明洪武十六年江西提<lb/>
刑按察司試僉事翁師善行縣首訪節義父老即以陳<lb/>
氏舉僉事亷得其實遂以聞十七年禮部移江西布政<lb/>
司司委吉安府知府陳茂材勘覈再申十九年得行移<lb/>
旌表縣令徐伯敏奉旨惟恭即日樹臬建表於康氏門<lb/>
外署曰旌表康仁安妻陳氏貞節之門遵國典也節婦<lb/>
之大父叔賢以醫名世為醫學教諭父仁可鄉稱善人<lb/>
實泰和宦族子徳昭能讀書隠徳以儒發身稱于時孫<lb/>
<pb n="KR4e0059_WYG_004-14b"/>
二人皆賢秀曽孫一人嗚呼節婦生長前代老於天朝<lb/>
享有色養惋愉而孫曽雅雅娛膝下可謂之備福也已<lb/>
至若獨膺國寵表此一門雖金花鸞誥何以易此則榮<lb/>
之至也贊曰<lb/>
惟節婦陳淑惠清貞族出穎川歸于康門其出其歸徳<lb/>
門巍巍一子二孫流光逺芬傳徳無窮視此貞文<lb/>
　說<lb/>
　　學畊説<lb/>
<pb n="KR4e0059_WYG_004-15a"/>
古者四民士處一農處二豈不以士尊於農乎曰非也<lb/>
甫田詩云烝我耄士管子云農處野不暱其秀民之能<lb/>
為士者必是頼也然則士出於農工商不敢與齒豈曰<lb/>
尊於農乎特士之得名以學農之得名以耕耕與學理<lb/>
同事異二者可以得兼者將古之民歟二者罕能以兼<lb/>
之者抑今之民歟由其理之同故聖賢每以耕喻學由<lb/>
其事之異故後世㦯貴士而賤農昔夫子之言曰君子<lb/>
謀道不謀食蓋學所以謀道猶耕所以謀食也學非以<lb/>
<pb n="KR4e0059_WYG_004-15b"/>
求禄猶耕非以求餒也然而禄與餒不求而自至則是<lb/>
君子謀道者憂不得乎道也不謀食者不憂去其貧也<lb/>
勉其在我者而聽其天者耳孟氏之論仁亦取類於五<lb/>
榖荑稗凡此皆以畊喻學其理甚明自貴賤之勢懸朝<lb/>
野之塗分富貴之極反以田舍翁誚其祖父者有矣吾<lb/>
讀豳風豳雅豳頌國脉民命所繫至重夫孰得而賤農<lb/>
哉不賤農所以貴士也仁玉康氏有令子曰以忠質粹<lb/>
而氣冲謙已而下賢佩服圖史乾乾以終日起居甘㫖<lb/>
<pb n="KR4e0059_WYG_004-16a"/>
婉婉而承顔扁其堂曰學耕之堂予嘉其好尚而欲納<lb/>
諸大成也本聖賢之訓而原夫學與耕同一理考古今<lb/>
之判而要諸士與農同一初用以廣其志焉作學耕説<lb/>
以貽之<lb/>
　　聞人錫字説<lb/>
大聖治水洛吐神苞疇興範啟人文敷朗繇墳典以降<lb/>
天錫禹一初也王訪箕子又一初也㣲禹莫能受諸天<lb/>
㣲箕子莫能埀諸後治天下大經大法具是悉矣聞人<lb/>
<pb n="KR4e0059_WYG_004-16b"/>
氏彦芳有大丈夫子覧揆之初命名曰錫既加元服字<lb/>
以禹疇殆使其棄幼志景聖謨成令徳也錫重予執友<lb/>
求衍其義以自朂惟是九疇既叙入徳具焉稽諸禮經<lb/>
人生十年曰幼幼斯學二十曰弱弱斯冠幼與弱其間<lb/>
離小學升大學則學脩齊治平之道較之箕範要歸在<lb/>
皇極本根由五事而五事又本於敬敬則五事脩而身<lb/>
正身正而天人合福禄備其道一致錫乎勉之哉雖箕<lb/>
陳武受匪臣民是為然天子庶人一本於脩身堯舜君<lb/>
<pb n="KR4e0059_WYG_004-17a"/>
民事業存乎畎𤱔射必志鵠䝉養作聖理豈二歟錫乎<lb/>
勉之哉漢儒專以災異騐洪範夷禹箕於星史更千百<lb/>
年及朱蔡始復大明而父以是名以是字不徒然也而<lb/>
必敬宗而父之命若書及範是訓是行日三復不啻多<lb/>
將四十强五十艾方物出謀發慮以服一官之政致皇<lb/>
極之君以福歸極之民無媿臣道斯無媿子道而成人<lb/>
之責盡矣錫乎勉之哉<lb/>
　　貞白説<lb/>
<pb n="KR4e0059_WYG_004-17b"/>
貞白生年甚富學甚劬事親讀書外乃至雜家衆技悉<lb/>
獵取其華惟是之歸處身恒以智恬不茍止妄隨别字<lb/>
貞白生來請其説余惟貞白者天然之白也天然之白<lb/>
羲農堯舜孔子顔孟與我同然也匪直與我同然古今<lb/>
天下人心秉彛好徳者舉皆同然也自昔經傳言貞莫<lb/>
尚於易論白莫辨於鄒孟氏夫貞正也易利貞不貞不<lb/>
利又為貞固堅守故又有不可貞不可疾貞者焉又為<lb/>
乆而常故又有貞觀貞明貞一者焉殆以凡貞者必固<lb/>
<pb n="KR4e0059_WYG_004-18a"/>
守其正則可乆而常耳禮曰白受采言忠信可以學禮<lb/>
白以喻質也獨孟氏不然因告子外義折以白馬白人<lb/>
因告子生之謂性折以白羽之白白雪之白白玉之白<lb/>
白以喻性也天地之性人為貴猶玉之不可賤也玉負<lb/>
其天然之白水火不能變塵滓不能干猶人負其本然<lb/>
之性大行不加窮居不損也君子之學求以全乎是而<lb/>
已矣全乎是者羲農堯舜孔子顔孟之所同也故自然<lb/>
者聖哲也勉焉者希聖也清明在躬而不容利欲入之<lb/>
<pb n="KR4e0059_WYG_004-18b"/>
夜氣所存而毋致旦晝梏之吾知貞以守吾白耳豈不<lb/>
和順内積而光輝日新也哉吾子意殆在兹乎吾又聞<lb/>
古有陶隠君潔身完節以處叔世徳學著述師表百代<lb/>
毋論方内外想見其人自命曰貞白先生陶公真能守<lb/>
其天然之白而不辱者耶吾子意將尚華陽乎未可知<lb/>
也併以為説焉<lb/>
　　鄒律伯春字説<lb/>
瓠巴鼓瑟而游魚出聽伯牙鼓琴而六馬仰秣鄒衍吹<lb/>
<pb n="KR4e0059_WYG_004-19a"/>
律而寒谷回春聲之和能召氣之和氣之和能感物之<lb/>
和固其理也府學生員鄒氏名律字伯春昔劉向説苑<lb/>
云燕有寒谷不生黍稷鄒衍吹律暖氣隨至草木皆生<lb/>
故取以命名而求予説以自勉夫以寒谷而吹暖律非<lb/>
黄鐘之宮乎黄鐘子律非春也而實為春之始故吹之<lb/>
而暖氣應焉不寧惟是六陽律自太簇至無射皆黄鐘<lb/>
也六隂律自大呂至林鐘亦黄鐘也皆足以致和也且<lb/>
元氣流和貫金石塞宇宙窮巗險靡不被及而寒谷猶<lb/>
<pb n="KR4e0059_WYG_004-19b"/>
自外於化育焉乃槖籥一鼓百物自生聖人制律有功<lb/>
於天地如此哉雖然黄鐘為春之始於時為春則於人<lb/>
為仁黄鐘為十二律根本春為四時根本仁為萬善根<lb/>
本也君子之學亦求仁而已矣伯春誠能由律之和以<lb/>
見天地之春由春之徳以識吾心之仁涵養其本原當<lb/>
主於静省察其身心不流於欲出入起居無不適於正<lb/>
周旋規矩無不中夫節脩於家即所以施於國厚於已<lb/>
即所以及於人將見推律之用上達於郊廟神人之際<lb/>
<pb n="KR4e0059_WYG_004-20a"/>
廣律之功下及於昆虫草木之微而仁之功用極矣又<lb/>
豈特一器一物之感召游魚出而六馬仰哉伯春妙齡<lb/>
而美質積學而勤脩吾故以逺大期之以徳業勉之庶<lb/>
其常有以自激云<lb/>
　　敬輿説<lb/>
余聞風不厚不能負大翼水不厚不能負大舟君子之<lb/>
學不厚不能舉大徳善脩徳者莫如勤禮善勤禮者莫<lb/>
如盡敬昔者夫子教顔淵克已必曰復禮語仲由為國<lb/>
<pb n="KR4e0059_WYG_004-20b"/>
必曰以禮由也而逹此則可幾堯舜氣象回也力能任<lb/>
之則其效至於一日天下歸仁此脩德者莫如勤禮也<lb/>
昔者北宫文子見令尹圍不能敬其威儀以為無威儀<lb/>
者不可以在人上令尹其將不免成肅公受賑于社不<lb/>
敬劉康公以為人受天地之中以生能者養之以福不<lb/>
能者敗以取禍而有以知成子之必不反也此勤禮者<lb/>
莫如盡敬也故子思子之言曰敦厚以崇禮而内史過<lb/>
則曰禮國之幹也敬禮之輿也余宗弟厚字崇禮既取<lb/>
<pb n="KR4e0059_WYG_004-21a"/>
子思子之意以自命而其友生又取内史過之語勉而<lb/>
進之别字曰敬輿今受命襄陽界行來徴余説子謂勤<lb/>
禮盡敬皆非敦厚者不能子既允知之矣然敬其本也<lb/>
人知敬者禮之所以立而豈知敬者禮之輿哉大抵人<lb/>
能𢎞道道不能𢎞人凡三千三百之目所以為天理之<lb/>
節文人事之儀則者茍無其敬禮不虚行故輿者所以<lb/>
載禮而行之者也崇禮資稟冲粹而持之以謙才識優<lb/>
長而充之以學不惟敦厚於禮抑且敦厚於敬其為輿<lb/>
<pb n="KR4e0059_WYG_004-21b"/>
也大矣其能舉徳也信矣繼今以徃進顯要而大用於<lb/>
時所以定親疎而决嫌疑明是非而别同異下而分争<lb/>
辨訟教訓正俗上而班朝治軍蒞官行法大而禱祠祭<lb/>
祀供給鬼神孰有一不本於禮者乎孰有一不由敬載<lb/>
而行之者乎子勉之子勉之<lb/>
　<lb/>
　<lb/>
　海桑集巻四<lb/>
</p>
<p>
</p>
  </div>
<div>
                <head>海桑集巻五</head>
    <p>
<pb n="KR4e0059_WYG_005-1a"/>
欽定四庫全書<lb/>
　海桑集巻五　　　　　　　明　陳謨　撰<lb/>
　序<lb/>
　　贈趙文學序<lb/>
臨川趙文學字徳容源深於玉牒學粹於四詩僑寓番<lb/>
禺有年而慈闈故留臨川嘗負米數千里外且逮養於<lb/>
斗升之禄矣然未足以為太夫人榮也洪武四年秋番<lb/>
禺試藝者若而人若書易若春秋與計偕者累累而是<lb/>
<pb n="KR4e0059_WYG_005-1b"/>
而以詩貢者獨文學一人焉嗚呼異㢤然則其素所藴<lb/>
蓄可徴也已臨川之多士有不稱願以夀其太夫人曰<lb/>
幸㢤有子乎今而赴禮闈取髙科登膴仕太夫人在堂<lb/>
不曰是能嗣續不辱其世者乎番禺之經生不曰正葩<lb/>
之學不當如趙君乎雖然文學不鄙余老而求贈言余<lb/>
既嘉其已獲者足以榮其親而尤願望其立於位者深<lb/>
足以為親榮也是以叙其巻端<lb/>
　　贈進士羅子理序<lb/>
<pb n="KR4e0059_WYG_005-2a"/>
羅倫子理舉進士上春官余嘉其堅窮苦節智日益明<lb/>
足以受任而堪事則告之曰士尚志而已志不茍則學<lb/>
充學不茍則行達凡茍其行事以速官謗者其志其學<lb/>
葢蔑如矣昔者運遭叔季事在轇轕談經者絶響于時<lb/>
衆廢而已獨業衆譁而已獨持得二人焉其一楊自立<lb/>
子淵家於春秋其一倫也家於易二人志同學同行同<lb/>
且誓將無不同者洪武三年子淵誕先甲科入贊天官<lb/>
聲實表灼每重王貢之嘆而倫亦次年奮於暫蹶及於<lb/>
<pb n="KR4e0059_WYG_005-2b"/>
先鞭誠不負初志者嗚呼倫也尚朂之㢤由三十寒暑<lb/>
布衣昆弟講切之勤一旦蟬聫玉暎以明經顯聞于時<lb/>
非偶然倖致者比而弗加朂可乎吾聞倫始祖希五代<lb/>
時繇金陵徙泰和凡㡬傳至宋大觀間曰吉成贈致政<lb/>
生三子次伯夀擢第官盧溝主簿嘗刲股起親疾以孝<lb/>
聞官易其所居坊曰旌孝坊事載郡志季伯霖有隠徳<lb/>
狀元張槐應與交莫逆倫其曾孫也盧溝府君逮倫纔<lb/>
四世傳不云乎必復其始詩不云乎無念爾祖倫徃矣<lb/>
<pb n="KR4e0059_WYG_005-3a"/>
尚朂之㢤前之窮養者無或茍矣後之達施者宜無一<lb/>
可茍展也子淵幸以鄙辭質諸其以為否邪抑然邪<lb/>
　　鮑叅軍集序<lb/>
總制俞公子懋刻鮑參軍集於懋齋介僕叙言叙曰參<lb/>
軍名照字明逺照或作昭則唐諱武后而改之也宋文<lb/>
帝元嘉中參臨川王義慶軍事時太尉袁淑文冠一時<lb/>
王請為衛軍諮議照與同列號為極選然則古之摻任<lb/>
閫外籌䇿幕中率多名勝之士若參軍者尤風流文雅<lb/>
<pb n="KR4e0059_WYG_005-3b"/>
傑出等夷者歟考諸大雅有曰文武吉甫美其文足以<lb/>
附衆而武足以威敵也而或者角文武兩途互相詆訾<lb/>
豈通人之論哉今觀俞公鎮撫永新威徳並著顯有吉<lb/>
甫之風而平居暇日雅喜詠叅軍詩殆曠百世而相與<lb/>
友矣嗟夫唐以來詩人唯李杜為大宗然至少陵贊白<lb/>
也無敵則獨舉叅軍之俊逸嫓焉夫俊可能也逸為難<lb/>
俊如文禽逸如豪鷹凡能粲然如繁星之麗天而不能<lb/>
廻狂瀾障百川者以能俊而不能逸故爾史稱照古樂<lb/>
<pb n="KR4e0059_WYG_005-4a"/>
府文極遒麗遒斯逸矣麗斯俊矣㣲少陵不足以知太<lb/>
白㣲太白不足以擬叅軍也雖然文以氣為主以意為<lb/>
輔以辭為衛讀斯集者翫叅軍之辭必求其意求叅軍<lb/>
之意必尚其氣始叅軍謁王欲貢詩言志或難之勃然<lb/>
曰千載上英才異士沉沒不聞者安可數㢤大丈夫藴<lb/>
蓄智能可使蘭艾不辨與燕雀相隨乎即奏詩王大竒<lb/>
之此其氣何如也蘇子曰方髙力士用事公卿争下之<lb/>
願出其門而太白使之脱鞾殿上此其氣已葢天下矣<lb/>
<pb n="KR4e0059_WYG_005-4b"/>
此太白所以配叅軍也善觀者其亦有取於斯<lb/>
　　贈楊員外序<lb/>
為士而由進士發身天下之清流也為進士而獲班朝<lb/>
署天下之極選也以天下之清流膺天下之極選㡬何<lb/>
人㢤有能濟兹者充而達之若内及外其於為政也何<lb/>
有楊君子吾洪武三年進士也既取髙科即登吏部勤<lb/>
謹而和緩練習而疏通凡天官之屬藻鑑精覈樞機周<lb/>
宻曹務劇而咸理敷奏明而常允者君以主事之賢書<lb/>
<pb n="KR4e0059_WYG_005-5a"/>
諾居多以故令聞尤著洪武五年諸蕃宣大臣類以幕<lb/>
府闕員為請上乃命中書遴選省屬徃承其乏而君以<lb/>
選陞廣東省員外郎九月抵家第展墳墓即就道㒒請<lb/>
贈以言夫服領以南方面之重控制海表國朝平定其<lb/>
地斬伐鯨鯢擁䕶良善使蜑䝤鮫人之室胥為輸賦納<lb/>
貢之區然而地大物夥不尚有當興除利病者乎化暴<lb/>
鑄頑莫若尊賢興學今兹連嵗大比多士賔興與内郡<lb/>
等夫其雲蒸而雷動鯤從而鵬飛者良由聲教之漸被<lb/>
<pb n="KR4e0059_WYG_005-5b"/>
者深也然而不尚有當振厲鼓舞者乎行矣子吾推其<lb/>
所以贊治天官者而悉心以佐理藩府可也吾見總總<lb/>
焉其有餘裕穆穆焉其揚休光而母徒重内而輕外毋<lb/>
以昔之勞而今益勞也夫孰不曰進士之施無不達如<lb/>
此進士之賢能不負所學如此又孰不曰廟堂之登明<lb/>
選公如此廟堂之嘉惠藩服而慎簡乃僚如此然則政<lb/>
譽溢於途而官箴埀於範矣顧不偉歟<lb/>
　　贈進士周淵序<lb/>
<pb n="KR4e0059_WYG_005-6a"/>
周淵字彦容年甚富質甚清學甚劬洪武五年秋余忝<lb/>
校文江西及開榜而淵以詩經舉進士省憲大臣聳嘖<lb/>
矜賞曰是我南昌府學生也老成者或媿之矣其冬淵<lb/>
來西昌受室於浩溪驛丞之館丞爼豆余淵相從連日<lb/>
動如禮法私心甚慶昔徒得其文而今廼得其人焉将<lb/>
上春官且求贈言余自顧無足以補吾子所需也誦先<lb/>
正之格言資逺業之良輔昔河南程夫子以少年登髙<lb/>
科及有髙才能文章為人之不幸夫髙科未易得也在<lb/>
<pb n="KR4e0059_WYG_005-6b"/>
少年尤為榮寵然茍幸得之即肆然不啻過人禄利是<lb/>
狥而道徳之弗圗名譽是崇而官謗之弗恤則少年髙<lb/>
科固以榮之亦以累之固以寵之亦以損之非幸也韓<lb/>
子曰夫天輕與人以富貴而重與人以文章言髙才固<lb/>
造物之所靳也上焉以載道其次以華國其次以文身<lb/>
上下古今落落數人耳若其本實撥而枝峻茂行荒穢<lb/>
而思藻潔政復剟雲錦於天機軼翡翠於蘭苕如王楊<lb/>
盧駱猶不逃裴行儉之誚亦何幸乎爾也今吾子年甚<lb/>
<pb n="KR4e0059_WYG_005-7a"/>
富足以道逺質甚清足以絶俗學甚劬足以有成其取<lb/>
髙科也必矣其文章當水涌而山出矣将之以㢘勤而<lb/>
持之以謙撝厚其本於孝友而達其行於政事兼夫人<lb/>
之所難而無程夫子之所病則余之所願望也於是乎<lb/>
言<lb/>
　　鄉飲酒讀法詩序<lb/>
國朝奄有方夏即詳定法書名曰大明律令又命刑部<lb/>
取凡麗於法者類編其書名曰申明誡諭尤慮中外逺<lb/>
<pb n="KR4e0059_WYG_005-7b"/>
邇弗加警懼輕犯憲條申命文武百司嵗取春冬孟月<lb/>
行鄉飲酒禮而讀法焉民間率百户為一集位以齒董<lb/>
以里長郡縣則肅士大夫之老者為正賔餘為次賔而<lb/>
郡守縣令主其席其儀酌取唐宋而務從其簡物貴儉<lb/>
素而務適其中凡飲皆先讀法然後行酒所以使人人<lb/>
知畏而重犯法人人知秩卑尊而隆齒徳也洪武六年<lb/>
正月實維其時泰和縣令尹前御史劉公宗啓即學宫<lb/>
而行事自僚佐暨賢士學官弟子員等凡若而人列位<lb/>
<pb n="KR4e0059_WYG_005-8a"/>
於明徳之堂於是學徒二三于于而前正立張拱奉法<lb/>
書而更讀之先令次律次誡諭炳炳琅琅觀者如堵聴<lb/>
者動色讀已而燕籩豆静嘉衣冠嚴翼竟酒爵行無算<lb/>
有充然飽徳之實無起座諠譁之失皆額手頌曰此主<lb/>
上之澤也令尹之化也令尹治縣克勤克㢘端其教不<lb/>
鄙夷其民動如禮法民自以不犯其或觀感信向有不<lb/>
齊名𨽻申明籍中不惟其所親所友悚聞誦言面頸發<lb/>
赤雖其怨家聞之亦凛然増唏恨服化之晚誠足以増<lb/>
<pb n="KR4e0059_WYG_005-8b"/>
夫天理民彛之重豈徒飲云乎㢤抑刑始於笞笞始於<lb/>
十至輕也逓逓倍之至於杖又逓逓倍之杖至於百何<lb/>
笞律簡杖律繁笞十良民猶不敢犯杖百而犯者益衆<lb/>
然則法可不重乎徒輕而流重流至於三千里極矣又<lb/>
加焉非絞即斬而率輕犯之此國朝所深憫而鄉飲讀<lb/>
法之制所以行也嗚呼仁㢤翼日學官自强成詩㑹稽<lb/>
中常先生和之諸在燕者或𢋫吟或自賦以質諸令尹<lb/>
謂余忝正賔宜為序遂次第書於巻端<lb/>
<pb n="KR4e0059_WYG_005-9a"/>
　　贈劉侯朝京篇<lb/>
上方圗任舊人共政凡越在外服大小文武百司者憫<lb/>
其勞於王師既渡之日優其渥於王化大行之時悉還<lb/>
其人於朝使咸得宣力於家咸得丕享天休而欽承徳<lb/>
意不欲外股肱心膂為異體也知泰和縣劉侯宗啓實<lb/>
惟舊人之通顯者既厯尚寳卿監察御史遂出宰百里<lb/>
在官三年庶政備舉百廢具興洪武六年三月制以平<lb/>
陽郝侯思讓為交代行省則承命趣劉侯朝京郝侯既<lb/>
<pb n="KR4e0059_WYG_005-9b"/>
視篆遣吏來謁文為贈余讀商書所貴乎用舊者葢曰<lb/>
王播告之修不匿厥指言凡所播告則奉承於内而能<lb/>
不隠匿其指意以達於四方也又曰罔有逸言民用丕<lb/>
變言宣化於外則無過逸之言以惑衆聴故民用大變<lb/>
而化服也又嘗觀詩人美仲山甫既稱其柔嘉維則小<lb/>
心翼翼威儀是力又稱其天子是若明命使賦出納王<lb/>
命王之喉舌凡仲山甫之徳業劉侯葢有之似之今其<lb/>
歸也其能奉承於内也審矣其能宣化於外也必矣然<lb/>
<pb n="KR4e0059_WYG_005-10a"/>
則用舊以圗治商人豈得専美於前㢤請以是為贈<lb/>
　　劉處士赴京篇<lb/>
處士劉仙客應徴而起客賀者曰君仙客也仙者恒遺<lb/>
世亦容有世不我遺出而效用於當時若張良李泌之<lb/>
於漢唐也不其偉㢤又曰公卿交相辟士務舉爾所知<lb/>
冀必得其人獨舉君者非有半面之雅一臂之交然則<lb/>
君之令聞廣譽其徴不亦逺歟客語竟處士若有不懌<lb/>
然者曰吾行安敢負所學誠懼弗堪任耳柰何㒒曰窮<lb/>
<pb n="KR4e0059_WYG_005-10b"/>
養而達施正已以待物将焉懼邪抑客語則然請復有<lb/>
以為祝詩不云乎鶴鳴于九臯聲聞于天言隠不能藏<lb/>
也易不云乎中孚豚魚吉象曰信及豚魚言信無不達<lb/>
也處士負山東勁氣讀書青原山下孝友出天性刻苦<lb/>
以養母終身不娶母八十餘歿廬墓以終制焉節操如<lb/>
徐穉非其力不食居止如王凝一物不茍亂所交皆名<lb/>
流所談皆讜論謂之鶴鳴于九臯者非邪其聲清亮聞<lb/>
八九里雖欲不聞於天其可得邪且夫孚信之道可以<lb/>
<pb n="KR4e0059_WYG_005-11a"/>
通神明貫金石守之乎終身如南山不騫不崩行之乎<lb/>
四時如松栢不改柯易葉斯以獲上治下無不孚矣彼<lb/>
豚魚至㝠也猶足以感之况至著者乎頑然塊然也猶<lb/>
若有知况其有四端萬善者乎故隠處之不能藏也出<lb/>
而為用惟誠信無徃而不自得固處士所素定者直推<lb/>
而放之耳嗚呼當道審於求賢何待夫先容於人處士<lb/>
深於藏噐何有乎獨善於已行且朝奏暮召有見晚之<lb/>
嘆彼嚴徐者烏得専美於前㢤<lb/>
<pb n="KR4e0059_WYG_005-11b"/>
　　王氏近代族譜序<lb/>
王氏近代族譜并自序者王以誠之所作也凡譜必原<lb/>
極夫得姓受氏之初而今僅僅至於五世者何譜牒亡<lb/>
逸概得於家訓畧其所不可知也其自序何庶後來者<lb/>
之猶可徴也自序而必本諸相國待制制置節制者何<lb/>
端緒可尋源委之求也始啓宗自金陵來為吉州校官<lb/>
因家白下子仲柔舉鄉貢進士於以誠為髙祖仲柔孫<lb/>
榮叔曽孫時可則以誠祖若父也榮叔治儒術有理才<lb/>
<pb n="KR4e0059_WYG_005-12a"/>
當有元延祐間贑寧都蔡冦之亂州彊起之抑使就吏<lb/>
給軍府贑之俗鬼寧都城外有妖祠像設極魔恠人莫<lb/>
敢側目土人類縳生口以祭甚神之我軍畏縮榮叔獨<lb/>
奮義火之三火三㓕乃命取婦之䙝衣羃神首一火而<lb/>
燼遂平其城歸補押録役滿不干進養閑恬處喜讀四<lb/>
書間憇東禪寺槐安閣見寒山拾得詩尤酷嗜之時可<lb/>
資質淳厚隠居授徒晚從普覺老衲聴受戒律斷酒葷<lb/>
日誦法華經以此自終有賢子伯天祐仲以誠皆兼習<lb/>
<pb n="KR4e0059_WYG_005-12b"/>
儒吏季以立嗜古學開家塾鼓篋滿堂精厚訓誨不倦<lb/>
嗚呼校官貢士上不辱相國三制之宗榮叔時可下將<lb/>
啓八世莫京之祚斯譜也雖不能逺稽亦足以埀示無<lb/>
窮矣吾故因以誠自序而復述其祖父之可稱者如此<lb/>
又以期以誠昆弟之後光逺而有耀也<lb/>
　　一篷春雨軒序<lb/>
一篷春雨軒者㑹稽中常陳先生之所寄也曷為而寄<lb/>
之燕逰之所也燕逰而曷為以是名之身雖家林一畝<lb/>
<pb n="KR4e0059_WYG_005-13a"/>
興則江湖千里也夫人不出户庭則不知有舟居之為<lb/>
樂不病暑暍則不知有甘澍之為澤先生營是軒雜蒔<lb/>
花卉左右圗書風晨月夕茶烟香篆竒古之玩好絶俗<lb/>
之名流日相與嬉娛其間詎篷窓之可擬而風雨之攸<lb/>
宜㢤然而處一軒之静飄飄然有麾斥八極之氣春雨<lb/>
時至波濤驟驚灑灑乎在三江七澤之間此其興趣之<lb/>
逺視一篷奚擇㢤先生為前朝逸民交逰貴公鉅人無<lb/>
不可為是軒留詠者其來廬陵謂予曰吾夢寐軒中珠<lb/>
<pb n="KR4e0059_WYG_005-13b"/>
玉嘻亡之矣間記憶十之一二數數誦以貺予又録以<lb/>
示曰幸為序志之將續有題者嗟夫軒寄也軒之名亦<lb/>
寄也逰夫是軒者又寄也軒之珠玉獨非寄乎今而其<lb/>
人徃其詩存則篇什之寄所係者逺宜先生之眷眷不<lb/>
忘也軒其不以是而永存乎<lb/>
　　羅觀泰歸南安序<lb/>
羅君觀泰當至正間以才膺當道之選辟為南安屬縣<lb/>
廵徼在職以能稱然非其志也是時四方雲擾君既書<lb/>
<pb n="KR4e0059_WYG_005-14a"/>
滿即客土小溪為家甚安適焉余嘗避地旅韶州又嘗<lb/>
校文入廣東皆道經小溪凡冉物色君隠處然皆覿面<lb/>
九疑莫能得也去年君來展桑梓省松楸始諧言面葢<lb/>
去鄉十七八載矣傾寫無何觧憂在念嚴君從禮率朋<lb/>
徒賦詩以贈屬余序之古之君子重違其鄉仁也然而<lb/>
不獲其志者宜亦不少伯夷太公之居於海濵豈其心<lb/>
㢤後世或以覊旅或以仕宦得其所願者或不暇歸不<lb/>
得所願者欲歸而無由吾見多矣若余之甘衡門守環<lb/>
<pb n="KR4e0059_WYG_005-14b"/>
堵今吾猶故吾固碌碌無足道如觀泰之小溪誠所謂<lb/>
他鄉勝故鄉邪惜乎曩時不得一造竹所而徒想像其<lb/>
髙致也故於其别序以申之<lb/>
　　為歐陽志學謝醫序<lb/>
友人歐陽志學别數嵗始一㑹相勞苦外察其貌始若<lb/>
戚如中乃懌如而終則浩浩如也志學於文忠公為十<lb/>
四世先賢之澤逾逺而長固自與人殊昔文忠公為州<lb/>
學記所以願望於吉士者以為將見皆道徳明秀而可<lb/>
<pb n="KR4e0059_WYG_005-15a"/>
為名公卿其后終宋祚三百年終元祚百年為士者誠<lb/>
不負公所期待矣孰謂公十四世若志學之賢乃壹欝<lb/>
栖屑秪爾邪此其貌之戚如宜也乃告予曰今年有以<lb/>
名薦達者州司有星火之廹而老母八十又六吾何行<lb/>
如之已而嬰疾老母亦疾私自念天其以疾全我使終<lb/>
養乎又自念天疾吾身可也而併疾吾母將焉濟乎得<lb/>
世醫朱氏徳輝為施療治按脉而證苻投劑而邪郤身<lb/>
與母俱寧而公與私兩釋此吾所以懌如也朱君年不<lb/>
<pb n="KR4e0059_WYG_005-15b"/>
滿三十而方術已如此殊可尚已使予不幸而不遇疾<lb/>
予其行乎故予之疾天也使予疾不得朱氏而落於庸<lb/>
工是天将全之適以戕之也故予之遇朱氏亦天也予<lb/>
徳朱氏而朱氏慕先生之文先生忍能靳一言乎又曰<lb/>
繼今以徃終吾年齒浩浩乎日有餘裕石田茅屋得為<lb/>
幸民啜菽飲水言報春輝訓廸後人志文忠公之志學<lb/>
文忠公之學以期埀於無窮又将與徳輝之世莫與京<lb/>
也余聞志學言誠君子㢤因書以謝朱氏<lb/>
<pb n="KR4e0059_WYG_005-16a"/>
　　張子静樂府序<lb/>
始予得張子静靈宫樂部曲四章而讀之愛其兼有麗<lb/>
情團扇花間之趣且辭翰俱美恨不識其人意非今時<lb/>
耳目所及也暨物色觧后則吾廬陵先輩也僅僅交一<lb/>
臂而去嘗恨不得其全集而讀之兹復聚首乃辱以集<lb/>
為貺桂隠聞廷二劉先生序其端矣極所推服予晝簾<lb/>
夜燭把玩不能釋手子静復介予題辭嗚呼予七十又<lb/>
二子静踰八望九矣三影之韻度于湖之俠氣尚徃來<lb/>
<pb n="KR4e0059_WYG_005-16b"/>
於心不尚可徴乎當其壮逰武昌我龍洲道人神交物<lb/>
表買桂花上南樓載酒黄鶴磯下少年俊邁葢可想見<lb/>
今具存集中惜無好事者刻梓以傳徒使四方見其一<lb/>
二者以為古人也昔留侯佐漢服其籌䇿者以為必雄<lb/>
傑偉丈夫也及見則如美婦人焉讀子静詞孰不曰此<lb/>
月下秦淮海花前晏小山也抑有知其皤然雪顛歉然<lb/>
窶人癯然列仙者乎吾又以子静盛年不偶於場屋安<lb/>
知其中無留侯之所存㢤若留侯者方益歛其華擊節<lb/>
<pb n="KR4e0059_WYG_005-17a"/>
於大風之歌彼其薈蔚朝隮婉孌斯饑國風之傷楚騷<lb/>
之怨葢未嘗一介懐抱則吾子静獨擅之嗚呼世道之<lb/>
感歎欷嘘其不在是㢤<lb/>
　　周石初集序<lb/>
石初周先生負竒氣抱碩學卒困躓不偶其窮益堅而<lb/>
文益壮吾雖不識嘗得其著作一二於他許相識已多<lb/>
乃今其門人張彦文編集其亂離諸作彚成巨帙以借<lb/>
予讀之且曰石初知先生幸為我序之嗚呼廬陵之文<lb/>
<pb n="KR4e0059_WYG_005-17b"/>
自歐公倡之乃天下之文也名家繼作迄宋終元皆歐<lb/>
門股肱心膂之臣而或者妄肆胷臆㸃染雌黄其間君<lb/>
子所不較也近年得歐榘矱而精彩益出者莫如虞先<lb/>
生自餘亦安得瞠若乎廬陵㢤石初之文成之劉公序<lb/>
之至矣復奚容贊雖然石初有三幸焉當有元盛時獨<lb/>
不利塲屋一也至正之季所在化豺狼雖間道暫時而<lb/>
康荘不失今巋然靈光獨存二也江南野史誰復健筆<lb/>
而集中隠約散見皆可為國史補三也使石初幸乃溷<lb/>
<pb n="KR4e0059_WYG_005-18a"/>
一第不幸逢時不祥必将矯矯令節必不淟涊伈倪為<lb/>
名教羞然位與勢之相侔志與才之相協有不可必者<lb/>
固不如昭文之不鼔也白髪殘年坐籌海屋殆有隂相<lb/>
之福詩不云乎不憖遺一老宰物者其憖遺之矣必将<lb/>
有傳于后昔賢稱杜詩似史記豈不以天寳以來間事<lb/>
不得少陵載而傳之安能如畫此史傳所不及也吾於<lb/>
石初之詩亦云<lb/>
　　仲氏斐藁序<lb/>
<pb n="KR4e0059_WYG_005-18b"/>
洪武六年夏予仲氏以静由贑之興國寓籍以儒行起<lb/>
取赴京師偕起者凡若而人既抵京咸放還鄉獨留仲<lb/>
氏辭不獲且病久之病甚當道者憐而許之九月歸舟<lb/>
抵青原與予再㑹拜且泣如再世如夢語予飲泣相勞<lb/>
苦衘杯酒接殷勤不能數日遄返興國留詩一帙畀予<lb/>
評之嗚呼自至正壬辰亂起東西避冦率相違違不久<lb/>
率合并自丙午余旅韶由韶徴赴建業叅差胡越莫此之<lb/>
甚今幸乃得各還為民然白頭相望故園之念深聴雨<lb/>
<pb n="KR4e0059_WYG_005-19a"/>
之懐愴矣讀集中諸詩皆森削束程度婉娩有思致工<lb/>
巧而不失正大和平而時有譏切至如詠物數處復能<lb/>
於物外賦物不刻畫而切事情若一二長篇如鳩巢癡<lb/>
可鍼末俗花村酒帘等甚可諷誦予皆一一評訂之矣<lb/>
何時尋遂初之賦歸善和之里相與觴詠賡酧以樂桑<lb/>
榆之景庸非快事計造物亦未必不見許也姑序以志<lb/>
因養吾鄧先生行附以達諸是嵗臘月書于青原之寓<lb/>
陳謨一徳甫<lb/>
<pb n="KR4e0059_WYG_005-19b"/>
　　流芳集序<lb/>
胡氏志檝以其流芳集示余曰将入梓以埀後而先生<lb/>
未䝉序識之敢請余受而閲之自其逺祖箋箋父諮暨<lb/>
其曾大父士茂父履輝季父履寧履寧子志徳代有積<lb/>
慶其擅芳也宜哉夫芳之大者在乎祚𦙍祚𦙍賢而聲<lb/>
實茂綿厯永矣然徳其本歟故有蔑徳之咎而無背徳<lb/>
之祥者此也始箋由太學舉進士丞南城當紹熈五年<lb/>
逢國大慶髙年者錫爵得封其父諮廸功郎母歐陽氏<lb/>
<pb n="KR4e0059_WYG_005-20a"/>
孺人讀尚書謝公諤為諮記其儒林精舍寳謨閣直學<lb/>
士楊公萬里為箋記其福榮堂其徳可知此流芳之初<lb/>
也士茂一字古澗止一子能均其産畀兄子三而四分<lb/>
之能製尊禮堂以嚴家訓觀鄉衮信國文公鄉先生太<lb/>
傳劉公徃還手筆墨蹟如新其人可知此流芳之盛也<lb/>
履輝一字澗月履寧一字小隐草廬呉文正公麟洲龍<lb/>
先生諸老皆為賦澗月堂大守楊友直馬昻夫諸賢皆<lb/>
為賦小隠堂而太史虞公又為序之此流芳之續也志<lb/>
<pb n="KR4e0059_WYG_005-20b"/>
檝承之當草昧之運能紏民義障鄉鄰致世業不隳益<lb/>
崇能拜前江浙提學李公祁乞銘其父前陜西省郎中<lb/>
梁公天與乞銘其母今翰林國史宋公濂乞銘其妻致<lb/>
幽壌不憾有光而志徳習隠如其父好文撝謙如其父<lb/>
此流芳之衍也然則胡氏之芳其繼繼庸有艾乎昔范<lb/>
宣子論死而不朽歸諸世禄叔孫豹以世禄不可為不<lb/>
朽葢尚徳之論也凡胡氏賢子孫思其髙曾而上由紹<lb/>
熈迄今百七八十年敷遺之休貽謀之善若先達之士<lb/>
<pb n="KR4e0059_WYG_005-21a"/>
名公鉅人立言之君子實寵嘉之如是豈易得哉然則<lb/>
樹徳尚益務滋乎吾見流芳不但一宗一鄉而止将叔<lb/>
孫子所謂不朽者可躋矣<lb/>
　　倪貳守之鬰林序<lb/>
化州石城貳令廬陵倪仲威擢陞欝林貳守吉郡緫制<lb/>
顧侯文質作為詩章艷其寵榮勉其清修而竚乎其令<lb/>
聞之逺揚也郡庠師賔士友率皆賦贈而㒒則序以致<lb/>
祝規焉當洪武三年廣東秋闈㒒忝校文而君職封彌<lb/>
<pb n="KR4e0059_WYG_005-21b"/>
相與頗習熟然僅僅月餘而别别又五年始再㑹㑹無<lb/>
㡬即廹公程不可稽又烏得無贈邪㒒聞石城小邑當<lb/>
廣東西海南北之衝前朝以巗仄險隘特割置是邑所<lb/>
謂好則人怒則獸不可爬梳者君履之若夷五年如一<lb/>
日自非豈弟施化平易近民何以能之欝林視石城為<lb/>
善地貳守視貳令為優遷志稱其好學者多其民力田<lb/>
務本屬縣三户五萬粮不足二萬君端本於上縣承風<lb/>
於下其易治豈不十倍於石城㢤然則顧侯所以竚乎<lb/>
<pb n="KR4e0059_WYG_005-22a"/>
令聞者可計日而待矣抑化民成俗不在興學乎深山<lb/>
長谷庸詎知無趙徳其人焉君軆貌而禮羅之選弟子<lb/>
員而優異之暇即與為揖譲而肄習之民俗有不丕變<lb/>
矣乎所以奉公上而歡集慰民望而來蘇興頌歌而洋<lb/>
溢者舉不外是矣是為序<lb/>
　　送揚璟齋序<lb/>
大傳曰龍蛇之蟄以存身也揚子曰士不得則龍蛇夫<lb/>
一屈一信理之常然而亦不能於久屈如揚子所云者<lb/>
<pb n="KR4e0059_WYG_005-22b"/>
則唯清修之士以退為恬者恒處之裕如也故宋叅政<lb/>
楊公鑄諸孫振瑛少從前進士祝公堯受業長由學校<lb/>
發身為王府叅謀代既更入閩嘗一為帥幕賔非所志<lb/>
也所居得信州城北韓侍郎竹坡餘基其地有玉溪龜<lb/>
山寳駝峯天津橋陸子泉皆名勝㳺衍佳處君景行先<lb/>
哲超遥世表其清修何如非揚子所謂龍蛇者耶余與<lb/>
君觧后於嶺南君所至虚左前席者不少酒酣氣張浩<lb/>
歌激楚有燕趙慷慨之遺風雖不獲於時亦不辱其志<lb/>
<pb n="KR4e0059_WYG_005-23a"/>
今茲再聚首於青原将返其故居求一言以壮行夫揚<lb/>
子之云余與君同一嘅也君歸益求參政之初服而修<lb/>
之求侍郎之髙致而襲之酌陸子之泉香而沃之天下<lb/>
之樂有過此邪若夫鐘鼎之腴軒裳之華樵叟漁童或<lb/>
笑之矣君字顯卿别字曰璟齋<lb/>
　　陳中常歸會稽序<lb/>
若耶仙子謂陽明洞賔曰久不聞樵風清唱不審中常<lb/>
丈人天逰何許賔曰聞其度彭蠡訪鄱君鼓枻青原白<lb/>
<pb n="KR4e0059_WYG_005-23b"/>
鷺之間五年矣仙子曰賔幸為我致書速其返無久滯<lb/>
也書至丈人即戒行李有海桑子者贈以言曰書稱耆<lb/>
夀俊詩詠老成典刑夫耆夀老成世有能致之者矣而<lb/>
俊為難俊而有典刑可師表尤難丈人𢎞度卓識超然<lb/>
物表論事常慷慨有賈生太息之意談笑傾座人有叔<lb/>
敖抵掌之風大夫資以問政諸生有所矜式夫是謂之<lb/>
俊謂之典刑孰曰不然柰何翩翩乗天風而棄予如遺<lb/>
㢤為我謝仙子曰道濟天下可也若耶之風朝南暮北<lb/>
<pb n="KR4e0059_WYG_005-24a"/>
獨私於樵者可乎謝洞賔曰深山大澤實多豺狼陽明<lb/>
射的無遺鏃可也豈容一矢之或亡乎丈人幸厚自愛<lb/>
尚當相期汗漫逰於八極之表<lb/>
　　秋雲先生集序<lb/>
秋雲先生吳㑹之英也學貫經史而尤䆳於春秋文肆<lb/>
天葩而尤麗於詩苑余不及見其著述而獲其詩詞讀<lb/>
之大概律詩有廷筠義山之風流宫詞得仲初文昌之<lb/>
格調變陳言為雅辭發新意於衆見第之作者允為名<lb/>
<pb n="KR4e0059_WYG_005-24b"/>
宗㑹稽陳中常其髙弟子也嘅先生舊藁不存僅僅收<lb/>
拾詩詞若干篇手自編次以示予曰所謂千百之十一<lb/>
爾幸序其端余始讀中常詩歌樂府敬其卓越非凡而<lb/>
不知其水木之有源本在是也嗚呼安得梓刻而傳以<lb/>
與好吟者共之㢤<lb/>
　　鄉飲酒詩序<lb/>
洪武八年十月二十有五日我縣大夫郝公好謙率厥<lb/>
僚屬暨縣之士夫民之髙年行鄉飲酒禮于鄉校明徳<lb/>
<pb n="KR4e0059_WYG_005-25a"/>
之堂遵國憲也前期集賔佐師生咸習其儀是日大夫<lb/>
肅賔于庠門外揖譲升堂以序就位乃命諸生袛奉大<lb/>
明律而朗讀之又參伍講之環堂階而聴者如織决知<lb/>
禁防之不可犯法意之無非仁矣既而以法行酒爵有<lb/>
經而飲不亂諸生升歌自宵雅肄三達於臺萊菁莪又<lb/>
賦泮水八章以終洋洋乎渢渢乎沐浴熈明之膏澤鼓<lb/>
舞循良之惠化無不醉心焉者惟我大夫下車兩朞堅<lb/>
守如鐵石至信如汐潮平施謹乎權衡燭隠踰乎水鏡<lb/>
<pb n="KR4e0059_WYG_005-25b"/>
用能令出而從化久而孚得人之和致年之豐凡茲嘉<lb/>
與士民同其休成其文者孰非豈弟父母之心所形㢤<lb/>
翌日王君子與偕善賦者咸為發徳之什而屬其序於<lb/>
予嗟夫讀法周禮也所以納民於無過之地也有畫一<lb/>
之令與斷有賢大夫之善用法西昌之邑不其幸歟正<lb/>
賔陳謨序<lb/>
　　永豐教官序<lb/>
天下有才教官不患無名進士然得進士易得教官難<lb/>
<pb n="KR4e0059_WYG_005-26a"/>
今之教官多出於進士而進士之負才名者什一而最<lb/>
之亦罕矣此才教官難也吾邑郭子昭為永豐教諭埀<lb/>
二年彭君子文亟亟為予稱其學之政能不諉責於訓<lb/>
導與之同堂合席口講指授朝益暮習科分藝别壹遵<lb/>
時制而每加勵焉若夫抗顔乎躍冶之金而取長於攻<lb/>
玉之石日嚴乎佔畢之訊而時鏗乎待問之鐘又無不<lb/>
曲盡焉如是而為鄉校庶有成㢤余惟子文言然固子<lb/>
昭所優為也且夫教人自端本始子昭以衣冠宦族守<lb/>
<pb n="KR4e0059_WYG_005-26b"/>
正葩世學其質温温其言恂恂其動撝謙其文雅馴洪<lb/>
武五年余校文江西及開榜而子昭以詩經亞魁炳炳<lb/>
蔚蔚可為名進士矣既而上春官得職教永豐能舉其<lb/>
職如此可為才教官矣抑永豐歐鄉也多世科鉅公老<lb/>
成聞家又得子昭樂育其菁莪名進士繼此有不彬彬<lb/>
矣乎子文又稱子昭采<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>外勺水不辱於朋徒毅然自<lb/>
重未嘗一失言失色於同人嗚呼又奚特為才教官而<lb/>
已邪<lb/>
<pb n="KR4e0059_WYG_005-27a"/>
　　貞固齋文集序<lb/>
蕭尚仁氏養髙三華山下清修苦節積學績文甘以病<lb/>
廢然薰其徳而善良者衆矣殆古之不顯亦世者歟其<lb/>
所著詩文命曰貞固齊藁余把玩不釋手愛其體裁正<lb/>
而豐約適中論議卓而波瀾洋溢允為成家諸詩小絶<lb/>
多警䇿擈茂而不鄙刻意而平夷律圓妥不陳五七言<lb/>
古軆寂寥者更腴流動者絶蔓葢所謂不以輕心出之<lb/>
者其文如此其學行可知矣尚仁本居城西栁溪之上<lb/>
<pb n="KR4e0059_WYG_005-27b"/>
有園亭池沼之勝實衣冠科第之族其先君子方平先<lb/>
生於予為同志同學易同考業余齒差長一而頴異聦<lb/>
敏余固兄事之當前朝盛時方平壮逰嶺海間不返余<lb/>
獨學寡陋至今每憶相與童子釣逰之嬉文字講貫之<lb/>
樂何可得也故見尚仁如見方平不惟慶其有子尤慶<lb/>
其有子賢秀而文君子之流風餘韻光逺有徴固如此<lb/>
余日就耄尚仁亦華顛讀貞固集良深起予之益敬書<lb/>
此以為序<lb/>
<pb n="KR4e0059_WYG_005-28a"/>
　　贈蕭季常序<lb/>
縣學生蕭季常將昇大學來請言夫脱畧艸茅而縱觀<lb/>
山河之勝被服韋素而周旋冠冕之間馳逐雞鶩之塲<lb/>
以超遥鳳麟之囿人固豔子之榮必子且貴矣抑傳有<lb/>
之觀於海者難為水逰於聖人之門者難為言思其所<lb/>
難為則將捨其故智以培其徳基發其令聞如是而已<lb/>
吾老矣自顧無以補吾子萬一然信其必善學也必有<lb/>
立也故序以壮之<lb/>
<pb n="KR4e0059_WYG_005-28b"/>
　　贈樂正劉本和序<lb/>
蘭臯劉本和先生為郡庠樂正有年洪武壬戌上以勑<lb/>
符命郡縣以禮羅羅致巖穴賢士與共論治道本和在<lb/>
選中郡守與使者言樂正要職也非此其人則雅樂誰<lb/>
與興者使者勉為留之未㡬朝命下釋奠先聖先師必<lb/>
用雅樂於是郡守之留為有以也樂正雖不得與三公<lb/>
論道於明廷乃幸得明蘷夷制作於庠序庶㡬邦人士<lb/>
聳聞絶俗之正聲非盛美歟於時以郡守之命來取琴<lb/>
<pb n="KR4e0059_WYG_005-29a"/>
瑟之材於屬縣故旅于泰和因得相與道舊故序契濶<lb/>
焉嗚呼樂正世業也自其祖繼善先生與天慵熊先生<lb/>
為莫逆之交天慵精於音律盡以其法授繼善而繼善<lb/>
亦盡得其傳併以其不傳之妙而筆之於書其家固世<lb/>
守之嗚呼豈特廬陵一郡有所師㢤大都大邑有不來<lb/>
取法者乎大司樂成均之教黄鐘大吕之奏獸舞鳳儀<lb/>
之祥豈有外於此乎樂正尤將訪材於它邑於其别也<lb/>
序此以嘉之樂正工詞章善戲墨山水至蘭菊竹石無<lb/>
<pb n="KR4e0059_WYG_005-29b"/>
不精到則皆其餘事也嗚呼賢矣㢤<lb/>
　　贈冩真李約禮序<lb/>
晉人稱傳神寫影正在阿堵中葢眸子人之神氣也然<lb/>
繇頰上三毛槩之則一髮之失而神非矣人固以全軆<lb/>
論骨法神情氣韻坐立當無不肖似乃名國藝郭令公<lb/>
女指前畫得趙郎形䫉後畫兼得其性情語笑蘇文忠<lb/>
公令人於燭下取壁上影不施眉眼而見者識與不識<lb/>
皆知為東坡此全軆之論也阿堵固全軆之大防三毛<lb/>
<pb n="KR4e0059_WYG_005-30a"/>
亦全軆之一節也可不務與廬陵李約禮斯藝名三世<lb/>
聞四方余老復觧后踈髯翛翛天風起之濯濯如萬絲<lb/>
栁而芝宇霞頰光眩暎發可愛談論古今事變及其先<lb/>
世文物酒酣氣張偉然豪傑意態此其全軆也凡得君<lb/>
一筆無不如生而亦不輕一筆以予契久屢别為余筆<lb/>
之且誚予江湖間屢筆屢不似予故以前説為謝葢全<lb/>
軆未易言也約禮大父滄波與鄉衮文信公同里常畫<lb/>
信公於南禪觀者疑隨武子復生其父波餘亦如之班<lb/>
<pb n="KR4e0059_WYG_005-30b"/>
固稱士食舊徳之名氏工用髙曾之規矩亂來食徳者<lb/>
希若規矩髙曾如約禮不替益精㡬何人㢤嘗見前輩<lb/>
題安城劉氏乾坤清氣圗多宋季魁人碩士使來者願<lb/>
執鞭不可得於世教有補今亡矣約禮其無忽諸庸詎<lb/>
知今無其人耶<lb/>
　　劉子彥應徴序<lb/>
我朝天兵奮起淮甸擴清疆宇大河以北五嶺以南罔<lb/>
不臣妾洪武元年秋一鼓而燕市為墟再舉而闗壠震<lb/>
<pb n="KR4e0059_WYG_005-31a"/>
疊天統斯得皇心載愉爰及稽古禮文之事申明廷臣<lb/>
蒐獵巖穴網羅舊聞務酌古法因時宜不局局循故常<lb/>
已興而荐講迭考而旁求葢質文相變損益取中帝王<lb/>
之道應爾也二年春廬陵劉君子彦由章貢應徴将入<lb/>
東觀陞容臺階秩宗奉常與天下之英討論著作成一<lb/>
代鉅典搢紳先生悉榮幸之願望之㒒請贈以言昔令<lb/>
狐楚嘗云叔孫通起帝典於桴鼓之中自此以還鴻生<lb/>
碩儒若賈誼董仲舒公孫𢎞希不以此進夫禮所以治<lb/>
<pb n="KR4e0059_WYG_005-31b"/>
神人和上下必若議焉舍儒者奚宜㢤漢採秦儀雜就<lb/>
至唐號為繁縟宋頗採唐儀嵗祝天下五方神州宗廟<lb/>
大明夜明太社太稷太一九宫臈腊謂之大祀文宣武<lb/>
成風師雨師先農先蚕謂之中祀靈星中霤馬祖司寒<lb/>
司中司命等謂之小祀或者猶論其以儀為禮以器為<lb/>
樂將禮序樂和猶未能同天地之大禮官博士之職猶<lb/>
多疵闕耶幸而委巷之龎雜諸家之聚訟洛建大儒悉<lb/>
析其淆而歸諸正矣今之議者視唐宋不殆優且裕乎<lb/>
<pb n="KR4e0059_WYG_005-32a"/>
其弗獲施於當時者鴻生碩儒取而建白於今誠所當<lb/>
議也夫功成作樂治定制禮太平之盛致也值亨嘉之<lb/>
㑹被道徳之華無疆之休禎也固以為君祝併以餞云<lb/>
　　贈王孝亷序<lb/>
孝㢘字子啓通介人也值時危浮湛蹇傲以自晦前年<lb/>
㑹徴賢良方儼然衰絰中州廹起之不得已之郡控辭<lb/>
太守太守曰吾奉命子行矣及藩府伏謁參政陳情焉<lb/>
叅政嘉之曰子姑終制需後辟孝㢘既獲請益韜跡以<lb/>
<pb n="KR4e0059_WYG_005-32b"/>
遨洪武元年冬太子賔友李公行素奉㫖搜訪巖穴士<lb/>
先時孝㢘讀書南康山中人莫之知及賔友至太守王<lb/>
公薦其名亟欲與見而州物色無以應也孝㢘聞之懼<lb/>
州且獲戾即為書抵夾谷侯慷慨伸志已乃出謁侯侯<lb/>
大喜迎咲曰子真傲人間萬户侯者邪孝㢘謝曰正自<lb/>
不能不爾於是筮戒行州之賢士友咸為詩歌賔餞之<lb/>
介㒒叙之㒒既序事且頌禱之曰國之将興必産材於<lb/>
未興之先凡杗桷椳楔榖粟絲枲類倚疊堆阜而沉欝<lb/>
<pb n="KR4e0059_WYG_005-33a"/>
之困躓之使諳練習熟强忍振厲以需於時用一旦遭<lb/>
時勃興皆能獻竒效智取勲名埀竹帛若古之輟耕太<lb/>
息抱膝長吟舉牛口出跨下緯蕭傭舂洗削賣漿者千<lb/>
載之下想望其人品風概何如也孝㢘讀書時感歎於<lb/>
斯久矣有志當世亦素矣難莫難於際方興之運幸莫<lb/>
幸於當强仕之年不以古人自期可乎抑宋盛時有自<lb/>
天章龍圗兩閣學士開國太原郡公諱贄者孝㢘所自<lb/>
出也詩曰無念爾祖傳曰公侯之子孫必復其始念之<lb/>
<pb n="KR4e0059_WYG_005-33b"/>
深斯復之大矣若彼石處士騎将軍馬自以為不啻榮<lb/>
寵者夫豈所望於孝㢘也㢤<lb/>
　　贈永寧縣丞序<lb/>
永寧貳令蒋侯起宗承府公檄督轉輸南京之虧賦者<lb/>
吉支縣九侯督其六泰和以石計虧萬二千有竒侯來<lb/>
不十日輸者已盈萬嗚呼何神速也府公知其清强幹<lb/>
敏任之也篤蒋侯行以温惠正毅感之也孚如斯而已<lb/>
泰和貳令夾谷侯催科能政為他縣最尤敬蒋侯賢語<lb/>
<pb n="KR4e0059_WYG_005-34a"/>
㒒云宜得仁人贈言荅蒋侯寵光葢侯世家淮安之安<lb/>
東讀經史練時務識運數推移嵗丙午由樞宻管勾隨<lb/>
總戎赴京欵附授湖廣行中書省掾在職一年具有政<lb/>
績叅政傅公甚加敬愛隨侍入京遂擢貳永寧永寧處<lb/>
萬山間接壌衡湘號稱巗劇侯豈弟以裕之㢘介以端<lb/>
之化用興行頌美斯盛溢以故府公隆是委焉余惟天<lb/>
之生材當興王之運儲之也久則發之必大藴之者富<lb/>
則施之必充若蒋侯者詎止督虧賦一事見其所長㢤<lb/>
<pb n="KR4e0059_WYG_005-34b"/>
使艎将東㒒始諧言靣曄乎其神若祥雲之履紫芝温<lb/>
乎其氣若春陽之韻楊桞藹乎其辭若糓粟絲麻之周<lb/>
於實用也且其律已至㓗馭下至嚴公家餼廩一不受<lb/>
第飲澄江水而去嗟乎又止貳一縣稱最而已耶<lb/>
　　吉水縣尹費侯赴京序<lb/>
有司庶府近於君者逺於民其最逺者宰臣是也逺於<lb/>
君者近於民其最近者縣令是也書曰民可近夫民孰<lb/>
肯逺之㢤乃亦不得不然者軆統建而勢分絶也在易<lb/>
<pb n="KR4e0059_WYG_005-35a"/>
之比曰先王以建萬國親諸侯萬國至衆非一人所能<lb/>
徧親先王特親諸侯而俾諸侯各親其民此近民之道<lb/>
也故宰臣者承君之號令徳澤而致之方國而縣令則<lb/>
宣通其號令流暢其徳澤而致之民者也大明啓運尤<lb/>
重縣令之選優其禮隆其責且著令三年一朝不重内<lb/>
輕外使咸得自達焉美政令譽者既益知加勸而中材<lb/>
常調者亦凛有所勉而務求為善非良法歟於是文江<lb/>
令費侯振逺将行其嘉賔胡君子祺言於㒒曰侯為縣<lb/>
<pb n="KR4e0059_WYG_005-35b"/>
三年稱神明如黄頴川務保障如尹晉陽守清白如楊<lb/>
伯起忘憂喜如孫叔敖興學校如李賛皇别鰝魴如宓<lb/>
單父至若租税無逋庸調均節工役日集獄訟不滋在<lb/>
侯為能事葢不勝書者凡衣冠清流樂侯之趍朝而書<lb/>
最願侯之増秩而遄歸作為歌詩邀㒒序其端以為頌<lb/>
祝僕雅知侯善製錦而不伐又嘉子祺善論徳而不浮<lb/>
故樂序之㒒嘗聞昔賢頌循吏有曰一之嵗肅而教之<lb/>
二之嵗恵而安之三之嵗富而樂之今文江之民可謂<lb/>
<pb n="KR4e0059_WYG_005-36a"/>
富且樂矣樂民之樂者民亦樂其樂民惟恐侯陞朝為<lb/>
公卿而不得保有其樂於将來也侯必念兹必賦之曰<lb/>
歸㢤歸㢤尚與爾同樂乎㢤<lb/>
　　永言序<lb/>
李伯葵氏以其永言示余讀之徃復數四嘆其志於古<lb/>
道甚䔍葢近古莫如選次古莫如唐后來者莫或尚之<lb/>
伯葵學選優柔沉著每有新意至其曲折態度情景俱<lb/>
㑹處得於蘇州為多亦其資禀冲嗜好澹翛翛然出塵<lb/>
<pb n="KR4e0059_WYG_005-36b"/>
整整然束禮故其吟咏情性有之似之甚不易得也七<lb/>
言樂府髙古如遼陽行白紵詞長門怨次之唐律圓羙<lb/>
清鍊又次之自他人不能兼者伯葵悉兼之矣尤為可<lb/>
尚嘗恠新學談詩類不滿人意尊選者易唐李杜以為<lb/>
剰出右唐者弱選魏晉㡬成絶響剽掠潛竊以為工其<lb/>
為選也固不難㸃綴花草以為媚其為唐也亦安在必<lb/>
若阮嗣宗王仲宣所製不犯十九首句字而音節氣韻<lb/>
酷似之始可言選矣必若李杜為律為長句天縱渾成<lb/>
<pb n="KR4e0059_WYG_005-37a"/>
闗渉浩瀚始可名唐矣斯乃白頭書生苦心莫能希萬<lb/>
一也烏得易而弱之因書伯葵集漫及此嗚呼尚有如<lb/>
伯葵之兼致其工者乎<lb/>
　　五同軒後序<lb/>
讀徳基吳少府五同軒記有云古之同者同乎心今之<lb/>
同者同乎迹又云必將同乎古之人古之人可也㫖㢤<lb/>
言乎吾觀公亮王君與張子陽同里閈同患難同歸鄉<lb/>
同揚歴省若憲掾同者五而已矣由五而充之雖萬可<lb/>
<pb n="KR4e0059_WYG_005-37b"/>
也一理同萬事宜無不可者萬而有一之不同一虧而<lb/>
衆乖矣故君子不尚同不黨同者同乎理而已然理同<lb/>
事同其同也常事不同而理同其同也大易曰君子以<lb/>
同而異傳曰不能大同者亂常悖理之人也不能獨異<lb/>
者隨俗習非之人也昔人有同不同異不異者意頗近<lb/>
似而先正有上殿如争下殿不失和氣者乃所以為同<lb/>
之大者也少府欲二君同乎古之人欲二君同心不同<lb/>
迹正以皆知同之為同而不知異之為同爾二君臨大<lb/>
<pb n="KR4e0059_WYG_005-38a"/>
事斷大獄决大議勿雷勿阿必辨必允俾民稱願曰蕭<lb/>
規曹隨罔美于漢房謀杜斷何羡於唐不其韙乎不其<lb/>
韙乎<lb/>
　　集太白句序<lb/>
右集太白句十章川上鄒君為子與王先生頌也何言<lb/>
乎頌先生受徴至不屈上寵嘉之也其寵嘉之何先生<lb/>
徳充而慮審智圓而行方上始用臺臣言特徴為説書<lb/>
既入覲因壮其老官之要劇懇辭不拜再四益堅乃完<lb/>
<pb n="KR4e0059_WYG_005-38b"/>
其隠節也國制田賦之家大者嵗朝受諭鄒君既親覩<lb/>
先生寵嘉之美又並舟而上故有是作歸以示㒒反復<lb/>
讀之歎其精工昔朱文公有言李太白聖於詩者也凡<lb/>
人情物態他人累句不了了者第一語而盡集中包括<lb/>
廣闗繫大鄒君熟復之善用之非牽綴强葺者比宫商<lb/>
相宣金石諧和雖謂太白復生為子與賦可也㒒故書<lb/>
之且題其後云<lb/>
　　贈進士馮韶泰序<lb/>
<pb n="KR4e0059_WYG_005-39a"/>
洪武庚戌㒒校文廣東歸驛抵韶始與陽山學者馮君<lb/>
韶泰諧晤于舜峯之下其人磊砢而英俊其論議卓有<lb/>
器識㒒固卜其逺大且惜其不屑於塲屋因以進士業<lb/>
勉之而君亦浩然欲相與求麗澤之益也壬子孟陬君<lb/>
惠訪予于白下僧舍相勞苦外問近况則以周易貢于<lb/>
鄉上春官矣復求贈言嗟乎將何以為贈哉雖然韶古<lb/>
百粤也三代以前䕫取磬材於韶涵濡聖化尚矣秦漢<lb/>
而下以武壮隋莫如麥鐵杖以文佐唐莫如張曲江韶<lb/>
<pb n="KR4e0059_WYG_005-39b"/>
泰得於耳目之見聞習於義方之涵育非如崛起草莱<lb/>
而倖致通顯以榮耀桒梓者也明良在上凡榖粟絲枲<lb/>
梁棟榱桷不遺遐逺不棄憔悴而况皦然以明經進者<lb/>
乎况讀四聖人之經知進退存亡之道思欲不失其正<lb/>
者乎外之為良守令内之為名公卿毋渝素守毋負實<lb/>
學其為科目之重也審矣其為邦家之光也逺矣請以<lb/>
為贈<lb/>
　　贈醫士謝禮卿序<lb/>
<pb n="KR4e0059_WYG_005-40a"/>
禮卿本興國衣錦鄉故家今居章貢以醫聞㒒嘗觀縣<lb/>
志鄉名衣錦以謝肇故肇在唐廣明中和間累以機鈐<lb/>
經畧功位至金紫光禄大夫檢校户部尚書爵㑹稽子<lb/>
在南唐保大有至尚書左㒒射右千牛衛將軍者在宋<lb/>
建隆有至散騎常侍兼御史大夫者皆積階銀青光禄<lb/>
大夫皆肇之後今其後雖多皆逐氓伍獨鄉名猶榮耳<lb/>
然禮卿獨以方技取重於時不失為士類數百年間衣<lb/>
錦之餘光不在此乎今夏邑判簿張侯由郡窰所歸而<lb/>
<pb n="KR4e0059_WYG_005-40b"/>
嬰疾疾日増衆醫持兩端凉燥雜試藥不能伐病令尹<lb/>
馮侯貳令沈侯乃走急足致禮卿焉至則首踈其痰痞<lb/>
徐理其實熱凡兩下之十七八行而後所苦悉迎刅而<lb/>
觧向㣲禮卿投駛劑而姑優㳺以養之是殆閉賊于奥<lb/>
而衛其堂也久則敗矣二侯命㒒贈言以餞禮卿㒒賞<lb/>
其醫術而髙其世家故樂序之人有恒言不得為良相<lb/>
則為良醫禮卿有焉<lb/>
　　謝維髙升太學詩序<lb/>
<pb n="KR4e0059_WYG_005-41a"/>
平川一小縣而在贑為上腴絲麻榖粟之利行乎四方<lb/>
竹箭皮革之羙被於上國其民亦多秀而文碩而茂盖<lb/>
維昔然矣在唐時則有若鍾紹京名在旗常功著社稷<lb/>
在宋時則有若李君行學行純懿為世羽儀其尤表赫<lb/>
顯顯者也夫平川有如是之先正前烈故士生其間資<lb/>
禀超軼者感慕興起樂於為善而常有以致身於不朽<lb/>
其次亦足自表見於時又其次亦不失為善士嗚呼其<lb/>
可敬也夫余嘗應大夫之聘一至其邑其來學之士有<lb/>
<pb n="KR4e0059_WYG_005-41b"/>
謝嶽維髙者質醇而禀厚内剛而外謙讀書經通其閫<lb/>
奥習經義要其指歸達於軆用之學而不滯適於時用<lb/>
之宜而不浮可以為善士矣其於學校可謂不辱矣洪<lb/>
武十二年八月有㫖州縣學生員在學年久學通經術<lb/>
善為文辭容貌端荘行無玷缺者升入大學教而育之<lb/>
而平川大夫以嶽為首選嗚呼在於鄉學卓有令譽則<lb/>
夫蜚聲於壁水騰躍於天衢固其所耳雖然嶽其朂㢤<lb/>
抑抑乎其進之恭也恤恤乎其守之嚴也沉沉乎其思<lb/>
<pb n="KR4e0059_WYG_005-42a"/>
之長也遜其志如有所不能敏於事如有所不及使道<lb/>
之未充者日益充行之未果者日益果見聞日益廣而<lb/>
出於尋常者萬萬交㳺日益多而得於名勝者肩相接<lb/>
也上以副聖君賢相樂育之盛心下以慰平川大夫士<lb/>
之願望而逺以紹鍾令公李先生之髙風芳躅也顧不<lb/>
偉哉既行拜余於青原故書此以贈之<lb/>
　　送陳守道就飬序<lb/>
洪武十二年春陳子都以詩經貢禮部授西安府盩厔<lb/>
<pb n="KR4e0059_WYG_005-42b"/>
縣丞是年六月到官即走急足三千里迎致其父母以<lb/>
就榮養十三年二月其嚴君守道先生始克就道來别<lb/>
於余余惟人莫難於能績學學莫難於能得禄禄莫難<lb/>
於能逮養學而不足以受祿者獨善之民也禄而不及<lb/>
於奉親者永感之民也今子都學足以適時之用春官<lb/>
擢其才天官隆其任貳令於大縣可以為逹矣守道義<lb/>
方之訓行於宿昔而迎養之禮不憚於數千里之逺平<lb/>
逹於康莊端居於公舘起處節適㫖甘豐時可以為榮<lb/>
<pb n="KR4e0059_WYG_005-43a"/>
矣雖然長安古帝王之都也有洪河涇渭之川有終南<lb/>
崤函之險按周秦之故攬漢唐之遺在此行矣過曲江<lb/>
而想渼陂之勝槩過麟逰而弔九成之荒基而金城之<lb/>
千里山河之百二俯仰猶昔地有不慨然興歎惘然長<lb/>
懷者乎君故能吟明年侯君歸錦囊之富當傾倒羅列<lb/>
以貺我<lb/>
　　竹間集序<lb/>
古之君子政事文學理同而事異蓋仕以行其學之用<lb/>
<pb n="KR4e0059_WYG_005-43b"/>
學以充其仕之資也今之君子學不必優而可以從政<lb/>
仕雖有餘力而不必學者亦多矣予讀王君竹間集固<lb/>
自有省哉君筮仕最早繇江右敡歴嶺海所至政與學<lb/>
俱有今聞者以其退而不自足進而不枉道也夫其鍾<lb/>
粹稟温故其詩雅馴而藻潔其中寛而有制故其詩不<lb/>
矜而嚴紆徐而逹其臨政奉法恒務大軆不激不阿故<lb/>
其詩體裁正而榘矱精其議論古今是是非非笑言雅<lb/>
雅無詘以隨故其詩善諷而婉堂有埀白之母二毛之<lb/>
<pb n="KR4e0059_WYG_005-44a"/>
兄累累辭榮歸養不克遂夢寐以之讀其詩知其於孝<lb/>
友最隆也暇日弦壺棋槊筆牀茶竈隨寓皆然尤深契<lb/>
㕘同㫖收視反聽與天者游其貌澤如也故其詩翛翛<lb/>
其氣飄飄讀之者又有滄洲紫霞之想嗚呼君於文學<lb/>
至矣既老而彌劭不倦而逾宻獨其見於用者猶未足<lb/>
盡所學之長將時邪抑有待邪予嘗慨乎天地之英華<lb/>
散於萬物其在人則為文章事業不得於事業則得於<lb/>
文章李杜光熖萬丈炳烈千古將非不得於事業然耶<lb/>
<pb n="KR4e0059_WYG_005-44b"/>
彼在天者吾無如之何顧吾所以自立與傳後何如斯<lb/>
賢逹之髙致也集中佳製率慕漢魏盛唐之風而無齊<lb/>
梁綺紈之習其為可傳無疑余又因君筮諸易剥必有<lb/>
復復必有泰以其時可矣如君之才其有不鳴國家之<lb/>
盛乎<lb/>
　　吳子齋奉母歸宜春序<lb/>
天下之樂莫樂於奉其親奉親之樂莫樂於還其鄉夫<lb/>
甘㫖嘗豐而松楸不能時展綵烏日侍而桑梓不能敬<lb/>
<pb n="KR4e0059_WYG_005-45a"/>
恭親之心有不歉然長懷者乎茍有能養親之志者得<lb/>
不恐恐然如弗及乎夫弗獲已者時也弗可失者機也<lb/>
昔世變方殷人皆流離顛沛皆無如時何若江革負母<lb/>
逃難備經險阻採拾為養以倖免為萬全者豈獲已哉<lb/>
故遊子悲故鄉莫切於事變稍定之日稍定則機可乗<lb/>
若之何失之王仲宣稱張儀楚奏莊舄越吟以為人情<lb/>
同於懷土不以窮逹有異而况鶴髪偏慈日夜念其親<lb/>
戚墳墓宜何如邪齊之吳君奉母歸宜春而章貢交游<lb/>
<pb n="KR4e0059_WYG_005-45b"/>
與流寓賢士莫不嘉羨嘆其榮於晝錦賢於以官為家<lb/>
者俾余序之夫以齊之之賢孝於奉親先意承志他人<lb/>
稱為盛美者齊之皆常事而還鄉亦常事也常事而弗<lb/>
克如齊之者猶多即其善可一二計哉今還其鄉昔之<lb/>
耆而艾者存十一於千百必皆稱願曰賢哉斯母有子<lb/>
如是慈孝之表也昔之童而丱者若壮若疆必皆嘆息<lb/>
曰吾戚懿尊章安在斯人斯母融融然洩洩然天相之<lb/>
福也善果不可為乎為善果不康裕乎陶潛田園荒穢<lb/>
<pb n="KR4e0059_WYG_005-46a"/>
可從而理也王凝門巷果木可方而列也𤣥晏之書滿<lb/>
室子雲問字之載狎至而太夫人輊軒板輿潘安仁閑<lb/>
居之賦如畫也不尚有増夫天理民彛之重哉<lb/>
　　青陽行樂圖序<lb/>
清江孫碧霄為西昌貳守黄侯允中冩青陽行樂圖僕<lb/>
元年冬歸自韶石始獲與侯面且觀圖焉乃序之曰古<lb/>
之君子極軒冕珪裳之貴而不易其山林畎畆之守者<lb/>
其樂無不存也故觀豐水之有芭可以知數世之仁動<lb/>
<pb n="KR4e0059_WYG_005-46b"/>
髙山景行之思可以忘其身之老夫山與水何所獨無<lb/>
何人不玩然反諸已而深契省者寡矣彼其考澗槃以<lb/>
自足樂泌洋而忘飢自謂三公不與易者抑豈知窮達<lb/>
一致定應不㧞即廟廊與巖谷何逺故君子之樂無適<lb/>
而不存焉無適而不存者得喪是非舉不足以為累也<lb/>
昔有以問樂之故曷以曰仁仁故樂極天下至美不足<lb/>
以過之况山與水乎山與水寓也而樂亦無不存也黄<lb/>
侯系出雙井生岳州臨湘縣青陽里長即宦遊四方因<lb/>
<pb n="KR4e0059_WYG_005-47a"/>
以青陽為别字不忘本也畫史冩而成圖若常對然侯<lb/>
起居節適時而展之先人之桑梓童子所釣遊歴歴然<lb/>
也昔太公封齊五世皆返葬於周狄公望太行白雲念<lb/>
親舍在其下君子移忠於君而孝思常不替若此然則觀<lb/>
斯圖者不獨見侯之樂抑足以知其孝矣况夫青陽者<lb/>
春之司也在天為元在人為仁元首善也仁全徳也里<lb/>
以為名而侯以别字豈徒然邪凡立身種學歸宿於仁<lb/>
蒞官行政根本於仁一動静和之以天倪外窮達安之<lb/>
<pb n="KR4e0059_WYG_005-47b"/>
乎素履將風日妍美吾冲襟也原隰光華吾生意也青<lb/>
陽之景常淑青陽之里常近何隂威慘戚之患何道路<lb/>
阻脩之懷亦何適何寓而不樂哉吾故曰仁故樂而非<lb/>
窮達一致定應不拔者其亦孰能與於斯<lb/>
　　贈醫士劉彥昭序<lb/>
醫有經有守有變理以為經法以為守而變者權衡乎<lb/>
其間理無變法有變變而常適其中其惟洞於理而精<lb/>
於法者乎天官醫師理之原也内外經理之淵也然而<lb/>
<pb n="KR4e0059_WYG_005-48a"/>
簡奥𤣥微未易靈悟故南陽張機病其難明且痛宗族<lb/>
以傷寒斃者數百口遂著為經論以發其隠備為治法<lb/>
而處其方詳為問荅以盡其變此東漢以前所未有也<lb/>
至成無已劉河間諸賢又懼南陽之論猶非後所窺測<lb/>
又從而毛舉髪櫛别嫌闡幽門分類析殆無餘藴此又<lb/>
晉唐以來所無也凡欲所學者洞其理精其法而妙於<lb/>
變耳鳴呼大賢欲公其道於天下也如此而世㦯有得<lb/>
一方自以為秘施一劑惟恐人知同業而羞講共事而<lb/>
<pb n="KR4e0059_WYG_005-48b"/>
忌疾者何哉學聚問辨之益不充而謀利計功之私日<lb/>
勝故也友生楊仲升曰太醫彦昭劉君獨不然彦昭世<lb/>
業也恒不自足合孔孟岐黄之書而求其統之宗㑹之<lb/>
元也理有未白法有所窒親賢近仁常温温乎金之奏<lb/>
而玉之應也人有疾不擇貴賤而赴之不以為功而功<lb/>
之歸者衆與之藥而不責償者復不少唯務已人之疾<lb/>
而已余今年病熱甚得彦昭良已至今無以謝也彦昭<lb/>
家種杏成林而林中題詩連屋者得詩重於得金也先<lb/>
<pb n="KR4e0059_WYG_005-49a"/>
生幸書前之所言得藉手謝焉余與仲升别乆觀其文<lb/>
嘗有為陳侯謝彦昭者今其言又若是懇懇信矣哉為<lb/>
賢醫士矣夫去其謀利計功之私而廣求學聚問辨之<lb/>
益理以為經將無一之㦯遺法以為守將無施而㦯戾<lb/>
權衡以通變將出入疾徐無不迎刃而解周官所云嵗<lb/>
考十金為上者其必於彦昭見之且窮而在下存心愛<lb/>
物宜莫如醫此南陽著書意也夫讀其書安有不廣其<lb/>
意者乎<lb/>
<pb n="KR4e0059_WYG_005-49b"/>
　　孫碧霄歸新渝序<lb/>
辛卯壬辰之亂清江賢士君子率徙家保上流不數年<lb/>
而上流亦不可保往往逐便利茍昕夕以僅免顛隮為<lb/>
至幸方是時王孫公子求如窶人有不任者矣求為他<lb/>
道有弗習者矣雖賢士君子不失其正者幾何人哉而<lb/>
渝上孫君碧霄寓西昌獨不失其所守之常十五年如<lb/>
一日在他人坎窗者君履之若夷及豺狼之性稍就帖<lb/>
息向之䑕竄者皆返我羊肆而君所至人愛之敬之殆<lb/>
<pb n="KR4e0059_WYG_005-50a"/>
不忍離君亦安於乆客如其鄉然嗚呼君賦質厚以冲<lb/>
處性謙以周待人和而正學有源本自天時地理方術<lb/>
卜筮等皆所研䆒而丹青圖冩妙得顧虎頭吳道子法<lb/>
則其世業尤為無敵故不求即人而就之者衆未嘗枉<lb/>
已而處之者裕常義取而無浚恒雖澹交而有深益兹<lb/>
其所以稱善於亂世曲全其所天也歟是豈不賢而能<lb/>
之歟余與君最厚且契然方役役四方不得日從君游<lb/>
樂不亦重可憫笑邪今年留章貢於太守常方壺所觀<lb/>
<pb n="KR4e0059_WYG_005-50b"/>
晉隋唐宋名畫法書不一其尤著者羲之智永真蹟余<lb/>
固識其筆意若閻立本醉道圖許道寧米元章山水黄<lb/>
荃崔白易元吉花木猿鳥等類能觀其神氣之逸耳至<lb/>
其造詣精絕天然入神處㮣不能窺測一二念安得碧<lb/>
霄共觀之而指教其肯綮要妙豈非絕無僅有之一快<lb/>
哉適兒子家問至言君行且歸渝上得之惘然殆難為<lb/>
懷抑君知天時者也君之行時之泰其有兆乎余逺道<lb/>
不得執别獨贈以言夫當亂世居他鄉不失其常猶若<lb/>
<pb n="KR4e0059_WYG_005-51a"/>
此則其歸亦焉往而不得所當勉者惟善保以需良晤<lb/>
而已<lb/>
　　斗室詩序<lb/>
易曰退藏於宻傳曰居天下之廣居宻者心也廣居仁<lb/>
也君子之道歛之不盈方寸不亦宻乎散之彌滿六合<lb/>
不亦廣乎是故挫萬物於一毫卧千里於一咫角堆以<lb/>
取勢位吾皆蝸之競侈以髙族閭吾皆孩之天吾與徒<lb/>
賢聖吾與師振古豪傑吾與游衍也鞏昌汪君敏徳實<lb/>
<pb n="KR4e0059_WYG_005-51b"/>
辦兹事扁所居曰斗室既自賦之又與朋徒偕之工者<lb/>
咸登諸軸予既為吟二章且介予序其軸端嗟乎善觀<lb/>
天下者天下小於斗善宰天下者天下不出吾斗古之<lb/>
人貧而漁釣賤而畊莘胥靡而版築其藏宻斗室之中<lb/>
亦樂矣然其固居天下之廣居也自非逹可行於天下<lb/>
則固終身甘之矣㦯曰斗室陋如之何余曰圖史吾金<lb/>
玉也風月吾藻繢也文章吾錦繡也杖履吾車馬也江<lb/>
山吾爼豆也草木之榮華禽鳥之宮商與凡樵歌牧笛<lb/>
<pb n="KR4e0059_WYG_005-52a"/>
則皆吾聲伎娛翫取諸左右無不足也何陋之有<lb/>
　　贈袁叔異入國學序<lb/>
吾鄉故家文物凡數姓而袁氏最著曰文焴者以天子<lb/>
與日月並明賦偕兄樵同登紹定榜其子灝復以天子<lb/>
純徳天定位賦世其科而樵之兄弟若椿若槱亦皆先<lb/>
後馳聲名列進士榜中載在郡庠碑刻班班可考斯亦<lb/>
盛矣哉灝之子公鼎當元之初隠徳弗耀公鼎之子啓<lb/>
東際皇慶延祐盛時甘肥遁以老其子則復初也與予<lb/>
<pb n="KR4e0059_WYG_005-52b"/>
同學然皆不得志於場屋復初子彦聖也際大明興運<lb/>
為太平幸民於是縣選其子叔異入鄉校為弟子員而<lb/>
彦聖亦幸其子之周旋乎衣冠爼豆從容乎揖讓進退<lb/>
上以紹奕世之箕裘下以啟方來之簮紱其必在是矣<lb/>
叔異粹乎其為資也煥乎其為表也鑿鑿乎其制行也<lb/>
軒軒乎其立志也碩碩乎其務學也蓋已秀出乎等夷<lb/>
矣洪武十五年皇上以胄監新闢學舍增廣取郡縣生<lb/>
員以實之西昌之學起者七人而叔異在焉是行也吾<lb/>
<pb n="KR4e0059_WYG_005-53a"/>
知叔異近有以光其髙祖父敷遺之休逺有以紹其六<lb/>
世七世祖武之科名不斬之徳澤固有出於同時同門<lb/>
之右者不其偉歟因府學生員蕭李常為叔異求贈言<lb/>
故叙其世家以期之云<lb/>
　　栗陽劉氏族譜序<lb/>
澄江稍迤而南為栗陽劉氏以和世居之居有園池亭<lb/>
榭松林竹樹幽雅夷曠而以和益簡澹濟以吟咏之勝<lb/>
殆古之肥遯者矣自亂離來余避地韶陽與以和不相<lb/>
<pb n="KR4e0059_WYG_005-53b"/>
合并者數年然閭里凋敝故家老長存者無幾暨歸獨<lb/>
以和無恙依然保有林原之趣蓋捐利好施貽謀敦善<lb/>
富若寓而不矜憂可通而不累故雍穆成風焉今年春<lb/>
余過其家握手相勞苦外間出與其伯氏以文所編族<lb/>
譜一帙介予叙之且深慨夫兵燹散逸之餘其所紀者<lb/>
記憶耳矣予惟與治同世者事易集與亂同世者事罔<lb/>
攸濟矧殷憂且不暇奚能庸心於是以和之志可悲也<lb/>
夫按劉氏其先金陵人宋紹興間有諱廷傑與兄廷俊<lb/>
<pb n="KR4e0059_WYG_005-54a"/>
居于縣治之東廷俊復遷之燈窩嶺進士譚倫為易其<lb/>
名為登科嶺以期之廷俊後果登第官至辰州知録廷<lb/>
傑五傳至文先則又徙今之栗陽凡若干世其間業儒<lb/>
以光于仕者督耕以食其力者樂恬淡以尚其志者存<lb/>
忠厚以世其家者躬孝弟以順其則者皆輝映簡冊表<lb/>
表可見夫自仁率親而知愛自義率祖而知敬自禮率<lb/>
分而知不越若斯譜之作其為世道計也深矣使後以<lb/>
和者因睦以合族而不至於途人相視則其道可乆而<lb/>
<pb n="KR4e0059_WYG_005-54b"/>
子孫長世也端不在兹乎嗚呼以和之志其可悲也夫<lb/>
其可尚也夫<lb/>
　<lb/>
　<lb/>
　<lb/>
　<lb/>
　<lb/>
　海桑集卷五<lb/>
</p>
<p>
</p>
  </div>
<div>
                <head>海桑集巻六</head>
    <p>
<pb n="KR4e0059_WYG_006-1a"/>
欽定四庫全書<lb/>
　海桑集巻六　　　　　　　明　陳謨　撰<lb/>
　序<lb/>
　　何侯序<lb/>
河東董元鼎觀逰於韶石韶之景十有二次第賦焉又<lb/>
將觀於仁化益充其宜賦者以仁化有賢令何侯也請<lb/>
曰知何侯深莫如先生幸頌何侯政得藉手見侯以慰<lb/>
彼氓予惟侯由進士製巖邑巖邑盤錯也非利噐不行<lb/>
<pb n="KR4e0059_WYG_006-1b"/>
進士鸞鳯也非鷹鸇可比利器足以治盤錯而鷹鸇不<lb/>
可馭善良必若盤錯迎刅以解而頑梗胥為善良之歸<lb/>
其惟何侯有焉昔子路治蒲曰邑壯難治夫子曰恭而<lb/>
敬可以攝勇寛而正可以懐強愛而恕可以容困温而<lb/>
斷可以抑姦則政不難矣夫以子路之勇而思其難将<lb/>
不懐鷹鸇之志乎夫子之言皆勉之於豈弟殆使進為<lb/>
鸞鳯也吾於何侯既以頌又以勸者夫亦猶其行古之<lb/>
道歟予又聞侯来時浮彭蠡湖望大小孤放歌舟中筆<lb/>
<pb n="KR4e0059_WYG_006-2a"/>
勢開合衝拂與湖山相雄角此侯嘗朗詠以貺予者元<lb/>
鼎行必聞之又将與侯金舂而玉應其奚囊虛往實歸<lb/>
也審矣因并冩以為序<lb/>
　　潜光集序<lb/>
安城劉倬為章以其先君子士培所錄先世潛光集七<lb/>
巻示余且曰先君子亂後記錄而成之手澤如新倬携<lb/>
以自隨卧起如對先君誠泯沒是懼必梓以傳先生幸<lb/>
乃序以見志余受而讀之往復再四不厭嗟乎忠義之<lb/>
<pb n="KR4e0059_WYG_006-2b"/>
家忠孝之澤逺矣哉其在宋史則有著作郎諱弇見於<lb/>
文苑傳實元豐進士元符中南郊進大禮賦哲宗以為<lb/>
相如子雲復出周益公序其龍雲集曰歐陽公以文章<lb/>
為儒宗繼之者弇也知澧州諱夢驥沒於王事提刑廣<lb/>
州諱子薦死於封疆則皆見於忠義傳皆轟赫顯顯愈<lb/>
逺愈耀者也倬於提刑為五世孫風流文雅宛然鳯毛<lb/>
實能用意於史傳外盖論其大體固史官體裁然細事<lb/>
具眉目則家傳行實志銘哀挽與往来書翰彼此互足<lb/>
<pb n="KR4e0059_WYG_006-3a"/>
尤不可忽而使士培辛勤記憶於磨滅無徵之餘而不<lb/>
得倬也繼志以述其事鋟梓以永其傳則亦安能使其<lb/>
光逺也哉倬乎公侯子孫有不復其始乎子姑待之又<lb/>
相與是集相輝於無窮也<lb/>
　　贈雷州知事序<lb/>
昔者契為舜司徒而封於商頌之者特稱其桓撥言契<lb/>
布其文教洋溢中外而實能奮武以致民功也又曰受<lb/>
小國大國是達言其於小大之任無所不宜也又曰率<lb/>
<pb n="KR4e0059_WYG_006-3b"/>
履不越遂視既發言其能循禮而民化之速也夫臨民<lb/>
所本者惟在於禮所難者惟在於武禮之不至則身之<lb/>
不修固無以表下武之不足則罷輭而不勝任亦何以<lb/>
馭下哉如是則受小任且不宜矧大任乎同里譚侯若<lb/>
驥入新朝敡厯中外膺文武之職累累著能聲最後特<lb/>
授平陽知府夫知府古諸侯也平陽臨蒞五十餘縣誠<lb/>
大國也若驥受之賦者均訟者平風采清峻逺近翕服<lb/>
非受大任而是達乎上嘉其能屢承顧問㤙意優洽宜<lb/>
<pb n="KR4e0059_WYG_006-4a"/>
也洪武十五年既命大臣徐侯復初布政於廣東又選<lb/>
用才賢施化於列郡十六年授若驥雷州知事三月之<lb/>
官便道還鄉余得復傾盖於二十八年之後且自慶其<lb/>
得郡小其職易稱居郡幕其憂易分嗚呼受小任而是<lb/>
達寧復過是耶其有得於契之率履不越也審矣其政<lb/>
孚於民而遂視既發也逺矣士大夫居官志在澤民豈<lb/>
恤位之髙下哉若趙由為守則易尉而為尉則凌守不<lb/>
能處下僚者也黄覇米鹽其政及入相則功名損於治<lb/>
<pb n="KR4e0059_WYG_006-4b"/>
郡時不能勝重任者也是皆有愧於契也抑若驥是行<lb/>
皇上殆使之以六月息乎若驥不惟安之抑又慶之其<lb/>
所抱負所施設詎可量乎里之賢士五人餞送江滸咸<lb/>
贈以歌詩余則為之序<lb/>
　　縉雲應仲張西溪詩集序<lb/>
詩道如花果謂其天葩紛敷必貴乎有實也詩興如江<lb/>
山謂其波濤動蕩岡巒起伏畢陳乎吾前然後肆而出<lb/>
之也必貴乎有實則綺麗奢靡者舉不足矜必肆而後<lb/>
<pb n="KR4e0059_WYG_006-5a"/>
出之則搜抉肝腸者皆非自然也此詩之至也縉雲應<lb/>
仲張氏以其西溪詩集示余不浮不澹有頌有規自其<lb/>
洪武十二年赴吏部試薰風詩清新而韻度及其過鄱<lb/>
陽湖望廬山五老峰㳺清原七祖禅寺諸篇皆極嶄絶<lb/>
且圓美流轉若夫詠縉雲西溪八景聲調雅而不塵賦<lb/>
綿山十二景古意古調深得前賢矩矱非蹈襲筆墨畦<lb/>
逕者比其能務於有實而㡬乎自然也審矣嗟乎君縉<lb/>
雲人也宦㳺江西司征廬陵江西詩派祖少陵而廬陵<lb/>
<pb n="KR4e0059_WYG_006-5b"/>
有詩人堂仲張㳺衍此堂乆矣其詩之合轍不亦宜乎<lb/>
　　送江滙源之洪都序<lb/>
故濟寕府鄆城縣丞江孔殷有子曰匯源年冨而清狂<lb/>
材良而通敏将㳺洪都請贈言於余余與孔殷交契厚<lb/>
善及其敡厯仕宦又嘗邂逅於金陵相勞苦叙殷勤最<lb/>
篤别未㡬而以疾終鄆城任繼君而丞鄆城者萬君從<lb/>
善也彰交代之誼嘉匯源之俊配以女而昏以童扵是<lb/>
孔殷妻携夫骨與其子及從善女皆還其鄉吁難矣哉<lb/>
<pb n="KR4e0059_WYG_006-6a"/>
匯源既冠冠昏哀先人之九原不得見幸外舅之千里<lb/>
猶可親思見外舅如見其先人焉是以有洪都之行余<lb/>
雅聞從善任鄆城滿除臨清丞一年改真定府易水縣<lb/>
知縣以憂還家遂老於西山南浦間嗚呼仕而未老得<lb/>
閒此向子平之盛致也閒而生事益豐此陶朱公之遺<lb/>
法也匯源操几杖從長者之後日追隨東湖烟桞深處<lb/>
遇南州髙士徐孺子焉其不曰子可教可教矣乎<lb/>
　　贈程鄉縣丞劉斯得之官序<lb/>
<pb n="KR4e0059_WYG_006-6b"/>
獻嵗發春甲子開運推騐者謂當上元之期此太平之<lb/>
祥也適劉君斯得歸京師顯有羙除貳令扵潮州之程<lb/>
鄉縣且矜况余曰陛辭之際天顔穆温謂爾大小百司<lb/>
欣逢昌運皆将享有皇極之福而澤流生民盖畫一之<lb/>
法既定户口租税版籍益明庶民皆惟正之供有司者<lb/>
特舉而措之耳抑氣數之有開而治道實相符也嗚呼<lb/>
士之用世何幸而遇其時哉嗚呼斯得也幸遇斯時又<lb/>
何幸而得程鄉之善地哉不期年而報政吾故有以必<lb/>
<pb n="KR4e0059_WYG_006-7a"/>
之矣且夫窮飬逹施士之常也然窮養弗端則逹施者<lb/>
或不能正大或不能明察或昧扵經濟而流於迂或纒<lb/>
於簿書而玩於法或餌扵貪猾而喪其亷若此者敗官<lb/>
多矣吾斯得一無是也始洪武十五年七月以秀才舉<lb/>
同舉者二十一人赴京除試僉事者七人而斯得與焉<lb/>
授任廣西按察司分守梧州府容縣懐集縣其年十二<lb/>
月到任懐集舊為廣東徭蠻流刼官舍煨燼人民死徙<lb/>
者衆斯得即具榜招諭復業者凡六百餘户縣復成縣<lb/>
<pb n="KR4e0059_WYG_006-7b"/>
而課税有不明者皆為設法増益焉嗚呼斯得治懐集<lb/>
僅一月耳而事之可書已如此其窮之所飬何如哉次<lb/>
年三月命還以嘗食土人雞酒謫工役六十日役滿除<lb/>
今任嗚呼得罪抑何㣲耶已罪而旋平又何二之耶斯<lb/>
得窮之所飬殊不大厥施今以治懐集一月之勤為程<lb/>
鄉三年之淹以懐集六百家之感為程鄉一同百里之<lb/>
思海邦之地莫不鼔舞王化於上元之甲子焉歌頌之<lb/>
興有不洋洋乎盈耳哉<lb/>
<pb n="KR4e0059_WYG_006-8a"/>
　　贈廣威將軍馮指揮奏凱序<lb/>
侍衛親軍指揮使馮廣威以緫兵官征南将軍申國公<lb/>
之命分兵招諭泰和髙行鄉四都之民脅從於永新龍<lb/>
泉萬安之山冦而未輯者廣威親臨其地察其相挻為<lb/>
逆初不盡然震之以迅霆壓之以泰山不若辨其玉石<lb/>
憫其乆䧟而開之以自新於是廣宣上徳多納欵附致<lb/>
逃山竄谷者逺近相率扶老携㓜踵接轅門皆給文憑<lb/>
以示信得復扵民者凢一千六百餘户以口計之何啻<lb/>
<pb n="KR4e0059_WYG_006-8b"/>
萬餘視永新等三邑斬馘多而招徕寡泰和四都獨私<lb/>
雨露將四都之田野無汙莱之患租税無後期之憂皆<lb/>
廣威之徳也而千六百户之老者含哺鼓腹以終其天<lb/>
年壯者採山釣水飲食作息以鼓舞於王化其童㓜丱<lb/>
角亦将既壮既室以丁以中而為太平幸民其感廣威<lb/>
之㤙又豈有涯哉廣威歸而侍衛於九重時以南来山<lb/>
川之險易民物之利病城郭邑居之孰美閭閻市井之<lb/>
孰盛一陳於上前将必有禆於政治其為民之徳不尚<lb/>
<pb n="KR4e0059_WYG_006-9a"/>
大於四都者乎於是泮宫士友皆為詩以頌而属余為<lb/>
序云<lb/>
　　贈傳允謙還京序<lb/>
世祿之家與國咸休其令子賢孫清修玉立皆能佐方<lb/>
興之運輔赫奕之功若今傳君允謙是也君顯顯令聞<lb/>
抑抑粹容而充之以學問之勤發之以通敏之識老成<lb/>
而厯練文雅而風致其賢可知已洪武十七年正月上<lb/>
以吉之永新龍泉萬安山冦猖獗肆為民毒爰命國公<lb/>
<pb n="KR4e0059_WYG_006-9b"/>
暨二侯提兵征討而以君叅其軍事至則誅鋤巢穴擒<lb/>
獲翦戮逺邇攸寕君賛畫之力居多及是班師暫駐泰<lb/>
和㒒始得良晤焉見其景星鳯凰有瑞世之英姿瑶林<lb/>
瓊樹乃上苑之嘉植而上之所使從事戎行與公瑾羽<lb/>
扇綸巾相周旋者乃所以玉成其逺大之器業為國家<lb/>
之大用也其意深哉於其别也故贈以言如此云<lb/>
　　王伯貞文集序<lb/>
王伯貞氏以其所製古文介余評之余評泊已又從而<lb/>
<pb n="KR4e0059_WYG_006-10a"/>
序之曰古今名家之作不必其有所傳授而在家學則<lb/>
傳受抑一助也唐之韓子為一世文宗然其為銘文薦<lb/>
道功徳自其先世已然至韓子乃卓冠同倫爾宋蘇老<lb/>
泉有先秦戰國之風而子瞻之浩瀚子由之平實各為<lb/>
一宗不相齊同文之至也伯貞年甚冨學甚優文甚工<lb/>
亦其先父子與先生嘗充經筵説書先叔子啓先生以<lb/>
御史入廣為僉事由僉事授崇慶知州伯貞無役不從<lb/>
故所見所聞逈出塵表又申以家學之懿至其自得於<lb/>
<pb n="KR4e0059_WYG_006-10b"/>
古文者又當出於家學之外矧伯貞復由賢能薦舉試<lb/>
按察僉事廣東未㡬徵還除水部主事以憂去官則其<lb/>
敡厯中外涉獵廣逺以昌其文者詎㝷常訊其佔畢者<lb/>
可同調哉吾評伯貞之文不雷以舒故雅不欎以簡故<lb/>
暢充是以往成家名世直易易耳故序而歸之<lb/>
　　贈劉宣使序<lb/>
周官大行人之職有主邦使之禮者盖掌邦國傳逓媺<lb/>
惡吉凶之事凡其使也必以旌節謂事之欲速達者則<lb/>
<pb n="KR4e0059_WYG_006-11a"/>
執旌節以達於四方使無阻也後世兩府而下皆有宣<lb/>
使常員是其遺意自非䟽通練達之噐烏足以當斯選<lb/>
哉江西大藩劉君以才入選凡征討四出衘命往来無<lb/>
役不預偹嘗艱苦戎行間而才猷亦自是愈著己亥秋<lb/>
以中書㫖致牢禮餼獻於分省扵吉贑者道經西昌其<lb/>
友生念契濶之乆而樂良晤之傾冩也又慶君盛年英<lb/>
譽有用於時而常不辱使命也則相與告諸朋徒而誦<lb/>
歌之且以期待於方来屬余序焉嗚呼君自兹升矣方<lb/>
<pb n="KR4e0059_WYG_006-11b"/>
今當興隆之運經營四方凡梁棟榱桷小大之材靡不<lb/>
畢舉君等而上之國信使使也直指使亦使也異時聞<lb/>
終<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>請纓而南越震来歙單車而隗囂聳相如建節而<lb/>
卭莋通暴勝持斧而海瀕悦所以宣道徳意延問疾苦<lb/>
所以究吏治之得失視風俗之厚薄亦孰非為使哉吾<lb/>
固竚乎其有聞矣西昌友生李孟章陳文正倪子鉉也<lb/>
序者陳謨云<lb/>
　　贈周伯景序<lb/>
<pb n="KR4e0059_WYG_006-12a"/>
番昜大郡多衣冠茂族皇元有天下髙官膴仕者肩摩<lb/>
而轂擊若伯温周公以碩學為經筵講臣當至正間則<lb/>
其尤表赫者也余識其族子伯景扵贑平川俱困躓不<lb/>
偶然相與談故家文物出處隠約翛翛旅𤨏中不見可<lb/>
憐之色嗚呼其可感也夫其可敬也夫方淮蔡亂起士<lb/>
大夫裂冠毁冕化為豺狼者何可勝道而伯景僅僅以<lb/>
武功授南安驢田廵檢冄調為平川迴龍砦以位甚卑<lb/>
以任甚劇而自至正己丑迄辛邜則固甚能其官以廉<lb/>
<pb n="KR4e0059_WYG_006-12b"/>
有聲自壬辰迄甲午當道者陞使縂兵征進則又能覆<lb/>
巢搗穴擒馘驅逐招亡撫来賑饑恤弱以殊績著自乙<lb/>
未迄戊戌雖不幸一嘗䧟入虎口而略不屈挫及完節<lb/>
来歸又能誘諭羅田十三村逆民返我圗籍磔其渠而<lb/>
安其良功莫大焉賞不酬勞陞平川主簿而氛祲愈惡<lb/>
君亦拂衣隠矣嗚呼使君前二十年從伯温於京師其<lb/>
所至到宜何如也必不﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>歴落㳺徼間以迂其身種<lb/>
種其髮而低徊於狭徑以取尺寸之功其可感以此然<lb/>
<pb n="KR4e0059_WYG_006-13a"/>
而甘心於寛閒之野寕澹與泊相遭而不使接與構為<lb/>
伍此陶元亮之甲子管㓜安之遼東是豈不足赧莽大<lb/>
夫之顔而寒馮瀛王之膽哉其不可敬也耶抑余聞君<lb/>
祖母當元初内附時不幸擄於兵君父極鼎甫三嵗越<lb/>
十一年聞母在泗州及至彼則聞入髙麗又三年至髙<lb/>
麗求之則母已前月死且𦵏矣極鼎泣訴官始獲負骨<lb/>
以歸饒婦同虜者三百皆哭送城外事載郡志嗚呼極<lb/>
鼎純孝人也純孝之門𦙍嗣必賢宜伯景守身厲志如<lb/>
<pb n="KR4e0059_WYG_006-13b"/>
是運之有泰有厄時之或利或鈍吾無如彼何獨計不<lb/>
辱其先人以流光来裔則為賢耳詩曰維其有之是以<lb/>
似之請以為伯景頌<lb/>
　　送王子敬詩序<lb/>
朋友以道藝文學相切磋者天下之至樂也是故合志<lb/>
同方營道同術並立則樂相下不厭者儒行之所羙而<lb/>
離羣索居則雖子夏不能自知其過此伐木所以詠於<lb/>
詩而麗澤所以著於易也僕異時從諸君子學有講講<lb/>
<pb n="KR4e0059_WYG_006-14a"/>
有㑹㑹有程不矜口耳不事時好一宿於理期於明體<lb/>
達用而後已焉言之合也金舂而玉應意之適也雲凝<lb/>
而風休自謂此樂雖千金列駟不與易也乃今王君子<lb/>
敬有章貢文學之役筮日將行嗚呼其使僕與諸君子<lb/>
何如其悵耶子敬捧檄實以慰其髙堂二親又以慰章<lb/>
貢多士願望僕與諸君子皆不能留雖子敬亦不容自<lb/>
淹恤則相與祝之曰君族祖父雪溪先生始登第遂守<lb/>
均州再調為章貢則君先世仕國流風餘韻猶有存者<lb/>
<pb n="KR4e0059_WYG_006-14b"/>
肅然如有見聞乎其容聲可也又祝曰君其厚自愛益<lb/>
樹學卒業於逺大務悦親而慰其離思以志為飬可也<lb/>
三祝曰古人敦友道有一日相思千里命駕者又有於<lb/>
夢中相尋者自今講學有得當両相寄相益毋金玉爾<lb/>
音而有遐心也如是則僕與諸君子雖隔顔靣猶晤對<lb/>
雖不相親講習而嘗切磋雖不接笑言而其樂靡間矣<lb/>
乃各為歌詩以餞行而余則序其所以拳拳者如此云<lb/>
　　車𤣥谷歸王山序<lb/>
<pb n="KR4e0059_WYG_006-15a"/>
王山本晉王子瑶飛昇處以是得名及唐貞觀中匡瑜<lb/>
於此白日上昇故又稱匡山山麓有崇元觀則西昌州<lb/>
城延真宫派别也故延真髙士世世逓居之今處崇元<lb/>
者為𤣥谷尊師師以道門之秀有士林之文𤣥徳内充<lb/>
而威儀外肅清言亹有典則而道紀律度尤閑當海桑<lb/>
變殷草昧時艱王孫泣路隅竄荆棘或毁衣冠匿名姓<lb/>
或昔君今僕忍極耻不足保殘喘者何限下者乃懐千<lb/>
金挟夜光倉卒間道以授鈔掠婉孌姬姜落人手徒掩<lb/>
<pb n="KR4e0059_WYG_006-15b"/>
袂沾裳不能制又何限也而師隠處匡山如陶唐康衢<lb/>
如海外神洲又何其超耶且夫匡山之間巖洞險仄土<lb/>
壌沃饒易以避亂亦易以召亂顧處之有道與否耳數<lb/>
年来雖虎豹出沒然畜牧自蕃雖桴鼓四警然煙火日<lb/>
宻田年屢豐篁可楮<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>可醪葛可衣筍可葅民用阜康<lb/>
莫不慕𤣥宗而服真教𤣥谷日優㳺其間不混不皦狎<lb/>
麋鹿戱猿鶴殆將後天而老以凋三光也非有道者歟<lb/>
今年春三月州長以城邑茍完宜有以昭荅既往導迎<lb/>
<pb n="KR4e0059_WYG_006-16a"/>
方来乃恊民庶力按道家黄籙科式即延真宫行之而<lb/>
走書幣起師監齋余時宿齋宫撰朱詞見師所䋲紏衆<lb/>
莫不謂然允為能職嗟乎此特其外見者耳猶可稱於<lb/>
衆如是若夫藏用之智周身之仁觴子瑶扵白雲之鄉<lb/>
𨽻匡瑜於鴻濛之野視蚊蜹瓮盎萬起萬滅曽不滿夫<lb/>
一哂則固非衆所能測而予獨允知之因其還山也遂<lb/>
書以為别<lb/>
　　贈州從事某序<lb/>
<pb n="KR4e0059_WYG_006-16b"/>
夫能斡坤軸撼乾樞鼓元氣而雷域中騰百川而雨天<lb/>
下者龍之神也而神也者氣之英實為之人而鍾夫氣<lb/>
之英也亦然苐王公而下雖人不一其品等縣邑而上<lb/>
雖吏不一其職然無小無大無論窮達其處身卓有所<lb/>
立者其致身必顯有所施是皆氣之英而龍之神也吾<lb/>
見多矣凢所為軒軒炳炳感風雲而埀竹帛者古猶夫<lb/>
人今亦猶夫人焉安得邂逅既見不樂道而深美之今<lb/>
年春某以才選来為從事未數月民誦之洋洋盈耳㝡<lb/>
<pb n="KR4e0059_WYG_006-17a"/>
君之所立所施一從事詎足以厚辱哉然君不鄙夷其<lb/>
州所以賛畫於長貳悉立於公上者舉以法故民唯恐<lb/>
一旦當路奪以去也則又自釋曰陵之桷鴻漸非乆安<lb/>
藿之場白駒寧乆食而况際貞符懐韜畧英邁獨往倜<lb/>
儻不拘其發舒竒氣為昌言為偉䇿自致通顯固其所<lb/>
耳譬諸應龍藏沙石間小出而㳺於溪洞崖壑亦時時<lb/>
澤及彼方斯已幸矣庸得係而縻之乎扵是凡士類者<lb/>
咸為美徳之詩而余則序其所以然者抑用徵諸異日<lb/>
<pb n="KR4e0059_WYG_006-17b"/>
焉<lb/>
　　送曾魯山之潮州序<lb/>
古稱豈弟君子民之父母説者謂豈以強教之弟以悦<lb/>
安之民皆有父之尊有母之親嗚呼希矣我儀圗之其<lb/>
維今潮州大守孝亷魯山曽公乎公系出唐五原防禦<lb/>
使世躋膴仕炳炳為章貢聞家故公風流篤厚文學政<lb/>
事動踰人人然在公第常徳耳獨事親致隆極親終苫<lb/>
廬於墓域者終三年哀如新有雉常馴墓間而環山松<lb/>
<pb n="KR4e0059_WYG_006-18a"/>
蠧食樹盡枯獨公所樹墓松獨不蠧人以為公孝所感<lb/>
致則其行實可徵已公自親終絶仕進想盖乆世既更<lb/>
當路者将略定南服以公有同鄉在焉強起之公不得<lb/>
已野服樵夫拜以見兾勿奪志然莫克辭即日就道南<lb/>
中聞公且至郡縣有率先歸欵者當路韙之遂有今命<lb/>
嗟夫潮之民物亦何幸耶方亂之始生名都大郡胥不<lb/>
保而潮以逺獨完及鯨鯢之波稍就帖息赤子出萬死<lb/>
氣僅存如縷則又疲於奔命而潮又以逺獨猶先朝幸<lb/>
<pb n="KR4e0059_WYG_006-18b"/>
民覆巢之下破竹之餘始及於潮使非我公強起而應<lb/>
之潮安保為完州也今潮既得為完州不識一兵不傷<lb/>
一草又得孝亷如公者為之父母豈以教之弟以安之<lb/>
潮之民物不愈幸耶夫方千里之内専一城而治古諸<lb/>
侯之任也可以為萬物吐氣矣俗之利病而罷行之民<lb/>
之善惡而休戚之潮人沐浴清化衣被風采吾知郭伋<lb/>
再入併州而竹馬數百懽迎扵道路黄覇冄為頴川而<lb/>
嘉禾生於府鳯凰集於境也公嘗㳺西昌予獲拜焉予<lb/>
<pb n="KR4e0059_WYG_006-19a"/>
友蕭朴則公侍生也率士人作為歌詩以餞公属其序<lb/>
扵予予又惟豈弟君子者天下士也漢世郡守入為三<lb/>
公公得乆於潮哉予始以前所稱者為潮人致其賀終<lb/>
以後所期者為潮人致其思是為序<lb/>
　　贈軍幕黄君序<lb/>
軍幕而有賢從事一軍之慶也匪直一軍為然凡藩府<lb/>
官司之所在徴發鎮戍之所至與事上撫下承乗保障<lb/>
之一切皆有賴焉其為任亦重矣必得人焉温温乎其<lb/>
<pb n="KR4e0059_WYG_006-19b"/>
體恭勿勿乎其體仁明於旁燭而不苛才於剸繁而不<lb/>
滯若吾黄君伯經者不可謂從事之賢者哉伯經常為<lb/>
贑支邑信豐令尹政績有聲民徳之不忘及為贑萬户<lb/>
府照磨如其為令尹時是時豪傑並起四方雲擾赤子<lb/>
無所庇賴不荼毒於冦則縻爛於兵伯經能推其愛信<lb/>
豐者愛及他傍縣邑所以脱之虎口納諸樂國殆不勝<lb/>
計嗚呼軍幙而有若人焉以招則徠以征則克以綏則<lb/>
和以澄則清将無施而不獲者何贑赤子之多幸耶余<lb/>
<pb n="KR4e0059_WYG_006-20a"/>
雖不及識然嘗聞其風槩而子敬王文學尤善談其行<lb/>
事有古循良吏操烈嗚呼當國者方急賢如渇畧門第<lb/>
外資格尤恐有遺如伯經者詎止是哉詎止是哉吾固<lb/>
豫為銓衡得人賀矣<lb/>
　　郭生詩序<lb/>
稱詩之軌範者盖曰寂寥乎短章舂容乎大萹短章貴<lb/>
清夐纒綿涵思深逺故曰寂寥造其極者陶韋是也大<lb/>
篇貴汪洋閎肆開闔光焰不激不蔓反覆綸至故曰舂<lb/>
<pb n="KR4e0059_WYG_006-20b"/>
容其超然神動天放者則李杜也不及乎寂寥者為桞<lb/>
子厚王摩詰儲光羲孟浩然而六朝之靡靡以淫促促<lb/>
以簡者弗與焉過乎舂容者為韓退之蘇子瞻韓公慷<lb/>
慨論列如河出崑崙極海而止其忠憤激切殆與少陵<lb/>
一飯不忘君者同機蘇公雄渾傑特元氣淋漓引星辰<lb/>
而抉雲漢真可與太白神逰八極之表二公俱非絺章<lb/>
繪句之所比也此詩之至也後之學子於所不及者進<lb/>
而極諸陶韋之閫於所過者約而歸諸李杜之樊不亦<lb/>
<pb n="KR4e0059_WYG_006-21a"/>
前無古而後無今乎然而世無其人也區區者盖願學<lb/>
焉今老矣不足以進此道而視今之時人則又加惑矣<lb/>
類皆崇短章之促促者掇陳言之靡靡者即風月花草<lb/>
江山魚鳥百十字止無論貴賤逺近寒暑盛衰不能外<lb/>
此以為詩之材而此百十餘字顛倒後先往来出沒可<lb/>
以成其詩之集唐人云千首如一巻初等終是也扵是<lb/>
短章每况愈下矣其於大篇則縮手汗顔不敢發一喙<lb/>
甚而黄茅白葦中時挿一葩曰吾此體隂鏗何遜也嗟<lb/>
<pb n="KR4e0059_WYG_006-21b"/>
乎詩道一至此靡耶今年来雙龍山中得郭生詩而讀<lb/>
之愛其絶出流軰不追時粧諸短章律度圓事情切大<lb/>
篇如和杜北征尤今時望洋以走者如水縂管刀老婦<lb/>
嘆通天巖歸隠諸篇信乎其希蹤於前軌而非茍然而<lb/>
為之也生由此其軌益大肆力焉成家名世不難吾固<lb/>
以吾所見異為時人者相與勉之其為舂容也為寂寥<lb/>
也有不各極其至矣乎<lb/>
　　桃源圗序<lb/>
<pb n="KR4e0059_WYG_006-22a"/>
桃源圗者渝上碧霄孫君為友人劉君以文氏作也不<lb/>
簡不繁逺近濃淡無不得所凢陶彭澤所為記韓昌黎<lb/>
所為歌第隠約半幅盡之信佳手也圗成以文求予序<lb/>
誌之余唯碧霄方承平時圗桃源凡㡬直寄耳想耳及<lb/>
来西昌西昌幸出刼灰外其可為桃源宜不一所碧霄<lb/>
皆身厯之非寄與想也以文本五雲宦裔僑鳯岡垂四<lb/>
十年嘗仕而旋隱五雲未免刼灰即鳯岡亦一桃源也<lb/>
丹青葢冩其實云然陶公記曰晉太元中漁人黄道真<lb/>
<pb n="KR4e0059_WYG_006-22b"/>
自桃花源歸詣太守劉歆説其事太守即遣人隨往已<lb/>
迷不復得路南陽劉子驥髙尚士也聞之欣然親往未<lb/>
果後遂無問津者噫二劉以跡求桃源耳毋怪乎覿靣<lb/>
九疑使頗知津安知不為入海求三山者舟輙近而風<lb/>
引去之也陶公辭彭澤老柴桑翛然世外桃花源有是<lb/>
人否乎然則柴桑亦一桃源也今之時視晉宋之間南<lb/>
北龎裂抑又有間矣以文任運自然掇皮皆真與陶公<lb/>
等宜乎雅尚如是予壮㳺鳯岡雪顛重来樂與君共此<lb/>
<pb n="KR4e0059_WYG_006-23a"/>
桃源也故欣然序述且以告諸同志者肆為歌詩以張<lb/>
之<lb/>
　　孫觀民之鍾陵序<lb/>
求美村者必之乎鄧林之野懐至寳者不立扵五達之<lb/>
衢何則培塿堆阜之植蓬蒿荆棘其翳薈之也深牛羊<lb/>
樵牧其遏抑之也易故常不至於成林而干霄而魚目<lb/>
欲與明月争光珷玞思同結緑齊貴往往衒賈以欺人<lb/>
人不知寳則極口舌以自珍執衣裙而留玩焉斯二者<lb/>
<pb n="KR4e0059_WYG_006-23b"/>
固無取也君子者修之於家非聖賢之訓不親非孝亷<lb/>
之操不尚必不肯輕出其所長小用於一試時然後動<lb/>
定然後應而常退焉若不與於世者其於吾友孫觀民<lb/>
氏則然予與觀民别六七年意其攀入海之魚龍軼赤<lb/>
霄之鵠鷺乆矣乃今樂蓬茨於崆峒之下讀書事親外<lb/>
足不識車馬之塵耳不聞雁鶩之聲澹乎其如秋之髙<lb/>
穆乎其如陽之暾曒乎其如氷玉之栗之潤其藻思之<lb/>
綺而不浮也其金相之毅而有煒也其懐至寳也如是<lb/>
<pb n="KR4e0059_WYG_006-24a"/>
其為美材也如是然則吾子固未嘗一立於五達之衢<lb/>
而求子者自至乎鄧林之野逃名而名随韜彩而彩發<lb/>
亦君子自騐其學之一效也扵是觀民有鍾陵藩府之<lb/>
辟不容辭行而有不果之色凡交㳺者率為詩歌以壮<lb/>
之而邀予序焉嗚呼子行宜果矣鍾陵之間大藩所都<lb/>
大僚所集必不辱子所守方今閭閻利害可嘅者多其<lb/>
為我曳長裙而一昌言之<lb/>
　　茅亭分韻詩序<lb/>
<pb n="KR4e0059_WYG_006-24b"/>
僕與呉師魯孫觀民王伯貞對床於吕仲善舘中極道<lb/>
離合悲歡之故運數安危之機人情物態之變夜叅半<lb/>
不能寐仲善曰不可以不賦請以共君一夜話為韻韻<lb/>
由齒分人各成詩而詩悉同體翌日復求序之僕與觀<lb/>
民為蘭金之契避亂後幸迺得兹邂逅有可感者有宜<lb/>
詗問者有驚且愕者而又有可慶可慰者於是而傾冩<lb/>
底裏如霏鋸屑如巻海濤雖九韶之奏八珍之御不足<lb/>
喻其快也仲善好客之當時諸君俊逸之叅軍而僕乃<lb/>
<pb n="KR4e0059_WYG_006-25a"/>
牽率潦倒乎其間将弗稱乎雖然觀民將應藩府之辟<lb/>
其去此殆雪泥之鴻爪耳僕異日與諸君誦停雲歌伐<lb/>
木徒想像天末不可即則今兹聚首歡洽何可以不識<lb/>
也時嵗在乙巳十月<lb/>
　　五君分韻詩序<lb/>
昔者韓子語孟郊有曰我願身為雲東野化為龍言合<lb/>
并之難思欲如雲龍常四方上下相逐有不可得故一<lb/>
邂逅即相與聫句唱酬以為樂誠古人之盛致也平川<lb/>
<pb n="KR4e0059_WYG_006-25b"/>
吕君仲實以五君分韻詩示余求序其端以為孫君觀<lb/>
民逺行之贈且志後㑹焉予讀之悠然曰觀民善交仲<lb/>
實好賢諸君子能賦皆不可不序當嵗乙巳九月觀民<lb/>
自贑偕呉師魯来㳺平川于時王伯貞客吕仲善茅亭<lb/>
所孫吴二君物色伯貞喜茅亭頗異仲善亦喜茅亭得<lb/>
二君又異即復下榻廖君以善於觀民則太丘元方之<lb/>
交也是夕亦對床亭中仲善嘉名勝之集不常樂咲言<lb/>
之雅有益取共君一夕話分韻成詩次夕又以勝讀十<lb/>
<pb n="KR4e0059_WYG_006-26a"/>
年書分焉詩成各韻度可愛予聞齊鍾嶸詩評云范雲<lb/>
婉轉清便如流風囘雪丘遲㸃綴映媚似落花依草此<lb/>
六朝諸賢佳致五君盖有得之者矣觀民之洪都公務<lb/>
之隙時一展玩其有不懐韓孟雲龍之感乎然時方向<lb/>
泰又庸知諸君子不與觀民四方上下而雲龍乎即他<lb/>
日對床分韻未有已也然則友義之敦何時而忘之仲<lb/>
實之欲序而志焉豈小補哉<lb/>
　　贈吴師魯序<lb/>
<pb n="KR4e0059_WYG_006-26b"/>
廬陵吴師魯避地章貢時逰平川余亦旅𤨏中數數相<lb/>
見相勞苦外吟嘯以為適乙巳十月㑹宿吕氏茅亭將<lb/>
别各惘然有不忍違之色誦古人八表同昏平路伊阻<lb/>
俯仰今昔感慨係之扵是益重匪風下泉之思而嘆孔<lb/>
明公瑾不作乆矣㑹有告者曰腥雲毒霧且盡景星鳯<lb/>
凰將覩諸君何戚焉或者不謂然貞白生請占之遇比<lb/>
之坎其辭曰比之自内營丘生又占之遇革之豐其辭<lb/>
曰大人虎變予曰此其兆乎比相親革相變也自内比<lb/>
<pb n="KR4e0059_WYG_006-27a"/>
外以從顯比之君道斯行矣虎變文炳以革天下之故<lb/>
運斯泰矣王貢弹冠庶或在是楊子不云乎士不得則<lb/>
龍蛇師魯在章貢其為龍蛇也乆矣予亦安能栖栖乆<lb/>
處此者固與君交慶之君歸以二占質諸友蘭先生其<lb/>
不然乎其不然乎諸君各為詩以贈予請書此以為序<lb/>
　　興國縣申免倍徵序<lb/>
秦漢而来田有賦賦有經豐不加益歉不加損有司守<lb/>
其額徴其入以為常嵗比不登明良在上或賜民田租<lb/>
<pb n="KR4e0059_WYG_006-27b"/>
之半或三之一史必大書之未聞倍而徴以權宜而足<lb/>
兵食者也自淮蔡亂二十年東南耗竭力相十而覇權<lb/>
相百而君更起倐謝無寕嵗而世無桓文之賢以匡而<lb/>
糾之於是有據一城以抗大國者地狭費夥則征歛百<lb/>
出若章貢嵗取加倍之賦是豈不得已哉亦勿恤而已<lb/>
矣及建業兵蹙其城盡徙其官属士卒收其圗籍而其<lb/>
倍徴之賦與額無辨主典者徴入急於星火平川常賦<lb/>
七千屯田雜賦不與焉當大兵之後邑里蕭條民惟正<lb/>
<pb n="KR4e0059_WYG_006-28a"/>
之供且稱貸弗給而又倍之雖椎剥膏髓無所於出况<lb/>
倍與正不辨將遂為正其為害豈小小哉縣令朱克敬<lb/>
其民欵上干府若緫制之司不得允則率吏民俯伏泣<lb/>
訴庭下當道者憫惻其誠與之申達且俾緩征俟命未<lb/>
㡬命下得可民額手相賀指子孫誓不忘於是主賦吏<lb/>
相率請曰吏幸乃承事今得終役得不受大府逋責令<lb/>
之惠孔厚今兹黜其倍以歸簿正無窮之澤實令所致<lb/>
吏亦與有鄉譽焉願先生紀述示逺近永譽將来予曰<lb/>
<pb n="KR4e0059_WYG_006-28b"/>
令書上考孰大於是後之将鼓舞而頌曰倍我徵者不<lb/>
幸作俑於章貢而尤甚幸反正於朱平川誠盛美不可<lb/>
不書他政固勿論也嗚呼善固國者先固其民善寛民<lb/>
者先寛其賦充是以往無行弗達一平川邑何足淹哉<lb/>
余是以紀之<lb/>
　　劉啓東文序<lb/>
僕逆旅平川始識斗明羅先生與其朋徒劉啓東凢數<lb/>
軰不多見也每讀斗明古文詩歌歎其沈蔚勁覈葩條<lb/>
<pb n="KR4e0059_WYG_006-29a"/>
扶踈掩映敷不贏簡不鬰得柳桞州風骨三復不忍去<lb/>
手平川先賢勲業如鍾令公為唐名臣炳然與房杜姚<lb/>
宋埀光轟烈聞其風者雖去之百世猶凛然足以亷貪<lb/>
起懦而作之氣獨文章由令公来未見薫古人膏馥而<lb/>
烜赫焉者豈韓子所云宰物者輕與人以富貴重與人<lb/>
以文章殆是類耶夫唐之文韓子起八代之衰而桞子<lb/>
亦然至于今學古者不於韓則於柳雖天縦若歐蘇不<lb/>
能外厥䋲檢然則勲業在房杜諸人而文章在韓桞抑<lb/>
<pb n="KR4e0059_WYG_006-29b"/>
又明甚斗明固薫古人膏馥而興也嘗既學宦矣已而<lb/>
翻然棄去益大肆力於古如使斗明冨貴如令公事業<lb/>
如令公其文未必能爾爾也其朋徒經其口<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>指授者<lb/>
皆風氣日上而啟東㝡稱才嗟夫由令公来見斗明由<lb/>
斗明而奮者宜不少然復不多見文章誠不易得於天<lb/>
如此哉啓東以其文若干篇示余敬書此而歸之夫子<lb/>
之文明以縝温以達束規矩而不輕縱此正途也昔柳<lb/>
子荅韋中立書自叙其學與其為文誠天下古今準的<lb/>
<pb n="KR4e0059_WYG_006-30a"/>
子熟復焉而蹈行之古人不難到也此非余言也子之<lb/>
師必嘗語子矣<lb/>
　　王子賢歸瑞金序<lb/>
永嘉山水之勝名天下謝康樂草池存焉故鍾其竒秀<lb/>
者皆彬彬文蔚以試於用則政譽藉藉殆前賢清風雅<lb/>
韻師表百世而能慕用興起以致然與瑞金令尹王君<lb/>
子賢永嘉人也同舘贑上清宫君方以輸賦猝猝無暇<lb/>
予亦旅𤨏棲屑然稍間即相與論詩不置每夕薫鑪茶<lb/>
<pb n="KR4e0059_WYG_006-30b"/>
鼎上下古今宦㳺南北之跡登臨瀟洒之興繁華鉅䴡<lb/>
之觀興亡物態之變壹偹於詩琅音洪吐聼者忘寐予<lb/>
或病某題艱某詠欠工君湏㬰口占皆清楚俊邁即凢<lb/>
成仙雖停杯擊鉢無以過也君讀書之所扁雲樵山房<lb/>
觀其志盖在於山水之間而功名利達特分内餘事昔<lb/>
康樂為臨川聞有勝處即伐木通道連旬彌月從賔客<lb/>
僚友極意而後歸雖涉物論終不芥蔕則其在永嘉可<lb/>
知已夫何所獨無芳草哉無謝公冲襟清思則草亦常<lb/>
<pb n="KR4e0059_WYG_006-31a"/>
物耳君之雲樵山房宜與草池齊名可也瑞金在萬山<lb/>
底其民樸茂易與為善君進其明秀者與之吟詠而振<lb/>
𧺫其披靡彼以其給公上之餘力從賢令尹荅樵歌於<lb/>
雲中將遺愛未有斁也山房之句不多於草池乎予将<lb/>
過而和之故先序以為贈<lb/>
　　𤣥虛閣詩序<lb/>
𤣥虚閣在贑治右靣直江東太隂泉在閣後今緫制叅<lb/>
政陸公鼎建之七日而成上祠祐聖帝焉按郡故名泉<lb/>
<pb n="KR4e0059_WYG_006-31b"/>
太隂者以江之東其山火旗取壬癸制丙丁故泉與閣<lb/>
所係為重兵後閣燬叅政既鋭加起廢遂謀於𤣥妙提<lb/>
㸃秋月曽公求得人以主之提㸃遴選其徒郭昌白王<lb/>
𤣥外使領祠事予友竹逸王君極初蕭君率凡能賦者<lb/>
贈送之属予寓其宮來請序嗟乎贑治城郭邑居琳舘<lb/>
梵刹雄壯甲傍郡承平舊觀興復必有時未㡬而斯泉<lb/>
獨先被叅政寵光如新疏瀹豈無意哉夫地載神氣而<lb/>
山川流形其間名都鉅邑宅而據其上㳺不能無偏重<lb/>
<pb n="KR4e0059_WYG_006-32a"/>
之勢智者創物常迎其息而損其益所以為民社計者<lb/>
深矣古者藏氷開氷以節陽氣陽猶火也過則為灾然<lb/>
則浚泉之隂抑山之烈豈非總制封疆者之一務乎二<lb/>
髙士道徳沖𤣥文采炳蔚蚤夜精白以奉北極之神斯<lb/>
泉也觱沸涌乳有相之道不惟往年井井而閭閻奠枕<lb/>
以歌詠叅政之徳是又二髙士功勤相與植立於乆逺<lb/>
也<lb/>
　　方壺詩序<lb/>
<pb n="KR4e0059_WYG_006-32b"/>
太守方壺常公世家瀛海其先大夫字曰瀛山者叅政<lb/>
則堂家公鉉翁所命故翰林承㫖牧菴姚先生復以方<lb/>
壺字公皆不忘所自生之義公蚤為内朝禁臣中嵗宦<lb/>
㳺南服晚而退老崆峒之下翛翛物表若素未嘗居軒<lb/>
冕者予恨識公晚及連得接慇懃聆謦欬燕趙豪傑悲<lb/>
歌擊節之氣猶足以薄崑崙而卑泰華中原文獻之懿<lb/>
猶歴歴然也公謂予曰昔者名公卿才賢辱賦方壺者<lb/>
璧煥而珠絢今與善和之蔵俱化去獨記憶汝礪傅先<lb/>
<pb n="KR4e0059_WYG_006-33a"/>
生詩時時頌道之嗣而賦者又侈矣繋瀛海之思於無<lb/>
窮將不在是乎子為我序之予惟方壺之山飛仙化人<lb/>
之所室宅白麟赤鳯之所㳺集醴泉芝草之所蕃滋緬<lb/>
緬邈邈不可跡求若瀛海間意公特寓焉耳不然求三<lb/>
山扵渺茫而不知神仙之在人寰者固秦人取譏於盧<lb/>
敖也夫豈叅政與翰林命字之初意哉嘗試與公燕坐<lb/>
一室江山風月萬景畢赴鳶魚髙深各一其天水木清<lb/>
華莫匪竒趣而所神交者非竹林七賢則商山四皓也<lb/>
<pb n="KR4e0059_WYG_006-33b"/>
固已蝉蜕汙濁之中汗漫九垓之外矣此殆諸賢賦詠<lb/>
所未及者吾何足以序之輙因公命謹書此于申齋劉<lb/>
先生記文后来者庶有考焉<lb/>
　　制使張公還鎮韶州序<lb/>
嵗乙巳春王師戡定南服遐荒郡縣相次入貢兵威與<lb/>
文教胥被㒺不震疊先是制使張公以節鉞分閫於韶<lb/>
陽者數年卒伍肅睦邉陲乂安通商阜農講武勸學民<lb/>
用大和名稱達於朝冬十二月有㫖入覲遂得朝正於<lb/>
<pb n="KR4e0059_WYG_006-34a"/>
臺城問在邉所以撫馭綏寧者對皆稱㫖賞譽咨嗟解<lb/>
所御龍服親被公命大官具燕禮特厚時禁酤無敢醴<lb/>
賔獨各府連日宴公皆得㫖若賜酺然可謂溢寵矣已<lb/>
乃亟還公于韶益固疆圉錫官駟局叚以示優洽公歸<lb/>
至章貢予獲拜焉神觀澄穆藹乎春陽之温冲襟爽愷<lb/>
浩乎深淵之靚論議卓越鑿乎絲麻穀粟之實用也韶<lb/>
之民一何幸歟匪惟韶民環韶之四履芽枿抽萌羽毛<lb/>
鱗介皆有所芘賴以自全也昔公去韶不再閲月而其<lb/>
<pb n="KR4e0059_WYG_006-34b"/>
民若兵倀倀失所依歸今雖還未及鎮而塗歡里忭洋<lb/>
洋乎韶石舜峯之間者已不啻赤子之得慈母矣朝命<lb/>
亟歸公而錫賚有加豈徒然耶予将從公幕府乃先叙<lb/>
次中朝所以安邉之意以慰韶人焉<lb/>
　　曽原道展墓詩序<lb/>
原道先生為余談其譜第園池賔從名勝文物風采與<lb/>
㳺従宴嬉之盛彷彿如畫復如夢昔人有擊節者曰自<lb/>
太白死三百年無此樂矣夫何必三百年即目前隠約<lb/>
<pb n="KR4e0059_WYG_006-35a"/>
雖三千年不啻多也政復一家興廢然世道率具是如<lb/>
之何不使聞者嘅也原道僑綿川以展墓至郡松楸何<lb/>
啻二十餘所喪亂一紀又半獨無恙將非䖍化府君之<lb/>
澤逺而不斬其何能濟兹府君出五原防禦使凡十世<lb/>
當盧光稠時遇異人塟其毋於崆峒五陽両山間墓地<lb/>
如仙人掌當宋徽宗時有兩侍郎皆以文節著宋史其<lb/>
他顯宦累累皆仙掌衍溢不絶今原道父子復世濟其<lb/>
美殆郭景純相地工妙不是過也其巋然滄桑反覆之<lb/>
<pb n="KR4e0059_WYG_006-35b"/>
外者将遺澤抑地利耶予㳺贑恨晚不得立所謂中書<lb/>
橋上聽瀑喧松韻俯石籟濯風漪挹崆峒之朝輝與五<lb/>
陽之夕爽以息於曾氏之舘徒想像司空圗王官許用<lb/>
晦丁邜如將見之其何能不使予重嘅也原道畢事亟<lb/>
歸綿川謹色飬諸君各賦詠以贈而属予題其端記曰<lb/>
春雨露既濡君子履之必有悽愴之心非其寒之謂也<lb/>
此孝子也非原道吾誰與耶<lb/>
　　熊克庸歸耕序<lb/>
<pb n="KR4e0059_WYG_006-36a"/>
士君子方窮居獨善嘗輟耕壠上太息以俟時雖靈均<lb/>
亦然其言曰恐羙人之遲暮又曰恐修名之不立豈獨<lb/>
為身利耶亦憂世而已及夫出疆載質之餘分庭抗禮<lb/>
之後畎畆之志或不得伸軒冕之梏或累其守承順之<lb/>
恭又非所樂淵氷之情常不敢釋乃欲脱屣浮榮髙蹈<lb/>
樊圃狎漁樵友麋鹿庶㡬一日之樂以滌其憂世之志<lb/>
不亦重可悲耶夫固足以觀世道而世道又何賴耶熊<lb/>
君克庸筮仕垂三十年乃謝禄辭榮甘食貧於崆峒之<lb/>
<pb n="KR4e0059_WYG_006-36b"/>
下日吟嘯自適莫能奪其心至是慨然買舟奉母歸清<lb/>
江將隠於耕以老焉告行於諸往来者咸為詩壮之僕<lb/>
請以古道為餞夫君功名利達之士也世道必將有賴<lb/>
尚安得乆扵耕哉姑将息肩弛擔展桑梓之恭盡菽水<lb/>
之歡而已鳴騶入谷鶴書赴隴不夙則暮君慎毋果扵<lb/>
忘世窮居獨善非君子之中道也彼其狎漁樵友麋鹿<lb/>
類非得已如得已焉伊尹終於有莘之耕夫孔明老扵<lb/>
南陽之野人矣君其有不達<lb/>
<pb n="KR4e0059_WYG_006-37a"/>
　　楊子良歸飬序<lb/>
天下之至樂莫樂於奉親然而忠臣孝子弗克如志者<lb/>
多矣其係扵人者勿論姑論其係扵天者則有慈侍嚴<lb/>
侍者焉有具慶重慶者焉至其甚不幸者盖莫如永感<lb/>
而予實蚤罹之嗚呼其可慟也夫乃嵗丙午旅𤨏於韶<lb/>
陽適婣姪楊子良相處於半載暨嵗更是為吴元年予<lb/>
猶留滯而子良以母老亟歸慈侍下韶軍幕王侯竹間<lb/>
亦重鶴髮倚門之感嘉子良之歸飬也賦詩為餞又率<lb/>
<pb n="KR4e0059_WYG_006-37b"/>
能賦者咸餞之予讀之喜曰子良先君子萬全先生與<lb/>
予同學易為合志且肺腑之親又通家也二氏之故亂<lb/>
離多矣今幸乃得與子良接慇懃之歡扵嶺表千百里<lb/>
之外日追隨昔賢遷謫之遺蹤登臨之勝處吟咏以陶<lb/>
寫酣暢以沈雄誠所湏以逃虚者而奈之何暫止而亟<lb/>
違也吾無以為子贈吾聞闗西夫子講道于家有鸛爵<lb/>
衘三鱣於庭弟子曰虵鱣大夫之象也先生自此升矣<lb/>
已而果然子歸飬其親極天下之至樂将不有三鱣之<lb/>
<pb n="KR4e0059_WYG_006-38a"/>
瑞哉吾行展桑梓尚得升堂為賀姑序此以誌别云<lb/>
　　二月仲丁祭先賢詩序<lb/>
韶為嶺南壯郡先賢過化故多學故有祠中祀周元公<lb/>
右祀二程子朱子槎溪廖公尊道統也而元公槎溪又<lb/>
其仕國也左祀晉丞相王公𨗳唐中書令張公九齡吏<lb/>
部韓公愈宋諫議余公靖王公始興内史張余韶産也<lb/>
韓公宦逰遷謫所經景先哲也自學計入公廪釋奠如<lb/>
綿蕝先賢廢不祀垂二三年乃丁未二月仲丁曲江縣<lb/>
<pb n="KR4e0059_WYG_006-38b"/>
丞鄭和獨以俸合士友陳爼豆具制幣舉三獻儀緋衣<lb/>
象笏與章甫逄掖魚魚雅雅揖讓登降禮行樂作是烝<lb/>
是享觀者咸嘖曰縣丞舉是曠典灼知政本矣夫禮不<lb/>
足求諸野若廢之是無本也果無學計獨不興豺獺之<lb/>
念哉王參軍簡夫聿觀厥成嘉寵賦頌之命僕序其事<lb/>
僕因語丞有宜興者二既興諸賢像然㐮公闕焉一也<lb/>
蘇文忠公祠乆廢盍肖像列諸㐮公之次二也丞曰然<lb/>
然乃序次以質諸叅軍參軍曰然然扵是凡諸預祭者<lb/>
<pb n="KR4e0059_WYG_006-39a"/>
胥作詩紀之而謨為序<lb/>
　　錢史君改知饒府序<lb/>
漢史叙循吏傳云所居民化所去見思我儀圗之惟韶<lb/>
陽錢史君有之夫善政能使民齊而化為難善政足致<lb/>
民譽而思為難化則非止齊其外思則非止譽扵一時<lb/>
思之逺者化之至也漢史深哉或曰史君信循吏子誠<lb/>
善論政若是徴乎曰僕所覩記所傳聞徵其實然殆不<lb/>
浮也僕嘗僑章貢僅一覩部使者行部至則十邑之貲<lb/>
<pb n="KR4e0059_WYG_006-39b"/>
富碩腯與羸尫單寡者纍如俘者啾如鬼者填衢隘市<lb/>
籲穹嚙土訴寃雪憤日相屬不絶使者罪枉諸墨痛䋲<lb/>
傍逮爰書山積夜叅半燭不能休其郡政盖可知已僕<lb/>
今僑於韶凡数覩部使者矣至即好喻其民令得上訴<lb/>
然卒無一訴者韶四邑方數百里之地邑令禀承惟謹<lb/>
亦未有尤其邑者使者聳嘆韶政長者也其民化服何<lb/>
如也牧韶五年桁楊卧于庭絃歌被於野諸所興作若<lb/>
公府公廪學校祠廟民歡集之而租調力征常賦率先<lb/>
<pb n="KR4e0059_WYG_006-40a"/>
期辦非民化疇克爾哉始君自南雄改韶州雄之人固<lb/>
甚恨奪以去嘗懇懇思之而韶人亦惟恐他府奪以去<lb/>
也一聞注代即咨咨戚戚或傳代者他調則額手以慶<lb/>
去年南雄官租輸韶廪輸者視雄反更易直咸感刻曰<lb/>
父母恩衆児不是過也其去思表慕如是古今循吏漢<lb/>
為盛漢循吏龔黄為盛其化民其去思傳班班可考龔<lb/>
遂治渤海革刀劍為牛犢令人種榆百本薤五十葱一<lb/>
畦韭三畆彘雞各五而已黄覇治頴川米鹽其政而精<lb/>
<pb n="KR4e0059_WYG_006-40b"/>
力行之命郵亭鄉官贍鰥寡嚴條教務農桑畜飬種樹<lb/>
而已其政易通其事易行其效易致也史君惟其有之<lb/>
是以似之今將移守番陽韶府參軍王君簡夫集歌頌<lb/>
謡章以贈而僕則序其實焉夫番陽名郡専𨽻江南西<lb/>
道觀察使而今復然地大而物侈齒繁而賦夥編户譚<lb/>
禮樂闤闠有湖山實江東之上㳺存中州之文物類非<lb/>
嶺海所敢髣髴得龔黄而理之豈特呻吟化為謳歌哉<lb/>
僕將慶其嘉禾生扵府而鳯凰集扵境也<lb/>
<pb n="KR4e0059_WYG_006-41a"/>
　　雪溪序<lb/>
王徽之嘗居山隂夜雪初霽月色清朗四望皓然忽憶<lb/>
戴逵在剡便乗小舡詣之此史氏本語也後世竒其事<lb/>
髙其趣往往圗畵以為玩僕嘗以為溪光雪影髙寒逈<lb/>
映昡晃飛動殆不可描染徽之為桓温叅軍蓬首㪚帶<lb/>
為桓冲馬曹問馬不知馬飄飄乎負凌雲之氣幽襟雅<lb/>
韻與溪光雪影表裏清絶復非畫史所能彷彿故史語<lb/>
勝畫筆世罕知者即何所何嵗無雪與溪而人品非復<lb/>
<pb n="KR4e0059_WYG_006-41b"/>
徽之雪且晦其影溪亦掩其光矣仰彌髙衘江西省命<lb/>
至韶太守徐公奐謂僕曰彌髙簮纓科第世胄其父<hi>闕</hi>
志伊甫兄克温俱以進士美宦厯江右大郡彌髙復以<lb/>
才選為行人之官殆世濟其羙者别字雪溪自况雅潔<lb/>
韶有能詩數君子相率賦詠之幸叙其端僕曰彌髙承<lb/>
父兄之業聞於義方者皆詩書禮樂之懿給事蕃宣使<lb/>
扵四方者皆紀綱法則之事有逸氣有竒彩溪光雪影<lb/>
得君増重矣王徽之不復見哉河東董鉉亦旅于韶與<lb/>
<pb n="KR4e0059_WYG_006-42a"/>
君故舊其賦雪溪也願望深至嗚呼鉉也今之戴逵也<lb/>
有不相與吟嘯於皓皓之頃乎<lb/>
　　小蓬莱序<lb/>
守禦韶州指揮張公大書小蓬莱三字以贈蒲衣道者<lb/>
歸隠空同㶚上其友海桑氏為之説曰仙聖之隠是不<lb/>
一方或逺或近或汗漫九垓或浮湛一世未嘗不可知<lb/>
而卒莫之知牧豎蕘子或得親焉而五侯七貴求執鞭<lb/>
不可得世徒知紫盖石廪天台羅浮青城天柱武夷匡<lb/>
<pb n="KR4e0059_WYG_006-42b"/>
阜為飛仙化人之都抑豈知交衢閧市有廖天一焉耕<lb/>
荒釣寂有逍遥逰焉故商嶺咫尺扵咸陽四老人者超<lb/>
遥其中秦皇烏得而羅之烏得而知之彼盧敖徐福固<lb/>
已大咲於海上矣夫隠豈以去人逺為哉灞上雙江之<lb/>
沃洲也舟車之跡狎至市朝之聲相聞㳺鯈潎潎然鳬<lb/>
鷖浮浮然竹<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>織織然厥土之毛蒔之鱗鱗然厥種之<lb/>
實廩之崇崇然殚其出食其入固由由然充充然也而<lb/>
挹其髙虚窵其冲明雪塵襟之弊弊然也烟青也而鰲<lb/>
<pb n="KR4e0059_WYG_006-43a"/>
露其背日耀也而波散其金望舒留其佩瓊田萬其頃<lb/>
跨黄鶴吹横玉而過之又于于然也竒矣哉小蓬莱乎<lb/>
小之云乎嚢括宇宙杯納川溟也夫孰得而小之余海<lb/>
桑氏也三見清淺揚塵不啻過也頗有桑八百株將自<lb/>
海東移之㶚上幸分我寸田尺宅為我起癡虬鋤新雨<lb/>
而蓺之余将剥安期生之實懐東方朔之核引東陵侯<lb/>
之蔓以為先生夀是為小蓬莱序於是韶之大夫庶士<lb/>
皆形諸歌詠焉先生以丙午冬至韶主王叅軍簡夫所<lb/>
<pb n="KR4e0059_WYG_006-43b"/>
其道一本於無為參軍隆敬過常情好深厚丁未二月<lb/>
其徒苦迎歸莫能留也夫無為之道天以之而清地以<lb/>
之而寧君王以之而治平先生之所存又何得而涯涘<lb/>
哉<lb/>
　　哦松集序<lb/>
玉山徴士鄭君和翩翩濁世之佳公子也其色如璊其<lb/>
氣如暾来丞曲江有本有文緝緝純純徳與量偕𢎞若<lb/>
守及長至于耆碩交譽合辭允亷允孝誠不可得方且<lb/>
<pb n="KR4e0059_WYG_006-44a"/>
仕優則學益大肆力希古作者㳺焉息焉則播諸詩章<lb/>
暇日畀余評之夫詩之元氣萃於杜工部其散為萬象<lb/>
則百家千割焉然少陵論詩盖曰扵道未為尊其度越<lb/>
百家卓卓以此道者何仁義孝弟而已矣鄭君蚤志道<lb/>
六嵗習詩書十五富文史及其以賢良徵固辭願終飬<lb/>
再四弗獲讀諸詩自乙巳九月就徵迄丁未曲江累百<lb/>
十章而思親懇懇一食不置其於仁義孝弟隆矣哉其<lb/>
本厚植如是其詩何患乎不追古也夫剉萬物於筆端<lb/>
<pb n="KR4e0059_WYG_006-44b"/>
㵼元氣之淋漓固作者能事充極髙之才識森束吾之<lb/>
繩削不茍不弛而練而達無他道也哦松集中律詩整<lb/>
整楚楚絶句清新大篇如彭蠡湖巻績石鏡梅圗龍王<lb/>
廟龜峰行等尤為美致余既加評泊復書此而歸之嗚<lb/>
呼固必期至於度越百家其亦慎毋畫焉爾矣<lb/>
　　李一中逰南華序<lb/>
夫厄運天地所不能逃也况仙佛乎况民物乎吾意混<lb/>
沌開闢天柱折地維缺凡㡬矣三辰失次川沸冡崩盖<lb/>
<pb n="KR4e0059_WYG_006-45a"/>
時時有之當其厄時彼亭毒之表宰物之徒得無有人<lb/>
間世之悲邪人者不足以知其然而仙者或知之矣夫<lb/>
仙亦委順而已故曰莫能逃也自漢以来學仙者舉宗<lb/>
龍虎自唐以来為佛者悉祖南華二山雄抜深秀冝為<lb/>
異人所都海内所走集乃兹十五年間天隔海斷江之<lb/>
東嶺之南相望如絶域二氏子若孫欷歔足繭拽竒訪<lb/>
古之士亦無由至焉吴元年六月龍虎化士李一中携<lb/>
法籙道金陵至韶州將逰南華禮大鑒僕與同邸對床<lb/>
<pb n="KR4e0059_WYG_006-45b"/>
間一壁夜話侵二鼓為僕言今天師承國寵被㤙錫有<lb/>
加於前代凡龍虎仙宫百廢具興矣嗚呼審如化士言<lb/>
殆太平有徵乎嶺南之人見法籙如對紫清而南華之<lb/>
山亦將鶴驚猿愕意鳬舄自丹霄而降也吾所云天地<lb/>
與仙佛俱不能逃也以其數則過以其運則泰矣吾固<lb/>
由化士卜之也大鑒后曺溪凡㡬傳為今夀南山耆年<lb/>
童䫉其言恂恂其氣温温一見知為叢林中瑞麟也故<lb/>
廣東憲副楚之竒與論出世間法最契他人莫得問一<lb/>
<pb n="KR4e0059_WYG_006-46a"/>
中往吾知必渙然有合矣<lb/>
　　李梅所詩序<lb/>
古稱耆夀俊者耆夀語其福俊美其徳英也禮六十曰<lb/>
耆指使又曰八十曰耆夀而至六十八十亦云至矣然<lb/>
而不徒曰耆夀而必曰俊者才過千人曰俊不俊是徒<lb/>
福也徒福之人百嵗之上者有矣可以侈國家束帛牛<lb/>
酒之賜而非所謂鄉先生沒而可祭於社者故耆可能<lb/>
也俊為難嘗試觀三老董公遮説沛公為義帝縞素興<lb/>
<pb n="KR4e0059_WYG_006-46b"/>
軍其卓識如此不俊而能之乎漢之三老為縣掌教化<lb/>
今郡縣耆老率是職也吾於平川得一人焉曰梅所李<lb/>
先生先生踰七望八精練如少年博古今窮經不倦通<lb/>
識政體善應事機縣大夫至者皆以老事先生皆就而<lb/>
問政可否緩急之宜先生必懇懇為民陳説官民兩便<lb/>
之上府大藩蒞平川尤近縣以民瘼申請其尤難者必<lb/>
煩先生先生每開陳忠概切至府若藩必從之嵗甲辰<lb/>
之冬臺城命雄師取贑平川㡬以後欵受攻先生一如<lb/>
<pb n="KR4e0059_WYG_006-47a"/>
師而城以安堵則其尤大且著者吾故曰耆可能也俊<lb/>
為難非梅所其誰能之先生以其吟藳畀予刪集予讀<lb/>
之安敢去取其間然承命之辱其何辭敬錄若干篇而<lb/>
序其端云夫先生之詩老成而順習明達而藻䴡有議<lb/>
論有調度予之所知者如此昔歐公舉梅聖俞詩佳處<lb/>
數端聖俞不以為然及聖俞自誦其得意者歐公亦不<lb/>
然也嗚呼先生之詩或非予之所深知然先生之賢則<lb/>
知之深矣讀其詩也因是序也可以得其人焉<lb/>
<pb n="KR4e0059_WYG_006-47b"/>
　　張克讓歸金陵序<lb/>
金陵古帝王之州也其王氣無時而無顧昧者徒欲厭<lb/>
而勝之自祖龍時則然矣然而愈厭愈熾者將安所咎<lb/>
乎將地靈者天必相之非人所能計乎而祖龍而六國<lb/>
以及乎王朝王氣故未艾也夫豈埋金足以當之哉韶<lb/>
陽教授張克讓金陵人也折節嗜學必欲得斗升之禄<lb/>
以榮其親累赴明經科不偶于有司乃薄逰嶺海由遺<lb/>
逸舉授瀧水教諭調湘江山長再調韶陽旅𤨏南中且<lb/>
<pb n="KR4e0059_WYG_006-48a"/>
二十年迄不獲一命以老又嘗﨑嶇兵間傷其一臂極<lb/>
栖屑可念今年二月有至自臺城者得家問大夫人以<lb/>
夀終而一家憂禍網赴水死者七人即日解學官追服<lb/>
哀毁如新遭喪告行扵所往来其友曾君學程求予贈<lb/>
言以慰其悲予不得避則復於曾君曰金陵王氣方新<lb/>
而克譲乃迷其邦徒周旋任嚻趙佗間與鳥言夷靣相<lb/>
爾汝是可悲也金陵王氣極盛而克讓返其舍又儼然<lb/>
在衰絰之中不得立三槐九棘之下以吐虹霓竒氣不<lb/>
<pb n="KR4e0059_WYG_006-48b"/>
亦重可悲乎然而克譲孝亷人也險阻艱難備嘗之矣<lb/>
庸非天降大任之所在其亦自慰可也吾聞構大厦者<lb/>
無遺材矧六代之京都三吴之佳麗尚安得有棄人邪<lb/>
曽君曰是足以慰其悲侈其歸遂書以為贈<lb/>
　　索侯序<lb/>
索侯彦聖尹樂昌之次年予来旅韶石槩聞侯之為政<lb/>
有生將往謁焉出諸賢頌章介予序其端予惟侯不可<lb/>
干以私而子顧謁之乎生曰侯風流儒雅豈弟子諒所<lb/>
<pb n="KR4e0059_WYG_006-49a"/>
為謁之者將以反自朂也予曰子悉侯之為人乎生曰<lb/>
其先大夫謙齋先生為先朝名公卿肅風紀垂政譽而<lb/>
侯肖似之然則子悉侯之為政乎生曰樂昌巖邑且喪<lb/>
亂彫瘵之餘侯務勞徕安集其民築城鑿池以固之敦<lb/>
禮悦樂以風之化用興行里無徴呼而單父之堂更諸<lb/>
爽塏則子来之餘力也然則子悉侯之為學乎生曰侯<lb/>
燕處髙明四壁縹緗焚香讀易覧物揮毫雅歌弦壺率<lb/>
以為常嗟夫甚矣生之善自朂也古語有之旬日間不<lb/>
<pb n="KR4e0059_WYG_006-49b"/>
見黄叔度則鄙恡復萌故薰其徳而善良者莫便扵近<lb/>
其人子既悉侯之為人與政與學子之質將丕變侯亦<lb/>
必有以益子之不逮其不虛往而實歸未之有也余與<lb/>
侯故未靣生為致其情余聞樂昌者縣東二石因以名<lb/>
山而縣亦以名樂石之山多竹宜簫幸為致焉余將吹<lb/>
參差待鳯凰扵九成之䑓矣<lb/>
　　仰尊徳歸青原序<lb/>
班孟堅稱士食舊徳之名氏以為盛致然而自漢以来<lb/>
<pb n="KR4e0059_WYG_006-50a"/>
勲在盟府澤流鄉國者史不絶書而其子若孫能食舊<lb/>
徳者曾不多見雖以魏鄭公虞永興為唐名臣不及百<lb/>
年而感慨係之豈其徳或媿扵流光邪抑世變之下雖<lb/>
賢哲末如之何也夫盛時猶然矧龎裂之俗冠屨易位<lb/>
之餘哉余與尊徳仰君相遭於韶城相勞苦外復相慶<lb/>
猶不失為士猶得日相與觴詠訪任囂趙佗陸賈遺跡<lb/>
於烟墟莽蒼中而歎楊將軍路伏波不作乆矣尚安得<lb/>
麥鐡杖父子果烈邂逅一咲邪無何仰君来别歸青原<lb/>
<pb n="KR4e0059_WYG_006-50b"/>
出從事王君簡夫贈言復求余贈嗟夫果何説以贈君<lb/>
然仰氏廬陵名宗也自其髙曽大父宦逰江東能不家<lb/>
於官而俾其子學方技於餘杭金氏金之帶下國手無<lb/>
雙而仰氏盡其術由是帶下醫無逺近悉走仰氏簡夫<lb/>
稱其大夫人工巧竒效殆顯徴不誣尊徳守其家傳而<lb/>
益之以文學之懿且其才嘗得推擇試吏矣以為不足<lb/>
為旋棄去唯務世業而已其来韶也茍其疾而衆瑟縮<lb/>
者君皆一藥而愈韶之貴宦髙貲咸願留君而莫之獲<lb/>
<pb n="KR4e0059_WYG_006-51a"/>
固甚恨嗟夫君之髙曾其遺後也明以逺君之食徳而<lb/>
無忝也將盛且大徳厚流光豈虚語哉吾故原上下盛<lb/>
衰之故而深有羡於君焉彼其此厥不務而時之是懟<lb/>
果天邪人邪<lb/>
　　曾學程應徵序<lb/>
曾氏為西昌宦族宋時有安止兄弟四人凡領鄉書十<lb/>
而登賢科五其一以乙科不足榮再試中甲科迺仕建<lb/>
中靖國間東坡過焉為志其所著禾譜且勉以再譜農<lb/>
<pb n="KR4e0059_WYG_006-51b"/>
器而作秧馬歌遺之一門衣冠之盛他族罕比學程其<lb/>
族子也亂来旅食四方氣益張學益懋所謂加其膏而<lb/>
希其光溉其根將食其實者丙午之夏部使者至韶州<lb/>
咨詢之餘蒐賢才於大守錢公必務得其人焉乃毋敢<lb/>
膺舉者于時學程方客太守錢公所衆曰求璧扵山而<lb/>
横結緑扵席上求珠於淵而卧明月於忩間誠公論不<lb/>
可掩太守以為然即舉之部使者一見以為然即身勸<lb/>
之且命所在禮送焉學程顧戚于中慘于色退然如有<lb/>
<pb n="KR4e0059_WYG_006-52a"/>
違而不果者余請壮之以言傳曰公侯之子孫必復其<lb/>
始昔安止兄弟起家為監司為名公卿襲芳繼躅非子<lb/>
而誰木之在山也荆棘荒之風雪蝕之不自知其中於<lb/>
梁柱也匠石見而驚焉劍之在土也掩陽文隂縵之竒<lb/>
蟄倚天衝斗之氣不自知其㫁蛟龍而剸犀象也薛燭<lb/>
得而神焉子烏覩夫所至到與所立屈信與否何如邪<lb/>
足乎已不蘄乎人安夫素不邇夫華有介無隨有亷無<lb/>
垢古之君子如是而已子行矣夫孰不曰賢太守真能<lb/>
<pb n="KR4e0059_WYG_006-52b"/>
知人而部使者果爾為國得賢也<lb/>
　　吴廷碩歸淛東序<lb/>
漆園吏云逃虚空谷者聞人足音跫然則喜之矣盖聞<lb/>
似人而喜也夫空谷之境逺市朝絶軒冕幽人貞士託<lb/>
之以崇髙節抗浮雲者也然而逃其間者猶動色於足<lb/>
音想像如見焉豈非朋從盍簮天下之至樂歟今空谷<lb/>
所在皆豺虎窟宅莫之敢逃而昔之名城壮邑干戈燔<lb/>
刼生聚蕭條乃亦與空谷無異吁可吊也哉予今年逃<lb/>
<pb n="KR4e0059_WYG_006-53a"/>
虚扵韶有合志者數人日相往来以文字為樂予之逃<lb/>
庶矣乎及秋而淛東呉廷碩實来粲粲乎婺女之明且<lb/>
潤也森森乎金華之蔚以秀也論道當時之故慷慨志<lb/>
士之風余其嘉之今之時度嶺而南韶為極邉然多漢<lb/>
晉唐宋賢士大夫遺烈予既得與廷碩訪竒攬勝戞擊<lb/>
后蘷氏石磬之音摩挲漢熹平六瀧之刻徘徊張曲江<lb/>
貂蟬之峯嘯咏狄太守九成之臺其樂為何如其視聞<lb/>
足音而喜者又何如柰之何廷碩不能淹恤而遽以别<lb/>
<pb n="KR4e0059_WYG_006-53b"/>
告也凢合志者舉莫克留則相與作為歌詩送之羙其<lb/>
行為孝亷其才為建安而願其去此為機雲為嚴徐也<lb/>
子既滯空谷則冩情而為之序<lb/>
引<lb/>
　　遊西林分韻詩引<lb/>
癸丑重九日郡庠諸賢偕逰西林髙明宫自退菴夏先<lb/>
生凡五人焉縁仄徑而上既及松門憇石階一息羽士<lb/>
聶霞外趙元陽袁元極雲褐迎咲延入客次氣少定盥<lb/>
<pb n="KR4e0059_WYG_006-54a"/>
潔謁髙明君因周覽盤礴青原諸峰悉羅列在下<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>林<lb/>
森爽肅乎不見秋陽之赤威也入其黍珠室寥廓恍惚<lb/>
浩乎不知宇宙之垠堮也文人勝士所紀詠俱極興趣<lb/>
觀者忘疲扵是總制顧侯文質遣其子致肴羞淳醪曰<lb/>
吾以簡練弓馬不寧有暇不能從賞名山敢以詩侑醉<lb/>
不醉是負名山與令節也凡在賞者雖不對公瑾無不<lb/>
心醉焉既爵行無算且滿引且𢋫吟以侈我顧侯盛心<lb/>
宴將終又相與言曰𢋫吟竟矣尤當分韻以紀斯㑹夏<lb/>
<pb n="KR4e0059_WYG_006-54b"/>
先生曰然竹杖芒鞵歸去来韻也齒有定分韻也元陽<lb/>
曰吾不作人間語乆矣子其代之詩既就觀者嘖曰登<lb/>
髙能賦可為大夫殆不虚也僕曰不然夫何必大夫登<lb/>
髙能賦可以為列仙矣衆皆曰其然乎因書以為引<lb/>
　<lb/>
　<lb/>
　<lb/>
　海桑集巻六<lb/>
</p>
<p>
</p>
  </div>
<div>
                <head>海桑集巻七</head>
    <p>
<pb n="KR4e0059_WYG_007-1a"/>
欽定四庫全書<lb/>
　海桑集巻七　　　　　　　明　陳謨　撰<lb/>
　記<lb/>
　　堅白齋記<lb/>
三衢徐公炳文繇明經起家為國朝藎臣當肇基之日<lb/>
征謀治法拓疆取亂飲至䇿勛是不一見入則典司政<lb/>
本出則父母羣黎乃若守令之職民之師帥尤上所躬<lb/>
親簡拔非賢不銓公自内出知彭澤知分寧皆不踰再<lb/>
<pb n="KR4e0059_WYG_007-1b"/>
期而調政用書最民戴猶所生去官日攀轅泣慕至新<lb/>
任境上不絶改知韶州余獲拜焉韶支邑四地方四百<lb/>
里入新朝幸得沭寛政聞公先聲長老秀民咸致慶幸<lb/>
以為輟禁中頗牧為渤海龔遂用意深逺公既視篆按<lb/>
韶之故更其所宜更飭韶之吏律其所不律寅而入酉<lb/>
而休率以為常公上之應必務先期庶政之繁無㣲不<lb/>
理属縣之承風采為新曾未三月紀綱悉振公曰讀書<lb/>
之齋扁以堅白子為我記之余復曰公所立有古良弼<lb/>
<pb n="KR4e0059_WYG_007-2a"/>
之風皆堅白之用也堅白其本也昔者孔子生於春秋<lb/>
固以天下無不可為之時無不可改化之人盖生物之<lb/>
仁體道之權也子路不察而不悦於佛肸之召故以堅<lb/>
白不磷緇者教之又以匏瓜不飲食者警之夫心有主<lb/>
而不動擴然大公物来順應憂樂行違確乎不可抜者<lb/>
堅也清明在躬氣志如神皦然不可泥滓常與日月争<lb/>
光者白也磨湼不能變也非聖人乎如是而後無可無<lb/>
不可君子之學之用斯其的矣堅不足者磨必磷不足<lb/>
<pb n="KR4e0059_WYG_007-2b"/>
與有立白不足者湼必緇不可與有明若公之介介傑<lb/>
特奮義不回耿耿玉雪潔身保素其行無隨其色無絢<lb/>
叅議台鼎樞謨宥宻芻牧邊郡眷倚深重聞望表暴非<lb/>
堅非白曷以濟此若夫其磨其湼不磷不緇充之極之<lb/>
四輔之班九命之制五院之憲無所不可者又詎止五<lb/>
馬之榮一麾之重而已哉<lb/>
　　韶州重建府治記<lb/>
韶為粤壮郡秦属南海漢初属桂陽三國入吴爾後析<lb/>
<pb n="KR4e0059_WYG_007-3a"/>
置不常其得成州而以韶名則自唐武徳四年始盖析<lb/>
廣之曲江始興樂昌翁源置焉貞觀初又析置湞昌仁<lb/>
化二縣統縣六乾和四年割湞昌始興置雄州迄宋元<lb/>
豐間皆統縣四乾道三年又析曲江樂昌置乳源至元<lb/>
間又析曲江置新民併翁源歸曲江皆統縣五今新民<lb/>
廢所統者曲江仁化樂昌乳源而已以廣輪計實周官<lb/>
方四百里之地誠壮郡也嵗在癸卯古復錢侯朝陽来<lb/>
守兹土既浚隍髙城民以奠枕乙巳嵗則大熟乃相府<lb/>
<pb n="KR4e0059_WYG_007-3b"/>
治敝陋弗稱謀撤而新之若貳及幕議以克合侯曰属<lb/>
邑疲瘵役不可加即捐俸鳩工掄材通守郭飛幕長程<lb/>
玘併力一心役以丕作得木率異材其尤異者雙幹共<lb/>
根干霄百年絶崖礫壑致之若夷雙梁天成若有相焉<lb/>
以待興者底法基構悉増厥舊既其竣事髙明有顒盤<lb/>
盤焉皇皇焉古諸侯外寝殆不是過經始扵乙巳九月<lb/>
落成丙午四月前為儀門三間中為設㕔五間東西廡<lb/>
為吏舍十二間前曰麗譙之樓仍其故而奐之后曰燕<lb/>
<pb n="KR4e0059_WYG_007-4a"/>
處之齋易其構而偉之旄倪族觀咸嘖曰由至元丙子<lb/>
一炬至大間重見今九十載未有壯觀若斯者扵是昔<lb/>
之湞武二水紆徐演迤肘腋夹流又若決而駛若䟽而<lb/>
湧以襟帶㑹同乎郡之南昔之韶山諸峰如盖如冐如<lb/>
怒猊渇虎如芙蕖出波者又若騰起於羅浮馳騖扵衡<lb/>
桂以羽翼張皇乎郡之左右噫㣲太守孰臻兹哉太守<lb/>
樂公宇之成嘉民俗之熙端居黄堂無訟之可聴第佩<lb/>
服圗史以永終日而已彼漢衛颯茨充遺愛扵粤宜不<lb/>
<pb n="KR4e0059_WYG_007-4b"/>
多讓乃耆俊士民合辭来請文勒石余属筆不愧者錢<lb/>
侯守官亷待物惠飬民裕興學嚴昔固稔知之暨余過<lb/>
南雄入學宫讀錢侯碑其父老曰錢侯我慈母也當韶<lb/>
欵附日韶父老遮道願得南雄守撫我即安矣軍師如<lb/>
其請奪我慈母者韶也迄今四年韶多惠政以此兹不<lb/>
悉書者記為建郡治作也然韶多先賢遺跡諸所宜起<lb/>
廢滋多侯皆次第圖之繼是將不一書矣<lb/>
　　竹間記<lb/>
<pb n="KR4e0059_WYG_007-5a"/>
嘉植之類其清者三曰竹曰梅曰松而已松之清以直<lb/>
氣梅之清以雅韻而竹兼之有直氣而無其偃蹇有雅<lb/>
韻而無其姢妍者也故竹之間尤至清所在而君子尚<lb/>
之然而日至乎其間者寡矣不日至乎其間而以號扵<lb/>
衆曰友竹友竹者是友其外也名也與竹而二竹莫之<lb/>
愛也必常處乎其間然後竹與我莫逆斯心也非名也<lb/>
而我與竹一矣晉唐来友竹者是不一二止吾獨取王<lb/>
子猷焉子猷所居所至毋論淹日月乆近即命種竹或<lb/>
<pb n="KR4e0059_WYG_007-5b"/>
怪之則曰何可一日無此君是斯湏顛沛不離其間也<lb/>
或植嘉竹則未問主人徑造竹所是心乎其間而忘乎<lb/>
其外也古今賢達髙致尚有若此者哉聞子猷之風而<lb/>
興者吾得王簡夫氏其為已處官有直氣無偃蹇有雅<lb/>
韻無娟妍凢比徳扵此君者實盛似子猷無地無竹無<lb/>
時不在竹間而簡夫如之又甚稱吾聞南華之山九成<lb/>
臺之下曲江之墟以仙隠則宜以吏隠則宜以大隠則<lb/>
唐相張公之宇也簡夫植竹焉日與賢人大夫嘯咏其<lb/>
<pb n="KR4e0059_WYG_007-6a"/>
間海邦之民䝉安静之政樂豈弟之澤得與優㳺扵陵<lb/>
谷谷陵之外者又子猷之所無也因為君記竹間迺併<lb/>
書之<lb/>
　　翠庭記<lb/>
韶州指揮張公月山有幕府知事周君景宜余至韶始<lb/>
相見即相知且知之深其世文儒也其宦學才能吏也<lb/>
别字翠庭指揮大書掲之属其記於余余諾焉乆而未<lb/>
有以復景宜也盖自濓溪夫子庭草交翠至是二百餘<lb/>
<pb n="KR4e0059_WYG_007-6b"/>
年無論方内外門地問學髙下皆知尊慕以為字若别<lb/>
字不可一二數故吾不敢輕為景宜記者有待也一日<lb/>
偕景宜指揮所見砌下草深至膝勿剪指揮曰草猶民<lb/>
焉得雨而滋長不擇地淺深踈宻各光潤可愛吾故不<lb/>
欲剪之嗟乎是足以記翠庭矣景宜常以公命撫鎮贑<lb/>
之平川浚濠崇城修學校鑄祭器善澤民民至今歌頌<lb/>
盈耳及從公扵韶又五年公有熊虎之威有陽和之煦<lb/>
君一切奉承惟謹寧其身一布其飯一蔬而民無間焉<lb/>
<pb n="KR4e0059_WYG_007-7a"/>
彼其賊民如割草菅芟夷藴崇勿俾能植而常以加扵<lb/>
善良與無辜者亦獨何心哉君思指揮存心而觀扵其<lb/>
庭之翠焉即濓溪奚逺且濓溪不嘗為提刑於韶乎遺<lb/>
澤洋溢殆千嵗未憖皆其不除草一心充行之也固宜<lb/>
尚服之無斁君故汴開封人曽大父宋南渡仕至南雄<lb/>
通判大父志學延祐初為贑儒學教授因家焉故占贑<lb/>
籍云<lb/>
　　交翠軒記<lb/>
<pb n="KR4e0059_WYG_007-7b"/>
僕客韶陽冄嵗稔聞南康知縣周侯道和政治居最恨<lb/>
不得一靣暨出嶺抵蓉江謁侯扵交翠軒其容也徳其<lb/>
服也士其言恂恂而其神采朗朗如明月之入懐也周<lb/>
觀其邑郭氓恬俗熈貨阜於往時物賤於他郡詢其田<lb/>
里無惰農譁徒公租不逋私蓄自餘昔之窮山負固環<lb/>
二鄉連十數嵗不受約束者皆凂首庭下樂侯寛政嗚<lb/>
呼斯實行仁心者之效哉侯盖學問根於天性讀周元<lb/>
公書玩太極圗達隂陽五行萬物生生變化之妙壹始<lb/>
<pb n="KR4e0059_WYG_007-8a"/>
扵四徳之元而在天之元扵時為春於人為仁元天徳<lb/>
之首春生物之始仁衆善之長也萬物各具一太極而<lb/>
物各有初即物物可以觀仁元公玩庭草交翠而樂之<lb/>
意盖出此學於元公而洞見道體者程子也程子謂雞<lb/>
雛最可觀仁雞雛之初生可愛猶草色之秀潤可玩也<lb/>
古人稱欣欣物自私又稱花桞更無私語皆近道無私<lb/>
者物各付物自私者各全其元公之不剪草者不忍傷<lb/>
夫草之天也不忍傷其天者使其欣欣焉得自私也推<lb/>
<pb n="KR4e0059_WYG_007-8b"/>
是心以父母斯民安有疾痛疴癢不切吾身哉周侯取<lb/>
扵元公以名軒可以觀侯之心之學而軒之所有第古<lb/>
今名畫法書諸賢記詠而止可以見侯之清侯復審其<lb/>
義焉僕以為觀交翠而得元公光風霽月之宇者有矣<lb/>
因交翠觀仁以識元公之心與元公之政者不多見也<lb/>
南安為元公仕國前史班班異績不嚴以威人不忍欺<lb/>
所在化服及為韶州提刑撫良鑄頑控交御越海邦以<lb/>
寕充是心之仁形是政之仁跡其愛民猶愛草焉周侯<lb/>
<pb n="KR4e0059_WYG_007-9a"/>
為南康美化善政不勝書既得民之歡心矣名軒交翠<lb/>
孰曰不宜詩不云乎髙山仰止景行行止敢以為侯勉<lb/>
又云惟其有之是以似之敢以為侯頌<lb/>
　　上池記<lb/>
天地間陽氣為輕清為髙明隂氣為重濁為奥渫故陽<lb/>
仙道隂鬼道服食之士煉形至於純陽則仙矣史記稱<lb/>
長桑君出懐中藥與扁鵲曰飲煮以上池之水三十日<lb/>
當知物矣註謂水未至地承取竹木上露也夫上池者<lb/>
<pb n="KR4e0059_WYG_007-9b"/>
天地也雨露霜雪皆本於天地然固不若露之尤清故<lb/>
上池之水陽也地上之水與凡溪流井竇皆隂也方士<lb/>
教武帝承取金莖露和玉屑食之長生即長桑君説也<lb/>
而武帝多欲不能蜕隂濁雖服而無騐不若扁鵲服之<lb/>
超然物表達乎聖入乎神遂能隔墻見人五臟為人起<lb/>
死而發其秘扵内外經以為萬世民命計皆長桑君之<lb/>
教也廬陵鄒君舉世為名醫家以避地寓韶陽有年研<lb/>
精博究存心愛物不擇貴賤髙下悉與善藥累累竒效<lb/>
<pb n="KR4e0059_WYG_007-10a"/>
人服其精而徳其仁故廣東憲副楚之竒劉公扁其室<lb/>
曰上池大書掲之盖納之於輕清髙明之域而欲其盡<lb/>
神聖工巧之道也余来韶君舉求記焉余復於君曰扁<lb/>
鵲至矣不可以庶㡬夫聖與神上智之事工與巧君子<lb/>
所宜勉也能盡扁鵲之法以活斯人是亦扁鵲而已矣<lb/>
不然竹木上露今猶可飲也不得長桑君懐中之秘烏<lb/>
能知物哉吾又以君舉一身亦有上池存焉蘇長公所<lb/>
謂下湧扵舌底上流於牙頬白而不汙丼而不壊宜古<lb/>
<pb n="KR4e0059_WYG_007-10b"/>
之仙者以為金丹之祖長生不死之藥者是也惜余不<lb/>
遇長桑君而質之君舉以為何如邪<lb/>
　　自然堂記<lb/>
士有不樂於時棄軒冕珪裳外託於黄冠草服而内存<lb/>
其憂世之心者因别字曰自然以質扵海桑散人散人<lb/>
曰子嘗然乎然不然乎不然以為自然乎曰然散人曰<lb/>
然乎然非自然也不然乎不然亦非自然也然適也不<lb/>
然莫也君子無適未嘗然無莫未嘗不然故未嘗然而<lb/>
<pb n="KR4e0059_WYG_007-11a"/>
嘗然然未嘗不然而無不然者天下鮮矣然則孰為近<lb/>
曰道所貴者中中所貴者權然乎然者衆人之然非吾<lb/>
斫謂然也不然乎不然者衆人之不然非吾斫謂不然<lb/>
也以是為自然豈其至哉且子嘗奔走扵名利之區顛<lb/>
倒扵是非之數今而得飬真扵韶石正淵明所謂返自<lb/>
然者内觀静照可也槁木其形死灰其心不可也静亦<lb/>
定動亦定可也静而無動動而無静不可也卧起云為<lb/>
順適其常黑白薰蕕不迷乎中坎止流行無繫乎外如<lb/>
<pb n="KR4e0059_WYG_007-11b"/>
是而已老氏盖無為而無不為此自然之至也彼或㝠<lb/>
然悍然自以無累隨俗脂韋自以有經衆之然然所不<lb/>
然不然吾惑焉耳矣君曰子之言博哉願誌于室或曰<lb/>
君方從事於丹砂秋石以利人惡乎自然也夫利人固<lb/>
君子憂世之盛心丹砂秋石特其小者耳焉足病乎自<lb/>
然姓鄭名某韶州人仕至英徳州棄官學道盖徧叅諸<lb/>
方晚乃遇方丘生指視要歸躍如也駸駸乎自然矣吾<lb/>
故喜而記之<lb/>
<pb n="KR4e0059_WYG_007-12a"/>
　　玉齋記<lb/>
韶郡幕得賢侯程君國玘番陽人也由雩都尹改南安<lb/>
幕長入王朝調韶州知事所至皆有惠愛剛不折柔不<lb/>
廢君子以玉扁其齋盖比徳焉其嘉賔楊子良從侯雩<lb/>
都及韶雄最乆具道侯意介予為記按字書玘佩玉也<lb/>
玉之為器至貴其大者蒼璧禮天黄琮禮地珪璋琥璜<lb/>
以方祀天子執瑁而公侯伯子男各執其命圭也其最<lb/>
近人而不可斯湏去者則莫如佩玉在禮凡帶必有佩<lb/>
<pb n="KR4e0059_WYG_007-12b"/>
天子佩白玉而𤣥組綬公侯佩山𤣥玉而𤣥組綬大夫<lb/>
佩水蒼玉而純組綬士佩瓀玟而緼組綬豈徒取其進<lb/>
退抑揚左右宫商周折規矩而已哉昔子貢問於孔子<lb/>
曰君子貴玉而賤碈者為玉之寡而䃉之多歟孔子以<lb/>
為非為䃉之多故賤之玉之寡故貴之也盖玉温潤而<lb/>
色光澤近扵能柔玉亷隅而不傷劌近於能剛剛義也<lb/>
柔仁也其文瑕不掩瑜瑜不掩瑕忠也其采孚尹旁逹<lb/>
不有隠翳信也天下之道孰有大於仁義忠信者乎夫<lb/>
<pb n="KR4e0059_WYG_007-13a"/>
玉偹仁義忠信之徳以形扵珩瑀璜琚之用君子佩之<lb/>
孰有美扵此者乎程侯繼今以往將佩水蒼焉則命為<lb/>
大夫艾服官政時也主此忠信由此仁義也又階而陞<lb/>
之将佩山𤣥焉則侯執信圭公執桓圭時也亦由此仁<lb/>
義主此忠信也徳與玉相輝年與徳俱劭事業埀之無<lb/>
窮焉有非克自好修何以致之經曰玉不琢不成噐又<lb/>
曰他山之石可以攻玉不然玉雖有相而無文何以為<lb/>
佩故以石攻玉猶人以患難成徳也以玉人雕玉猶人<lb/>
<pb n="KR4e0059_WYG_007-13b"/>
取諸人以為善也侯敡厯險艱以有今兹其成器而貴<lb/>
重宜矣不尚有可朂哉請以是記于齋焉<lb/>
　　居南記<lb/>
往年王霄翁由翰林提文印出江西風流篤厚見者心<lb/>
醉其談笑筆墨人至今傳誦寳愛不替贑平川亦其㳺<lb/>
衍嘯歌遺化處故老往往能道翁狂嬉狎酒韻致姚君<lb/>
可發侍翁時年甚少翁頗嘉之為扁其室曰居南以可<lb/>
發居縣南涯去縣不里許而逸蹤塵表故自可尚今可<lb/>
<pb n="KR4e0059_WYG_007-14a"/>
發年八十年華屋落兵燼為草墟舊扁不存僅僅葺環<lb/>
堵狹扵漁刀而想見翰林如故時時肅容禮客苐言言<lb/>
居南居南真若不負當日賞譽期望者余故心敬之邑<lb/>
大夫朱君又為大書居南二字存之髣髴余嘗坐室中<lb/>
䕃百年之嘉樹玩五畆之丘園俯仰感寓竊計海屋添<lb/>
籌凢㡬柴桑甲子殆不勝書而余與君白頭如新相對<lb/>
如夢承平不復見矣苐逍遥水竹間狎魚鳥伍樵牧以<lb/>
永昕夕耳讀圬者王承福傳亂来何地不然獨幸君居<lb/>
<pb n="KR4e0059_WYG_007-14b"/>
南基址固無恙計自今以往子孫孫子䋲緝蟬聨殆百<lb/>
世保此南而居之也則是南之無恙特存乎其世而不<lb/>
係乎扁之存亡其世常不替焉而扁與之俱矣凢君之<lb/>
後人誦斯文者其不油然動扵其中乎如是而不興起<lb/>
大其家者未之有然也<lb/>
　　梅坡記<lb/>
贑貳守楊侯廷舉由蕪湖令七年政成遂遷是職傳曰<lb/>
君子學道則愛人侯從安慶郡将余公廷心學有用之<lb/>
<pb n="KR4e0059_WYG_007-15a"/>
學飬之者素定故吏為亷吏官為能官宜也别字梅坡<lb/>
用以自况僕記之曰夫溪澗之植未離於奥渫亭軒之<lb/>
種或近扵䙝玩深山窮谷又至扵荒寒非梅之佳致也<lb/>
坡雖髙可親梅至清不雜質之清居之髙不雜扵衆而<lb/>
可親焉其惟豈弟君子民之父母乎彼繁華所都衆芳<lb/>
所在非無幽人之貞處女之静飛仙之綽約節士之夭<lb/>
矯然而混混於春風爛熳之塲其皦然不滓歌舞之塵<lb/>
者㡬希此清而病其雜也彼蠶叢魚鳬之國龍門鴈蕩<lb/>
<pb n="KR4e0059_WYG_007-15b"/>
之髙崑崙天柱之頂黄鵠不敢度猿猱莫能飛徒使孝<lb/>
子迴轅而顧惜忠臣叱御而骨驚者此髙而病其不可<lb/>
親也楊侯吏為亷吏節儉而矜嚴玉潔而氷瑩其不雜<lb/>
也如此楊侯官為能官母愛赤子飢者哺之寒者衣之<lb/>
疾病呻吟者惠鮮之其可親也如此是坡也委虵起伏<lb/>
平岡逺阜長洲茂苑散見層出映帶参差而横枝却月<lb/>
直榦凌風車馬冠盖童兒艾耋掇芳襲馨日往来㳺衍<lb/>
其間佳致為何如哉吾以章貢所見扵侯者如是為侯<lb/>
<pb n="KR4e0059_WYG_007-16a"/>
記焉而侯學扵余公者不止是也風霜之餘華者就實<lb/>
然後為不負所學異日尤當不一書之<lb/>
　　中庸齋記<lb/>
清江碧嶂之間余得有熊氏族裔名中而字克庸穆穆<lb/>
乎識時達政之才賢也入其齋扁曰中庸之齋凡所僑<lb/>
寓即掲以自厲且介余記之予因得至交相朂之誼焉<lb/>
昔者往聖先哲或出或處殊蹟而同歸素富貴則道行<lb/>
乎富貴素貧賤則道行乎貧賤素夷狄患難則道行乎<lb/>
<pb n="KR4e0059_WYG_007-16b"/>
夷狄患難道者時中而已時中所在即所以為庸㣲之<lb/>
為寝興服食大之為車馬戎兵恒之為九法三綱變之<lb/>
為禅授放伐各一其時則各取其中合焉而安榮戾焉<lb/>
而危辱孰非平常不易之理哉克庸修之身有學有守<lb/>
用扵時有猷有為孝弟隆扵家忠信孚扵人即其言恂<lb/>
恂以慤與之居栗栗而温而當夫天造草昧四郊多壘<lb/>
時出其才而小用之施足以徳鄉鄰力足以援檻穽殆<lb/>
不勝計使在春秋戰國彼諸侯之大夫烏足以辱君哉<lb/>
<pb n="KR4e0059_WYG_007-17a"/>
吾固知克庸厚積薄發可以富貴貧賤而安可以夷狄<lb/>
患難而宜亦要其適中能庸與否何如耳是齋也載籍<lb/>
前史以實之名畫法書以鏝之江山風月以藩落之直<lb/>
諒多聞以匡翼之而滋蘭樹蕙含英咀華塤箎翕如也<lb/>
菽水歡如也所以張皇榮寵扵是齋者靡不畢偹吾夫<lb/>
子盖曰君子中庸又曰民鮮能乆矣夫凢民之所鮮能<lb/>
而君子之所獨能也豈易及哉余故樂為克庸氏記之<lb/>
且将復焉以自朂云<lb/>
<pb n="KR4e0059_WYG_007-17b"/>
　　篷窓記<lb/>
夫坐鑒杯水而江湖百川不為大者善言天下者也善<lb/>
言天下者天下小扵一室夫豈必登魯泰山而後為真<lb/>
有見也友生某扵其書室之側啟窓焉従廣度之僅僅<lb/>
函丈許時時與客嘯傲其間扁曰篷窓吾常過之坐我<lb/>
扵篷下不啻濤掀浪蹴挐舟入港子而風馳雨突舟人<lb/>
各歛袵跼蹐畧不見偪仄窘態苐覺折旋俯仰更極中<lb/>
適及其語劇興移軒軒出篷外䄂拂飛鳥平臨大江㳺<lb/>
<pb n="KR4e0059_WYG_007-18a"/>
而上者為嶺嶠為海瀧為島夷洄而下者之淮之漢之<lb/>
衡之荆車帆無時烟雲互吞苐一送目頃而可意得之<lb/>
則皆吾篷外物也忩果小乎哉曰篷忩云者寓也亦所<lb/>
以志也吾不得時坐忩中請約法焉凡過逆旅而斗酒<lb/>
濯足造竹所而不見主人與飢而釣跛而度者負薪而<lb/>
行歌騎牛而讀漢書者皆善言天下者也生審無失士<lb/>
而謹識之異日取其竒言以告我<lb/>
　　樂志山房記<lb/>
<pb n="KR4e0059_WYG_007-18b"/>
孟子論曽子之孝其親盖曰飬志而曽子論君子之飬<lb/>
老則曰樂其心不違其志夫飬而未臻其心之樂非孝<lb/>
也欲臻其樂然或不能先意承順一志茍或違一心之<lb/>
體戚焉烏乎樂也故志者心有所向往未形扵色辭凡<lb/>
人子所可知者也扵焉弗有違亦焉往而有違焉往而<lb/>
不樂哉此飬之至也吾友楊允恭孝扵事親力非甚有<lb/>
餘而飬必致其樂飬必常豐而常必適其宜亂来避地<lb/>
村莊飬志復如城居掲其讀書之齋曰樂志山房予嘗<lb/>
<pb n="KR4e0059_WYG_007-19a"/>
過之望其垣殆儒有一畆之宫歟入其樊翳然林水木<lb/>
殆泌之洋洋可以樂飢歟休其䕃有青青者焉有如簀<lb/>
者焉殆武公之淇澳歟履其畆禾役斾斾然黍稷翼翼<lb/>
然殆豳民之本富歟扵是室家攸宜而芋以寧也塤箎<lb/>
如貫而翕且孺也入厨具甘㫖上堂問起居而其親不<lb/>
知塵埃之眯目風流之隔代也竊獨悲夫曩者運昌時<lb/>
泰家肥屋潤位髙祿豐者能飬志使樂曽㡬何人哉不<lb/>
以遺體行殆而貽其憂則以壊名灾已而致其辱亦常<lb/>
<pb n="KR4e0059_WYG_007-19b"/>
不為少彼孝衰於妻子者要不足論反不如窶夫傭奴<lb/>
軰僅僅飬口體而其父母常自慰悦且誇詡之盖終身<lb/>
焉無他于其窮且賤而直情能之而此顧戾焉耳嗚呼<lb/>
允恭誠所謂加扵人一等歟如之何使余一過山房而<lb/>
油然孝愛生扵中也允恭當鄉邑亂時嘗奮抜民伍接<lb/>
戰城西獨挫敵鋒以完郛郭人服其義勇然不願仕進<lb/>
故奉親避城以老有如漢興舉孝亷力田鄉大夫署行<lb/>
義年而上之其焉避邪非樂志之尤者耶吾記姑為子<lb/>
<pb n="KR4e0059_WYG_007-20a"/>
願之<lb/>
　　東湖隠居記<lb/>
出贑江東下有洲焉曰雲洲嘗聞五雲見其間故至今<lb/>
其邑稱五雲凡贑之山崖嶄壁削者至是而坦迤贑之<lb/>
灘峡束石盤者至是而舒夷又循州而東有市曰金灘<lb/>
半百里而遥而坦迤者盡廓舒夷者亦徐厥土利陶厥<lb/>
田上腴江廣之徼舟車之隘以砦以驛故居之者與城<lb/>
郛無異而蕭氏又擇灘之尤勝者築室以居之因其地<lb/>
<pb n="KR4e0059_WYG_007-20b"/>
有湖池焉其清可以濯溉其肥可以釣漁其潤澤可以<lb/>
灌焦稿化瘠以為沃遂扁曰東湖隠居而介其友謁予<lb/>
記之余重其請則復之曰夫蕭氏里居金灘而家有東<lb/>
湖灘動而湖静蕭氏其樂静者歟灘流不息而湖止不<lb/>
盈蕭氏其知止不貪者歟灘磯之石則怒鼔之颷則號<lb/>
風霜髙潔則其底立見而湖䕃之以榆桞植之以渠荷<lb/>
禽魚且有餘樂澄之不清撓之不濁冬夏靚深不竭以<lb/>
充軒楹耳目之娱果孰得窺其底裏然則蕭氏之居外<lb/>
<pb n="KR4e0059_WYG_007-21a"/>
侮不能侵殆所謂風雨攸除鳥䑕攸去者歟凡出贑抵<lb/>
雲洲而險漸平抵金灘而險悉平蕭氏既處其平又擇<lb/>
其勝豈易得哉吾友吟咏倡酧其間足増東湖之重然<lb/>
則其雅尚斯文又可知已殆蕭氏子孫孫子八世莫與<lb/>
京也以是記于壁逺徴于方来<lb/>
　　龍山小隠圗記<lb/>
雪竹之溪金龍之山有隠居者焉曰蕭君福可氏福可<lb/>
生長承平時既壮而浮㳺江湖未老而逍遥泉石崇本<lb/>
<pb n="KR4e0059_WYG_007-21b"/>
而謙撝家和而身潤田園約而子孫蕃莫年不出户庭<lb/>
而交㳺風月無虚日及是世亂且一紀入其境復如未<lb/>
亂時嗚呼可為福也已渝川孫君碧霄避地焉依君一<lb/>
見知為竒士即避堂以舘之孫君忘其覊旅居間嵗則<lb/>
取幅紙為君圗龍山小隠盡用郭熙家法而以趙千里<lb/>
逺景參差映帶咫尺而有無窮之勢將持為君夀辱先<lb/>
示余曰積日而成之殆天機所到也吾未嘗為人作及<lb/>
此也先生其為蕭君序之余諦觀不忍釋手嗟乎福可<lb/>
<pb n="KR4e0059_WYG_007-22a"/>
也能使碧霄每况益清如是其髙自標致詎有涯哉是<lb/>
圖也層巒而疊巘奔濤而湧霧其間有若神仙中人騎<lb/>
驢渡橋者非青蓮居士則浣花老翁也有長松落落四<lb/>
五如虬如龍而兀兀一茅亭其間囊琴而坐者其昭文<lb/>
氏之無成虧與有瀑布千尺起而引睇者有瑶草黄華<lb/>
赤楓丹桂心賞而神融者非劉柴桑陶隠君所託而寄<lb/>
歟文鹿也濠梁之所逐與馴鶴也孤山之所放與祝雞<lb/>
也尸鄉之學仙歟垂釣也桐廬之客星歟古之君賢其<lb/>
<pb n="KR4e0059_WYG_007-22b"/>
人而不得見則或圖其居而觀之圖固甚有補也為蕭<lb/>
氏族里者聞福可之風而興按圖而得龍山之勝槩讀<lb/>
吾文而想像古之数君子者茍兾及其一焉皆足以垂<lb/>
光無窮此碧霄畫中史筆意也福可有賢孫曰魯者從<lb/>
予學經術志昻而才逸必將擴大其家聲其福盖未艾<lb/>
也然則是圗愈逺而愈耀矣<lb/>
　　㤗和縣新修城隍廟記<lb/>
洪武三年六月皇帝若曰載稽祀典城隍廟貌宜從改<lb/>
<pb n="KR4e0059_WYG_007-23a"/>
作廟在府者如府治之制在州若縣者如州縣治之制<lb/>
舊有土偶像設者胥毁為塗塈在両廡者還以塗両廡<lb/>
壁在正中者還以塗正中壁而圖畫雲山扵壁上凡神<lb/>
座几席悉如官廨儀署其主第曰某所城隍之神大哉<lb/>
制乎一洗末俗之陋以從祀典之正扵是省部斟酌格<lb/>
式移諸外省外省欽承惟謹下諸属郡㒺不䖍奉泰和<lb/>
令尹嘉議大夫前御史劉公宗啓政肅人和令行衆趍<lb/>
刻日庀工暨厥僚佐縣丞陳君舉善主簿楊君禹鼎典<lb/>
<pb n="KR4e0059_WYG_007-23b"/>
史許君宗禮相恊後先度地之宜而斥大之取材之良<lb/>
而謹施之量氓之任而分卑之旦省而暮程寛撫而嚴<lb/>
督縦廣崇庳纎悉如法門廡庭室幕舍靡不宏偉軒朗<lb/>
上以稱睿㫖下以悦輿情逺近聳觀嘆未始有盤盤翼<lb/>
翼羙輪美奐實為廟貎之甲豈直一邑之鉅麗而已哉<lb/>
亦既落成耆老祝史等来請文刻石僕常讀吴文正公<lb/>
廟記盖曰城隍亦后土之類也古者八蜡若水庸若郵<lb/>
表畷莫不祝而報之况城與隍域民而衛物捍外以集<lb/>
<pb n="KR4e0059_WYG_007-24a"/>
内厥功懋焉不有以嚴祝之可乎禮雖先王未之有而<lb/>
可以義起者城隍是也其所以廟而不壇者又以棲配<lb/>
享之神昔漢髙祖以灌嬰下江南而江南祀城隍類以<lb/>
灌將軍配是也文正公之言淵博明通足禆禮典之未<lb/>
偹而我聖天子㫁自宸𠂻黜剗昬俗致城隍之神有髙<lb/>
明穆穆之居無淫瞽屑屑之黷誠曠世之盛美也抑傳<lb/>
有之先成民而後致力扵神民和而神䧏之福邑長貳<lb/>
有焉盖其勤宣上徳茂植民功殆與廟貌相為乆逺而<lb/>
<pb n="KR4e0059_WYG_007-24b"/>
神之䧏福斯民永永無疆者孰非惠化之所敷遺乎皆<lb/>
不可不書以是刻于石用昭示方来<lb/>
　　初堂記<lb/>
凡物莫不有其初萬物本乎天天者萬物之初也人本<lb/>
乎祖祖者人之初也尊祖故敬宗有百世不遷之宗則<lb/>
百世一初也有五世則遷之宗則五世又一初也學者<lb/>
嚴明初名其書室曰初堂自其髙曽大父以及祖父兄<lb/>
若遺文若出處行已之跡若奔竄艱難之故靡不記憶<lb/>
<pb n="KR4e0059_WYG_007-25a"/>
不忘時時誦道之若子誠能念厥初矣猶懼後嗣之或<lb/>
昧焉謁予記于堂中余聞宋季年有以中書校勘杜門<lb/>
隠居慱學善鑒喜好清事交㳺巨公者山<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>翁也翁生<lb/>
長扵嘉定中至淳祐丙子嘗作春窩記以見志讀之槩<lb/>
可想見其人焉有元盛時有以布衣㳺京師挟倚馬萬<lb/>
言之才負麾斥八極之氣公卿交辟之而性特骯髒不<lb/>
屑常調輙云非御史不為故獨以古文馳譽於朝野者<lb/>
校勘之孫吾廬先生也先生二子孔陽膚敏膚敏隨侍<lb/>
<pb n="KR4e0059_WYG_007-25b"/>
入京筮仕為翰林銓冩㑹亂不知所終孔陽不務榮達<lb/>
鄉稱善人是生明初年今且半百五世止一身又似續<lb/>
未有嗚呼安得不重念其初安得不重記扵斯堂哉孔<lb/>
陽吾朋也明初吾徒也吾老且七十尚安得忘情於斯<lb/>
哉吾又以明初苦學強記覽治尚書食舊徳雖間闗亂<lb/>
離奉二親處深山如平居其不忝厥初如此既嗒焉喪<lb/>
偶又為逰兵掠其二子夙夜慄慄常憂無後為不孝之<lb/>
大其務永厥初如此吾安得不為明初記之哉又安知<lb/>
<pb n="KR4e0059_WYG_007-26a"/>
天之報施善人春窩冲氣元貞貞元不自今始毋徒曰<lb/>
孑孑一身而已有不五世其昌八世莫與京乎傳曰必<lb/>
復其始此初之説也明初其俟之<lb/>
　　三顧書隠記<lb/>
夫隠者君子獨善之名也茍達焉斯無取矣達而欲兼<lb/>
是名則或肆為瑰辭以掔取之大朝市小山林以歆動<lb/>
之使人哆然日趍扵大而鄙其小然則去隠則逺矣隠<lb/>
固有大小乎哉甚或立乎両間自名中隠不夷不惠非<lb/>
<pb n="KR4e0059_WYG_007-26b"/>
狂非狷可貴可賤君子盖滋惑焉陳君守道讀書三顧<lb/>
山下味貧之樂飽徳之腴若將終身故名其室曰書隠<lb/>
斫司以賢良強起之徴試考功優合榘度論定且入官<lb/>
固辭老疾願返田野當道可之㑹稽許如珪又為作三<lb/>
顧書穏圗以華其歸歸以介余記嗟乎是山清節先生<lb/>
讀書䑓在焉先生真隠也非招也以春秋授忠簡胡公<lb/>
今其遺書具存守道熟復而精察之有立扵身有埀於<lb/>
後如是而已其為隠也不亦大乎<lb/>
<pb n="KR4e0059_WYG_007-27a"/>
　　鏡湖書隠記<lb/>
古之君子窮而處扵下以求其志謂之隠達而用於時<lb/>
以行其學謂之顯及其澤施扵民物功銘於旂常辭榮<lb/>
去寵以飬其真全其天則謂之歸隱焉隠與顕非二致<lb/>
也時焉而已矣後之君子達焉溺而不知止甘受妨賢<lb/>
冐祿之戒隠焉絶人以逃虚恒召捷徑盗名之謗斯二<lb/>
者皆過也㑹稽古名郡鏡湖實天下竒勝在唐賢有若<lb/>
賀知章躋位通顯而老扵其間在宋賢有若陸放翁隠<lb/>
<pb n="KR4e0059_WYG_007-27b"/>
處山隂而大顯聞於時自餘若二賢髙躅者宜亦多矣<lb/>
葉君叔昻讀書鏡湖得施翁宅西之湖塘居之靣山臨<lb/>
水鳬鷗出沒漁樵往来逺城市而閲煙霞賀陸之清風<lb/>
雅韻隠約具存及其筮仕司征於西昌乃介余記之余<lb/>
惟知章開元盛時為禮部侍郎集賢學士天寳中乞歸<lb/>
田里為道士御制詩送之詔賜鏡湖剡川一曲自號四<lb/>
明狂客見李白即解金龜換酒放翁豪邁冠時任至秘<lb/>
書監志復神州北望慨然長歌鏡湖中嘗夢與蓮華博<lb/>
<pb n="KR4e0059_WYG_007-28a"/>
士㳺月給酒千壺二賢皆天人也邪不然何磊砢英特<lb/>
軒軒物表如是哉叔昻所讀之書所隐之地皆賀陸之<lb/>
遺也今兹發硎未展素藴行將受民社獵公卿立言立<lb/>
功以與二賢相輝赫然後返乎書隠千秋觀之荷花無<lb/>
恙也劔南集之藻詞可賡也不亦隠顯一致流譽無射<lb/>
乎是為記<lb/>
　　梅澗記<lb/>
大凡負異禀者脱畧乎其羣雖草木亦然夫草木而負<lb/>
<pb n="KR4e0059_WYG_007-28b"/>
異禀必浩然竒芬瑰然碩貌發於名賢之詠歌方青陽<lb/>
展和髙下𤨏尾無不散柯布條眩彩矜馥而牡丹獨殿<lb/>
而王之此異禀也及朱明司暑榴蹙葵傾蘭葩芷榦而<lb/>
蓮獨出淤泥濯清漣天然去雕飾比徳扵君子此異禀<lb/>
也秋則小山藂桂擅扵淮南冬則孤山寒梅傲於幽朔<lb/>
細不踰粟而根柢月窟誰能弟之皦然不滓而百卉盡<lb/>
廢誰能魁之凡此非負異禀而能然邪物且然矧扵人<lb/>
乎故以人而自况於物者有矣况於物不况於常物則<lb/>
<pb n="KR4e0059_WYG_007-29a"/>
亦取其異禀而相類者耳平川周景元夙負異禀其執<lb/>
友别字之曰梅澗况其丰姿雅度言貞而氣温也復介<lb/>
予為記勉其進修不于其名于其實也余聞昔洛陽賈<lb/>
侯為縣時雅與士人㳺暇即衣冠揖讓分題角賦而閲<lb/>
試焉矜其不度而指授焉景元以諸生在列侯每進而<lb/>
詩好即譽道之不置未至則改定以成之夫㓜而得於<lb/>
師友之薰陶若梅之有本澗之有源長而成於賢大夫<lb/>
之追琢殆梅之夭葩澗之文瀾矣其出羣也則宜或曰<lb/>
<pb n="KR4e0059_WYG_007-29b"/>
梅澗信美抑熈明之時衆芳之㑹桂列明庭蓮在靈沼<lb/>
牡丹榮上苑尤為脱畧草木之羣者而梅顧獨在澗得<lb/>
乎余曰然有異禀者有異施也景元其益勉於學乎<lb/>
　　安晚堂記<lb/>
興國貳令沈侯司平言於僕曰家有嚴君踰七望八夷<lb/>
曠以永日清狂如少年燕處之堂題曰安晚義本於老<lb/>
者安之其自命也僕悚聞焉而侯具道之僕曰乃今識<lb/>
尊公請為之記以冩侯數千里之思乎夫公前朝之耆<lb/>
<pb n="KR4e0059_WYG_007-30a"/>
夀俊也晚而全五福於湖山形勝之間超然月露烟雲<lb/>
之表安孰加焉夫晚者天之嚮晦者也人之所同有也<lb/>
而適所安者寡矣經營分表以求安者累其天者烏乎<lb/>
安日暮途逺倒行而逆施之者戕其天者也滋不安矣<lb/>
故不知安之為安而行乎吾素貧不加戚富不加欣者<lb/>
安晚之尤者也知其為安而苟止茍足一介不妄取予<lb/>
者其次也沾沾而求鼎鼎而獲一飯不啻多者又其次<lb/>
也若尊公者勑家事如向子平稱善人如馬少㳺東山<lb/>
<pb n="KR4e0059_WYG_007-30b"/>
絲竹如謝太傅出入左右車中長文膝前文若又如太<lb/>
丘之與朗陵所謂忘其安之為安非安晚之尤者乎又<lb/>
其雅好種菊菊有雅節能大耐淵明愛之公亦愛之斯<lb/>
亦安晚之髙致也客曰子論愽哉抑見公之跡未覩其<lb/>
心也盖公安於晚者以有令子能以志為飬也傳云子<lb/>
之能仕父教之忠今貳令逺違色飬第以意問為起居<lb/>
而公嘉其居官能貧常致伏臘之贏堅其氷蘖之操公<lb/>
之心為何如邪僕曰此安晚之餘事也然則足以見公<lb/>
<pb n="KR4e0059_WYG_007-31a"/>
翛翛物表夫豈㝷常世故可芥蔕其胸中哉<lb/>
　　竹坡齋記<lb/>
清江鄧飬吾齋前植竹一坡因以名齋其僑青原也謁<lb/>
僕為記僕聞之君子比徳扵玉玉者天下之至貴也唯<lb/>
竹亦然君子亦比徳焉故竹亦玉也若尚論其世植物<lb/>
之類莫尊於竹當黄帝時命伶倫取諸嶰谷以制律律<lb/>
成而度量權衡法度之器皆縁以起禹時制貢篠簜與<lb/>
瑶琨並命周之符節亦與玉並行而周人美衛武公凡<lb/>
<pb n="KR4e0059_WYG_007-31b"/>
三致詠於淇澳微武公之徳不足倫儗嗚呼竹之世與<lb/>
貴孰得而尚之後世或下以為揵瓠子之歌所以興也<lb/>
或䋲以為橋蜀道之險所由越也其遏衝制潰濟深利<lb/>
涉有類夫君子之大用而幽人野老託以吟咏而翫適<lb/>
七賢六逸託以陶冩其憂憤則皆竹之流風餘韻也奈<lb/>
之何聖賢之嗣不保其不落君子之道不保其常伸氣<lb/>
化人事或不相符人或一不幸而物從之矣然則清江<lb/>
之上有竹一坡託根於子之齋與子同閲甲子同傲霜<lb/>
<pb n="KR4e0059_WYG_007-32a"/>
氷視橘踰為枳荃化為茅相去萬萬不以用之大小介<lb/>
乎志而以不適於用全其天雖自嘅亦自慶也僕與子<lb/>
髪皆種種視皆茫茫僕有竹無坡託記於是齋亦以寓<lb/>
吾坡也凡我同志翫記猶翫竹焉伶倫武公如可作也<lb/>
亦必油油然憫扵吾與子矣嗟夫尚有如渭川千畆其<lb/>
人能與千户侯等者乎尚有一窠數尺寄諸童子寺而<lb/>
綱維日報平安者乎彼其視清江一坡為何如哉<lb/>
　　雪隠記<lb/>
<pb n="KR4e0059_WYG_007-32b"/>
士大夫出處不同轍情性不同嗜而其歸不殊致者傳<lb/>
曰是則同又曰皆是也夫同且是天下之美豈復有加<lb/>
於此哉宜春朱侯志徳氏出處情性皆不異扵人人至<lb/>
其髙自標致託興於雪以隠獨異人焉不知者類曰隠<lb/>
非志於濟物者雪非隂陽冲和㑹合之所存也於侯絶<lb/>
不相似其知者盖曰侯工冩梅竹梅待雪始英竹冒雪<lb/>
逾勁皆隠於雪而極韻度朱侯特寓焉耳僕曰嘻近之<lb/>
矣然猶膠乎其外夫隠有小大惟隠於市朝謂之大隠<lb/>
<pb n="KR4e0059_WYG_007-33a"/>
又與顯對君子有隠斯有顯謂之中道豈絶人逃世者<lb/>
所能専哉夫雪天地嚴凝之氣之積也雖非冲和所存<lb/>
而冲和之氣常由雪以固則其暢達化育也孰禦是故<lb/>
春秋書無氷謂冬温也閟藏之不宻而翕聚之蚤發也<lb/>
唯雪尤然故三白兆豐深尺書大厥係之重若是然則<lb/>
朱侯托於雪而隠殆比徳扵玉之類歟古今窮而小隠<lb/>
者姑勿論論其達而大隠位極人臣者鹽虎盖深玉龍<lb/>
擎重魏國公之相業也雪隠也平治險穢潤澤焦枯勢<lb/>
<pb n="KR4e0059_WYG_007-33b"/>
合則色地功成則回春荆國公之相業也雪隠也二公<lb/>
誠異於人者而孰識其同哉亦容有議而非之者而孰<lb/>
究其壹歸於是哉易曰君子以同而異先正曰不能大<lb/>
同者亂常咈理之人也不能獨異者隨俗習非之人也<lb/>
要在同而能異爾以是為雪隠記其庶矣乎<lb/>
　　髙一步軒記<lb/>
金魚之南株林之浦朝舉羅氏擇勝而居之余每造焉<lb/>
恒由客位延致堂之西偏厯階而陞曰此髙一步也因<lb/>
<pb n="KR4e0059_WYG_007-34a"/>
以為扁蘄余發其義余乆負諾責盖莫適其所歸也一<lb/>
日過之欣然為之記曰古之君子不欲多上人然亦不<lb/>
肯甘為人下而不辭故易道隆謙謙則尊者愈光卑者<lb/>
亦不可踰此唯操無欲上人之心者能之然君子以同<lb/>
而異則於暌見之獨立而不懼過涉滅頂而不可咎則<lb/>
於大過見之此其勵志又豈肯少居人下也哉朝舉故<lb/>
閭右名族自其大父父與余有通家莫逆之好予每見<lb/>
之如見其前人任侠而隆交急義而善謀處困躓不辱<lb/>
<pb n="KR4e0059_WYG_007-34b"/>
挫強禦不懾遇勝時知己縦酒諧謔岑牟摻撾袒跣梟<lb/>
盧以為樂可謂得賢達之髙致矣此髙一步也韜跡扵<lb/>
園田全身於草昧自至正末運大明新造昔之田連阡<lb/>
陌谷量牛馬者或無噍類矣權行州里力折公侯者㦯<lb/>
淪徒役矣而朝舉嘻然桑麻之間翛然軒冕之表仲長<lb/>
統之樂志榮啟期之達生盖庶㡬焉此髙一步也余方<lb/>
佚老時相從笑歌輸冩故樂記之昔夫子稱孟獻子曰<lb/>
獻子加扵人一等矣夫獻子豈欲上人者哉不欲上人<lb/>
<pb n="KR4e0059_WYG_007-35a"/>
而自然居人上者加一等之謂也此髙一步意也君子<lb/>
人也朝舉勉之<lb/>
　　秋林軒記<lb/>
武畧將軍守禦吉安千户所顧侯文質别字秋林且以<lb/>
名其軒余記之曰夫秋行為金其象為兵其在物也歛<lb/>
華就實壮羣材而堅百榖微而飛走水陸之品莫不豐<lb/>
碩猥大而尤於林木乎見之傳曰風落山嵗云秋矣我<lb/>
落其實而取其材是也夫林木嘉植也其施大用也起<lb/>
<pb n="KR4e0059_WYG_007-35b"/>
尋丈以干霄漢飽千霜百霆以竭萬牛千夫之力使非<lb/>
秋令之肅則春和之煦何以臻夫大成哉然則顧侯取<lb/>
以名其軒宜矣侯凡両膺誥命曰爾自常熟效順俾戍<lb/>
廬陵能效鎮禦之績再命曰爾戰勝攻取多著勤勞命<lb/>
爾官居列衛俾爾子孫世世承襲嗚呼秋林之中長材<lb/>
出焉其簡在上心也如此其器而任之也如此其欲所<lb/>
永保祿位也又如此夫豈場師之樲棘漆園之樗散所<lb/>
能彷彿其萬一哉抑又論之錯舉四時曰春秋約言四<lb/>
<pb n="KR4e0059_WYG_007-36a"/>
徳曰仁義非春無以為秋之歛非仁無以為義之制侯<lb/>
之守正不阿亷介不隨勇㫁不滯皆得夫秋行之正也<lb/>
而扵孝友㝡隆温良如玉敦詩書而悦禮樂重然諾而<lb/>
子困窮則秋林皆春意之蓊勃也人亦罕知之矣余故<lb/>
記之云<lb/>
　　飬拙齋記<lb/>
衡州茶陵令之𤣥孫楊伯友請曰宦譜荒矣惟前聞人<lb/>
敷遺之休不在書乎因外氏故基葺數椽容膝圖史以<lb/>
<pb n="KR4e0059_WYG_007-36b"/>
為佩服花木以暢性情名曰飬拙之齋先生幸辱為記<lb/>
文得朝夕朂勵焉余曰子将慕潘安仁閒居乎曰安仁<lb/>
不妄馬安巧宦特賣拙耳石友之同歸則巧之禍也抑<lb/>
将為柳子乎曰柳子乞巧誠忿嫉耳終黨王叔文不悟<lb/>
豈抱拙誰愓哉夫潘與柳才之雄文之宗也吾敢窺其<lb/>
藩乎吾惟春誦夏絃三冬文史足用以求鄙志庶㡬不<lb/>
辱而已余勉之曰飬拙莫如讀書書者天地聖賢之心<lb/>
古今人物之鑑也其中有大巧拙存焉天之於衆形匪<lb/>
<pb n="KR4e0059_WYG_007-37a"/>
物物刻而雕之也果巧乎孰尸之果拙乎孰加之聖賢<lb/>
亦然孔孟當春秋戰國轍環天下所如不合拙亦甚矣<lb/>
然而不枉道不從時未始拙也潘桞誠拙乎哉聖賢誠<lb/>
巧乎哉故世所云拙者皆希乎巧者也伯友以是自警<lb/>
則㡬乎道矣是為記<lb/>
　　存心堂記<lb/>
廣東布政使黄州徐侯驛駐快閣登覧之暇時時為士<lb/>
友用小篆作大書極飛動森嚴可敬扵是郭子善跽曰<lb/>
<pb n="KR4e0059_WYG_007-37b"/>
先人有存心堂以遺後不得紫薇香露揮灑以顔之堂<lb/>
雖構與未構同雖奐猶未奐也布政嘉而與書焉既顔<lb/>
之矣亟請於予曰不得先生記文無以發前人幽光侈<lb/>
布政榮寵堂雖顔復與未顔何異余亦嘉之則復之曰<lb/>
若知爾先人之存心乎其要在扵子孫之昌且蕃耳今<lb/>
子襲箕裘守桑梓楹軒之間嘉花異草清泉美石所以<lb/>
娱玩其耳目色飬扵慈顔者無所不偹可謂昌矣佳児<lb/>
立竹其吾伊者琅鏘梨栗者嬌癡襁褓者姢好可為蕃<lb/>
<pb n="KR4e0059_WYG_007-38a"/>
矣先人以存心遺後者逺而子善不替先人之存心方<lb/>
興而未艾是乃為善之福抑宰物者實相之哉堂雖舊<lb/>
而扁則新不辱夫大人君子之黼黻有如此者雖然扁<lb/>
既新矣而堂之故尤有足書者盖藥市存焉子善之先<lb/>
人元亨甞曰處卑而思利物居約而務廣施獨醫藥為<lb/>
近狄梁公之籠貴賤苛細靡不儲韓康伯之價權豪窮<lb/>
困靡有貳吾將㡬焉積之之乆求善藥者至自旁邑飲<lb/>
良劑者上至王公鼎鼎乎必郭氏焉歸於是存心扵一<lb/>
<pb n="KR4e0059_WYG_007-38b"/>
堂者不獨以遺其後嗣又推以利夫多人此其先徳之<lb/>
美而子善佩服之有加無損焉益知子善之存心即其<lb/>
先人之存心其嗣世之蕃且昌宜哉是以記扵堂中列<lb/>
扵布政篆書下方嗚呼又將八世莫與京乎<lb/>
　　東陽讀書處記<lb/>
邑庠生劉仲賢從余學易扁其藏修之所曰東陽讀書<lb/>
處而請記以自朂余嘉其志卓則記之曰邑城門東出<lb/>
者扁曰東陽門生讀書城門内故扁書室亦以東陽掲<lb/>
<pb n="KR4e0059_WYG_007-39a"/>
之夫東陽之義稽諸大易最著而扵生之年徳為最似<lb/>
於生之學問為最切也昔者伏羲先天卦位離居東大<lb/>
明之所由生也文王後天卦位震居東萬物之所由出<lb/>
也離居東乃扶桑之旭震居東乃青陽之春故說卦曰<lb/>
帝出乎震又曰震為大塗言品彚之衆林林緫緫下至<lb/>
飛潜動植勾萌甲拆莫不胥此塗出皆青陽之春實鼓<lb/>
動之然萬物既出於震得扶桑之旭以麗之則幽隠者<lb/>
無不燭鬰結者無不伸已發者暢茂欲舒者條達生意<lb/>
<pb n="KR4e0059_WYG_007-39b"/>
勃然莫之能禦矣吾故曰東陽之義扵易最著其不然<lb/>
乎而生英妙之年如東陽謙和之徳如東陽不獨以其<lb/>
居近之也雖然學在是矣東陽者天地温厚之氣所存<lb/>
也扵天徳為元於心徳為仁元者衆善之長仁者五常<lb/>
之君聖門之教惟在扵求仁而已茍能用力於仁由一<lb/>
事以至於事事由事事以該夫全體全夫心之徳即所<lb/>
以全夫天之徳也故顔子之為仁乾道也冉子之為仁<lb/>
坤道也乾道奮發而有為坤道静貞而有守生必從事<lb/>
<pb n="KR4e0059_WYG_007-40a"/>
扵斯尚加朂哉法兩作之離使知無不明法洊雷之震<lb/>
使行無不果擇善而固執之君子之事偹矣尚加朂哉<lb/>
以是記扵讀書處有以日自省焉其必曰古之學者為<lb/>
己<lb/>
　　雲松山房記<lb/>
給事中羅子實世本長沙人其父㳺仕吉安因占籍焉<lb/>
子實讀書青原山下取太白巢雲松之句扁其讀書之<lb/>
所曰雲松山房洪武十四年以才賢選入京二月授給<lb/>
<pb n="KR4e0059_WYG_007-40b"/>
事中小心謹畏以恭其職夙夜不怠以精其能實稱上<lb/>
㫖九月除蘇州常熟縣丞陛辭以年未登學未優大懼<lb/>
弗堪任以速官謗懇懇具陳上甚嘉之特放還鄉使得<lb/>
卒業子實既獲如志念長沙之宦譜仰廬陵之文獻而<lb/>
益追太白廬山攬結之勝若將終身焉夫五老峯之髙<lb/>
標金芙蓉之秀色千古猶一日太白往矣而其天㳺觀<lb/>
物者猶可想其振衣於千仞之岡也夢寐風采者猶疑<lb/>
見顔色扵屋梁之落月也超然天地之間可以不死豈<lb/>
<pb n="KR4e0059_WYG_007-41a"/>
不表表愈偉哉夫何所獨無雲松雲松何所不可巢然<lb/>
巢之非其人雲松如將凂焉巢之必如太白斯雲松有<lb/>
耀矣子實讀書於山房歛在天之雲歸諸叅天之松日<lb/>
蔵焉修焉以傲乎墳索之樊圃息焉㳺焉以尋夫簞瓢<lb/>
之樂事車服器玩不萌於所思狗馬聲伎不牽於所好<lb/>
澹泊以明志寕静以致逺可也如是則雲固上下而相<lb/>
從松亦茂悦而願交矣雲蔵乎松也松津潤光澤上䕃<lb/>
乎百尺之絲下資乎千嵗之苓君今日之涵飬以之松<lb/>
<pb n="KR4e0059_WYG_007-41b"/>
承乎雲也則雲蓄聚汪渟固将為霖為雨育萬物而漙<lb/>
羣䝉君異日之發施以之然則雲松之巢殆君子窮飬<lb/>
達施之地乎聖上特放還鄉者欲俾子實極其窮之所<lb/>
飬然飬之而充抑豈終窮而已哉尤将大其達之所施<lb/>
子實必慎朂之故余為之記以徵於来日<lb/>
　　壺隠記<lb/>
仙人有經濟有窮達皆其所自為㳺戱耳出而為天子<lb/>
外臣若張子房陳希夷軰道濟天下而不居其功夫是<lb/>
<pb n="KR4e0059_WYG_007-42a"/>
之謂達隠而為方術技士起人疲癃殘疾而徳不勝計<lb/>
夫是之謂窮窮達雖殊致其為經濟則一皆其所㳺戱<lb/>
也廬陵有隠君子蕭與恭氏慕仙人之窮者也寄興扵<lb/>
藥市别字曰壺隠夫壺公者天上之謫仙人也謫之扵<lb/>
天而隠於一壺謫之於天其来也髙明隠扵一壺其藏<lb/>
也㣲宻收歛其髙明獨天知之發舒其㣲宻則天始露<lb/>
而人或窺其一矣然惟費長房獨能識之世人見之者<lb/>
獨見其壺耳壺之所有天地萬物皆具焉其大無外其<lb/>
<pb n="KR4e0059_WYG_007-42b"/>
小無内放之則六合充周歛之則大千毛髮也攀而即<lb/>
之者長房也玩而樂之者與恭氏也與恭氏美鬚髯如<lb/>
銀雪秀眉宇如紫芝孝友隆乎人紀信義孚於朋友其<lb/>
蓄善藥不貳價不規利賢於宋清其與物慈惠急人之<lb/>
急甚於韓康伯故能與壺公長房神交於物表天㳺扵<lb/>
人間雖不必達而在上而經濟之體用具是矣余往来<lb/>
蕭氏之壺天日乆狂嬉醉賞分壺中風月實多故樂為<lb/>
之記云<lb/>
<pb n="KR4e0059_WYG_007-43a"/>
　　順信堂記<lb/>
臨川呉君元祐掾韶陽幕有年以才能書最仁恕著聲<lb/>
軍民和豫邉徼寕一充其所立為名公卿不難属余扁<lb/>
其所寓之堂余告之曰君名祐而字亦以之非取諸易<lb/>
乎請名之曰順信之堂昔者大有上九周公繇曰自天<lb/>
祐之吉無不利孔子申之曰天之所助者順也人之所<lb/>
助者信也履信思乎順又以尚賢也然則天人所不能<lb/>
違者順信而已君子自求多祐孰大扵此今夫百川者<lb/>
<pb n="KR4e0059_WYG_007-43b"/>
溪澗之積也其勢順趍其積之盛為江為河萬折而不<lb/>
逆萬支而不窮一波一勺紆徐淪漣不達不止此天下<lb/>
之大順也今夫四時者寒暑之變也變而有常雖一氣<lb/>
一候升降磅礴扵三十八萬七千里之外分至啓閉必<lb/>
循其軌生長收蔵不戾扵物長短盈縮消息往来亘古<lb/>
今如一日故曰信如四時此天下之大信也君子之學<lb/>
思夫順必底扵大順履夫信必成扵大信信之極順之<lb/>
至出處語黙烏有不吉不利者哉元祐善扵其職不阿<lb/>
<pb n="KR4e0059_WYG_007-44a"/>
不激必公必是持於身雅飭以良制夫事詳閑以達可<lb/>
以為順矣謹然諾而必踐樂朋㳺而必敦可以為信矣<lb/>
然而詎止爾哉國家蒐獵崖穴需求才賢矧如君者素<lb/>
席上之珍乎百川達海謂之朝宗四時成嵗允資調爕<lb/>
亦充是順信以施之耳自天之祐孰不其然吾固記斯<lb/>
堂以俟焉<lb/>
　　禮庭記<lb/>
讀翰林詹公同文為其徒劉禮銘其禮庭盖以君子之<lb/>
<pb n="KR4e0059_WYG_007-44b"/>
學勉之也禮蚤負才諝從事天官者垂四年操几杖以<lb/>
從公殆無虚日故有是銘其省親而况予也復求餘言<lb/>
乃廣其意為之記曰禮以謹節文子聞之熟矣翰林進<lb/>
其學於成余則期諸用之大載稽諸經小而教訓正俗<lb/>
分争辨訟非禮不備不决上而班朝治軍涖官行法非<lb/>
禮威嚴不行幽而禱祠祭祀供給鬼神非禮不誠不荘<lb/>
禮之用復有大扵此者乎子之職階而升焉責而任焉<lb/>
講之不貫習之不狎達之而易窒矣守之弗嚴出之弗<lb/>
<pb n="KR4e0059_WYG_007-45a"/>
端感之而難孚矣尚朂之哉且夫儒耻一物不通而禮<lb/>
三千三百䆒其大不忽其細通其變不戾其常亦曰節<lb/>
文則日謹其所未謹耳子歸而質諸翰林不其然乎<lb/>
　　蘭桂山房記<lb/>
蕭君孟章顔其隠居曰蘭桂山房取晉熈郡王結幽蘭<lb/>
抜芳桂語也晉熈梁武第二十子賢而文遺落紛華聲<lb/>
利其言曰知止知足澹然無慮北山之北棄絶人世南<lb/>
山之南超踰世網清<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>盖可想見蕭君名山房以蘭桂<lb/>
<pb n="KR4e0059_WYG_007-45b"/>
殆尚友千古者君服則儒隠則吏時可為即蕭規曺隨<lb/>
吾不溺時不可為即計然陶朱吾不汙洒掃室庭玲瓏<lb/>
軒窓童丱誦絃朋徒觴詠挹青原之朝爽冩螺子之夕<lb/>
清亦非必絶人間踰世網固已澹然忘慮知止與足矣<lb/>
夫蘭有國香服媚于人桂性馨烈卉木所忌滋之九畹<lb/>
楚之三閭所好修也樹之小山漢淮南所招隠也孟章<lb/>
慕晉熈不徒結之援之而又滋之樹之嗚呼賢矣哉余<lb/>
髮雖種種尚能相從山之南北乃為之記且長歌之歌<lb/>
<pb n="KR4e0059_WYG_007-46a"/>
曰有美一人兮盤之阿傲世態而睥睨兮其嘅也歌襲<lb/>
芬芳以永齡兮抱堅貞恒不磨山海祲而霧潦毒兮夫<lb/>
孰能浮湛以媕娿蘭申申兮桂娑娑天潢肆其清潤兮<lb/>
卿雲被其光華彼椒佞與荃茅兮孰為少多結佩纕而<lb/>
援觴酌兮其如子何嗚呼静與晦而俱寂兮動與陽而<lb/>
同波順時㡬樂夫天命兮其如子何<lb/>
　　雪篷記<lb/>
士君子托物自况以名其齋而交㳺尊其徳亦因以為<lb/>
<pb n="KR4e0059_WYG_007-46b"/>
别字其来尚矣托者興也凡有形色性情無逺近鉅細<lb/>
樸野華麗皆足以寄興得其神不必泥其實㑹諸心可<lb/>
以忘乎言至使不識其人者猶想像而慕藺焉斯不亦<lb/>
美乎今陕州知州事聞人侯彦芳佐太和時飾所寓東<lb/>
偏斗室堊以塗其壁而蘧以帟其上因扁曰雪篷盖蔵<lb/>
修之所托以寄興者侯與僕㑹金陵時與僕曰雪篷需<lb/>
子為記僕敬諾焉于時侯奉命赴汴京僕亦次第還鄉<lb/>
始得坐雪篷齋中乃記之曰篷盖舟所藉以庇覆其所<lb/>
<pb n="KR4e0059_WYG_007-47a"/>
載者賢才亦國家所藉以庇覆其赤子也篷之上惟雪<lb/>
焉至清至白可以瑞稼穡去螟蟊且篷戴雪又勝重也<lb/>
篷譬則侯之一身而雪其徳歟士君子以身許國不能<lb/>
表裏澂徹潤澤枯槁凛烈自持則不能以任大事果其<lb/>
徳充耶小之簿書期㑹大之禮樂軍旅外之刺史守宰<lb/>
内之元勲碩輔無不優有餘智顯有成績譬篷之扵舟<lb/>
穿溝港出陂汊蹙灘石鼓濤瀾然後平臨大江迅達黄<lb/>
河而人與物俱䝉其䕃不病厥載也不然夏暑雨驕陽<lb/>
<pb n="KR4e0059_WYG_007-47b"/>
冬祁寒烈風舟非篷頃刻不能居與行也或曰侯嘗駕<lb/>
雪篷轉輸於㐮陽今兹艤雪篷布政於河南篷亦勞止<lb/>
矣噫是求雪扵太隂之庭求篷於氷夷之都也名齋之<lb/>
意殆不其然書曰若濟大川用汝作舟楫𫝊説為商哲<lb/>
輔佐興令業豈嘗屢濟川而病其舟楫也耶<lb/>
　　學村記<lb/>
友人易君别字學村蘄記扵海桑子子嘉焉或曰是矯<lb/>
也君豈甞能村乎村貴真不學而能昔王建張籍同時<lb/>
<pb n="KR4e0059_WYG_007-48a"/>
同以樂府著聲評籍者曰其不及王建者村不盡也謂<lb/>
其不皆自然未極扵真耳村固易學哉予曰不然傳曰<lb/>
蛾子時術之志曰人皆作之作之不已乃造自然范蠡<lb/>
平呉變姓名鴟夷子皮始學賈嚴光避漢披羊裘大澤<lb/>
中始學漁梅福上書歸隠呉市門始學卒郭解晚而折<lb/>
節始學儉非不學而能也朝野之相形即野名村士農<lb/>
之相訾即農名村而堯時咨治扵在野周時烝髦士扵<lb/>
我農后世目咲為村者在唐虞成周不爾也不當學乎<lb/>
<pb n="KR4e0059_WYG_007-48b"/>
世益降澆益滋鄙先進曰野人髙後進曰君子文之敝<lb/>
也乆矣夫子從先進禮樂夫固野哉學之固可議乎易<lb/>
君學村學之誠是也彼不學而能者野人不辨菽麥寒<lb/>
暑者之為耳野人之所為村非君子之村也如吾所云<lb/>
唐虞成周時君子者之村也雖然又有下流之村焉凡<lb/>
流俗人所尊崇慕倣者皆是也而易君無也君去榮就<lb/>
晦學村宜無不侶吾懼其淪野人之村欲納諸君子故<lb/>
樂告以斯言君曰吾既甘守環堵浮湛閭里臺笠緇撮<lb/>
<pb n="KR4e0059_WYG_007-49a"/>
賢於切雲之峩峩縞衣綦巾侈扵象服之委委調笑乎<lb/>
蜡賔之儀崛彊乎樵夫之拜田子方貧賤之驕固多陶<lb/>
徵君桑麻之趣不少也若是何如予曰其然乎㡬㡬於<lb/>
達乎村乎孰過是乎書以掲諸座右<lb/>
　　凝霞樓記<lb/>
鷺渚之西螺山之隂有樓巋然扁曰凝霞者郭君思誠<lb/>
所築也曷為築之將以極髙明覧髙山樂賔友也曷為<lb/>
以霞命之神觀澄朗心宇明達晉人盖云軒軒如朝霞<lb/>
<pb n="KR4e0059_WYG_007-49b"/>
舉也落成之日徵予記焉遂記之曰夫室居之華因人<lb/>
而華人品能超由天賦故超君金相温潔玉立姢妍自<lb/>
為成童從其先大夫萬户侯出入弓刀裘馬間意氣横<lb/>
逸及周旋達官名卿雍容禮法雖王謝家児猶病其或<lb/>
踈弱冠應門世變轇轕善應能定履險若夷致大夫遂<lb/>
懸車之志髙門絶鳥䑕之驚可謂令器者矣斯樓光華<lb/>
詎非以其人哉集斯樓也翫斯霞也寒暑候易而錦綺<lb/>
恒張圖畫不施而生色無晦雨晴殊致而翬飛不移春<lb/>
<pb n="KR4e0059_WYG_007-50a"/>
華披而騰映夏隂結而透明絢煥汎金莖之清飛陽麗<lb/>
𤣥冥之黯赤城之標九屛之疊羅立宇外文爛之縠晴<lb/>
沙之金閃爍眉睫皆與斯樓相暎發焉君伯仲間如圭<lb/>
如璋如塤如箎勝時嘉集憑髙眺逺樂化國之無虞念<lb/>
先人之敷遺納江山於俎豆冩風月扵弦匏其福未有<lb/>
艾也古人喻人品况其髙為孤雲野鶴况其英為瑶林<lb/>
瓊樹况其重為金鐘大鏞况其朗為光風霽月然則况<lb/>
以霞其翩翩濁世之佳公子乎思誠有之似之吾固樂<lb/>
<pb n="KR4e0059_WYG_007-50b"/>
而記之<lb/>
　　南康縣復秀公㙜記<lb/>
秀公臺者南康貳令吴公徳基父所復也曷為而復之<lb/>
從民志也古者大都小邑胥由卜定然山川形勢風氣<lb/>
之聚若舟瑶以陟巘降原升墟而望楚與京類可徵已<lb/>
南康其壮哉縣乎覽厥治所中髙四隤若𤣥武狀堂後<lb/>
西偏隆然特起成墩又若其曵尾然因墩以為䑓而臺<lb/>
自宋丞相秀公以陳旭升之景祐間以校書郎出宰民<lb/>
<pb n="KR4e0059_WYG_007-51a"/>
徳之不忘遂取其謚名焉臺非徒勝槩是都抑形勢攸<lb/>
繫哉洪武二年著令中外諸府寺並環築公舍長貳史<lb/>
胥族處繚以髙墉固以緫門縦廣崇庳㒺或超度縣尅<lb/>
日攻位適䑓直少府聽事遂夷之臺前豫樟十數圍寺<lb/>
門古桕一株無烈風迅雷同日應聲自拔衆駭愕然業<lb/>
已建不可渝已三年秋縣老若士并力一辭懇告貳令<lb/>
自臺之夷狺獷胥慶縣既卑矣㒺可畏忌訐誣蝟興赤<lb/>
子焉所芘寧縣官獨憂耶且縣有故易此必戾木有知<lb/>
<pb n="KR4e0059_WYG_007-51b"/>
而既告之矣明公幸復之哉若曰豈其然乎吾達子之<lb/>
志亦大有理乃遷少府聽浚池之塞隆臺之平民歡趍<lb/>
功不日而復崇加其舊又出俸錢買亭卓而覆之用慰<lb/>
悦民情抑以時觀㳺節勞佚禮賔客焉僕適道廣省校<lb/>
文還君引坐臺上觴酌無次指南山曰滃然翠浮爽然<lb/>
氣蒸非南中所可儗又指北山曰此九日嶺亦因丞相<lb/>
名而命之前宜𤣥武首起新亭扁曰夀龜池左右嘉木<lb/>
扶踈清風徐飄翛翛冷毛髪四序迭乎前萬景赴其下<lb/>
<pb n="KR4e0059_WYG_007-52a"/>
䑓奄而有之不尚可記乎僕曰然此一役也有規有頌<lb/>
古不容輕廢規也復古之舊嘉與民同休頌也匪鑱金<lb/>
石莫惠乆逺吾見公盛徳美政與秀公遺愛欽于世世<lb/>
矣<lb/>
　　虚白記<lb/>
海桑子歸自羅浮抵上清宫息焉二子者方論道其一<lb/>
崇虚其一尚白咲于列者曰聖人崇誠而子崇虛君子<lb/>
尚𤣥而子尚白得無戾乎夫虚而不白巖洞是也白而<lb/>
<pb n="KR4e0059_WYG_007-52b"/>
不虚玉石是也子各一焉而可乎二子爽然自失請業<lb/>
起拜咲者曰此非吾所能子往質諸江先生二子往焉<lb/>
先生曰吾不知也吾聞諸漆園傲吏傲吏聞諸七聖七<lb/>
聖聞諸天向子所聞無一可也今夫日月者司視之官<lb/>
不煜扵晝則天者盲不煜於夜則地者㝠嘗試有一物<lb/>
梗其中一塵滓其外哉今夫水洞鑒毛髪泓泓渟渟不<lb/>
測不極實之泥沙土石壅其行㳺其泠豈其天邪今夫<lb/>
鑑之空也的的兮空青之剖而金莖之凍也熒熒兮珠<lb/>
<pb n="KR4e0059_WYG_007-53a"/>
斗之芒而頗黎之浸也剗隆平䨟磨垢刮翳而虚之體<lb/>
始全虚體全而静照出焉日月水鏡其形其質虛室也<lb/>
日月水鏡各一其照生白也其扵人也亦然肖天地之<lb/>
員方具日月之精華萬物萬象吾百骸也江河百川吾<lb/>
九竅也所以成吾體者皆實也所以主乎吾體者皆虛<lb/>
也虛所宜虚而勿實所不當實其光明也孰禦是故耳<lb/>
虚則生白而聽聰目虚則生白而視明彼實其所當虚<lb/>
者榛蕪髙扵靈臺糞壌瘞其丹府靣墻而已耳屋漏而<lb/>
<pb n="KR4e0059_WYG_007-53b"/>
已耳楊子云自以為𤣥可也烏乎白哉二子躍然起洒<lb/>
然悟願卒為弟子因祈海桑子叙之以為先生夀先生<lb/>
字中吉積書盈車律己以法學超詣徳粹謙海桑子廬<lb/>
陵陳謨也<lb/>
　　悔閒軒記<lb/>
里士蕭執求得國子先生景濓宋公篆書悔閒軒三大<lb/>
字以遺蕭日宣氏日宣掲之觀者嘆賞有李陽氷之風<lb/>
咸詠歌焉属予為之叙嗚呼日宣能守先人闔閭於城<lb/>
<pb n="KR4e0059_WYG_007-54a"/>
郭兵燹之中良不易得而得此篆書張皇於軒楹俯仰<lb/>
間尤不易得也他人華構髙堂寧有是耶吾聞諸老子<lb/>
云知足不辱知止不殆方代更時戎馬被郊豺狼在邑<lb/>
國家用重典䋲之日宣故名法家嘗事邑之賢大夫長<lb/>
義兵皆以才聞年埀知命獨能知四十九年之非自悔<lb/>
自閒儕軰皆咲其怯因鄙之目為村則咲曰吾不村也<lb/>
遂以不村自命而以悔閒名軒殆所謂知止知足者與<lb/>
學名法知名法之隠禍優㳺自樂且十餘年殆所謂不<lb/>
<pb n="KR4e0059_WYG_007-54b"/>
辱不殆者歟人患溺而不悔斯有苦無閒鳥不悔扵髙<lb/>
飛而悔於網羅魚不悔扵深入而悔扵釣餌名者誘人<lb/>
之網羅也利者忘身之釣餌也易曰無咎者善補過也<lb/>
又曰震無咎者存乎悔悔之於人大矣能悔則能動其<lb/>
補過之心斯為無咎之民又豈特閒而已哉然則翫斯<lb/>
篆也讀斯文也凢升君堂者有不悠然動扵中乎<lb/>
　　南軒記<lb/>
夫君子所以敷遺其後人者無所不至也而居室為重<lb/>
<pb n="KR4e0059_WYG_007-55a"/>
後人之所以保守者亦無所不至也而不失其基構為<lb/>
難能不失其基構則能廣先業矣崇禮曽氏自乃祖乃<lb/>
父世有積慶號稱名家所居據白下之東清平山之右<lb/>
得地之勝矣而當前朝盛時豐亨豫大民安物阜有樓<lb/>
觀之髙明園池之映帶衣冠時集俎豆常陳其樂盖無<lb/>
涯也運往代更華屋丘墟蛙啼他沼燕失舊栖所餘者<lb/>
芳草而已耳青天而已耳崇禮適丁是時辛勤拮据次<lb/>
第規復雖未還舊觀而已復南軒扵是以南軒請記焉<lb/>
<pb n="KR4e0059_WYG_007-55b"/>
南軒者其先君子所扁也崇禮因其地不易其位新其<lb/>
搆不改其度掲其扁如見其親而又蒔花木以偹㳺衍<lb/>
之觀畜圗畫以供舒巻之娱具弦匏以悦嬉賞之情廣<lb/>
舍舘以資往来之適無不宛然舊觀藹然新致者扵以<lb/>
見前人之所敷遺者忠厚之澤愈逺而不冺後人之所<lb/>
保者勤儉之積日益而月増豈偶然之故哉扵是廣東<lb/>
布政使黄州徐公道經快閣登覧吟咏之暇復揮洒篆<lb/>
書有騰蛟起鳯之勢而崇禮所親為公請書南軒二大<lb/>
<pb n="KR4e0059_WYG_007-56a"/>
字公欣然援筆為書崇禮装潢掲之而余則記扵下方<lb/>
嗟乎崇禮仰而瞻夫布政之特書俯而思夫先人之遺<lb/>
教其扵立身行已出入起居有不油油然自得兢兢然<lb/>
深省者乎<lb/>
　　鳯首記<lb/>
余觀曽子元記鳯首何其異邪云河南王文獻得之慶<lb/>
逺安撫司掾劉明善所始至正癸巳峒氓以獻於莫安<lb/>
撫莫怒氓不生致鳯而徒貢首擲於地犬啣以往劉奪<lb/>
<pb n="KR4e0059_WYG_007-56b"/>
扵犬口以歸又蹤跡峒氓問故氓曰天河縣大王村山<lb/>
中樵童見百禽喧啾如織以石擊之隨斃得禽甚冨扵<lb/>
是一村盡往每擊每獲終不散隨有禽補立獲處衆恠<lb/>
其異取毒矢盡驅衆禽則見中有二禽髙可丈餘五色<lb/>
奪目射之斃其一其一冲舉而去衆禽盖隨之其立處<lb/>
鳥羽覆地廣一丈厚可二尺如茵藉狀烹其肉食之甚<lb/>
香意山多竹殆是鳯邪故珍其首以獻然劉雖得實終<lb/>
不敢真以為鳳後以示南安監郡呼哩木呼哩木駭曰此鳳<lb/>
<pb n="KR4e0059_WYG_007-57a"/>
首也往仕于朝外國来獻大類是見蔵秘府但差小爾<lb/>
王既從劉得之常函以自隨子元見時頂與咮尚㣲紅<lb/>
頂后數羽文彩尚燦爛可觀殆誠鳯矣余因記数年前<lb/>
有五色大鳥從以禽數百集太和州西豫章上東西無<lb/>
常衆族觀聚駭無敢彈射一二日徑去不知所之嘗疑<lb/>
豈鳯當亂世而出邪今得所記足證為鳯不誣然其出<lb/>
必待聖人在乎位且不免弓繳之傷又何取其為鳯也<lb/>
將世大亂賢者厄運而鳯亦爾歟嗚呼西狩獲麟而夫<lb/>
<pb n="KR4e0059_WYG_007-57b"/>
子反袂拭面稱吾道窮有以也夫<lb/>
　　菊潭記<lb/>
按風俗通南陽酈縣甘谷中潭水甚甘潭上山多大菊<lb/>
故潭以菊名而谷中居民飲菊水者多夀上夀百三十<lb/>
中夀一百下者七十八十焉夫菊金行之英啓秀於揺<lb/>
落之後故騷人飡之而薦以木蘭墜露所使雪澡滓穢<lb/>
通逹神明歛華腴於百體道貞元於本初也甘谷之民<lb/>
僻在寥閴嗜欲既淺天機自深其致康強宜也金精王<lb/>
<pb n="KR4e0059_WYG_007-58a"/>
侯以菊潭自况其友趙仲敬求為記之既辭弗獲則告<lb/>
之曰金精之山仙聖所都其靈卉異葩皆足以為長生<lb/>
之資十倍於甘谷然而王侯不改其初服者誠以菊抱<lb/>
幽人之標堅晚彫之操非瑶林瓊柯蘭芽芝葉所可倫<lb/>
儗也王侯飲潭水不徒夀其身將以夀其民不徒夀其<lb/>
民将以夀其國盖夀其身而外天下國家者絶人逃世<lb/>
者之所長而非君子之所務也且人情莫不欲安欲富<lb/>
欲佚欲夀為之父母者不能節其力而貧之不能扶其<lb/>
<pb n="KR4e0059_WYG_007-58b"/>
困而危之不能時其使而勞之則必夭傷其天年矣烏<lb/>
乎夀乎民者國之大命也民心既揺國本難固烏乎夀<lb/>
乎今王侯以菊夀金精之民何如哉其飲徳者詎一二<lb/>
而止傳曰不有君子其能國乎詩曰樂只君子遐不黄<lb/>
耉侯尚勉乎哉又何羡扵南陽之人邪<lb/>
　　澄懐堂記<lb/>
記曰張而不弛文武不能也弛而不張文武不為也一<lb/>
張一弛文武之道也夫君子之學有藏修必有息㳺故<lb/>
<pb n="KR4e0059_WYG_007-59a"/>
有張無弛雖文武不能者言不可無也然一扵弛而不<lb/>
張則或蕩而無守茫洋忘歸故文武不為者言不可有<lb/>
也是以洙泗之教必自志道㩀徳依仁大本既立然後<lb/>
能㳺扵藝焉能㳺於藝斯一張一弛文武之道偹矣太<lb/>
守常公方壺名其燕處之堂曰澄懐之堂而堂之所有<lb/>
則師㐮之琴軒轅氏之律吕三代秦漢盤匜彛鼎金石<lb/>
遺文晉唐以来法書名畫耳山海之珍蔑如也公之所<lb/>
以澄其懐者乃其所以㳺於藝歟士大夫鍾竒藴智秀<lb/>
<pb n="KR4e0059_WYG_007-59b"/>
出等夷天豈徒然生之哉窮之飬飬之充豈無所施哉<lb/>
有一日民社之責一日致其憂有世道無涯之感無涯<lb/>
以為戚其懐抱宜何如邪公雖在田野一飯不忘君猶<lb/>
在朝也賀蘭之山瀛海之州焄蒿悽愴之心常著存也<lb/>
烏得不時一澄其懐乎嘗試升公堂鄴侯牙籖夜光明<lb/>
月錯落其間唐閻立本宋李營丘諸賢圗冩粉墨蕭瑟<lb/>
氣韻飛動一舒巻卧㳺千里一咫何如其快邪晉王右<lb/>
軍破𦍑帖真蹟米南宫所題誌寳惜者周唐人冷金硬<lb/>
<pb n="KR4e0059_WYG_007-60a"/>
黄時一臨摹又何適邪或乃酒家南董来商古今較治<lb/>
亂如戰如訟命桑紵翁與之解圍猶然罷去而南海之<lb/>
香尉巴卬之橘叟輞川之摩詰浣花之少陵亦時時追<lb/>
隨几杖若公者真無懐葛天氏之民歟是豈有豪傑芥<lb/>
蔕以滓穢其太清哉昔人美衛武公有曰寛兮綽兮善<lb/>
戱謔兮寛綽無歛束之意戱謔非莊厲之時而道存焉<lb/>
武公盖善扵澄懐者宜其年八九十而徳彌邵也夫武<lb/>
公之學即文武之道而常侯所勉焉者也余故始終叙<lb/>
<pb n="KR4e0059_WYG_007-60b"/>
次以為記且以自勵云<lb/>
　　後隠記<lb/>
唐之季錢鏐有羅隠字昭諫者累舉不第事呉越王鏐<lb/>
為給事有詩名讀其曲江春感知其骯髒一世不可覊<lb/>
紲然卒以是窮韶陽羅徳存仲素先生嫡系先生三世<lb/>
曰海者為韶校官郡志學碑具可考徳存距海六世家<lb/>
學本仲素風致慕昭諫别字後隠言後於隠也數介予<lb/>
記且曰曲江義學生徒嘗數十吾不擇薄厚教之如一<lb/>
<pb n="KR4e0059_WYG_007-61a"/>
有弗克行十脡脩而成而去者多亂来廢義學即㕓區<lb/>
為家塾教亦如之兹所以為後隠先生不與記将無知<lb/>
者僕曰子先賢之世也冝以道徳尊嚴貴冨賤貧勿論<lb/>
昔仲素問道扵河南以授延平再傳扵建安端緒明白<lb/>
子嘗言仲素有遺書散失不存最可恨然其存者茍能<lb/>
真履實踐以淑韶人將商者去商吏者去吏頑鄙者革<lb/>
善良者薫而况韶有張余侯麥文武忠孝遺烈固凛然<lb/>
哉子毋以昭諫之不遇坎坷嘗戚戚扵世道昭諫隠而<lb/>
<pb n="KR4e0059_WYG_007-61b"/>
名垂子後隠而教行其鄉不尚賢乎哉厥今昭運褰開<lb/>
義學興有日為國育才子亦逺有耀焉<lb/>
　　實林記<lb/>
造化之運不消則無息不屈則無伸伸者息之積屈者<lb/>
消之萌日屈扵夜而伸於晝月消於望而息於朔四時<lb/>
以冬為夜萬物以春為晨不消亦無息缾水是也不屈<lb/>
亦無伸崖石是也君子之道詎爾耳哉曲江令謝彦剛<lb/>
别字實林盖陶元翁盧起先趙子威諸公命之相期逺<lb/>
<pb n="KR4e0059_WYG_007-62a"/>
且大者取諸姓以立義以為不謝則不實包括宏深願<lb/>
望篤厚今夫百卉千葩各天其天各一其元亨利貞榮<lb/>
扵朝必歛扵夕歛於夏必榮於春萬寳告成於秋而復<lb/>
有花焉者盖以秋為春也萬木歸根於冬而又有花焉<lb/>
者盖以冬為春也一榮一歛一謝一實榮者其伸歛者<lb/>
其屈謝者其消實者其息也故元生而亨長利向於實<lb/>
而貞乃實之成實成斯可復為種而生生無窮焉陶元<lb/>
翁觀物於物外趙子威輩識盈虚於萬變是時彦剛英<lb/>
<pb n="KR4e0059_WYG_007-62b"/>
鋭之年卓犖之器金玉之相杞梓之章故期之以實者<lb/>
將欲歛其華也彦剛以才選試用皆大藩大府或氷霜<lb/>
栗烈或煙雲清潤或日星炳輝其榮其歛其謝其實凡<lb/>
㡬矣金百煉而成剛水萬折而必達最后由兩府出尹<lb/>
新建再調曲江得百里之地而弛張翕闢之惠化流豈<lb/>
弟令聞暢逺邇公庭之暇考古今發嘯咏有益扵身心<lb/>
甚大謝扵彼而實於此一何盛歟雖然百卉千葩莫不<lb/>
有實獨梅實為鼎鼐之用以其調和羔比諸爕理隂陽<lb/>
<pb n="KR4e0059_WYG_007-63a"/>
也嗚呼君之實詎止形於曲江邪盖跂予望之予是以<lb/>
記之君姑孰人郡之山曰青山山有謝公池齊𤣥暉隠<lb/>
處也盖君始祖云<lb/>
　　蔗境記<lb/>
瀛海之間齊州之内有佳境焉其地曠而平無堆阜崖<lb/>
岸沮洳之險其民樸而茂無詭怪城郭刻薄之為其四<lb/>
時之氣淑以清無震凌凄惨炎歊之毒其俗禮譲而無<lb/>
争其耕桑畜牧蕃植猥大而無蟊賊瘯蠡其花卉常春<lb/>
<pb n="KR4e0059_WYG_007-63b"/>
其烟雲風月常妍媚其魚鳥忘形常近人不驚也古今<lb/>
名人韻士無論隠顯貴富賤貧茍有志者皆能入乎其<lb/>
境伊吕以耕釣入焉夷齊以采薇入焉寗戚叩角而来<lb/>
㳺顔子簞瓢而徑造曹參清净以常居汲黯卧治而獨<lb/>
往若此甚衆董生以下帷劉伶以酒徳建安七子以詩<lb/>
竹林五君以逸而顧愷之以飡蔗入焉晉史稱愷之癡<lb/>
絶為桓温叅軍多才逸氣每食甘蔗恒自尾至本人或<lb/>
怪之云漸入佳境盖由澹而入也諸葛武侯曰非澹泊<lb/>
<pb n="KR4e0059_WYG_007-64a"/>
無以明志愷之殆得之夫蔗本天下之至甘愷之目為<lb/>
佳境信矣然興也寓也豈誠㫖於物耶誠癡耶推其志<lb/>
殆吾前所云云者良是其心固泊然與神明居蔗尾云<lb/>
乎哉同愷之著姓千載之下為吾太和賢太守光逺自<lb/>
號蔗境翁僕不及拜風采然令徳令望得諸曲江令謝<lb/>
彦剛為多實豈弟父母及韶太守堅白徐公上官僕拜<lb/>
焉語僕曰顧太守在疚甚為太和民物致其憾僕第太<lb/>
息下州寡徳如此哉既而朝廷強以墨縗起視事於是<lb/>
<pb n="KR4e0059_WYG_007-64b"/>
徐太守及叅軍王簡夫而次相與歌詠蔗境以為好咸<lb/>
羡公之才之志所立卓卓如是即一動静一服食一出<lb/>
處皆佳境所在夫志於愷之是亦愷之而已矣予遂為<lb/>
之記嗟乎公尚能一味之甘分之否乎<lb/>
　　桞溪漁隠記<lb/>
白下之西桞溪之上有隠君子曰楊子良氏託扵漁以<lb/>
自隠焉扵是毗陵池海𤣥為圗之同里海桑道人為記<lb/>
之曰古今之漁皆寓也昔太公漁扵周一漁而得玉璜<lb/>
<pb n="KR4e0059_WYG_007-65a"/>
子陵漁於漢一漁而得客星玉璜以佐文王造宗周客<lb/>
星以相光武表一代名節其為漁隠也大矣然其初皆<lb/>
寓於隠也寓於隠而不滯於隠斯達士之髙致而庸衆<lb/>
人所望洋而歎恍然以驚者也今子良氏之漁將取玉<lb/>
璜乎鼎彛旗常之勳非大賢名世者孰能為將取客星<lb/>
乎絶人逃世之事又君子中道者不屑為子良氏之漁<lb/>
直漁於江湖之崖渤海之島耳直漁於風月山川以相<lb/>
賔主蛟龍罔象以相娱戱耳賀知章之酒船日相往還<lb/>
<pb n="KR4e0059_WYG_007-65b"/>
陸龜䝉之筆床釣具無不自隨張志和之青篛緑蓑桓<lb/>
圭衮裳不與易也此真隠也雖有玉璜數十事曽不足<lb/>
以勞眉睫而申申焉屈伸脚於篷底客星亦終古安敢<lb/>
動耶是故五嶺之南一漁両淮之間亦一漁也北平盧<lb/>
溝之上又一漁也将無所不漁何漁非樂題曰桞溪漁<lb/>
隠夫孰謂不然<lb/>
　<lb/>
　海桑集巻七<lb/>
</p>
<p>
</p>
  </div>
<div>
                <head>海桑集巻八</head>
    <p>
<pb n="KR4e0059_WYG_008-1a"/>
欽定四庫全書<lb/>
　海桑集巻八　　　　　　　明　陳謨　撰<lb/>
　墓誌銘<lb/>
　　劉深林先生墓誌銘<lb/>
先生諱楚蘭字芳叟學者稱深林先生系出漢楚孝王<lb/>
囂十四世祖後周淮南制置大使始自金陵徙吉之泰<lb/>
和髙祖濟贈承事郎曾祖天定宋理宗朝以尚書擢第<lb/>
累仕至朝散郎寶慶知府祖崇甫宋文林郎岳陽軍節<lb/>
<pb n="KR4e0059_WYG_008-1b"/>
度推官考䋲武宋亡元興隠居講學非程朱不宗學者<lb/>
稱琴軒先生繇仲子如川官承直郎永濟倉監支納推<lb/>
恩贈承直郎吉安路總管府判官妣蕭氏贈恭人先生<lb/>
其長嫡也聰頴沉毅善智謙冲博渉經術惇隆孝友事<lb/>
府君愉色婉容洞洞屬屬然未弱冠服恭人䘮哀浮于<lb/>
禮睦姻仁族不以嵗歉愆虧府君繼室王氏羅氏事之<lb/>
如一王息女六及笄且歸悉為營資裝常割其室奩中<lb/>
助之至元初天下舉茂材慨曰吾宦譜由漢迄今四十<lb/>
<pb n="KR4e0059_WYG_008-2a"/>
五世吾不可以布衣老因偕群季入燕用薦授建昌文<lb/>
學考滿勑陞吉水儒學教諭無何以群季隨朝府君年<lb/>
老辭禄歸養益肆力於學尤深於易壘土為園室覆以<lb/>
茅名翫易齊别築樓亭奉親樓曰風月無邊之樓取曠<lb/>
逺無滯本元公意也亭曰四時佳興之亭環植嘉木花<lb/>
草鑿池引泉取純公語也府君逾八袠日與鄉之耆夀<lb/>
俊為九老㑹每佐食視具必整府君歡適焉弟監支納<lb/>
由過用愆虧貲産償不給知吉水馬侯承檄督徴窘迫<lb/>
<pb n="KR4e0059_WYG_008-2b"/>
甚至先生為侯規畫且捐已貲助之償㒒始壯時當泰<lb/>
定甲子府君之䘮觀焉凡沐浴飲唅之儀絞衾歛殯之<lb/>
制衰麻䟽數之等内外哭踊之位若塟及祭不豐不約<lb/>
大致準朱子家禮皆先生講行之鄉人考禮者得有所<lb/>
觀倣焉其後攝鄉校施馬帳凡親承議論者悉有所𢎞<lb/>
益先生沒四十年孤城始以狀求誌銘以㒒知德深也<lb/>
㒒行且七十表先進以儀來今不敢以鄙拙辭先生生<lb/>
宋咸淳二年丙寅終元至順元年辛未享年六十有六<lb/>
<pb n="KR4e0059_WYG_008-3a"/>
娶通判袁氏曾孫女生女一側室胡氏生子一孤城也<lb/>
孫男二先生沒時城方四嵗䘮塟皆弟季通董之易代<lb/>
之際遭過軍發闕將以某年某月某日改厝於某之原<lb/>
銘曰<lb/>
　知進退存亡之㡬者易也謹冠昏䘮祭之節者禮也<lb/>
　易以幹之禮以維之幹强以茂其支維張以達其施<lb/>
　懿哉先生壯德之機時則雍熈我思遯肥孝友是師<lb/>
　幽光逺而<lb/>
<pb n="KR4e0059_WYG_008-3b"/>
　　鍾廷方墓誌銘<lb/>
洪武二年己酉某月贑平川鍾君廷方卒享年六十有<lb/>
七某年某月還塟於麻田九年丙辰春余荅邑大夫之<lb/>
聘舘我于泮林其孤應雷職訓導始以父行乞銘嗚呼<lb/>
可感也夫先是乙巳余避兵刼旅平川一年嘗聞廷方<lb/>
先君子儒而俠藏書萬巻時從借讀之領客升堂恣所<lb/>
觀閱有手澤尚存者有新若未觸者且曰父死時戒云<lb/>
吾無以遺汝汝能保藏書不墜箕裘吾瞑目泉下矣廷<lb/>
<pb n="KR4e0059_WYG_008-4a"/>
方守家訓讀父書沾沾惟謹嘗奉太醫院檄試邑醫諭<lb/>
又嘗攝邑文學其後常守職前廊頗僻於書遇家藏未<lb/>
備者購之不吝或偶乏貲寢食不安其母至脱簮珥助<lb/>
之乃已琴譜丹經奕數星術亦旁通而篤嗜之先世遺<lb/>
文手輯成帙名一家機軸名公詩詠采而録之名治世<lb/>
雅音廬陵諸先達顧學皆親炙慕用不倦學者稱束巖<lb/>
先生尤篤於墳墓九世祖進士以宋慶元甲午塟一百<lb/>
四十三年風㧞其宰木墓遂毁廷方易棺衾重窆之大<lb/>
<pb n="KR4e0059_WYG_008-4b"/>
寧路儒學正揭軌表其墓母謝氏有元後至元丙子<lb/>
塟五止砦貴溪縣丞楊升雲為墓誌文二十二年丁<lb/>
酉地墳泉發神弗妥安乃改卜儒林郎之栗里進士<lb/>
劉楚復表其墓又十二年戊申廷方復思吉卜買得<lb/>
廢壙於屋山下長坑之原改塟焉或嗾坑近不逞者<lb/>
誣以發闕縣斥其誣而府信之勒縣窮治廷方父子<lb/>
兄弟不勝其楚皆自誣伏繫獄廷方憤憤成疾㑹提<lb/>
刑項公霦行部至邑亷得其實坐訴者誑官妄認他<lb/>
<pb n="KR4e0059_WYG_008-5a"/>
廢壙徙之逺鄉而廷方先死矣嗚呼古之不易墓然<lb/>
或嚙或崩則遷之治之禮亦宜之廷方孝母塟再易<lb/>
而以孝嬰禍死識者盖痛惜焉曾祖紹安文林郎知<lb/>
汀州上杭縣祖斗元贑儒學正父端孫字炳文娶李<lb/>
氏先卒子男四應龍應麟應雷應奎女一孫男五女<lb/>
五有雜文詩藁藏于家銘曰<lb/>
　生能讀父書父曰汝不吾辱死從母於地下母曰<lb/>
　吾不能汝福被誣得直善報速年㡬七十夀匪促<lb/>
<pb n="KR4e0059_WYG_008-5b"/>
　子孫蟄蟄似以續嗚呼孝哉銘可讀<lb/>
　　王祖母謝孺人墓誌銘<lb/>
王氏承重孫華生偕弟巧生麻衣雪涕請曰祖母將塟<lb/>
未有誌銘則不成乎塟敢以通家楊緝狀乞銘先生不<lb/>
賜鄙夷用光于幽余閲狀按孺人姓謝氏贑興國縣北<lb/>
故家世與王氏姻婭生前元大德五年辛丑二月年十<lb/>
八歸王敬翁是為廷震居士冡婦廷震早䘮事姑劉氏<lb/>
孝謹姑年衰齒落病久成痼一膳一藥皆手自調餌承<lb/>
<pb n="KR4e0059_WYG_008-6a"/>
顔順志朝夕扶䕶凡十有二年姑亡未亡時族姻婦人<lb/>
皆疑病染勸使居外輙拒曰為婦而棄姑禮歟吾不避<lb/>
也衆大慚卒無恙甲午夏大疫家人死三四復有勸之<lb/>
者乃曰性不畏病堅不去亦不染其至性慈孝如此先<lb/>
是壬辰盜起攻刼敬翁將避地黄耉莊而徘徊顧忍孺<lb/>
人切齒曰身存子孫存患無家乎遂決去果冦至家毁<lb/>
而屬完甲午敬翁卒戊戌紅巾陷贑圍縣城攜家依劉<lb/>
氏聚居同患者五六家月餘糧盡僅僅能飦粥然必與<lb/>
<pb n="KR4e0059_WYG_008-6b"/>
同患者分少而食之其保家恤患如此烏乎孺人生二<lb/>
十四年而哭夫六十五哭次子七十三哭長子孀獨二<lb/>
十三年諸孫色養怡愉享年七十六終於大明洪武丙<lb/>
辰二月居常守婦道謹教子若孫勤甘貧無怨處困而<lb/>
亨壽考安榮可謂賢母矣子二德成俊成女二淑柔先<lb/>
卒齊娘孫五華生字明道能詩巧生字本道為縣學生<lb/>
從予游福生王生善生善生俊成出也曾孫二丙辰十<lb/>
月葬瑶下洞銘曰<lb/>
<pb n="KR4e0059_WYG_008-7a"/>
　其晝哭也人曰母有令子其晝夜哭也人曰母有賢<lb/>
　孫侃侃其貞粹粹其温音容逺而懿範具存霜風露<lb/>
　薤冬日背諼哀哀慈烏過者忍聞哀削承重負土成<lb/>
　墳瑶洞之原同穴夫君體魄攸寧式昌後昆<lb/>
　　鄧大椿墓誌銘<lb/>
士君子出官不幸而得巖邑宜死處巖邑而下無以芘<lb/>
其民上無以承乎公宜死雖上無以承乎公而下茍可<lb/>
以芘其民則雖死如生吾於彭水知縣鄧君大椿見之<lb/>
<pb n="KR4e0059_WYG_008-7b"/>
始君以終場舉子就徵洪武四年授四川省合州石照<lb/>
縣知縣賜銀帶朝服及至官蒿萊滿目君肇立官署招<lb/>
徠流亡勸農興學職所當為者靡不興舉無何革併郡<lb/>
縣石照遂廢改除知重慶府涪州彭水縣縣介蠻獠萬<lb/>
山間俗習異中土刀耕火種棲巖遁穴飢則殽獸糧蕨<lb/>
以為常知有人道而不知有仁義君以禮樂之化陶其<lb/>
善良以刑法之懲鋤其强梗民相率服化先是隣縣黔<lb/>
江有丞姓方者以本縣舊管軍籍申達事未施行而黔<lb/>
<pb n="KR4e0059_WYG_008-8a"/>
江併於彭水至是㫖下君盡得其軍以遣軍有姓陳者<lb/>
又於兵部誣彭水民為軍甚衆部遣彭主事至急於得<lb/>
軍虎威以逞君力争民不可以入軍主事徵益厲君度<lb/>
不容展則曰吾有死耳良民不可籍也籍良民宜死不<lb/>
籍民亦死遂自經府以事上聞即曰免彭水軍民感其<lb/>
德配享君於城隍祠且家繪像烝嘗之洪武五年壬子<lb/>
十二月也十一年戊午其姪性善始獲走數千里歸骨<lb/>
于故鄉始君之死同僚移文泰和至再而性善牽掣不<lb/>
<pb n="KR4e0059_WYG_008-8b"/>
得即往至是所賜銀帶已送還官而性善寔來然君之<lb/>
行李手畢與其同僚祭文士庶哀挽皆完以歸亦可嘉<lb/>
己君生前元延祐四年丁巳五月十六日享年五十有<lb/>
六父茂𢎞祖宗可曾祖光先系出宋神童有興之後母<lb/>
曾氏娶羅氏繼康氏子男一人仲煥孫景元俱先卒今<lb/>
以性善子祖元繼仲焕之後洪武十二年十二月塟于<lb/>
城西南圳之原銘曰<lb/>
　生以科第發身非碌碌死有祠祭于盈川不為不榖<lb/>
<pb n="KR4e0059_WYG_008-9a"/>
　塟而從先人於地下斯為不辱嗚呼其人如玉<lb/>
　　楊母嚴氏墓誌銘<lb/>
友生楊清將日月合塟其考妣拜曰清先君辱在邵庵<lb/>
虞先生銘文而先母刻辭有待敢狀以請又拜曰先母<lb/>
棄孤五年遭亂且窶不克祔不孝不天無所逃罪惟惠<lb/>
光幽壤庶其不朽按夫人姓嚴氏諱端字㓜莊曾大父<lb/>
驤甫宋節幹大父瑞老父繹母吉安府判䋲武劉公女<lb/>
夫人其次息也最鍾愛自㓜出傳及習女事率優諸女<lb/>
<pb n="KR4e0059_WYG_008-9b"/>
兄母嘗曰此児不凡他日必為人賢妻令母年十九歸<lb/>
楊逺是為翰林待制吟窓先生仲子待制起家科第顯<lb/>
宦而最貧生五丈夫子皆賢逺獨明經教授千里外用<lb/>
助㫖甘夫人為介婦長能佐冡婦奉養不計有無姑郡<lb/>
君素多疾能質釵釧資藥餌終三年不少怠郡君沒繼<lb/>
郡君者事亦如之年三十二逺卒晝哭如禮能治麻絲<lb/>
躬織紃以訓育㓜穉底于成人待制嘗稱斯婦早孀貧<lb/>
苦生事最落最甘守衆婦弗如也至正壬辰兵亂四起<lb/>
<pb n="KR4e0059_WYG_008-10a"/>
夫人間闗挈㓜迯難採拾備晨昏復能倉卒看客不厭<lb/>
凡居孀二十七年亂離半之貞素有恒常稱未亡能執<lb/>
妻道矣児冠襲箕裘女嫁守衿鞶能躬母道矣其斯以<lb/>
為不辱生丙午三月終甲辰九月男二長清也次美以<lb/>
待制命後第三子仁好古學有才名後夫人死四年客<lb/>
死袁州女二長適劉禮次適陳巖俱儒士孫男二敏寓<lb/>
孫女一銘曰<lb/>
　婉而堅以永年孀而貧子以賢閭不待旌不辱清門<lb/>
<pb n="KR4e0059_WYG_008-10b"/>
　榖異穴同吉壤在原有相之道啟爾後昆<lb/>
　　元故隠君峻極郭先生墓誌銘<lb/>
郭氏之先宋仁宗朝有郭源者歐陽公薦其博學有才<lb/>
累徵不起子素孫賁贄皆知名當世傳六世至宋傑領<lb/>
丁酉鄉薦又一世曰獬曰麟皆捧鄉書曰蠡補太學生<lb/>
則隠君髙祖也隠君諱宗字宗大學者稱峻極先生曾<lb/>
祖方子祖傳道吉安路泰和州儒學録父建中建昌教<lb/>
授初授永明縣主簿以疾未任改授道州路江蕐縣尹<lb/>
<pb n="KR4e0059_WYG_008-11a"/>
命下於身後隠君天資冲粹文雅謹敇乍見肅然不言<lb/>
笑既乃亹亹如霏玉屑聽者屬饜為學沉潜有歸宿通<lb/>
詩經得六義䆳深處侍江華公建昌時進士謝南窓先<lb/>
生詩經巨擘也甚稱譽之毎賞詩巻不下五伯江華公<lb/>
去取髙下君從旁賛其是無不允者榜外者或來靣質<lb/>
君厯指某失經㫖某失問意莫不媿服而去至正丙申<lb/>
大比里歐陽銘中選謝且拜曰嘗讀先生詩義於楊自<lb/>
立許雖私淑猶及門也其學術之正有如此者事江華<lb/>
<pb n="KR4e0059_WYG_008-11b"/>
公與母劉夫人孝養兼至䘮塟依朱子家禮無違事叔<lb/>
父粹中尤盡養沒䘮具皆已出女兄適楊公明生子自<lb/>
立甫六十日女兄死抱自立鞠于家長則訓迪之凡十<lb/>
七年妻以女而厚其貲其后自立洪武三年以春秋舉<lb/>
進士官至杭州通守皆君之教也其篤於倫誼有如此<lb/>
者壬辰亂起悉焚劵已責烝嘗外喜積粟待荒糴翔湧<lb/>
即减直以惠旁近窮冬雨雪必散薪米以周里之貧者<lb/>
嵗以為常邑大夫有願交者禮君以上賔君亦時時陳<lb/>
<pb n="KR4e0059_WYG_008-12a"/>
善以輔其不逮嘗有姪誣其叔而官信其誣者君力陳<lb/>
大義以直之叔得無罪姪亦感悔又有募卒歛錢為新<lb/>
官贄儀以為舊例者君偶語及之新官謝不知即行禁<lb/>
止卒七十餘家咸德君儒士譚師韓疫死殯城東水暴<lb/>
漲漂其棺將入江立捐金募善水者以紼維棺于樹疫<lb/>
平語其子塟焉其急義如渴有如此者烏乎隠君大致<lb/>
彷彿槩見他多殆不勝書余與君為同學友情誼篤至<lb/>
獨所慨者俱不利場屋以老君常在場中見有不能舉<lb/>
<pb n="KR4e0059_WYG_008-12b"/>
官題註中者君為誦說敷陳無遺然君迄不偶將非命<lb/>
耶第君仲子洪武五年進士惜君未之見爾君娶劉氏<lb/>
生宦族有賢行繼謝氏尤淑慎執婦道子三人長謙辟<lb/>
不就官次晉由進士官永豐教諭陞朝為中書掌記再<lb/>
調寧晉知縣次升女二長適楊自立次適蕭伯徽孫男<lb/>
三興吾興讓興文生元大徳五年辛丑終元至正二十<lb/>
五年甲辰塟千秋鄉四十八都龍門楓山之原塟後十<lb/>
七年謙等以教諭廖謙行狀請銘隠君於予五年以長<lb/>
<pb n="KR4e0059_WYG_008-13a"/>
兄也誼不敢辭銘曰<lb/>
　老於窮經曾不得夫一命也勇於見義寔存心於愛<lb/>
　物也行隆誼篤直求之於古也江華浚其源寧晉楊<lb/>
　其波入世莫之京也逺矣哉君子之澤也<lb/>
　　羅大可合塟墓誌銘<lb/>
羅恕記憶其世系世德約畧請曰恕生不辰遭亂轉徙<lb/>
犯瘴毒竄龍南幸不死不死而家譜亡逸墳墓不治先<lb/>
美弗彰猶死耳惟我考妣實忝姻婭宜在紀述㒒奚容<lb/>
<pb n="KR4e0059_WYG_008-13b"/>
辭按泰和羅氏五季繇金陵逮徙宋徽宗大觀間貲産<lb/>
甲戴分財以祭田為先契劵立戸致政具可考數世至<lb/>
吉成府君諱克昭生三子伯英伯夀伯霖皆讀書知名<lb/>
倫魁張槐應與友善伯夀工八韵賦有聲場屋嘗刲股<lb/>
起親疾於埀死事聞于朝授某縣主簿官易其所居坊<lb/>
曰旌孝士大夫榮之伯霖諱國雨娶康氏有淑德生子<lb/>
二見可大可吉成死伯霖走名地師司馬頭陀得吉宅<lb/>
于千秋鄉牛耘田師云法當退十年大進且生賢嗣果<lb/>
<pb n="KR4e0059_WYG_008-14a"/>
八年生見可又云後十年再見果生大可諱德生未五<lb/>
嵗而孤母刻苦守志訓育成人娶劉氏能執婦道柔慈<lb/>
貞潔相大可奉母備極孝養母七十七而終䘮塟靡悔<lb/>
憾夫婦辛勤營家貲復累千金居城東善居積篤倫誼<lb/>
厚親姻施貧窶遇丹青名蹟不吝以蓄之延納應接賞<lb/>
弄㤀疲絲管之聲恒溢闤外豪俠狎經倒屣傾盖挽不<lb/>
聽去為别墅占龍洲勝處嘉葩異卉春敷秋啟時節嬉<lb/>
逰前賔從後伶歌扶携雜遝日一金費不屑也可謂太<lb/>
<pb n="KR4e0059_WYG_008-14b"/>
平幸民善樂生者矣生丙戌某月終某年月夀七十四<lb/>
妻劉氏生某年月終某年月年六十二合塟龍洲之原<lb/>
手卜之藏子三長惠次忠次恕女二恕字寛則粹表温<lb/>
克處盛不浮居窮益堅其眷眷刻辭用意久逺克念爾<lb/>
祖足稱令子銘曰<lb/>
　大觀之間勃以興旌孝表樹聲繼騰青烏白鳥神依<lb/>
　憑二惠競爽季逺承賢哉伉儷福是膺刁間已矣奚<lb/>
　足稱唯勤唯施昌雲仍令子紹述善日升刻此貞石<lb/>
<pb n="KR4e0059_WYG_008-15a"/>
　來者徴<lb/>
　　袁寧窓墓誌銘<lb/>
大明洪武二十年丁卯正月二十五日居士袁公寧窓<lb/>
卒是月某日將塟其孤子務敏以其壻劉允文來請銘<lb/>
予辱交深厚不敢辭按公諱澄字以寧生前元大德七<lb/>
年癸卯正月十二日享年八十有五父得雲祖川量曾<lb/>
祖山則髙祖士表登嘉定戊辰第初任夷陵尉五任至<lb/>
建寧府通判公賦性純厚敦尚禮法衣不貴華食不事<lb/>
<pb n="KR4e0059_WYG_008-15b"/>
希篤於姻族義於朋友處家毅以和未嘗聞叱咤之聲<lb/>
教子孫勤以儉胥為良善之歸平居暇日園涉成趣蒔<lb/>
花藝果移接必時溉養愛䕶不煩不畧得槖駝之術性<lb/>
不嗜酒髙堂廣席必為尊賔但濡唇而已然至其調笑<lb/>
以㳺賭棊握槊尤善取勝不可第二其風致可想也允<lb/>
為太平之幸民矣娶劉氏生子三人長務本未娶而卒<lb/>
㓜務學嘗試吏亦先卒存而備養者惟仲子務敏而已<lb/>
務學娶胡氏無後務敏以次子睿後之公生女五人允<lb/>
<pb n="KR4e0059_WYG_008-16a"/>
文其次壻也孫四人恕睿謙勤孫女四曾孫男七慶倫<lb/>
魯愚彬偉俊曾孫女五卜兆嶺岡之北坎山午丁向銘<lb/>
之曰<lb/>
　袁氏之先顯于大唐宋三百年科第相望蔚為名宗<lb/>
　冠于西昌有元盛時隠德韜光享有福慶寔為寧窓<lb/>
　一子送終諸孫成行體魄之安惟嶺之岡以相後人<lb/>
　其藏允臧<lb/>
　　元故隠士怡如曾先生墓誌銘<lb/>
<pb n="KR4e0059_WYG_008-16b"/>
隠士諱說字怡如考素先生世居吉之泰和城西為儒<lb/>
宗生子三長申如次恂如皆為士次即君㓜從鄉先生<lb/>
嚴偉齋授尚書壯㳺場屋不偶於有司科廢乃薄㳺漢<lb/>
沔間為人尚節氣有膽量論議無所顧忌常傾其座人<lb/>
性嗜豪飲不善治生或勸之輙曰業一經足矣達觀物<lb/>
變脫畧形骸尤樂施予嘗恨力弗逮偶蚤出城南橋拾<lb/>
一嚢揣之楮幣也藏而微步江滸果有倉皇來者跡之<lb/>
至橋上悵然不言色慘慼甚君問故其人泣告乃覈所<lb/>
<pb n="KR4e0059_WYG_008-17a"/>
遺數幾及私何印而後衆啟囊騐之良是悉還之其人<lb/>
三一以<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>一不受其為人立心大率類此壬辰淮蔡盜<lb/>
起癸巳大饑雖崎嶇而不失其正甲午夏得疾忽召家<lb/>
人無少長咸萃取酒饌屬别或戲曰公既别死在幾時<lb/>
曰將不及芒種節家人恐索治命第曰吾有子更何言<lb/>
飲以藥叱怒唾罵至日又問己時及否衆紿以明日不<lb/>
信力疾杖䇿至厯所跽而觀之衆曰公真狂邪曰不狂<lb/>
視官厯得不敬乎還寢揺首而逝生大德戊戌九月二<lb/>
<pb n="KR4e0059_WYG_008-17b"/>
十五日殁至正甲午五月享年五十有七娶程氏己亥<lb/>
三月七日生辛丑十一月某日殁距君死八年享年六<lb/>
十有二子二長曰學程次曰學曾女二長適士人次笄<lb/>
而殁余丙午始旅韶州復與程㑹程旅韶已四年由孝<lb/>
亷茂材膺部使者察舉將由韶入京乃泣血請曰程不<lb/>
孝不天父死時方負米興國二百里外及得報歸稿葬<lb/>
已七日罪一也母死時流寓章貢道梗不得歸不克知<lb/>
罪二也今將合葬於馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>崗先塋之原然後如京幸哀<lb/>
<pb n="KR4e0059_WYG_008-18a"/>
而誌之銘之庶異時為曾氏裔者得有所考而程之罪<lb/>
亦可自白余與程戚姻家於其祖子孫三世契也其何<lb/>
能辭銘曰<lb/>
　人之所難非義勿取孰拾道遺必訪其主人所尤難<lb/>
　視死如歸孰能觀化先處其時其惠也曾不廣其智<lb/>
　也曾不施種而弗食孝亷是基馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之岡𤣥宅孔宜<lb/>
　人曰幸哉有令子噫<lb/>
　　徐主簿旅殯誌<lb/>
<pb n="KR4e0059_WYG_008-18b"/>
丙午九月既望韶曲江主簿徐君清源卒于官翌日旅<lb/>
殯于水西之原廬陵陳謨誌之曰君浙江嚴州人以家<lb/>
學春秋為時明經師既取科第㑹世變隠居教授從者<lb/>
日益衆金陵建都以文學應辟授曲江簿即日就道訖<lb/>
六月到官令尹謝君彦剛自慶得賢貳太守朝陽錢公<lb/>
待以客禮過郡治為下榻焉君為人氣直而言毅朋友<lb/>
言笑少不可意面折不能容又自金陵隻影冒犯炎毒<lb/>
水陸數千里入瘴鄉不習其土宜視事之初率書空咄<lb/>
<pb n="KR4e0059_WYG_008-19a"/>
咄大非畎畆所存未㡬得疾三醫狎至衆藥襍進君亦<lb/>
自可否然後御猶日對客力疾不倦然食日益寡體日<lb/>
益浮調䕶百至無如之何韶府參軍王公眄睞尤篤是<lb/>
日需大藥通市無有叅軍急送似已不能言猶强曰惟<lb/>
簡夫知我太守臨卧内淚雨落不自勝問所欲言不能<lb/>
應但揺首拭淚而已是夜三更卒殯之日太守以少牢<lb/>
躬奠城外令尹以下悉為位弔哭嗟乎士嘗以得一命<lb/>
為榮幸若清源者其榮辱得失何如哉得年五十有四<lb/>
<pb n="KR4e0059_WYG_008-19b"/>
别字艾軒數四介余為之記余有諾責媿負矣乃誌其<lb/>
旅殯而銘之曰<lb/>
　嗚呼艾也畜之奚翹於三年而越人之不期嗚呼艾<lb/>
　也服之芳烈於椒蘭而靈均之不知獨移根於韶石<lb/>
　望重華其逺而為龍為光彼菉彼葹嗚呼艾也而止<lb/>
　於斯而止於斯天實為之<lb/>
　墓表<lb/>
　　謝烈婦墓表<lb/>
<pb n="KR4e0059_WYG_008-20a"/>
金華吳頴侍其父德基之官南康遂㳺于韶州亟亟㑹<lb/>
于朝陽錢史君家泣誦其母秉節投崖死時事繇戊戌<lb/>
至今九載凛然如生史君悚異之既又出宋濓陳樵所<lb/>
為墓銘若傳請曰傳以藏於家銘既納諸壙而墓門未<lb/>
有表也敢泣血以請史君嘖曰表之實甚宜迺表之曰<lb/>
母謝氏名黻奴既歸吳食貧能力婦功奉尊章節烝嘗<lb/>
不愆以恪相夫教子悉有恒凖戊戌三月建業出師取<lb/>
睦州能先事熟慮謂取睦必窺婺與其夫决去就誓必<lb/>
<pb n="KR4e0059_WYG_008-20b"/>
歸母家塟池魚腹中决不受汚十月見潰軍血衣東犇<lb/>
不絶夫又逺外即携季女從一婢負㓜雛以迯及入金<lb/>
華山婢與雛俱失獨手牽女且行且泣曰死而死耳身<lb/>
不可失也㑹㳺兵四迫度必不免捫蘿而上臨壑谷深<lb/>
不測擠女先墮而身隨之十月七日也浹旬頴踪跡得<lb/>
尸靣相向色不變生某年某月年三十有九男五人曰<lb/>
頴曰穉亡其三女二人亡其一一適張道三尸同椑祔<lb/>
於向嶺先塋之原則是年某月某日也嗟乎黻也安能<lb/>
<pb n="KR4e0059_WYG_008-21a"/>
與夫處其死危能同其女踐其言社稷封疆之臣反媿<lb/>
之可謂烈也己銘曰是為金華謝烈婦之墳毋觸爾塋<lb/>
毋樵爾薪爾閭必旌世萬子孫<lb/>
　哀辭<lb/>
　　張氏四烈婦哀辭<lb/>
韶陽教授張克讓出其叔父家問示予具道二十年中<lb/>
險阻艱難死生契濶之故而可嘉可傳者則乙未金陵<lb/>
城䧟一家妯娌四人各赴水死曰俞氏葛氏劉氏向氏<lb/>
<pb n="KR4e0059_WYG_008-21b"/>
葛則克讓妻也今十有二年恐來者無聞求為書之嗚<lb/>
呼城䧟家破玉石俱焚者可勝道哉若四婦人可以為<lb/>
烈矣嘗讀遼金史當其國亡時婦児能引决者居多豈<lb/>
具秉彝乃爾偏厚耶歐陽公作五代史載一婦人携其<lb/>
児暮投村店不能容苦求寄店主怒牽其臂而出之婦<lb/>
泣止道傍曰我為婦人而此臂為人牽耶即引刀斷之<lb/>
遂名千古公盖為馮瀛王發也先正有言慷慨殺身者<lb/>
易言丈夫死易而義難耳若乃丈夫猶以為難婦人顧<lb/>
<pb n="KR4e0059_WYG_008-22a"/>
有以為易者不亦可嘉乎予既書四烈婦使傳又從而<lb/>
哀之曰皇天平分四時兮群芳以敷妍風佳時兮出其<lb/>
闉闍式金式玉兮如舜如荼誰實為此罪罟兮赤狐黑<lb/>
烏太行嵯峨不可躐而躋兮又孰决漭而馮虛從饒娥<lb/>
<hi>闕</hi>　妃兮何必懷此舊居世短年長兮將焉識夫毁璧<lb/>
而棄瑜矢余詞以重些兮詔來今其忘諸<lb/>
　　蕭晉兄弟哀辭<lb/>
晉及其弟履自上世皆居西昌州城之東匡山之下科<lb/>
<pb n="KR4e0059_WYG_008-22b"/>
第簮纓厯唐宋相望不乏元興晉大父始徙居城兄弟<lb/>
㓜爽慧稍長即治家覈以勇及壯有大志視鄉里齪齪<lb/>
無可語至正十一年所在兵起晉履謀曰自為一國以<lb/>
待四方之清徐擇所歸豪傑見也遂受監州達侯命入<lb/>
匡山起鄉兵得自制州之地三一焉起援傍邑若大府<lb/>
若外郡無出不㨗晉濶畧任俠尤鄙小亷曲謹遇不可<lb/>
意愛一茗一勺至急義即傾家為之諸有警苐承州府<lb/>
命朝至夕行軍賞餉需並出已無所軒輊是時有仕而<lb/>
<pb n="KR4e0059_WYG_008-23a"/>
不得上者侯以西鄉委之費一毫以上皆取於州以故<lb/>
州之常賦義財盡歸西鄉而晉僅得擅有東鄉兄弟常<lb/>
以私帑足軍用州之屢危而卒賴以完者晉履力也嗚<lb/>
呼孰知侯死而晉竟以是顛覆其家耶髙昌全普庵薩<lb/>
里奉㫖征袁次泰和用怨家言將奪晉産而殺之晉先<lb/>
㡬遁去逮捕履及晉二子殺而有其財賣其孥嗚呼晉<lb/>
又安知後禍之酷迺爾耶自晉之遁姦貪者蹤跡萬方<lb/>
莫獲㝡後以為瘦死信州則晉既死久矣雖其孥若家<lb/>
<pb n="KR4e0059_WYG_008-23b"/>
人若親懿亦皆死晉必矣獨時時南北行道之言猶不<lb/>
忍死晉或曰晉在某所㑹或曰晉官某郡噫鬼耶夢耶<lb/>
予重哀晉尤不忍死之行道之言無恩讐也其信然耶<lb/>
昔者東鄉保晉而安民不見吏今山寨誅求十倍於前<lb/>
民思晉德不忘何啻螟蝗蔽野而念雪藜藿不茂而懷<lb/>
虎也然則晉宜不死昔者嵗大侵吉郡飢晉以府公命<lb/>
泛舟之役往餼不絶盖至今有泣下者曰比荐飢死孰<lb/>
有能粒我斗升如匡山者乎然則晉宜不死髙昌奪晉<lb/>
<pb n="KR4e0059_WYG_008-24a"/>
産纔二嵗今漢王靖亂南服晉妻携二孱孤哭訴寃于<lb/>
庭王義而惻之立還其産復其戸厚衣以布雖䧟虎口<lb/>
旋遇父母豈非天哉然則晉又宜不死晉於防禦封疆<lb/>
外有宜不死者三嗚呼孰為不慭而死之耶死而死耳<lb/>
其不死者果隨以泯耶予雅知晉其不幸而遇禍也夫<lb/>
人能哀之其尤不幸而不遇於今也則獨予哀之耳若<lb/>
履者大致皆同獨死生異身後異盖不忍言不忍言者<lb/>
是為哀辭辭曰<lb/>
<pb n="KR4e0059_WYG_008-24b"/>
孰為亂階而使汝匡山摧孰為旅墳而使汝䰟不歸待<lb/>
時之清兮時不及而孔悲人皆謂已死兮予將然疑獨<lb/>
復不死兮誰生之汝有嗣兮不死在斯得之於楚兮不<lb/>
猶勝失之於齊耿中閨以寂寂兮緲相待其猶婺嗚呼<lb/>
自有古義士兮胡為欝欝不得施時無馬伏波兮飲恨<lb/>
當告誰䰟魄而茍毅兮尚其茹此辭<lb/>
　　黄巖知縣袁君哀辭<lb/>
余讀豫章丁子木所製袁禮亨墓誌何其悲也禮亨士<lb/>
<pb n="KR4e0059_WYG_008-25a"/>
人也洪武十五年詔徴賢人君子共論治道以安民生<lb/>
天下雲㑹應響凡被試用者七十餘人率授各道提刑<lb/>
按察司僉事禮亨得試杭州府錢塘仁和二縣分司任<lb/>
是職者率新進驟升多不稱選未幾例革去而禮亨改<lb/>
績獨優得改除黄巖知縣在任能首正版籍分為九等<lb/>
而賦役不至困窮民能掩捕海島私販盜刼之尤者二<lb/>
十五人而海邦以寧有承差李甲持布政司檄督運秋<lb/>
糧揚揚坐堂上摧拆良善勒取財物君收治下獄然後<lb/>
<pb n="KR4e0059_WYG_008-25b"/>
申稟而一縣股慄君起家任僉事一年任縣尹一年洪<lb/>
武十七年正月五日朝京死矣在官之日常淺志蹙蹙<lb/>
不獲伸然設施已可書如此抑不知七十賢人如君者<lb/>
幾過於君者幾而君已九泉不可作矣君死京城公生<lb/>
街南旅舍從吏告諸給事中遂以聞土怒其必有故命<lb/>
御史鞠之得君長子務高首實病死乃免嗚呼不惟眷<lb/>
顧於身前將有大用尤能憐恤於身後懼其不白可謂<lb/>
兼盡其寵矣哀之以辭曰<lb/>
<pb n="KR4e0059_WYG_008-26a"/>
悲哉乎生非不逢辰兮雍熙文明非出小試用兮分司<lb/>
持衡朞年而考績兮庸劣亦其雜紛夫何君子七十而<lb/>
升兮而君也軼乎其群超獨尹乎黄巖兮將漢史之所<lb/>
謂能僅一載而入覲兮胡為遽殞其生給舍以聞兮當<lb/>
宁為驚令子首實兮天威以澄嗚呼悲哉兮是亦顯榮<lb/>
歸骨以卜宅兮嶺岡之原矢予辭以寓哀兮亦將有感<lb/>
於斯文<lb/>
　<lb/>
<pb n="KR4e0059_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海桑集巻八<lb/>
</p>
<p>
</p>
  </div>
<div>
                <head>海桑集巻九</head>
    <p>
<pb n="KR4e0059_WYG_009-1a"/>
欽定四庫全書<lb/>
　海桑集巻九　　　　　　　明　陳謨　撰<lb/>
　題䟦<lb/>
　　書唐令公鍾紹京讀書巖圖<lb/>
邑庠生丘子萬命工寫唐中書令讀書巖成圖其友為<lb/>
作詩且求余志之詩不云乎髙山仰止景行行止平川<lb/>
之所仰而行之者孰如令公之賢乎巖在邑東二十里<lb/>
前有石截焉而中分上有飛泉百尺下埀如練小舟縈<lb/>
<pb n="KR4e0059_WYG_009-1b"/>
石甚險兩旁壁立不可徑水流石罅間若玉繩焉舍舟<lb/>
躋石磴百餘級度畧彴僅容足乃至巖中寛可坐數十<lb/>
人靣一峯竒峭如筍竒松異果交其上一石如覆舫倚<lb/>
其傍巖水由靈湖來有巨鯉帶銅環相傳令公所養或<lb/>
禱致雲雨焉嗟乎巖之景趣今古不變逰者觀者孰無<lb/>
髙山景行之懷夫令公大賢也名臣也功在社稷名勒<lb/>
鼎彝唐之所以爵賞恩數極矣公之所以敷遺後人逺<lb/>
矣雖在睿宗時不為薛稷所知在𤣥宗時不為姚崇所<lb/>
<pb n="KR4e0059_WYG_009-2a"/>
喜或由工部尚書刺史彭州或由太子詹事刺史果州<lb/>
瑕瑜不相掩益足為白玉之美而嵩髙之難處賢者之<lb/>
責備亦不容辭矣嗟乎今人其難哉觀是圖者思其所<lb/>
學思其所立而思其所蔽斯可也矣因子萬初度日出<lb/>
此故志此使藏之<lb/>
　　䟦廖自强名二孫說<lb/>
君子之名其子也必有記焉以寓其無窮之意若稽於<lb/>
古自左氏傳子同之命無以加矣尚論其極至雖一言<lb/>
<pb n="KR4e0059_WYG_009-2b"/>
隠約而終身係之則未有如老泉之名二子者逆知長<lb/>
公天下不可無此人而懼其不外飾逆知少公得禍必<lb/>
輕而能免皆騐於數十年之後嗚呼知子莫若父殆不<lb/>
可改也廖先生名其二孫其一曰龍而字潜仲其二曰<lb/>
鸞而字停仲誠知夫龍之必潜鸞之必停也先生命其<lb/>
孫如此其所望者深矣然龍之潜豈終潜哉淵泉而天<lb/>
飛鸞之停豈一於停有不覽德輝而下之㢤繼今以往<lb/>
潜者升而停者奮則先生命名之初意與老泉殆不相<lb/>
<pb n="KR4e0059_WYG_009-3a"/>
倍也余老矣心乎愛矣跂余望之<lb/>
　　書子昻墨蹟<lb/>
憲史楊敬宗示余子昻延祐五年所書坡公煙江疊嶂<lb/>
圖詩逮今洪武己未六十一年絹素雖舊墨蹟如新風<lb/>
流醖藉沉著頓挫甚可寳愛抑公所題乃王晉卿畫而<lb/>
王定國所藏也今不復可見但詠坡公之詩則有聲之<lb/>
畫皆在目前翫松雪之書則銀鈎鐵畫復與詩而争光<lb/>
雖晉卿圖畫何以加此嗟嘆之餘敬題其末<lb/>
<pb n="KR4e0059_WYG_009-3b"/>
　　䟦昻霄妻唐伯貞哀辭後<lb/>
項君昻霄况予寂寞之濵令其子拜且曰斯子也當龍<lb/>
泉亂時其母抱以投江為左右奪去今長矣傷㢤其母<lb/>
之貞且烈也將無知者焉余因得詳問而悉之既而又<lb/>
遍以告諸士友辭㫖凄婉凡能為古文者皆為文若詞<lb/>
以寫其悲以傳諸方來而有為棄人之論者則曰亂離<lb/>
來四五年若此衆矣寧獨昻霄妻伯貞氏母女為貞烈<lb/>
獨可表哉余曰不然死等耳然死而可名烈者焉盖不<lb/>
<pb n="KR4e0059_WYG_009-4a"/>
多見夫死兵戈死盗賊死水火或盡室死或全艦死或<lb/>
暮夜倉卒死或穴窟摧䧟死或飢凍流離頓踣死死等<lb/>
耳最悲憐尤獨婦人免被汙辱以求生而卒死者呼天<lb/>
觸地而不得其死者失其身而追悔以死者死亦等耳<lb/>
若此甚衆彼其初心豈嘗一願死哉雖死什什百百可<lb/>
得名烈乎今伯貞氏不然禍變起縣城而已盡室在舟<lb/>
迺逆計將及與其母分自引决且併欲勿辱其弱子至<lb/>
亂少紓項氏有盡室以舟免者而伯貞與母已矣獨其<lb/>
<pb n="KR4e0059_WYG_009-4b"/>
子以奪僅存嗚呼伯貞其死傷烈耶使其不傷烈雖至<lb/>
今奉白頭母撫綵衣児無恙或未可知也然一或不幸<lb/>
亦未可知也語有之慷慨殺身者易從容就義者難伯<lb/>
貞可為從容就義者矣彼什什百百死相望者尚不得<lb/>
為慷慨殺身安敢望伯貞聲景乎今之時某婦以汙辱<lb/>
死某女以兵燼死而其夫若子百喙以號於人曰是不<lb/>
屈死也是先事死也然卒無騐人亦莫之然聞言者苐<lb/>
掩口胡盧耳又有女若婦贖而歸者其欲誣人尤甚嗚<lb/>
<pb n="KR4e0059_WYG_009-5a"/>
呼人亦焉可誣哉顧獨深詬伯貞氏是倡家而譏周人<lb/>
大昏之禮也伯貞姓唐氏父仲文為廬陵丞㢘公有威<lb/>
遺愛至今伯貞偃蹇不輕許嫁有年得門地才望如昻<lb/>
霄迺許其婦德母儀睦婣範族具如陳公甫氏楊公平<lb/>
氏哀辭所述余獨為棄人之論而辨其獨不然者書而<lb/>
繫諸哀辭後以歸項氏藏之<lb/>
　　書鍾實可墓誌後<lb/>
儒與醫同軌而異戸醫特儒之一技耳恥一物不通者<lb/>
<pb n="KR4e0059_WYG_009-5b"/>
儒也達人身天地五行者醫也然而各造其極厥難其<lb/>
人焉長沙太守張機抉内外經秘要為論欲人易曉今<lb/>
儒流讀且不能句矧醫流哉故儒不精則醫不神余讀<lb/>
翰林王公相為處士鍾君實可志銘又讀潯陽張羽撰<lb/>
實可哀詞摸寫其人如生不獨能儒而醫又能奮儒者<lb/>
之勇以除鄉隣暴客行儒者之仁以拯鄉隣飢溺此其<lb/>
用心皆儒也其庶矣乎王公之志稱其潜心於醫益造<lb/>
乎㣲遇疾不以貧富與成藥不責其償大疾疫則躬視<lb/>
<pb n="KR4e0059_WYG_009-6a"/>
而治療之貧者併遺之薪米此龎安常之所以為仁也<lb/>
張君哀辭稱其尚義賤利茹强躋弱忘生捐軀急人之<lb/>
憂衆圜我觚樂於齟齬此漢士之所以為俠也凡若此<lb/>
者夫豈尋常庸醫師所及哉吾故曰其用心皆儒也因<lb/>
王君子與以二文見示故書其後如此云<lb/>
　　書文丞相燕南感興集杜四絶句後<lb/>
劉君子髙為北平副使得文丞相集杜四絕句以歸筆<lb/>
勢飛動與蛟龍薄日月伏光景者争雄可為希世之寳<lb/>
<pb n="KR4e0059_WYG_009-6b"/>
子髙已矣其子士鴻出以示余且求為志之嗚呼丞相<lb/>
自祥興元年十一月被執于潮之五坡嶺二年崖山破<lb/>
宋亡張𢎞範䕶送丞相赴燕京博囉與語不屈遂囚之<lb/>
月餘再見之益不屈乃釋使自便留燕三年坐卧一小<lb/>
樓足不履地世祖皇帝百計欲顯用之苐乞死而已最<lb/>
後以閩僧上言土星犯帝坐中山狂人自稱宋主欲倡<lb/>
亂嫌疑之間始賜之死丞相臨刑謂吏卒曰吾事畢矣<lb/>
南靣拜而死年四十七數日其妻歐陽夫人收其屍靣<lb/>
<pb n="KR4e0059_WYG_009-7a"/>
如生當其三年不下樓從容自得天性澹然其集杜句<lb/>
盈帙神動天放非鍾儀可儗一皆耿耿精忠溢於言外<lb/>
其流落毫芒者固自有神物䕶持之吾友聞子髙在北<lb/>
平鼎建丞相廟此為萬世人心世道計也北平之人口<lb/>
而祝之飲食必祭水旱疾疫必禱是則宋祚既窮元祚<lb/>
亦往而丞相之福乃與天地相終始不其偉歟謹志于<lb/>
集句後士鴻其世永保之<lb/>
　　書靜安劉氏族譜後<lb/>
<pb n="KR4e0059_WYG_009-7b"/>
沙溪靜安劉君與余盖數十年之交自至正之季淮蔡<lb/>
倡亂余嘗以沙溪為桃源託以避者數年無恙無何逰<lb/>
兵四出沙溪不支余又走興國為桃源迺桃源復不在<lb/>
興國於是以聘入韶州焉與靜安䟽闊盖久矣暨余旅<lb/>
韶歸復與靜安相見相勞苦外且審靜安巋然如魯靈<lb/>
光之獨存復能保障其鄉鄰屹然如中流砥柱嗚呼賢<lb/>
矣哉暇日以其手編族譜示余曰疇昔避亂出走懼斯<lb/>
譜之不保也爰取塹以累墻而以譜置諸塹内及事定<lb/>
<pb n="KR4e0059_WYG_009-8a"/>
來歸毁墻碎塹以求之幸而得存然破爛剥蝕則命館<lb/>
人補完而詳勘之又命改書而齊慗之於是十五世之<lb/>
源委備録於今而可傳於後志亦悲矣先生忍能不為<lb/>
之述其槩耶余閱譜自一世九承事為君始祖十世司<lb/>
閣為君髙祖十二世梅軒為君顯祖十三世榮為君顯<lb/>
考皆隠德弗耀而有光於承事者也嗚呼劉氏之顯近<lb/>
而論之則更生天禄藜光精忠耿耿當為稱首而厯代<lb/>
聞人表表史傳亦何可勝數為其族子族孫者可不自<lb/>
<pb n="KR4e0059_WYG_009-8b"/>
勵㢤此余所深望於靜安者也抑余與靜安賢姪百川<lb/>
氏有筆墨之好有骨肉之情而百川髙蹈物表不與世<lb/>
事接者十餘年殆仙也敬叙兹譜幸以示百川焉<lb/>
　　䟦賜楊棟以下御札<lb/>
宋理宗皇帝景定三年壬戌二月特詔禮部尚書楊棟<lb/>
等知貢舉事盖穆陵試士於春官自寳慶二年以始至<lb/>
是凡十有二詔而終得人之盛有足論者雖然由景定<lb/>
壬戌至祥興己卯為至元十六年而宋祚終訖至正戊<lb/>
<pb n="KR4e0059_WYG_009-9a"/>
申凡八十九年而元祚亦終入本朝洪武十三年前後<lb/>
通百二十年矣尚書諸孫子初藏景定御筆如新足稱<lb/>
傳世之寶併與尚書謝表及帝錫燕進士詩及狀元方<lb/>
山京陳宜中張槐應謝表具存副墨當時文物盛致槩<lb/>
可想見彷彿微子初不及此嗚呼帝自即位黜王安<lb/>
石而尊崇濓洛表章朱吕使後世知理學足以復古<lb/>
帝王之治甚盛心也故此詔不許勦句斷章以命題<lb/>
牽合破碎以害理與夫言理不切乎事論事不根於<lb/>
<pb n="KR4e0059_WYG_009-9b"/>
理皆必無之大哉王言誠足以正人心變士習示萬<lb/>
世之法程也抑是科得人陳宜中最顯不十餘年遂<lb/>
登樞密及德祐元年遂與留夢炎俱相並兼樞使都<lb/>
督諸路軍馬兼資文武榮莫加焉第與文天祥不合<lb/>
數沮忌之耳是時當至元十三年國事已去始則附<lb/>
賈終則擠之二年元兵去都城三十里則棄位夜遁又<lb/>
奉景炎帝入海則如占城起兵不返遂死於暹嗚呼不<lb/>
亦羞科目而負國寵也哉必若忠塞天地光照日月其<lb/>
<pb n="KR4e0059_WYG_009-10a"/>
惟文丞相乎亦帝丙辰狀元也帝十一詔得文公且為<lb/>
宋三百年科目國體之重謂非帝尊正學而得正人不<lb/>
可也嗚呼盛矣<lb/>
　　書養䝉劉先生墓志後<lb/>
北平副使劉君子髙志其從父養䝉先生之墓自㓜至<lb/>
老出處風槩備悉其苦節堅志甘澹泊如飴處貧素如<lb/>
裕盖其天性則然而學問之力足以行之殆逸民而獨<lb/>
行者歟志稱其嘗以易經一試有司弗合過東湖拜徐<lb/>
<pb n="KR4e0059_WYG_009-10b"/>
孺子祠而歸即掃除科舉習以經學教授鄉里髙山仰<lb/>
止景行行止為何如耶昔湏溪先生記孺子亭有曰孺<lb/>
子東湖之孔明也實千古名言由今論之殆躬稼南陽<lb/>
之孔明歟方其隠南陽也有桑八百株蠶而衣雖百口<lb/>
無寒有田十五頃耕而食豈止一家無飢詩曰彼君子<lb/>
兮不素餐兮盖不稼不可得禾不狩不可得貆孺子非<lb/>
其力不食其心盖出此也先生築書樓曰勿髙大令子<lb/>
孫可葺也人以輿馬相候曰吾安於徒歩何有貴習也<lb/>
<pb n="KR4e0059_WYG_009-11a"/>
人有談仕進氣燄者輙掩耳曰無汙我也此其去東湖<lb/>
孔明豈逺乎㢤先正曰孺子東湖之孔明余則曰養䝉<lb/>
西昌之孺子惜子髙死莫可吾言姑志于墓銘後以歸<lb/>
其令子䕫藏之<lb/>
　　書劉子卿詩藁<lb/>
歐鄉代有聞人今年識劉徐子卿年甚富氣甚張學甚<lb/>
劬而尤善工詩間適其館几上太白集也自言於詩人<lb/>
酷慕是家余惟詩各一悟解各從其天分審慕是也即<lb/>
<pb n="KR4e0059_WYG_009-11b"/>
天分已近充以問學斯成名家朱子嘗言太白詩非無<lb/>
法度乃從容於法度之中聖於詩者也慕之者徒狂嬉<lb/>
怒攫顛倒叅差無天分固不可無學力尤未易郭功甫<lb/>
尚未自然矧李赤軰哉為太白有道涵養以昌其氣髙<lb/>
明以廣其識汗漫以致其約脫畧以通其神夫然故其<lb/>
論超然其趣淵然其韻飄然縱不踖其奥亦不辱其門<lb/>
魯人善學柳下惠是矣嘗觀廬山夾秀堂帖刻太白稿<lb/>
數葉其竄改處一字屢易者甚不茍至天若不愛酒一<lb/>
<pb n="KR4e0059_WYG_009-12a"/>
章則全改定宜其精絶掩出今古非率意肆口所作也<lb/>
益見朱子之言信哉讀子卿擬古樂府數篇風氣日上<lb/>
咄咄逼人盖太白髙古逼漢魏而子卿擬之好之異時<lb/>
奏黄鐘而破瓦釡斥翡翠而掣鯨魚非子卿而何吾故<lb/>
書所聞以致願望子卿幸自愛也<lb/>
　　書王伯允詩藁<lb/>
伯允茂才以其録稿介余評之余吟多率且日就退茂<lb/>
才殆將起予者乎輙以鄙見間評一二而復之曰學詩<lb/>
<pb n="KR4e0059_WYG_009-12b"/>
必自擬古始雖李杜亦然擬之而不近未也擬之而甚<lb/>
近亦未也初若甚近則㡬矣其終也甚不近而實無不<lb/>
近則神矣茂才負銳氣不可第二出一語不肯尋常録<lb/>
稿中選體唐律思致清聲調熟三婦詞蠶婦吟兩漁歌<lb/>
等效張籍王建得其風骨極可諷詠樂府自尊酒行至<lb/>
闗山月諸篇足稱擬古者乃若諸七言長歌氣猛語激<lb/>
憤嫉多而雍容少畧收歛涵蓄則尤為佳也茂才由此<lb/>
其軌廣學以大之精識以超之何患乎不成也哉起余<lb/>
<pb n="KR4e0059_WYG_009-13a"/>
既多因書以志巻末<lb/>
　　書謝子良詩軸後<lb/>
右諸賢題詩一軸為淘金驛令謝君子良賦也子良鍾<lb/>
清江碧嶂之英覽青原白下之勝所交行人過使非名<lb/>
卿鉅公則智勇禦侮之才能識時練事之俊傑也無簿<lb/>
書之繫供億之勞而有從容暇豫之適恒有益於身心<lb/>
而恒不得怨於上下在百司獨驛令最優故子良自况<lb/>
為清隠信哉客至談笑觴咏鷗鷺風月無時不在水木<lb/>
<pb n="KR4e0059_WYG_009-13b"/>
清華幽思入㣲又得蔡君謨法書酷意臨摹揮染大字<lb/>
終日忘倦可謂知所重矣驛令云乎㢤諸賢賦詠咸美<lb/>
子良質厚而文深近求而逺到僕以為知言不贅賦獨<lb/>
題其後云<lb/>
　　䟦梁仲文昔逰行巻<lb/>
仲文以公瑾英發之年將北逰燕趙之都則以國歩多<lb/>
艱而阻及王氣在南馮唐易老又不得與江左夷吾並<lb/>
驅徒感今懷昔時時記憶往者名公贈言長吟朗詠以<lb/>
<pb n="KR4e0059_WYG_009-14a"/>
自慰而已雖然逰以心不以跡以跡者窮年而不周未<lb/>
老而已倦以心者古人觀畫卧逰千里一咫是也豈特<lb/>
觀畫為然地志山經之所載稗官野史之所出山河皆<lb/>
可目睹形勢皆可意㑹第一舒巻而得之此亦卧逰也<lb/>
雖老而徤行風為輪而蓬為蹄矣即漆園吏天逰何逺<lb/>
仲文尚儀圖之<lb/>
　　書蕭執所藏名公詩文巻後<lb/>
國録蕭執集其在成均時所得文苑諸賢詩文下至數<lb/>
<pb n="KR4e0059_WYG_009-14b"/>
字手筆亦不敢廢類而成軸既藏以自矜耀亦時出示<lb/>
朋徒誇詡之可以為好學尚德之士矣古之君子或聞<lb/>
名不識靣則夢寐之間如或見之或不得及門受業則<lb/>
私淑於其徒若此甚衆子適幸同時有所尊者焉有所<lb/>
狎者焉有宜友者焉有宜師者焉一展軸槩得其韻度<lb/>
如聆其謦欬視彼私淑與夢寐不尚優哉若其中禄命<lb/>
辨則宋公景濓先生以示劉仲脩者也先生以碩學古<lb/>
道為一代文宗㒒毎得其文晝夜而讀之又嘗辱先生<lb/>
<pb n="KR4e0059_WYG_009-15a"/>
温接懷不能釋古人云心摹手追此人而已又云粲然<lb/>
繁星麗天人所敬者五行而已其先生之謂乎昔嘗謂<lb/>
信國公文山集見其前後兩為白鶴山人序其論禄命<lb/>
正如此以為以有窮之數係無窮之命一日之分為時<lb/>
十二一時之分為刻八生人之品止有九十六舉天下<lb/>
意之一日之生同時刻者貧富貴賤夀夭賢愚何啻億<lb/>
萬不齊豈局局於九十六品者乎積日而月而年其數<lb/>
皆可計也其騐皆可同乎猶恨白鶴山人不得宋公之<lb/>
<pb n="KR4e0059_WYG_009-15b"/>
辨而讀之豈小補哉豈小補哉<lb/>
　　䟦蕭夀椿菊隠說後<lb/>
余既為蕭夀椿書此說又求識其後夫淵明之愛菊無<lb/>
間於幽顯觀其自癸巳為州祭酒乙未距庚子為鎮軍<lb/>
叅軍乙巳為彭澤令在官八十餘日自免去職始終官<lb/>
途纔十三年爾顯之日豈多於隠之年哉性極冲澹有<lb/>
大志官居何啻野處悠悠然萬物之表慕榮啟期之能<lb/>
貧田子泰之能俠揚子雲之能酒而尤慕諸葛亮王佐<lb/>
<pb n="KR4e0059_WYG_009-16a"/>
之才惜無其時耳視州縣勞人直何足道斯誠真隠也<lb/>
已故周子云菊花之隠逸者也又云菊之愛陶後鮮有<lb/>
聞殆謂菊抱幽人之姿惟陶有之似之故深愛之非陶<lb/>
而愛者宜亦衆矣苐不知菊視之如陶否乎夀椿讀其<lb/>
宗丈之文宜以真隠為尚可也<lb/>
　　䟦毳馬圖後<lb/>
畫焉貴得其神駿氣骨固為上毛色即次之盖神駿之<lb/>
表也古今畫史著色者多散毛者少殆可畧略之然韓<lb/>
<pb n="KR4e0059_WYG_009-16b"/>
榦畫肉不畫骨忍使驊騮䘮氣肉不可忽而忽其毛可<lb/>
乎魯人頌僖公牧事有成别其群凡十有六品而古人<lb/>
吉事尚文率毛馬而頒之毛色之可貴尚矣吾又意畫<lb/>
者之於毛或詳或畧各極天趣亦由工書者為正為行<lb/>
短長肥瘠神妙自然政未易優劣之爾吳興趙公畫太<lb/>
宗拳毛騧毫忽入微殆有古法今王傳王起宗倣吳興<lb/>
筆為憲副劉君子髙作毳馬圖神駿氣骨復溢出於毛<lb/>
色之外信佳製也因志于其後余又聞腹間旋毛為一<lb/>
<pb n="KR4e0059_WYG_009-17a"/>
日千里之徴而此畫槩見之惜余不善相然亦可見毛<lb/>
之不容忽畧如此㢤<lb/>
　　䟦嶺南録<lb/>
古稱信史疑史信固史也疑亦不可不謂之史然有疑<lb/>
而可傳者有疑而不必傳者則係乎其人焉余觀劉君<lb/>
子髙嶺南録殆信者必可信疑者必可疑可傳者固多<lb/>
出前志之外而不必傳者有以破千古之謬與訛以俟<lb/>
來哲豈有涯哉如潮之盈虛消息一之於月月之所臨<lb/>
<pb n="KR4e0059_WYG_009-17b"/>
則水往從之而東海之候異於南海欽㢘之潮朔望大<lb/>
潮謂之先水日出一潮謂之小水瓊海之潮半月東流<lb/>
半月西流且不係月之盛衰此可傳之疑也辨銅皷斷<lb/>
不出於馬伏波辨陳雷公之事以正丁謂之非辨蔣炳<lb/>
文之承誤而知以雷名州乃取於雷川辨龍母祠謂本<lb/>
祠秦媪而斥其五龍天妃之為妖此不必傳且足以破<lb/>
千古之謬與訛者也他多有之姑舉其大者一二以見<lb/>
志嗚呼安得言史皆如是哉昔太史公尚不免寡識輕<lb/>
<pb n="KR4e0059_WYG_009-18a"/>
信之譏使盡如子髙豈有好竒之過㢤嗟咏再三聊題<lb/>
其末<lb/>
　　題七賢圖後<lb/>
右晉七賢圖吳興錢舜舉倣唐閻立本所製者也始以<lb/>
劉伶阮咸次嵇康向秀次阮籍終王戎山濤劉伶最曠<lb/>
達不拘史傳苐著其酒德頌可見咸妙解音律尤善琵<lb/>
琶嘗以大盆盛酒相向酌取有羣豕來共飲之咸接去<lb/>
其上仍共豪飲嵇康好服食之事以為神仙禀之自然<lb/>
<pb n="KR4e0059_WYG_009-18b"/>
非積學所得至於導養得理則安期彭祖之倫可及允<lb/>
為名言所與神交者陳留阮籍河内山濤等世所稱竹<lb/>
林七賢者見諸康傳中阮籍著大人傳以三公九牧皆<lb/>
為禈中之蝨本有濟世大志屬天下多故名士少全由<lb/>
是不與世事酣飲以為常文帝初欲為武帝求婚於籍<lb/>
籍醉六十日不得言而止其人可知向秀清悟有逺識<lb/>
莊周著内外篇秀為之發明竒趣其後郭象因得述而<lb/>
廣之若夫王戎慕蘧伯玉之為人與時舒巻雖位總台<lb/>
<pb n="KR4e0059_WYG_009-19a"/>
司而委事僚寀間乗小馬出逰見者不知其為三公也<lb/>
山濤為吏部典選十餘年甄㧞人物各得其當時稱山<lb/>
公啟事吳平之後與盧欽論兵以為不宜去州郡武備<lb/>
帝稱之曰天下名言也而不能用烏乎是七賢者其髙<lb/>
致雖大小各殊然皆皜皜乎不可尚已及宋顔延之出<lb/>
為永嘉太守意甚憤怨乃作五君詠以述竹林之勝而<lb/>
山濤王戎以貴顯被黜盖有激而然非定論也古之君<lb/>
子固有身處廟堂心存巖壑豈可一槩而論今觀此圖<lb/>
<pb n="KR4e0059_WYG_009-19b"/>
諸賢髙致宛然如生舜舉所云流俗無輕議者當矣反<lb/>
覆觀之阮咸出塞之音嵇康廣陵之散安得復起斯人<lb/>
於九原一聞其慷慨激烈之餘韻乎安政蕭君其珍襲<lb/>
之<lb/>
　　書趙文學所藏馬圖後<lb/>
右䝉古唐生所作青驄馬文學趙君藏之遇能賦者輙<lb/>
求題詠愈益不厭最後以示余評余觀唐生筆殆規模<lb/>
於吳興趙公而吳興則由李龍眠以達於曹將軍風致<lb/>
<pb n="KR4e0059_WYG_009-20a"/>
故自超宜文學珍愛之馬有出羣姿圉人唐衣冠亦清<lb/>
楚賦者以其仰嘶疑為困覊束局局者殊不然觀其逸<lb/>
氣凌厲豈轅下駒可儗君子必束身規檢良驥必服鞿<lb/>
馽而后有用何足為病哉文學循循然常恐不及謙謙<lb/>
乎古道是遵固將比德於驥幸甚勉旃而毋徒以脫畧<lb/>
繩䇿為駿且神也雖然余因是圖私有感焉余家藏厲<lb/>
歸真牛一軸吳元瑜馬一巻二公皆五代人宣和畫譜<lb/>
具載其事歸真黄冠善劇飲口大容拳人或求畫不應<lb/>
<pb n="KR4e0059_WYG_009-20b"/>
輙以拳塞其口獨時時作以與酒家耳馬圖則徽廟題<lb/>
其上曰吳元瑜駉牧圖殆百十馬不止小不踰寸大可<lb/>
二三指馬之態大畧具是甚可珍也亂後不省落誰手<lb/>
然往來余心時一耿耿以為宋内府所藏由靖康入金<lb/>
又自金入元不知何自流落而歸於我而竟化去物亦<lb/>
玩人矣哉文學其慎之慎之而毋若余之嘅可也諸詩<lb/>
各極用意若憤切頓挫則有萬石子與最後題然格調<lb/>
意趣俱到巻中律詩一而已<lb/>
<pb n="KR4e0059_WYG_009-21a"/>
　　書劉氏西齋倡和巻<lb/>
僕生大德間為先朝太平幸民者六十餘年屢不得志<lb/>
於文場自詭小隠每北望燕冀悵然以之時時誦中州<lb/>
鉅公雅作志馳魏闕之下矣今復幸為聖代逸民與康<lb/>
衢叟華封老人嬉戲詠歌以終餘齒不亦多乎適蕭君<lb/>
安正攜至劉氏西齋鉅軸而讀之不覺踴躍三百嗚呼<lb/>
吾陳氏與劉氏為世姻世科而先朝百年間劉氏貢春<lb/>
官者獨子高一人蓋積之厚者發之遲也聖代欽其令<lb/>
<pb n="KR4e0059_WYG_009-21b"/>
聞特起用之再調為北平憲副居常孝友最隆由七千<lb/>
里伻書候其弟子彦至則風雨連床於西齋者幾百日<lb/>
詩文倡和子高皆手書以畀之殆將示後日以著忠孝<lb/>
之澤也子彦又屬僕志其後嗟乎逍遥堂離合參差之<lb/>
感彷彿具是此天倫之樂也乃若燕山懷古一倡一和<lb/>
如史如畫僕何啻身厯而同賦之毎一朗詠俯仰今昔<lb/>
之懷豈有涯哉<lb/>
　　題孫景賢菊詩後<lb/>
<pb n="KR4e0059_WYG_009-22a"/>
余曩在章貢觀民固未筮仕出此巻求題余讀之如見<lb/>
其嚴君焉後十年景賢由華容抵廬陵出此巻相示曰<lb/>
火後僅存者余再復之如見其令子焉俯仰今昔感慨<lb/>
係之然而希顔相去百里而近連年不得邂逅而景賢<lb/>
相望千里而遙十年復一面亦有數耶第不知觀民當<lb/>
復何時而傾寫也<lb/>
　　書蕭以恕族譜後<lb/>
昔范宣子論死而不朽歸諸世禄叔孫豹以世禄不可<lb/>
<pb n="KR4e0059_WYG_009-22b"/>
為不朽蓋世德之論也余讀縣丞蕭君自省為沙湖蕭<lb/>
以恕序其族譜牒有曰不推本先世是不為子孫無厥<lb/>
祖矣不能以德埀訓是不為祖父罔厥後矣至哉言乎<lb/>
世之詒謀不淑無以遺後至其子若孫或賢且秀而恥<lb/>
於祖其祖者固時有之落其家聲失其故步不知五世<lb/>
之澤莫究一人之初而付其祖於路人者皆是也皆可<lb/>
嘅也尚有如以恕能念其祖於十四世者乎尚有厯宋<lb/>
元至今衣冠不絶者乎左丞王公參政董公之叙志具<lb/>
<pb n="KR4e0059_WYG_009-23a"/>
可考也蕭叔大心至八世相葉猶厯厯然也非世德不<lb/>
朽不至是嗚呼安得起叔孫豹於千載之上而與共論<lb/>
哉乃若崛興暴進冒牒而拜墳固然莫之怪黜其所自<lb/>
出恬然以為得計者又其最不肖者也則吾子與鍾先<lb/>
生論之詳矣因書于二序之後俾歸于以恕藏之<lb/>
　　書王僉憲事跡後<lb/>
古今治天下者恒以有窮之法係無窮之變變生則又<lb/>
為之法於是法如牛毛變如蝟刺雖聰睿之英主明斷<lb/>
<pb n="KR4e0059_WYG_009-23b"/>
之哲輔不能革也何則君之所責治效者在守令而守<lb/>
令豈能皆公平也不得不紏之以按察而按察復慮其<lb/>
不能皆公平也不得不紏之以御史至於御史孰紏之<lb/>
乎法如是而止爾夫御史按察皆無長官為其屬者下<lb/>
至曹吏皆得以紏其上法非不美也然而上下相朋其<lb/>
能相紏者亦鮮如之何而可也亦曰得人而已矣得其<lb/>
人則良法美意固溢出於法之外矣故一御史之賢而<lb/>
一臺為之肅一按察之賢而一司為之聳而況臺與司<lb/>
<pb n="KR4e0059_WYG_009-24a"/>
之多賢乎雖然其要在於疏其禁網簡其法令而已昔<lb/>
唐埀拱二年李嶠論巡察風俗疏以為諸道所奏科目<lb/>
凡四十有四别準格勑又三十有餘而巡察使率三月<lb/>
後出都十一月奏事所察文武官毎道多至二千餘人<lb/>
少者一千已下欲令盡其行能褒貶得失則皆不暇誠<lb/>
非敢惰於職而慢於官也實不及耳欲望量其功程與<lb/>
其節制無為多張科目空費簿書率十州置御史一人<lb/>
以周年為限可也嗚呼嶠之所言當時行之與否未可<lb/>
<pb n="KR4e0059_WYG_009-24b"/>
知也而我朝實能行之矣余觀王君子啟自洪武三年<lb/>
五月除監察御史七月除廣西僉事其在司分司行事<lb/>
之蹟皆厯厯細書其自三年至五年皆班班可考其察<lb/>
事明核而非苛其處斷果決而有恕其褒貶得失未嘗<lb/>
不盡其行能其功程節制未嘗少費於簿書於是李嶠<lb/>
論其病於唐者子啟黙皆行其說於今如是而為按察<lb/>
為御史誠能得法外之意哉誠能以法繩變而不窮於<lb/>
變哉子啟由僉事除崇慶知州已而得投閒歸鄉暇日<lb/>
<pb n="KR4e0059_WYG_009-25a"/>
以其在廣西事蹟示余謹書其後如此嗚呼誠非儒者<lb/>
能政其亦孰能與於此哉<lb/>
　　書章貢城陷本末<lb/>
至正十八年九月二十九日贑州城陷太守噶海齊為<lb/>
麾下所縛偽兵入城者憤其久不下燔刼為甚又其將<lb/>
校不和各自爭功先後入者屢燔屢刼城遂併空居民<lb/>
殱焉始元朝以江西省員外吳彦誠為吉贑總兵官駐<lb/>
師吉安其裨將明志高林伯顔武端等皆驍勇過人及<lb/>
<pb n="KR4e0059_WYG_009-25b"/>
偽朝總兵官陳平章既取江西命宣尉熊幸二人徇上<lb/>
流州郡明志高首殺林巴延武端等需偽兵至即以員<lb/>
外全軍迎降兩偽宣尉既入吉安即上志高款誠於平<lb/>
章志高得爵賞為廣東都元師仍部署兵甲從幸公以<lb/>
取贑至是城破矜功愈驕幸公殺之噶海齊之守贑也<lb/>
政尚猛烈如雷電鬼神不可測不可近偽兵之來自恃<lb/>
必可守以固是年八月民間食盡九月軍士食盡城守<lb/>
益力父老懇曰食盡矣如一城生靈何噶海齊曰我受<lb/>
<pb n="KR4e0059_WYG_009-26a"/>
元厚恩以守兹土又申以江西參政寵命國何負於我<lb/>
爾父老完首領保妻子宜也我固自有處然勢益不支<lb/>
則質偽兵一鎮撫上城計事屏帳前軍校法昌等迺與<lb/>
語鎮撫者噶海齊親且故也法昌等曰守謀降矣降而<lb/>
不與軍校謀吾其死乎不如先之二十九日又語法昌<lb/>
等曰爾率兵民血戰導我出城爾等還以城降我入南<lb/>
中以圖興復衆私計曰審然吾安往耶遂就帳中縳取<lb/>
以降至城外不肯行望見偽兵大罵偽兵揮刀猶罵曰<lb/>
<pb n="KR4e0059_WYG_009-26b"/>
逆天逆天遂死之幸公聞其死也驚異惋惜不已有全<lb/>
普庵薩里者名晉先噶海齊守贑尤號酷虐贑謝氏其<lb/>
故也懷宿憾首沒入之謝自成丁以上非逺徙則獄死<lb/>
且連逮其親戚沒入者十七八家至正十五年秋由贑<lb/>
守陞江西參政特奉㫖取袁州十六年秋始次泰和誣<lb/>
執蕭繩武義士等十八人殺之沒入者又十餘家㑹有<lb/>
㫖左遷九江都元帥憤不赴十七年夏始次吉安先勒<lb/>
大賈徐李各獻銀萬兩徐父子相斷杖限死征愈急次<lb/>
<pb n="KR4e0059_WYG_009-27a"/>
及編戸時江西平章和尼齊鎮瑞州便宜行事以所降<lb/>
九江都元帥宣命符印遣使者即吉安授晉晉戒邏舟<lb/>
拒諸境外使者畏威而走及再至三至終不受十八年<lb/>
五月偽兵至晉倉卒棄其師單舸裝其婦女寶貨還走<lb/>
贑噶海齊拒不納逮偽兵壓城始納之是日先為帳下<lb/>
瑪哈穆特沙圖魯卜岱等所殺法昌持其首遍徇城中然後<lb/>
縛噶海齊出焉堅白老人曰吳員外以儒發身受國重<lb/>
命慈不足庇其民能不足束其下可以俎豆而不可軍<lb/>
<pb n="KR4e0059_WYG_009-27b"/>
旅殆是也夫明志高蔑主將殺同列利人貨財妻妾始<lb/>
而賣降終以自禍天道好還其事信哉噶海齊武人也<lb/>
其為贑守任情好殺率意破律民不堪命則相與羣起<lb/>
而攻逐之倉卒窘束乃痛自責以謝其民其民曰汝自<lb/>
到官行虐政凡幾以毒我人必欲食吾土者悉改是乃<lb/>
可則唯唯從命民又曰逺近未孚也必條所改數十事<lb/>
榜之乃可耳則又唯唯從之其頑鈍無恥如是三尺童<lb/>
子羞言之然率其簡直無所回互又長於弓馬間力扼<lb/>
<pb n="KR4e0059_WYG_009-28a"/>
虎射命中亦非今人所及故能箝刼其民堅死以守此<lb/>
又列城之所無也雖復阽危之際徘徊顧畏致遭群下<lb/>
毒手然效死勿去要亦初心它亦不必深計也若全晉<lb/>
者其無君之罪上通于天征討重事也則奉詔再朞而<lb/>
不發出師毒衆也則所至歌舞以為娛左遷示罰也則<lb/>
肆為拒命而愈縱恣沒入大家而不以聞殺戮良民而<lb/>
滋以蔓使元之君權不喪賞罰畧行市朝之肆豈足多<lb/>
哉有如偽兵至吉奮舉其衆一戰而死猶足盡蓋前愆<lb/>
<pb n="KR4e0059_WYG_009-28b"/>
必不能然引決自盡不尚有辭乎不勇於征袁而勇於<lb/>
走贑不死於勤王而死於依人觀其崎嶇道間羈旅栖<lb/>
屑殘盃冷炙何其悲耶古稱社稷之臣誠死社稷封疆<lb/>
之臣誠死封疆全吳之不能死社稷則同而全之違詔<lb/>
罔上吳之所不為也封疆之死噶海齊固不得為無譏<lb/>
然謚以一惠聖人不棄君子於此取節焉斯可矣<lb/>
　　題鄧性初巻<lb/>
余弱冠初當太定甲子讀書澄江之南洲始識鄧君用<lb/>
<pb n="KR4e0059_WYG_009-29a"/>
時有交臂寫心之驩其後嘗抵楊觀山先生許其列于<lb/>
青衿者則君用子性初也君用與先生皆已矣予亦崎<lb/>
<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>厯落且七袠而故友嚴文炳令子子初袖巻軸介予<lb/>
序其端讀巻中詩則皆美性初而賦者嗚呼其使予感<lb/>
也昔予交君用時性初尚弱及觀山講次性初方學也<lb/>
中更喪亂避地五雲雖樂於客土而重違其親乃還其<lb/>
闔閭嗚呼性初親老矣宜何如其左右就養也醫踰於<lb/>
三世既取騐於其鄉經傳夫四詩宜益充其所學切切<lb/>
<pb n="KR4e0059_WYG_009-29b"/>
乎取友之必端懇懇乎與人之必周密密乎遇事之必<lb/>
謹有魚魚雅雅無戚戚咨咨即其親桑榆之景媚於艶<lb/>
陽之暉菽水之味樂於膚鼎之腴矣予題巻已復取董<lb/>
召南桐栢行再四頌之子初曰幸甚<lb/>
　　書唐馬圖<lb/>
此太宗拳毛騧也厯唐至今雖復萬金涓人可得市乎<lb/>
獨展此圖即天骨開張龍池霹靂皆在目前於是天馬<lb/>
復生矣畫史識馬意大似踴躍端門得所依歸者嗚呼<lb/>
<pb n="KR4e0059_WYG_009-30a"/>
豈不騎戰一敵萬漠漠以開風沙乎龍媒異産何代無<lb/>
之<lb/>
　　書蕭天與族譜後<lb/>
自宗法既廢而族譜盛行固人心世道之一助也古者<lb/>
宗法之明有百世不遷之大宗有五世則遷之小宗繼<lb/>
襧繼祖繼曾祖繼高祖者小宗也小宗雖不一然皆管<lb/>
攝於大宗冠娶必告死亡必赴祭祀不敢尸故自源徂<lb/>
流條理分明而脉絡有序也然此法不舉久矣於是士<lb/>
<pb n="KR4e0059_WYG_009-30b"/>
大夫之家莫不有譜焉譜上至始祖則宗法立大宗之<lb/>
意也下至高祖則宗法立小宗之意也合大小宗而存<lb/>
其槩於彷彿合千百年之統緒而歸於數葉之楮慘淡<lb/>
之墨嗚呼亦士大夫能之流俗人則不屑矣吾故曰亦<lb/>
人心世道之一助者此也吾鄉沙湖蕭氏天與其派出<lb/>
漢相國蕭何流及齊梁江左蔚為名宗至唐蕭瑀八葉<lb/>
宰相盛莫與京五代時諱昶者為巡察判官避馬氏亂<lb/>
始自湖南徙家泰和之禾溪則沙湖之始祖也其後宋<lb/>
<pb n="KR4e0059_WYG_009-31a"/>
景定二年諱德升者貢于禮部則沙湖之族祖也載諸<lb/>
譜者班班可攷具如左丞王公黼參政董公德元及諸<lb/>
名賢志跋序文兹不贅述余所願者湖邊之族之盛代<lb/>
有俊秀而天與二嗣子震子巽皆秀而文綿厯世逺則<lb/>
方來之未艾未有涯也不其盛歟吾故為書譜後以相<lb/>
期於無窮云<lb/>
　　題濠梁喬木圖後<lb/>
右濠梁喬木圖廬陵彭希善為襄陽守禦千戸侯竹軒<lb/>
<pb n="KR4e0059_WYG_009-31b"/>
陶君作也侯故家濠梁天資毅勇謀畧英明當主上渡<lb/>
江時侯識運數之歸奮翊衞之智佐興王業蔚為藎臣<lb/>
及天下已定侯任股肱心膂之寄出鎮襄陽實能廣德<lb/>
心奠民社使桴皷不驚鴻鴈安居厥功懋焉然濠梁興<lb/>
王之地也城郭之盛麗邑居之繁庶山河改觀於古今<lb/>
陵廟增輝於日月侯蓋夢寐以之於是希善冩以為圖<lb/>
蓋不獨桑梓之念重墳墓之悲深也或曰侯有大志不<lb/>
尚抵掌而馳於伊吾之北乎而奚止於襄樊侯立大功<lb/>
<pb n="KR4e0059_WYG_009-32a"/>
不尚鳴鏑而奮於平壤之東乎而何有於濠濮圖喬木<lb/>
者姑以寓侯角巾歸第之意今豈然耶是不知侯之心<lb/>
與上所以待臣之禮也昔者文王之遣將帥固曰曰歸<lb/>
曰歸嵗亦莫止其遣戍役亦曰豈不懷歸畏此簡書夫<lb/>
出征臨遣之際尚以歸期勉之況侯居平世臨治邦安<lb/>
得不思其鄉哉然侯所以志存乎四方者固不為懷土<lb/>
而有間也謹書其後如此亦自謂庶幾侯之心云<lb/>
　　書栁主簿番禺巻後<lb/>
<pb n="KR4e0059_WYG_009-32b"/>
右番禺贈栁侯詩文一巻栁侯官歸至泰和留止出以<lb/>
示余余讀之歎曰泰和栁侯之桐鄉也其民思栁侯如<lb/>
思父母見栁侯再至如見父母重來則番禺之民眷眷<lb/>
可知其士之形於歌詠也固宜矣侯之宰泰和也愷悌<lb/>
之政寛猛適中温良之度愛惡得正寛而不失於縱故<lb/>
疆禦摺伏猛而不至於苛故鰥寡攸寧愛其人必其真<lb/>
可愛故敬不繆而惠不汎惡其人必其真可惡故法不<lb/>
玩而威可懲小大各得逺邇胥慶以故遺愛至今愈久<lb/>
<pb n="KR4e0059_WYG_009-33a"/>
而愈新已去而不忘也番禺廣州之壯邑也上有省治<lb/>
之統臨次有風紀之亷察次有大府之驅迫以一縣而<lb/>
聽命三司焉不其難乎栁侯任主簿遇事之不可者輙<lb/>
犯顔昌言於其上不顧身之艱危惟慮事之不當以求<lb/>
其是之歸此泰和之所無而番禺之獨有者是宜寶安<lb/>
趙晦贈言以為領邑教數年見其能守職勝任者惟士<lb/>
先張公為邑簿及栁侯二人而止耳嗚呼才之難如此<lb/>
哉巻中七言古詩如趙訥五言選體如李昕尤佳致可<lb/>
<pb n="KR4e0059_WYG_009-33b"/>
誦自餘諸賢以及諸生亦皆不凡信乎番禺之多才子<lb/>
也嗟乎栁侯昔宰泰和為其易繼簿番禺為其難然皆<lb/>
恢恢乎游刅於餘地焉然則而今而後焉往而不可行<lb/>
吾志哉故書諸巻末以俟<lb/>
　　書十八學士登瀛洲圖<lb/>
右十八學士登瀛洲圖遂江蔡鑰為天使朱序班立本<lb/>
作也登瀛洲之榮寵於世久矣事在唐武德末年方𤣥<lb/>
武之事既往神堯之心既安天䇿上將之府初建神堯<lb/>
<pb n="KR4e0059_WYG_009-34a"/>
固惟恐秦王之不為堯舜也既為之開府置屬又為之<lb/>
開館延學士使相講論其意深切當時徒艶其榮寵而<lb/>
豈知學士憂世之心哉是圖也亦圖其迹而已耳迹之<lb/>
可見者或坐石彈琴或倚樹長嘯或角技於楸枰或濡<lb/>
毫而行墨或頽然自放於石根或翛然獨往於竹下或<lb/>
如禦冦之泠然御風或如更生之校讐不倦孰不曰學<lb/>
士之所樂在是學士之神動天放在是亦有識房杜為<lb/>
稱首其經綸天地裁制萬物者果在是乎果不在是乎<lb/>
<pb n="KR4e0059_WYG_009-34b"/>
自餘諸賢如二蘇二李孔陸褚薛高下優劣各殊然皆<lb/>
卓卓有立果皆不存於事業乎然則畫之所形亦所以<lb/>
滌其憂世之心耳其誠能副神堯之心誠能為天䇿之<lb/>
輔使貞觀之治至今無敵者亦千古之盛致哉<lb/>
　　題劉崧官誥後<lb/>
漢史云以官壽卒官者榮以禄壽者考終命不陷刑辟<lb/>
也在漢世不為稀然漢史特稱之若此矧後世乎婣友<lb/>
劉崧子高有令子士鴻以其先君子前後所授官誥及<lb/>
<pb n="KR4e0059_WYG_009-35a"/>
所贈身後䘏典與主上親為祭文録以成軸而介余識<lb/>
其後始子高以人材起洪武三年八月授兵部職方郎<lb/>
中六年九月授北平按察副使官滿給由既而姦臣弄<lb/>
法坐以違制得釋放還家及權姦伏誅奉勅符取到十<lb/>
三年正月除禮部侍郎五月以人神有變特命致仕十<lb/>
四年二月復起取授國子司業四月卒令有司備禮棺<lb/>
殯命奉御唐壽以牲醴致祭焉享年六十有一嗚呼使<lb/>
子高幸而以職方殁以憲副殁可以為卒官未可為卒<lb/>
<pb n="KR4e0059_WYG_009-35b"/>
壽使子高不幸而殁於放還田里之時可以為卒壽未<lb/>
可為卒官今也一起取於權姦誅鋤之後而有侍郎之<lb/>
除再起取於特致仕之後而有司業之名雖司業席不<lb/>
終煖而褒恤祭奠眷賚彌厚在當時為難得在西昌則<lb/>
一人而已謹題其後以歸士鴻寶藏之<lb/>
　　書神石銘義虎贊後<lb/>
貳尹李君克貞述文丞相神石夏將軍義虎二篇深有<lb/>
補於名教余讀至再四不去手夫虎為山之君肉百獸<lb/>
<pb n="KR4e0059_WYG_009-36a"/>
以為糧且攫人而吞噬之最不義者也然知有父子則<lb/>
性近乎仁石至頑鈍傲四時而絶生植終萬古而不虧<lb/>
騫波濤不能泐霜雪不能墳無知莫甚焉然茍有所憑<lb/>
則反智於人故虎之能義仁之烈也石之能神物所憑<lb/>
也且石能言於宋起立於漢尚矣則其仆空坑而衞丞<lb/>
相截追兵殆將植我孱王再興趙祚以配祀于天倉皇<lb/>
逼迫之際人不能措其力而石獨能之非神哉夏將軍<lb/>
前忠後逆荃化為茅三尺童子見其心其所養虎欲殺<lb/>
<pb n="KR4e0059_WYG_009-36b"/>
之宜也昔者銜麂啖將軍於廬墓病中虎之仁之至也<lb/>
今者咆哮欲噬將軍而甘心就烹虎之義之盡也虎之<lb/>
死榮矣將軍雖生不亦有靦面目視人罔極哉微神石<lb/>
則丞相必死而後日之大節無其終微義虎則將軍幸<lb/>
生而當時賣國之心為不白此克貞所述足以增重於<lb/>
倫誼而深有發於余衷故書其後如此<lb/>
　　題蘇黄墨蹟<lb/>
王竹逸蕭極初二英友契闊多年迺復聚首於章貢出<lb/>
<pb n="KR4e0059_WYG_009-37a"/>
其聯輝集相示又出蘇黄二公墨蹟介余識之嗚呼十<lb/>
二三年輪雲世變可嘅何限父子骨肉化為路人而二<lb/>
子獨雲龍上下未嘗少離悲喜値遇悉見於集中皆清<lb/>
新可愛真白璧一雙也始極初得山谷挽其從父夷仲<lb/>
十絶詩稿藏之恨未得坡公真蹟繼而竹逸得坡公所<lb/>
與王毛仲四律詩遂臻二妙如龍泉太阿㑹于延平不<lb/>
期於合而天者相之是又聯輝之大者也黄書舊蓋累<lb/>
見之楊公平之志已詳坡書則今始見之余故書其後<lb/>
<pb n="KR4e0059_WYG_009-37b"/>
云二公筆法皆出黄庭經瘞鶴銘而蘇盡其常黄極其<lb/>
變至於八法則守之一也坡書後有洪覺範跋而虞邵<lb/>
庵復志之矣他復何求<lb/>
　　題墨竹序後<lb/>
愚溪王君得斷縑墨竹一梢而裝潢之且述其所由來<lb/>
深加歎恨蓋君嘗學竹於湖州而得其法故見此而異<lb/>
之以揭諸五老山房不啻用并州快刀剪吳淞江水之<lb/>
半亦自可觀或曰犧象溝中之斷也龍吟柯亭之朽也<lb/>
<pb n="KR4e0059_WYG_009-38a"/>
絲桐㸑室之焦也其淪落獨能存其本真及就形製猶<lb/>
為施之時用而此特玩耳王君何留意之深也是殆不<lb/>
然傳曰游於藝説者以為玩物適情書固藝之一畫亦<lb/>
書之流也玩以適情而非玩以喪志何為而不可乎嶧<lb/>
山之刻岐陽之皷風霜消蝕野燒缺落殆盡而蘭亭出<lb/>
杵臼纔二三十字君子得而寶之以存古晉唐名畫粉<lb/>
墨剥爛好事者千金購之嘗恐落他人手而掇補珍襲<lb/>
以傳子孫良有以也王君為能自適矣若夫竹之韻致<lb/>
<pb n="KR4e0059_WYG_009-38b"/>
則君之述盡之其為李遵道父子家法無疑<lb/>
　　題秋菊問答巻後<lb/>
右秋菊問答一巻凡為律詩二八章廬山王先生希顔<lb/>
為宣城孫景賢氏作也今三閲嵗矣余來贑其令子觀<lb/>
民復請稿於先生繕冩以示不忘且介余志其下方余<lb/>
熟復焉重慨夫昔之公侯里第文武衣冠既與世俱變<lb/>
而其可悲可愕者亦皆散為飄風蕩為飛煙識者無復<lb/>
道而孫君方逺宦荆湖間菊亦荒矣菊雖荒然詩存觀<lb/>
<pb n="KR4e0059_WYG_009-39a"/>
詩復何翅對菊即其風流文物宛然如新有歆慕而無<lb/>
悲愕其用意逺甚詩可以觀殆是也夫余觀輞川集有<lb/>
春桂問答槩見彷彿殊不盡言希顔為菊往復皆八殆<lb/>
無遺餘格調高雅得少陵之風抑不知菊自晉唐來有<lb/>
主賓知己若是者否淵明雖愛菊其子殆不是愛視觀<lb/>
民又何如皆弗可以弗識也嗟賞之餘敬題其末<lb/>
　　跋周府君碑後<lb/>
按此碑後漢靈帝熹平二年所建唐太宗太和九年重<lb/>
<pb n="KR4e0059_WYG_009-39b"/>
刻也太和乙夘距熹平甲寅凡六百六十二年漢刻蓋<lb/>
不復存今丙午距太和乙夘又五百三十六年唐刻亦<lb/>
磨滅過半其字體完整者極奇古可尚其舛訛者疑太<lb/>
和已失其真況今又加剥蝕乎漢刻本在壠上唐刻在<lb/>
曲江廟不知何時徙置路學已斷為三朝陽錢太守既<lb/>
新府治以韶在漢𨽻桂陽府君功勲在韶乃徙置府治<lb/>
命工膠漆續其斷匣而樹之以嘉惠無極嗚呼服嶺以<lb/>
南韶獨有漢𨽻一通誠希世之珍也錢侯官既滿眷眷<lb/>
<pb n="KR4e0059_WYG_009-40a"/>
是碑且曰余媿府君勲寔多繼府君而轟烈者必余交<lb/>
承徐太守也子幸志之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0059_WYG_009-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海桑集巻九<lb/>
</p>
<p>
</p>
  </div>
<div>
                <head>海桑集巻十</head>
    <p>
<pb n="KR4e0059_WYG_010-1a"/>
欽定四庫全書<lb/>
　海桑集巻十　　　　　　　明　陳謨　撰<lb/>
　祭文<lb/>
　　祭先賢文<lb/>
吳元年二月丁未朔越十一日丁巳曲江縣丞某偕郡<lb/>
士某某謹以制幣牲醴敬祭于濓溪先生周元公惟公<lb/>
接洙泗之淵源埀洛建之統緒萬世正學萬民綱常維<lb/>
兹韶陽寔惟仕國罔極之恩存於從祀仲丁之日祗薦<lb/>
<pb n="KR4e0059_WYG_010-1b"/>
苾芬敢以明道先生程純公伊川先生程正公晦庵先<lb/>
生朱文公槎溪先生廖公配尚享<lb/>
　　祭蕭繩武文<lb/>
嗚呼自古亂離之世必資卓犖超群之才以保障其鄉<lb/>
鄰盖郡以之而郡邑以之而邑緩急相須倉卒馳赴以<lb/>
待夫烟塵之清當嵗壬辰林嘯谷聚獸駭鳥驚自達官<lb/>
貴人閭右族姓靡不奉頭而䑕竄㡬越人之視秦人獨<lb/>
君伯仲辛苦植立堅壁匡山之下屹澄江之砥柱而藩<lb/>
<pb n="KR4e0059_WYG_010-2a"/>
落乎鷺渚之濵千金毎聚而恒散一劔獨鳴而群譍故<lb/>
雖四郊多壘然大夫不辱恒倚之以為重輕夫何丙申<lb/>
之秋大盗由贑而至利君之財蹙君於死使君掃境内<lb/>
於四三年之久乃不得少待須臾以迎天兵嗚呼自君<lb/>
既死雖怨者忿者猶能稱枉不獨所與若所親至于行<lb/>
路嘆嗟無論識與不識又不獨平昔之所感恩嗚呼夫<lb/>
孰知天道好還天網不䟽彼大盗者亦既就戮于南兵<lb/>
矣今君伯仲英聲凛有餘烈復何異於生存又不獨青<lb/>
<pb n="KR4e0059_WYG_010-2b"/>
氊盡復閭里以為榮嗚呼君厚施不食其報不在其身<lb/>
在其子孫後君者井實磊砢而英匡山之青嶄絶倚天<lb/>
其元氣未可量也而况於蕭氏由唐以迄今嗚呼李德<lb/>
裕冥報之論其詳尚可得而聞君聰明特達人也外形<lb/>
骸㳺汗漫其能忘情也耶其不能忘情也耶庶有監夫<lb/>
斯文<lb/>
　　為孫景賢祭楊彦中墓文<lb/>
嗚呼婚姻之故死䘮之感尚忍言耶昔君不幸遭亂兇<lb/>
<pb n="KR4e0059_WYG_010-3a"/>
余僅能視殯塟余之嗣君之倩復不能嵗時以麥飯灑<lb/>
松楸而徒屯種於濠梁始者葭玉之因依豈謂萍水之<lb/>
荒凉耶余自華容再旅西昌始克携君外孫拜于隂堂<lb/>
嗚呼余視茫茫余髮蒼蒼來奠鷄絮㡬何星霜獨所幸<lb/>
者君之令女與半子皆無恙也嗚呼其存者長尚鑒此<lb/>
觴<lb/>
　　祭四先生文<lb/>
惟公伊洛正宗建安粹學發遺經之秘奥啟群生之昏<lb/>
<pb n="KR4e0059_WYG_010-3b"/>
䝉惟此韶學元公過化仲丁明祀報罔極也大牲之禮<lb/>
嘉栗之薦表誠䖍也<lb/>
　　禡旗文<lb/>
維吳元年嵗在丁未正月戊寅朔越二日己卯同知贑<lb/>
州衛指揮使司事守禦韶州張某謹以大牢清酌致祭<lb/>
于軍牙大纛之神惟國之大事莫重於軍旅而軍之節<lb/>
度莫重於旌旗師行之際四方之星各司其局招揺在<lb/>
上急繕其怒惟爾有神實司厥職方今嵗事更始天運<lb/>
<pb n="KR4e0059_WYG_010-4a"/>
一新永惟粤尉佗之境土未復漢伏波之功勲未建行<lb/>
將率厲兵甲憑藉國威報效萬分惟爾有神式克相<lb/>
之<lb/>
　雜著<lb/>
　　松雲山房答問<lb/>
青蓮居士金粟如來后身也嘗欲巢雲松於廬山金芙<lb/>
蓉佳處又嘗於嵩陽玉女峯寄萬古宅於東溪松間司<lb/>
馬子微稱其可與神游八極之表信哉復初上人有志<lb/>
<pb n="KR4e0059_WYG_010-4b"/>
兹事結屋松雲中以逍遥肆志焉一日邀海桑外史外<lb/>
史欣然入室分其半榻而髯龍雲將皆在二子者得上<lb/>
人為依歸色甚矜奮髯龍曰吾長過千尺賢於丈六金<lb/>
身逺甚吾故偃蹇飄蕭自全其天彼蹛林十八公僻居<lb/>
朔漠徒擁腫猥大無所用之若五大夫者又低佪伈俔<lb/>
詘汙秦爵置之不足道也雲將曰吾嘗超鴻濛混希夷<lb/>
則莫我敢凌吾能翼蛟龍升之天蕰霈澤降之地倐與<lb/>
忽吾其御冥與昭吾其握頃刻變幻萬莫端倪外史猶<lb/>
<pb n="KR4e0059_WYG_010-5a"/>
然而笑曰二子志則髙矣然以誇詡於上人之室毋乃<lb/>
癡乎夫上人者卑卑而莫之抗故髙矯矯而守之愚故<lb/>
剛小江海於一勺大毫芒於無垠來而未始至去而未<lb/>
嘗往有子之孤堅挺特而無頑鈍有子之虛徐巻舒而<lb/>
無杳茫子而得列其徒者侈矣較輕重形彼我猶有人<lb/>
間世之累焉惡睹夫上人之所存哉於是二子爽然自<lb/>
失傾禮上人曰鄙人懵於至道外史教辭昭若發矇矣<lb/>
願卒為弟子因請書之俾勿忘<lb/>
<pb n="KR4e0059_WYG_010-5b"/>
　　答或人<lb/>
或問詩至唐而拘四聲始有律之名律者取其可歌也<lb/>
今人律唐之律若填曲腔然亦皆可歌乎曰曷為而不<lb/>
可也夫情發於聲詩言志也聲成文謂之音歌永言也<lb/>
五聲依夫歌之永十二律和夫聲之依詩歌固有自然<lb/>
之律而聲律縁以起也李太白清平調詞李龜年歌之<lb/>
王之涣二友不相下三人者入旗亭中約曰勿多言第<lb/>
聆妓歌則聞多唱之涣涼州詞者久之又聞連歌之涣<lb/>
<pb n="KR4e0059_WYG_010-6a"/>
他詩而二人者各一詩而止之涣大笑二人始服又如<lb/>
東坡樂府才大不能束程度歌者猶檃括入調矧詩固<lb/>
古樂府哉矧唐律哉曰或命唐詩為音可乎曰可曰謂<lb/>
中唐無盛唐之音晚唐復無中唐之音然乎曰非然也<lb/>
朱子論風雅頌部分盖曰辭氣不同音節亦異論風雅<lb/>
頌正變盖曰其變也事未必同而各以其聲附之盖變<lb/>
風風之聲故附正風變雅雅之聲故附正雅時異事異<lb/>
故辭氣亦異然而以聲相附者聲猶後世所云調若腔<lb/>
<pb n="KR4e0059_WYG_010-6b"/>
也盛唐中唐晚唐律同則音同謂其辭氣不同可謂其<lb/>
音不同不可况盛唐亦有辭氣類晚唐者晚唐復有類<lb/>
盛唐者乎嘗欲取盛唐諸家和平正大髙明俊偉者不<lb/>
分古體律絶類為盛唐詩其辭氣頗類晚唐者類為晚<lb/>
唐之祖合為一巻中唐晚唐各為一巻其辭氣頗類盛<lb/>
唐者則類為各巻之首中唐晚唐盛唐所謂係一人之<lb/>
本者詩之正變則詩人之性情而辭氣不同耳使學習<lb/>
之審如是晚唐可入盛唐不如是盛唐則至晚唐靡靡<lb/>
<pb n="KR4e0059_WYG_010-7a"/>
而後已亦少補也問者退因謾書之<lb/>
　　石莊對<lb/>
盱永年胡子所居溪澗皆盤石㠝峭因以石名莊石生<lb/>
夜見夢曰渾沌鑿麻姑立號稱勝絶其下為徤湖為䨇<lb/>
溪我石氏族居之子幸卜鄰焉子無我漁我不子嫌子<lb/>
實華謏我保孱顔以墨為莊樹桃李也以畆為莊豐黍<lb/>
稌也桃李樹而私恩榮黍稌豐而家力饒不是之從將<lb/>
必有故我族類至貴孰與萬石君至富孰與金谷園堆<lb/>
<pb n="KR4e0059_WYG_010-7b"/>
簮笏以為庭藂寳翫以為室下者金帛視猶塊礫子如<lb/>
彼取彼不尔嗇若乃侈軒楹之華充耳目之娱張承吉<lb/>
植筍成林番禺輦珍牛僧孺譜第甲乙刻畫名姓米南<lb/>
宫朝衣肅拜不恤物論無不可求求無弗獲而何辱於<lb/>
予前所云云予一無當請必更諸胡子悚而驚灑而悟<lb/>
長揖石生上坐賔右而復之曰夫取衆棄者物莫争達<lb/>
人之髙蹈也保無用者物不忌全身之善智也生宅是<lb/>
間厥有嵗年霜霰氷雹不爾變濤瀧湍激不爾泐烏獲<lb/>
<pb n="KR4e0059_WYG_010-8a"/>
賁育不爾遷精衛披以靡愚公望而走而秦皇盱睢莫<lb/>
能鞭也鈍而挫銳頑斯逺姦重厚以鎮遏静貞以定堅<lb/>
若此者生所謂全身之善智也吾誠取焉取衆之棄生<lb/>
亦無損無情之逰其逰乃天無味之㫖其㫖也淵若夫<lb/>
為米為牛為張皆玩物䘮志也至貴之極鬼瞰其室至<lb/>
富之餘必與禍俱而况崇私恩以植黨與饒家力以愚<lb/>
子孫吾必不爾也吾方傲璃素之樊圃生胡不明哲以<lb/>
要我顧時俗以探我不金石以固我反邊幅以拒我乎<lb/>
<pb n="KR4e0059_WYG_010-8b"/>
生躍然起謝曰鄙人失辭始虞子之侵軼我今乃不足<lb/>
以辱子粤若有初知我者稀自今知者非子其誰繼今<lb/>
定交欽予無斁生既退胡子乃請次第書之又命工啚<lb/>
之以與好事者觀之<lb/>
　賛<lb/>
　　自愚賛<lb/>
天下之智者莫如龍天下之愚者亦莫如龍興雲致雨<lb/>
以澤萬物智莫大焉涸潭洞以自晦制螻螘而若無愚<lb/>
<pb n="KR4e0059_WYG_010-9a"/>
莫甚焉昔者老子之道以之故曰老子其猶龍乎髙士<lb/>
蕭德周甚好龍而以自愚副其字盖徳不周者常自眩<lb/>
求其能愚者鮮矣德之周自無適不愚誠愚乎斯知矣<lb/>
髙士有得乎是而寓興於畫龍者亦求老子之似耳昔<lb/>
葉公好似龍而真龍降焉乃駭而走彼不知老子之道<lb/>
故也髙士於老子深矣吾知真龍將降爾室髙士且飲<lb/>
其珠光而拊其鱗髯也以為愚可以為不愚亦可賛之<lb/>
曰<lb/>
<pb n="KR4e0059_WYG_010-9b"/>
學天道猶夫龍不能如龍智斯愚之不足不能如龍愚<lb/>
斯智之未充必周于德必脩乃躬至於變化飛騰絶溟<lb/>
涬而超鴻濛則子之道吾盖不知其所窮<lb/>
　　某太守畫像賛<lb/>
中牟尊魯渤海懷龔史傳其政未覿其容<hi>闕</hi>不視此天<lb/>
球金鐘陽和外舒神明内充望而知其被日月之光華<lb/>
儼廟堂之肅雍霜栢讓其清操雲松引其髙風斯所以<lb/>
豈弟令聞而福禄來崇也<lb/>
<pb n="KR4e0059_WYG_010-10a"/>
　　夾谷同知畫像贊<lb/>
烈烈神彩堂堂粹容亷以律身而堅守勿易勤以蒞政<lb/>
而允得其中寛裕不遺於細務嚴明一出於至公暫淹<lb/>
留乎貳守實簡在於宸聰軾乎宜刺史之熊馬乎宜御<lb/>
史之驄蔚蔚乎古名臣之風<lb/>
　　楊主簿贊<lb/>
舟崖倚空碧澗流雪天賦之䫉既峻而潔春日載陽藍<lb/>
田暖烟天禀之性既粹且温其守身也如城其子民也<lb/>
<pb n="KR4e0059_WYG_010-10b"/>
如母鍾乎天台之英遊乎群玉之府蓋不獨友天下之<lb/>
善而尚友夫千古<lb/>
　　參議余慤菴畫像贊<lb/>
温乎春陽之煦物澹乎秋水之澄空也奕乎棟梁之與<lb/>
柱石粲乎禮樂之與文章也勤乎藩屏之寄肅乎朝署<lb/>
之容也鍾乎山川之間氣蔚乎朝陽之鳴鳯也昭乎明<lb/>
體適用之學沛乎致君澤民之施固將輩稷契而友夔<lb/>
龍也<lb/>
<pb n="KR4e0059_WYG_010-11a"/>
　文<lb/>
　　興國勸農文<lb/>
國家疆理南服一新版圖乃頒印章明法律以與民更<lb/>
始爾贑一府十城獨平川最先被化城以安堵縣令於<lb/>
撫綏德恐未至然心乎保障亦孔之厚矣爾父老耳目<lb/>
固習知之今東作方興土膏脉起劭我農而朂之耕寔<lb/>
政務所尤急者我農慎無以大兵之後自怠譬猶水旱<lb/>
不測乃天之所時有也瀦防蓄洩在人而已一稔補三<lb/>
<pb n="KR4e0059_WYG_010-11b"/>
㐫昔固有之安知大兵之后天不惠我以豐年哉今嵗<lb/>
元日庚申晴越五日甲子晴春日晴元夕又晴越二十<lb/>
日田家最占晴則又晴凡此皆豐兆决可騐尹與父老<lb/>
同致喜也爾農侯主侯伯侯亞侯旅侯疆侯以夫耕婦<lb/>
餉皆悉力可也或㳺惰逐末尚氣忿角闘争以妨務不<lb/>
可也或不孝不友為姦為惡凶而家賊而鄉動干新憲<lb/>
尤不可也昔時山有寨寨有主驅農入兵誅求供給困<lb/>
苦不可言新朝首罷寨兵使爾得盡力於畎畆以奉公<lb/>
<pb n="KR4e0059_WYG_010-12a"/>
上事父母育妻子德至渥也於是而𢡟不𢡟尚誰諉㢤<lb/>
嗚呼其明聽之其允廸之<lb/>
　　韶州府勸農文<lb/>
春序既半田務孔殷郡守歸自京都親承戒飭遵劭農<lb/>
彝典嘉與父老民人宣明國憲俾爾灼知謹守庶幾保<lb/>
生聚以力耕桑也國家肇造基業深懲近代覆亡之故<lb/>
皆縁失於寛縦故禁宻而罰峻者周禮刑亂國用重典<lb/>
是也當之者靡滅慎之者曲全爾其敬㢤郡守子育爾<lb/>
<pb n="KR4e0059_WYG_010-12b"/>
民于今五年爾民幸生嶺外邊鄙不聳年榖頻登賦外<lb/>
徴需又以逺見優今兹天時已兆泰和盡力南畆嵗必<lb/>
又豐唯當長㓜相告語畏法奉公斯可樂其樂而利其<lb/>
利爾其敬哉<lb/>
　　戒賭文<lb/>
友生某請曰生故家也先生嘗辱與先祖若父厚善生<lb/>
今﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>厯落可咲迺爾盖有不齒之習多而慱為㝡下<lb/>
今雖悔何及然猶時往來於心敢謁文示戒掲諸座右<lb/>
<pb n="KR4e0059_WYG_010-13a"/>
得朝夕目在之可必改無過曩生大父承家業完富以<lb/>
慱為㳺朋徒從之直戯耳其慱也微及生之父家口益<lb/>
落乃肆焉以慱為真其慱益甚其身益貧而終莫省悟<lb/>
生今遭大亂出百窘無一瓦之庇一壠之植缾不宿舂<lb/>
箱不貳襲然視乃父之慱又大甚焉鄉之賢人士不與<lb/>
齒親戚不與齒久矣盖方慱時目不覩山嶽之嶙峋耳<lb/>
不節鐘皷之髙下身不知寒暑飢飽之御宜又烏有夫<lb/>
所親所知禮文還往緩急酧應㢤其不為人齒宜也不<lb/>
<pb n="KR4e0059_WYG_010-13b"/>
惟不見齒又加怨隙焉夫今乃知慱之害而家㐫而身<lb/>
如此將痛懲而力慙之惟得文以示警幸甚余聞生言<lb/>
既嘉其知悔能改又嘉其尚文悉書其悔辭而祝之曰<lb/>
人孰無過作妄為過而懲其過而斬其妄君子所貴也<lb/>
昔周處能除三害史稱之後世以為賢夫南山白虎沔<lb/>
水饞蛟生之力亦末如之何若夫為鄉里之患生則素<lb/>
未嘗有所患者獨慱耳改之不難誠改焉脩身慎行讀<lb/>
書務業孰不稱生之賢乎然則生不賢於周處矣乎其<lb/>
<pb n="KR4e0059_WYG_010-14a"/>
勉旃毋忽<lb/>
　　殤解<lb/>
御史王君子啟改廣西僉憲再調守蜀重慶州謫淮西<lb/>
香泉監年過五十無後大懼不孝在監時洪武十二年<lb/>
生一子不以被謪為不淑而深以有後為榮慶孩而名<lb/>
之曰淮西奴十三年夏四月役滿抱嬰還鄉六月襁褓<lb/>
得疾嘔泄死以槥易瓦棺堋于祖塋側伯父子與銘其<lb/>
磚甓而子啟哀涕不已㡬致子夏之過㒒解之曰未三<lb/>
<pb n="KR4e0059_WYG_010-14b"/>
月不成殤四月至七嵗為無服之殤無服而哀踰時非<lb/>
禮也不能無哀而有節焉斯禮矣魏人東門呉年四十<lb/>
僅一子䘮之而不憂曰吾嘗無子今子死乃與向無子<lb/>
同吾何憂焉夫子夏之䘮明過於愛東門之不憂過於<lb/>
達皆不能以禮自制而子啟無是也則既㡬於禮矣而<lb/>
㒒尤欲解其哀者殤子出於晬試之後不得為無知昔<lb/>
顧况䘮子非熊哀悼云老人䘮愛子日暮泣成血老人<lb/>
年七十不作多時别非熊地下聞之泣訴冥官得復為<lb/>
<pb n="KR4e0059_WYG_010-15a"/>
顧家兒三嵗即具道其事嗚呼死生往復如履康莊庸<lb/>
詎知淮西奴不復作御史兒邪子啟為政豈弟而神明<lb/>
所至能其官庸詎知天之報施善人不在是邪故曰天<lb/>
不可必乎仁者必有後作殤解<lb/>
　<lb/>
　<lb/>
　<lb/>
　<lb/>
<pb n="KR4e0059_WYG_010-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海桑集巻十<lb/>
</p>
<p>
</p>
  </div></body>
</text>\m</TEI>
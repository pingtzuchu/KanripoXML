<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>峴泉集巻一</head> <lb/>
    <p>
<pb n="KR4e0081_WYG_001-1a"/>
欽定四庫全書<lb/>
　峴泉集巻一<lb/>
　　　　　　　　　　　　明　張宇初　撰<lb/>
　　襍著<lb/>
　　　冲道<lb/>
至虛之中坱圠無垠而萬有實之實居於虚之中寥漠<lb/>
無際一氣虚之非虚則物不能變化周流若無所容以<lb/>
神其機而實者有詘信聚散存焉非實則氣之絪緼闔<lb/>
<pb n="KR4e0081_WYG_001-1b"/>
闢若無所馮以藏其用而虚者有升降消息繫焉夫天<lb/>
地之大以太虚為體而萬物生生化化於両間而不息<lb/>
者一隂一陽動静徃來而已矣凡寒暑之變晝夜之殊<lb/>
天之運而不息者昭而日星威而雷霆潤而風雨霜露<lb/>
地之運而不息者峙而山嶽流而江海蕃而草木鳥獸<lb/>
若洪纎髙下之衆肖翹蝡動之微一皆囿於至虛之中<lb/>
而不可測其幽微神玅者所謂道也理也非道之大理<lb/>
之精其能宰乎至神至玅之機也乎是所以範圍天地<lb/>
<pb n="KR4e0081_WYG_001-2a"/>
發育萬物以盡夫叅贊之道者焉故知道者不觀於物<lb/>
而觀乎心也盖心統性情而理具於心氣囿於形皆天<lb/>
命流行而賦焉曰虚靈曰太極曰中曰一皆心之本然<lb/>
也是曰心為太極也物物皆具是性焉凡物之形色紛<lb/>
錯音聲鏗戞皆有無混融之不齊而品物流行者特氣<lb/>
之糟粕煨燼也人與萬物同居於虛者也然以方寸之<lb/>
微而能充乎宇宙之大萬物之衆與天地並行而不違<lb/>
者心虚則萬有皆備於是矣何喜怒欣戚哀樂得䘮足<lb/>
<pb n="KR4e0081_WYG_001-2b"/>
以窒吾之虚塞吾之通哉庶乎虚則其用不勤矣吾老<lb/>
子曰道冲而用之或不盈淵乎似萬物之宗冲猶虛也<lb/>
莊子曰惟道集虚列子曰虚也得其居矣惟虚足以容<lb/>
也道集則神凝神凝則氣化氣化則與太虚同體天地<lb/>
同流而二氣五行周流六虚徃來不息者俶擾交馳同<lb/>
其用矣茍虚心净慮守之以一則中虛而不盈外徹而<lb/>
不溷若淵之深若鑑之瑩則吾固有之性與天徳同符<lb/>
豈不為萬物之宗哉是故養其體也去芬華忘物我絶<lb/>
<pb n="KR4e0081_WYG_001-3a"/>
氛垢以盡致虛守静之工則復命歸根也深根固蔕也<lb/>
滌除𤣥覧也抱一守中也則谷神長存思净欲寡虛極<lb/>
静篤復歸於無極矣虛寂明通物不吾役而物吾役矣<lb/>
充其用也墮肢體黜聰明以本為精以物為粗以深為<lb/>
根以約為紀則未有以見夫天地之先氣形質之始曰<lb/>
太初太始太素者混沌之昆侖也及判清濁分精出耀<lb/>
布度物施生精曰三光曜曰五行行生情情生汁中汁<lb/>
中生神明神明生道徳道徳生文章陽不動無以生其<lb/>
<pb n="KR4e0081_WYG_001-3b"/>
教隂不静無以成其化以之治國以之愛民託於天下<lb/>
而天下清静而正也是皆以清静無為為宗以謙約不<lb/>
争為本其所謂内聖外王之道也歟然塞乎無形無極<lb/>
之間者皆天道之用乎是有相盪相生相傾相形相倚<lb/>
相伏之不可齊不可測也其神之無方易之無體者乎<lb/>
而天地之機事物之数可以前知可以秘藏由虛則靈<lb/>
而神運其中發其知也雖有萬變萬化由斯出焉惟以<lb/>
誠事天以和養生以慈利物則上天之載感通無間矣<lb/>
<pb n="KR4e0081_WYG_001-4a"/>
非有甚髙難行之事非常可喜之論也尚何譎誕神怪<lb/>
之謂也哉特冲氣以和順物自然而已矣昔之用而驗<lb/>
者廣成之授軒轅曹叅之命盖公黄石之訓留侯漢以<lb/>
清静而治是也或謂竊是以濟其術而自利不知有害<lb/>
夫義也殆亦過歟而史稱黄老刑名處士横議雖襍老<lb/>
莊於管晏以申韓田慎騶孫商吕鼂淳尸叩之徒出於<lb/>
是焉流而為蘇張甘蔡縱横之術因以其為害慘矣固<lb/>
不惟以虚無寂滅病之葢由魏晉劉阮王何髙談妄肆<lb/>
<pb n="KR4e0081_WYG_001-4b"/>
倫理顛䘮而韓愈氏謂甚於楊墨而以老莊亡者也奈<lb/>
何學之之徒溺於偏而失於放卒所以致傾敗之患亦<lb/>
宜㡬何其不取世之觝排訾斥也哉殆有甚于刑名横<lb/>
議者矣雖然必審之精求之約也然後知老莊之道大<lb/>
且愽焉噫道一也微玅𤣥通之體神應㡬微之玅豈岐<lb/>
而二哉且窈㝠有精恍惚有象吾中黄之扄内虚外融<lb/>
暢於四體合乎百靈則五氣凝布而與天地健順之徳<lb/>
合矣乎其要也一其性養其氣遊乎萬物之所始終而<lb/>
<pb n="KR4e0081_WYG_001-5a"/>
得夫純氣之守焉耳矣抑司馬公曰萬物皆祖於虛生<lb/>
於氣氣以成體體以受性性以辨名名以立行行以俟<lb/>
命故虚者物之府也彼之謂虚也虚之為行始於五行<lb/>
一六置後二七置前三八置左四九置右通以五十五<lb/>
行所謂虚以准𤣥也是亦術數之一端歟惟虚其中則<lb/>
窮神知化原始返終之道得矣若夫制錬形魄排空御<lb/>
氣乘天地之正御六氣之辨神遊八極後天而終以盡<lb/>
返復無窮之世變而遊心於澹合氣於漠以超乎胚腪<lb/>
<pb n="KR4e0081_WYG_001-5b"/>
馮翼之初溟涬鴻濛之表洞視萬古猶一息也死生猶<lb/>
旦暮也若蟬之蛻若息之吹前乎天地之始後乎天地<lb/>
之終皆吾虚之運乎又豈狥生執有物而不化者比焉<lb/>
茍徒竊名徼譽於時其蔽於詖䧟於滛孳孳汲汲與塵<lb/>
垢粃糠者殆何異焉其亦尸名盗誇之徒也嗚呼知致<lb/>
虛則明明則净净則通通則神神則不疾而速不行而<lb/>
至無不應無不達矣否是則豈善學吾老氏哉其可與<lb/>
語至虛也乎<lb/>
<pb n="KR4e0081_WYG_001-6a"/>
　　　慎本<lb/>
學必有本焉經世出世之謂也故學非所當務則不足<lb/>
志矣其所當務者經世之學則聖賢之道焉聖賢之道<lb/>
者何道徳性命仁義之謂也三代之始道在唐虞後之<lb/>
言道者必曰是焉盖道明者三皇徳著者五帝法備者<lb/>
三王以堯舜禹湯文武之為君盡君道也臯陶伊傅周<lb/>
召之為臣盡臣道也孔子顔曽思孟之為師盡師道也<lb/>
千萬世之所法者未之有改也聖賢逺矣而其道具在<lb/>
<pb n="KR4e0081_WYG_001-6b"/>
者六經焉夫易以著隂陽推造化之變通也詩以道性<lb/>
情别風雅之正變也書以紀政事序號令之因革也春<lb/>
秋以示賞罰明尊王抑霸之統也禮以謹節文明上下<lb/>
等殺之分也樂以致氣運達天地之和也凡聖賢傳心<lb/>
授道之要於是乎具蔑有加矣然六經之精微幽玅悉<lb/>
具夫吾心昭晰明著何莫由夫是哉自堯舜相傳惟曰<lb/>
執中持敬宅心而已耳孔子之謂仁子思之謂誠大學<lb/>
之謂敬孟子之謂心中庸之謂中其歸一也能造乎天<lb/>
<pb n="KR4e0081_WYG_001-7a"/>
人一致之工則致中和存誠明窮事物之理盡人物之<lb/>
性然後位天地育萬物裁成天地之道輔相天地之宜<lb/>
是以智周乎萬物而道濟乎天下也此君子之道本諸<lb/>
身徴諸庶民考諸三王建諸天地質諸鬼神百世以俟<lb/>
聖人而不惑大而為天地立極生民立命維持綱常扶<lb/>
持世教孜孜焉矻矻焉守之為大經行之為大法明則<lb/>
有禮樂幽則有鬼神故不可一日而廢焉須㬰而離也<lb/>
必致戒謹恐懼之工於慎獨之頃操舍之際而後體立<lb/>
<pb n="KR4e0081_WYG_001-7b"/>
而用行矣始則止而後定定而後静静而後安安而後<lb/>
慮慮而後得乆則曲能有誠誠則形形則著著則明明<lb/>
則動動則變變則化莫不得諸已者其惟盡性致命矣<lb/>
乎居仁由義矣乎斂之則退藏於宻施之則小而為天<lb/>
下國家用大而用天下國家者也下逮荀楊董韓周程<lb/>
邵張朱吕之言皆所以載道足以羽翼六經者歟左氏<lb/>
屈賈班馬李栁歐蘇曾王之文皆屬辭言道而作非載<lb/>
夫道雖工無取焉是故藴之為徳行發而為文章皆得<lb/>
<pb n="KR4e0081_WYG_001-8a"/>
夫道之正也抑自秦漢以下有記誦之學詞章之學智<lb/>
術之學於是有别焉舉無以逮夫聖賢之學也其立言<lb/>
将以澤萬世埀不冺也窮天地之大不知其智焉合隂<lb/>
陽之和不知其信焉極鬼神之幽不知其秘焉又豈徒<lb/>
藻繪雕琢剽獵縁飾以驚世衒俗之為足哉茍不求夫<lb/>
真知實踐則何出處語黙惟義之從哉此孔孟間闗列<lb/>
國将以行其道焉道不行則退而獨善以全其進退於<lb/>
用舍之間而已矣故髙舉逺引之士将欲超脱幻化淩<lb/>
<pb n="KR4e0081_WYG_001-8b"/>
厲氛垢必求夫出世之道焉則吾老荘之謂是也老子<lb/>
始為周柱下史已而遷藏室史其著道徳上下篇所謂<lb/>
内聖外王之道也其同老子者鬻子之授文王闗尹之<lb/>
為令亢倉之居畏壘荘子之居漆園列子之居鄭圃猶<lb/>
巢由之髙夷齊之潔商皓之隠皆持節不屈其視名者<lb/>
實之賔乃寧處汚凟而恥為文犧也日抱甕荷篠以自<lb/>
得誠富貴貧賤欣戚得喪一毫不足累其中焉斯其一<lb/>
志心齋以得乎環中而應無窮也乎是能官天地府萬<lb/>
<pb n="KR4e0081_WYG_001-9a"/>
物以天地為大爐造化為大冶宇宙不足喻其廣風霆<lb/>
不足喻其神江海不足喻其深山嶽不足喻其髙鬼神<lb/>
不足喻其幽乃蹩躠為仁踶跂為義澶漫為樂摘僻為<lb/>
禮足以一死生齊物我違窮達獨立特行而不改者也<lb/>
由是三才以之一也萬物以之齊也物理以之制也形<lb/>
器以之寓也治天下猶土苴也無為也則用天下而有<lb/>
餘有為也則為天下用而不足者焉故以生為附贅縣<lb/>
疣死為决疣潰癕外生外物而同於無欲者耶則固多<lb/>
<pb n="KR4e0081_WYG_001-9b"/>
寓言雄論放誕不羈而宏且博焉然而静則聖動則王<lb/>
静而與隂同徳動而與陽同波其動也天其静也地則<lb/>
命物之化而守其宗凡囿乎形氣之内者一不能介其<lb/>
中馽其外也同乎天和合乎天樂休以天均和以天倪<lb/>
而委順萬化獨遊乎天也是其天守全乎非體盡無窮<lb/>
而遊無朕與天為徒而能若是哉其視膠轕攖寧於軒<lb/>
輊之途聲利之域亦復何預焉是非矜偽以惑世軻行<lb/>
以迷衆欲為矯傲怪誕之資也其道固若是乎後之學<lb/>
<pb n="KR4e0081_WYG_001-10a"/>
者不求道徳之歸性命之本而欲以卑陋謬妄之習而<lb/>
将窺夫太初混芒之始吾見其不可得矣矧有聞者食<lb/>
藜藿栖蓬翟戚其容薄其養饑餓其體膚壊爛其裳衣<lb/>
使人視之殆有不堪者焉所居也樵牧鹿豕所樂也烟<lb/>
雲魚鳥其心固若死灰形固若槁木其自處也髙其自<lb/>
視也逺其自待也重豈外物紛華毫髪之可動哉是雖<lb/>
結駟懐金不能至焉茍强至之倐忽去來不礙其跡不<lb/>
滯其形道合則㽞道離則去惟安其素有者焉又豈華<lb/>
<pb n="KR4e0081_WYG_001-10b"/>
羙之奉雕繪之居權勢之位足以羈馽縻束之哉此所<lb/>
謂髙世之士也其接輿荷篠之徒也歟或假是以要世<lb/>
者則不然其退也妄其進也鋭是将釣名沽譽於時一<lb/>
旦起於草萊之間歘然遭遇即移所守滛所習華其服<lb/>
甘其食驕其氣誇其辭充斥其騶御侈羙其居處所與<lb/>
遊也穹赫顯貴左右奔走趍為儔侣睢盱嘽咺更相號<lb/>
於衆曰彼道也徳也學之精也術之神也孰得而不尊<lb/>
且大焉求其所以奔走競逐者勢也利也尚何道徳之<lb/>
<pb n="KR4e0081_WYG_001-11a"/>
云哉噫假名以飾實者若之何不取世之觝排攘斥也<lb/>
耶是欲欺世恱時而作也孰知縱駭一時之惑卒無辨<lb/>
之者其能信夫天下後世哉此固有道者所不為也吾<lb/>
懼夫頽風陋俗流而不返挽而不止日益滋熾皆不知<lb/>
慎夫本而然也抑亦君子之於出處語黙一失於義乖<lb/>
於道何謬且戾之甚乎可不慎歟知慎所本則㑹道于<lb/>
一矣舍是則吾未知其謂學也已矣<lb/>
　　　𤣥問<lb/>
<pb n="KR4e0081_WYG_001-11b"/>
或問曰道家者流其謂𤣥者何也曰𤣥天也即道之大<lb/>
原出於天也曰其亦始乎老子𤣥之又𤣥之謂乎曰然<lb/>
吾聞諸史氏曰道家者流使人精神專一動合無形澹<lb/>
足萬物其為術也因隂陽之大順采儒墨之善撮名法<lb/>
之要與時遷徙應物變化立俗施事無所不宜指約而<lb/>
易操事小而功多至於大道之要去健羡黜聰明釋此<lb/>
而任術則無所取焉又曰道家無為而無不為其實易<lb/>
行其辭難知其術以虛無為本以因循為用無成勢無<lb/>
<pb n="KR4e0081_WYG_001-12a"/>
常形故能究萬物之情不為物先後能為萬物主此太<lb/>
史氏之先黄老而後六經者也老子生周末嘗為柱下<lb/>
史周衰述上下經而隠其徒則闗尹亢倉荘列是也其<lb/>
言一本於修道徳全性命而已内而修之抱一守中所<lb/>
以全生也外而施之不争無為所以利物也惟處乎大<lb/>
順動合自然慎内閑外而純粹不襍静一不變澹然無<lb/>
極動以天行乃合乎天徳者也雖用於世以慈儉謙約<lb/>
為用不過固守退藏不為物忤一返乎虛無平易清静<lb/>
<pb n="KR4e0081_WYG_001-12b"/>
無為柔弱素樸是以天下之物本以謙則無累含以虛<lb/>
則無礙行以易則無難變以權則無窒使民自化自樸<lb/>
自正焉耳矣盖将全物之本然而復乎一初也乎故不<lb/>
拘乎仁義忠信政教俗化之絲紛棋布也非以是為不<lb/>
可用於世也矧周衰俗薄亦将拯弊救危以還乎純古<lb/>
者焉其采儒墨之善也孔子嘗問禮焉其言曰聰明深<lb/>
察而近於死者好譏議人者也博辨宏逺而危其身好<lb/>
發人之惡者也此孔子之謂博古知今而聞諸老聃云<lb/>
<pb n="KR4e0081_WYG_001-13a"/>
楊子之兼愛遇老子而舍者争席墨子之尚同明鬼殆<lb/>
若類焉而荘列之書且襍其説名家者則治國用兵尚<lb/>
賢愛民近之縱衡家者則翕張强弱與奪似之而傳世<lb/>
之乆為道之宗莫過精神專一澹足萬物去健羡黜聰<lb/>
明為要是以虚無為本也若無欲而樸不言而信其挫<lb/>
鋭觧紛和光同塵後其身而先焉外其身而存焉故曲<lb/>
全枉直知盈守窪知新守弊則明而若昧進而若退辨<lb/>
而若訥巧而若拙直而若屈不割其方不穢其亷雖直<lb/>
<pb n="KR4e0081_WYG_001-13b"/>
而不肆雖光而不耀以全其用也若其操以誠行以簡<lb/>
待以恕應以黙葢以事物為粗迹以空虚為玅用故儒<lb/>
以其寓言放説皆荒唐繆悠之辭不切於世用雖然抑<lb/>
亦不出乎通三才之理序萬物之性違死生之常外事<lb/>
物之跡而為言也固有以見夫天地之外六合之先斂<lb/>
萬有於一息散一息於萬有者歟是曰凝寂曰䆳深曰<lb/>
澄澈曰空同曰晦㝠信所以渾乎洋乎遊太初乎且天<lb/>
地之運輕清上浮者積氣也重濁下凝者積塊也周流<lb/>
<pb n="KR4e0081_WYG_001-14a"/>
六虛徃來無窮而屈伸消長剛柔進退通乎晝夜代乎<lb/>
四時其風霆流形庶品露生自生自化自形自色自消<lb/>
自息萬物相渾淪而未離其炁形質具皆天地含精而<lb/>
化生是故常生常化之不已其晦明禪續無一息之異<lb/>
也所以外天地遺萬物庶出乎理氣之囿而造化無極<lb/>
無朕之先非聲臭之可測象数之可求也溟滓芒昧超<lb/>
乎萬物而為萬物根本豈不至𤣥至微也哉揚雄之謂<lb/>
𤣥也以数准易設方州部家踦嬴之用其亦厯蓍之一<lb/>
<pb n="KR4e0081_WYG_001-14b"/>
端歟非吾所謂𤣥也史遷曰世之學老子者則絀儒學<lb/>
儒學亦絀老子亦何互相譏議之甚哉然而虚𤣥之長<lb/>
也後之宗之者舛誕偏繆而至也豈皆老荘之失使然<lb/>
哉善學者故必求夫虛無之本也是之謂𤣥<lb/>
或問子之言𤣥也若本諸實而經籍之謂皆先天地而<lb/>
卑宇宙陋霸功而尊王道其所貴者返求諸身修已以<lb/>
厚生超形以遺幻然後神化莫測後天而終與夫老荘<lb/>
之言何若異哉曰道一而已豈有無虛實之殊也哉予<lb/>
<pb n="KR4e0081_WYG_001-15a"/>
稽諸載籍信不誣也特老子之傳以道徳上下篇為本<lb/>
後之人不失之襍則失之誕其謂内聖外王之説也非<lb/>
無君人南面之術焉特用之不同耳其於修錬則曰谷<lb/>
神𤣥牝致虛守静守中抱一守一處和而已後之倡其<lb/>
説者則有真偽邪正之辨焉若隂符之言兼修身治世<lb/>
則與道徳合矣若龍虎上經之文則與石壁叅同合矣<lb/>
然學老子者舍仙道尚何從焉其曰内丹莫不以神炁<lb/>
為本外丹莫不以鉛汞為宗金液與天地造化同途盖<lb/>
<pb n="KR4e0081_WYG_001-15b"/>
神室為丹之樞紐日魂月魄為真鉛汞也陽升隂降不<lb/>
離子午之方日徃月來必居夘酉二位陽火自子而升<lb/>
至已為陽極而隂生於午也隂符自午而降至亥為隂<lb/>
極而陽復生於子也神室中虛逕寸圎髙中起以混三<lb/>
才即吾中扄也出隂入陽以生真汞内鍊𤣥精則火自<lb/>
坎生水自離降是以坎離以南北為經砂汞乃其異名<lb/>
惟水火為乾坤之用即金土二用也其曰三五與一天<lb/>
地至精順三一而得其理則三五相守金火乃相運持<lb/>
<pb n="KR4e0081_WYG_001-16a"/>
丹砂生於真鉛之中金火即真鉛也故經曰鉛者金精<lb/>
水者道樞也叅同亦曰乾坤位乎上下而坎離升降於<lb/>
中坎戊月精離已日光五行為經以坎雄金精離雌火<lb/>
光也皆居中宫土徳自震而起至乾而滿歴巽而消至<lb/>
坤而盡抑有無相制白者金精也黒者水基也金為水<lb/>
母母隠子胎水為金子子藏母腹金歸性初乃水金還<lb/>
性也葢丹砂乃木之精得金乃并金水既合則木火為<lb/>
侣金木相縈水土相配而成丹矣其曰藥物也乾陽生<lb/>
<pb n="KR4e0081_WYG_001-16b"/>
坤坤隂包乾乾金生坤土象乾之中爻居坤之内是乃<lb/>
金水同宗象坤之中爻居乾之内乃木火同位乾坤寄<lb/>
體坎離之中而坎離乃為乾坤之用火之成數七返歸<lb/>
東震為七返金之成數九反居北坎為九還故火錬於<lb/>
土金入於水包裹飛凝開闔靈戶也然必得火鍊鉛而<lb/>
成丹也其曰火候也斗樞鍾律之運本九一之数合二<lb/>
六三九之數終則復始含元抱真播精於子寅申為隂<lb/>
陽之極䇿數之法盖月以十二卦分之卦得二日有半<lb/>
<pb n="KR4e0081_WYG_001-17a"/>
各以本卦之爻行本卦之䇿自八月觀卦以後至正月<lb/>
泰卦陽用少二十八䇿隂用老二十四䇿自四月大壯<lb/>
以後至七月否卦陽用老三十六策隂用少二十二策<lb/>
十二卦周即為一月之功十二月周即為一嵗之運返<lb/>
復循環無有餘欠此與邵子先天圖周始具同皆伏羲<lb/>
易象位次也是故天根月窟之妙陽始於復極於乾隂<lb/>
生於姤極於坤循環六十四卦無毫髪異焉此其陶冶<lb/>
萬類終始無形合乎大通混㝠也乎故深閎廣大不可<lb/>
<pb n="KR4e0081_WYG_001-17b"/>
為外析毫判芒不可為内抑亦弗畔於道矣其納甲之<lb/>
説乾納甲壬坤納乙癸震納庚巽納辛艮納丙兊納丁<lb/>
皆定位也而坎納戊離納已初無定位也且六卦之隂<lb/>
陽即坎離中爻之周流升降也朱子謂姑借此以寓進<lb/>
退之候是也則火記之作其有本哉後之人因砂汞假<lb/>
喻之説遂有内外丹砂之别各託文以詫世然以人靈<lb/>
於物又豈全假草木金石而後能造神化之機也哉叅<lb/>
同所謂託號諸石覆冐衆文是矣然雖諸子之所罕言<lb/>
<pb n="KR4e0081_WYG_001-18a"/>
而即性命神炁之謂耳若夫窮隂陽之至理奪造化之<lb/>
至神丹道其盡矣乎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>舟之喻特假象耳又何爐鼎火<lb/>
藥鉛汞龍虎嬰姹牝牡之謂也若闗尹有曰嬰兒蘂女<lb/>
金樓絳宫青蛟白虎寳鼎紅爐誦尼土偶之類老子之<lb/>
時無之或謂偽書者此也茍執象泥文舍源求流姑好<lb/>
為神怪譎誕以誇世眩俗皆方伎怪迂之言少君欒大<lb/>
文成五利公孫之流是也若抱樸子黄白變化之事類<lb/>
之務以左道惑衆僥倖一時其肆妄稔惡烏有不敗亡<lb/>
<pb n="KR4e0081_WYG_001-18b"/>
者哉噫嘻善言仙者止曰無視無聽抱神以静是以忘<lb/>
形以養氣忘氣以養神忘神以養虛而已矣故執道者<lb/>
徳全徳全者形全形全者氣全我未之能易也抑虛極<lb/>
則靈明靈明則神化乃與天為徒遊物之初矣輕清之<lb/>
氣上浮則至陽之質與之俱升或曰聖人不師仙是豈<lb/>
果誣世也耶而求之之道其惟守中乎<lb/>
或問丹者守中而已矣何教之設衆法異術之紛紜乎<lb/>
是果亦守中之可盡乎而必外資術數而然哉曰道豈<lb/>
<pb n="KR4e0081_WYG_001-19a"/>
岐而二乎天也者積氣也上帝則天之主宰也由溟涬<lb/>
未判之初三炁化生即梵清景𤣥元始也玅無者性之<lb/>
始玅有者炁之始由三炁而生九炁即九霄也虚無之<lb/>
界無窮輕清之氣無體而宰制之神亦無方也以宰之<lb/>
有所𨽻焉是降經籙以訓之符法以闡之以是法立焉<lb/>
而其傳尤著者漢天師茅真君許旌陽葛仙翁丘真君<lb/>
也曰三洞四輔清微靈寳神霄酆岳者洞輔之品經籙<lb/>
是也清微始於元始而宗主真元闡之次而南岳魏君<lb/>
<pb n="KR4e0081_WYG_001-19b"/>
陵郡祖君祖宏四𣲖之緒倡其宗者朱洞元李少微南<lb/>
畢道黄雷淵李虚極而張許葉熊而下𣲖益衍矣靈寳<lb/>
始於玉宸本之度人經法而𤣥一三真人闡之次而太<lb/>
虚徐君朱陽鄭君簡寂陸君倡其宗者田紫極寗洞微<lb/>
杜達真項徳謙王清簡金允中髙紫元杜光庭寇謙之<lb/>
鎦冲靖而趙林白陳而下𣲖益衍矣是有東華南昌之<lb/>
異焉神霄則雷霆諸𣲖始於玉清真王而火師汪真君<lb/>
闡之次而侍宸王君虚静真君西河薩君伏魔李君樞<lb/>
<pb n="KR4e0081_WYG_001-20a"/>
相許君倡其宗者林靈素徐神翁劉混康雷黙菴萬五<lb/>
雷方貧樂鄧鐡崖而上官徐譚楊陳唐莫而下泒益衍<lb/>
矣酆岳則朱熈眀鄭知微盧養浩葉法善倡其宗者左<lb/>
鄭潘李而𣲖益衍矣然究其要也俱不出乎三炁五行<lb/>
之玅焉經曰三五與一天地至精即河圖三五之数也<lb/>
是以雷霆合九一之数陽雷隂霆雷生霆煞樞隂機陽<lb/>
雷善霆惡皆藏乎太極之中求諸身則中扃雷垣也五<lb/>
炁五雷也心為靈府五官之主宰也以已之靈合三炁<lb/>
<pb n="KR4e0081_WYG_001-20b"/>
五行之玅可以燭幽破暗者以至陽而煉至隂以至明<lb/>
而燭至暗也南斗陶魂六水數也北斗鑄魄七火數也<lb/>
以煉已之工煉魂聚其昏散之氣超其沉着之念而化<lb/>
生陽明之界以脫隂晦之境矣可以縱閉隂陽者㑹二<lb/>
五之精凝九一之氣養之内曰丹施之外曰法以五氣<lb/>
激剥而成聲雨暘之用備於呼吸之頃以已之神役彼<lb/>
之神則寂然之中此感彼應矣所以發天地之煞機合<lb/>
隂陽之制化皆已之靈與之合徳通神者也若驅劾邪魅<lb/>
<pb n="KR4e0081_WYG_001-21a"/>
禦除烖癘則猶末事耳且古者籲天禴祭之設流而為<lb/>
禱祀禜禬者自漢武以來有之傳曰薦之上帝齋戒沭<lb/>
浴以祀上帝皆所以達其誠也雖蘋蘩澗沚之微亦可<lb/>
事也特寓其誠焉故曰鬼神無常享享於克誠黍稷非<lb/>
馨明徳惟馨務修徳音以享鬼神茍誠怠徳虧惟假外<lb/>
飾文繡纂絍綴華繪綺縱衡交錯務極耳目之衒以誇<lb/>
世駭俗厥所事也果鐘鼓玉帛云乎哉矧道之設象皆<lb/>
則夫天真地祗昭布森列之儀是有科範儀典之制焉<lb/>
<pb n="KR4e0081_WYG_001-21b"/>
皆致敬竭誠之端耳使瞻禮之皈斯有格也後之人則<lb/>
不然惟聲利是趍藻黻是尚皆棄本逐末舍真競偽又<lb/>
何異夫巫祝貪佞之徒以僥口體貨財之為計哉且髙<lb/>
其閫奥異其蹊徑神其機緘以惑衆鼔類使嗣之者習<lb/>
為儔侣不究諸内惟眩諸外豈不去道逺矣尚何兾感<lb/>
通之謂也哉噫雖授之之異而殊途同歸無二道也善<lb/>
嗣之者必博叅而約守以辨疑觧惑而已非徒號多鬻<lb/>
異之謂至也法不云乎真中有神誠外無法由是觀之<lb/>
<pb n="KR4e0081_WYG_001-22a"/>
果符咒罡訣之云哉抑古之謂師徳者草而衣木而食<lb/>
饑餓其體膚摧礪其身心澡滌其氣慮物欲情垢無一<lb/>
毫足以溷其中制其外也則混乎天人一致之工神明<lb/>
與居心與天一吾心即天也故以天合天不可彼天此<lb/>
非天彼𤣥此非𤣥也則感應之機其致一也豈有一髮<lb/>
之間哉所謂純素之道惟神是守守而勿失與神為一<lb/>
一之精通合於天倫不亦宜乎舍是而汨於塵垢流於<lb/>
聲耀蔽於紛華而更相師友若蟻慕蜂聚而曰我仙也<lb/>
<pb n="KR4e0081_WYG_001-22b"/>
我靈也非邪則妄矣豈荘子之謂大宗師者哉嗟夫經<lb/>
所述也微彭魏則㡬淪於方伎矣法所秘也微王白則<lb/>
流於巫祝矣然官天地府萬物與鬼神合其吉凶尚於<lb/>
予言廓而求之所謂致命通𤣥也將可黙識矣<lb/>
　　　太極釋<lb/>
太極者道之全體也渾然無所偏倚廓然無得形似也<lb/>
其性命之本歟性禀於命理具於性心統之之謂道道<lb/>
之體曰極五居九疇之中曰皇極書曰㑹其有極詩曰<lb/>
<pb n="KR4e0081_WYG_001-23a"/>
莫匪爾極以是求之即心也道也中也周子曰中焉止<lb/>
矣程子曰太極者道也邵子曰心為太極朱子曰太極<lb/>
者理也陸子曰中者天下之大本即極也理一而已合<lb/>
而言之道也夫五行隂陽隂陽太極五殊二實二本則<lb/>
一二實者天以陽生萬物地以隂成萬物動而陽静而<lb/>
隂陽變隂合而生五氣由五氣而生萬物故曰五殊也<lb/>
五殊本於隂陽互為其根也両儀生而陽交於隂隂交<lb/>
於陽而生四象四象分而生八卦八卦錯而萬物生焉<lb/>
<pb n="KR4e0081_WYG_001-23b"/>
是曰一動一静天地之至玅也歟是以五氣布四時行<lb/>
萬物生生而無窮五行一隂陽也隂陽一太極也太極<lb/>
散而為萬物則萬物各一其性各具一太極渾然全體<lb/>
而静者常為主焉兼有無全體用涵動静為萬化之源<lb/>
萬有之本者妙合二五之精焉朱子謂太極理也動静<lb/>
氣也太極乃本然之妙動静乃所乘之機機動則氣行<lb/>
而隂陽運焉理有不著者乎盖氣負理生理由氣形性<lb/>
為之主而隂陽五行經緯錯綜合言之萬物統體一太<lb/>
<pb n="KR4e0081_WYG_001-24a"/>
極也分言之一物各具一太極也且鴻䝉溟涬之初則<lb/>
元氣為萬物根本其體謂之理其隂陽流行不息者氣<lb/>
也是故未分之前道為太極已形之後皆具是理則心<lb/>
為太極冲漠無朕萬理畢具隂陽既形則理氣分矣太<lb/>
極判而始生一竒一耦由竒耦而生生無窮則一分為<lb/>
二二分為四四分為八八分為十六十六分為三十二<lb/>
三十二分為六十四是也聖人無以發之伏羲始畫以<lb/>
一象乾一象坤體吾心之太極也一竒一耦以象變重<lb/>
<pb n="KR4e0081_WYG_001-24b"/>
之而為卦拆之而為爻皆一隂一陽至著至明之幾也<lb/>
是畫也至廣至幽至精至微非氣質形似之可見非聲<lb/>
色狀貌之可求昭昭焉熈熈焉虚而靈明而玅散之為<lb/>
萬殊斂之為一本無湏㬰之間毫髪之異循環無端浩<lb/>
𣺌無窮若天地之運行風雨之潤雷霆之威霜雪之肅<lb/>
山川之流峙草木之榮悴飛潜之微動植之衆舉不違<lb/>
乎天命之流行而同所賦受也所謂有極以理言無極<lb/>
以形言也抑理之至極本無形似而言無則不能為萬<lb/>
<pb n="KR4e0081_WYG_001-25a"/>
化根本矣邵子之曰無極曰有象有則言其本之實體<lb/>
無即無聲無臭形而上者是也其見夫道體者固不可<lb/>
以無加於有矣若老子之謂無極者無形無窮也荘子<lb/>
之謂道在太極之先是也若河洛之數先天之象雖有<lb/>
詘信進退盈虚消息行乎其中皆以虚中為極也能虚<lb/>
其中則太極本然之妙得矣尚何晦明通塞之異哉故<lb/>
易曰心學萬事萬化皆本諸心心所具者天地萬物不<lb/>
違之至理也程子謂有理而後有象有象而後有数人<lb/>
<pb n="KR4e0081_WYG_001-25b"/>
道之始於陽成於隂本於静流於動與萬物同也然陽<lb/>
復本於隂静復根於動一動一静皆天地同流惟主乎<lb/>
静則性立性立則中正仁義定矣是以體用一源顯微<lb/>
無間矣是圖朱子謂周子得之穆伯長穆得之於种放<lb/>
种得之於陳摶以陳摶學老氏故陸氏闢朱子以無極<lb/>
出於老氏也而易曰有極未嘗言無周子通書亦止言<lb/>
隂陽太極明矣然朱子以無形訓之亦弗畔於道矣且<lb/>
攷之潘誌以為周子自作無疑或又謂周子與胡宿邵<lb/>
<pb n="KR4e0081_WYG_001-26a"/>
古同事潤州一浮屠而傳焉然其説豈浮圖所知也且<lb/>
先儒以周邵之學先天太極二圖其理一也其傳未必<lb/>
二焉其體至大而無不包其用至神而無不存也故曰<lb/>
自天地幽明至於昆蟲草木微細無不合也将以順性<lb/>
命之理盡變化之道焉萬古聖賢之心同也非返求諸<lb/>
已有以見夫逺而六合之外近而一身之中暫於瞬息<lb/>
微於動静豈言辭口耳之足知天也哉必致夫㑹歸之<lb/>
工探索之奥則吾靈明静虚之體充乎六虚宰乎萬變<lb/>
<pb n="KR4e0081_WYG_001-26b"/>
乆則誠精故明神應故妙㡬微故幽其立象畫意剖析<lb/>
精微無不備於是焉性命之道死生之説原始返終於<lb/>
是盡矣其銖視軒冕塵視金玉亦孰得而易之敢為疑<lb/>
者釋焉<lb/>
　　　先天圖論<lb/>
先天圖伏羲作也其卦爻次位皆本之始畫非文王後<lb/>
天次位比也夫易有太極是生両儀両儀生四象四象<lb/>
生八卦乃陽上交於隂隂下交於陽生天之四象剛交<lb/>
<pb n="KR4e0081_WYG_001-27a"/>
於柔柔交於剛生地之四象八卦相錯而萬物生焉其<lb/>
位則乾一兊二離三震四巽五坎六艮七坤八四象交<lb/>
而成十六事八卦相盪為六十四卦此先天之象也邵<lb/>
子所謂一分為二二分為四四分為八自乾至坤皆得<lb/>
未生之卦若逆推四時也傳曰易逆數是也其位則乾<lb/>
南坤北離東坎西震東北兊東南巽西南艮西北自震<lb/>
至乾為順自㢲至坤為逆隂為陽之母陽為隂之父母<lb/>
孕長男而為復父生長女而為姤是以陽始於復隂始<lb/>
<pb n="KR4e0081_WYG_001-27b"/>
於姤也傳曰天地定位山澤通氣雷風相薄水火不相<lb/>
射八卦相錯數徃者順知來者逆明交相錯而為六十<lb/>
四也數徃者順左旋皆已生之卦知來者逆右轉皆未<lb/>
生之卦也其六十四卦之序即八卦成列因而重之也<lb/>
故下三畫即前圖之八卦上三畫則各以其序重之而<lb/>
下卦因亦各衍而為八也若逐爻相生則邵子所謂八<lb/>
分為十六十六分為三十二三十二分為六十四者皆<lb/>
法象自然之玅也此則四圖所謂先天之學也陽之類<lb/>
<pb n="KR4e0081_WYG_001-28a"/>
圎成形則方隂之類方成象則圎圎布者乾盡午中坤<lb/>
盡子中離盡夘中坎盡酉中陽生於子中極於午中隂<lb/>
生於午中極於子中其陽在南其隂在北方布者乾始<lb/>
於西北坤盡於東南其陽在北其隂在南此二者隂陽<lb/>
對待之数自坤之息歴艮兊而極於乾自乾而消歴㢲<lb/>
艮而極於坤震始交隂而陽生乃震坤之接㢲始消陽<lb/>
而隂生乃㢲乾之接圎圖隂陽消長次苐震一陽離兊<lb/>
二陽乾三陽㢲一隂坎艮二隂坤三隂皆自然之理其<lb/>
<pb n="KR4e0081_WYG_001-28b"/>
數自一而二自二而四自四而八以為八卦圎於外者<lb/>
為陽方於中者為隂圎者動而為天方者静而為地方<lb/>
圓之象雖異而其布卦次序皆四圖所同也故曰始自<lb/>
伏羲非邵子所作也藉令邵子自作亦本諸伏羲而成<lb/>
也乎且先天之謂即先天而天不違也餘則文王周孔<lb/>
之所不言也或曰先天即河圖也河圖之數天一地二<lb/>
天三地四天五地六天七地八天九地十天數五地數<lb/>
五五位相得而各有合天數二十有五地數三十凡天<lb/>
<pb n="KR4e0081_WYG_001-29a"/>
地之數五十有五聖人則之而畫卦或曰八卦即河圖<lb/>
非也况先天之卦與河圖次序同異相半也哉且河圖<lb/>
乾坤縱而六子横為數之祖先天不可以數言也其次<lb/>
位皆八卦之生數也陽一而隂二故陽之生隂二而六<lb/>
之為十二隂之生陽三而十之為三十是以乾始於一<lb/>
而兊為十二離則十二而三十為三百六十震則十二<lb/>
而為四千三百二十自㢲而坤皆竒耦之生數也釐之<lb/>
為六十四卦則以所生之數而乘之此總数也其自子<lb/>
<pb n="KR4e0081_WYG_001-29b"/>
中至午中為陽初四爻為陽中前二爻皆隂後二爻皆<lb/>
陽上一爻為隂二爻為陽自午中至子中為初四爻皆<lb/>
隂中前二爻為陽後二爻為隂上一爻為陽二爻為隂<lb/>
三爻為陽四爻為隂在陽中上二爻則先隂而後陽陽<lb/>
生於隂也在隂中上二爻則先陽而後隂隂生於陽也<lb/>
其序始震終坤者以隂陽消息為數也此蔡氏之謂皇<lb/>
極經世者皆本先天也盖數皆起於一其周旋六十四<lb/>
卦相生之數若日月星辰水火土石暑寒晝夜飛走草<lb/>
<pb n="KR4e0081_WYG_001-30a"/>
木分𨽻於八卦得生生之數是以感而變者之善暑寒<lb/>
晝夜性情形體走飛草木色聲氣味也應而化者之善<lb/>
雨風露雷走飛草木性情形體目耳鼻口皆先天之數<lb/>
也在經世則天有隂陽曰太陽太隂少陽少隂也地有<lb/>
柔剛曰少剛少柔太剛太柔易所謂八卦也是故隂陽<lb/>
盡而四時成焉剛柔盡而四維成焉天竒地耦之畫陽<lb/>
九隂六之數皆起於四數朱子所謂視萬物為四片也<lb/>
則日月星辰之類皆由八卦之變也天地之變有元㑹<lb/>
<pb n="KR4e0081_WYG_001-30b"/>
運世人事之變有皇帝王霸元㑹運世有春夏秋冬為<lb/>
生長收藏皇帝王霸有易詩書春秋為道徳功力各相<lb/>
因而為十六十六者四象相因之數也凡天地之變化<lb/>
萬物之感應古今之因革損益皆不出乎十六十六而<lb/>
天地之道畢矣邵子所謂一動一静之間天地人之至<lb/>
玅者歟是曰先天之學心後天之學跡也是以圗皆自<lb/>
中起萬化萬事生乎心也又曰先天圗者環中也圖雖<lb/>
無文吾終日言未嘗離乎是盖天地萬物之理盡在其<lb/>
<pb n="KR4e0081_WYG_001-31a"/>
中矣且圎者河圗之數方者洛書之文也弄丸者以先<lb/>
天之圎象言也皆順隂陽消長之徃來而已矣冬至居<lb/>
子之半陽之始於復也月窟乃乾遇㢲也天根乃坤逢<lb/>
震也即自復至乾陽也自姤至坤隂也陽主人隂主物<lb/>
然乾至㢲五卦也即姤為月窟坤至震五卦也即復為<lb/>
天根而其三十六宫者積乾一至坤八之數天根於時<lb/>
為冬至為夜半所謂天地心也左方自震之初為冬至<lb/>
離兊之中為春分乾末為夏至右方自㢲之初為夏至<lb/>
<pb n="KR4e0081_WYG_001-31b"/>
坎艮之中為秋分至坤之末交冬至循環無窮所謂一<lb/>
月一日一時靡不有是理焉其循環不息者自姤至坤<lb/>
隂含陽也自復至乾陽分隂也坤復之間乃無極自坤<lb/>
返姤則無極之前也自乾接復則有象之後也乾坤交<lb/>
而為泰坎離交而為既濟乾生於子坤生於午坎終於<lb/>
寅離終於申以應天時其隂陽生於両傍中虚即太極<lb/>
也自冬至至夏至為順自夏至至冬至為逆和炁周流<lb/>
於一環之中則皆春矣朱子謂易中二十八卦翻覆成<lb/>
<pb n="KR4e0081_WYG_001-32a"/>
五十六卦惟乾坤坎離大過頥小過中孚八卦反覆止<lb/>
本卦以二十八卦凑八卦是曰三十六宫也此皆天根<lb/>
月窟來徃循環之玅焉是以先天乃伏羲本圗雖不假<lb/>
言辭而所該甚廣凡易中一字一義無不出於是者論<lb/>
其格局則太極不若先天大而詳論其義理則先天不<lb/>
若太極精而約而太極終在先天範圍之内而物理本<lb/>
同象数無二致也自初未畫説至六畫滿者所謂先天<lb/>
之學也卦成之後各因一義推説所謂後天之學也邵<lb/>
<pb n="KR4e0081_WYG_001-32b"/>
子所謂先天者伏羲所畫之易也後天者文王所演之<lb/>
易也伏羲之易初無文止一圗以寓其象數而天地萬<lb/>
物之理隂陽始終之變具焉文王八卦之序離南坎北<lb/>
震東兊西乾西北坤西南艮東北巽東南乃入用之位<lb/>
後天之學也孔子雖因文王之易而作傳而十翼之中<lb/>
如八卦成列因而重之太極両儀四象八卦而天地山<lb/>
澤雷風水火之類皆本伏羲畫卦之意不以文王所演<lb/>
之易即為伏羲始畫之易也或謂是圗邵子得之李挺<lb/>
<pb n="KR4e0081_WYG_001-33a"/>
之李得之穆伯長穆得之陳摶者故與丹道同也若曰<lb/>
自復至乾為陽自姤至坤為隂即乾坤定上下之位離<lb/>
坎列左右之門天地之所闔闢日月之所出入冬至之<lb/>
後為呼夏至之後為吸此天地一嵗之呼吸也冬至之<lb/>
月所行如夏至之日夏至之月所行如冬至之日春夏<lb/>
子至辰已秋冬午訖戌亥其四正者乾坤坎離也叅同<lb/>
曰牝牡四卦以為槖籥坎離之數一二以南北為經道<lb/>
以坎離為真水火為六卦之主而六卦為坎離之用是<lb/>
<pb n="KR4e0081_WYG_001-33b"/>
也隂陽二炁皆從子午為發生之終始坎藏六戊為月<lb/>
之精居於北象水中生金虎也離藏六已為日之光居<lb/>
於南象火中生汞龍也自震而起至乾而滿歴㢲而消<lb/>
至坤而盡象乾之中爻者居坤之内乃金水同宗象坤<lb/>
之中爻者居乾之内乃木火同位以乾生三女而居東<lb/>
上巽中離下兊両陽生一隂也坤生三男而居西上震<lb/>
中坎下艮両隂生一陽坎胎居於午離胎居於子西假<lb/>
金之元東假木之祖乾退位寄居於坎坤退位寄居於<lb/>
<pb n="KR4e0081_WYG_001-34a"/>
離納甲之法乾為望坤為晦坎離升降於中即乾納甲<lb/>
壬坤納乙癸離納已坎納戊㢲納辛震納庚兊納丁艮<lb/>
納丙皆與之合也坤初變震為生明月出於庚再變為<lb/>
兊為上弦月出於丁乾初變為㢲為生魄月現於辛再<lb/>
損成艮為下弦其曰晦至朔旦則震受符復卦建始震<lb/>
受庚於西方其象如震卦之納庚也八日則兊卦納丁<lb/>
十五則乾體純陽而乾卦納甲十五則巽卦納辛二十<lb/>
三日則艮卦納丙三十日則坤卦納乙是以壬癸配甲<lb/>
<pb n="KR4e0081_WYG_001-34b"/>
乙乾坤括始終也此與火候同也而朱子則以先天八<lb/>
卦為一節不論月炁先後且與納甲相應謂天地定位<lb/>
否泰相類者是也故謂伯陽叅同恐希夷之學出其源<lb/>
流盖其卦位布置皆與叅同黙符其陽始於復極於乾<lb/>
隂始於姤極於坤則十二月一月三十日一日十二時<lb/>
各行一周天而六十四卦三百八十四爻為一周天之<lb/>
数以一爻直一日俱與易凖世以叅同倣易而作孰知<lb/>
隂陽之玅不求合而黙合也或以先天太極圖同時而<lb/>
<pb n="KR4e0081_WYG_001-35a"/>
出周邵二子不相聞則二圗亦不相通其曰大而天地<lb/>
之始終小而人物之生死逺而古今之世變皆不外乎<lb/>
消息盈虛之理也此邵子之獨見乎恍惚氤氲變化回<lb/>
旋之始朱子所謂向上根源者也且謂但當日諸儒既<lb/>
失其傳而方外之流隂相付受以為丹竈之術至希夷<lb/>
康節乃返於易其説始明信不誣矣則其尊信是圗豈<lb/>
小補哉然是信非若揚子雲太𤣥儗易方州部家皆自<lb/>
三數推之闗子明洞極列二十七象司馬温公潜虛用<lb/>
<pb n="KR4e0081_WYG_001-35b"/>
五之數五十五行皆補凑成書而已非得夫道之全者<lb/>
也善探隂陽之賾造化之機者自太極觀天地則天地<lb/>
亦物也是知天地作於易而易非出於天地也人能盡<lb/>
太極之妙先天之用則範圍天地曲成萬物而造化在<lb/>
我矣則先天一且亦無尚何容言哉<lb/>
　　　河圗原<lb/>
易曰河出圗洛出書聖人則之即易繫曰天一地二天<lb/>
三地四天五地六天七地八天九地十天數五地數五<lb/>
<pb n="KR4e0081_WYG_001-36a"/>
五位相得而各有合天數二十有五地數三十凡天地<lb/>
之數五十有五此孔子以河圗之數而言所以成變化<lb/>
行鬼神也即天一生水地六成之地二生火天七成之<lb/>
天三生木地八成之地四生金天九成之天五生土地<lb/>
十成之之數也顧命曰河圗在東序河圗八卦伏羲氏<lb/>
王天下龍馬出河遂則其文以畫八卦禮記曰河出馬<lb/>
圗龍馬負圗而出也論語曰河不出圗孔云河圗八卦<lb/>
是也則伏羲之則圗以畫易明矣豈得謂之妄哉是圗<lb/>
<pb n="KR4e0081_WYG_001-36b"/>
盖出於書契未形之先天地自然之理也包括造化之<lb/>
玅無窮萬事萬物象数之源也鄭康成曰河以通乾出<lb/>
天苞洛以流坤吐地符河圖九篇洛書六篇劉歆曰伏<lb/>
羲氏繼天而王受河圖則而畫之八卦是也河圗洛書<lb/>
相為經緯八卦九章相為表裏王肅曰河圖八卦也王<lb/>
充亦曰河圗從河水中出易卦是也闗子眀曰河圗之<lb/>
文七前六後八左九右劉牧曰河圗数四十五陳四象<lb/>
而不言五行大戴記曰二九四七五三六一八傳云九<lb/>
<pb n="KR4e0081_WYG_001-37a"/>
寶法龜文又曰秦以前文也歐陽脩曰圗者八卦之文<lb/>
也神馬負之自河而出以授伏羲八卦非人所為天所<lb/>
降也然則八卦者人之所為河圖不與焉若河圗之説<lb/>
信乎生於神馬負八卦出於水中乃天地自然之文爾<lb/>
何假伏羲氏始作之也王安石曰圗以示天道書以示<lb/>
人道也盖通於天者以象言也中於地者以法言也蔡<lb/>
沈曰自孔安國劉向父子班固皆以河圗授羲洛書錫<lb/>
禹闗子明邵康節皆以十為河圗九為洛書惟劉牧臆<lb/>
<pb n="KR4e0081_WYG_001-37b"/>
見以九為河圗十為洛書託言出於希夷與諸儒之說<lb/>
不合又曰伏羲但據河圗以作易則不必預見洛書而<lb/>
已逆與之合矣大禹但㨿洛書以作範則亦不必追考<lb/>
河圗而已與之符矣而河圗數偶偶者静静以動為用<lb/>
故河圗之行合皆竒一合六二合七三合八四合九五<lb/>
合十河圗體圎而用方聖人以之而畫卦程子曰聖人<lb/>
見河圗洛書而畫八卦古之聖人只取人物之至著者<lb/>
爾如畫八卦因見河圗洛書果無圗書八卦亦須作河<lb/>
<pb n="KR4e0081_WYG_001-38a"/>
圗洛書之中數皆五衍之而各極其数以至於十則合<lb/>
於五十矣河圗積數五十五其五十者皆因五而後得<lb/>
獨五為五十所因而自無所因故虚之則但為五十又<lb/>
五十五五中其曰十者分為隂陽老少之數而其五十<lb/>
者無所為則又以五乘十以十乘五而亦皆為五十矣<lb/>
邵子曰圎者星也厯紀之数其兆於此乎方者土也畫<lb/>
州井地之法其倣於此乎盖圎者河圗之数方者洛書<lb/>
之文故羲文同之以造易禹箕序之而作範也朱子曰<lb/>
<pb n="KR4e0081_WYG_001-38b"/>
河圗與易之天一至地十者合而載天地五十有五之<lb/>
數則皆易之所自出天地之間隂陽之氣雖各有象初<lb/>
未嘗有數也至於河洛之初然後五十有五之數竒耦<lb/>
生成粲然可見河圗之位一與六同宗而居北二與七<lb/>
為朋而居南三與八同道而居東四與五為友而居西<lb/>
五與十相守而居中不過一隂一陽一竒一偶両其五<lb/>
行而已河圗以五生數統五成數而同處其方盖掲其<lb/>
全以示人而道其常數之體也河圗以生數為主而十<lb/>
<pb n="KR4e0081_WYG_001-39a"/>
數者因五得數以附於生數積五竒而為二十五積五<lb/>
耦而為三十合是二者而為五十有五河圖主全故極<lb/>
於十而竒耦之位均河圗之虚五與十者太極也竒數<lb/>
一十耦數二十者両儀也以一二三四為六七八九者<lb/>
四象也吴澄曰河圖者羲皇畫卦之前河有龍馬背毛<lb/>
有此數也其數後一六前二七左三八右四九中五十<lb/>
五竒五偶相配羲皇觀於天地人物無非陽竒隂偶両<lb/>
相對待見河圗之數而有契焉於是作一竒畫以象陽<lb/>
<pb n="KR4e0081_WYG_001-39b"/>
作一偶畫以象隂加而倍之以成八卦又倍而加之以<lb/>
成六十四卦所謂伏羲因河圖而畫八卦者此也河圗<lb/>
之數亦五位合於天星五宫之圎一六居北二七居南<lb/>
三八居東四九居西五十居中河圖之位五每位各有<lb/>
一竒一耦數雖十而位止五周之時河圗與天球寶玉<lb/>
同藏於玉府陳埴曰二圗互為正變主河圗而言則河<lb/>
圗為正洛書為變主洛書而言則洛書為正而河圗為<lb/>
變二圗雖縱衡變動皆叅互呈見此所謂相為經緯也<lb/>
<pb n="KR4e0081_WYG_001-40a"/>
翁泳曰河圖隂陽之位生數為主而成數配之東北陽<lb/>
方則主之以竒而與合者偶西南隂方則主之以偶而<lb/>
與合者奇也胡瑗曰河圗以生成分隂陽以五生數之<lb/>
陽統五成數之隂而同處其方陽内隂外生成相合交<lb/>
泰之義也河圗數十七者對待以立其體故為常胡一<lb/>
桂曰書之中視河圗惟有五而無十然一九二八三七<lb/>
四六之合環而向之未嘗無十焉此先儒深究隂陽造<lb/>
化之理探幽索微已極河圗之妙矣然而同異之辨不<lb/>
<pb n="KR4e0081_WYG_001-40b"/>
能無焉劉牧曰一六居北二七居南三八居左四九居<lb/>
右五十居中洛書也戴九履一左三右七二四為肩六<lb/>
八為足者河圗也是以九為河圗十為洛書張文饒精<lb/>
於邵學亦以九為圗十為書而邵子止言圎方而不言<lb/>
數之九十亦以十為河圗九為洛書與夫子箕子之言<lb/>
合或謂邵傳於穆脩劉傳於种放皆得之陳摶朱子謂<lb/>
陳摶以先天圖授种放放授穆脩脩授李之才之才授<lb/>
邵子放又以河圖洛書授李溉溉授許堅堅授范諤昌<lb/>
<pb n="KR4e0081_WYG_001-41a"/>
諤昌授劉牧穆脩以太極圗傳周敦頤敦頤授程顥程<lb/>
亦本劉氏及朱子力詆其非此萬世不易之論也魏氏<lb/>
復詆朱子謂始以九圗十書為劉長民作託之陳摶靖<lb/>
士蒋山復以先天為河圗五行生成數為洛書戴九為<lb/>
太乙下行數羅端良嘗謂受河圗於蔡季通得於蜀隠<lb/>
者其象如車輪白黒交錯而八分之以為八卦白者純<lb/>
陽象乾黒者純隂象坤黒白以漸殺之而為餘卦謝方<lb/>
謂嘗傳河圖於異人其狀倣八卦為體坎離中畫而相<lb/>
<pb n="KR4e0081_WYG_001-41b"/>
交類於丹道坎離之術張平子乾鑿度中九宫數即太<lb/>
乙圗劉牧以為河圗或曰九十二圖皆河圖也又豈紛<lb/>
紜至若是之淆襍也哉朱子謂以河圗洛書為不足信<lb/>
自歐陽公以來有是説然顧命繫辭論語皆有之諸儒<lb/>
所傳二圖之數雖有交互而無乖戾順數逆推縱横曲<lb/>
直皆有明法其説至矣歐陽公惟不見本圖特承用註<lb/>
説直以圖書為無并疑繫辭非孔子作何不思之甚哉<lb/>
圗書所具皆包括萬物造化之機孰有違乎是者且聖<lb/>
<pb n="KR4e0081_WYG_001-42a"/>
人實因圖以畫卦可即謂河圖為八卦乎而其所與洛<lb/>
書合也洛書與洪範之初一至次九者合而具九疇之<lb/>
數固出於洪範而洛書以五竒數統四偶數是以竒數<lb/>
為主二四六八各因其類以附于一三七九之側洛書<lb/>
之縱横十五而七八九亦迭為消長虚五分十而一含<lb/>
九二含八三含七四含六叅伍錯縱無不黙合此變化<lb/>
無窮之玅矣是故河圖洛書之數皆五衍之以至於十<lb/>
則合於五十矣洛書積數四十五散布於外而分隂陽<lb/>
<pb n="KR4e0081_WYG_001-42b"/>
老少惟五居中則亦自含五數而并為五十矣洛書主<lb/>
變故極於九而其位與實皆竒贏而偶乏隂陽之數均<lb/>
於二十雖隂陽之數異然五居中太陽得五成六少隂<lb/>
得五成七少陽得五成八太隂得五成九則與河圗隂<lb/>
陽相錯而為生成之數無異也洛書之竒偶相對即河<lb/>
圖之散數未合河圖之生成相配即洛書之數合而有<lb/>
屬也故先儒以河圗洛書相為經緯八卦九章相為表<lb/>
裏者此也若大衍之數五十者亦五數衍而成之各極<lb/>
<pb n="KR4e0081_WYG_001-43a"/>
其十則合為五十亦不異焉且河圗洛書皆虛其中即<lb/>
太極也竒偶各居二十即両儀也縱横十五而互為七<lb/>
八九六即四象也以乾坤坎離為四正以震兊巽艮為<lb/>
四偏即八卦也先天圗之圎布者乾盡午中坤盡子中<lb/>
離盡夘中坎盡酉中陽生於子中極於午中隂生於午<lb/>
中極於子中其陽在南其隂在北方布者乾始於西北<lb/>
坤盡於東南其陽在北其隂在南未始不與河圖竒偶<lb/>
錯綜同也此先天之為丹道之祖也而河圗者陽之生<lb/>
<pb n="KR4e0081_WYG_001-43b"/>
數五五行之本也隂之成數十萬化之根也一九四六<lb/>
各合為十金水同宗二八三七各合為十木火同體總<lb/>
為五十有五分為五方一六居北三七居南四九居西<lb/>
三八居東五十居中以生數除之五方各除本數乃五<lb/>
行之源也又以成數除五方之本數乃五行之本也除<lb/>
外五方各剰五數共二十有五為五行之根象戊土之<lb/>
體復除五行之本則北一南二東三西四中五則北剰<lb/>
四數象金金本生水而金反自水而生如鉛自銀而有<lb/>
<pb n="KR4e0081_WYG_001-44a"/>
即金虎也金産水中乃虎向水生也而南剰三數象木<lb/>
木本生火木反自火而有如汞感鉛而結即木龍也木<lb/>
生火中即龍從火出也東剰二數象火火生於木砂中<lb/>
抽汞乃木汞藏於離母隠子胎曰七返也西剰一數象<lb/>
水水生於金一氣還元乃金鉛藏乎坎子歸母腹曰九<lb/>
還也虛中以象太極四象相合而成十乃真隂已土之<lb/>
妙理是皆天地隂陽顛倒生化之機至神莫測之妙用<lb/>
存焉又豈太乙厯緯星數方伎之所竊取可同日語哉<lb/>
<pb n="KR4e0081_WYG_001-44b"/>
然或謂傳自希夷者圗書皆作圈故謂三代以後圗書<lb/>
隠晦千有餘年幸方伎家藏之至宋復出而方伎之所<lb/>
取用不過以其數之多寡以竒偶消長配之刑徳生殺<lb/>
此特厯緯術數所本而已先儒以叅同為不足道殆亦<lb/>
過歟嗚呼傳有之河出圗聖人則之是倣之以畫八卦<lb/>
也故不可以八卦即河圖也且河圗出於伏羲之世其<lb/>
間羣聖人未嘗言至孔子固嘗言矣而不明言其圖孔<lb/>
子而下自闗氏劉氏以來又紛紜各持其見而卒無所<lb/>
<pb n="KR4e0081_WYG_001-45a"/>
指歸焉然朱子之以十為圖九為書足以盡之其或以<lb/>
先天為河圖或謂如車輪白黒交錯或依倣八卦以為<lb/>
體或以九十二圖皆河圖也是皆無一定之見使後世<lb/>
将孰從之而繫辭之本文自天一至地十其中五為衍<lb/>
母次十為衍子自一至十五皆本文自然之定位也十<lb/>
五㸃之如星象故謂之圖也亦何渉於怪妄也歟亦復<lb/>
何疑焉噫程子之言曰有理而後有象象而後有數得<lb/>
其義則象數在其中矣自圖書始止於畫上見義其中<lb/>
<pb n="KR4e0081_WYG_001-45b"/>
反復徃來上下消息自天地幽明飛潜動植微細無不<lb/>
該合則易之順性命之理盡變化之道皆託象以明理<lb/>
而已矣或溺於象數而謂專為卜筮設不推義以求理<lb/>
去道逺矣所謂郭璞管輅之學者也其所謂極其數以<lb/>
定天下之象著其象以定天下之吉凶者得之於精神<lb/>
之運心術之動特其一端耳卒本是以求易文又豈能<lb/>
盡夫體用一源顯微無間以造死生之説幽明之故而<lb/>
彌綸天地之大也哉以是而欲求諸聖人之端緒固余<lb/>
<pb n="KR4e0081_WYG_001-46a"/>
之所未之信焉<lb/>
　　　廣原性<lb/>
性命之道一也學者求道而已茍求諸道於性命之源<lb/>
其有弗見者焉盖求之未力則見者鮮矣韓愈氏之原<lb/>
夫性也發乎未見以繼聖然理有未眀将以廣之古今<lb/>
之言性者多矣得其本者復㡬人焉若夫堯舜性之湯<lb/>
武身之得性之本然也故其命舜曰道心惟微是也足<lb/>
以發王道之本焉周衰孔子生足以繼矣其曰性與天<lb/>
<pb n="KR4e0081_WYG_001-46b"/>
道成之者性也各正性命知性則知天矣道之源莫切<lb/>
著於是哉子思之謂天命之謂性天之命於人者為性<lb/>
知率其性則謂之道孟子之謂性善是也人心統乎性<lb/>
情本無不善所謂天命之性也其具仁義禮智不假為<lb/>
而能也即繼之者善也盖天之命於物為性善所固有<lb/>
其惡也所謂氣質之性也即性相近也由感於物動於<lb/>
欲蔽於習而然是有上智下愚之分焉則其善也猶鑑<lb/>
之垢水之昏直不過太空之浮翳也若垢净而明固存<lb/>
<pb n="KR4e0081_WYG_001-47a"/>
昏澄而清固澈其本有之善孰得而易故於聖賢不能<lb/>
加於愚不肖不能損焉惟能盡其性則物不能感欲不<lb/>
能動習不能蔽則其至虛而靈至清而明者猶太空之<lb/>
昭昭也又豈善惡可得而混焉是以静專而動直誠立<lb/>
而眀通眀睿生矣是為五官之統宰百體之所從令四<lb/>
端之所備七情之所制其大無外性命之正死生之理<lb/>
幽眀之故具焉其小無内洪纎之體含類之情形色之<lb/>
質係焉充之為周孔悖之為桀跖行之為伊傅潔之為<lb/>
<pb n="KR4e0081_WYG_001-47b"/>
夷齊安之為顔閔皆特立於眀善之效也其澤夫一世<lb/>
垂之無窮也和之為禮樂治之為法制率之為綱常繩<lb/>
之為典則凡得乎天秩天序者非天理之公用哉且夫<lb/>
楊子之謂善惡混特情習氣質之偏而已豈天之正命<lb/>
也告子以生之謂性是情之所欲所為皆性也荀子之<lb/>
謂性惡以其善者偽也又情習氣質之固於性之正則<lb/>
相去逺矣韓子謂性之品有三其所以為性者五情之品有<lb/>
三其所以為情者七則天之所命與者何紛紛之多也將<lb/>
<pb n="KR4e0081_WYG_001-48a"/>
奚自而立焉凡出乎性者皆情也又豈三品之拘而又<lb/>
加五性焉是盖皆氣質之偏耳後之論者特以其秦漢<lb/>
以來鮮言之而愈獨發之也歐陽子謂性非學者之所<lb/>
急而聖人之所罕言也又何大本之未眀哉董子曰命<lb/>
者天之令也性者生之質也情者人之欲也道者所由<lb/>
適於治之路也仁義禮樂皆其具也王子曰性者五常<lb/>
之太極而五常不可謂之性庶㡬若近道焉而或有别<lb/>
於孟氏之言而以荀韓為似是何謬妄也哉其亦未之<lb/>
<pb n="KR4e0081_WYG_001-48b"/>
辨焉耳獨周子曰性焉安焉之謂聖程子曰天所賦為<lb/>
命物所受為性性即理也可謂著眀矣是足以繼孟氏<lb/>
者周程而已矣其度越諸子槩可見矣然而老釋之謂<lb/>
異者何老曰性即神也元初不壞之靈也釋曰性即覺<lb/>
也全其本來之虛靈也必絶事物去嗜欲庶㡬無所染<lb/>
奪以澈其澄以立其勁則靈眀之積神化著焉是則以<lb/>
天地萬物凡有形氣者皆虛空幻妄也故虚無空寂而<lb/>
失理氣之實也歟若其究夫死生獨善者又豈與申韓<lb/>
<pb n="KR4e0081_WYG_001-49a"/>
楊墨之徒共轍哉抑亦天人之道一故道之至精至粹<lb/>
理之至幽至微人之不能與天地並行而不違者不能<lb/>
辨夫天理人欲之一間耳是以不能盡聖賢之心也能<lb/>
盡其心則盡性致命之道得矣<lb/>
　　　問神<lb/>
或問曰道家者流以鬼神為務是果有乎曰孰謂之無<lb/>
有也特辨之不精而或疑焉夫天積氣也地亦氣之厚<lb/>
者形而上者是也炁行形之内即天命之流行也以其<lb/>
<pb n="KR4e0081_WYG_001-49b"/>
流行不息必有宰之者焉程子曰主宰謂之帝玅用謂<lb/>
之鬼神又曰鬼神者造化之跡二氣之良能盖隂陽之<lb/>
運跡不可見而理可推焉理之顯微有不可窺測而神<lb/>
居焉故雖聖人未始言其無也特不專言之而已若孔<lb/>
子之曰禱爾於上下神祇鬼神之道敬而逺之鬼神之<lb/>
為徳其至矣乎非果無有也特子不語怪力亂神恐溺<lb/>
於誕焉耳易曰隂陽不測之謂神與鬼神合其吉凶是<lb/>
也夫心存則道眀而理著焉其為隂陽之機出入徃來<lb/>
<pb n="KR4e0081_WYG_001-50a"/>
非外乎吾心也其吉凶故與鬼神同鬼神非是則不能<lb/>
存又何吉凶之云哉惟顯道神徳行者有以合之以通<lb/>
神眀之徳則大而化之之謂聖聖而不可知之謂神所<lb/>
謂妙萬物而為神也窮神知化之道於斯盡矣此聖人<lb/>
體乎天地之妙用合天人一致之極功然後不知其神<lb/>
而所以神也故曰事天眀事地察惟誠其心以感天天<lb/>
感則發乎其機也以不可見不可知者則曰神存其間<lb/>
也雖上天之載無聲無臭而感於此應於彼未嘗間也<lb/>
<pb n="KR4e0081_WYG_001-50b"/>
是以雖有惡人齋戒沐浴可以事上帝鬼神享於克誠<lb/>
惟知誠其心則足以事天矣其祀之禮燔燎羶薌見以<lb/>
蕭光以報炁也黍稷肝肺加以鬱鬯以報魄也是皆氣<lb/>
感而至焉若眀之為神也鼓以雷霆潤以風雨滋以霜<lb/>
露其晦明變化倐忽萬狀是非至神其孰能哉幽之為<lb/>
鬼也不可得而跡求之然焄蒿悽愴之集或聲或狀或<lb/>
炁感或慮至髙而無形卑而有物其滯而不化屈而不<lb/>
伸者是也所謂精氣為物遊魂為變乃囿於隂陽屈伸<lb/>
<pb n="KR4e0081_WYG_001-51a"/>
而然也此陽精隂魄所以為鬼神之情狀也惟觀夫造<lb/>
化之跡則見其有無之端矣問者曰有之理信矣或見<lb/>
世之疾患者輙曰某鬼神之害也必血食禱之則免禱<lb/>
之應則争相告曰神驗矣或不應一旦有夭夀之變則<lb/>
怨忿而謂曰某鬼之侵神為之助矣求其禱則果非天<lb/>
地社稷所宜祀之神而皆滛祀者有焉謂之神且不足<lb/>
稱焉又豈能助夫鬼以賊人之天命乎是豈非至愚也<lb/>
哉曰是非一朝夕而然也盖井巷之習庸夫愚婦惑於<lb/>
<pb n="KR4e0081_WYG_001-51b"/>
流俗之言以驚世駭俗因而成風矣茍知乎生者氣之<lb/>
伸死者氣之屈伸者為神屈者為鬼魂氣本乎天體魄<lb/>
本乎地則豈滛僻之足惑哉能存吾心精誠靈粹與天<lb/>
地合其用者若魯陽返戈止日烈婦哭而降霜韓子之<lb/>
開衡山之雲驅鱷魚之暴可見矣先儒亦曰有其誠則<lb/>
有其神無其誠則神何存焉道之曰役諸鬼神者發吾<lb/>
之靈眀精一之神合天地變化之神而已董子之謂縱<lb/>
諸陽閉諸隂者是也侍宸不曰先天之氣真皇正法也<lb/>
<pb n="KR4e0081_WYG_001-52a"/>
吾心之神雷吏岳伯也殆是之謂歟或未之詳而病其<lb/>
為方外之說是豈果知神化之機鬼神之變者哉<lb/>
　　　觀植<lb/>
芒芴子行山澤間見木之喬者偃蹇低者蕃茂曲者拳<lb/>
揉直者森鬱大者數尺圍而小者不盈一指豐暢薈鬱<lb/>
乎山崕澗谷間雲烟與之上下禽鳥托之和鳴子顧而<lb/>
笑曰吾嘗愛物之藹然生意津津者莫植物若也彼翼<lb/>
而飛鱗而潜足而走者非不皆賦物之性而植之理最<lb/>
<pb n="KR4e0081_WYG_001-52b"/>
可見而可喜也乎若四時之代謝一花一草或紅或紫<lb/>
或黄或白不違其時不奪其色而寒暑應節萌孽兆焉<lb/>
若其眩彩競妍綺繡粉黛所不能状而春者不得而使<lb/>
其華於冬夏者不得而使其茂於秋節之踰者不可促<lb/>
其急時之來者不可强其緩雖居之堂室培之盆甕曲<lb/>
其枝體以取容和其性質以就飬雖若不能順其天害<lb/>
其性亦莫知其傷於曲且隘而不能遂其自然之質卒<lb/>
死矣亦伺時循節而華且茂焉是果孰使之然哉此其<lb/>
<pb n="KR4e0081_WYG_001-53a"/>
宰造化者之工也至微至妙者於是可見焉而物各賦<lb/>
物而各一其性所謂物物各具一太極者乎然而資於<lb/>
培飬者或時之所至而使然也故不耗其實不抑其長<lb/>
理有不足怪焉今夫山澤間也糞壤之所不及灌溉之<lb/>
所不至若雨露之所濡霜雪之所凌燥温不時寒暑不<lb/>
均無羙惡薫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之異一資於風雨之潤土石之固而已<lb/>
耳而其髙者低者曲者直者大者小者各遂其自然之<lb/>
性而蕃衍碩茂無所不至也其得乎賦物之性之全者<lb/>
<pb n="KR4e0081_WYG_001-53b"/>
雖山葩野卉争芬並秀亦不讓盆甕間者又非一花一<lb/>
草之比也故松柏楩楠足以為棟梁柟樟檜梓足以為<lb/>
榱桷其明者可以為膏為漆其槁者可以為器為薪實<lb/>
之甘者可食本之佳者可藥炁之瑞者可紀且各適其<lb/>
材而未始以其無所可用而産於深山窮林以全其本<lb/>
也其各一其性得天者全皆誠之不可揜也如斯之廣<lb/>
且神哉道之在天下猶水行乎地中無所徃而不至焉<lb/>
豈草木可謂之無情無知而能若然哉余乃今知夫萬<lb/>
<pb n="KR4e0081_WYG_001-54a"/>
殊一本之理古今之所同然塞乎宇宙而不可易也不<lb/>
知其樂之極矣有笑於後者曰子何樂乎是觀也曰非<lb/>
爾所知也吾觀夫植物之性足以盡吾之性故不知其<lb/>
樂歟笑者曰子之所觀者特子之所遊息而目歴者也<lb/>
尚孰知乎木之豐暢薈蔚者閲歴盛衰與時消息豈一<lb/>
日而然哉使非居乎山陵之險僻一旦争取群盜之罹<lb/>
斧斤之禍無老弱曲直堅脆大小之擇摧風霜殞氷雪<lb/>
不舍晝夜而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之剡而為舟揉而為耨琢而為廬斵而為<lb/>
<pb n="KR4e0081_WYG_001-54b"/>
車摧而為薪不可勝紀皆眀之為害質之為仇也則木<lb/>
之性毁矣尚何生意之足觀哉直不過莊子所謂山木<lb/>
之支離擁腫足以全其天年者或存焉若所謂樗與椿<lb/>
之乆且大也則吾未之見矣子不懌而去乃顧之曰孟<lb/>
子之謂牛山之木常羙矣奈何旦旦而伐之木之性傷<lb/>
猶已之性伐而不知存者也豈特木之謂歟矧邵子常<lb/>
達夫數也雖木石瓦礫各有一定之理存焉余復何悲<lb/>
抑亦賦物之性固不得而傷也其所適於用則有幸不<lb/>
<pb n="KR4e0081_WYG_001-55a"/>
幸者係焉是則其有定在者也若才之羙者宜為琴瑟<lb/>
簠簋則薦之清廟質之勁者宜為盤盂几席則處之堂<lb/>
室下者置之卑陋朽者棄之埃壤各信所遭者何如耳<lb/>
於其本之全乎天者孰得而毁絶之也哉此之謂盡性<lb/>
笑者曰然<lb/>
　　　讀觀物篇<lb/>
孔孟之書出而其道明逮其道晦則王化弊非書之不<lb/>
傳言道者之不明也列國而下漢唐之盛稱知行者寡<lb/>
<pb n="KR4e0081_WYG_001-55b"/>
矣宋興而道著周子暢太極未明之藴於前邵子發先<lb/>
天無窮之理於後由是而羲文周孔之㫖繼絶學者莫<lb/>
是若也聖人之道本乎心易心學也邵子之言曰心為<lb/>
太極為學飬心先天之學心也其言心至矣其論理明<lb/>
矣暨圖方圎以盡易之妙雖天地之大隂陽之微鬼神<lb/>
之幽象數之奥有無之變物之至廣理之至神皆出乎<lb/>
太極復歸於無極者斂之於一心而已充而宇宙散而<lb/>
毫忽其潔凈精微淵深幽𦕈可謂詳矣宻矣此其所謂<lb/>
<pb n="KR4e0081_WYG_001-56a"/>
觀之以心而觀之以理又曰不以心觀物不以我觀物<lb/>
不以物觀物也若堯舜禹湯之禪有徳功放殺之異周<lb/>
秦漢楚運祚之脩短擇乎善惡而已是知治亂由義利<lb/>
之所尚邪正由言行之所致凡三皇五帝三王五伯之<lb/>
事若水鑑之燭毫髪不能隠則其反觀者所謂聖人能<lb/>
一萬物之情哉是為窮理盡性至命之道也大而化之<lb/>
則天地隂陽之數以無體之一以况自然不用之一以<lb/>
况道也用之者三以况天地人也故曰無極之前隂含<lb/>
<pb n="KR4e0081_WYG_001-56b"/>
陽也有象之後陽分隂也則天根月窟之徃來存乎無<lb/>
極之間矣與周子之言豈不合歟自有易以來後之䟽<lb/>
議者千百其人而造聖人之㫖者㡬何能達夫未畫之<lb/>
先乎然世之慕者徒求之幽閑逸樂之餘於其道則未<lb/>
知有聞焉韓子讀荀取其近孔子者復以雄亦聖人之<lb/>
徒歟若太𤣥之於易方之邵子之謂先天之學心也後<lb/>
天之學跡也出入有無死生者道也若用智數由逕而<lb/>
求之是屈天理而狥人欲也其見豈不相去逺矣是足<lb/>
<pb n="KR4e0081_WYG_001-57a"/>
以知其見至廣其聞至逺其論至髙其樂至大能為至<lb/>
廣至逺至髙至大之事而中無一焉豈非至神至聖者<lb/>
乎其一信不誣矣孰得善飬心者與之言心學也乎鳴<lb/>
呼或曰六合之外聖人存而不論若邵子者可謂窮神<lb/>
知化矣復有謂之聖人所不論者歟<lb/>
　　　讀董仲舒傳<lb/>
予觀三代之下周衰而王道息秦承戰國之習氣漓志<lb/>
悖火詩書於灰燼道之傳遂竟泯泯無聞矣漢興而天<lb/>
<pb n="KR4e0081_WYG_001-57b"/>
下大治而其腐儒曲士猶循故習不能彰先王之教於<lb/>
既絶之餘者皆然文帝號稱賢主有一賈生而不能用<lb/>
千載之下讀其言尤有悲憤者焉况有非賈生比者哉<lb/>
若董仲舒下帷講誦三年不窺園進退容止非禮不行<lb/>
學士皆師尊之武帝舉賢良文學而仲舒對策焉當是<lb/>
時君臣遇合又豈秦所敢望哉其言足以發周衰之弊<lb/>
得王道之正者仁義禮樂為之本也性命情質之辨著<lb/>
隂陽刑徳之論切由是觀之天人相與之際禮節修於<lb/>
<pb n="KR4e0081_WYG_001-58a"/>
身善惡感乎天堯舜禹湯之相傳不已者守一道而無<lb/>
究弊之政也是豈秦漢庸庸之徒所能至哉以武帝之<lb/>
英果卒三策而不能畧行之乃出為江都相亦豈不為<lb/>
當時惜哉有如公孫𢎞希世用事以治經得侯乃嫉正<lb/>
論而遷之膠西仲舒雖不獲倡其道正身以率下両事<lb/>
驕王而皆尊禮之卒以修學著書終於家是非能全乎<lb/>
進退之道也哉其言曰正其誼不謀其利眀其道不計<lb/>
其功逮宋二程子出而後述眀之始足為後世法盖當<lb/>
<pb n="KR4e0081_WYG_001-58b"/>
是時已非班賈劉揚之足倫儗况其後也哉太史公以<lb/>
為劉向稱仲舒之才伊吕無以加管晏殆不及也為之<lb/>
過是向子歆之言誤矣使仲舒遇其君行其道亦豈不<lb/>
伊吕之效哉又何管晏之足方歟何也以管晏特霸者<lb/>
之佐所能行者霸者之事也又豈王道之大者若乎且<lb/>
以其師友淵源所漸猶未及乎游夏則周元公繼絶學<lb/>
於不傳倡道於宋至今學者皆宗之道未始亡也又豈<lb/>
淵源之為戾哉使太史公其見乃爾矧後之不足知仲<lb/>
<pb n="KR4e0081_WYG_001-59a"/>
舒者乎而或知其概者欲禮之於廟配祀孔子以不忘<lb/>
乎推明孔氏抑出百家之明而卒莫之行豈不惜哉然<lb/>
以仲舒之道之言故不係乎祀否也抑亦何其遇知之<lb/>
難也歴百代而同焉夫以漢武之智尤舍而弗用矧下<lb/>
乎是者哉其亦不足感也矣<lb/>
　　　書文章正宗後<lb/>
三光五岳之氣發而為文文所以載道也文著而後道<lb/>
明而必本諸氣焉元氣行乎天地而道所以立矣古之<lb/>
<pb n="KR4e0081_WYG_001-59b"/>
有徳者必有言葢其和順積中英華發乎外也非道充<lb/>
義明其能見於言哉是以真文忠公集文章正宗以得<lb/>
源流之正者曰正宗也其編次之目凡四其體本乎古<lb/>
其指原乎經否是辭雖工不錄焉首曰辭命次曰議論<lb/>
次曰叙事次曰詩賦惟虞夏列國西漢及唐初之文本<lb/>
於左氏繼而可則者班馬韓柳續以歐蘇曾王首焉餘<lb/>
所不載其立法辨制嚴矣盖以道徳為之基理義為之<lb/>
主而發乎詞章者必得性情之正而後合乎是也由是<lb/>
<pb n="KR4e0081_WYG_001-60a"/>
觀之則雖古人之言允合者亦㡬希矣矧後之未達乎<lb/>
此而妄謂之文欲求名家合轍者其可得乎然亦惟道<lb/>
未之著氣未之充焉耳夫學也所以窮理以致用必本<lb/>
乎道飬乎氣知所飬則氣充而道立文有不工者乎余<lb/>
志於文凡二十餘年間探其要六經而下若漢唐諸家<lb/>
盡味之将上溯三代之言以究與經為之表裏者焉所<lb/>
愧學力駑怠未之博洽貫通深所自懼及究是編而後<lb/>
眀徹廓達而信之益篤得之益大矣或所適未正所養<lb/>
<pb n="KR4e0081_WYG_001-60b"/>
未至而不足預是者亦瞭然可辨矣嗟夫世之鮮知此<lb/>
者惟藻繪雕飾纎碎委靡視此不啻千里之逺萬仞之<lb/>
危孰知其行之未至亦必由其方而後達也哉其或知<lb/>
探源流之緒於菁華抹截者求之無斁其於文忠之餘<lb/>
意孰無所得哉且獲忝繼其末者得不自幸歟<lb/>
　　　辨荀子<lb/>
荀子書三十三篇其始於勸學修身本諸仲尼而言儒<lb/>
效君道臣道王霸禮樂次之似知王道之端矣而富國<lb/>
<pb n="KR4e0081_WYG_001-61a"/>
强兵之辨雜焉乃明言性惡之不可治皆得之本然而<lb/>
偽堯舜闢思孟是所以成李斯之亡秦戰國縱横之習<lb/>
可得而逃哉斯師於卿斯之亡卿之道可見矣當是時<lb/>
孟軻與之時上下曾不聞萬章之徒所記軻之言果何<lb/>
如哉使軻之言性善首對梁惠王曰亦有仁義而已矣<lb/>
其或不足法之當時以及千萬世則卿之言其患去楊<lb/>
墨豈逺哉韓愈氏以為倡道於不傳之餘乃曰語焉而<lb/>
不詳是果不暇辨夫性惡之誤而亦有未明者焉其必<lb/>
<pb n="KR4e0081_WYG_001-61b"/>
以卿視軻之言未必曰非特信有未及乎抑齊襄時卿<lb/>
以老師大儒見重豈無一人能與論王霸之異而皆宗<lb/>
師之是非以哀公堯問之説以誇誘之乎盖以營巫祝<lb/>
信機祥之術然哉此其後世惟知其言之善而鮮辨矣<lb/>
　　　辨隂符經<lb/>
史稱黄老者以黄老之道同也而黄帝之言未之見焉<lb/>
若子列子之謂黄帝書曰者大率與老同而世傳惟隂<lb/>
符一經為黄帝書其文質而雅深而要非有道者其能<lb/>
<pb n="KR4e0081_WYG_001-62a"/>
是乎昔唐李筌得之嵩山云魏大武中寇謙之所藏筌<lb/>
之言曰百言演道百言演法百言演術道者神仙抱一<lb/>
法者富國安民術者强兵戰勝而其句義三者未嘗不<lb/>
備邵子以為戰國時書程子以為非商末則周末終<lb/>
秦之先有是文也盖以其先王之時聖道既明人不敢<lb/>
為異説及周衰道晦才智之士鮮知所趍故各以私智<lb/>
窺測而立言又曰正言者或駁不純此獨用反言而合<lb/>
於正其必有取夫大要以至無為宗以天地文理為數<lb/>
<pb n="KR4e0081_WYG_001-62b"/>
謂天下之故皆自無而生有人能自有以返無則善矣<lb/>
而朱子謂或曰此書即筌之所為也又於筌本非深於<lb/>
道者也則筌之不能至也必矣程邵以其必啇周之文<lb/>
非秦之先則唐固所不逮矣豈非儒者諱言仙而必以<lb/>
其非黄帝作也然朱子之疏正以其詞支而晦吾恐人<lb/>
見其支而不見其一也且夫觀天之道執天之行能若<lb/>
是者與天地同體則道在我矣此為一經之本天性人<lb/>
心其理一而見乎機者二焉立天之道以定其機過動<lb/>
<pb n="KR4e0081_WYG_001-63a"/>
者變化反覆存焉則天人合發矣惟能立道以定之則<lb/>
萬化定基矣動静自得其常矣雖修鍊之道亦可知矣<lb/>
若五賊九竅三要生殺克制皆盗夫機者使然其盗既<lb/>
宜則三才安矣惟君子則知固窮而不敢妄作小人則<lb/>
輕命而致患矣盖其莫能見莫能知其非不知不神之<lb/>
所以神哉故聖功由是而生神明由是而出矣是以三<lb/>
返晝夜以復其初也絶利以守其源則通晝夜一死生<lb/>
矣以其瞽善聽聾善視則其心專一而用師十倍矣故<lb/>
<pb n="KR4e0081_WYG_001-63b"/>
天之大恩生於無恩至公其存於至私生死恩害道無<lb/>
不然皆理之自然也惟至樂至静者能合三返之道可<lb/>
以動静而復見矣其所見者天地之文理人見其為聖<lb/>
也而我之時物文理未嘗不同乎天地所以謂之哲也<lb/>
此愚人之所以以愚虞聖以竒其聖而我獨以不愚虞<lb/>
聖以不竒其聖也是以自然之道静而天地萬物生天<lb/>
地之道浸故隂陽勝則相推而變化順矣且天地以至<lb/>
静生萬物其道浸漸而長則剛柔勝而隂陽相推變化<lb/>
<pb n="KR4e0081_WYG_001-64a"/>
無窮矣此其至靜之中自然之道萬物生生之不息以<lb/>
天地乃竒器也雖律厯卦爻所不能測故神機鬼藏也<lb/>
八卦甲子即邵子納甲之説皆隂陽相勝之術是可以<lb/>
造乎卦象者也其始末文理未始不貫通也然世傳禇<lb/>
氏蔡氏本皆止於時物文理哲而下有二十一句乃朱<lb/>
子所深取者則禇氏張氏本為正也推是而言之三章<lb/>
之分雖曰各具一事然明體達用以至體立而用行其<lb/>
非明乎動静之機死生之説者所能至哉非黄帝之書<lb/>
<pb n="KR4e0081_WYG_001-64b"/>
亦必商周隠君子所作也信矣孰可偏於道偏於法術<lb/>
語也哉<lb/>
　<lb/>
　<lb/>
　<lb/>
　<lb/>
　<lb/>
　峴泉集巻一<lb/>
</p>
<p>
</p>
  </div>
<div>
<head>峴泉集巻二</head> <lb/>
    <p>
<pb n="KR4e0081_WYG_002-1a"/>
欽定四庫全書<lb/>
　峴泉集巻二<lb/>
　　　　　　　　　　　　明　張宇初　撰<lb/>
　　序<lb/>
　　　太上混元實錄序<lb/>
道之立教先天地為之始而後天地不知其終也其始<lb/>
於太上世惟傳黄帝時號廣成子帝嘗徃問道崆峒山<lb/>
後乃鑄鼎成丹而上升矣乃考之傳記見之他書皆曰<lb/>
<pb n="KR4e0081_WYG_002-1b"/>
生於殷為周柱下史後轉為守藏史積八十餘年太史<lb/>
公謂二百餘年時稱隱君子謚曰聃孔子至周嘗問禮<lb/>
焉周衰去而之秦過函谷闗闗令尹喜候氣而迎之强<lb/>
為著書乃述道徳上下篇以傳世云按氏族之書或謂<lb/>
周氏李乾娶於益夀氏女嬰敷生子耳字伯陽又謂李<lb/>
氏出髙陽氏子庭堅為堯大理以官命氏為理氏其後<lb/>
李徴妻絜和氏逃罪於紂食木子得全遂改曰李又謂<lb/>
李靈飛得道妻尹氏生老子諱𢎞元字曜靈或曰伯陽<lb/>
<pb n="KR4e0081_WYG_002-2a"/>
或曰老萊子或曰太史儋其説非一若黄帝之先自三<lb/>
皇開闢之初已有之而相傳厯代應化神變動百千劫<lb/>
而不息是實錄之作也其必有考焉夫神之無方可先<lb/>
後可有無其視千百載猶一息故不可以形測以跡求<lb/>
也是故以不可言謂之道以無名觀天地之始以無欲<lb/>
觀其玅故處無為之事行不言之教以不爭不盜而使<lb/>
民無知無欲此周衰將以厚俗拯化以還乎素朴而已<lb/>
矣使當是時俗流化薄而復訓以有名有欲有為有言<lb/>
<pb n="KR4e0081_WYG_002-2b"/>
之道又焉知乎曲所以全枉所以直窪所以盈弊所以<lb/>
新也哉以是乃鎮之以無名之朴不知孰為道孰為仁<lb/>
義則復古矣故其言行於秦虐之餘漢興以清靜濟之<lb/>
猶水之解炎也此先黄老而後六經也乎盖以一時之<lb/>
尚而言之其謂老子所貴道虛無因應變化於無為故<lb/>
著書辭稱㣲妙難識良有以焉後之君天下者代師而<lb/>
用之見之其緒餘者秘之為天經洞錄發之為靈書隱<lb/>
訣修之於身可以登真躡景施之於人可以濟世利物<lb/>
<pb n="KR4e0081_WYG_002-3a"/>
是乃兼乎内聖外王之道焉若拘夫鴻生碩士之説一<lb/>
以莊列若散道徳放論要亦歸之自然因雜之申韓刑<lb/>
名之流直有不可者也矧甚則以浮誕空寂病之乎然<lb/>
實錄之所紀載詳備若此豈得一出於私所尊大以取<lb/>
惑於世而能傳之之乆若是哉今皇上以天授仁聖自<lb/>
有寰宇首註道徳上下篇是資以清靜之治矣吾道之<lb/>
幸孰有加焉洪武十五年設道錄司吾山曹君希鳴實<lb/>
職焉希鳴以道行誠篤日承寵光度越前代是豈非有<lb/>
<pb n="KR4e0081_WYG_002-3b"/>
以賛清靜無為之化而然哉暇日考訂是錄夀梓以廣<lb/>
其傳間屬叙其端顧某忝竊是懼豈容述其首然而神<lb/>
化𤣥通之道六合之外聖人存而勿論於斯見矣謹為<lb/>
之序<lb/>
　　　龍虎山志序<lb/>
道之潜於至㣲而顯於至著也天地之大隂陽周始而<lb/>
理著焉事物之衆盛衰循環而文著焉此其至㣲之機<lb/>
潜於至著之間人不可得而見矣迨夫厯千百載之下<lb/>
<pb n="KR4e0081_WYG_002-4a"/>
而不泯絶者而後知也道之謂虛無𤣥黙者原夫天也<lb/>
杳冥恍惚之内而精粹朕兆存焉是不可見而可知也<lb/>
歟吾太上之教自軒皇文景之下率嘗用其清靜無為<lb/>
之説驗於世矣或方之申韓刑名或闢之方術怪誕盖<lb/>
將有不得而毁斥為異端者乎故太史遷以其動合無<lb/>
形澹足萬物指約而易操道家者流則古有之也必矣<lb/>
是以闗尹莊列之言有以發其未盡而柔弱謙退之言<lb/>
有足以拯周衰之弊而範世軌俗焉得以幽𤣥視之且<lb/>
<pb n="KR4e0081_WYG_002-4b"/>
神道設教豈將誣後世以取惑哉迨列國而下秦之茅<lb/>
君漢之我祖天師吴之許葛皆其尤著者焉天師鍾不<lb/>
世出之姿親受于太上由是三洞經籙符法之傳秘於<lb/>
九霄十極者靈詮奥㫖盡降於世乃遊蜀之吴而鍊丹<lb/>
龍虎山山之名於天下者居福地之一而與三茅閤皂<lb/>
並稱焉我張氏留侯而下四十八世矣有非二山之足<lb/>
儗也厯魏晉唐宋代有褒崇典秩具備若山川之勝宫<lb/>
宇之麗人物之繁仙跡之異道行之神爵望之顯代之<lb/>
<pb n="KR4e0081_WYG_002-5a"/>
慕擬歆豔者或美之於詩文埀之金石相傳逮二千餘<lb/>
載而嗣之者愈乆而愈昌栖之者彌逺而彌廣孰非上<lb/>
世之濟物利生禦灾捍患其𤣥徳綿逺有以隂祐生民<lb/>
上禆王化而能傳之不息若是之乆且著哉抑亦山靈<lb/>
川后有以呵䕶資毓而然也乎是山志之不可無述也<lb/>
元皇慶一年春𤣥教嗣師吴公集為三巻進於朝詔詞<lb/>
臣元文清公程文憲公實序之而予曽大父留公大父<lb/>
太𤣥公遭際寵光烜赫當世獲紀之典籍榮亦至矣我<lb/>
<pb n="KR4e0081_WYG_002-5b"/>
朝先公沖虛公在先皇之始元累覲天顔眷渥獨至而<lb/>
予之鄙陋早襲教章上承殊遇宫宇易新已而今上嗣<lb/>
位首承召命䝉恩兩朝博厚之仁鴻厖之澤莫得而盡<lb/>
紀也間病舊志多疎淺凡近竊有慨焉或謂值兹盛世<lb/>
非加以稽古索隱以成一山之盛典豈不使奇芬偉躅<lb/>
湮鬱渙漫若珠玉之蔽於淵藪其質可珍而忽不收襲<lb/>
亦豈不自棄也哉予雖篤志而學有未逮焉講師李唐<lb/>
真清修篤厚乃命搜訪其遺缺而仲氏宇清志銳而才<lb/>
<pb n="KR4e0081_WYG_002-6a"/>
敏力贊成之遂析為十巻將完而善士某願夀諸梓能<lb/>
無一言以志之哉惟道之在天下與天地並行而不違<lb/>
其存於人者昌大之而已矣能志是而弗替則善承其<lb/>
已著而埀裕於將來宜與山川同其悠永其有已哉然<lb/>
世逺代異或不能盡其紀載而後之慕其餘風遺烈者<lb/>
未必不有取於是焉敬僣序于首<lb/>
　　　漢天師世家序<lb/>
易曰顯道神徳行是故可與酬酢可與祐神矣盈天地<lb/>
<pb n="KR4e0081_WYG_002-6b"/>
間古今不息者道也能顯明於道則功用之神具見而<lb/>
合乎徳者故可與應萬變而贊祐於神矣是所謂叅贊<lb/>
天地之化育者也太史遷曰道家無為精神專一動合<lb/>
無形贍足萬物而與時遷移應物變化立俗施事無所<lb/>
不宜良有以哉太上生於殷為周藏室史復遷柱下史<lb/>
以神化莫測之跡代降於世為𤣥教宗我祖漢天師䝉<lb/>
留侯遺澤嘗親受道於太上由是仙經洞籙秘劫不傳<lb/>
者悉降於世繼以降治妖魅服煉神丹功成沖舉以劒<lb/>
<pb n="KR4e0081_WYG_002-7a"/>
印傳於奕代者今垂千五百年雖運移物改繼承不替<lb/>
其非以清靜無為之教功用之神有合乎天徳而足以<lb/>
贊化育者歟迨今凡名山奥區靈跡具存此其子孫流<lb/>
芳之逺榮達之乆信有以隂翊王度博施生民者盖可<lb/>
見矣漢末而下居龍虎山者巖栖谷隱修煉以自夀宋<lb/>
初漸以道行稱於時暨大觀崇寧間虛靖真君出焉其<lb/>
神功妙應一發於御風錬形之實而後益振有足方駕<lb/>
於前矣其下莫顯於曽大父薇山公大父太𤣥公也凡<lb/>
<pb n="KR4e0081_WYG_002-7b"/>
其禜禬禱祈之著遭際寵渥之極當是時奇徵茂蹟雖<lb/>
簮纓縉紳之士莫不禮敬之視前或有所未逮焉及我<lb/>
朝先君沖虛公光際聖朝混一海宇其崇資偉望昭赫<lb/>
一時榮被終始又豈昔之可倫儗者哉其為神明之胄<lb/>
必若是乎某以匪材庸質仰紹先烈惟忝竊是懼代䝉<lb/>
聖恩猶深戰慄間以世家顛末未白於世懼有遺缺昔<lb/>
侍先君手舊編一帙授傳髙道同虗謁宋太史濓序其<lb/>
首而未暇整緝以行然舊文辭意冗腐僣用刪校増次<lb/>
<pb n="KR4e0081_WYG_002-8a"/>
以廣諸梓庶以成先志也嗚呼物理之有盛衰也思所<lb/>
以承先啓後者為難哉末降以來棄實趨華競於勢利<lb/>
者衆矣茍不能造詣其學輝光其徳以亢厥宗可得謂<lb/>
之克纘前人之緒乎是豈足知夫昔之授於太上者徳<lb/>
行之隆勲烈之大其相傳之無替也果何使之然哉抑<lb/>
神而明之存乎其人後之來者尚必自勵其有以章述<lb/>
者焉斯為不墜其教矣其曰世家則本諸史云<lb/>
　　　張氏宗系後序<lb/>
<pb n="KR4e0081_WYG_002-8b"/>
古者受姓命氏莫非聖賢之後或以國為氏國滅而氏<lb/>
存其世逺族湮者固常有之譜牒之製史設局以掌之<lb/>
及局廢而學士大夫家自為譜所以敘昭穆别親疎使<lb/>
凡為人後𦙍者知存尊祖敬宗之心是乃君子所務之<lb/>
大者也張氏姬姓系出軒轅子青陽氏第五子揮為弓<lb/>
正始造弓矢張羅以取禽獸主祀弧星世掌其職因賜<lb/>
姓張氏殷張穆子唐堯時張果皆以仙名逮周宣王時<lb/>
張仲為卿士其後張侯為晉大夫至三卿分晉張氏五<lb/>
<pb n="KR4e0081_WYG_002-9a"/>
世相韓太史公以為張本韓公族也韓滅留侯良以擊<lb/>
秦始皇報仇遂更姓焉舊譜始侯為初祖上無所載焉<lb/>
嘗觀其略因探索以備遺缺侯本沛之豐邑人佐漢髙<lb/>
有天下遂封侯起家至七世多以功烈著傳暨唐列為<lb/>
安定范陽太原南陽燉煌修武上谷沛國梁國滎陽平<lb/>
原京兆等四十三望族中出宰相凡十七人封侯者八<lb/>
人至十世而生漢天師父桐栢真人自沛遷杭嘗過鎮<lb/>
江之丹徒縣有留侯廟而常州仙跡亦名張公洞意必<lb/>
<pb n="KR4e0081_WYG_002-9b"/>
徳其惠而祠焉其後因居浙矣漢天師生杭之天目山<lb/>
是為𤣥教之宗嘗以修煉神丹及劾治魔鬼道吴遊蜀<lb/>
遂家信之龍虎山其傳緒悠逺盛倍於前史弗之察以<lb/>
謂留侯再世國除即意其嗣絶殊弗知流裔南北若是<lb/>
之繁也自漢天師十世而下丘隴之完系序之存凡居<lb/>
龍虎山者三十八世計侯之上逺不可知者通為五十<lb/>
餘世矣其支屬之殊同出處之顯晦則無所稽焉或傳<lb/>
閩之石笋信之上饒其張氏皆族也間見其子孫故老<lb/>
<pb n="KR4e0081_WYG_002-10a"/>
猶能道說舊故而求其世次則亦無從考質焉若夫江<lb/>
東西之間世稱穹爵令望而國朝崇尚不息者鮮與之<lb/>
倫其非列祖之神功𤣥化徳被四方而能若斯之昌且<lb/>
久哉抑嘗慨夫世之好誇譽者每為譜以自眩其間攀<lb/>
慕貴顯旁引曲證者多矣其於孝敬之心果何在哉而<lb/>
我張氏以神明之胄迄今千有餘載論者徒以繼爵虛<lb/>
𤣥之宗而已又焉知夫重珪疊組蟬聫而不替者代有<lb/>
之特或文獻之有不足者歟然其未能大白於世者前<lb/>
<pb n="KR4e0081_WYG_002-10b"/>
之人於求本之志有缺故當時鴻生碩士無一言以及<lb/>
之是亦甚可愧惜者也矧今宗裔視昔則十不一二其<lb/>
消長盛衰猶深有足感嘆者焉可復失於整輯也哉顧<lb/>
駑劣無似弗克負荷常懼駸尋墜絶使後之人曷從而<lb/>
知源流之自思亢其宗慎其本哉或謂作譜之法親者<lb/>
宜詳疎者宜略為子孫者各詳所親則略者亦可互見<lb/>
後之人當體夫祖宗徳澤之重篤志樹立使其流風餘<lb/>
澤無至顛墜庶克繼其善也昔韓魏公之言謹家牒而<lb/>
<pb n="KR4e0081_WYG_002-11a"/>
不忘乎先塋者學之大也可不警勉焉則古之譜牒之<lb/>
製所以敦本之道為不虚設矣兹述其槩於編末以紀<lb/>
其所自其發揚潜耀尚有俟於當世大手筆焉<lb/>
　　　三十代天師虚靖真君語錄後序<lb/>
宇宙之間鍾光嶽靈淑之氣者惟人而人修乎身也有<lb/>
諸内必形諸外故凡蘊蓄之素者其能已於言乎雖老<lb/>
莊氏之學墮肢體黜聰眀凡役乎外者一切斥絶務一<lb/>
返乎内而至於垂世立教之道亦必因言而後達且著<lb/>
<pb n="KR4e0081_WYG_002-11b"/>
焉由是觀之遊方之外者豈以言為無所用也哉盖其<lb/>
於言也若太虚行雲澄淵㣲瀾隨其動止而成文不可<lb/>
以跡求之也歟與儒之於言也達則雄邁放逸之情肆<lb/>
窮則羈旅感慨之語發者異矣雖然其道隆神化之乆<lb/>
與天為徒又豈必以言之有無而後謂之仙哉三十代<lb/>
祖虚靖真君以靈悟宿植遭熈洽之朝在崇寧靖康間<lb/>
徽廟崇道尤甚而真仙輩出與真君上下一時者若徐<lb/>
神翁王文卿林靈素也凡祛禁妖祟平潮孽祠禜禬徃<lb/>
<pb n="KR4e0081_WYG_002-12a"/>
徃有異徴既而國運囏否預達灾朕及致風霆暘雨特<lb/>
指顧間其道神行著誠足以羽儀天朝澤被含品矣雖<lb/>
相去數百載至今人猶道慕之豈務誇一時而後竟泯<lb/>
無聞者比哉舊傳應化錄載述勲行詳矣凡真君流示<lb/>
世教之語陶冶性靈之篇又皆足以警迷啓蔽非遊神<lb/>
於胚腪坱軋之初蟬蛻於轇轕塵滓之表無毫忽足以<lb/>
介其中者其造詣能若是哉四方傳誦願見者惜不得<lb/>
其全往嘗刋布乆亦遺缺間求之名山重鋟梓以廣其<lb/>
<pb n="KR4e0081_WYG_002-12b"/>
傳庶俾冠褐之士慕嚮之流探索於言外意表以悟火<lb/>
符之秘窮鉛汞之妙有餘師矣以是而進乎道徳之域<lb/>
若所謂廣漠之野虚無之濱當層峯喬木之間風清月霽<lb/>
之夕哦咏其空歌靈韻林倡泉答又焉知其霓旌霞珮<lb/>
之不來降也哉其可不與老莊氏之言而並傳也乎宇<lb/>
初忝嗣匪材豈足以盡其賛頌揚美嘗恐有所遺墜姑<lb/>
序其槩以俟諸大手筆焉<lb/>
　　　悠然閣集序<lb/>
<pb n="KR4e0081_WYG_002-13a"/>
夫物之衆自萌茁兆露而生生之意具焉以及繁長盛<lb/>
大而人鮮知也其所可見者越寒暑冬夏敷榮凋悴之<lb/>
色而已盖未得乎其初也物且然况已之心尤莫之察<lb/>
也乎人性之善知覺既形莫不有悠然存乎中者與物<lb/>
同而物欲情慮蔽其私猶寒暑冬夏之榮悴有不免焉<lb/>
而能察其蔽釋欲盡則悠然之善本存故為學之道由<lb/>
仁義操禮節所以持其中復其初則已心之悠然者若<lb/>
實有之仁於吾無間然也士之立身顯親非求夫是而<lb/>
<pb n="KR4e0081_WYG_002-13b"/>
後達不足謂之學也番陽甲江西他郡以産殖貲貿之<lb/>
富民廣其利五季間賢士巨室爭出而周為盛迨元集<lb/>
賢司直南翁公以學聞居湖田間山明水秀覽而悦之<lb/>
遂搆悠然閣其上或有取夫晉陶處士詩語也未幾入<lb/>
朝時大夫士咸有述始南翁洎左丞伯温公皆顯宦族<lb/>
姓且繁而郎中公克復伯仲守世澤不墜元季兵興閣<lb/>
毁而克復處仕途既還若上世手澤皆收襲具存予辱<lb/>
與克復契厚間出所藏屬以言是編辭藻増耀有足見<lb/>
<pb n="KR4e0081_WYG_002-14a"/>
南翁遭際隆盛而悠然乃未達之日所名其諸賦咏皆<lb/>
一時名卿碩士美之於既達之日雖眷眷桑梓間湖山<lb/>
之勝與晉處士所適固異求之世澤之愈乆其得乎一<lb/>
心之悠然與景物之托興者又有不同者矣雖然景物<lb/>
之代謝常係於榮悴且物俱囿於理氣積厚者源深若<lb/>
家世之逺近亦由積之之厚薄也當元盛時四方士人<lb/>
簪擁雲合與周氏同輩者視今能幾人哉克復之善繼<lb/>
其業且䕶重編帙以示將來是使知夫悠然其中有若<lb/>
<pb n="KR4e0081_WYG_002-14b"/>
是耶抑余祖太𤣥公於南翁伯溫有世契而余於克復<lb/>
凡辱知三世矣言可拒乎惟其後𦙍尚善珍之則悠然<lb/>
之澤非榮悴之足拘必由至仁之著於無窮者焉予因<lb/>
致其望於是者敬序以復請<lb/>
　　　丹纂要序<lb/>
黄老之書出而吾道興史載帝嘗問道廣成子於崆峒<lb/>
山其言非神異深奥而簡明要切易知易行者也至周<lb/>
穆王作草樓延逸人而後相尊信之若闗尹莊列諸子<lb/>
<pb n="KR4e0081_WYG_002-15a"/>
生戰國間以時上下而言亦異同然其授受之源一也<lb/>
盖其本則三洞九霄諸經品道藏者其用世之説則内<lb/>
聖外王之道盖公曹叅以清靜而治是也其要也使有<lb/>
歸於無實返於虛順元氣之流行而深根固蒂返本還<lb/>
元則性命混融守其一真復超乎無而已矣迨秦皇漢<lb/>
武取惑方術而其説淆襍後之所謂金液大丹者始金<lb/>
碧龍虎經大上石壁歌至漢魏伯陽本金碧經作叅同<lb/>
契假易以明丹述五行八卦隂陽經緯之説詳火藥消<lb/>
<pb n="KR4e0081_WYG_002-15b"/>
長生化之機或引金石草木之類以證體用或託嬰姹<lb/>
龍虎之説以隱𤣥㣲而踵其後者全以金石比喻之言<lb/>
溺其要義以惑世誘俗不惟内外丹之傳由是迷逸而<lb/>
未知探訪者一槩以藥石為丹舎身心之實性命之理<lb/>
因譔為奇言譎語以權衡學者非特鼓惑一時且流弊<lb/>
後世者有之盖外丹之傳采五金八石之精粹按火候<lb/>
隂符而烹錬與内丹升降進退之道無異故内外之運<lb/>
用一也夫人之形骸屬隂皆由精氣凝化必資金石之<lb/>
<pb n="KR4e0081_WYG_002-16a"/>
英雲日之華以化鍊之則靈化之妙可輕舉飄浮矣故<lb/>
名山川間丹爐藥竈皆有遺跡若吾祖漢天師許太史<lb/>
葛仙公之流世傳尤著故舎二者之傳則皆妄也元季<lb/>
間有險薄之徒爭倡邪說為採戰之術盜習成書假先<lb/>
徳之言以相引證誑惑當世富豪大賈之人且多從之<lb/>
以延年縱慾必喪身亡命而後已其始作俑者業識之<lb/>
報當何如哉予嘗欲抵斥之患未能廣耳又或持草木<lb/>
雲霞按摩導引之文以為入逕之資雖可養生延夀求<lb/>
<pb n="KR4e0081_WYG_002-16b"/>
其成工亦縁木求魚負薪救火尤庶乎邪説暴行而已<lb/>
矣所謂南北二派其全真所宗金王重陽氏南派則張<lb/>
紫陽氏張之書多文而隱王之書皆直而約張氏之傳<lb/>
必内外合而後成王氏則修内而已矣然其授受之奥<lb/>
必學者力究焉有非書之可盡也予自襲教䝉皇上眷<lb/>
念隆渥嘗勉以精進道宗之學今凡十餘載嘗討論叅<lb/>
訪於四方之士不敢少怠苐以質下聞寡無以上副國<lb/>
恩以光宗教是錄平昔所覽經論詩訣上自帝真師匠<lb/>
<pb n="KR4e0081_WYG_002-17a"/>
沿流而止探考異同擇其精要足為學門軌範者題曰<lb/>
丹纂要不惟便於玩覽實將發性命之理神氣之要一<lb/>
貫而萬偹可因誦心會不惑於謬戾之病亦無取於經<lb/>
世兼善者之訕議其於黄老莊列之傳亦庶幾不失其<lb/>
緒焉使傳之廣且乆則䝉吾道之澤有自矣况栖遁山<lb/>
林日積月累進之不已豈登真躡景之不可繼哉然尤<lb/>
在夫善根上器之士有以自證者也是序于巻首<lb/>
　　　生神章註序<lb/>
<pb n="KR4e0081_WYG_002-17b"/>
易曰神者妙萬物而為言也成變化而行鬼神至神無<lb/>
方聖而不可知之謂神易之言神至矣盖萬物自一氣<lb/>
生氣分而太極判兩儀四象五行各位乎氣之中由五<lb/>
行之氣布而萬彚生生之無窮其五行之運陽極於九<lb/>
隂極於六二五九一之道又備乎五行之中一為萬數<lb/>
之根而氣為萬有之母氣之流行統宰於神然後變化<lb/>
出焉天以積氣而成帝以統神而名若一氣生二氣三<lb/>
氣生九氣九氣生之無窮彌滿六虚皆氣之化生是謂<lb/>
<pb n="KR4e0081_WYG_002-18a"/>
之諸天也諸天歸之於虛無言其不可以象求也是以<lb/>
吾教之設本乎虚無自然其虚無自然者神氣也知養<lb/>
夫神氣則性命之道修矣而修之之方雖或同異其原<lb/>
夫三洞九霄之㫖則一矣盖三境梵氣結篆成文非人<lb/>
世演說模倣塵言之類也九天生神章經道貫義眀其<lb/>
分章掊句皆至頥之奥毎各府命元而有一天其修煉<lb/>
之徑盡矣内而鍊已外而度魂故誦之九轉七誦皆按<lb/>
數之妙可以坐致自然白日登宸盖非讀誦使然十乃<lb/>
<pb n="KR4e0081_WYG_002-18b"/>
成數天地之造化係焉人身備天地之造化豈登真應<lb/>
化之道有不可得哉况按金液返還之㫖九乃陽數也<lb/>
夫元始之演妙神王之進請其灾劫種之訓至矣自赤<lb/>
明開皇以來仙曹之判選若階而升其不修善行不求<lb/>
至道者豈不於是深所感畏哉其能修者不惟度劫成<lb/>
真乃上證僚擢非由養氣錬神囘九氣於萬靈混三界<lb/>
於一氣而然乎所謂知其神之神不知不神之所以神<lb/>
也抑於死生之說則鍊已之神可以度幽雖闡太上之<lb/>
<pb n="KR4e0081_WYG_002-19a"/>
慈恩亦由修已之功莫大矣故是經與度人大洞救苦<lb/>
之義表裏混融其善習誦者因文解義於道之奥曰有<lb/>
所悟入矣清源董圭山註釋明達實幽明之津筏者也<lb/>
暇日某命工鏤梓以廣其傳其存心恵澤至矣間書請<lb/>
序其首予何足以開倡其㫖使人人知所皈向况幽顯<lb/>
之大者乎然遵是而修之乆乃神靈炁化躡浮駕空返<lb/>
已之天於虚無之上則髙虛清明之景是所遊焉<lb/>
　　　武夷山志序<lb/>
<pb n="KR4e0081_WYG_002-19b"/>
世之謂方輿職方郡志之書率於名山大川靈蹤遐躅<lb/>
莫之盡詳焉盖非載籍之遺缺而代之鴻生碩士多病<lb/>
以虛誕而諱言之然古之仙真其神靈所寓無徃不在<lb/>
凡禦灾捍患之異有禱輒應豈不足以隂翊皇度者乎<lb/>
抑豈無叅賛之功於世也哉而或史之弗書述之弗詳<lb/>
則千百載之下竟遂泯泯無傳焉是亦習教者之所宜<lb/>
盡心致力也歟建寧之武夷為昇真𤣥化洞天按傳記<lb/>
晉陸鴻漸謂昔有神人受帝命統錄地仙嘗降于山顛<lb/>
<pb n="KR4e0081_WYG_002-20a"/>
自稱武夷君山因以名而白紫清傳列仙則謂秦人籛<lb/>
鏗嘗隱於是焉携二子長曰武次曰夷其亦莫得而辯<lb/>
也漢郊祀志武帝嘗祠武夷君于建命祠官領之山有<lb/>
漢祀壇遺址或曰秦始皇二年八月十有五日上帝同<lb/>
太姥元君魏真君子騫設㑹幔亭峰之頂虹橋接空魚<lb/>
貫而上者千百人呼鄉人為曽孫享以酒核皆彩室綺<lb/>
裀供帳華盛靈樂迭奏已而風雨且作竟失所在子謇<lb/>
始學道於山從張湛孫綽等十三人遇控鶴仙人受道<lb/>
<pb n="KR4e0081_WYG_002-20b"/>
皆仙去下而唐宋迄元得仙者常輩出沖祐觀始創於<lb/>
唐天寳間迨南唐寳大八年李公輔於道有得遂遷今<lb/>
址賜額曰㑹仙宋初凡殿宇廊廡更新之太宗寵以御<lb/>
札祥符二年賜田若干熈寧初秩二千石者領之暨紹<lb/>
聖元符端平嘉熈紹定間禱雨輒應復加封號錫田蠲<lb/>
稅之恩累降元天厯亦寵賚如前而貞人介士代不乏<lb/>
焉以是名於天下與三山相後先也盖建之曰丹山碧<lb/>
水者竒峰麗岫層見疊出于一水縈紆之間而巖姿屏<lb/>
<pb n="KR4e0081_WYG_002-21a"/>
色趍抱拱挹凡洞穴壇壝不可枚紀每皆勝絶孰不有<lb/>
仙真異人居之是故若朱文公蔡文節公劉文簡公一<lb/>
時名賢鉅儒亦皆讀書講學其間則九曲之勝聞于四<lb/>
方者亦豈偶然也哉予嘗異夫三茅山楊許二長史之<lb/>
會于華陽洞天麻姑之㑹蔡經方平於仙壇也稽之傳<lb/>
記若劉向漢稱博極羣書其言未必誣也以是知幔亭<lb/>
之集必不妄矣其可無所紀述也哉而山志考載且詳<lb/>
誠足傳逺矣余嘗欲一遊而未遂主觀者某間請序其<lb/>
<pb n="KR4e0081_WYG_002-21b"/>
首余固不獲以淺陋辭而亦尚圖詢諸遺老殘文以補<lb/>
其未備云<lb/>
　　　白鶴觀志序<lb/>
自黄帝獲鼎學仙丹成而上升繼則周穆王作草樓召<lb/>
仙而其説始殷逮秦漢求仙之盛而方士迭出謬以神<lb/>
異誇誕取惑好慕之君淆襍虛𤣥之授招時訕議者亦<lb/>
宜然豈無真仙者潛遯窮僻遺名棄跡以修之故其丹<lb/>
爐藥臼靈書奥訣或秘諸巖洞或留世隱顯雖其跡不<lb/>
<pb n="KR4e0081_WYG_002-22a"/>
同自古相傳代有之矣江西豐城之白鶴觀在陳大建<lb/>
間其地真仙甘君之靈跡也甘君幼篤孝以行聞於鄉<lb/>
里學道有年聞旌陽許君善往師之許君與偕往師丹<lb/>
陽女仙諶母得秘授法行日著乃從許君積功江漢間<lb/>
若其圖松禦恠斬蛟蜃祛蛇孽以三尺劒致功可益萬<lb/>
世其名跡埀之無窮必然矣况其功烈尤有不能具錄<lb/>
者乎而許君嘗有淨明忠孝之法行世其說皆本大中<lb/>
至正之理非他符訣呪步比也甘君以孝行之著成仙<lb/>
<pb n="KR4e0081_WYG_002-22b"/>
躡空其功與道豈不得之忠孝尤多矧仙之為超脫凡<lb/>
俗之逕未嘗去人道而必獨善也此甘君道既成事母<lb/>
終而脫去則可謂兩全矣抑凡仙真區宅必山川雄勝<lb/>
而豐城之佳秀宜有以毓其質炁而然也予今春謁西<lb/>
山玉隆宫還經白鶴觀雖風雨之夕探採遺逸尤有足<lb/>
起慕焉其地雖處闤闠間景物幽麗詢其兩楹乃吾祖<lb/>
虚靖真君窪盈方丈其前龍潭真君飛幻處也道㑹鄔<lb/>
某耆士熊某主觀事且出甘君所為丹經洎觀志及真<lb/>
<pb n="KR4e0081_WYG_002-23a"/>
君與任首座書言尤足以有發而事畢名存寧不重為<lb/>
感惜者焉越夏某來山中以觀志請序余幼嗜名山水<lb/>
間以窮幽索勝嘗歉古今名跡不獲遍覽若甘仙之神<lb/>
徳優著乃獲讀其言履其境叙不可辭矧尤吾祖之遺<lb/>
聲逸跡間可以詳夫紀載者哉然某克盡其職且編次<lb/>
成書欲夀諸梓可謂善究其本矣使他日真仙之靈蹤<lb/>
異化與是錄同其弗泯於吾道豈不甚盛事哉繼者勉<lb/>
之<lb/>
<pb n="KR4e0081_WYG_002-23b"/>
　　　張嘉定集序<lb/>
澹漠先生張公詩集若干巻吾友大椿編次屬序於予<lb/>
其不獲辭也記髫齔時嘗侍公於先君子之側獲請益<lb/>
焉當是時稱鄉先生盧公伯良夏公伯承為同門師友<lb/>
而學業又皆齊驅並駕而莫知其孰先後焉公為吾里<lb/>
著姓自宋元簮組相屬多以文鳴公幼岐嶷才贍氣銳<lb/>
暨長博學善記誦猶長於詩元季隣邑以詩名者若張<lb/>
公仲舉黄公君瑞危公大樸皆嘗頡頏其間而李先生<lb/>
<pb n="KR4e0081_WYG_002-24a"/>
仲公祝先生蕃逺猶所師也間挾所蘊走燕趙間卒無<lb/>
所遇合道吴楚而還居無何天下雲擾豪俊並起一時<lb/>
僭竊之徒間聞而聘之竟潛退不屈而其流離忠憤皆<lb/>
見乎詩而雄放之氣毅如也我朝國初奄有海宇首以<lb/>
遺逸徴公赴闕授知嘉定州秩滿以老賜還乃泝吴越<lb/>
淮湘而歸晚築畊林壑杜門家授於詩益工州之民嘗<lb/>
有以誣禍搆連逮數十人公直其事獲全迨今人猶徳<lb/>
之公之詩其體裁風致本乎風雅而浸淫乎漢魏六朝<lb/>
<pb n="KR4e0081_WYG_002-24b"/>
若盛唐初元而下所不道也盖其氣㟁魁偉美姿表故<lb/>
吐辭運思捷若神助宿搆不假窮索苦思而成其雄渾<lb/>
淵永若穹華之雲長江之瀾不可涯測而跡求者是所<lb/>
以淺陋庸隘者所不能造也此其知名王公學士大夫<lb/>
間信不虚得矣惜其平素撰述中罹兵燹散軼者多盧<lb/>
公嘗拾襲其千百圖永於梓未完而殁槀復逸不存間<lb/>
愛而不能棄者手錄其十一校大椿所錄居多惜予無<lb/>
似嘗承教於公而不能副其訓育其敢妄序之乎然公<lb/>
<pb n="KR4e0081_WYG_002-25a"/>
之學優辭敏不惟駢華競秀於一時而其盛徳偉望已<lb/>
嘗見於事功其遺聲潛曜豈竟泯泯澌墜者哉矧吾大<lb/>
椿力學好義將繼盧公之志為不難矣又豈不樂為斯<lb/>
文道哉公諱率字孟循號澹漠門弟子以澹漠先生稱<lb/>
云<lb/>
　　　宗濂稾序<lb/>
予友倪君子正少從學先師夏先生栢承而授陸氏本<lb/>
心之說於彭先生孟悦其踐履篤實推信於鄉里者雖<lb/>
<pb n="KR4e0081_WYG_002-25b"/>
庸夫愚婦皆知其為君子也窮居陋巷貧窶自守慎交<lb/>
寡言於師友請益不怠而動容常若不足間苦疾鮮為<lb/>
文辭或强綴作必稽諸經一出於純正余嘗聞性理之<lb/>
說於彭公其琢礪討論皆君之益凡交處十餘年猶一<lb/>
日也某年以薦辟除新建教諭間兩還鄉里獲與之研<lb/>
究古先賢哲前言往行陶冶于疎林荒磵軒燈池月間<lb/>
其意味醇慤求之古人不多讓也洪武十七年春服缺<lb/>
赴京示㣲疾終予悲不勝嘗勉其子衡勿墜其手澤後<lb/>
<pb n="KR4e0081_WYG_002-26a"/>
四年衡持文若干篇曰宗濂稾請曰先君居新建時縣<lb/>
庠乃元江丞相宗濓書院也故稾以是名先君託知之<lb/>
深莫公若也願序其端予不獲辭讀之再而感曰夫士<lb/>
之為學求足於人者多求足於身者寡矣君育天地之<lb/>
和山川之秀䝉先世之澤質淳氣清性行端潔自非庸<lb/>
儒俗生所能至内既足於身而外亦無待乎人者也故<lb/>
其言論風㫖一本諸簡易之理精㣲之得道不待究而<lb/>
自明誠不俟立而自著是所以得之本心也歟宜其施<lb/>
<pb n="KR4e0081_WYG_002-26b"/>
諸事為訓諸講解舉不淪於口耳之習言辭之辨一存<lb/>
乎端本誠身而已矣本端身誠則聖人之道經世之法<lb/>
具矣尚何俟其繁贅也哉其策問講義序說皆發乎正<lb/>
大之要存養之方陸門之楊錢殆不是過也其詩歌篇<lb/>
什得乎性情之實而韋孟之閑雅陶栁之冲澹有焉惜<lb/>
未之大用無以發其和粹之蓄豈聖代之可多見也乎<lb/>
今凡新建學徒在當時嘗聞其言者尤有立是豈其涵<lb/>
濡操勵之工為少哉惜其學本諸陸而世之宗朱者或<lb/>
<pb n="KR4e0081_WYG_002-27a"/>
有不與焉是故其特立不惑宜世之鮮知也已然究其<lb/>
會同其言可得而竟泯泯者乎使其傳之不替豈不羽<lb/>
翼乎周程朱陸之言必矣墓則友人吴君伯宗為之銘<lb/>
惜予無足以發之姑以義弗辭序其槩焉<lb/>
　　　雲溪詩集序<lb/>
孟子之言曰王者之迹熄而詩亡詩亡然後春秋作夫<lb/>
詩豈易言哉自三百篇古賦之下漢之蘇李魏之曹劉<lb/>
王應去風雅未逺始有以變之晉初阮陸潘左之徒尤<lb/>
<pb n="KR4e0081_WYG_002-27b"/>
未湮墜逮六朝鮑謝顔張出而音韻柔嫚體格綺麗則<lb/>
風雅之淳日漓矣暨唐初宋杜陳劉盛唐韋栁王孟作<lb/>
而氣度音節雄逸壯邁度越於前者也而集大成者必<lb/>
曰少陵杜氏在當時如髙李岑賈亦莫之等焉則杜氏<lb/>
之於窮達欣戚發乎聲歌者有合乎風雅而足為楷法<lb/>
矣唐末風俗侈靡宋之稱善者蘇子瞻梅聖俞石延年<lb/>
王介甫歐蘇朱楊而已及元范楊虞掲輩倡遺音於絶<lb/>
響之餘直追盛唐一時禁林之儒生四方之士人莫不<lb/>
<pb n="KR4e0081_WYG_002-28a"/>
宗師之凡江東西之間言能詩者尤盛盖得乎已者髙<lb/>
而宇宙山川之大近而卉木禽蟲之㣲無鉅細妍醜之<lb/>
辨接於目者㑹於心其操辭運思若江海之奔而不可<lb/>
遏矣故代之辭人墨客以是名者駢華競秀櫛比鱗次<lb/>
及求之大章全帙可以躋古而式後者復幾何人哉然<lb/>
則三百篇之刪取雖出於庸人愚婦之言者其風刺美<lb/>
怨皆足以薦之廊廟禆之政化而王澤具存焉其曰詩<lb/>
既亡而以春秋續之則為詩者必欲繼其亡者焉是以<lb/>
<pb n="KR4e0081_WYG_002-28b"/>
後之學者苟不操源遡流發乎性靜之正資養之實務<lb/>
趍於模測雕飾窺古人之餘膏剰馥惟將和鉛吮墨剽<lb/>
獵纎辭騁駕於蘭苕月露之頃以誇時自足是豈足與<lb/>
言詩也哉余友楊君孟頊世以詩鳴余丱嵗嘗讀其伯<lb/>
父顯民詩惜不盡見今春延孟頊授業余甥采其言論<lb/>
風㫖恨得之晚且出其平素詩若干篇獲盡讀之及扣<lb/>
其家世其先自伯起者漢為名儒世稱闗西夫子迨隋<lb/>
唐多顯宦有名某者官江西某處因遷居進賢縣之水<lb/>
<pb n="KR4e0081_WYG_002-29a"/>
北里實髙宗麟徳元年也至宋有諱仲博者舉進士第<lb/>
擢長沙令轉江西漕運使而終又諱龍偉者亦舉進士<lb/>
為番陽簿仲父季子元為中書檢校遷禮部侍郎終贈<lb/>
本部尚書以是族日益蕃今凡居水北者二十有九世<lb/>
矣其學則祖叔能師宋監胄生見心危先生季輔顯民<lb/>
季子皆學於叔能率以家教相承季輔志識閑雅沖澹<lb/>
晚節亦慕道家縱閉之說延名師篤教諸子孟頊徳充<lb/>
而學贍其襟度辭韻清麗宏達法於杜而備衆體者也<lb/>
<pb n="KR4e0081_WYG_002-29b"/>
盖世為簮纓家其淵源之懿研泳之習有素矣予固知<lb/>
其不以顯晦榮悴累其中而向使列之英俊之林又安<lb/>
知其不可續清廟之音以鋪張盛世之述作也哉此亦<lb/>
其志夫國風雅頌之大者焉抑余無似退卧乎窮山宻<lb/>
林曠意風月寂寥之濵其淺陋良有以麗澤之又豈能<lb/>
盡知孟頊哉然感夫世之知詩者知孟頊且鮮况信能<lb/>
凌厲前古而與造物者爭衡也乎間屬叙於予情不獲<lb/>
辭矧俟於異日豈惟是哉<lb/>
<pb n="KR4e0081_WYG_002-30a"/>
　　　許氏族譜序<lb/>
嘗讀周官書其小史之職奠世系辨昭穆以定邦國之<lb/>
制雖古無譜牒而嚴大宗小宗之法自宗法不修而尚<lb/>
門地由是而有譜牒之識焉斯所以昭穆不紊疎戚有<lb/>
别也然代之譜其宗者率欲光其先振其後凡得同姓<lb/>
而顯著者必將攀援附竊而成書雖自欺以取誇於一<lb/>
時而其尊祖明宗之法胥失之矣又何代夫為之後者<lb/>
此學士大夫之所不取也盖遡而上之莫得而詳焉是<lb/>
<pb n="KR4e0081_WYG_002-30b"/>
或有所誣也歟或不求門地之素風俗之淳而徒資産<lb/>
之厚聲利之熾則以巨室名閥尊尚之其於古之人乆<lb/>
近之别賜姓命氏之原尚何自而考證之哉髙陽許氏<lb/>
春秋之謂齊侯許男後也春秋之後無復國其後以封<lb/>
為姓按譜漢許氏侯者七人王莽敗始失侯東漢循吏<lb/>
許荆者其下為汝南人各有聞許靖為蜀太傅許禇事<lb/>
魏封侯晉許孜徵孝亷不起其後稱髙陽為盛許邵爵<lb/>
唐安陸郡公敬宗為龍翔相孫曰逺天寳之亂以義死<lb/>
<pb n="KR4e0081_WYG_002-31a"/>
宋祥符間許遂為將作監主簿許怡元為江淮荆湖兩<lb/>
浙制置使其後族大且蕃累仕于朝至某者由某官遷<lb/>
撫之宜黄因家焉是為江右著姓某於譚為世戚外兄<lb/>
碧淵嘗以其譜牒屬序焉予嘗感夫盛衰榮悴之理駸<lb/>
駸于無窮者一何甚哉幼聞故家遺俗莫盛於元盖以<lb/>
享國之乆㤙恵寛厚貨殖蕃碩凡其有休聲餘澤者靡<lb/>
不思以振復興起者焉故不惟奢靡豪縱之習而詩書<lb/>
之澤孝友之風猶彬彬間有之者矣迨今凡三十餘年<lb/>
<pb n="KR4e0081_WYG_002-31b"/>
運去物改一旦鞠為榛莽者有矣其亦消長之數信有<lb/>
定在也耶矧以學行世其家者非假譜牒之存以詳其<lb/>
支派之逺嬋嫣之自則祖宗之嘉猷盛烈曷有不顛隳<lb/>
者哉而能存其譜者亦鮮矣其若許氏之能善寳其存<lb/>
所推本者皆穹爵令望之士可謂敦本知自者焉惜乎<lb/>
未識用衡而於碧淵之言可徴矣是不辭而為之序<lb/>
　　　贈御風子序<lb/>
世之具形氣者有生於無而無復歸於有故形載乎氣<lb/>
<pb n="KR4e0081_WYG_002-32a"/>
而氣御乎形也元氣運天地而隂陽行焉天之覆地之<lb/>
載日月之明四時之序晝夜之續鬼神之變萬物之衆<lb/>
其運行而不息者皆有無自相生化者也古之善訓人<lb/>
者惟使趍乎道而已知趍乎道則達有無生化之機矣<lb/>
然世之謂學者茍聲務華飾外忘内其於生化之有無<lb/>
又豈能潛求黙識也哉予居耆山中間遊鶴松下值一<lb/>
道者蓬藟翛然揖而言曰吾遊江海間乆矣嘗扣異人<lb/>
以金液還丹之道信夫列禦寇指尻輪神馬之説而有<lb/>
<pb n="KR4e0081_WYG_002-32b"/>
御風之神化者也吾雖未知能也其然乎其不然乎願<lb/>
有以發之曰風之為物也聲而不形蒙莊氏謂之大塊<lb/>
噫炁是焉其御也果有馮乎所馮者虚則何致福之數<lb/>
數然也所馮者非虛又何福之可致耶况數數也哉是<lb/>
故難免乎猶有所待者也孰若無所御而行是無待於<lb/>
外矣故乗天地之正而御六氣之辨以遊乎無窮者彼<lb/>
且惡乎待哉彼列禦寇之御乎尻輪神馬者乃一氣之<lb/>
往來無窮是託乎御風也果何待哉故其遊之不息非<lb/>
<pb n="KR4e0081_WYG_002-33a"/>
以邊涯可得而測焉况旬有五日而後返耶有息而後<lb/>
返返而未嘗不息矣特有之所以乗無無之所以御有<lb/>
也及乎非有非無而生生化化之機盡矣子之於學也<lb/>
必求夫天地之正六氣之辨修之於已日積月至而後<lb/>
形神炁化亦御乎尻輪神馬之無窮則風不待御而行<lb/>
矣其視致福乃吾無所用者哉舎是而欲之雖使飛亷<lb/>
列缺侍乎飇車霆轍駕乎雲道星衢尚何能御哉雖然<lb/>
凡造乎道者必去浮幻絶纎染形如槁木心若死灰視<lb/>
<pb n="KR4e0081_WYG_002-33b"/>
世之貴者為埃壤身之重者若土苴則其自待也輕舉<lb/>
天下無毫髪之足累其中猶馮虛而行不假於御而莫<lb/>
知止也雖天地之外不可以跡限之也矧子以剛勁之<lb/>
質叅究之學使洞視有無之表而遊乎逍遙之墟廣漠<lb/>
之野若萬竅之怒號衆竅之為虚翏翏乎之不聞刁刁<lb/>
乎之不見又何衆竅之謂地籟比竹之謂人籟吹萬之<lb/>
謂天籟也乎惟聽於無聲視於無形則有無之間皆一<lb/>
吹萬也斯求造物者之所馮哉而吾獨不得而至焉子<lb/>
<pb n="KR4e0081_WYG_002-34a"/>
其勉之道者因請以自號并錄其言而别<lb/>
　　　送琴士朱宗銘序<lb/>
樂之所以致和也極乎天而蟠乎地行乎隂陽而通乎<lb/>
鬼神是故大樂與天地同和其感於物而動乃形於聲<lb/>
聲成文謂之音音之發有喜怒哀樂欣戚邪正存焉此<lb/>
君子之於琴瑟斯須不可去也故曰琴樂之統也君子<lb/>
所當御也盖凡接於耳目具於四體必禮以節之而琴<lb/>
足以閑邪滌非怡心養性是得乎性情之正焉其與夫<lb/>
<pb n="KR4e0081_WYG_002-34b"/>
鸞和珮玉雅頌之音無故不徹也宜矣其由羲農虞舜<lb/>
文王孔子而下伯牙屈宋之作也或感於憂思形於悲<lb/>
嘆放於恱懌始而淵泫沓湤劃然若怒終而颯爽激烈<lb/>
淒然若悲其急也風雨震而崕石裂焉其緩也波濤作<lb/>
而蛟龍興焉其大也騏驥驟而干戚舉焉其㣲也泉溜<lb/>
滴而蛩螿語焉此其千態萬狀不可得而盡也信能與<lb/>
隂陽相摩天地相蕩也矣在夫得之心而應之手也非<lb/>
習之有素不亦難乎且必得乎性情之正而後不失乎<lb/>
<pb n="KR4e0081_WYG_002-35a"/>
聖賢之餘韻也豈徒悦乎流俗之觀聽也歟昔之稱師<lb/>
襄師曠師文者其去逺矣其下損益者雍門周司馬相<lb/>
如蔡邕孫登嵇康桓譚楊收之徒各擅其説近代之以<lb/>
是名者惟曉山徐氏子方袁氏敏仲毛氏伯振楊氏學<lb/>
於徐袁而鳴一時者起敬冷氏是有江淛二操之辨後<lb/>
皆徐袁為宗焉予少嗜其學聞於通都大邑遇鳴於是<lb/>
者必叩焉其曰淛學者皆然而徒誇多競靡而已求其<lb/>
音節雄逸興度幽逺者亦甚鮮矣閩士朱宗銘氏師於<lb/>
<pb n="KR4e0081_WYG_002-35b"/>
袁冷其友也今春來遊吾山相與掃石鼓于峴泉之上<lb/>
其曲也調也皆清深雅淡雄逸飄縱信非誇多競美者<lb/>
比也采其論説必以得性情之正為要少遊四方多所<lb/>
資訪我朝國初首以薦赴京力辭獲還凡閩之巨室大<lb/>
姓更相延致之而其齒髪向暮乃得乎音之妙者宜非<lb/>
一日也然昔人謂之髙山流水者獲與之陶情寫意於<lb/>
風林月磵中矣其别去也豈不夢寐乎吾天籟雲濤之<lb/>
聴也乎而亦果何為黄鍾白雪之音也特恐均不能忘<lb/>
<pb n="KR4e0081_WYG_002-36a"/>
乎耳哉於其行遂抱琴鼓之溪之滸再鼓而不知其有<lb/>
離聲也乃序其槩以為贈<lb/>
　　　遊仙巖詩序<lb/>
予嘗觀夫世人靜躁勞逸之異也其出處語黙必見乎<lb/>
性情之趍好焉是豈得强而至哉茍强而至又豈造夫<lb/>
趣之真也夫吾山仙巖凡居二十有四聞於四方乆矣<lb/>
由漢天師錬丹兹山而龍虎現巖因益名由是天下士<lb/>
人無貴賤老壯凡偶經特謁者靡不願一遊焉以是遊<lb/>
<pb n="KR4e0081_WYG_002-36b"/>
帆曳棹而往者歳無虚月矣洪武丙子季秋六日予偕<lb/>
館賔楊君孟頊仲氏湛碧吴甥汝緒侍遊者王景山吴<lb/>
處淵袁止安也命舟溪滸壺酒榼餚而發焉縱波衝渚<lb/>
而下不踰時而達是夕息巖之左曰演法觀乃漢天師<lb/>
祠也危臺傑閣髙出天際水簾斗壇丹竈芝巖交列左<lb/>
右相與偃息踰夕明旦發舟篙人指顧下上應接睇眄<lb/>
之不暇而泜島洲渚之間恠石異木幽葩竒卉穠縟重<lb/>
馥皆聫芳獨秀之可喜也頃而旋汀厯漵若㘭窪抵㟁<lb/>
<pb n="KR4e0081_WYG_002-37a"/>
之觸側竇隱隙之險惟鳥栖猱攀而人跡莫能即焉或<lb/>
依乎深林隘谷者漁舎隱焉或蔽乎荒榛野渚者樵徑<lb/>
紆焉是殆與武陵桃源不異也已而開罇啜茗<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>流而<lb/>
下顛崕絶壁突怒而起者蛟騰豹躍龍襄虎踞俯首而<lb/>
伏者屏列障闢雲奔霧湧千態萬狀層見疊出而穴其<lb/>
嵌空□眦者庖庾罍牖機杼梁堵畢具其間使人仰視<lb/>
慕羨心融神釋信不知其有人間世矣下視澄潭一碧<lb/>
靈籟四起而其干霄麗日排空而上者岌嶪嶻櫱惟巖<lb/>
<pb n="KR4e0081_WYG_002-37b"/>
峙谷聳蒼嵁綺錯而已逺而狂瀾淺渚奫泫渟㵾餘不<lb/>
知其有窮也乆之即巖下摳衣而上懸石萬仞若埀盖<lb/>
覆宇可坐數十許人遂陳觴羅爼而飲於是吟者歌焉<lb/>
琴者絃焉繪者圖焉盡一日之懽移夕乃已時天風西<lb/>
來恍若欲躡空駕浮而興不可遏遂命舟訪巖之右曰<lb/>
明誠觀者吴大宗師河圖仙壇也天且暮乃明火趨宿<lb/>
主祠者曰吴從善氏善日者術延談竟夕明日乃還所<lb/>
賦詩若干不覺盈袖成巻矣孟頊乃次苐成帙而告曰<lb/>
<pb n="KR4e0081_WYG_002-38a"/>
人生行樂耳今夫名山大川為仙真之窟宅吾聞有年<lb/>
矣不啻蓬萊閬風方壺圓嶠之勝也世之願一遊而不<lb/>
可得者多矣或聞而以為恠誕之誇而未之信焉今也<lb/>
幸遂一覽若安期羨門飛仙狡獪之適盡在目睫間矣<lb/>
豈不自幸也歟願序諸作之首以紀一時之勝集而遺<lb/>
之無窮也余不辭而歎曰夫開闢以來天地位而山川<lb/>
有焉兹巖也屹立曠劫曷有傾圮前乎千萬載莫知其<lb/>
閲廢興消長之幾何也其能同此樂者已幾何人矣後<lb/>
<pb n="KR4e0081_WYG_002-38b"/>
乎千萬載孰知夫能同今日之樂者幾何人哉然則羈<lb/>
馽軒冕沒溺氛垢或風雨之晦㝠人事之欣戚不可勝<lb/>
紀而不能從兹遊者其相去豈不霄壤之間哉矧是遊<lb/>
也且有詞章絃詠之樂視昔之赤壁剡溪之興亦未必<lb/>
多讓也其能已於言乎抑世之躁者思靜勞者慕逸其<lb/>
有得夫天趣之真否乎遂樂其請而序之<lb/>
　　　還真集序<lb/>
仙道自古尚矣由黄帝問道廣成子世稱黄老盖廣成<lb/>
<pb n="KR4e0081_WYG_002-39a"/>
即老子也仙之説始焉若唐之籛鏗夏之嘯父商之宛<lb/>
丘周之王喬三代則固有之而周穆建草樓以延士其<lb/>
説始著殆秦皇漢武惑方士藥石之術雖有王次仲東<lb/>
方朔之徒而不知師而其邪説滋蔓淆襍卒以殞身則<lb/>
世之鴻生碩士並起而訾斥之亦宜矣若漢魏伯陽倣<lb/>
易撰叅同契本古文龍虎經而充越之於是丹道倡明<lb/>
不溺於金石草木雲霞補導之術一明乎身心神炁自<lb/>
然之理假卦爻晷刻以則之靡不合乎竒耦象數也厥<lb/>
<pb n="KR4e0081_WYG_002-39b"/>
後由鍾離雲房授唐吕巖則祖述其説而歌辭論辨庶<lb/>
得乎指歸之正代亦不乏其人焉若宋之張紫陽石杏<lb/>
林陳泥丸白紫清李玉溪李清庵皆一時傑出凡其辭<lb/>
㫖亦不下伯陽而互有深造黙㑹者焉夫相去千百歳<lb/>
之間何言之若合符節者不期然而然哉此無他千百<lb/>
世之理同也心同也其所以淆異者必邪妄詭誕之説<lb/>
非取誇於時必鼓惑於後其能果合於身心神氣自然<lb/>
之道乎此古之人必得人而授而道不虚行也抑亦非<lb/>
<pb n="KR4e0081_WYG_002-40a"/>
師之秘𤣥藴奥不妄啓示而學之者不累功積行之實<lb/>
徒飾虛文偽與馳聲揚耀者無異尚何足語道哉其能<lb/>
見諸言哉南昌臨江混然子以故姓博學嘗遇異人得<lb/>
秘授尤勤於論著予讀其言乆矣間會於客邸匆遽未<lb/>
遑盡究今春吾徒袁文逸自吴還持其所述還真集請<lb/>
一言予味之再信達乎金液返還之㫖其顯㣲敷暢可<lb/>
以明體會用矣使由是而修之雖上<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>紫陽清庵亦未<lb/>
知孰後先也矧予嘗憫夫世之膚陋狂僻之習駁潰滋<lb/>
<pb n="KR4e0081_WYG_002-40b"/>
乆有莫得而盡絶者猶喜其言足以振發末季之弊也<lb/>
庶或志士貞人有碔砆美玉之辨焉則遊神胚腪馮翼<lb/>
之初煉氣混芒溟涬之表為不難矣是所以盡乎原始<lb/>
返終窮神知化也歟尚容招黄鶴凌空而下相與共論<lb/>
乎湘濵岳渚之間未晚也是書于編首以俟<lb/>
　　記<lb/>
　　　蚊睫窩記<lb/>
吾里象山之麓綿亘數十里起伏百折隨其淺深逺近<lb/>
<pb n="KR4e0081_WYG_002-41a"/>
皆秀結炁融而幽室𤣥館必踞其㑹篠嶺最幽而甫近<lb/>
由嶺南行數十步至榆原茂林曲磵聲潺潺若環珮泉<lb/>
石幽僻而愈勝行不半里為朋山山之耆徳士張君如<lb/>
愚栖息所也以樂其勝與朋友共因以名焉洪武辛酉<lb/>
薙榛莽築草廬數楹環堵一室左右竹樹交䕃磵鳴鏘<lb/>
然丁夘秋予與如愚登龍井象山還即其廬指而告曰<lb/>
此吾蚊睫窩也予少讀列禦寇書聞老商氏之道其言<lb/>
曰焦螟羣飛而集於蚊睫栖宿去來蚊弗覺也螟至小<lb/>
<pb n="KR4e0081_WYG_002-41b"/>
而栖於蚊之㫸蚊非大而可容况其睫乎吾少志瀛渤<lb/>
視湘海不啻㘭水山嶽不啻犁土直欲遊乎無形達乎<lb/>
無隅栩栩而快蘧蘧而覺不知天壤間果何生何化而<lb/>
時其來順其去而已矣今已息我以老其放藪澤逃榛<lb/>
萊所樂也衣短褐食茂菽庇蓬室視昔之志者大而翫<lb/>
物小其大者若此况其至㣲者歟吾居窩中不知其幾<lb/>
年矣忘形忘物不知有短褐之衣茂菽之味蓬室之覆<lb/>
但存乎一息之㣲亦不知其居蚊之睫也亦不知蚊之<lb/>
<pb n="KR4e0081_WYG_002-42a"/>
睫果能容乎果不能容也耶予諤然若不知所止與之<lb/>
徜徉樗櫟之下坐臃腫之栂執支離之疏而歎曰予聞<lb/>
之損一毫以利天下去一毛以濟一世士弗為也子非<lb/>
不以一毫利物舎國而隱者歟畊者物之以其利而有<lb/>
焉故不以一毫為小也矧損我一毫無益於世世亦何<lb/>
用於濟此非聃尹禹翟所以異而不為也乎蚊之睫以<lb/>
一毛㣲於肌膚螟栖而弗覺此其忘於一毫之容也尚<lb/>
何損益之累亦無所用其覺耶然蚊之睫且望之不見<lb/>
<pb n="KR4e0081_WYG_002-42b"/>
聴之不聞惟心死形廢以神視以氣聴然後見之若崇<lb/>
山之阿聞之若雷霆之聲其能以一毫利天下濟一世<lb/>
乎始之不可聞不可見而卒無不聞無不見也其無形<lb/>
之與有跡之相去也豈不甚逺矣哉遂兩俱黙然莫知<lb/>
其孰為湘海山嶽之大而蚊睫之小也亦不知卧於樗<lb/>
櫟之䕃也惟栩栩而蘧蘧亦忘其何所從來復何所止<lb/>
也返而命其弟子執簡書以為記<lb/>
　　　靜復山房記<lb/>
<pb n="KR4e0081_WYG_002-43a"/>
吾山上清宫之洞𤣥院居宫之奥地僻而林水最幽東<lb/>
則象山巋嶷其支隆然特起院據其㑹西則瓊林臺鬱<lb/>
然前則雷壇丹井在焉其重屋奥室皆畊隱劉真人元<lb/>
盛時所建也其徒呉尚絅闢堂之奥室以靜曰復命之<lb/>
㫖扁曰靜復山房一日請以記昔其祖張貴徳氏職教<lb/>
幕間延登覽焉凡庭宇軒户皆佳山美林不知去廛㑹<lb/>
而幽僻者也天光四明幽趣互發信足以凝神澹寥日<lb/>
造乎道矣而尚絅居是也不寓於水木園池之好不洽<lb/>
<pb n="KR4e0081_WYG_002-43b"/>
於塵垢凡易之見而獨志乎靜復可謂善矣夫學必靜<lb/>
而能復復所以靜也止者動之君闔者闢之根易之復<lb/>
也動初之體隂剝而陽復道之復也靜極之真夫物芸<lb/>
芸各歸其根若冬之藏氣所以培若夜之息動所以寧<lb/>
物之復也人不能復乎靜也萬變汨其靈府旦暮作息<lb/>
之頃意慮交擾機欲紛鬭動者流闢者散矣其體天地<lb/>
之運行順隂陽之消長潛於寂感之前發於顯㣲之際<lb/>
惟能審乎動靜賓主之辨外物不能窒其虛外欲不能<lb/>
<pb n="KR4e0081_WYG_002-44a"/>
蔽其明則洞達融徹周子之謂無欲故靜也若循天地<lb/>
之盈虛齊萬物之生化流行不息推符候以乗其進退<lb/>
抱㝠寂以絶其染奪然後若太虛之瑩而不翳止水之<lb/>
凈而不波此守靜之篤也然儒之謂誠之復也道之謂<lb/>
命之復也豈至幽至㣲而與天地參矣故非造天人一<lb/>
致之工未足盡事物本然之性也若翾飛跂行不能離<lb/>
乎靜轅趨軾憑不能舎乎動大而風霆之變江海之奔<lb/>
龍蛟之怪始寂而忽喧方往而倐返其來莫測其止無<lb/>
<pb n="KR4e0081_WYG_002-44b"/>
跡惟能養其至者所以備其神也乎抑余聞呉為撫之<lb/>
望族世以儒顯尚絅少穎秀質純而氣清余近職以文<lb/>
史力從山中及江海髙人異士究性命風霆之説其志<lb/>
篤於自修視古之超逸者其將輝揚先徳有不惟吾之<lb/>
所謂也豈徒使人歆豔誇譽之為足哉且學之至養之<lb/>
素久則神發其知妙著其用視天壤猶一息六氣輪轍<lb/>
八荒庭除不知遊乎溟涬胚腪之初觀乎沖漠虛寥之<lb/>
表非動非靜而與天為徒是豈一室之足居我哉尚絅<lb/>
<pb n="KR4e0081_WYG_002-45a"/>
勉之因記其槩以俟焉<lb/>
　　　資深堂記<lb/>
吾里為天下名山川故士生其間必多出類之才而吾<lb/>
於黄君叔寅見之叔寅少穎敏有志習進士業值元季<lb/>
弗利乃止遂鋭意詞章而尤業醫時嚴胡稱精于醫皆<lb/>
師問焉是名一時余識之已年七袠與縉紳之士遊老<lb/>
且弗倦觀其論議譚諧常若無慮於世者其非有得乎<lb/>
學哉故其嗣孟律亦以學聞有司薦擢永平推官轉長<lb/>
<pb n="KR4e0081_WYG_002-45b"/>
州丞而歿其孫伯儀幼從良師學業克習嘗請曰某遷<lb/>
今之居也麈湖琵琶聳其前華臺之山俯其後東為古<lb/>
象西則雲錦若夫澄溪激湍層岑秀麓朝姿夕態舉在<lb/>
乎目睫間矣間蒔花卉沿畦圃或閲詩書之腴或佇林<lb/>
泉之幽適足以自娯而尤有慕夫為學之道以資深名<lb/>
吾堂願有以發焉乃復之曰儒之宗也孔孟孟氏之謂<lb/>
君子深造之以道欲其自得之也自得之則居之安居<lb/>
之安則資之深其㫖大矣蓋君子之學必造乎道乃所<lb/>
<pb n="KR4e0081_WYG_002-46a"/>
自得也非自得者皆外務末趨豈能造道也哉其自得<lb/>
也故居處之安固資藉之深逺則日用之間無往而不<lb/>
值其本逢其原矣夫乾之資始坤之資生此萬物之所<lb/>
藉也生生之不息係焉是心也乾坤之體同吾所資也<lb/>
深逺而乾坤始生之道存焉則安愈固而深愈逺是所<lb/>
以不息無窮也伯儀之蜚英騰茂已譽於人尚充所聞<lb/>
擴所知則仁義之趨誠明之則根乎心而備諸身矣養<lb/>
其生生不息之仁推其餘以濟之醫則得乎内者博外<lb/>
<pb n="KR4e0081_WYG_002-46b"/>
之可娯者皆所自悦哉抑世之所患者曠安宅而弗居<lb/>
舎正路而弗由故其所謂得者特簪組之榮紈綺之華<lb/>
寳金玉而違粟帛燕穹廣而陋卑隘其盛衰欣戚有不<lb/>
免焉其得之豈常也歟惟得乎已者可終身焉或不惟<lb/>
終其身將以遺其後而不失者有焉顧所持循之慎否<lb/>
乎矧古之人所以過乎人者非後之人異焉在乎守之<lb/>
篤行之著也伯儀其勉之則兹堂也䝉祖澤之逺據山<lb/>
川之美思有以光其所付焉則亦命扁之志歟予既交<lb/>
<pb n="KR4e0081_WYG_002-47a"/>
其祖若父尤與伯儀善豈不樂道之勵其進也遂為之<lb/>
記<lb/>
　　　倪氏東園記<lb/>
江西為郡與閩浙並雄於四方故名宗大氏多出焉吾<lb/>
里倪氏始唐為鄉之大姓凡鄰境邑代推其盛子姓皆<lb/>
簪纓相續非他宗所及也先輩倪君晉明甫博學有智<lb/>
略少從鴻生碩士遊元季兵革嘗謀以寧鄉里衆戴其<lb/>
安暨天朝平一海内君誓以有年遂即所居之東園闢<lb/>
<pb n="KR4e0081_WYG_002-47b"/>
畦圃蒔花卉建齋曰慎獨齋之東象山雲臺巋然而特<lb/>
立南則麈湖琵琶卓然而隆起臺山華顛秀其後澄溪<lb/>
激湍帶其前竒峰偉岫之覽佳花異木之娯圖書之列<lb/>
詩酒之樂靡不畢具籬菊牡丹之殊品者時則遺親友<lb/>
以花餘乃貯之穹簷廣庭烜爛若綺繡年八袠餘尤培<lb/>
撫不倦暇日徜徉其間擷幽芳而䕃喬木聴逺籟而挹<lb/>
層岑信忘其居乎廛闠也余家於倪為世戚去東園相<lb/>
望不數十步若其幽勝雅麗嘗或濡其故家文物之流<lb/>
<pb n="KR4e0081_WYG_002-48a"/>
風矣間相謂曰余樂兹有年可無一言以紀之乎夫時<lb/>
之代謝物之盛衰今古若夜旦然若夫金張陶猗之徒<lb/>
誇侈於一時使後之慕者求其雕甍綺閣之華絲竹聲<lb/>
容之美相去不數十載逺而百餘歲皆為深榛餘礫荒<lb/>
煙白露之墟其能竟保其久哉是惟世徳之厚猶本植<lb/>
而末茂乃繁衍碩大之無窮也倪之系相傳數百載可<lb/>
謂悠逺盛大矣而東園之勝雖遭時變遷而卒宥其存<lb/>
豈茍然哉况君以髙年耆徳與乎喬松鬱柏齊其堅貞<lb/>
<pb n="KR4e0081_WYG_002-48b"/>
於嚴霜畏雪之表為其後𦙍者宜思以不墜其先業克<lb/>
昌其家他日客有過東園者則指而告曰凡其蔚然蒼<lb/>
者益固燁然鮮者益繁皆某祖之手植也可不慎䕶之<lb/>
哉則視昔人之特為耳目之悦其賢豈不逺矣惜余不<lb/>
足以發夫將來之志也遂書其所樂者以為東園記<lb/>
　　　安素齋記<lb/>
西原汪氏為吾邑故姓其上世九膴仕學仙者有之以<lb/>
徳澤之厚族蕃而子孫多才也大椿氏循秀雅飾知嗜<lb/>
<pb n="KR4e0081_WYG_002-49a"/>
學尤為穎敏者間偕吾友龔君克紹請於予曰鄉里雖<lb/>
原野之僻而山水最秀若雲臺鬼谷逍遙峰諸葛嶺皆<lb/>
四面環挹清流曲澗抱其前層巒疊嶂擁其後腴田沃<lb/>
壤深池茂圃錯列左右某世居其地而近復增廣之事<lb/>
親之堂曰嘉樂堂之西屋數楹間凡山霏林靄朝姿夕<lb/>
態舉集於几席間而某慕學之久亦知素乎安適不事<lb/>
進取幸有以扁而記之余曰子知素乎安適豈非能安<lb/>
於素歟宜以安素名齋夫物生天地間自形自色皆禀<lb/>
<pb n="KR4e0081_WYG_002-49b"/>
其素有之質而榮落聚散乃若安於自然也人霛萬物<lb/>
而乃不能素其所有而皆有所役焉何也傳曰素其位<lb/>
而行素富貴行乎富貴素患難行乎患難是以先儒致<lb/>
戒謹防閑之工必操踐存養以底于成立者得夫素有<lb/>
則能安而行之安而行之則庖鮮飲醇不足甘其味裳<lb/>
綺衣縠不足麗其服居華燕廣不足悦其處金玉不足<lb/>
謂之富爵祿不足謂之貴則驕吝奢僻之習無自而入<lb/>
惟學之趨之為貴也是乃不汨於利欲不溺於嗜好所<lb/>
<pb n="KR4e0081_WYG_002-50a"/>
志者無非得性情之正其視内重而外愈輕矣故處富<lb/>
貴福澤之常遭貧賤憂戚之變須㬰不能動其心蓋一<lb/>
視得喪不易於常變而然哉抑其係乎天者具夫吾心<lb/>
同也其休祥否泰在已有以致之而後至焉茍能持於<lb/>
儉約謙虚心與天一是存其素有者得矣必充之以弗<lb/>
怠無俟乎外非安於素而然哉若然者家益固徳益厚<lb/>
學益充其光先裕後者又可量哉不徒已之安適而已<lb/>
耳大椿未知以余言然否乎曩姻且契情有不得而辭<lb/>
<pb n="KR4e0081_WYG_002-50b"/>
焉他日尚容登其堂觀其規制採其言論必不惟耳目<lb/>
之娯以自足者哉矧克紹得館授之賢足以資所未逮<lb/>
因幸質之余言也遂為之記<lb/>
　　　妙靈觀記<lb/>
天下名山川古今真仙之名蹟在在有焉而大江之東<lb/>
西尤為仙真窟宅晉許旌陽興於豫章以地靈而法闡<lb/>
既祛蛟孽遺五陵八伯地仙之䜟嘗遊郡之建昌道過<lb/>
南豐州望軍峰之秀曰異日當産一地行仙也迨宋王<lb/>
<pb n="KR4e0081_WYG_002-51a"/>
侍宸以道著則其人矣按行實侍宸姓王氏名文卿字<lb/>
予道號沖和子世為撫之臨川人後徙居建昌之南豐<lb/>
今為縣神龜岡去縣五里而近大溪南環軍峰北峙支<lb/>
阜蜿蜒而氣集者嘗産異龜地因以名母夢赤蛇蟠於<lb/>
庭紫雲覆上因躡其首蛇奮起化黒雲騰空而去覺而<lb/>
有娠生宋元祐癸酉二月五日也幼卓異不凡事親以<lb/>
孝聞嘗為詩以告其父有方外志父歿辭母逺遊將度<lb/>
楊子江行野澤中雨暝失途㣲見若燈明前就之有一老<lb/>
<pb n="KR4e0081_WYG_002-51b"/>
嫗若為逆旅者得書數巻篝火燭之乃致雷電役鬼神<lb/>
之説因錄之紙盡繼以木葉雨止天且明乃息大樹下<lb/>
也及渡江遇異人舟中神宇超逸遂前禮之叩其姓名<lb/>
答曰吾乃玉府火師也今治華陽洞天子既得法當佐<lb/>
君祐民以應𤣥徴他日俟子於神霄玉清之天復出絳<lb/>
囊秘文以授之竟失所在已而還軍峰宻修大洞迴風<lb/>
合景之道飛神玉京遇徽宗駕於帝所顧目之進曰臣<lb/>
昔為三天都史掌文吏陶伯威降世為王文卿乃臣也<lb/>
<pb n="KR4e0081_WYG_002-52a"/>
會上夢亦然召侍宸林靈素訊之對曰臣向所奏王文<lb/>
卿是也即詔求之時方以法稱驗名聞江湖間累召莫<lb/>
可得間遊髙郵軍皇叔祖亷訪巡歴淮南且卧疾有請<lb/>
疾徐愈遂聞於朝詔真州守臣賈公望以禮聘之力辭<lb/>
不赴復詔道籙董沖元同監司守臣厚禮之乃行時天<lb/>
子崇尚道教入見以肖前夢問對大稱㫖拜玉府右極<lb/>
仙卿寵賚益厚每固辭不受時宫人疾詔劾祟禁中俄<lb/>
雷震擊白龜一上飲之酒拜太素大夫凝神殿校籍父<lb/>
<pb n="KR4e0081_WYG_002-52b"/>
肇贈承事郎母江氏贈宜人京師有狐為妖率祠祀之<lb/>
又黒鯉為妖奏詔劾之即築壇墠置鐵甕雷震狐鯉皆<lb/>
磔死奏建司命府於壇上未幾乞還上命修錬度齋於<lb/>
内廷若有現於前者上神之是年冬將有事於明堂雨<lb/>
命禱之立霽有詔奬諭拜金門羽客由校籍升侍宸賜<lb/>
號沖虚通妙先生加贈父曰承議郎母曰宜人淮南北<lb/>
以無雪來奏上憂麥以命侍宸遂雪麥且熟賜金帛辭<lb/>
不受盜起山東徒黨號巨萬累遣師不利上召見便殿<lb/>
<pb n="KR4e0081_WYG_002-53a"/>
以為言對曰請醮於内廷命神力助討他日獻捷者言<lb/>
交戰之頃天大雷雹賊乃潰上遂歸功侍宸轉沖虚大<lb/>
夫奬賚有差揚州守臣以旱告上以命侍宸對曰下民<lb/>
積罪凡川澤帝命悉禁惟黄河水可借三尺乃仗劍役<lb/>
之數日揚州奏得雨皆泥潦上悦侍宸知天運有變數<lb/>
以青犬之兆為奏請修政錬兵不聴遂請歸時三十代<lb/>
天師虚靖先生林侍宸靈素劉宗師混康㑹于京侍宸<lb/>
嘗請於虚靖先生甲庚混合之道深奬語之復力請還<lb/>
<pb n="KR4e0081_WYG_002-53b"/>
上繪其像親為之贊㑹金人犯京師欽宗受禪靖康元<lb/>
年賜還山將上道京師有於元夕為妖婦馮者來告亟<lb/>
與符遂愈暨還惟怡神山水間郡有妖怪皆頓息髙宗<lb/>
都江南聞侍宸猶存累徴弗起紹興二十三年癸酉八<lb/>
月二十三日為酒食召鄉里飲别命弟子視雲起西北<lb/>
俄雷震書頌而化既殮遂葬神龜岡舉棺甚輕蓋尸解<lb/>
云後或遇於龍虎川蜀其神化常莫測凡經籙科法秘<lb/>
奥之文傳於世嗣其法系者若上官氏而下靡不顯異<lb/>
<pb n="KR4e0081_WYG_002-54a"/>
侍宸歿數百載凡水旱疾癘禱之輒應是能福其一鄉<lb/>
而澤乎無窮者也元至順三年夏同知南豐州事蒲汝<lb/>
霖禱雨應上其事於朝時臨川道士唐樂真以法術承<lb/>
應内廷亦禱雨應復聞於朝加贈靈惠真君在元盛法<lb/>
大闡由樂真發之也洪武二十三年庚午予謁神龜岡<lb/>
時祠墓榛穢弗治遂命建昌之嗣法者章恢彦宏募官<lb/>
重構葺之彦宏志惟謹余仲氏彦璣克贊其成以洪武<lb/>
甲戌某月某日始工而是年某月某日落成凡殿宇門<lb/>
<pb n="KR4e0081_WYG_002-54b"/>
廡像設之具皆畢備仍題曰妙靈觀舊址在城之南久<lb/>
益廢曰更名是祠云其明年伐石請記其槩惟仙真靈<lb/>
化之跡所以相傳弗泯者蓋其至神與天地並行而不<lb/>
息焉侍宸之功行是也代祠於其鄉以昭其惠宜矣今<lb/>
幸易弊以新之孰知其神之不格降乎烟霞空漠之表<lb/>
歟異時一鄉之人將千百世䝉其靈貺神休之被又豈<lb/>
前之顯著而已哉主祠者必慎其操束善保其廢興以<lb/>
相承而弗墜也則其悠久尚何啻璿宫琳館之無窮期<lb/>
<pb n="KR4e0081_WYG_002-55a"/>
哉是不獲以蕪陋辭為之記<lb/>
　　　正一𤣥壇題名記<lb/>
道書所載洞天三十有六福地七十有二而吾龍虎山<lb/>
居福地之一也山川雄秀風氣融㑹有非他山比者是<lb/>
以名聞天下為道門之洙泗東漢之季我祖天師以豐<lb/>
功神徳親受太上之傳肇業伊始而子孫世繼之今凡<lb/>
千有餘載自宋崇寧間遷真僊觀為上清宫厥後莫盛<lb/>
於元而上世之傳以正月七月十月三元日建齋於宫<lb/>
<pb n="KR4e0081_WYG_002-55b"/>
以傳經籙願授持而有請禱者居其首焉凡其澤幽濟<lb/>
顯則隨所請而從於首者禱之此其代傳不息四方皈<lb/>
仰之衆愈久而愈著焉余不敏襲教以來上際熈朝聖<lb/>
神撫運凡故家巨室願有請者歲無虚或聨驅並進不<lb/>
期千里而同者有之是按前製為之建齋三日而其齊<lb/>
明盛服通誠天帝羽節霓旌星裾霞珮敷闡𤣥範於陟<lb/>
降之間恪盡寅敬務竭孝感若雨而月霽晦而日麗嚴<lb/>
烈而風和皎亢而露潤所謂祥鸞瑞鶴飛繞乎上下祥<lb/>
<pb n="KR4e0081_WYG_002-56a"/>
風慶雲升騰乎逺邇時若有之而形乎夢寐見乎薫蒿<lb/>
皆精神之所感其祥祉之集禬祈之感有兆焉是蓋由<lb/>
乎神而通之其㝠合非可以法術徴測之也然而所藉<lb/>
者國朝之鴻禧祖宗之宏烈山川之神霛有以黙符潛<lb/>
運而至是又豈余之行能足以致焉因恐其歲月之久<lb/>
姓名無所紀載日至迷墜是倣古官署題名之製刻石<lb/>
于亭其氏名歲月之先後用昭一代之盛典非欲矜已<lb/>
之私以取譽於後世也抑其黙運𤣥機隂翊皇祚因以<lb/>
<pb n="KR4e0081_WYG_002-56b"/>
識之亦抑惟恐有弗逮焉間詢之故老曩嘗立石而後<lb/>
廢於兵燹逸不復舉矣亦甚有足慨者焉而四方之善<lb/>
士其睹夫是也尚必思夫吾名山之重天下在在聞之<lb/>
欲一叩而莫遂者有焉矧獲紀名於無窮也哉然其趨<lb/>
善之澤宜有以同躋乎不泯者焉<lb/>
　　　頥萱堂記<lb/>
頥萱堂者九江衛指揮僉事孫君奉親之堂也堂成之<lb/>
明年以書介其甥彦璣屬記於予曰世為鳯陽著姓上<lb/>
<pb n="KR4e0081_WYG_002-57a"/>
世多顯宦元季兵興我先君以丁酉於揚州歸附上度<lb/>
江之初守禦嚴州戊戌正月克婺源再克嚴州以是偽<lb/>
呉張士誠寇盡平己亥克衢州庚子克和州討浦城䇿<lb/>
兵以應諸暨復應衢州攻紹興壬寅遷守金華再轉諸<lb/>
暨應建昌取龍游復遷金華甲辰取溫州五月以功除<lb/>
守禦正千户乙巳克桐廬富陽餘杭杭州悉平呉元年<lb/>
改除安慶衛正千户洪武改元戊申討建寧延平遂涉<lb/>
海道克蘭秀山捕松溪寇寨悉寧復守金華二年己酉<lb/>
<pb n="KR4e0081_WYG_002-57b"/>
授流官四年辛亥贈大父某某官祖妣某某夫人九年<lb/>
丙辰遷建昌千户十一年戊午誥授世襲武節將軍建<lb/>
昌守禦千户所正千户十七年甲子以疾辭某遂襲前<lb/>
爵二十年丁夘討贛州賴寨卜山盜平是年復廣東程<lb/>
鄉興寧長樂義化諸寨二十七年甲戌制下是年復以<lb/>
年深起赴闕擢九江衛指揮僉事二十八年復討廣西<lb/>
盜平守建昌時以女歸彦璣予觀昔之興於一時故皆<lb/>
雄特英鋭之姿必有王佐之才以成之若漢髙起而其<lb/>
<pb n="KR4e0081_WYG_002-58a"/>
將皆産豐沛光武興而其才皆出南陽是豈茍然也哉<lb/>
皇上混一海宇一時大將皆鳯陽故姓若千户公以雄<lb/>
才大略佐有疆土是其天將降大任於至治必假命世<lb/>
之資而後成其股肱心膂之托者焉若摧堅破鋭儁功<lb/>
茂烈雖亷李衛霍殆莫是過也此其家益大而裔益盛<lb/>
天之報施亦有在焉僉事君驍勇善騎射尤溫篤嗜學<lb/>
如弗稱廩祿養親以孝友聞三十五年克五開以天子<lb/>
嗣位賞賚有加擢河南僉事則千户公之善尤可知矣<lb/>
<pb n="KR4e0081_WYG_002-58b"/>
母夫人頥甘㫖於髙堂之上視子若孫累䝉眷知簪組<lb/>
相望世之至樂曷有逮此者也昔曾子之仕也三釡而<lb/>
心樂復三千而心悲蓋以願養而親不待也今君以厚<lb/>
祿穹爵以怡壽康之親而九江為地雄勝匡廬彭蠡森<lb/>
鬱竒秀冠于江左朝姿夕態交映乎几席之間承歡膝<lb/>
下化日悠永又豈時之所多得也哉予以仲氏某於君<lb/>
有通家之好而雅相善惜未能登君之堂而徒欲誦其<lb/>
榮遇之至者焉為其後者尚克謹其承世濟厥美而勿<lb/>
<pb n="KR4e0081_WYG_002-59a"/>
墜詩曰焉得諼草言樹之背惟公以之是猶無媿乎忠<lb/>
節之大也矣<lb/>
　　　福慶觀記<lb/>
吾道之謂洞天福地者皆據東南山水之竒勝故非人<lb/>
跡所宜栖息而必仙真之奥區也信之玉山又曰暉山<lb/>
蓋嘗産玉而有輝因以名焉舊之宫宇益廢黄谷山始<lb/>
於道㑹李顔則也洪武十五年壬戌皇上聿興𤣥教詔<lb/>
天下府州縣皆設司以隸從道者吾山祐聖院李顔則<lb/>
<pb n="KR4e0081_WYG_002-59b"/>
以法術稱於人有司檄至命趨闕授縣之道㑹以董治<lb/>
之所未宜十九年丙寅秋予入覲間指示之曰溪南之<lb/>
峰特秀整下宜居必往擇焉道㑹遂旋登之遇樵者因<lb/>
問諸樵曰此黄谷山昔謂大王峰也其地去縣二里許<lb/>
崇亢聳拔髙可數十步山之半折逕而上有泉出石竇<lb/>
中布石為井曰冰壺徑左一石洞去洞數步有石若鑼<lb/>
皷状擊皆有聲石前近溪為大黄潭溪之濱曰功曹山<lb/>
山之下為龍洞唐相國閻公立本宅其東禪師貫休寺<lb/>
<pb n="KR4e0081_WYG_002-60a"/>
其西東嶽祠創寺之右即懐玉山也寺之北為三清山<lb/>
峰秀若筆立呉葛仙公𤣥暨徳興李尚書某修錬其間<lb/>
宋端明殿學士汪澤亦居其下青鼇峰拱列其北二十<lb/>
年丁夘道㑹乃剪蕪芟穢中建三清殿後為法堂堂之<lb/>
東曰紫雲軒若廊廡庖庾皆畢備翳以杉松竹柏風磴<lb/>
雲檐迂回隱約軒之前下俯鄽邑闤闠近接袵席間而<lb/>
其平洲逺水竒巒秀巘皆層見疊出於雲煙出沒之際<lb/>
惟身與太空為隣不知其有塵世信所謂仙真之境也<lb/>
<pb n="KR4e0081_WYG_002-60b"/>
余趨京還輒登而樂其成道㑹請以舊額合而命曰福<lb/>
慶觀觀乃宋侍郎韓公某創于鄉廢且久因復以名云<lb/>
玉山之東嶽祠也山水雄麗甲他郡由懐玉山之金砂<lb/>
玉龍洞為江東發水之源閩水逆出其東而風氣㑹焉<lb/>
故世稱其祠為泰山之貳余嘗謁其下必低徊不能舎<lb/>
去而黄谷山近在目睫間其爽塏幽勝不亞外祠是豈<lb/>
非宇宙清淑之氣發而為山川也待其人而後興焉矧<lb/>
道㑹光際天朝優眷非昔倫比其統隸乎一邑也必發<lb/>
<pb n="KR4e0081_WYG_002-61a"/>
揚吾道之𤣥徳靈休上翊皇祚於億萬年則山谷相與<lb/>
無窮期也使吾徒涵泳乎鴻釐之間雖居閬風𤣥圃殆<lb/>
不是過也後之繼者亦必是志乎則黄谷之謂豈非吾<lb/>
老子谷神之㫖也歟道㑹名顔則字自勗為番陽令族<lb/>
其秋還山状其實請記因嘉山水之勝是不能無以紀<lb/>
之<lb/>
　　　翠㣲觀記<lb/>
撫之翠㣲觀道士嚴與敬氏間持揭文安公所撰翠㣲<lb/>
<pb n="KR4e0081_WYG_002-61b"/>
觀記其修創之顛末謁余文余未遑執筆今春謁南豐<lb/>
侍宸王真君祠道過翠㣲其膏田沃壤溪山迴揖皆層<lb/>
青疊翠蜿蜒十餘里而岡阜支麓起伏不已信風氣所<lb/>
㑹之佳處也按文安公記應真之山在旴汝之交是為<lb/>
金谿之南郡唐天寳元年有道士結廬其下扁曰谷林<lb/>
宋宣和元年賜額翠㣲觀元泰定二年住持周君應悌<lb/>
復撤而新之是為之述焉歲久弊陋元季已為榛莽之<lb/>
墟我朝國初金谿后車何氏以資力雄鄉里嘗延旴之<lb/>
<pb n="KR4e0081_WYG_002-62a"/>
南城延禧觀道士羅則銘住持延壽觀其徒則熊益謙<lb/>
嚴與敬也與敬於洪武六年請部牒度為道士七年禮<lb/>
部起充太常樂舞生未幾丁母憂還八年起服仍就樂<lb/>
舞員十二年以故得請賜還益謙則居青州齊府十七<lb/>
年道㑹疏延主翠㣲觀事二十二年則銘解化與敬厚<lb/>
塟之遂率徒黄用素李用光領延壽翠㣲二觀事凡殿<lb/>
堂廊廡多繕葺之三十年秋構亭山之顛松竹薈蔚顔<lb/>
曰翠濤且得文安公記於里之李尹誠所抑符其增創<lb/>
<pb n="KR4e0081_WYG_002-62b"/>
之志因重有請焉余聞古之仙真靈跡率據山川之雄<lb/>
秀所謂地因人勝者信矣吾郡山水豐麗莫過旴撫而<lb/>
翠㣲始於唐而興於宋元豈非地勝而人傑也哉矧獲<lb/>
託不泯於當世知名之士有如文安公者可謂盛矣而<lb/>
與敬以俊敏之姿善鼓琴繪畫其興創改作必尤有侈<lb/>
於今日也則主觀事為得人矣余豈不樂道其成而記<lb/>
之其山川觀宇之規制已備前記兹不復贅<lb/>
　　　義渡記<lb/>
<pb n="KR4e0081_WYG_002-63a"/>
南豐之為州今為旴之上縣山水崇秀人物繁黟而商<lb/>
帆賈舶常往還為市其道則上通南臨袁贛下達旴撫<lb/>
閩廣而義渡適當其要衝舟不可不設也溪去縣五里<lb/>
而近溪上重岡疊楚引映若環帶北面軍峰之秀是為<lb/>
神龜岡也宋崇寧問侍宸王真君以道行之著受知徽<lb/>
廟晚瘞蜕其地而神龜之徴益名邑之賢良有鄒鐵璧<lb/>
者嘗受法于上官氏上官侍宸甥也已而復遇侍宸親<lb/>
授其奥而道亦顯時有知南豐州事王質嘗師事鐵璧<lb/>
<pb n="KR4e0081_WYG_002-63b"/>
及付受之頃忽雷震壇上鄒曰吾將度矣王驚喜遂傾<lb/>
資奉之鄒謝曰吾雲水徒也用此奚為王乃請以廣妙<lb/>
靈觀以祠事侍宸故舊觀在他里乃遷而新之以是凡<lb/>
旱澇疾疢者居民禱之必應懇謁者日至而渡猶病涉<lb/>
有不惟利趨之弗宜也是設舟於渡而亭其上因有以<lb/>
憩息之地焉元季兵興亭廢而舟亦毁洪武庚午春予<lb/>
嘗謁真君祠時妙靈蕪穢弗治是命旴之嗣法章恢募<lb/>
力新之工既畢歲乙亥復新候仙之亭設舟以為義渡<lb/>
<pb n="KR4e0081_WYG_002-64a"/>
且施水田若干畝以贍舟師而備易舟之費其為悠逺<lb/>
之計亦至矣而惻隱病涉之仁具存矣數徴文以記之<lb/>
夫義者事之宜也舟之象渙以濟不通此聖人於物取<lb/>
象之宜也雖凡溪渚不通者皆得設而濟之矧南豐為<lb/>
之上縣而神龜乃仙真之遺跡流澤在焉使無商賈往<lb/>
還之劇舟故不可廢也今彦宏推其慕道之心傳於仁<lb/>
愛其亦功用之勤且篤矣尤將托之以義其為悠逺孰<lb/>
大焉蓋義之所在㑹衆心而一於久者也衆必持乎義<lb/>
<pb n="KR4e0081_WYG_002-64b"/>
以成彦宏克紹之志尚何廢興云哉然嗣其守者必公<lb/>
是心以慎其出納則雖久而勿墜必資弊者可集守失<lb/>
者可易豈不仁人之惠無窮也哉豈徒便於趨謁之一<lb/>
而已耳予聞而樂其成也遂為之記<lb/>
　　　詒善亭記<lb/>
吾山上清宫之寮院凡三十有六其源同而支異故毁<lb/>
而復興者有先後焉至正辛夘宫災越數年延焰而毁<lb/>
者更新之紫㣲李君仲冶作曠逸堂於丁巳冬巳巳歲<lb/>
<pb n="KR4e0081_WYG_002-65a"/>
復構亭堂之南友人周君孟啟為顔曰詒善仲冶揭扁<lb/>
於上請記於予曰吾鼻祖都監洪公始得於淛之紫㣲<lb/>
閣因號曰㣲叟宋天聖間入道於吾山嘉祐間知上清<lb/>
觀事度弟子王太素等時徽廟崇道益篤太素嘗侍天<lb/>
師虚靖君領祠事於朝寵賚有加及易觀為宫賜田畝<lb/>
蠲賦税築<hi>闕</hi>靖通庵成而院亦就因曰紫㣲者示不忘<lb/>
也派久益盛五傳為沖靖鎦公道著孝光寧里間宫賴<lb/>
以顯重元戊戌壬戌院災者二隱居史公倡諸徒擬新<lb/>
<pb n="KR4e0081_WYG_002-65b"/>
之嘗以上世曠逸金公有光於院宜揭號於堂致存思<lb/>
焉言未就而歿未幾兵興先師汪君伯清遷安山堂同<lb/>
草創故址間方如治命也而祖覺庵朱公嘗建𤣥潤齋<lb/>
以訓其後亭之建尤不忘金史二公慮迪之意亦將若<lb/>
覺庵之有所資焉故孟啟謂雖君之祖詒謀之善而君<lb/>
亦善繼之宜寘是扁歟非賴一言以警勉吾後可乎亭<lb/>
成余聞而善之仲冶具告其志此受托於其先者之盛<lb/>
心能無言乎抑心為身之靈府善吾所固有其或欲蔽<lb/>
<pb n="KR4e0081_WYG_002-66a"/>
物奪而有弗善焉茍能克已自反制諸外無移其内則<lb/>
善固存矣雖然仲冶學吾道者其以禍福之戒之為善<lb/>
則與孔孟荀揚施之事為者異焉然發乎心而復反乎<lb/>
心理一也是必抗節勵行汲汲於自修則蘊諸心而存<lb/>
諸躬者無不善焉則福不待希而集禍復何自而至哉<lb/>
然人人之宗祖期於將來拯於已廢者莫不欲善而福<lb/>
而後卒以不善而禍古今何紛紛也故凡為人後者視<lb/>
其先詒謀之善豈不甚可畏哉非慎持而敬守其可謂<lb/>
<pb n="KR4e0081_WYG_002-66b"/>
之能嗣乎矧仲冶敏厚而文於孟啟雅交厚是扁深有<lb/>
契夫望於其後也其必求諸實積深而培逺則不徒繼<lb/>
乃祖之訓亦以副孟啟之命於余言豈不重有勉焉是<lb/>
為記<lb/>
　　　企雲樓記<lb/>
元運方興天地渾厖之氣鍾其餘於山川者一時鴻生<lb/>
碩士並起选出黼黻皇猷以成一代之盛典而遺澤流<lb/>
芳不世而益永者何其偉歟旴為江西大郡山川之雄<lb/>
<pb n="KR4e0081_WYG_002-67a"/>
秀人士之宏雅風俗之淳美他所不若也是時程文憲<lb/>
公以儒而登顯要光際累朝文章徳業之懿穹爵令望<lb/>
炫赫當世有如趙文敏公揭文安公胡僉事公皆一時<lb/>
以學行名者悉出公之門凡懐才抱藝紆朱曳紫之流<lb/>
多所薦拔者焉其言論文㫖雄毅贍蔚具見于忠節集<lb/>
晚以髙年退老猶時錫存問宜其鴻聲峻耀埀之汗簡<lb/>
光昭於無窮也哉公之子若孫簪組蟬聨代官翰苑故<lb/>
以名家顯宦冠於旴焉曾孫彦錫生於燕暨長侍提舉<lb/>
<pb n="KR4e0081_WYG_002-67b"/>
公南還少穎敏有文蓄先世手澤具存以元季避兵遷<lb/>
嘉禾因家焉得西南爽塏之地卜居之已而親老去旴<lb/>
猶數舎身不克侍養而興旦暮之思焉别構重屋數楹<lb/>
日以企望之因顔曰企雲蓋取夫狄梁公之義也軍峰<lb/>
峙其北神龜聳其南大江環於前崇麓負其後而麻姑<lb/>
芙蓉諸峰逺近映帶乃引流為池植木為林而亭其上<lb/>
若嘉禾之勝舉集於目睫間矣洪武丁丑春予因謁侍<lb/>
宸王君祠獲登其堂而故家餘俗藹然具存予之祖妣<lb/>
<pb n="KR4e0081_WYG_002-68a"/>
而下世戚非一日矣然而婣舊凋落豈不重予之感且<lb/>
喜焉間延覽于斯樓也屬以記予辱婣婭不獲辭夫人<lb/>
之營居室也率嘗娯山水之秀城郭之麗溺田疇之養<lb/>
植蓄之奉此特茍一身之資而已耳則托之得所用之<lb/>
有餘其志為足矣若斯樓也山烟水靄之出沒商帆賈<lb/>
舶之往來魚鳥之適花竹之玩皆足以悦乎心目發乎<lb/>
詠歌者也而彦錫眷眷不忘其親一舉目之頃猶侍親<lb/>
側可謂知孝之大倫而賢於庸衆人逺矣是猶見夫詩<lb/>
<pb n="KR4e0081_WYG_002-68b"/>
書之澤所有庭訓其所企慕之切有不惟梁公之望矣<lb/>
哉且提舉公嘗迎養于兹其奉甘㫖篤溫凊必踰年而<lb/>
後還得不謂之盡孝矣乎暨公捐館且斯須不忘時有<lb/>
松楸之慨焉抑上世之休徳嘉猷垂裕於無窮期也而<lb/>
彦錫之企慕亦將無窮也哉後之嗣人尚克厥承異日<lb/>
或復登斯樓其聲華之著殆不惟是而已哉是為記<lb/>
　　　靈谷山隱真觀記<lb/>
洪之曰名山福地仙真靈跡之奥區者莫甲於旴撫而<lb/>
<pb n="KR4e0081_WYG_002-69a"/>
撫之竒勝必華蓋三真君居焉按傳記真君為秦人即<lb/>
古浮丘公也王郭其弟子焉往從之遊已而俱升真矣<lb/>
世謂三仙云靈谷山在撫之臨川三峰峭拔去郡邑三<lb/>
十里而近髙峻雄峙冠於他山山顛東有古牛石南則<lb/>
漉酒泉西為石門闗退心石瀑布泉北連文印峰山之<lb/>
半有南北二井水清冽不竭井傍立駐雲亭棋枰石靈<lb/>
鶴常集其下西南第二峰為謝靈運洗墨池旴江之水<lb/>
縈迴於前西若龍虎之麈湖琵琶雲林諸峰暨巴陵華<lb/>
<pb n="KR4e0081_WYG_002-69b"/>
蓋芙蓉軍山麻姑羊角諸山皆環峙互拱於目睫間其<lb/>
層見疊出一舉而皆仙都真境也宋大觀己丑冬十月<lb/>
山人丘祜樵于山巘遇星冠霞服者三人奕於地遺祜<lb/>
以桃奕畢叱祜歸徐莫之見祜及家越三載矣祜復往<lb/>
奕所掘地得陶燈器三香爐一衆異之即累為龕像三<lb/>
仙祀之疑奕者即三真君云正和丁酉道士易安寧始<lb/>
建觀其上請於朝賜額隱真凡民之旱澇疾疫禱之輒<lb/>
應元盛亦顯著累毁於兵旋復修創我朝衆日益繁而<lb/>
<pb n="KR4e0081_WYG_002-70a"/>
舉廢為多觀之張大順氏洪武十五年壬戌授府之道<lb/>
紀葉良貴氏二十七年甲戌授山川壇署丞或謂皆山<lb/>
靈之隂有祜焉而皆以法術名間請記於余余方退偃<lb/>
林壑有髙蹈逺引之志凡仙真靈異之跡豈不願遊而<lb/>
樂道之故不辭然余嘗觀堪輿家之言凡山川風氣所<lb/>
㑹皆合乎天之星曜地之精英聚焉是故扶輿清淑之<lb/>
氣所鍾亦豈茍然哉若靈谷之勝雖相去不數舎聞而<lb/>
未即而三仙之霛休偉貺在在有之其著於是也宜必<lb/>
<pb n="KR4e0081_WYG_002-70b"/>
與山川之壯同其無窮期矣士産其間亦豈非宿修預<lb/>
植而然哉良貴溫實夷靖知其必能大先業矣尚當挾<lb/>
冷風擷飛珮一覽其上或將有異遇焉乃記其槩以俟<lb/>
　　　凝正齋記<lb/>
凝正齋者從兄用鼎名其燕居之室也其言曰昔元盛<lb/>
時我宗第宅之壯雄峙於閭里皆彫楹彩柱干霄麗日<lb/>
而東南莫之能儗也自燬於兵而向之穹廣者率為灰<lb/>
燼矣是構居故址之側丘園林麓環其中溪壑洲渚固<lb/>
<pb n="KR4e0081_WYG_002-71a"/>
其外其峰之卓然而秀者山迴之地之偃然而紆者逕<lb/>
縈之雖接闤闠而幽深自宜吾於是樂夫古之人謂小<lb/>
隱者亦未絶乎市朝也歟乃環吾居植以佳花美竹通<lb/>
以虚簷敞牖蔚然而翳菶然而滋舉足以娯目適懐乃<lb/>
闢一室凝思怡神以致力乎道家縱閉之工因顔曰凝<lb/>
正蓋有取夫易之鼎也吾曾大父三十七代天師希㣲<lb/>
公視先留公為之伯仲則某於子宜親且宻矣幸有以<lb/>
發之予聞易以道隂陽聖人所以極開物成務㣲顯闡<lb/>
<pb n="KR4e0081_WYG_002-71b"/>
幽者深矣大矣是豈易言哉夫五行根乎太極也隂陽<lb/>
判而為一竒一耦而六十四卦由之以變易焉鼎居二<lb/>
隂二陽而兆體於臨遁次革而受震鼎之象吉亨以木<lb/>
火從飪而足以享上帝養賢也以柔進而得中宜致亨<lb/>
矣君子之所以正位凝命者觀鼎之象端以正位止以<lb/>
凝命則正其所居之位而凝重其明命也必矣若初之<lb/>
顛趾三之耳革四之折足皆能無咎終吉蓋知慎所之<lb/>
也其二之有實五之黄耳六之玉鉉以剛柔節而無不<lb/>
<pb n="KR4e0081_WYG_002-72a"/>
利矣豈非命凝位正而獲吉若是哉是故天之明命自<lb/>
降衷而具夫人可不克修以致夫吉亨之道乎柰之何<lb/>
悖而趨乎凶者衆矣抑易之道有以見天地之至賾非<lb/>
惟鼎然哉六十四卦吉凶進退靡不然也是以聖賢必正<lb/>
心而後意誠正徳而後道凝道既凝矣其所以㕘天地<lb/>
贊化育成變化而行鬼神也者亦未始與吾道異焉從<lb/>
兄嘗以文學見稱而猶篤於致雨暘効鬼物之説求之<lb/>
於雷風相薄水火不相射鼓以雷霆潤以風雨剛柔相<lb/>
<pb n="KR4e0081_WYG_002-72b"/>
摩八卦相盪之機尚必資於易以充乎道也則其探幽<lb/>
致逺以盡乎窮神知化之工將學益深而徳益茂使予<lb/>
之慨乎族姓凋落者宜必有以振大之抑予之志乎退<lb/>
藏於宻者久矣尚當洗心以聴餘論或必有以啟之是<lb/>
記其言以竢<lb/>
　　　桃溪丹室記<lb/>
凡山水之雄秀名天下者莫呉若也其地廣人繁最名<lb/>
者錢塘姑蘓江右則㑹稽上虞予嘗愧不能遍探力覽<lb/>
<pb n="KR4e0081_WYG_002-73a"/>
以盡其勝而昔幸托知於時彦或從而詢訪江湖之故<lb/>
跡閭閻之餘俗文物之遺風猶足以少慰凋落之感相<lb/>
去不十餘載舊交殆盡予亦退卧山谷志與世遺間涉<lb/>
乎經行目歴之地惟歔欷慨慕而已此亦古今代謝人<lb/>
情所寓之常也乎蘓之呉江有桃溪焉去太湖三十里<lb/>
而近東西洞庭二山不數十歩聨屬其上大河繞其前<lb/>
四面膏田沃壤南連沈漲湖東通驛河西接苕溪而桃<lb/>
溪縈帶左右長堤小蕩僅通舠艇而入呉氏世家溪上<lb/>
<pb n="KR4e0081_WYG_002-73b"/>
凡上世隴兆具據其㑹丹室則文剛氏所剏也嘗以記<lb/>
請于予曰世為汴人鼻祖諱充宋神宗朝入相其下數<lb/>
世皆顯宦六世祖諱思賢以䕶駕髙宗至臨安䝉錫田<lb/>
宅於蘓之松陵因占籍焉以是簪組代著而文剛雅不<lb/>
樂世味自髫稚慕道篤學嘗棄生業留志雷法鍼砭之<lb/>
術窮探博究束書千萬言猶孜孜㕘問不怠乃别居溪<lb/>
潯之幽日與清湍脩竹竒峰逺渚為之賓友可謂超逸<lb/>
絶塵者也夫士之窮達或出或處惟義之從初未嘗容<lb/>
<pb n="KR4e0081_WYG_002-74a"/>
心於其間哉然而存心養性之地必山幽木腴則穹若<lb/>
崕谷茂若林麓坻島垤伏汀渚迴合是乃崇其居環其<lb/>
室而栖焉則户庭之間檻牖之外有泉縈焉有池湛焉<lb/>
有卉菶焉若山之髙溪之深皆争妍獻伎於目睫之頃<lb/>
是乃心融神釋内虛而外暢足以潛心進道於寂寥閑<lb/>
曠之濱其視轇轕塵垢汨溺紛華者為何如也雖然文<lb/>
剛生貴富間一旦能舎妄返真棄末求本抑亦賢於流<lb/>
輩逺矣獨未知其曰丹室者果神氣之變化風霆之鼓<lb/>
<pb n="KR4e0081_WYG_002-74b"/>
盪水火之運行而亦金石雲霞之謂也耶然其得乎溪<lb/>
山之適心虚慮澄發而為法養而為丹何莫由斯道也<lb/>
他日浙水之西能以符藥已人疾疚者大其功用非文<lb/>
剛而誰哉因其志之足嘉也是書以俟充其未逮者歟<lb/>
　　　歸明軒記<lb/>
凡士之處顯晦榮悴其窮達常相代也此古今之必然<lb/>
其少也血氣之剛心志之鋭凡耳目之嗜好事物之酬<lb/>
措櫛比綺錯於前莫非聲色勢利之競情慮交擾旦夕<lb/>
<pb n="KR4e0081_WYG_002-75a"/>
無須㬰之息其能少寧乎中哉及夫血氣之定心志之<lb/>
一其視向之膠擾乎耳目事物者如脱氛垢去桎梏所<lb/>
謂聲色勢利競乎情慮之間者雖燕趙之麗鄭衛之音<lb/>
綺縠藻繡之華旌旄車馬之盛舉不足以動其心則拳<lb/>
拳乎反身修已是務直欲絶紛華并峻鋭懲忿欲而日<lb/>
趨乎髙明正大之域其有不造乎充實光輝者歟雖然<lb/>
求能一旦舎舊習故染而思志乎是者亦甚鮮其終身<lb/>
溺而忘返者衆矣饒之安仁箬嶺張氏為邑著姓其先<lb/>
<pb n="KR4e0081_WYG_002-75b"/>
皆以儒登仕籍思禮之曾大父伯逺元以能詩與黄公<lb/>
均瑞張公仲舉並名當時大父子東嘗從遊趙文敏公<lb/>
善真行書父叔達值元季兵興以驍勇授職千户叔達<lb/>
以老辭冢子某襲未幾不祿姪某繼不踰年陞廣東指<lb/>
揮遂家于番之雙溪日有林麓魚鳥之樂詩酒足以自<lb/>
娯若忘乎富貴榮達者也雙溪據湖山之勝湖水周環<lb/>
數里丘樊墟浦挹其涯沍島洲渚抱其中其山之巋然<lb/>
而秀者湖泛之岸之穹然而髙者水帶之浦之窈然而<lb/>
<pb n="KR4e0081_WYG_002-76a"/>
深者阜縈之若夫烟雲起滅鳬鶩浮沈與波光雲影上<lb/>
下隱顯朝夕姿態舉集於几席間堂既成乃䕃以松筠<lb/>
蘭竹被以菱菼葭葦襍以魚鰕雁鶩望之蔚然而幽就<lb/>
之邈然而邃凡遊觀藏息之美悉專於是矣思禮乃闢<lb/>
一室以篤慕吾老莊氏之言日致力於虚極靜篤之工<lb/>
今夏過吾里與之道宿昔叙契濶間請顔其軒予告之<lb/>
曰吾老子之言曰用其光復歸其明子嘗從問乎縱閉<lb/>
之説夫以簪組之裔撫事有道是用其光也而能探乎<lb/>
<pb n="KR4e0081_WYG_002-76b"/>
操存之要是能歸其明也斯足以顔之夫老子之謂知<lb/>
子守母塞兑閉門者道為萬物母也得其母是子萬物<lb/>
也故知其子復守其母即返其本還其源也能返其本<lb/>
還其源必致塞兑閉門之工焉則終其身而不殆矣茍<lb/>
開其兑濟其事而不知返求其母則危而不救矣是以<lb/>
其所見者大小而盡其㣲豈不明哉所守者剛柔而去<lb/>
其鋭豈不强哉以其能見小守柔是以善用其光也故<lb/>
善用其光則必復歸其明用而不知歸乃遺身之殃矣<lb/>
<pb n="KR4e0081_WYG_002-77a"/>
此所以歸其明則造夫天地之始矣抑亦一隂一陽為之<lb/>
闔闢動靜往來周流不息内而守之曰道外而施之曰<lb/>
法何莫非斯也尚何縱閉雨暘袪劾鬼物云乎哉其有<lb/>
見乎是者必重内而輕外一毫不足以累其中矣矧思<lb/>
禮生豪右之門長奢靡之日能無浮侈驕逸之習乃知<lb/>
求乎返還之道也可謂賢於流俗逺矣斯軒也湖山之<lb/>
幽勝若有待焉而嘉子之志知樂夫靜逸也歟思禮勉<lb/>
之他日或道過湖上尚當相從於煙波雲水間叩其所<lb/>
<pb n="KR4e0081_WYG_002-77b"/>
願講者未知滄浪釣徒能與語是否乎<lb/>
　　　歲寒亭記<lb/>
洪武三十二年春吾邑長史林君子行來佐邑事未幾<lb/>
有善政或謂其世業儒誠方正士也暨冬予朝京師獲<lb/>
㑹焉目其言論容止知其譽信矣頃以督務過吾里且<lb/>
告曰世為閩人年未冠為邑庠生甫四載居母憂服闋<lb/>
以薦貳教延平之順昌洪武二十五年謁告居閑憲府<lb/>
辟郡從事不受送京師達天官以故役淮西二十九年<lb/>
<pb n="KR4e0081_WYG_002-78a"/>
謫戍威虜某年以薦來佐邑事某之居塞垣蹈桎梏被<lb/>
艱涉險非一日也無異歲寒後凋之木雖難霜病雪靡<lb/>
不磨礪而幸不至摧圯今復䝉國恩食三釡之祿猶履<lb/>
顛危而復坦道也異日將以歲寒顔吾亭以識是焉請<lb/>
為記蓋士之處窮達得喪也必以其心志之不移行操<lb/>
之不改為難能也然求為士之道則固當然哉若夫平<lb/>
素居富貴處安逸事物之頃無不適其志意則雖抱道<lb/>
懐義之士猶未之見也一旦不幸遭困阨罹險阻事物<lb/>
<pb n="KR4e0081_WYG_002-78b"/>
之變無不折其心神而能凝心正慮以居而處之若平<lb/>
素無悲戚憐悴之色視去就得喪初無容心于其間者<lb/>
復幾何人哉若吾子行先後凡經危難得喪匪一而能<lb/>
攻苦食淡不改其志操而乃脱然若去榛棘而步康莊<lb/>
之衢遽爾際恩命於休明之世斯亦宜矣是所謂不遇<lb/>
盤根錯節不足以别利器也歟此其謂歲寒也不徒若<lb/>
世之士人有取夫友于松梅柏竹以契其孤髙迥絶而<lb/>
已矣雖然抑亦同夫四者之堅貞也當凝寒沍凍天地<lb/>
<pb n="KR4e0081_WYG_002-79a"/>
晦暝之際與烟雲水石相吞吐隱見於寂寥浩漠之濱<lb/>
惟冰霜並潔亦何異夫居洪濛之表也哉是所以盡其<lb/>
固窮守約之操益確而益固然後能蟬蜕人欲之私而<lb/>
春融天理之妙也然而隂極而陽生剝極而復至故易<lb/>
曰厲艱貞乃所以用晦而明也碩果不食君子之道不<lb/>
可消也此其致命遂志之道而能終亨也乎子行以學<lb/>
行之懿宜知之素而行之篤矣來佐吾邑也獨尚志節<lb/>
不為庸衆人之歸而澤夫人者已悦於民矣茍持其志<lb/>
<pb n="KR4e0081_WYG_002-79b"/>
之不怠異日之光大顯赫必若松柏之凌厲霄漢傲睨<lb/>
風霜之不可遏又豈暇顧競桃李之紛華也哉予方髙<lb/>
蹈乎穹山宻林以銷聲閟華為務亦若志乎歲寒者矣<lb/>
惜予無似不能有以發其未逮焉若亭之規制景趣以<lb/>
俟諸後記者<lb/>
　　　孝節堂記<lb/>
番陽周氏世為宦族而在元尤多顯仕攻篆籀書名四<lb/>
方者伯溫父也公歴仕于朝暨出蒞江東海右其冢嗣<lb/>
<pb n="KR4e0081_WYG_002-80a"/>
克復公未嘗去侍側元季兵興克復之官山東道過廣<lb/>
徳值盜起妻子奔竄有女甫八歲背母失所向天下既<lb/>
定亦聲跡不聞洪武間番商人往來於濡者告曰公女<lb/>
曩以兵革流濡幸故契張光弼氏為妻許明道生子三<lb/>
人光弼且訓以孝傳女則克家有成立甫長知求父矣<lb/>
公驚駭悲惻久之己夘秋二甥彦升某竟走番迎養焉<lb/>
公且愕且喜詢其母年已四十有七明道早卒以節自<lb/>
勵明日鄉里婣故交賀焉公益少自慰已而與偕往焉<lb/>
<pb n="KR4e0081_WYG_002-80b"/>
父子相去數十年有死生之隔感慨留連道説故舊聞<lb/>
者莫不異而悲越踰年還番今年秋來遊吾山且告其<lb/>
顛末而復感愴焉曰子知我厚幸記之予不獲辭夫孝<lb/>
節所以勵風俗厚彛倫也予嘗觀劉向傳烈女自三代<lb/>
而下兩漢多善俗美教而貞順孝淑者代有之然能若<lb/>
曹娥朱女其孝行卓卓可稱道者亦鮮矣今克復之家<lb/>
世承簪組詞章之後其流風餘澤之薫陶宜有自矣使<lb/>
居庸下之質亦將有以覺焉矧其聞習之有素者哉其<lb/>
<pb n="KR4e0081_WYG_002-81a"/>
所難能也值時多難奔竄流離之餘猶能習詩書亟求<lb/>
父所在而苦節自持可不謂之賢矣乎且兵興以來若<lb/>
此者豈勝道哉而公幸以耆年而存生死一見則尤世<lb/>
所稀矣而光弼亦可謂篤於友義矣可無一言記之乎<lb/>
是書為孝節堂記<lb/>
　　　澄清堂記<lb/>
江西僉憲林君子潤清漳右族以胄監生授職憲臺敭<lb/>
歴清要而有是命焉蓋由皇上御極以來勵精為治猶<lb/>
<pb n="KR4e0081_WYG_002-81b"/>
以憲綱為重以糾百司為要必遴選天下英俊之才任<lb/>
之此朝廷所以澄源濬流之盛典也子潤以成均令器<lb/>
遭際昭明足以展其涵蓄之素矣間道過吾里予獲承<lb/>
顔論挹其辭氣之溫動容之粹不大聲色而人知其為<lb/>
寛厚君子也今年秋介書來曰吾以澄清扁官舎之堂<lb/>
以警夫朝夕澄心清慮之志也子知我厚幸記之不獲<lb/>
以蕪謬辭惟君之志夫澄清者大矣予幸目濡而耳接<lb/>
矣其養夫内者若水之浄若鑑之瑩淵乎澄潭之不激<lb/>
<pb n="KR4e0081_WYG_002-82a"/>
浩乎長江之不竭不以泥滓而溷也不以炎涼而動也<lb/>
不以垢穢而昏也湛焉廓焉其清明昭晰之體莫非全<lb/>
天理之公而人欲之私不能蔽焉其見夫外者若陽春<lb/>
之溢凝冰之潔不以矯亢為能不以苛察為明而凡郡<lb/>
縣聞風慕誼而見之者莫不畏愛之也是以所歴之治<lb/>
必振風紀勵俗化而事無不舉無不敷也此其不踰聖<lb/>
君慎簡之盛心而抑亦善澄其源流無不徹之驗也歟<lb/>
然而天之清者氣也翳之則晦地之清者水也汨之則<lb/>
<pb n="KR4e0081_WYG_002-82b"/>
昏人之清者質也蔽之則昧物之清者性也誘之則喪<lb/>
所以聖賢之謂學也致戒謹存省之功惟養心寡欲之<lb/>
為難也子潤以充粹之質窮經好古之學已經明行修<lb/>
矣非發乎至清至明之善而能哉尚必濬流激濁誅强<lb/>
鋤梗而民必阜物必育矣則以子潤之才之賢施之廊<lb/>
廟去痍瘵之色回中和之醇其所澄者又豈一郡而止<lb/>
澄之天下宜無不清也亦豈昔之人之謂澄清者乎且<lb/>
堂之構俯大江臨雄藩鑑之於水滌之於心其所涵泳<lb/>
<pb n="KR4e0081_WYG_002-83a"/>
宜何如哉吾莊氏曰水浄猶明而况精神水浄則明燭<lb/>
鬚眉吾子潤可謂得矣則斯堂也他日豈不重吾民之<lb/>
思乎是有以知君之善不可以不記<lb/>
　　　尚義堂記<lb/>
徽為文公朱子之闕里朱子繼孔孟不傳之學大倡濓<lb/>
洛之緒天下後世莫不宗之固其流風遺澤猶耿耿在<lb/>
人耳目而不泯者徽若閩尤最著焉是以其民俗士風<lb/>
習厚而義篤皆詩書之澤有所致焉亦宜矣程君彦亨<lb/>
<pb n="KR4e0081_WYG_002-83b"/>
忠壯公後也為徽右族世業儒大父德正父以誠暨彦亨<lb/>
三世以義顯其言曰大父徳正以坐事徙邊年且邁彦<lb/>
亨上書陳情髙帝憫之即詔所隸釋徳正還始其徙邊<lb/>
時坐鄉人與俱一日舎道傍鄉人夜飲酒家暴雨水大<lb/>
至行囊盡沒鄉人責償徳正償如數未幾至徙所病且<lb/>
死徳正棺以塟之鄉人子來省中道聞死狀亟返越四<lb/>
年不至徳正命彦亨負骸歸子復不至彦亨致骸其家<lb/>
人稱為長者從父以忠洪武間尹潮之程鄉幾絶音以<lb/>
<pb n="KR4e0081_WYG_002-84a"/>
誠趣其子往省不行以誠冐瘴險視之以道病卒于吉<lb/>
安時彦亨居太學員請扶柩還哀毁盡禮鄉里賢之彦<lb/>
亨官遼府長史博學强記有文聲王嘉其賢大書尚義<lb/>
二字以旌其堂使來以記屬予不獲辭夫世之於義者<lb/>
不代見之何程氏之訓其敦厚至若是歟自徳正逮戍<lb/>
能周其鄉人以誠復命負骸歸竟以視弟卒皆人所難<lb/>
能也彦亨獲生還其祖而後終父喪躋顯仕豈非天有<lb/>
以祐之而彦亨之食報也驗矣他日程氏之昌大又豈<lb/>
<pb n="KR4e0081_WYG_002-84b"/>
惟是哉蓋君子之所尚者莫先乎仁義之歸莫急乎義<lb/>
利之辨也觀其所尚則知所趨矣彦亨生朱子之邦其<lb/>
尊仁安義行之素矣矧以是三者徴之槩可見矣兹以<lb/>
經明行修以佐藩屛凡厥操踐惟義是遵是以受知賢<lb/>
王徳契志符其為一國之模楷非彦亨而誰哉予也銷<lb/>
聲遁跡退卧林谷抑聞而樂道之彦亨尚必以是為子<lb/>
孫訓則伊洛之慶其不在徽矣乎<lb/>
　　　三峰堂記<lb/>
<pb n="KR4e0081_WYG_002-85a"/>
撫之金谿呉氏為邑著姓自五季而下世業儒往往擢<lb/>
髙科躋膴仕簪組蟬聨非他姓所及殆今才儁有文必<lb/>
曰呉氏其居曰呉塘新田曰吉原雖疎戚逺近之異而<lb/>
皆自呉塘支分而派衍也其地多據山水之秀或謂風<lb/>
氣之㑹而然歟予嘗辱交元厚伯宗獲讀其譜牒凡書<lb/>
翰文辭皆當時元夫碩士珠暉玉瑩煥耀几冊間信近<lb/>
所鮮見而呉氏何獨得此哉孟啟之居吉原也膏田沃<lb/>
壤去呉塘不半舎三峰卓然而起峻拔若筆立岡隴林<lb/>
<pb n="KR4e0081_WYG_002-85b"/>
麓環抱映帶中寛而外固溪流畦圃增濬益植回視雲<lb/>
林呉塘層岑疊巘數十里皆黛蓄膏渟獻竒發秀若不<lb/>
可遏孟啟築堂其間修篁嘉卉植焉泓池曲澗鑿焉良<lb/>
疇廣陌闢焉久之山幽木腴豐暢薈蔚日葛巾野服枕<lb/>
藉芳縟相羊乎喬林曠渚之濱惟岩霏谷靄朝夕應接<lb/>
于目睫間不知其有軒冕之足動乎中而枘鑿之足介<lb/>
乎外也以是教授鄉里有司薦弗就今年春從子從之<lb/>
遊始識之端厚謹愿言動不茍一日以記屬予予獲託<lb/>
<pb n="KR4e0081_WYG_002-86a"/>
知數世矣而孟啟且塾客也言能已乎抑予聞古昔之<lb/>
以文鳴且顯者非不多也而其名卿巨夫求其胄胤之<lb/>
逺克紹先緒之不替者幾何人哉是非志夫辭墨之學<lb/>
而於聖賢之謂返諸身心者求之鮮焉其能逺且大乎<lb/>
江右之學宗象山陸氏而求合乎考亭朱子者也呉氏<lb/>
世稱行修其於誠立明通見諸身淑諸人也久矣宜乎<lb/>
詩書之澤不徒衍迤于子姓而其淳風厚俗有以被其<lb/>
鄉里是以益久而益著豈不與山川之勝同其悠永也<lb/>
<pb n="KR4e0081_WYG_002-86b"/>
哉易曰履道坦坦幽人貞吉予於孟啟之素履見矣尚<lb/>
亦以是訓諸將來則後之登是堂者猶造乎朱陸之閫<lb/>
奥又豈聲利之足盡呉氏之賢也夫<lb/>
　　　端本堂記<lb/>
饒之番陽守禦千户髙君旭瞻來守饒嘗顔所居之堂<lb/>
曰端本偕予弟彦衡屬記於予其言曰世為句容望族<lb/>
洪武初髙帝有海宇父某以武勲授撫之所百户未幾<lb/>
旭瞻襲爵廿有八年以功擢饒旭瞻質溫而氣和少嗜<lb/>
<pb n="KR4e0081_WYG_002-87a"/>
學一無介胄習予識而愛之宜彦衡相與雅厚也饒為<lb/>
魚鹽之地通江倚湖其河山之雄曠物産之豐庶城府<lb/>
之壯麗自昔甲於他州是乃闤闠輻湊雖洲島沍渚之<lb/>
間卑濕隘陋而屋瓦鱗集商帆賈舶簪盍襟擁此塵氛<lb/>
轇轕之不足恃也而其長江巨湖千里一碧波濤之衝<lb/>
激雲烟之吐吞鳬鷖之出沒與湖光山色下上聚散於<lb/>
天塹之表協逺瀨而凝遐飈朝姿夕態應接不暇舉集<lb/>
於几席間皆足以怡心悦目而與造物者容與蕭閒乎<lb/>
<pb n="KR4e0081_WYG_002-87b"/>
埃壒之外宜非弓矢狗馬之好所能過也而旭曕乃於<lb/>
是亦無所嗜焉獨有取夫周元公之謂端本者也可謂<lb/>
知務學之方矣元公繼孔孟不傳之緒於千載之下其<lb/>
立言垂世實秦漢諸儒所未造而濓洛獨得之而天之<lb/>
所賦若固有者萬世人心之所同然也其曰治天下有<lb/>
本本必端蓋端本誠心皆切諸身之謂也由家而達之<lb/>
天下在夫身修而已矣身修則本必端而心必誠矣豈<lb/>
曰齊之難而治之不易也哉矧本端者末必茂使致於<lb/>
<pb n="KR4e0081_WYG_002-88a"/>
治其有不足者歟則上而<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>之聖人之道入乎耳存乎<lb/>
心以誠為之本元亨之通利貞之復皆誠之所以具夫<lb/>
五行之性也雖天地之大萬物之衆不能越乎是焉又<lb/>
豈齊治之効而已哉旭瞻於學優矣以纓弁之胄際熈<lb/>
洽之朝其有得夫本者信矣尚力行而不怠必以賢聖<lb/>
為之模準楷式則將見其大而忠君顯親以亢厥宗小<lb/>
而捍禦疆土克盡智略其不媿亷李之才必矣異日爵<lb/>
望之重可勝量哉凡其胤胄尚當以旭瞻是則焉予因<lb/>
<pb n="KR4e0081_WYG_002-88b"/>
其志之足嘉也是不辭為之記<lb/>
　　　新城縣金船峰甘露雷壇記<lb/>
江右真仙霛跡之勝莫著於旴若南城之麻姑仙壇南<lb/>
豐之神龜岡新城則金船峰甘露雷壇居其一也峰髙<lb/>
踰百仭蜿蜒支阜數十里許去縣十里而近日峰削其<lb/>
前香山挹其後峰之顛為三濟禪師壇元至正甲申有<lb/>
為白蓮師者虞覺海聞閩之杉闗戴某延武夷山月閑<lb/>
汪真人禜禬有竒驗遂迎居焉真人姓汪氏諱道一字<lb/>
<pb n="KR4e0081_WYG_002-89a"/>
朝道世為信之龍虎人父文富真人生有異徴暨長超<lb/>
悟不羈丙子秋武當山張真人守清來遊龍虎嘗旅文<lb/>
富家一見異之謂曰是兒非庸質幸侍我後當為令器<lb/>
遂挾入武當守清授以金丹雷霆祕訣一語有省復往<lb/>
武夷禮蓬頭金公埜菴卒其業元季兵興閩多疾疫光<lb/>
澤杉闗為甚戴某黄某聞其賢首致之皆驗一日登髙<lb/>
歎曰旴之新城山水差秀麗吾當往焉未幾覺海果延<lb/>
居之所治輒神邑大姓若范張王劉者皆禮之于家以<lb/>
<pb n="KR4e0081_WYG_002-89b"/>
是凡雨暘疾魅叩之皆驗一歲三月不雨士民遍禱弗<lb/>
應縣令苗侯命釋道禱復不應時達嚕噶齊特黙齊獨<lb/>
延真人禱于靈山寺真人穴地而坐烟松葉為雲須㬰<lb/>
雨大注士民争迎之間乗竹輿從數十童歌呼而行雨<lb/>
隨至禱畢即火磚撫身自謂假以補真陽云縣北石硤<lb/>
龍潭深㵾莫測一日褰衣躍入竟日乃出衣不濡袂或<lb/>
問故語皆神誕厥後言輒隱異人莫之悟迨辛夘民罹<lb/>
兵燹言皆驗或復叩之黙不復語壬辰兵愈熾覺海延<lb/>
<pb n="KR4e0081_WYG_002-90a"/>
真人居三際壇登山右低佪久之見山勢竒絶曰此勝<lb/>
地也宜居之因藉茅栖焉其徒陳覺堅復欲募衆充大<lb/>
之真人笑曰焉用是為異日自有成者是豈久耶翌日<lb/>
果災隨復新之山素不泉或請之曰但居無憂也一日<lb/>
酒酣踞山隂巨石注酒其下曰是當出甘泉也旋命工<lb/>
起石泉奮出且甘冽雖旱弗竭因題曰甘露雷壇云已<lb/>
而或數日不食或一日輒累食人莫能測癸巳二月久<lb/>
不食惟飲荆汁數斗仍火磚撫身起謝衆曰吾從此逝<lb/>
<pb n="KR4e0081_WYG_002-90b"/>
矣乃端坐而化二月二十有六日也世壽五十有三衆<lb/>
瘞于山側其徒盧濟川居焉逮我朝洪武癸丑秋旴江<lb/>
李大顛同邑人黄徳繼裒略庀材度工剏正殿兩廡未<lb/>
畢工邑人裘可大募瓦石完之大顛從子道𢎞克紹先<lb/>
志禮裘為師力修飾之甲子建飛天法輪于堂後凡殿<lb/>
廡像設皆邑人江興翁李黄琛成之且甃路百丈以便<lb/>
往來復置水田若干畝以給衆戊午秋衆起藏塑飾事<lb/>
之像儼若生今年秋道𢎞走謁余文將伐石刻之余嘗<lb/>
<pb n="KR4e0081_WYG_002-91a"/>
聞於閩人曰真人居武夷時民有女疾瘵叩之諾命闢<lb/>
宻室抵足卧塌上女號甚踰頃蟲出於口疾隨愈時有<lb/>
為邪所馮亦叩之召健兒數十人以椎交擊真人欣笑<lb/>
若常馮者旋愈其怪誕神縱多若此惜未能盡述也予<lb/>
讀馬湘傳觀湘狡獪竒誕若投深淵踰日乃出自謂項<lb/>
羽召飲而酒氣猶逐人未之盡信今觀真人霛悟曠邁<lb/>
之跡不異於湘始知其言之不誣也嗚呼吾道之士一<lb/>
志於超脱幻化必外形骸絶氛垢其視埃壒紛華若蟻<lb/>
<pb n="KR4e0081_WYG_002-91b"/>
羶蚋腐乃一切屏斥卓然髙舉逺引而遊乎物初是以<lb/>
餓寒顛困不足動其中日與太虚溟涬為徒所適者惟<lb/>
恍惚寥廓而無一髮之可拘也故乃雲馭風行而乗天<lb/>
地之正御六氣之辨而超乎無窮與後天而終者其亦<lb/>
灝氣之專而然歟其真人之謂乎宜其委形若蟬蜕初<lb/>
不繫乎跡之存亡也兹雷壇之建葺飾彌備豈不使真<lb/>
人若遊神閬風𤣥圃間而或來歸也哉此予聞而樂道<lb/>
之後之人尚克謹其承使悠逺弗墜乃經始者之志焉<lb/>
<pb n="KR4e0081_WYG_002-92a"/>
　　　易書齋記<lb/>
上登大寳之改元監察御史蔡公分按江西郡邑之間<lb/>
聞風嚮仰其摧奸剔穢不勞力而畏懾而乃濟以寛厚<lb/>
詳審以是民徳之是年冬道吾里余適蹈晦林壑獲挹<lb/>
其儀度貌溫而氣和宜有得乎儒先君子而然也且告<lb/>
曰吾家廬之舒城為邑右族嘗受易於先君子而學書<lb/>
於芒先生以是二者揭於齋居以勵志於學焉子幸有<lb/>
以發之予不獲辭乃作而言曰儒之謂學也莫大乎六<lb/>
<pb n="KR4e0081_WYG_002-92b"/>
經而經之所載凡道徳性命仁義禮樂刑政制度學術<lb/>
是非治亂隱㣲鉅細靡不具焉而潔浄精㣲莫妙於易<lb/>
疎通知逺莫盡乎書而易之本也順性命之理通幽明<lb/>
之故盡事物之情聖人將以憂患後世而作焉故其有<lb/>
聖人之道四焉以言者尚辭動者尚變器者尚象筮者<lb/>
尚占所以觀象玩辭觀變玩占者皆備乎吉凶消長進<lb/>
退存亡之辭也於是乎推驗隂陽竒耦之變化有以彌<lb/>
綸天地之隱賾者焉其至㣲者理也至著者象也孰有<lb/>
<pb n="KR4e0081_WYG_002-93a"/>
外乎是心之太極也哉必審乎先後天之謂也伏羲之<lb/>
畫而無文此易之本其精㣲奥宻必深玩力究而後知<lb/>
未畫之妙也庶有以合乎文立而理備者乎書之三墳<lb/>
言大道也五典言常道也其精一執中世為帝王相授<lb/>
之心法故二帝三王其治本於道其道本於心純其心<lb/>
以事天謹其心以治民其為訓模教令典章文物皆存<lb/>
亡治亂之具也必得乎心則危㣲之機可見矣雖易之<lb/>
傳疏自商瞿受於孔子五傳至於田何若漢之楊施孟<lb/>
<pb n="KR4e0081_WYG_002-93b"/>
梁丘賀焦費髙氏京房之徒後漢之陳鄭晉唐之韓孔<lb/>
率皆卜筮名數之説迨宋陳搏种放邵雍者出而後明<lb/>
夫理致於王弼之説焉而莫備於程朱則理象兩明矣<lb/>
然後四聖之心法足以開物成務者一旦昭晰乎體用<lb/>
一源顯㣲無間之極矣暨孔子刪書斷自唐虞以下秦<lb/>
火之餘孔鮒伏勝僅存於屋壁漢伏生得其殘缺作傳<lb/>
授之鼂錯張生張授之歐陽生至歐陽夏侯而劉向亦<lb/>
為傳後漢賈逵馬融鄭𤣥隋之王通晉唐之陳孔皆續<lb/>
<pb n="KR4e0081_WYG_002-94a"/>
焉而未盡夫道也逮宋蔡沈以朱子之授始發乎堯舜<lb/>
傳心精㣲之本經世廣大之用非徒記誦訓詁穿鑿模<lb/>
儗之謂也其體立用行必一本諸心焉噫三才萬物之<lb/>
理二氣五行之妙凡備於河洛範疇之祕者未有過乎<lb/>
是二經者焉茍有得乎是也雖官兩儀裕萬物以極㕘<lb/>
贊之功為不難矣豈特用之家國天下也哉今公以積<lb/>
學之懿由成均而登憲臺上際聖朝之運獻替補納將<lb/>
必盡其職矣至於本植而末茂綱舉而目張其振風紀<lb/>
<pb n="KR4e0081_WYG_002-94b"/>
宏憲度者皆已見諸平素所操而適於今日之用矣予<lb/>
也方退卧窮僻山益髙而林益深其孤陋荒槁尚何以<lb/>
塞公之命乎然公之揚芳邁烈方志於是他日之所造<lb/>
就尚可量哉抑何俟予之勉也歟姑以致予之願求正<lb/>
於公者以復焉且因自勵云<lb/>
　　　杏竹軒記<lb/>
松為浙之右府且多佳山水士生其問皆有文聲佘友<lb/>
江西左㕘議胡公為松右族世業儒公博學有文洪武<lb/>
<pb n="KR4e0081_WYG_002-95a"/>
間有司以能名擢春官居無何官署東偏杏數本竹十<lb/>
箇益繁且茂公暇則適乎生意之悦焉上登大寳篤於為<lb/>
治以史事為先務首詔京之儒臣以行能稱者纘輯焉<lb/>
公預首選今年夏史成進奏間上悦寵賚有加陞今官<lb/>
予辱知雅厚聞而喜且幸未幾㑹於吾山且屬記曰吾<lb/>
曩居春官杏竹之悦子所知也其肯靳一言乎予方幸<lb/>
公之佐吾郡也豈不樂道之惟杏也孔子嘗壇而植之<lb/>
竹也淇澳之詩嘗以美衛公矣則之二物者豈不有取<lb/>
<pb n="KR4e0081_WYG_002-95b"/>
夫聖人也歟豈他植物者比哉蓋杏之質文而表華<lb/>
君子足以比言以暢其辭竹之中虛外直足以比徳以<lb/>
勵其操然杏之繁也當春陽既敷羣芳競麗力與穠艷<lb/>
郁縟争妍奪媚於和風煦日之際風雨不搖其姿其所<lb/>
悦者且皆遊士賞姬相與誇多競美於粉黛間也似與竹<lb/>
之静也值歲律冬徂霜雪沍凍百木零謝而獨挺拔森<lb/>
蔚凝蒼卓秀於寒烟肅露之表寒燠不改其色不逐<lb/>
浮脆摧靡其所契者又皆幽人介士相與抱道守節於<lb/>
<pb n="KR4e0081_WYG_002-96a"/>
清苦間也則與杏之濃淡喧寂將大有不侔者矣雖然<lb/>
而其材也杏可為棟梁為欂櫨竹可為管籥為簨簴則<lb/>
皆清廟之器也皆適於用也其植于斯也知幾何年矣<lb/>
何晦於昔而顯於今也其亦若有所待焉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>竹與杏京<lb/>
畿之廣何地無之而獨有取于公形之詠歌可謂托根<lb/>
得所矣今公上際皇明撫運豐亨豫大之時以夙徳雅<lb/>
望見推於名公卿間則前日杏竹之榮豈非今日之休<lb/>
徴也乎抑公也學聖人之道經明而行修其舒翹振華<lb/>
<pb n="KR4e0081_WYG_002-96b"/>
已名垂金匱又可謂托不泯於千載矣而公不假聲色<lb/>
篤於撫綏康濟使斯民濡公之徳化日躋於太和之域<lb/>
猶植物之育春陽而不知其盤根勁節之敷茂雖凌厲<lb/>
霄漢莫之可禦矣又豈區區佳葩美竹之悦而已乎而<lb/>
予之望於公者亦豈止是哉請記之槩以竢<lb/>
　　　崇仁縣玉清景雲觀記<lb/>
撫之崇仁以山水穹秀道家所謂洞天福地者多居焉<lb/>
凡邑里皆浮丘王郭三真君顯化之地不啻數十區輒<lb/>
<pb n="KR4e0081_WYG_002-97a"/>
據風氣之㑹而獲悠永者也景雲觀居縣之西不數里<lb/>
而近巴山屹其前浮黎峰聳其後由峰之隴蜿蜒數十<lb/>
步觀建其支也其南則澄溪激湍北則方池涵碧平衍<lb/>
虚曠林木四翳雖居闤闠猶處山林之幽寂也觀創于<lb/>
唐景雲間因以是名既成額未之書忽一道士夜至篝<lb/>
燈大書而去筆光煥動急追之顧曰吾蕭子雲也其識<lb/>
之因珍飾以為門扁後危太傅全諷為州將奪寘黄田<lb/>
寨乃逸去蓋以子雲嘗為梁黄門侍郎以善書名後於<lb/>
<pb n="KR4e0081_WYG_002-97b"/>
玉笥山仙去而異焉舊懸大鐘一夕遯去漁者或覩溪<lb/>
潭間取竟弗起後鳴者開元二十七年物也殿設大爐<lb/>
上題旌陽許真君名相傳皆以為異云昔之穹檐廣宇<lb/>
自黄巢之變迄為灰燼顯徳間彭城劉元載尹兹邑乃<lb/>
延道士蔣道𤣥闢而新之道𤣥善科典祈禬乃復振焉<lb/>
遂謁前進士樂史記之皆開寳九年江南李氏未附時<lb/>
作也暨宋復興迨元道士黄養素力新之未仍舊觀其<lb/>
徒傅自成克相之洪武初以樂舞員召赴闕居祠宫者<lb/>
<pb n="KR4e0081_WYG_002-98a"/>
三十年辛巳春始獲請老還復新其未備者授教檄某<lb/>
法師采遺文以記來請予嘗謁三真君兩過其地今年<lb/>
秋復叩焉則刪薙榛莽建立殿廡曩之狐兔霜露之墟<lb/>
一旦豁然髙出烟霞之表是亦霛蹤竒跡晦於昔而著<lb/>
於今也殆亦有定在矣其非自成才能幹濟將亦終為<lb/>
荆棘埃壤也矣尚能使山之秀者益明水之麗者益瑩<lb/>
艸木之蕪蔽者益挺拔矣乎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>自成嘗受法於仙官傅<lb/>
公同虚究靈寳雷霆之奥尤以道術稱焉則他日之纘<lb/>
<pb n="KR4e0081_WYG_002-98b"/>
承先業者能不失所託矣後之人尚必是志焉則其悠<lb/>
逺弗墜也必矣又孰知其虚寥㝠寞之際不有若浮丘<lb/>
公者擷飛珮御泠風自華蓋巴湘之山飄然而來下也<lb/>
而其𤣥休霛貺其有涯哉可無以紀之也歟是次其實<lb/>
以記<lb/>
　　　稽古齋記<lb/>
聖人於易則曰探賾索隱鉤深致逺以其精㣲幽妙也<lb/>
於書則曰稽古師古學古以其㣲危精一也皆所以致<lb/>
<pb n="KR4e0081_WYG_002-99a"/>
力於學焉聖賢相授其曰博學切問慎思明辨蓋非稽<lb/>
諸古以盡其幽㣲蘊奥豈足謂之學哉是雖孔子之聖<lb/>
猶曰祖述憲章而於夏殷之禮為不足徴也當是時已<lb/>
典籍散亡而况下逮秦焰之餘也乎故六經火於秦後<lb/>
多漢儒穿鑿附㑹失聖人之遺意者多矣其非稽探考<lb/>
索之能至哉余從子懋孚穎敏嗜學間請鄉先生楊君<lb/>
孟頊顔其讀書之齋曰稽古謁一言記之予雖志乎古<lb/>
其能以已之不逮而淑諸人乎然予聞羲農而下二帝<lb/>
<pb n="KR4e0081_WYG_002-99b"/>
三王為世至古為道至尊稽諸開闢之先鴻濛溟涬邃<lb/>
古之初六合之外不可得而盡知也自結繩書契以來<lb/>
墳典而下鳥跡蟲書孔孟之所述惟黄帝堯舜始太史<lb/>
所錄其稽諸載籍未之先焉柰何世之嗜古厭常之士<lb/>
鮮知求夫堯舜禹湯文武周孔之謂道也徒知寳夫三<lb/>
代秦漢之器若神農之耒耜黄帝之裳衣兑之戈和之<lb/>
弓垂之矢軒轅之鼎陶唐之鬲有虞之敦夏后之璜殷<lb/>
之爵武丁之卣伯乙之罍楚姬之寳盤仲之誥義母之<lb/>
<pb n="KR4e0081_WYG_002-100a"/>
匜崇磐離釡湯盤孔鼎桓碑罘刻岐陽之鼓鄒嶧之碣<lb/>
均所謂至古者也人得其一則緘縢庋置扃鐍祕藏若<lb/>
有神䕶而不敢忽極其嗜好者且求之故家大宅山崖<lb/>
墟莽仙蹤鬼塚竭其才力而取之不倦將以怪竒偉麗<lb/>
有足誇一世之雄而然也故雖湮淪磨滅破壊之餘愈<lb/>
弊而愈貴之也亦宜惜不能以是心求諸六經皆上古<lb/>
聖賢為道之要得之弗逺搆之弗艱返身而誠皆吾固<lb/>
有也古之賢哲是以孜孜屹屹不遑朝夕含英茹華研<lb/>
<pb n="KR4e0081_WYG_002-100b"/>
精毓粹於訓詁詞章史氏之末若鬻吕楊墨荀揚管晏<lb/>
莊列申韓騶慎之述屈宋班馬董賈商孫燕丹淮南之<lb/>
言靡不蒐羅纂拾攟拾離合該博㕘互以充其識博其<lb/>
趣焉庶將有以極其探索考輯之工也雖然而其汗漫<lb/>
浩漠雖皓首不能窮者有焉夫聖賢之謂開物成務也<lb/>
者將以彌綸天地之道輔相萬物之宜凡形諸六藝大<lb/>
而㕘贊化育立民命建人和皆由得諸心而措諸躬也<lb/>
必求濓洛闗閩之緒非徒事編簡惟操觚秉翰於佔畢<lb/>
<pb n="KR4e0081_WYG_002-101a"/>
之末以争妍取憐於雕繪剽竊之謂足也則不徒志稽<lb/>
古乎哉抑予家上膺祖澤世載厥美某知求乎古而不<lb/>
流乎貴富之習驕逸之趨則其度越庸衆人之歸也必<lb/>
矣尚必旁摉逺紹涵泳膏腴浸漬穠馥然後明體適用<lb/>
真知力行以觀厥成也則其所造詣又豈讓桓榮專美<lb/>
於前哉此予之望於將來也惜齒髮向暮日就荒落因<lb/>
嘉其知所趨也姑以是勉其進焉<lb/>
　　　存有齋記<lb/>
<pb n="KR4e0081_WYG_002-101b"/>
浙東為文獻淵藪以婺為首稱其風習多尚節義知詩<lb/>
書是皆東萊吕成公之遺澤也故宋元以來鴻生鉅夫<lb/>
每産焉豈非山川穹秀鍾清淑之氣獨厚而士生其間<lb/>
必英鋭卓絶之姿皆沐其流風亦豈偶然哉其篤夫義<lb/>
者世稱鄭氏由五代迄今數十世矣一門之間藹然三<lb/>
代之風凡其鄉邦里閈皆目濡耳染其化焉馬君全初<lb/>
世簪纓家居諸暨去婺為鄰邑溫粹有文嗜古博雅曩<lb/>
官廣東僉憲改佐江右都司所至有能聲道過吾山且<lb/>
<pb n="KR4e0081_WYG_002-102a"/>
告曰某鄉曰雲泉山曰冠山山産石五彩其下為龍井<lb/>
旱禱之輒應岡隴延衺數百里自東海迤邐不絶越之<lb/>
勾踐嘗居焉東為陶朱山范蠡巖島夷井西則婺之東<lb/>
明芙蓉諸峰近在目睫間宜隱君子之所居也且於胡<lb/>
文定公為世婣而得究學於諸孫間吾師南郭黄先生<lb/>
為顔齋曰存有以勉焉願屬記予弗獲辭且存有之命<lb/>
大矣而世所鮮言者豈予之足知也哉然儒學自宋季<lb/>
以來多剽獵膏馥惟希利祿是趨其不知究濓洛闗閩<lb/>
<pb n="KR4e0081_WYG_002-102b"/>
之緒者皆然此世之所謂學也全初獨知求夫聖賢之<lb/>
道是亦成公遺澤之所薫毓然哉抑孔孟之謂存性存<lb/>
誠存心其揆一也吾之所受於天者吾固有之特知志<lb/>
夫操省之工則存矣茍失乎存則放舎而亡矣是以返<lb/>
身而誠不逺而復時有以致戒謹恐懼於慎獨明善之<lb/>
頃則塞吾體者充乎宇宙矣又豈若珠璣象犀金寳珪<lb/>
璧之為世所貴者惟有力者所可有也其好而不能有<lb/>
者雖歆艷嗟慕卒不能至焉彼能有者亦必窮力竭智<lb/>
<pb n="KR4e0081_WYG_002-103a"/>
得於囏危摧困之餘而吾之所固有者惟制物欲之蔽<lb/>
絶膠轕之溷則静虚而動直至正而明達不勞形苦慮<lb/>
而無不存也矣抑惟持敬矣乎予不敏願學而未逮其<lb/>
樂與全初講益者必習之著行之力則其所造詣當何<lb/>
如哉豈徒舒翹揚英角藝於仕進之途而已矣因以期<lb/>
於全初者記之并以自警云<lb/>
　　　思植軒記<lb/>
儒之以世徳聞者予行四方久未之見焉其亦何鮮得<lb/>
<pb n="KR4e0081_WYG_002-103b"/>
也若是哉蓋君子之於學也徳為之基文以華之而已<lb/>
茍徳弗之修雖誇於文辭無取焉撫之金谿呉氏世為<lb/>
衣冠家族大且蕃重珪疊組蟬聨不絶者數十年矣而<lb/>
子姓皆以文鳴非隣邑他姓所可比儗斯非世徳之厚<lb/>
而孰使之然哉率正氏居吉原之奥由呉塘而支分焉<lb/>
間致書耆山中曰某家吉原數世矣其山之穹者泉泓<lb/>
焉谷之幽者木蒨焉池之湛者澗迴焉故凡軒牖庭楹<lb/>
之闢林巒隴阜之邃篁木菱蕖之茂鳬雁魚鹿之稠皆<lb/>
<pb n="KR4e0081_WYG_002-104a"/>
足以棲遲藏修以自娯適者也是不忘其先徳所致而<lb/>
然歟而旦夕之思為人之後者敢不求以承先啟後也<lb/>
哉然其所以克厥承者非植徳於將來復何逮焉乃顔<lb/>
吾軒曰思植非徒佳花美竹之玩叢芳異卉之悦而已<lb/>
耳乃所以永吾孝思也幸為記予辱知呉氏頗詳其能<lb/>
辭一言焉夫人之於居處也舎闤闠而宅幽勝多志夫<lb/>
隱約潛退而後樂之亦或非脱略榮耀而畢於無所用<lb/>
於世也乎是故其居也必窮經廣業以擴其體其出也<lb/>
<pb n="KR4e0081_WYG_002-104b"/>
無不濟其用矣豈皆曰忘情斯世而然耶且呉氏之居<lb/>
皆山舒水抱而其臨清挹秀也宜矣而率正乃不誘於<lb/>
外適而切於惟徳是植豈不賢矣乎且徳之積於先也<lb/>
施於後者可見矣後復思以植之孰不若木之根培者<lb/>
枝必掩矣未有本植而末萎者也是以植之力則已繁<lb/>
者愈茂而未孽者日滋矣待夫春陽既敷其豐暢薈蔚<lb/>
雖干霄聳壑有不可遏者矣一或弛於培失於植一旦<lb/>
霜露殞悴其摧折圮腐幾何其不為荒榛穢壤也哉學<lb/>
<pb n="KR4e0081_WYG_002-105a"/>
茍怠焉必徳墜業毁孰異夫是哉率正少警敏從鄉先<lb/>
達遊克志通經學古間試其所用也嘗尹湖之武康居<lb/>
二考以能聞于朝擢山西太原守未幾請疾還教授鄉<lb/>
里學者無逺近皆從之遊而率正怡情閑曠學益充而<lb/>
徳益懋未嘗無山水之適而獨懼夫徳之未植無以訓<lb/>
將來雖昔人孝思之感殆不是過矣為其後者必斯志<lb/>
是繼焉則其追逺之思無窮其克紹先徳也必亦無窮<lb/>
期矣是樂為呉氏勉焉而為之記<lb/>
<pb n="KR4e0081_WYG_002-105b"/>
　　　建昌府武當行宫記<lb/>
旴為江右郡治之首稱且多名山川若麻姑之著於唐<lb/>
王侍宸丘河南之名于宋皆他所莫倫儗其亦仙真之<lb/>
奥區也歟武當行宫在府之南去步而近始南唐昇平<lb/>
間以隂陽家拘忌或謂不利午水之衝因以祀𤣥天上<lb/>
帝而鎮之且傳帝嘗降武當太和山示創於旴若有黙<lb/>
符云已而有司請于朝賜今額逮宋咸淳五年安撫使<lb/>
西郢程公飛卿命郡之延禧觀道士宋養浩主祠祀而<lb/>
<pb n="KR4e0081_WYG_002-106a"/>
朱沖虚繼之已而宋社既屋廢興亦靡常元至正元年<lb/>
辛巳翰林程文獻公鉅夫有聲于朝宫賴以振予叔母<lb/>
公之四世孫也施水田若干畝以祀其先大夫敬甫公<lb/>
而衆藉以安至我朝髙帝有海宇凡郡治釋老之宫總<lb/>
轄者咸新之時嗣領者則張太古危本初危大有利洞<lb/>
𤣥皆以行能稱於人洪武九年大有懼其創始之艱泯<lb/>
而弗舉命其徒王思㣲具顛末請文刻諸石思㣲善科<lb/>
典禜禬克志葺治凡象設法器靡不繕飾之增贍水田<lb/>
<pb n="KR4e0081_WYG_002-106b"/>
若干予少遊旴嘗即其地雖處闤闠而爽塏可栖息故<lb/>
仙真顯著之久其亦宜矣然旴之繁麗常甲於江右自<lb/>
宋元之更絫冒兵燹雖昔所謂大姓巨室鞠為灰燼者<lb/>
有之其亦造物者消息盈虚之常理也而宫迺巋然獨<lb/>
存廢興相續則上帝靈庥神貺信有自也若叔母昭祀<lb/>
之孝其不有所感而至焉今兹增益之備猶先志也後<lb/>
之繼者守而勿墜時能格神明闢氛滓以貯其陟降則<lb/>
儼然雲旌霞斾凌厲乎埃壒之表霄漢之間若旴之人<lb/>
<pb n="KR4e0081_WYG_002-107a"/>
必皆䝉其休矣則其宏久之規又豈亞於麻姑諸峰也<lb/>
哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0081_WYG_002-107b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　峴泉集巻二<lb/>
</p>
<p>
</p>
  </div>
<div>
<head>峴泉集巻三</head> <lb/>
    <p>
<pb n="KR4e0081_WYG_003-1a"/>
欽定四庫全書<lb/>
　峴泉集巻三<lb/>
　　　　　　　　　　　　明　張宇初　撰<lb/>
　　墓誌<lb/>
　　　故上清宫提㸃樂丘王公墓誌<lb/>
予友王君樂丘卒之二月其猶子無逸狀君事行泣以<lb/>
請銘予辱知君厚義不辭君諱某字亦顯福州長樂人<lb/>
也王氐世為閩衣冠家君自兒時無凡俗志年十九以<lb/>
<pb n="KR4e0081_WYG_003-1b"/>
兄足事親請從道父命擇師龍虎山遂禮崇禧院李公<lb/>
見山性敦厚警敏公甚器之暨公營繁禧觀於溪濵未<lb/>
完而歿畢工而増大者君力也時予先大父太𤣥公遭<lb/>
際元盛任才慎許可以君淳謹命為侍職若吴大宗師<lb/>
之門南野毛真人盤中李真人皆聲耀特著俱勉進之<lb/>
晚謁翰林虞文靖公掲文安公於臨川皆美以詩文無<lb/>
何運移兵興壬辰聞四方溷擾以君善保持觀賴以存<lb/>
洪武初以租賦繁劇累以顛困嘗傾私帑力扶樹之尤<lb/>
<pb n="KR4e0081_WYG_003-2a"/>
汲汲以葺衰廢度嗣人為志故殿廡益拯徒不下數人<lb/>
他所莫及先君沖虛公嘗嘉其善欲擢用之君以宫才<lb/>
能讓一志閑曠間徜徉溪南麈湖琵琶諸峰間得勝地<lb/>
編茅為舎引泉為池植竹樹闢田圃日陶寫自得素不<lb/>
妄與人交鄉先生張公孟循周公白士獨相契善間過<lb/>
之必樂飲而告曰樂㢤斯丘真子所居也有詩若干篇<lb/>
因名其居并自號焉十四年春予舉為宫住持公謹不<lb/>
少怠以修治為己任僅二年辭老肆意山谷延名師訓<lb/>
<pb n="KR4e0081_WYG_003-2b"/>
育子弟營蛻藏于菴北暮齒雖貧窶接賓客濟貧困聞<lb/>
義樂為其敦厚每若此少通經史大義尤以古賢徳性<lb/>
行為慕或為古詩以自見盖嘗從山之有道者金公野<lb/>
庵何公心月逰時有聞焉晚則倪君子正周君孟啓皆<lb/>
雅相厚二十二年春予䝉上眷許新上清宫以蒞事非<lb/>
君不可是年冬致書千餘言强起之君倡義復出今年<lb/>
春有以觀役誣之者如京事明以疾卒於朝天宫九月<lb/>
某日享年七十有五無逸扶柩還訃聞悲悼不能已巳<lb/>
<pb n="KR4e0081_WYG_003-3a"/>
或謂舊塋不宜遷兆於其左以是年十月某日塟焉嗚<lb/>
呼予齒齠齓知君為温厚君子及辱交垂十年出輔教<lb/>
樞端謹自居處憂患進退猶一日也矧受知予家已三<lb/>
世其所推重宜有在焉惜乎既逸而出未久遽止竟以<lb/>
是而弗終于家乎然得其壽有其善是固不足揜也已<lb/>
其潜徳信不可泯况有請焉遂不辭而銘曰<lb/>
世逺道晦言益墜美質温粹篤操礪夙躋盛隆沐先惠<lb/>
克昌厥猶慎終衛晚蹈林泉絶氛翳𤣥樞振綱肅浮逝<lb/>
<pb n="KR4e0081_WYG_003-3b"/>
邈焉天逰廊無際刻銘幽宫昭百世<lb/>
　　　故上清宫提㸃朋山張公墓誌<lb/>
有篤厚君子曰張公如愚諱迪哲福州長樂邑三溪里<lb/>
人也其先叔祖見獨公為教門講師㑹元盛輔翼居多<lb/>
公夙質慕道年十六以親命入龍虎山師事山外孫公<lb/>
于崇禧院越數年孫歿哭盡哀治祠墓且其時院徒尤<lb/>
衆公以亷謹稱有命俾董院事不踰年蓄廩有加衆恱<lb/>
服歲壬辰兵興上清宫烖院亦燬時各散處公嘆曰人生<lb/>
<pb n="KR4e0081_WYG_003-4a"/>
若夢泡父生師訓曷能忘耶請還省親墓且悲不能舎<lb/>
去雖奔走間未嘗棄書其里有觀曰朝元公先世所塋<lb/>
祠張氏系時兵勢浸隔因葺舊構廣門廡樹墉植木闢<lb/>
岩洞得深谷曰歸愚洞釣鰲石汲古泉日與文士觴詠<lb/>
其間時清碧杜公泰甫貢公來閩交益厚適歲旱邑請<lb/>
禱公嘿坐一室兩三日官庶神之居六年廼還先宫之<lb/>
推名者𤣥卿薛公蘭雪周公客翰林㬅石掲公詩士均<lb/>
瑞黄公公因師禮之由是詩文篆𨽻書俱精尤究儒釋<lb/>
<pb n="KR4e0081_WYG_003-4b"/>
家言若丹㫖法奥祕篆洞文亦極探討至正間山之有<lb/>
道者埜菴金公心月何公嘗叅叩之故其平素涵泳自<lb/>
得處得䘮未嘗改容而學且不輟洪武十七年予擢為<lb/>
宫住持僅四年請疾居榆原菴常瓢笠杖屨曠意林壑<lb/>
間雖樵豎值之皆疑為仙間尋流而入得僻奥地樂之<lb/>
結茅其麓以與朋共曰朋山庵室曰蚊睫窩因以終焉<lb/>
廿二年春予䝉上眷許募力新上清宫及還以公端厚<lb/>
宜謁顯貴者秋八月如京寓朝天宫請命有次辭翰尤<lb/>
<pb n="KR4e0081_WYG_003-5a"/>
動一時上嘗優問焉乆之謂弟子董仲璣曰吾志報公<lb/>
家恐日衰不能見宫新汝宜促還翌日就途及抵山不<lb/>
踰日寢疾予往視之語對如平常越二日疾且愈言别<lb/>
側卧而化閏月某日也生延祐乙夘享年七十有六以<lb/>
是年十二月某日奉柩塟于外石埉其弟子上官某等<lb/>
録其實告曰知公辱素厚之其學行不可以不銘碩有<lb/>
請予愴其辭且感焉閩世為詩書之邦公生世胄温厚<lb/>
博學予辱交有年不惟克輔教樞而講習居多惟其徳<lb/>
<pb n="KR4e0081_WYG_003-5b"/>
操之純無賢愚皆慨悼之可不彰其潜曜也哉是為銘曰<lb/>
張氏著姓族蕃于閩公稟天質學優行純被囏際盛佐<lb/>
弼温文發用𤣥造雨布霆奔師古克粹譽顯志敦出勤<lb/>
報功問下明君適還而逝厥真常存遐佩靈躅歸神峽<lb/>
原銘石斯立庶貽後昆<lb/>
　　　故後軍府經厯周公墓誌<lb/>
洪武十四年七月某日後軍都督府經厯周公孟啓卒<lb/>
于官予適留京為經紀其襄事命其甥某負柩還越四<lb/>
<pb n="KR4e0081_WYG_003-6a"/>
月其昆弟將卜塟甥蔡孺敏狀其實泣以請銘予辱交<lb/>
厚誼不辭且其歿嘗告焉予悲不勝尚忍銘哉按公諱<lb/>
某字某姓周氏世為閩大族自祖某由三山分處信之<lb/>
貴溪遂家焉大父某以信行鄉稱長者父某隠徳有文<lb/>
母倪氏某書院山長某女公幼穎敏年十二三通書史<lb/>
能屬文有聲於鄉里讀書夜至漏盡祖母愛止之亦不<lb/>
怠時縣之北鄉聶先生義方以進士業授徒於家往師<lb/>
焉業成元季兵興弗利乃止鄉先生彭君孟恱明陸氏<lb/>
<pb n="KR4e0081_WYG_003-6b"/>
學為時所宗公師之久之於性理有得先生益竒之某年<lb/>
盜掠鄉邑伯齡遇寇死野曠罕人跡公冒鋒刃遍求得<lb/>
尸慟哭日夕哀不已聞者悲之倪氏先㡬年卒繼倪氏<lb/>
有男某甫五歲罹兵荒貲産䘮盡廼教授鄉里給衣食<lb/>
養母撫弟鄉里賢之居無㡬皇朝混一海宇郡邑累已<lb/>
才聘獲辭洪武十三年上遣冑監生持勅符求士縣以<lb/>
公薦入試内廷以文學授太常司賛禮郎公恭謹嚴祀<lb/>
事侍天子親祀引賛升降必盡敬及祀陵廟亦然處官<lb/>
<pb n="KR4e0081_WYG_003-7a"/>
舎甘澹泊罕與人接雖尊官顯人欲交卒辭十五年壬<lb/>
戌以父䘮未塟請歸得給驛還太常博士薛公為銘其<lb/>
墓暨入朝上命建湘府社稷壇壝其府衛官以朝使務<lb/>
盛饌以禮公公止不納惟掄材木善陶冶以勸懲之衆<lb/>
皆恱服工畢還朝御史驗裝於道惟書衾服陛見間上<lb/>
嘉其亷謹賜衣一襲十八年乙丑仍代祀皇陵居太常<lb/>
凡八年寮屬皆以敬慎推二十年丁夘蜀王守中都奉<lb/>
命佐王祀皇陵者再王嘉其誠篤命譔詩文進廼製詩<lb/>
<pb n="KR4e0081_WYG_003-7b"/>
以寵其還二十一年戊辰丁母憂營塟哀盡禮服除入<lb/>
朝未㡬授後軍都督府經厯秩奉訓大夫階五品居官<lb/>
竭忠盡慮朝夕無少怠常懼耳瞶多忘恐失職二十四<lb/>
年二月弟某甥某偕往省某歸勉留侍七月二十日奏<lb/>
給某官糧誤批上㫖復奏改正近侍紿以坐侵欺公歎<lb/>
曰吾耳瞶誤聽何侵欺耶及夜食浴就寐凡夜必戒僕<lb/>
𨽻報更漏五皷則入朝率為常是夜𨽻報四皷弗對駭<lb/>
呼勉急明燈視乃自縊死遺文置几上别同佐及旦都<lb/>
<pb n="KR4e0081_WYG_003-8a"/>
督木公以聞上憫悼之命具棺以塟九月柩抵家權厝<lb/>
享年五十有七以十二月庚申塟某所子二人皆夭死<lb/>
以弟某之子為嗣女一人適劉娶吴氏其詩文若干在<lb/>
朝曰容臺稾曰詠菜稾有軒曰詠菜素庵蘇公實記之<lb/>
故皆尊稱曰詠菜先生公少嘗從逰鄉之張先生孟循<lb/>
夏先生柏承學古詩文以才見稱及仕受知博士薛公<lb/>
文舉僉事謝公原功儒士戴公叔能皆雄扵文故學亦<lb/>
贍予及樂丘王公子正倪公交最厚嘗圖林泉結托素<lb/>
<pb n="KR4e0081_WYG_003-8b"/>
庵題其意云嗚呼公生詩書家少貧篤學晚際明主厯<lb/>
職清要日承寵光榮亦至矣盖其性度淵雅於文辭精<lb/>
麗不茍雖夢寐有得必起燈以書兩還鄉里遂論友好<lb/>
所益多矣惜再任將幕雖抱忠篤不克顯用而竟以懼<lb/>
終聞者莫不愴慨矧予託交之乆者乎强為之銘亦以<lb/>
致無窮之悲焉銘曰<lb/>
維學也䔍以昭其身維仕也慎以竭其淳維歸也誠以<lb/>
潔其屯遺徳有輝聲業斯振孰啓嗣人銘示弗泯<lb/>
<pb n="KR4e0081_WYG_003-9a"/>
　　　故上清宫提舉矩菴胡公墓誌<lb/>
世生大有為之君其承運而際者多出類拔萃之才故<lb/>
協賛其成者亦必雄鳴潜躍之士豈非時符氣合而然<lb/>
哉先君沖虚天師國初受知皇上凡宫之稱才者皆佐<lb/>
以行而祐聖院胡公叔直披艱竭智之功居多暨予襲<lb/>
教尤協傳有年此天之所以啓𤣥教之隆而産是人以<lb/>
輝大之也代固不乏其人而豈不足方之其先者哉洪<lb/>
武二十六年冬以疾卒於京明年冬將營塟其諸孫李<lb/>
<pb n="KR4e0081_WYG_003-9b"/>
某狀其實以請銘嗚呼予若先君皆公輔成焉先君既往<lb/>
賴公以夙勲元舊足以傳焉方喜其康健豈遽衰者未<lb/>
㡬竟逝矣惟哀之無窮尚忍銘哉按公姓胡氏諱某字<lb/>
某號矩菴始祖諱某自南唐從歙避地饒之樂平梅浦<lb/>
因家焉世業儒為昔衣冠家暨宋擢進士第者相望髙<lb/>
宗賜里曰梅府淳祐間昆弟四人同登甲科是建聨登<lb/>
書舎鄉里榮之因以訓礪其族人公十五世孫也曾祖<lb/>
某祖某皆隠徳弗仕父某元皇慶間厯宣徽院使公仲<lb/>
<pb n="KR4e0081_WYG_003-10a"/>
子也幼穎敏嗜學即有出塵志年十五辭親入龍虎山<lb/>
上清宫佑聖院禮煥文朱公為師年十八度為道士弱<lb/>
冠卓立有譽尤究儒𤣥百氏之言善歌詩駢麗為時所<lb/>
稱若先輩李先生仲公前博士胡公士恭前翰林危公<lb/>
太樸鄉先生張公孟循盧公伯良夏公柏承宫之能文<lb/>
者董君蘭深柯君天樂張君鐵鑛皆所師友焉嵗己亥<lb/>
先君始襲教公披草昧每身任之無難色凡道家經籙<lb/>
科典皆綴飾之因命掌焉洪武元年戊申詔先君入覲<lb/>
<pb n="KR4e0081_WYG_003-10b"/>
公侍行越踰年又召凡禱祠禜禬問鬼神之事皆賛翼<lb/>
之禮部給符任教門掌書謹静有謀先君深契厚之十<lb/>
二年新本院十三年予䝉召首相行承寵錫如舊典十<lb/>
四年升𤣥貞文肅淵靜法師教門賛教法籙局都提㸃<lb/>
十六年皇太后崩有召予及道録建黄籙國醮於京之<lb/>
紫金山公職監齋糾劾有文衆咸傳伏十七年教疏升<lb/>
上清宫提舉其柔退謙畏常度越人二十三年予入覲<lb/>
又侍行奏建上清宫上嘉納之二十四年道籙司承㫖<lb/>
<pb n="KR4e0081_WYG_003-11a"/>
召赴闕清理道教公復相焉奏䕶符籙賜銅印示六品<lb/>
命公掌之廿五年秋以宫事如京十月十又三日示㣲<lb/>
疾終于寓舎生延祐已未九月二十四日享年七十有<lb/>
四其孫朱某侍側負柩還公職教幕㡬三十餘年侍行<lb/>
㡬十餘覲及新宫宇其協謀宣畫靡不致力焉若天師<lb/>
世家族氏譜系及宫之仙籍皆考訂詳盡其里之聨登<lb/>
書舎經兵盡燬出已帑新之擇族之良子祀焉又求當<lb/>
世名士大夫文以誌之予數擢以本宫提㸃力讓未遑<lb/>
<pb n="KR4e0081_WYG_003-11b"/>
詩文若干篇名某集以廿六年癸酉十二月十又三日奉<lb/>
冠劍塟里之夀春觀祖隴之次嗚呼予觀古之人身達<lb/>
而業舉足以托不泯也豈虛𤣥之教獨不然哉若公之<lb/>
遭厯前後於吾世有勲勞而文彩尤足著其緒餘此豈<lb/>
世之多得者哉是次其實而為之銘曰<lb/>
維胡之宗文徳是基公挺𤣥胄克賛明時被榮際耀實<lb/>
天人師嗣爵既襲曰傳曰持金科寳訣鵠斾鸞儀領䄂<lb/>
名山温言淑<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>誣吝孰翳逰神天倪空歌靈音雲霞與<lb/>
<pb n="KR4e0081_WYG_003-12a"/>
馳潜徳弗泯昭于銘辭<lb/>
　　　故原宗傅先生墓誌<lb/>
撫之金谿在宋季已稱士鄉予友傅君原宗生故姓家<lb/>
與予有文章交相聞十餘年凡兩接談必極傾倒文成<lb/>
必命從子槖以示焉方惜同輩凋落賴君未衰冀有以<lb/>
麗澤焉間為序予稾恨不盡以正其可否而有召赴闕<lb/>
未㡬歿于京訃聞哀且慟何天奪斯文之甚耶越二年<lb/>
冬將塟其從子某以狀請銘予知君為深義弗辭然豈<lb/>
<pb n="KR4e0081_WYG_003-12b"/>
忍銘哉按君諱匯字原宗永和白膳里人也曾太父某<lb/>
太父某父某世業儒皆隠徳不仕傅氏之先自五常侍<lb/>
公某由上幕鎮之五岡徙居是焉實唐文宗太和四年<lb/>
也以學顯者五百餘年而尤著於宋建炎間天下靡寜<lb/>
有諱安潜者集鄉丁仗義與里之鄧氏團結保障衆賴<lb/>
以寧五世祖字子雲號琴山為象山陸文安公髙弟某<lb/>
年登進士第授從仕郎建寧府甌寧縣主簿學者皆師<lb/>
事之尊稱曰琹山先生云君温厚明敏七歲入小學舉<lb/>
<pb n="KR4e0081_WYG_003-13a"/>
動異羣兒長習進士業從鄉先生葛公元哲遊先生目<lb/>
其文首曰簡潔不雜諸生莫傅若也學成值兵興然研<lb/>
㡬析微未嘗少輟元至正丙辰與從弟元藻同中江西<lb/>
鄉試時南北道梗不獲赴廷選乃止自是杜門克志古<lb/>
學從逰者益衆講說五經論辨昭晰時其里朱公元㑹<lb/>
師授吴文正公以文稱扵時君獲卒業焉是以文鳴洪<lb/>
武初天朝一海宇首崇學校有司舉為儒學司訓居七<lb/>
年琢礪有成歲無虛凡自撫之選者必曰傅先生徒也<lb/>
<pb n="KR4e0081_WYG_003-13b"/>
以是鄉試必禮君總之學者得一言皆矜式焉逺邇推<lb/>
重每若此廿七年夏有㫖翰林召儒士校書經孟子君<lb/>
預舉列七月朝臣馳驛起之即日赴京師燕諭者再退<lb/>
而注釋經傳凡客二旬餘君力居多某月某日以疾終<lb/>
于官舎執政者聞扵朝上嗟悼乆之賜衣冠以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>復御<lb/>
製文勅禮部遣官吊祭有司命下孫某載柩還朝之士<lb/>
人聞者靡不羨歎之君生元至治癸亥享年七十有一<lb/>
自號西堂小隠初娶劉繼室倪俱先卒男二人長某次<lb/>
<pb n="KR4e0081_WYG_003-14a"/>
某先十九年卒女二人長某亦先卒次某適黄某孫男<lb/>
一人某經義詩文凡五十巻以十月某日塟里之南山<lb/>
嗚呼古今以文鳴代者不一二人非學之者寡焉其在乎<lb/>
踐之之力授受之明也歟君以經行修明措之言辭視<lb/>
不難矣然居庠序樂育才儁足以充時之用晚節操慕<lb/>
有以副朝廷之眷其終也上寵悼之以文君為不死矣<lb/>
其潜徳幽光可無以發之乎銘曰<lb/>
維古之學兮粹乎聖經斯吾造之兮既裕而明有是而<lb/>
<pb n="KR4e0081_WYG_003-14b"/>
施兮足以訓後宜達扵朝兮蔚乎已榮卓彼南山兮林<lb/>
谷茂清啓兹後人兮昭于厥銘<lb/>
　　　故上清宫提㸃了菴李公墓誌<lb/>
有學道而文之士曰李公仲冶諱𢎞範號了菴其先世<lb/>
居成紀唐為著姓李衛公靖之後也建中兵亂上世南<lb/>
遷新安有諱某者避黄巣於黄<graphic n="KR1921" url="https://raw.githubusercontent.com/kanripo/KR-Gaiji/master/images/KR1921.png" mimeType="image/png"/>仲子諱徳鸞因遷婺<lb/>
源之嚴田南唐散騎常侍之後諱仕言宋嘉祐間復遷<lb/>
番陽之萬源遂𨽻番江書院儒戸十一代孫也曾祖諱<lb/>
<pb n="KR4e0081_WYG_003-15a"/>
夢科咸淳貢元祖諱又新元縣教諭父諱雷啓隠徳不<lb/>
仕公少頴敏年十三請於親從外兄金君蘭石學道於<lb/>
上清宫之紫㣲院受業史公隠居至元乙亥得部牒度<lb/>
為道士㑹鄉先生祝直清父創陸文安公祠于里之象<lb/>
山因從之逰仲丁與舎菜禮以是遍究儒道家言其秋<lb/>
偕宫之方壺方君叔祚吴君拜金公野菴于聖井山復<lb/>
從<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>先生西州逰于鬼谷山請益朱公覺庵戊寅冬謁<lb/>
李先生仲公父跋板橋阡表因命萬源祖祠曰思堂是<lb/>
<pb n="KR4e0081_WYG_003-15b"/>
師事之吴待制養浩實記之己夘春覺菴授𤣥學嘗逰金<lb/>
谿之祈仙觀㑹黄先生殷士偕儒彦講學半山池上公<lb/>
極談陸氏本心之說或異之指曰此小鵞湖也至正辛<lb/>
巳奔祖母䘮適母疾且亟公奉湯藥惟謹未㡬母卒䘮<lb/>
祭如禮庚寅太乙天師張公命掌符籙辛夘上清宫烖<lb/>
公奉祖命新其院立紫㣲西院法𣲖其秋歸塟父于板<lb/>
橋壬辰兵興建策宫之耆儁舉義保障丙申避兵于閩<lb/>
䝉副都元帥吴按台不花咨聞東華天師保充延平路<lb/>
<pb n="KR4e0081_WYG_003-16a"/>
𤣥玅觀主領壬寅族議以元中仲子為公嗣甲辰以師<lb/>
命買田若干立儒道二書院時先公沖虚天師命掌宫<lb/>
之文籍丁未遷安山舊居於院之故址洪武戊申復買<lb/>
田附祀宗逺乙夘陞副知宫事屬院有出祖隴者公争<lb/>
於有司逾明年復入於宫丙辰作肇堂於琵琶山陽翼<lb/>
以文潤齋以祀親丁巳易隣院基以新舊構并建𤣥潤<lb/>
齋於西承㫖宋學士濓實記之詒善亭則予記也戊午<lb/>
預卜兆成復以白金搆水田市屋入宫以祀木主癸亥<lb/>
<pb n="KR4e0081_WYG_003-16b"/>
嘗嘉號𤣥文真士甲子譜序成擕孫侄拜萬源祖墓㑹<lb/>
族而還辛未陞宫之住持提㸃時朝廷以清理給印視<lb/>
六品䕶宫公掌之越三年以疾辭乙亥十二月某日公<lb/>
無疾適自外還徒且出既還笑曰吾待乆矣爾還斯往<lb/>
矣遂端卧而逝生延佑丙辰享年八十惟公少有大志<lb/>
有文尚義累從名師考徳問業而端厚篤實為時推慕<lb/>
故於出處不易其操予雅交厚非忠謹之言不相告也<lb/>
其匡賛之益不少矣丁丑六月某日塟里之山田諸孫<lb/>
<pb n="KR4e0081_WYG_003-17a"/>
狀其實請銘焉予知公為深義不辭是宜銘曰<lb/>
李盛於唐番為令族公質純明問學惟篤早味𤣥言嘉<lb/>
訓彌敦蒞職公敏拯毁復存廣業勤本以紹以葺克大<lb/>
儀刑耆耇罔及黙探道腴不疾而遺允式後裔永昭銘<lb/>
辭<lb/>
　　　故紹庵龔先生墓誌<lb/>
予友龔君諱繼祖字克紹信之貴溪治南裏源人也君<lb/>
之學行修於身聞於鄉里信扵士君子益久矣家世業<lb/>
<pb n="KR4e0081_WYG_003-17b"/>
儒唐宋多顯宦而君温厚篤實有古隠君子風凡士之<lb/>
知言者皆推其性行純潔其上世受業予家君是踵之<lb/>
因獲託交焉若其言論造詣愈叩而不竭而似不能言<lb/>
嗚呼可謂成徳篤行君子也曾祖霆松諱某元漢陽府<lb/>
教授博學能文嘗輯朱陸二氏書為㑹同為時所推重<lb/>
及受知曾大父留公割地若干築室鑿池以居之遂遷<lb/>
吾里若道門𤣥典増輯之故漢陽勅皆留公力焉今藏<lb/>
于家世稱艮所先生其自號也祖某某州學録父某隱<lb/>
<pb n="KR4e0081_WYG_003-18a"/>
徳弗仕君少端謹嗜學甫長從鄉先生彭公孟恱究陸<lb/>
文安公本心之學盡通經傳大㫖涵泳精粹而尤切於<lb/>
躬行力踐也元季兵興遁跡山谷抱遺經蓁莽間謌誦<lb/>
自得潔身無事扵時人亦莫知也少孤鞠於祖母克孝<lb/>
既歿每言必涕下尤篤於友弟一門敦睦非他姓所及<lb/>
家素貧常教授里中洪武庚午始賓予家其訓育務篤<lb/>
慤間為古詩文蕳而嚴無何予以誣咎趍京君日禱之<lb/>
既還憂乃釋質素多疾丙子正月甲子以疾卒享年六<lb/>
<pb n="KR4e0081_WYG_003-18b"/>
十有六其疾亟也予往視之泣以别歿則偕諸弟弔哭<lb/>
賻紀其䘮妻張氏先某年卒繼周氏皆里故姓子一人<lb/>
某孫二人紹武是年某月某日塟里之城門學者尊稱<lb/>
曰紹菴而余與友生私謚曰純徳先生惟君之善學也<lb/>
去華反實視古今之言學夫聖賢者惟争妍競麗之務<lb/>
而戾扵行義之實也其賢亦逺矣故其隠顯出處志操<lb/>
不易舉不違乎本心之明也哉是以君子不哀其貧窶<lb/>
而樂道其徳業之固也夫友之輔仁不慎乎擇而能為<lb/>
<pb n="KR4e0081_WYG_003-19a"/>
身之益哉君扵予世契而交篤所謂仁輔而益友也能<lb/>
不思以盡夫道乎其仲氏克誠請銘于墓予方悲夫失<lb/>
輔也尚忍銘哉銘曰<lb/>
道逾晦經弗殞履囏貞克純謹志韜藏徳彌隠銘于宫<lb/>
昭不泯<lb/>
　　　故道録司演法朝天宫提㸃曹公墓誌<lb/>
道録司右演法曺公以洪武三十年十一月十五日卒<lb/>
于京其徒吴某奔訃與柩還明年十二月某日將塟焉<lb/>
<pb n="KR4e0081_WYG_003-19b"/>
乃狀其實請銘扵予予於公雅相善義弗辭且公之持安<lb/>
扶危友誼最䔍吾道日就凋落方賴公有克匡輔者焉<lb/>
曩予免朝還期必再㑹遽爾遐棄遂不一面寜不深抱<lb/>
無窮之戚尚忍銘哉按公諱某字希鳴號沖陽子别號<lb/>
光岳道人世為番之餘干人大父巨川元以儒學授本<lb/>
州學正父慶善隠徳弗耀家世業儒為鄱之右族尤明<lb/>
隂陽家言公幼穎特不偶塵習貎竒古不常父異之命<lb/>
學道龍虎山師事仙隠院太虚薛公凡道家仙經洞籙<lb/>
<pb n="KR4e0081_WYG_003-20a"/>
𤣥奥靡不精究初鄉先生孟循張公伯成夏公皆師友<lb/>
之尤善詩歌時贛之紫陽觀元陽趙公以道行聞公事<lb/>
之謹盡究諸法品益名於時洪武十年秋上有祀於岳<lb/>
瀆北岳遣公代之明年復代焉皆有異徴十五年設道<lb/>
録司命下掄材赴選上目之知為純謹者授司之右演<lb/>
法踰年正一員缺公掌司事并授朝天宫提㸃公性素<lb/>
純䔍尤慎于焚誦雖寒暑不少怠衆遵服之故扵禜禬<lb/>
之頃無不應上益嘉之二十五年公以宫之玉皇殿弗<lb/>
<pb n="KR4e0081_WYG_003-20b"/>
如製請於上勅官新之未㡬復廣三清殿廊廡三門畢<lb/>
具二十七年春賜洪鐘一二十八年賜夀星像凡若干<lb/>
軸其年大祀命分獻天下神祗廿九年分獻南岳三十<lb/>
年分獻厯代帝王歳如式是年春宫中有初育兒夜輟<lb/>
啼勅内侍索符夜即止上嘉其應每譽于朝廿八年以<lb/>
科典試天下道士悉度以文未習者命再至人皆徳之<lb/>
居職凡十五年世累一不繫其中凡道家内文祕授若<lb/>
太上實録𤣥史皆捐貲廣其傳四方聞者尤歆慕焉盖<lb/>
<pb n="KR4e0081_WYG_003-21a"/>
日潜心虚寂處已斂約有髙視逺引之志云故於易畫<lb/>
動静亦善知來也多寢疾自視若常卒之前三日㑹賔<lb/>
僚酌酒極歡語若有違世意衆異之未㡬示㣲疾終十<lb/>
六日左至靈吴葆和聞於朝上嗟悼乆之即御製文遣<lb/>
禮官祭於宫遂殯焉執紼者以千數時人榮之是年冬<lb/>
吴某達京至靈亦聞之上悼之如初賜楮若干為道里<lb/>
費生元辛未十有一月十八日享年六十有七塟里之<lb/>
通真橋某山嗚呼公生詩書家是於𤣥學之有聞也洎<lb/>
<pb n="KR4e0081_WYG_003-21b"/>
官于朝遭際寵榮雖一時之穹赫者之所弗至而王公<lb/>
貴卿皆以敦厚禮之其終始暉耀若此亦宜矣及柩還<lb/>
而上眷不已賚以内金當是時能䝉眷渥之厚迨此復<lb/>
㡬何人哉吾道孰不光焉是宜銘銘曰<lb/>
有文之裔克志虚𤣥洞篆天章志純學淵夙被殊渥昭<lb/>
祀名岳旋佐道樞益範先覺於皇聖神寵錫駢臻繒衣<lb/>
紈綢嘉譽如綸奥論宏㫖廣探宻啓霓盖雲珂式降繁<lb/>
祉巍巍貝宫厥跡孔隆帝曰俞哉鎮以金鏞榮煥其逝<lb/>
<pb n="KR4e0081_WYG_003-22a"/>
神應斯契刻銘幽扄永昭百世<lb/>
　　　故岳州學正倪公墓誌<lb/>
吾里大姓世稱倪氏為右族其紆朱曳紫者蟬聨櫛比<lb/>
他所莫及也非徒簮組之誇詩書之澤亦不怠焉故扵<lb/>
予家為稠戚而先輩儀型猶扵黙菴公見焉公諱日新<lb/>
字晉明號黙菴其先真定稾城人唐尚書右丞若水之<lb/>
曾孫康民避兵南徙保歙之祁門官兵部尚書贈魏國<lb/>
公子匡義為常之無錫令子亞昭宗時為信之雄石鎮<lb/>
<pb n="KR4e0081_WYG_003-22b"/>
鎮遏使鎮今為貴溪縣累官至銀青光禄大夫御史中<lb/>
丞贈奉化郡王家鎮西之仙源鄉即龍虎山也歿塟其<lb/>
地乆之族大以蕃以是名倪王里迨公十七世髙祖應<lb/>
雲宋沿海制置司叅議曾祖南杰得朱陸㑹同之説元<lb/>
授徽州路紫陽書院山長祖以忠舉遺逸徴弗就父志<lb/>
文善易學授饒州路初菴書院山長擢鎮江路儒學教<lb/>
授母張氏黄岩知州張公與韶女也公幼穎敏始就學<lb/>
不伍庸兒即岐嶷如成人徴士公每鍾愛之建家塾曰<lb/>
<pb n="KR4e0081_WYG_003-23a"/>
溪山書塾延鄉貢進士祝先生蕃逺甫修明理學公從<lb/>
之逰日益有得作堂扵後以奉親學且有聲湖廣叅政<lb/>
蘇公伯修舉以茂材異等授岳州路儒學正以養親辭<lb/>
未㡬祖若父俱殁始有仕志值壬辰盜起衆推公招義<lb/>
保障鄉賴以安雖奔竄山谷凡先世手澤必負與俱甲<lb/>
午嵗大歉周貧困以粟丙申秋江淛行省以偉迹聞授<lb/>
武略將軍浙東宣尉司僉都元帥同知慶元路總管府<lb/>
事檄下公曰天已厭元用是奚為遂不赴皇明有海宇<lb/>
<pb n="KR4e0081_WYG_003-23b"/>
公年日益髙乃屏跡弗耀即所居之東植花竹闢園池<lb/>
顔燕息之所曰慎獨列古書名畫彛鼎之類風日和美<lb/>
每徜徉自得尤善博雅素不妄接人若井巷浮薄者妄<lb/>
慢之終不屈翰林危公素鄉先生張公率盧公貞夏公<lb/>
衍皆師友之賓至清談竟日一言不及世慮皆尊稱曰<lb/>
黙菴先生云洪武二十八年乙亥十一月二十又二日<lb/>
寢疾終生宋延祐辛亥九月二十又三日享年八十有<lb/>
五娶金谿周氏先公四十年卒子男五人長易以賢良<lb/>
<pb n="KR4e0081_WYG_003-24a"/>
舉授髙州府茂名縣丞調湖州府知事階將仕郎幼厚<lb/>
授䕫州府達縣尹階承事郎皆有能聲次時暠昱必皆<lb/>
先公卒女一人適劉素孫男七人昻旦昴景愷晁隆昻<lb/>
為縣庠生俊敏有學孫女七人曾孫男五人政理信憲<lb/>
徳曾孫女一人以戊寅冬十二月庚申塟里之長湖山<lb/>
先塋之側持其族叔祖彦敬所狀請銘扵予予扵公辱<lb/>
知厚義弗辭曩公嘗告曰吾老且病異日吾墓非子誰<lb/>
為銘予謹諾矧諸孫之有請焉而里閈凋謝莫斯為甚<lb/>
<pb n="KR4e0081_WYG_003-24b"/>
求公之孤風逺操他莫之倫九原不可作矣誠可悲也<lb/>
夫是銘曰<lb/>
繄倪受姓邾武子稾城儒宗蕃左史柝圭儋爵曜珩玘<lb/>
維公淵靜而山峙披艱摧兇保閭里夷猶卉木誓弗起<lb/>
龎眉鶴軀安足止子裕孫謀才檟杞清白爾模慎無弛<lb/>
確懐雅操慨流駛刻銘幽宫著千䙫<lb/>
　　　故神樂觀仙官傅公墓誌<lb/>
龍虎之稱福地也為道家之奥區凡學道者皆名宗美<lb/>
<pb n="KR4e0081_WYG_003-25a"/>
質斯足以翊輔教樞者焉神樂觀提㸃住持傅公諱某<lb/>
字若霖號同虛子撫之金谿人傅氏五季為縣著姓大<lb/>
父文二元學録父艮齋廣東路教授公幼穎敏有出塵<lb/>
志甫九歲艮齋命入山之崇𤣥院師仁齋馮公習道業<lb/>
既長通經史尤嗜符法凡𤣥科真典靡不該究年十五<lb/>
嗣洞𤣥法扵性安吴公事之敬謹盡授其要元辛夘旱<lb/>
公黙坐間若有神命其出乃登雷壇召役天雨已而有<lb/>
禱輒應復嗣天章靈寳法於復齋戴公公以夢號為驗<lb/>
<pb n="KR4e0081_WYG_003-25b"/>
徐得之乆復得黄發二字復齋異其符遂悉授之是年<lb/>
職宫之𤣥壇書記凡科典訛謬者咸正之丙申冬本院<lb/>
灾公之祖與齡祝公寓居東山家益貧公養之盡志既<lb/>
祝歿公以髙道留京聞訃還塟祭盡禮庚子夏復旱禱<lb/>
亦應教檄授教門掌書記法籙局書記兼靖通菴焚修<lb/>
乙巳秋捐已資新本院録諸徒相先君沖虛公入覲燕<lb/>
賚皆預之洪武五年壬子先君入覲有㫖選髙道侍祠<lb/>
以張鐵鑛黄象南留京六年癸丑公亦應是選居朝天<lb/>
<pb n="KR4e0081_WYG_003-26a"/>
宫數召對錫燕者再嘗應制賦詩講道徳經修較道門<lb/>
齋科行於世教檄且授教門講師禱雨雪復應凡侍祠<lb/>
八年寵眷有加十三年庚申冬請老還十五年壬戌詔設<lb/>
道録司復召赴闕以老辭是秋孝慈皇后崩召予建黄<lb/>
籙大醮于紫金山皆公賛恊之十七年甲子教疏授洞<lb/>
𤣥文素貞靖法師教門髙士龍虎山太上清正一萬夀<lb/>
宫提舉知宫十八年乙丑有㫖扵龍虎三茅閤皁三山<lb/>
選道行之士充神樂觀提㸃僉推公應召赴京上恱授<lb/>
<pb n="KR4e0081_WYG_003-26b"/>
格神郎五音都提㸃正一仙官領神樂觀事勅禮部鑄<lb/>
印如六品命掌之仍依階給俸公固辭乃已十九年丙<lb/>
寅正月三日大祀南郊公𨗳駕趍前上頋曰卿年幾何<lb/>
公對曰臣年六十有五又曰卿出家年㡬何曰時甫年<lb/>
十一上笑曰誠老山人也每歲乘與大祀輙道拜于前<lb/>
上必呼曰老仙官及還目送者乆之是夏六月有㫖免<lb/>
朝二十六年癸酉教疏陞充本宫住持提㸃二十八年<lb/>
乙亥上致齋别宫趍召仆地上憫其老賜還越五日頒<lb/>
<pb n="KR4e0081_WYG_003-27a"/>
誥奬之暨辭闕上眷餞之居神樂者凡十年䝉眷如一<lb/>
八月及山始任本宫提㸃逾年謝退恬養自適捐已帑<lb/>
新鐘臺樓作歸来軒於院南己夘夏六月公遍謁謝語<lb/>
諸徒曰爾等善自立吾將返吾真矣未幾示㣲疾端坐<lb/>
而逝七月二十有一日也生元至治壬戌閏五月八日<lb/>
享年七十有八嘗於石硤原築藏蛻所建祠曰老山人<lb/>
庵前翰林編修蘇公伯衡實記之故凡當世名卿碩儒<lb/>
若翰林宋公濓中書朱公孟辨皆相善咸美以詩文公<lb/>
<pb n="KR4e0081_WYG_003-27b"/>
能詩鼓琴有觀光等集若干巻其徒李唐真以明年某<lb/>
月某日塟焉狀其實請銘於予唐真䔍厚善繼其志嗚<lb/>
呼若公也賛輔我先君暨予二世矣其嘉猷善跡居多<lb/>
敢不諾而銘諸抑公遭際寵榮發揚道典始終之眷弗<lb/>
替及以老而歸夷猶泉石樂天而終豈世之所多見也<lb/>
惜公之逝予方卧疾不能問弔之豈不慊然而悲乎銘<lb/>
曰<lb/>
撫在五季傳為令宗公生盛元道器是充早受𤣥㫖揮<lb/>
<pb n="KR4e0081_WYG_003-28a"/>
叱暘雨克禆教模累祠皇坻宸眷益曦祕宫鬱巍啓奥<lb/>
演範樂音禮儀匪曰優耄殊恩彌造言旋故丘鸞躍鶴<lb/>
導再宏祖庭金奏孔鳴髙逝悠邈永昭斯銘<lb/>
　　說<lb/>
　　　太素說<lb/>
子列子之言曰有太易有太初有太始有太素太易未<lb/>
見氣太初氣之始太始形之始太素質之始氣形質具<lb/>
而未相離故曰渾淪渾淪者萬物相渾淪而未相離也<lb/>
<pb n="KR4e0081_WYG_003-28b"/>
夫氣形質之始隂陽未分而體渾淪分則竅鑿而混沌<lb/>
死渾淪者離矣然三者常包括終始環互栖伏外若離<lb/>
而須臾不離於消息間者去渾淪未嘗逺也盖氣行乎<lb/>
天地者為風雨霜露山川谿谷具乎人與物為四體百<lb/>
骸雖飛潜動植一本萬殊皆囿扵形質者也未見氣之<lb/>
始固莫得而測其備於質者可得而窮焉天之蒼蒼太<lb/>
虛澄澈其正色也而晦㝠變化起扵倐忽蒼蒼之色遂<lb/>
翳然非晦㝠變化不能盡其在天者矣人稟氣質之正<lb/>
<pb n="KR4e0081_WYG_003-29a"/>
其情熾欲濫則剛柔善惡著是漓其淳襍其粹湼其潔<lb/>
若質之素則駸駸乎混矣然非剛柔善惡亦不能盡其<lb/>
在人者矣物皆然動靜往復均不嗇焉故物之質者非<lb/>
文飾不華味之真者非鹽蘖不調音之澹者非律吕不<lb/>
和此物性之必然也人之所以必懲欲復初而後淳者<lb/>
不漓粹者不襍潔者不湼其清明之體昭昭焉具矣是<lb/>
足以見吾剛柔善惡猶天之晦㝠倐忽其本質之素未始<lb/>
有動静者焉雖然世或持其說以自修特養素而未能<lb/>
<pb n="KR4e0081_WYG_003-29b"/>
逰乎太素非逰乎太素其能見質之始乎抑質者常華<lb/>
者弊質者汨人華者恱人志夫道者必去華以返質能<lb/>
返乎質則慮精神明表裏貞白萬物渾淪而不離是非<lb/>
見其始哉君州武當山五龍宫髙士練君太素學博而<lb/>
行端居吾山二十餘年持踐克䔍常静處一室不與世<lb/>
接昔先君常禮之及予襲教凡吾道家言多所資究焉<lb/>
是豈不能逰乎太素而獨若然哉今秋欲還予固留不<lb/>
可因謂曰古今名山川必仙真所居皆所栖息亦何限<lb/>
<pb n="KR4e0081_WYG_003-30a"/>
乎是歸也然予聞是山竒秀冠天下豈無若安期羨門<lb/>
者潜逸其間太素其將徴㑹焉以廊其渾淪而返乎溟<lb/>
涬之初外乎形氣之囿尚何求乎質之始歟扵其行并<lb/>
合其說君喜請書以識别<lb/>
　　　純一子說<lb/>
旴江張彦𢎞氏家世著徳望予去春謁西山華盖道旴<lb/>
而還始識之愛其姿純䔍因語焉知求吾道言尤切嘗<lb/>
以純一子自號值還未暇論也今春來逰吾山予同弟<lb/>
<pb n="KR4e0081_WYG_003-30b"/>
彦璣與之逰龍井觀麈湖琵琶雲臺藐姑諸峰之秀濯<lb/>
狂瀾坐磐石若與天逰莫知其人間世也彦𢎞因請曰<lb/>
嘗告以純一子之號今獲侍兹逰敢請發其義予指水<lb/>
而與之言曰水静物也深源窮壑泓一澄掬及發其窟<lb/>
怒騰躍百折下走不知其幾千百里大而江海小而溪<lb/>
谷觸石則怒激風則鳴雖遇棘而塞遭穢而濁魚龍宅<lb/>
其深林木翳其幽風雨晦其潤無能禦滯之晝夜不息<lb/>
須㬰莫可遏者其勢之所遇然也扵其體之浄明非棘<lb/>
<pb n="KR4e0081_WYG_003-31a"/>
能塞非穢能濁無不容而無不燭者元氣行之道之所<lb/>
謂法者本諸氣水行天地間猶氣行乎身動静往來一<lb/>
呼吸之頃盈虛消息具焉人心制乎氣本净且明其虛<lb/>
靈昭昭若泓澄焉惟其徇欲而蔽感物而動稍不加持<lb/>
治之功其役扵外者顛仆交錯猶水之窟怒騰躍勢不<lb/>
可禦其氣散而為思慮情欲若塞而濁者宜矣是故聖<lb/>
賢訓之防閑其心正以覺其誤復其流使求猶水之所<lb/>
遭者使然其净明未嘗溷焉而昭昭者存而謂之道行<lb/>
<pb n="KR4e0081_WYG_003-31b"/>
而謂之法則周流六虛與天地並行而不違者發而為<lb/>
風雨雷霆若固有之何哉盖河洛二五之數與雷霆三<lb/>
五之道萬有生息一是本焉是以養之為至和施之為<lb/>
至神孚以盪磨通以誠慤則玅用之契若返掌矣特有<lb/>
幽明鬼神之異彼所鮮言吾兼用之也夫是必純而後<lb/>
能一一則性命之道備矣尚何法云哉故觀物之性則<lb/>
知己之性能盡己之性則知天矣知夫天則在我之天<lb/>
即彼天也感通之道孰得而二焉故内修之士多佯狂<lb/>
<pb n="KR4e0081_WYG_003-32a"/>
使酒談笑怒罵皆可役風致雷頋豈茍然哉彦𢎞既備<lb/>
究法奥純一之功熟習而嘗驗者也尚何言乎且予聞<lb/>
其上世有聞道而超脱者其好尚之䔍豈非宿習也哉<lb/>
彦𢎞勉之旴為侍宸王君之邑里尚振其遺傳以啓將<lb/>
來是所望焉因請志之遂筆扵磵上<lb/>
　　　志學說<lb/>
學之大本存乎性命道徳而已矣夫心統性情而性稟<lb/>
天命之所賦也四時五行庶類萬化莫不出乎命四端<lb/>
<pb n="KR4e0081_WYG_003-32b"/>
五典萬物萬事莫不具乎性然而萬殊一本其理未嘗<lb/>
不一焉是以率之之謂道脩之之謂教而必學而後知<lb/>
也其始乎孝悌忠信成乎升降酬酢無時而不學也經<lb/>
之謂學肇扵説命曰學扵古訓乃有獲念終始典扵學<lb/>
此聖之學也聖賢知全乎天理之公則清明純粹之體<lb/>
具愚不肖惟溺夫人欲之私晦濁邪僻之偏固學之者<lb/>
求去其蔽而復乎本有之善而已耳故必究夫盡性致<lb/>
命明善誠身之道焉是以禮義為之品節防範以言行<lb/>
<pb n="KR4e0081_WYG_003-33a"/>
為之涵養省察然必隆師親友而後得則持敬以居之<lb/>
由義以行之乆之入乎耳著乎心無入而不自得焉今<lb/>
夫造父善御羿善射師曠之律倕之弓奚仲之車杜之<lb/>
乘雖工伎之小且猶志彀而後中焉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>學也聖賢之事<lb/>
乎夫子既聖矣而不自聖猶曰吾十有五而志扵學當<lb/>
是時以及千萬世豈有過聖矣乎而猶志乎學哉其設<lb/>
也在唐虞曰成均殷曰太學又曰瞽宗周之太學為東<lb/>
郊小學為虞庠此漢唐所以發之也而唐虞之君皆聖<lb/>
<pb n="KR4e0081_WYG_003-33b"/>
矣亦未始不師焉若堯學扵君疇舜學扵務成昭禹學<lb/>
於西王國湯學於成子伯文王學扵時子思武王學於<lb/>
郭叔此性之身之亦有發焉夫子亦嘗問禮扵老氏訪<lb/>
樂於萇𢎞問氏扵郯子而孟軻學扵子思之門荀卿學<lb/>
於鄒衍此儒之所相傳也倡之為董韓繼之為濓洛卒<lb/>
求乎中正仁義之歸而確乎其返身之謂也得乎六經<lb/>
之膏腴者粹中閟外足以叅賛化育而形諸至和者著<lb/>
而為之文經緯錯綜託以載夫道焉是故衡璜琚瑀之<lb/>
<pb n="KR4e0081_WYG_003-34a"/>
儀彛鼎簠簋之制有不待飾而知其為清廟之器也豈<lb/>
徒若懷竊鼓鑄之流誇浮文偽惟雕蟲刻鏤以争妍取<lb/>
憐之是效也茍不能達乎正大髙明之域徒競扵矞宇<lb/>
嵬頊之趨若之何而謂之學哉必造其指而底扵成也<lb/>
視向之得夫師友者不啻言之於檃括陶之於埏埴不<lb/>
勞力而有矣盖得諸己者道之精㣲學之淵宻充實光<lb/>
輝而日益其視錦繡纂組不足謂之華茵鼎圭綬不足<lb/>
謂之榮是雖絲縷菽粟之薄蕭藋抔水之陋不改其樂<lb/>
<pb n="KR4e0081_WYG_003-34b"/>
也乎抑亦一毫不足累其中而然哉然而騏驥一躍不<lb/>
能十步駑馬十駕功在不舎然其所至雖有疾徐之異<lb/>
在乎息與不息哉斯其聖人志而不厭也歟予猶子某<lb/>
純敏嗜學嘗以伯氏某扁其進修之所曰志學請一言<lb/>
申其義予之於學也探蹊而未入扵閫者也其能有以<lb/>
啓之乎某尚勉之使其習之至行之著予將見其所成<lb/>
立詎可量哉是為說以俟<lb/>
　　傳<lb/>
<pb n="KR4e0081_WYG_003-35a"/>
　　　紫虛元君傳<lb/>
元君姓魏氏諱華存字賢安任城人晉司徒舒之女也<lb/>
魏齊王嘉平三年辛未生天質卓異少讀老莊言即慕<lb/>
道嗜閒居獨處年二十有四父母强適南陽劉文字幼<lb/>
彦生子二璞遐㓜彦為汲郡修武令二子粗立乃齋心<lb/>
别栖絶飲食反修初服太康九年戊申十二月十又六<lb/>
日夜半感太極真人青童道君扶桑暘谷神王景林真<lb/>
人清虚真人来降謂元君曰聞子宻緯真氣太帝君勅<lb/>
<pb n="KR4e0081_WYG_003-35b"/>
我授子神真之道遂出太上寳文八素隠書太洞真經<lb/>
髙仙羽𤣥等書三十一巻授元君曰是書昔受之西域<lb/>
總真君今以付子且語以存思指歸之訣乃去元君時<lb/>
年三十有七咸和九年甲午清虛青童君復降與藥二<lb/>
劑使旋服之尅期㑹洛陽宫是月七日夜半太乙遣飈<lb/>
車来迎元君用藏景之道託形神劒而化享年八十有<lb/>
三遂往洛陽山明日青童君太極四真人清虛王君再<lb/>
降會元君扵隠洞雲臺衆真各標至訓三日而去元君<lb/>
<pb n="KR4e0081_WYG_003-36a"/>
積誦玉書顔如少女扵是西王母南極元君來迎晨詣<lb/>
上清宫玉闕玉宸大道君太㣲天帝金闕後聖君各致<lb/>
命授以玉札金文位為紫虛元君領南嶽上真司命秩<lb/>
比仙公使治天台大霍山洞臺之中主下教學仙者次<lb/>
司命神仙請𨽻屬南嶽諸真乃與元君俱詣天台大霍<lb/>
山洞臺道過句曲金壇茅君叔申燕㑹二日夕乃共適<lb/>
霍山矣興定二年乙丑六月二十三日元君與衆真降<lb/>
勾曲金壇楊羲家華陽之傳始此是為上清第一代宗<lb/>
<pb n="KR4e0081_WYG_003-36b"/>
師宋元祐間進封髙元宸照紫虛至道元君云<lb/>
　　　金野菴傳<lb/>
金蓬頭永嘉人也名志陽號野菴因蓬首中作一髻世<lb/>
呼蓬頭云生故姓家鄉井徳之幼果敢有大志不羈甫<lb/>
長知慕道棄世慮遂師全真李月溪月溪白紫清徒也<lb/>
一見器之命逰燕趙齊楚求正焉及叅先徳李真常益<lb/>
有省行經袁州遇守城校尉顛軍子狀貎偉素曰不與<lb/>
世接夜宿神祠間蓬頭異而師之既乆語益有得時紫<lb/>
<pb n="KR4e0081_WYG_003-37a"/>
山鄒廷佐慕道建長春觀禮之未㡬命其徒劉志𤣥典<lb/>
觀事乃逰武夷龍虎二山時龍虎主先天觀者傅師正<lb/>
館于蓬菜菴菴據徴君聖井藐姑諸峰之㑹蓬頭攀陟<lb/>
崕壑侣鹿豕藉雲霿視以為常間夜坐磐石蛇虎值於<lb/>
前輙愕而遁去因得夷曠地命其徒李全正趙真純築<lb/>
天瑞菴于峰頂時四方聞其道著無逺近有疾患輙叩<lb/>
之以所供果服之無不驗由是禮者日集嘗天旱叩龍<lb/>
井召龍出語龍出聽踰時漸小躍入袖中乃警以偈龍<lb/>
<pb n="KR4e0081_WYG_003-37b"/>
騰奮入水未頃天雨元統癸酉復隱武夷山居紫清之<lb/>
止止菴淛東元帥李太平聞而禮之謂曰命嚴則君治<lb/>
心清則慮寡李益敬歎及叛賊李志甫寇漳州國朝以<lb/>
其地同知吴公知寇道命為先鋒平之其子仲良願師<lb/>
事之不許隨果夷滅衆神服或倦請謁者衆謀藥死之<lb/>
即預知命徒鑿竅地中果服出之今名吐丹井云至元正<lb/>
月一日同輩桂心淵世稱桂風子坐解于廬山旋聞之<lb/>
於四月十日命徒書偈坐逝越十三日面頳若栗肢體<lb/>
<pb n="KR4e0081_WYG_003-38a"/>
温軟猶生其徒瘞于菴側之古梅下生前至元丙子五<lb/>
月四日髙弟則勞衍素郭處常李西來殷破衲方方壺<lb/>
皆以道法聞世云芒芴子曰古之烈夫義士必苦行潔<lb/>
身以成其志故其視裂肌膚摧筋力若所固然是以其<lb/>
卓絶特立足以垂示千載若金蓬頭是也然欲立名於<lb/>
世且必是而後可况其超脫幻化者哉求能若此而於<lb/>
道無成焉未有也惜能是者代亦㡬人哉<lb/>
　　　趙原陽傳<lb/>
<pb n="KR4e0081_WYG_003-38b"/>
趙原陽名宜真吉之安福人也其先家浚儀宋燕王徳<lb/>
昭十三世孫某仕元為安福令因家焉原陽幼穎敏知<lb/>
讀書即善習誦博通經史百家言長習進士業未㡬試<lb/>
于言以病不果赴乆不愈夜夢神人曰汝吾家人向望<lb/>
世貴父遂命從道已而篤嗜恬淡學益進初師郡之有<lb/>
道者曰曾塵外嗣諸法要間有缺文必考述盡詳復師<lb/>
吉之泰宇觀張天全别號銕𤣥張師龍虎山金野菴得<lb/>
金液内外丹訣後復師南昌李𤣥一𤣥一薦之師蒲衣<lb/>
<pb n="KR4e0081_WYG_003-39a"/>
馮先生馮亦師野菴云嘗逰白鶴山永興觀乃西晉匡<lb/>
仙故跡遂居焉間以所授致雷雨度精爽皆有異感聞<lb/>
者越千里走從之㑹壬辰兵興挾弟子西逰吴蜀暨還<lb/>
逰武當謁龍虎訪漢天師遺跡時天師沖虚公深嘉禮<lb/>
之欲留不可宫之學者多師焉還至贛之雩都紫陽觀<lb/>
因居焉凡道門㫖奥皆綴輯成書或為詩謌以自警尤<lb/>
以醫濟人且絶交遊寡言笑聞者願禮不獲其髙行偉<lb/>
操為時所推慕從逰者益衆歲壬戌正月朔謝衆曰吾<lb/>
<pb n="KR4e0081_WYG_003-39b"/>
將逝矣自今日始鑰静關慎無有干迨四月三日夏至<lb/>
啓關祝弟子善自立漱浴更衣趺坐適縣導詔至樂鳴<lb/>
即書偈擲筆而化雷電驟作白晝晦㝠明日官庶瞻敬<lb/>
者羣至門人𠂻徳淵輩請以棺殮肢體若生既畢汗出<lb/>
周浹越三日瘞觀後之鳯岡乆之草浄鳥不巢其徒則<lb/>
曹希鳴劉若淵尤入室焉有詩詞若干篇已行世凡奥<lb/>
宻言論則見諸法要云<lb/>
賛曰𤣥門之書千萬言内聖外王之道既備其神仙長<lb/>
<pb n="KR4e0081_WYG_003-40a"/>
生語特曰虛静恬淡寂寞無為可謂易知易行矣故代<lb/>
之出世拔俗者必苦行峻節以自持信非志見卓異所<lb/>
不能造又孰可一以眇漠病之也乎若原陽言足範世<lb/>
道足啓後曷可無以紀歟然其昭昭不可泯者亦何俟<lb/>
信乎是耶<lb/>
　　書<lb/>
　　　通彭先生書<lb/>
去春獲詢動履之詳莫不推先生純篤自守為學明正<lb/>
<pb n="KR4e0081_WYG_003-40b"/>
不為事物所移變素以古道自任此某之願見之急也<lb/>
苐念志力駑鈍讀書究理未知趍進之方雖欲致鑚仰<lb/>
之工不可得也况日羈塵俗跡與心違負愧萬萬雖嘗<lb/>
欲絶交獨處以守道自期庶㡬有足繼乎古人之遺轍<lb/>
者也猶恐世殊時異動招訶議惟坐歎其不可追也然<lb/>
能不力致心其間乎盖今之言學也鮮與古先聖賢真<lb/>
履實踐有所契合者非道不同學之不同也今之所異<lb/>
也誠不過循習腐朽之說以意見疑測未明謂之明未<lb/>
<pb n="KR4e0081_WYG_003-41a"/>
得謂之得即輙自盈足不惟以古人為不足追及或以<lb/>
為不已若者有之及求之竒言卓行則甚相懸絶又豈<lb/>
得以是責夫世哉矧將以究濓洛之緒㑹朱陸之異則<lb/>
猶親師取友之難而同異邪正不得不辯也古之言學<lb/>
也先儒碩徳之徒言不可泯行不可揜此無他皆由操<lb/>
踐之實也豈茍且循習之可儗似也哉既知所趍矣必<lb/>
底乎是而後可非是則不足師友矣子正兄嘗辱不棄<lb/>
每相指明其啓發琢礪多矣若俗學淺陋之弊故嘗粗<lb/>
<pb n="KR4e0081_WYG_003-41b"/>
知鑒燭而日有得矣别後凡過山間者皆未足以真實<lb/>
研究人情薄惡不怪以迂必非以癖豈果盡知所從哉<lb/>
竊惟古之人以道徳性命埀之萬世具之經史子氏者<lb/>
億千萬言充塞煥耀流之無窮而與日月並明天地並<lb/>
乆者非積諸中者至大至幽而發乎外也能若是哉其<lb/>
繼承末緒何代不有之而卒若牛毛之扵麟角又何若<lb/>
是之難哉抑道之明晦亦時之係焉况文墨之小道義<lb/>
之大也乎故知言力行之士特立獨行其所造詣必異<lb/>
<pb n="KR4e0081_WYG_003-42a"/>
乎流俗者也雖未足抗行古人其無愧乎道則亦庶㡬<lb/>
矣士之所以擔簦躡屩雖祈寒隆暑驅馳道途所以汲<lb/>
汲不自安席者誠亦已分所當究而已矣先生相去不<lb/>
數舎嘉言善行聞之扵耳見之於目茍不知所從焉是<lb/>
舎近而求諸逺也豈不甚愧乎千里之行也哉異日專<lb/>
圖躬侍講席面究欲言惟左右以先徳接引晚學為心<lb/>
萬有以終惠之也幸甚<lb/>
　　　通蘇編修書<lb/>
<pb n="KR4e0081_WYG_003-42b"/>
某不奉起居倐已一載前冬處城人回貢書想達續於<lb/>
杭城領發下陋像辱賜賛語頋其塵容俗狀何敢煩瀆<lb/>
且䝉與拔之至惟增愧赧後數尋便奉書問斾從赴召<lb/>
晉府遂乃不果及秋京還聞已回至鳯陽甚欲扵杭候<lb/>
謁復以人事窘冗而度留王門必未即返駕遂不獲一<lb/>
視顔論此某之分薄心違相去聲聞不逺而不遂一見<lb/>
何賢士君子面提耳教之不易得者若是哉迨今徒深<lb/>
悒怏往來中每䝉齒記及孟啓還獲誦大文并承命録<lb/>
<pb n="KR4e0081_WYG_003-43a"/>
登巻此又所過望也某向之冒昧達賤姓名貢二三書<lb/>
於座下蒙不鄙棄而教之然某之有請者非世俗徼譽<lb/>
於明公之門也古今之道同託言以顯道是不可無也<lb/>
抑亦健而不息明而不昧塞乎天地與日月並明四時<lb/>
同序雖川流山峙鱗躍翼翔靡不同乎是者所謂理性<lb/>
命也惟誠明中正以脩之皆相傳不易之説雖立言或<lb/>
殊究其實踐無以越此者也凡修之扵身必行於當時<lb/>
澤及後世茍行無所立必託言以自見此文之得之心<lb/>
<pb n="KR4e0081_WYG_003-43b"/>
而所以載道也故先世師匠觀其有徳業文章者皆然<lb/>
且三代列國有文矣兩漢唐宋之文不愧扵古雖吾道<lb/>
若關文莊列者皆善扵言是於道勝者文不難而自至<lb/>
也某之志者非欲眩俗誇時記姓名而已思有以造乎<lb/>
道焉往歲䝉賜書開性命之道發經史之㫖為學為文<lb/>
之方盡矣此某之至幸而至感者也嘗研心編冊雖未<lb/>
知有得必待磨光濯潤以揚其光澤闢窒去疵以發其<lb/>
蓄藴此非惟一鄉之狹陋不足以自廣求之四方亦鮮<lb/>
<pb n="KR4e0081_WYG_003-44a"/>
所契合非有望於明公之門而復何俟焉况此學者之<lb/>
所當盡心也乎兹儗刪訂平昔所作一二俟秋間躬謁<lb/>
庭下以卒所願惟髙明幸不斥棄先尋便下舟抵盛郡<lb/>
納之以進鎔其炁質發其言辭拔其沈溺使淺陋者深<lb/>
廣之卑隘者閎大之一返乎髙明宏逺之域若道徳之<lb/>
源文章之授必不待加驅䇿而盡得之則其不能甘與<lb/>
草木同腐者一旦可託之千載之上非先生而誰之賜<lb/>
耶非不親謁括庠以職所拘諒不見咎干冒清崇伏祈<lb/>
<pb n="KR4e0081_WYG_003-44b"/>
寛宥以兾終惠不具<lb/>
　　　通徐教授書<lb/>
某乆慕髙風無由瞻謁曩者不愧庸陋以仰慕之切妄<lb/>
以堂名干大文非惟賴傳永乆實候有以開發之旋蒙<lb/>
不鄙允以譔至惟増悚恐今嵗秋京還遂獲承顔接論<lb/>
以及古文述作之訓惟髙明已不固靳與之以進教之<lb/>
以方苐某深愧率然輕瀆乃沐過愛奬納甚至諒某晚<lb/>
學無聞何以得此於明公也哉迨今徒益感愧違教日<lb/>
<pb n="KR4e0081_WYG_003-45a"/>
乆逺惟文候起居康裕為慰某自抵山塵俗紛冗幸以<lb/>
平素聞師友警䇿之言不為事物所羈每求索於編冊<lb/>
雖未能有進足以優泳扵内及發乎筆作終爾蹇鈍自<lb/>
揆養之未至求之未達若古人之所積藴未能混融故<lb/>
也或居山菴去塵濁安寂静旦夕充擴所志者或有以<lb/>
自慰惜去執事日逺音問日疎不獲證是否扵宗匠碩<lb/>
師之門為歉耳且今鄉邑間求講學明道之益卒所未<lb/>
見况文辭之大者乎或往還郡邑者特汲汲扵口體之<lb/>
<pb n="KR4e0081_WYG_003-45b"/>
累尚何足與論古人身心之事哉近䝉以古先聖賢格<lb/>
言至訓開其隠奥寢食欣快私竊慶幸惟執事既以允<lb/>
請必不中棄幸推儗師匠之法經史之訓賜之裁成與<lb/>
之修潤某雖志力駑困不足以光斯文顯傳緒得無愧<lb/>
乎今追乎古義之所在豈不感扵中而思以報也執事<lb/>
實以道誼與之故言不能已矣是乃悉敷其情萬乞鑒<lb/>
詧心腑何幸如之兹便翔謹布區區以致萬一之謝遇<lb/>
便無靳賜教不勝至望臨楮無任瞻慕伏兾愛重以肩<lb/>
<pb n="KR4e0081_WYG_003-46a"/>
斯道不具<lb/>
　　　通吴待制書<lb/>
某少有文好嘗慕登先生長者之門討索古文探研經<lb/>
史發其所藴蓄以卒業焉初承鄉先生方壺朗亭草堂<lb/>
諸師與之以進開廸其説未㡬師友淪謝漸益荒怠深<lb/>
抱感惜扵是數年遂銳志求之京師及四方先達之士<lb/>
且亦罕遇豈果無其人哉實未之遇也盖以賤蹤徃還<lb/>
迂逼不能詳求力叩故也往嵗獲侍顔論以醮修拘暇<lb/>
<pb n="KR4e0081_WYG_003-46b"/>
不獲請益繼而嘗於闕下瞻覩儀采亦不果盡其所請<lb/>
迨今惟增慚歉曩聞車從賜還田里實深欣羨以執事<lb/>
文獻名家厥有端緒是欲願見之切也嘗過蘭江念欲<lb/>
趍謁間值令似直閽相過必言療疾鄉戚間相去稍逺<lb/>
又弗果一聽誨益諒非髙明欲固鄙棄而然何以縁羈<lb/>
分薄一至是耶然昔人之相慕平生或合復離盖其所<lb/>
願見也欲究古明道而已道同言侔則若合轍同席互<lb/>
有資益其未逮也必有以啓激之非徒若世俗之謂學<lb/>
<pb n="KR4e0081_WYG_003-47a"/>
求口耳之辨聲光之誇合則就不合則去而已且嘗求<lb/>
之四方鮮能有以激發頹靡振卓沉俗者正此也某嘗<lb/>
取六經百家之言求其㑹歸㳺泳晨夕若知所趍又嘗<lb/>
慕為古文章苐未聞繩說而求之浙東西間或得一二<lb/>
庶幾有入盖非欲勉强扵言以希名眩俗而已維道之<lb/>
在必託言以傳逺固非學貫天人所不能也况某空虚<lb/>
窮陋所慕若此亦豈不深不自量也哉尚冀有萬一之<lb/>
遇故舟便間累欲往見盖有請於是焉惟賢士君子必<lb/>
<pb n="KR4e0081_WYG_003-47b"/>
有以成人之美宜不固靳也後容叩謁勿拒其愚銘感<lb/>
萬萬<lb/>
　　　答程訓導書<lb/>
僕自未冠有志扵學若鄉先輩靡不師以求之未之有<lb/>
得而思之反復求亦愈切及長親殁襲教雖肆力吾道<lb/>
家言而誠身脩己之道自見必求諸濓洛關閩為備遂<lb/>
易所習而力求之卒無所逮乆之先輩頓益淪棄四頋<lb/>
凋索雖志夫特立獨行豈其才質學行所能至哉况日<lb/>
<pb n="KR4e0081_WYG_003-48a"/>
以塵累之纒憂患之逼乍作復輟始明復晦求向之所<lb/>
得已日廢而何能日進焉及奔走京師上而舘閣下而<lb/>
所歴州邑凡知名之士莫不親益以達扵成而其施之<lb/>
言辭昧扵事為務誇一時以取利禄者往往皆然其誠<lb/>
能以周程朱張之謂學者擴其所聞大其所養以致君<lb/>
澤民為己任竊未之遇焉矧文章家有諸内而形乎言<lb/>
此其立言君子遇之尤難也乃退而反求諸己以自省<lb/>
思為自昭之工復每為虚譽所牽不能躬踐明公之<lb/>
<pb n="KR4e0081_WYG_003-48b"/>
訓多矣雖然豈能舎近而取逺以名自足而不知求正<lb/>
於友朋哉閣下以家世之舊學業之素於僕雖未之面<lb/>
交而觀其求諸逺者若是盖有可驗者矣况每往還吾<lb/>
邑其往也以敬君之心不敢少怠莫能延滯而還也又<lb/>
以桑梓在望别去之乆其情益切故所以不能少從容<lb/>
几杖間以承誨論此素所慕而有歉者寜不間扵執事<lb/>
文字間興愧焉夏間忽辱臨頋得遂欲言曷勝慰浣使<lb/>
平昔有所願講者沃洽扵一旦寧不私竊自喜焉别去<lb/>
<pb n="KR4e0081_WYG_003-49a"/>
音問少疎而常扵往來者詢動履之祥益增慰快夏末<lb/>
以召赴闕羈留連月縻跡粗安回過溪上甚欲胥㑹又<lb/>
以匆迫不果旋䝉惠書辭義周至奬拔過情自非以家<lb/>
學之厚其見趣言論豈能至是苐愧僕疎陋無似不足<lb/>
以副所許儗者銘刻何已即欲奉答以乍回塵務所稽<lb/>
兹敬此以復緩慢之咎首希寛抑辭不盡意尚圖别究<lb/>
所諭朱進士文就此發上録畢幸即擲還辰中乍寒餘<lb/>
惟珍愛以益斯文不具<lb/>
<pb n="KR4e0081_WYG_003-49b"/>
　　　通倪教諭書<lb/>
逼歳承别後稍乆不知音問伏想抵京動定履端百福<lb/>
區區臥瘡日甚雖杖屨相從而惡俗交沸排遣之餘徒<lb/>
增感惜而已臨行䝉發至陸門論太極往復諸書及諸<lb/>
先哲狀銘抱疾研究深所警發區區力駑志下其獲聞<lb/>
先儒之遺緒皆託友愛之切鄉里之重故也銘刻髙誼<lb/>
豈能少忘嘗欲充其見聞雖修踐未至常若洞徹清快<lb/>
於事物間少所忤累矣自聞先覺之訓與世推移言寡<lb/>
<pb n="KR4e0081_WYG_003-50a"/>
合而行不侔往返山舎託興丘壑間俯仰陳跡切所自<lb/>
奮惟加省察耳雖不能表裏混融較之汨沒愈下者或<lb/>
庶㡬焉此皆吾兄切磨之益也奈何今之學者率難以<lb/>
實理相究縱有體認模測之工守之不固執之不確其<lb/>
淪溺廢墜特返掌間耳此世之通患而流蕩忘返者莫<lb/>
之知也其亦斯文凋䘮之極師友授受之不明也哉此正<lb/>
吾儕自持扵識察之間無所愧怍所以不求知扵人而<lb/>
亦不侔之大端也古之人扵經世出世之道豈視之兩<lb/>
<pb n="KR4e0081_WYG_003-50b"/>
途故其出處有在焉雖嘗致力求之又豈能心符志合<lb/>
者哉亦必惟超出獨立邈與世絶庶㡬扵己有得無咎<lb/>
於人也書至幸詳箴教是所望焉左右去就想日見次<lb/>
第有便萬即見示兹便敬布區區臨楮不勝拳拳<hi>闕</hi>間<lb/>
萬冀以時自重為斯道砥柱不具<lb/>
　　　通王博士書<lb/>
竊聞道之在天下無乎不寓焉雖天地之大萬有之衆<lb/>
舉不能違乎是也何哉盖理無不存焉由理無不存其<lb/>
<pb n="KR4e0081_WYG_003-51a"/>
間而後知道之大也無不著矣求道之有扵己者知率<lb/>
其性則道之在我也若固有之知存其固有也則能立<lb/>
其本以齊其未本既立則末不治而齊矣然率性之道<lb/>
莫先乎窮理理窮而後能盡性此周孔思孟之謂學也<lb/>
其大中至正之謂歟及夫致命之工焉舎理而言氣不<lb/>
兼乎理氣而專乎天命流行者言之此老莊關列之謂<lb/>
學也是以自二帝三王之道熄秦漢以來楊墨之言塞<lb/>
而孔孟之道晦下而襍為申韓刑名若前之荀楊後之<lb/>
<pb n="KR4e0081_WYG_003-51b"/>
韓歐以孟氏功不在禹下以其闢楊墨云耳或謂韓愈<lb/>
氏足以配孟氏以其闢佛老之功亦大矣此無他非吾<lb/>
老子之言有以取先儒君子之觝斥也盖學之者不善<lb/>
師其道焉若夫内而丹砂方術禜禬祠祭之説外而刑<lb/>
名兵數權謀機符之用老莊之言似是而非也周衰之<lb/>
時天下糜爛直欲以是言拯時匡俗以拔溺捄焚于己<lb/>
弊壞之頃也豈必立其說以惑當世而取誇于後世也<lb/>
哉故其立教初無神誕譎偽之詞不為怪竒可喜之論<lb/>
<pb n="KR4e0081_WYG_003-52a"/>
其於窮神知化之機六合之外不論也後之為其徒者<lb/>
務蔽庸俗之所嗜好而一旦舎源求流耽為狡獪詭異<lb/>
之習飾華背實蜂集羶附號呼而起其趍世競利尤有<lb/>
甚乎弁冠縫掖之士扵守中抱一之道歸根復命之說<lb/>
果何在哉是亦何迯乎不取訾毁扵當世也哉奈何千<lb/>
萬載之下豈無卓識獨行之士或有見夫是也一以清<lb/>
静無為隂翊王化之言為任也哉亦豈無柱下史之職<lb/>
哉亦豈無老莊關列之謂道哉某也質愚且陋今生四<lb/>
<pb n="KR4e0081_WYG_003-52b"/>
十有三年矣少從鄉先生逰所習者辭章翰墨而已其<lb/>
於濓洛關閩諸儒先道徳性命之說壯而後有聞扵是<lb/>
致力乎性理動静交養之功其扵天人一致之理或若<lb/>
㣲有入焉而後一棄舊習之所為辭章凡六經二史而<lb/>
下若夫孟荀揚韓之宏深左馬班賈之精雅栁歐蘇曾<lb/>
之雄博皆常研精覃思扵佔畢之未而未之有得焉然<lb/>
後扵守中抱一之道益有以見夫内聖外王之實也是<lb/>
以常歉乎其不足者願求正乎朝之公卿縉紳迨夫湖<lb/>
<pb n="KR4e0081_WYG_003-53a"/>
海聞望之士有若宋潜溪吴蘭江蘇素菴徐林叟髙嗇<lb/>
菴皆獲師友焉獨以未謁執事為歉也曩嵗幸于姑蘇<lb/>
請益山莊一見之頃歡如平生挹其言論風㫖自恨識<lb/>
荆之晚也未幾執事以召入朝往還京師幸托一日之<lb/>
雅又獲承誨扵客邸雖匆遽不能少傾别緒而一面之<lb/>
慰何可言喻去秋復聞承恩寵擢有加此固執事名實<lb/>
之效遭際之盛積之有素而發之以時故也豈不於詞<lb/>
林交友之輩預有光矣間嘗不揆㣲陋以精舎碑文為<lb/>
<pb n="KR4e0081_WYG_003-53b"/>
請實以託雅契之厚知學業之詳必不固靳也而閱時<lb/>
且乆未䝉付下切恐玉堂應制事繁未暇故耳諒不為<lb/>
世俗貴賤之棄也且某之願託于當世名筆煥耀泉石<lb/>
者非有勲業之盛譽望之假特所以記其歲月述其出<lb/>
處而已矣又豈將藉是以誇世駭俗以誣將來也耶矧<lb/>
某雖素庸鄙承乏祖烈其所深愧者不能以盖公之道<lb/>
上佐明盛而其厯事兩朝每沐隆眷徒竊譽無補此其<lb/>
寢食負赧不能少效涓埃之報為大咎矣又豈能汙合<lb/>
<pb n="KR4e0081_WYG_003-54a"/>
流俗以鼓惑詫衆茍徼一時之趨而取議扵後世也是<lb/>
以恭黙自守隠約自固毁譽不足動其中抑亦薰蕕之<lb/>
不相入也因皆短之曰彼學孔孟者也是舎其本矣亦<lb/>
宜而又熟知某之學夫老子者與彼異歟其躭玩泉石<lb/>
若將髙蹈逺引超脱幻化託空言扵千載而將亦視其<lb/>
無所用扵世也非託執事知之益深愛之益篤言不及<lb/>
是且昔人云士為知己用女為恱己容以執事豈非知<lb/>
己也乎孰不有以啓而勵之也乎深愧縷䌤煩瀆惟執<lb/>
<pb n="KR4e0081_WYG_003-54b"/>
事裁而教之幸甚<lb/>
　　　與倪孟沖鍊師論火候書<lb/>
日者承過訪山舎髙論竟日足洗枯寂鄙野之懐甚慰<lb/>
甚慰念欲少淹一宿山雨夜話亦見林泉真味何御風<lb/>
長<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>飄飄然不可追及耶遽增怏怏耳繼辱示髙製洗<lb/>
心玩味涵泳之乆誠有黙識心通者矣吾友之學可謂<lb/>
博贍宏逺矣又豈僕之足盡窺盡聞也哉然而正欲探<lb/>
賾幽㣲攅礪隠奥者邇者罹不測之禍譛諛浸長僥偽<lb/>
<pb n="KR4e0081_WYG_003-55a"/>
競起一時傾危覆奪之勢若火之焚水之溺莫可得而<lb/>
避也惟容之以黙委之以愚引咎自責而已尚復何辯<lb/>
哉當是時求能卓然不改以禮節相扶未之見一人焉<lb/>
何薄扵道義趍於流俗者皆然抑世豈無若馮驩朱勃<lb/>
之才者亦固鈐口結舌熟視而不發一言乎乃為濡足<lb/>
之故不救溺人可乎幸賴髙明在上藉祖宗之遺澤獲<lb/>
全而歸而卧疾且乆人情世態雷動川湧何一變至有<lb/>
若是之甚其亦可歎也已是以處蹇困之中將以省心<lb/>
<pb n="KR4e0081_WYG_003-55b"/>
克已戒謹恐懼修徳以俟天命此古人之處榮辱得䘮<lb/>
安扵所遇而已雖愛者戚戚而悲憎者欣欣而喜舉不<lb/>
足動其心干其守也故其居屯艱險阻迺所以驗進道<lb/>
之力也是以文王囚而作易宣聖厄而修春秋下而學<lb/>
業文章未有若班馬楊賈韓栁歐蘇者亦常困於放逐<lb/>
貶竄而其學不廢而徳愈脩者所謂不遇盤根錯節不<lb/>
足以别利器者此也豈欲文其過以欺後世哉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>僕以<lb/>
慎而取咎思患而預防之乃所以致患也此非命與數<lb/>
<pb n="KR4e0081_WYG_003-56a"/>
而何然而傳曰惟彼譛人投之豺虎豺虎不食投之有<lb/>
北有北不受投之有昊今斯見之矣其獨無愧乎中者<lb/>
雖屈扵今未必不伸扵後也幸復茍安泉石日與木石<lb/>
居樵牧逰其去野人㡬希廼得肆志扵性命道徳之言<lb/>
視彼碌碌炎涼之輩奸囘譎詐肩摩足躩若蠅聚蟻附<lb/>
之逐羶鯹然羣議黨計朝<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>夕違亦獨何心哉又熟知<lb/>
處進退存亡之道者惟義是從耳雖死生窮達之所不<lb/>
論尚何奔競恱媚之下者哉且人受命扵天者必有定<lb/>
<pb n="KR4e0081_WYG_003-56b"/>
在焉豈以一人之私可得而拒哉此固非世之所能知<lb/>
而亦古今之通患也而僕之潜心力究扵吾友之言深<lb/>
有取焉而學之未逮切有疑者獨火候之傳凡叅討數<lb/>
十載往来方外之士靡不討論鮮有契者其言之荒唐<lb/>
謬悠者悉歸扵虚則以卦爻晷刻之設特其規式耳循<lb/>
而不必泥也其言之幽深㣲宻者悉詳扵實則以符後<lb/>
斤兩之數皆其法則也守而不可違也則二者孰善焉<lb/>
若夫乾坤坎離金精木液火龍水虎水中之金火中之<lb/>
<pb n="KR4e0081_WYG_003-57a"/>
木返還顛倒之玅鼎爐藥物之諭皆嘗聞其槩矣獨百<lb/>
日立基十月胎圓脫胎神化之機火符下手之工卒未<lb/>
之決其疑也而坎離之真隂真陽升降往來周流不息<lb/>
即五行一隂陽隂陽一太極也由太極而生四象四象<lb/>
生八卦八卦演而為六十四卦六十四卦演而為三百<lb/>
八十四爻循環無端往來無窮雖天地之大萬物之衆<lb/>
有不能迯焉此人身一息之呼吸而與天地之道合而<lb/>
人所以能盜天地之機也以是觀之則一年十二月一<lb/>
<pb n="KR4e0081_WYG_003-57b"/>
月三十日一日百刻也一月總計三千刻十月總計三<lb/>
萬刻三萬刻之中以奪天之三萬年之數一刻之工夫<lb/>
自有一年之節候所以三萬刻可奪三萬年之數故一<lb/>
年十二月總有三萬六千之數是以三萬刻刻刻要調<lb/>
和或有一刻差違則藥材消耗火候虧缺火數盛則燥<lb/>
水銖多則濫火之燥水之濫不可不調勻是故攅年歸<lb/>
月攅日歸時十二時中只一時也其間晦朔弦望沐浴<lb/>
刑徳盈虛進退不可不知也有曰南北宗源翻卦象晨<lb/>
<pb n="KR4e0081_WYG_003-58a"/>
昏火候合天樞隨日隨時則斤兩毫髪差殊不作丹由<lb/>
來庚甲申明令以時易日法神功其火候之有記而聖<lb/>
人傳藥不傳火之言信矣而又曰冬至不在子大藥不<lb/>
記斤真火本無候夘酉時虚比箇中得意休求象若究<lb/>
羣爻澷役情則符候之謂信虚言哉此必始扵有為終<lb/>
無為也若天地一年一周日月星辰一月一周人身大<lb/>
藥一晝夜一周一日之内陽生扵子極扵已隂生扵午<lb/>
極扵亥陽始扵復隂始於姤一月之内朔始扵屯䝉晦<lb/>
<pb n="KR4e0081_WYG_003-58b"/>
終扵既未自巽至坤皆未生之卦故知來者逆自震至<lb/>
乾皆已生之卦故數往者順則一年二十四氣七十二<lb/>
候所謂一月一還為一轉一年九轉九還同仙師之言<lb/>
詳且至矣考亭朱子則謂火候之法乃以三百八十四<lb/>
爻為一周天之數以一爻直一日而爻多日少則去其<lb/>
乾坤坎離四卦凡二十四爻以應二十四炁炁至而漸<lb/>
加焉况一日之間已周三百六十之數而其一炁所加<lb/>
僅得一爻重輕不相權準其䇿數之法盖月以十二卦<lb/>
<pb n="KR4e0081_WYG_003-59a"/>
分之卦得二日有半各以本卦之爻行本卦之䇿其䇿<lb/>
多少陽即注意運行隂即放意㝠寂十二卦周即為一<lb/>
月之工十二月周即為一嵗之運反復循環無有餘欠<lb/>
是則大易之妙豈不與大丹允合也哉以此抽添進退<lb/>
必有消息増減之異豈若沉空滯寂之偏即禪宗所謂<lb/>
黒山下鬼窟者盖以黙坐扵隂趣故也殊與吾命宗之<lb/>
㫖大有逕庭矣惟吾友皓首窮研遍厯湖海必素㑹𤣥<lb/>
㣲幸有以啓之使僕齒日向暮茍獲有尺寸之進以俟<lb/>
<pb n="KR4e0081_WYG_003-59b"/>
其成其能忘所自哉此非山林契合之乆鶉衣惡食與<lb/>
世相絶者共論之豈誇耀當世茍媚聲利之輩之足語<lb/>
是哉然亦察非其人言不及是庶不失扵知言也髙文<lb/>
謹用返璧拱竢一發駑鈍幸甚幸甚<lb/>
　　　畣張司業書<lb/>
去冬留京獲承枉頋客邸傾慰渴懐誠如執熱而濯清<lb/>
風也第以人事匆冗弗克少盡欵洽臨行又不獲告别<lb/>
迨今愧慊何可言喻及還急欲貢書首謝又以世道之<lb/>
<pb n="KR4e0081_WYG_003-60a"/>
艱不敢造進以此廢禮負咎知萬萬矣諒閣下以婣契<lb/>
之舊必不譴及其如自愧甚若芒背何近便間附繆句<lb/>
至達善先生處亦嘗附寄未審一達聽否益深怏怏耳<lb/>
不面者㡬不知梧楓之又秋矣方欲貢狀遽承惠問且<lb/>
沐鶴箑之賜揮沐仁風感怍不已從諗履貺康裕甚慰<lb/>
甚慰某也碌碌無似叨襲宗緒自揆徳之不修學之不<lb/>
逮惟忝竊是懼少從問學數年以來幸獲從縉紳縫掖<lb/>
之士逰篤扵窮經學古之志而道徳仁義之説或有聞<lb/>
<pb n="KR4e0081_WYG_003-60b"/>
矣而學不加進悠悠駒景復何成焉比者以恐墮覆轍<lb/>
之戒實出愚暗盖以山林樗朽之資不意獲咎乃爾幸<lb/>
䝉茍全誠出望蜀自知運數蹇晦學力荒陋一至是耶<lb/>
惟困卧泉石期以自勵奈何志<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>願違宗嗣無託每一<lb/>
興懐寢食不遑少寜惟痛心疾首益増悵惘而已而晨<lb/>
夕切念遭際兩朝國恩未報雖攄所抱已度無所用扵<lb/>
世矣徒憂患日至疾疚日侵撫視少之所志忙然若夢<lb/>
幻耳雖欲綴輯一二所見託空言扵千載固不足擬諸<lb/>
<pb n="KR4e0081_WYG_003-61a"/>
作者而才思荒鄙竟莫能就俯仰愧歎惟不能自棄而<lb/>
已復何聞達之求哉此固古昔之人處困亨夷晦之常<lb/>
也特未知扵天人一致之工宜何如哉自非託知非一<lb/>
日言不及是尚惟閣下憫而誨之不咎其率直可也詞<lb/>
林諸宗公巨伯幸念平素之誼明有以教之植之亦仁<lb/>
人君子之䔍扵交處者也昔人云士屈扵不知己而伸<lb/>
扵知己閣下非知己何哉抑亦士君子扶植斯道之盛<lb/>
心也裁荅簡慢首祈寛宥臨楮不勝馳情秋熱自愛<lb/>
<pb n="KR4e0081_WYG_003-61b"/>
　　　回吴文正公宅求親書<lb/>
伏以陽回冬序候應秋成恭審某人尊親家叔翁家承<lb/>
天爵望重儒宗台候起居神相百福某伏領華緘深慚<lb/>
瓊報尚祈曲鑒庶迪淵衷某啓牘馳誠循彞致敬尚期<lb/>
瞻謁兹獲叙言即辰菊綻暄風梅含霽旭敢兾善調茵<lb/>
鼎樂御琴尊茂介休禎容敷悃愊某敬惟先學士文正<lb/>
公道徳淵源文章模範實當時之師表垂奕世之輝光<lb/>
簮組相承芝蘭並秀以紫電清霜之威略兼烏臺柏府<lb/>
<pb n="KR4e0081_WYG_003-62a"/>
之權衡世之所稀古且未有恭惟某人尊親家叔翁珠<lb/>
玉襟懐丘山仰止盛徳冠名門之長斯文紹家學之宗<lb/>
宛䝉葑菲之勿遺自愧葭莩之有忝幸聨婣好敢拒親<lb/>
盟攀附無辭含宏有賴某𤣥樞末緒學域疎才慕登四<lb/>
行之門忝繼三傑之裔昨以執柯之善諭擬諧擇徳之<lb/>
良縁謂令姪孫祕譔夙資英粹才不下扵馬融而長小<lb/>
女粗習儀容託必慎乎杜衍盖所尚者先儒道腴徳博<lb/>
之尊豈乃墮乎世俗銖較寸量之陋特承雅命欣挹嘉<lb/>
<pb n="KR4e0081_WYG_003-62b"/>
猷猶俟吉占先圖治復某僣易恭問貴門淑眷髙第賢<lb/>
宗伏兾慶衍鴻熈福資燕祉引忱聲謝不及别緘或有<lb/>
委裁拱俟條目<lb/>
　　　回吴宅定聘書<lb/>
揆辰臘霽松簧春融梅蕚恭惟某人尊親家叔翁學專<lb/>
詩禮志適丘園盛徳日新嘉祥咸集某采露華扵仙掌<lb/>
濡月穎扵墨池庸復菲辭式干籖史某仰惟源分世胄<lb/>
百八十載之名家自愧派系仙傳千五百年之流裔當<lb/>
<pb n="KR4e0081_WYG_003-63a"/>
寰宇雍熈之日並風雲步武之姿祈茂著扵芳猷是克<lb/>
彰扵慶緒某再惟廣經史而昌文獻典模景仰扵東周<lb/>
叶帷籌而衍宗風道徳益綿扵西漢幸荷儒𤣥之重復<lb/>
諧劉范之盟感挹蘭金慙依葭玉某伏承髙誼以令姪<lb/>
孫祕譔與某長小女為姻對者言念玉帛徴賢之後衣<lb/>
冠侍帝之宗起華盖之卧龍旋青城之鳴鶴唯此江南<lb/>
之閥閱乆齊海内之聲光以先聖之甥得大賢之嗣令<lb/>
姪孫才倫氷雪長小女志謹閨闈吴罕駕並扵張喬劉<lb/>
<pb n="KR4e0081_WYG_003-63b"/>
向言符扵賈誼期謀斯逺結托猶長不揆其愚并有少<lb/>
請俾室家之好既翕而絲蘿之附維新爰表一忱次脩<lb/>
六禮尚祈嘉納允副崇瞻某敬問怡恱桑榆雍和琴瑟<lb/>
珠璧華棠之彦雲霞裳被之儔列致興居咸膺景福某<lb/>
才雖疎鈍敢効役令有事扵斯請問其目<lb/>
　　頌<lb/>
　　　華陽吴先生夀頌<hi>有序</hi>
余友華陽先生吴君至徳篤文行而年益髙垂六袠有<lb/>
<pb n="KR4e0081_WYG_003-64a"/>
四歳十有一月六日其夀辰也世家饒之安仁為邑大<lb/>
姓近遷吾里幼知嗜學凡其鄉先生若李公仲公張公<lb/>
子東黄公均瑞而吾里張公孟循盧公伯良夏公伯成<lb/>
皆從之逰其友則周君孟啓龔君克紹也故凡翰墨詞<lb/>
章之學靡不精究而性敦克為斯文所推重暨授業扵<lb/>
西塾凡五六載扵吾昆弟相與研偲之助居多今年冬<lb/>
夀將届予孟弟彦璣持觴而告曰吴君學力而行修為<lb/>
吾從子師歲且有成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>講習之益尤至焉扵其夀願得<lb/>
<pb n="KR4e0081_WYG_003-64b"/>
一言以頌美之予喜而嘆曰斯文凋謝莫甚扵斯若前<lb/>
之所師友者不可作矣而旦暮所資迪者賴君耳宜其<lb/>
獨年抑經曰仁者夀智者樂凡君之怡情乎林壑之幽<lb/>
閒文籍之淵雅莫非存乎仁則養扵其心者益充而益<lb/>
夀矣然㣲吾彦璣嘉斯文之好友誼之厚其奬勵輝揚<lb/>
能若是哉予雖鮮文敢不思一辭以永其夀焉頌曰<lb/>
斯文之宗蔚乎山嶽粹徳淵光龍翔虯躍凡我鄉邑耳<lb/>
薫目濡君為時彦涵澤茹腴曰經曰史聖訓是緝逰藝<lb/>
<pb n="KR4e0081_WYG_003-65a"/>
其餘繇羲斯習漢跡魏模晉唐實工崕鐫石刻遺玅曷<lb/>
從恱懌無厭日造其藴㣲言大章雲行霓暎暨授我賓<lb/>
惟貞惟純式範有猷介壽斯仁既康且祉孰匪天厚偃<lb/>
兹丘園采豐植茂崇酒扵觴福履攸綏峩冠博裳百禄<lb/>
是宜惟我友朋允資麗澤撫凋感殘永爾碩徳貽厥孫<lb/>
謀是則是承仰止先哲協于嘉禎<lb/>
　　　黍珠龕頌<hi>有序</hi>
晉王殿下既膺祖訓光嗣大業留神聖學有取扵存養<lb/>
<pb n="KR4e0081_WYG_003-65b"/>
之言質諸方外臣芒芴生曰子形如槁木心若死灰類<lb/>
以道自樂而不偶扵世乃鶉其衣鶡其冠與荷蓧抱甕<lb/>
之徒相忘乎大林丘山之間所栖者鷦鷯一枝尚何異<lb/>
夫居一黍之小乎子之所樂而世之所悲也其若是歟<lb/>
然吾志造夫誠明之學㑹夫虚靜之工嘗有取夫老莊<lb/>
氏黍珠之言暇豫之頃趺㘴一龕廓然虚中心與天一<lb/>
子能進一黍之得以告于我不亦善乎芒芴生起而歎<lb/>
曰夫物有生扵無實形扵虛者皆然心為形之宰形為<lb/>
<pb n="KR4e0081_WYG_003-66a"/>
神之宅非中虛則神窒而不通心晦而不明是以學夫<lb/>
栖神鍊氣之道者虚𤣥關之規中若浮逰之潜深淵也<lb/>
始則固鼎爐調火符採鉛制汞以鍊之已而金精木液<lb/>
坎戊離已不頃刻而㑹乎中黄之宫一炁五行周流六<lb/>
虛化為黄芽白雪若粒黍之㣲而後返乎黍珠之中隂<lb/>
滓盡而陽質成乃所以為仙矣即釋之謂真如圓覺者<lb/>
以其圓通周遍大千之界凡所有相盡入無際光明藏<lb/>
中皆此珠也其質雖元始説經之前空懸去地衆真交<lb/>
<pb n="KR4e0081_WYG_003-66b"/>
㑹而入莊周求之㒺象皆所以盡變化之神有無之幻<lb/>
也以是亦不知珠之為中而中之為珠也則有無虛實<lb/>
之辨復歸扵胚腪馮翼之初尚何究扵言哉抑守道之<lb/>
極惟𤣥惟黙惟慌惟忽生亦莫能造其極焉莫能言其<lb/>
至焉乃稽首而獻頌曰<lb/>
帝青混芒閟奥靈編浩漠中扄一黍空懸愽大真人鍊<lb/>
質大淵凝玅紫虛養珠幽𤣥闢乾闔坤虎伏龍纒茹和<lb/>
金宫百霛翼翾黄輿流液玉芝産田嘯咏九辰動熈靜<lb/>
<pb n="KR4e0081_WYG_003-67a"/>
專㝠栖鬱藍駕景雲駢廓落逰初青㝠倐旋梵樞洞陽<lb/>
髙視八綖溟涬赤明瓊文内研佇膺寳書浩劫綿綿<lb/>
　　箴<lb/>
　　　藏修箴<lb/>
方寸之心宰乎一元所以配乾坤而同體為三才而並<lb/>
立者曷由而具焉夫必曰理以為之主極以為之淵非<lb/>
理不立非極不全不立無以制諸内不全無以合諸天<lb/>
蔵以自晦修以自率庶不為塗人而已其無昧扵虚靈<lb/>
<pb n="KR4e0081_WYG_003-67b"/>
者孰愆是以靜一以固其本健順以濬其源充之以仁<lb/>
義裕之以辭篇返而求已用則以兼善當世之責舎則<lb/>
以守吾之𤣥此之謂遁世而無閟居敬而守中古之學<lb/>
者孰越扵是吾何敢怠扵希賢雖然究老莊之道探周<lb/>
邵之言固吾之自礪而不偏惟斯言之確踐必日夕以<lb/>
拳拳<lb/>
　　銘<lb/>
　　　書室銘<hi>有序</hi>
<pb n="KR4e0081_WYG_003-68a"/>
予年未冠知嗜學有志儒先君子之言凡詩書六藝之<lb/>
文悉嘗記誦之甫長自揆扵文章家未之盡究凡通都<lb/>
大邑以學行著扵時謂之先生長者又從之逰扵是經<lb/>
史子氏之書逮老釋之文庋置日衆然後㑹其指歸反<lb/>
身而誠乃知皆備扵我也扵道徳性命之說自孔孟而<lb/>
下周程張邵朱吕焉文辭篇章之習左氏而下班馬韓<lb/>
栁歐蘇焉越周程諸子而言學則不足謂之學違班馬<lb/>
諸儒而言文則不足謂之文是以非載道之文雖工不<lb/>
<pb n="KR4e0081_WYG_003-68b"/>
取焉古之謂學也為已豈岐而二哉由是而充之上<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>
墳典經傳不逺矣其不探本索源而足謂之學哉豈徒<lb/>
纂組葩藻之習以為取利禄之具而已耳所以克己誠<lb/>
身乃希聖希賢之大端也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>養諸中者厚發諸外也和<lb/>
大而天地位萬物育幽足以承變化而行鬼神明足以<lb/>
修禮樂而賛化育豈惟致君澤民者哉所謂經綸大經<lb/>
者也然而出世之道必資扵老關莊列之言又豈申韓<lb/>
刑名䖏士横議者可同途共轍哉若釋氏之特立獨行<lb/>
<pb n="KR4e0081_WYG_003-69a"/>
明心見性抑亦出世之一助也其邪說戾行則有不能<lb/>
無可訾斥者焉烏可一以虛無空寂病之哉下逮術數<lb/>
禨祥之文則所不暇究也所愧質性駑劣不足善繼其<lb/>
志嘗闢室以儲蔵之因銘于屋壁以自警且貽諸將來<lb/>
以朂厥志其無忽諸銘曰<lb/>
繄自書契稽于典墳彛秩由序道義之門惟帝降衷皇<lb/>
建有極天命流行必順其則純粹誠明是復厥初形役<lb/>
物化孰潜吾虚惟聖惟賢昭示謨訓慎思䔍行滌滓融<lb/>
<pb n="KR4e0081_WYG_003-69b"/>
藴體立用行動静克持含英咀華發見乎辭心統性情<lb/>
百慮一致廣帙崇篇大音醇味燭妄返真探㣲造𤣥氛<lb/>
垢洞釋不違乎天聚辨而居孰貴圭組永言珍之尚友<lb/>
千古<lb/>
　　　古琴銘<hi>有序</hi>
蘇塊生家藏古琴一或謂雷氏所斵也生嗜琴尤切嘗<lb/>
告芒芴生曰予生也後道不能窺聖賢之域志無聞達<lb/>
之期其託跡扵丘林者惟鼓太古之音與林風石泉相<lb/>
<pb n="KR4e0081_WYG_003-70a"/>
酬荅若之何而非羲農間人也予雖非伯牙之善鼓也<lb/>
而子之善聽豈獨非子期之所謂髙山流水者哉是宜<lb/>
為我銘銘曰<lb/>
質潤而清于以發吾鳴體圓而方于以持吾莊<lb/>
　　　恭黙齋銘<hi>有序</hi>
芒芴子短褐敝裘逰于鳳臺之顛客有咲而告曰子學<lb/>
夫䝉莊氏者也其所知惟淵黙之道乎其亦知夫吾儒<lb/>
之謂恭黙也乎芒芴子避而趨客曰子何懼歟是果不<lb/>
<pb n="KR4e0081_WYG_003-70b"/>
願乎其外也耶吾王賢而愛士自胙土扵安非道徳仁<lb/>
義之說未嘗入乎耳存乎中也是以力學篤行而不怠<lb/>
掲恭黙二字扵坐隅盖將以自警且遇子厚豈無一言<lb/>
以進之哉辭不獲因作而告曰夫道之於物也雖天地<lb/>
之大萬彚之衆無古今之殊晝夜之異極其㣲玅窮其<lb/>
精粗盡其消長詘信通其往來變化舉不違乎寸心之<lb/>
㣲可以配天地之至大萬有之至衆隂陽動静循乎無<lb/>
始無端者雖萬殊之紛紜而實具乎一本而已耳操之<lb/>
<pb n="KR4e0081_WYG_003-71a"/>
要執之固則無存舎之失而融㑹乎天理本然之實也<lb/>
茍息乎操弛乎執則人欲之蔽何狂瀾逸驥頃刻千里<lb/>
之不若也哉然操執之工其惟恭黙之謂乎恭近扵禮<lb/>
也允恭以成其徳靖恭以守其位克恭以致其節是以<lb/>
禮盡乎恭而後安也黙近扵道也守之以慎黙思之以<lb/>
恭黙養之以淵黙而後極乎道之工也若黙識黙容黙<lb/>
契不假力而至矣雖然其亦必有以致乎其中也庶無<lb/>
過而不及者哉故行不過乎恭黙不逮乎隠則其恭也<lb/>
<pb n="KR4e0081_WYG_003-71b"/>
盡乎禮之不可不恭其黙也存乎心之不能不黙也則<lb/>
其動静語黙皆主乎一矣非外欲之足汨吾中也設宜<lb/>
恭而失乎殆宜黙而失乎躁是不足以盡隠㣲之至也<lb/>
矣所以恭則無息黙則無欲無息則一無欲則靜一則<lb/>
足以制紛静則足以御動若是也雖極夫存心養性以<lb/>
全已之天亦莫是過也其逰乎沖漠之初乎又豈雷聲<lb/>
之轟乎幽黙者獨何異哉今賢王之有國社即知考徳<lb/>
問業䖍恭慎靖孳孳焉以藩輔帝室為心其問學之端<lb/>
<pb n="KR4e0081_WYG_003-72a"/>
厥有源委上際聖明在位友愛彌䔍猗歟盛哉敢系以<lb/>
銘銘曰<lb/>
於昭上帝降𠂻在兹凡厥懿質斯具秉彛卓哉賢王允<lb/>
矣自持克一克存㒺敢勿隳于莊于敬曰志緝熈既恭<lb/>
既黙曷或殆違穹齋言言令訓巍巍不邇華靡髙明是<lb/>
資守之勿斁執之足熹益佐藩屏益廣徳基世際厥美<lb/>
皇眷赫曦茂翼千祀永昭鴻釐<lb/>
　　　九光丹室銘<hi>有序</hi>
<pb n="KR4e0081_WYG_003-72b"/>
京口侯鍊師公勉學道馬跡山世傳太上嘗降焉遺馬<lb/>
跡而升居福地之一也性敦厚嗜岐黄書以求養生焉<lb/>
洪武初以選侍祠竹宫者有年法術亦著于時今皇上<lb/>
嗣位授遼府典樂善訓育受知賢王非一日也暇日大<lb/>
書九光丹室寵之公勉居開元闢室燕處掲扁其上以<lb/>
昭寳翰之重王徳之隆也走書黄箬山中以言屬予乃<lb/>
躍然而喜曰吾道之榮幸也亦何至歟公勉尚以昔所<lb/>
聞扵其師者修之䔍行之習將見蓬壺中虛黄輿運周<lb/>
<pb n="KR4e0081_WYG_003-73a"/>
金液内凝玉華流輝則其神光燁煜上衝璇霄溢紫極<lb/>
而與三辰争耀扵穹漠矣異日挾羽翰凌倒景尚當囅<lb/>
然一咲相從乎塵垢之外廓落之墟也乎遂為之銘以<lb/>
為後之徴歟銘曰<lb/>
乾坤為樞闢虚室泰宇發光注金液神丹九芒兆無質<lb/>
火龍飛奔水虎逸坎離媾精凝太乙有夫峩冠珮鏘翐<lb/>
寳書垂輝耀星日風行雲馳駕軿軼<lb/>
　　　古硯銘<hi>小序</hi>
<pb n="KR4e0081_WYG_003-73b"/>
蘇塊生少嗜書蔵古硯一紫質而白章或謂端溪歙者<lb/>
疑若是矣間請銘于石以示諸將來云銘曰<lb/>
質之澤因以静為徳章之素因以嘿而固惟其容斯以<lb/>
書不窮<lb/>
　　養性齋銘<lb/>
虚靈湛然淵澄鑑浄毫髪溷漓狂瀾垢鏡秋宇涵空寒<lb/>
江月瑩孰持炁機静而後定<lb/>
　　　晦息齋銘<lb/>
<pb n="KR4e0081_WYG_003-74a"/>
萬有一源洞然至理操存以誠端本克已汨昏蔽妄念<lb/>
慮紛起動静交養復斯敬止勗哉士徒聖言是啓向晦<lb/>
而息惟仁吾體凜焉廣居慎求厥履<lb/>
　　賛<lb/>
　　　月鼎莫真人像賛<lb/>
心逰乎太初跡超乎空漠施之則彌六虚斂之不盈一<lb/>
握是乃佯狂於麴蘖亦或曠譚於糟粕其餘事也可涓<lb/>
滴以寓靈即霆奔而川愕世孰睹其身外之身奚可得<lb/>
<pb n="KR4e0081_WYG_003-74b"/>
而描䫉<lb/>
　　　瓢笠像賛<lb/>
猗予之生𤣥胄少趍學問之門長有圖史之癖謂其為<lb/>
顯也則曷嘗析纓衣組謂其非晦也乃已嘗枕流而潄<lb/>
石是豈不羈窮達之所移也必矣惟其脫落扵世故凜<lb/>
乎若孤鶴之唳清霜冏乎若澄淵之湛寒碧夫又孰庸<lb/>
其博聞强識之所寄抑將寓其髙潔聊託單瓢而自適<lb/>
者耶<lb/>
<pb n="KR4e0081_WYG_003-75a"/>
　　　孔子問禮圖賛<lb/>
孔李殊途道本同源禮吾所履持敬克存天地經法商<lb/>
周典墳大音稀聲余欲無言<lb/>
　　　伯夷叔齊像賛<lb/>
商弊周隆運移鼎逝道在彞倫確乎仁義曷存曷亡孰<lb/>
鑒孰眎言采其薇髙風百世<lb/>
　　　重陽王真君像賛<lb/>
道著元興運移金墜樓觀終南蓮芳衍系虯龍之姿風<lb/>
<pb n="KR4e0081_WYG_003-75b"/>
霆之炁廓然天逰仙風奕世<lb/>
　　　樂真唐真人像賛<lb/>
縱閉𤣥造光振真宗肖形象外合景規中玅運風霆心<lb/>
見帝則宸眷赫曦湛然淵黙<lb/>
　　　希夷陳真人像賛<lb/>
蕐山白雲惟意所適曠謝浮榮黙守𤣥極至人無夢乃<lb/>
踵真息控駕扶搖象存太易<lb/>
　　　侍宸王真君像賛<lb/>
<pb n="KR4e0081_WYG_003-76a"/>
宿資霛質道契真傳囊括暘雨超乎象先光賛宸猷淵<lb/>
澤之㑹木葉遺傳啓我䝉昧<lb/>
　　　雷淵黄真人像賛<lb/>
博大之資清明之炁混融萬殊了徹無際𤣥經至道妙<lb/>
範㣲言俯仰今古具乎一元<lb/>
　　　衍素勞真人像賛<lb/>
江海之器山澤之臞發揮玅用莫測有無秋空林籟石<lb/>
室囊書洞視遐邈風霆巻舒<lb/>
<pb n="KR4e0081_WYG_003-76b"/>
　　　貞白周先生像賛<lb/>
於維皇元顯達斯盛徳義之容仁淳之令有大厥宗昭<lb/>
文斯永平湖静淵氷雪齊勁<lb/>
　　　潁濵蘇先生像賛<lb/>
雲日之姿芝蘭之炁忠肝萬言文采百世眉山蒼空潁<lb/>
水天際千載遺風肅瞻光霽<lb/>
　　　耆山羽服像賛<lb/>
山林羽服江海清衿氷雪其操春陽乃心翔鶴扁舟飛<lb/>
<pb n="KR4e0081_WYG_003-77a"/>
鴻素琴匪象可圖寥寥大音<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0081_WYG_003-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　峴泉集巻三<lb/>
</p>
<p>
</p>
  </div>
<div>
<head>峴泉集巻四</head> <lb/>
    <p>
<pb n="KR4e0081_WYG_004-1a"/>
欽定四庫全書<lb/>
　峴泉集巻四<lb/>
　　　　　　　　　　　　明　張宇初　撰<lb/>
　　題跋<lb/>
　　　潘黙成先生書跋<lb/>
宋稱道學最明凡業儒者皆有踐履之實雖片言一字<lb/>
使後世歆慕不已而良知或有警發者豈泛然也哉今<lb/>
觀黙成先生潘公遺新州太守手帖首戒亷謹不茍為上<lb/>
<pb n="KR4e0081_WYG_004-1b"/>
俯仰無愧怍正自可樂末及澹然無欲之心為至大至<lb/>
剛之炁躬行之外又以告之後學誠古君子之用心也<lb/>
已豈不使貪夫庸士有所感愧而興起耶然讀其言而<lb/>
不能身踐之視仕而每墮是者為何如哉宜考亭朱夫<lb/>
子文獻黄公待制栁公皆推仰若此其非嘉言善行有<lb/>
足為千載模範而至是也夫惜世之知之者鮮矣予留<lb/>
京獲觀喜而敬題于後<lb/>
　　　應化錄跋<lb/>
<pb n="KR4e0081_WYG_004-2a"/>
右三十代祖虚靖真君應化録止堂易真人所述天樂<lb/>
柯講師論讚者也真君生有異徵長而敏悟以髫齓襲<lb/>
教而遭際徽廟崇道之至若治蛟解水馘祟内庭暨禱<lb/>
禳呵禁之神已非有道者所不能而其忠君愛國之實<lb/>
且累形于辭數騐於兆使徽廟具造道之見度禍於未<lb/>
萌亦豈不于宋朝運祚有所禆益者乎而乃使耳聞面<lb/>
覿之言卒成虚遇豈不深可感哉然真君之道行卓卓<lb/>
埀之後世不泯非國之存亡可得而繫焉况世運既否<lb/>
<pb n="KR4e0081_WYG_004-2b"/>
一旦示化若脫懸觧乆之復顯幻川蜀間或謂仙之說<lb/>
虚誕是可謂之誣哉此吾道之盛由真君而特著也凡<lb/>
世家所載率或遺畧惟是書為詳抑止堂非有見聞茍<lb/>
失譔次遂亦缺墜而天樂富於問學不加賛述以傳之<lb/>
久永復何稽焉然歳久罕存某忝膺宗緒仰止無補因<lb/>
校遺文壽梓以廣其傳非足以盡報於其先也而四方<lb/>
知識者願聞之若即所見則真君之神功妙行亦庶幾<lb/>
不泯也乎<lb/>
<pb n="KR4e0081_WYG_004-3a"/>
　　　檜堂奏稾跋<lb/>
古今國之賢良鄉閭之才士山林之英傑皆乗一代運<lb/>
興而生自非氣質庸下力學所能至也吾家自漢相傳<lb/>
迄今二千載凡國運更立主教者必有過人之資山中<lb/>
翼副之士皆器識魁特舉措必異於常故𤣥徳克修家<lb/>
聲無墜盖有自矣元初高祖簡齋天師赴召時君臣遭<lb/>
際皆英偉卓絶而相成者又多通道能文其顯赫一時<lb/>
光耀前後宜矣崇禧院檜堂黄尊師時侍行凡箋表<lb/>
<pb n="KR4e0081_WYG_004-3b"/>
供醮之文皆所撰述辭意温雅志行純篤非惟姑存典<lb/>
實以備後日觀覽讀其言亦足見當時寵遇尊隆之至使<lb/>
後之人知所祖述者也如愚張公暇日出以示焉獲睹<lb/>
先世之盛烈豈不有興發者乎然山林凋悴日甚觀此<lb/>
尤重感惜而已元逮今已百載其遺宗故老若蘭雪如<lb/>
愚皆篤實有文故能珍襲彌乆視彼文獻故家多片墨<lb/>
不保存者為何如哉後之繼者尚無墜其志庶副所託<lb/>
焉<lb/>
<pb n="KR4e0081_WYG_004-4a"/>
　　　王達善先生梅花詩跋<lb/>
右錫山名儒王君達善和中峯禪師所賡馮翰林梅花<lb/>
詩百首予趍京道過其地出求予言夫詩之賦情詠景<lb/>
各由所得而成如馮居苑闥遭時貴顯乃獨意於梅或<lb/>
其處家山故林興味有所不忘而感發然也中峯融造<lb/>
禪妙才氣縱逸走筆成賦故不難矣二公相去今百年<lb/>
間罕續其後達善以學業之富必有契夫孤高逈絶者<lb/>
宜其詩思有不能自已而韻度清贍宜成章之麗也<lb/>
<pb n="KR4e0081_WYG_004-4b"/>
然古今尚梅者衆矣必求夫操行之潔有所自同則不<lb/>
徒嗜其清標而已矣予亦愛梅者遂為之題<lb/>
　　　何滄洲竹譜跋<lb/>
予嘗稽諸畫法竹之始於唐及五代皆鈎扐設色法也<lb/>
故崔趙輩雜以花鳥擅名特不過殘坡野渚間風枝雨<lb/>
葉曲盡妍態而已求之高林竒芳老嫰晴雨之狀交錯<lb/>
互映而汀煙水霧幽思畢具大而恠崖顛壑清冽怒號<lb/>
層見疊出使俯仰屋壁若行其間者絶未之見也唐末<lb/>
<pb n="KR4e0081_WYG_004-5a"/>
李頗始作墨竹至南唐後主李煜為盛逮宋文同倡其<lb/>
神悟而蘇黄繼之墨竹之大成集矣善學者代不一二<lb/>
間惟得渾濁之氣纎媚之姿自成壯弱之筆者皆然逮<lb/>
金惟黄華父子頗飄逸出羣元初髙房山趙松雪李息<lb/>
齋柯丹丘一時競出各擅所長其名耀一代豈偶然哉<lb/>
息齋竹譜傳世已備刻本學者必由而入先師壺公天<lb/>
挺竒資寫竹尤工其髙弟何君伯度少與予同門師焉<lb/>
克造三昧善繼絶學者也暇日為仲氏湛碧圖是譜<lb/>
<pb n="KR4e0081_WYG_004-5b"/>
雖枝葉榦節皆同息齋尤稍增益之而雄逸過焉所<lb/>
謂髙林竒芳怪崖顛壑者舉備諸體使吾湛碧穎敏<lb/>
之資力進而擴充之有不惟是而已哉装池就索題<lb/>
其末而先師之學獲家承而人習之豈不私自喜快<lb/>
焉遂為識<lb/>
　　　李氏族譜跋<lb/>
予嘗觀古今士人之家盛衰存亡固係乎徳積而善著<lb/>
之若何哉而文獻之後乃多淪弭無聞豈必徳善有不<lb/>
<pb n="KR4e0081_WYG_004-6a"/>
足焉然其秀鍾粹發頓長則驟息理不可測者抑近世<lb/>
雖通都大邑趨馳凡千百里求故家大姓之足徴者不徒<lb/>
叩其風俗之美子孫之盛而於學行之歸亦甚鮮矣此<lb/>
非氣習有使然哉番陽李氏為饒之著姓吾山李君仲<lb/>
治敦厚而文於族為長急於究其氏姓之源嘗示徽饒<lb/>
㑹譜之畧按其始唐徳宗建中間因盗叛乃南遷於新<lb/>
安逮僖宗廣明間黄巢叛故避地黄<graphic n="KR1921" url="https://raw.githubusercontent.com/kanripo/KR-Gaiji/master/images/KR1921.png" mimeType="image/png"/>有諱仲臯者則<lb/>
肅宗時李衛公靖後也仲臯生三子初遷徽之新門嘗<lb/>
<pb n="KR4e0081_WYG_004-6b"/>
卜以從田為吉故一居新門之敷田一居浮梁之界田<lb/>
一居婺源之嚴田皆代至顯宦在宋元為尤盛而詩禮<lb/>
之風藹然可尚者今且猶然其諱仕言者宋嘉定間自<lb/>
浮梁遷番陽為萬源始祖仲冶其十一代孫也觀其源<lb/>
流之衍不啻宗家望戚之盛其非有徳善之素而然哉<lb/>
予雖不及盡識而仲冶篤於求本惟恐有所顛墜其志<lb/>
之賢可槩知矣豈不使嗣之者有所興勉焉因其請遂<lb/>
感而為書其末<lb/>
<pb n="KR4e0081_WYG_004-7a"/>
　　　定武蘭亭跋<lb/>
予觀晉永嘉義熈之末時距一二載興衰相續朝同<lb/>
而夕異皆一時乖於禮度誼烈之風習於狂放其視國<lb/>
之重器身之大節猶空浮土苴故移其廟廊宇社之心<lb/>
一置諸嘉山美流而弗之顧豈時之不可為而遂勿為<lb/>
也哉故傳之久因有頼於標韻者宜矣王右軍禊帖為<lb/>
書法本傳之著而愈重雖視王陶温謝勲跡有殊而於<lb/>
書之久亦過於泯然堙腐者焉世傳數體有梅花定武<lb/>
<pb n="KR4e0081_WYG_004-7b"/>
諸辨而求之逮古者絶所少見若時遷代異多唐宋摸<lb/>
搨於石者故各相淆雜雖豐瘠逸伏亦始離而間合<lb/>
代之蓄者非善辨不能也予友吴君志徳博雅嗜書搆<lb/>
此本於姻生王氏家王仕于元凡翰墨多所藏襲宜為<lb/>
搨之佳者以予尤嗜之篤<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>池畢屬識其故校予所藏<lb/>
奎章虞公所跋本則甚類矣使志徳之書既善尤潜味<lb/>
於此其所得之不已尚予所可及哉幸世珍之<lb/>
　　　趙文敏真書千文跋<lb/>
<pb n="KR4e0081_WYG_004-8a"/>
魏國文敏公為宋宗裔以書擅于元雖時之相去上下<lb/>
世莫不本之予嘗讀公状銘其得肆志於翰墨凡晉唐<lb/>
諸名迹每臨摹不下千百次是使其故王孫宗室餘神<lb/>
末度傳之不泯者亦豈非元之寛平隆盛有以養其氣<lb/>
習者然哉凡目所厯或家藏而人襲者真書為最少見<lb/>
而其可刻石者尤為書之最難予友吳君志徳藏此有<lb/>
年體畫楷細毫髮無不至是所以人之争愛而埀之宜<lb/>
久也然或謂公書始法李邕雖後力入鍾王而終有類<lb/>
<pb n="KR4e0081_WYG_004-8b"/>
邕者間亦叅之邕書公大有過焉抑善學者由是而入<lb/>
之黄庭方朔間若履階而升必達於閫奥豈可若恃盈<lb/>
肆者一并之庸腐而不暇論哉此厭常嗜古之士不得<lb/>
不辨焉志徳既習之久善充其所造詣者矣因示之遂<lb/>
為識其末<lb/>
　　　書俞烈婦傳後<lb/>
予嘗觀劉向傳列女遺事深足扶綱厚俗為百世法而<lb/>
於節行峻卓者讀之使人髮立神悚果豈易得哉盖<lb/>
<pb n="KR4e0081_WYG_004-9a"/>
為女婦之持節也於貧賤顛沛者為難而遭時䘮亂<lb/>
冐兵刃無辱者尤難以資力自全者固不足取矣矧<lb/>
以貴富而迺失持者哉抑由天質之素剛勁不折者<lb/>
有之而或歸於世家大姓聞詩書之化能省立者有<lb/>
之及其以一婦人凜凜然有烈丈夫志與清氷烈日<lb/>
比潔並明傳之不泯豈不偉哉嚴陵烈婦俞童士淵妻<lb/>
也值元季兵亂顛連奔竄間官軍剽掠以身翼姑與子<lb/>
且累逼汙之雖折肱皮面義不辱身繼以無辱告其夫<lb/>
<pb n="KR4e0081_WYG_004-9b"/>
而卒其不媿所天者果何如哉此古之為難也況世降<lb/>
俗薄而能自持不屈如是哉是必由天質之素而又䝉俞<lb/>
氏詩書之化孝姑事夫已見之平時而一旦從容就義<lb/>
視不難矣然詩書之教惟行義是先若俞氏世以文<lb/>
學相授受而有是烈婦適足以彰其學業之實於俞之<lb/>
光有不惟是而已矣宜流馨史册於無窮也其子英才<lb/>
來試邑弋陽為吾郡之有聲者嘗以徐太史傳請題予誦<lb/>
之敬歎者再能無一言哉是所以為不泯者慶焉<lb/>
<pb n="KR4e0081_WYG_004-10a"/>
　　　艸堂八詠巻跋<lb/>
右草堂八詠先師柏承夏先生所蓄當時賢俊題詠之作<lb/>
也先生少從鄉先生長者逰皆一時知名者是以其問學<lb/>
淵粹文行端純有非他所可同日語也其先英公遺裔<lb/>
始家番陽後遷安仁元季兵興復遷吾里因家焉艸堂<lb/>
作於乙已歳先生受知先君子冲虚公予伯仲皆從之<lb/>
逰凡道徳詞章之學莫不切聞而篤訓也惜予駑下無<lb/>
似不足以副其琢礪未足見其有成也而其銘心盛徳<lb/>
<pb n="KR4e0081_WYG_004-10b"/>
豈能少忘也哉無何先生以壽終冢子亦繼徃此予深<lb/>
抱無窮之悲也其於始終道義得不有愧感者焉孫䕶<lb/>
嘗請字於予予雖欲撫而成之使其克立以昌大其後<lb/>
未知異日何如也暇日因識此巻不能不重予之悲焉<lb/>
因念兒時侍先生之側凡優於詞翰者畢具於此及予<lb/>
長或師或友之豈不私切自幸焉今相去不二十年十<lb/>
無一存者是尤増予之悲也䕶也尚珍藏之凡一展玩<lb/>
其手澤乃心祖訓以志顯揚則予之望於先生之後者<lb/>
<pb n="KR4e0081_WYG_004-11a"/>
可竢矣故識于巻末<lb/>
　　　張長史帖跋<lb/>
右張長史旭艸書十七字迺唐人硬黄搨本也世稱顛<lb/>
素為草聖盖其筆勢翩翩險恠莫測霆皷電馳蛟騰豹<lb/>
躍之勢非心手融放所不能至也信不誣矣或者不求<lb/>
風神變化之玅而特以飄逸之過為嫌又豈真知書者<lb/>
哉予學書三十餘年嘗臨摹千文墨刻愧不能造其三<lb/>
昧雖間探其遺意雄度尚何足以名家傳逺也哉因觀<lb/>
<pb n="KR4e0081_WYG_004-11b"/>
是書并識其感夫世鮮知者而愧已學之弗逮也彦益<lb/>
素嗜博雅不妄示人其亦知書者乎宜珍之至矣<lb/>
　　　姚少師書蘇文忠公書跋<lb/>
右蘇文忠公遺寳覺佛印二禪師書少師姚公書以贈<lb/>
金山適中禪伯者也文忠公以文翰雄一時數百載之<lb/>
下猶仰之若岳峻川奔其埀之不泯也亦宜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於禪恱<lb/>
法喜之好尤深當是時禪林巨擘有若寳覺佛印者豈<lb/>
不與之黙識心通也哉而我少師公今以雄才博學光<lb/>
<pb n="KR4e0081_WYG_004-12a"/>
際皇上龍飛之日寵賚彌厚又以元勲宿徳賛輔青宫<lb/>
其穹爵令望又豈彼二禪師者可比儗哉使獲與文忠<lb/>
公罄同堂共席之論其歆豔禮敬尚當何如也且少師<lb/>
公書札精妙與文忠公之辭珠聨璧合照耀先後其以<lb/>
遺適中也猶足以見其下賢導後之篤固非以貴富自<lb/>
重者豈能若是耶予也山林踈朽嘗辱知於公獲一披<lb/>
玩敬羡無已適中其世珍之豈不為禪門之一盛典也<lb/>
哉是識於左方<lb/>
<pb n="KR4e0081_WYG_004-12b"/>
　　　俞紫芝草書千文跋<lb/>
予齒及冠而少三齡時嘗侍先子逰錢塘紫芝先生俞<lb/>
公趙魏公高弟也於晉唐諸書體悉通凡所臨贋去古<lb/>
人毫髮無異遂名浙右予獲執筆從公逰時年將八旬<lb/>
而康健其風度標格玉堂餘韻藹如也凡書法之玅幸<lb/>
盡究之而得公之書居多久稍逸去未幾公捐館矣數<lb/>
年往來京師或見一二令人愛不釋手草書千文一巻其<lb/>
里禇文煥氏所藏尤為佳者雖臨倣之工而出入諸體<lb/>
<pb n="KR4e0081_WYG_004-13a"/>
中若鸞停鳳翥之粹風馳電躍之神靡不備矣昔人謂<lb/>
如淮隂出師多多益善者此也考公書時去予從逰特<lb/>
四載耳轉盼之頃凡二十餘年矣而錢塘凋謝故友殆<lb/>
盡撫巻不勝悲慨公不可作矣文煥尚善珍之因為書<lb/>
之右而并致予之感焉<lb/>
　　　楊氏族譜跋<lb/>
予嘗讀史觀三代世表十二諸侯年表皆厯譜牒而後<lb/>
詳焉自殷以前諸侯不可得而譜周以來乃始可著孔<lb/>
<pb n="KR4e0081_WYG_004-13b"/>
子因史文治春秋序尚書則紀元年集世紀五帝三代<lb/>
以來終始五徳之傳尤可考也及讀蘇子古史則譏太<lb/>
史公之失亦不少矣蓋代逺事湮有不完焉故譜牒之<lb/>
製而後帝王世序乃明春秋之後興壊不常至漢法古<lb/>
之製尤存凡學士大夫家乃人各為譜而官設局以掌<lb/>
者廢益久矣以是大宗故姓莫知有考者多矣華陽楊<lb/>
氏在漢亦泉矦喜太尉震始見傳記楊氏之顯者率宗<lb/>
焉厯唐尤盛遂分華隂蜀浙閩四派皆世顯宦由華隂<lb/>
<pb n="KR4e0081_WYG_004-14a"/>
而居醴陵仕唐宰于高安除臨江刺史遂居新淦者六<lb/>
樓翁也三子俱仕仲子諱正唐景雲元年來守撫州開<lb/>
元初寓臨川小邾里宋開禧丁夘六世孫浩復遷金谿<lb/>
之印山由是分為上下派莫善於印山也譜皆可考證<lb/>
焉予少讀顯民詩知楊氏世以儒名及交孟頊其家<lb/>
學源委從可知矣近世稱著姓者子孫弗克繼其業使<lb/>
故家遺俗一旦顛墜不舉者常有矣如楊氏以穹爵令<lb/>
望著于代其後又克大之豈茍然哉宜當世之士具有<lb/>
<pb n="KR4e0081_WYG_004-14b"/>
稱述者因為題其後以勉諸來者<lb/>
　　　邵典籍詩文跋<lb/>
國子典籍邵公原性瑰琦偉特士也曩逰吾山挹其言<lb/>
論味其詞章卓然以氣節自尚恨見之晚於是定交焉<lb/>
辱公不鄙而公適間闗道途而顛倒之戚恬不形于辭<lb/>
色相去凡八九載毎惜江海舊逰求如公者絶未之見<lb/>
也前秋忽㑹于京文益竒而氣益壯相與抵掌旅邸懽如<lb/>
平生已而幸㑹之數而麗澤之益有焉間秩其詩文若<lb/>
<pb n="KR4e0081_WYG_004-15a"/>
干篇示焉伏而讀之若夫蛟騰豹躍之氣霆奔川遡之<lb/>
音珠明玉瑩之質鑑鍧炳煥照耀文林間不可得而形<lb/>
似者淵泫浩蕩動千萬言皆足以植世教翼經史者也<lb/>
其非發乎悲憤感慕而然哉宜乎一時元夫碩士莫不<lb/>
推許之而每以剛介不偶於時迨晚方受知明主此故縉<lb/>
紳縫掖之士所深惜而公亦邈無介焉昔韓子謂非三代<lb/>
兩漢之書不觀故蘇文忠公以為文起八代之衰韓子<lb/>
法於千萬世直欲方駕孟荀而董賈未足多也而公氣<lb/>
<pb n="KR4e0081_WYG_004-15b"/>
識雄深使其才驅氣駕亦将繼武者耶斯其一以古學<lb/>
自任而舉世少所契許也哉予也山林荒落何足以知<lb/>
之辱公雅厚能無言乎然世不求捐介蹇愕之士則已<lb/>
如茍求之非公而誰歟是書以歸之<lb/>
　　祭文<lb/>
　　　先祖妣胡氏元君遷塟祭文<lb/>
惟川岳之英毓秀令門物必有所歸頼焉嗚呼天錫淑<lb/>
姿生風憲之後配我神明家其處躬柔恵蒞衆寛和<lb/>
<pb n="KR4e0081_WYG_004-16a"/>
母儀婦則持踐克篤遭元盛教興爵位穹赫飾華耀綺<lb/>
他莫與倫而内則相助教樞協承寵渥樹植鄉衆凡廿<lb/>
又八年内外戴之其若舉弊益嗇濟困扶傾一時皆徳<lb/>
之至於嗣生晚噐食徳之報實隂有自焉無何罹變位<lb/>
移撫鞠弱孤匡家畢𦵏時羣黨争銳危甚一髮卒以和<lb/>
順將成保時固本仁愛結心嚴介立節遂歸者復衆晚<lb/>
值兵興且募義保障逺邇賴寧不數載位返教崇先<lb/>
君光際天朝均被顯榮安享耆壽於甲第已而綸言<lb/>
<pb n="KR4e0081_WYG_004-16b"/>
薦降榮者朝野非徳博智明足以囘天寛璧尚克是哉<lb/>
比遷居三載而壽告終福備徳全足慰後人之心啓當<lb/>
時之羡斯亦至矣不謂前兆弗宜厝柩壽藏之側不逾<lb/>
數年而先君仲父繼逝若婦若孫仰藉祖宗休靈襲武<lb/>
無墜矧以多故不獲隨構佳城愧罪曷眚兹卜地南山<lb/>
先隴相望幽宅信吉靈輿將以舉道哀不自勝追思遺<lb/>
徳厚恩言孰能喻謹陳觴以告惟至神昭赫埀鑒于兹<lb/>
尚相我後人嗚呼尚享<lb/>
<pb n="KR4e0081_WYG_004-17a"/>
　　　祭周經厯文<lb/>
維某年某月某朔日友人張某謹以清酌之奠致祭于<lb/>
亡友後軍都督府經厯周公之靈而言曰惟公之生同<lb/>
里而學同門予在未冠其相切磋也猶馳於駿奔及以<lb/>
薦辟而仕雖始不忍别復遂㑹以究論嘗兩告歸以憂<lb/>
省實喜溢於誨諄果慰平生者研泳古道於斯文故出<lb/>
入班馬韓歐浸灌陶謝韋陳豈非以其所長又厭沃於<lb/>
縉紳盖當世之凋謝若我同軰猶晨星之麗秋旻宜其<lb/>
<pb n="KR4e0081_WYG_004-17b"/>
志趣之合非籖帙之間則雲水之濱況即其所踐者廓<lb/>
然並見乎寸心其居職也能温篤自持以格於聖神而<lb/>
蒞事之謹又能不屈於移淪繼不勝於旅擢也實繁夥<lb/>
之必親雖恐慮之莫計意必籌練於熟循豈謂終乃長<lb/>
逰值予㑹以具陳予之處朋友之分而情親義篤寧不<lb/>
力勉於自新曷期二旬之聚忽死生之要一付其屈伸<lb/>
世雖謂或不得其正而公自視者足以守道而全身<lb/>
然逺邇知識皆惜公才學之懿以若用之弗宜是曠視<lb/>
<pb n="KR4e0081_WYG_004-18a"/>
於歸真愧予不足以盡其託而忍銘之以文惟抱耿耿<lb/>
乎中者徒愴慨於塵氛期彰公之宏文麗藻足示永以<lb/>
弗湮兹乃封窕以訣别其永違於九原惟靈昭昭之弗<lb/>
昧千載曷泯于斯言此慟予之嗟感惟吾道之孰存是<lb/>
潔誠於一觴其來鑑乎吾聞尚享<lb/>
　　　祭紹菴龔先生文<lb/>
嗚呼先生竟遂已乎其生也育質名胄授業良模在昔<lb/>
平盛方駕坦途問學該貫味道之腴允紹遺光世賓我<lb/>
<pb n="KR4e0081_WYG_004-18b"/>
塾於昔先猷貞純淵穆是畫是持維矜維朂克廣𤣥休<lb/>
實禆化育人惟求舊足副厥資醇篤其訓温粹其辭凡我<lb/>
女侄令善由基方期久齡豈曰遽衰雖苦疾疚或作或<lb/>
愈伊此别懐傾我中緒繼兹壽康適欣且慰旋聞困痾<lb/>
驚惻罔喻亟趨以奔湯液具陳日企夕望莫療其源既<lb/>
以面訣尤懐必存終殞斯疾媿義靡敦曙星麗天曷翳<lb/>
其明芳蘭在谷曷揜其馨斯文凋謝甚若攴傾矧復云<lb/>
亡傷哉斯情世豈無友孰厚且仁再更晨昏靈旐兹舉<lb/>
<pb n="KR4e0081_WYG_004-19a"/>
惟我伯仲曷忘素誼酹此一觴泣涕如雨清明孔昭來<lb/>
格其至嗚呼先生哀慟何已嗚呼尚享<lb/>
　　　祭曹道錄文<lb/>
惟公篤生令宗才識純裕儒𤣥具師探索淵䆳恢度益<lb/>
閎辭華豐銳從禩帝庭衡嶽穹峙𤣥教聿興百司佐𨽻<lb/>
宏玅闡微誠感神至矧賛以文猶啓㝠戾克大琳宫珠<lb/>
輝玉麗百工告成金奏旋備廣録宣儀幽逺咸類帝曰<lb/>
爾誠優眷彌譽雖其寅寮寵渥靡預予忝襲宗匡翊實<lb/>
<pb n="KR4e0081_WYG_004-19b"/>
美篤厚友情淳誠道義被囏際榮忻躍恐懼凡厥巨微<lb/>
忠深愛屢世謂膠漆炎凉莫諭違别五載馳情益累詞<lb/>
札徃還疇滌懐睇且期晤言踈晦是傅曷云歳阻驚聞<lb/>
哀訃摧動寢興形神罔顧吾道何萎遽失儀羽不亡者<lb/>
存千齡非駐皇詞天漿寵際特御山林被光度越前世<lb/>
柰此凋謝孰庸陶鑄仙靈孔昭千里歸祔祖道郗歔悲<lb/>
感交注再瞻神容明徳冲豫永埀休聲以緜□祚嗚呼<lb/>
哀哉<lb/>
<pb n="KR4e0081_WYG_004-20a"/>
　　　祭胡賛教文<lb/>
嗚呼代之輔吾教者必才能卓立足以翼賛其成也惟<lb/>
公生於名胄挺秀𤣥門早輔我先君克成教爵其遭際<lb/>
天朝而陳綱振紀凡經籙科典靡不竭力相衛焉厯職<lb/>
𤣥幕累遷再擢故其元勲茂跡在一時同輩未可倫儗<lb/>
暨先君示化予即襲教其力於協持視徃弗怠故予事<lb/>
之猶邦家之元老未嘗一有慢易而衆益加尊信焉曩<lb/>
貳丈席温静不茍未幾朝廷精異符籙䕶以銅章首命<lb/>
<pb n="KR4e0081_WYG_004-20b"/>
掌之豈非其恭黙有以至焉及累升首席力讓未遑而<lb/>
亡何誣搆横至竟殞於行是豈天之吝全其終耶而生<lb/>
化之機囿於運數而然耶嗚呼使予聞訃顛沛摧慟哀<lb/>
無所容何奪之太速而禍之遽甚也哉然公夙探𤣥奥<lb/>
超曠之言其無累乎中視生滅乃反真之遊又豈足傷<lb/>
其明哉矧其佳言麗藻宜與㝠鴻遼鶴騰神廓寥之境<lb/>
是乃不死者存尚何悲歟兹歸神幽宫永隔千載是一<lb/>
觴決别以致其哀惟靈其鑒之<lb/>
<pb n="KR4e0081_WYG_004-21a"/>
　　　祭傅仙官文<lb/>
嗚呼外方之學超逸是尚翊教之得才必名宗而貞亮<lb/>
當前元之運否慨山林之凋喪我先子之聿興值皇明<lb/>
之大暢首推慕於𤣥風競雲從而川向際真主之龍興<lb/>
宻清光於天仗敷辭藻於文林著靈蹤於四望早侍祠<lb/>
以顯庸校𤣥科而綢剏暨予襲乎教樞力匡持而協相<lb/>
煥黄籙之標儀振瓊音於簠鬯累遭際以錫還澹夷猶<lb/>
於峯嶂主丈席以儀刑屹耆英之足仰敞宏構之清輝<lb/>
<pb n="KR4e0081_WYG_004-21b"/>
鬱仙壇之穹壮俄微疾以愆和候返真乎鯨上甚名山<lb/>
之頽靡空撫感而悒怏兹靈輀之介道陳一觴以别餉<lb/>
神其鑒之情辭益愴<lb/>
　　青詞<lb/>
　　　己巳年酬醮宿啓青詞<lb/>
伏以天壽趨朝仰效國恩之報教宗負任惟依帝造之<lb/>
宏况奏陳懐預患之憂而禍咎有横貽之變夙攄醮禱<lb/>
允藉終全潔芹藻之一誠畣聖真之鴻澤俯膺中惕宻<lb/>
<pb n="KR4e0081_WYG_004-22a"/>
徹丹忱伏願聰鑒昭明睿慈溥博釋愆瑕於既徃咸錫<lb/>
陶鎔集安裕於邇來悉埀涵育冀欵言之上格資靈貺<lb/>
以潜敷教脈延禧協春和而日茂皇圖介福囘陽候以<lb/>
時雍<lb/>
　　　張宇明薦父青詞<lb/>
自天降質情有禱于𤣥穹由父生身恩敢忘於幽壤攄<lb/>
忱請命惕過陳詞伏念先考某生際時昌歿逢家難襁<lb/>
懐綺綉早罹失怙之哀步陟荆榛粗遂賁園之託屆誕<lb/>
<pb n="KR4e0081_WYG_004-22b"/>
之辰適近云亡之日乃先親違終養之嗟而弟有溺淵<lb/>
之恨累欲陳於醮拔竟連阻於塵羈爰致薦修俾階超<lb/>
悟伏願丹書釋罪青簡垂慈性地朗明悉洗無涯之沉<lb/>
滯泉扄洞照普資已徃之迷淪凡屬含靈均齊解脫<lb/>
　　　酬醮早朝青詞<lb/>
乾道統天為凡世民彛之主宰皇中建極啓𤣥科請禱<lb/>
之梯航秉叩夙符陳情昭謝伏念臣某傳宗未冠襲職<lb/>
孔艱灾非鼎沸之屢貽繼嗣淵臨之數見志實乖於脩<lb/>
<pb n="KR4e0081_WYG_004-23a"/>
滌躬有頼以祈禳時厯因循圓寳臺之萬遍恩埀罔極<lb/>
畣睿澤於一誠仰懐高厚之慈尤兾囘旋之造朝儀曉<lb/>
肅盟欵是酧伏願釋宥無方矜容有在仙曹錄命早育<lb/>
秀於春陽𤣥教増暉日齊明於景曜洪禧誕布巨澤咸<lb/>
濡<lb/>
　　　正醮青詞<lb/>
乾坤覆載時倏屆於誕辰科範昭宣齋并酧於素欵<lb/>
仰希靈貺恭致謝言伏念臣某嗣職年踰撫躬夕惕<lb/>
<pb n="KR4e0081_WYG_004-23b"/>
駈馳非訟幸身衆之復安昭事宗祧感繼承之未遂晨<lb/>
夕之懐憂甚切省修之勵已維新蕆醮禱於冲科竭忠誠<lb/>
於宸鑒伏願皇猷鼎固敎脈珍符曰壽曰康介萱席春<lb/>
暉之永宜家宜室開蘭闈晝日之長是慶衍於仙基至<lb/>
恩臨於悃愊年齡益茂髫稚咸寧<lb/>
　　　本宫大殿慶成正醮謝恩青詞<lb/>
伏以易昭大壮是宫室之由興道煥重離喜殿廷之遂<lb/>
構仰依覆造恭致謝忱伏念臣某嗣職有年省躬無補<lb/>
<pb n="KR4e0081_WYG_004-24a"/>
上承帝渥幸錫賚之寵頒周率衆誠頼施金之咸集歳<lb/>
月之稽縻良久斧斤之經始惟艱獲棟宇於落成磬衷<lb/>
盟於醮悃伏願皇圖天廣教範春輝宜民宜人介萬姓<lb/>
壽康之祉爰清爰静安一山寧謐之基及慶衍於宗傳<lb/>
至恩覃於鼎固百靈拱衛五福攸同<lb/>
　　　懴紫微臺青詞<lb/>
伏以北極拱辰宰乾坤之生育中天御政司人世之權<lb/>
衡恭叩真科敬陳衷悃伏念某忝承宗緒仰拜綸恩千<lb/>
<pb n="KR4e0081_WYG_004-24b"/>
里趍朝國社適逢於繼統一心祀帝醮修有命於薦先<lb/>
矧川途驅役之囏多星運遲留之慮是欵寳臺之䖍禱<lb/>
幸符金籙之圓成庸致懴忱并伸酬謝伏願紫微昭煥<lb/>
潜囘吉曜之暉黄道開明茂衍遐齡之慶教模增顯眷<lb/>
序咸寧<lb/>
　　　懴臺早朝青詞<lb/>
維皇上帝總司主宰之機欽若昊天式重權衡之任懼<lb/>
灾衰之罔測嘗懇禱以預禳禮誥周圓攄誠懴謝伏念臣某<lb/>
<pb n="KR4e0081_WYG_004-25a"/>
嗣承越歳乏厯多艱頋罪業之彌深致憂危之疊見照<lb/>
臨有赫庸敷首過之祈降鑒無違是罄朝元之典馳忱<lb/>
綠奏畣欵𤣥穹伏願皇極昭囘帝心簡在教範光而家<lb/>
道泰壽考益寧萱闈永以眷縁昌宗祧協慶愆尤氷釋<lb/>
福祉春融<lb/>
　　　甲申普度酬醮滿散青詞<lb/>
伏以維皇建極幸厯事於三朝上帝降衷愧未脩於一<lb/>
徳攄誠答欵首過陳情伏念某早嗣仙宗累逢昌運愆<lb/>
<pb n="KR4e0081_WYG_004-25b"/>
尤山積致貽灾否之屯疾疚日深猶切室家之難請禱<lb/>
之忱兩叩安寧之喜再生符關雎正始之期協中饋閑<lb/>
家之望庸敬酬於素欵并追拔於先靈爰潔蘋羞上祈<lb/>
藻鑒伏願帝臨有赫天聽孔昭丹簡標名囘禎祥於否<lb/>
曜玉符度命起沉滯於幽扃教範安隆眷縁寧逸<lb/>
　　　普度早朝薦拔青詞<lb/>
天高地厚惟徳澤之難忘日徃月來倏古今之代謝攄<lb/>
誠請命竭已陳情伏念臣某襲爵懐慚省躬悔過追報<lb/>
<pb n="KR4e0081_WYG_004-26a"/>
幸資於逺邇傷悼彌深超遷仰及於幽㝠謝酧敢後所<lb/>
懼愆尤之莫首必祈懴滌以均消爰潔清朝并周素欵<lb/>
伏願九幽拔罪五苦停酸保命生根咸證逍遥之果登<lb/>
真樂界全囘發育之春教範光亨眷縁協吉<lb/>
　　齋意<lb/>
　　　己巳酬醮齋意<lb/>
宿慶幸基早嗣宗傳之爵國恩是荷歲趍聖壽之朝慮<lb/>
接對之孔艱念風濤之涉逺仰祈醮禱已沐𤣥庥昨陳外<lb/>
<pb n="KR4e0081_WYG_004-26b"/>
累之除實藉終全之祐忽罹横撓旋遂安還嘗殫禳叩<lb/>
之皈并畣資扶之造伏願帝臨在上靈降有嚴鑒人欲<lb/>
之衷誠宥積愆之瑕垢皇圖鼎盛日増教統之光家祉春<lb/>
融克協宗風之振門庭彌永寧謐咸孚<lb/>
　　　本府年經齋意<lb/>
歳厯云周幸叨安於四序教樞是荷惟昭畣以一誠況<lb/>
云為多積於悔尤而修進常踈於惕勵若灾非土木之<lb/>
干并人事疾痾之患每陳皈叩屢沐保全庸遵餞臘之<lb/>
<pb n="KR4e0081_WYG_004-27a"/>
規敬致酬恩之悃伏念某均依祖澤仰戴國恩缺温凊<lb/>
於晨昏念憂勞於寒暑匪資懴釋曷遂首禳伏願忱<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
上通康寧洊錫聖域咸春至化克揚於宗教福基開泰<lb/>
祥符允協於家庭凡兾未來之祐悉希大造之仁壽永<lb/>
蘐華榮齊棠棣<lb/>
　　　圓臺酬醮齋意<hi>洪武二十五年降香華蓋山</hi>
帝君寵臨為儲君而請福微躬疾困頼慈母以祈安況<lb/>
官非誣横之干有逺渉風波之慮省已宜於恐懼希恩<lb/>
<pb n="KR4e0081_WYG_004-27b"/>
必以祈禳神祐黙扶醮盟是踐伏願天錫洪庥星輝<lb/>
景緯家慶日増於逺大仁夀同躋邦基時協於隆平<lb/>
睿慈克廣萱闈椿永棣鄂蘭馨<lb/>
　　　建普度齋意<lb/>
伏念某早嗣仙宗累承帝渥祖宗功徳愧未報於初心<lb/>
言行愆尤慨莫修於寸善各從傾逝㒺測升沉兼酧祈<lb/>
懇之誠益重勲勞之念庸資薦拔并遂首禳惟大徳之<lb/>
好生實不言而善應伏願東極埀慈南炎受煉玉符金<lb/>
<pb n="KR4e0081_WYG_004-28a"/>
簡即開五戸之明丹界朱陵洞煥九幽之燭恩覃有造<lb/>
澤被無窮<lb/>
　　　甲申普度酬醮齋意<lb/>
伏念某忝承仙緒叨厯聖朝極慚罪業之深莫遂愆瑕<lb/>
之滌顧病痾之久困致家室之靡寧叩兩欵以攄誠幸<lb/>
一忱之有格恭陳菲醮上答宸庥伏願聖造昭囘帝心<lb/>
簡在悔尤蠲釋旋否癘之亨通幽壤開明運慈悲而超<lb/>
悟教風鞏固家慶蕃昌凡在甄陶均祈生育<lb/>
<pb n="KR4e0081_WYG_004-28b"/>
　　　圓臺建醮誠意<lb/>
日照月臨皆機衡之所囿陽消隂長恐憂患之靡寧仰<lb/>
期潜囘厄運之屯敬致上籲昊天之禱禮誥懼稽於四<lb/>
載始生特畣於一誠報欵愆期酬恩俟命伏願皇覽<lb/>
昭明帝慈溥博教統永隆於山嶽五福咸臻宗風益茂<lb/>
於蘅薇百祥駢集灾非氷釋嘉慶春融<lb/>
　　上梁文<lb/>
　　　三清殿上梁文<lb/>
<pb n="KR4e0081_WYG_004-29a"/>
伏以三境神洲珠黍現虛無之上界五陵福地宗壇開<lb/>
龍虎之名山昨逢塵劫之推移復覩龍虎之壮觀帝<lb/>
恩罔極道化無方欽惟皇帝陛下乾坤同大日月並明<lb/>
經綸正始於萬方文軌㑹歸於四海豐功盛徳大成至<lb/>
治之基聖子神孫益廣皇猷之永𤣥門推重華構維<lb/>
新仰惟三清三境天尊虛無至真上帝位三界之元<lb/>
尊為萬天之主宰𤣥元始成文而有象梵清景結氣於<lb/>
無窮紫檢丹書闡十極九霄之内典金科玉律衍七<lb/>
<pb n="KR4e0081_WYG_004-29b"/>
經八緯之文章是龍文鳳篆之彰致虎衛鸞驂之㑹<lb/>
象貝闕琳宫之遐仰聳旋臺蘂閣之雄瞻不日而成於<lb/>
斯為盛再惟神樂觀仙官本宫住持提㸃傅蓬閬仙姿<lb/>
煙霞儀表振青瑣紫宸之歩領雲門大頀之音多貴達<lb/>
之經營實山林之柱石再惟道錄司主領提㸃左演法尊<lb/>
師曹黼黻文章宰𤣥綱之樞轄嘘呵風雨握祕笈之機<lb/>
衡日承寵錫之繁深竭謀為之力又惟住山提舉李玉<lb/>
韞山輝珠藏淵潤探𤣥科於法海輔教席於清都暨總<lb/>
<pb n="KR4e0081_WYG_004-30a"/>
務之羣才及施金之多士佳聲俊望嘗光霽於明時美<lb/>
譽芳馨共清揚於化日斯神道之設教而風霆以流形<lb/>
煥然繡柱雕甍凌空耀日偉矣彩楹綺户擁霧迴風高<lb/>
明合景於始青空洞混真於大赤竒峯靈岫儼蛟騰<lb/>
鳳翥之儀疊轂高幢聳霞繞雲蒸之勢宜萬靈之環<lb/>
拱實千載之宏規爰舉脩梁敬陳善頌<lb/>
梁之東　五雲瑞氣靄空䝉日華烜耀金銀闕山嶽交<lb/>
　　　　輝萬壽崇<lb/>
<pb n="KR4e0081_WYG_004-30b"/>
梁之南　千峯萬岫翠堆藍霓旌羽節浮空下一黍髙<lb/>
　　　　懸北面叅<lb/>
梁之西　瓊林瑶草白雲齊靈岩列秀青城表萬劫丹<lb/>
　　　　光接太微<lb/>
梁之北　象麓圓髙天一色漢壇玉局萬靈尊福著皇<lb/>
　　　　釐朝萬國<lb/>
梁之上　霧輦霞車鸞鵠仗玉京縹緲太清家神明區<lb/>
　　　　奥非無象<lb/>
<pb n="KR4e0081_WYG_004-31a"/>
梁之下　洞訣神經遵妙化虛皇壇上月華圓靈璈四<lb/>
　　　　擁真仙駕<lb/>
伏願上梁之後皇圖益廣𤣥教増輝四宇八荒均被涵<lb/>
濡之澤羣黎萬姓咸資清静之風道域無窮仙宗有永<lb/>
　　　勅建祖師殿上梁文<lb/>
伏以炎漢教興龍虎乃神仙之官府留矦系出圭璋為<lb/>
世胄之典儀夙崇天道之歸寧拒劫塵之换人謀注久<lb/>
帝力維新欽惟皇帝陛下九五開圖一元正統宏模巨<lb/>
<pb n="KR4e0081_WYG_004-31b"/>
智立皇極以建中盛徳豐功總天官而授厯湯武之鴻<lb/>
基益振漢唐之茂績斯彰懐禹貢以來庭集虞韶而制<lb/>
禮而儲器正元良之望兼親王隆國社之安宜華夷咸<lb/>
樂於雍熈而道域特沾於殊渥謀猷日廣柱石天開恭<lb/>
惟祖師正一冲𤣥神化静應顯祐真君道尊𤣥省教闡<lb/>
清都神氣風霆實冠冕三山之重簮裾劔佩著源流奕<lb/>
世之宗累歛福於邦民是培芳於嗣𦙍矧際天朝之優<lb/>
眷頓宏神宇之雄瞻千載洪規一時壮觀再惟将相良<lb/>
<pb n="KR4e0081_WYG_004-32a"/>
才閫垣英質及四方之碩徳同一代之休光斯道其有在<lb/>
焉至神而無方也六合天經而地緯五城日烜以雲從嘗<lb/>
驅龍吏以運偉材旋捧鶴書而求碧瓦竒木既成於月<lb/>
府南金時至於雲庭紫府十二天幻成蓬閬瑤京三萬<lb/>
戸移自方瀛宛然貝闕丹臺廓矣蕊階瓊殿鳳麟洲<lb/>
渚春融三島而囘鸞鵠旌幢樂徹九清而下駢虹駕霧<lb/>
耀電摩霄非山川壯麗無以表師相之尊由地位髙明<lb/>
足冠人天之仰故靈祗拱衛風雷長挾於仙都而珠璧<lb/>
<pb n="KR4e0081_WYG_004-32b"/>
鮮張星漢上通於帝所瓊書琳札惟許葛之可方璧薤<lb/>
金莖或茅丘之足擬當披承四十三傳復建立千五百世<lb/>
雖神運之有孚亦地靈之所至因時而就不日而成六<lb/>
偉敬陳雙梁用舉<lb/>
梁之東　氣分光嶽道猶龍春囘厯象朝暾麗盡在春<lb/>
　　　　風長養中<lb/>
梁之南　塵湖髙與華衡叅雲旌霧節非才空翠日䕶長<lb/>
　　　　生白玉函<lb/>
<pb n="KR4e0081_WYG_004-33a"/>
梁之西　仙臺岩岫與雲齊碧池瓊樹煙霞表時有天<lb/>
　　　　書降紫泥<lb/>
梁之北　道祖飛神超莫測綘衣魚鬛儼層霄漢家自<lb/>
　　　　古神明宅<lb/>
梁之上　列帝髙居千仞廣靈璈時謁太清逰玉府樞<lb/>
　　　　機傳世掌<lb/>
梁之下　虎衛龍翔羅鳳駕玉書光照五雲中億劫空<lb/>
　　　　同非晝夜<lb/>
<pb n="KR4e0081_WYG_004-33b"/>
伏願上梁之後聖壽天長皇圖鼎盛輔東儲之光大濟<lb/>
寰宇之謐寧勲名期將相於蕭曹家業兾士民於楊郭<lb/>
福瀰川海𤣥風克振於丕基徳著璠璵教脈益隆於震<lb/>
器宗壇有永道化無方<lb/>
　　　三門上梁文<lb/>
伏以龍虎名山著清虛之福地鳳麟别島開廣大之法<lb/>
門昨經离焰之災是復鼎新之建道摸克顯神化用昭<lb/>
仰惟三境髙尊十方列聖祖師正一冲𤣥神化静應顯<lb/>
<pb n="KR4e0081_WYG_004-34a"/>
祐真君啓正一之宗風闡𤣥元之玅化得山峙川流之<lb/>
形勝𢎞天經地緯之規繩寳訣瓊文衍千五百年之仙<lb/>
冑珠宫貝闕崇二十四治之神功門通日月之徃來戸<lb/>
象乾坤之闔闢奐輪斯美陟降是臨再惟住持提㸃神<lb/>
樂觀仙官傅北闕歸來領烟霞之舊席東山燕息衣雨<lb/>
露之殊恩嘉煥號之顯榮實𤣥門之儀表再惟住山提舉<lb/>
尊師玉質金聲上謁龍章之黼黻明珠完璧儼居鶴署<lb/>
之經綸其賛畫於大成尚謀猷於有永又惟道錄提㸃尊<lb/>
<pb n="KR4e0081_WYG_004-34b"/>
師左演法曹文史清襟風霆偉度寵錫金鏞之重恩覃<lb/>
寳閣之尊尤匡賛於山林是相成於棟宇暨神寳之職<lb/>
司及良工之才轄豐功偉迹宜光輔於𤣥樞美擢佳聲<lb/>
共大膺於清選惟人有物而有則盖神無體以無方赫<lb/>
然綺閣雕楹排雲擁霧倐爾璇題璧繪飛電騰空琅璈<lb/>
協駕於霓旌閣道降靈於羽節琳峯琪樹藹龍翔豹躍<lb/>
之姿雲珮霞裾儼鶴佇鸞趍之步斯百靈之拱衛乃萬<lb/>
姓之瞻依快舉雙虹特陳六律<lb/>
<pb n="KR4e0081_WYG_004-35a"/>
梁之東　日華朝聳海暾紅靈壇儼有風雷䕶紫氣浮<lb/>
　　　　關曙彩中<lb/>
梁之南　丹輿綘節下鸞驂明庭逺錫天香降帝闕綸<lb/>
　　　　音耀寳緘<lb/>
梁之西　瓊林爽氣藹岩霏瑶壇夜燭丹光徹金井靈<lb/>
　　　　泉嚥紫微<lb/>
梁之北　蕊殿朱楹開瑞色虚皇真境聳中天琅函遍<lb/>
　　　　度羣靈格<lb/>
<pb n="KR4e0081_WYG_004-35b"/>
梁之上　雲漢昭囘來彩仗玉京縹緲五雲浮邦國鴻<lb/>
　　　　釐符有象<lb/>
梁之下　羽佩朝珂須並駕𤣥風四海啓民瞻五福咸<lb/>
　　　　歌均聖化<lb/>
伏願上梁之後皇猷天廣𤣥徳春輝百福千祥均戴陶<lb/>
鎔之澤五風十雨悉皈覆育之中道化丕彰真風益振<lb/>
　　　正堂上梁文<lb/>
伏以周穆建草樓仙品位尊於上爵漢高賜大第邑封<lb/>
<pb n="KR4e0081_WYG_004-36a"/>
顯著於列侯由大教之始彰得兹山之最勝代思偉觀<lb/>
繼作維新耆山高士早振𤣥綱洊䝉天眷演濟世神明<lb/>
之化襲傳家静謐之宗紫禁楓宸累際天顔之優渥瓊<lb/>
函蕊笈嘗披祕典之精微宿志有符高風足挹脫頴謂<lb/>
出羣之驥處錐猶履薄於氷念報國之在躬職勤頌禱<lb/>
顧匡家之是任意必恢𢎞涵泳滄溟究性命本源之學<lb/>
菑畬淵海探古今子史之言千燈無處非禪一麈忘言<lb/>
是道鍊已得丹中符火康時猶掌上風霆恱古多金石<lb/>
<pb n="KR4e0081_WYG_004-36b"/>
之文詞資學毎縉紳之言論丹青特胸中丘壑毫墨乃<lb/>
筆下虯龍居客盈門家藏充棟因悚王侯之愛敬莫辭<lb/>
朝野之聲華詞林錯比於鄭䖍冊府敢追於張烈富貴<lb/>
盖源流相續謀謨在胷宇所鍾得失與時而盈虚剛柔<lb/>
視易之終始此非曠視於髙明是乃怡情於閑雅言葺<lb/>
其宇寧無穹簷廣厦之足居有恱乎心别愛翠水丹崖<lb/>
之可鞠信可樂也其有待焉况為留國之故基永頼川<lb/>
靈之黙相幸成輪奐喜就謀謨仰惟聖主洪恩王庭大<lb/>
<pb n="KR4e0081_WYG_004-37a"/>
徳内緘之寵錫歳承再惟𤣥門上宰烈祖休光殊澤之<lb/>
滋腴日至惟麈湖峯若帝座尊其華山麓如雲屛秀孰<lb/>
匪千生之慶允祈百世之昌清恬有契於輞川錦繡何<lb/>
慚于金谷游岩歸隠寧期髙帝之招于頔山居不吝戴<lb/>
符之價汀梅雪霽覽重洲逺渚之衡湘簷桂秋髙對絶<lb/>
巘層巒之嵩華月露清華雲烟吞吐總是詩情文思波<lb/>
瀾起伏水木蒼森都存道味天機送飛鴻招黄鵠寫懐<lb/>
聊適於氷絲鏘羽佩度瑤笙洗耳間聞於靈籟曷儗追<lb/>
<pb n="KR4e0081_WYG_004-37b"/>
周柱下史敢自謂羲皇上人孰不云賢配之助多其勿<lb/>
訝後昆之託晚山川用囘佳運歳月允協良辰且美且<lb/>
完爰居爰處必效南華經肆竒言而道大須如鶡冠子<lb/>
栖深谷以書成嘉猷逺播於流芳先範有光於前席且<lb/>
桓榮藉稽古之力故陸䞇有克家之稱為我嗣焉必吾<lb/>
志也今則立柱迎霄舉梁耀日衆陳六偉之章敢布一<lb/>
言自述助為巴唱以發郢歡<lb/>
梁之東　象山積翠日華中此心瑩徹如淵鑑千古無<lb/>
<pb n="KR4e0081_WYG_004-38a"/>
　　　　傳玅理同<lb/>
梁之南　塵湖高聳碧堆藍翠峯萬疊争朝拱奕世簮<lb/>
　　　　纓與並叅<lb/>
梁之西　圖書萬巻照青藜方瀛只許仙家住一曲川<lb/>
　　　　流即剡溪<lb/>
梁之北　上界星河繞樞極爐燻朝夕耿丹心百代清<lb/>
　　　　芬戴君徳<lb/>
梁之上　幻出仙都非罔象雲宫天闕望非遙吾道虚<lb/>
<pb n="KR4e0081_WYG_004-38b"/>
　　　　空與同量<lb/>
梁之下　絃誦雍熈美朝夜紫芝瑶艸遍崆峒琹書自<lb/>
　　　　足娱清暇<lb/>
伏願上梁之後皇圖鼎盛萱壽春榮慶衍宗祧福祉所<lb/>
綏之有永壽綿家室禎祥懋集之天來瑤華茂蘭玉之<lb/>
芳神構冠宇寰之仰束書雲塢其樂只於𤣥珠授訓雪<lb/>
庭尚資崇於文憲道隆川嶽徳著璠璵<lb/>
　　　後堂樓上梁文<lb/>
<pb n="KR4e0081_WYG_004-39a"/>
伏以地位清高留國著仙家之第宅天基廣厚漢壇開<lb/>
道統之謀謨偶崇樓閣之瞻適壯山川之觀皇恩罔極<lb/>
祖澤彌深耆山逸士師友淵源琴書興味風霆炁脉抱<lb/>
一極於黄中海嶽矜情擅一丘於方内許葛之𤣥蹤莫<lb/>
繼班楊之儒雅益勤懐帝握於寛閒仰先猷於静謐爰<lb/>
輯奐輪之美構式符燕處之良辰馬周市宅來棟宇於瀛<lb/>
洲徐鉉盡貲易林丘於𤣥圃訓子尚容於晚節館甥允<lb/>
協於明時言優片玉何招議於郗超義重千金曷足慚<lb/>
<pb n="KR4e0081_WYG_004-39b"/>
於裵楷松柏色輝於璧府楩楠煥彩於丹丘宛然芝館<lb/>
薇垣宜此雀屏鴈幣花臨綺席陽囘鶴圃之春菊綻瑶<lb/>
堦雨霽鵞池之月飛雲擁霧麗日干霄非溪山勝槩無<lb/>
以盡登覽之雄由圖籍駢繁是足極探研之用故衣翩<lb/>
鶴氅招楊許於三神而曲度鸞笙候佺期於八表無偏<lb/>
無黨庶王道之可遵有徳有言其斯文之是重高興豈<lb/>
倫於庾亮宏襟尚美於陳蕃多懿範之匡維亦忠誠之<lb/>
賛畫遂吾託矣不日成之快舉雙虹用陳六偉<lb/>
<pb n="KR4e0081_WYG_004-40a"/>
梁之東　日華烜彩五雲中春囘川岳和風動佳氣從<lb/>
　　　　今長鬱蔥<lb/>
梁之南　溪山列秀翠於藍地靈拱衛雄今古鳳翥蛟<lb/>
　　　　騰降斾驂<lb/>
梁之西　蓬島瑶華接太微天祿圖書開璧府神光五<lb/>
　　　　夜照青藜<lb/>
梁之北　山聳蘅薇戴留國琪花瓊樹四時春氣勢何<lb/>
　　　　須並秋色<lb/>
<pb n="KR4e0081_WYG_004-40b"/>
梁之上　烈祖休光埀上相雲霞星漢接空㝠孫枝世<lb/>
　　　　世居蓬閬<lb/>
梁之下　奎璧文章光照夜繼承端在振家聲清白應<lb/>
　　　殊珠玉價<lb/>
伏願上梁之後睿算天齊萱齡日永家室遂燕安之樂<lb/>
宗枝蕃嘉慶之祥真風益振於熈朝盛業逺埀於名代<lb/>
箕裘奕世福祉千春<lb/>
　　普說<lb/>
<pb n="KR4e0081_WYG_004-41a"/>
　　　三元傳度普說<lb/>
太虚沖漠𤣥範幽微至極難言玅亦難思夫無聲無臭<lb/>
無形無名溟涬大棾寥廓毋光當爾之時文宇未立不<lb/>
可思議莫可度量自赤明開圖生天生地萬有畢具百<lb/>
千萬重道炁結為雲篆發為靈文然後萬範開張五篇<lb/>
敷落保制劫運與天長存真聖相傳為道則一葢自元<lb/>
始說經於黍珠空懸之景衆真監度以授玉晨道君大<lb/>
範始張開皇之後復授靈寳大乗之道紫微飛天十部<lb/>
<pb n="KR4e0081_WYG_004-41b"/>
之書實元始洞𤣥靈寳赤書玉篇混洞太无靈文元始<lb/>
鍊之於洞陽之館治之於流火之庭乃元始靈寳之𤣥<lb/>
根空洞自然之真文生天立極開化神明施鎮五嶽安<lb/>
國康民是以太上演說玉局靈文誕布而我漢祖天師<lb/>
降生應化昔於上皇元年正月十五日無極大道太上<lb/>
老君修注上化八治無極元年七月十五日修注中化<lb/>
八治無極二年十月十五日修注下化八治漢安二年<lb/>
正月十五夜朝金闕後聖𤣥元道君降而蜀鶴鳴山授<lb/>
<pb n="KR4e0081_WYG_004-42a"/>
正一盟威都功修真延生飛化祕籙肘後經訣是年七<lb/>
月十五日修立二十四治以付嗣師又於十月十五日<lb/>
建四治以應二十八宿故治有二十四氣炁有二十四職<lb/>
男官女官二十四官男職女職二十四職受任之後依<lb/>
按科格領戸化民其有好道樂法心専志一者度厄延<lb/>
年攝邪歸正除害去妖濟生度死大可以飛神躡景度<lb/>
品登真使三五之教永刼無窮正一之風流傳不息是<lb/>
以授受之者對治度神臨壇分劵以表盟誓之重也盖<lb/>
<pb n="KR4e0081_WYG_004-42b"/>
聞道君曰吾昔降蜀都其二十四治皆二十八宿之獄<lb/>
謂之隂景黑簿之司乃開紫陽南宫玉宸正一内殿授<lb/>
正一盟威都功祕籙遂得籙中交乾履斗之道三步九<lb/>
跡之要嘗告祖師真君曰正一之道生於混沌一炁𤣥<lb/>
黄未形純素尚結至太樸將散澆風日侵吾憂道民為<lb/>
邪所亂一氣混雜鬼魔相纒灾害横生不得道真天年<lb/>
不竟而為中傷吾所降盟威諸籙盟誓外邪内正一炁<lb/>
故號正一叩者觀之不失一源之道故吾此法為衆法<lb/>
<pb n="KR4e0081_WYG_004-43a"/>
之門上清靈寳十變九化大丹隠書三九素語也祖師<lb/>
真君亦嘗授王真人曰混元之炁本一一生二二生三<lb/>
謂之三元三生四四生五是謂五行此三元五氣者經<lb/>
綸天地變化萬物是故正一之法本一炁而生動化於<lb/>
五故號三五法也奉其法者帝君三元静位五行守理<lb/>
日月貞明隂陽順序雷霆无非震風雲无妄興萬物滋<lb/>
澤天下無征伐之勞人民無疾疫之苦則奉正一之法<lb/>
大感也真君始居嵩陽遂厯江東名山沿流巨壑乃入<lb/>
<pb n="KR4e0081_WYG_004-43b"/>
蜀戰鬼降魔分幽獄為二十四福庭降鬼帥為二十四<lb/>
陰官遂遇𤣥元道君復授以正一盟威之道三八飛仙<lb/>
延生之術拜真君為泰𤣥都正一真人攝𤣥元後聖之<lb/>
位為𤣥中大法師封泰𤣥都正一平炁宫主者由是六<lb/>
天魔鬼平治俱息修煉功成三天命下遂白日上昇位<lb/>
賓九清矣故二十四品祕籙之傳皆攝邪皈正大興靈<lb/>
化以福萬民降二十八宿之炁脩二十四炁之治佩法<lb/>
籙之符章役治炁之將吏功滿徳備二官保舉刻書玉<lb/>
<pb n="KR4e0081_WYG_004-44a"/>
名尸觧變遷位登真人七祖父母超升福堂由是三洞<lb/>
四輔經籙之傳宏衍祕玅普度无窮上所以保鎮國祚<lb/>
與天長存下則福利存亡普天稱慶其於紫陽内宫玉<lb/>
晨正一祕典開闡𤣥微良有以也迄今四十三傳仰䝉<lb/>
聖眷流演宗壇兹遇上元令節天官校錄之辰都壇首弟<lb/>
子某齎金効信祈降𤣥恩十方叅佩之士雲集宗壇是<lb/>
以法海高朋講延清衆洗滌身心欲聞至道嘗聞經曰<lb/>
虚元自然道所從出真一不二體性湛然圓明自足不<lb/>
<pb n="KR4e0081_WYG_004-44b"/>
墮諸見逺離塵垢學無所學修無所修於中了然不去<lb/>
不住無死無生是真觧悟豈不深切著明也哉内而脩<lb/>
之乃金液返還三五之道外而施之即靈寶十囘真一<lb/>
之玅演之為紫樞飛梵之文赤書靈圖之錄普度天人<lb/>
其功無量是以太上諸品經籙之傳出自是者其感通<lb/>
應化之道於兹備矣盖知造化之津可以化吾之民若<lb/>
天降地升環之以日月發之以雷霆推測機緘之運行<lb/>
不言可以利羣生是知具夫人者非智愚之可加損在乎<lb/>
<pb n="KR4e0081_WYG_004-45a"/>
反求諸已則本有之善念念皈真純一不二而後抱𤣥<lb/>
守一復樸全真則盡性致命之道具矣是以萬殊一本<lb/>
與天地並行而不違也故虚無恬淡寂寞无為乃吾道<lb/>
之本而修之家國施之天人元適不可其感應無間皆<lb/>
自真文靈笈有以囘祥弭患誠有自也夫若是則不徒<lb/>
福利存亡而已沐我太上涵濡之恵信無窮也兹夕陞<lb/>
此法座上帝高真為作證盟六凡四聖咸所聽聞畧為<lb/>
敷揚願臻𤣥悟一切善信人民凡在有情均躋仁壽無邉<lb/>
<pb n="KR4e0081_WYG_004-45b"/>
幽滯道㟁同登久立珍重<lb/>
　　　靈寳鍊度普說<lb/>
伏聞洞真妙戒靈寳玉符上保國祚於萬年下超苦爽<lb/>
於浩劫威禁至重神力難思今對道前依科傳度尚慮<lb/>
亡靈宿違真道甘受輪廻先當普宣法乳開明真性俾令<lb/>
解悟出離㝠途原夫无極之始大梵冲漠溟涬無朕由<lb/>
是而大樸始散陰陽始分生天立極發育萬物三才並<lb/>
立人居其中陽變陰合而五行混凝二氣周布萬物與<lb/>
<pb n="KR4e0081_WYG_004-46a"/>
天地並生均稟一氣而有形形生而性具乃天命之流<lb/>
行若三光並明五岳分峙雷霆之威霜露之教無洪纎<lb/>
巨細皆有生知之全無一物不具此太極也神道設教<lb/>
度世化人者惟此而已故曰天地之道其為物不二在<lb/>
孔孟曰仁義在釋迦曰圓覺在莊列曰虚无在荀揚曰<lb/>
權衡在班馬曰文辭流而為千工百藝不離寸心特殊<lb/>
途同歸萬殊一本也柰何天地與萬有俱屬形氣囿于<lb/>
生滅聚散榮枯成壞者皆然人之有生智覺一動晝夜<lb/>
<pb n="KR4e0081_WYG_004-46b"/>
頃刻交擾紛紜無一息之寧耳聽目染口味心思莫非<lb/>
欲蔽情纒境奪物誘盖性流為情情熾為念念積為慮<lb/>
慮久為識故七情六慾五蘊三毒凡貪填憎愛欣怨横<lb/>
逆纒縳互至愈深愈固遂溺於根塵縳於執想甚至恩<lb/>
愛情慾或生有所負致結寃仇遂為眷屬一切眷屬妄<lb/>
認寃親寃親相纒互相報復乃縁隨境起境逐心生凡<lb/>
一切逆順好惡境縁動成障礙物之有形自一念之萌<lb/>
逐妄迷想百千萬劫流轉不已東升西沒頭出頭入雖<lb/>
<pb n="KR4e0081_WYG_004-47a"/>
木石無情亦嘗感化皆由一念之差遂種千生之苦使<lb/>
已之靈昏沉漂蕩散亂顛倒無有出期初則受想行識<lb/>
卒入成住敗空是有天堂地獄之報皆由心造而然㒺<lb/>
知地水火風四大假合一切聲色盡是空花一切有相<lb/>
皆是幻妄自從曠大劫來一段無相圓明永劫自昧九<lb/>
幽長夜苦惱无邊由是太上有好生之徳開方便門起<lb/>
大慈悲接引一切使之捨妄皈真均證無上道果獲福<lb/>
无量永出沉迷謹按元始天尊在始青天中懸一寳珠<lb/>
<pb n="KR4e0081_WYG_004-47b"/>
登引千真說經演妙以授玉宸靈寳道君而靈寳三品<lb/>
之道遂出次傳五老上帝妙行真人又命玉清真王開<lb/>
朱陵火府出破地獄符命青華大帝開青華左府出九<lb/>
龍符命韓君丈人開朱陵右府出拔幽䰟符命三佐真<lb/>
人開黄籙院出黄籙真符由是上古三師以黍珠經法<lb/>
演成煉度𤣥文超死魂澤及羣品靈寳天尊傳之太清<lb/>
道徳天尊次傳之大羅无極神公鬱羅翹真定光三真<lb/>
人流演以及徐葛鄭三真人大振其教而飛天十部玉<lb/>
<pb n="KR4e0081_WYG_004-48a"/>
字隠書由是發其微奥源源相授至漢我祖天師授太<lb/>
上正一之傳其文猶闡矧龍漢之初混洞赤文梵氣彌<lb/>
羅天真皇人按筆所書皆洞章靈符上以保制劫運度<lb/>
厄消灾下則死䰟受煉生身受度普告三界無極神鄉<lb/>
北都泉曲疾除罪簿落滅惡根然後魔王保舉地秪送<lb/>
迎拔出地戸登真度命惟此元量玅㫖昨自世降俗薄<lb/>
靈文奥典祕於天府信乎𤣥科四萬劫一傳自非宿植<lb/>
靈根常培善果少能契遇實以𤣥襟至重豈洩慢之能<lb/>
<pb n="KR4e0081_WYG_004-48b"/>
造其微玅哉然靈寳之妙出於度人度人之功備於靈<lb/>
寳嘗聞仙師曰靈寳即金丹金丹即靈寳若木金間隔<lb/>
水火潜飛安得性命混融還元返本必立乾坤之鼎器<lb/>
煉坎離之藥物擒兩曜之烏兎㑹二炁之龍虎採先天真<lb/>
一之氣為根基取隂陽運行之機為法象動則起於陽<lb/>
九静則循於隂六按六十四卦為周天之火候體三百<lb/>
八十四爻為升降之符節顛倒之玅逆順之機母隠子<lb/>
胎砂中取汞雖億千萬言不能載故毫髪差殊不能成<lb/>
<pb n="KR4e0081_WYG_004-49a"/>
妙在三五歸一之道啓偃月運天根循黄道行周天取<lb/>
西四之金於北一之水而制東三之木於南二之火復<lb/>
歸五土之中追二炁於黄道㑹三性於元宫然後隂剝<lb/>
陽純脫胎神化𤣥珠成象太乙皈真矣昔无上元君得<lb/>
九五之道而五雷君得三一之道與此無殊蓋河洛二<lb/>
圖所同實天地生成之本也其謂之靈寳也神凝為靈<lb/>
炁聚為寳亦必採混元杳㝠之炁煉日魂月魄之精厯<lb/>
南箕涉東井動至陽之真火降太陰之黄華使坎戊月<lb/>
<pb n="KR4e0081_WYG_004-49b"/>
精離已日光㑹融五氣周天一匝無質生質逕上朱陵<lb/>
是乃普受開度死魂生身魂度朱陵受煉更生即虚一<lb/>
以象太極復皈於无也故至人修之以煉已推之以度<lb/>
人實乃天地之真陽㸃化隂魄時刻升遷矣是知靈寳<lb/>
亦金丹之異名也汝等沉魂苦趣厯刼有年今以㑹首<lb/>
某修建無上大齋千生慶㑹得沐道慈頓令開度如上<lb/>
妙義一厯耳根永為聖種惟汝自性法身本無垢濁無<lb/>
生死自縁染着幻妄无有觧悟經曰三界衆生本無輪<lb/>
<pb n="KR4e0081_WYG_004-50a"/>
轉真一道炁本無生滅苦海無邊囘頭是岸故曰了即<lb/>
業障本來空未了應須還宿債如智者或有聞見惡知<lb/>
惡覺亦須掃除愚者全毋趍向昧性㝠行猶須猛省居<lb/>
富貴者念念纒縳處貧賤者念念攀縁造此業因豈逃<lb/>
輪轉是故前代師徳休去歇去如寒灰死火枯木頑石<lb/>
只為息此一念方能照了諸妄不着一塵况來無其始<lb/>
去無其終生本無生死本无死一靈玅有亘古長存盖<lb/>
由結愛為根積想成業故有種種受生種種儻報千生<lb/>
<pb n="KR4e0081_WYG_004-50b"/>
輪轉萬劫苦惱轉轉不息罔自覺知座下四衆受度亡<lb/>
魂我以非舌言汝以非心聽向非言非聽處猛烈悟來<lb/>
畢竟不落萬縁超出萬幻則三業六根一時浄盡囘頭<lb/>
頓省向來一切苦樂纒縳了不可得於此直下體認昔<lb/>
本無生今未嘗死求向繋縛尚不可得況一切有無亂<lb/>
想尚何有哉不可認生前具此死後已無不問出刼至劫<lb/>
舍身入身汝應無壞但汝自昧若了明自性觀汝玅汝<lb/>
明心昭昭靈靈底不落語黙動静不著有無際畔如垢<lb/>
<pb n="KR4e0081_WYG_004-51a"/>
盡鑑明波澄月現不空之空真空無念之念正念頭頭<lb/>
動徹念念圓通真所謂千江有水千江月萬里無雲萬<lb/>
里天若不打破藩籬終存窩臼直須覿面承當更莫當<lb/>
塲蹉過百千法門无量玅義盡向一機㑹悟從此一念<lb/>
不生萬縁俱寂塵沙罪業亦遂滅除惟此本來面目便<lb/>
是真仙佛祖尚何地獄惡道苦輪不息之繋哉究竟至<lb/>
此畢竟萬幻俱空一真獨露太空無相乃汝實相大衆<lb/>
聞此法音頓然觧悟識自本真絶輪囘道慎無退轉常<lb/>
<pb n="KR4e0081_WYG_004-51b"/>
自䕶持則廓然圓明了無罣礙視彼色相竟復何有是<lb/>
乃超凌三界逍遥上清矣其或下界沉滯之魂於此尚<lb/>
未洞契真常故宜傳以戒法免致淪墜敬以九真玅戒<lb/>
逐一宣傳是用先皈依三寳庶有依慿咨示衆魂各<lb/>
宜遵奉<lb/>
　　　授法普說<lb/>
原夫太極之初溟涬始判陰陽由是而分天地位而萬<lb/>
物育五行兆而萬化生以是而生生化化無窮焉五行<lb/>
<pb n="KR4e0081_WYG_004-52a"/>
一陰陽也陰陽一太極也以天命之流行而賦與萬物<lb/>
為之性性萌而理具于中理著而情見乎外皆由乎陰<lb/>
陽之生殺五行之升降所以水火相激雷霆相薄剛柔<lb/>
相摩八卦相盪鼓之以雷霆潤之以風雨而行乎隂陽<lb/>
二氣者神主之宰乎萬物之消長者帝主之然而動静<lb/>
無端陰陽無始在人心則曰主宰謂之帝妙用謂之鬼<lb/>
神天地之大隂陽𨽻焉孰毋以主宰之乎是謂帝者此也<lb/>
吾道𤣥元之宗由元始天王於開皇之後以靈寳大乗<lb/>
<pb n="KR4e0081_WYG_004-52b"/>
之道紫微飛天十部之書授玉宸大道君暨神霄九宸<lb/>
上帝後降峨嵋山授天真皇人是出鍊度之法龍漢之<lb/>
初九陽自然之氣元始命天真皇人按筆成文祕之於<lb/>
洞陽之館及開朱陵火府遂以起死囘生之文付之是<lb/>
以黍珠經法演成煉度之文又於龍漢劫中授道君以<lb/>
清微玅𤣥之道授老君以𤣥初應運内法以是靈寳天<lb/>
尊授妙化天帝清微通𤣥至式太上授之吾祖漢天師<lb/>
口口相傳是為清微正宗及元上侍宸一輝祖元君然<lb/>
<pb n="KR4e0081_WYG_004-53a"/>
後合之是曰清微靈寳道徳正一是也太極徐真人修<lb/>
真成道奉太上命授靈寳十部妙經徐真人授之三佐<lb/>
真人凡濟度之事悉𨽻焉三佐真人授之太極左宫仙<lb/>
公由是靈寳之派流芳演派倡其說者若杜陸寗張最<lb/>
為大盛而流之後世者莫詳於林白二宗師焉是曰洞<lb/>
真出書度人强名元始洞𤣥嗣教易曰靈寳洞神演教<lb/>
名曰道徳三者雖殊其實一致昔元始天尊命玉清真<lb/>
王開朱陵火府命青華大帝開青華左府韓君丈人開<lb/>
<pb n="KR4e0081_WYG_004-53b"/>
朱陵右府三佐真人開黄籙院出玉清破地獄等符若<lb/>
三簡五符之文凡行持鍊度告下幽關莫不開悟是曰神<lb/>
霄自清微而下皆其文也故高上神霄玉清真王長生<lb/>
大帝專制九霄三十六天三十六天尊惟大帝統領元<lb/>
象主握隂陽以故雷霆之政咸𨽻焉昔无上𤣥君得九<lb/>
五之道是以經曰得九五之道者而帝雷霆也五雷君<lb/>
乃得三一雷霆之道三乃東之祖數一乃北之生數仙<lb/>
師曰太一元君泄至真顯宣三五度凡人在靈寳言之<lb/>
<pb n="KR4e0081_WYG_004-54a"/>
天地之大日魂月魄升降隂陽而不息其所以死魂受<lb/>
錬生身受度之道以我陽神錬彼陰魂然後交姤陰陽<lb/>
而歸太極混合性情而返真元故曰凝神為靈聚炁為<lb/>
寳神即性也氣即命也盖空洞降靈大虛生神空氣金<lb/>
胎真中之真故藏神氣於三田五藏之中取在天三光<lb/>
五行之氣直不過攝情還性攝性歸根水火既濟性命<lb/>
之道備矣是以道取自身之日月法取水火之法象以<lb/>
已陽明之性覺彼陰靈之魄假九霄九陽之氣煉質蕩<lb/>
<pb n="KR4e0081_WYG_004-54b"/>
形乗上帝之慈光開九泉之幽暗然後罪滅神全而化<lb/>
生矣夫東三之木合南二之火是龍反生於火也西四<lb/>
之金合北一之水虎反生於水也戊已乃中意之土三<lb/>
五合一之玅正所謂坎離既濟悉歸中到此方知三五<lb/>
功其於符篆簡咒科法儀文則法門之品格所以為入<lb/>
道之梯航求真之逕路而已茍不求諸已其能以度已<lb/>
之功度人也哉稽之至理未始不一夫五雷君得三一之<lb/>
道乃二斗之妙用即河圖之數故三一無殊於九五盖<lb/>
<pb n="KR4e0081_WYG_004-55a"/>
樞陰機陽雷善霆惡陽雷陰霆總攝雷霆七十二司故<lb/>
魁罡為檄雷召霆之司以雷霆者得天地之中氣甲庚<lb/>
為雷霆之號令即九五之用壬為雷霆之局丙為雷霆<lb/>
之㑹子為雷霆之宗故子為雷局卯為雷門戊癸為雷<lb/>
火之司所以雷霆之威榮枯萬物生滅四時皆由合乎<lb/>
九五之妙也由火師汪真君侍宸王真君得雷姥之傳<lb/>
而盡泄矣人稟一靈並天地而為三才一身之造化陰<lb/>
陽與天地並行而不違也我之一㸃靈明輝天朗地亘<lb/>
<pb n="KR4e0081_WYG_004-55b"/>
古亘今了毋人識儒曰虛靈不昧釋曰玅净明心直下<lb/>
悟取非心非法非道非禪覿面相逢煞機在我經曰天<lb/>
發煞機龍蛇起陸人發煞機天地反覆天人合發萬變<lb/>
定基其所謂天人合發者豈非樞陰機陽也哉人之合<lb/>
乎天者冲炁以為和鬼神者二炁之良能以我縱閉之<lb/>
機役之則此感彼應始乎大梵冲漠混洞赤文之先然<lb/>
後五篇敷落萬範開張則五文開廓普植神靈故無文<lb/>
不度无文不生也大可以保鎮國祚證道成真小可以<lb/>
<pb n="KR4e0081_WYG_004-56a"/>
保已寧家濟人利物皆一炁之徃來五行之生尅以我<lb/>
曠劫之元神役虛无之神神靈炁合氣至將靈故不離<lb/>
當處常湛然覔則知君不可見其為法門之設曰神霄<lb/>
者若掌心之包褁隂陽斬勘之發號施令使者之斗激<lb/>
天河雷門之交運水火洞𤣥之開合隂陽社令之策役<lb/>
神祗箭煞之冲激星耀下而酆岳之文一炁一訣皆出<lb/>
身中玅用非徒紙上之文故曰萬法一法也萬神一神<lb/>
也蓋道乃法之體法乃道之用故法行先天大道將用<lb/>
<pb n="KR4e0081_WYG_004-56b"/>
自己元神充之則彌滿六虚斂之則不盈一握豈不一<lb/>
神動而萬神隨哉仙師曰法法皆心法心通法一通能<lb/>
通乎心則知夫收為胎息用為竅此是法中真要妙故<lb/>
參學者必須先究夫𤣥關玅用水火真源歸根復命之<lb/>
玅則可㑹萬于一百慮而一致矣茍不内明性天道法<lb/>
心地雷霆其能静則金丹動則霹靂乎然必戒行為之<lb/>
志節精勤為之蹊閫師曰真中有神誠外无法是以存<lb/>
誠養氣之為體洞玅握機之為用果能抱元守一御炁<lb/>
<pb n="KR4e0081_WYG_004-57a"/>
凝神六識浄消一真獨露我即雷霆大法王尚何符咒<lb/>
罡訣云乎哉雖上賓三境超出萬幻亦不難矣其為濟<lb/>
利之功泥丸蓑草皆可寓炁栖神是故譚笑風霆特<lb/>
吾餘事耳然而授受之奥符文之祕皆雲篆天書金科<lb/>
玉册必自盟天而傳庶無始勤終怠之患是以天真玅<lb/>
寳按劫以傳實天真元降科條盟誓至重今壇下弟子<lb/>
千生慶幸獲陟仙階今者上聞高厚依科付度是用宣<lb/>
演靈詮使知源舍流求本棄末則反求諸已有餘師矣<lb/>
<pb n="KR4e0081_WYG_004-57b"/>
必毋致輕泄漏慢有違禁條惟宜精脩戒行探究𤣥微<lb/>
久而進功不怠物我俱忘神明合一得不躡景登真與<lb/>
太虚同體矣畢竟天地未分之前從何下筆萬法皈一<lb/>
一歸何處爾各勉旃佩受毋忽<lb/>
　　䟽<lb/>
　　　演法觀修造䟽<lb/>
　本觀始於漢季創自唐初暨元盛改剏以來歲久凋<lb/>
　弊已嘗修葺功力浩繁敬叩賢門幸思補報以成勝<lb/>
<pb n="KR4e0081_WYG_004-58a"/>
　事<lb/>
伏以祖天師以魁星降世嘗孕瑞於蘅薇雲錦山乃梁<lb/>
楚鍾靈固儲祥於龍虎廟宇始崇於漢世殿庭曩建於<lb/>
唐朝厯今千二百年真風益振由昔二十四治道脈彌<lb/>
尊禁風雨之震零致廊廡之頽圯雖教統所當修葺亦<lb/>
真徒之合結縁筆下生春㑹見王長桃再熟目前願力<lb/>
指看趙朗鼎重輝幻成貝闕珠宫不異丹臺紫府名著<lb/>
長生籙等霑福慶之綿綿功顯大有書咸覩祥禎之秩<lb/>
<pb n="KR4e0081_WYG_004-58b"/>
秩𤣥風有永國祚無疆<lb/>
　　　靖通庵題縁䟽<lb/>
　靖通庵者三十代天師虚静真君修煉處也真君<lb/>
　生宋熈洽之時嘗結圜山頂功行既著迨崇寧間徽<lb/>
　廟崇道尤篤同王侍宸文卿林侍宸靈素遭際特甚<lb/>
　禱祠禜禬皆有異徴未幾宋社既遷而真君皆先後<lb/>
　坐脫凡其超辭茂蹟具載紀述而菴之建於宋元者<lb/>
　厯經兵燹劫灰更創非一矧以歲久日逺不無傾圮<lb/>
<pb n="KR4e0081_WYG_004-59a"/>
　雖本山之修葺宜先而力之弗逮必假衆縁是持短<lb/>
　䟽遍千好施長者揮金以成勝事庶幾真君靈貺同<lb/>
　埀不冺云<lb/>
伏以道尊漢室正三十代之仙傳教闡宋朝悟五千言<lb/>
之祕奥屬徽廟尊隆之日協侍宸顯著之功立勇將于<lb/>
殿庭掲妖蛟於潮汐蒼龍白虎猶翠竹而碧梧赤馬紅<lb/>
羊仍青編而紫閣既飾皈崇之道敢忘葺弊之勤爰<lb/>
欲圖新必千衆助鶴歸遼海還瞻瓊館翬飛舄化泗州<lb/>
<pb n="KR4e0081_WYG_004-59b"/>
喜見瑶臺傑出共資宸貺均被靈休<lb/>
　　　本山上清市修路疏<lb/>
伏以上清勝槩肇跡冠于東吳龍虎名區儲祥始自西<lb/>
漢屬聖治昭明之日當𤣥風盛大之時雜冠盖于通衢<lb/>
壮閭閻于廣市綿延巨路正浮渚以臨溪浩蕩洪濤乃<lb/>
傾圮而磔岸匪葺飄零之暴幻成久逺之規爰居正工<lb/>
必于樂助鄭涯治道復看砥柱一新管仲失途共喜街<lb/>
逵四闢尚資善力同積福田<lb/>
<pb n="KR4e0081_WYG_004-60a"/>
　　　上清市五通廟題縁䟽<lb/>
伏以五顯靈官嘗著靈於徽婺三山勝境獨占勝於仙<lb/>
都昔由元運之興遂纒唐祠之建晨鐘暮鼓壯福地於<lb/>
東隅春祀秋祈鎮名山於西序道尊龍虎景著鳳麟昨<lb/>
因風雨之震零兼以劫灰之變幻致兹摧弊必仗一新<lb/>
自非遍叩於賢豪豈獲成工於土木施泉貨擲金聲慶<lb/>
衍源源之祉種善因揮兎穎福増步步之髙安樂公何<lb/>
須托跡於王瑜道鎔師從此顯靈於史卞即覩棟梁之<lb/>
<pb n="KR4e0081_WYG_004-60b"/>
煥爛竚看金碧之輝煌國有禎祥民臻康泰<lb/>
　　　臨川寳應寺題縁修造䟽<lb/>
伏以臨川絶境名推擬峴之溪山寳應禪林法演筆峯<lb/>
之勝槩蜀僧伽如尚在晉浮圖已何存徒聞真卿有說<lb/>
戒碑謾記靈運遺繙經石劫縁所遇修葺椉時筆下目<lb/>
前便是見世來世中布種人間天上要於即心非心處悟<lb/>
求無量福因河沙功徳<lb/>
　　　南唐虎溪東林寺題縁䟽<lb/>
<pb n="KR4e0081_WYG_004-61a"/>
　本寺始自虎溪一脈相傳故名東林古稱大刹昨毁<lb/>
　於兵燹已復從新剏建道塲塑立佛像縁功力未圓<lb/>
　莊嚴靡備必資喜捨果願同圓<lb/>
伏以龍樹佛現自在身如滿月輪无相實相虎溪寺得<lb/>
袈裟地若大千界不空亦空本南竺之心宗實東林之<lb/>
勝跡曩因業海揚塵也作劫中飛燼幸資一念已結衆<lb/>
縁但百丈金身尚資陪於妙色更千年寳藏未照耀於<lb/>
河沙成廣殿唱梵音悟在一彈指次升髙堂演大乗證<lb/>
<pb n="KR4e0081_WYG_004-61b"/>
於三繞座間大檀越生信向法寳心諸菩提報布施功<lb/>
徳念求之徃古之善因種此現前之良果即看寸筆春<lb/>
生便使長河注酪福皈至願恩畣鴻禧謹䟽<lb/>
　　　神霄雷閣長明燈䟽<lb/>
伏以无上玉清王持九天炁六院宰神霄雷祖帝為羣<lb/>
生父萬靈師位為貞明大聖相賛雷師皓翁蕊閣宏開即<lb/>
鬱蕭彌羅之館蘭膏普照乃紫極曲宻之房燈燈相續<lb/>
於無窮月月可隨而有禱一㸃之光不昧千生之業俱<lb/>
<pb n="KR4e0081_WYG_004-62a"/>
空主一府總四司實由鞭策風霆司五雷臨三界斯<lb/>
其統攝聖嶽將盡種現前善果便揮筆下春風灾祻不<lb/>
萌吉福來萃興居協慶晝夜長明謹䟽<lb/>
　　　南城縣南山圓明寺佛殿像堂䟽<lb/>
伏以南山勝地禪林昔創於唐朝東土法門佛脈俱流<lb/>
於漢代惟此圓明之巨擘獨遺旴水之靈蹤殿宇震陵<lb/>
幻相亦空於定劫川源壯觀真如必顯於明時大檀那<lb/>
共成歡喜縁小衲子同種慈悲果指廩捐金於筆彩結<lb/>
<pb n="KR4e0081_WYG_004-62b"/>
縁建業於福田即看丈六金身輝天朗地便見百千寳<lb/>
閣麗日干霄修方便因獲无量祉<lb/>
　　　資國寺題縁修造䟽<lb/>
伏以徵君山雄秀冠於吴楚資國寺高深始自宋唐固<lb/>
文安之遺簡尚存儼馬祖之靈蹤猶著奈殿堂之傾圯<lb/>
念風雨之震零古木寒藤雖躋攀之可厯頹簷壞砌實<lb/>
栖息之難容既承信向之勤敢後葺修之舉必千衆力<lb/>
願遂良縁大檀那㸃額春生兎頴小衲子安單穩坐烏<lb/>
<pb n="KR4e0081_WYG_004-63a"/>
巢佇看翠竹黄花即幻珠宫寳地廣修善果均證福田<lb/>
謹䟽<lb/>
　　賦<lb/>
　　　澹漠賦<lb/>
粤太初之沖漠兮紛萬彚之資生爰混沌之始鑿兮列<lb/>
儀象以為經根動静而始畫兮迭竒耦以五行曰圖書<lb/>
之是則兮立三極以權衡時俯仰於浩眇兮互消長乎<lb/>
生成維二五之玅合兮宛厯環樞而内凝絪縕以坱圠<lb/>
<pb n="KR4e0081_WYG_004-63b"/>
兮煌燿而恍惚漠虚静而恬逸兮求𤣥珠於象罔湛一<lb/>
黍之空懸兮儼雲蒸而霓朗抱規中以潜淵兮廓浮游<lb/>
以<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>瀁旋乾坤之復姤兮協降升以轅輞濯暘谷而遹<lb/>
皇兮椉扶揺兮沆漭策茞斾聨蕙纕兮謁靈君於輝晃<lb/>
嚥玉液與桂漿兮翳綝纚之鬱泱乃授而曰惟混茫兮<lb/>
超澹漠乎寥閴是庸滌此淟涊兮返𤣥精於藴質駕黔<lb/>
羸之曖曃兮御六氣之豐蔚貫離明以實坎晦兮乃弭<lb/>
節而運一息何周始之無端兮曰涫灊而有淪期羡得<lb/>
<pb n="KR4e0081_WYG_004-64a"/>
而遐舉兮由乃味乎醇真松喬矯而壽考兮奚椿柏之<lb/>
與隣彼豈信儉生兮潛崖谷之囏辛志氷霜之高節兮<lb/>
眇幻有若漏塵豈紛華之謂美兮溺麤穢何由論慨予<lb/>
生之蹇鈍兮徒留志乎昔芬澷先訓之紛糾兮悒余中<lb/>
之莫伸怡惝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>樂大化兮薠蘅槁而隱綸棄訑謾而釋<lb/>
茦兮叩厖鴻乎問津絶桑濮之蛩嘒兮大音浩乎若聞<lb/>
胡康匏之見寳兮又何顧乎商敦慨枘鑿之鉏鋙兮若<lb/>
異質於□薫向可眷㸌煟兮每希榮而歎悴孰不固予<lb/>
<pb n="KR4e0081_WYG_004-64b"/>
之操兮抑老列之猶貴伊揚雄之守𤣥兮且美根而宻<lb/>
閟矧屈子之逺遊兮亦中存其灝炁濬沉濁以虛待兮<lb/>
聊漱鑿而猶豫逺姱嫽觀隅隈兮宜殉潔以蟬蛻惟賈<lb/>
誼之哀鵩兮了死生以奚慮孰若御厥泠風兮造列缺<lb/>
之何繋外爾躬之附贅兮豈為物之蟊蝟薄辰星之寥<lb/>
落兮徒餘光之衍洩悲埃壒之阨陋兮獨惶惶而憯惻<lb/>
紉蘭佩而欲遺兮搴薜蘿以謇釋睇芳躅之欲追兮邈<lb/>
高騫而岞峈粲露華於菊英兮感質䪥而形踖齊物我<lb/>
<pb n="KR4e0081_WYG_004-65a"/>
於稊米兮曠窮達而奚恤仰威鳳之高翔兮曷徳輝之愔<lb/>
嫕愳跛鼈之跬躪兮騎膠轕而靡軾將求之以叩丹丘<lb/>
兮詎知無言之𤣥黙<lb/>
　　　求志賦<lb/>
繄予生之抱志兮惟慎<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>以自持託衡門以偃息兮情<lb/>
卓犖而不羈廓予心之芒昧兮仰千古之同蹊曷乾坤<lb/>
之汝隘兮眇莫知其所為嗟垢氛之擁翳兮託桑甕而<lb/>
潛逸斯求志於隱居兮爰栖遲以沉鬱絶流俗之便佞<lb/>
<pb n="KR4e0081_WYG_004-65b"/>
兮躭素履以貞吉莽榛棘之塞途兮涉宕㝠其蕩潏衝<lb/>
嶮巇之阨隘兮號封狐之跌軼獗磔虺之啖人兮疾驅<lb/>
馳且徒怖慄仰嶱<graphic n="KR2083" url="https://raw.githubusercontent.com/kanripo/KR-Gaiji/master/images/KR2083.png" mimeType="image/png"/>以浩歌兮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>剛飇以箕膝奚矯翮<lb/>
之霄峥兮尚嘯羣而墜矰弋彼饕狼之肆摧抑兮懽梟<lb/>
鶚之是儔𦍑搆類以結族兮曾蟻蛭之遑羞挾奸媮而<lb/>
骯髒兮窮巣穴之探摉幸高蹈於沍涸兮藉鶉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以為<lb/>
裘慨徃轍之緜邈兮歘悲風之颼飀頫源泉之不舍兮<lb/>
櫹操繄夫崇丘曠杳眇其遐覽兮仰明徳以慎修合絪<lb/>
<pb n="KR4e0081_WYG_004-66a"/>
緼於恍惚兮庶一氣之周流守中扄而寂黙兮又適以<lb/>
夷猶徒組綬之蟬聨兮愧中赤之莫投孟軻之鄙臧兮<lb/>
猶歎魯之弗遇董子之正義兮卒江都而永棄彼蓬麻<lb/>
之鮮儷兮徒拳拳而結緒播蒼蠅之簧鼓兮感白珪而<lb/>
曷睇聖且有是阨困兮矧予兹之若寄何窮達之累中<lb/>
兮曰媺人之遐逝激頽波之顛仆兮徒鬱悒乎奚語侣<lb/>
漁樵之閒逸兮林壑閴其靚深踞潺湲之曲澗兮臨絶<lb/>
壁之嶔崟傲箕潁以容與兮沕淵潛之靡禁耻睢盱其<lb/>
<pb n="KR4e0081_WYG_004-66b"/>
惋媚兮快若趨乎浸滛暏下泉之清冽兮蔚苞蕭之蒨<lb/>
隂豈膏肓之忘返兮柰網縶之我侵足僶俛以蹩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮<lb/>
志又奚能以斯任冠章甫而縫掖兮聊采苓於高岑哀<lb/>
道之行廢兮惟明命之莫諶駕言朂此貞素兮庸孰契<lb/>
夫我心<lb/>
　　騷<lb/>
　　　停雲辭<hi>有引</hi>
晉處士陶潛嘗尹彭澤不能為五斗米折腰遂賦歸去<lb/>
<pb n="KR4e0081_WYG_004-67a"/>
來辭謝官歸耕以詩酒自適其亦寓憤世嫉邪之感而<lb/>
然也歟其曰停雲者思親友而作以序其園田之樂朋<lb/>
游之思也後之慕夫閑雅静退者率慕其為人雖然或<lb/>
遭時不同用舍之異而其沉溺乎寂寥枯槁之濱固安<lb/>
於恬逸而寧無親友之懐也乎予卧疾黄箬山中寄跡<lb/>
於高蹈逺引者久矣暇日用廣其意以識其思焉辭曰<lb/>
停雲之思兮思不能已只予兮斯栖有山有林有園有田只山<lb/>
崖卓拔居輙拮据只林木蔽芾時而濛翳只丘樊衍沃味所茹<lb/>
<pb n="KR4e0081_WYG_004-67b"/>
蓄只田疇嶕嶢食以菑畬只仰瞻扶輿宇宙隨所寓只來今徃<lb/>
古焉有窮只予兮斯栖復吾廣居只仰止昔人返吾誠只道以<lb/>
為逕由適趍只徳以為宅直而方止體仁為防遵義為範只大<lb/>
中至和心之醇只閎文鉅章道所載只持敬弗愆主厥一只溥博<lb/>
其淵慎兹獨只制以衡轍為徳輿只操其淄潾増澡礪只執中<lb/>
無隅神无方只心君湛然浄以虚只聖哲同皈永矢蹈只停<lb/>
雲而思逺遡逰只麗澤其鮮胡盍簮只澆風頽波曰漂宕只<lb/>
孰偕寤言中心樂只平陸修阻慨邈悠只舟車莫從奚促<lb/>
<pb n="KR4e0081_WYG_004-68a"/>
席只洞視千古等須臾伐木以歌悵吾悲只<lb/>
　　　儗鞠歌<lb/>
鞠歌奚儗兮感斯道之莫信情鬱悒兮無語兮<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>黯黯<lb/>
焉慨將乎自珍椉騏驥兮靈氛駑駘竭蹷兮惟敬修以<lb/>
書紳託空言以述古兮或庶幾乎芳澤肥遯為心兮乃<lb/>
循循其以明徳軼駕兮軾曷慿數千百載兮邈乎靡勝<lb/>
道豈實萎兮則予孰得纉緒末馨<lb/>
　　操<lb/>
<pb n="KR4e0081_WYG_004-68b"/>
　　　耆山操<lb/>
山之顛兮莫瞻龜魯山之木兮莫中斤斧山之幽兮祗<lb/>
以栖處志之遺兮世獨予忤皇初有作兮嗟予焉覩<lb/>
　　　歸樵操<lb/>
我巣於林孰覿其憂伊我遐慕曷敢不繇懷古之人惟<lb/>
守我常樵斯我採胡使我傷彼牛有蔚我徃曷銍世莫<lb/>
予心奚悲我音<lb/>
　　　佩蘭操<lb/>
<pb n="KR4e0081_WYG_004-69a"/>
蘭之芳兮其質漪漪我將佩兮孰覿我思<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>其逺兮霜<lb/>
雪靡澌陟其邇兮榛棘維滋我植而晦兮悲其潛斯潛<lb/>
兮潛兮無揚爾馨兮無華爾姿<lb/>
　　歌行<lb/>
　　　槖籥子歌<lb/>
太虚无垠浩磅礴孰使隂陽兆開鑿皇皇真宰執化樞鼓<lb/>
蕩吹嘘槖中籥由來萬有同一源玉檢瓊編祕經畧𤣥元聖祖<lb/>
啓玅機百萬微言示冲漠廓然茫昧天地先無名無象皆<lb/>
<pb n="KR4e0081_WYG_004-69b"/>
自然百鍊精金返真液龍虎烏兎相縈纒古來至士亦罕<lb/>
遇至人珍祕億劫傳祝融之孫得異說垢足麻衣叩雷穴自<lb/>
言縱閉司雨暘霹靂鞭驅隨奮烈少曽飛步金馬門聖嗣<lb/>
勲卿盡傾結翻然不受簮佩羈直駕風霆走吳越是時金璧羅<lb/>
英豪豈意風塵頓愁絶韶華滿眼總灰燼傲睨芳尊肆談閱歸<lb/>
來且識真主顔仙岩鬼谷思盤桓掃花釣水弄清嘯塵世<lb/>
俗慮毋毫干洞觀向來去就不足數登我石磴之上洗耳聽<lb/>
潺湲昨言忽憶桑梓里天冠之壇久蕪弛雕甍畫棟<lb/>
<pb n="KR4e0081_WYG_004-70a"/>
勞經營越歲前圖復雄峙削空兩璧峨帝宫石室雲床<lb/>
蓄雷雨我亦尋山築茅屋琵琶諸峯美如玉嘗聞大藥<lb/>
宜早營煉就丹光遍空燭洞庭彭蠡波滄溟黄鶴一去<lb/>
安飛行汞鉛顛倒豈細事為我剖决乾坤精誰云洞天<lb/>
别有書洞中之天惟虚无既非皇人所筆廣丈餘又非<lb/>
元始所說空懸珠煩君鼓槖訊然否請括溟涬大塊歸<lb/>
元初<lb/>
　　　題郭熈秋烟平逺圖歌<lb/>
<pb n="KR4e0081_WYG_004-70b"/>
畫中五代俱匠師荆關董李稱絶竒河陽昔居祕閣内<lb/>
神宗眷遇重一時手圖屏障遍宫府古來籖軸不足數<lb/>
金壺玉椀留墨香湘雲華岳生毫楮是時館中千百巻<lb/>
越世相傳不多見劫灰一息江海空彩素因之昧高逺<lb/>
丹丘自是蘇米徒此筆妙絶當時无風烟黯淡秋樹晚<lb/>
短橋斜屋行人孤逺黛晴嵐隔墟里山村路暗寒鐘起<lb/>
僧舍人歸别水津鳬鷖聲散漁歌裏河陽時在圭璧間<lb/>
意態落筆渾溪山使人對畫欲絶世閑情倦思懐躋攀<lb/>
<pb n="KR4e0081_WYG_004-71a"/>
我思昔人今有年放曠日已俱抛捐北苑薊丘獲模冩<lb/>
猶好鍾陵僧巨然世傳粉繪競妍醜澹冶人情藴瓊玖<lb/>
歲寒枯淡見蒼森指顧風標凌不朽滄洲𤣥圃事莫期<lb/>
蔬飡茅棟臨東菑霜林石磵足栖逸賈公寧有氷鑑知<lb/>
晴囱展圖為之惜落寞浮名在編籍賞心<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>憶雲林翁<lb/>
皓首從誰翫空碧<lb/>
　　　題何滄洲象山髙節墨竹歌<lb/>
唐家畫法竹最多榦葉毎貴施青螺崔徐唐趙雜花鳥<lb/>
<pb n="KR4e0081_WYG_004-71b"/>
五代變更初李頗閻梁諸作皆妙絶獨許蘇文成一窠<lb/>
元盛先稱趙李軰房山京兆俱名代當時聲耀動林府<lb/>
脫頴壺仙猶狡獪壺仙昔自燕吳歸氣吞雲夢光陸離<lb/>
三湘七澤隘胸宇尺璧寸珠安茍施滄洲老人探骨髓<lb/>
腕臂一掃秋風隨遂令毫楮盈四座快飲肆意令人嗤<lb/>
昨為黄郎寫髙節縁追卓勁猶竒絶六經百史意莫傳<lb/>
建安青田事明滅幽繁但詫充棟辭寂寞秋潭冩空月<lb/>
况此超塵涇渭空斷崖絶壁春雨藂黄州嶰谷今幾種<lb/>
<pb n="KR4e0081_WYG_004-72a"/>
落筆獨我先推雄雲籜風根象麓趣<graphic n="KR1915" url="https://raw.githubusercontent.com/kanripo/KR-Gaiji/master/images/KR1915.png" mimeType="image/png"/>扁撥鐙俱蠶蟲<lb/>
夏山百疊水千尺夜雨蕭騷太隂黒展巻挑燈謁我題<lb/>
尚恐風雷驚四壁勿謂長竿无釣綸滄洲白頭猶我惜<lb/>
　　　題王右丞雪霽江行圖歌為陳無垢作<lb/>
希夷之孫䫉若仙卧雲不出動十年揮毫自比荆李軰<lb/>
舊藏巻軸皆精傳王維此圖更幽絶澷空積雪愁雲天<lb/>
茆屋誰家舊籬落前山後渚相縈礴袁安屋舍風正寒<lb/>
老木蕭條榦盤錯放舟應有曉行者竹梅亞地溪聲惡<lb/>
<pb n="KR4e0081_WYG_004-72b"/>
烟霏溟漠漁網静亂絮飛花夜鳴薄尺圖景物興難盡<lb/>
小塢橋通足深隱絶類君家象麓居龍湫石磴蛟蛇影<lb/>
瓊林柯葉氷欲觧飛瀑顛崖兩峯頂客來掃雪開晝門<lb/>
凍葉滑屨篷簷温坐懐方薛試春茗故舊凋謝今誰存<lb/>
黄塵沸熱未清泠何事酒罏燒竹根白頭偃卧意未倦<lb/>
㑹須共筆山南村<lb/>
　　　題湖山春翠圖歌為倪晉明作<lb/>
春江漲流夜喧作霖雨如膏滯山郭新圖坐閱類經行<lb/>
<pb n="KR4e0081_WYG_004-73a"/>
金彩湖山肆逰樂誰家門巷栁烟叢别渚舟帆花霧幕<lb/>
清都阡陌酒罏春絲管相催鶯燕頻小船風送殘音曲<lb/>
月榭歌幃蒲藻濵黄金買笑輕鄉土白髮朱顔改秋水<lb/>
懽筵宜厭棾臺鐘晚市何憎荻花雨當時珠璧爛京華<lb/>
湖水荷香今幾家古來消長電驚目莫恠寒潮悲暮笳<lb/>
自縁粉黛擅蒼翠心跡燻酣動忘歲記我林逋鶴隊行<lb/>
江聲海色歸帆尾浦樹汀雲送瞑鴻閑情盡付嚴灘句<lb/>
漢家倪掾帶經鋤故業尤存圖與書多君白首素賢裔<lb/>
<pb n="KR4e0081_WYG_004-73b"/>
高卧松筠躭自娱要知楊鄭等榛礫清白傳芳看有無<lb/>
　　　題琵琶雲氣圖歌為張彦𢎞作<lb/>
岱輿之山走靈骨化作劫外千竒峯此峯立我茅舍北<lb/>
潑墨許我滄洲雄滄洲酒酣肆揮掃章達高情尤絶倒<lb/>
浮雲浩蕩隨有無期爾來巣拾瑶草蒼烟積雨龍恠居<lb/>
雲屛石磴相縈紆碧澗紅泉恍疑似夢遊尚記仙人都<lb/>
况是清修乆閑適燕景空濛潄瓊液坐來黄葉墜西風<lb/>
對此令人重相憶<lb/>
<pb n="KR4e0081_WYG_004-74a"/>
　　　題宋復古溪山積雪圖歌<lb/>
空山積雪動千尺太白嵯峨遽今昔墨圖尤儗輞川莊<lb/>
價重南金世珍惜袁安高卧慣深扃孟嘉獨蹇餘空跡<lb/>
歸棹寧忘赤壁鱸幽禪共讌雲岩夕荒亭落木正凝寒<lb/>
磵道氷流墅橋逼巣屋老居固隂崖破凍飛泉洒銀壁<lb/>
我亦滄浪把釣徒曠睨乾坤微一息怡情皓素欲誰侔<lb/>
静裏春陽惟内溢披圖渾覺滌纎埃霽黛何妨幻空碧<lb/>
只今毫墨謝衰遲詩情澷逐氷絲滴<lb/>
<pb n="KR4e0081_WYG_004-74b"/>
　　　題吳至靈葆和藏董元寒林重汀圖歌<lb/>
曾讀屈騷語悵然懐逺逰空山高卧日慵起對此宛厯<lb/>
江湖秋重汀囘抱别淑隱洞庭木落湘妃愁不將巧趣<lb/>
混天真寒林杳靄迷烟氛鳬翳散亂已㝠邈漁舍兩三<lb/>
知幾春江南此景興莫比霜冷蒹葭長新水長松影落<lb/>
空籟鳴小艇殘陽歸鴈尾吳網近著風霆脈雲笈深藏<lb/>
窺莫得野渚平川憶故園林原入夢經年隔顧我曽追<lb/>
老畫師層巒疊嶂探幽竒荆門雅澹推董李隋珠定價<lb/>
<pb n="KR4e0081_WYG_004-75a"/>
今誰知明日京華理歸漿空濶神情夢中想月際潮生<lb/>
晚思多菰蒲過雨寒風響<lb/>
　　　好静軒歌奉教賦<lb/>
太始混開闢𤣥黄敷判初人文兆三極乾葢包坤輿宇<lb/>
宙循環𣺌无間萬有吹息周盈虚至人調元視浩劫<lb/>
豈止區區了生滅静根於動動復静互運隂陽赴車<lb/>
轍賢王富積萬巻書漢獻才優獨修潔夙探好静道<lb/>
之基清静正民民乃恱髙軒不貴飾紛華岷峨為嶂<lb/>
<pb n="KR4e0081_WYG_004-75b"/>
芬瑶花儼持藩屏輔親國忠孝誠明惟帝家執中之<lb/>
妙皆静力舜禹相傳由建極聖賢確示仁義途湛徹虛<lb/>
明豈沉寂道存編帙千萬辭方寸斂之無别歧氷壺秋<lb/>
月皎中夜渥洼緑耳停奔馳璧水為鑑靈臺是居黄<lb/>
輿廓象玉液流酥天根來徃自晝夜赤水象罔浮𤣥珠<lb/>
坐燕鴻濛游太古仁夀有躬滋樂土曷誇泛海覔佺期羲<lb/>
農至治驚談麈俯愧微臣林野儔累䝉宸眷被鴻庥<lb/>
敢辭蕪陋為軒祝忝竊遺宗遵内修蒼崖曲磵卧秋<lb/>
<pb n="KR4e0081_WYG_004-76a"/>
水谷鳥巖泉苐盈耳寂然真宰貯一源風葉雲蘿老烟<lb/>
雨仰懐廷闕五雲栖鸞鵠翔驂霞珮躋獨慚攀附𣺌何<lb/>
及睿算日瞻天與齊綸章飛墜瓊林曲洞吏天姝環拱<lb/>
肅竒英麗藻爛羣芳夢繞鈞天夜光燭餘光烜耀動九<lb/>
埃寂寞幽滯頓爾心顔開願趍璿臺翠岫千萬丈一洗<lb/>
朽腐之凡才謁侍軒居圖史側六合凝虛晝生白道之<lb/>
樞帝之則浩漠𤣥機啓淵黙鵾鵬神化歸毫芒埏埴甄<lb/>
陶聊一息坐來囊括溟涬㑹一元千古皇圖光簡册<lb/>
<pb n="KR4e0081_WYG_004-76b"/>
　　　題方壺真人竒峯雪霽圖歌<lb/>
岷峨太古雪萬劫崑崙巔壺仙灑墨總氷玉劍閣㠝岏<lb/>
西極天層峯浪湧何竒絶暖動魚龍湘水裂霽色初分<lb/>
欵叚橋松濤夜度峨眉月滄江老屋山之幽極浦隂崖<lb/>
廻凍流袁安門巷三尺白古木煥爛珊瑚鈎笑我支離<lb/>
卧丘壑瓊樹瑶芳翳溟漠大澤重裘霧霰深春風漸轉<lb/>
梅花角衰倦謝毫端披圖意忻愕輞川遺興邈復追静<lb/>
對孤光隱寥廓<lb/>
<pb n="KR4e0081_WYG_004-77a"/>
　　　清熈亭同諸𤣥幕賞紫牡丹即席賦歌<lb/>
洛陽花品傳芳秩姚魏名花皆異植劫換塵氛見毎稀<lb/>
譜英辨質探遺籍清都自是有天根萬片晴霞飄國<lb/>
色積雨園林麗日和艷先桃李東風逼虚亭澷足少娱<lb/>
春真賞欣諧總𤣥職韡蕚聨翩况共懽文彩猶多老賔<lb/>
客枝擎翡翠瀉銀河色蕩玻瓈泛金液育秀全資造化<lb/>
功流輝不讓天孫織陳觴稍面畫楹間列席傍依彩檐<lb/>
側恱鳥分明度咲歌好山高下融衿臆饌香蘭馥錦雲<lb/>
<pb n="KR4e0081_WYG_004-77b"/>
披杯面蓮埀珠露滴却愧妍心慕邵程寧期眩俗追何<lb/>
石怡安尚兾並芳叢歳歲看花醉今夕如此韶華奈<lb/>
興何賓筵為樂情无極<lb/>
　　　送别王仲縉先生歌<lb/>
為學貴師友斯文追大宗江湖近凋落王子欣相逢昨<lb/>
我髫童慕儒業尊君卓起推文雄先子嘗從謁明主文<lb/>
光萬丈騰奎府固宜英嗣繼休聲雲夢滄溟隘吞吐華<lb/>
川鍾秀山岳竒辭源自昔専吳楚一朝輝彩動賢王九<lb/>
<pb n="KR4e0081_WYG_004-78a"/>
苞鳳羽鳴朝陽鵷行倚馬千萬語班賈曹劉焉足方我<lb/>
聞王書積萬巻探索朝夕高虞唐珠璣金玉非嗜好聖<lb/>
訓皇謨世為寶自縁天縱皆宿成况此賢才臻輔導漢<lb/>
唐藩屏知學稀千古鴻名亘穹昊却愧山林庸鈍資累<lb/>
䝉恩眷徒心馳逢君備語仁睿徳執報未能歡欲趨空<lb/>
山積雨交夏緑聫璧獨肯過茆茨濕雲到地繞原隰啼<lb/>
鳥深林晝隂寂翠荷斜帯碧篁妍殘花低亞清泉急蒲<lb/>
葉傾尊五月凉離情緩逐長淮入錦囊巻帙探遺言禁<lb/>
<pb n="KR4e0081_WYG_004-78b"/>
苑驪珠光四懸極譚精蘊深啟沃述作幸紀名山川世<lb/>
聞久枯木寒泉氷雪情千金難遇論杯酒玉堂金馬虚<lb/>
位方待賢直覩高騫動星斗品藻慚加樵牧音大雅寧<lb/>
遺鳳麟藪岷峨蒼翠仙者都莫惜因風慰駑朽<lb/>
　　　題方壺寶晉雲烟圖歌<lb/>
昔與奉常軰丹青躭妙年披圖且覽句撫慨心茫然壺<lb/>
仙胸宇丹青府燕趙歸來隘吳楚襄陽逸法訴荆關<lb/>
海岳風流雄萬古自縁宿契海岳情雲烟浩蕩窮滄溟<lb/>
<pb n="KR4e0081_WYG_004-79a"/>
山浮羣樹清瀬逺雨洗半峯孤墖明濕嵐餘靄紛夏緑<lb/>
墅渚輕風散鳬鶩移家願卜水雲㘭長竿獨倚清溪曲<lb/>
奉常高弟俊彦流泮水横經今幾秋鵞湖秀色賦真賞<lb/>
對此宛卧滄江幽畫意非茍精神情㑹應少落月秋空<lb/>
江海思浪擬浮槎度林杪北海高風須力追清衿氣吐<lb/>
雲烟姿曹劉沈謝興莫比溟鯤一躍凌天池<lb/>
　　　題方壺真人墨竹歌<lb/>
方壺之山倚空勢隂壑長竿動千歲壺子衿情海鶴<lb/>
<pb n="KR4e0081_WYG_004-79b"/>
閑墨華縱寫雲烟趣遂令倍價重南金怒髮揚眉鮮輕<lb/>
與只今寥落散驪珠太息鯨濤𣺌仙逝我昔瓊臺立雪<lb/>
時毎許餘光發騏驥廿年弄翰興莫追春籜秋筠覧蒼<lb/>
翠雲卧丹丘不記年短笻幾顧滄波棄儗招六逸卜芳<lb/>
隣曠芳浮縁衰懶至坐閱孤標共歳寒氷霜豈折凌霄<lb/>
炁蚤慕還丹煉汞鉛静探雅操消塵繫束書須叩劉長<lb/>
生怡恱何如澹中味<lb/>
　　　題松隂授道圖歌為王景山賦<lb/>
<pb n="KR4e0081_WYG_004-80a"/>
緱嶺仙人結屋瓊林東巣雲道者為寫百尺之長松見<lb/>
山堂前䕃高盖根盤鐵石枝虬龍自言泥丸古仙子昔<lb/>
者授道瓊山翁有如靈壇燕白石長蘿秋籟吟天風上<lb/>
摩九霄錯落之雲漢下接三山𣺌漠之星虹泥丸之道<lb/>
視曠劫直與偃蹇蒼翠窺鴻濛緱仙昔跨嶺頭鶴閩海吹<lb/>
笙訪名岳故人喜是仲父尊囘鷗溪枕梅花閣嘉定雄<lb/>
詞百煉兵細語情深古方朔道山文彩嗟寂寥振翮超<lb/>
騰足鯨角憶過溪上停歸船釃酒松隂溪月圓縱横鱗<lb/>
<pb n="KR4e0081_WYG_004-80b"/>
影落空翠杳靄竽聲廻溟川喬木踈篁不堪寫撫今感<lb/>
昔心茫然畢宏韋偃稱絶筆<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>許壺仙踵芳蹟雲孫宜<lb/>
更追令名磵水林峯暮寒碧後凋之木梁棟材陰崖霜<lb/>
雪應稀擇笑我放歌蘭蕙藂欲剪松花釀春液舉首共<lb/>
招陳白二老仙醉卧雲濤弄秋色<lb/>
　　　古硯歌答觧性初高士贈寳晉齋硯而作<lb/>
空峒山人居嶰谷擁翠成軒種羣玉生平好古陋流俗<lb/>
埀釣揚江岍山曲昔嘗授道袁安門立雪瑶臺書萬束<lb/>
<pb n="KR4e0081_WYG_004-81a"/>
珍圖異玩皆絶竒雲錦為囊善牧蓄時來桂館聞鈞<lb/>
天握手論交踰十年相知不恠有清癖每贈毛頴兼陳<lb/>
𤣥石鄉雅制來即墨藴質含章尤礪堅銘詞重是寳晉<lb/>
物枝蔓𤓰瓞相連綿南塘硯品每無價龍尾洮溪未容<lb/>
詫端歙猶推西北岩青逼琅玕紫如赭襄陽本是南宫<lb/>
仙自許蘇黄堪並駕海嶽菴前銕甕城愛石應須拜其<lb/>
下駑駘過謂追名騮封題逺寄滄江頭磨礲愈鈍鄙<lb/>
精銳體方用静心與侔窮經朝夕謾披寫臨池一掃春<lb/>
<pb n="KR4e0081_WYG_004-81b"/>
雲浮梧竹軒牕共清夜氷綃雲霧騰蛟虯京華苦惜久<lb/>
離别痼疾翻成卧松雪秦淮春漲鱠思吴京口秋高潮<lb/>
梦越支離晚契松喬蹤價忝楊休賦應劣願子空峒壽<lb/>
與齊緩調笙鶴梅花月<lb/>
　　　題董北苑秋江待渡圖歌為汪大椿賦<lb/>
山幽幽水悠悠喬林落落依崇丘夕陽在地鳬鷖散二<lb/>
三歸客呼行舟清霜被野晚風急白露帯袂寒江流蒹<lb/>
葭逺渚飄葉赤浦溆荒橋亂山碧廻汀迷岸幾漁家霽<lb/>
<pb n="KR4e0081_WYG_004-82a"/>
月遙天兩飛翼古來畫法惟荆關北苑猶推李郭間不<lb/>
粧巧趣合天造雲煙澹漠江南山汪子才華出羣驥文<lb/>
墨有成探畫意珍藏此幅動十年肆筆鮫綃毎丰勢愧<lb/>
我少年逰越吳壺仙潑墨傾金壺風潮雨瀨盈尺素易<lb/>
畫稍窺龍馬圖久遺毫墨藉雲卧喬木重是青珊瑚<lb/>
雲中山天際水昔欲壯逰今倦矣錦城春色繡圍空畫<lb/>
閣晴光香霧洗湘水閒情蘭蕙叢剡溪逸興林巒許<lb/>
愛子芳年咲我衰琴書滿座娱清暉青雲高步矯馳<lb/>
<pb n="KR4e0081_WYG_004-82b"/>
翮煥耀家聲光陸離得失幾何紛代謝遺墨蕭條動<lb/>
无價塵世驅馳待渡人谷靄川霏競高下嚴灘釣艇<lb/>
一葉微鱠鱸得味輕王霸<lb/>
　　　題華山仙掌圖歌<lb/>
太華峯古名嶽元氣扶輿兆磅礴根盤西極嵩岱尊萬<lb/>
丈蒼崖倚寥廓斜傾半月指掌明側掛銀河碧空落摩<lb/>
霄岋嶫張峻屏培塿羣山從良霍天子巡方幾幸臨荒<lb/>
祠古宇凌千尋斷橋逺帯墟渚静老木低亞川源深<lb/>
<pb n="KR4e0081_WYG_004-83a"/>
浮雲似隔鐘鼔暮銕索高懸渺烟霧中有仙人王子喬<lb/>
虎豹為關石為戸我朝望秋當隆平遍遣羽士逼精誠<lb/>
遙壇瞻謁莫敢登歸復金門馳聖情雄辭玅刻照千古<lb/>
秦漢徒誇禪梁父山靈川后降禎祥宗社安隆固天府<lb/>
巨靈劈石通川流明星玉女栖丹丘黄河盤渦出天際<lb/>
白帝金精熒彩周車箱箭括通天路我欲因之與天<lb/>
語儗招馬衛駕鹿升翠崖丹谷知何許手携九節杖咲<lb/>
拍洪崖肩饑飡落雁霞渇飲玉井蓮紫衣朱鬢或相遇<lb/>
<pb n="KR4e0081_WYG_004-83b"/>
借我茅龍飛復旋壺仙白首驚畫絶贔屭遺蹤豈磨<lb/>
滅泠風一息九萬程底須醉向峨嵋月<lb/>
　　　豫章秀才歌<lb/>
豐城古劍氣化作豫章木上摩牛斗墟下䕃湖湘曲吳<lb/>
剛鍾秀山岳英入地深根拔蒼玉緑髮窮經㑹化機博<lb/>
究儒𤣥盡膏馥中罹兵革涉艱危花鳥春深林谷非故<lb/>
園無處覔歸棹琹寓幽尋薌水涯授業黌宫藹佳譽<lb/>
一朝薦剡光彤墀束書祕閣環帝胄藩府歘受賢王<lb/>
<pb n="KR4e0081_WYG_004-84a"/>
知晉祠雄峙太行北燕樹秦峯䕶今昔我王嗣位煥文<lb/>
明鴻寳珍圖羅貢職聖主深愉孝友情宸衷歲注駢<lb/>
繁錫花蕚相輝古所稀多君輔導聨圭璧誰誇袁粲梁<lb/>
棟材獨許王儉如珉瓌儒冠早際盛明世紫泥赤紱來<lb/>
天階幾遂東還覔桑梓太行古雪飄飛崖山家夜對紫蘿<lb/>
月班荆石磴歌庭槐袖出賢王珍翰美豫章翻風炁莫比<lb/>
詞源百斛粲驪珠先帝恩濃寵綸語盤根孕秀烟霧<lb/>
深直幹凌空霆電起遺芳快覩千里駒塞漠尤期甲兵<lb/>
<pb n="KR4e0081_WYG_004-84b"/>
洗别緒渾添渭北思翻疑夢繞西山雨西山之高峯羣<lb/>
仙挾飛珮欲擷南浦雲神交躡吳滙張華預識劒津龍<lb/>
夜光直射銀濤碎氷雪高標傲歳寒清都儘許尋鱸鱠<lb/>
約我𤣥洲掃白雲㡳須釣海尋鰲背君不見孔明老柏<lb/>
高倚天柯葉翠蔓埀千年芳名願與懸宇宙故人應寄<lb/>
歸來篇<lb/>
　　　野舟行<lb/>
翩翩一葉舟蕩蕩廣漠野大幻視八紘烟波為六馬始<lb/>
<pb n="KR4e0081_WYG_004-85a"/>
從振翮沅湘間荆門聲動争揮詫試業黌宫未有年曵<lb/>
裾每重王公前岷峨覽轡入巴蜀劍閣崔嵬高揷天一<lb/>
朝令譽達明主美政推賢著天府精忠浩蕩三峽源俊<lb/>
徳輝光百川武錢塘潮落海門秋豸冠驄馬來南陬澆<lb/>
風鄙俗頓除滌湖光萬頃烟氛收自謂天心眷吳越調<lb/>
官復補洪都缺花覆烏臺劍炁寒氷凝鐵柱凌高節昨<lb/>
過瓊林風雪隈和風暖日姿顔開歡呼倒屣即知已醽<lb/>
醁細傾歌落梅浮生總類轉篷急櫓棹帆檣幾張翕縱<lb/>
<pb n="KR4e0081_WYG_004-85b"/>
柁長江白練寛雄吞七澤湘妃泣我亦滄洲把釣徒輕<lb/>
浮一葦窮天吳渭川嚴灘儻相值握手一咲哦菰蒲知<lb/>
君南浦多魴鯉不啻空山卧烟雨紫闕青雲俟逺期白<lb/>
頭共釣瀟湘水<lb/>
　　　題方壺真人淇箓堂墨竹行<lb/>
方壺子仙之徒烟霞炁度氷雪膚青年適志走燕趙<lb/>
胸吞雲夢隘八區手調𤣥黄仙掌露華岳崑溟肆吞<lb/>
吐貝闕金門汗澷期照耀奎章渺三顧振衣便作江南<lb/>
<pb n="KR4e0081_WYG_004-86a"/>
歸江雨湖雲春滿衣鶴髮仙翁愛蓬首丹光久與雲龍<lb/>
飛絶崖一咲天地驚顛倒銀河横玉繩狂瀾浩蕩作霖<lb/>
雨碧玉萬疊泠風生人間謂竹總形似太隂黒入淵龍<lb/>
怒滄海揚塵塹劫空此幅自是風雷䕶方壺子天與逰<lb/>
琅玕忽墮鳬仙裔鐵網珊瑚銀漢秋平津劍躍尤神變<lb/>
夢斷鈞天日華逺吳楚湖山阮謝情篔簹翠黛平湖淺<lb/>
淇箓高堂意綿邈溪靄林霏濕空濶夜聞天籟繞舍鳴<lb/>
惱我囊琴與鯨角浮生轉燭江海空荒岡野渚喧寒蛩<lb/>
<pb n="KR4e0081_WYG_004-86b"/>
赤縣滄洲不可圖坐聽落葉聲悲雄欲假長竿釣秋水<lb/>
獨漱寒泉時洗耳浩歌漫有千古思高卧空山紫蘿雨<lb/>
　　　懐友行寄水北楊雲溪<lb/>
昔喜館西清今嗟乏東易鍾陵楊君文獻家奕世詩書<lb/>
貫胸臆宫亭湖口春漲號水北溪頭晚峯碧日卧柴扄<lb/>
人跡稀秋聲坐繞寒蛩夕憶昨論交倏有年下榻賔帷<lb/>
絶塵役蒼蠅白璧寧足嗤天藻雲葩爛珠璧貳室館甥<lb/>
儒雅流從君立雪春雲陬五經六藝富探討風雅百氏<lb/>
<pb n="KR4e0081_WYG_004-87a"/>
追源悠詠雩經史益鑚仰迎刃窺光如觧牛聖哲遺言<lb/>
猶菽粟味澹涵和厭粱肉風辰細語玉樹前月夜高歌<lb/>
翠微麓一别更秋日爽期切思麗澤盈膏馥悒怏離情𣺌<lb/>
去鴻蹇予薄世羈榮辱翫幾知患故預圖豈意迂踈墮虞<lb/>
蹙鴆媒曷足達衷誠豺虺揚嗔肆夷腹妖氛翳空晦曙<lb/>
明簧鼓潜期務藩觸東歸卧疾松桂藂脫屣浮塵課樵<lb/>
牧悵懐屈賈亦何悲用舍隨時恒自足雲溪子儒之徒<lb/>
藏器乃肥遁含章謝馳驅願從氷壑侣漁釣奚復君門<lb/>
<pb n="KR4e0081_WYG_004-87b"/>
獻子虚<lb/>
　　　孝節行為黄貞婦賦<lb/>
黄門有令婦孝節今古稀未嫁知事親既嬪猶在閨家<lb/>
承忠烈素儒裔女則閫儀知所持姑嫜剛毅善容止侍<lb/>
養晨昏具甘美繼宗聘娣遽失天絲枲訓兒欣卓起孀<lb/>
居自抱氷柏貞指日不改攄精誠孰云墮井殞狂易翼<lb/>
刃保孤終有承危存兩世甚埀綫横逆艱摧困餘喘高<lb/>
堂白髮屆稀年食報寧嗟信幽逺賢仍富學趍神都<lb/>
<pb n="KR4e0081_WYG_004-88a"/>
染翰累載名中書清光宻邇侍明主文彩煥爛青藍如<lb/>
我來忽遇輦轂下帯月侵星語官舍簮紱雲蒸曉珮<lb/>
鳴巻籖霧擁春窓暇示我羣公金玉篇凜然行義招<lb/>
重泉綱常誠足敦薄俗青史必覩芳名傳嗚呼采蘩<lb/>
之事柏舟誓宜共母劉光百世<lb/>
　　　題青巖隱居圖歌<lb/>
青巖之峯幾千尺中有隱居山别翼龍門高插勢穹<lb/>
窿宛與齊山並蒼碧澗南澗北環兩溪沃壤平原美泉<lb/>
<pb n="KR4e0081_WYG_004-88b"/>
石翠蒲瑤草鬱芬芳屹立雙楹面森㦸徴君素非隱者<lb/>
徒涵泳膏腴富千億華川名胄世儒宗師友囦源重今<lb/>
昔文章光熖煥驪珠詞藻聲華爛和璧偶欣林壑寄閒<lb/>
情豈比烟霞滯飛舄皇明真主聿龍興卓起幡然應先<lb/>
辟佐州裁史冠文林寵渥駢蕃照淪跡逺使邊夷執節<lb/>
傾精忠耿耿明胸臆漢家馬援誓革尸曷愧荒榛秋露<lb/>
滴佳嗣超騰早曵裾永繼文聲光史籍天朝繼統際仁<lb/>
明太學高遷宜遽陟曩過空山索我圖為冩潺湲勉相<lb/>
<pb n="KR4e0081_WYG_004-89a"/>
憶夢追清瀬聽猿啼落月高懸當絶壁萬里岷峨别四春<lb/>
京華忽喜離情滌爛熳雄文應墨新不慚班馬傳芳蹟<lb/>
繼志寧忘梓澤情白頭終許從安適黼黻皇猷正邇期<lb/>
坐對青岩猶目厯<lb/>
　　　謝蜀府賜口衲歌<lb/>
岷峨高峯幾千丈西蜀雄藩勢尤壯賢王久著忠孝名<lb/>
巫峽川流屹相向始當茅土立儒𤣥沐恩庥觧衣每下<lb/>
士道義非塵侔嗟予踈野曷侍逰渺漠萬里何乃逺恵<lb/>
<pb n="KR4e0081_WYG_004-89b"/>
五彩之重裘京華拜領増拾襲片片雲霞相蕩浮自<lb/>
慚樗散為時棄久託林泉卧榛翳五銖不啻芰荷輕王<lb/>
門敢儗長裾曳盛服俄驚降大庭鶴禁封題逺緘至凝寒<lb/>
陋質變春和沍凍空山消顥氣華陽之仙人文徳並前<lb/>
烈拯濟羣黎凍餒除國社安隆仰明哲遂令眷渥及山<lb/>
人亦被輝光起迂劣晏嬰衣被十載忘范叔號寒一朝<lb/>
撒儗營大藥窺洪厖正爾宜擷雪羽雲姿裳行穿蘚澗<lb/>
墮晴雪坐倚林籟鳴秋霜千金裘世稀有宫錦袍仰<lb/>
<pb n="KR4e0081_WYG_004-90a"/>
君壽李白狂歌詩百篇應恱丹砂駐衰朽蕭條山谷<lb/>
絶世期緬想青城勞夢思扁舟倘遂涓滴報拭目相<lb/>
從天一涯<lb/>
　　　題吳處淵畫山水歌<lb/>
我有江海思倦為江海逰空山久高卧煥耀疑丹丘清<lb/>
都道士家在塵垢外家有雲巣衆峰㑹白衣蒼狗任徃<lb/>
還乃倚西晉仙人舊松檜方壺外史昔授李郭之丹青拂<lb/>
袂便作江湖行湘漢盡探山水秀盈尺繪畫厯厯窺蓬<lb/>
<pb n="KR4e0081_WYG_004-90b"/>
瀛停䇿瓊林初話别二十四岩紛嶻嶭馭風彭蠡駕飛<lb/>
蓬雲濤萬傾浮空雪曉泛宫亭十里湖夜醉潯陽萬艘月黄<lb/>
鶴磯頭江渺茫岳陽城東臺閣張千波萬波㠶葉赤十<lb/>
㸃九㸃山微蒼江陵墟景四隣集赤壁扁舟漲流急雲<lb/>
雨昏㝠十二峰洞庭梧暗湘妃泣嵯峨陽臺山積雪天<lb/>
際白滄溟倒瀉巫峽來巴蜀層峰削秋色篙師努纜攀<lb/>
洑流星落苔磯亂川側曹劉功異失吞吳楊馬才優漫<lb/>
詞客賢王藩屏近所都殊恩尤眷山澤臞儒𤣥滿坐劇<lb/>
<pb n="KR4e0081_WYG_004-91a"/>
譚笑霞珮幅巾聨曵裾青羊瓊館深烟霧露顆氷漿出<lb/>
宫樹濯錦江邊赤履飛蛾眉月裏瑶笙度我祖靈蹈最<lb/>
漢中曽驅魑魅昭神功青城化跡千萬丈幾復夢逰安<lb/>
爾從歸來且展圖為語川途興一覽何須汗澷逰應嗟<lb/>
海舶誇雄勝人生去住俱浮雲净掃舊巣呼鶴羣盈虛<lb/>
洞了人間世天池一息南溟鵾錬真祇儗栖蓬閬霧屩<lb/>
風飄隨放曠脫屣寧懐聞達期幽尋寫向松蘿障<lb/>
　　　雪蓬歌為典籍邵原性作<lb/>
<pb n="KR4e0081_WYG_004-91b"/>
雪蓬先生紫綺裘曠視八極輕王侯蚤研經史博探索<lb/>
雲梦烟霞相蕩浮華川之高峯秀色並廬霍中有羣碩<lb/>
生文光等川岳世探淵藪時繼作盛代多君振凋落艱<lb/>
途萍梗付虚舟浩炁盈衿耻悲愕昔過空山瓊樹隈論<lb/>
交泉石傾尊罍雄詞讜論驚滿座玉麈揮雪行雲開間<lb/>
關江漢幾經涉授業侯門卑草萊一朝聲譽動明主萬<lb/>
巻英華馳儁才成均富高堂束書雪蓬側夢寐江湖<lb/>
興不忘吳樹秦淮送秋色日招坐客總簮裾畫舫烟波<lb/>
<pb n="KR4e0081_WYG_004-92a"/>
照編册晚風蒲葦斷鴻西凍靄綸簑巨溟北渭川嚴灘<lb/>
傲世徒羊裘熊夢知何如數罟争投溉鬵急長竿澷倚<lb/>
遊鱗踈白銅鞮歌莫止金叵羅為君起𤣥隂大澤閟<lb/>
春和松柏堅貞歳寒美我本清湘理釣緡直欲慿虚與<lb/>
天語闕下相逢後有期共醉梅花雪蓬裏<lb/>
　　　題讀書松桂林圖歌<lb/>
高夫子儒之英妙年卓犖馳俊聲結巣松桂究經史研<lb/>
思探賾皆鴻生一朝聞望光祖武盛代高超列簮組聖<lb/>
<pb n="KR4e0081_WYG_004-92b"/>
朝嗣位擢詞林八澤三湘隘呑吐愧我山林韋布姿幸<lb/>
從金馬曕風儀南金和璧不待價盡推高適今昌黎復<lb/>
向容臺協昭祀肅陳典禮名當時尺圖雅淡珍藏久詞<lb/>
藻聨翩粲瓊玖幽馨滿巻繞屏維濕翠盈編到囱牖寥<lb/>
寥古徃聖賢心眯目塵情歳寒守多君自是董賈流夙<lb/>
承文獻嘉謀猷長林落雪驚舞鶴逺瀬迎空囘素鷗掃<lb/>
花席月足涵泳豈比皓首徒探摉高夫子美襟度幽栖<lb/>
勿念松桂佳廊廟方期佐明主經綸不在鐘鼎貴風月<lb/>
<pb n="KR4e0081_WYG_004-93a"/>
寸懐隨出處謝别還山理釣綸願企文光照千古<lb/>
　　　題清真軒歌<lb/>
右軍昔得清真趣蘭樹留芳總賢裔君侯振起自天朝<lb/>
恩重椒房冠穹貴華軒正面松筠開玉作簷楹金作臺<lb/>
松風墮雪響晴菌筠霧迎春侵曉梅琴書插架牙籖束<lb/>
斜月闌干醉絲竹珠履球纓滿席珍不嗔玉漏催醽醁<lb/>
五侯七貴雄當時飛甍傑閣凌光輝披露彤墀聽鳴鳳<lb/>
簮星紫禁聞朝雞輦轂新承臨甲第玳筵綺食繁歌吹<lb/>
<pb n="KR4e0081_WYG_004-93b"/>
千金寶帯五雲裘一朝頒寵傳丹陛世徳由來忠孝家<lb/>
相傳簮組俱才華聖朝累代蕃寵錫許史金張奚足誇<lb/>
丰姿温雅信奎璧鳳劵鸞章煥今昔頗牧功成萬户侯<lb/>
願尊聖主隆勲蹟愧我山澤臞清真愜幽適山隂羽客<lb/>
未籠鵞掃素何由寫空碧嘗謁高軒翠樹藂落花細雨<lb/>
囘青驄廣庭瀟洒塵不到春色繞簾啼鳥風只今齒暮<lb/>
慚衰槁刷羽髙騫羡青昊貴胄恒看奕葉繁醉向鵞池<lb/>
卧芳草<lb/>
<pb n="KR4e0081_WYG_004-94a"/>
　　　次姚少師茶歌韻<lb/>
昔我雲卧惟丹丘鶡冠既弊嗟狐裘聿來京國際真主<lb/>
綺食瓊筵歡眷留當時故舊鮮知遇客邸養痾空息喉<lb/>
王䝉素謂有茶癖累載憶别方從遊夙聞我師佐幃幄<lb/>
六龍御極乗樛流中官持節詔趨辟象教頓使叢林稠<lb/>
金張接武肆清賞茗椀細滌鶯花柔龍團洗翠逐風響蟬<lb/>
翼凝芬和露柚片甲分香顧渚外酪奴衣彩㴩湖頭囊<lb/>
収餘瀝傾玉兎乳面一掃浮雲収陸羽嘗為竟陵第上<lb/>
<pb n="KR4e0081_WYG_004-94b"/>
公况與聨鳴球揮錢寧效季卿鄙盛世豈獨髙巣由頗<lb/>
儗樵青煑荻葉應憐陶榖羞銀篝松風落雪響清籟竹<lb/>
雨澹烟吹薄飀誰誇何石萬錢費肯比卜相儲金甌乳<lb/>
窟䝉陽盡真味著書自足消窮愁王公掎角毎英傑何<lb/>
俟庖丁窺觧牛應副華歆忽黄閣偏宜曹壽今瓊樓輦<lb/>
轂時倍玉堂賜恩榮卓冠踰神州鍾繇白首竟中輔竇<lb/>
固青眉宜列侯京畿異跡富靈液況汲揚江千丈湫愧<lb/>
我嘗追後塵末天葩麗藻知難酬標格清雄豈阮謝詞<lb/>
<pb n="KR4e0081_WYG_004-95a"/>
華逸邁過楊劉累承愛遇甚投轄矧被清光多運籌東<lb/>
歸拂石藉林壑感仰澷使枯腸搜願戴皇圖廣恵澤高<lb/>
騫奕世䝉天休<lb/>
　　　送鄭教授叔度之蜀歌<lb/>
東風破暖楊花宻夜雨翻簷漲流急鄭樸肩輿晝叩扃<lb/>
朝簮猶帯嵐光濕我昔知歆孝義門聚廬合食皆温醇<lb/>
良金粹玉美昆仲文獻流風欣討論闕下相逢藹辭色<lb/>
東朝恩冠春坊徳景慕踰深託素知王門况值賢賓客<lb/>
<pb n="KR4e0081_WYG_004-95b"/>
旌異東南猶昔時丹楹彩筆張高楣鐘鳴鼎食系千指<lb/>
内箴外訓嚴規儀五百餘齡同一日應慚劉李争矛㦸<lb/>
巨碣豐碑金石文豈誇張栁相雄軼仙華山秀淛水東<lb/>
文藪詞源為代宗仁聲義澤世薫漬偉望豈亞青芙蓉<lb/>
多君令譽遭明主曵裾發軔趍藩府朝鳳鳴陽絶後塵<lb/>
逸駒脫轡鳴前武巴蜀㠝岏秀揷天繩橋劍閣相鈎連<lb/>
我王祚土建藩屏孰讓漢獻稱才賢君行職教過桓馬<lb/>
絳帳銀燈論璧犖浣花飛遍錦官城灧澦雲濤半空灑<lb/>
<pb n="KR4e0081_WYG_004-96a"/>
王門富積書萬籖不啻珪璧光淵潜璿源玉葉重當世<lb/>
紬繹萬古窺洪纎我慚荒陋叨寵錫報徳何由致涓滴<lb/>
空羡高騫勢莫攀日方葛杜偕心跡儻眷栖遲山澤臞<lb/>
為言齒暮徒迂踈祖道陽關悵離緒栁條綰帶増躊躇<lb/>
蘭金交義知應幾離棹匆匆泛江水願挹清芬並昔賢<lb/>
蒼蒼泰華横秋宇<lb/>
　　　題趙魏蘭石歌<lb/>
吳興玅年氷雪姿鷗波水暖清漣漪醉揮兎頴盡書法<lb/>
<pb n="KR4e0081_WYG_004-96b"/>
宻竹幽蘭蒼玉枝湘濱楚畹烟霧濕我欲佩之將何適<lb/>
千載孤芳烈士風一調朱絲對寒碧<lb/>
　　　題五龍圖歌<lb/>
至陽之精善神化倏忽雲雷動驚詫波濤洶湧萬里奔變<lb/>
態百狀雲為駕九五其位居至尊尚書賢偉宜攀鱗蒼<lb/>
生正資作霖澤拂拭此圗禆聖仁<lb/>
　　　題中山草堂歌<lb/>
鴈蕩高峯連石橋草堂别構凌山椒赤城霞氣浮五彩<lb/>
<pb n="KR4e0081_WYG_004-97a"/>
竒峯疊嶂争岧嶤盧遨芳躅素儒裔富積詩書佐明<lb/>
治哦松月夕動遐思官舍清風落空翠<lb/>
　　　題積雪觀梅圖歌<lb/>
王猷才炁凌氷雪貞白高居抱孤潔梅卉中含天地心<lb/>
重隂不受風霜烈芳縟羞同艷冶姿蘧廬晝暖春陽熈<lb/>
久知陶謝每同調静對曲囱千古思<lb/>
　　　題翠濤亭歌<lb/>
翠微之山美如玉面山築亭傍溪曲長風吹下萬松聲<lb/>
<pb n="KR4e0081_WYG_004-97b"/>
百頃雲濤恍心目手揮五絃歌紫芝兩耳天籟凌空飛<lb/>
人間衆竅不足和羊裘雪滿遲來歸<lb/>
　　　題雪江獨釣圗歌<lb/>
衰栁蕭條斷流急短簑釣雪風烟濕大江渺漠去不還<lb/>
萬頃瑶光浸寒碧林侯重是三山英烏臺久共氷蘖貞<lb/>
俯仰乾坤竦毛骨巨鰲一撤凌空行<lb/>
　　詞<lb/>
　　　沁園春　<hi>登真</hi>
<pb n="KR4e0081_WYG_004-98a"/>
溟涬鴻濛肇自先天无極之初暨隂陽分判乾坤定位<lb/>
循環動静真宰中居一㸃靈明輝天朗地亘古圓融無<lb/>
智愚塵縁斷看碧潭鏡浄月瑩心珠　八荒洞照毋隅<lb/>
中宵永氷壺玉液酥正真鉛投汞坎離交姤火龍水虎<lb/>
槖籥吹嘘白雪凝輿黄芽滿鼎雷震崑崙徹太虚功成<lb/>
後俟胎圓神化同赴天衢<lb/>
　　　水龍吟　<hi>法海</hi>
先天無象始父母未生前一真獨露光明亘古著靈源<lb/>
<pb n="KR4e0081_WYG_004-98b"/>
縱閉隂陽内運顛倒五行攅簇浩炁養三田發用殺機<lb/>
處雷電震无邊　既非心又非法亦非禪幽微奥妙千<lb/>
金不與世人傳莫認符塗咒訣直悟𤣥關宗祖將在自<lb/>
神全瓦礫兼莎草濟世自超然<lb/>
　　　風入松　<hi>問學</hi>
十年燈影夜相親寒暑迭催頻短忩幾度停犀管殘編<lb/>
盡知味何人簾外雪深風𦂳梅花偏旺詩神　千經萬<lb/>
史足經綸學業志彌淪天根月窟問今古文章事多少<lb/>
<pb n="KR4e0081_WYG_004-99a"/>
迷津收斂虚靈瑩徹杖藜隨處陽春<lb/>
　　　無俗念　<hi>叅究</hi>
麈湖峯下結雲松巣子動忘昏曉浮世衰榮无限事一<lb/>
咲浪漚萍蓼翠竹黄花水聲山色此味知多少湛然瑩<lb/>
徹色空俱自明了　天光雲影徘徊寫長空色一鏡澄<lb/>
清沼春去秋來心自在付與野情魚鳥海濶江平月明<lb/>
風細清籟傳音杳便須飛步滄溟朗吟天表<lb/>
　　　水調歌頭　<hi>内工</hi>
<pb n="KR4e0081_WYG_004-99b"/>
至道无言說寂黙守規中杳㝠恍惚周流一氣運元宫<lb/>
採取金精木液真土内擒鉛汞頃刻顯神功　測爻符<lb/>
鳴槖籥震雷風坎離顛倒火飛碧海煉真空太乙含真<lb/>
有象玉鼎流珠凝結神化合𤣥通歸去蓬瀛路曠劫玩<lb/>
鴻濛<lb/>
　　　滿庭芳　<hi>山居</hi>
折郤烏藤便尋茅屋誰知剩水殘山鑿池種樹梅竹任<lb/>
縈環芳草閒花覆地烟霞裏蘚徑柴闗無人到春風秋<lb/>
<pb n="KR4e0081_WYG_004-100a"/>
月松菊伴幽潺　簞瓢隨分過無榮無辱樵路漁灣與<lb/>
林猿谷鳥暮樂朝歡掃浄情塵業垢披衣坐真息養還<lb/>
丹優游處孤琴隻鶴霜露不凋顔<lb/>
　　　蘇武慢　<hi>消閑</hi>
悟幻尋真叅求幾載自誓頓超生滅風抄雪纂夜讀朝<lb/>
吟探究古今賢哲道玅禪宗萬殊一本勘破底須分則<lb/>
這堂堂無礙真空非與太隂圓缺　堪咲處竹椅蒲團<lb/>
松窓桂牖返步便同高潔塵世相違水雲為伴高卧故<lb/>
<pb n="KR4e0081_WYG_004-100b"/>
園風雪駿馬貂裘翠䄂紅螺過目浮華閒說速囘頭是<lb/>
岸簾幃光透性天心月<lb/>
　　　滿江紅　<hi>閱世</hi>
憶昔少年行樂處都非舊景聽海添潮落綺繡四城春<lb/>
永歌舞樓頭憎日暮管絃席裏嗔酣省㸔目前榮悴幾<lb/>
光隂愁難整　夢魂醒塵慮并澷堪嗟空自警慨蘭橈<lb/>
荻閣水寒烟冷無分江湖中緒斷天心月到澄潭影念<lb/>
浮生識破悲歡川波静<lb/>
<pb n="KR4e0081_WYG_004-101a"/>
　　　酹江月　<hi>江湖</hi>
曽隨釣艇弄秋波見盡江湖浩漠兩岸白蘋洲渚外露<lb/>
泠荻花楓落半夜潮聲中天月色更轉梅花角推篷試<lb/>
問故人隨處蕭索　發棹牧浦漁村夕陽城畔歸雁鳴<lb/>
偏數緑酒黄花烟雨際幾夢故園林壑壞塔風髙海門<lb/>
山小春盡埀楊郭歸來林下振衣髙視寥廓<lb/>
　　　望梅花　<hi>絶交</hi>
浮世無邊塵累勘破幻縁能幾億劫寃親千生契識薄<lb/>
<pb n="KR4e0081_WYG_004-101b"/>
似片雲情義空自愧奸巧機闗逞英雄徒増業翳　用<lb/>
盡深謀詭計奔競是非名利造物无私靈臺自昧苦海<lb/>
沉津如熾浄抛棄野水踈林絶行蹤月明風細<lb/>
　　　解紅　<hi>了悟</hi>
本來真性體虚空遍界圓明現情塵揜翳心珠暗溺重<lb/>
淵靈光不昧一㸃煇煌元非逺掃浮雲萬象無遮礙天<lb/>
心見野花啼烏閒中舒巻㸔滄海桑田幾清淺衰榮代<lb/>
謝常消息盡愁山苦海流浪難轉　猛省來乾坤總妙<lb/>
<pb n="KR4e0081_WYG_004-102a"/>
𤣥松筠畔寂寞細玩真源曹溪路口無隂樹非法非禪<lb/>
直待一陽生坎光騰如波捲誰㑹取静飲刀圭浮慮遣<lb/>
視無形聽無聲言毋辨這落魄逍遙真可羡白雲堆裏<lb/>
容癡倦共寒泉枯木髙隱壺天<lb/>
　　　風入松　<hi>和虞學士韻</hi>
江城淹病酒難酣踈髩訝朝簮暑消已覺秋光遍紅塵<lb/>
逺斜日囘驂蕙帳累留殘宿青霜猶濕春衫　秦淮潮<lb/>
定碧如藍歸燕息呢喃白雲幃幔寒偏早更誰問雁字<lb/>
<pb n="KR4e0081_WYG_004-102b"/>
魚緘早晚棹聲歸也黄花白酒村南<lb/>
　<lb/>
　<lb/>
　<lb/>
　<lb/>
　<lb/>
　<lb/>
　峴泉集巻四<lb/>
</p>
<p>
</p>
  </div>
        </body>
</text>\m</TEI>
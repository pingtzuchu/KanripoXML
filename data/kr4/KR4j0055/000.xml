<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4j0055_WYG_000-1a"/>
欽定四庫全書　　　　　集部十<lb/>
　提要<lb/>
　　梅溪詞　　　　　　　詞曲類一<hi>詞集之屬</hi>
　　　　<hi>臣</hi>等謹案梅溪詞一巻宋史達祖撰達祖字<lb/>
　　　　邦卿號梅溪汴人田汝成西湖志餘稱韓侂<lb/>
　　　　胄堂吏史達祖擅權用事與之名姓皆同今<lb/>
　　　　考集中齊天樂第五首註中秋宿真定驛滿<lb/>
　　　　江紅第二首註九月二十一日東京懷古水<lb/>
<pb n="KR4j0055_WYG_000-1b"/>
　　　　龍吟第三首註陪節欲行留别社友鷓鴣天<lb/>
　　　　第四首註衛縣道中惜黄花第一首註九月<lb/>
　　　　七日定興道中核其詞意必李璧使金之時<lb/>
　　　　侂胄遣之隨行覘國故有諸詞知撰此集者<lb/>
　　　　即侂胄所用之史達祖又考周宻齊東野語<lb/>
　　　　玉津園事張鎡雖預其謀而鎡實侂胄之狎<lb/>
　　　　客故於侂胄嬖妾滿頭花生辰得移㕑張樂<lb/>
　　　　於其邸此編前有鎡序足證其為侂胄黨序<lb/>
<pb n="KR4j0055_WYG_000-2a"/>
　　　　末稱數路得人恐不特尋美于漢亦足證其<lb/>
　　　　實為掾史確非兩人惟序作于嘉泰元年辛<lb/>
　　　　酉而集中有壬戍立春一首序稱初識達祖<lb/>
　　　　出詞一編而集中有與鎡倡和詞二首則此<lb/>
　　　　本又後來所編非鎡所序之本矣陳振孫書<lb/>
　　　　録解題稱是編又有姜䕫序此刻不載亦傳<lb/>
　　　　刻佚脱也達祖人不足道而詞則頗工鎡稱<lb/>
　　　　其分鑣清真平睨方回而紛紛三變行輩不<lb/>
<pb n="KR4j0055_WYG_000-2b"/>
　　　　足比數清真為周邦彦之號方回為賀鑄之<lb/>
　　　　字三變為栁永之原名推奬未免稍溢然清<lb/>
　　　　詞麗句在宋季頗屬錚錚亦未可以其人掩<lb/>
　　　　其文矣<lb/>
　　散花菴詞　　　　　　詞曲類一<hi>詞集之屬</hi>
　　　　<hi>臣</hi>等謹案散花菴詞一巻宋黄昇撰昇字叔<lb/>
　　　　暘號王林又號花菴詞客以所居有玉林又<lb/>
　　　　有散花菴也毛晉刋本以昇作昃以叔暘作<lb/>
<pb n="KR4j0055_WYG_000-3a"/>
　　　　叔陽而諸本實多作黄昇考花菴絶妙詞選<lb/>
　　　　舊傳刻本題曰黄易又詩人玉屑前有昇序<lb/>
　　　　世所傳翻刻宋本猶鉤摹當日手書亦作黄<lb/>
　　　　易檢詞選序末尚有當時姓名小印實作昇<lb/>
　　　　字蓋許慎説文昇字篆文作昇昇特以篆體<lb/>
　　　　署名故作易字晉不考六書妄改作昃殊為<lb/>
　　　　舛謬至叔陽乃盧炳之字炳有哄堂詞巳别<lb/>
　　　　著録晉乃移而為昇之字益桃僵李代矣昇<lb/>
<pb n="KR4j0055_WYG_000-3b"/>
　　　　所選絶妙詞末附以已詞四十首蓋用王逸<lb/>
　　　　編楚詞徐陵編玉臺新詠芮挺章編國秀集<lb/>
　　　　之例此本全録之惟旁摭他書増入三首耳<lb/>
　　　　昇早棄科舉雅意歌詠曽以詩受知游九功<lb/>
　　　　見胡徳方所作詞選序其詞亦上逼少游近<lb/>
　　　　摹白石九功贈詩所云晴空見冰柱者庶幾<lb/>
　　　　似之徳方序又謂閩帥樓秋房聞其與魏菊<lb/>
　　　　莊相友以泉石清士目之按菊莊名慶之建<lb/>
<pb n="KR4j0055_WYG_000-4a"/>
　　　　安人即撰詩人玉屑者梅澗詩話載慶之過<lb/>
　　　　玉林詩絶句云一步離家是出塵幾重山色<lb/>
　　　　幾重雲沙溪清淺橋邊路折得梅花又見君<lb/>
　　　　則昇必慶之同里隠居是地故獲見稱於閩<lb/>
　　　　帥又游九功亦建陽人其答叔暘五言古一<lb/>
　　　　首尚載在詩家鼎臠是昇為閩人可以考見<lb/>
　　　　朱彛尊詞綜及近時厲鶚宋詩紀事均未及<lb/>
　　　　詳其里籍今附著於此焉乾隆四十四年三<lb/>
<pb n="KR4j0055_WYG_000-4b"/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4j0055_WYG_000-5a"/>
梅溪詞原序<lb/>
關睢而下三百篇當時之歌詞也聖師删以為經後世<lb/>
播詩章於樂府被之金石管絃屈宋班馬繇是乎出而<lb/>
自變體以來司花傍輦之嘲沈香亭北之詠至與人主<lb/>
相友善則世之文人才士遊戲筆墨於長短句間有能<lb/>
瓌竒警邁清新閒婉不流於<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>蕩汙淫者未易以小伎<lb/>
言也余埽軌林扃草長門逕一日聞剝啄聲園丁持謁<lb/>
入視之汴人史生邦卿也迎坐竹陰下郁然而秀整俄<lb/>
<pb n="KR4j0055_WYG_000-5b"/>
起謂余曰某自冠時聞約齋之號今亦既有年矣君身<lb/>
益湮晦達以是來見無他求袖出詞一編余驚笑而不<lb/>
荅生云始取讀之大凡如行帝苑仙瀛輝華絢麗欣眄<lb/>
駭接因掩巻而歎曰有是哉能事之無遺恨也蓋生之<lb/>
作辭情俱到織綃泉底去塵眼中妥帖輕圓特其餘事<lb/>
至於奪苕艷於春景起悲音於商素有瓌奇警邁清新<lb/>
閒婉之長而無<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>蕩汙淫之失端可以分鑣清真平睨<lb/>
方囘而紛紛三變行輩幾不足比數山谷以行誼文章<lb/>
<pb n="KR4j0055_WYG_000-6a"/>
宗匠一代至序小晏詞激昻婉轉以伸吐其懷抱而楊<lb/>
花謝橋之句伊川猶稱可之生滿襟風月鸞吟鳯歗鏘<lb/>
洋乎口吻之際者皆自潄滌書傳中來况欲大肆其力<lb/>
於五七言迴鞭温韋之塗掉鞅李杜之域躋攀風雅一<lb/>
歸於正不於是而止雖然余方以耽泥聲律而顛踣擯<lb/>
棄令又區區以勉生非惑耶若覽斯集者不梏於𤣥黄<lb/>
牝牡哀沈而悼未遇實繫時之所尚余老矣生鬚髪未<lb/>
白數路得人恐不特尋美於漢生姑待之生名達祖邦<lb/>
<pb n="KR4j0055_WYG_000-6b"/>
卿其字云嘉泰歲辛酉五月八日張鎡功甫序<lb/>
</p>
<p>
</p>
  </div>
</body>
</text>
</TEI>
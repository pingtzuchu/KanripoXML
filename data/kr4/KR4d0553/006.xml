<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學言稿卷六</head> <lb/>
    <p>
<pb n="KR4d0553_WYG_006-1a"/>
欽定四庫全書<lb/>
　學言稿卷六<lb/>
　　　　　　　　　　　　　元　吳當　撰<lb/>
　五言絶句<lb/>
　　題古木<lb/>
銕石皆生色氷霜有嵗華春雷龍啓蟄星漢客乗槎<lb/>
　　天台玉漢橋道院八詠<lb/>
　　　玉谿橋<lb/>
<pb n="KR4d0553_WYG_006-1b"/>
玉溪浮采鷁金鎖貫晴虹自是知津者能成利涉功<lb/>
　　　積果堂<lb/>
㡬樹棗如瓜千年桃始華渠通滄海水門倚赤城霞<lb/>
　　　十二區<lb/>
揀地循環種名花取次開蔵春何待塢按律且啣盃<lb/>
　　　梅竹莊<lb/>
天香生玉樹雲影動琅玕對酒驚春事開門識嵗寒<lb/>
　　　緝雲亭<lb/>
<pb n="KR4d0553_WYG_006-2a"/>
琴罷月生渚鶴歸松滿坡葺亭無尸牖應是白雲多<lb/>
　　　招隱亭<lb/>
書從北闕上文自北山移樵牧俱生怨耕鋤已過時<lb/>
　　　淵泉亭<lb/>
秀出千黛螺飛来半空雪天光净渟渟秋聲来淅淅<lb/>
　　　外墅<lb/>
山光分逺近雲氣異朝晡過客俱能賦開軒即是圖<lb/>
　　秋山山景圖<lb/>
<pb n="KR4d0553_WYG_006-2b"/>
茅屋倚秋樹山樓延夕曛流来橋下水半是洞中雲<lb/>
　　漉酒圖<lb/>
頭上巾堪脱尊中酒不空衡門松菊在歸臥北忩風<lb/>
　　畫龍<lb/>
天用莫如龍淵潜閟神功一朝起平陸八表皆雷風<lb/>
　　梅月忩<lb/>
曽到西湖上聞香不見梅推忩窺月色竹外一枝開<lb/>
　七言絶句<lb/>
<pb n="KR4d0553_WYG_006-3a"/>
　　青山絶處樓扁<lb/>
中天隠隠碧芙蓉樓閣深蔵苐㡬重松葉滿山行迹少<lb/>
樵夫聴得講時鐘<lb/>
　　赤壁賦畫圖<lb/>
水落江潭月滿汀秋光一色漾空青長歌窈窕吹簫者<lb/>
祗許飛来白鶴聴<lb/>
　　水芙蓉<lb/>
綘綃新製舞衣裳翠盖亭亭度晚香祇恐君王恩易改<lb/>
<pb n="KR4d0553_WYG_006-3b"/>
夜深風露不勝涼<lb/>
　　畫紅梅<lb/>
西湖月淡彩雲飛睡臉生霞酒力微誰道玉樓寒起粟<lb/>
臙脂却染素娥衣<lb/>
　　王繼學賦栁枝詞十首書于省壁至正十有三年<lb/>
　　扈蹕灤陽左司諸公同追次其韻<lb/>
灤陽楊栁長新枝無奈春寒力不支燕子歸来風漸軟<lb/>
却似宫腰學舞時<lb/>
<pb n="KR4d0553_WYG_006-4a"/>
曉来嵐氣不成霜雲染煙籠萬縷長醉歸誰敢争馳道<lb/>
盡與君王控馬韁<lb/>
樹繞離宫草共青樹底旌旗朝露零宫娥起伺羊車過<lb/>
林梢斜月照華星<lb/>
宫栁添来㡬百株誰復天邉種白榆馬上貴人通國字<lb/>
時折新條作筆書<lb/>
神京髙寒春力微晴絮飛時花尚稀忽憶錢塘斜日岸<lb/>
簫鼓畫船扶醉歸<lb/>
<pb n="KR4d0553_WYG_006-4b"/>
隴頭春深未識花酒帘動處是誰家郎来莫折門前栁<lb/>
昨夜東風初長芽<lb/>
新賜金鞍選日騎玉釵斜揷兩鬟垂長條拂着珍珠㡌<lb/>
只許東風細細吹<lb/>
江頭樵牧昔年逢結茅臨竹更依松栁條繫得漁船住<lb/>
長日醉眠誰問儂<lb/>
緑隂芳草思凄凄六宫傳蠟煖烟迷沙堤不種隋家樹<lb/>
誰憶曲中烏夜啼<lb/>
<pb n="KR4d0553_WYG_006-5a"/>
貂㡌駝裘休嘆儂從官車騎莫從容栁花飛盡雪花起<lb/>
纔見西風又似冬<lb/>
　　潘子華畫上都花鳥<lb/>
氷泮東風鳥力微暖雲将雨濕芳菲不知天上寒多少<lb/>
誰剪春羅作舞衣<lb/>
　　觀弈圖<lb/>
仙人棋局静忘機松下靈芝似玉肥樵客歸時柯已爛<lb/>
雲間誰製芰荷衣<lb/>
<pb n="KR4d0553_WYG_006-5b"/>
　　聞桂道人<lb/>
八月天香滿界飄廣寒宫外影蕭蕭不從玉兎求殘藥<lb/>
却與雲山伴寂寥<lb/>
　　掀篷圖<lb/>
清江楊丞天下竒每能拈筆寫横枝暗香踈影黄昏後<lb/>
曽憶掀篷對月時<lb/>
　　送人歸清江省親<lb/>
逺樹驚寒線在衣西風吹雪作花飛清江碧嶂秋光裏<lb/>
<pb n="KR4d0553_WYG_006-6a"/>
不為鱸魚也合歸<lb/>
　　大駕南歸至龍虎臺迎候者皆于昌平胄監嵗館<lb/>
　　舊縣何氏至正九年八月監丞吳當獨来館人持<lb/>
　　祭酒司業舊題索賦<lb/>
當關龍虎擁層臺此地年年翠輦廻八月千官瞻候日<lb/>
舊陪詞館小臣来<lb/>
爾家門巷自清幽新闢軒忩許客㽞北望居庸天咫尺<lb/>
白雲紅樹倚髙秋<lb/>
<pb n="KR4d0553_WYG_006-6b"/>
　　贈淮安屯府從事<lb/>
長淮木落正紛紛從事衘書逐鴈羣八月江寒魚似玉<lb/>
列屯秋净稻如雲<lb/>
　　挾彈圖<lb/>
平沙淺草雨初乾時見飛花到馬鞍花樹止㽞巢鳯鳥<lb/>
王孫何䖏試金丸<lb/>
　　雲林亭<lb/>
幽亭古木净蕭蕭江月雲山逺莫招昨夜西風吹夢去<lb/>
<pb n="KR4d0553_WYG_006-7a"/>
共誰相對説漁樵<lb/>
　　宣和䳺鶉<lb/>
九重拈筆寫清秋草底微禽亦見收回首故宫花石外<lb/>
離離禾黍不勝憂<lb/>
　　孫氏孝義<lb/>
倚廬常近墓人家種樹㽞巢返哺鵶門外桑麻春㡬頃<lb/>
東風開遍紫荆花<lb/>
　　擕琴圖<lb/>
<pb n="KR4d0553_WYG_006-7b"/>
偶因秋興擕琴去古木蒼藤何處村行過溪橋山路合<lb/>
白雲千畝不知門<lb/>
　　蔡氏蔵先世誥勅<lb/>
無復前朝舊典型百年文物盡凋零蔡家孫子風流在<lb/>
愛惜黄麻似六經<lb/>
　　息齋竹月<lb/>
蒼龍翻石濕雲交鳴玉參差出鳯巢翠黛曉涼香袖薄<lb/>
一鈎纎月在林梢<lb/>
<pb n="KR4d0553_WYG_006-8a"/>
　　贈墨工侯務本次虞學士韻<lb/>
御床𤣥璧進龍香奎閣當年詫豫章此日侯家新製作<lb/>
采烟凝液總仙方<lb/>
忩下雲英透紙香白頭慚愧戀文章玉堂天上成春夢<lb/>
珍賜何時出尚方<lb/>
　　畫鶴<lb/>
雲漢寥寥雪羽毛海風吹月倚秋髙石田瑶草俱情思<lb/>
時見臨池一吮毫<lb/>
<pb n="KR4d0553_WYG_006-8b"/>
　　覔盆梅<lb/>
病中猶未見梅花何日堯夫駕小車為覔小盆分少樹<lb/>
東風如到野人家<lb/>
　　竹枝詞和歌韻自扈蹕上都自沙嶺至灤京所作<lb/>
沙嶺風清宿雨多白雲如雪夜陂陀澗泉十里九曲折<lb/>
北向天邉作御河<lb/>
雨過平沙不染泥綵索凌風御帳齊宫臣報道曉寒淺<lb/>
有箇黄鸝深樹啼<lb/>
<pb n="KR4d0553_WYG_006-9a"/>
宫車調得馬蹄勻細草輕風不動塵織成翠羽垂珠幙<lb/>
縷就黄金結繡茵<lb/>
露下穹廬暑氣蘇臥看織女映黄姑山泉響似江南雨<lb/>
林下不聞啼鷓鴣<lb/>
馬羣彌野草連雲當年玉帳度秋春迎日㨗書頻送喜<lb/>
内間賜與出金銀<lb/>
羽獵長年從翠華麋鹿生茸草茁芽射得黄羊充内饍<lb/>
更喜江南新貢茶<lb/>
<pb n="KR4d0553_WYG_006-9b"/>
果熟氷盤進御黄秘殿揮毫對日長元臣補衮應無闕<lb/>
新賜宫衣自上方<lb/>
殿頭雲氣盡成龍水晶簾影散髙春阿母傳盃池上宴<lb/>
帝子吹簫月下逢<lb/>
霓旌移仗蘂珠宫雲母屏門不隔風花外侍臣成久立<lb/>
聴得新歌樂意同<lb/>
　　青宫受寶朝賀日次韻<lb/>
百年文物際重熙麗日祥雲晝刻遲上相傳宣催草詔<lb/>
<pb n="KR4d0553_WYG_006-10a"/>
看君落筆玉堂時<lb/>
殿外霓旌漾曉暉爐煙浮動衮龍衣璚樓貝闕天中起<lb/>
五色雲霞在翠微<lb/>
天樂聲中舞序陳千官花外駐車輪春宫初試黄麾仗<lb/>
寶盖珠幡隊隊新<lb/>
緑樹重重秘殿隂畫堂甲觀九重深青宫昨夜初承詔<lb/>
丹扆今朝又進箴<lb/>
日出蒼龍紫霧開金門宣赦近臣来書條字字皆寛大<lb/>
<pb n="KR4d0553_WYG_006-10b"/>
萬姓懽聲動地雷<lb/>
大安髙閣正當中龍虎旌旗衛兩宫近日春坊誰輔𨗳<lb/>
相君班序冠三公<lb/>
禁直周廬接上台銀河秋傍紫垣来為郎莫笑馮唐老<lb/>
立馬金門待曉開<hi>時以禮部郎中在上宫</hi>
宫臣侍側近爐熏衣上龍乗五繡雲鳴玉鏘金俱鼎食<lb/>
早思偃武與修文<lb/>
殿閣薰風奏舜絃大眀宫樹不凝烟聖人恭黙惟思治<lb/>
<pb n="KR4d0553_WYG_006-11a"/>
日厯慿誰細細編<lb/>
深宫無處不開花玉燭調陽運帝車不是人間春易老<lb/>
風光長只在天家<lb/>
　　自然亭<lb/>
盤結松蘿覆頂青雲山四面作幃屏秋風棋局無人看<lb/>
夜月琴聲有鶴聴<lb/>
　　九月十日出城<lb/>
病耄猶知發出狂臥嗔惡少強移床丈夫死義無悲淚<lb/>
<pb n="KR4d0553_WYG_006-11b"/>
市上傍觀為兩行<lb/>
　　出湖<lb/>
鴻鴈聲低日己晡扁舟渺渺出平湖何時却為鱸魚膾<lb/>
寫作寒江獨釣圖<lb/>
　　十六日舁床入城<lb/>
舟子舁床入市廛病軀仰靣看青天不知城郭還何似<lb/>
聴得行人嘆昔年<lb/>
　　謾成<lb/>
<pb n="KR4d0553_WYG_006-12a"/>
豫章城裏聴秋風却向匡廬去住冬白髪數行非俗骨<lb/>
青山千仭有雲松<lb/>
十洲麒鳯落江湖遺老相逢説舊都春日瓊林看錫宴<lb/>
天門金榜聴傳臚<lb/>
昔年䇿士奏題名西内傳宣御仗迎金織承筐懐舊賜<lb/>
白頭何以荅昇平<lb/>
戰骨生塵塞草長将軍己拜右賢王節旄落盡蘇卿老<lb/>
渤海沙飛尚牧羊<lb/>
<pb n="KR4d0553_WYG_006-12b"/>
霜月横空鴈不眠夜寒邉燧尚傳煙傷心江上垂綸客<lb/>
不為鱸魚繫釣船<lb/>
　　雜詠<lb/>
江頭雄鎖控東西長嘆忠臣效節時滿目山川天險在<lb/>
不将版臿慮安危<lb/>
　　忠臣<hi>謂太守李黼</hi>
萬里江淮接楚舒連雲樓櫓見儲胥睢陽不獨張廵死<lb/>
汗簡應㽞太史書<lb/>
<pb n="KR4d0553_WYG_006-13a"/>
　　憲使儲布哈守楚元帥余闕守舒<lb/>
萬方海宇一封疆郡邑胥豪玩憲章寂寞荒城今第宅<lb/>
家家故牘滿新墻<lb/>
敗葦蕭蕭故壘秋江山如畫一漁舟怪来不起臨濠興<lb/>
病久愁深淚易流<lb/>
廬嶽層層聳碧空仙巖佛塔白雲通㡬多樓閣青紅地<lb/>
盡在寒烟野蔓中<lb/>
　　詠懐<lb/>
<pb n="KR4d0553_WYG_006-13b"/>
昔賢講道秩賔筵五老香爐藹紫烟前代衣冠今寂寂<lb/>
故溪風月自年年<lb/>
　　先子講道濓溪書院今四十餘年<lb/>
關雎麟趾久無聲誰共周官識治平獨抱遺經身己老<lb/>
空山落月夢魂驚<lb/>
江頭風月夜蕭蕭旅館寒燈共寂寥三月病来忘肉味<lb/>
九天清夜聴簫韶<lb/>
春雨黄精似玉肥東風漠漠紫山薇飢来白石還堪煮<lb/>
<pb n="KR4d0553_WYG_006-14a"/>
自嘆時人服食稀<lb/>
栁外郊墟舊戰場寒蕪秋燐暮雲黄漸看三月鶯花裡<lb/>
陌上新苗隴上桑<lb/>
　　先忌日<lb/>
雲谷煙村事事非鳬飛不到鴈来稀楸梧㡬個人千里<lb/>
不獨今朝淚滿衣<lb/>
　　觀大眀殿圖<lb/>
大眀宫闕五雲端簮筆趨朝老從官白髪十年江海外<lb/>
<pb n="KR4d0553_WYG_006-14b"/>
人間寫作畫圖看<lb/>
　　讀史<lb/>
周業凌遲伯失宗紛紛功利起衡從時君不識真王佐<lb/>
卿禄寧辭十萬鍾<lb/>
牛酒争迎暴已除沛中屠販漫髙車鴻溝更舉真籌䇿<lb/>
圮上功成一卷書<lb/>
受命趨關定約時鄛翁多算竟何為可憐空碎鴻門玉<lb/>
天下雄雌亦易知<lb/>
<pb n="KR4d0553_WYG_006-15a"/>
滅仇報主已成功還定三秦衆䇿同西楚能存韓社禝<lb/>
赤松無迹到關中<lb/>
四海為家辨本支大封同姓奠邦基㽞侯漫使儲君固<lb/>
遺毒無端及愛兒<lb/>
女禍㡬令社禝危安劉一語已先知良平無術強根本<lb/>
功在諸君左袒時<lb/>
盖世功名意氣雄楚齊國大勢難容從容進退知天道<lb/>
一邑封㽞事赤松<lb/>
<pb n="KR4d0553_WYG_006-15b"/>
先漢雄詞後世無子雲學業冠西都大醇難掩終身玷<lb/>
直筆凄涼莽大夫<lb/>
草罷𤣥經雪滿頭美新興頌不深謀千年遺恨曽投閣<lb/>
金谷何人肯墜樓<lb/>
桐江波上有漁蓑東漢流風節義多大器已移名獨在<lb/>
猶将公論作干戈<lb/>
九夷辟地識遺賢白㡌端居木榻穿卓行至今推有道<lb/>
建安詞藻漫流傳<lb/>
<pb n="KR4d0553_WYG_006-16a"/>
天自西傾水自東三分割據識英雄仲謀有子曹郎在<lb/>
盖世功名僅漢中<lb/>
一方僻險控孫曹兵術相疑治道髙尚父鷹揚身未死<lb/>
詎應典午得稱豪<lb/>
六朝才氣苦厭厭歸去辭髙義獨嚴憂世樂天真有道<lb/>
千年處士晉陶潛<lb/>
　　禮樂<lb/>
束帛難招魯兩生奉常綿蕞亂縱横滿朝将相輕年少<lb/>
<pb n="KR4d0553_WYG_006-16b"/>
治道難因禮樂行<lb/>
倫紀無章古道昏哇聲亂耳詎堪論千年不覩真儒效<lb/>
空憶河間禮樂存<lb/>
　　連旬大雪<lb/>
瘦骨稜層病未安江天風雪夜漫漫布衾銕石渾無寐<lb/>
難得梅花入夢看<lb/>
平施翠壑與丹崖風磴雲門處處埋直待東風花盡發<lb/>
却尋布韈踏青鞋<lb/>
<pb n="KR4d0553_WYG_006-17a"/>
　　可嘆<lb/>
忠義曽書宋兩都一時直筆共描摹萬方順逆蒼天在<lb/>
遺臭難稱莽大夫<lb/>
漢水生波郡邑墟空傳楚魄𦵏江魚前年節鉞秋江上<lb/>
滿紙祈哀逐客書<lb/>
碧桃紅杏艶陽天禮聘相期舉按賢腸斷關河時聴鴈<lb/>
琵琶却在賣茶船<lb/>
　　謾題<lb/>
<pb n="KR4d0553_WYG_006-17b"/>
上林髙處鳯凰栖羽翮垂雲五色輝黄竹雪深梧影落<lb/>
山雞臨水炤毛衣<lb/>
日出扶桑海不驚曽将巨釣掣鯢鯨一蓑回首秋江上<lb/>
臥聴蘭苕翡翠鳴<lb/>
香爐峰色白巉巉黄獨無苖雪滿鑱燕子經年江上別<lb/>
東風回首聴呢喃<lb/>
　　五老峯<lb/>
五老峯前雪未消烟嵐染處夕陽撓沽来尊酒尋梅樹<lb/>
<pb n="KR4d0553_WYG_006-18a"/>
釣得江魚上栁條<lb/>
　　立春日感舊<lb/>
南樓譙鼓北樓鐘樓外泥牛綵仗叢黄道㤗階春浩蕩<lb/>
蒼龍觀闕曉曈曨<lb/>
麒麟烟樹鳯凰毛列侍趨朝禮獨勞中使傳宣排内宴<lb/>
御園春動樂聲髙<lb/>
春盤生菜翠如絲内賜金旛映白髭前度桃花何䖏去<lb/>
故園花草不勝思<lb/>
<pb n="KR4d0553_WYG_006-18b"/>
照眼榴花酒入唇愁顔衰鬢又逢春御溝氷泮河魚美<lb/>
惆悵江波有釣綸<lb/>
　　春思<lb/>
虎迹煙村少室墟羊腸塵路太行車上林應射春歸羽<lb/>
江海纍臣有帛書<lb/>
　　除夕<lb/>
㡬年別却帝城儺種樹書傳郭槖駝華盖芙蓉秋色裡<lb/>
釣竿猶伴舊時蓑<lb/>
<pb n="KR4d0553_WYG_006-19a"/>
　　與同館戯續前韻<lb/>
東驅海若百年儺尚度龍沙㡬兩駝春雨莘郊留負耒<lb/>
秋風渭水起漁蓑<lb/>
燕歌趙舞國人儺塞下牛羊塞上駝煙草隨營飛獵騎<lb/>
氊城無地掛耕蓑<lb/>
紫髯都䕶氣降儺姬妾氊車槖載駝馬挏濃扵燕市酒<lb/>
貂裘多似野人蓑<lb/>
金目横戈夜進儺錦幪負轂曉鳴駝燈前盡理朝天佩<lb/>
<pb n="KR4d0553_WYG_006-19b"/>
林下誰縫釣雪蓑<lb/>
儀鳯青娥雜戯儺肉峯翠釡薦珍駝碧桃天上雲千樹<lb/>
白髪江頭雪一蓑<lb/>
未踏猖狂舉世儺長安紫陌望銅駝陶公門外猶存菊<lb/>
嚴子灘前不解蓑<lb/>
塵眼争看楚俗儺書燈獨對漢時駝歌聲無復漁家傲<lb/>
處處金章換緑蓑<lb/>
赤子妖成綘幘儺皇都塵接紫關駝故人風雪誰聨騎<lb/>
<pb n="KR4d0553_WYG_006-20a"/>
野老江湖獨擁蓑<lb/>
蠻𨽻横過絶類儺海艘任載豈煩駝杜鵑花外春連屋<lb/>
布谷聲中雨一蓑<lb/>
　　夢登書閣<lb/>
匡盧晴雪自㠝岏萬里清江一棹寒自笑老来情思別<lb/>
九天樓閣夢中看<lb/>
　　詠歸<lb/>
看雲不用買山錢帶雨宜翻種秫田白髪數莖非故態<lb/>
<pb n="KR4d0553_WYG_006-20b"/>
青山何日是歸年<lb/>
荷花香裏白鷗飛緑樹濃隂拂石磯一枕清風長夏簟<lb/>
雲邉何日釣船歸<lb/>
稻畦黄處樹多紅山色嵐光紫翠通茅屋數間流水外<lb/>
一絲何日對秋風<lb/>
蒼松翠竹映溪沙溪上寒梅樹樹花十月甕頭春酒熟<lb/>
杖藜何日到山家<lb/>
　　講儀<lb/>
<pb n="KR4d0553_WYG_006-21a"/>
山城馬足動紅塵雜沓晨趨服色新綿蕞草儀誰所具<lb/>
傷心半是大廷臣<lb/>
　　長生院作夀<lb/>
蓬莱雲氣合從龍腸斷關山㡬萬重水落城空山未曉<lb/>
長生院裏鼓逢逢<lb/>
天秩民彞不可磨傷心蟻穴與蜂窠無端紫綬紅塵裏<lb/>
猶説先朝第㡬科<lb/>
　　李節婦田氏<lb/>
<pb n="KR4d0553_WYG_006-21b"/>
仙李移根雨露邉青春江漢共風煙千年事徃蟠桃熟<lb/>
黄竹歌傳阿母筵<lb/>
緑鬢飛蓬四嵗兒寒機對月夜眠遲碧梧翠竹春雲合<lb/>
斜日慈烏返哺時<lb/>
江上鶯花滿目春氷霜皎皎百年身自從破鏡留孤影<lb/>
錦瑟無聲落燕塵<lb/>
朋酒升堂着舞衣忘憂草色動春暉貽謀曽授三遷教<lb/>
斷縷猶存舊織機<lb/>
<pb n="KR4d0553_WYG_006-22a"/>
亷恥風移士節隳壼儀猶足正民彞世情無限傷心地<lb/>
惆悵琵琶掩靣時<lb/>
　　中秋對月口號<lb/>
古木昏鴉接翅飛扶桑顧兎倍光輝廣寒夢到嫦娥殿<lb/>
新剪紅霓製舞衣<lb/>
静聴新人笑語聲天寒翠袖若為情舉頭不辨山河影<lb/>
坐看兒童闘眼眀<lb/>
豫章城頭百尺樓三年眀鏡炤人愁五老峯前秋色裡<lb/>
<pb n="KR4d0553_WYG_006-22b"/>
寸心折盡大刀頭<lb/>
　　歸舟湖中夢至上都<lb/>
歸舟日日向南風積雨初收浪拍空夢入龍岡清暑地<lb/>
夜涼萬斛水晶宫<lb/>
　　八月二十四日<lb/>
丑夜城頭烈炬紅數聲笳起戍樓空江山如舊豪華去<lb/>
無食無衣一病翁<lb/>
　　宣聖廟<lb/>
<pb n="KR4d0553_WYG_006-23a"/>
百年如見魯靈光一炬堪憐瓦礫塲秋水滿池門獨在<lb/>
古槐依舊帶斜陽<lb/>
　　丑月六日見廹趨昇抗論力争復縶于小舟龍開<lb/>
　　河口累夕驚風怒濤中六日夜至十有二日大雪<lb/>
　　沍凍病臥賦此<lb/>
長夜漫漫雪一篷有衾如銕臥如弓窖中猶擁胡姬暖<lb/>
未信當年屬國窮<lb/>
曾憶黄河守凍船魚肥肉美酒如泉半生辛苦成何事<lb/>
<pb n="KR4d0553_WYG_006-23b"/>
衰病飢寒雪裏眠<lb/>
　　朱磯除夕<lb/>
駭浪驚風動楚天郷心覊思漫年年鱸魚不受寒江釣<lb/>
今夜朱磯雪滿船<lb/>
　　即事<lb/>
繁華一夕怨西風金鴈鈿蟬鏡影空咫尺關山春夢裏<lb/>
桃花又向別人紅<lb/>
　　衡山春逰圖<lb/>
<pb n="KR4d0553_WYG_006-24a"/>
鴈書不到祝融峯悵望蒼梧駐六龍尚欲暮年専一壑<lb/>
白雲深處寄行踪<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0553_WYG_006-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學言稿卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學言稿巻三</head> <lb/>
    <p>
<pb n="KR4d0553_WYG_003-1a"/>
欽定四庫全書<lb/>
　學言稿巻三<lb/>
　　　　　　　　　　　　　元　吳當　撰<lb/>
　七言古詩<lb/>
　　眀皇敎笛歌<lb/>
緑楊煙裊春晝長沉香亭北萬花香君王製得清平曲<lb/>
敎與花前吹鳯凰玉靨生霞春夢起閒愁不上蛾眉裏<lb/>
欲使嬌聲發綘唇為調新譜傳纎指絶世曽聞玉樹歌<lb/>
<pb n="KR4d0553_WYG_003-1b"/>
調成新曲更情多人間吹作無窮怨白日深宫奈樂何<lb/>
曲中更奏霓裳舞誰信漁陽有鼙皷驪山宫樹起秋風<lb/>
腸斷香消馬嵬土<lb/>
　　贈太虚子長歌<lb/>
昔遇太虚子飄飄在灤京東風吹雪添河氷宫樹五月<lb/>
無流鶯君隨掛席窮彭蠡予亦函香窺海水誰料宫袍<lb/>
又縛身却騎黄鶴上星辰峩峩瀛洲客盡是謫仙人從<lb/>
此相逢金闕下詩酒清狂轉瀟洒揚雄閉户草𤣥經白<lb/>
<pb n="KR4d0553_WYG_003-2a"/>
髪秋来漫盈把矯首望太清妙運無時停窅爾元化樞<lb/>
歴歴日與星游塵雜氛起尋丈容光擾擾紛成象所以<lb/>
太古仙倒景霄漢上知君深居勘大還呼吸沆瀣怡芳<lb/>
顔朝衣早掛松蘿間坐邀王子晉吹笙紫雲間令人可<lb/>
望不可攀<lb/>
　　逹彦脩秘監號雲松隠者又自作圖邀予賦之<lb/>
香罏雲氣半空赤千尺長松倚青碧謫仙去矣秀色留<lb/>
誰與孤雲共棲息蓬莱髙人業嗜古身在道山天咫尺<lb/>
<pb n="KR4d0553_WYG_003-2b"/>
為君先約彭澤翁五老峰前候飛舃<lb/>
　　題燕人雪溪圖<lb/>
朔風驚沙大地裂水腹凍堅飛積雪誰識山隂放棹時<lb/>
疎竹寒梅映清冽鑑湖一曲緑生衣蕭蕭白髪苦思歸<lb/>
憐君嵗晏如相訪江上漁蓑在釣磯<lb/>
　　送吳景尹游嵩岱兼寄尚元素劉道源<lb/>
尹也我同姓論交每忘年閉户讀詩書所朂在古先男<lb/>
兒生時蓬矢六壮嵗何為守窮谷昨者張㠶向順風千<lb/>
<pb n="KR4d0553_WYG_003-3a"/>
里長淮春水緑我聞君行不忍别楊栁新條未堪折君<lb/>
今别我歸何時思君惟對芙蓉月芙蓉山月四時圓擘<lb/>
崖飛瀑寫哀弦君登嵩岱望海日我正獨坐對月聴潺<lb/>
湲太室山人尚處士昔年宦學来南楚劉郎好古也自<lb/>
賢為訪于今讀書所縁雲更有最髙峰雲間倘遇采芝<lb/>
翁殷勤幸道余心忡江南春風花正紅有酒滿醆澆君<lb/>
胸酒醆有盡别意無終窮<lb/>
　　美趙侯祈禱<lb/>
<pb n="KR4d0553_WYG_003-3b"/>
徐關古郡雄東國河上孤城髙岌岌長波激浪兩流合<lb/>
逺黛凝煙衆峰立當時豪傑雖已矣功利至今存覇習<lb/>
自從聖代百年来稍有弦歌事沿襲趙侯作牧駕朝驂<lb/>
紫綬銀章光熠熠塵上彤管書牒稀春滿青郊民俗輯<lb/>
今年恒隂若為沴滿耳秋聲風雨急驚雷怒電白日飛<lb/>
擁樹連村黒雲濕曠野悲號麋鹿羣寒潭翻動蛟龍蟄<lb/>
波濤滚滚迷岡阜禾黍離離失原隰天髙地厚呌不聞<lb/>
老農祗抱鋤犁泣我侯輸誠籲彼蒼奠幣陳牲勞汲汲<lb/>
<pb n="KR4d0553_WYG_003-4a"/>
乾端坤倪豁呈露霧散煙收倐呼吸麗日昭回晝景舒<lb/>
祥飈蕩拂滛威翕于今報祀禮無違長願豐穰民乃粒<lb/>
萬井桑麻接境多四方冠盖如雲集侯家自是國楨幹<lb/>
在昔聲華藹都邑矢詩為載爾農謡巻阿更續生民什<lb/>
　　詩荘<lb/>
　雅大中采四方名士詩數萬篇名其居曰詩荘<lb/>
詩人自昔身多窮云是身窮詩乃工太白飄零一杯酒<lb/>
杜陵茅屋隨秋風君荘采菽不盈掬僅有新詩千萬幅<lb/>
<pb n="KR4d0553_WYG_003-4b"/>
飢来一字不堪煮猶是逢人索珠玉年少執㦸稱衛郎<lb/>
軟裘快馬雙明璫驅馳玉事出奉詔西拂弱水東扶桑<lb/>
龍光南去衝牛斗含香曽到扶胥口雲邉曉掛洞庭颿<lb/>
花時夜醉長沙酒人間曽見墨淋漓當時采筆生光輝<lb/>
千金散盡不自惜囊中惟喜有新詩嗟予豈是䏻吟者<lb/>
秋月春花渾漫寫故園菊松已荒蕪兩鬢蕭蕭雪盈把<lb/>
君不見相如作賦家四壁子雲草𤣥宅一區君荘風月固<lb/>
有餘不知身世貧何如<lb/>
<pb n="KR4d0553_WYG_003-5a"/>
　　段應奉湖山舊隠<lb/>
臨平湖邉秋閣小古木幽篁通窅窕雲間返照落漁㠶<lb/>
江上餘霞送飛鳥蒹葭蒼蒼月滿磯何日西風一棹歸<lb/>
詩成沽酒切鱸膾坐見山水涵清輝<lb/>
　　南徐守李士寜勸農之日朝廷遣使召為大興府<lb/>
　　尹郡人為圖其事求予賦詩以記<lb/>
晴川遲日明花栁酒帘樂器村村有承平官府勸農来<lb/>
竹馬齊迎賢太守自從太守到南徐春衣有帛食有魚<lb/>
<pb n="KR4d0553_WYG_003-5b"/>
男耕女織不用勸連岡斷壠皆新畬今年又見祠田祖<lb/>
牢醴香肥雜歌舞烏犍受䇿自扶犂東風霎霎吹靈雨<lb/>
柔桑枝上囀黄鸝樹下父老相支擕官曹抱甕貯濃酒<lb/>
移饌芳亭隨所宜老農得飲増歡喜起聴訓言書滿紙<lb/>
朝廷無以我公歸坐使風移民俗媺我公歸去民何從<lb/>
作圖頼與奏天聰常遣太守如我公我民至老歌年豐<lb/>
　　潘子華畫上京花鳥<lb/>
灤陽三月雪正飛隴樹四月青紅稀白翎啄沙黄草薄<lb/>
<pb n="KR4d0553_WYG_003-6a"/>
阿藍短翅寒相依南薰吹水振羣蟄滿川花草濃雲濕<lb/>
穹廬露冷牛馬肥蒺藜沙上西風急潘侯妙筆留神都<lb/>
金蓮紫菊誰家無江南鶯花春冉冉誰寫當年蛺蝶圖<lb/>
　　栖鵲圖<lb/>
江空月冷霜如水雙鵲梢頭飛不起錢侯寫生苦逼真<lb/>
淡墨蕭疎妙難似君不見上林髙樹拂雲齊託巢生子<lb/>
總相宜願爾朝朝来報喜春風長在萬年枝<lb/>
　　野航亭為陳晉賦<lb/>
<pb n="KR4d0553_WYG_003-6b"/>
山人築居青澗傍數間矮屋如舟航清風𥻘𥻘白石爛<lb/>
滿目野水凝秋光浴水鳬鷺閒来去慿欄總是滄洲趣<lb/>
竹間涼月白紛紛更似蘆花最深處髙情閲世猶虛舟<lb/>
久矣委心從去留秋風不待歸張翰夜雪每疑来子猷<lb/>
兒童忽報前川漲雲霧軒忩九天上故園夢斷酒初醒<lb/>
落日遥聞采蓮唱西安城邉芳草多亂汀横渚盡煙波<lb/>
紉蘭為佩寄逺道又恐閒門無客過迢遞江南望江北<lb/>
住久豈知身是客多情我自愛桐郷自信鷗盟寒不得<lb/>
<pb n="KR4d0553_WYG_003-7a"/>
亦有扁舟彭蠡賔别却槎頭今㡬春眀朝便合投簮笏<lb/>
向子亭邉與卜鄰<lb/>
　　徐州贈同邸客<lb/>
臨川山人来作客萬里擕書上京國朔風吹起黄河氷<lb/>
河上行舟帶寒色窮冬雪花三尺深客忩抱膝惟長吟<lb/>
夜聞解鞍有同邸晨即市酒開囊金舉杯殷勤相為語<lb/>
家在單州閭巷裏庭闈有親七十餘闔家穉耋數百指<lb/>
上堂稱夀春熙熙下堂服勞日濟濟門户有子譍晨昏<lb/>
<pb n="KR4d0553_WYG_003-7b"/>
盤飱任婦承甘㫖東風吹緑牛羊肥良田自足供鋤犁<lb/>
夹溪桃李炫晴晝映堦萱草迎春輝共知吾邦是樂土<lb/>
男勤耕桑女織組貿遷有貨居㕓市嵗時無事煩官府<lb/>
家人老大不出門長兒近日逰荆楚阿嬸愛孫如至珤<lb/>
盡室悲驚為愁苦予情觸此更皇皇逺出求之来侍旁<lb/>
賢愚不足掛懐抱夙夕忍此慈心傷我聞斯言亦感激<lb/>
秉彜至徳各有常爾䏻慈孝出天性篤行自足為義方<lb/>
責善恐違賢聖訓至誠可貫金石剛琴瑟在御良燕喜<lb/>
<pb n="KR4d0553_WYG_003-8a"/>
塤箎迭奏成鴈行庭前綵服列三世人生至樂樂未央<lb/>
酒酣為子歌慷慨持贈可比黄金璫嗟予霜露興慘愴<lb/>
蓼莪三復劬勞章<lb/>
　　湖西羅受可作梅月圖贈予北行賦此報之<lb/>
青山湖上去白雲湖上住草屋八九間梅花兩三樹年<lb/>
年許客看花開花下擕琴載酒来對花把酒喚鶴舞酒<lb/>
酣落月尚啣盃黄昏疎影横斜好更取生絹拈筆掃髙<lb/>
情䏻畫勝䏻吟風雪荒寒憶郊島我来不值花開時騎<lb/>
<pb n="KR4d0553_WYG_003-8b"/>
馬獨從湖外歸上陽宻露春如海祗有東家蝴蝶飛<lb/>
　　九江丁祀聞鼓吹感懐<lb/>
上丁脩祀又春分鼓吹聲傳旅夜魂世路荆榛迷聖域<lb/>
沱江煙草怨王孫空憐宇内干戈滿無復河間禮樂存<lb/>
上國風雲清廟閟中天日月素王尊春秋攝獻元臣重<lb/>
爵秩追崇祝號敦束帛承筐先俎豆牢牲升鼎從羔豚<lb/>
公侯顯相千金幣犧象宗彜九醖樽玉磬編鐘歌大吕<lb/>
朱弦疏越奏雲門諸生襟佩趨鵷序百辟冠裳謹駿奔<lb/>
<pb n="KR4d0553_WYG_003-9a"/>
翠積宫庭寒肅肅光生花樹曉焞焞秦坑灰燼遺經墜<lb/>
王業陵遲古道昏霄翮倚風留退鷁轍鱗隨水化㝠鵾<lb/>
八音䕫律何由正六典周官詎易論自嘆白頭思紹述<lb/>
謾垂青簡照乾坤<lb/>
　<lb/>
　<lb/>
　<lb/>
　<lb/>
<pb n="KR4d0553_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學言稿卷三<lb/>
</p>
<p>
</p>
  </div>
</body>
</text>
</TEI>
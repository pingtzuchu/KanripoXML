<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學言稿巻四</head> <lb/>
    <p>
<pb n="KR4d0553_WYG_004-1a"/>
欽定四庫全書<lb/>
　學言稿巻四<lb/>
　　　　　　　　　　　　　元　吳當　撰<lb/>
　五言律詩<lb/>
　　江上晚景圖<lb/>
逺景峰巒色髙松銕石柯晚晴初放棹春水已生波盡<lb/>
畫滄洲趣難傳欵乃歌山居無户牖端為白雲多<lb/>
　　紫霞庵<lb/>
<pb n="KR4d0553_WYG_004-1b"/>
結茅江水上霞氣䕶幽居巳似赤城<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>常疑丹井虚仙<lb/>
桃承雨種秋葉帶霜書應得長生秘晨餐願乞餘<lb/>
　　贈梁道者<lb/>
江東梁道者自少學神仙袖有燒丹術囊無買酒錢看<lb/>
雲眠白日對月禮青天為問蓬莱水何時似昔年<lb/>
　　山居圖<lb/>
茅屋在林隂桃花夹徑深逺山渾似黛逰客總䏻吟杳<lb/>
杳穿雲杖蕭蕭坐石琴展圖懐舊隠便欲解朝簮<lb/>
<pb n="KR4d0553_WYG_004-2a"/>
　　六月舟次房村<lb/>
紅日荒荒落黄河滚滚流客行當盛夏水宿似清秋市<lb/>
逺人煙少村平樹色稠遥山青數㸃眀日過徐州<lb/>
　　極髙眀亭<lb/>
慿虛連白水望逺俯青山結屋煙塵表吟詩松竹間落<lb/>
花縁客掃飛鳥共雲還肯着蒲團坐從君盡日閒<lb/>
　　仙逰觀紫雲亭<lb/>
山色更深處燒丹仍築亭春雲瞻紫氣夜月卷黄庭種<lb/>
<pb n="KR4d0553_WYG_004-2b"/>
竹堪扶老栽松已伏苓何時解塵鞅来寫換鵞經<lb/>
　　九日紫極宫對酒<lb/>
野水通江濶山雲挟雨涼燕辭宫署逺鴈過海天長紗<lb/>
㡌花堪挿仙瓢酒更香蒼茫懐國夢烽火尚炎荒<lb/>
　　酒罷分韻得桑字<lb/>
江海舟初動山林興詎忘已荒陶令菊未種武侯桑對<lb/>
酒雲千里懐家鴈㡬行今朝小兒女箇箇紫萸囊<lb/>
　　九日夜酌分得枝字<lb/>
<pb n="KR4d0553_WYG_004-3a"/>
對酒盃頻舉看雲席㡬移軒楹秋窅窅燈火夜遲遲醉<lb/>
脱烏紗㡌香傳白露枝忽思三徑裏花蕊正離披<lb/>
　　次韻答蕭性淵廵檢<lb/>
官舍連脩竹春旗映逺山宦情江海外劒氣斗牛間田<lb/>
野無廵邏漁樵有往還萬方逢盛治弓馬更清閒<lb/>
　　和劉季平<lb/>
昔聞灘上水逺自粤南山喬木三春裏清音五桂間片<lb/>
雲留客住細雨棹舟還為恐離家久芳庭草色閒<lb/>
<pb n="KR4d0553_WYG_004-3b"/>
　　和蕭獨清<lb/>
昔别是何日長聞隠道山題詩傳海内賣藥出人間林<lb/>
鶴隨雲出潭蛟帶雨還偶来髙坐處簾外落花閒<lb/>
　　清眀日同學士李惟中趙子期及國學官擕酒東<lb/>
　　嶽宫後園看杏花<lb/>
栁色滿河堤春沙不作泥家家踏青去處處聴鶯啼翠幄<lb/>
凌風迥香車簇道齊揚雄甘寂寞載酒問幽棲<lb/>
祠廟出東城風雲拱百靈神光通御闕天影抱彤庭隙<lb/>
<pb n="KR4d0553_WYG_004-4a"/>
地多幽事芳辰聚徳星道人偏愛客更許製茅亭<lb/>
宫館慿孤曠幽林眼底生藥畦晨露重茶竈午風輕酒<lb/>
許麻姑送羮從海客烹鄉心勞想像便欲棹舟行<lb/>
新火營寒食他郷展物華曖雲将燕子春色上桃花自<lb/>
進賢人酒何勞妓女車平居耽野趣未覺道林賖<lb/>
圃因春雨種竹自昔年移雲影常依石春泉已滿池望<lb/>
中情未極花外立多時每動田園興東風長鬂絲<lb/>
上林華蓋逼宫署紫垣開疏闊經時序淹留惜酒盃仙<lb/>
<pb n="KR4d0553_WYG_004-4b"/>
人栽杏去學士看花来㡬日應開遍題詩許重陪<lb/>
　　仙人逰圖<lb/>
鶯啼通窅窕馬跡歴孱顔載酒溪橋外哦詩松樹間桃<lb/>
花深映竹雲影淺依山無限臨流興扶藜欲叩關<lb/>
　　送人歸蜀<lb/>
愁寂都門别艱危蜀道行四山皆雨氣嘗日有鵑聲北<lb/>
極紅雲闕西江白帝城懐親兼戀禄去住總關情<lb/>
　　送人下第南歸<lb/>
<pb n="KR4d0553_WYG_004-5a"/>
落卷人争讀扁舟客自歸苑花秋冉冉江雨夢霏霏壮<lb/>
志經留笥傷心線在衣看君負文彩他日倍光輝<lb/>
　　童氏作樓奉親名曰樂心<lb/>
髙構日登臨庭闈總稱心逰魚出水底鳴鶴在林隂山<lb/>
雨晴留黛松風夜當琴地幽多勝事不惜酒頻斟<lb/>
　　史指揮作堂學傍名泮鄰<lb/>
旌棨将軍第今聫孔子堂泮泉通射圃庭草映宫牆義<lb/>
訓三遷舊家聲五桂香城南天咫尺駐屐許相将<lb/>
<pb n="KR4d0553_WYG_004-5b"/>
　　送蜀士赴潮陽廵檢<lb/>
江深巴子國海濶粤王城萬里獨為客三年嘗領兵艱<lb/>
危才易見留滯氣難平莫洒臨岐淚圖南羽翮成<lb/>
　　王孝子刲股<lb/>
孝子有異行世情生嘆嗟爐香通夜白股血啓晨赮兒<lb/>
體應無恙親年幸有涯殷勤鄠人對直道正竒衺<lb/>
　　贈沛縣隂陽教官<lb/>
七政隂陽紀三辰卜祝科中原井邑小聖世教官多譙<lb/>
<pb n="KR4d0553_WYG_004-6a"/>
皷夜傳漏野田春湧波儒冠自拘束莫聴大風歌<lb/>
　　節婦挽詩<lb/>
抱節青春苦滎陽有故家教兒䏻綰綬報徳已宣麻臺<lb/>
倚巴清墓風傳魯婦髽夕陽原上樹依舊宿慈鴉<lb/>
　　題唐子華畫<lb/>
老樹吳江上茅茨八九椽晚山濃似黛秋水净無煙盤<lb/>
石堪垂釣孤舟許醉眠卜居宜近此何日賦歸田<lb/>
　　送毛李祥歸雲林因託之訪予山居<lb/>
<pb n="KR4d0553_WYG_004-6b"/>
客子年方盛家山花正濃扁舟遡鴻鴈髙浪蹴魚龍京<lb/>
國五千里雲林六七峰升堂舉春酒始得豁心胸<lb/>
莽莽聞征皷紛紛踏去船衰顔尚簮紱雅志自林泉茅<lb/>
屋應無恙山田幸有年慿君上華盖為訪白雲邉<lb/>
　　送李卓歸臨川<lb/>
江上兵雖滿山東路已通髪從今日白花似去年紅浮<lb/>
世嗟蓬轉幽棲想桂叢因君萬里意極目送飛鴻<lb/>
　　徐氏同徳堂<lb/>
<pb n="KR4d0553_WYG_004-7a"/>
千載南州士流風氣誼存合居今五世同徳又諸昆白<lb/>
日書連屋清秋稻滿村聖朝敦孝禮桓表已旌門<lb/>
　　送楊曼卿<lb/>
京國鶯花裏扁舟望舊山煙蕪連楚澤春水隔郷關訪<lb/>
古題詩遍匡時草疏閒丈夫無别淚此日滿愁顔<lb/>
　　福泉亭<lb/>
築室廬江上山泉亦有名深源流福澤長日作春聲潤<lb/>
借桑麻秀寒分井谷清塵纓如可濯来看白雲生<lb/>
<pb n="KR4d0553_WYG_004-7b"/>
　　挽待制楊賢可<lb/>
才逮古循吏名成初制科百年存氣節五郡起謳歌致<lb/>
政冰衘重題詩秀句多風流今已矣洒涕望江沱<lb/>
宵旰憂民牧人才轉寂寥如公多令望絶跡上清朝玉<lb/>
署真成夢金魚漫在腰慶源宜有待嗣子各風標<lb/>
　　送倪長卿<lb/>
江漢風塵裏關河日月傍乍疑音問濶頓覺羽書忙獻<lb/>
賦垂歸槖銷魂逐去檣朝纓漫覊束何計濯滄浪<lb/>
<pb n="KR4d0553_WYG_004-8a"/>
　　送宣使蒋槃歸寄江西省郎中顔希古<lb/>
故國雄藩在清秋使者歸江湖陟險地舟楫蹈危機士<lb/>
壮常思闘城髙屢受圍亦嘗修諫草直欲把天衣<lb/>
行李隨秋色蕭蕭出帝城兩行憂國淚萬里望郷情賦<lb/>
斂無修貢瘡痍未息兵大廷俱鼎食何以報昇平<lb/>
方鎮諸軍缺城池累月攻戰場宵燐碧賊壘曉旗紅幕<lb/>
府謀猷宻羣公膽氣雄妖氛須浄掃崖石始銘功<lb/>
吾廬華葢下喬木白雲邉每憶秋風鱠常懐雪夜船傳<lb/>
<pb n="KR4d0553_WYG_004-8b"/>
烽今四野飛檄已三年亦有平安問煩君萬里傳<lb/>
　　送徐仁遼陽教官<lb/>
遼水東臨海榆關北際燕官程千里外行色五雲邉童<lb/>
冠來春服歌鐘雜夏弦莫嗟無籍在歸路近星躔<lb/>
　　送人補閩憲譯<lb/>
能事通重譯宫資早致身江關流譽在憲府薦書頻鵰<lb/>
鶚思雲路鶯花怨暮春甌閩邉檄浄冉冉離風塵<lb/>
　　送王都事度海入京<lb/>
<pb n="KR4d0553_WYG_004-9a"/>
萬里皇華使千夫瀚海船長風披朔霧髙浪蹴吳天江<lb/>
漢新烽燧車書舊幅員不勝遺老淚咸望太平年<lb/>
便宜曽奉詔受節大眀宫列郡旌旗合三關道路通誓<lb/>
師親督戰破賊不論功率土王臣在何人髙誼同<lb/>
許國心猶壮馳書路更長物情移白黒士氣轉蒼黄郡<lb/>
邑風煙裏衣冠日月傍共誰清海嶽持以報君王<lb/>
當宁資賢輔持危鞏聖圖萬邦通禹貢九徳協臯謨師<lb/>
出宜無敵城䧏戒不屠老臣空有䇿何計徹神都<lb/>
<pb n="KR4d0553_WYG_004-9b"/>
　　望柴桑<lb/>
何處柴桑里當年處士家五株門外栁九日逕邉花己<lb/>
草歸田賦難乗下澤車故山塵漠漠極目送昏鴉<lb/>
　　詠懐舊隠十五首<lb/>
舊宅今何在雲山昔更清樵歌秋樹谷漁網夕陽汀門<lb/>
巷来車盖書聲接户庭遺墟悲蔓草浪跡信浮萍<lb/>
江霧仍為雨山花故作容秋風餘鼠雀寒水落魚龍慷<lb/>
慨心猶壮覊棲力巳慵白雲華盖表悵望最髙峯<lb/>
<pb n="KR4d0553_WYG_004-10a"/>
憶昔升堂日諸生授簡時遺經周禮樂野服漢威儀一<lb/>
自趨丹鳯微班侍玉螭風塵驚嵗濶猿鶴怨歸遲<lb/>
髙堂存古制粹徳儼先容道脈千年統人心百世宗夜<lb/>
臺悲化鶴雲氣想猶龍松柏寧無恙青山一萬重<lb/>
西齋風月好庭草到堦前春服趨童冠秋聲雜誦絃題<lb/>
詩黄葉上拄竹白雲邉俛仰成今古銷魂為黯然<lb/>
喬木依深谷居人尚㡬家衣冠迷宿草舟楫失桃花轉<lb/>
闘寧無已勞生已有涯毋煩問松菊何計事桑麻<lb/>
<pb n="KR4d0553_WYG_004-10b"/>
契濶風雲㑹栖遲道路長老来猶作客春至好還郷酒<lb/>
醒天連屋詩成草滿塘家聲尚清白世態任炎涼<lb/>
黨里烏巾集鄰翁古意淳瓶<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>隨野俗耕稼及清辰世<lb/>
業諸孫在寒山白屋貧為傳宗譜舊長使旅情親<lb/>
幽居臨水竹老桂出林阿䕃接青雲武花開碧玉柯百<lb/>
年秋露重十里夜香多榮悴知何意炎塵起海波<lb/>
故園誰識主曝背已忘君霧雨雞豚社寒山鹿豕羣池<lb/>
分澗底水圃斸壠頭雲茅屋知堪賦長歌對夕曛<lb/>
<pb n="KR4d0553_WYG_004-11a"/>
昔人營寺日野老在朝時棟宇山林净松杉土壤宜海<lb/>
塵留法雨檀施寄禪枝接地多先壠春秋擬合祠<lb/>
茅屋雲猶在桃源世已非漁樵䏻有待鴻燕尚知歸霜<lb/>
露春秋感風塵造化機松楸千里日夜夜夢魂飛<lb/>
世事嗟何及天倫恨已深乾坤一抔土霜露百年心去<lb/>
住青山隔艱危白髪侵丈夫無别淚此際倍沾襟<lb/>
山黒天仍雪江寒梅未花昔年賔國日㡬醉上林霞勇<lb/>
退尋歸棹甘心理釣槎如何青布襪未得踏溪沙<lb/>
<pb n="KR4d0553_WYG_004-11b"/>
白社千頭橘成都八百桑每思親棣蕚不為問山荘太<lb/>
史瞻鳬影家人識鴈行茅茨容易葺春水棹相将<lb/>
　　匡廬<lb/>
匡廬望不極㡬度涉風濤秀色一道出振衣千仭髙仙<lb/>
巖誰種玉鬼谷舊栽桃白鶴巢雲表秋宵見羽毛<lb/>
　　雙劍峰<lb/>
雙劎倚秋漢孤城瞻碧岑嶽連呉楚濶光合斗牛深勝<lb/>
地千巖壑長江一帶襟州圖増殺氣愁眼倦登臨<lb/>
<pb n="KR4d0553_WYG_004-12a"/>
　　述感十五首<lb/>
聖祖開寰宇英賢集網羅暫煩周斧鉞即聴舜謳歌世<lb/>
閥風雲濶耕巖雨露頗萬方俱職貢一旦盡烟波<lb/>
輿圖歸覆載天畀萬方全帝徳元無外皇綱自失權中<lb/>
原墮土賦内郡落民編國計東南隘經邦愧昔賢<lb/>
太祖收中夏供儲賦土田河倉紅粟腐漕壤紫臺烟民<lb/>
物滋殷阜車書轉瘠捐可憐疆理在運㑹付茫然<lb/>
南國昔歸順中原仍戍藩嵗分貔虎士陣入鳥雲屯名<lb/>
<pb n="KR4d0553_WYG_004-12b"/>
籍淪逋竄樞兵失討論諸君甘負國故里亦空村<lb/>
帝患湮洪水人思鑿鉅河萬方勞畚臿列郡困徵科處<lb/>
處黄巾社紛紛赤子戈千年遺恨在銘石寫嵯峨<lb/>
泉貨資桑幣經綸稱物宜低昻三尺法斂散百年規拙<lb/>
甚黄金注凄其白鹿皮紛更愆祖憲廢閣失天威<lb/>
夜直麒麟殿晨司虎豹關周廬諸子貴枕㦸衛郎閒通<lb/>
籍存奴𨽻連車載匪頒世勛何補報戎馬淚澘澘<lb/>
世爵推勲閥元戎典禁兵營分龍虎衛勢接鳯凰城烽<lb/>
<pb n="KR4d0553_WYG_004-13a"/>
火迷千里煙塵犯兩京臨危忘勇决何以答昇平<lb/>
黄頭稱國士碧眼佩天弧突騎今何在風光古所無舊<lb/>
看装寶劎可怕執金吾畜鋭思防患慿誰衛兩都<lb/>
命将圖推爵登壇愧匪材舟車空府庫金帛散輿臺論<lb/>
賞屯膏澤争權稔祸胎舊家零落盡廟算實堪哀<lb/>
四野悲龍戰羣方習豹韜煙塵來滚滚江漢去滔滔雲構<lb/>
千章棟風㠶萬斛艘炎波俱鼎沸何用賦民勞<lb/>
福極頻移柄眀良久失圖匠材違矩度博局轉梟盧寶<lb/>
<pb n="KR4d0553_WYG_004-13b"/>
鼎宗周器𤣥圭大禹謨萬方俱有間九貢近来無<lb/>
乳羝隨敝節帛鴈識纍臣漸覺關河壮應瞻日月新威<lb/>
聲通海岱喜氣入梁秦萬騎輕天塹何時一問津<lb/>
異郷風景切人事見推移冠盖非前日豪華又㡬時年<lb/>
深鸚鵡草春老杜鵑枝依舊青山色寒雲滿目悲<lb/>
世自餘蛇豕人猶慕鳯麟節旄寒在牧鈇鉞暗生塵有<lb/>
夢䏻歸國無隣可避秦㡬年江海上老淚獨沾巾<lb/>
　　髙臥<lb/>
<pb n="KR4d0553_WYG_004-14a"/>
氷霜寒序集燈火夜堂深髙臥塵侵榻長吟雪滿簮空<lb/>
存三寸舌不負百年心慷慨䏻忘死饑寒亦易禁<lb/>
　　初度日<lb/>
衰疾年添算劬勞思轉傷聲華江上霧勲業鬢邉霜詩<lb/>
繼唐風作書從禹穴蔵光隂何冉冉華盖鬱蒼蒼<lb/>
　　大雪<lb/>
蕭蕭驚朔雪浩浩怒天風虎穴先朝事鵝池半夜功中<lb/>
原思将帥亂世識英雄今古興亡蹟乾坤闔闢中<lb/>
<pb n="KR4d0553_WYG_004-14b"/>
　　相疑<lb/>
向國應無計歸田屢作期江湖身病日松柏嵗寒時老<lb/>
鶴雲千里驚烏月一枝人生各有志物態莫相疑<lb/>
　　雪<lb/>
積雪凝冬瑞羣情兆嵗登洞門淪徑隧宫瓦失觚稜煙<lb/>
火江村獵寒澌野水罾殊方兼乆病髙臥竟何䏻<lb/>
　　雪霽<lb/>
江上千峰雪天邉㡬縷霞凍澌依岸梗氷柱落簷花野<lb/>
<pb n="KR4d0553_WYG_004-15a"/>
㢠山光薄沙眀樹影斜負暄貂已敝抱病蝨空爬<lb/>
　　臘月朔<lb/>
覊客無頒朔窮年有此朝山眀仍戴雪水落不通潮黄<lb/>
道環辰極青陽轉斗杓仰關身萬里轉壑夢連宵<lb/>
　　世路<lb/>
世路難如此京華事若何風雲歸草昧日月傍干戈南<lb/>
土分争久西秦王氣多纍臣獨洒淚衰疾臥江沱<lb/>
　　同駕<lb/>
<pb n="KR4d0553_WYG_004-15b"/>
白日行天速青山去國遥昔年蒼水佩同駕紫雲軺漢<lb/>
節猶堪牧虞旌不待招人生誇氣概莫遣旅魂銷<lb/>
　　臘日<lb/>
郷心違伏臘宦跡歴關河酥酪分隣粥絃匏擁醉歌天<lb/>
清雲路濶春近雪花多事業今如此江邉一釣蓑<lb/>
　　戯題<lb/>
牧地連雲水羔羊飽杞椒體充香透骨尾重雪凝膘珍<lb/>
出天厨饌爐傳禁臠燒先嘗時有賜况復酒頻澆<lb/>
<pb n="KR4d0553_WYG_004-16a"/>
西域葡萄熟漿醪不用酤色深灤水菊香重塞城酥甘<lb/>
露浮銀甕寒氷貯玉壺相如猶病渇傳賜近来無<lb/>
　　閔姜公碩<lb/>
竊據窺神器人心事事非每聞優詔下無復報音歸虎<lb/>
穴寧容飾龍韜未息機小臣徒濺血不得沃天衣<lb/>
　　館人<lb/>
風雪夜迢迢探囊失敝貂燭龍滄海濶帛鴈上林遥伏<lb/>
枕調詩律篝燈注酒瓢館人情思厚尚覺旅魂銷<lb/>
<pb n="KR4d0553_WYG_004-16b"/>
　　旅館<lb/>
旅館經時序覊愁轉寂寥山空寒隠霧風急夜鳴條塞<lb/>
雪應無際軍聲自不驕何時衰老淚拭目聖眀朝<lb/>
　　春近<lb/>
頗覺邉塵净仍看晝刻添江風寒透屋野日曖窺簷病<lb/>
减尋書帙春来憶酒帘歸心何日遂談笑聴閭閻<lb/>
　　積雪<lb/>
積雪山河净昏霾宇宙迷鴈聲来漠北兵氣自征西海<lb/>
<pb n="KR4d0553_WYG_004-17a"/>
霧浮龍影關寒惬馬蹄時危増憤結衰病屬覊栖<lb/>
　　廬嶽<lb/>
廬嶽不可極山深宜養恬松巢隣李白菊徑似陶潜秀<lb/>
色雲千仭秋光雨一簾漁樵與麋鹿扵我更無嫌<lb/>
　　陽九<lb/>
厄㑹符陽九沉痾閲嵗三蘇卿吟漠北庾信賦江南山<lb/>
影開晴黛湖光接暮嵐艱危心不展俯仰事何慚<lb/>
　　春日得郷信<lb/>
<pb n="KR4d0553_WYG_004-17b"/>
旅思春江上郷山宿霧中鬢毛難再黒花蕊轉添紅病<lb/>
减詩囊在愁多酒醆空衣冠俱散走何地哭途窮<lb/>
　　釋悶<lb/>
世亂復為客衰顔對物華江城年節酒野樹嵗寒花雪<lb/>
嶺眀殘照煙汀帶落霞為誰添白髪何計問丹砂<lb/>
　　兵交<lb/>
虎狼猶搆禍四海苦兵交鼓動霜飛劒笳鳴月拂弰川<lb/>
紅依壁壘林黒避橧巢野老仍覊旅何郷可結茅<lb/>
<pb n="KR4d0553_WYG_004-18a"/>
　　戒守<lb/>
戒守時鳴鼜傳更夜擊刁亂山青拂眼衰栁緑垂髫畧<lb/>
陣樓船壮先鋒越騎驍軍中稱漢将誰是霍嫖姚<lb/>
　　十有一月至于正月連雪不已<lb/>
氣合氷天址光連雪嶺西愁来望不極詩罷思俱迷澌<lb/>
凍江淮逺昏霾嶺嶠齊飢寒春事廹何以慰蒸黎<lb/>
　　虛槖<lb/>
世已聲華改身兼老病侵㡬年滄海夢一旦白頭吟旅<lb/>
<pb n="KR4d0553_WYG_004-18b"/>
館驚虚槖寒城急暮砧固窮知義命何用較升沉<lb/>
　　病中移居<lb/>
江水東流去廬山北向来孤城新第宅浮世舊風埃久<lb/>
病頻移榻多情數舉杯郷心猶未已春色苦相催<lb/>
擾擾人間世蕭蕭物外身江山如有態草樹暗生春自<lb/>
笑新巢燕誰憐舊主貧旅懐相慰藉真率見情親<lb/>
　　卜築<lb/>
水外十三坡居人總荷戈煙營江樹盡霜木隴雲多樵<lb/>
<pb n="KR4d0553_WYG_004-19a"/>
㸑村村屋斧斤旦旦柯白駒空谷在何事卜行窩<lb/>
　　戰士<lb/>
戰士屯邉壘家人問繇爻寒堂悲蟋蟀月户怨蠨蛸巷<lb/>
有招魂帛林無返哺巢干戈何日洗倒載虎皮包<lb/>
　　烽煙<lb/>
烽煙寒轉急喪亂嵗難休野老無家别遺畦盡力求關<lb/>
河多騎氣江海自漁舟世事由天運何須涕泗流<lb/>
　　舟中<lb/>
<pb n="KR4d0553_WYG_004-19b"/>
何郷䏻遯跡天地有漁翁沽酒時曽醉探囊嵗屢空衰<lb/>
年雙鬢白長日一絲風談笑兵戈外興亡俛仰中<lb/>
　　九日辛丑<lb/>
兩度黄花酒尊空思轉傷去年留病榻今日復虛檣糲<lb/>
飯依人㸑疎衣透骨涼干戈天意在去住更何郷<lb/>
　　羣情<lb/>
社禝生竒變關河入戰圖樓前朱汗馬城上白頭烏國<lb/>
步分光嶽江流接蜀吳羣情思伯業佳氣矚皇都<lb/>
<pb n="KR4d0553_WYG_004-20a"/>
　　所思<lb/>
輿圖真混一廊廟乏才賢得失輕千慮奸雄起九㕓隂<lb/>
霾迷嵗月戰地起風煙洒涕江湖外漁舟白日眠<lb/>
　　天意<lb/>
僣竊千家郭顛連一病夫虎狼相啖噬齒爪及煢孤凍<lb/>
餒民何頼分争覇易圖物情知厭亂天意啓禎符<lb/>
　　逺客<lb/>
逺客又遘患其如頭白何繫舟沙岸久閉户水寒多喜<lb/>
<pb n="KR4d0553_WYG_004-20b"/>
氣聞關塞軍聲接漢沱廢興知運數海内厭兵戈<lb/>
　　鈔掠<lb/>
鈔掠民何頼孤窮痛不禁江山慘寒色鴻鴈有哀音白<lb/>
髪三年病青霄萬里心路迷塵冉冉腸斷暮駸駸<lb/>
　　孤舟<lb/>
牛斗纒兵氣江湖隠使星客頭元自白天眼為誰青夕<lb/>
照留漁屋寒蕪接雁汀孤舟風水濶百計問柴扃<lb/>
　　悲歌<lb/>
<pb n="KR4d0553_WYG_004-21a"/>
世亂人多暴魂驚客屢過采薇春事逺席秸夜寒多凉<lb/>
月侵蘿薜清霜看芰荷荒墟唯痛哭野老亦悲歌<lb/>
　　子月午日壬子夜半雷雨<lb/>
客愁隨日度寒律向東排黎庶干戈暴蒼天號令乖江<lb/>
雷宵送雨山霧曉生霾安得氛埃浄春光接泰堦<lb/>
　<lb/>
　<lb/>
　<lb/>
<pb n="KR4d0553_WYG_004-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學言稿卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學言稿卷一</head> <lb/>
    <p>
<pb n="KR4d0553_WYG_001-1a"/>
欽定四庫全書<lb/>
　學言稿卷一<lb/>
　　　　　　　　　　　　　元　吴當　撰<lb/>
　四言詩<lb/>
　　明良詩<lb/>
　御史明良賜都稜特穆爾開府為字乃東平文忠王<lb/>
　拜珠丞相之子忠宣王安丞相之孫也<lb/>
於赫皇祖肇基朔土惟時忠襄實佐神武<lb/>
<pb n="KR4d0553_WYG_001-1b"/>
天戈攸指罔不率俾忠武之才雄特瑰偉<lb/>
逮乎忠宣相我世皇式開治平統一萬方<lb/>
猗與文忠禮樂是式克賛英廟以匡以翼<lb/>
碩碩元勲後先四王維君之明維臣之良<lb/>
侃侃開府尚徳象賢承厥父祖佛時仔肩<lb/>
惟皇之念翰墨是錫倅爾嘉名休光有奕<lb/>
雲漢於昭發耀天藻垂羙無疆永以為珤<lb/>
翼翼厥明終始典學陳善責難世臣攸託<lb/>
<pb n="KR4d0553_WYG_001-2a"/>
以道事君汝翼汝為股肱左右庶底緝熙<lb/>
明良之逢有典有則世篤忠貞式報天徳<lb/>
　　　右十一章章四句<lb/>
　　恒徳齋為開府明良公作<lb/>
於穆天命恒久不已徃禪来續與道為體<lb/>
惟聖有徳率性之常不二不雜悠久無疆<lb/>
君子是則勉勉不息終始弗渝夙夜無斁<lb/>
赫赫元勲昔佐皇祖配徳惟一永錫𦙍祚<lb/>
<pb n="KR4d0553_WYG_001-2b"/>
侃侃聞孫靖共在位式謹爾常以賛天子<lb/>
佩舃雍雍退食自公肅慎齋居用省厥躬<lb/>
協于克一責難将美徵其化成萬國咸理<lb/>
惟巽而動勿承以羞億萬斯年於昭匹休<lb/>
　　　右八章章四句<lb/>
　　極髙明亭詩為曽以敬作<lb/>
春木載榮朝陽孔曦悠悠白雲華盖之西<lb/>
爰有新亭翼翼中峙式究爾寕君子攸止<lb/>
<pb n="KR4d0553_WYG_001-3a"/>
其止維何朝弦莫歌道其問學弗辟弗頗<lb/>
斯道之著皎焉日星發育峻極斂之靈扃<lb/>
彌綸六合<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>絶寥廓周知旁行卓彼先覺<lb/>
如俯層臺洞視靡遺如持懸鑑罔有蔽虧<lb/>
知崇效天禮卑法地成性之存内外交致<lb/>
萬物畢偹一貫斯全參乎有唯思也是傳<lb/>
予忝承學子實名裔自顧無聞祇用生愧<lb/>
惟博反約實基三省敢曰尚友願以自警<lb/>
<pb n="KR4d0553_WYG_001-3b"/>
　　　右十章章四句<lb/>
　　慶原堂詩為萍郷劉氏作<lb/>
惟楚萍郷邑里有堂繄昔劉氏肇基于唐<lb/>
雄虎之臺鬱鬱丘土其伏未耀本幹深固<lb/>
子孫多賢冠佩蝉聫積善儲和泝流而源<lb/>
福慶之實既堅既栗<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>
                    <graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>靈芝毓秀于室<lb/>
歴宋而元流慶未已袒免同居表徳閭里<lb/>
山冡之遷有霆有雷尚復多祉源源其来<lb/>
<pb n="KR4d0553_WYG_001-4a"/>
奕奕君子實居後麓既休既寜以踵芳躅<lb/>
繩繩厥承忠厚之教庶其紹之以食斯報<lb/>
太史有記邦人足徵式朂来嗣勒詩爾楹<lb/>
　　　右九章章四句<lb/>
　　咸陽王功徳詩<lb/>
在昔皇祖有赫神武維忠宣王傑出西土<lb/>
佐命而興来受圭組憲宗伐蜀徃補戎伍<lb/>
於穆世皇天戈載揚親拔雲南用逷蠻方<lb/>
<pb n="KR4d0553_WYG_001-4b"/>
滇之宗臣乃悖紀綱復叛不順襲盜以狂<lb/>
天子曰嘻孰稱予使爰命忠惠以綏以撫<lb/>
諭之㤙信滌汝煩苦簡節疏目咸得理所<lb/>
廼疆廼理奠爾城邑市有居貨屋有陶甓<lb/>
我田我池秔稌黍稷訓厥士女汙俗斯革<lb/>
既庶既富建學立敎籩豆鼓鐘於樂孔廟<lb/>
詩書歌絃孰則孰傚折其狂猘篤爾忠孝<lb/>
步不出國侯幽侯深部曲聫繹干戈若林<lb/>
<pb n="KR4d0553_WYG_001-5a"/>
久而彌孚嚮義駸駸錫貢無已大賂南金<lb/>
天祚皇國克生偉人歴年孔多以福逺民<lb/>
逺民之安克順克正惟王之賢天子之聖<lb/>
元臣云亡逺民孔哀風馬雲車曷往曷来<lb/>
新廟既作執事有恪王其享茲用配諸葛<lb/>
錫爵啓封皇則悼之嗣徳象賢天實報之<lb/>
詵詵孫子有引無替太史作詩式昭永世<lb/>
　　　右十八章章四句<lb/>
<pb n="KR4d0553_WYG_001-5b"/>
　　性樂堂詩<lb/>
繄厥成性浩然其天靈明洞徹溥博淵泉萬物畢偹衆<lb/>
善具全反身而誠樂莫大焉<lb/>
惟爾學者夙夜有恪循端致曲實充實擴昭兹本善以<lb/>
踵先覺觀其㑹通亦底克樂<lb/>
翼翼髙堂攸介攸寜天光丕容匪間顯㝠灼之當為勇<lb/>
往是程其則不逺勒詩在楹<lb/>
　　　右三章章八句<lb/>
<pb n="KR4d0553_WYG_001-6a"/>
　　集義齋詩為太行髙氏作<lb/>
瞻彼嘉木太行之隂盤盤幽谷侃侃素心<lb/>
緬焉興懐古道是式惟心之宜至當有則<lb/>
我其擴之制事不違用達萬變審乎先㡬<lb/>
灼知勇為廼積廼充無間微顯集于厥躬<lb/>
浩然之生實匪助長天地之塞吾體同量<lb/>
肅爾齋居永端於初必有事焉昭昭聖謨<lb/>
　　　右六章章四句<lb/>
<pb n="KR4d0553_WYG_001-6b"/>
　　致亭詩<lb/>
　　　致亭大宗伯兖人王公之所搆也公字致道又<lb/>
　　　以致名其亭大夫君子咸取古訓繹其義辭既<lb/>
　　　悉矣予不得襲言焉故賦以美之且自朂也<lb/>
瞻彼繹山緜緜其麓爰有君子樂爾貞卜有倬斯亭䕃<lb/>
此嘉木悠悠永歌衍衍春服<lb/>
先民有覺昧茲寡聞我其致之匪學曷敦問辨言析反<lb/>
思其存煥若融徹大明初暾<lb/>
<pb n="KR4d0553_WYG_001-7a"/>
顧瞻周行𤣥邈奚緒曷其致之惟聖有矩我車既堅我<lb/>
馬孔阜無逺弗至式榖爾御<lb/>
潏彼川流晝夜斯逝遡遡無端原原無已於惟緝熙不<lb/>
雜不二我是用希夙夜敬止<lb/>
既種既耨廪積孔殷既狩既獵鼎餗具陳秩秩大猷俛<lb/>
焉日新朂爾尚友予亦何人<lb/>
　　　右五章章八句<lb/>
　　脩省齋詩<lb/>
<pb n="KR4d0553_WYG_001-7b"/>
惟皇降衷弗忚弗虧習逺情肆始淪以隳<lb/>
有卓君子勵行自修夙夜惕若反躬是求<lb/>
孰去孰存惟日内省百鏬勿遺靡伺靡騁<lb/>
脩省之始尤慎在獨勇絶其萌庶制爾欲<lb/>
於赫斯臨昭昭幽深毋苟自欺其敢弗欽<lb/>
矧兹眀威曷敢戱豫戰兢自持主一無二<lb/>
燕居觀象恒若洊雷益慎益戒萬善具来<lb/>
審之靡疚式底于完信立願達克承克安<lb/>
<pb n="KR4d0553_WYG_001-8a"/>
吾儕小人貪欲内錮甘心物欲有寐有寤<lb/>
為之由己曷自暴棄嗚呼靈臺幸朂爾志<lb/>
　　　右十章章四句<lb/>
　　夀寜堂詩為冀寜耿氏作<lb/>
於昭秉彜有本有支立愛惟親萬善是基<lb/>
衎衎令子報徳慈母菀兹堂構有翼其宇<lb/>
魚軒戾止兄弟具在執禮循循百福攸介<lb/>
㫖甘孔時春酒載筵天錫純嘏眉夀永年<lb/>
<pb n="KR4d0553_WYG_001-8b"/>
哺烏在林遺我好音起處攸寜式慰母心<lb/>
琴瑟静好以雅以南式歌且舞朱衣華簪<lb/>
既曰夀只實在寜只夙夜凊温庶其敬止<lb/>
敦孝移忠永錫不匱矢詩孔揚以朂来裔<lb/>
　　　右八章章四句<lb/>
　<lb/>
　<lb/>
　學言稿卷一<lb/>
</p>
<p>
</p>
  </div>
</body>
</text>
</TEI>
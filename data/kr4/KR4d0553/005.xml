<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學言稿卷五</head> <lb/>
    <p>
<pb n="KR4d0553_WYG_005-1a"/>
欽定四庫全書<lb/>
　學言稿卷五<lb/>
　　　　　　　　　　　　　元　吳當　撰<lb/>
　七言律詩<lb/>
　　徐氏園亭<lb/>
河山錦繡帝城中更闢名園在屋東滿地緑隂三月雨<lb/>
數聲黄鳥百花風軒楹有席漁樵對樽酒多情父老同<lb/>
逸興已無朝市夢相逢往往說年豐<lb/>
<pb n="KR4d0553_WYG_005-1b"/>
　　送陳廷佐髙州路教授<lb/>
江州義門天下傳君今分教島雲邊百蠻俎豆先王學<lb/>
列坐弦歌弟子員鸚鵡園林春似海秭歸<hi>縣名屈原之郷</hi>風雨<lb/>
夜如年宦情莫嘆微班冷禄米分時蚌蛤田<lb/>
　　送歸彦温河西憲使<lb/>
陽關東出接西涼皂盖朱轓隴路長五郡人煙無堡塞<lb/>
千村部落有牛羊休屠<hi>音朽除匈奴王號</hi>庭逺曽歸漢都尉城<lb/>
荒尚䕶羗四海輿圖真渾一祗将聲教答時康<lb/>
<pb n="KR4d0553_WYG_005-2a"/>
　　送蘇伯脩由禮部侍郎赴淮東憲使<lb/>
東曹禮樂竦朝端忽奏皇華遣豸冠五色文章金匱富<lb/>
九天風露玉壺寒江頭畫舫迎潮去海上青山立馬看<lb/>
二十四橋春似錦飛花不到使君鞍<lb/>
　　看雲亭為慈谿匡上人賦<lb/>
盤結松蘿四壁空静看雲影坐從容風清時送歸巖鶴<lb/>
雨散常依在鉢龍野水帶潮微辨樹山光斂暮只聞鐘<lb/>
杖藜欲去分禪榻知隔慈谿苐㡬重<lb/>
<pb n="KR4d0553_WYG_005-2b"/>
　　玉雪坡為周學士賦<lb/>
曽識羅浮山下樹蒼茫白石共煙蘿㡬年種玉雲千尺<lb/>
鎮日花開雪一坡酒熟谷中春事早詩成湖上月眀多<lb/>
青綾夜向金鑾直踈影黄昬奈爾何<lb/>
　　丘叅軍妻守節<lb/>
紫髯不見舊叅軍桓表旌門墨色新雲雨㡬時同穴夢<lb/>
氷霜百嵗未亡身香奩有淚迷鸞影錦瑟無聲落燕塵<lb/>
萱草堂前今種柏翰林㽞記寫精神<lb/>
<pb n="KR4d0553_WYG_005-3a"/>
　　保定王氏母九十得賜帛郷人合燕為夀<lb/>
皇家賜帛出郊圻王母光榮九十時仙露釀成千日酒<lb/>
春風来自萬年枝舊頒官誥從児貴新製恩袍與體宜<lb/>
已是八荒開夀域城南咫尺接天墀<lb/>
　　送畢氏子韶州訪翁李知事<lb/>
蜑雨收嵐海氣涼隴船迎浪粤山長杜鵑亂呌楊梅熟<lb/>
鸚鵡低飛荔子香籌幙望雲依北極琴臺延月對東床<lb/>
宫岩石乳肥于玉服食應須逺寄将<lb/>
<pb n="KR4d0553_WYG_005-3b"/>
　　賦梅竹軒寄太史楊公<lb/>
湖上開軒接浪波映堦梅竹更婆娑潤㽞翠黛春雲合<lb/>
寒入氷綃夜月多嘉實可供調鼎餗長竿終自伴漁蓑<lb/>
清風三徑人如玉越水吳山奈爾何<lb/>
　　送劉成徳之京師<lb/>
玉谿楊栁緑依依新着丹袍陟帝畿江上馬蹄春蹀躞<lb/>
日邊龍角曉依微禁墀香近神仙佩御苑花開錦繡圍<lb/>
亦欲乗槎問星使祗愁老却故山薇<lb/>
<pb n="KR4d0553_WYG_005-4a"/>
　　題桐木韓氏族譜<lb/>
韓家相業當時重盛徳名昆集鳯池章珮並縣金錯落<lb/>
宣麻同拜玉淋漓梧桐春雨江南夢松柏秋風海内悲<lb/>
孫子尚餘宗譜在更傳遺事後人知<lb/>
　　楊公眀徐志可貽詩次韻荅之<lb/>
几杖曽陪上玉京㡬回聴漏酒初醒琳瑯春盍朝天佩<lb/>
雲母時開迎御屏銀甕賜餘蓮子白金魚恩重荔枝青<lb/>
不才猶欲承先澤樗散何堪辱在庭<lb/>
<pb n="KR4d0553_WYG_005-4b"/>
南州榻在長㽞客北海樽空未易醒臺館四時如錦繡<lb/>
雲霞長日作帷屏桃成秋實千年碧橘待霜肥萬顆青<lb/>
聞説臨池多逸興籠鵝時與換黄庭<lb/>
　　宋蘄之廣濟簿尉黄剛中脩水人也至元天兵渡<lb/>
　　江中十九矢而死妻劉被掠子甫十嵗既長求其<lb/>
　　母凡十年知已沒入官迎駕哀訴得㫖使為母子<lb/>
　　如初<lb/>
臨危百箭忠臣血流落孤蹤孝子心霜露年年秋草碧<lb/>
<pb n="KR4d0553_WYG_005-5a"/>
關河處處暮雲深仰天已覺恩如海愛日常懐淚滿襟<lb/>
繼述好㽞青史傳凄涼更賦白頭吟<lb/>
　　環青堂<lb/>
黔南泉石盡煙霞幽夐偏宜隠者家四坐春山有秋色<lb/>
一川流水見桃花樵歌窈窕穿雲去眉黛嬋娟對日斜<lb/>
更説官閒松菊在芒鞋應許踏輕莎<lb/>
　　翰林上直次周伯温韻<lb/>
宫庭白日静相宜鈴索無聲謾自譏雲近簾櫳秋影薄<lb/>
<pb n="KR4d0553_WYG_005-5b"/>
香飄殿閣晚風微典謨事業千年册黼黻文章五色機<lb/>
每嘆小臣懐補報寸衷何計逹宵衣<lb/>
金鴨香分石鼎茶日長宫署寂無譁庭前草樹皆生意<lb/>
壁上丹青有嵗華禁直夜涼初賜被講筵秋近又宣麻<lb/>
神光鬱鬱衝牛斗河漢層隂莫漫遮<lb/>
　　史院秋祀三朝神御殿用鄭編脩韻<lb/>
銀燭金蓮禁署深香飄秘殿碧沉沉鼎湖弓劍千年在<lb/>
黼座衣冠五夜臨簾外雨雲飛野鳥殿中燎火起巢禽<lb/>
<pb n="KR4d0553_WYG_005-6a"/>
悲絲急管俱増感誰識朱顔白髪心<lb/>
　　彦脩秘監作亭堦前栽竹一箇名一竿亭咸為賦詩<lb/>
公子孤標絶世竒亭前栽竹静相宜蒼龍垂影雲千尺<lb/>
翠袖臨風玉一枝特操不隨春色改髙情只許嵗寒知<lb/>
江頭㽞得扁舟在何日從君獨釣時<lb/>
　　送達天山融州大守<lb/>
五馬翩翩渡五溪玉融更在桂林西連山晴黛分巖洞<lb/>
列戍昬煙疊鼔鼙隴上梅花無雁過庭前榕葉有鶯啼使<lb/>
<pb n="KR4d0553_WYG_005-6b"/>
君自是金閨彦暫為分憂及逺黎<lb/>
　　宜春盤龍寺<lb/>
巖峯三十六盤通塔殿髙低翠谷中傳法有宗僧業白<lb/>
安身無語佛燈紅松杉種得雲千本泉瀑飛来雪半空<lb/>
最喜老龍泓下臥肯将霖雨致年豐<lb/>
　　蓬軒<lb/>
幽居軒檻越江邊鴻㕍鳬鷖在目前春漲還如天上坐<lb/>
雪時渾是剡中船一枝梅月寒堪畫㡬樹松濤夜不眠<lb/>
<pb n="KR4d0553_WYG_005-7a"/>
總把平生湖海興斫魚釃酒賦詩篇<lb/>
　　史館上直次王應奉韻<lb/>
玉堂髙逈不宜冬古木廻廊浩蕩風華盖紫微天咫尺<lb/>
泰階黄道日當中捷書迅急時聞奏退食從容每自公<lb/>
衰晚腐儒何補報祗須制作示無窮<lb/>
　　送逯善上海道萬户<lb/>
帥符新拜紫髯翁國饟深賢轉漕功海水八荒浮地軸<lb/>
雲㠶萬斛動天風東吳民力今時困中土軍儲昔自充<lb/>
<pb n="KR4d0553_WYG_005-7b"/>
報政歸朝叅大議經邦事業属豪雄<lb/>
　　筠庭<lb/>
老屋城南倚翠屏蕭蕭脩竹滿前庭筍因夜雨侵苔長<lb/>
枝共春雲覆檻青深處石閒留客坐隔林鶯囀撫杯聴<lb/>
故人詩句應題徧藜杖何時一叩扃<lb/>
　　次韻寄福建魏亷使<lb/>
御溝氷泮水初流繡斧朱幡上綵舟北極關河真壮觀<lb/>
南州風物總離憂花明苑樹鶯聲曉楓落吳江鴈影秋<lb/>
<pb n="KR4d0553_WYG_005-8a"/>
眷注定知宣室召歸來應得從春逰<lb/>
　　浮雲道院<lb/>
道院孤髙古翠㣲滿間山氣静霏霏曉隨白鶴迎風出<lb/>
春共蒼龍作雨歸浮世紛華空在目閒情舒卷自忘機<lb/>
無端却上蓬莱住五色成章向日飛<lb/>
　　雞山隠居<lb/>
自是山深好隠居白雲千畝在庭除鳬飛每候仙人舃<lb/>
酒熟時停長者車春盡草根俱是藥秋来柿葉總堪書<lb/>
<pb n="KR4d0553_WYG_005-8b"/>
舊家猿鶴多生怨久欲從君卜里閭<lb/>
　　代祀過信州蒼巖貳守貽詩次韻以謝<lb/>
羣飛凡羽見孤凰胸臆皆成五色章奕世公侯存故國<lb/>
先朝相業踵遺芳銀筝自度新調曲金鴨時焚舊賜香<lb/>
慚愧相逢即相别江東雲樹寸心長<lb/>
　　上都秋日登眺<lb/>
客裏年光似水流滿城砧杵動覊憂沙頭白露牛羊夕<lb/>
塞上黄雲鴻鴈秋千里關河通王氣兩都宫闕壮神州<lb/>
<pb n="KR4d0553_WYG_005-9a"/>
多情不用悲摇落更為斜陽獨倚樓<lb/>
　　環翠樓<lb/>
碧梧翠竹倚孱顔故築層樓與客攀劔氣每㽞星漢上<lb/>
山光只在雨簾間娟娟曉日開眉黛藹藹春雲擁髻鬟<lb/>
便欲買舟江海去杖藜應許叩巖關<lb/>
　　鰲峰石<lb/>
鰲峰石在玉堂前近與蓬莱御閣連積潤出雲秋漠漠<lb/>
孤根承露夜娟娟土花剥盡生光怪海嶠移来閲嵗年<lb/>
<pb n="KR4d0553_WYG_005-9b"/>
艮嶽遺墟歸草莽金題猶識舊時鐫<lb/>
　　上官氏南樓<lb/>
層軒百尺倚髙秋蕭爽渾如庾亮樓雲影每依簾側畔<lb/>
溪聲只在樹東頭仙人巖石通霄漢太乙藜燈直斗牛<lb/>
總道登臨多雅興何時借鶴試相求<lb/>
　　東安陳氏慕親堂<lb/>
城外雲連郭隗臺草堂寂寞傍墳開碑銘有字人常讀<lb/>
宰樹成行手自栽雊雉春迎寒食出哺烏晴逐夕陽来<lb/>
<pb n="KR4d0553_WYG_005-10a"/>
百年霜露無窮思擊筑酬歌總是哀<lb/>
　　坦眀堂<lb/>
東南佳麗獨錢塘君向青郊結草堂㡬曲雲山分野色<lb/>
滿池秋水納天光松隂落處琴書潤栁絮飛来枕簟涼<lb/>
衮衮京華塵土夢好因鱸鱠踏吳航<lb/>
　　戴宣使以差出建康因得過家<lb/>
楊栁新條拂酒杯都門望望百花開元臣建國羅羣彦<lb/>
使者宣勞出上台雲路漸看華盖逼郷關初見錦衣回<lb/>
<pb n="KR4d0553_WYG_005-10b"/>
此行不為鱸魚鱠莫待秋風擊棹来<lb/>
　　李氏義聚堂<lb/>
錦里堂成聚弟兄門門雍睦見儀型桑麻繞屋春千畝<lb/>
風雨連床夜六經折去荆花依舊紫種来慈竹鎮長青<lb/>
貽謀更有無窮感時向尊前賦鶺鴒<lb/>
　　蕭閒外舍次許可用承㫖韻<lb/>
東郊結屋川光近内相題詩墨色新庭草常㽞青鹿臥<lb/>
渚雲惟許白鷗鄰傍簾種竹秋聲近帶石移花夕露勻<lb/>
<pb n="KR4d0553_WYG_005-11a"/>
野馬塵埃渾不到蕭然門巷自家春<lb/>
　　順存堂<lb/>
龍泉江上卜幽居題扁當楣學士書堂下白花吹采鳯<lb/>
忩間錦瑟詠關雎猗蘭有態春雲近棣蕚多情晝日舒<lb/>
朋酒升堂家慶在相看不樂更何如<lb/>
　　至日和仲寶大學士韻<lb/>
御扆當陽扇影回樂聲齊起殿前雷行天黄道常依日<lb/>
報國丹心未許灰金錫衮衣歸黼黻瓊樓玉宇尚崔嵬<lb/>
<pb n="KR4d0553_WYG_005-11b"/>
謝安再為蒼生起調化真宜法斗魁<lb/>
　　墨梅<lb/>
粲粲氷肌雪未暾蕭蕭踈影寫黄昏情深西子湖邊樹<lb/>
夢入羅浮月下村萬斛春光歸筆力一枝雲氣沁香魂<lb/>
清江寂寞楊丞逺無限風流此日存<lb/>
　　黄隠士相過次韻<lb/>
吾家華盖鬱嵯峨數畝蓬茅長薜蘿愧我菲才宜隠退<lb/>
知君有道幸相過風清杖屨迎嵐出春盡犂鋤帶雨歌<lb/>
<pb n="KR4d0553_WYG_005-12a"/>
架上有書尊有酒相逢不樂又如何<lb/>
　　和虞先生夀京師賈姑詩韻<lb/>
慈顔九袠鬂如鵶世族前朝宰相家天近縣官時賜帛<lb/>
春深孫子日扶車麻姑酒是長生藥阿母桃應㡬度花<lb/>
學士詩成無限思五千里外望京華<lb/>
　　送陳道士奉香歸四眀<lb/>
暖煙芳草路迢迢又送天香下九霄洞口桃花春欲笑<lb/>
山頭桂樹晚難招麻姑酒榼蔵丹室徐福樓船駕海潮<lb/>
<pb n="KR4d0553_WYG_005-12b"/>
何日乗桴逺相問詎應無地老漁樵<lb/>
　　聴雨堂<lb/>
兄弟多情有别離昔年惆悵大蘇詩青山聴雨相思處<lb/>
白日看雲獨坐時慈竹繞簷春瑟瑟梧桐當户夜遲遲<lb/>
投簮未覺歸来晚盡散嚢金對酒巵<lb/>
　　強仲賢赴廣東師帥幙<lb/>
元戎分閫握兵符籌晝須君答廟謨千里車来天北極<lb/>
五羊城在海東隅香雲荔子丹砂顆清露芙蓉錦繡圖<lb/>
<pb n="KR4d0553_WYG_005-13a"/>
早立勲名重邦國莫令妖氣傍江湖<lb/>
　　九日燕南禁酒簡趙子威僉憲<lb/>
又與黄花負夙期天南霜露滿人衣酒尊有禁逢佳節<lb/>
紗㡌無情對落暉俯聴秋聲從樹起仰看雲影送鴻飛<lb/>
登臨不用増惆悵咫尺承恩上紫微<lb/>
　　燕南龍興寺閣晚眺<lb/>
倚天樓閣貯金仙層棟猶題趙宋年混一南方今宇宙<lb/>
英雄百戰舊山川魚龍水落秋江外芻牧人歸夕照邊<lb/>
<pb n="KR4d0553_WYG_005-13b"/>
總為悲歌生慷慨慿䦨極目思凄然<lb/>
　　關西道士求賦雪巢<lb/>
一間素壁倚秋風却擬巢林雪半空鍊得身形清似鶴<lb/>
望来劔氣白于虹洞簫窅窕㽞雲住牖户綢繆許月通<lb/>
更識船如天上坐孤飛只合剡溪中<lb/>
　　上巳日次韻<lb/>
憶昨追隨苑外車風光九市見紛奢幷児玉帶雙龍佩<lb/>
燕女金袍五鳯花天樂聲髙仙仗肅宸旌影動禁林賖<lb/>
<pb n="KR4d0553_WYG_005-14a"/>
當時講席尊諸老人到于今喜誦夸<lb/>
　　歐陽建寅赴松江廵檢<lb/>
京華久客宦情微身到江南即是歸虎士刺船迎邏鼓<lb/>
鮫人停杼望雲扉蒹葭夜月風連海秔稌春雲水繞圍<lb/>
自笑白頭猶戀闕何時五馬借光輝<lb/>
　　次趙伯友韻<lb/>
白髪衰翁怜病久青春逰子嘆歸遲感君曽奏匡衡疏<lb/>
懐國長吟杜甫詩蒼海魚龍仍衮衮孤城花栁自熙熙<lb/>
<pb n="KR4d0553_WYG_005-14b"/>
千年遺恨同誰語百世髙情與爾期<lb/>
百年道脈細於絲長夜漫漫待旦遲先進常從周禮樂<lb/>
専門仍授漢書詩微躬獨步思繩武大介重光仰緝熙<lb/>
已忍凄涼成病久寸誠惟與古人期<lb/>
　　逰西湖承天寺贈月潭上人<lb/>
中天臺閣禁城西春日逰人出御堤滿地落花馴鹿臥<lb/>
千條弱栁亂鶯啼忩涵水影金鏞净旛倚晴雲綘節齊<lb/>
最喜上人䏻愛客乗船仍約酒頻擕<lb/>
<pb n="KR4d0553_WYG_005-15a"/>
　　宋樞宻權公葬婺源之麓八世孫居都昌者作樓<lb/>
　　以望其丘隴于千里之外名曰寓思虞學士嘗為<lb/>
　　賦詩今樓已廢矣九世孫緝来求余詩賦此<lb/>
異郷丘隴近蓬莱層構當年望眼開千里江山遺刻在<lb/>
百年霜露逺孫来已無化鶴歸華表空有饑烏下碧苔<lb/>
寂寞孝思何所寓斷雲衰草兩堪哀<lb/>
　　九日紫極宫次戴懋和韻<lb/>
老去盃慳易勸酬年年揮淚望神州鳯凰城闕金湯在<lb/>
<pb n="KR4d0553_WYG_005-15b"/>
龍虎亭臺翠輦逰牛斗寒光通紫極蓬莱弱水隔𤣥洲<lb/>
烏紗不受西風急髙閣凭江倚素秋<lb/>
憶昨追逰禁苑寒隴頭紅葉醉中看青蒲曽伏麒麟殿<lb/>
白髪䏻勝獬豸冠天上玉堂惟有夢田間瓦缶竟無懽<lb/>
殊方久病悲摇落笑啜茱萸強自寛<lb/>
　　次韻寄康宗武<lb/>
一自承恩乞鑑湖㡬回清夢謁神都蒲萄天馬窮邊徼<lb/>
秔稻雲㠶轉越吳暘谷吠晨驚蜀犬神祠鳴夜詫城狐<lb/>
<pb n="KR4d0553_WYG_005-16a"/>
隆中髙臥空籌䇿萬里雲霄羽翮孤<lb/>
　　燕處㑹靈宫次姜步惪韻<lb/>
江上煙嵐接地隂仙家庭宇自雲林玉堂金馬成塵夢<lb/>
草服黄冠稱野心滄海魚龍秋水落瑶臺風露夜寒深<lb/>
肯從世外尋丹訣何事人間嘆陸沉<lb/>
　　移床<hi>九月十日</hi>
伏枕移床入小舟江頭漁父問何由風濤接棹魚龍冷<lb/>
煙草迷津鴈鶩秋往事㡬年誰内顧狂瀾百折自東流<lb/>
<pb n="KR4d0553_WYG_005-16b"/>
草𤣥不守揚雄宅垂白空添宋玉愁<lb/>
　　九江冬至日<lb/>
愁坐孤城對日長葭灰動䖏識微陽八方雲物瞻新候<lb/>
㡬樹梅花憶故郷黄道春回天北陸紫煙時想殿中央<lb/>
頻年鳯厯催頒朔曽挿金貂侍玉皇<lb/>
　　次韻示從學<lb/>
東度關山馬跡長南浮江海鴈隨陽丹書玉篆發天語<lb/>
金節繡衣辭帝郷放臣泣血竟何益覊客哀吟殊未央<lb/>
<pb n="KR4d0553_WYG_005-17a"/>
故園雲谷雜豺虎寒木何枝依鳯凰<lb/>
　　髙昌喜山近仁在江州為太常院使禮部尚書新<lb/>
　　其堂構各有名扁為賦三題餘未暇也<lb/>
江上小堂仍種竹渾如一棹住江間芙蓉秋水三千頃<lb/>
翠黛春雲十二鬟鳯管制来新譜在漁竿㽞得釣絲閒<lb/>
牧羊庭逺寒無樹裘馬輕肥客未還<hi>右筠艭</hi>
㝠鶤化翮向南飛棲息安危各有時秋入梧桐晴影薄<lb/>
寒通牖户曉光遲青山是處瞻龍氣紫閣何年覩鳯儀<lb/>
<pb n="KR4d0553_WYG_005-17b"/>
自嘆蓬莱常五色上林曽宿最髙枝<hi>右雲巢</hi>
飛花如席拂廬低不辨行蹤徑已迷竟夕有書分户映<lb/>
㡬年無榻見巖棲秦關擁道難容馬漢節禁寒尚牧羝<lb/>
曽憶釣蓑歸舊隠洞天髙與白雲齊<hi>右雪洞</hi>
　　九江雜詠書懐<lb/>
百年頭上着烏紗一日江邉踏釣槎病似相如空有賦<lb/>
貧於杜甫更無家漁竿處處蒹葭月樵笛村村躑躅花<lb/>
舊業已隨兵燹盡青門儗學邵平𤓰<lb/>
<pb n="KR4d0553_WYG_005-18a"/>
天地無情淚眼枯故園松菊久荒蕪秋風茅屋從誰葺<lb/>
春日村醪只自沽萬里關河迷宇宙孤舟煙雨滿江湖<lb/>
渥洼老骨空相顧雲漢髙飛不易呼<lb/>
　　冬至後九日<lb/>
繡牕添線琯浮灰玉燭迎陽晷影廻鴈度關河隨朔氣<lb/>
龍依江海蟄神雷漸開栁眼窺春色未放梅腮送酒盃<lb/>
藥裹書籖隨處有郷心嵗事漫相催<lb/>
　　次韻寄友<lb/>
<pb n="KR4d0553_WYG_005-18b"/>
暘谷東飛陸海灰靈杓北顧帝車廻波濤寒湧江間月<lb/>
草木春移地底雷九奏鈞天猶夢樂十洲弱水不勝盃<lb/>
山樓笳鼓時時急晏嵗氷霜日日催<lb/>
㡬年野燒着寒灰此日樓船向海廻萬疊雲烟秋似黛<lb/>
一江風浪夜如雷歌殘玉樹浮空棹夢入金莖渇露盃<lb/>
想待上林花未發春光應得鼓聲催<lb/>
　　立春日<lb/>
年年此日客殊方誰擬今年住九江花鳥春愁詩漫興<lb/>
<pb n="KR4d0553_WYG_005-19a"/>
乾坤元氣酒難降郷心華盖雲千里病目匡廬雪一忩<lb/>
到䖏青山薇可食老来何必淚雙雙<lb/>
　　除夕有感<lb/>
漁竿長在楚天涯龍節虚隨漢使槎世路風塵迷杞棘<lb/>
故園煙雨憶桑麻兩行淚對椒盤酒一樹春生蠟炬花<lb/>
人事郷書俱寂寞不堪江上鼓頻撾<lb/>
華盖芙蓉翠倚天髙堂綵服憶長年家人共守迎春酒<lb/>
童穉争分壓嵗錢香霧煖浮金鴨動蠟虹夝隔綘紗然<lb/>
<pb n="KR4d0553_WYG_005-19b"/>
鶴書一去無消息白髪滄江對雪眠<lb/>
　　辛丑元日夜坐試筆<lb/>
扶桑曉色壓春雲江上香鑪㽞夕曛坐来白日有佳興<lb/>
雪後青山無垢氛蟄龍三冬成久臥鳴鳥百年今不聞<lb/>
遺經獨在共誰語太乙吹藜来夜分<lb/>
　　贈聶克敬兼簡宗武<lb/>
嵗晏匡廬積雪深髙松老鶴苦能禁海塵杳杳生春態<lb/>
江水沄沄流夕隂無事庾樓㽞客賦向来梁甫為誰吟<lb/>
<pb n="KR4d0553_WYG_005-20a"/>
漁樵舊侣如相問鷗鷺寒盟尚可尋<lb/>
　　夜月<lb/>
處處關山淚眼眀悲笳又送斷腸聲芙蓉水冷秋無際<lb/>
烏鵲枝寒夜屢驚黄道帝車還北極紫垣天駟接南瀛<lb/>
多情不用悲摇落萬里江波月夕清<lb/>
　　七夕大風<lb/>
江頭風急客衣凉𤓰果誰家月滿堂五色在天曽補衮<lb/>
七㐮報日不成章機絲停杼空成緒星漢乗槎竟杳茫<lb/>
<pb n="KR4d0553_WYG_005-20b"/>
自嘆紅顔今白髪人間養拙更何郷<lb/>
　　次韻荅權緯<lb/>
江湖波浪接鵾溟牛斗光寒動客星蘭芷風暄誰結佩<lb/>
芙蓉水冷自揚舲周官禮樂先王度漢代文章後世型<lb/>
衰病獨憐頭盡白故人相見眼終青<lb/>
　　賦樊氏茅屋<lb/>
聞君茅屋住樊川水影山光接几筵花徑約来尋酒伴<lb/>
柴門繫着釣魚船晴簷興在從誰賦秋樹髙風只自編<lb/>
<pb n="KR4d0553_WYG_005-21a"/>
亦有數椽華盖下杖藜何日白雲邉<lb/>
　　贈劉懋觀寫真<lb/>
蕭蕭霜鬂隔風塵却有劉郎為寫真金馬玉堂成昔夢<lb/>
蒼松白鶴伴閒身傷心南土衣冠少極目中天日月新<lb/>
更許蘇卿老歸國便應黄閣畫麒麟<lb/>
　　送人之西澗山長<lb/>
巍巍宫廟澗之西松檜蕭森夹殿齊白屋衣冠存伏臘<lb/>
青雲步武見階梯江湖夜月寒驚棹桃李春隂雨滿蹊<lb/>
<pb n="KR4d0553_WYG_005-21b"/>
昭代急賢無枉路未應重席嘆覊栖<lb/>
　　老士安治書為使江東時嘗構叅雲亭在京師屬<lb/>
　　賦之<lb/>
叅雲亭在宛溪頭持斧仙翁昔所逰日月星辰天北極<lb/>
山川草木地南洲門前車騎秋来好竹上題詩醉後㽞<lb/>
回首江村烟樹闊至今猶憶舊風流<lb/>
　　玉堂公宴次周學士韻<lb/>
扈蹕新隨帝輦廻賔筵秩秩玉堂開禁廬下直辭天仗<lb/>
<pb n="KR4d0553_WYG_005-22a"/>
内使傳宣送御醅舞女分行花影動歌工閒奏鼓聲催<lb/>
衰年感遇慚無補頼有諸公濟世才<lb/>
　　馮氏蔵書堂<lb/>
喬木依堂數畝隂買書不惜散黄金簡編總許儒生讀<lb/>
碑帖還從墨客臨芸閣牙籖晴睒睒練囊螢火夜沉沉<lb/>
只今許下多賢士始信君侯惠澤深<lb/>
　　鄧汝貞買妾得子南歸雲林<lb/>
雲林三十六峯齊獨振京塵向舊栖天上桃花新結子<lb/>
<pb n="KR4d0553_WYG_005-22b"/>
水邉楊栁已生稊濁醪對客秋三徑啼鳥催人雨一犁<lb/>
亦欲投簮江上去為君移棹過金谿<lb/>
　　贈日本詩僧<lb/>
偶来金闕信相從笑指扶桑浴日紅處處寫詩揚海嶼<lb/>
時時飛錫振天風歸雲每共經函在行槖常因酒醆空<lb/>
吾道獲麟惟掩涕乗桴相問有誰同<lb/>
　　次韻荅康宗武胡伯文<lb/>
百年勲業鬂星星又聴流鶯緑滿庭茶與仙人分石鼎<lb/>
<pb n="KR4d0553_WYG_005-23a"/>
酒從豪客索銀瓶一犁春雨蘇公圃半曲湖光孺子亭<lb/>
更肯煙霞空寂寞未應塵土嘆飄零<lb/>
　　㽞巖峯寺<lb/>
扁舟飄泊苦西東此日棲遲野寺中嵐氣常疑廬嶽雨<lb/>
秋聲還似大江風輞川花木圖猶在杜曲茅茨賦未工<lb/>
人事蕭條郷土近㡬時回首白雲通<lb/>
巖谷風多秋葉飄一徑荒草涼蕭蕭已無幽芳媚野色<lb/>
惟有老樹存髙標青山冉冉列鬟黛白日往往逢漁樵<lb/>
<pb n="KR4d0553_WYG_005-23b"/>
仰天長嘆竟何補荷蓧長歌誰可招<lb/>
　　次韻寄郷友<lb/>
傷心一視天無外病目長懐日再中獵騎合袪雲夢澤<lb/>
樓船直駕海潮風二儀髙下悲人力萬類枯榮識化工<lb/>
衰晚祗慚何報補艱危终不擬窮通<lb/>
風塵冉冉似蓬飄猶有衡門擁艾蕭錦里㡬家紅葉樹<lb/>
華峯千仭碧雲標曉因童子坡頭牧夕約鄰翁谷底樵<lb/>
秋月春花隨地有歸来莫待楚辭招<lb/>
<pb n="KR4d0553_WYG_005-24a"/>
　　南溪精舍<lb/>
前代遺墟瀏水上南溪棟宇見新題開山種藥雲千本<lb/>
傍舍移秧雨一犁白鶴時從簷下宿黄鶯只在竹間啼<lb/>
尚方近覺聲華起却向金門聴曉雞<lb/>
　　挽余忠宣公<lb/>
沔陽舟楫勢如飛安慶孤城屹不支諸葛智謀天地閟<lb/>
杲卿忠義鬼神知縱然身活到今日未必人生無死期<lb/>
一片精忠元不改男児到此是男兒<lb/>
<pb n="KR4d0553_WYG_005-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學言稿卷五<lb/>
</p>
<p>
</p>
  </div>
</body>
</text>
</TEI>
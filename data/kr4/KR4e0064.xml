<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>榮進集巻一</head> <lb/>
    <p>
<pb n="KR4e0064_WYG_001-1a"/>
欽定四庫全書<lb/>
　榮進集巻一<lb/>
　　　　　　　　　　　　明　吳伯宗　撰<lb/>
　鄉試三塲<lb/>
　　大學曰國治而后天下平中庸曰君子篤恭而天<lb/>
　　下平孟子曰人人親其親長其長而天下平又曰<lb/>
　　修其身而天下平天下平一也所以致天下平有<lb/>
　　四者之不同何歟<lb/>
<pb n="KR4e0064_WYG_001-1b"/>
大學言國治而后天下平者循其序而言也孟子言修<lb/>
身而天下平者推其本而言也曰親其親長其長而天<lb/>
下平者即修身國治之事中庸之言篤恭而天下平者<lb/>
則聖人至德淵微之應中庸之極功也何以言之天下<lb/>
之本在國國之本在家家之本在身是故古之欲明明<lb/>
德於天下者先治其國欲治其國者先齊其家欲齊其<lb/>
家者先修其身是修身齊家治國平天下之本而所施<lb/>
之序不能無先後焉故循其序而言則自身而家而國<lb/>
<pb n="KR4e0064_WYG_001-2a"/>
而後及於天下大學之言國治而後天下平是也二書<lb/>
之言各有攸當不可以二觀之矣况大學既厯言身修<lb/>
家齊國治而下文又總結之曰自天子至於庶人壹是<lb/>
皆以修身為本則本曷嘗不本於修身也哉若夫孟子<lb/>
言親其親長其長而天下平者盖親長在人為甚邇親<lb/>
之長之為甚易而道初不外是也身之所以修者此也<lb/>
家之所以齊者此也國之所以治者亦此也故在已而<lb/>
能親其親長其長則身修矣一家而能親其親長其長<lb/>
<pb n="KR4e0064_WYG_001-2b"/>
則家齊矣一國而各親其親各長其長則國治矣推而<lb/>
達之則天下莫不皆然是則親親長長即修身國治之<lb/>
事而非修身國治之外别有所謂親親長長也此其為<lb/>
意亦不異矣至若中庸言君子篤恭而天下平者盖自<lb/>
學者為已謹獨之事推而言之以馴致乎聖人不顯之<lb/>
盛所謂君子者指聖人而言也篤恭者聖人至德淵微<lb/>
不顯之妙也聖人所過者化所存者神上下與天地同<lb/>
流是以綏之來動之和有莫知其所以然而然者人但<lb/>
<pb n="KR4e0064_WYG_001-3a"/>
見其恭已無為而天下自平矣此中庸之極功聖人之<lb/>
能事豈初學之所能及哉雖然學者茍能從事於格物<lb/>
致知之功誠意正心之學以修其身以齊其家則治國<lb/>
平天下之道不外乎是矣雖聖人之篤恭亦何以異哉<lb/>
是故大學一書以格物致知誠意正心為修身之要而<lb/>
中庸復以戒懼謹獨為下學立心之始孟子於盡心知<lb/>
性之語亦拳拳焉是或一道也不然何以曰曽子傳之<lb/>
子思子思傳之孟子<lb/>
<pb n="KR4e0064_WYG_001-3b"/>
　　王懋昭大德建中于民以義制事以禮制心垂裕<lb/>
　　後昆<lb/>
大臣告君以明德而建中于天下惟内外盡交養之功<lb/>
則可傳於後世矣盖明德固在于建中建中必由於禮<lb/>
義禮義備而中道立則天下後世豈有不被其澤者哉<lb/>
昔者成湯伐夏而歸仲虺作書以告焉謂王其勉明大<lb/>
德立中道於天下而所以明德建中必有其要也外焉<lb/>
以義制事則事得其宜内焉以禮制心則心得其正内<lb/>
<pb n="KR4e0064_WYG_001-4a"/>
外合德而中道立則非特可以建中於民而傳諸後世<lb/>
亦綽綽乎有餘裕矣人君為天下萬世之主而化今傳<lb/>
後之道孰有要於此哉仲虺厯舉以告成湯而特稱王<lb/>
以啓其聽其忠愛之意至矣甚矣人君之化今傳後必<lb/>
在於明德建中必由於禮義也何則人君以一人之身<lb/>
居萬民之上天下於此而取則焉萬世於此而仰賴焉<lb/>
有如已德之不明中道之不立則無以為法於天下矣<lb/>
又何以為法於將來哉此化今傳後必在於明德建中<lb/>
<pb n="KR4e0064_WYG_001-4b"/>
也雖然德之所貴者中而中非一定之可名者茍徒知<lb/>
明德建中而不知以禮義為務則外而應事内而存心<lb/>
皆不得其正矣中何自而立德何自而明乎此明德建<lb/>
中之所以必由於禮義也然則中者明德之凖的禮義<lb/>
者建中之妙用而天下後世咸被其澤者其明徳建中<lb/>
之極致也歟仲虺以是告湯其深知此道矣且仲虺告<lb/>
湯而特稱王以致告焉者所以聳動其聴也盖天下歸<lb/>
往謂之王成湯居夫王之尊必當盡夫王之道而况初<lb/>
<pb n="KR4e0064_WYG_001-5a"/>
革夏之政治化維新之日近而天下之所瞻依逺而萬<lb/>
代之所恃賴所以化今傳後豈有他道哉曰明德而已<lb/>
矣建中而已矣德者人心同得之理也而鮮能明之中<lb/>
者事理當然之極也而鮮能立之懋之云者勉勉而不<lb/>
怠之謂也昭之謂者明明而不昧之謂也懋勉而無一<lb/>
息之或間昭明而無一念之或昏則德之有諸已者信<lb/>
乎其明且大矣既有以明諸已必有以及乎民是故不<lb/>
偏不倚之謂中而建者立之之謂也植立於此而人自<lb/>
<pb n="KR4e0064_WYG_001-5b"/>
化表正於此而影自隨君之德既無不中則民之視效<lb/>
而取法焉者亦無往而非中矣人君之明德建中如此<lb/>
然其所以明德建中者豈在於他求哉義者心之裁制<lb/>
以義制事則外之所應者無過不及而動無不中矣非<lb/>
德之大用以行乎禮者理之節文以禮制心則内之所<lb/>
存者不偏不倚而靜無不中矣非徳之全體以立乎<lb/>
存乎中所以應乎外制其外所以養其中内外之合德<lb/>
如此則豈特可為法於天下而已哉將見親賢樂利各<lb/>
<pb n="KR4e0064_WYG_001-6a"/>
得其所不獨當時之民蒙其休而後世之逺亦得以蒙<lb/>
其澤矣禮樂刑政四達不悖不獨當世享其治而後代<lb/>
之逺亦有以仰其盛矣垂之云乎敷遺而無疆之謂也<lb/>
裕之云乎充足而有餘之謂也非明德建中之至安能<lb/>
致是哉大抵德者人心同得之理而虛靈不昧之理者<lb/>
也中者即其理之極而禮義者所以建此中者也德而<lb/>
不中則德非其德矣中而不本於禮義則執一以為中<lb/>
矣中也禮義也其實一也而人君之所以為法於天下<lb/>
<pb n="KR4e0064_WYG_001-6b"/>
後世者何莫由斯道哉抑嘗論之成湯以天錫智勇之<lb/>
資加聖敬日躋之學其於明德建中之功禮義交修之<lb/>
道盖已無不極其至矣仲虺猶拳拳以是為告者盖大<lb/>
臣愛君之深忠君之至惟恐君心之自足而欲期望於<lb/>
無窮也仲虺其賢矣乎豈特仲虺之告湯為然哉吾觀<lb/>
中者聖聖相傳之心法也前乎堯舜禹之允執其中者<lb/>
此也後乎武王之建其有極者亦此也前聖後聖其揆<lb/>
一也此之謂歟<lb/>
<pb n="KR4e0064_WYG_001-7a"/>
　論<lb/>
　　禮以安上治民<lb/>
嘗觀易之大象有曰上天下澤履君子以辨上下定民<lb/>
志然後知禮之為用大矣夫自朝廷以至于天下不可<lb/>
一日而無禮天敘天秩人之所共由也三綱五常萬古<lb/>
之不易也聖人知其然是故因天地自然之理立為當<lb/>
然之則本之以恭敬達之以威儀蒞之以端莊而正之以<lb/>
名分大而朝聘會同小而冠婚鄉飲相見之有時射饗<lb/>
<pb n="KR4e0064_WYG_001-7b"/>
之有節宫室車輿之有其制衣服飲食之殊其分尊卑<lb/>
上下秩然而不可踰等威品秩粲然而不可紊聖人豈<lb/>
故為是之繁文哉誠以安上治民而已矣盖君上至尊<lb/>
庶民至衆也尊者未易安而今也優游九重之中端拱<lb/>
無為之化果何道而然哉由禮以安之也衆者未易治<lb/>
而今也各親其親各長其長林林總總各得其所又果<lb/>
何以哉由禮以治之也措天下於泰山之安躋黎庶於<lb/>
雍熈之治禮之為用不其大矣乎嗟夫天高地下萬物<lb/>
<pb n="KR4e0064_WYG_001-8a"/>
散殊而禮制行矣聖人作禮豈私意作為於其間哉亦<lb/>
順乎天理自然而已是故齊莊恭敬禮之本也制度品<lb/>
節禮之文也無本不立無文不行而聖人其兼盡之矣<lb/>
向使恭敬之不存威儀之不備臨蒞之不莊名分之不<lb/>
正無尊卑隆殺無朝聘往來無鄉飲射饗宫室輿馬無<lb/>
其制衣服飲食無其分君臣上下而無等威則天下蕩<lb/>
然而無紀極矣上欲安得乎下欲治得乎是故禮達而<lb/>
分定分定而後君臣上下各得其所禮之功用其大如<lb/>
<pb n="KR4e0064_WYG_001-8b"/>
此聖人之治天下舍禮其何以哉嗟夫始諸隠微具諸<lb/>
日用本諸身而徵諸庶民建諸天地而不悖放諸四海<lb/>
而無所不凖所守者至約而所施者至博其功用廣太<lb/>
如此治天下何可一日而無禮哉記曰安上治民此之<lb/>
謂也<lb/>
　䇿<lb/>
　　問古之教者莫先於六藝而取人之法亦莫切於<lb/>
　　六藝故八嵗入小學則教之以洒掃應對進退之<lb/>
<pb n="KR4e0064_WYG_001-9a"/>
　　節禮樂射御書數之文而成周三嵗大比則大司<lb/>
　　徒以鄉三物教萬民而賔興之三曰六藝禮樂射<lb/>
　　御書數斯其所以造文武之才而致治平之效者<lb/>
　　有由然矣自今觀之既曰八嵗入小學之事矣而<lb/>
　　内則謂十嵗學㓜儀十三學樂成童學射御二十<lb/>
　　而後學禮則禮又為大學之事何歟又且不及於<lb/>
　　書何歟抑五禮六藝五射五御六書九數之詳且<lb/>
　　明如是疑非小學之所能盡固當兼為大學之事<lb/>
<pb n="KR4e0064_WYG_001-9b"/>
　　歟孔子之教曰興於詩立於禮成於樂又曰志道<lb/>
　　據德依仁而後游於藝又將為成德之事歟漢唐<lb/>
　　以來往往以訓詁為教以諸科取人其於六藝之<lb/>
　　學逺矣間或有書學筭學之目而于禮樂射御之<lb/>
　　學又置而不講何歟天祐斯文聖朝肇興治教之<lb/>
　　典於學校則以六藝為教於科目又以六藝為試<lb/>
　　士之規士生斯時何幸涵濡三代之教也然欲使<lb/>
　　士之游於學校者皆能究乎五禮六藝五射五御<lb/>
<pb n="KR4e0064_WYG_001-10a"/>
　　六書九數之詳而宜於今日之實學其道安在三<lb/>
　　嵗大比必以六德六行為六藝之文將欲考其實<lb/>
　　其道何由諸君子講之有素矣其悉著于篇<lb/>
嘗謂三代而上六藝之教行而下多文武之才三代而<lb/>
下六藝之學廢而人才終愧於古此論治教者之所當<lb/>
知也然教人之法在於酌古今之宜取士之法在於先<lb/>
德行之本此又不可不知也嗟夫六藝之學其由來也<lb/>
尚矣其廢也亦久矣寥寥千數百年為上者不知所以<lb/>
<pb n="KR4e0064_WYG_001-10b"/>
教為下者不知所以學於是六藝之文僅存於經耳洪<lb/>
惟聖朝創業之初肇興治教之典立學校為育材之地<lb/>
設科目為取士之方一是皆以六藝為務三代之隆復<lb/>
見於今日豈非天運之一新乎執事發䇿秋闈下詢承<lb/>
學講求六藝之道所以奉宣德意而究乎古今之宜也<lb/>
愚雖不敏敢不悉以對夫古之教人亦多術矣取人之<lb/>
途亦廣矣然其所以教之之具取之之方未有不由於<lb/>
六藝者六藝者何曰禮也樂也射也御也書也數也六<lb/>
<pb n="KR4e0064_WYG_001-11a"/>
者皆日用之不可缺而至理之所寓焉者也唐虞以前<lb/>
遐哉邈矣周監二代郁郁乎文考之於經若吉凶軍賔<lb/>
嘉謂之五禮雲門咸池大韶大夏大濩大武謂之六樂<lb/>
剡注參連白矢井儀襄尺謂之五射鳴和鸞逐水曲舞<lb/>
交衢過君表逐禽左謂之五御象形會意指事假借轉<lb/>
注諧聲謂之六書方田粟布衰分少廣均輸商功盈朒<lb/>
方程勾股謂之九數六者上之所以教下之所以學者<lb/>
也是故人生八嵗則自天子之胄子衆子以至公卿大<lb/>
<pb n="KR4e0064_WYG_001-11b"/>
夫元士之適子與凢民俊秀皆入小學而教之洒掃應<lb/>
對進退之節禮樂射御書數之文則既有以習其文矣<lb/>
及夫十嵗學㓜儀十三學樂成童學射御二十而後學<lb/>
禮則又有以履其事也習其文於小學之初履其事於<lb/>
大學之日非教人之莫先於六藝乎其取人之法三嵗<lb/>
大比大司徒以鄉三物教萬民而賔興之一曰六德智<lb/>
仁聖義忠和二曰六行孝友睦婣任恤三曰六藝禮樂<lb/>
射御書數斯豈非取人之莫切于六藝者乎夫其教人<lb/>
<pb n="KR4e0064_WYG_001-12a"/>
之具如此取人之法又如此是以當是之時成人有德<lb/>
小子有造而人才之盛為何如也是故以言乎禮則自<lb/>
洒掃應對以至冠婚喪祭莫不井乎其有條秩乎其有<lb/>
序矣以言乎樂則聲音足以養其耳采色足以養其目<lb/>
歌詠足以養其性情舞蹈足以養其血脉矣以言乎射<lb/>
則内志正外體直持弓矢審固而反已之道無愧也以<lb/>
言乎御則不失其馳舍矢如破而詭遇之行無有也至<lb/>
於書數莫不各盡其道則人才之盛信乎其不可及矣<lb/>
<pb n="KR4e0064_WYG_001-12b"/>
人才盛於下治效著於上其致雍熈太和之盛豈非有<lb/>
由然哉厥後孔子之教門弟子有曰興於詩立於禮成<lb/>
於樂者則大學終身所得之難易淺深而非小學之傳<lb/>
授兼備也由小學而至於大學由大學而至於成德何<lb/>
莫不由其六藝哉三代而降漢唐迭興非不表章六經<lb/>
也非不尊師重傅也非不大召明儒而増廣生員也然<lb/>
而遭秦變古之後所習者訓詁而已矣六藝之學置而<lb/>
不講無有能作而興之者故嘗觀之漢之取人有賢良<lb/>
<pb n="KR4e0064_WYG_001-13a"/>
方正直言極諌孝弟力田等科可謂善教而六藝之學<lb/>
固未講也唐之取人有明經有進士有制舉有吏學有<lb/>
律學有書學有筭學可謂詳矣而六藝之事猶未備也<lb/>
上之取人既不出於六藝則下之為學亦不出於六藝<lb/>
矣是故下焉者狃於固陋漫不知六藝為何物上焉者<lb/>
務於高逺又忽焉而不之講此漢唐之所以為漢唐而<lb/>
人才治效之不古若者良以此也薄漢唐而不居追三<lb/>
代而比隆其在我朝今日乎欽惟聖天子以神武定天<lb/>
<pb n="KR4e0064_WYG_001-13b"/>
下以文德綏太平當海宇混一之初肇興治教之典於<lb/>
學校以六藝為教於科目以六藝為試士之規舉百代<lb/>
之曠典而聿興之可謂大有為之君矣士之生斯時涵<lb/>
濡三代之教亦何其幸歟竊嘗論之天下之事有古有<lb/>
今有本有文狃於今而戾於古不可也合於古而不宜<lb/>
於今可乎有其本而無其文不可也習於文而不先於<lb/>
本可乎方今治定制禮功成作樂聖主論思於上儒臣<lb/>
講求於下編禮樂之成書立昌期之盛典則今日之禮<lb/>
<pb n="KR4e0064_WYG_001-14a"/>
樂固有叅酌古今矣御則觀其馳驟便捷射則觀其中<lb/>
數多寡書則觀其筆畫端楷筭則觀其乗除明白是皆<lb/>
稽乎古而不泥乎古用於今而實宜於今者也可謂酌<lb/>
古今之宜矣學校之教人也先之以孝悌忠信禮義亷<lb/>
耻而又繼之以講明經史焉科目之取人也先之以懐<lb/>
才抱德文質得中而又試之以經義論策焉是今日教<lb/>
人取士者亦非徒恃乎六藝之文而有以深探乎德行<lb/>
之本也今日之法可謂盡善而盡美矣然則士之游於<lb/>
<pb n="KR4e0064_WYG_001-14b"/>
學校而究乎五禮六樂五射五御六書九數之詳而宜<lb/>
於今日之實其道豈不在於此乎三嵗大比而以六德<lb/>
六行為六藝之本而欲考其實其道豈不由於此乎雖<lb/>
然今日之法誠美矣善矣不可以有更矣惟當執此之<lb/>
法堅如金石行此之令信如四時據此之公無私如天<lb/>
地持久以要其成積習以待其熟無狃於近功無務於<lb/>
速化優而游之厭而飫之則將見我朝之人才即唐虞<lb/>
三代之人才而我朝之治效即唐虞三代之治效矣愚<lb/>
<pb n="KR4e0064_WYG_001-15a"/>
也何幸身親見之<lb/>
　會試三塲文<lb/>
　四書疑<lb/>
　　孟子曰由堯舜至於湯五百有餘嵗若禹臯陶則<lb/>
　　見而知之若湯則聞而知之夫禹臯陶湯於堯舜<lb/>
　　之道其所以見知聞知者可得而論歟孟子又言<lb/>
　　伊尹樂堯舜之道中庸言仲尼祖述堯舜夫伊尹<lb/>
　　之樂仲尼之祖述其與見知聞知者抑有同異歟<lb/>
<pb n="KR4e0064_WYG_001-15b"/>
　　請究其說<lb/>
嘗謂堯舜之道中而已矣見而知之者此道也聞而知<lb/>
之者亦此道也樂之者此道也而述之者亦此道也道<lb/>
豈二乎哉孟子曰由堯舜至於湯五百有餘嵗若禹臯<lb/>
陶則見而知之同時而同道也若湯則聞而知之者時<lb/>
不同而道同也盖當時堯授舜舜授禹三聖人相授而<lb/>
守一道觀其惟精惟一允執厥中之妙禹固受之而臯<lb/>
陶之陳謨若允廸厥德身修思永之類異辭同㫖則臯<lb/>
<pb n="KR4e0064_WYG_001-16a"/>
陶之見知者可得而論矣成湯以義制事以禮制心而<lb/>
建中于民又與精一執中之語吻合無間則湯之聞知<lb/>
者又可得而論矣夫見知者本於同時而聞知者出於<lb/>
異代此聞與見之所以分而道則同一中也又言伊尹<lb/>
樂堯舜之道者本心之有德而窮達同一致也中庸言<lb/>
祖述堯舜者道統之有在而先後同一符也夫伊尹處<lb/>
於畎畝之中而心樂堯舜之道誦其詩讀其書寔其理<lb/>
囂囂自得而卒能輔成商家之治以堯舜其君民則謂<lb/>
<pb n="KR4e0064_WYG_001-16b"/>
之樂堯舜之道信乎其樂之矣夫子有德無位而不得<lb/>
行道於當時遂乃埀教後世删詩定書正禮樂序周易<lb/>
修春秋為百王不易之大法則謂之祖述堯舜信乎其<lb/>
祖述之矣觀夫伊尹之告君一則曰主善為師一則曰<lb/>
恊于克一夫子之教門弟子一則曰克已復禮一則曰<lb/>
依乎中庸其與堯舜之精一執中者寧有異乎然則伊<lb/>
尹孔子之於堯舜迹雖不同而道無不同時雖有異而<lb/>
道無有異又安有二哉合而觀之臯陶之為臣固不可<lb/>
<pb n="KR4e0064_WYG_001-17a"/>
與禹湯並稱而伊尹之任亦不可與孔子之集大成例<lb/>
論然其初不異也故曰百世以俟聖人而不惑<lb/>
　經<lb/>
　　日宣三德夙夜浚明有家日嚴祗敬六德亮采有<lb/>
　　邦翕受敷施九德咸事俊乂在官百僚師師百工<lb/>
　　惟時撫于五辰庶績其凝<lb/>
賢者勉於進德而有以著治效於邦家人君廣於用賢<lb/>
斯有以成治效於天下盖家國天下有大小之不同而<lb/>
<pb n="KR4e0064_WYG_001-17b"/>
賢者之德亦有多寡之異人君之欲致治安得不廣用<lb/>
賢之道乎昔者臯陶陳知人之謨于舜謂乎九德之中<lb/>
有其三而能日宣之者則使之為大夫而夙夜浚明其<lb/>
有家之事九德之中有其六而又能日嚴而祗敬之者<lb/>
則使之為諸侯而亮采其有邦之政隨其德之高下而<lb/>
稱其職之大小如此人君惟能合而受之布而用之則<lb/>
九德之人咸事其事大而千人之俊小而百人之乂皆<lb/>
在官使百僚皆相師法百工皆及時以趨事莫不順於<lb/>
<pb n="KR4e0064_WYG_001-18a"/>
為治而治功無不成矣然則量能而任官度德而定位<lb/>
此所以下無遺才而上無廢事也歟云云以此其所謂<lb/>
九德者非寛容而莊栗柔順而植立謹愿而恭恪有治<lb/>
才而畏敬者乎又非馴擾而果毅勁直而温和簡異而<lb/>
亷隅剛健而篤實強勇而好義者乎皆成德之自然非<lb/>
以彼濟此之謂也夫九德在人豈能皆備哉有三德者<lb/>
焉有六德者焉特在人君用之何如爾茍或賢而必求<lb/>
其備則下無全才不究其寔則上多廢事如是而欲求<lb/>
<pb n="KR4e0064_WYG_001-18b"/>
治功之成其可得乎是故九德之中有其三可以為賢<lb/>
矣然未止此也又能日日宣明而充廣之使其德之益<lb/>
以著然後使之為大夫則必能夙夜匪懈而一家之事<lb/>
其有不粲然而昭明者乎九德之中有其六又可為賢<lb/>
矣然亦未止此也又能日日嚴畏而祗敬之使其德之<lb/>
益以勉如是而使之為諸侯則必能修政立事而一國<lb/>
之治其有不秩然而修舉者乎德有多寡而進修之實<lb/>
同治有大小而明亮之效一謂之賢者勉於進德而著<lb/>
<pb n="KR4e0064_WYG_001-19a"/>
治效於家邦者如此夫進德者羣賢之事而用賢者人<lb/>
君之道用賢之道何如必也翕合而受之敷布而用之<lb/>
有一德之可稱者則受其一德焉有三德六德者則受<lb/>
其三德六德焉位必稱其才爵必稱其徳固未嘗責其全<lb/>
備而亦未嘗任乎匪人如是則賢者之德雖未必皆九<lb/>
德之全而翕受敷施自有以備九德之用將見不獨寛<lb/>
而栗者有其人柔而立者亦有其人矣不獨直而温者<lb/>
稱其任而強而義者亦皆稱其任矣以天下之賢任天<lb/>
<pb n="KR4e0064_WYG_001-19b"/>
下之治下豈有遺才而上豈有廢事乎是故才德之出<lb/>
乎千人者謂之俊才德之出乎百人者謂之乂今也明<lb/>
明在朝穆穆布列矣百僚百工皆謂百官今也同寅恊<lb/>
恭而藹然德義之相師趨事赴功而翕然事功之畢舉<lb/>
矣賢才用於上治效成於下斯必然之理也是故時之<lb/>
春也則布德施恵所以順木之辰而春之績成矣時之<lb/>
夏也則勞民勸農所以順火之辰而夏之績成矣時之<lb/>
秋冬則禁暴誅慢謹盖藏歛積聚所以順金水之辰而<lb/>
<pb n="KR4e0064_WYG_001-20a"/>
秋冬之績有不成者乎木火金水旺於四時而土寄旺<lb/>
於四季木火金水既治則土在其中矣謂之人君廣於<lb/>
用賢而成治效於天下者如此然則合三德六德以成<lb/>
九德之名合一家一邦以成天下之治此賢者之有益<lb/>
於天下國家而人君之為治所以必廣於用賢也歟由<lb/>
今觀之臯陶陳謨以知人安民為一篇之綱領亦行有<lb/>
九德而下知人之事也天序有典而下安民之事也知<lb/>
人者安民之本非知人而能安民者未之有也然九德<lb/>
<pb n="KR4e0064_WYG_001-20b"/>
者觀人之法而翕受敷施一語實用人之要也臯陶之<lb/>
陳謨何其深切而詳盡也哉考之當時命九官咨十二<lb/>
牧莫不得人以為官使用賢之道可謂廣矣野無遺賢<lb/>
萬邦咸寧治效之成可謂盛矣然則臯陶之所陳皆帝<lb/>
舜之所已行而猶丁寧若此者聖賢不自滿足之心也<lb/>
治化在唐虞為盛其有以夫<lb/>
　論<lb/>
　　射禮<lb/>
<pb n="KR4e0064_WYG_001-21a"/>
盖嘗考於古人之射禮矣可以明尊卑之分焉可以辨<lb/>
貴賤之等焉可以通上下之情焉可以識賢否之辨焉<lb/>
可以觀德行之備焉可以觀威儀之節焉可以觀揖遜<lb/>
之容焉可以見巧力之盡焉可以見法制之詳焉可以<lb/>
審武備之修焉有此十義者此射禮之至也天子供虎<lb/>
侯熊侯豹侯諸侯供熊侯豹侯卿大夫供麋侯士布侯<lb/>
此之謂尊卑之分天子之樂以騶虞為節諸侯以貍首<lb/>
為節卿大夫以采蘋為節士以采蘩為節此之謂貴賤<lb/>
<pb n="KR4e0064_WYG_001-21b"/>
之等天子諸侯射則先行燕禮卿大夫士射則先行鄉<lb/>
飲酒禮此之謂上下之情容體比於禮節奏比於樂而<lb/>
中多者得與於祭容體不比於禮節奏不比於樂而中<lb/>
少者不得與於祭數與於祭而有賞數不與於祭而有<lb/>
罰此之謂賢否之辨内志正外體直然後持弓矢審固<lb/>
然後可以言中此之謂德行之備既張我弓既挾我矢<lb/>
周旋中規折旋中矩耦進拾發雍容不迫此之謂威儀<lb/>
之節三揖而至階三讓而後升射畢揖降衆耦皆降勝<lb/>
<pb n="KR4e0064_WYG_001-22a"/>
者揖而不勝者亦不驕不勝者取觶立飲而不怨此之<lb/>
謂揖讓之容矢之發也剡剡焉而去曰剡注前後相續<lb/>
三矢叠中曰叅連射之貫革鏃見于外曰白矢四矢俱<lb/>
發狀如井字曰井儀臣與君射退立一尺曰襄尺此之<lb/>
謂巧力之盡畫布曰征棲皮曰鵠凡侯之制廣與崇方<lb/>
三分其廣而鵠居一焉凡弓矢之制強弱必均設乏設<lb/>
中靡不具備司射司馬各有其人此之謂法制之詳自<lb/>
天子至於庶人莫不習射警戒之志常存于中宴安之<lb/>
<pb n="KR4e0064_WYG_001-22b"/>
情不留於念此之謂武備之修嗟夫射居六藝之一其<lb/>
為禮也備矣其取義也宏矣聖人制禮豈故為是之䌓<lb/>
文哉其要在觀人之德行而已是故古之人始生則以<lb/>
桑弧蓬矢射天地四方所以示男子之所有事也八嵗<lb/>
入小學教之以六藝之文十有五嵗入大學又教之以<lb/>
六藝之理皆由此其選也經曰侯以明之傳曰射以觀<lb/>
德其此之謂歟<lb/>
　策<lb/>
<pb n="KR4e0064_WYG_001-23a"/>
　　問古昔帝王繼天出治立經陳紀為天下後世慮<lb/>
　　至深且逺也唐虞之府事成周之典法其來尚矣<lb/>
　　自是以下蕭何定律令韓信申軍法張蒼定章程<lb/>
　　叔孫通立禮儀而論者謂漢大綱正唐魏徵定新<lb/>
　　禮祖孝孫奏雅樂房𤣥齡修律令李衛公明兵法<lb/>
　　而論者謂唐萬目舉其果有合於先王之道乎聖<lb/>
　　上奉天承運混一天下干戈載戢紀綱既正然猶<lb/>
　　日與二三大臣講求政理詔興科第博采羣言誠<lb/>
<pb n="KR4e0064_WYG_001-23b"/>
　　二帝三皇之盛心也今春闈較藝請以立經定紀<lb/>
　　之事相與講明之夫禮樂治之本也其創制可得<lb/>
　　而聞乎政令治之具也其立法可得而論乎學校<lb/>
　　所以正俗也家塾黨庠術序國學何以臻其效乎<lb/>
　　農桑所以養民也限田均田口分世業何以定其<lb/>
　　制乎設官所以蒞政也任法之與任人孰為經國<lb/>
　　之逺謀乎取士所以任官也選舉之於資格孰為<lb/>
　　銓曹之要法乎鹽鐵國之大利也何以除奸而去<lb/>
<pb n="KR4e0064_WYG_001-24a"/>
　　弊乎漕運國之大計也何以足國而裕民乎國家<lb/>
　　惟求實效不尚虛文幸稽諸往古驗之當今使言<lb/>
　　之必可見於行而行之可為天下後世法其悉心<lb/>
　　以對毋有所隠<lb/>
嘗謂有致治之道有為治之法道者厯萬世而無弊法<lb/>
者與道而兩宜道固不外乎法之中而法亦未嘗不囿<lb/>
於道之内洪惟皇朝創業之艱盛心圗治惟求實效不<lb/>
尚虛文執事發策春闈下詢承學講求立經陳紀之事<lb/>
<pb n="KR4e0064_WYG_001-24b"/>
甚盛舉也夫既以實效求豈敢以虛文應謹稽諸往古<lb/>
揆之當今以對竊惟執事之問為綱者一為目者八何<lb/>
謂綱曰道是也何謂目曰禮樂政令學校農桑設官取<lb/>
士鹽鐵漕運是也綱舉目張道全德備而治天下之術<lb/>
無踰此也何者道之大原出於天而聖人修之以為法<lb/>
於天下若禮樂刑政綱紀法度無往而非道之所在也<lb/>
所謂歛之不盈方寸散之彌滿六合所謂天地之常經<lb/>
古今之通義堯以是傳之舜舜以是傳之禹禹以是傳<lb/>
<pb n="KR4e0064_WYG_001-25a"/>
之湯湯以是傳之文武帝王之繼天出治所以為天地<lb/>
立心為生民立命為萬世開太平何莫由斯道哉故嘗<lb/>
考之六府三事載之虞書六典八法具於周禮此唐虞<lb/>
成周之所以立經陳紀也然有都俞吁咈之氣象而後<lb/>
有修和序歌之成功有闗雎麟趾之意而後可以行周<lb/>
官之法度是豈非堯舜文武之道乎六君之道一也知<lb/>
堯舜之道則知湯武之道矣漢高祖之有天下也時則<lb/>
有若蕭何韓信張蒼叔孫通之徒定其律令定其軍法<lb/>
<pb n="KR4e0064_WYG_001-25b"/>
定其章程制其禮儀而漢之所以為治者靡不具矣唐<lb/>
太宗之有天下也則有魏徵定新禮祖孝孫奏雅樂房<lb/>
元齡修律令李衛公明兵法而唐之所以為治者靡有<lb/>
遺矣是雖未必合乎先王之道亦未嘗不本於先王之<lb/>
道也先儒謂漢大綱正唐萬目舉者盖以漢之規模宏<lb/>
逺而唐之法令詳密爾然漢承秦後而雜采秦儀唐承<lb/>
隋後而多仍隋制則其道豈能如先王之純其法豈能<lb/>
如先王之備哉欽惟聖上奉天承運混一區宇綱紀法<lb/>
<pb n="KR4e0064_WYG_001-26a"/>
度之施禮樂刑政之具固已井乎其有條秩乎其有序<lb/>
矣猶日與二三大臣勵精圗治講求政理而又詔興科<lb/>
第博采羣言二帝三王之盛無以加此豈漢唐之可擬<lb/>
倫也哉夫天下之事有古有今立經陳紀不在它求在<lb/>
叅酌乎古今而已古者功成作樂治定制禮三千三百<lb/>
之儀五聲八音之節一皆本之人心合乎人聲是故可<lb/>
以事神人可以通上下誠出治之本也後世經禮殘缺<lb/>
樂書不存而古之禮樂難以盡考矣今欲制禮作樂則<lb/>
<pb n="KR4e0064_WYG_001-26b"/>
必稽之三禮之文考之三雅之音叅酌而行之依倣而<lb/>
用之使合於古而宜於今用於今而不悖於古而又本<lb/>
之以敬恊之以律嚴尊卑上下之分審黄鍾聲氣之元<lb/>
則禮雖非先王之有可以義起而今之樂豈不猶古之<lb/>
樂乎古者政簡而不煩令嚴而不猛所以防民欲而齊<lb/>
民心誠出治之具也比者有元之季法度廢弛綱紀不<lb/>
振固宜濟之以嚴矣今欲立為經久之法則欲思乎洪<lb/>
範八政之孰先文武弛張之何在因時制宜合乎中道<lb/>
<pb n="KR4e0064_WYG_001-27a"/>
則政令其有不修舉者乎古者家有塾黨有庠術有序<lb/>
國有學人生八嵗則自天子之胄子以至公卿大夫元<lb/>
士之適子與凡民之俊秀皆入小學而教之洒掃應對<lb/>
之節禮樂射御書數之文十有五嵗入大學則教之以<lb/>
格物致知之功窮理正心之道此學校之所以興而風<lb/>
俗之所以正也今欲臻其效必重教官之選嚴守令之<lb/>
責崇禮讓之文行激勸之法使民知孝弟忠信禮義亷<lb/>
耻則學校其有不興乎古者制民之産百畝之田一夫<lb/>
<pb n="KR4e0064_WYG_001-27b"/>
耕之足以無飢五畝之宅樹之以桑足以無寒至漢唐<lb/>
猶有均田限田口分世業之制是以民無甚富甚貧之<lb/>
患此農桑之所以有成而民之所以得其養也今田不<lb/>
可復井矣口分世業亦不必行矣莫若行限田之制以<lb/>
止兼并重末作之令以禁游惰優畎畝之民以勸務本<lb/>
則民皆得自食其力而不至甚富甚貧不均田之均田<lb/>
矣其制豈不可定乎古者設官分職不惟其官惟其人<lb/>
官有一定之法而任人之意為多所以為經國之逺謀<lb/>
<pb n="KR4e0064_WYG_001-28a"/>
也後世任法而不任人所謂疑諸心而信耳目疑耳目<lb/>
而信簡書簡書愈明而官方愈亂矣今欲人法並任莫<lb/>
若擇賢明之正官省閒慢之簿書夫官得其人則法無<lb/>
不舉非其人則法廢矣此必然之理也簿書煩則吏得<lb/>
以售其奸簿書省則官得以展其用是則人法兼任豈<lb/>
不可以為經國之逺謀乎古者量能任官度德定位爵<lb/>
無不稱其德才無不稱其位故小才雖累月不害為小<lb/>
官賢才雖未久不害為輔相所以為銓曹之要法也後<lb/>
<pb n="KR4e0064_WYG_001-28b"/>
世循資之格不問賢愚不辨才否一以嵗月為斷則賢<lb/>
者淹於下位而不才者得以倖進矣今朝廷清明一掃<lb/>
前弊往往不次銓擢可謂得銓曹之要法矣若夫選舉<lb/>
之際先德行而後文藝明黜陟而讓謬舉則何患取士<lb/>
之不得其人乎至若鹽鐵之制雖起於漢然國之大利<lb/>
不可廢也今鑄山煑海官自發賣固無奸弊之可言然<lb/>
欲久而無弊必定其額以為經久之常規平其直以通<lb/>
商賈之懋遷則奸弊何由而生乎漕運之法雖盛於唐<lb/>
<pb n="KR4e0064_WYG_001-29a"/>
然國之大計不可不講也今夏秋兩稅民自輸納可謂<lb/>
利於國而便於民矣然竒零小户逺運為難莫若立為<lb/>
定制俾糧多者運赴京城而糧少者就各府輸納則上<lb/>
下便矣國豈有不足而民其有不裕者乎欽惟聖天子<lb/>
以二帝三王之心為心以二帝三王之道為道立經陳<lb/>
紀為天下後世慮至悉至是命大臣策是數者為問愚<lb/>
敢不悉心以對苐愚於往古之事不能周知當今之務<lb/>
不能盡達謹畧陳其梗概以復明問之萬一而已執事<lb/>
<pb n="KR4e0064_WYG_001-29b"/>
於篇終又策之曰使言之必可見於行而行之可為天<lb/>
下後世法是盖深體聖上之意而為是言也然愚之所<lb/>
陳者非特可見於行而亦當今之所已行者也其間行<lb/>
之未竟守之未一則在聖君賢相舉而行之爾雖然為<lb/>
治必有其要為治不知其要不可以為治所謂要者執<lb/>
事之所謂實效是也實者何信而已矣孔子曰主忠信<lb/>
又曰自古皆有死民無信不立中庸曰凢為天下國家<lb/>
有九經所以行之者一也一者何曰誠也皆甚言為治<lb/>
<pb n="KR4e0064_WYG_001-30a"/>
之不可不實也然則欲行先王之道立綱陳紀以為天<lb/>
下後世法其不在於實乎抑愚又有說焉立綱陳紀故<lb/>
不外是數者而正人心厚風俗尤為平日所當先務者<lb/>
也夫人心不正風俗不厚終不可以言治人心誠正風<lb/>
俗誠厚則㢘讓之節興禮遜之俗行人人各親其親各<lb/>
長其長強不凌弱衆不暴寡而天下自平矣將見二帝<lb/>
三王之治復在於今日而漢唐有不足言矣愚也何幸<lb/>
身親見之<lb/>
<pb n="KR4e0064_WYG_001-30b"/>
　御試策<lb/>
臣謹對臣聞古先帝王之治天下莫不以敬天勤民為<lb/>
務以明倫厚俗為急故汲汲於求賢者凡以為此也欽<lb/>
惟陛下進臣等於廷策臣以古先帝王之務臣愚昧何<lb/>
所通曉然叨奉大對敢不竭心盡知上答聖問之萬一<lb/>
乎謹俯伏以對臣伏讀制策曰盖謂古先帝王之觀人<lb/>
莫不敷奏以言明試以功漢之賢良宋之制舉得人為<lb/>
盛朕自臨御以來屢詔有司搜羅賢俊然而傑特猶若<lb/>
<pb n="KR4e0064_WYG_001-31a"/>
罕見故又詳延士大夫于廷而親策之足以庶幾於古<lb/>
先帝王之盛節焉而臣有以見陛下求賢之切也臣聞<lb/>
言者心之聲也人藏其心不可測度即其言之得失而<lb/>
心之邪正可見然言之匪難而行之惟難固有能言而<lb/>
行不逮者矣是以古先帝王之觀人必敷奏以言而觀<lb/>
其蘊明試以功而考其成然後有以得夫賢才之實焉<lb/>
三代而後若漢若宋其取人之法有賢良制舉是有得<lb/>
於奏言試功之遺意故在漢之時若董仲舒天人三策<lb/>
<pb n="KR4e0064_WYG_001-31b"/>
蔚為醇儒而宋之諸儒彷彿三代尤為得人之盛良以<lb/>
此也欽惟陛下以神武定區宇以文德綏太平屢降德<lb/>
音廣求賢俊而又設科目為取士之方詳延草茅之士<lb/>
親策於廷陛下求賢之心可謂切矣將見必有傑特之<lb/>
士出而為邦家之用而臣則不足以及此也伏讀制策<lb/>
曰厯代之親策往往以敬天勤民為務古先帝王之敬<lb/>
天勤民者其孰可為法歟所謂敬天者果惟於圜丘祭<lb/>
祀之際致其精一者為敬天歟抑它有其道歟所謂勤<lb/>
<pb n="KR4e0064_WYG_001-32a"/>
民者宜必如自朝至于日昃不遑暇食者矣其所以不<lb/>
遑暇食者果何為耶豈勤於庶事之任耶臣有以見陛<lb/>
下深知為君之道而後有此言也臣聞帝者莫盛於堯<lb/>
舜王者莫盛於禹湯文武稽之於經若堯之欽明文思<lb/>
舜之温恭允塞兢兢業業而戒飭於時幾同寅協恭而<lb/>
懋勉於政事此唐堯虞舜之敬天勤民者也陛下能法<lb/>
堯舜則陛下即堯舜矣敬德以先天下祗肅以顧諟天<lb/>
之明命克勤克儉而盡力乎溝洫昧爽丕顯而子恵乎<lb/>
<pb n="KR4e0064_WYG_001-32b"/>
困窮此夏禹商湯之敬天勤民者也陛下能法禹湯則<lb/>
陛下即禹湯矣小心翼翼而視民如傷敬事上帝而作<lb/>
民父母此文武之敬天勤民者也陛下能法文武則陛<lb/>
下即文武矣夫古先帝王之可為法者孰有過於堯舜<lb/>
禹湯文武者乎臣聞天生民而立之君使司而牧之君<lb/>
所以代天理民者也古之帝王審知乎此故位曰天位<lb/>
職曰天職禄曰天禄民曰天民無一事不本於天亦無<lb/>
一事不存乎敬敦典庸禮君之所以為教也而必推之<lb/>
<pb n="KR4e0064_WYG_001-33a"/>
天序天秩焉是敬天之心見於施教者然也命德討罪<lb/>
君之所以為政也而必歸之於天命天討焉是敬天之<lb/>
心形於施政者然也一動一静常若有天在前一語一<lb/>
黙常若有天在中以至天工之不敢廢天職之不敢曠<lb/>
何往而非敬天之事哉若夫圜丘郊祀之際以致其精<lb/>
一是特敬天之一事固不專在於是也制策謂抑它有<lb/>
其道可謂深達敬天之道矣非陛下敬天之至何以及<lb/>
此臣聞民本有飢食渴飲之欲不能以自治必賴君有<lb/>
<pb n="KR4e0064_WYG_001-33b"/>
以養之有秉彞好德之性不能以自遂必賴君有以教<lb/>
之君人者兼君師之任者也是以古之帝王審知乎此<lb/>
既為之制其田里教之樹畜使有以安其生而設為庠<lb/>
序之教申之以孝悌之義使民有以遂其性如文王之<lb/>
自朝至於日昃不遑暇食者凡以此而已故曰即康功<lb/>
田功康功者安民之功而田功者養民之功也又曰懐<lb/>
保小民曰恵鮮鰥寡盖欲使天下之民無一不得其安<lb/>
無一不得其養而後已也聖人之道一也觀文王不遑<lb/>
<pb n="KR4e0064_WYG_001-34a"/>
暇食如此則堯舜禹湯周武之心從可知矣臣聞人主<lb/>
能以一心總天下之萬機不能以一身兼天下之衆職<lb/>
古帝王之勤民者非事事而親之要在責成臣下而已<lb/>
故曰勞於求才逸於任賢此之謂也欽惟陛下奉天承<lb/>
運撫臨億兆嚴恭寅畏無頃刻不在於天宵衣旰食無<lb/>
頃刻不在於民孜孜勉勉勵精圗治之心即堯舜禹湯<lb/>
文武之心也而制策猶以古先帝王之孰為可法為問<lb/>
臣有以知陛下不自滿足之心也臣願陛下常存此心<lb/>
<pb n="KR4e0064_WYG_001-34b"/>
而不已焉則唐虞三代之盛豈能及哉臣伏讀制策曰<lb/>
自昔而觀宜莫急於明倫厚俗倫何由而可明俗何由<lb/>
而可厚耶三代而下惟東漢之士俗趙宋之倫理差少<lb/>
疵議果何道致然歟盖必有可言者矣宜著于篇毋泛<lb/>
毋畧臣聞自昔帝王之為治莫急於明人倫厚風俗而<lb/>
人倫之所明風俗之所厚者皆由於崇學校以興教化<lb/>
而已盖教化行而人心正則倫理明而風俗厚此必然<lb/>
之理也唐虞三代無以議為矣若東漢之士俗趙宋之<lb/>
<pb n="KR4e0064_WYG_001-35a"/>
倫理卓然于三代之後豈無其道而致然哉臣聞漢光<lb/>
武初定天下首訪求山林遺逸之士明帝尊師重傅臨<lb/>
雍拜老宗戚子弟莫不受學是以養成一代人心風俗<lb/>
皆知崇尚節義耻於奔競此漢之士俗所以為美者以<lb/>
有其教化也臣聞宋太祖即位之後偃息兵革崇尚文<lb/>
治雖疆宇之廣不及漢唐而教化之美幾及三代當時<lb/>
人君無不學而所用無非儒是以天下翕然以道學為<lb/>
事又有濂洛諸儒出而接夫道統之傳以為學者之宗<lb/>
<pb n="KR4e0064_WYG_001-35b"/>
斯宋之倫理所以為美者亦以其有教化也方今上自<lb/>
皇都下逮府州若縣亦既莫不有學而陛下又躬行於<lb/>
上日召儒臣講求治道固已論之精而行之當矣制策<lb/>
稱以倫何由而可明俗何由而可厚為問臣以謂明倫<lb/>
厚俗惟在於崇學校以興教化也臣願陛下益重教官<lb/>
之選嚴守令之責使居學校者果能如胡安定之教於<lb/>
蘇湖居府縣者果能為文翁之化於蜀郡則人倫不患<lb/>
其不明士俗不患其不厚而唐虞三代之治無以異矣<lb/>
<pb n="KR4e0064_WYG_001-36a"/>
又豈漢宋之可擬倫也哉臣愚不足以奉大對謹竭其<lb/>
一得之愚惟陛下裁擇臣謹對<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0064_WYG_001-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榮進集巻一<lb/>
</p>
<p>
</p>
  </div>
<div>
<head>榮進集巻二</head> <lb/>
    <p>
<pb n="KR4e0064_WYG_002-1a"/>
欽定四庫全書<lb/>
　榮進集巻二<lb/>
　　　　　　　　　　　明　吳伯宗　撰<lb/>
　奉御題咏五言詩三首<lb/>
　　鍾山詩十二韻應制<lb/>
青雲冠山巔流水帶山麓巨勝蟠龍蛇竒形矯翔鵠二<lb/>
儀鍾秀異萬巘盡臣僕磅礴啓皇都崇高介君福中天<lb/>
翠常積一雨清似沐紫盖擁金門彤旂接黄屋凉風隠<lb/>
<pb n="KR4e0064_WYG_002-1b"/>
林樾靈籟響溪谷冉冉集煙霞森森蕃草木村童曉來<lb/>
樵野老夕歸牧洞口鶴長鳴松間鹿攸伏苔萊愧匪才<lb/>
雨露濫沾禄何以答昇平願言歌戩穀<lb/>
　　長江潦水詩十二韻應制<lb/>
巴蜀已消雪長江潦水渾洪濤涵日月巨浪浴乾坤廻<lb/>
擁三山出雄驅萬馬奔大聲如㧞木逺勢瀉傾盆浩蕩<lb/>
川原混微茫島嶼蹲漫漫連兩岸𣺌𣺌接千村轂轉盤<lb/>
渦急雲蒸濕氣屯浮游多浴鷺變化有溟鯤已足沾疇<lb/>
<pb n="KR4e0064_WYG_002-2a"/>
隴還應赴海門朝宗長不息灌溉意常存恵澤流今古<lb/>
陰陽順曉昏滔滔南國紀永䕶九重尊<lb/>
　　南畝耕農詩應制<lb/>
有客居南畝為農尚力耕春風茅屋静旭日曉窓明碧<lb/>
澗連雲色晴江潄石聲披煙晨起早帶月夜歸清鷄犬<lb/>
聲相聞牛羊卧不驚階前留晚翠塲圃迄秋成陶令偏<lb/>
成賦龎公不入城朋來三徑小酒盡一壺傾化雨詩書<lb/>
澤開雲竹樹情極知蒙帝力聊用樂吾生理世徵髦士<lb/>
<pb n="KR4e0064_WYG_002-2b"/>
周行列俊英他年來束帛努力報榮名<lb/>
　奉御題咏七言詩二十六首<lb/>
　　蘆汀洲隠浦應制<lb/>
秋水長江湛碧淪西風蘆葉浄無塵波間月出天光迥<lb/>
海上潮來雪色新戒候每聞賔鴈集㤀機唯與狎鷗親<lb/>
長歌濯足煙霞裏始信幽人樂是真<lb/>
　　山滄溟隠谷應制<lb/>
千叠龍蟠列翠崖萬年鰲脊奠蓬萊嵐光每向天邊起<lb/>
<pb n="KR4e0064_WYG_002-3a"/>
雲氣常從海上來逺近林巒金碧炫參差樓閣畫圗開<lb/>
滄溟隠者神仙客幾度乗風軼九垓<lb/>
　　川原和居野應制<lb/>
霧斂平原淑氣多風柔曠野曙光和長鑱種玉雲千畝<lb/>
短棹垂綸雨一蓑兩兩黄鸝鳴緑樹飛飛白鷺浴清波<lb/>
安時作息無餘事何異堯民擊壤歌<lb/>
　　竹幹青樂釣應制<lb/>
琅玕百尺俯清流直幹凌雲耐素秋六琯已裁鳴鳯律<lb/>
<pb n="KR4e0064_WYG_002-3b"/>
一竿還上釣魚鈎飄颻志適煙霞迥欵乃歌長水石幽<lb/>
逺浦澄潭隨所適此身何似到瀛洲<lb/>
　　牧羊兒土鼔應制<lb/>
維羣三百飽青芻土鼔消閒化日舒笋籜緑垂風煖後<lb/>
豆花紅綻雨晴初山中草長雲生石野外風柔塊作桴<lb/>
萬物欣欣皆自得吾皇端拱紹唐虞<lb/>
　　巨網叟漁魚應制<lb/>
巨網漁魚載巨艘蒼顔白髮老江臯壯心豈顧池中物<lb/>
<pb n="KR4e0064_WYG_002-4a"/>
大手應連海上鰲歌動渚雲隨地逺醉眠汀草仰天高<lb/>
仙人跨鶴如相問更躡蓬壺看碧濤<lb/>
　　滄浪翁泛海應制<lb/>
溪翁本愛濯滄浪又向滄浪駕巨航手折珊瑚窺渤澥<lb/>
目瞻紅日上扶桑鰲頭曉色連三島鶴背西風遍八荒<lb/>
倘遇仙人丹九轉願同芹曝獻君王<lb/>
　　莽蒼叟歌山應制<lb/>
老翁無事愛青山散髮長歌莽蒼間谷口獨行紅日近<lb/>
<pb n="KR4e0064_WYG_002-4b"/>
松間穏卧白雲閒風傳清籟遥相應石作丹梯邈可攀<lb/>
幽興浩然天地杳恍疑身在列仙班<lb/>
　　横秋風吹笛應制<lb/>
庭樹西風灝氣清何人吹笛作秋聲天連碧海蒼龍吼<lb/>
地接丹山紫鳳鳴栁葉穿雲添逸興梅花飛雪動幽情<lb/>
更深坐久蟲聲切萬里闗河月正明<lb/>
　　擒禽獸伏機應制<lb/>
擭阱潛施一逕通穿綸毒矢與強弓已同商網除三面<lb/>
<pb n="KR4e0064_WYG_002-5a"/>
直比周田發五豵雲際鵰鷹磨利爪草間狐兎絶行蹤<lb/>
飛揚䟦扈驅除盡會見麒麟出苑中<lb/>
　　暑霽遥岑詩應制<lb/>
暑雨初收山色青淡煙輕䕶曉光明巖前倒㵼千尋瀑<lb/>
石上高垂百尺藤海宇會同瞻化日菁莪樂育麗文星<lb/>
雝雝又聼鳴鸞鳳正值簫韶奏九成<lb/>
　　臘日雪詩應制<lb/>
臘日蒼茫雲滿天寒風飛雪遍山川千林老樹瓊為蕋<lb/>
<pb n="KR4e0064_WYG_002-5b"/>
萬里平原玉作田皓鶴凌空摶正氣遺蟊入地兆豐年<lb/>
微臣忝職文淵殿願紀嘉禎載簡編<lb/>
　　雪山寺詩應制<lb/>
雨雪霏霏徧海涯山前梵刹最為佳璚英幻出菩提樹<lb/>
玉屑粧成净土沙空外錫飛驚皓鶴雲間松老失烏鴉<lb/>
大千世界無塵滓九㝢同風總一家<lb/>
　　望雨詩應制<lb/>
麥已登場稻滿田正宜甘澤沛平川皇心上與天心合<lb/>
<pb n="KR4e0064_WYG_002-6a"/>
和氣時應雨氣連夜月照空離畢宿朝雲擁岫冠山巔<lb/>
竚看四海沾濡足擊壤齊歌大有年<lb/>
　　喜雨詩應制<lb/>
望雨雨來山谷周沛然溝澮集皆流皇心軫念無留獄<lb/>
天意生成屬有秋萬籟松筠清入畫千原禾黍緑盈疇<lb/>
邊廷又報南征捷一洗炎荒瘴霧收<lb/>
　　夏日鍾山詩應制<lb/>
鍾山紫氣鬱崟嶔王氣空來御殿臨德雨浄蠲三伏暑<lb/>
<pb n="KR4e0064_WYG_002-6b"/>
喬松青䕶萬年陰六朝文物誇從昔四海車書際自今<lb/>
淺薄每慚無補報華封三祝小臣心<lb/>
　　南京詩應制<lb/>
龍虎山河御氣通遥瞻帝闕五雲中英雄盡入江東籍<lb/>
將帥多收薊北功禮樂日躋三代盛梯航嵗貢萬方同<lb/>
都將盛德熙文治殊俗全還太古風<lb/>
黄道天晴擁珮珂金陵王氣漠然多江吞彭蠡來三蜀<lb/>
地接崑崙帶九河鳯闕曉霞紅散綺龍池春水緑生波<lb/>
<pb n="KR4e0064_WYG_002-7a"/>
華夷正值昇平運端拱無為保太和<lb/>
列郡徵賢起俊髦萬機獨使聖躬勞開藩上相頒龍節<lb/>
破虜將軍設豹韜地接皇圗三輔壯天垂華盖七星高<lb/>
逢春别賜瑶池宴捧進金盤五色桃<lb/>
天近鰲頭花簇仗風低豹尾樂鳴球九門閶闔開黄道<lb/>
萬乗旌麾擁翠斿昨日鍾山甘露降每朝華盖慶雲浮<lb/>
紫荆山聳江吞湧水遶花飛滿御溝<lb/>
　　七物詩應制<lb/>
<pb n="KR4e0064_WYG_002-7b"/>
蜂鴉燕鴈蝶鶯蟬竊玉偷香小檻前朝噪山林聲軋軋<lb/>
暮穿簾幙影翩翩曽傳蘇武胡中信解入莊周枕上眠<lb/>
㡬度綿蠻枝上語數聲哽咽夕陽天<lb/>
　　八疑詩應制<lb/>
世事多因廣客蛇金償同舍豈咨嗟拂塵飯甑疑偷飯<lb/>
納履𤓰田道竊𤓰馬援無心懐薏苡廣平有意賦梅花<lb/>
燒殘蠟炬逢天曉悞向窓前浣碧紗<lb/>
　　大駕春巡詩應制<lb/>
<pb n="KR4e0064_WYG_002-8a"/>
君王馬上索詩篇杜甫詩中借一聮金勒馬嘶芳草地<lb/>
玉樓人醉杏花天<lb/>
　　玉蕋仙真圗應制<lb/>
璚林玉蕋花如玉萬縷冰絲綴金粟冷風吹動碧梧英<lb/>
繡户雕闌靄竒馥何年此地來仙姝聳聳女冠三小奴<lb/>
霓旌羽節雲際下霞綃霧縠空中居白鷴飛飛白鶴舞<lb/>
孔雀長鳴喚鸚鵡蒼松翠竹白雲深彷彿瑶池降王母<lb/>
王孫善畫盖有神綵筆幻出真天人蓬萊弱水路不隔<lb/>
<pb n="KR4e0064_WYG_002-8b"/>
願獻楓宸萬夀春<lb/>
　　夏日武英殿君臣聮句<lb/>
<hi>御製</hi>暑漸陽剛濟以風栁絲裊裊水溶溶<hi>臣伯宗答</hi>彤墀翠殿<lb/>
微風爽綉户朱簾霽景融心定不煩揮巨扇神清且復<lb/>
撫焦桐<hi>御製</hi>高槐枝上新蟬噪曲徑堤邊舞蝶從<hi>臣伯宗答</hi>紫<lb/>
燕歸巢帷幙静金鱗躍浪藻芹豐茶烹石鼎松濤沸酒<lb/>
泛金甌琥珀濃寶篆香浮時作鳳綵箋毫染畫成龍新<lb/>
詩不减南陽調沛澤能滋大化功笋籜出林風外緑桃<lb/>
<pb n="KR4e0064_WYG_002-9a"/>
花映日水邊紅賡歌永繼虞廷治千載明良此日逢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0064_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榮進集巻二<lb/>
</p>
<p>
</p>
  </div>
<div>
<head>榮進集巻三</head> <lb/>
    <p>
<pb n="KR4e0064_WYG_003-1a"/>
欽定四庫全書<lb/>
　榮進集巻三<lb/>
　　　　　　　　　　　明　吳伯宗　撰<lb/>
　五言詩<lb/>
　　題御賜倭扇<lb/>
來經三島外賜岀五雲中但保琅玕節真乘閶闔風<lb/>
　　上問安南事<hi>伯宗岀使安南後奉㫖召還京師因上問而答也</hi>
上問安南事安南風俗淳衣冠唐日月禮樂舜乾坤瓦<lb/>
<pb n="KR4e0064_WYG_003-1b"/>
甕呈醇酒金刀破細鱗年年二三月桃李一般春<lb/>
　　送王繪赴廣東僉憲<lb/>
武庫肅清霜朝衣繡綵章風行千里駿威動五仙羊攬<lb/>
轡榕陰闊搴帷海氣涼功名儒者事烜赫照南荒<lb/>
　　題環溪書堂<hi>為清江張桓子作</hi>
結屋臨溪曲藏脩離垢氛白沙含翠竹高樹入青雲樂<lb/>
志依林麓精心究典墳水花當户見灘響隔窓聞練帶<lb/>
晴江合嵐陰碧嶂分松風秋瑟瑟竹月夜紛紛光射囊<lb/>
<pb n="KR4e0064_WYG_003-2a"/>
琴案香浮辟蠧芸凌雲晴雪映繼晷暮膏焚博物才難<lb/>
並尋源志不羣靈槎循漢渚寶劔耀星文盛世方崇士<lb/>
高才盡策勲願言經濟畧光輔聖明君<lb/>
　　送李將軍華山歸隠<lb/>
壯齡事弓劔戰伐偉功績晚嵗脫朝簮遺榮蹈泉石畨<lb/>
湖天東南雲水蕩虛碧灌木晝陰陰居仁樂安宅明達<lb/>
知止足焉能復形役鐵衣掛長柯錦帶懸素壁寄語蟬<lb/>
冕儔去來山林客<lb/>
<pb n="KR4e0064_WYG_003-2b"/>
　　題劉序班孝友堂<lb/>
旭日茂椿萱柔風藹荆樹連翩戱綵衣菽水和且孺良<lb/>
心由中發善性非外慕施政慎所推寅恭協天叙<lb/>
　　題鍾序班高山流水亭<lb/>
山嶽峻層穹淵泉深莫測彈絃寄幽意未語心已識混<lb/>
茫分二儀物我同一適曲罷兩忘形飛雲楚天碧<lb/>
　　題士衡天根堂<lb/>
窮陰抱微陽生意藹不息氣機妙囘斡至理人得識刀<lb/>
<pb n="KR4e0064_WYG_003-3a"/>
圭起沉痼調燮造化力參兩動變徵恒心契𤣥徳晹光<lb/>
榮林杏火候伏丹液倘可見天心永言同夀域<lb/>
　　題秋江囘驛圖<lb/>
大江㵼奔流浩蕩去不息青岑列兩岸倒影揺空碧樓<lb/>
高野陰濶錦樹覆沙驛㠶落天際雲人歸渡頭夕緬懐<lb/>
滄洲趣萬里見秋色長嘯倚西風因之豁胸臆<lb/>
　　題廬陵曽氏耕耘軒<lb/>
理世協休證高人愛田廬畇畇原隰間繹繹春雨餘舉<lb/>
<pb n="KR4e0064_WYG_003-3b"/>
趾秩東作土膏潤菑畬晨出接雲霧暝還讀詩書於焉<lb/>
樂耕鑿豈惜終勤劬稼穡自秋成淳澹真怡愉鳴鳩拂<lb/>
高樹草緑當座隅華髮對清酤擊壤歌唐虞<lb/>
　　題山水圖<lb/>
石壁㵼飛泉長松間修竹茫茫浦光净遥岑翠如沐林<lb/>
扉静半掩水檻縈六曲送客出衡門扁舟蕩空緑<lb/>
　　題金山寺<lb/>
金山何岧嶤屹立江水中石壁摩溟涬雲根奠鴻濛潮<lb/>
<pb n="KR4e0064_WYG_003-4a"/>
通海氣白日映波光紅竒勝自亘古孤高振長風何當<lb/>
凌絶頂極目扶桑東<lb/>
　　贈道士洞虛<lb/>
至道不凝物靈臺湛中虛洞然六合間迥與神化俱日<lb/>
月環户牖風露浩庭隅一氣中夜存萬變何區區<lb/>
　　題吳山小隠<lb/>
連甍瞰方塘青山四面環别徑入幽邃結宇青山間翠<lb/>
竹以為扉白雲以為闗甘與麋鹿友不隨鴛鷺班静聞<lb/>
<pb n="KR4e0064_WYG_003-4b"/>
天籟響不見飛鳥還閉户以讀書澹焉心自閒<lb/>
　　輓王進士<lb/>
詔許還家日天寒陟岵時併聞先友逝轉益我心悲重<lb/>
露沾梅嶺清霜折桂枝蕭蕭松柏外遺德在窮碑<lb/>
　　松山小隠<hi>為何氏休安賦</hi>
壺山何盤盤種松㡬千箇彼美松下人悠然共雲卧天<lb/>
風清響交夜月凉陰墮興來援素琴掃石松間坐一彈<lb/>
舞鶴翔再鼓流泉和鏗鏘古調諧清絶俗耳破曲中萬<lb/>
<pb n="KR4e0064_WYG_003-5a"/>
籟寂遥見仙人過舉手招赤松輕舉誰能那<lb/>
　　贈醫僧完璧軒<lb/>
夀峯何崔嵬盤谷結蒼翠所以空門徒往往禀冲粹彼<lb/>
美完上人妙靈脫塵累泛覽岐黄書而得養生秘緬惟<lb/>
大醫王垂慈濟斯世師能振其教奚必施七劑時遇世<lb/>
方艱蒼生日憔悴何由起膏肓感此發深喟<lb/>
　　蘭雪齋<hi>為黄伯毅賦</hi>
猗蘭發春妍祥雪迺寒沍時物雖不偶意合巧相附高<lb/>
<pb n="KR4e0064_WYG_003-5b"/>
齋揭華扁知子意有寓蘭以揚清芬雪以表貞素清素<lb/>
惟所便紛華匪吾慕願言肖厥惪愛此二美具我紉楚<lb/>
之佩再草梁園賦我歌仰前修悠然共高趣<lb/>
　　輓詩<lb/>
累世襲簮纓傳家守清白文儒飾吏事剸治有餘力浮<lb/>
雲方蕩潏溟漲楚天碧鷙鳥向高秋長空展霜翮風生<lb/>
紅蓮幕凜凜見冰檗開户曉著書文章煥奎璧全歸復<lb/>
何憾有此承善積宿草覆新塋貞珉紀潛德天寒霜雪<lb/>
<pb n="KR4e0064_WYG_003-6a"/>
盛嵗暮挺松柏<lb/>
　　送項昌之耀州<hi>淮安舟中作</hi>
守令職師帥承流在循良為儒致實用吾道増輝光絃<lb/>
歌肇百里五馬方騰驤考績再上列升秩專名邦虎拜<lb/>
受丹符錦綬沾天香驅車策麒麟闊步馳康莊買舟載<lb/>
長淮投分夙所將西行訪禹蹟情與道路長文章論重<lb/>
價政事談龔黄分手即千里願言莫相㤀華髮峻層雲<lb/>
涇渭流泱泱三年報佳政側佇登廟廊<lb/>
<pb n="KR4e0064_WYG_003-6b"/>
　　文溪詩<hi>為宜春黄繼文作</hi>
羅霄屹中天上摩奎璧光孕秀注囘溪淵淵耀文芒美<lb/>
人住溪曲鑿翠分天章左右列圗書絃誦聲琅琅時雨<lb/>
沐芳潤微風噓混茫扶桑旭日曙五色雲錦張於焉樂<lb/>
貞遯繞屋森松篁潄石水花浄濯纓秋氣凉源泉正混<lb/>
混波瀾浩洋洋跂彼織女墟睠此洙泗鄉<lb/>
　　贈張參政紞之官雲南<lb/>
聖主應乾運龍飛肇神京聲教四敷宏萬方盡來庭雲<lb/>
<pb n="KR4e0064_WYG_003-7a"/>
南際西陲其俗尚甲兵九伐正天討五旬悉芟平威服<lb/>
德以懐承宣在賢能赤紱辭鳳闕錦衣還邊城為政萬<lb/>
里外願言竭忠誠綏静事不擾公亷人自寧條章時上<lb/>
進文化期大行遐覽舒已志訪古周民情黑水表禹蹟<lb/>
滇池揚漢旌諸葛七縱奇千載留令名禮樂本唐風版<lb/>
築備元經賢守昔善治感召神駿生麗江濯清沙碧雞<lb/>
羅翠屛春風一拂噓瘴雨炎蒸清矧復地沃饒居民樂<lb/>
農耕牛馬遍原隰桄榔蔭道程犀象向東來溪谷騰光<lb/>
<pb n="KR4e0064_WYG_003-7b"/>
精同文自兹始億載歸盛明<lb/>
　　贈藤州太守孫周伯原公詩<lb/>
聖主興鴻業高賢際盛時明良千載會精白一心為昔<lb/>
者邦初造超然識獨竒飛章騰制閫流譽靄京師遂有<lb/>
公車召俄蒙國士知布衣侔相任大篆贊皇基白日青<lb/>
龍殿丹霄紫鳳儀馬周方諫切鄧禹即名垂侍從恩殊<lb/>
渥優游詔許辭全身兼寵辱厲操不磷緇分已安蓬室<lb/>
心猶戀赤墀芻蕘終有獻葵藿豈㤀私蕩蕩經綸語明<lb/>
<pb n="KR4e0064_WYG_003-8a"/>
明畫一規匪為干利禄直欲佐雍熈天宇新無戰風雲<lb/>
定有期隼飛仍華岳鯤化必天池行色春將近長歌計<lb/>
未遲清江催畫鷁上苑聼黄鸝閶闔金門啓蓬萊彩仗<lb/>
移眷應深自昔恩益重于斯姻序連中表樽醪惜别離<lb/>
贈言氷雪裏願保嵗寒姿<lb/>
　　題畫三絶<lb/>
山碧水悠悠垂楊蔭小舟釣竿長在手凉影一天秋<lb/>
茅屋深藏樹青山半入雲秋風何處發漁唱隔溪聞<lb/>
<pb n="KR4e0064_WYG_003-8b"/>
結屋依林麓支橋就石磯青山微雨過一片白雲飛<lb/>
　七言詩<lb/>
　　入京五首<lb/>
虎踞龍蟠十二門王侯第宅若雲屯百蠻入貢天威重<lb/>
四海朝元國勢尊曉日旌旂明禁路春風簫管沸名園<lb/>
唐堯虞舜今皇是未必江潭老屈原<lb/>
蓬萊御氣挹晨赮萬國山河擁帝家金殿勢吞滄海日<lb/>
玉樓光映赤城霞巨鰲偃蹇乘丹闕舞鳳飄颻翼翠華<lb/>
<pb n="KR4e0064_WYG_003-9a"/>
遥想至尊巡幸處六龍高駕五雲車<lb/>
鳳凰城闕壓金湯龍虎旌旂䕶未央萬國衣冠朝玉陛<lb/>
百蠻歌舞進瑶觴花迎宫扇紅霞曉日落天袍翠霧光<lb/>
江海小臣無以報空將詩句美成康<lb/>
大明宫闕勢岧嶤萬嵗聲呼山動揺金殿九重明日月<lb/>
玉樓十二插雲霄青絲馬上王孫貴丹轂車中趙女嬌<lb/>
自是鳳城春色好祗將心事計漁樵<lb/>
翠輦檀車往復囘風情九陌障塵埃錦袍公子呼鷹出<lb/>
<pb n="KR4e0064_WYG_003-9b"/>
茜帽僧官躍馬來雲外笙歌聲宛轉水邊樓閣勢崔嵬<lb/>
少年自有看花興欲賦觀光愧不才<lb/>
　　北京偶成<lb/>
帝業鴻基重北京居庸厚拱壯金城山河平挹乾坤大<lb/>
宫殿高居日月明萬嵗嵩呼山岳動九天韶奏鳳鸞鳴<lb/>
今皇化育敷中外四海朝元誦太平<lb/>
蓬萊佳氣鬱匆匆鰲戴三山奠九重香動衮龍金沆瀣<lb/>
露承仙掌玉芙蓉旌旂曉出嚴千騎車駕時巡幸六龍<lb/>
<pb n="KR4e0064_WYG_003-10a"/>
若問唐堯今主是黎民於變樂時雍<lb/>
　　詩謝御賜紫金牙魚袍一襲<lb/>
宫衣剪出御羅新勅賜傳宣賜近臣恩出九重沾雨露<lb/>
香浮五彩照青春晴軒拜捧看題字曉漏趨朝喜稱身<lb/>
淺薄自慚無補報祗將忠直贊皇仁<lb/>
　　送豐城友人張淑同<lb/>
三年遊宦客京師長憶豐城送别時牛斗夜輝龍劔化<lb/>
江湖秋逈雁書遲畫圗彷彿山中樹杯酒殷勤月下詩<lb/>
<pb n="KR4e0064_WYG_003-10b"/>
咫尺青雲生萬里秋風何用嘆分離<lb/>
　　送趙僉憲廣東<lb/>
十載聮班鴛鷺行朝衣嘗帶御爐香横經璧水春風暖<lb/>
視草鸞坡晝日長淺學尚慚司獻納耆年深羡沐恩光<lb/>
舟行江上應囘首五色雲中見帝鄉<lb/>
　　送鄭時用赴山東僉憲<lb/>
華盖殿中陳讜論奉天門外拜新除九重霄漢求言日<lb/>
一道風霜接節初海岱人看驄馬客魯鄒家誦蠧魚書<lb/>
<pb n="KR4e0064_WYG_003-11a"/>
高才况是成均彦不愧菁莪化雨濡<lb/>
　　送道士傅晚成歸金谿省親<lb/>
十年供祀禮無違一念思親志欲飛錦服屢陪天上列<lb/>
綵衣榮向日邊歸潮生江浦迎春棹草緑湖南炫曙暉<lb/>
白髮倚門應有慰霞觴稱夀思依依<lb/>
　　送劉甥憲書寓居河南<lb/>
憐伊斗室寓河南便守飢寒亦不慚白髮已能全士節<lb/>
紅塵不肻浣儒衫久無飛蝶隨幽夢幸有征鴻寄逺緘<lb/>
<pb n="KR4e0064_WYG_003-11b"/>
看盡梅花春未老片雲何日送囘驂<lb/>
　　送章允明赴山西僉憲<lb/>
琪樹分陰日已凉之官萬里趣行裝塞鴻南向風雲迥<lb/>
宛馬西來道路長水落石汧秋漠漠山連秦隴樹蒼蒼<lb/>
逺人互市心愉悅共沐皇恩雨露香<lb/>
　　送危學士赴京<lb/>
親庭拜舞綵衣裳祖廟留連碧玉觴六月火雲連海岱<lb/>
一篙潦水下舟航蓬萊宫殿煙霞逺翰苑文章日月長<lb/>
<pb n="KR4e0064_WYG_003-12a"/>
霄漢飛騰屬髦士即看簮筆侍君王<lb/>
　　送陸熈原之天河<lb/>
仙槎八月泛天河鶴髮蕭蕭爽氣多海角晴光收瘴霧<lb/>
洞門夜色起夷歌枳叢百里淹仇覽銅柱千秋羡伏波<lb/>
雲路同升殊去住都門分袂奈愁何<lb/>
　　送進士黄德安還鄉<lb/>
雪天攜手鳳凰臺喜見鄉閭不乏才燈火十年勤蠧簡<lb/>
道途千里試龍媒青襟早際風雲出綵服還沾雨露囘<lb/>
<pb n="KR4e0064_WYG_003-12b"/>
此别應須更努力秋期攀桂定重來<lb/>
　　早朝口號<lb/>
曉鐘初動五門開文武分班接上台盛睹衣冠嚴禁衛<lb/>
恍疑身世到蓬萊玉爐風定香煙直金闕天高御氣囘<lb/>
鵠立臣僚呼萬嵗九重春色紫霞杯<lb/>
　　奉天殿早朝<lb/>
步入丹墀左列行影開宫扇衮衣黄天顔咫尺瞻龍鳳<lb/>
兵衛三千肅虎狼貝闕日升青𤨏外金鰲雲近碧霄傍<lb/>
<pb n="KR4e0064_WYG_003-13a"/>
此身暫息煙霞想萬里分符雨露芳<lb/>
　　謹身殿早朝<lb/>
聖主南郊大祀囘慶成吉禮御筵開香浮列鼎千金饌<lb/>
光灩流霞萬夀杯蘭麝時薫香馥郁簫韶日奏韻安排<lb/>
羣臣立館欣陪宴炯炯星辰接上台<lb/>
　　大明宫早朝<lb/>
漏盡金門鎻鑰開衣冠雲集擁三台冰霜令肅森儀衛<lb/>
雨露恩深沐草萊劔佩迎班花底去香煙滿袖日邊囘<lb/>
<pb n="KR4e0064_WYG_003-13b"/>
儒生也作觀光客願捧君王萬夀杯<lb/>
　　春夜宴<lb/>
春夜開筵宴鉅公英英豪氣吐霓虹詩歌白雪篇篇錦<lb/>
酒泛流霞豔豔紅玉燭銀臺光綺席羅帷繡幙靄香風<lb/>
醉來却意遊仙興一曲霓裳度月宫<lb/>
　　奉使安南國聞角<lb/>
海水盈盈漏轉籌霜風吹角到譙樓夢殘明月三更曉<lb/>
心逐閒雲萬里秋玉帛㡬囘賔上國詩書半世客南州<lb/>
<pb n="KR4e0064_WYG_003-14a"/>
平生事業深如昨無奈青燈照白頭<lb/>
　　美危太朴奉使南歸<lb/>
使者南歸海上城逺還慰藉見交情書來烏粤知彊健<lb/>
詩到躭羅識姓名綺語紅塵㤀結習黄麻紫誥被恩榮<lb/>
傳經更憶危夫子一代衣冠屬老成<lb/>
　　奉使安南赴召還京<lb/>
驛使傳宣詔逐臣輕舟夜發五河濵當年早際風雲會<lb/>
此日重沾雨露新豈有文章裨制作祗將忠直答皇仁<lb/>
<pb n="KR4e0064_WYG_003-14b"/>
明朝咫尺天顔近莫怪燈花報喜頻<lb/>
　　龍江登舟赴陜西<lb/>
朝辭鳳闕五雲邊夕上龍江萬里船文軌㑹同瞻日月<lb/>
闗河迢逓入雲煙離家嵗久星霜易報國心存鐵石堅<lb/>
今夜潮生何處泊時時翹首望南天<lb/>
　　入金陵<lb/>
舟入天涯望曉晴遥瞻王氣在金陵九天日月開洪武<lb/>
萬國山河屬大明文武復興龍虎地衣冠重整鳳凰城<lb/>
<pb n="KR4e0064_WYG_003-15a"/>
鶯花似錦春如畫處處笙歌樂太平<lb/>
　　國學釋奠得珠字韻<hi>此詩因羣僚分韻賦詩得珠字而作也</hi>
成均釋奠集文儒天語從容命大夫樂具五和新制作<lb/>
禮嚴三獻舊規模頒香使者朱衣出執事諸生玉佩趨<lb/>
聖治永隆文運泰奎聮璧合正連珠<lb/>
　　御賜批㸃五經有感而作<lb/>
旅館銀缸夜㸃批丹毫欲下意遲遲禹謨藴奥寧無惑<lb/>
盤誥聲牙定有疑玉潤憐渠端可擬冰清愧我老難期<lb/>
<pb n="KR4e0064_WYG_003-15b"/>
此中正是朝天路要在青春進步時<lb/>
　　題太乙真人圗<lb/>
高閣藜煙早已收滄江蓮舫樂夷猶水天萬里清如練<lb/>
散髮獨眠風露秋<lb/>
　　題走馬圗<lb/>
千金駿骨五花文一顧曽空冀北羣沙苑日長春草細<lb/>
圉官牽動足生雲<lb/>
　　題長春堂<lb/>
<pb n="KR4e0064_WYG_003-16a"/>
仙客何年搆草堂巋然靈谷隠熈陽種桃洞口煙霞迥<lb/>
賣藥壺中日月長炁應木神符運泰爐存火候伏丹光<lb/>
一從九奏鈞天後更覺雲深草樹芳<lb/>
　　題忠臣廟<lb/>
四郊圍合偃旌旗百雉孤城道不支空有張雷全節地<lb/>
更無周漢復興時寒煙近水留遺跡落日長松想令儀<lb/>
生死固闗倫紀重簡編千古令名垂<lb/>
　　奉餞湘王殿下之國<lb/>
<pb n="KR4e0064_WYG_003-16b"/>
秋風江上錦㠶開荆國人瞻帝子來鴻雁九霄分雨露<lb/>
魚龍七澤避風雷丹砂不數淮南秘詞賦寧夸子建才<lb/>
民壯奠居藩輔重年年來進夀堯杯<lb/>
　　蜀王殿下謁中都<lb/>
未從西蜀按封疆先謁中都祀太皇龍虎風雷藏隊陣<lb/>
鳳鸞星日著文章萬年淮土園陵重千里岷山道路長<lb/>
恩寵自天隨福履早聞憑軾詠濠梁<lb/>
　　和伯寅弟菊花詩韻<hi>九月九日</hi>
<pb n="KR4e0064_WYG_003-17a"/>
杪秋飛鴈過衡陽又報東籬菊有香風雨滿城催令節<lb/>
竹松三徑傲清霜萸觴共飲時方禁蘭火初燒夜正長<lb/>
共喜韋家經訓在恵連才大亦傳芳<lb/>
　　寄郭子虛<lb/>
君王龍節耀江湖從事多才冠楚都宗廟衣冠唐典禮<lb/>
祠堂文物漢規模高樓綵筆題黄鶴空谷生芻望白駒<lb/>
廣厦細旃多暇日好將忠孝翊皇謨<lb/>
　　寄奉左布政<lb/>
<pb n="KR4e0064_WYG_003-17b"/>
翡翠簾垂白玉鈎九天閶闔綵雲流聖明思得千人彦<lb/>
黎庶欣無半㸃愁滄海不波鯨偃伏甫田多稼鵲喧啾<lb/>
華夷正值昇平運錫福均沾九五疇<lb/>
　　寄奉按察司亷訪使<lb/>
政肅烏臺顯令名冰壺秋水一輪清繡衣到處羣黎化<lb/>
驄馬過時萬物榮四海風生春靄靄九霄雲静月明明<lb/>
唐虞盛世逢今日從此蒼生樂太平<lb/>
　　輓上清張真人<lb/>
<pb n="KR4e0064_WYG_003-18a"/>
兩漢相傳道德尊羽衣鳬舄至今存人間宰相無官府<lb/>
天上神仙有子孫㡬度乘鸞來帝闕一朝騎鶴上仙閽<lb/>
歸來龍劔依然在夜月明來遶故村<lb/>
　　伏覩中都龍興寺御書第一山三大字勒碑有作<lb/>
九重宸翰麗天閽三字穹碑壓厚坤山色不知今古異<lb/>
地靈惟載帝王尊蛟龍絶巘盤亭構獅象諸天拱寺門<lb/>
千載鍾王誇健筆敢同羲畫與時論<lb/>
　　御試丹桂<lb/>
<pb n="KR4e0064_WYG_003-18b"/>
花映蟾宫樹拂雲絳霞光彩䕶奇芬廣寒此日清風好<lb/>
吹動天香四海聞<lb/>
　　詠大駕幸京<lb/>
南北京華一道通聖皇幸寓大明宫虎賁外衛威如虎<lb/>
龍仗前驅隊若龍天語奉行安衆庶風聲振布蕩羣兇<lb/>
今逢盛世文明會四海車書混一同<lb/>
　賦<lb/>
　　四瀆潦水賦應制<lb/>
<pb n="KR4e0064_WYG_003-19a"/>
二儀清寧四瀆底平惟氣機之協應宜黄潦之滿盈原夫天<lb/>
一孕氣至隂儲精體源委而不息性潤下而有經先五行而<lb/>
合元造信萬折而赴滄溟者也當其林鍾應律祝融持衡千<lb/>
岩霧擁萬壑雲蒸溽暑熾甘霖傾溝澮集川谷騰嗟潢汙之<lb/>
泛溢羌孰得而具稱<lb/>
　　海初子賦<hi>為魏鍊師作</hi>
太初廓兮絪緼一去混沌兮幽以神杳溟溟兮莫測萬有自出<lb/>
兮化淳隂復兮陽旋静極兮動根月既晦兮朔肇夜之息兮<lb/>
<pb n="KR4e0064_WYG_003-19b"/>
旦湛然若有人兮青雲依心太古兮學希夷𦕈潛光兮抱一<lb/>
不役物兮澹無為含余貞兮藴余白葆嬰兒兮載營魄中晃<lb/>
朗兮鏡象懸外若愚兮守𤣥黙靈臺沉兮淵淵後者非後前<lb/>
非前循環無端兮天地之始終晦明變化兮羌孰得而名言<lb/>
　贊<lb/>
　　唐君臣參禪圖應制<lb/>
輟經綸談寂寞往西天㤀河北噫武徳之世逺矣觀是圖者<lb/>
寧不為之嘆息也耶<lb/>
<pb n="KR4e0064_WYG_003-20a"/>
　　慈訓堂<hi>為徐助用之作</hi>
大宋之墟翼翼髙堂慈母有訓淑慎允臧越自妙齡所<lb/>
天夭折矢死靡他不二其節霜月照户甘撫<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>孤曷克<lb/>
承冢迪以詩書膏沐弗施機杼是力蘋藻維重動静必<lb/>
式子學既成亦既有孫母訓實篤無忝令門<lb/>
　詩補遺<lb/>
　　擬曹子建五遊篇<lb/>
俯仰隘九州思欲凌風翔詎知蓬萊居宛在東海傍流<lb/>
<pb n="KR4e0064_WYG_003-20b"/>
輝敞閟室倒影籠虛房方扉蔭弱木圜樞結扶桑爰有<lb/>
兩仙人伉儷坐中央被以青霓衣襲以絳霞裳揚睂粲<lb/>
玉色笑語芝蘭香九天降靈氣萬象靄春陽蟠桃灼其<lb/>
花珠樹弄其芳初疑鬱霄館復似太微堂金童劇西偏<lb/>
玉女戱東廂左持白麟脯右挹𤣥露漿奏以養生篇侑<lb/>
以却老方永延金石夀天地同其長<lb/>
　　即事<lb/>
得遂敢言志身危亦快哉挑燈頻搦筆想望聖心囘<lb/>
<pb n="KR4e0064_WYG_003-21a"/>
　　上疏<lb/>
疏上何庸計忠肝祇自裁莫思言逆耳雲净正天開<lb/>
　　遊仙岩二首<lb/>
偶喜尋幽境閒逢採藥翁丹丘知不逺只在碧溪東<lb/>
石髓雲中現蓮花水上浮神仙如可待直到最高頭<lb/>
　　舟泊<lb/>
湖上平將暮鄉園去漸賒夜來誰是伴明月映蘆花<lb/>
　　撫琴<lb/>
<pb n="KR4e0064_WYG_003-21b"/>
晝永心閒獨倚臺可無珠履破蒼苔拂絃試鼔陽春曲<lb/>
時有輕風薦馥來<lb/>
　　閱道經<lb/>
煉就純陽不老方相將碧落任翺翔山中七日人千載<lb/>
誰信蓬壺晝夜長<lb/>
　　伐木<lb/>
嵗序相看㡬變更中心朽蠧亂枝横安排利斧連根去<lb/>
莫對窓前蔽日明<lb/>
<pb n="KR4e0064_WYG_003-22a"/>
　　病中<lb/>
氣聚含生散即歸傳家猶子豈堪悲平生忠烈無囘䕶<lb/>
欲報君恩直㡬時<lb/>
　　貧樂堂<lb/>
先生生計未全貧八十高年樂是真松竹凌寒三徑晚<lb/>
蘅蘭交翠四時春夜批細字攜孫讀曉拂新圗為客陳<lb/>
絳縣老人推甲子悠然天地一閒人<lb/>
　　夏日幽齋即事<lb/>
<pb n="KR4e0064_WYG_003-22b"/>
鶴徑筠窓爽氣通解衣盤礴趣方融閒招良友青松下<lb/>
興復清吟碧沚中乳燕掠雲林影静芳荷擎翠夕陽紅<lb/>
六朝文物離離草正擬滄洲作釣翁<lb/>
　　玉堂燕坐<lb/>
朝罷歸來樂意濃坐看花栁翠成叢儒臣自許清華地<lb/>
治世多存太古風海宴河清㤀帝力金甌玉燭藉羣公<lb/>
明良此際真千載况幸詞章達聖聪<lb/>
　榮進集巻三<lb/>
</p>
<p>
</p>
  </div>
<div>
<head>榮進集巻四</head> <lb/>
    <p>
<pb n="KR4e0064_WYG_004-1a"/>
欽定四庫全書<lb/>
　榮進集巻四<lb/>
　　　　　　　　　　　明　吳伯宗　撰<lb/>
　序<lb/>
　　送滁州守周伯器復任序<lb/>
虞有考績之法而庶績用熈周有計治之典而兆民阜<lb/>
成國家倣虞周以建守令三年一報政京師九載則甄<lb/>
其能否而黜陟之而治行尤最者不次擢用焉綜其實<lb/>
<pb n="KR4e0064_WYG_004-1b"/>
而要於久所以考績之法嚴也洪武七年冬今滁州守<lb/>
周君伯器以萊蕪令秩滿來朝奏課稱最有㫖錫宴春<lb/>
官而復諸任朝之士莫不榮之而論者猶曰且有後命<lb/>
越明年春果有㫖擢知滁州十一年夏君守滁且三載<lb/>
復以政成入覲上嘉其政之善仍敇春官宴而復之士<lb/>
之榮之者比前有加而論之者猶曰必且大用滁實中<lb/>
都股肱郡在邦畿之内距京師四舍之近出一言行一<lb/>
事朝發而夕上聞也周君之善政既日聞矣由是而進<lb/>
<pb n="KR4e0064_WYG_004-2a"/>
於用豈不猶階而升乎夫世之人以儒名而舉於鄉薦<lb/>
於朝居守令之職者多矣有能如周君端慤而習於事<lb/>
敏達而勤其務隨處有聲而彌久益大者一何鮮耶周<lb/>
君始以才名登于天官揚于王庭令百里之邑而邑治<lb/>
守千里之州而州理豈不為有用通儒哉朝廷以儒任<lb/>
官誠為得人論者之言將必又驗矣先是君之復任萊<lb/>
蕪也禮部員外即今胡廣叅政張惟中合諸士友分韻<lb/>
賦詩以贈而伯宗與焉今兹之往國子司業樂君首為<lb/>
<pb n="KR4e0064_WYG_004-2b"/>
詩贈之而率諸僚屬咸賦之俾伯宗叙之予既知君有<lb/>
素又深喜朝廷考核之詳其法而吾儒者之大用未易<lb/>
量也故不敢以荒陋辭<lb/>
　　送李萬州之任<lb/>
海之中有洲方千里為府若州者四曰瓊崖儋萬盖古<lb/>
島夷駱越之地漢平南越初制郡縣入職方其地懸隔<lb/>
海道數千里鯨波浩漾颿風乘危而後至中州最逺且<lb/>
險又多毒草幽篁蛇虺魑魅霧露氣濕薫蒸瘴癘往往<lb/>
<pb n="KR4e0064_WYG_004-3a"/>
有之故前世視為醜地唐宋吏于其土者率左遷之士<lb/>
而元置吏别為一選赴是選者増其秩優其禄不與常<lb/>
同雖嶺表且然矧越海數千里之外哉皇上混一海宇<lb/>
尤復兼濟不問海宇内外咸一視而同仁擇守令與内<lb/>
地叅用不以左遷優升由是逺人向化禮讓興行海波<lb/>
帖息瘴疹不興庶物蕃碩駸駸乎文明之地矣洪武十<lb/>
一年天台李君庭鉉以才選知萬州與庭鉉善者莫不<lb/>
出餞酒半酣或起言曰李君才且賢幹局磊磊負竒氣<lb/>
<pb n="KR4e0064_WYG_004-3b"/>
萬州得賢守幸甚或曰李君居鳳陽潁上數年前守張<lb/>
遇林賢之聘為府師後進賴以矜式今守李羡又賢之<lb/>
薦于朝廷試之果賢由布衣超授五品象笏錦袍亦榮<lb/>
矣而人猶曰宜位之朝或又曰皇上明燭萬里李君行<lb/>
政而善必且歸而顯庸以為君祝或又曰願李君無鄙<lb/>
夷其民無謂逺於天室而怠厥事無變厥素守惟清白<lb/>
是厲以無負朝廷之明於是士大夫咸賦詩以贈而屬<lb/>
余為之序<lb/>
<pb n="KR4e0064_WYG_004-4a"/>
　　送聞伯阜赴湘潭縣丞序<lb/>
洪武四年春僕初與計偕來京師叨奉大對及進士第<lb/>
時同年士百有一十人咸褒衣峩冠濟濟焉鵠立闕門<lb/>
聴臚傳甲乙之第虎拜龍殿服天語叮嚀之訓一時恩<lb/>
榮休顯矣既膺禄秩蒞職任或叅六曹或贊州郡外邑<lb/>
辭顔之相接者㡬希及十一年春晤濟南霑化丞聞君<lb/>
伯阜于京師得相與握手交衽叙同年好以久契闊而<lb/>
一旦盍簮焉喜何如也未㡬君遷職長沙之湘潭之官<lb/>
<pb n="KR4e0064_WYG_004-4b"/>
且有日而僕亦守官成均則夫會之暫者又將為之逺<lb/>
於其别寧不有慨於中耶昔唐韓昌黎謂丞於今為副<lb/>
例以嫌不可否事今之時與唐異凡一邑百里之内版<lb/>
籍農桑學校賦役徵輸期會政令之設施可否丞皆得<lb/>
以贊乎令非噤不得施比也雖非高爵重禄亦豈不可<lb/>
行志乎哉僕昔居祠曹時有自霑化來者言君之為政<lb/>
亷而勤公而敏久於其職而守益固志益不怠則夫今<lb/>
兹之行譬猶善御者䇿良馬駕輕車就熟路不待勉強<lb/>
<pb n="KR4e0064_WYG_004-5a"/>
而舉不出吾馳驅之範矣他日政之成考之上以増光<lb/>
乎同年者顧不在於君歟昔人謂同年為通家弟兄雖<lb/>
子孫猶世講之僕與聞君式恊斯義因序其事以贈其<lb/>
行<lb/>
　　送歐陽原春致仕序<lb/>
洪武四年秋江西鄉闈試多士袁分宜歐陽貞字原春<lb/>
以易貢居上列明年赴京師授汴考城簿越三年調扶<lb/>
溝簿又三年報政于朝以年踰六十請休天官為言之<lb/>
<pb n="KR4e0064_WYG_004-5b"/>
中書以聞得賜還家濵行士友賦詩以餞而屬予為序<lb/>
惟士生天地間禀扶輿清淑之氣加磨礪括鏃之功發<lb/>
而為才為德以用於時而濟於物人得以受其恵已得<lb/>
以顯其名學不為空言仕不為竊禄可謂宜也已一旦<lb/>
黄髮鮐背政成名遂歸于其鄉輕裘緩帶雍雍于于鄉<lb/>
之士歎息稱賢又何其宜耶是故㓜而學壯而仕老而<lb/>
休天下之通義也若歐陽原春宋太師兖文忠公之族<lb/>
孫元翰林丞㫖楚文公之族子見聞家世之盛故學焉<lb/>
<pb n="KR4e0064_WYG_004-6a"/>
而得其道仕焉而得其政休焉而得其志三者無一不<lb/>
慊焉豈不為咸宜也哉孔子言五十學易可無大過原<lb/>
春習易之文而通其義其出處進退之咸宜也咸宜則<lb/>
義矣予既嘉原春之義又樂夫先賢之流風餘韻久而<lb/>
不墜也於是乎書<lb/>
　　送傅彦成赴句容縣丞序<lb/>
金華永康傅彦成由兵部奏差為丞應天之句容之官<lb/>
且有日其同郡徐允中以俊秀充國學弟子員請為文<lb/>
<pb n="KR4e0064_WYG_004-6b"/>
以餞其行允中之言彦成殆所謂亷能士也介而通敏<lb/>
而愿言不悖于道行不愆於禮其居家也以才行推吏<lb/>
于其邑能不以賄賂累其心邑之令賢之列其名以達<lb/>
于上官而薦之于京師於是乎有兵部之選其在兵部<lb/>
也嵗嵗將命于四方東馳西騖四體矹矹不得休在他<lb/>
人處之鮮不咨嗟悵惋發于聲徵於色而彦成怡怡然<lb/>
坦坦然無㡬微見于言面盖其器局賢于人逺甚其從<lb/>
事久足跡殆半天下名山大川之偉觀屢接于目高人<lb/>
<pb n="KR4e0064_WYG_004-7a"/>
碩士之言論恒接于耳民情物理之變態熟究于心所<lb/>
以恢廓其胷襟奮揚其志氣非一朝一夕之故矣由是<lb/>
甚獲休問用以為是職其設施操守豈不綽綽然有餘<lb/>
裕哉予與彦成未之識而允中請之不置予因為之言<lb/>
曰朝廷設官以為民也近民之職莫縣若縣有令有丞<lb/>
有主簿政事之施主于令而丞贊之文書之署先于簿<lb/>
而丞繼之職盖重矣然而世之為丞者往往或失之過<lb/>
或失之不及其恃才剛愎者輒立異以為高逡巡㢲懦<lb/>
<pb n="KR4e0064_WYG_004-7b"/>
者則依阿以茍合求能一心竭力以生民為心者一何<lb/>
鮮也彦成循吏才而更事久其不蹈二者之失也審矣<lb/>
句容近在輦轂下為政之善否必聞于上今兹之行也<lb/>
尚能體朝廷設官之意以無負厥職也夫<lb/>
　　送汪子昭序<lb/>
朝廷以明經詞章才幹求士山林隱居深藏而不市者<lb/>
悉羅而致之下無遺士焉士既被禮羅至京師天官上<lb/>
大夫定其論而官之大小高下易劇隨其材器而任之<lb/>
<pb n="KR4e0064_WYG_004-8a"/>
靡有置而不用者由是得超然辭榮以終遂山林之志<lb/>
者士論莫不榮而羡焉然亦甚鮮矣吾邑汪君子昭負<lb/>
才名三十餘年敏於文篤於行恬於仕進家乎清江之<lb/>
濵與禽魚為儔侶雲物為朋徒其超然逺遯之志素莫<lb/>
可奪也今年秋邑大夫奪其志強薦之朝天官第其班<lb/>
上列將委之重而躋之膴仕君確守初志請于天官曰<lb/>
鄙人老且疾弗任事事日褒衣峩冠章句而已爾實不<lb/>
適厥用非敢愛身懼速官謗敢以懇請天官初不聽君<lb/>
<pb n="KR4e0064_WYG_004-8b"/>
執益堅厯數月僦室寓食囊且罄同列者數百人各先<lb/>
後授官去君一不為之動請益力天官察其誠檄太醫<lb/>
審其疾惟信乃為之白中書以聞于上得賜歸遂厥志<lb/>
焉噫懐冲退之志於有為之時此士所以羡慕而不能<lb/>
已也清江悠悠可以處休某水某山式遨式遊余未得<lb/>
從君以夷猶也故於其歸為之序<lb/>
　　送太學生胡章歸嘉興省親序<lb/>
昔安定胡先生以經術治道明體適用之學教授吳興<lb/>
<pb n="KR4e0064_WYG_004-9a"/>
洎入太學亦以其法施之士出其門者多秀彦才俊或<lb/>
以文藝著或以節義顯隨其材之高下而克有成焉當<lb/>
時號稱真先生予心切慕之而恨生晚不得承其下風<lb/>
乃洪武十一年春承乏成均得先生十二世孫曰章為<lb/>
弟子其操簡濡翰綽有理趣讀古人書能識古人之指<lb/>
歸乃私竊自嘉喜願學先生之所以教者教焉而愧未<lb/>
之能也是年冬居館下七閲月自初入太學已二載援<lb/>
例歸省來拜别予予因進之曰崑山之上難為玉鄧林<lb/>
<pb n="KR4e0064_WYG_004-9b"/>
之中難為木大賢君子之後難乎其繼也生實大賢後<lb/>
其立身其問學宜無所不用其極矣且而祖之教卓乎<lb/>
數百載之上聞者莫不有所矜式矧為其後者乎生歸<lb/>
拜慈親於堂北奉觴上夀容色惋愉誠有足樂者然所<lb/>
以樂者尤有在也生其亟來卒業堅其趨向邃其經術<lb/>
通其治道淬礪之括鏃之明其體適其用以底其成他<lb/>
日為秀彦為才俊俾論者曰安定先生夫然後為無負<lb/>
朝廷無負爾祖無忝爾所生雖予亦與有榮焉生尚勉<lb/>
<pb n="KR4e0064_WYG_004-10a"/>
之哉<lb/>
　　送何子源序<lb/>
昔唐陽城為國子司業進諸生語之曰諸生有久不省<lb/>
親者乎因其言而謁告歸省者甚衆有三年不歸者斥<lb/>
之當時文武恬嬉人争務進取輕去父母重得禄仕至<lb/>
有老死不念桑梓者陽子云然矯其弊歸之本厚彞倫<lb/>
抑奔競也今天子肇造區夏立太學育英才汲汲然要<lb/>
其成以需其用自太學進者或出任方面入居侍從持<lb/>
<pb n="KR4e0064_WYG_004-10b"/>
風紀守專城者比比盖不待奔競而爵禄之來可坐而<lb/>
期矣時則學焉者一不以爵禄易其思親之念皇上推<lb/>
廣孝治詔天下州府縣學弟子升入太學者率三嵗一<lb/>
歸省父母期至靡不奮躍翩然遄邁雖欲留之且不可<lb/>
得矧待斥哉古今習尚不同理勢然也館下生嘉興何<lb/>
子源以府學弟子員來居太學二年矣家有父母援例<lb/>
歸省朝之士咸贈以詩而請予為序予謂父母之於子<lb/>
與子之於父母戀慕繾綣發乎情本乎性非自外至也<lb/>
<pb n="KR4e0064_WYG_004-11a"/>
顧有三年不歸者獨何人哉弗思爾矣今之例既不待<lb/>
三年歸者又不可枚舉則夫力學以抵已之成應時之<lb/>
用豈非弟子之職分哉亦豈非為父母者之所望哉勉<lb/>
之勉之毋緩其行毋遲其來異日孝行文學兼進吾於<lb/>
生乎有望<lb/>
　　送張元畧赴夷陵州學正序<lb/>
朝廷設官之制有秩微而望隆者學校之職是也環千<lb/>
里之地而為府府有教授府之下為州州有學正州之<lb/>
<pb n="KR4e0064_WYG_004-11b"/>
下有縣縣有教諭皆職任教事朝夕坐堂上擁臯比褒<lb/>
衣峩冠而談詩書民之俊秀而志學者被青衿執經而<lb/>
聽受多者四十人其次三十人其次二十人趨焉而趨<lb/>
步焉而步惟吾之言行是式居厥職者不亦重乎故語<lb/>
其秩則不踰九品語其望則巍乎師道也朝廷於是乎<lb/>
不輕以授而士膺是職者亦知自重而不輕視焉自非<lb/>
經之明行之修者曷克任兹哉洪武十一年秋建安張<lb/>
元畧以明經有行膺薦來京師選授夷陵州學正縉紳<lb/>
<pb n="KR4e0064_WYG_004-12a"/>
之士重之而賦詩以餞其行屬予為之序惟建安道義<lb/>
之鄉有考亭朱子之流風餘韻士生其間者彬彬然多<lb/>
學行之懿而夷陵承元季兵燹之後絃誦之聲至今未<lb/>
振元畧生建安而施教夷陵盍亦有以振之哉夫十室<lb/>
之邑必有忠信而况於州乎振而興之在元畧勉盡厥<lb/>
職焉爾慎毋以秩之卑而戚於心也元畧勉諸<lb/>
　　送翰材後序<lb/>
所貴乎士者適厥用焉爾大之論道經邦小之錢穀出<lb/>
<pb n="KR4e0064_WYG_004-12b"/>
納大小之用不同而適於用盖無乎不可也臨川徐翰<lb/>
材以文學名于鄉有年矣愿而通簡而敬温乎有用士<lb/>
也洪武六年以明經舉至京師授四川瀘州稅使未㡬<lb/>
以憂去服闋調山西代州倉使論者謂翰材有文有行<lb/>
生逢清明之世器而用之宰百里守專城將無不勝者<lb/>
乃再選再司錢穀庸非其命耶翰材曰不然夫士非無<lb/>
位之患令名之難與其位崇而不立孰若職卑而易稱<lb/>
吾惟其弗稱耳惡敢計崇卑乎且孔子大聖也常職會<lb/>
<pb n="KR4e0064_WYG_004-13a"/>
計不以為小况吾黨小子得此亦過矣而又何命之云<lb/>
士友聞其言而尚之咸賦詩以餞其行鄉先達南宫先<lb/>
生曽君旦初為之序小子不敏獲與鄉人之末敢書此<lb/>
以附于末簡云<lb/>
　　送太學生何端歸省序<lb/>
太學弟子何生端居太學二年承助教旴江張先生萬碧<lb/>
之訓惟謹今謁告歸吳興覲親欲得先生一言以警于<lb/>
心而先生以在疾告乃來館下致先生之命而有求于<lb/>
<pb n="KR4e0064_WYG_004-13b"/>
予言噫予豈有易于先生之言哉余家與先生為鄰郡<lb/>
而先生為先達暨來成均六館之師惟先生齒德最尊<lb/>
而未嘗鄙予予竊見先生之訓諸生矣先生之意以謂<lb/>
諸生英年茂質遭逢國家文明之盛涵育煦嫗培養作<lb/>
興千載一時宜深究聖經賢傳之㫖而明其體適其用<lb/>
正其心修其身以上應朝廷教育之盛心毋徒玩愒嵗<lb/>
月假弟子之名以欺世衒俗其大要在乎言忠信行篤<lb/>
敬而毋自暴棄焉至哉其言也予豈有易于先生之言<lb/>
<pb n="KR4e0064_WYG_004-14a"/>
哉故夫學之術亦多矣必欲體用之兼該言行之兩盡<lb/>
然後可進于聖賢之域可應乎國家之用舍是雖有過<lb/>
人之才朝夕孜孜猶恐學非有用之學而况怠惰放肆<lb/>
自暴自棄者乎昔安定胡公以明體適用之學教授吳<lb/>
興經義治事彬彬也生亦嘗聞之矣慎毋以是為庸常<lb/>
之言而必躬履實踐焉斯其庶㡬矣生試以是質之先<lb/>
生以為何如<lb/>
　　見南軒詩序<lb/>
<pb n="KR4e0064_WYG_004-14b"/>
天台張日升以國學上舍生分教汾之介休闢一軒于<lb/>
城東南隅以偹揖讓之位窓户南敞曠乎虛明佔畢之<lb/>
暇徘徊南望式起遐思盖所謂一飯不㤀君親者厚彞<lb/>
倫振士俗也於是石樓令顧景蕃為之扁曰見南軒而<lb/>
羣公之能詩文者則記之詠之其知日升之心哉居無<lb/>
何有詔召日升還京師日升謁予成均出其巻示予而<lb/>
請為之序予惟日升名軒之義發於忠孝之心羣公論<lb/>
之詳矣固無俟於瀆告爾也抑嘗讀易而有得夫離之<lb/>
<pb n="KR4e0064_WYG_004-15a"/>
義焉離為日南方之卦也南文明之地也於時為夏於<lb/>
辰為午物至是而相見煌乎其宣昭也故曰相見乎離<lb/>
相見則明之盛矣今夫日出於暘谷拂于扶桑升而<lb/>
不已至于曲阿臨于曽泉次于桑野臻于衡陽以對于<lb/>
昆吾而乃正中之南也日至是而明盛矣學之為道曷<lb/>
異是乎日升才甚美學甚力而年又甚富如日之曈曈<lb/>
方升不至于中正之南不止也予既重日升之忠孝而<lb/>
又嘉其力學故為序而引之而并推大易之義以勗之<lb/>
<pb n="KR4e0064_WYG_004-15b"/>
云<lb/>
　　送王景學之廣德學正序<lb/>
國家龍飛江左奄有華夏大統既定人文聿興以學校<lb/>
之設為急務乃洪武三年制詔府州縣立學府設教授<lb/>
州學正縣教諭下各有訓導選民之子弟俊秀者而教<lb/>
之其教之而可成材者升之太學以卒其業需其用焉<lb/>
十一年夏四月安慶桐城縣學弟子員徐生思賢葉生<lb/>
有成以選入太學受業館下始至進退周旋良慎予進<lb/>
<pb n="KR4e0064_WYG_004-16a"/>
而扣之頗知大義識歸趣問其所從則元進士王君宗<lb/>
敬景學生也江淮元季兵革之餘務學者盖鮮觀徐葉<lb/>
二生翹楚競爽則有以見王君之善教矣是年九月王<lb/>
君以明經舉至京師訪予成均因得承顔接辭其容貌<lb/>
温恭一出於誠實其言論典則必依乎仁義其才器倜<lb/>
儻足以專治煩劇而恢然有餘裕也盖其先世為南陽<lb/>
士族自其少時已擢巍科躋膴仕講貫之精諳練之久<lb/>
宜其才學之出于等夷也未㡬天官以其教有成效擢<lb/>
<pb n="KR4e0064_WYG_004-16b"/>
為廣德州學正將行二生裒詩以贈而請予為序予惟<lb/>
士之舉于朝者多矣大而為守令小而司錢穀凡一材<lb/>
幹可稱者皆在列惟學校之職非經之明行之修者不<lb/>
得與官雖卑選甚重也况安慶廣德皆畿内地而廣德<lb/>
尤為宻邇其不輕于授也審矣王君今兹之選豈不甚<lb/>
重矣乎夫王君居安慶之屬邑其成效已可徵如是今<lb/>
其施之廣德又非一邑之比異日彬彬焉有德有造出<lb/>
而應國家之用吾知其必在於廣德矣是為序<lb/>
<pb n="KR4e0064_WYG_004-17a"/>
　　太行樵者序<lb/>
太行之山峻極名天下草木生之叢茂而翳蔚大者任<lb/>
梁棟小者中榱桷其芃然薈蕞而不顧於匠氏者樵得<lb/>
以樵之而為薪為蒸焉樵之富莫是山若也有賢而樵<lb/>
於是者不知㡬閱嵗矣嘗以霜降隕籜之候被短褐衣<lb/>
蒙虎皮冠手執三尺斧柯荷擔而入履巉岩陟巑屼厯<lb/>
幽敻攀鷙鶻之巢踐麋鹿之迹目其可薪者而薪之斧<lb/>
聲丁丁然若金石鏗訇響動崖谷中商角之音其既也<lb/>
<pb n="KR4e0064_WYG_004-17b"/>
則施施而歌坦坦而行縁入之徑而出力罷則披草而<lb/>
坐掬流而飲熈熈然樂而㤀倦焉因自號曰太行樵者<lb/>
客有詰之者曰子豈真樵也耶昔會稽之山有樵曰朱<lb/>
買臣者要章而顯其身爛柯之山有樵曰王質者觀奕<lb/>
而㤀其歸斯二子者古之以樵鳴焉者也然皆不得為<lb/>
真樵今子之樵也其買臣之流歟抑王質之匹歟樵哉<lb/>
樵哉吾懼子之終不樵也樵者笑而不答客以其事語<lb/>
予予因為之序樵者秦姓諱文昇客則南海高彬也<lb/>
<pb n="KR4e0064_WYG_004-18a"/>
　　送鄧伯恭赴渭南令序<lb/>
洪武十年詔府州縣舉士有明經詞章才幹之目旁搜<lb/>
而致之甄别而用之蔽焉而不舉者有罰舉而不當者<lb/>
亦如之由是有司祗順德意惟謹山林之士殆無遺焉<lb/>
明年春撫之崇仁鄧君伯恭以府縣之薦至京師選授<lb/>
華之渭南令濵行揖予為别予惟朝廷設官分職郡守<lb/>
縣令皆號為親民而令于民尤親也其職任之煩且難<lb/>
者亦莫踰於令征賦之浩繁期會之急速訟獄之糾紛<lb/>
<pb n="KR4e0064_WYG_004-18b"/>
簿書之雜遝為職至不輕矣而又户口待之増田野待<lb/>
之闢學校待之興得其人則百里之地治非其人則民<lb/>
受其殃居厥職者豈不甚重矣乎知其重而思稱其職<lb/>
非無私而有守者不能也故必亷而勤通而敏然後庶<lb/>
㡬焉鄧君以春秋訓導邑庠有年其於窮經致用之道<lb/>
講之素矣其能知其重而思稱其職也審矣㓜而學壯<lb/>
而行上不負朝廷之用下不負平生之學且無負薦者<lb/>
之舉其在兹乎予與鄧君為同郡於其别故書此以贈<lb/>
<pb n="KR4e0064_WYG_004-19a"/>
　　送芒文綱歸臨川序<lb/>
予自少時則聞監郡芒侯正心公之惠政遺愛使民懐<lb/>
之不忘而不獲一拜公之顔面暨至正丙申先鄉貢進<lb/>
士府君與公之子文縝同領江西鄉薦自是與文縝有<lb/>
通家好因以見公之善貽謀矣國朝洪武癸丑文縝復<lb/>
膺薦上京師時先君殁已再期予以奪情赴京與文縝<lb/>
同舟而往同舍而處文縝不以予無似而視予猶骨肉<lb/>
也未㡬文縝出司教萍鄉由萍鄉入國學而予之菲才<lb/>
<pb n="KR4e0064_WYG_004-19b"/>
又忝同館焉十一年冬文縝之弟文綱與予之弟<graphic n="KR1777" url="https://raw.githubusercontent.com/kanripo/KR-Gaiji/master/images/KR1777.png" mimeType="image/png"/>字<lb/>
仲實者同舟而來一時同會于成均予之弟之心猶文<lb/>
綱之心予之樂猶文縝之樂也獨予與弟皆迂踈拙訥<lb/>
視文綱之通敏卓犖為有愧爾然文縝伯仲亦不以是<lb/>
而少予兄弟焉居數月予之弟又與文綱同舟而歸予<lb/>
與文縝又同出餞于郊其徘徊繾綣之情又無不同者<lb/>
詩曰儐爾籩豆餘酒之飫兄弟既具和樂且孺兄弟之<lb/>
翕合固夫人之所同樂也又曰題彼鶺鴒載飛載鳴我<lb/>
<pb n="KR4e0064_WYG_004-20a"/>
日斯邁而月斯征兄弟之仳<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>固繫乎人之思也然則<lb/>
文綱與吾弟之去也吾又惡得不有慨於中耶<lb/>
　　送大學生傅毅歸桂林省親序<lb/>
天子之學以教國之貴游子弟而田里之秀民亦得受<lb/>
業其間或由府庠升或由邑校進無問畿甸之近要荒<lb/>
之逺咸負篋執經與國子齒朝廷養育作興之意於斯<lb/>
為盛矣若夫由府縣生進者居太學二嵗例得請告歸<lb/>
省厥父母朝廷以孝治天下學莫先乎此也廣西去京<lb/>
<pb n="KR4e0064_WYG_004-20b"/>
師五千餘里其民之由府縣來者浸與畿甸比天之生<lb/>
才果不間於遐邇也先是洪武十年桂林府庠弟子傅<lb/>
生毅以例升國予學今又以例得請歸省母濵行請予<lb/>
言為别盖傅氏本家臨江之新喻後遷居桂林遂為廣<lb/>
西人生㓜失怙母夫人教而鞠之艱苦孑立能自知奮<lb/>
發讀書其立志有特異于流俗者他日所就詎可量耶<lb/>
昔孔門之論學有曰日知其所無月無㤀其所能則非<lb/>
勤不可矣今傅生不逺五千里來受業天子之學蒙被<lb/>
<pb n="KR4e0064_WYG_004-21a"/>
國家養育作興之盛若之何不懋致厥力哉懋之而底<lb/>
于成以顯其親以揚其名以無負朝廷教養之意孝孰<lb/>
大焉不此之務而茍焉自暴自棄以甘於無所成此有<lb/>
志者之所深惜也生其懋之哉生其戒之哉是為序<lb/>
　　送長山徐縣丞序<lb/>
皇上肇造區宇勵精圗治内而朝廷外而州縣小大百<lb/>
司莫不綜覈其名實而昭其黜陟所以勤事功也洪武<lb/>
十二年詔稽諸府縣官之久任無愆者徴詣京師得若<lb/>
<pb n="KR4e0064_WYG_004-21b"/>
干人以年過六十請老天官為言之中書以聞詔可其<lb/>
請仍陞秩禄以終身進徐君登仕郎長山縣丞敇賜歸<lb/>
其鄉嗚呼榮矣徐君既受詔陛辭思欲榮上之賜也則<lb/>
扣諸朝士求詩而屬予為序夫自國初以來凡于士之<lb/>
仕者或以賢良選或以草萊進㧞茅彚征靡有遺焉者<lb/>
用賢之廣前古未之有也其間傑然稱上㫖意者固不<lb/>
少其不越月踰時而抵于譴訶者比比矣求能積久無<lb/>
愆以取陞秩而從容引年膺受恩賜如徐君者㡬希自<lb/>
<pb n="KR4e0064_WYG_004-22a"/>
非清慎通敏識時務之宜者孰克臻此抑其賦禀於有<lb/>
生之初者獨厚歟噫亦難矣予聞古之君子下不去其<lb/>
鄉上不去其君徐君今兹之歸也徜徉水丘瞻望天日<lb/>
其尚率諸鄉人效康衢擊壤以歌詠聖德于無窮哉<lb/>
　　送徐大年序<lb/>
洪武六年秋八月鄉先達趙君伯友以薦者來京師與<lb/>
予言亟稱淳安徐君大年之賢洪武三年同被召纂修<lb/>
元史同處者近一嵗聽其言亹亹不窮觀其動雍容有<lb/>
<pb n="KR4e0064_WYG_004-22b"/>
禮君子人也既竣事同㫖放還今别且三年矣東望雲<lb/>
山未嘗不往來于懐也趙君慎許與不妄取友其言若<lb/>
是予因有慕焉恨不得即與之游乃九月有㫖命翰林<lb/>
承㫖詹公侍宋公編摩日厯仍妙選儒士七人分任其<lb/>
事趙君固在選而徐君復與其同列予鈍且樸亦獲厠<lb/>
迹其間朝而入暮而出五閱月久處而益親則夫趙君<lb/>
向日之言至是亦騐矣越十有二月書成有㫖皆授官<lb/>
而徐君預以疾懇請得辭且賜錢萬二千綵帛三表裏<lb/>
<pb n="KR4e0064_WYG_004-23a"/>
以賞之同袍之士莫不榮其歸而惜其去則相率為歌<lb/>
以贈其行予竊有惑焉夫天之生賢所以為當世用也<lb/>
明君在上正羣賢效用之時也今以大年之賢再赴召<lb/>
再謝病去無乃非上天生賢之意歟而豈吾聖皇之所<lb/>
望於天下者哉且既學矣文矣可以仕矣而不幸有疾<lb/>
焉豈天固欲窮其身而不使鳴國家之盛耶抑氣化偶<lb/>
然而天亦莫知其所以然耶不可得而詰矣雖然堯舜<lb/>
在上賡歌者有焉擊壤者有焉迹異道同古今一也若<lb/>
<pb n="KR4e0064_WYG_004-23b"/>
今大年之不仕庸非擊壤之徒歟而又何惑焉月吉始<lb/>
和艤舟遄邁都門張别情見乎辭<lb/>
　　送梁伯興赴蒼梧太守序<lb/>
皇上建元洪武之四年大興文治念民者國之本長吏<lb/>
實民命所繫而承流宣化必得經術才能之士知民疾<lb/>
苦而亷慎醇慤者然後可居其位而稱其職乃誕降德<lb/>
音旁搜廣攬甄别而用之親諭而遣之責任之重前古<lb/>
未之有也惟時廬陵永豐梁侯伯興奮自儒科舉于其<lb/>
<pb n="KR4e0064_WYG_004-24a"/>
鄉登于天官敭于王庭貳守真定三年政成入覲京師<lb/>
考績稱最選擇應天府丞奏課仍以最聞詔復諸任踰<lb/>
年選任蒼梧太守欽惟皇上定鼎江左奄甸萬姓車書<lb/>
大同四方輻輳京府之治比他郡尤為煩劇梁侯以明<lb/>
體適用之學談笑而治之平易近民而不矜畢力殫慮<lb/>
而不怠不為一切矯激之行而事自理不致疑于形迹<lb/>
之間而人自不欺莅職四年而攝尹事者八閱月老成<lb/>
清慎之政上徹于淵𠂻下孚于民心翕然趨侯之令而<lb/>
<pb n="KR4e0064_WYG_004-24b"/>
從上之化大抵一出于至誠而不為表暴異乎世之立<lb/>
聲威以興事者至于犴獄之間聽讞之際尤必盡心焉<lb/>
儒者之功效誠可久而可大也夫以京府之繁劇而梁<lb/>
侯理之從容如此則其守梧州也豈不綽綽然有餘裕<lb/>
哉洪惟國家疆理之大列郡之衆内外朔南視之惟一<lb/>
長民之吏更出互入不以逺近而異其選皇上德澤逺<lb/>
加無幽不燭為官選人荒裔小民安生樂利無間輦轂<lb/>
之下甚哉盛舉也逖矣蒼梧之野得天子之命賢以吏<lb/>
<pb n="KR4e0064_WYG_004-25a"/>
長其土師帥其衆何其幸歟昔班固為漢儒林傳稱公<lb/>
卿大夫士吏彬彬多文學之士而龔遂召信臣特以其<lb/>
有政理效置之循吏之列儒者之功效豈虛也哉以今<lb/>
較古漢循吏不得專美於前矣侯之行府屬龔君朝佐<lb/>
吕君振祖相率裒詩以贈而屬予為序予既知侯有素<lb/>
又深喜吾儒之大用而朝廷之用儒有成效也於是乎<lb/>
書<lb/>
　　贈滑伯仁序<lb/>
<pb n="KR4e0064_WYG_004-25b"/>
世之業醫者有二為南陽東垣之學者恒主於補而苦<lb/>
寒之劑鮮用焉為河間戴人之學者恒主於㵼而辛温<lb/>
之劑罕用焉偏於一而不會其全鮮不有誤者也夫人<lb/>
之禀氣有厚薄賦質有強弱厚而強者多實弱而薄者<lb/>
多虛實則多熱虛則多寒理固然矣而况居有五方之<lb/>
異宜食有五方之異齊而天之五運六氣流行順沴符<lb/>
會亢乗叅錯萬變惡可以一端裁之哉自今觀之黄帝<lb/>
始為醫藥而有素問之書秦越人繼起而難經作其言<lb/>
<pb n="KR4e0064_WYG_004-26a"/>
天命之際微妙宏衍矣漢長沙太守張仲景氏因之而<lb/>
著傷寒論百一十二方然後脉病証治較然有一定之<lb/>
法如其法則順違其法則逆譬諸規矩凖繩然不可以<lb/>
纖毫差也若夫南陽東垣河間戴人之迭興迹其所以<lb/>
同祖黄帝同宗越人同法長沙非有異也學者不得其<lb/>
說遂釐而二之各一其用而不相通豈四子之學之本<lb/>
然哉予於是嘗慨嘆於斯矣比來京師聞滑君伯仁能<lb/>
合四家而一之不異其異而同其同以行於時所全治<lb/>
<pb n="KR4e0064_WYG_004-26b"/>
不啻千百而千百無一誤焉然則所謂醫師之良詎不<lb/>
在於伯仁歟盖伯仁儒者也年老而學博故其醫非庸<lb/>
流之比伯仁嘗著醫書有三曰素問鈔曰難經集註曰<lb/>
十四經發揮皆有學之言也翰林侍講宋公學為當代<lb/>
之表亟稱其人且為序其所為書盖嘗熟君之行而有<lb/>
所試今將南還會稽士友咸賦詩以贈而屬予為序予<lb/>
憫世俗之偏執誤人而樂君之能會其全也故書是說<lb/>
以驗焉<lb/>
<pb n="KR4e0064_WYG_004-27a"/>
　　題許氏臺萊集後<lb/>
詩小雅曰南山有臺北山有萊序之者曰樂得賢也得<lb/>
賢則能為邦家立太平之基矣夫賢者之生世或以忠<lb/>
貞奮或以節行著或以文章政事顯皆足以宏濟于當<lb/>
時而埀範于後世亦猶臺萊之生材美而有用也夫豈<lb/>
誇耀榮顯而已哉饒樂平許穆克敬出其家乘曰臺萊<lb/>
集者示余盖其從兄德夫所為編而載其先世之仕而<lb/>
有聲隠而有稱者節行言論舉可為後世子孫師法抑<lb/>
<pb n="KR4e0064_WYG_004-27b"/>
亦尚賢之意歟按許氏之先出唐睢陽太守五世孫知<lb/>
柔以家世唐臣義不食朱温禄挈族歸南唐仕至吏部<lb/>
尚書卒葬樂平之金山鄉會仙峯子承傑檢討國子祭<lb/>
酒御史中丞鎮饒愛其土地豐衍因家焉迄今傳十有<lb/>
七世前後以科第登仕版者百餘人以經術教授州里<lb/>
又百餘人皆籍籍有聲稱非徒衒爵禄貲産以為榮耀<lb/>
者稽諸小雅之詩豈不信然哉昔韓魏公有言謹家牒<lb/>
而不㤀乎先塋者孝之大也今許氏既有族譜而又有<lb/>
<pb n="KR4e0064_WYG_004-28a"/>
是集其用心之謹視魏公尤有加者矣然則為許氏之<lb/>
子孫者觀是集其尚感奮激勵而思克紹其先德也乎<lb/>
謹題其集而歸之<lb/>
　　題杜士賢上理宗書後<lb/>
自古忠直之士敢言者衆矣宋為尤盛南渡紹興中秦<lb/>
檜當國時則有若胡忠簡公上高宗封事論檜可斬當<lb/>
時雖言不見用而書與名俱逺矣考亭朱子謂其書與<lb/>
日月争光誠哉是言也逮穆陵之末年賈似道專權誤<lb/>
<pb n="KR4e0064_WYG_004-28b"/>
國與檜無異景定甲子秋七月因彗出栁詔求直言金<lb/>
華杜君士賢以太學生扣閽上書斥言似道剴切無異<lb/>
忠簡何士之忠直多敢言哉良由宋待士以禮有以作<lb/>
其氣而養之素然也惜夫當時言既不用而史又失書<lb/>
今得賴其子孫猶能誦而傳之爾古今事不必盡同忠<lb/>
簡上書後連被貶竄而杜君得免於禍盖幸也惟幸而<lb/>
得免禍而書遂不能白于世又何其不幸耶雖然杜君<lb/>
之上書忠於國焉爾矣身且不暇恤而遑暇恤史官書<lb/>
<pb n="KR4e0064_WYG_004-29a"/>
不書哉君上書後百有餘年其曽孫敬仲出其藁示予<lb/>
讀之令人起敬人心天理亘萬古而不可泯當不患其<lb/>
不傳也<lb/>
　　寄作善山徐氏交柯亭詩序<lb/>
善山徐君子直頃以書來言曰諒之先世由鍾陵徙撫<lb/>
之金谿南里曰西坑自徐氏居之因更名曰善山四世<lb/>
祖立道公精圭臬之學始築室南坡取株樟二木手植<lb/>
于庭相去間二丈曰異時庭木交柯吾子孫必有興者<lb/>
<pb n="KR4e0064_WYG_004-29b"/>
五傳而至古樟居士家益大族益蕃自是緦麻之親不<lb/>
啻五十餘指雖通塞不齊要皆歸于善人咸以為交柯<lb/>
之驗二木近燬于兵得高士方君為圖寫其狀先公手<lb/>
植宛然在目願有紀焉使覽者之有取也嗟夫徐氏一<lb/>
緒之善肇于偃王之仁柔成於孺子之貞介綿於徐卿<lb/>
之積累已邈乎其逺矣善山之族復萌蘖于五季根株<lb/>
乎皇元至于薈蔚茂碩駸駸乎數百嵗而有不可泯焉<lb/>
者山川為之改觀居里為之易稱草木為之暢茂豈偶<lb/>
<pb n="KR4e0064_WYG_004-30a"/>
然之故哉是知善者亘古今彌穹壤一息靡間顧充之<lb/>
存乎人耳予嘗有感夫古者聖人封植之異若神禹之<lb/>
柏孔林之檜皆有以叅天地之化闗盛衰之運瑰怪偉<lb/>
特非常情所能識也近代如王氏之三槐取必于天而<lb/>
天弗違交柯之事視三槐為近之盖封之植之有不在<lb/>
于草木者矣然則後人其保之庶㡬徵於將來者滋未<lb/>
艾也<lb/>
　　范氏族譜序<lb/>
<pb n="KR4e0064_WYG_004-30b"/>
予自弱冠時則慕宋叅知政事范文正公希文先生之<lb/>
文章政事節行使人感奮激烈想見其人而恨生晚不<lb/>
得承先生之下風嘗欲一遊吳中謁先生之祠而拜焉<lb/>
而道逺莫之能遂及來京師承乏成均乃識先生之逺<lb/>
孫從文因得先生年譜而並范氏家乗則又深歎先生<lb/>
之世澤何其原本之深固而流裔之長且久也盖范氏<lb/>
之先出晉士㑹實祖陶唐氏而吳中之族則唐相履冰<lb/>
之後世為河内人履冰裔孫隋在懿宗咸通間為處州<lb/>
<pb n="KR4e0064_WYG_004-31a"/>
麗水縣丞始家于吳隋生夢齡仕吳越終中吳軍節度<lb/>
判官宋贈太保封徐國公夢齡生贊時九嵗中神童科<lb/>
終秘書監贈太傅封唐國公贊時生墉從吳越王錢俶<lb/>
歸宋宦至武寧軍節度掌書記贈太師封周國公是為<lb/>
文正公之父而元祐右相忠宣公純仁則文正之仲子<lb/>
也文正四子長純佑將作監主簿五傳而為禮部尚書<lb/>
清憲公柔又七傳而為從文其間顯名當世者不可悉<lb/>
數其方來彬彬者未有艾也從文青年秀質充國學弟<lb/>
<pb n="KR4e0064_WYG_004-31b"/>
子員慨然以纘承世業為務乃取先世舊譜而重修之<lb/>
尊其祖之所自出而旁及其宗之所同出使久而可考<lb/>
亦可謂有志之士矣夫自封建廢而宗法壊士大夫始<lb/>
致詳於族譜之學抑亦尊祖敬宗之意哉從文請予為<lb/>
序既以未得謁先生之祠為歉而又以得見先生家譜<lb/>
為幸且樂從文之有志而冀其家學之能紹也故不辭<lb/>
而書此以為之序云<lb/>
　記<lb/>
<pb n="KR4e0064_WYG_004-32a"/>
　　長洲義塾記<lb/>
洪武十一年吳中練文達氏搆義塾于家延明師以教<lb/>
里中子弟為屋以間計者若干為田以畝計者若干堂<lb/>
序足以展揖讓之位嵗入足以充廪饌之資且可久而<lb/>
不可廢可謂富而好禮者矣十五年其子昇伯筮仕於<lb/>
朝以其事語予而請余為記昔者先王之世家塾黨庠<lb/>
術序國學之教興而天下無不學之民故在當時風俗<lb/>
極其厚教化極其美人才極其盛藹然治道之隆也皇<lb/>
<pb n="KR4e0064_WYG_004-32b"/>
上肇剏大業首建國學于京尋詔府州若縣咸置學設<lb/>
師絃誦之聲洋溢中外稽古帝王同出一道文達非有<lb/>
官守之責無賞勸無勢迫獨以秉彞良心發為此舉其<lb/>
古人之意歟上體皇心下動流俗非淺淺也夫學莫大<lb/>
於辨義利古聖賢教人必以義為先孔子曰君子喻於<lb/>
義小人喻於利孟子曰何必曰利亦有仁義而已矣董<lb/>
子曰正其義不謀其利義誠學之本也是塾之設出於<lb/>
義而名以義居是塾而學焉者一以義為心而不為利<lb/>
<pb n="KR4e0064_WYG_004-33a"/>
之趨則人才風俗教化孰謂其不古若哉予既嘉其作<lb/>
之出於義而又深望夫學者之歸於義也故為之記<lb/>
　　周氏會拜記<lb/>
金谿多蕃衍之族其盛者往往厯數百年合數千指以<lb/>
詩書相講習以禮義相敦睦久而不替猗歟盛哉莊上<lb/>
周之族一也其族有會拜之禮正月一日族之長㓜畢<lb/>
集于先世所立之祠曰隆興寺始至羅拜于祠下已乃<lb/>
列坐于堂上序少長而先後以禮拜焉其飲食則嵗推<lb/>
<pb n="KR4e0064_WYG_004-33b"/>
一人為具其費自宋咸淳庚午迄元之季且百有餘年<lb/>
嵗己亥其族之長嗣瑜以兵革之後事殊世異懼或不<lb/>
能以久也則又率諸族人割田若干畝以供其用俾寺<lb/>
僧克漢與其徒世掌之而謀勒石以記後十有四年嗣<lb/>
瑜之從子益文間以語予而屬予記之予家與周為世<lb/>
姻嘗於外兄叔敬家得覩其盛盖其先世自南唐時有<lb/>
諱延休者以兵部員外郎為江西觀察判官自金陵來<lb/>
遷豫章子宏道為撫州倉曹參軍卒葬金谿之莊上因<lb/>
<pb n="KR4e0064_WYG_004-34a"/>
家焉觀察七世孫宋贈朝請翰肇創隆興寺即法堂之<lb/>
東立祠堂以奉先世祀其從子太常博士諶為之記則<lb/>
今之所行會拜之處也朝請之子藤州太守衮與荆國<lb/>
王文公同學當熈寧以書詆<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>公議新法不便元翰林<lb/>
學士虞文靖公嘗讀之歎其委曲忠厚謂宜刻貞珉以<lb/>
表孤忠於萬世而周氏之盛彬彬然為士大夫家矣詩<lb/>
書禮義之習至於今不替豈非有由然哉在昔三代盛<lb/>
時諸侯有國大夫有家則各有廟焉以妥祖宗之神靈<lb/>
<pb n="KR4e0064_WYG_004-34b"/>
以一子孫之心志而又立大宗之法為燕享之禮以聮<lb/>
屬其宗以通洽其情所以尊祖敬尊之義備矣後世封<lb/>
建廢而宗法壊燕享之禮寢與古異則雖公侯世家廟<lb/>
無所於立而欲追古道不亦難乎若今周氏立祠以奉<lb/>
先會拜以睦族庶㡬乎于禮為能以義趨矣而嗣瑜又<lb/>
拳拳焉經畫其田土以永其傳所謂善貽謀者然則周<lb/>
氏之子孫其尚思所以世守之哉<lb/>
　　父親諡議<lb/>
<pb n="KR4e0064_WYG_004-35a"/>
昔孔子殁百有餘年矣而孟軻氏之傳得宗自孟軻氏<lb/>
之後又千有餘年而周程朱陸出焉然後斯理復明先<lb/>
君後朱陸百七十餘嵗得精微之藴於遺經註春秋闢<lb/>
異說清修苦節於斯道而有光焉古者有諡以易名先<lb/>
君于法宜諡然隠而未達未敢輒請于朝謹上私諡曰<lb/>
文貞先生盖有取乎道德博問曰文清白守節曰貞之<lb/>
義也<lb/>
　　蕭氏名子來旬說<lb/>
<pb n="KR4e0064_WYG_004-35b"/>
給事中廬陵蕭某名子曰來旬而請予為之說且曰吾<lb/>
父存日嘗預定諸孫之名而次第之曰某當為某皆以<lb/>
來字為首稱盖深有望於將來者越二十年而吾子生<lb/>
故吾以吾父之命名之今又二十年矣敢請說以朂其<lb/>
志焉按爾雅釋言徇徧也說謂徇即旬字許叔重說文<lb/>
徧十日為旬十者數之周自一至十始終周徧故謂之<lb/>
旬或有訓旬為均均亦徧之義也不徧則不均矣昔周<lb/>
宣王命召穆公曰來宣來旬釋之者謂徧治其事以布<lb/>
<pb n="KR4e0064_WYG_004-36a"/>
王命是也夫召公之事固非學者之可擬倫然學者之<lb/>
事亦在乎徧而已事親致其孝事長致其悌居處致其<lb/>
恭執事致其敬與人以有禮接物以有義盡已而忠以<lb/>
實而信數者皆切於身心之要者也於此悉致其力而<lb/>
周徧焉則格物致知誠意正心修身之功於是在我推<lb/>
而措之家國天下將無施而不可矣所謂體具而用周<lb/>
才全而德備皆由其用功之徧也顔子聞一知十十則<lb/>
為旬亦言其徧知而無遺爾豈直以數計限量耶來旬<lb/>
<pb n="KR4e0064_WYG_004-36b"/>
其朂焉志召公之志學顔子之學尚無負爾祖爾父命<lb/>
名之意哉<lb/>
　　務本堂記<lb/>
君子之務學本與用對則先本而後用本與文對則先<lb/>
本而後文本與末對則先本而後末本誠君子之先務<lb/>
也仁智禮義之性原於天具於心道之而為道德之而<lb/>
為德體之于身而達之於天下天下事物之理千變萬<lb/>
化皆由此出所謂本也本既立推而達之則井乎政事<lb/>
<pb n="KR4e0064_WYG_004-37a"/>
之施粲然文章之美體用一原質文兩盡其於末也何<lb/>
有譬之木焉枝榦扶踈花葉茂盛藹然生意之暢者由<lb/>
其根本之固也不培其根而蕃其枝鮮不槁矣川源之<lb/>
流不息以其有本也行潦之集立涸以其無本也是故<lb/>
君子唯本之是務臨川熊彦本以務本名堂其知先務<lb/>
者歟其亦異乎人之逐末者矣夫有諸中必形於外足<lb/>
乎已必及於人孝弟可以學文忠信可以學禮彦本既<lb/>
知務本矣體立而用行本大而末茂由是勉焉以成其<lb/>
<pb n="KR4e0064_WYG_004-37b"/>
文豈不為君子之歸乎彦本篤實醇厚出乎天性曩在<lb/>
成均受業門下後筮仕蒙城令今調樂平府倉使云<lb/>
　　嵗寒堂記<lb/>
族子問造予請曰問曽王父宋進士廸功先生早嵗與<lb/>
盱江程文獻公同學文獻受知于元世祖奉㫖求賢江<lb/>
南首薦先生教授于盱先生不樂仕進終老於家乃額<lb/>
其所居之堂曰嵗寒文獻公大書嵗寒堂三字遺先生<lb/>
先生即命工摹刻揭于堂之楣厯王父洎先考三世居<lb/>
<pb n="KR4e0064_WYG_004-38a"/>
之至正壬辰之亂堂燬於兵文獻所書三字亦亡矣國<lb/>
朝洪武己酉問就故基重搆數椽明年春復得是三字<lb/>
墨本於田家故紙中問敬拂拭歸而顔之楣朝夕瞻仰<lb/>
儼如祖父之靈爽在上也敢請一言而紀其顛末庶㡬<lb/>
有所警發焉予聴之悚然異躍然喜曰善如爾之志也<lb/>
予長爾僅四嵗弗逮識先生然記曩時嘗登先生之堂<lb/>
覩文獻之字習聞當時風流竊嘗有所愧慕於中矣乃<lb/>
今堂之燬而更新字已失而復得斯可見先生之澤久<lb/>
<pb n="KR4e0064_WYG_004-38b"/>
而不墜而吾子之克紹先業亦可騐于斯矣夫先生與<lb/>
文獻公志氣之相孚道義之相與其一時交誼固無俟<lb/>
於言說若先生之學行炳烺百世之上且為鄉黨宗族<lb/>
矜式而况於後人乎孔子曰嵗寒然後知松柏之後凋<lb/>
也釋之者曰士窮見節義又曰學者必周於德先生之<lb/>
學固如是也吾子其勉乎哉毋怠于進修毋逐于勢利<lb/>
務培其根務砥其行不以貧富貴賤動其𠂻夫然後為<lb/>
得嵗寒之義為無忝爾祖已矣吾子其尚勉乎哉先生<lb/>
<pb n="KR4e0064_WYG_004-39a"/>
諱可孫號蘭林問字以達是為記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0064_WYG_004-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榮進集巻四<lb/>
</p>
<p>
</p>
  </div>
        </body>
</text>\m</TEI>
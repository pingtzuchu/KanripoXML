<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4j0026_WYG_000-1a"/>
欽定四庫全書　　　　集部十<lb/>
　提要<lb/>
　　無住詞　　　　　　詞曲類一<hi>詞集之屬</hi>
　　　　<hi>臣</hi>等謹案無住詞一巻宋陳與義撰與義有<lb/>
　　　　簡齋集别著録陳振孫書録解題載其無住<lb/>
　　　　詞一巻以所居有無住菴故以名之與義詩<lb/>
　　　　師老杜當時稱陳黄之後無逾之者其詞不<lb/>
　　　　多且無長調而語意超絶黄昇花菴詞選稱<lb/>
<pb n="KR4j0026_WYG_000-1b"/>
　　　　其可摩坡仙之壘至於虞美人之及至桃花<lb/>
　　　　開後却匆匆臨江山之杏花疎影裏吹笛到<lb/>
　　　　天眀等句胡仔漁隱叢話亦稱其清婉竒麗<lb/>
　　　　盖當時亦絶重其詞也此本為毛晉所刋僅<lb/>
　　　　十八闋而吐言天拔不作栁嚲鶯嬌之態亦<lb/>
　　　　無蔬筍之氣殆扵首首可傳不能以篇帙之<lb/>
　　　　少而廢之方回瀛奎律髓稱杜甫為一祖而<lb/>
　　　　以黄庭堅陳師道及與義為三宗如以詞論<lb/>
<pb n="KR4j0026_WYG_000-2a"/>
　　　　則師道為勉強學步庭堅為利鈍互陳皆迥<lb/>
　　　　非與義之敵矣開巻法駕導引三闋與義已<lb/>
　　　　自注其詞為擬作而諸家題本尚有稱為赤<lb/>
　　　　城韓夫人所製列之仙鬼類中者證以本集<lb/>
　　　　亦足訂小説之誣焉<lb/>
　　潄玉詞　　　　　　　詞曲類一<hi>詞集之屬</hi>
　　　　<hi>臣</hi>等謹案潄玉詞一巻宋李清照撰清照號<lb/>
　　　　易安居士濟南人禮部郎提㸃京東刑獄格<lb/>
<pb n="KR4j0026_WYG_000-2b"/>
　　　　非之女湖州守趙眀誠之妻也清照工詩文<lb/>
　　　　尢以詞擅名胡仔苕溪漁隐叢話稱其再適<lb/>
　　　　張汝舟未㡬反目有啟事上綦處厚云猥以<lb/>
　　　　桑榆之晩景配兹駔儈之下材傳者無不笑<lb/>
　　　　之今其啟具載趙彦衛雲麓漫抄中李心傳<lb/>
　　　　建炎以來繫年要録載其與後夫搆訟事尤<lb/>
　　　　詳此本為毛晉汲古閣所刋巻末備載其軼<lb/>
　　　　事逸文而不録此篇盖諱之也案陳振孫書<lb/>
<pb n="KR4j0026_WYG_000-3a"/>
　　　　録解題載清照潄玉詞一巻又云别本作五<lb/>
　　　　巻黄昇花菴詞選則稱潄玉詞三巻今皆不<lb/>
　　　　傳此本僅詞十七闋附以金石録序一篇盖<lb/>
　　　　後人裒輯為之已非其舊其金石録後序與<lb/>
　　　　刻本所載詳略迥殊盖從容齋五筆中抄出<lb/>
　　　　亦非完篇也清照以一婦人而詞格乃抗佚<lb/>
　　　　周栁上張端義貴耳集極推其元宵詞永過<lb/>
　　　　樂秋詞聲聲慢以為閨閣有此文筆殆為間<lb/>
<pb n="KR4j0026_WYG_000-3b"/>
　　　　氣良非虚美雖篇帙無多固不能不寶而存<lb/>
　　　　之為詞家一大宗矣乾隆四十六年十二月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0025_SBCK_001-1a"/>
孟浩然集卷第一<lb/>
　五言古詩<lb/>
　　　尋香山湛上人<lb/>
朝㳺訪名山山逺在空翠氛氲亘百里日入行<lb/>
始至谷口聞鍾聲林端識香氣杖策尋故人解<lb/>
鞍暫停騎石門殊壑險篁逕轉森邃法侣欣相<lb/>
逢清談曉不寐平生慕真隠累日探靈異野老<lb/>
朝入田山僧暮歸寺松泉多清響苔壁饒古意<lb/>
願言投此山身世兩相弃<lb/>
　　　雲門寺西六七里聞符公蘭若最幽與<lb/>
<pb n="KR4c0025_SBCK_001-1b"/>
　　　薛八同往<lb/>
謂余獨迷方逢子亦在野結交指松栢問法尋<lb/>
蘭若小溪劣容舟怪石屢驚馬所居最幽絶所<lb/>
住皆靜者宻篠夾路傍清泉流舍下<hi>興坐隅天一云雲簇</hi>
<hi>堦下空落</hi>上人亦何閑塵念俱已捨四禪合真如一<lb/>
切是虚假願承甘露潤喜得惠風洒依止此山<lb/>
門誰能效丘也<lb/>
　　　宿天台桐栢觀<lb/>
海行信風帆夕宿逗雲島緬尋滄洲趣近愛赤<lb/>
城好捫蘿亦踐苔輟棹恣探計息隂憩桐栢採<lb/>
<pb n="KR4c0025_SBCK_001-2a"/>
秀尋芝草鶴唳清露垂鷄鳴信潮早願言解纓<lb/>
紱從此去煩惱髙歩陵四壁玄蹤得三老紛吾<lb/>
逺㳺意學此長生道日夕望三山雲濤空浩浩<lb/>
　　　宿終南翠微寺<lb/>
翠微終南裏雨後宜返照閉闗乆沈冥杖策一<lb/>
登眺遂造幽人室始知靜者妙儒道雖異門雲<lb/>
林頗同調兩心喜相得畢景共談笑瞑還髙䆫<lb/>
眠時見逺山燒緬懐赤城標更憶臨海嶠風泉<lb/>
有清音何必蘇門嘯<lb/>
　　　春初漢中漾舟<lb/>
<pb n="KR4c0025_SBCK_001-2b"/>
羊公峴山下<hi>逗何處一云漾舟</hi>神女漢臯曲雪罷冰復<lb/>
開春潭千丈緑輕舟恣來往探翫無厭足波影<lb/>
揺妓釵沙光逐人目傾杯魚鳥醉聮句鶯花續<lb/>
良㑹難再逢日入須秉燭<lb/>
　　　宿來公山房期丁大不至<lb/>
夕陽度西嶺羣壑倐巳暝松月生夜涼風泉滿<lb/>
清聽樵人歸欲盡煙鳥棲初定之子期宿來孤<lb/>
琴候蘿逕<lb/>
　　　耶溪泛舟<lb/>
落景餘清暉輕橈弄溪渚泓澄愛水物臨泛何<lb/>
<pb n="KR4c0025_SBCK_001-3a"/>
容與白首垂釣翁新粧浣沙女相看未相識脉<lb/>
脉不得語<lb/>
　　　彭蠡湖中望廬山<lb/>
太虚生月暈舟中知天風挂席候明發渺漫平<lb/>
湖中中流見匡阜勢壓九江雄黯黮凝黛色崢<lb/>
嶸當曙空香爐初上日瀑水噴成虹乆欲追尚<lb/>
子況兹懐逺公我來限于役未暇息微躬淮海<lb/>
途將半星霜嵗欲窮寄言嵓棲者畢趣當來同<lb/>
　　　登鹿門山懐古<lb/>
清曉因興來乘流越江峴沙禽近方識浦樹遥<lb/>
<pb n="KR4c0025_SBCK_001-3b"/>
莫辨漸到鹿門山山明翠微淺巖潭多屈曲舟<lb/>
檝屢廻轉昔聞龎德公採藥遂不返金澗養芝<lb/>
术石牀卧苔蘚紛吾感耆舊結攬事攀踐隠迹<lb/>
今尚存髙風邈已逺白雲何時去丹桂空偃蹇<lb/>
探討意未窮廻艫夕陽晚<lb/>
遊明禪師西山蘭若<lb/>
西山多竒狀秀出傍前楹<hi>林磋翠疑削成一云西山饒石</hi>停午<lb/>
收彩翠夕陽照分明吾師住其下禪坐説無生<lb/>
結廬就嵌窟翦竹通逕行談空對樵叟授法與<lb/>
山精日暮方辭去田園歸冶城<lb/>
<pb n="KR4c0025_SBCK_001-4a"/>
　　　聽鄭五愔彈琴<lb/>
阮籍推名飲清風坐竹林半酣下衫袖拂拭龍<lb/>
脣琴一杯彈一曲不覺夕陽沈余意在山水聞<lb/>
之諧夙心<lb/>
　　　疾愈過龍泉寺精舍呈易業二上人<lb/>
停午聞山鍾起行散愁疾尋林採芝去轉谷松<lb/>
蘿宻傍見精舍開長廊飯僧畢石渠流雪水金<lb/>
子耀霜橘竹房思舊遊過憇終永日入洞窺石<lb/>
髓傍崖採蜂蜜日暮辭逺公虎溪相送出<lb/>
　　　襄陽旅泊寄閻九司户<lb/>
<pb n="KR4c0025_SBCK_001-4b"/>
桂水通百越扁舟期曉發荆門蔽三巴夕望不<lb/>
見家襄王夢行雨才子謫長沙長沙饒瘴癘胡<lb/>
為苦畱滯乆别思欵顔承歡懐接袂接袂杳無<lb/>
由徒增旅泊愁清猿不可聽㳂月下湘流<lb/>
　　　大堤行寄萬七<lb/>
大堤行樂處車馬相馳突嵗嵗春草生踏青二<lb/>
三月王孫挾珠彈遊女矜羅襪攜手今莫同江<lb/>
花為誰發<lb/>
　　　還山贈湛禪師<lb/>
幼聞無生理常欲觀此身心迹罕兼遂﨑嶇多<lb/>
<pb n="KR4c0025_SBCK_001-5a"/>
在塵晚途歸舊壑偶與支公鄰喜得林下契共<lb/>
推席上珍念兹泛苦海方便示迷津導以微妙<lb/>
法結為清淨因煩惱業頓捨山林情轉殷朝來<lb/>
問疑義夕話得清真墨妙稱古絶詞華驚世人<lb/>
禪房閉虚靜花藥連冬春平石藉琴硯落泉洒<lb/>
衣巾欲知明滅意朝夕海鷗馴<lb/>
　　　秋登萬山寄張五<lb/>
北山白雲裏隠者自怡恱相望始登髙心隨鴈<lb/>
飛滅愁因薄暮起興是清秋發時見歸村人平<lb/>
沙渡頭歇天邊樹若薺江畔洲如月何當載酒<lb/>
<pb n="KR4c0025_SBCK_001-5b"/>
來共醉重陽節<lb/>
　　　登江中孤嶼贈白雲先生王逈<lb/>
悠悠清江水水落沙嶼出囘潭石下深緑篠岸<lb/>
傍宻鮫人濳不見漁父歌自逸憶與君别時泛<lb/>
舟如昨日夕陽開晩照中坐興非一南望鹿門<lb/>
山歸來恨相失<lb/>
　　　晩春臥疾寄張八子容<lb/>
南陌春將晩北䆫猶臥病林園乆不遊草木一<lb/>
何盛狹徑花將盡閑庭竹掃淨翠羽戲蘭苕頳<lb/>
鱗動荷柄念我平生好江鄉逺從政雲山阻夢<lb/>
<pb n="KR4c0025_SBCK_001-6a"/>
思衾枕勞感詠感詠復何為同心恨别離世途<lb/>
皆自媚流俗寡相知賈誼才空逸安仁鬢欲絲<lb/>
遥情每東注奔晷復西馳常恐填溝壑無由振<lb/>
羽儀窮通若有命欲向論中推<lb/>
　　　書懐貽京邑故人<lb/>
惟先自鄒魯家世重儒風詩禮襲遺訓趍庭紹<lb/>
末躬晝夜常自强詞賦頗亦工三十既成立嗟<lb/>
吁命不通慈親向羸老喜懼在深衷甘脆朝不<lb/>
足簞瓢夕屢空執鞭慕夫子捧檄懐毛公感激<lb/>
遂彈冠安能守固窮當塗訴知已投刺匪求蒙<lb/>
<pb n="KR4c0025_SBCK_001-6b"/>
秦楚邈離異翻飛何日同<lb/>
　　　遊雲門寺寄越府包户曹徐起居<lb/>
我行適諸越夢寐懐所歡乆負獨往願今來恣<lb/>
遊盤台嶺踐嶝石耶溪泝林湍捨舟入香界登<lb/>
閣憇旃檀晴山秦望近春水鏡湖寛逺行佇應<lb/>
接卑位徒勞安白雲去乆滯滄海竭來觀故國<lb/>
眇天末良朋在朝端遲爾同携手何時方挂冠<lb/>
　　　示孟郊<lb/>
蔓草蔽極野蘭芝結孤根衆音何其繁伯牙獨<lb/>
不喧當時髙深意舉世無能分鍾期一見知山<lb/>
<pb n="KR4c0025_SBCK_001-7a"/>
水千秋聞爾其保靜節薄俗徒云云<lb/>
　　　山中逢道士雲公<lb/>
春餘草木繁耕種滿田園酌酒聊自勸農夫安<lb/>
與言忽聞荆山子時出桃花源採樵過北谷賣<lb/>
藥來西村村烟日云夕榛路有歸客杖策前相<lb/>
逢依然是疇昔邂逅歡覯止殷勤叙離隔謂余<lb/>
搏扶桑輕舉振六翮奈何偶昌運獨見遺草澤<lb/>
既笑接輿狂仍憐孔丘厄物情趍勢利吾道貴<lb/>
閑寂偃息西山下門庭罕人跡何時還清溪從<lb/>
爾煉丹液<lb/>
<pb n="KR4c0025_SBCK_001-7b"/>
　　　嵗暮海上作<lb/>
仲尼既已沒余亦浮于海昏見斗柄廻方知嵗<lb/>
星改虚舟任所適垂釣非有待為問乘槎人滄<lb/>
洲復何在<lb/>
　　　越中逢天台太一子<lb/>
仙穴逢羽人停艫向前拜問余涉風水何事逺<lb/>
行邁登陸尋天台順流下吴㑹兹山夙所尚安<lb/>
得聞靈怪上逼青天髙俯臨滄海大鷄鳴見日<lb/>
出每與仙人㑹來去赤城中逍遥白雲外莓苔<lb/>
異人間瀑布作空界福庭長不死華頂舊稱最<lb/>
<pb n="KR4c0025_SBCK_001-8a"/>
永願從此遊何當濟所届<lb/>
　　　自潯陽泛舟經明海作<lb/>
大江分九派淼漫成水鄉舟子乘利涉往來逗<lb/>
潯陽因之泛五湖流浪經三湘觀濤壯枚發吊<lb/>
屈痛沉湘魏闕心常在金門詔不忘遥憐上林<lb/>
鴈冰泮巳回翔<lb/>
　　　早發漁浦潭<lb/>
東旭早光茫渚禽已驚聒臥聞漁浦口橈聲暗<lb/>
相撥日出氣象分始知江路闊羙人常晏起照<lb/>
影弄流沬飲水畏驚猿祭魚時見獺舟行自無<lb/>
<pb n="KR4c0025_SBCK_001-8b"/>
悶況值晴景豁<lb/>
　　　經七里灘<lb/>
余奉垂堂誡千金非所輕爲多山水樂頻作泛<lb/>
舟行五岳追尚子三湘吊屈平湖經洞庭闊江<lb/>
入新安清復聞嚴陵瀬乃在此川路疊嶂數百<lb/>
里㳂洄非一趣彩翠相氛氲别流亂奔注釣磯<lb/>
平可坐苔磴滑難歩猿飲石下潭鳥還日邊樹<lb/>
觀奇恨來晩倚棹惜將暮揮手弄潺湲從兹洗<lb/>
塵慮<lb/>
　　　南陽北阻雪<lb/>
<pb n="KR4c0025_SBCK_001-9a"/>
我行滯宛許日夕望京豫曠野莽茫茫鄉山在<lb/>
何處孤烟村際起歸鴈天邊去積雪覆平臯饑<lb/>
鷹捉寒兎少年弄文墨屬意在章句十上耻還<lb/>
家徘徊守歸路<lb/>
　　　將適天台留别臨安李主簿<lb/>
枳棘君尚棲匏瓜吾豈繫念離當夏首漂泊指<lb/>
炎裔江海非墮遊田園失歸計定山既早發漁<lb/>
浦亦宵濟泛泛隨波瀾行行任艫枻故林日已<lb/>
逺郡木坐成翳羽人在丹丘吾亦從此逝<lb/>
　　　適越留别譙縣張主簿申屠少府<lb/>
<pb n="KR4c0025_SBCK_001-9b"/>
朝乗汴河流夕次譙縣界幸因西風吹得與故<lb/>
人㑹君學梅福隠余隨伯鸞邁别後能相思浮<lb/>
雲在吴會<lb/>
　　　送從弟邕下第後歸㑹稽<lb/>
疾風吹征帆倐爾向空沒千里去俄頃三江坐<lb/>
超忽向來共歡娱日夕成楚越落羽更分飛誰<lb/>
能不驚骨<lb/>
　　　送辛大之鄂渚不及<lb/>
送君不相見日暮獨愁緒江上久徘徊天邊迷<lb/>
處所郡邑經樊鄧雲山入嵩汝蒲輪去漸遥石<lb/>
<pb n="KR4c0025_SBCK_001-10a"/>
逕徒延佇<lb/>
　　　江上別流人<lb/>
以我越鄉客逢君謫居者分飛黄鶴樓流客蒼<lb/>
梧野驛使乘雲去征帆㳂溜下不知從此分還<lb/>
袂何時把<lb/>
　　　洗然弟竹亭<lb/>
吾與二三子平生結交深俱懐鴻鵠志共有鶺<lb/>
鴒心逸氣假毫翰清風在竹林逺是酒中趣琴<lb/>
上偶然音<lb/>
　　　夜登孔伯昭南樓時沈太清朱昇在座<lb/>
<pb n="KR4c0025_SBCK_001-10b"/>
誰家無風月此地有琴罇山水㑹稽郡詩書孔<lb/>
氏門再來值秋杪髙閣夜無喧華燭罷燃蠟清<lb/>
絃方奏鵾沈生隠侯胤朱子買臣孫好我意不<lb/>
淺登兹共話言<lb/>
　　　宴鮑二宅<lb/>
閑居枕清洛左右接人野門庭無雜賓車轍多<lb/>
長者是時方正夏風物自蕭灑五月休沭歸相<lb/>
携竹林下開襟成歡趣對酒不能罷烟暝棲鳥<lb/>
迷余將歸白社<lb/>
　　　峴潭作<lb/>
<pb n="KR4c0025_SBCK_001-11a"/>
石潭傍隈隩沙岸曉夤緣試垂竹竿釣果得查<lb/>
頭鯿羙人騁金錯纎手鱠紅鮮因謝陸内史蓴<lb/>
羮何足傳<lb/>
　　　齒坐呈山南諸隠<lb/>
習公有遺座髙在白雲陲樵子見不識山僧賞<lb/>
自知以余爲好事携手一來窺竹露閑夜滴松<lb/>
風清晝吹從來抱微尚況復感前規於此無奇<lb/>
䇿蒼生奚以爲<lb/>
　　　與王昌齡宴黄十一<lb/>
歸來卧青山常夢遊清都漆園有傲吏惠我在<lb/>
<pb n="KR4c0025_SBCK_001-11b"/>
招呼書幌神仙籙畫屏山海圗酌霞復對此宛<lb/>
似入蓬壺<lb/>
　　　襄陽公宅飲<lb/>
窈窕夕陽佳丰茸春色好欲覔淹留處無過狹<lb/>
斜道綺席巻龍鬚香杯浮馬腦北林積修樹南<lb/>
池生别島手撥金翠花心迷玉芝草談天光六<lb/>
義發論明三倒座非陳子驚門還魏公掃榮辱<lb/>
應無間歡娱當共保<lb/>
　　　同張明府清鏡嘆<lb/>
妾有盤龍鏡清光常晝發自從生塵埃有若霧<lb/>
<pb n="KR4c0025_SBCK_001-12a"/>
中月愁來試取照坐嘆生白髪寄語邊塞人如<lb/>
何乆離别<lb/>
　　　夏日南亭懐辛大<lb/>
山光忽西落池月漸東上散髪乗夜涼開軒臥<lb/>
閑敞荷風送香氣竹露滴清響欲取鳴琴彈恨<lb/>
無知音賞感此懐故人中宵勞夢想<lb/>
　　　秋宵月下有懐<lb/>
秋空明月懸光彩露霑濕驚鵲棲不定飛螢巻<lb/>
簾入庭槐寒影踈鄰杵夜聲急佳期曠何許望<lb/>
望空佇立<lb/>
<pb n="KR4c0025_SBCK_001-12b"/>
　　　仲夏歸南園寄京邑舊遊<lb/>
嘗讀髙士傳最嘉陶徵君日躭田園趣自謂羲<lb/>
皇人余復何為者栖栖徒問津中年廢丘壑上<lb/>
國旅風塵忠欲事明主孝思侍老親歸來冒炎<lb/>
暑耕稼不及春扇枕北䆫下採芝南澗濵因聲<lb/>
謝朝列吾慕潁陽真<lb/>
　　　家園臥疾畢太祝見尋<lb/>
伏枕舊遊曠笙歌勞夢思平生重交結迨此令<lb/>
人疑冰室無暖氣炎雲空赫曦隙駒不暫駐日<lb/>
聽涼蟬悲壯圗竟未立班白恨吾衰夫子自南<lb/>
<pb n="KR4c0025_SBCK_001-13a"/>
楚緬懷嵩汝期<lb/>
　　　田家元日<lb/>
昨夜斗回北今朝歳起東我年巳强仕無禄尚<lb/>
憂農野老就耕去荷鋤隨牧童田家占氣候共<lb/>
説此年豐<lb/>
　　　晩泊潯陽望香鑪峯<lb/>
挂席㡬千里名山都未逢泊舟潯陽郭始見香<lb/>
鑪峯嘗讀遠公傳永懷塵外蹤東林精舍近日<lb/>
暮空聞鍾<lb/>
　　　萬山潭<lb/>
<pb n="KR4c0025_SBCK_001-13b"/>
垂釣坐磐石水清心益閑魚行潭樹下猿挂島<lb/>
藤間游女昔解佩傳聞於此山求之不可得㳂<lb/>
月棹歌還<lb/>
　　　入峽寄弟<lb/>
吾昔與汝軰讀書常閉門未嘗冒湍險豈顧垂<lb/>
堂言自此歴江湖辛勤難具論往來行旅弊開<lb/>
鑿禹功存壁立千峯峻潨流萬壑奔我來凡㡬<lb/>
宿無夕不聞猿浦上揺歸戀舟中失夢魂淚沾<lb/>
明月峽心斷鶺鴒原離闊星難聚秋深露易繁<lb/>
因君下南楚書此寄鄉園<lb/>
<pb n="KR4c0025_SBCK_001-14a"/>
　　　宿楊子津寄潤州長山劉隠士<lb/>
所思在夢寐欲往大江深日夕望京口煙波愁<lb/>
我心心馳茅山洞目極楓樹林不見少微隠星<lb/>
霜勞夜吟<lb/>
　　　送丁大鳳進士赴舉呈張九齡<lb/>
吾觀鷦鷯賦君負王佐才惜無金張援十上空<lb/>
歸來棄置鄉園老翻飛羽翼摧故人今在位岐<lb/>
路莫遲廻<lb/>
　　　送吴恱遊韶陽<lb/>
五色憐鳳雛南飛適鷓鴣楚人不相識何處求<lb/>
<pb n="KR4c0025_SBCK_001-14b"/>
椅梧去去日千里茫茫天一隅安能與斥鷃决<lb/>
起但槍榆<lb/>
　　　送陳七赴西軍<lb/>
吾觀非常者碌碌在目前君負鴻鵠志蹉跎書<lb/>
劔年一聞邊烽動萬里忽爭先余亦赴京國何<lb/>
當獻凱還<lb/>
　　　田家作<lb/>
弊廬隔塵喧惟先養恬素卜鄰勞三逕植果盈<lb/>
千樹粤余任推遷三十猶未遇書枕時將晩丘<lb/>
園日空暮晨興自多懐晝坐常寡悟冲天羡鴻<lb/>
<pb n="KR4c0025_SBCK_001-15a"/>
鵠爭食羞雞鶩望斷金馬門勞歌採樵路鄉曲<lb/>
無知已朝端乏親故誰能為楊雄一薦甘泉賦<lb/>
　　　從張丞相遊紀南城獵戲贈裴廸張參<lb/>
　　　軍<lb/>
從禽非吾樂不好雲夢田嵗晏臨城望只令鄉<lb/>
思懸叅卿有數子聮騎何翩翩世禄金張貴官<lb/>
曹幕府連嵗時行殺氣飛刃爭割鮮十里届賓<lb/>
舘徵聲匝妓筵髙標廻落日平楚壓芳煙何意<lb/>
狂歌客從公亦在旃<lb/>
　　　登望楚山最髙頂<lb/>
<pb n="KR4c0025_SBCK_001-15b"/>
山水觀形勝襄陽羙㑹稽最髙惟望楚曾未一<lb/>
攀躋石壁疑削成衆山比全低晴明試登陟目<lb/>
極無端倪雲夢掌中小武陵花處迷暝還歸騎<lb/>
下蘿月在深溪<lb/>
　　　採樵作<lb/>
採樵入深山山深水重疊橋崩臥查擁路險垂<lb/>
藤接日落伴將稀山風拂薜衣長歌負輕策平<lb/>
野望烟歸<lb/>
　　　早梅<lb/>
園中有早梅年例犯寒開少婦爭攀折將歸揷<lb/>
<pb n="KR4c0025_SBCK_001-16a"/>
鏡臺猶言看不足更欲剪刀裁<lb/>
　　　澗南園即事貽皎上人<lb/>
弊廬在郭外素業唯田園左右林野曠不聞城<lb/>
市喧釣竿垂北澗樵唱入南軒書取幽棲事還<lb/>
㝷靜者論<lb/>
　　　王逈見尋<lb/>
歸閒日無事雲卧晝不起有客欵柴扉自云巢<lb/>
居子居閒好花木採藥來城市家在鹿門山常<lb/>
遊澗澤水手持白羽扇脚歩青芒履聞道鶴書<lb/>
徴臨流還洗耳<lb/>
<pb n="KR4c0025_SBCK_001-16b"/>
　　　與黄侍御北津泛舟<lb/>
津無蛟龍患日夕常安流本欲避騘馬何知同<lb/>
鷁舟豈伊今日幸曽是昔年遊莫奏琴中鶴且<lb/>
隨波上鷗堤緣九里郭山面百城樓自顧躬耕<lb/>
者才非管樂儔聞君薦草澤從此泛滄洲<lb/>
　　　題長安主人壁<lb/>
乆廢南山田謬陪東閤賢欲隨平子去猶未獻<lb/>
甘泉枕席琴書滿褰帷逺岫連我來如昨日庭<lb/>
樹忽鳴蟬促織驚寒女秋風感長年授衣當九<lb/>
月無褐竟誰憐<lb/>
<pb n="KR4c0025_SBCK_001-17a"/>
　　　庭橘<lb/>
明發覽群物萬木何隂森凝霜漸漸水庭橘似<lb/>
縣金女伴爭攀摘摘窺礙葉深並生憐共蔕相<lb/>
示感同心骨刺紅羅被香粘翠羽簮擎來玉盤<lb/>
裏全勝在幽林<lb/>
孟浩然集卷第一<lb/>
<pb n="KR4c0025_SBCK_001-17b"/>
</p>
<p>
</p>
  </div>
<div> <lb/>
    <p>
<pb n="KR4c0025_SBCK_002-1a"/>
孟浩然集卷第二<lb/>
　七言古詩<lb/>
　　　夜歸鹿門歌<lb/>
山寺鳴鍾晝已昬漁梁渡頭爭渡喧人隨沙岸<lb/>
向江村余亦乗舟歸鹿門鹿門月照開煙樹忽<lb/>
到龎公棲隠處巖扉松徑長寂寥惟有幽人自<lb/>
來去<lb/>
　　　和盧明府送鄭十三還京兼寄之<lb/>
昔時風景登臨地今日衣冠送别筵閑臥自傾<lb/>
彭澤酒思歸長望白雲天洞庭一葉驚秋早濩<lb/>
<pb n="KR4c0025_SBCK_002-1b"/>
落空嗟滯江島寄語朝廷當世人何時重見長<lb/>
安道<lb/>
　　　送王七尉松滋得陽臺雲<lb/>
君不見巫山神女作行雲霏紅㳫翠曉氛氲嬋<lb/>
姢流入襄王夢倐忽還隨零雨分空中飛去復<lb/>
飛來朝朝暮暮下陽臺愁君此去為仙尉便逐<lb/>
行雲去不廻<lb/>
　　　鸚鵡洲送王九遊江左<lb/>
昔登江上黄鶴樓遥愛江中鸚鵡洲洲勢逶迤<lb/>
繞碧流鴛鴦鸂䳵滿沙頭沙頭日落沙磧長金<lb/>
<pb n="KR4c0025_SBCK_002-2a"/>
沙耀耀動飈光舟人牽錦纜浣女結羅裳月明<lb/>
全見蘆花白風起遥聞杜若香君行采采莫相<lb/>
忘<lb/>
　　　髙陽池送朱二<lb/>
當昔襄陽雄盛時山公常醉習家池池邊釣女<lb/>
自相隨粧成照影競來窺澄波淡淡芙蓉發緑<lb/>
岸毿毿楊栁垂一朝物變人亦非四面荒涼人<lb/>
住稀意氣豪華何處在空餘草露濕羅衣此地<lb/>
朝來餞行者翻向此中牧征馬征馬分飛日漸<lb/>
斜見此空為人所嗟殷勤為訪桃源路予亦歸<lb/>
<pb n="KR4c0025_SBCK_002-2b"/>
來松子家<lb/>
　五言排律<lb/>
　　　西山尋辛諤<lb/>
漾舟乗水便因訪故人居落日清川裏誰言獨<lb/>
羡魚石潭窺洞徹沙岸歴紆餘竹嶼見垂釣茅<lb/>
齋聞讀書欵言忘景夕清興屬涼初回也一瓢<lb/>
飲賢哉常晏如<lb/>
　　　冬至後過吴張二子檀溪别業<lb/>
卜築依自然檀溪不更穿園林二友接水竹數<lb/>
家連直取南山對非闗選地偏卜鄰依孟母共<lb/>
<pb n="KR4c0025_SBCK_002-3a"/>
井讓王宣曾是歌三樂仍聞詠五篇草堂時偃<lb/>
曝蘭枻日周旋外事情都逺中流性所便閑垂<lb/>
太公欽興發子猷船余亦幽棲者經過竊慕焉<lb/>
梅花殘臘日栁色半春天鳥泊隨陽鴈魚藏縮<lb/>
項鯿停杯問山簡何似習池邊<lb/>
　　　陪張丞相自松滋江東泊渚宫<lb/>
放溜下松滋登舟命檝師寜忘經濟日不憚沍<lb/>
寒時洗幘豈獨古濯纓良在兹政成人自理機<lb/>
息鳥無疑雲物吟孤嶼江山辯四維晚來風稍<lb/>
緊冬至日行遲獵響驚雲夢漁歌激楚辭渚宫<lb/>
<pb n="KR4c0025_SBCK_002-3b"/>
何處是川暝欲安之<lb/>
　　　陪盧明府泛舟廻峴山作<lb/>
百里行春返清流逸興多鷁舟隨鴈泊江火共<lb/>
星羅巳救田家旱仍憂俗化訛文章推後軰風<lb/>
雅激頽波髙岸迷陵谷新聲滿棹歌猶憐不調<lb/>
者白首未登科<lb/>
　　　陪張丞相祠紫蓋山途經玉泉詩<lb/>
望秩宣王命齋心待漏行青襟列胄子從事有<lb/>
參卿五馬尋歸路雙林指化城聞鍾度門近照<lb/>
膽玉泉清皂蓋依林憇緇徒擁錫迎天宫近兠<lb/>
<pb n="KR4c0025_SBCK_002-4a"/>
率沙界豁迷明欲就終焉志恭聞智者名人隨<lb/>
逝水嘆波逐覆舟傾想像若在眼周流空復情<lb/>
謝公還欲臥誰與濟蒼生<lb/>
　　　臘月八日於剡縣石城寺禮拜<lb/>
石壁開金像香山繞鐡圍下生彌勒見回向一<lb/>
心歸竹栢禪庭古樓臺世界稀夕嵐增氣色餘<lb/>
照發光輝講席邀談柄泉堂施浴衣願承功德<lb/>
水從此濯塵機<lb/>
　　　同獨孤使君東齋作<lb/>
郎官舊華省天子命分憂襄土嵗頻旱隨車雨<lb/>
<pb n="KR4c0025_SBCK_002-4b"/>
再流雲隂自南楚河潤及東周廨宇宜新霽田<lb/>
家賀有秋竹間殘照入池上夕陽浮寄謝東陽<lb/>
守何如八詠樓<lb/>
　　　峴山送朱大去非遊巴東<lb/>
峴山南郭外送别每登臨沙岸江村近松門山<lb/>
寺深一言余有贈三峽爾相尋祖席宜城酒征<lb/>
途雲夢林蹉跎遊子意眷戀故人心去矣勿淹<lb/>
滯巴東猿夜吟<lb/>
　　　宴張記室宅<lb/>
甲第金張舘門庭軒騎多家封漢陽郡文㑹楚<lb/>
<pb n="KR4c0025_SBCK_002-5a"/>
材過曲島浮觴酌前山入詠歌妓堂花映發書<lb/>
閣栁逶迤玉指調箏柱金泥飾舞羅誰知書劔<lb/>
者年歳獨蹉跎<lb/>
　　　登龍興寺閣<lb/>
閣道乘空出披軒逺目開逶迤見江勢客至屢<lb/>
緣廻兹郡何填委遥山復㡬哉蒼蒼皆草木處<lb/>
處盡樓臺驟雨一陽散行舟四海來鳥歸餘興<lb/>
滿周覽更徘徊<lb/>
　　　登總持寺浮屠<lb/>
半空躋寳塔晴望盡京華竹遶渭川遍山連上<lb/>
<pb n="KR4c0025_SBCK_002-5b"/>
苑斜四門開帝宅千陌俯人家累劫從初地為<lb/>
童憶聚沙一窺功徳見彌益道心加坐覺諸天<lb/>
近空香送落花<lb/>
　　　與崔二十一遊鏡湖寄包賀二公<lb/>
試覽鏡湖物中流見底清不知鱸魚味但識鷗<lb/>
鳥情帆得樵風送春逢榖雨晴將探夏禹穴稍<lb/>
背越王城府椽有包子文章推賀生滄浪醉後<lb/>
唱因子寄同聲<lb/>
　　　本闍黎新亭作<lb/>
八解禪林秀三明給苑才地偏香界逺心靜水<lb/>
<pb n="KR4c0025_SBCK_002-6a"/>
亭開傍險山查立尋幽石逕廻瑞花長自下靈<lb/>
藥豈須栽碧網交紅樹清泉盡緑苔戲魚聞法<lb/>
聚閑鳥誦經來棄象玄應悟忘言理必該靜中<lb/>
何所得吟詠也徒哉<lb/>
　　　長安早春<lb/>
闗戌惟東漠城池起北辰咸歌太平日共樂建<lb/>
寅春雪盡青山樹氷開黒水濵草迎金埒馬花<lb/>
伴玉樓人鴻漸看無數鶯歌聽欲頻何當桂枝<lb/>
擢歸及栁條新<lb/>
　　　秦中苦雨思歸贈袁左丞賀侍郎<lb/>
<pb n="KR4c0025_SBCK_002-6b"/>
爲學三十載閉門江漢隂明敡逢聖代羈旅屬<lb/>
秋霖豈直昏墊苦亦爲權勢沉二毛催白髪百<lb/>
鎰罄黄金淚憶峴山墮愁懷湘水深謝公積憤<lb/>
懣莊舄空謡吟躍馬非吾事狎鷗真我心寄言<lb/>
當路者去矣北山岑<lb/>
　　　陪張丞相登荆州城樓因寄蘇臺張使<lb/>
　　　君及浪泊戍主劉家<lb/>
薊門天北畔銅柱日南端出守聲彌逺投荒法<lb/>
未寛側身聊倚望攜手莫同懽白璧無瑕玷青<lb/>
松有歲寒府中丞相閣江上使君灘興盡廻舟<lb/>
<pb n="KR4c0025_SBCK_002-7a"/>
去方知行路難<lb/>
　　　荆門上張丞相<lb/>
共理分荆國招賢愧楚材召南風更闡丞相閣<lb/>
還開覯止欣眉睫沉淪拔草萊坐登徐孺榻頻<lb/>
接李膺杯始慰蟬鳴柳俄看雪間梅四時年籥<lb/>
盡千里客程催日下瞻歸翼沙邊厭曝鰓佇聞<lb/>
宣室召星象復中台<lb/>
　　　和宋太史北樓新亭<lb/>
返耕意未遂日夕登城隅誰謂山林近坐為符<lb/>
竹拘麗譙非改作軒檻是新圗逺水自嶓冢長<lb/>
<pb n="KR4c0025_SBCK_002-7b"/>
雲吞具區願隨江燕賀羞逐府寮趍欲識狂歌<lb/>
者丘園一竪儒<lb/>
　　　夜泊宣城界<lb/>
西塞㳂江島南陵問驛樓潮平津濟闊風止客<lb/>
帆收去去懐前浦茫茫泛夕流石逢羅刹礙山<lb/>
泊敬亭幽火熾梅根冶煙迷楊葉洲離家復水<lb/>
宿相伴頼沙鷗<lb/>
　　　奉先張明府休沭還鄉海亭宴集<lb/>
自君理畿甸余亦經江淮萬里音信斷數年雲<lb/>
雨乖歸來休澣日始得賞心諧朱紱心雖重滄<lb/>
<pb n="KR4c0025_SBCK_002-8a"/>
洲趣每懐樹低新舞閣山對舊書齋何以發佳<lb/>
興隂蟲鳴夜堦<lb/>
　　　同張明府碧谿贈答<lb/>
别業聞新製同聲和者多還看碧谿答不羡緑<lb/>
珠歌自有陽臺女朝朝拾翠過舞庭鋪錦繡粧<lb/>
牖閉藤蘿秋滿休閑日春餘景色和仙鳬能作<lb/>
伴羅襪共凌波别島尋花藥廻潭折芰荷更憐<lb/>
斜日照紅粉艷青娥<lb/>
　　　贈蕭少府<lb/>
上徳如流水安仁道若山聞君秉髙節而得奉<lb/>
<pb n="KR4c0025_SBCK_002-8b"/>
清顔鴻漸昇台羽牛刀列下班處腴能不潤居<lb/>
劇體常閑去詐人無謟除邪吏息姧欲知清與<lb/>
潔明月在澄灣<lb/>
　　　同王九題就師山房<lb/>
晚憇支公室故人逢右軍軒䆫避炎暑翰墨動<lb/>
新文竹閉䆫裏日<hi>簷前日一作竹蔽</hi>雨隨堦下雲同遊<lb/>
清隂遍吟臥夕陽曛江靜棹歌歇溪深樵語聞<lb/>
歸途未忍去携手戀清芬<lb/>
　　　上張吏部<lb/>
公門世緒昌才子冠裴王自出平津邸還為吏<lb/>
<pb n="KR4c0025_SBCK_002-9a"/>
部郎神仙餘氣色列宿動輝光夜直南宫靜朝<lb/>
趍北禁長時人窺水鏡明主賜衣裳翰苑飛鸚<lb/>
鵡天池待鳳凰<lb/>
　　　和于判官登萬山亭因贈洪府都督韓<lb/>
　　　公<lb/>
韓公羙襄土日賞城西岑結構意不淺嵓潭趣<lb/>
轉深皇華一動詠荆國㡬謳吟舊徑蘭勿翦新<lb/>
堤柳欲隂砌傍餘恠石沙上有閑禽自牧豫章<lb/>
郡空瞻楓樹林因聲寄流水善聽在知音耆舊<lb/>
眇不接崔徐無處尋物情多貴逺賢俊豈遥今<lb/>
<pb n="KR4c0025_SBCK_002-9b"/>
遲爾長江暮澄清一洗心<lb/>
　　　下灨石<lb/>
灨石三百里㳂洄千嶂間沸聲常浩浩洊勢亦<lb/>
潺潺跳沫魚龍沸垂藤猿狖攀榜人苦奔峭而<lb/>
我忘險艱放溜情彌遠登艫目自閑暝帆何處<lb/>
泊遥指落星灣<lb/>
　　　行至漢川作<lb/>
異縣非吾土連山盡緑篁平田出郭少盤壠入<lb/>
雲長萬壑歸於海千峯劃彼蒼猿聲亂楚峽人<lb/>
語帶巴鄉石上攅椒樹藤間養蜜房雪餘春未<lb/>
<pb n="KR4c0025_SBCK_002-10a"/>
暖嵐解晝初陽征馬疲登頓歸帆愛渺茫坐欣<lb/>
㳂溜下信宿見維桑<lb/>
　　　乆滯越中贈謝南池㑹稽賀少府<lb/>
陳平無産業尼父倦東西負郭昔云翳問津今<lb/>
巳迷未能忘魏闕空此滯秦稽兩見夏雲起再<lb/>
聞春鳥啼懐仙梅福市訪舊若耶溪聖主賢爲<lb/>
寳卿何隠遁棲<lb/>
　　　送韓使君除洪府都督<lb/>
述軄撫荆衡分符襲寵榮往來看擁傳前後頼<lb/>
專城勿翦棠猶在波澄水更清重推江漢理旋<lb/>
<pb n="KR4c0025_SBCK_002-10b"/>
改豫章行召父多遺愛羊公有令名衣冠列祖<lb/>
道耆舊擁前旌峴首晨風送江陵夜火迎無才<lb/>
慙孺子千里愧同聲<lb/>
　　　盧明府九日峴山宴袁使君張郎中崔<lb/>
　　　貟外<lb/>
宇宙誰開闢江山此鬱盤登臨今古用風俗嵗<lb/>
時觀地理荆州分天涯楚塞寛百城今刺史華<lb/>
省舊郎官共羙重陽節俱懐落帽歡酒邀彭澤<lb/>
載琴輟武城彈獻壽先浮菊尋幽或藉蘭烟虹<lb/>
鋪藻翰松竹挂衣冠叔子神如在山公興未䦨<lb/>
<pb n="KR4c0025_SBCK_002-11a"/>
嘗聞騎馬醉還向習池看<lb/>
　　　宴崔明府宅夜觀妓<lb/>
盡堂觀妙妓長夜正留賓燭吐蓮花艷粧成桃<lb/>
李春髻鬟低舞席衫袖掩歌脣汗濕偏冝粉羅<lb/>
輕詎著身調移筝柱促歡㑹酒杯頻儻使曹王<lb/>
見應嫌洛浦神<lb/>
　　　韓大侯東齋㑹岳上人諸學士<lb/>
郡守虚陳榻林間召楚材山川祈雨畢雲物喜<lb/>
晴開抗禮尊縫掖臨流揖渡杯徒攀朱仲李誰<lb/>
薦和羮梅翰墨緣情製髙深以意裁滄洲趣不<lb/>
<pb n="KR4c0025_SBCK_002-11b"/>
逺何必問蓬萊<lb/>
　　　初年樂城舘中臥疾懐歸<lb/>
異縣天隅僻孤帆海畔過往來鄉信斷留滯客<lb/>
情多臘月聞雷震東風感嵗和蟄虫驚户穴巢<lb/>
鵲眄庭柯徒對芳樽酒其如伏枕何歸來理舟<lb/>
楫江海正無波<lb/>
　　　上已日澗南園期王山人陳七諸公不<lb/>
　　　至<lb/>
揺艇候明發花源弄晩春在山懐綺季臨漢憶<lb/>
荀陳上巳期三月浮杯興十旬坐歌空有待行<lb/>
<pb n="KR4c0025_SBCK_002-12a"/>
樂恨無隣日晚蘭亭北煙花曲水濵浴蚕逢姹<lb/>
女採艾值幽人石壁堪題序沙場好解紳羣公<lb/>
望不至虚擲此芳晨<lb/>
　　　送莫氏甥兼諸昆弟從韓司馬入西軍<lb/>
念爾習詩禮未嘗離户庭平生早偏露萬里更<lb/>
飄零坐弃三冬業行觀八陣形飾裝辭故里謀<lb/>
策赴邊庭壯志吞鴻鵠遥心伴鶺鴒所從文與<lb/>
武不戰自應寜<lb/>
　　　峴山送蕭貟外之荆州<lb/>
峴山江岸曲郢水郭門前自古登臨處非今獨<lb/>
<pb n="KR4c0025_SBCK_002-12b"/>
黯然亭樓明落日井邑秀通川澗竹生幽興林<lb/>
風入管絃再飛鵬激水一舉鶴沖天佇立三荆<lb/>
使看君駟馬旋<lb/>
　　　送王昌齡之嶺南<lb/>
洞庭去逺近楓葉早驚秋峴首羊公愛長沙賈<lb/>
誼愁土風無縞紵鄉味有查頭巳抱沉痾疾更<lb/>
貽魑魅憂數年同筆硯兹夕異衾椆意氣今何<lb/>
在相思望斗牛<lb/>
孟浩然集卷第二<lb/>
</p>
<p>
</p>
  </div>
<div> <lb/>
    <p>
<pb n="KR4c0025_SBCK_003-1a"/>
孟浩然集卷第三<lb/>
　五言律詩<lb/>
　　　與諸子登峴山<lb/>
人事有代謝往來成古今江山留勝迹我軰復<lb/>
登臨水落魚梁淺天寒夢澤深羊公碑尚在讀<lb/>
罷淚沾襟<lb/>
　　　臨洞庭<lb/>
八月湖水平㴠虚混太清氣蒸雲夢澤波撼岳<lb/>
陽城欲濟無舟檝端居耻聖明坐觀垂釣者徒<lb/>
有羡魚情<lb/>
<pb n="KR4c0025_SBCK_003-1b"/>
　　　晩春<lb/>
二月湖水清家家春鳥鳴林花掃更落徑草踏<lb/>
還生酒伴來相命𨳩樽共解酲當杯巳入手歌<lb/>
妓莫停聲<lb/>
　　　嵗暮歸南山<lb/>
北闕休上書南山歸弊廬不才明主棄多病故<lb/>
人踈白髪催年老青陽逼嵗除永懐愁不寐松<lb/>
月夜䆫虚<lb/>
　　　梅道士水亭<lb/>
傲吏非凢吏名流即道流隱居不可見髙論莫<lb/>
<pb n="KR4c0025_SBCK_003-2a"/>
能酬水接仙源近山藏鬼谷幽再來迷處所花<lb/>
下問漁舟<lb/>
　　　閑園懐蘇子<lb/>
林園雖少事幽獨自多違向夕開簾坐庭隂葉<lb/>
落微鳥從煙樹宿螢傍水軒飛感念同懷子京<lb/>
華去不歸<lb/>
　　　留别王維<lb/>
寂寂竟何待朝朝空自歸欲尋芳草去惜與故<lb/>
人違當路誰相假知音世所稀秪應守寂寞還<lb/>
掩故園扉<lb/>
<pb n="KR4c0025_SBCK_003-2b"/>
　　　武陵泛舟<lb/>
武陵川路狹前棹入花林莫測幽源裏仙家信<lb/>
㡬深水廻青嶂合雲渡綠谿隂坐聽閑猿嘯彌<lb/>
清塵外心<lb/>
　　　同曹三御史行泛湖歸越<lb/>
秋入詩人興巴歌和者稀泛湖同旅泊吟㑹是<lb/>
歸思白簡徒推薦滄洲巳拂衣杳冥雲海去誰<lb/>
不羡鴻飛<lb/>
　　　遊景空寺蘭若<lb/>
龍象經行處山腰度石闗屢迷青嶂合時愛緑<lb/>
<pb n="KR4c0025_SBCK_003-3a"/>
蘿閑宴息花林下髙談竹嶼間寥寥隔塵事疑<lb/>
是入雞山<lb/>
　　　陪張丞相登嵩陽樓<lb/>
獨歩人何在嵩陽有故樓嵗寒問耆舊行縣擁<lb/>
諸侯泱莽北彌望沮漳東㑹流客中遇知已無<lb/>
復越鄉憂<lb/>
　　　與顔錢塘登樟亭望潮作<lb/>
百里雷聲震鳴絃暫輟彈府中連騎出江上待<lb/>
潮觀照日秋雲逈浮天渤澥寛驚濤來佀雪一<lb/>
坐凛生寒<lb/>
<pb n="KR4c0025_SBCK_003-3b"/>
　　　大禹寺義公禪<lb/>
義公習禪寂結宇依空林户外一峯秀堦前衆<lb/>
壑深夕陽連雨足空翠落庭隂看取蓮花淨方<lb/>
知不染心<lb/>
　　　尋白鶴嵓張子容隠居<lb/>
白鶴青嵓畔幽人有隠居堦庭空水石林壑罷<lb/>
樵漁嵗月青松老風霜苦竹踈覩兹懐舊業携<lb/>
策返吾廬<lb/>
　　　九日<lb/>
九日未成旬重陽即此晨登髙尋故事載酒訪<lb/>
<pb n="KR4c0025_SBCK_003-4a"/>
幽人落帽恣歡飲授衣同試新茱茰正可佩折<lb/>
取寄情親<lb/>
　　　除夜樂城張少府宅<lb/>
雲海訪甌閩風濤泊島濵如何嵗除夜得見故<lb/>
鄉親余是乘槎客君爲失路人平生復能㡬一<lb/>
别十餘春<lb/>
　　　舟中晩望<lb/>
挂席東南望青山水國遥舳艫爭利渉來往任<lb/>
風潮問我今何適天台訪石橋坐看霞色晩疑<lb/>
是赤城標<lb/>
<pb n="KR4c0025_SBCK_003-4b"/>
　　　遊精思觀廻王白雲在後<lb/>
出谷未亭午至家巳夕曛廻瞻山下路但見牛<lb/>
羊羣樵子暗相失草蟲寒不聞衡門猶未掩佇<lb/>
立待夫君<lb/>
　　　與杭州薛司戸登樟亭驛<lb/>
水樓一登眺半出青林髙帟幕英僚散芳筵下<lb/>
客叨山藏伯禹穴城壓伍胥濤今日觀溟漲垂<lb/>
綸欲釣鼇<lb/>
　　　尋天台山作<lb/>
吾友太一子飡霞臥赤城欲尋華頂去不憚惡<lb/>
<pb n="KR4c0025_SBCK_003-5a"/>
溪名歇馬慿雲宿揚帆截海行髙髙翠微裏遥<lb/>
見石梁横<lb/>
　　　宿立公房<lb/>
支遁初求道深公笑買山何如石嵓趣自入户<lb/>
庭間苔澗春泉滿蘿軒夜月閑能令許玄度吟<lb/>
臥不知還<lb/>
　　　尋滕逸人故居<lb/>
人事一朝盡荒蕪三徑休始聞漳浦臥奄作岱<lb/>
宗遊池水猶含墨山雲已落秋今朝泉壑裏何<lb/>
處覔藏舟<lb/>
<pb n="KR4c0025_SBCK_003-5b"/>
　　　姚開府山池<lb/>
主人新邸第相國舊池臺舘是招賢闢樓因教<lb/>
舞開軒車人巳散簫管鳳初來今日龍門下誰<lb/>
知文舉才<lb/>
　　　夏日浮舟過滕逸人别業<lb/>
水亭涼氣多閑棹晚來過澗影見藤竹潭香聞<lb/>
芰荷野童扶醉舞山鳥笑酣歌幽賞未云遍煙<lb/>
光奈夕何<lb/>
　　　夏日辨玉法師茅齋<lb/>
夏日茅齋裏無風坐亦涼竹林新笋穊籐架引<lb/>
<pb n="KR4c0025_SBCK_003-6a"/>
梢長鷰覔巢窠處蜂來造蜜房物華皆可翫花<lb/>
蘂四時芳<lb/>
　　　與張折衝遊耆闍寺<lb/>
釋子彌天秀將軍武庫才横行塞北盡獨歩漢<lb/>
南來貝葉傳金口山櫻作賦開因君振嘉藻江<lb/>
楚氣雄哉<lb/>
　　　與白明府遊江<lb/>
故人來自逺邑宰復初臨執手恨為别同舟無<lb/>
異心㳂洄洲渚趣演漾絃歌音誰識躬耕者年<lb/>
年梁甫吟<lb/>
<pb n="KR4c0025_SBCK_003-6b"/>
　　　遊精思題觀主山房<lb/>
誤入花源裏初憐竹逕深方知仙子宅未有世<lb/>
人尋舞鶴過閑砌飛猿嘯宻林漸通玄妙理深<lb/>
得坐忘心<lb/>
　　　尋梅道士<lb/>
彭澤先生栁山隂道士鵝我來從所好停策夏<lb/>
雲多重以觀魚樂因之鼓枻歌崔徐跡未朽千<lb/>
載揖清波<lb/>
　　　陪姚使君題惠上人房<hi>得青字</hi>
帶雪梅初暖含煙柳尚青來窺童子偈得聽法<lb/>
<pb n="KR4c0025_SBCK_003-7a"/>
王經㑹理知無我觀空厭有形迷心應覺悟客<lb/>
思不遑寜<lb/>
　　　晩春逺上人南亭<lb/>
給園支遁隠虚寂飬閑和春晩羣木秀關關黄<lb/>
鳥歌林棲居士竹池飬右軍鵝花月北䆫下清<lb/>
風期再過<lb/>
　　　人日登南陽驛門亭子懷漢川諸友<lb/>
朝來登陟處不佀艶陽時異縣殊風物覉懷多<lb/>
所思剪花驚嵗早看栁訝春遲未有南飛鴈裁<lb/>
書欲寄誰<lb/>
<pb n="KR4c0025_SBCK_003-7b"/>
　　　遊鳳林寺西嶺<lb/>
共喜年華好來遊水石間烟容開逺樹春色滿<lb/>
幽山壺酒朋情洽琴歌野興閑莫愁歸路暝招<lb/>
月伴人還<lb/>
　　　陪獨孤使君同與蕭貟外證登萬山亭<lb/>
萬山青嶂曲千騎使君遊神女鳴環佩仙郎接<lb/>
獻酬遍觀雲夢野自愛江城樓何必東南守空<lb/>
傳沈隠侯<lb/>
　　　贈道士參廖<lb/>
蜀琴乆不弄玉匣細塵生絲脆絃將斷金徽色<lb/>
<pb n="KR4c0025_SBCK_003-8a"/>
尚榮知音徒自惜聾俗本相輕不遇鍾期聽誰<lb/>
知鸞鳳聲<lb/>
　　　京還贈張維<lb/>
拂衣去何處髙枕南山南欲徇五斗禄其如七<lb/>
不堪早朝非晏起束帶異抽簮因向智者說遊<lb/>
魚思舊潭<lb/>
　　　題李十四莊兼贈綦母校書<lb/>
聞君息隂地東郭栁林間左右瀍澗水門庭緱<lb/>
氏山抱琴來取醉垂釣坐乘閑歸客莫相待縁<lb/>
源殊未還<lb/>
<pb n="KR4c0025_SBCK_003-8b"/>
　　　寄趙正字<lb/>
正字芸香閣幽人竹葉園經過宛如昨歸臥寂<lb/>
無喧髙鳥能擇木羝羊漫觸藩物情今已見從<lb/>
此願忘言<lb/>
　　　秋登張明府海亭<lb/>
海亭秋日望委曲見江山染翰聊題壁傾壺一<lb/>
解顔歡逢彭澤令歸賞故園間余亦將琴史棲<lb/>
遲共取閑<lb/>
　　　題融公蘭若<lb/>
精舍買金開流泉遶砌廻芰荷薫講席松栢映<lb/>
<pb n="KR4c0025_SBCK_003-9a"/>
香臺法雨晴飛去天花晝下來談玄殊未已歸<lb/>
騎夕陽催<lb/>
　　　九日龍沙寄劉大<lb/>
龍沙豫章北九日挂帆過風俗因時見湖山發<lb/>
興多客中誰送酒棹裏自成歌歌竟乘流去滔<lb/>
滔任夕波<lb/>
　　　洞庭湖寄閻九<lb/>
洞庭秋正闊余欲泛歸船莫辨荆吴地唯餘水<lb/>
共天渺瀰江樹沒合沓海湖連遲爾為舟檝相<lb/>
將濟巨川<lb/>
<pb n="KR4c0025_SBCK_003-9b"/>
　　　和李侍御渡松滋江<lb/>
南紀西江濶皇華御史雄截流寜假楫挂席自<lb/>
生風寮宷爭攀鷁魚龍亦避騘坐聞白雪唱翻<lb/>
入棹歌中<lb/>
　　　秦中感秋寄上人<lb/>
一丘常欲臥三徑苦無資北土非吾願東林懐<lb/>
我師黄金燃桂盡壯志逐年衰日夕涼風至聞<lb/>
蟬但益悲<lb/>
　　　重詶李少府見贈<lb/>
養疾衡茆下由來浩氣真五行將禁火十歩想<lb/>
<pb n="KR4c0025_SBCK_003-10a"/>
尋春致敬維桑梓邀歡即故人還看後凋色青<lb/>
翠有松筠<lb/>
　　　宿永嘉江寄山隂崔國輔少府<lb/>
我行窮水國君使入京華相去日千里孤帆天<lb/>
一涯卧聞海潮至起視江月斜借問同舟客何<lb/>
時到永嘉<lb/>
　　　上巳日洛中寄王逈十九<lb/>
卜洛成周地浮杯上巳筵鬪雞寒食下走馬射<lb/>
堂前垂柳金堤合平沙翠幕連不知王逸少何<lb/>
處㑹羣賢<lb/>
<pb n="KR4c0025_SBCK_003-10b"/>
　　　聞裴侍御朏自襄州司戸除豫州司户<lb/>
　　　因以投寄<lb/>
故人荆府掾尚有栢臺威移軄自樊沔芳聲聞<lb/>
帝畿昔余卧林巷載酒訪柴扉松菊無君賞鄉<lb/>
園嬾欲歸<lb/>
　　　江上寄山隂崔國輔少府<lb/>
春堤楊柳發憶與故人期草木本無意枯榮自<lb/>
有時山隂定逺近江上日相思不及蘭亭㑹空<lb/>
吟祓禊詩<lb/>
　　　送洗然弟進士舉<lb/>
<pb n="KR4c0025_SBCK_003-11a"/>
獻策金門去承歡彩服違以吾一日長念爾聚<lb/>
星稀昏定須溫席寒多未授衣桂枝如巳擢早<lb/>
逐鴈南飛<lb/>
　　　夜泊廬江聞故人在東林寺以詩寄之<lb/>
江路經廬阜松門入虎溪聞君尋寂樂清夜宿<lb/>
招提石鏡山精怯禪林怖鴿棲一燈如悟道為<lb/>
照客心迷<lb/>
　　　宿桐廬江寄廣陵舊遊<lb/>
山暝聽猿愁滄江急夜流風鳴兩岸葉月照一<lb/>
孤舟建徳非吾土維楊憶舊遊還將數行淚遥<lb/>
<pb n="KR4c0025_SBCK_003-11b"/>
寄海西頭<lb/>
　　　南還舟中寄袁太祝<lb/>
㳂泝非便習風波厭苦辛忽聞遷谷鳥來報五<lb/>
陵春嶺北廻征棹巴東問故人桃源何處是遊<lb/>
子正迷津<lb/>
　　　東陂遇雨率爾貽謝南池<lb/>
田家春事起丁壯就東陂殷殷雷聲作森森雨<lb/>
足垂海虹晴始見河柳潤初移余意在耕稼因<lb/>
君問土宜<lb/>
　　　行至汝墳寄盧徵君<lb/>
<pb n="KR4c0025_SBCK_003-12a"/>
行乏憩余駕依然見汝墳洛川方罷雪嵩嶂有<lb/>
殘雲曵曵半空裏溶溶五色分聊題一詩興因<lb/>
寄盧徵君<lb/>
　　　寄天台道士<lb/>
海上來仙客三山望㡬時焚香宿華頂裛露採<lb/>
靈芝屢踐莓苔滑將尋汗漫期儻因松子去長<lb/>
與世人辭<lb/>
　　　和張明府登鹿門山<lb/>
忽示登髙作能寛旅寓情絃歌既多暇山水思<lb/>
彌清草得風先動虹因雨後成謬承巴俚和非<lb/>
<pb n="KR4c0025_SBCK_003-12b"/>
敢應同聲<lb/>
　　　和張三自穰縣還途中遇雪<lb/>
風吹沙海雪來作柳園春宛轉隨香騎輕盈伴<lb/>
玉人歌疑郢中客態比洛川神今日南歸楚雙<lb/>
飛佀入秦<lb/>
　　　歲除夜㑹樂城張少府宅<lb/>
疇昔通家好相知無間然續明催畫燭守嵗接<lb/>
長筵舊曲梅花唱新正栢酒傳客行隨處樂不<lb/>
見度年年<lb/>
　　　自洛之越<lb/>
<pb n="KR4c0025_SBCK_003-13a"/>
遑遑三十載書劔兩無成山水尋吴越風塵猒<lb/>
洛京扁舟泛湖海長揖謝公卿且樂杯中酒誰<lb/>
論世上名<lb/>
　　　歸至郢中作<lb/>
逺遊經海嶠返棹歸山阿日夕見喬木鄉園在<lb/>
伐柯愁隨江路盡喜入郢門多左右看桒土依<lb/>
然即匪佗<lb/>
　　　途中遇晴<lb/>
已失巴陵雨猶逢蜀坂泥天開斜景遍山出晩<lb/>
雲低餘濕猶霑草殘流尚入谿今宵有明月鄉<lb/>
<pb n="KR4c0025_SBCK_003-13b"/>
思逺悽悽<lb/>
　　　蔡陽舘<lb/>
日暮馬行疾城荒人住稀聽歌疑近楚投舘忽<lb/>
如歸魯堰田疇廣章陵氣色微明朝拜嘉慶須<lb/>
著老萊衣<lb/>
　　　他鄉七夕<lb/>
他鄉逢七夕旅舘亦覊愁不見穿針婦空懐故<lb/>
國樓緒風初減熱新月始登秋誰忍窺河漢迢<lb/>
迢望斗牛<lb/>
　　　夜泊牛渚趂薛八船不及<lb/>
<pb n="KR4c0025_SBCK_003-14a"/>
星羅牛渚夕風送鷁舟遲浦溆常同宿烟波忽<lb/>
間之榜歌空裏失船火望中疑明發泛湖海茫<lb/>
茫何處期<lb/>
　　　曉入南山<lb/>
瘴氣曉氛氲南山沒水雲鯤飛今始見鳥墮舊<lb/>
來聞地接長沙近江從泊渚分賈生曾吊屈余<lb/>
亦痛斯文<lb/>
　　　夜渡湘水<lb/>
客行貪利渉夜裏渡湘川露氣聞香杜歌聲識<lb/>
採蓮榜人投岸火漁子宿潭煙行旅時相問潯<lb/>
<pb n="KR4c0025_SBCK_003-14b"/>
陽何處邊<lb/>
　　　赴命途中逢雪<lb/>
迢遞秦京道蒼茫嵗暮天窮隂連晦朔積雪滿<lb/>
山川落鴈迷沙渚飢烏噪野田客愁空佇立不<lb/>
見有人烟<lb/>
　　　宿武陵即事<lb/>
川暗夕陽盡孤舟泊岸初嶺猿相呌嘯潭影佀<lb/>
空虛就枕滅明燭扣船聞夜漁雞鳴問何處人<lb/>
物是秦餘<lb/>
　　　同盧明府餞張郎中除義王府司馬海<lb/>
<pb n="KR4c0025_SBCK_003-15a"/>
　　　園作<lb/>
上國山河裂賢王邸第開故人分軄去潘令寵<lb/>
行來冠蓋趨梁苑江湘失楚材預愁軒騎動賔<lb/>
客散池臺<lb/>
　　　落日望鄉<lb/>
客行愁落日鄉思重相催況在他山外天寒夕<lb/>
鳥來雪深迷郢路雲暗失陽臺可歎悽惶子勞<lb/>
歌誰為媒<lb/>
　　　永嘉上浦舘逢張八子容<lb/>
逆旅相逢處江村日暮時衆山遥對酒孤嶼共<lb/>
<pb n="KR4c0025_SBCK_003-15b"/>
題詩廨宇鄰蛟室人烟接島夷鄉闗萬餘里失<lb/>
路一相悲<lb/>
　　　送張子容赴舉<lb/>
夕曛山照滅送客出柴門惆悵野中别殷勤醉<lb/>
後言茂林余偃息喬木爾飛翻無使谷風誚須<lb/>
令友道存<lb/>
　　　送張參明經舉兼向涇州省覲<lb/>
十五綵衣年承歡慈母前孝亷因嵗貢懐橘向<lb/>
秦川四座推文舉中郎許仲宣泛舟江上别誰<lb/>
不仰神仙<lb/>
<pb n="KR4c0025_SBCK_003-16a"/>
　　　沂江至武昌<lb/>
家本洞庭上歲時歸思催客心徒欲速江路苦<lb/>
邅廻殘凍因風解新梅變臘開行看武昌栁髣<lb/>
髴映樓臺<lb/>
　　　唐城舘中早發寄楊使君<lb/>
犯霜駈曉駕數里見唐城旅舘歸心逼荒村客<lb/>
思盈訪人留後信䇿蹇赴前程欲識離䰟斷長<lb/>
空聽鴈聲<lb/>
　　　陪李侍御謁聰禪上人<lb/>
欣逢栢臺舊共謁聰公禪石室無人到繩床見<lb/>
<pb n="KR4c0025_SBCK_003-16b"/>
虎眠隂崖常抱雪松澗為生泉出處雖云異同<lb/>
懽在法筵<lb/>
　　　和張丞相春朝對雪<lb/>
迎氣當春立承恩喜雪來潤從河漢下花逼艷<lb/>
陽開不覩豐年瑞安知爕理才散鹽如可擬願<lb/>
糝和羮梅<lb/>
孟浩然集卷第三<lb/>
</p>
<p>
</p>
  </div>
<div> <lb/>
    <p>
<pb n="KR4c0025_SBCK_004-1a"/>
孟浩然集卷第四<lb/>
　五言律詩<lb/>
　　　送吴宣從事<lb/>
才有幕中畫而無塞上勲漢兵將滅虜王粲始<lb/>
從軍旌斾邊亭去山川地脉分平生一匕首感<lb/>
激贈夫君<lb/>
　　　送張祥之房陵<lb/>
我家南渡隠慣習野人舟日夕弄清淺林端逆<lb/>
上流山河據形勝天地生豪酋君意在利渉知<lb/>
音期暗投<lb/>
<pb n="KR4c0025_SBCK_004-1b"/>
　　　送桓子之郢城過禮<lb/>
聞君馳綵騎躞蹀指南荆為結潘楊好言過鄢<lb/>
郢城摽梅詩已贈羔鴈禮將行今夜神仙女應<lb/>
來感夢情<lb/>
　　　早春潤州送弟還鄉<lb/>
兄弟遊吴國庭闈戀楚闗已多新嵗感更餞白<lb/>
眉還歸泛西江水離筵北固山鄉園欲有贈梅<lb/>
柳著先攀<lb/>
　　　送告八從軍<lb/>
男兒一片氣何必五車書好勇方過我才多便<lb/>
<pb n="KR4c0025_SBCK_004-2a"/>
起余運籌將入幕飬拙就閑居正待功名遂從<lb/>
君繼兩踈<lb/>
　　　送元公之鄂渚尋觀主張驂鸞<lb/>
桃花春水漲之子忽乘流峴首辭蛟浦江邊問<lb/>
鶴樓贈君青竹杖送爾白蘋洲應是神仙軰相<lb/>
期汗漫遊<lb/>
　　　峴山餞房琯崔宗之<lb/>
貴賤平生隔軒車是日來青陽一覯止雲霧豁<lb/>
然開祖道衣冠列分亭驛騎催方期九日聚還<lb/>
待二星廻<lb/>
<pb n="KR4c0025_SBCK_004-2b"/>
　　　送王五昆季省覲<lb/>
公子戀庭幃勞歌涉海沂水乘舟檝去親望老<lb/>
萊歸斜日催烏鳥清江照綵衣平生急難意遥<lb/>
仰鶺鴒飛<lb/>
　　　送崔易<lb/>
片玉來誇楚治中作主人江山增潤色詞賦動<lb/>
陽春别舘當虛敞離情任吐伸因聲兩京舊誰<lb/>
念卧漳濱<lb/>
　　　送盧少府使入秦<lb/>
楚闗望秦國相去千里餘州縣勤王事山河轉<lb/>
<pb n="KR4c0025_SBCK_004-3a"/>
使車祖筵江上列離别恨前書願及芳年賞嬌<lb/>
鸎二月初<lb/>
　　　送謝錄事之越<lb/>
清旦江天逈涼風西北吹白雲向吴㑹征帆亦<lb/>
相隨想到耶溪日應探禹穴竒仙書儻相示余<lb/>
在北山陲<lb/>
　　　洛下送奚三還楊州<lb/>
水國無邊際舟行共使風羡君從此去朝夕見<lb/>
鄉中余亦離家乆南歸恨不同音書若有問江<lb/>
上㑹相逢<lb/>
<pb n="KR4c0025_SBCK_004-3b"/>
　　　送袁十嶺南尋弟<lb/>
早聞牛渚詠今見鶺鴒心羽翼嗟零落悲鳴别<lb/>
故林蒼梧白雲逺烟水洞庭深萬里獨飛去南<lb/>
風遲爾音<lb/>
　　　永嘉别張子容<lb/>
舊國余歸楚新年子北征挂帆愁海路分手戀<lb/>
朋情日夜故園意汀洲春草生何時一杯酒重<lb/>
與季膺傾<lb/>
　　　送袁太祝尉豫章<lb/>
何幸遇休明觀光來上京相逢武陵客獨送豫<lb/>
<pb n="KR4c0025_SBCK_004-4a"/>
章行隨牒牽黄綬離羣㑹墨卿江南佳麗地山<lb/>
水舊難名<lb/>
　　　都下送辛大之鄂<lb/>
南國辛居士言歸舊竹林未逢調鼎用徒有濟<lb/>
川心余亦忘機者田園在漢隂因君故鄉去遥<lb/>
寄式微吟<lb/>
　　　送席大<lb/>
惜爾懐其寳迷邦倦客遊江山歴全楚河洛越<lb/>
成周道路疲千里鄉園老一丘知君命不偶同<lb/>
病亦同憂<lb/>
<pb n="KR4c0025_SBCK_004-4b"/>
　　　送賈昇主簿之荆府<lb/>
奉使推能者勤王不暫閑觀風隨按察乘騎度<lb/>
荆關送别登何處開筵舊峴山征軒明日逺空<lb/>
望郢門間<lb/>
　　　送王大校書<lb/>
導漾自嶓塜東流為漢川維桑君有意解纜我<lb/>
開筵雲雨從兹别林端意渺然尺書能不恡時<lb/>
望鯉魚傳<lb/>
　　　浙江西上留别裴劉二少府<lb/>
西上浙江西臨流恨解携千山疊成嶂萬壑合<lb/>
<pb n="KR4c0025_SBCK_004-5a"/>
為溪石淺流難泝藤長險易躋誰憐問津者嵗<lb/>
晏此中迷<lb/>
　　　京還留别新豐諸友<lb/>
吾道昧所適驅車還向東主人開舊舘留客醉<lb/>
新豐樹遶温泉緑塵遮晩日紅拂衣從此去髙<lb/>
歩躡華嵩<lb/>
　　　廣陵别薛八<lb/>
士有不得志悽悽吴楚間廣陵相遇罷彭蠡泛<lb/>
舟還檣出江中樹波連海上山風帆明日逺何<lb/>
處更追攀<lb/>
<pb n="KR4c0025_SBCK_004-5b"/>
　　　臨渙裴明府席遇張十一房六<lb/>
河縣栁林邊河橋晚泊船文叨才子㑹官喜故<lb/>
人連笑語同今夕輕肥異往年晨風理歸棹吴<lb/>
楚各依然<lb/>
　　　盧明府早秋宴張郎中海園即事<lb/>
邑有絃歌宰翔鸞狎野鷗眷言華省舊暫滯海<lb/>
池遊鬱島藏深竹前溪對舞樓更聞書即事雲<lb/>
物是新秋<lb/>
　　　同盧明府早秋夜宴張郎中海亭<lb/>
側聽絃歌宰文書游夏徒故園欣賞竹為邑幸<lb/>
<pb n="KR4c0025_SBCK_004-6a"/>
來蘇華省曾聮事仙舟復與俱欲知臨泛乆荷<lb/>
露漸成珠<lb/>
　　　崔明府宅夜觀妓<lb/>
白日既云暮朱顔亦已酡畫堂初㸃燭金幌半<lb/>
垂羅長袖平陽曲新聲子夜歌從來慣留客兹<lb/>
夕為誰多<lb/>
　　　宴榮山人池亭<lb/>
甲地金張宅<hi>開金宂一云甲第</hi>榮期樂自多櫪嘶支遁<lb/>
馬池養右軍鵝竹引嵇琴入花邀戴客過山公<lb/>
時取醉來唱接籬歌<lb/>
<pb n="KR4c0025_SBCK_004-6b"/>
　　　夏日宴衛明府宅<lb/>
言避一時暑池亭五月開喜逢金馬客同飲玉<lb/>
人杯舞鶴乘軒至遊魚擁釣來座中殊未起簫<lb/>
管莫相催<lb/>
　　　清明日宴梅道士房<lb/>
林下愁春盡開軒覽物華忽逢青鳥使邀我赤<lb/>
松家丹竈初開火仙桃正發花童顔若可駐何<lb/>
惜醉流霞<lb/>
　　　寒食宴張明府宅<lb/>
瑞雪初盈尺寒宵始半更列筵邀酒伴刻燭限<lb/>
<pb n="KR4c0025_SBCK_004-7a"/>
詩成香炭金爐暖嬌絃玉指清厭厭不覺醉歸<lb/>
路曉霞生<hi>臥不覺曉雞鳴一云醉來方欲</hi>
　　　和賈主簿弁九日登峴山<lb/>
楚萬重陽日羣公賞燕來共乘休沭暇同醉菊<lb/>
花杯逸思髙秋發歡情落景催國人咸寡和遥<lb/>
愧洛陽才<lb/>
　　　宴張别駕新齋<lb/>
世業傳珪組江城佐股肱髙齋徵學問虚薄濫<lb/>
先登講論陪諸子文章得舊朋士元多賞激衰<lb/>
病恨無能<lb/>
<pb n="KR4c0025_SBCK_004-7b"/>
　　　李氏園臥疾<lb/>
我愛陶家趣林園無俗情春雷百卉坼寒食四<lb/>
隣清伏枕嗟公幹歸田羡子平年年白社客空<lb/>
滯洛陽城<lb/>
　　　過故人庄<lb/>
故人具雞黍邀我至田家緑樹村邊合青山郭<lb/>
外斜開筵面場圃把酒話桑麻待到重陽日還<lb/>
來就菊花<lb/>
　　　途中九日懐襄陽<lb/>
去國巳如昨倐然經杪秋峴山不可見風景令<lb/>
<pb n="KR4c0025_SBCK_004-8a"/>
人愁誰採籬下菊應閑池上樓冝城多美酒歸<lb/>
與葛强遊<lb/>
　　　初出關旅亭夜坐懷王大校書<lb/>
向夕槐烟起葱籠池舘曛客中無偶坐關外惜<lb/>
離群燭至螢光滅荷枯雨滴聞永懷蓬閣友寂<lb/>
寞滯揚雲<lb/>
　　　李少府與王九再來<lb/>
弱歳早登龍今朝喜再逢何如春月栁猶憶歲<lb/>
寒松烟火臨寒食笙歌咽曙鍾喧喧鬪雞道行<lb/>
樂羡朋從<lb/>
<pb n="KR4c0025_SBCK_004-8b"/>
　　　尋張五<lb/>
聞就龎公隠移居近洞湖興來林是竹歸卧谷<lb/>
名愚挂席樵風便開軒琴月孤歳寒何用賞霜<lb/>
落故園蕪<lb/>
　　　張七及辛大見訪<lb/>
山公能飲酒居士好彈筝世外交初得林中契<lb/>
巳并納涼風颯至逃暑日將傾便就南亭裏餘<lb/>
樽惜解酲<lb/>
　　　題張野人園廬<lb/>
與君園廬並微尚頗亦同耕釣方自逸壺觴趣<lb/>
<pb n="KR4c0025_SBCK_004-9a"/>
不空門無俗士駕人有上皇風何必先賢傳唯<lb/>
稱龎徳公<lb/>
　　　過故融公蘭若<lb/>
池上青蓮宇林間白馬泉故人成異物過客獨<lb/>
澘然既禮新松塔還尋舊石筵平生竹如意猶<lb/>
挂草堂前<lb/>
　　　早寒江上有懐<lb/>
木落鴈南度北風江上寒我家湘水曲遥隔楚<lb/>
雲端鄉淚客中盡歸帆天際看迷津欲有問平<lb/>
海夕漫漫<lb/>
<pb n="KR4c0025_SBCK_004-9b"/>
　　　南山下與老圃期種瓜<lb/>
樵木南山近林閭北郭賖先人留素業老圃作<lb/>
鄰家不種千株橘唯資五色瓜邵平能就我開<lb/>
徑翦蓬麻<lb/>
　　　裴司士見訪<lb/>
府寮能枉駕家醖復新開落日池上酌清風松<lb/>
下來厨人具雞黍稚子摘楊梅誰道山公醉猶<lb/>
能騎馬廻<lb/>
　　　除夜<lb/>
迢遞三巴路覉危萬里身亂山殘雪夜孤燭異<lb/>
<pb n="KR4c0025_SBCK_004-10a"/>
鄉人漸與骨肉逺轉於僮僕親那堪正漂泊來<lb/>
日嵗華新<lb/>
　　　傷峴山雲表上人<lb/>
少小學書劔秦吴多嵗年歸來一登眺陵谷尚<lb/>
依然豈意餐霞客忽隨朝露先因之問閭里把<lb/>
臂㡬人全<lb/>
　　　賦得盈盈樓上女<lb/>
夫壻久别離青樓空望歸粧成卷簾坐愁思嬾<lb/>
縫衣鷰子家家入楊花處處飛空牀難獨守誰<lb/>
為解金徽<lb/>
<pb n="KR4c0025_SBCK_004-10b"/>
　　　春怨<lb/>
佳人能畫眉粧罷出簾帷照水空自愛折花將<lb/>
遺誰春情多豔逸春意倍相思愁心極楊栁一<lb/>
種亂如絲<lb/>
　　　閨情<lb/>
一别隔炎涼君衣忘短長裁縫無處等以意忖<lb/>
情量畏瘦宜傷窄防寒更厚裝半啼封裹了知<lb/>
欲寄誰將<lb/>
　　　寒夜<lb/>
閨夕綺䆫閉佳人罷縫衣理琴開寳匣就枕臥<lb/>
<pb n="KR4c0025_SBCK_004-11a"/>
重幃夜乆燈花落薫籠香氣微錦衾重自暖遮<lb/>
莫曉霜飛<lb/>
　　　羙人分香<lb/>
豔色本傾城分香更有情髻鬟垂欲解眉黛拂<lb/>
能輕舞學平陽態歌翻子夜聲春風狹斜道含<lb/>
笑待逢迎<lb/>
　七言律詩<lb/>
　　　登安陽城樓<lb/>
縣城南面漢江流江嶂開成南雍州才子乗春<lb/>
來騁望羣公暇日坐銷憂樓臺晩映青山郭羅<lb/>
<pb n="KR4c0025_SBCK_004-11b"/>
綺晴嬌緑水洲向夕波揺明月動更疑神女弄<lb/>
珠遊<lb/>
　　　歳除夜有懐<lb/>
五更鍾漏欲相催四氣推遷往復廻帳裏殘燈<lb/>
纔有焰鑪中香氣盡成灰漸看春逼芙蓉枕頓<lb/>
覺寒消竹葉杯守嵗家家應未臥相思那得夢<lb/>
魂來<lb/>
　　　登萬嵗樓<lb/>
萬嵗樓頭望故鄉獨令鄉思更茫茫天寒鴈度<lb/>
堪垂淚月落猿啼欲斷腸曲引古堤臨凍浦斜<lb/>
<pb n="KR4c0025_SBCK_004-12a"/>
分逺岸近枯楊今朝偶見同袍友却喜家書寄<lb/>
八行<lb/>
　　　春情<lb/>
青樓曉日珠簾映紅粉春粧寳鏡催已厭交懽<lb/>
憐枕席相將遊戲遶池臺坐時衣帶縈纎草行<lb/>
即裙裾掃落梅更道明朝不當作相期共鬬管<lb/>
絃來<lb/>
　五言絶句<lb/>
　　　宿建徳江<lb/>
移舟泊烟渚日暮客愁新野曠天低樹江清月<lb/>
<pb n="KR4c0025_SBCK_004-12b"/>
近人<lb/>
　　　春曉<lb/>
春眠不覺曉處處聞啼鳥夜來風雨聲花落知<lb/>
多少<lb/>
　　　送朱大入秦<lb/>
遊人五陵去寳劔直千金分手脫相贈平生一<lb/>
片心<lb/>
　　　送友人之京<lb/>
君登青雲去余望青山歸雲山從此别淚濕薜<lb/>
蘿衣<lb/>
<pb n="KR4c0025_SBCK_004-13a"/>
　　　初下浙江舟中口號<lb/>
八月觀潮罷三江越海尋回瞻魏闕路無復子<lb/>
牟心<lb/>
　　　醉後贈馬四<lb/>
四海重然諾吾常聞白眉秦城遊俠客想得半<lb/>
酣時<lb/>
　　　檀溪尋古<lb/>
花半成龍竹池分濯馬溪田園人不見疑向武<lb/>
陵迷<hi>洞中棲一作疑向</hi>
　　　同張將薊門看燈<lb/>
<pb n="KR4c0025_SBCK_004-13b"/>
異俗非鄉俗新年改故年薊門看火樹疑是燭<lb/>
龍然<lb/>
　　　峴山亭寄晉陵張少府<lb/>
峴首風端急雲帆若鳥飛慿軒試一問張翰欲<lb/>
來歸<lb/>
　　　口號贈王九<lb/>
日暮田家逺山中勿乆淹歸人須早去稚子望<lb/>
陶潜<lb/>
　　　同儲十二洛陽道中作<lb/>
珠彈繁華子金羇遊俠人酒酣白日暮走馬入<lb/>
<pb n="KR4c0025_SBCK_004-14a"/>
紅塵<lb/>
　　　尋菊花潭主人不遇<lb/>
行至菊花潭村西日巳斜主人登髙去雞犬空<lb/>
在家<lb/>
　　　張郎中梅園作<lb/>
綺席鋪蘭杜珠盤忻芰荷故園留不住應是戀<lb/>
絃歌<lb/>
　　　問舟子<lb/>
向夕問舟子前程復㡬多灣頭正好泊淮裏足<lb/>
風波<lb/>
<pb n="KR4c0025_SBCK_004-14b"/>
　　　楊子津望京口<lb/>
北固臨京口夷山近海濵江風白浪起愁殺渡<lb/>
頭人<lb/>
　　　北澗泛舟<lb/>
北澗流恒滿浮舟觸處通㳂洄自有趣何必五<lb/>
湖中<lb/>
　　　洛中訪袁拾遺不遇<lb/>
洛陽訪才子江嶺作流人聞說梅花早何如北<lb/>
地春<lb/>
　　　送張郎中遷京<lb/>
<pb n="KR4c0025_SBCK_004-15a"/>
碧溪常共賞朱邸忽遷榮預有相思意聞君琴<lb/>
上聲<lb/>
　　　戲贈主人<lb/>
客醉眠未起主人呼解酲已言雞黍熟復道甕<lb/>
頭清<lb/>
　七言絶句<lb/>
　　　過融上人蘭若<lb/>
山頭禪室挂僧衣䆫外無人溪鳥飛黄昏半在<lb/>
下山路却聽泉聲戀翠微<lb/>
　　　涼州詞二首<lb/>
<pb n="KR4c0025_SBCK_004-15b"/>
渾成紫檀金屑文作得琵琶聲入雲胡地迢迢<lb/>
三萬里那堪馬上送明君<lb/>
異方之樂令人悲羗笛胡笳不用吹坐看今夜<lb/>
闗山月思殺邊城遊俠兒<lb/>
　　　越中送張少府歸秦中<lb/>
試登秦嶺望秦川遥憶青門更可憐仲月送君<lb/>
從此去瓜時須及邵平田<lb/>
　　　濟江問同舟人<lb/>
潮落江平未有風輕舟共濟與君同時時引領<lb/>
望天末何處青山是越中<lb/>
<pb n="KR4c0025_SBCK_004-16a"/>
　　　送杜十四<lb/>
荆吴相接水為鄉君去春江正渺茫日暮征帆<lb/>
泊何處天涯一望斷人腸<lb/>
孟浩然集卷第四終<lb/>
<pb n="KR4c0025_SBCK_004-16b"/>
<pb n="KR4c0025_SBCK_004-16b"/>
</p>
<p>
</p>
  </div></body>
</text>\m</TEI>
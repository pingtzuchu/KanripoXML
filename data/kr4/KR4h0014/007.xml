<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松陵集巻七</head> <lb/>
    <p>
<pb n="KR4h0014_WYG_007-1a"/>
欽定四庫全書<lb/>
　松陵集巻七<lb/>
　今體七言詩九十首<lb/>
　　開元寺佛鉢詩<hi>并序</hi>　　　　　　皮日休<lb/>
按釋法顯傳云佛鉢本在毗舍離今在乾陀衛竟若干<lb/>
百年當復至西月支國若干百年至于闐國若干百年<lb/>
當至屈茨國若干百年當復来漢地晉建興二年二聖<lb/>
像浮海而至滬瀆僧尼輩取之以歸今存于開元寺後<lb/>
<pb n="KR4h0014_WYG_007-1b"/>
建興八年漁者於滬瀆沙汭上獲之以為臼類乃葷而<lb/>
用焉俄有佛像見於外漁者始為異意滬瀆二聖之遺<lb/>
祥也乃以鉢供之迄今尚存余遂觀而為之詠因寄天<lb/>
隨子<lb/>
帝青石作綠冰姿<hi>佛律云此鉢帝青玉石也四天王所獻也</hi>曽得金人手自<lb/>
持拘律樹邉齋散後提羅花下洗来時乳糜味㫁中天<lb/>
覺麥麨香消大刼知従此共君親頂戴斜風應不等閒<lb/>
吹<lb/>
<pb n="KR4h0014_WYG_007-2a"/>
　　奉和　　　　　　　　　　　　陸龜蒙<lb/>
空王初受逞神功四鉢須臾見一重<hi>至今鉢緣有四重也</hi>持次想<lb/>
添香積飯覆時應帶步羅鍾光寒好照金毛鹿響靜堪<lb/>
降白耳龍従此寳函香裏見不煩西去詣靈峰<lb/>
　　夏首病愈因招魯望　　　　　　皮日休<lb/>
曉入清和尚袷衣夏隂初合掩雙扉一聲撥穀桑柘晩<lb/>
數㸃舂鋤烟雨㣲貧養仙禽能箇瘦病關芳草就中肥<lb/>
明朝早起非無事買得蓴絲待陸機<lb/>
<pb n="KR4h0014_WYG_007-2b"/>
　　奉詶次韻　　　　　　　　　　陸龜蒙<lb/>
雨多青合是垣衣一幅蠻牋夜款扉蕙帶又聞寛沈約<lb/>
茅齋猶自憶王㣲方靈祇在君臣正篆古須抛㸃畫肥<lb/>
除却伴談秋水外野鷗何處更忘機<lb/>
　　新夏東郊閒泛有懐襲美　　　　陸龜蒙<lb/>
遲於春日好於秋野客相攜上釣舟經畧彴時冠暫亞<lb/>
佩笭箵後帶頻搊蒹葭鷺起波搖笠村落蠶眠樹挂鉤<lb/>
料得秖君能愛此不爭烟水似封侯<lb/>
<pb n="KR4h0014_WYG_007-3a"/>
　　奉和次韻　　　　　　　　　　皮日休<lb/>
水物輕明澹似秋多情才子倚蘭舟碧莎裳下攜詩草<lb/>
黄篾樓中挂酒篘蓮葉蘸波初轉棹魚兒簇餌未諳鉤<lb/>
共君莫問當時事一㸃沙禽勝五侯<lb/>
　　四月十五日道室書事寄襲美　　陸龜蒙<lb/>
烏飯新炊㲨臛香道家齋日以為常月苗杯舉存三洞<lb/>
雲蘂函開叩九章一掬陽泉堪作雨數銖秋石欲成霜<lb/>
可中直著雷平信為覔閒眠苦竹牀<lb/>
<pb n="KR4h0014_WYG_007-3b"/>
　　奉和　　　　　　　　　　　　皮日休<lb/>
望朝齋戒是尋常靜啟金根第㡬章竹葉飲為甘露色<lb/>
蓮花鮓作肉芝香松膏背日凝雲磴丹粉經年染石牀<lb/>
剰欲與君終此志頑仙唯恐鬂成霜<lb/>
　　看壓新醅寄懐襲美　　　　　　陸龜蒙<lb/>
曉壓糟牀漸有聲旋如荒澗野泉清身前古態燻應出<lb/>
世上愁痕滴合平飲啄㫁年同鶴儉風波終日看人爭<lb/>
樽中若使常能渌兩綬通侯總強名<lb/>
<pb n="KR4h0014_WYG_007-4a"/>
　　奉和次韻　　　　　　　　　　皮日休<lb/>
一簀松花細有聲旋將渠椀撇寒清秦吳只恐篘来近<lb/>
劉項真應釀得平酒徳有神多客頌醉鄉無貨沒人爭<lb/>
五湖烟水郎山月合向樽前問底名<lb/>
　　登初陽樓寄懐北平郎中　　　　皮日休<lb/>
危樓新製號初陽白粉青葌射沼光避酒㡬浮輕舴艋<lb/>
下棊曽覺睡鴛鴦投鉤列坐圍華燭格簺分朋占靚妝<lb/>
莫怪重登頻有恨二年曽侍舊吳王<lb/>
<pb n="KR4h0014_WYG_007-4b"/>
　　奉和　　　　　　　　　　　　陸龜蒙<lb/>
逺窗浮檻亦成年㡬伴楊公白晝筵日煖烟花曽撲地<lb/>
氣和星象却歸天閒将水石侵軍壘醉引笙歌上釣船<lb/>
無限恩波猶在目東風吹起細漪漣<lb/>
　　夏初訪魯望偶題小齋　　　　　皮日休<lb/>
半里芳隂到陸家藜牀相勸飯胡麻林間度宿抛棋局<lb/>
壁上經旬挂釣車野客病時分竹米鄰翁齋日乞藤花<lb/>
踟蹰未放閒人去半岸紗帩待月華<lb/>
<pb n="KR4h0014_WYG_007-5a"/>
　　奉和次韻　　　　　　　　　　陸龜蒙<lb/>
四鄰多是老農家百樹雞桑半頃麻盡趁晴明修網架<lb/>
每和烟雨掉繰車啼鶯偶坐身蔵葉餉婦歸来鬂有花<lb/>
不是對君吟復醉更將何事送年華<lb/>
　　所居首夏水木尤清適然有作　　皮日休<lb/>
病来無事草堂空晝永休聞十二筒桂靜似逢青眼客<lb/>
松閒如見綠毛翁潮期暗動庭泉碧梅信㣲侵地障紅<lb/>
盡日枕書慵起得被君猶自笑從公<lb/>
<pb n="KR4h0014_WYG_007-5b"/>
　　奉和次韻　　　　　　　　　　陸龜蒙<lb/>
柿隂成列藥花空却憶桐江下釣筒亦以魚蝦供熟鷺<lb/>
近緣櫻笋識鄰翁閒分酒劑多還少自記書籖白間紅<lb/>
更愛夜来風月好轉思𤣥度對支公<lb/>
　　重𤣥寺元達年逾八十好種名藥凡所植者多至<lb/>
　　　自天台四明包山句曲叢萃紛糅各可指名余<lb/>
　　　竒而訪之因題二章　　　　　皮日休<lb/>
雨蓧烟鋤傴僂齎紺牙紅甲兩三畦藥名却笑桐君少<lb/>
<pb n="KR4h0014_WYG_007-6a"/>
年紀翻嫌竹祖低白石靜敲蒸术火清泉閒洗種花泥<lb/>
怪来昨日休持鉢一尺彫胡似掌齊<lb/>
香蔓蒙蘢覆昔邪檜烟杉露濕袈裟石盆換水撈松葉<lb/>
竹徑遷牀避笋芽藜杖移時挑細藥銅缾盡日灌幽花<lb/>
支公謾道憐神駿不及今朝種一麻<lb/>
　　奉和題達上人藥圃二首　　　　陸龜蒙<lb/>
藥味多從逺客齎旋添花譜旋成畦三椏舊種根應異<lb/>
九節初移葉尚低山莢便和幽澗石水芝須帶本池泥<lb/>
<pb n="KR4h0014_WYG_007-6b"/>
從今直到清秋日又有香苗㡬番齊<lb/>
淨名無語示清羸藥草搜来喻更㣲一雨一風皆遂性<lb/>
花開花落盡忘機教疏兔縷金絃亂<hi>兔絲别名</hi>自擁龍芻紫<lb/>
汞肥莫怪獨親幽圃坐病容銷盡欲依歸<lb/>
　　懐華陽潤卿博士三首　　　　　皮日休<lb/>
先生一向事虚皇天市壇西與世忘環堵養龜看氣訣<lb/>
刀圭餌犬試仙方靜探石腦衣裾潤閒鍊松脂院落香<lb/>
聞道徵賢須有詔不知何日到良常<lb/>
<pb n="KR4h0014_WYG_007-7a"/>
㝠心唯事白英君不問人間爵與勲林下醉眠仙鹿見<lb/>
洞中閒話隠芝聞石牀卧苦渾無蘚藤篋開稀恐有雲<lb/>
料得虚皇新詔樣青瓊板上綠為文<lb/>
鳳骨輕来稱瘦容華陽館主未成翁<hi>陶隠居昔為華陽館主</hi>數行<lb/>
玉札存心久一掬雲漿潄齒空白石煮多熏屋黑丹砂<lb/>
埋久染泉紅他年欲事先生去十賚須加陸逸沖<hi>逸沖嘗事</hi>
<hi>隠居隠居錫名棲靜處士十賚猶人間九錫也</hi>
　　奉和三首　　　　　　　　　　陸龜蒙<lb/>
<pb n="KR4h0014_WYG_007-7b"/>
㡬降真官授隠書洛公曽到夢中無眉間入靜三辰影<lb/>
肘後通靈五岳圖北洞樹形如曲蓋東凹山色似薫爐<lb/>
金墟福地能容否願作岡前蒋負芻<lb/>
火景應難到洞宫蕭閒堂冷任天風談𤣥塵尾抛雲底<lb/>
服散龍胎在酒中有路還將赤城接無泉不共紫河通<lb/>
竒編早晩教傳授免以神仙問葛洪<lb/>
終日焚香禮洞雲更思琪樹轉勞神曽尋下泊<hi>宫名</hi>常經<lb/>
月不到中峰又累春仙道最髙黄玉籙暑天偏稱白綸<lb/>
<pb n="KR4h0014_WYG_007-8a"/>
巾清齋若見茅司命乞取朱兒十二斤<lb/>
　　以竹夾膝寄贈襲美　　　　　　陸龜蒙<lb/>
截得篔簹冷似龍翠光横在暑天中堪臨薤簟閒憑月<lb/>
好向松忩卧跂風持贈敢齊青玉案醉吟偏稱碧荷筒<lb/>
添君雅具教多著為著西齋譜一通<lb/>
　　魯望以竹夾膝見寄因次韻詶謝　皮日休<lb/>
圓於玉柱滑於龍来自衡陽彩翠中拂潤恐飛清夏雨<lb/>
叩虚疑貯碧湘風大勝書客裁成簡頗賽溪翁截作筒<lb/>
<pb n="KR4h0014_WYG_007-8b"/>
従此角巾因爾戴俗人相訪若為通<lb/>
　　夏景無事因懐章来二上人　　　皮日休<lb/>
澹景㣲隂正送梅幽人逃暑癭枏杯水花移得和魚子<lb/>
山蕨收時帶竹胎嘯館大都偏見月醉鄉終竟不聞雷<lb/>
更無一事唯留客却被髙僧怕不来<lb/>
佳樹盤珊枕草堂此中隨分亦閒忙平鋪風簟尋琴譜<lb/>
靜掃烟窗著藥方幽鳥見貧留好語白蓮知卧送清香<lb/>
從今有計消閒日更為支公置一牀<lb/>
<pb n="KR4h0014_WYG_007-9a"/>
　　奉和次韻　　　　　　　　　　陸龜蒙<lb/>
簷外青陽有二梅折来堪下凍醪杯<hi>離騷注云盛夏以醇酒置冰上</hi>髙<lb/>
杉自欲生龍腦小弁誰能寄鹿胎麗事肯教饒沈謝談<lb/>
㣲何必減宗雷還聞擬結東林社爭奈淵明醉不来<lb/>
忽憶髙僧坐夏堂厭泉聲閙笑雲忙山重海澹懐中印<lb/>
月冷風㣲宿上方病後書求嵩少藥定迴衣染貝多香<lb/>
何時更問逍遙義<hi>道林有逍遙遊别義</hi>五粒松隂半石牀<lb/>
　　寄瓊州楊舍人　　　　　　　　皮日休<lb/>
<pb n="KR4h0014_WYG_007-9b"/>
徳星芒彩瘴天涯酒樹堪消謫宦嗟行遇竹王因設奠<lb/>
居逢木客又遷家清齋淨溲桄榔麵逺信閒封荳蔲花<lb/>
清切㑹須歸有日莫貪句漏足丹砂<lb/>
　　奉和　　　　　　　　　　　　陸龜蒙<lb/>
明時非罪謫何偏鵩鳥巢南更數千酒滿椰杯消毒霧<lb/>
風隨蕉扇下瀧船人多藥户行狂蠱吏有珠官出俸錢<lb/>
秖以直誠天自信不勞詩句詠貪泉<lb/>
　　魯望以輪鈎相示緬懐髙致因作三篇<lb/>
<pb n="KR4h0014_WYG_007-10a"/>
　　　　　　　　　　　　　　　　皮日休<lb/>
角柄孤輪細膩輕翠篷十載伴君行撚時解轉蟾蜍魄<lb/>
抛處能啼絡緯聲七里灘波喧一舍五雲溪月靜三更<lb/>
朱衣鮒足和蓑睡誰信人間有利名<lb/>
一線飄然下碧塘溪翁無語逺相望蓑衣舊去烟披重<lb/>
篛笠新来雨打香白鳥白蓮為夢寐清風清月是家鄉<lb/>
明朝有物充君信㰂酒三缻寄夜航<hi>㰂酒出沈約集</hi>
盡日悠然舴艋輕小輪聲細雨溟溟三尋絲帶桐江爛<lb/>
<pb n="KR4h0014_WYG_007-10b"/>
一寸鉤含笠澤腥用近詹何傳釣法收和范蠡養魚經<lb/>
孤篷半夜無餘事應被嚴灘聒酒醒<lb/>
　　頃自相江得一釣車以襲美樂烟波之思因出以<lb/>
　　　為玩俄辱三篇復抒酬答　　　陸龜蒙<lb/>
旋屈金鉤劈翠筠手中盤作釣魚輪忘情不效孤醒客<lb/>
有意閒窺百丈鱗雨似輕埃時一起雲如髙蓋強相親<lb/>
任他華轂低頭笑此地終無覆敗人<lb/>
曽招漁侶下清潯獨蠒初隨一錘深細輾烟華無轍跡<lb/>
<pb n="KR4h0014_WYG_007-11a"/>
靜含風力有車音相呼野飯依芳草迭和山歌逗逺林<lb/>
得失任渠但取樂不曽生個是非心<lb/>
病来懸著脆緡絲獨喜髙情為我持數輻尚凝烟雨態<lb/>
三篇能賦蕙蘭詞雲深石靜閒眠穏月上江平放溜遲<lb/>
第一莫教諳此境倚天功業待君為<lb/>
　　吳中書事寄漢南裴尚書　　　　皮日休<lb/>
萬家無事鏁蘭橈鄉味腥多厭紫䖀<hi>江文通集云紫䖀石刼也</hi>水似<lb/>
棋文交度郭柳如行障儼遮橋青梅蔕重初迎雨白鳥<lb/>
<pb n="KR4h0014_WYG_007-11b"/>
羣髙欲避潮唯望舊知憐此意得為傖鬼也逍遙<lb/>
　　奉和　　　　　　　　　　　　陸龜蒙<lb/>
風清地古帶前朝遺事紛紛未寂寥三泖涼波漁蕝動<lb/>
<hi>逺祖士衡對晉武帝以三泖冬温夏涼</hi>五茸春草雉媒嬌<hi>五茸吳王獵所草各有名</hi>雲<lb/>
藏野寺分金刹月在江樓倚玉簫不用懐歸忘此景吳<lb/>
王看即奉弓招<lb/>
　　夏景沖澹偶然作二首　　　　　皮日休<lb/>
秖隈蒲褥岸烏紗味道澄懐景便斜紅印寄泉慚郡守<lb/>
<pb n="KR4h0014_WYG_007-12a"/>
青筐與笋愧僧家茗爐盡日燒松子書桉經時剝瓦花<lb/>
園吏暫棲君莫笑不妨猶更著南華<lb/>
一室無喧事事幽還如貞白在髙樓天台畫得千迴看<lb/>
湖目芳来百度遊<hi>湖目蓮子也</hi>無限世機吟處息㡬多身計<lb/>
釣前休他年謁帝言何事請贈劉伶作醉侯<lb/>
　　奉和次韻　　　　　　　　　　陸龜蒙<lb/>
蟬雀參差在扇紗竹襟輕利籜冠斜爐中有酒文園㑹<lb/>
琴上無絃靖節家芝畹烟霞全覆穂橘洲風浪半浮花<lb/>
<pb n="KR4h0014_WYG_007-12b"/>
閒思兩地忘名者不信人間髮解華<lb/>
秖於池曲象山幽便是瀟湘浸石樓斜拂芡盤輕鶩下<lb/>
細穿蔆線小鯢遊閒開茗焙嘗須徧醉撥書帷卧始休<lb/>
莫道仙家無好爵方諸還拜碧琳侯<lb/>
　　送李明府之任南海　　　　　　皮日休<lb/>
五羊城在蜃樓邉墨綬垂腰正少年山靜不應聞屈鳥<lb/>
草深從使翳貪泉蟹奴晴上臨潮檻燕婢秋隨過海船<lb/>
一事與君消逺宦乳蕉花發訟庭前<lb/>
<pb n="KR4h0014_WYG_007-13a"/>
　　奉和　　　　　　　　　　　　陸龜蒙<lb/>
春盡之官直到秋嶺雲深處凭瀧樓居人愛近沈珠浦<lb/>
候吏多来拾翠洲賨税盡應輸紫貝蠻童多學佩金鉤<lb/>
知君不戀南枝久抛却經冬白罽裘<lb/>
　　寄題羅浮軒轅先生所居　　　　皮日休<lb/>
亂峰四百三十二<hi>羅浮山峰數</hi>欲問徵君何處尋紅翠<hi>山鳥名</hi>
數聲瑤室響<hi>山有璇房瑤室七十有二</hi>真檀一炷石樓深山都遣負<lb/>
沽来酒樵客容看化後金從此謁師知不逺求官先有<lb/>
<pb n="KR4h0014_WYG_007-13b"/>
葛洪心<lb/>
　　奉和　　　　　　　　　　　　陸龜蒙<lb/>
鼎成仙馭入崆峒百世猶傳至道風暫應青詞為穴鳳<lb/>
却思丹檄伴㝠鴻金公的的生爐際瓊刃時時到夢中<lb/>
預恐浮山歸有日載將雲室十洲東<lb/>
　　宿報恩寺水閣　　　　　　　　皮日休<lb/>
寺鏁雙峰寂不開幽人中夜獨徘徊池文帶月鋪金簟<lb/>
蓮朶含風動玉杯往往竹梢搖翡翠時時杉子擲莓苔<lb/>
<pb n="KR4h0014_WYG_007-14a"/>
可憐此際誰曽見唯有支公盡看来<lb/>
　　奉和　　　　　　　　　　　　陸龜蒙<lb/>
峰抱池光曲岸平月臨虚檻夜何清僧穿小檜纔分影<lb/>
魚擲髙荷漸有聲因憶故山吟易苦各横秋簟夢難成<lb/>
周顒不用裁書勸自得涼天證道情<lb/>
　　醉中偶作呈魯望　　　　　　　皮日休<lb/>
谿雲澗鳥本吾儕剛為浮名事事乖十里尋山為思役<lb/>
五更看月是情差分將吟詠華雙鬂力以壺觴固百骸<lb/>
<pb n="KR4h0014_WYG_007-14b"/>
爭得草堂歸卧去共君同作太常齋<lb/>
　　奉和次韻　　　　　　　　　　陸龜蒙<lb/>
海鶴飄飄韻莫儕在公猶與俗情乖初呈酒務求専判<lb/>
合禱山祠請自差永夜譚𤣥侵罔象一生交態忘形骸<lb/>
憐君醉墨風流甚㡬度題詩小謝齋<lb/>
　　寄滑州李副使員外　　　　　　皮日休<lb/>
兵繞臨淮數十重鐵衣才子正從公軍前草奏旄頭下<lb/>
城上封書箭簳中圍合只應聞曉雁血腥何處避春風<lb/>
<pb n="KR4h0014_WYG_007-15a"/>
故人勲重金章貴猶在江湖積釣功<lb/>
　　奉和　　　　　　　　　　　　陸龜蒙<lb/>
洛生閒詠正抽毫忽傍旌旗著戰袍檄下連營皆破膽<lb/>
劍離孤匣欲吹毛清秋月色臨軍壘半夜淮聲入賊壕<lb/>
除却征南為上将平徐功業更誰髙<lb/>
　　傷史拱山人　　　　　　　　　皮日休<lb/>
一緘幽信自襄陽上報先生去嵗亡山客為醫翻貰藥<lb/>
野僧因弔却焚香峰頭孤冢為雲穴松下靈筵是石牀<lb/>
<pb n="KR4h0014_WYG_007-15b"/>
宗炳死来君又去終身不復到柴桑<lb/>
　　奉和　　　　　　　　　　　　陸龜蒙<lb/>
曽説山棲欲去尋豈知霜骨葬寒林常依靜住師冥目<lb/>
兼事容成學算心<hi>史學浮圖兼善算術</hi>逋客預齋還梵唱老猿窺<lb/>
祭亦悲吟唯君獨在江雲外誰誄孤貞置峴岑<lb/>
　　吳中言懐寄南海二同年　　　　皮日休<lb/>
曲水分飛嵗已賖東南為客各天涯退公秖傍蘇勞竹<lb/>
移宴多隨末利花銅鼓夜敲溪上月布帆晴照海邉霞<lb/>
<pb n="KR4h0014_WYG_007-16a"/>
三年謾被鱸魚累不得横經侍絳紗<lb/>
　　奉和　　　　　　　　　　　　陸龜蒙<lb/>
曽見凌風上赤霄盡将華藻赴嘉招城連虎踞山圖麗<lb/>
路入龍編海舶遙江客漁歌衝白荇野禽人語映紅蕉<lb/>
庭中必有君遷樹莫向空臺望漢朝<hi>交州記云有君遷樹有朝臺尉陀望</hi>
<hi>漢所築</hi>
　　胥門閒汎　　　　　　　　　　皮日休<lb/>
青翰虚徐夏思清愁烟漠漠荇花平醉来欲把田田葉<lb/>
<pb n="KR4h0014_WYG_007-16b"/>
盡裹當時醒酒鯖<lb/>
　　奉和　　　　　　　　　　　　陸龜蒙<lb/>
細槳輕撶下白蘋故城花謝綠隂新豈無今日逃名士<lb/>
試問南塘著屧人<lb/>
　　木蘭後池三詠　　　　　　　　皮日休<lb/>
　　重臺蓮花<lb/>
敧紅婑媠力難任每葉頭邉半米金可得教他水妃見<lb/>
兩重元是一重心<lb/>
<pb n="KR4h0014_WYG_007-17a"/>
　　浮萍<lb/>
嫩似金脂颺似烟多情渾欲擁紅蓮明朝擬附南風信<lb/>
寄與湘妃作翠鈿<lb/>
　　白蓮<lb/>
但恐醍醐難並潔秖應薝蔔可齊香半垂金粉知何似<lb/>
靜婉臨溪照額黄<lb/>
　　奉和三詠　　　　　　　　　　陸龜蒙<lb/>
　　重臺蓮花<lb/>
<pb n="KR4h0014_WYG_007-17b"/>
水國烟鄉足芰荷就中芳瑞此難過風情為與吳王近<lb/>
紅蕚常教一倍多<lb/>
　　浮萍<lb/>
晩来風約半池明重疊侵沙綠罽成不用臨池重相笑<lb/>
最無根蔕是浮名<lb/>
　　白蓮<lb/>
素蘤多蒙别艷欺此花真合在瑤池還應有恨無人覺<lb/>
月曉風清欲墮時<lb/>
<pb n="KR4h0014_WYG_007-18a"/>
　　重題後池　　　　　　　　　　皮日休<lb/>
細雨闌珊眠鷺覺鈿波悠漾並鴛嬌適来㑹得荆王意<lb/>
秖為蓮莖重細腰<lb/>
　　奉和　　　　　　　　　　　　陸龜蒙<lb/>
曉烟清露暗相和浴雁浮鷗意緒多却是陳王詞賦錯<lb/>
枉将心事託㣲波<lb/>
　　襲美庭中初植松桂偶題　　　　陸龜蒙<lb/>
軒隂冉冉移斜日寒韻泠泠入晩風烟格月姿曽不改<lb/>
<pb n="KR4h0014_WYG_007-18b"/>
至今猶似在山中<lb/>
　　奉和次韻　　　　　　　　　　皮日休<lb/>
毿毿綠髮垂輕露獵獵丹華動細風恰似青童君欲㑹<lb/>
儼然相向立庭中<lb/>
　　戲題襲美書印囊　　　　　　　陸龜蒙<lb/>
鵲銜龜顧妙無餘不愛封侯愛石渠應笑休文過萬巻<lb/>
至今誰道沈家書<lb/>
　　奉和次韻　　　　　　　　　　皮日休<lb/>
<pb n="KR4h0014_WYG_007-19a"/>
金篆方圓一寸餘可憐銀艾未思渠不知夫子將心印<lb/>
印破人間萬巻書<lb/>
　　館娃宮懐古五絶　　　　　　　皮日休<lb/>
綺閤飄香下太湖亂兵侵曉上姑蘇越王大有堪羞處<lb/>
秖把西施賺得吳<lb/>
鄭妲無言下玉墀夜来飛箭滿罘罳越王定指髙臺笑<lb/>
却見當時金鏤楣<lb/>
半夜娃宫作戰場血腥猶雜宴時香西施不及燒殘蠟<lb/>
<pb n="KR4h0014_WYG_007-19b"/>
猶為君王泣數行<lb/>
素襪雖遮未掩羞越兵猶怕伍員頭吳王恨魄今如在<lb/>
秖合西施瀨上遊<lb/>
響屧廊中金玉步采蘭山上綺羅身不知水葬今何處<lb/>
溪月彎彎欲效顰<lb/>
　　奉和五絶　　　　　　　　　　陸龜蒙<lb/>
三千雖衣水犀珠半夜夫差國暗屠猶有八人皆二八<lb/>
獨教西子占亡吳<lb/>
<pb n="KR4h0014_WYG_007-20a"/>
一宫花渚漾漣漪俀墮鴉鬟出繭眉可料坐中歌舞袖<lb/>
便将殘節拂降旗<lb/>
㡬多雲榭倚青㝠越焰燒来一片平此地最應沾恨血<lb/>
至今春草不匀生<lb/>
江色分明練繞臺戰帆遙隔綺疏開波神自厭荒淫主<lb/>
句踐樓船穏帖来<lb/>
寳袜香綦碎曉塵亂兵誰惜似花人伯勞應是精靈使<lb/>
猶向殘陽泣暮春<lb/>
<pb n="KR4h0014_WYG_007-20b"/>
　　虎丘寺西小溪閒汎三絶　　　　皮日休<lb/>
鼓子花明白石岸桃枝竹覆翠嵐溪分明似對天台洞<lb/>
應厭頑仙不肯迷<lb/>
絶壑秖憐白羽傲窮谿唯覺錦鱗癡更深尚有通樵處<lb/>
或是秦人未可知<lb/>
髙下不驚紅翡翠淺深還礙白薔薇船頭繫個松根上<lb/>
欲待逢仙不擬歸<lb/>
　　奉和三絶次韻　　　　　　　　陸龜蒙<lb/>
<pb n="KR4h0014_WYG_007-21a"/>
樹號相思枝拂地鳥語提壺聲滿溪雲涯一里千萬曲<lb/>
直是漁翁行也迷<lb/>
荒柳卧波渾似困宿雲遮塢未全癡雲情栁意蕭蕭㑹<lb/>
若問諸餘總不知<lb/>
每逢孤嶼一倚檝便欲狂歌同採嶶任是烟蘿中待月<lb/>
不妨敧枕扣舷歸<lb/>
　<lb/>
　<lb/>
<pb n="KR4h0014_WYG_007-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松陵集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松陵集</head>
    <p>
<pb n="KR4h0014_WYG_000-1a"/>
欽定四庫全書　　　　　集部八<lb/>
　松陵集　　　　　　　　總集類<lb/>
　　提要<lb/>
　　　　<hi>臣</hi>等謹按松陵集十巻皆唐皮日休與陸龜<lb/>
　　　　䝉等倡和之作考巻端日休之序則編而成<lb/>
　　　　集者龜䝉題集名者日休也依韻倡和始於<lb/>
　　　　北魏王肅夫婦至唐代盛於元白而極於皮<lb/>
　　　　陸蓋其時崔璞以諫議大夫為蘇州刺史辟<lb/>
<pb n="KR4h0014_WYG_000-1b"/>
　　　　日休為從事而龜蒙適以所業謁璞因得與<lb/>
　　　　日休相贈答同時進士顔萱前廣文博士張<lb/>
　　　　賁進士鄭璧司馬都浙東觀察推官李縠前<lb/>
　　　　進士崔璐及處士魏朴羊昭業等亦相隨有<lb/>
　　　　作裒為此集序稱共詩六百八十五首今攷<lb/>
　　　　集中日休龜䝉各得往體詩九十三首今體<lb/>
　　　　詩一百九十三首襍體詩三十八首又聨句<lb/>
　　　　及答問十有八首外顔萱得詩三首張賁得<lb/>
<pb n="KR4h0014_WYG_000-2a"/>
　　　　詩十四首鄭璧得詩四首司馬都得詩二首<lb/>
　　　　李縠得詩三首崔璐魏朴羊昭業各得詩一<lb/>
　　　　首崔璞亦得詩二首其他如清逺道士顔真<lb/>
　　　　卿李德裕幽獨君等五首皆以追錄舊作不<lb/>
　　　　在數内尚得詩六百九十八首與序中所列<lb/>
　　　　之數不符豈序以傳寫誤歟明𢎞治壬戌呉<lb/>
　　　　江知縣濟南劉濟民以舊本重刋都穆為之<lb/>
　　　　跋尾嵗久漫漶毛晉又得宋槧本重校刋之<lb/>
<pb n="KR4h0014_WYG_000-2b"/>
　　　　今所行者皆毛本唐人唱和裒為集者凡三<lb/>
　　　　斷金集久佚王士禎記湖廣莫進士有漢上<lb/>
　　　　題襟集求之不獲今亦未見傳本其存者惟<lb/>
　　　　此一集録而存之尚可想見一時文雅之盛<lb/>
　　　　也乾隆四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4h0014_WYG_000-3a"/>
松陵集原序<lb/>
詩有六義其一曰比比者定物之情狀也則必謂之<lb/>
才才之備者於聖為六藝在賢為聲詩噫春秋之後<lb/>
頌聲亡寢降及漢氏詩道若作然二雅之風委而不<lb/>
興矣在詩有三言四言五言六言七言九言之作三<lb/>
言者曰振振鷺鷺于飛是也五言者曰誰謂雀無角<lb/>
何以穿我屋是也六言者曰我姑酌彼金罍是也七<lb/>
言者曰交交黄鳥止于桑是也九言者曰泂酌彼行<lb/>
<pb n="KR4h0014_WYG_000-3b"/>
潦挹彼注兹是也葢古詩率以四言為本而漢氏<lb/>
方以五言七言為之也其句亦出於毛詩五言者<lb/>
李陵曰攜手上河梁是也七言者漢武曰日月星<lb/>
辰和四時是也爾後盛於建安建安以降江左君<lb/>
臣得以浮艶之然詩之六義㣲矣逮及吾唐開元之<lb/>
世易其體為律焉始切於儷偶拘於聲勢然詩云見<lb/>
憫既多受侮不少其對也工矣堯典曰聲依永律<lb/>
和聲其為律也甚矣由漢及唐詩之道盡矣吾又<lb/>
<pb n="KR4h0014_WYG_000-4a"/>
不知千祀之後詩之道止於斯而已耶後有變而作者<lb/>
余不得以知之夫才之備者猶天地之氣乎氣者止乎<lb/>
一也分而為四時其為春則煦枯發枿如育如護百蘤<lb/>
融冶酣人肌骨其為夏則赫曦朝升天地如窑草焦木<lb/>
渇若燎毛髮其為秋則涼颸高瞥若露天骨景爽夕清<lb/>
神不蔽形其為冬則霜陣一捷萬物昔率雲沮日慘若<lb/>
憚天責夫如是豈拘於一哉亦變之而已人之有才者<lb/>
不變則已苟變之豈異於是乎故才之用也廣之為滄<lb/>
<pb n="KR4h0014_WYG_000-4b"/>
溟細之為溝竇高之為山嶽碎之為瓦礫美之為西子<lb/>
惡之為敦治壯之為武賁弱之為處女大則八荒之外<lb/>
不可窮小則一毫之末不可見苟其才如是復能善用<lb/>
之則庖丁之牛慶之輪郢之斤不足謂其神解也意古<lb/>
之士窮達必形於歌詠苟欲見乎志非文不能宣也於<lb/>
是為其詞詞之作固不能獨善必須人以成之昔周公<lb/>
為詩以貽成王吉甫作頌以贈申伯詩之酬贈其來尚<lb/>
矣後每為詩必多以斯為事咸通七年今兵部令狐員<lb/>
<pb n="KR4h0014_WYG_000-5a"/>
外在淮南今中書舎人𢎞農公守毗陵日休皆以詞獲<lb/>
幸悉䝉以所製命之和各盈編軸亦有名其首者十年<lb/>
大司諫清河公出牧於吳日休為部從事居一月有進<lb/>
士陸龜䝉字魯望者以其業見造凡數編其才之變真<lb/>
天地之氣也近代稱温飛卿李義山為之最俾陸生參<lb/>
之未知其孰為之後先也太𤣥曰稽其門闢其戶眼其<lb/>
鍵然後乃應況其不者乎余遂以詞誘之果復之不移<lb/>
刻由是風雨晦㝠蓬蒿翳薈未甞不以其應而為事苟<lb/>
<pb n="KR4h0014_WYG_000-5b"/>
其詞之來食則輟之而自飫寢則聞之而必驚凡一年<lb/>
為往體各九十三首今體各一百九十三首雜體各三<lb/>
十八首聮句問答十有八篇在其外合之凡六百五十<lb/>
八首南陽廣文潤卿隴西侍御徳師或旅泊之際善其<lb/>
所為皆以詞致師詞之不多去之速也大司諫清河公<lb/>
有作或命之和亦著焉其餘則吳中名士又得三十首<lb/>
除詩外有序十九首總録之得十通載詩六百八十五<lb/>
首漢書曰古者諸侯卿大夫交以鄰國以㣲言相感當<lb/>
<pb n="KR4h0014_WYG_000-6a"/>
揖讓之時必稱詩以喻其志葢以别賢不肖也余之與<lb/>
生道義志氣窮達是非莫不見於是士君子或為之覽<lb/>
賢不肖可不别乎哉噫古之將有交綏而退者今生之<lb/>
於余豈是耶生既編其詞請於余曰爾有文當為我序<lb/>
詩道兼十通以名之日休曰諾由是為之序松江吳之<lb/>
望也别名曰松陵請目之曰松陵集皮日休撰<lb/>
　<lb/>
　<lb/>
<pb n="KR4h0014_WYG_000-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松陵集原序<lb/>
</p>
<p>
</p>
  </div>
</body>
</text>
</TEI>
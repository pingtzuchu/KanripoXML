<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松陵集巻四</head> <lb/>
    <p>
<pb n="KR4h0014_WYG_004-1a"/>
欽定四庫全書<lb/>
　松陵集巻四<lb/>
　徃體詩一百十二首<lb/>
　　漁具詩<hi>并序</hi>　　　　　　　　　陸龜蒙<lb/>
天隨子䱷于海山之顔有年矣矢魚之具莫不窮極其<lb/>
趣大凡結繩持網者總謂之網罟網罟之流曰罛曰罾<lb/>
曰罺<hi>側交反</hi>圓而縱捨曰罩挾而昇降曰<graphic n="KR1933" url="https://raw.githubusercontent.com/kanripo/KR-Gaiji/master/images/KR1933.png" mimeType="image/png"/>
                    <hi>女減反</hi>緡而竿<lb/>
者總謂之筌筌之流曰筒曰車横川曰梁承虚曰笱編<lb/>
<pb n="KR4h0014_WYG_004-1b"/>
而沈之曰箄<hi>音卑</hi>矛而卓之曰矠<hi>音冊矛也</hi>棘而中之曰义鏃<lb/>
而綸之曰射扣而騃之曰桹<hi>以薄板置瓦器上擊之以驅魚</hi>置而守之<lb/>
曰神<hi>鯉魚滿三百六十嵗蛟龍輒率而飛去置一神守之則不能去矣神龜也</hi>列竹於海澨<lb/>
曰滬<hi>吳之滬瀆是也</hi>錯薪於水中曰<graphic n="KR2000" url="https://raw.githubusercontent.com/kanripo/KR-Gaiji/master/images/KR2000.png" mimeType="image/png"/>
                    <hi>音糝</hi>所載之舟曰舴艋所<lb/>
貯之器曰笭箵其他或術以招之或藥而盡之皆出于<lb/>
詩書雜傳及今之聞見可考而騐之不誣也今擇其任<lb/>
詠者作十五題以諷噫矢魚之具也如此予既歌之矣<lb/>
矢民之具也如彼誰其嗣之鹿門子有髙灑之才必為<lb/>
<pb n="KR4h0014_WYG_004-2a"/>
我同作<lb/>
　　網<lb/>
大罟綱目繁空江波浪黒沈沈到波底恰共波同色牽<lb/>
時萬鬐入已有千鈞力尚悔不横流恐他人更得<lb/>
　　罩<lb/>
左手掲圓罛輕橈弄舟子不知潛鱗處但去籠烟水時<lb/>
穿紫屏破忽值朱衣起<hi>松江有朱衣鮒</hi>貴得不貴名敢論魴與<lb/>
鯉<hi>屏一作萍</hi>
<pb n="KR4h0014_WYG_004-2b"/>
　　<graphic n="KR1933" url="https://raw.githubusercontent.com/kanripo/KR-Gaiji/master/images/KR1933.png" mimeType="image/png"/>
有意烹小鮮乘流駐孤棹雖然煩取舎未肯求津要多<lb/>
為蝦蜆誤已分鵁鶄笑寄語龍伯人荒唐不同調<lb/>
　　釣筒<lb/>
短短截筠光悠悠卧江色蓬差㯭相應雨慢烟交織須<lb/>
臾中芳餌迅疾如飛翼彼竭我還浮君看不爭得<lb/>
　　釣車<lb/>
溪上持隻輪溪邊指茅屋閒乘風水便敢議朱丹轂髙<lb/>
<pb n="KR4h0014_WYG_004-3a"/>
多倚衡懼下有折軸速曷若載逍遥歸来卧雲族<lb/>
　　魚梁<lb/>
能編似雲薄横絶清川口缺處欲隨波波中先置笱投<lb/>
身入籠檻自古難飛走盡日水濵吟殷勤謝漁叟<lb/>
　　义魚<lb/>
春溪正含緑良夜才參半持矛若羽輕列燭如星爛傷<lb/>
鱗跳密藻碎首沈遥岸盡族染東流傍人作佳翫<lb/>
　　射魚<lb/>
<pb n="KR4h0014_WYG_004-3b"/>
彎弓注碧潯掉尾行凉沚青楓下晩照正在澄明裏抨<lb/>
絃㫁荷扇濺血殷菱蘂若使禽荒聞移之暴烟水<lb/>
　　鳴桹<lb/>
水淺藻荇澁鈎罩無所及鏗如木鐸音勢若金鉦急敺<lb/>
之就深處用以資俯拾搜羅爾甚㣲遁去將何入<lb/>
　　滬<hi>吳人今謂之籪</hi>
萬植禦洪波森然倒林薄千顱咽雲上過半隨潮落其<lb/>
間風信背更值雷聲惡天道亦裒多吾將移海若<lb/>
<pb n="KR4h0014_WYG_004-4a"/>
　　<graphic n="KR2000" url="https://raw.githubusercontent.com/kanripo/KR-Gaiji/master/images/KR2000.png" mimeType="image/png"/>
                    <hi>吳人今謂之叢</hi>
斬木置水中枝條互相蔽寒魚遂家此自以為生計春<lb/>
氷忽融冶盡取無遺裔所託成禍機臨川一凝睇<lb/>
　　種魚<lb/>
鑿池收赬鱗疎疎置雲嶼還同汗漫遊遂以江湖處如<lb/>
非一神守潛被蛟龍主蛟龍若無道跛鼈亦可禦<lb/>
　　藥魚<lb/>
香餌綴金鈎日中懸者㡬盈川是毒流細大同時死不<lb/>
<pb n="KR4h0014_WYG_004-4b"/>
唯空飼犬便可將貽蟻苟負竭澤心其他盡如此<lb/>
　　舴艋<lb/>
篷棹兩三事天然相與閒朝隨稚子去暮唱蔆歌還倚<lb/>
石遲後侣徐橈供逺山君看萬斛載沈溺須臾間<lb/>
　　笭箵<lb/>
誰謂笭箵小我謂笭箵大盛魚自足飱寘璧能為害時<lb/>
將刷蘋浪又取懸藤帶不及腰上金何勞問蓍蔡<lb/>
　　奉和漁具十五詠　　　　　　　皮日休<lb/>
<pb n="KR4h0014_WYG_004-5a"/>
　　網<lb/>
晩挂溪上網映空如霧縠閒来發其機旋旋沈平緑下<lb/>
處若烟雨牽時似崖谷必若遇鯤鮞從教通一目<lb/>
　　罩<lb/>
芒鞋下葑中步步沈輕罩既為蔆浪颭亦被蓮泥膠人<lb/>
立獨無聲魚煩似相抄滿手搦霜鱗思歸舉輕棹<lb/>
　　<graphic n="KR1933" url="https://raw.githubusercontent.com/kanripo/KR-Gaiji/master/images/KR1933.png" mimeType="image/png"/>
烟雨晩来好東塘下<graphic n="KR1933" url="https://raw.githubusercontent.com/kanripo/KR-Gaiji/master/images/KR1933.png" mimeType="image/png"/>去網小正星□舟輕欲騰翥誰<lb/>
<pb n="KR4h0014_WYG_004-5b"/>
知荇深後恰值魚多處浦口更有人停橈一延竚<lb/>
　　釣筒<lb/>
籠籦截數尺標置能幽絶從浮笠澤烟任卧桐江月絲<lb/>
隨碧潭漫餌逐清灘發好是趂筒時秋聲正清越<lb/>
　　釣車<lb/>
得樂湖海志不厭華輈小月中抛一聲驚起灘上鳥心<lb/>
將潭底測手把波文裊何處覔奔車平波今渺渺<lb/>
　　魚梁<lb/>
<pb n="KR4h0014_WYG_004-6a"/>
波際挿翠筠離離似清籞遊鱗到溪口入此無逃所斜<lb/>
臨楊柳津靜下鸕鷀侣編此欲何之終焉富春渚<lb/>
　　义魚<lb/>
列炬春溪口平潭如不流照見遊泳魚一一如清晝中<lb/>
目碎瓊碧毀鱗殷組繡樂此何太荒居然愧川后<lb/>
　　射魚<lb/>
注矢寂不動澄潭晴轉烘下窺見魚樂恍若翔在空驚<lb/>
羽決凝碧傷鱗浮殷紅堪將指杯術授與太湖公<lb/>
<pb n="KR4h0014_WYG_004-6b"/>
　　鳴桹<lb/>
盡日平湖上鳴桹仍動槳丁丁入波心登澈和清響鷺<lb/>
聴獨寂寞魚驚昧来往盡水無所逃川中有鈎黨<lb/>
　　滬<lb/>
波中植甚固磔磔如蝦鬚濤頭倏爾過數頃跳鯆䱐<hi>音逋</hi>
<hi>夫</hi>不是細羅密自為朝夕驅空憐指魚命遣出海邊租<lb/>
　　<graphic n="KR2000" url="https://raw.githubusercontent.com/kanripo/KR-Gaiji/master/images/KR2000.png" mimeType="image/png"/>
伐彼槎蘖枝放於氷雪浦遊魚趂暖處忽爾来相聚徒<lb/>
<pb n="KR4h0014_WYG_004-7a"/>
為棲託心不問庇庥主一旦懸鼎鑊禍機真自取<lb/>
　　種魚<lb/>
移土湖岸邊一半和魚子池中得春雨㸃㸃活如蟻一<lb/>
月便翠鱗終年必赬尾借問兩綬人誰知種魚利<lb/>
　　藥魚<lb/>
吾無竭澤心何用藥魚藥見説放溪上㸃㸃波光惡食<lb/>
時競夷猶死者爭紛泊何必重傷魚毒涇猶可作<lb/>
　　舴艋<lb/>
<pb n="KR4h0014_WYG_004-7b"/>
闊處只三尺翛然足吾事低蓬挂釣車枯蚌盛魚餌只<lb/>
好攜橈坐惟堪蓋蓑睡若遣遂平生艅艎不如是<lb/>
　　笭箵<lb/>
朝空笭箵去暮實笭箵歸歸來倒却魚挂在幽窗扉但<lb/>
聞蝦蜆氣欲生蘋藻衣十年佩此處烟雨苦霏霏<lb/>
　　添漁具詩<hi>并序</hi>　　　　　　　皮日休<lb/>
天隨子為漁具詩十五首以遺余凡有䱷已來術之與<lb/>
器莫不盡於是也噫古之人或有溺於漁者行其術而<lb/>
<pb n="KR4h0014_WYG_004-8a"/>
不能言用其器而不能狀此與澤助之䱷者又何異哉<lb/>
如吟魯望之詩想其致則江風海雨槭槭生齒牙間真<lb/>
世外漁者之才也余昔之漁所在浻上則為菴以守之<lb/>
居峴下則占磯以待之江漢間時候率多雨唯以籉笠<lb/>
自庇每伺魚必多俯籉笠不能庇其上繇是織篷以障<lb/>
之上抱而下仰字之曰背篷今觀魯望之十五篇未有<lb/>
是作因次而詠之用以補其遺者漁家生具獲足於吾<lb/>
屬之文也<lb/>
<pb n="KR4h0014_WYG_004-8b"/>
　　漁菴<lb/>
菴中只方丈恰稱幽人住枕上悉魚經門前空釣具束<lb/>
竿將倚壁曬網還侵戸上浻有楊顒須留往来路<lb/>
　　釣磯<lb/>
盤灘一片石置我山居足窪處著筣笓<hi>桂苑云取蝦具</hi>竅中維<lb/>
<graphic n="KR3714" url="https://raw.githubusercontent.com/kanripo/KR-Gaiji/master/images/KR3714.png" mimeType="image/png"/>䑿多逢沙鳥汚愛被潭雲觸狂奴卧此多所以踏帝<lb/>
腹<lb/>
　　蓑衣<lb/>
<pb n="KR4h0014_WYG_004-9a"/>
一領蓑正新著来沙塢中隔溪遙望見疑是緑毛翁襟<lb/>
色裛䐑<hi>直葉反</hi>靄袖香䙰褷風前頭不施衮何以為三公<lb/>
　　篛笠<lb/>
圓似寫月魂輕如織烟翠涔涔向上雨不亂窺魚思攜<lb/>
来沙日㣲挂處江風起縱戴二梁冠終身不忘爾<lb/>
　　背篷<lb/>
儂家背篷様似個大龜甲雨中跼蹐時一向聴霎霎甘<lb/>
從魚不見亦任鷗相狎深擁竟無言空成睡齁䶎<hi>上虚溝反</hi>
<pb n="KR4h0014_WYG_004-9b"/>
<hi>下虚甲反</hi>
　　奉和添漁具五篇　　　　　　　陸龜蒙<lb/>
　　漁菴<lb/>
結茅次烟水用以資嘯傲豈謂釣家流忽同禪室號閒<lb/>
憑山叟占晩有溪禽嫪華屋莫相非各隨吾所好<lb/>
　　釣磯<lb/>
揀得白雲根秋潮未曽沒坡陁坐鰲背散漫垂龍髮持<lb/>
竿從掩霧置酒復待月即此放神情何勞適吳越<lb/>
<pb n="KR4h0014_WYG_004-10a"/>
　　蓑衣<lb/>
山前度㣲雨不廢小澗漁上有青襏襫下有新腒疎滴<lb/>
瀝珠影泫離披嵐彩虚君看荷製者不得安吾廬<lb/>
　　篛笠<lb/>
朝攜下楓浦晩戴出烟艇冒雪或平簷聴泉時仄頂飇<lb/>
移靄然色波亂危如影不識九衢塵終年居下浻<lb/>
　　背篷<lb/>
敏手劈江筠隨身織烟殻沙禽固不知釣伴猶初覺閒<lb/>
<pb n="KR4h0014_WYG_004-10b"/>
從翠㣲拂靜唱滄浪濯見説萬山潭漁童盡能學<lb/>
　　樵人十詠<hi>并序</hi>　　　　　　　　陸龜蒙<lb/>
環中先生謂天隨子曰子與鹿門子應和為漁具詩信<lb/>
盡其道而美矣世言樵漁者必聨其命稱且常為隠君<lb/>
子事詩之言錯薪禮之言負薪傳之言積薪史之言束<lb/>
薪非樵者之實乎可不足以寄興詠獨缺其詞耶退作之<lb/>
樵以補其闕漏寄鹿門子<lb/>
　　樵谿<lb/>
<pb n="KR4h0014_WYG_004-11a"/>
山髙谿且深蒼蒼但羣木抽條欲千尺衆亦疑樸樕一<lb/>
朝蒙翦伐萬古辭林麓若遇燎𤣥穹㣲烟出雲族<lb/>
　　樵家<lb/>
草木黄落時比鄰見相喜門當清澗盡屋在寒雲裏山<lb/>
棚日纔下野竈烟初起所謂順天民唐堯亦如此<lb/>
　　樵叟<lb/>
自小即胼胝至今凋鬢髮所圖山褐厚所愛山爐熱不<lb/>
知冠蓋好但信烟霞活富貴如疾顛吾從老岩穴<lb/>
<pb n="KR4h0014_WYG_004-11b"/>
　　樵子<lb/>
生自蒼崖邊能諳白雲養<hi>去聲山家謂養柴地為養</hi>纔穿逺林去已<lb/>
在孤峯上薪和野花束步帶山詞唱日暮不歸來柴扉<lb/>
有人望<lb/>
　　樵徑<lb/>
石脉青靄間行行自幽絶方愁山繞繚更值雲遮截爭<lb/>
推好林浪共約歸時節不似名利途相期覆車轍<lb/>
　　樵斧<lb/>
<pb n="KR4h0014_WYG_004-12a"/>
淬礪秋水清攜持逺山曙丁丁在前澗杳杳無尋處巢<lb/>
傾鳥猶在樹盡猿方去授鉞者何人吾方易其慮<lb/>
　　樵擔<lb/>
輕無斗儲價重則筋力絶欲下半巖時憂襟兩如結風<lb/>
髙埶還却雪厚疑中折負荷誠獨難移之贈来哲<lb/>
　　樵風<lb/>
朝隨早潮去暮帶殘陽返向背得清飇相追無近逺採<lb/>
山一何遲服道常苦蹇仙術信能為年華未將晩<lb/>
<pb n="KR4h0014_WYG_004-12b"/>
　　樵火<lb/>
積雪抱松塢蠧根然草堂深爐與逺燒此夜仍交光或<lb/>
似坐竒獸或如焚異香堪嗟宦遊子凍死道路傍<lb/>
　　樵歌<lb/>
縱調為野吟徐徐下雲磴因知負樵樂不減援琴興出<lb/>
林方自轉隔水猶相應但取天壤情何求郢人稱<lb/>
　　奉和樵人十詠　　　　　　　　皮日休<lb/>
　　樵谿<lb/>
<pb n="KR4h0014_WYG_004-13a"/>
何時有此谿應便生幽木橡實養山禽藤花蒙澗鹿不<lb/>
止産蒸薪願當歌棫樸君知天意無以此安吾族<lb/>
　　樵家<lb/>
空山最深處太古兩三家雲蘿共夙世猨鳥同生涯衣<lb/>
服濯春泉盤飱烹野花居兹老復老不解歎年華<lb/>
　　樵叟<lb/>
不曾照青鏡豈解傷華髮至老未息肩至今無病骨家<lb/>
風是林嶺世禄為薇蕨所以兩大夫天年為自伐<lb/>
<pb n="KR4h0014_WYG_004-13b"/>
　　樵子<lb/>
相約晩樵去跳踉上山路將花餌鹿麛以果投猿父束<lb/>
薪白雲濕負擔春日暮何不壽童烏果為𤣥所誤<lb/>
　　樵徑<lb/>
蒙籠中一徑繞在千峯裏歇處遇松根危中值石齒花<lb/>
穿枲衣落雲拂芒鞵起自古行此途不聞顛與墜<lb/>
　　樵斧<lb/>
腰間挿大柯直入深谿裏空林伐一聲幽鳥相呼起倒<lb/>
<pb n="KR4h0014_WYG_004-14a"/>
樹去李父傾巢啼木魅不知仗鉞者除害誰如此<lb/>
　　樵擔<lb/>
不敢量樵重唯知益薪束軋軋下山時彎彎向身曲清<lb/>
泉洗得潔翠靄侵来緑看取荷戈人誰能似吾屬<lb/>
　　樵風<lb/>
野船渡樵客来徃平波中縱横清飇吹旦暮歸期同蘋<lb/>
光惹衣白蓮影涵薪紅吾當請封爾直作鏡湖公<lb/>
　　樵火<lb/>
<pb n="KR4h0014_WYG_004-14b"/>
山客地爐裏然薪如陽輝松膏作滫<hi>思有反</hi>瀡杉子為珠<lb/>
璣響誤擊刺閙焰疑孛彗飛傍邊暖白酒不覺瀑氷垂<lb/>
　　樵歌<lb/>
此曲太古音繇来無管奏多云採樵樂或説林泉候一<lb/>
唱凝閒雲再謠悲顧獸若遇採詩人無辭收鄙陋<lb/>
　　酒中十詠<hi>并序</hi>　　　　　　　　皮日休<lb/>
鹿門子性介而行獨於道無所全於才無所全於進無<lb/>
所全於退無所全豈天民之惷者耶然進之與退天行<lb/>
<pb n="KR4h0014_WYG_004-15a"/>
未覺於余也則有窮有厄有病有殆果安而受耶未若<lb/>
全於酒也夫聖人之誡酒禍也大矣在書為沈湎在詩<lb/>
為童羖在禮為豢豕在史為狂藥余飲至酣徒以為融<lb/>
肌柔神消沮迷喪頽然無思以天地大順為隄封傲然<lb/>
不持以洪荒至化為爵賞抑無懐氏之民乎葛天氏之<lb/>
臣乎苟沈而亂狂而詬禍而族真蚩蚩之為也若余者<lb/>
於物無所斥於性有所適真全於酒者也噫天之不全<lb/>
余也多矣獨以麴蘖全之抑天猶幸於遺民焉太𤣥曰君<lb/>
<pb n="KR4h0014_WYG_004-15b"/>
子在𤣥則正在福則沖在禍則反小人在𤣥則邪在福<lb/>
則驕在禍則窮余之於酒得其樂人之於酒得其禍亦<lb/>
若是而已矣於是徴其具悉為之詠用繼東臯子酒譜<lb/>
之後夫酒之始名天有星地有泉人有鄉今總而詠之<lb/>
者亦古人初終必全之義也天隨子深於酒道寄而請<lb/>
之和<lb/>
　　酒星<lb/>
誰遣酒旗耀天文列其位彩㣲嘗似酣芒弱偏如醉唯<lb/>
<pb n="KR4h0014_WYG_004-16a"/>
憂犯帝座只恐騎天駟若遇巻舌星讒君應墮地<lb/>
　　酒泉<lb/>
羲皇有𤣥酒滋味何太薄玉液是澆漓金沙乃糟粕春<lb/>
從野鳥沽晝任閒猨酌我願葬兹泉醉魂似鳬躍<lb/>
　　酒篘<lb/>
翠篾初織来或如古魚器新從山下買靜向甔中試輕<lb/>
可網金醅疎能容玉蟻自此好成功無貽我罍恥<lb/>
　　酒牀<lb/>
<pb n="KR4h0014_WYG_004-16b"/>
糟牀帶松節酒膩肥於羜滴滴連有聲空疑杜康語開<lb/>
眉既壓後染指偷嘗處自此得公田不過渾種黍<lb/>
　　酒罏<lb/>
紅罏髙㡬尺頗稱幽人意火作縹醪香灰為冬醷氣有<lb/>
鎗盡龍頭有主皆犢鼻倘得作杜根傭保何足愧<lb/>
　　酒樓<lb/>
鉤楯跨通衢喧閙當九市金罍瀲灔後玉斚紛綸起舞<lb/>
蝶傍應酣啼鶯聞亦醉野客莫登臨相讐多失意<lb/>
<pb n="KR4h0014_WYG_004-17a"/>
　　酒旗<lb/>
青幟闊數尺懸於往来道多為風所颺時見酒名號拂<lb/>
拂野橋幽翻翻江市好雙眸復何事終竟望君老<lb/>
　　酒樽<lb/>
犧樽一何古我抱期幽客少恐消醍醐滿疑烘琥珀猨<lb/>
窺曾撲瀉鳥踏經欹仄度度醒来看皆如死生隔<lb/>
　　酒城<lb/>
萬仞峻為城沈酣浸其俗香侵井榦過味染濠波渌朝<lb/>
<pb n="KR4h0014_WYG_004-17b"/>
傾踰百榼暮壓㡬千斛吾得𨽻此中但為閽者足<lb/>
　　酒鄉<lb/>
何人置此鄉杳在天皇外有事忘哀樂有時忘顯晦如<lb/>
尋罔象歸似與希夷㑹從此共君遊無煩用冠帶<lb/>
　　奉和酒中十詠　　　　　　　　陸龜蒙<lb/>
　　酒星<lb/>
萬古醇酎氣結而成晶熒降為嵇阮徒動與樽罍并不<lb/>
獨祭天廟亦應邀客星何當八月槎載我遊青𡨕<lb/>
<pb n="KR4h0014_WYG_004-18a"/>
　　酒泉<lb/>
初懸碧崖口漸注青谿腹味既敵中山飲寧拘一斛春<lb/>
疑浸花骨暮若酣雲族此地得封侯終身持美禄<lb/>
　　酒篘<lb/>
山齋醖方熟野童編近成持来歡伯内坐使賢人清不<lb/>
待盎中滿旋供花下傾汪汪日可挹未羨黄金籝<lb/>
　　酒牀<lb/>
六尺樣何竒溪邊濯来潔糟深貯方半石重流還咽閒<lb/>
<pb n="KR4h0014_WYG_004-18b"/>
移秋病可偶聴寒夢缺往往枕眠時自疑陶靖節<lb/>
　　酒壚<lb/>
錦里多佳人當壚自沽酒髙低過反坫大小隨圓瓿數<lb/>
錢紅燭下滌器春江口若得奉君歡十千求一斗<lb/>
　　酒樓<lb/>
百尺江上起東風吹酒香行人落㠶上逺樹涵殘陽凝<lb/>
睇復凝睇一觴還一觴須知凭欄客不醉難為腸<lb/>
　　酒旗<lb/>
<pb n="KR4h0014_WYG_004-19a"/>
搖搖倚青岸逺蕩遊人思風欹翠竹杠雨澹香醪字纔<lb/>
来隔烟見已覺臨江遲大斾非不榮其如有王事<lb/>
　　酒樽<lb/>
黄金即為侈白石又太拙斵得竒樹根中如老蛟穴時<lb/>
招山下叟共酌林間月盡醉兩忘言誰能作天舌<lb/>
　　酒城<lb/>
何代驅生靈築之為釀地殊無甲兵守但有糟漿氣雉<lb/>
堞屹如狂女墻低似醉必若據而爭先登儀狄氏<lb/>
<pb n="KR4h0014_WYG_004-19b"/>
　　酒鄉<lb/>
誰知此中路暗出虚無際廣莫是鄰封華胥為附麗三<lb/>
杯聞古樂伯雅逢遺裔自爾等榮枯何勞問𤣥弟<lb/>
　　添酒中六詠<hi>并序</hi>　　　　　　　陸龜蒙<lb/>
鹿門子示予酒中十詠物古而詞麗㫖髙而性真可謂<lb/>
窮天人之際矣予既和而且曰昔人之於酒有注為池<lb/>
而飲之者象為龍而吐之者親盜甕間而卧者將實舟<lb/>
中而浮者可為四荒矣徐景山有酒鎗嵇叔夜有酒杯<lb/>
<pb n="KR4h0014_WYG_004-20a"/>
皆傳於後代可謂二髙矣四荒不得不刺二髙不得不<lb/>
頌更作六章附於末云<lb/>
　　酒池<lb/>
萬斛輸曲沼千鍾未為多殘霞入醍齊逺岸澄白酇后<lb/>
土亦沈醉姦臣空浩歌邇来荒淫君尚得乘餘波<lb/>
　　酒龍<lb/>
銅雀羽儀麗金龍光彩竒潛傾鄴宫酒忽似商庭漦若<lb/>
怒鱗甲赤如酣頭角垂君臣坐相滅安用驕奢為<lb/>
<pb n="KR4h0014_WYG_004-20b"/>
　　酒甕<lb/>
候煖麴蘖調覆深苫蓋淨溢處每淋漓沈来還濎瀅嘗<lb/>
聞清凉酎可養希夷性盜飲以為名得非君子病<lb/>
　　酒船<lb/>
昔人性何誕欲載無窮酒波上任浮身風来即開口荒<lb/>
唐意難遂沈湎名不朽千古如比肩問君能繼不<lb/>
　　酒鎗<lb/>
景山實名士所玩垂清塵嘗作酒家語自言中聖人竒<lb/>
<pb n="KR4h0014_WYG_004-21a"/>
器質含古挫糟味應醇唯懐魏公子即此飛觴頻<lb/>
　　酒杯<lb/>
叔夜傲天壤不將琴酒疎製為酒中物恐是琴之餘一<lb/>
弄廣陵散又裁絶交書頽然擲林下身世俱何如<lb/>
　　奉和酒中六詠　　　　　　　　皮日休<lb/>
　　酒池<lb/>
八齊競奔注不知深㡬丈竹葉島紆徐鳬花波蕩樣<hi>鳬花</hi>
<hi>酒名出梁簡文帝集</hi>醺應爛地軸浸可柔天壤以此獻吾君願銘<lb/>
<pb n="KR4h0014_WYG_004-21b"/>
於几杖<lb/>
　　酒龍<lb/>
銅為蚴蟉鱗鑄作鱙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>角吐處百里雷瀉時千丈壑初<lb/>
疑潛苑囿忽似拏寥廓遂使銅雀臺香消野花落<lb/>
　　酒甕<lb/>
堅淨不苦窳陶於醉封疆臨溪刷舊痕隔屋聞新香移<lb/>
来近麴室倒處臨糟牀所嗟無比鄰余亦能偷嘗<lb/>
　　酒船<lb/>
<pb n="KR4h0014_WYG_004-22a"/>
剡桂復刳蘭陶陶任行樂但知涵泳好不計風濤惡嘗<lb/>
行麴封内稍繫糟丘泊東海如可傾乘之就斟酌<lb/>
　　酒鎗<lb/>
象鼎格仍髙其中不烹飪唯將煑濁醪用以資酣飲偏<lb/>
宜旋樵火稍近餘酲枕若得伴琴書吾將著閒品<lb/>
　　酒杯<lb/>
昔有嵇氏子龍章而鳯姿手揮五絃罷聊復一樽持但<lb/>
取性澹泊不知味醇醨茲器不復見家家唯玉巵<lb/>
<pb n="KR4h0014_WYG_004-22b"/>
　　茶中雜詠<hi>并序</hi>　　　　　　　　皮日休<lb/>
案周禮酒正之職辨四飲之物其三曰漿又漿人之職<lb/>
共王之六飲水漿醴涼醫酏入于酒府鄭司農云以水<lb/>
和酒也蓋當時人率以酒醴為飲謂乎六漿酒之醨者<lb/>
也何得姬公製爾雅云檟苦茶即不擷而飲之豈聖人<lb/>
純於用乎抑草木之濟人取捨有時也自周已降及于<lb/>
國朝茶事竟陵子陸季疵言之詳矣然季疵以前稱茗<lb/>
飲者必渾以烹之與夫瀹蔬而啜者無異也季疵之始<lb/>
<pb n="KR4h0014_WYG_004-23a"/>
為經三巻繇是分其源制其具教其造設其器命其煑<lb/>
俾飲之者除痟而去癘雖疾醫之不若也其為利也於<lb/>
人豈小哉余始得季疵書以為備矣後又獲其顧渚山<lb/>
記二篇其中多茶事後又太原溫從雲武威段磶之各<lb/>
補茶事十數節並存於方冊茶之事繇周至于今竟無纖<lb/>
遺矣昔晉杜育有荈賦季疵有茶歌余缺然於懐者謂<lb/>
有其具而不形於詩亦季疵之餘恨也遂為十詠寄天<lb/>
隨子<lb/>
<pb n="KR4h0014_WYG_004-23b"/>
　　茶塢<lb/>
閒尋堯氏山遂入深深塢種荈已成園栽葭寧記畝石<lb/>
窪泉似掬岩罅雲如縷好是夏初時白花滿烟雨<hi>茶經云其</hi>
<hi>花白如蔷薇</hi>
　　茶人<lb/>
生於顧渚山老在漫石塢語氣為茶荈衣香是烟霧庭<lb/>
從<graphic n="KR2830" url="https://raw.githubusercontent.com/kanripo/KR-Gaiji/master/images/KR2830.png" mimeType="image/png"/>子遮<hi>女耿反其木如玉色渚人以為杖</hi>果任獳師虜日晩相笑歸<lb/>
腰間佩輕簍<lb/>
<pb n="KR4h0014_WYG_004-24a"/>
　　茶筍<lb/>
褎然三五寸生必依岩洞寒恐結紅鉛暖疑銷紫汞圓<lb/>
如玉軸光脆似瓊英凍每為遇之疎南山挂幽夢<lb/>
　　茶籝<lb/>
筤篣曉攜去驀個山桑塢開時送紫茗負處沾清露歇<lb/>
把傍雲泉歸將挂烟樹滿此是生涯黄金何足數<lb/>
　　茶舎<lb/>
陽崖枕白屋㡬口嬉嬉活棚上汲紅泉焙前蒸紫蕨乃<lb/>
<pb n="KR4h0014_WYG_004-24b"/>
翁研茗後中婦拍茶歇相向掩柴扉清香滿山月<lb/>
　　茶竈<lb/>
南山茶事動竈起岩根傍水煑石髮氣薪然杉脂香青<lb/>
瓊蒸後凝緑髓炊来光如何重辛苦一一輸膏粱<lb/>
　　茶焙<lb/>
鑿彼碧岩下恰應深二尺泥易帶雲根燒難礙石脉初<lb/>
能燥金餅漸見乾瓊液九里共杉林<hi>皆焙名</hi>相望在山側<lb/>
　　茶鼎<lb/>
<pb n="KR4h0014_WYG_004-25a"/>
龍舒有良匠鑄此佳樣成立作菌蠢勢煎為潺湲聲草<lb/>
堂暮雲隂松窓殘雪明此時勺複茗野語知逾清<lb/>
　　茶甌<lb/>
邢客與越人皆能造兹器圓似月魂墮輕如雲魄起棗<lb/>
花勢旋眼蘋沫香沾齒松下時一看支公亦如此<lb/>
　　煮茶<lb/>
香泉一合乳煎作連珠沸時看蟹目濺乍見魚鱗起聲<lb/>
疑帶松雨餑恐生烟翠儻把瀝中山必無千日醉<lb/>
<pb n="KR4h0014_WYG_004-25b"/>
　　奉和茶具十詠　　　　　　　　陸龜蒙<lb/>
　　茶塢<lb/>
茗地曲隈囘野行多繚繞向陽就中宻背澗差還少遙<lb/>
盤雲髻慢亂簇香篝小何處好幽期滿巖春露曉<lb/>
　　茶人<lb/>
天賦識靈草自然鍾野姿閒来北山下似與東風期雨<lb/>
後探芳去雲間幽路危唯應報春鳥得共斯人知<hi>顧渚山有</hi>
<hi>報春鳥</hi>
<pb n="KR4h0014_WYG_004-26a"/>
　　茶筍<lb/>
所孕和氣深時抽玉苕短輕烟漸結華嫩蘂初成管尋<lb/>
来青靄曙欲去紅雲煖秀色自難逢傾筐不曾滿<lb/>
　　茶籝<lb/>
金刀劈翠筠織似波文斜製作自野老攜持伴山娃昨<lb/>
日鬭烟粒今朝貯緑華爭歌調笑曲日暮方還家<lb/>
　　茶舎<lb/>
旋取山上材架為山下屋門因水勢斜壁任岩隈曲朝<lb/>
<pb n="KR4h0014_WYG_004-26b"/>
隨鳥俱散暮與雲同宿不憚採掇勞祗憂官未足<lb/>
　　茶竈<hi>經云茶竈無突</hi>
無突抱輕嵐有烟映初旭盈鍋玉泉沸滿甑雲牙熟竒<lb/>
香襲春桂嫩色凌秋菊煬者若吾徒年年看不足<lb/>
　　茶焙<lb/>
左右擣凝膏朝昏布烟縷方圓隨樣拍次第依層取山<lb/>
謠縱髙下火候還文武見説焙前人時時炙花脯<hi>紫花焙人</hi>
<hi>以花為脯</hi>
<pb n="KR4h0014_WYG_004-27a"/>
　　茶鼎<lb/>
新泉氣味良古鐡形狀醜那堪風雪夜更值烟霞友曽<lb/>
過赬石下又住清溪口<hi>赬石清溪皆江南出茶處</hi>且共薦臯盧<hi>茶名</hi>何<lb/>
勞傾斗酒<lb/>
　　茶甌<lb/>
昔人謝塸埞徒為妍詞飾<hi>劉孝威集有謝塸埞啓</hi>豈如珪璧姿又<lb/>
有烟嵐色光參筠席上韻雅金罍側直使于闐君從来<lb/>
未嘗識<lb/>
<pb n="KR4h0014_WYG_004-27b"/>
　　煮茶<lb/>
閒来松間坐看煑松上雪時於浪花裏併下藍英末傾<lb/>
餘精爽健忽似氛埃滅不合别觀書但宜窺玉札<lb/>
　<lb/>
　<lb/>
　<lb/>
　<lb/>
　松陵集巻四<lb/>
</p>
<p>
</p>
  </div>
</body>
</text>
</TEI>
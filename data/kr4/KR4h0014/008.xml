<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松陵集巻八</head> <lb/>
    <p>
<pb n="KR4h0014_WYG_008-1a"/>
欽定四庫全書<lb/>
　松陵集巻八<lb/>
　今體七言詩八十四首<lb/>
　　白鷗詩<hi>并序</hi>　　　　　　　　　陸龜蒙<lb/>
樂安任君嘗為涇尉居吳城中地纔數畝而不佩俗物<lb/>
有池池中有島嶼池之南西北邉合三亭修篁嘉木掩<lb/>
隠隈奥處其一不見其二也君好竒樂異喜文學名理<lb/>
之士所得皆清散凝瑩襲美知而偕詣既坐有白鷗翩<lb/>
<pb n="KR4h0014_WYG_008-1b"/>
然馴於砌下因請浮而翫之主人曰池中之族老矣每<lb/>
以豪健據有鷗之始浮輒逐而害之今畏不敢入吁昔<lb/>
人之心蓄機事猶或舞而不下况害之哉且羽族麗於<lb/>
水者多矣獨鷗為閒暇其致不髙邪一旦水有鯨鯢之<lb/>
患陸有狐狸之憂儔侣不得命嘯塵埃不得澡刷雖蒙<lb/>
人之流賞亦天地之窮鳥也感而為詩邀襲美同作<lb/>
慣向溪頭漾淺沙薄烟微雨是生涯時時失伴沉山影<lb/>
往往爭飛雜浪花晩樹清涼還<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>瑦舊巢零落寄蒹葭<lb/>
<pb n="KR4h0014_WYG_008-2a"/>
池塘信美應難戀針在魚脣劍在鰕<lb/>
　　奉和　　　　　　　　　　　　皮日休<lb/>
雪羽䙰褷半惹泥海雲深處舊巢迷池無飛浪爭教舞<lb/>
洲少輕沙若遣棲烟外失羣慙鴈鶩波中得志羨鳬鷖<lb/>
主人恩重真難遇莫為心孤憶舊溪<lb/>
　　懐楊台文楊鼎文二秀才　　　　陸龜蒙<lb/>
秋早相逢待得春崇蘭清露小山雲<hi>崇蘭小山郡中二堂</hi>寒花獨<lb/>
自愁中見曙角多同醒後聞釣具每隨輕舸去詩題閒<lb/>
<pb n="KR4h0014_WYG_008-2b"/>
上小樓分重思醉墨縦横甚書破羊欣白練裙<lb/>
　　奉和次韻　　　　　　　　　　皮日休<lb/>
羊曇留我昔經春各以篇章鬬五雲賓草每容閒處見<lb/>
擊琴多任醉中聞釣前青翰交加倚醉後紅魚取次分<lb/>
為説風標曾入夢上仙初著翠霞裙<lb/>
　　友人以人參見惠因以詩謝之　　皮日休<lb/>
神草延年出道家<hi>神草别名</hi>是誰披露記三椏開時的定涵<lb/>
雲液斸後還應帶石花名士寄来消酒渴野人煎處撇<lb/>
<pb n="KR4h0014_WYG_008-3a"/>
泉華従今湯劑如相續不要金山焙上茶<lb/>
　　奉和　　　　　　　　　　　　陸龜蒙<lb/>
五葉初成椵樹隂紫團峰外即鷄林名參鬼葢須難見<lb/>
材似人形不可尋品第已聞升碧簡攜持應合重黄金<lb/>
殷勤潤取相如肺封禪書成動帝心<lb/>
　　傷進士嚴子重詩<hi>并序</hi>　　　　　皮日休<lb/>
余為童在鄉校時簡上抄杜舍人牧之集見有與進士<lb/>
嚴惲詩後至吳一日有客曰嚴某余志其名久矣遽懐<lb/>
<pb n="KR4h0014_WYG_008-3b"/>
文見造於是樂得禮而觀之其所為工於七字往往有<lb/>
清便柔媚時可軼駭於常軌其佳者曰春光冉冉歸何<lb/>
處更向花前把一杯盡日問花花不語為誰零落為誰<lb/>
開余美之諷而未嘗怠生舉進士亦十餘計偕余方寃<lb/>
之謂乎竟有得於時也未幾歸吳興後兩月<hi>咸通十一年也</hi>霅<lb/>
人至云生以疾亡於所居矣噫生徒以詞聞於士大夫<lb/>
竟不名而逝豈止此而湮沒耶江湖間多美材士君子<lb/>
苟樂退而有文者死無不為時惜可勝言耶於是哭而<lb/>
<pb n="KR4h0014_WYG_008-4a"/>
為詩魯望生之友也當為我同作<lb/>
十哭都門榜上塵葢棺終是五湖人生前有敵唯丹桂<lb/>
沒後無家秪白蘋箬下斬新醒處月江南依舊詠来春<lb/>
知君精爽應無盡必在酆都頌帝晨<hi>梁成酆都官頌紂絶標帝晨</hi>
　　嚴子重以詩逰於名勝間舊矣余晩於江南相遇<lb/>
　　　甚樂不幸且沒襲美作詩序而弔之其名真不<lb/>
　　　朽矣又何戚其死哉余因息悲而為之和<lb/>
　　　　　　　　　　　　　　　　陸龜蒙<lb/>
<pb n="KR4h0014_WYG_008-4b"/>
每值江南日落春十年詩酒愛逢君芙蓉湖上吟船倚<lb/>
翡翠岩前醉馬分秪有汀洲連舊業豈無章疏動遺文<lb/>
猶憐未卜佳城處更斸要離冢畔雲<lb/>
　　早秋吳體寄襲美　　　　　　　陸龜蒙<lb/>
荒庭古樹只獨倚敗蟬殘蛩苦相仍雖然詩膽大於斗<lb/>
争柰愁腸牽似繩短燭初添蕙幌影微風漸折蕉衣稜<lb/>
安得彎弓似明月快箭拂下西飛鵬<lb/>
　　奉和次韻　　　　　　　　　　皮日休<lb/>
<pb n="KR4h0014_WYG_008-5a"/>
書淫傳癖窮欲死譊譊何必頻相仍日乾隂蘚厚堪剝<lb/>
藤把敧松牢似繩𢷬藥香侵白袷袖穿雲潤破烏紗稜<lb/>
安得瑶池飲殘酒半醉騎下垂天鵬<lb/>
　　秋賦有期因寄襲美<hi>時將主試貢士</hi>　　　陸龜蒙<lb/>
雲似無心水似閒忽思名在貢書間烟霞鹿弁聊縣著<lb/>
鄰里漁舠暫解還文草病来猶滿箧藥苗衰後即離山<lb/>
廣寒宫樹枝多少風送髙低便可攀<lb/>
　　奉和次韻　　　　　　　　　　皮日休<lb/>
<pb n="KR4h0014_WYG_008-5b"/>
十載江南盡是閒客兒詩句滿人間郡侯聞譽親邀得<lb/>
鄉老知名不放還應帶瓦花經汴水更攜雲實出包山<lb/>
太微宫裏環岡樹無限瑶枝待爾攀<lb/>
　　病中秋懐寄襲美　　　　　　　陸龜蒙<lb/>
病容愁思苦相兼清鏡無情未我嫌貪廣異蔬行徑窄<lb/>
故求偏藥出錢添同人散後休賖酒雙燕辭来始下簾<lb/>
更有是非齊未得重憑詹尹拂龜占<lb/>
　　奉和次韻　　　　　　　　　　皮日休<lb/>
<pb n="KR4h0014_WYG_008-6a"/>
貧病於君亦太兼才髙應亦被天嫌因分鶴料家資减<lb/>
為置僧餐口數添静裏改詩空凭几寒中注易不開簾<lb/>
清詞一一侵真宰甘取窮愁不用占<lb/>
　　新秋即事三首　　　　　　　　皮日休<lb/>
癡號多於顧愷之更無餘事可従知酒坊吏到常先見<lb/>
鶴料符来每探支<hi>吳郡有鶴料案</hi>涼後每謀清月社晩来専赴<lb/>
白蓮期共君無事堪相賀又到金虀玉鱠時<lb/>
堪笑髙陽病酒徒幅巾蕭灑在東吳秋期浮掃雲根瘦<lb/>
<pb n="KR4h0014_WYG_008-6b"/>
山信迴緘乳管麤白月半窻抄术序清泉一器授芝圖<lb/>
乞求待得西風起盡<hi>去聲</hi>挽烟帆入太湖<lb/>
露槿風杉滿曲除髙秋無事似雲廬醉多已任家人厭<lb/>
病久還甘吏道疎青桂巾箱時寄藥白綸卧具半抛書<lb/>
君卿脣舌非吾事且向江南問鰒魚<lb/>
　　奉和次韻　　　　　　　　　　陸龜蒙<lb/>
心似孤雲任所之世塵中更有誰知愁尋冷落驚雙鬢<lb/>
病得清涼減四支懐舊藥溪終獨往宿枯杉寺已頻期<lb/>
<pb n="KR4h0014_WYG_008-7a"/>
兼須為月求髙處即是霜輪殺滿時<lb/>
帆檝衣裳盡釣徒往来蹤跡徧三吳閒中展巻興亡小<lb/>
醉後題詩㸃畫麤松島伴譚多道氣竹窻孤夢豈良圖<lb/>
還須待致昇平了即任扁舟放五湖<lb/>
聲利従来解破除秋灘唯憶下桐廬鸕鷀陣合殘陽少<lb/>
蜻蛚吟髙冷雨疎辯伏南華論指指才非𤣥晏借書書<lb/>
當時任使真堪笑波上三年學炙魚<lb/>
　　南陽潤卿将歸雷平因而有贈　　皮日休<lb/>
<pb n="KR4h0014_WYG_008-7b"/>
借問山中許道士此迴歸去復何如竹屏風扇抄遺事<lb/>
柘步輿竿繫隠書綘樹實多分紫鹿丹沙泉淺種紅魚<lb/>
東卿旄節看看至静啟茅齋慎掃除<lb/>
　　奉和　　　　　　　　　　　　陸龜蒙<lb/>
朝市山林隠一般却歸那減卧雲懽堕堦紅葉誰收得<lb/>
半盎清醪客醉乾玉笈詩成吟處曉金沙泉落夢中寒<lb/>
真仙若降如相問曾步星罡繞醮壇<lb/>
　　訪寂上人不遇　　　　　　　　皮日休<lb/>
<pb n="KR4h0014_WYG_008-8a"/>
何處尋雲暫廢禪客来還寄草堂眠桂寒自落翻經案<lb/>
石冷空消洗鉢泉爐裏尚飄殘玉篆龕中仍鏁小金仙<lb/>
須將二百籖迴去待得支公恐隔年<lb/>
　　奉和　　　　　　　　　　　　陸龜蒙<lb/>
芭蕉霜後石欄荒林下無人閉竹房經抄未成抛素几<lb/>
錫環應撼過寒塘蒲團為拂浮埃散茶器空懐碧餑香<lb/>
早晩却還宗炳社夜深風雪對禪牀<lb/>
　　顧道士亡弟子乞銘於襲美既而奉以束帛因賦<lb/>
<pb n="KR4h0014_WYG_008-8b"/>
　　　戲贈　　　　　　　　　　　陸龜蒙<lb/>
童初真府召為郎君與抽毫刻便房亦謂神仙同許郭<lb/>
不妨才力似班揚比於黄絹詞尤妙酬以霜縑價未當<lb/>
唯我有文無賣處筆鋒銷盡墨池荒<lb/>
　　奉和　　　　　　　　　　　　皮日休<lb/>
師去東華却鍊形門人求我誌金庭大椿枯後新為記<lb/>
仙鶴亡来始有銘<hi>前朝文集未有道士銘誌</hi>瓊版欲刋知不朽冰紈<lb/>
將受恐通靈君才莫歎無兹分合注神𤣥劍解經<lb/>
<pb n="KR4h0014_WYG_008-9a"/>
　　秋夕文晏<hi>得遥字</hi>　　　　　　　皮日休<lb/>
啼螿衰葉共蕭蕭文晏無喧夜轉遥髙韻最宜題雪讚<lb/>
逸才偏稱和雲謡風吹翠蠟應難刻月照清香太易消<lb/>
無限𤣥言一盃酒可能容得葢寛饒<lb/>
　　同前<hi>得成字</hi>　　　　　　　　　陸龜蒙<lb/>
筆陣初臨夜正清擊銅遥認小金鉦飛觥壯若逰燕市<lb/>
覔句難於下趙城隔嶺故人因㑹憶傍簷棲鳥帶吟驚<lb/>
梁王座上多詞客五韻甘心第七成<hi>梁昭明嘗文晏賦詩各五韻劉孝威</hi>
<pb n="KR4h0014_WYG_008-9b"/>
<hi>第七方成</hi>
　　南陽廣文欲於荆襄卜居因而有贈<lb/>
　　　　　　　　　　　　　　　　皮日休<lb/>
地脉従来是福鄉廣文髙致更無雙青精飯熟雲侵竈<lb/>
白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裘成雪濺窻度日竹書千萬字經冬术煎兩三缸<lb/>
鱸魚自是君家味莫背松江憶漢江<lb/>
　　代廣文先生詶次韻　　　　　　陸龜蒙<lb/>
不知天隠在何鄉且欲烟霞跡暫雙鶴廟未能齊月馭<lb/>
<pb n="KR4h0014_WYG_008-10a"/>
鹿門聊擬竝雲窻蘚銜荒磴移桑屐花浸春醪挹石缸<lb/>
莫惜槎頭容釣伴也應東印有餘江<lb/>
　　寄昆陵魏處士朴　　　　　　　皮日休<lb/>
文籍先生不肯官絮巾衝雪把漁竿一堆方冊為侯印<lb/>
三級幽巖是將壇醉少最因吟月冷瘦多偏為卧雲寒<lb/>
兔皮衾煖篷舟穏欲共誰逰七里灘<lb/>
　　奉和　　　　　　　　　　　　陸龜蒙<lb/>
經苑初成墨沼開何人林下肯尋来若非宗測圖山後<lb/>
<pb n="KR4h0014_WYG_008-10b"/>
即是韓康賣藥迴溪籟自吟朱鷺曲沙雲還作白鷗媒<lb/>
唯應地主公田熟時送君家麯糵材<lb/>
　　初冬偶作寄南陽潤卿　　　　　皮日休<lb/>
寓居無事入清冬雖設樽罍酒半空白菊為霜翻帶紫<lb/>
蒼苔因雨却成紅迎潮預遣収魚笱防雪先教葢鶴籠<lb/>
唯待支硎最寒夜共君披氅訪林公<lb/>
　　奉和次韻　　　　　　　　　　陸龜蒙<lb/>
逐日生涯敢計冬可嗟寒事落然空牕憐反照緣書小<lb/>
<pb n="KR4h0014_WYG_008-11a"/>
庭喜新霜為橘紅衰栁尚能和月動敗蘭猶擬倩烟籠<lb/>
不知海上今清淺試與飛書問洛公<lb/>
　　冬曉章上人院　　　　　　　　皮日休<lb/>
山堂冬曉寂無聞一句清言憶領軍琥珀珠粘行處雪<lb/>
椶櫚箒掃卧来雲松扉欲啟如鳴鶴石鼎初煎若聚蚊<lb/>
不是戀師歸去晩陸機茸内足毛羣<lb/>
　　奉和　　　　　　　　　　　　陸龜蒙<lb/>
山寒偏是曉来多况值禪窻雪氣和病客功夫經未演<lb/>
<pb n="KR4h0014_WYG_008-11b"/>
故人書信納新磨閒臨静案修茶品獨傍深溪記藥科<lb/>
従此逍遥知有地更乗清月伴君過<lb/>
　　寄題鏡巖周尊師所居詩<hi>并序</hi>　　皮日休<lb/>
處州仙都山山之半有洞口下望之如鑑目之曰鏡巖<lb/>
下去地二百尺上者以竹梯為級中如方丈内有乳水<lb/>
滳瀝嵌罅黄老徒周君景復居焉迨八十年不食乎粟<lb/>
日唯焚降真香一炷讀靈寳度人經而已東牟段公柯<lb/>
昔為州日聞其名梯其室以造之且曰君居此久矣乳<lb/>
<pb n="KR4h0014_WYG_008-12a"/>
水之滳晝夜可知量乎周君曰某常揣之盡晝與夜一<lb/>
斛加半焉公異而禮之後柯别十二年日休至吳處人<lb/>
過説周君尚存吟想其道無繇以覩因寄題是詩云<lb/>
八十餘年住鏡巖鹿皮巾下雪髟髟牀寒不奈雲縈枕<lb/>
經潤何妨乳滴函飲澗猿迴窺絶洞緣梯人歇倚危杉<lb/>
何如計吏窮於鳥欲望仙都舉一帆<lb/>
　　奉和　　　　　　　　　　　　陸龜蒙<lb/>
見説身輕鶴不如石房無侣共雲居清晨自削靈香柹<lb/>
<pb n="KR4h0014_WYG_008-12b"/>
獨夜空吟碧落書十洞飛精應徧吸一簪秋髪未曾梳<lb/>
知君便入懸珠㑹早晩東騎白鯉魚<lb/>
　　寒夜文晏<hi>得泉字</hi>　　　　　　　皮日休<lb/>
分朋競擘七香牋玉朗風姿盡列仙盈箧共開華頂藥<lb/>
滿缾同坼惠山泉蟹因霜重金膏溢橘為風多玉腦鮮<lb/>
吟罷不知詩首數隔林明月過中天<lb/>
　　同前<hi>得驚字</hi>　　　　　　　　　陸龜蒙<lb/>
各將寒調觸詩情旋見微漸入硯生霜月滿庭人暫起<lb/>
<pb n="KR4h0014_WYG_008-13a"/>
汀洲半夜鴈初驚三清每為仙題想一日多因累句傾<lb/>
千里建康衰草外含毫誰是憶昭明<lb/>
　　庚寅嵗十一月新羅𢎞惠上人與本國同書請日<lb/>
　　　休為靈鷲山周禪師碑將還以詩送之<lb/>
　　　　　　　　　　　　　　　　皮日休<lb/>
三十麻衣弄渚禽豈知名字徹鷄林勒銘雖即多遺草<lb/>
越海還能抵萬金鯨鬛曉掀峯正燒鰲睛夜沒島還隂<lb/>
二千餘字終天别東望辰韓淚灑襟<lb/>
<pb n="KR4h0014_WYG_008-13b"/>
　　奉和　　　　　　　　　　　　陸龜䝉<lb/>
一函迢逓過東瀛秪為先生處乞銘已得雄詞封静檢<lb/>
却懐孤影在禪庭春過異國人應冩夜讀滄洲怪亦聴<lb/>
遥想勒成新塔下盡望空碧禮文星<lb/>
　　送潤卿博士還華陽　　　　　　皮日休<lb/>
雪打篷舟離酒旗華陽居士半酣歸逍遥只恐逢雲將<lb/>
恬澹真應降月妃仙市鹿胎如錦嫩隂宫燕肉似酥肥<lb/>
公車草合蒲輪壊爭不教他白日飛<lb/>
<pb n="KR4h0014_WYG_008-14a"/>
　　同前　　　　　　　　　　　　陸龜蒙<lb/>
何事輕舟近臘迴茅家兄弟欲歸来<hi>茅司命以三月十八日十二月二日</hi>
<hi>㑹于華陽天</hi>封題玉洞虚無奏㸃檢霜壇沆瀣杯雲肆先生<lb/>
分氣調山圖公子愛詞才殷勤為向東鄉薦灑掃含真<lb/>
雪後臺<lb/>
　　寒日書齋即事三首　　　　　　皮日休<lb/>
參佐三間似草堂恬然無事可成忙移時寂歴燒松子<lb/>
盡日殷勤拂乳牀將近道齋先衣褐欲清詩思更焚香<lb/>
<pb n="KR4h0014_WYG_008-14b"/>
空庭好待中宵月獨禮星辰學步罡<lb/>
不知何事有生涯皮褐親裁學道家深夜數甌唯栢葉<lb/>
清晨一器是雲華<hi>雲母别名</hi>盆池有鷺窺蘋沫石版無人掃<lb/>
桂花江漢欲歸應未得夜来頻夢赤城霞<lb/>
方朔家貧未有車肯従榮利捨樵漁従公未怪多侵酒<lb/>
見客唯求轉借書暫聴松風生意足偶看溪月世情疎<lb/>
如鉤得貴非吾事合向烟波為玉魚<hi>松江有玉魚</hi>
　　奉和每篇各用一韻　　　　　　陸龜蒙<lb/>
<pb n="KR4h0014_WYG_008-15a"/>
不必探幽上鬱岡公齋吟嘯亦何妨唯求薏苡供僧食<lb/>
别著氍毹待客牀春近帶烟分短蕙曉来衝雪撼疎篁<lb/>
餘杭山酒猶封在遥囑髙人未肯嘗<lb/>
已上星津八月槎文通猶自學丹砂<hi>江文通有丹砂可學賦</hi>仙經<lb/>
寫得空三洞隠士招来别九華静對真圖呼緑齒偶開<lb/>
神室問黄牙方諸更是憐才子錫賚於君合有差<lb/>
名價皆酬百萬餘尚憐方丈講𤣥虚西都賓問曾成賦<lb/>
東海人求近著書<hi>襲美嘗作弔江都賦又新羅僧請為太師碑銘</hi>茅洞烟霞侵<lb/>
<pb n="KR4h0014_WYG_008-15b"/>
寤寐檀溪風月挂樵漁清朝還要廷臣在兩地寧容便<lb/>
結廬<lb/>
　　臈後送内大徳従朂逰天台　　　皮日休<lb/>
講散重雲下九天大君恩賜許隨緣霜中一鉢無辭乞<lb/>
湖上孤舟不廢禪夢入瓊樓寒有月<hi>天台山有金庭不死之鄉及瓊樓玉</hi>
<hi>室</hi>行過石樹凍無烟<hi>案消山有石樓樹吳大皇元年郡吏伍曜于海際得之枝莖紫色有</hi>
<hi>光南越謂之石連理也</hi>他時𤓰鏡知何用吳越風光滿御筵<lb/>
　　奉和　　　　　　　　　　　　陸龜蒙<lb/>
<pb n="KR4h0014_WYG_008-16a"/>
應縁南國盡南宗欲訪靈溪路暗通<hi>溪在天台山下</hi>歸思不離<lb/>
雙闕下去程猶在四明東銅缾淨貯桃花雨金策閒摇<lb/>
麥穗風<hi>上人指期國清過夏</hi>若戀吾君先拜疏為論台岳未封公<lb/>
　　寄題玉霄峰葉涵象尊師所居　　皮日休<lb/>
青㝠向上玉霄峰元始先生戴紫蓉曉案瓊文光洞壑<lb/>
夜壇香氣惹杉松閒迎仙客来為鶴静噀靈符去是龍<lb/>
子細捫心無偃骨欲隨師去肯相容<hi>偃骨在胸者名入星骨</hi>
　　奉和　　　　　　　　　　　　陸龜蒙<lb/>
<pb n="KR4h0014_WYG_008-16b"/>
天台一萬八千文師在浮雲端掩扉永夜秪知星斗大<lb/>
深秋猶見海山微風前幾降青毛節雪後應披白羽衣<lb/>
南望烟霞空再拜欲將飛魄問靈威<lb/>
　　南陽廣文博士還雷平後寄　　　陸龜蒙<lb/>
微微春色染林塘親撥烟霞坐澗房隂洞雪膠知未入<lb/>
濁醪風破的偷嘗芝臺曉用金鐺煮星度閒將玉鉿量<lb/>
幾遍侍晨官欲降曙壇先起獨焚香<lb/>
　　奉和次韻　　　　　　　　　　皮日休<lb/>
<pb n="KR4h0014_WYG_008-17a"/>
春彩融融釋凍塘日精閒嚥坐巖房瓊函静啟従猿覻<lb/>
金液初開與鶴嘗八㑹舊文多搭冩七真遺語剰思量<lb/>
不知夢到為何處紅藥滿山烟月香<lb/>
　　題支山南峯僧　　　　　　　　皮日休<lb/>
雲侵壊衲重隈肩不下南峯不記年池裏羣魚曾受戒<lb/>
林間孤鶴欲參禪鷄頭竹上開危徑鴨脚花中擿廢泉<lb/>
無限吳都堪賞事何如来此看師眠<lb/>
　　奉和次韻　　　　　　　　　　陸龜蒙<lb/>
<pb n="KR4h0014_WYG_008-17b"/>
眉毫霜細欲垂肩自説初棲海嶽年萬壑烟霞秋後到<lb/>
一林風雨夜深禪時翻貝葉添新藏閒挿松枝䕶小泉<lb/>
好是清冬無外事匡牀齋罷向陽眠<lb/>
　　送董少卿逰茅山　　　　　　　皮日休<lb/>
名卿風度足杓斜一舸閒尋二許家天影曉通金井水<lb/>
山靈深䕶玉門沙空壇禮後銷香母隂洞緣時觸乳花<lb/>
盡待于公作廷尉<hi>卿嘗為大理用法有亷平之稱</hi>不須従此便餐霞<lb/>
　　同前　　　　　　　　　　　　陸龜蒙<lb/>
<pb n="KR4h0014_WYG_008-18a"/>
威輦髙懸度世名至今仙裔作公卿將隨羽節朝珠闕<lb/>
曾佩魚符管赤城<hi>董嘗判台州</hi>雲凍尚含孤石色雪乾猶堕<lb/>
古松聲應知四扇靈方在待取歸時緑髪生<lb/>
　　襲美將以緑罽為贈因成四韻　　陸龜蒙<lb/>
三徑風霜利若刀襜褕吹斷罥蓬蒿病中秪自悲龍具<lb/>
世上何人識羽袍狐貉近懐珠履貴薜蘿遥羨白巾髙<lb/>
陳王輕暖如相遺免製衰荷效廣騷<lb/>
　　詶魯望見迎緑罽次韻　　　　　皮日休<lb/>
<pb n="KR4h0014_WYG_008-18b"/>
輕裁鴨緑任金刀不怕西風㫁野蒿酬贈既無青玉案<lb/>
纎華猶欠赤霜袍烟披怪石難同逸竹映仙禽未勝髙<lb/>
成後料君無别事只應酣飲詠離騷<lb/>
　　寄懐南陽潤卿　　　　　　　　皮日休<lb/>
鹿門山下捕魚郎今向江南作渇羌無事只陪看藕様<lb/>
有錢唯欲買湖光醉来渾忘移花處病起空聞焙藥香<lb/>
何事對君猶有愧一篷衝雪返華陽<lb/>
　　奉和　　　　　　　　　　　　陸龜蒙<lb/>
<pb n="KR4h0014_WYG_008-19a"/>
髙抱相逢各絶塵水經山疏不離身才情未擬湯従事<lb/>
𤣥解猶嫌竺道人霞染洞泉渾變紫雪披江樹半和春<lb/>
誰憐故國無生計唯種南塘二畝芹<lb/>
　　天竺寺八月十五日夜桂子　　　皮日休<lb/>
玉顆珊珊下月輪殿前拾得露華新至今不㑹天中事<lb/>
應是嫦娥擲與人<lb/>
　　奉和　　　　　　　　　　　　陸龜蒙<lb/>
霜實常聞秋半夜天台天竺堕雲岑<hi>垂拱中天台桂子落一百餘日方止</hi>
<pb n="KR4h0014_WYG_008-19b"/>
如何兩地無人種却是湘灕是桂林<lb/>
　　釣侣二章　　　　　　　　　　皮日休<lb/>
趂眠無事避風濤一斗霜鱗換濁醪<hi>吳中賣魚論斗</hi>驚怪兒童<lb/>
呼不得盡衝烟雨漉車螯<lb/>
嚴陵灘勢似雲崩釣具歸来放石層烟浪濺篷寒不睡<lb/>
更將枯蚌㸃漁燈<lb/>
　　奉和次韻　　　　　　　　　　陸龜蒙<lb/>
一艇輕撶看晩濤接䍦抛下漉春醪相逢便倚蒹葭泊<lb/>
<pb n="KR4h0014_WYG_008-20a"/>
更唱蔆歌擘蟹螯<lb/>
雨後沙虚古岸崩魚梁移入亂雲層歸時月堕汀洲暗<lb/>
認得妻兒結網燈<lb/>
　　寄同年韋校書　　　　　　　　皮日休<lb/>
二年疎放飽江潭水物山容盡足耽唯有故人憐未替<lb/>
欲封乾鱠寄終南<lb/>
　　奉和　　　　　　　　　　　　陸龜蒙<lb/>
萬古風烟滿故都清才搜括妙無餘可中寄與芸香客<lb/>
<pb n="KR4h0014_WYG_008-20b"/>
便是江南地里書<lb/>
　　初冬偶作　　　　　　　　　　皮日休<lb/>
豹皮茵下百餘錢劉堕閒沽盡醉眠酒病校来無一事<lb/>
鶴亡松老似經年<lb/>
　　奉和次韻　　　　　　　　　　陸龜蒙<lb/>
桐下空堦叠綠錢貂裘初綻擁髙眠小爐低幌還遮掩<lb/>
酒滴灰香似去年<lb/>
　　醉中寄魯望一壺并一絶　　　　皮日休<lb/>
<pb n="KR4h0014_WYG_008-21a"/>
門巷寥寥空紫苔先生應渇解酲杯醉中不得親相倚<lb/>
故遣青州従事来<lb/>
　　走筆次韻奉詶　　　　　　　　陸龜蒙<lb/>
酒痕衣上雜莓苔猶憶紅螺一兩杯正被繞籬荒菊笑<lb/>
日殘還有白衣来<lb/>
　　更次来韻寄魯望　　　　　　　皮日休<lb/>
蕭蕭紅葉擲蒼苔𤣥晏先生欠一杯従此問君還酒債<lb/>
顔延之送幾錢来<lb/>
<pb n="KR4h0014_WYG_008-21b"/>
　　又和次韻　　　　　　　　　　陸龜蒙<lb/>
堦下飢禽啄嫩苔野人方倒病中杯寒蔬賣却還沽喫<lb/>
可有金貂换得来<lb/>
　　重𤣥寺雙矮檜　　　　　　　　皮日休<lb/>
撲地枝回是翠鈿碧絲籠細不成煙應如天竺難陀寺<lb/>
一對狻猊相枕眠<lb/>
　　奉和　　　　　　　　　　　　陸龜蒙<lb/>
可憐烟刺是青螺如到雙林誤禮多更憶早秋登北固<lb/>
<pb n="KR4h0014_WYG_008-22a"/>
海門蒼翠出晴波<lb/>
　　醉中戲贈襲美　　　　　　　　陸龜蒙<lb/>
南北風流舊不同傖吴今日若相通病来猶伴金杯滿<lb/>
欲得人呼小褚公<lb/>
　　奉詶次韻　　　　　　　　　　皮日休<lb/>
秦吴風俗昔難同唯有才情事事通剛戀水雲歸不得<lb/>
前身應是太湖公<lb/>
　　皐橋　　　　　　　　　　　　皮日休<lb/>
<pb n="KR4h0014_WYG_008-22b"/>
皐橋依舊緑楊中閭里猶生隠士風唯我到来居上舘<lb/>
不知何道勝梁鴻<lb/>
　　奉和　　　　　　　　　　　　陸龜蒙<lb/>
横截春流架㫁虹凭欄猶想五噫風今来未必非梁孟<lb/>
却是無人繼伯通<lb/>
　<lb/>
　<lb/>
　松陵集巻八<lb/>
</p>
<p>
</p>
  </div>
</body>
</text>
</TEI>
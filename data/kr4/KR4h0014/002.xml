<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松陵集巻二</head> <lb/>
    <p>
<pb n="KR4h0014_WYG_002-1a"/>
欽定四庫全書<lb/>
　松陵集巻二<lb/>
　徃體詩二十八首<lb/>
　　追和虎丘寺清逺道士詩序　　皮日休<lb/>
聖人為春秋凡諸侯有告則書無告則不書葢所以懲<lb/>
其偽而敦其實也夫怪之與神雖曰不言在傳則書之<lb/>
者亦摭其實而為之也若然者神之與怪果安邪噫聖<lb/>
賢有不得其志者則必垂之於言也大則為經誥小則<lb/>
<pb n="KR4h0014_WYG_002-1b"/>
為歌詠葢不信於當時則取愬於後世抑鬼神有生不<lb/>
得其志者死亦然邪若憑而宣之則石言乎晉物叫於<lb/>
宋是也若夢而辯之則良夫有昆吾之歌聲伯有瓊瑰<lb/>
之謡是也自兹已後人倫不修神藻益熾在君人者悟<lb/>
之則為瑞逆之則為妖其㝠諷昧刺時出於世者則與<lb/>
騷人狎客往往敵於忽微焉虎丘山有清逺道士詩一<lb/>
首其所稱自殷周而歴秦漢迄於近代抑二千年末以<lb/>
鬼神自謂亦神怪之甚者格之以清健飾之以俊麗一<lb/>
<pb n="KR4h0014_WYG_002-2a"/>
句一字若奮若搏彼建安詞人儻在不得居其右矣顔<lb/>
太師魯公愛之不暇遂刻於巖際并有繼作李太尉衛<lb/>
公欽清逺之髙致慕魯公之素尚又次而和之顔之叙<lb/>
事也典李之屬思也麗竝一時之寡和又幽獨君詩二<lb/>
首亦甚竒愴予嗜古者觀而樂之因繼而為和答幽獨<lb/>
君一篇不知孰氏之作其詞古而悲亦存於篇末太𤣥<lb/>
曰大無方易無時然後為鬼神也噫清逺道士果鬼神<lb/>
乎抑道家者流乎抑隠君子乎詞則已矣人則吾不知<lb/>
<pb n="KR4h0014_WYG_002-2b"/>
也<lb/>
　　同沈恭子遊虎丘寺有作　　　清逺道士<lb/>
我本長殷周遭罹歴秦漢四瀆與五岳名山盡幽竄及<lb/>
此寰區中始有近峯玩近峯何鬱鬱平湖𣺌瀰漫吟俛<lb/>
川之隂步上山之岸山川共澄澈光彩交凌亂白雲蓊<lb/>
欲歸青松忽消半客去川島靜人來山鳥散谷深中見<lb/>
日崖幽曉非旦聞子盛遊遨風流足詞翰嘉兹好松石<lb/>
一言常累歎勿謂予鬼神欣君共幽讚<lb/>
<pb n="KR4h0014_WYG_002-3a"/>
　　刻清逺道士詩因而繼作　　　顔真卿<lb/>
不到東西寺於今五十春朅來從舊賞林壑宛相親<lb/>
吴子多藏日秦皇厭勝辰劒池穿萬仞盤石坐千人<lb/>
金氣騰為虎琴臺化若神登壇仰生一捨宅歎珣珉<lb/>
中嶺分雙樹迴巒絶四鄰窺臨江海接崇飾四時新<lb/>
客有神仙者於兹雅麗陳名髙清逺峽文聚斗牛<lb/>
津跡異心寧間聲同質豈均悠然千載後知我揖光<lb/>
塵<lb/>
<pb n="KR4h0014_WYG_002-3b"/>
　　追和太師魯公刻清逺道士詩　　李徳裕<lb/>
茂苑有靈峯嗟予未遊觀藏山在平陸壞谷為髙岸岡<lb/>
繞數仞墻巖潛千丈幹乃知造化意迴斡資竒玩鏐騰<lb/>
昔虎踞劒沒甞龍煥潭黛入海底崟岑聳霄半層巒未<lb/>
昇日哀狖寧知旦緑篠夏凝隂碧林秋不換㝠搜既窈<lb/>
窕迥望何蕭散川曉嵐氣收江春雜英亂逸人綴清藻<lb/>
前哲留篇翰共扣哀玉音皆舒文繡段難追彥回賞<hi>褚彥</hi>
<hi>回曰凡人所稱常過其實唯見虎丘則逾其所聞</hi>徒起興公歎一夕如再升含<lb/>
<pb n="KR4h0014_WYG_002-4a"/>
毫星斗爛<lb/>
　　追和清逺道士詩兼次本韻　　　皮日休<lb/>
成道自衰周避世窮炎漢荆杞雖云梗烟霞尚容竄兹<lb/>
岑信靈異吾懐愜流玩石澁古鐵鉎嵐重輕埃漫松膏<lb/>
膩幽徑蘋沫著孤岸諸蘿幄幕暗衆鳥陶匏亂巖罅地<lb/>
中心海光天一半𤣥猿行列歸白雲次第散蟾蜍生夕<lb/>
景沆瀣餘清旦風日採幽什墨客學靈翰嗟予慕斯文<lb/>
一詠復三歎顯晦雖不同兹吟粗堪讚<lb/>
<pb n="KR4h0014_WYG_002-4b"/>
　　同前亦次本韻　　　　　　　　陸龜䝉<lb/>
一代先後賢聲容劇河漢況兹邁古士復歴蒼崖竄辰<lb/>
經㡬十萬邈與靈夀玩海嶽尚推移都鄙固蕪漫羸僧<lb/>
下髙閣獨鳥沒逺岸嘯初風雨來吟餘鐘唄亂如何鍊<lb/>
精魄萬祀忽欲半寧為斷臂憂肯作秋柏散吾聞酆宫<lb/>
内日月自昏旦左右修文郎縱横灑篇翰斯人乆冥漠<lb/>
得不垂慨歎庶或有神交相從重興讚<lb/>
　　補沈恭子詩<hi>并序</hi>　　　　　　陸龜䝉<lb/>
<pb n="KR4h0014_WYG_002-5a"/>
按清逺道士詩題中有沈恭子同遊既為神怪之儔得<lb/>
非姓氏諡為恭子乎<hi>一作若</hi>趙宣子韓獻子之類邪恭子<lb/>
美諡也而詩中有風流詞翰之稱豈獨唱而不和者歟<lb/>
疑闕其文以為恭子之恨乃作一章存於編中亦補亡<lb/>
之義也<lb/>
靈質貫軒昊遐年越商周自然失逺裔安得怨寡儔我<lb/>
亦小國𦙍易名慙見優雖非放曠懐雅奉逍遙遊攜手<lb/>
桂枝下屬詞山之幽風雨一以過林麓颯然秋落日倚<lb/>
<pb n="KR4h0014_WYG_002-5b"/>
石壁天寒登古丘荒泉已無夕敗葉翳不流亂翠缺月<lb/>
隠衰紅清露愁覽物性未逸反為情所囚異才偶絶境<lb/>
佳藻窮㝠搜虚傾寂寞音敢作雜珮詶<lb/>
　　幽獨君詩<hi>二首</hi>
幽明雖異路平昔忝工文欲知潛昧處山北兩孤墳<lb/>
髙松多悲風蕭蕭清且哀南山接幽隴幽隴空崔嵬白<lb/>
日徒昭昭不照長夜臺雖知生者樂魂魄安能迴況復<lb/>
念所親慟哭心肝摧慟哭更何言哀哉復哀哉<lb/>
<pb n="KR4h0014_WYG_002-6a"/>
　　答幽獨君<lb/>
神仙不可學形化空遊魂白日非我朝青松為我門雖<lb/>
復隔幽顯猶知念子孫何以遣悲惋萬物歸其根寄語<lb/>
世上人莫厭臨芳樽莊生問枯骨三樂成虚言<lb/>
　　追和幽獨君詩次韻　　　　　　皮日休<lb/>
念爾風雅魄幽咽猶能文空令傷魂鳥啼破山邊墳<lb/>
恨劇但埋土聲幽難放哀墳古春自晩愁緒空崔嵬白<lb/>
楊老無花枯根侵夜臺天髙有時裂川去何時迴雙睫<lb/>
<pb n="KR4h0014_WYG_002-6b"/>
不能濡六藏無可摧不聞搴蓬事何必深悲哉<lb/>
　　同前次韻　　　　　　　　　　陸龜䝉<lb/>
靈氣獨不死尚能成綺文如何孤窆裏猶自讀三墳<lb/>
落日送萬古秋聲含七哀枯株不蕭瑟枝榦虚崔嵬伊<lb/>
昔臨大道歌鍾醉髙臺臺今已平地秪有春風迴明月<lb/>
白草死積隂荒隴摧聖賢亦如此慟絶真悠哉<lb/>
　　讀黄帝隂符經寄鹿門子　　　　陸龜䝉<lb/>
清晨整冠坐朗詠三百言備識天地意獻詞犯乾坤何<lb/>
<pb n="KR4h0014_WYG_002-7a"/>
事不隠徳降靈生軒轅口銜造化斧鑿破機關門五賊<lb/>
忽迸逸萬物爭崩奔虚施神仙要莫救華池源但學戰<lb/>
勝術相髙甲兵屯龍蛇競起陸鬭血浮中原成湯與周<lb/>
武反覆更為尊下及秦漢得黷弄兵亦煩姦强自林據<lb/>
仁弱無枝蹲狂喉恣吞噬逆翼爭飛翻家家伺天發不<lb/>
肯匡淫昏生民墜塗炭比屋為寃魂秪為讀此書大樸<lb/>
難乆存微臣與軒轅亦是萬世孫未能窮意義豈敢求<lb/>
瑕痕曽亦愛兩句可與賢達論生者死之根死者生之<lb/>
<pb n="KR4h0014_WYG_002-7b"/>
根方寸了十字萬化皆胚渾身外更何事眼前徒自喧<lb/>
黃河但東注不見歸崑崙晝短苦夜永勸君傾一樽<lb/>
　　奉和讀隂符經見寄　　　　　皮日休<lb/>
三百八十言出自伊祁氏上以生神仙次云立仁義𤣥<lb/>
機一以發五賊紛然起結為日月精融作天地髓不測<lb/>
似隂陽難名若神鬼得之昇髙天失之沈厚地具茨雲<lb/>
木老大塊烟霞委自顓頊以降賊為聖人軌堯乃一庶<lb/>
人得之賊帝摰摰見其徳尊脫身授其位舜惟一鰥民<lb/>
<pb n="KR4h0014_WYG_002-8a"/>
冗冗作什器得之賊帝堯白丁作天子禹本刑人後以<lb/>
功繼其嗣得之賊帝舜用以平洚水自禹及文武天機<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然弛姬公樹其綱賊之為聖智聲詩川競大禮樂山<lb/>
爭峙爰從幽厲餘宸極若孩稚九伯真犬彘諸侯實虎<lb/>
兕五星合其耀白日下闕里繇是生聖人於焉當亂紀<lb/>
黃帝之五賊拾之若青紫髙揮春秋筆不可刋一字賊<lb/>
子虐甚斨姦臣痛於箠至今千餘年蚩蚩受其賜時代<lb/>
更復改刑政崩且陊予將賊其道所動多訿毁叔孫與<lb/>
<pb n="KR4h0014_WYG_002-8b"/>
臧倉賢聖多如此如何黃帝機吾得多坎躓縱失生前<lb/>
禄亦多身後利我欲賊其名垂之千萬祀<lb/>
　　初夏遊楞伽精舍　　　　　　　皮日休<lb/>
越舼輕似萍漾漾出烟郭人聲漸疎曠天氣忽寥廓伊<lb/>
予愜斯志有似劀□瘼遇勝即夷猶逢幽且淹泊俄然<lb/>
棹深處虚無倚巖崿霜毫一道人引我登龍閣當中見<lb/>
夀象欲禮光紛箔珠幡時相鏗恐是諸天樂樹杪見觚<lb/>
稜林端逢赭堊千尋井猶在萬祀靈不涸下通蛟人道<lb/>
<pb n="KR4h0014_WYG_002-9a"/>
水色黮而惡欲照六藏驚將窺百骸愕朅去山南嶺其<lb/>
險如邛笮悠然放吾興欲把青天摸紫藤垂罽珥紅荔<lb/>
縣纓絡蘚厚滑似漦峰尖利如鍔斯須到絶頂似愈漸<lb/>
離㸌一片太湖光只驚天漢落梅風脫綸帽乳水透芒<lb/>
屩嵐姿與波彩不動渾相著既不暇供應將何以酬酢<lb/>
却來穿竹徑似入青油幕穴恐水君開龕如鬼工鑿窮<lb/>
幽入兹院前楯臨巨壑遺畫龍奴獰殘香蟲篆薄褫魂<lb/>
窺玉鏡澄慮聞金鐸雲態共縈留鳥言相許諾古木勢<lb/>
<pb n="KR4h0014_WYG_002-9b"/>
如虺近之恐相蠚怒泉聲似激聞之意爭博時禽倐已<lb/>
黙衆籟蕭然作遂令不羈性戀此如纏縛念彼上人者<lb/>
將生付寂寞曾無膚撓事肯把心源度胡為儒家流沒<lb/>
齒勤且恪沐猴本不冠未是謀生錯言行既異調棲遲<lb/>
亦同託願力儻不遺請作華林鶴<lb/>
　　奉和初夏遊楞伽精舍次韻　　　陸龜蒙<lb/>
吳都涵汀洲碧液浸郡郭微雨蕩春醉上下一清廓竒<lb/>
蹤欲探討靈物先瘵瘼飄然蘭葉舟旋倚烟霞泊吟談<lb/>
<pb n="KR4h0014_WYG_002-10a"/>
亂篙㯭夢寐雜巘㟧纎情不可逃洪筆難暫閣豈知楞<lb/>
伽㑹乃在山水箔金仙著書日世界名極樂薝蔔冠諸<lb/>
香琉璃代華堊禽言經不輟象口川寧涸萬善峻為城<lb/>
巉巉扞羣惡清晨欲登造安得無自愕險穴駭坤牢髙<lb/>
蘿挂天笮池容澹相向蛟怪如可摸苔蔽石髓根蒲差<lb/>
水心鍔嵐侵達摩髻日照狻猊絡仰首乍眩旋迴眸更<lb/>
煇㸌簷端凝<hi>去聲</hi>飛羽磴外浮碧落到迥解風襟臨幽濯<lb/>
雲屩塵機性非便靜境心所著自取海鷗知何煩尸祝<lb/>
<pb n="KR4h0014_WYG_002-10b"/>
酢峯圍震澤岸翠浪舞綃幕瀲灔豈堯遭㟞嵃非禹鑿<lb/>
濳聽鍾梵處别有松桂壑靄重燈不光泉寒網猶薄僮<lb/>
能躡孤刹鳥慣親摐鐸服道身可遺乞閒心已諾人間<lb/>
亦何事萬態相毒蠚戰壘競髙深儒衣謾襃博宣尼名<lb/>
位達未必春秋作管氏包伯圖須人解其縛伊予采樵<lb/>
者蓬藋方索漠近得風雅情聊將聖賢度多君富遒采<lb/>
識度兩清恪詎寵生滅詞肯教夷夏錯未為堯舜用且<lb/>
向烟霞託我亦擺塵埃他年附鴻鶴<lb/>
<pb n="KR4h0014_WYG_002-11a"/>
　　公齋四詠　　　　　　　　　　皮日休<lb/>
　　小松<lb/>
婆娑只三尺移來白雲徑亭亭向空意已解凌遼敻葉<lb/>
健似虬鬚枝脆如鶴脛清音猶未成紺彩空不定隂圓<lb/>
小芝葢鱗澁脩荷柄先愁被鷃搶預恐遭蝸病結根幸<lb/>
得地且免離離映磥砢不難遇在保晩成性一日造明<lb/>
堂為君當畢命<lb/>
　　小桂<lb/>
<pb n="KR4h0014_WYG_002-11b"/>
一子落天上生此青璧枝歘從山之幽斸斷雲根移勁<lb/>
挺隠珪質盤珊緹油姿葉彩碧髓融花狀白毫蕤稜層<lb/>
立翠節偃蹇樛青螭影澹雪霽後香汎風和時吾祖在<lb/>
月竁孤貞能見怡願老君子地不敢辭喧卑<lb/>
　　新竹<lb/>
笠澤多異竹移之植後楹一架三百本緑沈森冥冥圓<lb/>
𦂳珊瑚節釤利翡翠翎儼若青帝仗矗如紫姑屏槭槭<lb/>
微風度漠漠輕靄生如神語鈞天似樂奏洞庭一玩九<lb/>
<pb n="KR4h0014_WYG_002-12a"/>
藏冷再聞百骸醒有根可以執有<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>
                    <hi>音福譜云竹實</hi>可以馨願<lb/>
稟君子操不敢先凋零<lb/>
　　鶴屛<lb/>
三幅吹空縠孰冩仙禽狀䯔耳側似聽<hi>相鶴經云䯓頬䯔耳則聽響逺</hi>
赤精曠如望<hi>露眼赤精則視逺</hi>引吭㸔雲勢翹足臨池樣頗似<lb/>
近蓐席還如入方丈盡日空不鳴窮年但相向未許子<lb/>
晉乘難教道林放貌既合羽儀骨亦符法相願升君子<lb/>
堂不必思崐閬<lb/>
<pb n="KR4h0014_WYG_002-12b"/>
　　奉和公齋四詠次韻　　　　　陸龜蒙<lb/>
　　小松<lb/>
擢秀逋客巖遺根飛鳥徑因求飾清閟遂得辭危敻貞<lb/>
同柏有心至若珠無脛枝形短未怪鬛數差難定<hi>名山記云</hi>
<hi>松有兩鬛三鬛七鬛者言如馬鬛形也言粒者非</hi>況密三天風方遵四時柄那<lb/>
興培塿歎免答鄰里病微霜靜可分片月疎堪映竒當<lb/>
虎頭筆韻叶通明性㑹拂陽烏胷掄材膺帝命<lb/>
　　小桂<lb/>
<pb n="KR4h0014_WYG_002-13a"/>
諷賦輕八植擅名方一枝才髙不滿意更自寒山移宛<lb/>
宛别雲態蒼蒼出塵姿烟歸助華杪雪㸃迎芳蕤青條<lb/>
坐可結白日如奔螭諒無<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>
                    <hi>音鶯</hi>翦憂即是蕭森時洛浦<lb/>
雖有䕃騷人聊自怡終為濟川擑豈在論髙卑<lb/>
　　新竹<lb/>
别塢破苔蘚嚴城樹軒楹恭聞稟璇璣化質離青㝠<hi>竹璇</hi>
<hi>璣玉精受氣於𤣥軒之宿</hi>色可定雞頸實堪招鳳翎立窺五嶺秀坐<lb/>
對三都屏晴月窈窕入曙烟霏微生昔者尚借宅況來<lb/>
<pb n="KR4h0014_WYG_002-13b"/>
處賓庭金罍縱傾倒碧露還鮮醒若非抱苦節何以偶<lb/>
惟馨徐觀稚龍出更賦錦苞零<lb/>
　　鶴屛<lb/>
時人重花屏獨即胎化狀叢毛練分彩疎節筇相望<hi>八公</hi>
<hi>相鶴經云大毛落叢毛生其色如雪又云髙脚疎節則多跛也</hi>曾無氃氋態頗得連軒<lb/>
樣勢擬搶髙尋身猶在函丈如憂雞鶩鬭似憶烟霞向<lb/>
塵世任縱横霜襟自閒放空資明逺思不待浮丘相何<lb/>
繇振玉衣一舉棲瀛閬<lb/>
<pb n="KR4h0014_WYG_002-14a"/>
　　覽皮先輩盛製因作十韻以寄用伸歎仰<lb/>
　　　　　　　　　　　　　　　　崔　璐<lb/>
河嶽挺靈異星辰精氣殊在人為英哲與國作禎符襄<lb/>
陽得竒士俊邁真龍駒勇果魯仲由文賦蜀相如渾浩<lb/>
江海廣葩華桃李敷小言入無間大言塞空虚㡬人遊<lb/>
赤水夫子得𤣥珠鬼神爭奥秘天地惜洪罏既有曾參<lb/>
行仍兼君子儒吾知上帝意將使居黄樞好保千金體<lb/>
須為萬姓謨<lb/>
<pb n="KR4h0014_WYG_002-14b"/>
　　奉酬次韻　　　　　　　　　　皮日休<lb/>
伊余幼且賤所稟自以殊弱嵗謬知道有心匡皇符意<lb/>
超海上鷹運跼轅下駒縱性作古文所為皆自如但恐<lb/>
才格劣敢誇詞彩敷句句考事實篇篇窮𤣥虚誰能變<lb/>
羊質競不獲<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>珠粤有造化手曾開天地罏文章鄴下<lb/>
秀氣貌淹中儒展我此志業期君持中樞蒼生眼穿望<lb/>
勿作磻溪謨<lb/>
　　奉和因贈至一百四十言　　　　陸龜蒙<lb/>
<pb n="KR4h0014_WYG_002-15a"/>
孔聖鑄顔事垂之千載餘其間王道乖化作荆榛墟天<lb/>
必授賢哲為時攻翦除軻雄骨已朽百氏徒趦趄近者<lb/>
韓文公首為開闢鋤夫子又繼起隂霾終廓如搜得萬<lb/>
古遺裁成十編書南山盛雲雨東序堆瓊琚偶此真籍<lb/>
客悠揚兩情攄清辭忽窈窕雅韻何虚徐唱既野芳坼<lb/>
酬還天籟疎輕波掠翡翠曉露披芙蕖儷曲信寡和末<lb/>
流難嗣初空持一竿餌有意䱷鯨魚<lb/>
　<lb/>
<pb n="KR4h0014_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松陵集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>莊靖集目録</head>
    <p>
<pb n="KR4d0419_WYG_000-1a"/>
欽定四庫全書　　　　　集部五<lb/>
　莊靖集目録　　　　　　别集類四<hi>金</hi>
　　巻一<lb/>
　　　古賦<lb/>
　　　四言古詩<lb/>
　　　五言古詩<lb/>
　　　七言古詩<lb/>
　　巻二<lb/>
<pb n="KR4d0419_WYG_000-1b"/>
　　　五言律詩<lb/>
　　　七言律詩<lb/>
　　巻三<lb/>
　　　五言絶句<lb/>
　　　六言絶句<lb/>
　　巻四<lb/>
　　　七言絶句<lb/>
　　巻五<lb/>
<pb n="KR4d0419_WYG_000-2a"/>
　　　七言絶句<lb/>
　　巻六<lb/>
　　　七言絶句<lb/>
　　巻七<lb/>
　　　樂府<lb/>
　　巻八<lb/>
　　　序<lb/>
　　　傳<lb/>
<pb n="KR4d0419_WYG_000-2b"/>
　　　譜<lb/>
　　　記<lb/>
　　巻九<lb/>
　　　碑銘<lb/>
　　　贊<lb/>
　　　啟<lb/>
　　　牓<lb/>
　　　青詞<lb/>
<pb n="KR4d0419_WYG_000-3a"/>
　　巻十<lb/>
　　　祭文<lb/>
　　　疏<lb/>
　　　表<lb/>
　　　上梁文<lb/>
　　　雜著<lb/>
　　　　<hi>臣</hi>等謹按莊靖集十巻金李俊民撰俊民字<lb/>
　　　　用章澤州人少通程氏之學承安五年以經<lb/>
<pb n="KR4d0419_WYG_000-3b"/>
　　　　義舉進士第一應奉翰林文字未幾棄官教<lb/>
　　　　授南遷後隠於嵩山自號鶴鳴道人元世祖<lb/>
　　　　以安車召見仍乞還山卒賜諡莊靖先生集<lb/>
　　　　凡詩七巻文三巻嘗為澤州守段正行所刋<lb/>
　　　　行長平李仲紳等為之序明正徳間郡人李<lb/>
　　　　瀚重付諸梓今板巳久佚所存祇抄本而巳<lb/>
　　　　俊民抗志遯荒不縻好爵出處之際能潔其<lb/>
　　　　身集中於入元後祇書甲子隠然自比陶潛<lb/>
<pb n="KR4d0419_WYG_000-4a"/>
　　　　故所作詩類多幽憂激烈之音繫念宗邦寄<lb/>
　　　　懐深逺不徒以清新竒傑為工文格沖澹和<lb/>
　　　　平具有髙致亦復似其為人雖博大不及元<lb/>
　　　　好問而生平志節約畧相等實可謂無愧所<lb/>
　　　　學者矣詩末間有注語序不言何人所加殆<lb/>
　　　　即俊民所自注歟乾隆四十一年十月恭校<lb/>
　　　　上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0419_WYG_000-4b"/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0419_WYG_000-5a"/>
莊靖集原序<lb/>
夫水之有源也始焉濫觴其流不已𣲖而為川匯而為<lb/>
澤㑹而為江豬而為海波瀾呑吐乾溢如一乾坤涵浸<lb/>
古今不竭噫觀水者觀至于海觀止矣然後乃知其水<lb/>
之有源也若夫雨集而溝澮盈潦停而蹄涔漲朝滿夕<lb/>
除涸可立待是惡足以為水哉學之有本亦猶是也韻<lb/>
而為詩章聲而為樂府律而為詞賦廣而為騷雅其文<lb/>
愈𢎞其筆愈雄其篇愈鉅其詞益富葢有本者之如<lb/>
<pb n="KR4d0419_WYG_000-5b"/>
是其視落霞秋水畏日薰風一聨一詠雖膾炙人口然<lb/>
器小易盈敵大則怯是惡足以為學哉吾鄉李用章先<lb/>
生粤自弱冠以明經擢第為天下甲爾後仕官數竒積<lb/>
年不調先生雅志亦厭於乾役恬於學問自初筮仕距<lb/>
今四十餘年手不釋巻經傳子史百家之書無不硏究<lb/>
其學之有本可知矣故其作為文章句句有根源字字<lb/>
有來歴格老而意新辭經而㫖逺不涸不竭其汪洋之<lb/>
學海歟郡牧叚正卿公退之暇一日召諸士大夫謂之<lb/>
<pb n="KR4d0419_WYG_000-6a"/>
曰澤雖巖邑俗尚儒風今桑田更變桂樹凋零幸有狀<lb/>
元先生在是天之未䘮斯文於吾地也使其平昔著述<lb/>
秘而不揚我軰不厚顔乎遂裒集其文募工鋟木以夀<lb/>
其傳可謂賢於用心矣豈特此耳又能重賁大成之像<lb/>
復新立道之堂給田以贍學校蠲役以優鄊秀此一舉<lb/>
也衆美具焉自今以始吾道有所宗主可無慶乎故喜<lb/>
而道其實嵗次單閼三月哉生明長平李仲紳敬序<lb/>
好古樂道之士作為文章豈偶然哉蓋感物即事傷時<lb/>
<pb n="KR4d0419_WYG_000-6b"/>
懷舊陶寫藴奥之情涵泳無窮之意千態萬狀卒歸于<lb/>
堯舜禹湯周孔授受服行之實學者仰之若泰山北斗<lb/>
噫非極深造之妙者莫能至焉鶴鳴老人吾鄊之巨儒<lb/>
國朝之名士也經學傳家尤長於禮未及壯嵗擢進士<lb/>
第一時方顯用勇退居閒朝經暮史冥搜隠索四十有餘<lb/>
年其徳行文學庻幾乎古雖片言隻字亦必有㨿如太<lb/>
羮𤣥酒有典則而無浮華一時文士靡不推讓郡侯叚<lb/>
公鋭意文事時與士大夫會于錦堂乃鳩集先生近年<lb/>
<pb n="KR4d0419_WYG_000-7a"/>
著述得詩賦古文僅千餘篇合為十巻鏤板以傳僕忝<lb/>
預席末雖不能增日月之光詎可無言故引之王特升<lb/>
序<lb/>
夫文之為文其來尚矣與造化一氣俱生者也日月照<lb/>
臨星辰輝映天之文也山川流峙草木敷榮地之文也<lb/>
人得天地之秀而為萬物之靈有仁義禮智以根於心<lb/>
故觸物感情發而為言無非天下之至文也如風行水<lb/>
上自然而然固非有力者之所强能亦豈徒吟詠風景<lb/>
<pb n="KR4d0419_WYG_000-7b"/>
模寫物象而已哉將以經天緯地厚人倫羙教化貫乎<lb/>
道者也先生世家濩澤唐韓王元嘉之裔生而聰敏㓜<lb/>
而能文弱冠而魁天下蓋以學問精勤耽玩經史諸子<lb/>
百家無不硏究故其文章典贍華實相副字字有源流<lb/>
句句有根柢格律清新似坡仙句法竒傑似山谷集句<lb/>
圓熟脉絡貫穿半山老人之體也雄篇鉅章奔騰放逸<lb/>
昌黎公之亞也小詩高古涵蓄尤有理致而極工巧非<lb/>
得天地之秀其孰能與於此先生平昔著述多矣䘮亂<lb/>
<pb n="KR4d0419_WYG_000-8a"/>
以來蕩析殆盡此特晚年㳺戯之緒餘耳每一篇出士<lb/>
大夫爭傳寫之第以不見全集為恨耳錦堂主人崇儒<lb/>
重道待先生以忠厚迺與諸同道購求散落篇什募工<lb/>
鋟木用廣其傳使國人有所矜式門下劉公濟之君祥<lb/>
仲寛姚子昻左右其事未百日而工畢瀛乆䝉先生教<lb/>
載仍嘉錦堂之好事不揆荒蕪姑道其梗槩云爾余月<lb/>
初吉劉瀛序<lb/>
史稱唐文三變至韓昌黎而後稍稍可述誠確論也以<lb/>
<pb n="KR4d0419_WYG_000-8b"/>
其當世文世類皆流於一偏如白樂天之平易李長吉<lb/>
之放逸孟東野之酸寒賈浪仙之窮苦是豈不欲去其<lb/>
偏而就其全乎蓋以平日所賦之性所養之氣所守之<lb/>
學迂踈局促執之而不能變之耳唯韓昌黎則不然中<lb/>
正之學發為文章粹然一出於正其於觴詠之間給談<lb/>
笑助諧謔叙人情狀物態鈎𤣥提要㨿古論今左右逢<lb/>
原意各有寓為時人之宗師豈一偏之所能囿哉我鶴<lb/>
鳴先生今之昌黎公也其出處事業自有年譜徳行才<lb/>
<pb n="KR4d0419_WYG_000-9a"/>
學自有公論雄文傑句板行于世名儒鉅公又從而備<lb/>
序之尚何待僕之諜諜也然承先生之教㳺先生之門<lb/>
誦其詩閲其文者三十餘年矣覩兹偉事安敢黙然姑<lb/>
道其萬一亦涓塵禆益之意也故喜而書之癸夘年四<lb/>
月朢日門人史秉直謹序<lb/>
</p>
<p>
</p>
  </div>
</body>
</text>
</TEI>
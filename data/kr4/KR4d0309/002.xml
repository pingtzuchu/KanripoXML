<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0309_SBCK_002-1a"/>
白石道人歌曲卷二<lb/>
　　　　　　　　　　　番陽姜　夔堯章<lb/>
　令<lb/>
　　　小重山令<lb/>
　　　　賦潭州紅梅<lb/>
人繞湘臯月墜時斜横花樹小浸愁漪一春幽事<lb/>
有誰知東風冷香逺茜裙歸　鷗去昔遊非遥憐<lb/>
花可可夢依依九疑雲杳斷魂啼相思血都沁緑<lb/>
筠枝<lb/>
　　　江梅引<lb/>
　　　　丙辰之冬予留梁溪將詣淮而不得因<lb/>
<pb n="KR4d0309_SBCK_002-1b"/>
　　　　夢思以述志<lb/>
人間離别易多時見梅枝忽相思幾度小窗幽夢<lb/>
手同攜今夜夢中無覔處漫徘徊寒侵被尚未知<lb/>
　濕紅恨墨淺封題寳箏空無雁飛俊遊巷陌算<lb/>
空有古木斜暉舊約扁舟心事已成非歌罷淮南<lb/>
春草賦又萋萋漂零客淚滿衣<lb/>
　　　驀山溪<lb/>
　　　　題錢氏溪月<lb/>
與鷗爲客緑野留吟屐兩行柳垂陰是當日仙翁<lb/>
手植一亭寂寞烟外帶愁横荷冉冉展涼雲横卧<lb/>
虹千尺　才因老盡秀句君休覔萬緑正迷人更<lb/>
<pb n="KR4d0309_SBCK_002-2a"/>
愁入山陽夜笛百年心事惟有玉闌知吟未了放<lb/>
船回月下空相憶<lb/>
　　　鶯聲繞紅樓<lb/>
　　　　甲寅春平甫與予自越來吳攜家妓觀<lb/>
　　　　梅于孤山之西村命國工吹笛妓皆以<lb/>
　　　　柳黄爲衣<lb/>
十畝梅花作雪飛冷香下攜手多時兩年不到斷<lb/>
橋西長笛爲予吹　人妬垂楊緑春風爲染作仙<lb/>
衣垂楊却又妬腰肢近<hi>平聲</hi>前舞絲絲<lb/>
　　　鬲溪梅令<hi>仙吕調</hi>
　　　　丙辰冬自無錫歸作此寓意<lb/>
<pb n="KR4d0309_SBCK_002-2b"/>
<pb n="KR4d0309_SBCK_002-2b"/>
　　　又<lb/>
旌陽宫殿昔裵徊一壇雲葉垂與君閒看壁間題<lb/>
夜涼笙鶴期　茅店酒夀君時老楓臨路岐年年<lb/>
强健得追隨名山遊遍歸<lb/>
　　　好事近<lb/>
　　　　賦茉莉<lb/>
涼夜摘花鈿苒苒動摇雲緑金絡一團香露正紗<lb/>
㕑人獨　朝來碧縷放長穿釵頭罣層玉記得如<lb/>
今時候正荔枝初熟<lb/>
　　　點絳唇<lb/>
　　　　丁未冬過吳松作<lb/>
<pb n="KR4d0309_SBCK_002-3a"/>
燕鴈無心太湖西畔隨雲去數峯清苦商畧黄昏<lb/>
雨　第四橋邊擬共天隨住今何許凭闌懷古殘<lb/>
柳參差舞<lb/>
　　　又<lb/>
金谷人歸綠楊低掃吹笙道數聲啼鳥也學相思<lb/>
調　月落潮生掇送劉郎老淮南好甚時重到陌<lb/>
上生春草<lb/>
　　　虞美人<lb/>
　　　　賦牡丹<lb/>
西園曾爲梅花醉葉剪春雲細玉笙涼夜隔簾吹<lb/>
卧看花梢搖動一枝枝　娉娉嫋嫋敎誰惜空壓<lb/>
<pb n="KR4d0309_SBCK_002-3b"/>
紗巾側沈香亭北又青苔唯有當時蝴蝶自飛來<lb/>
　　　又<lb/>
摩挲紫葢峯頭石下瞰蒼厓立玉盤摇動半厓花<lb/>
花樹扶疎一半白雲遮　盈盈相望無由摘惆悵<lb/>
歸來屐而今仙迹杳難㝷那日青樓曾見似花人<lb/>
　　　憶王孫<lb/>
　　　　番陽彭氏小樓作<lb/>
冷紅葉葉下塘秋長與行雲共一舟零落江南不<lb/>
自由兩綢繆料得吟鸞夜夜愁<lb/>
　　　少年遊<lb/>
　　　　戲平甫<lb/>
<pb n="KR4d0309_SBCK_002-4a"/>
雙螺未合雙蛾先斂家在碧雲西別母情懷隨郎<lb/>
滋味桃葉渡江時　扁舟載了匆匆歸去今夜泊<lb/>
前溪楊柳津頭梨花牆外心事兩人知<lb/>
　　　鷓鴣天<lb/>
　　　　己酉之秋苕溪記所見<lb/>
京洛風流絶代人因何風絮落溪津籠鞋淺出鴉<lb/>
頭韈知是凌波縹緲身　紅乍笑緑長嚬與誰同<lb/>
度可憐春鴛鴦獨宿何曾慣化作西樓一縷雲<lb/>
　　　又<lb/>
　　　　予與張平甫自南昌同遊西山玉隆宫<lb/>
　　　　止宿而返葢乙卯三月十四日也是日<lb/>
<pb n="KR4d0309_SBCK_002-4b"/>
　　　　即平甫初度因買酒茅舍竝坐古楓下<lb/>
　　　　古楓旌陽在時物也旌陽嘗以草屨懸<lb/>
　　　　其上土人以屨爲屩因名曰挂屩楓蒼<lb/>
　　　　山四圍平野盡緑鬲澗野花紅白照影<lb/>
　　　　可喜使人採擷以藤糺纒著楓上少焉<lb/>
　　　　月出大於黄金盆逸興横生遂成痛飲<lb/>
　　　　午夜乃寢明年平甫初度欲治舟往封<lb/>
　　　　禺松竹間念此遊之不可再也歌以夀<lb/>
　　　　之<lb/>
曾共君侯歴聘來去年今日踏莓苔旌陽宅裏疎<lb/>
疎磬挂屩楓前草草盃　呼煮酒摘青梅今年官<lb/>
<pb n="KR4d0309_SBCK_002-5a"/>
事莫裵徊移家徑入藍田縣急急船頭打鼓催<lb/>
　　　又<lb/>
　　　　丁巳元日<lb/>
柏緑椒紅事事新鬲籬燈影賀年人三茅鐘動西<lb/>
窗曉詩髩無端又一春　慵對客緩開門梅花閑<lb/>
伴老來身嬌兒學作人間字鬰壘神荼寫未眞<lb/>
　　　又<lb/>
　　　　正月十一日觀燈<lb/>
巷陌風光縱賞時籠紗未出馬先嘶白頭居士無<lb/>
呵殿只有乘肩小女隨　花滿市月侵衣少年情<lb/>
事老來悲沙河塘上春寒淺看了遊人緩緩歸<lb/>
<pb n="KR4d0309_SBCK_002-5b"/>
　　　又<lb/>
　　　　元夕不出<lb/>
一昨天街預賞時柳慳梅小未敎知而今正是歡<lb/>
遊夕却怕春寒自掩扉　簾寂寂月低低舊情惟<lb/>
有絳都詞芙蓉影暗三更後卧聽鄰娃笑語歸<lb/>
　　　又<lb/>
　　　　元夕有所夢<lb/>
肥水東流無盡期當初不合種相思夢中未比丹<lb/>
青見暗裏忽驚山鳥啼　春未緑髩先絲人間別<lb/>
久不成悲誰敎歳歳紅蓮夜兩處沈吟各自知<lb/>
　　　又<lb/>
<pb n="KR4d0309_SBCK_002-6a"/>
　　　　十六夜出<lb/>
輦路珠簾兩行垂千枝銀燭舞僛僛東風歴歴紅<lb/>
樓下誰識三生杜牧之　歡正好夜何其明朝春<lb/>
過小桃枝鼓聲漸逺行人散惆悵歸來有月知<lb/>
　　　夜行船<lb/>
　　　　己酉歲寓吳興同田幾道㝷梅北山沈<lb/>
　　　　氏圃載雪而歸<lb/>
畧彴横溪人不度聽流澌佩環無數屋角垂枝船<lb/>
頭生影算唯有春知處　回首江南天欲暮折寒<lb/>
香倩誰傳語玉笛無聲詩人有句花休道輕分付<lb/>
　　　杏花天影<lb/>
<pb n="KR4d0309_SBCK_002-6b"/>
<pb n="KR4d0309_SBCK_002-6b"/>
<pb n="KR4d0309_SBCK_002-6b"/>
<pb n="KR4d0309_SBCK_002-6b"/>
作新詩拚一日繞花千轉<lb/>
　　　踏莎行<lb/>
　　　　自沔東來丁未元日至金陵江上感夢<lb/>
　　　　而作<lb/>
燕燕輕盈鸎鸎嬌軟分明又向華胥見夜長爭得<lb/>
薄情知春初早被相思染　別後書辭別時針線<lb/>
離魂暗逐郎行逺淮南皓月冷千山冥冥歸去無<lb/>
人管<lb/>
　　　訴衷情<lb/>
　　　　端午宿合路<lb/>
石榴一樹浸溪紅零落小橋東五日凄涼心事山<lb/>
<pb n="KR4d0309_SBCK_002-7a"/>
雨打船篷　諳世味楚人弓莫冲冲白頭行客不<lb/>
採蘋花孤負薰風<lb/>
　　　浣溪紗<lb/>
　　　　予女須家沔之山陽左白湖右雲夢春<lb/>
　　　　水方生浸數千里冬寒沙露衰草入雲<lb/>
　　　　丙午之秋予與安甥或蕩舟採菱或舉<lb/>
　　　　火罝兔或觀魚簺下山行野吟自適其<lb/>
　　　　適<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>虚悵望因賦此闋<lb/>
著酒行行滿袂風草枯霜鶻落晴空銷魂都在夕<lb/>
陽中　恨入四弦人欲老夢尋千驛意難通當時<lb/>
何似莫匆匆<lb/>
<pb n="KR4d0309_SBCK_002-7b"/>
　　　又<lb/>
　　　　己酉歲客吳興收燈夜闔戸無聊俞商<lb/>
　　　　卿呼之不出因記所見<lb/>
春點疎梅雨後枝剪燈心事峭寒時市橋攜手歩<lb/>
遲遲　蜜炬來時人更好玉笙吹徹夜何其東風<lb/>
落靨不成歸<lb/>
　　　又<lb/>
　　　　辛亥正月二十四日發合肥<lb/>
釵燕籠雲晚不忺擬將裙帶繫郎舩別離滋味又<lb/>
今年　楊柳夜寒猶自舞鴛鴦風急不成眠些兒<lb/>
閑事莫縈牽<lb/>
<pb n="KR4d0309_SBCK_002-8a"/>
　　　又<lb/>
　　　　丙辰歲不盡五日吳松作<lb/>
雁怯重雲不肯啼畫船愁過石塘西打頭風浪惡<lb/>
禁持　春浦漸生迎棹緑小梅應長亞門枝一年<lb/>
燈火要人歸<lb/>
　　　又<lb/>
　　　　丙辰臘與俞商卿銛朴翁同寓新安溪<lb/>
　　　　莊舍得臘花韻甚二首<lb/>
花裏春風未覺時美人呵蕋綴横枝鬲簾飛過蜜<lb/>
蜂兒　書寄嶺頭封不到影浮盃面悞人吹寂寥<lb/>
惟有夜寒知<lb/>
<pb n="KR4d0309_SBCK_002-8b"/>
　　　又<lb/>
剪剪寒花小更垂阿瓊愁裏㺯妝遲東風燒燭夜<lb/>
深歸　落蕊半黏釵上燕露横斜映髩邊犀老夫<lb/>
無味已多時<lb/>
白石道人歌曲卷二<lb/>
</p>
<p>
</p>
  </div>
</body>
</text>
</TEI>
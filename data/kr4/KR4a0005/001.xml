<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>離騷草木疏巻一</head> <lb/>
    <p>
<pb n="KR4a0005_WYG_001-1a"/>
欽定四庫全書<lb/>
　離騷草木疏巻一<lb/>
　　　　　　　　　　　　宋　呉仁傑　撰<lb/>
　　　蓀荃<lb/>
荃不察余之中情兮王逸註荃香草以喻君也惡數指<lb/>
斥尊者人君被服芬香故以香草為喻洪慶善曰荃與<lb/>
蓀同莊子得魚忘荃崔音孫云香草可以餌魚疏曰蓀<lb/>
荃也九歌蓀橈蓀壁皆一作荃蓀不察余之中情蓀何<lb/>
<pb n="KR4a0005_WYG_001-1b"/>
為兮愁苦數惟蓀之多怒蓀獨宜兮為民正蓀詳聾而<lb/>
不聞願蓀美之可全皆以喻君也沈存中云香草之類<lb/>
大率多異名所謂蘭蓀即今菖蒲是也東坡先生石菖<lb/>
蒲贊引本草註云生下濕地大根者乃是昌陽不可服<lb/>
韓退之云訾毉師以昌陽引年欲進其狶苓也不知退<lb/>
之即以昌陽為菖蒲耶抑謂其似是而非不可以引年<lb/>
也仁傑按本草菖蒲久服輕身不忘延年不老一名昌<lb/>
陽謂石上菖蒲花也漢武帝内傳云九疑仙人聞中岳<lb/>
<pb n="KR4a0005_WYG_001-2a"/>
有石上菖蒲食之長生故來採之抱朴子云韓藂服菖<lb/>
蒲十三年身上生毛日視書萬言皆誦之冬袒不寒菖<lb/>
蒲須得石上一寸九節紫花尤善故李衛公平泉草木<lb/>
記有芳蓀詩自註云茅山溪中謂之溪蓀其花紫色又<lb/>
寄茅山孫錬師詩云石上溪蓀發紫茸陶隠居乃云樂<lb/>
閒溪側有名溪蓀者根形氣色極似石上菖蒲而葉正<lb/>
如蒲無脊俗人誤呼此為石菖蒲詩詠多云蘭蓀正謂<lb/>
此也又云生下濕地大根者名昌陽陳藏器云水菖蒲<lb/>
<pb n="KR4a0005_WYG_001-2b"/>
一名昌陽一名白昌即今之溪蓀也根色正白陶<lb/>
以菖蒲昌陽溪蓀為三物陳别出菖蒲而以昌陽<lb/>
溪蓀為一物皆誤也圖經云菖蒲葉一二尺長中心<lb/>
有脊状如劔無花實此與抱朴子李衛公所云不同盖<lb/>
石上菖蒲無劒脊而有紫花者為昌陽昌黎盖曰引年<lb/>
當用溪蓀若進稀苓則謬矣本草别說云今陽羡山中<lb/>
生水石間者其根上略無少泥土極𦂳細一寸不啻九<lb/>
節二浙人家以瓦石器種之旦暮易水則茂近方多用<lb/>
<pb n="KR4a0005_WYG_001-3a"/>
石菖蒲必此類也其池澤所生肥大節疎恐不可入藥<lb/>
唯可作果盤蓋氣味不烈耳雷公云勿用泥菖夏菖二<lb/>
件根如竹根鞭氣穢味腥又陳藏器云水菖生水畔與<lb/>
石上菖蒲都别大而臭則知菖蒲種類甚多生下濕地<lb/>
者曰泥菖夏菖生溪水中者曰水菖生石上者為石菖<lb/>
蒲而石上者又自有三種焉經所載生蜀地葉作劒脊<lb/>
而無花一也别說所載生陽羡山中不作劒脊有花而<lb/>
黄二也衛公所載生茅山溪石上亦不作劒脊而花紫<lb/>
<pb n="KR4a0005_WYG_001-3b"/>
三也抱朴子以紫花為尤善即所謂昌陽溪蓀者也如<lb/>
溪蓀自是石菖蒲一類中尤頴耳藥有君臣佐使而此<lb/>
為君離騷又以為君喻良有以也諸家以此種葉不作<lb/>
劒脊遂謂非真其實不在此如泥菖雖復葉作劒脊亦<lb/>
安所用耶大抵菖蒲生溪石上自然根硬節宻暴乾堅<lb/>
實而辛香與泥菖水菖不可同日而語也昌陽名謂彼<lb/>
烏足以當之越繇王閩侯遺江都王荃葛服䖍曰荃音<lb/>
蓀細葛也臣瓉曰荃香草也顔思古謂字本作絟音千<lb/>
<pb n="KR4a0005_WYG_001-4a"/>
全切又千劣切今筩布之屬服䖍二說皆非此誤以絟<lb/>
為荃耳<lb/>
　　　芙蓉<lb/>
製芰荷以為衣兮雧芙蓉以為裳王逸註芙蓉蓮華也<lb/>
言已進不見納裁芰荷合芙蓉為衣裳被服愈潔修善<lb/>
益明爾雅荷芰蕖其莖茄其葉蕸其本蔤其華菡萏其<lb/>
實蓮其根藕其中的的中薏郭璞註芙蕖别名芙蓉江<lb/>
東名荷莖下白蒻在泥中者為蔤房為蓮邢昺云今江<lb/>
<pb n="KR4a0005_WYG_001-4b"/>
東人呼荷華為芙蓉北方人便以藕為荷亦以蓮為荷<lb/>
或用其母為華名或用根子為母葉號此皆名相錯習<lb/>
俗傳誤也陸璣云蓮青皮裏白子為的的中有青為薏<lb/>
味甚苦本草藕實一名水芝舟一名蓮圖經云葉名荷<lb/>
圓徑尺餘其華未發為菡萏已𤼵為芙蓉其根藕幽州<lb/>
人謂之光旁惟苦薏不可食葉中蒂謂之荷鼻其的至<lb/>
秋表皮黑而沈水者為石蓮惟鹽鹵能浮之仁傑按蘇<lb/>
鶚演義云芙蓉花之最秀異者一名水白一名水華色<lb/>
<pb n="KR4a0005_WYG_001-5a"/>
有紅白青黄大者至百葉濂溪先生云陶淵明愛菊世<lb/>
人愛牡丹予獨愛蓮之出淤泥而不染濯清漣而不夭<lb/>
中通外直不蔓不枝香逺益清亭亭浄植可逺觀而不<lb/>
可䙝翫焉菊花之隠逸者也牡丹花之富貴者也蓮花<lb/>
之君子者也<lb/>
　　　菊<lb/>
夕飡秋菊之落英又春蘭兮秋菊王逸註英華也言已<lb/>
食菊之落英以香淨自潤澤也五臣云取其香㓗以合<lb/>
<pb n="KR4a0005_WYG_001-5b"/>
已之徳洪慶善引魏文帝云芳菊合乾坤之純和體芳<lb/>
芬之淑氣故屈原悲冉冉之將老思飱秋菊之落英輔體<lb/>
延年莫斯之貴仁傑按山海經女几之山其草多菊爾<lb/>
雅蘜一名治蘠郭云今之秋華菊本草云菊一名日精<lb/>
一名女節一名女華一名女莖一名更生一名周盈一<lb/>
名延年一名隂威陶隠居云菊有兩種一種莖紫氣<lb/>
香而味甘葉可作羮食一種青莖而大作蒿艾氣味不<lb/>
堪食者名薏圖經云南陽亦有兩種白菊葉大似艾莖<lb/>
<pb n="KR4a0005_WYG_001-6a"/>
青根細花白蕋黄其黄菊葉似桐蒿花蕋都黄然今服<lb/>
餌家多用白者南京又有一種開小花花瓣下如小珠<lb/>
子謂之珠子菊入藥亦佳正月採根三月採葉五月採<lb/>
莖九月採花十一月採實潁川人呼白菊為囘蜂菊汝<lb/>
南名荼苦蒿上黨及建安順政郡並名羊歡河内名地<lb/>
薇髙齋詩話載東坡跋王荆公詩云秋英不比春英落<lb/>
而荆公自謂取離騷經落英之意按落英固有意義然<lb/>
以為飄零滿地金則過矣東坡詩又有謾遶東籬嗅落<lb/>
<pb n="KR4a0005_WYG_001-6b"/>
英之句亦用騷經語者落之義非隕落之落爾雅釋詁<lb/>
文俶落權輿始也郭璞引訪予落止為證盖成王訪羣<lb/>
臣扵廟中謀始即政之事邢昺乃云落者木落隕墜之<lb/>
始失義矣西溪叢語引宋書符瑞志沈約云落英也類<lb/>
篇云英草榮而無實者此言食秋菊之葉耳其說恐亦<lb/>
未然爾雅華荂榮也榮而不實者謂之英月令仲夏木<lb/>
堇榮謂扵此時著花也菊葉固可食然按本草採葉在<lb/>
三月今云秋菊則非食葉之時矣著花在八九月落英<lb/>
<pb n="KR4a0005_WYG_001-7a"/>
云者謂始華之時故沈存中云採藥用花者取花初敷<lb/>
時菊性喜寒惟寒則開早唐太宗詩云細葉抽輕翠<lb/>
圓花簇嫩黄東坡亦云菊黄中之色香味和正花葉根<lb/>
實皆長生藥也北方隨秋之早晩大約至菊有黄花乃<lb/>
開獨嶺南不然至冬至乃盛𤼵嶺南地暖百卉造作無<lb/>
時而菊獨後開考其理菊性介烈不與百卉盛衰須霜<lb/>
降乃發而嶺海常以冬至㣲霜故也其天性髙潔如此<lb/>
宜其通仙靈也近世菊品最多有金鈴珠子桃花等種<lb/>
<pb n="KR4a0005_WYG_001-7b"/>
類不同東坡取朱遜之之說云當以黄為正餘皆可鄙<lb/>
盖本之月令也今服食家多用白菊然遜之之說亦自<lb/>
有理抱朴子云南陽郦縣山中有甘谷谷上左右皆生<lb/>
甘菊菊花墮其水中水為變居民食甘谷水無不夀考<lb/>
故司空王暢太尉劉寛太傅袁<hi>闕</hi>為南陽太守縣月送<lb/>
甘谷水四十斛西京雜記云九月九日飲菊花酒令人<lb/>
延夀菊花舒時并采莖葉雜黍米釀之至來年九月始<lb/>
熟就飲焉圖經云河内以八月合花収暴乾浸酒中服<lb/>
<pb n="KR4a0005_WYG_001-8a"/>
之今諸州菊花酒其法得扵此<lb/>
　　　芝<lb/>
采三秀兮扵山間王逸註三秀謂芝草也爾雅苬芝邢<lb/>
昺曰瑞草名也一歳三華一名苬一名芝論衡云芝生<lb/>
扵土土氣和故芝草生思𤣥賦冀一年之三秀近時王<lb/>
令逢原作藏芝賦序云離騷九歌自詩人所紀之外地<lb/>
所常産所同識之草盡矣而芝後獨遺說者遂以九歌<lb/>
之三秀為芝予以其不明又其辭曰適山而采之芝非<lb/>
<pb n="KR4a0005_WYG_001-8b"/>
獨山草盖未足據也洪慶善曰本芝引五芝經云皆以<lb/>
五色生於五岳又淮南云紫芝生扵山而不能生於盤<lb/>
石之上則芝正生於山間耳逢原之說豈然乎仁傑<lb/>
按禮記芝栭庾蔚云無華葉而生者曰芝栭盧氏云芝<lb/>
木也王肅云無華而實者名栭皆芝屬也庾又云芝栭<lb/>
應是一物今春夏生於木可用為葅賀氏以為二物云<lb/>
栭軟栗芝木椹也孔頴達以賀氏為非按爾雅栵一名<lb/>
栭郭璞云子如細栗江東呼栭栗則芝自芝栭自栭也<lb/>
<pb n="KR4a0005_WYG_001-9a"/>
本草五芝之外别出紫芝云唐本註云多黄白稀有黑<lb/>
青者諸方所獻白芝未必華山黑芝又非常岳然紫芝<lb/>
最多非五芝類陶隠居云芝皆似草俗所稀見其族種<lb/>
甚多形色瓌異並載芝草圖中今狀所用紫芝是朽木<lb/>
株上所生狀如木檽抱朴子云赤者如珊瑚白者如截<lb/>
肪黑者如澤漆青者如翠羽黄者如紫金而皆光明洞<lb/>
徹如堅氷也又云木芝者松栢脂淪地千歳化為茯苓<lb/>
萬歳其上生小木狀如蓮花名曰木威喜芝夜視有光<lb/>
<pb n="KR4a0005_WYG_001-9b"/>
持之甚滑爇之不焦本草赤芝生霍山陶隠居云南岳<lb/>
本是衡山漢武帝始以小霍山代之非正也此則應生<lb/>
衡山按尚書大傳爾雅諸書皆以霍為南岳仁傑嘗扵<lb/>
兩漢刋誤辨正其事<lb/>
　　　蘭<lb/>
紉秋蘭以為佩王逸註行清潔者佩芳言已修潔乃取<lb/>
江離芷蘭以為被服博採衆善以自約束也又滋蘭之<lb/>
九畹言行仁義勤身自勉猶蒔衆香也又蘭藉則以薦<lb/>
<pb n="KR4a0005_WYG_001-10a"/>
肴蘭湯則以潔濯蘭旌蘭枻則以為居室器用之餙<lb/>
皆以自喻也本草有蘭草澤蘭二物蘭草一名水香一<lb/>
名水蘭澤蘭一名虎蘭一名龍棗一名虎蒲顔師古註<lb/>
司馬相如賦云蘭即今澤蘭也陶隠居云蘭草都梁是<lb/>
也水經云零陵郡都梁縣西小山有渟水其中悉生蘭<lb/>
草緑葉紫莖盛洪之荆州記亦云都梁縣山下有水生<lb/>
蘭草名為都梁因山為號也洪慶善云澤蘭如薄荷㣲<lb/>
香荆湘嶺南人家多種之此與蘭草大抵相類但蘭草<lb/>
<pb n="KR4a0005_WYG_001-10b"/>
生水傍葉光潤尖長有岐隂小紫花紅白而香五六月<lb/>
盛而澤蘭生水澤中及下濕地苗髙二三尺葉尖㣲有<lb/>
毛不光潤方莖紫節七月八日開花帶紫白色此為異<lb/>
耳詩方秉蕑兮陸璣蕑即蘭也其莖葉似藥草澤蘭廣<lb/>
而長節中赤髙四五寸漢諸池苑及許昌宫中皆種之<lb/>
可著粉中藏衣著書中辟白魚文選云秋蘭被涯汪云<lb/>
秋蘭香草秋時盛也近時劉次莊樂府集云離騷曰紉<lb/>
秋蘭以為佩又曰秋蘭兮青青緑葉兮紫莖又曰春蘭<lb/>
<pb n="KR4a0005_WYG_001-11a"/>
兮秋菊今沅澧所生花在春則黄在秋則紫然而春黄<lb/>
不若秋紫之芬馥也由是知屈原真所謂多識鳥獸草<lb/>
木而能盡究其所以情狀者歟三劉漢書刋誤云蘭今<lb/>
管城多有之澤蘭自别一種草非蘭也蘭苗如麥門冬<lb/>
而長大花黄紫兩色山谷云蘭生深山叢薄之中不為<lb/>
無人而不芳含香體潔平居與蕭艾同生而不殊清風<lb/>
過之其香藹然在室滿室在堂滿堂所謂含章以時發<lb/>
者也然蘭蕙之才徳不同蘭似君子蕙似士大槩山林<lb/>
<pb n="KR4a0005_WYG_001-11b"/>
中十蕙而一蘭也離騷曰予既滋蘭之九畹又樹蕙之<lb/>
百畝招魂風光轉蕙泛崇蘭以是知楚人賤蕙而貴蘭<lb/>
矣又畦留夷與掲車兮雜杜蘅與芳芷仁傑按說文畹<lb/>
三十畝也畦五十畝也如此則蘭為畝者二百七十蕙<lb/>
百畝留夷以下五十畝盖蘭為上蕙次之留夷之屬為<lb/>
下所貴者不厭其多而所賤者不必多山谷言賤蕙貴<lb/>
蘭之意則是其所以為貴賤之意則失之矣蘭俗呼為<lb/>
燕尾香煮水以浴療風故又名香水蘭夏小正五月蓄<lb/>
<pb n="KR4a0005_WYG_001-12a"/>
蘭為沐浴也故曰浴蘭兮芳蘭固可用浴而不可食頃<lb/>
聞蜀士云屢見人醉渇飲瓶中蘭花水吐利而醒者又<lb/>
峽中儲毒以藥人蘭花為第一乃知甚美必有甚惡蘭<lb/>
為國香人固服媚之又當愛而知其惡也離騷以蘭為<lb/>
不可恃亦不為無說<lb/>
　　　石蘭<lb/>
疏石蘭兮為芳被石蘭兮帶杜蘅折芳馥遺所思王逸<lb/>
註所思謂清潔之士若屈原洪慶善曰蘭草生水旁澤<lb/>
<pb n="KR4a0005_WYG_001-12b"/>
蘭草生水澤中山蘭生山側似劉寄奴葉無稏不對生<lb/>
花心㣲黄赤楚有秋蘭春蘭石蘭王逸皆曰香草不分<lb/>
别也仁傑按石蘭即山蘭也蘭生水旁及水澤中而此<lb/>
生山側荀子所謂幽蘭花生扵深林者自應是一種故<lb/>
離騷以石蘭别之又一種曰馬蘭生澤旁如澤蘭氣臭<lb/>
本草註云楚詞以惡草喻惡人北人見其花呼為紫菊<lb/>
以其花似菊而紫也按東方朔七諫云蓬艾親入御於床<lb/>
笫兮馬蘭踸踔而日加本草註所引盖謂是也<lb/>
<pb n="KR4a0005_WYG_001-13a"/>
　　　蕙<lb/>
豈惟紉夫蕙茝既替余蕙纕兮荷纕兮蕙帶凡此皆以<lb/>
為服飾也薜茘栢兮蕙綢擗蕙櫋兮既張此則以為屋<lb/>
飾也皆取香潔自修飾之意蕙肴蒸兮蘭藉則取其芬<lb/>
芳以為俎羞也又植蕙之百畝則以喻賢人君子欲其<lb/>
衆也洪慶善引本草云潔草一名蕙草山海經云薫草<lb/>
麻葉而方莖陳藏器云此即是零陵香黄魯直說與此<lb/>
異仁傑按山海經天帝之山下多菅蕙又升山其草多<lb/>
<pb n="KR4a0005_WYG_001-13b"/>
藷藇蕙郭璞註蕙香草蘭屬或以蕙為薫葉失之則蕙<lb/>
與薫葉本非一種廣雅云蕙草緑葉紫花今蘭葉與花<lb/>
亦然故景純以為蘭屬如山谷謂蘭蕙叢出蒔以沙石<lb/>
則茂沃以湯茗則芳是所同也至其𤼵花一幹一華而<lb/>
香有餘者蘭也一幹五七華而香不足者蕙也蕙雖不<lb/>
若蘭其視椒榝則逺矣然則蘭蕙盖略相似但以著花<lb/>
多少為别耳本草扵薫香外别出蕙實云生魯平澤五<lb/>
月花味辛香正應是蘭蕙之蕙此說是也<lb/>
<pb n="KR4a0005_WYG_001-14a"/>
　　　芷芳<lb/>
扈江離與辟芷兮王逸註扈被也言已修潔乃取江離<lb/>
辟芷以為衣被采衆善以自約也畦留夷與掲車兮雜<lb/>
杜蘅與芳芷王逸註言雜植芳芷徳行彌盛也芷葺兮<lb/>
荷屋以芷覆屋也又浴蘭兮沐芳洪慶善曰白芷一名<lb/>
芳香以此沐浴潔濯之謂也李白亦有此作曰沐芳莫<lb/>
彈冠浴蘭莫振衣處世忌太潔至人貴藏暉與此意異<lb/>
仁傑按本草白芷名芳香又名澤芬陶隠居云東閣甚<lb/>
<pb n="KR4a0005_WYG_001-14b"/>
多道家以此香浴又用合香也嘉祐圖經云今所在多<lb/>
有之吴地尤多根長尺餘白色枝幹去地五寸以上春<lb/>
生枝葉婆娑紫色闊三指許花白㣲黄入伏後結子立<lb/>
秋後苗枯按集韻芷渚市切香草也同音茝字草名蘼<lb/>
蕪也今離騷茝多作芷盖茝有芷音讀者亂之茝音芷<lb/>
者謂蘄茝也蘄茝又見本草<lb/>
　　　茝葯<lb/>
豈惟紉夫蕙茝洪慶善曰茝白芷也又攬木根以結茝<lb/>
<pb n="KR4a0005_WYG_001-15a"/>
慶善引荀子蘭槐之根為芷註謂苗名蘭槐根名芷然<lb/>
則木根與苗皆喻本也又辛夷楣兮葯房王逸註葯白<lb/>
芷也五臣云以馨香為房之飾善慶曰本草白芷楚人<lb/>
謂之葯博雅曰芷其葉謂之葯又劉向九歎莞芎棄扵<lb/>
澤洲王逸註莞苻蘺也慶善引本草白芷一名莞一名<lb/>
苻蘺爾雅莞苻蘺註云蒲也仁傑曰芳草固多異名白<lb/>
芷一物而離騷異其名者四曰芷曰芳曰茝曰葯按本<lb/>
草朱字神農本經云白芷一名芳香此固不疑至黒字<lb/>
<pb n="KR4a0005_WYG_001-15b"/>
云一名䖀一名苻蘺葉名蒚蔴乃諸毉以爾雅蒚而益<lb/>
者也是豈足據哉郭璞註爾雅莞苻蘺其上蒚云今西<lb/>
方人呼蒲為莞江東謂之苻蘺用之為席其上臺别名<lb/>
蒚說文茝字解云䖀也䖀字解云楚謂之蘺晉謂之䖀<lb/>
齊謂之茝又山海經號山草多葯䖀<graphic n="KR3764" url="https://raw.githubusercontent.com/kanripo/KR-Gaiji/master/images/KR3764.png" mimeType="image/png"/>山草多葯郭璞<lb/>
註葯即䖀盖謂之蘺者苻蘺也䖀茝特齊晉方言之異<lb/>
而葯與蒻䖀文有詳畧耳如苨一名茋苨苕一名陵苕<lb/>
也則知離騷所謂茝葯者指莞蒲言之非白芷别名審<lb/>
<pb n="KR4a0005_WYG_001-16a"/>
矣陸徳明詩音義云莞草叢生水中本草註云白芷生<lb/>
下濕地則茝葯與芷判然二物抑又可見諸家之説非<lb/>
也顧野王蒿字解云蒲蒚今蒲頭有臺臺上有重臺中<lb/>
出黄即蒲黄也本草有香蒲及蒲黄條即所謂莞苻蘺<lb/>
茝葯者也香蒲一名睢一名醮唐本註云此則甘蒲作<lb/>
薦者山南名此為香蒲而謂昌蒲為臭蒲也春嫩葉未<lb/>
出水時紅白色茸茸然周禮以為葅生噉之甘脆至夏<lb/>
抽梗扵叢葉中花抱梗端謂之蒲釐花中蘂屑細若金<lb/>
<pb n="KR4a0005_WYG_001-16b"/>
粉謂之蒲黄篩其粉後有赤滓謂之蒲萼又敗蒲席條<lb/>
陶隠居云人家所用席皆是莞草而薦多用蒲唐本註<lb/>
云席薦一也晉齊間人謂蒲薦為蒲席亦曰蒲盖謂藁<lb/>
作者為薦爾山南江右以機上織者為席席下重厚者<lb/>
為薦仁傑按莞蒲有大小二種爾雅莞苻蘺之外又有<lb/>
<graphic n="KR2356" url="https://raw.githubusercontent.com/kanripo/KR-Gaiji/master/images/KR2356.png" mimeType="image/png"/>鼠莞註云亦莞屬繊細似龍鬚可以為席盖唐本草<lb/>
所謂香蒲可為薦者莞苻蘺也機上織者鼠莞也鄭康<lb/>
成詩箋下莞小蒲之席孔頴達詩疏謂康成云莞小蒲<lb/>
<pb n="KR4a0005_WYG_001-17a"/>
也者以莞蒲一草之名而司几筵有筦筵蒲筵則有小<lb/>
大之異為席有精麤故得為兩種席也設席麤者在下<lb/>
美者在上諸侯祭祀之席以莞加蒲明莞細而用小蒲<lb/>
也陸徳明莞草江南以為席形似小蒲而實非盖以莞<lb/>
加蒲者謂莞苻蘺為蒲謂<graphic n="KR2356" url="https://raw.githubusercontent.com/kanripo/KR-Gaiji/master/images/KR2356.png" mimeType="image/png"/>鼠莞為莞也鼠莞小扵苻<lb/>
蘺故别之曰小蒲下莞上簟者謂莞苻蘺為而不倫鼠<lb/>
莞也徳明謂莞莖圎即鼠莞耳又謂似小蒲而非何哉<lb/>
山海經亦有大小蒲之别孟子之山其草多蒲又賈超<lb/>
<pb n="KR4a0005_WYG_001-17b"/>
之山其中多龍修郭註龍鬚也似莞而細出山石穴中<lb/>
莖倒垂可以為席是也又太行無逢之山祠用丹藻苗<lb/>
瘞之郭註藻聚藻苗香草蘭之類以山海經他文推之<lb/>
如曰祠用一璋玉或曰用一藻玉或曰用一璧或曰用<lb/>
一璧一珪使藻苗為二物當如珪璧之文云用一藻一<lb/>
苗可也又郭註藻玉云玉有符彩者或曰盛玉藻藉也<lb/>
謂玉有藻彩良是如或人之說則藻藉與玉為二物矣<lb/>
按泰冒之山浴水出焉其中多藻玊觀此則或人之說<lb/>
<pb n="KR4a0005_WYG_001-18a"/>
不攻自破例以藻玊則藻苗當是一物郭說失之藻為<lb/>
茝曰藻茝者以其生扵水中又爾雅有蘄茝故以别之<lb/>
耳集韻茝字諸市切云草名蘼蕪也又昌𤣥切云草名<lb/>
䖀茝音訓當如是别曹憲博雅以葯為芷葉按註南<lb/>
唐書云舞者身如秋葯之被風則葯至秋猶茂今白芷<lb/>
立秋後即枯故東方朔七諫云捐芷葯與杜蘅王褒九<lb/>
懷云芷室兮葯房以芷葯齊稱而並舉之其為二物明<lb/>
甚憲與逸其失同科<lb/>
<pb n="KR4a0005_WYG_001-18b"/>
　　　杜蘅<lb/>
雜杜蘅與芳芷王逸註言已積累衆善以自飾復植杜<lb/>
蘅雜以芳芷芬香益暢也又芷葺兮荷屋繚之兮杜蘅<lb/>
謂以荷為屋以芷覆之又以杜蘅繚之也又被石蘭兮<lb/>
帶杜蘅折芳馨兮遺所思五臣云所思謂君也喻已被<lb/>
帶忠直又以嘉言而納扵君仁傑按山海經天帝之山<lb/>
有草狀似葵臭如蘼蕪名曰杜蘅爾雅杜一名土鹵郭<lb/>
璞云杜蘅也本草杜蘅香人衣體三月𤼵根陶隠居云<lb/>
<pb n="KR4a0005_WYG_001-19a"/>
根葉都似細辛惟氣小異耳唐本註云葉似葵形如馬<lb/>
蹄故俗云馬蹄香生山之隂水澤下濕地根似細辛白<lb/>
芷等今俗以及已代之及已獨莖莖端四葉開白花殊<lb/>
無芳氣有毒不可亂杜蘅也圖經云杜若一名杜蘅或<lb/>
疑是杜若據郭註云似葵而香故知是此杜蘅也江淮<lb/>
間皆有之今人用作浴湯及衣香甚佳根麤黄白色春<lb/>
初于宿根上生苗蒿二三寸莖如麥藁粗細窠每上有<lb/>
五七葉或八九葉别無枝蔓又如葉莖間罅内蘆頭上<lb/>
<pb n="KR4a0005_WYG_001-19b"/>
貼地生紫花結實如豆大窠内有碎子苗葉俱青沈<lb/>
存中云東方南方所用細辛皆杜蘅也黄白拳局而脆<lb/>
乾則作團非細辛也細辛出華山極細而直深紫色味<lb/>
極辛嚼之習習如椒其辛更甚扵椒本草云細辛水漬<lb/>
令直是以杜蘅偽為之也<lb/>
　　　蘼蕪<lb/>
秋蘭兮蘼蕪五臣云皆喻懷忠潔也洪慶善引爾雅蘄<lb/>
茝蘼蕪郭璞云香葉小如萎蔫狀管子五沃之土生蘼<lb/>
<pb n="KR4a0005_WYG_001-20a"/>
蕪仁傑按山海經洞庭之山其草多蘼蕪號山其草多<lb/>
芎藭本草芎藭一名胡藭一名香果其葉名蘼蕪似蛇牀<lb/>
而香騷人借以為譬又蘼蕪條云一名薇蕪一名江離<lb/>
芎藭苗也陶隠居云今出歴陽節大莖細狀如馬銜謂<lb/>
之馬銜芎蕪蜀中亦有而細苗名蘼蕪蜀本圖經云苗<lb/>
似芹胡荽軰呉氏云葉香細青黒文赤如藁本冬夏叢<lb/>
生五月華赤七月實黑莖短兩葉唐本註云此有二種<lb/>
一如芹葉一如蛇床香氣相似嘉祐圖經云其苗四五<lb/>
<pb n="KR4a0005_WYG_001-20b"/>
月間生其葉倍薌或蒔扵園庭則芬馨滿徑七八月開<lb/>
白花關中出者俗呼為京芎惟形塊重實作雀腦狀者<lb/>
佳謂之雀腦芎扈江離與辟芷王逸註江離香草名洪<lb/>
慶善云司馬相如賦被以江離揉以蘼蕪乃二物也本<lb/>
草蘼蕪一名江離江離非蘼蕪也猶杜蘅一名杜若也<lb/>
杜蘅非杜若也顔師古註引郭璞云江離似水薺張勃<lb/>
云江離出海水中正青似亂髪郭恭義云離赤葉未知<lb/>
孰是今無識之者仁傑按說文江離蘼蕪也郭璞山海<lb/>
<pb n="KR4a0005_WYG_001-21a"/>
經註芎藭一名江離則芎藭也江離也蘼蕪也三者異<lb/>
名而同實慶善以相如賦疑之按淮南子云夫亂人者<lb/>
若芎藭之與藁本蛇床之與蘼蕪亦以芎藭與蘼蕪<lb/>
並稱相如賦又云芎藭昌蒲江離蘼蕪泥則此芎藭蘼<lb/>
蕪亦不得為一物矣<lb/>
　　　杜若<lb/>
采芳洲兮杜若將以遺兮下女王逸註女喻以已之儔<lb/>
匹言已願徃芬芳之洲取杜若以與忠正之人思與同<lb/>
<pb n="KR4a0005_WYG_001-21b"/>
志也又搴汀洲取杜若將以遺夫逺者逸註逺者謂髙<lb/>
賢隠士言已猶求髙賢之士以香草遺之與共修道徳<lb/>
也華采衣兮若英逸註若杜若也言衣此以自潔清洪<lb/>
慶善云爾雅榮而不實者謂之英本草杜若一名杜蘅<lb/>
一名杜連一名白連一名白苓一名若芝陶隠居云今<lb/>
處處有之葉似薑而有文理根似髙良薑而細味辛香<lb/>
又絶似蔙蕧根殆欲相亂葉小異耳唐本註云苗似廉<lb/>
薑生隂地根似髙良薑全少辛味陶所註旋復根即真<lb/>
<pb n="KR4a0005_WYG_001-22a"/>
杜若也蜀本圖經云苗似山薑花黄赤子赤色大如麻<lb/>
子中似豆蔲嘉祐圖經云此草一名杜蘅而中品自有<lb/>
杜蘅條杜蘅爾雅所謂土鹵者也杜若廣雅所謂楚蘅<lb/>
者也其類自别然古人多相類引用九歌云采芳洲兮<lb/>
杜若又離騷雜杜蘅與芳芷王逸軰皆不分别但云香<lb/>
草也仁傑按華若香草名此言以華色之草為衣而以<lb/>
杜若為飾耳也善以榮而不實為釋亦非是詩二毛重<lb/>
英毛註英飾也集韻以羽飾矛曰英又詩朱英緑縢言<lb/>
<pb n="KR4a0005_WYG_001-22b"/>
以朱為英飾羔裘晏兮三英粲兮此謂英為裘飾如上<lb/>
文羔裘豹飾耳毛公以三英為三徳其說恐誤歐陽公<lb/>
曰三英當時述羔裘之美程氏曰三英若五紽之類自<lb/>
是衣服禮儀制度鄭景望少卿謂英者出縫綫之飾云<lb/>
　　　芰<lb/>
製芰荷以為衣王逸註芰菱也秦人曰薢若仁傑按爾<lb/>
雅蓤一名蕨攗字林楚人名蓤曰芰可食國語屈到所<lb/>
嗜俗云䔖角是也本草有芰實蜀本圖經云生水中葉<lb/>
<pb n="KR4a0005_WYG_001-23a"/>
浮水上其花黄白色嘉祐圖經云花落而實生落向水<lb/>
中乃熟一種四角一種兩角兩角中又一嫩皮而紫色<lb/>
者謂之浮䔖王安貧武陵記兩角曰䔖三角四角曰芰<lb/>
通謂之水栗杜牧之晩晴賦云復引舟扵深灣忽八九<lb/>
之紅芰姹然如婦斂然如女今䔖花色黄白而葉緑故<lb/>
反離騷云衿芰茄之緑衣又三都賦云緑芰泛濤而浸<lb/>
淫牧之所云似誤以芰為芙蓉花也周官聚斂疏財鄭<lb/>
康成云疏財百草根實可食賈公彦云百草或取根謂<lb/>
<pb n="KR4a0005_WYG_001-23b"/>
若䔖芡之屬取實謂若榛栗之屬按芡實可食根亦可<lb/>
作蔬茹呉中謂之離頭菜至䔖則可食者實耳非根也<lb/>
　　　蘦<lb/>
微霜降而下淪矣悼芳草之先蘦王逸作零云古本作<lb/>
蘦揚子雲反離騷云愍吾纍之衆芬兮颺燁燁之芳苓<lb/>
遭季夏之凝霜兮慶夭顇而䘮榮顔師古曰苓香草名<lb/>
仁傑曰以反騷文意考之古本作蘦為是悼芳草之先<lb/>
蘦言㣲霜之降未及惡草而芳草中先及蘦也反騷字<lb/>
<pb n="KR4a0005_WYG_001-24a"/>
作苓者詩采苓毛公苓大苦也爾雅苓一名大苦郭璞<lb/>
註作甘草也蔓延生葉似荷青黄莖赤有節節有枝相<lb/>
當或云似地黄邢昺疏引詩云采苓采苓首陽之顛是<lb/>
也蘦與苓字雖異而音義同本草有甘草條謂為國老<lb/>
云一名蜜甘一名美草一名蜜草一名虂草生河西川<lb/>
谷陶隠居云今出蜀漢諸夷中赤皮斷理看之堅實者<lb/>
是又有紫甘草細而實國老即帝師之稱雖非君為君<lb/>
所宗嘉祐圖經云春生青苗髙一二尺葉如槐葉七月<lb/>
<pb n="KR4a0005_WYG_001-24b"/>
開紫花似柰冬結實角子如蓽豆根長者三四尺麤<lb/>
細不定榦下有横梁梁下皆細根也首陽山在河東蒲<lb/>
坂縣乃今甘草所生處而先儒所說苗葉與今全别豈<lb/>
種類有不同者乎沈存中云本草註引爾雅蘦大苦甘<lb/>
草也蔓生葉似荷青赤此乃黄蘗也其味極苦故謂之<lb/>
大苦非甘草也甘草枝葉悉如槐髙五六尺但葉端㣲<lb/>
大而糙澁似有白毛實如相思角四五角作一本生熟<lb/>
則角拆子如小扁豆極堅齒嚼不破按本草黄蘗根味<lb/>
<pb n="KR4a0005_WYG_001-25a"/>
苦藤生髙三四尺根及莖似小桑存中意以大苦不應<lb/>
味甘耳然先儒亦自有說爾雅齧一名苦堇邢昺疏曰<lb/>
本草云味甘此云苦者古人語猶甘草謂之大苦也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4a0005_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　離騷草木疏巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>離騷草木疏</head>
    <p>
<pb n="KR4a0005_WYG_000-1a"/>
欽定四庫全書　　　　　集部一<lb/>
　離騷草木疏　　　　　　楚詞類<lb/>
　　提要<lb/>
　　　　<hi>臣</hi>等謹案離騷草木疏四巻宋吳仁傑撰仁<lb/>
　　　　傑有古周易巳著錄是編末有仁傑慶元丁<lb/>
　　　　巳自序謂梁劉杳有草木疏二巻見於本傳<lb/>
　　　　其書巳亡杳疏凡王逸所集者皆在焉仁傑<lb/>
　　　　獨取二十五篇疏之其大㫖謂離騷之文多<lb/>
<pb n="KR4a0005_WYG_000-1b"/>
　　　　本山海經故書中引用每以山海經為斷若<lb/>
　　　　辨夕攬洲之宿莽句引朝歌之山有莽草焉<lb/>
　　　　為據駁王逸舊註之非其說甚辨然騷人寄<lb/>
　　　　興義不一端瓊枝若木之屬固有寓言澧蘭<lb/>
　　　　沅芷之類亦多即目必舉其隨時抒望觸物<lb/>
　　　　興懷悉引之於大荒之外使靈均所賦悉出<lb/>
　　　　伯益所書是澤畔行吟主於侈其博贍非以<lb/>
　　　　寫其哀怨是亦好奇之過矣然其徴引宏富<lb/>
<pb n="KR4a0005_WYG_000-2a"/>
　　　　考辨典核實能補王逸訓詁所未及以視陸<lb/>
　　　　璣之疏毛詩羅願之翼爾雅可以方軌並駕<lb/>
　　　　争騖後先故博物者恒資焉迹其賅洽固亦<lb/>
　　　　考證之林也此本為影宋舊鈔末有慶元庚<lb/>
　　　　申方燦䟦又有校正姓氏三行蓋仁傑官國<lb/>
　　　　子學録時屬燦刋於羅田者舊板散佚流傳<lb/>
　　　　頗罕寫本僅存亦可謂藝林之珍笈矣乾隆<lb/>
　　　　四十六年二月恭校上<lb/>
<pb n="KR4a0005_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
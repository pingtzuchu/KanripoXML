<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4a0002_SBCK_002-1a"/>
楚辭卷第二<lb/>
　　　　　　　校書郎臣王　逸上<lb/>
九歌章句第二　離騷<lb/>
　　　　東皇太一<hi>一本自東皇太一至國殤上皆有祠字</hi>
　　　　雲中君<lb/>
　　　　湘君<lb/>
　　　　湘夫人<lb/>
　　　　大司命<lb/>
　　　　少司命<lb/>
<pb n="KR4a0002_SBCK_002-1b"/>
　　　東君<lb/>
　　　河伯<lb/>
　　　山鬼<lb/>
　　　國殤<lb/>
　　　禮魂<lb/>
九歌者屈原之所作也昔楚國南郢之<lb/>
邑沅湘之間其俗信鬼而好祠<hi>祠一作祀漢書曰楚</hi>
<hi>地信巫鬼重淫祀隋志曰荆州尤重祠祀屈原制九歌盖由此也</hi>其祠必作歌<lb/>
樂鼓舞以樂諸神<hi>一無歌字</hi>屈原放逐竄伏其<lb/>
<pb n="KR4a0002_SBCK_002-2a"/>
域懷憂苦毒愁思沸鬱出見俗人祭祀<lb/>
之禮歌舞之樂其詞鄙陋因爲作九歌<lb/>
之曲<hi>王逸注九辯云九者陽之數道之綱紀也五臣云九者陽數之極自謂否極取爲歌名矣按九</hi>
<hi>歌十一首九章九首皆以九爲名者取簫韶九成啓九辯九歌之義騷經曰奏九歌而舞韶兮聊假日以</hi>
<hi>媮樂即其義也宋玉九辯以下皆出於此</hi>上陳事神之敬下見已<lb/>
之冤結託之以風諫故其文意不同章<lb/>
句雜錯而廣異義焉<hi>一云故其文詞意周章雜錯</hi>
吉日兮辰良<hi>日謂甲乙辰謂寅卯補曰沈括存中云吉日兮辰良盖相錯成文則</hi>
<hi>語勢矯徤如杜子美詩云紅豆啄餘鸚鵡粒碧梧棲老鳳皇枝韓退之云春與猿吟兮秋鶴與飛皆用此</hi>
<pb n="KR4a0002_SBCK_002-2b"/>
<hi>體也</hi>穆將愉兮上皇<hi>穆敬也愉樂也上皇謂東皇太一也言已將修祭祀必擇</hi>
<hi>吉良之日齋戒恭敬以宴樂天神也補曰偷音俞</hi>撫長劒兮王珥<hi>撫持也玉</hi>
<hi>珥謂劒鐔也劒者所以威不軌衛有德故撫持之也𥙷曰撫循也以手循其珥也博雅曰劒珥謂之鐔鐔</hi>
<hi>劒鼻一曰劒口一曰劒環珥耳飾也鐔所以飾劒故取以名焉珥音餌鐔覃淫二音</hi>璆鏘鳴<lb/>
兮琳琅<hi>璆琳琅皆美玉名也爾雅曰有璆琳琅玕焉鏘佩聲也詩曰佩玉鏘鏘言已供神有</hi>
<hi>道乃使靈巫常持好劒以辟邪要垂衆佩周旋而舞動鳴五玉鏘鏘而和且有節度也或曰糾鏘鳴兮琳</hi>
<hi>琅糾錯也琳琅聲也謂帶劒佩衆多糾錯而鳴其聲琳琅也鏘釋文作鎗𥙷曰璆渠幽切鏘七羊切禮記</hi>
<hi>曰古之君子必佩玉進則揖之退則揚之然後玉鏘鳴也琳音林琅音郎俗作瑯爾雅曰西北之美者有</hi>
<hi>崐崘虚之璆琳琅玕焉璆琳美玉名琅玕狀似珠也本草云琅玕是石之美者明瑩若珠之色此言帶劒</hi>
<pb n="KR4a0002_SBCK_002-3a"/>
<hi>佩玉以禮事神也</hi>瑶席兮玉瑱<hi>瑶石之次玉者詩云報之以瓊瑶瑱一作鎭補</hi>
<hi>曰瑶音遥一曰美玉也瑱壓也音鎭下文云白玉兮爲鎭是也周禮玉鎭大寶器故書作瑱鄭司農云瑱</hi>
<hi>讀爲鎭</hi>盍將把兮瓊芳<hi>盍何不也把持也瓊玉枝也言已修飾淸潔以瑶玉</hi>
<hi>爲席美玉爲瑱靈巫何持乎乃復把王枝以爲香也五臣云靈巫何不持瓊枝以爲芳香取美潔也𥙷曰</hi>
<hi>盍音合</hi>蕙肴蒸兮蘭藉<hi>蕙肴以蕙草蒸肉也藉所以藉飯食也易曰藉</hi>
<hi>用白茅也蒸一作䒱一作烝𥙷曰肴骨體也蒸進也䒱烝並同國語曰親戚宴饗則有殽烝注云升體解</hi>
<hi>節折之爼藉薦也慈夜切</hi>奠桂酒兮椒漿<hi>桂酒切桂置酒中也椒漿以椒置漿</hi>
<hi>中也言已供待彌敬乃以蕙草蒸肴芳蘭爲藉進桂酒椒漿以備五味也五臣云蕙蘭椒桂皆取芬芳𥙷</hi>
<hi>曰說文奠置祭也漢樂歌曰奠桂酒勺椒漿周禮四飲之物三曰漿</hi>揚枹兮拊皷<hi>揚舉</hi>
<pb n="KR4a0002_SBCK_002-3b"/>
<hi>也拊擊也枹一作捊補曰枹房尤切擊皷槌也</hi>䟽緩節兮安歌<hi>䟽希也言肴膳</hi>
<hi>酒醴旣具不敢寧處親舉枹擊皷使靈巫緩節而舞徐歌相和以樂神也五臣云使曲節希緩而安音清</hi>
<hi>歌補曰䟽與疎同</hi>陳竿瑟兮浩倡<hi>陳列也浩大也言已又陳列竽瑟大倡作</hi>
<hi>樂以自竭盡也補曰禮記鍾磬竿瑟以和之竿笙類三十六簧瑟琴類二十五絃</hi>靈偃蹇<lb/>
兮姣服<hi>靈謂巫也偃蹇舞皃姣好也服飾也姣一作妖服一作補曰古者巫以降神靈偃</hi>
<hi>蹇兮姣服言神降而託於巫也下文亦曰靈連蜷兮旣留偃蹇委曲皃一曰衆盛皃方言曰好或謂之姣</hi>
<hi>注云言姣㓗也姣與妖並音狡般與服同</hi>芳菲菲兮滿堂<hi>菲菲芳皃也言</hi>
<hi>乃使姣好之巫𬒳服盛飾舉足奮袂偃蹇而舞芬芳菲菲盈滿堂室也</hi>五音紛兮繁<lb/>
㑹<hi>五音宫商角徵羽也紛盛皃繁衆也五臣云繁㑹錯雜也</hi>君欣欣兮樂<lb/>
<pb n="KR4a0002_SBCK_002-4a"/>
康<hi>欣欣喜皃康安也言巳動作衆樂合㑹五音紛然盛美神以歡欣猒飽喜樂則身蒙慶祐家受</hi>
<hi>多福也屈原以爲神無形聲難事易失然人竭心盡禮則歆其祀而惠以祉自傷履行忠誠以事於君不</hi>
<hi>見信用而身放弃遂以危殆也五臣云君謂東皇也欣欣和恱皃補曰此章以東皇喻君言人臣陳德義</hi>
<hi>禮樂以事上則其君樂康無憂患也</hi>
　　　　　東皇太一<hi>五臣云每篇之目皆楚之神名所以列於篇後者亦</hi>
<hi>猶毛詩題章之趣太一星名天之尊神祠在楚東以配東帝故云東</hi>
<hi>皇補曰漢書郊祀志云天神貴者大一太一佐曰五帝古者天子以</hi>
<hi>春秋祭太一東南郊天文志曰中宫天極星其一明者太一常居也</hi>
<hi>淮南子曰太㣲者太一之庭紫宮者太一之居說者曰太一天之尊</hi>
<pb n="KR4a0002_SBCK_002-4b"/>
<hi>神曜魄寳也天文大象賦注云天皇大帝一星在紫微宮内勾陳口</hi>
<hi>中其神曰曜魄寳主御羣靈秉萬機神圖也其星隱而不見其占以</hi>
<hi>見則爲災也又曰太一一星次天一南天帝之臣也主使十六龍知</hi>
<hi>風雨水旱兵革飢饉疾疫占不明反移爲災</hi>
浴蘭湯兮沐芳<hi>蘭香草也補曰夲草白芷一名芳香樂府有沐浴子劉次</hi>
<hi>莊云楚詞曰新沐者必彈冠新浴者必振衣又曰與汝沐兮咸池晞汝髪兮陽之阿皆潔濯之謂也李白</hi>
<hi>亦有此作其詞曰沐芳莫彈冠浴蘭莫振衣處丗忌太潔至人貴藏暉與屈原意異</hi>華采衣<lb/>
兮若英<hi>華采五色采也若杜若也言巳將脩饗祭以事雲神乃使靈巫先浴蘭湯沐香芷衣</hi>
<hi>五采華衣飾以社若之英以自潔淸也補曰華戸花切荀卿雲賦云五采備而成文衣華采之衣以其類</hi>
<pb n="KR4a0002_SBCK_002-5a"/>
<hi>也本草杜若一名杜蘅葉似薑而有文理味辛香今復别有杜蘅不相似按杜蘅爾雅所謂杜土鹵者也</hi>
<hi>杜若廣雅所謂楚蘅者也其類自别古人多雜引用爾雅曰榮而不實者謂之英</hi>靈連蜷<lb/>
兮旣留<hi>靈巫也楚人名巫爲靈子連蜷巫迎神導引皃也旣巳也留止也一本靈下有子字</hi>
<hi>補曰蜷音拳南都賦云蛾眉連卷連卷長曲皃</hi>爛昭昭兮未央<hi>爛光皃也昭昭明也</hi>
<hi>央巳也言巫執事肅敬奉迎導引顔皃矜莊形體連蜷神則歡喜必留而止見其光容爛然昭明無極巳</hi>
<hi>也</hi>蹇將憺兮壽宫<hi>蹇詞也憺安也壽宫供神之處也祠祀皆欲得壽故名爲</hi>
<hi>壽宫也言雲神旣至於壽宫歆饗酒食憺然安樂無有去意也補曰憺徒濫切漢武帝置壽宫神君臣瓉</hi>
<hi>曰壽宫奉神之宮</hi>與日月兮齊光<hi>齊同也光明也言雲神豐隆爵位尊髙乃</hi>
<hi>與日月同光明也夫雲興而日月閽雲藏而日月明故言齊光也齊一作爭</hi>龍駕兮帝<lb/>
<pb n="KR4a0002_SBCK_002-5b"/>
服<hi>龍駕言雲神駕龍也故易曰雲從龍帝謂五方之帝也言天尊雲神使之乗龍兼衣青黃五采之色</hi>
<hi>與五帝同服也五臣云言神駕雲龍之車</hi>聊翶遊兮周章<hi>聊且也周章猶</hi>
<hi>周流也言雲神居無常處動則翔翔周流往來且遊戲也五臣云翶遊周章往來迅疾皃</hi>靈皇<lb/>
皇兮旣降<hi>靈謂雲神也皇皇美皃降下也言雲神來下其皃皇皇而美有光明也</hi>
猋逺舉兮雲中<hi>猋去疾皃也雲中雲神所居也言雲神往來急疾飲食旣</hi>
<hi>飽猋然逺舉復還其處也補曰猋卑遥切羣犬走皃大人賦曰猋風涌而雲浮李善引此作焱其字从火</hi>
<hi>非也</hi>覽兾州兮有餘<hi>覽望也兩河之間曰兾州餘猶他也言雲神所在髙邈乃</hi>
<hi>望於兾州尚復見他方也五臣云言神所居髙絶下覽兾州橫望四海皆有餘而無極兾州堯所都思有</hi>
<hi>道之君故覽之補曰淮南子曰正中兾州曰中土注云兾大也四方之主又曰殺黒龍以濟兾州注云兾</hi>
<pb n="KR4a0002_SBCK_002-6a"/>
<hi>九州中謂今四海之内</hi>橫四海兮焉窮<hi>窮極也言雲補出入奄忽須臾之間</hi>
<hi>橫行四海安有窮極也補曰禮記云以橫於天下注云橫充也</hi>思夫君兮太息<lb/>
<hi>君謂雲神五臣曰夫君謂雲神以喻君也言夫君所居髙逺下制有國我之思君終不可見故歎息而憂</hi>
<hi>心也補曰記曰夫夫也爲習於禮者上夫音扶</hi>極勞心兮<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <hi>
                        <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                        <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>憂心</hi>
<hi>皃屈原見雲一動千里周徧四海想得隨從觀望四方以忘巳憂思而念之終不可得故太息而歎心中</hi>
<hi>煩勞而<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                        <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>也或曰君謂懷王也屈原陳序雲神文義略訖愁思復至哀念懷王暗昧不明則太息增歎</hi>
<hi>心毎<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                        <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>而不能巳也<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>一作忡補曰<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>敕中切說/文忡憂也引詩憂心忡忡楚詞作<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>此章以雲神喻</hi>
<hi>君言君德與日月同明故能周覽天下橫𬒳六合而懷王不能如此故心憂也</hi>
　　　　　雲中君<hi>雲神豐隆也一曰屏翳巳見騷經漢書郊祀志有雲中君</hi>
<pb n="KR4a0002_SBCK_002-6b"/>
君不行兮夷猶<hi>君謂湘君也夷猶猶豫也言湘君所在左沅湘右大江苞洞庭</hi>
<hi>之波方數百里羣鳥所集魚鱉所聚土地肥饒又有險阻故其神常安不肯遊蕩旣設祭祀使巫請呼之</hi>
<hi>尚復猶豫也</hi>蹇誰留兮中洲<hi>蹇詞也留待也中洲洲中也水中可居者曰洲</hi>
<hi>言相君蹇然難行誰留待於水中之洲乎以爲堯用二女妻舜有苗不服舜往征之二女從而不反道死</hi>
<hi>於沅湘之中因爲湘夫人也所留盖謂此堯之二女也五臣云誰將留待於中洲乎欲神之速至也補曰</hi>
<hi>逸以湘君爲湘水神而謂留湘君於中洲者二女也韓退之則以湘君爲娥皇湘夫人爲女英留止也</hi>
美要眇兮冝脩<hi>要眇好皃脩飾也言二女之皃要眇而好又冝脩飾也眇一作</hi>
<hi>妙一本冝上有又字補曰要於笑切眇與妙同前漢傳曰幼眇之聲亦音要妙此言娥皇容德之美以喻</hi>
<hi>賢臣</hi>沛吾乗兮桂舟<hi>沛行皃舟舩也吾屈原自謂也言巳雖在湖澤之中猶乗</hi>
<pb n="KR4a0002_SBCK_002-7a"/>
<hi>桂木之舩沛然而行常香淨也五臣云我復乗桂舟以迎神舟用桂者取香潔之異乗一作椉𥙷曰孟子</hi>
<hi>曰如水之就下沛然誰能禦之沛普頼切桂舟迎神之舟屈原因以自喻</hi>令沅湘兮無<lb/>
波<hi>沅湘水名</hi>使江水兮安流<hi>言巳乗舩常恐危殆願湘君令沅湘無波</hi>
<hi>涌使江水順徑徐流則得安也𥙷曰沅湘巳見騷經水經及荆州記云江出岷山其源若甕口可以濫觴</hi>
<hi>濳行地底數里至楚都遂廣十里名爲南江初在犍爲與青衣水汶水合東北至巴郡與涪水漢水白水</hi>
<hi>合至長沙與澧水沅水湘水合至江夏與沔水合至潯陽分爲九道東㑹于彭澤經蕪湖名爲中江東北</hi>
<hi>至南徐州名爲北江而入海也</hi>望夫君兮未來<hi>君謂湘君未一作歸</hi>吹<lb/>
參差兮誰思<hi>參差洞簫也言巳供脩祭祀曕望於君而未肯來則吹簫作樂誠欲</hi>
<hi>樂君當復誰思念也五臣云謂神肯來斯而我作樂吹聲參差當復思誰言思神之甚一作篸<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>𥙷曰風</hi>
<pb n="KR4a0002_SBCK_002-7b"/>
<hi>俗通云舜作簫其形參差象鳳翼參差不齊之皃初簪义冝二切此言因吹簫而思舜也洞簫賦云吹參</hi>
<hi>差而入道德洞簫簫之無底者篸<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>竹皃</hi>駕飛龍兮北征<hi>征行也屈原思</hi>
<hi>神略畢意念楚國願駕飛龍北行亟還歸故居也</hi>邅吾道兮洞庭<hi>邅轉也洞</hi>
<hi>庭太湖也言己欲乗龍而歸不敢隨從大道願轉江湖之側委曲之徑欲急至也五臣云轉道於洞庭湖</hi>
<hi>上而直歸補曰邅池戰切文選音陟連切原欲歸而轉道於洞庭者以湘君在焉故也山海經曰洞庭之</hi>
<hi>山帝之二女居之是常游于江淵澧沅之風交瀟湘之淵出入多飄風暴雨注云言二女遊戲江之淵府</hi>
<hi>則能皷動三江令風波之氣共相交通又曰湘水出帝舜葬東入洞庭下注云洞庭地穴在長沙巴陵也</hi>
<hi>水經云四水同注洞庭北㑹大江名之五渚戰國䇿秦與荆戰大破之取洞庭五渚是也湖水廣貟五百</hi>
<hi>餘里日月若出没於其中湖中有君山濳通吳之苞山郭景純江賦云苞山洞庭巴陵地道濳陸旁通幽</hi>
<pb n="KR4a0002_SBCK_002-8a"/>
<hi>岫窈窕者也按吳中太湖一名洞庭而巴陵之洞庭亦謂之太湖逸云太湖盖指巴陵洞庭耳</hi>薜<lb/>
荔柏兮蕙綢<hi>薜荔香草柏槫壁也綢縛束也詩曰綢繆束楚是也柏一作拍槫一</hi>
<hi>作搏𥙷曰柏拍並音博綢儔叨二音</hi>蓀橈兮蘭旌<hi>蓀香草也橈舩小楫也屈</hi>
<hi>原言已居家則以薜荔槫飾四壁蕙草縛屋秉舩則以蓀爲楫櫂蘭爲旌旗動以香潔自脩飾也蓀一作</hi>
<hi>荃旌一作旍補曰蓀荃見騷經橈而遥切方言云楫謂之橈或謂之櫂周禮云柝羽爲旌爾雅云注旄首</hi>
<hi>曰旌旍與旌同諸本或云乗荃橈乗一作承或云采荃橈兮蘭旗皆後人増改或傳寫之誤耳</hi>望<lb/>
涔陽兮極浦<hi>涔陽江碕名近附郢極逺也浦水涯也補曰涔音岑碕音祈曲岸也</hi>
<hi>今澧州有涔陽浦水經云涔水出漢中南縣東南旱山北至沔陽縣南入于沔涔水即黃水也集韻涔郎</hi>
<hi>丁切水名其字从令引楚詞望涔陽兮極浦未詳說文云浦濵也風土記大水有小口别通曰浦</hi>橫<lb/>
<pb n="KR4a0002_SBCK_002-8b"/>
<pb n="KR4a0002_SBCK_002-8b"/>
桂櫂兮蘭枻<hi>擢楫也枻舩旁板也一作栧五臣云桂蘭取其香也補曰櫂直敎切</hi>
<hi>枻音曵楫謂之枻一曰柂也</hi>斲冰兮積雪<hi>斲斫也言巳乗舩遭天盛寒舉其櫂</hi>
<hi>楫斲斫冰凍紛然如積雪言巳勤苦也一云斲曽氷五臣云言志不通猶乗舟值天盛寒斲斫冰凍徒爲</hi>
<hi>勤苦而不得前也</hi>采薜荔兮水中<hi>薜荔之草縁木而生</hi>搴芙<lb/>
蓉兮木末<hi>搴采取也芙蓉荷華也生水中屈原言巳執忠信之行以事於君其志不</hi>
<hi>合猶入池渉水而求薜荔登山縁木而采芙蓉固不可得也𥙷曰搴音蹇</hi>心不同兮媒<lb/>
勞<hi>言婚姻所好心意不同則媒人疲勞而無功也屈原自喻行與君異終不可合亦疲勞而巳也</hi>
恩不甚兮輕絶<hi>言人交接初淺恩不甚篤則輕相與離絶言巳與君同姓共祖</hi>
<hi>無離絶之義也五臣曰事君之道亦類此焉</hi>石瀬兮淺淺<hi>瀬湍也淺淺流疾皃𥙷曰</hi>
<pb n="KR4a0002_SBCK_002-9a"/>
<hi>瀬落蓋切說文曰水流沙上也文選注云石瀬水激石閒則怒成湍淺音牋</hi>飛龍兮翩<lb/>
翩<hi>屈原憂愁覜視川水見石瀬淺淺疾流而下將有所至仰見飛龍翩翩而上將有所登自傷弃</hi>
<hi>在草野終無所登至也五臣云下視水石淺淺而流仰觀飛龍翩翩而舉物皆遂性我獨不然也補曰說</hi>
<hi>文云翩疾飛也</hi>交不忠兮怨長<hi>交友也忠厚也言朋友相與不厚則長相怨恨</hi>
<hi>言巳執履忠信雖獲罪過不敢怨恨於衆人也</hi>期不信兮告余以不閒<lb/>
<hi>閒暇也言君甞與巳期欲共爲治後以讒言之故更告我以不閒暇遂以䟽逺巳也余一作我五臣云言</hi>
<hi>君與臣下爲友而臣爲不忠則怨而責之巳爲不信則以爲閑爾疾其君初欲與巳爲治後遂相背焉補</hi>
<hi>曰此言朋友之交忠則見信不忠則生怨臣忠於君則君冝見信而反告我以不間所謂羌中道而回畔</hi>
<hi>兮反旣有此它志也此原陳巳之志於湘君也閒音閑</hi>
                    <graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>騁騖兮江臯<hi>
                        <graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>以</hi>
<pb n="KR4a0002_SBCK_002-9b"/>
<hi>喻盛明也澤曲曰臯言巳願及<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>明已年盛時任重/馳驅以行道德也<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>一作朝補曰<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>陟遥切早也騁</hi>
<hi>音逞鶩音務說文曰騁直馳也騖亂馳也</hi>夕弭節兮北渚<hi>弭安也渚水涯也夕</hi>
<hi>以喻衰言日夕將暮巳巳衰老弭情安意終志草壄也五臣云喻已盛少之時願驅馳於君前及衰謝之</hi>
<hi>日反安意於草野自歎之詞補曰騁騖弭節不出江臯北渚之間自傷不得居朝廷也渚沚也爾雅小洲</hi>
<hi>曰陼韓詩章句水一溢而爲渚</hi>鳥次兮屋上<hi>次舎也再宿曰信過信曰次</hi>水<lb/>
周兮堂下<hi>周旋也言已所居在湖澤之中衆鳥舎止我之屋上流水周旋已之堂下</hi>
<hi>自傷與鳥獸魚鱉同爲伍也補曰下音戸</hi>捐余玦兮江中<hi>玦玉佩也先王所以</hi>
<hi>命臣之瑞故與環即還與玦即去也補曰捐音㳂玦古穴切如環而有缺左傳曰佩以金玦弃其衷也苟</hi>
<hi>子曰絶人以玦皆取弃絶之義莊子曰緩佩玦者事至而斷史記曰舉佩玦以示之皆取决斷之義</hi>
<pb n="KR4a0002_SBCK_002-10a"/>
余佩兮醴浦<hi>遺離也佩瓊琚之屬也言已雖見放逐常思念君設欲逺去猶捐玦</hi>
<hi>佩置於水涯兾君求已示有還意佩一作珮醴一作澧五臣云捐遺皆置也玦珮朝服之飾置於江澧二</hi>
<hi>水之涯者兾君命已猶可以用也補曰捐玦遺佩以詒湘君與騷經解佩纕以結言同意喻求賢也遺平</hi>
<hi>聲方言注云澧水今在長沙水經云澧水出武陵充縣注于洞庭按禹貢曰又東至于澧史記作醴孔安</hi>
<hi>國馬融王肅皆以醴爲水名鄭玄曰醴陵名也長沙有醴陵縣澧醴古書通用今澧州有佩浦因楚詞爲</hi>
<hi>名也</hi>采芳洲兮杜若<hi>芳洲香草藂生水中之處補曰藂音叢</hi>將以<lb/>
遺兮下女<hi>遺與也女隂也以喻臣謂已之儔匹言已願往芬芳絶異之洲采取杜若以與</hi>
<hi>貞正之人思與同志終不變更也五臣云欲將已之美投於賢臣者思與同志復爲治道補曰遺去聲旣</hi>
<hi>詒湘君以佩玦又遺下女以杜若好賢不巳也騷經曰相下女之可詒</hi>旹不可兮再<lb/>
<pb n="KR4a0002_SBCK_002-10b"/>
得<hi>言日不再中年不再盛也旹一作時</hi>聊逍遥兮容與<hi>逍遥遊戲也詩</hi>
<hi>曰狐裘逍遥言天時不再至人年不再盛巳年旣老矣不遇於時聊且逍遥而遊容與而戲以待天命之</hi>
<hi>至也五臣云自言憂愁欲以史死死不再生何由復遇逍遥容與待君之命兾得盡其誠心焉</hi>
　　　　　湘君<hi>劉向列女傳舜陟方死於蒼梧二妃死於江湘之間俗謂之湘</hi>
<hi>君禮記舜葬於蒼梧之野盖三妃末之從也注云離騷所歌湘夫人</hi>
<hi>舜妃也韓退之黃陵廟碑云湘旁有廟曰黃陵自前古立以祠堯之</hi>
<hi>二女舜二妃者秦博士對始皇帝云湘君者堯之二女舜妃者也劉</hi>
<hi>向鄭玄亦皆以二妃爲湘君而離騷九歌旣有湘君又有湘夫人王</hi>
<hi>逸以爲湘君者自其水神而謂湘夫人乃二妃也從舜南征三苗不</hi>
<pb n="KR4a0002_SBCK_002-11a"/>
<hi>及道死沅湘之間山海經曰洞庭之山帝之二女居之郭璞疑二女</hi>
<hi>者帝舜之后不當降小水爲其夫人因以二女爲天帝之女以余考</hi>
<hi>之璞與王逸俱失也堯之長女娥皇爲舜正妃故曰君其二女女英</hi>
<hi>自冝降曰夫人也故九歌詞謂娥皇爲君謂女英帝子各以其盛者</hi>
<hi>推言之也禮有小君君母明其正自得稱君也</hi>
帝子降兮北渚<hi>帝子謂堯女也降下也言堯二女娥皇女英隨舜不反没於湘</hi>
<hi>水之渚因爲湘夫人補曰此言帝子之神降於北渚來享其祀也帝子以喻賢臣</hi>目眇眇<lb/>
兮愁予<hi>眇眇好皃予屈原自謂也言堯二女儀德美好眇然絶異又配帝舜而乃没命水中</hi>
<hi>屈原自傷不遭值堯舜而遇闇君亦將沈身湘流故曰愁我也予一作余五臣云其神儀德美好愁我失</hi>
<pb n="KR4a0002_SBCK_002-11b"/>
<hi>志焉補曰眇眇微皃言神之降望而不見使我愁也以况思賢而不得見也予音與</hi>嫋嫋兮<lb/>
秋風<hi>嫋嫋秋風揺木皃補曰嫋長弱皃奴鳥切</hi>洞庭波兮木葉下<lb/>
<hi>言秋風疾則草木揺湘水波而樹葉落矣以言君政急則衆民愁而賢者傷矣或曰屈原見秋風起而木</hi>
<hi>葉墮悲歳徂盡年衰老也五臣云喻小人用事則君子弃逐補曰淮南云見一葉落而知歳之將暮又曰</hi>
<hi>桑葉落而長年悲下音戸</hi>白薠兮騁望<hi>薠草秋生今南方湖澤皆有之騁平也薠</hi>
<hi>或作蘋一本此句上有登字皆非也補曰薠音煩淮南子云路無莎薠注云薠狀如葴葴音針見爾雅又</hi>
<hi>說文云青薠似莎者司馬相如賦注云似莎而大生江湖鴈所食</hi>與佳期兮夕張<lb/>
<hi>佳謂湘夫人也不敢指斥尊者故言佳也張施也言巳願以始秋薠草𥘉生平望之時脩設祭具夕早灑</hi>
<hi>掃張施帷帳與夫人期歆饗之也一本佳下有人字一云與佳人兮期夕張五臣云佳期謂湘夫人言巳</hi>
<pb n="KR4a0002_SBCK_002-12a"/>
<hi>願以此夕設祭祀張帷帳兾夫人之神來此歆饗以喻張設忠信以待君命𥙷曰說文云佳善也廣雅云</hi>
<hi>佳好也張音帳陳設也周禮曰凡邦之張事漢書曰供張東都門外言夕張者猶黃昏以爲期之意</hi>鳥<lb/>
萃兮蘋中<hi>萃集一本萃上有何字五臣云蘋水草補曰萃音遂</hi>
                    <graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>何爲兮<lb/>
木上<hi>
                        <graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>魚網也夫鳥當集木巓而言草中<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>當在水中而言木上以喻所願不得失其所也補</hi>
<hi>曰<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>音増</hi>沅有茞兮醴有蘭<hi>言沅水之中有盛茂之茞澧水之内有芬芳之</hi>
<hi>蘭異於衆草以興湘夫人美好亦異於衆人也茞一作芷醴一作澧五臣云蘭芷喻已之善𥙷曰水經云</hi>
<hi>澧水又東南注于沅水曰澧口盖其枝瀆耳引沅有芷兮澧有蘭或曰澧州有蘭江因此爲名</hi>思<lb/>
公子兮未敢言<hi>公子謂湘夫人也重以卑說尊故變言公子也言巳想若舜之</hi>
<hi>遇二女二女雖死猶思其神所以不敢逹言者士當湏介女當須媒也五臣云公子謂夫人喻君也未敢</hi>
<pb n="KR4a0002_SBCK_002-12b"/>
<hi>言者欲待賢主補曰諸侯之子稱公子謂子椒子蘭也思椒蘭冝有蘭茞之芬芳未敢言者恐逢彼之怒</hi>
<hi>耳此原陳已之志於湘夫人也山鬼云思公子兮徒離憂</hi>荒忽兮逺望觀<lb/>
流水兮潺湲<hi>言鬼神荒忽徃來無形近而視之彷彿若存逺而望之但見水流而</hi>
<hi>潺湲也荒一作慌忽一作惚補曰慌釋文文選並音荒此言逺望楚國若有若無但見流水之潺湲耳荒</hi>
<hi>忽不分明之㒵</hi>麋何食兮庭中<hi>麋獸名似鹿也食一作爲補曰麋音眉月令曰</hi>
<hi>麋角解䟽云麋隂獸情淫而遊澤</hi>蛟何爲兮水裔<hi>蛟龍類也麋當在山林而</hi>
<hi>在庭中蛟當在深淵而在水涯以言小人冝在山野而陞朝庭賢者當居尊官而爲㒒隷也裔一作裔補</hi>
<hi>曰裔邊也末也蛟在水裔猶所謂神龍失水而陛居也</hi>朝馳余馬兮江臯<lb/>
<hi>一云朝馳騁兮江臯</hi>夕濟兮西澨<hi>濟渡也澨水涯也自傷驅馳不出湘潭之間補曰澨</hi>
<pb n="KR4a0002_SBCK_002-13a"/>
<hi>音逝說文曰澨埤増水邊土人所居者</hi>聞佳人兮召予<hi>予屈原自謂也</hi>將<lb/>
騰駕兮偕逝<hi>偕俱也逝往也屈原幽居草澤思神念鬼兾湘夫人有命召呼則願</hi>
<hi>命駕騰馳而往不待侣偶也五臣云兾聞夫人召我將騰馳車馬與使者俱往喻有君命亦將然矣補曰</hi>
<hi>佳人以喻賢人與巳同志者</hi>築室兮水中葺之兮荷蓋<hi>屈原</hi>
<hi>困於丗願築室水中託附神明而居處也一本云以荷蓋五臣云願築室結茨於水底用荷葉蓋之務清</hi>
<hi>潔也補曰築版築也葺士入切說文茨也</hi>蓀壁兮紫壇<hi>以蓀草飾室壁累紫貝爲</hi>
<hi>室壇蓀一作荃補曰荀子曰東海則有紫紶魚鹽焉紫紫貝也相貝經曰赤電黒雲謂之紫貝郭璞曰今</hi>
<hi>之紫貝以紫爲質黒爲文點陸機云紫貝其白質如玉紫點爲文本草云貝類極多而紫貝尤爲丗所貴</hi>
<hi>重淮南子曰腐䑕在壇注云楚人謂中庭爲壇七諌曰鷄鶩滿堂壇兮注云髙殿敞陽爲堂平場廣坦爲</hi>
<pb n="KR4a0002_SBCK_002-13b"/>
<hi>壇音善</hi>匊芳椒兮成堂<hi>布香椒於堂上一云播芳椒兮盈堂補曰匊古播字</hi>
<hi>本作漢宫儀曰椒房/以椒塗壁取其温也</hi>桂棟兮<hi>以桂木爲屋棟補曰爾雅棟謂之桴</hi>
<hi>注屋檼也</hi>蘭橑<hi>以木蘭爲欀也𥙷曰橑音老說文椽也一曰星橑簷前木爾雅曰桷謂之欀</hi>
辛夷楣兮<hi>辛夷香草以作戶楣補曰本草云辛夷樹大連合抱髙數仞此花初發如</hi>
<hi>筆北人呼爲木筆其花最早南人呼爲迎春逸云香草非也楣音眉說文云秦名屋櫋聮也爾雅楣謂之</hi>
<hi>梁注云門戸上橫梁</hi>葯房<hi>葯白芷也房室也五臣云以馨香爲房之飾補曰本草白芷楚人謂</hi>
<hi>之葯博雅曰芷其菜謂之葯渥約二音</hi>罔薜荔兮爲帷<hi>罔結也言結薜荔爲</hi>
<hi>帷帳補曰罔讀若網在旁曰帷</hi>擗蕙櫋兮旣張<hi>擗扸也以㭊蕙覆櫋屋擗一從</hi>
<hi>木一作㭊一作折櫋一作槾五臣云罔結以爲帷帳擗析以爲屋聮盡張設於中也補曰擗普覓切一</hi>
<pb n="KR4a0002_SBCK_002-14a"/>
<hi>音覓櫋音綿又彌堅切</hi>白王兮爲鎭<hi>以白王鎭坐席也鎭一作瑱一本爲上有</hi>
<hi>以字</hi>䟽石蘭兮爲芳<hi>石蘭香草疏布陳也一本兮下有以字一云䟽石蘭以爲</hi>
<hi>芳五臣云䟽布其芳氣</hi>芷葺兮荷屋<hi>葺蓋屋也一本葺下有之字五臣云</hi>
<hi>以芷草及荷葉葺以蓋屋也</hi>繚之兮杜衡<hi>繚縛束也社衡香草一本兮下有以</hi>
<hi>字衡一作蘅補曰繚音了纏也謂以荷爲屋以芷覆之又以杜衡繚之也五臣云束縳杜衡置於水中非</hi>
<hi>是</hi>合百草兮實庭<hi>合百草之華以實庭中五臣云百草香草實滿也</hi>建<lb/>
芳馨兮廡門<hi>馨香之逺聞者積之以爲門廡也屈原生遭濁丗憂愁困極意欲隨</hi>
<hi>從鬼神築室水中與湘夫人比鄰而處然猶積聚衆芳以爲殿堂修飾彌盛行善彌髙也補曰廡音武說</hi>
<hi>文曰堂下周屋也廡門謂廡與門也</hi>九嶷<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>兮並迎<hi>九嶷山名舜所葬也嶷一</hi>
<pb n="KR4a0002_SBCK_002-14b"/>
<hi>作疑補曰迎去聲</hi>靈之來兮如雲<hi>言舜使九嶷之山神/<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>然來迎二女則百</hi>
<hi>神侍送衆多如雲也如一作若補曰詩云有女如雲言衆多也</hi>捐余袂兮江中<lb/>
<hi>袂衣袖也補曰袂彌蔽切</hi>遺余褋兮醴浦<hi>褋襜襦也屈原託與湘夫人共鄰而處舜</hi>
<hi>復迎之而去窮困無所依故欲捐弃衣物裸身而行將適九夷也醴一作澧五臣云褋禮襜袖襦也袂裸</hi>
<hi>皆事神所用今夫人旣去君復背已無所用也故弃遺之補曰遺平聲褋音牒方言曰襌衣江淮南楚之</hi>
<hi>間謂之褋捐袂遺褋與捐玦遺佩同意玦珮貴之也袂褋親之也</hi>搴汀洲兮杜<lb/>
若將以遺兮逺者<hi>汀平也逺者謂髙賢隱士也言已雖欲之九夷絶域之外</hi>
<hi>猶求髙賢之士平洲香草以遺之與共脩道德也者一作渚五臣云搴取也杜若以喻誠信逺者神及君</hi>
<hi>也補曰汀它丁切水際平地遺去聲旣詒湘夫人以袂褋又遺逺者以社若好賢不巳也舊本者音渚集</hi>
<pb n="KR4a0002_SBCK_002-15a"/>
<hi>韻者有覩音</hi>時不可兮驟得<hi>驟數</hi>聊逍遥兮容與<lb/>
<hi>言富貴有命天時難值不可數得聊且遊戲以盡年壽也與一作冶補曰不可再得則已矣不可驟得猶</hi>
<hi>兾其一遇焉</hi>
　　　　　湘夫人<lb/>
廣開兮天門<hi>補曰漢樂歌云天門開詄蕩蕩淮南子注云天門上帝所居紫微宫</hi>
<hi>門也</hi>紛吾乗兮玄雲<hi>吾謂大司命也言天尊重司命將出遊戲則爲大開禁門</hi>
<hi>使乗玄雲而行補曰漢樂歌云靈之車結玄雲</hi>令飄風兮先驅<hi>廻風爲飄</hi>使<lb/>
涷雨兮灑塵<hi>暴雨爲涷雨言司命爵位尊髙出則風伯雨師先驅爲軾路也灑一</hi>
<hi>作洒軾一作戒補曰涷音東爾雅注云今江東呼夏月暴雨爲涷雨灑所買切淮南子曰令雨師灑道風</hi>
<pb n="KR4a0002_SBCK_002-15b"/>
<hi>伯掃塵自此巳上皆喻君也</hi>君迴翔兮以下<hi>迴運也言司命行有節度雖乗風雨</hi>
<hi>然徐迴運而來下也迴一作回以一作來補曰迴翔猶翶翔也下音戶</hi>踰空桑兮從<lb/>
女<hi>空桑山名司命所經屈原修履忠貞之行而身放弃將愬神明陳巳之冤結故欲踰空桑之山而要</hi>
<hi>司命也𥙷曰山海經云東曰空桑之山注云此山出琴瑟材周禮空桑之琴瑟是也淮南曰舜之時共工</hi>
<hi>振滔洪水以薄空桑注云空桑地名在魯也女讀作汝親之之詞喻欲從君也</hi>紛緫緫兮<lb/>
九州<hi>緫緫衆皃補曰堯時九州見禹貢商九州見爾雅周九州見周禮鄒衍云赤縣神州内自</hi>
<hi>有九州中國外如赤縣神州者九乃所謂九州也淮南曰天地之聞九州東南神州曰農土正南次州曰</hi>
<hi>沃土西南戎州曰滔土正西弇州曰并土正中兾州曰中土西北台州曰肥土正北濟州曰成士東北薄</hi>
<hi>州曰隱土正東陽州曰申土弇音奄</hi>何壽夭兮在予<hi>予謂司命言普天之下九</hi>
<pb n="KR4a0002_SBCK_002-16a"/>
<hi>州之民誠甚衆多其壽老夭折皆自施行所致天誅加之不在於我也補曰此言九州之大生民之衆或</hi>
<hi>壽或夭何以皆在於我以我爲司命故也言人君制生殺與奪之命也予音與</hi>髙飛兮安<lb/>
翔<hi>言司命執持天政不以人言易其則度復徐飛髙翔而行</hi>乗淸氣兮御<lb/>
隂陽<hi>隂主殺陽主生言司命常乗天淸明之氣御持萬民死生之命也淸一作精補曰易云時</hi>
<hi>乗六龍以御天莊子曰乗天地之正御六氣之辨乗猶乗車御猶御馬也</hi>吾與君兮齋<lb/>
速<hi>吾屈原自謂也齋戒也速疾也補曰齋速者齋戒以自敕也</hi>導帝之兮九<lb/>
坑<hi>言巳願修飾急疾齋戒侍從於君導迎天帝出入九州之山兾得陳巳情也導一作道坑一作</hi>
<hi>阬文苑作岡補曰之適也坑音岡山脊也周禮職方氏九州山鎮曰㑹稽衡山華山沂山岱山嶽山醫無</hi>
<hi>閭霍山恒山也淮南曰天地之間九州八極土有九山山有九塞何謂九山㑹稽泰山王屋首山太華岐</hi>
<pb n="KR4a0002_SBCK_002-16b"/>
<pb n="KR4a0002_SBCK_002-16b"/>
<hi>與之明已行度如玉不以苦樂易其志也補曰遺去聲離居猶遠者也自此以下屈原陳已之志於司命</hi>
<hi>也</hi>老冉冉兮旣極<hi>極窮也極一作終</hi>不<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>近兮愈<lb/>
䟽<hi>寖稍也䟽逺也言履行忠信從小至老命將窮矣而君猶疑之不稍親近而日以䟽逺也<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>一</hi>
<hi>作侵一作浸兮一作而愈一作踰</hi>乗龍兮轔轔<hi>轔轔車聲詩云有車轔轔也釋</hi>
<hi>文作軨音轔補曰今詩作鄰</hi>髙駝兮沖天<hi>言已雖見䟽逺執志彌堅想乗神龍</hi>
<hi>轔轔然而有節度抗志髙行沖天而驅不以貧困有枉橈也駝一作馳𥙷曰史記云一飛沖天沖持弓切</hi>
<hi>直上飛也集韻作翀與沖通此言司命髙馳而去不復留也</hi>結桂枝兮延竚<lb/>
<hi>延長也竚立也詩曰竚立以泣釋文延作補曰竚乆立也直吕切</hi>羌愈思兮愁人<lb/>
<hi>言巳乗龍沖天非心所樂猶結木爲誓長立而望想念楚國愁且思也補曰此言司命旣去猶結桂枝以</hi>
<pb n="KR4a0002_SBCK_002-17a"/>
<hi>延望喻君捨已不顧益憂思也</hi>愁人兮奈何願若今兮無<lb/>
虧<hi>虧歇也言巳愁思安可奈何乎願身行善常若於今無有歇也</hi>固人命兮<lb/>
有當孰離合兮可爲<hi>言人受命而生有當貴賤貧富者是天禄也已</hi>
<hi>獨放逐離别不復㑹合不可爲思也補曰君子之仕也去就有義用捨有命屈子於同姓事君之義盡矣</hi>
<hi>其不見用則有命焉或離或合神實司之非人所能爲也一云孰離合兮不可爲</hi>
　　　　大司命<hi>周禮大宗伯以槱燎祀司中司命䟽引星傳云三台上台司命</hi>
<hi>爲太尉又文昌宫第四曰司命按史記天官書文昌六星四曰司命晉書</hi>
<hi>天文志三台六星兩兩而居西近文昌二星曰上台爲司命主壽然則有</hi>
<hi>兩司命也祭法王立七祀諸侯立五祀皆有司命䟽云司命宫中小神而</hi>
<pb n="KR4a0002_SBCK_002-17b"/>
<hi>漢書郊祀志荆巫有司命說者白文昌第四星也五臣云司命星名主知</hi>
<hi>生死輔天行化誅惡護善也大司命云乗淸氣兮御隂陽少司命云登九</hi>
<hi>天兮撫彗星其非宫中少神明矣</hi>
秋蘭兮麋蕪羅生兮堂下<hi>言巳供神之室空閑清淨衆香</hi>
<hi>之草又環其堂下羅列而生誠司命君所冝幸集也秋一作下同麋一作蘪補曰爾雅曰蘄茞蘪蕪郭</hi>
<hi>璞云香草葉小如萎狀山海經云臭如蘪蕪本草云芎藭其葉名蘼蕪似蛇床而香騷人借以爲譬其苗</hi>
<hi>四五月間生葉作叢而莖細其葉倍香或蒔於園庭則芬香滿徑七八月開白花管子曰五沃之土生蘼</hi>
<hi>蕪相如賦云穹窮昌蒲江離蘪蕪師古云蘪蕪即穹窮苗也下音戸</hi>緑葉兮素枝<lb/>
芳菲菲兮襲予<hi>襲及也予我也言芳草茂盛吐葉垂華芳香菲菲上及我</hi>
<pb n="KR4a0002_SBCK_002-18a"/>
<hi>也枝一作華五臣云四句皆喻懷忠潔也補曰襲音習予上聲</hi>夫人自有兮美<lb/>
子<hi>夫人謂萬民也一云夫人兮自有美子補曰夫音扶考工記曰夫人而能爲鎛也夫人猶言凡</hi>
<hi>人也</hi>蓀何以兮愁苦<hi>蓀謂司命也言天下萬民人人自有子孫司命何爲主握</hi>
<hi>其年命而用思愁苦也以一作爲五臣云蓀香草喻司命言凡人各自有美愛臣子司命何爲愁苦而司</hi>
<hi>主之盖自傷也補曰此言愛其子者人之常情非司命所憂猶恐不得其所原於君有同姓之恩而懷王</hi>
<hi>曽莫之恤也蓀亦喻君騷經曰荃不察余之中情是也</hi>秋蘭兮靑靑緑葉<lb/>
兮紫莖<hi>言巳事神崇敬重種芳草莖葉五色芳香益暢也一本蘭下有生字補曰詩云緑竹</hi>
<hi>青青青青茂盛也音菁</hi>滿堂兮美人忽獨與余兮目成<lb/>
<hi>言萬民衆多美人並㑹盈滿於堂而司命獨與我睨而相視成爲親親也五臣云滿堂喻天下也謂天下</hi>
<pb n="KR4a0002_SBCK_002-18b"/>
<hi>亦有善人而司命獨與我相目結成親親者爲我修道德爾謂初與巳善時也</hi>入不<lb/>
言兮出不辭<hi>言神往來奄忽入不語言岀不訣辭其志難知辭一作詞</hi>乗<lb/>
回風兮載雲旗<hi>言司命之去乗風載雲其形㒵不可得見五臣云司命初與巳</hi>
<hi>善後乃徃來飄忽出入不言不辭乗風載雲以離於我喻君之心與我相背也</hi>悲莫悲兮<lb/>
生别離<hi>屈原思神略畢憂愁復出乃長歎曰人居丗間悲哀莫痛與妻子生别離傷巳當之</hi>
<hi>也𥙷曰樂府有生别離出於此</hi>樂莫樂兮新相知<hi>言天下之樂莫大於男女</hi>
<hi>始相知之時也屈原言巳無新相知之樂而有生别離之憂也五臣云喻巳初近君而樂後去君而悲也</hi>
荷衣兮蕙帶儵而來兮忽而逝<hi>言司命被服香淨往</hi>
<hi>來奄忽難當值也儵一作倐來一作倈五臣云言神倐忽往來終不可逢以喻君補曰莊子䟽曰儵爲有</hi>
<pb n="KR4a0002_SBCK_002-19a"/>
<hi>怱爲無</hi>夕宿兮帝郊<hi>帝謂天帝</hi>君誰須兮雲之際<lb/>
<hi>言司命之去暮宿於天帝之郊誰待於雲之際乎幸其有意而顧巳五臣云須待也兾君猶待巳而命之</hi>
與女遊兮九河衝風至兮水揚波<hi>王逸無注古本</hi>
<hi>無此二句文選遊作游女作汝風至作飈起五臣云汝謂司命九河天河也衝飇暴風也補曰此二句河</hi>
<hi>伯章中語也</hi>與女沐兮咸池<hi>咸池星名蓋天池也一作咸之沲補曰咸池見騷經</hi>
晞女髮兮陽之阿<hi>晞乾也詩曰匪陽不晞阿曲隅日所行也言巳願託司命</hi>
<hi>俱沐咸池乾髪陽阿齋戒潔巳兾蒙天祐也五臣云願與司命共爲清潔喻巳與君俱行政敎以治於國</hi>
<hi>𥙷曰晞音希淮南曰日出湯谷浴于咸池拂于扶桑是謂晨明登于扶桑是謂朏明至于曲阿是謂旦明</hi>
<hi>逺遊曰朝濯髪於湯谷兮夕晞余身兮九陽</hi>望美人兮未來<hi>美人謂司命</hi>
<pb n="KR4a0002_SBCK_002-19b"/>
臨風怳兮浩歌<hi>怳失意㒵言巳思望司命而未肯來臨疾風而大歌兾神聞之而來</hi>
<hi>至也五臣云以喻望君之使未至臨風怳然而大歌也浩大也補曰怳敞怳也許徃切</hi>孔蓋<lb/>
兮翠旍<hi>言司命以孔雀之翅爲車蓋翡翠之羽爲旗旍言殊飾也旍一作旌一夲此句上有</hi>
<hi>揚字補曰相如賦云宛雛孔鸞孔孔雀也顔師古曰鳥赤羽者曰翡靑羽者曰翠周禮曰蓋之圜也以象</hi>
<hi>天漢樂歌曰庶旄翠旌</hi>登九天兮撫彗星<hi>九天八方中央也言司命乃陞九天</hi>
<hi>之上撫持彗星欲掃除邪惡輔仁賢也五臣云飛登于天撫掃彗星言願將忠正美行還於君前翦讒賊</hi>
<hi>矣補曰左傳曰天之有彗以除穢也爾雅彗星爲欃槍彗祥歳切偏指曰彗自此以下皆喻君也</hi>竦<lb/>
長劒兮擁幼艾<hi>竦執也幼少也艾長也言司命執持長劒以誅絶凶惡擁護萬</hi>
<hi>民長少使各得其命也釋文竦作慫補曰竦慫並息拱切竦立也國語曰竦善抑惡慫驚也孟子曰知好</hi>
<pb n="KR4a0002_SBCK_002-20a"/>
<hi>色則慕少艾說者曰艾美好也戰國䇿云今爲天下之工或非也乃與幼艾又齊王有七孺子注云孺子</hi>
<hi>謂幼艾美女也離騷以美女喻賢臣此言人君當遏惡揚善佑賢輔德也或曰麗姬艾封人之子也故美</hi>
<hi>女謂之艾猶姬貴姓因謂美妾爲姬耳</hi>蓀獨冝兮爲民正<hi>言司命執心公</hi>
<hi>方無所阿私善者佑之惡者誅之故冝爲萬民之平正也蓀一作荃五臣云蓀香草謂神也以喻君補曰</hi>
<hi>正音征叶韻</hi>
　　　　　少司命<lb/>
暾將出兮東方<hi>謂日始出東方其容暾暾而盛大也補曰暾他昆切</hi>照吾<lb/>
檻兮扶桑<hi>吾謂日也檻楯也言東方有扶桑之木其髙萬仞日出下浴於湯谷上拂</hi>
<hi>其扶桑爰始而登照曜四方日以扶桑爲舎檻故曰照吾檻兮扶桑也補曰檻闌也戸黤切楯音盾</hi>撫<lb/>
<pb n="KR4a0002_SBCK_002-20b"/>
余馬兮安驅<hi>余謂日也補曰淮南曰日至悲泉爰止其女爰息其馬是謂懸車車</hi>
<hi>日所乗也馬駕車者也御之者羲和也女即羲和馬即六龍見騷經注</hi>夜晈晈兮<lb/>
旣明<hi>言日旣陞天運轉而西將過太隂徐撫其馬安驅而行雖幽昧之夜猶晈晈而自明也晈</hi>
<hi>一作皎補曰晈字从日與皎同此言日之將出羲和御之安驅徐行使幽昧之夜晈晈而復明也補曰舊</hi>
<hi>本明音亡</hi>駕龍輈兮乗雷<hi>輈車轅也補曰震東方也爲雷爲龍日出東方故曰</hi>
<hi>駕龍乗雷也春秋命曆序曰皇伯登扶桑日之陽駕六龍以上下淮南曰雷以爲車輪注云雷轉氣也輈</hi>
<hi>張留切方言曰轅楚韓之間謂之輈</hi>載雲旗兮委蛇<hi>言日以龍爲車轅乗雷而</hi>
<hi>行以雲爲旌旗委蛇而長委一作逶蛇一作虵</hi>長太息兮將上心低佪<lb/>
兮顧懷<hi>言日將去扶桑上而升天則俳佪太息顧念其居也低一作俳一作儃補曰低佪疑</hi>
<pb n="KR4a0002_SBCK_002-21a"/>
<hi>不即進㒵出不忘本行則思歸物之情也以諷其君迷不知復也上上聲升也</hi>羌聲色兮<lb/>
娛人<hi>娛樂也作色聲</hi>觀者憺兮忘歸<hi>憺安也言日色光明旦燿</hi>
<hi>四方人觀見之莫不娱樂憺然意安而忘歸也補曰東方旣明萬類皆作有聲者以聲聞有色者以色見</hi>
<hi>耳目之娛各自適焉以喻人君有明德則百姓皆注其耳目也</hi>縆瑟兮交鼓<hi>縆急張絃</hi>
<hi>也交鼓對擊鼓也縆一作絙補曰縆古登切長笛賦曰絙瑟促柱</hi>簫鍾兮瑶簴<lb/>
<hi>王逸無注簫一作蕭補曰儀禮有笙磬笙鍾周禮笙師共其鍾笙之樂注云鍾笙與鍾聲相應之笙然則</hi>
<hi>簫鍾與簫聲相應之鍾歟簴其吕切爾雅未謂之虚縣鍾磬之木也瑶簴以美玉爲飾也</hi>鳴䶵<lb/>
兮吹竽<hi>䶵竽樂噐名也言巳願供脩香美張施琴瑟吹鳴䶵竽列備衆樂以樂大神䶵一作</hi>
<hi>箎補曰箎與䶵同並音池爾雅注云箎以竹爲之長尺四寸圍三寸一孔上出一寸三分名翹橫吹之小</hi>
<pb n="KR4a0002_SBCK_002-21b"/>
<hi>者尺一寸廣雅云八孔竽巳見上</hi>思靈保兮賢姱<hi>靈謂巫也姱好㒵言巳思得賢</hi>
<hi>好之巫使與日神相保樂也補曰古人云詔靈保召方相說者曰靈保神巫也姱音戸叶韻舊苦胡切未</hi>
<hi>詳</hi>翾飛兮翠曽<hi>曽舉也言巫舞工巧身體翾然若飛似翠鳥之舉也補曰翾小</hi>
<hi>飛也許縁切曾作切博雅曰䎖翥飛也</hi>展詩兮㑹舞<hi>展舒補曰展詩猶陳詩也</hi>
<hi>㑹舞猶合舞也</hi>應律兮合節<hi>言乃復舒展詩曲作爲雅頌之樂合㑹六律以應舞</hi>
<hi>節補曰應於證切漢樂歌曰展詩應律鋗王鳴</hi>靈之來兮蔽日<hi>言日神恱喜於</hi>
<hi>是來下從其官屬蔽日而至也</hi>靑雲衣兮白霓裳<hi>言日神來下靑雲爲</hi>
<hi>上衣白蜺爲下裳也日出東方入西方故用其方色以爲飾也補曰霓見騷經</hi>舉長矢兮<lb/>
射天狼<hi>天狼星名以喻貪殘日爲王者王者受命必誅貪殘故曰舉長矢射天狼言君當誅</hi>
<pb n="KR4a0002_SBCK_002-22a"/>
<hi>惡也射一作䠶補曰射食亦切晉書天文志云狼一星在東井南爲野將主侵掠</hi>操余弧<lb/>
兮反淪降<hi>言日誅惡以後復循道而退下入太隂之中不伐其功也補曰操持也七刀切</hi>
<hi>弧音胡說文曰木弓也一曰往體寡來體多曰弧淪没也降下也戸江切叶韻晉志曰弧九星在狼東南</hi>
<hi>天弓也主備盗賊天文大象賦注云弧矢九星常屬矢而向狼直狼多盜賊引滿則天下兵起河東賦云</hi>
<hi>玃天狼之威弧思玄賦云彎威弧之拔刺兮射嶓<graphic n="KR1815" url="https://raw.githubusercontent.com/kanripo/KR-Gaiji/master/images/KR1815.png" mimeType="image/png"/>之封狼</hi>援北斗兮酌桂<lb/>
漿<hi>斗謂王爵言誅惡旣畢故引玉斗酌酒漿以爵命賢能進有德也補曰援音爰引也詩云酌以</hi>
<hi>大十斗酒器也又曰維北有斗不可以挹酒漿此以北斗喻酒器者大之也斗舊音主射天狼酌桂漿以</hi>
<hi>諷其君不能遏惡揚善也</hi>撰余轡兮髙駝翔<hi>駝一作馳一無此字補曰撰雛</hi>
<hi>免切定也持也逺遊曰撰余轡而正䇿反淪降者喻人君退託不自有其功髙馳翔者喻制丗馭民於萬</hi>
<pb n="KR4a0002_SBCK_002-22b"/>
<hi>物之上</hi>杳冥冥兮以東行<hi>言日過太隂不見其光出杳杳入冥冥直東行</hi>
<hi>而復出或曰日月五星皆東行也一云翔杳冥兮一無以字補曰杳深也冥幽也日出東方猶帝出乎震</hi>
<hi>也行胡岡切叶韻</hi>
　　　　　東君<hi>博雅曰朱明耀靈東君日也漢書郊祀志有東君</hi>
與女遊兮九河<hi>河爲四瀆長其位視大夫屈原仕楚大夫欲以官相反故言女</hi>
<hi>也九河徒駭太史馬頰覆鬴胡蘇簡絜鈎磐鬲津也補曰女讀作汝下同九河名見爾雅書曰九河旣道</hi>
<hi>注云河水分爲九道在兖州界又曰又北橎爲九河同爲逆河入于海注云分爲九河以殺其溢漢許商</hi>
<hi>上書云古記九河之名有徒駭胡蘇鬲津今見在成平東光鬲縣界中自鬲冿以北至徒駭其間相去二</hi>
<hi>百餘里是知九河所在徒駭最北鬲津最南蓋徒駭是河之本道東出分爲八枝也</hi>衝風起<lb/>
<pb n="KR4a0002_SBCK_002-23a"/>
兮橫波<hi>衝隧也屈原設意與河伯爲友俱遊九河之中想蒙神祐反遇隧風大波涌起所託</hi>
<hi>無所也一本橫上有水字五臣云衝風暴風也補曰詩云大風有隧</hi>乗水車兮荷<lb/>
蓋駕兩龍兮驂螭<hi>言河伯以水爲車驂駕螭龍而戲遊也一本螭上有白字</hi>
<hi>補曰括地圖云馮夷常乗雲車駕二龍史記曰水神不可見以大魚蛟龍爲候博物志曰水神乗魚龍驂</hi>
<hi>蒼含切在旁曰驂驂兩騑也螭丑知切說文云如龍而黃北方謂之地螻一說無角曰螭一音离集韻螹</hi>
<hi>螭龍無角</hi>登崑崙兮四望<hi>崑崙山河源所從出補曰援神契云河者水之伯上</hi>
<hi>應天河山海經云崑崙山有靑河白河赤河黒河環其墟其白水出其東北陬屈向東南流爲中國河爾</hi>
<hi>雅曰河出崐崘虚色白所渠并千七百一川色黃百里一小曲千里一曲直淮南曰河出崑崙貫渤海入</hi>
<hi>禹所導積石山也</hi>心飛揚兮浩蕩<hi>浩蕩忠放㒵言已設與河伯俱遊西北登</hi>
<pb n="KR4a0002_SBCK_002-23b"/>
<hi>崑崙萬里之山周望四方心意飛揚志欲陞天思念浩蕩而無所據也</hi>日將暮兮悵<lb/>
忘歸<hi>言崑崙之中多竒怪珠王之樹觀而視之不知日暮言巳心樂志說忽忘還歸也補曰此</hi>
<hi>言登崑崙以望四方無所適從惆悵歎息而忘歸也悵失志也</hi>惟極浦兮寤懷<lb/>
<hi>寤覺也懷思也言巳復徐惟念河之極浦江之逺碕則中心覺寤而復愁思也補曰惟思也極浦所謂望</hi>
<hi>涔陽兮極浦是也</hi>魚鱗屋兮龍堂紫貝闕兮朱宫<lb/>
<hi>言河伯所居以魚鱗蓋屋堂畫蛟龍之文紫貝作闕朱丹其宫形容異制甚鮮好也文苑作珠宫補曰河</hi>
<hi>伯水神也故託魚龍之類以爲宫室闕門觀也</hi>靈何爲兮水中<hi>言河伯之屋殊</hi>
<hi>好如是何爲居水中而沈没也補曰此喻賢人處非其所也</hi>乗白黿兮逐文<lb/>
魚<hi>大鼈爲黿魚屬也逐從也言河伯遊戲逺出乗龍近出乗黿又從鯉魚也一無文字補曰黿音</hi>
<pb n="KR4a0002_SBCK_002-24a"/>
<hi>元紀年曰穆王三十七年征伐起師至九江叱黿鼉以爲梁陶隱居云鯉魚形旣可愛又能神變乃至飛</hi>
<hi>越山湖所以琴髙乗之按山海經睢水東注江其中多文魚注云有班采也又文選云騰文魚以警乗注</hi>
<hi>云文魚有翅能飛逸以文魚爲鯉豈亦有所據乎</hi>與女遊兮河之渚流<lb/>
澌紛兮將來下<hi>流澌解冰也言屈原願與河伯遊河之渚而流澌紛然相隨來</hi>
<hi>下水爲汚濁故欲去也或曰流澌解散屈原自比流澌者欲與河伯離别也補曰渚洲也澌音斯從仌者</hi>
<hi>流冰也從水者水盡也此當從仌下音戸</hi>子交手兮東行<hi>子謂河伯也言屈原</hi>
<hi>與河伯别子冝東行還於九河之居我亦欲歸也一本子上有與字補曰莊子曰河伯順流而東行</hi>送<lb/>
美人兮南浦<hi>美人屈原自謂也願河伯送已南至江之涯歸楚國也補曰江淹别</hi>
<hi>賦云送君南浦傷如之何盖用此語</hi>波滔滔兮來迎魚隣隣兮<lb/>
<pb n="KR4a0002_SBCK_002-24b"/>
媵予<hi>媵送也言江神聞已將歸亦使波流滔滔來迎河伯遣魚隣隣侍從而送我也隣一作鱗</hi>
<hi>補曰滔土刀切水流㒵詩曰滔滔江漢媵以證切予音與屈原託江海之神送迎巳者言時人遇巳之不</hi>
<hi>然也杜子美詩云岸花飛送客檣燕語留人亦此意</hi>
　　　　　河伯<hi>山海經曰中極之淵深三百仭唯冰夷都焉冰夷人面而乗龍</hi>
<hi>穆天子傳云天子西征至于陽紆之山河伯無夷之所都居冰夷無</hi>
<hi>夷即馮夷也淮南又作馮遟抱朴子釋鬼篇曰馮夷以八月上東日</hi>
<hi>渡河溺死天帝署爲河伯淸泠傳曰馮夷華隂潼郷隄首人也服八</hi>
<hi>石得水仙是爲河伯博物志云昔夏禹觀河見長人魚身出曰吾河</hi>
<hi>精豈河伯也馮夷得道成仙化爲河伯道豈同哉</hi>
<pb n="KR4a0002_SBCK_002-25a"/>
若有人兮山之阿<hi>若有人謂山鬼也阿曲隅也</hi>𬒳薜荔兮帶<lb/>
女羅<hi>女羅兔絲也言山鬼仿佛若人見於山之阿𬒳薜荔之衣以兔絲爲帶也薜荔兔絲皆無</hi>
<hi>根縁物而生山鬼亦晻忽無形故衣之以爲飾也羅一作蘿𥙷曰爾雅云唐蒙女蘿女蘿兔絲詩云蔦與</hi>
<hi>女蘿施于松上吕氏春秋云或謂菟絲無根也其根不屬地茯苓是也抱朴子云菟絲之草下有伏菟之</hi>
<hi>根無此菟則絲不生於上然實不屬也</hi>旣含睇兮又冝笑<hi>睇微眄㒵也言</hi>
<hi>山鬼之狀體含妙容羙目盼然又好口齒而冝笑也五臣云山鬼美㒵旣冝含視又冝發笑𥙷曰睇音弟</hi>
<hi>傾視也一曰目小視也說文云南楚謂眄曰睇眄眠見切詩曰巧笑倩兮美目盻兮大招曰靨䩉竒牙冝</hi>
<hi>笑嘕只山鬼無形其情狀難知故含睇冝笑以喻姱美乗豹從狸以譬猛烈辛夷杜衡以况芬芳不一而</hi>
<hi>足也</hi>子慕予兮善窈窕<hi>子謂山鬼也窈窕好㒵詩曰窈窕淑女言山鬼之㒵</hi>
<pb n="KR4a0002_SBCK_002-25b"/>
<hi>旣以姱麗亦復慕我有善行好姿故來見其容也善一作譱五臣云喻君𥘉與巳誠而用之矣補曰窈音</hi>
<hi>杳窕徒了切方言云美狀爲窕美心爲窈注云窈幽靜窕閑都也</hi>乗赤豹兮從<lb/>
文狸<hi>狸一作貍五臣云赤豹文貍皆竒獸也將以乗騎侍從者明異於衆也乗一作椉𥙷曰從</hi>
<hi>隨行也才用切豹有數種有赤豹有玄豹有白豹詩曰赤豹黃羆陸機云毛赤而文黒謂之赤豹狸有虎</hi>
<hi>斑文者有猫斑者河伯云乗白黿兮逐文魚山鬼云乗赤豹兮從文狸各以其類也</hi>辛夷車<lb/>
兮結桂旗<hi>辛夷香草也言山鬼出人乗赤豹從文狸結桂與辛夷以爲車旗言其香絜也</hi>
<hi>文選桂誤作旌𥙷曰以辛夷香木爲車結桂枝以爲旌旗也</hi>被石蘭兮帶杜<lb/>
衡<hi>石蘭杜衡皆香草衡一作蘅</hi>折芳馨兮遺所思<hi>所思謂清</hi>
<hi>潔之士若屈原者也言山鬼修飾衆香以崇其善屈原履行清潔以厲其身神人同好故折芳馨相遺以</hi>
<pb n="KR4a0002_SBCK_002-26a"/>
<hi>同其志也五臣云所思謂君也喻已被帶忠信又以嘉言而納於君也補曰遺去聲</hi>余處幽<lb/>
篁兮終不見天<hi>言山鬼所處乃在幽篁之内終不見天地所以來出歸有德也</hi>
<hi>或曰幽篁竹林也五臣云幽深也篁竹叢也補曰篁音皇漢書云篁竹之中注云竹田曰篁西都賦云篠</hi>
<hi>簜敷衍編町成篁注云篁竹墟名也</hi>路險難兮獨後來<hi>言所處旣深其路險</hi>
<hi>阻又難故來晚暮後諸神也五臣云言已處江山竹叢之間上不見天道路險阻欲與神游獨在諸神之</hi>
<hi>後喻巳不得見君讒邪塡塞難以前進所以索居於此補曰來音釐</hi>表獨立兮山之<lb/>
上<hi>表特也言山鬼後到特立於山之上而自異也</hi>雲容容兮而在下杳<lb/>
冥冥兮羌晝晦<hi>言山鬼所在至髙邈雲出其下雖白晝猶暝晦也五臣云表明</hi>
<hi>也雖明然自異立於山上終被雲鄣蔽其下使不通也容容雲出㒵杳深也晦喑也羌語詞也言雲氣深</hi>
<pb n="KR4a0002_SBCK_002-26b"/>
<hi>厚冥冥使畫日昏暗一云日窈冥兮羌晝晦補曰此喻小人之蔽賢也下音戸</hi>東風飄兮<lb/>
神靈雨<hi>飄風㒵詩曰匪風飄兮言東風飄然而起則神靈應之而雨以言隂陽通感風雨相</hi>
<hi>和屈原自傷獨無和也飄一作飄飄五臣云自傷誠信不能感君也</hi>留靈脩兮憺<lb/>
忘歸<hi>靈脩謂懷主也</hi>歳旣晏兮孰華予<hi>晏晚也孰誰也言巳</hi>
<hi>宿留懷王兾其還已心中憺然安而忘歸年歳晚暮將欲罷老誰復當令我榮華也五臣云言君若能除</hi>
<hi>去讒邪我則可進留止於君所不然則歳晏㐮老孰能榮華我平補曰留止也不必讀爲宿留之留此言</hi>
<hi>當及年德盛壯之時留於君所日月逝矣孰能使衰老之人復榮華乎自此以下屈原陳已之志於山鬼</hi>
<hi>也予音與</hi>采三秀兮於山閒<hi>三秀謂芝草也補曰爾雅苬芝注云一歳三華</hi>
<hi>瑞草也苬音囚思玄賦云兾一年之三秀近時王令逢原作藏芝賦序云離騷九歌自詩人所紀之外地</hi>
<pb n="KR4a0002_SBCK_002-27a"/>
<hi>所常産目所同識之草盡矣而芝復獨遺說者遂以九歌之三秀爲芝予以其不明又其辭曰適山而采</hi>
<hi>之芝非獨山草盖未足據信也余按本草引五芝經云皆以五色生於五岳又淮南云紫芝生於山而不</hi>
<hi>能生於盤石之上則芝正生於山閒耳逢原之說豈其然乎</hi>石磊磊兮葛蔓<lb/>
蔓<hi>言已欲服芝草以延年命周旋山間采而求之終不能得但見山石磊磊葛草蔓蔓或曰三秀</hi>
<hi>秀材之士隱處者也言石葛者喻所在深也五臣云芝草仙藥采不可得但見葛石爾亦猶賢哲難逢謟</hi>
<hi>䛕者衆也補曰磊衆石皃魯猥切詩曰葛之覃兮施于中谷又曰南有樛木葛藟纍之蔓莫干切俗作<graphic n="KR2037" url="https://raw.githubusercontent.com/kanripo/KR-Gaiji/master/images/KR2037.png" mimeType="image/png"/>
                    </hi>
怨公子兮悵忘歸<hi>公子謂公子椒也言已所以怨公子椒者以其知已忠信</hi>
<hi>而不肯逹故我悵然失志而忘歸也補曰怨椒蘭蔽賢如葛石之於三秀故悵然忘歸也</hi>君思<lb/>
我兮不得閒<hi>言懷王時思念我顧不肯以閒暇之日召巳謀議也五臣云君縱相</hi>
<pb n="KR4a0002_SBCK_002-27b"/>
<pb n="KR4a0002_SBCK_002-27b"/>
<hi>木以喻民雷塡塡者君妄怒也雨冥冥者羣佞聚也猨啾啾者讒夫弄口也風颯颯者政煩擾也木蕭蕭</hi>
<hi>者民驚駭也蕭蕭文苑作捜捜補曰颯蘇合切捜捜動㒵與蕭同</hi>思公子兮徒離<lb/>
憂<hi>言巳<graphic n="KR3460" url="https://raw.githubusercontent.com/kanripo/KR-Gaiji/master/images/KR3460.png" mimeType="image/png"/>子椒不見逹故遂去而憂愁也五臣云思子椒不能用賢使國若此但使我羅其憂愁</hi>
<hi>離羅也</hi>
　　　　　山鬼<hi>莊子曰山有蘷淮南曰山出嘄陽楚人所祠豈此類乎</hi>
操吳戈兮被犀甲<hi>戈㦸也甲鎧也言國殤始從軍之時手持吳㦸身被犀鎧</hi>
<hi>而行也或曰操吾科吾科楯之名也補曰操持也說文云戈平頭戟也考工記曰吳粤之劒又曰吳粤之</hi>
<hi>金錫爾雅曰南方之美者有梁山之犀象焉考工記曰犀甲壽百年荀子曰楚人鮫革犀兕以爲甲鞈如</hi>
<hi>金石鞈堅皃音夾</hi>車錯轂兮短兵接<hi>錯交也短兵刀劒也言戎車相迫輪</hi>
<pb n="KR4a0002_SBCK_002-28a"/>
<hi>轂交錯長兵不施故用刀劒以相接擊也補曰錯倉各切詩傳云東西爲交邪行爲錯司馬法曰弓矢圍</hi>
<hi>殳矛守戈㦸助凡五兵長以衛短短以救長</hi>旌蔽日兮敵若雲<hi>言兵士竟</hi>
<hi>路趣敵旌旗蔽天敵多人衆來若雲也</hi>矢交墜兮士爭先<hi>墜墮也言兩軍</hi>
<hi>相射流矢交墮壯夫奮怒爭先在前也墜一作隧補曰隧與墜同</hi>凌余陣兮躐<lb/>
余行<hi>凌犯也躐踐也言敵家來侵凌我屯陣踐躐我行伍也躐一作<graphic n="KR3770" url="https://raw.githubusercontent.com/kanripo/KR-Gaiji/master/images/KR3770.png" mimeType="image/png"/>補曰顔之推云六韜有</hi>
<hi>天陳地陳人陳雲鳥之陳左傳有魚麗之陳行陳之義取於陳列耳俗作阜傍車非也躐<graphic n="KR3770" url="https://raw.githubusercontent.com/kanripo/KR-Gaiji/master/images/KR3770.png" mimeType="image/png"/>並音獵行胡</hi>
<hi>岡切</hi>左驂殪兮右刃傷<hi>殪死也言巳所秉左驂馬死右騑馬被刃創也補曰</hi>
<hi>殪壹計切驂見逺遊創初良切</hi>霾兩輪兮縶四馬<hi>縶絆也詩曰縶之維之言</hi>
<hi>巳馬雖死傷更霾車兩輪絆四馬終不反顧示必死也霾一作埋補曰霾讀若埋縶陟立切</hi>援<lb/>
<pb n="KR4a0002_SBCK_002-28b"/>
玉枹兮擊鳴鼓<hi>言已愈自厲怒勢氣益盛援一作揺枹一作桴補曰援音爰引</hi>
<hi>也左傳郤克傷於矢左并轡右援枹而鼓</hi>天時墜兮威靈怒<hi>墜落也言已戰</hi>
<hi>鬬適遭天時命當墮落雖身死亡而威神怒健不畏憚也墜一作隧文苑作懟</hi>嚴殺盡兮<lb/>
棄原壄<hi>嚴壯也殺死也言壯士盡其死命則骸骨棄於原壄而不土葬也補曰壄古野字又</hi>
<hi>叶韻</hi>出不入兮往不反<hi>言壯士出閫不復顧入一往必死不復還反也</hi>平<lb/>
原忽兮路超逺<hi>言身棄平原山壄之中去家道甚逺也一云平原路兮忽超逺</hi>
帶長劒兮挾秦弓<hi>言身雖死猶帶劒持弓示不舎武也補曰漢書地理</hi>
<hi>志云秦地迫近戎狄以射獵爲先又秦有南山檀柘可爲弓幹</hi>首身離兮心不<lb/>
懲<hi>懲㣻也言巳雖死頭足分離而心終不懲㣻身一作雖補曰懲音澄㣻音乂</hi>誠旣<lb/>
<pb n="KR4a0002_SBCK_002-29a"/>
勇兮又以武終剛強兮不可凌<hi>言國殤之性誠以勇</hi>
<hi>猛剛強之氣不可凌犯也</hi>身旣死兮神以靈子魂魄兮<lb/>
爲鬼雄<hi>言國殤旣死之後精神強壯魂魄武毅長爲百鬼之雄傑也一云䰟魄毅一云子魄</hi>
<hi>毅𥙷曰左傳曰人生始化曰魄旣生魄陽曰魂用物精多則魂魄強䟽云人禀五常以生感隂陽以靈有</hi>
<hi>身體之質名之曰形有嘘吸之動謂之爲氣氣之靈者曰魄旣生魄矣其内自有陽氣也氣之神者曰魂</hi>
<hi>魂魄神靈之名本從形氣而有附形之靈爲魄附氣之神爲魂附形之靈者謂初生之時耳目心識手足</hi>
<hi>運動啼呼爲聲此則魄之靈也附氣之神者謂精神性識漸有所知此則附氣之神也魄在於前魂在於</hi>
<hi>後魄識少而魂識多人之生也魄盛魂強及其死也形銷氣滅聖人縁生以事死改生之魂曰神改生之</hi>
<hi>魄曰鬼合鬼與神敎之至也魂附於氣氣又附形形強則氣強形弱則氣弱魂以氣強魄以形強淮南子</hi>
<pb n="KR4a0002_SBCK_002-29b"/>
<hi>曰天氣爲魂地氣爲魄注云魂人陽神魄人隂神也</hi>
　　　　　國殤<hi>謂死於國事者小爾雅曰無主之鬼謂之殤</hi>
成禮兮㑹皷<hi>言祠祀九神皆先齋戒成其禮敬乃傳歌作樂急疾擊皷以稱神意</hi>
<hi>也成一作盛</hi>傳芭兮代舞<hi>芭巫所持香草名也代更也言祠祀作樂而歌巫持</hi>
<hi>芭而舞訖以復傳與他人更用之芭一作巴補曰芭卜加切司馬相如賦云諸柘巴且注云巴且草一名</hi>
<hi>巴焦</hi>姱女倡兮容與<hi>姱好㒵謂使童稚好女先倡而舞則進退容與而有節度</hi>
<hi>也與一作冶補曰姱音夸倡讀作唱</hi>春蘭兮秋菊<hi>菊一作鞫補曰古語云春蘭秋</hi>
<hi>菊各一時之秀也</hi>長無絶兮終古<hi>言春祠以蘭秋祠以菊爲芬芳長相繼承</hi>
<hi>無絶於終古之道也</hi>
<pb n="KR4a0002_SBCK_002-30a"/>
　　　　　禮魂<hi>禮一作祀魂一作䰟或曰禮魂謂以禮善終者</hi>
楚辭卷第二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4a0002_SBCK_011-1a"/>
楚辭卷第十一<lb/>
　　　　　　　校書郎臣王　逸上<lb/>
惜誓章句第十一　楚辭<lb/>
惜誓者不知誰所作也或曰賈誼疑不能<lb/>
明也<hi>漢書賈誼洛陽人文帝召爲博士議以誼任公卿絳灌之屬毁誼天子亦踈之以誼爲長沙王</hi>
<hi>太傅意不自得及度湘水爲賦以弔屈原賦云所貴聖之神德兮逺濁丗而自藏使麒麟可係而羈兮豈云異</hi>
<hi>夫大羊又曰鳳皇翔于千仞兮覽德煇而下之見細德之險微兮遥増擊而去之彼尋常之汗瀆兮豈容吞舟</hi>
<hi>之魚橫江潭之鱣鯨兮固將制於螻蟻與此語意頗同</hi>惜者哀也誓者信<lb/>
也約也言哀惜懷王與已信約而復背之<lb/>
<pb n="KR4a0002_SBCK_011-1b"/>
也古者君臣將共爲治必以信誓相約然<lb/>
後言乃從<hi>一作從之</hi>而身以親也蓋刺懷王有<lb/>
始而無終也<lb/>
惜余年老而日衰兮歳忽忽而不反<hi>言哀巳年歲已</hi>
<hi>老氣力衰微歳月卒過忽然不還而功不成德不立也</hi>登蒼天而髙舉兮<lb/>
歷衆山而日逺<hi>言巳想得道眞上升蒼天髙抗志行經歷衆山去我郷邑日以逺也</hi>
觀江河之紆曲兮離四海之霑濡<hi>言巳遂見江河之紆</hi>
<hi>曲志爲盤結遇四海之風波衣爲濡濕心愁身苦憂悲且思也遇一作過</hi>攀北極而一<lb/>
息兮吸沆瀣以充虛<hi>言巳周流行求道眞兾得上攀北極之星且中休息</hi>
<pb n="KR4a0002_SBCK_011-2a"/>
<hi>吸清和之氣以充空虚療飢渴也以一作㠯補曰晉志云北極五星天運無窮三光迭耀而極星不移故曰居</hi>
<hi>其所而衆星共之沆瀣巳見</hi>飛朱鳥使先驅兮駕太一之<lb/>
象輿<hi>言已吸天元氣得其道眞即朱雀神鳥爲我先導遂乗太一神象之轝而遊戲也補曰淮南云</hi>
<hi>左靑龍右白虎前朱鳥後玄武注云角亢爲靑龍參伐爲白虎星張爲朱鳥斗牛爲玄武沈存中云朱雀莫知</hi>
<hi>何物但謂鳥而朱者羽族赤而翔上集必附木此火之象也或云鳥即鳳也然天文家朱鳥乃取象於鶉南方</hi>
<hi>七宿曰鶉首鶉火鶉尾是也</hi>蒼龍蚴虬於左驂兮白虎騁而<lb/>
爲右騑<hi>言巳德合神明則駕蒼龍驂白虎其狀蚴虬有威容也補曰蚴於糾切虬渠糾切騑音妃</hi>
建日月以爲蓋兮載玉女於後車<hi>言已乃立日月之光</hi>
<hi>以爲車蓋載玉女於後車以侍棲宿也補曰大人賦云載玉女而與之歸張揖曰玉女青要乗弋等也</hi>馳<lb/>
<pb n="KR4a0002_SBCK_011-2b"/>
騖於杳冥之中兮休息虖崑崙之墟<hi>言已雖馳</hi>
<hi>騖杳冥之中脩善不倦休息崑崙之山以遊觀也騖一作<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>虖一作乎補曰說文虚大丘也丘於切崐崘丘或</hi>
<hi>謂之崐崘虚或從上</hi>樂窮極而不猒兮願從容虖神明<lb/>
<hi>言巳周行觀望樂無窮極志猶不猒願復與神明俱遊戲也虖一作乎</hi>渉丹水而駝<lb/>
騁兮<hi>丹水猶赤水也淮南言赤水出崑崙也駝一作馳</hi>右大夏之遺風<lb/>
<hi>大夏外國名也在西南言巳復渡丹水而馳騁顧見大夏之俗思念楚國也補曰淮南云九州之外有八殥西</hi>
<hi>北方曰大夏</hi>黃鵠之一舉兮知山川之紆曲再舉<lb/>
兮睹天地之圜方<hi>言黃鵠養其羽翼一飛則見山川之屈曲再舉則知天地之圜方居</hi>
<hi>身益髙所睹愈逺也以言賢者亦冝髙望逺慮以知君之賢愚也黃一作鴻一或作壹睹一作覩一作知補曰</hi>
<pb n="KR4a0002_SBCK_011-3a"/>
<hi>始元中黃鵠下建章宫太液池中師古云黃鵠大鳥一舉千里非白鵠也</hi>臨中國之衆人<lb/>
兮託回飈乎尚羊<hi>尚羊遊戲也言已臨見楚國之中衆人貪佞故託回風逺行遊</hi>
<hi>戲也一云託回風乎倘佯補曰尚音常與倘同飈集韻作飆音標</hi>乃至少原之壄<lb/>
兮<hi>少原之壄仙人所居望一作野</hi>赤松王喬皆在旁<hi>言遂至衆仙所居而</hi>
<hi>見赤松子與王喬也喬一作僑𥙷曰淮南云王喬赤松去塵埃之間離羣慝之紛吸隂陽之和食天地之精蹀</hi>
<hi>虚輕舉乗雲游霧</hi>二子擁瑟而調均兮<hi>均亦調也補曰國語云律者所以立</hi>
<hi>均出度也</hi>余因稱乎淸商<hi>清商歌曲也言赤松王喬見己歡喜持瑟調弦而歌我因</hi>
<hi>稱淸商之曲最爲善也</hi>澹然而自樂兮<hi>澹一作炎</hi>吸衆氣而<lb/>
翶翔<hi>衆氣謂朝霞正陽淪隂沆瀣之氣也言已得與松喬相對心中澹然而自欣樂俱吸衆氣而遊</hi>
<pb n="KR4a0002_SBCK_011-3b"/>
<hi>戲</hi>念我長生而乆僊兮不如反余之故郷<lb/>
<hi>言屈原設去丗離俗遭遇眞人雖得長生乆僊意不甘樂猶思楚國念故郷忠信之至恩義之篤也</hi>黃<lb/>
鵠後時而寄處兮鴟梟羣而制之<hi>言黃鵠一飛千</hi>
<hi>里常集髙山茂林之上設後時而欲寄處則鴟梟群聚禁而制之不得止也言賢者失時後軰亦爲讒佞所排</hi>
<hi>逐一作鴻鵠補曰鴟稱脂切鴟鵂怪鳥梟堅堯切不孝鳥</hi>神龍失水而陸居<lb/>
兮爲螻蟻之所裁<hi>螻螻蛅也蟻蚍蜉也裁制也言神龍常濳深水設其失水</hi>
<hi>居於陵陸之地則爲螻蟻蚍蜉所裁制而見啄齧也以言賢者不居廟堂則爲俗人所侵害也蟻一作螘補曰</hi>
<hi>螻音樓管子曰蛟龍水虫之神者也乗於水則神立失於水則神廢莊子曰吞舟之魚碭而失水則蟻能苦之</hi>
夫黃鵠神龍猶如此兮況賢者之逢亂<lb/>
<pb n="KR4a0002_SBCK_011-4a"/>
世哉<hi>言黃鵠能飛翔神龍能存能亡奄然失所爲鴟梟螻蟻所制其困如此何况賢者身無爵禄爲</hi>
<hi>俗人所困侮固其冝也</hi>壽冉冉而日衰兮固儃回而不<lb/>
息<hi>儃回運轉也言已年壽日以衰老而楚國群臣承順君非隨之運轉常不止息也固一作國儃一作</hi>
<hi>邅</hi>俗流從而不止兮衆枉聚而矯直<hi>枉邪也矯</hi>
<hi>正也言楚國俗人流從謟䛕不可禁止衆邪群聚反欲正忠直之士使隨之也</hi>或偷合而<lb/>
苟進兮或隱居而深藏<hi>言士有偷合於丗苟欲進取以得爵位或有脩</hi>
<hi>行德義隱藏深山而君不照知也</hi>苦稱量之不審兮<hi>稱所以知輕重量所</hi>
<hi>以别多少補曰稱量並平聲</hi>同權槩而就衡<hi>槩平也權衡皆稱也言患苦衆人稱</hi>
<hi>物量榖不知審其多少同其稱平以失情實則使衆人怨也以言君不稱量士之賢愚而同用之則使智者恨</hi>
<pb n="KR4a0002_SBCK_011-4b"/>
<hi>也𥙷曰權稱錘也槩平斛木也衡平也</hi>或推迻而苟容兮或直<lb/>
言之諤諤<hi>言臣承順君非可推可迻苟自容入以得髙位有直言諤諤諫正君非而反放</hi>
<hi>弃之也迻一作移諤釋文作讍</hi>傷誠是之不察兮并紉茅絲<lb/>
以爲索<hi>單爲紉合爲索言已誠傷念君待遇苟合之人與忠直之士曽無别異猶并紉絲與茅共</hi>
<hi>爲索也一云并繩絲以爲索注云單爲繩合爲索補曰紉女巾切</hi>方世俗之幽昏<lb/>
兮<hi>幽昏不明也</hi>眩白黒之美惡<hi>眩惑也言方今之世君臣不明惑於貪濁</hi>
<hi>眩於白黒不能知人善惡之情也一本眩下有於字</hi>放山淵之龜玉兮<hi>龜可</hi>
<hi>以決吉凶故人亦珤之放弃也</hi>相與貴夫礫石<hi>小石爲礫言世人皆弃崑山之玉大</hi>
<hi>澤之龜反相與貴重小石也言闇君貴佞僞賤忠直也</hi>梅伯數諫而至醢<lb/>
<pb n="KR4a0002_SBCK_011-5a"/>
<pb n="KR4a0002_SBCK_011-6a"/>
兮乃集大皇之壄<hi>大皇之壄大荒之藪一無夫字大一作太壄一作野一注</hi>
<hi>云皇美也大美之藪</hi>循四極而回周兮見盛德而後下<lb/>
<hi>言鸞鳥鳳皇乃髙飛於大荒之野循於四極回旋而戲見仁聖之王乃下來集歸於有德也以言賢者亦冝處</hi>
<hi>山澤之中周流觀望見髙明之君乃當仕也回一作佪而回周兮一作以周覽兮</hi>彼聖人之<lb/>
神德兮逺濁世而自藏<hi>言彼神智之鳥乃與聖人合德見非其旹則逺</hi>
<hi>藏匿迹言己亦冝効之也</hi>使麒麟可得羈而係兮<hi>一無得字一夲係下</hi>
<hi>有之字</hi>又何以異虖犬羊<hi>言麒麟仁智之獸逺見避害常藏隱不見有聖德之</hi>
<hi>君乃肯來出如使可得羈係而畜之則與犬羊無異不足貴也言賢者亦以不可枉屈爲髙如可趨走亦不足</hi>
<hi>稱也虖一作乎一作夫</hi>楚辭卷第十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4a0002_SBCK_006-1a"/>
楚辭卷第六<lb/>
　　　　　　校書郎臣王　逸上<lb/>
卜居章句第六<lb/>
卜居者屈原之所作也屈原體忠貞之性<lb/>
<hi>體一作履性一作節</hi>而見嫉妬念讒佞之臣承君順非<lb/>
而蒙富貴巳執<hi>一作獨</hi>忠直而身放弃心迷<lb/>
意惑不知所爲乃徃至太卜之家稽問神明<lb/>
決之蓍龜卜巳居世何所冝行兾聞異䇿<hi>聞一</hi>
<hi>作審異一作要</hi>以定嫌疑故曰卜居也<hi>五臣云卜巳冝何所居</hi>
<pb n="KR4a0002_SBCK_006-1b"/>
屈原旣放三年<hi>逺出郢都處山林也</hi>不得復見<hi>道路僻逺所在噞也</hi>竭<lb/>
知盡忠<hi>建立䇿謀披心胷也知一作智</hi>而蔽鄣於讒<hi>遇謟佞也一無而字</hi>心<lb/>
煩慮亂<hi>慮憤問也慮一作意</hi>不知所從<hi>迷所著也一云迷瞀眩也</hi>往見<lb/>
太卜<hi>稽神明也一此句上有乃字</hi>鄭詹尹<hi>工姓名也</hi>曰余有所疑<lb/>
<hi>意遑惑也</hi>願因先生決之<hi>斷吉凶也</hi>詹尹乃端䇿拂龜<lb/>
<hi>整容儀也五臣云䇿蓍也立蓍拂龜以展敬也𥙷曰龜䇿傳曰摓䇿定數灼龜觀兆</hi>曰君將何<lb/>
以敎之<hi>願聞其要一無將字</hi>屈原曰<hi>吐詞情也</hi>吾寧悃悃欵<lb/>
欵<hi>志純一也欵一作款五臣云悃欵懃苦皃補曰悃苦本切𣢾苦管切誠也俗作欵</hi>朴以忠<lb/>
乎<hi>竭誠信也五臣云朴質也</hi>將送往勞來<hi>追俗人也𥙷曰勞去聲來如字</hi>斯無<lb/>
<pb n="KR4a0002_SBCK_006-2a"/>
窮乎<hi>不困貧也五臣云以此二事問其所冝以下類此補曰上句皆原所從也下句皆原所去也卜</hi>
<hi>以決疑不疑何卜而以問詹尹何哉時之人去其所當從從其所當去其所謂吉乃吾所謂凶也此卜居所以</hi>
<hi>作也</hi>寧誅鋤草茅<hi>刈蒿菅也鋤一作鉏補曰鋤士魚切釋名云去穢助苗也</hi>以力<lb/>
耕乎<hi>種稼穡也</hi>將游大人<hi>事貴戚也五臣云大人謂君之貴幸者</hi>以成名<lb/>
乎<hi>榮譽立也</hi>寧正言不諱<hi>諫君/惡也</hi>以危身乎<hi>被刑戮也</hi>將從<lb/>
俗富貴<hi>食重禄也</hi>以媮生乎<hi>身安樂也補曰媮樂也音俞</hi>寧超然<lb/>
髙舉<hi>讓官爵也</hi>㠯保眞乎<hi>守玄/黙也</hi>將哫訾栗斯<hi>承顔色也栗一</hi>
<hi>作慄斯一作嘶一作促訾栗斯補曰哫促並音足唐本子禄切訾音貲哫訾以言求媚也慄音栗謹敬也粟讀</hi>
<hi>若慄音粟詭隨也斯讀若<graphic n="KR4644" url="https://raw.githubusercontent.com/kanripo/KR-Gaiji/master/images/KR4644.png" mimeType="image/png"/>音斯慄也並見集韻</hi>喔咿儒兒<hi>強笑噱也一作嚅唲補曰喔音</hi>
<pb n="KR4a0002_SBCK_006-2b"/>
<hi>握咿音伊嚅音儒唲音兒皆強笑之皃一云喔咿強顔皃唲曲從皃</hi>以事婦人乎<hi>詘蜷局也</hi>
<hi>五臣云以事婦人謟君之所寵者</hi>寧廉潔正直<hi>志如玉也潔一作絜</hi>以自<lb/>
淸乎<hi>修潔白也</hi>將突梯滑稽<hi>轉隨俗也補曰文選注云突吐忽切滑也滑音</hi>
<hi>骨稽音雞五臣云委曲順俗也楊雄以東方朔爲滑稽之雄又曰鴟夷滑稽顔師古曰滑稽圜轉縱捨無窮之</hi>
<hi>狀一云酒器也轉注吐酒終日不巳出口成章不窮竭若滑稽之吐酒</hi>如脂如韋<hi>柔弱曲也五臣</hi>
<hi>云能滑柔也補曰韋柔皮也</hi>以潔楹乎<hi>順滑澤也文選作絜五臣云絜㨕謂同謟䛕也絜苦</hi>
<hi>結切</hi>寧昂昂<hi>志行髙也昂一作/卬補曰昻卬音同</hi>若千里之駒乎<hi>才絶殊也</hi>
<hi>五臣云千里駒展才力也昂昂馬行皃補曰漢武帝謂劉德爲千里駒顔師古云言若駿馬可致千里也</hi>將<lb/>
汜汜<hi>普愛衆也汜一作泛五臣云汜汜鳥浮皃</hi>若水中之鳬乎<hi>羣戲遊也</hi>
<pb n="KR4a0002_SBCK_006-3a"/>
<hi>一無乎字補曰鳬野鴨也</hi>與波上下<hi>隨衆/埤髙</hi>偷以全吾軀乎<hi>身免憂患</hi>
<hi>偷一作愉補曰愉與偷同苟旦也</hi>寧與騏驥亢軛乎<hi>沖天區也亢一作抗五臣</hi>
<hi>云騏驥抗軛謂與賢才齊列也抗舉也補曰軛於革切車轅前也</hi>將隨駑馬之迹<lb/>
乎<hi>安歩徐也五臣云駑馬喻不才之臣</hi>寧與黄鵠比翼乎<hi>飛雲嵎也五臣云黃</hi>
<hi>鵠喻逸土也比翼猶比肩也補曰漢始元中黄鵠下建章宫大液池中師古云黃鵠大鳥一舉千里</hi>將與<lb/>
雞鶩爭食乎<hi>啄糠糟也五臣云雞鶩喻讒天爭食爭食禄也鶩鴨也</hi>此孰<lb/>
吉孰凶<hi>誰喜憂也</hi>何去何從<hi>安所由也</hi>世溷濁而不淸<lb/>
<hi>貨賂行也五臣注文選改世爲俗以避諱</hi>蟬翼爲重<hi>近佞讒也補曰李善云嬋翼言薄也</hi>
千鈞爲輕<hi>逺忠良也五臣云隨俗顚倒重小人輕君子也</hi>黄鍾毀棄<hi>賢者匿也</hi>
<pb n="KR4a0002_SBCK_006-3b"/>
<hi>五臣云黃鍾樂噐喻禮樂之士補曰國語云黃鍾所以宣養六氣九德也</hi>瓦釡雷鳴<hi>羣言獲進</hi>
<hi>一云愚讙訟也五臣云瓦釡喻庸下之人雷鳴者驚衆也</hi>讒人髙張<hi>居朝堂也補曰張音帳自</hi>
<hi>侈大也左傳隋張必弃小國</hi>賢士無名<hi>身窮/困也</hi>吁嗟黙黙兮<hi>世莫</hi>
<hi>論也吁一作于黙一作嘿五臣云嘿嘿不言皃</hi>誰知吾之廉貞<hi>不别賢也</hi>詹<lb/>
尹乃釋䇿而謝<hi>愚不能明也五臣云釋捨也謝辭也</hi>曰夫尺有所<lb/>
短<hi>騏驥不驟中庭</hi>寸有所長<hi>雞鶴知時而鳴補曰莊子云梁麗可以充城而不可以窒穴尺</hi>
<hi>有所短也騏驥驊騮一日而馳千里捕䑕不如貍狌寸有所長也</hi>物有所不足<hi>地毀東南</hi>
<hi>補曰列子曰物有不足天傾西北地不滿東南</hi>智有所不明<hi>孔子厄於陳也補曰校人曰孰</hi>
<hi>謂子産智予旣烹而食之智有所不明也</hi>數有所不逮<hi>天不可計量也補曰史記曰人</hi>
<pb n="KR4a0002_SBCK_006-4a"/>
<hi>雖賢不能左畫圎右畫方</hi>神有所不通<hi>日不能夜光也補曰神龜能見夢於元君不能</hi>
<hi>避余且之網智有所困神有所不及也</hi>用君之心<hi>所念/慮也</hi>行君之意<hi>遂本</hi>
<hi>操也</hi>龜䇿誠不能知事<hi>不能決君之志也一云知此事</hi>
楚辭卷第六<lb/>
<pb n="KR4a0002_SBCK_006-4b"/>
</p>
<p>
</p>
  </div>
</body>
</text>
</TEI>
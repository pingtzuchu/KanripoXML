<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>則堂集巻四</head>
    <p>
<pb n="KR4d0401_WYG_004-1a"/>
欽定四庫全書<lb/>
　則堂集巻四　　　　　　宋　家鉉翁　撰<lb/>
　　書後<lb/>
　　　聖門一貫圖書後<lb/>
夫子語曽子曰參乎吾道一以貫之語子貢曰賜也女<lb/>
以予為多學而識之與對曰然非與曰非也予一以貫<lb/>
之此二章聖門傳心之要語參者道體之一貫一本而<lb/>
萬殊也語賜者聖學之一貫萬殊而一本也世人知尊<lb/>
<pb n="KR4d0401_WYG_004-1b"/>
曾子之所聞以為道統之付託在是故耳於子貢之所<lb/>
聞往往忽視之而不講殊不知子貢之多學乃反博歸<lb/>
約之地惟博而後能約非博無以為約聖人恐子貢以<lb/>
多學為務故告之者如此非謂多學為無所用欲躐而<lb/>
進之於一貫之地也是道也如長江大河發源乎岷嶓<lb/>
積石固一本也及其㑹百川衆流而歸乎滄海其歸者<lb/>
一也其一者百川衆流之所㑹也是所謂道體之一貫<lb/>
又如百尋之木由根而幹由幹而枝葉其扶疎上出者<lb/>
<pb n="KR4d0401_WYG_004-2a"/>
乃日積月累之功自本而根一而巳矣是所謂聖學之<lb/>
一貫他日夫子又語子貢曰予欲無言子貢曰子如不<lb/>
言則小子何述焉子曰天何言哉四時行焉百物生焉<lb/>
天何言哉大哉言乎乃子貢晩嵗所聞聖人心法之妙<lb/>
於是盡見不語他人獨語之子貢所以終上文一貫之<lb/>
㫖必子貢之學巳造於是而後夫子以是為告也嗟夫<lb/>
時之行物之生天道固無所不覆然天非物物而生之<lb/>
加以雕鏤組織之功亦貫之於一而巳貫之於一此天<lb/>
<pb n="KR4d0401_WYG_004-2b"/>
道不言之妙而聖學之極功所以與造物相似者也肅<lb/>
寧張舜卿藏此圖筆法精妙追輩龍眠愚妄意欲於曽<lb/>
子之後繪子貢遺像以見二章付授之深意巳囑郡人<lb/>
韓京叔模臨一本尚未得之先書此巻後歸之張氏云<lb/>
　　　新繪一貫圖書後<lb/>
聖人之道一本而萬殊學者之學萬殊而一致此曽子<lb/>
子貢後先所聞兩一貫之大㫖也盖道體之大原其初<lb/>
一理也分而為二列而為四離而為八衍而至於萬何<lb/>
<pb n="KR4d0401_WYG_004-3a"/>
莫非道體流行之妙原其初一而巳矣㑹其歸亦一而<lb/>
已矣聖人之道一本而萬殊曽子所聞於夫子者也然<lb/>
學者之造道必由粗而達之於精由博而返之於約由<lb/>
條目支節而貫之於道是故洒掃應對學也讀書窮理<lb/>
學也俎豆之容登降揖讓之節千緒萬端何往而非學<lb/>
然究其歸未有出於吾此一之外者此學者之學萬殊<lb/>
而一致子貢所聞於夫子者也前一貫猶滄海之納百<lb/>
川百川之來無窮滄海之納無量古往今來上天下地<lb/>
<pb n="KR4d0401_WYG_004-3b"/>
一理之外豈有他哉後一貫如枝葉之於根本扶疎上<lb/>
出萬有不齊返而貫之皆不外乎一本曽子子貢造道<lb/>
雖有淺深而萬之必一一之必萬聖人所以垂訓而示<lb/>
後者在兩章無餘藴矣肅寧人舊藏一貫圖夫子坐於<lb/>
磐石之上曽子拱而立乎其前李積中持以示余余曰<lb/>
論語言一貫者凡再皆聖人心法之所傳授不可偏舉<lb/>
也曽子造道巳深積功巳久其未達者一間耳聖人呼<lb/>
而語之曰參乎吾道一以貫之曽子即能於言下應之<lb/>
<pb n="KR4d0401_WYG_004-4a"/>
曰唯而無所疑斯乃亞聖之能事衆人未易企及厥後<lb/>
夫子又呼子貢而語之曰賜也女以予為多學而識之<lb/>
與曰然非與曰非也予一以貫之先啟其疑待其問乃<lb/>
復告之以一貫之㫖夫聖人豈謂多學者為不然耶盖<lb/>
子貢在聖門為髙弟學博無所不通而未至於㑹歸之<lb/>
地故夫子先約之於其所已多然後貫之於吾之此一<lb/>
是雖隨二子地位之淺深而為之言然於一貫之義語<lb/>
子貢者詳於告曽子後之學者苟有志於道當深味聖<lb/>
<pb n="KR4d0401_WYG_004-4b"/>
人立言之㫖必由子貢之所巳多而後可希及曽子之<lb/>
一唯其序不可躐積中聞余言乃命工合二章之意而<lb/>
為之圖以子貢從於曽子之後復持示余俾書數語於<lb/>
巻末善乎積中之有志於道也余聞其弱冠之年讀小<lb/>
學書毎章為之詠歌既壮率鄉黨親朋各於其里共開<lb/>
講席毎旬必㑹毎㑹必講語孟庸學詩書皆其朝夕之<lb/>
所用功者瀛學久㢮數嵗來文風漸将復舊積中二三<lb/>
子實有以倡之余觀其勤敏好修他年必當以道藝自<lb/>
<pb n="KR4d0401_WYG_004-5a"/>
奮然願有以告曽子之一貫後進所宜慕也子貢之多<lb/>
學後進所宜勉也學博而後内充内充而後返之於約<lb/>
其序然耳是故顔子喟然嘆曰夫子循循然善誘人博<lb/>
我以文約我以禮博文學之事也約禮所以貫也學不<lb/>
博将無以為貫余所期在於學子其勉之<lb/>
　　　書蒋象山諫草後<lb/>
嘗聞前史官秀巖李公言慶元六君子伏闕論救趙相<lb/>
三山楊公倡其議廣信蒋公為之屬稾願從者四人書<lb/>
<pb n="KR4d0401_WYG_004-5b"/>
既上權姦盛怒将中以危法願從者或咨嗟涕洟自悔<lb/>
恨始謀不審楊公正色叱之蒋公語之曰書成吾手禍<lb/>
若不測吾當告有司身任其咎諸君得少寛耳其人收<lb/>
淚謝之既而俱貶嗚呼如楊蒋二公所謂偉然豪傑之<lb/>
士眇萬夫而獨立者也論者乃謂六君子上書楊公為<lb/>
倡仕不克大顯蒋公屬稾竟無所成以歿造物之理為<lb/>
未可曉鉉翁謂不然君子之為善非徼後福而為之也<lb/>
使二公得為端嘉法從當國家多事時碌碌無所建明<lb/>
<pb n="KR4d0401_WYG_004-6a"/>
保富貴以歿見鄙清議不若全慶元上書之令名垂之<lb/>
汗青以詔方來之為愈也然則世以為二公恨二公盖<lb/>
含笑于九京矣蒋公之猶子泰寧丞奉檄攝事南浦剛<lb/>
毅勁特尚有諸父典刑暇日出示諫稾俾鉉翁書之将<lb/>
與余公古贈行詩歌並傳鉉翁素不習書而尊慕名節<lb/>
乃其夙心用不敢以固陋辭輙焚香繕寫并記昔所聞<lb/>
秀巖李公語以俟後之作史者採焉<lb/>
　　　題寧皇雪月圖後<lb/>
<pb n="KR4d0401_WYG_004-6b"/>
物格而知至學問之大端也是以孟子平日教人託物<lb/>
引喻于白羽之白白雪之白白玉之白辨析不遺于毫<lb/>
末由是而窮理盡性以造于光明盛大之域格物為之<lb/>
先也是道也布衣窮居之士皓首探索未能窺見津涯<lb/>
而我寧皇法宫閒暇遊情經籍發為吟哦洞中義理非<lb/>
夫生知天縱加以學問之益豈能雍容紆徐盡物理之<lb/>
妙至於此哉嗟夫月光之與雪色自内外二境而言也<lb/>
境雖異内外有以融之則異者無不歸于同惟聖人心<lb/>
<pb n="KR4d0401_WYG_004-7a"/>
與道一境與心㑹仰觀俯察有以喻乎二者之間是故<lb/>
知其為同衆人則不能然也臣嘗學此未能有得伏讀<lb/>
聖製鼓舞詠歌至於再三而不能巳謹齋沐題其後他<lb/>
時從主人乞本刻之堅珉與海内學士共之<lb/>
　　　友竹亭詩巻後記<lb/>
伯夷之清柳下恵之通史魚之直子桑伯子之簡閔子<lb/>
之特立獨行皆士君子之美徳也而竹兼此五徳是故<lb/>
舉世貴之比徳於竹友之愛之種之玩之與之居處而<lb/>
<pb n="KR4d0401_WYG_004-7b"/>
無所厭甚至以為賔友而親炙之焉夫子嘗曰毋友不<lb/>
如已者竹具五徳士君子友之盖友勝已者也簽後衛<lb/>
親軍都指揮事劉君季良偉特正立之士好學有文而<lb/>
又馳志當世所居種竹千本築亭於其間命之曰友竹<lb/>
朝夕諦玩期與之為友曰吾友勝已者也竹儻無是徳<lb/>
吾豈敢友之範泉嚴公嘗為書友竹二字一日持以示<lb/>
余余曰吾家南方竹之品甚多有竹甚大可以為柱為<lb/>
棟為樑人取之架厦屋可以避風雨豈非竹之竒者乎<lb/>
<pb n="KR4d0401_WYG_004-8a"/>
竹以圓為性而有方者焉可以器用可以度尋丈老者<lb/>
飾之以為杖又一竒也又有斑者焉紫者焉青黄相間<lb/>
者焉是又竹之竒而有文采者也季良友竹友其常者<lb/>
乎友其竒者乎季良曰吾友竹之徳也常者可竒竒者<lb/>
可常余當求其竒者而種焉常與竒者兼用之經禮三<lb/>
百曲禮三千余嘗學焉易六十四卦詩三百篇余嘗讀<lb/>
焉貧居無事誦詩讀書考易訂禮皆吾之常也吾友其<lb/>
常以崇其徳以究吾學一旦臨事鳴劒氣生抵掌神運<lb/>
<pb n="KR4d0401_WYG_004-8b"/>
不動聲色而事無不可舉者矣是吾常所以為竒也子<lb/>
欲究吾他日之設施但觀乎此竹吾友也余愛君之學<lb/>
又期以當世之故廼書此於諸賢之後<lb/>
　　　題摩利支天像下方<lb/>
大明中天萬象畢露不可以形色求也菩薩空諸有相<lb/>
心體湛明與道為一是故行乎日之前我能見日不為<lb/>
日所照我能見日以有形有色而見也日不能照見於<lb/>
我虚空無體不可以形色求也真谷居士陳君某奉摩<lb/>
<pb n="KR4d0401_WYG_004-9a"/>
利支天香火五六十年逢危履險常若菩薩在其上在<lb/>
其左右晩嵗來歸彩繪慈容益加嚴事余過而問焉曰<lb/>
子以實相求菩薩乎以空相求菩薩乎以實相求晨熏<lb/>
瓣薌日禮八拜誦念神呪具如課程菩薩以威神力故<lb/>
常來擁䕶雖未見猶見也以空相求面壁内觀閉户作<lb/>
活即維摩境界認摩利支天久久混融心心契合一朝<lb/>
大悟方知上下四方與菩薩俱瞻之在前何隱乎爾居<lb/>
士請題下方乃為之書<lb/>
<pb n="KR4d0401_WYG_004-9b"/>
　　　題四臂觀音像下方<lb/>
真谷居士陳君某佐幕古邢得龍眠李公麟所畫觀世<lb/>
音菩薩大梵天相石刻本及晁詠之所作䟦語持以示<lb/>
余曰菩薩不離此座周徧十方自二臂四臂以至八萬<lb/>
四千母陀羅臂自二目四目以至八萬四千清淨寳目<lb/>
隨方示現無逺不通子亦知其説乎余謝不知居士固<lb/>
問再三乃以其意為對盖百千萬億者原乎一者也原<lb/>
乎一者原乎心者也目之視耳之聴手之持足之行所<lb/>
<pb n="KR4d0401_WYG_004-10a"/>
以宰制萬微動與理㑹心實為之也是故一可以周乎<lb/>
萬萬不離乎此一斯乃心體流行之妙隨寓著見非由<lb/>
外至者也吾聞菩薩具大慈悲觀世人音聲而為之救<lb/>
䕶是在我教中其名曰仁廣大而公溥與造化相似充<lb/>
而致之四方萬里之逺百千萬人之衆吾心之所及即<lb/>
吾仁之所及吾仁之所及即吾目吾手之所可及一機<lb/>
動而千軸應一綱舉而萬目張有莫知其然而然者矣<lb/>
是知菩薩清浄寳目母陀羅手所以充滿法界無在不<lb/>
<pb n="KR4d0401_WYG_004-10b"/>
在皆心體之發達仁念之流行夫豈神通變現示人以<lb/>
不可測哉<lb/>
　　跋<lb/>
　　　跋心如水翁治家箴<lb/>
余丱角時侍先妣拜舅氏於芝山毎當鄉黨燕集衣冠<lb/>
畢㑹黄先生年最髙冠右席談論衮衮多義理之言舅<lb/>
氏指示余曰此心如水翁也自是以來垂六十年孤露<lb/>
餘生流落天外緬懐往事未嘗不感慨以悲黄君字某<lb/>
<pb n="KR4d0401_WYG_004-11a"/>
心如水翁之嫡孫也出示翁所為治家箴典型在目使<lb/>
人肅然企敬玩誦不能去手徳人之言哉君翺翔仕轍<lb/>
以官業見稱而篤好歧農之學曰吾祖父以是命我其<lb/>
敢廢諸嗟乎喪亂以來士大夫家服膺祖訓恪守無墜<lb/>
者幾人寳遺墨如拱璧大弓既韞而藏之復求名人鉅<lb/>
公為之表而出之将以垂訓而貽後君胷次所存過流<lb/>
俗逺矣每惟素問經窮理之學也本草書格物之功也<lb/>
惟學問君子而後可以語之以此未易與衆人言也是<lb/>
<pb n="KR4d0401_WYG_004-11b"/>
故明於隂陽五行之理而後可與談素經多識鳥獸草<lb/>
木之名而後可與論本草儒與醫事雖異而所以為學<lb/>
則有相似者由内而外由本而末得之心而應之指是<lb/>
豈一日之所積乎君之學家庭之學也故余樂以是為<lb/>
告<lb/>
　　　䟦明皇觀浴馬圖<lb/>
魯頌駉之詩頌僖公能遵伯禽之法務農重榖牧于坰<lb/>
野而其卒章曰思無邪思馬斯徂言僖公以其無邪之<lb/>
<pb n="KR4d0401_WYG_004-12a"/>
思保守先業於馬政之善而見公胷次之所存也徐君<lb/>
字某藏是圖舊有題字在上曰明皇觀浴馬圖余展玩<lb/>
數四愛其筆意精贍不俗有坰野之風焉方開元盛時<lb/>
帝猶有志於天下法宫閒暇御水殿縱觀浴馬無邪之<lb/>
思可以想見於畫手丹青之外比及中嵗以後侈心一<lb/>
開思不在事舉西北要處及閑廐重權悉以畀之禄兒<lb/>
而驈驪驒駱駵騅駰驔悉歸漁陽廐中而武偹荒矣早<lb/>
年無邪之思至是無復存者大亂将作而不悟覽是圖<lb/>
<pb n="KR4d0401_WYG_004-12b"/>
可為三歎息<lb/>
　　　䟦韓幹馬圖<lb/>
魯頌以駉詩為之首其詩四章述僖公坰野之牧政每<lb/>
章别馬之名状而終之曰思無邪思馬斯臧言魯僖遵迺<lb/>
祖伯禽之法思之又思不違乎政其見之馬政者如此<lb/>
推以及國事如詩序所言其儉其寛以至務農重榖所<lb/>
以興魯國之政者法皆自思無邪中來不獨馬也韓幹<lb/>
畫馬散落人間以千萬數頗能述有唐盛時牧監氣象<lb/>
<pb n="KR4d0401_WYG_004-13a"/>
使人寓目慨想如駉詩在前無邪之思油然而生不専<lb/>
在馬也上幕劉君濟川嗜好雅淡得幹馬圖以示余筆<lb/>
意精甚誠非俗工所到余不能深識把玩再三有味乎<lb/>
駉頌之㫖題此以復之<lb/>
　　　䟦輞川圖<lb/>
士有見于道則知登山臨水之為樂于道苟無見焉則<lb/>
崇臺池飾觀榭窮奢角竒而後為可樂是其樂有内外<lb/>
不可以一律觀也王摩詰自謂能隠余觀此圖包絡山<lb/>
<pb n="KR4d0401_WYG_004-13b"/>
谷綿亘廣逺與豪客貴翁窮奢角竒者亦何以異余年<lb/>
七十有三行世五紀周遊半天下所至值佳山美景藉<lb/>
草倚樹適吾之適興盡輙去居無一寸之園一丘之亭<lb/>
而余之内心無所慊也兹寓髙陽四境平曠而余之山<lb/>
崔嵬與西山俱髙也極目無川而余之水渾茫與大河<lb/>
俱長也人言此土疎瘠不可以樹藝而余之土熈然其<lb/>
春肅然其秋物生其間可花可實生意浩乎其莫遏也<lb/>
此其為樂内乎外乎必有能辨之者李積中持輞川圖<lb/>
<pb n="KR4d0401_WYG_004-14a"/>
來示余語之曰子有瀛洲圖在奚輞川之足慕乎乃題<lb/>
其後而還之<lb/>
　　　䟦浩然風雪圖<lb/>
此㶚橋風雪中詩人也四僮追隨後先苦寒欲號而此<lb/>
翁據鞍顧盼收拾詩料喜色津然貫眉睫間其胷次灑<lb/>
落殆可想矣雖然傍梅讀易雪水烹茶㸃校孟子名教<lb/>
中自有樂地無以衝寒早行也<lb/>
　　　䟦太白賞月圖<lb/>
<pb n="KR4d0401_WYG_004-14b"/>
東坡後赤壁之遊以二客之來從也二客不來東坡不<lb/>
逰而後赤壁有不暇賦至於攝衣而上履巉巖披䝉茸<lb/>
踞虎豹登虬龍攀栖鶻之危巢俯馮夷之幽宫猶恨二<lb/>
客之不能從其雄量髙致與宇宙同其大數百年後讀<lb/>
者猶知興起也今為此圖像太白舟中二僮傾尊治鱗<lb/>
於其側無一賔焉豈知太白者乎太白之心猶東坡之<lb/>
心也今有龍眠當令作後赤壁圖與此圖對暇日覽觀<lb/>
亦足自廣也<lb/>
<pb n="KR4d0401_WYG_004-15a"/>
　　箴<lb/>
　　　主静箴<hi>有序</hi>
　　　　余昔嘗稟學於庸齋趙先生以主静二字為<lb/>
　　　　告暮年在瀛追記遺言作箴以自警與同志<lb/>
　　　　共學焉<lb/>
天地之初隂陽之始混乎難名惟静而已是謂真静萬<lb/>
化之根不與動對動由是生人之此心惟静為體後天<lb/>
而存先天在是學問之道貴探其原主一無適其静乃<lb/>
<pb n="KR4d0401_WYG_004-15b"/>
専我嘗從師請問疑義諄諄之告主静為事主静何先<lb/>
惟心其存惟定惟黙惟幾惟深大本既立萬善以生如<lb/>
日之夕其晦也所以為晨如冬之藏其閟也所以為春<lb/>
是為主静實動之根非若異教以斷為寂斷滅滅已寂<lb/>
豈能息嗚呼小子念兹在茲復爾性於有生之始澄爾<lb/>
源於未發之時中有所生其静其一發而皆中動静對<lb/>
立静則貞固而植本動則淵泉而時出盖原先天以及<lb/>
後天即心體之妙而悟本然之太極<lb/>
<pb n="KR4d0401_WYG_004-16a"/>
　　　肅堂箴<hi>有序</hi>
　　　　余自燕徙而南與河朔楊君伯通遇于瓦橋<lb/>
　　　　辭和色溫言論本乎義理御下嚴整不煩館<lb/>
　　　　人余固敬之及來河間君以職事久留因得<lb/>
　　　　朝夕共語商畧古今談論疑義知君少從鄉<lb/>
　　　　先生學問以肅名堂求余為之箴箴曰<lb/>
惟春為仁惟秋為義溫厚之氣其肅也為秋發生之仁<lb/>
其肅也為義天時非肅則不成人事非肅則不治身法<lb/>
<pb n="KR4d0401_WYG_004-16b"/>
非肅則不嚴家政非肅則不理此肅之為義見之於經<lb/>
所以為貴或者乃曰嚴氣振槁是謂肅殺厲氣為刑流<lb/>
弊刻切君子制行所貴中和以肅名堂無乃有頗予曰<lb/>
不然吾所謂肅非此之謂學問之功涵養之事内肅其<lb/>
心端居存誠人慾以屏善端以生外肅其形峩冠正襟<lb/>
動作有則語黙有程由身而家由家而國典刑森羅法<lb/>
度具設有紊斯正有變斯革匪威而嚴匪怒而率其肅<lb/>
惟和豈刻之云盖仁以為體義以為用義雖維肅毎依<lb/>
<pb n="KR4d0401_WYG_004-17a"/>
乎仁兹其為肅所以為成在易之兊金行肅潔聖人取<lb/>
其麗澤之象蔽以一言曰說君子體之朋友講習惟肅<lb/>
惟説以成其徳敢以餘義而為子告聖言昭垂自今允<lb/>
蹈<lb/>
　　贊<lb/>
　　　僧乞達摩彌勒贊<lb/>
即心即佛即佛即我來時大地轟霆歸去天涯芳草幸<lb/>
然來去分明何須漏下這箇<hi>達摩隻履</hi>似僧非僧似佛非佛<lb/>
<pb n="KR4d0401_WYG_004-17b"/>
見在蔑略釋迦未來推倒彌勒擔子未曽上肩何須鬧<lb/>
處著脚<hi>彌勒布袋</hi>
　　　真谷夀容贊<lb/>
無極之真萬化之根先天而生後天而存其降曰命在<lb/>
人曰性惟性之真惟真惟静有隠君子内全其天出入<lb/>
老佛若禪若仙宅谷之真其樂也内以真合真心與境<lb/>
㑹山之蒼蒼水之洋洋中有真意是謂實理萬形皆弊<lb/>
此理常在永言保之歴劫不壊<lb/>
<pb n="KR4d0401_WYG_004-18a"/>
　　　雲齋夀容贊<lb/>
太羮𤣥酒味外之味渾金璞珍自然之貴盤胷文字五<lb/>
千巻落筆雲煙三萬紙浩乎其無窮乎其學也有自來<lb/>
矣噫元杜去後無人黄閣于今有幾請君直下承當夀<lb/>
我斯文傳之永世<lb/>
　　偈<lb/>
　　　題雪花達摩布衣偈<lb/>
拈花公案且莫道西來正被拈花惱一花開後㡬花開<lb/>
<pb n="KR4d0401_WYG_004-18b"/>
微笑不禁成絶倒歸去來人未老掉下從前舊草鞋衲<lb/>
被䝉頭面壁坐提起不直一落索放下大地無處著從<lb/>
來被他礙手脚為君索火當街燒布袋依前是彌勒<lb/>
　　疏<lb/>
　　　緫府修路學疏<lb/>
王畿首善實為九牧之儀刑侯泮鳩工肇復百年之規<lb/>
製念我邦乃自古文物之郡而路學為一方儒教之宗<lb/>
風化所闗典章斯在自往嵗創興集成之殿至比年繼<lb/>
<pb n="KR4d0401_WYG_004-19a"/>
治敷講之堂兩廡尚欠七十子之衮章重門僅覆兩豐<lb/>
碑之螭首春誦夏絃無肄習之所秋嘗冬烝乏粢盛之<lb/>
藏洋乎尚存芹藻之池餘者半是荆榛之處幸賴師帥<lb/>
鳴鸞佩而至止爰暨廼寮割鷺股以開先既百堵之並<lb/>
興宜列城之來助用馳短疏徧諗同盟願推匠氏度材<lb/>
之心小試梓人類相之手惟力是視相我于成凡在國<lb/>
中詩禮之家與夫闤内衣冠之族苟有志燈牎之業請<lb/>
策名衿佩之叢作新庠序之精華蘇醒山川之氣脈搏<lb/>
<pb n="KR4d0401_WYG_004-19b"/>
扶揺而上九萬里由此徑升預瀛洲之選十八人自今<lb/>
快覩亶方盛事各請光題<lb/>
　　　安州修學疏<lb/>
漢道隆儒行復承平之舊觀周畿首善益隆講學之新<lb/>
功念非得上棟下宇之安無以為左誦右絃之所况一<lb/>
聖二大賢之衮黻久巳巍煌而四科七十子之儀章迨<lb/>
今曠闕每當上丁蕆事之際莫舉從祀薦羞之彛雖道<lb/>
徳之容瞻之在前而品物之儀設之無所幸賢太守明<lb/>
<pb n="KR4d0401_WYG_004-20a"/>
風化之本而郡同寮皆詩書之朋以黄潁川撫循之心<lb/>
行漢文翁勸奨之事蘇醒山川之清淑陶成井邑之温<lb/>
良能定能静能安将見佩衿之駢集升俊升造升秀竚<lb/>
觀科第之蟬聨凡在同盟各垂光贊<lb/>
　　　總府近請提學省齋入學講説已荷還歸里宅<lb/>
　　　屬兹歉嵗貴糴之秋本府雖屢有所濟而書槖<lb/>
　　　罄然未知淑後稟命帥垣出疏徧叩府縣僚寀<lb/>
　　　各請光題以副崇儒之美意<lb/>
<pb n="KR4d0401_WYG_004-20b"/>
邦君肅幣以延儒厥為盛事屬邑聞風而加禮具存舊<lb/>
章惟茲一老之恵來實乃衆情之共徯雖窮益堅老益<lb/>
壮處陋巷以粗安然耕不穫菑不畬奈凶年之為困百<lb/>
指嗸嗸而待哺終朝汲汲以救飢念孔門不拒束脩病<lb/>
軀則難乎往教而顔公嘗書乞米鄉黨之助者巳頻茲<lb/>
荷帥尹之垂憐特俾賔僚而致疏凡武城道愛之君子<lb/>
皆鄭國師善之賢人願垂分恵周急之心庸濟抱道懐<lb/>
仁之士自今廩人繼粟庖人繼肉合衆力以将之毋使<lb/>
<pb n="KR4d0401_WYG_004-21a"/>
甑中生魚釡中生塵亦吾徒之恥矣及兹涸轍早願指<lb/>
囷<lb/>
　　　創建守真廟疏<lb/>
扁倉而後幾歴年篤生此老燕趙之間維故里宜有専<lb/>
祠是為曠代之神醫當享列城之豐報言念枌榆之舊<lb/>
社猶存闤闠之巋坊古柳髙槐尚想生平之華屋青芝<lb/>
赤箭居多手種之靈苗神遊雖返於清都隂徳猶敷於<lb/>
下土父老興思於遺範僉謀共集於新功禦災捍患捨<lb/>
<pb n="KR4d0401_WYG_004-21b"/>
斯人而誰歸鳩工度材在吾徒而敢後願分梵宇仙廬<lb/>
之金碧少損山祗社鬼之牲牷昭我師活人之功為㕓<lb/>
氓徼福之地衆志既叶百堵遂興跂斯翼翬斯飛竚㸔<lb/>
宫墻之突兀廟而食尸而祝永祈邦域之阜康凡在同<lb/>
盟各垂喜捨<hi>守真先生以醫道活人有遺書垂世</hi>
　　　崇佛寺化修造疏<lb/>
一柱擎天偉矣金剛之力量一佛出世現兹寳刹之荘<lb/>
嚴拓開舊日之規模重立荒村之門户爰有老居士來<lb/>
<pb n="KR4d0401_WYG_004-22a"/>
為倡首更率諸善人共作主盟發粟千鍾助香積國中<lb/>
之上味捐貲百篋成善財童子之施心更仗黄隨白浄<lb/>
之神通立見碧瓦朱簷之華煥乃持短疏徧叩髙門各<lb/>
請光題共成好事福人捨福人受竚觀慶事之鼎來若<lb/>
時雨若時暘更釀明年之豐稔<lb/>
　　　天寧寺化縁疏<lb/>
廣厦萬間元是古佛修行之處王畿千里誰非華封願<lb/>
夀之人爰興寳殿之巍峩上祝洪基之鞏固言念我邦<lb/>
<pb n="KR4d0401_WYG_004-22b"/>
第一刹具載圖經多歴年所中更刼火之洞然是致寳<lb/>
坊之壊散兹值偃武修文之日厥惟興頹起廢之辰自<lb/>
頃鳩工及今就緒美哉輪美哉奐用昭百尺之翬飛傅<lb/>
之繡傅之文尚欠羣工之藻繪矧浮屠二三級久埋沒<lb/>
于荒榛而教典數千函未經營于藏室欲峙擎天之柱<lb/>
用成轉法之輪非慿力量之峥嶸安得人天之響應恭<lb/>
以十連之閫帥繫兹一道之巖瞻五星煥明列城風動<lb/>
主意昭融于萬井治聲騰徹于九霄願恢大用之規模<lb/>
<pb n="KR4d0401_WYG_004-23a"/>
庶復承平之氣象卿惟月尹惟日䖍請署一條之氷金<lb/>
作礪川作舟即平上三台之席凡在同志各請光題<lb/>
　　　鄉人請張教授疏<lb/>
鄉庠黨塾古所以明人倫晨牕夜燈士所以修天爵爰<lb/>
即三冬之閒暇共探六藝之精微芹泮師弟共瞻講席<lb/>
而恵來闕黨吾徒毋替斷金之夙約期以漏沈人静之<lb/>
際共聆金聲玉振之音焚膏續駒隙之光執燭擁臯比<lb/>
之座陡覺室中之春滿不知門外之雪深嵗之餘日之<lb/>
<pb n="KR4d0401_WYG_004-23b"/>
餘莫把光隂閒處度學在是道在是㑹㸔事業與時新<lb/>
凡我同盟請預斯集<lb/>
　　　路幕請張教授疏<lb/>
仕而優則學用尋經籍之前盟冬者嵗之餘爰正師儒<lb/>
之舊席雲齋教授心融義理學貫顯微生毛公董子之<lb/>
鄉本原甚正自遺山止軒而後文脈有歸典侯泮者十<lb/>
年暢文風於一道身暫休於里社人思覿於楷模以兹<lb/>
閒暇之光陰求即典刑之緒論肆設臯比之座蔚為烏<lb/>
<pb n="KR4d0401_WYG_004-24a"/>
幕之光凡我坐曹理務之人咸預摳衣趨隅之列本詩<lb/>
書而輔律令舍是奚先由郡國而登京師自今以始<lb/>
　　　總府請趙提學疏<lb/>
子自衛反魯胡為久處於樂郊士志伊學顔孰不願歸<lb/>
於大冶爰設臯比之座用開蛾術之功省齋提學售用<lb/>
四書沈潛七易學不厭教不倦推已及人言有物行有<lb/>
常修身以道舊職儒宫之條理蔚為鄉黨之儀型念我<lb/>
庠我序日就荒蕪而子佩子衿久欠溫習乃諏旦評之<lb/>
<pb n="KR4d0401_WYG_004-24b"/>
望共推師道之崇肅乘以祗延修辭誠而寓敬言采芹<lb/>
言采藻先生為我恵然來學為箕學為裘後進自今知<lb/>
所式<lb/>
　　　路幕請趙提學疏<lb/>
隆師所以善俗具有舊章學古所以入官肇新講席爰<lb/>
率清曹之濟濟共依善教之循循省齋提學特立獨行<lb/>
窮堅老壮學已造二中之地位心愈潛三省之工夫頃<lb/>
從上國而來歸深慰鄉閭之徯望茲郡府聿嚴於政化<lb/>
<pb n="KR4d0401_WYG_004-25a"/>
俾幕僚延致於師儒願以公餘拱聆私淑凡我庀局坐<lb/>
曹之衆豈無學道愛人之心各抖擻簿書之塵共薰陶<lb/>
禮義之教于以變化於氣質于以開廣乎見聞須知此<lb/>
日之講磨皆是他年之售用摳衣趨隅在弟子之列可<lb/>
不務乎垂紳縉笏為大夫之官自今始矣兹具招延之<lb/>
疏併陳勉勵之辭<lb/>
　　　請祥講主疏<lb/>
三界惟心曽被天童師等閒漏泄一佛出世今得報恩<lb/>
<pb n="KR4d0401_WYG_004-25b"/>
老直下承當爰致疏以招延願披襟而勇往祥公講主<lb/>
道價追攀於前哲戒城孤立於一方行脚十年麻鞋穿<lb/>
而壮心猶在傳經諸老路頭正而宗眼頓明掃開鹿野<lb/>
之塵重舉龍門之話心外無識講惟識須認自心論前<lb/>
有經讀正經却通餘論是謂窮源而探本不須斷句而<lb/>
修辭一變可能二變可能三變可能昔人巳曽説破上<lb/>
乘斯在中乘斯在下乘斯在老子更與指迷爰以今冬<lb/>
𢎞兹大論願挑杖頭六十巻教作㑹上百千燈<lb/>
<pb n="KR4d0401_WYG_004-26a"/>
　　　請明講主疏<lb/>
圭峯老説最上乘要與後人添話柄明上座具大力量<lb/>
肯向講家作主人自有天王證明管取法音宏暢明公<lb/>
講主叢林大辯泉石髙人一口吸盡西江説甚髑髏殻<lb/>
中水半生遊歴東土曽見毗盧頂上光早年卧起二部<lb/>
經中嵗沈潛四諦聖視諸相等幻露電悟我心同浄琉<lb/>
璃與其南遊北走儘隨行脚僧曷若西舍東隣推為家<lb/>
户主爰修短疏用致先馳金剛不壊身此是修行之效<lb/>
<pb n="KR4d0401_WYG_004-26b"/>
騐錦衣歸故里更聆講說之新竒<lb/>
　　祭文<lb/>
　　　祭器之文<lb/>
我生不辰逢天癉怒奉命于征以國之故有志弗遂見<lb/>
羈于瀛茹苦銜哀嚙毡飲氷去家萬里倐踰一紀子死<lb/>
孫幼誰為我視居無把茅卧乏班荆病無以葯寒無以<lb/>
衾惟君垂仁矜我頹耄闢館招延築室丕冒既奠厥居<lb/>
又絲其衣既遺以安又相其歸恩意備周仁念渥洽衆<lb/>
<pb n="KR4d0401_WYG_004-27a"/>
或間之君愈惻怛是謂古道罕見于今銜環結草刻銘<lb/>
在心嗚呼哀哉惟君徳美具在月旦内外戚疎有口斯<lb/>
讚事親以孝喪親以禮睦族以仁處鄉以義言撫諸弟<lb/>
惟一惟均垂訓諸兒有規有循信誼著乎交友仁愛溥<lb/>
乎比隣淡然名利之域卓然奔趨之門底柱特立頹波<lb/>
孤撐晝窓閲理夜燈窮經發言必中于要㑹制行必本<lb/>
于忱純識與不識莫不期公以夀考而逺大孰知一息<lb/>
不來乃遂為千古之人以公平生知公身後雖歿猶存<lb/>
<pb n="KR4d0401_WYG_004-27b"/>
千古不朽嗚呼哀哉君嘗許余以城西之田俾余藏骨<lb/>
于其間我未即死君胡棄我而先維今年春君嬰小疾<lb/>
嘗有治命俾余即斯丘園而營兆域言猶在耳君胡疾<lb/>
傾我衰日甚欲歸未能儻遂溘先于朝露所願從君于<lb/>
九亰嗚呼哀哉<lb/>
　　　祭文蔚文<lb/>
我居江表君居古瀛地雖有南北之異學初無彼此之<lb/>
分粤從定交嵗寒五閲匪道不談匪經不説更可互否<lb/>
<pb n="KR4d0401_WYG_004-28a"/>
有磋有琢以君為受道之器故期君以逺大之業維兹<lb/>
仲春初講大學君發問而再三我欲言而復輟将俟逺<lb/>
朋之來集乃更探端而具列一夕不來千古永訣欲言<lb/>
浩如竟付哽咽君志堅强君操端潔議論據正典型具<lb/>
設我要君以北方之名流君所希者中州之賢哲幣聘<lb/>
将馳修途欲發春風整輿夜舟移壑盛年方剛窮居寡<lb/>
慾匪疾匪衰胡奪之速盖力行者或有時而勿夀恣睢<lb/>
者或反常而能久是賦分之勿齊而人生之常有嗚呼<lb/>
<pb n="KR4d0401_WYG_004-28b"/>
嗟夫死生之變學問之事吾與君言亦幾悉矣囿形宇<lb/>
内莫貴者人人所以貴厥惟此心形氣有時而澌盡心<lb/>
體湛然而常明能静而安視死生有若夜旦惟精惟一<lb/>
與大化同其流行願致子之所以知益恢子之所未宏<lb/>
性子之性仁子之仁豁方寸于宇宙納八荒于户庭擺<lb/>
脫世間之幻妄昭融本體之真純必使本然而固有者<lb/>
浩乎其不可息則雖逝也而有不冺者存嗚呼<lb/>
</p>
<p>
</p>
  </div>
</body>
</text>
</TEI>
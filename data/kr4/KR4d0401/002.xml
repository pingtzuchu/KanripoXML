<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0401_WYG_002-1a"/>
欽定四庫全書<lb/>
則堂集巻二　　　　　　宋　家鉉翁　撰<lb/>
　　記<lb/>
　　　肅堂記<lb/>
余始至瀛僦居中城隣於種徳李氏獲與志逺及其弟<lb/>
茂實為文字友余敬之愛之恨相得之晩里人或語余<lb/>
曰子未識其父兄耳識其父兄則知淵源所漸厥有自<lb/>
來也久而種徳翁簿正髙陽滿考來歸舜臣亦自肅寧<lb/>
<pb n="KR4d0401_WYG_002-1b"/>
至余乃得升老子之堂徧交羣從典刑法度炳乎相輝<lb/>
或以文采著或以政事稱皆端静而内守篤學而好修<lb/>
信鄉譽之不虚得也肅寧壮邑也介燕趙之間民物繁<lb/>
阜風氣雜揉自昔以為難治或勸無往君慨然曰邑以<lb/>
肅名吾平日售用一肅字當以吾之肅肅彼之未肅奚<lb/>
難治之有乃隨事而整葺之邑庠久廢衿佩散而之四<lb/>
方文風索然君首以興學為務聿新泮宇漸復舊章絃<lb/>
誦之音洋乎盈耳人知講學之為貴是其政之肅而文<lb/>
<pb n="KR4d0401_WYG_002-2a"/>
也五方游惰之人怙威羣行積為田里之害君震之以<lb/>
不怒馴之以有禮强梗率服入其境相戒無犯是其政<lb/>
之肅而和也健險好勝之氓持吏短長以為訟端敗俗<lb/>
傷化莫此最甚君臨之以荘鎮之以静伸其鬱滯而平<lb/>
其險嚚莫不革心向善俯首從化舊習為之丕變是政<lb/>
之肅而有紀也在官六七年乃獲授代以去邦人為之<lb/>
立碑頌徳以為前之宰是邑者幾人久而肅肅而成如<lb/>
君全美實所鮮儷余昔扁君之堂曰肅以昭其實也君<lb/>
<pb n="KR4d0401_WYG_002-2b"/>
欲記之以發揚其義乃重告之曰夫肅之為肅乃聖賢<lb/>
學問中之事非世俗尚威嚴以為肅也肅之此心肅之<lb/>
此身心正而身修肅之本也其本既正然後推以達之<lb/>
於事本正而末舉聖賢學問之肅也三代而下為政者<lb/>
尚防禁設章程以求人之肅此吏治之肅非學問中事<lb/>
君子有不貴也易之文言曰直其正也方其義也又曰<lb/>
君子敬以直内義以方外敬義立而徳不孤文言之敬<lb/>
直即學問之道所以肅乎其内者也文言之外方即吾<lb/>
<pb n="KR4d0401_WYG_002-3a"/>
内肅所以達之於事而無不肅者也大率主敬以為之<lb/>
肅則心正身修而内自肅也未有中無所主而能内肅<lb/>
者也未有内之既直而外之不能方者也文言之直方<lb/>
貫本末該内外而為言也余觀舜臣父子兄弟所以修<lb/>
之家庭者而知其平日用工在内所主在敬也惟其所<lb/>
主在敬故其達之於外者無往而不肅君今贊貳淮安<lb/>
以其施之一邑者而施之一州㢘譽著聞士論歸重無<lb/>
異辭此敬直之效驗隨地而著者也由是而擴充在我<lb/>
<pb n="KR4d0401_WYG_002-3b"/>
之工夫無有間斷則其肅之於外者将日異而月不同<lb/>
豈止一邑一州而已哉舜臣其勉之<lb/>
　　　敬室記<lb/>
朱張二先生倡道東南共扶千載之墜緒志同而道合<lb/>
相得而彌章者也而武夷之傳至于今百有餘年門人<lb/>
髙弟皆能尊聞行知以其得於師者復畀於後今再三<lb/>
傳莫不曰我朱門之的派噫其盛矣余獨恨南軒先生<lb/>
無恙時士之登門受業者袂聨踵接而吾蜀人互鄉闕<lb/>
<pb n="KR4d0401_WYG_002-4a"/>
黨之執經隅坐視他邦為尤衆中更蜀亂衣冠散落南<lb/>
土或以文學顯或以科舉政事奮莫有泝其學問源脈<lb/>
之所從來而以廣漢之道自鳴于當世者雖時使之然<lb/>
而從遊之士亦不為無責也宇文氏再世從先生嘗在<lb/>
大弟子之列淳祐間子敬始自蜀來輯其先世所聞於<lb/>
先生者求訂證於庸齋趙公之門庸齋深器許之為之<lb/>
大書以表其傳且曰南軒之道在子其勉之哉自是以<lb/>
來子敬欽承一綫之緒為學愈篤用志愈專而縉紳士<lb/>
<pb n="KR4d0401_WYG_002-4b"/>
大夫所以期之者亦莫不在是㑹余以國事久羈於北<lb/>
子敬書來孳孳問辨不以患難零落而廢其講習之功<lb/>
且屬余為書敬室二字曰此南軒先生所以遺吾祖者<lb/>
中燬於火願為我更書之余辭不敢僭然宇文氏之得<lb/>
于南軒者在此一敬亦吾徒所當共講也乃述舊所聞<lb/>
書而復之盖人所以中天地而立者此一心也心所以<lb/>
主宰此身而裁制萬事者此一敬也操之而存存之以<lb/>
此敬也治之而治治之以此敬也養之而無害充而致<lb/>
<pb n="KR4d0401_WYG_002-5a"/>
之以造乎至誠無息之地大率始終乎此敬夫敬豈自<lb/>
外至者哉人生而静敬之原也是故君子之學貴乎主<lb/>
静主静者主乎一者也主一無適夫是以為敬中庸戒<lb/>
慎不覩恐懼不聞敬之在中而未發者也迨夫喜怒哀<lb/>
樂之既發則散見於外者何莫非此敬之流行出門如<lb/>
見大賔使民如承大祭皆戒慎恐懼之所積而慎獨之<lb/>
功也敬雖隨事而在所以為敬則本乎其中先生以敬<lb/>
加室亦欲人謹之於宫庭屋漏之間耳嗟夫世淪俗斁<lb/>
<pb n="KR4d0401_WYG_002-5b"/>
弓冶之傳不遺其後而子敬獨能泝其父祖學問所從<lb/>
來恪守毋墜求之衰俗殆不多見余願子敬心廼祖之<lb/>
心學南軒之學以是自名其家以是私淑諸人益衍其<lb/>
傳於後使廣漢之派與武夷並傳顧不偉歟乃書為敬<lb/>
室記<lb/>
　　　李氏敬聚堂記<lb/>
三代而上以宗法聨合族屬親親之恩雖百世不渝也<lb/>
宗法壊於秦義聚興於漢義聚者古宗法之遺意絶無<lb/>
<pb n="KR4d0401_WYG_002-6a"/>
而僅見是故君子貴之善乎先正范公之言曰吾宗黨<lb/>
自始祖而下諸父昆弟猶子穉孫常數十百人自吾之<lb/>
身而言雖有戚疎逺近之不同然皆吾先祖一體之所<lb/>
分也夫以一體之所分而癢疴疾痛不相知聞貧富貴<lb/>
賤莫相收恤是豈吾祖先埀澤裕後之意哉乃立義荘<lb/>
聚族而居之至今二百餘年范氏裔孫猶列居文正坊<lb/>
中義規炳然海内視以為則余昔嘗寓跡於吳慕而效<lb/>
之宗黨散落四方集之不能㑹每以自慊晩嵗來瀛邦<lb/>
<pb n="KR4d0401_WYG_002-6b"/>
人父老為余言吾城中李氏鄉之義門也自其髙祖脫<lb/>
身亂離拮据卒瘏始營居室遺命子孫聚廬合㸑毋得<lb/>
他徙厥祖厥考率而行之迨至恵甫弟兄復從而推廣<lb/>
之聚指日蕃家政益治儉勤均節内外無間言盖義居<lb/>
者五世矣余聞而善之一日造焉主人延客坐堂上弟<lb/>
子姪左右列侍撰杖奉几各以其職童子勝衣以上拜<lb/>
跪皆能如節余為之感嘆不能巳噫嘻此中原舊俗毛<lb/>
公董子道化之所及於今不多見是當有褒表前此闕<lb/>
<pb n="KR4d0401_WYG_002-7a"/>
焉今總管僕散公開鎮是邦崇尚風化大書張公藝事<lb/>
以示旌奨李氏榮之掲之西南特室求余扁其堂且為<lb/>
之記之将以傳示子孫期毋負賢牧表揚之意余於鄉<lb/>
黨美善固喜聞而樂道之李氏復以此為請其庸無書<lb/>
余惟公藝朴謹人也平居非有學問講習之益乃能恪<lb/>
承祖訓以一忍字聨合族屬是可尚矣然忍之為義見<lb/>
之經傳所以節止喜怒之過乎中者喜之過則流怒之<lb/>
過則厲家人嗃嗃怒之厲也婦子嘻嘻喜之流也節而<lb/>
<pb n="KR4d0401_WYG_002-7b"/>
止之徐而正之夫是之謂忍非含蓄不發以是為忍也<lb/>
父父子子兄兄弟弟夫夫婦婦人之大倫所以行之者<lb/>
一敬而已矣長者敬身以率其下少者敬事而從其長<lb/>
和而肅順而則相與共由於禮教之内始於忍終於無<lb/>
所用其忍而家道成矣吾觀於李氏一門雍睦整飭相<lb/>
觀而善恵甫弟兄復能協贊其長招延師儒以暇日講<lb/>
説經義吉凶祭賔考於禮而後動是知敬矣傳曰敬徳<lb/>
之聚也請名斯堂曰敬聚因書此以為記<lb/>
<pb n="KR4d0401_WYG_002-8a"/>
　　　直齋記<lb/>
夫易天地自然之易也歴四聖成書至夫子而後集其<lb/>
大成一易之外無他易也漢末有揚子雲者著太𤣥始<lb/>
僭聖擬經而為之𤣥至衛之平又從而為之包其後率<lb/>
皆得一數成一書皆僭其號為易後人以其新竒而學<lb/>
之而天地自然之易隠矣是故易可學也而僭聖之書<lb/>
不必學矣學僭聖之書則四聖人之易愈不明矣此予<lb/>
平日之論也晩嵗來瀛平生舊交皆逺惟閉户讀易而<lb/>
<pb n="KR4d0401_WYG_002-8b"/>
已既而趙君敬叔自燕而歸朝夕相從惟談周易不及<lb/>
其他予問之曰世人皆好擬聖之書子何為不談之敬<lb/>
叔曰吾惟知有易而已他未暇學也予聞其言斂衽欽<lb/>
嘆曰子可謂善學者矣僭聖人之書不接於目則聖人<lb/>
之易始著於心自是與敬叔論易一日敬叔語余曰吾<lb/>
以直名齋子為我發其義余曰直之字義見於經者多<lb/>
矣未知敬叔所以名齋之意何所本敬叔曰吾嘗讀易<lb/>
至坤之六二直方大不習无不利以為聖人之學實在<lb/>
<pb n="KR4d0401_WYG_002-9a"/>
於此朝夕思之以為學問之大經吾之名齋取是而已<lb/>
余作而對曰善乎子之讀易也此余平日所得於易者<lb/>
而敬叔乃與余同夫直方而大乃聖賢傳心之要也本<lb/>
之吾心根諸天分此直此方也著之徳行達之事為此<lb/>
直此方也自東而西自南而北以至上下内外左右前<lb/>
後何往非直何行非方惟直惟方是以為大斯乃天然<lb/>
一定之理與帝典執中中庸時中其義相須彼言中推<lb/>
之一家之中一國之中天下之中莫不皆然此言直言<lb/>
<pb n="KR4d0401_WYG_002-9b"/>
方推一國一家以及天下之大亦莫不然此直方所以<lb/>
大也聖人之用易也以吾心本然之直自然之方而律<lb/>
天下萬事萬物之理推而致之何往而非直何行而非<lb/>
方此直方之所以為大也以其出乎至公本乎自然非<lb/>
智巧安排所可及是以云不習无不利非窮理之深有<lb/>
見於道者未易語之以此然敬叔以敬為字以直名齋<lb/>
合敬與直而其義乃備夫敬主乎一者也不貳以二不<lb/>
參以三乃所以為敬文言曰敬以直内義以方外敬義<lb/>
<pb n="KR4d0401_WYG_002-10a"/>
立而徳不孤此聖人教人以敬而求直所以直其内也<lb/>
由是而推之則義立而徳方矣大學絜矩之道所惡於<lb/>
上毋以使下所惡於下毋以事上所惡於前毋以先後<lb/>
所惡於後無以從前所惡於左毋以交於右所惡於右<lb/>
毋以交於左大學所謂絜矩即坤六二敬以直内之所<lb/>
推也知夫子敬以直内之意即知大學絜矩之方所以<lb/>
合乎義也知大易之直方即知大學之絜矩主敬直内<lb/>
守義方外相須以成也知敬義相須即知直方所以為<lb/>
<pb n="KR4d0401_WYG_002-10b"/>
大也吾與敬叔相處久而知其為人洞洞屬屬惟敬惟<lb/>
畏語不妄發發必中節行不妄動動必皆謹周游四方<lb/>
所與交游者皆當世名士確而信守而篤直能以敬而<lb/>
直其内者也由是而推之何行而不方乎惟直惟方所<lb/>
以必至於大真善易者也至於命蓍求卦必按乎義理<lb/>
而為之説不與時而俱遷故動中於禮不爽於義其平<lb/>
日用功專在持敬以行乎義吾觀其立心制行應事接<lb/>
物未有違乎敬者而其所得大率本之坤六二一爻非<lb/>
<pb n="KR4d0401_WYG_002-11a"/>
善讀易不能也世之學者篤意於僭聖人書至於聖人<lb/>
之經往往忽焉予毎病乎是故於敬叔所學深有取焉<lb/>
敬乎敬乎其直方之所以為大乎乃書以復之<lb/>
　　　節齋記<lb/>
易於渙之後而受之以節節者所以正天下之渙而納<lb/>
之於至善之地也粤自天髙地下萬物散殊盈乎宇宙<lb/>
之間者莫不皆有自然之節至衆而至一也至不齊而<lb/>
莫不皆止於齊也由其有自然之節而聖人因之以為<lb/>
<pb n="KR4d0401_WYG_002-11b"/>
節故凡天下之渙者皆至於節而止日星運乎天渙也<lb/>
而有常度寒暑行乎地渙也而有常經在人則君臣父<lb/>
子之倫日用常行之道所以止仁止敬止孝止慈各止<lb/>
其止而不得過者皆其自然之節也士君子學問之道<lb/>
存養之功亦貴乎知所節知所止而巳矣傅君夢臣中<lb/>
原望族世有爵邑於朝而夢臣以儒名家嗜學不倦中<lb/>
年奠居河間則以岐黄之道教授於其里扁所居曰節<lb/>
齋其用志固已過人逺矣余惟盤古三聖人為天地立<lb/>
<pb n="KR4d0401_WYG_002-12a"/>
心既創制立法以冒天下之道復為生民立命而醫之<lb/>
教興焉其事雖不同而所以為節則無不同也子不觀<lb/>
乎渙與節之二象乎風行水上為渙風固動物而水與<lb/>
之俱風行而不留水逝而莫之止猶情感於物而動與<lb/>
物俱遷者也是故聖人受渙以節見水澤之義焉盈虚<lb/>
之不常者水也止節之有定者澤也義理之節情猶水<lb/>
之節乎澤止其所而不得過也是乃學問之道而醫之<lb/>
理存焉渙其受病之源節其制病之藥而甘節苦節云<lb/>
<pb n="KR4d0401_WYG_002-12b"/>
者則參芝瞑眩隨所施各得其當者今吾與子目視而<lb/>
耳聴手持而足行所以固其肌膚之㑹筋骸之束者此<lb/>
節也而形命於氣氣為形役寒暑晦明蝕乎其外吉凶<lb/>
憂患感乎其前神放而馳氣暴而弗斂則疾疢之所從<lb/>
生也而醫經之節易經之節乃有相似者温凉以劑其<lb/>
燥濕補瀉以制其盈虧窒者通之痺者砭之逸者收之<lb/>
疾之來無窮而吾之節無所不盡是固醫術而學問之<lb/>
道存焉若秦和陳六氣序五節以告晉平公且曰君不<lb/>
<pb n="KR4d0401_WYG_002-13a"/>
節不時能無及乎夫所謂節惟其時也若醫和者其有<lb/>
得於用易之時者乎是故上醫明理引經以斷疾中醫<lb/>
明方引古以斷疾夢臣以節名齋庶幾上醫之明理者<lb/>
乎若夫以巳之節而節人之未節以我之治而治彼之<lb/>
未治夢臣方将有用於世充而擴之其為節也又有在<lb/>
於醫之外者矣<lb/>
　　　拙齋記<lb/>
昔者洙泗之上四科七十子聰睿明辨孰非當世之英<lb/>
<pb n="KR4d0401_WYG_002-13b"/>
才而子曽子獨以天資一魯受知聖人其後造詣既深<lb/>
優入聖域獨承道統千載之緒傳之子思孟子流衍盛<lb/>
大至於無窮皆自前日一魯中來也余始至北方問中<lb/>
州道脈所託今有人乎縉紳諸公交誦魯齋許公之賢<lb/>
且曰篤實内守學為曽子者也余未及往見而自燕徙<lb/>
瀛許公亦告老而歸旋聞下世毎用此為恨厥或告余<lb/>
曰繼許公而作者拙齋劉公仲寛其人也余時欲見之<lb/>
而劉公適以使事來瀛乃得相識聴其言論觀其風致<lb/>
<pb n="KR4d0401_WYG_002-14a"/>
藹然道學氣象而用拙名齋與許公所以為魯心法實<lb/>
有相似者余喟然嘆曰繼魯翁而作者捨拙翁而誰歸<lb/>
乎道之源脈其在斯乎夫魯之與拙非容色之外見者<lb/>
也根諸天禀之自然加以學問之日益義精理明純一<lb/>
無雜故能以道自任譬之廣谷易川地力深厚種之無<lb/>
不生生之無不長大茂盛以其植本深厚故其發達悠<lb/>
逺彼淺中弱植倐盈而疾萎者夫豈任重道逺器哉而<lb/>
况拙之字義與巧為對者也夫子嘗有云巧言令色鮮<lb/>
<pb n="KR4d0401_WYG_002-14b"/>
矣仁又曰剛毅木訥近仁於一巧一拙之間有仁不仁<lb/>
公與私義與利之辨聖人之慮後世深矣有人於此簧<lb/>
其辭賁其容飾乎其外以求人之恱已斯人也所為雖<lb/>
未至流蕩而忘返而志之所之常騖於外則人慾之分<lb/>
數視天理為勝去道之逺從可知矣復有人焉剛且毅<lb/>
不為苟容木且訥不事速售中有所主外無所慕斯人<lb/>
也縱未能全體皆仁而心之所存常務乎内則天理之<lb/>
分數視人慾為勝謂之近仁豈不信乎盖天禀之厚者<lb/>
<pb n="KR4d0401_WYG_002-15a"/>
為朴為純由是而加之以審問慎思益之以明辨篤行<lb/>
若繪事之後素其施功也有地其進徳也有本何往而<lb/>
不為仁乎而人偽之滋者為巧為詐巧而亂徳巧而足<lb/>
恭口給之禦便佞之友如張錦帆飾桂棹而渉滄溟萬<lb/>
里之險何行而可濟乎是故聖人示人以求仁之方常<lb/>
有取於磪鈍而深戒乎巧令亟言之不一言之為是故<lb/>
也君早以才名自奮而務内踐實不為表暴俗尚文君<lb/>
則斂華而就質俗尚衒君則韜光而内守覃精義理之<lb/>
<pb n="KR4d0401_WYG_002-15b"/>
書篤志性命之藴其静而正其純而直忱確内充徳隅<lb/>
外著然猶以拙自命則君之謙也而亦君實行内充自<lb/>
得而自信者也君年踰耳順二親具慶而㫖甘之奉温<lb/>
清之節早暮必躬猶慊然自以為未足扁其堂曰取足<lb/>
此又君實行之著於家庭者也孟子論曽子之養志而<lb/>
曰事親若曽子可也可之為言僅可而不自以為足此<lb/>
曽子所以大過人者拙齋務内踐實亦學為曽子者也<lb/>
曽子之學仁也曽子之孝曽子所以成其仁也學問之<lb/>
<pb n="KR4d0401_WYG_002-16a"/>
道由明善而誠身恱親以至信乎友獲乎上得乎民體<lb/>
用兼該有諸中必達於外窮而在下則任斯道之託達<lb/>
而居上則任世道之託莫不自務内踐實中來吾於拙<lb/>
齋有望焉書此為記以見余區區期望之意云<lb/>
　　　尊教堂記<lb/>
陸象山先生近世大儒也嘗有云東方有聖人生焉此<lb/>
心同也此理同也西方有聖人生焉此心同也此理同<lb/>
也數千百載之上有聖人生焉此心同也此理同也數<lb/>
<pb n="KR4d0401_WYG_002-16b"/>
千百載之下有聖人生焉此心同也此理同也語出人<lb/>
或謂象山兼取二氏之學余曰不然此心此理四方上<lb/>
下實無不同豈惟聖人同之智愚賢不肖得諸天而有<lb/>
諸已莫不皆同但聖人先得我心之所同然者耳是故<lb/>
聖人因心以明道因道以立教道在天地間一而已矣<lb/>
教在天地間亦一而已矣自羲農黄帝迄于唐虞商周<lb/>
之盛此一道也此一教也由中邦達于四外極于八表<lb/>
日月所照霜露所墜此一道也此一教也聞域中有四<lb/>
<pb n="KR4d0401_WYG_002-17a"/>
大者矣而未聞教之有三也至西漢初年有為黄老之<lb/>
言者暨晉宋齊梁魏隋而西竺之教行乎中國雖並驅<lb/>
相先各尚其所尚然其即心以明道因道以立教謂人<lb/>
性無有不善人皆可以學至于聖賢與吾聖人所以立<lb/>
教有相似者象山翁所謂此心之同此理之同以是故<lb/>
爾余昔在里中鄉人有立祠象設吾聖人與老子瞿曇<lb/>
而參事之者榜之曰三教聖人之祠余語之曰教可三<lb/>
乎教可三道亦可三乎盍扁之曰尊教庶幾合異為同<lb/>
<pb n="KR4d0401_WYG_002-17b"/>
則其三者可㑹而歸于一也衆皆曰然晩嵗至瀛聞任<lb/>
丘范君字某所居當南北大道儒先生與黄冠緇侣過<lb/>
其門者莫不延入禮遇盡敬余聞而異之已而求見具<lb/>
道所以然之故曰吾于三聖人之道敬之如一故于三<lb/>
聖人之經與三聖人之徒禮遇致敬亦惟一吾嘗治堂<lb/>
奉九經居中左佛書右老子道徳經諸子百氏列之兩<lb/>
傍客有知道者延入于斯就而訪之以道冀有得焉余<lb/>
聞君言重用嘉歎嗟夫如君者志于求道是以庸敬在<lb/>
<pb n="KR4d0401_WYG_002-18a"/>
道視世俗之人尊崇異教以徼求福利者不可同日語<lb/>
矣乃書尊教二字以扁其堂復為之記<lb/>
　　　思義齋記<lb/>
思義齋者鯨川李氏所以埀訓於其子孫也李氏祖子<lb/>
孫三世相承無他兄弟至思義君乃有三子皆業儒通<lb/>
經行誼著于其里思義君每為之戒曰吾孤根獨傳於<lb/>
今三世每懼弗克負荷汝兄弟壮大鼎立自今子孫繩<lb/>
繩足以勝祖先門户之託然吾欲爾曹之聚而相依不<lb/>
<pb n="KR4d0401_WYG_002-18b"/>
欲爾曹之析而相逺也夫人所以族居林立於宇宙之<lb/>
内孝友睦婣交相愛者以有義存焉耳義者天理之自<lb/>
然人心之固有義存則由祖暨孫至于永世一本而衆<lb/>
支也譬之松栢生乎髙岡枝葉扶疎上干霄漢自本自<lb/>
根一而已矣是以昔之鉅賢偉人聚族而處名曰義聚<lb/>
為之田曰義庄為之居曰義宅比屋而處共㸑而食掲<lb/>
為義規祭祀婚嫁慶弔吉凶交相收恤百世如一日也<lb/>
吾以思義名齋欲汝曹之思乎義而常相保也其嗣長<lb/>
<pb n="KR4d0401_WYG_002-19a"/>
卿率其仲季恪遵遺訓扁思義于中堂介友人求余為<lb/>
之記之余聞其言敬其意而不敢拒也昔者洙泗之上<lb/>
格言昭埀而有九思之目始之以視聴貌言之思終之<lb/>
以見得思義思至于九聖門所以埀訓者備矣李氏所<lb/>
以名齋其義有所在然思而必在義其于義利之辯可<lb/>
謂知所決擇矣夫見得思義非事至而後為之思也盖<lb/>
心者一身之主宰而思則心之精神所以酬酢事物而<lb/>
使之各中其度而不忒者也聖賢學問之功惟思為謹<lb/>
<pb n="KR4d0401_WYG_002-19b"/>
操而常存此思也定而能應此思也惟其用功篤志思<lb/>
之在我者一而不二純而不雜先有以主宰乎其内故<lb/>
事至物來各就吾之條理而無爽於義本之正而末之<lb/>
隨也天理在是外物紛至無由而入故思不在于得而<lb/>
在乎義是其謹思之功也他日子路論成人而曰見利<lb/>
思義子張論士之為士而曰見得思義夫以子路之堅<lb/>
强子張之明辯而其用功特在乎此則知九思之目以<lb/>
思義為終聖門髙弟猶或難之學者可不致謹于是乎<lb/>
<pb n="KR4d0401_WYG_002-20a"/>
鯨浦居川陸之㑹帆檣夜馳輪蹄晝奔莫不逐逐於榮<lb/>
利之徒窮者思通蟄者思奮未得者期于得而長卿兄<lb/>
弟端靖自守澹然無營恪遵先訓以埀裕于後其胷次<lb/>
所存可以想見推其思義之功何行而非義乎故吾樂<lb/>
以孔門埀訓與子路子張所以決擇於義利之辯而為<lb/>
君吿尚勉之哉<lb/>
　　　時思堂記<lb/>
曲沃許氏中州望族也孝弟之行著於鄉閭由祖仲玉<lb/>
<pb n="KR4d0401_WYG_002-20b"/>
翁至其孫君祥三世同一心法前輩名人嘗為扁其堂<lb/>
曰時思搢紳大夫士為之記為之贊為之銘及詩篇成<lb/>
一巨軸亦以示余俾繼題其後余惟時思之義美矣况<lb/>
祖傳之子子傳之孫百年相承如一日是盖人之所難<lb/>
其可不為之書乎然念人子之事親有終身之養有歿<lb/>
身之思文王之事王季曽子之養曽晳行之有常守之<lb/>
不懈此聖賢所以盡道而埀法于後世者也武王率文<lb/>
王之巳行不敢少替而曽元之事曽子乃不其然是知<lb/>
<pb n="KR4d0401_WYG_002-21a"/>
祖子孫三世一心以事親為事之本在古猶難况於今<lb/>
乎故余謂能盡終身之養者乃能致歿身之思許氏祖<lb/>
暨孫所以奉養其親者見於諸賢之記銘詩頌稱贊無<lb/>
異辭則其孝敬之實有以大信服於人矣而又能推其<lb/>
平日奉養之心而為歿身追逺之心即晨昏定省之勤<lb/>
而致其春秋烝嘗之思禮與哀俱至而無遺憾斯豈非<lb/>
人之所甚難乎愚讀禮内則篇見聖人教人以養親之<lb/>
事子事父母雞鳴而起各服其服各事其事躬掃灑問<lb/>
<pb n="KR4d0401_WYG_002-21b"/>
起居職饘<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>治滫瀡一日之内斯須之頃思存乎事事<lb/>
無所不在所謂終身之養也又嘗讀祭義篇而見聖人<lb/>
教人以歿身之思霜露既降則有悽愴之心雨露既濡<lb/>
則有怵惕之心至其祭也思其笑語思其志意思其所<lb/>
樂思其所嗜思之所存即孝敬之所存是之謂歿身之<lb/>
思必能盡終身之養而後能致其歿身之思将之以禮<lb/>
敬行之以哀慕如親之在此堂所以致歿身之思也余<lb/>
願君祥書内則於居處之室書祭義於饗祀之堂使世<lb/>
<pb n="KR4d0401_WYG_002-22a"/>
世子孫當養而升斯堂覩内則之教而思所以養當祭<lb/>
而升斯堂覩祭義之教而思所以祭則孝敬之心油然<lb/>
而生子暨孫至於曽𤣥傳心法於無窮矣若乃顯親揚<lb/>
名之事不在乎他在於貴已之貴而已修其人爵以道<lb/>
自貴已貴而親亦顯是謂孝子慈孫之能事君祥其勉<lb/>
之哉<lb/>
　　　節孝堂記<lb/>
歐陽文忠公作五代史有取於王凝妻李氏守節事所<lb/>
<pb n="KR4d0401_WYG_002-22b"/>
以扶世道於既墜愧當時之為臣者也五季馮道歴相<lb/>
四朝身事七姓偷生苟全至其将終猶著長樂老叙自<lb/>
矜為榮孟子所謂無羞惡之心非人者其道之謂歟是<lb/>
故君子之秉史筆者於守節之婦為之立傳記姓名俾<lb/>
其志節有傳於後人苟知王凝妻之為賢則於馮道之<lb/>
偷生苟全唾棄而不顧矣道晩嵗得封於瀛邦猶有指<lb/>
其生平游歴之處相與言曰是瀛王舊遊之地余毎懼<lb/>
其汚染後人壊亂風俗屢因碑碣間懇懇見意欲人之<lb/>
<pb n="KR4d0401_WYG_002-23a"/>
知慕乎古毋羨乎馮盖為世道慮與歐公五代史為節<lb/>
婦立傳同意非徒言也國子安為余言吾里於瀛南之<lb/>
交河習俗篤厚好禮義夫節婦比世間見無慕於馮也<lb/>
里中有張得山之母楊氏早喪夫父母欲奪而嫁之誓<lb/>
志弗聴家貧子幼舅姑埀白在堂楊氏躬井臼之勞治<lb/>
耕織之事㫖甘不廢温清如節厥後舅姑歿竭力喪祭<lb/>
皆能稱禮斯烈丈夫所難而楊氏乃能行之由少暨老<lb/>
四五十年子壮而後其憂乃釋族黨父兄共髙其行名<lb/>
<pb n="KR4d0401_WYG_002-23b"/>
其所居堂曰節孝謂其守節而能孝求余為之記之余<lb/>
羇客也辭不敢當居數月子安再從邑里來致鄉黨之<lb/>
請益勤余又念瀛為馮道封食之壤其一時貴盛疑足<lb/>
以移人而是邦是邑婦之義子之孝臣之忠比世而間<lb/>
見是因人心秉彛之常不待教之率之而自趨於善者<lb/>
而亦可見漢獻王毛公董子詩書道化所及至於今而<lb/>
未艾也是其可無書乃題此下方以待作史者採焉<lb/>
　　　積慶堂記<lb/>
<pb n="KR4d0401_WYG_002-24a"/>
坤之文言曰積善之家必有餘慶先儒為之説曰善以<lb/>
積言父祖修之身存之心者是也慶以餘言父祖積諸<lb/>
此身此心所遺子孫者也積之者源也積而成慶自源<lb/>
徂流非由外至者也其積者深且厚則其成流大以逺<lb/>
如長江巨河發源乎岷峨積石㑹百川衆流東注滄海<lb/>
其流無盡由其源之來無窮也是故仁人孝子深思父<lb/>
祖積累之艱勤而有上棟下宇以為安則曰吾祖吾父<lb/>
之所營構也食而有左<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>右粥以為養則曰吾祖吾父<lb/>
<pb n="KR4d0401_WYG_002-24b"/>
之所菑畬也以至仕而祿食有身章之榮車馬之奉則<lb/>
又慨嘆而永懐曰吾祖吾父積仁累善乃弗得食其報<lb/>
其報乃在我吾何修而有此乎嵗孟春率宗族拜省世<lb/>
墓徘徊顧瞻而不能去尊者老者貴者視其幼者孤者<lb/>
貧不能自存者惻然興嘆曰爾曹皆吾皇始祖一氣之<lb/>
所分也皇祖積慶以逮後嗣吾獨享其成而不能分其<lb/>
恵以及宗黨吾所内愧而不遑安也繼自今仕而有禄<lb/>
食者居而有餘財者各分其有餘以逮其不足喪未舉<lb/>
<pb n="KR4d0401_WYG_002-25a"/>
者衆共舉之男未室女未家者衆協力以成之老而無<lb/>
以為養病而無以為藥則為居廬以收恤之俾吾祖之<lb/>
徳澤均逮後人夫然後有以見松楸而無餘憾矣衆皆<lb/>
曰善遂為約以倡之凡族大而子孫衆多者推一人為<lb/>
約主期以十年買田為庄名之曰義庄漸而益之庄成<lb/>
則鰥寡孤獨廢疾者皆有以為養無散而之四方淪而<lb/>
事他業者矣倡斯義者先正范公天下第一流人也規<lb/>
約至今具存海内視以為則古瀛王君成之聚族交河<lb/>
<pb n="KR4d0401_WYG_002-25b"/>
百有餘年中更喪亂屋廬毁焉惟成之先隠君所居巋<lb/>
然獨存其地近於祖墓自成之晉登膴仕毎歸必㑹族<lb/>
省掃退而序拜斯堂思與父祖弟姪共大厦之覆以推<lb/>
廣前人遺後之澤且将創立義庄如范氏之約屬余為<lb/>
之記之余惟世淪俗斁人有同室藩墻共居越秦憂患<lb/>
吉凶不相收恤者而成之拳拳葛藟之情以睦族為急<lb/>
先務求之當世能幾人哉余用是不敢辭然願有以補<lb/>
義規之所未及夫祖先所以裕及其後者詩書之業義<lb/>
<pb n="KR4d0401_WYG_002-26a"/>
規既成幸皆可以為養然不可以無教也延致里中宿<lb/>
儒聚宗族子弟之有志於學者俾之教之各通一經各<lb/>
為一藝無適他途無營他業也席珍待聘懐忠信以待<lb/>
舉可也他年峩冠埀紳於朝廷之上以行其所學夫然<lb/>
後有光祖宗而究顯揚之美流積慶於無窮矣<lb/>
　　　種徳堂記<lb/>
曰人有問余者曰積善降祥有徳必得其夀信乎否耶<lb/>
曰自六經聖賢以來有是言矣奚其不信盖通天地間<lb/>
<pb n="KR4d0401_WYG_002-26b"/>
惟理與氣而巳仁義忠信理之存乎人者也夀考福澤<lb/>
氣之應乎理者也理行而氣從有必至之應然必為之<lb/>
力行之勇要其久而後信子不觀之農圃之事乎稻粱<lb/>
菽蔬所以種之必生生之必遂者物理之常也然有耕<lb/>
並壤而登耗之弗齊種同時而美惡之或異者氣有厚<lb/>
薄使之然耳理其常也氣不可常者也理足以主宰是<lb/>
氣氣惟理之從其不常者皆可常也是故上農老圃之<lb/>
事其事也惟其理不惟其氣時而耕之時而布之時而<lb/>
<pb n="KR4d0401_WYG_002-27a"/>
灌之溉之耘之耔之去其稂莠之害苗者夫然後生意<lb/>
流行無所不及理在是則氣斯應之矣人之有是心猶<lb/>
物之有其實操存涵養之功則栽培種藝之事也操之<lb/>
而存養之而不害理之充於我者無不盡則氣之應乎<lb/>
理者無不周故作善降祥有徳得夀有莫知其然而然<lb/>
者書曰臯陶邁種徳徳而言種言邁為之力行之勇要<lb/>
其久而後信云耳余寓河間之中城與李君吉甫為隣<lb/>
毎造其室見其家庭肅雍長幼順承子孫環侍終日無<lb/>
<pb n="KR4d0401_WYG_002-27b"/>
惰容以是敬之退而詢諸鄉黨則知吉甫筮仕四方所<lb/>
至以善状著聞去而見思其强於為善有自來矣吉甫<lb/>
葺堂既成扁之曰種徳中子志逺與余遊從最久求余<lb/>
為發其意前既引稼為喻而意有未能盡者復於此而<lb/>
畢其説盖士生斯世莫不求為有用種學所以種徳也<lb/>
種之身以及於家以及於國是其種工非一朝夕所能<lb/>
致也在易地中生木為升山上有木為漸聖人於升之<lb/>
象而曰君子以順徳積小以髙大於漸之象而曰君子<lb/>
<pb n="KR4d0401_WYG_002-28a"/>
以居賢徳善俗盖地中之木由根幹而枝葉寸寸而生<lb/>
以及於丈尋夫然後適於用學者進徳之序也山上之<lb/>
木挺特卓立與山體俱髙足以風厲於下君子有位之<lb/>
事也積小髙大成已也居徳善俗成物也皆積而後升<lb/>
漸而後至吾所謂為之力行之勇要其久而後信者也<lb/>
吉甫老成更練諸子森然階庭或以學問自力或以才<lb/>
能奮身他日成就可棟可楹可榱可桷逺到未可量也<lb/>
乃書以勉之<lb/>
<pb n="KR4d0401_WYG_002-28b"/>
　　　瑞雲寺記<lb/>
區宇中分而釋氏宗教亦判為南北各師其師各道其<lb/>
道枘鑿氷炭不相為謀百有餘年矣豈期車書混同萬<lb/>
里一轍釋氏宗教因是亦合於一淮浙荆楚有志於訪<lb/>
道者絡繹而北燕趙齊魏有志於求師者亦振臂而南<lb/>
南北一家佛道祖教由此而中興噫亦盛矣虎巖大長<lb/>
老奮身淮甸踏遍諸方晩嵗簡知九重擢主靈隠方丈<lb/>
以當世第一流主東南第一刹南北學徒充溢錫下動<lb/>
<pb n="KR4d0401_WYG_002-29a"/>
以千數前是百餘年未之有也虎巖不以地位髙峻接<lb/>
引忘倦每示衆曰吾老矣汝諸人有疑速問莫待吾影<lb/>
落空山持鐵鍬而問靈骨乃即錢塘之瑞岡介竺峯靈<lb/>
鷲之間度地數頃據山水要㑹剏一招提示為退居之<lb/>
計欲學徒篤志求道惟日孜孜非自成已所以成物也<lb/>
中為大殿外為山門左有僧堂右有香積環以精舍洊<lb/>
被恩命以瑞雲院開山俾其徒甲乙主掌密近靈隠而<lb/>
自為門户各無相闗内外圓成遣一禪人求予作記曰<lb/>
<pb n="KR4d0401_WYG_002-29b"/>
是吾退居也是吾菟裘也公為我發其意予告之曰進<lb/>
必有退亦物理之常師之道價方隆遽求髙退不太早<lb/>
計乎予聞近代尊宿矯世俗興作之弊卜退居於揚子<lb/>
江心者又有卜退居於海門潮上自以為髙者予嘗語<lb/>
之曰竒則竒矣而未髙也夫居其所當居樂其所可樂<lb/>
何山不可以藏骨至與魚龍争其洞穴以為退不亦隘<lb/>
乎虎巖之卜瑞雲不幽而深不藏而密樂哉斯丘異乎<lb/>
他人之退居矣吾聖人云居天下之廣居立天下之正<lb/>
<pb n="KR4d0401_WYG_002-30a"/>
位行天下之大道道之所在即居之所在進一廣居也<lb/>
退一廣居也三千大千世界何往而不可居何山而不<lb/>
可退乎百尺竿頭更宜進歩虎巖勉之<lb/>
　　　寂照閣記<lb/>
真谷居士陳君彦祥早嵗周遊中原徧交當世名卿巨<lb/>
儒以至外方博達之士無不就而訪之以道充然若有<lb/>
得也乃歸築室髙陽之下父子自為師友名其讀書閣<lb/>
曰寂照予過之問焉曰子為吾聖人學乎亦有取於釋<lb/>
<pb n="KR4d0401_WYG_002-30b"/>
氏語乎聖人言寂釋氏亦言寂義近而理殊不可以莫<lb/>
之辨也居士請予發其意為之言曰夫心一太極也沖<lb/>
漠無朕者太極之本體也寂然不動者此心之本體也<lb/>
方其沖漠無朕一理混然而動静互根所以生兩儀四<lb/>
象八卦者舉在是矣方其無思無為寂然不動而道徳<lb/>
性命之理所以離為仁義别為五常散為百行萬善者<lb/>
舉在是矣是故未發而寂心體之本然也已發而通心<lb/>
體之妙用也無思非無所思也無為非無所為也其寂<lb/>
<pb n="KR4d0401_WYG_002-31a"/>
然不動之本體固如是也及夫感而遂通天髙地下萬<lb/>
物散殊孰有出於思慮之外者是之謂以一理而貫萬<lb/>
殊羲之畫文之彖孔之繫如斯而巳矣佛氏則不然其<lb/>
所謂寂即空以為寂心無心也形無形也物無物也以<lb/>
是為體而不能該乎天下事物之理非體也至其動而<lb/>
接乎物境空境也相空相也法空法也以是為用而不<lb/>
能周乎天下事物之理非用也何則寂非空也彼視其<lb/>
身與天地萬物等一虚空露電以原其始而莫知所始<lb/>
<pb n="KR4d0401_WYG_002-31b"/>
夢幻以要其終而莫適所終是之謂以一空而了萬法<lb/>
體之不能該用之豈能通乎故吾儒異端言寂雖同而<lb/>
所以為寂則異不辨則不明也或曰若子所言寂之為<lb/>
感與寂之為照有以異乎曰自此心之本體而言寂而<lb/>
感者心體之妙用也自學問積功而言寂而照者亦心<lb/>
體之妙用也子不觀之日乎夕而向晦日之寂也朝而<lb/>
升乎天衢無容光之不照者向晦之所息也子不觀之<lb/>
嵗乎冬而閉藏者氣之寂也春而陽明發舒萬生被其<lb/>
<pb n="KR4d0401_WYG_002-32a"/>
光榮者閉藏之所為也人之此心虚靈瑩徹萬善畢備<lb/>
然非主静以正其本謹獨以澄其源存誠於幾微毫忽<lb/>
之間積功於不睹不聞之地何以復此心本體之渾全<lb/>
輝光日新明明徳而靡不周乎故寂照云者學問存養<lb/>
之功積久而後見非即空以為寂即寂以為明也居士<lb/>
覃懐人嘗佐大名幕倦遊而歸繪松林秋月為圖著深<lb/>
衣持麈拂据磐石而坐若思非思其有志於自治其心<lb/>
者乎其嗣子新篤學好修强毅有守他日必将有用於<lb/>
<pb n="KR4d0401_WYG_002-32b"/>
世其所涵負殆未可以淺窺也余以羇客來瀛獲交君<lb/>
父子朝夕所講皆義理之大端故登斯閣喜而為之書<lb/>
　　　洞霄宫記<lb/>
道為三極之祖大包宇宙而不見其外細入毫粟而不<lb/>
見其内生陽生隂神鬼神帝陶鎔千聖槖籥萬象不見<lb/>
其蹟是故莫大乎天地此道撑拄乎天地莫幽乎山川<lb/>
此道充塞乎山川道即理理即太極太極本無極撑拄<lb/>
乎其上無一瞬之或息故曰天柱充塞乎其中無一隙<lb/>
<pb n="KR4d0401_WYG_002-33a"/>
之不周故曰洞天嗚呼為天柱洞天之説者其知道乎<lb/>
其至人示以至道之精衆妙之門乎夫天有形道無體<lb/>
以無攝有誰為之耶天至大洞至小以小納大誰司之<lb/>
耶天柱即大易統天承天之象老氏天地得一清寧之<lb/>
㫖洞天即大易天在山中之象老氏谷得一以盈之意<lb/>
無疑矣夷攷往牒女媧氏斷鼇足以立四極非鼇也道<lb/>
也天柱之喻也元始坐浮黎寳珠十方天神悉入其間<lb/>
何神也道也洞天之喻也餘杭大滌山洞霄宫為三十<lb/>
<pb n="KR4d0401_WYG_002-33b"/>
六洞天之一與舒州夀陽天柱為三金堂玉室上通太<lb/>
微竒異神秀不可殫紀漢武立館候神歴晉暨唐以至<lb/>
宋世累朝禮奉深謹代生髙人主張斯道咸淳甲戌臘<lb/>
月不戒於火千礎皆灰㑹世運更革歸化聖朝山中諸<lb/>
老合力營之既底于成為力勤矣至元甲申六月鬱攸<lb/>
洊作一夕復盡四衆還視於邑太息提㸃宮事一山郎<lb/>
公如山提舉宮事桂林舒公元一敏毅介特人也不沮<lb/>
不懼宣言於衆曰吾将新之取木他山運粟他所叶心<lb/>
<pb n="KR4d0401_WYG_002-34a"/>
集思鳩工度材先建庖帑乃築大殿以及餘屋元貞乙<lb/>
未之三月壬子吿成金碧瑰麗照映林谷神運鬼工殆<lb/>
不是過朝家欽崇䕶持視昔有加既成囑余為記余辭<lb/>
不可巳而吿之曰洞有天天有柱吾言於前矣天中有<lb/>
天盍終言之夫天中之天上極無上是為三境境雖三<lb/>
清則一也又三其為九名雖九清則一也學道之人鍊<lb/>
陽消隂朝夕存存以我之清同造物之清清乎清乎超<lb/>
萬形而不壊者乎遂筆之記<lb/>
<pb n="KR4d0401_WYG_002-34b"/>
　　序<lb/>
　　　孝先詩巻序<lb/>
人之為善廼已分之所當為非有為而為之也如種之<lb/>
必生炊之必熟種者炊者但知其用力之勤而已為之<lb/>
不怠則種者必能生炊者必能熟皆自然之理也于公<lb/>
自謂我治獄多隂徳子孫必有興者令髙大門閭以需<lb/>
之於異日其言果驗然以已之隂徳責報於造物學道<lb/>
君子所不言也余久羇古瀛地與鯨川相接知張氏為<lb/>
<pb n="KR4d0401_WYG_002-35a"/>
孝弟之門由祖而子而孫傳以孝弟至於孝先不懈<lb/>
愈勤鄉黨稱之士大夫敬之余雖未識其人知之久矣<lb/>
一日見此軸以于公隂徳為言余語之曰子之徳修之<lb/>
於身行之於家由祖至孫傳之如一日世所為實行不<lb/>
期報於造物而造物之報常在焉所謂孝弟之道通於<lb/>
神明者也而豈世俗隂徳陽報者云乎哉中庸曰大徳<lb/>
必得其位必得其禄必得其夀此雖為大舜而言然人<lb/>
之有一行之修一事之善莫不能不格而孚不感而應<lb/>
<pb n="KR4d0401_WYG_002-35b"/>
自然而然者也栽者培之豈不信哉子力行不倦其效<lb/>
有不可得而言者願言勉之<lb/>
　　　送崔夀之序<lb/>
余讀詩至鄭風子衿掩巻而嘆曰周之東遷未久學校<lb/>
之廢乃至是乎及觀魯頌之泮水其詩曰魯侯戾止小<lb/>
大從公又曰載色載笑匪怒伊教上以是率其民下以<lb/>
是從其上八章藹然與鄭風我往而彼不來者異矣盖<lb/>
周公魯公之化在人未泯故其習俗漸漬有以異乎他<lb/>
<pb n="KR4d0401_WYG_002-36a"/>
邦也河間古文物郡毛公董子之化至今猶有存者士<lb/>
尊名教而貴禮讓逺功利而談詩書出而仕於四方所<lb/>
至皆以興學校崇教化為事然有行之而通者焉亦有<lb/>
率之而不能應感之而未能盡孚者焉是則魯鄭比壤<lb/>
而學之興廢不同其俗使然非士君子所病也崔君夀<lb/>
之河間之秀弱冠從其鄉曲老先生講問經義敏而好<lb/>
修有黨里之譽往嵗調官安陽始至即延師儒設講席<lb/>
率郡之子弟執經請疑人肅然知有師道學宫久廢墟<lb/>
<pb n="KR4d0401_WYG_002-36b"/>
為牧塲前之仕乎此者莫或過而問之君獨以是為戚<lb/>
亟佐其長鳩工度費興頽舉壊闢宫墻拓厦屋像先聖<lb/>
賢而事之春秋嵗祀俎豆具設登降如禮長老預在列<lb/>
者咨嗟太息不圖盛事復見於今政将成翩彼飛鴞乃<lb/>
或鳴其不善亟委而去之士論共惜夀之則不以是芥<lb/>
蔕杜門講習忘倦久之乃調廣平之賔幕春仲将發衆<lb/>
為祖於郭南或舉觴而言曰魯僖之化不可以行於鄭<lb/>
校泮林詠歌不可以加於城闕子是行欲興學其毋遽<lb/>
<pb n="KR4d0401_WYG_002-37a"/>
乎余曰不然士之仕也觀其志之所存及其既仕也觀<lb/>
其政之所先其所先者乃其志之所存也存之於平居<lb/>
先之於臨事惟學問君子能之不可望此於衆人也夀<lb/>
之筮仕之始涖官之初即能以延儒興學為急先務由<lb/>
其志之所存也在是故其政之所先者亦在是此正夀<lb/>
之所以卓然過人出處通塞係乎所遭其可以是沮吾<lb/>
志乎況廣平地大物衆秀民彚興皆有志於道夫豈安<lb/>
陽可儗余願君舉安陽之巳行而行之廣平推安陽之<lb/>
<pb n="KR4d0401_WYG_002-37b"/>
未及行而究之廣平必致其長於魯僖鄭僑漢文翁之<lb/>
上使人曰路幕有儒者故路之政事皆出於經美聲洋<lb/>
溢主賔俱榮不亦善乎若夫治簿書課功程苟逃曠責<lb/>
刀筆吏類能之不足為君凂也乃書此以餞之<lb/>
　　　送楊善長序<lb/>
三代盛時耕於野者為民升於學者為士士者民之秀<lb/>
傑千百而一二者也故有選士有俊士有造士由俊而<lb/>
造徳成行尊是之謂進士王與二三大臣論其材能而<lb/>
<pb n="KR4d0401_WYG_002-38a"/>
授之以位公卿大夫由此其選也乃若府史胥徒之屬<lb/>
則庶人之在官者耳蠲其征輸而役之以事官長所舉<lb/>
不以薦之于王是烏得俊造齒哉盖上之所貴者在士<lb/>
故天下之士莫不知所以自貴風俗淳厚人才衆多用<lb/>
此道也降春秋而戰國王者之制日以隳壊而老學宿<lb/>
儒猶能以道自任不與世變俱遷也當時諸侯大國之<lb/>
君亦知儒之為貴卑躬盡禮惟恐不能致其肯以待衆<lb/>
民異術者而待之乎又降而兩漢選舉之制雖與古異<lb/>
<pb n="KR4d0401_WYG_002-38b"/>
然非經明行修名為儒者不得在髙位國之羽儀民之<lb/>
師表於是乎在其有由他途而進或階曹掾而升不過<lb/>
職錢榖治簿書試以其所長而止耳自是以來千有餘<lb/>
年九流名家並馳争先而聖人之道儒者之教如三辰<lb/>
麗天清明光潔萬目同仰夫豈以一屈一伸或用或捨<lb/>
而為晦明軒輊乎道如是教如是儒者之所以為貴亦<lb/>
如是萬鈞一羽在我而不在物也河間楊善長家世業<lb/>
儒中間為菽水之養試掾于京俄而風木纒悲以是返<lb/>
<pb n="KR4d0401_WYG_002-39a"/>
舍既除喪自念禄不逮養乃捨去刀筆之陋復儒冠焉<lb/>
鄉黨以是賢之一日過余具道所以然之故求一言以<lb/>
表其向道之夙忱余語之曰人有下喬而入幽者矣子<lb/>
今捨掾從儒所謂出幽而遷喬子之立志善矣雖然立<lb/>
志非難而堅志為難余願子持之以静深要之以悠久<lb/>
毋動於榮利毋奪於貧苦毋安於卑近嵗通一經以植<lb/>
其大本聞海内有先覺之士必往請質所疑以定學問<lb/>
之指歸使在我者充然實有可恃萬鍾軒冕且不足以<lb/>
<pb n="KR4d0401_WYG_002-39b"/>
累其方寸庶人在官之禄又何足為浼乎<lb/>
　　　送穆秀之序<lb/>
周子太極圖義理之宗也邵子先天圖象數之源也二<lb/>
子發前聖未發之藴海宇所共宗仰人無異辭也而朱<lb/>
漢上易表乃謂穆君伯長得二圖于華山陳希夷氏以<lb/>
太極圖授周子以先天圖授李之才之才傳之邵子則<lb/>
二圖乃伯長所傳于華山翁者漢上之語其徴信乎近<lb/>
世大儒乃謂太極圖周子自得之學似不以漢上之語<lb/>
<pb n="KR4d0401_WYG_002-40a"/>
為然盖推尊周邵不欲汨之于異教而伯長付授之功<lb/>
其可沒乎嗟夫長江大河行地萬里以趨於滄海而岷<lb/>
嶓積石乃其發源所自江河之大初不以發源為諱也<lb/>
盖伯長傳之周邵二先生推而衍之伯長傳其圖二子<lb/>
得其圖外之心由是成通書成皇極經世流衍盛大以<lb/>
至於今如長江大河汪洋浩博東注於海而伯長之傳<lb/>
則岷嶓積石之發源有不容廢也穆氏裔孫少見于南<lb/>
方余羇寓古瀛乃得與秀之相識伯長先生之裔孫也<lb/>
<pb n="KR4d0401_WYG_002-40b"/>
捧憲檄廵行屬郡潔㢘自将端靖無擾民譽交歸公退<lb/>
之餘坐驛手不釋巻或遇儒生質疑辨惑亹亹不倦其<lb/>
學厥有自來信乎其為伯長之裔孫矣将還求余贈行<lb/>
語余謂秀之子之職業優矣子之才具美矣子之仕進<lb/>
有梯矣余所望于子者修明爾祖之學以顯爾祖之道<lb/>
且以淑爾身使天下之人知太極先天二圖之所自來<lb/>
非吾子之當務乎盖周子通書邵子經世書觀物等書<lb/>
皆圖外之心而近代晦庵朱子著太極解義及易啟䝉<lb/>
<pb n="KR4d0401_WYG_002-41a"/>
等書又所以推明周邵二子之學其書浩博不可涯子<lb/>
勉讀之道在是矣<lb/>
</p>
<p>
</p>
  </div>
</body>
</text>
</TEI>
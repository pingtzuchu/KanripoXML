<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻八</head> <lb/>
    <p>
<pb n="KR4f0035_WYG_008-1a"/>
欽定四庫全書<lb/>
　西陂類稿巻八<lb/>
　　　　　　　　　　　　吏部尚書宋犖撰<lb/>
　漫堂草<lb/>
　　送李孝菴太守之官遵義二首<lb/>
隨堞天涯去邊烽乍息時山川夜郎國風物竹王祠露<lb/>
冕春行好銜杯别恨滋諸侯看負弩僰道擁旌旗<lb/>
離席留殘雪驅車趁曉鶯少年為郡日逺道送君情蒟<lb/>
<pb n="KR4f0035_WYG_008-1b"/>
醬憐行賈巴僮勸耦耕文翁遺範在早晩聽休聲<lb/>
　　過河曲精舍同悔人分賦二首<lb/>
長河環古堞别浦映疎林策杖迴隄去聞鐘初地深杉<lb/>
爐燒鴨脚棐几玩來禽不淺滄洲趣閒房起越吟<lb/>
春淺冰花結寒光滿竹扉一僧開逕老千嶂隔林微種<lb/>
菜宜煙渚撈鰕羨草衣他時芰梁上好把碧筒揮<lb/>
　　盤山拙公以野蔬見寄次韻答之<hi>蔬名杏葉豆葉豆葉惟盤山與</hi>
　　<hi>匡廬有之</hi>
<pb n="KR4f0035_WYG_008-2a"/>
柔條纖葉碧參黃春礀幽姿泫露光小摘雲林扶短杖<lb/>
遠馳瑤草侑盈筐種疑上苑花時見菹憶廬山雨夜嘗<lb/>
榆肉楮雞誰得似殷勤真費道人糧<lb/>
　　<hi>附</hi>掇野蔬寄牧仲觀察　　　　　智　朴<lb/>
　冉冉輕煙閃閃黃飯餘嶺上弄春光豆苗競茁紅侵<lb/>
　步杏葉才開緑滿筐偶摘最憐人不見小鮮偏喜我<lb/>
　初嘗非君古道誰堪寄只許山家作道糧<lb/>
　　春日憶淥波村用至兒韻<lb/>
<pb n="KR4f0035_WYG_008-2b"/>
幾載春風憶敝廬黏天雲水望來虛何時放鴨亭邊去<lb/>
紅藕花中罩白魚<lb/>
　　<hi>附</hi>原詩　　　　　　　　　　　　　　至<lb/>
　楊柳參差恰覆廬淥波村裏綠陰疎輕舠小坐春風<lb/>
　暖好釣胎鰕孕子魚<lb/>
　　春日書懷用竹垞檢討柳巷杏花歌韻<lb/>
昔我遊雙江匡廬九疊徃復經扁舟泛彭蠡如鳥張修<lb/>
翎忽忽囘頭已七載孤篷還憶泊落星朅來客通潞杖<lb/>
<pb n="KR4f0035_WYG_008-3a"/>
不扶郊坰簿書攪晨夕安得愁懷醒春光九十隨手過<lb/>
如酲桃萼嗟飄零婪尾行欲放送花想園丁漫堂天陰<lb/>
對圖畫尺幅徒愛遥山青牆隅疎柳手所種稊生金線<lb/>
紛婷婷參差石竹侵檻碧灌溉時自攜銅缾朝來鄉心<lb/>
不可按側身南望放鴨亭荷錢鋪水葦抽筍雙槳正好<lb/>
尋清泠冶遊豈必羨吳㑹竹輿嘔啞闐支硎江湖蓑笠<lb/>
故無恙一聲漁笛何時聽寄書兒曹課種竹繞屋他日<lb/>
看竛竮南榮鑷白亦良苦觀河吾自憎吾形隔城迴帆<lb/>
<pb n="KR4f0035_WYG_008-3b"/>
聞撾鼓輕煙一抹連沙汀閉門科頭恣吟嘯氤氲香篆<lb/>
留牕櫺盤空硬句寫胸臆吏人欲進仍須停黃昏微颸<lb/>
響林末楊花如雪吹冥冥<lb/>
　　<hi>附</hi>原倡<hi>同嚴藕漁錢庸亭作</hi>　　　　　　　朱彞尊<lb/>
　頻年住<lb/>
帝里一山一水何曽經有若蝸負殻又若鳥翦翎疾<lb/>
　風揚沙巻花去眼看春事如流星邇來罷官居肆意<lb/>
　尋郊坰朝從潞河還犯卯酒未醒<hi>晨過漫堂留飲</hi>雙橋東偏<lb/>
<pb n="KR4f0035_WYG_008-4a"/>
　柳巷北小寒食後微雨零偕行者二子各各駐輿丁<lb/>
　杏梢含苞猶未白柳條拂地今漸青晴絲冉冉香細<lb/>
　細卑枝嬝嬝高婷婷村童灌畦愛看客轆轤井架雙<lb/>
　銅缾種花此地已難得那不更縛香茅亭江鄉爾時<lb/>
　春益好西神山下泉泠泠閶門遊人連臂出筠車十<lb/>
　里闐支硎即如南湖亦不惡桑鳩穀犬聲可聽<hi>穀犬蛙也</hi>
　紫荷花草雜坐臥燕來竹筍生竛竮人生還家貧亦<lb/>
　足何苦晨夕勞其形吾儕田廬况不逺峭帆柔櫓凌<lb/>
<pb n="KR4f0035_WYG_008-4b"/>
　囘汀都籃兼攜茶酒具悶拓小眼紅牕櫺吳歈越吟<lb/>
　相繼和五日十日恣留停念此令人反惆悵夕陽四<lb/>
　顧塵冥冥<lb/>
　　<hi>附</hi>前題次韻　　　　　　　　　　　　至<lb/>
　余也從識字終嵗守一經偃蹇三十餘野鶴彫修翎<lb/>
　南下雙江北榆塞年華瞥過如飛星邇來客<lb/>
帝里結伴尋林坰東風妙駘蕩吹我宿酒醒盤山雲<lb/>
　起横雨脚廉纖小雨向夕零畦蔬燦新緑翦掇煩園<lb/>
<pb n="KR4f0035_WYG_008-5a"/>
　丁威紆柳巷入佳勝小麥翻浪何青青杏萼初試雜<lb/>
　紅白已花未花渾娉婷道旁轆轤汲深井一木上下<lb/>
　懸雙缾辛勤灌溉走野老聊避風雨留茅亭賞心只<lb/>
　此不在逺慶豐牐水聞泠泠詩思忽動快迎刃庖丁<lb/>
　之刀新發硎風光到眼慊夙願布穀催種還堪聽路<lb/>
　上小兒競導客插花滿帽來竛竮嗟我骨相宜藪澤<lb/>
　胡乃奔走勞其形佇看鷗鳥殊溶漾朝飛暮宿依沙<lb/>
　汀淥波村遙空凝睇緯蕭却憶當牕櫺人生有志苦<lb/>
<pb n="KR4f0035_WYG_008-5b"/>
　難慰日居月諸無時停㑹須鼔櫂下梁苑藕花十里<lb/>
　煙冥冥<lb/>
　　題商惟吉江山積雪小幅用松陵集寒夜聯句韻<lb/>
　　<hi>惟吉名喜明宣宗朝錦衣衛指揮常代御筆</hi>
披圖忽江天城闉當山缺磯危勢巃嵸波冷色澄澈彷<lb/>
彿九派游淒其三冬節風物暮景殊觸迕冲襟切營丘<lb/>
貌寒林摩詰工積雪共爾天機精邈然人蹤滅破牕虛<lb/>
白添素練靉霴結踽踽僧作蟻莽莽洲如玦愁深對宜<lb/>
<pb n="KR4f0035_WYG_008-6a"/>
醒蹟妙心自折御牀曽捉刀畫苑位高設<lb/>
　　賦得老樹空庭得<lb/>
望去槎枒自作林輪囷偏耐雪霜侵閒階漫挺干雲勢<lb/>
斜日常留滿院陰幹㸃莓苔宜聳鶴響傳竽籟應彈琴<lb/>
幾番鎖印徘徊處聊愒空山一片心<lb/>
　　過樓桑村謁漢昭烈廟<lb/>
弓遺白帝志難償正統千秋自蜀疆古廟巋然當獨鹿<lb/>
新枝沃若發樓桑雲旂羽箭關張侍乳燕鳴鳩禁籞荒<lb/>
<pb n="KR4f0035_WYG_008-6b"/>
讀罷迎神碑上曲梓花開落又斜陽<lb/>
　　郵亭<lb/>
苦甚郵亭面壁時往來輿隷盡題詩今朝一語堪收拾<lb/>
村尾濃陰綠樹披<lb/>
　　夏日過礦山寺<lb/>
松蔭接迴岡禪闗隱夕陽杖尋樵子路衣解贊公房雲<lb/>
壑當牕邃山泉貯鉢凉自憐同倦馬暫得謝羈韁<lb/>
　　康熙乙丑五月<lb/>
<pb n="KR4f0035_WYG_008-7a"/>
駕幸古北口避暑臣犖以通永僉事奉檄修治橋梁途<lb/>
　　次恭紀<lb/>
鑾輿避暑塞垣行谷鳥巖花喜氣生一路奇峰蓮萼聳<lb/>
千迴流水縠紋明粗成彴略寛民力屢駐蓬茅悦<lb/>
聖情臣職觀風當擁篲忽來靈雨麴塵清<lb/>
　　石盆峪龍潭歌用歐陽公晉祠韻<lb/>
石匣鎮南十里間石盆之峪流潺潺我來䇿馬亂石路<lb/>
兩峰合處窮其源微颸披拂瀑花落玉潭如鏡籠山煙<lb/>
<pb n="KR4f0035_WYG_008-7b"/>
岸旁遺廟有短碣南塘題句幾<hi>平聲</hi>百年<hi>謂戚大將軍</hi>僧言神<lb/>
物此窟宅恒從萬丈驚盤旋少陵小虵詫為雨靈異今<lb/>
又聞塞垣坡陀趺坐面澄澈囂塵自訝彫朱顔時方苦<lb/>
旱向龍禱願一欠伸滋枯田輕綃瞥見曳潭底雲雷恍<lb/>
惚騰迴川擬歌迎神送神曲嵗時伏臘被管絃言歸驛<lb/>
路轂相擊那得耳聽噴薄泉黃昏野店聊竚立風林纖<lb/>
月方娟娟<lb/>
　　夏日雨中重過河曲精舍四首<lb/>
<pb n="KR4f0035_WYG_008-8a"/>
微雨泛輕船城隅一水遙新荷侵壞道破網掛危橋精<lb/>
舍花香入空林暑氣消茶瓜風味别齊已坐相邀<lb/>
瓢笠追隨數菰蘆偃臥清雲威低柳徑燕語㑹松棚酒<lb/>
許當牆過詩難擊鉢成淹留淳朴處真愒侶鷗情<lb/>
雨急亂波光城闉入渺茫最憐鷗鷺喜倍覺芰荷香豆<lb/>
莢分僧鉢菱歌度講堂緯蕭無限好惆悵水雲鄉<hi>余家淥波</hi>
<hi>村有緯蕭草堂</hi>
纂纂沿牆棗垂垂滿架瓜僧閒勤種植村小䕶雲沙舊<lb/>
<pb n="KR4f0035_WYG_008-8b"/>
雨掀髯失<hi>憶悔人</hi>新愁對酒加衝泥歸路晩任笑接䍦斜<lb/>
　　衙齋絶無蟋蟀命小童覓而放之籬下辴然有作<lb/>
庭樹蕭條逕草豐如何秋至少鳴蟲古人觀蟻空堦上<lb/>
今我添蛩小院中似訴似啼當社日在牀在户念豳風<lb/>
放衙自笑真無賴分取秋聲到菊叢<lb/>
　　重過遵化練泉恭步先文康韻<hi>有序</hi>
　　遵化城東北隅有泉澄澈流周於隍舊名烏龍先<lb/>
　　文康開府畿東時易名曰練暇日築亭種樹與賓<lb/>
<pb n="KR4f0035_WYG_008-9a"/>
　　客泛舟遊宴其間曽有泉上作後入相諸將士置<lb/>
　　酒餞别公復留斷句一首刻石置泉上時為順治<lb/>
　　二年犖方稚齡今康熙二十三年二月犖縁觀察<lb/>
　　通永按部過遵尋訪舊跡而泉以地震涸久矣因<lb/>
　　次斷句韻有方塘無復舊泉音之句又明年復過<lb/>
　　其地泉忽湧出頓還舊觀邦人士亦驚喜共事修<lb/>
　　葺犖留連久之爰次泉上作原韻勒諸貞珉以誌<lb/>
　　今昔之感<lb/>
<pb n="KR4f0035_WYG_008-9b"/>
先人漁陽擁節旄我今重來駐畿甸山城訪舊空亭留<lb/>
不見清泉照人面古隍庚庚龜兆横千畞安能灌卮茜<lb/>
獨倚怪石弔斜陽忍對長松自蔥蒨今年一事出意表<lb/>
壞甃依然明匹練迴溪觱沸得舊觀幽響臨風傳别院<lb/>
縛橋設檻走士人輿隷驚看亦云便昔如黃犢今霜頿<lb/>
插脚誰知此開宴何戡歌發感客心况復林端山鷓囀<lb/>
載尋邃洞翦煙蘿苔蘚封門青一片顧瞻先澤矢淵冰<lb/>
求瘼敢言黔首賤摩挱斷碑景遺編口沬手胝咏百遍<lb/>
<pb n="KR4f0035_WYG_008-10a"/>
囘首霜月到方塘依俙諸將當年餞<lb/>
　　<hi>附</hi>前題次韻　　　　　　　　　　　王　至<lb/>
　我家祖父宦遊奇先後接踵來畿甸潞沙之東古無<lb/>
　終五峰岝峉當北面有泉活活傍城隈紅霞射水水<lb/>
　如茜文康舊跡餘雙亭翳以蒼松何蔥蒨小子從觀<lb/>
　及暮春波光一望驚江練蘆荻風生客衣凉木魚粥<lb/>
　鼓聞禪院僧言是地盤烏龍蒲池<hi>亦在遵化</hi>涓涓未足善當<lb/>
　年詩版已無存殘碑猶勒中丞宴<hi>泉上有宋中丞宴客處</hi>微雲<lb/>
<pb n="KR4f0035_WYG_008-10b"/>
　澹沲起遙汀沙鳥迎人時一囀女牆高處紛野花迴<lb/>
　飇吹落還片片人生只此足幽棲鹿鹿徒使青山賤<lb/>
　吾欲掉頭謝塵寰布韤椶鞵從兹遍好懷應亦鑒清<lb/>
　流五嶽遊蹤豈待餞<lb/>
　　寄楞嚴經與拙公<lb/>
小巻楞嚴寶座隅看來宋槧未應殊微文大義無須問<lb/>
寄與山僧覆醬瓿<lb/>
　西陂類稿巻八<lb/>
</p>
<p>
</p>
  </div>
</body>
</text>
</TEI>
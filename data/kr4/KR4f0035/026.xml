<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻二十六</head> <lb/>
    <p>
<pb n="KR4f0035_WYG_026-1a"/>
欽定四庫全書<lb/>
　西陂類稿巻二十六<lb/>
　　　　　　　　　　　　吏部尚書宋犖撰<lb/>
　記<lb/>
　　記壬午脱難始末<lb/>
明末李宼披猖中州大河以南無樂土歳壬午三月二<lb/>
十五日賊逼歸德先文康公同守令及諸鄉老登陴死<lb/>
守三日力不支城陷賊大肆屠戮公自擬必死家且破<lb/>
<pb n="KR4f0035_WYG_026-1b"/>
顧獨不得一見丁太夫人為恨忽晉人為賊者喘遽遍<lb/>
索公既見曰公非宋公耶吾活公即引至營掘小窖匿<lb/>
公戒卒守䕶而自引予僕丘山賈進孝入城遍求太夫<lb/>
人劉夫人及家口俱至得保全無恙予時年九嵗隨乳<lb/>
母倉皇走匿民舎三日忽一賊挾而去置之府治前曰<lb/>
少待吾即引汝予望劔㦸森森懼逃入委巷中遇一婦<lb/>
曰汝非宋公子耶遂引見一賊賊方飯聞之驚喜以飯<lb/>
飯予曰無恐因攜歸營謂其黨曰吾弟也善視之是時<lb/>
<pb n="KR4f0035_WYG_026-2a"/>
予與公及太夫人存亡不相通者且十日至四月初七<lb/>
日賊語予曰今日起營矣吾故晉人受汝父宋公恩不<lb/>
及救公今救汝遂匿予蘆蓆中去須臾鐵騎數十萬遶<lb/>
蓆過蓆蹴踏碎幾半或以鎗刺之颯霅有聲幸不及予<lb/>
僅以身免薄暮隨一僧入城見家人俱在家人亦驚予<lb/>
在乃皆大喜時餘賊在城者尚衆土賊亦乗機入焚掠<lb/>
前䕶公者呼曰不得犯宋公家以令箭插門一時男婦<lb/>
逃予家得脱者千餘人牆上皆滿踏死者三人公度殘<lb/>
<pb n="KR4f0035_WYG_026-2b"/>
城不可居遂擁家出城將北渡河隨行者數千人公有<lb/>
詩紀之曰難民隨我行百家如一族蓋實錄也俄二賊<lb/>
騎自後突馳至同行皆駭視之則前䕶公者曰吾慮游<lb/>
騎驚公故復來耳公宜速渡河因以椅輿太夫人下所<lb/>
乗馬載公與予以二牛載劉夫人及二姊犖生母洎庻<lb/>
母郝控之以行遇一賊醉甚步行持令箭一長槍一沿<lb/>
路刺人為戲䕶公者前呵曰汝何人無禮若此遽引刀<lb/>
殺之敓令箭付公曰持此以往可無恐因拜辭去問其<lb/>
<pb n="KR4f0035_WYG_026-3a"/>
姓名始終不答行數里望見餘賊屯如蟻詰曰吾營令<lb/>
箭汝輩何得持至家人紿之曰營將與吾箭正欲令持<lb/>
示公等賊竟不疑踉蹌走戈刃中半日出營抵河上日<lb/>
暮饑甚沿河採蒿萊食之時官軍在河北河無渡舟先<lb/>
君索片紙書數字覓善泅者夾兩壺亂河流而濟求救<lb/>
於官軍明晨官軍駕小舟來迎既濟因之城武居焉犖<lb/>
曰方正德時劉千斤石和尚為宼有趙鐩者過鈞州慕<lb/>
馬端肅公之為人䕶其居而先莊敏當柘宼亂亦相戒<lb/>
<pb n="KR4f0035_WYG_026-3b"/>
不敢犯公廬今予舉家顛沛萬死中卒得全如此非先<lb/>
君兩莅晉德澤入人深安能至是哉兩賊以報恩稱而<lb/>
不通姓名又何俠也<lb/>
　　記文康公遵化平偽始末<lb/>
先文康撫遵化三日逆賊李自成陷京師先君倉皇調<lb/>
度以一旅之師僅而得濟予時年十一頗能記憶事一<lb/>
二僕在行間者往往道説其詳云甲申三月自成既犯<lb/>
闕分設偽將軍方面州縣官遍布畿東親提賊百萬徃<lb/>
<pb n="KR4f0035_WYG_026-4a"/>
拒山海而遣騎分逮諸舊官甚急公聞變時㑹出巡徼<lb/>
外百口猶在遵化逮者將至公欲歸見丁太夫人家人<lb/>
王楷曰事急矣同死孤城無益乃率楷與楊俊等數人<lb/>
間道騎一騾一夜行二百里走白羊峪㑹宣府舊鎮唐<lb/>
公珏自京師出亡與公遇遂同至白羊謀起義計無出<lb/>
公倦極卧地忽守備張允重踉蹌至呼曰公尚卧耶太<lb/>
平路偽將黄錠以五十騎逮公今已在門外公奈何尚<lb/>
卧耶公遽起顧五十人者皆舊卒不忍害公公黙計是<lb/>
<pb n="KR4f0035_WYG_026-4b"/>
五十人者可用也乃呼至前徧撫慰之且告以起義故<lb/>
衆皆諾獨一人語稍異公叱曰鼠子敢爾趣命斬之唐<lb/>
公珏躍起斬異言者首徇衆曰急取太平以應吉兆不<lb/>
半日至太平路入郵舍偽帥黄錠方掠一民間女飾衣<lb/>
服鼔吹講合卺禮忽傳公至錠倉卒出忘所佩刀僅帶<lb/>
一小刀至則公端坐堂上待錠錠出不意惶愕向上揖<lb/>
公命左右縳錠錠故悍甚取小刀左右刺盡卸其衣裸<lb/>
而走家人王楷追之不及適吏陸魁春帶刀從外入楷<lb/>
<pb n="KR4f0035_WYG_026-5a"/>
急呼曰殺賊殺賊魁春浙人文弱刀又不利第雙手持<lb/>
刀向錠錠急奔出春入兩相値正揕其胸錠仆衆因殺<lb/>
錠錠黨箭從外射入如雨公命持錠首示之曰偽將已<lb/>
誅汝等皆吾民亡動衆遂定是時偽將馬應湖畢三才<lb/>
踞喜峰松棚劉𠂻擁賊數千踞三屯公曰太平已定汝<lb/>
等誰可分徃殺賊者守備米富玊同姜承印慨然請徃<lb/>
公曰須兵幾何玉曰不須兵吾二人足矣公壯之各飲<lb/>
以斗酒上馬攜一大囊馳至喜峰語門者曰宋公有密<lb/>
<pb n="KR4f0035_WYG_026-5b"/>
語遣白將軍賊見人少不疑命之進賊坐堂上富玉前<lb/>
謁作拜跪狀承印西向侍賊欣然下扶玉玉奮力抱賊<lb/>
承印以刀砍之誤中玉左臂幾斷玉終不釋承印遂殺<lb/>
賊二人大呼曰官兵數千且至偽將已斬衆咸讋伏二<lb/>
人以其首投囊中歸報公公大喜顧視玉衣袖重類有<lb/>
物解之血淋淋下也玉既報命遂暈倒急以藥投之甦<lb/>
須臾松棚諸處各殺偽將以應蓋先後僅二日云時自<lb/>
成兵敗於關門奔還京三屯賊劉衷猶不知也公度彼<lb/>
<pb n="KR4f0035_WYG_026-6a"/>
兵衆未可力勝密諭舊鎮孔希貴子國治潛入為内應<lb/>
而公率數騎至衷營屏衆耳語曰公知自成已敗乎曰<lb/>
不知公曰今自成敗三屯義旅齊舉公宜早為計遲恐<lb/>
不利衷心動遽上馬擁衆去三屯一帶俱下公反遵化<lb/>
有衆三千而遵化偽道潘躍龍偽同知張躍然偽知縣<lb/>
李廷瑗素憚公威名雖踞城不敢害公家公至城下宻<lb/>
約舊將張德裕等以計悉誅之得偽印七偽官十餘人<lb/>
自成既敗歸京師聞公誅諸偽將怒甚將屠遵化公召<lb/>
<pb n="KR4f0035_WYG_026-6b"/>
諸將計曰今初起義師賴天地之靈三協稍定而賊勢<lb/>
剽悍度不能禦不若乞援關上與并力賊渠可殲也衆<lb/>
曰首誅賊者公也敢不惟命因共歃血北向拜故主還<lb/>
拜太夫人約合力禦賊而太夫人素知唐公珏驍勇可<lb/>
藉以集事至是泣語珏曰吾知公百口在京師然舉大<lb/>
事者不顧家公勉之萬一不測吾孫即若子也唐公感<lb/>
激泣下遂單騎徃關門乞援公慮賊至震驚太夫人令<lb/>
家人奉之夾山身自宿城上禦賊賊果遣鐵騎數千馳<lb/>
<pb n="KR4f0035_WYG_026-7a"/>
至公密遣將士易甲胄揚鼔旗聲言北兵數十萬已至<lb/>
賊惶惑不敢前公乘勢出數百騎蹂之賊大奔潰遵化<lb/>
獲全而唐公至關得遇<lb/>
王師具言公仗義復仇狀大歎美之又數日而<lb/>
王師入都自成奔闗陜公迎太夫人入遵化曰故主之<lb/>
仇已報吾事畢矣疏請歸田不許仍撫遵化如故<lb/>
　　黄州洗墨池記<lb/>
仕宦而至黄者毎豔稱子曕雪堂元之竹樓子瞻故有<lb/>
<pb n="KR4f0035_WYG_026-7b"/>
洗墨池在黄人罕知者予判黄之二年梅川張子長人<lb/>
過予言曰吾黄洊離兵燹以來名勝悉委榛莽墨池一<lb/>
窪亦就湮獨趙文敏手書三字猶存瓦礫中使君得無<lb/>
意乎予聞大喜命輿人移置東齋又三年為康熙己酉<lb/>
予董漕自淮歸簿書多暇念先賢故蹟久就蕪不亟思<lb/>
表章亦守土者責也始從坡里訪求墨池舊址得之頽<lb/>
垣敗礎間於是芟榛莽剔朽壤決淤塗甃以文石周以<lb/>
欄檻俯視一匊瀏然泓然池故無橋今則跨池為橋翼<lb/>
<pb n="KR4f0035_WYG_026-8a"/>
橋為亭而取文敏字掲之楣既而曰池復矣無堂曷祠<lb/>
乃建堂池東祠子瞻以張文潛秦少游配兩先生固嘗<lb/>
游黄又蘇門士也仍其名曰雪堂堂成有餘材建樓池<lb/>
西祠元之仍其名曰竹樓墨池因故址雪堂竹樓非其<lb/>
地而仍之者從名也合之為宋賢祠祠既成移予書之<lb/>
複者置樓上移予東齋花木自中州來者植池側而旁<lb/>
為數楹招僧末子住其内以供朝夕於是黄之人若忘<lb/>
其為舊有而煥然新出於耳目之前也未幾張子復來<lb/>
<pb n="KR4f0035_WYG_026-8b"/>
予與之周視池上欣然曰甚矣先賢之賴有使君也是<lb/>
烏可不記予唯唯乃鑱石寘雪堂壁間以記月日張子<lb/>
又語予昔嘗讀楚故載先生墨池蛙口食墨而黒予未<lb/>
之見也<lb/>
　　贑關蠲除船税碑記<lb/>
古之關以察非常後因税其貨豈徒為國家開利源哉<lb/>
蓋隱寓崇本抑末之意俾國家不貲之費借助於商不<lb/>
至重征田畝以厲農亦裒多益寡稱物平施之道也然<lb/>
<pb n="KR4f0035_WYG_026-9a"/>
緣例日増税務浸重遂至漸失其平蓋不佞犖自宦遊<lb/>
以來南北舟車所至其蒿目於商困久矣今犖奉<lb/>
簡命榷闗於贑贑故閩粤孔道而商賈舟楫所輻輳也<lb/>
犖於是日夜籌所以搜蠧剔弊凡斗尺權衡之不如法<lb/>
者正之額外之朘入者已之至則例所載<lb/>
朝廷額餉在焉雖欲寛而不敢也獨貨物正單外又有<lb/>
船税非典制之舊稽之故籍往時借以供修造兩關厰<lb/>
船及幫四季賫冊人役船夫之用今賫冊火牌已裁而<lb/>
<pb n="KR4f0035_WYG_026-9b"/>
額銀又奉文解省舟車之費更何所需是船税確乎宜<lb/>
革顧宜革而久不革者何也利其入而撓之者衆也不<lb/>
佞竊念九江蕪湖諸闗有算商貨者有算船料者大抵<lb/>
取此則蠲彼未有船貨並税如贑關之厲商者易不云<lb/>
乎損上益下曰益損下益上曰損與其瘠諸商也毋寧<lb/>
瘠諸官且夫立法善則吾為官之瘠止於一年法不善<lb/>
則商之害被於世世而無已吾奉<lb/>
朝廷命通商以補不足原非病商而求有餘吾敢負吾<lb/>
<pb n="KR4f0035_WYG_026-10a"/>
心以負<lb/>
朝廷哉爰與同官筆帖式昂君進胥吏而庭告之諭以商<lb/>
之疾苦船算之非制立為蠲除猶懼後之復行之也故敢<lb/>
以不文之言勒諸石今夫除一弊法難創一弊法易循例<lb/>
而行弊法尤易之易也先行者禦人而取貨踵武者則以<lb/>
為當然而無過矣後之君子其慎毋輕言復船算哉不寧<lb/>
惟是凡關政之無益於國有害於商而不佞智所不及知<lb/>
力所不能去者一切與為改革則上利國而下利民為官<lb/>
<pb n="KR4f0035_WYG_026-10b"/>
者之子孫實隂隲焉此又不佞所禱祀而求者也<lb/>
　　韋菴記<lb/>
韋菴在撫署來鶴樓東池上為予讀書之所竊有慕於<lb/>
韋公應物而名之者也蓋予俛仰平生偶幸與公似者<lb/>
有三予年十四以大臣子入侍交㦸出叅屬車豹尾而<lb/>
公有燕李録事詩云與君十五侍皇闈逢楊開府詩云<lb/>
驪山風雪夜長楊羽獵時其起家同公以比部郎出刺<lb/>
滁歴江州蘇州予亦由曹郎歴行省開府回翔大江東<lb/>
<pb n="KR4f0035_WYG_026-11a"/>
西間宦轍略同昔人稱公鮮食寡欲所居焚香掃地而<lb/>
坐又稱居官自媿悶悶有恤人之心則予之澹泊迂拙<lb/>
亦復相同獨予所為詩無能闚公之藩良用抱媿此予<lb/>
深有慕於公也抑嘗誦公詩曰無術謬稱簡素餐空自<lb/>
嗟又曰逍遥池館華益愧專城寵噫嘻予之任視公逾<lb/>
重矣然則抱愧者獨詩乎哉<lb/>
　　重修滄浪亭記<lb/>
予來撫吳且四年蘄與吏民相恬以無事而吏民亦安<lb/>
<pb n="KR4f0035_WYG_026-11b"/>
予之簡拙事以寖少故雖處劇而不煩暇日披圖乘得<lb/>
宋蘇子美滄浪亭遺址於郡學東偏距使院僅一里而<lb/>
近間過之則野水瀠洄巨石頽仆小山藂翳於荒煙蔓<lb/>
草間人跡罕至予於是亟謀修復構亭於山之巔得文<lb/>
衡山𨽻書滄浪亭三字掲諸楣復舊觀也亭虛敞而臨<lb/>
高城外西南諸峰蒼翠吐欱檐際亭旁老樹數株離立<lb/>
拏攫似是百年以前物循北麓稍折而東構小軒曰自<lb/>
勝取子美記中語也迤西十餘步得平地為屋三楹前<lb/>
<pb n="KR4f0035_WYG_026-12a"/>
亘土岡後環清溪顔曰觀魚處因子美詩而名也跨溪<lb/>
横略彴以通遊屐溪外菜畦民居相錯如繡亭之南石<lb/>
磴陂陀欄楯曲折翼以修廊顔曰步碕從廊門出有堂<lb/>
翼然祠子美木主其中而榜其門曰蘇公祠則仍舊屋<lb/>
而新之予暇輙往遊杖履獨來野老接席鷗鳥不驚胸<lb/>
次浩浩焉落落焉若遊於方之外者或者疑遊覽足以<lb/>
廢政愚不謂然夫人日處塵坌困於簿書之徽纆神煩<lb/>
慮滯事物雜投於吾前憧然莫辨去而休乎清泠之域<lb/>
<pb n="KR4f0035_WYG_026-12b"/>
寥廓之表則耳目若益而曠志氣若益而清明然後事<lb/>
至而能應物觸而不亂常誦王陽明先生詩曰中丞不<lb/>
解了公事到處看山復尋寺先生豈不了公事者其看<lb/>
山尋寺所以逸其神明使不疲於屢照故能决大疑定<lb/>
大事而從容暇豫如無事然以予之駑拙何敢望先生<lb/>
百一而愚竊有慕乎此然則斯亭也僅以供遊覽與亭<lb/>
廢且百年一旦復之主守有僧飯僧有田自是度可數<lb/>
十年不廢嗟虖當官傳舍耳予有時而去而斯亭亡恙<lb/>
<pb n="KR4f0035_WYG_026-13a"/>
後之來者登斯亭豈無有與余同其樂而謀所以永之<lb/>
者與子美事詳宋史與兹亭之屢廢興宜别有記者皆<lb/>
不書經始以乙亥八月落成以明年二月買僧田七十<lb/>
畝有竒並著之碑隂令後有考<lb/>
　　曹氏一門死難記<lb/>
崇禎甲申三月流宼陷北京凡都人士女為賊所戮辱<lb/>
者甚衆而曹持巽之母張孺人以一門死難聞曹故三<lb/>
河巨族籍𨽻興州後屯衞因家於京師其先兩世皆舉<lb/>
<pb n="KR4f0035_WYG_026-13b"/>
進士為大官張孺人者官廕生曜之妻也有婦德曜歿<lb/>
四男子俱娶婦二女子已適人㓜女順未嫁能教之以<lb/>
禮法閨門之内肅如朝典流㓂初迫人心恟恟不安咸<lb/>
欲出避孺人獨謂長子持巽曰吾家世受國恩不可臨<lb/>
難苟免天若祚明必且無事萬一國事不濟我當從汝<lb/>
父於地下耳去將何之時都城守備廢弛人知宼至必<lb/>
陷諸子間以告孺人孺人堅持前志且曰國家根本一<lb/>
動未有枝葉不隨之摇落者巢傾卵破在所不免我斷<lb/>
<pb n="KR4f0035_WYG_026-14a"/>
不肯偷旦夕不可必之生貽辱家門汝輩宜早散去以<lb/>
延先人血食但不失身逆賊我死亦瞑目矣三月十五<lb/>
日賊薄城孺人率子持巽持敏肅持毅婦李氏周氏鄧<lb/>
氏女順哭祭家祠中因與家人訣命各自為計諸子與<lb/>
婦與女亦相向哭誓從母俱死十八夜外城陷孺人以<lb/>
尺練自隨神色陽陽不少變十九日辰刻内城陷即以<lb/>
練自縊死從死者曜父妾姜子持敏子肅持巽婦李持<lb/>
毅婦鄧女順及乳嫗孟也持巽自刎未絶肅婦周與持<lb/>
<pb n="KR4f0035_WYG_026-14b"/>
毅縊繩絶而甦俄頃賊大至持巽為賊執持毅乗間扶<lb/>
其嫂周逃去嗚呼甲申之變人恨死之不早一墮賊手<lb/>
遂有求死而不得者若孺人之慷慨自矢先率其子與<lb/>
婦與女以死難矣而予謂孺人之死所難不在慷慨而<lb/>
在從容從容者知義之當死然後以身死之者也夫惟<lb/>
審於義也明故其赴於死也必人處䘮亂時豈有義不<lb/>
先定而能毅然不移其所守者哉持巽陷賊中猶得具<lb/>
棺入殮孺人及諸從死者賊退乃與持毅奉以𦵏於永<lb/>
<pb n="KR4f0035_WYG_026-15a"/>
定門外石榴莊之祖塋持巽亦竒士予嘗為作傳所謂<lb/>
曹風子者<lb/>
　　記遊寳帶橋書付筠<lb/>
康熙三十四年七月十五日午後與族子<graphic n="KR1551" url="https://raw.githubusercontent.com/kanripo/KR-Gaiji/master/images/KR1551.png" mimeType="image/png"/>兒致筠孫<lb/>
韋金族孫鈖出盤門泛舟至寳帶橋橋迤邐五十三洞<lb/>
長以尺計者八百七十有五相傳唐刺史王仲舒粥寳<lb/>
帶助建橋因以名其右為震澤左為澹臺湖一望瀰淼<lb/>
維舟步橋上時日將落楞伽靈巖陽山諸峰如積翠浮<lb/>
<pb n="KR4f0035_WYG_026-15b"/>
水面餘霞散綺映帶其間頃之圓月東上爛如銀盤與<lb/>
波盪漾儼然金碧圖畫漁人網得白魚呼奚奴買之坐<lb/>
船頭煮魚小飲已復登橋徘徊微風清露中流螢閃閃<lb/>
作團飛入稻畦款乃之聲隱起别浦數月以來此樂得<lb/>
未曽有歸途倚舷望月華抵署漏下二十刻矣擬作詩<lb/>
紀遊而吟興不屬聊書此付㓜子筠倣東坡例也<lb/>
　　遊姑蘇臺記<lb/>
予再莅吳將四載欲訪姑蘇臺未果丙子五月卄四日<lb/>
<pb n="KR4f0035_WYG_026-16a"/>
雨後自胥江泛小舟出日暉橋觀農夫插蒔婦子滿田<lb/>
塍泥滓被體桔橰與歌聲相答其勞苦殊甚迤邐過横<lb/>
塘羣峰翠色欲滴未至木瀆二里許由别港過兩小橋<lb/>
遂抵臺下山高尚不及虎丘望之僅一荒阜耳舍舟乘<lb/>
竹輿緣山麓而東稍見村落竹樹森蔚稻畦相錯如繡<lb/>
山腰小赤壁水石頗幽髣髴虎丘劒池夾道穉松叢棘<lb/>
薝葡㸃綴其間如殘雪香氣撲鼻時正午赤日炎歊從<lb/>
者皆喘汗予興愈豪褰衣賈勇如猿猱騰踏而上陟其<lb/>
<pb n="KR4f0035_WYG_026-16b"/>
巔黄沙平衍南北十餘丈闊數尺相傳即胥臺故址也<lb/>
頗訝不逮所聞吾友方鈍翁記稱方石中穿傳為吴王<lb/>
用以竿旌者又矮松壽藤類一二百年物今皆無有獨<lb/>
見震澤掀天湧日七十二峰出没於晴雲㵿淼中環望<lb/>
穹窿靈巖高峰堯峰諸山一一獻竒於臺之左右而霸<lb/>
業銷沈美人黄土欲問夫差之遺跡而山中人無能言<lb/>
之者不禁三歎從山北下抵留雲菴菴小有泉石僧貧<lb/>
而無世法酌泉烹茗以進山中方採楊梅買得一筐衆<lb/>
<pb n="KR4f0035_WYG_026-17a"/>
皆飽噉仍攜其餘返舟中時已薄暮飯罷乗風容與而<lb/>
歸侍行者㓜子筠孫韋金外孫侯晸六日前子至方應<lb/>
試北上不得與同遊賦詩紀事悵然者久之<lb/>
　　記宣銅鑪二則<lb/>
宣銅琴鑪一無蓋栗殼色質柔而氣厚明末出自大内<lb/>
都門王濟之以一金得之窮市旋為濟之宗人有大購<lb/>
去後抵百金負於遼陽耿繼訓繼訓亡以原值歸予有<lb/>
咏鑪聯句載予集中<lb/>
<pb n="KR4f0035_WYG_026-17b"/>
江南有真宣鑪二一為魚耳石榴鑪其一為魚耳八吉<lb/>
祥鑪即此是也雕花藏經色内含神采信一尤物二鑪<lb/>
為明中貴王瑞樓所藏後歸長洲韓敬堂其嗣古洲贈<lb/>
金壇于季鸞季鸞授子連水連水之叔逸圃以二百緡<lb/>
購石榴鑪以百緡購此國初轉歸江都李書雲康熙已<lb/>
卯冬書雲輟此見贈爰著其流傳之槩以示後云<lb/>
　　小孤山題名<lb/>
康熙八年己酉予以督漕舟泊小孤作詩一篇後兩過<lb/>
<pb n="KR4f0035_WYG_026-18a"/>
此山皆不及登庚申春暮自䖍州返命停帆竟日留前<lb/>
詩刻山上絶頂時華亭錢介維柏齡同來姪墉男基著<lb/>
侍行商丘宋犖識<lb/>
　　謫仙樓題名<lb/>
予識蕭尺木在順治乙未後十五年為康熙已酉舟過<lb/>
采石登謫仙樓觀尺木畫壁作長歌紀事庚申春三月<lb/>
䖍州使旋同華亭錢介維宣城袁士旦來遊與姪墉男<lb/>
基著俱士旦工書為書前詩留壁間尺木即世已久臨<lb/>
<pb n="KR4f0035_WYG_026-18b"/>
風憮然商丘宋犖牧仲記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻二十六<lb/>
</p>
<p>
</p>
  </div>
</body>
</text>
</TEI>
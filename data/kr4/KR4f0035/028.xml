<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻二十八</head> <lb/>
    <p>
<pb n="KR4f0035_WYG_028-1a"/>
欽定四庫全書<lb/>
　西陂類稿巻二十八<lb/>
　　　　　　　　　　　　吏部尚書宋犖撰<lb/>
　題䟦<lb/>
　　先文康白華堂詩跋<lb/>
先文康詩才敏妙得於天授毎酒酣落茟如風雨驟至<lb/>
而法度一與古合世所稱刻意苦吟者恒未逮也明末<lb/>
中原喪亂稿多散失僅存白華堂詩一巻鼎革後篇什<lb/>
<pb n="KR4f0035_WYG_028-1b"/>
遂少康熈丁未犖曽合刻於黄州校讎未善剞劂亦惡<lb/>
深以為憾今辛未秋於豫章官舍率兒至重加考訂梓<lb/>
而藏諸家塾嗚呼犖年十二三即從先人學聲律今髮<lb/>
白齒豁始獲與兒子收拾遺草奉揚清芬是則犖之罪<lb/>
也為之泫然泣下<lb/>
　　文康公十友圖跋<lb/>
明天啓崇禎朝一時名士大夫往往寄情繪事縱六法<lb/>
有未精而一種髙懐别致盎溢筆墨間如倪文正黄文<lb/>
<pb n="KR4f0035_WYG_028-2a"/>
烈諸公皆然得者無不珍惜先文康公繪事彷彿諸公此巻<lb/>
本朝初年開府畿東時為屬吏蕭五雲氏作記犖<lb/>
童子時於漁陽官舍見公醉後潑墨題為十友圖今五<lb/>
十年後偶從呉門僧舍得之前題字已無拜閲一過淚<lb/>
落紙上王于一題字佳絶後溧陽陳相國宛平劉司馬<lb/>
膠州張銀臺諸跋皆有三昧語王陳文望最著劉為至<lb/>
戚張亦公同朝精於鑒别愈當子孫永寳也<lb/>
　　文康公畫冊跋<lb/>
<pb n="KR4f0035_WYG_028-2b"/>
文康公雜畫一冊凡八頁山水三石一竹一寫生三前<lb/>
題帶礪河山字為瀋陽范文肅公壽蓋文康公開府畿<lb/>
東時也文肅公開國名相與文康公情好最篤文康公<lb/>
薨文肅公賜犖書云尊公心事不佞能知之不佞心事<lb/>
亦尊公能知之犖謹藏笥篋中十五年前犖宦京邸從<lb/>
文肅公五子彥公學士乞得此冊憶文康公圖此時犖<lb/>
纔十二今忽忽六十有三自文肅迄今宣化守時崇已<lb/>
三世自文康迄犖曽孫已五世矣兩家子弟講通門之<lb/>
<pb n="KR4f0035_WYG_028-3a"/>
好宛如當日此冊不獨子孫永寳兼足徵吾兩家之克<lb/>
敦古處也文康公畫筆乗興㸃染爛然天真生平心折<lb/>
陳淳徐渭二人此殆似之康熙丙子三月十日重加裝<lb/>
池灑淚題此<lb/>
　　西湄草堂詩跋<lb/>
右西湄草堂詩一巻為季弟介山氏遺稿余攜之笥中<lb/>
久矣今年冬潛江朱子悔人訪余南州官舍俾其刪正<lb/>
付梓寄姪壆壔謹藏之介山詩才清絶初學劉文房錢<lb/>
<pb n="KR4f0035_WYG_028-3b"/>
仲文逮奉教王阮亭先生欲肆力於唐宋諸大家所進<lb/>
有未可量而介山年甫四十一死矣嗚呼同氣彫喪撫<lb/>
兹遺篇淚如雨下介山品潔而氣和風流自喜書畫皆<lb/>
可觀恒語人曰世間事無一可怒者此其所以合於三<lb/>
百篇之㫖歟<lb/>
　　跋楊文恪手閲劉後村集<lb/>
右劉後村詩文抄本五十巻為豐城楊宗伯文恪公亷<lb/>
手閲康熙庚午三月得之豫章官舍後村集流傳頗少<lb/>
<pb n="KR4f0035_WYG_028-4a"/>
文恪常薦李文正王文恪諸公太原王端毅被讒又力<lb/>
為伸救其品最髙手澤尤堪寳愛憶先文康語犖云先<lb/>
莊敏以中丞家居所閲史記最精當字皆蠅頭楷惜於<lb/>
崇禎壬午賊䧟郡城時失之今觀此知前輩讀書不苟<lb/>
大略相同更慨然於圖史寳玩銷沈於兵火者不少也<lb/>
　　跋曹實菴咏物詞<lb/>
今人論詞動稱辛栁予觀稼軒詞以佛狸祠下一片神<lb/>
鴉社鼓為最耆卿詞以關河冷落殘照當樓與楊栁岸<lb/>
<pb n="KR4f0035_WYG_028-4b"/>
曉風殘月為佳它亦未盡稱是迨白石翁崛起南宋玉<lb/>
田草窗諸公互相唱和如野雲孤鶴去留無跡此竹垞<lb/>
論詞所以必推南宋也今讀實菴咏物十首彷彿樂府<lb/>
補題諸作擬諸白石暗香疎影何多讓焉阮亭讀之拍<lb/>
案稱善曰曹大乃爾奇絶予亦云<lb/>
　　跋徐巨源友評<lb/>
余到南州三載求徐巨源文翰甚渴自陳伯璣所刻榆<lb/>
溪集外即片紙不可得今春羅飯牛誦巨源贈詩云雲<lb/>
<pb n="KR4f0035_WYG_028-5a"/>
山已是無常主更寫雲山賣與誰又云記得扁舟初過<lb/>
訪草堂門外水齊天令人諷歎不已兹又從朱子莊得<lb/>
巨源友評一巻手書六百八十九字文既散朗冷雋字<lb/>
復本色其引喻玲瓏超脱直是晉人風味米海岳云前<lb/>
賢徵引迂逺如龍跳天門虎卧鳳闕是何等語吾所論<lb/>
要在入人不為溢詞知此者可與讀巨源此巻<lb/>
　　跋孤樹裒談<lb/>
右孤樹裒談十八巻雜記明太祖迄武宗朝事最為纎<lb/>
<pb n="KR4f0035_WYG_028-5b"/>
悉建寕李公古冲著公名黙嘉靖間歴官冢宰康熙癸<lb/>
酉九月三日周子雪客訪余呉門以是書見贈按王阮<lb/>
亭侍郎皇華紀聞云廣州老城内督糧道署西圃有管<lb/>
樹一甚奇古略如榕樹葉絶大其幹皆根枝樛結而成<lb/>
李冢宰著裒談於此樹下有記刻石嵌樹間亂後兵婦<lb/>
得之作擣衣砧一士人夜聞砧聲甚異贖取之今尚存<lb/>
　　跋朱竹垞和論畫絶句<lb/>
余暇日創為論畫絶句如干首理絶繩尺意在獨解陳<lb/>
<pb n="KR4f0035_WYG_028-6a"/>
後山所云晩知詩畫真有得也竹垞先生見而好之走<lb/>
筆屬和不摭拾畫苑剩語第吟賞生平所見而神理已<lb/>
超超元箸近代數十年名手皆得附之以傳抑何幸耶<lb/>
先生平日論詩頗不滿涪翁今諸什大叚學杜而髙老<lb/>
生硬之致正得涪翁三昧信大家無所不有<lb/>
　　跋宋史續通鑑長編<lb/>
宋李燾有通鑑長編百六十八卷續長編集要六十八<lb/>
巻續宋編年十八卷今世藏書家徃徃求之甚渴此宋史<lb/>
<pb n="KR4f0035_WYG_028-6b"/>
續通鑑長編三十六卷非燾本的是元刻巻首割去著<lb/>
書人姓氏卷末割去大元字賈人狡獪乃爾按元胡宏<lb/>
亦有通鑑長編續長編此其續編無疑前有燾進表一<lb/>
通或當日與燾本並刻今所存者止此耳康熙丙子六<lb/>
月從姑蘇書船上購得識而藏之<lb/>
　　跋滏陽張氏兩世家訓<lb/>
張氏為滏陽望族此兩世家訓為司馬公訓太史公太<lb/>
史公訓閣學公者先文康舊與司馬公同官太史公實<lb/>
<pb n="KR4f0035_WYG_028-7a"/>
先文康門下士今閣學公視學江南又與犖有同岑之<lb/>
雅故知公家敎最詳康熙丁丑嵗杪閣學公玉峰校士<lb/>
畢道經金閶飲余公居之小滄浪酒間手家訓示犖俾<lb/>
為之跋犖敬讀一過大而立身從政小而起居飲食靡<lb/>
不諄諄告誡有古箴銘之風至司馬公云外其官而官<lb/>
存尤令人聞晨鐘焉閣學公似君又蚤成進士能世其<lb/>
家滏陽之澤永永未艾蓋其得於庭訓逺矣余家疊遭<lb/>
兵燹先荘敏福山諸公遺蹟久隨雲烟滅沒所存者獨<lb/>
<pb n="KR4f0035_WYG_028-7b"/>
先文康數紙耳摩挱此冊不勝慨然<lb/>
　　跋銓事記<lb/>
右銓事記十篇明雲夢鄒大澤先生著先生名觀光字<lb/>
孚如萬厯庚辰進士歴官太僕卿嘗講學東林學者稱<lb/>
大澤先生當在銓曹與鄒南臯先生同事釐剔奸弊一<lb/>
時有二鄒之目先曽伯祖荘敏公為太宰最相得詳記<lb/>
之第三篇為犖家乘所不載康熈癸未春從錫山顧梁<lb/>
汾舍人見之端文公手澤存焉犖採入家乘更録一通<lb/>
<pb n="KR4f0035_WYG_028-8a"/>
置家塾敬為之跋<lb/>
　　跋文肅致入闗諸王啟<lb/>
右范文肅公建議入闗致諸王啟一首副本在其先文<lb/>
正祠内有徐韓二先生䟦後余得拜手讀之啟凡灑灑<lb/>
數百言大㫖以任賢撫衆為急務公在政府凡所厝注<lb/>
不越斯語蓋見之實事不徒託之空言而已先文康由<lb/>
畿撫<lb/>
召入秉鈞公之薦也當<lb/>
<pb n="KR4f0035_WYG_028-8b"/>
王師入闗時先文康亦獻治平三䇿首議崇禎廟號次<lb/>
則裁加派以蘇民困羅賢才以佐上理與公言如出一<lb/>
轍豈非英雄所見畧同固冝其有水乳之合也歟洎先<lb/>
先文康殁公視予猶子嘗舉似予曰令先公之心獨我<lb/>
知之其久要不忘如此文肅即世令嗣總制今尚書侍<lb/>
郎諸公或以忠貞或以弼亮<lb/>
天子倚毗為世臣貴顯累葉而予以任子際衰老之年<lb/>
沐我<lb/>
<pb n="KR4f0035_WYG_028-9a"/>
皇上優渥之賜蓋兩家之穀貽者逺矣雒誦之下追維<lb/>
通門之好庸敢牽連書之明淵源之有自俾予小子竊<lb/>
附以不朽至是啟言皆碩畫功在<lb/>
廟社實維<lb/>
國家永永無疆之休固已載之國史彪炳天壤抑徐韓<lb/>
兩先生論之詳矣兹不復贅云<lb/>
　　跋懐素小草千文<lb/>
懐素絹本小草千文刻文氏停雲館帖中其書法髙古<lb/>
<pb n="KR4f0035_WYG_028-9b"/>
流傳有緒已悉衡山三橋二跋獨卷中相接及題款處<lb/>
用漢軍司馬印殊不可解二文亦置而不論偶閲大唐<lb/>
傳載摘勝云永州龍興寺乃呉軍司馬䝉之故宅素師<lb/>
浚井得軍司馬印毎作書用以為誌不勝快然漫書卷<lb/>
末<lb/>
　　跋范文正公書伯夷頌巻<lb/>
余再宦遊呉獲謁范公祠屢矣毎瞻拜文正忠宣遺像<lb/>
令人肅然起敬今年春從公十九世孫主奉能濬得觀<lb/>
<pb n="KR4f0035_WYG_028-10a"/>
祠中所藏墨跡九種其一乃文正公楷書伯夷頌貽京<lb/>
西轉運使蘇公舜元者文正公為有宋第一流人固不<lb/>
以書名而此書謹嚴有法度一筆不苟世之善書者或<lb/>
莫及焉虞道園有云仰惟前賢爭光日月不敢妄有贊<lb/>
述良然按跋中文富晏杜四名相俱與文正相伯仲忠<lb/>
宣晜弟不忝象賢君謨才翁及元明諸鉅公一一具在<lb/>
真巨觀也秦繆醜題句欲與韓范論心得毋顙有泚耶<lb/>
此巻南渡後歸繆醜又歸賈似道宋亡流入北方元李<lb/>
<pb n="KR4f0035_WYG_028-10b"/>
侯戡得之因來守呉舉而歸之范氏義莊明神宗時曽<lb/>
入王弇州質庫後仍歸范氏不取直未久主奉者不戒<lb/>
復失去為雲間貳守朱勲追得復歸祠中今巋然無恙<lb/>
信有神物呵䕶其間也其餘八種一為唐懿宗賜文正<lb/>
公四世祖柱國誥一為宋哲宗賜恭獻公拜給事中誥<lb/>
恭獻公純禮也一為哲宗賜忠宣一公御書一為文正公<lb/>
與尹師魯二帖一為文正公道服贊一為忠宣公劄子<lb/>
一為忠烈傳芳卷忠烈徽宗賜文正祠額巻中載詩文<lb/>
<pb n="KR4f0035_WYG_028-11a"/>
甚夥一為東溪書舍巻文正與尹師魯二帖道服贊皆<lb/>
贗本東溪為唐以安氏讀書處唐正統間人因其地鄰<lb/>
范祠巻不知何時歸祠中展閲諸卷定當以伯夷頌為<lb/>
第一余承乏此地幸覩鴻寳敬綴不文之辭於巻末尚<lb/>
有忠宣誥未及見在兩江制府蘇公先生處先生即忠<lb/>
宣二十世孫也<lb/>
　　跋朱文公書杜詩巻<lb/>
右朱文公書少陵送路六侍御入朝詩後題仲春後三<lb/>
<pb n="KR4f0035_WYG_028-11b"/>
日寓劒川書寄伯恭友丈朱某載拜前有黔寧王子子<lb/>
孫孫永保之方印又錢氏素軒書畫之記花邊圓印錢<lb/>
氏合縫鼎印後有素軒清玩珍寳花邊大方印又合縫<lb/>
鼎印順治三年七月初二日<lb/>
世廟以賜先文康<lb/>
今上康熈三十四年六月犖重加裝潢此巻紙色蒼然<lb/>
書朴老而勁的是真蹟嘗藏明沐昭靖嗣侯家後為武<lb/>
宗朝錢寧所得寧敗沒入大内其源流歴歴可考或以<lb/>
<pb n="KR4f0035_WYG_028-12a"/>
寧本佞倖其印記未免為文公玷余不謂然從来法書<lb/>
名畫多辱於權門如蔡京賈似道嚴嵩諸人藏弆最富<lb/>
覽者更以諸人題識印記辨别源流真贗翻益聲價今<lb/>
寧印正為此巻添一考據庸何傷以是知自古小人亦<lb/>
未嘗無益於君子也為之慨然<lb/>
　　跋宋搨蘭亭三種<lb/>
蘭亭拓本始自開皇唐文皇見拓本而求真蹟命廷臣<lb/>
臨摹選偪真者得歐陽本刻寘禁中即宋世所謂定武<lb/>
<pb n="KR4f0035_WYG_028-12b"/>
夲也自唐至南宋翻刻不下千種宋理宗内府所藏百<lb/>
十七種賈秋壑所藏八百種此巻三種一為九江本簽<lb/>
題辛之三後題右九江夲紹定壬辰歸涂所得與辛袠<lb/>
第三本殊不同一為唐安本簽題壬之三郭明復於淳<lb/>
熈間用貞觀舊本刻石自有跋後題右唐安本得之於<lb/>
王同年震舉澤之一為家藏石本簽題癸之三後無題<lb/>
字又有蔡君謨諸人跋范太師本簽題癸之六後無題<lb/>
字蓋南宋丞相游似所藏百種之四也范本今失去僅<lb/>
<pb n="KR4f0035_WYG_028-13a"/>
存跋國初<lb/>
世廟以賜先文康又有定武一本今亦不存按胡菊潭<lb/>
相國禊帖綜聞載游丞相蘭亭以天干編處自甲之一<lb/>
至甲之十毎本横表折摺作冊末題所自得自出乙癸<lb/>
九干皆然鈐記凡五種或用名或用景仁其字或用克<lb/>
齋其别號或用游氏圖書或用旌德堂章有單用者有<lb/>
兼用者前後裝池用藍牋鈐前池有珍祕小章後池有<lb/>
趙孟林印不知何許人明歸晉藩前後皆鈐記相傳宣<lb/>
<pb n="KR4f0035_WYG_028-13b"/>
廟時進内府以鼎革散布人間菊潭所得十八冊同理<lb/>
宗者僅定武闊行鼎州唐人雙鈎蜀劉涇四種今此三<lb/>
種獨九江本與理宗所收者同以此類推宋世好事者<lb/>
摹刻最多雖肥痩不一皆有一種晉代風流耐人尋味<lb/>
獨定武如明河珠斗耳宋豫章京堂云前賢筆蹟真者<lb/>
當祖之臨者當孫之定武蘭亭去昭陵所得殆曽孫行<lb/>
耶余謂蘭亭考紛紛聚訟要當以黄魯直存之以心㑹<lb/>
其妙處為此中三昧語正不必過為辨别反墮雲霧也<lb/>
<pb n="KR4f0035_WYG_028-14a"/>
九江本有喜聞過堂印唐安本有主忠信河東郡圖書<lb/>
餘與菊潭所記同者不具録又卞令之中丞書考載趙<lb/>
孟林為游丞相裝潢人未識何所據附記以廣異聞<lb/>
　　書半塘寺血書華嚴經後<lb/>
維元至正間有比丘善繼精嚴持梵行妙契無上道願<lb/>
寫華嚴經流布作佛事將爇松為煤擣和冩此經是具<lb/>
黑暗相不可以為用或煆汞為丹硏露寫此經雖然頗<lb/>
炫燿亦能盲人目或以金作泥及泥銀而寫縱寳實外<lb/>
<pb n="KR4f0035_WYG_028-14b"/>
塵初非我所有惟此指端血為我所甚愛乃今發宏願<lb/>
刺以寫此經百千微妙頌及十萬正文一一繕寫竟證<lb/>
入華藏海無相宋居士<hi>無相居士金華文憲别號也</hi>未出母胎時母<lb/>
夢一異僧手内持是經云吾乃永明假室終此巻母覺<lb/>
居士生大有因緣在居士洪武初過呉半塘寺展閲悟<lb/>
前因稽首而作贊是名三世經傳聞遍逺近我今得拜<lb/>
觀心中大歡喜昔蘇子瞻氏四菩薩閣記舍人所難舍<lb/>
用以作功德我思不忍舍孰過於此血見血不見經血<lb/>
<pb n="KR4f0035_WYG_028-15a"/>
與經為二見經不見血血即是經故一身而三世彈指<lb/>
之間耳滴血遍大千圓滿靡缺陷凡一切血屬盡得見<lb/>
如来時西陂居士口説此偈已再拜還其經<lb/>
　　跋宋刻淳化帖第九巻<lb/>
宋郡南有幸山堂爲宋髙宗駐蹕之所明崇禎中沈氏<lb/>
濬池得石一片兩面刻字乃淳化帖九巻第一二兩版<lb/>
王獻之書也旁有陳懐玉鐫四楷字董文敏見而愛之<lb/>
後㓂亂失去康熙丁丑余姪壔偶掘地復得搨以寄余<lb/>
<pb n="KR4f0035_WYG_028-15b"/>
筆畫遒勁精采奕奕爲北宋刻無疑按閣帖祖本用棗<lb/>
版而陳簡齋云太宗刻石寵錫下方則閣本固有石刻<lb/>
也南渡後摹刻者紛紛曹士冕法帖譜系云襄州刻本<lb/>
第九巻大令帖毁於王旻之變余曩撰筠廊偶筆即以<lb/>
此石為襄州所失不知旻變在理宗端平三年以地以<lb/>
時相去逺甚且既毁矣安得復出今為正之别刻一石<lb/>
附帖後俾壔永寳焉<lb/>
　　雙忠遺翰跋<lb/>
<pb n="KR4f0035_WYG_028-16a"/>
明熹宗時逆璫魏忠賢竊弄威福其惡在王振劉瑾上<lb/>
當時攖其凶鋒受禍慘毒如楊左諸公較之東漢黨人<lb/>
不啻什百過之迨後甲申三月一時盡節諸臣半屬東<lb/>
林君子雖曰三百年養士之報亦楊左諸公有以風勵<lb/>
之也長垣王少司馬家楨爲楊忠烈同年生當忠烈被<lb/>
逮兩致書於公公復札稿竝致崔冢宰景榮札稿又忠<lb/>
烈獄中寄兒絶筆皆爲司馬公子武進令元烜輯而藏<lb/>
之題曰雙忠遺翰康熙丙子六月余舟過毘陵從元烜<lb/>
<pb n="KR4f0035_WYG_028-16b"/>
借觀忠烈札有死為厲鬼殺賊語絶筆有楊大洪為臣<lb/>
死忠此心耿耿不愧天地鬼神語何其烈也書法秀整<lb/>
胸次具見司馬公復札稿云大丈夫獨行其志但要拿得<lb/>
定做得成利害禍福可置不問致崔札極為忠烈拯救<lb/>
書亦蒼然有顔書爭坐位風骨均冝永寳忠烈死司馬<lb/>
公與崔前後去位甲申之變司馬公亦以起義誅僞官<lb/>
不勝死與忠烈先後一揆雖爭光日月可也嗟乎嵗月<lb/>
變易手澤依然如元烜者亦可謂賢子孫哉余幸覩名<lb/>
<pb n="KR4f0035_WYG_028-17a"/>
蹟肅然起敬再拜題此<lb/>
　　跋羅珂雪臨古帖<lb/>
先文康評黄慎軒書出米而出乎米今觀珂雪所臨晉<lb/>
唐宋明諸帖皆出晉唐宋明之外所謂作詩必此詩定<lb/>
知非詩人也昔吾友曾有跋云珂雪勤勤於倪<hi>鴻寳</hi>楊<hi>機部</hi>
二文正當不獨以其書珂雪亦無以書不工為恨然則<lb/>
珂雪固不獨以書重矣<lb/>
　　跋九峰山人詩冊<lb/>
<pb n="KR4f0035_WYG_028-17b"/>
九峰山人徐霖别號䫇仙金陵人能詩畫善書尤工樂<lb/>
府受知於明武宗授以官不拜其篆法與李長沙相伯<lb/>
仲真行皆入妙品康熙戊辰嵗暮得此冊於南州<lb/>
　　跋黄石齋先生楷書近體詩<lb/>
明末倪鴻寳楊機部黄石齋諸先生詩文書法皆有一<lb/>
種抑塞磊落之氣必傳無疑石齋先生楷法尤精余向<lb/>
見先生請室中所書孝經直抉鍾太傅之祕心好之而<lb/>
不可得此冊書萬籟此俱寂和韻詩十五首真所謂意<lb/>
<pb n="KR4f0035_WYG_028-18a"/>
氣密麗如飛鴻舞鶴令人叫絶憶亡友栁愚谷堉常推<lb/>
先生楷書與張瑞圖竝傳太傅衣鉢余急止之曰信如<lb/>
子言蔡京當與蘇黄米三君子抗衡千古不必以君謨<lb/>
易之矣愚谷爽然自失聊識此以博觀者一噱<lb/>
　　跋侯氏家藏雜帖<lb/>
右明人雜帖八冊自嘉隆以迨啟禎東南知名之士略<lb/>
備同里侯君輔之於明末喪亂中以百錢買得之國初<lb/>
輔之出以見示旋裝池付子方至方至余女夫也父子<lb/>
<pb n="KR4f0035_WYG_028-18b"/>
相繼棄世久矣彌甥晸摩挱兩世手澤寳愛有加今丙<lb/>
子夏六月攜過余呉門官舍披覽之次不勝今昔之感<lb/>
題數語冊尾以志嵗月内二冊有濟南邢氏及萬鍾題<lb/>
字蓋曽藏子愿友石兩先生家云<lb/>
　　題陳子文比部臨東坡寒食詩及山谷跋<lb/>
東坡寒食詩及山谷跋皆偶然欲書遂入神品余觀察<lb/>
畿東時從遷安劉魯一總憲借閲眞蹟一過二十年往<lb/>
来懐抱不置今觀陳子文比部摹本神采煥發頓還舊<lb/>
<pb n="KR4f0035_WYG_028-19a"/>
觀昔右軍蘭亭敘以醉中無意得之後屢書終不能逮<lb/>
子文乃獨從臨摹中得兩公偶然欲書之妙那不令人<lb/>
心折坡公題畫雁詩云君從何處看得此無人態詩文<lb/>
書畫正可一齊參悟<lb/>
　　題費氏所藏周鬲款識竝釋文<lb/>
周鬲款識竝釋文費子葛陂定爲松雪翁手跡與中郎<lb/>
辨柯亭篴材何異知賞鑒自有真也<lb/>
　　跋王摩詰畫濟南伏生像<lb/>
<pb n="KR4f0035_WYG_028-19b"/>
此王摩詰所寫濟南伏生像載宣和畫譜南渡後入思<lb/>
陵甲庫題字竝乾卦印紹興小璽具存觀後呉傅朋題<lb/>
名蓋不久歸開府郡王矣明李廷相黄琳皆賞鑒名家<lb/>
曾經藏弆顧鄰初客座贅語云都𤣥敬從黄美之家見<lb/>
摩詰伏生圖為之吐舌即此巻也不知何時取入大内<lb/>
鼎革時散落人間爲孫侍郎退谷先生所得劉□五石<lb/>
瓠孫氏藏畫目首列之先生殁轉歸梁相國棠村先生<lb/>
今康熙庚辰十月余從相國孫右江僉事雍處見之疏<lb/>
<pb n="KR4f0035_WYG_028-20a"/>
其流傳之緒以示將来摩詰畫為南宗第一人髙出從<lb/>
来畫史之上伏生授書又闗經學非天王洛神諸圖可<lb/>
比收藏珍重當何如也至畫入神品有目者皆見之無<lb/>
庸贅<lb/>
　　跋王晉卿漁邨小雪巻<lb/>
昔人云書中唐模畫中北宋得之便足自豪駙馬都尉<lb/>
王晉卿北宋中巨擘也其遺蹟最烜赫者爲烟江疊嶂<lb/>
圖次之為瀛山圖陳眉公云烟江巻舊藏王元美家余<lb/>
<pb n="KR4f0035_WYG_028-20b"/>
曾見於萬巻樓下後轉質虞山嚴氏遂如泥牛下海董<lb/>
文敏云瀛山圖在嘉禾項氏惜不戒於火已歸天上余<lb/>
二十年前於棠邨梁相國齋中見設色一幛相傳為晉<lb/>
卿筆恐尚未確都尉風流殆隨雲烟滅沒盡矣漁村小雪<lb/>
巻載宣和畫譜歴代藏弆御府鼎革時爲滄州戴侍郎<lb/>
巖犖所得侍郎歿其後人求售輦下烏目山人王石谷<lb/>
購作枕中祕康熙庚辰正月山人来呉出以相誇為之<lb/>
叫絶按晉卿畫源本營丘此巻清蒼秀潤人物林木大<lb/>
<pb n="KR4f0035_WYG_028-21a"/>
類摩詰尺幅中具有雅人深致非寛范醉許可比痩金<lb/>
題字宛然璽印累累誠希世之珍也夫漢碑在人間略<lb/>
可指數曹全碑晩出頓煥人耳目此巻得毋類是<lb/>
　　題東坡笠屐圖<lb/>
予家藏絹本東坡先生笠屐圖當是元人筆其上題曰<lb/>
東坡謁黎子雲途中値雨乃於農家假篛笠木屐戴履<lb/>
而歸婦人小兒相隨爭笑邑犬爭吠東坡曰笑所怪也<lb/>
吠所怪也覺坡仙瀟灑出塵之致六百餘年後猶可想<lb/>
<pb n="KR4f0035_WYG_028-21b"/>
見㑹予訂補施註蘇詩成因橅其像於巻端以識嚮往<lb/>
蓋康熙己夘六月二日也<lb/>
　　跋李希古長夏江寺巻<lb/>
南宋李希古長夏江寺余見凡三巻其一為遷安劉總<lb/>
憲魯一所藏余曩曾購得筆墨渾厚神采奕奕上有髙<lb/>
宗題云李唐可比唐李思訓乃從来烜赫名蹟也旋為<lb/>
有力者負之而趨迄今悵惘其一無髙宗題殘缺已甚<lb/>
余見於梁相國棠邨先生座上所謂素絲斷續不忍看<lb/>
<pb n="KR4f0035_WYG_028-22a"/>
已作蝴蝶飛聨翩殊無可憶此巻雄峭幽邃寫出江山<lb/>
之勝以泥金㸃苔尢爲奇創流傳有緒詳董文敏跋中<lb/>
品在劉氏巻下梁氏巻上亦希世之珍也康熙甲申正<lb/>
月余從嶺南得之足以豪矣裝池竟漫爲跋尾<lb/>
　　跋仇十洲滄溪圖巻<lb/>
義興呉克類儔世宗朝宗伯文肅公儼之弟以明經爲<lb/>
武城令歸老滄浦因號滄溪與呉門文氏父子交最篤<lb/>
此圖爲十洲名蹟追蹤二趙後題詩秀水仲春龍與謝<lb/>
<pb n="KR4f0035_WYG_028-22b"/>
茂秦同爲趙康王上客詩字皆不俗亦可寳也<lb/>
　　題外祖澇丘趙公像<lb/>
此犖生母趙淑人之考澇丘公七十六嵗像也公力田<lb/>
抱朴爲徳於鄉終身不失赤子之心犖周旋杖履恍如<lb/>
對羲皇以上人康熙癸夘十月以微疾終享年八十有<lb/>
六此幅爲㑹稽沈生明仁筆無毫髪遺憾毎一展拜依<lb/>
稀北莊花下分甘共嘗時也今丁丑小雪呉門重裝敬<lb/>
題數語可勝追慕<lb/>
<pb n="KR4f0035_WYG_028-23a"/>
　　題逆修生七往生淨土畫巻<lb/>
右畫佛説閻羅王授記四衆逆修生七往生淨土經一<lb/>
巻爲陳觀音慶婦人文殊男慶福造不著時代及著書<lb/>
畫人姓名紙羅紋古色畫法詭異書亦具有氣格似是五<lb/>
代北宋人蹟簽題閻立本地獄變相未足為據東坡云<lb/>
佛滅度後閻浮提衆生剛狠自用莫肯信入故諸賢聖<lb/>
皆隠不現獨以像設遺言提引未悟今觀此巻所以提<lb/>
引衆生者至矣摩挲寳軸憬然如聞晨鐘余藏篋衍最<lb/>
<pb n="KR4f0035_WYG_028-23b"/>
久㑹匡廬開先心壁師訪余呉門即舉以贈俾歸貯之<lb/>
七佛樓仿東坡施四菩薩版例亦都安哉<lb/>
　　跋燕叔髙青溪釣翁圗巻<lb/>
叔髙畫最不易得余家<lb/>
賜畫舊有叔髙溪風圖絹本髙頭長卷布景幽峭筆墨<lb/>
精緻後有元馮子振奉皇姊大長公主命跋同時館閣<lb/>
諸公題咏將二十人惜以氣色黯淡乙之後歸梁棠村<lb/>
相國相國歿書畫多散去訪之遂不可得數年前從毘<lb/>
<pb n="KR4f0035_WYG_028-24a"/>
陵莊氏得古岸遙山一幛北宋而開南宋之派亦以絹<lb/>
太破碎未爲甲品康熙戊子正月兒致觀察閩海遣人<lb/>
持此巻来壽初入目未見其妙展玩數四始得橄欖回<lb/>
味因寄書致云此巻以樸淡寓古秀上承唐人墜緒下<lb/>
啟元人正宗神韻超超在牝牡驪黄之外與棗子入口<lb/>
便甜者㢠别洵叔髙第一合作也後題諸公人品最髙<lb/>
語多三昧尢堪寳玩楊鐵崖狐狸聴冰之誚爾其免矣<lb/>
余摩挱三十年仍當付爾寳藏座客聞之咸爲軒渠聊<lb/>
<pb n="KR4f0035_WYG_028-24b"/>
記此以見老子興復不淺云是嵗清明前七日重裝畢<lb/>
西陂放鴨翁犖書時年七十有五<lb/>
　　跋王文安公枯蘭復花巻<lb/>
順治己丑夏五月先文康公京師别墅枯蘭復花集同<lb/>
鄉諸先達暨子姓賞之時王文安公在座援筆畫蘭為<lb/>
長卷竝圖萎後之一莖三萼而題跋於後予年十六侍<lb/>
立旁觀屈指今年七十有五忽忽六十載矣予方重修<lb/>
中州㑹館適攜是巻於篋衍曩時同席諸公子孫半在<lb/>
<pb n="KR4f0035_WYG_028-25a"/>
京師而予子孫較諸家尤盛不禁撫今追昔之感焉予<lb/>
忝秉銓衡頃以老疾乞身䝉<lb/>
聖㤙優奬予告瀕行為紀其事於末幅示予子孫勉旃<lb/>
毋忘先公之遺澤及鄉先生之訓誨以副老人之望庶<lb/>
可附斯巻以不朽云同觀畫者梁公眉居蘭陽少司農<lb/>
諡康僖雲構也孫孝亷瑤海今除江西南豐令黄君于<lb/>
石洛陽人東阿令甲第也張公坦公新鄉少司空縉彥<lb/>
也張公玉調永寧少司馬鼎延也薛公行塢孟縣少宗<lb/>
<pb n="KR4f0035_WYG_028-25b"/>
伯所藴也孫琳聲今官刑部郎中傅公夢禎登封少司<lb/>
空景星也曽孫孝亷樹崇今候補京職劉公瀛洲祥符<lb/>
大司寇諡勤僖昌也姪士聰今官内閣中書孫燦候補<lb/>
知縣赤城余族姪諸生之城也王公覺斯孟津大宗伯<lb/>
諡文安鐸也今公孫鵬貢生曾孫眉穀主事俱需次在<lb/>
京外孫吕公履恒今官廣西道御史予字牧仲子至今<lb/>
官翰林院編脩致福建按察使筠舉人姪起湖廣驛鹽<lb/>
道副使孫如金候補主事吉金新除湖廣辰州府同知<lb/>
<pb n="KR4f0035_WYG_028-26a"/>
康熈戊子閏三月卄五日商丘宋犖識<lb/>
　　題呉逺度畫山水<lb/>
逺度具妙筆居勝地江山吞吐人文切磨其以畫得名<lb/>
非偶然也後游雪苑縱觀余家所藏<lb/>
御賜舊蹟浸淫寢食其畫益進於古梁棠村先生以爲<lb/>
摹倣元人而不自知其入於宋信夫<lb/>
　　題呉逺度畫竹<lb/>
文與可墨竹子瞻深得其蕭疎之韻元管夫人又以叢<lb/>
<pb n="KR4f0035_WYG_028-26b"/>
篠見長逺度此巻瀟灑蒼鬱加以溪水綿邈境地幽勝<lb/>
使人一往移情則又於古人中獨開生面不似息齋規<lb/>
規與可也<lb/>
　　題栁愚谷西陂第二圖<lb/>
原圖疎秀類元人此更加以蒼莽浸浸乎入董巨之室<lb/>
矣始知愚谷胸中筆下無所不有不似右軍禊帖再作<lb/>
便不佳也<lb/>
　　跋文休承雲林山色袖巻<lb/>
<pb n="KR4f0035_WYG_028-27a"/>
休承此圖所謂山川浮紙煙雲滿前酷似小米青山白<lb/>
雲䄂巻正如五代史無一字蹈襲龍門而深得龍門神<lb/>
髓恐索解人亦未易得耳<lb/>
　　題惲香山倣北苑夏山圖<lb/>
香山畫有二種一氣厚力沈全學董源為早年筆一惜<lb/>
墨如金翛然自逺意興在倪黄之間晩年筆也此幅倣<lb/>
北苑夏山圖正其蚤年得意作題語亦頗自負乃家人<lb/>
從朱生卧菴處得之疑爲贗本將覆瓿矣余取付裝褫<lb/>
<pb n="KR4f0035_WYG_028-27b"/>
跋而藏之蓋亦中郎㸑下桐也<lb/>
　　跋惠山聴松菴竹罏圖咏<lb/>
明洪武朝髙僧性海住惠山之聴松菴嘗命工編竹為<lb/>
茶罏體製精雅王學士達善朱少卿逢吉王舍人孟端<lb/>
各有詩文紀其事而舍人復為之圖永樂中性海示寂<lb/>
罏亦淪失其徒韶石復以道行繼師席藏弆諸公翰墨<lb/>
惟謹成化中邑人秦太守廷韶撰訪罏疏付韶石弟子<lb/>
戒宏於城中楊氏求得之仍貯菴内邑人盛舜臣復倣<lb/>
<pb n="KR4f0035_WYG_028-28a"/>
製二罏攜至京師一獻其伯冰壑侍郎一奉呉匏菴宗<lb/>
伯自是題咏益富巻軸比牛腰矣<lb/>
國初有竊舍人圖及李文正篆書題字鬻輦下者旋爲<lb/>
邑人顧舍人梁汾購得曽出以示余康熙壬申秋余移<lb/>
節呉閶道經泉上取竹罏煮茗慨然念髙僧徃哲之風<lb/>
流從寺僧收拾斷紙殘墨竝求梁汾所藏王李遺蹟裝<lb/>
池爲四巻付寺僧永寳之計文十三篇詩九十二首名<lb/>
賢髙逸見巻中者六十有七人麄官如余得附姓名以<lb/>
<pb n="KR4f0035_WYG_028-28b"/>
不朽亦何幸也<lb/>
　　跋呉門諸子遊上方石湖圖咏<lb/>
右明憲宗朝呉門諸子遊上方石湖圖咏前有白谷題<lb/>
清谿留墨字劉完菴沈貞吉恒吉釋碧虚圖咏各一楊<lb/>
景章周廷禮沈石田圖各一金輅陳䝉張浩沈橒詩各<lb/>
一馬愈詞一皆以贈東禪敬上人味巻中跋圖咏甚夥<lb/>
今所存止此耳按完菴名珏長洲人官僉事畫有盛名<lb/>
貞吉名貞號南齋恒吉名恒號同齋兄弟皆髙隠恒吉<lb/>
<pb n="KR4f0035_WYG_028-29a"/>
石田父也輅石田祖姑之夫䝉常熟人字允德别號東<lb/>
家生有詩集石田誌其墓浩呉江貢士字文逺恒吉之<lb/>
妻父石田外祖也橒字才叔石田從弟愈嘉定孝亷自<lb/>
署癡愈餘未詳諸圖咏皆翛然㧞俗碧虚詩亦可觀畫<lb/>
類方方壺細玩似為石田捉刀康熙丁丑正月於呉門<lb/>
官舍得之攜至滄浪亭覽諷一再過想見此中三百年<lb/>
来髙賢遺老徜徉於山水佳處日作詞章翰墨因緣令<lb/>
人歎羨不置也<lb/>
<pb n="KR4f0035_WYG_028-29b"/>
　　題韓幹放馬圖<lb/>
韓馬余見二巻一為圉人呈馬圖一為馬性圖皆絹本<lb/>
長不滿二尺唐人畫巻徃徃如此二巻筆墨髙古望去<lb/>
肥澤所謂肉騣碨礧連錢動彷彿似之此放馬圖長與<lb/>
二巻等絹雖浥壊而三馬神采奕奕騰驤曠野天骨開<lb/>
張大有蘭筋權竒走滅沒之勢宜不爲少陵所譏且牧<lb/>
人奇古較前二卷似當出一頭地讀退谷先生跋流傳<lb/>
有緒允屬妙蹟余更綴數語巻末聊於畫苑中留一段<lb/>
<pb n="KR4f0035_WYG_028-30a"/>
公案耳<lb/>
　　跋宋儒遺墨巻<lb/>
右宋儒遺墨一巻巻首篆書四字大徑五寸爲明中憲<lb/>
大夫致仕太僕少卿前直文淵閣經筵國史官陳綱題<lb/>
綱成化朝進士篆法與程南雲相伯仲第一范文正公<lb/>
與秀才仁弟札昔人評公書以爲得樂毅論筆意清勁<lb/>
中有法度當時善書者如蘇才翁子美蔡君謨咸推重<lb/>
之曩從呉門范公祠見公楷書伯夷頌誠烜赫名迹其<lb/>
<pb n="KR4f0035_WYG_028-30b"/>
他多贗本此札正符清勁二字爲眞跡無疑第二司馬<lb/>
温公啟太師劄子世傳公書若隸端正似其爲人此札<lb/>
舊刻文氏停雲館帖中僅存騏驥之骨今觀眞迹楮香<lb/>
墨彩浮動几案且文筆古致錯落尤堪寳翫後跋云范<lb/>
文正司馬温公二帖林文安所藏傳少司馬儀部郎三<lb/>
世什襲猶新熙燥髪知慕二賢今獲覩手墨如承顔色<lb/>
後學四明豐熙謹識再為太師祁國正獻杜公致留守<lb/>
龍圖札祁公暮年學書與壻蘇舜欽討論筆法遂有草<lb/>
<pb n="KR4f0035_WYG_028-31a"/>
聖之目停雲所刻一札其墨迹今在予處粉牋剥落不<lb/>
似此紙墨完好觸目皆琬琰光也又唐介啟侍講待制<lb/>
晦叔一札介字子方江陵人擢第為殿中侍御史直聲<lb/>
震天下後參知政事諡質肅其筆墨具勁直之氣令人<lb/>
望而起敬韓絳字子華忠獻公億之子官司空檢校太尉<lb/>
康國公諡獻肅弟維字持國官翰林承㫖竝以豪翰名<lb/>
此絳札致文通大尹維札啟平章太師一以蕭散勝一<lb/>
以渾厚勝皆采賢劇蹟也後跋云杜唐張二韓書世罕見<lb/>
<pb n="KR4f0035_WYG_028-31b"/>
匏翁博古稱藻鑑要為不誣數公非以書擅名今去之<lb/>
五六百年而名家珍襲如此其可重固有在哉嘉靖庚<lb/>
寅蜡月既望四明豐熙識張札不知爲誰呉文定當亦<lb/>
有跋今竝逸去可惜按杜祁公書蘇黄諸公咸所心折<lb/>
此云非以書名誤矣林文安瀚閩縣世族官南吏部尚<lb/>
書子廷㭿工部尚書諡康懿廷機工部尚書諡文僖孫<lb/>
燫禮部尚書諡文恪烴南工部尚書廷櫛子炫儀部郎<lb/>
此巻為文安及廷㭿與炫三世祕藏豐跋稱廷㭿為少<lb/>
<pb n="KR4f0035_WYG_028-32a"/>
司馬蓋未爲尚書時即寳此也熈鄞縣人𢎞治朝一甲<lb/>
進士官翰林學士其子南禺坊尤擅翰墨之長足爲此<lb/>
巻増重明末歸福清葉臺山相國相國裔孫貧不能守<lb/>
爲男致購得康熈辛夘二月致遷蜀藩便道来省以此<lb/>
巻爲子壽摩挱一再過願吾子孫亦如林氏累世寳弆<lb/>
無爲大力者負之而趨幸矣是年七月七日西陂七十<lb/>
八翁完菴犖誌<lb/>
　<lb/>
<pb n="KR4f0035_WYG_028-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿卷二十八<lb/>
</p>
<p>
</p>
  </div>
</body>
</text>
</TEI>
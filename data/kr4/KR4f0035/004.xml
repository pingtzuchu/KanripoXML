<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻四</head> <lb/>
    <p>
<pb n="KR4f0035_WYG_004-1a"/>
欽定四庫全書<lb/>
　西陂類稿巻四<lb/>
　　　　　　　　　　　　吏部尚書宋犖撰<lb/>
　雙江唱和集<lb/>
　　聞蝉<lb/>
淒切空庭外新蟬作意吟數聲殘雨後一樹碧煙深物<lb/>
候他鄉得羇愁薄暮侵柴門髙桞下幾日許披襟<lb/>
　　和前韻　　　　　　　　　<hi>華亭</hi>錢柏齡<hi>介維</hi>
<pb n="KR4f0035_WYG_004-1b"/>
薄暮虛堂外新蟬嘒嘒吟好音傳院靜嘉樹逼檐深過<lb/>
雨聼偏切臨風感易侵故園何處所林際想開襟<lb/>
　　秋日同錢介維遊東勝山<lb/>
留滯雙江上招尋一壑閒老僧何處去初地任躋攀浥<lb/>
雨佛桑落窺人山鷓閒風流錢翊在吟罷月中還<lb/>
　　和前韻　　　　　　　　　　　　柏齡<lb/>
望去招提境悠然林壑閒使君愛幽賞羣從樂追攀<hi>時其</hi>
<hi>崇維徳錦含皆從</hi>苔色入秋淨禽聲薄暮閒小山有明月留醉<lb/>
<pb n="KR4f0035_WYG_004-2a"/>
不知還<lb/>
　　詠庭蕉用松陵集新竹韻<lb/>
蕉林髙十丈櫛比羅前楹白日不能下綠天杳冥冥色<lb/>
割鴨頭水葉矗爰居翎好移青玉案就此碧雲屏雨至<lb/>
衆響激風定㣲煙生但苦三秋夜月不遍閒庭疎衣鹿<lb/>
可覆甘露酒能醒何須美人號紅蕚發清馨炎州寡霜<lb/>
雪庶同松柏零<lb/>
　　和前韻　　　　　　　　　　　　柏齡<lb/>
<pb n="KR4f0035_WYG_004-2b"/>
甘蕉環數抱森綠浮軒楹苞固若義竹聳矗連蒼冥何<lb/>
來垂天翼委此青雲翎兀然樓閣表突起芙蓉屏翻風<lb/>
碧靄動過雨飛流生炎威熾西陸廣䕃月中庭揮毫事<lb/>
已邈覆鹿夢未醒偃仰髙林下襟袖餘幽馨終古飽霜<lb/>
霰蒼翠無時零<lb/>
　　䖍州雜詩用子瞻八境臺韻八首<lb/>
縹緲江城百尺樓羣公飛葢此銷憂星槎到日追隨數<lb/>
逺汎應憐博望侯<lb/>
<pb n="KR4f0035_WYG_004-3a"/>
鉤輈鳥語去仍還雲樹雙江起暮寒自笑遊蹤逐坡老<lb/>
十年前亦宦齊安<lb/>
崆峒山畔暮雲堆風起芙蓉次第開向夕空庭堪拄笏<lb/>
連天積翠月中來<lb/>
誓師江上憶陽明讀罷遺編客夢醒惆悵斯人今不見<lb/>
荒祠落日影亭亭<lb/>
何日還叅馬祖禪花宫巖際自巋然捫蘿擬搨題名字<lb/>
嗜古從人笑茂先<lb/>
<pb n="KR4f0035_WYG_004-3b"/>
江闗烽火幾年中壯士今歌零雨濛㠶影蕭條鴻在野<lb/>
雙流嗚咽自西東<lb/>
無復當年章貢臺鬱孤荒阜素馨開殷勤獨有悲秋客<lb/>
倚杖看雲到草萊<lb/>
雨餘竹樹影參差耿耿孤懐明月知且喜尋常了公事<lb/>
木蘭花下任題詩<lb/>
　　和前韻　　　　　　　　　　　　柏齡<lb/>
千雉層城霞作樓烽煙初罷四郊憂憑髙漫擬休文詠<lb/>
<pb n="KR4f0035_WYG_004-4a"/>
幾見揮毫博徹侯<lb/>
檐前越燕乍飛還滾滾雙流到檻寒檻外去㠶輕似葉<lb/>
臨風不獨憶長安<lb/>
天南無限翠螺堆一徑梅花五嶺開不是炎州消戰伐<lb/>
春㠶那得佛桑來<lb/>
蘭臺奉使號神明飛葢登臨幾醉醒遲日紅牙敲欲遍<lb/>
寄情塵外一閒亭<hi>時牧菴使君選詩餘塵外集</hi>
競說當年馬祖禪層崖松柏自森然等閒閱盡塵中客<lb/>
<pb n="KR4f0035_WYG_004-4b"/>
孰是能持半偈先<lb/>
縹緲金精出望中洞天雲氣日空濛佳人已共風塵絶<lb/>
采采蒹葭一水東<hi>謂魏徵君兄弟</hi>
千秋李勉已無臺贏得幽襟此地開乗興復尋清獻蹟<lb/>
女牆髙處有荒萊<lb/>
青峰紺宇互參差暮靄凝来杳不知遲得金波湧江畔<lb/>
一天澄碧照題詩<lb/>
　　和前韻　　　　　　　　　<hi>宣城</hi>袁啓旭<hi>士旦</hi>
<pb n="KR4f0035_WYG_004-5a"/>
突兀城闉起畫樓西風憑眺一増憂三湘百粤多烽火<lb/>
辛苦專征盡列侯<lb/>
何處漁竿釣月還東來煙水上衣寒驚心最是新巢鵲<lb/>
三匝初歸夢未安<lb/>
十八灘頭蔓草堆疎林破屋晩煙開誰家解唱邊庭曲<lb/>
玉篴風中過枕來<lb/>
深松掩映夕陽明亂罷山川似夢醒一自眉山人去後<lb/>
江聲冷落到旗亭<lb/>
<pb n="KR4f0035_WYG_004-5b"/>
獨客齋心似老禪亂山秋水坐蒼然登臨且酌他鄉酒<lb/>
愛有橙香入座先<lb/>
呉楚闗山暮靄中一行煙艓破冥濛銷魂怕及賔鴻候<lb/>
風雨驅人五嶺東<lb/>
百戰經過賸此臺秋風吹動木蘭開孤雲明滅雙江外<lb/>
莫遣新愁到草萊<lb/>
迴岡雉堞吐參差石徑荒凉野老知昨日使君天上至<lb/>
醉捫髙壁共題詩<lb/>
<pb n="KR4f0035_WYG_004-6a"/>
　　宋牧仲使君邀集城南精舍　<hi>寜都</hi>魏　禮<hi>和公</hi>
愛避繁華境招提作勝遊髙僧殊磊落名士足風流地<lb/>
僻難消暑心閒易得秋使君饒逸興不減庾公樓<lb/>
　　次韻酬魏和公處士<lb/>
花宫逢魏野如向易堂遊<hi>易堂為處士兄弟讀書處</hi>人静苔堪藉林<lb/>
深翠欲流髙言驚法侣勝地得清秋擬識崆峒面長吟<lb/>
上小樓<lb/>
　　同集奉和　　　　　　　　　　　柏齡<lb/>
<pb n="KR4f0035_WYG_004-6b"/>
初地一何僻相將得勝遊眞同蓮社約不愧竹溪流白<lb/>
袷宜殘日黄橙報晩秋翠㣲雲卧處百尺有髙樓<lb/>
　　使院池上構小橋待和公漫賦一絶<lb/>
秋水蒹葭極望遥新成畧彴一相邀他時應有閒人說<lb/>
使院牆東處士橋<lb/>
　　次韻奉酬二首　　　　　　　　　　禮<lb/>
編木横池逕未遥閒來不待主人邀使君風度眞<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>曠<lb/>
夜踏青莎送板橋<lb/>
<pb n="KR4f0035_WYG_004-7a"/>
麋鹿生成世事遥幽情偏愛使君邀蘇堤湖上稱名勝<lb/>
雙水千秋有宋橋<lb/>
　　和公以榠樝見貽口占為謝<lb/>
客從山中來贈我山中果蠻樝名最佳入手何磊砢<lb/>
登盤十二枚所得亦已夥瀟灑風味殊豈在哀梨左<lb/>
一片世外香逺自翠㣲墮珍重處士遺惠而眞好我<lb/>
題詩謝殷勤永言懐袖裹<lb/>
　　次韻奉酬　　　　　　　　　　　　禮<lb/>
<pb n="KR4f0035_WYG_004-7b"/>
味澀不諧時榠樝類諫果其枝能連理其幹癭磊砢聊<lb/>
用物土宜袖攜未能夥顧邀使君珍置之玉盤左自慙<lb/>
謇諤姿行恐家聲墮使君云好之非果而以我敢效行<lb/>
沖言願得存藥裹<lb/>
　　和前韻　　　　　　　　　　　　柏齡<lb/>
南國秋氣佳凉風薦百果處士投使君榠樝絶磊砢數<lb/>
顆良已㣲方欣所得夥顧兹髙賢貽味與塵中左珍重<lb/>
閱圖經茗語燭花堕咄嗟成報章才盡獨慙我詩人感<lb/>
<pb n="KR4f0035_WYG_004-8a"/>
木桃行當什襲裹<lb/>
　　佛桑<lb/>
殷紅朶朶閒輕黄花起重樓葉是桑過嶺定知梅遜色<lb/>
殢人何必蕣生香鷓鴣啼處紛愁態瘴癘開時爛曉粧<lb/>
珍重炎州來異種休將玉蕊說唐昌<lb/>
　　和前韻　　　　　　　　　　　　柏齡<lb/>
瑪瑙殷紅淺赭黄朝暉映處見扶桑當筵自共霞爭麗<lb/>
辟惡寜須麝比香戴勝降應驚别豔羅敷攀合妒新粧<lb/>
<pb n="KR4f0035_WYG_004-8b"/>
木棉嶺上開無數難向重樓擬樂昌<lb/>
　　鬱孤臺歌<lb/>
鬱孤臺迥寒雲浮城中坐見雙江流酸風一道射眸子<lb/>
我來正値天涯秋李公遺構已塵土碧草芊緜没殘礎<lb/>
側身北望魏闕遥野日荒荒照前浦奔濤盪潏山嵯峨<lb/>
千年霸氣何其多誰是姚江後來者蒼茫倚杖徒悲歌<lb/>
　　和前韻　　　　　　　　　　　　柏齡<lb/>
鬱孤之臺鼇背浮江波迴合煙雲流飛梯十丈拔空起<lb/>
<pb n="KR4f0035_WYG_004-9a"/>
想見輪奐凌千秋今我來遊但荒土無復方花列古礎<lb/>
仰天長嘯清風生螮蝀在東日南浦城頭雉堞何嵯峨<lb/>
週遭削出芙蓉多山中木客不可見月明彷彿來髙歌<lb/>
　　使院即事示介維<lb/>
雙江如箭聒斜陽一髪中原是故鄉狼藉芭蕉堆逕綠<lb/>
分明橘柚飽霜黄杯酬木客山中句衣染黎人海外香<lb/>
好趁瘴消秋雨後幽巖振策共錢郎<lb/>
　　次韻奉酬　　　　　　　　　　　柏齡<lb/>
<pb n="KR4f0035_WYG_004-9b"/>
官舍秋隂淡夕陽鱸魚消息渺江鄉紛披楚畹蘭叢秀<lb/>
冷落淮南桂蕊黄載酒幾過池上彴檢書頻拂箧中香<lb/>
髙唐麗藻元無敵此日風流屬省郎<lb/>
　　題畫<lb/>
楓林瑟瑟水泠泠望裏千尋石壁青誰寫子瞻當日句<lb/>
䖍州城外古螺亭<lb/>
　　和前韻　　　　　　　　　　　　柏齡<lb/>
溪山一曲似西泠落落修林望裏青應是倪迂髙絶處<lb/>
<pb n="KR4f0035_WYG_004-10a"/>
更無人倚竹間亭<lb/>
　　秋日用李義山韻<lb/>
題詩同魯望客况未應如章貢容浮梗崆峒待采芝地<lb/>
幽行藥遍瘴暖得秋遲矯矯池邊鶴江湖有素期<lb/>
　　和前韻　　　　　　　　　　　　柏齡<lb/>
秋氣渾無賴羇懐只自知聨吟惟宋玉染翰憶張芝木<lb/>
竹分甘逺扶桑競豔遲<hi>木竹子翠㣲山果和公處士攜來扶桑即佛桑</hi>翠㣲峰<lb/>
頂屐應待小春期<lb/>
<pb n="KR4f0035_WYG_004-10b"/>
　　<hi>附</hi>歩前韻　　　　　　　　　　　男基<lb/>
　南樓終日坐客思竟誰知風急時聞杵山空憶采芝<lb/>
　芭蕉經雨大橘柚待霜遲白袷新凉候悠然塵外期<lb/>
　　山呼<lb/>
嶺外禽名喚亦竒蒼衣素頰性多知漫將翠羽誇鸚鵡<lb/>
祇覺清音奪畫眉瘴海舊林歸夢逺朱籠斜日向人悲<lb/>
一聲婉轉西風冷玉輦空山有所思<lb/>
　　和前韻　　　　　　　　　　　　柏齡<lb/>
<pb n="KR4f0035_WYG_004-11a"/>
炎方珍鳥見來竒閱遍禽經未得知金屋漫憐同翠羽<lb/>
雪顋渾欲妒蛾眉喚殘碧海三更夢吟動蒼梧萬古悲<lb/>
誰把玉笯籠致爾異鄉飲啄起人思<lb/>
　　丸藥示介維用皮日休夏首病愈因招魯望韻<lb/>
丸藥晨披白袷衣在公何異卧巖扉漫言㠶影横江少<lb/>
且喜花香入座㣲檻舞一雙仙蝶麗厨烹尺半鯉魚肥<lb/>
連朝拚得吟詩痩祇要風流鬬陸機<lb/>
　　次韻奉酬　　　　　　　　　　　柏齡<lb/>
<pb n="KR4f0035_WYG_004-11b"/>
秋老䖍南正葛衣披襟遥憶舊荆扉連宵候月來花外<lb/>
幾日攀蘿到翠㣲<hi>謂魏徵君隠處</hi>曲沼網歸魚婢小雕盤剝出<lb/>
荔奴肥仙郎座上惟酬和相對眞堪息世機<lb/>
　　宋牧仲使君留飲書齋即席有作<hi>正韻</hi>
　　　　　　　　　　　　　　<hi>寜都</hi>魏　禧<hi>冰叔</hi>
秋晩尋醫過贑江使君遲我讀書堂風吹北院清歌隔<lb/>
雨灑東牕夜話長蘭簿交新渾似故橘盤坐久不聞香<lb/>
最憐出語闗民瘼手把醇醪未忍嘗<lb/>
<pb n="KR4f0035_WYG_004-12a"/>
　　奉酬<lb/>
歳晩相思隔贑江何期聼雨共蕉牕人驚世外來籃轝<lb/>
病起宵深對酒缸道徳願留闗尹喜風流眞接鹿門龎<lb/>
最憐萬石洪鐘在一寸孤莛未許撞<lb/>
　　蕉花追和葉元禮韻<lb/>
綠天但說濃隂好吐秀凉秋見未曽宻蕊暗依花瓣瓣<lb/>
孤芳倒壓葉層層香從暖發宜炎徼露喜晨流慰茂陵<lb/>
采采正憐同菡萏何須修竹苦相繩<lb/>
<pb n="KR4f0035_WYG_004-12b"/>
　　和前韻　　　　　　　　　　　　柏齡<lb/>
秋來綠䕃看逾好花發閒牕得未曽傲竹暗抽莖幾丈<lb/>
比蓮難盡瓣千層露深不藉銅盤受風至愁將綘節陵<lb/>
一種甘香眞絶異楚騷空復美胡繩<lb/>
　　遊通天巖作<hi>宋陽行先隠此號玉巖翁</hi>
凌晨越章波杖䇿遵江徼野日破煙霏心閒展遊眺稍<lb/>
窮林薄紆遂歴岡陵峭千巖如蹲鴟突兀藏靈奥既至<lb/>
儼堂隍通天維一竅雕鎪信鬼工曲折存遺廟山根洞<lb/>
<pb n="KR4f0035_WYG_004-13a"/>
穴穿傴僂僧徒導豁然世界殊飛空巨石倒﨑崯難具<lb/>
陳盤礴發狂呌伊余厭塵囂探竒慰所好緬彼玉巖翁<lb/>
彷彿聞清嘯諸賢相繼來忘歸領其妙觸目多遐蹤眷<lb/>
言託同調夕陽猿鳥鳴移情此雲嶠磨墨搨題名千年<lb/>
碧苔掃<lb/>
　　和前韻　　　　　　　　　　　　柏齡<lb/>
蘭檝亂奔流筍輿出幽徼礀路凌髙寒晴空恣雄眺越<lb/>
彼停雲岡石勢愈巉峭仙源湛水木萬古藏僻奥鬼斧<lb/>
<pb n="KR4f0035_WYG_004-13b"/>
亦何工玲瓏鑿一竅碩人此盤礴千秋儼遺廟仰瞻愧<lb/>
後塵冥搜託前導更窮䆳洞紆忽訝懸崖倒羣山青濛<lb/>
濛惟聞猿狖呌既異少文遊良慰康樂好想見開闢初<lb/>
矯首發長嘯憑弔多古音歴覽收衆妙詎惜下里歌上<lb/>
擬白雪調待緝薜荔裳來卧芙蓉嶠為問巖棲僧荒蘿<lb/>
幾人掃<lb/>
　　月夜同介維暨子基至著飲東勝山精舍<lb/>
雙江風土連炎州歳暮那復披羊裘放衙行藥䇿藤杖<lb/>
<pb n="KR4f0035_WYG_004-14a"/>
長歌還向招提遊城隅一徑入蒼靄花闗竹塢藏層丘<lb/>
講堂開處碧苔滿余曽題作山之幽斜陽欲墮衆鳥集<lb/>
鷓鴣呼伴聲鉤輈俄驚紫燕舞牆角社日已過仍淹留<lb/>
僧言此地少霜雪臘月時或開桃榴我有嘉賔盛才調<lb/>
崢嶸賦手追應劉同來命酒待明月興酣落筆雲煙浮<lb/>
兒曹識字强學步㣲吟彷彿巴人謳玉盤漸見湧林樾<lb/>
松篁影亂紛蛟虯仰天大呌發狂態杯傾不盡章波流<lb/>
今夕何夕樂無極盤桓叢桂簪堪抽參横月落下山去<lb/>
<pb n="KR4f0035_WYG_004-14b"/>
臨風徙倚空搔頭<lb/>
　　和前韻　　　　　　　　　　　　柏齡<lb/>
仙郎奉使來䖍州倏忽夏葛還冬裘雙江政平日無事<lb/>
放衙常作花宫遊此山突兀傍城角禪闗曲折隨林丘<lb/>
白頭老僧意瀟灑手植百果耽清幽使君過此雨初霽<lb/>
山門寂歴停華輈擔壺挈榼踵相繼日云暮矣仍淹留<lb/>
木奴滿前香未了山茶欲傲炎天榴即此一壑足盤礴<lb/>
招隠何必淮南劉使君興至發髙詠硬黄紙上松煙浮<lb/>
<pb n="KR4f0035_WYG_004-15a"/>
居然天庭振大吕非徒瑣細工吟謳羣從意氣盡磊落<lb/>
下筆恍見騰蛟虯須臾暝煙淡叢薄中庭忽覩金波流<lb/>
新篘滿酌那辭醉狂來聊復殘毫抽沉沉銀箭催不起<lb/>
濡墨擬黒張顚頭<lb/>
　　寄懐牧仲䖍州　　　　　　<hi>新城</hi>王士禎<hi>阮亭</hi>
䖍州界閩湘蘭蕙賤于草復有寳珠香玉雪映清曉江<lb/>
城㣲雨過炎瘴淨如掃髙齋開八牕豁達凉風早方床<lb/>
黄琉璃卧起日杲杲清芬惱魂夢仙膚愛綦縞嶺外陸<lb/>
<pb n="KR4f0035_WYG_004-15b"/>
郎花未敢鬬娟好昨嵗在京國冠葢苦紛擾朱門多林<lb/>
塘無由聼啼鳥今年八境臺雙江入登眺閒註詩楚騷<lb/>
多識不為少遥憶書到時贑石風嫋嫋<lb/>
　　次韻奉答<lb/>
繄余别京畿嚴霜彫百草故人相祖送駐馬桑乾曉囘<lb/>
首嵗月遷舊迹忽如掃江山信阻修坐驚白髪早瘴癘<lb/>
積晨昏鮮見日杲杲素心寄瑶華不數延陵縞為言章<lb/>
貢佳佩紉秋蘭好豈意當闗勞羽檄嗟紛擾那窮雲壑<lb/>
<pb n="KR4f0035_WYG_004-16a"/>
幽聊復親花鳥時登八境臺側身中原眺迢迢霄漢閒<lb/>
古道如君少心同訟閣鈴臨風恒嫋嫋<lb/>
　　移寓四絶句寄宋牧仲員外　<hi>宣城</hi>施閏章<hi>愚山</hi>
新移客舍面朝陽容膝攤書即草堂向夕疎簾從半捲<lb/>
好教明月到匡床<lb/>
書聲不敵市聲喧恨少蓬蒿且閉門此地棲遲曽宋玉<lb/>
蘚牆零落舊題㾗<lb/>
葡萄霜際葉蕭森物色兼催遲暮心好處爭誇在三伏<lb/>
<pb n="KR4f0035_WYG_004-16b"/>
桃笙烏几綠隂深<lb/>
年侵出處自嫌身望逺間關入夢頻嶺樹江雲秋未冷<lb/>
鷓鴣聲裏獨吟人<lb/>
　　次韻奉答<lb/>
䖍州風土困驕陽上客堪誇有易堂安得宣城老詞伯<lb/>
翠㣲峰頂共匡床<lb/>
我居京國壓塵喧手種葡萄綠滿門此日棲遲君亦得<lb/>
行吟應破舊苔痕<lb/>
<pb n="KR4f0035_WYG_004-17a"/>
廬陵百戰氣蕭森疇昔耕桑節使心白鷺講堂何處覓<lb/>
空洲燐火亂宵深<hi>愚山觀察廬陵日建白鷺書院</hi>
孤臺北望杖隨身迢遞雲霄尺素頻三案是非從此定<lb/>
乍聞館閣得斯人<lb/>
　　嵗暮集亦蘇堂即席限韻<lb/>
握算眞何補霜華點鬢新山僧初薦果官閣正留賔心<lb/>
逺江湖狎時艱嵗序頻自憐餘賦筆收拾嶺頭春<lb/>
　　<hi>附</hi>步前韻　　　　　　　　　　　男至<lb/>
<pb n="KR4f0035_WYG_004-17b"/>
　逺道趨庭子雙江入望新銜杯酬勝地作賦擁嘉賔<lb/>
　籠鳥窺人靜檐蕉過雨頻離歌猶未發覽眺及芳春<lb/>
　　己未除夕喜吳逺度見過席上有作<lb/>
今年元日留江東與君醉卧扁舟中今年除夕章水上<lb/>
與君又泛椒花紅人生邂逅亦難得吾徒令節誇竒逢<lb/>
當筵一笑快胸臆羇愁消遣隨春風何以贈我雙錦軸<lb/>
道子圖畫嗟神工更有華燈妙翦刻五枝青玉將無同<lb/>
張燈懸畫但鯨飲照耀使院驚兒童此邦暄暖盛花竹<lb/>
<pb n="KR4f0035_WYG_004-18a"/>
庭梅久已開芳叢素馨蘭蕙相繼發正宜登眺窮崆峒<lb/>
君言明發趨嶺嶠丹青貌取羅浮峰我亦江頭命短櫂<lb/>
乗春謁<lb/>
帝蓬萊宫賦詩守嵗永今夕無令良㑹徒悤悤千門爆<lb/>
竹喧未了沉沉忽聼遥天鐘<lb/>
　　和前韻　　　　　　　　　　　　柏齡<lb/>
吳君潑墨雄江東氣格不落丹青中得名海内三十載<lb/>
素䫇欲改朱顔紅今年使君駐白下元辰柏酒曽相逢<lb/>
<pb n="KR4f0035_WYG_004-18b"/>
周郎題詩殊敏捷<hi>時雪客有作</hi>嵯峨青翰生條風春㠶送我<lb/>
贑江去妙跡常憶梅花工逡廵流景三百六聨吟竊幸<lb/>
仙郎同只今除夕日初夕雙江爆竹喧兒童喜君至此<lb/>
正匝嵗中庭蘭蕙開芳叢贈有淋漓雙畫幅煙嵐彷彿<lb/>
凌崆峒九㣲佳製更殊絶舉酌勝對鼇山峰頓使蘭臺<lb/>
動詞賦髙吟聲協黄鍾宫佳辰勝事良未易羅浮䇿杖<lb/>
嗟悤悤明年聚首向何處還期同聼臺城鐘<lb/>
　　題逺度畫三絶句<lb/>
<pb n="KR4f0035_WYG_004-19a"/>
溪堂秋色佳楓葉空階亂相對兩詩翁長歌竹里館<lb/>
攤書兩忘言林閒適煮茗門外獨何人沿溪曳煙艇<lb/>
小閣面前山紫翠當牕入看雲歸未歸長使樵童立<lb/>
　　和前韻　　　　　　　　　　　　柏齡<lb/>
小築溪山幽秋色莽零亂若非瀼西堂定是柴桑館<lb/>
楓老欲作花竹煙知煮茗一編靜對餘目送迴溪艇<lb/>
草閣雲邊開松濤空際入閣上復何人看山閒竚立<lb/>
　　喜彭躬菴處士過訪即席賦贈兼送往江南<lb/>
<pb n="KR4f0035_WYG_004-19b"/>
千仞金精不可攀荷衣今喜接江闗林巒採藥文章老<lb/>
湖海盟鷗嵗月閒暮雨清樽留贑石春風孤櫂過廬山<lb/>
南中耆舊彫零甚誰與天涯數往還<lb/>
　　和前韻　　　　　　　　　　　　柏齡<lb/>
野服雙江喜乍攀追陪彷彿到松闗不緣令尹冰心迥<lb/>
那識眞人紫氣閒官舍梅花同一榻春㠶樽酒度千山<lb/>
分攜最羡冥鴻逺梗泛何由得共還<lb/>
　　題逺度畫竹　　　　　　　　　　柏齡<lb/>
<pb n="KR4f0035_WYG_004-20a"/>
幽篠宻復疎蒼然倚巻石春風坐彈琴一嘯湘煙碧<lb/>
　　和前韻<lb/>
何來柏水翁翛然寫筠石秋風便面生一段瀟湘碧<lb/>
　　舟下十八灘用林澹亭戸部遊南華寺韻<lb/>
章貢此交流水石驚千變虎牙激奔濤未許褰裳踐鼓<lb/>
櫂念乗危亭午忘朝膳盤旋百折遥象馬瞿塘見摇摇<lb/>
三板船逺下疾于箭青山兩岸佳咫尺不及盻長年倚<lb/>
舵樓目注心還戰羡彼水上鷗容與隨風便纔經洄洑<lb/>
<pb n="KR4f0035_WYG_004-20b"/>
艱又逐嶔㟢轉楓林送啼鵑沙渚竄野狿暮過惶恐灘<lb/>
漸覩江如練蘋藻薦文山斜月浮波面<lb/>
　　和前韻　　　　　　　　　　　　柏齡<lb/>
贑水束萬山湍激紛詭變積雨添春波畫鷁喜初踐駛<lb/>
流挾㣲風泠然忘寢膳倐忽龍淵翻崚嶒虎牙見危埓<lb/>
駟注坡撇若弩送箭曲折爭毫芒瞬息不及盻縱有長<lb/>
年師心悸股亦戰所嗟萍梗蹤難假羽翼便徒訝崖壁<lb/>
竒篷牕互迴轉深林聞鷓鴣洞穴愁獌狿行行薄五雲<lb/>
<pb n="KR4f0035_WYG_004-21a"/>
坐詠澄江練千里信輕㠶快覩廬嶽面<lb/>
　　舟過彭蠡望匡廬用澹亭遊懸空寺韻<lb/>
昔我東遊登泰岱天下名山皆兒孫今從舟中望廬阜<lb/>
始知嶽外兹山尊排空拔地幾萬仞身雖未至摇心魂<lb/>
香爐崒嵂插霄漢横峰側嶺相崩奔虎溪何處鹿洞杳<lb/>
五老俯瞰南康門雨餘瀑布瀉衆壑閒雲不蔽飛流痕<lb/>
俄驚野燒起䆳谷照燿石筍紛髙蹲篷牕坐對嵐氣重<lb/>
湖光吞吐忘朝昏屛風九疊莽迴互神仙窟宅通崑崙<lb/>
<pb n="KR4f0035_WYG_004-21b"/>
匡生結廬已千載後來頻駐幽人軒林巒咫尺不可即<lb/>
生平㣲尚將誰論臨風三歎廢眠食山靈知我愁懐繁<lb/>
願同白鶴鼓雙翅飄然獨向蒼巖翻<lb/>
　　和前韻　　　　　　　　　　　　柏齡<lb/>
惟敷淺原見禹貢千秋嘉遯遊王孫蔚然靈秀甲天下<lb/>
職方羣嶽難稱尊夙從圖史豔名勝望見未得摇精魂<lb/>
春㠶適過彭蠡渚積翠忽共洪濤奔側身仰望不可極<lb/>
横壓地軸排天門是日日霽湖氣淨白雲斂盡無纎痕<lb/>
<pb n="KR4f0035_WYG_004-22a"/>
鑪峰劒峰總霄漢其下列阜如鴟蹲玉龍隠見掛千尺<lb/>
金波欲上白日昏虎溪鹿洞發幽想恍渉瑶海瞻崑崙<lb/>
斯時夜色淡天宇舵樓縹緲開層軒酌酒試揖五老飲<lb/>
飄然逸興誰堪論吁嗟匡君竟何許芙蓉自碧明星繁<lb/>
狂吟欲就風乍起篷牕卧聼驚濤翻<lb/>
　　<hi>附</hi>歩前韻　　　　　　　　　　　　至<lb/>
　匡廬之山鎮南服峰如苞竹抽龍孫我來扁舟出其<lb/>
　下巍然勢壓鄱湖尊屏風九疊散層翠一一突兀驚<lb/>
<pb n="KR4f0035_WYG_004-22b"/>
　心魂千巖萬壑競趨赴兹山屹立看崩奔螺旋瓠剖<lb/>
　望不極窅𦕈畧辨山之門煙嵐斂盡雨初霽匹練猶<lb/>
　掛飛流痕獨有五老更竒絶嵯峨各向晴空蹲東林<lb/>
　開先邈何許鐘聲恍聼來黄昏須臾野燒起山半北<lb/>
　燭碣石西崑崙髣髴綘節㑹羣帝定有白鹿隨飛軒<lb/>
　吁嗟靈異幻今古紛紛俗子誰堪論洞天咫尺渺難<lb/>
　即愁吟徒使胸懐繁夜深風急雲似墨蛟龍欲起湖<lb/>
　波翻<lb/>
<pb n="KR4f0035_WYG_004-23a"/>
　　遊石鐘山次晦山大師韻二首<lb/>
維舟依洞壑振䇿向孤峰吞吐江湖水崟㟢上下鐘巖<lb/>
危蹲虎豹樹老走蛟龍目極風㠶渺雲濤正盪胸<lb/>
勝地水經著髙文蘇子留嵐光侵縣市鐘響答江流鷗<lb/>
許尊前狎人驚戰後遊贊公今寂寞遺唱付滄洲<lb/>
　　和前韻　　　　　　　　　　　　柏齡<lb/>
天地來雙屐江湖壯此峰怒濤從齧石幽澗欲聞鐘徑<lb/>
轉迷荒雉巖虛凜蟄龍雲㠶看不極萬里拓心胸<lb/>
<pb n="KR4f0035_WYG_004-23b"/>
舟楫三春至江山百戰留孤城依疊嶂禪室枕奔流共<lb/>
䇿盧敖杖閒追蘇子遊倚欄漁唱起落照滿前洲<lb/>
　　<hi>附</hi>歩前韻　　　　　　　　　　　　基<lb/>
　匡廬猶在望更此歴危峰突兀松盤磴匉訇壑起鐘<lb/>
　波光涵殿閣石勢走蛟龍搔首江天迥開兹曠盪胸<lb/>
　烽火三年後孤亭此尚留湍從深磵落石枕大江流<lb/>
　畫舫乗春至花闗逐伴遊萋萋芳草綠鷗鷺滿汀洲<lb/>
　　<hi>附</hi>歩前韻　　　　　　　　　　　　至<lb/>
<pb n="KR4f0035_WYG_004-24a"/>
　已盡匡廬勝登臨更此峰湍飛穿釣石風急悞僧鐘<lb/>
　過眼㠶隨鴈驚心樹化龍春波逾浩蕩極望一開胸<lb/>
　蹋遍尋山展征㠶喜暫留風傳深谷響聲入大江流<lb/>
　倚檻當斜日捫蘿憶舊遊坡公饒逸興長嘯滿滄洲<lb/>
　　江行<lb/>
船尾紅旗獵獵斜江天遥度幾雲沙風輕日暖篷牕啓<lb/>
穩坐中流看九華<lb/>
　　<hi>附</hi>歩前韻　　　　　　　　　　　男著<lb/>
<pb n="KR4f0035_WYG_004-24b"/>
　駘蕩輕風日欲斜雲煙縹緲接平沙舟人指㸃江天<lb/>
　外朶朶芙蓉是九華<lb/>
　　野泊<lb/>
濤聲當暮急㠶影落平沙白鳥窺魚網青山出菜花江<lb/>
湖行欲遍京國望還賖閒共篙師語汀洲片月斜<lb/>
　　和前韻　　　　　　　　　　　　柏齡<lb/>
落日來秋浦征橈駐淺沙煙生欹岸桞香送逺村花片<lb/>
月依人近三山入望賒誰憐未歸鴈江上數行斜<lb/>
<pb n="KR4f0035_WYG_004-25a"/>
　　<hi>附</hi>歩前韻　　　　　　　　　　　　至<lb/>
　荒陂朝雨過淺水浴明沙小泊隨漁舫㣲香送菜花<lb/>
　春深江勢濶鄉逺客愁賒矯首煙汀外峰髙片月斜<lb/>
　　荻港避風二首<lb/>
石尢風急舞江豚悵望中流落照昏逺岫連雲迷九子<lb/>
驚濤捲雪下天門煙生曲港輕㠶集潮打危磯廢壘存<lb/>
多少齊梁遺恨在漁歌欸乃自沙村<lb/>
春風小市賣河豚薄暮津亭水氣昏不住江濤崩荻岸<lb/>
<pb n="KR4f0035_WYG_004-25b"/>
俄驚山月照松門漁樵有侣青山住鐘磬無聲古廟存<lb/>
明發揚舲更東下杜鵑啼處幾家村<lb/>
　　和前韻　　　　　　　　　　　　柏齡<lb/>
無邊雪浪捲江豚風際收㠶日欲昏夾岸人家喧水市<lb/>
半山佛刹隠松門鳩兹路隔春雲杳板子磯髙古戍存<lb/>
明月舵樓閒對酒數聲社鼓起遥村<lb/>
　　<hi>附</hi>歩前韻　　　　　　　　　　　　至<lb/>
　人家籬落散雞豚板子磯頭日已昏一簇雲沙明荻<lb/>
<pb n="KR4f0035_WYG_004-26a"/>
　港無邊雪浪走天門停橈野岸輕煙合吹角江樓古<lb/>
　戍存篷底瓦甌堪獨酌朦朧斜月照孤村<lb/>
　　登謫仙樓<lb/>
危樓獨眺大江隈落日雲煙杖底開鞭撻風騷人不見<lb/>
憑陵樽酒月仍來松門曲檻飄清籟碑仆空廊繡碧苔<lb/>
欲賦迎神還閣筆千秋慚對謫仙才<lb/>
　　和前韻　　　　　　　　　　　　柏齡<lb/>
輕風斜日到江隈江上飛樓四望開萬古人同明月在<lb/>
<pb n="KR4f0035_WYG_004-26b"/>
三春客逐野鷗來丹青滿壁留雲嶠煙雨空庭積翠苔<lb/>
曠代風流誰繼起祗今獨羡出羣才<lb/>
　　二老歎<hi>有序</hi>
　余行大江以南見二老焉其行事有足異者爰著于<lb/>
　篇命為二老歎竊比于白樂天之秦中吟云<lb/>
維漢二千石爵髙權亦專龔黄有遺烈千載揚簡編我<lb/>
行見太守名郡儼神仙出入擁旌斾道路恒喧闐簿書<lb/>
委官閣日午猶宴眠萬金設僧飯百金開歌筵遂将惟<lb/>
<pb n="KR4f0035_WYG_004-27a"/>
正供揮霍如流泉昨奉大府牒責算庫藏錢漏卮其何<lb/>
補稱貸及市廛百端索屬吏湯火相熬煎稍稍囊橐充<lb/>
又復事管絃元宵觀火樹一樹値十千旁人為太息座<lb/>
上方陶然嗟哉此一老霜華已盈顚但恣己所欲不問<lb/>
民顚連朝廷有功令煌煌日麗天何事位邦伯褎如充<lb/>
耳焉爰為一老歎用代相䑕篇<lb/>
征商維古制本抑逐末人豈意當闗者竟同虎豹蹲朝<lb/>
出楚江道㠶檣蔽通津正値節使出冠葢如雲屯僕從<lb/>
<pb n="KR4f0035_WYG_004-27b"/>
何赫奕登舟來算緡爰有吳地賈絲絮前具陳苛計溢<lb/>
銖兩遂攖節使嗔敲扑等劇盜仍責贖罪銀稅一罰乃<lb/>
百敢不俛首遵揚揚方得意歸誇筵上賔嗟哉此一老<lb/>
貴遊名譽振胡為遲暮年惟與阿堵親倒行而逆施覩<lb/>
此愴心神再為一老歎願勿效其顰<lb/>
　　讀雙江倡和集作　　　　　　　　閏章<lb/>
　坡公遊處路重經訝許詩人共客亭留得板橋長好<lb/>
　在使星曽伴少㣲星<lb/>
<pb n="KR4f0035_WYG_004-28a"/>
　荔子桑花勸客杯匡雲東送片㠶迴鬱孤臺畔休囘<lb/>
　首早捲雙江雪浪來<lb/>
　　　　　　　　　　　　　　<hi>宜興</hi>陳維崧<hi>其年</hi>
　君昔射虎蘄黄州虎腥亂濺青貂裘年來不作卞莊<lb/>
　子慣逐我曹為雅遊長安十子最籍籍格律妥帖推<lb/>
　商丘雙江一編歘駴幻竒而不詭蒼然幽孟韓相値<lb/>
　亦退舍萬牛觳觫迴其輈乃識使筆若使弩猛氣一<lb/>
　撇誰能留朝士昨聞槎使到競詢蒟醤和安榴那知<lb/>
<pb n="KR4f0035_WYG_004-28b"/>
　蕭然百無賸只有吟巻追曹劉鬱孤臺下聨水驛髙<lb/>
　檣如薺煙中浮清吟半入黎母唱一半散作珠娘謳<lb/>
　日余楗闗擁獨樹壽藤怪蔓纒蒼虯配君此編兩疎<lb/>
　豁樹根仰讀嗟風流秋光連日劇無賴野籬菊蕊行<lb/>
　將抽何能與汝出城去倒騎烏牸西山頭<hi>用集中月夜飲東勝</hi>
　<hi>山精舍原韻</hi>
　　　　　　　　　　　　　　<hi>莆田</hi>林堯英<hi>澹亭</hi>
　屋背神鵲喧晴朝石根老柏垂勁條望子晨星久落<lb/>
<pb n="KR4f0035_WYG_004-29a"/>
　落忽喜稅鞅塵聲消左停鞭弭右鞬屬有若迸水迴<lb/>
　赤蛟竹寮炯炯好圍坐<hi>時牧仲同阮亭實菴漪亭峨嵋蛟門方山集余寓齋</hi>自<lb/>
　言清興窮遊遨䖍州二月春如海雜花結障篁抽苞<lb/>
　更躡鬱孤臺眺聽崩雲千丈迎飛潮砰訇雷鼓日奔<lb/>
　吼崆峒天竺疑動摇城南官閣静無事不辭佳客頻<lb/>
　招邀共翦谿藤命虎僕江風吹字成青瑶顧我經游<lb/>
　已十載螺亭入夢眞湫漻把君此巻轉自失恨無傑<lb/>
　句留山椒投以小詩當杜舉徑須痛飲訶陵醪<lb/>
<pb n="KR4f0035_WYG_004-29b"/>
　　　　　　　　　　　　　　<hi>安丘</hi>曹貞言<hi>實菴</hi>
　浩思臨風不易裁振衣獨上鬱孤臺扁舟誰破澄江<lb/>
　色白板橋頭處士來<lb/>
　納納溪聲走白沙魚床蟹舍兩三家唫安主客圖中<lb/>
　句輸爾青山出菜花<lb/>
　吹浪船頭豚拜趨峭㠶如鶩下彭湖一雙斑管凌江<lb/>
　去玉立分明大小孤<lb/>
　雛鳯聲隨老鳯哦中原文筆宋家多他年名字雞壇<lb/>
<pb n="KR4f0035_WYG_004-30a"/>
　上爭許人閒喚小坡<lb/>
　　　　　　　　　　　　　　<hi>江隂</hi>曹　禾<hi>峨嵋</hi>
　曾侍髙唐賦筆竒重來楚澤騁新辭無端十八灘頭<lb/>
　水流出雙江倡和詩<lb/>
　賔從風流一代才清吟同上鬱孤臺金精山裏髙眠<lb/>
　客披著荷衣入座來<lb/>
　我望廬山二十年至今塵土隔青天輸君行役能相<lb/>
　訪幾首新詩衆口傳<lb/>
<pb n="KR4f0035_WYG_004-30b"/>
　　　　　　　　　　　　　　<hi>江都</hi>汪懋麟<hi>蛟門</hi>
　横江館外大江秋八境臺前月滿樓句子怪多湖海<lb/>
　氣黄州曾歴又䖍州<lb/>
　　　　　　　　　　　　　　<hi>徳州</hi>謝重輝<hi>方山</hi>
　抹麗芳蘭次第開使君花底放船迴尋常苦抱名山<lb/>
　癖便為雙江也合來<lb/>
　卧閣閒吟日欲斜尋幽時過野人家極知覽眺多佳<lb/>
　句偏愛青山出菜花<lb/>
<pb n="KR4f0035_WYG_004-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0035_WYG_004-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻二十七</head> <lb/>
    <p>
<pb n="KR4f0035_WYG_027-1a"/>
欽定四庫全書<lb/>
　西陂類稿巻二十七<lb/>
　　　　　　　　　　　　吏部尚書宋犖撰<lb/>
　雜著<lb/>
　　漫堂説詩<lb/>
詩者性情之所發三百篇離騷尚已漢魏高古不可驟<lb/>
學元嘉永明以後綺麗是尚大雅寖衰獨唐人諸體咸<lb/>
備鏗鍧軒昂為風雅極致顧篇什浩繁别裁不易高廷<lb/>
<pb n="KR4f0035_WYG_027-1b"/>
禮品彚庻幾大觀廷禮又抜其尤者為正聲一編近代<lb/>
庻常館課與文章正宗並誦習之蓋詩家之正軌也學<lb/>
者從此入門趨向已定更盡覽品彚之全編考鏡三唐<lb/>
之正變然後上則遡源於曹陸陶謝阮鮑六七名家又<lb/>
探索於李杜大家以植其根柢下則汎濫於宋元明諸<lb/>
家所謂取材富而用意新者不妨瀏覽以廣其波瀾發<lb/>
其才氣久之源流洞然自有得於性之所近不必橅唐<lb/>
不必橅古亦不必橅宋元明而吾之真詩觸境流出釋<lb/>
<pb n="KR4f0035_WYG_027-2a"/>
氏所謂信手拈來莊子所謂螻蟻稊稗瓦甓無所不在<lb/>
此之謂悟後境悟則隨吾興㑹所之漢魏亦可唐亦可<lb/>
宋亦可不漢魏不唐不宋亦可無暇橅古人並無暇避<lb/>
古人而詩候熟矣不則胸無定見隨波而靡譬一盲導<lb/>
之於前羣盲隨之於後曰左曰右莫敢自必烏虖可哀<lb/>
也已<lb/>
明自嘉隆以後稱詩家皆諱言宋至舉以相訾謷故宋<lb/>
人詩集庋閣不行近二十年來乃專尚宋詩至余友吳<lb/>
<pb n="KR4f0035_WYG_027-2b"/>
孟舉宋詩鈔出幾於家有其書矣孟舉序云黜宋者曰<lb/>
腐此未見宋詩也今之尊唐者目未及唐詩之全守嘉<lb/>
隆間固陋之本陳陳相因千喙一倡乃所謂腐也又曰<lb/>
嘉隆之謂唐唐之臭腐也宋人化之斯神竒矣蓋意主<lb/>
捄弊立論不容不爾顧邇來學宋者遺其骨理而撏扯<lb/>
其皮毛棄其精深而描摹其陋劣是今人之謂宋又宋<lb/>
之臭腐而已誰為障狂瀾於既倒耶<lb/>
李于鱗唐詩選境隘而辭膚大類已陳之芻狗至于専<lb/>
<pb n="KR4f0035_WYG_027-3a"/>
尚尖新詭僻又似鬼窟中作活計皆無足取蓋詩道本<lb/>
廣大而彼故狹小之詩道本靈通變化而彼故拘泥而<lb/>
穿鑿之也近日王阮亭十種唐詩選與唐賢三昧集原<lb/>
本司空表聖嚴滄浪緒論所謂言有盡而意無窮妙在<lb/>
酸鹹之外者以此力挽尊宋祧唐之習良於風雅有裨<lb/>
至於杜之海涵地負韓之鰲擲鯨呿尚有所未逮<lb/>
古樂府音節久亡不可摹擬王<hi>世貞</hi>李<hi>闕/</hi>　雲間陳<hi>子龍</hi>李<lb/>
<hi>雯</hi>諸子數十年墮入雲霧如禹偁石鼔妄欲執筆效之<lb/>
<pb n="KR4f0035_WYG_027-3b"/>
良可軒渠少陵樂府以時事創新題如無家别新婚别<lb/>
留花門諸作便成千古絶調後來張<hi>籍</hi>王<hi>建</hi>樂府樂天<lb/>
之秦中吟皆有可採楊鐵厓咏史音莭頗具頓挫李西<lb/>
涯倣之便劣要當作古詩讀無煩規規學步也亡友顧<lb/>
赤方<hi>景星</hi>擅長此體余最好之<lb/>
五言古漢魏晉宋名篇甚夥獨蘇李十九首另為一派<lb/>
阮亭云如無縫天衣後之作者求之鍼縷襞積之間非<lb/>
愚則妄誠哉知言阮嗣宗咏懷陳子昂感遇李太白古<lb/>
<pb n="KR4f0035_WYG_027-4a"/>
風韋蘇州擬古皆得十九首遺意于鱗云唐無古詩而<lb/>
有其古詩彼厪以蘇李十九首為古詩耳然則子昂太<lb/>
白諸公非古詩乎余意歴代五古各有擅塲不第唐之<lb/>
王孟韋柳即宋之蘇<hi>軾</hi>黄<hi>庭/堅</hi>梅<hi>堯/臣</hi>陸<hi>游</hi>要是斐然而必<lb/>
以少陵為歸墟昔人詩評杜工部如周公制作後世莫<lb/>
能擬議蓋篤論也至杜之北征咏懷韓之南山諸大篇<lb/>
尤宜熟誦以開拓其心胸<lb/>
七言古詩上下千百年定當推少陵為第一蓋天地元<lb/>
<pb n="KR4f0035_WYG_027-4b"/>
氣之奥至少陵而盡發之允為集大成之聖子美自許<lb/>
沈鬱頓挫掣鯨碧海退之稱其光燄萬丈介甫稱其疾<lb/>
徐縱横無施不可孫僅亦稱其馳驟怪駭開闔雷電合<lb/>
諸家之論施之七古尤屬定評後來學杜者昌黎子瞻<lb/>
魯直放翁裕之<hi>元好問</hi>各自成家而余於子瞻彌覺神契<lb/>
豈所謂來自華嚴境中者余亦有少夙縁耶初唐之長<lb/>
安古意帝京篇已屬陳言無煩效矉何大復序明月篇<lb/>
謂初唐四子之作徃徃可歌反在少陵之上此未嘗槩<lb/>
<pb n="KR4f0035_WYG_027-5a"/>
七言之正變而言之不足為典要也<lb/>
律詩盛於唐而五言律為尢盛神龍以後陳<hi>子昂</hi>杜<hi>審言</hi>沈<lb/>
宋開其先李杜高岑王孟諸家繼起卓然名家子美變<lb/>
化尢高在牝牡驪黄之外降而錢劉韋<hi>應物</hi>郞<hi>士元</hi>清辭妙<lb/>
句令人一唱三歎即晩唐刻畫景物之作亦足怡閒情<lb/>
而發幽思始信四十字為唐人絶調宋元明非無佳作<lb/>
莫能出此範圍矣<lb/>
初唐王楊盧駱倡為排律陳杜沈宋繼之大約侍從遊<lb/>
<pb n="KR4f0035_WYG_027-5b"/>
宴應制之篇居多所稱臺閣體也雖風容色澤競相誇<lb/>
勝未免數見不鮮品彚以太白摩詰掲為正宗錢起劉<lb/>
長卿錄為接武均之不愧當家晩唐李義山刻意學杜<lb/>
亦是精麗若夫渾涵汪茫千彚萬狀惟少陵一人而已<lb/>
上韋左相贈哥舒翰謁先主廟等篇雄渾悲壯譬諸泰<lb/>
岱滄溟高深無際品彚推為大家諒哉後來元白儘多<lb/>
長篇去之霄壤<lb/>
世之稱詩者易言律尢易言七言律每見投贈行巻七<lb/>
<pb n="KR4f0035_WYG_027-6a"/>
律居半不知此體在諸體中最難工品彚推尊盛唐未<lb/>
嘗不當至王李七子而濫矣後人起而闢之然等之自<lb/>
鄶也自後雲間諸家又出奴入主迄無定評平心而論<lb/>
初唐如花始苞英華未鬯盛唐王維李頎岑參諸公聲<lb/>
調氣格種種超越允為正宗中晩之錢劉李<hi>義山</hi>劉<hi>滄</hi>亦<lb/>
悠揚婉麗渢渢乎雅人之致義山造意幽邃感人尢深<lb/>
學者皆宜尋味獨少陵包三唐該正變為廣大教化主<lb/>
生平瓣香實在此公惜未能闚其閫閾東坡云天下幾<lb/>
<pb n="KR4f0035_WYG_027-6b"/>
人學杜甫誰得其皮與其骨然不敢以難而謝之學杜<lb/>
有得即學蘇學陸無乎不可<lb/>
五言絶句起自古樂府至唐而盛李白崔國輔號為擅<lb/>
塲王維裴迪輞川倡和開後來門逕不少錢劉韋柳古<lb/>
淡清逸多神來之句所謂好詩必是拾得也歴代佳什<lb/>
往往而有要之詞簡而味長正難率意措手六言作者<lb/>
寥寥摩詰文房偶一為之不過詩人之餘技耳<lb/>
詩至唐人七言絶句盡善盡美自帝王公卿名流方外<lb/>
<pb n="KR4f0035_WYG_027-7a"/>
以及婦人女子佳作纍纍取而諷之往往令人情移迴<lb/>
環含咀不能自已此真風騷之遺響也洪容齋萬首唐<lb/>
人絶句編輯最廣足資吟咏大抵各體有初盛中晩之<lb/>
别而三唐七絶並堪不朽太白龍標絶倫逸羣龍標更<lb/>
有詩天子之號楊升菴云龍標絶句無一篇不佳良然<lb/>
少陵别是一體殊不易學宋元以後頗有名篇較之唐<lb/>
人總隔一塵在<lb/>
唐以後詩𣲖歴宋元明至今略可指數宋初晏殊錢惟<lb/>
<pb n="KR4f0035_WYG_027-7b"/>
演楊億號西崑體仁宗時歐陽修梅堯臣蘇舜欽謂之<lb/>
歐梅亦稱蘇梅諸君多學杜韓王安石稍後亦學杜韓<lb/>
神宗時蘇軾黄庭堅謂之蘇黄又黄與晁補之張耒陳<lb/>
師道秦觀李廌稱蘇門六君子庭堅别開江西詩派為<lb/>
江西初祖南渡後陸游學杜蘇號為大宗又有范成大<lb/>
尢袤陳與義劉克莊諸人大槩杜蘇之支分派别也其<lb/>
後有江湖四靈徐照翁巻等專攻晩唐五言益卑卑不<lb/>
足道金初以蔡松年吳激為首世稱蔡吳體後則趙秉<lb/>
<pb n="KR4f0035_WYG_027-8a"/>
文黨懐英為巨擘元好問集其成其後諸家俱學大<lb/>
蘇元初襲金源派以好問為大宗其後則稱虞<hi>集</hi>楊<lb/>
<hi>載</hi>范<hi>梈/</hi>掲<hi>奚斯</hi>元末楊維禎李孝光吳萊為之冠前如<lb/>
趙孟頫郝經後如薩都剌倪瓚皆有可觀明初四家<lb/>
稱高<hi>唘</hi>楊<hi>基/</hi>張<hi>羽/</hi>徐<hi>賁</hi>而高為之冠成𢎞間李東陽<lb/>
雄張壇坫迨李夢陽出而詩學大振何景明和之邊<lb/>
貢徐楨卿羽翼之亦稱四傑又與王廷相康海王九<lb/>
思稱七子正嘉間又有高叔嗣薛蕙皇甫氏兄弟稍<lb/>
<pb n="KR4f0035_WYG_027-8b"/>
變其體嘉隆間李攀龍出王世貞和之吳國倫徐中<lb/>
行宗臣謝榛梁有譽羽翼之稱後七子此後詩派總<lb/>
雜一變於袁宏道風流漸薄矣再變於陳子龍其流<lb/>
别大槩如此<lb/>
余年十二即奉先文康庭訓從事聲律旋入侍<lb/>
禁闥側身屬車豹尾間此道便棄後歸故園之日追隨<lb/>
吾鄉前輩諸君分題拈韻篇什遂多迨筮仕黄州官衙岑<lb/>
寂頗究心詩學然初接王李之餘波後守三唐之成法於<lb/>
<pb n="KR4f0035_WYG_027-9a"/>
古人精意毫未窺見康熙壬子癸丑間屢入長安與海<lb/>
内名宿尊酒細論又闌入宋人畛域所謂旗東亦東旗<lb/>
西亦西猶之乎學王李學三唐也庚申䖍州返命舟泊<lb/>
鄱湖月夜望匡廬與兒至作詩話忽有所得阮亭侍郞<lb/>
序余西山詩云黄州以前守而未化䖍州以後每變愈<lb/>
上余愧未敢當足見此道自有實證放翁論詩長句云<lb/>
我昔學詩未有得殘餘未免從人乞力孱氣餒心自知<lb/>
妄取虛名有慙色末云詩家三昧忽見前屈賈在眼元<lb/>
<pb n="KR4f0035_WYG_027-9b"/>
歴歴天機雲錦用在我翦裁妙處非刀尺殆先我而言<lb/>
之矣年來平江使院與老友邵青門<hi>長蘅</hi>晨夕揚扢方思<lb/>
就所已造廣所未能而老已冉冉至念之三歎戊寅長<lb/>
夏兒致筠心豔父兄倡和之樂欲請學詩因書此説付<lb/>
之並記余學詩崖略於末<lb/>
　　端硯銘<lb/>
紫雲一割訝昌谷形或不足德維淑高文載攄光四燭<lb/>
綿津山人永寳蓄<lb/>
<pb n="KR4f0035_WYG_027-10a"/>
栗以温截雲根文之門<lb/>
斸山骨巖之窟烟以靡頴不齕吐皇墳於世世<hi>叶</hi>下巖<lb/>
蕉葉歊浮雲益毫起墨海嶽云<lb/>
巖之腴截諸下理維縝製斯雅墨一著不相舍光燄萬<lb/>
丈由此寫又奚取乎銅雀之古瓦<lb/>
體純德厚君子所守<lb/>
羚羊之峽抉閟藏雲日輝映爛天章永寳用之文字祥<lb/>
　　方竹杖銘<lb/>
<pb n="KR4f0035_WYG_027-10b"/>
直以方曰余襄山水適其適奚拘拘乎朝國郷<lb/>
　　㯶竹杖銘<lb/>
勁骨掲堅光發與周旋免顛蹷<lb/>
　　怪石贊<lb/>
齊安怪石名天下自蘇子瞻始余寓黄年餘遍求不可<lb/>
得所謂聚寳山者斷嶺頽岡纍纍皆粗石幾令子瞻之<lb/>
言不信今嵗秋友人以石餉者屢矣較文辨色得十有<lb/>
六枚甚可寳翫始信子瞻怪石供非虗語也爰置晶盤<lb/>
<pb n="KR4f0035_WYG_027-11a"/>
注以泉水各即其形象名之而繫以贊時康熙四年九<lb/>
月一日也<lb/>
　　　其一圓透徑寸色黄白上有紅文鋒稜如翦因<lb/>
　　　名宜春勝贊曰<lb/>
人日有俗作宜春勝維此文石翦綵之賸繪畫莫及光<lb/>
彩照乘爰置雪堂發我清興<lb/>
　　　其二如紫菱有僧黙坐蒲團凝然在望其逹摩<lb/>
　　　壁上影乎因名逹摩影贊曰<lb/>
<pb n="KR4f0035_WYG_027-11b"/>
逹摩面壁影在嵩少胡為此石端然含照不起不滅孰<lb/>
擬孰貌稽首皈依淵乎㣲妙<lb/>
　　　其三如菱而小上淡墨色裹肉其内下紫色瑩<lb/>
　　　澈白文縷縷睂目宛然與鴛鴦無異旁有一卵<lb/>
　　　以翼覆之是名紫鴛覆卵贊曰<lb/>
文禽斂翼在河之干爰覆其卵相彼流湍誰賦畀爾蔚<lb/>
然可觀采之山麓薦之晶盤<lb/>
　　　其四類棗而匾色白内含碧草數莖如寒潭秋<lb/>
<pb n="KR4f0035_WYG_027-12a"/>
　　　藻因以名贊曰<lb/>
霜飛木落秋水澄清數莖翠藻潭底縱横維兹景物造<lb/>
化之妙三伏炎蒸於焉攸好<lb/>
　　　其五為紅蜀錦大如栗文彩如織贊曰<lb/>
爰有紅錦其色斒斕不出蜀道乃在寳山薄言采采濯<lb/>
以潺湲文章之瑞發此瓌觀<lb/>
　　　其六如紅豆内圓光隱隱非朱霞籠月而何贊<lb/>
　　　曰<lb/>
<pb n="KR4f0035_WYG_027-12b"/>
赤城霞氣薄暮瀰天中含片月既潔且圓盤中一覿緬<lb/>
彼列仙挹浮丘袖拍洪厓肩<lb/>
　　　其七為鬼面石大如指頂色紅白贊曰<lb/>
鬼固無形何有於面亦既有之藉石以見瞪目張脣誰<lb/>
為爾撰選怪探竒高齋永薦<lb/>
　　　其八則玉貝葉也以淡墨包深紫色類鴛鴦石<lb/>
　　　上有白玉貝葉亦一竒觀贊曰<lb/>
念彼梵文實維貝葉與此頑石迥然無涉誰謂無涉淵<lb/>
<pb n="KR4f0035_WYG_027-13a"/>
乎其淵斯焉可悟奚事陳編<lb/>
　　　其九匾小色白三星在列是為三台象贊曰<lb/>
三台維六名取其半煜煜星文兩兩同煥影入斯石光<lb/>
彩燦爛以三代六供我把翫<lb/>
　　　其十圓而白形同芡實雙眸炯然豈是白眼看<lb/>
　　　世人耶名雙白眼贊曰<lb/>
人有白眼維石亦然聊復爾爾高致堪憐人之白眼可<lb/>
轉為青石之不轉豈曰無靈<lb/>
<pb n="KR4f0035_WYG_027-13b"/>
　　　其十一曰紅蝦蟇造物之狡獪固如是哉何其<lb/>
　　　宛相肖也贊曰<lb/>
蠢然一物名曰蝦蟇出入蒲葦鳴聒泥沙在彼可憎在<lb/>
此可嘉玉形丹色頫首無譁<lb/>
　　　其十二青黄二色形類碁子有鸜鵒眼一因名<lb/>
　　　贊曰<lb/>
端溪之良曰鸜鵒眼兹石信美實維楚產足見造物好<lb/>
醜無限人為地囿對之慙赧<lb/>
<pb n="KR4f0035_WYG_027-14a"/>
　　　其十三與紅蝦蟇相伯仲眼差小而口甚分明<lb/>
　　　背有紅㸃曰玉蟾蠩文之也贊曰<lb/>
抱朴子曰壽矣蟾蠩三千餘嵗頷有丹書高高者月亦<lb/>
號蟾光風清露白素彩飄揚斯石玉色非雕非刻光不<lb/>
經天寳堪華國<lb/>
　　　其十四匾小而長彷彿乎美人之肌膚有瘢殷<lb/>
　　　然可愛或曰此楊妃瘢也因名贊曰<lb/>
盤中有石如肌如膚桃花一片㸃綴堪娱何以象之曰<lb/>
<pb n="KR4f0035_WYG_027-14b"/>
楊妃瘢房帷妖豔作如是觀<lb/>
　　　其十五大如松子青色白㸃光比貓睛因名埒<lb/>
　　　貓睛贊曰<lb/>
首飾之珍有曰貓睛維其似之迺錫嘉名今此片石實<lb/>
與之衡晶熒閃鑠埒彼瓊英<lb/>
　　　其十六則諸石之殿也棗形氷色上下白㸃二<lb/>
　　　儼然氷天皓月影在地上是名氷天月贊曰<lb/>
嵗云暮矣滿目氷霜中宵皓魄千里流光一月一影兩<lb/>
<pb n="KR4f0035_WYG_027-15a"/>
兩相望誰貌此景維石之良效周生術作袖中藏<lb/>
　昔蘇公於赤壁有前後賦而怪石亦有前後供顧世<lb/>
　皆豔稱赤壁怪石則微之不知赤壁特石之大者耳<lb/>
　其斜仄蠢頑較怪石之玲瓏藻繢不敵也自兩賦既<lb/>
　成飾仄斜以虯龍被蠢頑以虎豹又復㸃綴江山風<lb/>
　月羽鶴飛仙曹劉周郞戰爭之槩以増其氣勢而後<lb/>
　赤壁之石乃大異若怪石供不過一時贈答游戲及<lb/>
　之耳宜其不能與赤壁争豔而有待於牧仲先生之<lb/>
<pb n="KR4f0035_WYG_027-15b"/>
　揚發也讀諸贊其象形切其取類竒其撰述古其斑<lb/>
　剝奥幻如石鼓岣嶁亦如靈均天問昔干寳記搜神<lb/>
　人謂鬼之董狐若斯贊即謂石之董狐可也今而後<lb/>
　玲瓏藻繢者之真面目乃出而赤壁不得專美於黄<lb/>
　矣良因有所感矣自有宇宙即有此山有此山即有<lb/>
　此石何以湮晦數千年至蘇公而始䝉一盼幸已閲<lb/>
　數百年而又得先生大加拂拭文以青黄然則凡物<lb/>
　苟有其質含光隱耀終不能自晦而至於知己之前<lb/>
<pb n="KR4f0035_WYG_027-16a"/>
　快遭逢而感遇合者又不獨此纍纍片石也黄安張<lb/>
　良跋<lb/>
　　　怪石詩用東坡石鼔歌韻為牧仲先生賦<lb/>
　　　　　　　　　　　　　　　　　　原<lb/>
　䫇蘇好事天下無誰其匹者商丘叟遊蹤宦跡髣髴<lb/>
　同夙昔剖符楚黄走赤壁賦處頻繫舟怪石供文常<lb/>
　挂口陶潛自謂羲皇人何論但距千年後叟蓄怪石<lb/>
　費檢搜剔麤取精十棄九竒章品第分甲丙君平占<lb/>
<pb n="KR4f0035_WYG_027-16b"/>
　辨識井柳十六應真幻化身偶然遊戲下南斗大如<lb/>
　鵠卵細如丸圓如指螺曲如肘或丹如霞皓如月或<lb/>
　紫如菱碧如莠或如胡僧鬼面儕或如玉蜍蝦蟇友<lb/>
　宜春翦勝錦脱梭鸜鵒睛殽鴛覆榖荆關畫筆亞化<lb/>
　工鍾張書學失蝌蚪一雙眼白世無才三垣星黄國<lb/>
　有耉摩肌索瘢劇惜憐伺鼠射眸疇指嗾疑從滄海<lb/>
　數珊珠恍謁閟宫覩罇卣即非真賞亦色飛那能具<lb/>
　目甘同瞍祖龍鞭笞剩璅碎大禹刻削落岣嶁養以<lb/>
<pb n="KR4f0035_WYG_027-17a"/>
　聖水光綽騰貯以晶柈影無厚老蘇之後此發竒可<lb/>
　笑宦遊多某某神工鬼斧雕斲艱輕易豈為俗子有<lb/>
　山巔水涯韜精英不忍衣冠辱鞭杻翔燕成羊理不<lb/>
　誣須臾白衣變蒼狗窈㝠晦遯留待今此石此人遇<lb/>
　非偶焦先鐺内嘗療饑米芾褏中應頫首即逢周客<lb/>
　莫借觀未得蜀桐休擊掊測公珍之逾大貝心縱涎<lb/>
　饞難乞取公也素負好古癖自笑多生一宿垢我謂<lb/>
　廉吏嗜頗均不見當時鬱林守高致超超果足竒矧<lb/>
<pb n="KR4f0035_WYG_027-17b"/>
　有贊語垂不朽噫吁嗟乎兼金良璧敢終保世更何<lb/>
　物如石壽<lb/>
　　友人像贊<lb/>
煙霞之侣松鶴之形蕭蕭白髪謖謖清風<hi>叶</hi>其子瞻所<lb/>
謂無問無答如意自横者乎是則髣髴乎天竺之古先<lb/>
生<lb/>
　　漫堂墨品<lb/>
　　余性嗜墨向於黄州得三十六丸詳張長人所撰<lb/>
<pb n="KR4f0035_WYG_027-18a"/>
　　雪堂墨品距今康熙甲子已十四年矣暇日檢笥<lb/>
　　中所續得又三十四丸辨而記之曰漫堂墨品<lb/>
止雲館寫經墨一面方氏珍藏兩旁彦成專製萬厯丁<lb/>
未明一元造上漱金字嵌珠重四錢一分<lb/>
寥天一下畫一主人方印一面汪伯玉銘建元墨旁辛<lb/>
丑字重二錢一分<lb/>
草𤣥亭墨旁庚戌吳汝修製楷書一面雙螭嵌珠上倒<lb/>
香字小圓印漱金重二錢三分<lb/>
<pb n="KR4f0035_WYG_027-18b"/>
龍香劑説虎齋藏上有庚戌字灑金嵌珠重三錢一分<lb/>
龍香劑一面十笏齋篆書兩旁萬厯甲辰年歙吳康虞<lb/>
造行楷重四錢五分<lb/>
墨皇一面汪儒仲藏於快雪樓上己未字楷書重一錢<lb/>
七分<lb/>
方于魯瑞元極品漆成斷文重七錢五分<lb/>
𤣥蟬露一面精一齋藏上辛亥楷書漱金重二錢四分<lb/>
來喜閣製墨下覺我方印萬厯己未楷書墨首兩面盤<lb/>
<pb n="KR4f0035_WYG_027-19a"/>
螭如古碑重一錢三分<lb/>
九𤣥三極一面建元二字楷書式甚竒古重一錢八分<lb/>
羲蒼篆墨紱麟齋藏篆書歙方于魯倣易水法造楷書<lb/>
一面龍文子封氏督製小字漱金嵌珠重四錢二分<lb/>
𤣥元靈氣下程幼博方印一面程大約銘上庚戌字旁<lb/>
君房氏三半字薄甚重二錢一分<lb/>
觀妙齋墨一面吳肇一製旁萬厯壬子楷書漱金嵌珠<lb/>
重二錢四分<lb/>
<pb n="KR4f0035_WYG_027-19b"/>
𤣥玉一面吳雲卿珍藏八分書重三錢六分<lb/>
青藜光一面藴真閣藏歙方林宗製上為朱太史先生<lb/>
珍賞上下雲頭方印林宗二字重四錢六分<lb/>
空賞齋墨楷書漱金上嵌珠重二錢三分<lb/>
祝彥輔九𤣥三極楷書邉㣲高重二錢一分<lb/>
圅一墨下尚友齋印一面曹和初製重一錢七分<lb/>
𤣥精一面閒道人三字八分書下東岡印落花流水其<lb/>
　金重二錢<lb/>
<pb n="KR4f0035_WYG_027-20a"/>
寥天一一面吳𤣥象監製楷書其下作雲頭重二錢二<lb/>
分<lb/>
雙渟化光一面朱一涵銘八分書漱金漆邊重九錢二<lb/>
分<lb/>
爽閣墨一面壬戌大年氏藏灑金圓而扁闊一寸長倍<lb/>
之重三錢六分<lb/>
虛白齋墨一面壬戌年製行書灑金線邊上圓重四錢<lb/>
二分<lb/>
<pb n="KR4f0035_WYG_027-20b"/>
吳大年倣李法一面水華居珍藏上壬戌二字漱金線<lb/>
籩重二錢八分<lb/>
野絃堂藏墨一面崇禎元年楷書圓印有家字方印浚<lb/>
明字重二錢一分<lb/>
延陵吳元養墨篆書旁崇禎年造楷書鎮紙式重一錢<lb/>
四分　以上二十六笏得之遼左張秀升氏秀升曽為<lb/>
新安太守<lb/>
大圓墨一池春綠四行書字一面盤螭戲水上旁小華<lb/>
<pb n="KR4f0035_WYG_027-21a"/>
逸史又水雲居製楷書重一兩五錢五分以粤紗易之<lb/>
米編修紫來<lb/>
極品墨半笏下𨽻書不全一面海陽草書字當是邵格<lb/>
之製重五錢二分<lb/>
當朝一品墨半笏花邊一面仙人吹簫立于首重五錢<lb/>
二分　右二墨從子静姪得之莊敏公舊物也<lb/>
文嵩友墨𨽻書下葉向榮珍藏向榮小印一面壯丹雙<lb/>
鳳旁萬厯丙辰年造上大千氏楷書宣城袁士旦贈重<lb/>
<pb n="KR4f0035_WYG_027-21b"/>
三錢八分<lb/>
赤水珠兩面雙螭盤繞旁柔翰齋三篆書上有小銅環<lb/>
係新安程山尊扇頭物解贈重二錢<lb/>
𤣥芝墨壽星文一面楷書銘舊為漢陽熊次侯太史贈<lb/>
存實兄奪去今只存一段復從子静得之重四錢二分<lb/>
𤣥璧下程氏君房印一面盤螭上妙品字漆色如新麻<lb/>
城劉子貞贈重九錢<lb/>
吳去塵墨一面太極圖一面百子文上盤螭紐旁去塵<lb/>
<pb n="KR4f0035_WYG_027-22a"/>
監製小字亦山尊贈重一錢二分<lb/>
　　漫堂續墨品<lb/>
　　康熙甲子余撰漫堂墨品迄今庚寅又二十有七<lb/>
　　年所得佳墨計六十五笏雖不及子瞻之七十枚<lb/>
　　亦足見余隃麋之好老而不衰與世人所嗜迥别<lb/>
　　編次漫堂續墨品成書數語於巻首<lb/>
大圓墨一面𨽻書𤣥精字下楷書古歙玉泉孫瑞卿識<lb/>
一面篆書銘霞城山中製重五兩九錢質如漆斑剝陸<lb/>
<pb n="KR4f0035_WYG_027-22b"/>
離似太學石鼔康熙乙丑得之盧龍塞上為續墨品之<lb/>
冠<lb/>
方正牛舌墨一兩面正書一新安方正一上品清烟重<lb/>
三錢八分為維揚查梅壑贈<lb/>
羅小華龍柱墨二一重一兩九錢頂上環書明乙卯小<lb/>
華山人製一重一兩八錢四分上圓印篆龍涎香墨字<lb/>
雙鳳柱墨半笏上圓印篆小華山人字重一兩三錢<lb/>
腰子樣墨一重八錢一分一面螭虎一面行書華道人<lb/>
<pb n="KR4f0035_WYG_027-23a"/>
造兩旁細書一嘉靖乙卯一通天香墨<lb/>
墨一笏重三錢楷書華道人三字有異彩<lb/>
程氏圭形墨一重八錢三分一面小飛龍一面草書為<lb/>
龍為光殿天子邦兩旁細字一𤣥賔館珍藏一程君房<lb/>
製<lb/>
方氏墨半笏兩面楷書一大紫重𤣥一方于魯畫一墨<lb/>
重五錢四分<lb/>
墨一笏兩面篆書一壽萱堂一<hi>闕</hi>大年氏重二錢六分<lb/>
<pb n="KR4f0035_WYG_027-23b"/>
吳鴻漸漱金墨一腰子樣一面雲螭一面篆書青麟髓<lb/>
三字下楷書又𤣥室藏又小楷書海陽桑林季子鴻漸<lb/>
監製萬厯庚戌重九錢四分<lb/>
金墨一笏重三錢六分一面立麋上行書隃麋宗三字<lb/>
一面行書銘今王有命曰記功宗顓頊之臣惟爾是崇<lb/>
趙嗣芳旁有鄣山余廷登倣古楷字　以上十種得之<lb/>
金陵舊家<lb/>
龍柱墨一重一兩四錢四分有一柱擎天篆字古甚必<lb/>
<pb n="KR4f0035_WYG_027-24a"/>
華道人舊物<lb/>
盤螭小柱墨一旁楷書鹿角膠三字頂上環書介圃吳<lb/>
龍媒製重二錢四分　以上二種為家人無意得之<lb/>
墨一截一面飛龍在天萬國咸寜𨽻書字一面龍文不<lb/>
不知為誰氏製重六錢西陵吳志上贈<lb/>
方墨一重六錢八分一面金螭一面上截小道士執笏<lb/>
如蠅兩旁極品墨精四字下截細楷書唐𤣥宗見墨上<lb/>
有小道士呼萬嵗曰臣墨精也夫墨何至於幻化物各<lb/>
<pb n="KR4f0035_WYG_027-24b"/>
有極極則神<hi>闕</hi>　耳某所<hi>闕</hi>無亦墨精者歟吳世賢製<lb/>
頂上高<hi>闕</hi>一片類蓮瓣式最竒古舊藏吉安太守羅君<lb/>
處今歸余<lb/>
華亭錢介維貽墨一截一面篆書九子祝一面𨽻書文<lb/>
台僊珍藏一旁篆書大明崇禎年一旁楷書去塵吳拭<lb/>
督煉重四錢六分<lb/>
方氏墨一重二錢闊邊其面楷書寥天一字畫一主人<lb/>
印其幕楷書輕則豨也膏清則麋也角𤣥德非馨太沖<lb/>
<pb n="KR4f0035_WYG_027-25a"/>
惟莫汪伯玉銘建元墨旁方于魯製上乙未字俱小楷<lb/>
方氏墨一重四錢一分遍鋌凸起仙樂天花兩面有天<lb/>
寳香方干魯製字上寥天一字俱小楷<lb/>
又一鋌方林宗製幕楷書此四字面楷書逸品寥天一<lb/>
字𤣥覽堂印旁細楷乙未年字重四錢四分<lb/>
君房氏𤣥元靈氣贗品最夥此鋌渾涵中迸出精堅之<lb/>
色可隔囊揣識之重四錢二分欵恒見不具述<lb/>
有名𤣥砥者面篆書凹字塗金幕楷書祁陽汪氏宜中<lb/>
<pb n="KR4f0035_WYG_027-25b"/>
珍藏上與旁細注戊寅敬如監製字重三錢四分<lb/>
將磨子墨一鋌重四錢其陽<hi>闕</hi>　字又題<hi>闕</hi>　威製於<lb/>
具軒隂銘曰未然者輕清已然者渾樸計自今而後有<lb/>
事乎追琢亦楷字漱金<lb/>
漱金羲倉篆墨重四錢六分面凸起八卦崇禎己巳方<lb/>
子封按易水法製建元于魯二小章幕凸起倉頡篆其<lb/>
旁一為易水歙山中原文獻翰香子封二小章一為快<lb/>
雪齋墨癖勒欵堯之小章<lb/>
<pb n="KR4f0035_WYG_027-26a"/>
紫雪百昌佳品也面有𤣥枵之精元始之液九轉百煉<lb/>
神明紫雪吳百昌銘幕有吳𤣥象監製上壬戌字俱精<lb/>
楷重三錢八分　以上八種得之靳熊封郡丞熊封舊<lb/>
宰歙辨墨稱具眼所贈固不凡<lb/>
君房牛舌墨重三兩五錢遍鋌行行雲紋兩面楷字一<lb/>
君房士芳製一萬厯甲辰年又横書寥天一三小字綾<lb/>
囊一面朱印寥天一字下𤣥室圓章寳墨齋方章一面<lb/>
㓜博藏墨長記下銘云我墨百年可化為金易傳者法<lb/>
<pb n="KR4f0035_WYG_027-26b"/>
難傳者心寳之藏之為汝實深世世相傳振起纓簪嵗<lb/>
戊寅查梅壑八十有四臨終馳贈余為近得苐一墨<lb/>
墨一圓一面凸起作狻猊盤卧形丹碧塗金一面少凹<lb/>
行書古狻猊墨篆書方于魯製重一兩一錢五分最精<lb/>
古<lb/>
深柳讀書堂墨一鋌重三錢二分其面楷書堂名吳羽<lb/>
吉造　右二墨從金陵市上購得之<lb/>
<hi>缺</hi>
<pb n="KR4f0035_WYG_027-27a"/>
龍紋柱墨一段重七錢望而知為華道人物<lb/>
方于魯畫一墨一面楷書此六字一面楷書寥天一字<lb/>
牛舌式重五錢七分精光迸出　右二種得之吳郡朱<lb/>
廣文端時戊寅除夕前二日<lb/>
牛舌墨一片重一錢七分無題字磨去十之九矣光可<lb/>
鑑物當是方程佳製此墨並下二墨皆金陵朱生廷柏<lb/>
為余壽<lb/>
牛舌塗金墨一重三錢六分一面雙螭中凸起三直線<lb/>
<pb n="KR4f0035_WYG_027-27b"/>
一面楷書倣宣和法製上圖章一莫能辨<lb/>
小素方墨一一旁如道人墨一旁葉𤣥卿製上最上乗<lb/>
俱楷字重二錢<lb/>
康熙己卯秋冬之際往來白門䢴溝購舊墨十餘種拔<lb/>
其尢七笏入袐笈一為南嶽衡山墨重七兩五錢一面<lb/>
山圖一面温陵楊道賔楷書題贊上有萬厯壬寅程㓜<lb/>
博墨旁有君房聘衮監製字墨苑中上品也<lb/>
八角墨一重四兩兩面馬麟<hi>闕</hi>　塗金題<hi>闕</hi>圖求駿馬<lb/>
<pb n="KR4f0035_WYG_027-28a"/>
驚代得麒麟句不辨為誰<lb/>
方于魯畫一墨瑞元妙品也有𤣥暢樓圖章重八錢<lb/>
君房氏寫經墨一為𤣥元靈氣重六錢五分<lb/>
寥天一一背有程君房製旁有甲子字重七錢<lb/>
非烟墨一𨽻書有還樸齋圖章背有程君房製楷字重<lb/>
三錢五分<lb/>
松圓墨精一背題百年如石一㸃如漆旁程甫之製皆<lb/>
詩老手跡也重四錢<lb/>
<pb n="KR4f0035_WYG_027-28b"/>
于魯載㺯之璋墨重一兩五錢<lb/>
牛舌墨一君房士芳製式與梅壑所贈同但差小耳重<lb/>
七錢<lb/>
青麟髓牛舌墨一水中雙螭重三錢八分于魯世寳<lb/>
漱金落花流水墨二笏各重二錢五分辛亥吳廣微製<lb/>
菉筠軒寶藏<lb/>
碧松烟半笏吳懋循製重一錢二分　以上五種得之<lb/>
庚辰辛巳兩年不記為誰氏贈矣<lb/>
<pb n="KR4f0035_WYG_027-29a"/>
丹陽賀氏墨名最著萬厯朝有名學仁者字知忍官中<lb/>
翰以子世壽貴贈宫保學仁與兄孝廉學禮皆有墨癖<lb/>
所製以髻珠為最他松潤雲香次之今絶不可得康熙<lb/>
壬午四月孝亷之元孫今孝廉洪道以其家藏髻珠墨<lb/>
一段松潤雲香墨二笏相贈髻珠缺三之一重五錢一<lb/>
面雙樹齋三大字萬厯壬辰年造六小字一面知忍氏<lb/>
監製五字雖磨之少濃而古色如圭璧最堪把翫松潤<lb/>
雲香大者重四錢二分一面松潤雲香四篆字下吉雲<lb/>
<pb n="KR4f0035_WYG_027-29b"/>
居珍藏方印一面丁雲鵬畫松雲有南羽小印其小者<lb/>
重二錢三分一面松潤雲香四篆字一面吉雲居倣小<lb/>
華逸史八楷字二種皆學禮製亦方程之流亞也<lb/>
癸未十一月舟過淮隂晤朱生廷柏贈我小華柱墨一<lb/>
重一兩九錢單螭盤繞頂上有華道人墨香林館製字<lb/>
君房蟠桃核墨一重四錢甲申正月維揚郭生元釪為<lb/>
余壽<lb/>
六月朔宿遷徐孝廉用錫贈余賀墨一笏重四錢一面<lb/>
<pb n="KR4f0035_WYG_027-30a"/>
行書李法二大字一面雙螭上倒用香字小圓印一旁<lb/>
行書萬厯丙午汪仲嘉造一旁行書龍香劑用錫為兒<lb/>
至北闈同門友<lb/>
𤣥元靈氣塗金墨其幕程君房製俱楷字重四錢五分<lb/>
髻珠一腰子樣塗漆下妙有樓世寳墨皆篆字旁萬厯<lb/>
戊戌吳右千製小行書重二錢八分<lb/>
又腰子樣青麟髓一重二錢二分下如如室珍藏篆書<lb/>
又楷書萬厯甲辰歙方于魯造承郁小長印一面雲螭<lb/>
<pb n="KR4f0035_WYG_027-30b"/>
𤣥圭一篆文幕有研露軒寳藏墨豐千吳嗣宗倣廷珪<lb/>
法式楷字重二錢四分亦腰子樣　右四種為笪江上<lb/>
在辛松子閣中物從其孫得之不記為何時<lb/>
　<lb/>
　<lb/>
　<lb/>
　<lb/>
　西陂類稿巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿卷三十七</head> <lb/>
    <p>
<pb n="KR4f0035_WYG_037-1a"/>
欽定四庫全書<lb/>
　西陂類稿卷三十七<lb/>
　　　　　　　　　　　　吏部尚書宋犖撰<lb/>
　奏疏六<lb/>
　　謝<lb/>
恩疏<hi>四十二年三月二十一日上</hi>
欽惟我<lb/>
皇上清寧合徳堯舜居心敷土奠山川萬世頌平成之<lb/>
<pb n="KR4f0035_WYG_037-1b"/>
烈省方行補助羣生䝉樂利之休蓋由<lb/>
聖慮周詳遂致河工底績首春<lb/>
六龍南幸臣民共慶觀光<hi>臣</hi>於二月朔日趨抵郯城恭<lb/>
迎<lb/>
聖駕先奉<lb/>
特旨差内務府營造司郎中臣佛保傳諭念<hi>臣</hi>年邁不<lb/>
必遠馳<lb/>
命於宿遷接<lb/>
<pb n="KR4f0035_WYG_037-2a"/>
駕<hi>臣</hi>聞<lb/>
命感激趨覲<lb/>
天顏仰荷<lb/>
鴻慈喜<hi>臣</hi>猶健初九日隨<lb/>
駕至金山<lb/>
允<hi>臣</hi>所請<lb/>
賜御書西陂二大字又<lb/>
賜御製元旦詩一幅及<lb/>
<pb n="KR4f0035_WYG_037-2b"/>
聖駕駐蹕蘇州䝉<lb/>
賜御製督撫箴一幅<lb/>
御製虎丘詩一幅又<lb/>
賜哈蜜瓜三箇哈蜜瓜乾一盤西域六稜葡萄一株西<lb/>
域公領孫葡萄一株及<lb/>
聖駕將幸浙江又䝉優老殊恩<lb/>
命<hi>臣</hi>在吳門祇候<lb/>
聖駕自杭回蘇<lb/>
<pb n="KR4f0035_WYG_037-3a"/>
賜御書清徳堂三字扁額官箴三命凜家學一經傳對<lb/>
聯又<lb/>
賜御用緑端玻瓈眼鏡一枚又<lb/>
賜貂帽一頂團龍緞袍緞袿二件人參三斤又<lb/>
賜關東羊二牽嬭子酒一甁鹿肉乾二種鹿舌鹿尾魚<lb/>
乾風羊肉糟雞等物毎日同諸臣䝉<lb/>
賜御饌二次又<lb/>
特賜御饌一次又<lb/>
<pb n="KR4f0035_WYG_037-3b"/>
特賜御廚點心八種<hi>臣</hi>俱叩頭謝<lb/>
恩祇受訖伏念<hi>臣</hi>以菲才起家任子童年宿衛早受<lb/>
世祖章皇帝𢎞恩及<hi>臣</hi>之壯也遭逢<lb/>
聖明敭厯中外濫竽旄節久任封疆今年已七十禮合<lb/>
懸車乃䝉我<lb/>
皇上格外眷注疉頒不次之隆恩<lb/>
錫以居官安靜和平之溫語<lb/>
天章賁處日麗雲輝<lb/>
<pb n="KR4f0035_WYG_037-4a"/>
宸翰捧來龍飛鳳舞飫天廚而素餐滋懼被宫衣而維<lb/>
鵜懷慚重以良參珍鏡絶域果栽均荷<lb/>
騈頒備極榮寵<hi>臣</hi>何人斯膺此異數雖勉竭犬馬未盡<lb/>
之餘年總難報<lb/>
天地生成之大徳惟有夙夜靖共恪守官箴於末路以<lb/>
仰答<lb/>
高深於萬一而已除將<lb/>
聖製摹石虎丘昭垂勝蹟及齎捧<lb/>
<pb n="KR4f0035_WYG_037-4b"/>
頒賜御書諸物到家傳示子孫世世珍藏永戴<lb/>
皇仁外相應具疏恭謝伏乞<lb/>
皇上睿鑒施行<lb/>
　　崑山丈畢題報疏<hi>四十二年三月二十三日上</hi>
該<hi>臣</hi>看得崑山縣田地荒熟混淆科則輕重失均經<hi>臣</hi>
會疏題請專員清丈部覆允行隨經備行江蘇布政司<lb/>
遵照去後今據布政使劉殿衡詳稱原委丈量各官先<lb/>
後陞遷去任是以改委松江府同知董天錫等清丈已<lb/>
<pb n="KR4f0035_WYG_037-5a"/>
經告竣共丈見實在田地蕩一萬一千三百一十四頃<lb/>
四十二畞四分零遵照部覆按田地肥瘠定科則輕重<lb/>
共該平米三十五萬一千九百五十一石八斗四升零<lb/>
比舊丈多田地蕩三十五畞三分零平米一十石二斗<lb/>
四升零又輸納柴價荒田地蕩三百九十八頃五十三<lb/>
畞六分零丈與原數相同康熙四十二年以後錢糧應<lb/>
照今次丈見田地科則徵輸改刋全書達部繪造田形<lb/>
魚鱗册存案以垂永久等情前來<hi>臣</hi>覆核無異相應具<lb/>
<pb n="KR4f0035_WYG_037-5b"/>
題聽部議覆除册結送部外<hi>臣</hi>謹會同總督臣阿山合<lb/>
詞具題伏乞<lb/>
皇上睿鑒勅部議覆施行<lb/>
　　請白糧减存米隨漕帶運疏<hi>四十二年四月十四日上</hi>
該<hi>臣</hi>看得蘇松常三府屬起運白糧向係雇船裝運全<lb/>
書編載毎年運船飯米一萬七百餘石以供水手飯食<lb/>
之用後因白糧抽撥漕船載運將此飯米裁存停給原<lb/>
議照依折給兵米之例毎石折銀七錢五分部覆照依<lb/>
<pb n="KR4f0035_WYG_037-6a"/>
改折白糧事例每石一兩五錢行令增補又江蘇等八<lb/>
府州屬漕糧向例不分正耗毎石俱給贈米五升以供旗<lb/>
丁盤剥耗費之用康熙二十六年間部行耗米不准給<lb/>
贈計毎年有减存五米二萬餘石行令折解定價毎石<lb/>
一両二錢但此二頃米石原係編徵糙米江南米價厯<lb/>
年不過七錢上下今部定飯米一両五錢五米一兩二<lb/>
錢較諸市值倍昂經徵之官旣不敢違例折徵又苦於<lb/>
無力賠墊前於康熙三十六年十二月内經總漕臣桑<lb/>
<pb n="KR4f0035_WYG_037-6b"/>
格會同臣等具題請將康熙三十五年以前之米本色<lb/>
搭運部覆應如所題奉<lb/>
旨依議欽遵在案其康熙三十六年以後部覆仍令折<lb/>
銀解部州縣難堪賠累以致已完在倉者任催不行易<lb/>
解積久霉爛未完在民者因循不力徵比反滋拖欠案<lb/>
牘徒繁<lb/>
國儲無補合無仰請<lb/>
聖恩俯將康熙三十六年起至四十一年止減存五飯<lb/>
<pb n="KR4f0035_WYG_037-7a"/>
二米照依三十五年以前成例仍以本色分年搭運赴<lb/>
通其四十二年以後按年隨漕帶運永著為例俾州縣<lb/>
無賠累之虞京倉収實用之益其於<lb/>
國儲不無小補<hi>臣</hi>謹具題伏乞<lb/>
皇上睿鑒施行<lb/>
　　徐睢逋賦再請分年帶徵疏<hi>四十二年四月二十一日上</hi>
該<hi>臣</hi>看得徐州並睢寧縣邇年頻遭水患荷䝉<lb/>
皇仁破格蠲恤災黎賴以安全不意上年復被水災秋<lb/>
<pb n="KR4f0035_WYG_037-7b"/>
禾渰没以致康熙三十七八年未完錢糧一時不能兼<lb/>
辦先據詳請分年帶徵經<hi>臣</hi>㑹疏具題部覆康熙三十<lb/>
六年以前積欠已經豁免四十一年地丁又奉<lb/>
上諭全蠲所請康熙三十七八九年未完銀兩帶徵之<lb/>
處毋庸議等因隨經備行江蘇布政司遵照去後今據<lb/>
布政使劉殿衡詳稱康熙三十六年以前積欠先奉豁<lb/>
免四十一年地丁又荷全蠲小民非不感激思奮力欲<lb/>
將新舊錢糧急公完納祇縁徐睢二州縣上年復罹水<lb/>
<pb n="KR4f0035_WYG_037-8a"/>
患秋禾渰没以致災民艱於措辦今康熙四十二年應<lb/>
徵地丁正雜錢糧以及四十四十一年未完地丁漕項<lb/>
正在徵輸更有見請帶徵之項小民完辦拮据所有康<lb/>
熙三十七八九年未完地丁倉項共銀二萬四百二十<lb/>
三兩零仍請自康煕四十二年起毎年帶徵一年以紓<lb/>
民力等情前來<hi>臣</hi>查徐睢二州縣上年復被水災今康<lb/>
熙四十二年旣有應徵本年錢糧以及四十四十一年<lb/>
未完各項其餘舊欠似難兼顧兹復據詳請分年帶徵<lb/>
<pb n="KR4f0035_WYG_037-8b"/>
相應據詳具題浩蕩洪恩出自<lb/>
聖裁非<hi>臣</hi>等所敢擅便<hi>臣</hi>謹㑹同總督臣阿山總漕臣<lb/>
桑格合詞具題伏乞<lb/>
皇上睿鑒施行<lb/>
　　陳明淮揚版荒田地疏<hi>四十二年六月初十日上</hi>
該<hi>臣</hi>看得淮揚二屬鹽城高郵泰州興化寶應五州縣<lb/>
及歸倂鹽城所康熙四十年冬勘報仍渰版荒民屯田<lb/>
地部覆於四十一年冬委官踏勘如有涸出題報起徴<lb/>
<pb n="KR4f0035_WYG_037-9a"/>
等因隨經飭行江蘇布政司詳委淮揚道督同淮揚二<lb/>
府官勘報<hi>臣</hi>復加體訪聞各屬渰田漸次涸出但沉没<lb/>
日久草根固結耒耜難施且原主已不可問必須寛限<lb/>
起科庶可招徠開墾當於<lb/>
聖駕南巡時具摺奏請奉<lb/>
旨回鑾後具奏欽此又經飭催該司道速督查勘去後今<lb/>
據江蘇布政使劉殿衡詳稱高興等州縣共勘涸出田<lb/>
七千六百五十頃五畆四分零内多方招徠已據有人<lb/>
<pb n="KR4f0035_WYG_037-9b"/>
承墾田三千八百五十二頃七十六畆九分零仍有無<lb/>
人認墾田三千七百九十七頃二十八畆四分零見在<lb/>
招徠墾闢等情取具册結詳送前來<hi>臣</hi>查淮揚二屬水<lb/>
渰田地如有涸出向例於三年後起科續經部覆照暫<lb/>
荒田地之例於次年起徴惟是前項渰田自康熙七年<lb/>
河決衝渰至今三十餘載始行涸出非暫荒地畆易於<lb/>
墾闢者比况查墾荒事例従前定於三年之後起科嗣<lb/>
䝉<lb/>
<pb n="KR4f0035_WYG_037-10a"/>
聖恩寛至六年起科在案即今蘇松等屬康熙二十年<lb/>
間所豁版荒田地節年陸續開墾復熟者俱照例於六<lb/>
年之後起徴錢糧此案田地荒蕪年久必湏倍費工夲<lb/>
方可冀其成熟合懇<lb/>
睿慈俯將見在有人認墾之田定限三年之後起科其<lb/>
無人承墾涸田容俟再行招徠墾闢照依見在墾荒之<lb/>
例於六年後起徴俾小民樂於承墾感頌<lb/>
皇仁無極矣除將册結送部外<hi>臣</hi>謹㑹同總督<hi>臣</hi>阿山<lb/>
<pb n="KR4f0035_WYG_037-10b"/>
總漕臣桑格合詞具題伏乞<lb/>
皇上睿鑒勅部議覆施行<lb/>
　　邳州等八州縣幷徐州衛夏災請蠲賑疏<hi>四十二年六月</hi>
　　<hi>二十九日上</hi>
該<hi>臣</hi>看得淮徐二屬邳宿睢徐豐沛蕭碭等州縣衛<lb/>
夲年夏麥被災情形經<hi>臣</hi>㑹疏具題一面飭行藩閫二<lb/>
司委員查勘去後今據布政使劉殿衡都司章秉法將<lb/>
各官勘過各州縣衛災田分數造具冊結前來<hi>臣</hi>查邳<lb/>
<pb n="KR4f0035_WYG_037-11a"/>
州宿遷睢寧徐州豐縣沛縣蕭縣碭山等八州縣幷徐<lb/>
州衛共被七八九十分災田地九萬四千七十四頃七<lb/>
十八畆七分零除漕項及歲夫折銀例不蠲免外照例<lb/>
應蠲二三分不等銀三萬一千七百四兩八分零惟是<lb/>
淮徐二屬邇年頻遭水患窮黎家鮮蓋藏今歲又二麥<lb/>
失收餬口倍切艱難實與偶罹災荒者不同合懇<lb/>
聖恩俯賜准動邳徐等八州縣夲地存貯捐例存積米<lb/>
麥給賑兩月俾乏食軍民得以資生感頌<lb/>
<pb n="KR4f0035_WYG_037-11b"/>
皇仁愈無紀極矣除將送到冊結分送部科外<hi>臣</hi>謹㑹<lb/>
同總督臣阿山總漕臣桑格合詞具題伏乞<lb/>
皇上睿鑒勅部議覆施行<lb/>
　　請蠲山陽渰田疏<hi>四十二年七月二十四日上</hi>
該<hi>臣</hi>看得山陽縣民張年等叩<lb/>
閽奏請勘豁水沉田畆地丁錢糧奉<lb/>
旨係地方之事交與該督撫欽此<hi>臣</hi>准總河臣張鵬翮<lb/>
咨㑹隨行江蘇布政司委員查勘去後今據布政使劉<lb/>
<pb n="KR4f0035_WYG_037-12a"/>
殿衡詳稱移委淮揚道督同該府縣勘明實被水渰田<lb/>
四百二十二頃四十五畆二分零該起存丁地等銀一<lb/>
千五百七十二兩五錢零本色米麥一千四十三石三<lb/>
斗六升零請自康熙四十二年起援盱眙泗州渰田之<lb/>
例蠲除賦稅仍俟毎年冬踏勘涸出另報起科等情取<lb/>
具印結前來<hi>臣</hi>查淮屬地方屢遭水患荷䝉<lb/>
聖恩頻施蠲賑小民咸慶生全惟是山陽縣淮南隂北<lb/>
兩鄉田地坐落高堰大堤内外康熙十三年被水衝渰<lb/>
<pb n="KR4f0035_WYG_037-12b"/>
地丁錢糧盡行蠲免迨後陸續報涸康熙二十八年全<lb/>
涸起科嗣以水災疊見旋被渰沉今幸河工告成高堰<lb/>
六壩閉塞堰内之田賴堤堵水已經涸出其堰外之田<lb/>
被水渰没消涸無期難施耕耨是以災民張年等有請<lb/>
勘豁賦之奏今據該司道府核勘前項田地實係被水<lb/>
沉渰小民難以望空輸賦經<hi>臣</hi>覆核無異應否准將渰<lb/>
田丁地錢糧暫予蠲免統於毎年冬勘俟有涸出起科<lb/>
鴻恩出自<lb/>
<pb n="KR4f0035_WYG_037-13a"/>
聖裁非<hi>臣</hi>等所敢擅便者也除將繪圖冊結及原發民<lb/>
本送部外<hi>臣</hi>謹㑹同總督臣阿山總漕臣桑格合詞具<lb/>
題伏乞<lb/>
皇上睿鑒勅部議覆施行<lb/>
　　特叅酷虐縣令疏<hi>四十二年八月二十七日上</hi>
竊照酷刑煅煉<lb/>
功令首嚴故勘平人<lb/>
國典尤重<hi>臣</hi>仰體<lb/>
<pb n="KR4f0035_WYG_037-13b"/>
皇上欽恤刑獄至意凡命盜大案無不悉心推鞫以期<lb/>
平允戒飭屬員不啻再四詎意尚有罔恤民命縱捕陷<lb/>
良如鹽城縣知縣鄭鼐者查該縣鄉民張一誠家於康<lb/>
熙四十一年九月二十三日夜被盜據報有周五蔡世<lb/>
卿出首盜夥姓名差捕毛元等將陳三卯子陳二卯子<lb/>
裴滕生陳摶九曾六如徐𢎞裴喜子鄧飛濤吳勝張勝<lb/>
等十名陸續拿獲該縣審擬騈斬詳府該淮安府知府<lb/>
王盛周以此案贓跡未明訪非眞盜㑹同該府軍捕通<lb/>
<pb n="KR4f0035_WYG_037-14a"/>
判鄭振揭報司道據署江蘇按察司事江南驛鹽道副<lb/>
使蔡琦㑹同布政使劉殿衡䕶理淮揚道事淮安府同<lb/>
知滿都轉揭到<hi>臣</hi>又據陳三卯子家屬李氏等赴<hi>臣</hi>衙<lb/>
門呈控<hi>臣</hi>隨提犯親審該縣抗不卽解迨<hi>臣</hi>奉<lb/>
旨察賑淮徐饑民節次檄催始據將人犯解至淮安舟<lb/>
次幷據原首周五以捕役捉拿私拷逼囑誣首情由具<lb/>
訴<hi>臣</hi>逐加研訊據陳三卯子等供均係良民被捕役毛<lb/>
元高佩姚貞張勝尢勝應美朱完蔡美李爵馬成等妄<lb/>
<pb n="KR4f0035_WYG_037-14b"/>
拿陷盜抄搶家貲私刑弔拷勾同刑書周伯成高天含<lb/>
株連詐擾見起贓物皆捕役買來派認及至到官不容<lb/>
分辯疊加刑夾不認不已訊之原首人周五蔡世卿供<lb/>
與陳三卯子等素不相識係捕役毛元等寫就禀詞主<lb/>
使出首又訊干証金起之孫爾玉等被害陳伯昌戴承<lb/>
宗等仝供見起衣布等物捕役買來派認索詐莊鄰銀<lb/>
兩是實再訊失主張一誠亦供所起衣布竝非伊家原<lb/>
失之物因被縣官威逼不得不認質之捕役刑書俱各<lb/>
<pb n="KR4f0035_WYG_037-15a"/>
俛首無辭似此酷虐無辜罔顧<lb/>
功令之員難以一日姑容所當特疏題叅請<lb/>
旨將鄭鼐革職以便與有名蠧役一並行提究擬者也<lb/>
<hi>臣</hi>謹㑹同總督臣阿山總漕臣桑格合詞具題伏乞<lb/>
皇上睿鑒施行<lb/>
　　淮徐二屬請賑疏<hi>四十二年九月初三日上</hi>
該<hi>臣</hi>看得邳徐等州縣衛今歲二麥失收先經㑹疏題<lb/>
請蠲賑續據邳宿等州縣衛又報秋禾被渰批行藩閫<lb/>
<pb n="KR4f0035_WYG_037-15b"/>
二司確勘今據江蘇布政使劉殿衡江南都司章秉法<lb/>
詳稱原報夏災淮屬之邳州宿遷睢寧徐屬之徐州豐<lb/>
縣沛縣蕭縣碭山等八州縣幷徐州衛及未被夏災之<lb/>
淮屬清河桃源安東三縣五六七月内霪雨連綿加之<lb/>
徐屬黄水汎溢山東䝉嶧諸山之水建瓴而下民屯湖<lb/>
租田地低窪處所多被渰没秋成失望等情前來除見<lb/>
在委員確查災田數目另報外所有據報秋災情形相<lb/>
應題報至前被夏災各州縣衛欽奉<lb/>
<pb n="KR4f0035_WYG_037-16a"/>
上諭邳州徐州睢寧三處被災交與總河張鵬翮派伊<lb/>
所屬官員作速拯救又奉<lb/>
特旨邳州等處著該督撫親徃察閲應作何速行賑濟<lb/>
之處一面賑濟一面具奏欽此<hi>臣</hi>卽星馳就道㑹同督<lb/>
臣已到宿遷先行察閲委員發賑其邳徐睢三州縣已<lb/>
經河臣委官分給賑糧<hi>臣</hi>見與督臣由邳徐星徃豐沛<lb/>
蕭碭等處察閲賑濟統俟察完八州縣徐州衛即將各<lb/>
屬災荒輕重賑濟月數應行事宜㑹疏具奏總期災<lb/>
<pb n="KR4f0035_WYG_037-16b"/>
民均䝉實惠以副我<lb/>
皇上加惠元元至意惟是清河桃源安東三縣亦被秋<lb/>
災<hi>臣</hi>同督臣就便查閲雖被災情形較之邳徐稍輕然<lb/>
疊災之後民鮮蓄儲轉瞬嚴冬饑寒交迫合懇<lb/>
睿慈動支淮屬本地捐積米麥一體賑恤仍俟<hi>臣</hi>等察<lb/>
賑徐屬饑民之後囘至清桃等邑被災處所督賑俾饑<lb/>
民均霑<lb/>
聖澤感頌<lb/>
<pb n="KR4f0035_WYG_037-17a"/>
皇仁愈無紀極矣<hi>臣</hi>謹㑹同總督臣阿山總河臣張鵬<lb/>
翮總漕臣桑格合詞具題伏乞<lb/>
皇上睿鑒勅部議覆施行<lb/>
　　淮徐二屬秋災請蠲疏<hi>四十二年九月二十九日上</hi>
該<hi>臣</hi>看得淮徐二屬邳徐等州縣今歲秋災情形經<hi>臣</hi>
㑹疏題報一面飭行江蘇布政司委員確勘去後今據<lb/>
布政使劉殿衡詳稱邳州宿遷睢寧徐州豐縣沛縣蕭<lb/>
縣碭山八州縣先被夏災田地除涸出補種外仍有水<lb/>
<pb n="KR4f0035_WYG_037-17b"/>
渰復被秋災地畆額徵銀兩先於夏災案内請蠲之外<lb/>
其餘應徴銀兩尚多災黎力難完辦籲請破格蠲免又<lb/>
邳州清河桃源安東徐州五州縣未被夏災今被秋災<lb/>
田地應請照例蠲豁至各屬漕糧漕項米麥已届開徴之<lb/>
期被災小民目下藉賑延生即未渰之區稍有收成僅資<lb/>
餬口難責輸將請分年帶徵等情造具災田分數冊結<lb/>
前來除各屬漕糧漕項米麥已經督臣㑹疏題請分年<lb/>
帶徵外<hi>臣</hi>查邳州清河桃源安東徐州五州縣秋被水<lb/>
<pb n="KR4f0035_WYG_037-18a"/>
災七八九十分民屯河租田地二萬一千三百四十一<lb/>
頃八十一畆零照例應蠲二三分銀七千七十五兩五<lb/>
錢七分零又邳州宿遷睢寧徐州豐縣沛縣蕭縣碭山<lb/>
八州縣先被夏災今復被秋災六七八九十分民屯河<lb/>
租田地六萬七千五百五十頃五十六畆零額徵地丁<lb/>
漕項歲夫等銀一十三萬一千二百四十九兩三錢六<lb/>
分零内於夏災案先經請免銀二萬四千四百五十三<lb/>
兩九錢八分零部議將錢糧照例蠲除荷䝉<lb/>
<pb n="KR4f0035_WYG_037-18b"/>
聖恩憫念屢被災傷之區奉有豁免錢糧另議具奏之<lb/>
旨今原報夏災田地復被秋災窮黎倍切艱難照例蠲<lb/>
免之外尚有應徵地丁等銀一十萬六千七百九十五<lb/>
兩三錢七分零無力輸將咸望非常曠典但事關錢糧<lb/>
應作何蠲豁洪恩出自<lb/>
聖裁非<hi>臣</hi>等所敢擅請者也除冊結分送部科外<hi>臣</hi>謹<lb/>
㑹同總督臣阿山總漕臣桑格總河臣張鵬翮合詞具<lb/>
題伏乞<lb/>
<pb n="KR4f0035_WYG_037-19a"/>
皇上睿鑒勅部議覆施行<lb/>
　　請寛涸田起徵疏<hi>四十二年十二月二十一日上</hi>
該<hi>臣</hi>看得淮揚二屬康熙四十一年冬勘報高郵泰州<lb/>
興化寶應四州縣涸出版荒渰田部覆令照暫荒之例<lb/>
丁銀於四十一年起徵田地錢糧於四十二年起徵等<lb/>
因備行江蘇布政司移行遵照去後兹據布政使劉殿<lb/>
衡㑹同江安督糧道叅政鮑復昌詳稱高興等州縣前<lb/>
報勘涸田地七千六百五十頃五畆四分零實因積渰<lb/>
<pb n="KR4f0035_WYG_037-19b"/>
年久草根固結耒耜難施其有人認墾者必須大費工<lb/>
本冀其復熟而無人認墾者尚湏設法招徠盡力墾闢<lb/>
非暫荒易於開墾之田難以責其望空輸賦仍請分别<lb/>
寛緩起科前來<hi>臣</hi>查此案田地康熙三十四年報涸者<lb/>
雖經部議照暫荒之例起徵錢糧但仍存渰田又歴多<lb/>
年積渰愈久荒蕪更甚今雖勘涸勢必竭力招墾以冀<lb/>
成熟輸賦似難照暫荒例起徵<hi>臣</hi>於今春<lb/>
聖駕南巡時曾經具摺奏請在案合再仰懇<lb/>
<pb n="KR4f0035_WYG_037-20a"/>
睿慈俯將見在有人認懇之田定限三年之後起科其<lb/>
無人承墾涸田俟其招徠墾闢照現在墾荒之例於六<lb/>
年後起徵俾小民樂於承墾感戴<lb/>
皇仁永永無極矣<hi>臣</hi>謹㑹同總督臣阿山總漕臣桑格<lb/>
合詞具題伏乞<lb/>
皇上睿鑒勅部議覆施行<lb/>
　　請蠲積渰田賦疏<hi>四十三年八月十八日上</hi>
該<hi>臣</hi>看得桃源縣陸城吳城兩鄉田地坐落洪澤湖旁<lb/>
<pb n="KR4f0035_WYG_037-20b"/>
匯連泗水頻遭水患屢䝉<lb/>
皇恩軫恤蠲賑有加今幸高堰加幫告成六壩閉塞之<lb/>
後堰内之地頼堤堵水已皆成熟惟堰外之地泗水滙<lb/>
聚湖流漫溢渰沉水底消涸無期與泗州無異節據縣<lb/>
詳請援盱泗等邑渰田之例將錢糧暫行除豁經<hi>臣</hi>批<lb/>
行江蘇布政司確查去後今據署司事蘇松督糧道叅<lb/>
議馬逸姿詳稱移委淮徐道督同該府縣勘明渰没糧<lb/>
地二千六百二十九頃二十七畆五分該折色起存漕<lb/>
<pb n="KR4f0035_WYG_037-21a"/>
贈等銀五千四百三十六兩二錢九分零本色米麥二<lb/>
千三百一十一石九斗一升零實係渰沉水底應徵錢<lb/>
糧自難責令輸將請自康熙四十二年起照盱泗等邑<lb/>
渰田之例將錢糧暫予蠲除仍俟毎年冬踏勘涸出另<lb/>
報起徵等情造冊幷取具該道府㕔縣不扶印結呈詳<lb/>
前來<hi>臣</hi>覆核無異但洪恩出自<lb/>
聖裁非<hi>臣</hi>等所敢擅便除冊結送部外<hi>臣</hi>謹㑹同總督<lb/>
臣阿山總漕臣桑格合詞具題伏乞<lb/>
<pb n="KR4f0035_WYG_037-21b"/>
皇上睿鑒勅部議覆施行<lb/>
　　薦士摺<hi>四十四年四月十二日上</hi>
竊<hi>臣</hi>奉<lb/>
命撫吳向與所部文士揚扢風雅後先識拔共得十有<lb/>
五人<hi>臣</hi>將其平日所著詩篇彚為一集名曰江左十五<lb/>
子詩此十五人内王式丹吳廷楨徐昂發錢名世蔣廷<lb/>
錫業䝉<lb/>
皇上擢居翰林徐永宣已中進士今在籍候補楊棆已<lb/>
<pb n="KR4f0035_WYG_037-22a"/>
經除授知縣李必恒久患耳聾<hi>臣</hi>不敢輕薦外所有吳<lb/>
士玉顧嗣立宮鴻瀝郭元釪張大受王圖炳繆沅七人<lb/>
久業鉛槧才學素優惟繆沅遠館京師王圖炳偶爾患<lb/>
病其吳士玊等見俱進有冊頁奉<lb/>
旨考試誠千載一時之嘉㑹<hi>臣</hi>謹特舉所知恭候<lb/>
聖明採擇謹將十五子詩集一幷恭呈<lb/>
睿覽合具奏<lb/>
聞<lb/>
<pb n="KR4f0035_WYG_037-22b"/>
　　謝<lb/>
恩疏<hi>四十四年閏四月二十八日上</hi>
欽惟我<lb/>
皇上德宏覆載治邁唐虞平成已著<lb/>
聖謨清晏猶殷<lb/>
睿慮兹康熙四十四年二月<lb/>
閲河南幸指示善後之策省方宥罪愷澤覃敷臣於三<lb/>
月初一日在山東仲家淺地方跪迎<lb/>
<pb n="KR4f0035_WYG_037-23a"/>
聖駕初二日恭覲<lb/>
天顏䝉<lb/>
皇上垂問<hi>臣</hi>年敬聆温語扈從至韓莊閘䝉<lb/>
賜克食<lb/>
命<hi>臣</hi>乘船於<lb/>
御舟前行走及<lb/>
駐蹕蘇州䝉<lb/>
賜御書<lb/>
<pb n="KR4f0035_WYG_037-23b"/>
聖製桞梢青詞金扇一柄泥金書<lb/>
聖製喜雨詩石青扇一柄<lb/>
賜御書福壽二大字題云江寧巡撫宋犖年踰古稀步<lb/>
履壯健故特書福壽二字賜之䝉<lb/>
允<hi>臣</hi>請<lb/>
賜御書魚麥堂扁額<lb/>
賜御書兒孫歌舞詩書内鄉黨優游禮讓中對聯<lb/>
特賜御製松花石緑端硯一方人參二斤义䝉格外殊恩<lb/>
<pb n="KR4f0035_WYG_037-24a"/>
命<hi>臣</hi>與將軍總督一班<lb/>
特賜糟雞糟鹿尾鹿舌鹿肉乾鱘鰉魚乾哈蜜瓜瓜乾<lb/>
瓜餠瓜條羊酒等物共十六種又<lb/>
賜御窯玻瓈魚缸等器共十八件<lb/>
皇上由松江幸浙<hi>臣</hi>隨<lb/>
駕至松復邀異數念<hi>臣</hi>病初愈<lb/>
命返吳門祗候<lb/>
回鑾之日<hi>臣</hi>趨迎吳江境上載䝉<lb/>
<pb n="KR4f0035_WYG_037-24b"/>
天語垂問<hi>臣</hi>請家祠扁額䝉<lb/>
賜御書世有令儀四字又<lb/>
賜御書地連江海屛藩重賦甲東南節鉞雄對聯<lb/>
賜龍紋緞袍緞袿秋帽鞾韤等件松花石大緑端硯一<lb/>
方又<lb/>
特賜鹿尾鹿舌野雞乾魚乾等物共六種每日同諸臣<lb/>
拜賜克食又<lb/>
賜<hi>臣</hi>以食品秘方迨臣送<lb/>
<pb n="KR4f0035_WYG_037-25a"/>
駕至珠梅閘䝉<lb/>
皇上有加無已<lb/>
特賜御書製硯說一巻臣俱叩頭謝<lb/>
恩祇受訖伏念<hi>臣</hi>世受<lb/>
國恩年逾七十久任封疆揣分自念其已衰䝉<lb/>
恩獨喜其猶健霽顏下逮同草木仰被春暉<lb/>
溫語優容許駑駘濫厠天廐<lb/>
宸翰榮施奕世<lb/>
<pb n="KR4f0035_WYG_037-25b"/>
天葩賁及先祠福壽非所敢希惟頼<lb/>
一人有慶兒孫勉其矢報永歌<lb/>
萬壽無疆御饌頻頒舉箸毎慚夫素食宫衣載錫章身<lb/>
恒凜於維鵜重以上藥竒珍大官秘製均叨<lb/>
寵賚深切悚惶<hi>臣</hi>惟有益加砥礪初終勿渝以仰答<lb/>
高厚於萬一而已相應具疏恭謝伏乞<lb/>
皇上睿鑒施行<lb/>
　　酌議經徴接徵處分疏<hi>四十四年五月二十五日上</hi>
<pb n="KR4f0035_WYG_037-26a"/>
該<hi>臣</hi>看得州縣經徵見年錢糧歲内全完議叙例止紀<lb/>
録若接徵前官遺下舊欠兩年内全完二萬兩以上者<lb/>
不論俸滿陞轉至催徵未完則毋論經徵接徵俱一例<lb/>
處分今據江蘇布政司丁憂布政使宜思恭㑹同蘇松<lb/>
督糧道叅議馬逸姿詳請將經徵接徴未完錢糧分别<lb/>
議處等情<hi>臣</hi>查蘇松常鎭四屬賦税繁重歷來不能按<lb/>
額取盈如地丁銀米自康熙三十七年以後俱有拖欠<lb/>
漕項錢糧自三十四年起至今十一載新舊並徵定例<lb/>
<pb n="KR4f0035_WYG_037-26b"/>
地丁漕項州縣官初叅一二分以上者年限不完即予<lb/>
降調夫現任各官處此繁劇之區催徴見年錢糧業已<lb/>
拮据不遑又因前官遺欠民力難完到任兩年即罹降<lb/>
革正署迭更公事廢弛不惟舊欠難清更致新糧日<lb/>
逋今該司道議按各官本任經徵完欠之多寡定接徵<lb/>
舊欠考成之重輕除州縣官到任後本任經徵錢糧欠<lb/>
至一二分以上年限不完仍照定例降調其接徵節年<lb/>
舊欠亦照例從重議處外如本任經徵各年地丁漕項<lb/>
<pb n="KR4f0035_WYG_037-27a"/>
錢糧毎歲奏銷與年限案内俱能完及九分以上則本<lb/>
官之催科不為無術其接徵前任舊欠復叅年限之時<lb/>
不能全完原非本官怠緩准予降級留任免其調用督<lb/>
催各官俱照此例處分倘能將經徵接徵銀米設法催<lb/>
輸全完仍各照例議敘既據該司道㑹議通詳前來相<lb/>
應具題仰懇<lb/>
皇上俯念蘇松常鎭四屬賦重地方與糧輕州縣不同<lb/>
特賜破格俞允俾催徵各官不致因前任遺欠所累莫<lb/>
<pb n="KR4f0035_WYG_037-27b"/>
不感激思奮新糧自必設法多完舊欠逋亦可徐圖清<lb/>
理地方有久任之官公事得漸次整頓<lb/>
國計民生均有禆益矣<hi>臣</hi>謹㑹同總督臣阿山總漕臣<lb/>
桑格合詞具題伏乞<lb/>
皇上睿鑒勅部議覆施行<lb/>
　　請蠲沿海坍田錢糧疏<hi>四十四年七月二十四日上</hi>
該<hi>臣</hi>看得蘇州府屬太倉常熟二州縣民沈聞等叩<lb/>
閽奏請勘豁沿海坍没田地錢糧奉<lb/>
<pb n="KR4f0035_WYG_037-28a"/>
旨交與總督巡撫欽此隨行江蘇布政司委員查勘去<lb/>
後續因冊報遲延又經具疏題叅今據署司事蘇松督<lb/>
糧道叅議馬逸姿詳稱行委松江府同知蕭義宗督同<lb/>
該州縣衛印官沿海履畆丈勘太倉常熟二州縣境内<lb/>
實在坍没民屯折實田地一百四十四頃七十七畆九<lb/>
分二釐零應蠲本色米麥豆一千五百八十六石四斗<lb/>
四升零折色銀一千七百四十四兩六錢四分零又額<lb/>
外新陞幷復熟民屯折實田地一百四十八頃六十二<lb/>
<pb n="KR4f0035_WYG_037-28b"/>
畆七分三釐零額内轉則民田一百一十六頃四十七<lb/>
畆五分二釐共應徵本色米麥豆一千二百八十九石<lb/>
五斗一升零折色銀一千二百七十六兩六錢三分零<lb/>
造具冊結前來<hi>臣</hi>查太倉常熟二州縣僻處海濱沿邉<lb/>
田地洪濤衝擊日就侵削康熙二十年間前撫臣慕天<lb/>
顏具題豁免今經日久漸次坍缺所以沈聞等叩<lb/>
閽奏請查勘據該府州縣勘明前項坍没田地實係沉<lb/>
没水底錢糧歲多賠累因關<lb/>
<pb n="KR4f0035_WYG_037-29a"/>
國賦復义清查新漲地畆並見在額田内科則稍輕者<lb/>
勸民量加陞轉以補缺糧<hi>臣</hi>等覆核無異相應仰請<lb/>
皇上俯將坍没田地新舊錢糧准其豁除陞出地畆按<lb/>
數起科以甦積困再查該州縣沿海田地坍漲靡常嗣<lb/>
後請照蘆洲之例五年一丈坍者不致包賠賦税漲者<lb/>
亦得按畆辦糧於<lb/>
國課民生均有禆益理合一幷題明統聽部議除冊結<lb/>
送部外<hi>臣</hi>謹㑹同總督臣阿山合詞具題伏乞<lb/>
<pb n="KR4f0035_WYG_037-29b"/>
皇上睿鑒勅部議覆施行<lb/>
　　江淮揚三屬秋災請蠲賑疏<hi>四十四年八月二十三日上</hi>
該<hi>臣</hi>看得江淮揚三屬六合山陽高郵等州縣衛今歲<lb/>
秋禾被災情形經<hi>臣</hi>㑹疏題報一面飭行江蘇布政司<lb/>
江南都使司委官確勘去後今據布政使宜思恭都司<lb/>
章秉法將勘明各州縣衛被災輕重分數造具冊結詳<lb/>
送前來<hi>臣</hi>查六合清河桃源安東四縣共被災七八九<lb/>
十分田地三萬二千六百九十四頃五畆九分零照例<lb/>
<pb n="KR4f0035_WYG_037-30a"/>
應蠲二三分不等銀一萬二千九百三十三兩三錢二<lb/>
分零米四千七百六十一石五斗零既據委官勘明並<lb/>
據該府縣具有印結所當照例蠲免以廣<lb/>
皇仁其山陽鹽城高郵泰州興化寶應六州縣幷江都<lb/>
縣之邵伯鄉一帶及淮安大河揚州三衛下河地方先<lb/>
罹霪雨繼遭古溝塘埂等處堤工漫決水上加水據各<lb/>
官勘報田地皆已陸沉廬舍亦有倒塌被災深重所有<lb/>
勘明實被十分災田九萬八千六百二頃八十五畝四釐<lb/>
<pb n="KR4f0035_WYG_037-30b"/>
零照例應蠲銀五萬六千二百六十五兩八錢二分零<lb/>
米四千二百四十七石四斗六升零此外尚有應徵地<lb/>
丁漕項河夫等銀二十三萬六千四百四十七兩二錢<lb/>
二分零漕糧等項米麥豆一十三萬二千四百八石二<lb/>
斗八升零為數甚多萬難催輸籲請全蠲臣查淮揚地<lb/>
方從前屢被災祲荷䝉<lb/>
聖慈頻賜破格蠲恤百萬生靈得安袵席今歲下河各<lb/>
州縣衛重罹水患與尋常被災不同但破格全蠲出自<lb/>
<pb n="KR4f0035_WYG_037-31a"/>
聖恩非<hi>臣</hi>等所敢擅請也至山鹽高泰江興寶等七州<lb/>
縣及淮大揚三衛重災之後窮黎粒食維艱而六合清<lb/>
桃等處地方雖災傷稍輕然轉瞬嚴冬被災男婦饑寒<lb/>
交迫相應題請動支捐輸例積米麥酌量賑濟如本地<lb/>
積儲不敷即撥鄰郡州縣倉廩接濟除一面委官分赴<lb/>
各州縣確查眞正饑民實數幷調撥米麥預行運貯聽<lb/>
候部文一到專委賢能道府即行散賑其散賑事冝<hi>臣</hi>
當親徃督率因目下奏銷康熙四十三年地丁錢糧<hi>臣</hi>
<pb n="KR4f0035_WYG_037-31b"/>
例應盤查司庫且今歲武闈輪<hi>臣</hi>監臨主試統俟事竣<lb/>
<hi>臣</hi>即輕舟減從星往淮揚一帶親行督察務使災黎咸<lb/>
霑<lb/>
聖澤以副我<lb/>
皇上愛養元元至意除將該司報到災田分數冊結分<lb/>
送部科外<hi>臣</hi>謹㑹同總督臣阿山總漕臣桑格合詞具<lb/>
題伏乞<lb/>
皇上睿鑒勅部議覆施行<lb/>
<pb n="KR4f0035_WYG_037-32a"/>
　　睢沭二縣秋災請蠲賑疏<hi>四十四年九月初六日上</hi>
該<hi>臣</hi>看得淮安府屬睢寧沭陽二縣今歲秋禾被水渰<lb/>
没情形經<hi>臣</hi>㑹疏題報一面飭行江蘇布政司委員確<lb/>
勘去後今據布政使宜思恭將勘過災田分數造具冊<lb/>
結詳送前來<hi>臣</hi>查睢寧沭陽二縣共被災八九十分田<lb/>
地二萬五百二十五頃一十三畆五分零照例應蠲二<lb/>
三分不等銀九千三百九十八兩一錢七分零既據委<lb/>
員勘明取有印甘各結所當仰請<lb/>
<pb n="KR4f0035_WYG_037-32b"/>
皇仁照例蠲免以恤災黎至淮揚各屬今歲被災輕重<lb/>
不等但轉瞬隆冬窮民饑寒交迫先於勘報山陽高郵<lb/>
等處災田分數案内題請賑濟在案今睢沭二邑田地<lb/>
既勘成災所有乏食男婦見在委員確查冊報合請<lb/>
睿慈一幷動支捐積米榖酌量賑恤除將冊結分送部<lb/>
科外<hi>臣</hi>謹㑹同總督臣阿山總漕臣桑格合詞具題伏<lb/>
乞<lb/>
皇上睿鑒勅部議覆施行<lb/>
<pb n="KR4f0035_WYG_037-33a"/>
　　海州等四州縣秋災請蠲賑疏<hi>四十四年九月二十日上</hi>
該<hi>臣</hi>看得淮揚二屬海州邳州宿遷儀眞等四州縣今<lb/>
歲秋禾被水渰没情形經<hi>臣</hi>㑹疏題報一面飭行江蘇<lb/>
布政司委員確勘去後今據布政使宜思恭將勘過災<lb/>
田分數造具冊結詳送前來<hi>臣</hi>查海邳宿儀四州縣共<lb/>
被災六七八九十分民屯田地一萬二千二百四十二<lb/>
頃九十八畆二分零照例應蠲一二三分不等銀六千<lb/>
二百四十三兩二錢八分零米七十一石二斗七升零<lb/>
<pb n="KR4f0035_WYG_037-33b"/>
既據委員勘明取有印甘各結所當仰請<lb/>
皇仁照例蠲免以恤災黎再查淮揚等屬今歲被災之<lb/>
山陽高郵等州縣衛饑民乏食經<hi>臣</hi>於勘報災田分數<lb/>
案内先後題請賑濟在案今海邳宿儀四處民屯田地<lb/>
雖被災輕重不等但秋成既已失望轉瞬又届隆冬所<lb/>
有乏食軍民見在委員確查冊報合請<lb/>
睿慈一幷動支捐積米榖酌量分别賑恤除將冊結分<lb/>
送部科外<hi>臣</hi>謹㑹同總督臣阿山總漕臣桑格合詞具<lb/>
<pb n="KR4f0035_WYG_037-34a"/>
題伏乞<lb/>
皇上睿鑒勅部議覆施行<lb/>
　　蕭縣秋災請蠲賑疏<hi>四十四年十月二十四日上</hi>
該<hi>臣</hi>看得徐屬蕭縣今歲秋禾被渰情形經<hi>臣</hi>㑹疏題<lb/>
報一面飭行江蘇布政司委員確勘去後今據布政使<lb/>
宜思恭將勘過被災田地分數造具冊結詳請蠲賑前<lb/>
來<hi>臣</hi>查蕭縣共被災八九十分田地一萬二千六百三<lb/>
十六頃三十七畆照例應蠲二三分不等銀三千四百<lb/>
<pb n="KR4f0035_WYG_037-34b"/>
七十二兩五錢五釐零既據委員勘明取有印甘各結<lb/>
所當照例蠲免至該縣被災田地輕重不等兹時已入<lb/>
冬乏食窮黎饑寒交迫亟須拯恤合幷題請動支捐積<lb/>
米麥酌量賑濟以廣<lb/>
皇仁除將冊結分送部科外<hi>臣</hi>謹㑹同總督臣阿山總<lb/>
漕臣桑格合詞具題伏乞<lb/>
皇上睿鑒勅部議覆施行<lb/>
　　自陳老病乞致仕摺<hi>四十四年十月二十六日上</hi>
<pb n="KR4f0035_WYG_037-35a"/>
<hi>臣</hi>以菲才䝉我<lb/>
皇上高厚隆恩有加無已不獨<hi>臣</hi>身與<hi>臣</hi>之子孫銘心<lb/>
刻骨奕世銜結即中外大小臣工聞之亦無不共為感<lb/>
激也<hi>臣</hi>於此時斷不敢萌一偷安之念惟是<hi>臣</hi>幼而多<lb/>
病中年小心調攝晩年稍覺清健三次<lb/>
聖駕南廵屢荷<lb/>
天語垂問榮寵至極不自知其年衰力憊今春扈從忽<lb/>
得氣脱之疾彼時叨䝉<lb/>
<pb n="KR4f0035_WYG_037-35b"/>
聖主矜憐體恤頒賜珍藥且邀千古未有之異數<lb/>
特賜御書福壽二字<hi>臣</hi>拜受踴躍病即漸愈數月來已<lb/>
復舊矣但<hi>臣</hi>賦性迂執凡事過於用心不以年老為意<lb/>
昨因武闈赴省校射衡文晝夜不遑寧處於十月十七<lb/>
日四鼓塡榜時忽又氣脱偃臥不能赴宴延醫大用補<lb/>
劑方保殘喘此司道諸臣與督臣阿山副都統臣鄂克<lb/>
遜所共覩者<hi>臣</hi>出闈後即登舟往淮揚一帶力疾督賑<lb/>
途次接准部文㑹勘河道迨抵揚州病勢纒綿頭暈氣<lb/>
<pb n="KR4f0035_WYG_037-36a"/>
喘日漸衰弱又織造臣曹寅臣李煦所共覩者詢之醫<lb/>
生皆云年老病劇非靜養不能奏效倘再一觸發便難<lb/>
醫治伏念江蘇事務殷繁非可卧理本應即行具疏入<lb/>
告縁<hi>臣</hi>蒙<lb/>
恩最深最重<lb/>
皇上待臣最優最渥曾於吳門跪聆<lb/>
上諭令臣且勿乞休是以再四躊躇不敢遽奏又思我<lb/>
皇上即天也即父母也天與父母之前自當以下情據<lb/>
<pb n="KR4f0035_WYG_037-36b"/>
實上聞懇乞<lb/>
皇上鑒<hi>臣</hi>年已七十有二眞老眞病<lb/>
恩准致仕俾<hi>臣</hi>暫歸鄉里一面督刻通鑑一面加意調<lb/>
養必期平復匍匐<lb/>
闕廷叩請<lb/>
聖安此<hi>臣</hi>犬馬戀<lb/>
主之至願也倘蒙俞允另當具疏上請<hi>臣</hi>無任悚息待<lb/>
命之至謹具奏聞<lb/>
<pb n="KR4f0035_WYG_037-37a"/>
　　四十二年賑濟題報疏<hi>四十四年十一月初五日上</hi>
該<hi>臣</hi>看得淮徐二屬康熙四十二年被災賑濟饑民動<lb/>
用米麥部覆造冊取結具題隨行江蘇布政司遵照去<lb/>
後今據布政使宜思恭詳稱邳州清河桃源宿遷睢寧<lb/>
安東徐州豐縣沛縣蕭縣碭山等十一州縣幷徐州衛<lb/>
康熙四十二年被災賑過大小饑民饑軍四十九萬九<lb/>
千七百一十六口給賑五六七月不等共給過折實米<lb/>
麥二十一萬七千四百六十一石九斗七升零俱係照<lb/>
<pb n="KR4f0035_WYG_037-37b"/>
數給散均霑實惠動用米麥欵項饑民花名細冊已經<lb/>
另詳咨部取具印結詳請核銷前來<hi>臣</hi>覆核無異相應<lb/>
具題聽部議覆除結送部外<hi>臣</hi>謹㑹同總督臣阿山總<lb/>
漕臣桑格合詞具題伏乞<lb/>
皇上睿鑒勅部議覆施行<lb/>
　　謝<lb/>
恩疏<hi>四十四年十一月二十四日上</hi>
康熙四十四年十一月二十四日准吏部咨為補授大<lb/>
<pb n="KR4f0035_WYG_037-38a"/>
學士事文選清吏司案呈吏科抄出本部題前事康熙<lb/>
四十四年十一月初十日奉<lb/>
旨李光地補授大學士宋犖陞補吏部尚書趙𢎞爕調<lb/>
補直𨽻廵撫欽此欽遵抄部送司相應行咨為此合咨<lb/>
前去欽遵查照施行等因到<hi>臣</hi>准此<hi>臣</hi>隨恭設香案望<lb/>
闕叩頭謝<lb/>
恩外竊<hi>臣</hi>一介庸愚起家任子屢蒙<lb/>
聖恩破格録用由部郎外任司道旋承<lb/>
<pb n="KR4f0035_WYG_037-38b"/>
欽命擢<hi>臣</hi>江西巡撫歷經四載調撫吳㑹十有四年久<lb/>
任封疆涓埃莫報且三次<lb/>
南巡蒙<lb/>
恩優渥無逾於<hi>臣</hi>即捐糜頂踵不足仰答<lb/>
高深乃於十月十七日武闈塡榜時忽患氣脱出闈之<lb/>
後因督賑勘河均關重務力疾前赴維揚而病勢纒綿<lb/>
不減念江蘇重地非可卧理用敢引例陳情具摺請休<lb/>
蒙<lb/>
<pb n="KR4f0035_WYG_037-39a"/>
皇上矜憐犬馬<lb/>
特賜上方參藥又<lb/>
遣御醫臣黄運馳驛前來診視並<lb/>
命<hi>臣</hi>子翰林院庶吉士<hi>臣/</hi>至同來省問<hi>臣</hi>仰荷<lb/>
隆恩不禁感激涕零自服聖藥後覺中氣漸充方圖加<lb/>
意調理以保殘喘用報<lb/>
天恩於萬一乃又驚聞<lb/>
寵命授<hi>臣</hi>吏部尚書伏念尚書古稱喉舌冢宰為六卿<lb/>
<pb n="KR4f0035_WYG_037-39b"/>
之長<hi>臣</hi>以樗櫟散材謬膺重任拜<lb/>
命之次惶悚無地現將欽部一應事件清查造冊同<lb/>
王命關防移送督臣之後當勉加調攝由<hi>臣</hi>里北上一<lb/>
則仰遵<lb/>
皇上飲食起居須要小心之<lb/>
恩諭二則<hi>臣</hi>三十餘年未曾祭掃祖父墳墓今幸邀千<lb/>
古未有之異數便道歸里少展人子之情理合聲明具<lb/>
疏恭謝伏乞<lb/>
<pb n="KR4f0035_WYG_037-40a"/>
皇上睿鑒施行<lb/>
　　賑畢題報疏<hi>四十四年十一月二十七日上</hi>
該<hi>臣</hi>看得淮揚二屬山陽鹽城清河桃源睢寧沭陽安<lb/>
東高郵泰州江都興化寶應等十二州縣幷淮安大河<lb/>
揚州三衛今歲秋禾被水渰没經<hi>臣</hi>㑹疏具題部覆將<lb/>
被災田地錢糧照例蠲免動捐輸米麥酌量賑濟奉<lb/>
旨依議速行被災地方應徵地丁漕項銀米著暫停徵<lb/>
俟明年秋收後該撫具題請旨欽此又續報秋災之海<lb/>
<pb n="KR4f0035_WYG_037-40b"/>
州邳州宿遷儀眞等四州縣亦蒙<lb/>
聖恩照例蠲免錢糧動支米榖發賑<hi>臣</hi>准部咨隨即出<lb/>
示徧行曉諭宣布<lb/>
皇仁幷通飭司道府州縣衛遵照一面㑹同督臣阿山<lb/>
專委江常鎭道叅議陳良弼淮安府知府張建烈揚州<lb/>
府署印本府同知周在都蘇州府總捕同知張廷采海<lb/>
防同知張雲翰松江府同知郭朝祚常州府同知王琦<lb/>
鎭江府同知施世驊淮安府同知滿都通判孟惟孝等<lb/>
<pb n="KR4f0035_WYG_037-41a"/>
各帶州縣佐貳等官分往被災各屬督同印官在於各<lb/>
鄉適中之處多設賑厰放賑三箇月口糧<hi>臣</hi>自武闈事<lb/>
竣之後從江寧起行前赴揚州督賑所有各屬饑民數<lb/>
目<hi>臣</hi>於題報被災分數之時先已委員分往確查冊報<lb/>
飭行藩司將賑糧預為撥給故部文一到即令放賑官<lb/>
按冊報乏食戸口分厰給發災民早霑實惠免致守候<lb/>
擁擠兹據江蘇布政司布政使宜思恭㑹同淮揚道僉<lb/>
事張聖鐸淮徐道僉事蔣陳錫詳稱各屬災黎蒙發賑<lb/>
<pb n="KR4f0035_WYG_037-41b"/>
糧既無饑餒之虞而山高等十五州縣衛地丁漕項銀<lb/>
米欽奉<lb/>
特旨停徵更免催呼之擾<lb/>
聖恩優渥亘古所無萬姓感頌歡聲徧野籲請代題<lb/>
恭謝<lb/>
天恩前來相應據情具題至各屬往年被災賑濟五六<lb/>
七月不等今歲淮揚二屬雖同罹水災然輕重不等况<lb/>
被渰之區據報已多涸出播種二麥<hi>臣</hi>等酌議除海州<lb/>
<pb n="KR4f0035_WYG_037-42a"/>
邳州清河桃源宿遷睢寧沭陽安東儀眞九州縣被災<lb/>
稍輕歲内已賑濟三箇月毋庸續賑外惟山陽鹽城高<lb/>
郵泰州江都興化寶應七州縣被災稍重歲内先賑三<lb/>
箇月外來春應再委道府等官找賑兩月其淮安揚州<lb/>
三衛饑軍照例歸州縣放賑統俟事畢將動用米麥賑<lb/>
濟月日造冊另報合幷題明<hi>臣</hi>謹㑹同總督臣阿山總<lb/>
漕臣桑格合詞具題伏乞<lb/>
皇上睿鑒施行<lb/>
<pb n="KR4f0035_WYG_037-42b"/>
　　恭報交印日期疏<hi>四十四年十二月初一日上</hi>
<hi>臣</hi>一介庸材屢蒙<lb/>
皇上破格擢用久任封疆寸長莫効兹承<lb/>
寵命授<hi>臣</hi>吏部尚書<lb/>
隆恩異數亘古未有已經另疏恭謝在案今於康熙四十<lb/>
四年十二月初一日<hi>臣</hi>將<lb/>
欽頒關防一顆<lb/>
王命旗牌八面桿同文卷等項委蘇州府同知張廷采<lb/>
<pb n="KR4f0035_WYG_037-43a"/>
<hi>臣</hi>標中軍遊擊林政齎送總督臣阿山署理外所有微<lb/>
<hi>臣</hi>交印日期相應具疏題明伏乞<lb/>
皇上睿鑒施行<lb/>
　　乞休疏<hi>四十七年閏三月初七日上</hi>
竊<hi>臣</hi>譾陋庸材以<hi>臣/</hi>父原任大學士<hi>臣</hi>權廕蒙<lb/>
世視章皇帝取入侍衛於我<lb/>
皇上御極之初選授湖廣黄州府通判歷部曹而陞直<lb/>
𨽻通永道隨陞山東按察使甫及數月蒙<lb/>
<pb n="KR4f0035_WYG_037-43b"/>
特恩陞授江蘇布政使未幾復蒙<lb/>
特恩陞授江西廵撫莅任四年循分守職毫無報稱荷<lb/>
蒙<lb/>
皇上調補江寧巡撫地大事繁在任十有四年時以不<lb/>
克稱為懼恭逢<lb/>
皇上三次南巡悉叨扈從不以<hi>臣</hi>老憊愚拙<lb/>
溫語頻加<lb/>
賜御書<lb/>
<pb n="KR4f0035_WYG_037-44a"/>
賜服帽以及上方之珍天廚之味不一而足更<lb/>
特賜福壽二字<lb/>
聖恩優渥亘古未有康熙四十四年冬<hi>臣</hi>得氣脱之症<lb/>
具摺乞休重蒙<lb/>
皇上軫念<lb/>
遣醫賜藥復<lb/>
命<hi>臣</hi>子翰林院編修<hi>臣</hi>至馳驛省視正在調攝間特蒙<lb/>
皇上格外洪恩陞授吏部尚書受事兩年冰兢自矢不<lb/>
<pb n="KR4f0035_WYG_037-44b"/>
敢少負夙心奈<hi>臣</hi>年已七十有五外貌似可支持而就<lb/>
中精力耗竭於前三月初一日感冒風寒身體發熱晝<lb/>
夜咳嗽纒綿牀褥已經月餘部務重大豈容鰥曠若不<lb/>
據實陳請致有貽悞<hi>臣</hi>罪難逭伏祈<lb/>
皇上憐<hi>臣</hi>老病放歸田里得為<lb/>
聖世之完人倘不遽塡溝壑以桑榆末景歌咏太平有<lb/>
生之年皆<lb/>
皇上之賜感戴<lb/>
<pb n="KR4f0035_WYG_037-45a"/>
天恩永無紀極矣<hi>臣</hi>不勝感激悚惶待<lb/>
命之至為此具本謹具奏聞<lb/>
　　謝<lb/>
恩疏<hi>四十七年九月初一日上</hi>
<hi>臣</hi>以門廕猥蒙<lb/>
皇上不次超擢俾秉銓衡自惟部務重大恐非衰病所<lb/>
能勝任於三月間具疏乞休仰荷<lb/>
聖慈准以原官致仕且<lb/>
<pb n="KR4f0035_WYG_037-45b"/>
天語褒嘉深慚逾分<lb/>
陛辭日連<lb/>
賜克食更蒙<lb/>
賜御製五言詩一章天閑馬一匹砥石硯一方緑玻瓈<lb/>
盤二十面藍玻瓈杯十二隻白玻瓈蓋盌四副復<lb/>
命内侍導遊御苑迨至送<lb/>
駕清河又蒙<lb/>
皇上停輦慰勞種種<lb/>
<pb n="KR4f0035_WYG_037-46a"/>
隆恩為從古所無今<hi>臣</hi>於八月二十二日抵里瞻誦<lb/>
宸章及觀天駟珍器者充塞閭巷莫不歎為異數<hi>臣</hi>
從此安居田里同中州父老嬉娛<lb/>
堯天之下仰沐<lb/>
聖澤更無涯矣<hi>臣</hi>子翰林院編修<hi>臣</hi>至假滿回京特繕<lb/>
疏恭謝<lb/>
天恩<hi>臣</hi>不勝感激仰瞻之至<lb/>
　<lb/>
<pb n="KR4f0035_WYG_037-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻二</head> <lb/>
    <p>
<pb n="KR4f0035_WYG_002-1a"/>
欽定四庫全書<lb/>
　西陂類稿巻二<lb/>
　　　　　　　　　　　　吏部尚書宋犖撰<lb/>
　將母樓稿<lb/>
　　秋日赤壁公讌用徐亦史令君韻<lb/>
飛盖真成爛熳遊孤亭如笠俯黄州褰衣盡有滄洲興<lb/>
對酒寧無白雪謳斷岸霜風吹草樹寒江煙雨凍鳧鷗<lb/>
中宵漸吐東山月揮手還登百尺樓<lb/>
<pb n="KR4f0035_WYG_002-1b"/>
　　破額山前碧玉流歌<lb/>
破額之山何崔嵬雙峰對峙雲中開上有青松萬樹相<lb/>
糾結下有飛泉一道相縈迴乘風直下一千丈石魚磯<lb/>
上如奔雷石魚映日鱗甲動噴波幾欲揚其顋我從塵<lb/>
中來選勝此徘徊釋氏遺蹟樵人說山腰殿閣生蒿萊<lb/>
何必窮巖穴此際宜銜杯長橋如蝀跨瀑布顧盼忽已<lb/>
離塵埃橋邊三大字云是栁河東石崩水激苔紋紫其<lb/>
書彷彿如驚龍摩挲發高興吟眺凌長風安得攜家誅<lb/>
<pb n="KR4f0035_WYG_002-2a"/>
茅此中住潄流枕石歡無窮<lb/>
　　食黿羮作<lb/>
介蟲之元勢最豪如輪穹脊來江濤盤餐誰使窮水族<lb/>
滋味直欲分太牢犀箸交錯亦何忍鸞刀縷切隨所遭<lb/>
嗟爾子公竟染指須知口腹難為操<lb/>
　　曉起<lb/>
朝陽欲上雲氣寒江湖一望波濤寛哀鴈去樓不盈尺<lb/>
疎竹搖風纔數竿天涯嵗暮倍惆悵孤身小院仍盤桓<lb/>
<pb n="KR4f0035_WYG_002-2b"/>
樽中有酒須盡醉昨日菊花今日殘<lb/>
　　種松<lb/>
一片青蔥色移來歴萬峰數枝初伴鶴孤幹已猶龍日<lb/>
痩隂還薄風多響自重嵗寒堪寄傲何必大夫封<lb/>
　　即事六首<lb/>
兩年宦況一囊詩盡日都為嘯咏時欲向前㕔了公事<lb/>
二三老吏正圍棊<lb/>
危樓百尺向江開把酒登臨日幾迴隔岸樊山能好我<lb/>
<pb n="KR4f0035_WYG_002-3a"/>
故將青翠入牕來<lb/>
東齋不復似官衙竹徑松扉興自賒最是園丁能解事<lb/>
黄昏時節課澆花<lb/>
土定盤中堆茉莉漢銅壺内侵荷花垂簾静對郭熙畫<lb/>
散髪頻傾陽羡茶<lb/>
雨過山光翠且重一輪新月掛長松吏人散盡家僮睡<lb/>
坐聽寒溪古寺鐘<lb/>
聚寳山頭日已曛閒尋怪石踏飛雲牧童樵子相傳說<lb/>
<pb n="KR4f0035_WYG_002-3b"/>
拾得應來獻使君<lb/>
　　江上行送陳義扶<lb/>
籬邉黄菊如金錢與君對菊當秋天樽中有酒如流泉<lb/>
與君對酒吟新篇盤桓十日樂不極如何忽汎湘江船<lb/>
湘江之水流潺湲青山兩岸相連綿送君南浦日將夕<lb/>
高歌一曲扣其舷一曲未終帆已揚臨風分袂徒徬徨<lb/>
蘆花楓葉皆愁色況復猿聲堪斷腸<lb/>
　　秋興四首<lb/>
<pb n="KR4f0035_WYG_002-4a"/>
楚中形勝説黄州亂後依然江水流到眼雪堂紅樹老<lb/>
傷心赤壁白雲秋官閒射虎時驅馬嵗晩看山幾上樓<lb/>
俯仰天涯蕭瑟甚叢篁寒雀暮啾啾<lb/>
侍從當年向<lb/>
紫宸天街走馬錦袍新門開左翼貂璫聚樂奏中和豹<lb/>
尾陳西苑射生叨宴飲南郊饗帝仰明禋鼎湖龍去辭<lb/>
丹闕淚灑滄江把釣緡<lb/>
昨日聞人説洞庭滄波浩淼接雲汀遲迴煙艇空中見<lb/>
<pb n="KR4f0035_WYG_002-4b"/>
斷續漁歌浦外聴柳毅廟深飛素月湘妃墓冷閃秋螢<lb/>
何時鼓柁乗流去遥識君山一㸃青<lb/>
公庭吏散快閒身茗椀詩筒發興新春水得鰣晨獻母<lb/>
秋風剪韭夜留賔三年偃仰江湖闊數子追隨笑語親<lb/>
忽復冥鴻天外去蘆花鷗鳥正愁人<hi>時何道岑王俟齊同罷官</hi>
　　葛殿卿雨中見過即席賦贈用彭禹峰先生韻<lb/>
呉楚風煙入望寛嗟君嵗晩未能安半生遊宦功名薄<lb/>
四海依人道路難赤壁孤舟楓葉冷臨皋古寺雨聲寒<lb/>
<pb n="KR4f0035_WYG_002-5a"/>
何妨十日衙齋坐碧酒黄花取次看<lb/>
　　陽邏大士閣<lb/>
陽邏江邊赤石磯峥嶸高閣帶斜暉千帆風雨當牕過<lb/>
萬頃煙波傍檻圍白鳥銜魚棲佛座紅桃映水出禪扉<lb/>
宋元戰伐傳來久弔古悲歌幾振衣<lb/>
　　寄徐恭士<lb/>
海内文章伯還推徐穉優多時成白首何日到黄州鴻<lb/>
鴈三春少雲山四望稠臨風聊寄訊遲爾月波樓<lb/>
<pb n="KR4f0035_WYG_002-5b"/>
　　瓶梅<lb/>
愛爾菲菲豔雪姿高齋清案最相宜故園千樹開還落<lb/>
却向黄州借一枝<lb/>
　　秋日江上送曹吉玉入粤胡去驕入呉<lb/>
二子乗秋發扁舟泛大江别離知有約懷抱詎能降庾<lb/>
嶺梅千樹呉天鴈一雙山樓相憶處明月正窺牕<lb/>
　　秋雨<lb/>
淅瀝來虚閣蕭疎動逺林雨添官舍静雲入大江深客<lb/>
<pb n="KR4f0035_WYG_002-6a"/>
思消樽酒勞歌託玉琴一簾寒氣逼惟有草蟲吟<lb/>
　　雨後<lb/>
雨後月倍明清光散秋圃魚躍幽澗水鳥墜空亭樹我<lb/>
來忽感此披衣驚四顧含悽誰復言悠然成冥悟<lb/>
　　望龍蟠磯<lb/>
孤嶼排空起波濤萬頃連蛟龍畱窟宅殿閣自江天法<lb/>
鼓聞山縣神鴉送客船沙頭閒極目斜日起蒼煙<lb/>
　　過寒溪寺二首<lb/>
<pb n="KR4f0035_WYG_002-6b"/>
曉起泛澄江寒溪尋古寺捨櫂越崇岡遥山送青翠稻<lb/>
畦逺近看窈窕垂新穗流泉活活通白鳥翩然至伊余<lb/>
耳目清已快平生志矧迺澗壑幽咫尺藏初地杖策望<lb/>
山門雙幢樹間出<lb/>
琳宫盤谷口喬木帶飛蘿到門聞啼鳥幽意亦何多褰<lb/>
衣入浄域樓閣森嵯峨老僧禪誦罷洗甕插新荷見客<lb/>
競前進禮數謝煩苛茶瓜列方丈談笑對巖阿淹畱遂<lb/>
日夕齋鼓喧靈鼉<lb/>
<pb n="KR4f0035_WYG_002-7a"/>
　　東齋作<lb/>
官衙類荒村高齋莽寥廓几席控江湖軒楹帶巖壑往<lb/>
往山水音泠然座中作牆隅竹與蕉枝葉相參錯青黄<lb/>
麗可觀如對三春萼嚴霜旦夕來霑灑將零落燦燦東<lb/>
籬花顔色已非昨臨風步廣除徙倚聞寒雀眷言盛歳<lb/>
淹顧念修名薄撫衷抱鬱陶任運甘蕭索載咏素餐詩<lb/>
于焉發内作<lb/>
　　春日偶成同張長人用王雪洲給諫韻<lb/>
<pb n="KR4f0035_WYG_002-7b"/>
城荒官舍静晨夕聴江聲春晩煙波闊風高鸛鶴鳴三<lb/>
年京國夢萬古楚騷情樽酒脩篁下窺人片月清<lb/>
　　程石門覲畢歸滇舟過江上以新篇見寄依韻奉答<lb/>
虎拜新從鵷鷺班雲霄高躅未能攀纔來别浦風前櫂<lb/>
又隔寒溪雪後山一代雄文傳諭蜀十年薄宦佐征蠻<lb/>
相思況接瑶華贈目極歸鴻落照間<lb/>
　　黄州除夕三首<lb/>
歳除官愈閒不復親文牒長嘯向高齋磨墨冩門帖<lb/>
<pb n="KR4f0035_WYG_002-8a"/>
弟作燕山客兄為漢水遊高堂當此夕兩地思悠悠<lb/>
何限鄉闗思天涯獨倚樓最憐小兒女談笑說黄州<lb/>
　　大别山謁禹廟<lb/>
古廟崚嶒霄漢閒紆迴石磴曉躋攀庭前碑勒岣嶁字<lb/>
棟裏雲生大别山浩蕩神功崇報祀蒼茫江水送潺湲<lb/>
自憐浪迹同漁父風雨孤舟數往還<lb/>
　　樓上望江南諸山用太白韻<lb/>
登樓望南山千峰秀無限朶朶青芙蓉嵯峨常在眼山<lb/>
<pb n="KR4f0035_WYG_002-8b"/>
根界大江驚濤如雪巻坐來移我情高歌興不淺薄暮<lb/>
白雲生茫茫失絶巘<lb/>
　　月夜用韋蘓州韻<lb/>
春風淡蕩吹階草參差發晩晴林靄收步此階前月徙<lb/>
倚望南山連天青未歇<lb/>
　　樊口二首<lb/>
地接滄江逺波連曲港深人煙環近渚雞犬散疎林水<lb/>
落魚初出山高日易陰只應同釣叟來往得幽尋<lb/>
<pb n="KR4f0035_WYG_002-9a"/>
落日荒江畔停橈處處船人閒沽酒地風冷賣魚天逺<lb/>
水菰蒲接空林橘柚懸坐看新月上長嘯破蒼煙<lb/>
　　感遇七首<lb/>
涼秋豐暇豫齋居對空林微雨長苔蘚院宇晝隂沉仰<lb/>
睇鴻鴈翔俯聽蟋蟀吟撫時惻物變感歎勞余心江湖<lb/>
浩漫漫名山鬱嶇嶔祇應遊寂寞沮溺相追尋<lb/>
北牕數武地蔓草不復除中有傲霜花枝葉何扶疎繁<lb/>
英冐煙靄爛然照吾廬采采欲盈把馨香襲衣裾晩成<lb/>
<pb n="KR4f0035_WYG_002-9b"/>
有餘美奚事豔陽初豔陽桃李開歲暮將焉如<lb/>
漢代重外戚田蚡與竇嬰灌夫豪俠徒爵位各峥嶸大<lb/>
業既已定氣勢還相傾如何杯酒地遂使荆棘生竇氏<lb/>
稍退讓亦多偏黨行凶徳適參㑹稽福安能平徒令千<lb/>
載後史冊有譏評<lb/>
斜陽在庭戸忽已至夜分空齋燒短燭耳目淨塵氛蕭<lb/>
條風落木淡蕩月穿雲緬彼同懐子千里隔清芬願言<lb/>
采瑤草寄爾將殷勤闗山𣺌何許鴈影徒紛紜中心惄<lb/>
<pb n="KR4f0035_WYG_002-10a"/>
如擣惆悵楚江濆<lb/>
昔者郭令公英風擅八區功高名亦重豪奢為歡娱誰<lb/>
知歌舞場乃為恬淡圖後世齷齪輩致身多岐途一朝<lb/>
遂富貴金紫耀其軀堂上錦繡圍堂下劒㦸趨有時明<lb/>
月落酣飲臥氍毹百事盡荒廢四顧殊睢盱翻笑讀書<lb/>
子自守何其愚嗟哉孰與辯頫首起長吁<lb/>
巫山女粗醜乃有王明君峽中寡俊才屈原撰竒文靈<lb/>
芝出糞壤所自安足云胡為紈袴子家世誇令聞俯視<lb/>
<pb n="KR4f0035_WYG_002-10b"/>
蓬蒿士宛如河漢分貴者擅其貴雞鶩徒紛紜賤者守<lb/>
其賤蘭蕙同芳芬<lb/>
太上有立徳其次有立功文章亦末事自古薄彫蟲安<lb/>
能恒誦讀皓首敝帷中奮起擊長劒斗室生雄風髙歌<lb/>
命樽酒氣欲凌蒼穹歲月不我待江上彫青楓欲濟恨<lb/>
無梁俯仰心忡忡徬徨日終夕羨彼雙飛鴻<lb/>
　　小孤篇<lb/>
小孤之山孤且高干雲矗漢何雄豪﨑嶔磊落逺難辨<lb/>
<pb n="KR4f0035_WYG_002-11a"/>
惟見千尋玉筍穿江濤我來探竒乘漁舠長歌直上如<lb/>
猿猱攀蘿捫葛踏隂磴耳邊恒聽風怒號大江浩浩何<lb/>
處來排空倒峽岷山開洞庭彭蠡相灌注此山不動真<lb/>
崔嵬馬當横其下彭郎跨其旁匡廬五老拱而立雲煙<lb/>
出沒遙相望山腰有飛閣繡柱映彫甍金支翠旗光閃<lb/>
爍神之座兮何崢嶸臨風倚杖興無窮振衣直欲凌蒼<lb/>
穹孤亭如笠峙峰頂俯視吳楚青濛濛夜静黿鼉觸石<lb/>
壁秋高鸛鶴鳴霜楓白鷗鳥鬼不知數銜魚哺子懸崖<lb/>
<pb n="KR4f0035_WYG_002-11b"/>
中小孤勝如此大孤復何如江天空闊看不極白日西<lb/>
江月初吾生願此老樵漁采山釣水歌歸歟安能奔走<lb/>
風塵朝復暮令人摧眉折腰有志不得舒<lb/>
　　舟泊老鸛口與邱署戒登岸小飲<lb/>
曲港危檣密空江落日圓故人初邂逅野岸共畱連筍<lb/>
摘新䕡嫩魚烹小鯽鮮村醪容易醉好傍白鷗眠<lb/>
　　望太子磯<lb/>
路轉樅陽口遙看太子磯小山横碧浪古廟冷朱扉曝<lb/>
<pb n="KR4f0035_WYG_002-12a"/>
日靈鼉上銜魚水鳥飛何當佩笭箵一櫂此中歸<lb/>
　　板子磯望蕪湖有感二首<lb/>
雲影悠悠浪影微呢喃紫燕傍船飛春風桃栁增人恨<lb/>
又到江南板子磯<lb/>
乗風一櫂向鳩兹獨倚船牕憶往時多少故人零落盡<lb/>
識舟亭上又題詩<hi>謂唐祖命陳伯璣諸子</hi>
　　春夜舟泊蕪湖飲識舟亭<lb/>
岸幘空江上登臨有廢亭檻邊看夜市杯裏落春星故<lb/>
<pb n="KR4f0035_WYG_002-12b"/>
友渾彫謝漁歌半杳冥淒其遊子意明發又揚舲<lb/>
　　江上望九華山<lb/>
太白古豪士名比青琅玕常為江南客九子得竒觀坐<lb/>
愛蓮花峰排空何巑岏嘉名此肇錫洵足重煙巒我行<lb/>
訪巖壑鼓柁凌江湍蕭晨懐勝賞敧枕未能安須叟共<lb/>
舟子指顧天際看巃嵸羣岫出秀色良可餐嵐光殊縹<lb/>
緲頓令江空寒雖未窮靈境已發中心歡如同所思友<lb/>
一旦相盤桓悵望恐即過捨櫂步回灘亭午獨延佇願<lb/>
<pb n="KR4f0035_WYG_002-13a"/>
假高飛翰<lb/>
　　雨中同友人過松濤菴小飲<lb/>
共有尋幽興招提冐雨過雲飛深院静松響暮山多古<lb/>
殿聞清磬芳樽對碧蘿莫愁歸路滑吾欲臥巖阿<lb/>
　　舟泊天門登梁山<lb/>
水宿苦縈迴維舟步江滸天門劃然開竝峙雄千古梁<lb/>
山巖壑幽突兀若廊廡穿雲一逕遙林薄靄春煦峰腰<lb/>
棠棣繁磵側朱櫻嫵芬菲表雜花採擷欣儔伍崚増殿<lb/>
<pb n="KR4f0035_WYG_002-13b"/>
閣懸飛梯裊相拄登臨力屢疲嘯傲氣還鼓乘風凌絶<lb/>
巔浩蕩江天俯博望咫尺間嵐影晴吞吐題詩憶謫仙<lb/>
斯人邈難覩日暮憺忘歸漁歌發煙浦<hi>博望山名</hi>
　　晩泊江上<lb/>
蘆葉蕭蕭響東風暮未停船多成小市浪闊湧疎星土<lb/>
俗從人問江湖倚櫂經最憐明月照千里亂山青<lb/>
　　牛渚風雪歌<lb/>
牛渚孤舟三日泊浩浩狂飇天外作驚濤巨浪若奔雷<lb/>
<pb n="KR4f0035_WYG_002-14a"/>
岸栁汀花俱寂寞曉起篷牕望冥漠雪花如掌紛紛落<lb/>
三月翻如臘月時急解春衣換狐貉雲氣蒼茫波上飛<lb/>
山村蕭瑟扄柴扉蛾眉亭畔鷗鷺集水府祠中煙火稀<lb/>
采石之山盡長松盤旋磊落千虯龍枝柯戴雲青且白<lb/>
天然圖畫何其工此地由來號靈窟逸興登臨莽超越<lb/>
然犀照水事徒傳開國英雄亦倏忽只應喚起謫仙人<lb/>
把酒江天問明月<lb/>
　　謫仙樓觀蕭尺木畫壁歌<lb/>
<pb n="KR4f0035_WYG_002-14b"/>
謫仙樓外長江流謫仙樓内煙雲浮懸崖峭壁欲崩落<lb/>
虯松怪樹風颼飀泉聲山色宛然在漁翁樵子紛遨遊<lb/>
細觀始知是圖畫捫壁惝怳凌滄洲古來畫手傾王侯<lb/>
筆墨恒令神鬼愁毎入勝地亦揮灑元氣直向空牆流<lb/>
嗚呼維摩真蹟不可得通泉羣鶴無顏色當今畫壁數<lb/>
何人鳩兹蕭叟稱竒特前年掛帆牛渚來登樓一望胸<lb/>
懐開解衣盤礴使其氣倏忽四壁騰風雷畫出青蓮㳺<lb/>
賞處千年魂魄應來去匡廬雲海泰山松華嶽三峰㸃<lb/>
<pb n="KR4f0035_WYG_002-15a"/>
秋樹朦朧細景不知數一一生成出毫素雜花窈窕溪<lb/>
磵深野水逶迤洲渚露危橋壊磴荒村連多少林蠻莽<lb/>
回互横塗亂抹總精神河泊山靈不敢怒我聞畫苑有<lb/>
本源北宋董巨品格尊後來大癡與黄鶴氣韻超脫同<lb/>
法門叟也涉筆非徒爾黄王如在稱弟昆此畫此樓竝<lb/>
不朽殘山剰水奚足言我家賜畫舊滿箱年來巻軸多<lb/>
淪亡毎與名流講繪事輒思鴻寳為徬徨今也見此心<lb/>
飛揚衆山皆響殊尋常不用幷州快刀剪秋水但願十<lb/>
<pb n="KR4f0035_WYG_002-15b"/>
日寢食坐臥畱其旁<lb/>
　　露筋祠次王阮亭儀部韻<lb/>
細草平湖岸斜陽烈女祠扁舟人共繫懐古淚空垂小<lb/>
院畱殘碣迴廊閃畫旗坐聞修竹響蕭瑟佩聲疑<lb/>
　　重遊北固山甘露寺從磵道過放生池慨然有作<lb/>
凌晨訪名山細草芳洲路崒嵂亘江天樓臺出煙霧盤<lb/>
紆叢篠深淅瀝清泉注探竒憶疇昔如駛流年度兹遊<lb/>
氣象殊初地添新戍嵯峨舊講堂列㦸老兵住當時飯<lb/>
<pb n="KR4f0035_WYG_002-16a"/>
僧釜刀劒乆鎔鑄彫楹梁帝書摧折等林樹遊人偶經<lb/>
過踧踖生恐怖山巔古石亭曠覽欣如故依稀揚州塔<lb/>
突兀雲閒露洪濤萬里來蕩潏朝還暮孰知人事遷抑<lb/>
鬱傷情愫老僧三四人幾載禪房寓較余為後來安能<lb/>
話平素山隂放生池礀道莽回互䝉茸荆棘生樵牧不<lb/>
復顧我行曳短笻石磴屢停步既至殿宇頽誰氏新加<lb/>
堊曩者三尺魚㳺泳生意足臨流倚曲檻朱鬛不知數<lb/>
一旦化為田牟麥青青布惟餘蘿洞存絶壁斜陽駐三<lb/>
<pb n="KR4f0035_WYG_002-16b"/>
歎共僧徒俛仰得深悟望望野薔薇微香風際吐<lb/>
　　金山二首<lb/>
不盡滄江水中流湧一峰雲霄開殿閣鐘鼓震蛟龍海<lb/>
逼風濤壯波翻紫翠重山腰添斥堠寥落幾遊蹤<lb/>
妙高臺上月郭璞墓邊濤今古傳靈境登臨倒濁醪楚<lb/>
天雙過鳥吳苑一秋毫漁父煙波裏吾將共汝曹<lb/>
　　同譚長益周廣菴玉叔兄遊焦山暮宿海雲堂四<lb/>
　　首<lb/>
<pb n="KR4f0035_WYG_002-17a"/>
不負名山約登臨快此時片帆投斷岸斜日到荒祠江<lb/>
俯盤龍窟人尋瘞鶴碑長風來萬里倚杖步遲遲<lb/>
三詔高風在千秋詎可攀煙霞畱古洞江海蕩空山絶<lb/>
壁飛蘿掛深林暮鳥還振衣峰頂上漁唱起沙灣<lb/>
竹響參差發松陰逺近舒長歌傳澗壑歸路俯空虛梵<lb/>
放雲堂静樽開海嶠孤坐閒饒古蹟風調辨才殊<hi>寺有周宣</hi>
<hi>王鼎宋真宗明仁宗勅楊文襄公玉帶寺僧古樵能詩</hi>
一榻山房静燈光四壁開驚濤天外轉殘月夜深來極<lb/>
<pb n="KR4f0035_WYG_002-17b"/>
目塵喧隔驚心歲序催白蓮期結社禪誦傍香臺<lb/>
　　焦山次王阮亭韻三首<lb/>
山勢何崚嶒江流自平逺坐向海雲堂聞鐘日將晩<lb/>
山下有殘碑千年傳瘞鶴側足向荒崖奔濤幾時落<lb/>
洞壑不可識披雲共山樵夜深松響發疑是海門潮<lb/>
　　第二泉同計甫草賦<lb/>
寂歴空山裏涓涓第二泉來遊新雨後正值採茶天古<lb/>
甃莓苔積虛亭磵壑偏風爐松樹下石鼎句堪聫<lb/>
<pb n="KR4f0035_WYG_002-18a"/>
　　𢎞濟寺訪蒲菴道人次杜于皇韻<lb/>
一櫂破江光捫蘿到上方巖深石作屋地僻水為鄉鳥<lb/>
雀空林静茶𤓰夏日長吟詩偕老衲清磬下迴廊<lb/>
　　秋日入楚舟中漫賦二首<lb/>
江晩碧鱗鱗輕舟下逺津吳牛穿葦出鷗鳥傍人馴打<lb/>
鼓催田父焚香賽水神土風俱在眼頓使客愁伸<lb/>
向晩張帆去中流一葉輕吳山隨鳥過楚水劃天明風<lb/>
雨王程逺波濤旅恨生烹葵還剝棗清絶故園情<lb/>
<pb n="KR4f0035_WYG_002-18b"/>
　　江行<lb/>
秋風䬃䬃涼吹衣舟行逺望青山微銅陵縣前煙沒郭<lb/>
樅陽渡口蘆攢磯一聲兩聲沙鳥叫千種萬種江魚肥<lb/>
掛席飄然入圖畫扣舷高咏當斜暉<lb/>
　　賦得他鄉逢七夕即次孟襄陽韻<lb/>
他鄉逢七夕𣺌𣺌獨生愁月照江潭櫂煙消水國樓青<lb/>
山當赤岸白袷快清秋天上佳期在還應妒女牛<lb/>
　　馬當阻風歌<lb/>
<pb n="KR4f0035_WYG_002-19a"/>
初唐才子瑯琊客棲泊荒江幾晨夕馬當相助一帆風<lb/>
倏忽洪都走七百到時髙閣綺筵張如椽之筆樽前擲<lb/>
吳家小兒氣阻消千載風流照簡冊我今入楚淹孤舟<lb/>
清秋浩淼江天碧石尤風起櫓難開鴈影蘆花共蕭摵<lb/>
名山咫尺凌飛濤崒嵂千尋動魂魄臨流把酒酬山靈<lb/>
願借樵風慰于役夜闌不寐倚篷牕瀲灎長空霜月白<lb/>
　　舟過小孤次友人韻寄彭澤令李襄水二首<lb/>
雨後江山氣象蘓白魚如劒躍菰蒲勞勞半載嗟行役<lb/>
<pb n="KR4f0035_WYG_002-19b"/>
兩次征帆過小孤<lb/>
煙波無際日髙舂崒嵂孤峰紫翠重羨爾風流彭澤宰<lb/>
彈琴長對玉芙蓉<lb/>
　　團風鎮避風用少陵萬丈潭韻<lb/>
北風江上急濃陰忽如晦孤帆隨鷗鳥簸蕩洪濤内繋<lb/>
䌫向洲渚一水投煙靄咫尺見鄰舟突兀柁樓大小船<lb/>
如蟻蝨絡繹兩岸對港深波復平陽氣浮澹瀩雪花逺<lb/>
近飛著地明璣碎荒村盡掩扉漁翁不在外驚心列戍<lb/>
<pb n="KR4f0035_WYG_002-20a"/>
多到處懸旌斾江樓駐雄師聲名傳下瀬乾坤浩茫茫<lb/>
萍梗偕流輩百年境遇繁適意誰能最緬懐川路紆顧<lb/>
景篷牕礙悵然念去春遊賞欣吳㑹<lb/>
　　解纜二首<lb/>
解纜滄江上乘風過逺汀樹畱殘雪白雲斂亂山青歳<lb/>
月慚萍梗鄉園念草亭閒闗沙際鳥倚櫂幾回聽<lb/>
岸柳欹還立江雲斷且隨樓臺三楚麗巖壑九峰竒戍<lb/>
逺聞霜角天寒狎酒卮孤舟何處泊落日水中坻<lb/>
<pb n="KR4f0035_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻二<lb/>
</p>
<p>
</p>
  </div>
</body>
</text>
</TEI>
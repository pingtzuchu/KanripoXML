<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻二十四</head> <lb/>
    <p>
<pb n="KR4f0035_WYG_024-1a"/>
欽定四庫全書<lb/>
　西陂類稿巻二十四<lb/>
　　　　　　　　　　　　吏部尚書宋犖撰<lb/>
　序<lb/>
御製詩集後序<lb/>
聖人之言大備於六經而溫柔敦厚易感人性情之深<lb/>
者惟詩教為然粤自濬哲文明之聖在天子位又當中<lb/>
天盛時帝庸作歌元首起而股肱喜詩教之興自此始<lb/>
<pb n="KR4f0035_WYG_024-1b"/>
也欽惟我<lb/>
皇上聖徳神功登三咸五光天之下從欲以治乃以<lb/>
天縱之聖稽古典學惟日孜孜<lb/>
萬幾多暇<lb/>
聖藻掞天每一篇成層霄絢采用以人文化成天下日<lb/>
進百姓於昭明雖放勲之光被四表格于上下何以加<lb/>
焉惟是皇極建而萬方平四十二年於兹矣迺<lb/>
天章韜祕猶未布於天下四海黎獻引領觀光臣久有<lb/>
<pb n="KR4f0035_WYG_024-2a"/>
懐未敢輕瀆今年春恭逢<lb/>
六龍閲河南幸<hi>臣</hi>乃得於對揚之下奏請<lb/>
聖製詩集鳩工梓行蒙<lb/>
允<hi>臣</hi>請攽發<lb/>
御製詩集十巻二集八巻又<lb/>
命臣士竒齎到續集二巻共二十巻<hi>臣</hi>盥手跽誦如聞<lb/>
鈞天廣樂猗與盛哉<hi>臣</hi>不揣愚陋管窺蠡測竊見<lb/>
聖製往往與四始六義相為表裏集中煌煌大篇美難<lb/>
<pb n="KR4f0035_WYG_024-2b"/>
遍舉試言其略如長至祀<lb/>
天恭謁<lb/>
孝陵告祭<lb/>
福陵<lb/>
昭陵則思文我將清廟之什也<lb/>
巡幸諸詩則時邁其邦敷天裒對之篇也<lb/>
慈寧問安南苑進果山中獲禽恭進諸作則南陔白華<lb/>
之純孝也昇平嘉宴同羣臣賦詩及賜大將軍以下則<lb/>
<pb n="KR4f0035_WYG_024-3a"/>
鹿鳴天保湛露彤弓之詠也春蒐大閲行圍閲馬及親<lb/>
統六師徂征漠北則車攻吉日瞻彼洛矣之歌也收復<lb/>
岳州及台灣平勦滅噶爾丹則江漢之雷霆飛翰殷武<lb/>
之赫聲濯靈也其觀苗喜雨題耕織圗則豳風之七月<lb/>
小雅之大田周頌之良耜也其夏旱夜坐蠲逋留漕見<lb/>
泰安等處飢民亟命設法賑濟諸什則瞻雲問夜之憂<lb/>
勤而鴻雁安宅之豈弟也閲馬牛羊羣及松花江網魚<lb/>
最多則三百惟羣九十其犉而潛有多魚也所過松山<lb/>
<pb n="KR4f0035_WYG_024-3b"/>
杏山大凌河皆<lb/>
聖祖用武之地有述則皇矣上帝天作高山而燕天昌<lb/>
後之貽謀也其懋勤殿讀書經筵講易静坐讀書自喻<lb/>
諸篇則日就月將學有緝熈于光明也其他遊覽山川<lb/>
留連景物雖短韻偶吟莫不本仁民愛物之天懐隨感<lb/>
而輙寓其諸所謂<lb/>
聖謨洋洋嘉言孔彰言而世為天下則者乎臣忝挍刋<lb/>
事竣與有榮幸焉爰獻芻言敬書簡末巡撫江寧等處<lb/>
<pb n="KR4f0035_WYG_024-4a"/>
地方都察院右副都御史<hi>臣</hi>宋犖拜手稽首謹序<lb/>
　　重訂家乘序<lb/>
先文康府君于順治戊子秋洊經兵火之後搜緝先世<lb/>
嘉言懿行二巻以示子孫名啇邱宋氏家乘未卒業也<lb/>
越四年而府君捐館犖等讀禮之餘仰承先志更為裒<lb/>
益之又十一年康熈甲辰犖以侍衛奉<lb/>
簡書判黄退食無事重加釐訂焉梗概略具擬剞劂而<lb/>
未果又十三年丁巳犖以内補得判藩院復乘公暇取<lb/>
<pb n="KR4f0035_WYG_024-4b"/>
而編次之共成八卷適仲弟炘銜<lb/>
命𣙜蕪闗載與俱行因付之梓梓成乃再拜為之序曰<lb/>
古者諸侯世國大夫世家故氏族遞傳子孫皆能知其<lb/>
所自始後世譜牒散淆渙然靡所統紀而士大夫崇本<lb/>
返始之心茫乎無所寄更三四世子孫不知書或至迷<lb/>
其所出者有之抑又聞古聖王之治天下上治祖禰下<lb/>
治子孫旁治昆弟合族而食序以昭穆以能長世而不<lb/>
亂蓋親親故尊祖尊祖故敬宗敬宗故收族自王公以<lb/>
<pb n="KR4f0035_WYG_024-5a"/>
逮士庶教化明而禮俗成非獨以其譜也至譜亦不存<lb/>
又安知世裔族屬之所繫哉吾家自微子封於宋後遂<lb/>
以國為氏而家乘不及者世逺年湮不敢苟為附㑹也<lb/>
著其近者則自犖之從曾祖莊敏公始公修身制行衾<lb/>
影必飭立朝大節經國𢎞猷載在史册天下後世蒙其<lb/>
利焉爰及秋部計部二公皆以經術行誼振厥家聲犖<lb/>
祖福山公澹泊寧靜垂裕後昆雖未竟厥施而厚集於<lb/>
我文康公歴官中外以迄秉鈞㒺不兢兢翼翼移孝作<lb/>
<pb n="KR4f0035_WYG_024-5b"/>
忠實繼述我祖之志事而善成之也至我王母丁太夫<lb/>
人貞操淑徳閲四十年如一日即古稱賢母何多譲焉<lb/>
犖等不才謹守先人堂構惟是前規在望惴惴焉不克<lb/>
負荷是懼尤恐愈逺愈忘不知水源木本所自因輯是<lb/>
編而誌其慎重之意若此嗚呼後之人覽家乘者庶其<lb/>
念祖宗積徳之艱而不至荒墜厥緒乎<lb/>
　　三訂家乘序<lb/>
商邱宋氏家乘八巻犖判藩院時所重編也迄今幾三<lb/>
<pb n="KR4f0035_WYG_024-6a"/>
十年子姓愈以繁衍又其中間叨遇<lb/>
國恩天章寵錫有加於前乃隨時綴輯踵事增華凡遺<lb/>
文軼事散見於學士大夫之記籍者旁搜博考靡不摭<lb/>
錄又不揣固陋篹為家傳九篇外傳六篇至於發凡起<lb/>
例向時多所未安則更易審定列為九條而排纘其文<lb/>
為一十四巻書成重開雕於平江使院家乘于是乎彬<lb/>
彬可觀矣犖惟司馬遷班固之作史也並終之序傳以<lb/>
闡揚先烈文中子著書亦首紀銅川六世所述用昭先<lb/>
<pb n="KR4f0035_WYG_024-6b"/>
人之成訓蓋犖聞之論譔其先祖之美者禮也先祖有<lb/>
善而弗著著之而弗詳則皆禮之所非而仁人孝子所<lb/>
隠痛於中也今夫身都貴富纓紱軒冕之胄世世弗絶<lb/>
人情鮮不慕望以為榮然君子之所謂美者弗存焉昔<lb/>
叔孫穆子謂保姓受氏以守宗祊祿之大者無世無之<lb/>
惟功徳與言久而不廢乃為不朽故曰魯有先大夫曰<lb/>
臧文仲既沒其言立其是之謂乎然則論譔其先祖之<lb/>
美者亦於是取之而已矣我莊敏公正色立朝以掌邦<lb/>
<pb n="KR4f0035_WYG_024-7a"/>
治我文康公乘時奮庸熈<lb/>
帝之載其豐功駿徳嘉謀嘉猷固己各被於當時而表<lb/>
於後世即樂菴公潛而未曜福山公施而未究或厪修<lb/>
於一家或厪試於一邑然皆劬躬燾後有以大啓其子<lb/>
孫乃若丁太夫人以巍巍孝節育其孤以成台輔而閨<lb/>
門之内肅肅雝雝遞相師法亦近世稱壺德者所未嘗<lb/>
有也夫君子樂道人之善苟遇一二事之可傳者雖得<lb/>
之交遊之親見閭里之傳聞猶且流連太息筆之於書<lb/>
<pb n="KR4f0035_WYG_024-7b"/>
以垂勸於来世况其為先世之盛美卓卓如是忍聴其<lb/>
闕略而弗圗則無乃遏佚前光而滋之罪戾乎古人有<lb/>
言曰挈瓶之智不失守器犖所為夙夜兢兢惟恐廢墜<lb/>
自莅官以来四五十年常愧徳薄能尟而一言一事必<lb/>
謹守先祖之懿矩至於老而不懈蓋雖<lb/>
玉音間答之時所以對揚<lb/>
王休者胥此志也於戲凡我後人尚皆敬畏恪恭惟趾<lb/>
美前人之是務此犖今日慎重排纘之意也夫若夫譜<lb/>
<pb n="KR4f0035_WYG_024-8a"/>
牒所紀期無失乎先王尊祖敬宗收族之遺法而示後<lb/>
人以崇本返始之心則曩者固言之已詳矣今可不復<lb/>
贅云<lb/>
　　江左十五子詩選序<lb/>
周官太師之職教六詩必以六德為之本而王制天子<lb/>
巡狩則命太師陳詩以觀民風故觀於詩而其人可知<lb/>
也觀于詩不一人人不一家而民風亦可知也予不敏<lb/>
建節撫呉且一紀休養以無事既久而民安樂之則日<lb/>
<pb n="KR4f0035_WYG_024-8b"/>
以多暇乃得振興風雅後先賞識名人才士于大江南<lb/>
北間凡十五子著于篇夫人三為衆至五其三而衆大<lb/>
萃矣雖江左人文實繁然在吾左轄之内者其亦庶幾<lb/>
無留良矣乎昔呉季札觀周樂工歌十五國風本無呉<lb/>
非自孔子刪之蓋其時僻在荒服風氣未開漢魏以来<lb/>
文人代興詩乃漸盛至于今而極豈非由<lb/>
今天子濬哲文明言成雅頌久道化成于上而大江南<lb/>
北丕然從風遂甲天下也與夫上古之九歌用以勞民<lb/>
<pb n="KR4f0035_WYG_024-9a"/>
勸相而春秋君卿大夫燕饗答貺率歌詩以交鄰國<lb/>
往往尚禮而息兵如鄭七子及六卿賦詩見志之類<lb/>
以其有用故貴之也豈若後世月露風雲為無益之<lb/>
藻繪也哉今十五子中有連茹而升巖廊者亦有翽<lb/>
羽于將來者予咸望其載賡明良矢音巻阿作為雅<lb/>
歌而追虞周之作者詎不偉與予嘗舉是集與老友<lb/>
邵子湘氏共精選而存之得三之一授之梓詩無甲<lb/>
乙以齒次第十五子者曰王方若曰呉山掄曰宫友<lb/>
<pb n="KR4f0035_WYG_024-9b"/>
鹿曰徐大臨曰錢亮工曰張日容曰楊青村曰呉荆<lb/>
山曰顧俠君曰李百藥曰蔣揚孫曰繆湘芷曰王麟<lb/>
照曰徐學人曰郭于宫但著其地而不書其爵盖所<lb/>
期者逺也噫人才之生日盛士本六徳以陳詩于太<lb/>
師者又豈十五子所能限乎行勉而竢之則吾猶有<lb/>
望<lb/>
　<lb/>
　西陂類稿巻二十四<lb/>
</p>
<p>
</p>
  </div>
</body>
</text>
</TEI>
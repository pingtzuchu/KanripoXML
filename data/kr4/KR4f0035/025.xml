<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻二十五</head> <lb/>
    <p>
<pb n="KR4f0035_WYG_025-1a"/>
欽定四庫全書<lb/>
　西陂類稿巻二十五<lb/>
　　　　　　　　　　　　吏部尚書宋犖撰<lb/>
　記<lb/>
御書恭紀一<lb/>
皇帝御宇之三十有八載春二月<lb/>
駕幸淮揚閱視河隄三月以省方至吳門<lb/>
駐蹕織造公署<hi>臣</hi>犖職任封疆得附内廷諸臣扈從之<lb/>
<pb n="KR4f0035_WYG_025-1b"/>
末是月十有六日侍衛馬武海青五十太監李玉傳<lb/>
㫖命<hi>臣</hi>犖於<lb/>
行宫門外祇候<lb/>
恩賜隨捧出<lb/>
御書仁恵諴民四字字大逕尺<lb/>
御書天馬賦一巻<lb/>
御筆臨米芾書一幅<lb/>
淵鑒齋法帖十册<lb/>
<pb n="KR4f0035_WYG_025-2a"/>
御製耕織圖一册又<lb/>
御書懷抱清朗字一小幅云此可作爾齋匾太監梁九<lb/>
功續捧出竹柄素面詩扇一口傳<lb/>
上諭此朕征厄魯特時在口外所作聞鴈詩與巡撫看<lb/>
即賜與以上<lb/>
御筆共七種臣犖敬跪受行三跪九叩頭禮謝<lb/>
恩訖欽惟我<lb/>
皇上聖徳大業超越千古於萬㡬之暇偶爾臨池龍翔<lb/>
<pb n="KR4f0035_WYG_025-2b"/>
鳳舞雲漢為昭晉人風韻唐宋體格種種兼備洵集書<lb/>
學之大成或云臨米芾或云倣董其昌實則化工之筆<lb/>
為芾與其昌所不及<lb/>
淵鑒齋帖摹畫精妙在淳化閣帖之上耕織圖與豳風<lb/>
七月相表裏仰見<lb/>
宸宫宵旰無日不厪民依豈如漢唐以來令辟僅僅留<lb/>
心藝事者所能髣髴哉伏念<hi>臣</hi>犖才植庸駑以任子叨<lb/>
聖天子非常知遇江右江左再膺旄節十有二年纖毫<lb/>
<pb n="KR4f0035_WYG_025-3a"/>
無補幸逢<lb/>
巡行大典得覲<lb/>
龍顔珠帽裘鞾上尊天厨賚予優渥重以<lb/>
御書駢攽寵絶倫等播諸海内傳之史册竊有餘榮焉<lb/>
昔唐太宗宋仁宗皆嘗以宸翰頒賜臣下所得不過片<lb/>
紙或數字耳然猶當時誇為盛事後世侈為美談以今<lb/>
視昔何啻什伯過之且<lb/>
翠華南幸<hi>臣</hi>犖首被<lb/>
<pb n="KR4f0035_WYG_025-3b"/>
奎章仁恵清朗之褒<lb/>
天語煌煌撫躬増媿此<hi>臣</hi>所為夙夜圖維戰戰兢兢懼<lb/>
不克承<lb/>
天寵而揚休命也爰裝成巻册晨夕載拜仰瞻仍以墨<lb/>
蹟鉤勒上石奉歸<hi>臣</hi>家恭建<lb/>
御書樓俾子孫世世寳蔵用昭<lb/>
恩遇焉巡撫江寧等處地方都察院右副都御史<hi>臣</hi>宋<lb/>
犖恭紀<lb/>
<pb n="KR4f0035_WYG_025-4a"/>
御書恭紀二<lb/>
康熈三十八年春<lb/>
皇上巡幸江南閱視河工<hi>臣</hi>犖扈從之次䝉<lb/>
天恩眷注錫予便蕃計拜<lb/>
御書凡七種<hi>臣</hi>已摹勒上石建<lb/>
御書樓於里第寳蔵<lb/>
聖跡傳示子孫永永無極今四十二年春<lb/>
上以河工告成復臨閱視<hi>臣</hi>䝉<lb/>
<pb n="KR4f0035_WYG_025-4b"/>
恩賜優異視前有加<lb/>
御書則西陂大字一清徳堂額一元旦詩虎丘詩督撫<lb/>
箴各一官箴三命凛家學一經傳對聫一<lb/>
囘鑾後復<lb/>
賜御筆書扇二柄一臨董其昌玉帳山銘一示諸臣省<lb/>
刑愛民詩共八種<hi>臣</hi>隨具奏稱謝恭製匾額對聫分懸<lb/>
官廨里第仍勒石奉歸<lb/>
御書樓竝垂不朽<hi>臣</hi>竊窺我<lb/>
<pb n="KR4f0035_WYG_025-5a"/>
皇上御筆得於天授重以學力精純驚鸞迴鳳凌駕鍾<lb/>
王海隅日出之拜罔不欽仰推尊書聖豈謭薄微臣所<lb/>
能形容贊頌其萬一耶惟是<lb/>
御書賜臣下或片紙或數字如<hi>臣</hi>之每賜數種者未有<lb/>
也前賜<hi>臣</hi>仁恵諴民懷抱清朗二額褒奬踰涯今賜<hi>臣</hi>
對聫命<hi>臣</hi>自行撰擬而西陂二字復因<hi>臣</hi>援宋臣范成<lb/>
大故事即欣然揮毫且重書以賜此更諸臣拜賜者所<lb/>
未有也<hi>臣</hi>躬逢<lb/>
<pb n="KR4f0035_WYG_025-5b"/>
殊遇有萬其感亦有萬其懼敬誦江漢之詩以答<lb/>
寵賚曰天子萬年曰天子萬夀復誦蒸民之詩以自勗<lb/>
曰夙夜匪懈以事一人若夫恃<lb/>
天寵而誇鄉邦或因以自暴自棄焉此鄙夫之所為也<lb/>
<hi>臣</hi>雖不才曷敢出此爰稽首拜手述其大略綴於巻末<lb/>
巡撫江寧等處地方都察院右副都御史<hi>臣</hi>宋犖恭紀<lb/>
御書恭紀三<lb/>
康熈癸未春<lb/>
<pb n="KR4f0035_WYG_025-6a"/>
聖駕南巡<lb/>
賜<hi>臣</hi>犖<lb/>
御書六種<lb/>
囘鑾後復<lb/>
賜御書二種共八種<hi>臣</hi>謹摹勒上石奉歸里第<lb/>
御書樓與己夘年所<lb/>
賜御書竝寳蔵之此清徳堂額為六種之一如景星慶<lb/>
雲光被萬物誠杜甫所云鬱鬰三大字蛟龍岌相纒也<lb/>
<pb n="KR4f0035_WYG_025-6b"/>
按陶宗儀書史㑹要稱南唐徐鉉書映日視之中心有<lb/>
一縷濃墨至曲折處亦然乃筆鋒直下不倒側故耳常<lb/>
閱鉉真跡未必盡然我<lb/>
皇上此書却一縷貫下直欲透出紙背仰見<lb/>
宸翰獨髙千古宗儀之論不虚矣<hi>臣</hi>又聞<lb/>
皇上作書晨夕靡間即<lb/>
親征漠北於天山瀚海間猶日作五百字與昔人所稱<lb/>
臨池學書池水盡黒何以異哉<hi>臣</hi>恭跋各種<lb/>
<pb n="KR4f0035_WYG_025-7a"/>
御書以為<lb/>
御筆得諸天授兼之學力精純允稱書聖然總雞窺測<lb/>
髙深於萬一耳明年二月裝潢堂額竟載紀於後巡撫<lb/>
江寧等處地方都察院右副都御史<hi>臣</hi>宋犖恭紀<lb/>
御書恭紀四<lb/>
康熈四十四年春兩河底績<lb/>
上以清口一工尚須善後之䇿<lb/>
駕臨閱視遂<lb/>
<pb n="KR4f0035_WYG_025-7b"/>
巡江浙<hi>臣</hi>犖以守土大吏得覲<lb/>
天顔而膺<lb/>
寵賚者及兹而三矣二月十二日迎<lb/>
駕至無錫織造臣李煦家人自京囘齎賜<lb/>
御書除夕詩一幅三月十八日<lb/>
萬夀聖節於蘇州行宫<lb/>
命侍衛五十宣賜<lb/>
御筆書扇二一<lb/>
<pb n="KR4f0035_WYG_025-8a"/>
御製喜雨詩一<lb/>
御製栁梢青詞四月初一日<lb/>
特賜御書福壽二大字字逕二尺許下題江寧巡撫宋<lb/>
犖年逾古稀步履壯徤故特書福壽二字賜之又允<hi>臣</hi>
請<lb/>
賜先祠世有令儀匾額一魚麥堂匾額一兒孫歌舞詩<lb/>
書内鄉黨優㳺禮讓中對聫一又<lb/>
賜地連江海屏藩重賦甲東南節鉞雄對聫一閏四月<lb/>
<pb n="KR4f0035_WYG_025-8b"/>
十六日送<lb/>
駕至珠梅閘<lb/>
特命内臣梁九功宣賜<lb/>
御書製硯說一巻<lb/>
囘鑾後七月初七日又<lb/>
賜御書北臺眺望詩扇一柄以上<lb/>
御筆共十六種<hi>臣</hi>竝祇受謝<lb/>
恩恭製屏匾對聫仍勒石奉歸<lb/>
<pb n="KR4f0035_WYG_025-9a"/>
御書樓世世寳蔵傳示無極伏念<hi>臣</hi>犖衰年乆叨重任<lb/>
前兩遇<lb/>
巡幸<lb/>
賜賚𢎞多冠絶倫等今兹異𢾗復過於前<lb/>
皇上六飛方駕尚未抵<hi>臣</hi>疆域先䝉繫念首被<lb/>
天章迨囘鑾過珠梅閘諸臣跪送者濟濟在列獨于稠<lb/>
人之中載錫<lb/>
宸翰以彰寵異至<lb/>
<pb n="KR4f0035_WYG_025-9b"/>
特賜福壽二字使頽齡末照永庇洪庥<lb/>
天慈眷注大矣至矣又復書官書名惓惓嘉奬迥出尋<lb/>
常體例之外况乃令儀褒及先臣詩書眷垂奕世不惟<lb/>
加<lb/>
恩<hi>臣</hi>身并加之於身之前後<hi>臣</hi>嘗稽諸史册遭逢盛世<lb/>
躬被主知者未易一二數而荷寵如<hi>臣</hi>實所罕覯敢不<lb/>
益敬蚤夜初終一節仰答<lb/>
聖天子非常之榮遇哉若夫<lb/>
<pb n="KR4f0035_WYG_025-10a"/>
御筆煌煌輝映日月善并美具各體臻極則大宇之下<lb/>
靡不瞻仰欽崇推為自古帝王所莫及臣盖頌颺弗能<lb/>
罄也巡撫江寧等處地方都察院右副都御史<hi>臣</hi>宋犖<lb/>
恭紀<lb/>
御書恭紀五<lb/>
康熈四十有七年閏三月<hi>臣</hi>犖䝉<lb/>
聖恩予告歸里五月初十日赴<lb/>
暢春苑面辭<lb/>
<pb n="KR4f0035_WYG_025-10b"/>
特賜御製五言詩一章以寵其行伏念<hi>臣</hi>樗櫟庸材謬<lb/>
膺<lb/>
皇上特達之知出領節旄入管喉舌超越于尋常萬萬<lb/>
今釋位而歸得為<lb/>
聖世之完人已屬多生榮幸乃<lb/>
陛辭之日天閑良駟尚方秘器頒賜者不一而足至<lb/>
宸翰親揮奎章下被為從前致仕諸臣所不敢望者而<lb/>
臣一旦身受之首述其封疆之乆次奬其性情之真甚<lb/>
<pb n="KR4f0035_WYG_025-11a"/>
且比以曲江風度而<lb/>
聖徳謙沖猶曰無文餞老臣<hi>臣</hi>犖跪誦至此惟有感愧<lb/>
交迫而卒章復慰之以故鄉春之可樂何<lb/>
天恩垂注<hi>臣</hi>犖若此之極也蓋<lb/>
皇上臨御以來治㡬三五而勵精之志始終不輟常謂<lb/>
封疆大臣以中正和平為主庶地方共享無事之福而<lb/>
巖廊之上尤欲得真心為國如張九齡者而任之故於<lb/>
<hi>臣</hi>犖之行反覆示意以為在庭勸雖<hi>臣</hi>犖受之多所愧<lb/>
<pb n="KR4f0035_WYG_025-11b"/>
而<lb/>
大聖人鼓率百僚之盛舉至深逺矣今而後奉<lb/>
天語以終身耕田鑿井與康衢諸父老熈熈春臺中其<lb/>
為樂豈有既哉恭和<lb/>
聖製詩成因紀此致仕吏部尚書加二級<hi>臣</hi>宋犖恭紀<lb/>
陛辭恭紀<lb/>
<hi>臣</hi>犖於閏二月二十三日䝉<lb/>
恩予告四月初四日赴<lb/>
<pb n="KR4f0035_WYG_025-12a"/>
暢春苑謝<lb/>
恩竝奏懇令子翰林院編修<hi>臣</hi>至暫假送歸奉<lb/>
㫖准假初十日赴<lb/>
暢春苑<lb/>
陛辭先期<lb/>
上諭内侍李玉云宋尚書來時朕欲親見勿令即去是<lb/>
日傳<lb/>
旨著宋尚書十四日來朕見他有話說還賜他御書他<lb/>
<pb n="KR4f0035_WYG_025-12b"/>
是<lb/>
世祖皇帝老臣以後仍用摺子請安九月朕囘鑾著他<lb/>
差人來朕當賜以口外鹿肉及十四日赴<lb/>
暢春苑候<lb/>
旨旋傳<lb/>
㫖云連日事忙御製詩還未寫就著他多住㡬日候<lb/>
旨傳見至五月初八日内閣傳<lb/>
㫖著於初九日赴<lb/>
<pb n="KR4f0035_WYG_025-13a"/>
暢春苑伺候因於初九日啟奏奉<lb/>
旨今日甚忙還不及見他著他明日再來朕必當一見<lb/>
隨<lb/>
命侍衛五十領内侍捧出<lb/>
御饌於<lb/>
澹寧居内賜食傳<lb/>
㫖尚書是將囘去的人著他多坐坐初十日傳<lb/>
㫖著於内閣啟奏時一同進來竚立候啟奏畢内侍李<lb/>
<pb n="KR4f0035_WYG_025-13b"/>
玉領内侍捧出<lb/>
御饌傳<lb/>
旨尚書是有年紀的人著他先喫了飯等著少頃<lb/>
命李玉領臣於<lb/>
澹寧居後登舟遍逰苑内清逺亭蒼檜軒淵鑑佩文式<lb/>
古無逸等齋<lb/>
賜御製五言詩一章云乆任封疆事蘇臺浄㸃塵東曹<lb/>
班次重北闕性情眞憐舊吟風度無文餞老臣林泉益<lb/>
<pb n="KR4f0035_WYG_025-14a"/>
壯志當樂故鄉春後書康熙戊子賜吏部尚書宋犖予<lb/>
告歸里又<lb/>
賜御乘黒棗騮馬一匹名烏獬廌砥石硯一方琥珀色<lb/>
玻瓈匣緑玻瓈盤二十面藍玻瓈酒杯十二隻白玻瓈<lb/>
蓋盌四個傳<lb/>
㫖馬是朕騎坐多年最為良善老年人騎乘可以放心<lb/>
復䝉<lb/>
皇上召見云卿的精神還好<hi>臣</hi>犖奏云<hi>臣</hi>外貌似可支<lb/>
<pb n="KR4f0035_WYG_025-14b"/>
持就裏衰憊不能耐勞<lb/>
上頷之又云江南盜賊從前曽聞得否奏云從前竝未<lb/>
聞知今既發覺<hi>臣</hi>愚見以早結為上<hi>臣</hi>兩任巡撫時如<lb/>
江西之李美玉袁大相江南之孔文泰張白雲皆拏獲<lb/>
隨即審結庶不至拖累無辜<lb/>
上首肯臨出奏云<lb/>
皇上六旬聖壽時<hi>臣</hi>年八十當扶掖來京稱賀總之<lb/>
天恩如此眷注<hi>臣</hi>或得以乆延視息亦未可知<lb/>
<pb n="KR4f0035_WYG_025-15a"/>
上為欣然復于<lb/>
澹寧居對門房内<lb/>
賜御饌而出十一日早<hi>臣</hi>于清河地方送<lb/>
駕<lb/>
上望見停輦呼至<lb/>
御前云逺了囘去罷<lb/>
命近侍扶起又向左右云他的精神還狠好的伏念<hi>臣</hi>
以謭劣庸材遭逢<lb/>
<pb n="KR4f0035_WYG_025-15b"/>
盛世䝉<lb/>
皇上特達之知屢加拔擢復念<hi>臣</hi>曽逮事<lb/>
先皇帝恩禮尤隆厯官中外洊長百寮<lb/>
寵榮已極報稱未能既而引年求退復䝉<lb/>
皇上特降優㫖追奬前勞<lb/>
内苑召見<lb/>
錫予稠疊身乘<lb/>
天駟疑陟雲霄手捧<lb/>
<pb n="KR4f0035_WYG_025-16a"/>
宸章如親日月及道左送<lb/>
駕復䝉<lb/>
駐蹕慰勞沉吟移時殷隆眷顧之意動于<lb/>
天顔<hi>臣</hi>仰瞻鳴<lb/>
謝不覺涕零去國之人承<lb/>
恩至此衰朽餘生惟有祝頌<lb/>
萬年而已因恭為紀述使子子孫孫仰戴<lb/>
君恩永永無極致仕吏部尚書加二級<hi>臣</hi>宋犖恭紀<lb/>
<pb n="KR4f0035_WYG_025-16b"/>
　　祝<lb/>
聖恭紀<lb/>
　　康熈五十有二年恭逢<lb/>
皇上六旬萬壽<hi>臣</hi>犖于二月十二日由<hi>臣</hi>本籍啟行命<lb/>
　　<hi>臣</hi>男筠隨侍赴京恭祝<lb/>
聖壽以展微忱<hi>臣</hi>于三月初五日扺都門初六日率<hi>臣</hi>
　　男筠詣<lb/>
暢春苑宫門恭疏叩請<lb/>
<pb n="KR4f0035_WYG_025-17a"/>
聖安由奏事官入奏随<lb/>
差内侍李出云<lb/>
皇上叫我來看尚書怎麽樣精神還好麽囘奏外面精<lb/>
神還好就裏耐不得勞<lb/>
問尚書飲食如何囘奏飲食亦好總是極清澹的若喫<lb/>
厚味却不好又<lb/>
問外邉人都知道<lb/>
皇上愛民麽都感激麽囘奏<lb/>
<pb n="KR4f0035_WYG_025-17b"/>
皇上愛百姓那箇不知道無人不感激就是<hi>臣</hi>居鄉間<lb/>
凡愚夫愚婦見<hi>臣</hi>說及<lb/>
皇上愛養百姓從來未有人人争聴數年以來毎逢<lb/>
萬壽<hi>臣</hi>於<hi>臣/</hi>鄉鴻慶萬夀宫内建醮慶祝<hi>臣</hi>穿著蟒袍<lb/>
朝服拜賀人人歡呼皆云我們那裏得見<lb/>
皇上尚書是常見<lb/>
皇上的我們見尚書慶賀<lb/>
萬壽就如我們同慶賀<lb/>
<pb n="KR4f0035_WYG_025-18a"/>
萬壽一般總是<lb/>
皇上行事賢於堯舜甚逺那有不感激的至<hi>臣</hi>優㳺於<lb/>
太和元氣之中私心慶幸又非語言所能罄也又<lb/>
問你是㡬日起身的囘奏是二月十二日起身的又<lb/>
問是㡬日到的囘奏是昨日到的又<lb/>
問一路來二月十九日可有雨麽囘奏在濟寧州有雨<lb/>
到河間府也有雨又<lb/>
問雨大麽囘奏雖不甚大地裏已霑足了又奏<hi>臣</hi>囘家<lb/>
<pb n="KR4f0035_WYG_025-18b"/>
五年犬馬戀<lb/>
主之心一日不忘今<hi>臣</hi>年八十原啟奏過來恭祝<lb/>
萬夀只要瞻覲<lb/>
天顔以遂微忱李云這是自然的李公入奏<lb/>
皇上甚喜又<lb/>
問宋筠你是庶吉士麽囘奏是又<lb/>
問你是上科中的麽囘奏是己丑科中的隨望<lb/>
宫門叩謝而退初七日<hi>臣</hi>犖進呈古翫書籍十五種䝉<lb/>
<pb n="KR4f0035_WYG_025-19a"/>
收宋板書三部十七日<lb/>
皇太后同宫眷自暢春苑先還宫各省官民跪迎少頃<lb/>
皇上御香歩輦囘宫鹵簿大駕全設各省官民耆老俱<lb/>
齊集各省龍棚接<lb/>
駕行至福建河南江西山東廣東廣西六省龍棚大學<lb/>
士<hi>臣</hi>李光地衍聖公<hi>臣/</hi>孔毓圻及<hi>臣</hi>犖率領六省官民<lb/>
迎<lb/>
駕奏云<lb/>
<pb n="KR4f0035_WYG_025-19b"/>
皇上愛民如子小民戴<lb/>
皇上如父草野愚誠不識分位懸絶欲奉一觴恭祝<lb/>
萬壽但小民山野<hi>臣</hi>等敢代進夀觴傚詩人遐不睂夀<lb/>
天子萬年之祝<lb/>
上㸃首<hi>臣</hi>光地<hi>臣/</hi>毓圻<hi>臣</hi>犖各奉一觴<lb/>
天顔温霽問<hi>臣</hi>犖云你今年八十九嵗了麽<hi>臣</hi>犖奏云<lb/>
<hi>臣</hi>犬馬齒今年八十嵗隨退伏道傍送輦過十八日<lb/>
萬夀正節黎明時諸王貝勒大臣率滿漢大小文武官<lb/>
<pb n="KR4f0035_WYG_025-20a"/>
員及各省耆民人等齊集午門外先朝賀<lb/>
皇太后次<lb/>
皇上御太和殿受賀諸王大小官員等跪宣祝<lb/>
聖表章畢行三跪九叩頭禮耆民人等在午門外行禮<lb/>
駕起還宫是日<lb/>
皇太后同宫眷先赴暢春苑諸臣復至各省龍棚跪送<lb/>
次<lb/>
皇上駕至諸臣照前跪送二十五日傳<lb/>
<pb n="KR4f0035_WYG_025-20b"/>
旨於<lb/>
暢春苑正南門外<lb/>
賜現任與在籍諸臣宴及各省老人飲食俱係年六十<lb/>
五嵗以上者時<hi>臣</hi>犖率<hi>臣</hi>子筠扶掖詣<lb/>
官門與宴先有内大臣五公出傳<lb/>
上諭今日之宴<lb/>
皇上意在敬老尊賢所以教宗室阿哥送酒<lb/>
皇上說自<lb/>
<pb n="KR4f0035_WYG_025-21a"/>
太祖以來此時成丁者有八百人俱係天潢嫡派你們<lb/>
俱是年髙有徳的不必推辭少頃南書房諸臣復傳<lb/>
上諭各直省老人書稱文王善養老者孟子云七十者<lb/>
非帛不暖非肉不飽帝王之治夫下發政施仁未嘗不<lb/>
以養老尊賢為首務近來士大夫只論做官之賢否移<lb/>
風易俗之效騐所以不暇講究孝弟之本心今日之㑹<lb/>
特出此意若孝弟之念少輕而求移風易俗其所厚者<lb/>
薄而其所薄者厚矣爾等皆是老者比囘鄉井之間各<lb/>
<pb n="KR4f0035_WYG_025-21b"/>
曉諭鄰里須先孝弟倘天下皆知孝弟為重此誠移風<lb/>
易俗之本禮樂辭讓之根非淺也昨日甘霖大沛四野<lb/>
霑足朕心大悅爾等勿悞農時速囘本地特諭臣民聞<lb/>
命之下歡聲雷動感頌無已隨有諸王阿哥至宴前云<lb/>
今日<lb/>
皇上總是尊禮髙年所以教我們送酒你們不必再辭<lb/>
我們與你們送酒也沾些夀意隨與諸臣及老人各送<lb/>
酒一杯茶一杯諸臣及老人俱跪領宴畢<lb/>
<pb n="KR4f0035_WYG_025-22a"/>
聖駕御門先喚各省老人年八九十以上者約三十人<lb/>
至<lb/>
御榻前各親賜酒一杯次命諸臣八十以上者至<lb/>
御榻前各親賜酒一杯受賜者六人<hi>臣</hi>犖居第一<hi>臣</hi>犖<lb/>
奏<hi>臣</hi>五年不曾瞻覲<lb/>
天顔今見<lb/>
皇上精神倍於從前眞是法天行健萬夀無疆<hi>臣</hi>托<lb/>
皇上洪福得多活㡬年到九十嵗還來恭祝七十萬夀<lb/>
<pb n="KR4f0035_WYG_025-22b"/>
皇上大喜還官隨<lb/>
頒賜諸臣衣帽並傳<lb/>
㫖云這衣服都是阿哥們與朕祝壽的朕不肯獨享今<lb/>
賜與爾等<hi>臣</hi>犖得秋帽一頂墨色八寳團龍縀綿袍一<lb/>
件石青團龍縀綿褂一件嵌玻瓈魚石硯一方<lb/>
賜畢諸臣公奏<lb/>
皇上萬壽之前天氣那様晴明萬夀以後時雨四郊霑<lb/>
足皆是<lb/>
<pb n="KR4f0035_WYG_025-23a"/>
皇上福澤深厚上格天心隨時感應<hi>臣</hi>等不勝欣躍今<lb/>
䝉<lb/>
皇上賜宴令宗室阿哥送酒已屬非分又䝉<lb/>
親賜御觴賜硯賜衣帽不但<hi>臣</hi>等感激即<hi>臣</hi>等祖宗也<lb/>
是頂戴的隨謝<lb/>
恩出是日奉<lb/>
皇上硃筆諭旨宣示大學士温達等為欽奉<lb/>
上諭事二十五日奉<lb/>
<pb n="KR4f0035_WYG_025-23b"/>
皇上硃筆諭旨這年老諸大臣内於<lb/>
世祖章皇帝時居官者惟宋犖田種玉而已今年齒老<lb/>
邁雖閒居林下朕覩之不禁軫恤宋犖現在尚書品級<lb/>
在身田種玉著給工部尚書銜俱准給誥封宋犖田種<lb/>
玉著給宫保以示朕不忘耆舊之至意欽此恭惟我<lb/>
皇上篤念舊臣恩禮優渥臣僚銜恩戴徳者五十餘年<lb/>
矣兹以宋犖田種玉係<lb/>
世祖章皇帝舊臣年齒髙邁特沛<lb/>
<pb n="KR4f0035_WYG_025-24a"/>
隆恩田種玉家居已乆既還原職復加尚書且均與誥<lb/>
封榮及祖先而又令均加宫保此不特身受者銘佩髙<lb/>
厚即在廷百爾臣工亦皆感激歡忻頌<lb/>
皇上之寵眷耆舊始終不替即予告投閒之人莫不寵<lb/>
錫隆厚誠千古之僅遇史冊所希覯也其作何酌加宫<lb/>
保之處應交與吏部察例具奏可也是日奉<lb/>
旨依議四月初五日内大臣和碩額駙<hi>臣</hi>尚之隆等滿<lb/>
漢年老文武大小官員謹奏為恭謝<lb/>
<pb n="KR4f0035_WYG_025-24b"/>
天恩事欽惟我<lb/>
皇上至仁性植景福天申躋一世于春臺享萬年之寳<lb/>
厯大徳得壽聖言明徵昌後燕天詩篇炳煥兹者躬逢<lb/>
萬夀六十自近畿逺省暨於海澨邊陬扶老攜幼奔趨<lb/>
闕下盈千累萬祝<lb/>
聖瞻<lb/>
天此誠發於愛戴之公心故不覺其歡呼之同願自三<lb/>
月朔日起至二十一日日霽風和塵霾不作<lb/>
<pb n="KR4f0035_WYG_025-25a"/>
輦路所經萬姓跪伏焚香填塞道路咸得仰觀<lb/>
芝宇俯愜葵傾䝉<lb/>
皇上賜席數千張自<lb/>
暢春苑至禁城沿途擺設命皇子皇孫百餘人步行看<lb/>
視醉飽<lb/>
天恩普及萌𨽻逮至祝頌事畢二十二二十三兩日甘<lb/>
雨應時淋漓溥徧貽我來牟兆啟豐穰<hi>臣</hi>等愚昧有以<lb/>
竊窺天意人心上下響應斷㫁乎其不爽者也更䝉<lb/>
<pb n="KR4f0035_WYG_025-25b"/>
皇上軫念逺來數萬官民於二十五二十七等日舉行<lb/>
養老之典且使<hi>臣</hi>等在朝滿漢大小臣僚以至八旗兵<lb/>
丁閒散人等齒及格者皆得與焉<lb/>
皇上御殿令皇子皇孫執爵<lb/>
皇上親賜臣民老者酒又<lb/>
命皇子皇孫執爵傳觴徧行勸侑二十八日又齊集八<lb/>
旗年老婦人於<lb/>
皇太后宫賜宴隆儀渥澤振古稀聞凡兵民男婦人等<lb/>
<pb n="KR4f0035_WYG_025-26a"/>
自六十五以上者<lb/>
賜縀匹衣服及銀兩有差又進臣等於内自六十五以<lb/>
上者<lb/>
賜凉煖帽袍褂鞾韈寳硯各有差詩所稱般賚之恩㫖<lb/>
酒之貺衮黼之錫未足為喻也至於舊臣以詿誤落職<lb/>
者咸矜其年老還以原官使完晩節其中大臣逮事<lb/>
世祖章皇帝者宋犖田種玉則復<lb/>
特加宫保以示<lb/>
<pb n="KR4f0035_WYG_025-26b"/>
殊恩故事恩詔封廕止於現任<lb/>
特旨休廢之臣亦得破例均沾此皆厯代所未有也<lb/>
皇上手撰諭㫖示天下老人以<lb/>
朝廷優眷之恩實為草野風厲之本俾各歸家教道子<lb/>
孫力行孝弟以篤風化之源以興禮樂之基<lb/>
訓詞深厚<hi>臣</hi>等跪讀之下莫不悚然動心焉伏念<hi>臣</hi>等<lb/>
生際<lb/>
清期恭逢<lb/>
<pb n="KR4f0035_WYG_025-27a"/>
曠典平昔之所未聞者今日皆得親見千載一時欣幸<lb/>
何極乃共沐<lb/>
恩波光榮逾分感激生愧又未知枯朽之身何以仰酬<lb/>
雨露天施於萬一也<hi>臣</hi>等不勝歡忻感激之至<hi>臣</hi>謹合<lb/>
詞奏謝以<lb/>
聞奉<lb/>
㫖覽卿等奏謝知道了該部知道初八日吏部為欽奉<lb/>
上諭事議得原任吏部尚書宋犖加授太子少師田種<lb/>
<pb n="KR4f0035_WYG_025-27b"/>
玉今給工部尚書加授太子少傅可也初十日奉<lb/>
㫖宋犖加授太子少師田種玉加授太子少傳十二日赴<lb/>
暢春苑具摺謝<lb/>
恩致仕吏部尚書加三級今䝉<lb/>
恩加授太子少師<hi>臣</hi>宋犖謹奏為恭謝<lb/>
天恩事兹恭逢<lb/>
皇上六旬大慶<hi>臣</hi>年八十來京叩祝<lb/>
萬夀䝉<lb/>
<pb n="KR4f0035_WYG_025-28a"/>
皇上賜宴又<lb/>
親賜酒一杯並衣帽寳硯等物業已<lb/>
恩出格外又念<hi>臣</hi>逮事<lb/>
世祖章皇帝特加授太子少師以示寵異<lb/>
聖恩稠疊有加無已㣲<hi>臣</hi>刻骨銘心惟銜結於生生世<lb/>
世而已為此繕摺恭<lb/>
謝謹具奏<lb/>
聞蘇大人代奏出傳<lb/>
<pb n="KR4f0035_WYG_025-28b"/>
旨知道了隨望<lb/>
宫門行三跪九叩頭禮而退二十五日赴<lb/>
暢春苑請<lb/>
安并具摺為子翰林院庶吉士宋筠求授職致仕吏部<lb/>
尚書加三級又加太子少師<hi>臣</hi>宋犖謹<lb/>
奏<hi>臣</hi>䝉<lb/>
皇上天髙地厚鴻恩亘古未有雖捐糜頂踵不足以報<lb/>
萬一何敢再有干請致滋罪責但舐犢私情老不知省<lb/>
<pb n="KR4f0035_WYG_025-29a"/>
敢仰告<lb/>
君父之前<hi>臣</hi>長子提督浙江學政<hi>臣</hi>宋至次子四川布<lb/>
政使<hi>臣</hi>宋致嫡姪直𨽻守道<hi>臣</hi>宋起俱䝉<lb/>
皇上破格簡用<hi>臣</hi>諄復勉勵令至等潔已奉公仰報<lb/>
天恩有少子己丑科三甲進士翰林院庶吉士<hi>臣</hi>宋筠<lb/>
以<hi>臣</hi>年在桑榆陳情終養<hi>臣</hi>衰頽耄齒不識忌諱欲及<lb/>
<hi>臣</hi>之身見其成立倘得比翰林院編修髙輿蔣漣之例<lb/>
授職檢討晨夕侍奉以慰餘年此<hi>臣</hi>無厭之求望<lb/>
<pb n="KR4f0035_WYG_025-29b"/>
恩施於格外者也冒瀆<lb/>
宸嚴<hi>臣</hi>可任惶悚待<lb/>
命之至謹具奏<lb/>
聞蘇大人轉奏出傳<lb/>
旨宋筠著授為翰林院檢討隨<lb/>
召見淵鑑齋問對良乆始出䝉<lb/>
賜佩文韻府一部共二十套淵鑑類函一部共二十套<lb/>
上等土木人參一斤髙麗人參一斤蜜餞山查一瓶關東<lb/>
<pb n="KR4f0035_WYG_025-30a"/>
白蜜一斤蜜餞郁李一瓶蜜餞北花紅一瓶製黄瓜糖<lb/>
果一瓶蜜餞熱河棃一瓶蜜山查末一瓶乾香瓜片一<lb/>
瓶蜜餞圖衣克特一瓶蜜餞山杜一瓶炙乾細鱗魚十<lb/>
尾炙乾鰉魚條二封鹿肉乾十束乾哈蜜𤓰一盤關東<lb/>
松子一石口外榛子一石隨率子筠望<lb/>
宫門行三跪九叩頭禮謝<lb/>
恩而退五月初十日<lb/>
上巡幸熱河<hi>臣</hi>於清河送<lb/>
<pb n="KR4f0035_WYG_025-30b"/>
駕<lb/>
上望見<hi>臣</hi>犖命停輦<lb/>
天顔甚霽<hi>臣</hi>奏此畨恭祝六旬<lb/>
萬夀臣民集<lb/>
輦下者數萬人<lb/>
天恩普被獨<hi>臣</hi>䝉<lb/>
恩最渥<lb/>
賜宴<lb/>
<pb n="KR4f0035_WYG_025-31a"/>
賜衣冠寳硯已屬殊榮而<lb/>
手賜御觴秩晉宫師並給<lb/>
誥命尤為前史所無銘刻心版口不能言至請<lb/>
安之日幼子邀<lb/>
恩授職且<lb/>
賜秘書上藥及魚乾鹿乾哈蜜瓜榛子松子口外蜜餞<lb/>
果品等物<lb/>
頒賜之厚莫與倫比以此思感感當奚似<hi>臣</hi>歸老畎畝<lb/>
<pb n="KR4f0035_WYG_025-31b"/>
歌詠太平晨夕祝頌<lb/>
萬夀無疆<lb/>
聖主恩庇待<hi>臣</hi>九十仍來叩祝七十<lb/>
萬夀此臣之至願也<lb/>
上云爾如此清健朕專望爾來又云爾必來爾必來隨<lb/>
於<lb/>
輦旁取出箋紙一幅<lb/>
御書御製賜臣七言律詩一首云受祉林泉頥養年世<lb/>
<pb n="KR4f0035_WYG_025-32a"/>
家耆徳自天全少時佩劍登三殿乆任蘇臺撫九阡行<lb/>
儉銓衡有令譽拔才籲俊入清篇<hi>臣撫吳日曽以選刻江左十五子詩進呈</hi>
<hi>御覽</hi>修齡善得人間夀雪作鬚睂興欲仙後䟦云吏部尚<lb/>
書引年致仕宋犖因朕六旬夀慶祝來京事畢五月内<lb/>
囘鄉朕念舊臣特書七言律一首以紀其盛云爾康熈<lb/>
癸巳清和月御筆書<hi>臣</hi>跪領之次感激涕零九叩謝<lb/>
恩而退伏念<hi>臣</hi>衰老餘年獲慶<lb/>
聖夀累䝉<lb/>
<pb n="KR4f0035_WYG_025-32b"/>
寵錫自慚踰分瀕行復䝉<lb/>
皇上雲章下賚與前此予告<lb/>
賜詩後先輝映<hi>臣</hi>何人斯獨膺<lb/>
聖眷一至於此惟有寳蔵<lb/>
宸翰俾世世子孫永矢報効而已謹彚為日紀用傳不<lb/>
朽云致仕吏部尚書加三級又加太子少師<hi>臣</hi>宋犖恭紀<lb/>
　　祖塋祭田碑紀<lb/>
周禮有冢人之官正墓位蹕墓域守墓禁凡祭墓為之<lb/>
<pb n="KR4f0035_WYG_025-33a"/>
尸先王縁人情之不忍而萬世之禮文由之以定蓋神<lb/>
依於主體魄蔵於墓厥重惟均仁人孝子固冝竝致其<lb/>
追逺之誠而不容恝也吾家自福山公立祀先㑹而文<lb/>
康公繼之其後廢而復舉舉而復廢率醵錢為牲醴之<lb/>
資而族姓之豐嗇不同故難久行而不替犖雖馳王事<lb/>
於四方未能嵗時伏臘追隨於諸父伯兄仲叔季弟之<lb/>
間掃丘隴而修饋祀然心切切然未嘗不寤寐念之謀<lb/>
所以乆其祭之法蓋莫如祭田之設也按塋田故有百<lb/>
<pb n="KR4f0035_WYG_025-33b"/>
畞計其冡墓之所占蓋已過之故犖與弟炘炌已公益<lb/>
之以一頃九畞二分六釐七毫矣而其賦役舊期以服<lb/>
官者承之假使後世盛衰靡常有一日無服官之人則<lb/>
又將奈何此亦不可不籌之於蚤也故今犖又自設守<lb/>
冢田一頃應毎年賦役之外而供牲饌酒醴之費諒無<lb/>
憂矣況其倡之於前必有繼之於後者田益多則祭亦<lb/>
豐而祭之有餘又可以修祠宇之頽贍族人之困濟婚<lb/>
喪之所不能舉祖宗在天之靈庶㡬可以無怨恫乎夫<lb/>
<pb n="KR4f0035_WYG_025-34a"/>
犖非敢薄前人之制而更之也變而通焉要不失前人<lb/>
之意焉耳然則繼志述事豈必拘拘循成例乎哉凡厥<lb/>
孫子誰無水源木本之思尚其永念犖志有加無損慎<lb/>
勿將來仍復取之置祖宗而不顧也凡有願入祭田者<lb/>
請次第鐫之左方其卜是田為塋兆者計用一畞買隣<lb/>
近地一畞五分易之不然恐將來墓田多而祭田寡矣<lb/>
此又不可不逺慮云<lb/>
　　文康公<lb/>
<pb n="KR4f0035_WYG_025-34b"/>
賜塋祭田碑記<lb/>
事有不可不蚤慮而豫圖者蓋經乆之難期也易不云<lb/>
乎君子作事謀始始之不謀而欲終之無弊顧可得乎<lb/>
哉犖幸嗣守先文康公之遺緒而沐其餘澤入侍明光<lb/>
出領方面一門皆清華之選而子輩又循循守禮法無<lb/>
蕩陵之習一再傳之家聲知不遽墜也雖然後世烏可<lb/>
永保哉毎見故家之子孫有不肖者析田爭産輒至于<lb/>
祖宗蔵體魄一席之地而亦裂之其墓頭之一草一木<lb/>
<pb n="KR4f0035_WYG_025-35a"/>
亦皆人人有分可以斬而取也及夫秋霜春露則若敖<lb/>
氏之鬼餒而弗恤焉嗚呼尚忍言哉犖家幸席舊業莊<lb/>
敏公福山公之家法未替文康公之教澤猶新感時物<lb/>
而興孝思登隴畝而䖍妥侑固弗之敢斁矣即墓田隧<lb/>
道之賦役固無慮有不供應者然而終非經乆之謀也<lb/>
除墓田舊有一頃七十九畞六分五釐五毫之外犖復<lb/>
設祭田一頃供徭役之餘可以辦烝甞之獻也從此子<lb/>
孫世世承之無得割為己有以取不孝之罪而嵗時之<lb/>
<pb n="KR4f0035_WYG_025-35b"/>
享祀永為典型敢曰犖謀始之功哉實文康公之福佑<lb/>
逺矣<lb/>
　　宋氏先賢祠祭田記<lb/>
先王制禮自諸侯以降凡卿大夫士皆得立廟以祭其<lb/>
祖考皆有采田以共犧賦籩豆尊罍鉶鼎俎篚之數其<lb/>
無廟而祭于寢者惟庶人故戴記曰圭田無征疏曰圭<lb/>
潔白也言卿大夫徳行潔白而後可以承祭也又曰大<lb/>
夫士宗廟之祭有田則祭無田則薦禮書曰祭必卜日<lb/>
<pb n="KR4f0035_WYG_025-36a"/>
而薦不擇日祭有尸而薦無尸不出神主奠而不祭是<lb/>
也周之盛時卿大夫能力於田事以奉祭祀而雅詩咏<lb/>
歌之故其詩曰楚楚者茨言抽其棘自昔何為我藝黍<lb/>
稷又曰我倉既盈我庾維億以為酒食以享以祀言農<lb/>
之去草芟除藴崇之而百穀以茂則可以寘之倉廪以<lb/>
供祭祀也其卒章曰子子孫孫勿替引之言子孫守此<lb/>
圭田世奉享祀長行而勿替也遭秦滅典井賦采田之<lb/>
法既廢又一切尊君抑臣臣下無營宗廟者魏晉而後<lb/>
<pb n="KR4f0035_WYG_025-36b"/>
漸復廟制至唐宋乃著為令五品以上通得立廟然間<lb/>
考前史唐侍中王珪以不營私廟為法司所糾宋文潞<lb/>
公奏立廟河南而未知築構之式則知唐世王珪而外<lb/>
不立廟者鮮宋世潞公而外立廟者盖未有也豈非承<lb/>
五代蕩析之餘禮頽教弛而士大夫相沿為陋簡與南<lb/>
渡後多有建家廟賜祭器然出於大臣之濫恩武臣之請<lb/>
乞無足取者明制闕略品官不立家廟修㑹典者僅以<lb/>
朱子祠堂禮當之而祠堂之立於家者又多不備雖貴<lb/>
<pb n="KR4f0035_WYG_025-37a"/>
極人臣而禰食於寢下儕氓庻而今世俗所為宗祀則<lb/>
又徃往聚族合主於一堂之中冗雜蹖駮不應古禮嗟<lb/>
乎先王制禮吉凶鄉射賔燕之儀文今皆廢逸而扵人<lb/>
治之隆所謂莫大于祭祀莫重于食享者而亦聴其苟<lb/>
簡如是可慨也哉予常以謂士大夫廟祭之制雖令甲<lb/>
所未該而亦非令甲之所禁特未有舉行之者耳迨宦<lb/>
逰大江東西見當世名卿鉅公崛起始受爵者身雖不<lb/>
及立廟而其子孫往往為置祠寘祭田世世不祧視始<lb/>
<pb n="KR4f0035_WYG_025-37b"/>
祖予乃慨然歎息以為是得先王禮意不可以非古禮<lb/>
而訾之也吾商丘宋氏之先始開之者為莊敏公畜而<lb/>
未究厥施者為王父福山公繼而大之則顯考文康公<lb/>
顧未有特祠文康公常欲成之致政歸未期遽棄賔客<lb/>
志不克就自惟犖不肖徳薄能鮮以文康公䕃竊禄四<lb/>
十年遭逢<lb/>
聖天子知遇之隆握節千里秩三品微前人休庇曷致<lb/>
是今年春乃率猶子起壆超壔捐公宅一區新之為祠<lb/>
<pb n="KR4f0035_WYG_025-38a"/>
謹按莊敏公於文康公為從祖祖父祠建于犖而首祀<lb/>
莊敏公不忘始也次福山公次文康公成先志也祠必<lb/>
有祭乃捐田百畞為祭田遣次子至自江南歸經紀其<lb/>
事既成顔曰宋氏先賢祠而告于族之人曰凡吾宋氏<lb/>
子孫有立身居官無愧三公者乃附主於祠不則無論<lb/>
宗子支庶皆祭于寢毋或干也祠之祭吾子孫世世恪<lb/>
守宗子主之介子助之凡牲牢酒醴黍稷之共於田乎<lb/>
是資後人苟能斥而大之至千畞或數百畞則以其餘<lb/>
<pb n="KR4f0035_WYG_025-38b"/>
贍族人之婚喪如范文正公遺意則犖有志焉而力未<lb/>
逮者也其能無望後之人也夫建祠月日既具載牲碑<lb/>
祭田畞數坐址則勒于記石之隂俾後有考<lb/>
　　重建三報祠碑記<lb/>
大河南北俱有三報祠祠宋孝肅包公明忠介海公及<lb/>
先伯曾祖莊敏公夫三公生不必同方任不必同時而<lb/>
同俎豆于一堂者何哉昔賢有云為天下國家惟剛者<lb/>
能守其法亦惟公者能以剛服天下公而剛若三公者<lb/>
<pb n="KR4f0035_WYG_025-39a"/>
其盡之矣以犖觀孝肅事宋仁宗朝廷清明而危言讜<lb/>
論猶日聞於上開封之政貴戚斂手不敢為非忠介與<lb/>
先莊敏當明世穆神三宗之世忠介諌齋醮封事其言<lb/>
皆敵以下所不能堪者出撫三吳力鋤豪族以恵小民<lb/>
先莊敏筮仕之始即不肯迎合上官意㫖洊厯中外弊<lb/>
絶風清晩年秉銓尤以直道自任此俱剛者之效也而<lb/>
其心實以至公出之孝肅惟本于至公故禀峭直之性<lb/>
而不尚苛察能使見者自生畏憚忠介惟本于至公故<lb/>
<pb n="KR4f0035_WYG_025-39b"/>
遇世宗之暴而不以盡言受戮嚴霜烈日所至輒為小<lb/>
人所不便而亦不能誣其行先莊敏惟本于至公故強<lb/>
忮如江陵模稜如茂苑前後俱所不悦而生平大節卒<lb/>
歸於不磷不緇然則剛以御其公公以養其剛雖古之<lb/>
聰明正直而壹而為神者其孰加於此乎今天下淫祀<lb/>
繁興而吾鄉所報事者獨在三公焉蓋孝肅昔尹開封<lb/>
於歸徳為鄰壤而忠介與先莊敏服官南北均為海内<lb/>
所稱服因聚而事之一堂之上春秋歆薦凛凛焉若肸<lb/>
<pb n="KR4f0035_WYG_025-40a"/>
蠁之臨其上而愾然有當於心吾知柔荏者感之其必<lb/>
剛偏私者感之其必公矣祠舊占關城東北隅地最荒<lb/>
僻又以典守無人日就傾圮犖致政歸即肅謁于庭覩<lb/>
廟貌之將頽而懼其無以矜式乎鄉邦也乃率族人相<lb/>
地西城醵貲庀材中起屋三楹以奉三公神像旁列廂<lb/>
廊用蔵祭器祠之後别為宇招僧居之且買地若干畞<lb/>
以供饘粥俾可守而不廢鳴呼宋明以來爵位之崇髙<lb/>
聲施之赫奕與三公並而湮沒不傳者多矣而三公獨<lb/>
<pb n="KR4f0035_WYG_025-40b"/>
以其剛與公之名閱千百年而不朽是故剛者天地之<lb/>
正氣而公者古今之常理也凡吾族人久服習乎莊敏<lb/>
公之遺訓而又當由莊敏公以尚論孝肅忠介兩公而<lb/>
今而後仕宦則恥為贓吏立朝則羞為婦人焄蒿悽愴<lb/>
人人知有所砥礪庶㡬於報事之義無憾若謂楹礎既<lb/>
新徒以侈祈賽而希福利則非犖所為重建此祠乏意<lb/>
也夫<lb/>
　西陂類稿巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻三十</head> <lb/>
    <p>
<pb n="KR4f0035_WYG_030-1a"/>
欽定四庫全書<lb/>
　西陂類稿巻三十<lb/>
　　　　　　　　　　　　吏部尚書宋犖撰<lb/>
　行述<lb/>
　　先母劉夫人行實<lb/>
余家自從曽祖莊敏公以理學名臣制為家訓一族之<lb/>
中若逺若近咸相勸勉不衰於是余王母<lb/>
詔贈夫人張氏<lb/>
<pb n="KR4f0035_WYG_030-1b"/>
詔封太夫人丁氏著懿德於前余母<lb/>
詔封夫人劉氏嗣徽音於後嗚呼痛哉母之亡閲一年<lb/>
矣以不孝犖抱病苫次不獲赴<lb/>
闕請䘏歸窆無期罔極之㤙既不可以報至於起居飲<lb/>
食色笑之可思慕者皆邈焉不可得而親姻戚有問及<lb/>
吾母者不孝犖及弟炘與炌但匍匐稽顙以手指胸泣<lb/>
血而不能言㑹不孝犖病少愈謹以母嘉言懿事可傳<lb/>
於鄉閭者質述一二庶以俟有道而文者狀且銘焉夫<lb/>
<pb n="KR4f0035_WYG_030-2a"/>
人商丘人父諱永貽明萬厯辛夘科舉人爲先王父福<lb/>
山公<lb/>
詔贈大學士諱沾同年友母賈氏夫人幼事父母以孝<lb/>
聞年十六歸文康公值贈公已歿張太夫人尋亦歿奉丁<lb/>
太夫人温凊甘㫖不愆於儀丁太夫人常稱之曰事姑者<lb/>
當如此夫人相文康公謹愼周詳凡有所欲言必視文<lb/>
康公色喜然後進事大小無攸遂祭祀盡禮蒸嘗爼豆<lb/>
必躬必潔庭戸之間不聞人聲及文康公壯而無子勸<lb/>
<pb n="KR4f0035_WYG_030-2b"/>
娶李趙郝三夫人愛如娣姒明天啟中文康公宰陽曲<lb/>
夫人勸以小心亷謹曰一入仕途功令隨其後幸惟福<lb/>
山公清德是紹當是時閹人魏忠賢專政當事請建生<lb/>
祠於陽曲文康公拒不從忠賢使来偵其故禍且不測<lb/>
夫人曰以直道觸法網人臣之義但丁太夫人耆暮無依<lb/>
盍以病歸文康公遂浩然掛冠㑹忠賢敗而止崇禎中<lb/>
文康公為給事中草銓政數十年大弊貽禍封疆一疏<lb/>
夫人又申前歸養之説丁太夫人慫慂使上之一時歎丁<lb/>
<pb n="KR4f0035_WYG_030-3a"/>
太夫人之賢文康公之忠而嘉夫人之孝焉後文康公<lb/>
為順天廵撫甫三日而流寇陷京師僞爵遍漁陽文康<lb/>
公誅其將黄錠等謂夫人曰我封疆重臣誼當報讎然<lb/>
死在旦夕丁太夫在子善事之夫人率家口五十人奉<lb/>
丁太夫人遯山中流離之際昏晨問視如常儀㑹<lb/>
王師入闗公廵撫如故夫人曰讎已報可長往矣文康<lb/>
公疏辭不許迨文康公徵拜為相夫人復申前請六年<lb/>
而<lb/>
<pb n="KR4f0035_WYG_030-3b"/>
予告歸里夫人辴然喜靜好黽勉比於良友其敎育諸<lb/>
子也雖顧復撫摩無不周至有大過未嘗不面數之不<lb/>
孝犖病夫人禱於神寢食俱廢一日不孝犖出飲歸漏<lb/>
下四鼔夫人猶未寢曰汝不記丁太夫人之訓汝父乎曰<lb/>
爾從文學之士遊則吾喜非是吾竟日不能食以故汝<lb/>
父力於學卒致貴顯豈於汝而可不敬承其訓乎語罷<lb/>
悽然不孝從此不敢為長夜飲文康公卒將葬不孝犖<lb/>
請於夫人鬻產以襄事夫人不允曰<lb/>
<pb n="KR4f0035_WYG_030-4a"/>
朝廷頒勅賜兆遣官營送所以重汝父之清德也今第<lb/>
隨家有無何必鬻產且產先祖所留非汝父置奈何鬻<lb/>
之不孝犖卒鬻產夫人亦不加責鄉閭稱之近水旱頻<lb/>
仍賦役煩興不孝犖又好與海内賢人君子游及文康<lb/>
公故舊往来讌聚戸外之屨常滿用或不足夫人出簪<lb/>
珥佐之曰不忍以米鹽困吾子使亂其心夫人御下寛<lb/>
僕婢輩不輕以鞭扑加之當壬午流寇破宋夫人匿於<lb/>
民舍為舅氏僕婦所侮及文康公晉開府其婦與夫叩<lb/>
<pb n="KR4f0035_WYG_030-4b"/>
首以請夫人曰侮者不記為汝何罪之有遣之人服其<lb/>
量焉夫人享年六十有二以萬厯戊戌年二月十一日<lb/>
辰時生以順治已亥年六月二十六日申時卒以文康公<lb/>
官<lb/>
詔封夫人嗚呼痛哉昔文康公之殁也餘圖書數巻窀<lb/>
穸之費貸於親戚夫人沒而餘十二金即三日前副使<lb/>
徐公必逺所饋藥餌資也其澹泊有如此夫人毎布衣<lb/>
蔬食與家人婦同紡績偶鄰婦過不辨為夫人焉其勤<lb/>
<pb n="KR4f0035_WYG_030-5a"/>
儉有如此所以不愧於荘敏公之家訓歟子四長焞李<lb/>
夫人出壬午之亂出亡不知所在次即不孝犖也侍衛<lb/>
娶明兵部左侍郎葉公諱廷桂女次炘中書科中書舍<lb/>
人娶御史王公諱應昌女趙夫人出次炌國子監官監<lb/>
生初聘少保兼太子太保刑部尚書劉公諱餘祐女未<lb/>
歸殤娶中書科中書舍人梁公諱遂女郝夫人出女三<lb/>
長適明太常寺卿侯公諱執蒲子生員慮次適明光禄<lb/>
寺署丞侯公諱執中子生員勤李夫人出次許字少傅<lb/>
<pb n="KR4f0035_WYG_030-5b"/>
兼太子太傅工部尚書劉公諱昌子官生士元郝夫人<lb/>
出孫八基至未聘陸聘户部郎中崔公諱掄奇女著未<lb/>
聘犖出逵聘生員劉公諱榛女起聘生員葉公諱元渥<lb/>
女賁載未聘炘出孫女六一許字貢士侯公諱忭子方<lb/>
至三未字犖出一許字孝亷徐公諱作肅子世際一未<lb/>
字炘出不孝子犖泣血謹述<lb/>
　　先生母趙太孺人行略<lb/>
嗚呼痛哉我母太孺人遂舍不孝而長逝耶維十二月<lb/>
<pb n="KR4f0035_WYG_030-6a"/>
十七日實爲太孺人誕辰先一月不孝在黄署出俸金<lb/>
備衣物陳之將母樓前北向再拜手授使者走都門為<lb/>
太孺人壽寄書弟炘曰言念母氏不能膝前進一觴余<lb/>
尚可以為人哉不謂書成而心動使者未出門訃音至<lb/>
矣嗚呼痛哉居常念吾父相國文康公享年五十有五<lb/>
嫡妣劉夫人享年六十有二皆以未登大年為恨今太<lb/>
孺人享年五十有三愈不逮兩先人矣不孝興言及此<lb/>
五内崩摧若受鋒刃安能追憶太孺人生平懿美著之<lb/>
<pb n="KR4f0035_WYG_030-6b"/>
於篇然賔客賜弔者問及母氏不孝但稽顙苫次茫無<lb/>
以對所謂先人有美弗傳不孝滋懼甚謹匍匐泣血而<lb/>
質述之太孺人姓趙處士公諱時之女生而端莊事親<lb/>
以孝先文康公壯猶無子先嫡妣劉夫人勸公娶賢淑<lb/>
為副太孺人笄而歸公時先王母丁太夫人在堂顧之<lb/>
喜語劉夫人曰吾家自莊敏公以来世為名門内德茂<lb/>
著新婦必能佐汝相夫子承先烈劉夫人亦喜太孺人<lb/>
顧遜謝不敢當莊敏公者不孝從曽祖父諱纁明神宗<lb/>
<pb n="KR4f0035_WYG_030-7a"/>
冢宰以嚴訓刑家為宇内稱式者也太孺人慈惠勤敏<lb/>
從不以鞭扑加僕婢有過失理諭而遣之門以内事無<lb/>
大小必躬親操紡績執烹飪晨昏不倦久之丁太夫人<lb/>
愈大喜劉夫人遂以家政全委焉處李郝兩庶母間以<lb/>
和謹自飭兩庶母咸德太孺人終身無間言年十八育<lb/>
不孝犖又五年育弟炘不孝兄弟生數嵗皆依劉夫人<lb/>
為命不知其為太孺人出也後從婢子稍聞之以問太<lb/>
孺人太孺人笑而不答嗚呼太孺人之曉大義度越尋<lb/>
<pb n="KR4f0035_WYG_030-7b"/>
常逺矣當文康公為給諫抗疏忤時禍且不測為中丞<lb/>
戎馬倥傯濵於危殆者數矣日以丁太夫人爲念賴太<lb/>
孺人偕劉夫人贊襄於内甘㫖無缺卒無貽文康公憂<lb/>
明末㓂屠宋郡太孺人隨文康公夜竄荆棘中手攜炘<lb/>
以一牛載劉夫人與不孝犖太孺人且牽且走艱辛萬<lb/>
狀外祖處士公春秋髙衣衾棺椁皆取辦太孺人手績<lb/>
布數十端貯之别篋一旦聞訃悉攜所豫備者出以助<lb/>
䘮鄉閭至今歎美之事繼母盡禮待弱弟情好最篤即<lb/>
<pb n="KR4f0035_WYG_030-8a"/>
遇劉氏舅無殊同氣迨不孝以侍衛出佐黄郡太孺人<lb/>
就養官舍敎以廉敏小心毎語不孝曰天何厚吾家簪<lb/>
纓相繼者累世蓋源逺則流長耳兒居官幸自勉毋忘<lb/>
祖若父不孝敬受命不孝判黄五載迄無善狀然不敢<lb/>
自暴棄以貽厥累者皆奉太孺人訓也太孺人喜濟人<lb/>
急恒出典簪珥以贍困窮稱人之善孜孜惟恐不及於<lb/>
兒女輩愛養周摯拮据不恤弟炘婦王孺人卒妺氏又<lb/>
喪於逺方哀痛遘疾遂不起妺爲庶母郝太孺人出太<lb/>
<pb n="KR4f0035_WYG_030-8b"/>
孺人一視為已子其居心忠厚抑天性然耶嵗丁未不<lb/>
孝以代<lb/>
覲如都送太孺人返舍明年<lb/>
覲畢返黄便道定省臨别太孺人淚盈盈承睫曰努力<lb/>
無相憶也不孝含悽就道旋聞弟炘從京邸迎養幸遇<lb/>
覃㤙封太孺人不孝舉手加額謂罔極之㤙藉以少展<lb/>
孰知太孺人目送不孝之日即不孝與太孺人永訣之<lb/>
日也嗚呼痛哉已酉秋不孝董漕事舟泊江上夜夢太<lb/>
<pb n="KR4f0035_WYG_030-9a"/>
孺人執不孝手形狀慘顇異於常日迨寤恍惚如有所<lb/>
聞見起援筆為詩紀之曰幾日滄江上髙堂應夢頻京<lb/>
華千里隔顔色暫時親薄宦終何補中宵漫愴神慈烏<lb/>
天外至鳴噪向荒榛爲之不怡者屢日時方初秋意者<lb/>
太孺人念兒逺遊無從訣别魂夢渉風濤走萬里其朕<lb/>
兆固先見耶弟炘来訃云母素無病妹氏凶問至絮泣<lb/>
不休痰疾或作或瘳然不謂其遽棄世也偶夜半呼基<lb/>
起兩孫至與之圍爐話昔年亂離景况悽然泣下須臾<lb/>
<pb n="KR4f0035_WYG_030-9b"/>
痰湧而卒基不孝犖冢子也太孺人篤愛之適以赴監<lb/>
至京猶及與太孺人一見信有天意云太孺人生於明<lb/>
萬厯丁已年十二月十七日子時卒於康熈已酉年十<lb/>
月二十二日丑時子二長即不孝犖也湖廣黄州府通<lb/>
判娶明兵部左侍郎葉公廷桂女次炘吏部稽勲清吏<lb/>
司主事娶監察御史王公應昌女孫六犖出者四基生<lb/>
員娶兵部主事狄公宗哲女至聘監貢劉公動女陸聘<lb/>
戸部郎中崔公掄奇女著聘進士李公芳廣女炘出者<lb/>
<pb n="KR4f0035_WYG_030-10a"/>
二起聘生員葉公元渥女超未聘孫女十一犖出者六<lb/>
長適貢士侯公忭子監生方至二許字江西提學道僉<lb/>
事王公震生子監生組三許字生員侯公懃子方履四<lb/>
許字工部主事劉公士龍子聖學五未字六許字江西<lb/>
嶺北道右參政湯公斌子沆炘出者五長許字舉人徐<lb/>
公作肅子世際二許字福建南安縣知縣劉公佑子栴<lb/>
三未字四許字内翰林𢎞文院編修李公元振子繼修<lb/>
五未字曽孫一人如金未聘基出不孝男犖泣血謹述<lb/>
<pb n="KR4f0035_WYG_030-10b"/>
　　亡弟介子行狀<lb/>
嗟乎痛哉余安忍狀介子哉今夏六月<lb/>
上幸古北口余奉檄運米於宻雲宻雲舊為先文康建<lb/>
節地制府傾圯惟古槐突兀猶存憶介子方兩嵗繡衣<lb/>
文褓繞樹下爲之臨風慨然因作書寄介子書到而介<lb/>
子病已革不能語子昭弟持示之含淚頫其首須臾而<lb/>
亡嗟乎痛哉余安忍狀介子哉然非狀則幽宫之銘無<lb/>
從述也爰和淚濡筆而質紀之介子姓宋氏名炌介子<lb/>
<pb n="KR4f0035_WYG_030-11a"/>
其字亦稱介山余季弟也明末天下大亂先文康攜家<lb/>
避難江南舟過宿遷而介子生幼秀穎異羣兒先文康<lb/>
故善飲介子數嵗即耽杯酌家人戲之曰而欲效若翁<lb/>
耶先文康見背時甫十齡居喪如成人事先母劉夫人<lb/>
今庶母郝太孺人最孝於余與子昭風雨聨牀得友于<lb/>
之樂弱冠工制義能詩善畫以門廕入國學余家為中<lb/>
州舊族而余又好交遊喜詞賦以故介子所至皆班荆<lb/>
於賢豪長者性恬雅風期遐暢類晉人於文酒髙㑹時<lb/>
<pb n="KR4f0035_WYG_030-11b"/>
出諧語傾座上客頗擅風流之譽遇事則周詳謙謹無<lb/>
疾言遽色居然退讓君子也於鄉閭族黨無間言下至<lb/>
奴婢終身無呵責甞謂余曰人言怒最難持我覺世無<lb/>
一事可怒者噫其養可知已嵗辛酉以候補内閣中書<lb/>
中式順天鄉試名次四十七受知於沈扶蒼歸孝儀沈<lb/>
昭子三先生咸愛重之先文康以前辛酉舉於鄉介子<lb/>
追蹤其後以為公輔可期乃竟以胃病歿天乎天乎於<lb/>
理有不可解者其詩初學王孟近奉教於王阮亭先生<lb/>
<pb n="KR4f0035_WYG_030-12a"/>
又從余辨析氣格聲調精求乎漢魏唐宋作者之意一<lb/>
變而為古勁幽折之音七言近體尤擅塲殆不減李義<lb/>
山有集二巻校而刻之家塾畫花草類陳白陽徐文長<lb/>
山水秀潤得董巨遺法人求之多不可得時揮灑於斷<lb/>
縑敗紙精光炯炯動人爲余黄州所作花草十二幅<lb/>
耳介子生於明崇禎十六年三月二十七日戌時卒於<lb/>
康熈二十二年閏六月初七日辰時年四十有一<lb/>
勅授徵仕郎祖諱沾明山東福山縣知縣祖母張丁兩<lb/>
<pb n="KR4f0035_WYG_030-12b"/>
太夫人考諱權内國史院大學士諡文康母劉夫人生<lb/>
母郝太孺人初聘兵部尚書劉公諱餘祐女未娶殤娶<lb/>
山東提學道僉事梁公諱遂女封孺人子二壆生員娶<lb/>
生員葉公諱元溥女壔聘前錦衣衛千戸葉公諱元滋<lb/>
女孫女二壆出未字將於某年月日葬於先文康<lb/>
賜兆之旁因以狀寄壆俾乞銘於劉山蔚榛山蔚蓋親<lb/>
串中之有德而文者與介子情好最篤云兄犖抆淚狀<lb/>
　　庶母郝太孺人行略<lb/>
<pb n="KR4f0035_WYG_030-13a"/>
嗚呼太孺人遂溘然棄人間世耶太孺人素健旺自弟<lb/>
炘迎養蕪陰歸途驚於覆車而一疾纒綿越七年卒以<lb/>
不起豈非天哉豈非天哉犖是時待罪通潞既不能親<lb/>
視含殮今將啟先文康公之<lb/>
賜兆而祔焉犖又新奉江藩之<lb/>
命王程悤廹無能臨穴一號竝以瞻望我先公先夫人<lb/>
託體之山阿誰謂宋逺一葦難杭則淚眼欲枯而悲腸<lb/>
欲碎矣憶庚申夏犖自贑復<lb/>
<pb n="KR4f0035_WYG_030-13b"/>
命便道歸省得侍太孺人之色笑不謂自此杳靄白雲<lb/>
頓成人天之隔也嗚呼痛哉太孺人生平婦道母德不<lb/>
可湮没於無聞而奈犖五衷摧裂莫能件繫其詳謹約<lb/>
畧質述其一二大者付其受重孫壆持以乞吾友劉子<lb/>
山蔚銘其墓石焉太孺人姓郝氏順天人處士諱有德<lb/>
之次女先文康公居黄門省時與宛平劉少保相善也<lb/>
少保公納郝處士長女知其妹之賢又加於姊少保公<lb/>
因自爲蹇脩於先文康公而納之於京邸及生吾弟炌<lb/>
<pb n="KR4f0035_WYG_030-14a"/>
先文康公求少保公女少保公曰賢母之子必有異願<lb/>
聞命太孺人事先王母丁太夫人有無形無聲之視聴<lb/>
而事先文康公及先夫人敬順有儀處吾母趙夫人李<lb/>
庶母之間謙和友善始終無間言平居莊以自持無謔<lb/>
笑無絮語余家自先莊敏公垂範甚肅門以内不敢有<lb/>
嘻嘻聲而太孺人尤恪謹出於天性丁太夫人劉夫人<lb/>
交悦之待以異數當李自成之變太孺人奉丁太夫人<lb/>
劉夫人轉徙流離而左右扶持無倦色及次第遭丁太<lb/>
<pb n="KR4f0035_WYG_030-14b"/>
夫人文康公劉夫人之大故凡附身附棺與祭祀賔客<lb/>
之奉皆一一經畫周到無缺禮遇諸子婦藹然慈和即<lb/>
僕婦亦措鞭扑而不用弟炌友順温仁至死不見有疾<lb/>
言遽色者太孺人之化也先文康公棄賔客時弟炌方<lb/>
十嵗太孺人卒能敎之有成康熈十六年炌由官監生<lb/>
授内閣中書太孺人得邀<lb/>
勅命又四年炌登賢書太孺人喜曰吾可報其父於地<lb/>
下矣未二年而炌亡明年弟炘亡又明年太孺人亦考<lb/>
<pb n="KR4f0035_WYG_030-15a"/>
終焉嗚呼天乎其何弗弔予家至於此極也三年之間<lb/>
三訃疊来而余一官羈縻止於爲位長號余其罪人也<lb/>
乎太孺人生於明天啟癸亥正月初六日卒於康熈乙<lb/>
丑正月初八日享年六十有三子男一即炌也内閣中<lb/>
書辛酉科舉人初聘少保兼太子太保刑部尚書劉公<lb/>
餘祐女未歸殤娶貴州糧驛道按察司僉事梁公遂女<lb/>
封孺人女一適少傅兼太子太傅工部尚書劉公昌子<lb/>
鄧川州知州士元早亡孫壆貢生娶増廣生葉公元溥<lb/>
<pb n="KR4f0035_WYG_030-15b"/>
女壔聘前錦衣衛千户葉公元滋女曽孫繡虎聘武安<lb/>
縣儒學敎諭劉公動孫女太學生德至女曽孫女二一<lb/>
未字一許字舉人徐公作肅孫廩生世際子能昌皆壆<lb/>
出杖期子犖抆淚述<lb/>
　　亡兒陸行略<lb/>
余諸子皆有雋才能讀書而三子陸四子著獨不幸短<lb/>
命死著之死也余親為文誌其墓又有髙侍郎念東先<lb/>
生哀辭載家乘陸死時余方客京師又當諸子女俱無恙<lb/>
<pb n="KR4f0035_WYG_030-16a"/>
而突聞陸之變悲不自勝余素善病家人輩恐憂能傷<lb/>
人勸余痛自抑久之遂不敢憶及今甲戌夏距陸死蓋<lb/>
十有七年矣陸之子吉金省余平江官舍出陸所書詩<lb/>
一巻求毗陵邵君子湘跋而藏之余嘉其意因追録陸<lb/>
一二遺事授吉金俾更乞子湘誌陸墓垂不朽焉陸字<lb/>
海叔商丘縣諸生居恒遵先莊敏福山文康諸公累世<lb/>
家法循循自好數嵗時值母葉淑人病晝夜省視不少<lb/>
懈每用藥則與兄弟爭嘗之躬調以進淑人稍假寐則<lb/>
<pb n="KR4f0035_WYG_030-16b"/>
數穴牕紙含淚而望舉家為之感動一日遣陸過鄰邑<lb/>
致弔時深秋大風雨寒甚余解一裘衣之期三日返次<lb/>
日遽歸余詰何速也對曰恐大人需裘故遄返耳其孝<lb/>
謹多類此陸就傅時余宦遊不及親為督課少長以制<lb/>
義數篇寄燕邸余與陳太史介眉同觀介眉曰近日時<lb/>
文卑弱亟須此清疎蒼莽之作正之余驚喜始知其能<lb/>
文也同里徐孝亷恭士以善書名有題余東園詩曰乾<lb/>
葉閒中落虚堂冷色侵余最愛之他日陸竊書二句於<lb/>
<pb n="KR4f0035_WYG_030-17a"/>
壁勁㧞可觀後不署名余頗疑恭士筆問知為陸書則<lb/>
益驚喜余又訝其能書也嗚呼方以大成期之而不謂<lb/>
遽得瘵疾以死死時年僅二十有一嗚呼余所為撫今<lb/>
追昔閲十七年而中心如擣不禁淚霪霪下也陸生於<lb/>
順治戊戌年八月二十六日卒於康熈戊午年二月十<lb/>
六日娶户部雲南司郎中夏邑崔公掄奇女子男子一<lb/>
即吉金嵗貢生候選敎諭女子一許字同邑劉錫嘏孫<lb/>
齊萬<lb/>
<pb n="KR4f0035_WYG_030-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻三十<lb/>
</p>
<p>
</p>
  </div>
</body>
</text>
</TEI>
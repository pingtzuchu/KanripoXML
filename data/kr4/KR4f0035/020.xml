<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿卷二十</head> <lb/>
    <p>
<pb n="KR4f0035_WYG_020-1a"/>
欽定四庫全書<lb/>
　西陂類稿卷二十<lb/>
　　　　　　　　　　　　吏部尚書宋犖撰<lb/>
　藤陰酬倡集<lb/>
　　盤谷拙道人以豆苗菜見寄用兒至韻答之<lb/>
杏白松青地幽巖豆有苗盤餐足風味采擷訝迢遥煙<lb/>
葉看仍脆香莖芼未消因之憶廬阜佳話記清宵<hi>廬山亦有</hi>
<hi>此菜</hi>
<pb n="KR4f0035_WYG_020-1b"/>
　　和前韻　　　　　　　　　　　周起渭<lb/>
盤谷與廬阜嘉蔬産豆苗芳香一種合南北兩山遥禪<lb/>
悦有同味葷羶誠可消詩情喜嘗遍<hi>涪翁詩自許詩情合得嘗</hi>清咏<lb/>
發中宵<lb/>
　　　　　　　　　　　　　　　　王式丹<lb/>
土膏春應候山隴豆抽苗此日嘗新好相思餉客遥飯<lb/>
香良可佐酒渇亦憑消㣲物成追憶廬山似隔宵<lb/>
　　　　　　　　　　　　　　　　宫友鹿<lb/>
<pb n="KR4f0035_WYG_020-2a"/>
彷彿南山豆芳時已立苗摘歸春晼晩分送路迢遥籬<lb/>
落雨初過筠籃露未消憐渠有生意芼食待深宵<lb/>
列鼎烹珍膳操鑱採豆苗天淵雖隔闊鵬鶠各逍遥下<lb/>
箸朝餐飽登柈宿酒消鄉廬荒舊圃因爾立中宵<lb/>
　　　　　　　　　　　　　　　　喬崇烈<lb/>
不荷金鴉久南山想舊苗闌干看寸寸荒穢付遥遥撐<lb/>
拄應無負<hi>方岳豆苗詩逺莫致之長負腹</hi>膏肓定未消<hi>東坡書生説食真膏肓</hi>春<lb/>
羮添故實高唱玉堂宵<lb/>
<pb n="KR4f0035_WYG_020-2b"/>
　　　　　　　　　　　　　　　　劉輝祖<lb/>
不是南山種東風暗助苗提攜煙露滿寄贈水雲遥至<lb/>
味人如淡嘗新使意消周顒愛佳句咀嚼坐深宵<lb/>
　　　　　　　　　　　　　　　　蒋仁錫<lb/>
開士金鴉觜春山斸藥苗食單如在野驛致未辭遥葉<lb/>
尚含煙溼清宜薦酒消吟成齋閣裏晏坐徹中宵<lb/>
匡廬開府地清節比時苗感舊風情託寜論南北遥落<lb/>
萁形特肖然釜泣全消好與巖棲者同禁<hi>平</hi>風雨宵<lb/>
<pb n="KR4f0035_WYG_020-3a"/>
新詩緘讀罷焚硏學君苗冩得山林景誰云陶謝遥野<lb/>
田疑葉盛<hi>陶詩葉盛豆苗稀</hi>幽壑見冰消借問登柈賞何如煨<lb/>
芋宵<hi>此首専簡山言</hi>
　　　　　　　　　　　　　　　　郭元釪<lb/>
聞道盤龍谷幽深長翠苗葉如戎菽細名引玉淵遙入<lb/>
品應稱逸為羮旋欲消山公朝退後清興想連宵<lb/>
木鉢安禪處清泉長嫩苗盤盂登味别支許寄情遥雲<lb/>
甲何曾變山香久不消何湏同碧藕雜遝上春宵<lb/>
<pb n="KR4f0035_WYG_020-3b"/>
平生學圃手未辨此佳苗小譜看如畫<hi>西陂公疏示此菜甚詳</hi>清<lb/>
詩韻轉遥韭花春睡足菰菜旅情消欲侍橋衡席清言<lb/>
失禁宵<lb/>
　　　　　　　　　　　　　　　　汪泰來<lb/>
山蔬肥榖雨野豆摘春苗蓮社嘗來舊盤山寄處遥土<lb/>
香渾未改酒渴已全消無那僧歸急詩成冩隔宵<lb/>
　　　　　　　　　　　　　　　　李嶟瑞<lb/>
山深出佳産春摘野蔬苗恰得逺公送無煩廬阜遥清<lb/>
<pb n="KR4f0035_WYG_020-4a"/>
湏茶臼挹熱賴蔗漿消比似那勝此應厭<hi>平</hi>晏坐宵<lb/>
試下何曾箸知勝筍蕨苗萍虀難傲猝鱸鱠反嫌遥午<lb/>
夢無羊蹴朝餐覺酒消宜公就新句肩聳向清宵<lb/>
　　　原詩　　　　　　　　　　　　　　至<lb/>
　小雨初晴候空山長豆苗殷勤道人意百里寄來遥<lb/>
　嫩緑寒猶巻清香摘未消好將一杯酒感舊坐春宵<lb/>
　<hi>舊有豆苗菜倡和詩</hi>
　　聖安寺看楸花<lb/>
<pb n="KR4f0035_WYG_020-4b"/>
長楸百尺蔭禪扉花發清和香氣㣲不知鳥散繁英落<lb/>
只怪南風紫雪飛<lb/>
　　　前題　　　　　　　　　　　　　　至<lb/>
　紫雪堆空當首夏柳湖宿雨喜初晴殘花不住枝頭<lb/>
　落矮樹還從腹内生日射圍垣香乍動煙籠小院氣<lb/>
　偏清連朝酒榼提攜遍只欠南鄰棗下行<hi>謂棗花寺</hi>
　　豐臺看芍藥<lb/>
豐臺芍藥輦下奇城南十里紛離披連日陰霾忽晴霽<lb/>
<pb n="KR4f0035_WYG_020-5a"/>
尋花車馬相攀追東豐西豐花作海竹籬茅屋翻朝曦<lb/>
相公之園<hi>王文靖</hi>衆香國一亭環繞皆燕姬提攜遊伴過<lb/>
别塢展席呼酒夕照時狂香共挹老槐下一朶壓帽從<lb/>
余嬉憶昔家居古竹圃花屛插就雲霞埀含清亭畔<hi>平江</hi>
<hi>使院</hi>幾開讌當筵各鬬瓊琚詞此際吟懷得浩浩顚狂一<lb/>
任旁人嗤寄語西陂灌園叟旦晩會有看花期<lb/>
　　前題　　　　　　　　　　　　王式丹<lb/>
雨歇郊坰沙路軟吹袂東風泠然善巾車小駐訪花師<lb/>
<pb n="KR4f0035_WYG_020-5b"/>
正及春殘夏猶淺千塍白白與朱朱次第枝頭破春繭<lb/>
粉靨嬌黏露液融霞裳豔拂煙絲巻平生頗不戀繁華<lb/>
却為勾留重迴眄昔年曾一到豐臺金埒錦圍策疲蹇<lb/>
<hi>余往年遊豐臺有金埒錦圍之句</hi>漫興揮來十二章飲徒歌侣同沈湎<lb/>
長安合散比浮煙且與風光共流轉秋官去後孰論詩<lb/>
<hi>余有豐臺芍藥十二章曾見賞於司寇新城公</hi>喜接山公清興展花裏林邊布<lb/>
席時冶態横陳香漫衍舉觴四顧久低徊絪縕夕照相<lb/>
迎餞臨行折得數枝花五色雲衣落幷剪便從燈下辦<lb/>
<pb n="KR4f0035_WYG_020-6a"/>
詩忙坐對濃花毫自吮<hi>西陂先生有詩云正値豐臺看花罷一時燈下辧詩忙</hi>紅<lb/>
鐙正合退之吟玉盂好是坡公撰捧詩欲和更踟躕遨<lb/>
頭歲月生遥緬那得王㣲作賦才笑把一枝猶婉孌<lb/>
　　　　　　　　　　　　　　　　宫友鹿<lb/>
青陽少女催花信藥欄曉洗紅妝靚天公著意惜餘春<lb/>
故遣奇芳為後勁劉攽舊譜三十二廣陵散絶從誰訊<lb/>
北地風流稱自昔祓除豔説風詩贈豐宜門坊草橋市<lb/>
婪尾東皇傳甲令居人種花如種穀絡繹包原無地賸<lb/>
<pb n="KR4f0035_WYG_020-6b"/>
四月遊人舉國狂車馬如流劇高興山公啓事有餘適<lb/>
衆賔雜遝隨鞭鐙玉盂紫勝曉雲凝儷白騈紅朝日映<lb/>
名種無勞金帶誇芳姿合遣姚黄聘錦幛横陳不見後<lb/>
十里惟看平野亘相國亭臺連舊閣園官籬落開新逕<lb/>
盡醉尊前我不辭一枝插向繁霜鬢記取春風爛漫時<lb/>
起舞會湏賡病競<lb/>
　　　　　　　　　　　　　　　　吴士玉<lb/>
芍藥最數東西豐尚書載酒門生從風日清酣初破萼<lb/>
<pb n="KR4f0035_WYG_020-7a"/>
繡谷十里攢芳叢短籬曲徑披賞遍名園步入花光濃<lb/>
朝雲英英鋪粉白晩霞豔豔摇鉛紅鈿車寳馬不知數<lb/>
喧蜂亂蝶俱悤悤自昔從公醉使院洛下珍卉來吳中<lb/>
含清<hi>亭名</hi>高會婪尾盛倡姸酬麗年年同十枝五枝鬬姿<lb/>
媚三朶兩朶標丰容此處嬌花迺萬本周圍錦浪亭浮<lb/>
空舉杯忽悟昌黎句狂香浩態今相逢<lb/>
　　　　　　　　　　　　　　　　喬崇烈<lb/>
我鄉芍藥世稱最太守當年盛車蓋一時花數偶符人<lb/>
<pb n="KR4f0035_WYG_020-7b"/>
好事流傳説金帶此間名地維豐臺四月狂香吹馣馤<lb/>
玉輪寶馬人人過不少高陽一杯酹山公病愈呼我出<lb/>
日淡風輕淨流壒千朶萬朶循巨觀一枝兩枝有㣲會<lb/>
酒酣忽憶故園趣曲檻離披煙水外一官拘繫返何時<lb/>
乞假嗟如船上瀨歸來更向甁中看几上風光正無頼<lb/>
擊壺燒燭已忘愁醉笑竹王輕漢大<lb/>
　　　　　　　　　　　　　　　　顧嗣立<lb/>
豐宜門外車遲遲遊人四月如雲癡羇心一春苦惆悵<lb/>
<pb n="KR4f0035_WYG_020-8a"/>
笑口始見看花時草橋挼藍上柳色田田荷葉抽清陂<lb/>
西山斷處茆屋露笆籬麂眼光參差千枝萬枝自婀娜<lb/>
露紅煙紫紛離披相公花圃更佳麗入門<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>魄目去眵<lb/>
分明置身錦繡谷四座圍繞娉婷姿西陂先生發興猛<lb/>
消摇散步窮茅茨行廚出酒話花海往事一一陳商彞<lb/>
隔牆老槐弄蔥舊緑陰入戸添䰅睂藉草雜坐獨醉倒<lb/>
滿身疎影斜陽宜誤疑秀埜一弓地米囊錯綵空庭埀<lb/>
金帶圍名最難得歸路折取催新詩何事揚州萬花㑹<lb/>
<pb n="KR4f0035_WYG_020-8b"/>
金錢浪擲令人嗤<lb/>
　　　　　　　　　　　　　　　　郭元釪<lb/>
都城舊説豐宜門出門十里蒼煙昏豐臺之名何所始<lb/>
無臺但有花連村就中芍藥號尢盛香霞四月當晴暄<lb/>
京華往來已五載未踏此地心煩冤今朝烏騾出翠甸<lb/>
小棚半畞臨紅繁排頭繭栗尚嬌小姹女龋齒何嬋媛<lb/>
猶聞緑野閟幽事數十萬本叢環琨欵門請看久始入<lb/>
果有異境藏丘園風鋪霞繒不可捲熨帖颭灩如無根<lb/>
<pb n="KR4f0035_WYG_020-9a"/>
朱欄百曲入花衖温香熟美熏衣襌錦窠香海不可得<lb/>
此地乃有花乾坤人間美好豈濫獲一枝已足當階翻<lb/>
何為千花復萬朶不辨香色栽籬籓春風摇蕩等燕麥<lb/>
坐使國豔傷心魂山公臨風展襟韻稱與花相鳴箎壎<lb/>
<hi>李茶陵詩持杯勸花相</hi>從遊衮衮盡名彦玉堂宴賞風流存<hi>明天順間</hi>
<hi>李賢等有玉堂賞花集</hi>是時輞川遇摩詰攜家借墅高情鶱<hi>少宗伯瑁</hi>
<hi>湖王公開讌園中</hi>風流二老步相接巡簷吟嘯詩清溫楚狂小<lb/>
子被花惱狂香之側為狂言<hi>昌黎芍藥詩浩態狂香昔未逢呉荆山吉士舉此以</hi>
<pb n="KR4f0035_WYG_020-9b"/>
<hi>評園花景象大合樽前醉倒歌者誰楚狂小子韓退之亦昌黎芍藥句也</hi>江鄉已無萬花會<lb/>
合來此地傾芳樽樽前且倒勿相謔金圍幾朶何足論<lb/>
　　　　　　　　　　　　　　　　沈　埁<lb/>
百舌聲老月過三枝頭繭栗春尾婪豐臺風光正邀勒<lb/>
遊花冠蓋南城南蜂蝶前驅鶯燕閙棃雲冉冉紅酣酣<lb/>
王園萬本更奇絶蓬萊一宫花海涵雲階月地仙馭列<lb/>
綵旄綘節紛相參雨洗凝脂分外白態醺卯酒天然憨<lb/>
花侯花相漫題品較之姚魏青於藍賴公鳯箋為收拾<lb/>
<pb n="KR4f0035_WYG_020-10a"/>
穠姿貴綵詩中含我本臞儒斷結習對此香色迷瞿曇<lb/>
飲餘䟦馬不忍去帽檐一朶從人簪<lb/>
　　　　　　　　　　　　　　　　　　　至<lb/>
　花事悤悤剰芍藥右安門外車輪錯十里豐臺錦繡<lb/>
　窩粉雲零亂紅霞落朝分萬朶佐賔筵暮翦千頭供<lb/>
　畫閣浩態狂香倍可人詎使春歸歎索寞我家小圃<lb/>
　宋城東丹山雛鳯<hi>芍藥名</hi>紛栖託六載騎驢踏輭塵芳<lb/>
　時應被花神噱數枝買得破羇愁小貯銅甁頗不惡<lb/>
<pb n="KR4f0035_WYG_020-10b"/>
　清吟冷嗅到三更夢入鄉園披露萼<lb/>
　　拙道人再以豆苗菹見寄分送諸公竝答道人<lb/>
又拜山菹自上方幾莖吟社許分嘗正値豐臺看花罷<lb/>
一時燈下辦詩忙<lb/>
　　前題　　　　　　　　　　　　周起渭<lb/>
蔬品傳來自上方風流太宰遣分嘗便教翦燭裁詩答<lb/>
撚斷髭䰅為口忙<lb/>
醫治詩句有奇方香草湏教取次嘗痛噉此蔬兼飲酒<lb/>
<pb n="KR4f0035_WYG_020-11a"/>
愁魔今夜一奔忙<hi>坡公詩愁魔得酒暫奔忙</hi>
　　　　　　　　　　　　　　　　王式丹<lb/>
小擘吟牋數寸方嘉菹分送喜新嘗尚書風格清如許<lb/>
莫笑平生為口忙<hi>坡公句自笑平生為口忙</hi>
　　　　　　　　　　　　　　　　喬崇烈<lb/>
公示豆苗詩復送豆苗菜莖葉何青青香脆曾未改摘<lb/>
擷緬白雲山趾及溪背頃筐課髠塞解籜括晻薆封題<lb/>
逺餉公分食逮我輩長安盛苦苣已箸逹編闠我昔誤<lb/>
<pb n="KR4f0035_WYG_020-11b"/>
一食厥刺戒膺肺念彼山中人食此大自在徑湏從之<lb/>
遊悠然詠采采<lb/>
　　　　　　　　　　　　　　　　李嶟瑞<lb/>
方外調蔬别有方鬆腴應勝鼎烹嘗段家食品荀家饌<lb/>
却笑徒求異味忙<lb/>
菽乳纔傳自上方清菹又許客同嘗誰知謝傅稱詩好<lb/>
不礙山公啓事忙<lb/>
　　　　　　　　　　　　　　　　郭元釪<lb/>
<pb n="KR4f0035_WYG_020-12a"/>
山菜居然冠朔方繞牙清脆得新嘗祗憐三韭無風味<lb/>
添與齋廚一日忙<lb/>
碧葉膏肥真似豆清香酷烈勝於蘭尚書不獨分廿旨<lb/>
要使門生議食單<lb/>
恨無郵使寄將歸分送幽鄰識者稀一昔鄉心憑翠葉<lb/>
水村春雨豆花肥<lb/>
　　登舟留别牧仲太宰　　　　　　陳廷敬<lb/>
御溝屬瀛海馳道連大川流澌及晨潮解纜春風前湖<lb/>
<pb n="KR4f0035_WYG_020-12b"/>
江渺萬里似攬崑崙源巍巍居崇高下念臨深淵羽衛<lb/>
静無聲波濤平不諠息慮寡朝謁離羣曠周旋旣慙隱<lb/>
淪樂尚慕肥遯賢别意方超忽贈處昔所敦<lb/>
　　午亭先生扈從南行途次以鴻篇見寄次韻奉答<lb/>
淮泗議疏鑿<lb/>
六御臨長川左右資良弼<lb/>
詔附龍舸前風颿漾春旭信宿經清源省務阻瞻送津<lb/>
鼔懷淵淵我公發高唱頓息迴波諠遥枉琳珪贈壇坫<lb/>
<pb n="KR4f0035_WYG_020-13a"/>
儼周旋生平鄙吝消端賴雲陛賢申章企會合白首情<lb/>
彌敦<lb/>
　　七月十五夜過慈仁寺成周卜寓齋看月<lb/>
入寺尋明月高空過雨時溼煙開古閣靜影踏疎枝清<lb/>
興秋來發深杯老不辭歸途燈萬㸃荷葉碧參差<hi>是日兒童</hi>
<hi>舞荷燈為京師舊習</hi>
　　次前韻　　　　　　　　　　　　嶟瑞<lb/>
地僻秋生處天空月上時好風㣲到袂棲鳥不驚枝麈<lb/>
<pb n="KR4f0035_WYG_020-13b"/>
淨談應起杯深醉莫辭宵分更流彩雲影未參差<lb/>
　　　　　　　　　　　　　　　　　陳琰<lb/>
昨愛雨餘月<hi>前一日看月山言寓齋</hi>今逢月滿時燈摇擎露蓋鴉<lb/>
墮礙巢枝地僻談無忌秋清醉莫辭夜分鐘梵歇吹出<lb/>
玉參差<lb/>
　　　　　　　　　　　　　　　　　嗣立<lb/>
古寺初秋後凉宵乍霽時話深鐘到院坐久月當枝把<lb/>
酒嘗新果移燈讀古辭盂蘭人未散歸騎聽參差<lb/>
<pb n="KR4f0035_WYG_020-14a"/>
　　　　　　　　　　　　　　　　　泰來<lb/>
秋月初圓夜僧寮晩霽時清光銷薄霧凉露綴疎枝庾<lb/>
令南樓興蘇公水調辭勝情忘漏永觥影照參差<lb/>
　　　　　　　　　　　　　　　　　文昭<lb/>
雨後新秋好凉生月上時疎風傳晩梵濃露匝深枝白<lb/>
傳情偏逸山公醉不辭披襟移席處杯浪緑參差<lb/>
　　　　　　　　　　　　　　　　　　　至<lb/>
　雨勢宵來歇僧寮挂月時故人成小飲凉露滴高枝<lb/>
<pb n="KR4f0035_WYG_020-14b"/>
　頓切投閒意爭吟絶妙辭天街燈火靜聽徹玉參差<lb/>
上自塞外網得松花江魚遣使進獻<lb/>
皇太后分<lb/>
賜九卿有差臣犖得拜四尾敬賦二首<lb/>
江色松花冷文鱗出網肥使星馳絶塞方物獻<lb/>
慈闈畫省承<lb/>
恩渥新詩紀盛揮白頭藤蔭下不少素餐譏<lb/>
詎數江鰣美春秋薦<lb/>
<pb n="KR4f0035_WYG_020-15a"/>
寢園<hi>陵廟時享必用此魚</hi>拜歸肅家祭烹出集高軒松釀當牆過<lb/>
霜花㸃座繁<lb/>
宸章仰魚麥<hi>上賜魚麥堂額</hi>清夢到荒邨<lb/>
　　次前韻　　　　　　　　　　　　陳琰<lb/>
大漠秋江闊名魚二尺肥分鮮自<lb/>
行在拜賜出宫闈正席腥先薦飛觴箸欲揮曾叨關外<lb/>
鯉飽食恐貽譏<hi>前年冬琰曾拜東鯉之賜</hi>
珍重天家味攜來衹樹園<hi>時遊天寜寺出以共嘗</hi>鳴薑離翠釜香<lb/>
<pb n="KR4f0035_WYG_020-15b"/>
鱠溢雕軒縷切銀花細紛霏雪片繁和羮手親試莫憶<lb/>
淥波邨<lb/>
　　九日陪西陂先生曁諸君登毘盧閣飲樵沙道院<lb/>
　　　　　　　　　　　　　　　　　陳琰<lb/>
一年幾佳辰浮生徒勞攘宋玉懶悲秋重九期無曠言<lb/>
指毘盧閣殿古仍宏壯傴僂攝衣裳危梯取次上攀躋<lb/>
憶吾曾見聞若新剙俯視但鴻濛焉能辨所向稍覺疎<lb/>
林外隱隱聞樵唱大哉黄金闕鬱蔥氣何王煙散西山<lb/>
<pb n="KR4f0035_WYG_020-16a"/>
明紫翠千萬狀迴䇿遊樵沙羽化寜欺誑一醉乘松風<lb/>
欲擲盧公杖飄飄吾亦仙宿因未曾忘<lb/>
　　和前題<lb/>
昨為郭外花宫遊<hi>天寜寺</hi>塔外松風劇蕭曠别來三日軟<lb/>
塵中鈴語猶聞耳畔颺今辰興發作重九共躡慈仁高<lb/>
閣上盛明七子此振衣詩句流傅競𢎞壯邇來松死遊<lb/>
亦稀霄漢我曹任俯仰嵯峨宫闕駕方蓬迢遞雲山儼<lb/>
屛障憑欄一嘯凉飈吹宦况羈愁盡驅放我過七十望<lb/>
<pb n="KR4f0035_WYG_020-16b"/>
八十登頓雖煩神逾王更從别巷訪樵沙道院幽幽愜<lb/>
㣲尚到門鳥語訝梭鳴行地桐陰疑水漲仙壇屢事文<lb/>
字飲此際追攀得哲匠兒孫侍行頗解事采菊荒園導<lb/>
卭杖攜來<lb/>
御賜松花魚分噉還期發高唱道人尸解已百年<hi>萬厯朝有</hi>
<hi>道人號體物子尸解於北</hi>鬱鬱孤墳仍在望呼之或出松楸間濁酒<lb/>
一瓢好相餉風林纖月且徘徊脱却長安冠蓋樣<lb/>
　　　　　　　　　　　　　　　　劉　灝<lb/>
<pb n="KR4f0035_WYG_020-17a"/>
公昔建節三吳時手闢滄浪遂高曠公今入為六卿長<lb/>
心與雲煙遥蕩颺載酒常尋老樹邊吟詩獨立浮圖上<lb/>
朝坐持衡鑑自明暮歸蠟屐神猶壯屛騶散步路人驚<lb/>
呼為地仙爭攀仰聞昨重陽登傑閣憑闌飽看青霞障<lb/>
雲高秋野鶚鵰盤日落煙村雞犬放薊丘險地古漁陽<lb/>
戰守千秋幾霸王荆榛臺下弔燕昭風雨雲中懐魏尚<lb/>
興來掃壁恣揮毫澒洞勢如江水漲同遊賔佐束手觀<lb/>
引墨操斤仰大匠籬外黄花如解人葳蕤故遶蒲萄杖<lb/>
<pb n="KR4f0035_WYG_020-17b"/>
顧我忝為王翰鄰隔牆往往聞清唱涇流河伯敢欣然<lb/>
靣目向洋聊一望蜀箋豈但木瓜投似把天漿充餽餉<lb/>
和詩持報屢逡廵欲畫葫蘆難依樣<lb/>
　　　　　　　　　　　　　　　　　元釪<lb/>
人生重九信佳節帝里逢之亦閒曠黄花得氣要晴暄<lb/>
不遣滿城風雨颺是中古寺密於薺多有樓臺寫清壯<lb/>
登高半是天涯客三尺丘陵亦爭上尚書翠袖拂凉旻<lb/>
秋閣高吟萬夫望白䰅紅頰八座尊步屧登臨事真剏<lb/>
<pb n="KR4f0035_WYG_020-18a"/>
門生熱喘如筩吹坐訝飛行空所向豈知逸興未渠央<lb/>
放筆裁詩神更王樵沙道院上真前酒<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>經魚亦佳狀<lb/>
頽然嘯詠足清音絲竹何湏發姸唱吕家亭子虚浪跡<lb/>
未得銀筵撰藤杖酒邊誰是吐茵人落帽叅軍翻舊樣<lb/>
　　　　　　　　　　　　　　　　嶟瑞<lb/>
蕭晨逼摇落羈客空首搔那能著短屐但欲歌離騷廣<lb/>
平具好懷車前屛旌旄酷愛覽觀適都忘登陟勞傑閣<lb/>
凌層空四逹瞻周遭煙生出逺岫鴈下連寒濤蒼茫入<lb/>
<pb n="KR4f0035_WYG_020-18b"/>
無際秋色何滔滔日斜興未稀更起尋林臯城隅有道<lb/>
院地僻離塵囂疎黄墮鴨脚淨緑浮<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩魚來松花江<lb/>
<hi>公出魚御賜松花江  噉客</hi>風味勝蟹螯傍籬旣采菊捉筆還題糕<lb/>
龍山傳往事千載推人豪不落孟生帽且餔屈子糟公<lb/>
歡顧而笑我官豈冷曹長安曾幾輩今日閒登高<lb/>
　　賦得重陽寒寺滿秋梧<lb/>
草草登高興未酬還尋蕭寺一林秋寒柯遍向香臺覆<lb/>
破葉仍看玉露流洗罷清陰留滿院倚來凉吹引閒謳<lb/>
<pb n="KR4f0035_WYG_020-19a"/>
自憐老去無拘束黄菊何妨插白頭<lb/>
　　次前韻　　　　　　　　　　　　陳琰<lb/>
佳節花宫互獻酬高梧蕭摵四山秋碧陰三畞掩荒逕<lb/>
黄葉半林飛亂流疎雨滳應消薄醉寒蛩吟欲伴清謳<lb/>
風枝戛處閒僧笑破帽吹餘莫戀頭<lb/>
　　送李少司空貞孟<lb/>
予告還柘城<lb/>
司空致政令名全五老風流繼昔賢白髪清時方待漏<lb/>
<pb n="KR4f0035_WYG_020-19b"/>
黄花斜照又離筵詩歌共羨歸裝滿車騎偏宜畫手傳<lb/>
他日望衡尋舊隱渦河同上打魚船<lb/>
　　　前題　　　　　　　　　　　　　　至<lb/>
　白髪心情<lb/>
聖主憐閒身乞得守林泉名傳殿上韓公最社結睢<lb/>
　陽杜老先篋裏<lb/>
天書誇族黨雨中鳩杖話桑田他年問字雲亭去清<lb/>
　酒盈尊祝大年<lb/>
<pb n="KR4f0035_WYG_020-20a"/>
　　小除日漫堂讌集詩序　　　　　　　灝<lb/>
康熙丁亥歲除前一日太宰商丘公召其通家子及門<lb/>
生凡如干人合饗於邸第之漫堂衆賔旣集子姓侍側<lb/>
公舉觴謂坐人曰昔合肥龔端毅宛平王文貞兩公每<lb/>
以除夕會賔僚其家為守歲之飲嗣後長洲汪堯峰新<lb/>
城王阮亭猶踵其事前輩凋謝廢墜到今兹焉讌集冀<lb/>
續前休於是盍簪列炬以次就位燔炮胾炙方物盈俎<lb/>
觥籌酬酢匪疾匪徐嘗讀王子安守歲序云年䰅將晩<lb/>
<pb n="KR4f0035_WYG_020-20b"/>
志事零落對他鄉之風景憶故里之琴歌斯蓋羈人旅<lb/>
士感時觸緒之恒情也若乃登孫𢎞之閣舉孔融之尊<lb/>
禮成於曠歡洽於同衎衎從容笑語卒獲四座之人如<lb/>
比閭族黨饗蜡伏臘各忘其身之淹而志之鬱今夕何<lb/>
夕昔人陋已於時公詩先成鏗鏘之韻旁逹軒楹灝以<lb/>
病止飲已數年是日醉焉乃拊缶為秦聲其詞曰歲序<lb/>
忽已盡去日不可招萬壑趨溟渤繁星依斗杓非公敦<lb/>
懿義誰憐歲寒凋廣筵列芳酌紫衣將蘭肴道契跡自<lb/>
<pb n="KR4f0035_WYG_020-21a"/>
親豈惟頌春椒風徽緬曩哲百年有今宵一聆大雅曲<lb/>
羈思忘飄摇迺知君子心化人如簫韶奉公千萬壽願<lb/>
言鎮浮囂歌旣闋復顧謂同座曰公年今七十有五而<lb/>
康强矍鑠纔如五六十歲人𢎞奬風流百年未艾獨念<lb/>
我輩聚散若雲煙寜能歲歲登斯堂舉兹觴耶則今兹<lb/>
之會可無紀述以永公德且俾後之來者知某某曾與<lb/>
於斯也<lb/>
　　讌集詩<lb/>
<pb n="KR4f0035_WYG_020-21b"/>
少陵歲暮詩陰陽歎轉轂奔走九陌中逾覺去日速誰<lb/>
從冰雪窟寸心盟幽獨憶昔開國時前輩許接躅南北<lb/>
兩巨公<hi>龔端毅王文貞</hi>守歲酒頻漉汪王後來哲<hi>堯峰阮亭</hi>踵事韻<lb/>
不俗老我趨省闥彦會偶一續招邀吟社侣無待長䰅<lb/>
促食單集方物頗亦窮水陸灤鯉登盤美汾酒開甁馥<lb/>
紫菌與黄雀瑣細風味足觴行一灑然胸塵洗十斛起<lb/>
觀壁間畫春色滿巖谷如覿滄浪亭兼挹匡廬瀑借問<lb/>
輦下賢有此勝情不煖房花雖繁生意困縛束東風幾<lb/>
<pb n="KR4f0035_WYG_020-22a"/>
日來樵沙杏吐玉相將更一探豫出佳題目<lb/>
　　　　　　　　　　　　　　　　　式丹<lb/>
臈尾未破春一歲殘一夕虚堂耿寒光梅花香著莫山<lb/>
公興味佳餞歲聚詩客此風念已杳九衢塵空積龔汪<lb/>
與二王先後慨陳迹復此文字飲槃桉照幕帟水陸壓<lb/>
段珍殽蒸麗蘭籍三爵接談諧四壁賞古蹟把巻誦清<lb/>
芬文康遺手澤書題關世變毫素感今昔起步更促坐<lb/>
汾酒甕初坼名酎不虚傳深杯乃絡繹清煙吐燭花㣲<lb/>
<pb n="KR4f0035_WYG_020-22b"/>
颷動簾額節序赴壑蛇<hi>坡公守歲詩語</hi>新舊幾遷易東坡歲暮<lb/>
篇三和憶風格悤悤三十年此日足可惜<hi>坡公歲暮三首丹三十年</hi>
<hi>來凡三屬和</hi>今幸遊師門唱酬奉硯席山阿拾香草雲津弄<lb/>
瑶碧隨時境皆佳覓句地無擇行將踏春蕪東風傍輕<lb/>
策<lb/>
　　　　　　　　　　　　　　　　　友鹿<lb/>
晼晩歲云除羲馭不停晷土風重時令市肆正填委况<lb/>
此都城中人海鬧如螘前術籠百貨後衖馳九軌喧闐<lb/>
<pb n="KR4f0035_WYG_020-23a"/>
迎年鼔騰踏看燈市軟紅高十丈灰洞差可擬出門不<lb/>
仆蹶衣衫亦塵滓食事尢荒唐略與隴饌比饋節趨鈴<lb/>
騶召客刲羊豕䭔餠壓貊盤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>花飣方簋山蔥與澤蒜<lb/>
未噉顙已泚顧我窮薄官虀鹽嚼宫徵冬冰斧作糜鼎<lb/>
食竟安企屬以休沐暇闤闡厭轉徙科頭坐下舂擁被<lb/>
得晏起何來剝啄聲赤㡗走胥史吾師修故事徵召共<lb/>
諸子連朝食指動趨赴欲倒屣圍爐獸炭紅款坐蠟花紫<lb/>
廚人方欲清鏘器聲入耳萊雞抹作鮮韭蓱風味美巨<lb/>
<pb n="KR4f0035_WYG_020-23b"/>
觥斟羊羔老枕斫灤鯉鰒魚生可致驛送已千里一餉<lb/>
良足樂萬錢詎云侈放箸腹果然老饕信吾以酒闌燭<lb/>
未䟦談清掌猶抵文康手澤存煙雲縈側理敬觀聊一<lb/>
過典型追正始曲房護羣葩火迫綻霜蕊東皇來有信<lb/>
濃香豔桃李稍待春融怡西城陪杖履分日理行策聯<lb/>
袂出郊鄙摩訶菴裏花玉泉寺頭水清遊要及辰取次<lb/>
韻言紀<lb/>
　　　　　　　　　　　　　　　　　陳琰<lb/>
<pb n="KR4f0035_WYG_020-24a"/>
一歲行盡矣萬感了無益紙牕竹屋間青燈太闃寂坡<lb/>
公無聊語佳趣何從覓商丘雅好事大會能詩客足散<lb/>
羈人懷兼踵前賢跡明宵任藏鉤今夜恣浮白守歲何<lb/>
所談風月外俱斥吁嗟古道亡長安非曩昔自述公卿<lb/>
貧誰負風雅癖餽歲無具文傳柑成虚席有文不送窮<lb/>
安用千篇積有詩徒設祭苦心一笑擲約略終歲功酬<lb/>
應最可惜今日良宴會聞者驚剏獲門前塞車馬階下<lb/>
錯履舄才皆掣龍虎歌欲裂金石作此不急務鄰巷爭<lb/>
<pb n="KR4f0035_WYG_020-24b"/>
嘖嘖爾時春事遲寒威起肘腋何來㬉律吹陽氣盈大<lb/>
宅唐花破蓓蕾晉酒泛琥珀<hi>時飲潞酒汾酒</hi>堂懸文會圖坐對<lb/>
古裙屐西園儼未散南皮亦咫尺笑語若可呼賭茗或<lb/>
鬬奕食單非燒尾方法勝膾炙知味不知名半勞逺人<lb/>
驛只餘一私憾病夫口不適觀飲興亦酣雄辨氣欲激<lb/>
突傳江鄉信旱後人民厄饑寒徧閭閻盜賊肆横逆坐<lb/>
客色然驚欲歸苦無策我謂天可回杞人徒滋戚<lb/>
聖主及良佐蚤夜定區畫但醉無多言今夕是何夕<lb/>
<pb n="KR4f0035_WYG_020-25a"/>
　　　　　　　　　　　　　　　　　嶟瑞<lb/>
北陸未迴陽西山尚飛霰栗烈氣方寒崢嶸歲又晏明<lb/>
宵當守歲今夕誰家先山公饒勝情愛士心無倦暫得<lb/>
歇啓事早思集羣彦筵開具方物風味種種善詎鬬何<lb/>
曾廚自兼羊曼饌花房更加煖繁萼枝間綻爭分龍腦<lb/>
馨寜輸馬塍絢時節不虛擲典型諸老擅爛漫椒辛盤<lb/>
沉酣文字戰此日事猶傳何年風遂變詞塲一燈在不<lb/>
絶今如線高調唱白雪好詞續黄絹非公踵昔賢風流<lb/>
<pb n="KR4f0035_WYG_020-25b"/>
那重見<lb/>
　　　　　　　　　　　　　　　　林　佶<lb/>
憶昔初至吳公方理藩政春風綠牡丹薇省聯高詠爾<lb/>
時東南士望公如斗柄嗣聞撫西江笳鼔賦競病潛消<lb/>
反側心深契湖山性及再移吳會坐鎮崇清靜文教事<lb/>
昭宣繁華俗黜屛節鉞十三年心比滄浪淨邇者陟天<lb/>
卿喉舌巽申命人才羅夾袋銓叙澄明鏡素絲退食餘<lb/>
風雅資涵泳開尊集名流守歲協家慶簋陳方物錯缻<lb/>
<pb n="KR4f0035_WYG_020-26a"/>
挈醽醁逬良會旣懽騈新詩絶幽夐鼔吹張休明激揚<lb/>
崇雅正承平前輩韻故事遥相映懐新念舊歡慰感忽<lb/>
交倂年華如轉轂歲月易馳騁非公嗣芳徽誰為煦冬<lb/>
凊翻因雅集同回溯流風盛玉河請車下半薧為壽竟<lb/>
西涯有佳話傳聞生肅敬惟公恢昔賢賡颺弼明聖燮<lb/>
調玉燭光不棄短燈檠愛古豈薄今直道還孤行走湜<lb/>
與僵籍抗手得王竝序當小除前論從月旦評春生綠<lb/>
醑濃寒洩緗梅靚窮應送去休福自邀新迎東皇取次<lb/>
<pb n="KR4f0035_WYG_020-26b"/>
來驄騎花間横載和嬉春體敢辭盤空硬<lb/>
合尊餞歲列賔筵文讌清娛踵昔賢都下名流羅俊及<lb/>
盤中方物品芳鮮臘殘纔換大寒節景淑先來小盡年<lb/>
滿室春花占得氣春風取次更留連<lb/>
圖書插架笏堆牀掃地焚香雅興長久識中原文獻在<lb/>
更占黄道斗杓光韋門相業詩三世王氏通天帖一囊<lb/>
韓范功名燕許筆幾家閥閲敢論量<lb/>
十年蹤跡等浮萍六載殘冬客上京略見風流前輩韻<lb/>
<pb n="KR4f0035_WYG_020-27a"/>
猶聞宛洛舊人情時當歲杪周星轉運際承平四海清<lb/>
東閣留賔守除夕楷模還仰繼儀型<lb/>
人中麟鳯文中虎霞蔚雲蒸聚此都歲序崢嶸忽已晩<lb/>
風塵荏苒孰相娱汾香滄辣頻開甕灤鯉萊雞更飭廚<lb/>
促席從公談舊事新詩傳與後人圖<lb/>
　　　　　　　　　　　　　　　　　大受<lb/>
長安歲除逼人意寒於冰山公雅好事開閤筵張燈珍<lb/>
羞備川陸此腹頗能勝頽然飲徑醉旨酒歌如澠起行<lb/>
<pb n="KR4f0035_WYG_020-27b"/>
披書帷花氣春風蒸慷慨念前哲佳晨會賔朋高譚經<lb/>
世業餘事篇章稱後生附雲路故典今可徵無為傷暮<lb/>
景歡樂時方乘江南繁盛地旱潦忽頻仍從公燕京洛<lb/>
百慮兹迺興日月行迅速客子歸未能朗詠慰今昔清<lb/>
霜映鬅鬙<lb/>
　　　　　　　　　　　　　　　　　鵬年<lb/>
古人重歲除流光慨轉轂椒盤列華炬繼此白日速恭<lb/>
聞有脚春惠澤及㷀獨鉅公啓沃餘風流擅芳躅置<lb/>
<pb n="KR4f0035_WYG_020-28a"/>
驛召賔僚瓊筵酒頻漉顧我文園病自覰殊惡俗佳辰<lb/>
一向隅後會安可續因思窮簷士歲暮多刺促誰能庇<lb/>
廣厦毋俾舟推陸城東屋數椽茗香晝芬馥憂痒念遘<lb/>
閔雨露濡已足獨憐定省缺莫釋愁萬斛努力祈青皇<lb/>
陽和遍黍谷手掬西山雲衣露洞門瀑逍遥詠歸信更<lb/>
許追從不幽期惜蹉跎佳賞愁縛束顧瞻春風座階庭<lb/>
滿蘭玉崇班頌天老羣賢藉題目<lb/>
　　　　　　　　　　　　　　　　　嗣立<lb/>
<pb n="KR4f0035_WYG_020-28b"/>
百貨堆九衢家家寂如水閉門送殘年寒風出户裏尚<lb/>
書晩邀呼别歲交舄履滿堂盡毫翰壁畫淨琴几都城<lb/>
夜喧譁韻事那得此盆梅逗暗香薄霰㸃寒蕊<lb/>
臘盡凍仍緊春風未漏洩綵燈轉華堂簾埀火愈烈彞<lb/>
器旣紛陳方物更羅列食品膳夫經羔兒酒味别脱略<lb/>
寛禮文小飯兼大歠莫傷歲遲暮良會且歡悦<lb/>
此日修故事前輩不可期維公數曩哲當年親見之往<lb/>
者歎零落存者傷别離攔街撾更鼔寒燈影遲遲登壇<lb/>
<pb n="KR4f0035_WYG_020-29a"/>
首高唱桐華思紛披清聲激金石喧傳看新詩<lb/>
昔年侍吳閶萊雞歲相餉<hi>丁丑歲除有謝餉萊雞詩</hi>粼粼滄浪水渺<lb/>
然雲漢上水旱召雈蒲伊誰作保障家書故鄉來中丞<lb/>
永弗忘不才滯書局得隨籍湜行厯頭止一日爛醉拚<lb/>
盡量<lb/>
　　　　　　　　　　　　　　　　　士玉<lb/>
伊余入京華歲除已逼三窮年事編剗兀兀書中蟫兹<lb/>
晨得休暇如壯馬脱銜屬公高興發招邀盍朋簪紅爐<lb/>
<pb n="KR4f0035_WYG_020-29b"/>
圍綺宴方物羅朔南汾酒灤河魚割鮮鬬芳甘試嘗披<lb/>
綿雀更覺鄉思添急觴盪煩慮正襟聆雄談風流<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>龔<lb/>
王王汪亦驂驔後生困塵縛勝情疇復諳矧公海鶴姿<lb/>
濟勝雅所兼春風生杖履花事先期探<lb/>
　　　　　　　　　　　　　　　　　泰來<lb/>
歲月新舊催修蛇望壑赴此嵗一日剰客裏三年度尚<lb/>
書晩肆筵守歲修典故爐獅蹲燄紅雪繭沉煙炷八簋<lb/>
旣羅列食前方物具酒清秔稻香對之觸南顧吳田失<lb/>
<pb n="KR4f0035_WYG_020-30a"/>
西成此樂未易遇人事改疇昔曷以娛歲暮思公不可<lb/>
忘有如奪乳哺吾儕尚飽徳毋乃異寒煦風流數前輩<lb/>
琅玕生咳吐明燭照丹顔神仙主瑶圃竟席意不罷矍<lb/>
鑠天所賦歡宴永今夕花期復遥<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>勝事當追隨步屧<lb/>
春風路<lb/>
　　　　　　　　　　　　　　　　儲在文<lb/>
四序將更始月窮而星回我公順時令守歲華堂開遂<lb/>
於均國暇觴詠會羣才四座挹高言已覺春風來異味<lb/>
<pb n="KR4f0035_WYG_020-30b"/>
窮水陸旨酒盈樽罍相將樂未央今宵去難追<lb/>
鬱鬱庭下松翛翛檻中竹共此歲寒心臨風韻戛玉公<lb/>
言壯盛時彦會踵相續鴻辭逼歲除錯落爛雙目俛仰<lb/>
六十年人事如車轂惟公壽而康風雅事所獨<lb/>
濟濟衆君子雜佩皆夜光更聞羣從賢新詞奏笙簧接<lb/>
席一堂上文史何汪洋盃觴間談笑浩思坐飄颺我公<lb/>
吟懷發撫時自歌商誰將冰雪姿仰酬金玉章<lb/>
三年京洛塵又見歲云暮朝來登公堂旅愁風捲霧几<lb/>
<pb n="KR4f0035_WYG_020-31a"/>
横萬巻閒寒梅一枝護乃知勲業崇冲懷在幽素高會<lb/>
眇難儔明時良易度千秋願若斯歲歲從公賦<lb/>
　　　　　　　　　　　　　　　　　　埁<lb/>
黄宫應兩月官厯餘一行尚書修故事高會招王楊銀<lb/>
筵蠟如纛櫪馬爭徬徨敕廚致珍饌品數客未嘗花瓷<lb/>
瀉羔兒入手破鼻香埁也來京輦八年三徑荒每因節<lb/>
物改車輪轉中腸不圖虀夢中如挹金棃漿旣醉客愁<lb/>
醒那復辨他鄉矧公笑語温几席生春光不待健步移<lb/>
<pb n="KR4f0035_WYG_020-31b"/>
梅花吐座傍津津説當年前輩風味長開樽同守歲鵝<lb/>
鸛為之張邇來耆舊散聲利徒奔忙豈知東方星太白<lb/>
獨煌煌盛事有今夕千載記斯堂<lb/>
　　　　　　　　　　　　　　　　　元釪<lb/>
逆旅歲云除光陰亦如客臘尾得大盡乃有小除夕自<lb/>
公得休暇曠欲排羽翮出門無所之誰為阿戎宅尚書<lb/>
開華筵明鐙盍冠幘四座皆老蒼屠蘇愧先獲春盤多<lb/>
異饌茫不辨菽麥爛蒸萊州雞縷切灤水鯽江南黄雀<lb/>
<pb n="KR4f0035_WYG_020-32a"/>
肥山東湯餠白人皆薄海彦器有殊方食非徒醉葷羶<lb/>
因之養風格歡酣意未足留客復改席評詩兼看畫清<lb/>
興有餘適珠韜韞明輝錦軸展遺蹟恭惟文康公股肱<lb/>
弼台德當年政事堂天下仰赤舄至今海㝢内嘉謨飫<lb/>
膏澤龍鸞舞縑素髣髴圭璋色霛爽歸帝旁菁英在㸃<lb/>
畫拜看肅衣袂敢不步跼蹐韋平世業長三事在一室<lb/>
我公魚水分豈不過疇昔黄閣即奮庸朱門看舄奕一<lb/>
士飽不難蒼生仰安石<lb/>
<pb n="KR4f0035_WYG_020-32b"/>
　　　　　　　　　　　　　　　　　仁錫<lb/>
天運當歸餘人情重暮節迅飈催急景百感紛如結憶<lb/>
昔侍漁洋高情緬曩哲韻拈常侍詩唱酬出更迭一從<lb/>
歸田來此事久歇絶舊而隨晨星念之肺肝熱英英商<lb/>
丘公文采當朝傑休沐踵前修招邀簡頻折入座多勝<lb/>
流芳醴觥心凸觴行間珍錯金盤飛素雪伊余性寡諧<lb/>
豈以醉飽悦仰止大雅棟委心不敢媟抗懐千載名謝<lb/>
彼九衢轍東風時一披花柳齊舒纈春波展縠紋春山<lb/>
<pb n="KR4f0035_WYG_020-33a"/>
露環玦何當撰杖從登臨恣搜抉旨格辨風騷就公叩<lb/>
真訣<lb/>
　　　　　　　　　　　　　　　　王圖炳<lb/>
憶昔聚星堂冰雪碾輪轂深杯寒可銷佳客來不速號<lb/>
令詩壇嚴風流醉翁獨遂使門下士白戰慕高躅吾師<lb/>
掌邦治和膏盛滲漉淡泊鮮嗜好酸鹹迥絶俗鎖印有<lb/>
餘清觴詠古歡續春遲臘鼔催夜久銅壺促家琛集許<lb/>
燕國彦會潘陸紅燈翠幕間梅竹幽以馥懷哉舊雨多<lb/>
<pb n="KR4f0035_WYG_020-33b"/>
<hi>原唱極懷合肥宛平堯峰新城諸鉅公守歲之會</hi>樂此勝情足即事賦長篇原<lb/>
泉湧萬斛譬如觀滄溟朝宗納川谷又若三峽橋天半<lb/>
晴飛瀑試問躡青冥寜有階梯不勉和調刁音避席手<lb/>
頻束隨門敢獻珠楚肆難衒玉悉索笑饋歲碔砆雜魚<lb/>
目<hi>用東坡句</hi>
　　　　　　　　　　　　　　　　　　　至<lb/>
　我愛開先僧<hi>心壁</hi>朋情何繾綣每當歲之除殘札羅几<lb/>
　案曰别故人久檢閲當會靣矧共京雒遊而不時相<lb/>
<pb n="KR4f0035_WYG_020-34a"/>
　見向夕走家童委巷招邀遍迂辛與短李騎驢赴欵<lb/>
　宴石花雙鯉魚冰盤促首薦蠟黄萊雞肋肪白東鵝<lb/>
　片字裂赬團餠縷切銀絲麵鄉味及方物廚娘取次<lb/>
　辦鬬箸俄已空汾酒行無算或與話交遊或與説鄉<lb/>
　縣或以肩相倚或以拇自衒宛若雅集圖西園豈獨<lb/>
　擅憶昔丙子年大雪深沒骭門前罕車馬九陌鋪江<lb/>
　練好客王新城燒燈當夜半雪事任<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>分余賦王之<lb/>
　渙回首忽一紀舊雨多星散忘形剰我曹得酒亟應<lb/>
<pb n="KR4f0035_WYG_020-34b"/>
　勸年華不少留頭銜何湏換好待春雪飛還期共白<lb/>
　戰<lb/>
　　過銀錠橋舊居<lb/>
鼔樓西接後湖灣銀錠橋横夕照間不盡滄波連太液<lb/>
依然晴翠送遥山舊時院落松槐在僊境笙簧歲月閒<lb/>
白首鍊師茶話久春風料峭暮鵶還<lb/>
　　和前韻　　　　　　　　　　　　　埁<lb/>
長橋如畫枕銀灣舊路沙痕想像間巷裏幾更春燕主<lb/>
<pb n="KR4f0035_WYG_020-35a"/>
水邊仍對夕陽山風煙喬木蒼龍老鐘鼔靈壇白鶴閒<lb/>
正欲淹留追昔夢滿城鴉雀故催還<lb/>
　　早春遊高元殿<lb/>
岧嵉殿閣御河湄早歲來遊太乙祠一自世宗留法駕<lb/>
幾經元老進青詞僊壇寂寞簫聲歇深院陰森柏影移<lb/>
常日閉門春色裏碧桃開落少人知<lb/>
　　和前韻　　　　　　　　　　　　嶟瑞<lb/>
殿峙西華照水湄世宗當日望仙祠纔教張桂爭新禮<lb/>
<pb n="KR4f0035_WYG_020-35b"/>
更遣徐袁進麗詞鶴影已隨雲氣滅松陰猶趁日光移<lb/>
雷壇劒室依俙在雖有中涓問不知<lb/>
　　春日雪後西苑啓事<lb/>
晶瑩雪色帶雲沙啓事郊宫聽曉鴉天外羣峰真削玉<lb/>
苑中春樹乍開花攀藤日下情愈戀種麥原頭興自<lb/>
賒好待夭桃紅潑眼詩瓢酌酒送年華<lb/>
　　和前韻　　　　　　　　　　　　　夔<lb/>
别甸晴風漾白沙上林初日散宫鴉藍田向暖猶生玉<lb/>
<pb n="KR4f0035_WYG_020-36a"/>
苑樹逢春已作花丹鳯樓前班未捲金魚館裏酒頻賒<lb/>
新年細草皆霑澤不獨蒼官領歲華<lb/>
　　　　　　　　　　　　　　　　　陳琰<lb/>
一宵飛雪壓塵沙車出城西起曙鴉破凍冰生溝外水<lb/>
暗香風動禁中花郊宫退食蔬堪飽山店衝寒酒可賒<lb/>
預識今年書大有普天佳氣兆京華<lb/>
　　　　　　　　　　　　　　　　　元釪<lb/>
細玉羅紋似搏沙曉山宫樹凍啼鴉相看不辨章臺絮<lb/>
<pb n="KR4f0035_WYG_020-36b"/>
無頼猶遲韋曲花革履踏來詩幷冷小車衝處路從賒<lb/>
山公啓事悤悤畢更向塵埃得淨華<lb/>
　　詠懷簡西陂先生　　　　　　　　廷敬<lb/>
一月不相見三春有所思殘花遮徑淺孤鳥託枝遲物<lb/>
望如公在生涯敢自私祗應埀老意攄冩向西陂<lb/>
　　次韻答午亭先生<lb/>
一病春將老高賢繫夢思閉門芳草積返岫暮雲遲丘<lb/>
壑元難忘煙波乍許私<hi>時余奉命予告之</hi>白頭同調在午壁與<lb/>
<pb n="KR4f0035_WYG_020-37a"/>
西陂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0035_WYG_020-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻二十<lb/>
</p>
<p>
</p>
  </div>
</body>
</text>
</TEI>
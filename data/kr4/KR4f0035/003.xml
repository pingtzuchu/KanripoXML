<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻三</head> <lb/>
    <p>
<pb n="KR4f0035_WYG_003-1a"/>
欽定四庫全書<lb/>
　西陂類稿巻三<lb/>
　　　　　　　　　　　　吏部尚書宋犖撰<lb/>
　古竹圃續稿<lb/>
　　齋中賞芍藥歌<lb/>
東風澹蕩吹芍藥幾日閒園開婥約重跗累萼相鮮新<lb/>
獨殿春光破寂寞曉起園丁爭送花竹筐絡繹當門遮<lb/>
一筐千朶朶千瓣挿來屏幛生雲霞俯仰髙齋花世界<lb/>
<pb n="KR4f0035_WYG_003-1b"/>
傾城傾國誰能畫餘花還浸老瓦盆分送鄰翁償酒債<lb/>
嗟我當年江漢遊花開不見迥生愁今也對此堪痛飲<lb/>
如澠之酒樽中浮酒闌獨把花枝齅小史清歌停復奏<lb/>
春殘無計惜將離惆悵宵來風雨驟<lb/>
　　磁州道上<lb/>
夾道清泉湧單車趁曉行魚苗穿荇亂燕子掠波輕風<lb/>
景如江國雲山接<lb/>
帝京邯鄲前路近身世問盧生<lb/>
<pb n="KR4f0035_WYG_003-2a"/>
　　過内丘圓津菴遊印庭上人園林<lb/>
别業連方丈飛蘿滿院青花深藏亂水山小帶孤亭斸<lb/>
筍晨炊潔聽鸝午夢醒愁腸難遽洗俯仰近沙汀<hi>地近佛圖</hi>
<hi>澄洗腸河</hi>
　　山店用沈繹堂太史壁間韻<lb/>
䇿馬來山店臨風坐酒家隂輕槐漸葉香逺麥初花赤<lb/>
日空林外黄塵古道賒西湄無恙在秋水憶蒹葭<lb/>
　　米紫來見訪栁湖寺<lb/>
<pb n="KR4f0035_WYG_003-2b"/>
有客曳孤笻禪扉扣晩鐘風騷初地話茗粥老僧供藉<lb/>
草邀新月吹簫傍古松西山還有約明發入雲峰<lb/>
　　僧房即事同周魚服使君<lb/>
雨過莓苔淨禪房暑氣徂高林翻乳燕盆小簇新蒲畫<lb/>
識呉裝妙詩傳楚調孤故人遊屐遠山水話蒼梧<hi>周宦粤西</hi>
　　聖安寺觀大内佛像有感<hi>寺在栁湖村栴檀佛嘗飛至寺中元學士程鉅</hi>
　　<hi>夫有記</hi>
先帝十八載垂衣坐明堂聖徳嫓堯舜鴻功邁三王猶<lb/>
<pb n="KR4f0035_WYG_003-3a"/>
恐機智儔未盡返混茫爰資象教力感化遍遐荒黄金<lb/>
範古佛寶座森開張慈悲溢眉宇縹緲白毫光諸天左<lb/>
右侍神彩何飛揚珊瑚間木難衣甲相輝煌信非九重<lb/>
命兼之歲月長安能窮冥搜法象傳上方何期<lb/>
先皇帝鼎湖驂龍翔金粟出大内輿送栁湖莊如同栴<lb/>
檀降古刹飄竒香僧徒肅鐘鼓旛幢紛兩行嗟哉都人<lb/>
士來觀競趨蹌維余越一紀棲托到禪房晨昏遂瞻拜<lb/>
寸心起徬徨嗚呼<lb/>
<pb n="KR4f0035_WYG_003-3b"/>
先皇帝高深難比量即此善俗懷千載恒彰彰抱弓有<lb/>
遺痛淚下霑衣裳非徒向此地覺道覓津梁長吟望霄<lb/>
漢薄暮林煙蒼踟蹰誰與說杖䇿入迴廊<lb/>
　　寓寺晩步王阮亭以西山詩見投走筆奉答次集<lb/>
　　中卧佛寺韻<lb/>
禪房睡初足微颸灑空林縹緲落幽磬泠然哀玉音支<lb/>
笻步苔徑拂石坐槐隂故人枉高唱乃自西山岑吟咏<lb/>
當日夕萬象森沈沈冰雪色在手蘭蕙氣盈襟始知簪<lb/>
<pb n="KR4f0035_WYG_003-4a"/>
紱客獨抱雲霞心操絃將屬和愧此清廟琴<lb/>
　　沙河旅夜用高蘇門先生韻二首<lb/>
殘陽下逺山車馬行俱罷張燈飯始畢跂足身方暇荒<lb/>
城槐葉疎新月分茅舍緬想賦梅人商歌起中夜<lb/>
中夜不能寐擁被念疇昔幾年漢水舟往日金門㦸歲<lb/>
月忽推遷闗山走晨夕三歎惻余懐霜風撼空壁<lb/>
　　次韻詶陳其年<lb/>
歲暮相逢掩竹扉林丘同著薜蘿衣天將賦草催枚乘<lb/>
<pb n="KR4f0035_WYG_003-4b"/>
纔到梁園雪已飛<lb/>
　　冬夜寄懷汪苕文民部<lb/>
夫君江左彥郎署久棲遲傲骨今人少雄文後世知别<lb/>
離驚節序京國憶追隨搔首寒宵裏梅花正滿枝<lb/>
　　陳其年同雪公早春雪後飲徐恭士齋中以新詩<lb/>
　　見示依韻奉和兼訂元夕之遊<lb/>
憐君高卧旅懐増滑滑輕軺霽後乘小院寒梅尋故友<lb/>
一樽殘雪共詩僧相思竟阻山隂櫂後㑹應看兔苑燈<lb/>
<pb n="KR4f0035_WYG_003-5a"/>
七字新篇遙屬和傳柑清興已飛騰<lb/>
　　答一無道人時歸自西湖<lb/>
南屏山下路孤櫂繋青楓瓢笠尋西子風騷屬逺公去<lb/>
當霜月白歸及杏花紅莫漫詢遊記浮蹤等塞鴻<lb/>
　　淇水<lb/>
數里聞清響荒原一水流過橋噴亂石捲雪下空洲岸<lb/>
竹何年盡沙鷗幾隊遊永言君子慕斜日更淹留<lb/>
　　夏日栁湖僧舍用王西樵吏部韻<lb/>
<pb n="KR4f0035_WYG_003-5b"/>
向夕微風起遙天片月斜禪宫添闃寂<lb/>
帝里得煙霞小院搖清磬長楸落晩花西山還對我空<lb/>
翠浩無涯<lb/>
　　聞蟬<lb/>
雨過招提静新蟬幾處吟乍從空院落翻入亂雲深蕭<lb/>
瑟驚秋氣孤高託逺林誰憐羈旅客愁思正難禁<lb/>
　　送友人下第還崑山<lb/>
憐君不得意歲晩放舟行風雨燕臺别離騷楚客情故<lb/>
<pb n="KR4f0035_WYG_003-6a"/>
山經虎阜逺水入婁城後夜相思處霜天過雁聲<lb/>
　　過溶縣訪李梅臣程箕山二使君不遇<lb/>
清樽綺席舊曽攀十載相思尺素艱往事共傳梁苑賦<lb/>
故人今訪大伾山雲深别墅蹤難問雪滿前溪櫂獨還<lb/>
向夕不堪囬首望朦朧煙樹閉重闗<lb/>
　　晩次黎陽村舍<lb/>
幾載驅馳鬢欲斑單車歲晩又南還路迴漸入長豐泊<lb/>
雲斂横看善化山野店晩風留客早柴門新月放歌閒<lb/>
<pb n="KR4f0035_WYG_003-6b"/>
連朝祇覺歸心急夢繞黄河水一灣<lb/>
　　旅夜<lb/>
歲晩嗟萍梗闗山䇿馬行戴星纔一飽聞雁忽三更燈<lb/>
影兼人靜霜華逼户清寒梅開欲遍迢遞故園情<lb/>
　　仲秋送僧還金陵<lb/>
幾載南湖上開池種白蓮又飛梁苑錫去汎秣陵船茅<lb/>
店清齋晩楓林野興偏中秋應到寺趺坐月明天<lb/>
　　介子弟重葺西湄别墅漫賦<lb/>
<pb n="KR4f0035_WYG_003-7a"/>
已闢臺邊徑還開水面堂滄波當檻繞白鳥傍人翔歲<lb/>
月消漁艇雲山借女牆啁啾絲竹在感舊淚霑裳<lb/>
　　遊吕公堂<lb/>
野艇晴波漾荒祠夕照殘林棲燒藥客門挿釣魚竿劍<lb/>
氣横仙幄苔文繡古壇淹留新月上好取玉琴彈<lb/>
　　緑牡丹二首<lb/>
小院名葩絶代無雨餘新翠出叢孤芳姿㸃染勞青帝<lb/>
媚態依稀見緑珠色借苔紋春自占影分竹葉望來殊<lb/>
<pb n="KR4f0035_WYG_003-7b"/>
徐熙好倩閨中黛别寫雕闌富貴圖<lb/>
異種遙分洛下春青霞碧水鬬精神香傳蘿逕花難辨<lb/>
蕊映蕉牕色竝新翠被鄂君元獨擁黛眉西子正宜顰<lb/>
何當倒掛來幺鳯㸃綴風光穀雨辰<lb/>
　　汎舟南湖訪雪笠道人<lb/>
過雨南湖去澄波照夕暉破船雙鷺浴疎栁一鴉歸鼓<lb/>
枻聞煙磬尋僧扣竹扉甘泉隨意煮真息漢隂機<lb/>
　　從石公覓寫洛神圖詩以代簡<lb/>
<pb n="KR4f0035_WYG_003-8a"/>
開士丹青妙入神應知顧陸是前身澄心片紙收藏久<lb/>
乞冩陳思賦裏人<lb/>
　　周將軍邀同劉山蔚田梁紫南湖汎舟<lb/>
過雨南湖浪拍天扁舟載酒興悠然魚莊蠏舍晴沙繞<lb/>
岸栁汀蒲暮靄連鷗鷺不驚塵外客笙歌真作水中仙<lb/>
漁陽老將顛狂甚倚櫂高吟未許還<lb/>
　　輓周元亮先生四首<lb/>
梁木秋風一夜彫江闗紫氣黯然消虛傳謝傅耽高卧<lb/>
<pb n="KR4f0035_WYG_003-8b"/>
絲竹東山已寂寥<lb/>
舟移夜壑事難知孔李通門涕泗埀多少招賢廊廟客<lb/>
千秋還讓鄭當時<lb/>
博雅爭推張茂先秦淮書畫載盈船即今舊物俱零落<lb/>
遺草猶傳祭墨篇<lb/>
令子長安比舍居南歸曽寄數行書何期生死須臾判<lb/>
欲賦招魂淚滿裾<lb/>
　　答雪公南湖寺見懷<lb/>
<pb n="KR4f0035_WYG_003-9a"/>
羡爾南湖上烟霞與結鄰荒城斜抱屋秋水澹迎人掛<lb/>
錫元無著抽毫迥絶倫不煩邀入社擬共采芳蘋<lb/>
　　雨中西湄讌集<lb/>
衝泥騎馬到林丘坐向空堂俯碧流烽燧滿天飛羽檄<lb/>
菰蘆此地隱漁舟開樽饒有清狂興散髮真成汗漫遊<lb/>
簫鼓橋東喧作社太平風景尚能留<lb/>
　　次韻答葉元禮三首<lb/>
抱病經春掩敝廬閒看紅藥步階除臨風正憶人如玉<lb/>
<pb n="KR4f0035_WYG_003-9b"/>
忽接雲霄尺素書<lb/>
别後嗟余鬢欲霜閒閒十畞足相羊舊時歌管驅除盡<lb/>
獨把殘編坐草堂<lb/>
新篇吟罷倚庭梧長嘯如逢舊酒徒疎狂最惱汪員外<lb/>
魚雁頻來一字無<hi>謂苕文</hi>
　都官草<lb/>
　　同周屺公過楊士佳草堂因尋黄茅岡放鶴亭諸<lb/>
　　勝和酬士佳見贈元韻<lb/>
<pb n="KR4f0035_WYG_003-10a"/>
為看君家竹同擕勝友過門前尋古跡山頂瞰長河鶴<lb/>
去空亭在岡迴怪石多一樽興廢感俯仰醉顔酡<lb/>
　　春日同二客遊唐口山三首<lb/>
偶作邾城客來尋唐口山雨添花爛漫風送水潺湲怪<lb/>
石環岡立殘雲度嶺還趣途偕二妙衣溼更躋攀<lb/>
霽後春光好山椒杖策過逕紆封碧蘚洞古隱青蘿嵐<lb/>
翠侵衣袂樵聲答嘯歌斷虹天外掛流影入巖阿<lb/>
絶頂窮幽勝盤旋入畫圖花垂千磵滿峰抱一菴孤傍<lb/>
<pb n="KR4f0035_WYG_003-10b"/>
竈泉堪酌窺簷鳥自呼嶧山看不厭回首日將晡<lb/>
　　榴花歎用昌黎杏花韻<lb/>
芍藥已盡豐臺空階前榴花亦自紅乍開還落炎日裏<lb/>
狼藉其奈掀天風京師習俗好花樹中庭羅列家家同<lb/>
瓦盆矯屈作壽字數枝纔發無全功憶昔梁園掩關卧<lb/>
閒閒十畞東郊中名花千本竹千个海榴百尺抽芳叢<lb/>
三逕逶迤向别圃幾間茅屋環青楓花時觴咏恣盤礴<lb/>
清香披拂情何窮年來作客廢幽賞風塵奔走隨西東<lb/>
<pb n="KR4f0035_WYG_003-11a"/>
猶對殘英起長歎抱甕擬作村居翁<lb/>
　　題畫為王阮亭作二首<lb/>
稻穫荻花殘空江横舴艋蠏舍寂無人柴門夕陽冷<lb/>
軒開幽磵濱亭峙荒岡上來往茹芝翁楓林曳鳩杖<lb/>
　　秋汎圖歌為田子綸員外賦<lb/>
田子磊落天人姿一官郎署聊棲遲太倉之粟轉輸急<lb/>
城隅坐閲舟車馳東南民力正紆策唱籌河上恒攢眉<lb/>
岸栁汀花漸蕭瑟俯仰正值清秋時樽酒招尋展懷抱<lb/>
<pb n="KR4f0035_WYG_003-11b"/>
輕<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>容與浮漣漪授簡應劉賦公讌南溪不數昌黎詩<lb/>
生綃誰為冩秋汎丹青直欲凌和之<hi>宋馬和之</hi>繄余卧疴掩<lb/>
蓬戸國門咫尺如天涯傳來巻軸歎竒絶摩挲三日右<lb/>
手胝長安冠蓋少閒暇公等獨與煙波期淹留觴咏狎<lb/>
鷗鳥風流還可千年垂但願普天洗兵馬曲江選勝長<lb/>
追隨<lb/>
　　同葉子吉張素存二太史王阮亭民部遊安親王<lb/>
　　園時王南征閉門不得入還過韋公寺和阮亭作<lb/>
<pb n="KR4f0035_WYG_003-12a"/>
竟阻尋幽興空擕作賦才開樽思兔苑杖䇿過香臺畫<lb/>
棟秋雲隔松關暮雨催南征聞奏㨗飛蓋㑹追陪<lb/>
　　賦得荷枯雨滴聞<lb/>
秋雨溟濛水一泓殘荷幾處向波横田田頓改風前色<lb/>
灑灑偏傳葉上聲傍岸蛩吟爭斷續眠雲鶴夢助淒清<lb/>
初衣欲製嗟零落側耳方塘百感生<lb/>
　　晏子披裘圖為魏環溪先生題<lb/>
文勝末俗奢紛靡不知止鏤簋而朱紘仲父猶為此勳<lb/>
<pb n="KR4f0035_WYG_003-12b"/>
業誠爛然噐小盈易爾何如示儉徳劑世齊晏子一裘<lb/>
三十年敝之而後已身不滿六尺衣裼最約矣尚懼怙<lb/>
侈生况乃大於是觀其相三君顯名炳良史深知越石<lb/>
賢解驂脱絏縲嗇已以施人士爭樂為死千載慕高躅<lb/>
願同執鞭士<lb/>
　　讀新安吕氏家乘奉弔大司馬忠節公<lb/>
有明當末造盜氛遍梁園澠池與伊闕衝斥黄巾繁偉<lb/>
哉大司馬里居作屏藩家資散不惜義士盈閭門保障<lb/>
<pb n="KR4f0035_WYG_003-13a"/>
匪一朝誓死報國恩崇禎辛巳秋洛城被鯨呑城中十<lb/>
萬户殺戮到雞豚而公罹凶鋒罵賊類平原精誠貫白<lb/>
日生氣凜然存昔公避璫燄七載卧荒村講學紹濂洛<lb/>
將使薄夫敦何期丁喪亂天柱摧崑崙嘉號易忠節代<lb/>
逺名愈尊睢陽張與許惟公足弟昆紛紛冠蓋者偷生<lb/>
安足論招魂一以誦哀怨流乾坤<lb/>
　　夜霽書懷<lb/>
連旬隂曀忽晴霽雲氣盡掃遙天青月影娟娟掛樓角<lb/>
<pb n="KR4f0035_WYG_003-13b"/>
螢光閃閃穿牕櫺松濤忽動鳥驚起鄰笛横飄人卧聽<lb/>
浪逐塵囂豈吾事詰朝擬斸嵩山苓<lb/>
　　曹子有緑水送春帆之句一時豔稱之偶占絶句<lb/>
　　以贈用阮亭韻<lb/>
公子高歌緑水篇清新五字劇堪傳如聞疎雨梧桐句<lb/>
心折襄陽孟浩然<lb/>
　　遊祖園雜詩七首<lb/>
春光偏向客中催選勝城南竝馬來多少閒愁消欲盡<lb/>
<pb n="KR4f0035_WYG_003-14a"/>
路旁茅屋絳桃開<lb/>
挿天高栁碧絲絲一片東風淡蕩吹彷彿隋家堤上過<lb/>
露條煙葉呌黄鸝<lb/>
園林晴日散芳菲曲逕藤梢欲罥衣愛殺水亭風景好<lb/>
蒲芽纔吐燕雙飛<lb/>
亭北名葩取次看一枝將放倚雕闌梁園記得春深日<lb/>
斗大花開緑牡丹<lb/>
高臺突兀俯紅亭樹杪西山一抺青誰繋斑騅花塢外<lb/>
<pb n="KR4f0035_WYG_003-14b"/>
故吹長笛使人聽<lb/>
名園自昔追隨數回首俄驚二十年最是夕陽花底坐<lb/>
遊絲依舊落尊前<lb/>
折得風前赤玉枝帽簷斜挿醉歸時重遊好待將離放<lb/>
還唱旗亭絶妙詞<lb/>
　　王北山給諫謝方山秋部招同諸公摩訶菴看丁<lb/>
　　香因訪慈壽寺元福宫釣魚臺諸勝三首<lb/>
古寺花成幄霏霏過雨天穿林隨老衲捫葛上荒阡雙<lb/>
<pb n="KR4f0035_WYG_003-15a"/>
闕晴雲外千峰夕照邊幸同江左彦觴咏足陶然<lb/>
鄰寺看碑入仙居載酒行荒涼前代蹟憑弔此時情塔<lb/>
院飢鼯竄丹房野蕨生松隂留小憩格磔暮禽鳴<lb/>
欲訪垂綸處長歌驀塢來澄波飛野鴨斷岸失孤臺正<lb/>
喜青藤共寜愁畫角催勝遊應再續計日牡丹開<lb/>
　　奉送高念東先生<lb/>
予告還山六首<lb/>
香山今日咏歸歟真見高風漢二疏回首東華塵十丈<lb/>
<pb n="KR4f0035_WYG_003-15b"/>
此中豈是賦閒居<lb/>
獨向丘中弄玉琴滿園修竹舊清隂松巢結就聞竽籟<lb/>
靜掩雙扉戲五禽<lb/>
自昔登臨説侍郎黌山萌水足相羊撈鰕淺水花明渚<lb/>
提榼空山雪滿岡<lb/>
幾載勞山入夢賖荷衣今訪赤松家春風自唱遊仙曲<lb/>
采采溪頭巨勝花<lb/>
秋官讀律心常苦冬夜聨吟興轉豪最是舊遊忘不得<lb/>
<pb n="KR4f0035_WYG_003-16a"/>
一樽赤壁月明高<lb/>
京國淹留衣化緇煙霞骨相辱公知青鞵布襪追隨去<lb/>
不待恒河照鬢絲<lb/>
　　康熙二十年七月二十一日<lb/>
上御瀛臺召滿漢諸臣汎舟賜宴兼頒彩幣有差宴<lb/>
　　畢仍賜菱藕紀<lb/>
恩二十韻<lb/>
聖主埀衣日遐荒貢雉年輓輸方濟晉凱奏又平滇世<lb/>
<pb n="KR4f0035_WYG_003-16b"/>
際唐虞盛酺宜苑囿前<lb/>
翠華臨太液白露肅髙天西嶺雲霞入南臺晀賞偏千<lb/>
官来絡繹一水渡潺湲櫂撥青蒲偃魚跳碧浪濺牙檣<lb/>
驚屬玉龍斾映秋蓮路轉蓬瀛接樓開象緯連鋪茵依<lb/>
灌木張幄對晴川文綺<lb/>
殊恩及重霄<lb/>
睿命宣珍羞傳大内蘭蕙簇芳筵當坐清談許行觴跪<lb/>
飲䖍勸酬元老洽感激小臣先既醉頒嘉果言歸壓錦<lb/>
<pb n="KR4f0035_WYG_003-17a"/>
韉遭逢真幸矣報稱豈徒然執㦸䝉<lb/>
先寵分曹荷世延屬車懐夙昔執法愧班聨身漸馮唐<lb/>
老心希定國賢慶同洛都宴漫續柏梁篇<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0035_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻三<lb/>
</p>
<p>
</p>
  </div>
</body>
</text>
</TEI>
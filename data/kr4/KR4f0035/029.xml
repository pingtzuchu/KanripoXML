<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻二十九</head> <lb/>
    <p>
<pb n="KR4f0035_WYG_029-1a"/>
欽定四庫全書<lb/>
　西陂類稿巻二十九<lb/>
　　　　　　　　　　　　吏部尚書宋犖撰<lb/>
　尺牘<lb/>
　　答盤山拙公<hi>四則</hi>
簿書委座心力為殫燒燈挑菜隨手都過遥憶青溝長<lb/>
松參天羣峰繞屋此時杏花雪深三尺令人有青鞵布<lb/>
韤之想損貺山蔬得未曽有佳句翛然無一㸃煙火氣<lb/>
<pb n="KR4f0035_WYG_029-1b"/>
勉為屬和兒至亦得一首竝呈異時留作山中一段公<lb/>
案也<lb/>
十日前將有薊門之行擬入山與師一晤憶友人詞云<lb/>
見十里五里青松暎將花未花紅杏竊謂此景當與師<lb/>
共領略乃竟以事阻信乎緣不可强耶悵悵蔬筍分惠<lb/>
深荷注存公如端為苦筍歸明日朝衫誠可脱此山谷<lb/>
贈子瞻句也某今日恐未便受和尚硬差如何一笑<lb/>
數日来賤體小極枯坐斗室中劇想髙坐披對其奈盤山<lb/>
<pb n="KR4f0035_WYG_029-2a"/>
雲樹逺在天末手翰忽来竝寄示諸作快讀數過頓覺<lb/>
紙牕木榻拂拂生春溫也冬寒惟為道法珍玉不備<lb/>
千峰雪霽幽森光景宛在心目間悵不得好手圖来作<lb/>
卧遊也大師擁衲扶笻啟户即得如此人天供養消受<lb/>
無量覺怪石羅几閣未免饒舌附寄二事知無足以充<lb/>
方丈清設惟鑒皈忱不一<lb/>
　　寄葉荃伯<lb/>
庚申拜别又十一載矣相思之切屢形夢寐昨秋月夢<lb/>
<pb n="KR4f0035_WYG_029-2b"/>
足下以菊花巻索題醒輒走筆成長歌今寄似用代握<lb/>
手一笑足下今年正七袠耶不獲尊酒稱慶廣緞揀參<lb/>
聊將逺意至兒来説尊體稍稍違和此自老人常態惟<lb/>
節飲食省思慮游心於方之外自當勿藥也毎念吾輩<lb/>
皆藉先人餘䕃列名仕版初意宦途狡獪得一方面足<lb/>
矣不意菲才如某謬叨<lb/>
聖天子非常知遇一嵗三遷遂膺旄節縱不能建樹非<lb/>
常亦不敢隨波而靡自欺以欺<lb/>
<pb n="KR4f0035_WYG_029-3a"/>
朝廷因而認理過眞守拙殊甚動與時乖未卜税駕之<lb/>
所然旦夕不能忘我西陂徐圖引退如子曕所云與君<lb/>
坐莊門喫瓜子炒豆當有日也公霖昨字来欲求解組<lb/>
已轉致撫軍如其所請矣廣文先生出處得以自如不<lb/>
似某一領朝衫欲脱不得脱也笑笑季芷太藜見伯子<lb/>
建俱遍致再問尊嫂及闔眷萬安聞子岩秋闈得而復<lb/>
失良為扼腕破壁飛去不過遲之三年耳某十年不能<lb/>
自作書此札擬破例為之而苦於帯眼鏡又偶値臂痛<lb/>
<pb n="KR4f0035_WYG_029-3b"/>
故仍令至兒代之<lb/>
　　答潘蜀藻<lb/>
平䑓竹圃文酒流連忽忽將四十載曩承乏呉門恒有<lb/>
事於金陵意便中可以圖晤一展親戚情話不謂叨䝉<lb/>
聖明非常知遇數月間驟膺西江之命鼓枻泝流適楚<lb/>
氛震鄰因之豫章有警幸而定變俄頃四境晏然談者<lb/>
率以張肖甫之定浙亂謬相比擬即知已如足下亦未<lb/>
必不以遭逢之盛為僕稱慶也奈僕認理過眞守拙日<lb/>
<pb n="KR4f0035_WYG_029-4a"/>
甚此中不合時冝非可一二為故人道雖偃仰㦸門鈴<lb/>
閣間而南湖鷗鷺發於夢想未審何時得扁舟落吾手<lb/>
耳手翰遙頒兼讀種種佳集欣如面談拙集及豫章祀<lb/>
紀附正有道别諭具悉不一一<lb/>
　　寄王阮亭侍郎<lb/>
犖莅此三年以安心守拙為主始而吏民疑之漸且信<lb/>
之近則深山窮谷之老穉靡不相與樂之計列郡七十<lb/>
二城嵗省金錢無算暇則焚香掃地而坐官舍闃寂不<lb/>
<pb n="KR4f0035_WYG_029-4b"/>
異空山或聴炬兒誦左傳一二篇或婆娑㯶櫚桃竹間<lb/>
看孔雀雛鼔趐徃來差不寂寞一切文案苛責直聴之<lb/>
而已京華故舊契闊多年未嘗不歉然於心然將奈何<lb/>
知已如先生想能諒原也拙詩刻後又得四巻獨今嵗<lb/>
爲多録上輒求批㸃千萬撥冗爲之紗葛聊以潤筆仍<lb/>
是寒酸風味笑笑附寄三孔集及敝鄉沈文端賈靜子<lb/>
諸君集統乞照收陳士業集容續呈徐巨源榆溪集外别<lb/>
無全刻此中萬茂先鄧左之劉士雲余小星諸君皆式<lb/>
<pb n="KR4f0035_WYG_029-5a"/>
微之甚遺稿零落敝鄉劉山蔚近亦作古人可為浩歎<lb/>
臨楮依依不宣<lb/>
　　寄阮亭侍郎<lb/>
犖於呉門四值鎖印今歲聿云暮吾家山香雪又將成<lb/>
海矣雖軍需孔亟羽檄交馳而事過心空不異巖谷近<lb/>
復於滄浪亭畔疊石種花時時小有吟咏諒先生聞之<lb/>
又笑我為别様節督也兹顧子俠君入都奉寄諡法考<lb/>
卄冊又蠶尾集刻成前二巻竝往卄冊秋冬来兒輩有<lb/>
<pb n="KR4f0035_WYG_029-5b"/>
事子湘病歸暫停剞劂者月餘故未竣工落燈後當漸<lb/>
次料理二家詩鈔刻己竟尚在校閲容即續寄俠君少<lb/>
年篤學所選元百家詩一時為之紙貴素仰髙山願侍<lb/>
圅丈惟先生進而教之假之羽毛將来自是我輩後勁<lb/>
也臘月十六夜偶過虎丘看月口占四絶句聊博一粲<lb/>
亦足爲官熱心冷之證滄浪亭小牋附上望即和我把<lb/>
筆悵然<lb/>
　　寄阮亭侍郎<lb/>
<pb n="KR4f0035_WYG_029-6a"/>
先生台斾還<lb/>
朝即辰興居萬福兒至家郵中具述髙情垂注感感蜀<lb/>
道後集想又成帙矣蜀中山水自是奇絶少陵至今千<lb/>
餘年乃得先生兩番品題何所遭之幸耶新詩勿恡攽<lb/>
示犖劇地勞薪忽忽五載秋月承乏省闈又奉<lb/>
命賑濟淮陽一帶徃来千餘里轉運經營心力為殫所<lb/>
幸百餘萬生靈不致流離失所差堪自慰目今疏請蠲<lb/>
租顒望㤙澤正復眠食爲廢耳承委大集陸續竣工文<lb/>
<pb n="KR4f0035_WYG_029-6b"/>
略昨已呈上今再往蠶尾集二部乞照到諸版存荒署<lb/>
應發何處印行伏候宣示子湘近刻井梧集屬致二冊<lb/>
中有尊評三數條從犖述鹿軒詩中録出我輩尺素往<lb/>
還滿幅閒話無一長安書牘語令熱客見之捧腹而走<lb/>
諒先生亦掀䫇笑豎儒故態也俠君與至兒同中副車<lb/>
令人悵悵信筆覼縷不一<lb/>
　　寄彭無山黄門<lb/>
春月從舍姪接足下寄書娓娓數千言開心冩意無異<lb/>
<pb n="KR4f0035_WYG_029-7a"/>
潞河把臂時適大雪盈尺於蕭然官舍中長歌起舞其<lb/>
欣快非復語言可喻隨賦小詩紀事雖不及来書之髙<lb/>
古委折而語語流出肺腑一段勤懇至情似有針芥元<lb/>
白千里唱酬形於夢寐以今較音殆為過之今往小刻<lb/>
中具載此詩足下試取閲之想亦犂然有當不以山川<lb/>
之間阻為悵惘也聞榮補尚須時日不冝驟歸<lb/>
主聖臣直非可以尋常例也叨在忘形必能心喻至於<lb/>
足下將来事業如何期於不朽僕此時宦况如何善於<lb/>
<pb n="KR4f0035_WYG_029-7b"/>
弛擔尚望有以教我炬兒初學行文正在讀左傳向承<lb/>
垂念特附以聞<lb/>
　　復無山<lb/>
乆不得淮壖聞問正切相思使至得良書欣慰飢渴少<lb/>
陵所云紙長要是三過讀也進馬劄子忠悃流露大概<lb/>
足下以豪傑之氣骨力行聖賢之體認其不媿衾影不<lb/>
欺<lb/>
君父一念真堪泣鬼神<lb/>
<pb n="KR4f0035_WYG_029-8a"/>
主上聖明賜環有日縱知交相爲之殷恐未能遽返初<lb/>
服流行坎止聴其自然聖賢平實道理原是如此在足<lb/>
下今日乘流習坎亦惟有任運而已心言集崚嶒孤邁<lb/>
文品如其人得古人神理必不肯蹈古蹊逕倘聖門所<lb/>
稱不踐迹亦不入室意在是耶僕瀏覽前代文章之士<lb/>
自漢唐至今以文傳人較難以人傳文則易足下立品<lb/>
當是青史第一流不待文亦傳况文足傳耶以一身兼<lb/>
三不朽不足下望而誰望耶西河之痛久已忘情忽得<lb/>
<pb n="KR4f0035_WYG_029-8b"/>
来函棖觸重一澘然夢幻空華旋當撥置耳青門集敘<lb/>
即日與子湘宣之喜極欲狂以為得鐵漢先生一言勝<lb/>
名流什伯語也立付剞劂竝切囑致謝承索江南通志<lb/>
架上偶缺此種容取到另致先寄似三家文二家詩滄<lb/>
浪小志三種皆近刻也僕硜硜故吾食貧日甚奉寄紗<lb/>
葛聊識相思佳果領到荷荷酷暑困人兼苦旱望雨憂<lb/>
心如焚通昔不成寐晨起趁小凉口占率復不盡<lb/>
　　答無山中丞<lb/>
<pb n="KR4f0035_WYG_029-9a"/>
自足下開府粤西音塵久隔己夘秋兒至北闈幸售荷<lb/>
足下從郵遞中賜書殷殷奬藉所謂疎於迹而不疎於<lb/>
心已早喻之矣兹中秋後五日陳紀綱捧手書至展讀<lb/>
之次恍如四千里外握手快談積懷為之一暢雅貺及<lb/>
賜兩兒方物俱領到謝謝昔軒介肅觀察武林嘗留客<lb/>
殺雞人驚異曰軒亷使今日殺雞留客大破費公今之<lb/>
介肅何破費如許得勿傷惠耶詢起居無恙外驚聞似<lb/>
君赴玉樓之召悲悼不已足下崛强不作西河戚足徵<lb/>
<pb n="KR4f0035_WYG_029-9b"/>
道力堅定僕棖觸大亡兒舊痛不覺黯然神傷聞兩令<lb/>
孫英英玉立足下又有夢熊之兆知天之報施善人未<lb/>
艾也蒼梧呉使君齎呈<lb/>
御書搨本迎<lb/>
鑾日紀知尚未到此時當已入覽矣足下以非常之人<lb/>
膺非常之遇粤西已被深仁粤東又入大造一時岳牧<lb/>
四君子以莆田為首稱良可健羨前奉贈拙句云孤踪<lb/>
已致層霄上羣望方殷末路中竊自比於他山及讀尊<lb/>
<pb n="KR4f0035_WYG_029-10a"/>
札老惟戒得窮當益堅桂性嵗増惟老辣葵心晨發即<lb/>
朝陽愧我饒舌矣歐陽思潁吾輩固有同情惟是嶺南<lb/>
吏治未善盜熾民困正賴大君子湔洗而撫摩之尊體<lb/>
雖苦暈眩視僕尚少三年那可便作歸計僕今年六十<lb/>
有八因前嵗<lb/>
大駕南廵䝉清健之褒不敢冒昧請告須再遲二年引<lb/>
年疏懇倘遂西陂垂釣所深願也僕寓呉十載吏案如<lb/>
山風波似海總守定湯潛菴二語事繁而御之以靜人<lb/>
<pb n="KR4f0035_WYG_029-10b"/>
詐而待之以誠覺荆棘化為坦途寸心毫無罣礙目下<lb/>
河工底績可期江南北俱大熟下河蠲賑可已俾譾劣<lb/>
穏坐署齋時於小滄浪殘荷衰栁間得少佳趣第不堪<lb/>
持贈也于襄勤公千載偉人誌狀所載不過官爵寵遇<lb/>
其嘉謨宻計都未收入昨從于太夫人乞得公存日自<lb/>
記一二再當追思博訪僭撰公大事紀一篇録正知己<lb/>
留之五十年後出而問世如何如何至公家庭蕭索太<lb/>
夫人耄年艱苦吾輩嵗時量力遣候正不必問悠悠世<lb/>
<pb n="KR4f0035_WYG_029-11a"/>
態也昨浙中鹺使髙君見過接其言論丰采信為吾道<lb/>
干城愈服藻鑑不爽今嵗江南補行計典大有才難之<lb/>
歎安得如此公者為之推轂哉來嵗鄉試兒筠與孫韋<lb/>
金頗知奮勉未審能副期望否邵子湘以病歸毗陵數<lb/>
月未晤俟其來當致台意幕友錢塘馮山公景文章之<lb/>
士筠輩業師呉門呉荆山士玉江左名士之冠與數晨夕殊<lb/>
不寂寞均仰髙山特附以聞僕幼而失學中年略事詞<lb/>
章經史理學諸書毫未渉及近偶讀平湖陸稼書三魚<lb/>
<pb n="KR4f0035_WYG_029-11b"/>
堂集心頗好之吾輩暮年當於此中生活輒以一部並<lb/>
江南通志奉覽卄一史補綴甫竟尚未印出容嗣寄呉<lb/>
織二種聊將逺念匪報也方苦秋熱晨起信筆作答希照<lb/>
不宣<lb/>
　　答曹實菴書<lb/>
犖頓首復實菴足下七月卄八日得書知起居佳勝拜<lb/>
惠春茗新煙荷荷往嵗拙句奉送有云他時相憶如相<lb/>
寄𤣥璧龍團色色佳何足下久要不忘乃爾耶毎念足<lb/>
<pb n="KR4f0035_WYG_029-12a"/>
下竒人黄山奇境必有不朽之篇為山靈増重今讀紀<lb/>
遊諸什其髙則天都信始諸峰㧞地參天也其浩瀚無<lb/>
際則文殊臺下之雲海也其離奇夭矯則擾龍卧龍諸<lb/>
松之盤空聳翠駭人心目也此山名作寥寥雖有傳者<lb/>
今被實菴壓倒矣熊封和章森秀雄恣有韓蘇氣掌霖<lb/>
長短句駸駸奪玉田之席足下拍肩揖袂其樂可知犖<lb/>
居此凡百任運極人世崎嶇傾險皆以守拙二字處之<lb/>
心地蕭閒不廢吟嘯昨楚中朱悔人来盤桓經月偕至<lb/>
<pb n="KR4f0035_WYG_029-12b"/>
兒更唱迭和得詩數十首差慰岑寂今悔人歸東浦至<lb/>
兒亦將返里此後又當閣筆矣西江文官大小六百餘<lb/>
人無一好文墨商風雅者昨一人過東林寺囑其訪王<lb/>
新建遺蹟歸而見復云新建詩在屏風上已破壞無足<lb/>
取聞有一僧名惠逺能詩偶他出未及見嗟哉即此事<lb/>
令人如何發付真可笑殺也匡廬林壑幽邃相望咫尺<lb/>
恨不能曳杖一遊欲如足下與黄山結緣何可易得<lb/>
犖於足下不過多輿夫四人門前鼓吹一部實則青鞵<lb/>
<pb n="KR4f0035_WYG_029-13a"/>
布韤挹泉嚼蕊之樂遜足下不知何等矣偶收拾三年<lb/>
来拙詩共三巻寄阮亭㸃定目前正謀付梓梓成即寄<lb/>
正熊封掌森介維諸君均希道意敝鄉沈文端賈靜子<lb/>
劉山蔚諸集竝此中三孔集及拙作二箋奉覽窯噐四<lb/>
件侑簡統祈照入月日犖再拜<lb/>
　　與邵子昆學使論鄉賢名宦從祀書<lb/>
犖頓首奉書子昆執事曩在畿南曽於稠人中一望顔<lb/>
色怱怱别去當不復記憶然犖竊知執事正直有學問<lb/>
<pb n="KR4f0035_WYG_029-13b"/>
君子人也中心識之未嘗暫忘邀緣天幸得與共事比<lb/>
雖再通尺素俱寒暄候問常語兹有一事實闗<lb/>
國家大典而學政所當問者敢以商之左右記曰鄉先<lb/>
生沒則祭於社鄉先生蓋即士大夫之賢而歸老而敎<lb/>
於其鄉者尚書大傳曰大夫爲父師士為少師耰鉏已<lb/>
藏祈樂已入嵗事已畢餘子皆入學是也既歿而不忘<lb/>
其德乃相與尸祝之於社後世鄉賢有祀昉諸此傳曰<lb/>
有功德於民則祀之漢元始間詔祀百辟卿士有益於<lb/>
<pb n="KR4f0035_WYG_029-14a"/>
民者蜀郡以文翁九江以召信臣應詔又朱邑祀桐鄉<lb/>
王渙祀安陽亭則民自立祠後世名宦有祀昉諸此前<lb/>
明之制凡郡邑鄉賢名宦各附祀於學宫守令嵗以春<lb/>
秋二仲率官屬行禮典綦重矣不意沿至末流冒濫日<lb/>
滋其弊天下皆然而江南尢甚江南之鄉賢祠則較名<lb/>
宦尢甚蓋名宦非稍稍遺愛在人士民莫肯阿好雖其<lb/>
子孫欲得之於祖父無可如何鄉賢則皆其子孫之陳<lb/>
乞與津要之請託始而薦紳之謹愿者得祀矣繼而薦<lb/>
<pb n="KR4f0035_WYG_029-14b"/>
紳之有遺行者亦或祀矣始而科甲之貤封得祀矣既<lb/>
而入貲得官者之貤封亦祀矣甚至市籍估人其子列<lb/>
仕宦則亦巍然祀矣求之立德立功立言一無託足考<lb/>
之鄉評公評史評略無據依爼豆之席羅列駢塡眞偽<lb/>
混淆是非失實至使正人君子臨殁以此舉誡其後人<lb/>
因而孝子慈孫不忍以虚名奉其祖父嘻可嘅也已士<lb/>
君子有風敎之任者始未嘗不力持久之而情面所在<lb/>
稍示圓融籓籬一破来者接踵譬之江河日東滔滔汨<lb/>
<pb n="KR4f0035_WYG_029-15a"/>
汨莫知所底夫以<lb/>
國家風厲之大典而凌夷至是不有大賢孰持其後哉<lb/>
執事固犖所素信正直有學問君子人也廬陵有言正<lb/>
直者不可屈曲有學問者必能辨是非以不屈之守具<lb/>
辨是非之識毅然决擇而力砥其頽波非執事任而誰<lb/>
任耶按鄉賢名宦向有咨部之例各省今皆行之故冒<lb/>
濫頗少近准部咨江浙兩省節孝照直隷例學院㑹同<lb/>
巡撫具題夫節孝屬執事爲政矧兹事體較重豈可不<lb/>
<pb n="KR4f0035_WYG_029-15b"/>
屬執事為政耶此後有通儒亮節果應祀典其人伏候<lb/>
執事核實㑹咨内部然後入祠雖未澄其源姑窒其流<lb/>
冒濫請乞日漸衰止其於風敎裨補非小伏讀大疏有<lb/>
不徇情面語想見巖巖風采令人畏愛即此亦不徇之<lb/>
一端也或者軒車按部所至慨然澄清竝舉從前之真<lb/>
偽雜遝者確核而釐正之是又犖所欣然拭目者矣緣<lb/>
吏牘率略言不盡意輒奉長書僭布區區幸賜裁擇不<lb/>
宣<lb/>
<pb n="KR4f0035_WYG_029-16a"/>
　　答朱悔人<lb/>
犖頓首復悔人足下五年闊别兩月盤桓文酒流連無<lb/>
殊疇昔其樂可知足下解纜章江後諷詠送君南浦傷<lb/>
如之何語眞不覺黯然魂消矣接手札兼宣示近詩及<lb/>
廬山碑刻蔬筍種種不獨金石之音迸流几案而名山<lb/>
煙嵐之縹緲碑版文翰之奇古林壑風物之幽邃一一<lb/>
挹取不盡但别後詩思已枯不能即爲屬和須興發乃<lb/>
補爲之先以此為息壤可耳笑笑昨曹實菴以黄山紀<lb/>
<pb n="KR4f0035_WYG_029-16b"/>
遊詩見寄犖答以君為黄山主人盡探黄山之勝犖為<lb/>
廬山主人不得一望廬山面目較君縱多輿夫四人門<lb/>
前鼔吹一部亦何益哉今為足下作答觸迕前言彌増<lb/>
悵恨目下江南梓人即至當為足下繡雕章江集一巻<lb/>
其中寄大兒基二律與澹公茶話二絶竝昨寄簡次兒<lb/>
至一律僭為刪去知不罪也拙作禦變詩刻王文成開<lb/>
先寺紀功碑後自是勝舉愧不敢承尊稿評上犖再拜<lb/>
　　與朱竹垞論荆公選唐詩<lb/>
<pb n="KR4f0035_WYG_029-17a"/>
小役歸奉到王荆公百家唐詩犖繙閲終巻竊意此書<lb/>
非荆公元本即章安楊蟠所改竄也按蟠序云唐百家<lb/>
詩選得者幾希因命工刻版以廣其傳細字輕帙不過<lb/>
出斗酒金而直挾之於懷袖中由是人之几上往往皆<lb/>
有此詩矣云云語意俚淺可笑標門别類處尤大似三<lb/>
家村塾師所為犖今春於玉峰傳是樓借得兹選殘帙<lb/>
僅存四冊去取大有可觀其編次之法依三唐次序以<lb/>
詩從人不更標名目巻數亦不止十按焦弱侯經籍考<lb/>
<pb n="KR4f0035_WYG_029-17b"/>
列荆公百家唐詩二十巻犖所見已至十六巻王建詩<lb/>
入選最富乃獨當二巻而此本絶少王昌齡李頎長篇<lb/>
亦覺寥寥可見此本不但翻刻并其去取亂之矣宋人<lb/>
有云荆公於宋次道家得唐人詩集擇善者籖帖其上<lb/>
令吏鈔吏厭字多輒移所取長詩籖置不取小詩上因<lb/>
悟當時所見定是此本而覽者乃歸咎於鈔吏凡事譌<lb/>
以傳譌大概如此可一笑也然鏤板頗精定為宋槧亡<lb/>
疑謹完上竝希先生於親友藏書家覓得元本寄視幸<lb/>
<pb n="KR4f0035_WYG_029-18a"/>
甚幸甚即日于役白門倚裝卒卒不宣<lb/>
　　與呉孟舉<lb/>
毎對叔度輒作數日喜别去乃爾黯然深淨軒中尊酒<lb/>
細論良晤何可多得耶董氏棃園樂部足冠一時呉寳<lb/>
郎演玉茗堂倩女離魂眞不禁聞歌喚奈何矣惜足下<lb/>
遄返虚此一段佳話増悵悵也求題魚麥圖詩希即賜<lb/>
敎賤累重九可抵金閶次兒亦來此間冬緒蕭閒擬邀<lb/>
足下齋閣聨吟一續城南髙韻耳石齋先生孝經如已<lb/>
<pb n="KR4f0035_WYG_029-18b"/>
覓得幸付去役子湘囑致文集一部臨椷瞻泝<lb/>
　　答王山史<lb/>
層氷飛雪中仙舟北首闕於言面念至黯然奉手札欣<lb/>
然慰也敬審足下道履清佳范文貞公扇領到甚喜僕<lb/>
藏弆便面百餘多舊人名蹟得此定推第一蓋物以人<lb/>
重不第區區翰墨也敬謝敬謝辱諈諉拙序僕於經學<lb/>
未窺籓籬不敢作自欺語若詩文大集當僶俛如教然<lb/>
終是佛頭罪過似不如竟已之也客嵗與許時菴學使<lb/>
<pb n="KR4f0035_WYG_029-19a"/>
共有本朝名家文鈔之役刻成寄似一部恐選未必當<lb/>
足下幸有以敎我邵子湘適来金閶竝囑致青門一集<lb/>
内旅稿六巻未有序意欲丐足下一言值簿領紛拏口<lb/>
占侍書率復不盡<lb/>
　　寄李梅崖中丞<lb/>
京華聨歩上谷題襟囘首前塵殆將三紀放翁云去日<lb/>
如飛埃洵非虚語己夘夏扈從<lb/>
回鑾於江南境上河堤葭菼中幸遘光儀悤悤數語而<lb/>
<pb n="KR4f0035_WYG_029-19b"/>
别迄今悵惘嗣聞先生屏籓荆楚聲望烜赫昔軒介肅<lb/>
留客殺雞便稱異事以公相較不啻過之以是輿頌洋<lb/>
溢上徹<lb/>
宸聰建牙江右凡在同心靡不企羨僕揣先生處此其<lb/>
枘鑿不相入者正復不少今則公道久而愈昭始信大<lb/>
君子行事逺出尋常萬萬矣南浦東湖為僕舊遊地種<lb/>
種陋態難逃冰鑒雖不敢方駕髙賢而四年認真守拙<lb/>
之苦心或不貽譏於知己僕昔移節平江萬姓遮塗輿<lb/>
<pb n="KR4f0035_WYG_029-20a"/>
柅不行與公今日黄鶴樓邉攀留雨泣彷彿似之吾兩<lb/>
人清夜捫心略無愧怍正未可為一二俗人言也僕題<lb/>
豫章署齋云雲白峰青煥發廬山真面目蛟騰鳳起扢<lb/>
揚滕閣舊風流似預為先生設者亦惟先生能喻之兹<lb/>
旌幢榮莅父老子弟歡聲雷動特遣下走申賀一巵乞<lb/>
賜叱存江分左右事則一體向後凡百藉庇素心知不<lb/>
我棄在先生播壯猷於方新僕亦凛素操於末路期為<lb/>
聖世完人足矣此語去春<lb/>
<pb n="KR4f0035_WYG_029-20b"/>
行在曽經面奏今復為先生言之當信其無欺也㑹城<lb/>
郭外之北蘭寺廬山之開先寺皆僕素所遊歴其地最<lb/>
勝今得清詩名筆照燭其間後来居上又添一段佳話<lb/>
家刻十六種寄正依然措大風味呵呵别後新詩及尊<lb/>
刻名賢法帖竝望賜敎飢渴俟之<lb/>
　　寄謝方山<lb/>
一别二十年企慕形諸夢寐足下髙蹈逺引如雲中白<lb/>
鶴可望而不可即凡在遊好靡不欽歎僕不才猥䝉<lb/>
<pb n="KR4f0035_WYG_029-21a"/>
聖天子格外㤙遇持節大江左右十有八年安貧守拙<lb/>
毫無善狀乃三次迎<lb/>
鑾荷<lb/>
寵賚有加雖胡忠簡玉音問答所載不是過也客冬以<lb/>
衰病引年復承意外<lb/>
簡㧞俾長六卿莅任以来兢兢如履春冰尚望知已有<lb/>
以敎之嵗杪接讀杏村尊集竝見贈詩翛然塵外品在<lb/>
韋栁之間是人是詩同一不朽佩服佩服輒用集中韻<lb/>
<pb n="KR4f0035_WYG_029-21b"/>
奉和一首求正拙刻綿津集及古今韻略施註蘇詩王<lb/>
荆公唐詩選三家文鈔二家詩鈔十五子詩豫章祀紀<lb/>
呉風滄浪小志筠廊二筆附呈覽尚有未竟之刻容續<lb/>
寄趨<lb/>
朝集議之暇草草作此幸即賜答聞阮亭司冦致書足<lb/>
下四次不一答云巢許那得與臯䕫往来愚意當日巢<lb/>
許胸中正多此一芥蔕耳呵呵臨風神<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>不一<lb/>
　　答李少司空貞孟<lb/>
<pb n="KR4f0035_WYG_029-22a"/>
客嵗台駕南歸僕已翛然有西陂之想奉贈詩有他日<lb/>
望衡尋舊隠渦河同上打魚船之句今如願矣快何如<lb/>
之抵舍旬餘俗冗蝟集尚未遣候而盛使齎台圅逺来<lb/>
詢知近履清勝不日命駕過我敬于西陂煙水中掃芰<lb/>
梁設釣筒以待僕三十年来荷<lb/>
聖天子非常知遇<lb/>
陛辭時復䝉<lb/>
眷注優渥為曠代罕覯清河送<lb/>
<pb n="KR4f0035_WYG_029-22b"/>
駕淚下如雨今戢影田間又不禁神依<lb/>
北闕矣連日乘<lb/>
賜馬烏獬廌據鞍顧盼光溢道途但不似亷將軍心企<lb/>
復用耳笑笑僕和<lb/>
御製詩曽及尊銜吾輩骨肉之好已逹<lb/>
宸聰足下似不容不一和也<lb/>
　　寄午亭相國<lb/>
京國三年時以公務參侍左右或竟日不得一語而寸<lb/>
<pb n="KR4f0035_WYG_029-23a"/>
心相照倡酬之作積於笥篋迨犖歸田以来山川悠漫<lb/>
可謂阻於迹矣而不阻於心前月既拜良書即辰又接<lb/>
便門感舊佳什深情古道流露行墨間何先生愛我如<lb/>
是之篤耶適逢鴻便走筆奉答長句一章雖吟情荒澀<lb/>
不足副大君子引掖之雅亦秪佈區區於萬一而已雪<lb/>
苑花事最盛不見三十餘載明春擬加意領略秋風一<lb/>
起便攜遺腹孫韋金爲崧山之遊遍歴三十六峰為先<lb/>
生作前導俟吾輩九十時當扶笻共探其盛也犖久不<lb/>
<pb n="KR4f0035_WYG_029-23b"/>
作書拙作成隨手一揮醜態畢露且錯訛不一擬令外<lb/>
孫髙岑代之而孫韋金謂代之遂失真意是以仍寄以<lb/>
博一笑不恭之愆所不計矣仍望嗣音用慰飢渴<lb/>
　　與鹿蘭臯中丞議賑濟書<lb/>
逕啟犖歸田後株守西陂地方事從不與聞不料今嵗<lb/>
罹此奇災夏秋兩收盡已委之波臣萬姓嗸嗸顛連盈<lb/>
道前汪公在任雖經報災而荒政未修自執事下車即<lb/>
以賑濟入<lb/>
<pb n="KR4f0035_WYG_029-24a"/>
告災黎始有更生之望而側聴日久膏澤尚稽犖受<lb/>
皇上非常眷顧目覩<lb/>
廟堂側席時以一夫不獲為憂而隠情惜已不能佐執<lb/>
事急行賙恤不惟自負抑且負<lb/>
國矣昔人有云救災當如救焚早一日則有一日之利<lb/>
遲一日則有一日之害凡常平倉穀原爲備荒而設而<lb/>
州縣積習類難問其有無必待本地倉穀以賑本地之<lb/>
民恐緩不及事者多目今開歸二屬豐歉相半而河北<lb/>
<pb n="KR4f0035_WYG_029-24b"/>
三府號稱有年若先發三府所積行賑俟本地倉穀查<lb/>
出以償不過一轉移間可立起白骨而肉之執事饑溺<lb/>
在躬此番救荒之效自與富文忠治青范文正治杭相<lb/>
竝深籌宻畫知不待鄙言之畢也犖賦性迂愚而賑饑<lb/>
一事實所素習此言非欲私於鄉里亦非借以邀名避<lb/>
謗但念<lb/>
聖明在上停徵蠲賦<lb/>
㤙綸疊沛而道殣未除不無隠恫且兩年京邸承執事<lb/>
<pb n="KR4f0035_WYG_029-25a"/>
肝膽相照事同一體故敢煩詞上瀆惟鑒其悃忱而加<lb/>
之採擇幸甚幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0035_WYG_029-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻二十九<lb/>
</p>
<p>
</p>
  </div>
</body>
</text>
</TEI>
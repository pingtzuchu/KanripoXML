<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻十</head> <lb/>
    <p>
<pb n="KR4f0035_WYG_010-1a"/>
欽定四庫全書<lb/>
　西陂類稿巻十<lb/>
　　　　　　　　　　　　吏部尚書宋犖撰<lb/>
　漫堂草<lb/>
　　雪中登滕王閣次多玉巖孝廉韻<lb/>
章江西望山為界風急奔濤響砰湃雪中登閣信一竒<lb/>
水闊雲深迷九派昔年僅過石亭寺未訪滕王恒介介<lb/>
朅來持節繼閻公天畔褰衣意良快瑯琊吟魂儼可招<lb/>
<pb n="KR4f0035_WYG_010-1b"/>
俗韻憑欄掃<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>芥歌舞已㪚野鶩留畫棟朱簾幾成敗<lb/>
徙倚看雪雪愈狂那許羇人堅酒戒臨風怊悵覓遺篇<lb/>
斷碣消沈失倒薤薄暮蒲颿駛如馬南浦蒼茫去疑隘<lb/>
逢逢鼉鼓何處鳴震起魚龍驚百怪新詩題壁得未曾<lb/>
讀罷真成爪爬疥繄余微尚契雲山擬駕籃輿謝機械<lb/>
匡廬面目霽後看次第閒吟償夙債<lb/>
　　<hi>附</hi>原倡　　　　　　　　　　　多時珍<lb/>
　舟人報入洪州界雉堞臨江俯澎湃崔巍傑閣冠雲<lb/>
<pb n="KR4f0035_WYG_010-2a"/>
　霄坐鎮章流朝百派滕王昔日駐旌旄閻督當時盛<lb/>
　賓介座中年少有王郎一賦纔成衆稱快憐才自見<lb/>
　古人真意氣文章鍼引芥古今勝蹟幾荒丘此閣千<lb/>
　年疊成敗捲飛雲雨朝暮愁出没風濤舟楫戒遥峯<lb/>
　隱隱淡於烟逺樹濛濛紛若薤登臨不獨憑弔多放<lb/>
　眼已覺塵寰隘落霞孤鶩景依然筆有化工吁可怪<lb/>
　莫將駢語薄前人我欲題詩羞壁疥此際真成曠逺<lb/>
　觀半生悔被詩書械青鞵布襪興有餘此行尚了匡<lb/>
<pb n="KR4f0035_WYG_010-2b"/>
　廬債<lb/>
　　　疊前韻呈中丞公　　　　　　　時珍<lb/>
　放舟已下章江界雪虐風饕舞澎湃長須追我捧一<lb/>
　圅開卷波濤洶百派龍文萬斛獨能扛斫陣神兵馳<lb/>
　不介自然元氣力排奡寧止齒牙誦清快子安昔日<lb/>
　賦稱工較此須彌納一芥古今世事亦何常文筆才<lb/>
　名有成敗詞章一道根性靈布鼓雷門從此戒况公<lb/>
　徳業炳霄壤清若冰霜嚴㧞薤行看爕理坐明堂節<lb/>
<pb n="KR4f0035_WYG_010-3a"/>
　鉞江湖誠覺隘何期瓦缶觸黄鐘滿幅蛟螭森百怪<lb/>
　珍也生平好文史如遇枯楊便馬疥盤空硬語啓蓬<lb/>
　心一脫騷壇詩律械願公吟嘯有餘情未敢築臺思<lb/>
　避債<lb/>
　　雪同山蔚賦<hi>效歐陽體不以鹽玉月梨梅練絮銀鶴鵝鷗鷺蝶飛舞之類為比仍不使</hi>
　　<hi>皓潔白素等字即次原韻</hi>
曉起忽訝樹添萼怪道中宵錦衾薄從來南雪不到地<lb/>
如掌漫空卻大作支派章江歸混茫面目廬山失寥廓<lb/>
<pb n="KR4f0035_WYG_010-3b"/>
㦸門畫角吹劇澀竹屋紙窻光乍爍空階跂足對灑灑<lb/>
破帽蒙頭殊落落捎欄蕭摵爬沙蟹埋蹤寂寞藏丘貉<lb/>
幽人閉戸或晏眠稚子忍凍時競攫輪囷壓折嗟古松<lb/>
啁啾道飢憐寒雀故人平臺舊賦客逺路看山踏芒屩<lb/>
冰衙那阻鼔枻興地爐聊共傾杯樂坡老櫜鞬與周旋<lb/>
醉翁號令嚴洗瀹擊鉢快意傾泉源聳肩旁搜窮冥漠<lb/>
三徑滅没手欲龜一舞縱横蔗當槊來麰雖慶吟太苦<lb/>
門外吏人聞而噱<lb/>
<pb n="KR4f0035_WYG_010-4a"/>
　　<hi>附</hi>前題　　　　　　　　　　　劉　榛<lb/>
　入春三日雲氣揚一夜滕六過章江幕府清寒冰堪<lb/>
　結霏霏况復三尺彊家住梁園舊與狎風流文雅<hi>臺名</hi>
　還未荒摇筆一弄郢人曲敢叱司馬驚鄒陽於今志<lb/>
　氣甘消歇徒擁破被高眠僵公念故人下折簡聿來<lb/>
　南浦同寒光凌曉山郊莽四顧繽紛直似平臺鄉不<lb/>
　逺廬陵存遺令白戰旗鼔期相當寸鐵尺箠毋容假<lb/>
　一徃真勇空拳張睂山遵之如蕭律我亦三申懸罰<lb/>
<pb n="KR4f0035_WYG_010-4b"/>
　觴莫盡掃烹蠏眼銚且須留充驢背囊我聞此地二<lb/>
　十載隂蝕寒剝羣生傷但知三時剜肉赤誰聽一聲<lb/>
　歌竹黄公吹葭灰温百物又感麥瑞來千倉喜極頻<lb/>
　將穿履踏團取還作解酲嘗嘗似嵰山甜且香願賦<lb/>
　既飽十三邦<lb/>
　　　再次歐公韻　　　　　　　　劉　榛<lb/>
　五出試驗春來萼鴛瓦初承紙様薄疎疎枯葉零亂<lb/>
　鳴灑灑空城次第作漸凝逕竹强撐持不辨雲山莽<lb/>
<pb n="KR4f0035_WYG_010-5a"/>
　寥廓深壑偏容風去填清江更比日能爍身若栩栩<lb/>
　在廣寒世已漫漫連碧落何處覔得三窟㕙果然溷<lb/>
　作一丘貉佳人自㑹茶鐺掃小兒戲為粉餈攫累積<lb/>
　有時折凍松翔迴無地啄飢雀謝莊原不在鮮衣東<lb/>
　郭何妨少完屩惟我來分銷金煖與公堪鬭拈髭樂<lb/>
　天地精華足探搜兒女塗抹盡滌瀹老興雪時愈騫<lb/>
　騰本色風光歸澹漠堅陣要防攻偏師對壘不容持<lb/>
　短槊孫武徒將粉黛驅不堪白戰將軍發一噱<lb/>
<pb n="KR4f0035_WYG_010-5b"/>
　　<hi>附</hi>前題　　　　　　　　　　　　　至<lb/>
　江鄉澤水當堅腹北風吹徹元隂酷濺濺纔驚落瓦<lb/>
　溝灑灑還看敲庭竹飢鳥攫食帀樹鳴凍雀引伴緣<lb/>
　牕宿街頭酒價知應昂江邊魚網想當束來牟根深<lb/>
　快藉培狐兔迹顯愁難伏幽人閉戸抱醉眠舟子推<lb/>
　篷祝晴旭喚醒平臺老鄒枚判出匡廬真面目蘆汀<lb/>
　畫手不復傳<hi>惠崇有蘆汀密雪巻</hi>睂山戰筆誰能續<hi>東坡有效歐陽體作</hi>
　<hi>白戰詩</hi>且喜眼界頓空明獨立高樓恣遐矚<lb/>
<pb n="KR4f0035_WYG_010-6a"/>
　春日遊翠巖寺四首<hi>寺後傳有洪厓子丹井</hi>
渉江遵野岸策馬望層巒物候芳春好招尋法界寛衣<lb/>
涵桃色嫩心洗磵聲寒多謝田家子殷勤夾道看<lb/>
地自蕭梁闢千年幾廢興斷幢隨洞失傑閣入雲登樹<lb/>
簇喧黄鳥簷虛挂紫藤晨昏孤磬裏羨殺白頭僧<lb/>
别院黄茅屋淒清洗盋泉淙緣刳木走響並素琴傳玉<lb/>
版叅初地繩牀借晏眠疎籬蕉影下歩屧惜苔錢<lb/>
越嶺更披榛厓荒古甃堙危橋容坐嘯纎月快迎人燒<lb/>
<pb n="KR4f0035_WYG_010-6b"/>
藥懐高躅支笻了勝因退尋還有句瑞不負嘉辰<lb/>
　　春夜雨後同袁士旦劉山蔚小飲士旦談黄山之<lb/>
　　勝出紀遊詩共讀之即席有作用范石湖登姑蘇<lb/>
　　臺避暑韻<lb/>
紅薔㸃幽砌快值餘春閏渉江羣屐臨閉閣壺觴進聽<lb/>
殘豐溜激坐翦孤檠燼曰余擁節旄百事惟任運曠懐<lb/>
託莊騷虛聲薄廚俊客談天都竒恍已凌千仞心折五<lb/>
字篇直斫康樂陣味憐啗蔗佳興同舞鶴振宿霧林際<lb/>
<pb n="KR4f0035_WYG_010-7a"/>
收纎月籬根印屢看頭觸屏那顧山童愠星芒晄酒鱗<lb/>
卬首河漢近墨探豹囊秘硯拭鵒眼暈聊罄良夜歡待<lb/>
發逺遊軔高風挹彩鸞遺軒訪寫韻<lb/>
　　<hi>附</hi>和前韻　　　　　　　　　　　啓旭<lb/>
　今春勝事賖三已欣逢閏霜臺鼓角閒蓮幕賓僚進<lb/>
　高館玉琴横芳筵銀䗶燼名理有劇談魁柄看斜運<lb/>
　巍巍川嶽崇濯濯風儀俊詞源沛砰磅如瀑下飛仞<lb/>
　短力易啙窳沉吟怖堅陣漸酣胸臆豁作使雙睂振<lb/>
<pb n="KR4f0035_WYG_010-7b"/>
　憑將金石心出與明哲印荷錫清晏嘉足破窮居愠<lb/>
　俯仰神自超憑陵天欲近沾沾露氣濃漠漠花光暈<lb/>
　軫兹幸舍遷稍息征途軔千秋柏府中著此高閒韻<lb/>
　　送劉山蔚歸里四首<lb/>
子舍君頻夢歸期敢重違山將五老别潮挾片颿飛野<lb/>
岸搴芳草長河訪舊磯天涯明月在相對共依依<lb/>
昨嵗滄江上煩君草捷書幽探偕亂後白戰愜公餘<hi>山蔚</hi>
<hi>曾倣歐公作白戰體詩</hi>金石留音徧河梁結恨初南州今日榻猶<lb/>
<pb n="KR4f0035_WYG_010-8a"/>
接故人裾<lb/>
染翰從花外銜杯每夜分空亭看鶴乳曲牖挹蘭薰俯<lb/>
仰成陳跡湖山隔暮雲袛餘雙孔雀聯句未同君<lb/>
掉頭君竟去閉閣我仍留老愧施行馬心摇逐泛舟樂<lb/>
箴情不淺<hi>山蔚以樂箴見贈</hi>初服願終酬怊悵西園讌明朝欠<lb/>
老劉<lb/>
　　題柳愚谷畫寄北蘭澹公<lb/>
愚谷秋容寫北蘭茅亭疎樹訝高寒衙齋不合長留此<lb/>
<pb n="KR4f0035_WYG_010-8b"/>
送與山僧壁上看<lb/>
　　題愚谷畫四首<lb/>
舊時名畫說丹臺丘壑何妨又别開地下王蒙應一笑<lb/>
後生咄咄逼人來<hi>次韻春叔明有丹臺  曉圖</hi>
烟艇戛溪來竹閣縁雲上佳句憶蘇州天秋百泉響<lb/>
藤纏老樹欹雲歛孤峯峙羨殺結茅僧泉聲鎮盈耳<lb/>
黄王遺法此偏優不與金陵八子儔彷彿輞川詩意在<lb/>
鶴巢松樹蓽門幽<lb/>
<pb n="KR4f0035_WYG_010-9a"/>
　臘月十七夜衙齋小集同柳愚谷用陳子文豐臺<lb/>
　　看花韻二首<lb/>
捎簷梅萼雪爭新鎻印俄驚又一廵終歲艱虞持節地<lb/>
幾時端的罷官人隔江雲岫遙相媚攬鏡霜髭漸欲勻<lb/>
何物好醫詩思澀麻姑名酒貰來頻<hi>時買得麻姑酒</hi>
薺菜登盤逼早春青熒燈火酒千廵分題每愛詩中畫<lb/>
入座偏宜世外人南浦疎鐘催短景西陂孤櫂待閒身<lb/>
清輝恰送江天月頓洗胸中十斛塵<lb/>
<pb n="KR4f0035_WYG_010-9b"/>
　　盆梅<lb/>
素盎疎枝嶺外傳幽香歲晩挹來偏貯從官閣風簾下<lb/>
韻奪山橋野店前映雪清寒渾欲笑張燈的皪倍增妍<lb/>
故園囘首無消息每到花時幾悵然<lb/>
　　偶得黄魯直遊青原山寺詩石刻後有施愚山跋<lb/>
　　同愚谷次韻<lb/>
雪霽天宇肅南榮絶纎埃俯摘菜甲嫩仰睇斗柄迴適<lb/>
得涪翁碑逺自青原隈冲襟有深契懸玩耳目開太史<lb/>
<pb n="KR4f0035_WYG_010-10a"/>
玉局亞曠代稱瓌材遷謫被黨禍所遇良足哀結伴遊<lb/>
寶坊振筆題荒崖高風留至今攀附無梯階遺碑嵌堊<lb/>
壁千年覆華榱好事宛陵叟慇懃滌塵埋磨墨榻萬本<lb/>
汎覽遍九垓鳴呼此詞翰下士恒嫌猜繄余晩篤嗜披<lb/>
尋到根荄寒夜集勝友法鑒傾深杯官樣脱已盡狂叫<lb/>
忘形骸緬當揮灑時氣將磵壑摧宜與顔平原名山相<lb/>
追陪<hi>寺有魯公碑</hi>我輩今且樂鼓角消喧豗發揚西江派眼<lb/>
底驅淫哇須知元和脚翻與鍾張偕卷持入宦橐西陂<lb/>
<pb n="KR4f0035_WYG_010-10b"/>
歸去來對作駱駝坐吟同轆轤催漏殘缺月上庭鶴雙<lb/>
徘徊<lb/>
　　錢塘顧啓姬鄂子幼輿室人也曩於京師有花憐<lb/>
　　昨夜雨茶憶故山泉之句一時豔稱之兹幼輿逺<lb/>
　　道見訪口占以贈<lb/>
花憐昨夜雨茶憶故山泉似此驚人句難為贈婦篇畫<lb/>
睂君暫輟下榻我相延賦就滕王閣靈風促轉船<lb/>
　　賦贈憩雲菴心壁上人用虞道園題旦景初僉司<lb/>
<pb n="KR4f0035_WYG_010-11a"/>
　　畫韻<lb/>
東湖之東蘇浦南荒岡古栁垂毿毿把茅盖頭來衲子<lb/>
晨夕甕牖得勝探西山對面作屏幛江城不隔浮空嵐<lb/>
澹臺墓近梵度壠百花洲迥鐘摇潭昨者雪片如掌落<lb/>
曾一過訪駐兩驂化鹿拂子留几席<hi>木陳大師别號化鹿山長上人其法</hi>
<hi>嗣也</hi>石溪畫本藏幐緘<hi>石溪金陵高僧善畫</hi>幸未凍死聳肩坐詩懷<lb/>
禪理相交參繞籬且種幾行菜庇車那羨千章楠我官<lb/>
烜赫居以冷邂逅法侣知無慚生平眠食願學道况復<lb/>
<pb n="KR4f0035_WYG_010-11b"/>
衰病百不堪好聽粥鼓伴彌勒何須海岸方投簪<lb/>
　　嵗暮放歌用元遺山遊黄華山韻示諸友<lb/>
小兒燈下笑挽鬚阿爺真箇成衰翁曉對厭原起歎息<lb/>
芒鞵那躡青芙蓉此間發願信天耳虛無因應余何功<lb/>
朅來<lb/>
詔蠲租之半冰雪已過開春容簿領朱墨紛且卻逼除<lb/>
庭户披和風年年鎻印一酬倡還以酒澆磊隗胸愚谷<lb/>
<hi>金陵桞子</hi>雖老熊豹姿衆賔意氣凌長虹錢塘少君<hi>謂顧啓姬</hi>傳<lb/>
<pb n="KR4f0035_WYG_010-12a"/>
賦草疇昔驚倒新城公<hi>謂王阮亭宫詹</hi>嗚呼終嵗困轅下高談<lb/>
今並焦遂雄食單頗訝備方物龍豬<hi>龍南産</hi>遼菌放箸空<lb/>
自顧一飽亦良易西陂魚麥况未窮搔頭忽憶篋中句<lb/>
次第杏子櫻桃紅<hi>元次山選同時人詩為篋中集高念東先生有作云故園小圃又東風杏</hi>
<hi>子櫻桃次第紅明日春明門外路清明消遣馬蹄中</hi>
　　早春燕射六首<lb/>
首春挍射灌嬰城肅肅官僚待倚旌不比當年宴滕閣<lb/>
僅將詞賦博虚聲<lb/>
<pb n="KR4f0035_WYG_010-12b"/>
堂下桓桓將士雄左支右屈技何工須知氛祲全消曰<lb/>
都在雍容旅進中<lb/>
破的將軍矢不虛連槌畫鼓一軒渠行觴就席無矜色<lb/>
似熟顔公論座書<hi>謂趙總戎</hi>
彘肩生啗酒淋漓彷彿趨庭薊北時旂常功業慚家學<lb/>
衹肖先公兩鬢絲<lb/>
又見東風入豫章衰遲無補起徬徨甘泉倘更從游獵<lb/>
難挽雕弓射兩狼<lb/>
<pb n="KR4f0035_WYG_010-13a"/>
斜景天開落酒卮簷花逕柳㺯芳姿吟鞭擬向郊坰指<lb/>
試手先成燕射詩<lb/>
　　秋日夢葉荃伯以菊花巻索題醒而作歌奉寄<lb/>
凉秋一别十載餘每逢秋日嗟離居今年聞鴈向江國<lb/>
夢君不與平生殊手持畫卷索題句迫促但願急就書<lb/>
鵝溪乍展艷秋色黄華翠葉何蕭疎振筆一笑殘夢破<lb/>
窺人片月當牕虛句不能記意則省餐英嵗晏幽懷攄<lb/>
聞君目盲類張籍行階恒用楖栗扶顧我朝衫苦未脱<lb/>
<pb n="KR4f0035_WYG_010-13b"/>
眼有黒花霜生䰅幾時親戚共情話閒閒十畝真歸歟<lb/>
君盲雄談尚驚座我老吟興吞江湖東籬斗酒足娛樂<lb/>
還堪寫作二老圖天涯此際漫矯首宮亭雲樹愁糢糊<lb/>
題詩寄君待囘鴈寸心飄比風中旟<lb/>
　　秋日重過北蘭寺六首<lb/>
簿書烟海坐相仍秋日羇愁一倍增何處空林堪脱帽<lb/>
祇應還訪北蘭僧<lb/>
竹逕茅堂蘚色滋芭蕉葉大䕃方池到來空緑生衣袂<lb/>
<pb n="KR4f0035_WYG_010-14a"/>
恰好詩翁著句時<lb/>
荒阜孤亭緩歩躋棟花坪好故人題香篝茗椀纔料<hi>平聲</hi>
理苦被蟬聲趲日西<hi>楝花坪為邵子湘題</hi>
烟江疊嶂曾㸔畫列岫亭邊畫意賖竒絶廬山飛鳥外<lb/>
一㾗晴碧落簷牙<hi>宋王晉卿有烟江疊嶂圖</hi>
澹雪泉開碧篠籠酌來真與錫山同太平寺裏誇牛乳<lb/>
傖父應知是杜公<hi>泉舊名俗甚亦子湘倣參寥泉例以澹雪名之</hi>
偃仰禪關愜素心黄昏待月向風林騶人莫漫催歸騎<lb/>
<pb n="KR4f0035_WYG_010-14b"/>
且聽莎雞自在吟<lb/>
　　鎻闈即事二首<lb/>
豫章鎻院傍東湖試日秋高氣象殊蕉葉風㣲江籟靜<lb/>
薲花雨過月明孤縱横文陣來天馬逺近華燈散夜烏<lb/>
獻賦幾迴思輦下少年餘興未全無<lb/>
羣賢將事盡從容簾靜堂虛氣愈恭使者定推冰作鑑<lb/>
老夫先識劔為龍烟雲匡嶽開生面文字廬陵有正宗<lb/>
畫角無聲公讌罷庾樓清嘯答霜鐘<lb/>
<pb n="KR4f0035_WYG_010-15a"/>
　　題唐解元墨杏花二首<lb/>
度雨籠烟帶淺嚬芳園曉日貌來真始知落墨徐熙格<lb/>
别具嫣然一段春<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>見緇塵改豔粧臙脂何必㸃窺牆依稀穀雨長洲苑<lb/>
疋袖風流鬭女郎<hi>唐題句云穀雨長洲苑旗亭賣酒家女郎全疋袖杏子一林花</hi>
　嘯雪集<lb/>
　　歲暮對雪用王元之除夜寄羅評事韻二首<lb/>
何處厭原山江城一皓然殘蕉當徑矗孤鶴背風眠蕭<lb/>
<pb n="KR4f0035_WYG_010-15b"/>
摵公餘地崢嶸歲暮天欲將新熟酒分給釣魚船<lb/>
幾曰即朝正寒威凛劍稜雲深南浦驛烟斷北蘭僧社<lb/>
鼔喧江舫官梅簇畫燈長歌容鍵户雙㦸結輕冰<lb/>
　　破硯<lb/>
誰令端明體不全應從洗墨墮池邊良工巧致雙符合<lb/>
尤物寧慚片月圓文字發皇還藉爾溪巖靈秀固依然<lb/>
花鈿貼處饒丰韻俯足昂脣詎可憐<lb/>
　　竹屏<lb/>
<pb n="KR4f0035_WYG_010-16a"/>
竹屏樸以華鞈匝畫堂遮玉版淚㾗結金絲蟬翅加青<lb/>
蒼仍篠簜縹緲帶烟霞何必神臺上琉璃始足誇<lb/>
　　同兒至聯句後戲成一絶<lb/>
解道能文是虎兒天涯歲暮共深卮三年宦况惟今樂<lb/>
雪夜聯吟孔雀詩<lb/>
　　<hi>附</hi>歩前韻　　　　　　　　　　　　　至<lb/>
　投老心情喜譽兒聯吟又把歲寒卮極知學語多生<lb/>
　澀不類斜川集裏詩<lb/>
<pb n="KR4f0035_WYG_010-16b"/>
　　題沈石田所作米不米黄不黄小畫<lb/>
米不米黄不黄淋漓水墨餘清蒼觀此石田題畫句便<lb/>
知其畫神妙不可當昔為王子石谷所寶惜後為歸叟<lb/>
希之所祕藏今也等閒落吾手不啻稚子得珍果連噉<lb/>
不輟出入懷袖神飛揚朅來掛之高齋之素壁横峰側<lb/>
嶺斷雲疎樹一一生動發竒光漁舟儼瓢小萬頃凌渺<lb/>
茫舉似宋代晉卿烟江疊嶂巻各自光燄萬丈不減李<lb/>
白杜甫之文章精神所注足不朽即此偶然片紙豈比<lb/>
<pb n="KR4f0035_WYG_010-17a"/>
尋常粉墨雲烟過眼旋消亡嗚呼畫之妙也如此安得<lb/>
驚人句題向畫之旁坐卧其下者三日推敲不定空徬<lb/>
徨今日雪中太醉忽然振筆直寫所欲吐滔滔如決江<lb/>
河之隄防世間萬事非强致投筆一笑且齅瓶内凍梅香<lb/>
　　簷冰<lb/>
雪晴簷霤忽無聲寒逼琉璃寸寸生列處疑簪將取戴<lb/>
看來似筍漸抽萌消須門户和風入墮恐兒童爆竹驚<lb/>
笑我頭銜今轉大依然不愧一條清<lb/>
<pb n="KR4f0035_WYG_010-17b"/>
　　鱸魚<lb/>
食指連朝動幾回銀鱗分自泖湖隈逺同黄雀馳孤櫂<lb/>
急倒清樽醉四顋風物蓴羮堪顧惜烟波篛笠重徘徊<lb/>
一官不直由來是抹煞張翰亦辯哉<hi>放翁有千載虛名笑張翰一官元不</hi>
<hi>直蓴鱸句</hi>
　　得梁曰緝侍御報書却寄<lb/>
鄢陵先生梁曰緝風格崧高並嵬岌年未五十解組歸<lb/>
勇退誰能似此急菴結老學不窺園剝啄何人許攔入<lb/>
<pb n="KR4f0035_WYG_010-18a"/>
昔余需次金明門冷炙殘杯每霑及君方嶽嶽冠惠文<lb/>
邸舍一樽將我揖晨夕廚俊快追陪堯峰之叟手頻執<lb/>
<hi>謂汪鈍翁</hi>貴遊車馬不暫停我輩閉關類蟲蟄有時雄談到<lb/>
五更僮觸屏風蛬語澀别來忽忽三十年舊雨相思祇<lb/>
於邑前一寄書恐莫達千里報章如取給中閒引喻詎<lb/>
敢承人物王<hi>東臯</hi>湯<hi>潛菴</hi>邈階級計日笑謝碧油幢同向烟<lb/>
波著蓑笠講解孝經君語謙<hi>來書引放翁欲為鄉鄰講孝經句</hi>鑽研知<lb/>
遍經史集曰余雖老願執鞭遥望陶城幾竚立<lb/>
<pb n="KR4f0035_WYG_010-18b"/>
　　嵗暮喜周屺公過訪即留小飲次日同至北蘭寺<lb/>
　　看雪次見贈原韻二首<lb/>
天寒山稜削嵗晏江流清蕭辰坐滕閣懷抱何崢嶸故<lb/>
人千里來颿與孤鶩爭相見嗟我老君顔仍玉英讀君<lb/>
贈我句如露霑金莖拂拭漫堂榻傾杯話平生梅花爛<lb/>
然開無限冰雪情<lb/>
朔風吹倒人江徼忽凜冽相攜䇿馬去飽看北蘭雪竹<lb/>
屋壓欲摧池冰迥澂澈嘯歌雜詼嘲頓慰七載别高文<lb/>
<pb n="KR4f0035_WYG_010-19a"/>
晩愈妙堪追韓杜傑品泉滌俗韻論研得怡悅禪語叩<lb/>
參寥君優我維劣<lb/>
　　林檎<lb/>
嘉果名元著芳鮮出上林蘋婆同似玉霜橘愧將金擘<lb/>
自憐珍味收應奪衆禽濟南開館處遺帖大王欽<hi>邢子愿有</hi>
<hi>來禽館</hi>
　　早春新霽有感用梅宛陵和景彛閏臘省宿韻<lb/>
循牆幾載抱凌兢隨手年光又解冰綠竹風聲傳細細<lb/>
<pb n="KR4f0035_WYG_010-19b"/>
碧天雲葉卷層層閒從簾外移花盎鬧說街頭賣紙燈<lb/>
禪榻鬢絲何限意誰云不是入山僧<lb/>
　　雪夜飲酒二首<lb/>
我官一何熱我心一何冷<hi>同邑沈文端相國家書中語</hi>卓哉前輩言<lb/>
其味佳且永自我來江國頗厭煩囂境衙齋類僧居冷<lb/>
味快獨領三載冰雪窟今嵗雪更猛入春遍霑灑西山<lb/>
玉作屏梅花凍不開何處覓紅杏寂寥燒燈前文案恰<lb/>
稍省繙書駱駝坐爐篆兼燈影相伴鶴與鷼羽毛殊修<lb/>
<pb n="KR4f0035_WYG_010-20a"/>
整詼嘲誦歐詩風騷羨馳騁<lb/>
我素不飲酒飲祇一蕉葉嚴冬因臂痛遂與樽罍接一<lb/>
杯霑枯腸芒角不可攝兩杯磊隗消起舞亦何捷三杯<lb/>
變朱顔春色入雙頰譬彼枵腹子文史聊渉獵不輟日<lb/>
勉旃聲名頓超躐深夜更傾倒霜笛小童擫大雪漫天<lb/>
來屋隙飄蝴蝶吟情邈空山不復知沿牒呼兒寫硬句<lb/>
凍硯急磨歙<lb/>
　　喜得彭無山黄門報書<lb/>
<pb n="KR4f0035_WYG_010-20b"/>
彭侯磊落襟懷孤歐陽四門堪為徒孝廉鄉舉自蚤嵗<lb/>
英名直與烏石俱昔當閩亂託疾卧三年身上無完膚<lb/>
時平筮仕得泃水跼蹐何異轅下駒勸農講學比家事<lb/>
按治豪右矜無辜時余持節向通潞薦揚曾上大府書<lb/>
强項之號舉以贈開心寫意欣相於我官于南灑淚别<lb/>
轉燭不覺五載餘西江建牙愧濫寄臨事迂拙手口瘏<lb/>
十三郡人少休息旦晩自劾歸田廬聞君畿東久閲歴<lb/>
薑桂為性終如初議鐫議罷考功法賜金仍復停<lb/>
<pb n="KR4f0035_WYG_010-21a"/>
鑾輿盤錯屢試望愈峻大臣推轂<lb/>
帝曰俞黄門給事荷<lb/>
寵命聲價不啻璠與璵臨風短札聊寄訊雜以規諷伸<lb/>
區區不圖作答二千字委曲盡将肝膈舒嘉猷誓矢告<lb/>
我<lb/>
后焚草敢將虛名沽紙尾數語頗𤨏細添丁笑作三河<lb/>
呼似此交情足千古方之金石良非殊回環莊誦口流<lb/>
沫中夜起舞傾杯壺再拜擬作王褒誦扢揚鳳鳥鳴高<lb/>
<pb n="KR4f0035_WYG_010-21b"/>
梧<lb/>
　　寄黄棃洲徵君<lb/>
文獻南雷尚未湮望從郤聘愈嶙峋忠端氣節傳先世<lb/>
頗及交游號黨人大業名山驚乍拜暮年撰杖擬相親<lb/>
中原前輩風流在已自垂髫向徃頻<lb/>
　　㭨子<lb/>
異果分來自嶺南椶皮剝盡殻中含白膚盈寸驚初剖<lb/>
清液霑脣得半酣葉少林高傳載籍品竒味别帶煙嵐<lb/>
<pb n="KR4f0035_WYG_010-22a"/>
非同蒟子徒為醬留作詩瓢掛草菴<lb/>
　　燈夕用韓持國韻<lb/>
雪晴豐霤驚閒牕詩懷似海筆似杠聯句兀奡傚韓孟<lb/>
角勝不待金鼔摐向夕治具酬令節草草何必烹羊腔<lb/>
畫屏匼匝妙翦刻空堂照耀開明釭琉璃掛定灩秋水<lb/>
當簷祇恐風擊撞自我<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>此忽三載守拙頗宜民俗厖<lb/>
有時策馬出北郭褰衣列岫<hi>亭名</hi>臨長江今也清興復不<lb/>
淺嘯歌那許南樓降喧闐街鼔雜爆竹旗門深閉森矛<lb/>
<pb n="KR4f0035_WYG_010-22b"/>
鏦起踏明月偕賓從蹁蹮鶴舞當階雙轟飲無算到酒<lb/>
脚呼童仍進大食缸<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻十<lb/>
</p>
<p>
</p>
  </div>
</body>
</text>
</TEI>
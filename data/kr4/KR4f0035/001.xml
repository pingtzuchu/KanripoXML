<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿巻一</head> <lb/>
    <p>
<pb n="KR4f0035_WYG_001-1a"/>
欽定四庫全書<lb/>
　西陂類稿巻一<lb/>
　　　　　　　　　　　　吏部尚書宋犖撰<lb/>
　古竹圃稿<lb/>
　　齋居<lb/>
窮秋風雨積茫茫失昏曉擁被卧匡牀簷前囀孤鳥披<lb/>
衣啓蓬户干林忽如掃黄葉滿階除菊華亦已槁紫蘭<lb/>
落其英飛蘿尚嫋嫋顧此歲云晏抑鬱傷懷抱空簾閉<lb/>
<pb n="KR4f0035_WYG_001-1b"/>
幽獨遺編恣探討今古兩難名寒牕盪叢篠<lb/>
　　空城雀<lb/>
空城雀聲啾啾羣飛徃來求其儔蓬科有子壕有水朝<lb/>
夕飲啄樂無已慎勿飛向人家裏少年挾彈子兒童把<lb/>
黏竿人家待爾供盤餐嗟哉爾雀百憂攢<lb/>
　　賜宴<lb/>
執㦸趨丹陛雲霄侍禁鑾仗前朝賜坐苑裏晝傳餐醽<lb/>
醁黄金椀櫻桃赤玉盤承恩歌湛露獨有近臣歡<lb/>
<pb n="KR4f0035_WYG_001-2a"/>
　　大獵<lb/>
講武<lb/>
天王事觀風<lb/>
聖主心三驅寛肅殺八駿鄙荒淫龍幄留中野霓旌出<lb/>
上林佽飛隨衛士夙昔荷恩深<lb/>
　　古廟<lb/>
崚嶒古廟坐荒岑神鬼森羅玉座深畫壁旌旗閒自動<lb/>
雕簷松柏晝長隂行人十里聞鐘至怪鳥三更入户吟<lb/>
<pb n="KR4f0035_WYG_001-2b"/>
欲問何王香火地螭碑零落土華侵<lb/>
　　天河<lb/>
萬古秋霄上迢遙一水横光涵星宿小影帶月華清灝<lb/>
氣通滄海餘波洗甲兵年年鵲橋渡牛女可憐情<lb/>
　　送里人南歸<lb/>
幾日烽煙息天涯君獨歸且消今夜酒去掩故園扉臺<lb/>
圮黄河逼村荒紫蕨肥吟詩倍惆悵心逐片雲飛<lb/>
　　戚家堰<lb/>
<pb n="KR4f0035_WYG_001-3a"/>
逺樹重重雜暮烟荒灘流水自潺湲漫言此地行人少<lb/>
解甲歸農始二年<lb/>
　　東村刈麥<lb/>
五月東村麥芃芃沒壠高因風翻廢圃過雨亂平臯官<lb/>
帖儲胥急田歌銍艾勞永言勤力作庶此慰嗷嗷<lb/>
　　過北莊四首<lb/>
凌晨天氣佳䇿馬荒城下一徑度陂塘泉源自傾瀉菱<lb/>
葉靜如拭荷花秀堪把迴溪鳥語多近岸人蹤寡縱目<lb/>
<pb n="KR4f0035_WYG_001-3b"/>
碧煙深嘉禾盈四野<lb/>
雨意有無間隨風倐以至喜兹土氣香何惜霑衣袂捎<lb/>
捎林表疎灑灑田間細雲脚指頽岡雷聲出古寺白鷺<lb/>
逺更明黄鸝溼欲墜道旁有孤槐枝葉相虧蔽下馬雜<lb/>
地坐斑白與童穉話言固無倫樸直亦可對所願歲功<lb/>
成一朝償積稅<lb/>
雨後耳目清幾處鳴蟬聒逶迤到荒村田園慰饑渴我<lb/>
屋八九間軒楹對空闊卧起遂移時憑几進粗糲俯仰<lb/>
<pb n="KR4f0035_WYG_001-4a"/>
愜初懷吟咏得開豁朱槿綴籬邉青藤纒木末桃李何<lb/>
離離瓜實亦堪掇地偏勝事收心逺塵緣割寄語市㕓<lb/>
人樊籠自可脱<lb/>
振衣陟林丘曲徑任吾取有廟峙其巔蕭然見環堵鳥<lb/>
雀聚几筵牛羊散廊廡碑坼古篆文年代誰能數再拜<lb/>
一眺望㣲陽正亭午豆葉碧連雲黍苗青映土農事信<lb/>
可悦躬耕詎云苦攘攘走兒童前村喧社鼓<lb/>
　　落花<lb/>
<pb n="KR4f0035_WYG_001-4b"/>
昨日花簌簌今日落如掃反怨盛開時不及未開好<lb/>
　嘉禾堂稿<lb/>
　　蚤過東村<lb/>
凌晨發逸興策馬背荒城平原何膴膴秋色殊空明疎<lb/>
雨夜來過林壑被餘清茅茨相因依薈蔚藏柴荆已喜<lb/>
塵鞅隔況聞好鳥鳴披襟話野老愉悦盪心情攘攘市<lb/>
廛内無乃喪吾生緬彼桃花源永言羡躬耕<lb/>
　　曉起<lb/>
<pb n="KR4f0035_WYG_001-5a"/>
曉起兀坐南軒前物華滿目相新鮮海棠斑斑紅㸃地<lb/>
栝柏鬱鬱青參天屋上鳴鳩亦何意籬邊戲蝶真堪憐<lb/>
十日五日望雨急喜爾雲氣來飄然<lb/>
　　宿州道中<hi>相傳州有盜蹠祠</hi>
故國辭梁苑孤城問宿州驅車岐路遠到眼亂山稠塔<lb/>
廢巢雙鸛渠荒下片鷗東陵香火在試問欲何求<lb/>
　　過鳳陽<lb/>
廢殿今猶在祠官久不供牧牛來竪子棲鳥失長松日<lb/>
<pb n="KR4f0035_WYG_001-5b"/>
抱蒼崖遠雲流碧澗重<lb/>
興朝忠厚意隧道有人封<lb/>
　　夜發大山舖至關山作<lb/>
夜發大山舖西南陟諸嶺崖谷將萬轉山木相與永殘<lb/>
月在林端層層散清影漱流趣不稀躋險心猶逞白芷<lb/>
映紅榴青蒲交翠荇行矣復停輿晨光忽耿耿何處子<lb/>
規啼回頭得深省<lb/>
　　瑯琊寺<lb/>
<pb n="KR4f0035_WYG_001-6a"/>
數里環蒼翠山門轉折多佛樓横澗底講席峙巖阿細<lb/>
雨斜侵竹長虹晩入河到來清興發絶頂自高歌<lb/>
　　歸雲洞<lb/>
不盡登臨興新晴肯遽還側身山谷裏捫葛洞門邉石<lb/>
乳時時雨松隂處處煙黄昏仍倚杖片月向人懸<lb/>
　　楚江曲<lb/>
楚江來湯湯瞬息已千里明月在遥天清光散江水揚<lb/>
舲鼓枻欲何之今夜鄕心只自知側身北望風吹袂江<lb/>
<pb n="KR4f0035_WYG_001-6b"/>
水東流明月西<lb/>
　　咏史二首<lb/>
吾觀曹參相英偉有竒抱攻城與野戰氣象凌蒼昊一<lb/>
聞蓋公言刻意遵黄老去齊語代者獄市并容好及其<lb/>
登朝後酣飲忘昏早歌呼和羣吏中懷何浩浩守成無<lb/>
異術清淨以為寶史遷贊匪誣極言能合道寄語功名<lb/>
人鋒稜亟須掃<lb/>
古之恭謹士乃推萬石君躬行感人主舉家盡欣欣惟<lb/>
<pb n="KR4f0035_WYG_001-7a"/>
建稱克肖遇事展殷勤退朝入子舍手浣親中裙慶也<lb/>
稍簡易數馬有令聞雖曰天姿厚亦惟和氣熏千秋讀<lb/>
遺史藹然接清芬嗟哉世儒輩務華徒虛文<lb/>
　　夏日同杜于皇康小范陳伯璣董文友倪闇公過<lb/>
　　高座寺訪無可大師復至萬松菴訪張爾公呉漢<lb/>
　　若即事有作<lb/>
凌晨結伴出長干雲白山青野望寛花雨高臺聞逺磬<lb/>
松隂曲徑覓幽蘭六朝興廢從誰問一代風流接席㸔<lb/>
<pb n="KR4f0035_WYG_001-7b"/>
欲刻新篁留姓字茶烟輕裊夕陽殘<lb/>
　　烏江<lb/>
落日烏江繋小船㧞山氣勢想當年一間古廟荒烟外<lb/>
野鼠銜髭上几筵<lb/>
　　題胡循蜚畫石<lb/>
素壁隂森翠幾重巻然削出玉芙蓉知君不盡西湖興<lb/>
特冩飛來第一峰<lb/>
　　贈汪孟初山人<lb/>
<pb n="KR4f0035_WYG_001-8a"/>
石耳山中七十翁徃來梁苑鬢如蓬可憐大有吟詩癖<lb/>
一日新篇滿一筒<lb/>
　　武城道中<lb/>
小邑名元著蕭條戰伐餘河流環廢堞茅屋枕荒墟日<lb/>
午行人少天空過雁疎明農方下<lb/>
詔誰為勸耕鋤<lb/>
　　西風<lb/>
一夜西風急閒門落葉稠青煙收曠野白日媚窮秋鴻<lb/>
<pb n="KR4f0035_WYG_001-8b"/>
雁歸應盡芙蓉晩故留無端悲節序惆悵向林丘<lb/>
　　寄胡循蜚<lb/>
忽憶西湖客端居歲月淹波光連小苑山色滿虛檐鬭<lb/>
箸蓴絲滑彈箏玉指纖何時能過訪賦筆許同拈<lb/>
　　送胡去驕七十四韻<lb/>
先子晉綸扉乃在丙戌歲賤子藉餘䕃觀光太學内時<lb/>
維童子年碌碌隨流軰君家先學士適踐司成位師道<lb/>
煥然明端居垂訓誨講學似昌黎斯文未終廢諸生荷<lb/>
<pb n="KR4f0035_WYG_001-9a"/>
鈞陶賤子破愚昧正如草木生因人得灌溉持此感至<lb/>
徳終身矢不匱無何歲月遷彼此忽異地回首歎猶龍<lb/>
中心徒憒憒辛卯夏五月先子遂勇退未成緑野遊已<lb/>
見墓門閉歎我失怙兒常懷負笈志嗚呼壬辰冬師也<lb/>
復長逝造物何冥冥吾道任凌替痛哭向昊天形容日<lb/>
顦顇狂與阮籍同貧豈原憲愧去去向京華孤身厯幽<lb/>
薊官闕鬱嵯峨遠近相虧蔽桂棟映蘭橑臨風何綺麗<lb/>
奔走九陌中詞賦成嫚戲丁酉孟秋月與爾倐然值夙<lb/>
<pb n="KR4f0035_WYG_001-9b"/>
昔未相逢一朝快把臂不遑問出處先自述家世四目<lb/>
如湧波各灑終天淚泣罷乃還歌斗酒竟沉醉俯仰天<lb/>
地間身名貴自致鸞鳯即雞鶩駑駘亦騏驥萬事無端<lb/>
倪誰能辨軒輊所幸有吾徒先猷未失墜一嘯暫揮手<lb/>
蹤跡兩捐棄西山新雨後何人挹蒼翠淹忽逾二年中<lb/>
懷鬱以積梁苑有薄田日夕甘負耒善病類文園殷憂<lb/>
恒惴惴每咏蒹葭篇秋水𣺌無際山寒桂花落幾日幽<lb/>
盟遂徘徊歲云暮霜雪凋蘭蕙蓬蒿滿院宇直如張仲<lb/>
<pb n="KR4f0035_WYG_001-10a"/>
蔚客自廣陵來停驂叩我第連宵夢見之失喜故人至<lb/>
入户坐我牀張燈解君佩酌酒話艱辛山厨薦霜菜酒<lb/>
闌各就寢誰能便安寐更起坐月明蕭蕭朔風吹轉盼<lb/>
和氣回春事自兹始平臺峙沃野晴雲浮靉霴登高望<lb/>
四海樽酒尋常載黄河浩蕩流鄒枚竟安在懷古發竒<lb/>
情高吟屏塵態鴻雁競嗷嗷飛鳴向邊塞城市隱鱗鱗<lb/>
人煙何𤨏碎時從竹圃遊還向鶴洲憩平原十日飲盛<lb/>
事應難再此日最風流前徽幸可逮論文宗馬遷咏詩<lb/>
<pb n="KR4f0035_WYG_001-10b"/>
追曹植正聲變衰靡明堂尊鼎鼐敢言身後名且快吾<lb/>
徒意門掩巻常披盃空酒更貰情親見肺肝意洽呼兄<lb/>
弟舍弟炘與炌頗亦稱解事圍棊展戲謔染翰叨陪侍<lb/>
徐子<hi>恭士</hi>與葉君<hi>荃伯</hi>十載甘蘿薜時來共盤桓妙論焉能<lb/>
計君言親未塟此地敢留滯中夜忽徬徨淚下霑衣袂<lb/>
將命邗江舟兼鼓洞庭枻言辭何凜凜所貴在大義青<lb/>
眼更誰開白駒難爾繋且復立須臾顔色暫相對風前<lb/>
逺樹齊雲外晴巒出顧景倍惆悵折栁起長喟再拜贈<lb/>
<pb n="KR4f0035_WYG_001-11a"/>
芻蕘明徳須砥礪<lb/>
　　城西陂泛舟二首<lb/>
萬頃琉璃外城樓似畫圖危橋憑浪逺野艇帶雲孤渚<lb/>
淨花堪摘沙明鳥自呼歌頭傳水調高興滿江湖<lb/>
柁響蛙聲歇舟停露氣㣲渚烟閒泛泛汀栁故依依白<lb/>
破晴沙遠青抽亂葦肥羣鷗吾共汝莫漫拂波飛<lb/>
　　牽牛織女<lb/>
夜靜河漢明迢迢流中渚鼎足三星間盈盈者織女彷<lb/>
<pb n="KR4f0035_WYG_001-11b"/>
彿是牽牛相對還自阻抱此萬古情悵望不能語惟有<lb/>
左右旗每夜伴機杼<lb/>
　　出郭<lb/>
出郭行未遠林壑相因依散步發逸興茅茨帶斜暉牛<lb/>
羊下前坡一一望柴扉徑轉桃李熟溪平魴鱮肥翠荇<lb/>
牽且流小燕止復飛時見村中人持竿坐漁磯即此堪<lb/>
怡悦攘攘竟安歸<lb/>
　　秋日過秦虞桓草堂<lb/>
<pb n="KR4f0035_WYG_001-12a"/>
借得山僧杖來尋處士家一丘森竹樹半畞足烟霞路<lb/>
轉寒潭靜堂開斷嶺斜漁舟時復至溪上有桃花<lb/>
　　杖䇿<lb/>
杖䇿城西路涼風八月天林深喧老鸛澗窄湧清泉雨<lb/>
氣秋原外人家夕照邊桃源真可覿吟眺未能還<lb/>
　　登廢城<lb/>
荒城亘數里形勢自森布秋草碧參差閒雲莽回互停<lb/>
車陟其巔披榛得徐步白日忽西馳乾坤入薄暮行潦<lb/>
<pb n="KR4f0035_WYG_001-12b"/>
接洪流歸人喧野渡逺村蚤稷收近岸寒鴉聚縱覽感<lb/>
孤懷含悽倚獨樹徃者全盛日兹城稱虎踞城中十萬<lb/>
家歌舞不知數野騎來縱横蹂躪失險固燐火照郊原<lb/>
通衢走狐兔遺鏃樵夫拾廢堡山僧住回頭市井間人<lb/>
煙已非故淒涼二十年小康猶未賦暫此息鼓鼙遙天<lb/>
看飛鶩<lb/>
　　稍晴<lb/>
久雨苦泥滓瘦日見亦稀稍晴氣象好繞屋鳥雀飛朱<lb/>
<pb n="KR4f0035_WYG_001-13a"/>
杞搖壞壁翠竹倚頽扉岸幘步秋草雲影落人衣蕭散<lb/>
有如此合取五絃揮<lb/>
　　過盧溝橋<lb/>
盧溝橋畔雪霜多今日衝寒又一過不道鄕心南去急<lb/>
祇疑波浪似黄河<lb/>
　　涿州道中<lb/>
暫喜風霾息還愁道路長蚩尤傳戰鬬獨鹿見青蒼地<lb/>
迥城依水天寒樹帶霜忽聞吹觱篥獵騎出長楊<lb/>
<pb n="KR4f0035_WYG_001-13b"/>
　　宿金隄驛有感步申鳧盟壁上韻<lb/>
晩飯依童僕燈前粗糲香窮途驚歲序好友惜淪亡<hi>謂邢</hi>
<hi>臺黄更生臨洺李臺辰</hi>月暗寒雲重風淒畫角長鄭䖍雙白鬢何<lb/>
異魯靈光<hi>時丁野鶴為容城廣文</hi>
　　清風店口號<hi>店有西泠難女宋娟遺筆</hi>
淒風苦雨不勝悲獨宿清風店裏時一夜幾番添蠟燭<lb/>
牆頭細讀宋娟詩<lb/>
　　邯鄲道上<lb/>
<pb n="KR4f0035_WYG_001-14a"/>
邯鄲道上起秋聲古木荒祠野潦清多少徃來名利客<lb/>
滿身塵土拜盧生<lb/>
　　山齋<lb/>
庭隅危石競巉巉石上蒼松映碧杉登眺無煩尋五嶽<lb/>
晨昏長此對千巖風前雲氣來書幌雨後苔痕照客衫<lb/>
一巻南華堪累月滿階秋草不須芟<lb/>
　　送李草樓太守之官黎平<lb/>
五溪南下擁輕<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>後夜思君倍寂寥定有功名酬虎竹<lb/>
<pb n="KR4f0035_WYG_001-14b"/>
何妨詞賦繼龍標山盤銅鼓愁隂洞江遶牂牁指暮潮<lb/>
回首中原飛鳥外嶺梅好寄一枝遙<lb/>
　　沐浴子<lb/>
澡身濁井泉沐髮渾水溝本欲求光澤翻貽七尺羞所<lb/>
以濯足者須乘萬里流<lb/>
　　飲酒<lb/>
日暮山色紫池水深且清園花半欲落宿鳥向人鳴浩<lb/>
歌酌春酒蕭然適此生明月如故友相對坐南榮<lb/>
<pb n="KR4f0035_WYG_001-15a"/>
　栁湖草<lb/>
　　秋日栁湖僧舍二首<lb/>
西風吹淡蕩秋色晝隂隂古寺塵喧隔空庭煙雨沉寒<lb/>
蛩啼壞壁清磬落疎林獨坐披圖史悠哉愜素心<lb/>
秋花開石砌散步挹清芬山色當門見鐘聲帶月聞短<lb/>
衣添敗絮晩飯憶香芹何限京華客真同涇渭分<lb/>
　　劉鴻臚歌<lb/>
宣城劉公名光揚年過六十鬢髪蒼一身落拓僅三尺<lb/>
<pb n="KR4f0035_WYG_001-15b"/>
雙瞳如水分毫芒十年海内盛翰墨短碣豐碑盡鐫刻<lb/>
琅華館與快雪堂至今處處生顔色憶昔<lb/>
先皇天縱才臨池學書何勤哉<lb/>
宸翰精妙古無比上與雲漢同昭回猶云絶技必古人<lb/>
窮搜墨寳前具陳真蹟雙鉤上文石揚也奉詔無逡巡<lb/>
𤣥秘塔九成宫經年摹勒何其工縱横波磔無遺憾本<lb/>
來靣目將無同搨成匍匐瀛臺奏<lb/>
至尊含笑當清晝賜金賜絹皆固辭賜官拜受誠希覯<lb/>
<pb n="KR4f0035_WYG_001-16a"/>
官列鴻臚承<lb/>
帝眷從兹出入文華殿退朝常得奉<lb/>
宸遊日下人爭識君靣無何龍馭忽升遐薄俸雖存罷<lb/>
曉衙疲驢漫走長安道手持<lb/>
御墨賣誰家歲云暮矣卧茅廬車馬蕭條故舊疎無限<lb/>
傷心堪灑淚柴門猶自署鴻臚<lb/>
　　過沈仁伯寓<lb/>
同是他鄕客看君倍可憐柴門寒背日土竈靜無煙車<lb/>
<pb n="KR4f0035_WYG_001-16b"/>
馬交遊少丹青歲月遷騎驢暫相訪談笑得悠然<lb/>
　　長安曲二首<lb/>
滿目飛沙十月天名王新唱凱歌旋燈前解却黄金甲<lb/>
兩隊吳姬奏管絃<lb/>
中和大樂類咸英九奏瀛臺悦<lb/>
聖情昨日金鰲橋上過天風吹落鳯凰聲<lb/>
　　和唐人姚倫感秋林作<lb/>
霜滿空庭樹芳菲事已殊葉隨千陌迥影落四鄰孤蕭<lb/>
<pb n="KR4f0035_WYG_001-17a"/>
摵來秋月槎枒集夜烏東皇消息近何必怨彫枯<lb/>
　　雁<lb/>
萬里憑雙翼三秋乍一聲影隨霜月落陣帶野雲横絶<lb/>
塞眠孤戍深閨倚繡楹淒清偏入耳何限暮愁生<lb/>
　　雨餘<lb/>
雨餘片月上光彩晶然開青松䕃幽徑白露霑荒臺攬<lb/>
衣恣閒歩忽見飛鴻來浩歌感流景鬱思難為裁<lb/>
　　題女郎畫梅<lb/>
<pb n="KR4f0035_WYG_001-17b"/>
竹外香飄豔雪姿多情翠羽哢疎枝掃眉才子無雙筆<lb/>
貌得羅浮夢醒時<lb/>
　　聞砧<lb/>
一片空中響閨人萬里情夜深時斷續聽久忽分明韻<lb/>
起霜階冷風傳逺巷清搔頭添客恨不待峽猿聲<lb/>
　　題雪景畫<lb/>
層巖䇿杖立從容積素凝寒千萬峰老樹攲斜飛鳥絶<lb/>
寺門深掩一聲鐘<lb/>
<pb n="KR4f0035_WYG_001-18a"/>
　　道中遇雨<lb/>
目斷鄉闗杳隂雲萬里生春衣逢暮雨疲馬望孤城壠<lb/>
麥參差秀村烟斷續明懸思歸舍日嫩竹滿前楹<lb/>
　　荒村<lb/>
霽色催征騎荒烟望戍樓斷雲寒遶樹殘雪曉盈疇菽<lb/>
水經時缺風塵幾日休歸心同塞雁迢遞下河洲<lb/>
　　將抵里門途中苦雨二首<lb/>
咫尺淹歸騎荒村暮雨聲愁眠曹叔邑夢繞宋王城野<lb/>
<pb n="KR4f0035_WYG_001-18b"/>
店牛羊聚虚簷鳥雀争出門泥滑滑翻羡雪中行<lb/>
入夜響滂沱空房水氣多也知田父喜其奈客愁何紅<lb/>
燭消殘夜清樽發浩歌横流前路滿聞説漲黄河<lb/>
　<lb/>
　<lb/>
　<lb/>
　<lb/>
　西陂類稿巻一<lb/>
</p>
<p>
</p>
  </div>
</body>
</text>
</TEI>
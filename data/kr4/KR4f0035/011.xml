<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西陂類稿卷十一</head> <lb/>
    <p>
<pb n="KR4f0035_WYG_011-1a"/>
欽定四庫全書<lb/>
　西陂類稿卷十一<lb/>
　　　　　　　　　　　　吏部尚書宋犖撰<lb/>
　漫堂草<lb/>
　　春日雨中用至韻<lb/>
溟濛江上雨正是插秧時種樹催辛秀聯吟擬退之濤<lb/>
應翻古井柳欲暗叢祠惆悵遨頭阻空餘弄酒卮<lb/>
　　雨<lb/>
<pb n="KR4f0035_WYG_011-1b"/>
去冬十日雪今春十日雨端居豐暇豫冲襟快容與霑<lb/>
灑遍江界淒清逼廨宇懸麻急陣催驚湍空階聚雲濃<lb/>
儼潑墨雷殷過撾鼓秧鍼戰逺塍浪花翻别浦巖崖遲<lb/>
芳眺花藥探深塢翠憐椶扇欹紅訝櫻脣嫵照水聳海<lb/>
鶴望晴叫鸚鵡廵簷腰髀便閉閣樽罍舉畫展江南春<lb/>
思入古竹圃燒筍願莫酬束帶情何苦且好讀漢書因<lb/>
之教兒炬<lb/>
　　偶讀江湖長翁詩有西江米㯺絲作窩之句適午<lb/>
<pb n="KR4f0035_WYG_011-2a"/>
　　飯有此欣然為長句用原韻<lb/>
天隂對畫向霜壁嗒然移情忘午食西江米㯺絲作窩<lb/>
妙句偶檢長翁册朅來廚娘適進此風味殊佳驚創得<lb/>
我家西陂十頃麥芃芃每愛没牛膝餅盤麨碟飽農夫<lb/>
至老不見長腰粒况此粉之復縷之蠒緒遜工玉遜徳<lb/>
芼以薑橙㸃醯醬放箸縈迴定千尺飯罷江樓望江甸<lb/>
如毯新秧風䇿䇿<lb/>
　　雨中示朱樸士時樸士將遊齊州<lb/>
<pb n="KR4f0035_WYG_011-2b"/>
旗靜門閒㦸自交雨中飢鶴上堂坳花枝檻列春秋桂<lb/>
<hi>山礬一名春桂</hi>菜把園供大小巢雙屐輕抛苔欲涴三杯軟飽<lb/>
句從敲暢遊擬共修之去免使山靈逺獻嘲<lb/>
　　采芑作用陳簡齋村西買山藥韻<lb/>
曉起向射㕔偶試登山脚鶴邊送遙青紛披足花藥芑<lb/>
從故鄉移生意恐小却孰知春風吹新苗映叢薄采采<lb/>
念雅詩清露衣上落我今困塵鞅如鳥雙翅縳野飯偕<lb/>
村農幾時踐夙約芳嵗委江濤搔頭聽姑惡<lb/>
<pb n="KR4f0035_WYG_011-3a"/>
　　起姪出守威寧將取道豫章詩以遲之三首<lb/>
蠻烟瘴雨自遐陬年少何妨萬里遊此去當官須鄭重<lb/>
道傍負弩是諸侯<lb/>
過家上塚清明後取道西江慰老懷風雨連旬縱留滯<lb/>
也應擁傳度臨淮<lb/>
矯首江天耿寸心月明還惱蔽層隂鰣魚將到紅薔發<lb/>
遲爾衙齋次第吟<lb/>
　　咏庭前花木五首<lb/>
<pb n="KR4f0035_WYG_011-3b"/>
誰傍踈籬種小桃亂藤惡竹苦相交年來手為芟除却<lb/>
牆角椶櫚得並高<lb/>
架上紅薔錦段張惱人顔色殢人香簿書叢裏抽身去<lb/>
獨凭欄干到夕陽<lb/>
叢桂連蜷色可餐凌晨清露更漙漙白頭翁亦知憐此<lb/>
故把新巢葉底安<lb/>
西江昨嵗兼旬雪末利芳蘭晩吐芽一事最為殺風景<lb/>
佛桑兩樹不開花<lb/>
<pb n="KR4f0035_WYG_011-4a"/>
山櫻矯作盆中景輪囷離竒亦可觀不道如珠纔數子<lb/>
朝來已被鳥銜殘<lb/>
　　别院二首<lb/>
别院如山靜旗門鼓不撾徃來行樂地開遍蜀葵花<lb/>
擣醬收梅子移欄避筍芽也知公事少清課近來加<lb/>
　　朱悔人雨中見過留飲衙齋同吳志上兒至分賦<lb/>
　　用湯西崖簡張𢎞蘧韻<lb/>
潞沙一别五年强猶未抽身返芰梁何意宦途容建節<lb/>
<pb n="KR4f0035_WYG_011-4b"/>
無多家法祇循牆故人偶過同聽雨好句分題各據牀<lb/>
瑞酒依俙浭酒洌醉餘消受竹風凉<hi>端酒出金陵味類豐潤浭酒</hi>
　　<hi>附</hi>次前韻　　　　　　　　　　　載震<lb/>
　風流不減昔年强五載相思月照梁久許心香師宋<lb/>
　豔誰搖健筆短曹牆操卮憶徃東西路跋燭論文上<lb/>
　下牀最是㦸門清似水幽花滿院雨蒼涼<lb/>
　　　次前韻　　　　　　　　　　吳允嘉<lb/>
　夜分索句興偏强爭似新泥落燕梁户外雨聲多在<lb/>
<pb n="KR4f0035_WYG_011-5a"/>
　竹燈前花影自窺牆官宜老鶴同三徑客許清琴共<lb/>
　一牀嬴得宋家氷雪咏頓教五月座生凉<lb/>
　　孔雀雛<lb/>
炎方珍鳥得佳雛飲啄風前本自孤棲桀何妨從奮迹<lb/>
吮毫肯為寫新圖<hi>趙松雪有錦石雙雛圖</hi>微聞格磔呼都䕶已訝<lb/>
斑斕類鷓鴣待到屏開倍馴擾青蓮閒客頓教輸<hi>白鷴號間</hi>
<hi>客太白有詩亦稱為鷄所伏</hi>
　　辛未夏五月過北蘭寺時烟江疊嶂堂初成漫賦<lb/>
<pb n="KR4f0035_WYG_011-5b"/>
　　五首<lb/>
茅堂一到一番幽碧筍如簪傍檻抽得得山僧扶杖出<lb/>
楮袍蒻笠總風流<lb/>
楝花坪子最荒凉逕轉籬開石几張好處花時還記取<lb/>
繽紛紫雪㸃衣裳<lb/>
小閣秋屏竹樹團蕭森五月欲生寒推牕又改山川面<lb/>
不與空亭一例看<lb/>
烟江疊嶂堂中坐流覽烟江疊嶂圖莫把清光浪摹寫<lb/>
<pb n="KR4f0035_WYG_011-6a"/>
且須長句誦髥蘇<lb/>
斷雨殘雲止復行蒲颿十幅徃來輕斜陽忽放山根出<lb/>
江外重湖一線明<lb/>
　　<hi>附</hi>次前韻　　　　　　　　　　　載震<lb/>
　堂通野阜轉清幽壓戸藤梢帶葉抽最好江洲浮逺<lb/>
　緑孤懸塔影漾中流<lb/>
　領取空庭五月凉烟生粉壁畫高張<hi>羅牧畫壁</hi>何來萬箇<lb/>
　青鸞尾翠滴層欄欲染裳<lb/>
<pb n="KR4f0035_WYG_011-6b"/>
　歴落村坳碧幾團隔江遙睇動深寒雲嵐横側紛成<lb/>
　態載酒頻來不厭看<lb/>
　晴簷對景閒披卷松雪翁書文沈圖不是漫堂雅好<lb/>
　事阿誰舉似到王蘇<hi>宋王晉卿烟江疊嶂圖東坡題詩真蹟今不可得公有趙承㫖</hi>
　<hi>書蘇詩沈啓南文衡山補圖巻是日攜至同觀</hi>
　短柵逶蛇曳履行晩颸搖颺葛衣輕老僧送客烟江<lb/>
　外一鳥啼殘落照明<lb/>
　　<hi>附</hi>前題次韻　　　　　　　　　　　　至<lb/>
<pb n="KR4f0035_WYG_011-7a"/>
　北蘭曲逕入清幽蕉葉藤梢次第抽行至空亭一翹<lb/>
　首稻花雨足漲江流<lb/>
　波光㶑灩栁隂凉白版為牀小閣張長日聽鸝同老<lb/>
　衲浮嵐暖翠撲衣裳<lb/>
　棟影蕭疎竹影團山泉一酌訝清寒毗陵題後人爭<lb/>
　品未許參寥兩様看<hi>澹雪泉為卲子湘題</hi>
　眼底江山真是畫堂中水石有新圖<hi>羅飯牛畫壁</hi>分題爭<lb/>
　羨髥翁句風調居然似大蘇<hi>謂悔人</hi>
<pb n="KR4f0035_WYG_011-7b"/>
　蹋遍平沙未肯行心隨鷗鷺泛波輕蕭閑更愛江天<lb/>
　寺一尺斜陽塔頂明<lb/>
　　題祝京兆髪書二首<lb/>
迸出驪珠濡墨時縱横真欲逼游絲香鬟䰀鬌盤鴉色<lb/>
翦付枝山也不辭<lb/>
小蘸烏雲向研池中書君老未應竒仁宗飛白看雲字<lb/>
<hi>為余家舊藏</hi>三昧均將造化師<lb/>
　　雨中用至韻<lb/>
<pb n="KR4f0035_WYG_011-8a"/>
近得西陂信荒寒比舊加空亭浮積水茅屋映疎麻鄉<lb/>
國愁何劇江城晩不譁射堂閒對酒冒雨摘新瓜<lb/>
　　次韻答朱悔人四首<lb/>
鬢上繁霜逐嵗增風雲真自愧依乘姚江姓字瞻巖谷<lb/>
<hi>時得陽明廬山紀功碑</hi>滕閣登臨感廢興小草也知人共薄高文<lb/>
何綺老無能天涯喜接掀髥客梅雨庭蕉緑幾層<lb/>
堆案文書撥不開敢言胸次絶纎埃事當鑿枘新愁結<lb/>
詩别源流舊雨來江上鰣魚纔出網幕間乳燕乍翻雷<lb/>
<pb n="KR4f0035_WYG_011-8b"/>
臨觴古跡無勞問已妥先賢闢草萊<hi>新建理學忠節二祠</hi>
河曲勾留憶潞沙鈴齋㑹合興還賖經旬眠食都添味<lb/>
何處林巒不是家古寺扶笻行竹色方塘展席對薲花<lb/>
匡廬傲我曾遊眺指㸃空亭帽影斜<lb/>
䟦燭分題共䇿勲深衷湖海託鷗羣家人雜遝求書扇<lb/>
裨將追隨解好文小别西江浮蔑舫言歸東浦卧溪雲<lb/>
祇應嵗晩寒梅發明月幽牕好遲君<lb/>
　　漫興六首<lb/>
<pb n="KR4f0035_WYG_011-9a"/>
稀疎梅子墮階黄雨過椶櫚葉有光末利蘭花相鬬發<lb/>
高齋長日罷焚香<lb/>
吳下楊梅未結縁嶺南茘子倩誰傳眼前一事差强意<lb/>
頓頓鰣魚六十天<lb/>
盆内荷花靜且妍愛他新葉更田田幽牕夢醒聞疎雨<lb/>
只欠西陂打鴨船<lb/>
曲逕斜陽豔草花幾枝紅蓼奪明霞蜂房偶過堪成笑<lb/>
我放衙時爾報衙<lb/>
<pb n="KR4f0035_WYG_011-9b"/>
連日北蘭閒看竹全抛俗韻得相羊依俙東圃笆籬下<lb/>
二十年前一段香<lb/>
庭敞簷虛對逺天桃笙烏几晩風前小兒下學來相揖<lb/>
左氏喃喃誦一篇<lb/>
　　送羅飯牛入廬山歌<lb/>
子以牧為名我以牧為字二牧生平偶不同各於詩畫<lb/>
有深寄我詩苦吟四十年得小三昧嗟華顛子亦行年<lb/>
平七十一生供養惟雲烟昨於北蘭寺中烟江疊嶂堂<lb/>
<pb n="KR4f0035_WYG_011-10a"/>
見子所作烟江疊嶂畫堊壁纔數尺意興何瀟灑一掩<lb/>
一重出肺腑彴略茅亭總光怪猶云此水石規摹董巨<lb/>
而為之更有粉本迥出董巨外匡廬五老崢嶸霄漢皆吾<lb/>
師子攜畫筆徃我寫詩篇送如澠之酒壯子行何惜傾<lb/>
倒畢卓甕酒酣一櫂浮章江恰值梅雨初晴山鳥哢<lb/>
　　題石田翁虎丘圖次原韻<lb/>
櫂弭禪關路舊知可中亭畔歩威遲誰憐奉使三春住<lb/>
祇辦看花一首詩<hi>余官平江時僅有虎丘看玉蘭一詩</hi>塔影山光心獨繫<lb/>
<pb n="KR4f0035_WYG_011-10b"/>
茶香歌韻老偏宜披圖愈切誅茅願惆悵爐烟裊細絲<lb/>
　　浯溪磨崖碑<lb/>
驪珠顆顆照荒厓元頌顔書一色佳大業當時勞紀述<lb/>
後人持論苦擠排秦碑周鼓寧須詫雨㸃苔花詎可埋<lb/>
墨本看來頻下拜浯溪還擬蹋青鞵<lb/>
　　以方竹杖贈悔人作短歌<lb/>
寧州方竹亦一竒截以為杖良所宜四稜獨異碧篠簜<lb/>
七尺誰琢黄琉璃杖兮我把朱髥餉相扶直到廬山上<lb/>
<pb n="KR4f0035_WYG_011-11a"/>
勸君慎勿規而圓本色一改不值錢<lb/>
　　<hi>附</hi>前題　　　　　　　　　　　　　允嘉<lb/>
　方竹杖子長七尺産於寧州積雪石觚稜節節削不<lb/>
　成竹色渾如一條碧朱髥性好名山遊贈之濟勝應<lb/>
　不惜聞君新製方山冠更著方袍躡方舄兹遊將訪廬<lb/>
　山松手扶此杖凝方瞳由來圭角世所妒須入白雲<lb/>
　峰外峰<lb/>
　　　答詩　　　　　　　　　　　　　載震<lb/>
<pb n="KR4f0035_WYG_011-11b"/>
　明日别公廬山去贈我竹杖隨行縢體方節堅色滑<lb/>
　淨一條碧玉丰稜稜側聞分寧邃巖谷狼虎部曲蒙<lb/>
　茸藤截致頗難形甚古大樸不雕囊以繒世閒圓柔<lb/>
　易為好直方誰解堪依憑我老懶拙無一可舍藏信<lb/>
　宜行未能大布一領書一簏漫遊得此真良朋匡君<lb/>
　舊識不我棄招手高峰穿崚嶒扶攜萬仞觀天地大<lb/>
　笑齊物無鯤鵬拜公嘉錫感公意知已名言永服膺<lb/>
　何當杖頭書嵗月幽尋衡岱嵩崋恒<lb/>
<pb n="KR4f0035_WYG_011-12a"/>
　　北蘭僧房半閒余題詩處也悔人倣曹峨睂司成<lb/>
　　為王阮亭司馬題漁洋詩屋例署為綿津詩屋繫<lb/>
　　以斷句余愧不敢承漫為賦答<lb/>
綿津三舍避漁洋詩屋新題詎敢當祇好罷官詩也戒<lb/>
蒲團分據已公房<lb/>
　　<hi>附</hi>原詩　　　　　　　　　　　　載震<lb/>
　茶罏筆格日横陳一榻蕭然對綠筠風味漁洋真可<lb/>
　比此中也合署綿津<lb/>
<pb n="KR4f0035_WYG_011-12b"/>
　　白槿<lb/>
舜華自昔豔新妝皎皎風姿獨擅塲一樹籠烟閒倚檻<lb/>
幾枝如雪澹窺牆唐昌品格從教異簷蔔霏微祇遜香<lb/>
習靜朝來相對處分明姑射共徜徉<lb/>
　　秋日示介維<lb/>
扁舟羨爾全無繫倦鳥嗟予尚未還不少雙江風味在<lb/>
兩翁相對聳吟肩<lb/>
天都峰勢迥孱顔摹寫輸君倚杖閒今夜老夫有清夢<lb/>
<pb n="KR4f0035_WYG_011-13a"/>
暫抛廬阜向黄山<lb/>
曹<hi>實菴</hi>靳<hi>熊封</hi>年來共酬倡鹿牕句子訝偏清何妨鼓吹西<lb/>
江派也學涪翁作主盟<lb/>
　　送介維還歙兼寄靳熊封<lb/>
楓葉飄蕭動夕吹送君南浦意凄其小留黄篾鷗邊舫<lb/>
共吸清光月下卮求研那辭開古井<hi>相傳歙硏出獄中古井者佳</hi>擣<lb/>
烟須為寄西陂<hi>託介維製西陂墨</hi>鴈堂令尹如相問報道殘年<lb/>
祇辦詩<lb/>
<pb n="KR4f0035_WYG_011-13b"/>
　　介維將解纜為風雨留一日再賦送<lb/>
江上驚飇起征颿未許揚幽蘭留閉户疎雨對持觴怊<lb/>
悵秋屏閣逢迎問政堂<hi>熊封堂名</hi>月明修翫事千里望佳章<lb/>
　　早秋雜興五首<lb/>
豫章兵火苦侵尋何限<lb/>
朝廷眷顧心三載蠲租三十萬江流難並<lb/>
湛恩深<lb/>
武陽陶瓦教當時碑版煌煌紀牧之報稱愧臣無一可<lb/>
<pb n="KR4f0035_WYG_011-14a"/>
也從天上荷<lb/>
殊知<lb/>
劉楨禦變有遺篇此事當初亦偶然敢傚文成磨石壁<lb/>
大書深刻向開先<lb/>
讀法仙宫月吉趨先賢祠宇闢東湖千牛習氣都驅遣<lb/>
甘作乾坤一腐儒<lb/>
北蘭寺裏看山罷種菜亭邉校射歸一事夜來徴左氏<lb/>
青熒燈火坐書幃<lb/>
<pb n="KR4f0035_WYG_011-14b"/>
　　夢中得句醒而足成之<lb/>
户外青山扶杖得隴頭明月咤牛還<hi>夢中得</hi>何須此景親<lb/>
消受夢裏題詩亦灑然<lb/>
　　奉酬阮亭司馬見懷之作次原韻<lb/>
清詩逺道寄南州正值天涯獨倚樓<lb/>
聖代史才借司馬老夫心事付閒鷗雲烟鎮日分洪井<lb/>
魚麥何年慰白頭欲答鐘鏞慚瓦缶坐看孤月下江洲<lb/>
　　<hi>附</hi>原倡　　　　　　　　　　　王士禎<lb/>
<pb n="KR4f0035_WYG_011-15a"/>
　中丞持節鎮洪州滕閣重開勝庾樓清簟疎簾過暮<lb/>
　雨隠囊紗帽對江鷗曾來弭櫂悲前劫未許題詩到<lb/>
　上頭安得乗風度彭蠡與君吹笛坐滄洲<lb/>
　　又奉答題烟江疊嶂堂絶句二首次原韻<lb/>
茅堂樹色隱重湖堪入營丘水墨圖編籬開逕年來事<lb/>
却恨漁洋志裏無<hi>司馬數年前使粤有南來志</hi>
勾留初地對江湖功業韓<hi>襄毅公雍</hi>林<hi>貞肅公俊</hi>敢浪圖詩罷老<lb/>
僧同啜茗風流龍井未全無<lb/>
<pb n="KR4f0035_WYG_011-15b"/>
　　<hi>附</hi>原倡　　　　　　　　　　　王士禎<lb/>
　東湖勝事擬西湖幻出烟江疊嶂圖也似坡公憩龍<lb/>
　井不知曾有辨才無<lb/>
　　題友人寒林曵杖圗<lb/>
孤岫聳天外寒林參路旁秋風寫平逺老筆追河陽懸<lb/>
我漫堂壁當暑生風霜踽踽曳杖叟定向華子岡<lb/>
　　空庭<lb/>
空庭明月共徘徊偶試玻瓈海外杯石谷新圖阮亭句<lb/>
<pb n="KR4f0035_WYG_011-16a"/>
恰從京國一時來<lb/>
　　雨中同心壁上人集烟江疊嶂堂<lb/>
雨過江干寺尊開樹下牕花香齊已共詩格阮亭降<hi>時誦</hi>
<hi>阮亭司馬見贈詩</hi>斜照山全出沿波鳥自雙清光費摹寫回首<lb/>
暮鐘撞<lb/>
　　羅浮仙蝶歌寄至兒<lb/>
有客贈我羅浮繭狀如槲繭大二三甕形雖非扶桑敵<lb/>
土色良與赤埴參筠笯逺致自海嶠依俙尚帶青羊嵐<lb/>
<pb n="KR4f0035_WYG_011-16b"/>
南榮高縣清明候兒童周視恒眈眈恐遭隂翳傷獨蛹<lb/>
黙加愛䕶祈先蠶昨者蠕蠕忽蠢動化生彷彿縑箱蟫<lb/>
輪囷翅展摺叠扇五色渲染畫史慙匀圓四㸃儼雲母<lb/>
竒光異彩紛相涵文身祇宜花底活纎睂却令閨中耽<lb/>
紅薔正吐摘蕊飼移置美䕃選石楠三日戢翼蟬抱葉<lb/>
栩栩倐爾薄蔚藍恨不維縶作佳玩祕篋聊記資清譚<lb/>
今夜月明晃流汞空庭佇立當微酣一蝶翩然拂檻落<lb/>
絳霞幾縷從天南殊常綺麗奪人目風前略辨睂毿毿<lb/>
<pb n="KR4f0035_WYG_011-17a"/>
或云其母實覓子藥畦苔逕恣幽探漆園偶夢情不極<lb/>
滕閣欲搨誰能諳俄驚霄漢去無蹟神仙窟宅隨鸞驂<lb/>
葛洪遺衣迥茫昧此理揣測余何堪夜闌高咏誠一快<lb/>
千里屬和催中男<lb/>
　　鄭谷口寄隸書韓詩喜而賦此<lb/>
雲陽遺法邈難窺谷口農今擅此竒寄自臨池呼酒後<lb/>
快同駐馬看碑時縱横似出崋山格排奡宜書韓愈詩<lb/>
舞女插花人始愛那從老櫟覓鍾期<hi>谷口與周元亮先生最善</hi>
<pb n="KR4f0035_WYG_011-17b"/>
　　壬申四月十九夜夢阮亭司馬屬咏瀟湘鴈醒而<lb/>
　　急錄之一字不遺<lb/>
岸濶水無際月明春鴈翔徘徊念儔侣清影落瀟湘<lb/>
　　暇日治圃志上以詩美之次韻奉酬<lb/>
荷鍤腰鎌命老奴射堂種菜學髥蘇初心祇許親藜莧<lb/>
勝事還教理竹梧雨後青蔥人罷灌畦邊吟嘯杖堪扶<lb/>
多情上客來佳句石谷他年待補圖<lb/>
　　<hi>附</hi>原倡　　　　　　　　　　　　允嘉<lb/>
<pb n="KR4f0035_WYG_011-18a"/>
　放衙無事課花奴翦竹移蕉土氣蘇清味盤供鶯宿<lb/>
　菜濃隂牕借鳯棲梧練帬亦可居官著藤杖何妨未<lb/>
　老扶安得虞山揮老筆為公寫作灌園圖<lb/>
　　玉茗花<lb/>
雙樹連蜷傍檻斜園丁喚作白山茶種疑后土廟中得<lb/>
名自臨川堂畔嘉灌溉每同簷蔔惜隂森還借海榴遮<lb/>
春前看取開如雪細咏西江第一花<lb/>
　　題倪高士幽磵寒松小幅次畫上原韻<lb/>
<pb n="KR4f0035_WYG_011-18b"/>
松色與磵幽依俙寒溪路珍圖傳江南三日留閉户雲<lb/>
煙拂几席流覽慰遲暮寥寥此筆墨深合荆關度俗韻<lb/>
吾庶免永言高士晤<hi>江南人家以有無倪畫分雅俗</hi>
　　西城别墅詩為王清逺賦十二首<lb/>
　　　石帆亭<lb/>
苦竹截為檻香茅縛作亭宛同一艑泛憶向雙江停不<lb/>
掛五兩去聊愛羣峰青<lb/>
　　　樵唱軒<lb/>
<pb n="KR4f0035_WYG_011-19a"/>
返照轉樹腰微風坐來歇是時開南軒可以望明月我<lb/>
愛孟襄陽呼與掘詩窟<lb/>
　　　半偈閣<lb/>
小閣不數級香鐙閣上俱亦有和松菴不去嗤我迂㡬<lb/>
時持半偈來共叅文殊<lb/>
　　　大椿軒<lb/>
鼠姑色太妍栗留聲太滑獨有薜茘裳風髥自摩戛何<lb/>
如漆園椿曽閲千春八<lb/>
<pb n="KR4f0035_WYG_011-19b"/>
　　　雙松書塢<lb/>
粲粲列宿迥謖謖輕濤生秋隂落滿地雞犬亦未驚但<lb/>
聞深塢裏夜牕出書聲<lb/>
　　　小華子岡<lb/>
柴門鏁松筠林麓何窈窕有時出西莊村火動林杪指<lb/>
㸃華子岡比似輞川小<lb/>
　　　小善巻<lb/>
藏書萬巻餘置身百尺樓不若緩歩閒洞屋得清幽試<lb/>
<pb n="KR4f0035_WYG_011-20a"/>
問高卧者樂亦有此不<lb/>
　　　春草池<lb/>
何用遙相遺烟草不堪翦池塘佳句抽康樂夢徒褊别<lb/>
後思青青帬腰更應展<lb/>
　　　三峰<lb/>
三峰出羣早磊落秀削成寧使米顛拜我見亦乍驚下<lb/>
有萬斛泉鳴玉長琮琤<lb/>
　　　嘯䑓<lb/>
<pb n="KR4f0035_WYG_011-20b"/>
長嘯臨高䑓㳺目入歸翼安得塵鞅紓來此借肩息終<lb/>
無綵筆干所恐萬象逼<lb/>
　　　石丈<lb/>
嶔﨑故有意離立長如人環以羣木古况乃蘚繞身誰<lb/>
謂石無語亦貴氣象伸<lb/>
　　　竹逕<lb/>
夾逕千琅玕新詩上頭刻彈琴不見人衣染青蒼色豈<lb/>
知王逸少亦向竹中匿<lb/>
<pb n="KR4f0035_WYG_011-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0035_WYG_011-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西陂類稿巻十一<lb/>
</p>
<p>
</p>
  </div>
</body>
</text>
</TEI>
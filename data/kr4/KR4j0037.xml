<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>歸愚詞</head> <lb/>
    <p>
<pb n="KR4j0037_WYG_001-1a"/>
欽定四庫全書<lb/>
　歸愚詞<lb/>
　　　　　　　　　　　　宋　葛立方　撰<lb/>
　　滿庭芳<hi>催梅</hi>
霜葉停飛氷魚初躍梅花猶悶芳叢剪酥裝玉應為費<lb/>
天工爭奈江南驛使征鞍待一朶香濃慿誰報氷肌仙<lb/>
子聞早駕飛龍　溶溶春意動寒姿未展終愧羣紅與<lb/>
斬新末上閒伴長松要看黄昏庭院横斜映霜月朦朧<lb/>
<pb n="KR4j0037_WYG_001-1b"/>
蘭堂畔巡簷索笑誰羡杜陵翁<lb/>
　　又<hi>和催梅</hi>
未許蜂知難交雀啅芳叢猶是寒叢東方解凍春仗做<lb/>
春工何事仙葩未放寒苞秘氷麝香濃應須是驚聞羯<lb/>
鼓誰敢噴髯龍　梅花君自看丁香已白桃臉將紅結<lb/>
嵗寒三友久遲筠松要看含章簷下閒粧靚春睡朦朧<lb/>
知音是凍雲影底鐵面葛仙翁<lb/>
　　又<hi>探梅</hi>
<pb n="KR4j0037_WYG_001-2a"/>
狂吹鳴籬祥霙剪水分明欺壓寒梅氷威初斂曦影上<lb/>
池䑓應有一番和氣南枝上恐有春来須勤探呼吾笻<lb/>
杖屐齒上蒼苔　春風渾未到裵回香徑巡遶千迴見<lb/>
瓊英一㸃小占條枚且看先鋒鬬艷看看便繁蕾齊開<lb/>
香浮動微薰詩夢須更著詩催<lb/>
　　又<hi>賞梅</hi>
臘雪方凝春曦俄漏畫堂小秩芳筵玉壺仙蕊簾外羃<lb/>
瑶烟莫話靑山萬樹聊須對一段孤妍盃行處香參鼻<lb/>
<pb n="KR4j0037_WYG_001-2b"/>
觀百濯未為賢　吾廬何處好繡香竹畔偶桂溪邊且<lb/>
為渠珍重滿泛金船已拚春醒一枕如今且醉倒花前<lb/>
花飛後歡呼一笑又是説明年<lb/>
　　又<hi>泛梅</hi>
庾信何愁休文何瘦范叔一見何寒梅花酷似索笑畫<lb/>
檐看便肯嫣然一笑疎籬上玉臉氷顔須勤賞莫教靑<lb/>
子半著樹頭酸　朱䦨聊掩映崐崘頂上琪樹團欒命<lb/>
兒曹班坐草草盃盤旋折溪邊數朶璚蕤泛蕉葉盃寛<lb/>
<pb n="KR4j0037_WYG_001-3a"/>
從教㸔尊前有客拍手笑頽山<lb/>
　　又<hi>簪梅</hi>
弄月黄昏封霜淸曉數枝影墮溪濱化工仙手幻出一<lb/>
畨新片片雕酥碾玉寒苞似已洩香塵聊相對畸人投<lb/>
分尊酒認荀陳　吾年今老矣佳人薄相笑揷林中愧<lb/>
蒼顔白髪回授烏雲玉鏡䑓邊試看相宜是淺笑輕顰<lb/>
君知否壽陽額上不似髪邊春<lb/>
　　又<hi>評梅</hi>
<pb n="KR4j0037_WYG_001-3b"/>
一陣清香不知来處元来梅已舒英出籬含笑芳意為<lb/>
人傾細看髙標孤韻誰家有别得花人應須是魏徵嫵<lb/>
媚夷甫太鮮明　北枝方半吐水邊疎影綽約娉婷問<lb/>
横空皎月匝地寒霙何似此花清絶慿君為子細推評<lb/>
幽竒處素娥靑女著意為横陳<lb/>
　　又<lb/>
扉映琉璃窗搖雲母水堂新甃雲灣際天波面玉鏡寶<lb/>
奩寛欄外靑山幾疊瑶烟斂影落千鬟寒汀晚蘆花飛<lb/>
<pb n="KR4j0037_WYG_001-4a"/>
雪風定白鷗閒　塵寰何處有方壺圓嶠弱水波翻問<lb/>
何如藜杖此地躋攀種竹今逾萬个風枝静日報平安<lb/>
他年事蒼雲屯處千畝看栖鸞<lb/>
　　又<hi>五姪將赴當塗自金壇來别</hi>
栗里田園烏衣門巷别來幾換星霜華陽仙窟翠桁綵<lb/>
衣香夢墮當塗風月披絳帳欲指鱣堂浮鷗外來寜老<lb/>
子特泛霅溪航　相逢春正好梅舒香白栁曵宫黄且<lb/>
相將一笑樂未渠央須念離多㑹少難輕負百榼霞漿<lb/>
<pb n="KR4j0037_WYG_001-4b"/>
深深觀舞囘飛雪樂奏小宫商<lb/>
　　又<hi>胡汝明罷帥歸坐間次韻作</hi>
江國麾幢邊城鼓角湓川幾報嚴更笑談油幕英傑為<lb/>
時生腹貯六韜三畧新詩就矛槊頻横功名事他年未<lb/>
晚一笴落欃槍　歸來何早計白蘋洲畔䤥穫深耕又<lb/>
何如竹帛彝鼎垂名犀節徴還伊趂春風外文鷁催行<lb/>
岩廊上談兵齒頰讜論佐休明<lb/>
　　錦堂春慢<hi>正旦作</hi>
<pb n="KR4j0037_WYG_001-5a"/>
氣應三陽氛澄六幕翔烏初上雲端問朝来何事喜動<lb/>
門䦨田父占来好嵗星説道宜官擬更慿髙望逺春在<lb/>
烟波春在晴巒　歌管雕堂宴喜任重簾不捲交䕶春<lb/>
寒況金釵整整玉樹團團柏葉輕浮重醑梅枝巧綴新<lb/>
幡共祝年年如願壽過松椿壽過彭𣆀<lb/>
　　水龍吟<hi>遊釣䑓作</hi>
九州雄傑溪山遂安自古稱佳處雲迷半嶺風號淺瀬<lb/>
輕舟斜渡朱閣横飛漁磯無恙鳥啼林塢弔髙人陳迹<lb/>
<pb n="KR4j0037_WYG_001-5b"/>
空瞻遺像知英烈垂千古　憶昔龍飛光武悵當年故<lb/>
人何許羊裘自貴龍章難换不如歸去七里溪邊鸕鷥<lb/>
源畔一蓑烟雨嘆如今宕子翻將釣手遮日向西秦路<lb/>
　　菩薩鬘<hi>侍飲賞黄花</hi>
井梧葉葉秋風晚東籬㸃㸃金錢滿開急為重陽日烘<lb/>
深院香　幽姿無衆草莫恨生非早嚼蕊傍池䑓壽公<lb/>
桑落盃<lb/>
　　風流子<hi>元旦作</hi>
<pb n="KR4j0037_WYG_001-6a"/>
夜半春陽啓東風峭猶帶去年寒嘆榆塞戰塵玉闗烟<lb/>
燧壯心耿耿靑鬢斑斑又還是一年頭上到日月信跳<lb/>
丸門帖繪雞厯頒金鳯酒浮柏葉人頌椒盤　幽園春<lb/>
信近簾櫳静小宴取次追歡聊愛水沉烟裊清唱聲閒<lb/>
況良辰漸有梅舒瓊蕊栁搖金縷巧綴新旛莫惜醉吟<lb/>
親側衣曵荆蘭<lb/>
　　又<lb/>
細草芳南苑東風裏贏得一身閒見花朶繡田栁絲絡<lb/>
<pb n="KR4j0037_WYG_001-6b"/>
岸沼氷方泮山雪初殘又還是隴頭春信動梅蕊入征<lb/>
鞍月裏暗香水邊疎影淡粧宜瘦玉骨禁寒　泛金溪<lb/>
上好開幽户聊面翠麓雲灣知道醉吟堪老名利難闗<lb/>
算書帷意嬾宦塗遊倦舊時習氣惟有躋攀擬待杖藜<lb/>
花底直到春䦨<lb/>
　　多麗<hi>賞梅</hi>
冷雲收小園一段瑶芳乍春来未回窮臘幾枝開犯嚴<lb/>
霜傍黄昏暗香浮動照淸淺疎影低昻却月幽姿含章<lb/>
<pb n="KR4j0037_WYG_001-7a"/>
媚態姮娥姑射下仙鄉倚䦨看殷懃持酒索笑也何妨<lb/>
堪憐處東君不管獨自淒涼　算何人為伊銷斷古今<lb/>
才子篇章有西湖賦詩處士更東閣年少䑓郎驛使来<lb/>
時吳王醉處幾番牽動廣平腸賸宴賞微酸如豆又是<lb/>
隔年長髙樓外莫教羌管吹墮寒香<lb/>
　　又<hi>七夕遊蓮蕩作</hi>
破波光如鏡三翼輕舟對雨餘重岩疊嶂何妨影墮清<lb/>
流望芙蕖渺然如海張雲錦掩映汀洲出水竒姿凌波<lb/>
<pb n="KR4j0037_WYG_001-7b"/>
豔態眼看一葉弄新秋恍疑是金沙池内玉井認峯頭<lb/>
花深處田田葉底魚戲龜遊　正微涼西風初度一彎<lb/>
斜月如鈎想天津鵲橋將駕看寶奩蛛網初抽晒腹何<lb/>
堪穿針無緒不如溪上少淹留競笑語追尋惟有沉醉<lb/>
可忘憂慿清唱一聲檀板驚起沙鷗<lb/>
　　沙塞子<hi>詠梅</hi>
天生玉骨氷肌瘦損也知他為誰寒底傲霜凌雪不教<lb/>
春知　髙樓横笛試輕吹要一片花飛酒巵拚沉醉帽<lb/>
<pb n="KR4j0037_WYG_001-8a"/>
簷斜揷折取南枝<lb/>
　　春光好<hi>立道生日作</hi>
去年曾壽生朝正黄菊初舒翠翹今嵗雕堂重預宴梨<lb/>
雪香飄<hi>是時梨花盛開故云</hi>　明年應傍丹霄看寶胯重重在腰<lb/>
鵲尾吹香籠繡段且醉金蕉<lb/>
　　又<hi>寒食將過淮作</hi>
禁烟却釀春愁正繫馬清淮渡頭後日清明催疊鼓應<lb/>
在揚州　歸時元已臨流要綺陌芳郊恣遊三月羇懐<lb/>
<pb n="KR4j0037_WYG_001-8b"/>
當一洗莫放觥籌<lb/>
　　西江月<hi>開爐</hi>
風送丹楓巻地霜乾枯葦鳴溪獸爐重展向深閨紅入<lb/>
麒麟方熾　翠箔低垂銀蒜羅幃小釘金泥笙歌送我<lb/>
玉東西誰管瑶花舞砌<lb/>
　　蝶戀花<hi>冬至席上作</hi>
緹室羣隂清曉散灰動葭莩漸覺㣲陽扇日永繡工才<lb/>
一線挈壺已報添銀箭　六幕無塵開碧漢非霧非煙<lb/>
<pb n="KR4j0037_WYG_001-9a"/>
彷彿登䑓見梅萼飄香縈小宴霞漿莫放琉璃淺<lb/>
　　清平樂<hi>子直過省生日候殿試席間作</hi>
文章驚世半挹南宫第蟾窟澄輝天似洗折得窅窊丹<lb/>
桂　當年蓬矢生賢流霞滿祝長年更願巨鰲連釣楓<lb/>
宸第一臚傳<lb/>
　　減字木蘭花<hi>四姪遇省候廷試席上作</hi>
揺毫鑄藻縱有徽之應壓倒萬里鵬程南省今書淡墨<lb/>
名　臚傳丹陛月裏桂花先著袂雁墖髙題玉季巍科<lb/>
<pb n="KR4j0037_WYG_001-9b"/>
尚覺低<lb/>
　　又<hi>章甥築地相望作</hi>
張南周北漫説清漳搖紺碧何似幽棲甥舅相望共一<lb/>
溪　璇題沙版不用買隣糜百萬餘户增輝庭列芝蘭<lb/>
户㦸枝<lb/>
　　水調歌頭<lb/>
睡鴨凝香縷白酒瀉無聲郊墟不辦羊酪照筯紫絲蓴<lb/>
此去青山深處邀得白雲為伴絶意請長纓一舸背君<lb/>
<pb n="KR4j0037_WYG_001-10a"/>
去幾幅布帆輕　帝恩重容祿隠吏祠庭膝間文度安<lb/>
親得計是揚名珍重金蘭交契共惜悤悤别去送我幾<lb/>
煙林異日懐君處凝睇亂層岑<lb/>
　　玉漏遲<lb/>
窗户明環堵山容黛染水光綃舞荷葢擎煙花映步波<lb/>
神女嫩臉鉛華掩素無語向薰風凝竚晴又雨征鞞隠<lb/>
隠雲洲沙渚　須㬰風捲還晴看洩丹囊乍飄沉炷魚<lb/>
颭荷衣珠顆亂傾無數休話金沙玉井爭似我神龜處<lb/>
<pb n="KR4j0037_WYG_001-10b"/>
觴為舉何人解歌金縷<lb/>
　　行香子<lb/>
風透紗窗葉落銀床夾纈林吹下嚴霜新篘浮蟻班坐<lb/>
飛觴有岩中秀籬中艷洛中香　金鈿放蕊玉粒爭芳<lb/>
噴年年来趂清商不應素節還有花王看正封詩龜年<lb/>
調太真狂<lb/>
　　玉樓春<hi>雪中擁爐聞琵琶作</hi>
靑女飛花濃剪水寒氣霏微度窗紙人間那得骨為簾<lb/>
<pb n="KR4j0037_WYG_001-11a"/>
罏有麒麟樽有蟻　笙簧凍澀閒纎指香霧㬉薰羅帳<lb/>
底却教試作忽雷聲往往驚開桃與李<lb/>
　　鷓鴣天<hi>小孫周晬席上作</hi>
榴花庭院戲氍毹水剪雙眸畫不如莫恨未能通瑟僴<lb/>
只今先已辨之無　虎睛淺綴新花帽龍腦濃薰小繡襦<lb/>
乃祖未須貽厥力及時須讀五車書<lb/>
　　浪淘沙<hi>子直新第落成席上作</hi>
休看輞川圖未是幽居何如雲水遶儲胥新溼青紅開<lb/>
<pb n="KR4j0037_WYG_001-11b"/>
棟宇霧拱風疎　小圃秀郊墟花破平蕪五峰列影水<lb/>
平鋪只欠五城樓十二便是蓬壺<lb/>
　　卜算子<hi>賞荷以蓮葉勸酒作</hi>
明鏡葢紅蕖軒户臨煙渚窣窣珠簾淡淡風香裡開樽<lb/>
俎　莫把碧筒彎恐帶荷心苦喚我溪邊太乙舟㶑灧<lb/>
盛芳醑<lb/>
　　又<hi>席間再作</hi>
裊裊水芝紅脈脈蒹葭浦淅淅西風淡淡煙幾㸃疎疎<lb/>
<pb n="KR4j0037_WYG_001-12a"/>
雨　草草展盃觴對此盈盈女葉葉紅衣當酒船細細<lb/>
流霞舉<lb/>
　　夜行船<hi>章甥婚席間作</hi>
百尺雕堂懸蜀繡珠簾外玉䦨瓊甃調鼎名家吹簫賢<lb/>
胄新卜鳯凰佳耦　銀葉添香香滿袖滿金盃壽君芳<lb/>
酒喜動蟾宫祥生熊帳應在細君歸後<lb/>
　　雨中花慢<hi>睢陽途中小雨見桃李盛開作</hi>
壯嵗嬉遊樂事幾經靑門紫陌芳春未見廉纎膏雨浥<lb/>
<pb n="KR4j0037_WYG_001-12b"/>
花塵濯錦寶絲增艷洗粧玉頰尤新向韶光濃處㸃染<lb/>
芳菲總是東君　蘇州老子經雨南園為誰一埽花林<lb/>
誰信道佳聲著處肌潤香匀曉洗何郎湯餅莫留巫女<lb/>
行雲寄言遊子也須留眄小駐蹄輪<lb/>
　　又<hi>奉使途中作和前韻</hi>
寄徑睢陽陌上忽看天桃穠李爭春又見楚宫行雨洗<lb/>
芳塵紅艷霞光夕照素華瓊樹朝新為竒姿芳潤擬倩<lb/>
遊絲留住東君　拾遺杜老猶愛南塘寄情蘿薜山林<lb/>
<pb n="KR4j0037_WYG_001-13a"/>
爭似此花如姝麗獺髓輕匀不數江陵玉杖休誇花島<lb/>
紅雲少須澄霽一番清影更待氷輪<lb/>
　　好事近<hi>歸有期作</hi>
幾騎漢旌迴喜動滿川花木遥睇淸淮古岸散離愁千<lb/>
斛　煙籠沙嘴定連艘鵲脚蘸波綠歸話隔年心事秉<lb/>
夜䦨銀燭<lb/>
　　又<hi>和子直惜春</hi>
歸日指清明肯把話言輕食已是飛花時候頼東風無<lb/>
<pb n="KR4j0037_WYG_001-13b"/>
力　靑帘沽酒送春歸莫惜萬金擲屈指明年春事有<lb/>
紅梅消息<lb/>
　　眼兒媚<hi>回至汴京喜而成長短句</hi>
暫時莫蕩出燕然氷柱凍層簷時節馬蹄歸路楊花亂<lb/>
樸征韀　如今歸去銀鐺宜見七寶床邊待得退朝花<lb/>
底家人爭捲珠簾<lb/>
　<lb/>
　歸愚詞<lb/>
</p>
<p>
</p>
  </div></body>
</text>\m</TEI>
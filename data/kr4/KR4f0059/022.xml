<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_022-1a"/>
潛研堂文集卷二十二<lb/>
　　　　　　　　　　　　　　嘉定錢大昕<lb/>
　紀事<lb/>
　　　記矦黃兩忠節公事<lb/>
順治二年五月王師下江南豫親王多鐸遣降臣前鴻<lb/>
臚寺少卿黄家鼐安撫蘇州巡撫霍達遁走適監軍道<lb/>
楊文驄率兵五百人至郡家鼐方勞軍西察院文驄直<lb/>
入執家鼐及從者數人盡殺之副使周荃匿民間得免<lb/>
歸報豫王且請兵吳郡被兵自此始六月兵部侍郞李<lb/>
延齡入蘇州分兵徇諸縣以張維熙爲嘉定知縣以徐<lb/>
<pb n="KR4f0059_SBCK_022-1b"/>
州總兵官李成棟爲江南提督鎭吳淞閏月成棟前隊<lb/>
兵過縣東大掠已丑成棟與副將梁得勝以戰艦百餘<lb/>
至宿東關外庚寅成棟入吳淞巨艦悉艤東關外留得<lb/>
勝以三百人守之壬辰始下薙髪之令士民皆不願遂<lb/>
謀舉事諸鄕稱義兵者不約而集矣是時舉人王霖汝<lb/>
及弟諸生楫汝起六都得七百人號王家莊兵監紀知<lb/>
縣支益起石岡得千人號石岡兵南翔大姓招募二千<lb/>
人號南翔兵婁塘羅店外岡先後競起甲午鄕兵大集<lb/>
至東關外攻得勝軍得勝據高岡令弩箭手自上射鄉<lb/>
兵皆應弦而倒南翔兵最先登矢傷一人卽退石岡兵<lb/>
<pb n="KR4f0059_SBCK_022-2a"/>
踵之尋亦却獨王莊首領都司許龍奮勇直前戰頗力<lb/>
亦中流矢死鄕兵幾潰而外岡婁塘兵接戰甚力廿三<lb/>
都民素輕趫善鬬殺獲最多夜漏下數刻各鄕兵齊至<lb/>
舉火燒得勝船四十餘艘一時俱盡成棟所掠金珠刀<lb/>
劒及婦女姝麗在舟中者皆爲灰燼得勝僅以身免龍<lb/>
字雲美有膽畧嘗在閣部史可法麾下感其知遇恨不<lb/>
從死故視死如歸丙申成棟遣精騎赴太倉調兵爲羅<lb/>
店鄕兵所遏不得達是夕月食旣占日食盡無光百姓<lb/>
死城邑空丁酉左通政矦公峒曾臥病蟠龍江遣其二<lb/>
子元演元潔入城聚士民爲城守計進士黃公淳耀與<lb/>
<pb n="KR4f0059_SBCK_022-2b"/>
其弟淵耀亦至勸元演作書趣其父速至鄕兵亦列幟<lb/>
往迎戊戌成棟悉銳攻羅店屯兵馬橋與鄕兵接戰而<lb/>
潛遣銳卒繞出陣後鄕兵遂潰諸生唐景曜嘗檄數成<lb/>
陳之罪至是被獲磔於市諸生唐培率兵巷戰不勝被<lb/>
獲大罵不屈刃已加頸尙呼豈有此理語未絶身首異<lb/>
處矣諸生朱霞張小繖登屋鳴金欲集衆復戰身被數<lb/>
創墮河死已亥峒曾入城與士民公議畫地而守峒曾<lb/>
守東門諸生朱元亮龔孫玹金起士及其二子元演元<lb/>
潔佐之淳耀主西門淵耀佐之嘉興敎諭龔用圓舉人<lb/>
張錫眉主南門諸生夏雲蛟唐昌全等佐之北門亦峒<lb/>
<pb n="KR4f0059_SBCK_022-3a"/>
曾爲主而太學生朱長祚雲南按察司僉事唐咨禹佐<lb/>
之處分已定各率衆上城巡邏衆皆踊躍縛袴執刀以<lb/>
從城上掲白旗大書嘉定恢勦義師雉堞依地叚分屬<lb/>
各啚每啚擇一人爲長日入後當事者親自巡歷以稽<lb/>
勤惰其大事則峒曾淳耀二人決之庚子逐新令張維<lb/>
熙以前儒學訓導萬逵攝縣事侯黃又遣人賫名刺訪<lb/>
境內拳勇少年悉召致之具賓主禮　以辭色令歸集<lb/>
衆且勉之曰人孰無父母妻子諸君能倡義兼可自爲<lb/>
不獨爲人也衆皆感激思盡力鄕兵益盛癸卯成棟遣<lb/>
其弟統精騎數十往太倉調兵至縣北關鄕兵逐之殺<lb/>
<pb n="KR4f0059_SBCK_022-3b"/>
其五騎餘騎將過倉橋城上連發大礟殺三人一馬其<lb/>
一黄纛紅線佩刀者成棟弟也餘騎遁歸吳淞相謂曰<lb/>
吾等皆高鎭勁兵自降　大淸所過風靡何物蠻子赤<lb/>
身打仗所至成羣未及十日已損我副將六員矣時前<lb/>
總兵吳志葵駐兵泖湖峒曾等累致書乞援志葵不得<lb/>
已遣游擊蔡喬以兵三百人赴之乙巳喬軍至皆癃弱<lb/>
又强半市人子不習戰唯喬頗勇健使雙鐵簡右手重<lb/>
二十五斤左手重二十斤所攜火藥糧儲在舟中求姑<lb/>
置城內身自率兵營於城外議者皆曰宜許之彼戰而<lb/>
勝軍資在城其心益固不勝留以爲質勢不敢棄我去<lb/>
<pb n="KR4f0059_SBCK_022-4a"/>
當事者猶豫不聽令泊舟南關外丙午成棟聞喬軍至<lb/>
遣諸將銜枚疾馳晨至東關喬軍出不意多赴水遁喬<lb/>
臥舟中聞變驚起持鐵簡躍登岸奪一馬乘之血戰良<lb/>
久力盡幾陷東門人徐福躍馬深入挾之以出喬又與<lb/>
福衝入陣以救餘軍之陷沒者遂引兵南歸鄕兵見喬<lb/>
敗不復能軍　大軍乘勝薄城城上發大礟傷二人遂<lb/>
引去已酉成棟悉兵過嘉定城北入婁塘駐營磚橋鄕<lb/>
兵環聚攻之歩騎不敵死者過半日暮成棟鳴金收兵<lb/>
入營縱酒不輟七月庚戌朔鄕兵復集於磚橋成棟縱<lb/>
兵擊之杭文若者杭家村民也年少多力執紅旗先進<lb/>
<pb n="KR4f0059_SBCK_022-4b"/>
其隣毛玉佩繼之殺騎兵三人　大軍攢矟刺之皆死<lb/>
鄕兵驚散諸生徐文蔚率其徒血戰大呼後隊速進無<lb/>
有應者文蔚猶不退亦死之　大軍乘勝追北鄕人奔<lb/>
走自相蹂踐死者無算遂屠婁塘成棟遣人持榜諭城<lb/>
中速降誓不殺人峒曾等夙以忠義自許得榜寸裂之<lb/>
督民運甎石固守壬子　大軍攻城城堅礟不能入乃<lb/>
舁板扉置東北城外㐲健士鑿大穴垂陷城中用巨木<lb/>
塞之不得入　大軍轉攻北門欲從水竇入城中復下<lb/>
巨石塞竇不能入是夜　大軍攻城益力礟如雨下五<lb/>
更大雷雨峒曾父子與諸紳士仗劔立雨中見守陴士<lb/>
<pb n="KR4f0059_SBCK_022-5a"/>
饑凍不能支漸有散去者亟往勸止已不能禁矣癸丑<lb/>
　大軍自東門斬關入峒曾猶坐城樓指麾自若呼二<lb/>
子速去行數歩復還峒曾怒叱曰我死分也祖母在爾<lb/>
等應代我奉養戀我何爲二子慟哭而去至孩兒橋皆<lb/>
見殺峒曾倉卒投池水騎兵引出斬之成棟命梟示西<lb/>
門尋令懸於峒曾門左越三日　大軍已去忽懸絶墮<lb/>
地鬚髪赫肰如生太學生朱之熙過之亟捧歸函送厰<lb/>
頭故居求身屍不得其僕號于路曰主人殉難時著黃<lb/>
紗袴以綠絲帶繫襪有童子知之指其處驗之良是遂<lb/>
合而瘞焉淳耀守西門聞城破乘一馬南行弟淵耀親<lb/>
<pb n="KR4f0059_SBCK_022-5b"/>
爲執鞚至城南隅西林庵主僧無等獻茶啜畢索𥿄筆<lb/>
謂僧曰大師急避子兄弟卽自此別矣遂鍵戸取筆大<lb/>
書曰明進士黃淳耀以某年月日自裁于西城僧舍嗚<lb/>
呼進不能宣力朝廷退不能潔身自隱讀書寡益學道<lb/>
無成耿耿不没此心而已書畢再拜顧視淵耀已赫然<lb/>
梁閒矣遂縊於左張錫眉聞城破先驅其妾溺水死作<lb/>
絶命詞畢自經死龔用圓抱其兄用廣大慟曰我祖父<lb/>
淸節自矢已歷三世今日苟且圖存何以見祖宗於地<lb/>
下因共溺死明日得其屍兄弟猶握手不解云弟用厚<lb/>
攜家出避尋亦自溺用廣用厚皆諸生夏雲蛟被執堅<lb/>
<pb n="KR4f0059_SBCK_022-6a"/>
臥不屈死朱元亮龔孫玹朱昌祚唐昌全皆見殺唯唐<lb/>
咨禹被脅取金帛得釋越六日後爲軍人所掠索金帛<lb/>
不得攢槍刺死金起士痛哭不食死其餘諸生之死於<lb/>
兵者王蘭朱衮趙惟賢陶恕先孫和京金堪士龔元彬<lb/>
貢士則王雲程太學生則金德開德開臨死猶執家訓<lb/>
不去手諸生吳耀夫婦被執至死罵不絶口諸生潘大<lb/>
倫聞難縱火焚其家飮大醉自溺死諸生陳師文亦自<lb/>
溺死是日成棟下令屠城老幼無得免者乙卯成棟還<lb/>
兵駐太倉以州人浦嶂攝縣事縣民猶未肎薙髪璋請<lb/>
於成棟以二十七日再引兵屠城於是廩生宣衷恂以<lb/>
<pb n="KR4f0059_SBCK_022-6b"/>
留髮梟首東門廩生婁復聞嶂友也被縛時呼璋字曰<lb/>
君屏幸釋我嶂不應并其妻子及姊與甥皆斬之<lb/>
　　　記加徵省衛運軍行月糧始末<lb/>
江南折漕之州縣五州曰泗縣曰安東曰興化曰溧水<lb/>
<hi>陸稼書先生詳文稱永派高淳安東興化泗州嘉定溧水六州縣</hi>而嘉定居其一焉嘉<lb/>
定瘠鹵不宜稻種棉花者亡慮十之七米不足則資之<lb/>
它縣明時歲轉漕十萬六千四百九十有二石縣民苦<lb/>
之萬歷中始改兌而折啟禎間議更者再縣之賢士大<lb/>
夫力持之得折漕如故　國初詔天下賦役一依明萬<lb/>
歴元額久之江寧衞運軍欲加增行月糧不得乃議分<lb/>
<pb n="KR4f0059_SBCK_022-7a"/>
派折漕州縣計十有一萬六千兩嘉定獨五萬六千有<lb/>
奇方是時歲薦饑運軍持檄至立取盈焉官吏皆錯愕<lb/>
無如何有耆民倪拱辰陸德秀者大言於縣曰此<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>項<lb/>
非漕也行月糧耳其所派地與數非奉㫖也糧道傅作<lb/>
霖混申之牒總漕蔡士英駁而未定之額耳以派支言<lb/>
之嘉定所派衛爲蘇州爲太倉爲鎭海若江寧諸衛有<lb/>
元派之縣存焉不應越而問之嘉定以嘉定言之歲以<lb/>
七萬三千九百漕折解京矣又責以五萬六千解江寧<lb/>
是兩漕也且它邑折漕石止五錢嘉定則七錢矣又輸<lb/>
官布九萬五千餘匹亦不應更有派以衛額言之漕船<lb/>
<pb n="KR4f0059_SBCK_022-7b"/>
千有二百七十四行糧給本色每船米三十有六石積<lb/>
之四萬五千八百六十有四石月糧亦如之而本折各<lb/>
半其支給也于南米于南屯南米一十八萬九千八百<lb/>
九十餘石南屯一十六萬二千八百一十四石有奇合<lb/>
之爲額三十五萬二千六百餘石是額也先以一十一<lb/>
萬七千三百八石五斗給運軍後以二十四萬石分給<lb/>
駐防兵士然則行月糧未或缺也又不應復有加今之<lb/>
議加者在月糧之半折在半折之石加五錢無論嘉定<lb/>
之不堪加折色之不應加加之不應五錢卽應五錢矣<lb/>
爲數亦僅一萬一千四百六十有六兩止耳隨漕而問<lb/>
<pb n="KR4f0059_SBCK_022-8a"/>
之通省畝不過毫獨責之改折五州縣畝不過分卽使<lb/>
橫坐于嘉定亦畝不過九厘何故而有五萬四千之額<lb/>
致使畝有四分九厘之增以不堪加之縣出不應派之<lb/>
糧供不應給之衛𫾣骨竭髓徒資羣蠧瓜分䣱酒陸博<lb/>
之資民實不服於是知縣潘公師質慨然曰正供額賦<lb/>
誠不得已此行月糧何爲者且嘉定漕故永折無漕則<lb/>
無運費何用加行糧爲遂弗微也旣而運軍復持檄至<lb/>
擾害益甚潘亦被劾逮繫江寧拱辰德秀乃走京師訴<lb/>
之部科詞甚激切湖廣道御史馮公班察其誠特疏請<lb/>
蠲下戸部部咨蘇松巡按下道府㑹訊核實覆定加編<lb/>
<pb n="KR4f0059_SBCK_022-8b"/>
月糧不敷折色銀四萬五千八百六十四兩均派之五<lb/>
州縣而嘉定以漕額獨多加編二萬六千七百六十九<lb/>
兩有奇潘旣就逮吏役稍侵之潘不堪其辱乘間投秦<lb/>
淮死家人得其尸有繫臂書言行月糧加編之苦寧一<lb/>
死以捄嘉民云諸運軍銜拱辰德秀不置嗾布政司逮<lb/>
鞫二人皆持前議不屈坐以沮撓軍需之罪大杖箠之<lb/>
荷校暴日中皆死縣人陸時隆爲作二義傳<lb/>
　　　記湯烈女事<lb/>
或有問于予曰夫婦之道一與之齊終身不改女而未<lb/>
嫁未有夫婦之義也而從其夫以死禮歟曰非禮之中<lb/>
<pb n="KR4f0059_SBCK_022-9a"/>
也在禮會子問曰取女有吉日而女死如之何孔子曰<lb/>
壻齊衰而弔旣葬而除之夫死亦如之說者以爲夫死<lb/>
女斬衰而弔旣葬而服除服除而嫁先王制禮初不以<lb/>
從一而終之義責之未嫁之女而後世乃有終其身不<lb/>
嫁者有就壻之室而事其父母者甚至有以身殉者此<lb/>
禮之所無有也然而士君子未嘗不原其志而取之焉<lb/>
葢女子笄而繫纓已有繫屬于人之義夫死斬衰而弔<lb/>
禮旣不去其夫之名而且許其服婦之服三年之恩未<lb/>
成而繫屬之名已定如是而爲之死雖過於禮而未悖<lb/>
乎禮之意也夫毁不危身禮也而春秋於子野之卒未<lb/>
<pb n="KR4f0059_SBCK_022-9b"/>
嘗譏其非孝事師心喪三年禮也而子貢之喪孔子三<lb/>
年之後築室獨居於塲雖知禮如孟子且亟稱之豈非<lb/>
以世俗曰漓人倫之際寧取其過于厚者以激厲頑懦<lb/>
歟而或以烈女之死其夫爲非禮而訾之毋乃好議論<lb/>
而不樂成人之美乎予之從祖父玉文府君聘外岡朱<lb/>
氏女未娶而夭朱在室聞訃乘間自縊死事載嘉定縣<lb/>
志今春王子濤爲子述湯烈女事乞予文記之濤誠慤<lb/>
好學人也其言宜可信乃敘之曰烈女湯氏嘉定之高<lb/>
涇人許嫁同里王謙益謙益年十六而殤烈女往視殮<lb/>
號泣如不欲生者比還晝夜哭不飮食遂病病且殆父<lb/>
<pb n="KR4f0059_SBCK_022-10a"/>
母問所欲言則曰夫婦胖合也兒死請葬于王氏父母<lb/>
諾而慰之曰若果有志若幸愈令若往奉若舅姑可乎<lb/>
烈女巳不能言頷之有頃卒實乾隆九年九月某日也<lb/>
謙益早慧其父旣痛惜之聞烈女死悲其志乃迎柩合<lb/>
葬小婁塘之原濤謙益之從子也嗚呼士大夫好談節<lb/>
義或未能忘身後名至如鄕曲女子志在從一視死如<lb/>
歸此豈有所爲而爲者夫惟無所爲而爲之乃愈可傳<lb/>
也乾隆三十四年五月日記<lb/>
　　　記先大父逸事<lb/>
先大父性不妄語年六十九時　恩詔賜高年七十以<lb/>
<pb n="KR4f0059_SBCK_022-10b"/>
上粟帛鄕人多增年以邀<lb/>
上賜或以白先大父先大父正色曰夀命由天人可欺<lb/>
天可欺乎欺天而㒺<lb/>
上吾不爲也大昕兒時識斯語不忘比歲　國家舉大<lb/>
慶典<lb/>
天子加恩老儒各省應鄕試終塲士子年及八十以上<lb/>
者大吏以名聞輒<lb/>
降㫖特賜舉人聞有私增年一紀以應<lb/>
詔者因憶先大父遺言書之<lb/>
先大父嘗舉管子語以敎子弟曰釡鼓滿則人槪之人<lb/>
<pb n="KR4f0059_SBCK_022-11a"/>
滿則天槪之又舉淮南子語唯不求利者爲無害唯不<lb/>
求福者爲無禍<lb/>
有客舉王子安滕王閣詩序蘭亭已矣梓澤邱墟二句<lb/>
對屬似乎不倫先大父曰已矣叠韻也邱墟雙聲也叠<lb/>
韻雙聲自相爲對古人排偶之文精嚴如此庾子山哀<lb/>
江南賦陸士衡聞而拊掌是所甘心張平子見而陋之<lb/>
固其宜矣以甘心對拊掌以宜矣對陋之亦一聯之中<lb/>
虛實自相爲對也<lb/>
先大父年逾八十讀書不輟或云先生老矣盍少休乎<lb/>
答曰一日不讀書便俗<lb/>
<pb n="KR4f0059_SBCK_022-11b"/>
</p>
<p>
潛研堂文集卷二十二　門人戈襄校字<lb/>
</p>
<p>
</p>
  </div>
</body>
</text>
</TEI>
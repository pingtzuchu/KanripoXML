<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_009-1a"/>
潛硏堂文集卷九<lb/>
　　　　　　　　　　　　　　嘉定錢大昕<lb/>
　　　荅問六<lb/>
問論語父在觀其志父没觀其行有兩說一云爲人子<lb/>
者父在則能觀其父之志而承順之父没則能觀其父<lb/>
之行而繼述之此范祖禹說也一云欲觀人子之賢否<lb/>
者父在之時未見其行事之得失則但觀其志之邪正<lb/>
父没之後身任承家嗣事之責則當觀其行事之得失<lb/>
此孔安國說也張敬夫癸巳論語說葢主孔氏而朱子<lb/>
非之以爲當從前說爲順若如後說則上文未見志行<lb/>
<pb n="KR4f0059_SBCK_009-1b"/>
之是非不應末句便以可謂孝矣結之也及撰集註則<lb/>
仍取後一說而或問復申其義云觀志觀行范氏以爲<lb/>
子觀父之志行者善矣然以文勢觀之恐不得如其說<lb/>
也葢觀志而能承之觀行而能述之乃可爲孝此特曰<lb/>
觀而已恐未應遽以孝許之且以下文三年無改者推<lb/>
之則父之志行亦容或有未盡善者正使實能承述亦<lb/>
豈遽得以孝稱也哉朱子之說不同若此以矛陷盾後<lb/>
人宜何從乎曰後儒之說勝於古從其勝者不必强從<lb/>
古可也一儒之說而先後異從其是焉者可也父在觀<lb/>
其志父没觀其行孔子之言論孝乎論觀人乎以經文<lb/>
<pb n="KR4f0059_SBCK_009-2a"/>
可謂孝矣證之其爲論孝不論觀人夫人而知之也旣<lb/>
曰論孝則以爲觀父之志行是也不論觀人則以爲觀<lb/>
人子之志行非也子之不孝者好貨財私妻子父母之<lb/>
養且不顧安能觀其志朝死而夕忘之又安能觀其行<lb/>
禮曰視於無形聽於無聲觀其志之謂也又曰善繼人<lb/>
之志善述人之事觀其行之謂也孟子論事親爲大以<lb/>
曾元之賢僅得謂之養口體則孔子所稱觀其志者惟<lb/>
曾子之養志足以當之如是而以孝許之奚不可乎至<lb/>
云父之志行容有未盡善者不得槪以承述爲孝其說<lb/>
固善然但曰觀而不曰承曰述則諍過幹蠱之義已在<lb/>
<pb n="KR4f0059_SBCK_009-2b"/>
其中而與三年無改之文亦無觸背此正聖人立言之<lb/>
妙而前所疑觀志與行恐未應遽以孝許之者亦可以<lb/>
不解解之矣<lb/>
問君子周而不比之義曰孔氏忠信爲周之義善矣論<lb/>
語二十篇言主忠信者三又云言忠信又云爲人謀而<lb/>
不忠與朋友交而不信又云與人忠又云與朋友交言<lb/>
而有信其它言忠信者多矣忠信爲周先民詁訓左氏<lb/>
所傳不可易也<lb/>
問哀公問社於宰我鄭康成謂社主也孔安國謂建邦<lb/>
立社各以其土所宜之木而邢氏疏之以爲夏都安邑<lb/>
<pb n="KR4f0059_SBCK_009-3a"/>
宜松殷都亳宜柏周都豐鎬宜栗是各以其土所宜木<lb/>
謂用其木以爲社主也今文論語但云問主於宰我無<lb/>
社字故先儒或以爲宗廟主公羊傳練主用栗栗者藏<lb/>
主也何休云夏后氏以松殷人以柏周人以栗松猶容<lb/>
也想見其容貌而事之主人正之意也柏猶迫也親而<lb/>
不遠主地正之意也栗猶戰栗謹敬貌主天正之意也<lb/>
孔鄭傳古文以爲社主張禹包咸周氏何休從今文以<lb/>
爲宗廟主其爲主則一也宋儒如伊川橫渠並謂社當<lb/>
爲主朱子集註云各樹其土之所宜木以爲主亦承邢<lb/>
䟽之文而語類荅葉賀孫又云看古人意思只以樹爲<lb/>
<pb n="KR4f0059_SBCK_009-3b"/>
社主使神依焉如今人說神樹之類似與舊說異何故<lb/>
曰神樹如戰國策恒思有神叢莊子櫟社見夢之類皆<lb/>
虛誕不足信漢高祖禱枌榆社注家以枌榆爲鄉名非<lb/>
卽立枌榆以爲社神也社樹歲久或能爲祟愚民無知<lb/>
而祠之閩粤間此風尤甚三代以前無此等淫祀也周<lb/>
禮小宗伯大師帥有司而立軍社奉主車社之有主明<lb/>
矣曰周禮載社主之說朱子嘗與賀孫論之云古人多<lb/>
用主命如出行大事則用絹帛就廟社請神以往如今<lb/>
魂帛之類社只是壇若有造主何所藏之曰古者師行<lb/>
必以遷廟主行無遷主乃有主命主命非常禮也宗廟<lb/>
<pb n="KR4f0059_SBCK_009-4a"/>
如此社主可知社雖壇而不屋壇旁別有藏主石室何<lb/>
爲不可乎<lb/>
問性與天道之說曰經典言天道者皆以吉凶禍福言<lb/>
易天道虧盈而益謙春秋傳天道多在西北天道遠人<lb/>
道邇吾非瞽史焉知天道竈焉知天道古文尙書滿招<lb/>
損謙受益時乃天道天道福善禍淫史記天道無親常<lb/>
與善人皆此道也鄭康成注論語云天道七政變通之<lb/>
占與易春秋義正同孟子云聖人之於天道也亦謂吉<lb/>
凶陰陽之道聖人有所不知故曰命也否則性與天道<lb/>
又何別焉一說性與天道猶言性與天合也後漢書馮<lb/>
<pb n="KR4f0059_SBCK_009-4b"/>
異傳臣伏自思惟以詔勅戰攻毎輒如意時以私心斷<lb/>
决未嘗不有悔國家獨見之明久而益遠乃知性與天<lb/>
道不可得而聞也管輅別傳苟非性與天道何由背爻<lb/>
象而任胸心晉書紀瞻傳陛下性與天道猶復役機神<lb/>
於史籍<hi>唐書孫伏伽長孫无忌傳俱有性與天道之語</hi>此亦漢儒相承之說而<lb/>
何平叔俱不取<lb/>
問愼而無禮則葸葸字說文未收从艸亦無義曰葸當<lb/>
爲諰字之譌說文諰思之意荀子議兵篇諰諰然懼天<lb/>
下之一合而軋已也漢書刑法志引作鰓蘇林讀如愼<lb/>
而無禮則葸之葸諰正字鰓假借字葸則俗字也<lb/>
<pb n="KR4f0059_SBCK_009-5a"/>
問固天縱之將聖集注訓將爲殆頗難曉曰將聖之義<lb/>
當從古注爲長釋詁云將大也詩有娀方將我受命溥<lb/>
將之將並訓爲大然則將聖者大聖也孔安國云天固<lb/>
縱大聖之德此以大訓將之明證也子貢之稱孔子也<lb/>
或擬諸日月或擬諸天之不可階而升又云自生民以<lb/>
來未有夫子此豈猶有疑於夫子之聖而不敢質言之<lb/>
乎且智足以知聖人亦無庸謙也<lb/>
問唐棣之華以下何氏集解合於前章其說亦有本乎<lb/>
曰此義見於春秋繁露第二卷竹林篇云春秋之常辭<lb/>
也不予夷狄而予中國爲禮至弼之戰偏然反之何也<lb/>
<pb n="KR4f0059_SBCK_009-5b"/>
曰春秋無通辭從變而移不義之中有義義之中有不<lb/>
義辭不能及皆在於指非精心達思者其孰能知之詩<lb/>
云棠棣之華偏其反而豈不爾思室是遠而子曰未之<lb/>
思也夫何遠之有由是觀之見其指者不任其辭不任<lb/>
其辭然後可與適道矣董生說春秋多引論語爲證如<lb/>
道千乘之國敬事而信管仲之器小哉內省不疚何憂<lb/>
何懼當仁不讓苟志於仁無惡大德不踰閑小德出入<lb/>
可也禮云禮云玉帛云乎哉樂云樂云鐘皷云乎哉政<lb/>
逮於大夫四世矣皆取以證春秋之指<hi>穀梁隱元年傳云春秋成人之</hi>
<hi>美不成人之惡僖三十年傳過而不改是謂之過廿三年傳以不教民戰則是棄其師皆依論語義</hi>葢宣<lb/>
<pb n="KR4f0059_SBCK_009-6a"/>
尼作春秋其微言大義多見於論語西京去古未遠猶<lb/>
有傳其學者今所存惟東漢諸儒之說而春秋之微言<lb/>
絶矣<lb/>
問君子不以紺緅飾孔安國云一人曰緅三年練以緅<lb/>
飾衣爲其似衣喪服故不以爲飾衣邢昺以緅爲淺絳<lb/>
色據周禮五入爲緅則緅非淺絳且練衣不以緅飾緣<lb/>
何故曰孔氏經文當是縓字爾雅云一染謂之縓卽孔<lb/>
所云一入也檀弓云練練衣黃裏縓緣注云小祥練冠<lb/>
練中衣以黃爲内縓爲飾卽孔所云三年練以飾衣者<lb/>
也然則孔夲經注皆當作縓不作緅矣攷工記鍾氏三<lb/>
<pb n="KR4f0059_SBCK_009-6b"/>
入爲纁五入爲緅注謂染纁者三入而成又再染以黑<lb/>
則爲緅緅今禮俗文作爵言如爵頭色也先鄭司農以<lb/>
論語君子不以紺緅飾證五入爲緅之文則先鄭所受<lb/>
論語夲作緅與孔本異也士冠禮爵弁服注爵弁色赤<lb/>
而微黑如爵頭然或謂之緅許氏說文無緅字而有纔<lb/>
字云帛雀頭色又云微黑色如紺纔淺也古人纔與才<lb/>
通才亦讀爲哉與爵聲近則緅纔爵三者同物<hi>徐鉉校說文附</hi>
<hi>人緅字不知纔卽緅也瀺灂雙聲字詞賦家往往用之</hi>賈公彦云三入之纁入赤<lb/>
汁則爲朱若不入赤而入黑汁則爲紺更以此紺入黑<lb/>
則爲緅紺緅相類之物故連文云君子不以紺緅飾也<lb/>
<pb n="KR4f0059_SBCK_009-7a"/>
今文論語作緅古文作縓微黑爲緅淺絳爲縓不能混<lb/>
而一之明矣自何平叔集解采孔氏說而經文仍從緅<lb/>
字又改注文之縓亦爲緅而二文相亂邢氏知孔讀緅<lb/>
爲縓又云一入曰緅未知出何書此知二五而不知十<lb/>
也<lb/>
問寢衣之制何若曰說文被寢衣也長一身有半孔鄭<lb/>
解論語並以爲臥被被以掩身故取其長朱子集注以<lb/>
爲齊時所著非臥被其說出於曾氏然於古無據長一<lb/>
身有半之衣亦不便於著<lb/>
問人不閒於其父母昆弟之言陳羣謂上事父毋下順<lb/>
<pb n="KR4f0059_SBCK_009-7b"/>
兄弟動靜盡善故人不得有非閒之言較之集註較長<lb/>
曰此漢儒之說不始於陳氏漢書杜鄴對策言孔子善<lb/>
閔子騫守禮不苟從親所行無非禮者故無可閒也<lb/>
問子路問聞斯行諸包氏以爲賑窮捄乏之事何所據<lb/>
曰曲禮父母在不許友以死不有私財檀弓未仕者不<lb/>
敢稅人如稅人則以父兄之命注不專家財也白虎通<lb/>
云朋友之道親存不得行者二不得許友以其身不得<lb/>
專通財之恩友饑則白之於父兄父兄許之乃稱父兄<lb/>
與之不聽卽止故論語曰有父兄在如之何其聞斯行<lb/>
之也包咸之說葢出於此吳志全琮以父命齎米數千<lb/>
<pb n="KR4f0059_SBCK_009-8a"/>
斛到吳市易琮悉以賑贍士大夫空船而還裴松之引<lb/>
論語有父兄在之文謂琮輙散父財誠非子道亦用包<lb/>
說<lb/>
問四海之內皆兄弟宋儒譏其意圓而語滯其信然乎<lb/>
曰宋儒說論語者於諸弟子之言往往有意貶抑然細<lb/>
繹此文自死生有命至四海之內皆兄弟也皆子夏述<lb/>
所聞之言初無一語自造葢牛以無兄弟爲憂故引四<lb/>
海皆兄弟之文爲證乃以何患無兄弟足成之若但云<lb/>
死生有命富貴在天則與無兄弟之憂何與焉孔子曰<lb/>
大道之行不獨親其親不獨子其子又曰聖人能以天<lb/>
<pb n="KR4f0059_SBCK_009-8b"/>
下爲一家橫渠張氏西銘云民吾同胞卽四海皆兄弟<lb/>
之說也子夏所聞卽孔子之緒論又何語病之有<lb/>
問片言可以折獄孔安國訓片爲偏謂聽訟必須兩辭<lb/>
以定是非偏信一言以折獄者惟子路可朱注訓片爲<lb/>
半謂言出而人服不待其辭之畢書吕刑䟽謂孔子美<lb/>
子路片言可以折獄片言卽單辭也子路行直聞於天<lb/>
下不肯自道已長妄稱彼短得其單辭卽可以斷獄者<lb/>
惟子路爾單辭謂一人獨言未有與對之人也三說不<lb/>
同未審何從曰折獄與衆共之斷無言未畢而人服之<lb/>
理書疏以片言爲單辭是矣然子路大賢何至與人興<lb/>
<pb n="KR4f0059_SBCK_009-9a"/>
訟於理亦難通總不如孔安國注之確子路才性明辨<lb/>
故能聽一人之言而决兩家之獄<lb/>
問馬融解正名云正百事之名而鄭康成以文字釋之<lb/>
宋儒改爲正祖襧之名則於衞事爲切但衞君拒父本<lb/>
以王父命爲詞故公羊於石曼姑圍戚謂不以父命辭<lb/>
王父命初無禰祖之事若以授受之義論之直當勸其<lb/>
讓國耳徒正其名無益況名本未嘗紊乎曰正名自當<lb/>
從鄭義禮祭法記云黃帝正名百物而倉頡制文字卽<lb/>
於其時名卽文也物卽事也文不正則言不順而事不<lb/>
成馬鄭本無二義故唐以前說論語者皆因之春秋之<lb/>
<pb n="KR4f0059_SBCK_009-9b"/>
世方競戰爭而孔子以正名爲先故子路以爲迂也君<lb/>
子於其所不知葢闕如也與吾猶及史之闕文同意<lb/>
問邦有道穀何以可恥曰泰伯篇云邦有道貧且賤焉<lb/>
恥也以貧賤爲恥則食祿何恥之有孔安國云邦有道<lb/>
當食其祿無道而食其祿是恥辱也其說至當不可易<lb/>
後儒有意立異非聖人本恉<lb/>
問皇侃義疏本正文與今本多異如君子恥其言而過<lb/>
其行皇本作恥其言之過其行也於義似亦通曰邢叔<lb/>
明䟽云君子言行相顧若言過其行謂有言而行不副<lb/>
君子所恥也則邢本亦當與皇同今注䟽本乃後人依<lb/>
<pb n="KR4f0059_SBCK_009-10a"/>
朱文公本校改非邢氏之舊矣<lb/>
問辭達而已矣此辭何所指曰三代之世諸侯以邦交<lb/>
爲重論語使於四方不辱君命則稱之使於四方不能<lb/>
專對則譏之此辭卽專對之辭也公羊傳大夫出使受<lb/>
命不受辭聘禮記辭無常孫而說辭多則史少則不達<lb/>
辭苟足以達義之至也論語之文與禮經相表裹以經<lb/>
證經可以知辭達之義矣<lb/>
問匏瓜繫而不食朱注與舊說似異謂匏瓜不能飮食<lb/>
恐有語病曰何氏集解言匏瓜得繫一處者不食故也<lb/>
吾自食物當東西南北不得如不食之物繫滯一處詳<lb/>
<pb n="KR4f0059_SBCK_009-10b"/>
其文義葢謂匏瓜不可食故得繫於一處非謂瓜不能<lb/>
飮食較之朱注爲長春秋外傳叔嚮稱苦匏不材於人<lb/>
共濟而已瓠甘匏苦瓠可食匏不可食故叔嚮以爲不<lb/>
材然曲沃之懸匏良工取以爲笙乃備八音之一而詩<lb/>
稱酌之用匏則匏又爲飮器匏之爲用亦多不特中流<lb/>
失船收千金之利也<lb/>
問孺悲欲見孔子而辭以疾悲尙未得見不知何以得<lb/>
罪曰古者相見之禮必因介紹始見辭於將命者曰某<lb/>
願見無由達某子以命命某見主人三辭而出見之悲<lb/>
欲見孔子不由紹介故孔子辭以疾此賈公彦說<lb/>
<pb n="KR4f0059_SBCK_009-11a"/>
問古人引書多誤如王伯厚舉漢藝文志小道可觀蔡<lb/>
邕傳致遠則泥以子夏之言爲孔子唐孔頴達傳以能<lb/>
問於不能以曾子之言爲孔子論語非僻書何以舛謬<lb/>
乃爾曰伯厚所舉尙有未盡後漢章帝紀引博學而篤<lb/>
志王充論衡引死生有命亦以子夏之言爲孔子北史<lb/>
何妥傳引仍舊貫何必改作以閔子之言爲孔子劉知<lb/>
幾史通引吾日三省吾身昔者吾友以曾子之言爲孔<lb/>
氏論衡引紂之不善以子貢之言爲孔子宋書劉延孫<lb/>
傳贊引事君數斯疏矣稱子曰不稱子游皆是也然則<lb/>
古人固多誤乎非也漢藝文志云論語者孔子應荅弟<lb/>
<pb n="KR4f0059_SBCK_009-11b"/>
子時人及弟子相與言而接聞於夫子之語也故漢唐<lb/>
諸儒引用論語雖弟子之言皆歸之孔子後儒未達此<lb/>
義輒謂諸弟子之言多有流弊豈知論語所述皆孔氏<lb/>
微言大義端木游夏諸賢其言皆聞諸夫子者乎<lb/>
問史記以子張爲陳人而吕氏春秋云子張魯之鄙家<lb/>
也學於孔子或陳或魯二說孰是曰皆是也春秋傳陳<lb/>
公子完與顓孫奔齊顓孫自齊來奔子張當是陳顓孫<lb/>
之後以字爲氏者故稱陳人子張旣從孔子游而其子<lb/>
申詳爲魯繆公臣則居於魯非一世矣<lb/>
問論語何氏集解采孔安國包咸周氏馬融鄭康成陳<lb/>
<pb n="KR4f0059_SBCK_009-12a"/>
羣玉肅周生烈八家之說周氏不詳其名周生烈字文<lb/>
逸燉煌人本姓唐魏博士侍中晉中經簿云周生姓烈<lb/>
名今本集解有周無周生何也曰平叔自序稱集諸家<lb/>
之善記其姓名疑平叔元本姓名兼舉後人厭其繁複<lb/>
因刪去其名又不知周生之爲複姓并生字亦去之由<lb/>
是周氏周生氏兩家之說不可辨矣後得皇侃義疏讀<lb/>
之凡孔馬鄭陳王周生諸人皆稱名惟包咸作苞氏而<lb/>
不名葢何氏家諱咸故也然細檢全部但有周生氏而<lb/>
無周氏殊不可解<lb/>
問孟子師行糧食之義曰周禮廩人職云凡邦有會同<lb/>
<pb n="KR4f0059_SBCK_009-12b"/>
師役之事則治其糧食注行道曰糧謂糒也止居曰食<lb/>
謂米也鄭鍔云遠者治其糧莊子適百里者宿舂糧適<lb/>
千里者三月聚糧葢言遠也近者治其食詩朝食于株<lb/>
左氏傳食時而至葢言近也予按說文訓糒爲乾詩乃<lb/>
裹餱糧于槖于囊孟子謂居者有積倉行者有裹糧此<lb/>
糧與食之辨<lb/>
問孟子書有北宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>北宫錡趙氏注以錡爲衞人而<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>
獨未詳亦可攷否曰<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>事固不可攷然淮南子有云握<lb/>
劍鋒以离北宫子司馬蒯蕢不使應敵操其觚招其末<lb/>
則庸人能以制勝高誘注北宫子齊人也孟子所謂北<lb/>
<pb n="KR4f0059_SBCK_009-13a"/>
宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>也誘生於漢世所見書籍尙多以<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>爲齊人宜可<lb/>
信春秋之世衞有北宫氏世爲正卿戰國策趙威后問<lb/>
齊使者云北宫之女嬰兒子無恙則齊亦有北宫氏也<lb/>
問孟子書使虞敦匠事朱注謂董治作棺之事敦董聲<lb/>
相近但與古注不合曰此當從趙氏說敦匠謂厚作棺<lb/>
也事嚴謂䘮事急也依文義當以使虞敦匠爲句事嚴<lb/>
二字爲句<lb/>
問周人百畝而徹以方里畫井計之是爲九而取一而<lb/>
孟子云其實什一先儒因有公田二十畝爲廬舍之說<lb/>
然於經無正文何故曰鄭康成注周禮嘗引孟子野九<lb/>
<pb n="KR4f0059_SBCK_009-13b"/>
夫而稅一國中什一之文孔頴達詩正義申其旨云周<lb/>
制有貢有助助者九夫而稅一夫之田貢者什一而貢<lb/>
一夫之穀通之二十夫而稅二夫是爲什中稅一也九<lb/>
一而助爲九中一知什一自賦非什中一者以言九一<lb/>
卽云而助明九中一助也國中言什一乃云使自賦是<lb/>
什一之中使自賦之明非什中一爲賦也孟子又云方<lb/>
里而井井九百畝其中爲公田八家皆私百畝同養公<lb/>
田公事畢然後敢治私事所以別野人也言別野人者<lb/>
別野人之法使與國中不同也爾雅云郊外曰野則野<lb/>
人爲郊外也野人爲郊外則國中爲郊內也郊內謂之<lb/>
<pb n="KR4f0059_SBCK_009-14a"/>
國中者以近國故繫國言之亦可地在郊內居在國中<lb/>
故也<hi>見甫田疏</hi>按郊外國中人各受田百畝或九而取一或<lb/>
什一而取一通外內之率則爲什而取一故曰徹徹之<lb/>
爲言通也康成之義得孔氏而益明若分公田爲廬舍<lb/>
八家各二畝半其說始於班固而何休注公羊趙岐注<lb/>
孟子范寗解穀梁宋均注樂緯皆因之非鄭義也<lb/>
問淮水爲四瀆之一以其獨能入海也淮與江不相入<lb/>
孟子云決汝漢排淮泗而注之江先儒以爲記者之誤<lb/>
其信然乎曰漢儒趙邠卿注孟子於此文未嘗致疑宋<lb/>
以後儒乃疑之予謂孟子長於詩書豈不能讀禹貢且<lb/>
<pb n="KR4f0059_SBCK_009-14b"/>
生於鄒嶧淮泗之下流近在數百里之閒何至有誤葢<lb/>
天下之水莫大於海而江卽次之故老子以江海爲百<lb/>
谷王南條之水皆先入江後入海世徒知毗陵爲江入<lb/>
海之口不知朐山以南餘姚以北之海皆江之委也漢<lb/>
水入江二千餘里而尙有北江之名淮口距江口僅五<lb/>
百里其爲江之下流何疑禹貢云沿于江海達于淮泗<lb/>
此卽淮泗注江之證注江者會江以注海與導水之文<lb/>
初不相悖也說文云江水至會稽山陰爲浙江浙江者<lb/>
漸江也漸江與江水不同源而得名江者源異而委同<lb/>
也國語吳之與越三江環之韋昭以爲吳松江錢唐江<lb/>
<pb n="KR4f0059_SBCK_009-15a"/>
溥陽江也錢唐江卽浙江吳松浦陽亦注江而後注海<lb/>
故皆有江之名漢儒去古未遠其言江之下流不專指<lb/>
毗陵一處如知會稽山陰亦爲江水所至則無疑乎淮<lb/>
泗注江之文矣<lb/>
問公行子有子之喪何以君命往弔曰儀禮喪服篇父<lb/>
爲長子斬衰三年傳曰何以三年也正體於上又乃將<lb/>
所傳重也庻子不得爲長子三年不繼祖也鄭氏注曰<lb/>
此言爲父後者然後爲長子三年重其當先祖之正體<lb/>
又以其將代已爲宗廟主也公行子當是爲父後者其<lb/>
子葢長子也大夫之適長在國謂之國子入學與世子<lb/>
<pb n="KR4f0059_SBCK_009-15b"/>
齒焉者也在家謂之門子春秋傳大夫門子皆從鄭伯<lb/>
是也故其喪也父爲之服斬衰三年君使人弔卿大夫<lb/>
咸往會焉周禮卿大夫士之喪職䘮以國之喪禮涖其<lb/>
禁令孟子所稱不歴位不踰階之禮卽職喪之禁令也<lb/>
孫疏稱公行子喪其子故有子之喪其義甚明俗師云<lb/>
有人子之喪繆矣<lb/>
問沈猶之沈當讀何音曰此字平上兩音皆可讀廣韻<lb/>
沈直深切漢複姓有沈猶氏此平聲讀也漢書楚元王<lb/>
子歲爲沈猶侯王子侯表作沈猷晉灼顔籀並讀爲審<lb/>
沈猶葢地名魯有沈猶氏朝飮其羊而曾子弟子亦有<lb/>
<pb n="KR4f0059_SBCK_009-16a"/>
沈猶行此必以地爲氏者則讀沈爲上聲亦可通<lb/>
問負芻之禍注䟽異解注云時有作亂者曰負芻來攻<lb/>
沈猶氏是以負芻爲人名疏云有宼賊自負其芻艸來<lb/>
攻我室是以芻爲芻茭未審當何從曰春秋有曹伯負<lb/>
芻史記有楚王負芻負芻爲人名審矣朱注時有負芻<lb/>
者作亂玩其詞意亦作人名解朱氏謂孟子䟽非孫宣<lb/>
公撰乃邵武士人僞作故集注從不一引<lb/>
問施從良人之所之趙注邪施而行未審所出曰施古<lb/>
斜字史記賈生列傳庚子日施兮漢書作斜斜邪音義<lb/>
同也<lb/>
<pb n="KR4f0059_SBCK_009-16b"/>
問孟子言彌子之妻與子路之妻兄弟也而史記稱孔<lb/>
子適衞主於子路妻兄顏濁鄒家濁鄒卽讎由也二說<lb/>
不同當何從曰此條當以史公爲長世家云孔子敎弟<lb/>
子三千身通六藝者七十有二人如顔濁鄒之徒頗受<lb/>
業者甚衆則讎由亦在受業之列讎由因與子路有連<lb/>
得請業於孔子遂主其家此事之可信者<lb/>
問癰疽之名亦見它書否曰孔子世家衞靈公與夫人<lb/>
同車宦者雍渠參乘出使孔子爲次乘又報任安書云<lb/>
衞靈公與雍渠同載孔子適陳雍渠卽孟子所稱癰疽<lb/>
也趙氏以爲癰疽之醫者似是臆說<lb/>
<pb n="KR4f0059_SBCK_009-17a"/>
問王子有其毋死皆其傳爲之請數月之喪陳氏暘謂<lb/>
王子所生之毋死厭於嫡毋而不敢終喪古人之於嫡<lb/>
庻若是其嚴乎曰陳氏之說本於趙邠卿謂王之庻夫<lb/>
人死迫於適夫人不得行喪親之數其實不然也禮家<lb/>
無二尊故有厭降之義父卒爲毋齊衰三年而父在則<lb/>
期厭於父也禮尊君而卑臣亦有厭降之義天子諸侯<lb/>
絶旁期大夫降故士之庻子父在爲其毋期大夫之庻<lb/>
子父在爲其毋大功公子父在爲其毋無服厭於尊也<lb/>
儀禮喪服記公子爲其毋練冠麻麻衣縓緣旣葬除之<lb/>
傳曰何以不在五服之中也君之所不服子亦不敢服<lb/>
<pb n="KR4f0059_SBCK_009-17b"/>
也大功章公之庻昆弟爲其毋傳謂先君餘尊之所厭<lb/>
不得過大功葢公之庻子雖父已先卒猶厭於父之餘<lb/>
尊不得伸毋之服不言厭於嫡毋也公羊傳毋以子貴<lb/>
故春秋於成風敬嬴定姒齊歸之薨葬曰夫人曰小君<lb/>
成其爲君毋也惟適毋在則不得伸其毋然則天子諸<lb/>
侯爲其生毋謂厭於嫡毋可也公子爲其毋謂厭於嫡<lb/>
不可也邠卿俗儒又烏知禮意<lb/>
問放飯之義曰曲禮毋放飯注謂去手餘飯於器中人<lb/>
所穢䟽申之云放飯者手就器中取飯飯若黏著手不<lb/>
得拂放本器中當棄餘於篚無篚棄餘於會㑹謂簋葢<lb/>
<pb n="KR4f0059_SBCK_009-18a"/>
也趙岐注孟子以放飯爲大飯似不如鄭注之的如依<lb/>
鄭義飯當讀去聲非上聲<lb/>
問趙氏注若崩厥角云額角犀厥地厥地之義未詳曰<lb/>
漢書諸侯王表亦有厥角䭬首之文應劭云厥者頓也<lb/>
角者額角也晉灼云厥猶豎也叩頭則額角豎二義小<lb/>
有不同應說近之然則趙注厥地者猶頓地也漢儒去<lb/>
古未遠當有師承訓厥角爲其角起於東晉之古文孫<lb/>
䟽從之誤矣<lb/>
問先儒解散宜生以散爲氏然否曰大戴帝繫篇堯娶<lb/>
于散宜氏之子謂之女皇<hi>廣韻引作女媓</hi>散宜葢古諸侯之國<lb/>
<pb n="KR4f0059_SBCK_009-18b"/>
散宜生殆其苗裔也孔氏君奭傳云散氏宜生名似未<lb/>
足信<lb/>
問劉子駿移太常博士書言孝文皇帝時天下衆書往<lb/>
往頗出皆諸子傳說猶廣立於學官爲置博士據趙邠<lb/>
卿孟子題辭則論語孝經孟子爾雅孝文時皆立博士<lb/>
所謂傳記博士也此等博士未識罷於何時曰漢書贊<lb/>
武帝云孝武初立卓然罷黜百家表章六經以本紀攷<lb/>
之建元五年置五經博士則傳記博士之罷當在其時<lb/>
矣<lb/>
問朱氏集注孟子王之臣章引趙氏言君臣上下各勤<lb/>
<pb n="KR4f0059_SBCK_009-19a"/>
其任無墮其職乃安其身仁之勝不仁章引趙氏言爲<lb/>
仁不至而不反諸已也小弁章引趙氏生之膝下一體<lb/>
而分喘息呼吸氣通於親當親而疏怨慕號天是以小<lb/>
弁之怨未足爲愆也今皆見於疏而注無之又齊人伐<lb/>
燕章引趙氏征伐之道當順民心民心說則天意得矣<lb/>
今亦見於疏而無民心說以下八字求則得之章引趙<lb/>
氏言爲仁由巳富貴在天如不可求從吾所好今亦見<lb/>
於疏而無如不可求二句此何以故曰孟子䟽本南宋<lb/>
人僞作托名於孫宣公其毎章之下有此章言云云皆<lb/>
掇拾趙氏章指而又多芟削且没趙氏之名葢於諸經<lb/>
<pb n="KR4f0059_SBCK_009-19b"/>
疏中最爲淺妄故朱氏集注絶不采取隻字朱所引諸<lb/>
條皆出於章指朱猶及見趙氏全本也今日本國所刋<lb/>
七經孟子攷文補錄趙氏章指頗爲完善可以訂䟽文<lb/>
之謬<lb/>
問唐初刪定五經正義孔穎達以官高獨專其名其時<lb/>
同修者周易則馬嘉運趙乾叶尙書則王德韶李子雲<lb/>
毛詩則王德韶齊威春秋則谷那律楊士勛朱長才禮<lb/>
記則朱子奢李善信賈公彥柳士宣范義頵張權分修<lb/>
旣非一手如南郊祀感生帝此鄭康成說而王肅極詆<lb/>
之禮記䟽是鄭而非王春秋疏又是王而非鄭使後人<lb/>
<pb n="KR4f0059_SBCK_009-20a"/>
何所適從乎曰唐初正義曲狥一家之言彼經與此經<lb/>
相矛盾者甚多要其義據閎深則詩禮爲上春秋次之<lb/>
易書爲下書疏多采劉焯劉炫二家如舜典鞭作官刑<lb/>
䟽云此有鞭刑則用鞭久矣日來亦皆施用大隨造律<lb/>
方使廢之吕刑宫辟疑赦疏云漢除肉刑宫刑猶在近<lb/>
代反逆緣坐男子十五以下不應死者皆宫之大隋開<lb/>
皇之初始除男子宫刑唐人修書不當仍稱大隋葢沿<lb/>
二劉之文而未及檢正也開皇除宫刑之令不見於隋<lb/>
志當據疏以補之<lb/>
問古以八音應八風說文皷春分之音鐘秋分之音而<lb/>
<pb n="KR4f0059_SBCK_009-20b"/>
冬夏至四立則未聞請引而伸之曰白虎通禮樂篇引<lb/>
樂記云壎坎音也管艮音也皷震音也弦離音也鐘兌<lb/>
音也柷敔乾音也皷震音故主春分鐘兌音故主秋分<lb/>
與說文合而尙闕㢲坤二音依白虎通所列十二音次<lb/>
之簫當爲㢲音磬當爲坤音矣然則壎冬至之音瑟夏<lb/>
至之音<hi>卽弦也</hi>管立春之音簫立夏之音磬立秋之音柷<lb/>
敔立冬之音說文所未及可以意補也一說笙在北方<lb/>
柷在東北方皷在東方琴在南方塤在西南方鐘在西<lb/>
方磬在北方亦見白虎通而脫東南一方又重出北方<lb/>
今校正當云簫在東南方磬在西北方矣皷鐘二方與<lb/>
<pb n="KR4f0059_SBCK_009-21a"/>
前說同其餘皆異說文以管爲十二月之音笙爲正月<lb/>
之音則前說近之<lb/>
問七經緯不載於漢蓺文志相傳昉於哀平之間然太<lb/>
史公書引孔子云我欲載之空言不如見之於行事之<lb/>
深切著明也此語在春秋緯又引易失之毫釐差以千<lb/>
里亦易緯文太史公豈嘗見緯書乎曰緯候多孔氏七<lb/>
十子之遺言後來方士采取又以誕妄之說附益之光<lb/>
武應符䜟以興故其書大行於東漢後儒惡其妄并其<lb/>
言之醇者一槩屏之未免不分皁白矣<lb/>
<pb n="KR4f0059_SBCK_009-21b"/>
</p>
<p>
濳硏堂文集卷九　門人袁廷檮校字<lb/>
<pb n="KR4f0059_SBCK_009-1a"/>
濳硏堂詩續集卷九<lb/>
　　　　　　　　　　　　　　　嘉定錢大昕<lb/>
　　　題宋牧仲㳒螺秋色卷<lb/>
訪秋小隊記當時帬屐翩翩玉樹枝卻笑烏衣王大令<lb/>
蘭亭會上竟無詩<lb/>
翰墨勛名兩不磨詩情翻比簿書多朱門棨㦸今猶㫺<lb/>
誰肎偷閒到㳒螺<lb/>
　　　題秦繹山碑拓本<lb/>
樂石年年刻程書旦旦勤頌功猶未了巳有揭竿人<lb/>
博浪人狙擊空勞大索忙始知嚴督責不及㳒三章<lb/>
<pb n="KR4f0059_SBCK_009-1b"/>
上蔡牽黃狗沙邱進鮑魚孫卿門下士何忍便焚書<lb/>
誰奉牛毛㳒唯餘蝸扁文一長矜絶妙野火不能焚<lb/>
　　　袁簡齋前輩輓詩<lb/>
幾載相逢索輓詩今朝眞赴玉樓期篇章最有公卿賞<lb/>
姓氏居然婦孺知世上無方求藥艸人閒猶戀爲花枝<lb/>
六朝山色俄蕉萃此後誰搴大將旗<lb/>
掉頭肎作玉堂僊江左牽絲政事傳自詡好名還好色<lb/>
何曾求道㪅求禪東方玩世三千牘榮起行歌八十年<lb/>
至竟九泉畱一憾不敎重賦鹿鳴篇<lb/>
踏徧天涯一<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>藤汝南月旦逐年增風雲出吻梁任昉<lb/>
<pb n="KR4f0059_SBCK_009-2a"/>
履屣登門漢李膺說鬼<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>神多漫錄評詩品石總良朋<lb/>
只今繐帳依然在誰與西窗夜翦鐙<lb/>
　　　和謝䥘山明府當湖書院紀事詩元韻<lb/>
當湖學脈在婁淞桃李年來秀㪅鍾筆陣萬言須倚馬<lb/>
文心一縷要探龍諸生幸接絃歌響賢宰㴱籌虀粥供<lb/>
計日毛錐先脫穎逢年誰道不如農<lb/>
　　　東浦方伯奉　命監臨武闈詩以志賀<lb/>
玉尺評量頗牧才儒生憑軾氣雄哉六韜熊豹符親授<lb/>
八駿驊驑路特開蕭相薦賢韓信出范公校武狄靑來<lb/>
彎弓也佀論詩密驗取穿楊一百囘<lb/>
<pb n="KR4f0059_SBCK_009-2b"/>
　　　自適<lb/>
自適田園興兼無燕雀喧耐貧緣省事避謗獨忘言竹<lb/>
任鄰家醉花嫌洞口緐　容十笏無佛且稱尊<lb/>
生來伏不鬭自許董無心棊覆前賢局絃尋大雅音客<lb/>
休誇劒俠我欲託書淫新句隨時得撚鬚怕苦吟<lb/>
　　　獻之以霸陵圖求詩得二絶句<lb/>
黃屋當年竊自娛十行手札出西都漢皇別有攻心策<lb/>
細桺何曾遣亞夫<lb/>
百金未肎露臺捐三尺能仲廷尉權容得賈生長太息<lb/>
不妨厝火自安眠<lb/>
<pb n="KR4f0059_SBCK_009-3a"/>
　　　尺<lb/>
中和拜賜百僚同終歲誰酬一寸功紅女持來裁作樣<lb/>
梓人算定畫爲宮測圭草把分豪誤烹鯉時聞絹素通<lb/>
安得叔和勤切脈吹將暖律換春融<lb/>
　　　題蟂磯靈澤夫人像<lb/>
油口初屯貔虎師明珠步障記當時二喬得壻皆人傑<lb/>
正統終輸大耳兒<lb/>
一隊新添孃子軍弓刀侍女總如雲紅顏亦有三分畧<lb/>
不獨英雄是使君<lb/>
湘竹斑斑淚暗揮蟂磯絶命是邪非永安宮闕知何處<lb/>
<pb n="KR4f0059_SBCK_009-3b"/>
不忍游魂過秭歸<lb/>
古庿松杉水鶴鳴畫圖仿彿見皇英蛾睂亭下如珪月<lb/>
想與冰心一樣淸<lb/>
　　　題筠浦中丞甘雨應祈圖卷<lb/>
少讀三百篇兩歌陰雨膏黍苗慶有秋功歸郇與召東<lb/>
南土宐禾歲轉百萬漕總秸輸神倉秉穗人私窖今秋<lb/>
偶亢暘日炙風亦燥安得輓天河澆此憂心燎賢哉中<lb/>
丞公不待閭左吿親禱鬱羅臺盡卻八騶導果然有腳<lb/>
春頃刻通大造鞭起龍公癡戰退妭女驁一出涼飇興<lb/>
再出墨雲罩三日遂成霖額手非意料江北與江南瀀<lb/>
<pb n="KR4f0059_SBCK_009-4a"/>
渥先後報何須刲雞卜不藉刑鵞禱起看四野閒耄穉<lb/>
共欣笑戴笠出耘鉏著屐踏泥淖邨邨歸犢臥處處鳴<lb/>
蛙鬧饟黍趁晴初提壺或醉倒一幅豳風圖神理都曲<lb/>
肖商巖爲霖久鮮于福星㷖先民有遺言愷悌神所勞<lb/>
　　　河豚歌<lb/>
海鄕多河豚腴美勝梁肉先春舉䋞得不待垂楊綠淸<lb/>
晨招客盛滿盤有客頭搖睂卽蹙忍將性命付兒嬉頃<lb/>
刻人身近鬼錄主人語客箸勿停嚴龜食經君未讀抉<lb/>
眼刳腸血出漉洗之滌之眞味足吾鄕朶頤千百輩飽<lb/>
啖人人饜所欲醉歸兒女話團圞阿誰獨脹彭亨腹鴛<lb/>
<pb n="KR4f0059_SBCK_009-4b"/>
鴦繡被朱輪車人生何往非鴆毒一味當筵且草憂勸<lb/>
君休戀容容福<lb/>
　　　冰鐙<lb/>
草笑伊空腹誰知汝熱腸金波窺素抱爝火借餘光坎<lb/>
陷離堪麗心炎性自涼然鐙無我相泡電兩相忘<lb/>
　　　十月八日汎舟山塘登千人石次兒東塾從行<lb/>
　　　口占絶句<lb/>
拾級重尋舊講臺石頭路滑怕莓苔眞孃道上遙相訝<lb/>
今歲游山苐一囘<lb/>
初冬洋菊尙嬋娟野卉偏呼老少年天爲詩翁無腳力<lb/>
<pb n="KR4f0059_SBCK_009-5a"/>
送將紅葉到船邊<lb/>
　　　東浦方伯寄示立春見懷詩依韻荅之<lb/>
新春纔一日特寄艸堂詩散櫟人都棄分甘意獨垂下<lb/>
交通歀曲陳謝拙言辭佛地公兼占慈雲蔭在茲<lb/>
政簡緣聞道官高不廢詩詞華<graphic n="KR1920" url="https://raw.githubusercontent.com/kanripo/KR-Gaiji/master/images/KR1920.png" mimeType="image/png"/>載舊經濟大名垂敢<lb/>
附苔岑契都忘寒燠辭慙非徐孺子下榻得于茲<lb/>
　　　原作　陳奉茲<lb/>
　著書尤究史集古倂工詩學盡通儒伏名非一技垂<lb/>
得交嗟巳老數見喜無辭小別流年換春風復在茲<lb/>
　　　題李松雲太守虎山看月圖<lb/>
<pb n="KR4f0059_SBCK_009-5b"/>
海湧峯頭月金波萬古圓澹無脂粉相閒悟夢泡緣壯<lb/>
氣池涵劒文心䌄引泉夜游茲地好應讓李靑蓮<lb/>
盤石千人共㴱宵卻獨看靜中偏有色高處未妨寒初<lb/>
地棲心穩平坡著腳寛何須㪅秉燭皓魄挂雲端<lb/>
　　　題顧秀才抱沖小讀書堆圖<hi>時抱沖巳殁</hi>
東吳顧文學坐擁百城書意適思河豕心閒逐蠧魚遺<lb/>
聞<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>越絶小說屛虞初欲訪黃門跡空山自結廬<lb/>
小松瀟灑客爲畫讀書堆泉石緣非俗風流盡可哀篋<lb/>
畱前度札階掩舊時苔辛苦丹黃在遺編忍數開<lb/>
　　　題晦之弟水流雲在圖<lb/>
<pb n="KR4f0059_SBCK_009-6a"/>
小齋得自怡<hi>弟所居名日得自怡齋</hi>日誦少陵詩世味雞蟲外天<lb/>
懷雲水期江亭聊可憩飯題草相嗤出岫非吾願虚舟<lb/>
任所之<lb/>
性癖無它嗜終年汲古勤盈科從不竭過眼自成文澹<lb/>
遠江南水蒼茫淛右雲盡收行橐裏應許對床聞<lb/>
　　　三月十一日袁又愷招同王述庵潘榕皋段𢡟<lb/>
　　　堂蔣立厓諸君集漁隱小圃賞牡丹分韻得惠<lb/>
　　　字<lb/>
名花如佳人外秀中㪅惠天然富貴姿禮義常自衛先<lb/>
開讓桃李後進引蓮蕙金屋儼㴱藏呈身嗤姪娣暮春<lb/>
<pb n="KR4f0059_SBCK_009-6b"/>
天氣佳漁莊臨水澨主人約看花上客此停軑一詠閒<lb/>
一觴聊舉永和例今者不爲樂桑楡景易逝南華尙達<lb/>
生右軍未忘世且汎梓澤尊欲制雍門涕<lb/>
　　　十六日戈小蓮招集范邨別墅賞牡丹分韻得<lb/>
　　　酒字<lb/>
晨聞折簡招梵邨會僊友籃輿十里遙山光忽落手石<lb/>
湖游賞地一水繞淸瀏巳遠城市囂㪅謝剝啄叩居然<lb/>
竹林游拍肩嵇阮耦賞花到十分滿酌且一斗客醉巳<lb/>
二參春厺將八九羣公各擊鉢老我繼鼓缶雖少倚馬<lb/>
才尙有譚天口願盡今日歡草負盁尊酒<lb/>
<pb n="KR4f0059_SBCK_009-7a"/>
　　　錢生宗穎攜陳孝廉詩庭所畫秋窗聽雨圖屬<lb/>
　　　題<lb/>
鼓瑟湘江格最淸五言今日得長城梧桐葉底蕭蕭響<lb/>
佀助騷人落筆聲<lb/>
畫生六㳒擅疁江寫出雲泉瀉碧淙它日翦鐙來話舊<lb/>
攜筇訪爾讀書窗<lb/>
　　　戊午除夕立春<lb/>
新春猶舊歲元日是來朝老望而今健寒知此後銷林<lb/>
泉增我慢杯醆謝人招囘首鈞天夢依稀卅載遙<lb/>
西抹東塗日于今又卄科繫鞵前輩少避席後生多未<lb/>
<pb n="KR4f0059_SBCK_009-7b"/>
猒屠蘇晚生憎剝啄過兒曹太平鼓信口亦成歌<lb/>
　　　庚申元日<lb/>
七十又加三春風到艸庵客猶誇我健筆欲與儂譚眼<lb/>
耳根全滅詩書味自甘生來强項骨不肎拜瞿曇<lb/>
　　　生朝偶作<lb/>
六十不借債七十不過夜<hi>二句吾鄕諺</hi>我今七十三風燭須<lb/>
臾化有眼視不審黑白昧眞假有耳聽不聰鐘磬皆喑<lb/>
啞唯餘一寸心了然完無罅此心豈可恃形滅神亦謝<lb/>
譬之巳死𧖟安有遺絲藉聖賢同一身夢奠本無怕云<lb/>
何近世英誤聽異端詐不死乞僊方有罪望佛赦往生<lb/>
<pb n="KR4f0059_SBCK_009-8a"/>
極樂鄕依託彌陀舍是眞貪癡想傎倒堪歎吒㫺賢重<lb/>
令終易簀意閒暇冷笑讀書人乃爲三塗嚇<lb/>
　　　吳江夜泊<lb/>
但覺雲頭聚何時雨腳收舟如蓱一葉身佀海孤鷗歲<lb/>
月驚虛擲湖山憶舊游垂虹亭外泊春夜斗成秋<lb/>
　　　題三高祠三首<lb/>
嘗膽成功後顰心共載還君臣兩烏喙家國一紅顏未<lb/>
齒南陽劒終辭角里山晚年逃貨殖始信立身艱<lb/>
典午論人物江東數步兵偶隨游洛侶不博曳裾名白<lb/>
璧曾何玷靑山若有情秋風波浪惡安穩喫蓴羮<lb/>
<pb n="KR4f0059_SBCK_009-8b"/>
我慕天隨子浮家當卜居牛宮春水活鶴市暮雲舒詩<lb/>
改元和樣人傳笠澤書古來名不朽豈必著緋魚<lb/>
　　　歸安道中<lb/>
小艇低于屋乘風任簸軒波平知雨足日出覺春暄兌<lb/>
酒三家店柔桑十畞園一峯靑佀繖無佛欲稱尊<lb/>
　　　雨後攜東塾游吳山入紫陽洞<lb/>
城市千家會江湖一覽閒盤囷米老石渲染李唐山雨<lb/>
霽桃初放雲昬鳥自還堂堂峯苐一不許海陵攀<lb/>
　　　西湖<lb/>
一碧分來裏外勻乍晴乍雨總宐春比將西子嫌唐突<lb/>
<pb n="KR4f0059_SBCK_009-9a"/>
姑射山頭綽約人<lb/>
　　　菜花<lb/>
近覺桃花嬾翻輸菜蚤開天公太豪富徧地布金來<lb/>
　　　喜晤山舟前輩卽以畱別<lb/>
八年重見古鬚睂譚笑依然卻老羆翰墨千秋無敵手<lb/>
文章五代又連枝長源僊骨天生獨徐邈淸風世所師<lb/>
杖唾自憐衰巳甚未知挹袂㪅何期<lb/>
　　　同作　東塾<lb/>
　一代傳人翰墨雄元和有腳溯家風逍遙肎作游僊<lb/>
　夢<hi>公有反游僊十三首</hi>咳唾居然玉局翁同館序來前輩少新<lb/>
<pb n="KR4f0059_SBCK_009-9b"/>
　詩格比極元工此行不負平生願得識西湖又識公<lb/>
　　　武林歸舟<lb/>
雨阻尋山興風畱送客情桃花開兩岸如伴老人行<lb/>
巳分糢糊眼慙看豓冶花黑甜忽驚起當面赤城霞<lb/>
　　　題開元寺古佛<lb/>
天堂聞說卽蘇杭古佛何曾返故鄕冷笑南人爲佛誑<lb/>
卻貪極樂住西方<lb/>
　　　可廬舉孝廉方正志喜<lb/>
予季東南美賢良應大科遠勞一封傳勝取百囷禾稽<lb/>
古榮圭組辭官戀薜蘿爭誇黃叔度天祿著書多<lb/>
<pb n="KR4f0059_SBCK_009-10a"/>
　　　世味<lb/>
世味如雞肋浮生笑鼠肝自甘顏巷陋未厭范袍單冷<lb/>
暖閒來覺雲煙靜裏看問翁何所樂今日幸平安<lb/>
　　　苦雨<lb/>
容厀三間屋支頤一老翁欲尋榮啟樂難送退之窮苔<lb/>
長偏矜綠花<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>不見紅三春好天氣半在雨聲中<lb/>
　　　王夢樓贈東塾詩兼及京華舊事不勝今㫺之<lb/>
　　　感依韻荅之<lb/>
城南聽雨共春醅<hi>聽雨樓在京師半截衚衕畢秋颿寓齋也㫺時觴詠之地</hi>紅燭當<lb/>
筵喚夜來囘首巳成分鹿夢論心終讓掞天才靑山供<lb/>
<pb n="KR4f0059_SBCK_009-10b"/>
養<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>鞵穩白業精修忍艸栽十日胥江畱小住優曇花<lb/>
忽眼前𨳩<lb/>
　　　題王叔華敎授笠屐圖<lb/>
與君同里又同庚五十年前訂舊盟今日南鄰還往熟<lb/>
不嫌倒屣數逢迎<lb/>
蓬瀛兜率夢空游大海中央認一漚只要新排詩卷了<lb/>
醉吟面目自千秋<lb/>
十載彭城苜蓿香閉門覓句興偏長前身想是陳無巳<lb/>
親見東坡笠屐<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>
<pb n="KR4f0059_SBCK_009-11a"/>
</p>
<p>
濳研堂詩續集卷九　門人黃鐘校字<lb/>
<pb n="KR4f0059_SBCK_009-11b"/>
<pb n="KR4f0059_SBCK_009-1a"/>
濳研堂詩集卷九<lb/>
　　　　　　　　　　　　　　　嘉定錢大昕<lb/>
　　　到家作<lb/>
十年詞賦殿頭傳一夜蓴鱸夢裏緣竊比奎章虞閣老<lb/>
在朝應制又歸田<lb/>
　　　虎邱追和淸遠道士韻同陳葯耘作<lb/>
春風吹我游閉門眞癡漢最近數虎邱而無猛虎竄平<lb/>
平轉多奇小小頗堪玩陳生今雲卿肎伴元結漫舟繫<lb/>
靑山橋人行綠楊岸劒池水淸淺講臺石零亂摩娑題<lb/>
名字<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>缺巳失半俗生不好古遺文日放散安能呼蜉<lb/>
<pb n="KR4f0059_SBCK_009-1b"/>
蝣與之語昬旦日高花坼房雨過禽刷翰撫景良可咍<lb/>
學道遲自歎皈心暜門品合掌人天贊<hi>石觀音殿壁閒刻大乘妙㳒蓮</hi>
<hi>華經觀世音菩蕯暜門品一部下方列銜者自右僕射兼門下侍郞平章事曾公亮而下凡九十餘人不署年</hi>
<hi>月以宋史宰輔表公亮除授次苐推之當在熙寧初矣</hi>
　　　和陸魯望補沈恭子詩韻<hi>有序</hi>
　　　魯望補沈恭子詩不知恭子爲何人予以南史<lb/>
　　　證之葢吳興沈初明也初明仕梁爲吳令陳文<lb/>
　　　帝時以明威將軍還鄕卒于吳中其荅張種書<lb/>
　　　極道虎邱之勝誠不媿風流詞翰之目矣所謂<lb/>
　　　淸遠道士者或寓言如茂陵通天臺之比抑世<lb/>
<pb n="KR4f0059_SBCK_009-2a"/>
　　　果有僊人千年不死而游戲人閒者邪晉宋巳<lb/>
　　　降官未至台司又無五等之封而得諡者例稱<lb/>
　　　子<lb/>
安期曾于楚柱下亦仕周誰云列僊人非卽爾我儔關<lb/>
洛一枰弈秦漢兩部優日月眼中過山水腳底游棲神<lb/>
遨八極鍊形藏九幽不知何時臘但覺天易秋適來與<lb/>
我遇勾吳有故邱竝坐千人石偶配劒池流彭殤孰爲<lb/>
夭今㫺奚足愁翩然化鶴厺肎作樊籠囚桃源津巳問<lb/>
干寶記獨<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>怳兮成夢覺爾唱我且詶<lb/>
　　　苐三泉<hi>吳郡志唐張又新品苐東南烹茶之水爲七等以虎邱石井爲苐三松江爲苐</hi>
<pb n="KR4f0059_SBCK_009-2b"/>
<hi>六</hi>
虎邱泉苐三又新品久傳阿誰屈次五後來强爭先<hi>陸羽</hi>
<hi>品虎邱泉苐五</hi>人心有<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>憎泉德無<graphic n="KR1044" url="https://raw.githubusercontent.com/kanripo/KR-Gaiji/master/images/KR1044.png" mimeType="image/png"/>殊夫惟不爭名是以長<lb/>
不枯<lb/>
　　　游師子林<lb/>
柏池松徑未全荒咫尺居然萬仞岡題詠最多名士句<lb/>
淸幽爲近上人房繚而曲佀盤之谷阻且長非水一方<lb/>
畫手倪徐今不作天畱眞本在吳閶<lb/>
　　　鱄諸巷<hi>俗訛爲穿珠巷</hi>
炙魚抽劒決須臾曾爲吳王啟霸圖何事世人多<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>富<lb/>
<pb n="KR4f0059_SBCK_009-3a"/>
卻將俠客作穿珠<lb/>
　　　虎邱觀玉蘭<lb/>
虎邱玉蘭天下傳坐臥其下日屢遷游人草漫輕題品<lb/>
曾閱游人六百年<lb/>
白于緜㪅膩于肪晴日烘開澹澹香共信潔淸能自保<lb/>
生來不上美人妝<lb/>
托根近在㳒王居萬朶含苞次苐舒欲祝人天長養力<lb/>
㪅無風雨一旬餘<lb/>
　　　同陳葯耘㝛陸篠飮荷風竹露艸堂<lb/>
江漲橋頭路油雲濕四圍偶同陳正字來訪陸探微艸<lb/>
<pb n="KR4f0059_SBCK_009-3b"/>
閣邀山入蔬園得雨肥主人畱信㝛翦燭話依依<lb/>
　　　同篠飮葯耘步至湖上泛舟登孤山放鶴亭<lb/>
湖山與我有夙約際曉東風收雨腳淸游造物詎我靳<lb/>
火急出門杖䇿各客兒蠟屐從所好陶令籃輿且先卻<lb/>
花光橋抵松毛場桑柘陰陰靑繞郭一重一掩引入勝<lb/>
四山合沓疑張幕三年再到西子湖澹妝濃抹渾如昨<lb/>
㮄人解事若相待一葉扁舟鏡中著沿緣挐音荇藻閒<lb/>
卻上孤亭望寥廓㫺人孤絶肎結廬特立雞羣意有托<lb/>
茂陵不艸封禪文齒冷乘軒衛公鶴有山可居品便高<lb/>
欲買空言氣徒索興來且作十日游廉讓之閒<graphic n="KR1044" url="https://raw.githubusercontent.com/kanripo/KR-Gaiji/master/images/KR1044.png" mimeType="image/png"/>不惡<lb/>
<pb n="KR4f0059_SBCK_009-4a"/>
　　　上巳日游靈隱諸山<lb/>
不負嬉春上巳期氣晴天朗最相宐菜花黃惜三分減<lb/>
桺葉靑兼萬縷垂對酒常醒<graphic n="KR1044" url="https://raw.githubusercontent.com/kanripo/KR-Gaiji/master/images/KR1044.png" mimeType="image/png"/>少債<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>山成癖未須治<lb/>
鷲峯著意延生客紫翠玲瓏特地奇<lb/>
　　　飛來峯<lb/>
岧嶤鷲嶺認靈蹤始信飛來苐一峯壞塔尙傳埋舍利<lb/>
幽龕隨處肖眞容洞穿巖腹皆通透泉出雲根自激淙<lb/>
結習未能忘好古題名一一拭苔封<lb/>
　　　湖上襍題<lb/>
十里春風碧玉流四圍曉霧翠睂浮游人苐一難忘處<lb/>
<pb n="KR4f0059_SBCK_009-4b"/>
明聖湖中水月樓<hi>湖船精妙者名水月樓見戒庵漫筆</hi>
一片光明鏡裏身四時涼燠總宐人十分面目纔窺半<lb/>
前度㴱秋今暮春<lb/>
　　　湖上寓樓<lb/>
錢塘湖口寺門前黄篾三閒一榻便排闥山爲不速客<lb/>
傍檐桺亦有情緣淸宐摩詰詩中畫窄比思光岸上船<lb/>
晴雨春光都領畧樓居眞足喚神僊<lb/>
　　　葛嶺<lb/>
稚川澹蕩人偶爲餘杭游遂令斯嶺名與公俱千秋我<lb/>
來登絶頂江海生雙眸雲蒸僊巖石竹覆僧寺樓井溯<lb/>
<pb n="KR4f0059_SBCK_009-5a"/>
煉丹舊臺延初暾浮淸泉流舄下宛聽琴空矦蚤衰導<lb/>
養拙神僊非所求卻掃謝浮榮肎許同調不何必訪勾<lb/>
漏此中可忘愁<lb/>
　　　葛嶺詠古<lb/>
集芳園裏貯蛾睂鐙火西湖此一奇六載襄陽圍不解<lb/>
相公卻有半閒時<lb/>
公田<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>括竟何堪幕上營巢計太憨風月無邊枉抛卻<lb/>
南行愁煞木棉庵<lb/>
　　　鳳凰山<lb/>
天目飛來一鳳皇婆娑兩翼拱錢塘木波厺後遺蹤失<lb/>
<pb n="KR4f0059_SBCK_009-5b"/>
猶有人稱御敎場<lb/>
一王駟馬萬人誇腰鼔城堅靜不譁造物那知㫄舍貴<lb/>
卻驅怪石爲排衙<lb/>
　　　水樂洞<lb/>
水石相撞擊善鳴假以鳴何必絲與竹太音無虧成<lb/>
　　　三生石<lb/>
咄哉澤公癡三生證夙諾顚倒一念誤乃爲情所縛生<lb/>
死且未忘何怪長墮落至人外形骸無相本無著<lb/>
　　　重游飛來峯登絶頂疉前韻<lb/>
只疑偪仄少行蹤捫葛眞登最上峯石露礬頭何齒齒<lb/>
<pb n="KR4f0059_SBCK_009-6a"/>
雲生舄下自容容夕陽倒射巖閒塔夜雨平添㵎底淙<lb/>
珍重飛來草飛厺天龍爲我一丸封<lb/>
　　　韜光庵用白樂天招韜光禪師韻<lb/>
嶺上疑無路雲中別有家行過翠竹徑忽見金蓮花浩<lb/>
蕩登高興淸幽學道芽啞羊眞可哂不會趙州茶<lb/>
　　　神尼舍利塔<lb/>
神光夜起般若寺阿師識兒風骨異五柱入頂鱗角生<lb/>
苦桃駴走兒墜地焦棃囓索數欲終晚得天下文軌同<lb/>
此公詎止作柱國佛㳒所佑非人功仁壽初元頒舍利<lb/>
各造浮圖石圅瘞河朔淸流解貢諛暜爲諸州紀符瑞<lb/>
<pb n="KR4f0059_SBCK_009-6b"/>
妙善菩薩入湼槃睍地伐大漸放癲阿𡡉侍疾數無禮<lb/>
區區佞佛良可歎慈悲之敎自天竺沈猜峻㳒祚宐促<lb/>
可惜神尼付囑言不勸君王少誅戮恆河沙刼閱廢興<lb/>
斷塔猶以神尼稱人言佛光夜常見㷖徹十方無盡鐙<lb/>
　　　儈房偶題<lb/>
公案重重落臼窠上堂舉拂意如何九年面壁無言說<lb/>
失笑兒孫語錄多<lb/>
打包參學辦行幐靑豆房頭度牒增休說解吟僧亦俗<lb/>
爾來幷少作詩僧<lb/>
　　　學士橋<lb/>
<pb n="KR4f0059_SBCK_009-7a"/>
背郭一灣春水活臨湖盡日遠峯描它年倘卜杭州住<lb/>
記占淸波學士橋<hi>橋在淸波門外</hi>
　　　寶成寺觀元人所鑿麻曷葛刺佛石像次葯耘<lb/>
　　　韻<lb/>
世閒何人最慈悲調御丈夫號悉達若云慘毒可度世<lb/>
何異活人用野葛世尊皮肉捨勿吝暜濟眾生如捄渴<lb/>
云何番儈作變相卻塑魔王喚菩薩祝釐漫說朶兒禪<lb/>
梵語或訛馬吃刺纍纍髑髏懸胷前吮血磨牙澹生活<lb/>
㫄觀縮舌增怖恐䥘認鬼母刼兒鉢我聞黑神起北方<lb/>
<hi>桺貫護國寺碑摩訶葛刺神漢言大黑神也摩訶葛刺卽麻曷葛刺譯音無定字</hi>提兵南下助<lb/>
<pb n="KR4f0059_SBCK_009-7b"/>
式遏當時君臣各膜拜受戒皈依意惻怛涿鹿之北全<lb/>
寧南<hi>涿州全寧路俱有摩訶葛刺神祠</hi>六時供養求解脫此像鐫從至<lb/>
治年石不能言也塗抹供羊羊果害人不帝師義墮氣<lb/>
巳奪<hi>輟耕錄今上初入戒壇見馬哈刺佛前供羊心上曰曾聞用人心肝者有諸帝師荅曰有之凡人萌</hi>
<hi>歹心害人者事覺則以其心肝作供耳上再問曰此羊曾害人乎帝師無荅輟耕錄所云今上謂庚申君也</hi>
　　　寶石山次韻葯耘<lb/>
岧嶤出城西卓立千花塔雷峯儼弟罤鴈行不相襍曉<lb/>
迎暾光射暮受雲氣納盤石踞其顚呀如門半<graphic n="KR1782" url="https://raw.githubusercontent.com/kanripo/KR-Gaiji/master/images/KR1782.png" mimeType="image/png"/>山高<lb/>
風自涼匪秋亦颯颯二分垂在外側足敢輕踏遙聞鐘<lb/>
磬聲隔嶺相應荅天然好圖畫可惜付邨衲安得買山<lb/>
<pb n="KR4f0059_SBCK_009-8a"/>
資結茅安木榻澹沱高士湖一日繞一帀傳聞寶正年<lb/>
制書可摹搨千<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>竟何有前路碧蘚合<lb/>
　　　游吳山紫陽洞<lb/>
城隅抱崇峯樓閣插天半支從龍山分秀奪蛾睂粲晨<lb/>
聞折簡招濟勝得良伴小泊學士港同訪列僊館孤亭<lb/>
洵四宐平臺詫大觀紫陽頂最高丹磴陟匪憚湖山秀<lb/>
而文江海浩無岸分明在目前一一几上玩山腰尋古<lb/>
洞曲徑連復斷人險螘穿珠得路鳥<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>翰飛來靑芙蓉<lb/>
搴開紫絲幔豐下朶頤垂窪中引手盥迷蹤注眼認異<lb/>
境咋舌歎僊翁㫺棲眞妙用在嬾散胡然怛化餘畱偈<lb/>
<pb n="KR4f0059_SBCK_009-8b"/>
召舉案乃知情難忘夫豈吾輩但山中遺蛻在俯仰人<lb/>
代換令威倘歸來安識舊里閈學道煑沙初駐景熟胛<lb/>
旦對酒且放歌低昂任土炭<lb/>
　　　湖上對雨<lb/>
疾雷殷殷陣雲烏對面山光一霎無牐口忽疑噴急雪<lb/>
波心無數撒明珠快思老杜翻盆句濃佀襄陽潑墨圖<lb/>
獨坐小樓叫奇絶雨湖眞箇勝晴湖<lb/>
　　　連日徧游湖上諸刹有懷古德各題一絶<lb/>
　　　　虎跑寺<hi>寰中</hi>
說得須行得何人悟宗旨多事兩於菟遠移南嶽水<lb/>
<pb n="KR4f0059_SBCK_009-9a"/>
　　　　㳒相寺<hi>行修</hi>
修公古如來宴坐味禪悅參禮但黙然永明大饒舌<lb/>
　　　　聖果寺<hi>文喜</hi>
前三後三三惘然昧多少文殊自文殊大意吾巳了<lb/>
　　　　靈隱寺<hi>慧理</hi>
杖錫西天來呼猿明月上孤峯飛何之師言毋乃妄<lb/>
　　　　鳳林寺<hi>道林</hi>
棲禪依鳥窠安心架巖广可笑宰官身不知住處險<lb/>
　　　　瑪瑙寺<hi>智圓</hi>
杜門中庸子不識王欽若致意老慈雲一僧且畱卻<lb/>
<pb n="KR4f0059_SBCK_009-9b"/>
　　　　龍井寺<hi>元淨</hi>
辨才住訥齋非辨亦非訥何處見全身唾霧卽明月<lb/>
　　　　智果寺<hi>道潛</hi>
苦空百念冷新句尙驚眾一酌參寥泉是身卽是夢<lb/>
　　　歸舟口占<lb/>
輕波滑笏一颿開細雨畱人濕綠苔多謝南高峯頂塔<lb/>
五十<hi>平聲</hi>里外送儂囘<lb/>
　　　題王麓臺蘇齋圖卽用卷中查初白先生韻<lb/>
峩睂僊人厺渺茫誰能抗手與頡頏遼哉尙友七百載<lb/>
有若米顚寶二王與古爲徒世大笑從吾所好生非狂<lb/>
<pb n="KR4f0059_SBCK_009-10a"/>
稽首拜遺像堂堂復堂堂儼然俛仰揖讓于其㫄當年<lb/>
桄榔林中僦屋尙見逐祇今空齋供養弈弈鬚睂光鏡<lb/>
潭月相磨繡谷花半掩地已占淸涼心眞忘夷險麓臺<lb/>
翰墨奪化工咫尺萬里望不窮雪堂白鶴觀怳忽移此<lb/>
中天人游戲八極同飛鴻偶見指爪蹤不信桃花塢畔<lb/>
宅眼中突見長帽翁伊余生晚思遺風裵囘小庭三徑<lb/>
通珊瑚䋞中畫卷亦無數淸遠獨<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>王婁東丁寧勿涴<lb/>
寒具手過眼雲煙夫豈偶紀聞它日傳中吳耕漁之軒<lb/>
名與倶<hi>倪高士耕漁軒圖爲吳人徐達左作</hi>銘心絶品世所無<lb/>
　　　題王石谷蘇齋圖<lb/>
<pb n="KR4f0059_SBCK_009-10b"/>
笠屐穨唐古丈夫騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>厺遠欲相呼東坡號借香山白<lb/>
繡谷齋顏玉局蘇春夢過來那有迹小園賦後未全蕪<lb/>
摩挲雙眼誇奇絶心折耕煙苐二圖<lb/>
　　　題繡谷牡丹圖<hi>康熙巳丣蔣樹存先生邀諸名流于繡谷送春庭中牡丹初放</hi>
<hi>馬元馭扶羲楊晉子鶴徐玫采若及目存上人上睿各圖一花乾隆戊子十月先生孫應平出</hi>
<hi>圖相示爲賦二絶句</hi>
臙脂多買亦何爲一朶居然絶世姿好手寫生從古少<lb/>
徐黃難得在同時<lb/>
藍尾三杯酒未乾斬新花蕊出豪端百年手澤能藏弆<lb/>
羞煞人家黑牡丹<lb/>
<pb n="KR4f0059_SBCK_009-11a"/>
　　　家中牡丹<lb/>
暮春三日到臨安頗恨尋春後牡丹那識故園遲半月<lb/>
天香猶是待人看<lb/>
　　　讀漢書<lb/>
黃綺避秦漢采芝汗漫游不與豎儒伍而況辨士流吾<lb/>
冠幸無恙欲溺將奚由姓名落人閒失計逢畱矦鴻鵠<lb/>
羽翼成徒爲娥姁謀假館建成所安呂非安劉區區具<lb/>
金幣毋乃溷公不<lb/>
茂陵慕不死意與僊人期豈知巫蠱禍乃自方士貽黃<lb/>
老尙淸淨文景所以治變而譚神僊所見一何卑我欲<lb/>
<pb n="KR4f0059_SBCK_009-11b"/>
見鉅公㒺上如嬰兒服藥可少病勿爲妖妄欺<lb/>
在漢中葉後政柄歸尙書置相不選賢亶取容黙徒流<lb/>
汗婦參語僂背吏夾扶扶陽與防鄕醞藉稱通儒恩澤<lb/>
列徹矦促娖保位俱威福自臣作履霜愼厥初居攝頌<lb/>
功德後來奚足誅<lb/>
厚味實腊毒高位易觸罪五鼎食幾時失意便菹醢不<lb/>
見葛繹矦刻印拜上宰涕泣不肎受自云從是殆才果<lb/>
濟蒼生溘死亦何悔淺哉曲學夫持祿不知止<lb/>
文䋞日以密士節日以貶造請公卿閒見笑徒自點厀<lb/>
席避田蚡長揖無汲黯將軍肎臨況治具吾敢儉乃公<lb/>
<pb n="KR4f0059_SBCK_009-12a"/>
戒牀下大要敎兒讇偉哉平林朱願請尚方劒<lb/>
持平三尺㳒人主與民共云何武健吏内㴱次骨痛操<lb/>
下束濕薪一時重足恐殺人計自安古㳒置叵用天道<lb/>
有神明好還神所恫賢哉萬石嫗斯言可警眾<lb/>
　　　贈張丈擔伯<lb/>
詩翁老厺髩毛疏風格依然正始初無事何妨浮白飮<lb/>
硏思雅稱艸元居羊求舊侶凋<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>後禽尙游蹤冷落餘<lb/>
魯殿靈光今獨在它時通德表門閭<lb/>
　　　王彚英家藏古錢歌<lb/>
錢府上士受姓始我今逃債無從逃九章綴術亦曾學<lb/>
<pb n="KR4f0059_SBCK_009-12b"/>
不解子母營羊羔平生最嗜金石刻鐘鼎款識窮<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>搔<lb/>
貨布襍品儲一二如捉蠃蛤遺鯤鼇王生好古今都穆<lb/>
卜居恰近吳南濠十年藏弆肎出示古色斑駮爛錦絛<lb/>
溯初尊盧首作幣三品後出泉布刀外圜圅方㳒九府<lb/>
扣囊底智自六韜金刀契䥘布么㓜黃新代漢先塗高<lb/>
眞人白水讖巳驗造物終猒蛙聲囂五銖之廢開通鑄<lb/>
椒房指爪痕㴱牢紀元各各吉金勒三司呈樣頒神皋<lb/>
所嗤僭僞盜正朔寸涔妄欲驕海濤世閒兒女尙厭勝<lb/>
吉語宛轉銘周遭幕文奇詭難殫述星官北斗下采旄<lb/>
雙魚三雀隱龜背蒼龍糾屈鸞翔翱或言撒帳取善頌<lb/>
<pb n="KR4f0059_SBCK_009-13a"/>
貴主釐降夸富豪或云佩之辟五兵卻鬼可當度索桃<lb/>
顧譜洪志人所讀<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>而不見空鬱陶多君聚之在掌握<lb/>
區別年代分牛毛臨川之愚和嶠癖同牀異夢嗤若曹<lb/>
阿堵中物如此良不惡傾身障簏誰訾謷孔方絶交吾<lb/>
巳久畫餠<graphic n="KR1044" url="https://raw.githubusercontent.com/kanripo/KR-Gaiji/master/images/KR1044.png" mimeType="image/png"/>勝啖白䓘<hi>白䓘艸食之不飢</hi>乞君拓文遠相贈瓊<lb/>
瑤欲報心忉忉<lb/>
　　　題姚和伯射獵圖<lb/>
寶馬茸裘態甚都車中閉置哂非夫不看南部煙花記<lb/>
郤擬東丹射獵圖<lb/>
詭遇休誇獲十禽參連白矢㳒重尋由來射御無非學<lb/>
<pb n="KR4f0059_SBCK_009-13b"/>
見獵何妨儒者心<lb/>
逐兔呼鷹一隊偕雨餘天闊淨于揩江鄕那有寛平地<lb/>
姑妄言之亦復佳<lb/>
　　　登馬鞍山<lb/>
一峯縹緲小而奇<hi>歸熙甫云吾崑之馬鞍山小而實奇</hi>乘興登臨憶少時<lb/>
彈指流光眞小刼拍肩名士又新知危崖大字鐫和仲<lb/>
荒艸孤墳認改之欲倩孔珪<hi>謂孔鶴瞻</hi>謝猿鶴獻嘲休誚北<lb/>
山移<lb/>
　　　題王未巖畫<hi>幷引</hi>
　　　未巖修撰蚤爲麓臺入室弟子筆㳒蒼勁駸駸<lb/>
<pb n="KR4f0059_SBCK_009-14a"/>
　　　欲度驊驑前登苐未久卽赴玉樓之召尺素流<lb/>
　　　傳人爭寶之此本雖未完而架搆巳具一展閱<lb/>
　　　閒如見經營慘澹之迹鶴谿主人善藏之勿爲<lb/>
　　　人豪奪也<lb/>
縑素風流數太原奉常墨妙啟兒孫麓臺巳老耕煙死<lb/>
又見吾鄕畫狀元<lb/>
浴堂西畔蚤修書紅杏詩才小宋如幾輩句臚矜苐一<lb/>
評量能事要推渠<lb/>
買畫金多膽太豩紛紛<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>鼎散人閒匡廬眞面誰能識<lb/>
一幅糢糊未了山<lb/>
<pb n="KR4f0059_SBCK_009-14b"/>
　　　崑山學宮石<lb/>
洵美夫子堂卓立一品石氣蒸震澤濤秀分洞庭脈天<lb/>
公爲鐫劖雲根起襞積混沌竅鑿七空洞腹容百舞女<lb/>
大垂手飛禽小張翮劒客但蒯<graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>神人儼冠幘中豐肥<lb/>
勝瓠下銳枯疑腊豹文窺一斑螺髻露寸碧置之在東<lb/>
膠重于寶尺璧雨灑翠娟娟雲生靑圛圛左股割蓬萊<lb/>
全身見姑射玉山連修睂婁江繚匹帛佀充雪堂供不<lb/>
費康樂屐吾儕雅好事來觀溯疇㫺謂言丈人峯來自<lb/>
平泉宅<hi>石本宋參政衛文節公家物</hi>夷亭潮初驗石浦居新闢扇障<lb/>
元規汚詩取白傳適奇石聚所好兼金買非惜九華列<lb/>
<pb n="KR4f0059_SBCK_009-15a"/>
几案二室落肘腋羅立如兒孫得意詫賓客茲石尤絶<lb/>
倫與公交草逆雲煙過眼殊山邱囘首隔高齋犂爲田<lb/>
曲池塡成陌遂令皺<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>姿半遭屠沽戹巋然適有幸觀<lb/>
者<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>無斁巍巍尊經閣肅肅圅丈席諸生競摩挲異代<lb/>
發光澤介如君子操偉哉巨人迹它山攻可藉一簣進<lb/>
求益洗宐泮池水蔭借歲寒柏十鼓媲岐陽七璧陋張<lb/>
伯誰云一卷小肎以九鼎易卻憶畏壘亭曾載吳松舶<lb/>
雙峯比泰華百年挂蘿薜<hi>歸太僕安亭故宅有雙石其一亦衛文節物</hi>邨童<lb/>
𫾣火頻牧牛礪角亦席裹倘移來劒合眞喜劇盡取望<lb/>
徒奢得一心巳懌奇傳到公名拜學米家癖淸叔人可<lb/>
<pb n="KR4f0059_SBCK_009-15b"/>
重熙甫記良核題詩諗後來流連日將夕<lb/>
　　　題西莊丈室散花圖<lb/>
毗邪一室靜無朋十笏量來了不增爲有散花天女在<lb/>
此生判作在家僧<lb/>
茂苑春光花白紅斬新一朶倚東風天然滿月天人相<lb/>
只恐劉元塑未工<lb/>
雕籠百舌弄朱脣萬首唐詩記得眞見說送郞新句好<lb/>
淸才今又見陳玢<lb/>
㳒門不二悟如何結習多生佛所訶何事靈山諸弟子<lb/>
一身容易著花多<lb/>
<pb n="KR4f0059_SBCK_009-16a"/>
淨名示疾原非疾嚼蠟無心卻有心多事登肩老羅什<lb/>
不知吞卻幾回鍼<lb/>
　　　邵桷亭築小樓題曰梧巢作詩四首諸同人多<lb/>
　　　有和章邀予繼和<lb/>
百尺樓居倚碧梧目窮千里豁平蕪秋霜躡屐探鴉舅<lb/>
春雨添棚護鼠姑境到閒時喧亦靜心從安後有仍無<lb/>
南華義諦都參透牛馬隨人儘意呼<lb/>
便欲身攀棲鶻巢安牀恰對樹枝交購書只佀求聲鳥<lb/>
避俗眞嫌在戶蛸魚乍戲餘蓮動葉燕方來候竹抽梢<lb/>
元亭問字尋常事門外從無熱客𫾣<lb/>
<pb n="KR4f0059_SBCK_009-16b"/>
惠子多方據槁梧維摩宴坐作跏趺木因號散能逃斧<lb/>
金爲求祥怕躍鑪立腳定來知地闊置身高處佀雲孤<lb/>
堯夫觀物書成後安樂窩中自得吾<lb/>
果有楊修菜有巢主賓襍坐閒詼嘲樓高雅稱登王粲<lb/>
詩苦偏宐學孟郊親友摶沙嗟易散光陰炳燭草輕抛<lb/>
㪅呼便了申初約不遣塵埃積滿坳<lb/>
　　　讀蜀檮杌畢得絶句八首<lb/>
井底蛙聲妄自多鬼兵開國事如何武陽叢冢閒枯骨<lb/>
枉向風塵識八哥<lb/>
樂府新聲試轉㗋海棠花蕊想風流徐家姊妹皆傾國<lb/>
<pb n="KR4f0059_SBCK_009-17a"/>
玉貌偏輸趙解愁<lb/>
玉簫歌徹月華新長夜觥籌集會眞怪煞嘉王悲底事<lb/>
臨觴不飮太癡人<lb/>
翊聖宮㴱入侍曾煙霄謬陟那能勝十臣各有安邦畧<lb/>
專寵無如剃髮僧<lb/>
龍舟戲水碧淙淙花外樓臺見數重從此錦城眞佀錦<lb/>
城頭張幕種芙蓉<lb/>
長鞭萬里厺何依餘慶新年願巳違天水東遷向何處<lb/>
夢中神語出靑衣<lb/>
指揮如意擁貔貅漫擬隆中苐一流卅載平章非伴食<lb/>
<pb n="KR4f0059_SBCK_009-17b"/>
它年降表要卿修<lb/>
石經次苐刻豐碑下筆羞爲輕艶詞草道降王才思少<lb/>
官箴四語後人師<lb/>
　　　外舅王虚亭先生挽詩<lb/>
華屋山邱瞥眼殊江鄕太息失濳夫伐檀詩格先雙井<lb/>
嘉祐文心啟二蘇身健幾曾扶卽栗心安偶喜坐團蒲<lb/>
十年八座郞君貴雒誦依然稷下儒<lb/>
淸羸碧鸛鈍無知一見偏將國士奇不獨譽兒兼譽壻<lb/>
只宐稱舅又稱師三年寂寞鰥魚泣七日倉皇梁木萎<lb/>
地下若逢靈㷖女爲言蒜髮巳如絲<lb/>
<pb n="KR4f0059_SBCK_009-18a"/>
</p>
<p>
濳硏堂詩集卷九　門人黃鐘校字<lb/>
<pb n="KR4f0059_SBCK_009-18b"/>
</p>
<p>
</p>
  </div>
</body>
</text>
</TEI>
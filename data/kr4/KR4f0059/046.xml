<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_046-1a"/>
潛研堂文集卷四十六<lb/>
　　　　　　　　　　　　　嘉定錢大昕<lb/>
　墓誌銘五<lb/>
　　國子監學正戴先生墓誌銘<lb/>
乾隆四十有八年三月十四日國子監學正上元戴先<lb/>
生卒春秋五十有九嗚呼先生今之經師也往歲壬午<lb/>
與族人東原同舉于鄉一時有二戴之目予與東原交<lb/>
最久東原殁後始得交先生而意氣相投猶東原也先<lb/>
生之子衍善衍範又嘗從予遊乞予志墓其何敢辭先<lb/>
生諱祖啓字敬咸别字東田後更以未堂自號先世居<lb/>
<pb n="KR4f0059_SBCK_046-1b"/>
徽之休寧明萬歴中有諱顯傑者始自江西徙江寧曾<lb/>
祖進忠贈文林郞祖天章上元縣生員贈朝議大夫父<lb/>
濬增廣生先生少頴悟世父學士雪村公教以書史記<lb/>
誦之餘卽能講解弱冠以後遂潛心經義有志于儒者<lb/>
體用之學於四子書用功尢深凡精義語類及大全之<lb/>
說皆博觀而審擇之所作舉業文精深博大一以先民<lb/>
爲師吳門楊文叔高郵夏醴谷兩先生先後主鍾山書<lb/>
院皆嘆以爲異才然浮沈諸生中者十有五年舉鄉薦<lb/>
累試禮部輒不遇而學益高望益重甲午歲陜西巡撫<lb/>
畢公慕其名延爲關中書院院長凡攷課甄别升降之<lb/>
<pb n="KR4f0059_SBCK_046-2a"/>
規皆取决于先生日有程月有課視生徒如子弟隨材<lb/>
善誘各有進益嘗曰我無它愛憎惟眞讀書立品者文<lb/>
或未工亦優奬之大要欲合文章學問人品爲一也居<lb/>
數月弟子著錄日衆安西迪化諸州來學者趾相接畢<lb/>
公乃奏于　朝言戴某學術純正訓迪有方六年後如<lb/>
有成效乞格外推恩酌用得　旨報可戊戌試禮部<lb/>
成進士例授中書科舍人仍還關中明年先生在院六<lb/>
載矣畢公援前奏復薦諸　朝引　見之日特試四<lb/>
書文一篇有　旨以國子監學正學錄用旣拜<lb/>
命需次歸里未到選期奄忽不起嗚呼書院始于朱初<lb/>
<pb n="KR4f0059_SBCK_046-2b"/>
本鄉學也<lb/>
世宗皇帝始頒詔立書院于行省治所合一省之秀者<lb/>
延名師教之擬於古諸侯之國學先生主講席有年道<lb/>
尊而教行牧伯咸薦　天子親試將以爲太學之師視<lb/>
胡翼之之遇殆過之矣海内方以爲眞先生復出而竟<lb/>
止于此悲夫悲夫平生篤志經籍議論一以宋儒爲宗<lb/>
所著尚書協異尚書涉傳春秋四測老子新解各若于<lb/>
卷文集又若干卷性不妄取而常濟人之乏嘗舉大父<lb/>
語以勖子弟云利于人亦利于已者亟爲之利于人不<lb/>
利于巳者勉爲之利于已不利于人者勿爲也娶黃孺<lb/>
<pb n="KR4f0059_SBCK_046-3a"/>
人辛酉舉人元鑑之女子四人衍善上元學附生衍範<lb/>
國子生衍緖衍士女子三人壻曰丁酉副貢生王芾曰<lb/>
已亥科舉人方遵軾曰試用州同阮坦孫男二人孫女<lb/>
二人銘曰<lb/>
俗學之弊急於功利口誦程朱而行與悖卓哉先生文<lb/>
與行兼規矩允蹈泥淖弗溓研思六經旁及子史不苟<lb/>
異同要衷於是牧伯禮請爲諸生師夫子之稱徧于關<lb/>
西教成入覲　天顔有喜俾官成均分教胄子濟濟<lb/>
槐市企踵云來胡不旄期梁木遽摧先生逝矣典刑猶<lb/>
在學成一鄉名動四海九江信都殁而道尊遺書無恙<lb/>
<pb n="KR4f0059_SBCK_046-3b"/>
昌爾子孫<lb/>
　　優貢生候選儒學訓導楊君墓誌銘<lb/>
國家立學校崇儒術選京朝官提督學政三年一更代<lb/>
將受代例擇通省人士文行兼優者三四人或二三人<lb/>
升之成均以示勸也夫鄉試三載一舉大省解額或多<lb/>
至百餘人然徒錄其文未及其行惟學使薦舉優行擇<lb/>
之精故得之尢難幸而得之又或名與實不相應以予<lb/>
所見名實允副者其惟吾友楊君鐵齋乎葢自平湖陸<lb/>
淸獻公講學東南恪守攷亭不爲它說所搖動論者推<lb/>
爲　本朝儒宗第一君私淑淸獻尊而信之又嘗從陸<lb/>
<pb n="KR4f0059_SBCK_046-4a"/>
聚緱編修遊與上下其議論故博涉羣書得其要領編<lb/>
修之殁君爲文祭之謂朱子後大儒無如南吳北許兩<lb/>
公魯齋墨守寒泉遺論草廬作諸經纂言則别有心得<lb/>
有魯齋以干城朱子然後異說不得逞有草廬以推廣<lb/>
朱子之學然後儒家不局於專門訓詁之陋葢以淸獻<lb/>
方魯齋而以草廬擬編修也而君生平學行宗仰所在<lb/>
斷可識矣君生而頴敏五歲授以漢魏六朝詩卽能背<lb/>
誦時族兄進士錫恒豪於飮一日宗人小飮指謂君曰<lb/>
弟試誦詩一首吾當飮一杯君卽應聲誦數十篇無一<lb/>
字誤進士連引釂遂至沈醉舉坐驚異及長補金山縣<lb/>
<pb n="KR4f0059_SBCK_046-4b"/>
生員文日益有名十應鄉舉同考薦卷者四終不遇學<lb/>
使晉寧李公因培舉君優行明年<lb/>
聖駕南巡　召試詩賦入二等有内府文綺之<lb/>
賜聲名隱然動江左而不得一官命也君之舉優行也<lb/>
與吾邑曹中允仁虎同薦李公有春華秋實之目中允<lb/>
旋登進士列侍從君獨蹭蹬塲屋以升貢太學當得儒<lb/>
學訓導未及官而遽沒然公論具在固不以顯晦分優<lb/>
絀也君事親孝居䘮自大小斂至祥禫壹遵家禮儀節<lb/>
嘗與友人論䘮禮謂記云居䘮未塟讀䘮禮旣塟讀祭<lb/>
禮此爲平日未讀禮者言也儀禮十七篇素所誦習何<lb/>
<pb n="KR4f0059_SBCK_046-5a"/>
待苫凷中始佔畢哉張子言居䘮它書不可觀者謂非<lb/>
聖之書也讀聖賢書未必越于禮外聖賢之學寧以居<lb/>
䘮而遂忘之其議論通達如此教授生徒各隨才器誘<lb/>
掖之所成就者尢衆性躭著述丹黃不去手於四書詩<lb/>
書易小學皆有劄記於春秋有四傳存疑于三禮有臆<lb/>
說又有觀理編律呂指掌圖鐵齋偶筆詩文雜著合若<lb/>
干卷君初名開基字履德其後更名履基而仍其字鐵<lb/>
齋其自號也曾祖國訓　贈奉政大夫祖黼一名貫甫<lb/>
江西臨江府同知父升歲貢生候選儒學教諭先世居<lb/>
平湖後徙婁縣之張堰雍正初析婁之南境爲金山縣<lb/>
<pb n="KR4f0059_SBCK_046-5b"/>
今爲金山人夫人陸氏都察院左僉都御史某之孫平<lb/>
湖縣學生某之女早卒君壯失偶終身不更娶子運昌<lb/>
縣學生女嫁婁縣學生馮孝錫孫男一人女一人君春<lb/>
秋六十有三以乾隆四十年閏月十九日終於家以其<lb/>
年某月日塟於某鄉某原銘曰<lb/>
鑿之深而成淵也綆之修而及泉也玉粲之璱兮上燭<lb/>
天也終韞于櫝璞自完也讀父之書有子賢也謂客莫<lb/>
嘲後有子雲也<lb/>
　　孝廉胡君墓誌銘<lb/>
嶺以南才士予所識者三人欽州馮敏昌魚山順德張<lb/>
<pb n="KR4f0059_SBCK_046-6a"/>
錦芳葯房及胡亦常同謙同謙以詩經舉於鄉出吾友<lb/>
益都李南磵之門其來京師介南磵書訪予與之言詩<lb/>
文源流洞中癥結它日讀其所作詩超然獨<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>脫棄凡<lb/>
近之格旣下第南歸與休寧戴東原同舟至富春江乃<lb/>
别舟中盡鈔東原所著書攜歸將刋之東粤抵家後手<lb/>
書報予欲壹其志於經術予益聳然異之無幾何葯房<lb/>
以書報同謙死矣且述其事狀乞予爲銘巳而南磵書<lb/>
至復以爲言乃摭其畧書之同謙姓胡氏亦常其名贈<lb/>
文林郞翰林院庶吉士景輝之曾孫贈承德郞吏部主<lb/>
事炳之孫丙辰進士翰林院庶吉士吏部騐封司員外<lb/>
<pb n="KR4f0059_SBCK_046-6b"/>
郞傑之子性冲淡淵黙與鄉人處由由然不見臧否而<lb/>
抗志希古不欲爲一鄉一國之士方吏部捐館時同謙<lb/>
年尙少能自刻厲以殖其學事母何太安人孝有郭外<lb/>
田數十稜最其歲入悉以奉母晨夕甘旨無缺夫婦終<lb/>
歲厭粗糲自若嘗購書盈簏索直數鎰謀諸婦脫釵質<lb/>
錢償之不敢私取田之所入其於詩妙悟天成不由師<lb/>
授能於南園諸公外自成一家魚山嘗謂人曰吾粤詩<lb/>
人曲江之後當推海雪繼海雪者其豸浦乎豸浦同謙<lb/>
所居因以自號者也同謙生於乾隆癸亥某月日以癸<lb/>
未三月廿四日卒年止卅有一其卒也以歸舟盛暑中<lb/>
<pb n="KR4f0059_SBCK_046-7a"/>
鈔書多　瓜果解㵣得胃寒疾歸而益劇竟至不起死<lb/>
之日有四女而無男後數月妾遺腹舉一子名應科又<lb/>
明年五月母何太安人卒應科亦殤嗚呼同謙之目其<lb/>
不得瞑矣夫悲夫悲夫銘曰<lb/>
榕之不材其大蔽牛蘭之猗猗秋風敗之豸浦之原四<lb/>
尺墳兮恒幹久棄神明存兮<lb/>
　　孝廉范君墓誌銘<lb/>
予歸田後慕四明天台之勝數往來甬上與其鄉賢士<lb/>
大夫游所尤心折者孝廉范君莪亭也君性樂夷澹外<lb/>
和内介以圖籍爲生活以友朋爲性命予嘗偕一二同<lb/>
<pb n="KR4f0059_SBCK_046-7b"/>
志訪君甕天居出所藏明賢墨迹品題其高下茗椀爐<lb/>
香相對竟日不知世閒有徵逐游戲事君又熟於鄉邦<lb/>
文獻予纂鄞志數就君咨訪傾囷出之無倦色古所謂<lb/>
直諒多聞之友君殆兼有之比年久不相見而尺素歲<lb/>
率一再至今春吾家竹初先生書來達君之訃而孤子<lb/>
懋賢等復狀君行實乞予志其銘爰次而敘之四明范<lb/>
氏出宋尚書右僕射忠肅公之裔忠肅子員外郞公麟<lb/>
始家於鄞迄今六百餘年代有顯人爲鄞甲族君諱永<lb/>
祺字鳯頡别字莪亭康熙甲辰進士湖北通城縣知縣<lb/>
内閣中書某之曾孫府學廪膳生某之孫國學生某之<lb/>
<pb n="KR4f0059_SBCK_046-8a"/>
子幼而敏悟未弱冠補博士弟子屢應省試輒斥而文<lb/>
益有名以食餼久次列歲貢年六十始中式浙江鄉試<lb/>
主司以得名宿相慶而君引疾不赴計偕遂以孝廉終<lb/>
君博覽强記好收藏明代及　國朝名公尺牘自碩輔<lb/>
名儒忠臣孝子文人逸士以及閨閣方外靡不收錄攷<lb/>
其時代爵里行誼别爲序錄以寓論世尚友之旨其仕<lb/>
宦顯達而爲淸議所斥者翰墨雖工弃勿錄也工於漢<lb/>
唐篆隸尤精摹印遠近得者咸什襲珍之甕天室成集<lb/>
蘭亭字爲七言律二篇東南名士屬和者數十家一時<lb/>
傳爲佳話其内行修謹言動必依規矩宗族鄉䣊推重<lb/>
<pb n="KR4f0059_SBCK_046-8b"/>
無間言春秋六十有九以乾隆六十年十二月廿日卒<lb/>
娶朱孺人再娶黄孺人皆先卒子四人懋賢懋頴懋楫<lb/>
懋樹伯季補縣學生餘皆太學生女一人壻曰水濬孫<lb/>
十六人曾孫一人銘曰<lb/>
學之博也蔚乎薦紳之型行之敦也叶乎州里之評猗<lb/>
大器之晩成而澹乎其居貞雲養弗升水冽弗盈以昌<lb/>
其名<lb/>
　　張蔚園墓誌銘<lb/>
君姓張氏諱大受字若谷一字可之蔚園其自號也先<lb/>
世自無錫遷居常熟曾祖雯昌明中書舍人祖廷華鄉<lb/>
<pb n="KR4f0059_SBCK_046-9a"/>
飲賓父文揚倜儻好義交游皆賢士大夫陶編修貞一<lb/>
嘗爲作家傳稱九如處士者也君所居卽瞿文㦤公故<lb/>
第始生之夕處士夢文㦤授以筆曰以卑爾子六歲就<lb/>
傅頴悟絶倫十二卽能詩十三丁母陳孺人憂日跪木<lb/>
主前誦金剛經三年無間五經博士言先生德堅教授<lb/>
里中君與陶太常正靖嚴觀察有禧俱稱入室弟子益<lb/>
都趙贊善執信來吳中君以詩文請質許爲國士并賦<lb/>
詩書箑贈之十九補太倉州學生明年試高等食餼於<lb/>
庠與沈編修淑約入山讀書學成乃出未幾丁處士君<lb/>
憂沈亦聯登鄉㑹榜不果斯約以貢入成均與番禺莊<lb/>
<pb n="KR4f0059_SBCK_046-9b"/>
相公有恭同邑孫主事夢逵襆被蕭寺以道義相期勉<lb/>
未嘗持一刺走貴人門也鄉先逹蔣文恪公欲延爲師<lb/>
乘小車往訪屏跡不見累試京兆無所遇復歸里門從<lb/>
學者日益衆乾隆十六年<lb/>
天子首舉　南巡之典君獻頌　行在文采博贍以籍<lb/>
貫誤注不得預　召試之列自是無仕進之志而造詣<lb/>
益醇鄉邦有大利病輒倡議究其可否先是大吏建議<lb/>
築兩縣沿海石塘君言築隄捍潮本以衛民今所定塘<lb/>
基乃在濱海三五里以内綿亘百廿餘里所占皆膏腴<lb/>
之産徙入廬舍毁人墳墓不知凡幾且築塘之士必取<lb/>
<pb n="KR4f0059_SBCK_046-10a"/>
諸近地計塘身及起土之所占田殆將萬畝　國家會<lb/>
計久定雖灘沙懸課往往以漲補灘未得遽議豁免此<lb/>
所占田旣無漲可補勢必加派於通邑百姓未得䕶田<lb/>
之益先有加賦之累矣因貽書蔣文恪公纚纚千餘言<lb/>
指陳尢切其見義敢言通曉治體如此惜乎未得尺寸<lb/>
之柄而以明經終老也以乾隆三十四年八月十日卒<lb/>
春秋七十有一配黃氏國子監生朝珍女未嫁時刲胸<lb/>
肉愈母疾汪孝廉元亮爲之傳子二人曰應麟曰應祥<lb/>
戊子舉人孫䕫有學行能世其家君所譔述甚富中年<lb/>
燬於火今遺文四卷夔所捜輯也其塟在錦峯山麓祔<lb/>
<pb n="KR4f0059_SBCK_046-10b"/>
處士穴之左銘曰<lb/>
士不榮世宜昌其文文無難易有本則傳剽賊偏駁外<lb/>
强中乾剪綵之花雖多弗鮮猗歟蔚園本本原原楹書<lb/>
零落拾遺抱殘志存開濟非苟而言郷人尸祝久而勿<lb/>
諼匪直也文其行允敦我摭其實式表墓門<lb/>
潛研堂文集卷四十六　門人吳嘉泰校字<lb/>
</p>
<p>
</p>
  </div>
</body>
</text>
</TEI>
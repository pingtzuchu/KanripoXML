<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_035-1a"/>
濳硏堂文集卷三十五<lb/>
　　　　　　　　　　　　　　嘉定錢大昕<lb/>
　　書<hi>三</hi>
　　　與徐仲圃書<lb/>
僕於輿地之學畱心廿餘年嘗恨東晉南北朝僑立州<lb/>
郡歲增月易名目叢複雖以杜佑李吉甫樂史之淹博<lb/>
猶且十闕其六七不揣椎魯思欲理而董之而疑義紛<lb/>
挐無從質正近年始交陽湖洪孝廉稚存今又得交足<lb/>
下皆揅精地理卓然成家而足下譔次年表經緯分明<lb/>
於南北交爭畺易陷復之迹瞭如視掌洵足補前人之<lb/>
<pb n="KR4f0059_SBCK_035-1b"/>
闕而爲後學之指南矣其中尙有一二疑不能釋請疏<lb/>
其大略以僃采擇晉志元帝渡江之後徐州所失過半<lb/>
乃僑置淮陽陽平濟陰北濟陰四郡初不言置於何地<lb/>
而足下以歴陽實之徧檢晉宋齊志歴陽竝無置四郡<lb/>
之事未知足下何所據也且晉志述渡江州郡多不可<lb/>
信卽以此條論之上文云永嘉之亂臨淮淮陵淪没石<lb/>
氏則是淮北旣失之後所置其地當在淮南而安帝紀<lb/>
義熈五年慕容超將慕容興宗寇㝛預陽平太守劉千<lb/>
載爲賊所執是陽平在淮北不在淮南其難信者一宋<lb/>
志淮陽陽平濟陰北濟陰竝在徐州部内宋之徐州在<lb/>
<pb n="KR4f0059_SBCK_035-2a"/>
淮北不在淮南其淮陽郡領甬城㝛預等縣去京<graphic n="KR1726" url="https://raw.githubusercontent.com/kanripo/KR-Gaiji/master/images/KR1726.png" mimeType="image/png"/>水<lb/>
七百陸五百五十以道里準之正在舊臨淮郡界其難<lb/>
信者二宋志淮陽晉安帝義熈中土斷立不言元帝置<lb/>
北濟陰則宋孝建元年立幷非晉所置其難信者三宋<lb/>
志於陽平濟陰二郡雖不言何時置然於陽平云故屬<lb/>
司州流寓來配於濟陰云屬兖州流寓徐土因割地爲<lb/>
境若渡江之初僑人未有土斷之令不當云割配其難<lb/>
信者四宋末失淮北始僑立陽平於山陽北淮陽北濟<lb/>
陰於廣陵永初以前淮南尙無此四郡況於元帝渡江<lb/>
之初乎其難信者五夫南渡初尙未有此四僑郡則歷<lb/>
<pb n="KR4f0059_SBCK_035-2b"/>
陽之無此郡益可信矣宋志稱安帝改堂邑爲秦郡晉<lb/>
志則以爲元帝渡江所改幷僑立尉氏縣屬焉足下謂<lb/>
元帝改堂邑爲秦郡而堂邑縣如故安帝改堂邑縣亦<lb/>
爲秦縣欲以彌縫二志之說僕以晉宋二史參互攷之<lb/>
王國寶毛泰劉穆之爲堂邑太守皆在安帝之世是安<lb/>
帝時尙有堂邑郡及劉裕當國以後向彌檀韶檀祗虞<lb/>
邱進相繼爲秦郡太守可知秦郡改名必在義熈中不<lb/>
在元帝渡江之時矣且向彌檀韶檀祗皆以秦郡太守<lb/>
兼北陳畱内史則北陳畱與秦郡同寄治堂邑而尉氏<lb/>
卽陳畱屬縣晉末尙有陳畱郡其幷入秦郡或在義熈<lb/>
<pb n="KR4f0059_SBCK_035-3a"/>
土斷以後而晉志謂元帝卽以尉氏屬秦郡豈其然乎<lb/>
晉世僑立州郡皆不係以南名義熈恢復故土乃有北<lb/>
徐州北靑州北彭城北琅邪北東海北東莞北潁川諸<lb/>
名而在南州郡猶仍故名至永初受禪後始詔去北加<lb/>
南而晉志往往稱南徐南兖南豫南靑又謂元帝置南<lb/>
東海南琅邪等郡明帝立南沛南淸河等郡葢唐人不<lb/>
學誤仞宋志追稱之詞以爲晉時已有此名耳沿襲千<lb/>
有餘年至僕始悟其失頃見足下州郡表中頗有承用<lb/>
晉志者似宜訂正以破後來之惑故敢獻其狂狷惟足<lb/>
下裁之<lb/>
<pb n="KR4f0059_SBCK_035-3b"/>
　　　荅談階平書<lb/>
得足下書道及姚禮部駮僕漢書攷異中說秦三十六<lb/>
郡一條僕所據者班孟堅志本文以志解志非敢臆造<lb/>
禮部執史記分郡在始皇二十六年而略取南海諸郡<lb/>
乃在三十三年不當列於三十六郡之數似矣僕試卽<lb/>
以史記質之則三十六郡之分本非一年中事如東郡<lb/>
則始皇五年置矣潁川則十七年置矣會稽則二十五<lb/>
年置矣豈皆在二十六年乎不特此也巴蜀置於惠文<lb/>
南郡南陽隴西北地置於昭襄三川太原置於莊襄則<lb/>
幷非始皇時矣上郡魏所置雲中鴈門代郡趙所置上<lb/>
<pb n="KR4f0059_SBCK_035-4a"/>
谷漁陽右北平遼東遼西燕所置漢中楚所置則幷非<lb/>
秦置矣而史皆繫之二十六年者以是歲爲兼幷天下<lb/>
之始封建變爲郡縣至是遂一成而不可易故特記之<lb/>
前所置之二十餘郡與後所增之三郡總以三十六該<lb/>
之而前後復隨文別見古人敘事參差不若後人之泥<lb/>
也且南海三郡不必定在三十三年攷南越尉佗列傳<lb/>
秦已幷天下略定揚越置桂林南海象郡以謫徙民與<lb/>
越雜處十三歲其云十三歲者據秦幷天下至二世元<lb/>
年數之也王翦傳亦先言平荆地爲郡縣因南征百越<lb/>
之君而後言二十六年盡平天下依此二文則二十六<lb/>
<pb n="KR4f0059_SBCK_035-4b"/>
年分三十六郡正當有南海三郡矣均是史公之書禮<lb/>
部援本紀以證其說僕卽可援二傳以伸僕之說矣史<lb/>
公但云分三十六郡初未實指某某郡班志則明言之<lb/>
矣其敘漢郡國以秦三十六郡幷高文景武昭所增正<lb/>
合百有三之數非猶有未僃也司馬彪志郡國亦云漢<lb/>
承秦三十六郡皇甫謐帝王世紀云秦兼諸矦置三十<lb/>
六郡葢漢魏以前未有別南海諸郡於三十六之外者<lb/>
別之自裵駰始唐人修晉書祖述裵說因有四十郡之<lb/>
目相沿到今僕謂不如班史之可信也馬班二史述漢<lb/>
初事郡名固有出於三十六郡之外者此則諸矦私置<lb/>
<pb n="KR4f0059_SBCK_035-5a"/>
或二世增設要非始皇三十六郡之舊且亦隨置隨廢<lb/>
故班志略而不言以其不足言也非有所缺漏也裵駰<lb/>
之說不知所本恐是誤會始皇本紀之文若以前後文<lb/>
互證則是年實止置齊琅邪兩郡耳幷前後通計之班<lb/>
志豈眞與太史公相矛盾哉僕非護前而憚改顧史漢<lb/>
正文具在難以裵氏單詞遽詆班志爲未僃故稍申愚<lb/>
管以僃折衷足下試復於禮部不識㪅有以啟僕之惑<lb/>
否<lb/>
　　　再與談階平書<lb/>
僕前札中言及秦三十六郡鄙意但謂史公於始皇二<lb/>
<pb n="KR4f0059_SBCK_035-5b"/>
十六年書分天下爲三十六郡兼南海三郡在内合前<lb/>
後所置言之班志所云與史公本非牴啎耳又引王翦<lb/>
南越兩傳以證略定揚越時巳置此三郡弟爲存疑之<lb/>
詞初非因此幷疑三十三年不當有略取陸梁地之事<lb/>
也足下謂王翦南征百越之君卽指會稽一郡然賈生<lb/>
過秦云南取百越之地以爲桂林象郡則百越與會稽<lb/>
究非一地王翦傳先言竟平荆地爲郡縣而後言南征<lb/>
百越之君可驗百越在會稽郡之外矣而南越傳實有<lb/>
與越雜處十三歲之語足下雖善辯但以本不可曉置<lb/>
之愚謂此語非甚難曉也當秦初幷天下時王翦南征<lb/>
<pb n="KR4f0059_SBCK_035-6a"/>
百越巳有三郡之名但因其君長俾自治之如後世羈<lb/>
縻之州其後使尉屠睢略取其地黜其君長置官吏如<lb/>
内郡則在三十三年故本紀特書之傳與紀互見而兩<lb/>
不相妨徐野民未悟及此是以存疑到今僕又讀東越<lb/>
列傳云秦已幷天下皆廢爲君長以其地爲閩中郡與<lb/>
南越傳文略同而本紀不載置閩中郡其所以有載有<lb/>
不載者閩中雖有郡名仍以其君長治之秦未嘗別置<lb/>
守尉也南海三郡其初置葢與閩中同厥後乃有任囂<lb/>
趙佗輩則等於内地郡縣矣此所以不書於二十六年<lb/>
以前而特書於三十三年也足下以爲然乎否乎卽使<lb/>
<pb n="KR4f0059_SBCK_035-6b"/>
僕所引南越王翦兩傳果如足下說而秦之但有三十<lb/>
六郡別無四十郡則兩漢書有明文不可據裵駰說以<lb/>
汨之㪅不必因裵說之未的而別求它郡以實之此僕<lb/>
之本意也惟足下詳察<lb/>
　　　與姚姬傳書<lb/>
昨於新城陳公子碩士所讀所著廬江九江二郡沿革<lb/>
攷以今縣推見漢畺域所謂君子之言信而有徵者矣<lb/>
惟以廬江爲衡山改名則猶有未慊於心者夫淮南之<lb/>
分爲三在文帝十有六年曰淮南曰廬江曰衡山皆秦<lb/>
九江郡地在戰國則皆楚地也秦之九江郡跨江南北<lb/>
<pb n="KR4f0059_SBCK_035-7a"/>
楚漢之際以江南地析置豫章郡而鯨布封淮南兼得<lb/>
之淮南厲王因布故封文帝封厲王諸子盡以故地還<lb/>
之故廬江國兼有豫章郡得與楚交通也景帝平吳楚<lb/>
徙廬江王賜於衡山而廬江豫章俱爲漢郡其衡山之<lb/>
爲王國如故也武帝元狩元年王賜以謀反誅而國除<lb/>
爲衡山郡其三年以衡山地置六安國自後遂無衡山<lb/>
之名<hi>景十三王傳封膠東王寄少子慶爲六安王王故衡山地</hi>漢志敘衡山沿革於<lb/>
六安下不系於廬江下明乎衡山之與廬江無渉也廬<lb/>
江之爲郡在孝景初自後別無廢省之人伍被說淮南<lb/>
王安云南收衡山以擊廬江是衡山與廬江絶非一地<lb/>
<pb n="KR4f0059_SBCK_035-7b"/>
今欲幷而合之難矣黥布初封史稱九江廬江衡山豫<lb/>
章郡皆屬焉攷其時吳苪徙封長沙以其地益布而芮<lb/>
故<graphic n="KR1726" url="https://raw.githubusercontent.com/kanripo/KR-Gaiji/master/images/KR1726.png" mimeType="image/png"/>邾則當兼得江夏地厲王子勃封衡山亦當兼有<lb/>
邾[車*犬]蘄春諸縣至武帝建六安國分土始狹非復衡山<lb/>
之舊光武初因省六安入廬江若西京則衡山自衡山<lb/>
廬江自廬江未嘗合而爲一也讀史之病在乎不信正<lb/>
史而求之過㴱測之太密班孟堅志郡國沿革精矣間<lb/>
有未僃以紀傳攷之無不合也孟堅所不能言後儒闕<lb/>
其疑可矣謂漢初之廬江在江南武帝時巳罷昭宣之<lb/>
閒改衡山爲廬江皆孟堅所未嘗言所據者僅廬江出<lb/>
<pb n="KR4f0059_SBCK_035-8a"/>
<pb n="KR4f0059_SBCK_035-9a"/>
失淮南之地是濠之改隸淮南實始於竇參然吉甫巳<lb/>
譏其不學昧於畺理之制矣唐志所據者貞元以後之<lb/>
制非十道之舊也足下試采吉甫志之文編入沿革門<lb/>
則原委瞭然可免後來之疑矣足下又疑河南按察司<lb/>
行臺不當在縣境攷明時南北直隸不設布按二司而<lb/>
有巡守諸道巡守道銜皆假鄰省布按之名此行臺葢<lb/>
巡道之行署鳳陽與河南接壤故寄銜於河南非眞河<lb/>
南按察也<lb/>
　　　鄞縣志局與同事書<lb/>
史家之例以列傳爲重其列於儒林文苑者皆其次焉<lb/>
<pb n="KR4f0059_SBCK_035-9b"/>
者也元人不通史法乃特剏道學之名欲以尊異程朱<lb/>
諸人後來無可充道學者而無識之輩競以儒林爲榮<lb/>
今志局所擬入儒林者未必悉孚公議且如王厚齋四<lb/>
明文獻之宗而不列之儒林豈厚齋之學行不如高閌<lb/>
黃宗明乎若謂厚齋以官高當入列傳則高閌袁燮父<lb/>
子班秩不在厚齋之下何以仍入儒林也袁桷張時徹<lb/>
沈一貫之入文苑似有意抑之然列傳諸人豈皆粹然<lb/>
無瑕者魏收所謂揚之升天按之入地此淺夫所爲昔<lb/>
人所譏其穢者而躳自蹈之吾不解也寶慶延祐兩志<lb/>
皆不立儒林文苑諸目羅願之志新安施㝛之志會稽<lb/>
<pb n="KR4f0059_SBCK_035-10a"/>
潛說友之志臨安亦無此名也嘉靖志於儒林文苑外<lb/>
㪅增淳德雋異之名尤爲冗設愚意當循胡袁二志之<lb/>
例總題之曰人物但以時代爲次不分優劣旣遵古式<lb/>
又息爭端有尙友古人之識者自能別其孰爲大賢孰<lb/>
爲小賢也<lb/>
　　　荅王西莊書<lb/>
得手敎以所撰述於崐山顧氏秀水朱氏德淸胡氏長<lb/>
洲何氏間有駮正恐觀者以試訶前哲爲咎愚以爲學<lb/>
問乃千秋事訂譌規過非以訾毁前人實以嘉惠後學<lb/>
但議論須平允詞氣須謙和一事之失無妨全體之善<lb/>
<pb n="KR4f0059_SBCK_035-10b"/>
不可效宋儒所云一有差失則餘無足觀耳鄭康成以<lb/>
祭公爲葉公不害其爲大儒司馬子長以子產爲鄭公<lb/>
子不害其爲良史言之不足傳者其得失固不足辯旣<lb/>
自命爲立言矣千慮容有一失後人或因其言而信之<lb/>
其貽累於古人者不少去其一非成其百是古人可作<lb/>
當樂有諍友不樂有佞臣也且其言而誠誤耶吾雖不<lb/>
言後必有言之者雖欲掩之惡得而掩之所慮者古人<lb/>
本不誤而吾從而誤駮之此則無損於古人而適以成<lb/>
吾之妄王介甫鄭漁仲輩皆坐此病而後來宜引以爲<lb/>
戒者也十七史商榷聞巳刊成或有譌字且未便刷印<lb/>
<pb n="KR4f0059_SBCK_035-11a"/>
<pb n="KR4f0059_SBCK_035-12a"/>
異同否願明以敎我<lb/>
　　　與洪稚存書二<lb/>
僕畱意三國畺域有年常欲作志以補承祚之闕蜀吳<lb/>
屬稾粗具將次弟魏事今讀尊製體大思精勝僕數倍<lb/>
巳輟所業讓足下獨歩矣其中有數事或可僃葑菲之<lb/>
采敢略陳之歴陽有當利浦謂因王濬書有風利不得<lb/>
泊之語以爲名此說本於樂史寰宇記攷其實殊未然<lb/>
孫討逆傳稱劉繇遣張英屯當利口周瑜傳亦云將兵<lb/>
迎策從攻橫江當利皆拔之則當利之名漢末已有之<lb/>
豈待王濬平吳乃得名乎酒泉之福祿縣漢時本名祿<lb/>
<pb n="KR4f0059_SBCK_035-12b"/>
福班史及石刻曹全碑皆其明證至三國猶然龐淯傳<lb/>
及皇甫謐列女傳竝云祿福長尹嘉續漢志偶傎到二<lb/>
字而晉志因之又敦煌之淵泉淵譌爲拼涪陵之漢葭<lb/>
葭譌爲髮此皆不可不正者也漢陽之爲天水葢魏初<lb/>
所改魏明帝紀張郃楊阜鄧艾諸葛亮姜維諸傳無稱<lb/>
天水爲漢陽者艾傳又有天水太守王頎豈皆史臣追<lb/>
改乎晉志謂晉始復名天水者殆未可信惟足下進而<lb/>
敎之<lb/>
　　　荅洪稚存書<lb/>
得執事書知頃承<lb/>
<pb n="KR4f0059_SBCK_035-13a"/>
恩命入直　三天當今經師人師孰有先於執事者㴱<lb/>
爲吾道之幸又述　親藩時復記憶賤名然僕病廢巳<lb/>
久近則耳目益瞶眊舉動須人掖持鈞天舊游茫如隔<lb/>
世徒增不能奮飛之歎耳僕所攷秦三十六郡竝據漢<lb/>
志本文而姬傳輔之諸君皆不謂然今執事亦有是言<lb/>
葢據晉志秦四十郡之文於裵駰所說三十六郡雖斥<lb/>
其妄而實取之唯易内史爲郯郡而已僕攷魏晉以前<lb/>
言秦地理者但言三十六郡未有言四十者史記秦始<lb/>
皇二十六年秦始幷天下分天下爲三十六郡謂廢封<lb/>
建立郡縣始於此非謂三十六郡皆是年所分也若紬<lb/>
<pb n="KR4f0059_SBCK_035-13b"/>
攷之則是年平齊所置祗齊與琅邪兩郡耳幷前置之<lb/>
三十一郡後置之三郡總計之故云三十六也史公但<lb/>
言分三十六郡而不列其目孟堅則明言某郡秦置某<lb/>
爲秦某郡合之正得三十六其末云本秦京師爲内史<lb/>
分天下作三十六郡漢興以其郡太大稍復開置又立<lb/>
諸矦王國武帝開廣三邊故自高祖增二十六文景各<lb/>
六武帝二十八昭帝一訖於孝平凡郡國一百三志所<lb/>
稱增者增於三十六之外非增於四十之外也史公言<lb/>
三十六郡孟堅亦言三十六郡許愼說文高誘淮南注<lb/>
應劭風俗通皇甫謐帝王世紀司馬彪郡國志皆言秦<lb/>
<pb n="KR4f0059_SBCK_035-14a"/>
三十六郡是秦未始有四十郡也言四十郡者始於唐<lb/>
人修晉書其實本於裵駰駰據始皇取陸梁地在三十<lb/>
三年故不數南海三郡而別求它郡以實之後人又取<lb/>
閩中郡以足四十之數遞相祖述牢不可破者千有餘<lb/>
年矣執事欲以郯郡當三十六郡之一然孟堅明言東<lb/>
海郡高帝置矣信它書不如信孟堅也漢志於武陵郡<lb/>
云高帝置不云故秦黔中於丹陽郡云故鄣郡不言秦<lb/>
是駰所增無一可信不獨内史之爲妄劉原父刊誤雖<lb/>
多違失其云秦三十六郡無鄣郡則合於漢志恐未可<lb/>
斥爲邪說也執事又謂閩中一郡不宜遺漏此亦未然<lb/>
<pb n="KR4f0059_SBCK_035-14b"/>
攷史記南越閩越二傳置閩中及南海三郡竝在秦初<lb/>
幷天下之日<hi>王翦傳平荆地爲郡縣因南征百越之君卽謂置四郡事</hi>其時雖有郡<lb/>
名仍不廢其君長其後遣尉屠雎取陸梁地誅其君設<lb/>
南海守尉等治之比於内郡故得列於三十六郡之數<lb/>
若閩中則仍無諸搖分治之竊意黔中亦當類是孟堅<lb/>
所以不取也其它紀傳述漢初事所舉郡名若鄣若郯<lb/>
若吳若東陽之類皆楚漢之際增置非復始皇之舊且<lb/>
不久卽廢故漢志略而不書唯鄣郡至武帝始改名丹<lb/>
陽故志稱故鄣郡明乎非秦亦非漢也陳項初起之日<lb/>
漢未興而秦二世猶在故亦可稱秦置要不在三十六<lb/>
<pb n="KR4f0059_SBCK_035-15a"/>
郡之内苟知秦本無四十郡則裵駰之謬不辨自明而<lb/>
諸家紛紛補湊皆可以不必矣執事以爲然乎否乎幸<lb/>
詳示之<lb/>
　　　又<lb/>
宋志南梁郡睢陽縣所治卽二漢晉夀春縣後省僕向<lb/>
疑太元收復以後僑立梁郡不㪅立淮南郡與夀春縣<lb/>
執事以爲淮南南梁二郡晉末當竝立其幷合實在永<lb/>
初以後今檢劉敬宣傳義熈五年出督淮西其結銜云<lb/>
淮南安豐二郡太守梁國内史則其時尙有淮南郡有<lb/>
郡則必有所領之縣僕向所疑今乃豁然執事之益我<lb/>
<pb n="KR4f0059_SBCK_035-15b"/>
良多矣至謂二郡之合在宋永初以後則恐未然攷義<lb/>
熈八年土斷揚豫<hi>見謝晦傳</hi>是年向靖戍夀陽傳稱安豐汝<lb/>
陰二郡太守梁國内史不云淮南太守是淮南已幷入<lb/>
梁郡不待永初也葢其時割丹陽之于湖縣爲淮南郡<lb/>
境<hi>志稱晉末卽義熙八年也</hi>因割夀陽縣爲梁郡實土而淮南郡移<lb/>
於江南夀陽不復爲縣矣晉宋時刺史鎭戍之地若姑<lb/>
孰懸瓠碻磝滑臺之類皆非縣名但言鎭夀陽不足以<lb/>
爲置縣之證<lb/>
濳硏堂文集卷三十五　門人吳嘉泰校字<lb/>
</p>
<p>
</p>
  </div>
</body>
</text>
</TEI>
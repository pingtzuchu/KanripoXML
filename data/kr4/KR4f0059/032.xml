<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_032-1a"/>
潛研堂文集卷三十二<lb/>
　　　　　　　　　　　　　　嘉定錢大昕<lb/>
　題跋<hi>六</hi>
　　　跋宋拓鐘鼎𣢾識<lb/>
乾隆乙卯嘉平月吳門蔣春皋攜此冊相示古色古香<lb/>
允爲希世之寶竹垞前輩攷之悉矣李心傳繫年要錄<lb/>
紹興十五年七月右宣義郞幹辦行在糧料院畢良史<lb/>
知盱眙軍良史入辭詔加直袐閣其時秦會之當國良<lb/>
史納古器於伯陽必其時矣此冊當是王厚之順伯所<lb/>
彚次順伯好金石精於賞鑒與番陽三洪善所著復齋<lb/>
<pb n="KR4f0059_SBCK_032-1b"/>
碑錄最爲容齋所稱冊内有洪邃字景裴者當是容齋<lb/>
昆弟行也自方城范氏鐘以下兩葉無順伯私印且雷<lb/>
鐘已見前幅不應複出疑松雪翁增入非順伯之舊矣<lb/>
予嘗見松雪篆書大道歌石刻筆法與冊首四篆字相<lb/>
似倦圃定爲文敏手迹可謂先得吾心也<lb/>
　　　跋石鼓文宋拓本<lb/>
石鼓文今國學搨本厪二百五十四字卽元潘迪作音<lb/>
訓時亦止三百八十六字獨四明范氏藏本得字四百<lb/>
有三又有向傳師跋其爲北宋搨本無疑此希世之寶<lb/>
較之天球赤刀尙勝一籌勿以尋常紙墨視之<lb/>
<pb n="KR4f0059_SBCK_032-2a"/>
　　　跋元儒婁先生碑<lb/>
婁先生碑曩見趙靈均臨本於錢唐黃小松郡丞許今<lb/>
見此本眞優孟之與孫叔敖矣周公謚法未有元儒之<lb/>
目漢人私謚各出新意不必求合於古如陳太邱之文<lb/>
範範亦非古謚也自婁君有此謚繼之者法眞郭荷之<lb/>
元德索襲之元居宋纖之元虛悉數之不能盡矣字書<lb/>
無　字當與荅同說文荅小尗也<lb/>
　　　跋西嶽華山碑<lb/>
吾友黃君星槎示予西嶽華山碑拓本文字精好以洪<lb/>
丞相隷釋校之亡者厪九十七字殘闕者又數字初爲<lb/>
<pb n="KR4f0059_SBCK_032-2b"/>
關中東肇商所藏後歸之郭允伯又歸之王山史趙子<lb/>
函顧亭林所見皆卽此本也不知何時轉入新安故家<lb/>
星槎官于歙得而有之公車北上往來三千里常置行<lb/>
篋中客請以重價易之笑而不應也華嶽漢碑著于歐<lb/>
陽氏趙氏洪氏之錄者凡四惟此碑後亡然自明嘉靖<lb/>
地震以後拓本之存于世者已與赤刀天球共珍冊尾<lb/>
有山史手書屬其子非承我命不得令人輕爲題跋今<lb/>
距山史又百年其寶愛更當何如碑云周鑒于二代今<lb/>
本論語作監云礿祭之福今本周易作禴文殊而音義<lb/>
同漢人傳經授受各別不皆同文也<lb/>
<pb n="KR4f0059_SBCK_032-3a"/>
　　　跋王稚子闕<lb/>
王稚子闕二在今成都之新都縣卽漢郪縣也今失其<lb/>
下半較洪文惠所錄少十餘字稚子嘗爲溫令溫屬河<lb/>
内郡此刻稱河内縣令不云溫令趙氏以爲史誤文惠<lb/>
駮之謂河内是郡名無令碑云河内縣令者以郡爲尊<lb/>
謂河内之縣令爾卽溫也然予嘗疑之漢時令長結銜<lb/>
皆無縣字猶太守不繫郡也廣漢綿竹令王君闕趙氏<lb/>
亦讀爲廣漢縣令文惠始證其誤此河内下一字漫漶<lb/>
難辨其釋爲縣者亦沿趙之讀謂系反居左爾攷禮玉<lb/>
藻一命縕韍幽衡縕讀如溫而縕藉字亦有作溫者是<lb/>
<pb n="KR4f0059_SBCK_032-3b"/>
溫縕二文古人固通用矣竊疑河内下一字本是縕字<lb/>
縕令卽溫令猶曲紅長卽曲江長也<hi>曲紅見周府君碑</hi>縕字隷<lb/>
作　而趙誤讀爲　亦如讀緜竹之緜爲縣也若稱溫<lb/>
令爲河内縣令恐無此例惜乎石刻漫漶未得其眞又<lb/>
不得起文惠於九京而質所疑耳酌泉主人嗜古博洽<lb/>
其必有以敎我<lb/>
　　　跋太室石闕銘<lb/>
此銘始著錄於顧氏金石文字記顧所見僅十三行較<lb/>
之此本未及其半雖後幅曼患難讀然以亭林未盡見<lb/>
者而吾輩得縱觀焉謂非翰墨有緣耶丁巳七月七日<lb/>
<pb n="KR4f0059_SBCK_032-4a"/>
<pb n="KR4f0059_SBCK_032-5a"/>
書脩循二字多通用故此刻稱楊脩爲楊循<lb/>
　　　跋阿彌陁像文<lb/>
此唐宣義郞周遠志等造阿彌陁石像記也唐高宗肅<lb/>
宗俱嘗以上元紀年此記有奉爲天皇天后之文則在<lb/>
高宗朝無疑其書后爲　左氏傳后庸卽舌庸之譌葢<lb/>
二字易相混爾<lb/>
　　　跋祠部員外郞裴道安墓誌<lb/>
唐朝議郞行尙書祠部員外郞裴君墓誌銘族叔禮部<lb/>
員外郞朏撰兼書裴君諱稹禮部尙書行儉之孫贈太<lb/>
師光庭之子新唐書附見其父傳其字道安則史所不<lb/>
<pb n="KR4f0059_SBCK_032-5b"/>
載也行儉祖定高見於舊唐書本傳及新書宰相世系<lb/>
表而隋書裴仁基傳作定此碑正與隋書同或疑當有<lb/>
一誤予攷北史周宣帝不聽人有高大之稱諸姓高者<lb/>
改爲姜九族稱高祖者爲長祖因悟定高本二名及仕<lb/>
周天元時乃單稱定碑與史俱非有誤也行儉本仁基<lb/>
之子新舊傳與此碑竝同而世系表乃繫於思諒之下<lb/>
誤矣史稱光庭之卒也太常博士孫琬以其用循資格<lb/>
非奬勸之誼謚曰克平<hi>舊書謚曰克</hi>時以爲希蕭嵩意帝聞<lb/>
特賜謚曰忠獻據此碑知由道安泣訴于朝故得改謚<lb/>
也碑爲族叔朏所撰而亦稱爲君葢碑誌之例宜爾不<lb/>
<pb n="KR4f0059_SBCK_032-6a"/>
論親屬之輩行也<lb/>
　　　跋荆州法曹參軍趙思廉墓誌<lb/>
此趙府君墓誌石本趙字雖漫漶猶隱隱可辨且其文<lb/>
云其先秦之祖同源分流實掌天駟而銘詞有宣孟之<lb/>
忠一語其爲趙姓無疑或題爲姚思廉者非也其稱毫<lb/>
州總管者亳州之譌而陸安郡亦未見於隋書是可疑<lb/>
爾<lb/>
　　　跋元靖先生李君碑<lb/>
魯公書元靖先生碑與殷君夫人及家廟碑同一筆意<lb/>
皆晚年書之最善者世人愛千福寺碑不惜多金購之<lb/>
<pb n="KR4f0059_SBCK_032-6b"/>
此季咸所見善者機爾碑石已糜碎此本爲江都汪容<lb/>
甫所藏獨完好葢南宋後搨本經紹興丁巳風折之後<lb/>
厪損三十許字耳碑中門人人字誤寫中字遺名子子<lb/>
字誤寫韋字韋渠牟韋字誤寫渠字接字誤寫采字皆<lb/>
卽其誤改之舍光父孝威私謚貞隱先生見張從申碑<lb/>
此作正隱者魯公避其家諱也說文疋足也古文以爲<lb/>
詩大疋字<hi>卽大雅也</hi>亦以爲足字或曰胥字唐宋以來誤作<lb/>
絹匹之匹此碑賜絹二百匹亦用疋字葢俗札相沿久<lb/>
矣其書遊藝字作　亦它碑所未有<lb/>
　　　跋王顏追樹十八代祖晉司空王公神道碑<lb/>
<pb n="KR4f0059_SBCK_032-7a"/>
虢州刺史王顏追樹十八代祖晉司空太原王公神道<lb/>
碑予所見者裝翦之本文理斷續難以尋曉其敘王之<lb/>
自出則云周平王孫赤其父泄未立崩赤當嗣爲桓廢<lb/>
而立用赤爲大夫其後奔晉代爲并州牧凡王氏無非<lb/>
赤之後而譏太原琅邪譜祖子晉之妄似矣然春秋秦<lb/>
漢之際安有并州牧之稱而所謂晉司空者名卓封猗<lb/>
氏矦史竝未見其人則亦無稽之談轉不若琅邪譜之<lb/>
遠有代序矣書法類顏平原或題爲魯公書未審所據<lb/>
　　　跋太常丞溫佶碑<lb/>
溫府君名佶黎國公大雅之元孫也唐制位三品者父<lb/>
<pb n="KR4f0059_SBCK_032-7b"/>
祖得刻石神道文宗朝佶之子造以檢校戸部尙書充<lb/>
河陽三城節度使故牛僧孺爲製此碑而裴潾書之碑<lb/>
失其下截不得建立年月攷僧孺自平章事出鎭淮南<lb/>
在大和六年十二月是碑之立當在七年以後矣唐書<lb/>
宰相世系表溫氏出自姬姓唐叔虞之後以公族封河<lb/>
内溫因以命氏碑云溫裔顓頊爲已姓按春秋僖公十<lb/>
年狄滅溫溫子奔衞溫子卽蘇子也有蘇氏爲已姓則<lb/>
溫出已姓爲可據碑敘述先世處殘缺不可讀其云范<lb/>
陽令晉沖者當是佶之王父此亦可以補世系表之闕<lb/>
也歐陽公謂溫彥博兄弟三人名大者字彥名彥者字<lb/>
<pb n="KR4f0059_SBCK_032-8a"/>
大爲不可曉洪景伯據創業起居注謂昆弟皆以彥爲<lb/>
名大雅名犯孝敬皇帝諱故改稱字今讀此銘云先生<lb/>
之先在世多才曰博宏將三英彥聯亦足徵昆弟三人<lb/>
同名彥也<lb/>
　　　跋尊勝陀羅尼經<lb/>
此義成軍節度押衙田伾等爲節度使尙書西平公所<lb/>
立以史攷之西平公者段嶷也嶷以大和四年之鎭至<lb/>
建幢之歲已及五稔故有五載之語幢當在今滑縣黃<lb/>
玉圃撰中州金石攷獨遺之何也<lb/>
　　　跋錢本艸<lb/>
<pb n="KR4f0059_SBCK_032-8b"/>
此好事者所爲託之燕公卽樊厚荔菲彬亦恐子虛亡<lb/>
是之流然其言足以醒世書法亦非宋以後人所能辦<lb/>
也偶憶宋人小說稱盧懷愼暴死復蘇歎云冥司有三<lb/>
十爐日夜爲張說鑄橫財我無一焉然則燕公亦未免<lb/>
采之非理矣抑有慕乎入不妨已之智而試爲之歟聊<lb/>
述之以供好事者一哂<lb/>
　　　跋吳尋陽長公主墓誌<lb/>
李子書田示予吳尋陽長公主墓誌閩縣丞危德興撰<lb/>
文字完好葢楊行密之長女適彭城劉氏誌不言劉之<lb/>
名字其歴任可見者由洪州副車<hi>卽別駕</hi>遷撫州刺史又<lb/>
<pb n="KR4f0059_SBCK_032-9a"/>
移舒州刺史其官則太僕卿撿校尙書左僕射也行密<lb/>
父名怤與夫同音誌中夫字皆缺末筆其稱銀靑光祿<lb/>
大卿亦避諱改夫爲卿也容齋三筆載郢州興唐寺鐘<lb/>
題識云大唐天祐二年三月十五日新鑄勒官階姓名<lb/>
者兩人一曰金紫光祿大檢挍尙書左僕射兼御史大<lb/>
陳知新一曰銀靑光祿大檢挍尙書右僕射兼御史大<lb/>
楊琮又鄱陽浮洲寺有武義二年銅鐘安國寺有順義<lb/>
三年鐘皆刺史呂師造題官稱曰光祿大卿檢挍太保<lb/>
兼御史大卿正與此同劉爲主壻而不稱駙馬都尉當<lb/>
亦以避諱故爾誌於唐諸帝諱皆不回避獨民字缺末<lb/>
<pb n="KR4f0059_SBCK_032-9b"/>
筆未知其審攷行密本名行愍或以偏㫄从民故爲減<lb/>
筆若云爲唐文皇諱則文中世字初不避也<lb/>
　　　跋高陽許氏夫人墓誌<lb/>
錢塘何君夢華過吳門出此誌銘見示首題吳越國中<lb/>
吳府吳字稍曼患其誌文云遷厝于府城西長洲縣武<lb/>
邱鄕大來里攷吳越以蘇州爲中吳軍節度史未見中<lb/>
吳府之名予嘗讀嘉禾志載朱府君碑亦吳越時物文<lb/>
之續致桑梓在開元府海鹽縣是秀州嘗稱開元府而<lb/>
史亦未之及葢吳越有國時於所屬州私立府名未嘗<lb/>
請命中朝及納土以後諱而不言史家無從采錄也<lb/>
<pb n="KR4f0059_SBCK_032-10a"/>
　　　跋范忠宣公除右僕射吿<lb/>
右范忠宣公除右僕射告乾隆甲寅六月敬觀於公裔<lb/>
孫芝巖編修齋前爲學士院制詞次門下錄黃次尙書<lb/>
奉行前後鈐用尙書吏部之印數十處葢告出於吏部<lb/>
也其云左僕射兼門下侍郞大防者呂微仲也給事中<lb/>
臨者顧子敦也尙書左丞摯者劉莘老也尙書右丞存<lb/>
者王正仲也吏部尙書頌者蘇子容也吏部侍郞覺者<lb/>
孫莘老也次雲不見於宋史以李仁甫長編攷之葢吏<lb/>
部郞中彭次雲也是時忠宣公由西府進登右相寄祿<lb/>
官自中大夫轉太中封自高平縣伯轉郡矦食邑食實<lb/>
<pb n="KR4f0059_SBCK_032-10b"/>
封遞有增加惟勲至上柱國更無可加故制詞有餘如<lb/>
故之語凡章服三品以上紫五品以上緋未及品而任<lb/>
要職者則有賜中大夫正五品太中大夫從四品皆非<lb/>
三品而此制前銜稱賜紫金魚袋及拜相吿身卽無賜<lb/>
紫之文者元豐新制太中大夫以上卽得服紫故也告<lb/>
中食邑食實封戸數與制詞異者併初封之戸計之唐<lb/>
時食實封者皆依戸數給縑帛故結銜用壹貳叄肆字<lb/>
以防詐僞宋則實封亦無別給但沿唐故事聊示區別<lb/>
耳自元祐戊辰迄今七百六十有七年而絹素完善朱<lb/>
印如新豈非忠孝淳厚之報神物所護持哉此制見於<lb/>
<pb n="KR4f0059_SBCK_032-11a"/>
東坡内制集同時除呂申公汲公皆東坡行詞而任希<lb/>
夷跋以爲文定攷子由入翰林在元祐四年六月而忠<lb/>
宣大拜乃在前一年其非文定詞明甚細驗任跋定字<lb/>
亦有洗改之迹當是紙墨刓敝後人以意補足希夷南<lb/>
宋人不應有誤也<lb/>
　　　跋東坡書醉翁亭記<lb/>
東坡醉翁亭記豪縱不類平日所作或疑是涪翁不知<lb/>
涪翁書正從老坡出也公嘗云論畫以形似見與兒童<lb/>
鄰卽論書奚獨不然善相馬者妙在牝牡驪黃之外否<lb/>
則圉人廐吏優爲之矣據王宇泰跋則明時已有眞㷳<lb/>
<pb n="KR4f0059_SBCK_032-11b"/>
二本新鄭所藏係㷳本却有松雪諸人跋而此無之以<lb/>
眞跋輔㷳本亦骨董家作僞之長技然珠在而櫝去庸<lb/>
何傷此卷葢鬱岡齋之物後歸于潤甫于以贈古琅范<lb/>
氏范又贈華山王玉質而毘陵謝氏得之今爲竹𥘉丈<lb/>
所有丁未六月觀於鄞署之餐柏齋<lb/>
　　　跋黃山谷書范滂傳<lb/>
山谷老人謫居宜州爲余氏二子書范孟博傳眞迹後<lb/>
歸趙忠定公忠定之子崇憲以嘉定壬申知江州模刻<lb/>
於郡齋石久無存乾隆乙巳六月偶於四明范氏稻香<lb/>
樓見此搨本紙墨工妙而文多闕落蔚宗傳凡一千一<lb/>
<pb n="KR4f0059_SBCK_032-12a"/>
百卅字今失去二百六十二字樓宣獻詩跋亦殘闕不<lb/>
完攷攻媿集有此詩而無此跋葢樓公初見余氏摹本<lb/>
賦此長句在奉祠里居時及嘉定改元臘月崇憲出示<lb/>
眞跡宣獻已登樞府公事少暇但書舊作不復賦詩也<lb/>
忠定居饒之餘干而崇憲自題開封者南渡後宗子雖<lb/>
散處江南仍領於宗正司予所見題名石刻或稱祥符<lb/>
或稱浚儀或稱開封以寓不忘故都之思非與史有牴<lb/>
啎也莪亭秀才精於攷據并書以質之<lb/>
　　　跋鳳墅法帖<lb/>
鳳墅法帖者南宋曾宏父所刻正帖二十卷續帖二十<lb/>
<pb n="KR4f0059_SBCK_032-12b"/>
卷皆宋人書云鳳墅者鐫于廬陵郡之鳳山別墅故也<lb/>
予所得僅兩卷一爲南渡名相帖一爲南渡執政帖宏<lb/>
父之父三復起家進士光寧之間嘗官臺諌轉太常少<lb/>
卿攝禮部尙書充賀金國正旦使以刑部侍郞致仕宋<lb/>
史雖爲立傳而不載奉使事宏父每稱先少師其爲贈<lb/>
官與否史亦未之詳也卷中所載皆諸公書翰而與其<lb/>
父少師往還之帖居其太半古人書問不輕假手門客<lb/>
行草大小踈密不拘要皆秀逸可愛宏父未冠失所怙<lb/>
然藏弆手澤久而不忘亦徵名臣之有後矣<lb/>
　　　又<lb/>
<pb n="KR4f0059_SBCK_032-13a"/>
鄭忠穆與六十七兄提幹博士帖有云㲄當此艱危身<lb/>
任言責不敢愛死竭力向前頗亦有濟其事非一自謂<lb/>
無愧古人不負父兄之訓以此太后褒譽不已親除在<lb/>
樞府供職兩日矣荷祖宗之靈積慶流光假此以彰耳<lb/>
然時方艱危負責益重身旣許國亦不能他顧遣二子<lb/>
歸乃畱種也行一不義以偷生㲄必不爲若得兵戈稍<lb/>
息獲保首領以歸盡于牖下葢出望外也宏父跋云公<lb/>
嘗作杜鵑詩遣謝嚮閒道往約呂忠穆張忠獻二公云<lb/>
杜鵑飛飛無定棲寄巢生子百鳥依園林花老晝夜啼<lb/>
安得百鳥挾以歸此帖葢公遣詩時託子家問也忠穆<lb/>
<pb n="KR4f0059_SBCK_032-13b"/>
當苗劉之變正色立朝遣子一帖千載有生氣予友程<lb/>
舍人晉芳方撰次南宋事略予故表而出之俾舍人補<lb/>
書于㲄傳云其易名忠穆亦史所未及也<lb/>
　　　又<lb/>
鳳墅帖廿卷予所藏甫渡名相執政二帖於弟爲十三<lb/>
十四益都李南㵎嘗釋其文刻之粤東矣初意世閒流<lb/>
傳當不止此乃三十年來徧訪故家藏帖者皆莫能舉<lb/>
其名癸丑仲冬澤州胥燕亭訪予吳門篋中出米帖甘<lb/>
露寺多景樓二詩附以小米二札則鳳墅帖之弟十二<lb/>
也與寒家所藏紙墨行欵無一不同葢卽一部分散者<lb/>
<pb n="KR4f0059_SBCK_032-14a"/>
幸而爲燕亭所得而予獲見之眞翰墨之奇緣矣留子<lb/>
齋旬日摩挲老眼狂喜不寐爰鈔其文補入南㵎所刻<lb/>
釋文之首此外十有七卷及續帖畫帖未識天壤之大<lb/>
尙有留傳否人苦不知足卽雲煙過眼輒增得隴望蜀<lb/>
之想知爲達觀者所竊哂耳<lb/>
　　　跋朱文公帖<lb/>
右朱文公游晝寒亭詩廿六韻後題乾道七年三月朔<lb/>
後二日以本傳攷之葢丁太夫人憂甫免喪時也公時<lb/>
年四十有二巳有所恨老無奇之句歐陽公四十稱醉<lb/>
翁作記云蒼顔白髮頽乎其中與公語正相類古君子<lb/>
<pb n="KR4f0059_SBCK_032-14b"/>
恐修名之不立與俗士之嘆老嗟卑者迹同而心異也<lb/>
公初以監嶽廟家居孝宗初政應詔上封事至是恰十<lb/>
年矣故云十年落塵土也世傳公書學曹孟德此帖筆<lb/>
意在東坡山谷之閒骨力險勁精采奕奕良可愛玩<lb/>
　　　跋薛氏義瑞堂帖<lb/>
薛晨刻義瑞堂帖其石後歸天一閣范氏今亦殘闕不<lb/>
完丁未四月予在四明訪張芭堂寓齋因見此帖其卷<lb/>
首載史丞相浩與薛朋龜一劄予一見決爲㷳作芭堂<lb/>
問何以知之予曰此劄後題少保右丞相衞國公史浩<lb/>
攷直翁於孝宗朝再入政府其初入相在隆興元年其<lb/>
<pb n="KR4f0059_SBCK_032-15a"/>
時官名不稱丞相此稱右丞相必在淳熈五年矣而朋<lb/>
龜以政和八年登進士相距六十載豈得尙無恙乎其<lb/>
後又有吳艸廬一跋云史專權固位而薛欲劾之故報<lb/>
以歸田之期此尤可笑史初入相五閱月而去位再入<lb/>
相未踰年而去位當時未聞有議其固位者文正生於<lb/>
宋季豈不知本朝掌故其爲僞托無疑也歸檢樓大防<lb/>
攻媿集稱吾鄕舊有五老會王公珩蔣公璿顧公文薛<lb/>
公朋龜汪公思溫俱年七十餘宦游略相上下王薛二<lb/>
公下世參政王公次翁寓居始議爲八老會然則朋龜<lb/>
之殁在次翁之前也次翁卒於紹興十九年其時朋龜<lb/>
<pb n="KR4f0059_SBCK_032-15b"/>
已先卒豈能及見直翁之入相此必薛氏後人妄作讀<lb/>
樓氏文益徵予言之不虛喜而識之并以告芭堂云<lb/>
　　　跋方正學溪喻草稾摹本<lb/>
正學先生風節似常山平原昆弟此帖縱逸如意不減<lb/>
爭坐位藳覃溪所摹固已得其神似矣予獨愛其論人<lb/>
之患莫過於自高莫甚於自狹莫難於不得其源三語<lb/>
眞有得乎聖賢敎人自爲之心法也夫儒之爲世詬病<lb/>
者自貴而賤人自盈而拒物一旦臨難茫然失其所守<lb/>
向所講求性命如小兒學舌盲人說書耳惡覩所爲本<lb/>
原哉讀溪喻而知先生之學之源正以未嘗自高而所<lb/>
<pb n="KR4f0059_SBCK_032-16a"/>
得益㴱也世徒見其舍生取義浩然與日星河嶽爭光<lb/>
而不知至大至剛之氣直養無害如水之有源自在流<lb/>
出非有所矯强憤激而爲之斯爲聖賢素位之學與俠<lb/>
士武夫慷慨於一時者氣象大不侔矣<lb/>
　　　跋王濟之墨蹟<lb/>
右王文恪公爲陸隱翁仲良作壽序仲良故奇士此序<lb/>
筆力奇縱不可方物足以傳其人眞迹舊藏陸氏題識<lb/>
甚衆百年後子姓不能守轉入它氏今爲文恪裔孫秉<lb/>
直上舍所得先世手澤一朝入手誠爲快事爰裝而新<lb/>
之伏梁闇檻藏弆惟謹勿以缸面酒飲人致有豪奪之<lb/>
<pb n="KR4f0059_SBCK_032-16b"/>
患也<lb/>
　　　跋竹園壽集卷<lb/>
竹園壽集圖予向讀匏翁家藏集心識之比來甬東屠<lb/>
君法田出以見示前後序詩倶完好圖則失其十之三<lb/>
矣卷中主賓唱酬凡十人皆當時名公卿文采風流照<lb/>
暎千古其時各家俱藏一本獨襄惠之後閱三百年猶<lb/>
能世守足徴其子孫之多賢也秀水朱氏詩綜于有明<lb/>
一代詩家捜採最博乃自吳文定閔莊懿二公外俱未<lb/>
搜羅隻字竹坨足跡未到四明無由覩兹眞跡但匏翁<lb/>
集具載此事亦未採入詩話則難免挂漏之譏矣<lb/>
<pb n="KR4f0059_SBCK_032-17a"/>
　　　跋吳匏庵贈衍聖孔公襲封還闕里詩序<lb/>
明弘治癸亥宣聖六十二代孫知德承詔襲公爵入覲<lb/>
東還館閣之士洛陽劉健希賢餘姚謝遷于喬南昌張<lb/>
元楨廷祥廣陽劉機世□仁和江瀾文瀾沂水武衞廷<lb/>
修河東張芮□□新都楊廷和介夫陳留劉忠司直東<lb/>
川劉春仁仲關西楊時暢知休南宮白鉞秉悳淸平張<lb/>
天瑞天祥京口靳貴充道三江毛澄憲淸淸潯張澯仲<lb/>
湜睢陽朱希周懋忠淸苑傅珪邦瑞湘源蔣冕敬之南<lb/>
海倫文敘伯疇淮陽陳瀾□□南城羅玘景鳴吉水徐<lb/>
穆舜和長洲沈燾良德永嘉王瓚思獻句吳陳霽子雨<lb/>
<pb n="KR4f0059_SBCK_032-17b"/>
括蒼葉德宗本四明豐熈原學襄垣劉龍舜卿餘姚孫<lb/>
淸直卿濮陽李廷相夢弼古鄠王九思敬夫西蜀劉瑞<lb/>
德符括蒼潘辰時用富春夏賚□□汾賜劉噭邦問凡<lb/>
三十六人各賦詩贈行而掌詹事府事禮部尙書兼翰<lb/>
林院學士吳文定公寔爲之序墨迹藏曲阜孔氏迄今<lb/>
二百有餘年矣葒谷戸部出以見示想見一時館閣文<lb/>
物之盛科目得人其效如此匏庵書法具體大蘇此序<lb/>
楷書瓣香乃在歐柳之閒要非退筆如山未易到也<lb/>
　　　跋楊忠愍公獄中與鄭端簡手簡<lb/>
忠愍手書距今二百四十年生氣奕奕紙上所謂日星<lb/>
<pb n="KR4f0059_SBCK_032-18a"/>
河嶽之光在在處處皆有神物護持者札中有兩十八<lb/>
日抱經先生謂一在正月一在二月以予攷之前十八<lb/>
日當在壬子十二月後十八日則在癸丑正月也攷明<lb/>
史世宗紀嘉靖三十二年正月戊寅朔日食是歲歲在<lb/>
癸丑凡日月食禮部先期行知各官救護故公於途次<lb/>
預爲奏稿擬於日食之次日投進届期知題目不合乃<lb/>
別作疏直攻分宜十大罪於正月十八日投進距到任<lb/>
才帀月耳與本傳抵任甫一月之文正相合也彭君山<lb/>
跋謂端簡時已卿光祿攷端簡本傳但云稍遷太僕丞<lb/>
歴南亰太常卿據此跋知由南光祿卿轉太常矣太僕<lb/>
<pb n="KR4f0059_SBCK_032-18b"/>
丞厪六品不得徑遷三品卿其閒必尙有更歴之職史<lb/>
文從省皆略而不言耳<lb/>
　　　跋楊忠愍公壽徐少湖先生序稿<lb/>
楊忠愍公舉鄕試後詣國子監卒業時徐文貞公爲祭<lb/>
酒亟賞之故有師弟子之稱此序云黃閣元老黑頭相<lb/>
公當在文貞枚卜以後攷文貞以嘉靖三十一年入閣<lb/>
年已五十有九此序或因六十生辰而作則是年正月<lb/>
公巳廷杖下獄禍且不測乃能置生死於度外纚纚千<lb/>
言理直氣壯古所稱眞鐵漢者唯公足以當之其云人<lb/>
知壽於目前者爲壽而不知壽於身後者斯壽之永旨<lb/>
<pb n="KR4f0059_SBCK_032-19a"/>
哉言乎公畢命西市年止四十而正氣常畱與天地無<lb/>
極視八秩肩輿入直而爲人唾罵者其壽之修短何如<lb/>
也身後之壽公固有以自信而讀其文者猶澟然廉頑<lb/>
而立懦公眞百世之師哉<lb/>
　　　跋袁氏淸芬世守冊<lb/>
吳門袁氏向有汝南世澤冊汪堯峯先生所題予與又<lb/>
愷交屢得寓目詫爲至寶而又愷意猶未足今春復萃<lb/>
其近年所得先世墨迹并昔賢投贈詩札裝潢成冊而<lb/>
屬予題之展讀再四歎其家世文采風流之盛而又愷<lb/>
誦芬詠烈之意尤不可及也昔王方慶以所藏十世從<lb/>
<pb n="KR4f0059_SBCK_032-19b"/>
祖羲之等二十八人書進御所稱萬歲通天帖也古人<lb/>
家風雍穆於上世遺跡愼重而保護之此卽孝友之見<lb/>
端今簪纓華胄祖父閒有譔述任其覆瓿糊壁而不之<lb/>
惜欲其後勿棄基難矣讀此冊可以追古賢而媿薄俗<lb/>
因爲識其簡末<lb/>
　　　跋袁胥臺父子家書<lb/>
胥臺先生七歲能詩早登詞館忤永嘉相改官比部及<lb/>
提學粤西長揖督府大著風采年甫四十迻疾致仕子<lb/>
魯望亦以文章趾美兩世提學鄕黨傳爲盛事今讀其<lb/>
家書二通覼縷家事細碎曲折無一不可對人言者而<lb/>
<pb n="KR4f0059_SBCK_032-20a"/>
廉介忠厚遂𥘉知止之意溢於言表非徒袁之後人當<lb/>
奉爲世守亦徵吾吳先達風尙之美令人歎慕不置云<lb/>
　　　跋王雅宜書洛神賦杜陵内史補圖<lb/>
王大令洛神賦今厪存十三行書家奉爲圭臬趙魏公<lb/>
書此賦雖有石本而眞迹不傳雅宜山人書有晉法兹<lb/>
卷用退筆蒼勁朴老無懈可擊尤爲稱意之作杜陵内<lb/>
史擩染家學寫洛神飄忽若神一埽脂粉之態眞女中<lb/>
伯時也胥臺袁氏世弆此卷漂轉數姓爲小松郡丞所<lb/>
得今輟贈壽階楚弓復還當爲吳中嘉話而小松之通<lb/>
懷敦交亦可傳已<lb/>
<pb n="KR4f0059_SBCK_032-20b"/>
　　　跋袁氏先世石刻五種<lb/>
汝南六俊惟胥臺先生名在明史文苑傳而謝湖先生<lb/>
撰述載入藝文志者尤多風流儒雅百世下聞風猶欣<lb/>
慕焉此石刻五種皆謝湖先生摹勒石已無存而吳文<lb/>
定祝京兆沈石田三公墨蹟尙在其裔孫又愷所可謂<lb/>
希世之寶矣表誌二通墨蹟久經散失獨有此拓本又<lb/>
愷手裝成冊屬予題識攷衡山待詔生於成化庚寅至<lb/>
嘉靖辛亥年八十有二矣而小楷精審乃爾謝湖書此<lb/>
表時年亦七十有四而圓勁藏鋒視中年書益收斂精<lb/>
神更完固斯所稱老斵輪手耶黃佐字才伯廣東香山<lb/>
<pb n="KR4f0059_SBCK_032-21a"/>
人泰泉其自號名亦列文苑傳王廷字子正嘗知蘇州<lb/>
府時人比之趙淸獻皆一時偉人也謝湖雖栖遲不仕<lb/>
而文章氣誼爲世推重四方鉅人長德樂與定交屣履<lb/>
造門恒無虛日讀此冊可略見其槩矣<lb/>
　　　跋文壽承休承書<lb/>
衡山父子三人俱工書畫當時比之鷗波趙氏衡山祿<lb/>
位遠不逮承旨而翰墨之妙幾相頡頏三橋昆弟則勝<lb/>
於仲穆仲光多矣承旨有嘉耦而文家亦有才女端容<lb/>
可與仲姬媲美文之後有湛持昌大其門而趙無聞焉<lb/>
天於文氏何厚也丙午春偶過聽松山人齋出示此本<lb/>
<pb n="KR4f0059_SBCK_032-21b"/>
及端容水墨花鳥冊喜而題此<lb/>
　　　跋錢功父書後赤壁賦<lb/>
叔寶書畫得法于文待詔功父承其家學亦入能品此<lb/>
所書後赤壁賦奇逸生動殊有玉局仙人風今人作書<lb/>
日趨圓熟有閒架而無氣韻宜乎好之者鮮也昨爲王<lb/>
鶴谿題叔寶紀行圖今題功父此卷懸磬室中虹氣貫<lb/>
月當移于吾疁矣輒思豪奪呼爲吾家物何如<lb/>
　　　跋王荆石札<lb/>
右王文肅公十札瞿壻鏡濤所藏皆公致政里居日與<lb/>
當事者以公年譜及張受先太倉志題名參攷當是與<lb/>
<pb n="KR4f0059_SBCK_032-22a"/>
州牧南昌丁建白者建白居官有循聲而公手札詞意<lb/>
謙抑未嘗以私相干足爲大臣居鄕之法元爵崇爵皆<lb/>
公叔父少荆之子元爵後以齎公謝恩疏入都授中書<lb/>
舍人公之厚於羣從如此筆法嚴整乃其餘事爾<lb/>
　　　跋黄陶庵札<lb/>
黃忠節公文章節義彪炳兩閒字畫亦得顏魯公三昧<lb/>
此四十幅皆與子翼往還小牘雖信手揮灑全不經意<lb/>
而交誼之眞摯居家之儉約取予之不苟皆可得諸語<lb/>
言文字之外公生平不妄交矦銀臺集中亦屢見子翼<lb/>
名知其人必端士也予壻瞿生安槎好藏前賢手跡購<lb/>
<pb n="KR4f0059_SBCK_032-22b"/>
得此本重裝而新之屬予識其歲月<lb/>
　　　跋張晉江札<lb/>
晉江張閣老瑞圖早年書法與董思白邢子愿米友石<lb/>
齊名其後以書魏璫生祠碑致位公輔名列逆案筆墨<lb/>
遂不爲世所珍此帖不題姓名或標爲倪忠節鴻寶予<lb/>
壻瞿鏡濤得之定爲晉江書予審眎良然葢罷政家居<lb/>
獲譴之後與山東巡按者所述當時閣事不無文飾然<lb/>
史家於書碑之外未聞別有指擿雖比匪之傷百喙難<lb/>
解遽加以逆名不已甚乎淳化帖有王處仲桓元子書<lb/>
曾氏鳳墅帖亦收蔡元長秦會之葢一藝之工不可以<lb/>
<pb n="KR4f0059_SBCK_032-23a"/>
人廢況晉江齷齪守位非有蔡秦專權誤國之跡後之<lb/>
評書者當賞其神駿勿以其素行而訾及翰墨也<lb/>
　　　跋渤海藏眞帖<lb/>
趙松雪千字文後有元復初一跋予一見決爲㷳作復<lb/>
初卒于至治二年此題云至正八年距復初之卒已廿<lb/>
有八年矣<lb/>
　　　跋僧明淨書心經及法華經序<lb/>
鶴谿主人於搏換家得廢絹一束眎之則明人書心經<lb/>
及法華經序也世俗造佛像成虛其中以雜寶或寫經<lb/>
呪實之以當五藏六府不爾則像不靈浮屠以是誑人<lb/>
<pb n="KR4f0059_SBCK_032-23b"/>
金錢云爾像在雲閒之蘭若庵不審今尙存否此卷吾<lb/>
邑人所施書之者又吾邑人也閱百有六十年復流轉<lb/>
至吾邑而爲鶴谿所得似有前定之緣非偶然者邑有<lb/>
伏虎神祠舊矣王常宗神絃曲四章伏虎居其一其祠<lb/>
故在邑廨西不數十步今移于孩兒橋之東北實知縣<lb/>
王李二矦祠也祠之左舊爲公館元時平江十字路萬<lb/>
戸郝天麟嘗建分府于此天麟治軍撫民頗著惠政黃<lb/>
文獻公爲作碑記者也公館久爲居民所占而二矦祠<lb/>
邑人亦鮮知者予嘗過祠㫄賣燈者之舍則黃碑嵌壁<lb/>
閒宛然無恙㫄倚竈突掩其太半愳久而滅其跡欲募<lb/>
<pb n="KR4f0059_SBCK_032-24a"/>
十夫移碑置祠中而未果也因牽連書于後歲戊戌正<lb/>
月六日丁卯<lb/>
　後二歲邑令姚君學甲以予言移黃碑置伏虎祠碑<lb/>
　下半已斷<lb/>
　　　跋陳文貞公詩卷<lb/>
澤州相國以文章經濟潤色鴻業我　朝之周益公<lb/>
也其翰墨世不多見丁酉秋於申浦黃氏齋得見此卷<lb/>
詞翰雙美倘仿鳯墅之例列入名相帖中奚謝古人哉<lb/>
　　　跋汪退谷手書瘞鶴銘攷艸藳<lb/>
退谷先生瘞鶴銘攷板行已久此乃其手書初藳信筆<lb/>
<pb n="KR4f0059_SBCK_032-24b"/>
數千言絕不求工而楮墨閒極生動變化之趣自黃伯<lb/>
思定此銘爲陶貞白書後世罕有異論張力臣獨證以<lb/>
爲顧逋翁書朱錫鬯復舉逋翁集中謝王郞中見贈琴<lb/>
鶴詩以實之然它日題王副使焦山剔銘圖有云審視<lb/>
要非唐後勒昔年曾與張弨論則朱亦未嘗堅持其說<lb/>
也卷中采力臣說最僃獨不取其證爲逋翁者旣博而<lb/>
精吾無閒然矣<lb/>
　　　跋汪退谷手書戸部呈稿<hi>康熙五十三年九月具呈戸部爲其尊人</hi>
<hi>鞏昌府岷州同知元絅任内抵補虧欠事時退谷以左中允在京候補</hi>
蔗畦主人得汪退谷先生手書戸部呈藳于其家敗簏<lb/>
<pb n="KR4f0059_SBCK_032-25a"/>
中命工裝而弆之讀者想見<lb/>
先朝體恤臣下俾得自言其情雖事涉錢穀數累萬千<lb/>
未嘗一以操切行之而官物亦不至有失陷之患寛仁<lb/>
之政度越千古後之人勿以尋常案牘視之哉<lb/>
　　　跋袁氏貞節堂卷<lb/>
袁子廷檮承節母之誨讀書敦品克自樹立陟屺之慕<lb/>
久而不忘旣繪竹柏樓居圖乞名公題詠裝成兩卷兹<lb/>
復以誌銘傳贊諸文次於遺象之後而以翁閣學所書<lb/>
貞節堂三字顏於幀首太孺人之貞心廷檮之孝行不<lb/>
獨汝南一門流芳亦三吳盛事也予嘗見宋槧列女傳<lb/>
<pb n="KR4f0059_SBCK_032-25b"/>
以顧愷之圖象與向書相附而行而武梁祠石室亦刻<lb/>
梁節姑姉京師節女諸象漢史載金日磾母圖象甘泉<lb/>
宮則圖象自漢有之與禮家愛存慤著之義固相脗合<lb/>
明初錫山華氏春草貞節兩卷皆名流翰墨朱性甫鐵<lb/>
網珊瑚具錄其文廷檮之行誼視華氏有過之而卷中<lb/>
詞翰亦不減前哲後有續性甫之書者亦將有取於斯<lb/>
矣夫<lb/>
潛研堂文集卷三十二　門人袁廷檮校字<lb/>
<pb n="KR4f0059_SBCK_032-26a"/>
<pb n="KR4f0059_SBCK_032-27a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_037-1a"/>
濳研堂文集卷三十七<lb/>
　　　　　　　　　　　　　　嘉定錢大昕<lb/>
　　傳<hi>一</hi>
　　　内大臣一等公諡忠勇佟公傳<hi>史館作</hi>
佟國綱滿洲鑲黃旗人祖養正<lb/>
太祖天命四年由撫順來歸六年從征遼陽以功授遊<lb/>
擊世襲駐朝鮮界之鎭江城其年七月中軍陳萬策濳<lb/>
通明將毛文龍令別堡民詐稱兵至大譟城中驚擾萬<lb/>
策乗亂執養正殺其子豐年及從者六十人以叛養正<lb/>
不屈被害雍正元年贈太師追封一等公諡忠烈父圖<lb/>
<pb n="KR4f0059_SBCK_037-1b"/>
賴一名盛年襲遊擊以軍功累加世職至三等精奇尼<lb/>
哈番官至兵部承政定南將軍固山額眞以太子太<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>
致仕卒諡勤襄圖賴生<lb/>
孝康章皇后康熈十六年推恩外戚追封一等公雍正<lb/>
元年贈太師國綱其長子也狀魁梧善騎射初任一等<lb/>
侍衞襲三等精奇尼哈番擢正藍旗漢軍都統襲父爵<lb/>
一等公授内大臣都統如故吳三桂之謀逆也其子應<lb/>
雄在都下立紅巾爲號約日起事爲内應事覺<lb/>
命國綱統禁軍捕之應雄伏誅康熈十四年察哈爾布<lb/>
爾尼叛山西駐防蒙古多叛逃出口者以國綱爲安北<lb/>
<pb n="KR4f0059_SBCK_037-2a"/>
將軍鎭宣府旣至鎭宣布<lb/>
聖諭整飭<graphic n="KR2173" url="https://raw.githubusercontent.com/kanripo/KR-Gaiji/master/images/KR2173.png" mimeType="image/png"/>防人心帖然恃以爲安察哈爾平召還京<lb/>
仍以内大臣兼鑲黃旗漢軍都統時議設漢軍火器營<lb/>
復<lb/>
命統之因定連環本柵之法以敎練焉二十七年五月<lb/>
與領侍衞内大臣索額圖理藩院尙書阿爾尼等使俄<lb/>
羅斯議立畺界事軍出瀚海會厄魯特與喀爾喀搆兵<lb/>
道阻乃召還明年春復出塞抵色冷江秋七月及俄羅<lb/>
斯使臣費陶多爾等會于牙克薩城下遣人往返議久<lb/>
不決國綱語同事者曰彼倚長江之險且秋艸易枯我<lb/>
<pb n="KR4f0059_SBCK_037-2b"/>
軍難畱故遲時日以要我也如示遠人以誠身履其地<lb/>
彼計沮矣卽日屯諸軍山上從輕騎渡江以要之使臣<lb/>
色動猶以未請命爲辭國綱從容示之曰我<lb/>
皇上體天地好生之心懷及爾國息兵便民俾各安業<lb/>
汝國亦仰體<lb/>
聖意乃乞重望大臣能任事者分立畺界爲萬世永安<lb/>
計今彈丸黑子之地不敢自專必待請而後行是萬里<lb/>
奔命窮年無已時也使臣見其詞嚴正不可奪卒如命<lb/>
立畺界振旅而還二十九年厄魯特犯<graphic n="KR2173" url="https://raw.githubusercontent.com/kanripo/KR-Gaiji/master/images/KR2173.png" mimeType="image/png"/>
上命和碩裕親王福全爲撫遠大將軍國綱以内大臣<lb/>
<pb n="KR4f0059_SBCK_037-3a"/>
參贊軍務率火器營爲前鋒厄魯特聞大軍至遣人詭<lb/>
稱議和濳偵虛實國綱詣中軍曰彼以欵我也兵法無<lb/>
約而請和者謂之謀賊情叵信必速戰遂定戰期八月<lb/>
己未朔大軍列陣而前賊于烏蘭布通縛駝結陣以待<lb/>
國綱謂其部下曰今日正男子報國揚名之秋我與若<lb/>
父子兄弟也我不敢愛身而先之爾曹其勉旃遂先登<lb/>
摧其駝陣賊逃入林中國綱麾兵獨進大破其衆國綱<lb/>
中鳥鎗殁于陣是夕厄魯特不能軍翼日遁去<lb/>
聖祖聞國綱薨震悼輟朝遣内大臣賜金五千兩曁鞍<lb/>
馬櫬還之日<lb/>
<pb n="KR4f0059_SBCK_037-3b"/>
敕諸皇子郊迎復<lb/>
諭曰舅舅社稷重臣爲國捐軀朕甚愍焉將親臨弔奠<lb/>
國綱子孫族人詣<lb/>
闕固辭乃止<lb/>
賜祭四壇諡曰忠勇<lb/>
御製碑文立于墓道其略曰爾賦性貞純秉心淵塞親<lb/>
居元舅而敬以持身位列上公而謙能服物入則䖍共<lb/>
㝛衞出則筦領禁軍廼者小醜搆爭近偪<graphic n="KR2173" url="https://raw.githubusercontent.com/kanripo/KR-Gaiji/master/images/KR2173.png" mimeType="image/png"/>圉三軍聲<lb/>
討簡佐元戎屬賊鋒之旣挫將棄壘以濳奔爾猶擐甲<lb/>
直前提戈獨進銳志彌堅金石壯氣逾薄虹霓誓掃陸<lb/>
<pb n="KR4f0059_SBCK_037-4a"/>
梁永淸朔漠豈期上將遽殞師中夫爾以肺腑之親心<lb/>
膂之寄秩崇望峻勞久勲高假令偕眾旋軍亦可從容<lb/>
奏愷而乃義存奮激甘蹈艱危人盡如斯寇奚足殄惟<lb/>
忠生勇爾寔兼之其見褎美如此長子鄂倫岱襲一等<lb/>
公<lb/>
詔別賜拜他拉布勒哈番加一拖沙喇哈番令其第三<lb/>
子夸岱襲焉雍正元年<lb/>
敕立家廟加贈國綱太傅鄂倫岱仕至領侍衞内大臣<lb/>
緣事正法以夸岱襲一等公卒子那謨圖襲鄂倫岱子<lb/>
補熈漕運總督介福　經筵講官禮部左侍郞兼翰林<lb/>
<pb n="KR4f0059_SBCK_037-4b"/>
院掌院學士初養正之來歸也例入漢軍康熈二十七<lb/>
年國綱上疏言臣家本係滿洲臣高祖達爾哈齊貿易<lb/>
<graphic n="KR2173" url="https://raw.githubusercontent.com/kanripo/KR-Gaiji/master/images/KR2173.png" mimeType="image/png"/>境明人誘入開原比<lb/>
太祖高皇帝遣使入明臣叔祖佟養性僃述家世求使<lb/>
者代奏卽蒙<lb/>
太祖諭云朕福金佟佳氏塔本巴顏之女爾佟姓兄弟<lb/>
分散入漢之故朕知之久矣及大兵克撫順將臣族人<lb/>
居佛阿拉之地不加差使臣叔祖得尙宗女<lb/>
賜號施武里額駙令與佟佳氏之巴都里孟阿圖諸大<lb/>
臣考訂支派敘爲兄弟臣家族籍旣明請賜改隸滿洲<lb/>
<pb n="KR4f0059_SBCK_037-5a"/>
而同時正白旗漢軍内大臣和碩額駙華善亦疏言臣<lb/>
高祖布哈原姓瓜爾佳氏明成化閒授建州左衞都指<lb/>
揮僉事臣曾祖阿爾松阿嘉靖閒襲父職臣祖石翰移<lb/>
居遼東臨卒遺命諸子立功以歸本國及<lb/>
太祖高皇帝兵取廣寧臣父石廷柱開城門歸順<lb/>
太祖見而喜曰此我國人也<lb/>
特賜御用鞍馬<lb/>
太宗文皇帝知臣父本係滿洲故命爲滿洲甲兵額眞<lb/>
後又命爲統領漢軍額眞累擢至一等伯臣家世實係<lb/>
滿洲事並下戶部戶部議將國綱華善及族人改歸滿<lb/>
<pb n="KR4f0059_SBCK_037-5b"/>
洲仍畱於漢軍旗下佟氏石氏二族文武官俱畱見任<lb/>
其編審冊内改稱滿洲<lb/>
詔從之其後<lb/>
敕修三朝國史<lb/>
聖祖仁皇帝親定滿洲功臣百一十五人國綱父圖賴<lb/>
及石廷柱並與焉<lb/>
　　　都統贈一等伯傅公傳<hi>史館作</hi>
傅淸滿洲鑲黃旗人姓富察氏父李榮<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>内務府總管<lb/>
追封一等公傅淸初由藍翎侍衞遷三等侍衞除鑾儀<lb/>
衞雲麾使乾隆元年遷鑾儀使二年除正黃旗滿洲副<lb/>
<pb n="KR4f0059_SBCK_037-6a"/>
都統五年出爲鎭守天津總兵官未幾仍授副都統<lb/>
命駐西藏辦事還京復爲天津總兵官十三年遷古北<lb/>
口提督十四年二月調固原提督十月改授都統與左<lb/>
都御史拉布敦同駐西藏時西藏郡王朱爾墨特那木<lb/>
札爾濳蓄異志與準噶爾相結而謀害諸喇嘛欲獨據<lb/>
其地傅淸密以狀陳奏十五年十月遂與拉布敦定計<lb/>
誘朱爾墨特那木札爾至通司岡稱奉<lb/>
上命數其罪誅之逆黨羅卜藏札什等聞之率眾數千<lb/>
突入署内放鎗礟達賴喇嘛遣番僧救護不得入傅淸<lb/>
中鎗創甚卽自盡事聞<lb/>
<pb n="KR4f0059_SBCK_037-6b"/>
上召王公滿漢大臣諭之曰從前頗羅鼐恭順料理藏<lb/>
中事務一切安帖<lb/>
皇考加恩由台吉封爲貝勒伊感激我朝恩厚彌益恪<lb/>
誠朕卽位以後封爲郡王後因年力就衰朕詢以孰堪<lb/>
爲嗣伊奏稱長子輭弱又已出家次子朱爾墨特那木<lb/>
札爾人尙强幹能勝彈壓因令其承襲迨伊奏事一二<lb/>
次以後朕於其詞意之閒知非伊父居心可比日後必<lb/>
生事端諭駐藏大臣畱心體察傅淸前經駐藏爲伊等<lb/>
所敬服遂令前往且慮其勢孤益以拉布敦乃朱爾墨<lb/>
特那木札爾心益狂悖將伊長兄車布登圖害誣以叛<lb/>
<pb n="KR4f0059_SBCK_037-7a"/>
逆又與達賴喇嘛素有仇釁旣戕其兄遂欲害藏中不<lb/>
順伊之班第達等其勢將延及達賴喇嘛獨居其地雄<lb/>
長一方近遂將塘汛文書禁絕不通悖逆益著傅淸拉<lb/>
布敦稔知其姦摺請便宐從事以絕後患於十月初八<lb/>
日奏到朕以僅二大臣孤懸絕域未可輕舉批令俟班<lb/>
第更換拉布敦到藏日會同達賴喇嘛及藏中大格隆<lb/>
等明正其罪以申國法乃傅淸等未及接到諭旨卽于<lb/>
十月十三日傳朱爾墨特那木札爾到通司岡加以誅<lb/>
戮而傅淸拉布敦旋爲伊屬下卓呢羅卜藏札什所害<lb/>
總督䇿楞奏到朕㴱爲憫惻不覺涕零因思傅淸拉布<lb/>
<pb n="KR4f0059_SBCK_037-7b"/>
敦若靜候諭旨遵行或不至是但朱爾墨特那木札爾<lb/>
反形已露倘不先加誅戮傅淸等亦必遭其荼毒則傅<lb/>
淸拉布敦之先幾籌畫殲厥渠魁實屬可嘉非如霍光<lb/>
之誘致樓蘭而斬之也夫臨陣捐軀雖奮不顧身然尙<lb/>
迫以勢所不得不然如傅淸拉布敦揆幾審勢決計定<lb/>
謀其心較苦而其功爲尤大以如此實心爲國之大臣<lb/>
不<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>其令終安得不倍加軫惜邪傅淸拉布敦著加恩<lb/>
追贈爲三等伯入賢良祠昭忠祠春秋致祭伊等子孫<lb/>
給與一等子爵世襲㒺替以示朕褒忠錄庸之至意竝<lb/>
將伊二人爲國捐軀之大節明白宣示使天下共知其<lb/>
<pb n="KR4f0059_SBCK_037-8a"/>
不得巳之苦心否則好事喜功者借此二人爲口實而<lb/>
事外無知之人又有議其擅開邊釁而仍邀國家如此<lb/>
厚恩者朕豈肎令是非倒置若此哉十六年四月復<lb/>
諭内閣曰前駐藏都統傅淸左都御史拉布敦因朱爾<lb/>
墨特那木札爾逆謀顯著先事翦除奮不顧身忠誠卓<lb/>
越俱已加恩贈䘏入祀賢良祠昭忠祠不知者或訾二<lb/>
人冒險邀功且議朕爲酬庸過厚也今據䇿楞班第等<lb/>
奏朱爾墨特那木札爾自立名號濳遣其心腹堅參札<lb/>
錫等通欵準噶爾稱䇿旺多爾濟那木札爾爲汗且求<lb/>
其發兵至拉達克地方以爲聲援幸値準夷内潰所遣<lb/>
<pb n="KR4f0059_SBCK_037-8b"/>
使人回藏被獲得其逆書幷餽獻諸物是其陰蓄異志<lb/>
勾結準夷罪不容誅設非二臣協力同心決計先發則<lb/>
其貽害藏地將不可言是二臣之心甚苦而有功于國<lb/>
家甚大應特建雙忠祠合祀二人春秋致祭丕昭勸忠<lb/>
之典<lb/>
　　　陳忠愍公家傳<lb/>
公諱福字箕演其先江寧人父尙智明末官楡林副總<lb/>
兵官以拒李自成戰殁葬於寧夏衞因占籍延綏公少<lb/>
倜儻有謀略<lb/>
國初以武舉從寧夏總兵官劉芳名麾下剿香山賊有<lb/>
<pb n="KR4f0059_SBCK_037-9a"/>
功授守僃隸鑲藍旗都統李國翰麾下攻階州蒲城諸<lb/>
路皆有功加游擊銜尋授四川遵義鎭游擊駐兵順慶<lb/>
順治十五年大兵入川公以所部從斬獲甚眾加參將<lb/>
銜康熈二年巨盜劉二虎郝搖旂李來亨等出沒楚蜀<lb/>
閒蹂躪居民總督李國英請會兵討之公得檄以次年<lb/>
春從西安將軍傅哈禪出征手斬劉二虎於天池寨攻<lb/>
郝搖旗於黃艸坪禽之其秋八月又從靖西將軍穆里<lb/>
瑪追擊李來亨於茅麓山來亨自燒死餘黨殲焉論偏<lb/>
禆功公居第一授三等輕車都尉世職遷四川成都城<lb/>
守副將會打箭爐苗寇警總督蔡毓榮奏改夔州協副<lb/>
<pb n="KR4f0059_SBCK_037-9b"/>
將討平之十年攝重慶鎭總兵官事十二年擢陜西寧<lb/>
夏鎭總兵官公入覲請訓卽赴鎭任事家屬尙畱重慶<lb/>
明年逆藩吳三桂據滇南叛四川亦應賊吳逆素知公<lb/>
驍勇遣使好言誘公公斬其使以聞賊乃劫公家百口<lb/>
爲質遣使訹公曰不從者一門無噍類矣公慷慨謂僚<lb/>
友曰吾志吞逆賊豈爲妻子計耶立斬之遣弟壽賫書<lb/>
入奏<lb/>
天子嘉公忠亮知大義擢陜西提督仍領寧夏鎭事授<lb/>
其弟奇參將壽以廩膳生特授寶應縣知縣王輔臣者<lb/>
平涼大帥濳與賊應據城以叛攻陷定邊城十四年春<lb/>
<pb n="KR4f0059_SBCK_037-10a"/>
詔公與總督哈占合兵取之先是寧夏兵被調征蜀去<lb/>
者十六七其畱者多怯懦莫敢前公諭以忠義申令將<lb/>
士有不進者斬卽日上馬啟行三月至靈武分遣部下<lb/>
復惠安韋州安定三堡親統兵與蒙古索諾木台吉軍<lb/>
合圍花馬池別遣兵略定遠皆多所斬獲賊朱龍以衆<lb/>
援花馬池我軍邀擊之賊以奇兵出我後腹背受賊我<lb/>
軍益奮斬僞都司王一龍於陣朱龍不能支遁走花馬<lb/>
池賊勢孤乃下六月進復甎井安邊諸砦七月揚威將<lb/>
軍阿彌達奏言逆賊王輔臣率精銳與秦州逃寇屯聚<lb/>
平涼慶陽依山爲固請遣大將軍貝勒董鄂等會平涼<lb/>
<pb n="KR4f0059_SBCK_037-10b"/>
而遣提督陳福速取定邊固原以斷其援<lb/>
詔從之公自花馬池進圍定邊鑿濠四面以困賊朱龍<lb/>
復自綏德來援公遣將掩擊於沙家澗生得朱龍父子<lb/>
而定邊僞副將倪光德亦爲其黨脅擁乞降卽斬光德<lb/>
與龍父子軍前王輔臣旣失定邊乃乞撫以緩我師<lb/>
朝廷察其詐立遣將軍張勇赴秦州會大將軍貝勒董<lb/>
鄂入平涼而命公出固原夾擊之八月公進兵平遠禽<lb/>
斬僞官二十有二人捕首虜二千餘級獲輜重器械無<lb/>
算再進斬僞參將陳啟元遂奪其城是月又以舉王屏<lb/>
藩逆書進公爵三等男公謝乞上提督印專領寧夏鎭<lb/>
<pb n="KR4f0059_SBCK_037-11a"/>
事<lb/>
詔不允九月進兵固原中衞副將賈從哲游擊張元經<lb/>
臨陣先退公劾其罪斬以徇於軍議者或言公所部宐<lb/>
幷力赴平涼<lb/>
詔以問公公奏言若先趨平涼則固原賊必乗閒斷我<lb/>
糧道非萬全之計莫如先攻固原挫其鋒銳俾賊自顧<lb/>
不暇然後畱兵守固原臣自以精兵會平涼報可公遂<lb/>
督師西進屬歲暮大雨雪公督進益急暮抵惠安堡下<lb/>
令五鼓會食急趨固原城下後者斬是時賊將來降者<lb/>
多在軍中濳誘軍士爲亂夜半鼓譟入營門衞士皆解<lb/>
<pb n="KR4f0059_SBCK_037-11b"/>
散公倉卒未持兵刃遂薨於軍時十二月二十二日也<lb/>
事聞<lb/>
天子震悼命總督趙良棟按亂首得參將熊虎等四人<lb/>
皆斬以徇追贈公爵謚曰忠愍<lb/>
賜檀香木爲首以葬加祭二壇<lb/>
御製詩一軸建祠寧夏賜祀田十頃俾家焉<lb/>
賜世襲三等子以公弟壽子世怡襲超擢公弟奇爲天<lb/>
津總兵官十八年冬奇上疏言臣兄福捐命疆場妻子<lb/>
畱蜀生死未卜乞<lb/>
詔征蜀諸將蹤跡之後三年四川平弟壽爲鴻臚寺少<lb/>
<pb n="KR4f0059_SBCK_037-12a"/>
卿復奏請入蜀訪兄子得之萬點山中廬舍偪仄壽號<lb/>
泣而入夫人猶不肎仞吿以故乃大哭呼其子世琳出<lb/>
與壽相抱哭左右輿隸無不灑涕壽還都請以襲爵還<lb/>
世琳<lb/>
上召見世琳問以母子流離狀世琳言吳逆怨臣父斬<lb/>
其使殺臣家數十口然終欲招致之故繫臣母子重慶<lb/>
獄重慶守鄭某知臣父必不附賊陰釋之臣出山後聞<lb/>
鄭<graphic n="KR1782" url="https://raw.githubusercontent.com/kanripo/KR-Gaiji/master/images/KR1782.png" mimeType="image/png"/>門自縊矣臣母子濳伏山谷草衣木食經七八年<lb/>
乃得復見天日因免冠扣頭泣下嗚咽不成聲<lb/>
上憫歎久之卽除直隸三屯協副將歴古北口總兵官<lb/>
<pb n="KR4f0059_SBCK_037-12b"/>
鑾儀使卒子益嗣三十六年<lb/>
上西巡駐蹕寧夏遣大臣索常泰奠公墓雍正八年<lb/>
詔入祀昭忠祠益由三等侍衞出爲直隸固關參將官<lb/>
至雲南楚姚蒙景總兵官卒子大用嗣今爲江南提督<lb/>
論曰昔新城王文簡公典試入蜀與公交稱公爲儒將<lb/>
越三年而公以死節聞夫儒者明於大義之謂雅歌投<lb/>
壺輕裘緩帶儒之末節耳公身經百戰所向無前有英<lb/>
衞之風及滇逆侏張全蜀失守平涼固原皆爲賊巢公<lb/>
以孤軍介其閒謀國忘家累斬賊使忠義之忱炳如皦<lb/>
日<lb/>
<pb n="KR4f0059_SBCK_037-13a"/>
天子委以心膂倚爲長城費禕未僃乎郭循桓矦竟隕<lb/>
乎張達哲人云亾痛矣悲哉然而<lb/>
恩賁重泉賞延奕世姓氏入名臣之傳俎豆永昭忠之<lb/>
祠生榮死哀公實兼之夫衞霍功高一再傳而失矦而<lb/>
公之後嗣皆能以功名自奮豈非忠孝之門必有餘慶<lb/>
天道固昭昭可信邪大昕與公曾孫樹齋先生善敬讀<lb/>
公家傳爲敘次之以志景仰之忱俾百世之下聞者興<lb/>
起焉<lb/>
　　　文淵閣大學士兼禮部尙書王公傳<lb/>
公諱掞字藻儒號顓庵太倉州人明建極殿大學士文<lb/>
<pb n="KR4f0059_SBCK_037-13b"/>
肅公錫爵之曾孫翰林院編修衡之孫太常寺少卿時<lb/>
敏之第八子也年十七補博士弟子康熈丙午舉于鄕<lb/>
庚戌成進士選庶吉士孝感熊文端公爲館師特器重<lb/>
公與歸安孫編修在豐有雙珠之目散館授翰林院編<lb/>
修乞假歸省丁生母沈太夫人憂服闋還朝主乙卯山<lb/>
東鄕試遷左春坊左贊善乞假歸居太常憂喪葬如禮<lb/>
服闋補右贊善充<lb/>
日講起居注官<lb/>
上以江浙人文之地提學道不得人改用翰林官令九<lb/>
卿會舉由是吉水李公振裕被<lb/>
<pb n="KR4f0059_SBCK_037-14a"/>
命視學江南而公得浙江取士公明浙人有窮通翁之<lb/>
謠言所取皆寒士㝛學而能文者也報滿擢翰林院侍<lb/>
講三轉至侍讀學士庚午主順天鄕試超遷内閣學士<lb/>
甲戌<lb/>
殿試充讀卷官音吐閎朗<lb/>
上傾聽不倦及館選日<lb/>
上御<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>和殿故事惟大學士侍殿上餘皆立階下<lb/>
特命公與同直學士三人入侍咨詢人才後遂以爲例<lb/>
遷戶部侍郞充　經筵講官時西安大同開捐例因緣<lb/>
爲姦者多公防檢有方胥蠧斂手筦寶泉局不名一錢<lb/>
<pb n="KR4f0059_SBCK_037-14b"/>
轉吏部侍郞首禁臨選駁查臨掣買籤之弊某織造之<lb/>
弟以賄得南海令公扣其缺曰法自近始吾不能骫法<lb/>
徇勢要也江南十府糧道缺出有候補監司武國檻者<lb/>
欲得之議官時人多屬意于武公曰此陞缺非選缺也<lb/>
班次一紊後卽爲例繫一人者小繫銓政者大力持不<lb/>
可抵暮武以千金餽公且訂後效麾而去之故香山令<lb/>
張令憲父子死賊難<lb/>
朝廷追䘏予蔭承蔭者其長孫進也年滿咨部部議歴<lb/>
年太久恐有假冒格不行公昌言曰令憲父子以兩命<lb/>
博一蔭今以年久黜之敎忠之謂何乃與尙書澤州陳<lb/>
<pb n="KR4f0059_SBCK_037-15a"/>
公侍郞崑山徐公別議以上卒從公等議御史鄭惟孜<lb/>
以科場浮議多出太學疏請監生就試本省毋畱京師<lb/>
九卿初不然其說惟孜再疏堅執衆無以難公曰太學<lb/>
之設三代以來未之或廢柰何以一時流弊舉興賢育<lb/>
才之地而空之乎鄭議竟寢遷刑部尙書先是名司定<lb/>
讞不錄漢供公言<lb/>
本朝官制兼設滿漢欲其彼此參酌今供詞倶非漢語<lb/>
是非曲直漢司官何由知之若隨聲畫諾漢官便爲虛<lb/>
設矣令嗣後錄供兼滿漢稿永爲例是時州縣奸民多<lb/>
摭細事赴部控訴公言<lb/>
<pb n="KR4f0059_SBCK_037-15b"/>
朝廷設官有體惟元惡大憝司寇行法其餘皆有司之<lb/>
事非可越俎而代也或虞旗人非州縣能制則現設理<lb/>
事官上之督撫監司亦足彈壓何至千百里外拘繫對<lb/>
簿大者淹斃牢狴小者失業破家而所爭止于薄物細<lb/>
故非欽恤制刑之意也乃請禁止改工部尙書轉兵部<lb/>
又轉禮部公任事日久徧歴六曹每涖官必吿同事曰<lb/>
某於公事知無不言言無不盡言之而聽固善不聽必<lb/>
愚見之誤也亦不敢固執然此爲事介兩可者言也若<lb/>
確見其失萬不可假借者諸公自爲之某不能唯唯聽<lb/>
命也同列皆敬重公事有不決俟公一言乃定是時士<lb/>
<pb n="KR4f0059_SBCK_037-16a"/>
子以<lb/>
上六十萬夀請開恩科事下禮部同列以舊例所無難<lb/>
之公曰以<lb/>
萬年之<lb/>
聖主當六旬之大慶此豈有成例可援乎若以糜費爲<lb/>
嫌則民閒家長生日子孫僮僕尙不惜出所有招集賓<lb/>
客矧富有四海而區區計及於此遂如所請以上立命<lb/>
舉行公在翰林已負公輔之望及爲六卿<lb/>
眷注益渥天下皆謂公旦暮入相而公回翔㗋舌之地<lb/>
垂二十年淡泊恬退夷險一節<lb/>
<pb n="KR4f0059_SBCK_037-16b"/>
上益以賢公康熈五十一年拜文淵閣大學士兼禮部<lb/>
尙書仍兼　經筵講官閣臣例不兼　經筵公在講幄<lb/>
久敷陳得體特有是<lb/>
命<lb/>
國朝大學士兼　經筵者惟崑山桐城澤州及公而四<lb/>
通州增置倉厫科臣奏請開捐下内閣九卿議公與安<lb/>
溪李文貞公皆不畫題而極陳捐納之弊云臣每見鄕<lb/>
里童騃一旦捐資儼然民上或分一縣之符或擁一道<lb/>
之節朝章國故從未經心官箴民隱何曾注念不惟濫<lb/>
觴名器亦且爲累地方宐禁止以塞僥倖之路杜言利<lb/>
<pb n="KR4f0059_SBCK_037-17a"/>
之門<lb/>
特諭所奏深合朕心飭九卿再議明年八月主禮部會<lb/>
試其冬以疾請解閣務<lb/>
御批卿但安心調養朕同事老臣漸少實不忍言明年<lb/>
春病稍愈卽入直得<lb/>
旨再加調養不必每日到閣五十七年<lb/>
孝惠皇太后升祔議者以<lb/>
孝康皇太后升祔已久欲位其次公曰<lb/>
皇上聖孝格天曩者<lb/>
太皇太后祔廟時不以躋<lb/>
<pb n="KR4f0059_SBCK_037-17b"/>
孝端之上今肯以<lb/>
孝康躋<lb/>
孝惠之上乎議者不從公言<lb/>
上果以爲非是令改正焉五十八年元旦日食<lb/>
詔停止朝賀廷臣以交食一定之數不足爲災欲固請<lb/>
受賀公言聖人敬天無微不謹仰成<lb/>
君德正在此等乃止六十年三月以陳請建儲忤<lb/>
旨率長子奕淸伏闕待罪凡五日<lb/>
詔奕淸赴軍前效力而公仍畱内閣公自以待罪之身<lb/>
不敢起視事其冬<lb/>
<pb n="KR4f0059_SBCK_037-18a"/>
車駕自熱河囘鑾公迎至石槽<lb/>
上遣内監慰問甚至明年元日諸大臣具摺上壽公亦<lb/>
未敢列名<lb/>
上還其摺令列公名乃奏翼日<lb/>
賜宴太和殿宴畢<lb/>
召入西煖閣<lb/>
賜坐慰勞尋<lb/>
詔視事如故公之忠直無它腸至是乃大白及<lb/>
聖祖升遐公㝛閣中朝夕哭臨悲哀逾節病日劇輿歸<lb/>
第<lb/>
<pb n="KR4f0059_SBCK_037-18b"/>
世宗御極之元年正月上疏乞休<lb/>
詔以原官致仕仍畱京僃顧問其禮遇如此公嘗言黃<lb/>
霸爲丞相勲名減於治郡時論者惜之吾受<lb/>
恩至㴱非奉行文書可以塞責故於預建國本陳奏至<lb/>
再至三觸冒九死而不悔又嘗密奏請減蘇松浮賦御<lb/>
史張建䇿請於浙江開礦公密疏乞禁止皆未嘗告人<lb/>
也及被譴日<lb/>
詔出公摺付内閣衆始知之素有人倫之鑒文臣如范<lb/>
時崇陳璸朱軾李陳常武臣如穆廷栻杜呈泗皆公所<lb/>
薦舉後多知名楊編修繩武者公門下士也其言曰公<lb/>
<pb n="KR4f0059_SBCK_037-19a"/>
風度端凝儀觀外朗左目有痣赤如丹砂由詞臣登宰<lb/>
輔皆出<lb/>
特簡不由援引外溫和而内剛正單寒後進以文求謁<lb/>
接之藹如而要人炙手可熱者屛勿與交退食之暇不<lb/>
廢絲竹一面之知或推食解衣予之而脂膏之地未嘗<lb/>
染指世固有色厲内荏言淸行濁寒士不能登其堂而<lb/>
不免屈節于貴倖故人不能分其惠而不免受金于莫<lb/>
夜者此公之罪人也世以爲知言公兩子長奕淸詹事<lb/>
府詹事次奕鴻河南按察僉事<lb/>
　　　内閣侍讀嚴道甫傳<lb/>
<pb n="KR4f0059_SBCK_037-19b"/>
嚴長明字冬友號道甫江寧人幼讀書十行竝下年十<lb/>
一臨川李閣學紱典試江南聞其早慧欲見之因介熊<lb/>
編修本往謁李隨舉子夏二字令對卽應聲曰亥唐李<lb/>
大奇之謂方侍郞苞楊編脩繩武曰此將來國器也公<lb/>
等善視之遂執經二人之門及補縣學生學使夢侍郞<lb/>
以國士目之侍郞知其貧問所需長明曰貧乃士之常<lb/>
聞廣陵馬氏多藏書願得一席爲讀書計耳因薦之盧<lb/>
運使見曾立延致之是時東南名士多假館馬氏齋長<lb/>
明虛心質難相與上下其議論遂博極羣書乾隆二十<lb/>
七年<lb/>
<pb n="KR4f0059_SBCK_037-20a"/>
天子巡幸江南長明以獻賦<lb/>
召試<lb/>
特賜舉人授内閣中書甫任事卽奏充方略館纂脩官<lb/>
以書局在<lb/>
内廷許懸數珠中書在書局得懸數珠自此始也一日<lb/>
戶部奏賦役全書所載雜項錢糧名目煩多請幷入地<lb/>
丁項下内閣已票擬依議矣長明言於劉文正公統<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>
曰雜項旣經折色卽爲正供若幷去其名目異日如薪<lb/>
紅茶藥之類更有需用必復加徵是重困民也劉公曰<lb/>
不圖後生有此讜論卽令駁止之因薦入軍機處行走<lb/>
<pb n="KR4f0059_SBCK_037-20b"/>
傅文忠公恆亦器重之樞廷有重難事輒委決焉嘗扈<lb/>
蹕木蘭大雪中失橐駝幷所裝物求之不獲越一日一<lb/>
人牽駝而至且謝罪問之乃故軍機蘇拉緣事遣配者<lb/>
問何以知爲吾物曰軍機官披羊裘者獨公一人今篋<lb/>
無它裘非公而誰問旣竊何以復還曰恐公寒耳勞以<lb/>
錢而遣之<lb/>
上嘗問軍機章京中人才可用者傅公對曰人才可用<lb/>
者多若有守有爲可繼胡寶瑔者嚴長明一人耳長明<lb/>
内直日久諳悉典故尢務持平允雲南糧儲道羅源浩<lb/>
虧銅厰銀萬一千兩又分賠屬員汪大鏞銀一千兩有<lb/>
<pb n="KR4f0059_SBCK_037-21a"/>
旨加罰十倍以一年爲限逾限卽正法羅已納正項十<lb/>
有一萬矣仍有分賠六萬未完而限垂滿羅呈乞展限<lb/>
詔下軍機大臣與刑部查辦時劉文正公掌刑部方主<lb/>
會試入闈諸公相視莫能決適有<lb/>
行在宣諭軍機大臣事長明卽詣貢院撾鼓求見劉公<lb/>
宣<lb/>
諭畢因從容曰羅觀察之限已廹俟公出闈恐無及矣<lb/>
其所欠者分賠屬員之項昨見吏部檔汪大鏞捐復赴<lb/>
補直隸屬員旣邀寬釋且得官而上司乃坐極刑可乎<lb/>
卽於袖中出請寬限稿求畫押劉公義而許之長明出<lb/>
<pb n="KR4f0059_SBCK_037-21b"/>
以示諸公列銜會奏果奉<lb/>
兪旨令汪大鏞分繳欠項而羅得出獄矣擢内閣侍讀<lb/>
歴充通鑑輯覽一統志熱河志纂脩官長明於蒙古托<lb/>
忒唐古特文字一見便能通曉嘗奉<lb/>
命直經呪館更正繙譯名義蒙古源流諸書書成輒進<lb/>
秩焉以父憂去官尋丁母憂哀毀過禮免喪後引疾不<lb/>
出築室三楹顏曰歸求艸堂藏書三萬卷金石文字三<lb/>
千卷日吟咏其中海内求詩文者踵相接從容應之無<lb/>
勌色嘗語學者曰士不周覽古今載籍不徧交海内賢<lb/>
俊不通知當代典章遽欲握筆撰述縱使信今亦難傳<lb/>
<pb n="KR4f0059_SBCK_037-22a"/>
後其自命如此畢中丞沅巡撫陜西招至官齋爲文字<lb/>
交因得游太華終南之勝詩文益奇縱所得金石刻益<lb/>
富在秦中十載撰次西安府志八十卷漢中府志四十<lb/>
卷皆詳贍有法晚歲爲廬江書院院長卒年五十七生<lb/>
平著述有歸求艸堂詩文集西淸僃對毛詩地理疏證<lb/>
五經算術補正三經答問三史答問淮南天文太陰解<lb/>
文選課讀文選聲類尊聞錄獻徵餘錄知白齋金石類<lb/>
籤金石文字跋尾石經攷異漢金石例五岳貞珉攷五<lb/>
陵金石志平原石蹟表吳興石蹟表素靈發伏墨緣小<lb/>
錄南宋文鑑奇觚類聚八表停雲錄養生家言懷袖集<lb/>
<pb n="KR4f0059_SBCK_037-22b"/>
吳諧志凡二十餘種子觀晉皆以讀書世其家<lb/>
論曰予友曹學士仁虎有言政事可以文飾惟文學不<lb/>
可假借風節或激於一時而成惟文學非積久不能致<lb/>
予與侍讀交廿餘年聽其議論經緯古今混混不竭可<lb/>
謂閎覽博物文學之宗矣同歲<lb/>
召試得官者歙程晉芳魚門上海趙文哲損之長洲吳<lb/>
泰來企晉上海陸錫熊健男彬彬爾雅皆述作之選盛<lb/>
矣哉<lb/>
濳研堂文集卷三十七　門人吳嘉泰校字<lb/>
<pb n="KR4f0059_SBCK_037-23a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_041-1a"/>
潛研堂文集卷四十一<lb/>
　　　　　　　　　　　　　嘉定錢大昕<lb/>
　碑<lb/>
　　　紀王廟碑<lb/>
由嘉定城而南五十里吳松江之陰有紀王廟者祀漢<lb/>
紀將軍村人奉以爲土地之神吳俗祀土地神多稱爲<lb/>
王曰紀王者從甿俗之稱也謹按王以身死事免漢高<lb/>
帝于大難智勇忠義赫赫在人耳目滎陽立廟祀之世<lb/>
世血食若大江以南疑王生平足跡所未至者予讀陸<lb/>
務觀渭南集載乾道元年直敷文閣知鎭江府方滋言<lb/>
<pb n="KR4f0059_SBCK_041-1b"/>
府故時祀紀侯爲城隍神莫知其所由始然賔有靈德<lb/>
以芘其邦人願有以褒顯之有詔賜廟額曰忠祐則王<lb/>
之廟食江南由來舊矣紀出自姜姓子孫以國爲氏漢<lb/>
初有紀成者與王並爲將軍一死好畤一死滎陽史漢<lb/>
皆不爲立傳莫詳其里居世系成子通以父死事侯襄<lb/>
城而王之後嗣無聞意者史家表次功臣猶有漏落歟<lb/>
抑以無後而賞不及歟將漢誠少恩妨功害能之臣抑<lb/>
其賞而不行歟然傅靳蒯成之傳具在讀史者罕能誦<lb/>
其金文獨王之事閭巷皆能言之可知垂名之遠不在<lb/>
乎列傳與否襄城之侯閱四世以無後國除而王廟食<lb/>
<pb n="KR4f0059_SBCK_041-2a"/>
百世始自滎陽逮于江左又知食報之長不在乎得侯<lb/>
與否也然則天之所以待忠義者固不厚乎予少時授<lb/>
徒塢城東顧氏往來過斯廟拜謁神像肅然起敬屈指<lb/>
垂三十年矣乾隆甲午夏村中耆老寓書京師令予文<lb/>
其麗牲之石因作神絃曲俾春秋歌以侑祀其辭曰<lb/>
神之來兮雲間風颯颯兮晝寒黃屋兮左纛呼万歲兮<lb/>
前導憤王兮重瞳玩之兮掌中身雖㷊兮不朽立廟食<lb/>
兮長久江之南兮東海涯䰟魄游兮無不之聰明兮正<lb/>
直尸而祝兮社而稷神具醉兮福我民俾孝弟兮睦婣<lb/>
不鬭兮不訟朝出耕兮夜誦木棉黃兮藍艸靑嘉穀蕃<lb/>
<pb n="KR4f0059_SBCK_041-2b"/>
兮蟲不螟操豚蹄兮報祀歲其有兮自今始<lb/>
　　　甘肅提刑按察使司按察使宋公神道碑<lb/>
公諱弼字仲良別字蒙泉山東德州人先世有諱性者<lb/>
仕明至刑部右侍郞佐夏原吉治浙西水刑有功曾祖<lb/>
炳肅州兵備按察司僉事祖兆李郯城縣敎諭贈儒林<lb/>
郞父來㑹贈奉政大夫公少而英特補博士弟子歲科<lb/>
試恒屈其儕故事學使者間歲拔諸生之秀者州縣學<lb/>
各一人貢成均自郯城至公三世皆登斯選士林榮之<lb/>
乾隆三年舉順天鄉試十年成進士改庶吉士散館授<lb/>
翰林院編修未逾月　御試乾淸宮入高等方擬擢用<lb/>
<pb n="KR4f0059_SBCK_041-3a"/>
以父憂去職服闋還朝充　武英殿提調續文獻通考<lb/>
纂修官以省母請假家居數年事生送死以禮還朝署<lb/>
　日講起居注官扈從　南巡宣示　御製詩輒與賡<lb/>
和再充續文獻通考纂修官同事十數人皆公後進徵<lb/>
文獻者咸以公爲歸性勁直不隨人俛仰酒酣縱談古<lb/>
今意氣豪邁然非先哲法言不道也錢塘梁文莊公總<lb/>
裁書局論議或與公不合公往復辨證必盡其說文莊<lb/>
始雖愠而卒推服之二十八年　御試正大光明殿引<lb/>
　見有　㫖令以原官休致而總裁諸公合詞奏公學<lb/>
問篤實著述專鄞請留之書局由是供職如故三十年<lb/>
<pb n="KR4f0059_SBCK_041-3b"/>
遷右春坊右贊善其秋授分巡鞏秦階道陛辭　召見<lb/>
奏事大稱　旨到官卽往伏羌徽禮諸縣察地震民被<lb/>
災者振之明年調整飭甘肅道所治在嘉峪關內七十<lb/>
里當西域孔道使者往來無虛日公訪問西域風土物<lb/>
產古人所未紀者各綴以詩凡百篇募民願徙烏魯木<lb/>
齊者得三百戸公親勞而遣之出關無一人滋事者盜<lb/>
匿高臺山詭云采金旬日聚三百餘人公聞之親率兵<lb/>
仗捕其魁置之法雪山文殊口水暴至注肅州南郭壞<lb/>
民廬舍公登城具牲牢爲文祭之水果止玉門之牛尾<lb/>
山出硫磺朝議令肅州募民采煉以供巴里坤軍用初<lb/>
<pb n="KR4f0059_SBCK_041-4a"/>
未有定數也州募商煉得三十萬斤報布政司司移問<lb/>
安西提督則荅以歲需不及二千斤而州續得磺又三<lb/>
十五萬斤有奇布政司以州擅動庫銀所貯磺無所售<lb/>
日久且黴敗將責償于官吏公檢州庫舊磺經三十餘<lb/>
年無黴敗者乃上議制府曰安西重鎭也儲火藥宜多<lb/>
提標諸營歲取磺巴里坤哈密二庫儲之可補官庫之<lb/>
乏頃聞烏魯木齊遣人購磺肅州是安西歲需不止二<lb/>
千宜於玉門縣貯三十萬斤以待安西各標及烏魯木<lb/>
齊之用甘肅提鎭兩標歲取磺肅州州見佇僅支三四<lb/>
歲宜分二十萬斤貯之州庫又甘肅所屬諸鎭皆于蘭<lb/>
<pb n="KR4f0059_SBCK_041-4b"/>
州買磺州存磺亦少若令赴買玉門而減直以子之則<lb/>
餘十五萬斤亦可分銷議上事得行果便公之通達政<lb/>
體多此類三十三年三月擢甘肅按察使下車益以廉<lb/>
公自持與僚屬言必咨民生利病課政之勤惰爲殿最<lb/>
而痛抑其奔競者治案牘恒至夜分不假手賓友嘗行<lb/>
金縣有司供張甚盛笞其僕而撤之公具奏請陛見旣<lb/>
得　㫖以九月上道行至洛陽遘疾十月二十九日卒<lb/>
于寓舍春秋六十有六啟其槖無餘財故人子知洛陽<lb/>
縣張君映台實經紀其喪云公少以才名雄齊魯間登<lb/>
館閣二十年優游著作之林若將終身及<lb/>
<pb n="KR4f0059_SBCK_041-5a"/>
聖天子付以方岳之任正身率下事有利于官民者排<lb/>
羣議爲之一矯俗吏媕娿骩靡之習天奪之年未竟其<lb/>
用要古所稱有守有爲者公實兼之世多訾儒生迂濶<lb/>
不通世務豈不謬哉公之學博而醇詩文皆有法度所<lb/>
著詩集八卷思永堂文稿四卷撰集山左詩百餘卷廣<lb/>
川詩鈔二十卷州乘餘聞二卷家故貧敎授生徒自給<lb/>
旣貴弟子著錄益衆分敎庶吉士凡三科恒以師道自<lb/>
尊少所假借家居時巡撫白公鍾山延主濼源書院遠<lb/>
近負笈從之公敎人爲文尚先正程式勿逐時好而取<lb/>
科第者轉多歲己卯大昕典試山左榜出書院生中式<lb/>
<pb n="KR4f0059_SBCK_041-5b"/>
者十有八人公喜甚貽以詩有云伊予久伏處馮軾觀<lb/>
羣閧決勝卜其長億占每幸中亦一時美譚也夫人劉<lb/>
氏賢而能治家先一歲卒子二人茘藻女三人以三十<lb/>
五年三月戊寅朔合葬于馮家砦祖塋之次先期公之<lb/>
長婿張予治致書乞銘公墓道之石大昕於公爲後進<lb/>
同在書局又同直講筵與公爲文字交有年故不敢辭<lb/>
銘曰<lb/>
猗宋氏哲人繼漢司空唐太尉公之先潞長子徙安德<lb/>
今幾世學早成五經笥少所可寡所嗜老著作師後輩<lb/>
文章醇經濟備秦隴西國右臂撫吏民布威惠古爲徒<lb/>
<pb n="KR4f0059_SBCK_041-6a"/>
宦亦遂生也直視松檜鬱佳城長河裔其人存百千歲<lb/>
　　　鎭守江南狼山總兵官左都督前提督廣西全<lb/>
　　　省軍務總兵官許公神道碑<lb/>
鎭守江南狼山鎭總兵官前廣西提督易州許公之葬<lb/>
其孤子宏猷淸猷宣猷等旣請禮部侍郞倪公承寛爲<lb/>
銘納隧中復踵予門泣請文其神道之石予以內直無<lb/>
暇久不克爲而淸猷等請益勤乃列公生平言行尤著<lb/>
者俾歸勒石以慰孝子之思公歙人也自曾祖榮祿公<lb/>
始徙保定之滿城後又徙易三世皆以公貴封贈階至<lb/>
一品公以乾隆元年登進士授<lb/>
<pb n="KR4f0059_SBCK_041-6b"/>
御前侍衞歴江西贑州左營遊擊廣信營參將廣東督<lb/>
標左營參將肇慶協城守副將調廣東督標中軍副將<lb/>
以太夫人憂去官服除補湖北黄州協副將擢鎭守江<lb/>
南壽春總兵官調江西南贑總兵官遷提督廣西全省<lb/>
總兵官以公事詿吏議當鐫級仍授江南狼山總兵官<lb/>
積階至榮祿大夫春秋六十有一終於通州官舍公敡<lb/>
歴中外三十餘年精勤如一日文武僚屬皆推誠相與<lb/>
終始無間言視兵民一體未嘗以刻覈從事其在廣信<lb/>
遇歲旱米價翔踊民待賑者十室而九郡守適以事它<lb/>
出知縣不敢任其事公遽以狀白行省出積穀數千斛<lb/>
<pb n="KR4f0059_SBCK_041-7a"/>
減價糶之民乃得安在肇慶日增城民王亮臣等聚衆<lb/>
謀逆公奉制府檄入藍分華峯諸山場捜洗巢穴皆駢<lb/>
首就擒無一漏網者公初莅贑州有威惠及總戎南贑<lb/>
兵伍聞公至皆相戒曰勿欺許公粤西左控交阯右界<lb/>
滇黔蠻獠錯居瘴癘時作公巡歴兩鎭七恊及諸土司<lb/>
關隘率兩歲而徧輕裝減從未嘗以供億滋累柳州駐<lb/>
節之所秋冬恒多火災公閱城廂內外多艸舍而兵士<lb/>
所處什居六七卽奏請支公庫生息銀假與兵士令各<lb/>
以陶瓦覆屋行之數年火患遂止公又以効力武舉難<lb/>
以得缺因與制府議計通省千把出五缺之後補用武<lb/>
<pb n="KR4f0059_SBCK_041-7b"/>
舉一人又以粤西距京遼遠部推武職到任動輙經年<lb/>
事多稽閣奏請照它省預保之例得<lb/>
㫖允行大兵之征緬甸也<lb/>
詔粤西協濟戰馬先後凡二千餘匹公督率所屬具芻<lb/>
茭以次遞送又致火藥數萬斤並如期而至公又陳請<lb/>
赴永昌軍營自效<lb/>
上以粤西要地資公彈壓<lb/>
優詔不許公在狼山夏旱率屬步禱烈日中已而得雨<lb/>
盛暑親至海口吕四場閱水師戰船敎以陣法竟以積<lb/>
勞成疾至不起嗚呼可謂勤于王事也已公事親孝方<lb/>
<pb n="KR4f0059_SBCK_041-8a"/>
在宿衞聞父榮祿公之訃一晝夜馳三百餘里至家號<lb/>
<graphic n="KR1720" url="https://raw.githubusercontent.com/kanripo/KR-Gaiji/master/images/KR1720.png" mimeType="image/png"/>欲絶季弟蚤卒撫其孤如已出居鄕恭儉退讓嘗訪<lb/>
友郊外乗一騎一童子自隨見者不知爲貴人也其它<lb/>
敦交好義多有可稱述者不具書公諱成麟字瑞符號<lb/>
慶堂考存智祖考天霖曾祖考有倉皆未仕夫人同里<lb/>
崔氏生子二人國學生宏猷附貢生淸猷側室畢孺人<lb/>
生子二人國學生宣猷徽猷女四人皆適士族孫二人<lb/>
元會保定府學生元愷曾孫一人其葬以某年月日銘<lb/>
曰<lb/>
桓桓許公萬人俊敦詩說禮學自奮胸藏六韜演八陣<lb/>
<pb n="KR4f0059_SBCK_041-8b"/>
對䇿大廷科第進宿衞三殿恭以愼進止位不失尺寸<lb/>
宣力江右初啟軔分閫嶺外益有聞<lb/>
帝眷優渥擢方鎭肘後常繫斗大印令肅千軍整韅靷<lb/>
惠孚百城頌齠齔灕江淸㴱狼山峻紀公威德磨不磷<lb/>
服官千載篤忠藎甲子甫周數何靳佳城鬱鬱松柏隱<lb/>
我文紀實可傳信<lb/>
　　　封資政大夫大理寺卿加十四級王公神道碑<lb/>
大昕弱冠後卽從當代賢士大夫游竊取其緒論得粗<lb/>
知古人立言之㫖其交最久而莫逆於心者則今大理<lb/>
寺卿王公昶也所居相距不百里嘗扁舟往訪升堂拜<lb/>
<pb n="KR4f0059_SBCK_041-9a"/>
母修子姓禮大理嘗語予曰吾先子志希古人不求聞<lb/>
譽于世每言孔門四科言語政事文學皆在德行之次<lb/>
顏子居陋巷終日不違如愚孔子獨贊其賢謂羣弟子<lb/>
莫能及漢黃叔度徐孺子管幼安皆終身隱約而行誼<lb/>
在三公之上葢行之修者於人世文章功業有弗藉焉<lb/>
而富貴利祿更無足言矣大理又言某就傅後每夕先<lb/>
子輒授以通鑑事十數條次夕令覆講必精熟乃已又<lb/>
取古來名臣碩儒自屈子而下訖于明季凡百有二十<lb/>
人手錄其本傳俾誦習之題曰百世師錄某謹藏篋中<lb/>
月讀一過手澤尙如新也大昕旣重大理之賢因是知<lb/>
<pb n="KR4f0059_SBCK_041-9b"/>
其淵源有自大理以進士　召試入官典司樞要出叅<lb/>
滇蜀軍事飛書艸檄出入矢石間者十載及愷施敘功<lb/>
進登九列以文臣　賜戴孔雀翎恭遇<lb/>
孝聖憲皇后升祔禮成覃<lb/>
恩誥贈其考資政大夫大理寺卿加十四級今春從<lb/>
駕有事<lb/>
泰東陵還朝乃上書陳情請假歸治先人窀穸事<lb/>
天子嘉許卽於二月奉太夫人還里門卜以七月壬辰<lb/>
葬資政公于崑山縣之雪葭灣以元配陸夫人祔從先<lb/>
人之兆也先期具書狀請大昕爲文表於神道昔歐陽<lb/>
<pb n="KR4f0059_SBCK_041-10a"/>
子瀧岡之表自爲之文大理今之歐陽子也乃不自爲<lb/>
而求之友者謙也中朝鉅公之能文者多矣獨求之家<lb/>
居退閒之故交欲其可信也大昕雖不文其何可辭謹<lb/>
按資政公諱士毅字鴻遠曾祖懋忠自浙江之蘭溪遷<lb/>
於靑浦城西十八里珠家角葢在泖水之陽祖之輔考<lb/>
璵皆以大理貴累贈至資政大夫公九歲而孤奉母沈<lb/>
太夫人日必具酒肉自奉則取其最觳者伯兄出爲人<lb/>
後而貧不自給常分錢米遺之仲兄沒無後公歲時設<lb/>
主祭必泫然流涕其治家有法婢子年十四五以上不<lb/>
令侍左右旣長貧不克贖者還其劵而遺之里中無賴<lb/>
<pb n="KR4f0059_SBCK_041-10b"/>
子挾小嫌過門㦸手罵遣人謝之弗與校好行善或授<lb/>
以功過格守之數年忽曰此道家言也儒者自有法乃<lb/>
擇六經語類而列之以爲謹身寡過之方其目十有二<lb/>
自是動中規矩行無瑕尤幾于古之不言而躬行者公<lb/>
卒於乾隆九年八月二十二日春秋六十四初贈文林<lb/>
郞內閣中書舍人加一級再贈奉直大夫吏部考功司<lb/>
主事加一級三贈至今官娶陸夫人後公　年殁春秋<lb/>
　十有　初贈孺人再贈安人三贈夫人側室錢氏初<lb/>
封太孺人再封太安人三封太夫人有子一人卽大理<lb/>
公也孫女一適吳縣監生嚴榮銘曰<lb/>
<pb n="KR4f0059_SBCK_041-11a"/>
圓泖之水黝而深淸沖然善下潤物無形允矣君子如<lb/>
水不竭潔匪近名虛能容物以古爲師與天爲徒環堵<lb/>
蕭然樂亦在吾德修于身克昌厥後<lb/>
綸誥蜜章褒及祖考井椁旣卜樂哉斯邱鄕里聚觀車<lb/>
前八騶富貴匪榮文行是尚飲水知源百世是仰<lb/>
　　　詹事府詹事盧公神道碑<lb/>
詹事盧公之葬也其孤孫達蔚不遠三千里踵予門求<lb/>
文志其墓又請爲文刻諸墓道之石某舉禮部試謬爲<lb/>
公所薦及登館職公又爲敎習旣而同直講筵同列學<lb/>
士公嘗舉歐公與王禹玉事作詩見贈又嘗置酒召門<lb/>
<pb n="KR4f0059_SBCK_041-11b"/>
下士從容言身後之文當屬之錢生荏苒二十年公久<lb/>
歸道山而某亦衰病脫朝籍者數年矣言猶在耳其敢<lb/>
忘諸謹按公諱明楷字端臣晚年以鈍齋自號世居贑<lb/>
州之寧都縣今縣升爲州直隸江西行省故公爲州人<lb/>
由選拔貢生中順天鄕試授翰林院待詔登進士第改<lb/>
庶吉士授編修遷侍讀又遷侍講學士復左轉侍讀進<lb/>
右春坊右庶子復爲侍講學士此公之資歴也初入<lb/>
武英殿充校對後由纂修提調而至總裁官初入詞館<lb/>
協修記注尋爲　日講起居注官由署而充在講幄十<lb/>
有四年嘗預刊修經史及律吕正義續文獻通攷昭忠<lb/>
<pb n="KR4f0059_SBCK_041-12a"/>
列傳皆爲纂修官主陜西河南兩省鄕試及順天武鄕<lb/>
試及同考會試總裁武會試敎習庶吉士稽察右翼覺<lb/>
羅官學提督河南學政此公之差遣也諸館纂修官皆<lb/>
詞臣久次者爲之公以貢生校刊經史特與纂修諸公<lb/>
一體列名公爲庶常日遇慶典推封祖父同輩厪得從<lb/>
六品階公獨以前修書議敘加級得五品誥樂部向以<lb/>
諸王部院大臣兼領公在侍讀奉　㫖撰擬樂章特兼<lb/>
樂部行走其爲學士也適閣學多奉使在外卽命公直<lb/>
內閣代閣學批本此公之榮遇也公少而孤露苦志植<lb/>
學以成其名博習經史藴釀爲文詞法度必準先民相<lb/>
<pb n="KR4f0059_SBCK_041-12b"/>
國蔣文恪公慕其名延致之凡經進賡和之作多屬公<lb/>
點定在詞館遇大典禮進賦頌輒爲諸公傳誦尤精於<lb/>
律吕淸濁高下審辨不失絫黍所撰樂章播之管絃列<lb/>
於法部此公之文藝也公於制義鑒裁精審每入棘闈<lb/>
㷊膏校閱惟恐不及故所甄拔號稱得人在中州視學<lb/>
抑浮競崇實學所選拔士皆擇其名實相副者此公之<lb/>
鑒識也公和平樂易善戲不虐雖家人未嘗見其疾言<lb/>
遽色肰審于義利之辨苞苴之餽不至其門梯媒之語<lb/>
不入于耳家無長物而口不言貧尊師重友久要不忘<lb/>
旣沒而故交知舊多行哭失聲者此公之厚德也公生<lb/>
<pb n="KR4f0059_SBCK_041-13a"/>
于康熙四十一年九月八日終于乾隆三十一年八月<lb/>
十五日春秋六十有五其葬以乾隆四十七年十月二<lb/>
十六日夫人曹氏祔焉其世系子姓之詳則於墓志見<lb/>
之故不復書銘曰<lb/>
金精翠微峨峨百丈是生偉人儀觀儁朗囊括百氏擷<lb/>
其菁華大放厥詞而法而葩有司拔尤升之太學遂直<lb/>
　內殿經史分校律吕之編公與攷稽荀阮房范宿悟<lb/>
與齊迺舉京兆待詔禁苑擢第南宫載登三館螭頭侍<lb/>
直職在記言曲江風度中朝聚觀再踐學士論思淸切<lb/>
出持冰鑑入趨瑣闥<lb/>
<pb n="KR4f0059_SBCK_041-13b"/>
天子有命汝長宫僚文學侍從班資最高公今已逝公<lb/>
名不沒茶山之詩容齋之筆陽都城南鬱肰新阡達者<lb/>
有後相爾嗣孫<lb/>
　　　宗人府丞曹公神道碑<lb/>
宗人府府丞汾陽曹公學閔之葬禮部侍郞朱公珪旣<lb/>
爲銘其藏而公子錫齡祝齡復遺書請予文其麗牲之<lb/>
石予與公同登進士久而以道義相取譬諸艸木臭味<lb/>
無差池也公又嘗稱予文以爲有法述德感舊後死者<lb/>
之責其何敢辤謹按公字孝如號慕堂曾大父復琦大<lb/>
父應璽父曰英皆以公貴贈中議大夫太僕寺少卿加<lb/>
<pb n="KR4f0059_SBCK_041-14a"/>
一級公幼孤勤苦自立舉辛酉科鄕試甲戌成進士改<lb/>
翰林院庶吉士在館六年授檢討卽充　武英殿纂修<lb/>
官以院長奏入院辦事改補河南道監察御史是時準<lb/>
噶爾回部初入版圖公奏請增修　大淸一統志以昭<lb/>
　本朝畏懷之盛有　詔允行轉刑科給事中又轉吏<lb/>
科掌印給事中會三輔亢旱公奏請淸理刑獄將朝審<lb/>
三次緩決人犯減等發落卽日　召見下　詔施行公<lb/>
在臺垣八年所陳奏皆有關　朝廷掌故及於民生吏<lb/>
治有裨益者累擢鴻臚寺少卿光祿寺少卿通政司參<lb/>
議太僕寺少卿初公在給事言會試舉人宜徑由州縣<lb/>
<pb n="KR4f0059_SBCK_041-14b"/>
出結送部以防展轉需索事下禮部議格及是復奏申<lb/>
前說　上以卿寺無言事之責且近明季爭辯陋習<lb/>
下部議降三級用頃之復補鴻臚寺少卿扈　蹕熱河<lb/>
　召見詢歴官本末甚悉尋遷內閣侍讀學士會<lb/>
天子剏建辟雍吿成將行臨雍禮而公昔於御史時曾<lb/>
以此事入告　上憶公前奏　特㫖嘉奬令吏部於<lb/>
應陞缺出請　旨擢用明年正月　詔於　乾淸宮<lb/>
賜千叟宴公年六十有七得預有　御製詩刻及鳩杖<lb/>
文綺之賜尋擢宗人府府丞稽察覺羅右翼宗學九寺<lb/>
列卿惟宗丞班次最高公由學士踰次得之實異數也<lb/>
<pb n="KR4f0059_SBCK_041-15a"/>
公體素羸弱中歲得導養術神氣完固而素不耐寒嗽<lb/>
逆時作遂有止足之志是歲十月陳請解任　詔以元<lb/>
官致仕公性耽山水未第時往來吳越縱游東南諸名<lb/>
勝及登仕籍三十餘年公事之暇輒與三四知已出國<lb/>
門游賞如潭柘戒壇祕魔厓香界寺往往流連信宿或<lb/>
䇿蹇行冰雪中觀者以爲神仙中人治家質素金玉玩<lb/>
好之具不陳于側午後輒埽地焚香觀心調息超然有<lb/>
塵外之想生平不臧否人物而胸中界限分明嘗曰人<lb/>
各有所偏但當棄短取長否則無一人可交矣詩文皆<lb/>
攄寫性情不事藻飾晚年課子讀書尤以浮華馳逐爲<lb/>
<pb n="KR4f0059_SBCK_041-15b"/>
戒故諸子咸以文學自奮公雖移疾脫朝簿而長子方<lb/>
官詞垣侍養如意公旣樂而安之因令次子旋里營菟<lb/>
裘爲終老計旣而喘嗽加劇以乾隆五十有二年十二<lb/>
月八日終於京邸春秋六十有九夫人任氏丁酉科武<lb/>
舉宗讚之女長子錫齡乙未進士翰林院編修次祝齡<lb/>
已酉　恩科進士戸部額外主事孫八人汝淳汝瀾汝<lb/>
淵汝沆汝洵汝涵汝藻汝渟孫女五人公學行誠篤未<lb/>
嘗皦訐求名而居家莅職淸愼無玷當代名流咸慕與<lb/>
之交而介然不可干以私在都下時正陽門外失火延<lb/>
燒數千百閒鄰里焦燬殆盡獨公屋巋然無恙人以爲<lb/>
<pb n="KR4f0059_SBCK_041-16a"/>
厚德之報云銘曰<lb/>
宗正之司總以維藩丞哉其貳三品崇班堂堂曹公樂<lb/>
易坦白木天瀛洲柏臺梧掖敡歴五寺遂陟宗卿介不<lb/>
絶俗直非近名公有封事<lb/>
天子嘉只公旋引疾<lb/>
天子俞只知止不殆老氏所云葆眞恬惔以養谷神憶<lb/>
同唱第二百四十唯公與我氣同志合聞義相告有過<lb/>
亦規四海元伯千秋鍾期恒幹雖辤令譽長在馬鬛是<lb/>
封過者下拜<lb/>
<pb n="KR4f0059_SBCK_041-16b"/>
</p>
<p>
潛研堂文集卷四十一　門人袁廷檮校字<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_050-1a"/>
潛研堂文集卷五十<lb/>
　　　　　　　　　　　　　嘉定錢大昕<lb/>
　　家傳<lb/>
　　　先大父　贈奉政大夫府君家傳<lb/>
府君諱王炯字靑文號陳人世居嘉定西鄉之望仙橋<lb/>
生而頴敏好讀書年卅有三始補學官弟子家貧以課<lb/>
徒自給親舊家有藏書輙借讀之雖盛暑沍寒未嘗一<lb/>
日少輟又謂讀書必先識字故於四聲淸濁辨别精審<lb/>
不爲方音所囿其敎子弟五經句讀字之偏傍音之平<lb/>
仄無少譌溷士大夫有難字疑義從府君取決皆得其<lb/>
<pb n="KR4f0059_SBCK_050-1b"/>
意以去嘗游浙東避雨入村塾有童子問大學孔氏之<lb/>
遺書明道語邪伊川語邪其師不能對府君笑曰此伊<lb/>
川先生語也諸君未讀小學書乎皆大歎服或言王勃<lb/>
滕王閣詩序蘭亭已矣梓澤邱墟二句屬對未稱府君<lb/>
曰已矣疊韻邱墟雙聲何不稱之有府君於四部書靡<lb/>
不研究㫄及卜筮禄命之術輙有奇驗唯不喜二氏學<lb/>
嘗云仙言長生佛言不滅二者皆未可信夫神依形以<lb/>
在未有形去而神存者今學仙學佛之徒徧天下卒無<lb/>
一人能見古仙古佛者則長生非生不滅仍滅也若謂<lb/>
覺性常在則吾儒何獨不然匪獨孔孟程朱卽李杜韓<lb/>
<pb n="KR4f0059_SBCK_050-2a"/>
蘇輩其精神亦至今在也孔子言疾没世而名不稱聖<lb/>
人豈好名哉立德立功立言吾儒之不朽卽吾儒之長<lb/>
生不滅也府君事父母至孝兄早殁撫孤姪使成立剏<lb/>
修宗譜斷自遷嘉定之祖爲始而不附㑹貴胄葢其愼<lb/>
也太倉李翁景初府君父執也幼時相依課誦李翁誨<lb/>
之備至翁殁無子府君迎其配黃孺人敬養三十餘年<lb/>
殁爲制服葬而除之歲時必設位致祭焉年踰六十始<lb/>
得孫大昕甫晬卽敎以識字比五歲親授以經書稍暇<lb/>
卽與講論前代故事詳悉指示俾記憶勿忘乃止如是<lb/>
者殆十年府君年九十餘視聽不衰出入不假扶掖散<lb/>
<pb n="KR4f0059_SBCK_050-2b"/>
步阡陌間望之如神仙中人乾隆二十三年有司舉行<lb/>
鄉飮酒禮延府君爲大賓黃髪卽席觀者聳然起敬縣<lb/>
尹介公玉濤問何以致壽荅曰某生平不知導引服餌<lb/>
之術但文字外别無他好未嘗輕易喜怒中年以後從<lb/>
不露處耳性和易有犯之者置弗校乆之卒自慚謝與<lb/>
人子弟言必依於孝弟其有蒲博廢業諠競生事者正<lb/>
色責之徃徃改悔家無儲粟而錙銖不妄取於人方耆<lb/>
艾時恭遇<lb/>
恩詔賜老人粟帛或請增年以覬賞府君曰欺天以邀<lb/>
榮吾不爲也已夘歲十月卒年九十有二以大昕貴<lb/>
<pb n="KR4f0059_SBCK_050-3a"/>
誥贈奉政大夫翰林院侍讀加一級所著有字學海珠<lb/>
三卷星命瑣言一卷<hi>元和陳鶴塡諱</hi>
　　　先考　贈中憲大夫府君家傳<lb/>
府君諱桂發字方五號小山　贈奉政大夫陳人公之<lb/>
子少承庭訓以讀書立品爲務性耿介不妄與人交友<lb/>
朋有過失規箴必盡所欲言或以爲太過則曰吾知有<lb/>
直諒而已豈可以諞佞待良友乎好讀先正舉業文恥<lb/>
流俗腐濫之習年近四十始補學官弟子歲科試文益<lb/>
有名而秋賦屢躓及子大昕通籍登朝遂絕意進取以<lb/>
詩酒自娛是時王光禄鳴盛之父虛亭公曹學士仁虎<lb/>
<pb n="KR4f0059_SBCK_050-3b"/>
之父檀漘公年齒與府君相上下親串款洽文酒唱和<lb/>
無虛日當時稱三封翁乙亥歲大祲邑令廖公運芳設<lb/>
粥施饑者外岡一厰距城稍遠特延府君董其事府君<lb/>
晨入夜歸檢視必周經畫井井胥役無中飽者性踈散<lb/>
好游山水三吳雨浙名勝之區足跡靡不到芒鞵竹杖<lb/>
旬日忘返登陟嶮巖如履坦途雖少年不能及嘗謂子<lb/>
弟曰家貧不能爲園名山水近在數百里扁舟可達者<lb/>
皆吾園也但苦屐齒不盡到耳平生衣服飮食皆儉朴<lb/>
尤厭新奇玩好之飾嘗言士大夫居鄕不能轉移風氣<lb/>
已可愧矣況可爲風氣轉移邪當事重府君名徃徃造<lb/>
<pb n="KR4f0059_SBCK_050-4a"/>
廬問興居府君自報謁外或終年不更至人以爲簡傲<lb/>
府君曰古人非公事不見邑宰今人非私事不見邑宰<lb/>
吾無私事故不見非簡也乙酉歲大昕奉<lb/>
命典試浙江奏請試畢乞假十日便道歸省時府君與<lb/>
沈太恭人皆年近七旬斑衣稱壽鄉黨以爲榮然府君<lb/>
雅不喜矜衒門第庳陋僅蔽風雨晩歲始於城中買數<lb/>
椽屋後有小池池上有亭周遭植花竹四時紅紫粲然<lb/>
殊有郊野之趣徒步出入不携傔從遇人家有好花石<lb/>
叩門翫賞興盡便返城隍庿後園有林壑之勝距所居<lb/>
僅一里許非風雨寒暑日必一至與邨翁相尔汝觀者<lb/>
<pb n="KR4f0059_SBCK_050-4b"/>
不知爲四品封君也授徒二十年遇少年質美者必敎<lb/>
以兼通古學勿蹈科舉空踈之陋獨稱族孫塘可與道<lb/>
古後果以經術知名又剏議立宗祠於外岡之西每歲<lb/>
春秋合族薦享儀節略依朱子家礼年已及耄猶率子<lb/>
弟行礼無倦容愛游山而未嘗拜佛尤不喜巫鬼禱禳<lb/>
易簀之日遺誡勿作佛事卒年七十有九以子官<lb/>
誥封奉政大夫翰林院侍讀加一級晉<lb/>
贈中憲大夫詹事府少詹事有小山吟稿三卷<hi>元和陳</hi>
<hi>鶴塡諱</hi>
　行狀<lb/>
<pb n="KR4f0059_SBCK_050-5a"/>
　　　錢處士行狀<lb/>
虗士姓錢氏諱民字子仁一字生翁嘉定縣外岡里人<lb/>
早孤十三棄書學賈數爲鄉里所侮乃歎曰世多妄人<lb/>
求其不妄者聖賢而已初名樞字子辰夢許魯齋敎以<lb/>
民名覺而思曰聖人之於民亦類也遂易今名慨然有<lb/>
學聖之志聞靑浦有孔子衣冠墓擇日齋戒徃謁願爲<lb/>
聖人之徒是夜夢有告已者日謝絕漢以來諸儒論說<lb/>
乃可爲學自是始讀四書正文年已三十矣題其所居<lb/>
之室日存養<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>日靜坐其中所學日進平湖陸淸獻公<lb/>
宰吾邑以正學自任虗士嘗與之論學又五年自謂學<lb/>
<pb n="KR4f0059_SBCK_050-5b"/>
已成復徃平湖質之陸公公與之言多不合怪而詢之<lb/>
則曰公從文公入某從尼父入耳嘗與友人書言先聖<lb/>
之學貴乎本末兼盡始終有序大學所謂知本者知所<lb/>
作聖之基也誠正者爲其作聖之功也中庸所謂尊德<lb/>
性先也本也道問學後也末也卽物窮理其誤在于無<lb/>
本六經爲吾注腳其誤在于無末論語曰君子務本本<lb/>
立而道生文公以爲學者不可厭末求本教人但學其<lb/>
末是所謂其本亂矣本亂而求末之治豈可得乎此未<lb/>
合于大學也孟子曰堯舜之知不徧物中庸曰雖聖人<lb/>
亦有所不知焉文公教初學者卽責以知旣盡而後意<lb/>
<pb n="KR4f0059_SBCK_050-6a"/>
可誠語類又云格物者窮事事物物之理致知者知事<lb/>
事物物之理如此則意之惑亂殊甚又何可誠且使堯<lb/>
舜復生亦恐知不能徧物况初學乎此未合于孟子也<lb/>
程子曰不必盡格天下之物又云存心一草木器用之<lb/>
間此是何學問所謂如此而望有得如炊沙而欲其成<lb/>
飯也文公則曰上而無極太極下而一草一木一昆蟲<lb/>
之㣲亦各有理一書未讀則闕了一書道理一事不窮<lb/>
則闕了一事道理一物不格則闕了一物道理須著逐<lb/>
一<graphic n="KR2018" url="https://raw.githubusercontent.com/kanripo/KR-Gaiji/master/images/KR2018.png" mimeType="image/png"/>與他理㑹過愚意無極太極是天人合一之學學<lb/>
至有成亦可自得初學者學之雖非先務無傷也草木<lb/>
<pb n="KR4f0059_SBCK_050-6b"/>
昆蟲事物之衆人無百年壽筭何能一一盡之孟子以<lb/>
治天下不可耕且爲文公亦以大臣不當親細務奈何<lb/>
志在學聖而反務盡一草一木一昆蟲之㣲哉此未合<lb/>
于二程也又言今之學者不知追求孔孟之實而只辨<lb/>
朱陸之所以異非聖學本務去道甚遠所以近世學文<lb/>
公者止得整庵之學而已矣學象山者止得陽明之學<lb/>
而已矣在朱陸當日雖有不同亦不至相闢如明儒之<lb/>
甚也學聖而相闢是務聖學必亡矣盖處士之學得於<lb/>
靜坐謂後儒多未合先聖之旨故直追孔孟自闢門戸<lb/>
又以意更定四書次序其言洸洋自恣或不免果于自<lb/>
<pb n="KR4f0059_SBCK_050-7a"/>
信之失雖然使以處士之志而得聖人以爲之師亦幾<lb/>
於嘐嘐之狂士矣成覸曰彼丈夫也我丈夫也我何畏<lb/>
彼哉孟子取其言以勉人之立志者若處士者勇過成<lb/>
覸遠矣處士之没已七十餘年子孫無能讀書者遺文<lb/>
雖存吾恐後人用覆醬瓿也因叙次其行如右後之人<lb/>
可以識其志焉曾祖諱某祖諱某父諱源娶衛氏某年<lb/>
月日族子大昕謹狀<lb/>
　　行述<lb/>
　　　先考小山府君行述<lb/>
嗚呼痛哉府君遽舍<hi>不孝等</hi>而長逝耶府君天禀素厚<lb/>
<pb n="KR4f0059_SBCK_050-7b"/>
中年以後無大疾病或體中小不快勿藥亦自愈比歲<lb/>
踰七望八精力益矍鑠出行未嘗扶杖亦不携蒼頭自<lb/>
隨輕衫芒鞵散步看花村郭間徃返曰數里許邂逅田<lb/>
父村甿則與話桑麻朂以孝弟任恤殷勤如家人語去<lb/>
秋<hi>不孝大昕</hi>奉<lb/>
命督學廣東將迎府君就養府君夙聞嶺南山水奇秀<lb/>
又學使𪠘中有九曜石遺蹟欣然規徃乃命<hi>不孝大昭</hi>
偕諸幕友先于今春赴粤而自率諸孫以仲夏唘行旻<lb/>
天不惠四月中旬偶感熱疾荏苒旬有餘日遽至大故<lb/>
嗚呼痛哉<hi>不孝大昕</hi>在韶州試畢與<hi>不孝大昭</hi>私計府<lb/>
<pb n="KR4f0059_SBCK_050-8a"/>
君南行有曰方遣人詣前途迓侍起居乃舟行未一舍<lb/>
急足至得凶問兄弟搥心飮血昏眩靡措卽目委敎授<lb/>
盧君文起賫勅印至省城交巡撫德公而戴星北行雞<lb/>
斯徒跣踰嶺涉江歴三旬始抵廬次痛哉痛哉<hi>不孝等</hi>
視息偷存含歛失奉終天之恨悔其可追惟是府君居<lb/>
心行事光明坦白夙爲輿論所推若不及今詮次以永<lb/>
其傳<hi>不孝等</hi>罪戻滋大用敢和涙泚筆疏記梗槩焉府<lb/>
君諱桂發字芳五一字方壺號小山姓錢氏先世諱鎡<lb/>
公自常熟雙鳳里徙居嘉定之盛涇生北郊公諱浦北<lb/>
郊公生順郊公諱炳移居望仙橋府君高祖也曾祖侍<lb/>
<pb n="KR4f0059_SBCK_050-8b"/>
郊公諱珠祖公瞻公諱岐俱隠德弗曜父靑文公諱王<lb/>
炯博學篤行有聲庠序享壽九十餘州縣敦請爲鄉飮<lb/>
大賔<lb/>
誥贈奉政大夫翰林院侍讀加一級府君少讀書不㞕<lb/>
㞕記問章句習舉子業滌煩去濫壹以先正爲師與同<lb/>
里王丈鯨栢論文尤有水乳之合顧屢困童子試年幾<lb/>
强仕始受知於學使禮部侍郞桐城張公廷璐歲科試<lb/>
屢占優等三上秋闈不遇杜門課徒自給初館族父元<lb/>
禮齋後館族兄彥輝齋皆㩦<hi>不孝大昕</hi>自隨晨夕督課<lb/>
當是時舉業家多不習詩生徒或私作韻語則父師相<lb/>
<pb n="KR4f0059_SBCK_050-9a"/>
詬病以爲妨于制義也府君獨喜教<hi>不孝</hi>爲詩示以唐<lb/>
人安章宅句之法又謂詩文非空䟽無學者所能爲貸<lb/>
錢爲<hi>不孝</hi>購書恣其繙閲其後<lb/>
車駕南巡<hi>不孝大昕</hi>以獻賦　召試通籍海内傳爲殊<lb/>
遇不數年有<lb/>
詔鄉會闈歲科試皆兼試詩衆乃服府君先識且善教<lb/>
子也家故無負郭田大父以授徒餬口不足則脫大母<lb/>
奩中物付質庫償之歲時伏臘四顧壁立恒相對愀然<lb/>
洎府君弱冠後亦出授徒束脩所入悉以奉菽水而吾<lb/>
母沈恭人躬紡織佐之大父母顧子婦皆賢雖寠貧忘<lb/>
<pb n="KR4f0059_SBCK_050-9b"/>
其憂焉大父母並享高年府君與吾母侍奉六七十載<lb/>
未嘗有提絮誶語府君寡兄弟有幼弟甫十齡以痘殤<lb/>
府君以大母所鍾愛也每時祭及忌日設位奠之終身<lb/>
府君於族人敦睦無間倡議立宗祠於外岡之西春秋<lb/>
偕宗人設祭年已耆耋猶拜跪盡禮又增修族譜前有<lb/>
表後有小傳義例謹嚴無傅㑹失實之病性伉直戚友<lb/>
有過失面規之無所隐及其有患難爭競則委曲周全<lb/>
惟恐不及自爲諸生足跡不渉縣寺晩年<hi>不孝大昕</hi>列<lb/>
官於朝府君益避事遠勢遇鄉人益恭謹邑大夫或造<lb/>
廬訪利病則以年老重聽謝之惟乙亥歲大祲議勸富<lb/>
<pb n="KR4f0059_SBCK_050-10a"/>
民捐榖於次年春分四鄉煑粥以食餓者縣令廖公運<lb/>
芳敦請主外岡粥厰府君晨夕赴厰察視必周灾民得<lb/>
無失所而姦徒亦無敢中飽者府君久困文塲備嘗諸<lb/>
生艱苦及<hi>不孝大昕</hi>承乏詞垣當預校試先期寓書諭<lb/>
以士子三年勤苦主文者勿以粗心致失佳士<hi>不孝大</hi>
<hi>昕</hi>累忝司衡幸不得罪於士大夫者遵府君之訓也聞<lb/>
<hi>不孝大昕</hi>將使粤卽馳書諭之曰吾家累世寒士諸生<lb/>
無大過而摧辱之於心安乎<hi>大昕</hi>承命<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然按試半載<lb/>
未嘗笞一人諸生亦尟犯法者<hi>不孝大昭</hi>應南北闈鄉<lb/>
試屢薦佹得輒落府君亦不以介意曰科名得失有命<lb/>
<pb n="KR4f0059_SBCK_050-10b"/>
無其實而暴得名者不祥汝但務實學何亟於科第爲<lb/>
府君於世俗嗜好罕所留意獨喜登臨山水自謂有濟<lb/>
勝之具中歲衣食奔走足跡不能及遠比婚嫁畢乃賦<lb/>
近遊常以春秋佳日扁舟遨遊蘇杭間訪尋名勝率旬<lb/>
日或涉月乃返龎睂皓髮登頓巖磴間身輕如飛童冠<lb/>
偕行者或喘汗不能從咸嘖嘖稱羡道書所傳地行仙<lb/>
府君殆近之矣今春二月表弟沈宿昭謁選得貴陽經<lb/>
歴將赴任府君送之吳門徧遊支硎楞伽鄧尉諸山探<lb/>
梅過東西崦至石壁望太湖徒步行山中竟日不疲僉<lb/>
以爲期頤可卜乃未届兩月以㣲疾竟至不起痛哉痛<lb/>
<pb n="KR4f0059_SBCK_050-11a"/>
哉易簀前二日問家僮侍疾者曰汝聞鼓吹聲否明日<lb/>
午後忽自言速具舟船旗幟若有騶從迎導者豈所謂<lb/>
殁而爲神者耶嗚呼痛哉<hi>不孝大昕</hi>久宦京師屢請兩<lb/>
大人就養輒不允惟癸未歲擕<hi>不孝大昭</hi>北來留一歲<lb/>
稍修潔白之養乙酉以典試浙闈請於<lb/>
朝得給假十日省覲還<lb/>
召見勤政殿蒙<lb/>
聖恩垂問父母年歲甚悉丁亥秋<hi>不孝大昕</hi>念兩親年<lb/>
高乞假歸里故居褊隘幾無容膝之所乃别于城中買<lb/>
屋數椽屋後有隙地百弓府君日課僮鑿池蒔花竹其<lb/>
<pb n="KR4f0059_SBCK_050-11b"/>
旁意欣然樂之居二載府君察<hi>不孝大昕</hi>不欲離膝下<lb/>
正色諭之曰吾夫婦精力尙健且有汝弟在家侍養明<lb/>
歲<lb/>
國家大慶汝叨列侍從可不隨班行禮乎<hi>不孝大昕</hi>再<lb/>
補官承<lb/>
命入直内廷侍　皇子講讀府君屢作書諭以勤勉愼<lb/>
宻母貽老人憂及粤東<lb/>
命下府君以書諭之曰吾欲來觀汝聲名何若且爲羅<lb/>
浮之游<hi>不孝等</hi>私幸得於官舍綵衣稱觴也而竟不可<lb/>
得嗚呼痛哉府君生於康熙三十六年丁丑三月二日<lb/>
<pb n="KR4f0059_SBCK_050-12a"/>
卒於乾隆四十年乙未四月二十三日享年七十有九<lb/>
恭遇<lb/>
覃恩　誥封奉政大夫　日講起居注官翰林院侍讀<lb/>
加一級配吾母沈恭人處士諱時俊公女　誥封宜人<lb/>
子二長<hi>不孝大昕</hi>乾隆甲戌進士由編修累遷　日講<lb/>
起居注官詹事府少詹事兼翰林院侍講學士　上書<lb/>
房行走提督廣東全省學政紀録四次娶王氏　誥封<lb/>
通議大夫光禄寺卿加一級諱爾達公女前卒次<hi>不孝</hi>
<hi>大昭</hi>國學生娶周氏候選州同名銘公女女一適邑庠<lb/>
生陳名濓公子附貢生考充四庫館謄録候選州同名<lb/>
<pb n="KR4f0059_SBCK_050-12b"/>
曦例贈安人前卒孫男四<hi>東壁不孝大昕</hi>出聘汪氏内<lb/>
閣學士兼禮部侍郞名廷璵公女<hi>東垣不孝大昭</hi>出<hi>東</hi>
<hi>塾不孝大昕</hi>出<hi>東墉不孝大昭</hi>出孫女二俱幼<hi>不孝等</hi>
樸僿無文重以荒迷忘失罣一漏萬然不敢以無實之<lb/>
言誣我先人伏惟當代立言君子錫之銘誄以光窀穸<lb/>
<hi>不孝等</hi>死且不朽<hi>益都李文藻塡諱</hi>
　　　亡妻玉恭人行述<lb/>
恭人姓王氏諱順媖字正仲世居崑山爲右族後遷嘉<lb/>
定丹徒縣儒學教諭贈通議大夫卓人先生焜之孫新<lb/>
陽縣學生　封通議大夫虛亭先生爾達之女也母朱<lb/>
<pb n="KR4f0059_SBCK_050-13a"/>
淑人恭人生而明慧虛亭先生奇愛之不欲輕字人有<lb/>
議婚者輒不應予年十五應童子試甫出場先生見其<lb/>
文賞歎以爲必售已而果然恭人兄禮堂於儕軰少可<lb/>
亦極口稱予先生乃以恭人許予爲配焉予家貧無負<lb/>
郭田或謂骨相寒陋雖早慧不能得功名諸親戚及僮<lb/>
奴軰竊議先生素奇幼女何妄許寒士爲先生終以爲<lb/>
快女婿也歲庚午予始贅外家明年以獻賦<lb/>
召試行在<lb/>
特賜舉人授内閣中書報至親䣊皆喜過望予旣北上<lb/>
就職恭人亦以次年入都途間得病幾殆舟至楊村扶<lb/>
<pb n="KR4f0059_SBCK_050-13b"/>
入肩輿舁至寓舍調治兩月餘病良已甲戌禮堂以第<lb/>
二人登第予亦成進士同入詞垣衆皆爲恭人賀恭人<lb/>
謂予曰君與吾兄豈以一第爲重輕者所幸兩家父母<lb/>
皆康强耳恭人性儉朴布衣䟽食處之泊如在都中十<lb/>
餘年恒視一歲所入以具饘粥中饋操作毎躬親之雖<lb/>
甚空乏從不假貸于人内外戚屬無長幼待之以禮遇<lb/>
臧獲有法度終年不加鞭笞而事亦治性强記米鹽出<lb/>
入之數典庫質劑之期閲久遠無一忘失讀書不多偶<lb/>
述一二故事亦亹亹可聽予年三十餘尙無子恭人屢<lb/>
勸予置簉久之乃納浦氏甚憐愛之去秋浦生子產後<lb/>
<pb n="KR4f0059_SBCK_050-14a"/>
卧蓐月餘恭人夜中數起視之僮婢見者咸感泣今春<lb/>
二月兒病頗劇恭人百方醫治焚香禱天言輒涙下予<lb/>
慰之曰豈有賢如吾妻而無後者未幾兒果愈而予復<lb/>
病病兩月不解恭人視醫藥進飮食夜以繼日勌則和<lb/>
衣就枕予曰吾病未卽死何太自苦恭人忍涙不言及<lb/>
予疾痊恭人始喜曰自今災星退矣無幾何恭人忽得<lb/>
嘔泄之疾一兩日旋止後十日復作又五日大汗四支<lb/>
皆冷自謂汗出病已全去矣索盥洗者再三頃之忽自<lb/>
起坐曰將去侍者亟扶之寂然而逝若釋氏所云趺化<lb/>
者嗚呼悲夫予薄宦京華兩大人以婚嫁未畢不能北<lb/>
<pb n="KR4f0059_SBCK_050-14b"/>
來聞恭人能佐予治家甚喜吾父於甲申歲嘗一來恭<lb/>
人侍養者裁一歲而于吾母未奉一日之養今秋將擕<lb/>
恭人南歸觀省行有日矣乃令吾父吾母垂白爲長婦<lb/>
哭也傷哉恭人嘗言初生時星家推其壽可至八十二<lb/>
歲又術者言其行運佳當相夫三十年予比年心血耗<lb/>
夜常不寐恭人每爲予憂之而未嘗自慮其短折且以<lb/>
恭人之德及相法皆不應止于此母乃予之獲咎于天<lb/>
當死不死而禍移于妻耶天道恒予善人而善者不久<lb/>
于世又何說也恭人生于雍正六年七月十九日戌時<lb/>
卒于乾隆三十二年六月二十九日酉時得年四十子<lb/>
<pb n="KR4f0059_SBCK_050-15a"/>
一人東壁恭人歸予垂二十年離别之日殊少比者俸<lb/>
入粗有餘輒謂寒士得此已爲過矣又謂女兄弟二人<lb/>
姊性少急不如某之知足故不永年盖庶幾于知道者<lb/>
平居忻忻無交謫聲及尔偕老吾願已足一旦舍我而<lb/>
去鰥魚之目何時得眠也哉謹述其大畧將乞銘于當<lb/>
代立言者<lb/>
　祭文<lb/>
　　　祭座主錢文敏公文<lb/>
嗚呼龍頭之選句臚玉除尙書喉舌上應斗樞並人世<lb/>
之所貴謂際㑹之特殊公少登狀頭没贈尙書徊翔著<lb/>
<pb n="KR4f0059_SBCK_050-15b"/>
作之林出入承明之廬曉承<lb/>
㫖而趋左掖午轉對而伏靑蒲南齋侍直　宫中誇爲<lb/>
才子西曹讞獄輦下避其八騶<lb/>
恩禮優于終始名譽翔于八區若夫神采湛若眉宇軒<lb/>
如丹鳳九苞瑞應之生非偶精金百鍊時出而用有餘<lb/>
口不言阿堵而富于五車三倉之儲胸不設城府而樂<lb/>
與先民前喆爲徒探百氏之奥窔嚌六蓺之膏腴經緯<lb/>
成組繡咳唾皆明珠對策高第似董仲舒詞賦獨步似<lb/>
庾肩吾議論根柢似范淳夫紀述博贍似洪景盧讀經<lb/>
進之篇則以爲唐之燕許閲平亭之奏則以爲漢之張<lb/>
<pb n="KR4f0059_SBCK_050-16a"/>
于聆其謦欬識爲神仙之骨瞻其風度可入名臣之圖<lb/>
至于書畫之妙灑落不拘吐煙雲于咫尺生花鳥于須<lb/>
臾師造物而心得追名蹟而手摹縑素流傳筆墨尙濡<lb/>
一卷之直重于璠璵元則鷗波擅美明則香光流譽<lb/>
詔易名以文敏洵並轡而齊驅嗚呼維公朝之弁冕士<lb/>
之楷模詞章足以潤金石政事可以贊訏謨讀破萬卷<lb/>
而恥爲流俗之學官登二品而依然山澤之䂂樂稱人<lb/>
之善不隨衆而趨汪汪千頃之陂亭亭百尺之梧雖高<lb/>
位之自致恨年歲之易徂立朝垂三十載曾未展懷抱<lb/>
之瑾瑜也昔閼逢之紀歲忝策名于天衢公實爲座主<lb/>
<pb n="KR4f0059_SBCK_050-16b"/>
兮獨五䇿之賞予謂予可與道古兮暇長侍夫履絇昨<lb/>
銜恤而南邁送公行乎城隅瞻顏色以顦顇祝眠食其<lb/>
愼諸痛歲蛇之奄及倐隙駟之不居凶問遽至仰天悲<lb/>
吁屬纊弗侍視含徒虛感知已而未報愳立身之或渝<lb/>
跽敶詞以遙薦庶精爽之鑒於<lb/>
　　　祭外舅虛亭先生文<lb/>
嗚呼馬鞍之峯古稱玉山蔚然耆儒鍾英其間惟公之<lb/>
先銀緋世聯文毅清强說經便便司成三黜謇謇益振<lb/>
講求水利單郟差肩元陽負才海岱嶙峋天禄外史奇<lb/>
奥眩眞厥考通議鄉貢有名<hi>叶</hi>位不酬德終于校官公<lb/>
<pb n="KR4f0059_SBCK_050-17a"/>
少岐㘈日誦百篇作爲詞章紆餘而妍侍親京口官清<lb/>
地閑丹徒馮尹以文自矜一見公作嘆爲絕羣顧謂當<lb/>
今此事推袁金焦北固鶴林招隱<hi>叶</hi>詩朋兩三挐舟策<lb/>
蹇<hi>叶</hi>潑墨大字留題巖端觀者不知或疑列仙治家以<lb/>
禮事親克勤邱嫂次兄相依終身夫人沛國孝淑最賢<lb/>
尊章先後各無間言公之於詩吐故納新長篇短律多<lb/>
師爲先心所追摹放翁後邨公之書法痩硬通神三眞<lb/>
六草栁骨顏筋一字藏弆什襲是珍公之制義有本有<lb/>
原俗競速化勦說相沿廓而淸之一宗先民嗜好酸鹹<lb/>
不與俗遷樗蒱弈局齒道不分歲科兩試數冠其軍謂<lb/>
<pb n="KR4f0059_SBCK_050-17b"/>
掇靑紫必於其躬<hi>叶</hi>秋風毷<graphic n="KR2765" url="https://raw.githubusercontent.com/kanripo/KR-Gaiji/master/images/KR2765.png" mimeType="image/png"/>屢躓不伸閉門課徒以<lb/>
昌後昆長公光禄中朝鳳麟句臚對策五色雲屯<lb/>
帝稱才子擢冠詞臣旣掌内制入直絲綸改長卿寺九<lb/>
棘班尊歸而著書南陔彼循名位富貴世或有倫文苑<lb/>
儒林兼之實難次公繼之逸才騰騫若軾得轍如機有<lb/>
雲畫品神逸詩卷淸芬江左風流萃于一門憶歲閹茂<lb/>
予初識韓成童無知如木之芚公獨激賞謂非常鱗小<lb/>
試鹿城索文徃觀謂當見録已而果然素奇季女許爲<lb/>
婚姻人謿碧鸛公耳不聞三載就壻東床坦眠食之敎<lb/>
之與子姓均獻賦通籍公送登䑳自我不見遂十四春<lb/>
<pb n="KR4f0059_SBCK_050-18a"/>
乙酉暮秋再謁里閈<hi>叶</hi>置酒新堂引觴爲歡昨歲之冬<lb/>
乞假南還失我伉儷使公悲酸公猶健飯談諧不勌贊<lb/>
予卜居城西一廛十日五日從公周旋首夏示疾偶作<lb/>
而痊間日徃問尙手一編微察容色了無苦艱公亦自<lb/>
言勿藥且安學海水枯蓺林葉乾痛矣哲人竟歸下泉<lb/>
戴侯云逝誄出安仁聘士石表考亭製文承諱忉怛迸<lb/>
涙潺湲撫棺一<graphic n="KR1720" url="https://raw.githubusercontent.com/kanripo/KR-Gaiji/master/images/KR1720.png" mimeType="image/png"/>公其鑒旃<lb/>
　　　祭衛伯恭文<lb/>
嗚呼南宫撤棘題名慈恩二百<graphic n="KR1354" url="https://raw.githubusercontent.com/kanripo/KR-Gaiji/master/images/KR1354.png" mimeType="image/png"/>人異姓弟昆中州多<lb/>
材君軼其羣惟君早慧頭角嶙峋伯仲叔季師友一門<lb/>
<pb n="KR4f0059_SBCK_050-18b"/>
文壇旗鼓大張吾軍君先登科石渠校文淵雲枚馬莫<lb/>
之或先京兆同考兩奉絲綸山左典試玉尺手懸癸未<lb/>
禮闈君尤得人識拔老宿師道以尊久次清華文與行<lb/>
敦<lb/>
天子予嘉將登臺垣一行作吏胡命之屯都門送别爲<lb/>
君三歎君曰徃哉内外奚分我有利器試之盤根百里<lb/>
可治忍鄙吾民當陽古邑衆號神君三載考績薦達九<lb/>
閽廉吏可爲協于公論除目初下佐官臺端吾儕私喜<lb/>
小詘大伸君家尙書由縣令遷君或繼之才望惟均跂<lb/>
君還朝在旬月閒一朝訃至當食輟餐黄楊厄閏鮎魚<lb/>
<pb n="KR4f0059_SBCK_050-19a"/>
縁竿文人薄命善士不年令僕牧伯金紫駢肩誰之不<lb/>
如而所遇艱楚山齾齾江水潺潺誰遣巫陽敶詞招魂<lb/>
徃在京華晨夕般桓談諧間作兩忘主賔歲月如昨謦<lb/>
欬依然今兹長别路隔三千設位遙祭執紼無因精爽<lb/>
不昧尙或鑒旃<lb/>
　　　祭蔣秦樹編修文<lb/>
嗚呼皖江之濵山幽谷奇厥生才人卓犖不羈繡虎入<lb/>
夢靈徴誕弥慧業夙成筆墨爲嬉五車四庫腹笥在兹<lb/>
作爲文章蔚其鴻裁徃歲辛未<lb/>
省方求才大禮三賦名動赤墀給札召試<lb/>
<pb n="KR4f0059_SBCK_050-19b"/>
至尊書題觀者堵墻濡茟淋漓親收六人君爲之魁一<lb/>
朝釋褐同登鳳池稽古之遇故事所稀地分淸切入直<lb/>
樞機扈從捺鉢紀以歌詩句臚旣唱䇿名金閨十年禁<lb/>
近風雅共推<lb/>
皇武綏定渠<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>以西<lb/>
詔修方略手任編排大書特書博而能該九遷非願一<lb/>
經是貽學益道損榜于棟<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>次道聚書永叔訪碑嗜好<lb/>
酸鹹不以俗移人生百歲彈指幾時君已過半没而名<lb/>
垂文苑之傳鄉賢之祠視禄萬鍾奚止倍蓰仲春朔日<lb/>
良㑹吾儕拍肩歡笑不改䰅眉曾未二旬逝者難追有<lb/>
<pb n="KR4f0059_SBCK_050-20a"/>
琴在床有酒在巵長夜永悶一哀何涯魂兮歸來尙鑒<lb/>
予悲<lb/>
　　　祭朱太翁文<lb/>
嗚呼先生之先系出邾婁自浙北徙籍占大都少就外<lb/>
傳折節爲儒高安文端人倫楷模翰林老宿陽羨之儲<lb/>
公皆師之亦步而趨經明入仕古道未渝牽絲咸寧漢<lb/>
唐故墟移宰盩厔士悅民愉渭水之溢奪民出廬百年<lb/>
以來浮粮不除衋然心傷手自作䟽墾荒終南以償額<lb/>
租證于碑碣我言非誣上官入告<lb/>
天子日俞寛大　詔下彫攰以紓厥德不訾可例其餘<lb/>
<pb n="KR4f0059_SBCK_050-20b"/>
投劾杜門課兒詩書伯仲叔季得四明珠各在仕版簪<lb/>
笏魚魚三登進士兩列石渠一門盛事爲長者娛正歲<lb/>
望日曁十月初鄉飮有典正齒媵觚大尹戒賔蒼顏白<lb/>
䰅兩太史從左右掖扶是父是子都人歎嗟匪齒之尙<lb/>
惟德之譽紫誥崇封　頒自正衙積善之慶洵有是夫<lb/>
門才官職世或有諸所尤難者文與行俱於惟先生行<lb/>
充體腴教人自爲質而不夸四時代謝古今須臾年未<lb/>
七十哲人云徂憶歲焉逢貢士天衢先生叔子同與句<lb/>
臚交親十年臭味相於時從軾轍通謁老蘇撰杖脫屨<lb/>
淸風穆如典刑永逝痛哉吾徒遺容在懸復衣在廡文<lb/>
<pb n="KR4f0059_SBCK_050-21a"/>
以紀實侑兹淸酤<lb/>
　　　祭亡妻王恭人文<lb/>
嗚呼吾妻之逝越九十日仰視氷蟾三度圓缺人言秋<lb/>
月令人生愁愁多而苦孰如今秋自子歸我寒暑十七<lb/>
夙興夜寐動無違失我善忘事子輙記之我拙治生子<lb/>
能理之耽思致疾子恒戒我放言召謗子强誶我我顓<lb/>
而固子慧且通我躁多悔子靜多功辛勤爲我不爲一<lb/>
已家有佳婦我得良友我幼善病愳不永年而使子寡<lb/>
獨居塊焉何圖今日事固難料我猶爲人子去已杳嗚<lb/>
呼哀哉吾將安依想子下泉其能不悲人生同盡修短<lb/>
<pb n="KR4f0059_SBCK_050-21b"/>
一揆以子明達詎昧斯旨夫病兒弱頼子扶持不能忘<lb/>
情或者在兹我今奠酒忍涙告子子不復生我未可死<lb/>
我有父母宜戀此生我有著述當待其成嬌兒幼小未<lb/>
觧哭母子如有知尙其我佑嗚呼吾妻勞瘁有年天遣<lb/>
舍我以息子肩子有賢母又有伯姊先尔云亡見子應<lb/>
喜子之魂魄當戀故鄉京洛雖廣匪子所藏買舟送子<lb/>
潞河之側我亦南歸爲子卜宅昔子北來不與我俱今<lb/>
雖同舟幽明路殊嗚呼吾妻行長身促匪子不年繄我<lb/>
無福靈車將行贈子以詞悠悠逝者云何弗思<lb/>
<pb n="KR4f0059_SBCK_050-22a"/>
</p>
<p>
</p>
  </div>
</body>
</text>
</TEI>
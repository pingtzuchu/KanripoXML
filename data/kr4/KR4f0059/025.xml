<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_025-1a"/>
潛研堂文集卷二十五<lb/>
　　　　　　　　　　　　　　　嘉定錢大昕<lb/>
　　序三<lb/>
　　　寶刻類編序<lb/>
寶刻類編不著撰人姓名馬氏經籍攷亦未著錄獨永<lb/>
樂大典有之攷其編次始周秦訖唐五代其爲宋人所<lb/>
撰無疑宋寶慶初避理宗嫌名改江南西路之筠州爲<lb/>
瑞州此編載碑刻所在有云瑞州者又知其爲宋末人<lb/>
也同時有臨安陳思者撰寶刻叢編二十卷頗爲蓺林<lb/>
所珍陳氏以郡縣爲綱此以書家姓名分類體例雖不<lb/>
<pb n="KR4f0059_SBCK_025-1b"/>
同要皆攷金石文字者所宐津逮也其分類凡八日帝<lb/>
王曰太子諸王曰國主曰名臣曰釋氏曰道士曰婦人<lb/>
曰名姓殘闕每類之中復以時代爲次而於唐五代碑<lb/>
碣蒐采最富可以補歐陽永叔趙德父之遺漏唯名臣<lb/>
十三之三一卷全闕讀者或以爲憾然世閒更無它本<lb/>
矣<lb/>
　　　郭允伯金石史序<lb/>
古文多用竹簡後世易以楮紙二者適於用而不能久<lb/>
故金石刻尚焉周秦漢唐之刻傳於今者皆工妙可愛<lb/>
世人震於所見因歎古人事事不可及予謂字畫有好<lb/>
<pb n="KR4f0059_SBCK_025-2a"/>
醜鐫手有巧拙古人詎必大異於今顧其醜且拙者雖<lb/>
託之金石終與草木同腐神物所護持必其精神自能<lb/>
壽世故非古迹之皆工殆非工者不能久而傳爾自宋<lb/>
以來談金石刻者有兩家或攷稽史傳證事迹之異同<lb/>
或研討書法辨源流之升降嘗鼎一臠各猒所欲挹水<lb/>
鑽燧取之無盡今讀華州郭允伯金石史鑒別精審而<lb/>
援引經史亦亹亹可聽庶乎兼兩家之長者允伯長於<lb/>
分隸與盩厔趙子函同有金石之癖當時稱關中二士<lb/>
乃趙所著石墨鐫華久行於世而此書䍐傳吾友汪子<lb/>
少山得故家藏本手錄其副韓城王侍郞惺園將刻之<lb/>
<pb n="KR4f0059_SBCK_025-2b"/>
浙中屬予題其端云時乾隆丁酉正月望日<lb/>
　　　天一閣碑目序<lb/>
四明范侍郞天一閣藏書名重海內久矣其藏弆碑刻<lb/>
尤富顧世無知之者癸卯夏予游天台道出鄞老友李<lb/>
匯川始爲予言之亟叩主人啟香廚而出之浩如煙海<lb/>
未遑竟讀今年予復至鄞適海鹽張芭堂以摹石鼓文<lb/>
寓范氏而侍郞之六世孫葦舟亦耽嗜法書三人者晨<lb/>
夕過從嗜好略相似因言天一石刻之當不減歐趙而<lb/>
未有目錄傳諸後世豈非闕事乃相約撰次之拂塵袪<lb/>
蠹手披目覽幾及十日去其重複者自三代訖宋元凡<lb/>
<pb n="KR4f0059_SBCK_025-3a"/>
五百八十餘通以時代先後爲次并記撰書人姓名俾<lb/>
後來有攷明碑亦有字畫可喜者以近不著錄仿歐趙<lb/>
之例也予嘗讀弇州續槀中荅范司馬小簡有書籍互<lb/>
相借鈔之約今檢圉令趙君碑背面有侍郞手書鳳洲<lb/>
送三字風流好事令人歎慕不置顧弇山園書畫不五<lb/>
十年盡歸它姓而范氏所藏閱二百餘年手澤無恙此<lb/>
則後嗣之多賢尤足深羨者矣明代好金石者唯都楊<lb/>
郭趙四家較其目錄皆不及范氏之富若于司直輩道<lb/>
聽涂說徒供覆瓿耳此書出將與歐趙洪陳竝傳葦舟<lb/>
可謂有功於前人而攷證精審俾先賢<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>羅之苦心不<lb/>
<pb n="KR4f0059_SBCK_025-3b"/>
終湮沒則予與芭堂不無助焉<lb/>
　　　關中金石記序<lb/>
金石之學與經史相表裏側菑異本任城辨於公羊戛<lb/>
臭殊文新安述於魯論歐趙洪諸家涉獵正史是正尤<lb/>
多葢以竹帛之文久而易壞手鈔板刻展轉失眞獨金<lb/>
石銘勒出於千百載以前猶見古人眞而目其文其事<lb/>
信而有徵故可寶也關中爲三代秦漢隋唐都會之地<lb/>
碑刻之富甲於海內巡撫畢公秋帆以文學侍從之臣<lb/>
膺分陜之任三輔漢中上郡皆按部所及又嘗再領總<lb/>
督印逾河隴度伊涼跋涉萬里周爰咨詢所得金石文<lb/>
<pb n="KR4f0059_SBCK_025-4a"/>
字起秦漢訖於金元凡七百九十七通雍涼之奇秀萃<lb/>
於是矣公又以政事之暇鉤稽經史決擿異同條舉而<lb/>
件繫之正六書偏㫄以糾冰英之謬按禹貢古義以探<lb/>
漢瀁之源表河伯之故祠紬道經之善本以及三藏五<lb/>
燈之祕七音九弄之根偶舉一隅都超凡諦自非多學<lb/>
而識何以臻此在宋元豐中北平田槩嘗撰京兆金石<lb/>
錄六卷其書雖不傳然陳氏寶刻叢編屢引之揆其體<lb/>
例僅志撰書姓名年月初無攷證之益且所錄不過京<lb/>
兆一路豈若斯記自關內河西山南隴右悉著於錄而<lb/>
且徵引之博辨析之精沿波而討源推十以合一雖曰<lb/>
<pb n="KR4f0059_SBCK_025-4b"/>
嘗鼎一臠而經史之實學寓焉大昕於茲事篤嗜有年<lb/>
常恨見聞淺尟讀公新製如獲異珍它日按籍而求以<lb/>
補藏弆之闕則是編爲西道主人矣<lb/>
　　　山左金石志序<lb/>
金石之學始於宋錄金石而分地亦始於宋有統天下<lb/>
而錄之者王象之之碑目陳思之叢編是也有卽一道<lb/>
而錄之者崔君授之於京兆劉涇之於成都是也<lb/>
國朝右文協古度越前代而一時諸鉅公博學而善著<lb/>
書於是畢秋帆尚書鎭撫雍豫翁覃谿學士視學粵東<lb/>
皆薈萃翠墨次弟成編獨山左聖人故里秦漢魏晉六<lb/>
<pb n="KR4f0059_SBCK_025-5a"/>
朝之刻所在多有曲阜之林廟任城之學宮岱宗靈巖<lb/>
之磨厓好事者偶津逮焉猶挹水於河而取火於燧矣<lb/>
近時黃小松李南澗聶劒光段赤亭輩雖各有編錄祗<lb/>
就一方未晐全省是誠蓺林一闕事也乾隆癸丑秋今<lb/>
閣學儀徵阮公芸臺奉<lb/>
命視學山左公務之暇諮訪耆舊廣爲<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>索其明年冬<lb/>
畢尚書來撫齊魯兩賢同心贊成此舉遂商榷條例博<lb/>
稽載籍萃十一府兩州之碑碣又各出所藏彝器錢幣<lb/>
官私印章彚而編之規模粗定而秋帆移督三楚討論<lb/>
修飾潤色壹出於公乙卯秋公移節兩浙攜其稾南來<lb/>
<pb n="KR4f0059_SBCK_025-5b"/>
手自刪訂嘉慶丙辰秋書成凡　卷寓簡於大昕俾<lb/>
序其顚末葢嘗論書契以還風移俗易後人恆有不及<lb/>
見古人之歎文籍傳寫久而踳譌唯吉金樂石流轉人<lb/>
閒雖千百年之後猶能辨其點畫而審其異同金石之<lb/>
壽實大有助於經史焉而且神物護持往往晦於古而<lb/>
顯於今如武梁畫象元明人目所未睹而今乃盡出更<lb/>
有出於洪文惠之外者任城夫人碑又歐趙之所失收<lb/>
若此者古人未必不讓今人也金石之多無如中原然<lb/>
雍豫無西漢以前石刻而山左有秦碑三西漢三雍豫<lb/>
二記著錄厪七八百種此編多至千有七百昔歐趙兩<lb/>
<pb n="KR4f0059_SBCK_025-6a"/>
家集海內奇文歐目僅千趙纔倍之今以一省而若是<lb/>
其多誰謂今人不如古哉山左固文獻之藪而公使車<lb/>
所至好問好察采獲尤勤又有博聞之彥各舉所知故<lb/>
能收之極其博公又仿洪丞相之例錄其全文附以辨<lb/>
證記其廣修尺寸字徑大小行數多少俾讀之者瞭然<lb/>
如指諸掌旣博且精非必傳之業而何公研覃經史撰<lb/>
述等身此編不過嘗鼎一臠而表微闡幽實有合於輶<lb/>
軒采風之誼剞<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>旣竣又將輯兩浙金石爲一書大昕<lb/>
雖病廢尚及見而序之<lb/>
　　　金陵石刻記序<lb/>
<pb n="KR4f0059_SBCK_025-6b"/>
金陵石刻見於張敦頤六朝事迹王象之輿地碑目陳<lb/>
思寶刻叢編及無名氏寶刻類編者甚夥然存於今者<lb/>
不及什之一相傳明祖營治都城盡輦碑石爲街道之<lb/>
用竊意六朝三唐世次久遠磨滅殘毀理亦宐然宋元<lb/>
與明相去甚近而城內自宣聖廟以外絕無宋元之刻<lb/>
其爲洪武所毀無疑夫古人姓名著之金石將爲不朽<lb/>
之計而金石之壽亦似有數存乎其閒此永叔德甫諸<lb/>
公集古之勤大有造於古人也予集錄金石二十餘年<lb/>
每見近代收藏家著錄往往至唐而止予謂歐趙之視<lb/>
唐五代猶今之視宋元明也歐趙之錄近取諸唐五代<lb/>
<pb n="KR4f0059_SBCK_025-7a"/>
今去歐趙七百餘年尚守其例不變是責唐之司刑以<lb/>
讀酇矦之律宋之司天以用一行之算也可乎哉故子<lb/>
於宋元時刻愛之特甚而與予同志者唯嚴侍讀道甫<lb/>
朱學士竹君李郡丞南㵎三四人耳子進爲侍讀之長<lb/>
子擩染家學深造自得其於金石刻殆廢寢忘食以求<lb/>
之尤以金陵桑梓之地舊刻之湮沒者旣不可攷乃訪<lb/>
其見在者拓而藏之始漢訖元以時代爲次錄其全文<lb/>
附以攷證合一府七縣凡若干種窮鄕僻巷古廟荒墳<lb/>
無不策蹇裹糧手自推搨不特可僃一方之掌故且使<lb/>
著我錄者可銷可毀可蝕可泐而文終不可亾善之善<lb/>
<pb n="KR4f0059_SBCK_025-7b"/>
者也嘗怪漢唐碑刻西北多而東南少以爲石質有堅<lb/>
脆之別然而校官之碑巖山之刻始興安成吳平之墓<lb/>
碣高正臣顏貞卿張從申竇臮之書近在金陵百里閒<lb/>
巋然無恙使㫄郡皆得子進其人者彚而錄之何渠不<lb/>
西北若哉<lb/>
　　　老子新解序<lb/>
老子五千言救世之書也周道先禮而後刑其敝至於<lb/>
臣強君弱老氏知後之撟其失者必以刑名進也故曰<lb/>
天將救之以慈衞之又曰民不畏死柰何以死懼之一<lb/>
篇之中三致意焉太史公言申韓慘礉少恩皆原於道<lb/>
<pb n="KR4f0059_SBCK_025-8a"/>
德之意而老子深遠矣此因韓非書有解老之篇而特<lb/>
辯之言其託於老氏而實失老氏之旨後人誤會史記<lb/>
乃謂道德流爲申韓豈其然乎周之敝在文勝文勝者<lb/>
當以質救之不尚賢不貴難得之貨不見可欲淸淨自<lb/>
正復歸於樸所以救衰周之敝也漢初曹參爲相文帝<lb/>
爲君葢有得乎去甚去奢去泰之遺意而遂以培養四<lb/>
百年之祚仁人之言豈欺我哉予覽道藏說老子者亾<lb/>
慮數十家大都求之元虛杳渺而於當日立言之苦心<lb/>
鮮能表其微者今讀未齋先生新解何其先得我心也<lb/>
未齋之學純乎儒者其解此書亦非援老以入於儒但<lb/>
<pb n="KR4f0059_SBCK_025-8b"/>
卽其憂時拯世之旨疏通而證明之取其同不諱其異<lb/>
夫酸鹹甘苦當其對病則爲上藥若烏喙野葛無時而<lb/>
可用者也讀者知老氏之有功於世則知未齋之有功<lb/>
於老氏矣<lb/>
　　　淮南天文訓補注序<lb/>
漑亭主人嘿而湛思有子雲之好一物不知有吉茂之<lb/>
恥讀淮南天文訓謂其中多三代遺術今人鮮究其旨<lb/>
乃證之羣書疏其大義或意有不盡則圖以顯之洵足<lb/>
爲九師之功臣而補許高之未僃者也嘗攷天之言文<lb/>
始於宣尼贊易一陰一陽之謂道道有變動曰物物相<lb/>
<pb n="KR4f0059_SBCK_025-9a"/>
雜曰文天文卽天道也經傳言天道者皆主七政五行<lb/>
吉凶休咎而言子貢億則屢中而猶謂性與天道不可<lb/>
得而聞則天道之微非箕子周公孔子不足以與此此<lb/>
子產譏禆竈焉知天道而梓愼之見屈於叔孫昭子也<lb/>
然古者祝宗卜史亞於太宰馮相保章官以世氏習其<lb/>
業者皆傳授有本非矯誣疑衆五紀六物七衡九行子<lb/>
卯之忌具存昏旦之中可紀天道不謟文亦在茲是以<lb/>
名卿學士就而咨訪以察時變覩火流而知失閠望鳥<lb/>
帑而識棄次八會之占驗於吳楚玉門之策習於種蠡<lb/>
雖小道有可觀而夫子焉不學詎如後之學者未窺六<lb/>
<pb n="KR4f0059_SBCK_025-9b"/>
甲便演先天不辨五行乃汨洪範握算昧正負之目出<lb/>
門迷鉤䋲之方也哉秦火以降典籍散亾淮南一篇略<lb/>
存古法漑亭爲引而伸之觸類而長之讀之可上窺渾<lb/>
葢宣夜之原㫄究堪輿叢辰之應但恐君山而外無好<lb/>
之者不免覆醬瓿之嘲爾<lb/>
　　　盧氏羣書拾補序<lb/>
顏之推有言曰校定書籍亦何容易自揚雄劉向方稱<lb/>
此職耳觀天下書未徧不得妄下雌黃予每誦其言未<lb/>
嘗不心善之海內文人學士衆矣能藏書者十不得一<lb/>
藏書之家能讀者十不得一讀書之家能校者十不得<lb/>
<pb n="KR4f0059_SBCK_025-10a"/>
一金根白芨之徒日從事於丹鉛而翻爲本書之累此<lb/>
固不足道其有得宋元槧本奉爲枕中祕謂舊本必是<lb/>
今本必非專已守殘不復別白則亦信古而失之固者<lb/>
也蘇明允讀漢王子矦表不知元始當爲始元于思容<lb/>
讀晉地理志不知濟南非治平夀宋元之本果盡可據<lb/>
乎更進而上之東方割名師古不能正建武省郡章懷<lb/>
滋其疑鄴下名儒猶執寶力江南舊本或誤田宵以至<lb/>
易脫悔亾書空酒誥玉藻樂記之錯簡南陔華黍之亾<lb/>
辭在漢代已然自非通人大儒焉能箴其闕而補其遺<lb/>
乎學士盧抱經先生精研經訓博極羣書自通籍以至<lb/>
<pb n="KR4f0059_SBCK_025-10b"/>
歸田鉛槧未嘗一日去手奉廩脩脯之餘悉以購書遇<lb/>
有祕鈔精校之本輒宛轉借錄家藏圖籍數萬卷皆手<lb/>
自校勘精審無誤凡所校定必參稽善本證以它書卽<lb/>
友朋後進之片言亦擇善而從之洵有合於顏黃門所<lb/>
稱者自宋次道劉原父貢父樓大防諸公皆莫能及也<lb/>
客有復於先生者謂古人校理圖籍非徒自適將以嘉<lb/>
惠來學今弆藏則於世無益盡刋則力有未暇盍擇其<lb/>
最切要者件别條繫梓而行之俾讀書之家得據以改<lb/>
正或亦宣尼舉一反三之遺意與先生曰諾因檢四部<lb/>
羣書各取數條譌脫尤甚者次弟䢴布貽書吳門屬大<lb/>
<pb n="KR4f0059_SBCK_025-11a"/>
昕序之自念四十年來仕隱蹤迹輒步先生後塵而嗜<lb/>
古顓僻之性謬爲先生所許讀是書竊願與同志紬繹<lb/>
互相砥厲俾知通儒之學必自實事求是始毋徒執邨<lb/>
書數篋自矜奥博也<lb/>
　　　世緯序<lb/>
袁胥臺先生以明嘉靖初登第入詞林觸忤權貴浮沈<lb/>
中外不得大用文待詔志其墓謂以高明踔越之才精<lb/>
深宏愽之學輔以凌歴奮迅之氣迹先生生平誠有不<lb/>
愧斯言者又稱其所著世緯鑿鑿乎經世之論惜不得<lb/>
少見於事而徒託之空言葢有慨乎言之然其書流傳<lb/>
<pb n="KR4f0059_SBCK_025-11b"/>
甚少明史志蓺文亦未著於錄今<lb/>
天子右文稽古特命儒臣編次四庫全書是書始復顯<lb/>
於世而呉中藏書家尚以未得見爲憾於是先生之族<lb/>
孫又愷貽書京都預館局者假鈔其副藏篋中以爲家<lb/>
寶雖然是書非一家之書而天下後世之書也夫儒者<lb/>
之學在乎明體以致用詩書執禮皆經世之言也論語<lb/>
二十篇孟子七篇論政者居其半當時師弟子所講求<lb/>
者無非持身處世辭受取與之節而性與天道雖大賢<lb/>
猶不得而聞儒者之務實用而不尚空談如此今讀先<lb/>
生是書指陳利病洞達古今其言要而不煩其道簡而<lb/>
<pb n="KR4f0059_SBCK_025-12a"/>
易行葢賈誼新書崔寔政論仲長昌言之亞也若夫勦<lb/>
聖賢之格言著語錄以惑世而經史不講先生於距僞<lb/>
篇中業大聲疾呼之矣恭讀<lb/>
欽定四庫全書目錄列是書於儒家且言先生眞有體<lb/>
有用之儒非貌儒以欺世者身雖蹭蹬而立言自堪不<lb/>
朽蘇松減額之議不用於當日而卒行於我<lb/>
朝儒者之言其利亦溥矣哉<lb/>
　　　重刊太上感應篇箋注序<lb/>
古聖賢之學莫先於明善宣尼贊易於坤之初曰積善<lb/>
之家必有餘慶積不善之家必有餘　於復之初曰有<lb/>
<pb n="KR4f0059_SBCK_025-12b"/>
不善未嘗不知知之未嘗復行善與不善其分別祗在<lb/>
幾希之間而舜跖判焉聖人不忍斯人之陷於惡也故<lb/>
以人性之本善者動之不遽言惡而但正其名曰不善<lb/>
明乎不善之猶可以善也成湯大聖而言改過不吝顏<lb/>
子大賢而言不貳過過者一時之不善知而改之善斯<lb/>
在矣古之人吿以過則喜後之人吿以過則慍由是自<lb/>
欺以欺人惡積而不可揜天道福善而禍淫行道有福<lb/>
違天不祥謂感應之理不足信者是不知天命而不畏<lb/>
者也何怪乎獲罪於天而無所禱乎太上感應篇一卷<lb/>
始著錄於宋史蓺文志惠松厓徵君以爲出漢魏道戒<lb/>
<pb n="KR4f0059_SBCK_025-13a"/>
與抱朴內篇所述略同予讀之良然葢其時浮圖氏之<lb/>
書未行中國所言禍福合於宣尼餘慶餘殃之旨不似<lb/>
後來輪迴地獄之誕而難信也惠氏箋注古雅自成一<lb/>
子允爲是編功臣吳門向有刋本今日就曼患吾鄕諸<lb/>
同學復率錢鋟諸梨板以廣其傳於吾儒明善寡過敬<lb/>
身畏天之學豈小補哉<lb/>
　　　嚴久能娛親雅言序<lb/>
今海內文人學士窮年累月肆力於鉛槧孰不欲託以<lb/>
不朽而每若有不敢必者予謂可以兩言決之曰多讀<lb/>
書而已矣善讀書而已矣胷無萬卷書臆決唱聲自夸<lb/>
<pb n="KR4f0059_SBCK_025-13b"/>
心得縱其筆鋒亦足取快一時而溝澮之盈涸可立待<lb/>
小夫驚而舌撟識者笑且齒冷此固難以人作者之林<lb/>
矣亦有涉獵今古聞見奧博而性情偏僻喜與前哲相<lb/>
齟齬說經必詆鄭服論學先薄程朱雖一孔之明非無<lb/>
可取而其強詞以求勝者特出於門戸之私未可謂之<lb/>
善讀書也唐以前說部或託齊諧諾皋之妄語或扇高<lb/>
唐洛浦之頽波名目猥多大方所不㞕道自宋沈存中<lb/>
吳虎臣洪景盧程泰之孫季昭王伯厚諸公穿穴經史<lb/>
實事求是雖議論不必盡同要皆從讀書中出異於游<lb/>
談無根之士故能卓然成一家言而不得以稗官小說<lb/>
<pb n="KR4f0059_SBCK_025-14a"/>
目之焉苕谿嚴久能氏少負異才擩染家學所居芳茮<lb/>
堂聚書數萬卷多宋元槧本久能寢食於其間潄其液<lb/>
而嚌其胾中有所得質之尊人茂先翁許諾而謹書之<lb/>
積久成帙名之曰娯親雅言貽書乞予序其端夫古之<lb/>
娛親者牽車負米奔走千百里契闊跋涉以謀菽水之<lb/>
歡而嚴氏之娛近在庭闈以圖籍爲兼珍以辯難爲舞<lb/>
綵此其娯有出於文繡膏粱之外者矣以讀書爲家法<lb/>
而取之富而擇之精吾惡能測久能之所至哉<lb/>
　　　醫譜序<lb/>
沈子丹彩吾邑世族少時棄去舉業獨究心醫方五行<lb/>
<pb n="KR4f0059_SBCK_025-14b"/>
壬遁之術皆有神解又以爲占筮之失止於不譣唯方<lb/>
藥主於對病病之名同也而或感於外或傷於內或實<lb/>
而宐瀉或虛而宐補疑似之間豪釐千里學醫費人爲<lb/>
禍尤烈乃博渉古今方書分類采輯辨受病之源而得<lb/>
製方之用爲醫譜凡若干卷旣成將付之剞劂而屬予<lb/>
一言序之予復於丹彩曰子亦知相馬之說乎昔者伯<lb/>
樂言九方皋於秦穆公公使行求馬三月而反報曰得<lb/>
之矣其馬牝而黃公使人往取之牡而驪召伯樂而讓<lb/>
之曰子所使求馬者色物牝牡尚弗能知又何馬之能<lb/>
知也伯樂喟然太息曰技一至於此乎皋之所觀者天<lb/>
<pb n="KR4f0059_SBCK_025-15a"/>
機也得其精而忘其粗在其內而忘其外見其所見而<lb/>
不見其所不見是乃所以千萬臣而無數者也漢馬文<lb/>
淵少師事楊子阿受相馬骨法及征交阯得駱越銅鼓<lb/>
鑄爲馬式以爲傳聞不如親見視景不如察形乃依儀<lb/>
氏䩭中帛氏口齒謝氏脣鬐丁氏身中僃此數家骨相<lb/>
以爲法夫伯樂之於馬觀其天機而已色物牝牡且不<lb/>
暇辨而伏波乃斤斤於口齒脣鬐支節分寸一一取其<lb/>
相肖此與皮相者何異然伯樂世不常有而相馬之法<lb/>
不可不傳將欲使物盡其才人藉其用驊駵毋困於鹽<lb/>
車駑蹇勿參乎上駟舍伏波銅馬之式將奚觀哉古人<lb/>
<pb n="KR4f0059_SBCK_025-15b"/>
本草石之寒溫量疾病之深淺辨五苦六辛致水火之<lb/>
齊以通閉解結於是乎有十一家之經方此猶伏波相<lb/>
馬之有式也而善醫者又云上醫要在視衇衇之妙處<lb/>
不可得傳虛著方劑無益於世此伯樂所云觀其天機<lb/>
不見其所不見者也今子旣精於察衇洞見垣一方而<lb/>
復集古今證治之法爲譜以示後人其有合於伏波之<lb/>
意乎雖然按寸不及尺握手不及足相對斯須便處湯<lb/>
藥昔賢所譏於今爲甚以是求識病之眞而不謬於豪<lb/>
釐千里之介抑又難矣予將舉以吿讀子之書者<lb/>
　　　毛稼軒地理書序<lb/>
<pb n="KR4f0059_SBCK_025-16a"/>
葬書昉於郭景純漢魏以前未之聞也然景純書亦平<lb/>
易而無奇自楊曾廖賴之書出其言汪洋汙漫詭異難<lb/>
解習其術者各尊所聞互相抨擊一地而彼曰大吉此<lb/>
曰大凶一穴而甲云宐北鄕乙云宐南鄕加以神煞禁<lb/>
忌日增月益或格於方位或妨於生命閲數歲而無可<lb/>
葬之年盡一年而無宐葬之日由是有力者覬非分之<lb/>
福以枯腊爲梯媒無力者怵或然之禍任朽木之暴露<lb/>
葬書行而世之不葬其親者多矣夫鬼之爲言歸也骨<lb/>
肉歸復於土如人之歸室故禮經謂之宅兆今乃有數<lb/>
十年傳數代而不克葬者縱使遲之又久果得吉壤而<lb/>
<pb n="KR4f0059_SBCK_025-16b"/>
先人之體魄不安甚矣死者而有知也方且降譴於子<lb/>
孫尚能予之福佑乎婁東毛稼軒出自宗伯文簡公之<lb/>
裔以儒家子而精於堪輿之術著書八卷爲類一十有<lb/>
八於龍穴沙水向背衰旺之理旣已疏通而證明之而<lb/>
其大指主乎欲人速葬葢術也而進於道矣易傳曰俯<lb/>
以察於地理禮記曰毋絕地之理地理不可知而人理<lb/>
終古不能易然則順理而行理得而地亦得矣久而不<lb/>
葬此理之大不然者而可藉口於擇地之難得乎古人<lb/>
云暴得富貴不祥地雖吉亦必人之吉者能有之無德<lb/>
而妄希非理之富貴天之所不佑也若夫陰陽休咎之<lb/>
<pb n="KR4f0059_SBCK_025-17a"/>
驗自非聖賢豈能卓然不惑讀稼軒之書又知趨吉避<lb/>
凶之例人所易曉則亦可以不爲術士所訹矣予先大<lb/>
父行年九十作文勸人速葬甚爲鄕里傳誦今讀稼軒<lb/>
是編喜其實獲我心援筆而序之<lb/>
　　　杜詩雙聲㬪韻譜序<lb/>
自書契肇興而聲音寓焉同類相召本於天籟而人聲<lb/>
應之軒轅栗陸以紀號皋陶厖降以命名股肱叢睉虞<lb/>
廷之賡歌也昆俞滄浪禹貢之敷土也童蒙盤桓文王<lb/>
之演易也瞻天象則有蝃蝀辟歴辨土性則有甌婁汙<lb/>
邪宣尼刪詩存三百五篇而斯理彌顯伊威蠨蛸町疃<lb/>
<pb n="KR4f0059_SBCK_025-17b"/>
熠燿則數句相聯崔嵬虺隤高岡元黃則隔章遙對倘<lb/>
有好古知音者類而列之牙舌脣齒㗋犂然各當於心<lb/>
矣天下之口相似古今之口亦相似也豈古昔聖賢猶<lb/>
昧於茲直待梵夾西來方啟千古之長夜哉魏世儒者<lb/>
刱爲反切六朝人士好言雙聲㬪韻故其詩文鏗鏘流<lb/>
美異於傖楚之音唐之杜子美聖於詩者也其自言曰<lb/>
老去漸於詩律細葢詩家皆祖述風騷唯子美性與天<lb/>
合不徒得三百篇之性情幷三百篇之聲韻而畢肖之<lb/>
組織纏綿自然成章良工之用心通於天籟此之謂律<lb/>
細也自宋以來注杜者毋慮千百家於訓詁事實討索<lb/>
<pb n="KR4f0059_SBCK_025-18a"/>
靡遺至以雙聲㬪韻求杜則自吾友周君松靄始或謂<lb/>
子美詩上薄風騷下該沈宋實穿今古盡美盡善詎必<lb/>
區區於聲韻之末求之予曰否否黃鐘大呂之奏可以<lb/>
降天神出地示要未有侈弇薄厚之不適而可載諸簨<lb/>
簴者詩三百篇聲韻之至善者也唯子美善學之後之<lb/>
詩家皆自言學杜然自香山東坡二公而外精於聲韻<lb/>
者葢寥寥矣皃童學語鄕曲常談有時而闇合學士大<lb/>
夫日從事於謳吟而終身昧昧翻謂小技不足道何顏<lb/>
之厚與讀松靄之譜將見操觚者曉然於聲韻之非細<lb/>
事由是進求之三百篇羣經諸子而知牙舌脣齒㗋之<lb/>
<pb n="KR4f0059_SBCK_025-18b"/>
別自昔已然其於周官大行人諭書名聽聲音之敎豈<lb/>
曰小補已哉<lb/>
潛研堂文集卷二十五　門人戈襄校字<lb/>
<pb n="KR4f0059_SBCK_025-19a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_020-1a"/>
潛研堂文集卷二十<lb/>
　　　　　　　　　　　　　　　嘉定錢大昕<lb/>
　　記一<lb/>
　　　崇實書院記<lb/>
崇實書院者故江南河道總督尚書湛亭李公之所刱<lb/>
也<lb/>
國家敦崇實學郡縣庠序之規一遵古典而省會重地<lb/>
復立書院萃郡縣之秀者而敎之比於古諸矦之大學<lb/>
法良意美超軼前代矣淸江爲河帥駐節之所冠葢輻<lb/>
湊擬於都㑹而百餘年來未有議及之者湛亭公以簪<lb/>
<pb n="KR4f0059_SBCK_020-1b"/>
纓世胄筮仕南河由郡丞觀察㳺登開府淸白一心始<lb/>
終匪懈平生於河防國計安民察吏諸大端洵所謂設<lb/>
誠而致行之者又念學問與政事相爲表裏爰刱立書<lb/>
院以爲造士之所而顏之曰崇實莅政之暇輒召諸生<lb/>
立庭下誨之以有本之學務篤其實勿逐於名煌煌乎<lb/>
大儒經世之言也湛亭公歸道山十餘年<lb/>
天子愼重河工謂節宣防守之方非講求有素無以集<lb/>
事乃<lb/>
申命公子薌林公付以全河之任公居心行事壹以先<lb/>
公爲法而於造就人才尤殷殷加意焉　歲有司議<lb/>
<pb n="KR4f0059_SBCK_020-2a"/>
改院爲官廨乃別相爽塏之地營立講堂學舍規制增<lb/>
拓輪奐一新培養善類有加無已落成之日江淮人士<lb/>
欣喜讚誦沐新恩而思舊澤僉議祀湛亭公栗主於講<lb/>
堂之左春秋薦蘋蘩以無忘崇實之訓謂大昕嘗從湛<lb/>
亭公游與聞緖論乞爲文以記之予唯濂谿氏之言曰<lb/>
實勝善也文勝恥也儒者讀易詩書禮春秋之文當立<lb/>
孝弟忠信之行文與行兼修故文爲至文行爲善行處<lb/>
爲名儒而出爲良輔程張朱皆以文詞登科唯行足以<lb/>
副其文乃無媿乎大儒之名或謂制舉不足以覘實學<lb/>
豈通論乎宣尼贊易申立誠之旨孟氏著書恥無本之<lb/>
<pb n="KR4f0059_SBCK_020-2b"/>
譽聖賢施敎未有不以崇實爲先者而湛亭公以是勖<lb/>
士可謂知本務矣今薌林公恪承先志引伸而擴充之<lb/>
上以毘<lb/>
聖明棫樸作人之治下以示多士居德善俗之方風聲<lb/>
所樹如影從形當有華實兼茂之儒出爲世用者豈徒<lb/>
江淮人士歌誦弗諼而已哉<lb/>
　　　海鹽縣瑞麥記<lb/>
百穀皆麗乎土者也洪範演疇穀不在五行之列而虞<lb/>
廷六府穀與五行竝稱古皇貴民重穀以食爲天是以<lb/>
雨暘時若迄用康年而嘉瑞之臻垂於圖諜葢天人感<lb/>
<pb n="KR4f0059_SBCK_020-3a"/>
應自然之理夫豈誕謾而叵信者哉五穀之瑞紀載非<lb/>
一端而麥之瑞最古周頌思文之篇曰貽我來牟帝命<lb/>
率育劉子政引其文作釐麰而釋之曰釐麰麥也始自<lb/>
天降鄭康成箋詩亦引書說烏五至以穀俱來以實帝<lb/>
命之證然則來牟出於天降非人閒常有之麥可知也<lb/>
而劉鄭兩家不言來牟之形許叔重說文解字始詳言<lb/>
之云周所受瑞麥來麰一束二縫象<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>束之形今二徐<lb/>
本譌一束爲一來獨董逌謝除館職啟乃用束字然亦<lb/>
未審一束二縫之義今春張徵士芭堂自海鹽訪予吳<lb/>
門言比歳屢見兩岐之麥而去夏所見尤異卽出櫝藏<lb/>
<pb n="KR4f0059_SBCK_020-3b"/>
一莖示予予諦視之葢始爲一本岐而爲兩旋折交結<lb/>
仍岐出而成穗觀者咸詫謂得未曾有予思之良久乃<lb/>
躍然以興曰此非所謂一束二縫者乎夫縫之言夆也<lb/>
鑯銳而向上有麥穗之象焉兩岐相交束以合之故曰<lb/>
一束二縫而許祭酒特表以瑞麥之名自周武王觀兵<lb/>
至今三千餘載史冊䍐見此瑞後儒遂不曉說文爲何<lb/>
語矣我<lb/>
國家<lb/>
聖<lb/>
聖相承劭農重粟上軼虞周乃重覩此非常之瑞天之<lb/>
<pb n="KR4f0059_SBCK_020-4a"/>
降康豈偶然哉昔漁陽兩岐之謠史家以爲美政之感<lb/>
今海鹽明府任矦惠堂以中州名進士牽絲浙中調緐<lb/>
斯邑經術飾治壹以忠信慈愛爲本而民亦戴之如父<lb/>
母穡事盡力數致休祥此瑞麥也邑士胡文蔚吳侃叔<lb/>
及芭堂皆有記頌及圖大書不一書矣予忝在舊史喜<lb/>
其事合於詩書所紀且可以證說文傳寫之譌故復爲<lb/>
記之以待史官采訪焉<lb/>
　　　虎邱剙建白公祠記<hi>代</hi>
古人稱三不朽以立言與立德立功竝稱言豈易立哉<lb/>
言之立者根乎德通乎功而一以貫之非徒組織其詞<lb/>
<pb n="KR4f0059_SBCK_020-4b"/>
以爲麗詰屈其句以爲工者也唐太子少傅白文公早<lb/>
踐淸要直道事君其章奏可以彌縫主闕其諷諭可以<lb/>
宣達下情而終始一節不肎干進皭然於閹幸之朝超<lb/>
然於朋黨之局使其遭時遇主功豈在房魏姚宋下而<lb/>
時命限之獨以詩爲百代宗師公之立言出於性之所<lb/>
好要非有慚於德亦豈無意於功者哉當寶歴初元公<lb/>
來刺蘇州次年卽移疾去在郡未久史不詳其治行然<lb/>
讀其郡齋走筆詩有云捄煩無若靜補拙莫如勤削使<lb/>
科條正攤令賦役均敢辭稱俗吏且願活疲民藹藹乎<lb/>
懇<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>乎洵古循吏之言也又於虎邱重開寺路桃李蓮<lb/>
<pb n="KR4f0059_SBCK_020-5a"/>
荷約種二千株今山塘尚有白隄之稱其有德於吳人<lb/>
甚厚而郡志不僃書自郡學名宦祠而外未有專祠以<lb/>
慰邦人尸祝之忱豈非中吳之闕事邪予承乏茲郡兩<lb/>
載以來留心掌故有味乎公靜勤之言因念昔賢轍迹<lb/>
所至湖山藉以生色況公於武邱有開路之績而一年<lb/>
十二度游賞之數亦無過於此千秋萬歲精爽必留戀<lb/>
焉爰請於大憲相視山之東麓得蔣氏塔影園捐奉買<lb/>
之刱爲公祠落成之日卜吉奉栗主妥而侑之嘗讀公<lb/>
詩石記言年十四五時慕韋房二公詩酒仙之名謂異<lb/>
日蘇杭苟得一郡足矣厥後自蘇歸洛値劉夢得守蘇<lb/>
<pb n="KR4f0059_SBCK_020-5b"/>
作憶舊游一篇寄之又有夢蘇州寄馮侍御詩晩歲編<lb/>
次文集爲五本其一藏蘇之南禪寺自少至老眷眷於<lb/>
蘇如此而報功仰德之舉至今始得以藉手忝在守士<lb/>
聿觀厥成詎非大幸乎祠成當有記以識歲月井作迎<lb/>
饗神之曲俾春秋歌以樂公其詞曰<lb/>
公昔承詔兮牧吾民剖左符兮擁朱輪紫薇堂兮判牘<lb/>
科條簡兮賦役均武邱兮開路桃李兮班春士女夾道<lb/>
兮迎使君如父母兮撫子孫公一去兮千餘歲澤逮民<lb/>
兮久勿替言已立兮德功僃曷不修兮祀事崇祠兮肇<lb/>
始山淸兮水泚兜率天兮海山駕雲車兮涖止蘭肴兮<lb/>
<pb n="KR4f0059_SBCK_020-6a"/>
椒漿勸公兮一觴紅欄兮綠浪想前塵兮未忘左挹少<lb/>
陵兮右引玉局相酬荅兮山之曲<lb/>
　　　饒陽縣新建文昌閣記<lb/>
饒陽縣知縣王君儀廷始莅事之歲卽以興育人材爲<lb/>
務召諸生之肄於學者課其文蓺而禮之或言文廟之<lb/>
左故有文昌祠曩時嘗加修葺邑中士大夫多有登科<lb/>
第者頃歲祠已傾圯科第亦不振訪之形家僉云當建<lb/>
於㢲隅王君於是捐奉錢爲之倡諸紳士欣然繼之卜<lb/>
地刱立新閣金木搏埴之工子來趨事帀月而吿成遣<lb/>
一介走京師請子文紀其歲月謹按天官書斗魁戴筐<lb/>
<pb n="KR4f0059_SBCK_020-6b"/>
六星曰文昌官說者以爲天之六府也梓潼之神顯於<lb/>
晉盛於唐宋道家謂上帝命神掌文昌府事及人閒祿<lb/>
籍元延祐初加封輔元開化文昌司祿帝君名其祠曰<lb/>
右文成化而其時始設科目取士士大夫因謂科目之<lb/>
柄實文昌司之而天下學校多立文昌祠矣夫科目之<lb/>
設聚數千萬人之精神而決中否於一二人之心目雖<lb/>
長於鑒別豈能無豪髪之爽謂必有神焉以司之似矣<lb/>
雖然韓子有言其用功深者其收名也遠士誠讀孔孟<lb/>
之書修程朱之行而學韓歐之文能自樹立不因循神<lb/>
未有不福之者若夫束書不觀游談無根徒以揣摩剿<lb/>
<pb n="KR4f0059_SBCK_020-7a"/>
襲爲功而僥倖以祈神之我佑則非予之所知也今之<lb/>
仕者簿書趨走汲汲若不遑終日至有關於文風士氣<lb/>
者則以爲迂闊而莫爲王君獨能知所本務而邑之人<lb/>
士咸能鼓舞自勵庶幾知實學之宐敦而不囿於流俗<lb/>
異日英才輩出必有如劉獻之之通經李明遠父子之<lb/>
文學者豈僅區區科第之榮於一時已哉王君名鳳文<lb/>
山東諸城縣人乾隆已卯舉人記之者嘉定錢大昕也<lb/>
　　　重建集仙宮玉皇殿記<lb/>
聖人之道敬天而已矣天處高而聽卑福善禍淫虧盈<lb/>
益謙皆視其人之自取聖人知性之本善而去私以復<lb/>
<pb n="KR4f0059_SBCK_020-7b"/>
於善其自處也常若高高者之日鑒在茲故能獨行不<lb/>
媿影獨寢不媿衾而爲內省不疚之君子詩云胡不相<lb/>
畏不畏于天畏之斯敬之矣二氏之敎其宗旨與吾儒<lb/>
異其欲人遷善而遠罪則同懼人之放縱而不自檢也<lb/>
則爲像設以臨之顧釋氏奉佛爲天人師而諸天乃在<lb/>
護法之列其言誕而難信唯道家以玉皇上帝爲天神<lb/>
之至貴者玉以言乎德之至純皇以言乎道之至大與<lb/>
書稱惟皇上帝詩稱有皇上帝者若合符節而復選高<lb/>
敞淸幽之地築室而事之巍巍峩峩昭布森列使人有<lb/>
所敬畏以謹其修而寡其過則與吾儒敬天之學相資<lb/>
<pb n="KR4f0059_SBCK_020-8a"/>
而不相悖焉集仙宮者在縣治東一里而遙宋嘉定中<lb/>
道士葉子琬奏請移安吉州舊額於此元時有盧眞祐<lb/>
與其徒孫應元先後住持皆授大師之號而明有胡浩<lb/>
然者亦嘗授爲眞人有銀印玉帶之賜宮之四周有水<lb/>
環之而正殿奉玉皇上帝者尤莊嚴靚深聳出城隅望<lb/>
之如蓬萊赤城示現人世歴歲滋久土木之工廢而不<lb/>
修歲　大風棟折屋宇盡傾獨玉皇像宛然無恙僉<lb/>
謂旭卉之應昭著不誣於是邑中耆㝛詢謀協同或出<lb/>
其資或效其力樂事勸功迄用有成經營於　之日<lb/>
斷手於　之　凡糜自金以鎰計者若干棟宇輪<lb/>
<pb n="KR4f0059_SBCK_020-8b"/>
奐垣墉緻密晬容伊穆金碧有暉上穹陟降儼乎如在<lb/>
紫壇黃籙晨夕熏修用以祝<lb/>
聖而佑民以迓簡禳之禧以荅信順之助斯所謂禮以<lb/>
義起者與吾聞天道遠人道邇求福於天不若求福於<lb/>
已作善者不求福而福來作不善者不求殃而殃至瞻<lb/>
禮膜拜乃致敬之末節非所以格天也然三洞立敎爲<lb/>
平等說法崇奉有所齋醮有儀使人知天之可敬而從<lb/>
事於善使人知天之可畏而預遠於不善則上之可以<lb/>
入聖下之可以保身而廣之可以善俗此玉皇殿之所<lb/>
由刱而重建之不可已也家君與董斯役郵書命大昕<lb/>
<pb n="KR4f0059_SBCK_020-9a"/>
爲文以紀歲月其在事出錢諸人姓名則具書於它石<lb/>
　　　陸氏義莊記<lb/>
古者卿大夫立宗宗子必世其祿故有收族之誼冠昏<lb/>
喪祭必請於宗子而行之大功以上無異財亦無貧富<lb/>
之殊卽其稍疎者宗子之力足以贍之周官所謂宗以<lb/>
族得民者其法如此若夫四閭爲族使之相葬五族爲<lb/>
黨使之相救五黨爲州使之相賙則皆庶人之無宗者<lb/>
故不能不藉平閭井之任卹而世家大族固未聞有此<lb/>
也自宗法不行士大夫無以收其族昭穆旣遠視爲路<lb/>
人角弓之反頻聞葛藟之芘安望卽有敦本好禮能施<lb/>
<pb n="KR4f0059_SBCK_020-9b"/>
惠於三族者一時雖賴以濟而不能經畫可久之計論<lb/>
者不無遺憾焉三吳自泰伯季札以禮讓開其始洎宋<lb/>
范文正公守鄕郡刱立義田以贍宗族訖今七百餘年<lb/>
范氏之苗裔猶食其德高義之名彰於<lb/>
宸翰其規條具在可謂善之善者矣我<lb/>
國家<lb/>
列聖重熙風俗茂美好義君子希風先哲者接踵而興<lb/>
長洲陸君豫齋唐賢甫里先生之裔自明贈尚書守禮<lb/>
公以來枝條緐衍豫齋之尊人　公至性淳僃行善<lb/>
於鄕聞高平之遺風心向往之豫齋起而承厥志割遺<lb/>
<pb n="KR4f0059_SBCK_020-10a"/>
產五百畞爲贍族之資設義莊於陸巷每歲收支出納<lb/>
集族衆其中相與勸於修禮勤力而勿蹈於匪彝殆有<lb/>
得乎古人收族之意者乎夫宗法雖善然必藉乎貴而<lb/>
後行之其究也或以啟挾貴之漸義莊則唯族之賢者<lb/>
能行之其敦睦出於性之自然故持之久遠而無弊此<lb/>
范氏之意可以爲後世法又近歲立義莊若吳縣陶氏<lb/>
崑山顧氏皆經大府題奏得邀<lb/>
優敘而豫齋之爲此舉唯吿諸有司出給公據未嘗輒<lb/>
求<lb/>
上聞其務實而不競名尤有加人一等者予夙與豫齋<lb/>
<pb n="KR4f0059_SBCK_020-10b"/>
善爰爲記其事異日雲礽繼美毋替前規㒺俾高平專<lb/>
美於前庶予文得藉以不朽而詞筆孱弱不能與吾宗<lb/>
君倚竝駕又竊自愧矣<lb/>
　　　集仙宮訪碑記<lb/>
丁亥冬予乞假歸僦居縣城東之奎英坊其地與市廛<lb/>
絕遠門外平田十頃牛宮豚柵彌望皆是頗得郊野之<lb/>
趣稍西爲集仙宮去所居不百步日晡飽食無事則往<lb/>
游焉攷宋嘉定中道士葉子琬者刱爲此宮元時有盧<lb/>
眞祐與其徒孫應元先後住持皆授大師之號琳宮壯<lb/>
麗甲於邑中是時僧明了亦建大報國圜通寺於縣治<lb/>
<pb n="KR4f0059_SBCK_020-11a"/>
之東規制與此略相仿閱今五百年寺與宮皆頽廢無<lb/>
復曩日之觀唯圜通寺有趙文敏所書碑好事者往往<lb/>
椎拓傳於世予游集仙宮周覽廊廡得南宋石刻一元<lb/>
石刻四字俱完好可愛頗怪邑人知之者尠知而好之<lb/>
者尤尠也常懋憩宮偶成詩行草遒逸後人於懋姓名<lb/>
下注景定初宰邑作官至參政十字懋嘗知嘉定縣有<lb/>
惠政具載宋史本傳史作楙碑作懋古字通用也東嶽<lb/>
行祠記皇慶元年寎月立其文張與材撰張與紹書瑞<lb/>
竹記亦與材所撰與東嶽記同時立碑陰畫倒插竹而<lb/>
題七言長句於下方者爲元眞子而不著姓名葢應元<lb/>
<pb n="KR4f0059_SBCK_020-11b"/>
嘗於軒前倒插竹一枝已而得活因以瑞竹名之予又<lb/>
憶吳禮部集有嘉定黃氏瑞竹詩其一云練川誇瑞竹<lb/>
黃氏見高門富麗應如此時來豈有根其二云曾聞寇<lb/>
公竹插地竟成林勿謂彼非瑞淸風猶至今元時嘉定<lb/>
有兩瑞竹事邑志唯載集仙宮之瑞竹軒而黃氏瑞竹<lb/>
不及焉葢故事之失傳者多矣上眞殿記延祐四年正<lb/>
月立文爲章嚞撰不著書者姓氏然筆法頗近松雪亦<lb/>
元刻之佳者楊大倫寄集仙南窗煉師詩作於天歴己<lb/>
巳南窗子者應元自號故元眞子詩有盧公神足南窗<lb/>
子之句韓浚嘉定志以爲寄葉煉師不知葉與楊初非<lb/>
<pb n="KR4f0059_SBCK_020-12a"/>
同時葢未詳攷之故趙氏程氏志并楊詩亦刪之矣程<lb/>
氏志曾立碑碣一門然挂一漏百爲識者所嗤後之修<lb/>
邑志者博訪而采錄之勿漏勿舛庶幾殘碑斷刻不致<lb/>
日就放失也夫<lb/>
　　　菩提寺記<lb/>
菩提寺在安亭江之東相傳建於吳赤烏閒給額於梁<lb/>
天監末其賜名菩提則自宋開寶中始也予家望仙橋<lb/>
市距寺厪十里許少時往來安亭輒小憩斯寺其正殿<lb/>
柱礎有平江府崑山縣安亭鄕桑浦邨沈彥渝彥淸彥<lb/>
深及其母方氏題字後題建炎二年四月二十一日是<lb/>
<pb n="KR4f0059_SBCK_020-12b"/>
時猶未設嘉定縣也殿東又一礎題治平四年四月文<lb/>
尤漫漶葢又在建炎以前矣殿前有碑久仆石已斷裂<lb/>
予嘗剜苔洗垢出而讀之文雖失去太半其額唐興殿<lb/>
記四篆字尚完好碑陰上方刻行在尚書禮部吿示末<lb/>
行題年月處剝落不可辨當是寶祐以後所刻嘉定縣<lb/>
志謂梁天監更名唐興寺不知唐興乃殿名非寺名亦<lb/>
紀載之觕也遂修上人住山三十餘年戒行精苦節其<lb/>
衣盋之入及十方所施莊嚴殿宇修飾齋廡經堂庖湢<lb/>
增加於舊其常住田之鬻於他氏者亦以已資復之又<lb/>
懼久而無徵也介友人請予文記之予聞調御丈夫立<lb/>
<pb n="KR4f0059_SBCK_020-13a"/>
敎於一切世閒物無所戀著視其身之生滅皆非實相<lb/>
故初祖以造寺寫經爲人天小果有漏之因招提興廢<lb/>
彈指小劫於正法奚加損焉然吾觀公卿士庶之家不<lb/>
數傳而第宅蕩廢求其遺址澌滅無有獨浮屠氏之居<lb/>
亘千百載規模如昔時以是知象敎之力誠大且遠而<lb/>
紹承衣盋又多賢子孫之功詎槩訶爲小果置弗道哉<lb/>
昔歸熙甫居安亭與菩提德坤長老游嘗爲文贈之其<lb/>
後僧海月重建大雄寶殿爲之記者唐叔達也予於熙<lb/>
甫叔達無能爲役而遂修之勤於斯寺不可使後無聞<lb/>
爰述梗槩刻之石并敘寺中舊石刻以補縣志之闕俾<lb/>
<pb n="KR4f0059_SBCK_020-13b"/>
後來有所攷<lb/>
　　　游茅山記<lb/>
予在金陵兩載往來句容道中屢欲爲茅山之游輒以<lb/>
它阻不果今冬陽湖孫淵如約予同游乃以十一月五<lb/>
日晨出通濟門過廣惠廟俗所謂高廟也廟門石閫根<lb/>
有門神像左右各一甚奇古傍識淳熙年月葢南宋時<lb/>
物又數里爲淳化關憩旅店飯畢乃行過上橋而東五<lb/>
里路㫄石刻華陽古道四字乃自金陵入茅山大路也<lb/>
淵如尊人爲句容學官欲過官齋省覲乃行遂約入縣<lb/>
同㝛學廨明晨與淵如歩至南門關廟觀唐鐘銅質精<lb/>
<pb n="KR4f0059_SBCK_020-14a"/>
好大歴十四年所鑄本在紫陽觀宋改觀曰玉晨亦有<lb/>
題識不知何時移此又訪義臺張氏祠中奉唐孝子張<lb/>
常洧門左有明戸部尚書王暐碑問主祠者唐碣所在<lb/>
皆云不知而祠後庭中斷石一片仿彿有字與淵如洗<lb/>
出讀之則眞唐碣也張氏子姓尚有列學官弟子者乃<lb/>
委置瓦礫漫不一省爲之三歎還寓齋飯已顧肩輿出<lb/>
小南門迆邐南行望見三峯聳出雲表其最高者則大<lb/>
茅峯也二十里至淤鄕太元眞人內傳云江水之東金<lb/>
陵之地左右間有小澤澤中有句容之山陶隱居云小<lb/>
澤卽謂今赤山湖也今湖在茅山西卅餘里山下之田<lb/>
<pb n="KR4f0059_SBCK_020-14b"/>
古爲小澤淤鄕之名有自來矣又二十里至常寧鎭今<lb/>
名南正街迆邐而上爲崇禧宮俗名下宮唐之太平觀<lb/>
也昇元眞人王遠知居之宋祥符初改爲崇禧設提舉<lb/>
主管官與杭之洞霄洪之玉隆舒之靈仙等元延祐六<lb/>
年改崇禧萬壽宮宋時茅山宮觀十有二而崇禧實總<lb/>
之今則牆宇欹壞唯殿上趙松雪碑及延祐詔書石刻<lb/>
尚存耳晚大風抵元符宮㝛道士時景和房出示累世<lb/>
所藏玉印玉圭方諸硯玉印文云九老仙都君印九㬪<lb/>
文攷之鮑愼辭元符觀頌及蔡卞撰華陽先生碑葢崇<lb/>
寧初徽宗刻以賜葆眞觀妙先生劉混康者元符觀本<lb/>
<pb n="KR4f0059_SBCK_020-15a"/>
混康所居菴徽宗改名元符萬寧宮宮之道士世守此<lb/>
印俗傳爲漢印或妄稱卞和所獻玉殊可笑也又鐵劒<lb/>
一柄以玉爲之今中斷又玉符一文云同明天帝日敕<lb/>
道士謂之鎭心符又明正統十二年頒賜道藏敕萬歴<lb/>
四十二年頒賜道藏經敕諭各一道字畫如新次日欲<lb/>
登大茅峯風烈難行與淵如出觀左訪龍池淺澀不足<lb/>
觀其傍怪石林立所謂巧石亭也而亭亦久廢又入大<lb/>
殿扁曰天寧萬福殿相傳宋徽宗御書訪蔡卞鮑愼辭<lb/>
碑俱亾唯山門嵌石一片乃元至正十三年刻出山門<lb/>
左行里許爲華陽洞俛身可入行丈餘益窪下有積水<lb/>
<pb n="KR4f0059_SBCK_020-15b"/>
不得前洞口宋人題名幾滿其尤佳者太常博士范民<lb/>
長題數行張瓌胡恢亦豐祐間名士也次入玉柱洞深<lb/>
三五丈有石如柱地稍平亦不溼洞口有崇寧乙酉喬<lb/>
通叔等題名稍北爲蓬壺洞洞口有睢陽石豫題名亦<lb/>
崇寧初人也沿洞北行取徑入道房飯畢出大殿西半<lb/>
里許過覽秀房路傍碑一額云祥符御製八分書碑陰<lb/>
則紹興二十年賜惠濟廟額敕牒也肩輿行數里林木<lb/>
茂密白雲崇福觀在焉巖阿環抱據一山之勝而游者<lb/>
䍐至有元趙世延所撰碑楊剛中書甚有法而茅山志<lb/>
縣志皆失載又行數里出山遙望琳宮翼然是爲玉晨<lb/>
<pb n="KR4f0059_SBCK_020-16a"/>
觀世稱第一福地者也其地爲許長史故宅陶隱居撰<lb/>
舊館壇碑今不存唐時爲華陽觀後改紫陽觀宋祥符<lb/>
初改名玉晨今下宮之左亦有紫陽觀非唐宋舊迹矣<lb/>
殿前有唐景昭法師碑竇<graphic n="KR2116" url="https://raw.githubusercontent.com/kanripo/KR-Gaiji/master/images/KR2116.png" mimeType="image/png"/>書完好可讀碑額下有穿<lb/>
仿漢碑式其右爲靈寶院入門爲周眞人池貞白之弟<lb/>
子周子良也最後爲斗姥閣訪顏魯公元靖先生碑已<lb/>
糜碎尚存二十一片道士不知寶愛委諸糞土瓦礫之<lb/>
場恐妙蹟不復留人間矣觀之北爲鬱岡松竹夾道嚴<lb/>
冬如春實居小茅峯之陰乾元觀在焉鬱岡之名始於<lb/>
陶隱居觀有宰相堂卽隱居齋室遺址取山中宰相之<lb/>
<pb n="KR4f0059_SBCK_020-16b"/>
語名之亦俗人所題也堂亦久廢唯朱觀妙幽光顯揚<lb/>
碑在大殿前相傳明隆慶間土人碎此碑忽雷雨大作<lb/>
空中有神人合之予諦視碑石無損壞痕葢道流妄誕<lb/>
之說不足信今元靖碑碎者不能復合豈李含光道力<lb/>
不如自英抑魯公之靈轉不如蔡仍邪鬱岡之上有石<lb/>
門欲訪之道士言路斷乃止還㝛玉晨風止和煦如二<lb/>
三月明晨飯畢仍由淤鄕與淵如別乃取道西南行過<lb/>
張墓輿丁失道回遠久之抵黃彥壩由華陽道達土橋<lb/>
日下春矣㝛逆旅中明日晡時到書院往返凡五日山<lb/>
得名於秦漢盛於晉六朝柳識謂道門華陽猶儒門洙<lb/>
<pb n="KR4f0059_SBCK_020-17a"/>
泗者是也予此行本爲訪碑故山中名勝所到不及其<lb/>
半王象之輿地碑目載茅山碑甚多皆梁唐及五代時<lb/>
物今唯顏公殘碑及景昭法師碑見存陶隱居舊館壇<lb/>
碑張從申元靖先生碑<lb/>
國初前輩猶及見之今皆無有徐鉉紫陽觀碑明李維<lb/>
楨游茅山記曾及之不知何時摧碎縣民駱氏得其一<lb/>
片祗四十許字葢古刻之難久如此而予所見宋元石<lb/>
刻又多志乘所不載不及今表章之後人將欲攷而無<lb/>
自故記其所在以諗後游者<lb/>
<pb n="KR4f0059_SBCK_020-17b"/>
</p>
<p>
潛研堂文集卷二十　門人戈襄校字<lb/>
</p>
<p>
</p>
  </div>
</body>
</text>
</TEI>
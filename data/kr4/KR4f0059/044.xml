<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_044-1a"/>
潛研堂文集卷四十四<lb/>
　　　　　　　　　　　　　　嘉定錢大昕<lb/>
　墓志銘三<lb/>
　　　山東曹州府桃源同知彭君墓志銘<lb/>
致政兵部尙書長洲彭公之冡嗣山東曹州府桃源同<lb/>
知諱紹謙乾隆三十六年請假省覲以公年高假滿遂<lb/>
不出越四年以疾終於葑門里第尙書公諸子皆賢而<lb/>
文而桃源於家爲令子於官爲循吏德優而未盡施其<lb/>
殁也公哭之慟而親故僚友靡不䀌傷越丁酉歲十一<lb/>
月丁丑卜葬於吳縣十二都下六啚雅宜山下卽元配<lb/>
<pb n="KR4f0059_SBCK_044-1b"/>
繆宜人之塋而合祔焉先期嗣子希韓述事狀乞大昕<lb/>
爲之銘曰<lb/>
彭氏之先實始江西明初徙吳科第蟬聯維高大父<lb/>
皇朝進士作宰長寧文與行偹生子修撰首舉南宮廷<lb/>
對第一以侍講終侍講之子鄕飮大賔光祿大夫<lb/>
錫封　紫宸實生尙書㑹狀雨元踵乃祖躅近古罕倫<lb/>
官躋一品未耄歸田　詔列九老　賜遊香山五<lb/>
丈夫子君爲長兄厥諱紹謙字之濟光幼順乎親左右<lb/>
就養讀書萬卷瞭若指掌丁卯鄕舉仲弟同登再黜禮<lb/>
部乃就銓衡　詔徃試哉作令於東初攝陽穀秋漲<lb/>
<pb n="KR4f0059_SBCK_044-2a"/>
暴衝親徃督振以蘇乏窮里正地方按戸籍充吏不假<lb/>
手民以爲公後失其法乃至訟凶假牧平度移攝茌平<lb/>
奄遘內憂犇號戴星中月禫除起知新城湖壖窪下地<lb/>
棄不畊假民子種秔稻是蓻計頃百餘灌漑用利青沙<lb/>
之泊設隄爲防曰彭公堤民永不忘在官三載改治汶<lb/>
上　鑾輅時巡供頓無曠南旺之西有宋家窪水潦<lb/>
所瀦廢爲汙萊久議宣洩恐妨下游羣口附和築舍道<lb/>
謀君規隄南故河可䟽折而南出微山諸湖以鋪水法<lb/>
廣深積筭下游所受長不盈寸繪圖上府大吏允諧六<lb/>
旬畢工厥利溥哉成賦之地三千頃餘昔委巨浸今稱<lb/>
<pb n="KR4f0059_SBCK_044-2b"/>
上腴丙戌秋霖水溢禾稼申請振䘏民無饑者大府考<lb/>
績以卓異舉保甲令行姦無容所他盜入境詰而擒之<lb/>
詔特引　見擢遷同知曹州桃源毗連宋魯以君分<lb/>
治爲劇郡輔姻親引嫌循例改補乞假覲省一堂春煦<lb/>
晨昏子舍養日方長五十而慕樂未渠央五十有一百<lb/>
歲甫半孟冬下旬遘疾捐館伯子希韓次日希曾希彥<lb/>
希仲叔季相承伯也舉鄕校書　武英女子子六咸締<lb/>
簪纓夫人繆氏庶常之子洗馬之孫相敬以禮善事君<lb/>
姑宜於築里螽斯繩繩戚䣊稱美先殁八載卜葬斯阡<lb/>
今開厥兆合祔宜焉疆圉作詻歲十一月丁丑旣望筮<lb/>
<pb n="KR4f0059_SBCK_044-3a"/>
云其吉惟君孝友施於有政敦族全交言必顧行閑家<lb/>
一編以代庭誥非苟知之亦已允蹈<lb/>
帝眷吏治謂宜顯揚才而不年未旣所藏嬴博之葬誰<lb/>
能忘情述銘慰公百世有徴<lb/>
　　　湖北荆宜施道前翰林院修撰陳公墓志銘<lb/>
乾隆五十有二年六月二十七日湖北荆宜施道前翰<lb/>
林院修撰陳公永齋卒於里第春秋五十有一越三年<lb/>
將卜葬於吳縣某鄕九世祖僖敏公賜塋之㫄先期公<lb/>
之仲弟中書舍人希哲屬予志其墓石蔣上舍業咸亦<lb/>
爲之請乃按故兵部侍郞蔣公元益所述家傳敘次之<lb/>
<pb n="KR4f0059_SBCK_044-3b"/>
公諱初哲字在初别號永齋世居蘇州之吳縣自僖敏<lb/>
公以文學經濟歴官都察院左都御史爲明正統中名<lb/>
臣厥後代有文學隱而未曜曾大父元揚好善能敎其<lb/>
子大父震品學醇厚從故學士何義門先生游號爲入<lb/>
室弟子贈中憲大夫父樹勲博通古今沈毅闊達以國<lb/>
學生游秦閩閒公卿皆折節延爲上客相國尹文端公<lb/>
總督兩江尤器重之嘗語人曰立巖有體有用人也以<lb/>
公貴封中憲大夫公幼有異禀弱冠已負文譽補元和<lb/>
縣學生乾隆二十五年舉鄕試益憯修古學與仲弟希<lb/>
哲以詞賦相淬厲吳中有二陳之目三十年<lb/>
<pb n="KR4f0059_SBCK_044-4a"/>
聖駕南巡昆弟竝以獻賦　召試行在仲弟名列高<lb/>
等授內閣中書而公以論誤寫一字置乙等亦得文綺<lb/>
之　賜二十四年㑹試中式　廷試條對詳贍纚<lb/>
纚千餘言而書法尤端重不苟讀卷大臣擬列第二<lb/>
上嘉其切直　特擢第一元和分縣以來登狀元者自<lb/>
公始而封君與王太恭人具慶在堂年未及耆鄕閭誇<lb/>
爲盛事授翰林院修撰分習　國書公一過目卽曉其<lb/>
<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>要閲二年散館復列第一<lb/>
上喜日漢人中不易有此尋充方略館纂修官入直<lb/>
武英殿兼協修　起居注益以勤愼稱三十八年　詔<lb/>
<pb n="KR4f0059_SBCK_044-4b"/>
開四庫館公復與修纂每校一書畢卽條其撰述本旨<lb/>
評論當否悉中肎綮時館臣例得薦謄録生數人公所<lb/>
舉皆寒素士總裁諸城劉文正公新建裘文達公咸歎<lb/>
其公正尋充　文淵閣校理再充㑹試同考官一充陜<lb/>
西鄕試正考官兩遇京察俱列一等四十三年<lb/>
特授湖北荆宜施道甫莅任遇歲歉卽捐廉以振饑者<lb/>
明年江水暴漲溢沙市隄公令吏民載土囊權塞之親<lb/>
履隄上督視七晝夜水漸退民居得無恙又明年出俸<lb/>
錢加築隄隄益以固歲旱依春秋緐露祈雨法又步禱<lb/>
龍神廟雨應時降荆州向有榷關使者歲一㪅易稅額<lb/>
<pb n="KR4f0059_SBCK_044-5a"/>
屢缺　上令裁去以大吏兼轄督撫奏公領其事檢<lb/>
束吏役勿分外需索稅額旣足啇民亦無怨言四十八<lb/>
年丁王太恭人憂奔喪旋里越二年又丁封君憂殯斂<lb/>
之禮壹遵古法故宅在城東隅公與仲弟各拓數楹以<lb/>
爲封君娛老之地至是遵遺命悉以讓季弟同哲而各<lb/>
買新宅公所居在古雪衖於屋㫄築樓三閒擬奉先人<lb/>
栗主爲家祠而庭中稍置坡石顏曰小蓬瀛有栖心物<lb/>
外之志工垂成而奄忽下世悲夫　國初詞臣沿明舊<lb/>
制凡進士第一人無外用者<lb/>
今天子愼重吏治內外一體遂有以大魁而授監司者<lb/>
<pb n="KR4f0059_SBCK_044-5b"/>
自會稽梁公國治鎭洋畢公沅及公而三然兩公皆曾<lb/>
轉坊局公直以修撰得之以是知<lb/>
上之將大用公而銜恤痛㴱旋復摧折此朝野所㴱惜<lb/>
者也公初娶張恭人壬申舉人鵬之女早卒繼娶蔣恭<lb/>
人例贈奉政大夫仙根之女善文翰庀內外事甚飭人<lb/>
以爲得賢內助子兆雄早卒次兆炎孫若芝俱幼公以<lb/>
儒學登上第而內行淳備孝友任䘏人無閒言家居不<lb/>
喜與長吏還徃亦不臧否人物遇故舊謙抑自下識度<lb/>
宏遠人莫窺其際詩文沖和恬雅似其爲人書法似顏<lb/>
魯公晚年不輕下筆友朋得其寸楮爭藏弆之銘曰<lb/>
<pb n="KR4f0059_SBCK_044-6a"/>
鳳翔千仞鵬摶九霄毛羽旣成<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身最高木天芸閣珠<lb/>
玉揮豪匪惟文章經濟克劭盤根錯節小試孟勞霖雨<lb/>
一滴膏澤崇朝溫飽匪志行誼足式歴試無玷斯爲全<lb/>
德天不假年中道而息大名旣成遑爭晷刻鬱鬱佳城<lb/>
僖敏之側靑松白雲垂聲無極<lb/>
　　　贈儒林郞刑部雲南司小京官加一級補瓢韓<lb/>
　　　先生墓志銘<lb/>
吳中文獻之家首推雲東韓氏二百年來文采風流照<lb/>
映蓺林振振公姓人各有集非徒以膏粱華腴炫世俗<lb/>
也補瓢先生諱騏字其武實文懿公之從子被服儒素<lb/>
<pb n="KR4f0059_SBCK_044-6b"/>
學有師法五歲能辨四聲始入塾聽伯姊誦唐人詩黙<lb/>
記不失一字師大驚曰異日風雅材也長而記誦閎博<lb/>
爲文下筆立成顧俠君太史一見奇之呼爲小友巡撫<lb/>
儀封張淸恪公課士紫陽書院擢寘第一在庠序名稱<lb/>
籍甚肰淡于榮利恥爲俗學好吟詠恬淡眞率一以陶<lb/>
謝爲師春秋佳日招朋舊賦詩飮酒戸外之屨恒滿晚<lb/>
歲學益純䆳嘗製補瓢歌云志士勤補拙學人善補過<lb/>
老夫志短學亦荒但補山瓢惜瓢破亦近于有道之言<lb/>
矣其事親有禮居父憂年已五十一矣三年處外過時<lb/>
而哀從子暢蚤失怙恃親撫育之以至成立治家嚴肅<lb/>
<pb n="KR4f0059_SBCK_044-7a"/>
博奕之具不陳於側乾隆十九年九月下旬捐館春秋<lb/>
六十有一初娶王安人再娶顧安人皆早卒三娶陳安<lb/>
人後二十七年乃卒教子孫必登于禮法鄕黨稱賢母<lb/>
焉子二人鍵歲貢生議敘通判是升附監生敕封儒林<lb/>
郞女三人壻程遵義畢楚玉蔣曾熥孫男濤附監生崧<lb/>
廪膳生崶丁酉選拔貢生特授刑部雲南司七品官崟<lb/>
巖俱幼先生殁之二年卜葬吳縣香山祖塋之右又二<lb/>
十四年以孫崶貴　貤贈儒林郞又三年將奉陳安人<lb/>
之匶啟先生窆而祔焉先期是升屬其子崧乞予銘予<lb/>
少後先生游得與忘年交之列先生儀觀豐偉多識掌<lb/>
<pb n="KR4f0059_SBCK_044-7b"/>
故與談鄕先哲軼事娓娓不勌羣從多以科第得官獨<lb/>
蹭蹬無所遇肰身殁而名益彰詩文流播人口且有文<lb/>
孫登朝　綸章寵錫賁及重泉古人云第五之名何減<lb/>
驃騎由今觀之葢有過之無不及也銘曰<lb/>
吳之巨族雲和韓濟生種德啟後人後先宗伯名大振<lb/>
公之王父廚俊倫觝排馬阮幾遘屯鄉人表德稱貞文<lb/>
厥考樂志大耋臻鄕飮五豆領衆賓先生早充博士員<lb/>
晚乃循例貢成均孝乎惟孝溫淸勤頤神典索栖衡門<lb/>
詩詞脫手無垢氛石田磬室堪比肩辤世卅載名未湮<lb/>
江湖有集萬口傳有子若孫才軼羣贈階六品官白雲<lb/>
<pb n="KR4f0059_SBCK_044-8a"/>
松楸欎欎香山原如防如屋四尺墳文苑耆舊其人存<lb/>
　　　內閣中書舍人邵君松阿墓志銘<lb/>
常熟邵氏當<lb/>
高宗朝昆弟四人先後入館閣並以才名傾動日下論<lb/>
者比諸唐京兆竇氏宋鄱陽洪氏明吳郡皇甫氏焉而<lb/>
子姓相繼登科文采勿替較之昔賢殆有過之君諱齊<lb/>
熊初名炳字方虎號耐亭晚歲又自號松阿　誥封奉<lb/>
直大夫晉贈朝議大夫韡之子　贈奉直大夫晉贈朝<lb/>
議大夫甲臨之孫　封儒林郞可佳之曾孫君幼有識<lb/>
鑒弱冠喜後鄕先生游尤爲陶太常晚聞汪贊善杜林<lb/>
<pb n="KR4f0059_SBCK_044-8b"/>
所器重贊善遂以孫女妻焉年十九入縣庠乾隆十二<lb/>
年中江南鄕試是時兩兄屺園叔宀皆先入翰林明年<lb/>
弟闇谷亦館選君三試禮部不見售十九年<lb/>
御試內閣中書君名入選所賦紅藥當階翻詩傳誦都<lb/>
下君長身玉立儀觀秀偉而志趣高簡入直之暇研窮<lb/>
經史鍵戸如儒生所與徃還皆一時名宿以文章氣節<lb/>
相砥礪貴游夸毗子弟或慕與交竟日不交一語也在<lb/>
綸閣時　朝廷大典禮例得進呈詩册君所製歌頌博<lb/>
大淵雅尤得頌揚之體丁外艱旋里尋遇生母時太恭<lb/>
人憂執䘮累年哀戚如禮服闋後以程太恭人年高樂<lb/>
<pb n="KR4f0059_SBCK_044-9a"/>
與昆弟奉侍遂不入都供職趨承晨昏者幾二十年君<lb/>
昆弟皆治古文而君好之尤專謂文必本于學與行然<lb/>
後爲有物之言古人立言皆有益於人心風俗否則讕<lb/>
言長語祗足以長浮華用以阿世則可用以經世則未<lb/>
也嘗選唐宋以來古文十八家名曰文繫於唐得三家<lb/>
退之子厚習之於宋取七家永叔明允子瞻子由子固<lb/>
同甫晦庵於元取一家伯生於明取四家景濂正學伯<lb/>
安熙甫而以　國朝汪苕文方靈皋陶晚聞三家繼焉<lb/>
獨惡王安石之文謂其意主爭勝言涉矜夸觀其文知<lb/>
其人之悖可戒不可法也所著隐几山房稿十六卷禮<lb/>
<pb n="KR4f0059_SBCK_044-9b"/>
記考義十六卷隐几山房七録若干卷生平敦孝友以<lb/>
型家期義利以正俗一言一動必依於法度春秋七十<lb/>
有七終於里第實嘉慶五年八月十有七日配汪孺人<lb/>
左春坊左贊善應銓孫女雍正已酉副貢某之女明慧<lb/>
有婦道前卒子聖珪乾隆戊子舉人女適同邑張培俱<lb/>
早卒嗣孫廣融乾隆乙卯舉人曾孫淵耀淵獻淵頴銘<lb/>
曰<lb/>
邵望出歙乃遷海虞四傳而後枝葉紛敷君與昆季式<lb/>
大其閭木天薇省棣萼聨趨靑紫匪戀循陔孔愉年周<lb/>
甲子猶奉板輿品以行䆳文與道符著書滿家質而不<lb/>
<pb n="KR4f0059_SBCK_044-10a"/>
夸疇昔定交册載有餘我神久瘁君顏尙腴今春訪我<lb/>
擕曾孫俱詫其蚤慧可慰桑榆玉棺俄降執紼在途納<lb/>
銘幽室終古弗渝<lb/>
　　　顧桐井墓志銘<lb/>
吳縣顧文學蒓砥行立品爲文不隨逐時好盖儒而君<lb/>
子者也其父國學生桐井君旣没將葬持事狀請予爲<lb/>
之銘蒓肄業紫陽在弟子行以予言爲信義不可辤也<lb/>
按狀君諱應昌殿舍字也桐井号也行第五又自号五<lb/>
癡也先世自金陵遷吳五傳至國本明季貢生祀鄕賢<lb/>
私謚貞孝先生者君之高祖父也長洲縣學生竑其曾<lb/>
<pb n="KR4f0059_SBCK_044-10b"/>
祖父也考授州同漸其大父也國學生階升其考也君<lb/>
性孝友父病延醫百方療治用一劑必辨論至當而後<lb/>
進自是遂精于醫常有奇效處方不用難得藥愳以僞<lb/>
亂眞也有弟患漏經年君親爲敷藥日四五次雖臭腐<lb/>
弗憚也弟死遺孤尙幼一日㫄舍失火舉家驚惶君抱<lb/>
姪置妻懷中曰善視之勿令怖子女雖環泣弗顧也姻<lb/>
黨有以爭嗣訟者縣令偏袒欲以立愛爲名詢諸預議<lb/>
者衆莫能對君正色曰生前或有立愛死後知誰愛邪<lb/>
令以其言直遂弗能奪也君幼羸弱術者皆謂不壽初<lb/>
就傅母夫人戒勿多讀傷氣其師獨異之曰此子雖多<lb/>
<pb n="KR4f0059_SBCK_044-11a"/>
病然甚孝必能延年勿慮也君生于雍正乙卯卒于嘉<lb/>
慶丙辰行年六十有二也夫人汪氏候選詹事府主簿<lb/>
大經之女亦名族也有子二人長蒓而蘩季也女四人<lb/>
嚴秉芝汪超倫毛埰施光墍其壻也郡城之某鄕某原<lb/>
君所藏也某年月日葬之期也銘曰<lb/>
維士有志重義輕利君雖不試孝友自厲維蓄之㴱維<lb/>
守之欽楹書貽後以俟天諶<lb/>
潛研堂文集卷四十四　門人袁廷檮校字<lb/>
<pb n="KR4f0059_SBCK_044-11b"/>
</p>
<p>
</p>
  </div>
</body>
</text>
</TEI>
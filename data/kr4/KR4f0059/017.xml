<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_017-1a"/>
潛研堂文集卷十七<lb/>
　　　　　　　　　　　　　　　嘉定錢大昕<lb/>
　　箴<lb/>
　　　名箴<lb/>
下士逐逐惟位之榮上士汲汲惟名之矜臧穀亾羊其<lb/>
失則均汝不茲悟而昧沒以終身與今人爭名命之日<lb/>
躁人其嫉之與古人爭名命之日妄天其忌之戒之哉<lb/>
　　　文箴<lb/>
文以貫道言以匡時雕蟲繡帨雖多奚爲博而孱守默<lb/>
而湛思非法不服先哲是師竊人之言以爲已詞欺世<lb/>
<pb n="KR4f0059_SBCK_017-1b"/>
噉名爲識者嗤文依於行若木有枝本實先撥枝其萎<lb/>
而<lb/>
<pb n="KR4f0059_SBCK_017-2a"/>
　　銘<lb/>
　　　欹器銘<lb/>
維古宥坐制器示形守中則正太滿卽傾天道益謙鬼<lb/>
神害盈水溢而竭牆高且崩樂不可極智不可矜好勝<lb/>
敵至多藏盜憎目不見睫勿謂視明諱疾忌醫曷延其<lb/>
齡哲人知幾如<graphic n="KR1755" url="https://raw.githubusercontent.com/kanripo/KR-Gaiji/master/images/KR1755.png" mimeType="image/png"/>薄冰鑒茲欹器拳拳服膺<lb/>
　　　座右銘<lb/>
无咎无譽多譽多懼<lb/>
　　　又<lb/>
不狂而狷以約失鮮<lb/>
<pb n="KR4f0059_SBCK_017-2b"/>
　　　竹鎭紙銘<lb/>
直以方守吾常靜以鎭去吾吝伊此君之德兮吾將以<lb/>
爲式兮<lb/>
　　　書局硯銘<lb/>
勿以率易爲敏勿以趨走爲勤亦詳亦要有本有原吾<lb/>
師乎古之人<lb/>
　　　圓硯銘<lb/>
懷孔之璧守老之黑<lb/>
　　　筆管銘<lb/>
母用汝銳可以百歲<lb/>
<pb n="KR4f0059_SBCK_017-3a"/>
　　　木榻銘<lb/>
日長支頤坐夜久申腳臥天君泰然無不可<lb/>
　　　佩硯銘<lb/>
佩玉蕊兮不如端人之與友兮<lb/>
　　　漢瓦當硯銘<hi>文云長生無極</hi>
西京遺刻淳古可式置之坐右世守無極<lb/>
　　　張芭堂著書硯銘<lb/>
非金星而粲不象眼而瑩方直而不詘渾朴而無名是<lb/>
可以究篆籀之祕而訂金石之盟<lb/>
　　　棊盤銘<lb/>
<pb n="KR4f0059_SBCK_017-3b"/>
國於蝸角鬭左右徑於羊腸爭先後一彈指頃局已終<lb/>
彼勝此負夫何有袖手莫下手謂之高手<lb/>
　　　又<lb/>
天九地十數之終一居中央四角同縱之橫之八陣通<lb/>
多算勝輕進凶持无咎征有功<lb/>
　　　鏡銘<lb/>
人苦不自知<graphic n="KR1653" url="https://raw.githubusercontent.com/kanripo/KR-Gaiji/master/images/KR1653.png" mimeType="image/png"/>母自以爲西施賢哉鏡機子直諒世無<lb/>
比爾妍爾媸明以示爾問焉弗隱舍焉弗慍吾將就而<lb/>
正之庶幾有徵而信也<lb/>
　　　雙節門銘<lb/>
<pb n="KR4f0059_SBCK_017-4a"/>
乾隆二十有九年十有二月禮部言故淇縣典史蕭山<lb/>
汪楷繼妻王氏守節二十四年側室徐氏守節二十三<lb/>
年同志撫孤孝義兼備應如例旌表<lb/>
制日可明年禮部移文浙江巡撫巡撫檄所屬有司承<lb/>
詔從事建雙節坊於縣東四十里大義村聚奎橋北大<lb/>
昕時以學士司記注旣大書兩節婦姓氏於簡越十年<lb/>
其子輝祖成進士述母事狀請予爲之銘日<lb/>
越之縣八蕭山居一村名大義汪氏羣萃峩峩綽楔<lb/>
詔表雙節雙節誰與曰王與徐王爲楷婦繼主井臼徐<lb/>
實先歸佐簉相依夫也飢驅客死番禺有姑白頭藐焉<lb/>
<pb n="KR4f0059_SBCK_017-4b"/>
一孤匶前設誓有死無二內鬩外侮百折萬苦如風漂<lb/>
搖弗毀故巢如木枯萎乃茂新枝我觀大易畫卦睽革<lb/>
二女同居志不相得猗與王徐彼步此趨二人共貞以<lb/>
保令名白璧出璞其名日珏皎皎素絲久而不緇永興<lb/>
之里得兩女士高行足尚敬吿劉向<lb/>
　　　晉億世興人甎銘<lb/>
兩漢陶旊多作吉語典午未遙工用舊榘典人之官爲<lb/>
民父母億世銀艾希風卓魯得之何所澉川海渚誰其<lb/>
貽子吳子芸父<lb/>
　　　古甎井字硯銘爲蕭山王畹馨作<lb/>
<pb n="KR4f0059_SBCK_017-5a"/>
綆之汲以濟人墨之瀋以潤身古瓴甋今瑤琨一勺水<lb/>
萬井春<lb/>
　　爲瞿萇生作鈕匪石所贈晉太康甎硯銘<lb/>
三秦瓦三吳甎昔無聞今始傳具區淸淺古冢㫄懷甓<lb/>
一堅而光治爲硯如截肪出泥塗左文章願俛㫋毋太<lb/>
康<lb/>
<pb n="KR4f0059_SBCK_017-5b"/>
<pb n="KR4f0059_SBCK_017-5b"/>
　　贊<lb/>
　　　朱文公三世像贊<lb/>
孔孟巳遠吾將安歸卓哉紫陽百世之師主敬立誠窮<lb/>
理致知由博返約大醇無疵山高海深日麗星垂浩然<lb/>
元氣入人心脾慶元黨禁守正靡移立德不朽斯文在<lb/>
茲感夢穆陵仿彿須睂榮及三世天章淋漓手澤依然<lb/>
神靈護持勖爾雲仍勿替守之<lb/>
　　錢氏先賢贊<lb/>
　　　周泉府上士孚<lb/>
地官泉府上士四人故書作錢先鄭實云官有世功出<lb/>
<pb n="KR4f0059_SBCK_017-6a"/>
納惟均錫氏啟後枝葉敷紛<lb/>
　　　宋太史令樂之<lb/>
太史善算和聲衍律三百六十當期之日笵銅轉渾應<lb/>
晷不失星官之書三家合一<lb/>
　　　宋孝子延慶<lb/>
往投都門聞喪而回<hi>去聲</hi>在上蒼天義不共戴手刃仇人<lb/>
庾浦之埭束身士曹終見全貸<lb/>
　　　陳散騎常侍永安縣矦道戢<lb/>
矯矯肅矦至行可師雖起姻舊進不以私討異平紇拓<lb/>
邊振威功名始終茅土用垂<lb/>
<pb n="KR4f0059_SBCK_017-6b"/>
　　　唐右武衞將軍巢國公九隴<lb/>
臣爲隸新生有矦相大劒長槍毛錐曷尚胙土二國山<lb/>
陵陪葬仁者有勇其猶克壯<lb/>
　　　唐考功郞中起<lb/>
吾宗文學肇自仲文江上數峯淸絕人閒右丞心許士<lb/>
元差肩沈宋而後卓然不羣<lb/>
　　　唐吏部尚書徽<lb/>
尚書淸素義不苟取推轂同僚世稱長者讜言卻貢正<lb/>
直是與江虢之治君子所許<lb/>
　　　唐中書舍人珝<lb/>
<pb n="KR4f0059_SBCK_017-7a"/>
瑞文詞宗實司制誥官職聲名光遠有曜明月襟懷野<lb/>
雲長嘯巴蕉未展中心是悼<lb/>
　　　唐六如象贊<lb/>
土木其形骸冰雪其性情藐干駟以若浼擁萬卷而自<lb/>
榮狂士標格才子聲名是將攀叔夜伯倫而尙友豈徒<lb/>
引徵仲希哲爲同盟<lb/>
　　　程孟陽先生像贊<lb/>
少微處士華陽逸民煙霞奇癖翰墨勝因消搖湖海傲<lb/>
睨公卿不籯而富匪綬而榮鍼砭王李領袖唐婁詞必<lb/>
已出神與天游松陵魯望溪南敬之諡日詩老斯无媿<lb/>
<pb n="KR4f0059_SBCK_017-7b"/>
辭<lb/>
　　黃陶庵像贊<lb/>
公之文章靑天白日公之心地寒冰顥月壁立萬仞髮<lb/>
引千鈞淵乎有得藹乎可親成仁取義行所無事儒者<lb/>
之勇可師百世<lb/>
<pb n="KR4f0059_SBCK_017-8a"/>
<pb n="KR4f0059_SBCK_017-9a"/>
　　雜著一<lb/>
　　　策問<lb/>
問孟子有言學問之道無他求其放心而已矣求放心<lb/>
者存心之謂也能存其心然後可以知性而明德矣禮<lb/>
日君子尊德性而道問學德性天之所以與我者也知<lb/>
德性之當尊於是有問學之功古人之學問將以明德<lb/>
性也夫以孔子大聖猶日好古敏以求之又曰德之不<lb/>
修學之不講是吾憂也天下豈有遺棄學問而别爲尊<lb/>
德性之功者哉若夫離德性而爲問學此程子所譏爲<lb/>
玩物喪志者而先儒乃以是二者各分宗旨何邪曾子<lb/>
<pb n="KR4f0059_SBCK_017-9b"/>
曰君子尊其所聞則高明矣行其所知則廣大矣高明<lb/>
廣大不在於他在乎加之志而已矣與子思之言致廣<lb/>
大極高明者異乎否乎溫故而知新此孔子之言而子<lb/>
思引之先儒以爲故者舊所聞新者今所得也溫故可<lb/>
以知新顏子之聞一知十子貢之聞一知二非知新之<lb/>
謂乎子夏曰日知其所亾月無忘其所能可謂好學也<lb/>
已知其所亾知新也無忘其所能溫故也皆學問之事<lb/>
也一以屬存心一以屬致知毋乃岐新與故而二之乎<lb/>
其與論語文同而義異者果何在也願聞其所以然者<lb/>
問論語一書弟子所記孔子之微言間有出於諸弟子<lb/>
<pb n="KR4f0059_SBCK_017-10a"/>
者亦必尊其所聞而不戾乎聖人之旨者也後儒以其<lb/>
不出於聖人而從而議之蒙竊惑焉子臣弟友之道孔<lb/>
子自謂未能故曰文莫吾猶人也躬行君子則吾未之<lb/>
有得聖人之先行而後文如此而賢賢易色一章獨訾<lb/>
其抑揚之過中可乎四海之內皆兄弟橫渠所謂民吾<lb/>
同胞也西銘一篇先儒謂與孟子性善養氣之論同功<lb/>
則子夏之言何病焉若夫文猶質也質猶文也卽孔子<lb/>
質勝文則野文勝質則史之意也喪致乎哀而止卽孔<lb/>
子與其易也寧戚之意也孔子曰夫言豈一端而已夫<lb/>
各有所當也求疵於一言之間六經之可議者多矣諸<lb/>
<pb n="KR4f0059_SBCK_017-10b"/>
生以爲何如<lb/>
問八卦方位坎離震兌居四正乾坤艮㢲居四隅說卦<lb/>
傳詳言之矣有定之謂位不易之謂方三古以來未之<lb/>
或殊至宋而復有先天方位之名夫有天地然後萬物<lb/>
生焉物生而後有象象而後有滋滋而後有數象數之<lb/>
後乎天明矣先天之義何取焉震東㢲東南離南坤西<lb/>
南兌西乾西北坎北艮東北孔子之所述也乾南坤北<lb/>
離東坎西震東北㢲西南艮西北兌東南康節之所傳<lb/>
也後天之位在先先天之位在後而假伏羲之名以躋<lb/>
乎其上又何取焉天地山澤雷風水火以相對爲義非<lb/>
<pb n="KR4f0059_SBCK_017-11a"/>
有方位之可言大傳云夫易彰往而察來又云神以知<lb/>
來知以藏往卽數往知來之義也於先天圖何與焉蔡<lb/>
元定言先天圖與參同契合然伯陽去坎離以推消息<lb/>
之用與十二辟卦相表裏先天圖列坎離於東西則非<lb/>
伯陽之旨也其所以合者何在若夫一奇一耦層累相<lb/>
因以至於六十四所謂加一倍法也規而圓之㬪而方<lb/>
之以圓容方縱橫相應而其變不外乎八卦非精於易<lb/>
者其孰能衍之意者圖之源出於易而非易之所從出<lb/>
乎周易本義前列九圖王懋竑謂非朱子所作乃後人<lb/>
依放啟蒙爲之又雜以已意而盡失其本指者也信乎<lb/>
<pb n="KR4f0059_SBCK_017-11b"/>
否乎其詳列無隱<lb/>
問九數之名古矣算術之書傳於今者莫如周髀其云<lb/>
圓出於方方出於矩又云方數爲典以方出圓非卽割<lb/>
圓之法乎古人以勾股割圓取圓之一面遞析之而求<lb/>
周徑之率然徑一周三其術猶未密也祖沖之刱爲密<lb/>
率徑一百一十三周三百五十五若徑一丈則周三丈<lb/>
一尺四寸不盡不盡之數立盈朒二限以約之後之言<lb/>
圓率者莫能易也析圓之周曰弧截圓之徑日矢而以<lb/>
勾股法求弧背之弦古之所謂弧矢今之所謂八綫也<lb/>
八綫之用視古之用三乘方者爲密要豈能出於勾股<lb/>
<pb n="KR4f0059_SBCK_017-12a"/>
之外乎凡方直橫斜之形皆可以勾股御之西法易其<lb/>
名曰三角算三角者必依乎八綫八綫者大小勾股之<lb/>
例也以有定之勾股御無定之三角三角相求特勾股<lb/>
中之一術而說者謂勾股不能御三角豈其然乎言天<lb/>
度者曰三百六十五有奇以日所行命之也唐時九執<lb/>
術則云三百六十度無餘分今回回泰西法皆同九執<lb/>
出於西域則泰西之學其亦有所自乎古之布算以籌<lb/>
策而西域以字書亦始於九執也然九執未行於唐而<lb/>
利瑪竇諸人獨行於近代意其術實有可補中土之所<lb/>
未備者乎試略言之<lb/>
<pb n="KR4f0059_SBCK_017-12b"/>
問三代以前事迹茫昧太史公書唯共和以後乃有紀<lb/>
年而汲冢古文與皇甫謐皆推至黃帝又互有異同今<lb/>
世依邵堯夫金吉甫說與謐亦不合夫孔孟所未定史<lb/>
遷所不書後人何能知之或宐存而不論乎且古人不<lb/>
以干支紀年而太歲又有超辰之法以東漢推西京卽<lb/>
有一年之差況上世乎堯在位百年或云九十八年舜<lb/>
年百歲或云百有十歲夏商歴年諸說亦各不同試別<lb/>
白言之<lb/>
　　　原孝上<lb/>
古之孝者立身行道揚名於後世以顯父母揚名者揚<lb/>
<pb n="KR4f0059_SBCK_017-13a"/>
己之名也父母之樂莫樂乎有令子而人子之善莫善<lb/>
於爲聖賢身爲聖賢而父母卽爲聖賢之父母古稱大<lb/>
聖惟周公孔子周公之父聖也孔子之父未必聖也而<lb/>
其爲聖人之父則叔梁與文王竝稱無愧焉何顯如之<lb/>
後之君子不務立已之身而務飾親之美予見近人家<lb/>
傳行述日緐一日學必程朱文必韓柳詩必李杜書必<lb/>
鍾王究之皆妄說也夫過情之聲聞君子恥之子孫而<lb/>
以無實之名加諸先人是恥其親也欺人而人不信欺<lb/>
親而親不安以是爲孝何孝之有論語廿篇嘗言郰人<lb/>
之子而不言郰人行事孟母之賢見於它書而七篇略<lb/>
<pb n="KR4f0059_SBCK_017-13b"/>
不及焉豈孔孟之欲顯其親不如後之君子哉顯親之<lb/>
道在乎立身親果有善何待子孫言之子孫言之徒使<lb/>
後人疑之惡在其能顯親也親之名聽諸公論而已之<lb/>
名可以自勉君子疾沒世而名不稱其斯以爲孝乎<lb/>
　　　原孝下<lb/>
孟子論幽厲之暴日雖孝子慈孫百世不能改夫使幽<lb/>
厲之子孫而仍有天下也倚天子之勢拑天下之口憪<lb/>
然舉幽厲之諡而改之豈非孝慈之大者孟子何以末<lb/>
見及此曰尊親者一人之私也是非者天下之公也祖<lb/>
父有惡子孫不忍言之而不能是之宋人云天下無不<lb/>
<pb n="KR4f0059_SBCK_017-14a"/>
是之父母斯言也施於家則可施於國與天下則不可<lb/>
何也父母未有不愛其子者子之於父雖有拂意不敢<lb/>
疾怨所以安人子之分至於政事之得失自有公論是<lb/>
非之心人皆有之幽厲之子孫其可以幽厲爲是乎改<lb/>
其名不能改其實高洋之暴也而諡文宣蔡確蔡卞之<lb/>
姦也而諡文正諡雖美徒增其醜而已宋神宗之新法<lb/>
改於元祐而復於紹聖崇寧以熙豐爲聖不得不以元<lb/>
祐爲姦姦黨之目惡其揚先朝之失也章惇蔡京自以<lb/>
爲忠哲宗徽宗自以爲孝而宋祚不旋踵而亾有天下<lb/>
者不貴小忠小孝而以引君當道爲忠安社稷利民人<lb/>
<pb n="KR4f0059_SBCK_017-14b"/>
爲孝若乃違道以徇已取快於一時貽禍於家國此宵<lb/>
人之所謂孝聖賢所不道也<lb/>
　　　正俗<lb/>
古有儒釋道三敎自明以來又多一敎曰小說小說演<lb/>
義之書未嘗自以爲敎也而士大夫農工商賈無不習<lb/>
聞之以至兒童婦女不識字者亦皆聞而如見之是其<lb/>
敎較之儒釋道而更廣也釋道猶勸人以善小說專導<lb/>
人以惡姦邪淫盜之事儒釋道書所不忍斥言者彼必<lb/>
盡相窮形津津樂道以殺人爲好漢以漁色爲風流喪<lb/>
心病狂無所忌憚子弟之逸居無敎者多矣又有此等<lb/>
<pb n="KR4f0059_SBCK_017-15a"/>
書以誘之曷怪其近於禽獸乎世人習而不察輒怪刑<lb/>
獄之日緐盜賊之日熾豈知小說之中於人心風俗者<lb/>
已非一朝一夕之故也有覺世牖民之責者亟宜焚而<lb/>
棄之勿使流播內自京邑外達直省嚴察坊市有刷印<lb/>
鬻售者科以違制之罪行之數十年必有弭盜省刑之<lb/>
效或訾吾言爲迂遠闊事情是目睫之見也<lb/>
　　　辨名<lb/>
天下府州縣名相同者如江南廣西俱有太平府山東<lb/>
雲南俱有武定府<hi>雲南之武定府今改爲州</hi>順天江南俱有通州直<lb/>
隸雲南俱有趙州直隸貴州俱有開州江西甘肅雲南<lb/>
<pb n="KR4f0059_SBCK_017-15b"/>
俱有寧州山西廣西貴州俱有永寧州直隸河南俱有<lb/>
唐縣陜西湖北俱有咸寧縣福建湖南俱有永定縣江<lb/>
蘇陜西俱有山陽縣浙江山西俱有山陰縣山西湖南<lb/>
俱有寧鄕縣山東廣東俱有海豐縣江西四川俱有東<lb/>
鄕縣江西山西俱有樂平縣山東貴州俱有淸平縣直<lb/>
隸廣西俱有宣化縣江西廣東俱有石城縣河南廣東<lb/>
俱有鎭平縣山東廣東俱有海陽縣江蘇甘肅俱有華<lb/>
亭縣江蘇陜西俱有甘泉縣湖南廣東俱有會同縣江<lb/>
西湖南俱有安仁縣浙江湖南俱有石門縣江西福建<lb/>
俱有德化縣奉天廣東俱有廣寧縣直隸江蘇俱有淸<lb/>
<pb n="KR4f0059_SBCK_017-16a"/>
河縣江蘇湖南俱有桃源縣安徽山西俱有鳳臺縣安<lb/>
徽浙江俱有建德縣安徽雲南俱有太和縣奉天浙江<lb/>
俱有寧海縣浙江廣東俱有昌化縣直隸貴州俱有安<lb/>
平縣陜西甘肅俱有安定縣陜西廣東俱有三水縣山<lb/>
西四川俱有大寧縣直隸廣東俱有龍門縣直隸江西<lb/>
俱有廣昌縣浙江江西俱有新昌縣江西山東俱有樂<lb/>
安縣江西浙江俱有龍泉縣陜西四川俱有石泉縣直<lb/>
隸廣東甘肅俱有西寧縣福建湖北廣東俱有長樂縣<lb/>
湖南甘肅貴州俱有安化縣直隸河南廣東俱有新安<lb/>
縣順天湖南廣東俱有東安縣安徽四川雲南俱有定<lb/>
<pb n="KR4f0059_SBCK_017-16b"/>
遠縣安徽甘肅廣西俱有懷遠縣江西河南四川俱有<lb/>
永寧縣江西四川廣東俱有長寧縣湖南四川廣東俱<lb/>
有新寧縣直隸山東浙江江西俱有新城縣安徽浙江<lb/>
山西四川俱有太平縣數年前有條奏當改者皆格於<lb/>
部議不行然攷之漢書有上曲陽下曲陽東武陽南武<lb/>
陽之名泰山郡有東平陽山陽郡有南平陽別於河東<lb/>
之平陽涿郡有南深澤別於中山之深澤則因其舊名<lb/>
加以區別古人固有行之者矣至如廣西爲省會之名<lb/>
而雲南又有廣西州<hi>舊爲廣西府乾隆三十五年改</hi>雲南旣爲省會之<lb/>
名其首府曰雲南府而大理府又別有雲南縣此則於<lb/>
<pb n="KR4f0059_SBCK_017-17a"/>
體制有嫌不若易以它名之爲善也<lb/>
　　　讀大學<lb/>
大學一篇漢唐諸儒未有分爲經傳而易置其先後者<lb/>
宋二程子始有改易而所改次序又各不同其析經與<lb/>
傳而二之則始於朱子而朱子所改移復不同於二程<lb/>
子又謂傳有闕文而取程子之意以補之然檢之二程<lb/>
書中元無此說故後儒於補格致章多有未慊然者董<lb/>
文淸移知止而后有定二節合之聽訟節以爲格物致<lb/>
知傳文最爲後人所稱然前旣少所謂致知在格物句<lb/>
後又多此謂知本句亦不免補綴之病竊意古書相傳<lb/>
<pb n="KR4f0059_SBCK_017-17b"/>
已久母庸以意增改古人文字前後相應變化不拘詎<lb/>
有經傳之分此謂知本句文與壹是皆以修身爲本云<lb/>
云相屬而義亦相承先儒移之它所而目爲衍文非果<lb/>
衍文也格物卽物有本末之物致知卽知所先後之知<lb/>
自天下國家言之則修身爲本而修身又以誠意爲本<lb/>
知本末之先後而先其所宜先此之謂知本此之謂知<lb/>
至也誠意者修身第一切要工夫故經先申言之次乃<lb/>
申言修身爲本之旨修身所以明明德也民之不能忘<lb/>
由於盛德至善曰克明德曰顧諟天之明命曰克明峻<lb/>
德言古之有天下國家者皆以自明其德爲先也新民<lb/>
<pb n="KR4f0059_SBCK_017-18a"/>
之本在於明明德而明德之極卽是至善仁敬孝慈信<lb/>
皆修身之事也而齊家治國平天下之事已備民之無<lb/>
訟國治之極也而使無訟者由於身修孟子謂天下國<lb/>
家之本在身大學云修身爲本其義一也故重言知本<lb/>
而卽以所謂修身承之也葢大學一篇無可補亦無可<lb/>
移先儒之說與經文有不安者信先儒不如信經之愈<lb/>
也餘姚王氏安溪李氏皆尊古本者也安溪篤信朱學<lb/>
非餘姚比而於此篇亦不能強同尊經崇古之心所由<lb/>
高人一等矣<lb/>
　　　又<lb/>
<pb n="KR4f0059_SBCK_017-18b"/>
古之有天下者言德而不言財舜命九官無司貨財之<lb/>
職周禮冢宰之屬有大府玉府諸官專司財用而次於<lb/>
庖人瘍醫酒漿醯醢宮舍諸司之後聖人之不重貨如<lb/>
此以理財爲治天下之先務而傅會周禮之文以欺人<lb/>
主者王安石之邪說也大學之言平天下也其本歸於<lb/>
修身其用主於同好惡其戒極於務財用初無一言及<lb/>
於理財朱氏章句亦無理財之解而俗儒乃以理財與<lb/>
用人爲平天下之目亦可謂弗思之甚矣夫天地之財<lb/>
祗有此數聚於上者必奪於下故大學有生財之道無<lb/>
理財之術言理財者皆聚斂之小人也小人得志未有<lb/>
<pb n="KR4f0059_SBCK_017-19a"/>
不娼嫉君子者君子退而小人進則人君之所好者在<lb/>
小人所惡者必在君子好惡拂乎人之性而失衆失國<lb/>
之形成矣三代之制取民不過什一而國用未嘗不足<lb/>
用之有節故也有小丈夫焉懼上用之不足而巧爲聚<lb/>
斂之術奪士農工賈之利而致之於君人君樂聞其言<lb/>
謂眞可不加賦而足用也由是棄仁義違忠信任好惡<lb/>
長驕泰而壹其心力於財用之間民力日以竭人心日<lb/>
以壞國衇日以促而菑害日至以卽於亾宋之亾始於<lb/>
安石之新法終於朱勔之進奉此長國家而務財用之<lb/>
效也春秋之世諸侯多聚斂以病民故大學終篇深惡<lb/>
<pb n="KR4f0059_SBCK_017-19b"/>
聚斂之臣極陳以利爲利之害爲天下萬世慮至深且<lb/>
遠而儒家復以理財之說竄入之其亦得罪於聖賢矣<lb/>
夫<lb/>
　　　論子思子<lb/>
禮記出於漢儒而後世尊之爲經與易書詩春秋列而<lb/>
爲五以其中多聖人之微言七十子之徒所述也沈休<lb/>
文云中庸表記坊記緇衣皆取子思子樂記取公孫尼<lb/>
子休文去古未遠其說當有所自宋儒以中庸出子思<lb/>
氏特表章之而不知表記坊記緇衣三篇亦子思氏之<lb/>
言也或謂緇衣公孫尼子所作按文選注引子思子曰<lb/>
<pb n="KR4f0059_SBCK_017-20a"/>
民以君爲心君以民爲體又引子思子詩云昔吾有先<lb/>
正其言明且淸今其文皆在緇衣篇則休文之說信矣<lb/>
坊記一篇引春秋者三引論語者一春秋孔子所作不<lb/>
應孔子自引而論語乃孔子沒後諸弟子所記錄更非<lb/>
孔子所及見然則篇中云子言之子曰者卽子思子之<lb/>
言未必皆仲尼之言也仲尼已往七十子之徒惟子思<lb/>
氏獨得其傳漢志有子思二十三篇唐宋之世尚存七<lb/>
卷今已邈不可得獨此數篇附禮記以傳而其詞醇且<lb/>
簡與論語相表裏此固百世而下有志於聖賢之學者<lb/>
所宐講求而體驗者歟子思之學出於曾子曾子書亦<lb/>
<pb n="KR4f0059_SBCK_017-20b"/>
不傳而其十篇猶見於大戴記小戴記有曾子問篇檀<lb/>
弓雜記祭義內則禮器大學諸篇俱引曾子說曾子子<lb/>
思之微言所以不終墜者實賴漢儒會粹之力後之人<lb/>
詆諆漢儒摘其小失屏斥之得魚兔而忘筌蹏其亦弗<lb/>
思甚矣<lb/>
　　　鏡喻<lb/>
五官莫明於目面有黑子而目不知烏在其爲明也目<lb/>
能見物而不能見吾之面假於鏡而見焉鏡之貴不如<lb/>
目鏡不求於目而目轉求助於鏡然世未嘗以鏡之助<lb/>
目而咎目之失明鏡何負於目哉客有任目而惡鏡者<lb/>
<pb n="KR4f0059_SBCK_017-21a"/>
曰是好苦我吾自有目烏用鏡爲久之視世所稱美人<lb/>
鮮當意者而不知已面之黑子泰然謂美莫已若左右<lb/>
匿笑客終不悟悲夫<lb/>
　　　弈喻<lb/>
子觀弈於友人所一客數敗嗤其失算輒欲易置之以<lb/>
爲不逮已也頃之客請與予對局予頗易之甫下數子<lb/>
客己得先手局將半予思益苦而客之智尚有餘竟局<lb/>
數之客勝予十三子予赧甚不能出一言後有招予觀<lb/>
弈者終日默坐而已今之學者讀古人書多訾古人之<lb/>
失與今人居亦樂稱人失人固不能無失然試易地以<lb/>
<pb n="KR4f0059_SBCK_017-21b"/>
處平心而度之吾果無一失乎吾能知人之失而不能<lb/>
見吾之失吾能指人之小失而不能見吾之大失吾求<lb/>
吾失且不暇何暇論人哉弈之優劣有定也一著之失<lb/>
人皆見之雖護前者不能諱也理之所在各是其所是<lb/>
各非其所非世無孔子誰能定是非之眞然則人之失<lb/>
者未必非得也吾之無失者未必非大失也而彼此相<lb/>
嗤無有已時曾觀弈者之不若已<lb/>
　　　兩馬<lb/>
主人有兩馬一赭白一靑其齒相若調良又相若也試<lb/>
之行而校其里數則赭白者日贏二十主人才之被以<lb/>
<pb n="KR4f0059_SBCK_017-22a"/>
黃金鞍錦障泥異槽而飤之出入射獵必以從靑馬惟<lb/>
䭾水芻而已閱二年而赭白死欲乘靑馬鞭之不前乃<lb/>
舍勿乘更二十年終於櫪下主人曰是凡馬也而壽於<lb/>
赭白意者造物忌才乎將修短有定命乎其夜靑馬見<lb/>
夢於主人曰子以吾眞不如赭白邪吾與彼皆凡馬也<lb/>
力之所不及吾能安焉黃金鞍錦障泥於吾何益吾故<lb/>
不肎窮極其力以殉之彼強其力以求勝故不久而傷<lb/>
其天年然自主人乘赭白驚而蹷者歳率二三而吾未<lb/>
嘗一日貽主人憂子柰何優彼而劣吾主人覺以吿廐<lb/>
吏廐吏曰是非知命者彼知生之可樂而不知榮之可<lb/>
<pb n="KR4f0059_SBCK_017-22b"/>
樂也以凡馬而冒神駿之名而享其利赭白之所得視<lb/>
彼多矣若夫驚而蹷主人受其咎而未嘗以咎馬則赭<lb/>
白亦智矣哉<lb/>
　　　記生朝<lb/>
予生之年正月七日戊午今五十八歲生朝丁巳日距<lb/>
始生二萬有八百一十九日實周三百四十七甲子矣<lb/>
古術以十九年爲一章五十七年爲周至第五十八年<lb/>
與第一年閏分相同干支亦將更始今法用定朔定氣<lb/>
則朔閏稍有前卻而差亦不遠如今年立春在前歲十<lb/>
二月二十四日而雍正戊申立春在歳前十二月二十<lb/>
<pb n="KR4f0059_SBCK_017-23a"/>
五日似差一日而丁未十二月大甲辰十二月小實則<lb/>
相同故驚蟄同在正月十日也<lb/>
潛研堂文集卷十七　門人吳嘉泰校字<lb/>
<pb n="KR4f0059_SBCK_017-23b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0059_SBCK_033-1a"/>
潛研堂文集卷三十三<lb/>
　　　　　　　　　　　　　　嘉定錢大昕<lb/>
　　書一<lb/>
　　　與友人論師書<lb/>
日者足下在過僕僕以事他出未得見頃遇某舍人云<lb/>
足下欲以僕爲師僕弗敢聞也葢師道之廢久矣古之<lb/>
所謂師者曰經師曰人師今之所謂師者曰童子之師<lb/>
曰鄕會試之師曰投拜之師人生五六歲始能識字稍<lb/>
長則習舉業之文父兄皆延師敎之父兄曰汝師之吾<lb/>
從而師之非必道德之可師也巫醫百工之人皆有師<lb/>
<pb n="KR4f0059_SBCK_033-1b"/>
童子之師猶巫醫百工之師稱之曰師可也鄕會試主<lb/>
司同考之于士子朝廷未嘗許其爲師而相沿師之者<lb/>
三百餘年然令甲又有外官官小者迴避之例則固明<lb/>
予以師之稱矣漢人於舉主有爲之制服者而門生之<lb/>
名唐宋以來有之語其輩行則先達也語其交誼則知<lb/>
已也因其一日之知而奉之以先生長者之號稱之曰<lb/>
師亦可也今之最無謂者其投拜之師乎外雅而内俗<lb/>
名公而實私師之所求于弟子者利也傳道解惑無有<lb/>
也束修之問朝至而夕忘之矣弟子之所藉于師者勢<lb/>
也質疑問難無有也今日得志而明日背其師矣是故<lb/>
<pb n="KR4f0059_SBCK_033-2a"/>
一命以上皆可抗顏而爲師而橫目二足販脂賣漿之<lb/>
子皆引而爲弟子士習由此而婾官方由此而隳師道<lb/>
由此而壞孟子曰人之患在好爲人師古之好爲師也<lb/>
以名今之好爲師也以利好名之心僕少時不免迄今<lb/>
方以爲戒而惟利是視則僕弗敢出也足下於僕非有<lb/>
一日之好而遽欲師之僕自量文章道德不足以爲足<lb/>
下師而勢力又不足以引㧞足下若欲藉僕以納交一<lb/>
二鉅公俾少爲援手則僕之硜硜自守不干人以私友<lb/>
朋所其知僕固不欲自誤而亦何忍以誤足下乎如以<lb/>
僕粗通經史可僃芻蕘之詢他日以平交往還足矣直<lb/>
<pb n="KR4f0059_SBCK_033-2b"/>
諒多聞謂之三益不識僕之戇直得附足下益友之一<lb/>
否惟足下裁察<lb/>
　　　與戴東原書<lb/>
前遇足下於曉嵐所足下盛稱婺源江氏推步之學不<lb/>
在宣城下僕惟足下之言是信恨不卽得其書讀之頃<lb/>
下榻味經先生邸始得盡觀所謂翼梅者其論歲實論<lb/>
定氣大率祖歐邏巴之說而引而伸之其意頗不滿於<lb/>
宣城而吾益以知宣城之識之高河也宣城能用西學<lb/>
江氏則爲西人所用而已及觀其冬至權度益啞然失<lb/>
笑夫歲實之古强而今弱也漢以前四分而有餘漢以<lb/>
<pb n="KR4f0059_SBCK_033-3a"/>
後四分而不足而自乾象以至授時歲實大率由漸而<lb/>
減此皆當時實測非由臆斷故以古法下推則必後天<lb/>
由於歲實强也以今法上攷亦必後天由於歲實弱也<lb/>
楊光輔郭守敬輩知其然故爲百年加減一分之率以<lb/>
消息之雖過此以往未之或知而以之攷古則所失者<lb/>
鮮是其術未始不善也西人之術止實測於今不復遠<lb/>
稽於古然其所謂平歲實者亦復累有㪅易則固非以<lb/>
爲永遠可守之歲實也江氏乃剏爲本無消長之說極<lb/>
詆楊郭以傅會西人然史冊所書景長之日班班可攷<lb/>
難以一人手掩盡天下之目也於是爲定冬至加減之<lb/>
<pb n="KR4f0059_SBCK_033-3b"/>
說以加之加之而仍後天也於是又爲本輪均輪半徑<lb/>
古大今小之說以加之加之而仍後天也詞遁而窮則<lb/>
直斷以爲史誤毋乃如公孫龍之言臧三耳甚難而實<lb/>
非乎天道至大非一時一人之術所能御日月五星之<lb/>
行皆有盈縮古人早知之矣各立密率以合天行郭太<lb/>
史之垜積新注之本輪均輪次輪皆巧算非眞象也約<lb/>
加減之數而假象以爲立算之根合則用之小不合則<lb/>
增減之大不合則棄之本無輪也何有於徑本無徑也<lb/>
何有古大而今小且夫兩輪半徑之數之減也西人固<lb/>
疑其初測之未合而改之非定以爲古多今少之率也<lb/>
<pb n="KR4f0059_SBCK_033-4a"/>
就如江說兩半徑古大而今小則仍是楊郭百年消長<lb/>
之法以矛陷盾其何說之辭夫以兩春分攷歲實較之<lb/>
兩冬至爲近然小餘二四二一八七五者囘囘之舊率<lb/>
而地谷所用也崇禎時嘗改爲二四二一八八六四矣<lb/>
今則又改爲二四二三三四四二矣只此百年之中西<lb/>
士已不能守其舊率而江欲以地谷所用之數上攷千<lb/>
載以前謂必無消長也有是理乎本輪均輪本是假象<lb/>
今已置之不用而別剏撱圜之率撱圜亦假象也但使<lb/>
躔离交食推算與測驗相準則言大小輪可言撱圜亦<lb/>
可然立法至今未及百年而其根已不可用近推如此<lb/>
<pb n="KR4f0059_SBCK_033-4b"/>
遠攷可知而江氏取其已棄之筌蹄爲終古之權度其<lb/>
迂闊亦甚矣西士之術固有勝於中法者習其術可也<lb/>
習其術而爲所愚弄不可也有一定之丈尺而後可以<lb/>
度物有一定之衡石而後可以權物今江所持以衡量<lb/>
者有一定乎無一定乎言平歲實則其數可多可少也<lb/>
言最卑行則其行忽遲忽疾也言輪徑差則借象而非<lb/>
眞象也以槃爲日而詆羲和以錐指地而嗤章亥持江<lb/>
氏之權度以適市必爲司市所撻矣向聞循齋總憲不<lb/>
喜江說疑其有意抑之今讀其書乃知循齋能承家學<lb/>
識見非江所及當今學通天人者莫如足下而獨推江<lb/>
<pb n="KR4f0059_SBCK_033-5a"/>
無異辭豈少習于江而特爲之延譽耶抑㪅有說以解<lb/>
僕之惑耶請再質之足下<lb/>
　　　與段若膺書<lb/>
聞足下名久矣頃邵孝亷與桐以足下所撰詩經韻譜<lb/>
見示尋繹再三其於古人分部及音聲轉移之理何其<lb/>
審之細而辨之確也聲音之變由于方言始于一方而<lb/>
徧于天下久之遂失其最初之音如今人讀胖爲普旺<lb/>
切讀閎爲戶工切卽閒有一方尙存古音終不能勝海<lb/>
内之口藉非隋唐之韻尙存豈復知有古音哉足下謂<lb/>
音變而義未改如卬吾台予之台非不可變如咍音而<lb/>
<pb n="KR4f0059_SBCK_033-5b"/>
三台天台古人故讀若怡眞通人之論先民有作豈能<lb/>
易足下之言乎足下又謂聲音之理分之爲十七部合<lb/>
之則十七部無不互通葢以三百篇閒有歧出之音故<lb/>
爲此通韻之說以彌縫之愚竊未敢以爲然也古有雙<lb/>
聲有疉韻參差爲雙聲窈窕爲疉韻㗋腭舌齒脣之聲<lb/>
同位者皆可相轉宗之爲尊桓之爲和是也聲轉而韻<lb/>
不與之俱轉一縱一橫各指所之故無不可轉之聲而<lb/>
有必不可通之韻不得以炰烋之轉彭亨而通庚于豪<lb/>
無俚之轉無聊而通之于蕭寗母之轉泥母而通齊于<lb/>
靑也古人之音固有若相通者如眞與淸東與侵閒有<lb/>
<pb n="KR4f0059_SBCK_033-6a"/>
數字相出入或出于方言或由于聲轉要皆有脉絡可<lb/>
尋非全部任意可通至如周原膴膴韓詩作腜正與飴<lb/>
兹韻歌以訊之王逸注楚詞引作誶正與萃韻字形相<lb/>
似不無轉寫之譌足下旣攷古而正經文之譌而又兼<lb/>
存此傳譌之音以爲通轉之例大道之多歧必自此始<lb/>
矣小雅谷風之末章足下讀怨如依與嵬萎爲韻此亦<lb/>
以意度之未有他文可證頃讀說文序視而可識察而<lb/>
可見以見與識韻乃悟谷風思我小怨當與德韵怨讀<lb/>
若抑論語以直報怨以德報德亦韻語也愚管之見未<lb/>
識有當否幸賜鑒察<lb/>
<pb n="KR4f0059_SBCK_033-6b"/>
　　　與段若膺論尙書書<lb/>
承示攷定尙書於古文今文同異之處博學而明辯之<lb/>
可謂聞所未聞矣唯謂史漢所引尙書皆系今文必非<lb/>
古文則䝉猶有未諭漢書儒林傳謂司馬遷從安國問<lb/>
故遷書載堯典禹貢洪範微子金縢多古文說是史公<lb/>
書有古文說也地理志吳山古文以爲<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>山大壹山古<lb/>
文以爲終南是漢書有古文說也漢時立學置博士特<lb/>
爲入官之途其不立博士者師生自相傳授初無禁令<lb/>
臣民上書亦得徵引許叔重說文解字所偁書孔氏詩<lb/>
毛氏春秋左氏禮周官皆不立學者而其子沖上書進<lb/>
<pb n="KR4f0059_SBCK_033-7a"/>
御不以爲嫌馬班二君又何所顧忌而必專已守殘不<lb/>
一徵引古文乎春秋左氏與尙書古文皆非功令所用<lb/>
而班氏律歴五行諸志引左氏經傳者不一而足以春<lb/>
秋之例推之則漢書決非專主今文矣又如漾之爲瀁<lb/>
冏之爲臩此古文之見於許氏書者而史記正與之同<lb/>
是又史記兼用古文之明證也足下以漢志禹貢養水<lb/>
不从水㫄遂謂今文作養史記亦當作養淺人增加水<lb/>
㫄無論莫須有三字難以服天下恐世閒如此淺人正<lb/>
不易得何也淺人依尙書改史記必改爲漾其能改作<lb/>
瀁者必係通曉六書之人豈有通人而肯妄改古書者<lb/>
<pb n="KR4f0059_SBCK_033-7b"/>
此可斷其必不然矣說文以瀁爲古文則漾必是今文<lb/>
漢書之養水卽从古文而省水㫄決非今文別作養字<lb/>
僕於經義膚淺不敢自成一家言聊罄狂簡以盡同異<lb/>
幸足下之敎我也<lb/>
　　　荅孫淵如書<lb/>
足下硏精小學於許叔重之書㴱造自得求之今之學<lb/>
者殆䍐其匹乃復虛懷若谷欲求千慮之一於僕僕中<lb/>
歲而讀說文早衰善病偶有所得過後輙忘坐是不能<lb/>
成一家言何足以益足下乎來敎謂抔卽掊之省槷槸<lb/>
本一字又謂仿㑂膟　乃古通寫字徐鉉以蟀爲俗失<lb/>
<pb n="KR4f0059_SBCK_033-8a"/>
之太泥皆極精當春秋　邴異文卽仿㑂相通之例說<lb/>
文引詩不敢不蹐又作　脊束亦通寫字也足下疑<lb/>
仍恖囟存才之類非諧聲以僕攷之則古文諧聲本有<lb/>
二例同音謂之諧聲同聲亦謂之諧聲同聲今人所謂<lb/>
同母也存取才聲恖取囟聲鳳取凡聲皆聲之正轉翬<lb/>
从軍聲翬轉爲熏也祈从斤聲祈轉爲芹也竷卽坎字<lb/>
坎與空相轉故贛爲竷省聲乃與能相轉故仍以乃得<lb/>
聲曾與重相轉故曾以　得聲說文艐　聲而讀若宰<lb/>
䩶蚩聲而讀若騁鞥弇聲而讀若譍<graphic n="KR2766" url="https://raw.githubusercontent.com/kanripo/KR-Gaiji/master/images/KR2766.png" mimeType="image/png"/>占聲而讀若耿<lb/>
倗朋聲而讀若陪璹壽聲而讀若淑諽革聲而讀若戒<lb/>
<pb n="KR4f0059_SBCK_033-8b"/>
敳豈聲而讀若豤蹁扁聲而讀若苹　入聲而讀若頒<lb/>
又讀若非<hi>古音非如悲</hi>睼是聲而讀若瑱楈胥聲而讀若芟<lb/>
　年聲而讀若寧蜦侖聲而讀若戾棪炎聲而讀若導<lb/>
<hi>三年導服導卽禫之轉</hi>皆聲轉之例也大學命也之命鄭云當作<lb/>
慢命卽慢之轉宋儒讀爲怠者非也唐本說文元从一<lb/>
兀聲今本無聲字元卽兀之轉故髠从兀亦从元車軏<lb/>
字說文作䡇宋人疑兀非聲而刪之亦非也古之詁訓<lb/>
音與義必相應許氏訓春爲推攷爲敂聲爲欬启爲開<lb/>
濔爲滿莫非同聲艸根爲荄木頂爲槇禾<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>爲秒瓜當<lb/>
爲蔕亦皆同聲則仍有乃音<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>有囟音又何疑焉但此<lb/>
<pb n="KR4f0059_SBCK_033-9a"/>
義自陽冰二徐已莫能聞夾漈陋儒遂謂七音之學乃<lb/>
自西域而來此與窮子之舍衣珠而乞食無異崐山顧<lb/>
氏之言古音善矣而於聲音文字之本則猶得其半而<lb/>
失其半也若夫舍諧聲而言會意二徐之後流爲介甫<lb/>
大率穿鑿傅會自通人觀之直可覆醬瓿耳足下旣悟<lb/>
同母之可諧而又疑而不信仍以會意求之愚以爲聲<lb/>
諧而意自不悖叔重明云諧聲則必無出於非聲者雙<lb/>
聲疉韻皆天籟也裘从求而讀渠之切那从　而讀諾<lb/>
何切侮从每而讀文甫切倩从靑而讀倉見切母無鄙<lb/>
切而蝃蝀與雨叶難那干切而隰桑與阿叶興許應切<lb/>
<pb n="KR4f0059_SBCK_033-9b"/>
而小戎大明與音林叶凡一字而兩讀者皆聲之轉三<lb/>
百篇之例具在引而伸之非無稽之言也足下以爲然<lb/>
乎不乎僕前跋楊大眼造像記未詳　字足下謂震<lb/>
卽振旅之異文敬聞命矣頃見江都汪容甫亦如足下<lb/>
之言卽當刋正以志不忘冬寒惟自愛不宣<lb/>
　　　荅李南㵎書<lb/>
尊使至知年兄于六月内奉太夫人之諱悲哀切至而<lb/>
僕遠在千里外無從具生芻絮酒之敬僕之抱媿甚矣<lb/>
來敎欲僕爲表誌之文及讀年兄所撰行狀文筆古雅<lb/>
至性肫摰流露行墨閒洵爲必傳之作昔柳州廬陵皆<lb/>
<pb n="KR4f0059_SBCK_033-10a"/>
嘗表其先人之墓今年兄之文自能不朽其親矣曷不<lb/>
仿此例爲之若僕之文平淺恐未能傳世而有虛年兄<lb/>
之盛意也但交好有年不敢固辭謹撰尊甫太翁墓表<lb/>
太夫人墓誌各一道皆摭取行狀中語掠美之誚諒所<lb/>
不免行狀所述嘉言懿行可采者甚多因篇幅毋取太<lb/>
長割愛置之然卽此已足不朽矣表誌旣出一手故所<lb/>
載三代子姓及葬地兩篇各有詳略意取互見未識於<lb/>
體製有合否也撰書人銜名或在文之前或在文之後<lb/>
古人初無一定可以不拘結銜止署本官階今人多有<lb/>
書賜進士及第出身者似亦無妨但宋元碑却未見恐<lb/>
<pb n="KR4f0059_SBCK_033-10b"/>
是明人始有之惟稱呼弟姪晚侍之類起于近日最爲<lb/>
陋惡想好古者斷不效之耳天寒讀禮惟以道自愛不<lb/>
宣<lb/>
　　　與一統志館同事書<lb/>
某頓首總纂執事某學殖譾劣於輿地一門尤非專家<lb/>
志局初開未嘗與編摹之列頃以白華侍讀出差承乏<lb/>
攝事於全書體例旣未甚諳瓜代之期亦不過數月惟<lb/>
是後進末學得追陪長者之步趨飫聞淸論不勝幸甚<lb/>
受事以後偶檢舊稿人物一門竊有貢疑敢達之左右<lb/>
夫輿地之志兼及人物特以其生長是邦游釣所在俾<lb/>
<pb n="KR4f0059_SBCK_033-11a"/>
後世聞其風者興高山景行之恖至若魏晉以降士大<lb/>
夫以門第相尙王必太原琅邪李則隴西趙郡謝稱陳<lb/>
郡裴號河東雖去其鄕國㪅數十世猶必溯其本望此<lb/>
乃氏族之學無關於地理而後之志州郡者昧於疆域<lb/>
濫收以僃鄕賢之數甚可笑也顏氏本琅邪臨沂人顏<lb/>
魯公撰先廟碑稱西平靖矦含隨元帝過江巳下七葉<lb/>
葬在上元幕府山西宋書州郡志晉亂琅邪國人隨元<lb/>
帝過江千餘戶大興三年立懷德縣成帝咸康元年桓<lb/>
溫領郡鎭江乘之蒲洲金城上求割丹陽之江乘縣境<lb/>
立郡又分江乘地立臨沂縣然則延之協晃之推諸人<lb/>
<pb n="KR4f0059_SBCK_033-11b"/>
史書琅邪臨沂者乃江左僑置之臨沂與今沂州無涉<lb/>
矣逮之推遭亂由齊入周子孫畱居關中爲雍州萬年<lb/>
人之推雖嘗名其子思魯以寓故鄕之思訖未聞還居<lb/>
琅邪今沂州府人物收顏師古眞鄕杲卿泉明等實沿<lb/>
襲之譌東坡居士嘗自稱趙郡蘇軾而潁濱遺老又名<lb/>
其集曰欒城今若以二蘇入眞定之人物可乎不可乎<lb/>
愚意若此類者竝當博攷改正庶幾一洗向來志乘之<lb/>
陋又執事於韋安石舉明經調乾封尉一條疑有脫譌<lb/>
委令檢照元文葢以初任之官不當言㪅調意其曾歴<lb/>
它官故爾愚攷漢書張釋之事文帝十年不得調匡衡<lb/>
<pb n="KR4f0059_SBCK_033-12a"/>
射策甲科調補平原文學小顏注竝訓調爲選廣韻調<lb/>
讀去聲者訓選集韻又訓爲試乃知古人所云調者只<lb/>
是試選之義略舉唐史數事證之蘇弁擢進士調奉天<lb/>
主簿杜正倫秀才高第調武騎尉劉從一擢進士宏詞<lb/>
第調渭南尉徐彥伯對䇿高第調永壽尉狄仁傑舉明<lb/>
經調汴州參軍宋務光舉進士及第調洛陽尉張柬之<lb/>
中進士第始調淸源丞劉幽求舉制科中第調閬中尉<lb/>
李宗閔擢進士調華州參軍事李翶中進士第始調校<lb/>
書郞皆初任而云調與韋安石傳文不異桓彥範以門<lb/>
蔭調右翊衛則任子初選亦云調也韋澳第進士復擢<lb/>
<pb n="KR4f0059_SBCK_033-12b"/>
宏詞十年不肎調猶今人之不赴選也宋時人謂常調<lb/>
官好做常調猶云常選非今之所謂調也漢薛宣爲左<lb/>
馮翊以頻陽多盜賊令薛恭職不辦粟邑縣小辟易治<lb/>
令尹賞久用事乃奏賞與恭換縣今時州縣繁簡對調<lb/>
之例葢因於此而史不云調稽之字書調亦無㪅換之<lb/>
義改調降調之名明史始有之唐以前未之有也聊舉<lb/>
所聞以塞下詢伏希審察<lb/>
　　　與晦之論爾雅書<lb/>
得晦之書知方讀爾雅從事於訓詁及蟲魚艸木之學<lb/>
甚慰以喜嘗病後之儒者廢訓詁而談名理目記誦爲<lb/>
<pb n="KR4f0059_SBCK_033-13a"/>
俗生訶多聞爲䘮志其持論甚高而實便于束書不觀<lb/>
游談無根之輩有明三百年學者往往蹈此失<lb/>
聖朝文敎日興好古之士始知以通經博物相尙若崑<lb/>
山顧氏吳江陳氏長洲惠氏父子婺源江氏皆精硏古<lb/>
訓不徒以空言說經其立論有本未嘗師心自用而亦<lb/>
不爲一人一家之說所囿故嘗論宋元以來言經學者<lb/>
未有如我<lb/>
朝之盛者也夫六經皆以明道未有不通訓詁而能知<lb/>
道者欲窮六經之旨必自爾雅始注爾雅者有舍人李<lb/>
巡樊光孫炎沈旋諸人今惟存郭景純一家景純有音<lb/>
<pb n="KR4f0059_SBCK_033-13b"/>
有圖贊則今亦亾之尙書正義引景純注云恒山一名<lb/>
常山避漢文帝諱又云霍山今在廬江灊縣濳水出焉<lb/>
別名天柱山漢武帝以衡山遼曠移其神于此今其土<lb/>
俗人皆呼之爲南嶽南嶽本自以兩山爲名非從近來<lb/>
也而學者多以霍山不得爲南嶽又言從漢武帝始乃<lb/>
名之卽如此言爲武帝在爾雅前乎斯不然矣今本注<lb/>
文不若是之詳然則景純注亦經後人所刪非完書矣<lb/>
釋鳥桑鳸竊脂文凡再見攷春秋正義云諸儒說竊脂<lb/>
皆謂盗脂膏卽如所言竊元竊黃者豈復盜竊元黃乎<lb/>
若冬鳸竊黃之下果有桑鳸竊脂句則景純注明云諸<lb/>
<pb n="KR4f0059_SBCK_033-14a"/>
鳸皆因毛色音聲以爲名竊脂之爲淺白義巳顯然毋<lb/>
庸爲此辨矣春秋正義又云釋鳥自春鳸鳻鶞至宵鳸<lb/>
嘖嘖凡七鳸其文相次今本多桑鳸句則當云入鳸矣<lb/>
故知此句乃唐以後人竄入無疑而邢氏不能辨也此<lb/>
不精之失也宋初古書之存者多矣邢所徵引不過九<lb/>
經義疏經典釋文而尙不免於遺漏它書固未能津逮<lb/>
此又不博之失也予昔在京師有志撰述掇李孫之墜<lb/>
遺糾郭邢之違失至於康成之說經叔重之解字參互<lb/>
取訂啟悟良多嘗欲勒爲一編以附述者之後繼有刋<lb/>
定元史之舉力未能兼迺輟弗爲今晦之欲從事此書<lb/>
<pb n="KR4f0059_SBCK_033-14b"/>
則予攷稽有年千慮之中或有一得暇日出以相質何<lb/>
如來書疑舍人爲何人攷陸氏釋文稱犍爲郡文學卒<lb/>
史臣舍人漢武帝時待詔而廣韻亦有舍姓是舍人乃<lb/>
其人姓名非官稱也附去政和證類本艸一部卽檢收<lb/>
之<lb/>
　　　與友人書<lb/>
前晤吾兄極稱近日古文家以桐城方氏爲最予常日<lb/>
課誦經史於近時作者之文無暇涉獵因吾兄言取方<lb/>
氏文讀之其波瀾意度頗有韓歐陽王之規橅視世俗<lb/>
冗蔓獶雜之作固不可同日語惜乎其未喻乎古文之<lb/>
<pb n="KR4f0059_SBCK_033-15a"/>
義法爾夫古文之體奇正濃淡詳略本無定法要其爲<lb/>
文之旨有四曰明道曰經世曰闡幽曰正俗有是四者<lb/>
而後以法律約之夫然後可以羽翼經史而傳之天下<lb/>
後世至于親戚故舊聚散存没之感一時有所寄託而<lb/>
宣之於文使其姓名附見集中者此其人事迹原無足<lb/>
傳故一切闕而不載非本有可紀而略之以爲文之義<lb/>
法如此也方氏以世人誦歐公王恭武杜祁公諸誌不<lb/>
若黃夢升張子野諸誌之熟遂謂功德之崇不若情辭<lb/>
之動人心目然則使方氏援筆而爲王杜之誌亦將舍<lb/>
其勲業之大者而徒以應酬之空言了之乎六經三史<lb/>
<pb n="KR4f0059_SBCK_033-15b"/>
之文世人不能盡好閒有讀之者僅以供場屋餖飣之<lb/>
用求通其大義者罕矣至于傳奇之演繹優伶之賓白<lb/>
情詞動人心目雖里巷小夫婦人無不爲之歌泣者所<lb/>
謂曲彌高則和彌寡讀者之熟與不熟非文之有優劣<lb/>
也以此論文其與孫鑛林雲銘金人瑞之徒何異文有<lb/>
繁有簡繁者不可減之使少猶之簡者不可增之使多<lb/>
左氏之繁勝于公穀之簡史記漢書互有繁簡謂文未<lb/>
有繁而能工者非通論也太史公漢時官名司馬談父<lb/>
子爲之故史記自序云談爲太史公又云卒三歲而遷<lb/>
爲太史公報任安書亦自稱太史公公非尊其父之稱<lb/>
<pb n="KR4f0059_SBCK_033-16a"/>
而方以爲稱太史公曰者皆褚少孫所加秦本紀田單<lb/>
傳別出它說此史家存疑之法漢書亦閒有之而方以<lb/>
爲後人所附綴韓退之撰順宗實錄載陸贄陽城傳此<lb/>
實錄之體應爾非退之所剏方亦不知而妄譏之葢方<lb/>
所謂古文義法者特世俗選本之古文未嘗博觀而求<lb/>
其法也法且不知而義於何有昔劉原父譏歐陽公不<lb/>
讀書原父博聞誠勝於歐陽然其言未免太過若方氏<lb/>
乃眞不讀書之甚者吾兄特以其文之波瀾意度近于<lb/>
古而喜之予以爲方所得者古文之糟粕非古文之神<lb/>
理也王若霖言靈皋以古文爲時文却以時文爲古文<lb/>
<pb n="KR4f0059_SBCK_033-16b"/>
方終身病之若霖可謂洞中垣一方癥結者矣泥濘不<lb/>
及面質聊述所見吾兄以爲然否<lb/>
　如淳引漢儀注太史公武帝置位在丞相上天下計<lb/>
　書先上太史公副上丞相序事如古春秋遷死後宣<lb/>
　帝以其官爲令行太史公文書而已顏師古據晉灼<lb/>
　以如說爲非謂談爲太史令耳遷尊其父故謂之爲<lb/>
　公此不通之論也史記百三十篇惟自序前半篇稱<lb/>
　太史公者謂其父談其它皆自稱之詞尊父可也尊<lb/>
　己不可也未爲太史公以前稱名旣爲太史公則稱<lb/>
　官此史家之常例史者所以傳信後世也何私尊之<lb/>
<pb n="KR4f0059_SBCK_033-17a"/>
　有小司馬索隱引桓譚云遷所著書成以示東方朔<lb/>
　朔皆署曰太史公以爲太史公是朔稱而又疑其未<lb/>
　實愚謂朔所署曰太史公者題其書名曰太史公漢<lb/>
　書蓺文志太史公百三十篇馮商所續太史公七篇<lb/>
　此卽朔所署之名非謂書中凡稱太史公者皆朔所<lb/>
　竄入也李巨來與靈皋書言太史公曰四字皆史記<lb/>
　本文非後人所加亦非遷之尊其父凡稱太史公曰<lb/>
　猶後世史書稱史臣曰爾此說是矣漢儀注衞宏所<lb/>
　撰巨來謂衞宏注卽不可信而漢儀固有是官似分<lb/>
　漢儀與注而二之則攷之未審也<lb/>
<pb n="KR4f0059_SBCK_033-17b"/>
　　　與友人書<lb/>
昨偶讀足下文篇未自題太僕少卿僕以爲不當脫漏<lb/>
寺字足下殊不謂然足下所據者唐宋石刻僕謂惟唐<lb/>
宋人結銜不得有寺字自明以來官制與唐宋異不當<lb/>
沿唐宋之稱葢九卿之稱秦漢以來凡三變曰太常曰<lb/>
太僕曰光祿勲位列九卿而官名無卿字此漢魏至宋<lb/>
齊之制也梁陳以後官名始綴卿字後齊始定太常太<lb/>
僕光祿等爲九寺而唐宋因之然當時省臺院寺之名<lb/>
皆不入銜如中書舍人不云中書省舍人御史大夫不<lb/>
云御史臺大夫翰林學士不云翰林院學士世所共知<lb/>
<pb n="KR4f0059_SBCK_033-18a"/>
也唐人石刻如太常光祿卿之不稱寺正與此類非可<lb/>
書而不書也明初廢中書省而以六部爲百僚之長由<lb/>
是院寺司監皆以入銜與唐宋故事異矣自明中葉古<lb/>
文之法不講題銜多以意㪅易由是學士大夫之著述<lb/>
轉不若吏胥文移之可信足下方以古文提唱一世當<lb/>
起而正之勿以爲無足重輕而置之也近日古文家推<lb/>
秀水朱氏予觀其集中稱知府知縣必云知某府事知<lb/>
某縣事此宋之官制豈可施于今日亦是好古之病足<lb/>
下以爲然乎否<lb/>
　　　復倪敬堂書<lb/>
<pb n="KR4f0059_SBCK_033-18b"/>
頃從俞嘯樓舍親處接讀手敎慰問并䝉厚儀感媿之<lb/>
私銜結肺腑　皇十二子所致賻儀亦隨祗領竊念<lb/>
皇十二子天資淳粹至性過人不孝陪講兩年曾未效<lb/>
勺涓之益前夏銜恤里門艸土昬迷不敢遽通寸啟家<lb/>
居所見邸報竝無薨逝之問直到持齋前輩南來方審<lb/>
其實而百日已過奔臨無自昔賈生以梁王勝之没哭<lb/>
泣自傷遂至殞生區區之忱今古同揆至此項致賻係<lb/>
前秋之事乃因展轉稽遲歲華再易未滅二年之字已<lb/>
成千古之悲挂劔有懷驂鸞永隔撫心載<graphic n="KR1720" url="https://raw.githubusercontent.com/kanripo/KR-Gaiji/master/images/KR1720.png" mimeType="image/png"/>没齒奚言<lb/>
惟執事察其情而哀其志焉内直諸同好及同年諸君<lb/>
<pb n="KR4f0059_SBCK_033-19a"/>
不及徧啟晤時乞道及無任銜感之至<lb/>
濳研堂文集卷三十三　門人吳嘉泰校字<lb/>
<pb n="KR4f0059_SBCK_033-19b"/>
</p>
<p>
</p>
  </div>
</body>
</text>
</TEI>